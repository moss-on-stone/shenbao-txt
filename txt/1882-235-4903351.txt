# 1882 - 235 - 4903351

 

Page 1

 
 
[康煕字典出售] [  點石齋主人啓]  
　　本齋縮印康煕字典一書久蒙海内文人珍賞不脛而走重印業巳數次現又盡數售罄兹因重加刷印益覺墨色停匀裝潢雅致訂成兩本外加夾　　巳竣工卽日出售每部收回工本洋二元一角五分正售處仍照曩例諸君請卽賜顧爲幸 
[策高麗通商事宜去黨第九]  
　　高麗幅員南北不過二千里東西五六百里如内地兩省之大人民繁庶充其數可有三四十兆其官制雖有由科舉選貢者然出自齊民終身不能致顯要其顯者皆世族故朝巨權勢獨盛自祖曾以至子孫世執國政取多用宏植黨分門相傾相軋固其宜也今日之禍葢亦由於黨人之多自國中建議通商此黨之人與彼黨意見不合交相爲惡積漸久之乃至於一朝發洩耳然高廷不能先事預防非高王之優柔寡斷也開化黨之欲通商也其先未嘗有成見因日人再三强之然後將計就計然事未舉行也故自日本商船進口以後止有日船來高而無高船赴日凡高貨悉由日船回國載去並無本地商人販運至上年魚允中來華商辦一切中朝始力勸之而高廷亦遂决意擴充局面美法英德漸次推廣蓋日本獨在高麗事事可以挾制將來不免舉國相從設日人得志高麗非高之福亦非中國之幸故高旣兒及於此中國樂得助成其事也然中國因此一節實已陰結日本之怨而守舊黨人以爲有一日本往來已非先王政教今因日本而更牽出泰西諸國更失政體以故議約未成而彼黨卽有洶洶之勢開化黨早經窺見其隱無如籌計目前此著不能不下閔參判之隱憂成疾正値魚君來華之時而國中果有季裁仁之禍至今年美約將成而洪在鶴復爲之繼此則其事情之歴歴可按者也顧朝臣旣分兩黨而强弱寡衆又不相上下高王與諸臣應亦預爲地步先將守舊諸人以他事𢷤斥使無大權在握不至簧鼓愚民肆其阻撓之意則諸事可以徑行無有隱患乃國中之朋黨方興而朝廷之隄防未　 
密致令倉卒起事無可抵禦主幽后弑釀成彌天之禍此固高麗之不善爲謀而中國派去馬觀察丁軍門等當時雖或見及而亦不能爲之綢繆者也今者禍事已成高之諸臣雖悔莫追而鑒於旣往防及將來莫若永禁黨人事事由國王獨斷獨行羣臣中有不悅者如欲煽惑愚民起而與朝廷相抗立置數人於重辟使知畏懼而不敢復萌故智則通商之事可以次第舉行矣若此次辦理亂黨不能誅其首惡而散其羽翼彼亂人因中國日本皆以大兵入境自知罪不容誅一旦瓦解釋出高王復其故物而高廷諸臣或懼守舊黨之勢盛而開化黨不能與敵亦遂隱忍不發不敢盡法痛懲則日前雖巳安堵而養癰成患將來必尚有一番舉動而其患更甚於今日也夫守舊開化二黨同爲高之臣民因日本强其通商高王允許然後其情愈格其勢愈分高王亦知國人之謀下合故請於中國而後定議然以高麗國勢言之僻居中國之東偏地方二千里物産無多政尚簡易俗亦樸陋自李氏有國以來五百餘年未嘗改轍而國中安謚無外患内訌之相乘假令閉關絶使不與外邦往來世世通貢中朝資爲保護未始不可以立國惟東有日本窺伺北有俄國覬覦中國强盛之時其餘力可以保藩屬若中國多事卽不能相顧且已則不欲通商而中國與日俄自是同盟之國卽使日俄侵高而中朝豈能因高麗之故以與日俄起釁是雖不允通商之請而國中之武備不可不修日俄船砲之利不可不知倘能不仿船炮之法而於向所用兵諸事整頓一番或别有攻禦船炮之具不用西法自成勁敵然後閉而自守而日俄不敢藐視則守舊黨之意見亦屬未可厚非無如徒守硜硜之見而並無奇謀善策可以禦侮無怪高王之棄而不用也况乎今日已亂之後而猶謂可以姑容也耶雖然按高麗之時勢當亂黨起事之日國中並無一旅一成之兵奔赴救護而八道郡縣官民亦不聞有仗義勤王者故旦畫之間居然成其纂奪今中國兵入其境叛逆之徒自可俯首就縳而　 
搜除餘黨嚴辦痛懲竊謂亦非中國派往之員爲之借箸不可矣特未知馬丁諸君果有大權與日人之從中掣肘否也 
[本舘自己接到電音]  
　　本館於昨日接得在津友人專發電音到本館内有七月十二日上諭三道敬謹譯登○七月十二日上諭御史謝謙亨奏閩省教官於正科兩試新進童生勒索修贄威嚇凌辱各生補廩充貢選拔舉優均須議明規費並於諸生户婚詞訟輙行覊押需索請飭查禁等語教官勒索規禮于預詞訟例禁綦嚴若如所奏殊屬不成事體着該督撫會同學政嚴行禁止此等積弊他省恐亦不免並着各直省督撫學政申明例禁加意訪查如有前項獘端卽將該教官嚴行叅辦以肅功令欽此同日奉上諭御史李肇錫奏大臣濫保人員請予申儆一摺已革山西冀寍道王定安前經曾國荃保荐擢用乃竟至貪黷營私種種荒謬該督保舉非人自有應得之咎曾國荃着交部議處嗣後中外大臣務當懍遵迭次諭旨切實保舉不得徒採虚聲甚至徇私濫保致于咎戾用副朝廷延攬人才總核名實至意欽此同日奉上諭御史李肇錫奏山東各州縣開徵糧票先由糧差領出該户尚未交櫃糧差輒爲代納事後加倍取償未饜所欲卽禀官追押恣其魚肉地方官庇役責民以致胥役日横等語錢糎爲維正之供豈容胥役藉端需索貽累閭閻着任道鎔嚴行查禁如有糧差代墊索費經該糧户告發卽行懲辦地方官不得稍涉徇縱此等弊端他省恐亦不免並着各督撫一體查禁以懲蠧役而恤民生欽此○十三日奉旨陳寶琛轉補翰林院侍讀學士錢桂森補授翰林院侍講學士欽此 
[倫敦電報]  
　　本月十二日倫敦發來電報言埃及地方有清水河一道其水清潔可供食用刻下聞將此河毁壞故食水者殊形苦累也又有地名冷未西者有阿拉比之前鋒營在彼英軍小隊由該處經過阿兵遽開炮攻擊至勝負情形則電音未曾述及無由揣測容俟績聞 
[高使來華]  
　　三　公司輪船來滬有高麗使臣白君附輪而來前日卽附招商局之海晏輪船赴津大約到京與華官商辦高麗亂事也 
[高亂詩述]  
　　朝鮮内亂我朝發兵六千前去撫輯經列前報該國海禁甚嚴向不與各國通商貿易自爲日本所脅不得不從國俗爲之一變前報謂其人有開化守舊兩黨而守舊之黨實較開化爲多前年有該國儒臣卞元珪以東界强俄西隣日本在在堪虞來闕上書折衷商務直隸總督北洋通商大臣李傳相曾爲借箸而籌於是决計與各 
 
 

Page 2

 
 
國通商並由其國王遣使金允志帶領少年英俊數十人前來天津學習機器製造方蒸蒸日上而守舊黨人遽興内亂閔參議係首擬通商者已經被殺參議爲土后外家弑及王后職此之故世子及妃被難殆以爲閔之所自出故波及耳亂首爲國王之叔國王亦辱及蒲鞭卞君元珪恐亦不免帶領學徒來津習藝之領選使金君全家被殺其餘學徒中官職稍高者大都難免現在半經星散金君痛不欲生此次遣兵聞金已薙髮回作鄕導我兵前去殆定朝鮮内亂並非與日本爲難然朝鮮係我朝屬國一切勘定之功自不欲外人干與或有不識時務者致彼此或動干戈則當添兵前去以三萬人爲率聞此舉上煩宸厪已發廷寄促令合肥相國回京也 
[英使回國]  
　　昨日太古洋行之大沽輪船來自津門英欽使威君附輪至申本埠英國領事各官皆赴碼頭迎接聞小駐襜帷卽乘便輪返國也 
[奉省傳聞]  
　　有西人自盛京致信於字林報館云該處有地名海山外者向有俄兵駐紥其處近有華兵前往與之接戰而俄兵奪氣遽行退去云但未識此信確否該西人以爲俄兵素來每得一地不肯輕棄今此次與華兵戰敗卽行退去不知其何意也 
[皖人傳言]  
　　廬州友人來云李傅相自回籍後適巢湖水勢暴漲致相府亦有水灌入不得已暫遷於高處小住傅相伏處堊廬本擬俟太夫人卜葬後始行遵旨赴津刻聞以海防需人朝命敦促業已首途云 
[太守德政]  
　　皖垣首郡沈雲閣太守自接篆未及數日將任内一切公牘概行清理親往被蛟各屬察勘災黎情形禀請賑恤並飭屬編造災册捐廉倡率挨次散放錢米查辦吞賑惡劣紳士冒暑而行念餘日畫未飽餐夜未安臥將賑務辦有頭緖始行返署衆灾黎及各屬士民沿途泣叩共頌仁明如此賢勞雖古之召父杜母亦無以加矣 
[騐堤良法]  
　　皖垣東門外長堤名廣太圩爲沿江之保障今夏江水泛漲各情疉列前報是堤在桐懷毗連之界兩邑尊公同防護疉次臨圩督飭前日桐邑陳明府從圩上察看見堤皆完好而内水逐漲知必有暗漏之處乃飭差保速購石灰數十担諭令圩民將灰挨隄徧洒水面明府步行在後細察見五處灰漂水面旋轉有窩當令善水者細摸圩下定有漏罅下探果然卽飭購柴運土塡築固密始保無虞於是耆民同聲感頌堤上跪拜者幾滿明府之留心民事固屬無微不至然非格致功深何能有此妙用哉 
[古塔重修]  
　　皖垣東門外迎江禪寺僧徒繁衆殿宇輝煌塔影横江皖之第一景也咸豐癸丑間髮逆之亂寺被焚毁琳宫梵宇盡成瓦礫之場惟孤塔巍然歴劫不壞每當夕陽返照羣鴉翔集過之者不勝荆棘銅駝之慨亂平之後吳竹莊大中丞撫皖謹按省志將載在祀典之廟宇名蹟捐廉修復見是塔之頂已經損壞卽飭興修於塔後創立昭忠祠招僧看管惟工程浩大集欵無多未能遽復舊觀目下皖撫裕大中丞以是塔有關通省文風因捐廉特委候補某大令監修從兹名勝重新人文蔚起皖省人士皆頌中丞之功德與七級浮屠並高矣 
[西醫初到]  
　　漢臯西商公延之醫士前經謝世現當夏末秋初疾病繁多需醫孔亟是以通鎭西商傳發電音至外洋延請醫士前禮拜一怡和行福和輪船到埠西醫已經請到卽前次在漢權理之皮先生也 
[牧師濟困]  
　　漢臯此次水災以五月中起至六月望後止貧民被困於城上者或孤懸土墩並後街僻巷者甚多而未聞有議賑恤者雖曰近年糧食價賤然眼前巳經陡漲每石數百文若在有力之家尙可爲計若無力孤寡之民平時無災巳有岌岌不可支之勢遇此水災不將坐以待斃乎今聞漢鎭教堂牧師因民間罹災實堪憫惻特發惻隱之心以濟貧困往後湖城上親查篷屋數目按兩禮拜一次每篷給錢三百文以甦涸鮒貧民不勝感激口碑載道西人之救災施惠不分畛域有足多矣 
[粮道公旋]  
　　招商局海晏輪船於禮拜六抵滬浙江糧道廖觀察附輪而來大抵本年海運業經卒事故偕同眷屬僕從一律言旋想不日卽當回任也 
[醉人滋事]  
　　禮拜六三更天有三西人在四馬路行走適一東洋車飛馳而來將西人撞跌西人大怒起而追之該車夫逃入妓寮西人追入兩相拖扭致將妓寮器物碰壞一妓女在傍亦致受傷正在喧閙之時西捕巡街者聞而集視與西人却係素識因與妓寮說明令不必爭吵所毁物件當一切貽還其事遂寢車夫亦乘間逸去云 
[善捐樂助]  
　　本埠糾商及客帮行號自願發心助捐棲流公所者源源不絶本館亦隨聞隨錄蓋欲揚善以示勸也昨據該公所來函云盤記號主袁九齡助洋五十元羅誠伯助洋百元杭省存心堂主人寄來雷公散一百服囑爲遇症分給并有在滬匯票業允每年捐洋二百元招商局徐雨之觀察助去孔雀一隻以壯觀瞻查該公所前經葉顧之觀察助去孔雀一對又有豐興行助去孔雀一對今又有徐君助去孔雀一隻五雀成羣羽儀耀采誠大觀也 
[勝會紀盛]  
　　滬北廣肇山莊循照舊例舉行盂蘭勝會已列前報兹悉該山莊於前夜門前高扯九蓮燈光燭數里進山門有北瓜棚其　　　 
間懸掛玻璃小燈狀如繁星及至二門則有絹紥之南天門一座神將威嚴口目生動盖中設機括各藏小洋鼠以牽掣之廳堂之兩傍除燈彩絹像并有書畵古玩等件皆珍品也各派有勇丁彈壓粤省羽士登臺施放焰口往觀之中西士女殊爲擁擠至無容足之地馬車往來不絶於道直至三鼓後始覺清靜昨夜係正期往觀者更形熱閙也 
[捕夥吞贓]  
　　薛捕頭至公堂稱二號華捕在路見莊連發手持衣服三件向質舖典押因察莊係本邑人而押寍式衣服上前盤詰言語支吾帶至捕房在身邊搜出鐵尺一根鎖手之鐵練一條有匙小銅鎖一具莊始認是上海縣捕役之夥路遇竊賊鄭阿寶手持衣服十餘件一併拘至陸阿三荳腐店裏將賊交陸阿三看管莊則先將衣服三件出外質錢等語當卽飭捕同莊前往該店起出餘賊并獲賊犯鄭阿寶店夥陸阿三卽據鄭認明衣服係竊自寍人胡小順爲卽傳同失主胡姓一併解案請辦胡稱被竊業由捕房獲到人贓請爲給領該竊犯鄭阿寶供稱行竊是實而被捕夥吞贓莊則惟稱充當捕夥餘無一語陸稱被莊連發所害求施恩陳太守問畢謂鄭阿寶犯竊莊連發旣爲捕夥獲賊吞贓陸阿三窩藏贓物與莊同類不問可知均堪痛恨應與竊犯一同治罪隨判鄭莊陸三人均發捕房各押三個月贓交胡小順領去鐵尺鐵練銅鎖一并存堂銷毁 
[漆匠忍心]  
　　前夜大馬路賣卜之瞽者門前有一寍人跌倒詢之云卽就近某漆作之姪乞代討絮胎蔽體傍觀者惻然爲之往討詎漆作不認旣而此人已不能開口瞽者喚巡捕驅之不動捕乃囑雇東洋車飭車夫送往北泥城橋外置於空地云夫人至困窮就斃見之者未有不生憐憫之心思一援手矧其爲叔姪之情絮胎之細乎該漆作靳而不與何其忍歟 
[船斷傷人]  
　　前夜十一點鐘時大英公司船進口轉頭時適有拖船小火輪兩艘拖一三枝桅帆船進口不及避讓小火輪一船竟被撞　 
 
 

Page 3

 
 
斷在船七人均已落水及救起一西人已死一燒火華人名張章者亦斃聞張乃本地沙上人年二十六歲云 
[失愼獲救]  
　　前夜七點鐘外虹橋東堍徐祥興南貨店内其灶砌在樓上晚炊方畢人已下樓不料火星遺落外人見其樓上濃煙滿屋急呼之幸爲時尚早經隣衆帮同救熄亦幸甚矣 
[停夥賺洋]  
　　孫哲卿者本在法馬路興聖街口之愼祥錢庄爲夥凡出買錢文收兌小洋皆其經理與八仙橋西首之周順興米店往常交易孫無事時亦日逐到周處通報行情巿面爲人誠實可風周亦信之詎於本月初六日孫哲卿又往周順興店詢以小洋有無周店適有四八開若干合計大洋十二元而孫應找出錢七文乃於身畔如數取出放於桌上并稱大洋容明日送來是固習以爲常者周遂任其携小洋而去無如孫從此一去更不復來延之兩日周順興遣夥問詢兼索大洋及至愼祥錢庄始而知該庄已將孫哲卿停歇是洋不肯躭認兩下因相齟齬勢難罷手周順興即具控公堂翁太守准詞傳質周順興遣夥薛嘉林携簿呈案愼祥莊亦着徐吉人伸訴兩詞各執太守乃持平酌斷謂徐吉人曰孫哲卿雖然早經停歇誆去之洋不肯認賠亦非無理但其人進店爲夥時當有薦保可以根交予限二日將孫交案與爾店無干若再推諉則是有心欺人卽須賠洋徐吉人遵諭惟請再寛一日翁太守准其三天交到兩造叩謝而退 
[罰洋養傷]  
　　前夜八點半鐘頭壩第六號房屋内住廣東木作因中元節祭祀在門外點香插燭于地正焚化冥錢冥衣等件適有開客寓張愛溪之子年纔九歲經過是處見地下香棒愛而拔取其時冥鏹正在焚旺廣東人見小兒拔取香棒怒將是兒推跌於冥楮火内以致燒傷胸腹皮上起泡該兒哭歸訴知父母其父領兒向廣東人理說不料反肆咆哮勢欲行兇於是同入捕房騐明將小兒送同仁醫館調治一面罰廣　 
東人出洋千元以作養傷之費完結 
[英界公堂瑣案]  
　　老沙遜洋行控鄭修梅担保鄭佐卿爲分設蕪湖之沙遜行買辦虧銀萬兩光景須着保人賠償鄭請大狀師担文辨　 
駁各情節經列報兹悉是案業由英司副領事商之陳太守擬令兩造各邀公正人妥議鄭修梅賠銀之事應賠則賠昨晨傳到兩造太守諭令各請公正人議明遵辦着限一禮拜禀覆再着各具遵結兩造均已遵諭而担文狀師令冩字洋人代爲到堂稱兩造各邀之人恐有意見不同太守謂設有不洽照向章再合邀一人秉公議論可也乃各唯唯而退○陸華氏至公堂稱女兒年祗八歲寄養張阿大家今聞被賣因向張理論詎伊言語蠻横故將其交捕送究云陳太守問其被賣之信從何而知該氏答稱有徐阿金關照徐亦投到卽據供稱該氏向張要女無著我耳聞女已由張價賣耎人張供陸華氏之夫陸阿得欲將女出賣託爲作中因爲之轉託一婦人經手賣去陸華氏亦係知情太守又問該氏陸阿得是汝丈夫否答稱是然女係自我交與張姓並不知情托賣張又稱我係孤身向無妻子眷屬何能將女寄養與其作中是實太守隨飭將張阿大押候著　 
該氏邀向丈夫陸阿得投案覆訊察斷如三日不到卽將張阿大開釋○新閘巡防局勇丁郭案明交某甲洋三元質票一紙到英租界大馬路贖取衣服途遇無賴輩將洋奪去甲卽扭獲王福一名交捕解送公堂郭同甲投案申訴前因王福供甲被人拆梢洋元我不知情係在傍而被誤認者陳故守隨判王福枷號在頭門示衆令見拆梢者經過卽呼喊指拿到案再究云○薛捕頭禀稱住居虹口地方之粤人郭生發與妻口角爭毆　 
妻竟自服洋烟而死隣人咸抱不平報捕拘郭送案今有郭父郭阿蘇係是瞽目投案求釋其子俾得將妻棺殮陳太守准如所請○李靜山至公堂稱在茶館做堂棺昨有汪阿六來吃茶去而復來稱遺洋二元回說無有汪卽持刀前來將檯凳亂砍勒令賠償及訴捕拘押捕房汪之東人到店服禮願賠毁物囑請免究汪供在藥鋪帮工遺失洋二元是實如今只求恩斷陳太守　旣由汪之東人出爲服禮賠毁可母庸議斥釋○華捕解送僧月泉至公堂稱該僧在居民舖户强索佈施遂欲方休昨在粤人家化錢不給不去因見而逐之仍不肯去爲此送案富捕頭禀此種僧人往往乘間行竊容帶回查究有無竊案該僧供向人求施不敢恃强亦無行竊情事陳太守准捕頭所請飭將該僧帶回查明有無竊案再行送辦 
[桃塢同人經收六月下旬皖沙賑捐清單]  
　　如蒙助欵以速爲妙○蘇字册蘇州電局收本省各善堂紳士募欵○袁鯉翁募十八户四元六百三十文餘昌省節酒費十元愛仁堂五十元寶源友廿元樂安再信氏黄還柔宋忠武誠修閣同城不留名脩記裕後堂壽萱室合興森允泰枕仙書屋病愈張四本堂周志德堂松蔭書屋八百六十八號樂安再信氏夏高氏高隆葆高　葆十八户各一元五湖九齡童子四元愛吾堂汪八元廣嗣子三元金匱縣募孝友堂張雉臯居士雨村氏八百五十一號八百六十六號求母病速愈思源廬朱四可陳蘭貞九户各二元求免病苦人三元八百五十六號江太太汪源裕八百六十四號積善堂八百六十七號六户各五角昭文城鄕各布庄廿四元求母病速愈四員八百七十一號五十員壽熊書　五員丁吉雲廿五員裕和昌十員高一帆廿員高慰祖五員高來葆高九葆高惟祖陳逹卿汪豫川柯心培徐俊三陳吟山徐炳齋張子林母安孕男朱氏求病愈寶善堂金吉人浦靜修九百廿九號戴子由無力人求母病速愈張永祥樹滋堂錢元順唐厚齋葛謀道陳雲山同福昌王榮源長豐樵隱書屋陳子棣邱阮庵九百五十一號潘泉源吳自蘭孫九如王慶祠陶寶　無名氏合金德峰顧雪卿徐耀亭半閒堂葛通志堂辭金堂錢塘縣署帳房錢署錢糧西河卓錢署門稿謝敏軒四十六户各一員夏季宸聚源庄華薜氏榮芳閣史景齋泰昌號合記徵遠　梁顧忍朱旭記張錫甫潘松坡張悅庭徐留餘脩己堂周李慶釗顧向陶祝萱壽康泰室敬修堂程洗心堂李程維善中州藍安定胡廿二户各兩員許右張福顧升陸福盛泰陳升六人工食三元辛合堂三元瘦蘭女士小綠天棣蕚樓金新慶許清暉青雲堂高六戶各四圓錢標記五元梁溪安定氏求瘋疾愈五元素安堂六元松竹閣六元朱味記趙少華募爲女患病求愈時亨黄友裕大恆節省西瓜餘慶堂寶記徐雲峰七户各十元鵡湖白華草堂求放心軒知仁募周寛記三户各二十元胡周氏三拾元丹陽崇德堂五十元濮雲軒五十元九百五十九號一元五角嚴壽南堂顧蓉初錢幼琴趙雪春四户各對開一個袁聃甫四開一個費子燧四開一個稽文卿錢靜安楊仲履三户各五角周錦福行素書屋尋梅居士一千十號文献臻正泰行陸恆隆顧德裕耕畬錢義泰潘少安正豐號范綺琴程恆信庄世德堂陸不署名人陶隆記洪昌公盛陸泰豐研鋤舘栢字紗莊潘文泰一千五十七號仁記一千六十號乾記一千七十六號魯寶慶得隆坊源昌丁氏一千六十七號虞鴻慶一千七十七號連元順南瑞泰勝茂三十六户各一元張寶珊西裕隆姜萬理東裕隆一千五十八號抱樸後人一千五十九號七户各五角兆泰坊生元坊鼎與三户各一元五角[  此稿未完]  
[浙省撫轅抄]  
　　七月初十日趙寶申銷管解京餉差回省禀到署德清縣蕭專丁來省禀到謝請補蕭山縣[  王蔭堂禀知藩委管解京餉差] 　 
 
斷 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[移款助賑]  
　　有花溪頌平者前以患病許愿獲愈擬於冬間酧神還愿今知皖灾待賑孔亟故約計酬願之費洋十四元先移賑其洋交電報局轉解災區掣有收條是眞可謂知先務而行實惠神明亦應見許也 
[餘利助賑說]  
　　漢馬伏波有言曰凡殖財産貴能振施也否則守錢虜耳斯言也誠千古有財者之法也方今皖災孔亟賑欵不敷籌賑諸公幾有左支右絀之勢余不得不爲之說矣邇日以來糧食大漲米價每擔加漲一元有餘豆麥等項價亦日昻囤積之家獲利無算此誠始願所不及此也苟能於餘利之中提出一二成以充賑欵譬如少漲若干不但日後居積常可手而行道有福其獲報更有不可限量者矣敢獻芻言以與囤積諸君一籌之[  坡湖漁隱呈稿]  
[惜字妄言]  
　　夫字之宜惜人皆知之而每因分之覺少合之覺多不知其褻之甚者莫如各藥舖寶珍膏背後之印買者貼于上身已覺其褻若貼於下身則其褻何堪設想滬上出名之衍澤堂銷售最廣該堂非不知字之宜惜特以杜假冒不得不以一印别之然彼欲假冒安必其不能仿刻圖章乎修合雖無人見誠心自有天知彼僞藥誑人者財業斷難長久騐諸人世何莫不然奉勸嗣後能不盖印則一年之中惜字莫可以數計而造福益無涯涘矣其他盛丸藥之紙盒及痧藥瓶眼藥盒亦能一律不用店號招牌惜字愈廣積德愈深書此並勸天下同是業者不以余言爲河漢否望貴館政之[  壬午夏夜芝竹軒主人草於燈下]  
[普勸廣發菩心急助通泰各塲荒賑啓]  
　　重莫重於人命慘莫慘於死亡苟見同類呼號乞命而不觸目動心世上必無此忍人愼母以頻年災祲數見不鮮誚爲迂腐也頃者通泰漂没各塲待賑孔亟疉見抄報是與往昔豫晉奇荒直無以異每一轉念惟有椎心自撫渺躬實形緜力因懇諸善長痌瘝在抱利濟爲懷往歲直省飢荒　蠲助賑心力交疲今則淮揚尤爲切膚之痛度不隔閡相視也卽觀近日風災情形此邦人士僅受虚驚而禾稻未盡摧枯人民未至漂蕩翹首江淮眞有不堪設想者矣吾儕同受生成何獨安居樂土歌詠承平是天欲留飽食之人爲之援手明甚若膜視不間上負天心則天灾流行正靡有定易地而處何以自存今欲議創隨人隨境方便易舉之法名爲同善會無論貧富均可竭力爲之與舊例設桶之法較簡捷如一家之内每日伙食十减其二三吃茶點心逐項節去數百文數十文其次八九文三四文隨願隨力積儲置之竹筒積至月杪將每日所存之錢核算彚寄或公集一家以爲會首每月積錢若干統交會首一人轉解上　籌賑公所亦善特爲災黎乞命伏望諸善長先生曁十方善男信女各發慈祥共成斯舉俾得接濟以全生命皆出自施者扶持之力焉[  無名氏謹啓]  
 
 
 

Page 10

 
 
   
 
 

Page 11

 
 
[光緖八年七月初五日京報全錄]  
　　宮門抄○旨三道錄前○發抄旨四道○浙撫陳奏金衢嚴三府屬猝遭水思分别籌欵撫恤摺○又奏請　革世職監生訊辦片○東撫任奏揀員升補副將摺○鄂撫彭奏知縣衞守備虧短錢糧逾限不完請查抄備抵摺○東撫任奏甄别府縣片○署直督張奏請頒匾額片○七月初五日吏部翰林院侍衛處值　吏部引見六名宗人府一名○芸公假滿請安○伯王續假十日○内閣奏派騐放之王大臣泒出禮王烏拉喜崇阿閻敬銘徐郙○召見軍機醇王○發抄劉長佑等奏請以補用道沈壽榕補迤　道奉旨吏部議奏欽此○又安插耿馬士族辦理告竣出力官紳　否給奬奉旨熊昭鏡等均着照所請奬勵該部知道單併發欽此○又辦理湖北下游滇捐委員蔣立寛等暫革追繳執照奉旨着照所請該部知道欽此○又停止捐輸所有空白執照一律清厘嚴防假冒奉旨知道了欽此○○浙江巡撫臣陳士杰跪奏爲金衢嚴三府屬猝遭水患分别籌欵撫恤以蘇民困恭摺具奏仰祈聖鑒事竊浙省入夏以後東作方興雨暘時若乃至四月下旬以至五月初旬大雨如注畫夜不息兼旬以來雨多晴少深慮有碍田疇正在飭查閭卽據衢州道府縣禀報四月下旬至五月初間連朝霪雨上游山水浩大附郭之西安縣平地水深丈餘田廬被淹居民猝被災傷情殊堪憫當卽捐資雇船濟渡並買備食物以拯飢民一面酌提府庫收存善堂榖價洋一千圓易錢散放藉資接濟並據社倉紳董禀請開倉磨米分别散給等情卽經批飭該府縣確勘情形分别賑卹卽撥府倉官榖數千石先行開放以救民命又據開化縣禀報五月初間連日六雨山水傾注西南鄕水發來自江西之玉山頃刻冲塌堤身倒灌而入時在昏夜低窪之處猝不及防以致房屋傾圮人畜漂流淹斃不下百餘人受傷十餘人目擊傷心慘不可言當卽撈屍殮埋設厰施粥並開放倉榖勸捐平糶暫救目前禀請撥欵撫卹情詞甚爲迫切經臣飭司在於厘金項下撥洋三千圓當卽發縣妥爲賑恤以拯災黎又據常山縣禀報同時被水居民房屋冲坍不少未傷人口當卽設厰施粥籌給錢米以免失所惟田禾遭此大水難望豐稔等情其餘江山龍游兩縣所禀情形大略相同又據嚴州府建德淳安壽昌桐廬各縣禀報五月初間大雨滂沱深山發蛟江水陡漲數丈田地被淹兼有沙於石積民房亦　 
有坍損當卽雇船救護並散粥濟急嚴禁遏糴以資民食查無住屋者酌給錢文以示體恤等情臣以此次被水嚴州各屬雖較衢屬爲輕而地方尤爲瘠苦民力自更拮据飭據藩司詳撥厘捐錢二千串由府酌發被水各縣委員會同查辦妥爲賑恤以拯窮黎此衢嚴兩府屬各縣同遭水患分别撫恤之情形也又據金華府屬之金華武義湯溪蘭谿浦江等縣及杭州府属之富陽縣紹興府屬之山陰會稽蕭山諸曁等縣各報五月初間雨水過多山洪匯注田禾被淹受傷間有沙石淤積之處均經批飭該地方官督飭農佃設法疏消及時補種以冀無碍秋收此外杭嘉湖三府屬亦嫌雨多水大惟地屬水鄕宣洩尙易且農事較遲此後如得晴雨應時尙無妨碍臣查金衢嚴三屬同遭水患而衢州地處上游情形較重爲數十年未有之事幸水退迅速稍高之區或可設法補救惟被災較廣窮民乏食堪虞除開化一縣已撥厘金洋三千圓妥爲撫恤外其餘西安龍游江山常山四縣亦應量予調劑兹復商諸司道查有上洋鹽商於捐台州風災案内備賑錢三千串堪以動用發交衢州府衙門收存如所屬縣中有必需賑恤之處委員會同妥爲分散造册具報並飭各府縣如前發欵項不敷散給仍准隨時禀請設法籌解務期不使一夫失所以仰副聖主惠愛黎元至意現在訪查各處民情尙稱安謐所有動用厘捐洋三千圓錢二千串相應仰懇天恩俯准作正開銷以便造報除俟秋收將届飭司委員確切會勘分别輕重情形核實具奏外謹將各屬猝遭水患籌欵撫恤綠由會同閩浙督臣何璟恭摺具陳伏乞皇太后皇上聖鑒訓示謹奏奉旨已錄○○陳士杰片再據會稽縣知縣兪鳳岡詳稱據縣屬嘯吟村紫雲菴尼僧善明呈稱伊與徒尼寶元在菴焚修有就地豪惡董開源時　 
至庵閒步見徒尼少艾稱願出洋買回作妾伊正言覆絶詎董開源於二月初六夜二更時分紏牽董開泰董福堂等踢壞菴門進内强　 
將徒尼擒去隣人吳光明吳彩姑出阻亦被擒阱不放並據縣民吳秀文以伊姪吳光明伊女吳彩姑卽魏吳氏因聞閙出看公言勸阻　 
被董開源等一併拉去關禁喊叩押放提究各到縣據經飭差將吳光明吳彩姑尼寶元分别押回提訊各供與報詞相同惟董開源等供詞狡展查董開源承襲其父董慧陣亡所遺雲騎尉世職在紹興協標左營學習董開泰係捐納監生詳請先行奏革以便嚴訊等情並據紹興協副將楊春和轉據左營守備徐芳揭叅前來臣查董開源身爲世職胆敢强搶尼僧並將勸阻之隣婦人等一併擄辱關禁　 
實屬藐法已極察核衆供指証確鑿該世職等尙不吐實顯係恃符狡展若不叅革嚴究何以懲豪惡而儆効尤除飭將該世職等提解來省發委訊辦外相應請旨將董開源承襲雲騎尉世職及董開泰報捐監生一併斥革以便　訊確情按例擬辦謹會同閩浙總督臣何璟署浙江提督臣張其光附片具陳伏乞聖鑒訓示謹奏軍機大臣奉旨着照所請該部知道欽此○○頭品頂戴山東　 
巡撫臣任道鎔跪奏爲揀員升補陸路副將恭摺具奏仰祈聖鑒事竊照臨清營副將楊飛熊因病出缺業經臣附片具奏並聲明所遺員缺容臣另行揀員請補在案伏查斯缺係部定新章後題補第二缺應輪用儘先人員該副將駐札臨清界連直省轄境遼闊素爲馬賊梟匪出没之區巡防倍關緊要非精明幹練熟習情形之員不足以資控馭臣於儘先副將内逐加遴選或籍隸本省或於此缺人地不甚相宜均未便遷就請補致滋貽誤東省並無預保揀發副將隨於現任應升叅將内查有臣標左營叅將玉秀年五十九歲係鑲白旗滿洲頭甲喇福陞佐領下人由副護軍叅領於咸豐三年十一月間奉旨發往山東以游擊差遣委用旋在臨清東昌勦匪出力保奏以遊擊儘先補用並戴花翎同治元年十一月間題補撫標右營游擊又因督兵防守省城外圍出力保奏於七年十一月二十八日奉旨賞加副將銜十二年四月間奏升德州營叅將光緖四年二月調補撫標左營叅將該員資深才練曉暢戎機在東已三十年地方情形尤爲熟悉且歴俸已滿以之升補臨清營副將洵堪勝任惟應補之缺請升與輪次稍有未符但人地實在相需例得據實聲明合無籲懇天恩俯准以臣標左營叅將玉秀升補臨清營副將實於地方營伍有裨如蒙兪允俟接准部覆再行給咨送部引見以符定制其所遺臣標左營叅將一缺係陸路題補之缺容臣揀員另疏調補合併聲明理令會同開缺曹州鎭臣王正起恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○湖北巡撫臣　祖賢跪奏爲知縣衛守俻虧短錢粮叅後逾限不完請查抄家産備抵恭摺具陳仰祈聖鑒事竊查湖北已故安陸縣知縣何錫儼前在任内虧短司道兩庫正雜各欵共銀七千零五十三兩四錢七分二厘巳故蘄州衞守備王鴻　前在任内盈短司道兩庫屯餉蘆課軍安帮津等欵共銀六千二百四十七兩二錢四厘因該故員均無家屬在楚無從追繳經臣會同前督臣李瀚章於上年九月内恭摺奏參著落原籍蒙属勒限六个月掃數完繳如逾限不完或完不足數卽行查抄家産備抵在案迄今逾限巳久並無分厘解鄂據湖北布政使王大經兼署按察使督糧道惲彦琦會詳前來查巳故安陸縣知縣何錫儼係江蘇儀徵縣人巳故蘄州衞守備王鴻猷係江蘇清河縣人相應請旨飭下江蘇撫臣檄飭儀徵清河二縣將該故員等家産嚴密查封備抵造具清册估變銀兩解鄂歸欵除咨户部曁江蘇撫臣外理合恭摺具陳伏乞皇太后皇上聖鑒再湖廣總督係臣兼署母庸列銜合併陳明謹奏奉旨巳錄○○任道鎔片再勞績保舉人員應於到省後察看一年詳加甄别茲查有鹽運使銜候補知府劉景宸候補知縣王聯庚在任候補知縣歴城縣縣丞吳謹度均係勞績保舉到省已滿一年之限例應甄别據滿臯兩司會詳前來臣詳加察看劉景宸辦事勤篤堪以煩缺補用王聯庚吳謹度年强才穩均堪以本班補用除履歴清册咨部查照外謹附片具陳伏乞聖鑒謹奏軍機大臣奉旨吏部知道欽此○○張樹聲片再查接管卷内據肅甯縣知縣陶鈺前署成安縣知縣孫作楫禀稱肅甯縣城内關帝廟城隍廟龍神廟成安縣城内關帝廟素著靈應光緒六七等迭次缺雨旱象將成官紳虔詣各廟祈　均卽甘霖普沛轉歉爲豐成安縣於七年八月陰雨連綿禾棉收成幾致失望復詣廟虔禱卽日晴霽仍得豐收官民同深敬感各請奏頒匾額由督臣李鴻章移交前來又據藩司崧駿詳稱延慶州居庸關青龍潭龍神廟每遇雨澤愆期遠近紳民往禱無不靈應光緒七年自春徂夏關内外復患恆暘民鮮蓋藏漸形飢饉經官紳詣廟虔禱卽沛甘霖農田一律霑足幸獲有秋由司轉詳請頒匾額等情臣覆核無異合無仰懇天恩俯准頒發肅甯縣城内關帝廟城隍廟龍神廟成安縣城内關帝廟延慶州居庸關青龍潭龍神廟匾額各一方交臣轉發該州縣祗領敬謹摹　懸挂以答神庥而順輿情理合附片陳請伏乞聖鑒訓示謹奏奉旨已錄 
 
 

Page 12

 
 
   
 
