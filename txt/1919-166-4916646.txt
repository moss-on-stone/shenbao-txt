# 1919 - 166 - 4916646

 

Page 1

 
 
   
 
 

Page 2

 
 
   
 
 

Page 3

 
 
時評 
[敢（冷）]  
　　自來敗國亡家之事亦必有敢作敢爲之人而後始能之試觀北京政局中人即多此輩也 
　　敢不惜人言敢不顧大局敢明目張胆而朋分政權敢肆無忌憚而强奪財柄敢逕情直行而自增兵力敢任意出入而左右外交其蠻行悍氣幾非人類所能有 
　　然而爲簽字難題之故竟亦不敢身组内閣以當其衝則又何哉 
命令 
　　六月二十日大總統令國務院存記沈文燮著發往江西李寅賓著發往湖北交各該省長酌量任用此令六月二十一日大總統令張載陽著仍因暫編浙江陸軍第二師師長原任此令 
　　又令任命潘國綱署暫編浙江陸軍第一師師長此令 
　　又令財政總長龔心湛呈請將多倫稅務監督陸大坊免職另候任用陸大坊准免本職此令 
　　又令任命徐華清爲多倫稅務監督此令 
　　又令陸軍總長靳雲鵬呈陸軍第二十八師步兵第一百十團第三營營長劉繼先請免本職應照准此令 
　　又令陸軍總長靳雲鵬呈請任命徐景隆爲陸軍第二十八師步兵第一百十團第三營營長應照准此令 
　　又令陸軍總長靳雲鵬呈請任命王國棟爲陸軍第二師正軍械官應照准此令 
　　又令陸軍總長靳雲鵬呈請授宋立修爲陸軍步兵少校馬煜爲陸軍砲兵少校均照准此令 
　　又令潘睦先給予四等嘉禾章此令 
　　又令王鼎元晋給四等嘉禾章此令 
　　六月十九日大總統令宋恩鴻給予四等文虎章此令 
　　又令陸軍總長靳雲鵬呈請授鄧還爲陸軍步兵少校甘全福爲陸軍工兵少校均照准此令 
　　又令兼署内務總長朱深陸軍總長靳雲鵬呈核呼倫貝爾副都統勝福請以德克津布補總管訥蘇鏗額調補副管什喇布榮祿均補副管奇成額穆特布佛爾郭楚克訥木呼巴雅爾羅卜桅丹巴丹景訥呼恩伯勒們色楞富色訥補佐領均照准此令 
　　又令鄭翼祖給予四等寳光嘉禾章此令 
　　又令王祖仁歐本麟葉蓁李耀庭余烟猷桂柏均給予四等嘉禾章此令 
專電 
　　北京電巴黎電二十三日簽約期又改（二十二日下午四鐘） 
　　北京電周對安系態極强硬閣員應自由支配不能受條件之拘束安系大失望仍推王上台王以第一關歐約簽字爲難某幹事因諷龔辦訖龔不允新閣又復擱淺（二十一日下午四鐘） 
　　北京電徐語人國内和議方針錢外惟周與予一致如安系必欲反對予仍引咎去位聞第二次辭稿己囑秘書起草 
（二十一日下午四鐘） 
　　北京電東海召王揖唐詢國會認誰組閣適當王以田對當派王往商田卽席拒絶（二十二日下午四鐘） 
　　北京電滬商業公團電懇促代表尅日南來限期締約勿爲軍閥政黨所持（二十二日下午五鐘） 
　　北京電徐徇安系之請新閣决提王揖唐不俟本人承認先交國會同意（二十二日下午三鐘） 
　　北京電龔今午欲出京經安福力挽乃止現龔十日期雖滿惟閣未定仍由龔代（二十二日下午十鐘） 
　　北京電京校生己放假部定九月一日補行學級考試 
（二十二日下午三鐘） 
　　北京電己未派昨開會小衝突結果對外主保留膠澳及其路權（二十二日下午三鐘） 
　　北京電吳佩孚電拒簽字政府去電解釋吳續電日果决心交還青島請於巴黎和會詢明還期由各國公同立約否則不足爲保障（二十二日下午五鐘） 
　　北京電中央財政艱至極點財部所發支付命令國家銀行拒絶不付（二十一日下午四鐘） 
　　北京電近三日中中行津張現鈔京津兩地兌出現金百五十餘萬（二十二日下午三鐘） 
　　北京電益世報案地廳判决主筆潘徒刑一年發行印刷人各處拘役二月（二十二日下午三鐘） 
　　北京電恩華電俄派大隊來烏購牲畜（二十二日下午五鐘） 
　　北京電徐樹錚以參預和局爲名日赴國務主持政務 
（二十二日下午十鐘） 
　　北京電陸榮廷來電謂前與錢閣雖有接洽但錢己不問現惟速派代表赴滬議和八條件可磋商讓步（二十二日下午十鐘） 
　　北京電西北邊防軍將添四旅俟邊防借欵成卽着手 
（二十二日下午十鐘） 
法國無線電 
　　二十一日里昻電協約國最高會議於今日集議决定所應採取之軍事手段福煦上將之參謀本部業己組成福煦上將當立即採取必要手段俾下星期一日德國全權大使不簽定和約時協約國得實行其威迫出席最高會議者爲威爾遜總統克勒滿沙氏貝爾福氏松尼諾氏福煦上將勃拉克將軍 
路透電 
　　十三日韋瑪電諾斯克氏今日在國會宣稱德軍現正由愛沙尼亞與里特倫撤退山古爾倫撤退之兵兩師將用以抗拒西普魯士之波蘭軍愛沙尼亞與里特倫境内現無作戰之德兵其己加入波羅的國民軍者均失其德國公民資格 
　　十四日維也納電奥國全境有反對媾和條約之示威運動對於處置鐵羅爾辦法反對尤力奥國下議院開特别會議演說者皆謂和約條欵絶對難以承認須請協約國減輕 
　　十四日巴黎電公報宣稱高等封鎖會議今日開會最後考慮遇某種事變應行之方法 
　　十四日倫敦電日本代表團切實否認美國所傳單獨承認柯爾恰克政府消息 
　　十四日瑞典京城電彼得格勒消息總司令及特羅斯基氏現施行處置紅旗軍逃兵嚴厲之方法 
　　十四日羅馬電意國日諾亞工界示威因而被拘者數百人銀行商店均閉門電車停駛 
　　十四日羅馬電日諾亞罷工未己但無騷亂昨日斯貝齊亞因糧食昻貴發生暴動搗毁商店今日安靜杜林工人今日多停工紀念德國斯巴逹團領袖盧生堡氏米蘭工人罷工抗議日諾亞與斯貝齊亞當道之行動旋於午後作罷 
　　十四日巴黎電巴黎罷工風潮漸平大局較安預料各業工人不日均將上工路工聨合會己拒絶極端派之政治運動惟礦工因解釋政府每日工作八小時議案未能滿意定十六日全體罷工恐路礦運輸聨合會工人亦將罷工表示同情克勒滿沙氏與運輸工人及運輸公司代表會商懇請彼等於目下國家危急之秋各發愛國熱誠各工人决議星期一日上工 
　　十四日倫敦電路透電社得捷克斯拉夫方面正式消息據云匈牙利過激黨握權時曾在斯拉夫基亞與外錫爾伐尼亞兩處極力鼓吹過激主義並以軍火與金錢供其黨徒使之叛變羅馬尼亞乃越界攻之惟捷克斯拉夫尊重界線雖過激黨屢次攻擊迄未出兵未幾羅軍因協約國之請求停止進攻否則羅軍當可奪獲匈京而推翻過激黨也過激黨因此遂能集中其兵力以攻捷克時捷克本無開戰之意在斯拉夫基亞駐兵無多故一部分土地竟爲過激黨所據幸捷克政府設法置防過激黨之進行始見停頓但匈牙利過激黨現方組集大軍觀其攻擊足見其危險性質其所以力政斯拉夫基亞東北境者顯有穿過烏克蘭而與俄國過激黨聨合之意也 
　　二十日丹京電匈京無線電報稱捷克斯拉夫勞農共和國業己成立 
　　十五日丹京電昨日柏林消息謂維斯土拉河右岸格羅登地方有帝制黨大示威運動志願兵列隊至維廉第一紀念像飾以花圈並奏樂歡呼旋携帝國旗及前皇肖像經過紀念像前伏瓦資報評稱東普魯士軍官現志在推翻現政府德軍一旦與波蘭軍接觸即爲叛變之信號云 
　　二十日紐約電巴西被選總統今日抵此大受歡迎 
　　二十日華盛頓電據現象觀之反對國際同盟者似不欲於德國簽字和約以前運動票决克諾克斯氏議案 
　　十四日倫敦電英國愛爾白議事廳開贊成國際同盟之大會時薛西爾貴爵演說謂今之國際同盟未可視爲完全無缺之物將來證諸經騐苟實用上確有缺點當可立即變通國際同盟並非使疆界莫可更變但求更變之道爲討論而不爲武力耳反對者謂國際同盟縮減國家主權其實不然試問人有因自爲股東之一而遂對於股東全體事件要求完全自由行事之權者乎德國誠應加入同盟但須經過若干試騐時代以證明其湔除前事而後可此種時代大約僅需數月之久俄國亦須試騐而後加入英國政策當以國際同盟爲其一種根本主義云云 
　　十四日哇斯丹電比國齊不魯日港己正式通航 
　　十四日倫敦電杜白林新芬黨議員瑪基維資伯爵夫人己在杜白林被拘 
　　十四日巴黎電國際天空航行公約業己擬定 
公電 
　　長沙學生會來電各通信社各報館鈞鑒貴報登載湘張督槍斃湖南學生二名係謡傳請更正湖南學生聨合會叩 
　　李厚基通電各部院督軍省長都統鑒統密福州咸日學生與商會會長衝突學生羣迫商家罷巿除由學生自行起訴法庭應俟分别集傳候斷並飭警勸諭開巿外現在地方尙極安謐謹此奉聞李厚基銑 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電汪有齡今晨謁徐允梗（二十三）日單獨南下江紹杰尙未允行某要人謂朱啓鈐王克敏徐佛蘇辭代表職均無挽留希望昨日王克敏承徐世昌命赴津勸朱啓鈐回京徐世昌仍挽留朱啓鈐聞朱必須俟國會問題確有辦法方允前往 
　　北京電自李耀漢敗耗到京後局部議和之聲浪漸低某要人謂當局己有覺悟故擬繼續滬會哿日（二十）電致朱啓鈐勸勿辭職並請返京且告以己派汪江兩代表赴滬陸幹卿駐京代表潘某云陳炳焜李耀漢事陸絶未與聞 
　　北京電報載龔心湛定每禮拜一三五日在國務院約各分代表籌商和議并邀徐樹錚亦參與會議（以上二十一日） 
　　廣州電肇慶軍隊己全體繳械降服林虎着手辦理善後廣州各重要軍人一致同意令翟汪自行辭職李根源表示决不作粤省長（十九日） 
　　以上平和通信社電 
　　北京電今晨總統傳見汪有齡並囑即南下 
　　北京電徐樹錚因籌邊事繁辭參戰處參謀長職 
　　北京電陸使電比國學界提議世界敎育應以法語爲普通敎科並强迫敎育法語爲初步 
（以上二十一日） 
　　北京電周少樸昨派員入府謝絶組閣 
　　北京電魯代表昨見總理要求三事己允電巴黎 
　　北京電許寳衡堅辭内次長保某司長升任 
　　北京電張任霖電廣信公司濫發紙幣乞飭部嚴禁（以上二十二日） 
　　以上中華通信社電 
　　北京電朱啓鈐徐佛蘇力辭江紹杰方樞又不允先行南下己未系說錢幹老自充總代表斡旋和局錢意爲動 
　　北京電李純電西南各方來電均主續議請促代表卽日南下磋商條件 
　　北京電龔心湛今日見魯代表允電陸使不簽字餘未允 
　　北京電院挽魯議員夏繼泉等勸告魯代表謂政府愛魯寗減魯人膠案是否簽字黨然外應趨勢内顧輿情持平辦理請先各回珂里（以上二十一日） 
　　北京電郭宗熙電交部請仍代辭中東路督辦部覆勸慰 
　　北京電交部擬在京綏路八逹嶺地方爲詹天佑建設銅像并呈請頒給碑文 
　　北京電頒發西北籌邊使徐樹錚之印信係用漢蒙兩種文字徐己電西北各省區邊防軍日内開拔先派員赴各處辦理兵站請予協助 
　　北京電農商部將派專員與籌邊使商辦蒙疆開墾採鑛等事宜 
　　北京電陳樹藩報告王玨等退出乾縣情形並陳善後辦法 
　　北京電張樹元電鹽民滋事己派軍警解散風潮平靜秩序恢復 
　　保定電聞有人携欵運動此間及大名兵隊經曹經略使偵悉分飭嚴查防範 
　　長春電奉軍二十七師之一旅將隨三省巡閱副使孫烈臣移此駐防（以上二十二日） 
　　以上中孚通訊社電 
國外要聞 
[奥京近狀談]  
　　法國無線電社巴黎通訊云客有游歐陸各都城而返者言奥京近狀甚詳謂維也納城内共產黨頗爲活動奥京失業之人以數十萬計俄匈黨人對之演講共產主義偶行街巿輙見路隅有人口講指畫圍而聽者若堵傷兵與國防軍亦受其薰染焉共產黨領袖利用民間疾苦故能激成近日之暴動其所以不若匈京由暴動而成革命者則有兩種要素一因奥京共產黨領袖謀畫不臧人望不孚不似匈京黨魁有號召羣衆之力一因奥京患饑居民投鼠忆闾不敢冒昧從事也以奥匈兩國比較而言奥國任納政府未必較匈國加洛爾益政府更爲穏固奥國政績未必較匈國多所建設縱奥國有國防軍可用以厲行政府之方針然心無鬭志面有菜色徒存形式亦等於無奥京患饑匈京亦未嘗足食兩國情勢略同然則何以匈京革命告成共產黨握權而奥京獨否耶要知匈京革命固因饑而成奥京革命則因饑而止數星期來遍游中歐諸邦覺饑象最甚者莫奥京若苟令其就地謀食外援不來則不出一星期奥京居民將盡成饑莩奥國民族複雜從前國勢强大者以各民族獻其所產以供國用故今則各劃鴻溝宣告獨立與奥脫離凡食物煤炭原料之屬皆不許越雷池一步奥京人士現所持以生活者惟每日火車由海岸載至奥京之糧食耳四月二十八日奥國陸軍部長曾語人曰維也納全賴協約國之恩施誠哉此言設此一線生機因亂中斷則奥京不復存在奥人知之故雖有一镒暴動而終不敢釀成革命也目前奥京無協約軍佔領之必要但時局變遷正未易言若俄國過激黨軍隊竟據有倫堡而與匈國直接交通則奥京勢必望風附從屆時協約國欲使共產主義不蔓延於來因則必駐重兵以阻之惟在今日奥京生氣垂盡固無他虞也 
[美總統之訂約問題]  
　　中美通信社接五月十日二華盛頓通信云威爾遜總統將於七月二日前反美出席國會解釋此次和平條約及國際同盟事因美國人民對於此等事之内容頗不明瞭卽須說明以免誤會也惟於將來總統訂約問題必有一番討論蓋據美國憲法總統可與他國訂立條約可不必經國會通過惟此次破天荒之和平條約及國際同盟似未可以常例論由是將來提交國會時定起一番爭論又美國憲法若向他國宣戰當取國會之同意現法國因防守將來德國復仇己要求威爾遜總統許其德匣將來如有侵法舉動美國負援助之義務若此條約成立則美國憲法必須有修改之舉矣因憲法雖許總統訂約而宣戰則必取國會之同意若此條約成立後己有訂約與宣戰併爲一談之勢於是預測將來以此條約提交國會時（因此條約含宣戰性質故必須提交國會）必生三種議論（一）不理此條約則實際上總統之權限擴張不啻己有宣戰之權（二）勿通此約則總統訂約之權隠被剝奪（三）通過此約則將來或有遇履行此條約必須宣戰提交國會或不克通過時則奈何故美人現在討論此事之妥善方法頗覺困難云 
[爪哇通信（六）]  
　　五月二十日爪哇各中華總商會接到上海華僑聨合會及南京華僑學生會來電據稱國民因山東交涉失敗異常激憤現己竭力抵制日貨推消國貨貴會應表示愛國之眞誠照樣實行并乞轉逹各華僑團體一致進行是爲殷盼等語乃該電文到爪哇後忽忽己逾兩星期尙未聞各商會發表何種意見而商場中亦無有言及此事者大多數仍興高采烈藉日貨以博厚利則上海南京拍此電報浪擲數十元電費可謂冤矣 
　　閱報諸君觀此將遂怒髮衝冠痛詈爪哇華商太無愛國心乎實不盡然蓋其中另有原因在茲先述南洋情况如下南洋荷屬羣島華僑約六十餘萬營商者約占十分之八四十餘年前大抵人人販賣歐貨土貨所謂國貨者不過爲我國之茶葉綢緞黑藍土布中國草藥菸絲及鞭砲供神等物而己嗣後閩粤人往來日多閩粤各種貨物亦遂不時輸入但非大宗之品其時南洋不特少日貨即日人之蹤跡亦鮮到二十餘年來日本之航運逐漸發逹日本貨物遂亦漸漸輸入於南洋蓋其貨品樣式新巧價又低廉深得土人歡迎故粤籍人先爲之推銷頗獲厚利多因以致富者（查爪哇華僑營業起家者大抵分四種人（甲）開墾種植有地皮者經營房產多爲閩籍之土生華人（乙）經營土產布疋台灣茶葉者則多屬閩籍漳泉人（丙）經營雜貨日貨者則多爲粤籍梅屬人（丁）木工則多屬廣府人）洎乎近年則無店不有日貨即無人不希望以日貨發財矣 
　　查日貨所以能發逹於南洋之原因由種種方法進行始能逹此目的非粤籍人之勢力果能推銷其貨物也商家譬猶一馬得豐厚之芻蕘駕一輕巧之橡皮輪車駛於平坦大道之上日本工廠爲一最老練之御者鞭轡一從則馬自効力馳驅據經營日貨者之言曰日本工廠迎合商家之心理及便於商家之處實非我國工廠所能夢見者備貨定期不誤寄運迅速無滯裝箱異常妥善極少损壞如偶有損壞遺失則工廠照賠貨到收領後最速的期限以三箇月歸欵工廠之貨樣不時翻新先分贈各商家試賣如向彼辦一箱紙花或雜貨之類則一箱之中由廠中配合數十種且有贈品如自出圖式令工廠特製則無論多寡工廠如式製妥寄來且廠人不時來南洋調查合銷之品歸而仿製而日本領事之職似爲攷查歐貨之偵察員者亦不時赴各商店查詺價值銷路且購樣寄回日本故日本出品除仿製歐貨外每月必有新品發現而賣價之廉恒令人不能逆料大抵貨品流行於巿可賣價一盾者而來本僅兩角左右如日本之草帽每頂可賣價兩盾而成本每打僅十盾左右一種鍍金表鍊每副最廉之價可賣七角半而來本每打僅兩盾餘他如紙扇紙印五彩花木骨印白漆花每把成本兩仙餘可賣至一角餘其次爲仿製歐洲化妝品外觀與原品相仿而價值倍廉故販賣者獲厚利而樂此不疲也 
　　回憶二辰丸交涉時國内一次抵制日貨南洋華僑追隨國内之聲浪亦倡議抵制日貨然未三月皆己無形消滅民國四年二十一條件之交涉國内二次抵制日貨南洋華僑更形踴躍一般愛國少年致函各華商極力恫喝聲言如不從速斷絶日貨將以激烈手段對付云云於是一般賣日貨者皆有戒心日貨稍受影響迨駐爪哇日領事请荷政府維持并竭力干涉提倡抵制日貨者於是一般無能力之愛國少年亦遂不敢再聞再問矣（未完） 
國内要聞 
[北京通信（一士）]  
　　醞釀中之内閣問題 
　　東海辭職之意雖暫打消然認南北之能統一與否於現在地位有莫大之關係故又認首揆一席非與之一心一德者不足收夾輔之助自錢去位轉瞬己將十日繼任何人迄無定議所傳聞於口說者計有四人或東海所屬意而未能必國會之贊同或國會所能贊同而具此資格者又不免長慮却顧夫亦足見高位之不易居而得人之難蓋與知人之難等也茲將有繼任希望之四人分述如左 
　　一周樹模頂戴周於前清曾官台諫稜稜見風骨人不可干以私今雖垂垂老矣薑桂这性未改東海旣知其人不易通過於國會又知和議問題非先徵求國會有力議員之同情不易進行而欲有力議員同情於和議問題非於改組内閣時使之滿意不可故甚望周稍稍貶節與有力議員爲條件之接洽周則自謂本無志於出山迫於故誼助之收拾殘局則可若一事未辦即須俯仰隨人則不可於是周内閣之聲浪載沉載浮至今依然寂寂也 
　　二田文烈　田於東海一面信任遠非周比然於具有潛勢力之要人足以左右政局者則其信任又逈出周氏之上即國會一面敬經提出亦無患不能通過無如其素性恬淡又不甚樂擔責任從前以豫省長應河間之召入京適因與督軍趙倜意見微有差池故藉此脫身入京而後河間初意原擬以財政或陸軍屬之田雅惡其繁劇自請就農商閒職嗣後又嘗有意强其組閣田悉力堅辭至有如不獲命並辭閣員之聲明今日軍事雖罷時局之艱難初不殊於用兵之際故段祺瑞徐樹錚及有力議員雖數四敦促田始終未一首肯有謂田非眞畏富貴之逼人徒因東海之擬議及之者不出誠心故亦不輕一諾似未深知田氏之爲人也 
　　三靳雲鵬　錢内閣之閣員現所存者祗外交之陸徵祥財政之龔心湛陸軍之靳雲鵬海軍之劉冠雄司法之朱深農商之田文烈餘則或以他部總長兼任如内務部是或以次長代理部矞如敎育交通是朱資望尙淺劉亦無此資格陸方遠使且有乞休消息龔自憂業脞一再聲請迅簡賢能其無心於憎樓之更上正與田同故嘗擬議及靳但靳雖亦隸段祺瑞之弟子籍而與徐樹錚夙相水火果將其人提出國會之能否通過尙不如田氏之胡把握且其人又隸軍籍東海方欲以文治移易近數年政治之狀况故特不過口角之春風而己 
　　四王揖唐頂戴王於東海爲師生於段及徐又夙通聲氣現充衆院議長國會中有力議員大都與相交契設以其人提出於其派方面自能滿意但目前對内之和議問題對外之簽字問題旣覺大難處置而况又有財政一難關尤覺無從措手故同系中樂爲推戴者誠非無人東海亦未嘗無借重之想然當此之際竟欲以遺大投艱相責恐亦未必敢於一試也 
反而觀之東海若不得一心一德之首揆與之共竟南北統一之功則一次辭職所不爲攀龍附鳳者所贊同且將二次辭職特非至山窮水盡之際即亦不輕出此故目前之内閣問題既可認爲有關於和議問題亦即可認爲有關於東海之去留問題誠不可以尋常之故組論矣 
[内閣閣題]  
　　晨報云内閣繼任人物或甲或乙疊經變換至昨日（二十）則周内閣復活之說殆己千眞萬確矣查其原因一以龔心湛近來頗有覺悟絶不願於兼代期内將歐洲和約簽字致王揖唐組閣之念頗灰二以安福派對周提出種種苛酷條件東海深滋不悅且又有倦勤之表示使該派不得不稍爲讓步周本非絶對不幹前　　北京學生事件攝影（五） 
露天講演（三） 
　　此徒以競爭有人恐難通過故持消極態度今則各方俱頗屬意當局又疊次派人勸駕樂得見風轉帆前晚且曾商及内務總長問題周提張國淦各方尙無反對惟昨日張忽表示不願擔任於是舊案重提又擬及警察總監吳炳湘有人以吳前因某事不肯阿附某派恐提出或有窒碍然吳外又無適當人物因此問題未得解决而周内閣誕生之期又不免稍行停頓矣 
　　京報云周田王三人所處之地位各有不同在政治上之經歷言之周爲前清官僚東海老友其與政派中人之關係則某某兩系之人物周皆不無接近故兩系互引以爲親亦互引以爲疑惟周之自身並無所謂黨派之觀念但知東海爲其多年舊雨應該互相帮忙而己且周氏心目中之内閣亦與政治學者所談之内閣大異欲强爲附會則混合内閣之總理周氏殆比較適當者然周之性質又比錢幹丞爲强硬故苟必欲多所要求視爲傀儡則周亦有所不願此周所以有可幹可不幹之官僚態度也現在尙未與錢連帶去職之農商總長田煥庭亦爲組閣有力候補者之一但田之在政治社會殆將成爲與王聘卿相類之人物苟遇國家大事總理或重要閣員缺席則當局必覓田氏數次田則輒表示絶對不幹之意見蓋田氏早有三不幹之聲明而對於農商則老實不客氣而安之若素焉故田氏組閣之說殆難成爲事實蓋田一忠厚長者之官僚耳不能任繁劇之職務彼殆有自知之明者也前日之夕某某通信社又盛傳王揖唐組誾且爲代定閣員名單矣聞安福系中對於王氏之登臺與否　論亦有兩派一則屬於舠健保守而反對王之組閣者一則急進猛烈且有己身利益關係而勸其乘機者當錢幹丞之初辭職王卽有絶對不幹之表示非眞如恭維王者所言之淡於名利也蓋外交問題懸而未决安福之通電反對簽字與將來外交上之事實必不相應王而上台仍簽字乎抑不簽字乎又如南北問題兩方意見尙未接近安福中且多主張强硬之人王而上台讓步乎抑决裂乎此皆甚難之問題也餘如分配閣員布置各方飯碗王一日上臺卽一日不了此其不能組閣之内幕也是故假定可組閣者而不出三人之外則有一線之希望者仍爲周氏然曠日持久龔或延長代理之期間乎是又不然蓋龔近因中行問題等漸爲安福中人所不喜各機關報己漸露潮謔龔氏之筆墨矣見微知著龔之不安於位可知也然則此問題最後之結果或周掛總平之名各方平分閣員而多數派則所得獨厚庶幾可以暫安一兩月之久歟 
[山東代表新華門之痛哭]  
　　山東省議會等七團體代表八十五人來京即在化石橋山東學校開全體大會决定此次來京之進行方法（一）向總統府國務院要求以下各條（甲）拒絶簽字（乙）廢除高徐順濟鐵路草約（丙）懲辦國賊（二）通電各省請求援助（三）電逹山東同鄉軍人王占元吳佩孚盧永祥等懇其從中主持一切十一時山東同鄉會會長馬龍標氏亦曾到場十二時各代表乃由該處整隊至總統府先被衛兵攔阻繼經該代表團再三哭訴軍警爲之動心遂放之入總統府第一道大門徐東海聞訊即派秘書陳某出語各代表曰我國現在係取責任内閣制此種重大問題皆聽閣議解决余實毫無主張一俟將諸君意思提交閣議後當有相當之答覆此時卽要求見面亦無益處云云代表等齊聲大呼謂山東之存亡即吾輩之生死關頭今日如不得見總統要求以相當之保證則誓死於此亦不歸寓軍警再三排解各代表均放聲大哭鄰近聞之爲之心痛内有韋君延稹一痛而絶幸羣相扶救始得復蘇然軍警之阻止如故各代表等遂不聽軍警之指揮羣向總統府二門前進某團長下令將前門關閉各代表又痛哭大呼總統復派某軍官及某秘書等由後門出府力爲勸說仍無效果東海一面電請龔代總理朱兼内長陳外交次長等入府磋商對付方法一面請軍警督察長馬龍標氏來府以同鄉私誼向各代表勸說六時左右陳外交次長及馬督察長等先後入府繼由馬督察長以鄉黨之禮接見各代表除善言安慰外并述元首不能接見之情形各代表堅持如故馬督察長復入府與總統磋商辦法至一小時之久乃出而宣告曰總統謂今日己晚明日下午二時請各代表至國務院由龔代總理及朱内務總長接見二十二日總統當再傳見各代表述明此次外交情形宣告畢復謂此事諸君如不放心余（馬自稱）可擔保余雖老愛山東之情固不在諸君後也各代表始相率而退時己夜晚十時矣 
　　益世報所記與上略有出入據云此次來京之山東代表八十四人共分六個團體（一）山東省議會（二）山東敎育會（三）學生聨合會（四）山東總商會（五）濟南商埠商會（六）農會昨日下車後寓化石橋山東私立中學校今早八點鐘開一代表會議表决三條如下（一）對於歐會之山東條件宜堅持到底不予簽字（二）贖回高徐順濟兩鐵路（三）懲辦賣國賊表决後即本此意致天津各報一電正午十二時同赴公府求見總統當面懇請照辦行至東轅門爲崗警所阻警察囑其少候即禀知公府總統派曾秘書毓雋出見並代爲阻擋言總統不允接見代表堅執非見不可曾秘書又回府代爲禀知總統仍不允見代表問曾曰總統旣不見吾輩所言者足下能否擔負責任曾曰鄙人只奉命阻攔君等並無傳逹意思之權代表聆言遂一擁而前同至新華門前非入見總統不可而此時之兩扇新華門己牢牢關閉矣内中有一代表魏君在門前痛哭暈厥於地衆人扶持呼喚多時始甦於是此八十四人遂一同跪倒於新華門前效申包胥之泣秦廷號哭之聲震動天地旁觀者皆慘然下涙有持水以飲代表者代表皆拒而不飲最難堪者是日自午後二鐘即雨漸至滂沱各代表跪於雲天雨地中衣裳皆濕透無起立者其情形至爲悽惻後總統用電話召馬龍標令其以同鄉之情勸各代表回寓馬來安慰多時而代表仍堅執不去後總統許於明日正午十二時接見代表曰旣如此我等卽在新華門前候至明日十二時可也馬雖百端開解代表終堅持不動一步至晚七鐘仍在新華門前馬龍標偕國務院之潘宗瑞從旁門進公府請示總統面諭後又出見代表曰總統言並非拒絶君等不予接見實因今日天氣太晚又因人數過多不易談話請於明午來府分班晋見今日暫請回寓可也代表問明日分幾班每班舉幾人馬答以旣爲六團體可分六班每班五人代表允許始回寓有謂回寓之先曾往外交部者則未得確報也代表團之請願書如下爲請願事竊維歐會和約舉山東權利付與日人是無異舉山東人民陷諸死地羣情忿激誓死拒爭學生罷課商人罷巿祗以死亡所迫反顧弗遑原期政府垂憐容納民意乃觀近事則大不然對國賊則因辭免官初無懲意對外交則隠諷暗示别有會心東民一息尙存寗甘待斃驅策代表等匍匐來京作最後之請求冀當途之覺悟椎心嘔血謹爲我大總統覼縷陳之（一）巴黎和約關於山東三條必須拒絶簽字也政府謂拒簽字則國際地位無術保持此特惑於胡使一面之說未加深省但簽奥約仍可加入聨盟王使正廷來電可按則胡使六不可不簽字之條陳殊不可憑即就利害言之青島爲沿海要港山東爲全國咽喉一入日本範圍足制我國死命逹人碩士論之綦詳是我畫諾對德之和約不啻註銷中國之名義國且不國有何地位之保持若謂日人再肆貧惏列强將加以禁制則旣能禁制於日後何不可禁制於目前况拒簽之聲萬方一槪不恤衆論冒昧執行恐和約之墨漬未乾我國之土崩己見不簽字固未必不亡簽字則必至於亡情勢昭然勿庸蓍蔡此簽字之必當拒絶者也（二）高徐順濟鐵路草約必須廢除也查高徐喕度濟路約旣未經大總統蓋印又未經國會議决特由二三僉壬暗中授受揆諸約法實難爲有效政府貪於涓埃之接濟罔恤禍患之根因硜硜堅守不予解除卒至青島問題提出和會日人依此爲根據怙勢力爭列强藉是爲口實謝絶援助我使結舌瞠目欲辯無辭海岱精華迺隨斯約以俱去東民願竭膏血償欵解除迭電哀呼政府罔應三千萬衆今猶是心此約苟存青島不復亡羊補牢猶未爲晚此高徐順濟路約急當廢除者也（三）賣國奸人必須嚴懲也查曹章陸諸奸居心險詐但圖身肥罔恤國瘠二十一條之迫簽旣爲若輩所擀成和會方開公論猶在青島歸我衆喙同音若輩何心獨標異議謂青島等於旅大膠濟等於東清旣在國務會議危論刦持復於專使進行多方掣肘其爲日人盡力一若有巨譴大罰驅迫而爲之者似此兇狡久稽刑誅深恐謬種流傳完用輩出三韓殷鑒噬臍難追慶父不除魯難未己僅予免職何足蔽辜此曹陸章諸奸亟當懲辦者也以上三端代表等承父老之囑託作閽闕之籲呼旣將命而遠來必得請面後返伏懇我大總統力排浮議俯順輿情憫東民之垂斃挽國土之將瀹振刑憲於旣弛平億兆之宿忿否則政府之威信旣失人民之怨讟滋深激烈行爲或更有甚於罷課罷巿者不惟代表等無面目見東省父老即政府亦恐無術挽救矣臨頴涕泣不知所云山東省議會濟南總商會山東敎育會山東農會山東報界聨合會山東學生聨合會 
　　代表團自濟南出發之情形益世報所記如下亦足證其决心有自也該報云十八日各界聨合會决議選派代表百數十人爲請願團晋京面謁總統要求各項問題不逹目的終不返籍倘政府仍是敷衍則農人亦將罷耕以表一致十九晨六時請願團己乘車北上各界皆派人送至車站五時即全體列隊赴站恭候並捐助川資若干以表熱忱臨行衆祝代表等曰諸公行矣中國興替山東存亡在此行也諸公受同胞付託之重荷國家存亡之責堅持到底幸勿自餒倘有意外則吾東同胞當負完全之責也切勿因循苟且遺誤全國同胞幸甚中華幸甚諸公行矣勉之云云於是衆代表遂如易水荆軻掉頭不顧送者極目雲表直至輪聲車影邈無見聞遂各惆悵而返 
[山東問題之美人言論]  
 
 

Page 7

 
 
中美通信社消息云前任我國法律顧問美人勤克司近在紐約對於山東問題發表意見略謂前次日本以步意大利之後塵恫嚇和會以便繼承德國在山東之權利不啻將和會根本推翻使國際聨盟受一大打擊使日本毫無悔悟專以侵略中國爲先務我恐中國在山東與滿洲之人民未必能如高麗之能忍受日人之侮辱與壓制也由余個人所知英美傳敎師與商人對於此事咸抱不平此最堪注意也美國之加入戰團蓋欲發揮民治主義與眞正公理故今試問山東讓山東人自行管理爲合理抑由日人管理爲合理乎當一九一五年日本提出二十一條要求於中國時美人尙以爲妨礙美國利權與開放門戸主義以此事較之我美人當更作如是想耳又如鴉片烟事中英間己訂約禁止販運而日本尙每年輸入嗎啡鴉片於中國不知凡幾今乃又欲統治山東四千萬人民是最不可忍也日本而欲统治中國須觀基統治高麗之情形可知矣日人每口頭盛唱種族平等之說乃其視高麗人爲劣種敎育亦受限止此最不平等者也現高麗獨立運動布滿全境雖不能抵抗日人之高壓并受種種侮辱英美僑居高麗者覩此情形且亦提出抗議矣我人於此應下正確之判斷必不容此等口人蒙其利而美與中國獨受其害也 
[龔心湛對於時局之通電]  
　　國務院對於各界發佈通電云頃奉大總統面諭近日人民以外交問題發生風潮初起於學校嗣及於商工各界以爲國爲職志呼號奔走萬口同聲政府旣己容納輿論顯有表示並分别宣告在案邇者京師各校己漸就安帖滬津各商埠亦均先後開巿惟尙有數處未盡甯謐瀾廻湍伏後患猶多推原此次人民舉動無非抱愛國熱忱迫不能遏政府亦深相體諒惟是同一愛國持之以堅忍則可謀幸福出之以激烈則易惹釁端頻年以來中原多故工商受莫大之損失金融恐慌舉國己岌岌不可終日長此波瀾不息再生危險何以支持况不逞之徒到處皆有倘其利用機會從中擾亂一旦潰裂則所以自鳴爲救國者國且墮於淪胥所以自稱爲福民者民且罹於浩刦夫纓冠被髮寗非急難於同胞特恐稍不自防欲造善因反結惡果迨燎原莫撲旣始料所不及雖後悔其何追靜言思之不寒而慄政府受人民付託之重關於請願各問題旣爲人民意嚮所注自應詳加討論妥議施行惟事關重大操之太蹙欲速反慮不逹當此大局飄摇國家安危間不容髮政府與人民不啻同舟遇風深望我學工商各界愛國志士辯明方針勿徒逞攘臂慷慨之豪情而共圖和衷救濟之長策民國前途庶其有豸應即電由各省軍民長官再行分别剴切宣告至地方文武官吏均有保衛治安之責並應通飭隨時隨事妥愼辦理以維現狀而策安全是爲至要等因遵諭特逹龔心湛叩 
[京華短簡]  
　　華北明星西報云兩日以前駐京日本公使小幡氏曾向中政府嚴辭詰問抵制日貨事並稱日本輪船因受抵制日貨之影響往來於上海漢口間竟莫得起缷貨物因是日商所受之損失頗屬繁鉅并云當時日使尙要求中政府據實答復究竟中政府對於此次國民抵制日貨之風潮有無籌畫相當辦法約東國人嗣經外交部遣派施履本氏到日署答復聲稱此次學界激動抵制日貨風潮政府以此舉有傷友邦之感情深爲抱歉然刻己由中央通電各省軍民長官嚴加取締不准有排日之舉動茲據政界消息謂日使小幡氏行將向中政府要求賠償此次日商所受損失之鉅欵果爾則日本之小販者均得佯稱巨商大賈矣聞日前日使親到外交部並催促政府承認巴黎和會所議决之山東問題最後勸中政府勿再增加中東鐵路之股本曁投資於西比利亞鐵路問題竊查日使用此勸告之言無非不願中政府向其他各國籌商借欵以供此兩事之用途云云 
　　前日代表會議當局力促朱桂莘來京朱復電辭謝龔代總理又云電挽留云天津朱總代表鑒嘯電敬悉和會進行諸待商榷適值我公清恙未荷　臨至深悵惘昨經議定先由汪江兩代表赴滬預爲接洽茲事悉仗籌畫主持此時國步益艱望和如歲我公匡時濟國夙抱肫誠懇望賡續擔任萬勿以暫作廻旋遽屈初志日來足疾調治當易就痊咫尺津京仍冀惠臨賜敎國事攸賴感跂同深心湛哿印朱覆電云龔總理鑒函電敬悉弟不願再與聞和會前己向幹臣堅辭對於各方亦均表示决絶之意昨承敦促又屬逹銓代逹下情知邀鑒察南中數月感受濕氣脚趾腫潰不良於行駑馬怯駕未能强起雖重以鞭策之威亦惟有屏息偃伏而己朱啓鈐謹復嘯印朱之絶對不再擔任觀此可知矣去歲上海修改稅則委員會改正之稅則業於上月底先後得各國政府之正式承認並經各關係國聲明凡在中國邊省陸路各關亦一律承認適用吾國政府當於接得各國正式通知之後卽飭各主管機關籌備施行頃得政府確息新稅則之施行日期己决定爲本年八月一日并定准於七月一日正式宣布新修改之稅則卽於八月一日着手改抽新稅昨日稅務處業己備文知照各關係國公使轉知各該國商民遵照矣 
[粤局變幻内幕之又一說]  
　　李耀漢事起後粤中輿論紛紛不一茲再節錄某派報紙消息如下此次粤局陡起萬丈驚濤大抵皆由李耀漢輩誤會陸武鳴意向之故陸在去年秋冬今年春初實爲牢騷時代李耀漢及其徒以爲有機可乘益事煽惑年來謡諑紛繁即以此也陸本爲望和平早成之最切者此大前提卽至今不變李遂妄意推测皮爲軍府莫督實爲和議之梗驅逐莫督必爲陸所贊成又胸中幻想局勢以爲將來桂粤必須打一大仗我可利用時機以逹個人目的一切遂不暇深究以爲一舉旣可得北廷歡心又可得陸贊成此李耀漢之志也時適桂省某要人抵港某固亦誤會陸之眞意者於是李耀漢舉兵之心益决一面通知北方索軍費北方雖信陸岑不和及陸希望單獨媾和之說然要求陸先有所表示而後肯撥欵相助李不得己乃與某同擬一表示態度之電稿命人持往武鳴請陸簽字陸不甚措意故爲署名拍發此即警動一世之豓電也迨旣得洋二十萬元即以二萬元給袁帶以二萬元給趙樾其餘分别有差乃分頭入内地組織軍隊及民軍故恩平兵變即其發端其佛山石龍台山沙灣等十餘處無不有人前往暗設機關秘密運動成軍蓋李確信廣西駐梧州之桂軍數千人可一呼而下直逼省垣也至肇慶方面之布置據探所報（一）在始興購備製彈機數具日夜製彈（二）新購駁壳槍五百枝己運入肇地（三）貯備糧食（四）增添新兵日夕訓練（五）數日前由肇暗運肇軍四百餘名往虎門附近欲以此訓練之師爲中堅會合民軍爲東路游擊之用布置略備卽在澳門盧家花園開軍事會議議决從速發動李耀漢帶同十餘人入肇慶某要人仍留港將定期獨立矣詎一切舉動早爲本省當局所偵悉乃一面密禀陸氏一面下動員令一面運兵分赴各屬剿匪一面請廣西譚督軍飭駐梧軍隊東下此本月八九十等日粤事發動之所由來也其實陸氏之意並不如是月前莫督曾派參謀梁柱入桂謁陸留晤一禮拜而返陸力言單獨媾和之不可能西南團結之必要並表示信任軍府謂吾與日初相處三十年一手提拔至今吾豈不深知之有何嫌疑又謂副總統如可舉出我將讓諸西林又謂外間謡言我輩管他做甚云云又陸電辭總裁職人皆謂陸此舉實拆軍府之台不知其實不然實乃在使極端派有所覺悟早成和議耳又自艶電發後陸知其誤旋發布魚電云莫公敬電奉悉國家不幸僉壬迭出西南國體永宜結合以資維繫但我輩用意并非自固勢力實藉以謀時局正當之解决現在國事糾紛遷延不定誠宜商定方針俾得共同進行鄙意極表贊同云云觀此則此次風潮之眞相可見矣惟當艶電披露之後一般人不能無疑於陸氏舊議員李載賡等致軍政府電云廣州護法政府總裁諸公鈞鑒頃閱陸總裁榮廷艶日通電上銜直稱北京徐大總統國務院等等名詞殊堪詫異查護法戡亂爲軍政府唯一之職責載在軍政府組織大綱卽改組以後各總裁就職宣言罔不以護法相號召陸榮廷亦總裁之一言猶在耳豈遂忘之方今大法未復内亂未平即軍政府之職責尙未解除縱不得己言和亦必依法解决豈能舍法降敵回憶數月以前僞國會選舉總統之時我護法政府特頒宣言一再聲明北京國會爲非法機關無論選出何人槪不承認我正式國會亦同時議决委託軍政府代理國務院攝行大總統職權以明正統之有在大義昭然揭於天下故以後通電均稱徐世昌爲先生而不承認其總統更何能承認其組織之政府今陸榮廷艶電竟突然有北京徐大總統國務院之稱是不啻一舉將歷來護不主張完全取消而示降服於敵人對於護法爲不忠對於國人爲不信個人之名節掃地西南之顔面何存非惟可恥尤可痛矣蓋此次所爭者法法與非法乃爲絶對之爭安有折衷之途如認北方爲合法即不啻自陷於非法且北京之僞總統原由僞國會所產出旣承認其僞總統卽不能不承認其僞國會是一年來相爭不决之國會問題亦連帶爲陸氏所斷送大逆不道莫此爲甚陸公逹者何至出此想或一時疏忽失察亦不可知應請政府迅即詢明該電稱謂是否有誤如有誤應着速更正否則國法尙存萬難優容應請嚴加議處以爲護法不忠變節附逆者戒是否有當統候鈞裁國會議員李載賡孔慶愷方子傑秦廣禮任煥藜耿春宴田增李宣哲劉積學張光煒萬鴻圖董慶餘李文治劉治洲郭寳慈王福緣彭養光岑述彭何銓繩劉澤龍樂山吳道逹劉汝麟周起夢劉榮棠王荷眞劉成愚戴書雲等同叩佳 
[閩學生之慘劇]  
　　福建學生後援會通告云青島噩耗傳來凡我國民莫不疾首痛心奔走呼號思有以挽救於萬一爲最後圖存之計於是乃提倡抵制日貨稍有血氣者無不贊同斯舉不幸吾閩出有奸商黃瞻鴻者身膺商會總理不思出爲提倡爲諸商表率而反爲極端反對購辦某國貨數十萬元爲事後壟斷之計慢駡學生不知大體且對某國人言五分鐘熱度乃中國人特性不足爲慮等語似此凉血動物天良暗昧雖昻藏七尺而心死久矣然學生等尙思有以警悟之由是乃勸告數次使將所有某國貨盡數繳交三山會館焚燬詎料黃陽爲贊同以示决心而陰則密謀對待十四日學生聨合會代表二三十人又到商會質問黃氏嗣同第三署署長吳葆芬前往恒盛號檢查貨底豈知黃先己通知其兄瞻鰲及其姪瑜璧等率衆準備作戰一面又電逹官廳揑報匪徒搶刦學生等前隊數人剛至該號門内而該店猝將雙扉緊閉屋上己有多人紛擲磚瓦來者以阻巿民至此己憤不可遏抑矣不瞬時而軍警齊到卒捕巿民數人而去計學生死者數人而傷者有二三十人此十四夜事也城内外各商戸聞訊忿然相繼罷巿兩天爲消極的請求懲辦黃賊今者黃賊在逃人心憤懣而政府乃以强暴手段拘禁學生目爲匪徒威嚇開巿殺傷良民人心皇皇全城震動嗚呼學生以愛國熱忱不惜犧牲生命爲政府後盾乃遭此慘劇回首前途寗堪設想伏望我各府縣學生迅速就道來商善後冀使政府翻然覺悟急圖收拾毋以敷衍少數人面子而致陷吾民於驚風駭浪中也學生幸甚吾閩幸甚福建學生後援會 
[雲南國民大會紀]  
　　雲南各公團自接到外交失敗消息後曾致電歐洲和會顧王代表及全國人士力爭厞逹到還我青島目的不止近者更聞北京學生被捕事當即由滇各公團電請釋放日來消息更惡各省俱己先後組織公民大會籌商對付方法滇中各界遂於陰曆五月初六日在商會開籌備會議初七日商界全體又在商會開會籌議進行方法初八日復就省城南門外公園内特開國民大會是日自午前十一時起各界人士紛紛赴會總計不下五六萬人不惟雲華茶園内擠滿即公園全園亦幾無容足地實爲歷年來所未有之踴躍其中尤以學界爲最熱心凡省中大小各校學生俱停課赴會並各執小旗上書爭青島誅國賊首可斷身可滅而青島不能亡等等字樣會場内外則懸掛五色國旗並於正面大書國民大會至一點鐘摇鈴開會首推省議會議長李映川商會會長張槐三救國團張天放爲主席田主席報告開會宗旨後即有各學校各推代表一人上臺演說大意述青島失敗理由及今日應當力爭諸方法又有軍界鄧和卿演說抵制日人方法末由黃玉田倪筱初演說謂與全省各界人士約自明日起凡我國人均不准私購日貨如有敢購日貨者無論何人均當從重處罰云云後尙有多數人士上臺報名擬自由演說然以爲時己晚只好宣布散會散會後由雲南中華新報編輯許一鳴救國日刋發行范悲秋二君同執最大國旗率同赴會一部份人（數有數千）游行街巿以爲示威之舉不料游行後突有年幼小孩數十人羣赴日本人開設之保田洋行門前示威經巡警及會員等竭力阻止故只打毁門窗玻璃數塊現該大會己發表力爭青島之宣言書並通電各省其文如下各省省議會敎育會總商會商會省農會和平會各報社各團體均鑒頃因青島問題於六月七日開國民大會到者萬餘人羣情慨憤人心不死事尙可爲除電巴黎專使萬勿簽字外現正籌商聲討國賊抵制日貨不逹取消中日不平等各條約誓不終止務請聨合各團體組織同等大會共策進行無任企禱滇國民大會叩灰 
[魯省之追悼大會]  
　　日昨（十九）爲省議會追悼師範學校孫君之日沿途各商家之送輓聨者絡繹不絶每街爲隊隊前高懸輓聨或爲無數之小旗上書追悼英魂雖死猶生光垂青史等字樣後抬香燭祭品魚貫而往各界人士之參預斯會者不可勝數會門雙分國旗及各種匾額四壁盡懸輓聨約二百餘付會場中爲平臺高奉孫君肖像圍以花圈覆以橫額上書（爲國捐軀）四字各界人士陸續入場樓下爲商學各界樓上爲小學生及各女校學生全體萬餘人内外塡塞幾滿而秩序甚爲嚴整移時音樂作振鈴開會由主席朱孟武君報告開會宗旨及孫君履略當衆誦讀祭文旋由大衆齊向孫君遺像行禮同時有女校學生分列會場高唱輓歌畢相率退去來賓相繼演說計男賓爲李天倪李魯航諸君女賓爲王金鸞張慧貞諸女士皆慷慨激烈大致略述孫君之哀榮及吾人將來之責任而沈痛處樓下掌聲如雷忽一小女學生約十三四歲登壇宣講口音嘹喨議論明通臺下掌聲不絶詢之則某校學生陳女士宜秀也演說旣畢由主席宣告散會音樂聲中羣向孫君遺像行禮而退按孫君法朱字文菴榮城人性沈毅好學素以文墨驚師長自校中罷課分部自治應編輯之會中文件多待君審定夜以繼日寢食俱廢且素患氣喘至是乃益甚及罷巿事起聞有張某作梗即拍案駡曰慶父不除魯難未己語未了而倒於案間十餘鐘之久喉中隠隠氣始動數斗心血隨痰嘔出猶顧謂同人曰君等好爲之勿以我爲念及官廳近商家開市同學等每涕泣號呼於街市之間君猶力疾爲之先導卒以不勝摧折於民國八年六月十三日逝世年三十七無子有弟二人尙幼父母俱存 
[卾學生自戕續紀]  
　　爲國捐軀又一個 
　　武昌中華大學校學生李鴻儒憤懣戕身己紀昨報茲聞李君字亞卿年二十二歲係河南人肄業於武昌中華大學前月武漢學生聨合會曾舉任幹事職務初次散發傳單被捕拘禁二次游行演講亦受有毆傷傷痕甫愈卽束裝返籍冀以勸導鄉人詎途中聞人言同學胡宗燦己因傷致死（實係誤傳）於是同殉之意因而决定行抵河南汝陽之襄河遂投水自盡同行者有同學四人施救無濟現尙從事打撈屍身李君於投江之前一時作絶命書云鄙人救國無狀徒存所恥尙望學界同人各抱愛國之忱誓逹目的爲止冩畢置於臥床之上事後爲同行學友拾獲抄寄來卾通知各同志該校校友接閱絶命書後莫不悲歎涕泣旋主張籌備開臨時追悼會定期本月二十二號假漢口輔德學校舉行併通知武漢學生聨合會分逹各處俟暑假期滿各校學友返校時再補行正式追悼大會 
　　中華大學法律别科生李鴻儒投河自盡之消息甫至復接黃梅人來函稱第一師範學生一號在抱冰堂游講之同鄉吳用霖自受警隊干涉返校後即嘔吐斗血現因憂憤愈甚醫藥罔效己於十三日物故云云愛國男兒又弱一個矣 
[援閩浙軍推舉師長之申飭]  
　　楊浙督昨訓令駐閩第一師文云照得軍人以服從命令爲天職以捍衛國家爲主旨天經地義中外同趨惟近日奸究潛滋熒惑備至我同袍忠貞堅實雖不至誤受人愚特恐閱世未深血氣未定者尤不免墮人奸計自誤前程本督軍蒞浙有年視同袍如骨肉不忍其昧昧然受愚罹禍尤不認不敎而誅用特撰成訓語印發該師該師長分别按營發給各十張以次傳閱其不識字義者並責令各該官長明白講演嚴切誥誡務使一一了解勿得視爲具文是爲切要此令督軍楊訓誡各軍隊文前第一師師長童保暄因病出缺當由本督軍派委第二師師長張載陽赴厦料理身後各事並電請中央遴員接任該師職務旋於五月二十七日奉大總統令調任張載陽爲暫編浙江陸軍第一師師長此令等因當經分别令行遵照在案嗣據張師長來電一再懇辭情詞懇切前方軍事重要未便稍有勉强當由本督軍據情商陳中央准其辭職並派兼代第二師師長潘國綱赴厦接替現據電呈己於元日接任視事查軍人以服從爲天職此次童前師長逝世該師將校自應靜候中央命令迺各營連長王澦王英等竟各越分陳詞推舉師長凡我官佐素稱恪恭謹飭何一旦染此囂張之習其爲誤受人愚殆無疑義本督軍治軍數十年平日用人行政一秉至公毫無偏倚當爲共見共聞今竟生此隔閡激此暗潮實非意料所及言之慨然軍人舉動須以捍衛國家爲主旨今日偏裨即將來之將領豈可供人利用自貶前程試一省思當能覺悟本督軍蒞浙多年與同袍無異家人父子愛護惟恐不週甚不願羣染惡習誤蹈刑章用特不憚煩言諄諄誥誡凡我同袍務各勉爲良士蔚作干城以副本督軍殷殷期望倘再有故冒不韙者是自甘暴棄獨爲害馬法紀具在非本督軍所可私矣咸使周知勉之切要按王澦王英等推舉何人無從懸揣諒以事己解决故不復嚴守秘密歟然望文生義則張載揚己任命而復辭之故亦可約略想見矣 
[南京快信]  
　　岑西林派耿毅來甯謁見李督接洽和議昨晚車抵甯李督昨又有最懇切電致岑西林陸武鳴疏解粤局下關商民因警長王固磐業己撤換風潮現亦平息甯垣二十一學校職敎員攻擊省警廳長王桂林齊省長派湯金二科長從事疏解 
　　省城己解除戒嚴令軍警均回復原狀李督令自七月一日起軍隊停操二星期 
　　高等師範河海工程金陵大學各校所演文明新劇爲高麗亡國慘等劇胡敎廳長昨令各校長勸諭學生停演免傷中日感情 
　　甯商會昨電政府請與日政府交涉釋放中國學生現商學界仍暗中聨絡爲精神上之結合以備將來對於時局有所表示 
　　江甯鎭守使齊燮元於十八日由京來電續假十日李督復電照准齊使忽於昨日（二十一）午車即己回甯今日銷假視事 
　　南京造幣廠昨解現洋二十萬元由津浦車運京救濟市面 
　　此間銷行各種大小煤油燈罩均爲某國人製造之貨現有劉公畏發起愛國燈罩公司不日開工製造 
　　徐州鎭守使張文生電軍民兩署報告己派李統領率新安武軍四營防堵魯省鹽匪 
　　米價連日飛漲白米每擔漲至七元人民頗有恐慌之象 
地方通信 
[蘇州]  
　　誤疑下毒羣毆傷人前日有住居司前街之陳玉堂（前曾充吳縣地方廳書記官）至都亭橋塊某醃貨店檢取醃蛋反復揀選數十個均不適當而走該店夥以其形跡可疑恐有暗置毒藥之事陳一聞此語即奔赴對門乾坤祥南貨店内該店夥以其倉徨逃走必非好人遂大呼捉住一時大衆羣往將陳拖出亂打陳大呼救命一時觀者愈聚愈多閧閙不己崗警報告北區第二分駐所派通班長警到場解散並將陳玉堂（己受重傷）及肇禍人甲乙二名拘區轉送縣署提訊供詞命將甲乙收押陳則送博習醫院醫治俟傷痊再行訊究按此等謡傳下毒因而毆人傷人閧閙之事近日己數見不鮮考其究竟從未見有確實毒藥之憑證純係捕風捉影之談雖醫院警區屢有證明無毒之通告無如此種謡言仍未凈盡殊與地方治安有關願有地方之責者亟謀所以消滅之 
　　破獲冒官詐財案住居蘇垣婁門外之方陳氏日前遷往冉直鎭安橋頭沈壽亭家租屋暫住有經造華清和同該處地保凌水金糾約翁杏泉何金榮倒頭光朱炳祥小耕常熟老五等多人於陰曆五月初六日晚間華清和手持吳縣公署燈籠帶同各人至沈壽亭家叩門入室冒稱本鎭宋與芝董事同調查印花稅委員來此檢查印花並云爾家方姓婦女新搬來鎭必有租契方陳氏將租契摺取出華經造等閱看後指租契摺未貼印花應即拘去候辦旋經沈壽亭方陳氏與若輩商懇免予拘解華等云須罰洋一百元懇商至再議定罰六十元先付三十元交華收去餘洋三十元由翁杏泉（翁係開櫓行之子）擔保事後被該鎭警察所偵探員李長勝所聞以梧關冒官詐財立即調查詳情報告宋分所長飭令查拿而董事宋與芝君亦己得悉赴縣訴請拿辦一面由李偵探員將翁杏泉何金榮倒頭光朱炳祥四人拘獲解由警察分所轉送縣署經承審員提訊何朱二人己供認不諱翁等狡供不認當命收押候飭緝經造華清和地保凌水金等到案質訊辦理 
　　並無抛擲炸彈事械間門馬路回春醫院日人日前忽報告日領事署謂該院左近至晚十二時後通宵有數十人抛擲炸彈等語日領事即將情咨會蘇州交涉員署轉咨道尹飭廳保護警廳立派偵探李炳榮而往調查並飭間區袁季梅署長轉飭第六分駐所巡官高玉墀詳細調查侒竟有無其事高巡官等奉令後迭連三夜密往伺察在該醫院一帶周圍巡邏毫無影響昨己具復廳道轉復矣 
[無錫]  
　　日商購辦麫粉說不確前聞茂新福新兩廠王某售與鈴木洋行麫粉一百萬包云云茲據茂新麫粉公司函云無錫並無福新麫粉廠茂新亦無王姓其人並無售與鈴木洋行百萬句之麫粉蓋大宗麫粉出銷外洋必經過報關並由海關監督給發護照放行手續至繁確可查考斷無憑空售與之理也 
[嘉興]  
　　菜子飛漲之原因禾邑四鄉每年夏初出產菜子頗多各鎭油車林立所製之油均運銷於漢口上海等處今歲菜花因受大風吹折致菜子收成不旺加以近日某國人托人來嘉採辦菜子數萬石裝運至滬致價格陡漲較之旬日前每石竟漲二元左右各油車以原料加價故每擔菜油亦漲二元餘零售每斤己由二百文增至二百二十八文據個中人云菜子日内尙須看漲 
[寗波]  
　　抛棄臺灣貨雙街人和祥海味行由江天裝到臺灣桂圓肉十五連约値七八百金當上棧時被救國十人團調杳員胡君（係招商局辦事員）查出立即報告聨合會及學生團即日午後由商會通告各界開臨時緊急會議公議處置辦法據該行經理聲稱此項桂圓肉實祗知爲六港出品不知六港係臺灣屬地現在旣被察出准以半數焚燬半數請求退回云云各團體均絶端否認必須照新章前例全數焚燬兩造相持不下無結果而散當晚海味業同行特開會議甬震大號周君（係該公所司年）及董事唐君等均以本同行早有以後不進日貨之宣言此次該號所運之貨若不全數焚燬不足以儆將來及貫澈當初之主張同業行家亦表贊成議遂决一面復至商會邀集各團體討論焚燬方法衆意僉以桂圓肉不易燃燒改爲投江本定十九日下午二時實行不料因時間過晏海關提單不及提出只得展期二十日各種手續完全辦妥後下午三時許由該同業及各界人等在招商局北棧將所存前項桂圓肉公同檢查無誤即由該行雇一小舟全數裝入各界人等及該同業亦各雇舟監視駛至江心將蒲包裂開紛紛擲諸江中一時岸上觀者人山人海無不歡呼拍掌云 
[武昌]  
　　電報襄水又漲夏口縣知事侯小汀氏於昨接襄陽電報局來電連日山水陡發水頭陡漲一丈八尺其勢非常洶湧除令水保鳴鑼告警一面發出布告日則懸旗夜則掛燈令各船戸小心防範以免危險 
雜評一 
[組閣與簽字（默）]  
　　對於國家大事不問民情之向背而但自問一己能力之有無有能力則毅然擔當無能力擔當則决然捨之而不戀戀此其人雖非能明大體然猶不失爲强項之徒也若自問其事旣無能力擔當而其事之權利又戀戀不忍捨於是乃思缷其爲難之責任於人而己則從中攫取其權利此其人之人格爲何如耶今之安福派一面欲攬組閣之權一面又畏簽字之難關乃欲先缷簽字之責於龔而後奪龔總理之位巧誠巧矣然即以對龔之友誼言己不堪問其他所謂以忠信事國等大關節更遑論哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　 
[商學各界對外之宣言]  
　　上海商工學報各界昨日發表對外宣言略謂我國不幸權好當國東鄰日本復日圖侵華兩國軍閱政客狼狽相結乘我無正式國會監督之時列强酣戰不暇東顧之際締結密約奪我國權歐會議和日人仍欲挾其武力要求繼承德人在山東一切權利利益吾人誓死力爭拒不簽字蓋將以保我國主權維持東亞安寗策進世界和平也乃我當局者爲日人所脅誘不惜與民意宣戰悍然主引簽字吾人雖愚奚能容認查我國約法媾和締約須經國會同意凡屬二三人私訂者無效而對於青島問題舉國反對又爲歐美諸友邦人士所共聞共見者茲己令合各界會議一致决議（北京當局縱允簽字吾人誓不承認並否認歐戰中中日一切脅誘而成之密約）我友邦人士素重正義深愛和平必不使德意志之武力萬能主義再見於東方亞洲大陸化爲巴爾幹第二也瀝誠摛詞惟歐美諸友邦人士共鑒之 
[國民外交會致巴黎電]  
　　巴黎和會顧王兩專使交汪精衛徐季兩先生分轉各國專使各代表各國政府國會公鑒山東問題連帶年來中日間不合法之秘約皆足促亡吾國而有餘野心國平時利用吾國之内奸借欵借械以益我内訌今且公然欲攫我土地之主權吾民近來士罷學商罷巿工罷業誓死不能承認吾國各特使對外得以全權代表吾民萬一有内奸挾持政府而有不合法之亂命斷送主權者各特使義當却而不受倘特使與内奸朋比損我國權吾民公討之各友邦主持公道如果確欲樹世界之和平想斷不忍抛棄其正義人道之主張負我努力參戰之苦心而使受最後至不平之待遇也其和國主權在民望各友邦曁我特使注意焉國民外交會徐紹楨馮自由周道腴石廣權吳燦煌劉瑞浺張秋白簡玉階謝申嶽周逸等公叩漾 
[華僑聨合會電拒簽約]  
　　前日（二十一號）下午三時華僑聨合會因接到暹羅華僑代表來函云暹事危急代表家產被封請速設法挽救并北京政府對於巴黎和約主張簽字二事特開緊急會議公决暹羅華僑多閩粤人擬於二十四號下午三時邀請旅滬閩粤各團體各派代表二人至華僑聨合會開會集議挽救方法至北京政府主張歐會對德和約簽字一節議决電京力拒電文如下北京大總統國務院鈞鑒青島問題全國人民誓死力爭共和國家當尊重民意懇迅電專使萬勿簽字華僑聨合會叩箇 
[國務院電中之汪江南下說]  
　　本埠商業公團聨合會因鑒於外交失敗國内和會停頓商界所受損失己屬不資若不亟謀統一長此相持勢必陷國家於破產是以於二十日電致府院請速飭各代表南下繼續開議昨松滬盧護軍使接國務院來電略謂據上海商業公團聨合會號電務懇迅令各代表尅日來滬限期締成和議等語繼續開議中央昕夕企圖頃己囑汪江兩代表即日赴滬接洽希轉知以慰輿望院馬印盧使奉電後己將原電分送各團知照附商業公團原電（致北京電）北京大總統國務院鈞鑒和會停頓己踰一月報載政府注意和會亟謀繼續人民企望更殷當此外交日棘若不雙方讓步先求統一全力對外危亡即在目前務懇迅令各代表尅日來滬限期締成和議勿爲軍閥政黨所持大局幸甚（又致廣州電）廣州軍政府總裁鈞鑒和會停頓己踰一月當此外交日棘若不雙方讓步先求統一全力對外危亡即在目前除電請北京政府迅令各代表來滬限期締成和議外特電奉聞 
[上海學生聨合會消息]  
　　昨日（二十二日）下午三時在徐家匯南洋公學開全體大會因會長病假由副會長主席議决重要議案甚多並以政府命駐巴黎議和專使簽字和約顯違民意擬再發表宣言重行罷課各校學生當全體出發至華界演講發傳單表明簽字之非及政府誤國之罪討論時發言者甚多散會己八時矣 
[和平聨合會之通電]  
　　其一北京大總統國務院及各省省議會敎育會總商會農曾并轉學生聨合會國民大會各團體各報館鈞鑒外交失敗舉國憂惶和議久停民心積忿學商工界以無限之犧牲僅得罷斥三數國賊而青島斷送密約不除國際險惡更甚於前國内糾紛因而益劇推原禍始實安福俱樂部階之厲也查中日密約爲青島喪失之重因該派黨人益之以順濟高徐鐵路合同利用借欵以充黨費不惜舉國家命脈重以舉人可爲傷心者一膠澳問題國人延頸企踵拒絶簽字冀留爭回餘地彼派首先贊成簽字以遂其媚日之私迨伏倒閣陰謀忽然通電反對倒閣計成仍主簽字挑撥政府與人民之惡感此種亡國之約該黨陰實主張陽爲反對出以兒戲祗便私圖可爲傷心者二軍事協定最足恥辱即袁氏時代二十一條之外所不敢承認者彼派欲貫澈其武力主義結約不己繼之以延期延期不巳近且密議永久以爲借欵不用抵押之交換條件苟有人心能無駭汗彼派方巧獲國會議員之多數所有新結之密約不聞彼派議員質問一詞及今亦無要求政府廢約之表示其代表人民耶抑代表彼黨權利耶可爲傷心者三戰禍連年赤地萬里旣不知爲誰氏而戰復無增進國家幸福可言徒以彼黨因戰爭而得邱山之利更獲地盤之廣故一言和輒百端阻碍時而詰問政府議和之主張時而倡言和會不得干涉法律時而謂國會動摇即牽及總統時而謂代表須易彼派之人數月來和議無成北代表爲彼派所挾持不得自由發展使一線曙光重疊中斷全國人心望和如望歲彼方論調愈唱而愈高可爲傷心者四免一曹陸章爲稍順輿情而彼挾報復之心必推倒錢閣更擁首領使閣員皆由己出甚至撼動總統陷全國於恐怖之境以與民竟奮鬭卒因外交勸諷衆怒難干乃復變而爲苛酷之條件以要挾相繼組閣之人嗚乎彼旣踞有國會復踞有内閣再挾有籌邊使及國防軍總司令之勢力以武力操縱一切中國尙有政治乎尙有民意乎可爲傷心者五該派領袖經借外債四萬萬之鉅國人生命財產己抵押殆盡乃興募内債二萬萬又以债票向日本抵欵近復有以京漢鐵路抵押日金二千萬之說自該派主持國政較諸民國六年前外債驟增四萬萬有奇復益之以鉅額内債敎育實業日見凋零而軍費則陡增數倍有銷耗而無生產即以此包辦外債内債一宗己見其亡國而有餘可爲傷心者六中行則例行之己久彼欲攫得該行總理操縱金融濫發紙幣俾全國破產不顧違反法律手續以詭譎手段於數小時内通過議案又不恤商董股本一網打盡白畫攫金於茲爲烈此而可爲孰不可爲可爲傷心者七總之該派人物本無人格乘年來政變之餘各名流皆以不黨相尙彼輩營營苟苟結成當道之豺狼旣無政黨之可言亦無社團之可擬偶成窠穴賣國爲榮本會爲全國法團代表所組織與若輩原無私怨曹陸章去冀其悔過歛跡相安乃近跡諸人氣熖愈張狡謀益甚吾民何罪竟陷刦輪搶地呼天無可告訴凡茲七罪實爲忍無可忍伏懇大總統獨斷乾剛立將安福俱樂部封禁查其名册槪予罷斥嚴加懲處以謝天下民國萬歲全國和平聨合會叩禡其二北京大總統國務院外交部均鑒報載巴黎四國會議承認俄政府高爾禮克我國亦宜趁此時機立圖應付查庫倫辦事大員陳毅電稱謝米諾夫現有進兵庫倫驅逐華官之謀又報載駐恰蒙兵有暗通消息建設蒙藏王國之說外關國際交涉内牽邊疆防務措置不愼危險萬分應請政府熟權利害對於俄新政府同爲有條件之承認一面阻止謝米諾夫之陰謀一面解除歷年條約之束缚以重邦交而固邊圉不勝迫切之至全國和平聨合會叩 
[財政部派委清理殖邊]  
　　江蘇交涉公署昨奉財政部電開殖邊銀行停止己久所有往來賬目及前發各票急待清釐茲查有本部委員陳栩堪以派往上海逐欵清理一俟該員到滬希即接洽 
[警廳破獲僞造債票機關]  
淞滬警察廳因訪悉有馬某等多人在南北巿暗設機關僞造六年七年公債票特飭偵緝隊士恊同二區總署在西門外林蔭路紫陽里五號門牌屋内拘獲張溉祿等兩名並搜出機器等件與印就之僞債票甚多解廳分别秘密研訊業己供出同黨四十餘人昨日又在南巿施家弄内續獲陳某一名關橋附近某米行内查獲樂生一名並抄出證據當即一併解廳嚴究 
[浙省徵品處招待各界記]  
　　浙江商品駐滬徵信集處昨假四馬路倚紅樓開徵品大會一時許商學各界均冒雨陸續蒞止計到會者商界張逸槎馬樹周羅更生伍詠霞陸子騫葛伯誠王子鈞徐賡華項松茂朱卓文陳復初等學界謝碧田朱劍霞等共百餘人均由駐滬徵品主任謝復初會同名譽贊助員陳仲强許錫芳王建中盧星階葛勝如翁燕賓等分别招待入正廳略事休息於二時振鈴開會即推謝主任自任主席遂登台向衆報告此次浙江徵求國貨之宗旨及創設陳列館之優點畢繼述該陳列館設在西子湖邊遊人雜沓易動人目隠含一種廣告性質惟章程中有出品至五年者不能再行陳列諸君對此頗有疑問實則爲保全優美性質所以有此規定又有以館中出品有無保險爲問者現己商准浙省當道一律保險如有損失照貨價八折賠償又有以官廳辦事往往有始無終爲慮者實則浙省陳列館爲地方士紳所創辦官廳不過監督而己現開幕期定陽曆八月一號所有各地出品均須於陽曆七月十五日前一律送到以便陳列云云報告畢述感謝來賓意復述提倡國貨辦法應注重紗布方面今應行趕辦者有數種（一）調查部（二）化騐部此兩部關係甚大諸君亟應注意今日浙省雲廳長因公不能來滬委托所長代表所長阮君又因籌備正亟不克分身特寄宣言書囑爲代表宣述言至此卽將宣言書朗讀一過讀畢即請到會諸人合攝一影以資紀念攝影畢依照秩序由主席邀請來賓演說首推馬樹周君演述略謂時局至此非工商不能救國人人能言之工商兩界之必須改良又人人能知之陳列所之設即爲改良工商物品而設此非浙江一省之事亦非謝君一人之事實我出品家應負完全之責任也繼由朱卓文君演說云前在美洲某地見一刷帚陳列所内中五光十色分門别類有屬於醫學者有屬於化學者形形色色各有專屬鄙意以爲陳列所是一種科學的知識非專門名家不辦諸君幸勿輕視繼由黃恢權演說略謂我在外國見各處商店陳列所其中佈置對於貨品之優劣文化之進退均有莫大之關係陳列目的不但排斥外貨並須比較優劣促進改良國貨之目的如國内外金融機關之聨絡國内貨品輸出入之比較逐年貨品改革之調查中外物質之良楛均望出品家注意加以十分之考慮繼謝碧田演說略謂今日到會諸君皆爲熱心提倡國貨之人現在第一事須從調查入手南洋方面愛用國貨者多祇以彼此不相聨絡遂多隔膜我在南洋時聽人言祖國工藝不知改良往往向工廠寄一樣子謂其定製日久不復頗以爲怪其實國内工廠不明銷路情形國外華僑對於祖國工廠商店亦未能了了故陳列而外調查實爲第一要舉如能組一團體實地考查每年一次將來海外貿易必能發逹工商界諸君尤宜注意當痛除歷來之互忌心鼓吹戕來之互助力云云繼由沈卓吾朱賡石陳蝶仙及女賓朱劍霞等相繼演說畢時己六鐘始由主席宣告散會邀同各人入座暢飲西式茶點並分送通告表册宣言書應徵願書等而散 
[滬西商店聨合會成立]  
　　聨合通信社云本埠西門外一帶商店近特聨合店鄰組織一會藉資聨絡自方浜橋起至斜橋止計蓋章入會者二百七十家於昨日午後三時藉公共體育場開滬西商界聨合會成立大會公推沈卓吾爲臨時主席報告本會發起之情形及合羣之關係次請沈信卿君演說人之不可離羣孤處並述相互團結之有利於羣衆對於尊重人格及仿造舶品勗勉有加復請王立才君演說中日密約與我國之關係及吾人自救之方法後又有法大馬路商界聨合會代表華君仁及增盛蔴線號主陸星莊均有痛切憤慨之演說次由主席請就入會之商店每十家公舉幹事一人舉畢復人推吕耀庭吳欽之爲臨時正副會長議畢散會 
[二屆檢定敎員日期之省令]  
　　江蘇敎育廳訓令各縣知事云檢定小學敎員委員會案呈查第二届檢定小學敎員試騐日期前奉敎育部曁省長核准於本年七月在省城舉行業經通令各該縣知事知照在案茲定於本年七月二十二日開始試騐其試騐場所即借用南京城内門帘橋省立第四師範學校應由該知事布告各受試騐檢定人須於試騐前三日向本廳報到以便酌量分配試騐場所及時間至每日試騐各科自應按照試騐規則第八條之規定於試騐前一日列表揭示除分行外合行令仰該知事知照 
[勸學所商定小學暑假日期]  
　　上海勸學所所長李頌唐君以縣巿屬各高小國民學校公私林立查歷屆暑假時日向由各校自擇先後不齊殊非统一之道爰發表意見商由縣敎育會與縣署第三科等假定於陽曆七月十五日起至八月二十五日止爲暑假期間昨日午後李君並邀集各高小國民學校校長至所討論經衆贊同遂付表决通過即由所中發出通告分致各市鄉學校一體查照 
[警員分發捕房供職]  
　　英美工部局前禀請領事團申請駐京公使團商准北京警察總監吳炳湘考選高等警員白信如張潤洲葉月坡邢紫衡趙莘樵閔善亭等於本年一月二十七號來滬帮助捕房辦公當奉正副總巡麥張兩君令往戈登路敎練所習練公共租界内現行警務規章一俟純熟派赴各捕房辦公迭誌前報茲悉該警員等均己習練純熟業經該所捕頭楊君報告張副總巡轉禀總巡麥高雲氏諭令均爲華副捕頭着白信如赴福州路總巡捕房張潤洲至南京路老閘捕房葉月坡往新閘捕房兼戈登路靜安寺兩捕房邢紫衡至虹口捕房趙莘樵至匯山捕房兼楊樹浦捕房閔善亭至西虹口匯四捕房兼北四川路哈爾濱兩捕房業己分赴各捕房供職矣 
[皮少耐路之刦案]  
　　法新租界皮少耐路善積里一百號門牌俞逸鷗家於前晚十一點時突來盜匪六人先行撬門入内各出手槍嚇禁聲張當被刦去金鐲珠飾洋銀等物計值洋一千餘元携贓而逸當由事主開單報告嵩山路捕房捕頭立飭探目黃金榮包探程子卿前往查勘一週據情回禀捕頭諭令務獲該匪等到案究辦 
[總商會尙須挽留會長]  
　　上海總商會正副會長辭職己將一月該會各會員近舉代表徐菊如等向會中陳述意見以總商會爲商業總機關凡遇華洋商事均賴商會主持接洽若正副會長久不到會恐會務乏人處理不宜虛懸擬請董事會從速籌商方法或由全體會員開特别會議以期共籌輔助會務進行之法各會董因於昨日午後三時又開董事會籌商良久公决仍請正副會長早日蒞會任職當即起草全體簽名用公函再向朱沈兩氏敦請即日就職至各會員要求特開全體會議一節須待會務有人主持方可决定 
[烟酒聨合會討論和約問題]  
　　中國烟酒聨合會昨因巴黎和約有即日簽字之說山東問題勢將絶望特開臨時會議首由主席陳良玉報告開會宗旨次俞葆康言青島問題各省學閣各界一律主張不簽字倘在歐代表負然從事凡我人民總不承認次洪少楚言此事關係存亡急應聨合各界通電政府旣在巴專使萬勿簽字樂維高言我國民對於提倡國貨一事現皆一律進行務須堅持到底我人民到此地步究竟有無自覺心全視此舉之能否持久爲斷次報告本會庶務員邱介帆在津病故公議邱君平日對於會務十分熱心且向來對於社會公益皆不辭勞瘁應俟其靈柩回申時當往公奠以表哀忱議畢時己五鐘乃散會 
[小學敎員研究會開會]  
　　上海縣勸學所昨日招集本埠公私立各國民小學敎員在公共體育場樓上開國文科研究會到者有縣署第三科主任錢紳齋二師附屬主任楊聘漁與崇正小學馬織裳湯振之和安張介凡許佩行金業朱汝薰倉基吳碧澄顧伯畬貧民袁頌豐時化陳濟成二高吳劍寒陸訓新農壇王備五比德何志翔隆德樊伯翬高梓才養正方蘭蓀沈瑞欽陳味腴尙公吕舜祥曾文虞東明沈槃尊縣一朱煥朝潘友梅等計十五校共二十五人賈季英會長亦與會十時開會經勸學所長李頌唐主席述明開會宗旨及會中應行提議事件並討論方法逐一報告一件報告各校送到國文科作文方法之配當表計六件國民學校如東明倉基旦華和安高等小學如和安縣一國文科書法教授槪况表計七件除貧民外同前開各校又和安送到作法書法用表格十三紙貧民送到書法用格紙八張書法樣本一本（議决作文方法配當表曁書法敎授槪况表示經填送各校當請於一週内塡送俟收齊後交編輯員整理）　一件提議暑假期内令兒童補習國文之方法（議决照原案通過即送各校參酌施行）議至此時己逾午遂散會各敎員仍就所中午膳而别 
[南洋中學學生分會近訊]  
　　南洋中學學生分會自遷入虹口澄衷中學内辦事後對於提倡國貨着力進行聞該會調查國貨除各員親自調查外又發出信百餘封分寄本埠及内地各省託該校老同學及各大團體代爲調查内地土產及製造所以備暑假内編成一極完善之國貨調查書云 
[華童學生支會改選職員]  
　　工部局華童公學學生支會因金菊生等於暑假期内移往别處服務對於會務不能兼任昨日特開選舉會改選職員如下正會長鄧樹楨副會長李之桂評議部奚毓麟趙傳鼎陳澤潤張繼塏交際部李之桂周大剛潘志傑奚福泉文牘部張玉延張光樞馬家壽顧祖銓會計部鄭紹成幹事部奚載功陳福祥陳秉剛董小培梁九恩 
[毓賢學生儲金之踴躍]  
　　愛文義路毓賢學校學生救國儲金團向以木櫃二具上挖扁孔啓闭處嚴扃其鍵令各隊隊長封職牢固任學生隨意投入銅元每逢星期六則當衆啓櫃檢視總數報告公衆現校長應君以如此辦法尙未周密自上星期一始以記名儲蓄法團隊底册分别支配以便彼此可以對照各生以辦法公允故投儲較前更形踴躍前日（星期六）第五次啓櫃計四隊總數收入小洋八十九角銅元一千一百十枚云 
[湖州公學校友會年刋出版]  
　　　湖州旅滬公學校友會成立己久除組織中西閱書會己經就緒外近又刊印年刊一册分送會員藉以聊絡聲氣内容分論著科學文苑筆記小說雜俎等類 
[嘉定旅滬同鄉會成立]  
　　嘉定旅滬同鄉會昨日在邑廟萃秀堂開成立大會首由籌備會主任朱一笙登臺報告宣佈會章由各同鄉磋議逐條通過後當即投票選舉正副會長朱吟江得票最多數當選爲正會長項如松夏頌萊得票次多數當選爲副會長所有幹事評議兩部以時間不及議定通信選舉寄至浙江路四百零七號中央烟廠樓上該會事務所云 
[全國校友僵請釋閩陜學生]  
　　中華民國各校校友會聨合會自發起籌備以來曾於本月十四日爲陳獨秀被捕事電京營救二十日又以閩陜兩省學生遇禍事電致京閩挽救其電文如下（一）北京徐總統鈞鑒聞閩督及日警逮捕學生六千人陜督並有槍斃學生之事似此蹂躪士子恐遭世界唾駡請迅飭釋放學生並派員查明嚴加懲辦以慰國人毋任盼切全國校友會聨合會籌備處號（二）福州薩督辦鑒聞李督逮捕學生六千除電京立飭釋放外請設法先賜營救母任感盼全國校友會聨合會籌備處號 
[江淮旅滬同鄉會開會]  
　　江淮旅滬同鄉會因見報載虞洽卿鄒靜齋有辭去商業公團幹事之啓事特於昨日午後三時徵集同鄉意見開談話會議到者四十人經衆表决咸謂虞鄒二君老成練逹熱心公益爲商業公團中之重要份子不能聽其辭職各同鄉意見均願極力挽留議决由會由致函兩君懇其勉任艱鉅一面并函請各團體一致挽留六時散會茲將致各團體函錄下上海商業公團聨合會六十三團體諸公均鑒慨自青島與密約問題吾滬上商民抵制日貨以來孰不具有愛國思想而此次發生罷巿風潮全由我商民良心發展所賴以維持秩序使本埠地方無暴動行爲者皆由虞洽卿鄒靜齋二君各方勸解之能力居多因前連日報載二君啓事有辭缷我公團聨合會幹事職務此後槪不負責云云敝會同人實深感慨爰於日昨下午三時徵集同鄉意見開談話會議經衆表决所見略同僉謂虞鄒二君有保全我商民營業之大功有維持我各團安堵之能力萬難准其辭職一致議决除由敝會函懇二君仍請擔任外一面擬請我六十三團體代表諸君齊心合力肫摯懇留斷不可聽其解職想我各公團代表諸君崇拜公正當有同情應請各具書函力乞再爲擔任敝會同人無任禱盼紉感之至江淮旅滬同鄉會謹啟 
[毒謡中之小販苦]  
　　住居北四川路忠遠里一千七百七十三號之小販梁亞金即有牙佬全家向以賣鷄粥及牛肉粉等爲活本月十九號崇善里有一老嫗年巳七十餘染病兩月其家人因其喜食雞粥遂買一碗食之詎知食後即行身死但食餘之粥經其婢竊食亦並無恙不料其鄰居大起風潮謂亞金之粥乃有毒質致斃老嫗竟欲羣起毆之亞金謂今晚有許多人買我粥食可以證明遂帶往食者之家一一爲之代辨始免被毆現己數日不敢出賣全家恃此度活極爲可憐並聞有李民醒者是晚全家亦同買此粥食之亦皆無恙自毒謡發生以來小販無以謀生者甚多此特其一耳 
[蕪湖官場移緝和誘犯]  
　　趙啓明因在蕪湖誘拐婦人鄭陶氏來滬匿居滬西麥根路九百三十一號門牌近被氏夫鄭養和偵悉控請該處檢察廳設法將趙啓明緝獲訊知陶氏匿居地點於前日備文派警來滬投請戈登路捕房派探夏廣林協往將鄭陶氏查獲帶回捕房奉飭轉送公共公廨暫行拘留候解公堂預審再核 
[飭傳欠繳漕糧之地保]  
　　江蘇財政廳以民國八年份上忙國稅開征在即而各縣經征七年份冬漕錢糧尙未清解中以上海縣欠解最鉅曾派員來滬一再催解守提現沈知事以去年冬漕錢糧實被四鄉各圖地保並各花戸拖欠所致雖飭催征吏一再嚴催但仍無起色前日又嚴飭各吏下鄉將所欠最鉅之各地保提案訊明分别收所押繳如再觀望斥革不貨 
[購鐵違約案又訊一次]  
　　蘇省軍民兩長同控商人汪坤瑜邱渭卿謝蘇牕李炳生陳章敏違背買鐵合同一案二十號下午由公共公廨繼續傳訊即由被告李炳生上堂供稱因向汪坤瑜索取欠欵銀二萬餘兩時據汪說俟伊向南京購就之鐵售去還我但此欵並非代汪墊買鐵之用我亦非永茂公司股東等語人證口供旣畢開始辯論先由汪邱謝李陳五被告代表禮明律師起稱本案各被告除汪坤瑜己經用永茂公司經理名義在合同上簽字應負責任外其餘各人旣未簽字又無公司股單應不得視爲股東且所訂合同其價共有三等似亦近乎欺騙云云原告律師穆安素氏起稱被告律師所謂價目共有三等其每噸價洋三十元者旣無證據自無辯駁之價值至於每噸價洋七十八元之合同敝律師證以陳章敬汪坤瑜二人口供内所說之進出價目及水脚等項加以核算無錢可賺知系被告假造故當以每噸價洋六十元之合同爲準若謂被告等以無股單即非股東須知一經出事各股東可以串通將股單焚燬見證邱善之所供全係代邱渭卿謝蘅牕洗刷痕跡殊不知欲蓋彌彰即陳章敏與李炳生亦屬股東無疑云云王崧生襄讞與美丁副領事核供諭候查核全案供詞商明宣判 
[控追寄存漢冶萍股禀]  
　　寗波人孫楚卿因於去年九月間將值洋二萬七千七百元漢冶萍煤礦公司股份五百四十四股之股單託其舅陳廷孚所經理之負易銀穡要存嗣銀行倒閉孫即向索陳以此項股單當時係孫願借給抵押且己抵與他人無力取贖孫乃延律師控請公共公廨訊追於前日傳訊由原告律師上堂訴明案情並據孫楚卿投稱此項股單現調查得輾轉押與永亨銀行云云被告陳廷孚延律師上堂略一辯論王襄讞與美丁副領事諭候再訊 
[定貨不理之訟案]  
　　恒和祥號因不理美商美康洋行貨欵美金洋三百八十九元二角被控經公共公堂於前日午後傳訊由原告律師上堂陳明案情並據美康洋行副經理到堂證明被告以無詳細發票即不出貨亦不付欵但發票係美國廠家未曾寄來云云恒和祥號亦延律師到堂代辯之下俞襄讞與美丁副領事核供諭候商明判决 
[婦人防夫變賣]  
　　松江人張阿五之妻吳氏去年被人拐逃價賣嗣由該氏自投該處地方警區傳到本夫給予領回詎該氏昨又投閘北四區警署聲稱去年係夫與蔡老太婆串賣於朱家角何姓此次又欲變賣等語張警正得禀諭轉解司法科聽候核辦 
[婦人控夫案兩起]  
　　一品香番菜館管事蕭錦堂之妻蕭郭氏在公共公廨呈控其夫不顧瞻養並遭凌虐又婦人陶柏氏控夫陶慶雲棄妻重婚請解除婚約追償相當瞻養費等案業經捕房將被告各人先後傳至公堂奉中西官諭令分别交保候訊 
[日人被毆案訂期續訊]  
　　虹口歐嘉路四百六十二號門牌日人近籘家於本月十四號被多人擁進搗毁雜物並將近籘毆塲事後報經該管哈爾濱捕房派令華探目劉森堂包探嚴阿慶尤雲卿等與西探目鄧查獲嫌疑人張元讀李寳根兩名上星期六解送公共公堂請究山張襄讞與日副领事林略一訊問諭着選押查明於本禮拜六解訊 
[日本紗廠指控工頭]  
　　滬西澳門路日商第五紗廠經理某日人偕總管華人吳萬章指控工頭湖北人李鳳池於本月八號在廠煽惑工人罷工一案前日山該管戈登路捕房包探毛伊文西探目貝麒將李拘解公共公堂據李供稱因各女工爲加收紗工程事與日人有 
 
 

Page 11

 
 
所接洽以致各工人誤會頓起喧擾實未罷工等語中日兩讞員核供論李收押展期一禮拜解訊 
[船戸排檔肇禍]  
　　停泊曹家渡地方之船戸李保富前日被鄰船戸華小龍張再堂排擋時將其四歲男孩名祿文撞落河内身死報由水巡隊將兩造一併解送司法科聽候核辦 
[借錢乘機竊物]  
　　無賴姚阿寳日前至法租界張阿根家强借不遂私將價値十餘元之烟槍一只竊去而逸當由原告報告捕房飭探將姚拘獲帶入捕房詰據姚稱實因張虧欠民人洋銀向索不還故此將槍取出售洋是實諭飭管押聽候解訊 
[出店竊物被控]  
　　浦東人楊根發向在靜安寺路某西人家爲出店前日因竊取主婦值洋一百元哈喇呢十餘碼當被查悉報請靜安寺捕房派令中西包探協往將楊拘入捕房經捕頭研詰一過諭楊押候吊贓解究 
[成衣匠竊當衣料]  
　　某洋人昨扭成衣匠王阿六至法捕房聲稱商人日前雇王在家製衣詎王心起不良將商人價值十餘元之衣料竊去質洋化用現被商人察悉向論王圖賴不認求究經捕頭詰據王供認行竊不諱諭令管押聽候吊齊原贓再行解廨訊辦 
[攫取皮夾當場破獲]  
　　九江人李子雲因於前日下午在界路滬寗火車北站鐵栅口攫取回恒九身畔値洋五十五元之皮夾一只圖逃被控陸連奎查見將李拘入捕房禀明捕頭奉飭押候查明解究 
[救火會演劇籌欵]  
　　上海救火聨合會前因各區經費支绌所備救火皮帶半多破舊擬向英國名廠添購更換不獨價額甚昻抑且無欵購辦不得己於上月間邀集各區在聨合會開會公同議决援據宣統三年演劇籌欵成案商准新舞臺訂期舊曆五月十四晚演戲一天即將是晚所售戲資按照各區認銷劵數分别撥充添購皮帶應用業經印就戲劵分由各區廣爲勸銷嗣因地方罷巿凡百停頓頒佈戒嚴未便舉行己由該會登報通告暫緩辦理現以商巿回復戒嚴撤消自應賡續進行特於前日復行邀集各區開會討論辦法當經公决改期於舊曆五月二十八晚星期三仍行商請新舞臺舉行所有戲劵繼續作用不另更換以省手續業己通告各區查照辦理 
[淞滬警廳批示三則]  
　　張源記等批呈悉查王家玉縱火熑疑迭次派員調查尙無確實佐證惟事經貴興經租賬房等號公稟其平日之不理於衆口可想而知姑寛交保出外限七日内遷移出境如敢玩延惟保是問 
　　邱維竹批呈悉查許照子在該民處學習藝徒爲師者負有約束之貴今旣走失自應趕緊尋訪所請在本廳轄境及其他各處隨時報警請求事可照准惟伊父誼關父子天性如果許照子確有失踪情事亦未便强制其不言仰即知照 
　　閔醒初批呈悉查此案業經狀訴審判廳批示有案儘可將陳兆榮賴債情形正式依法起訴如果陳兆榮再有行兇情事亦可隨時鳴警拘究所請飭所傳案追洋之處應毋庸議 
來件 
[提倡工廠的積極辦法（潘念祖）]  
　　自從五四運動之後舉國的人民多曉得日本奪我青島個個憤恨誓不用那日貨以表愛國的熱心遂有一般先覺的學生到處演說並用十人團的新法子維持永久的决心這個己過的好成績我們姑且不談但是俗語說道成功由於失敗得來的我們這抵制日貨的風潮己經不止一次了究竟爲什麽只有五分鐘的熱度呢我們以後的决心究竟能使人人維持得永久呢我想這個問題是最要緊的諸公倘有厭煩且聽在下的主張 
　　我們從前的失敗多說是没有决心我說是工業不振興的原故但是振興工業的事要國家來提倡的現在國家窮極了滿身都是債還有什麽閒工夫來提倡工業呢諸公請看現在這些小工廠雖則狠多若要求其資本雄厚的郤是狠少就是日用有數的幾種出品貨色旣劣價格又貴不過借着國貨二字生存於社會罷了諸公若要奬勵這種工廠希望他們來抵制日貨是决計不能得用的而况還有許多物品是我國向來不會做的就這上頭難叫大家永久不買日貨了我的主張是現在要發起一個極大的工廠 
　　諸公廰了這個極大的工廠就有許多反對的說話第一是没有錢第二是我國最要緊的是小工廠用不着這個大工廠但是我說這個大工廠是許多小工廠的大集合内中部分極多大凡日用之物都要能出的你想這個大資本從何處來呢古人說最難得的是人心人心一齊無論何事都能做得成的現成人心是狠齊了難道募他們幾個錢就不能成功嗎倘若募錢不能成功還想叫他們永久不買日貨叹但是募錢的方法是要嚴整的募錢的人是要規定的現在社會上所信仰的就是一般學生大家都說他們熱心愛國公正得很就是十人團愛國團等發起也是很好的法子不過空言難成大事不如改做一個勸募團到是一勞永逸的法子今將勸募團的辦法及利益列說如下 
　　（一）勸募畀之組織由學生畀改組負有勸募之責以一個月爲限或做義務戲或獻技藝或售商品各視其學校之特長以募集之欵聨合各省合資設立一大工廠並要求商會招集各商董分頭勸募各商店隨意認捐至少以五角爲止惟洋廣貨及向日銷售日貨之店舖須格外多捐 
　　（二）勸募團之進行甲各公司各機關各團體由勸募團總幹事部設法勸募乙各茶館酒館茶舫戲館大菜館等消遣的地方往來多不惜小費的人其門前各派團員二人凡入門者茶舫茶館游藝場等處以每人出銅元一枚或二枚爲度大菜館戲院等處以每人出一角或五分爲度或將此等捐資加在賣費之内由學生監察按日點收便中可以代店哝招待或勸告則商界亦必歡迎丙各要區設立勸募箱由團員數人輪流演說丁各僻近鄉區分遣勸募團到處勸募俾鄉民亦知愛國戊向消國貨之店由勸募團額外勸募己各省各縣或電或郵勸設勸募團取一致之行動庚請求江蘇敎育廳關照遣發南洋之參觀團應在南洋負有勸募之責或由勸募團派員前往輔助勸募（三）工廠之進行甲各省勸募所得之資擇一相當之地點仿日本工手敎育主義設置全國公立第一工廠一所凡日用所需各品雖一針之微亦必具備聘請高等技師招集無業游民以最精之貨物售最廉之價格所得利息爲擴充第二工廠之用完全爲國民公共所有乙我國不乏專門技士己爲國用者呈請政府聘歸工廠充當技師未爲國用者得以嚴格之考試錄取任用不能薦舉丙呈請敎育部批准提出官費酌派工業學生赴日本工手學校學習如日本不收改赴歐美留學養成工業技師 
　　（四）勸募之成績勸募歐戰經費時各省游人多能樂助效騐如響故此時若以沉毅的態度勸人捐募苟非病狂無有反對及毁謗者此事爲我國正當之行爲卽日本亦不能藉口 
　　以上的辦法是大槪的情形工廠辦成之後自有一般專家來研究小節目了現在南京學界公共發起一個國貨公司這是商業的機關正該要一個大工廠去輔助他聽說上海的學生要省幾個錢來開爿小工廠這是杯水不濟車薪的我們學生的人數有限中國應行振興的工業甚多不如把他們這些有錢的人略爲募他幾個也不多要他們在他們是九牛一毛不關痛癢在我是集腋成裘做成事業將來人家說起來數十年辦不成的大事業一朝成於學生之手豈不榮耀嗎他們日本從此也不必來想推廣商業了豈不省事嗎諸公諸公快快發起呀時候不可錯過了 
[吾國金融界之危機（徐永祚）]  
　　（上略）金融機關之重要首數銀行而管握全國之金融調劑全國之通貨立於普通銀行之上而爲一國銀行之銀行者厥惟中央銀行中央銀行之興衰直接影響於普通銀行間接波及於農工商業而國家之强弱存亡亦即於是判之是以扶持中央銀行不啻扶持金融機關之全體破壞中央銀行亦不啻破壞金融機關之全體此不可不知也 
吾國數千年來金融機關之組織迄未完善故一國之農工商能生存於閉關之時而不能競爭於開禁以後自海通以還全國之農工商漸受外人金融機關之支配生活根據早己動摇民因以日貧國因以積弱迨前清末葉漸悟病源之所在遂有大清銀行之設立意欲造成中央銀行以管握全國之金融而各地商人亦漸有集資而創設銀行者乃一誤於辦理之失法再誤於革命之驟起大清銀行遂與舊日之各省銀號錢莊相繼倒閉由是本國銀行之信用根底取消外國銀行之勢力愈形膨脹當時人民生活之困苦幾難言狀幸民國以來中國銀行繼起因辦理較爲完善信用漸著於世三年而歡戰發生外國銀行之勢力漸減中國銀行乃乘時崛起竭力擴張其業務以操縱全國之金融實爲吾國金融機關之一大轉機全國之農工商業無一不有蒸蒸日上之勢不意袁世凱氏帝制自爲兵連禍結全國騷然不惜破壞銀行而盜取其欵以供其謀叛之用不足復迫以濫發紙幣挪用準備而演成停止兌現之慘劇其流毒於國計民生迄今尙未有己至六年因財政及銀行當局之得人而始修改則例招足商股脫離政治上之關係不致爲政變所犧牲方在收束紙幣减少墊欵籌議兌現恢復銀行基礎維持銀行信用之際成效己見而安福派議員忽提出回復舊則例案於新國會□法通過之意欲攫取中行任其予取予求以爲其黨爭之利用噫抑何喪心病狂若是耶豈袁氏一度摧殘之尙不足必破壞該行永瀹於萬刦不復之域也其影響直危及全國之金融機關攘奪本國人民生活之根據而致國家於危亡者也 
自回復舊則例案通過後影響所及京中經濟社會頓現恐慌之狀全國經濟界亦惶惶然而發電力爭試觀一二日間中鈔己由六五折跌至六二三折萬一竟將二年中行則例恢復恐六折亦不能保此其一各戸存欵在中行者將及千萬近皆聞風紛紛提取而中行各銀行錢莊通融之欵約逹三四百萬債主更不能不立刻索回中行恐因一閙而被擠倒此其二中行對於各省分行分號本有聨屬關係從前中行停止兌現時各省有力之分行即各宣告獨立同與母行斷絶關係萬一再有此等現象中行與各省分行分號不能通融更陷於困境而無術自存此其三中行股東爲保持其爲股東之權利及爲保持其股本或議組織股東會與之抗爭或議索還股本爲消極的抵抗雙方爭執各走極端銀行信用愈不可問此其四至於一般人民例如昨持中鈔一元能換銅元九十餘枚者今僅能換銅元八十餘枚其他皆可類推受此無形損失生計益加困難此其五茲不過略言其大端其他流幣尙難縷數質言之倘舊則例竟將恢復則無異直接殺中行間接殺一般人民全國實業機關必日見停滯人民生計亦日形困難結果非釀成經濟界之恐慌不止經濟學者有言國家社會所受革命内爭之損失與受經濟恐慌之損失其慘痛之程度其範圍之廣狹不能以道里計夫革命内爭之損失有形者也經濟恐慌之損失無形者也革命内爭影響所及或僅限於一隅或則爲一時的比較尙易設法敖濟若經濟恐慌之損失初或起於一隅終乃普徧全國甚者乃至牽動全世界焉有經數年數十年而莫由恢復者一度發生經濟恐慌社會上種種有形無形之損失較諸十度革命内爭之損失有過之無不及也近年以來吾民不幸旣遭革命内爭之禍復受經濟恐慌之厄其尙能有孑遺乎袁氏欲謀爲帝不惜倒行逆施頒佈停兌令破壞銀行信用當時人民對於本國銀行之信用己喪失殆盡經一二年來學者之討論提倡當局之籌畫設施商人之踴躍認股始能稍稍回復原狀若再行破壞試問以後吾中國人尙有辦銀行之資格否全國人民尙肯認銀行之股份否尙有信用本國銀行之心理否恐不過爲淵騙魚羣趨外國銀行而任其操縱己耳故無論國家之存亡恐中國之金融全權除送與外國人外别無轉機吾四萬萬人民生活之根據地旣爲外人所握則其將來自必與印韓人爲伍雖欲求爲猶太而不可得也可深痛哉彼醉心於政權之爭奪不惜危及中國銀行並危及國家與社會其忍似害理爲何如耶吾政府吾國民其急起而愛惜保護之 
雜評二 
[安福部（庸）]  
　　和平聨合會數安福之罪惡主張即行解散持論可謂痛快顧按之事實似不盡然 
　　安福部者軍閥派製造新國會時所瓶立借以包辦選舉吸收議員以爲政爭之武器者也論安福之性質不過供軍閥派器械的作用於新國會中興波作浪行其蒙馬虎皮之会债使無軍閥爲黑幕中之主宰則搗亂且無能力遑云禍國今以軍閥派累年所締密約及借欵之成績加諸安福未免過譽彼安福議員曷嘗有此能力哉 
　　是故不打消軍閥勢力而祗知解散新國會末也不解散新國會而祇望消滅安福部尤末之末者也何則新國會者軍閥派所利用之器械也安福部者軍閥派所利用器械之器械也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係沈信卿先生手書 
新談 
[上海觀察談之一節] [  一之]  
　　上海住民之特性十（有創導之功能） 
　　中國人民習性北人偏於保守吸收外來之新思想較難南人銳於進取湔除中國之舊汚染最爲敏捷若援西廂語『女子是水做男子是土做』兩名言則黃河流域之民似乎多屬土性長江以南之人實可謂之多屬水性我國長江以南之大商埠與世界潮流最接近者一日上海一日廣州廣州僻居五嶺以南習俗嗜好往往自爲風氣不易與中原人士相混合故以人民之活動現象而言惟上海之人士具『有創導之功能』而足爲各省州縣所效法也 
　　其足證明上海人士確具創導之功能者若數年來各地設立之遊戲場其一端也如上海有新世界等娱樂處所而北京杭州等地亦漸見同名或同樣之新建築物察其内容無往而不以上海爲準繩也次如新式旅社外國木器店洋式西菜館等光復而後且有及乎腹地之巿鎭者物質文明亦可謂巷發逹此皆隠受上海人士之腸者也 
　　最近五六兩月間之國民活躍情勢尤有一種如響斯應之奇妙現象自上海一二家最著名報纸仿歐美各大日刊辦法於每次大會合以快鏡攝映會塲情景製版揭載報端而後上海人士創導新事業之靈活而相遂得與内地同胞相見於尺幅之紙面間矣就本報所經揭載之圖片而論如五月八日有『七日國民大會』之攝影與紀錄而四川學界外交後援會遂於五月二十五日在成都少城公園有極相似之『萬衆環立』狀態試閱六月十一日本報川學界後援會攝影與紀錄而閉目凝神一靜思之不啻五月八日所載上海之大會矣且其旗語中最鮮明者均爲『還我青島』一語四字中一字不曾移易若以一個月前後之兩日報比較觀之尤將令人拍案呌絶也更就往還之時日計算四川通信員郵件之自成都逹上海需時約及半月而五月八日本報之自上海發寄以及五月二十五日成都方面瞥見同一之大會盛况需時又正視半月多二三日此二三日殆即大會預備期成都且然他地之影響可知新文明灌輸腹地竟非蜀道登天之難所能阻抑其萬一也潮生潮落沙線宛然以此例證而槪其餘則我上海人士之創導功能更可念矣 
　　記者連日展閱各報如上海六月五日初罷巿時福州路某書局李定夷一聨『罷課救亡能巿救亡我兩界挺身先起』『民心不死民國不死願大家努進行』二三日後即化成南京罷巿時最見流行之標帖矣上海罷巿聲中因標帖常於深夜被人扯去有『你扯我貼越扯越貼』八字之宣告而湖北武昌於距上海罷巿後一星期亦復全體罷巿省城司門口志成眼鏡公司所標紙片乃竟與上海所見無一字不相同也上海在罷巿之最後數日華界有『清理眼目停止營業』諸紅籖高揭於門以避紛擾不意一二日後之山東濟南如西城門大街一帶商家揭貼用語彼此竟绅稍殊此等事實雖至微細然大足以測知上海人士對内地各行省之克任創導也設非遇茲多事之秋吾人又何從而窺見之乎 
新拾遺 
[美國女敎育家梅蘭頼恩小傳（上）] [  澹墨]  
　　一千七百九十七年二月二十八日西馬沙吉賽剌山嶺環繞之白克蘭小鎭中誕生一奇女子梅蘭其名賴恩其姓其父奥倫爲老□□和靄善與人交鄰里無間言有負郭之瘠山數畝日出而耕日入而息終歲辛勤爲瞻一家敷口計年四十五以積勞卒有丈夫子一女六梅蘭其第五也此時僅六齡耳性聰頴鄉黨見之無不縻其頂曰此賴恩氏之寗馨兒也奥倫逝後家徒壁立生計益艱梅母繼夫執耕耘之業兼事種蒔每當花蕊鮮妍果實豐饒之際梅與諸姊妹嬉戲其中嘗謂其母曰果園多矣而所產之鮮美可口無逾我家者即草莓之屬亦我家獨稱肥大果何故耶梅母曰此予勤灌漑以力也人生斯世不可不勤梅遂終身誌之後梅之姊年長者相繼詠桃夭之什其母亦忽再醮挐一姊一妹以去是時梅年十四遂爲兄佐理家務稍有所得盡貯之以購書籍乃得略識之無越數年兄娶嫂氏移家紐約梅零丁孤苦舉目無親不得己茹苦含辛爲鄰家紡織所得酬金盡蓄之雖一錢亦不妄費並於紡織餘間於附近學校從事學問梅心機旣敏記力尤强學中功課人需一星期媇熟者梅四日即能之拉丁文學者每苦其難梅以三日而即熟練算術亦然教師俱愛之無不曰何物老嫗生此佳兒三日不見即刮目相看也年二十積稍裕聞鴨喜斐爾沙潭遜中學校辦理最爲完善遂赴該校肄業此梅蘭最得益之良校也初入校時爲一年級生旋進數級未久金盡又以成緉優美而免費該校之教師嘗曰梅蘭如進高等專門學校其成就正未可限量且必大有建白於學界梅聞之以極和靄之容極謙遜之語謝之並於學問愈勤勉校課之外兼於牧師愛德華赫邱克家攻繪圖漆畫書法等事二十四肄業裴斐爾學校校爲牧師菊賽夫哀滿遜所主持卒業後應母校沙潭遜中學校聘充　　康熙五彩觀音罇（二）古物圖十八 
　　助敎女子爲敎員自梅始也未幾裴斐爾敎員格輪脫女士創辦夏期學堂於紐漢潑歇哀亞延梅襄理其事梅固於敎育孶孶不倦者欣然就之即於白蘭克設校一所開校時生徒僅二十五人不數日增至九十人宿費每月一元四角學費每月二十五生丁貧家子女亦得就學 
雜錄 
[見聞瑣言（下）] [  五九生]  
　　昨天我在新世界看美國羅士氏飛車走壁駕着一輛摩託脚踏車幾個旋轄竟會走到壁上去後來越旋越高越旋越急險得甚麽似的我說現在政府中一般野心家也很像是飛車走壁不顧國家的危險不顧國民的危險只是爭權奪利無孔不入論□們手腕却還比不上羅士氏駕駛飛車的靈捷我勸這班野心家還是快快下台不要像袁世凱一樣跌一個大筋斗呢 
　　字林報中登着倫敦英報駐京訪員一篇論說論我們中國官僚的罪惡句句没有錯得銳我們上有大員下至站長没一個不想攫財自肥所以先金錢而後愛國己成了中國人的定例我們聽了這句話能不慚愧然而匯那些官僚當眞如此不見那曹汝霖當初出去留學時不過一個平常人到如今怎麽有幾十萬萬的家產這不是儈儈摸摸掏來的是甚麽至於先金錢而後愛國這句話我們國民斷難承認對於官僚方面却還說得太好了些我說他們有了金錢非但不知愛國連國也不要了那論說中双說中國好似一間大屋子根基己壞了倘没外來扶持就要坍塌任是屋中人怎樣修補可也没用唉大家聽聽我們中國己糟到了這般地步論理呢這屋中有四萬萬人頂也把他頂住了未必就坍叵耐蛀蟲太多東也一駐西也一蛀最壞的是正梁上還聚着一羣□熟蝙蝠似的□東西拚命在那衷拆壁脚將來梁柱一空壁脚一壞就不免坍將下來如今惟有仗我們住在屋中的人人人撑起□骨放出良心一面要去掉那些蛀蟲和壞東西一面把血肉去補那就得了 
小說 
[潛艇歷險記（續）] [  翠岑譯]  
　　當經水當叢中麥快亞與諾愛爾詳記其所行之途程羅經之轉向及各轉灣處之相距均詳誌之以冀Ｒ十九號幸得復出波羅的海時但得此水道之南口即可按諸記載安然過此秘密水道二人之事均畢艦長令之互相校對於是麥快亞用一磁針羅盤儀以核記所載而諾愛爾則用一廻轉羅盤儀此器不受轉向及遠近不等之影響故航海者無須熟考錯綜雜亂而緊要之磁針感應力而自能得準確之方向時艦長見速率過度遂命滅至五海里而斯時商船改裝之游擊敵艦Ｒ十九號己無力制之雖欲如艦長前所云云發射魚雷以謝之而距離過遠己無能爲力矣反之右潛艇爲敵人所見則將立被巡艦所砲擊而無可逃矣 
　　是時忽有一金屬磨剉聲二士官正在研究羅經之方向聞之均爲輟作聲至清切顯爲鐵網之線勒過艇身所致繼以劇烈之□顫艇身爲推進機所迫力傾艇首下向己而又聞鐵線與艇身之磨擦聲雜亂無節愈變愈厲艦長急命機師倒轉輪葉己復旋正反復數次冀脫網紏卒無效移時左邊之輪葉陡發奇聲似爲障礙物所纒繞顫動數次帝停頓不復動Ｒ十九號誤入敵人防禦潛艇之鋼網中矣 
　　第十二章　　潛水隊之工作 
　　艦長司托克台而自司令塔中之梯下入中艙之士官室態度冷靜彼非不知此時情勢之嚴重特不以形諸面耳呼曰麥快亞難題至矣左旁輪葉被繞不動是不幸麥快亞曰然艦長續言曰予將盡排櫃中之水雖彼德人在此網上裝有鈣化物發光體之警號吾人必竭力冒險爲之閱者當知Ｒ十九號實過於鹵莽當三艦速力增加時水雷固己過盡而鋼網之防線則猶未越此網張之水下其上足容船艦之出入而無阻故潛艇入之而不自覺也麥快亞曰曷不盡滿水櫃而下沉或能出網艦長摇首曰若是則入網愈沈耳行見右旁輪葉亦被纒固矣麥快亞抗言曰然則吾儕將坐待敵人以炸彈燬吾耶先生汝眞無策乎則予將招志願者一觀艇外究作何狀福逹愛斯聞之躍然曰此事吾願爲之麥快亞曰予主張則予往耳此事究屬危險君弗操切諾愛爾爭之二人相持不决艦長曰二人弗爭予將以是决之言時取一弗羅林（錢幣名）置桌上曰予轉之人首之面向上者福逹愛斯去否則麥快亞於是錢轉旣止則赫然一人首麥快亞曰然則屬汝矣福逹愛斯祝君平安 
[自由談之自由談] [  不冷]  
　　國民須知國民今日當知政府之無狀皆議會縱之也議會之無狀皆當時國民或自棄其選舉權或爲金錢蓮動而舉之也豈知今日乃國民自受其苦自此以後國民當知選舉之重要矣 
 
 

Page 15

 
 
   
 
 

Page 16

 
 
   
 
