# 1881 - 160 - 4902918

 

Page 1

 
 
[書英國戒鴉片會所印戒烟書幷圖像後]  
　　自鴉片入中國以來中國人未嘗不知其害故戒烟之書汗牛充棟成編爲詩歌或織成詞賦或以文言道俗情而效苦口之諫或以俚句描醜態而作大聲之呼幾於舌敝唇焦墨枯筆禿而言之諄諄聽之藐藐說者以爲此事關乎氣數非可以人力挽回昔元時木棉種入中國有胡僧曰數百年後當有一害人之物亦盛行於中國受其害者不可計數屈指今日正當其時然則中國之人其所以沈溺於中而不能解脫　殆果有天意乎然人定者亦可以勝天又安在可盡諉之於命也聞西人服食鴉片之法約有數種有浸酒以服者據云飲此酒者亦復精神煥發與吸烟過癮無異第越時而酒　過嗒然若喪矣有作丸吞服者云甚有益於筋骨至於熬膏燒吸則惟中國及印度等處則然耳英人傳蘭雅作格致彚編內戰服鴉片之法據言鴉片本足以備藥石之用日服少許功效甚捷中國人不知其爲藥物而竟視爲玩具遂致有損無益蓋就燈呼吸火氣直達胸中久之火傷金而肺受其其害則有喇疾火灼木而肝受其害則有涕淚等症火攻火而心受其害則心君不能自主或不動不變而思慮所至絕無遠圖火逼土而脾受其害脾胃煩躁飲食反致滅損火炙水而腎受其害陰精枯竭神思委疲以至助氣而氣以日　而中虛行血而血以日爍　漸涸凡此皆火之爲患而非烟之爲患也第中國向來吸鴉片者皆作如是吸法如一目使之更張勢必有所不便且細思不就火吸而易以他法亦未必遂爲無害昔有友人烟癮極大而無力購食乃或取烟灰吞服或以烟膏調茶而飲之其形相卽漸爲攻變一二年後面黃肌瘦不復當年風致矣數年前偶過禾城在肆啜茗見有一人貿貿然來神氣衰颯意疑是病人坐命堂倌泡茶一壺取生土二錢　析爲小塊吞諸口內以茶下之伏　片刻然後欠伸而起始能言余觀之不勝　異詢之茶博士則曰此人癮已深極吸烟不足以過癮必如是而後可以爲人蓋已數年於茲矣及細觀其人則面色灰死直與行尸走肉無異由是觀之則吸食鴉片者就燈吸食與食烟灰烟膏生土者其害皆不甚懸殊也英人深知鴉片之爲害於中國而欲＃一戒鴉片之會以爲補救之方近日又印成一書詳言吸烟之害繪成圖像自富貴之子以至吸煙潦倒之下場皆著於圖中令閱者觸目驚心知烟之爲禍如是其烈或者可以幡然悔悟力絕根株其所以為淸夜鐘聲當頭捧喝者意至美也圖中所載歷歷具在形狀顯然較之華人之詩詞歌賦尤爲　豁呈露發聾振聵於是乎在矣　謂鴉片來自印度其稅額於英國爲大宗恐英人未必肯遽行禁止乃不意英人竟能以大公爲懷以其所以善人者害人居然集成一會倡　於衆曰戒鴉片會又復不憚心力著書立說窮形盡相以冀爲中國除此痼疾鄙人聞之心折　入矣然近日鴉片之來於中國者仍復絡繹不絕豈其創議禁止者僅有會中人而此外或不以爲然故遲遲吾　乎抑會中人人微言輕不足以動當路之聽　夫禁煙之舉中國先時何嘗不風厲雷　竟有因吃烟之故而不保身命者而猶且不能凈絕可知此事實屬甚難惟有英國設法禁止不令販入中國則卽使華地鶯粟種者甚多究竟吸食者不以爲美苟洋土不入中國而後中國之烟可以漸戒若僅以區區筆墨之力而欲挽狂瀾　既倒恐正不易易耳雖然會中人印書造圖之意固欲冀閱者之有所覺悟其苦口婆心止有不可湮沒者於是乎書 
[中德新約]  
　　○德國與中朝通好已久西歷一千八百六十一年九月初二日定有和約通載於一欵內去年華二月二十一日德國使臣伯朗禿與沈協揆性　景大司徒廉重爲增定計有十欵字林　字報昨錄而登之平館亟爲譯出以供衆覽惟輾轉繙譯　不免小有訛誤姑先照譯俟見有明文再行續登可耳　第一欵湖北之宜昌武穴陸溪口郝穴安徽之蕪湖大通安慶浙江之溫州廣東之北海江西之河口各口既經通商至江蘇之吳淞德國貨　亦准在彼停頓裝卸貨物由上海關道出示條規以便周知中國之所以待德國者亦當與待他國無異　第二欵德船至華既照章出有船稅如在四個月之內另往中國他口不須再收船稅德國帆船至華不拘　處口子如停泊十四天之外照章付船稅一半德國有他國領事官駐紮之處中國亦可派官前往駐紮德國之待華官與待各國官一律　第三欵中國所已開之口子其　居該口西商可請稅務司轉商華官造一棧房凡有貨物之應完稅者皆可於此棧房中安頓其規條則華官當與稅務司酌商德國船之至華者必須開單報明帶有何物共計若干數倘有錯誤可令該船上改正限以一天不得遲滯禮拜日及停關日期不算如船上人有意舞弊則將貨物充公另罰船主銀兩以五百兩爲限　第四欵中國新出之煤如德人攜帶出口每墩稅銀以三錢爲限從前有不及三錢者則仍照　例德人寓居中國如無執照而充當領江查出每次罰銀一百兩　第五欵德國之船有遭損害而至中國修理者不得收其船稅其船上旗幟兩國不得換用　第六欵如德國之船損壞不可復用在中國地方將　身出賣者不得加收稅項惟須向華官請有憑據方准搬移上岸德人欲至中國內地必須在領事官處領有照會經華官用印方許前往如無照會內地華官可拘送就近領事官處如有犯事當罰銀三百兩　第七欵德國人在中國開設船廠其所用物料均無須納稅德人之在中國內地領有照會者其照會祗准照華歷十三個月爲限逾限則不作爲憑　第八欵德國與中國人或有涉訟事件外國貨物至中國內地稅例及中國貨物在內地賣給外國人之稅例並外國人與華官往來禮節均俟嗣後再議　第九欵從前一千八百六十一年九月初二日所立和約不必更易二仍其舊如有舊約與新約不符之處　照新約辦理　第十欵此次新定和約限一年之內在北京互換以換定之日爲始 
[俄京電報]  
　　○華五月初三日俄京發電報至英國云中俄新約將次互易太平洋所停之兵船大半將撤囘惟留數艘在彼恐中東構　可以保衛俄國商人也 
[天津閱武]  
　　○本月十一日寓津西人來信云初十日天津兵丁大操李伯相親往　視操演頗爲精妙綠正月閱有一德國兵官名吉訥里者來津李伯相請其教練華兵現在四閱月而規模已覺粗具約計有五千人均步伐 
 
 

Page 2

 
 
整齊　李伯相專貴吉君囑其一心教練以備禦侮之用一切章程吉君皆得自主事權歸一故奏效如是之速其襄助之華兵官兩人亦係前在德國曾經學習操兵之法者初十日李伯相乘輿至教場易輿而馬親自督閱中西觀者駢肩疊背莫不嘖嘖稱道不置以爲與西人操演不相上下伯相乘馬周閱一轉卽下馬步上將臺兩傍扈從者甚衆各兵均由臺前行過一一叅謁於是分班操演或爲攻或爲禦不殊兩軍對壘鎗礟馬兵各奏其技勝負既分吉君至伯相前　白數語伯相稱謝不盡遂啓節回行轅各西人亦爲吉君道賀刻下吉君已告假赴燕　藉　養息云 
[時症日盛]  
　　○南昌今年來寒暖不調既過芒種晨夕猶須　棉是以患病者日衆而瘧症尤多保身者可弗加意調護哉 
[毒蛇渡河]  
　　○火赤練爲蛇之毒者噬人必死然不常見見則人必殛之乃本月初九日山塘八字橋河中有火赤練數十條首尾相衝蟬聯魚貫而過始則在水繼而登岸觀者紛紛而蛇昂首向人蜿蜒自若人亦办莫之敢擊也逾時鑽入石隙而沒羣以爲異云 
[輪船行程]  
　　○正月間招商局海琛輪船載華兵赴英曾　列報昨接由該船赴英友人於三月二十八日來函云海琛正月二十九日由吳淞開輪二月初四日抵香港初七日由港開船十三日抵新嘉坡十七日由坡開船至三月初七日抵蘇護河初九日抵薄薛初十日由薄開船十八日抵緝　勞他十九日由緝開行於二十六日抵英國之柳克士地方矣該船除沿途小作勾留不計外海行實共四十六日一路正值彼地已　夏令風靜波平在船人盡平安約需五月間可由英放船回華屈指歸期當在食瓜時也 
[朴橯浮屍]  
　　○前日午前新閘東碼頭下見有浮屍一具年約二十餘歲上體無衣下身穿白布褲元布套褲靑布雙梁鞋新薙髮由該處貨捐局幕友錢君令人橯起幷知照地保訪問如無屍親卽報善堂收殮又聞該處時有浮屍屢經錢君出　打撈是好善之誠者矣 
[查訪訛詐]  
　　○前報假公濟私一節茲悉事聞於巡防局弁立傳各薙髮舖查問曾否受訛須爲從嚴　究足見局員公明惠愛惟　匠必畏招怨卽有其　知其人未必敢直言相告何如澈究巡勇當可期水落石出也此後查辦如何再當探錄 
[吊帳候查]  
　　○定布構訟一案茲悉陳太守諭令陳錫之號東向沙遜行調處無知未能商妥又據沙遜行稟稱此貨實係陳錫之東人所定請爲追究昨陳太守同賈副領事再訊沙遜行買辦鄭蔭堂　伊號向我行定貨或簽牌號或簽陳震紀不定况定此布後先曾出過五包其銀由伊號東來付也陳錫之東則稱此布實與我無干前奉諭調處鄭蔭堂謂照原數應冉追銀五百二十餘兩今情讓二百八十兩但陳錫　已經吃虧四百九十兩再行勉力交銀一百十兩湊成六百兩多則無力是以不能調妥陳錫仍執如前太守商之賈副領事調毋論是否陳錫之東人定貨總有不合而吃虧亦属情眞今姑酌令陳錫冉找銀一百四十兩作結沙遜洋人稱情讓二百八十兩係買辦之語我尚未允太守問陳定貨向有帳否答稱有帳太守令將定貨薄呈閱一面飭差吊帳諭候覆訊 
[貨移辦案續聞]  
　　○昨報追貨移辦一案由法公堂飭將鄭文海送英公堂函述鄭之供詞請併案辦理陳太守查騐之下殊深駭異盖英公堂從無斷給夏布一節况查鄭文海曾屢犯騙竊拘案判押鄭有七旬老母鄭王氏時時投案求釋今開釋尚無多日又圖騙四達洋貨舖之東洋細實堪痛恨飭將鄭文海仍送歸法公堂函覆細情請送縣重辦按鄭文海曾假冒押舖圖章盖諸銅洋向押舖硬掉破案從搜出假圖章判押虹口捕房旋又誆騙鄉人夏布以上二節皆由英公堂訊辦前報均經登錄 
[行騙可疑]  
　　○王兆祥投影公堂稱在洋行當細崽有友人張春來寄存皮箱一只內有衣服旋被人捏造張春來之信將箱騙去張來取箱疑此信係友人張阿發所造暗嘱人令張代寫一信取來比較筆跡實出一手爲此交捕送案求究書信二封呈閱張阿發供並未揑信行騙友人託我代寫信函是實陳太守鑒閱二信筆跡似相合符隨飭將張阿發管押諭王邀同張春來投案再訊書信存堂 
[不認竊洋]  
　　○包探徐少亭至英公堂稟稱南書錦里開五芳齊糕團鋪之沈阿川投捕房報稱被賊挖門閂竊去大小洋蚨共有一百十餘元旋緝獲積竊錢阿大盤詰祗認竊過小東門外沈生甫烟館之銀洋煙膏問沈果曾被竊今兩失主均已投案請辦錢阿大則稱前在英界犯案奉　開釋後寓居小東門外協興街升記客寓近在十大舖地方行竊被解巡防局受責二百板兩腿俱爛未能行走何得陳太守飭將錢阿大管押俟查明實在再辦 
[東道不公]  
　　○華捕至英公堂稟稱袁阿金徐阿三二人在酒店飲酒兩相賭賽言明先醉者會鈔豈知二人俱醉推卸不休至於毆鬥扭入捕房請評故爲送案袁徐二人均俯首無詞陳太守微笑各判罰四開洋一枚撥充醫院經費平常只有爭會帳此獨推會帳奇矣况量窄者必先醉而飲亦少今轉令先醉者會鈔此東道殊嫌不公矣 
[諭停撒網]  
　　○上海道劉觀察接英領事函稱所有浦江陸家嘴地方網魚船隻撒網在彼離灘較遠今議新章尚未定妥請爲轉飭各網船暫停拋撒魚網一俟新章議成再爲知照云云道憲卽扎上海縣轉諭各船戶而邑尊查得網船幫有爲首王世信一人故昨日邑尊傳到王世信傳諭各船戶齊集縣署候示幷令將浦江捉魚撒網處繪圖呈候察核王遵諭而退 
[二難相併]  
　　○滬南商船號嚴同泰之司帳人陳吟香偕同胡守初於昨日投上海縣署控訴陳稱東人在本色西門外陳涇廟左近營坆幷欲起造坆屋而鄉間人凡遇此等事須索花紅東人已給過洋十元詎彼等尚不滿意竟將屋內木料等件取去看屋人胡守初與彼理論反被該處陸姓打傷求爲騐傷懲辦莫大令騐得胡受傷屬實准詞飭差往傳陸姓到案核辦諺云城中人下鄉築坆鄉間人進城打官司均係難事此案則二難合併矣 
[拐犯作奸]  
　　○拐女案內之楊彌陀及程黃氏卽愛　輕本縣莫邑尊判荷雙連枷出遊租界曾列前報聞看管之差得其賄賂故遊街時兩人得將手巾障面使觀者不能辨其面目蓋若輩希冀釋放後仍理舊業是以防人認識也旋犯等又揑病請原差稟官草邑尊洞燭奸謀不准報病謂此等人卽枷死亦不爲過毋庸瀆稟而原差許得海昨又赴法公堂稟稱程黃氏實屬有病請示翁太守　俟騐看再核嗣後不知如何辦理按此案據該犯所供尚有漏網之張老太婆得信遠颺想雖得逃官法難免冥誅再滬地尼姑亦眞修者少多爲淫盜之媒此案程黃氏及張德生之女均從南門外衆善　　到則該庵亦藏奸之所淸淨地無異脂粉獄矣惜　澈底根究一淸穢跡也 
[煙妓受懲]  
　　○昨晨翁太守臨法捕房時有小東門外花煙館烟妓王愛卿投訴稱昨有素不相識之人乘醉到來行到樓梯之半不上不下詢其是否欲吸烟又不答應固間　發怒將人毆打故鳴捕拘押請辦官詰其人據供名巢阿三在太古汕頭輪船充當大工昨從該煙館經過該妓便拉我進去我因輪船將開不能遲留故不願進去太守見巢血痕滿面訊其因何若此答稱烟館因我不肯進去有四五男人三 
 
 

Page 3

 
 
四女人將我痛毆以致受傷臂上亦有傷痕請騐其時雖已飲酒却未甚醉後被打不過逃至城河认浜又被鳴捕拘押翁太守騐得打傷屬實謂花烟館　往先自逞兇及報捕時不是誣人作竊卽稱毀壞物件將人送入捕房已令受終宵禁押而又自居原告臨審復揑砌虛詞此風實可痛恨飭將妓掌頰四十下又將巢阿三申飭至再一併逐出 
[更正]  
　　○昨報攫竊案詢結一節茲悉所賸之金戒一只並非存堂係充醫院經費云 
[窺園卽景呈倉山舊主正之]  
　　○隨園而後又窺園祖武思繩幸有原一座樓臺添畫本數株楊柳佐琴樽騷人坐滿工吟咏狂士途窮敢討論何日薰風解吾慍翠微峯上設柴門[  易堂彭氏仲子倬雲甫稿]  
[楊柳樓台卽景呈倉山舊主正之]  
　　○城市山林占一樓倉山舊主亦風流任佗樹木充梁棟都在吾儕眼底收　開軒縱目幾徘徊雲水光中洗眼來寄語園丁芟柞下荆榛漫與蕙蘭栽[  易堂彭氏仲子倬雲稿]  
[次山江公皖中之奇士也鯉庭學邃龍禁方傳僕向在浙西曾蒙解靑囊以愈痼疾今來春申浦上邂逅相逢爰成俚句以贈]  
　　家授生花筆一枝不爲良相卽良醫究心豈特肱三折曾飲天泉到上池　精探靈素得其眞徙柳針茅技更神海上來遊知有意杏林同普萬家春[  李毅福拜題]  
[光緒七年五月初八日京報全錄]  
　　宮門抄○發抄　旨五道○粵督張等　奏爲遵　旨查明擇要辦理情形摺○又　奏降員報効軍械片○前滇撫潘　奏因病請假回藉調理摺○五月初八日內務府國子監侍衛處值日無引　見○惇王阿克丹由　東陵回京請　安○兵部奏派查齋之大臣　派出松溎佩公　昂大額駙溥偀富勒渾泰尚宗瑞錫祉○倉塲奏漕船五日回空○召見軍機　惇王○發抄　衛榮光奏飭藩司紹諴赴任松椿王定安等各回本任奉　旨知道了欽此○又現署聞喜令勞文慶飭回太平令本任奉　旨知道了欽此○張樹聲奏提標千總陳國麟藉隸本府請免對調奉　旨兵部議奏欽此○又請以聶顯彰補廣西守備奉　旨兵部議奏欽此○定安等奏佐領文成補索倫總管奉　旨着照所請兵部知道欽此　○○兩廣總督臣張樹聲廣東巡撫臣裕寛跪　奏爲遵　旨查明廣東惠郡私墾湖地酌議籌欵勸捐擇要疏濬辦理情形恭摺具陳仰祈　聖鑒事竊臣等承准軍機大臣字寄光緒六年九月初十日奉　上諭御史鄧承修奏廣東惠州府爲該省東路屏蔽湖水廻稱險要奸民佔種田地致全湖積淤甚至耕及湖底請飭嚴禁等因欽此當經轉行欽遵確切查明核議詳辦茲據布政使姚覲元會同按祭使倪文蔚督糧道孫鳳翔詳稱遵卽札委候補同知多齡前往會同署惠州府張聯桂調核案卷宗看情形並邀集城公局在藉內閣中書廖廷翰同知銜補用通判裘志仁等一體確查呈覆查得此項湖地先於光緒元年九月間據在藉內閣中書鄧掄斌等呈奉惠潮嘉道札　並委員到惠勘辦當經前署府鈺坤飭縣諭紳設局淸查一面添派委員會同親往勘丈湖旁元妙觀前原有水流沙一塊其初長闊若干無可考究當時有歸善縣下郭村民羅登魁呈出乾隆年間該前縣令發給吳姓耕帖一紙遞年完納文昌閣香爐租穀八石帖上僅註明水流沙地名並未開載畆數現時約計已千丈有奇此必當時私墾爭佔故吳姓赴縣承批佔墾湖地之略可尋考者僅只有此其開墾之田究竟始自何時既無檔案爲憑又無载藉足証蓋皆不可考矣郡城三面阻水東北一帶江水廻環雉堞高　下臨無地勢甚危險西南則全藉湖水以資衛護湖身舊本寬大若任令淤塞必致全湖盡變爲田不獨全郡溝渠絕無宣洩之所竊恐傍湖城郭亦失險峻之形誠如原奏所稱御惠郡形勢實有關繫者也至所奏按　丈量註銷田契豁免租糧濬復舊址各節查元年九月開設淸查湖田局曾經該紳廖廷翰等會同該前署縣張兆庚及委員等親督丈量統計上下西湖各處共丈得七千三百七十二弓凡湖中私墾之田先行標插簽記由府示諭簽記內湖田業立限十日內將嶺邊均非湖心要地離城尚遠不甚關碍當卽撤簽給還原主收管此外概無印契糧串呈騐亦無業主及承耕之人出首承認當輕按叚豎立石碑十六塊　圖註說由該紳等稟明府縣立案張聯桂多齡等復邀同該紳廖廷翰裘志仁連日親行周歷查勘見各叚碑石依舊界限分明圖說猶存尚可考証似毋庸再行丈量以省煩擾所有界內之田均無應銷之契亦無可免之租果能籌費蔬濬＃復舊址亦並無窒碍博詢輿情均屬相符查看全湖形勢若欲盡復舊址約非籌集萬金未易集事惠郡地瘠民貧從何籌此鉅欵現在惟有將新漲沙地嚴禁不許再墾一面能酌量　發銀八九千兩飭發下府再行督飭該紳廖廷翰等竭力勸捐湊足一萬餘金先將貼近城垣各處湖地估計工程逐段桃濬深廣儘其所有樽節動用核實支銷雖不能開復全湖而郡城險要之形尚可永保弗失等情並據繪圖列冊稟覆到本司道伏查該湖環繞城根保衛城垣實爲天險今既日久積淤佔種漸廣若在荒廢不治必致全湖盡爲阡陌傍湖城郭坐失險峻之形於守禦殊有關係若將全湖疏濬興復舊址工程過大需費浩煩卽就貼近城垣處所開闢深廣亦需一一萬數千金方能　工集　該郡地瘠民貧誠難籌措當此司庫竭蹶發項興工亦非易事第惠郡爲本省東路屏藩該湖有關守禦自不能不擇要以圖藉資保障現擬如該府等所請於無可設法之中勉爲倡導由司道籌　經費銀五千兩發給該府取領一面飭令督同歸善縣及紳士廖廷翰等實力勸　湊足一萬餘金核實估計工程先將近城一帶湖邊逐叚 
 
 

Page 4

 
 
桃濬務使開闢深廣儘此經費撙節動用倘貼城湖地濬訖尚有餘剩併將附近積淤一律疏濬其餘未濬地叚由府縣出示勒石嚴禁居民嗣後不得復行私墾佔種俾昭遵守如此變通辦理雖不能開復全湖而郡城形勢攸關亦可永資捍衛詳請察核覆　奏前來臣等博訪周豁覆加查核惠州界廣潮二府之中地居形勝府城西南以湖爲險洵屬守禦攸賴頻湖居民私墾佔鐘閱時久遠日有增益其所自始渺無可稽水利所關形勢所係誠不可不認眞查禁而此湖墾田已久積土漸多愈積愈淤愈淤愈廣縱能禁之不爲田畝此後　湖高墊蔓草平沙亦　成爲無用之荒地而已是查禁與疏濬二事既難偏廢亦未可緩圖也該司等查覆各節均屬實情所擬撥欵集捐擇要疏濬乃目前先務之急當已批飭該司道籌撥經費五千兩發交惠州府收領卽飭督同歸善縣及紳士廖廷翰等勸捐湊足核實辦理一面查照光緒元年勘定界限嚴禁開墾如有於碑界外佔築圍基私行墾種者務將堤基立時刨毀並澈究主名從重懲辦不得爲豪強勢力所撓庶禁令不成爲具文責郡城不至於失險矣所有查明惠郡私墾湖地酌議籌款勸捐擇要疏濬辦理情形謹合詞恭摺覆　奏伏乞　皇太后　皇上聖鑒訓示謹　奏軍機大臣奉　旨知道了欽此　○○張樹聲片　再准卸署廣東陸路提督頭品頂戴　記名提督二等男前高州鎭總兵降三級調用楊玉科呈稱上年七月借　提篆後查營中槍炮多已朽壞新領者亦未精良無以制勝而粵東餉項奇窘玉科因自罄家資於九月內託香港洋商電達外國定造新式馬的力快槍一千桿價銀十五元碼子五十萬顆每五百顆價銀十五元呍啫士打數十晌快槍四十桿每桿價銀二十九元碼子四萬顆每千顆價銀十九元合價銀行朋運費等項共洋銀三萬三千元於去冬如數到粵現在欽奉　上諭廣東高州鎭總兵楊玉科着照部議降三級調用其所兼二等男爵照例折罰世職半俸九年免其降調世職等因欽此聞　命自　天悚惶無地當卽函請委員接署提篆俾得早日交卸退而思過伏念玉科邊徼寒微遭時多故感激馳驅仰藉　朝廷　威福滇黔之亂先後底定荷　天地生成專閫列爵實逾分量昔年由滇請歸湖南原籍調治傷軀以身不在官集族人湊資與山西平遙縣商人范繒設一票號藉　日用嗣奉高州鎭總兵之命義不敢辭　擬收撤票號以淸理往來欵項遂稽時日迨被叅後資本虧折殆盡商人范繒亦於上年身故此號業已收撤追維往　諐　奚辭顧蒙　聖慈不加重譴愧疚之餘尤深感戴竊維粵東係屬首冲將欲強兵必需利器玉科圖報無從謹將所購　項馬的力快槍一千桿碼子五十萬顆呍啫　打快槍四十桿碼子四萬顆全數報効爲粵東稍助武備玉科受　恩深重萬不敢仰邀　獎敘等情節來臣等伏　楊玉科自署陸路提篆以來奮發任事慨然以整頓營伍爲志前以虎門地當首要曾令添練壯勇撥　駐防以補水師昨臣等親赴龍門履勘炮臺工程閱視各營操練楊玉科所部壯勇整　精銳槍炮擊刺操演純熟實冠各軍去年目擊時艱復自出私財購備快槍以充軍實今以交卸歸里　數報効合銀至二萬數千兩之多東省得此新槍於防務深資裨益其竭力報　國之義有足多　雖據聲明不敢仰邀　獎敘臣等未便壅於　上聞應如何量子　恩施以示勸勵出自　逾格鴻慈臣等謹附片陳明伏乞　聖鑒訓示謹　奏軍機大臣奉　旨楊玉科着開復原官留於廣東差委該部知道欽此　○○頭品頂戴前雲南巡撫臣潘鼎　跪　奏爲微臣夙疾舉發顯懇　天恩　賞假三月回　調理恭摺仰祈　聖鑒事竊臣於上年三月　詔來　京欽奉　上諭前往直隸隨同辦理營伍事宜當經面承　聖訓勉以整頓操防　以任事勇往跪聆之下感　莫名抵津已及一年碌碌征慶涓埃無補方以受　　深重　事艱難原不忍遽然言去惟臣昔在軍營多年積受寒濕時有肝胃之証每發則四肢酸痛咳嗽併作新城近海嚴寒冬令復多感冒因之觸發舊疾屢治未痊自入春以來夙恙牽懸未已胸　屢　益劇實有難以　　之勢再四思維合無仰懇　天思俯准開去隨同辦理營伍　使　　假三個月俾得回籍調理嗣後夙疾痊愈或再有需用臣力之處聞　命卽至報効之日止長如蒙　　允臣謹將督臣前送關防撤　並將經手事件料理淸楚卽行起程所有微臣因病請假回籍調理緣由理合恭摺具陳伏乞　皇太后　皇上聖鑒調示謹　奏軍機大臣奉　旨潘鼎　着賞假三個月回籍調理欽此 
[蘇撫轅抄]  
　　○五月十六日知縣滕恩沛稟知糧道委赴常昭催提漕項差　華德森稟知臬憲赴贛揄提案　陳廷　稟知留蘇差委　正任無錫縣縣丞張念祖高橋　巡檢夏曰濟謝飭知回任卽辭　通判李庚稟知糧道委赴武陽錫金提漕項　卽辭　○十七日牌示照得太倉直　州州同呂穎署事期滿遺缺查有試用直隸州州同俞克猷　常州府知事張　在任病故遺缺查有試用縣丞何森均堪以委令署理　正任江陰縣顧山司巡檢高樹人謝飭知回任辭　從九何頌淸稟知糧道委赴吳縣崑新提　項差 
[書籍輿圖法帖出售]  
足本說文管見二角說文辨字白紙六角說文韻表一角半說文義證四元說文外編七角說文通檢二角四說文引經考二角半說文提要一角二曾文正公七種二元半鮚埼亭内外集四元半小謨觴舘文集三角亭林文集八角烟嶼樓全集五元李恆齋八種三元六洪北江詩話二角袖珍甯都三魏集三元六二思堂叢書二元十萬卷樓叢書八元箸述叢編六角何義門讀書記二元癸已類稿二元四明六志念四元○御批通鑑輯覽十二元趙氏水經注釋六元絶妙好詞箋五角鄭小樵梅譜四角萬斯同明樂府二角庚子消夏記八角秦漢瓦當文字五元百子合刻十員廿二子合刻七員半十三經字詁八員兩漢金石記白紙三員禹貢會箋四角羣書扎記一元二九數通考一元六梅氏叢書輯要白紙四元鉛板詩韻合璧一元敏果齋兵書七種五元夷堅志九角吹綱錄鷗陂漁話一元通俗編一元二韻字鏗二角卅三種叢書七元原板草字彙八角天中記八元原板書目答問輶軒語五角庶幾堂今樂五角文選類雋二角試策問對一元律賦從新一元四敬脩堂詩賦四角鄭氏爻辰譜三角二申野錄四角醫學叢書一元半四時病機一元六醫徑原旨八角經效産寳五角沈氏尊生三元一角○皇朝一統輿圖七角長江全圖八角半裱新疆圖二角石刻明人　國朝名人尺牘裱成四元月河精舍叢鈔一員二王念孫讀書雜志三員四唐詩近體二角鐘山書院四角鄧石如篆文四角上洋寳善街公順里望益山房書局啓 
[老德記傳髮水]  
此傳髮水係本行所始創者歴十五年在印度日本新嘉坡等處銷售日盛一日凡婦女髮上所用之油膠等物所有之美處此水兼而有之且無其黏污諸弊用之頭皮亦甚爽快髮更易於生長頭屑全無此係上等之料做成煎熬時亦甚留意用法將小些傳在頭上擦於髮根内 
[油膠等都不須用]  
若遇大病之後髮必脱落若用此水必有大效因此大有滋培於髮根 
髮若變白或可漸漸復原然内並無染色之物也若常用之果必使髮不落用亦甚爲潔凈且需亦極少其全無渣滓故用時亦不必先爲搖動也上海一千八百七十六年十二月十四日上海 
大馬路老德記藥房告白 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
