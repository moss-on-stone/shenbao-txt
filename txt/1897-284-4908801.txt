# 1934 - 284 - 4908801

 

Page 1

 
 
[鄉試條對秘書]  
　　中東戰紀恭摹御容懿範曁中外人地諸圖續編載密電六萬言眞秘書也翻刻送究 
廣學會著中東戰紀八卷本忠愛之惋上治安之策今第三次重印恭慕皇上御容皇后懿範　　如見雲日同符更繪中外名流曁黃海戰地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰國密約各西報譯論之屬合諸初編　錄皆萬金不換之秘本百思不到之眞詮取價七角○文學興國策二卷爲振興新學者先路之導卽爲光昌文治者榮業所基取價二角○新　鄉會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉隱情考核謹嚴搜　宏富合爲一套取價二圓○若更合泰西新史攬要及時事新論圖說以揣摩各國百年來之政策中國十年來之情形悉入條對之中元魁由此基選也上海在申報館申昌書畫室格致書室美華書館大吉樓古香閣飛鴻閣出售外埠託考市售書處寄售[  圖書集成局代啓]  
[詩壇勸戒]  
　　佳人已上木蘭舟欲採蘋花不自由我未成名卿未嫁水晶簾下看梳頭纔可容顏十五餘風淸月白夜窗虛司空見慣渾閒事斜倚薰籠教讀書洞房昨夜停花燭風動落花紅簇簇新人那見舊人悲緩歌慢舞凝絲竹莫向瞿曇叩夙因亭臺栘向別家春吹衣不管東風惡從此蕭郞是路人此集古七絶十二首之四乃某生贈某女郞詩也又七律二首之一云搗麝爲煙漸化灰自彈酸淚恐無才休云碧玉成生別儘見文姬可贖回慣惹閒秋惟杜牧雖塡花恨是土魁重洋萬里雲如幕盡壓眉峰鎭不開此則某女郞至新嘉坡爲妓後某生至坡作以投贈者也事見前月本報所錄精衛難塡一則語本粵東博聞報其略則謂客有游南洋新嘉坡者見一妓名娟好風雅宜人不隨俗尙嘗爲客自述生本儒家女幼時與比鄰某生同塾讀兩小無猜私約爲夫婦旣而所願不遂女將他適某生思而不見作集古十二絶俟歸寗日賄囑傭婦傳達逐密約同遁匿跡香江日久囊空客囊漸罄生又嗜賭生計愈窮遂爲匪人所惑誘之南洋輾轉墮入火坑生復蹤跡而至余以其昧良絶之乃投詩兩律含恨東渡今已數年矣言之猶羞忿交幷也嗟乎古今來才人無行才女不貞若此事者豈少也哉昔人云女子無才便是德斯言實非無見或者謂女之自良入賤也咎在匪人之誘與生無與也女之待生何厚於前而薄於後似非從一而終不得爲善補過者不知生苟能稍自樹立不至嗜賭貧窘彼匪人亦何從誘之是雖咎在匪人殆由生之貪鄙無恥所致生若果賣女得錢女豈人不銜之入骨而又尋蹤海外以期故劍重逢生豈能以重金贖女耶否則按其蹤跡與世之所謂放白鴿者何異宜女旣含忿於前而又愼防其後歟况女以儒家之女致蹈淫奔是其身爲檻外之花卽已始於桑中之喜始作俑者豈能無尤君子爲女惜而不得不重爲生貴也抑又思之凡才人無行才女不貞非才之過乃誤認才字之過也自來天地人爲三才昔高陽氏有才子八人高辛氏有才子八人必如辛陽元愷而後可以謂之才子則古今與其選者誠屬寥寥蓋才者通天地貫陰陽兼體用備本末苟有用而無體有末而無本卽不足謂之才孔子曰如有周公之才之美使驕且吝其餘不足觀也矣所謂其餘者卽用與末之謂也孟子謂盆成括小有才未聞大道足殺具軀可知才宜大而不宜小况在後世文章之士文藝之流有浮華而無實濟者更出盆成括下乎在爲父母者幸生聰頴之子女垂髫入塾能讀書識字已屬十中之一二然所貴乎讀書識字者宜由末以究本卽用以明體男則具求志達道之修女則守四德三從之義方謂眞能讀書識字若夫無行之才人不貞之才女仍無異於不讀書識字而且不如不讀書不識字此無才是德一語所以爲女子炯戒而非若男兒識字憂患始之句爲有激之談也今西國女子無人不讀書識字且無人不結友交游獨未聞桑間濮上之風徧地皆是中國女子讀書識字者甚少而越禮之事時有所聞雖中西之風氣不同亦由教法之寛嚴各異耳苟徒有才而不明大義卽不足以謂才男子然婦女亦然所願有才之士女以古之先哲列女高自斯待焉而不徒爲才字所囿也可 
[本館接奉電音]  
　　昨日下午京師飛電傳來上諭一道敬謹譯登○九月十九日奉上諭前據給事中蔣式芬奏叅廣西巡撫史念祖徇私殃民署臬司何昭然等朋比爲奸各摺片富經諭令陳寳箴確查茲據查明覆奏史念祖被叅徇私殃民各節或查無實據或事出有因惟信任非人事權旁落以致物議大興著交部議處前署廣西按察使太年恩順道何昭然於昭平縣催徵監押一案辦理不善激成變故永安州禁米出境一案訊斷草率駐劄桂林府鹽法道向萬鑅提審重案意存瞻顧均著卽行革職署平樂府知府候補知府趙來彥押犯來省犯供翻異又具禀請辦殊屬不合著交部議處前靈川縣知縣陳國華於門丁賄保需索等情毫無覺察撫標巡捕把總梅敬銘招搖需索著一併革職餘著照所議辦理該部知道欽此 
[川督災電]  
　　䢴江訪事人來函云兩江總督劉峴帥接四川總督鹿制軍告災急電謂敬電蜀振寄上實收前因難辦融消未敢减折近酉陽等屬又大雨兼雹田冲災重秋成無望貧民甚重先救燃眉不遑遠顧請將蜀振飭屬一律仿照湖北山東現辦暗減章程折收封銜一五貢監一七十成貢監四四收捐俾易招徠而廣勸募迅集成數撥解濟振除另咨外特先電達等因峴帥接閱之下立飛飭松藩司轉飭各屬一體遵照揚州府沈太守昨已接奉松方伯來文遵卽轉飭所屬各縣一律出示勸募俾多得一分欵卽多救一人命江甘兩邑宰刻已出示通衢廣爲勸募想本郡不乏好善之士定可聞風興起者矣 
[武闈錄遺]  
　　浙江舉行武闈鄉試廖中丞示期於十月初三日考試頭塲學憲徐大宗師定於本月二十三日考錄遺才行文各學預備册卷於二十以前呈送所有羅木營箭道及演武廳均須修整由防軍局委候補知州趙刺史福康赶緊估工修理同考官委紹興協倪副戎帮同校閱刻已交卸晉省矣監視地毬一差委陳守戎慶生充當 
[主司出闈]  
　　杭州訪事友人來函云浙闈於十三日寅刻放榜是日提調監試隨同監臨送榜出闈主司及同考官仍在闈中至下午時撫憲及司道等官均往貢院拜會兩主司迎入叙談良久然後告辭中丞退入行臺各官均在提調署內暫息晚間備有盛筵六席送入內龍門主司兩席房官四席各憲陪宴至二砲時始散十五日卯刻主司出闈排齊全副執事前導有綵亭一座鼓樂一班頂馬勅印門槍等件一切儀仗均如入闈之式惟兩主司俱乘綠呢四轎一路由有玉橋直至督署駐節少頃復排導往各衙門拜謁謝步是日學憲亦備筵送入行轅以伸地主之誼 
[鎭道接篆]  
　　新簡常鎭通海道長久山觀察恒日前由蘇蒞鎭舍館於浮玉山頂暫駐襜帷擇於十七日午時在道署接篆已紀前報是日淸晨駐鎭各防營統領曁在城府縣印委各官均整肅衣冠次第趨轅叩賀官廳之內翎頂輝煌署中結綵懸燈異常熱閙新兵營健兒自大堂下至宅門越頭門而抵照牆排列幾滿軍容嚴肅旌旆迎風鐘鳴 
 
 

Page 2

 
 
十一下觀察由行轅端坐綠呢大轎前導除旗鑼傘扇外有勅印頂馬數員護衛親兵二十餘名曁劊子手五梅花戈什哈等人經銀山門大街迤東入城至道署先祭儀門繼入簽押房暫憩俄而掌禮生報吉時已屆鳴砲三響鼓樂齊作觀察朝服而出時堂上早已恭設香案望闕行三跪九叩禮然後拜印旋易公服升座受本署書差人等排班叩見禮畢退堂入花廳接見地方印委各員脚靴手版極盛一時午後觀察排齊全副儀仗遍往各衙答拜聞擇於十九日閱城二十日謁廟二十二日祭江蓋槯司蒞任之常例也 
[接印改期]  
　　前報鎭海縣畢大令兼署鄞篆於二十二日接印茲悉楊大令並非回籍省墓實因漕務緊要急欲前赴嘉興縣新任故畢大令改期十七日吉時接印 
[觀察卸任]  
　　署理常鎭通海道曾經郛觀察交卸後借廣東會館暫駐行旌在城各官與觀察有同寅之誼設筵祖餞幾於應接不遑觀察本擬卽日赴省嗣因交代未淸尙須勾留數日始得起節云 
[命婦出殯]  
　　丹徒縣王伯芳大令之夫人於今夏因病仙逝其靈櫬筮吉於九月十七日出殯由大碼頭登舟載回山東原籍水利廳　保甲局員咸詣靈前弔唁 
[丁酉科江西鄉試官板題名全錄]  
　　宋名璋奉新拔　夏承慶新建拔　龍鍾洢永新廩　蕭鼎臣鄱陽拔　張世畸九江增　于廷榮金谿拔　萬啓型豐城附　楊增犖新建附 
徐運鏡淸江附　張　球餘于增　包學淵南昌增　胡　煥南昌附　劉賡衢新昌增　張國光龍泉附　龍國榛永新廩　陳卜昌義甯監 
賀文華永新副　夏敬愷新建廩　李若虛新建廩　吳　璆新建廩　陳希孟靖安廩　胡懋修新淦廩　熊家璧南昌副　黃懋楨吉安廩 
周久蕃鄱陽監　胡森之南康廩　程學恂南昌附　蔡儒楷南昌廩　沈兆祉南昌貢　羅綱領德化廩　程建釗新建貢　胡　藻新建廩 
蕭丙炎廬陵廩　劉維燫泰和附　華　焯崇仁優　程起鳳浮梁優　周蔚生奉新附　帥燿衢奉新廩　梅光羲南昌附　余啓恒南昌廩 
趙夢俊奉新貢　王益霖南昌附　劉新元安福附　黃道昭廬陵附　徐士俊吉水附　包發鵷南豐附　敖錫璋臨江廩　蕭敷訓泰和監 
張錫年武寗廩　杜述琮淸江廩　劉鳳來建昌廩　徐經傳廣信廩　劉載庚德安附　李盛鑾德化拔　傅壽康高安廩　王慶康鄱陽廩 
沈奎光安義廩　吳永澄泰和附　胡　栩玉山附　徐向榮上饒貢　李鍾第興國拔　方　鼎新建增　聶傳曾淸江廩　李國梁武寗貢 
盧兆蓉萬載附　楊會蓬瑞金廩　雷　恒新建附　羅觀濤廬陵附　趙世勳建昌廩　黃文玨吉水廩　文廷華袁州廩　李　約廬陵附 
陶士麟進賢增　謝寳德金谿廩　劉彭齡永新拔　曾春沂金谿附　黎瑞棠南昌附　汪德溥樂平附　熊羅宿豐城貢　梅光遠南昌監 
余洪元德化附　郭顯球南昌增　胡長泰南豐監　黃鏡澄金谿貢　李光選豐城監　周瑞祺新建附　賀光亨吉安廩　熊光瓚南昌廩 
胡藴森新昌廩　劉秉鈞新昌附　劉應愷吉水附　李澤蘭寍都拔　蕭賡韶廬陵廩　黃樹藩南城貢　夏士藩吉水附　程運熙鄱陽廩 
李壽曾南昌監　黃經源宜黃附　李鍾嶽豐城監　胡　賡瑞州附　熊符夢靖安優　涂樹藩南昌附　魏元霸南昌廩　湯兆璵南豐貢 
[副榜]  
　　熊　磻南昌廩　吳文泰撫州附　秦鏡中都昌優　方勳庸南昌附　蔡奉書瑞州附　劉道椿德化優　歐陽成吉安附　車　賡南昌監 
王繼槐武寍廩　鄒師湛新昌廩　江　浩都昌附　花增榮臨川附　桂念祖德化附　戴書雲餘干廩　李廷樹廬陵附　率守先撫州廩 
陳祖詒新建附　李若愚新建附 
[剔選北糧]  
　　北通州訪事人手翰云奉天米豆到壩倉憲逐起查騐已列前報嗣因承運奉米委員黃君本立未能遵諭買米更換倉憲大怒當將黃委撤差責令知縣崧大令延接辦限三日買米更換逾卽一併叅處崧大令聆命之下赶卽託人買就上好粟米六千石連夜運堆北壩八月二十九日依限請騐米色甚佳一律斛收不欠是以崧大令頗得褒奬黃君恐于叅處也 
[潞河官塲紀事]  
　　北通州訪事人函云山海關通判夏薇卿別駕調署漕運通判已於月內接篆任事○前署漕運通判顧少卿別駕調署張家口撫民同知交卸後赴省謁見藩司卽赴新任○署張家口同知謝子冶司馬回保定府同知本任○兩坐糧廳赴津公幹署內一切公牘由石壩州判何別駕承謨代拆代行○兩倉帥於九月初三日回巡卽委河汛武弁看守行轅○倉帥回巡後所有各房卷宗均裝入箱篋九月初七日委員由裏河運赴京都崇文門外手帕胡同倉場京署倉帥定於九月十五日進京署辦公以後每逢一六作爲堂期書差一體司候○倉塲漢堂李苾　倉帥咸豐年間隨侍胞伯李藻洲京尹在東路廳任內教讀有年自壬戌癸亥聨捷成進士入京供職後一別三十餘年今以升任倉塲侍郞重蒞舊游之地人咸以爲佳話云○前日東陵司官會同坐糧廳通永道在東關火星廟扞騐山東各帮兵米再行定期開斛騐收○通協副將傅協戎於九月初六日雇坐官舫赴津公幹○東路廳劉雨田司馬日前往三河武淸寳坻薊州寍河香河各州縣閱邊想不日卽須公竣回署也○嚴直刺夙患痰喘近因節交秋令舊症復發雖倩歧黃家爲之調治而一時未能就痊通禀各大憲懇請交卸回籍調理 
[䢴江官塲紀事]  
　　總辦沙漫洲緝私丁蘭生觀察葆元垷奉大憲檄委署理淮揚海道篆務俾正任謝子受觀察得以交卸北上茲丁觀察已由省謝委來揚暫住南河下公館俟謝觀察由省公旋卽相約赴浦履新本城印委各官連日均往謁賀衣冠濟濟熱閙異常○正任揚州府軍廳朱司馬因病出缺上游現委何司馬維楨署理司馬在高郵公署接篆後特於十三日來揚暫住左衛街某官公館揚州本署書差人等均往叩見連日司馬分往各局署拜會各官亦答拜如禮聞司馬小住數日卽須遄返郵署蓋東西堤工正在緊要時也 
[客民蠻橫]  
　　嘉郡南堰鎭附近某鄉有湖南客民寄巢於此耕種爲生現屆秋稼登塲客民所種之早禾均經刈穫肩挑背荷均由小岸而行土民見之以晚稻方始秀實恐經小岸則踐傷我稼囑由大岸而行客民置之不理土民不服向之理論以致舌劍唇槍兩不相下客民性成兇橫以挑稻扁擔如齊天大聖孫行者之金箍棒亂揮而亂舞之土民不敵當被毆傷男女四人村衆聞起羣起爲難極力將兇手拘住與受傷男婦一併載之舟中擬赴嘉郡投縣稟報請騐嗣聞船至南堰鎭暫時停泊忽有以魯仲連自居者出作調人令土民姑且折回從長計較未知和事老果有鼎力能免鼠牙雀角之爭否 
[查拿竊黨]  
　　松江華亭縣總書李姓遷居於郡西思鱸巷中擇吉爲子娶婦以了向平之願陳設頗華妝奩宏富賀客亦衣冠濟楚馬龍車水絡繹於途致啓宵小窺伺之心成羣結隊喧擾門前入夜卽第隙濳入竊去廳事各物及錫燈彩毬等搜括一空當由主人報竊在案詎料越日午後縣署忽派出差役數人赴城廂內外將著名土棍曹芹榮等一一捉去計共拘到曹及王阿苟王和尙陸姓等人收押公所觀者雲集均難索解後知李之失竊卽由此輩串令積竊某甲入內掠取事後僅給與洋一元甲心不能平退有後言幷將各棍姓名及如何竊物如何銷售繕成一函拋入李姓門內李得信後卽赴縣署禀陳現將按圖索驥爲一網打盡之計也 
[冐考闖關]  
　　揚州訪事友人遞來竹簡云本月中旬某日有大船數隻冐充武生高扯江南武闈鄉試旗號滿載黃豆由北而南行經邵伯昭關壩捐局門首並不停泊啣尾衝波如飛下駛局中人見其大帮重載勸令暫停詎料不服盤查因之稍有齟齬現聞豆船均橫泊河心不肯 
 
 

Page 3

 
 
解䌫甘泉縣程明府聞信已星馳前往諒一經明府婉言開導自可化有事爲無事也 
[乞兵捕賭]  
　　松郡南鄉常子廟地方時有梟匪上棍糾衆聚賭之事有名孫玉者此中巨擘也屢次毆差拒捕罪狀如山黨羽甚多消息靈捷故雖法無可逭而尙爲漏網之魚近又在是處演戲開賭地方董保出而阻止彼卽糾黨持械與之爲難圖差某甲恐釀巨禍遂濳赴松郡廪陳一切趙大令聞報卽於日前面謁正副兩營官各借健勇二十名會同差役前往掩捕魑魅魍魎想不難一鼓成擒也 
[禁宰耕牛]  
　　鎭江海防廳錫司馬出示曉諭略謂私宰耕牛久于例禁近日城廂內外牛肉攤棋布星羅銷售甚廣更有一種不法棍徒希圖漁利開設湯鍋私行宰殺以及包庇窩藏灑賣等情實屬目無法紀若不嚴行禁止必致有傷農務自示之後務各另謀正業切勿以身試法倘敢仍蹈前愆一經察出立卽嚴拿究辦定將房屋發封 
[星使拜客]  
　　出使英國欽差大臣張樵野星使於昨日午膳後命駕出行轅乘坐四輪轎式馬車詣英租界江海新關拜晤稅務司面談公務 
[設奠誌盛]  
　　原任江南蘇松太兵備道江海關監督劉康侯觀察上月二十九日在道署仙逝等情屢紀前報昨日爲三七之期先期由公子輩在內廳設奠上海縣署帮審委員蔣壽林刺史亦在署帮同料理縣主黃愛棠大令松海防同敵劉乙笙司馬曁提右營叅將周元龍叅戎守備程厚菴守戎江蘇撫標滬軍營管帶龍副戎鎭國督標奇兵右營鄒遊戎燮祥製造局砲隊營管帶張遊戎裕春以及印委各員均詣靈前叩奠一時素車白馬絡繹於途亦可謂極生榮死哀之盛矣 
[讞員更調]  
　　前報紀英界公堂讞員翁笠漁大令將有更調之說茲悉英界公堂讞員已由道憲札委候補縣張賡三大令義㴻接辦翁大令則有調辦保甲總局差之說云 
[不准銷案]  
　　前有浙江右營守備卲遊戎趁普濟輪船來滬被榮華客棧接客葉福壽搬運行李時失去考籃一隻內係首飾十四件爰卽函請本縣黃大令飭提棧主及葉到案訊追在家昨接卲遊戎函稱現由棧主倩人出爲料理請爲銷案等情黃大令以此案須復訊明碯方可定讞 
[枷示吸烟]  
　　浦東茂生紗廠工匠嚴寳生在廠違禁吸食紙烟由廠中人解送英公界廨經翁刺史訊供判著枷號五天發往犯事地方示衆緣廠在租界之外例請上海縣派差押往昨由大令飭差解往浦東示衆矣 
[擅自讓地]  
　　八仙橋迤西長浜一帶邇因市廛日闢地價日昻幾乎一尺之土貴値連城雀角鼠牙遽興獄訟有某姓者在觀音堂左近購地一方建造廣厦雲斤月斧土木大興宅後擬造小屋一弓地狹營建殊難乃與管理是地之鄉農商議開拓慨然允諾業已如式造成矣不意此地係城內某姓之產租與鄉人種植蔬菜茲爲業主查悉以鄉人不應擅自讓地與人欲令某姓將餘屋拆卸歸還是地鄉農左右爲難挽地保及諸親友向田主再三商懇情願貼還田價迄今尙無成議不知將如何了結也 
[拘提店夥]  
　　打掃夫朱立華前日午後在南市鹹瓜街剷除垃圾因灰塵揚起是處捷春桂圓店中櫃夥某甲向之理論因數言不合將朱扭住毆打略受微傷當由十六鋪地甲聞知到來時店主已避匿遂將朱先行送請總巡鍾受百明府核奪昨日明府特飭差役協同十六鋪地甲前往將行兇之店夥某甲拘案訊究詎店夥自以理直不肯束手就縛旋差役等回至總巡局禀覆不知鍾明府如何辦理也 
[諭飭核帳]  
　　有徐永順者以葛家祥舞弊侵吞等情控之英界公廨翁笠漁大令亦於前晚提訊徐供山東人在治下開設德聚山東帮字號共有資本銀六千兩用葛爲執事不意葛存心不良將資本盡行耗去查出之後詢問情由葛一味支吾置之不理無奈扭案請究訊之葛供稱與徐同鄉延小的掌理德聚事務祗緣生意寂寥以致折本有帳可核求請明察大令以原被供詞各執判將葛暫押着徐永順出外邀同永記廣記等各同業將帳核算是否係葛舞弊冉行訊斷 
[恊同吊贓前日英界公堂讞員翁笠漁明府派差帶同包探至二十三七鋪巡防局中投刺據云南市小南門外校塲左近張恊和磨坊收買花子九包刻由失主在廨具控請派勇甲前往吊贓等情由局員姚殿卿二尹立傳二十三七鋪地甲恊同包探前往查看並將店主帶回公廨候究 
[犯竊受懲]  
　　竊犯吳阿三前晚在南市十二圖高昌廟地方行竊西柵口廣義得烟間內烟槍一支意圖潜脫當被店主當塲拘獲解送是處巡防局中請究經局員魯介朋二尹提案研訊吳供湖南某邑人刻因困頓無聊出此下策惟求恩宥二尹判責二百板具呈改過切結然後著勇丁驅逐出境不准逗留上海 
[魚書難達]  
　　南市通順信局遲悞守府程厚菴守戎之信件由守戎函請十六鋪巡防中局委員蔡蓉卿二尹爲之查究當由二尹飭地甲查明禀覆等情茲悉通順局已在篋中檢出此信實係未曾遞送當將原件交至巡防局中由蔡二尹於昨日飭地甲將原信送至守府署請爲核奪 
[爭徒互鬥]  
　　鋸木匠某甲收得學徒一名傳其衣鉢迄今已有三月居然規矩不踰匠心獨運矣同行某乙見之以甲得此高足殊可分勞遂將學徒誘之使出據爲已有甲無可如何任其攘奪不意乙得隴望蜀尙欲向甲索取三月工資甲至此不勝忿怒相約至八仙橋某茶肆評理舌劍唇槍之下各奮老拳互相格鬥旁人勸阻不理適有巡街捕到來乃將甲乙丙丁四人一併拘入捕房捕頭詰問之下知丙丁係學徒薦保從中相勸爰著交人保出自行理處 
[拘獲賭徒]  
　　報載專以翻天印之賭徒劉海又名雨臣在法界儀和棧串騙周孝廉洋銀後逃往丹徒由丹邑尊來電移請黃大令派差前往帶犯回滬等因昨由縣差薛貴恊同丹徒縣差將劉雨臣一名押解來滬差據情禀明大令飭令看管候訊 
[拘獲小竊]  
　　法界後新街某小烟館前日淸晨店門甫啓忽被胠篋者掩入竊去水烟袋一枝追至門外拘獲人贓當卽解送捕房捕頭命押候解案究辦 
[悍婦虐子]  
　　鄉人石奎寳家居虹口二十三保二圖朱家宅地方年將知命尙抱伯道之慮因撫陸掌生次子爲螟蛉石妻某氏妬而且悍視義子若眼中釘嘗吊懸鞭扑其凌虐情形殊難盡述其子不堪其苦已屢次脫逃被獲前日又被悍婦痛責至晚又潜逃當晚搜尋未獲及翌晨出視子尸已浮於胡家橋下蓋是晚從黑暗中逃出不辨路徑失足溺斃也石聞知赶往撈起草草收殮事爲陵掌生所知向石理論恐不免涉訟公庭也 
[芙蓉小刦]  
　　外虹口老街甘洪昇米店乃浦東人甘士林所設其子仁梅年逾弱冠因患癆疾日久未愈一日怒其妻氏侍奉不周大加辱駡氏怨忿交集幷見仁梅之疾漸覺增劇勢難復起因於前晚潛購紫霞膏背人吞服迨夜半時家人察知其異急卽設法施救不見少效黎明時卽送至同仁醫院醫生騐得受毒已深不可施治飭卽舁回至中途早己玉碎香消魂游泉壤矣未知母族聞知能免嘵舌否 
 
 
] 

Page 4

 
 
[子曰歲寒然後知松柏之後彫也子曰知者不惑仁者不憂勇者不懼] [  福建解元鄭書祥]  
　　物與人皆有不變 [T3 ]者 [/T ]聖人兩發之 [T3 ]焉 [/T ]夫物之後 [T3 ]彫 [/T ]其不變也人之不惑不憂不 [T3 ]懼 [/T ]亦其不變 [T3 ]也 [/T ]夫子兩發之有以 [T3 ]夫 [/T ] [T1 ]嘗 [/T ]觀人物之故未有不當立於不變者也物立於不變而後與二氣俱升不與二氣俱降人立於不變而後納萬感於靜不隨萬感而紛節見於時窮之會心持於事至之交蓋天下之事各視其所藴以爲量者有如此矣何則凡物之急於自見者所積必不厚學不足貞其遇也從英華醖釀之餘有以自斂則志以窮而益堅凡人之過於自矜者其中必不足理不克勝乎物也從外綠環集之際卓爾不搖則氣以沈而益 [T1 ]定 [/T ]夫子之論松柏而觀其後 [T1 ]彫 [/T ]論知仁勇而觀其不惑不憂不 [T1 ]懼 [/T ]皆予其不變 [T1 ]也 [/T ]吾黨因取而類誌 [T1 ]之 [/T ]太平無事之秋非萬物角其才而君子獨藏其拙闇淡無華之中其鋒有不輕試者矣天下惟先庶類而葆其天者乃能後庶類而全其天故夫勢迫時窮衆士摧殘於末路而孤芳特者一人焉蓋觀於靡者敗而堅者存柔者敝而剛者顯其藏德旣深其收名亦遠而後歎凡質之爭爲獻媚不足言也夫亦終古常貞而已矣事勢交乘之頃非常人滋其憧擾而君子獨矯語淡忘修爲自勵之年其心有不自信者矣天下惟全其德而無憾者乃能入乎境而不搖故夫紛至㳫來庸衆動爲之濳奪而天懐鎭定者一人焉蓋觀於由明而至於誠以理而御乎氣性命有權外物無權而後歎舉世之蓄德未至不足言也夫亦隨地咸宜而巳矣且使自矜晚節以爭耀於蕪穢之地其情已動而不能收惟氣節之樹因是以葆素質非藉是以震羣倫當局祗自完平淡之眞而其品彌貴使謬詡眞操以自炫於危疑之地其神已搖而不能固惟靜穆之天旁觀方駭以爲奇在我若並不自覺聖賢所以有坐忘之道而渾於無言故曰物與人皆有不變者 [T1 ]也 [/T ] 
 
 
 

Page 5

 
 
   
 
 

Page 6

 
 
   
 
 

Page 7

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　　 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
　 
 
 
 
 
 
 
 
　 
 
 

Page 8

 
 
   
 
 

Page 9

 
 
[孝廉課題]  
　　杭州訪事友來簡云本月初八日爲杭省學海堂肆業孝亷官課之期由監院稟請臬憲丁濳生廉訪考試題目附後比謂唯仁人爲能愛人賦得鷗閒常送過湖僧得閒字五言八韻限當日繳卷 
[書院課題]  
　　金陵採訪友人雁帛云今幾値大比之年所有七八兩月課期槪行停止現因鄉闈事畢遂於本月初十日考試鍾山尊經兩書院幷補七月分課取額較往月倍之前數日由府憲劉太守出示諭令各生於是日黎明齊赴下江考棚聽點屆期各生均赴是處聽候點名給卷至八下鐘時劉嘉樹太守鳴騶而至卽今書斗開點點畢扃門今將兩書院題目錄後鍾山題不患貧而患不均至均無貧和無寡詩題賦得萬里風烟接素秋得秋字尊經題凡有四端於我者知皆擴而充之矣賦得朱衣暗裏點頭時得時字仍限十點鐘交卷過期不錄 
[衣莊盛開]  
　　湖北上游各府連年水旱民不聊生衣服什物俱歸長生庫中以是各處典鋪所堆質物幾如山積而取贖者殊屬寥寥刻下多有設法運至漢口開設衣莊貶價而估者亦可見此處民情之蹙矣 
[故劍重逢]  
　　廣州城西某甲談者諱其姓氏娶某氏女爲妻雇一梳傭以供服役傭性情狡詐窺知甲妻不安於室因肆鼓如簧勸以琴瑟分張甲妻爲所惑先將首飾細軟交其寄頓別處然後帶其媵婢託詞探親一去不返甲尋蹤問跡儼如　月鏡花無如之何惟有徒呼荷荷耳日前甲妻以婢年已及笄着傭帶其至耀華坊交某媒家代爲擇配被甲查悉佯爲納寵　　　帶其往看迨婢盛妝而出突逢故主且羞且懼卽上前跪地認錯甲廉得其情卽集廟理論適此傭到探消息遂一併拿獲飭令將妻交還傭知難復隱將情吐露初七日解交某巡船管押然後派勇至小東門將妻起回送官究辦語云三姑六婆實淫盜之媒觀此益信錄循環報 
[三生艷福]  
　　天津南門外三義廟前呂氏子幼　河東小關某氏女爲室女幼出天花其母卽以夭殤報呂嗣因里居相隔較遠斷絶音問者十餘年現呂子年已弱冠另聘河北梁家嘴某氏女擇於八月間迎娶距婚期之前一月突有女子荆裙布楚楚可人貿然入門長跪於呂氏翁嫗前自述姓氏里居甚悉蓋卽前聘報殤之媳也聲稱母　　德揑死報聞今知另締良緣願居妾媵翁嫗以計遣之低死不去無奈只得另潔凈室使之棲止比八月吉期旣屆迎河北某氏婦入門紅氍毺上雙雙行合巹禮而女仍雙髻垂　未正名分適呂有從父無子例應嗣呂以二女同居亦非了事爰擬接至其家爲呂另諧花燭他日熊夢雙占卽可爲宗祧之續竊謂女之能明大義不肯從母另結朱陳其志固屬可嘉而呂氏子無端而得二婦其艷福尤不可及也 
[狗洞能鑽]  
　　學究陳富書在本邑南市小普陀寺中假一席地設臯比焉修脯所入除三餐外頗有盈餘上月廿一晚忽失去銀質對侍表一枚及衣服等物約値錢十餘千寺中向設二十三七鋪巡防局當卽開單具報局員姚殿卿二尹查得所失並無形迹　陳之　舍係和蕩開智下榻之所香工徐有根亦設榻於中當將開智及徐有根兩人一併栘送保甲總巡局請究經鍾受百明府提案研訊均不肯承認犯竊爰將開智飭住持僧碧緣立卽驅逐嗣後不准敢留來歴不明之游方僧徐則押候訊究案懸月餘尙無蹤影詎前晚有該寺逐出之僧徒名子圓者由寺後小洞中蛇行而進意圖行竊適被人撞見大呼捉賊局中人亦聞聲齊至當塲拘獲前晚由姚二尹提案研詰此賊供稱年二十有四不得已而出此下策叩求鑒宥當在身畔搜獲　劵數紙係水烟袋單夾被背心等研結至再始稱上月二十一晚間之案亦係由洞中而進二尹命勇丁帶往是洞使之如法試演身體伸縮甚爲靈捷遂復帶案命鞭責藤條一千下交捕管押候吊齊贓物再行訊究 
[願出傷費]  
　　包探趙銀河稟稱馬夫黃阿亭在馬路溜馬致將某姓八歲小孩撞傷經　街捕拘入捕房已將受傷之孩送至仁齊醫院醫治查黃係三泰馬房之馬夫故將馬房主許心海一併傅案請訊許心海供黃在小的處爲夥溜馬撞傷小孩現在情愿出資爲之醫治求鑒黃阿亭供與相同大令著卽交保向受傷人料理 
[訛詐解]  
　　羅德山錢阿富李阿輝郭阿木等爲巡街捕拘送英界公解求爲訊斷翁笠漁大令於前日晚堂升座提問羅供在　和昌烟館爲司帳値堂郭阿木於本月初七日因事爲居停主人辭歇押　銀洋當卽算淸交付至十七日郭認乘醉糾合流氓十餘人至店開燈百般滋優共被吸去烟膏該錢二千餘文向索無著反被行兇將錢李兩人毆傷郭竟自吞生烟以圖訛詐不得己鳴捕拘入捕房轉送案下叩求訊究質之錢供郭歇業後由小的接手値堂因比挾嫌於十七日將小的毆打並被咬破手臂求請察斷李供在店司煎烟之役伊等打架小的從旁勸解訊之郭供寳山人前爲値堂人以事停歇十七日小的偕友二人至店吸烟因付給烟資互相口角不意店中人卽將小的毆傷求恩鑒核大令得供以郭已不在該店執業不應前往滋擾殊屬不安本分本應究辦以受有微傷從寛免究判令押候遞解回籍羅等一併斥釋 
[木工被罰]  
　　前日有某洋行做工之木工趙木金張阿金楊榮堂到靜安寺趙洪如所開之小飯店中果腹因算帳起見互相爭閙是處係在租界之外趙卽告知地保朱松全戴載亭將趙木金等三人拘送法華司衙門因爲時己晚暫由工兵高榮看管事爲工頭張全有所知以私行吊打等情投報黃家庫捕房捕頭令包探施奎江往查將法華司工兵地保及飯店主趙洪如店夥張丫項一併拘解英公堂請究張全有供充工頭昨日有木工三人到趙洪如飯店吃飯不知何故被店夥張丫頭及地保送交法華司工兵將木工等用鐵練鎖住私行吊打故而報捕送案趙木金張阿金楊榮堂同供爲木工因算帳數目不符困此爭閙店主趙洪如串司地保等將小的等拘鎖求鑒趙洪如供店在租界以外故報法華司張丫頭供與此事不步高榮供充法華司弓兵事在界外送來故爲看管朱松泉戴載亭同供爲地保夥將趙等交弓兵後並未毆打因要過夜鎖則有之大令問該處究在租界之內　租界之外朱戴兩人呆若木雞大令商之薩副領事以朱等身充副保殊屬湖塗判各責二百板並著含償飯錢四百六十八文工頭張全有本應懲辦姑念無知判罰洋十元趙張楊三人各罰洋五元以儆高榮趙洪如張丫頭斥退 
[上海縣案]  
　　前報載周如喬投縣喊控因修房屋被永豐桂圓棧主劉汝雷將本作頭曹某拔　一案前日由黃大令清帮審委員蔣刺史提訊周供係監生住居北鄉引翔港地方本城大東門外有房屋一所租與閩人劉汝雷開　永豐桂圓店近因房屋滲漏雇匠　造拆卸屋面時劉堅不搬出適逢大雨劉以貨物漏濕爲由硬令曹作頭　銀二百兩曹不　　卽　同袁　甫等十　人將曹拔去圖詐後由曹友邱裕昌理勸始釋實屬蠻橫異常以後向收房租勢必周折求提訊斷旋據十六鋪地甲裘鎭木作　曹貴和供亦相同刺史隹是劉質訊曹重復跪稟當劉等拔出時身上藏有欲付木行帳洋五十元被拖扭以致遺失叩求追還刺史飭曹靜候質訊時再核如虛究誣 
[英界公堂瑣案]  
　　包探黃四福稟稱丁炳芝有東洋車一輛停在門口被刁廣榮竊去經小的查知拘案請究丁炳芝投案 
 
 

Page 10

 
 
請領失贓刁廣榮供見此車無人收管故　取回求恩大令判令押管兩天以儆○包探孔阿才稟稱陳毛囡張阿奎二人串取鄉人王懐卿棉花十一包售賣與張雨卿報捕後經小的拘獲起到棉花六包送究王懐卿投案領贓陳毛囡張阿奎供串賣是實比缺少之貨情願倍償張雨卿供陳等時有棉花來賣故不疑其賣他人之貨收下六包情願如數繳案求鑒大令姑念已經照數倍償兩張斥擇陳管押二天○包探秦少卿拘解鄉人陳阿棠到案稟稱比人時在浦東茂生紗廠與女工抄閙昨經洋東函致捕房故拘送請究茂生洋東設案請辦陳阿棠供從未到過比廠洋東則稱有切實見證可以來案大令著傳到見證再訊○包探金阿三拘解何仁法到案稟稱比人在楊樹浦大純紗廠　工昨日竊取廠中鋌子數根經小的查獲送究方投案　辦何仁法供係廢鋌無用故而取回求宥大令判責一百板枷　十四天示儆 
[美界捕房紀事]  
　　御　兪阿四昨日上午在虹口西華德路裝配馬車三百二十九號華捕以其有違阻界定章當卽拘入捕房押候解送英界公堂訊罰○昨午有江北人小工汪大來在虹口公和祥碼頭搬運鐵條誤將碼頭之自來火燈桿潼　爲某走街捕所見拘解捕房稟明捕頭判罰洋銀二元爲個理費了事○崇明人車夫張鹿臯拖未領捐照之東洋車在途冐充包車兜攬坐客經四號三道西捕瞥見拿送捕房押候送解訊究○昨午有楊阿主張雲華二寗波人在北河南路爲索錢互相爭毆經某號走街華捕一併拘入捕房捕頭令禁押半天澤放○偷兒徐順坤由老北門外竊得第一千九百三十七號東洋車拖至虹口求售爲包深石金榮緝獲拘入捕房押候查明事主然後送廨訊辦 
[蘇省官報]  
　　九月十三日奉寳係金稟到同知袁保基知縣方孫均由松滬局解詢來又謝謙稟謝奉委吳松江　局差又洪衍慶稟辭回上海　捐局又吳俊卿稟知　委長元吳三孫豐備義倉收租差又鄭籛王慶埏汪壽年方敦吉劉廷鳳蕭啓英稟知奉撫憲如札文案差同知張福謙通判林步　均由吳淞沙釣船局專丁來省　謝奉飭查獲大宗偷漏記大功一次府經歴吳祖培稟銷每運通局差又虞景崧稟銷下游釐局司員　縣丞范景賢票謝奉委武闈執事差從九許　玉由滬淞一帶查緝差來○十五日　　牌示照得　選陽胡縣知縣高承惠　巳　感到省自應飭令前赴新任又新選無錫縣知縣孫贊元業己　愚到省自應飭令　赴新　　縣林士菁稟銷文闈騰錄差縣丞范景賢稟辭赴江寗　闈執事差又徐臚先稟謝飭知本年秋審押解重犯蒙給勞績班署事一次主薄蔡保昌交卸　高橋司巡檢任事回巡檢孟繼祖稟銷武進縣保甲差又沈詔和由嚴家橋厘卡專丁來省稟謝奉飭留辦又陳壽眉由江北四又翁鳴　典史倪文鼎均稟知奉委武闈執事差卽辭又徐汝　由舟陽縣保甲差次專丁來留稟謝奉飭留辦一年○十六日奉賢縣金稟辭正任荆溪縣　星輝稟謝奉飭回任卽辭同知吳其昌稟謝奉委閶胥門外總巡差知縣高　政稟銷江北緝捕差 
[䢴工官報]  
　　九月初九日南掣金司馬郭鹺尹鼎臣均由十二圩來揚公幹○初十日運憲公座　籖韓鹺尹燾委三汉河卡高鹺尹雨銷武障河卡朱鹺尹文榘委叅　船私林鹺尹典成委京　均謝委 
[上海六馬路仁濟善堂賑公所施子英經收山東順直湖北川東賑捐八月二十至甘九日第廿五次淸單]  
　　二十日朱靜蘭善士洋五十元旭記洋四十元松賓釣叟洋十元槎溪安定氏爲妻孫氏求病愈洋五元銅洋五元○　二日沈仲禮覲察完愿洋八元○廿三日元源莊交來翁載祉堂洋二百元洋廣局來　越　爲太夫人求病愈三十元○廿四日安省雲憲子妻產保平安洋十元○廿五日洪裕莊交來杭州傳道堂同仁第十二批經募洋一百零八元四角延齡求安子元源莊交來隱名氏各洋一百元曹　　洋五十元趙楚惟求父病速愈無錫王晴帆爲弟雨丹求病愈各洋二十元陸炳華求平安四元○廿六日簫天佶幼童完愿洋六元又求身體復元吉壯平安四元西門巡防局　鄭撥來卲榮根鄭永初罰　洋一元八角○廿七日無名氏省買廣東闈姓　洋十元有心無方人求母病愈洋一元○廿八日景德　報劬堂洋五十元○廿九日錢翰臣翁經募錢鴻福洋三十元延齡求安子爲弟熙賢　病愈世德堂汪錢秦氏爲母消愆贖罪脫苦超身三戶各洋二十元曹　奎求病愈洋二元　式　　一元○八月份共收規銀五百六十二兩一錢八釐洋三千五百九十九元九角八分扯七七零二五申規銀二千七百七十二兩八錢八分半以上共收元三千三百三十　兩九錢九分三厘又收銅洋廿八元四角連前共收元四萬零三百三十兩零六錢三分八釐銅洋三百四十六元四角除解各賑銀四萬零三百兩外凈存元三十兩零六錢三分八釐銅洋三百四十六元四角 
 
 
 

Page 11

 
 
   
 
 

Page 12

 
 
   
 
