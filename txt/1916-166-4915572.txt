# 1916 - 166 - 4915572

 

Page 1

 
 
   
 
 

Page 2

 
 
時評 
[今日（冷）]  
　　今日非議論之時而實行之時也與其議論千萬言何如實行一二事可以振作精神而安定人心也 
　　全國之望北京政府也殷矣所望者非他即實行一二事與民相見以誠也今議論多而實行無一事豈政府眞無實行之力量如外間所傳者乎抑口爲是言而心尙未能同意乎二者有一於此我知日後之紛擾必無旣極也山東與四川今已見其端苟不即時解决甚則可以激國人之怒小亦可以減天下人之威望我甚不知其何所取也 
　　時乎時乎不再願北京政府中人三復之 
[命令]  
　　六月十八日大總統策令陶德琨宋發祥均給予三等嘉禾章此令 
　　又令劉源昌周鳳　壛給予七等文　章此令 
　　又令　布新濟爾噶勒著承襲　克昭盟鄂爾多斯左翼中旗扎薩克親王此令 
　　又令兼署陜西巡按便陳樹藩署察哈爾都統田中玉均暫行委任監督各該　區財政事務此令 
[專電]  
　　北京電今日（十九日）下午五時各國公使分三班覲見大總統均稱本國政府對黎大總統繼任深爲欣悅此後邦交當益輯睦黎總統致誠懇之詞答謝之　　北京電軍權移歸内閣後國務院内已組織軍事會議處由參謀總長王士珍爲主任段總理槪不分權但王總長亦極謙恭處處推讓凡函電各稿辦就必與就商定後始行拍發分行叚總理亦無不贊同 
　　北京電國務院徐秘書長已經接事每日早六時至總統府先將總統交辦各事受令至院禀承總理分頭辦理至午后三時又將辦就各件赴總統府用印然後發院公布如緊要者則徑由府發 
　　北京電政府接陳宦電周駿欲與爲難派兵將近成都請示辦法　　成都電陳宦雖已取消獨立然川西各州縣甚爲反對現陳處勢甚險 
　　北京電山東張軍攻奪民軍所佔安邱諸城等縣戰事頗烈政府已急電雙方停止 
[譯電]  
　　北京電就總統命令觀之駐華新俄使似已於昨日謁見黎總統呈遞國書（十八日） 
　　北京電前總統所設立財政政治外交各機關今已裁撤黎總統擬暫留軍事處任孫武主持（十八日） 
　　北京電黎總統將於下月遷入總統府 
　　（十九日） 
　　北京電英文北京日報云中政府又向美國波斯盾銀公司磋商續交借欵以中國國庫劵爲抵（十九日） 
　　北京電駐京前國會議員已設立總機關於順治門外（十九日） 
　　北京電段國務卿電致各省請勿再有討論國事之政治會議以免誤會（十九日） 
　　北京電五　銀行團知照中政府謂鹽稅餘欵三百四十萬元原擬星期六日交付今因法公使尙未接法政府之訓令故順展緩繳付以上德文電（十九日） 
[東方通信社電（日本人組織）]  
　　北京電廣州電云龍濟光聲言時局未告一段落以前决不取消獨立據此間有力之某政客則言十五日廣東有取消獨立密電到政府之形跡（十九日） 
　　濟南電官軍佔領安邱縣後復於十六日進攻諸城縣激戰之下革命軍俘虜官軍三十名並奪獲大砲一尊另有官軍死傷約三十餘人現高密縣之革命軍已急派隊赴援諸城矣（十九日） 
　　濟南電張將軍恣意動兵攻擊民軍故居正之一派極爲憤激貽書威嚇謂將大舉衝入濟南張將軍因此周章狼狽正講緩和之策（十九日） 
　　奉天電張將軍電復中英政府贊成恢復舊約法召集舊議會（十九日） 
　　奉天電張將軍壓迫革命黨等過甚故若輩有報復的暴動之謀因此人心甚爲不穩　　（十九日） 
　　奉天電奉天中國某某等六銀行前遭提現均各休業幸賴日本商業會議所之援助始免破綻茲已開始營業矣（十九日） 
　　漢口電由常德撤退北洋第二十師之先發步兵兩中隊本日到漢（十九日） 
　　漢口電袁氏逝世之際武漢兩地一時警戒非常之嚴昨日市内步哨業已撤退回復常態（十九日） 
　　東京電朝鮮銀行定於七月中旬在哈爾賓設立分行開始營業（十九日） 
　　東京電英國外務省極東課長阿羅斯敦氏奉命爲駐華公使館參事官定於六月下旬由英首途赴任該氏到任之後英使朱爾典氏即賜假歸國有即此不回使任之說（十九日） 
　　東京電五月中旬日本之外國貿易貨物輸出八千八百九萬九千九百七十元輸入七千六萬二千八十二元計輸出超過一千三百三十萬七千八百八十八元又金銀輸出七十七萬一行六百八十二元輸入四萬二千五百八十王元計輸出超過七十二萬九　九十七元（十九日） 
[戰電]  
　　（英人　邊電） 
　　巴黎電今日午後公報云德軍猛　後進攻摩爾化末之法軍新陣地且用流火作戰前後數次均爲法軍擊敗大受損失法軍仍固守前得之　敵軍在錫哇芒北面連攻數次均負重創而退敵軍以手擲榴彈進攻三二○山入口處爲法軍擊敗今晚公報云凡爾登北陣線三○四山及錫哇芒北面砲戰大爲劇烈但無步兵戰事陣線他處除亞貢有地電戰事外餘頗沉寂（十八日） 
　　巴黎電巴黎經濟大會今日開幕議决各案定於本月二十一日在各協約國同時發表茲據法報所載議决案大致如下㈠協約國人民與敵軍人民聞各種貿易前已頒發禁令此後必須絶對一律實行禁止㈡協約國此後必須設法恢復因戰事而受影蠁各境内之實業彼此以廣大之量度交換人工資本原料與實業之要需㈢戰前所有通商條約之辦法必須積極更變會議旣畢比代表陸軍大臣演說謂經濟大會已以防衛的而非侵略的之精神成就偉大事業（十七日） 
　　羅馬電今日公報云亞細戈西南奥軍猛攻圖破意軍陣線但皆受重創而退意軍在佛倫齊拉河與瑪塞錫那河之間雖爲敵軍之重砲與森林稠密之地所阻然尙能繼續前進十六日戰爭中意軍俘敵一百零六人奪獲機關槍十二架奥軍未從意境戰區撤回軍隊今意軍攻勢日漸發展奥軍更難撤往他處（十八日） 
　　彼得格勒電俄軍激戰後已佔據成洛維資　　（十八日） 
　　亞姆斯特丹電奥公報云昨日敵軍優勢之砲隊注擊成洛維資橋端砲臺防兵被迫退走夜間敵軍在數地點渡過泊魯士河攻入成洛維資奥軍已棄該城（十八日） 
　　彼得格勒電今日公報云敵軍奮力抵禦且屢次回攻但白魯斯洛夫將軍之軍仍向各方面進行無阻昨日下午四時萊基斯基將軍强襲泊魯士河左岸成洛維資橋端砲台該河渡口及橋梁均爲奥軍所毁俄軍激戰後佔據成洛維資俄軍爭橋端砲台一役俘敵千餘人且奪獲該鎭之砲俄軍追擊敵軍敵軍刻向卡巴西安而退敵軍在斯蒂爾河及斯土克化特河猛力回攻爲加爾定將軍擊退俘德奥兵二千餘人德兵有由法陣線調來者加爾定將軍自本月五日至今共俘敵七萬一千人獲砲八十三號機關槍二百三十六架特維拉河陣線砲火甚厲（十八日） 
　　亞姆斯特丹電前德國陸軍參謀總長毛奇將軍今日下午赴國會參與戈爾資將軍追悼會時死於會中（十八日） 
　　華盛頓電戰於墨國邊界之美軍總司令宣稱之華華加蘭柴黨之領袖揚言美兵如再前進則墨兵即將擊之（十八日） 
[公電]  
　　黎總統覆鈕永建電鈕永建君鑒來電悉魯省險象人所共和詎能再啓内釁致生意外此聞已雙方電阻務祈各戢私忿共扶危局居吳方面仍盼極力開導無任感禱黎元洪效 
　　黎總統致岑西林電肇慶岑都司令鑒我公咸信久孚南服追維武昌過訪之談每用縈思元洪遘此時艱起膺國事才薄任重懼弗克勝所冀老成碩望念國步之飄搖憫生民之苦痛指導津南俾有遵循敢佈區區佇盼明敎黎元洪陽叩 
　　黎總統覆旅滬閩議員電福建旅滬國會議員高君登鯉並轉曹君振懋連君賢基朱君觀玄删電悉承錫嘉言至爲紉佩國家根本問題諸依法解决茲事體大正在籌商來電已交院辦理矣黎元洪洽印 
　　湖北省議員瀚芳等致大總統電北京黎大總統鈞鑒我公繼任中外臚歐興國得人同聲慶祝竊惟爲政之本源首在察民之好惡得民者昌失民者亡同人治情殷敢貢愚直知公虚懷諒垂採納大總統選舉法爲國會所制定爲憲法之一部非項城私自修改者可比乃此次告令竟稱依約法第二十九條以副總統代行中華民國大總統之職權舍正從邪私相授受直不啻子之受燕於子噲堂堂民國元首等於私家之傳襲其始不正羣情惶惑此應請廢止袁氏一切私制遵守民定憲法者一也國會爲立法機關代表人民監督政府爲共和國家不可一日無者况與大總統國務員行使中華民國之統治權載在臨時約法地義天經由袁而摧滅者當由我人而興復此應請迅集民國二年國會者二也國人以政治不良羣起改革火烈無畏視死如歸防壓愈嚴爆發愈烈况國家政治益激　而益進化先例俱在後事之師我公忠厚仁明更能容物黨人歡欣鼓舞望治尤殷此應請大開黨用定民志者三也前總統左右羣小希榮固寵蠱惑聰明鼓吹帝制貽禍民生所謂亂臣賊子人得而誅若聽其消遙法外何足快人心而彰公道我公揚淸激濁賞罰宜明此應請捕拿禍首依法裁判者四也凡茲四端國人請求再四佇盼施行載舟覆舟殷鑒不遠臨電悚惶無任待命湖北省議會議員楊瀚芳李宗唐陳預廖輔仁周之瀚何雲倬黄德聲叩 
　　黎總統再致孫中山電孫逸仙先生前電計達頃閱滬上報載尊處分飭居吳朱諸人罷兵息戰靜候解决等語仰見執事以大局爲前提具救民之宏願義聲仁聞震鑠　球全國蒙庥豈惟私幸際兵氣甫銷之日正棼絲待理之時民國根本大計及善後事宜諸盼南針用資指導所望酌派代表到京諮商掃楊歡迎望毌遐梁黎元洪洽印 
　　孫中山再致黎總統電黎總統鑒洽電警悉文前電請規復約法尊重國會二事爲根本要國覆電巳承嘉納顧經過句日尙未施行此間傳　謂因審愼手續其實約法停廢國會解散俱係前人越法行爲今日宣言承認遵守不過以適法之命令變更不法之命令其間毫無疑義内外期望惟此最先一切糾紛宜令速解願公無復顧　辱公明間文謹申前言以當芹曝囑派代表一節俟選定有人當更電告再者文以公依法就　逕電居吳朱諸人及福建民軍息戰靜候解决旋讀十六日申令 
 
 
 

Page 3

 
 
飭各省撤兵停戰具見至仁大公無任欽佩惟得最近報告張懷芝等乘機侵害屠戮臨朐安邱似此顯違明令應請嚴電懲究併電閩粤軍官須謹奉命令不得佳兵殃民以維大局孫文效 
　　譚人鳳致肇　電岑都司令鑒各省興師護　推公主盟中外欽遲入才輻輳粗淺躁率如人鳳未敢輕贊一詞近閱公致京電以復約法開國會爲詞碩責藎　自深欽佩惟鄙意此乃政客議員之　志公總任師干所謀似宜更進蓋吾黨革命目的在刷新政治非僅與袁氏個人爲伊今首惡雖殂君凶尙在守府形同傀儡餘孽　踞要津不將若輩蕩除執政者仍屬藐法犯法之人約法安有效力務望本其初志持以决心擊楫渡江用防風氏後至之誅問莽大夫助逆之罪鳳非好亂局勢宜然敢貢芻蕘統候酌奪人鳳叩 
　　譚人鳳致杭州電浙江吕鄙督鑒聞名景仰愧未　荆讀文電六節探謀遠慮具見藎　　電主張從根本着手不應以消極之經營丁一時之殘局　頑　懦砥柱中流　尙有人殷憂未釋尙望堅持到底救濟時艱不勝禱祝譚人鳳叩效 
　　浙江省議員致黎總統電北京黎大總統鈞鑒公依國會議决大總統選舉法第五條繼任爲中華民國大總統於本月七日就任大眷中國留得我公爲共和保障是天不欲亡我中國也薄海人民歡聲雷重伏望我公依據民國元年臨時約法榖然進行并警治帝制元凶以樹我民國千萬年　　之　則民慶更生公之德萬世矣浙江省議員張　羣陳　陳鍾　業人奎等叩 
　　岑都司令請贊同唐督主張電黎大總統鈞　段芝泉先生唐少川先生梁政務委員長范谷兩委員唐撫軍長各省都督各總司令各省將軍巡按使巡閱使各護軍　各鎭守使各師長各都統副都統各辦事長官時事新報轉各報館鑒雲　唐撫軍長蒸電言布電呈黎大總統呈文列舉四條請以明令昭示天下（一）國家根本法以國會解散以前所公布　爲源（二）大總統任期依據本法會議議定宣布之大總統選舉法以前大總統任滿之日止副總統由國會另選按照約法及國會　織法組織正式國務院交由國會同意即行召集　　衆兩院議員齊集天津尅日開會（三）凡經抵抗護　軍之各軍隊悉行撤回原駐地點（四）召集軍事特别會議各都督或將軍各派軍事代表若干名在滬集會以上四端皆屬國家根本大計簡要　　亟待施行我大總統就職以還各都督及　煊處以電商往復需時　　陸續單獨發市意見　　撫軍長蒸電所舉　略小異而主要僉同唐撫軍長主張軍院有代表獨立各省之責其所發表應爲南軍一致主張春煊無狀攝職敢即明白宣言以唐撫軍長蒸電所開爲獨立各省最後議决之案伏雜埀鑒一體　同合電　大總統迅賜頒行實爲民國無　之福臨電盼　無任屏營岑春煊　　　　吕都督贊同廢止軍巡名稱電雲南唐都督并轉蔡就總司令貴州劉都督廣西陸都督陳護督肇慶岑都司令轉李總司令湖南湯都督上海唐少川梁任公先生時事新報轉各報館公　本日致黎段兩公電其文曰頃請梁任公先生文電言數年來軍民分治之弊洞見　結莫名欽佩値此軍未結束時期尤不能　行分治致　　格將軍巡按官制本發生於國會解散以後現在當然無效　查　壬之交獨　各省長官稱都督宋獨立各省沿用總督巡撫名稱項城就　　將督撫名　廢止一律改爲都督獨立之迹泯然無形統一之局　瞬以定前例具在懇速明斷等語特此奉聞浙江都督　公望叩　 
　　皖省國會議員致肇　電　慶岑代　軍長並轉唐　軍長各撫軍鈞鑒袁伏天誅餘孽未斬共和政局仍在飄搖緝梁羣逆旣經聲討在先自能力持法立以慰人望但安徽巡按使倪嗣冲及其弟毓棻同惡相淸入皖以來誅鋤善類搜括自肥種種罪跡擢髮難數運動帝制實居羣逆之先擁護袁氏又較羣兇最力近復陳師衡岳自號南征侵擾鄂湘妄稱招討袁氏旣死猶敢黨獄大興殺人如意謀叛　義實爲賊黨之尤倘聽法外逍遙豈足以言平允應乞鈞院主持公道根據事實正倪氏弟兄首禍之罪與楊梁等十三人一體摾名懲辦以淸禂本安徽將軍張勳别具肺腸　世共曉助逆抗順與倪同科亦乞酌商處置否則江淮人士誓不與二逆同生息事寧人徒虚語也詳情函達先此電陳皖籍國會議員汪律本汪建剛陳葉張我華高蔭藻安徽省議會議員王善繼宋　管鵬譚惟洋李逎　王漢凌銳安徽公民謝家鴻陳仲袁家聲光昇江　楊　龍張鴻鼎潘贊化畢靖波龔維心王建方畢煒吳性元李次山等同叩 
　　浙江國會議員來電上海申報館轉國會議員團鑒恢復約法問題北京主張辭有所蔽頃嘈等致大總統電　文曰舊約法原來存在無所用其恢復不過袁氏叛之現只須宣布照傷遵守此係違法守法之辨並非命令變更法律險象已形請速决勿再爲羣小所惑等語當否擬請一致主張浙籍國會議員張嘈　際平周繼濛童杭時金尙詵田稔趙舒同叩　　武穴程光棨來電申報館轉　康里孫伯虹先生約法未復京議嫌以行政變法律不知國會散後之法爲個人私意新政府取消之正所以尊重國法當局持重潛若宗孟均屬樞府乞致電轉請速布以慰人心程光棨 
　　胡景伊致北京電北京大總統鈞鑒新約法爲帝制導源帝制爲革命所由起止紛息爭惟有連頒明令恢復元年約法公　任及旬尙無表示恐無以慰人民之望近聞帝　派主張由各省區長官各派三人赴京會議意在仿臨時約法制定手續廢舊取新以箝衆口此實掩耳盜鈴之計袁氏之敗即由於此景伊以爲非速復舊約法國事即無所措手循是以往或致戰事延長則中國之命運存亡莫卜以公之明　忍出此心所謂危不敢不告胡景伊叩篠 
要聞一 
[北京通信（伐月）]  
　　内閣問題黄陂繼任後各方面紛紛來電一致擁護大局可望早日平和惟建設伊始百端待理除恢復約法國會外責任内閣一事最爲重要而現在之内閣南方旣不承認閣員中泰半係帝制首魁近聞南軍來電要求政府懲辦多紛紛託故請假辭職名爲内　實則已無人負責矣黎總統本有從速改組之意然所謂第一流人材須先求得本人同意次須與南方商議妥洽曾經往返電商數次未有頭緒故遲遲不决頃間政府已接得南中各要人復電允於日内北上共襄時局湯濟武約於今晚可到而李經羲汪大燮熊希齡已於前日陸續來京聞三君亦以改組内閣題由黄陂特召而來據國務院消息新閣員現正在支配中一經南方同意卽將明令發表茲探得新閣員如下國務總理李經羲（總統原擬總理一席仍請段芝泉擔任段以時局艱難向總統力辭薦李自代因李曾反對帝制且上書勸退也）陸軍叚祺瑞海軍蕯鎭冰（聞尙未定）外交陸徵祥敎育湯化龍司法王寵惠農商王家襄交通汪大燮財政熊希齡或陳錦濤所聞如是不識將來有無更動耳　　國會問題召集國會問題致府已迭開國務會議悉心討論大多數均贊成召集舊參衆兩院議員惟舊議員資格問題頗難解决其中有和附帝制曾列名籌安請願者因　認其有議員資格而此種喪失資格之人將用何種手續以審查而剔除之且北方武人派亦有一種主張以爲前政府所目爲亂黨者亦不能承認其爲有資格究竟何去何從政府對之頗有難色日前曾派林長民赴寗先徵求馮華甫意見然後順道赴滬再與南方要人計議一切聞政府擬俟林氏回京報告後再定進行方針云 
　　兌現問題京師自院令停止兌現以後　面日緊一日至入本月以來已達於極恐慌之境而尤以項城逝世前二日爲最危險當時食物之昻爲從來所未有如大米向售十元一石至四五兩日漲至十八元左右猪内向售二百文一斤至此則增至八百以外其他各物亦均漲至兩三倍中交紙幣初僅跌落銅元三五枚如現洋市價作一千三百五十文紙幣則作一千三百雖不能易現尙能照常購買食物至四五兩日因食物來源斷絶物價暴漲遂一落千丈跌至一千一百文且即此亦不能通行民怨沸騰幾達極點說者謂項城若遲死兩日不獨軍隊隊將譁變即蚩蚩者氓亦將鋌而走險京師之糜爛有不堪設想者矣幸而項城即於是時殞命人心陡然大定物價日見低落而紙幣亦逐漸暢行雖中交紙幣因鹽務餘欵未能一時提出開兌尙無的期而人心已相安無事大不如項城在時之恐慌現在一般商民咸謂京師從此可望太平吾甚冀其能如願以償也 
[南方未敢輕信北京政府]  
　　十七日英文京報云南方一致擁護黎總統且對於段國務卿宗旨之純正亦非毫無信任惟帝制派仍握北京政權致爲大局立即解决之障碍觀南方之舉動及其電文其贊助黎公繼位之眞忱昭然若揭但未便貿然輕信北京政府以其未能以快刀斬亂蔴之手段淸除此次陷全國於戰禍之帝政黨也段氏屢電南方領袖叩其意見促其來京南方僅婉詞答之除官僚派如熊希齡李經羲等外翩然而來者竟無一人穩　派如梁啟超唐紹儀等確已派代表入京但何以派代表而不親自入都耶此理甚明一言可解蓋以現有之政府不足爲南方所信任耳帝制派不去　則北京之眞熊度必爲南方之疑問北京縱允恢復舊約法召集舊國會但帝制派要人如梁士詒周自齊曹汝霖輩一日在位則北京之允　一日不能取信於南方試觀國會應在滬或在当召集之說已可知南方之未敢輕信北方矣帝制派仍握政　帝制死灰不難復活黎雖就職惟爲袁黨所挾持不能自由此南方之言也此說或不能無若干之錯誤然在今日事局之下南方雖不欲作此觀念亦不能也一星期中所任命之人物多爲著名之帝制派如是而俗使南方確知北京政府之不爲謀叛民國者所把持也是猶南轅而北轍也且此問題豈僅關於帝制派而已哉今之政府　吾人所謂之段氏責任内閣實爲袁黨之内閣若段氏不毅然决斷則國務卿地位將不能免於衝突南方今以帝制派盤踞要津爲言如不得迅速之解决則南方將視段氏如帝制派矣段氏盍速奮其手腕善自爲計哉南方今爲尊重黎總統計不欲有損及政计威信之　動伹若遲之又久叛國者仍未去職政治仍無改良之　則南方忍無可忍對於北京政府必再取仇敵的態度南方如果有此　非爲反對黎總統而發乃反對北京政府耳所謂北京政府者卽叚祺瑞與其同握政權者之謂此乃吾人所不可不知者也雲南唐都督主張在滬開軍務大會其故何哉徒以帝制派統帶之北京軍隊不能見信於人耳新任陸軍次長將握民國軍權之張士鈺乃醉心帝制者衆所其知若段氏再引用帝制派屏絶共和派則决裂之禍將不能免觀於上海所提出北京軍警由護國軍指揮之要求其危象蓋已發端矣 
[許世英致叚祺瑞論時事書]  
　　芝哥鈞鑒國勢飄搖人心震盪我哥出膺鉅艱旋乾轉坤底定之功中外其仰此後建設經緯萬端弟意事宜先其所急政貴挈其大綱謹貢　誠用備採擇第一宜回復臨時約法臨時約法爲民國成立之根本法中外人士所公認應回復一政局旣變一切設施有所根據應回復二各方面之請求旣心理一致且　南軍滿足不致　生異議應回復三丹事必有利害有是非有毁譽惟茲事則祗有利而無害有是而無非有譽而無毁應回復四至於回復之手續即應經國務會議呈請大總統命令公布將來國會開會時咨請備案可也第二宜召集國會舊議員國無國會不成爲立憲國家况吾國係屬新造憲法及各種法律與國家大政事事皆待决於國會且復迫不容緩者乎或有謂舊議員任期已滿理難再復殊不知當時命令不過回議員不足法定人數　時停止職務並非任滿且當時曾有命令飭各省召集候補人員遞補更非解散請從速召　以定國事第三速籌兌現第四開全國軍政會議軍興以來增兵　多非實行收東萬不能維持財政　電各省軍民長官　派代表至京開會討論太加　節蓋以吾國現勢而論旣無國防實力之可言自無增兵之必要凡裁節安置及預備徵兵制度皆可於此議會决之我哥剛正廉明接人以誠私心揣之必能有濟第五開全國財政會議國困民貧已極亟應電飭各省長官及財政　遴派代表至京將收入切實計籌伹求的確之　數毌爲硬源揑報之虚言歲收確數旣得然後由財政部將每年應還賠借各欵列表說明再由内閣决定政策除還外債外量入爲出多辦敎育實業　事定百年牢不可破之方針至於繁細苛捐應令各省酌量減免報部核准以紓民力而輕　怨第六速定外交方針弱國内政事事關係外交宜速交親兩策俾應世界之潮流而促内政之發展第七速定海軍計畫此次歐戰純係爭海上霸權吾國沿海軍港全落外人之手爲今之計宜速將三都澳及舟山角山各處軍港切實計畫先行籌辦期以十年完成以上七事想我哥早已計及所以瑣瑣上陳者因交誼深　故不覺忘其愚陋其有未盡之詞遲日入都再行面陳專　祗頌動綏許世英謹啓 
[任命張士鈺之疑問]  
　　京津泰晤士報六月十七日北京通訊云昨夜發表策令任張士鈺爲陸軍次長衆皆大爲錯愕張之材能縱堪勝任然政府此舉不能不謂爲政治之錯悞也張嘗參與帝制運動爲南方所惡面欲加以懲罰者政储苟非欲示其行動自由不爲南方輿論所左右之意旨則何故任用斯人殊難窺測南方對於此事定將視爲北京蔑視南方之直接舉動恐南北統一之時期將因之而愈遠矣梁士詒等確已辭職但政府迄未批准尤令人莫明政府政策之所在記者頃　南方願取銷嚴懲帝制禍首之要求僅欲謀叛民國者一律罷職如南方果已表示此種合於情理之態度則政府何以竟任張士鈺爲陸軍次長是眞無從索解南方不惜流血以爭共和今政府若指望南方低首下心坐視北京政府仍爲帝制禍首所把持則大誤矣雙方遷就固爲絶對之必要然政府亦必須罷斥造成帝制者以應南方正當之要求方足以昭公允南方旣有遷就之意政府盍即乘此機會而解决不切乎黎總統自就任後迄未發表將來政及統一國家之方法人人皆亟欲知黎氏將有何等作爲蓋以苟非速有振作則中國前途險象環起重大問題將自外發生不僅發諸國内者已也政府縱未能一一依允南方之要求但南方之地位政府理應承認而南方不出情理範圍之要求政府亦宜允許今南方要求與聞國事揆諸情理極爲正當惟造成　制之官僚依然在位則南方必不能冒險來京記者對於南北兩方面悉無偏袒惟愛中國耳故　此以揭示此問題兩方面之眞相焉 
[字林報推測將來这内閣]  
　　宇林報十五日北京通訊云徐世昌内閣倒後皖派勢力隨之俱去今梁士詒系下之粤派亦將墜落矣此派領袖梁士詒周自齊葉恭綽皆已上　辭職惟是否批准抑暫留至過渡内閣重組後再行去職則在發此函時尙無所聞也梁等與帝制運動有關非去職無以使南方滿意其必須出政界也殆無可欵梁等去而康有爲梁啟超等或將聯袂偕來入膺要職梁士詒對人言辭職批准後渠將出京赴外洋養病宦途風味已飽嘗之此後將不復入政界云 
[南京快信]  
　　馮將軍昨接段内閣電云恢復舊約法召集舊議員已經未獨立各省來電一致贊同　將公布 
　　馮將軍昨得獨立各省電言須黎總統宣布約法恢復舊國會召集後乃能同時取消獨立前在津上書訴項城罪狀之李亦更已省釋於昨日乘車來寗 
　　齊使飭警廳籌議解散偵探隊 
　　商會呈請取消房舖捐齊使未准 
　　張勳派陳玉林赶皖組織偵探隊 
　　聞皖省搜索黨人異常嚴厲連日已捕獲梒斃三十餘人 
　　張懷芝乘民軍不備奪安邱臨朐兩縣政儲頗不滿意擬令靳雲鵬回魯張勳前日亦有電致京密保兗州鎭守使施從濱督魯 
　　劉廷琛前日亦至徐州張勳曾著復辟救國論一編萬繩栻手筆未敢發表 
　　方更生旅長已解職馮將軍現任爲軍事諮議官 
　　鎭江有添設鎭守使缺消息 
　　財政部因中交合併案昨電　飭各分行股東代表赴京協議 
　　齊使召集省立各學校長來省連日在使署開會籌議敎育經費尙未議定辦法今日又續開會議 
編輯餘談 
[命令（默）]  
　　中央撤兵停戰之令已下而山崠張懷芝仍與民軍開戰四川同駿則派兵進　成都是不從中央之命令也 
　　一國政府之立首　威信命令者威信之所表現也况乎大總統就任之始威信之立正在此時倘一二頑梗者破壞於先各省官吏相繼嘗試於後則非特戰禍糾結不淸而政府威信亦從此失隨矣 
　　故今日之事不能僅飭停止而已也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[岑陸關於國事要電]  
　　岑都司令陽電十萬火急雲南唐撫軍長上海梁政務　員長貴陽劉都督廣西行營陸都督南寗陳護督廣州龍都督杭州吕都督成都陳都督西安陳都督長沙湯都督滇第一軍行營蔡總司令滇第二軍行營李總司令松坎戴總司令自流井羅總司令鑒據確報袁世凱於六月六日已刻身死黎大總統於七日午前十時依法繼任義軍第一層目的已達可以酬諸以捨身救民之志並慰前敵將士殉國之靈　目曠觀悲喜交集惟是事起倉卒綱舉而目未張今後義軍如何進行亟待商酌查軍務院組織條例第一條軍務院直　大總統統籌全　軍機施行戰時及善後一切政務今大總統已依法　任應取何法聯絡第十條軍務院至國務院依法成立時撤廢之今國務院不得謂之依法成立宜如何應付段内閣所謂依法之國務院如何然後能成又國務院旣無法律根據彼所副署之大總統命令能否發生效力種種問題立待解决諸公手復共和必有成竹務乞各抒卓見以定方針煊衰病餘生本無遠志徒以神姦當國志切同仇八國以還屢有宣言謂袁朝退煊當夕隱今賊已自斃煊　所求一俟部署稍定行即歸依丘墓國家大計經緯萬端命世羣英諸勞　　煊求爲其和平民足矣臨電不勝瞻依媿　之至春煊叩陽印 
　　岑都司令庚電十萬火急雲南唐撫軍長上海梁　務委員長貴陽劉都督廣西行營陸都督南　陳護督廣州龍都督杭州　都　成都陳都督長沙湯都督西安陳都督　第一軍寿營蔡總司令滇第二軍行營李總司令松坎載總司令自流井羅總司令鑒袁世凱身死由黎副總統繼任乃依據民國二年十月四日憲法會議所宣布之大總統選舉法第五條義軍屢本此以宣言實亦全國之所共認乃北京國務院魚電稱依約法第二十九條宣告以副總統黎元洪代行中華民國大總統職權等語查該電所指約法乃民國三年五月一日所公布約法會議所修改夫袁世凱以非法解散國會别以己意召集所謂約法會議　改大法機關旣不正所修法案應歸無效黎大總統出承十位本國法程序之所當然决非袁世凱一人之私法所得傳會且繼承與代行職權大有區别我大總統選舉法明訂大總統缺位時由副總統繼任至本任大總統任滿之日止而袁世凱修正之大總統選舉法三年十二月二十九日公布者其第十條則云大總統存期未滿因故主職時應於三日内組織大總統臨時選舉會是黎大總統代　職權止於三日姑不論今日時事紛披如麻待理不得於數日内舉行大選而於我義軍依法恭承繼任之大總統任期尙有兩年未滿者若依據後起不正之法改爲攝權不僅於義軍信　有關而大局或因此别生紛擾方今機牙四伏南北未融幸有黎大總統繼任兩年一屬方爲鏼瀾之砥柱此藩一抉法紀蕩然　水滔滔焉　所届皮誠生死存亡之點急待磋商煊志在討袁袁死决意歸隱昨電已陳諒邀亮鑒惟心所謂危瀕行亦不容不一陳說以爲　公參議之資尊見如何務乞斟酌盡善使中國不至　袁死後瀕於危亡至爲厚幸春煊叩庚印 
　　陸都督眞電十萬急肇慶岑都司令李總司令雲南唐都督上海梁政務委員長貴陽劉都督廣州龍都督杭州吕都督成都陳督西安陳都督長沙湯都督南甯陳代督蔡司令行營蔡總司令松坎載總司令自流井羅總司令均鑒岑都司令陽電敬悉袁氏已殂　大總統依法　千我輩第一步目的已達無人任痛快此次舉義同心救國本無權利思想急流勇退彼此同情惟袁氏雖死善後辦法諸待維持前次聯合軍政府宣言須俟黎大總統脫離暴力範圍之後命令方有效力現在黎大總統就任伊始正當協力擁護俾其完全行使職權方不負我輩初心望都司令毅力主持幸勿遽萌退志一俟大局底定廷當隨公之後解甲歸農柱山難水間儘可優游歲月也榮廷眞　 
[恢復舊約法之手續問題]  
　　各省選派代表三人來京解决約法問題此事本已擬就命令通過國務會議後因各方面反對者多暫付閣置其中曲折情形歷誌本報茲聞此項辦法業已變更已擬改由國務院致電上海議員團徵求意見大致謂規復舊約法已無疑義惟有兩種手續一由大總統逕以命令發布一請各省議員各推三人來京解决惟政府之意則希望議員諸君親來一行因目前待商者非特約法問題於國會召集惟前能多一番接洽固爲政府所深願也云云頃聞最近此項辦法又有更變因黎總統已允以命令發表而段氏則謂上述辦法先已得黎總統同意不可時時變動因將此事暫付閣置且待湯化龍來後解决聞湯氏今日可抵京 
　　近數日來國務院及新總統府兩處接到京外各處呈遞關於恢復約法之電報說帖等項甚多每日必有十餘件之譜均由大總統親自核閱昨聞曾特交秘書長張乾若君分類編存以備將來提出議會以資參攷現張秘書長已遵照核辦一切大致分爲四類以主張簡捷恢復者爲一類以主張法律手續恢復者爲一類以主張特定變通辦法者爲一類以主張適用新約法者爲一類其中以第三類爲最多數以第四類爲最少數云 
[廓淸帝制餘黨之非易]  
　　梁葉尙活動英文京報云梁士詒辭職一事屢紀前報聞黎大總統以梁士詒經手財政太多不能任其逍遙事外聞梁士詒仍須繼續請辭昨日某報宣布梁士詒呈中之内容當係梁士詒自行發表其謂政府提欵皆有收據爲憑至提去之用途若何則非銀行所能過問此層是不錯惟梁士詒一方面爲銀行總理一方面又替袁總統作賬房又爲其始終布置　國皆知　底逃不了公論又謂除賬册數目以外其他不能負責梁士詒於停止兌現之前一日即將自已來往私賬本調入私宅不復交還銀行此事交通銀行中人皆知之僅存表面上之公賬本又豈有不能見人之處况停止兌現至今幾及一月梁士詒已久蓄此志賬目當然早已預備完密卽使派員查賬亦無甚　漏之可尋萬事都推在項城身上好在項城已死不能質對則梁士詒亦可推乾淨伹是公論在人未必　是就可以了事豈是全國皆可任梁士詒之欺騙乎又云葉恭綽之　職係借患病爲名實則看見梁士詒不了欲先爲脫身之計盡人皆知現　次長之權量爲　氏之私人平時媚事葉氏亦盡人皆　見　氏　　乃向總長曹汝霖哀求謂本部無葉次長實在辦不了自已材力薄弱不能獨力擔負務請向大總統極力挽留曹氏與梁葉近日關係密切當然爲之請求當時京中頗傳　命給假一個月無容開缺之說究之事實具在此等滑稽手腕亦何能濟故葉氏免職之明令昨已發表矣 
　　各方請懲辦日來民黨各要人與各疆　僉以黎大總統旣以法治國而政治之黑幕亟應揭穿對於一般帝制餘孽若仍任其的把持於政治改良之本意殊多妨害因之曾先後來電多言今後政局不准任用倡復帝制之蟊賊聞黎總統閱此呈請遂於十五日發出復電表示認可因此之故現有職務之帝制派各分子多受各方面種種之唾駡殊不自安故均紛紛提出辭職可望邀准日昨熊希齡到京後曾與黎總統會兩次聞十五日又作第三次之會晤是日熊氏特將關於辦理時局善後問題最近新生一切之疑點及關於懲辦帝制禍首詳細提出作種種口頭之詢問黎逐一答覆並將個人對於懲辦帝制禍首問題所具之意見詳爲示知談約兩小時許始行退出又聞帝　派健將參政院院長溥倫氏自袁死後頗慮個人未來之禍加以各參政索要欠俸（已三個月未發）日益緊迫而政府又無欵發給屢次商諸財政部求其維持乃國庘窘困如洗軍餉尙難　措何能再以鉅欵支持此種徒負虚名之機關故近日溥　已大有進退維欲之勢矣 
　　豹岑怕重過段内閣於十六午後一時謁見黎大總統會談甚久聞會商張勳倪嗣冲等九人一再陳請詳定待遇袁氏家族並何護其財產聞所議尙無要領現袁氏家族對於項城葬禮擬决主張從簡聞豹岑交公子昨曾宣言於一班辦理者謂民國政府優待前大總統袁氏家族感激無地然受之不安至於諸君願勿再增吾先人之過致受死後之指摘等語該員中多有　顏者因其中多帝制首要也又聞阮斗瞻日昨已傳出袁氏家族意見擬訂於二十八日靈柩出京儀仗運送希望勿採用前淸帝制之成例並勿過於優厚云云 
[孫武黄羣晉謁黎總統]  
　　孫武經大總統電令於昨來京當晚孫氏即入计晋見聞孫氏與大總統之談話大致爲恢復舊約法速行召集國會融會各政客之良美政策羅致賢能以促政治之進步以及取消通緝令文使關於政治之逃逋客得復自由等事並有籌措欵項復行兌現以利金融及保衛各地方安寗秩序之軍事各辦法均蒙大總統嘉　直至夜深始出 
　　梁任公以墨絰未除不忍遽離廬墓置身政局是以特派黄羣代表來京黄氏到京後與段國務卿晤談一切已詳别報不再述茲據官場人云黄氏於昨早赴東廠胡同晋謁黎大總統呈遞意見書一封聞其所陳者凡三項一爲恢復舊約法根本解决之意見一爲兩院召集法之急進手續及理由一爲國會召集後舊約法修正之要點此外另有說帖一件詳述軍興以來各省政務所受之影響及迅速補救之計畫大總統對於所陳各節甚爲滿意并擬於日内會同段國務卿傳見該氏表將政治方面緊要之事項分别提出諮詢 
[日議員進謁黎總統紀聞]  
　　日昨日本衆議院議員望月氏進謁黎大總統當日北京新支那報載有望月氏對於黎大總統之人物談話一則其文云余（望月氏）昨朝在東廠胡同訪問新總統門前兵士照例警衛由人導入經過一廣庭園至接待室坐甫定忽見一容貌圓滿而有謹厚風之紳士服西洋禮服者至年約五十一二身壯而稍肥樸質異常此即新大總統黎元洪氏也余於是向總統述慶祝之詞謂總統之就中華民國大總統任實遇天時總統答謝極爲滿意余於是述余來意謂余此次來京實欲將日本之輿論明白吐露於段國務卿及其他重要人物之前並願面謁袁前總統陳述愚見不料袁前總統然長逝此事固宜爲袁前總統悲然爲中國運命實可謂一大時期之回轉也今者日本對於袁氏施政之惡感情悉已一變對於中國抱好感情援助新大總統之誠實圓滿的施設使中日兩國間現出親厚之關係者爲東洋兩國極可喜也黎總統答云足下所談深有同感而對於日本國民尤深感謝並望得日本友誼的援助請爲轉達云云其餘關黎大總統之抱負頗有所聞茲可勿叙余此次會晤黎氏頗有所感特欲一言黎氏容貎雖極温和然其中實有不可犯者嚮讀中國史記評漢高祖之爲人謂其重厚德望觀黎氏之丰采尙足想像得之於稀世怪傑袁世凱之後得斯人出而繼任大總統恰如秦時絶倫之怪傑項羽敗後而見漢高祖之成功吾人對之頗具一種興味今日之中國與其有奇策縱横之人寗有如斯重厚德望之人爲最要也日本國民之感情亦同然乎今得包涵衆才如漢高祖之人其成功蓋不難也云云 
　　又英文京報云日本衆議員望月圭介氏日前游歷到京歷訪政界各要人及徐菊人等備言日本不久將派遣特使來華解决各項重要問題並云値此中國財政竭蹶之時日本各資本家甚願與以相當之援助 
[銀團允交鹽稅餘欵]  
　　英文京報云五國銀行團不信任　之財政當局故久未將鹽稅餘欵交回自經黎大總統與外人直接交涉已得圓滿結果允將餘欵三百四十萬准於今日分兩處交付一由上海匯京二百二十萬一由天津匯京一百二十萬聞此項交欵帝制餘孼周自齊欲用鹽業銀行名義尙思從中染指力求黎大總統將此交欵之一部分交與鹽業銀行預備提用已爲黎大總統拒絶内有交一百二十萬應歸中國銀行收存乾周氏亦欲提存鹽業銀行藉爲津貼其私人之用京爲黎大總統看破周氏因其私願不遂多方恐嚇謂經外國銀行匯欵之端决不可開然黎大總統因保全國帑之故不爲所動並面諭周氏以後隨時須將鹽稅餘欵用途登報聲明以昭信用又云鹽欵交付一節當初在外交部得各公使之同意即由財政部與丁恩交涉其時日本英國短期借欵及法國一百七十萬之隴海借欵均欲在此項内扣還外交部不允其請丁恩亦不承認此事現在三國極力主張仍須扣還丁思拍電本國請示故鹽欵交会除扣去各欵外所餘不過三百萬與當初之希望不過得半之數而已 
[蔡鍔否認之庚電原文]  
　　蔡鍔蒸電聲明瀘州所發庚電未預聞不負責等語當時庚電未披露閱者頗費猜疑茲從某方面得此電原文披閱一過知其内容乃主張新約法認黎大總統爲代理而非繼任其意欲聯合各省公推段祺瑞氏爲臨時總統惟擬稿者不甚高明電文中頗有一二自露馬脚之處如電末領銜者署曰滇黔軍總司令蔡松坡已是不倫不類蓋無論何處凡正式文電從未有上標職銜下書號者又電中有蔡松坡陳二庵將軍兩君及堯等本武夫等語尤與署銜處不能相容總之以發電地點與電中失檢之處參之此電殆張敬堯所主發者爲錄全文如下以供國人一粲 
　　瀘州來電十萬火急北京國務各部總次長各省將軍巡按使都督民政長乞轉各路司令各鎭守使各師旅長政黨各機關各報館長江巡閱使張家口承德府各都統上海各護軍使副軍使鈞鑒接京電敬悉袁大總統因病出缺黎副總統代理總統職務查大總統遇有事故應以副總統代攝載在約法固屬正當辦法所可慮者南北大局當調和各方面意見未盡融洽遐邇人民不無疑慮土匪四起荆棘遍地東隣虎視狡焉思逞庫藏支絀籌備維艱外交棘手時凛瓜分之懼銀根奇窘輒抱破產之憂内訌外患險象環生國勢岌岌一髮千鈞非有英明神武之總統不足挽狂瀾而任艱鉅非立堅强穩固之政府不足奠邦基以救危局及非從速召集國會選舉議員無以審定國是力籌治安而總統政府亦無及時選出尅期設立之望副總統不過暫攝權免禍亂至組織國會爲根本大計若非羣策羣力急速進行恐遷延日久陷國家於政府之地位危險必十倍於今日夫總統政府國會三者均應速爲舉行而總統肩天下鉅任爲人民所仰望苟舉非其人不伹一切政治難策進行亟恐釀成巨變不可收拾當今之世具有總統資格道德經濟足以威服天下爲全國所愛戴者在京鉅公段芝老外别無其人蔡松坡陳二庵將軍兩君承認爲臨時 
　　總統并擔任雲　川陜兩粤一律同意可見公道自在人間而芝老威德實愜人意也芝　整軍有年軍界歷任總鎭副都統江北提台國務總理而政治　驗尤富道德爲全國所心服且馭兵　　　猛兼濟德澤入人已深　人尤承優待若得此老接任　統則各省軍隊必　力爲保全勤　訓練以固國防國民均享幸福全局亦多裨益倘不竭誠推舉失此機會所舉者或不諳戎旅必至蔑視軍隊横加摧殘十年久練之勁旅終歸無用甚爲可惜重新編練非旦夕可成猝有緩急其將何恃大局攸關良非淺鮮非厚於芝老故爲標榜曁有蔡君提議於前南方各省贊成於後洵出公論絶非私言且於軍事進行國家前途影響甚大不得不竭全體之力共相推戴以撑大厦於將傾而圖國家之治安堯等本武夫目繫國勢險危時機急迫又於軍隊有莫大之關係用敢披瀝電陳如表同情祈即聯合公推爲荷滇黔軍總司令蔡松坡第二路司令張敬堯滇軍師長顧品珍劉雲峯第八師師長李長泰旅長徐燮元吳新田田棧勳周符麟王汝勤張九卿吳佩孚滇黔軍總參謀長羅佩金參謀長余炳殷承獻轉長上官建勳孫樹林宫邦鐸第七師參謀長胡國棟參謀陶雲鶴張聯芳熊祥生諮議劉葆誠參謀温其陰王玉珍姚寳倉張淸柄張敬舜執法長陳慶周第一路司令周文炳第二十四師長范國璋同叩庚 
[山東民軍委員報告近狀]  
　　魯省民軍委員湯文英粟伯隆報告袁氏死後之近狀云本月七日下午四時得袁死確息後魯省民軍諸首領紛紛赴靑集議八日上午十一時陸續到齊假座山東飯店會議軍事行止列席者有余鈺（居正代表）夏术棠（吳作洲代表）邱子厚劉大同班麟書王憲之丁子作江　曾舉吾（曾係劉莊甫代表）首由曾君宣布會議宗旨次由邱君演說吾人今後對於時局之觀察曁山東之現狀可分四種（甲）袁氏已死黎大總統依法繼任改良政治之目的雖未完全達到惟自表面觀之已由武力解决時代進而爲法律解决時代帝制禍首六君子十三太保自有國法懲治似無用兵之必要（乙）山東連年荒歉更益以苛征暴歛哀鴻滿野民不聊生吾人此次興歸平迫於萬不得已伐罪而首惡已伏天誅救民更宜早日息戰（丙）自日德戰爭後山東一省可爲中國特别區域吾人一　一須根　法律處處細心勿爲友邦輕視如能早息干戈實吾人之私願（丁）同人此次舉義各部壛受有委任居覺生君將派員請命於中山鄙人亦派員請命於　石屏再者諸要人均集於滬上與軍務院呼吸相通吾人尤不可不遵守軍務院命令目前暫爲息戰同人如贊成鄙人之言即請舉手云云當場一致贊成各派員往滬越二日又接旅滬諸要人電示停攻詎委員等剛至滬上即得警耗謂張逆懷芝包藏禍心乘民軍不備節節出兵竟奪安邱臨朐二縣似此違法舉動實屬不顧大局與倪嗣冲於本月九日十二日鎗斃黨人數十名同一殘暴則今後之能和平與否吾不得而知云云 
[岑西林請龍督查釋被逮]  
 
 
 

Page 7

 
 
[諸人電]  
　　廣州龍都督鑒保定軍官學校舉業生李謙字吉階雲南順寗人三月畢業五月到粤因病在粤海道署李暎處調養旋在長堤小艇不知因何故被拘該生學術優長方今人才難得如無重情務希曲予瓴矜全從寬省釋乞酌復春煊叩文印 
　　廣州龍都督鑒頃有羅仁甫羅景泉江季槐劉培均聶雨培凌晃郭見聞王自立陳搏褒饒公球王熙文林秋輪林　容楊汝弼陳成　駱俠挺陳鐵年杜冶三劉權初薛文林　玉山張子林陳錫章丁丙然美公亮楊興邦蕭列光易南田温任民黄經遠　三十一名聞係因黨事牽連現均禁錮廣州獄中前電請飭查黨人分别省釋已蒙允諾在案惟該羅仁甫等是否已在省釋之列犯罪原因是否確係黨事抑或别有不法此間無案可稽未能臆定乞飭查確如果因黨涉罪應請從寬保釋仍斬電覆爲盼春煊叩文印 
[湖北軍政界近狀]  
　　鄂省王將軍前因戰禍逼近故令全省文武遵照戒嚴法令施行一切其武漢地方因屬衝要戒嚴更爲周密人民一舉一動幾悉被監視即遇婚喪大故讌賓亦須報告民間之苦不便也久矣茲幸黎總統繼任輿論翕然各黨亦甚滿意從今力謀建設自無再有激烈之舉戒　令應即取消而王以各地土匪猶多冒名滋擾南征諸軍尙未盡北歸　未便一律解嚴特通飭各縣知事防軍長官斟酌各該縣區情形分别辦理武漢日來人民搬家旅行或携現銀出境已不受軍警拘束所有各外縣交通利便鎭市如武穴黄石港新堤各埠特設之輪舶檢查所均奉令撤消軍巡二署警務處漢口鎭守署警廳等機關所雇私家偵探調查亦槪行停止薪水漢口租界一碼頭大旅館大酒樓前因其係屬總稽查劉友才所開以致被炸故曾飭其歇業改由華街開門現劉以各黨派已止息激烈之謀與官場言歸於好特請領事准予照舊貿易聞已奉核准在川湘撤回之北軍連日過此赴北者絡繹不絶總兵站與轉運局目前仍有事可辦大約尙需月餘運輸完竣方能撤消惟安武軍所設漢口後路糧台因該軍業已全隊返皖已先撤消留咢第二師及三六兩混成旅在川湘受傷之北軍約二百名昨已運到均住武冒陸軍病院中診治王將軍並親往慰藉每人賞銀五元至紳商方面對於目前政象以各黨雖不免有所爭執終不致妨碍大局人人皆持樂觀聞肅政史夏壽康前月請假回藉茲已與黎公最親厚之夏炎甲（江西廬陵道尹現已請假）前湖北官錢局總理魏之綱偕行赴京此外紳商領袖與黎公有深交者亦多赴京此外官場之赴京者則有官產處長黄祖徽江漢道尹金鼎勳軍署副官長張厚德等聞金張係爲應内閣之召參與統一會議則因官產處事　縮小欲卸仔肩擬别圖一事政海忙碌迫異從前究之無非各爲其飯碗計耳 
[皖省黨案與段煥英]  
　　前充安徽將軍行署軍法課課長段煥英本係東洋數月畢業留學生前淸末季在皖曾創辦警察分校未辦　業即捲學費數千而逃光復後奔走南北迨皖省二次獨立後來皖極意逢迎倪將軍以故得委軍法課長去歲又招集商股一萬餘金禀請將御碑亭官址創辦勸業場建造三層洋樓然大工未竣而欵已無存現該場空洞無業可勸僅賃味蒓園酒館作品茶消夏地各股東正欲與之糾葛而段已不知去向或謂因日前破獲黨案内牽涉有人告段宅内藏有炸彈將欲謀炸軍長之說比時曾經軍隊往段宅搜查聞有鐵箱一只頗爲沉重惟不敢開視僅將該鐵箱抬署封存至段之潛逃究與是案有無關係外間尙未知其底藴云 
　　另一消息云日前東警署黨案發生後軍界則涉及段瑞蘭（前充軍署軍法科科長）警界則涉及警廳中人及東署何署長憲兵亦有列入嫌疑者刻均不辭而逃（已拿獲鎗斃十三人）倪使已通飭所屬按照懲治盜匪條例緝獲治以死刑 
地方通信 
[蘇州]  
　　道署組織警備隊前任蘇常道殷道尹之衛隊官兵四十名當殷道尹去蘇後由趙道尹准省電繳械給資與鎭守使之衛兵同時遺往寗垣在案惟使署衛兵已經朱代使請准軍督另行組織早經成立而道公署衛兵迄未開招補募前因防務緊急無暇及此現在大局稍定趙雲生君遂又提議從事編組定額六十名更正名稱爲道警備隊以未不專任術護公署即地方上發生特别事故亦須出任巡防以補軍警之不足刻已着手進行矣 
　　梟匪掳人勒贖吴江縣屬横扇鎭開天誠堂藥店之吳榮桂頗有資財匪徒垂涎已久前月梟匪殷阿招等大帮到鎭滋擾時各商等公凑給洋三百六十元内吳榮桂出洋二十元前日又有殷阿招之同　錢寅生帶陳老大陳富才陳小大高榮坤陳小胖等数十人各執器械鬨至該藥店聲稱請財神即將吳榮桂拖出用繩綑縛拔至鎭外沿湖灘地方勒令取鉅欵來贖吳以無力應此鉅欵梟匪等即將吳百般毒打遍體受傷迨後有吳之友人徐小峰等多人向梟匪再三哀懇出洋一百七十元始將吳贖回日昨吳榮桂已赴吳江縣署報告聽候驗傷緝匪究辦 
[無錫]  
　　縣知事因病請假無錫縣知事王用先邇因感冒尙未痊可特於前日電禀省公署請假五天當邀核准所有往來公文以及民刑件均委承審　周恩緒暫爲代拆代行 
　　撤消惠山臨時崗　無錫惠山爲錫邑名勝之區每値暮春遠道仕女來游者絡繹不絶今春警察第三分所以惠山爲該分所管豁區域惟地方廣漠原有崗警不敷分佈據情詳請警察所准予添設臨時崗警三處以資彈壓施行在案茲因春節巳過加　警費支絀卽由警察所札飭該分所將此項臨時崗警卽日撤消失 
　　小學校舉行提燈會無錫大河上秦氏小學校以黎總統就任曾於日前在校中禮堂舉行慶祝典禮茲又於前晚由各敎員率領全體學生義勇隊舉行提燈會自本校出發至公園暫憇高呼民國萬歲大總統萬歲復經大市橋出老北門進光復門游行一周而返 
[嘉興]  
　　省電查辦葉行倒閉案嘉興北門合盛葉行倒閉已届兩月餘尙未淸理各債務人紛紛禀請知　按律懲治迄今亦一無批示曾由公民孫仿鶴等電禀省吏茲縣知事公署　於前日奉到民政廳電開據該縣公民孫仿鶴等四十一人電禀合盛葉行開秤驟倒强攫民財巨萬欺詐取財損害蠶食釀成命案實　擾亂治安現該行主挾資潛逃農民血本攸關特先電乞都督　署迅賜飭縣嚴提該行之擔保源豐　　主張愼之到案押追以重民命而保血本等情據此查該行係張愼之擔保如果屬實應予照准仰卽查明核辦具報並轉飭該公民等知照 
　　區敎育會定期關會嘉興第一區敎育會定於十八日上午十時開夏季大會茲將提議事件標列如下（一）維持下半年學務狀况（二）規畫進行方法（三）署假問題（四）議臨時事件已於前一日通知各會員届時蒞會與議矣 
　　禾民對於滬杭通軍之樂觀嘉興自浙省獨立後滬嘉交通阻滯已逾兩月貨物堆積莫由轉運雖有汽船運載往往躭誤日期以致商業大受無形之損失現杭涙路已於十八號通車禾地人民莫不喜形於色以此不特便利行旅并知國事不久解决矣 
[鎭江]  
　　染業商妥加價鎭郡染業自歐戰後洋靛靑及各顏料來源均已斷絶價格飛漲較之從前不啻倍蓰染業中以成本太鉅勢難獲利曾經該業董於日前函致綢緞布業等領袖請爲維持加增工料價値綢緞洋布等業已允准酌加現聞染業已另訂價單分致同業查照矣 
　　軍艦換防停泊江面之建安兵艦忽於前日開赴九江卽有中國海軍兵艦一艘於昨晚由下游來鎭停泊江中以資塡防　　鄉民請兵駐防鎭郡對江江都縣屬之六濠沙頭各鄉重要鎭市多有警備隊分駐惟較小之區尙未能遍及近來盜匪充斥商民恐慌紛紛禀請派兵駐防以資　懾昨又有虹橋鎭商民聯名禀請縣署績派警兵防護矣 
[安慶]  
　　皖省又組探訪營皖垣全省探訪局機關前經倪將軍於本年三月間令飭裁撤所有軍事偵探職務歸併警察辦理以節經費并飭省蕪兩警廳各設軍事偵探若干名每月約需經費二百餘元另行撥給歸入軍費項下支銷在案當探訪局裁撤之時一時與論羣謂該局前局長王志綱秉性殘酷濫捕黨人虐用非刑計被槍斃者共有二百六十餘人之多其中不無寃抑倪將軍廉得其情不獨將該局機關取消并將王逐出皖境一時民心大悅現在大局略定旣無黨禍之可言似無設置之必要詎前日又聞張定武將軍特派委軍官陳玉麟赴省另行組織探訪營一所不日即可成立并飭全省警務處長朱家珂將省蕪兩警廳軍事偵探即行取消乃朱廳長奉飭後復具詳巡按使署以本省現時尙未解嚴請將兩警廳軍事偵探暫緩裁撤聞倪使已商准張將軍仍將此項經費照數撥給是一省旣有探訪營而警界又有軍事偵探不特事實上多一駢枝地方上不將多受騷擾耶 
　　皖省敎育之復活倪兼使前在防務吃緊期内曾通飭六十縣官立學校一律停辦將所有經費悉數移辦團防即經各縣詳復大多數均已遵照辦理間有數縣以地方經費尙裕學務團防足以並顧者亦聽其通融辦理至官立各學校經敎育界諸君竭力維持業將本年上學期功課敎授完畢學欵亦奉使署發給至五月份止在案惟此後開辦無期學界中人終抱悲觀態度頃聞省公署接到蚌埠倪使來電略謂現在時局變更敎育應照舊進行無庸停辦已由蚌通電各屬一體知照一時學界中人聞訊靡不喜形於色云 
雜評一 
[權量（一子）]  
　　英文京報稱權量代葉運動而以已力不勝任爲言未幾又不自承爲不勝而直任弗辭以人皆目爲梁黨首要之葉恭綽而彼代運動留任可謂不權輕重以糾紛難理之交通部因運動留葉不成而即慨然自任可謂不自量力人謂權量我謂其太不權不量也 
[張敬堯]  
　　岑西林通電南軍各領袖以撫軍長唐繼堯蒸電所陳四事爲南軍一致之主張是南軍皆尊重唐　堯之主張矣何物張敬堯乃敢别出其荒謬見解冒名通電張敬堯實大不敬堯 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[軍事茶話會記聞]  
　　聞松滬護軍正副兩使於前日曾接北京某重要機關來電以現在大局敉平種種善後問題亟待磋議解决各該長官或身膺　寄或素有研究尙望發抒偉論或派代表來京以備諮詢等因楊盧兩使特因此事於前日召集軍事茶話會凡師部參謀顧問及 
旅　以上軍官均與會討論探其内容大致主張軍人以服從爲天職除關於軍事問題及淞滬防務諸事略備諮詢外其餘本省事宜及關於國家大局問題均由馮上將軍意見爲轉移議畢隨即電陳馮將軍主持 
[陸軍部電查駐防軍隊]  
　　松滬護軍正副兩使兼陸軍第四十兩師師長楊　兩君昨接陸軍部電以軍興以來各處軍隊於原駐地點多有更動有由各長官相機駐屯有由各處隨時抽調者其時或僅電報部或逕報統率辦事處而尙未報部且電文簡略難資考查現在軍事進行宣告停止除以戰事區域另電查詢外希於接電後迅將貴轄貴部駐防各處軍隊詳細造報其已電報部處者亦希補造爲要云楊盧兩君已通傳所部各旅團營遵照以憑彙案報部矣 
[國會定期集會之通電]  
　　各省都督　軍巡按使察哈爾熱河綏遠都統西藏靑海蒙古辦事長官都護使副都護使均鑒民國議會集會通告希速通知本省議員查照切盼文如下臨時約法第二十條參議院得自行集會開會閉會國會組織法第十四條民國憲法未定以前臨時約法所定參議院之職權爲民國議會之職權又第十條民國議會之開會及閉會兩院同時行之現依以上規定自行集會開會凡兩院議員除附逆者外務於六月三十日以前齊集上海七月十日兩院會合行開會式各議員到滬後費用由兩院支給特此通告參議院衆議院啓 
[滬杭車站檢查施行細則]  
　　滬杭客貨各車於本　十一十八兩日先後通行已迭　前報茲悉松滬　護軍使以前次通行貨車時曾設立銀繭檢查處現客車亦遵交通部電照常開車該檢查處已不適用除即日取消外特另訂車站檢查施行細則以便從事檢查茲　照錄如下 
[第一章總綱]  
　　第一條上海交通便利匪徒易於混跡當國家秩序未定之際防範尤應周密松滬護軍使爲維持地方治安起見特於滬杭車　設立　檢查所專司檢查往來貨物客商 
[第二章組織]  
　　第二條檢查所以所長一員檢查員十人組織之 
[第三章檔限]  
　　第三條檢查長直　於軍署參謀處或副官處遇有事故發生應先陳報軍署核辦 
　　第四條檢查員直隸於檢查長遇有事故發生應報由檢查長轉陳軍署核辦 
　　第五條對於附近軍警檢查有失當之處得就近指正之 
　　第六條對於附近軍警有互相協助之義務 
[第四章服務]  
　　第七條滬杭來往貨客各車於車行在滬楓之間時應於車中派檢查員若干隨車檢查一切 
　　第八條滬杭來往貨客各車到上海松江楓涇車站時由各該車站檢查員督同車警等嚴密檢查以昭鄭重 
　　第九條如發見貨物中夾帶違禁物品應即扣留一面報陳軍署核辦 
　　第十條如發見旅客携有違禁物品應即拘留一面報陳軍署核辦 
　　第十一條如旅客持有不正當官署發給各項執照等槪不生効力 
　　第十二條凡發見身穿軍警制服之官兵確認爲本管區域以内之軍警應即放行否則扣留聽候軍署核辦倘持有武器者雖確認爲本區域軍警亦應持有最高級機關護照方可放行　　第十三條凡車中發見曾經通緝之匪徒應即拘捕之一面陳報軍署核辦 
　　第十四條於情况認爲緊要時得令火車暫停開行一面陳報軍署核辦 
　　第十五條凡貨物無論梱載與否經檢查員指令拆卸時亦應聽其檢查不得違阻 
　　第十六條凡旅客出入月台門須經檢查員檢查後然後令其通過 
　　第十七條貨　到　站時其應載應卸貨物名稱及數日應開單呈由檢查所俟檢查後然後令其載卸 
　　第十八條檢查員對於客商及車站執事人等彼此均須和平處理不得有粗暴行爲 
[第五章施行]  
　　第十九條本細則自開車之日施行之 
　　附記（一）各分站檢查員遇有事故發生即報告就近高級軍事機關核辦（二）前設銀繭檢查　自十八日起即行取消並停止繭商津貼各費 
[保護絲汛之浙都督復電]  
　　絲業會館董事許楊戴楊諸君公鑒文電悉絲汛上市絲銀往返恐遭盜刧業已先期飭屬嚴密保護偏僻河港輪運所經尤須防範現已通飭所屬分别水陸加派巡緝如有大宗輪運貨欵并准就近向所管官署請酌派營警分段護送特此電復浙江都督吕公望 
[破獲揑名嚇詐之機關]  
　　常熟人張味君瀏河人李惠甫與寓居直隷路一新旅館内之南京人周夢九皖人孫傳如及新閘平橋路二千零九十七號門牌之高仰山等在法租界格拉路五十六號門牌設立機關部專寫揑名恐嚇信函向人勒詐銀洋近將公共租界居人倪姓十九歲之子軋至法租界機關部内勒贖前日經人商勸明白令倪出洋四十元將其子放回約南京路小荣場對面新開之永樂茶居内交洋詎被總巡捕房探目李星福債悉禀奉捕頭　同二十七號西探目彭山包探邵仁初協往將張李兩人查獲抄出贓洋一併帶入捕房　捕頭訽明即帶同張味君至一新旅館内將周孫一人拘獲繼至高仰山家拘拿高已逃逸當抄出已書成之向高英及醫生夏應堂等嚇詐信函五封一併帶入捕房昨解公共公廨　究先由中西　目上堂禀明前情並將抄獲之恐嚇信函呈案經堂上展閱一過即將捕房所控案由向張等四人詰問是否承認據張等禀稱原告所控均不能承認會審員王肇之君核供商之英領康君會判被告各交三千元並保候訂期研訊 
[第七次研訊麥拿里巨案]  
　　前月二號晚七時北四川路麥拿里華洋交界處發生鎗　傷斃中外民警多命一案迭經公共廨傳集中西人證研訊起釁情形各情屢誌本報昨日午後王肇之襄讞會同英副領事康君日副領事西田君升座續訊 
　　先據閘北五區警察署長薛振中上堂由政府代表穆安素律師詰據聲稱此事發生後由巡官報告云北四川路一帶鎗聲迭起因即命楊巡官與李巡長前往調查未幾見李巡長將受傷之巡警劉傳信一名背回據該巡長云伊等前往調查行經赫林里後弄見劉倒臥於地向詢據稱我在赫林里站崗驟聞鎗聲由南首而來卽至里口察視見多人往北飛逃其時一彈飛來中我肩膀受傷　地扒至一小樹旁邊躱避不知此鎗何人所開云云巡長在赫林里口拾獲手槍彈壳彈片已送交涉使署當時查考所發該巡警之子彈並不缺少察視槍口亦未開放旋因劉警傷重不言卽送紅十字會醫治未幾捕房派西探來區調查總巡亦來詢問因即據情回復廳長亦因事關重大立即派員至北四川路捕房調查奈彼時雙方均未探得其中眞相祗將所知情形互相答復劉巡警送至醫院後延至五號身死署中所給子彈均係製造局製造之緊口毛瑟鎗彈云云即據捕房代表牛門律師向薛署長詰稱是晚華界是否頒發特别戒嚴命令答稱並不戒嚴又問此案發生後公堂已訊多次中西見證有二十餘人均稱目覩已死之巡警開鎗轟擊除受傷者外已斃七命之多各見證在北四川路拾獲之子彈及彈盒爾當細視是否與署中所發之搶彈壳同一式樣答稱察視此次彈盒雖與警局發給之彈一式但不知從何而來因克檢查所發之子彈並不缺少察視槍口亦未開放云云 
　　又據閘北五區警署巡官楊永芳上堂由穆安素律師詰據聲稱是晚李巡長來報北四川路有槍聲發現署長即命巡　與李巡長偕往調查行經赫林里弄後見有一人倒臥在地視之卽本署巡警劉傳信向詢據云因聞槍聲由南往北而來前往察視行未數武一彈飛中擊傷倒巡官又問爾何不開鎗還擊究何人將爾打倒劉答稱正欲舉鎗已被擊傷且未看見開鎗之人等語我見其受傷甚重即令李巡長背負回署禀復署長即將該警鎗彈檢查無缺察視所帶之鎗亦無火藥　味復向劉詰問詎已傷重不能言語因即送紅十字會醫治署中警察二三十名均係預備緊急所用不干外事赫林里後門祗一崗位對過並無巡警站崗惟南首崇　里有一崗位云云即據牛門律師向　詰稱是晚赫林里後面有巡警一排爾知道否答稱不知又問崇福里之崗警曾否離開崗位答稱並未離開惟見馬路中有多數人亂跑又問該警曾否回署報告答稱因不能離開崗位故由巡官報告署長又問警是何姓名答稱本區共有巡警九十餘名之多不能記憶須俟調查云云英領康君聞語即諭謂楊巡官曰此案已死西人三名華人四名非常重要何以你門僅以數句言語作爲事實而竟置身事外並不帮助公堂偵查其中眞相云云旋卽由牛門律師將地圖令楊指明劉警倒臥之處並問曾否看見有一中國女子倒在該處答見又問爾曾詢問被何人擊斃否答未又問此事發生後爾曾否調查答未又問曾否派人調查答已派員調查報告答畢復據穆律師向堂上聲稱今天到堂之見證均非身歷其境最好令當時目覩之巡警到堂云云中西官會商之下判退候巡警到堂證明　核 
[閘北大統路之火警]  
　　自來水廠關閉總龍頭 
　　救火會擬開曾籌議對待 
　　前　九句半鐘閘北大統路安祥里口義豐糖食店灶披内突兆回祿冒穿屋頂延燒南首某柴炭店北首紫竹庵佛店許宏源洋　店徐永興鞋店厚孚燭店隆興米店永豐鹹貨店及對門虎　所開之義和軒小茶館高姓車寓裘永和米店永申昌京貨店共燬樓房十七幢查起火之處即在閘北第一段救火會之對面當屋頂未穿時救火會員即已到場而二三段會員亦不轉瞬相繼到來詎閘北自來水廠不顧地方公益反將總龍頭關閉以滴水不流迭　救火會一段隊長王彬彥四區警正姚志祖連發電話向該廠詰問竟置之不答火勢遂愈延愈廣王姚二君親率會員長警多人至該廠欲與廠長曹元度交涉奈曹及副經理等均已外出辦公室内祇留司事一人尙不肯開放龍頭一再要求始允發水然水力僅及樓窗而止仍與無水等王姚二君見該廠已不足恃乃商諸附近協和絲廠借該絲廠之吸水引擎極力施救方得撲滅昨聞各段救火會會長咸以自來水廠腐敗至此若不設法以善其後殊碍火政進行擬假慈善團事務所開聯合大會籌議對待之策姚警正亦據情詳報徐廳長請示核奪 
[改期會演救火技術]  
　　上海救火聯合會前因研究火政邀請各埠救火會簡派代表滬開會議决公别定期操演救火技術以便互相參　督促進行本埠原訂於本月二十五日在車站路滬杭車站貨棧後面馬路會演曾譸前　茲悉該會因所定地點愿有自來水管　不　應用擬在該處添裝大號水管方可試演並有種種佈置一時或恐不及聞改遲二星期俟設備完全再行訂期佈告云 
[續誌楊樹浦之火警]  
　　楊樹浦茂興街森記船廠失火延燒對門鮑惟記棉花棧並焚斃學徒兩名各節已誌昨報茲悉該學徒一名章阿康年十八歲一名蔣阿寳十七歲是夜火發時正在工作不及逃避致葬身火窟尸送驗尸所後即有兩家家屬請准免驗自行收殮並聞森記鮑惟記二家均保火險數千兩捕房現正飭查起火情形以憑核辦 
[土店混售私土案續誌]  
　　山西路一號門牌成大土棧因私藏禁止進口之波斯土被洋藥公所查悉協同捕房前往抄獲私土十四包小土二包半及僞造之海關銅圖章一個木印二方僞單數張　同　土棧股東沈午潮一併解奉公共公廨訊押在案昨晨由廨復訊先由原告代表穆安素律師上堂譯訴前情請爲澈究並由捕頭王投案證明隨同原告代表律師至被告店中及住宅内抄出各種僞單僞圖章私土各物訊之被告延魯定格律師到堂聲稱此案甫經被告延爲代表案情尙未研究應請展期王襄讞商之英領卓君會判被告還押候再訂期研訊 
[私販紅上改禁西牢]  
　　法捕房探目黄錦榮等前在永安街利泰昌報關行寓客尙毓海房中抄出私販進口之紅土四十五磅解經法公堂訊判罰洋五千元後着先繳洋二千五百元迄今公分文不繳因又提訊尙供實情無力全繳求恩核減再行措置判不應迭次抗違不繳着押西牢一年如能全數繳淸准予開釋 
[大昌煙紙店刦案三誌]  
　　盜匪陸德榮（即陳德榮）十七號夜乘救火會西人舉行提　會時　同在逃同黨五人持械搶刦廣東路雲南路轉角大昌烟紙店内金戒大小洋共九十五元逃逸並開鎗拒捕經英法捕房中西探捕追獲抄出實彈手鎗並傳同　主辯認面貎押候解究等情兩誌本報昨由捕房將陳押解公　公廨請究先由中西包探上堂禀明將該匪追獲並抄出手鎗各　繼　大昌店主葉正祥投訴是晚觀看提燈會馬路人衆先有身材長大一人突入店堂後有三人隨進見門外尙有二人守候疑係打架逃入詎即至　檯上攫洋並出手鎗恐嚇繼將妻子手上金戒捋取逃逸當欲喊捕因該盜等執有手鎗馬路人衆適或　捕恐誤復生命迨至該盜等去遠始行喊捕並赴捕房報　等語訊之陳供該手鎗係李德才（卽李得勝）囑我轉交與人我於五月初十日在南市十六舖遇見李得勝現找尋無着並不糾黨搶刦求察中西官核俱判陳還押候補提同黨於下禮拜一解訊 
 
 
 

Page 11

 
 
[協緝淮安刦案之逸盜]  
　　淮安東鄉高家莊張紳家前被盜匪三十餘人各執手鎗單刀搶去金飾銀洋綢皮衣服等物計値洋一千多元並刃傷用人一名開鎗　死鄉民一名當場被民團拿獲盜匪甲乙二名供出爲首盜匪許三即許大風子糾同馬長發劉桂標周小仁子高麻子劉四楊國泰馬四發趙小能等二十五名持械行刧不諱現因逸盜日久未獲　恐違　各處故由長江巡閱使署軍事處特派巡緝員許培　等四人帶同眼提於前日午後來滬投文淞滬警察廳請爲派探協同查緝 
[僞造鈔票犯解回原籍監禁]  
　　歐陽榮生前因僞造中國鈔票爲新閘捕房　解公共公廨訊明判決一等有期徒刑監禁十五年惟公廨定章刑期如在五年以外應解内地法庭執行現歐陽榮生之刑期十五年照章自應引渡爰將歐陽榮生一名備文解送上海縣知事署前日經沈知事查明該犯原籍無錫當卽派探　文將歐陽榮生解送崑　縣轉送原籍無錫縣執行監禁 
[臺灣銀行發行鈔票]  
　　本埠黄　灘十六號臺灣銀行係日本人組織開辦以來業頗稱發達惟未發行鈔票茲聞於六月二十號（即今日發行上海通用銀圓五元鈔票一種從此本埠又多一外國銀行鈔票矣 
[中法實業銀行去年營業之發達]  
　　上海中法實業銀行接得巴總行來電此次股東大會已議决通過一千九百十五年營業報　議定除本年盈餘内提出公積金一百餘萬法郎外發給年息八釐 
[地方會演講紀事]  
　　前晚（十八）七時東南城地方會開演講會由會長敦請洪武仁君演講大致謂袁世凱死後吾人心中覺有一種愉快感實則希望時局之和平耳今世　有名人物咸以恢復臨時　法爲言此後國民即宜遵照約　視國事爲已事權利固宜享義務亦宜盡國中人民無論經營何種事業常宜在爲國殖財之想勿徒求一已之利益云云　九散會是日到會聽講者座無虚席而洪君援古　今莊諧雜作閱二小時之久聽者毫無惓容 
[靑年會消息]  
　　靑年會夜學每届寒署假舉行畢業式來賓必甚擁擠本學期定六月二十四號晚休業擬於給　證書時除試演各科學藝外並佐以種極有興味之秩序以娛來賓 
　　業半　學堂於歷届夏時有暑假補習科之設今歲定陽曆七月三號起開課所設科自如國文英文法文德文打字簿記商學等均爲應世之要藝所聘敎員均有經驗凡本埠各校學生及本會日夜學堂學生均宜乘此機緣報名補習以惜靑年之光陰　　童子部夏令會友有二種一付費二元者每星期可以游泳三次時刻在星期一三五晚間一付費三元者每星期可以游泳五次時刻在星期一至星期五下午且星期六下午可以沐浴常年會友未滿期者若欲於夏令來會游泳沐浴者須至事務所將銅牌　换夏季會證不另取費凡會友皆有寄宿或貼　之權利　宿費每月各六元屋字　　頗合衛生較諸尋常旅館有天淵之别 
[乙種農校定期招考新生]  
　　上海縣公署昨飭各市鄉　董　云爲飭遵事本年六月十五日據縣立乙種農業學校校長尹錫熊詳稱竊本校屢學科學額原定一百八十名分爲三年招收現届第二學年將終第三學年開始期近自應按照規定順序招收新生六十名理合　就招考簡章備文詳請鈞署轉飭各市鄉經董學務委員國民學校校長等一體查照將各市鄉合格學生志願　農校肄業者先期選送來校以　試驗收錄等情附招考簡章到署據此合行抄錄簡章飭知該經　按照招考日期於該市區内至少選送五人前往該校應試以重實業而　進行　即邊照附招考簡章（宗旨）授以農業必需之知識技能俾　個人生計而爲方謀生利（學科）修身　文敝學理科體操作物土壞服料畜產育蠶森林水產經濟氣象學等（畢業年限）三年（學齡）十二歲以上二十歲以下（程度）國民學校畢業與有同等學力者（學額）六十名（納費）學費金年六元住宿加膳費三十元（本縣學生膳費一律免收）（考試科目）國文數學（報名）在本校報名時隨繳報名費一元不取發還章程函索卽寄（考期）陽曆七月十七日起八月十日止在本校隨到隨考（校址）閔行鎭黄浦灘 
[巡警休息時之取締]  
　　自巡警葛象震抛差潛逃後淞滬徐警廳長以發生此等事實皆因警士於落差之後任意出外所致應即嚴行取締故於昨日特通飭各警區嗣後巡士在休息時祇准在内憇息無論何事槪不得請假出外以重警章 
[蔡統領親緝鹽梟]  
　　兩浙緝私統領蔡竹賢查悉　大帮鹽梟現在　涇珠涇汆來廟廊下一帶聚衆販私特於昨日率帶游緝隊及步兵一連共二百四十餘名配足槍彈分乘安濤威靖兩兵輪由蘇抵滬先往閔行南二處察看緝私第二第三兩營所設各防汛是否均在扼要繼即督同魏馬二營長各率所部鹽巡隊會同馳赴漕涇珠涇汆來廂及江浙交界之廊　鎭等處協緝大帮鹽梟務獲究辦 
[會緝梟匪首領]  
　　松江海兩防守司令部何王二旅長訪悉松屬梟匪首領殷阿昭及蘇屬宋老窩子等迭在蘇松連界各鄉劫掠疊懸賞查緝未獲茲查得該梟匪等結帮時在太湖出没自應飭由水陸軍警會同往緝除飭機關鎗隊飛往靑浦澱山河附近　路各要隘堵截協緝外並函由水警第二廳兼蘇常道尹趙會鵬於前日分飭第一專署長沈保義第二專署長師蘭亭第三專署長仇志　等令每署各派師船二十艘合成六十艘由各分署長督率駛往太湖分投兜捕務將在逃梟首殷阿昭宋老窩子等務獲解辦 
[愛仁輪船破獲大帮拐匪]  
　　招商局愛仁輪船上月前破獲大帮拐匪並被拐男女小孩十四名口當該船未開行之先經救濟會調查員余杏　偵探王緯文等上輪調查遂協同水巡捕房偵探何春生查獲拐匪倪鳳其拐得七歲崇明男孩桂祥又拐婦劉李氏拐得貴州六歲男孩小麻子又揚州拐婦崔金氏拐得五歲小孩小三子十三歲女孩巧子又劉　氏拐得十三歲江北男孩官朝又徽州拐婦蔣張氏拐得五歲男孩富子又二次過犯安徽拐婦耿葛氏拐得七歲男孩小七八歲小孩田小金子又南京拐婦田張氏拐得揚州十歲女孩小毛又福建拐婦李伍氏拐得十七歲女子桂寶二十一歲女子李三寶九歲小孩六寳十三歲之五寳三歲男孩阿七等當經該員探等一併拘獲解送地方廳昨經檢察　預審之下判將倪鳳其等男婦各拐匪分别收押被拐男女小孩桂祥等發送該會留養候查傳各家屬認領 
　　又一訪函云閩人李太傳日前同其妻黄氏及男孩一名　孩四口由浙省乍浦來申暫寓南市某旅館内因在乍浦貿易虧負多金來滬來請同鄉援助俾回原籍旣由該同鄉安記鴻成等行酌給川資船票等於前晚附乘招商局之愛仁輪船起程在浦東方面招商局碼頭下船時爲婦　救濟　稽查員疑係拐匪立即協同水巡將李黄氏及男女孩五名口拘送地方檢察　昨經檢察官預審得氏夫李太傳已　愛仁船載回閩籍所帶各孩均係親生子女並無拐販形跡又察得年歲面貎　屬符合姑准給氏領回而該氏因與子女流落異地川資告匱不得已　懇同鄉向泉漳會館董事訴明情形求給船票川負以便回里 
[宜昌輪亦獲拐匪]  
　　救濟會偵探何連　沈金泉昨在宜昌輪船上查獲拐匪蔣林林拐婦蔣趙氏　被拐男孩蔣了頭　順弟等當即一并　送地方廳經檢察官預審判押候究蔣了頭等命送該會留養候示 
[蘇州拐案聲請移提]  
　　陳金奎與在逃之張仁友誘　蘇州吉利橋徐松亭之女徐阿大徐阿毛來滬價　與虹口　朱家宅陳姓家經徐友得悉訴於女父控由蘇州檢察廳函請上海檢察廳派警投報捕房將陳獲解公共公廨訊押在案昨晨復訊先由檢察廳來警偕原告徐松亭及見證徐阿大上堂證明前情聲請移提中西官核供判陳還押候再訊核 
[警廳長注意夏令衛生]  
　　淞滬警察廳徐　長以現在時交夏　衛生之事急宜講求整頓所城内外段居户之糞穢例應提前時刻一律淸除以免穢氣流佈當飭本廳衛生科查明宣布每晨宜凖於九時爲限從速挑倒潔淨一面並移咨工巡捐總局朱局長轉飭東南區中西區淸潔承辦人遵照 
[檢廳添委偵察員]  
　　上海地方廳林仲立檢察長近以本廳所辦一切刑事案件凡遇發生於滬北租界者其中案情未免隔膜茲查有前在本廳當司法巡官之兪幼伯於偵查手續頗有經驗乃於昨日委任爲本廳偵察員　君奉委後即於本日蒞廳接差矣 
[撤委催征委員]  
　　上海縣公署昨奉財政廳一一四三號飭開案查四年牙行登錄稅經本廳於上年七月問頒　證示通飭各縣繼續辦理在案　因各縣事務較繁或難尅期兼顧是以委派催征兼驗契稅契委員就近會辦助其不及易奏功本廳長對於該員期望甚殷非尋常例差可比故歷次電飭認眞辦理川旅各費飭由縣有七釐手數料内支銷體恤不爲不至該員等應如何實心任事方免有虧厥職詎該員到差以來罔知振作以致各稅毫無起　茲將委員袁世芳陶謨先先行撤委各該縣須知認眞辦理分月塡　尅日掃解否則亦不容寬貸也云云 
[傳究欺詐取財之律師]  
　　日前有婦人沈江氏帶一十四歲女孩乘輪赴閩爲救濟會偵探查見疑有拐帶情　將氏及女孩拘送地方廳經該廳派員訊明該女孩　爲沈江氏親生並無誘拐行爲當堂開釋了案　晨忽經林檢察長訪悉沈江氏在本廳未釋之時會有律師文超向該氏欺騙洋五百元因與本廳名譽有關立即備文飭派法警照會法捕房於午後將文超傳案諭令管押候究又此事　内要證彭選靑顧雪靑及婦人彭氏均居公共租界故由檢廳函致公共公廨　飭捕房於昨派探將彭氏傳至公共公廨據該氏供稱彭選靑因病未到而顧雪靑亦未到等語中西官核供判顧雪靑再行傳訊並着將彭之藥方呈案候核諭氏自赴檢察廳作證 
[滬南之火警]  
　　昨日傍晚六點餘　時小南門外靑龍橋地方茶葉公所之牌位間屋内不成於火頃刻冒穿　頂救火聯合會鳴　告警即由各區救火會皮帶龍火龍等到場施救得即熄滅償　去房屋兩間 
[不愼受罰]  
　　昨晚十時法　界永安街二十號　牌某蔴袋店不戒於火幸即撲滅事後經探捕係該店夥某甲將香烟頭遺落蔴袋内所致當將店主王銘泉傳案申斥着罰洋兩元以儆 
[查驗浦中撈獲之浮屍]  
　　救生局二號巡船　在浦中撈獲浮屍一口查無家屬出認將屍帶至老白渡浦灘一面　致地方廳請爲相驗林　長立委沈鳳樓檢察官並沈錫卿驗員等前往屍場驗得該屍委係溺斃且死後多日以致面目腐爛年歲難辨且右腿已無腿失去小腿雙手十　已經爛盡周身　無傷痕驗畢塡明屍格判中堂棺殮發封 
[尸親請求免驗]  
　　閘北長浜路丹陽麫店主王林生之夥李阿順因患痧症王知照李之妹丈黄阿金於前日午前雇人舁回浦東陳家橋甫至南市公義碼頭登舟時李即斃命由崗警查　將王帶入一分駐所飭二十三舖地甲姜木報告地檢　請驗是日適値星期体息昨日林廳長據報正擬派員蒞驗忽有尸親黄阿金赴廳禀稱死者現年二十九歲　係急痧身死自願載　棺殮請求　驗當飭取具切結存查准予　驗 
[婦人怨忿輕生]  
　　住　東嘉　路瑞康里第一千二百七十三號門牌之甬人馮阿來前鹽與妻蘇氏因細故口角旋即安　詎睡至夜半時蘇氏忽起床　脚　自縊　死至次早馮始知覺報經哈爾濱　房請求免驗自行棺殮捕頭准之 
[女工停工之被控]  
　　北福建路禮和絲棧經理王耀祖控女工王張氏要求加給工資不遂　衆停工等情昨由捕房將氏拘解公共公廨請究經中西官　知原告係屢德商判氏交一百元人洋並保候德領堂期解訊 
[攫取金飾案類誌]  
　　匪徒姚阿福方本坤陳阿　因在西藏路新世　門前乘婦人顧陸氏觀看提　會時攫取氏之金鐲一只圖逃被人追獲均押昨解　共公廨請究經中西官訊供不認判均押候查明禮拜三再訊又蔣許氏控姚阿四在湖北路權取金耳環等情昨由捕房將姚拘解公共公廨經中西官訊實判姚押西牢半年期滿帶堂再核又張春林在南京路　取彭王氏金挖耳由捕追獲昨亦解廨經中西官訊供不認判張押候查明再行訊核 
[攫飾無憑]  
　　李徐氏控吳增雲徐克昻在楊樹　路丁和里行兇攫取値洋五十元　金押髮等情昨由捕房將被告二人拘解公共公廨經中西官質訊無憑姑寬判　開釋諭後安分 
[電車撞傷行人]  
　　昨晨十時有童聯生肩負木板在法大馬路行走被三十四號電車撞倒跌傷左目捕房著送醫院醫治 
[車夫行竊之敗露]  
　　車夫王長生竊取某洋人洋五十元兌　金飾　因乏錢又將金飾質當爲同伴趙阿六李芝六得悉向之分　致相爭吵爲探查知一併拘解法公堂請究王供認竊洋兌飾不　李供已分得洋十元趙供雖欲向分尙未分得求宥判一併管押候吊　核辦 
[頑童捋取銀鐲]  
　　住居新民路太平里之婦人朱沈氏有一女孩前日在里外游嬉被江北頑童程小狗子捋去手上所帶之銀　一雙而逸當由四區　警追獲解押警署候辦 
[押店主控訴經理舞弊]  
　　押店主秦　明投法公堂控經理吳三　舞弊檢查賬簿少洋七百二十元貨物亦少去若干尙未查出實數俟查實後再行補　訊追一案昨由法公堂傳訊吳供商人經手售出之滿期各貨内有珠飾售洋四百餘元現主顧退回店主祗允作價一百五十元故有少洋七百二十元之數其　祗少四百餘元亦被　客沈友伯欠去請向沈訊追沈供　　售該店滿貨虧本甚大以致結欠四百餘元是實聶讞員判吳沈管押著原告於七天内將所少貨物查明實數　　候斷 
[紹介譯著]  
　　吾國財政之腐敗經濟之困難至令日而極故論者咸以研究理財道爲當今急務然苟　專書　從研究茲有香山吳秉衡君新譯普樂濟學提要一　於　濟學要旨提挈無　頗足爲研究經濟學之參考又吳君新譯華英銀行文牘亦頗合學校講義之用昨兩書均承惠贈一册書此致謝並紹介於研究經濟學者 
[氣候報告上海徐家滙天文臺天氣測候報告]  
　　已過者之報告六月十八日揚子流域　而熱中國西部及　南部氣壓低下各處傾度甚微十九日多雲而晴晨間起熱十九日下午　時前二十四小時内上海氣候温度至高八八·二至低六八去年　日至高八九至低六八·四 
　　未來者之推測十九日下午四時三十分豫測天氣陰晦本區海濱微有無定向之涼風福建有雨江西浙江恐　有雨 
雜評二 
[擁護中央（二）（飄萍）]  
　　吾昨旣言擁護中央須以守注爲標凖茲更有當申言者何謂中央乃國家政務之總機關非處於總　關中之個人也擁護之者亦爲國家政務之分機關非處於分機關中之個人也 
　　個人必雜以感情機關祇知有法律　機關之可以命令分機關法律使之命令也分機關之宜　命於總機關法律使之禀命也從前之誤在誤以個人爲中央故不服中央之法而服個人變亂中央之法之意夫不服中央之法（在今言之即爲臨時約法）而服個人變亂中央之法之意擁　中央之謂何哉 
　　故今後　擁護中央　曰擁護黎　洪不如言擁護　約法而繼任之大　統曰擁護爲内閣總理之某君不如言擁護依約法而產生之内閣（現今内閣尙未依法產生故設言之）此又各省軍民長官所宜明者也 
來函 
[來電照登]  
　　申報館鑒敝會連日接旅　旅皖旅潯同鄉程蓮翁金道翁等十餘函均以六月二日五日報　婺源獨立一節詢問查　地安靜如常報載云云全　子處敝　　覆不勝覆特請迅賜更正藉紓旅客　　　任翹盼婺源商會删 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
詩選 
[南社酒集滬上書似楚傖兼示同社諸子] [  鶴雛]  
　　吾輩惟憐氣類親輪囷肝膽汝能眞軒眉國論殊無日袖手神州大有人落落又成桑下宿栖栖同逐路旁塵一樽相對成今夕　過黄　爲　神（社中比歲多有病殁者） 
[滬上逢張企韓仁彥即寄北京] [  鶴雛]  
　　吹裾海氣荒夜握手相看豈所期往事崢　勞共念深言勃　與無涯寒潭燈影諳秋味（用蓴客詞韓潭東去燈影認喬家句）别院衣香入酒悲剩恨臨歧辜一醉薄車鹿我歸時 
詞選 
[蝶花] [  鶴雛]  
　　玉鴨烟消寒測柳怨鶯顰祗簾波識不信閒庭　草色春歸還把悉腸　入水　光留未得泥帶芹香燕去空相憶紅煞雕欄蟬鬢惻憑欄難覔柔荑迹 
[點綘唇] [  前人]  
　　九十流光匆匆過了廉　雨晚霞慰汝一抺紅如許斷角殘鐘商　　春語憑欄暮斜陽烟絮便是春歸處 
[花蝶] [  前人]  
　　寒食淸明都過了不怨花飛但怨花開早昨夜玉蟲蘭蕊小一分春在孤燈悄　袂一丸涼月皎欲理幽歡醒醉都難好不信春來人不老鴛鴦打出相思稿 
[卜算子] [  前人]  
　　好是盡簾疎不隔羅衫袖人共春悉一例憑熨得闌干瘦鈿怨與　情没個商量候自檢空箱舊酒衫褶疊春痕　 
自由譚屑[  鶴雛]  
　　流血鑠精以爭國是其爲非私人間感情之作用可知袞袞諸公意在調和南北聯絡新舊則但辯是非利害而爲南北所公認者以爲舉措斯已足矣不此之圖乃以煦煦之仁爲酢酬敷衍之計其最可笑者尤莫如要人通電免費一事夫電費之細國計之大其不相　何啻天壤諸要人　未必能毁家殉國此區區者遂靳之乎不獨無謂亦可以見　堂之無遠圖也 
小說一 
[憶媪語] [  陳儀菊女士]  
　　吾人處此十丈　紅慶中繁華綺麗車馬喧　幾不知人間尙有淸凉世界五色五聲徒令人目盲耳瞶而已日矜爲驕奢誇靡　　　質二字日漓日遠不僅爲識者所心憂吾人偶偶回想亦頗涔涔汗下將伊於胡底也余家無恒產隨處賃廡而居數口之家日在天壞　如萍飄　舞無定所幼年光陰半從車塵馬足過去以是經年恒不一返門思之亦殊黯然 
　　吾五歲父挈家至津門媪以衰老不願行亦未　强其時牽衣涕泣所最難堪者吾耳猶記送吾登舟時携有酥餅落花生等等慰藉甚至然老眼盈盈涕已奪眶而出吾其時雖不知離别之悲實不願媪一刻離左右最後則曰吾尙　他物餉汝今日或不至其毌念會當有相見時言已呑聲而去及舟開行至晚媪不復來與吾伴宿乃大號咷吾母百般撫慰日復一日乃稍稍已駒光如駛瞬忽十二春秋而吾已來滬上矣鄉中人來輙道媪雖眉髮皓然精神殊健又以僅一日程相去匪遙念吾甚殷陽春三月遂買棹抵滬瀆開閣睇視正如小雛之就慈鳥十年離别猶得一親吾慈愛保氏之顏色不知欣戚何似 
　　吾鄉風景雖未必冠絶名勝然山明水秀魚米饒足敦厚之風去古雖遜較之滬上則有宵壤之别辛亥之交世局驟變政治廢弛盜賊蜂起吾人亦倉皇出走遂以滬凟爲歸朿吾父旣以筆墨藉資餬口吾等亦以求學之故習而安　家鄉况味渺若隔世媪王姓　家　撲遇吾尤厚吾週歲失乳其時母病一以吾之飲食起居付託之　寒飽暖媪照拂而調護固甚至也又極忠實視主事如具家以故吾幼時　暱近而頗敬憚之間與他人索果餌媪至則垂手立無敢更嘩然媪與同事則不相能蓋其剛直不阿本非若輩所喜動輙嚴辭斥人人益遠之矣 
小說二 
[俠情小說紅蘩蕗别傳] [  天虚我生]  
　　第四十七章 
亞猛旣甦天色已是平明車猶轆轆行不止馬克格尼爾以臂攬其肩曰吾弟痛苦若何亞猛不答但搖具首時海龍忽巨聲呼十九號上車令與已同坐車稍止復行速度頓增車身乃震盪不已此時萬籟俱寂車行林中沉沉有如墟墓旣而忽有一銳呼之聲直破空氣而出繼之以海龍狂詈之聲似所謂十九號者已　車矣顧車殊不停駛且益速尙有一兵時已睡熟　聲遽驚覺探首出窻曰國民海龍此何聲耶則聞海龍詈曰　而口多言必斷而舌兵乃立噤但自語曰車速如此豈無危險言時猶隱隱聞呼號之聲逐漸向後而遠兵復自語曰行且多時磜何尙未出林豈迷道　然語未旣車曳然頓止似爲他物所梗海龍復呼曰人來吾　　且　矣兵語啓窻欲呼忽臂爲海龍所曳乃立墮而車窻亦隨　即有一銳呼之聲隨之轉瞬即杳時車已止不行南風自窻隙度入微帶鹹腥之氣似其地已瀕大海由窻外窺第見平原一片直接天末白雲如絮蓬蓬然飛行天半而殘月一　時復從雲際窺人似美人在風簾之背輒露其半面妝也 
　　新刋介紹南社刋行迄今第十八集卷頁益富選擇加嚴全　一百二十餘頁詩詞文錄無美不具亟誌數言用介閱者 
　　春聲雜誌第三集中長短篇小說二十餘種筆記詩詞話劇話之類收　豐富文字名俊趣味深永插圖用古名人書畫及西洋名畫尤爲絶俗承惠一册用誌數言爲介 
 
 
 

Page 15

 
 
   
 
 

Page 16

 
 
   
 
