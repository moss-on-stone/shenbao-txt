# 1902 - 324 - 4910636

 

Page 1

 
 
[新輯皇朝政典類纂五百卷開印招股啓] [  圖書集成局白]  
　　是書爲華亭沈師徐大令手定體例徵集同志分類編纂數朞而成最錄典章政治之書旁及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二爲門目百三十一每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘種之菁英彙爲一編書凡五百卷千餘萬言以圖書集成局九通本校計七千二百餘葉可謂體大思博政典之淵海矣稿本由本局大號鉛字鑄印準明年三月初旬出書裝訂一百厚本每部收回工本二十四元又徇同人之請酌設股票一千號每號取洋十六元於十月望啓售印有凡例總目一卷及編目一卷引用書目一卷有欲先覩爲快者請至申報館索閱樣本可知全書之厓略矣 
[婁縣瞿岑茂才俄屬西伯利亞及滿洲鐵路經行道里圖說]  
　　俄京聖彼得堡鐵路東南經出多薄羅郭耶倭司他斯克特威爾城莫斯科窪舊京又東南過倭嚘河橋經列簪城列日斯克折東經喀綿噶偏雜城過倭爾噶河橋經薩馬拉大城吉内力布姑爾斯闌烏發大城自拉特烏斯克　在烏拉嶺西麓經葉喀帖林布爾克註卽葉克特尼瑙爾格城南境又經車里雅賓斯克城註在烏拉嶺山中之東麓此爲西比利亞熱西境鐵路之起點由此分造枝軌北達俄必江已載貨矣又東經沙得林斯克庫爾干斯克二城北境又東北過裴什瑪河橋經裘綿城又東南經雅魯托洛甫斯克渡托坡勒河橋東經托城里士克城南境經伊什穆城過伊什穆河橋求　林斯克又東南過依爾特什河橋經鄂穆斯克城自車里雅賓斯克至此爲第一叚於一千八百九十五年十二月竣工計長四百九十三英里七百四十七俄里俄里較華程倍之卽一千四百九十四中里也又東經喀音斯克科里文城註卽闊里完城渡俄必江大鐵橋註由鄂穆斯克至俄必江爲第二叚於一千八百九十六年十月竣工計三百八十八英里五百八十一俄里一千一百六十二華里也經托穆斯克城南境之提格註托穆斯克城雖非鐵道所經而有枝軌以通之又東南經嗎哩音斯克過楚雷穆河橋經阿臣斯克葉尼賽斯克大城南境克喇斯諾雅爾斯克註卽坡池坦姆斯喀雅由俄必江至此爲第三叚於一千八百九十六年竣工三百零一俄里六百一十中里以上爲西悉伯利亞路渡葉尼賽江鐵橋註橋最長計二千九百四十尺經堪斯克折東南過楚那河橋經尼日揑烏定斯克又過安戞拉河橋巴拉雅斯克而至依爾庫斯克大城註自車里雅賓斯克至此地勢平坦鐵軌易通自托穆斯克至依爾庫斯克城凡二千英里於一千八百九十八年八月竣工計長六百七十二英里一千零九十六俄里爲中西比利亞路循拜喀爾湖西岸註拜喀爾湖卽白海長四百餘英里闊二十四英里至五十六英里面積約一萬三千方英里此湖澤之至大者也四圍多高山俄現造鑿𣲙船二冬日用船載汔車鑿𣲙而行夏日亦可以渡註一船一曰拜喀勒一曰安搿蘭拜喀勒較大可載全部汽車客貨至此即由汽車徑達白海之南岸簡捷無比一云湖畔有輪船乘之而渡約行四十俄里註亦作二十七里抵牧驛莎瓦亞車站即出湖之東岸註俄擬在白海南岸造路以避渡湖之險以山多迄未竣工又黑龍江以西至拜喀爾湖火車已達由湖西岸約行十二點鐘抵司特力田斯克車站又東復乘火車經諾倭斜連金斯克北境註諾倭斜連金斯克之南爲特羅伊次闊薩甫斯克再稍南爲恰克圖即賣買城又南爲庫倫卽烏爾戞再南爲内蒙古軍臺折東南抵張家口俄擬由拜喀爾湖經恰克圖庫倫築一道經蒙古張家口居庸關至北京以達海參崴又東經威爾合揑鳥定斯克註爲環拜喀爾湖路計長二百七十三俄里又東北過赤塔大城註卽蚩塔城經揑爾臣斯克卽尼布楚城註又名司勒呑斯克皆一地而譯音之異也自白海至司勒呑斯克其工至一千八百九十九年十二月始竣行人可由莫斯科乘火車安抵白海乘船渡海仍由鐵路抵司勒呑斯克復乘船至赫勃羅扶斯克卽可徑由鐵路至海參崴司特力田斯克註在尼布楚東黑龍江北岸爲環後拜喀爾湖路計一千零九俄里[  此說未畢]  
[本館接奉電音]  
　　昨日午前京師飛電傳來上諭二道敬謹譯登○十月二十五日内閣抄奉上諭升允奏特叅職官招搖漁利請旨懲處並請妥議章程一摺前任陜西布庫大使馬惟駿盤踞省城指部撞騙實屬貪鄙異常馬惟駿著革職永不叙用遞回原籍交地方官管朿著順天府五城一體嚴查不准濳來京城招搖生事並著政務處會同各部將辦公及奏銷經費妥定章程奏明請旨通飭省省遵照辦理以杜弊端欽此同日奉上諭沈衛奏考核教職據實舉劾一摺陜西華州學正王恒晉安邑縣教諭孫炳麟均著送部引見署蒲城縣訓導王殿甲因案詐擾不知檢束縣教諭馮安基惟利是圖毫無顧忌晉陽縣訓導劉秉珪　預嗜利罔惜聲名縣訓導王高婪索生童被控有案均著卽行革職該部知道此 
[華俄二國新訂吉林省夾皮溝古塔琿春開辦金礦條約]  
　　大淸國鎭守吉林等處地方將軍長大俄國交涉大臣科洛特科夫今將擬在夾皮溝寗古塔琿春三處境内探勘金苗開辦金礦商同預定條約列後計開第一欵議明必須俄國專辦金礦之人阿斯他碩夫或係替伊代辦之人方准在夾皮溝寗古塔琿春三處所屬地方探看出金處所此外不准全人探勘第二欵俟吉林將軍奏明奉到大淸國大皇帝諭旨允准俄國人在吉林開辦金礦公文之後方准設立股分會無論股分若干總以八成歸阿斯他碩夫二成歸華人至需股若干並以若干兩爲一股俟將來再行商定第三欵查夾皮溝金廠早年有人私行採挖現在出金恐不能旺此次所設華俄金礦會應准在松花江並不分山一帶探看苗　仍須俟奉到中國朝廷允准之旨卽准該會在該處開礦第四欵 
 
 

Page 2

 
 
寗古塔琿春所屬地方如已先有中國人闰採金礦多年領有馮據照章納稅卽令該業主照舊開此金廠不邀俄國人入股如或自願邀俄國帮助爲速著成效起見則應岂華俄金礦會令俄國人出股份多半仍須與該金廠業主妥定章程俟辦時再行商議先由中國官將出金地名開送淸單第五欵現在暫准阿斯他碩夫派人往夾皮溝寗古塔琿春三處所屬地方探看金苗每起採苗之人均須將軍委員會同前往如看准苗綫當指明叚落里數以示界限不得將該三處全境統行包套在内第六欵此條欵續補吉林將軍與俄國交涉大臣劉巴商定草約之條欵該條欵商定因爲中國大皇帝諭旨允准俄國人在吉林省開辦五金等礦之公文卽行作速開辦大淸國欽命頭品頂戴總理各國事務大臣鎭守吉林等處地方將軍恩特赫恩巴圖魯長大俄國欽命吉江兩省交涉總理辦事大臣科 
[日撤戍兵]  
　　日本大阪某日報云遺戍上海之日本陸軍已定於日歴十一月二十二日雇郵船會社西京丸載回本國臨撤由日使照會中國政府中人大旨謂將來如有他國軍隊在上海登岸則不論因何事故我國亦必有駐兵其地以保利權 
[普廷購路]  
　　日本東京某日報云頃行英京來電悉普魯西國政府近議籌集巨貲將商民所設火車鐵路購歸國家經理其路共分六處綿長五百五十西里刻已議有端倪矣至於此外扼要處所尙有商民私設鐵路國家亦擬籌欵購之 
[豫籌會費]  
　　日本大阪某日報云今歲爲日本明治三十五年朝廷擬就大阪開設内國勸業博覽會豫籌一切經費共需日本銀幣一萬五千零十四千九百圓八角分而計之官俸薪水等項需六千四百八十圓三角五分修飾會所陳設物品等項需二百一十圓二角各項雜費需三千二百八十一圓三角延至明歲明治三十六年又需九千九百七十一圓 
[口外述聞]  
　　徐家匯匯報云俄人收買蒙古民田意圖展至張家口外以故此次土匪亂起俄人言願代爲剿辦派令可薩克兵一大營星夜馳往華官接准照會色然以駭峻詞拒之旋卽添募馬兵分駐天寶山大紅溝漠諾爾霸白城子廟灘黑水河六處說者謂此一事也當道固已苦心共見其如所募之勇不甚可恃何 
[豫闈記事]  
　　徐家匯匯報云此次河南鄉試奉旨展至至十月舉行監臨錫靑弼中丞因時交冬令天時漸寒命提調傳諭士子各帶棉衣棉被更每號分設茶爐多備暖水傳聞衛輝某生感寒成疾歿於闈中亦慘矣哉 
[共效嵩呼]  
　　武昌訪事人云本月初十日恭逢皇太后萬壽聖節兼署湖廣總督湖北巡撫端午橋中丞率同僚屬在文昌門外機器織布局恭祝遐齡并撰就祝詞頌揚懿德其文曰十月初十日恭逢我皇太后萬壽聖節四海澄淸人民安樂普天之下率土之臣無不共效嵩呼同歌天保本兼署部堂受任伊始敬與鄂省文武僚友恭設盛筵歡欣抃祝伏念我皇太后手平大難坐致中興聖德神功昭如日月我皇上以天下養備極尊崇方今國步維艱外交日棘我皇上恭承慈訓百度維新正深宮交儆之時臣子效忠之日惟祝我皇太后康强純固萬壽無疆我皇上睿知聰明八方同仰本兼署部堂亦願與文武僚友各勤厥職上報聖明任地方者安輯羣黎講軍政者勤求武備筦學務者以培護人才爲事明交涉者以顧全國體爲心羣力交修庶司咸理則必能上邀慈眷同荷崇褒鄂省之政事益明聖淸之國基長鞏本兼署部堂不勝慶幸焉 
[保送特科]  
　　武昌訪事人云明歲朝廷舉行經濟特科各省均須保送人才湖北巡撫兼署湖廣總督端午帥以羅田縣優廪生王君葆心兩湖書院肄業生朱君桂華均品學兼優傳令繕呈履歴以備專摺保奏 
[遠迎浙撫]  
　　杭州訪事友人云本任安徽巡撫調任浙江巡撫聶仲芳中丞欽承恩命卽具摺奏請陛見旋奉硃批著毋庸入都卽赴新任等因因卽交卸皖撫篆務赴浙履新日前護理浙江巡撫誠果泉方伯接到皖省電音知中丞將次登程爰委朱都戎榮貴督帶親兵二十名前往迎迓都戎奉委後已於本月二十一日首途矣 
[主試啓行]  
　　武昌訪事人云湖北主考寶瑞臣沈子豐二星使於本月十五日起節兼署湖廣總督湖北巡撫端午帥以次均至皇華館碼頭寄請聖安聞沈星使尙須回籍省墓已由午帥奏達九重矣 
[府試先聲]  
　　杭州訪事友人云日前杭州府宗子材太守奉到浙江提督學政張大宗師札文内開本年科試杭屬府縣兩考前由本部院定期札知嗣由該府詳請撫部院移知因鄉闈在邇請展試期本部院准此當卽札行該府展至秋後舉辦兹本部院按臨寗弨約在十一月下旬回省卽行考試杭屬爲期甚迫所有府縣兩試赶即舉行毋得延緩爲此札到該府即便遵照通飭九州縣及儒學申詳將軍曁鹽運司衙門同日扃試旗商各童切切特札刻已由太守備文分别詳札並出示曉諭俾衆周知矣 
[杭試續誌]  
　　杭州訪事友人云仁和錢塘二縣試正塲已於本月二十日午刻出案計仁和招覆一百四十二名錢塘招覆一百二十四名示期二十二日舉行初覆是日仁和首題不作無益害有益功乃成不貴異物賤用物民乃足義次題呂端小事糊塗大事不糊塗論錢塘首題民之所好好之民之所惡惡之此之謂民之父母義次題柳公權論仁和到者五十六名錢塘到者六十三名 
[甬試初志]  
　　寗波訪事人云浙江提督學政張夑鈞大宗師於本月二十日午後四點鐘時抵寗旋牌示二十一日行香放告二十二日考闔屬生員策論二十三日考兹谿鎭海象山定海四學生員二十四日考童生策論二十五日考府鄞奉三學生員二十六日考優生二十七日覆試七學生員策論二十八日考慈奉象定童生一十九日補生員歲考出七學生員案三十日考鄞鎭童生出慈奉象童生提覆牌十一月初一日提覆慈奉象童生出鄞鎭童生提覆牌初二日覆試七學二等生員出慈奉象童生案初三日提覆鄞鎭童生初四日大覆兼賑給貧生初五日奬賞發落 
[梟匪橫行]  
　　有客從邵伯鎭至揚州語本館訪事人云鎭上江甘五岸鹽棧每交冬令生涯頗旺棧内鹽倉例須預爲儲備方免脫擋之虞本月某日某屯船裝運官鹽若干由揚開駛初九日傍晚行至官莊廟忽有梟匪若干人一躍而登將官鹽百餘包悉行劫去屯船户不敢與抗奔至邵棧禀報棧中人聞信倩人飛告揚店隨由岸商具禀呈請本管地方官勘騐翌日張大令卽命駕前往失事處查勘情形一面遴派捕役四出查拿務獲懲辦說者謂是處距邵伯鎭止六七里彼梟匪竟敢橫行如此誠可謂目無法紀矣 
[榷使回轅]  
　　蘇松太兵備道兼江海關監督袁海觀觀察於本月十一日赴金陵賀署理兩江總督張香濤宮保任禧至昨日午後四下鐘時乘某輪船回滬上海縣汪瑤庭大令聞之卽趨詣道轅謁見 
 
 

Page 3

 
 
[請緩交卸]  
　　前日上海縣署得蘇州來電譯悉江蘇藩憲陸春江方伯定於十月二十八日牌示著縣主汪瑤庭大令升署太倉直隷州知州篆務而以卸任華亭縣知縣林蔚生大令署理上海縣篆大令以任内經手事件甚繁一時難以清理因卽電請緩至明春任滿交卸引見然後前赴太倉未幾得省垣回電言方伯已准如所請矣 
[花縣賓萌]  
　　山東候補道方鶴人觀察捧檄赴日東考求商務定於禮拜六起程昨日命駕至上海縣署拜會縣主汪瑤庭大令暢良談久然後興辭○昨日江寗將軍武巡捕春惠卿都戎因公來滬趨詣縣署投刺縣主汪大令飭丁擋駕○徐州道桂薌亭觀察蕪湖商務局總辦安徽候補道許九香觀察均於昨日至縣投刺縣主汪大令飭丁擋駕○江蘇督糧道羅少耕儲憲於昨日由蘇蒞滬午刻命駕至縣署投刺縣主汪大令以禮延入面談良久始一揖而别 
[滬城火警]  
　　前晚四鼓時本城梅家弄某姓家所懸火油燈無端炸裂致兆焚如幸同仁輔元堂洋龍近在咫尺間立卽馳往救滅然已焚去平屋十餘間矣 
[嚴懲龜子]  
　　日前龜子王金福投英美租界公堂控同類張春生朦領發堂擇配之妓女花媛媛在西安坊賣娼等情讞員張柄樞司馬准詞簽差協同包探劉光震將張龜及花妓提到前晚升堂研訊王龜訴稱光緖二十五年張龜領花妓至小的處賣行洋銀二百三十元嗣因案發奉法界公堂杜大老爺訊明發堂留養諭俟及筓時擇配不料張商諸訟師談木齊串令其黨楊發泰詣堂具結請領　稱嫁與陳子良之子福生爲正室不意近在四馬路西園烟館北首租賃房屋門揭小陳庽字帖依然作賣笑生涯小的心不能甘爲此控請究辦花妓供的一十有三今年正月二十一日奉發普育堂留養今被張龜朦領出堂復入火阱院中男女僕役多至九人張龜供媛媛係小的之女自知不合尙乞開恩公差羊福禀稱小的奉大老爺鈞票恊探往提張龜膽敢將夥役任意凶毆司馬勃然大怒喝令笞責三百板取具自行回籍攺過切結始准開釋花妓仍發普育堂留養 
[上海縣署瑣案]  
　　謝金氏控趙阿大積欠洋銀若干前晚縣主汪瑤庭大令升堂研訊謝金氏供小婦人係寶山縣人賃居治下劉家弄光緒二十三年十一月趙借去洋銀五百元言明每月利息八釐迄今本利無著踵門索取反被驅逐叩乞究追趙供小的長子阿大向開小錢莊謝金氏兩次共存洋銀五百元先前照付利息後因錢莊倒閉以致無力再付曾浼同業理勸歸還洋銀二百元謝金氏不允叩求公斷大令怒其爲子賴債喝責一百板著先還洋銀一百元限兩個月繳淸以後每月付利息四元取具遵結存案○張王氏偕其了鑫甫控單筱圃抵屋不贖大令提單質訊張王氏供單將房屋一所抵去洋銀一千一百元每月一分五釐利息僅收三個月以後分文不付至今合算本利共一千七百元單已將此屋售與鮑裕得洋銀二千四百元所有小婦人之欵務乞究追單供小的所借張王氏洋銀前曾每月付息後因張王氏不願收取是以延擱至今刻下雖將屋出售然虧欠其巨此欵務求减折償還鮑供單姓屋價早已付淸惟方單尙在張王氏處大令飭單還張王氏洋銀一千五百元鮑亦貼付氏五十元領單管業○前有滬南公記贓貨行主楊仁榮投縣控劣夥葛詠九串同許金榮將僞造許錫璋户名之縣諭及田單九紙向店内抵借洋銀二千餘元並串出葛惠甫作保後來屢催不贖以致伊父廷錫氣忿行病身故求提澈究大令正在提訊間前日詠九忽扭惠甫到縣喊控希圖諉卸等詞大令訊問之下詠九供此項僞單係惠甫交來抵去洋銀二千餘元今小的致被行主控追深恐貽累爲此扭求訊追惠甫供小的受許金榮之愚須提許到案訊究大令以兩造均屬不合大加申斥判著交保候提許金榮及其母許顧氏到案再訊 
[上海巡局紀事]  
　　前晚駐紥南市積榖倉馬頭左近之太湖水師副中營勇丁曹德明在陸家浜常茂押鋪物携之而出適爲歹人王榮生陸掌生所見意圖訛詐曹爭辯良久竟被兇毆并擁至附近某茶館紛紛囉唣事爲哨長汪佑明所知將王陸及王金慶拘送二十三七鋪巡防局局員姚二尹研訊之下以曹身受重傷未便訊斷一併函送上海縣署請縣主汪瑤庭大令究辦○前日浦東楊家渡巡防局員賀二尹詰知賊犯胡阿祥將各贓窩寄平安街姚富郎處因飭勇丁帶至二十三七鋪巡防局禀請派差協提局員高二尹准之飭捕前往拘獲交勇帶回歸案辦理○董家渡天主堂司事沈趨山遣人送租户吳熙如至二十三七鋪巡防局請追所欠房租錢十餘干文局員姚二尹研訊之下限於五日内赶緊付清○近日二十三七鋪巡防局員高文軒二尹訪悉董家渡一帶時有流氓沿途攫物擾害行人爰飭二十三七鋪十二圖等處地甲協同勇丁密往查緝以靖地方 
[英美租界公堂瑣案]  
　　包探徐榮珊解王小弟曹桂成馬毛大到案禀稱伊等並不納捐領照冐充担文大律師牌號在租界中私售牛乳經派查牛乳之某洋人查明特倩小的送案請究王曹無從置辯一味求恩馬供小的在王處爲夥讞員張柄樞司馬商之美總領事署白繙譯官判責王三百板押捕房一月罰洋銀一百元曹責三百板連馬開釋○包探顧福其解歹人婁德勝到案禀稱此人行竊徐榮生家玻璃五十塊報由小的拘獲詰知玻璃早已擲碎請卽訊懲司馬判責三百板押捕房半年○包探倪順泉顧福其解歹人黃桂生到案禀稱此人行竊張忠心等四家衣物報由小的等拘獲請究追司馬判各責四百板遞解回籍○包探陸阿四解歹人袁照文到案禀稱此人行竊陳雨山家衣服兹經小的拘獲請爲究辦司馬判責四百板押捕房二月○某包探解郭阿友胡德興到案禀稱伊等二人行竊招商局北棧所儲舊鐵練兩條兹經小的拘獲請爲訊究司馬判各責一百板 
[美租界捕房紀事]  
　　廣東流氓陸阿二身穿西服日在虹口一帶訛詐良民昨晨不知在何處竊得古銅香爐一具携至某押鋪求質適爲包探錢榮堂所見向之詰問言語支吾遂連贓帶入捕房捕頭令押候解送公堂禀請讞員張柄樞司馬訊辦○前晚外虹口百老匯路　泰烟店主某甲投捕房訴稱頃有乙丙二西人持金磅前來兌換金洋正估價間乘間竊取鈔票洋銀數十元飛步奔逃請爲查緝捕頭允之○昨日午前廣東小販梁李二人至密勒路某西學堂門外喚賣糖食堂中某西人向之驅逐梁李倔强不服遂喚令某華捕拘入捕房捕頭令將各物悉數充公然後揮之使出 
[推解情深]  
　　昨蒙鄰谿書屋方慨助施棉衣五百件又吳汪氏病愈還愿助施棉衣洋銀一百元懷杜氏助施粥洋銀一百元又謝子楠翁洋銀五十元唐仲賢翁交來徐隱名洋銀五十元順時施惠感佩實深竊以今歲米糧甚貴爲歴來所未有時交冬令貧民謀衣謀食生計益艱現定於十一月初一日開廠煮粥所望遠近諸善長各解囊金共扶善舉眼前功德無過於斯乞登報牘佈告台聞上海六馬路仁濟善堂董事嚴信厚楊廷杲朱佩珍陳作霖焦發昱施則　劉芬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　禮拜三拍賣 
　　魯意師摩洋行始創自同治十三年即英一千八百七十四年 
　　准於廿七日十點半在行拍賣頭等織絨大小火爐毯地氈　布上等磁糖晒定白脫鷄絲盆生菜計水壼一應刀叉羹條木噐各種頂上大小料器花瓶花插並鐵錨等貨什物不計此佈魯意師摩啓　　禮拜三拍賣准十點鐘 
　　本行於廿七日拍賣人馬鵝牌羽毛紅馬頭虎圈雙鳳虎牌吱單鳳雙鳳呢人兎蓮花布十磅紅蟹藍獅藍綠美三Ｄ布九幅三幅竹布人鑼標推車官牌紅布等貨此佈怡和洋行吿白　　禮拜三拍賣 
　　准於廿七日十二點鐘在南京路馬頭拍賣白相船一隻屆時在該處面拍可也瑞和洋行啓 
　　禮拜三拍賣 
　　准於廿七日在南碼頭南首自來水廠對開拍賣躉船拆下舊木料油木柴料舊銅鐬等拍後現銀出淸聚和公司啓 
　　准諭拍賣 
　　今日二點鐘在法馬路拍賣同裕大鞋店生財木器大衣鏡並各色花素名鞋數百雙合意請至面拍當收現銀惠記代 
　　博濟醫院○牛髓餅聲明 
　　西歴一千九百零二年十二月卅號卽華歴十一月初一日始本醫院聲明經理章程凡中國外埠華商各號往來批發另拆一切歸虹口自來水橋北首廣東老益三堂丸藥號領南詹蘭齊先生經理丸洋商外來仍在本院原處價定實每箱一元原打十元躉批自格外酬勞章程駕臨面議可也博濟醫院格倫醫生啓 
　　禮拜三拍賣 
　　准於本月廿七日十點鐘在本行拍賣鐵盖吊燈數百只大號著衣鏡雀肉念二打白蘭地回四葛家用皮箱外國要貨裝門用銅鎖數十管玻璃噐外國木噐雜物不計瑞昌洋行啓　　禮拜四拍賣 
　　准於廿八日十點鐘在本行拍賣天津寄來頭等皮貨及紫懇獺皮玄狐白狐金銀嵌眞銀鼠灰鼠羊灰鼠珠皮羊皮以及鮮明顧繡銀噐金銀表寳石戒表練外國衣服另星木噐盆景花草不計屆期至本行面拍可也此佈瑞和行啓　　禮拜四拍賣 
　　本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細斜粗布標布及花旗粗布斜紋等貨皆列明拍賣部内屆時請到本行面拍可也元芳洋行啓　　江海關啓 
　　本關現有充公之食米茶葉藥材綢貨土布皮統香酒烟鹹魯鮑魚水果粟子臘腸料噐肥皂等貨訂於本朋二十八日下午兩點鐘在本關棧房拍賣特此諭知　光緖二十八年十月廿五日 
　　禮拜四拍賣 
　　魯意師摩洋行始創自同治十三年即英一十八百七十四年 
　　准於廿八日十點半在本行拍賣各種外國衣服傢私烏槍量天尺外匣樂器等貨不計此佈魯意師摩啓 
　　虞姓啓 
　　余是前月廿七日與族卿姪口舌失去物件當時登報聲明向卿姪查察前余該欵今憑中均已理楚嗣後各無交涉特再聲明 
　　荷商好時保險 
　　啓者本行在上海開設多年今遷移二洋涇橋北堍四號洋房内便是專辦進口各式洋布以及鐵器等件如荷惠顧無不悉心照辦又經理水火險賠欵格外迅速價照大市一律火險分行寳善街錦潤堂内何君明生經理有事見委亟書信送該處咨照水險分行二馬路泰和里葉君愼卿經理又後馬路乾記棧内法馬路德銘里二處水險歸尹鷄林尹紹夫二友經理以便各　寳號惠顧水險隨時蓋印爲憑特此佈吿 
　　失票聲明 
　　今遺失瑞元莊票一紙第二萬一千五百六十七號十一月初四期九七元四百廿一兩正已向該莊言明作爲廢紙望各寳莊號切勿收用德記啓　　遺失莊摺 
　　杭州鄭大昌與延德莊往來帳摺於本月念四晚失去已咨會該莊作廢以後檢出不作行用特此登報聲明 
　　興記花廠聲明 
　　茲有雲龍興記花廠機噐生財及雲龍牌印什物等今盤與三吉洋行經理之雲龍公司管業日後生意盈虧往來出入均歸公司自理與興記無涉特此聲明雲龍與記主人吿白 
　　新到甜打沙田柚上市 
　　本號自運廣東新會甜打廣西沙田蜜柚門市中西茶食糖躉官禮品物俱全貴商賜顧　　英大馬路同案居　　　豐裕保險 
　　啓者茲有英國爲四登保險公司集資本元四百萬兩公積元二百萬兩創設以來迄今五十載現在申地設立分行歸本行經理專保中外房屋棧房店鋪及生財衣服等項保費公道倘有不測賠償迅速貴商如欲保者請至二洋涇橋北首本行面議可也上海豐裕洋行啓 
　　·ＳＥＮＫＯ　ＤＩＥＭＳ·ＮＩＡＬＲＥＢＭＡＨＣ 
　　曾伯廉各藥料 
　　醫生云小孩咳嗽夜晚更甚及哮喘之症痰在喉間不能咯出卽用曾伯亷所製之咳嗽棄服之病卽可鬆動咳嗽浙止痰亦易吐曾伯亷所製咳嗽藥治咳有效决無危險之事一　發痧一症須立時醫治不可稍縱爲此家中應儲曾伯亷痧藥皮藥可隨便用之其中並無毒物無論小孩成人用以治痧别無用以治痧别無他患曾伯亷所製止痛油爲至妙之劑無論人身因何疼痛藪之立刻可止頸子生硬風涇疼痛筋絡疼痛骨節不和諸病因曾伯亷所製止痛藥油藪之眞絶好方法分　寄　各　藥　鋪　出　售　每　小　瓶　洋　五　角　大　瓶　洋　一　元　上　　海　　新　　晉　　隆　　洋　　行　　縐　　經　　理 
　　船廠聲明 
　　今有雲龍興記軋花廠機器生財雲龍牌印一應在内盤與本行經理改名雲龍公司所有前項往來歸雲龍興記自理與本公司不涉特此佈吿上海三井洋行吿白 
　　博濟醫院經理批發ＹＲＡＳＮＥＰＳＴＤＥＪＫＣＯＢ 
　　頂上象牌牛髓甜餅 
　　本醫院選擇黃潤尙未交感生育之牛化取精髓布用珍珠官燕貴重之品參合男女都宜用以天然不老之物再造回生之功不拘男婦祈食三四日皮膚光活面色紅潤中氣驟足故泰西諸人皆隨時作點心食雖白髮仍如靑春凡先後天不足虚癆瘦弱久乏子嗣遺精淋濁婦女不孕信水不調小兒疳積飲食不化善能補腎益氣滋陰壯陽健脾開胃生精養元平五臟安三焦除百病延齡種子烏鬚黑髮轉老還童聰耳明目手足輕捷常無困倦凍天雪地不知寒冷炎夏不熱祈食七天之後精神爽利十天之後皮肉豐盈一月之後保可長肉十磅人人喜食旣可衛生尤可充飢賜顧認明中西文字象牌不悞每箱一元每打十元妥寄郵政原班回件　上海美界天潼路中大街格倫醫生啓 
　　廣東陳恒德堂 
　　淋濁妙藥 
　　珍珠琥珀立止白濁丸 
此丸專治五淋白濁小便刺痛難忍溺管閉塞點滴不止日久不愈致成血沙等症無論一切淋濁此丸服之立刻滫濁止淋止痛利便消腫化毒去濕袪熱輕症兩天重則四天包可全愈倘若不效原洋奉趙輕者一大瓶重者二大瓶定可除根愈後非但病除而且身壯體　培元　精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易　　 
 
 

Page 8

 
 
   
 
 

Page 9

 
 
[馬路工程局瑣案]  
　　陳周氏前被梟匪頭目陳光生劫去售與胡家橋左近某姓家心不能甘乘隙逃出行至南市馬路中被某號巡街捕所見帶入捕房轉解工程局總辦翁子文太守倩倩襄讞委員黃衡堂二尹研訊之下令函送某善堂　爲留養○昨日侯阿土擔　至馬路中巡街捕以其違犯避章拘入捕房轉解馬路工程局總辦翁太守倩黃二尹研訊之下侯供小的初至滬上不知章程尙求恩典二尹判令掌　十下以儆 
[法租界公堂瑣案]  
　　流氓王阿五金阿生張阿根向菜市街某茶館主蔡瑞生訛詐沈桂芬王寳林朱阿根陳阿根張阿狗行刦縫工金雲橋所持衣服均由包探拘獲解案讞員孫建臣大令與法總領事署費繙譯官會商判將王阿五枷號兩個月責八百板其餘各責五百板送　押一個月贓給各失主領回○上金飯館夥朱乾昌訴稱前日小的行至護城河畔被流氓胡在仔徐明炳搶去小洋銀二百二十九角今旣拘　叩請訊追胡三仔供認不諱大令著枷號一個月發新北門示衆期滿責三百板徐開釋○西人伊麽田前控出店人潘丫頭私收客帳洋銀一百二十餘元迄今案懸日久挺押不繳昨日伊麽田投案請追大令提潘復訊潘叩求寛限大令著月内先繳洋銀五十元其餘覓人保出按月繳五元如違押追○楊大興前因收買竊贓經包探逮案大令判罰洋銀一十元楊倩江天生代繳十元餘求寛免大令著再繳五元如違責一百板○信大昌洋行某西人控出店人曹全桂阮阿榮私取絨毯三百餘條大令飭包探吊到三十餘條昨日飭提阮曹訊比判令將阮責五百板枷號六個月期滿再責五百板發攺過所監禁半年曹枷號三個月責五百板○陸子芳寽控學徒帥連福朱阿弟朱阿三私收客帳洋銀大令飭探查明帥及阿北私收景泰順升泰祥各家帳項阿三並未與聞因於昨日飭提至案將阿三交陸領回帥及阿弟押追○張順生施阿三金桂生徐德文林阿狗陳羅順在碼頭上賭博被巡街捕拘入捕房昨日解案請訊大令判將張順生責四百板其餘各責三百板○偷兒張金生前因犯案發押攺過所期滿釋出復於前晚至永興里李小弟家圖竊當塲拘獲送案請懲大令著重責一千板監禁攺過所三個月○對買賊王德生何金生在英界某店竊得衣服持至法界求質被包探拘獲解案大令判各責三百板○積竊陳阿三行竊某姓家銅盆衣服等物被包探拘獲連賊解案大令判枷一個月責三百板 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年十月初九京報全錄]  
　　宮門抄諭旨均已錄前○兩江總督劉奏大員鄉舉重逢恩准預期重宴鹿鳴摺○廣西巡撫王奏擬督軍移駐南寗預報起程日期片○四川總督奎奏添募營勇緣由片○又奏學堂工竣情形片○會辦商務大臣盛奏建造淞滬鐵路工竣收支經費摺 
頭品頂戴兩江總督臣劉坤一頭品頂戴江蘇巡撫臣恩壽跪奏爲大員鄉舉重逢籲懇恩施准其豫期重宴鹿鳴恭摺仰祈聖鑒事竊查例載嘉慶二十一年奉上諭三品以上大員無論現任在籍其中式科分適遇花甲再周應重赴鹿鳴宴者該省大吏專摺陳奏加恩晉秩以彰人瑞等因欽此歴經遵辦在案兹據紳士前内閣學士兼禮部侍郎銜錢桂森等呈稱儀徵縣紳二品頂戴鹽運司銜候選道張内炎年七十九歲由附生應道光二十四年甲辰恩科江南鄉試中式舉人嗣授内閣中書應咸豐九年已未科會試成進士授翰林院庶吉土散館受職編修同治九年京察一等簡授廣東廉州府知府剿捕粤東西及越南伏莽出力賞加鹽運使銜調署肇慶府事襄辦晉振捐戴花翎光緒四年丁生母憂回籍嗣在湖北晉振案内報捐道員候選以前在肇慶府任内襄辦晉振出力蒙賞加二品頂戴計自道光一十四年甲辰扣至光緒三十年甲辰花甲一周例應重赴鹿鳴筵宴惟甲辰並非鄉試年分溯查乾隆元年丙辰恩科舉人馮恩浩嘉慶元年丙辰非鄉試年分先准於乾隆六十年乙卯正科重宴鹿鳴嘉慶十三年戊辰恩科舉人龔綬因同治七年戊辰非鄉試年分准於同治六年丁卯正科重宴鹿鳴各在案今該耆紳張丙炎情事相同擬請援案邀恩於光緒二十九年癸卯正科江南鄉試預期重赴鹿鳴筵宴等情呈經該府縣詳由江寗布政使李有棻詳請具奏前來臣等伏查定例鄉會試中式已届周甲之期准其重赴鹿鳴恩榮等宴三品以上大員專摺奏請與宴等語今儀征縣耆紳張丙炎早登科第曾列淸班現在年逾七秩鄉舉重逢洵屬藝林盛事允推聖世休徵合無仰懇天恩俯准將二品頂戴鹽運使銜候選道張丙炎於癸卯正科預行重赴鹿鳴筵宴應如何量予恩施以示優異而惠耆儒之處伏候聖裁除將履歴咨部外謹會同江蘇學政臣本殿林恭摺具陳伏乞皇太后皇上聖鑒訓示謹奏奉硃批叧有旨欽 
王之春片再臣奉命辦理軍務省垣爲根本重地先經奏委前右江道黃仁濟署理臬司篆務會同署藩司希賢在省籌辦一切在案惟現在軍務吃緊臣續調各軍將次到濟擬定九月初五日由梧起行督帶楚軍營進紥南寗居中策應會同提臣蘇元春合力剿辦並奏明派委明幹牧令分赴匪多各州縣會辦團甲搜捕外匪復於道員中擇才識俱優略曉兵事者令赴前敵使各委員得以就近請示免失事機第查廣西道員中除現居要地外求能通曉軍務者頗難其選惟署臬司黃仁濟情形熟悉明練有爲於軍務吏治均能諳習應飭其馳赴前敵督同印委各員辦理淸鄉以資臂助至省城地方緊要已飭署藩司希賢鹽法道張鴻順督率桂林府知府孫欽晃妥爲籌辦遇有緊要事件由臣飛電指示派撥防勇兩營駐省巡緝足資鎭攝現在桂平梧三府上游一帶諸臻安謐堪以仰慰宸厪所有臣擬督軍移駐南寗預報起程日期理合附片陳明伏乞聖鑒謹奏奉硃批知道了欽此 
奎俊片再查上年欽奉諭旨飭令練兵增饟等因當以川省各營或遠駐邊陲或分防要地一時未宜更張僅就腹地各營酌量抽練在案上年隨扈各營回川之後奴才與司道悉心籌畫亟思一律攺練乃甫將瘦弱裁汰而松潘夷匪川南逆賊先後滋擾拳匪又接踵而起幅員旣廣在在需兵幸賴舊有勇營尙未盡簙裁併猶苦不敷分布故又添募數營用以分路防剿計上年先後酌量裁汰者威靖仁勝緯武霆字及威遠靖邊緝川新兵旗兵等營此外各屬新募土勇尙有數營皆係因地制宜各營餉項均已隨時檄飭籌餉局司道酌照防練年分給發以資飽騰理合附片陳明伏乞聖鑒謹奏奉硃批該部知道欽上此 
奎俊片再奴才遵旨創建四川省城大學堂係就尊經書院舊址擴充内需銀地萬餘兩業經奏明在案嗣因添聘英法日教習三人增建洋式樓房三院及學生三百餘人會萃研究房屋大院原有地基太形狹隘不敷建造復增購地叚一十六畝有奇尊經書院舊有房屋一百餘間半多坍榻亦均一律修葺完固油漆建新並添置木器一千數百件先後共用去庫平銀四萬七百餘兩工程業已告竣至武備學堂係春間動工俟落成後由新署督臣岑春煊再行奏報理合先將大學堂工程完竣緣由附片陳明伏乞聖鑒謹奏奉硃批該部知道此太子少保督辦鐵路大臣工部左侍郎臣盛宣懷跪奏爲鐵路總公司建造淞滬鐵路工竣收支經費列作第二起接續造銷繕具淸單恭摺仰祈聖鑒事竊臣於光緒二十八年二月報銷總公司盧保鐵路工欵收支摺内聲明另案奏辦淞　鐵路撥支官欵隨復接續造銷各淸各欵等情經外務部核議照准覆陳奉旨依議欽此欽遵在案伏查風氣流行視鐵路爲推展華洋輻輳以上海爲匯歸此後接軫蘇甯翎銜津鎭西北供億取諸東南惟收效爲至閎故造端尤宜審通商總埠租界雜居地値奇昻日增月盛鐵路爲萬國通行公例教地洋産不容稍有扞格計自上海車站起經靶子塲江灣鎭張華濱以迄藴藻濱南岸止行車正路連同往來相避岔道接長軌路四十六里八成四分内造銅橋六座大小水溝涵洞二十一道洋式車站五處此外轉盤水櫃機廠車廠以及推闢馬路分布道房爲各國觀聽所繫均未便稍從簡率臣延訂德國工程司錫樂巴派委江蘇候補知府蔡匯滄分任辦工購地事宜凡外洋料件照章開標定價澤廉訂購匠工資並内地採辦物料悉令華洋工員會同簽字呈候考核行車以後中外翕然稱頌利便所收車價逐漸增多此叚鐵路原議築至吳淞燈塔爲止下建深水碼頭庶番舶雲屯轉輸靈捷祇因其時自關商埠察度吳淞商務未能遽臻繁盛總公司撥領官欵以注重榦路爲亟不敢另請部發上煩宸厪其測量標杆以内除吳淞官塘灘地八十餘畞尙須咨商南洋大臣撥歸路用外其餘藴藻濱北應備建造機廠地基悉已寛籌預購目前正在架橋過河接展軌道所用經費自應叧案附銷以淸起訖未便因正路已成稍涉延緩據總公司購料處道員朱寶奎工程局知府蔡匯滄等督同總公司造册處委員核造淞滬鐵路四柱收支總細各册開具簡明淸單列總公司第二起報銷詳請奏咨前來臣詳加覆核其舊管項下上屇結存庫平銀三百八十四萬九千一百十二兩九錢三分四厘九毫新收項下截至光緖二十七年十二月止車脚進欵合庫平銀十六萬八千二十八兩九錢九分一毫管收兩項實合庫平銀四百一萬七千一百四十一兩九錢二分五釐開除項下購地造路置備車輛養中歲修共計六十四欵實支庫平銀一百二萬一千三百八十七兩八錢二分餘存官欵二百九十九萬四千七百五十四兩一錢五釐内先經奏准預支漢廠軌價藉杜洋軌漏巵除造軌作抵外結至光緒二十六年十一月止漢廠實預支總公司軌價一百三十一萬九千六百餘兩應俟隨後分起接續造銷以淸欵目除淸册咨部外謹援前案繕具淸單恭呈御覽仰懇天恩飭下外務部户部曁路礦總局查核准銷所有總公司建造淞滬鐵路工竣作爲第二起造銷緣由理合會同直隷總督臣袁世凱調署兩江總督湖廣總督臣張之洞合詞恭摺具陳伏乞皇太后皇上聖鑒訓示謹奏奉硃批該部知道單併發欽此 
 
 

Page 14

 
 
[光緒二十八年十月初十日京報全錄]  
　　宮門抄諭旨均已錄前○雲貴總督魏奏敬陳滇省銅務懇恩飭部酌議摺○又奏請借撥川鹽銀兩片○廣東陸路提督程奏報接印日期叩謝天恩摺○河南巡撫錫奏報交卸撫篆日期摺○湖廣總督張○奏報接受商務大臣關防叩謝天恩摺○蘇撫恩 
[奏報解邊防經費銀兩片]  
頭品頂戴雲貴總督兼署雲南巡撫臣魏光燾三口頂戴督辦雲南鑛務臣唐炯跪奏爲京銅勢不可停銅本必須有著敬陳愚見懇恩飭部酌議恭摺仰祈聖鑒事竊臣炯於三月二十五日奏請飭部籌撥銅本五十萬嗣准部咨廣東欠解二十萬兩仍令該省籌解下短三十萬兩在雲南土藥稅釐糧道庫共撥十萬兩蒙自關本年洋稅撥銀十萬兩明年洋稅十萬兩等因又經臣光燾以蒙關徵收無多非截留解滬洋欵不是指撥之數而滬欵事關交涉可否截留電請部未准部電復滬欵萬難截留餘欵應准撥充銅本不敷之數卽由滇省土藥稅釐糧庫撥補等因均經行司遵照在案兹據署布政使劉春霖詳稱滇省自二十六年預墊解京餉鹽釐稅减平等欵二十七年又由解部之蒙關减平土藥　金捐輸欵内解撥銅本先後共銀三十一萬七千兩除節年扣還外尙短銀二十三萬四千兩有奇本年春夏應解部三成土藥釐金業已扣還前墊至糧庫米折每年只徵十餘萬節經解司充餉並無餘存加以奉派償欵興建學堂攺設常續備軍添勇防剿粤匪出欵日增入欵日絀事故方多搜括無術奉撥銅本應請具奏攺撥前來臣光燾覆查該司所詳滇省欵項支絀情形委係實在蒙關徵收卽屬有限且需時日而滇銅關繫京師圜法公司墊辦先後已挪商號二十二萬九千兩有寄現在赶辦二十二起二批需用甚急若不設法維持商號不肯通融公司勢將停止以後再辦愈形棘手不得不於萬難之中飭司由軍需項下暫挪十萬兩給發公司以顧眉急而全大局一俟銅本充裕陸續歸還滇省拮據如此廣東同一艱窘臣炯屢次電詢復電竟無欵可撥竊維京銅勢不可停銅本必須有著且銅斤到京一經鼓鑄卽便收回成本部欵增益臣等熟商惟有於川省鹽斤加價可爲長久之計查四川省官運鹽務是臣炯創辦初只徵收應納正雜各欵所以二　餘年荒岸全行開通而後來節次加價每斤至七文尙能辦理於民食商力兩無妨礙以當時專務恤商疏引剔除中飽留有餘地也其未歸官運之鹽務亦臣炯署鹽道任時整頓年清年引以現在川黔遠近鹽價核計即再普加一文較之未整頓鹽務以前民間鹽價仍屬輕减不致滯銷統計四川每年額引餘引水共一十七萬九千二百道以應配鹽斤每斤普加一文約又得銀四十萬兩撥作銅本分委解滇臣炯應用加以蒙關餘欵隨時酌量凑撥定爲每年的欵如此辦理現在旣無所損而於銅本有著不致延誤京運雲南亦免挖肉補瘡同歸無濟方今時局艱難各省有著的欵均已指撥無餘爲京銅計舍此别無長策愚昧之見仰墾天恩飭部酌議如其可行應請旨飭下四川督臣轉飭鹽道官運總局遵照辦理按季解滇毋得延誤所有京銅勢不可停銅本必須有著敬陳愚見懇恩敕部酌議緣由謹合詞恭摺陳請伏乞皇太后皇上聖鑒訓示謹奏奉硃批户部議奏片併發欽此 
魏光燾等片再臣等所請川鹽加價之議係爲銅本籌一經久有著的欵亟應候旨勅部核議辦理惟計事卽可行由部咨川轉飭遵辦縱極迅速亦需半年而銅本急需應用迫不及待合無仰懇天恩飭部於川省鹽道庫官運總局先行借撥銀二十萬兩年内分起解滇以濟急需一俟鹽斤加價收有成數卽由川省扣還可否之處理合附片陳請伏乞聖鑒訓示謹奏奉硃批覽欽此 
頭品頂戴廣東陸路提督奴才程允和跪奏爲恭報奴才接任提督印務日期叩謝天恩恭摺具陳仰祈聖鑒事竊奴才前奉檄委辦理北洋行營翼長於光緒二十八年六月二十三日奉上諭四川提督著馬維騏調補迅卽赴任程允和著調補廣東陸路提督欽此復於七月十二日奉上諭廣東陛路提督程允和著卽赴任欽此遵將北洋行營翼長事宜交代淸楚搭附海輪馳赴廣東兹准署兩廣督臣德壽咨具奏調補廣東陸路提督程允和現已到省應卽前赴新任奴才卽於光緒二十八年九月初二日行抵惠城准署提臣夏毓秀差委署提標中軍叅將方綏德齎送欽頒乾字二百五十九號提督廣東總兵官銀印一顆王命旗牌八面杆副曁節奉上諭書籍火牌文卷等項前來奴才當卽恭設香案望闕叩頭謝恩祇領任事俯念奴才一介武夫毫無知識疉邀恩眷未報涓埃昨蒙西蜀提封愧無報稱兹復南疆重寄彌切𢛔惶查東粤乃濱海要區巖疆重任舉凡整飭營伍訓練籌防以及禁暴撫綏在在均　緊要奴才自維禱昧深懼勿勝惟有殫竭血誠矢勤矢愼隨時隨事咨商督撫臣認眞經理庶仰答高厚鴻慈於萬一所有奴才到任接印日期謹遵章攺題爲奏並感激下忱叩謝天恩各緣由理合恭摺具陳伏乞皇太后皇上聖鑒謹奏奉硃批知道了欽此 
頭品頂戴新授熱河都統河南巡撫兼管河工事務奴才錫良跪奏爲恭報奴才交卸撫篆日期仰祈聖鑒事竊前准部咨光緖二十八年四月二十一日内閱奉上諭熱河都統著錫良補授欽此當卽具摺叩謝天恩籲懇陛見五月二十日奏奉硃批著來見欽此兹撫臣張人駿業已抵豫於九月二十二日將河南巡撫及裁缺河東河道總督各防並王命旗牌文卷等件派委署開封府知府袁鎭南署中軍叅將文焃齎送撫臣張人駿接收任事奴才卽於是日交卸赶緊束裝北上敬謹泥首宮門跪聆聖訓所有奴才交卸撫篆並卽行起程緣由理合恭摺具報伏乞皇太后皇上聖鑒謹奏奉硃批知道了欽此 
太子少保督辦商務大臣頭品頂戴湖廣總督臣張之洞跪奏爲恭報接受商務大臣關防任事日期叩謝天恩仰祈聖鑒事竊臣准吏部咨光緒二十八年六月二十三日奉上諭湖廣總督張之洞著充督辦商務大臣欽此並准外務部電商務大臣　防現存在京卽派員來領等因當經派委湖北試用司知王孝繩赴京請領兹據該委員領齎欽差商務大臣關防一顆回鄂臣卽於八月十八日恭設香案望闕叩頭謝恩接受　防任事臣惟虞書以懋遷救艱食史記以貨値繼儒林瀛海如環中華爲大九州所輻輳皇風同軌武漢乃八萬里之交衢宜民貴乎通而通必以商爲先路强國由於富而富必以商爲轉樞簡命驟膺菲材知懼嘗考衞文以通商興國實由敬教勸學之功范　以大賈名家賴有嘗膽臥薪之志臣惟有養源務本懹遠宣風遠師用士之良規稍助阜民之聖化以仰答高厚鴻慈於萬一所有微臣感激惶𢛔下沈并接受關防任事日期理合恭摺具奏叩謝天恩伏乞皇太后皇上聖鑒謹奏奉硃批知道了欽此 
恩壽片再准户部咨會奏預撥光緒二十八年分東北邊防經費銀兩照案指撥江海關洋稅銀十萬兩等因卽經札　遵照並據該關將本年上半年銀五萬兩交商匯解附片奏明在案兹據江海關道袁樹勛詳稱奉撥前項銀兩現於關稅角下續行動支一半庫平銀五萬兩循案仍交京莊號商源豐潤領解赴京投納以期妥速詳請奏咨前來奴才覆核無異除給咨批發商領解外理合會同兩江總臣劉坤一附片具陳伏乞聖鑒謹奏奉硃批户部知道欽此 
 
