# 1914 - 404 - 4914887

 

Page 1

 
 
   
 
 

Page 2

 
 
時評 
[地方自治之去思（抱）]  
　　各縣辦地方自治誠不敢謂其處處得力然其利賴地方亦自不少 
　　今撤銷將及一年矣據各地報告因自治廢而停閉學校者有之因自治廢而農田水利道路工程無人顧問者有之因自治廢而地方秩序盪然傷風敗俗之事公行鄉曲而無人爲之董正者有之夫不欲授人以權亦宜盡力行使官權以彌其闕今則因不自治而遂不治矣 
　　恢復恢復改良改良遲之久遲之又久杳乎未有聞民未享良自治之福先受不治之苦民怨其有所歸哉 
[命令]  
　　七月十八日大總統策令參政院參政錫良渠本翹因病呈請辭職錫良渠本翹均准辭職此令 
又令任命增韞爲參政院參政此令 
又令王正元曹錕楊善德鄭汝成均加將軍銜此令又令任命李厚基爲福建護軍使福建鎭守使一缺應即裁撤此令 
又令任命孟繼笙爲參政院參政此令 
又令任命郭定煕署理吉林吉長道道尹此令 
又令彭澤給予四等嘉禾章此令 
又令陸軍總長段祺瑞呈核覆前護理甘肅都督張炳華擬以馬維善補寗夏鎭屬横城營都司請予准補等語應照准此令 
又令各將軍特任督理軍務職位崇大京外各衙署局所差缺如有督理名目著即一律更改以正名稱此令又令茲制定將軍府編制令公布之此令 
又令茲制定將軍行署編制令公布之此令 
又令茲制定巡按使公署附設軍務廳編制令公布之此令 
專電 
[開封電]  
　　探聞白狼率其死黨二百　　餘人已竄東南豫皖交界光固一帶西路各軍兜勦之計劃又復不能收功殊爲可惜 
[北京電]  
　　政界傳楊士琦出長交通說甚鑿鑿一以本係夙議一因梁敦彦用人行政實多扞格 
[北京電]  
　　熊將辭煤油督辦及參政梁啓超亦將辭職 
[北京電]  
　　楊廷棟辭職張代呈袁總統批楊去可惜 
[北京電]  
　　肅政廳以御史分道辦法分十二課辦事 
[北京電]  
　　各省陸軍會計審查分處巳奉令一律裁撤 
[北京電]  
　　財部派司長周作民赴直隸山東蘇浙四省籌辦分金庫 
[北京電]  
　　姚捷勳案共分三欵其弟　　大理院推事姚震上呈總統辨寃略謂其兄係照例發給護照並未濫發至執持護照之人在外省濫行職務以外之事及白時雍購馬而鎗斃某甲案實與其兄無與縱令法當受懲戒亦係另一問題等語 
[北京電]  
　　財部對中國銀行直轄事新定條欵案已奉批准中有兩欵最重要一整理紙幣印刷鈔票發行兌換劵皆由部主持以語意重複須酌改一以後用行長須部准但其實將無以異 
[北京電]  
　　馮上將軍到京本定二星期之時間現南京韓巡按使等日内屢電促回大總統亦以江南重要不可無威望素著之人鎭懾其間極力催促現聞馮定二十日出京同武將軍閻百川公務已畢於今日先囘其繼續來京者尙有湯將軍薌銘 
[北京電]  
　　高等軍事裁判所日内正在辦理甘珠活佛案聞殺害甘珠之正兇手即李際春李係前王懷慶參謀迭保中將勳位李之殺甘珠實貪其財産 
[綏遠城電]  
　　潘都統矩楹自到任後辦事非常棘手中央信用日薄頗不自安近日巳請病假半月 
[廣州電]  
　　中央派陳籙赴澳門劃界現　　陳巳抵香港俟察視界址後即往澳門與駐澳總督開正式談判 
[南京電]  
　　韓國鈞電辭安徽巡按使職中央未復允 
[南京電]  
　　馮將軍准日内囘寗 
[南京電]  
　　倪將軍來電巳派劉文涪寗祖蔭來寧會勘蝗蝻事宜 
[南京電]  
　　政事堂來電嗣後各省每月收入總數須於每月上旬電呈中央攷核 
[南京電]  
　　昨財部委員周作民抵寗 
特約路透電 
[北京電]  
　　美使署於本月十七日向外交部抗 
　　議新增之釐金且指落地捐違背條約中國當道曾特别歧視外人横徵苛歛云 
[北京電]  
　　外交部聲稱英使曾請調查滇黔邊界　　拳匪聚衆事宜今據滇省當道覆電謂該省苗子嘗勾結漢人聚衆騷亂專爲反抗驗契稅今巳平復 
[北京電]  
　　今日五國銀行團續墊一百五十萬　　元以供收回廣東紙幣之用 
[北京電]  
　　華俄銀行將與滙豐德華兩銀行同行　　濟助烟台防海堤所需經費目下正在磋商辦法 
[北京電]  
　　聞山東礦務公司與克虜伯砲廠巳　　商定在魯省建設重要之鋼廠該省所産礦石含鐵質百分之七十克虜伯砲廠代表曾於去年十二月間至魯調查情形順天時報載稱克虜伯砲廠代表現與中政府磋商議在北京之北某處建造兵工廠一所共需經費馬克二千五百萬枚工程師及材料均用德國者各報現悉此舉擬於九月間興工 
[北京電]  
　　順天時報載稱美人與中政府磋商由歸化城建造鐵路通至甘肅以北迄今尙未議定 
譯電 
[北京電]  
　　德文報訪員今日（十八日）晋謁國務　　卿徐世昌談及時局徐之言論如下省議會國會召集之時尙未定省議會組織法須事修改約法會議正在計議立法院之選舉法該院召集之時須在明年年底各省已有欵源源解京財政狀况日見穩固大借欵之遲成殆因歐洲金融巿面不佳銀行團不得不戒愼之故鹽政改革大有進步鹽商恐利益有礙來京抗議旋悉詳情不復曉曉惟各處情形不同有收效頗速者有須謹愼進行者新創之稅須俟國民經濟狀况進步之後再行開徵遣散冗兵爲今日最重要之舉陸軍部將鄭重進行此舉實行後則全國將分爲數大軍區巡按使今僅有警務權惟遇急可向將軍師長調兵白狼現處重圍之中不日可以敉平因政府對於剿狼諸事籌備極爲周密新鑛律議案正在編訂之中如無意外之事發現不日可成法律司法巳分三級曰地方審判廳曰高等審判廳曰大理院特别下級法庭尙未設立由縣知事兼理助以襄審員國民敎育今殊重要而於小學將特别注重敎科書巳在從事修正將選四書五經之文加入其中政府巳籌備大增各縣小學將參酌地方情形行之義務敎育數年之内不致實行中學現布從事推廣諸校目下於西文一科皆重英文政府　深知全世界今頗注重德文余（徐世昌自謂）信將來中國各校亦必兼重德文政府原擬於全國建立六大學今因經濟上之原因暫將維持北京之大學一所内蒙及綏遠熱河諸處改省之舉今尙不欲實行惟將施行改革增設道縣歸綏遠熱河都統及内蒙王公節制政府並未以齊齊哈爾至洮南之鐵路敷設權許與俄國外問流言實不足信各省將軍所上大總統神武將軍之號非欲規摹前皇特欲表大總統軍等之高耳云云 
[北京電]  
　　閘北問題將近解决所定辦法以較上海各領事前所提議者更可令華人稱然閘北一部分將畫入公共租界且聞北四川路界外一域連一華人之小鎭將復歸華員管理 
[北京電]  
　　周自齊連告短假兩次閒將辭職 
[北京電]  
　　馮國璋今日（二十日）返甯 
[北京電]  
　　廣西將軍陸榮廷來電謂巳派員至龍　　州等處設立特别營舍以駐華兵俾阻越南亂黨　入華境及阻中國匪類由桂入越越南法國當道亦將照此辦理 
[北京電]  
　　政府决議除綏遠熱河察哈爾之都統外餘處都統一律裁去 
[倫敦電]  
　　泰晤士報云瑪柯尼無綫電報公司曾　　於十六日宣布下載之文本公司前曾與磋商擬爲中政府建設無綫電報局若干所以供國内外通電之用本年四月八日中政府曾致本公司正式函件允准由本公司發行五釐息借欵英金二百萬鎊以充建造經費其函件現留北京英使署本公司卽提出正式合同請中政府簽准本公司同不日可以簽定實行云 
要聞一 
[參政院三讀通過行政訴訟等三法案之詳情]  
[開會情形]  
　　參政院昨日（十七）午後二時四十分開行政訴訟等三法案三讀會到會者三十六人黎院長未出席由汪副院長代理報告今日議案爲行政訴訟等三法巳於日前二讀會通過刻經原審查員修正文字命林秘審長逐條朗讀以便公决林卽登台朗讀陳國祥謂此三案前巳表决無庸逐條朗讀只須將修正文字之條件郎讀以省時間林即朗讀修正案行政訴訟法第二條之規定上删去第十三條字樣第十一條第一項六十日上加除行程日不算入外于九字又前十三條旣表决删去則第十四條當然遞推爲第十三條其條文内規定上亦删去第十三條字樣至第十五條第二項加有證據書狀者須添具繕本其巳經訴訟願者等語於須附錄之上第二十八條檢查證據巳改爲調查證據第三十四條改爲有拘束與裁决事件有關係者之效力云云讀畢政府委員方樞問第二十七條第二欵之命令兩字應否删除當由陳國祥答謂係審查時漏删應删去議長遂將全安付表決多數林秘書長又報告糾彈法如前朗讀第一條第二項爲前項之官吏須以在職爲限趙惟熙起立問與二讀會表决意義有無變更請議長付議其時朱文劭孫多森等均有發言議長以此次修正案付表决少數王揖唐云議長付表决意不甚明了趙云修正案旣表决少數應卽打消李士偉云修正案不以在職者爲限云云與趙君非現職官吏之意義不同趙君之意較賅括修正案未免較狹云云梁士詒云可以前日表决情形印證之林旋讀前日議事錄並趙惟熙致審查會函及修正之條文爲前項糾彈事件非現職官吏亦適用之云云讀畢趙請表决陳國祥亦請以趙函之修正文表决議長表决舉手者二十一人多數通過旋讀第五條第一項原第四條字樣改爲前條原第六條改爲第五第二項原第七條遞改爲第六條至第七條亦改爲前條之審查事件原第九條改爲第七條第二項第八條即原第十條之批駁上及第十二條之大總統特交上均改爲前條云云讀畢表决大多數通過訴願法亦如前表决多數程樹德謂行政訴訟法第二十一條期限二字各處時有顚倒應改爲一律三條均通過議長謂旣全體通過即日由秘書廳備文呈復大總統遂宜告散會時三時三十分云 
通過條文如左 
[行政訴訟法案第一章]  
　　行政訴訟之範圍第一條人民對於左列各欵之事件除示令别有規定外得提起行政訴訟於平政院一中央或地方最高級行政官署之違法處分致損害人民權利者二中央或地方行政官署之違法處分致損害人民權利經人民依訴願法之規定訴願至最高級行政官署不服其决定者第二條肅政史依本法第十二條之規定亦得提起行政訴訟第三條平政院不得受理要求損害賠償之訴訟第四條行政訴訟經平政院裁决後不得請求再審第五條平政院因審理之便利或必要時除地方最高級行政官署爲被告之行政訴訟外得由平政院長屬托被告官署所在地之最高級司法官署司法官並派遺平政院評事組織五人以上之合議庭審理之其庭長由平政院長指定 
 
 
 

Page 3

 
 
　　第二章行政訴訟之當事人第六條行政　　訴訟當事人得委任訴訟代理人行政官署爲當事人時得命屬官或求請主管長官特派委員爲訴訟代理人第七條訴訟代理人須提出委任書證明代理之事實第八條平政院得命有利害關係者參加訴訟有自願參加者亦得允許之第九條法律所認之法人得以其名提起訴訟第十條肅政史提起之行政訴訟以肅政史執行原告職務第三章行政訴訟之程序第十一條行訴訟自中央或地方最高級行政官署之違法處分書或最高級行政官署之决定書達到之次日起除行程日不算入外於六十日内提起之日（以 
上爲第一項）期限之末日遇星期日國慶日及其他休息日無庸算入（自期字起至此爲第二項）第十二條肅政史依左列規定於陳訴訴願期限經過後六十日内提起訴訟一人民依第一條第一欵之規定得提起訴訟經過陳訴期限而未陳訴者二人民依訴願法得提起行政訴訟之訴願經過訴願期限而未訴願者第十三條第十一條第十二條規定之期限内遇有事變或故障致逾限者應向平政院聲明理由受平政院之許内第十四條行政訴訟未經裁决以前除法令有特别規定外行政官署之處分或决定不失其效力伹平政院或行政官署認爲必要或依原告之請求得停止其執行第十五條行政訴訟狀應載明左列各欵由原告或代理人署名簽押一原告之姓名年齡職業住址若原告爲法人則其名稱及住址二被告之行政官署及其他被告三告訴之事實及理由四證據五年月日有證據書狀者須添具繕本其已經訴願者須附錄訴願書及法定書第十六條肅政史提起行政訴訟之公文應載明左列各欵署名鈐章一被告之官署及其他被告二告訴之事實及理由三證據四年月日第十七條第十五條之訴狀及其必要書狀須具副本提出第十八條訴訟當事人已提起之訴訟非經平政院許可後不得請求撤消肅政史所提起之訴訟亦同第十九條訴狀經平政院審查認爲不應受理時得附理由駁回之伹訴狀僅違法定程式者發還原告令其於一定期限内改正肅政史提起之訴訟不適用前項之規定第廿條受理之訴訟其訴狀副本及其他副本須發交被告並指定限期令其提出答辨書前項答辨書應由平政院添具副本發交原告第廿一條肅政史提起之行政訴訟應由平政院鈔發原文并指定期限令被告提出答辨書前項答辨書應由平政院以公文通知肅政史第二十二條平政院認爲必要時得指定期限令原告被告以書狀爲第二次相互之答辨但對於肅政史執行原告職務時以公文行之（未完） 
[白狼歸竄後之官中勦狼捷報]  
　　紅磚窰之抗單　　王汝賢軍稱本月八日所郝駐襄　　軍隊進剿紅磚窰踞匪匪首宋老年帶有六七百人午前十鐘在西雙岡地方與軍隊抗戰至午後一鐘駐葉縣軍隊抄擊匪後匪勢不支向西南虎壩口山内沈竄追擊二十餘里斃匪三十餘名獲匪十八名當 
場斬首五名獲快鎗數桿子彈百餘粒 
[娘娘山之追剿]  
　　田作霖電稱本月四日率隊向娘　娘山一帶分途追剿早八鐘到蒼頭遇匪約四五百名接戰未久匪即退據娘娘山及鉅齒嶺山頂沿長十餘里前後𨺗崖居高臨下第七營由山道繞過後二營九營各一連直� 
由山前輪次梯上射擊至下午一鐘佔領娘娘山廟南後在各山交又口上射擊匪潰向鋸齒嶺西北逃竄正在追繫忽有悍匪數十名由深溝内突出拒戰甚烈旋即散逃探得白匪率三十餘人有過大營回舊巢之譚是役計斃匪七十餘人獲騾馬十一匹快鎗數支 
[成愉魯之截剿]  
　　田文烈本月八日電稱成旅長愉　　魯連日率隊在汝境大營東截勦白匪接戰四次斬斃四十餘人生擒二十餘人奪獲骡馬三十餘匹快鎗十七枝追至寳峽交界之高皇廟匪股被創零星分散多者三五百人少者一二百人其棄械改裝潛逃者尤夥 
[西峽口之兜擊]  
　　吳慶桐電稱六月二十九日蔡營　　長率隊至西峽口匪竄距寨東北花黎樹及正北五里橋等處三五十人成羣散漫東竄當即分路兜擊斃匪八名傷匪約八九十名生擒三名獲馬四匹騾三頭快鎗數枝白心黑邊旗一面三十日由馬山口追擊沿途拿獲匪黨三十名快鎗兩枝小手炮一桿 
[張錫元之佳電]  
　　張錫元佳（九日）電稱本月一日　　南召九里山匪被擊潰竄東北維摩寺拐河一帶連夜跟蹤追剿沿途斬獲甚多四日追至方城東南山内檀木溝之大寺見潰匪二百餘人分據山嶺恃險抗拒當即奮擊斃三十四名生擒七名匪越山竄乘勝追翻數山五日在象河關東西栅裏溝遇匪擊斃十餘人匪竄母猪峽内六日飭任耀武率隊由白石崖進抵北溝遇匪僅二三十名當經擊斬多名連日追剿計斃匪五六十名生擒九名沿途搜殺二三十名得騾馬十五匹快鎗六枝此股悍匪先有千餘經九里山之戰及近日搜殺勢已大衰其因疲勞飢困散匿村莊者尤多巳不復能成股矣 
[高等廳第四次公開陳繩案]  
　　昨日（十七）高等審判廳繼繪審理陳繩被殺董升不服地方廳判決一案上午九時四十分開庭審判長宣告審理某案後律師鄧爾班出庭首喚董升到案問上年介紹木廠孫壽山包陳宅工程事旋喚孫壽山到案命董升退出審判長問姓名住所職業後告以傳來作證人之要旨謂作了證人不可說假話如有話不能說須提出證據否則照審判廳試辦韋程就要罰金若說假話陷害他且須處二等以下四等以上之徒刑因證人所說的話於案情有重大關係於你並無不利益之處你若承認即具中結來孫承認不說假話即由書記官將結文朗讀一遍命孫壽山捺拇指印後問包陳宅 
之工程由何人紹介供由董升問係你托董升否供不是由董升托其親戚趙六呌我問包工有扣頭否供未有審判長告以回扣一節此乃北京一種習慣有之亦並不受法律之干涉孫始供打算對他問謝多少又云謝他四十元問木廠旣關何以又包工程孫供頗涉閃爍問工程係自辦抑係 
請人供瓦匠請李某木工自做又問你的話與董升所供不問旋傳董升對質如是者再董供四百七十五元之工價彼等用過六十元其餘皆由周文經手云旋傳陳璧到案詳問其家口人數及各妾所生之子皆何名字並問其諸子與陳繩等到京之年月又問陳繩來京後所住何房答住南罩房又問當其來京後常到上房去否答他那時候尙小一點問幾時搬到死的房裏去呢答在元年九月間問陳繹弟兄等誰與陳繩不對答全都很好且常在一塊玩問怎麽玩法呢答騎脚踏車問騎脚踏車不過出外邊騎去那麽還在甚麽地方騎呢答常在家裏騎問家裏院子怎能騎得暢快答東院頗寛暢問他在家裏騎車總算不正當你爲何不禁阻答彼時尙小且係偶爾又問自陳繩在參謀部當差後上衙門時亦騎脚踏車嗎答坐我的騾車問你出門時又坐何車呢答陳繩問明我不坐車時他才坐問陳繹上審計處又坐何車答他喜歡坐洋車問關於底下人方面陳繩曾對你說過誰不好呢答曾說過一個種菜的不好問種菜人姓甚麽答姓閣問呌甚麽名字答不甚記憶惟管他呌閻頭問閣頭的薦舉人是誰答記不清問此人現在甚麽地方答巳經薦在一個報館裏充當送報人問爲甚麽將他開發出去呢答陳繩說他不可靠又喚陳繶上堂問平日與繩談笑飲食起居情形及諸昆季有無嫡庶界限供無界限復又傳陳伯鏗上堂問由津來京與繩同住久暫若何供署假時最久餘不一定與繩居問繩與諸昆季感情孰好供與繹善與玉不見甚好問何所見云然供繩生前告我者問繩與玉不睦情形如何供彼此信中對駡審判長此時命伯鏗退出喚任二上堂時巳十二時矣以下情形如何容俟續報 
（校正）昨日遠生通信中（彼所得回扣者句得字乃謂字 
之誤） 
雜評一（抱） 
　　觀徐國務卿答德文報訪員語多至十七八事幾將近時政治上所有問題一一列舉發抒意見雖其間含有多少外交意昧而東海相國贊襄大政之方針亦可概見矣第余所不解者徵新稅須俟國民經濟進步之後誠是誡是何以騐契費也改貨物稅章並增稅率也絶不復俟國民經濟之進步斷然厲行而不顧也 
　　若夫剿狼佈置之周密猛將雲屯大兵雨集亦誠然矣惟比聞白狼巳越京漢路線而東抵於皖豫交界飄忽千里佈置愈周密跳盪愈自由抑豈所謂道高一尺魔高一丈者耶 
 
 
 

Page 4

 
 
   
 
 

Page 5

 
 
   
 
 

Page 6

 
 
[紀徐次長查辦張家口兵變案]  
　　陸軍次長徐樹錚奉陸海軍大元帥訓令查辦張家口兵變案具　京之日曾將奉派查　之情形略紀本報現徐次長已辦理完竣於前日（十六號晚間十點鐘專車回亦復命聞總統類嘉其辦舉敏捷此次派徐查辦原　係總統據各處報告謂起初與警察衝突釀變者多係守衛都統之兵而何都統屡次電報及鎗斃各變兵時僅及於砲團等固不言衛兵恐其辦理不平不足以服人心而肅軍紀故特派大員往查徐次長到張後迭與各官長及當地紳商接洽一一查訪明碼如電禀總統乃又奉就近辦理之命於是徐次長遠調集各營閱操操畢當場將曾與變亂之都統衛兵兩連鎗械收回並說明只與遣散不追求兵皆俯首無辭并將本月餉銀發給特備專車押送回籍一面分電沿途軍隊火車經過派兵監視勿許半路下車及有逗遛情事於是營兵士及該處商民均稱爲辦理得法未有異言徐次返京時除各營軍士列隊護送外當地商民之赴車站相送者數亦煥不少云 
[張巡按愼重任用知事之建議]  
　　鎭安上將軍兼奉天巡按使張錫鑾以試騐分發知事擬請先行試署再請任命以肅吏治而重地方等情具呈大總統已奉批准交銓叙局查照其呈文錄之如下竊維知事爲親民之官休戚相關捷於影響得人則治失之則　所以論政治者必先於知事愼抉擇蓋知事爲治事之根本而抉擇知事又爲勤求治事根本上之根本夫知事一官任用之道不外學識經驗而經驗實重於學識且有學識經驗之具備或情形未熟或人地未宜任用偶疏卽貽隱患此尤民情風俗之關係未便以素不相習之人輕言除授者也查一期試騐委員長所呈明試以功尤在各省隨時甄别不敢以此據之詢事考言遂謂權衡悉當旨哉是言蓋巳鑒及於此矣現在分發知事已陸續到省錫鑾勤加接見遇事考察大率學問多巳成就吏治尙少歷練如果照章遽予眞除竊恐朝任暮更轉多紛擾查任用施行細則第十條各地方遇有缺出應就前驗候補縣知事薦請任命等語管見所及擬請量爲區别　本省保薦免試核准知事准於奉准後薦請任命其分發到省知事遇有相當缺出應一律九飭試　其曾任實缺及署缺者於試署滿六月後薦請任命初任者於試署滿一年復薦請任命如此考核較嚴循良者益知向上閶茸者亦　治甄陶於　治裨益固　於原章更較完善是否有當伏候鈞裁除　陳内務旣外謹乞大總統鈞鑑訓示施行 
[熱河歸綏審判條例之修正]  
　　熱河歸綏兩都統署審判處暫行條例業經政府　　修正公布茲錄其條文如下第一條熱河都統署歸綏都統署各置審判處以都統行使監督司法行政權第二條審判處之管轄區城與都統之管轄區城同第三條審判處管轄左列訴訟事件（一）不服縣知事之判决而控告者（二） 
各盟旗及蒙民之訴訟事件第四條不服審判處之判决者得上告於大理院伹第三條第一欵事件按照民刑訴訟律草案於管轄各節之規定以高等廳爲終審者不在此例第五條人民對於縣知事之延案不結及不合法之不受理者得向審判處控請催結或受理第六條審判處置處長一人由司法總長呈請大總統簡任但得以道尹兼任第七條審判處長指揮監督全處事務處長有事故時由審理員依次代理之第八條審判處置民事庭刑事庭每庭各置審理員一人執行審判權審理員有事故時以學習審理員代理之第九條審判處審理員由都統於具有左列資格人員中遴選經由司法總長呈請大總統任命之（一）有受司法官甄拔之資格者（二）曾任推事或檢察官一年以上者（三）無前二項之資格而曾辦審判事務滿三年以上者第十條審判處得置學習審理員二人至四人第十一條審理員　職中不得爲現行法院編制法第一百二十二條之事項第十二條審判處長認審理員有不正當之行爲時得依審理員懲戒條列之規定請付懲戒審理員懲戒條例另定之第十三條審判處置書記官三人至五人掌理訴訟記錄會計文牘及庶務第十四條審判處得置承發吏四人至六人檢驗吏一人或二人錄事三人至七人司法警察以都統管轄所屬區城内巡防警備隊兼充之第十五條書記承發吏檢驗吏錄事由審判處長委任之第十六條審判處處理事務細則由審判處長定之伹須呈報司法總長第十七條本條例自公布日施行 
[奉天有小白狼出現]  
　　奉天張將軍據遼陽知事霍型武來電謂縣屬近有胡匪嘯聚千餘人其頭目自號小白狼到處搶掠勢甚披猖居民不堪其擾縣屬兵力薄弱不足以資抵敵請速派勁旅助剿以期早日敉平云云聞張上將軍巳飭知二十七師酌派馬步隊各二營前往痛剿矣 
[吉省民俗頑悍之一斑]  
[德惠敎徒造謡案吉林]  
　　德惠縣挖銅溝鎭龍　　風溝及太平溝等處爲黃天敎徒之淵藪於前清宣統元年該敎徒韓桂芳（係著名敎首韓桂林之弟）夏老二劉珠沈先生等因官場查拿過嚴均行逃竄於省城南夾皮溝一帶近禁令漸弛又相繼回老巢造謡惑衆楊言前清某某親士率兵數萬已將帝業恢復宣統又行登基實行下令留髮凡薙髮之人倘不急將髮辮留起即行鎗斃云云該鎭愚民信以爲眞已剪髮者均紛紛蓄髮矣並謂不日將停辦新政率由舊章凡新界人反對該敎者難逃國法該敎定盛行於中國商民人等將來須一律入敎云云此種謡言可惡亦可笑也東省近年以來邪敎　起造謡惑衆尤以黃天敎爲最有勢力該敎首領劉文生前在奉界千金寨地方假稱皇帝謬稱眞主降世並帶有皇后寺共十餘名當被奉軍拿獲搜出袞龍袍翎頂等物遂收獄監禁惟其餘孽四出逃竄並聞有于某潛到長春在東四道街假敬惜字紙爲名實行秘密傳敎引人入　巳遂一百餘名現軍警界正將緝拿云 
[長春兵民交閧案長春]  
　　西北夾荒十三甲　　地方民風强悍儼同化外除聚衆抗捐而外又慣販私鹽藉資漁利茲聞西大嶺街　與長春懷德交界地方）有十三甲巨戶劉某等趕大車四五輛私運鹽觔以備拉回出售行至該街西頭一即長春界被緝私隊偵知馳往堵拿該車戶開槍迎擊激戰一鐘之久悍民大敗被縛三人當將車馬一併押交分局　送總局究辦 
[濛江知事被擄案]  
　　濛江縣孫知事嘯秋被匪擄去一案聞齊巡按以該縣地方偏僻往來文件動須廿餘日始能達到似此躭擱殊處貽誤現在孫知事落入匪手一切動作本署須得確耗特飛飭樺甸縣速派得力巡警常川　往濛江界内跟蹤匪後用加急快差報　來署以憑查核所有緝匪事宜該兩縣知事亦廳隨時督飭進行齊巡按並以此案關係重要如果不克救出殊屬非是特將此案釀事詳情現在佈置援救方法逐一叙明電請大總統查核示遵又聞孫知事被縛後即將身内所帶金表一塊及眼　等件並身穿衣履剝取淨盡僅與一衫一褲勒令隨行行步稍緩即以木柴槍把擊之於是日（二十七日）初 
更時分行至樺甸縣界侯家店地方住下而孫知事巳身無完膚矣 
[湖北之商業與土地關係]  
[總站建築地之爭點]  
　　鄂境粤漢鐵路前清　　時代即由張南皮勘定以城外濱江之鮎魚　爲首站當時官紳兩界富有金錢者　紛買該處地皮以爲居奇發財之計自該路由中央派員督辦以不能於鮎魚套佔得土地利權遂欲推翻定案將總車站改設於下新河徐家棚地方經鄂紳界力爭始止茲有紳士童德鴻等因聞總車站雖設鮎魚套而徐家棚須設貨車站所有鮎魚套之總站直等空設巳訴由武昌商會召集各商提議一致贊同質問惟因詹督辦北上未歸乃擬定用正式公文並遍搜關於爭車站之前參衆兩院及省議曾各議案曁公民公呈輿夫軍民二府與前督辦往還文件以爲質問文書之資料頃已由汪桂生君起草擬就洋洋萬餘言一俟各紳商會議閱過即行繕發惟昨又聞詹督辦巳由京回漢紳家頗多主張當面質問者 
[附郭領土權之補苴鄂省]  
　　南湖大操場北　　李家橋地方雖爲麥田然係附郭重要領土近已由某偉人私將該地數千方價賣於英美紙烟公司栽種南洋種菸草并須建造捲烟廠屋鄂人士以武昌非通商埠外人不能置産營業但旣已由賣殊屬無法挽回惟該處地畝甚多烟公司尙欲收買　畝以爲擴張之用刻聞呂巡按徇士紳之請爲事後補苴計飭令公産局長會同武昌知事分别公業私産妥愼保全於各業戶驗契時嚴格取締母令再有前項情事如欲出賣准其報由公産處給價圈購以保國土 
[商場新開闢之路線]  
　　自武昌路（即蛇山　　洞）工告成山前後交通便利當道擬將蛇山南北兩岸及閱馬廠隙地興闢新商場巳飭公産局規定界線招商承租建築在案茲因造幣廠修復運料鐵道由武勝門外大堤口起線繞沙湖通賓陽門入城直達茲廠（此路係清季修築光復後損壞未用惟係單軌輕便式僅供該廠運料之用）段呂二公以該路在蛇山迤南經過特召造幣廠長文定祥君議决改築雙軌於閱馬廠建築車站行駛客貨車以利行旅而興商巿其築路欵項仍由造幣廠借墊將來紅利以三成歸鄂公里七成歸該廠昨文廠長巳督工勘估限令四個月告竣開車遂　歲定俟此路築後再由通湘門築一支線繞出保安望山各門　濠下直逹玻璃廠與粤漢幹線連絡　氣云 
[鄂省法律專校考試之怪狀]  
　　鄂省法律專科學校有生四五百人前日考試畢業課目甚多分期命題給卷詎考試判詞之日竟有冒名槍替者多至數十人均爲坐次附近者所攻訐當經校監杳出周道德等二十一人一律懸牌開除並將槍冒之人送交警廳究辦聞充槍手者内有某地方廳推事某檢事某及某署雇員等職官聞其考價每場二十五元旋託人運動由警廳罰鍰了案又該校刑法敎師周形洩漏試題　同 
鄉學生被其他學生得悉報告校長朱國楨查實呈請巡按核辦呂使以該敎師預漏試題破壞校規殊屬不顧名譽本應撤差以示嚴懲姑念平時敎授得力着罰薪水一月留觀後效該試題一併取消作廢另行派員監考以杜獘端查該校此次赴考卒業原爲學生得憑可應第三期知事試驗起見而請槍冐考亦由此而生也 
[粤省之兩賄案]  
[黃紹憲受贓案]  
　　粤省官場貪污己極郭占鰲　　鬻官案發現後而枉法受贓之黃紹憲案又復發表黃紹憲新甯　鄉鄉委員也遇案勒索寗人受其陷害者不知凡幾此次因爲陳紹章告發贓據確鑿廣州綏靖處督辦龍覲光始將其鎖押質訊本月十一號午刻龍督辦將黃提訊與事主陳紹章及案内一干人等對質黃尙欲狡辯而各人紛紛指攻新甯縣知事呈復亦絶不爲之隱諱且將其證據查明具報龍督辦以其衛民而反害民頗爲震怒故現將事主陳某　黃暫留署内以供研訊查官場黑幕月來發現賄案最多若不盡法懲治仕途向有肅清之一日耶又聞此案被控者不止黃紹憲人即連附林國珮團長蘇汝琛亦有關係林蘇二人昨赴陽江龍將軍特派幹員前往縣屬調查控開各種事實該委員巳查明具後因先將林國珮革職歸案訊辦蘇則再行查究昨午爲第三次審期是日到堂指攻控其得贓枉殺者男女共十四人計穿長衣之紳士四入婦女四人耆老七人當集案研究時黃謂當日枉殺各犯係由線人指證承審委員飭將所押之線人三名牽出與之對簿該線人三名一年約十六歲一年二十歲一年約四十餘歲　訊時直認誣陷不諱大有拚死之意新寧縣亦送到切結張以冀黃紹憲無從飾卸是日審至下午始行散堂黃之得贓枉殺巳得眞情受寃事主不日可有昭雪之望矣 
[郭占鰲鬻官案]  
　　羅普因賄案發覺之後初交公報編輯所看管斯時亦頗自由故能赴淃求救於康有爲惟康以法律自守其致函作保僅能保隨傳隨到不能爲其解脫及李開侁交卸將案移交復傳羅普居於署中以移交後任現新任巡按使巳委龍曜樞及嚴廳長辦理此案羅頗有自危之心聞日來羅之舉動頓失常態如飲食間亦逐減少因　什署内不敢外出每日手持一卷以爲消閒　具時常喃喃語竟夕不睡於卷牘中得李開侁之筆跡拍案大叫每　遍閱各報遇有登載已事則抛擲滿地羅常語人云此案如果决裂時　 
九十餘縣知事無一不應查究者（鶴山）一缺雖非得賄然其如何受人運動吾亦可和盤托出寗使兩敗俱傷云云其近况如此殆染有神經病者歟又聞某某兩司長以羅日來舉動頗失常態恐其日久變成瘋癲以故爲羅設法轉圜聯請將羅保釋在外如遇質訊隨傳到現由當道核准羅巳遷往友人徐某家居住矣兹將關於此案之來往要電錄下 
[肅政史致巡按使電]  
　　廣州李巡按使鑒節麾　究粤　　庶政待興敬頌郭占鰲賄買興寗知事案想澈究亟盼訊實遵照治罪條例實行以儆其餘比年各事賄託風行民生不聊何堪此輩再擾粤素貪濁夙仰峻節願聞令望莊總寛叩蒸 
[巡按使復肅政史電]  
　　北京莊都肅政史鑒辱電奬　　飾慙感交深郭占鰲案甫准前任移交容卽加委幹員會同原委承審員傳證澈究錄供詳辦貪墨不懲吏治安望振刷遠承拳注惟矢心藏李國筠叩文 
[粤省行使僞幣案之爭點]  
日前粤報界登一新聞云星期五日有廣隆店着伴余阿積携有舊紙幣九千八百元往東園第七號窻口請換當由點驗員蘇某將該紙幣檢閱後查出有一元僞幣一張巳蓋有僞幣小印者適監督官鄭樂荃在旁見有此種僞幣發現即將此幣偕同洋員察閱而王會辦又適巡至見幣上蓋日僞幣小印以爲曾經請換被司事却回仍敢妄爲嘗試立　警兵將余積拿獲五時後王會辦即擬電稿飭庶員到廣州電報局電達中央略謂余積有意行使僞幣請以軍法從事聞已將余積解交將軍府查連日請換大宗紙幣係資本家居多偶因不愼雜入僞幣亦事所恒有但未知此次余積是否有心行用與是否果能適用軍法耳 
　　自廣隆店伴余積被拿後該行同業立即召集會議僉以萬元之中僅有僞幣一元且經蓋有僞幣小印三尺之童亦能辨别烏敢有意夾入妄行書試之理今聞將以軍法論罪辦法未免過苛因特聯蓋圓章 
數十家分呈巡按使及將軍府請從寛省釋并投訴商會請予維持 
　　會辦財政事務處見報載後即致函公會云逕啓者頃閱各報登載拿獲行使僞幣人余積節内有請以軍法從事及巳解往將軍府等語查余積所用僞幣係巳經截角註銷仍行混入請換顯係有心行使當繹押送警察廳擬請從嚴究辦並無軍法從事及解往將軍府之事該報所登恐係傳聞之誤應即函請貴公會卽日轉知各報更正爲盼會辦財政事務處啓 
[浙軍防勦竄温之台匪]  
　　浙江樂清大荆暘谷一帶台匪擾亂朱將軍昨准屈巡按咨開據樂清縣知事金暄電稱台匪竄擾大荆暘谷勾結就地帮匪蠢蠢欲動前曾詳請朱將軍速派大兵剿捕在案詎料該匪近來愈形猖獗民情惶惑晴轉咨朱將軍電飭温台統領會剿以遏亂萌等情查大荆負山濱海地處險要且毗連台　盜男素多前清駐有防營　巳一律撤調防務誠屬空虚旬日以來迭據就地官紳函電交馳請兵剿捕希希即查核迅予　飭温台營隊認眞會緝並酌派數哨復駐大荆俾戢盜風而恤民瘼等因又據該縣公民徐起正等電同前情朱將軍准咨後已飭仰游擊隊徐司令酌撥數哨駐紮外已電飭第五第六第七各區統帶迅速會剿矣地方通信蘇州 
[復傳已判决之案]  
　　吳縣知事署近日往往有已經地方廳判决之案復行傳訊者未知何故前日有華茂慶借周榮泉洋八十元又鈔票十元連利共計一百四十餘元有房契抵押屢討不還控經地方審判廳傳　酌斷令華繳洋一百元還周了案於四月十六號判决乃至六月一號地方廳取消案卷移縣華延不繳欵周即赴縣遞禀以此案判决至今上訴期巳過請求强制執行封房備抵縣署批限華赶緊繳洋如再延宕定卽强制執行隔數日華茂慶赴縣投禀以前借八十元内有李少雲借三十元在内請併案訊明等情縣署置地方廳判决案不願竟批飭傳訊七月十三號開庭周榮泉將判决書面呈翟承審員閱之茫然乃以今日原中章仲揚未到候飭傳章質訊核奪退庭 
[碧螺小學畢業給憑]  
　　太湖洞庭東山碧螺初等小學校開辦　　至今巳屆四年一切辦法尙稱合宜近日該校學生中有陸姓等六名畢業由該校校長夏某呈請學務委員宋銘動蒞校監考完竣特於前日在本校開懇親游會舉行畢業典禮並給發　生文憑是日來賓參觀者甚衆所有畢業各生平均分數及年籍表册巳由校造送學務委員宋君轉詳吳縣知事署備案矣 
[撤換小學校長情形]  
　　蘇城巿立四十二區各小學校每届年署兩假之期必將各校長及主任敎員分别更換本届署假經學務委員王照張繼祖分别調查查得各校長敎員中如西區程保添丁士斌胥區徐某南區汪增祚蔣廷瑜北區李恩灝葑區袁振聲中區鄒錦臣葉某等九員均應撥換而學董劉孔二紳之意以胥區徐某不知敎務西區程保添文理不通屢敎别字且資格不合無畢業文憑丁士斌有毆打學生之事自應更換外其餘六員尙可暫留以觀後效乃王張二學務委員不以爲然遂商定將九員一併撤云並將遴選接任各員議定呈請縣知事查核頒發委狀一面卽由學欵處先行出條知照各員乃日昨吳縣楊知率忽批飭將撤換之九員劣迹逐項開出聽候酌核辦理大約所撤各員中又將有更變也 
松江 
[農人望兩]  
　　匝月不兩潮汷乾涸田疇　坼禾稻木棉均受大損農家者流靡不驚惶失措兩三日内米價飛漲上白機米自五元六角巳漲至六元六七角然購者雲集囤戶反銅閉觀望殊非好現象云 
鎭江 
[歡送休伍兵士]  
　　駐鎭要寨步兵第一旅有退伍兵士二百餘 
 
 
 

Page 7

 
 
人等情巳紀前報茲悉　士兵等瀕行之時各紳商及各官長均注雙部歡送先由張金門等當衆演說謂該士兵久戌鎭江巡訪守衛日夜不懈兩次亂事均賴維持秩序地方得免蹂躪今一旦　此他適頗令人戀戀不捨云云旋經龔旅長代表答詞略謂去　　寗倡亂他軍附和鎭江適處旋渦我士兵等以擁議中央之初心持保全治安之目的盲從獨免幸不辜我紳商父老及各長官　畀之意似此區區尙堪自慰今者海波不揚正兵等棄甲歸異之日諸公盛惠何以克　惟念國家前途匹夫有責兵等用効政復時敢以今日赤忱備他年有事之捍衛即所以報諸公今之優禮云云一時鼓掌之聲大起各兵士旋即排隊起程該紳商等又親送至江干俟登輪後始各乘輿而返 
[學董定集會]  
　　丹　學務處日劉知事委任嚴吳兩君爲正　　副董車後頗注意於本城各區初級小學之敎法爰定二十號召集者校校長敎員齊在學務處會集研究進行方法并定嗣後於弟二第四兩星期仍開會繼續集議期無遺憾 
揚州 
[公園迭起風潮]  
　　揚城南柳巷商辦公園於日前舉行晚巿售賣燈茶進門時先　購票每張六十文昨聞縣知事署某君前往披阻未得　内乃歸告謝知事謂其男女雜坐流獘滋甚亟應嚴加取締又徐中將之公子亦因事齟齬命隨帶家丁將其電燈衛　雖經園主暗禮猶復悻悻而去 
[學注意巡]  
　　江都警察事務所昨奉南京上將軍府來電　有亂黨希園起事云云當卽下戒嚴令除飭各分區嚴密防範外後將敎練所學警調遣廿名幫同該所巡遜歸警備隊員指揮 
[失愼疊誌]  
　　揚城入夏以來天氣亢旱異常雖有兩次暴雨亦　　屬杯水車薪無濟於事前日南柳巷劉姓客棧廚房起火幸未成災昨鈔　門外王姓米舖失愼延燒民房十餘家所幸在白日水龍施救迅速尙未大損 
[南京]  
[召集軍官學員]  
　　保定軍官學堂頭班學員現在暑假前後將次畢業其第一期遲到學員未能入者到廳一律召集陸軍　特開名飛咨江蘇省統限本年十月三十號起十一月八號止到保定學堂聽候考騐逾限者取消其升學資格計開入伍生田嶔董鈺楊國萃俞洪王謙保徐東輔葛純黃　　易龍劉英師範錢佐伊潘宗仁莊紀徹李立朱宗愈錢維善程承惠徐恩祥汪繼賊楊錦江　俞壽鶴黃冠軍徐良殷鈺魏起功陳秀巖王綿　黃世珍崔模江同章陳自新巫定一第四中學二期生　典書任鍼張方孟廣太俞偉劉升瀛劉書濟葛潤琴范子純孫其瑞孟晋朱善昌周紹忠汪時　許寳光劉彝葉龍章葛明劉紹基姚琛　吳錚姚黃葉紹成孟宏苗振崧徐宗垣高琦桂錫鑾李鴻春王振夏熊烈春山　德峻張克永　楊仲英吳廷皓姚本善曹兆徵李伯楊海續錢寳銀坤褀葛　宇蔡明孫國樑國豐姚鴻飛宗爕何　恒潘占春根林紹樑第一中學二期生潘燧 
[韓使歡迎齊使電]  
　　韓巡按致吉林　巡按電云本日恭奉策令祗悉我公移節來蘇江右士民同深額　　旌在望即盻遄臨望示確期佇候大敎謹此電賀並祈惠復韓國鈞銑印 
杭州 
[李參議蒞浙記]  
　　參政院參政李經義日昨（十九）上午六時率領眷屬行李偕張春泉樓木庵等由滬乘坐專車十點十二分鐘涖止杭州城站甬嘉路局長鍾文耀皖同鄉會吳輔丞等一同上車招待遂開至南星站朱軍督屈巡按夏廳長周知事以及各機關代表均在車站歡迎先奏軍樂一曲朱屈二公即登車室與李參政握手行禮遂同乘輿至西湖劉莊盛開公宴以盡賓主之誼全皖旅浙同鄉即定於今日（二十日）設宴聞李氏此來專游名勝不發生政治諸問題云 
[慶餘堂京控之傳聞]  
　　慶餘堂新舊店主糾葛一案前經内務　　部咨行屈使准將舊業給還志森嗣經屈使詳陳標賣情形特又將新商標本二十萬一百元附入該堂作爲附股詎杭案尙未解决志已派周某前來接收雙方堅持各不相下刻聞施商已延請阮性存許養頤兩律師具呈平政院控訴内務部違法矣 
[蔣將軍遣使接眷]  
　　總統府顧問蔣尊簋自膺宣威將軍之命擬請假南旋省親嗣因將軍制發表蔣又加入會議故日來在統率辦事處贊襄計晝無暇南下故即遣使來杭接取瀛眷入都聞該使業於日前抵杭矣 
安慶 
[規定安徽公署開支]  
　　　聞安徽巡按使薪俸公費等項昨　　巳由部訂定聞俸金月八百元公費一千元至政務廳全部開支年約八萬元較從前開支爲少故政界中人謂將來科長科員之俸薪難免不折減發給云 
[禀請開辦花報之批斥]  
　　頃有　困學者擬在皖垣開辦花報日昨赴警廳立案當奉朱廳長批示云禀悉此種花報所有輿論無非敗壞風俗之詞旣與報紙條例第十條第三項相違復於社會無益况從前之辦花報者每以評論花叢爲敲　金錢之妙術其行爲尤屬可恥故上年省城開設之喚花魂天雨花均經本廳勒令停歇各在案茲該民儲困學竟冒昧以開辦宜城花報爲請殊屬荒謬巳極特斥 
廣州 
[又欲藉口開基圍票]  
　　焚燬紙幣奬義會前因收換舊幣機　　關成立業經奉令取銷現聞該會董事復以此次水災危急情形非迅速疏通河道條築基圍誠恐後患堪虞連日又議定辦法數條其内容係將該會改名爲基圍票俟批准後先由該會墊繳毫銀一百六十萬元全數撥充濬河條圍之用准期開辦五年該欵按月在二成數内扣還歸欵如蒙批准擬於舊曆六月一日實行開收聞昨巳呈由　賑救災公所轉呈當道察核矣 
[廣九鐵路崩决停車]  
　　廣九鐵路火車邇因東江水漲自樟木頭以下巳經淹浸路基復因連　淫雨山水暴發十日下午省港直通快車由省駛至附近南崗第十六英里地方路基被水冲决迨欲折回大沙頭車站而烏涌路基又被冲决以致該車進退不能當由站長電知管理局温局長即令由月之十一日起大沙頭至石龍等站暫停開車其石龍至深圳客車則照常行駛所有直通快慢車暫由石龍往九龍夜車則暫緩開行頃巳派出修理意外工程車開往察視其决口共有數處聞烏涌一段由大沙頭派員修理南崗一段由石龍派員修理現水勢巳路减約一星期後即可照常開車矣 
重慶 
[鎭守便示禁謡言]  
　　重慶周鎭守使布告云近查又有奸徒喜爲無根謡諑不云某處若何即謂某人何若間有無識者流遂至以訛傳訛未免自相驚擾可笑亦殊可惡如云水旱偏災政府巳籌撫卹如云陜甘狼　業經大軍兜撲至於亂黨餘燼死灰斷難復活頃據忠縣知事電稱匪黨緝獲即係李緝煕等供稱回川聯絡本府電令正法煸亂難逃顯戮飭員加緊偵探獲則懲以軍律其各樂業安居勿得輕信謡說 
雜評二默 
吾向者謂縣知事兼理司法而後事務繁重必引以爲大苦而不料今日知事之有餘勇可賈也其餘勇奈何卽取前此地方廳判决之案而重行傳訊之是也夫地方廳判决之案多矣苟此風一開則凡妄冀訟事之反覆者皆將舊案重提非特縣知事不勝其繁擾而地方上之喜訟棍徒且從此生心小民亦從此多事矣夫豈寗人息事之道耶願某知事熟思之也 
官場之黑暗至今日而極矣其横征暴歛縱令如狼如虎之差役騷擾地方此爲縣知事對於　收上普通手段也其他若湘省官吏以火練懸帛篾片入指等種種毒刑逼供黨人川省江津縣以割膝戳肩香燭插身等種種惨刑加諸匪類此爲官場殘酷之徵也廣東旣發現郭占鼇鬻官案今又發現黃紹憲受贓枉法案皆牽涉多人内容不堪究詰此又爲官場貪黷之徵也第一種爲昏吏第二種爲酷吏第三種爲墨吏嗚呼中國官場之現象形形色色如此雖禹鼎不足象其奸檮机不足盡其罪而猶曰官方官方也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
第十版 
本埠新聞 
[停收肇周路至斜橋之地方稅]  
　　本邑四門外自肇周路至斜橋一帶業由法公董局劃入租界聞上海工巡捐總局局長朱綬丞君巳奉滬海道尹飭知所有局中經收該處之地方稅着卽查明戶口捐數於八月份起卽行删除昨朱局長巳飭捐務處查報備核矣 
[收回公廨管理權近聞]  
[收回公共公廨管理權問題]  
　　經楊交涉員在京時　　會同外交部與駐京公使團磋商就緒回滬實行迭紀前報茲聞楊君近日正在籌備先就道署設立上訴機關將來收回後一切辦法擬仿照内地審檢廳制度稍行變通廨中辦事之人除考取承發吏司法警察外其餘各科亦擬考取熟悉法律人員以資襄助一俟部委到滬即可磋議進行云 
[交涉員開釋曹元度]  
　　上海裕寗官錢局清理處處長曹元度因揚州分局與德商李希德劃欵糾葛經駐滬德副領事裴尼赤君照請公共公廨簽發傳單諭令捕房將曹傳案商由副會審官王崧生君諭存保證金六萬九千兩方准保出曹以此項傳單公廨發出時並無傳到交保四字係發出後加添且會審官辦理失當函告楊交涉員曁總商會電禀外交財政兩部與駐京德使交涉旋奉電令楊交涉員與德領磋商德領初以理由充分除令存現銀交保外餘無磋商地步故曹仍拘留押所在案茲悉此事巳由揚君與德領將原告抵押品核實據理力爭始允開釋楊君業於昨日上午十一時乘坐馬車至公共公廨諭令承審官王襄讞偕楊秘嘗長同至押所邀曹至簽押房曹責備王襄讞辦理失當王默然不答卽由楊交涉員向曹安慰數語邀曹同乘馬車而去 
[稽查員查獲黨人]  
　　江蘇宣武上將軍行署駐滬稽查員李某許某前日午後在閘北滬寗火車站北首六山花園後面某號洋房内查獲四川籍黨人陶文奎楊長海兩入抄出吳淞各要塞地圖一張及居正等名楷十餘紙就近寄押警署於昨日上午七點三十分由特别快車押解南京交將軍行署訊辦 
[偵緝挾欵囘國之黨人]  
　　南京宣武上將軍前日接統率辦事處電開訪聞孫文現由東洋籌得鉅欵巳交同黨胡囗囗擕往上海設立秘密機關以備派遣黨徒出發運動並須赴奉天一帶聯絡胡匪擬以東三省爲起事地點希請密爲偵緝以遏亂源等因昨馮上將軍巳飭上海鄭鎭守使轉行駐滬各軍警一體偵緝矣 
[白狼與茅山道人之關係]  
　　南京宣武上將軍行署准鄂省段上將電稱白狼近來勾通茅山道人在夏口茅山殿内設立機關接濟軍火資糧經軍警破獲訊係此項茅山道人散佈長江一帶偷運軍火者頗不乏人請飭屬嚴爲偵查以杜接濟云云馮上將軍昨特飭令駐滬稽查員對於各輪埠車站遇有茅山道人來往務須格外注意並實行搜查以免遺害云 
[查禁買空賣空之部電]  
　　北京財政部致各省財政廳電云近因現銀缺乏滙水奇昂　落無定一殷商民往往呌買空盤估賭滙水每次多至數十萬少亦數萬屆期並不交兌本銀僅以匯水贏輸數目彼此收付而巳近來因此暴富者頗不乏人其因此破産者亦復不少查此等空盤實一大賭局之變相滙水之昂銀根之緊巿面之壞悉由於　若不明白申禁其流彝不堪設想合行電知該廳長如有此等妍商一經查出卽行帶案嚴究以維商業而正巿風等語聞江蘇財政廳刻巳轉行到滬矣 
[上海地方廳受理上訴案]  
　　朱錦清朱錦祥不服崑山審檢所判决毁壞名譽判决徒刑二月提起上訴昨日由上海地方審判廳張推事官會同陳都兩推事宮並片請賀檢察官等蒞庭公開合議法庭控告人朱姓弟兄訴稱家住崑山縣境揚湘涇鎭開設聚豐糖果店棄來安分營業前有本鎭姚姓因同業挾嫌將不知何人所書匿名揚帖指我等二人所爲第一審縣知學不察細情遽爾判决所以不服來案上訴請求廢棄原判另行判决旋據控告辯護律師沈兆九出庭辯論良久問官互商之下遂宣告辯論終結論將朱姓兄弟交保聽候定期宣判 
[高等廳發還案犯]  
　　案犯陸金奎前因不服上海地方審檢廳判决赴蘇州高等廳上訴當由檢廳派警將該犯押解到蘇候訊在案前日由高等廳派員將陸提案訊明即派法警將陸押回上海地方檢察廳先行收押聽候執行 
[貨欵無須利息]  
　　上海製造局鄭督理接駐滬英領法磊斯君函以據英商通用電氣公司禀請轉催江南製造局欠欵并索取每年利息七分附有英文帳單函請查照等因鄭君以此欵前經呈請陸軍部核示以此係購買材料之欵並無利息可言即將價銀諭飭會計處照數支撥昨已函復英領請飭該商赴局領取矣 
[棉花棉紗洋布三業之近狀]  
　　本埠棉花棉紗洋布三項生意進出甚大近來該三業抛盤價值大跌大漲異常活動茲將熟諳此業者報告六月初至目下情形分述如下 
　棉花本花（即上海花）現在巿價每包巳漲至規元二十二兩六月初間價僅二十兩及二十餘兩進出　差二兩之多做抛盤者無不折本 
　棉紗每年至芒種節後生意清淡無不跌價今年大反常度貨價日見騰漲本紗約漲十兩印度紗七兩至八兩日本紗十五兩收紗者莫不利巿三倍然此次漲價並非眞實生意緣有人囤積居奇所致也 
　洋布向視鎊價爲轉移鎊價縮則布價賤鎊價漲則布價昂今　價旣漲而布價反跌凡未以鎊價結算者兩面吃虧大受其累故日來恐慌特甚云 
[漁船携帶鎗械之取締]  
　　江蘇韓巡按使以各海灘捕魚船隻向均備有鎗械以資自衛茲查航海商船時有報告盜刧之案且皆持械刦掠推原其故必係漁戶將所携鎗械借給海盜所致若不嚴加取締航商受害實非淺鮮爰特分飭水警第一第二兩廳通行所屬各專署長轉飭分駐外海内河各水警區分署長巡官各員一律查禁漁戶不得携帶鎗械以防後患 
[請領盜犯屍棺]  
　　搶刦洋商奚蘭卿家案内之盜犯張永卿張根泉徐金生陳兩清等四人由鎭守使訊明鎗斃曾記前報茲由已斃盜犯張根泉之母及妻李陳氏於十八號具禀鎭守使署請將張根泉之屍棺給予領回埋葬當經鄭鎭守使核准令飭衛兵率帶二氏至製造局西砲台將張根泉之屍棺交給領回昨聞該氏等巳將棺運送　州尙舘暫寄矣 
[監禁盜犯之執行]  
　　搶刦褚家浜周仁卿家案内之盜犯金子春金土泉二名業經鎭守署訊明將金子春執行死刑金土泉判令監禁八年在案茲鄭鎭守使以此案旣經判决應將金土泉一犯執行拘禁故於昨日飭將金犯解送上海地方監獄如期禁錮又搶刦賈家浜趙桂華家案内之盜犯除盜首張起發王得才二名已於本月十六號鎗斃外尙有判令監禁十二年之夥盜王春甫張桂發張阿五周阿三四名現未解送監禁茲悉鄭鎭守使以本署營倉不甚寛闊時屈炎夏獄囚易致疾病故亦於昨日飭將王春甫等四人派令衛兵一併解送上海地方監獄執行禁錮又另一盜案内之夥犯姚子瑶趙阿福二名亦處有期徒刑昨日併送地方監獄執行 
[包探練習手鎗]  
　　英美捕房張代總巡以邇來公共租界内匪徒充斥迭出持械搶刧拒捕傷人案件若不嚴行緝捕不足以寒匪胆而保公安除通諭各捕房捕頭轉飭中西探捕認眞偵緝外並以該匪徒等均携帶手鎗尤敢拒捕如探捕徒手追拿事甚危險亦應一律携帶手鎗惟未習練未免臨事慌張爰於前日通諭各捕房華探着於昨日起分上下午自往滬西戈登路敎練所習練射擊一俟純熟每名發給手鎗一支遇有拒捕匪徒即可射擊云 
[比德小學行畢業禮]  
　　巿立比德初等小學校於本月十九日開會行第一次畢業禮畢業學生計九名吳堯仁錢耕畲吳堯昇周新聲錢耕陽吳介凡沈財錦午前九時開會秩序如下一鳴鐘開會二來賓入席 
三師長入座四學生進謁五唱校歌六給證書七奬賞物品八唱畢業歌九師長訓勉十來賓演說十一學生致謝十二唱暑假歌十三學生謝來賓學生退十四閉會　十五攝影是日有陳涇小學校周敎員幹臣周學生三十餘人到會比德校學生全體歡迎大有興致 
[冒名圖詐案情節複雜]  
　　江淮成於本年正月間在公共公廨控告顧蔭農串同蕭少甫冒充捕房用人圖詐洋四十元等情當經捕房將蕭拘解公堂訊判具結開釋候提顧到案再核在案前日江在北淅江路與顧遇見即鳴捕將顧拘入捕房昨解公堂請究兩造均延律師到堂代辯關讞員商之英領康君以此案情節複雜判顧存洋五百元交保候再研訊 
[李永盛是否認錯]  
　　南京路三進鞋店夥李永盛控妻韓氏私逃等情昨由捕房將氏拘解公共公堂請究李供揚州人該氏於十歲童養過門至十六歲完姻迄已八載生有一女嗣與隣居粤人私識背逃已有六年前日在途遇見鳴捕拘案請究訊之韓氏口操粤音供與李素昧平生中西官以原告所控證據不足判氏開釋原告如有實在　證婚據准予另行具禀歸民事案訊理 
[前姘夫妒忌後姘夫]  
　　江北人季永標前與劉唐氏姘識近該氏又與高祖光有染賃居胡家木橋前日被季尋獲將高　該氏軋至錢胡郎所開之茶館内理論大起衝突由五區三分署崗巡　見一併拘至署中移送檢察分庭押候訊辦 
[誘拐女子之嫌疑]  
　　船戶王德祥前至四區報告伊女彩林向在振錩絲廠打盆忽於陰曆本月十八日出外不歸請爲　訪巳誌前報茲由王查午有住居藥水廠草屋内之江北人張二專事誘拐小孩其妻某氏亦在絲廠做工事前曾屢次勾引伊女出外游玩故王於前日將張夫婦扭控水巡隊由該隊官研訊一過因張供詞支吾諭限三天交到彩林再行核辦 
[烟犯其存其殁]  
　　前由閘北警署查獲私帮烟土之郭志仁移送第二初級檢察廳解經地方廳預訊屬實判繳保証金七十元暫行保釋聽候起訴核辦嗣經地方廳汪廳長起訴同級審判廳判决罰洋一百八十五元除巳繳七十元外尙少洋一百十五元責成擔保入周義卿清繳當由周一再具訴到廳聲稱郭已患病身死請求豁免罰欵奉批候查明是否屬實再行核　後經汪廳長訪悉郭並未身死實係該保人等揑情朦訴故特飭傳周義卿研訊周堅稱郭巳故世是以廳長前日復淚法警詳細調查以憑核辦 
[私帶烟土之懲罰]  
　　張新南張維卿張有仁張松濤李金生王春等六人因私帶烟土由五區巡警查獲移送檢察分庭巳誌昨報茲悉張新南巳經審判分庭判决罰洋念五元張維卿罰洋四十元其餘張有仁等四人係屬累犯昨特解送地方檢察廳按律嚴辦 
[流氓欺侮愚]  
　　前日上燈時有甲乙二鄉人肩荷包裏行經滬城三牌樓地方忽有流氓多人以其鄉愚可欺欲向索詐嗣因無隙可乘遂謊報該處守望崗巡指該鄉人等所携包囊内藏有烟土等物該巡警信其爲眞囑令該鄉人將包啓視内有布衣鞋襪並無違禁之物該巡警乃揮之使去 
[地保扭住成衣匠]  
　　南匯縣審檢所長前據該縣三墩一團地保胡蘭生拘解在該處地方私打嗎啡針之王三郎一名到所訊據供稱此項嗎啡針在該鎭成衣匠胡蘭生處買來迨經補提胡蘭生巳挈妻私逃來申匿居南巿茅山殿後面親戚某姓家昨日該地保奉所長派令持票來滬偵查適在小南門外聖賢橋地方遇見扭交崗警帶至第一分署禀明前情經巡官白榮桂君核得此案未據該地保先時呈報擅自逮捕殊爲不合該地保亦自知卤莽請求從寛姑准給予帶回歸案訊辦 
[曹有成連得兩差]  
　　滬海道尹兼特派交涉員楊小川君以本署秘書何壽朋巳奉韓巡按使委署崑山縣知事所遺秘書一缺查有曹有成堪以充任並以上海會丈局事務殷繁又委曹秘書爲該局總稽核帮同梁局長辦理一切昨巳委飭到差並分别行文華洋各機關知照矣 
[豆腐店主婦之騷擾]  
　　小南門外倉橋圩荳腐店主婦顧萬貞專與流氓爲伍時向同業藉端拆梢受其害者不知凡幾茲有該業顧桂生等六家聯名投上海地方檢察廳具禀控訴當經注檢察長核准飭派法警倪祿賓往提該婦到廳研詰顧萬貞供不承認問官以該婦糾衆拆梢擾害治安實屬愍不畏法判令收押候究顧等着均退去候示 
[江北人氣忿自戕]  
　　江北人朱順子前晚由其隣居潘某到家索取舊欠洋九元朱無以應付口角爭毆旋由鄰婦周唐氏代爲排解不料事後朱氣忿自持菜刀砍傷頭顱流血不止後經第十六崗崗警得悉詰問潘巳逃避當將潘妻許氏及排解人周唐氏連同朱一併帶至一分署由署員察得朱已年老且傷勢非輕立即片送地方檢察廳諸究 
[因何自盡]  
　　住居海甯路之某甲昨日上午在家懸樑自盡當由家人瞥見將甲解下報知捕房捕頭飭送同仁醫院巳不及救治在途氣絶旋將屍體車入殮屍所候請公廨中西官驗明核辦 
[南滙地保被拘]  
　　南匯縣某圖地保王榮堂因某案牽涉逃避上海匿居法租界内嗣爲南匯偵探訪悉訴知縣知事備文來滬移提昨由法包探將王解廨請究王供雖因案牽涉小民早赴蘇州高等審判廳上訴已蒙批准求免解往南匯我當自行投訊中西官判還押捕房准午後交來探帶回南滙縣訊奪 
[水偵探拿獲積竊]  
　　專在浦邊各輪船碼頭上行竊之一掌生湯理明郁生泉等三人前日爲水巡捕房偵探一併拿獲抄出小刀一把洋紗一絞當票六張大洋二元小洋三十五角銅元九枚連贓解送捕房轉解地方檢察廳分别收押聽候究懲 
[大安里之竊案]  
　　潮州人鄭佐之携眷住居法租界寳昌路大安里第二百八十七號門牌昨夜三四句鐘時被竊賊由隔壁新造房屋作場内扒上晒台將腰門挖開進内竊去金飾等物約值洋一千八百餘元而逸迨事王知覺賊巳無蹤昨鄭開單投報捕房捕頭即飭包探前往勘明禀復後諭飭各包探嚴行查拿務獲解辦 
[行人被撞跌傷]  
　　湯阿壽昨日行經黃浦路被某號汽車撞倒跌傷頭部及手臂該汽車當即停駛由車主某西人將湯扶上汽車送往同仁醫院請爲療治 
[騙子仍被尋獲]  
　　尤　棠曾在高郵地方串同鄭湘藻翁仁和以開礦爲由向宋席珍騙取銀洋避匿來滬被宋追跡而至報告捕房將尤拘獲昨解公堂經中西官略詰一遇判尤交一千元人洋並保候訊 
[保人被拘卽釋]  
　　丹徒婦人王葉氏之媳被孟許氏誘拐來滬藏匿馬立師楊徐氏家經葉氏偵悉控由丹徒縣知事移文閘北警署將徐氏提案訊交邱大霖邵友才兩人保出候訊在案茲因楊徐氏與邱邵兩人均匿居租界復由原告禀請該縣知事派警投文公共公廨轉飭捕房派探移傳詎前日邱被來警在途遇見鳴捕拘入總巡捕房昨解公堂經孫襄讞會同英領卓君質訊之下以來警並無保單呈出何能證實遂判被告開釋 
[工巡捐局批示]  
　　蔡念修堂慶雲銀樓等禀爲遵示遷讓房屋由批據禀已悉查此案雖經少數反對者從中阻撓然事關路政斷無中止之理該業主等深知大體始終一致殊堪嘉尙仰即從速進行以爲提倡毌庸顧慮並候函知警署備案可也此批 
[公共公堂瑣案]  
　崇明人陸士成前日因在哈爾濱路胡閙由捕帶入捕房昨解公堂經中西官訊供語無倫次以陸患有神經病判候函送上海縣知事署遞回原籍 
　楊金標金趙來控張敬齋牛晉卿李順中糾黨執械在滬西東京路行兇等情昨由捕房將張等三人一併拘解公堂訊供屬實判被告各押兩禮拜示儆 
　糞船戶陸茂發控施甫太行竊船櫓等情昨由捕房將施拘解公堂訊係同行嫉妬起見判將案註銷被告開釋 
　朱李氏控無賴李良珊在新閘成都路攔路調戲等情昨由捕房將李拘案訊明判罰洋三元充公 
　張金生因竊新閘路陳世安等各家衣物由探查獲昨解公堂訊知張係過犯判押西牢二年期滿逐出租界 
　厲雨洲控徐福章不理伊故父欠銀八千餘兩又曹雲山控倪菊卿又朱瑞階控張仁英又貿孚洋行控曹子和均不理欠欵昨由捕房將被告各人傳案分别交保候訊 
[法公堂瑣案]  
　余阿香投廨訴稱小民在某洋人處做大司務從西曆三月份做起每月所領洋東伙食洋元均向陳一勳手取先尙無悮不料前月份伙食詢據洋東已交洋五十元與陳而陳竟吞没不付向之詢問反稱洋巳交與小民因此情急扭交捕房解案請追訊之陳供洋東所交之洋早經交與阿香手收因伊應付洋二十二元九角零向索不允因之口角讞員聶君以原被供詞各執商之西官花君判陳押候查明實在情形再行解案復訊核奪 
　某經租人投稱房客源豐號拖欠房租銀八十九兩三錢二分人忽逃避曾經禀由捕房報明公堂准將所遣各物拍賣得銀一百五十餘兩存儲捕房茲巳多日該租戶並不出理請示遵行中西官以該租戶旣經棄物逃走判將拍賣銀提付欠租所餘銀兩如一月内不來具領照章充公 
　唐金章借許福泉投稱在某號爲司賬今年三月間賬箱内失竊洋五百餘元查係店主所用之王湧曹所竊逃走因店主外出報明捕房請緝在案昨在馬路瞥見交捕吊到贓洋一百餘元餘洋無着求請追究訊之王供所竊之洋祗用剩百元其餘無力措還求恩成全中西官以王旣無力繳還判押西牢一年吊到之贓給領完案 
[謝劵]  
　　東方劇場昨夜假座新民社演劇蒙贈入場劵兩紙書此誌謝 
雜評三（訥） 
[賭局之變相]  
　　財政部以買空賣空爲賭局之變相敗壞巿面而禁之夫禁之誠是也然而今日爲賭局之變相者甯獨買空賣空一事耶粤省前因紙幣恐慌而創焚幣奬義會非賭局之變相耶今又因水災濬河而將設團基票非賭局之變相耶何以於此則禁之而於彼則准之曰粤之所以准之者以有幾成之報効也然則官廳亦祗知有利可提否耳賭局與不賭局固非所問也 
專件 
[司法部核定民事案件暫行規則]  
[拘押民事被告人暫行規則]  
第一條民事被告人具有左列情形者得句攝之一經傳喚　三次不到廳者二非本人到廳本案雖終結而不能收終結　之效者三顯見爲敗訴者 
第二條句攝得用句票 
第三條句票之執行由承發吏或命承發吏會同巡警爲之 
第四條句票應記明當事人姓名住址及廳到之日時處所發　句票之理由及年月日前項句票應由審判廳書記官署名蓋印 
第五條民事被告人有左列情形之之一者得管收之一有　逃匿之處者二無保釋人及原有保釋人聲明退保者三　有保釋人而審判廳認爲不確實者四命交納保證金而不　能交出或交不及數者五訴訟進行中經審判廳發見有犯　刑事之嫌疑者六具有第一條所列之情形者 
第六條前條之規定於被反訴之當事人適用之 
第七條關於人事訴訟除檢察官外其當事人之行爲有左列　情形之一者得管收之一顯違背善良風俗者二有犯刑事之虞者三有逃匿之虞者 
第八條管收應用管收票 
第九條管收票應記明之事由及執行準用第三條第四條之規定 
第十條因第五條第一欵至第四欵第七條第二欵第三欵之　情形管收者如有相當保釋人或交納保證金及全交者又不　致有發生刑事或逃匿之虞者審判廳解釋放之 
第十一條訴訟係屬債務事件敗訴人實有履行之能力而故　意不履行得適用第五條第一項之規定其實無履行之能力者廳依各級審判廳試辦章程第四十二條之規定行之 
第十二條管收所之規則另定之 
第十三條管收之費用由敗訴人負擔之 
第十四條本規則未盡事宜得隨時詳部修改之 
[民事假扣押假處分及假執行暫行規則]  
第一條假扣押須就金錢債權或得易爲金錢之債權爲保全對於動産或不動産之强制執行時得聲請之 
第二條假扣押之聲請無論起訴前起訴後或債務未至履行期限皆得爲之 
第三條假扣押非預料日後小能爲强制執行或執行困難或應在外國爲强制執行者不得爲之 
第四條假扣押之聲請專屬於本案之管轄審判廳或管轄假　扣押物所在地之審判廳本案之管轄審判廳爲第一審審　判廳但本案係屬於控告審者以控告審判廳爲管轄審判廳第五條聲請假扣押應於聲請書内塡載左列　事宜一當　事人之姓名年齡籍貫住址二請求之表示三聲請假扣　押之原因及理由四審判廳請求若無一定之金額者應　及其所在地 
第六條假扣押之聲請遇有急速情形時得以言詞爲之 
第七條假扣押之聲請以决定審判之 
第八條審判廳就債務人因假扣押所應受之損害巳命債權　人供擔保者債權人雖未聲叙請求之表示及假扣押之原因　亦得爲假扣押之命令 
第九條假扣押之决定内應記明債務人因停止或撤銷假扣　押所應供擔保之金額 
第十條命債權人供擔保而發假扣押命令者應將其提存之　擔保及其方法記明於假扣押之决定 
第十一條假扣押之决定應送達於債務人駁回聲請假扣　押之决定或命債權人供擔保之决定毌庸爲前項之送達 
第十二條對於假扣押之决定得爲抗告其抗告期限爲七日第十三條債務人對於假扣押决定提起抗告者不停止假扣押之執行 
第十四條本案未起訴時假扣押審判廳因債務人之聲請　　以决定指定相當期間命債權人起訴 
第十一條經過前條期間債權人未起訴者假扣押審判廳得　因債務人之聲請成以　權撤銷假扣押之决定 
 
 
 

Page 11

 
 
第十六條債務人於假扣押原因銷滅後或提存擔保後得聲請撤銷假扣押之决定 
第十七條聲請撤銷假扣押之决定應向假扣押審判廳爲之起訴後應向受訴審判廳爲之 
第十八條前三條聲請應以决定審判之 
第十九條假扣押之决定因抗告或逾起訴期限而撤銷者債權人應賠償債務人因假扣押或供擔保所生之損害 
第二十條聲請假扣押時依其聲請對於第三債務人得發禁　止支付之命令前項之命令第三債務人如有確實證明不　爲承認時得聲明異議 
第二十一條假扣押之執行除本規則有特别規定外準用關於動産不動産執行規則之規定 
第二十二條假扣押之命令由書記官督同承發吏行之 
第二十三條於假扣押命令後債權人或債務人有承繼時應附記於執行文 
第二十四條假處分非因係爭物之現狀變更日後不能爲强　制執行或執行困難或應在外國爲强制執行者不得爲之 
第二十五條假處分之命令及其程序除有特别規定外準用關於假扣押命令及其　序之判定 
第二十六條審判廳因爲假處分得酌景情形爲一切秘要之處分 
第二十七條審判廳非有特别事項不得命債務人供擔保而撤銷假處分之决定 
第二十八條假處分爲防重大損害急迫强暴或其他必要情形時審判衙門得就係爭之法律關係爲假定狀態 
第二十九條假處分之聲請應由管轄本案之審判廳以决定　審判之遇有急速處分者亦得由係爭物所在地審判廳審判　之伹應促當事人於該廳所定期間内起訴届期不起訴者得依聲請或以職權撤銷假處分之决定 
第三十條審判廳得依必要情形於判决確定前爲假執行之宣示 
第三十一條左列各欵情形審判廳得依職權爲假執行之宣　示一被告承認原告之請求時二對於有扶養義務人命　其履行時但以起訴前最近六個月分及訴訟中巳屆履行期　之部分爲限三同一當事人在同一審級受第二次缺席判　决或第二次以後之缺席判决時四因左列事件涉訟諭知　之判决時第一業主與租戶因接收房屋或遷讓使用修繕　或因業主扣留租戶之家具物品涉訟者第二雇主與雇人　因雇傭契約涉訟其期限在一年以下者第三旅客與旅館　酒飯館主人運送人船舶所有人或船長因寄放行李欵項物　品或房飯費連送費涉訟者第四因占有涉訟者第五因　財産上金額或價額其數在三十元以下之事件爲被告敗訴　時 
第三十二條債權人若聲叙在判决確定前不爲執行日後履　行困難或生難於計算之損害者審判廳得因其聲請爲假執　行之宣示審判廳就債務人因假執行所受之損害已命債　權人供擔保者債權人雖未爲前項之聲叙亦得爲假執行之　宣示 
第三十三條債務人聲叙因假執行恐受不能回復之損譽者　若係第三十一條情形審判廳得因聲明不爲假執行之宣示　若係前條情形駁斥聲請假執行　宣示 
第三十四條假執行之聲請須於言詞辯論終結前爲之假　執行之審應記明於判决主文 
第三十五條審判廳爲假執行宣示之審判有所遺漏或忽略　假執行之聲請者得由聲請以追加判决補正之聲請追加　判决應於判决之送逹後七日内爲之 
第三十六條有假執行之宣示債權人得即聲請執行前項　之執行由書記官督同承發吏行之 
第三十七條本案判决因窒礙或上訴之結果致被廢棄或變　更者關於所廢棄或變更之部分所爲假執行之宣示失其效力 
第三十八條假執行之宣示基於前條情形失其效力時審判　廳應以判决命債權人賠償債務人因假執行宣示所受之損　害債務人得爲前項之請求 
第三十九條本規則以民事訴訟律未施行以前爲有效 
第四十條本規則如有未盡事宜得隨時詳部修改之 
第四十一條本規則自公布日施行 
[不動産執行規則]  
　第一章　通則 
第一條本規則稱不動産指土地房屋與其重要成分而言 
第二條對於不動産之强制執行以查封拍賣管理之方法行　之 
第三條執行以受訴第一審審判廳爲執行審判衙門可供執　行之不動産若不在前項執行審判廳管轄區域内者執行審　判衙門應據債權人聲請該管審判廳或其他官署執行 
第四條執行由審判廳據債權人聲請爲之債權人非以適當　之注意調查不動産不得聲請執行聲請執行之不動産審　判廳得以職權調查並得酌量情形命債權人供相當之擔保第五條執行之費用以必要部分爲限歸債務人負擔並應與　聲請執行之債權同時收取 
第六條第三人對强制執行之不動産以所有權爲限得向執　行審判廳對債權人起訴主張異議前項之訴審判未確定　前審判廳得酌量情形停止查封拍賣管理或限制之第三　人若敗訴時應賠償債權人因其起訴而生之損害 
　　第二章查封 
第七條申請查封之書狀應塡寫左列各項一債權人債務　人及審判廳二不動産之處所種類及應聲叙之事項三　查封原因之一定債權及其所得執行之書據 
第八條查封由執行審判廳書記官督同承發吏以左列方法　行之一揭示二封閉三追繳契據前項情形應使利　害關係人到場且遇有必要時得請巡警官吏協助 
第九條書記官於查封時應作查封筆錄 
第十條查封筆錄須塡寫左列各項一不動産之處所種類　及應聲叙之事項二債權人三追繳契據之種類件數 
　前項筆錄應使第八條第二項到場人署名蓋印 
第十一條債務人就巳受查封之不動産僅限於必要範圍内　有管理咸使用之權利 
第十二條債務人得於查封後七日内向審判廳提出現欵聲　請撤銷查封前項期間債務人得邀同債權人向審判廳聲　請展限 
　　第三章　拍賣 
第十三條巳查封之不動産債務人未依第十二條規定聲請　撤銷時審判應得據債權人聲請或以其職權命爲拍賣聲　請拍賣之書狀適用第七條規定 
第十四條拍賣不動産審判廳應選淚鑒定人對該不動産估　價以估定之價爲拍賣最低價 
第十五條拍賣不動産應由審判廳先期公告拍賣期日及拍　定期日 
第十六條拍賣公告應載明左列各項一不動産之處所種　類及應聲叙之事項二拍賣之原因日時處所並執行承發　吏姓名住址三拍賣最低價四拍定之日時及處所五　閱看筆錄之處所六對該不動産上有權利者依限聲明 
　七利害關係人應於拍賣期日到場 
第十七條拍賣期日至少須距公告日起十四日以後拍賣　得由審判廳酌量於審判廳内或他處所行之 
第十八條拍定期日距拍賣期日不得逾七日拍定於審判　廳内行之 
第十九條拍賣公告之方法除揭示於執行審判廳及該不動　産之所在地外得酌量登載一種或數種之報紙 
第二十條各拍買人所聲明之價額於未有聲明較高價額者　以前須受其拘束拍賣非俟催告各拍買人聲明價額逾一　小時後不得終結拍賣人於聲明價額後非以現金或有價　證劵可當該價額二十分之一之金額預交承發吏爲保證金　時不許拍賣前項保證金於已交後更有聲明較高價額預　交保證金之拍買人時前拍買人於宣告拍賣終結後得即時　要求歸還 
第二十一條承發吏於報告最高價拍買人姓名及其價額後　應宣告拍賣終結承發吏收受拍買人保證金應於宣告拍　賣終結時給予收據並卽時交付於審判廳書記官 
第二十二條書記官須督同承發吏於拍賣後作拍賣筆錄 
第二十三條前條筆錄須塡寫左列各項一不動産之處　所種類及應聲叙之事項二債權人三催告聲阴拍買價　額日時四各拍買價額並其聲明人姓名住址或無合格聲　明之價額五宣告拍賣終結日時六報告最高價拍買人　姓名及其價額保證金第十條第二項規定前項筆錄准用　之 
第二十四條拍賣期日無合格聲明拍賣價額者執行審判廳　應酌減最低拍賣價更定新拍賣期日新拍賣期日准用關　於拍賣期日之規定 
第二十五條拍定期日審判廳得使利害關係人到場以决定　允許其拍定並以職權繕製權利移轉之書據 
第二十六條以數宗不動産供拍賣其一部分不動産之賣得　金巳足敷清償債權總數及一切應負擔之費用時對於他宗　不動産廳停止拍定前項惟形債務人得指定其應賣之不　動産（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[滑稽小說風送美人來（續七月十六覺迷著）] [  天虛我生]  
丐者旣與女郎爲婚在理當大樂願此三十三層樓之大洋房除最高層一室堆滿財物最下層一室堆滿食物外其餘諸室空無所有蓋密司透飛脫一家三千餘人當風起時各各搬物思遁乃均被風連人帶物吹之而去故女郎欲眠不得楊欲坐不得椅欲凭不得案乃疾首蹙額以語丐者曰君擁多資乃效日本陋俗席地坐臥妾殊不慣丐者曰吾愛勿焦急吾當趨往上海南京路巿外國傢具以鋪房間女郎曰然則當速行天巳近暮毌使妾不得寢所丐者乃自複室乘升降機上趨三十三層之頂檢取最輕便之倫敦國家銀行鈔票數十紙欲復乘機而降則馬達中之蓄電至此已盡機乃失其效用不得已歷九百九十九級之梯彳亍而下行至梯半天巳入暮啓電燈之樞而燈弗明按呌人之鈴而鈴弗響　趾失措則自第十八層之縷梯直滾而下墮至第十七層暗中摸索不辨途徑則又失足而墜以下逐層皆然不步而滾女郎於黑暗中聞有綠綠然之聲自上而下心頗詫異無燭以覘其異正蹴踖間而丐者之身一直滾入女郎懐中女郎被壓大號丐者亟起摸索久之始得女郎之肩則於暗中撫愛並言爲時巳晏此間距洋場可百里旣無車馬又無電燈不如明日往購女郎無奈尋復摸索而入餐室以麫包爲枕以蛋糕爲褥共臥一宵亦頗温柔香煖翌晨起視女郎衣裙之間頓添無數珍珠丐者疑爲天賜及細審之則已身之虱蟣蓋巳移轉讓渡殆盡女郎因而嘰惡立促丐者往購衣飾傢具丐者唯唯奉命而去待至日暮空手而返詢之則倫敦鈔票巿中不適用也女郎促令另取他幣再往丐者鑒於昨日之滾不敢登樓女郎乃肆詬誶且責其胡不購一燭歸丐者嘆曰吾家雖擁名資特吾手中依然不名一錢且奈何是夜仍於麫包堆中度宿惟女郎嫌其虱蟣勿許共枕丐者乃以酒瓶代枕謂較破廟中枕階石勝也越日登樓視他幣恐不適用乃取墨西哥金錢特無紙裹纍纍然頗不便乃脫破澳束其兩袖爲囊負之而　歷九百九十九級之梯始至平地則已力乏氣喘憊乃勿勝略求少息而女郎勿許不得已力疾負之登途途遇偵探疑爲竊刧捉將官裏丐者實供官以爲誕再三稱辨乃遣官中人牽之往騐則此丐者并其地名而勿知以爲即破廟故址也比至其地則破廟依然曩時所置之沙鍋土竃草荐鶉衣與夫討飯籃打狗棒之屬一一存在而所謂三十三層之洋房及巴黎女郎者則不知究在何有之鄉復向官中人索還金錢官中人曰汝殆夢耳安有所謂金錢哉丐者大惑究不自知是眞是夢官中人牽之返没其金錢置之獄中丐者曰今吾不求而食不築而居雖不富貴亦愈於丐猶天賜也且吾身雖在囹圄之中而吾夢仍在三十三層洋樓之上抱巴黎美女而眠要之吾夢非夢而在囹圄中之吾身乃爲夢耳遂至老死亦終不能自明孰眞孰夢 
異史氏曰盈天下之人皆丐也然而金錢足以苦其身矣丐者之入囹圄乃爲金錢所祟然猶不求而食不築而居較之吾人則覺吾入之苦視囹圄中有加焉綜言之天地間一大囹圄耳丐者乃視小囹圄之苦境爲夢囿視大囹圄中之洋房美女爲眞是無怪其終成爲丐巳耳是又無怪天下之人皆爲丐也 
[滑稽小說丐王] [  劍秋]  
　　在下做這篇小說先要交代一句免得諸君取笑在下雖是一個寒士却没有討過飯也不曾落過難做那鄭玄和的故事不過聽得他人說起罷了却說我們中國有一種最古的專制制度從孔夫子時候起頭（易經蒙袂輯層）直到如今民國三年國體改了共和皇帝變了總統這種不可思議的專制却依然存在你道是什麽就是呌化的王嚴嵩的徒子徒孫（相傳嚴爲乞丐祖師）俗語呌做丐頭的他的權柄勢力簡直是獨一無二不要說共和國的總統即使從古到今世界上赫赫有名的專制皇帝什麽棄始皇呀拿破崙呀和丐頭比起來眞正是望塵弗及咧閒話休煩且說蘇州府屬有一個鍾花鎭鎭上店鋪很多殷實之家民不少前清時代有有一個丐頭常川駐紥到了光復以後地方自治成立就有一位議員先生提議把老丐頭裁去另外公舉一人呌做總丐他的議案說得十分有理在下曾略略記得幾句他說道共和時代一律平等人人當有自由之權從前老丐頭捉得一個小呌化子不管三七二十一就一頓亂打這種專制手段現在是不行了議員意見應把丐頭裁去另外設立一個總丐呌他彈壓彈壓當下就大家贊成照着議案執行那丐頭雖是世代相傳的産業到此也没有法子只得宣告退位暫且按下不表如今再說蘇松兩府的乞丐有兩個統系一個呌做東行（音杭）一個呌做西行東行是上海一帶人西行是蘇州一帶人統系分明大家不許破壞規矩東行的乞丐純用硬工如同頂門呀天劍呀吃鐵彈呀西行的乞丐却和東行不同乃是軟硬兼用棄蛇的有牽　狘猻的有念高王觀世經的更有直着喉嚨高喊娘娘太太的這兩種乞丐人人見了頭痛所以情願拿出錢來供養這位公僕圖個安逸原來這些呌化子只配丐頭的專制手段的不料這位議員先生偏偏講到共和大道理實行一律平等四字也不想呌化子的程度配也不配果然不到一個月東西兩行聽得裁去丐頭消息大家結了團體跑到鍾花鎭來東行是强索硬討西行是明倫暗摸起先各分疆界大家不准侵佔權利後來你闖到我的疆界中來我闖到你的疆界中去爭奪哄閙叫化子居然相打起來好好的一個鄉鎭弄得天日無光那時新舉的總丐瞧着實在不像樣心想這些東西那裏配享自由權不如仍舊專制罷就大發雷霆立出一張丐條說道呌化子各國都有的終是文明一些那有像你們一般狗賊呼朋引類窮兇極惡偷雞殺狗無所不爲這都是分爲東西兩行的緣故以後永遠不許有東行西行名目東行尤爲兇横着先行解散出境違者重辦不貸這張丐條一出大家見風頭不好一個一個的逃之夭夭了内中有幾個倔强不服的偏偏不聽命令總丐大怒就拿了廣東式的大潮烟管橛起兩根鬍子踱到鎭上把幾個强頭呌化子揪住小辮一齊捉到相府中（丐頭所居者）一面掛起嚴老祖師的神軸來一面拿出一根又粗又硬的麻繩往地下一丢道你們要吃素餛飩呢還是葷餛飩原來相府中的規矩呌化子初次進見必定請他吃餛飩一頓諸君不要誤會這餛飩並不是縐紗的也不是什麽菜心肉心的就是弔打的别名弔打起來有幾樣綁法素的是手足朝前的葷的把兩手兩足扳轉去綁在背後的這兩種刑罰憑你什麽樣倔强没有一個不怕的那些强呌化子在外耀武揚威一見了這根麻繩大家魂飛魄散叩頭討繞情　聽命出境其中乖覺的幾個拚命拍　丐的馬屁呼他爲呌化的王　舉到九天之上總丐掀鬚大笑曰你們這些大肯賊忘八羔子到底配老夫的專制手段的 
劇談 
[紀民鳴社之白巾緣] [  振之]  
　　補覺迷遺 
　　雙宜之瑞香一舉一動一字一句無一不酷肖陰險刁滑婢女身分尤以進讒李母一幕爲最好最耐人尋味玉卿完烟不見出來似乎缺點 
子靑之李父老當圖熟而于老夫婦辯論之餘每明白開導未嘗使氣尤不失身分逐瑞香此老曾否曉得何不照應一二句瘦梅之李母惟妙惟肖兒子完姻何不出來接待女賓 
化佛之許父妙肖自然潤身之唐侍郎一副舊官僚派得聲之李升一副勢利小人派則鳴之行路人一副時下滑頭派並皆佳妙 
譯叢 
[海司金氏哥倫布遺骨談（譯大陸報）] [  滬生]  
　　美國國務次卿奥司彭氏建議包拿馬河工告成之日載哥倫布遺骨於海軍艦隊前游行巴拿馬一周以祝落成典禮并謂開闢新大陸偉人之柩今安於省脫度明哥之大禮拜堂内而此說西班牙人否認之謂其遺骨實在塞維利亞（西班牙西南大城）之大禮拜堂内也此種辯論之因何而發生則有種種考據非憑空臆測也 
　　上二說爭執之所由來者實緣於當時塗抺墓表所致當十八世紀時不列顛之海軍艦隊臨美洲國人恐遭不列顚海軍提督威廉皮恩蹂躪偉人之墓於是省脫度明哥禮拜堂之長官即將墓表字塗抺以蔽敵人之目一代偉人之墓地因是而糢糊自後遂有似是似非之柩由省脫度明哥遷往哈佛拿矣設省脫度朝哥長官之說爲是則西班牙人之說非矣而哥倫布眞正之骨屑散布於歐美二洲者實有八處之多至偉人遺骨未至美洲之前經移動者凡三次蓋偉人殁在西班牙之法來杜里得城時一千五百零六年五月二十號也其第一次之塟地史家未有一字記載而偉人殁時官報未嘗宣布當時之人民亦未有若何之舉動意大利神學家彼得瑪土僑居法來杜里得城時適值哥倫布去世之時間其人所著游記甚夥而於偉人之病狀之殁期之塟地獨闕如焉始記偉人之故世者僅見於羅馬敎皇一紙詔蕃之後幅記者又不知爲何人其文亦僅（該提督今巳故世）數字而巳 
一般人士之心理咸以爲哥倫布之葬於省脫度明哥者出自哥倫布之遺命然一讀其遺囑則又知其不然蓋偉人殁前八年曾命其子建一禮拜堂於省脫度明哥地方命名ＳＡＮＴＡＭＡＲＩＡＤ 
ＥＬＡＣＯＮＣＥＰＩＯＮ旁建一行彌撒祭禮之小禮拜堂爲超度靈魂之用每年費用從其奇拿（意大利海口）地方之産業上取之且擇良家子弟侍奉香火俾永守弗衰其意周至而於其遺骨之安置則又未之及也 
　　哥倫布之初塟地未見有何文字可以稽考殁後三年則自法來杜里得城遷其遺骨於近塞維利亞之省脫克利司土小禮拜堂内後復遷移至塞維利亞之開哇地方笛戈哥倫布（哥倫布子）遵偉人之遺囑每年費麥阿爾維迭（西班牙古時錢幣）一萬行彌撒祭禮超度其先人靈魂偉人遺骨至此未經移動者三十餘年 
　　至一千五百三十七年偉人之孫路易哥倫布者上書國王請其祖之遺骨移葬於省脫度明哥之禮拜堂路易哥倫布省一五千百二十二年時生於省脫度明哥地方遵居哥書上卽有准以第一提督之遺骨移葬省脫度明哥之命令命令中且指明省脫度明哥禮拜堂之開匹拉買由一地完全作爲哥倫布後裔之墓地及偉人紀念品陳列所僅留出小禮拜堂之頂懸王家微章等用路易哥倫布本一放浪之徒又因陳列紀念物品有礙堂中禮拜堂中長官遂置之不理第二次命令下仍如故迨第三次之命令始發生效力而哥倫布之遺骨乃於一年五百四十一年與一千五百四十七年間遷至省脫度明哥歷史上於遺骨渡海時之禮節及厝葬之日期亦未記載 
　　遷葬之後安然無事至一千六百七十六年時堂中大主敎向印的安王家議會募欵修葺禮拜堂乃於神壇開闢拉買由之右隅安葬開闢新大陸偉人之遺骨云 
　　至一千七百九十五年西班牙與法蘭西之和平條約成立允將省脫度明哥劃歸法國保護决定遷哥倫布遺骨至哈佛拿地方以保主權開窟得鉛板數塊並殘骨及泥土與鈕扣等數事以托盤安入鍍金鉛棺並加鐵鎖鑰歸大主敎掌管運棺至哈佛拿其離省脫度明哥及抵哈佛拿時儀仗極盛旣抵哈佛拿即葬於大禮拜堂近管理員室之處名其墓曰ＴＥＭＦＩＥＩＥ 
一千八百九十八年美國與西班牙戰事告終西班牙得美國之允許復自哈佛拿遷回塞維利亞卽於是年十二月十二號由西班牙巡洋艦載至加的斯（西班牙海口）開棺檢驗一次復用快艇護送至塞維利亞暫安神壇正殿迨西班牙政府與人民之紀念碑告竣乃行葬禮 
　　世界一日不滅想念開闢新大陸之偉人亦一日不忘脫非修葺禮拜堂偉人之遺骨鮮有不謂自省脫度明哥遷至哈佛拿自哈佛拿遷至塞維利亞者禮拜堂修葺在一千八百七十七年僱有西班牙建築師由堂中牧師皮理義監督（參觀游戲雜誌第三期譯林）至謂遷往哈佛拿者非辯理斯脫佛兩哥倫布眞骨亦屬臆測之詞蓋無一人澈底查考更無一人於脩葺禮拜堂時獲得種種證據足以證明偉人遺骨確實所在也 
詩選 
[用恬齋男爵席上韻寄芝瑛] [  南湖東游草]  
　　大隄楊柳何無賴舞送行人不肯留渡口斷雲迷客夢竹間清磬度寒流疏狂性在終難改渾沌鑿開便種愁别後相思那可道飄飄爭似失羣鷗 
[香國詩人題芝瑛楞嚴寫本四疊前韻酬之]  
　　散髮不關天下事喜逢詩伯輒淹留能親騷雅妨生計漸覺年華似水流以忍止諍聊說偈拈花微笑本無愁劇憐客裏又成别浩蕩頻看逐浪鷗 
[輓了靑先生] [  疑痴]  
心血未甘都付諸不了緣刦餘草 
音容宛在爭奈此游戲誌自由談（游戲雜誌載有先生着作肯 
像） 
[輓了靑先生] [  夏巨川]  
不了緑痛成絶筆 
自由談怕讀遺編 
 
 
 

Page 15

 
 
   
 
 

Page 16

 
 
   
 
