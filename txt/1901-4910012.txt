# 1901 - 57 - 4910012

 

Page 1

 
 
[閱報須知] [  申報館主人啓]  
　　本館杭州報紙向託申昌汪傅臣兄經售今據函稱該地分報人積欠報資甚鉅年下延不歸償似此實於報欵有礙現擬蒂欠無幾者仍令照常分送其杭欠不還之各送報人於新歲一律停發閱報諸君如久候不到定爲分報人欠欵停止所致如欲快覩請函知保佑坊申昌當另派妥人分送維閱報諸君之鑒之 
[說聾瞽]  
　　人詔我以振奮而不聞人詬我以頽廢而不覺若是者謂之聾人和其色而我不知親人怒以目而我不知懼若是者謂之瞽聾瞽之人不可教誨不思造就不明利害不辨是非人皆憫之目爲殘廢等於無告雖有仁人亦不能導以休養之謀生息之機日用衣食之計有老死於疾病困苦而莫之救而已矣雖然吾觀夫泰西之有聾瞽學而知人雖篤廢固無不可教之使靈明也蓋聾者耳旣失聰目固未嘗失明也西文字母法得二十五英得二十六分合變化拼而成音教者以手代口按字母之反切借指示以形容學者以目代耳粗辨識其文字漸通解夫語言循此以讀各種普通專門之書觸類相通迎機而導殆不必提其耳自能了然於目學業所臻裁成頗廣有習於工藝而自出杼機者有工於繪畫而馳譽丹青者有長於書記而專精翰墨者尤有能爲極古雅之文字而以著述名家者夫學專用目目自倍明每見學校聚聾啞子弟數十人肄業一堂教者手講指畫雖相對無言而層累曲折無不心領神會且能曲逹其所未聞所未教者有時晤言之頃彼此以手作勢其便捷直無異於通告語可謂極聾啞之能事矣至瞽者雖盲於目然耳能聞口能言教之視聾啞之人爲尤易矣第日進之功則較聾啞者爲難蓋人人所用之書所作之字於瞽者槪不能施乃别創一格使文字凸出有稜令以手代目指按不殊目睹以資誦習而施啓迪多用厚紙厚板終不免有煩重滯鈍之病然專爲滅明者而設卷帙固自不多殆勝於無書可讀者多矣瞽者藝事所成以習音律詩歌者爲多其辨聲音有如師曠之聰者盲於目者初何嘗盲於心哉嘗見聾者與瞽者接談旣不能以口通言語又不能以手作形勢往往手與手相接作字彼此各將所欲言者互相問答而借書於手以逹其意而致其情聾者不必瞽者之有目自如昏夜之秉燭瞽者不必聾者之有耳自如空谷之傳聲以一體兼司五官之妙用各彌缺憾無損聰明不可見學力皆在自致而造化可與爭能哉吾獨怪我中國之人耳固非不聰也目固非不明也而人詔我以振奮而不聞人詬我以頽廢而不覺雖有耳與無耳同人和其色而我不知人怒以目而我不懼雖有目與無目同甘心爲奴爲隸爲牛爲馬爲野蠻而聽他族驅使之鞭箠之蹂躪之呑噬之疾苦如海辜負大造之生成積弊如山幾絶生人之樂事然則我中　亦長爲一　　之國而已矣方今　上禀承慈訓迭下詔書力策自强謀新百度而通國上下之人於聖上諄諄告誡充耳而不聞　　　無觀臥薪嘗瞻徒託空言理財自强幾成虚語徇情面如故用私人如故敷衍公事如故欺飾朝廷如故誠有如上諭所言者聚旣聾且瞽冥頑不靈之夫而與之謀維新與之言變法人自昭昭我自昏昏嗚呼不有深哲文明之士其何以振之發之哉 
[本館接奉電音]  
　　昨日午後西安行在飛電傳來上諭四道敬謹譯登○正月十三日行在内閣抄奉上諭松壽著調補河南巡撫江蘇巡撫著聶緝槼調補于蔭霖著調補湖北巡撫欽此同日奉上諭河南河北鎭總兵員缺著周萬順補授欽此同日奉上諭熱河總管著英賢補授欽此同日奉上諭崑岡等奏遵旨續查殉難官員等第八次懇恩賜卹一摺當諭令軍機處酌核具奏兹據該大臣等開單呈覽或臨難捐驅或闔門殉節允宜悉予裦揚以彰忠烈江西道監察御史宗室德藩著照四品卿例賜卹伊庶母萬氏繼妻金佳氏子剛安媳安佳氏均著准其旌表奉恩將軍宗室緝御著照三品官例賜卹女三名子培善媳吳佳氏孫存德存厚孫女一名次子吉善之妻孫佳氏均著准其旌表户部主事宗室謹善著照員外郎例賜卹户部員外郎宗室恩善著照四品官例賜卹伊妻楊氏著准其旌表宗人府經歴宗室納欽著照四品民例賜卹官宗室鈺璋著照四品官陣亡例從優賜卹宗室恕誠聨德恩溥松逹均著照四品官例賜卹宗室善章著照四品官例賜卹伊繼妻戴佳氏女五名子恩福均著准其旌表宗室國文著照四品官例賜卹伊妻瓜爾佳氏子景順女一名弟婦韓佳氏均著准其旌表宗室松根著照四品官例賜卹伊妻顧佳氏長媳那拉氏次媳馬佳氏均著准其旌表宗室景璋著照四品官例賜卹宗室景元之母兀札拉氏宗室景星之繼妻顧佳氏宗室廷啓之嫡妻蕯克逹氏奉恩輔國公瑛之繼母何佳氏宗室松章之妻那拉氏子海山宗室至全之嫂楊佳氏奉國將軍宗室恩榮之斷妻鮑國羅特氏奉國將軍宗室麟兆之繼妻圖們氏均著准其旌表内閣申書覺羅廉著照五品官例賜卹覺羅連之繼妻劉佳氏户部員外郎宗室崇啓之妻富察氏均著准其旌表宗人府筆帖式宗室承惠著照四品官例賜卹八品庫掌維著照七品官例賜卹伊妻劉氏著准其旌表三等侍衛尚膳副煜祥著照四品官例賜卹筆帖式拜唐阿連趾著照六品官例賜卹領催之妻單氏子明旭均著准其旌表掌儀司筆帖式衍慶著照六品官例賜卹庫掌重瑞著照五品官例賜卹伊妻張氏著准其旌表護軍校景明著照五品官例賜卹内管領恒鈐著照四品官例賜卹披甲長奎著照驍騎校例賜卹護軍永瑞之妻高氏筆帖式奎亮之妻金氏均著准其旌表副護軍叅領銜筆帖式嵩森著照副護軍叅領例賜卹筆帖式文綺著照六品官例賜卹伊母梁氏及妻王氏女一名均著准其旌表牧長敔瑑文組均著照六品官例賜卹廐副文緣著照七品官例賜卹松綬之妻張氏子延祥妻邵氏及女一名次子延濤媳王氏三子沛及女三名文心之繼妻馮氏延澤之女二名文縉之妻孫氏女二名子一名伊親戚馮大並僕人四僕婦娻氏均著准其旌表筆帖式紹曾著照六品官例賜卹伊妻王氏子二名及僕婦氏婢一名均著准其旌表印務叅領兼公中佐領連秀著照二品官陣亡例從優賜卹六品頂戴領催德緒著照六品官陣亡例從優賜卹陞用守備河陽汎把總金鈺著照守備陣亡例從優賜卹伊妻氏女一名伊子廷海廷山均著准其旌表世　一等男加雲騎尉玉麟著照二品官例賜卹伊子八品蔭生世勛著照七品官例賜卹伊妻氏及弟婦趙氏僕婦　　均著准其旌表公中佐領成勛著照叅領例賜卹伊弟領催成保著照八品官例賜卹成勛之妻　氏子崇俊崇佩　　名成保之妻張氏女一名候選知府奎華之妻愛新覺羅氏均者准其旌表吏部主事鍾傑　部主事恒昌均著照　　郎例賜卹恒昌之母李氏及妹二名均著准其旌表驍騎校富喜著照五品官例賜卹伊子馬句　　　姪　育兵交森 
 
 

Page 2

 
 
文祿均著照驍騎校例賜卹伊妻徐佳氏及女一名姪女二名均著准其旌表驍騎校毓淇之妻氏及女一名族妹一名又護軍叅領瑞寛之　宗室氏及女一名均著准其旌表護軍黄慶著照護軍校陣亡例從優賜卹帶隊筆帖式宗善著照六品官陣亡例從優賜卹筆帖式德明著照六品官例賜卹護軍永昌著照護軍校例賜卹德明之女二名並永順之妻崔氏永昌之妻蕭氏永立之妻宋氏女一名筆帖式興綬之妻徐氏女三名筆帖式舒忠之妻胡氏均著准其旌表員外郎振鐸之母氏氏父妾劉氏劉氏伊祖妾並妹三名均伊著准其旌表直隸州用候補知縣王景沂著照直隸州知州例賜卹從九品景樹德及伊督從九品景瀾均著照八品官例賜卹廪生武肇榮著照訓導例賜卹伊弟武肇華著准其旌表醫生馮岐山民人裘應榮崔世明均著准其旌表民人劉錫麟之女三名陳國壐之妻張氏馮繼良之妻陳氏並女一名公彭之妻李氏女一名民婦萬梁氏民人萬閏庭均著准其旌表縣丞董瀚及其弟巡檢董澄均著照七品官例賜卹伊子監生董琛董瓚均著照例賜卹伊妻沈氏女一名親軍之妻他塔拉氏均著准其旌表該衙門知道欽此 
[擬减聨軍]  
　　日本神户報云聨軍統師之意以中國北省刻已無須大兵駐紥擬將聨軍减去一萬五千人其在滿洲者則另作計議大約各國必允從也 
[俄違衆議]  
　　日本神户報云聨軍統帥議於和局定後移駐山海關俄統領頗不謂然而統帥决意派英美德法日五國之兵前往不日將報知各使臣矣 
[遠探南極]  
　　香港循環日報云意大利國皇之從弟阿伯爾其公爵獨抱壯圖擬探南極目下已在羅馬預備一切意皇極力贊助并願賚以游資聞阿公擬乘自製之船由亞爾然丁國某地解纜並携意國地理學家及少年海軍武員同行 
[輪船失事]  
　　英京倫敦來電云某日美國公司贊尼路輪船駛至舊金山大埠港口佛貝烟卽砲臺角觸礁沈没船中人驚惶萬狀手足無措以致溺斃一百二十二人中有二十四人係上等搭客十九人係火夫及船中執事者另有華水手三十六名亞細亞洲下等搭客四十三名美國駐香港領事威露文及其夫人子女亦在刼中船中所載郵書失去二百袋祗日本東京郵書兩袋未付東流據引水人言失事之咎應歸船主然船主已與船俱殞矣按砲臺角在大埠港口外相去僅數西里素稱險阻水深流急時有大霧迷漫經此者常懷戒懼贊尼路製於西歴一千八百七十八年長英度三百四十四尺廣三十八尺艙深二十八尺九寸初時往來紐約及巴西國迨後售歸公司遂用以來往東方三年前曾在灣低文海門擱淺洎出險卽赴長崎修葺而將船主士蔑調去改用舟師活管駕不圖此次竟及於難惜哉至於美國駐香港領事威露文君年僅三十有七其夫人係刑司柯路杜列冶之女公子美國駐香港副領事某君之女弟成婚閱十有一載生有子女各一子甫七齡女僅一十八月乃竟全家問諸水濱雖其中有數存焉然聞者已爲之扼腕不置矣 
[調任述聞]  
　　金陵訪事人云邇日省垣官塲中人紛紛傳述江寗藩司恩藝棠方伯壽有升調之信所遺江寗藩篆卽以升任福建臬司正任江安督糧道吳仲懌廉訪重　庖代人言鑿鑿或亦未必無因也 
[札飭保護]  
　　鎭江訪事友人云近日常鎭通海道兼鎭江關監督長久山觀察札飭所屬各州縣略謂和議將成凡各處内地准照條約由西人傳教如遇教士來境各地方官務須安爲保護以免事端 
[雲督過鄂]  
　　漢口訪事友人云正任陜甘總督調補雲貴總督魏午莊制軍由行在陛辭南下取道襄河本月初七日清晨憲舟抵鄂暫泊皇華館左近江濱湖廣總督張香濤制軍湖北撫憲景月汀中丞立卽率同文武各官出城迎迓恭請聖安次日制軍入城答拜旋卽繞道湘江馳抵任所 
[諭止賀年]  
　　武昌訪事友人云每届歲首官塲中人例應互相慶賀外府各州縣官更先後束裝赴省叩賀各大憲新禧積習相沿牢不可破今歲湖廣總督張香濤制軍以愴懷時局正主憂臣辱之秋况目下兩宮西幸長安尚未返蹕朝廷眷懷宗社宵旰難安凡屬臣僚尤應仰體時艱力圖報稱更何忍從容酬酢蹈襲虚文是以元旦傳諭文武各官一槪毋庸詣轅慶賀並諭令藩司瞿賡甫方伯署臬司扎鳳池廉訪通飭所屬大小各官各供職守不必來省賀歲以免曠悞要公老臣憂國之誠卽此已可槪見矣 
[船關移設]  
　　漢口訪事友人云漢鎭船關向設英租界之尾近以是地已允俄國闢爲租界因將關屋遷至通濟門外洋火廠左近桑田滄海世變洵無常哉 
[稅收减色]  
　　漢口訪事友人云去夏北方拳匪作亂各業咸有戒心東南各埠商情亦因之减色迨歲杪江漢關稅務司某君核計是年所征貨稅僅銀二百萬兩左右而岳州稅關更爲銳减以此例彼各關情景當亦相同也 
[飭查需索]  
　　廣州訪事人云緝捕經費向歸各衙門差役承辦立有定章兹有毛國安者禀稱番禺縣差役韓聰等有任意勒索搶奪銀物等情旋由錢邑尊批示云常例公規卽係原定章程文武各衙門二成辦公經費差役韓聰等如果於常例之外多索不遂搶去銀物爲法所必究惟土豪勢棍衣食於斯亦非安分黏單開列多贓有無揑造實則追贓革辦虚則照例反坐毋空言嘵瀆可也 
[德擴租界]  
　　漢口訪事友人云前年德意志國在通濟門外開闢租界修江岸築馬路經營締造閱二年始克落成近以地隘不敷展布當事者不惜重資於新正月初旬某日雇工將江岸接修至船關止于是趨利者咸就是處起建房屋以占風氣之先荒凉寂寞之區將一變而爲富麗繁華之地矣 
[查拿逆黨]  
　　漢口訪事友人云去年臘月十五日馮少竹别駕駕所部武弁徐全孝等在裕和客棧中拘獲回天票卽富有票匪頭目左竹修陳慶餘二名研訊之下供出康逆腹心林邦威匿跡苗家馬頭左近某弄内改作日本裝束名曰小原邦威等情爰卽派人四出查緝湖廣總督張香濤制軍聞之以康逆羽黨依然匿跡漢皋濳圖不軌因委陳雲臣都戎督率線勇常駐其地責令嚴密稽查都戎奉檄後已馳赴江蘇會館駐紥矣 
[大盜戮屍]  
　　寗波訪事友人云前者大嵐山首盜老六麻因搶动梁湖鉅案被獲收禁瘐斃獄中當由兼理鄞縣典史汪少尉入獄騐視電禀省憲核示施行新正初八日清晨接到回電飭卽戮屍示衆隨飭人將屍棺舁至南門外法塲照例行刑其夥犯項得猷徐阿舜夏阿舜則同時一併正法 
[潯陽火警]  
　　九江訪事友人云新歲元日午後三點鐘時對岸小池口鎭某姓家忽然火起其光熊熊不可遏抑當經各水龍馳集噴救得卽熄滅僅焚去房屋數家迨初六日之夜十二點鐘時城外龍開河左近王姓家又報失火焚燬草屋十六間 
[白門火警類誌]  
　　金陵訪事友人云去年除夕蓮漏三商滿城爆竹聲喧正萬户千門送舊迎新之候摒擋俗務旣畢乃爲高堂晉新年之酒與妻孥把分歲之杯小兒女環繞膝前歡分棗栗一堂三代笑語春温忽聞門外鑼聲亂鳴登樓望之則城西隅赤燄横飛光芒萬丈料是　副辭歲特不知稅駕何方約歴一點鐘時天半朱霞始淡然不見迨元旦賀歲道出阜民橋見一片瓦礫塲餘烟猶裊裊不絶老幼男女六七　　 
 
 

Page 3

 
 
坐刼灰中嚶嚶啜泣蓋卽疇昔之夜吳回氏惠顧之區也○歲首紅日西沈時家人進五辛盤獻屠蘇酒三杯小飲旋入睡鄕春夢正酣忽　　　一片金聲睡眼麻茶猶疑是游街鉦鼓好事者慶樂新韶及細聽之乃知爲警鑼之急響開窻一望紅光上燭不啻萬道明霞逾時始隱詰　　　瓦匠營某姓因晚炊失愼遺火積薪死灰復燃致釀此禍是役也計焚去廚房兩間柴房兩間餘未殃及○新正初七日之晚彩霞街雞鳴巷某　又兆焚如宅左右均係浴堂當火發時澡身浴德之流咸懼殃及池魚致罹灼膚之痛紛紛奔避甚有赤條條不掛一絲者至初九日驍騎營狀元境花牌樓等四處又均有失火之事謔者謂除舊更新赤帝子殆亦有趨時之見歟 
[皖省官塲紀事]  
　　安慶訪事人云去歲陜中亢旱爲災官中乞振之書遍於東南各省皖撫王芍棠中丞除籌欵解往振撫外復於臘月某日特札懷寗縣姚大令藩經歴吳叅軍專司勸立陜西義振以備源源接濟○去臘某日藩憲湯小秋方伯札委楚軍營文案王叅軍槐森再解屯折米銀候補巡檢李少尹藻德押解長江水師月餉赴江寗交納旋於十四日禀辭就道○太平府教授歐陽學傳因病請假遺缺經藩憲湯小秋方伯札委試用訓導秦廣文宗佑署理○去歲臘月十九日藩轅牌不委用教職叚昭融委署旌德縣教諭 
[上海官塲紀事]  
　　昨日松江府余石蓀太守由蘇垣賀各大憲年禧事畢回滬登岸後卽命駕詣道轅謁見蘇松太兵備道江海　監督袁海觀觀察然後遄回任所○昨日上海縣汪瑶庭大令亦由蘇垣叩賀各大憲年禧事畢回申由執事人等迎之人署 
[愼重倉儲]  
　　前者上海積榖倉董事王宗壽投縣署呈請免購新榖以示體恤等情當由縣主汪瑶庭大令據情轉詳署江蘇藩憲陸春江方伯請示遵行兹奉方伯回批内開查各屬倉厫緩買榖石前據青浦縣詳奉護理巡撫聶批飭督董乘時購榖禀報騐收等因由司轉飭遵辦在案該邑與青浦毘連亦應及時購辦以重儲備仰松江府飭縣督董遵辦並將價脚撙節動支核實造册詳司委員騐收上倉勿稍浮冐切切此繳 
[飭拿賭棍]  
　　著名賭棍邵阿松葉寳芝夙精翻天印倒脫靴諸術專在英美租界設局誘賭貽害鄕愚事爲蘇松太兵備道憲兼江海關監督袁海觀觀察所聞立卽札飭英美租界公廨讞員張柄樞司馬嚴拿究辦司馬奉諭後已飭差恊探四出查拿想一經緝獲定當盡法嚴懲矣 
[局員禁賭]  
　　昨日十六鋪及二十三七鋪各巡防局委員傳諭勇丁地甲無論大街小巷遇有設攤誘賭者一律驅逐出境如違准卽拘案重懲 
[令節娛神]  
　　昨爲元宵佳節本邑南市各會館董事皆召梨園子弟登臺演劇以娛神聽一時笙歌迭奏響遏行雲游人之往觀者車水馬龍頗形擁擠 
[禮迎法將]  
　　前日午後一點鐘時駐紥本邑新闢租界顧家宅之法國馬步砲隊統帶官某君率各兵至黄浦灘列隊以俟俄而法國水師提督勃爾君乘某兵艦蒞滬旋卽命駕登岸會同駐滬法總領事白藻泰君閱視一周傳諭統帶率領各兵回營 
[上元停訊]  
　　昨禮拜二爲法租界公堂讞案之期適逢元宵佳節例應停訊故先期由讞員杜枝園大令飭丁咨照法總領事署繙譯官費亨祿君暫停訊案 
[流氓宜辦]  
　　本邑西門外長浜一帶近有小流氓結黨横行無惡不作至晚卽伏路攫物以致人皆視爲畏途前晚某甲至此被窘大呼救命左近居民聞聲齊出當塲捕獲六名解送巡防局轉送上海縣署縣主汪瑶庭大令飭收所候究 
[小工恣横]  
　　法租界太古馬頭小工某甲性不馴良不聽約束工頭某乙偶加訓斥反敢行兇因卽扭送捕房據情直訴捕頭令押候解送公堂禀請讞員杜枝園大令訊辦 
[小工傷足]  
　　昨晨八點鐘時英美租界工部局工人朱家二在山西路左近工作忽有裝載石子之馬車迎面而來不及避讓遂被撞倒碾斷左脚當經同事人負送仁濟醫館求治醫生云須三閱月後方可告痊然恐不免已成殘廢矣 
[火警詳述] 　　 
　　美界火警已誌昨報兹悉火起於靶子路左近某鄕民家門外積薪中忽爾燎原勢盛幸四面皆係曠地故僅焚去積薪卽已烟消火滅及救火會各西人驅皮帶車至則祗賸死灰知已無害遂各馳回 
[南市捕房紀事]  
　　前者章顧氏將其夫皮馬褂借與素識之周浦航船户張阿毛携赴長生庫質得洋銀三元六角邇日屢索不還昨在南市浦灘新馬路遇其弟張寳林向之索取互爭之下由二十五號巡街捕一併拘入捕房捕頭令分别管押候補提張阿毛解請馬路工程局總辦葉孟紀司馬訊究○前日有王連生者將江南義振彩票號碼私行塗改持至南市久大馬頭大寳來票店領彩被櫃夥察出破綻扭解捕房捕頭詢問之下據稱其父王新和在本城小東門内長生橋王升和綢縀莊執業此票由薙髮匠某甲囑爲代領一時未及覺察致受其愚捕頭遂倩人傳其父保去限期交甲一併解送工程局禀請葉司馬訊究旣而际近大來票店主遣人投捕房報稱頃有某乙者來店乘機竊去彩票兩條今聞大寳來拘獲圖改票碼之王連生或者卽係其人求一併嚴究捕頭斥不准理 
[定期開診]  
　　啓者敝堂創辦施醫給藥以來凡貧病者流莫不同聲稱善近復精益求精醫則必訪名家藥則務求道地誠以性命攸關正自不得不爾也兹擇於本月二十一日開診先期敦請内科韓少懷岑仲良秦子和陳曉滄王介人鈕靜山李紫旋周伯華兒科李龍田外科巢雲崧外科兼鍼科李文瀾諸君推拿兒科女醫韋姓吳姓每逢單日上午到堂施診又遥請内外專科巢崇山丁甘仁薛逸山巢松亭傷科徐宗揚諸君使患病者領取本堂醫票踵門求治不費分文其藥亦憑本堂小票照方給發與到堂求診者無異牛痘仍請錢君秉荃以單日下午一點鐘至三點鐘施種從此春生著手不憂疾病之侵壽至期頤共享平安之福雖未必功叅爕理亦庶幾民物熙和此則敝堂區區之意也乞附報章藉供衆覽滬北天后宮前廣益善堂司董嚴信厚施則敬唐榮俊朱佩珍葉貽鑑等同啓 
[籌辦陜振四十四誌]  
　　啓者則敬奉飭籌助陜振辱承好善官紳慷慨解囊節經鈔登日報兹又蒙胡芸臺觀察捐助庫平足銀一萬兩王惠堂觀察捐助庫平足銀一萬兩各合規元一萬零九百六十兩吳志和兄續募湖民氏洋一千五百元新聞報館協振所經募第二批洋六百零六元九角兌見規元四百四十五兩四錢七分一釐杭寗綢袍褂料兩件售見規元十三兩七錢絹畫三幅銅洋廿六元五角砂錢五千二百文上海縣正堂汪募第二批洋三百元又募第三批洋三百元湖南灃州慈利縣兩溪書院助銀一百兩又敦仁四堂助銀一百兩各合規元一百零七兩五錢升大莊因今年分帳結有餘采將筵資移助規元一百兩童立人先生募華婁鹽公堂洋一百元遺安堂沈助規元五十兩皖江女士章蘭助規元三十兩四明樂誦芬女士助規元廿兩鎭江通商銀行助洋四十元常昭鹽公堂助洋三十元又募四户合洋四十二元五角漢口賑所募第三次廿六户合洋例紋三百十九兩二錢一分洋二百六十六元兩共合規銀五百廿三兩五錢零五釐又爛板洋三十六元銅洋五元武林太原子求增妻壽合家平安助洋三十元康記助洋四十二元黄涵之兄經募第九次三十七户合洋十九元小洋四十七角銅洋四元則敬照數拜登旣感諸君子之不我遐棄且欣飢民之得慶更生爲善必昌竊不禁禱祀祈之上海六馬路仁濟善堂盆湯弄絲業會館奏辦陜西義振　施則敬鈔登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　禮拜四拍賣 
　　准於十七日十點鐘在本行拍賣靠非數十包磁料器刀叉脚踏車火爐鏡鐵灶及檯椅床櫉鳥鎗一應木器什物不計此佈 
　　瑞和洋行啓　　禮拜五拍賣 
　　准於十八日二點半鐘在圓明園路第五號謙信棧内拍賣稍漬洋青荳一百箱届時請至該棧面拍可也此佈 
　　倍發行啓 
　　禮拜五拍賣 
　　准於十八日十點半在虹口靖遠街第十一號拍賣大菜間房間廚房木器什物不計此佈 
　　魯意師摩啓 
　　另拍上等酒 
　　啓者禮拜二卽本月廿二日兩點半鐘在本行不限價拍賣上等砵酒紅酒車厘毡酒威時忌啉酒此次所拍之酒俱是上等貨興前所拍之貨價值不同特此佈告上海三馬路元芳洋行啓 
　　戴咨問鑒 
　　君與母不洽負氣出門己經廿載家人絶望客臘接良人十月初七日一書詳悉欣慰未示落地奚從偵面至於母氏謝世多年婦道有務照舊堅持自問無愧惟是鏡破重圓請君早整歸鞭切盼切禱再妾自新正十二日到申耽擱在親戚家望見報之下速行來申會叙至於君母前年去世之下爲妾想蘇州查問數日不見後至上年因托妥人併妾又來蘇州探問不見想君此刻見報之下速速來家妾等候七天在小東門外戴萬興酒店便是妾住處可也回信寄申萬興酒店轉交住居何處望速示明 
　　浙蛟川西管鄉翁家兜戴董氏叩啓 
　　聲明棧單 
　　啓者本行出貨向例概以洋文棧單爲憑如帳房私 
出華文棧單概不作憑特此登報聲明 
　　臺惟洋行 
　　告白 
請奪錦標 
　　本行批拆逐月江南義賑大票並經理廣益普益和濟同利廣利通利雙彩等各種彩票零躉批發較諸滬市别家格外公道以廣招徠藉副諸財翁殷殷惠顧之雅意兼收紅票實足兌洋外埠函購務祈指明上海英大馬路五福弄口廣發恆虹口頭壩廣東街廣發財虹口廣得財三彩票行同啓 
　　盤店聲明 
　　啓者五馬路正豐街廣興隆烟膏店自光緒廿四年集股開設今各股東意圖别業情願將股份退出所有廣興隆烟膏及生財家私等件全盤頂與周創興一人承受今將廣興隆加創記開張倘日後生意盈虧概與前廣興隆股東無涉特此聲明以免後論廣興隆創記謹啓 
　　盤店聲明 
　　啓者十六鋪南首源泰押鋪店東另圖别業自愿將店内貨物生財頂首盤與亨泰爲業倘有源泰往來帳目等情向前東理直與亨泰無涉特此聲明以免後論 
　　亨泰押號告白 
　　遺失定票 
　　前在錦華源定紫紗十件當付定洋廿元其定票業己遺失現向該號言明作廢望各寶號切弗收買特此聲明長泰告白　　招請做鉛板之人 
　　文匯西報館内今欲招請一位精于做鉛板之人兼熟悉做鉛板做紙板等一切事務辛俸格外從豐凡欲來就者請卽刻來文匯西報館内面議可也 
　　復源湧號 
　　本號開設滬北新馬路醬園弄口石庫門内專辦軍裝號衣各國旗幟草帽帳棚雨衣斗篷等素辦有年精益求精久蒙仕宦推許工精價廉意廣招徠賜顧者請認明招牌面議庶不致悞 
張葆記謹白　　城内衣莊整規 
　　月之十七十八日常年恭僦泉漳會館誠敬神戲兩全臺重整舊規劃一不二照碼七六制錢通足銀洋照牌倘有紊亂規條情讓分文私抬洋價察出罰戲全檯以昭誠允特此佈聞福泰信昌成章保太仁泰成章德興仝大亨元亨大興恊泰仁錩啓　　大阪商輪公司 
　　啓者本公司大亨輪船准於新正月十九日卽禮拜六晚開往長江等埠該輪走水極快買辦司事等均係華人茶飯應酬一切無不週到倘蒙各寶號欲裝貨搭輪者請至本帳房面議是荷 
　　郵船會社代理　　眞瘋濕第一仙丹 
　　余四肢麻木骨節疼痛不能履步十有二年求遍醫藥終詳見效月前幸購上洋天后宫東首粤省保壽堂大藥房瘋濕丸酒計四元早丸晚酒不半月手足運動步履如常感恩不盡登報名謝周浦鎭陶辛伯拜啓 
　　耳聾靈藥 
　　久聞上洋虹口廣東益三堂大寶號精製神效耳聾一藥利物利人存濟世之心如雷貫耳僕患耳聾鳴響有年日前道出滬上親到寳號購藥二盒服之甚有效騐再由信局寄購二盒服下多年宿疾一旦痊好功德欽佩無量乞登報伸謝靖江縣署正堂中書陳師爺書 
　　茂生經理火險 
　　啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此佈 
　　華正月十一日三馬路茂生洋行啓 
　　黄夢畹啓 
　　嫁綫勞人日鮮暇晷荷蒙諸君枉顧請於午後二下鐘前移玉如有緊要公事仍可隨時賜敎惟乞恕簡慢不恭耳肅陳維鑒不宜 
　　ＳＥＮＩＣＩＤＥＭＳＮＩＡＬＲＥＢＭＡＨＣ　　曾伯廉各藥料 
曾伯廉所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
　　曾伯廉所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
　　曾伯廉所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凍瘡皆可用此藥治之 
　　寄各藥鋪出售每小瓶洋五角大瓶洋一元丁上海新晉隆洋行總經理 
　　四雲亭新書告成 
　　京都同德堂一家發兌 
　　此書初次付印宜風宜雅亦諧亦莊豪俠處令人眉飛沉痛處令人堕涙奇險處令人心悸頑艷處令人意消於經文緯武治國齊家處世接物事上接下練兵籌餉經商作客交遊贸易無不周到誠罕見之書每部收回成本二元書經存案翻刻必究又湘學報四十五册彚釘成編從廉價實四元以公同好 
　　老恊記經理和濟票并兼理大成雙頭彩票 
　　本行開張廿餘年屢獲大彩中外馳名諒邀台鑒矣現經批各公司彩票價照公司一律零售江南票全張　元半分條六角和濟中西票○普益票○廣益票全張五元分條五角○大成雙彩票同利票通利票全張二元分條二角○廣利票全張三元分三角外埠信購原班回件不誤上海棋盤街老恊記拆票行謹啓 
　　善治花柳毒門試騐永不復發 
　　凡悞染梅毒陽物皮破腫爛癢痛不堪速將此散搽上立能消腫止痛去腐生皮無論初起久染藥到功效立見每瓶洋七角如毒入内或藏經絡宜服珠黄八寶化毒丹能愈楊梅結毒横痃下疳魚口 
　　珠黄下疳散 
　　便毒不拘上透頭面下爛腎囊徧身紅痛然險萬分服後止痛消腫淫毒一掃而空每瓶洋二元鋪分上洋二馬路西鼎新里石庫門内京都天寶齋便是 
　　地基召租 
　　本行有地基一方計十畝在厦門路大英牢監西首新造橋堍可以出租如欲租地造屋最宜卽請至二馬路東口寶順洋行面議此佈 
　　受股聲明 
　　啓者茲有虹口同珍興股東意合全盤生意頂與榮記承受特字聲明以免後論光緒廿七年正月十五日林榮滔啓 
　　招充華捕 
　　啓者本捕房於十六日早十點鐘補添巡捕凡先在簿上掛名者届時到來聽候揀選此佈 
　　福州路英捕房啓 
　　老協記經理 
　　和濟票 
　　存票無多速請發財 
　　天福洋行經理火險 
　　啓者勞洽愛司具火險公司向在英京創設迄今一百七十六年專保中外房屋棧房生財衣服保費格外公道現托本行經理倘有不測立卽賠償欲保者請至本行面議或到五馬路長安里成康洋貨號亦可 
　　暹邏大順公司 
　　上品毛白官燕 
　　本公司自運暹邏毛白官燕名目繁多分門别類定價劃一童叟無欺以照信實而圖久遠○上海英大馬路萬康醬園對門德仁里内石庫門大順公司啓 
　　廣東陳恒德堂 
　　此藥專治男婦肝腎兩虧里火交困眼目昏花迎風流淚内生翳瘴瞳人受傷雙目不明之勢此藥搽之立卽消翳 
　　馳名眼藥 
　　除瘴去膜光明重者三瓶包可全愈可稱靈騐之第一眼藥矣每瓶五角○分設上海英大馬路萬康醬園對門德仁里内石庫門交易 
　　英大馬路萬有得 
　　和濟票 
　　全張公道分條五角 
　　和濟中西票 
　　十八開彩 
　　頭彩一萬千元益和彩啓 
　　地基召租 
　　在楊樹浦路順泰本行隔壁出灘基地一方又路内一方如欲租者請至二馬路東口寶順洋行面議此佈 
 
 
 

Page 8

 
 
   
 
 

Page 9

 
 
[英租界捕房紀事]  
　　前日下午王阿四乘踏脚車馳至南京路偶不留意撞傷小孩陸金寳面部經某號巡街捕拘入捕房旋由其　　仁生前往請領並以王事出無心不欲多事捕頭准之一併斥釋○前晚有二西兵醉態瞢騰乘某號東洋車馳至南京路不知如何忽爾墮地　十一號西捕見之立卽拘入捕房捕頭信知照兵官前來帶去○薦頭李胡氏佯稱薦徐劉氏之養媳佯至長裕里某妓院執役實誘令作賣笑生涯前日徐劉氏忽見其媳非復廬山舊面詰悉情形因在四馬路中向李胡氏吵閙六百三十七號巡捕見之拘入捕房捕頭以事屬暗昧著自赴公廨據情控告 
[美租界捕房紀事]  
　　前晚積竊高金生混入司各脫路第五十一號門牌某姓家竊取布衣携之而出適爲包探劉阿炳所見拘入捕房捕頭令押候解送公堂禀請讞員張柄樞司馬訊辦○昨晨偷兒常根和混入裏虹口漢璧禮路第一百十八號門牌甬人某姓家竊取綢衣香爐等物携至某押鋪求質適爲包探何阿春所見拘入捕房捕頭令押候解送公堂禀請懲辦 
 
 
 

Page 10

 
 
   
 
 

Page 11

 
 
[奏疏彚錄]  
　　頭品頂戴河東河道總督臣任道鎔跪奏爲節逾白露兩岸各工大致穩定叅摺仰祈聖鑒事竊臣奏　　　　　　　　　　　　　　十七日差弁由太原行在齎回原摺奉硃批知道了仍著督飭河員認顚修守毋稍遺誤欽此跪聆之　　　　皇太后上厪念河防莫名欽陳查交秋以來武陟沁河四次陡漲水六尺匯流入黄各廳水勢陸續報長本皆旋長旋消惟稍濤迅利趨刷力勁兩　　　各工經先頭廂抛高整仍不免時見勢動如上南廳澤汛九堡至十一堡上汛頭堡五堡工程繁要由於兩岸溜勢逼注不移情形　　　　所賴料物應手凡迎溜緊要工程均飭隨時加築完固節逾白露各工大致穩定可卜安瀾臣仍督飭工員認眞修守外謹循例恭摺具陳　　　皇太后皇上聖鑒謹奏奉硃批知道了欽此 
山東巡撫臣袁世凱跪奏爲東省黄河伏汛期内防護平穩恭摺仰祈聖鑒事竊查黄河汛漲重在伏秋届兹伏汛當天雨時行山泉匯　來源之旺倍于秋汛故往年黄河失事每在伏汛之時本年河工自桃汛過後臣卽預飭上游總辦督率營委格外愼防並寛備料物以資修築幸夏至以前陜甘晉豫直隸等省雨水不多流平尚無鉅險自六月初旬起河水漸漲先後計長六尺有奇南北上游之雙合嶺順水壩及合字水埽壩靳莊頭二壩之新壩同時吃重樓之頭壩並蟄陷中游之北店子第二十四號磨盤掃胡家岸第二十三號魚鱗掃壩下游蝎子灣第六第十第二十第二十三號掃及大道王莊之水大壩皆被水淘蟄圈董家以對岸淤灘挺出逼溜淘刷新添掃壩亦屢修屬蟄北岸則上游影塘以下之梁莊與中游之陶家嘴民堰均被刷塌陶成第十六七豆腐窩第二十二六各魚鱗掃南壇第四十四號雁翅掃廣家道口第三號順水壩有下游店家王棗家壩並白龍灣第五六磨盤掃大崔家小崔家王平口等叚掃壩及潘三莊第三號邵家莊第四號各魚鱗掃均先後蟄與不平其或陡蟄入水張肖堂家新工桃水壩屢加屢蟄宋家集大溜上提牛王莊一帶新險陡生上下游同時報險幸料物尚能應手間或工鉅用急則由上下游挪移接濟搶廂還壓土料面外或抛石以護壩或編柳以護沿又或添築順水魚鱗護沿等項掃壩並修前戧藉以逼溜而固隄身各視其所宜於修守搶築各營委不憚炎天暑雨來往奔馳皆能督率勇夫分報搶護時逾匝月伏汛已過工程一律平穩洵堪仰慰宸厪惟立秋以後節次天陰大雨傾盆疉報水漲嗣後秋汛爲日方長刷底淘根倍形吃緊除仍嚴飭三游總辦嚴督在工員弁加意防守不得稍涉大意外所有伏汛期内各工防護平穩緣由理合恭摺具奏伏乞皇太后皇上聖鑒謹奏奉硃批知道了欽此 
長庚片再伊犁拱宸城未完水工前署將軍錫綸在任奏請接修經部議駁前將軍色楞額到任查得前項工程勢難中止後經奏蒙飭部核准接修並由委員造具估册送部立案色楞額旋卽出缺以致時作時輟延至奴才抵任後督催委員王琢章等赶修始于光緒二十一年十一月二十五日據報一律工竣當經派委伊犁府知府黄丙混前往勘驗尚屬工堅料實取具保固印結前來查該處設有通判一員並霍爾頭瑩叅將守備等官均駐拱宸城内工竣臣卽飭交該地方文武經管以重防守而專責成至各項工料錫綸原估需銀五萬五千六百餘經色楞額核减千二百餘兩續估需銀四萬六千三百餘兩計前後實發過銀三萬六千五百餘兩較續估仍節省銀九千八百餘兩惟查原造估册前准工部咨應飭承辦之員俟工竣後另造詳細分晰妥册送部核銷等因本應照辦無如前項工程展轉數年委員數易始行竣事而該委員等均係由軍營人員選充素未諳習例章原報估需工料價銀均係實核開造若繩以工程做法之例實難脗合且前辦城工委員知縣雷霈霖早已身故接辦委員已革知丞王琢章于工竣後造册未合迭經奴才駁斥該員更造仍難與例相合現在該員又已病故承辦無人查此案實支銀數較錫綸原估已减少銀一萬九千餘兩實尚節省已據委員王琢章歸入色楞額任内用欵彚造請銷應俟另案送部核辦合無仰天恩飭部免造細册歸以簡易除將保固印結咨送工部外所有接修拱宸城工竣飭歸地方文武經管並請免造細册各緣由理合附片陳明伏乞聖鑒訓示謹奏奉硃批著照所請該部知道欽此 
松椿片再前帶清淮正營左翼馬隊候補守備吳德麒因其族弟吳德惠爲匪行刦未能交案經奴才于光緒二十五年十二月二十六日附片奏叅暫行革職奉硃批著照所請該部知道欽此當經札行訊詳在案嗣據蕭縣知縣黄在福勘訊詳報吳德麟卽吳德惠在外爲匪被其胞伯吳功弼尋獲勒掛處死分别按例擬辦奴才伏查吳德麒尚無徇縱情事且平日帶隊巡緝亦知奮勉合無仰懇天恩俯准將候補守備吳德麒開復原官之處謹附片具陳伏乞聖鑒訓示謹奏奉硃批著照所請該部知道欽此 
松椿片再本年七月内運河水勢增長當將宿汛劉老澗滾壩啓放經奴才于閏八月二十八日彚摺奏報在案迨交冬令以後來源漸弱隨卽飭廳購辦料物赶緊堵閉兹據報稱于本年九月二十八日完竣等情前來除將做過工程用過銀兩歸入光緒二十六年工需奏銷案内核實造報外理合附片陳明伏乞聖鑒謹奏奉硃批該部知道欽此 
鄧華熙片再布政使邵積誠業已交卸護撫篆務該司三年任滿例應陛見因經手所辦賑務尚未完竣先飭回任俟料理清楚再飭起程所有者藩司事按察使林紹年署臬司事糧儲道黄元善署糧道事貴西道桂霖亦各飭回本任以重職守除分撽飭遵外謹會同兼署雲貴總督臣丁振鐸答詞附片具奏伏乞聖鑒謹奏奉硃批户部知道欽此 
鄧華熙片再黔省漢苗雜處伏莾較多近來下游各省時聞匪徒放飄滋擾聲氣相聨每思蠢動加以界連粤西常有土匪出没郮撥練營隨處設防將才相需甚亟查有總兵銜兩江補用叅將徐印川曾在安徽統帶澄清長慶各軍勇略兼優認眞營務現飭令來黔委用以資臂助實于營務有裨除咨明兩江安徽督撫臣查明外理合附片陳明伏乞聖鑒謹奏奉硃批知道了欽此 
甘肅新疆巡撫臣饒應祺跪奏爲揀員借補都守各缺以實營伍恭摺仰祈聖鑒事竊照喀什噶爾回城協營左旂都司張鴻疇經臣奏請升補提標左營遊擊旋准部咨所遺回城恊左旗都司員缺應卽揀員請補等因又提標右營左旗守備莎車恊左旗守備塔城協左旗都司左旗守備各缺奏准作爲題缺均應揀員請補各專責成兹查有留新補用總兵黄蔚森久諳邊情通逹穩練堪以借補回城恊左旗都司員缺補用參將安益元勤奮明練堪以借補右營左旗守備員缺留新補用副將戴富臣諳練勤愼堪以借補莎車協左旗守備員缺副將銜留新補用叅將謝澤龍久經戰事勤幹有爲堪以借補塔城協左旗都司員缺留廿補用遊擊儘先卽補都司趙文斌樸勇明幹堪以借補塔城恊後旗守備員缺該員等在新帶隊駐陜有年操練巡防均稱得力以之請補都司守備各缺均能勝任合無仰懇天恩俯准以黄蔚森等五員請補都守各缺以裨營　如蒙俞允並懇飭部發給劄付安益元戴富臣趙文斌三員均照與魯木齊補放守備定例毋庸送部引見其請補都司黄蔚森謝澤龍二員應俟防務大定卽行給咨送部引見用符定例除取該各員履歴清册咨部外理合會同署陜甘總督臣魏光燾署喀什噶爾提督臣張宋本塔爾巴哈台參贊臣春滿恭摺具奏伏乞皇太后皇上聖鑒訓示謹奏奉旨兵部議奏欽此 
 
 

Page 12

 
 
[奏疏彚錄]  
　　護理貴州巡撫布政使臣邵積誠跪奏爲據情代奏叩謝天恩事准貴州鎭遠鎭總兵岑有　　　　　總兵在雲南鶴麗鎭　　　　督臣　會光緒二十六年三月初　　内閣奉上諭貴州鎭遠鎭總　員缺著岑有富調補欽此　任　　因當於　　　　　　　　　鶴麗鎭事束裝起程八月二十四日貴州准臣咨行赴任由省起行于二十六年閏八月初六日　　遠府城　署鎭標中　　　　　　　　將欽頒光字八百六十一號貴州鎭遠鎭總兵官關防一顆及文卷等項齎送前來當卽恭設香案望　　頭謝恩　　　　　　　兵粤西下士知識毫無曩以從征越南雲貴等省濫膺軍旅未著微勞仰邀特逹之知畀以專閫之任聖恩高厚未　　　　　　荷綸音調補斯缺查鎭遠一鎭缺當滇黔門户所轄三協七營皆屬苗疆重地舉凡整頓營伍綏輯苗夷戢匪籌邊在在均關堅　　　　　深懼弗勝惟有殫竭愚忱勤修職守隨時事禀商督撫臣認眞經理以期仰答高厚鴻慈于萬一所有到任日期及感激下忱咨　　　　　等因臣謹恭摺代陳伏乞皇太后皇上聖鑒謹奏奉硃批知道了欽此 
邵積誠片再前准部咨奏定章程道府州縣無論何項勞績保歸候補人員應以到省之日起詳加試看扣限一年期滿出具考語奏明分别緊簡補用等因歴經遵辦在案兹查試用知府戴士麟業已到省試看一年期滿應行照章甄别據署藩司林紹年署臬司黄元善造册齤請會核具奉前來臣查該員戴士麟才長識練辦事認　堪以留省酌量補用除册咨送部科外謹會同兼署雲貴總督臣丁振鐸合詞附片具陳伏乞聖鑒謹奏奉硃批吏部知道欽此 
暫護陜甘總督甘肅按祭使臣何福堃跪奏爲揀員對調守備要缺以裨營伍恭摺仰祈聖鑒事竊臣查接管卷内前准部咨准補河州鎭標左營守備陳政才係蘭州府皋蘭人是缺駐紥蘭州府屬河州例應廻避應令迅卽揀調等因前來兹查有西甯鎭屬哈拉庫圖爾等營守備崇山係鑲白旗滿洲四中喇錫珍佐領下人堪以互相調補核與部章符合人地亦均相宜合無仰懇天恩俯准以該員陳政才調補西寗鎭屬哈拉庫圖爾營守備員缺所遺河州鎭標左營守備員缺卽以崇山調補如蒙俞允俟大局定後卽行給咨送部引見以符定制除飭該二員履歴清册另咨送部外謹會同護理陜西固原提督署中軍參將盛喜署甘肅提督張永清合詞恭摺具陳伏乞皇太后皇上聖鑒訓示謹奏奉硃批兵部議奏欽此 
張百熙片再粤省歲科兩試一律完竣業經具報陳明在案本年恩科鄕試奉旨於明年三月舉行所有考錄科舉遺才亦並遵照部文一律展緩應俟接任學臣届時辦理考選優生一項向章於八月内舉行緣鄕試旣停諸生意存觀望延不到考現已於閏八月十八日調齊考試二十五日由兼署總督廣東巡撫臣德壽會覆掦榜其應解部之科試一等生員及考取優生各試卷現值保定天津一帶道路未通擬俟造册完竣專差解交行在禮部以備磨勘並由臣援案報滿以符定例所有考取優生及酌擬解卷緣由謹附片聲明伏乞聖鑒再查粤東地方盜風素熾東江一帶劫掠尤多近日惠州府歸善縣屬土匪蠭　及樹旗拒捕情事刻經官兵堵剿匪勢漸已分竄解散可期平定知關宸念謹特附陳謹奏奉硃批禮部知道欽此 
何福堃片再伏羌縣知縣李瑞澂調省遺缺查有候補知縣王肇基堪以委署平羅縣知縣李含菁調省遺缺查有正任寗夏縣知縣王樹槐堪以調署署平番縣知縣楊廷槐期滿遺缺查有卽用知縣朱遠緒堪以委署除分别檄飭遵照外理合附片陳明伏乞聖鑒謹奏奉硃批吏部知道欽此 
裕長片再豫省留防各營前經奴才將布置情形奏明在案前又續調舊練三營自應欽遵諭旨就本地籌餉另行招募塡紥惟當此軍務吃緊之時招兵非難選將爲難豫省所有統統大員如歸德鎭總兵藍斯明等現皆鎭守邊要各有地方之責勢難分統防營訓練轉多牽制此外未經歴練新進之員授以統馭重任又恐有名無實督率無方兹查有記名提督前廣東潮州鎭總兵劉世俊勇敢沈鷙曉暢戎機久歴行陣屢在新疆卓著戰功其先由豫軍起家於豫省民情地勢亦所周所前因病奏請開缺回籍在安徽毫州原籍居住近聞調理就痊尚未呈報相去河南省城亦不甚遠擬卽備文招赴來省籲懇天恩將劉世俊留豫差委該鎭於皖豫兩省邊境情形最爲熟習卽令其在毫州風俗强悍之區挑選精壯招募四營尅日點騐成軍留駐省城操練卽將省城先招之營抽往邊要地方分駐其營制餉章仍照豫軍章程辦理其應用餉需卽由司庫中無論何欵暫行撥用事定以後彚案報銷一俟軍務稍鬆原營撤回歸伍卽行酌量遣散除另檄行知外所有選調統將加募四營緣由謹附片具陳伏乞聖鑒訓示謹奏奉 
饒應祺片再署伊犂鎭總兵馬亮奉旨調京差遣遺缺亟應揀員接署以便起程北上查有頭品頂戴開列在前簡放提督巴里坤鎭總兵牛允誠堪以調署所遺巴里坤鎭員缺查有頭品頂戴軍機處存記簡放提督奏補瑪納斯協副將曾松明堪以委署遞遺瑪納斯恊副將員缺查有阿克蘇鎭標左營擊候補副將郝忠裔營務歴練明愼穩成堪以暫行委署遞遺撫標左營遊擊員缺查有記名總兵唐加奇　　委署唐加奇未到任以前查有補用總兵項鵠堪以暫行代理又署巴里坤鎭屬哈密恊副將陳國明年滿調省另有差委遺缺查有現署精河營叅將記名提督那斯洪阿巴圖魯蕭拱照久歴戎行才識練逹堪以委署遞遺精河營叅將員缺查有瑪喇巴什營遊擊提督銜補用總兵才勇巴圖魯鄒冠羣堪以委署鄒冠羣未到任以前查有提督銜補用總兵色並肯巴圖魯王輝臣堪以暫行代理遞遺瑪喇巴什營遊擊員缺查有巴什恊左旂都司儘先副將劉克俊堪以委署遞遺巴什恊左旗都司員缺查有補用遊擊方義章堪以委署除分别給委外謹會同伊犁將軍臣長庚署陜甘總督臣魏光壽署喀什噶爾提督臣張宗本附片具陳伏乞聖鑒謹奏奉旨兵部知道欽此 
岑春煊片再臣前准軍機大臣字寄光緒二十六年閏八月二十九日奉上諭陜省應協直隸餉銀十萬兩卽著岑春煊如數籌備以便長奉撥協滿直隸餉銀十萬兩前因陜省餉匱災重無可籌措已經具詳奏請改撥他省在案兹奉前因署司反復搜求實屬無從籌備仍請奏明改撥前來臣覆查無異合無仰天恩俯准飭部仍照前案迅卽改撥以應急需除咨部查照外理合附片具陳伏乞聖鑒謹奏奉硃批户部知道欽此 
魏光燾片再准陜西固原提督鄧增咨稱交卸正任靜甯營叅將廣玉陡患時疫牽發勞傷服藥罔效于光緒二十六年五月十七日在靜甯州城寓所病故咨請核辦前來臣覆核無異相應奏明請旨開缺除委員查取該故員劄付印甘各結至日另咨送部外所有靜甯營叅將員缺陜甘現有應補人員容臣另揀請補理合附片具陳伏乞聖鑒訓示謹奏奉旨兵部知道欽此 
自聨軍入京乘輿西幸臣工章奏久未發抄本館特派友人馳赴西安輾轉向行在内閣抄錄星夜置郵除有關緊要事機排日錄登正幅外其餘恐致積壓特於逐日添印附張一俟皇上回鑾邸抄刊布本館當仍循曩例每日付刊也閱者鑒之 
 
