# 1910 - 51 - 4913310

 

Page 1

 
 
本公司第十六次大議事擇於西三月十六號即華二月初六日下午三點鐘在二馬路瑞記洋行會議并於西三月九號即華二月念八日封薄出時謂各股東駕臨查核特此佈告 
[拍賣古磁古玩告白]  
今因本行白先生回　准於本月二十日上午十點鐘在北四川路第一號住宅内將上等宋明雍正康熙乾隆嘉慶道光年間之古玩古磁等拍賣届期請駕臨該處面拍此佈　壳件洋行啓 
[大有榨油公司股東鑒]  
本公司定於本月念五日準午後三句鐘假四馬路小花園對面寳安里公益印刷所邀請　各股東惠臨集議一切事宜届期務希　早降勿延爲禱　大有公司啓 
[聲明盤店]  
蘇省正豐永生財裝修金銀貨飾統由程志范盤進當日銀貨兩交所有以前往來交涉等情均向前主理直該店定貨現托觀東恆孚銀樓憑票付洋取買於二月底爲限過期不理特此登報聲明　　程志范告白 
[底貨春盤漲價]  
啓者去秋内地絲經漸次提加入冬後愈形昂貴各莊貿易成本難敷不得已同業公議於庚戍元旦日始暫加一分鈿以補不足務祈　貴客商體恤下情俯如所請爲幸此告　上海盛涇公所謹啓 
[新出行各簿]  
本館今刋發一千九百十年即宣統二年中國北部英文行名錄北部各埠此錄最爲善本易於檢查凡商家店户不可不手置一編焉書價大洋三元五角　字林西報館啓 
[石路衣業公會敬謝匡正]  
茲於昨日見申報登有生泰莊一事即經敝會傳詢該店執事無從諱飾事因該店櫃夥不守命令擾亂行規甚爲抱歉當即飭令將該夥黜歇惟執事亦難免失察之咎現已照章議罰至於該匡正人所用報費請即駕敝公會領收可也以後倘敝同業中再有以上情事儘管照此辦理可也承匡不逮敬此謝謝　瑞泰　正泰　錦成　泰興　北源大　順興　振大　南源大　生泰　公啓 
[顧元琛再告]  
寗波商會總理有堅推鄙人之舉鄙人近實多病斷不能當此重任况承乏商局職守有疎兼理四明銀行尤覺顧此失彼商會創始曾任其艱　諸父老所洞鑒非矯命不顧公益伏乞　鑒諒請開會另舉毋任感禱 
[上海華洋人壽公司賠欵迅速]  
　先君姚伯英向住嘉興去年在申華洋公司保壽險銀一千五百兩於去臘初十日染病身故立即向該公司報明當蒙將保銀如數賠償足見信實可恃爲特登報以揚仁風　棘人姚寳薰泣白 
[婢女捲逃]  
使女瑞香年十八歲唇厚面扁黑黃色有雀斑身穿元色縐紗棉襖下身穿元色花旗布棉褲白襪黑鞋昨夜十點鐘竊物逃走如有人獲到此婢送來謝洋三百元如有人通信因而就獲者謝洋一百元决不食言 
　　虹口塘山路景德里第二號蕭宅啓 
[聲明]  
啓者先父向在杭州省城股設惠恆順記錢莊以宣統元年十二月底爲止清理帳目本莊無須向各錢莊等通用銀洋此後如有交往與各股東無涉特此登報聲明　股東林籛壽王子端經理葛震珊同啓 
[南北綢業緒綸公所公議增價廣告]  
謹啓者近因用絲日昂貨價步漲若不稍行酌加則虧折伊于何底爰集同業公議于元宵日起頭號寗綢摹本暫售六錢八分頂衣湖縐五錢七分熟羅五錢八分杭紡五錢二分十兩素綢四兩一錢其餘各貨一律照加勉效微勞藉敷置本謹登報章伏希　公鑒是幸緒綸公所謹啓 
[萬隆製造輪船厰廣告]  
本厰精造米車鋼軋棍此棍比美國廠工更爲玲瓏并且堅固耐用每副較美國之價减售數兩敝廠心存克已藉廣招徠而本埠源昌等廠曾源源賜顧信用素著遐邇馳名上海惟敝廠一家所出蒙紳商惠顧請向楊樹浦四十五號本廠帳房接洽躉貨以待特此布聞　萬隆製造輪船廠鄧信義告白 
[續修歸氏世譜]  
世譜自同治已已重刋已閱四拾餘年今議續修期至五月底截止凡吾子姓務將支派世數各條目詳細開明并將先代之已入譜者蟬聯接寫庶便稽考函寄常熟城内倉巷歸氏義莊爲要　虞山東分支孝義後裔公啓 
[津浦鐵路南局告白]  
本局各項員司均已異常擁擠惟管理材料及帮理洋帳報銷兩項人才尙形缺乏用特登報招致格式如左　一管理材料必須深通中英文理並熟習鐵路材料而又勤愼耐勞者方爲合格　一帮理洋帳報銷必須深通中英文字及簿記之學兼能繙譯華英文者方爲合格　凡願就以上執事請自書華洋文履歷信各一封寄南京下關本局文案處並　帶證書於正月十八二十五兩日上午九鐘到局面試以定去取此白 
[北洋灤礦股欵踴躍]  
北洋灤州官礦公司自上年開辦後股欵極形踴躍其先招二百萬兩早經招齊續招之三百萬兩聞又將滿額現在直隷商民籌集巨欵於上月繳足十五萬兩茲復由津浦鐵路股票公司籌借天津銀號行平銀三十五萬兩爲購買灤礦投票之用並禀明　北洋大臣批准在案查灤礦爲北洋莫大利源又爲海軍命脈所縏此次商民關懷公益慨投鉅資團體熱心實令人欽佩靡諼云 
[上海老九章綢縀顧繡號遷移預告]  
謹啓者敝號開設上海英租界抛球塲北首二馬路口坐東朝西門面自同治庚午開創以來迄今四十餘年至於貨色之精美價値之公平業已遐邇咸知早在諸尊洞鑒之中毋庸贅述茲因舊基有滄桑之變行將暫遷於河南路棋盤街五馬路北泗涇路口坐西朝東洋臺門面便是興遷有日再行布告誠恐五大洲貴客光臨未盡週知特此先奉　聞伏惟　台鑒 
 
 

Page 2

 
 
[申報館特别廣告]  
　　本館自宣統二年正月十八日起由前東盤歸裕記自辦所有館中各項交代已於十八日結算清楚以前往來賬項悉歸裕記接受此後盈虧及一切事宜概與前東無涉特此聲明 
上諭 
　　監國攝政王鈐章　正月十九日内閣奉 
上諭前經諭令建言諸臣母得懷挾私見及毛舉細故倘敢任意嘗試必予懲處該言官等應如何敬謹懔遵乃昨據御史江春霖奏參慶親王奕劻並明白回奏各摺牽涉事羅織多人以毫無確據之言肆意誣衊殊屬有妨大局本應予以重懲姑念該御史平日戇直尚無劣迹是以從寛祇令其回原衙門行走朝廷於用舍大權斟酌至當毫無容心兹據陳田趙炳麟胡思敬等奏請收回成命暫予優容留任効用之處著母庸議欽此 
上諭江西提學使著王同愈補授欽此軍機大臣署名奕劻世續鹿傳霖那桐吳郁生 
宮門抄十九日召見軍機福海 
論說 
[論預算决算上準備之必要（續寒）]  
　　第二預算準備之時期 
凡事不以晷刻課功。則事有失之延宕者矣。故時期者。又爲預算準備之維一之要點然稽其種種之手續。由預算一切準備完成。至提出於議會迄。得大别之爲三階級焉。 
　　（甲）調查時期。此爲屬於最初之時期。譬之建築家屋蒐集各種之木材以爲使用之計畫 
　　（乙）編製時期。次爲編製時期。譬之木材旣已蒐集完備。已可漸漸從事於家屋之建築。 
　　（丙）决定時期。最後爲編製預算而决定之。譬之建築家屋。將木材鬭筍接縫。以表示其家屋之完成之形至此預算案。始爲具備夫而後有提出於議會之資格。 
　　以上預算準備時期之三階级。無論何國無不採之。唯其準備時期之長短。略有差異耳。但多數國家。通常於議會召集以前三個月。或六個月爲著手之準備。而至於召集迄爲完結。例如比利時在三個月前。英吉利在四個月前者是也。 
　　至準備時期之最長者。爲法蘭西法國於預算案之提出。慣例多於一月之初旬而準備之著手。則於前年十月又十一月間故法國準備期間。大致可謂延長有十四個月之久者矣。 
　　按日本各省調製歲出入概算書。以五月三十一日迄。内閣會議。對於總預算全體之决定。及著手印刷。爲議會提出之準備。則在於十一月之間。 
而日本準備期間。前後計算約在六個月以上云。 
　　我國諮議局開會與資政院開院之法定期間。均規定於每年之九月。則由今計之。尚有八閱月若採法例。而今兹準備之時期已促。若採英例或日本例。而今兹準備之時期亦固已届。且事屬初辦。無論倣何國準備之 
 
 
 

Page 3

 
 
時期之例。必有可寛之歲月。而後有從容討論之餘。地故由今計之。已同於建築家屋。蒐集材料。而爲使用之計畫之際者矣。願我國民奮起以圖也。 
第三預算準備之方式 
　　預算準備之方式者思用如何之方法以爲預算之準備也。方式不確定即於預算之準備。無從下手。而於財政上亦不得正眞之佈置。今述各國準備之方式。以定我國今兹之準備。宜何者之適從焉（未完） 
來稿 
[第一次國會請願後敬告我國民（湖南代表劉善渥）]  
　　光緒三十二年七月。先皇帝以國勢不振。日處阽危。憂患迫切。實由於上下相睽。官不知所以保民。民不知所以衛國。於是乎有宣布預備立憲之詔。薄海臣民。逖聽之餘。萬衆一心。趨向於此端。至去年八月一日。復有務在九年内將各項籌備事宜一律辦齊。即行開設議院之詔。並諭京内外各衙門勿任玩延。仰見先皇帝實行立憲。期望甚殷。而全國人心。思議院之成立。乃益迫切。然兩年以來。切實籌備之諭屢下。不獨敵國外患之相困者。固未少澹。卽内如各部。外如各省。兩年中所謂切實預備者。亦不過粉飾因循。如塗塗附。以延長籌備之期限虚擲數年之歲月而已。今我二十一省臣民。慨然知國勢之日即於危。而人民之不可一息即於安。乃相率公舉代表。以卽開國會。請願於政府。善渥識淺力薄。厠各省代表後。自十二月初六日呈請都察院代奏以來。業於二十日欽奉上諭。未邀允許。則是人民苦衷。尚未上達於聖明。悚懼之餘内。疚益甚。然善渥不能不有一言者。則以天下力量之最大者。莫如時勢。國家當危急存亡之秋。其察於時勢以急君父之難。扶國家之敝者。責實在于國民。居政府者苟闇于利害。瞢時勢而逆施。以民智民力之所趨者。欲壓而激之。不知愈壓之則其抗抵也愈烈。愈激之則其進行也愈急斯固理有固然無足怪者。故夫民智已進之國家。其國民之行動。無不出於一致。相與提挈而行。不如是則其氣不壯。其思不廣。其力不厚。其所期不得而達。今者省又議舉第二次代表來京。將以即開國會爲繼續之請求。其取必於政府者。則以今日全國政事之警觸。旣迫以不得不即開之勢。又殷殷然以全國人民之哀告。而動以萬不能已之情者也。蓋今日所視爲一日不可緩者。一在内政。有國會則行政有監督。而政令收實行之効。一在外交。有國會則因應有後援。而操縱無失策之虞。二者一歸結於君民相通。去從前上下隔閡之弊。顧善渥在京所聞。尚有爲之鰓鰓過慮者。其說可約爲三端。一以爲或滋擾亂而不敢開者。二以爲籌備不完全而不能開者。三以爲已有資政院而不必卽開者。是三說皆似是而非。淆聽實甚。故不得不再爲之辯。以爲羣疑之解釋焉。蓋其第一說之所據不以爲吾民之叫囂即以爲程度之不及。夫國會者行動于法律範圍之内者也。人民之權利義務。旣規定於憲法之中。則人民之代表于國會者。悉有法律以爲之根據。事事可執法律以相繩。凡一切出於法律外者。皆不能發生効力。且事旣協於衆心。亦不必有呌囂之懼。則第一說之所據可母庸鰓鰓過慮者焉。至以爲程度不及。則尤不足以立說。何者。世界各立憲國。其治制非所謂先進者乎。然至今人民程度之何若。其不能令全國畫一者。有斷然矣。且程度者。如喜怒哀樂之藴於中者也。未發以前。有何標準。足與不足。必表之事功而後見。今乃以渾括籠罩運詞。概責于全國。是不獨灰國民望治之心。抑亦啓外人輕視之漸矣。夫各省諮議局。非已所經騐者乎。其効果雖不敢言。然程度則實無不足之累。必謂其僅足爲諮議局議員與資政院議員。而必不可爲國會議員。則不惟徵其無此事。天下亦且無是理。惟偏僻如蒙藏。或有文野之不同。然地域所關。必不可以並論。邊疆自爲風氣竊恐遲之九年以後。亦斷不能有畫一之望也。况今日實可無慮者。則有選舉法之伸縮。以爲補救之道焉。日本之國會也。北海道地大而議員少。九州四國地小而議員多。其明證矣。夫選舉旣得以程度爲伸縮。則程度之說。又選舉法之問題。而非開國會之問題。此可毌庸過慮者也。（未完） 
專電 
[電一（北京）]  
　　御史陳田等奏請收回成命之摺江春霖極力阻止多數不允謂事必無效爾可無慮覊絆惟我等不可無此一舉 
[電二（北京）]  
　　軍機大臣吳郁生今日（十九）召見奉攝政王懇切訓勉並諭外交事宜尤須審慎 
[電三（北京）]  
　　戴軍機薨逝後廷推繼任之人攝政王以徐世昌郵部事繁李殿林吏部急待整頓連日不决嗣以吳郁生熟悉新政且内閣事簡遂有此命 
[電四（北京）]  
　　卾路代表因各使催訂借欵合同甚爲焦急今日復謁徐協揆未晤 
緊要新聞 
 
 

Page 4

 
 
[俄皇遣使邀請達賴遊俄北京]  
　　駐藏大世聯豫温宗堯昨有加緊密電到京探係奏陳俄皇近遣專使來藏邀請達賴施俄言甘幣厚意甚殷殷奴才等擬一面婉勸達賴不必前往但該達賴素有親俄之意現經俄使勸駕大約必須一行云 
　　按達賴此次出亡乃往印而不往俄豈其宗旨變耶抑别有用意耶 
[英使要請宣布治藏政策]  
　　字林報載十八日北京電云英國使署參贊穆納君代表英使朱邇典要請中政府將對付西藏政策明白宣布蓋西藏接壤各區英國有擔任治安之責目下藏地旣有特别變故則不得不探知中國對藏政策現研究佛學之外國學生　喇嘛等咸信達賴喇嘛掌理敎務之權必將永失惟達賴喇嘛在世而復舉立其他之喇嘛則礙難實行據謂達賴之信徒無論變端如何無論喇嘛逃往何地决不變其愛戴之初志云今平心而論此事辦法似當視達賴喇嘛之堪布四人所持之態度何如以爲定奪又文滙報載十九日倫敦電云達賴喇嘛赴印之目的似欲取道印度遄赴北京面奏彼之苦情 
[中日延吉法權之爭執北京]  
　　延吉界務解决後即經華官創設各級審判檢查所并備文知照日領在案兹聞駐延日總領事永瀧久吉君以我審判章程不善爲言一再塗改照請各法庭遵辦各法庭亦屢經駁覆兩不相下去臘日領又直接照會東督錫制軍請其轉飭延琿審判各庭務將章程若干條一律改正聞督帥以法權所關尚未答覆昨日札飭延琿各級審判廳官吏務須遵照部章力保主權一面聞已密電外法兩部請示辦理 
[政府對於粤亂之震動北京]  
　　軍機處接到粤省兵變警電後各土大臣聞甚恐慌經某邸將原電面呈攝政王閱看當日即電寄粤督文云粤省界連廣西越南匿匪素多此次兵變難保無逆匪勾結應督飭各官軍嚴拿解散母任蔓延致貽後患 
　　又聞粤事起時攝政王亦深以爲慮故除電寄粤督外復諭軍機電致桂撫略云越南防務關繫外交此次廣東兵變當經官軍嚴拿首要各該匪紛紛竄匿著即督飭嚴加防範母任匪蹤竄入以致勾結滋事一面并電雲貴總督嚴防邊界以免勾竄 
　　桂撫張中丞亦有電奏到京謂此問自得廣東兵變之信越南人心惶惶自相擾亂當經電飭駐防各軍隨時彈壓旋據電禀獲匪徐老三訊係孫逆遣令來越招集餘黨現邊界尚安請紓厪系等語聞樞府已經電復飭將徐匪嚴訊懲辦 
[皖撫奏請試辦公債票北京]  
　　皖省以歲入不敷擬援直省成例籌備公債票曾紀前報兹聞皖撫朱中丞已於上臘擬具章程入奏略云皖省通年入欵向在五百萬兩上下而出欵則在六百萬兩以外歷年出入收支本已不敷嗣復添練陸軍增認海軍經費崇陵工程益以冬春振撫及諮議局審判廳勸業會等經費並九年預備事宜一切用欵均在一二年内即須支出預計又歲須一百餘萬以物力凋敝之區當庶政繁興之會若欲驟集鉅金舍貸欵外别無良策惟募借外債其利息之輕重旣當受其挾持而磅價之低昂又復多所虧損籌思再四祇有募公債爲彌補之計尚無流弊嘗考日本明治三十九年度入欵五萬萬元而公債七千九百萬占全體十分之一財政家言則以公債爲臨時收 
[中國名畫]  
邊壽民畫册之三（蘆雁） 
入之專門與經常租稅各欵爲對峙旣足昭國家之信用仍不增國民之負擔法治之國不輕加稅蓋恃此以爲轉輸也近歲各省逐漸仿行直隷創辦於前湖北繼募於後均經部議核准有案皖省事繁欵絀計惟援照直隷章程並參酌湖北辦法開募債票以濟要需兹經飭司通盤籌畫歲就司局兩庫籌欵約可得銀二十九萬兩計可貸公債銀一百二十萬兩擬定大票每張庫平銀百兩小票每張十兩以六張爲一套按甲乙丙丁戊已六字列號分作六年還清第一年按七釐付息每年遞加一釐加至第六年一分二釐爲止即以所籌之的欵備付逐年之本息謹將章程繕 
 
 

Page 5

 
 
具沾單恭呈御覽如蒙俞允應請作爲永遠定案責成臣與布政使並繼任撫臣等安慎經理遇有更替專案移交一體遵守不得違改定章庶足以堅民信而裕庫需十二月二十八日奉硃批度支部議奏（章程録第二張後幅要件欄） 
[黑省提前試辦預算情形北京]  
　　上臘黑龍江巡撫周樹模奏稱各國豫算辦法稽歲入之確數以定國用之常經隱與王制冢宰制國用於歲杪之義相合吾國籌辦豫算本以宣統三年爲試辦之期但查現在情形各種機關尚未完備一切新政需欵浩繁若非先期練習循序進行恐值實行豫算之年必至茫無把握而江省邊荒甫闢規制特殊困難情形復有二種一收支之不統一江省近雖以民政司總筦度支然此外局所衙門仍復多有收入大都自爲風氣報解不時借墊坐支轇轕百出事權紛雜欵目牽連稽習本沿自累年清釐遂窮於一旦此困難之情形一也一貨幣之不流通江省現銀缺乏僅恃發行紙幣以爲目前濟急之謀空虚之象屢呈減扣之例斯起加之銀錢折合多事周迴價格低昂隨時變動幣制旣未劃一榷算元苦繁難此困難之情形二也以上二端均於豫算前途不無窒碍再三籌度自非將豫算提前辦理無以爲歷練之先資亦必將各種窒碍查明乃能作改良之豫備疊飭清理財政局擬辦去後兹據呈稱仿照各　豫算體裁參酌江省情勢採用各國遞增豫算法以上年報告之成案爲次年豫算之根據編定宣統元年出入比較表式一通宣統元年豫算請求書式一通詳加說明酌訂條例擬飭各署局按照填列限宣统二年正月内送局二月内由局核定三月初一日實行名爲試辦省豫算至部定宣統三年豫算限宣統二年二月内填送到局是爲試辦部豫算等語臣細加醒核尚屬簡切易行足資練習除咨部查照外謹將辦理大概情形恭摺具陳宣統二年正月初五日奉硃批度支部知道 
[學部第三年籌備事宜北京]  
　　學部上臘具奏略云臣部本年籌備事宜均已按單次第籌辦其明年單開各項約分敎科書籍爲一類法令章程爲一類督飭各省舉辦事項爲一類而敎科書籍之中則又分編輯之書爲一類頒布之書爲一類謹將原單預定實行辦法縷晰陳之查單開中學堂敎科書初級師範學堂敎科書及初級師範學堂敎授細目女子小學及女子師範敎科書以至官話課本臣等於圖書局曁審定科各員擇其宗旨純正深明敎育者分任編纂預計明年年内當可依限成書至各種辭典並由審訂名詞館賡續編譯循序進行以期早日蕆事此編輯敎科書籍之預定辦法也其應行頒布之高等小學敎科書業於今年先期編輯成書已逾十分之七其小學中學敎授細目亦經通行京師督學局曁各省提學司飭令中小學堂敎員同時編訂年内送部考核一俟彚齊再當甄擇善本俾資應用其各高等專門學堂所送講義及臣部已發行之各種敎科書仍照章分飭審定科及圖書局各員分别審定改正此頒布敎科書籍之預定辦法也又如檢定中學敎員初級師範敎員及其優待等項章程擬定蒙藏回各地方興學章程已飭司員創具草案應俟詳加察核奏明辦理並將前次奏准檢定兩等小學敎員及優待等項章程届時切實奉行庶爲中國師範導其先河此應頒法今章程之預定辦法也至於派視學官分查直省學務派員查看華僑學堂與夫各省分畫城鄉之學區估計籌備之經費及圖書館曁存古學堂則並應按期舉行一律開辦此臣部督飭各省舉辦事項之預定辦法也以上諸端區分數類固不欲膠執成見稍涉拘墟亦未敢馳騖虚名侈言美備惟有按照原單預定辦法黽勉將事積累圖成以仰副朝廷注重憲政期利推行之至意 
[度支部整頓鹽政記北京]  
　　度支部派員考察各省鹽務已載前報兹悉所查鹽務重在産鹽配運各地一長蘆二兩淮三山東四閩浙五粤東六四此七雲南前日由部分咨各該省略謂各省鹽塲積弊甚深凡各鹽田鹽灶鹽　鹽棚繳納正稅之外尚有多數規費歸於公者十之三四歸於私者十之　六而走漏鹽私之弊即由各塲貪利私規而起兩淮五河山東以及直省海口江省十二墟廣東六門等皆爲漏私要道以故各處鹽塲釐局有每歲出息至數萬十數萬者而緝私之弊尤不可究詰幾於無處無項不歸漏脫中飽若非澈底清查併籌整頓辦法恐鹽政前途將永無振興之望至於截查洋鹽之法亦應籌訂專章酌核辦理 
　　各省産鹽處所向分塲棚兩項各設大使知事等官共二三十缺專管産鹽各事近因鹽政督辦大臣調查全國鹽産情形所有産鹽之處所設管理官缺每缺管轄塲栅若干如何分塲分栅産數若干及一應出息公規等均須澈底清查現已并同前由詳咨各省確查具報 
　　督辦鹽政大臣澤尚書與鹽政處晏總辦提議各省報徵稅釐每年每省不過數百萬金然以粤省觀之其隱匿已可概見應即電商各省會辦大臣囑其仿照粤東辦法慎選親信妥員分往所屬塲岸等處詳細偵察確切情形電陳部中以便酌訂徵稅辦法聞已於日昨分電各省 
　　鹽政處總辦晏海臣昨日傳諭筦榷司員謂現奉督辦大臣諭令編列引票各表應由貴司先將上年淮浙閩等省鹽釐價目實欵及引票切額查 
 
 

Page 6

 
 
明移送本處核辦 
[京師近事]  
　　比國新君即位例應分繕國書布告各友國現聞已派下議院議員華羅基爲專使來華呈遞國書隨帶隨員四人取道西伯利亞約中歷三月十二日可以抵京已由該國國使通知外部 
　　俄國駐京公使署前晚特開盛筵柬請洵濤兩貝勒及薩鎭氷軍門爲主客并請其餘各國公使爲陪賓 
　　陸軍部因各處查報軍政表式每多參差特爲分别改正將槍砲子彈薪餉器用官弁職銜邊防要塞分作四項先列數再行合計成數每表并列一附表以備補載其各營官弁則以現額爲准若有出缺未補及兼有别　者均於附表内聲明補叙日昨已電知各省遵照辦理 
　　京内各衙門奏事無論大摺封奏皆干值日正班呈遞惟遇有重要事件始准加班入告現軍諮處有贊佐廟謨統籌軍事之責其性質與軍機處　同其地位實在政務處之上所有一切應行擬訂籌辦之事不得不隨時奏請施行故于新正初六日即已呈遞封奏一件聞另有各項要摺仍須陸續陳奏不拘班期 
　　端午師前在監國處面奏測地局之設爲當今切要之圖當奉監國諭交軍諮處迅速籌辦現經濤朗兩貝勒迭次會商在安定門大街方家胡同設立局所并選派本處第四廳測地科長吳榮鬯氏爲該局局長不日即將開辦 
　　軍諮處第四廳廳長章遹駿氏前因墜馬傷足給假六個月昨經濤朗兩貝勒會商以第二廳廳長馮耿光氏兼署 
　　大理院與法部將司法行政權限劃清後所有校勘各案均歸大理院辦理現定正卿以本院爲司法獨立衙門事權較前繁要擬將本院官制略加修訂酌添官缺若干併擬奏調法部司員熟習情形者襄同辦理刻正籌畫一切日内即行具奏 
　　上年河南巡撫吳中丞函商度支部擬請開　銅元一案兹聞該部澤尚書以銅元充斥已經奏准停鑄未便破例該省所請開鑄一節碍難照准聞已咨覆矣 
時評 
[五年與九年]  
　　偶檢敗簏。得五年前舊新聞紙一頁。載有某樞臣擬調查財政也。巡警部尚書擬出洋攷察也。某某兩中堂阻撓歸併禮部也。 
以前種種。與今日如出一轍。非保守。即敷衍。此亦可以覘我國進步之遲速矣。 
或曰雖無進步。幸不退步。記者曰。五年如此。九年若何。 
[去年與今年]  
　　前年終。則預陳去年之籌備事宜。去年年終。則預陳今年之籌備事宜。各部署院。固皆振振有詞也。 
然而籌備有籌備之成績。去年之成績何在。曰在奏報。 
夫奏報可以了一年籌備之事也則年年之籌備爲多事。今年。 
之成績可預知矣。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直諮議局不認抵撥鹽捐天津]  
　　直紳不允津浦股分公司以鹽斤加價抵購灤礦股本業經諮議局呈由直督力爭（原呈見十七日本報）乃該公司近又擬將鹽斤加價生息餘欵撥歸直隷京官建設之幾輔農工學會前日禀請陳筱帥立案事爲諮議局議員所聞以諮議局有議决本省權利存廢之責未便由少數京官主持故亦决議力爭昨已致書同鄉京官略云兹聞有人倡議擬將奏准提充路股鹽捐十年以内所得利息借撥農工學會之用不知是否屬實查此項鹽捐存儲蘆綱公所原係單備津浦鐵路公司提用仍作股票還之於民以食鹽加價旣爲全省人民所負担自應同享其權利迺者微聞提倡該議係出於現充商股公司總理之蘆綱某君不勝詫異查敝局於九月會期中有議員提出路欵加收鹽捐宜一律改歸民股一案蘆綱某即趕商公衆欲指該捐欵一年内之收入五十萬兩借撥籌辦直隷紡紗廠意殆爲以公濟公冀取銷鹽捐歸民一案而敝局對於紡纱廠亦正在籌擬辦法故本會期中又將該案赶緊决議蓋鹽捐紡紗兩案相連皆以公欵歸諸公用當議會期間多數議員固僅照章議事未計及鹽捐一案利於人民而獨不利於蘆綱不料自是遂生出種種糾葛查紡纱廠案之提議原發起於蘆綱某君至閉會以後則反食前言謂鹽捐之欵不敷籌辦而上月官報竟載有股票公司與天津銀號訂立合同借銀三十五萬兩充入灤礦股本由蘆綱某君作保一事合同訂明固專指該項鹽捐作抵兹又擬以該項利息借撥農工學會夫猶是一全省人民之公産而竟由一人運意思忽而作抵忽而借撥不知其用意何居公等謀畫公益顧全大局久爲桑梓所托庇兹特將以上種種情節具陳左右倘能謀所以挽救之法使我省公欵不至令一人任意撥動抹煞公論敝局幸甚全省幸甚 
[郭道電陳缉王拿匪魁情形廣東]  
　　粤督現據欽廉道郭人漳電禀匪魁楊子貞現經將其妻子拿獲惟屢傳該匪家族團紳限期交出該族等均不願遵經漳迭派綫人赴越密偵據報該逆現與梁瑞合股藏在平遼附近銀白等村越人恨法殘忍暗中助匪近日革命之風尤甚該匪等專與法兵爲難現楊聞其妻子被獲本有降心爲梁匪所阻漳以爲此股不除終爲邊患當傳諭如能一月内率黨繳鎗投誠准予寛辦或執迷不悟定將其乾子先行懲辦以絶禍根而示儆戒是否有當伏候鈞示 
粤省兵變後之情狀 
[一標營房焚燬之調查]  
　　十一日李戒欺陳惠普等到一標營房内調查其營門内頭一進東西房數間養病所全座曁廚房厠所巋然獨存其餘兵房三大座已化爲瓦礫四圍壁牆嶁無損壞詢之鄉人據言初三日聞亂鎗後新軍四處逃散即有頭紥闊布之勇占據該營紛紛搬取衣物旋聞鳴號有持物歸隊者有仍趕運衣物者是晚營中火起燒至將曙始熄初四日十二點鐘營中第二次火起燒至一點鐘始熄 
[各善團保全新軍名譽]  
　　十二日十善堂院總商會十字會等大集會議謂此次沙河新軍七營因彼此誤會以致潰散連日訪查輿論皆以新軍人格高尚秋毫無犯猝因細故參被株連同深痛惜現雖蒙大憲省釋無辜妥爲招撫第鄉人無識必加以遞解回籍等不美之名此後幑兵將無可望擬請督提憲刻日宣示作爲遣散准由敝堂會等伴送回籍即以平民看待便回籍者旣可安心鄉人亦不致籍口以示優待而勵將來衆贊成隨舉李戒欺徐華庭徐樹棠陳惠普代表面請李提憲商明督憲札飭督練公所刻日宣示以存名譽 
[新軍逃亡後之守法]  
　　昨有番禺老鴉崗鄉老來省據云初六日有新軍五人逃至村中形色饑甚滿巿食物絶不敢取村人憫之多方勸慰之始食翌日聞督練公所示招回籍該軍即求鄉人指引回省報名又有三人日夜不敢入村在樹林山僻處藏匿後各鄉人見招撫告示四處尋覓已不知所之又太和巿千總馮逵揚在該處招撫新軍十一人初九日交第九營鄭管帶帶同回省又崔弁銘森連日在沙河一帶拾回槍二百餘枝雨衣數十件刺刀六十餘柄指揮刀四柄昨已解回省城 
[派員遣送新軍回籍]  
　　兵變後各路防營拿獲及自行投到之新軍已有八百餘名經督練公所一律資遣回籍其數以高陽雷等處爲最多初九日由琛航兵輪送回高州一帶者共四五百名聞此項新軍回籍後必須安分營生三年内并不滋生事端方准與齊民一體看待現陸軍粮餉局特委許巡檢慶華充當收撫散兵粮食收應并委錢令世玽會同彈壓于令國楷則往高雷陽各屬遣散邱縣丞學怡則往南路遣散王巡檢宗敖則往連州遣散以免失所 
分類新聞政界 
[區域問題解决之爲難常州]  
　　武陽城鄉區域爭議自去秋以來迄未解决籌辦處嚴飭府縣勒限赶辦客臘府委陳糧廳壽人調取人名册特於正月初九日邀集惲紳莘耘及四鄉代表諸人在公善堂會議一次仍難解决因議將選舉人名册送交監督呈請籌辦處核定各鄉均已允諾嗣復於十六日邀集兩邑尊并城鄉各公所紳董曁各鄉代表在城内自治公所籌議辦法詎意鄉紳必欲城鄉各呈正册城紳則以區域未定不便分配甲乙級祇能呈送原簿鄉紳則必欲城中亦造正册辯論多時印委各官再三婉勸鄉紳始終堅持仍無結果現聞兩大令無可如何 
 
 

Page 11

 
 
已禀請籌辦處核示矣 
[粤省又請隨時鑄造銅幣矣廣東]  
　　粤省大吏因推銷銅幣以杜外元侵入等情電致度支部云據造幣廠司道等禀稱上年奉大部核准復鑄銅幣箚飭如數鑄造容俟由部體察情形再會商各督撫妥籌辦理等因查本廠所鑄銅幣粤省商民久稱利便近日商號之到廠定購請領者仍係紛紛不絶且聞欽瓊東興等處地方近有法國銅元侵入若不即行設法推銷必致流入日久利權外溢懇請大部准予隨時酌劑情形鼓鑄推銷以杜外溢而重幣政並祈迅賜電示遵照 
[提法司分科考吏武昌]  
　　提法司馬廉訪現遵章將臬署三班六房概行裁撤改設總務民庭典獄三科委員辦理但例案紛繁非委員所能洞悉故每科仍用舊吏五名刻將定期考選録用又審判各廳需用承發吏擬招七人承充與舊吏同時考選 
[飭查各衙局所規費長沙]  
　　湘省清理財政總局迭奉大部札飭以向來各衙門局所積習相沿多有規費名目現在舉行憲政自應一律清查據實報部並須趕速辦理等因昨由該局行知各處照章清理各欵查明規費逐條開明造册具報以便詳請咨部 
[委員分查各屬種烟地畆江西]  
　　贛省各屬種烟地畝甚多雖經馮中丞嚴電通飭各屬地方官嚴密查禁惟恐空文塞責敷衍從事實於禁烟前途大有關碍現經派委桂令森往饒州程令鎭瀛往臨江朱令建勳往南昌譚通判從炳往甯都州甄令官保往吉安洪令曰洵往贛州左令幹青往南安趙令文元往九江于令樹棠往南康牛令棨往撫州金令嗣芬往瑞州王令景松往廣信魏令碩輔往袁州分赴各州縣復勘禁煙種地以昭愼重而絶根株 
交涉 
[中日人又起衝突黑龍江]  
　　江省南門外永安里左右日人設有游戲塲七處内有滾球骰寶押點黑紅寶等各賭具聞每日進項有千餘吊之數日前有衛隊正兵二名入塲爲滾球之戲竟贏錢三百餘吊日人以數目太鉅慳不給錢遂致大起衝突一兵脫逃而出一兵竟被關閉門内圍毆不意該兵甚有武力將日人手持洋刀奪下對擊事爲該處崗兵所聞即吹笛齊集警兵十餘人打門欲進日人不納後經用斧劈開始極力解散將兵送交警務公所轉送本營慶少峯統領以該兵等不守營規致肇此禍將逃出之兵重責軍棍八百并罰苦工三年至被打者則送交巡防營務處懲辦聞趙醴泉司使以該兵有犯軍例擬即正法 
[禀請照催洋商繳濬河費鎭江]  
　　丹徒縣倪和甫大令以鎭郡西門外一帶運河淤泥壅塞急須開挑查本埠洋商在江干設立躉船每年應繳挑河經費銀五百兩乃近年各商每延不措繳或繳不足數殊與河工有碍因於日昨禀請鎭關道劉襄孫觀察照會各國領事轉諭各洋商務於日内將應繳挑河經費如數絒清以便興工開濬 
軍界 
[浙省軍界之人物杭州]  
　　浙省新軍因庫帑支絀久未成協舊冬奉陸軍部疊次嚴催始於十一月間遴派將校分赴温台處三府開徵第二標二三兩營及砲工輜重等隊聞各將校駐地時有不規則之行動大爲輿論所譏日前有台州學界生員等聯名具禀撫院指控該屬徵兵官淳於玉龍護敎涉訟嫖賭公行種種劣迹籲請查辦澈究各節聞增中丞已電飭台府啓守嚴密查辦復奪矣温州徵兵官顧乃斌到甌後終日與官塲酬酢酒地花天樂而忘返因該郡官常國喪聚宴事自承與報館有交紛紛投函率代辯誣致被某某兩報據實宣布回省後駐紥江干任令本營微兵四出滋擾置之不問正月初四日乘輿招摇遍請該處官弁赴高鳳妓船會宴並倡言吾輩軍人例不禁嫖東西洋各國尚須專設營妓爲軍人就近娱樂之地 
[陸軍中學生在卾考選武昌]  
　　卾省所設陸軍部直轄之陸軍第三中學堂已於去歲成立兹添招第二班新生應由黔湘汴等省就陸軍小學堂内選送刻各省因考期將届紛紛來電詢問此項選送學生係來卾考試抑係派員赴各該省考試當經該堂監督李觀察電　陸軍部示旋接復電在卾考試昨特分電各省請飭將應考學生務於正月内至武昌取齊 
[測繪畢業生之位置武昌]  
　　前陸軍特别學堂附有測傳班學生共三十餘人自去歲五月畢業後因無從位置仍留堂補習軍事兹因特别學堂改設講武堂並同時開辦測繪學堂凡製圖測量繪畫各門皆需人敎授由監督劉香逵觀察商之督練公所札委該測繪班畢業生張華清等充當斯職 
[陸軍團拜紀盛武昌]  
　　陸軍第八鎭張統制彪以本軍爲張文襄公創練特於初十日集全鎭各級官佐弁目至抱氷堂團拜以表尊祟之意聞是日備有酒筵六十餘桌衆皆盡歡而散 
[水師哨弁查緝回營長沙]  
　　湘省飛翰水師營楊統領以現届冬防最關緊要特飭中營第十號舢板趙哨弁次宜第十一號舢板李哨弁得奇前赴湘陰沅江沿河一帶查緝匪類以保商旅而靖河面聞日昨該哨弁等均已回營銷差據稱各處地方尚屬安靜並無匪徒擾害云 
學務 
[各府中學監督會議學務杭州]  
　　浙省自初十日至十四日各府中學堂監督會議於學務公所由提學使主議與各監督協商辦法計到者有杭湖甯紹金嚴台七府餘四府未到所有議决條件摘録於下（一）擴充學額照部章每班須五十人今卽不能至少每班須三十人偏僻之府不能滿額者可呈請學司酌定開班（二）劃齊年級高等小學插班至二年級爲止中學堂插班至三年級爲止（三）轉校退學跨考問題對於轉校者從嚴必經本堂出具公文聲明理由至所轉之校方許轉校不能僅以一紙文憑了事對於退學者或可從寛如果家寒準其退學仍須察明情節辦理至於跨考學生一經察出可由本校備文追回（四）敎員薪金問題擬嗣後凡師範畢業生服務者每星期不得過廿四小時薪金不得過三十元（五）敎員須兼管理之名以便與管理各賆聯絡一氣遇有學生衝突事件亦可負其責任且旣負管理之名必能時時以表率自居庶於學生道德大有裨益（六）成績展覽每歲終由各府彚送學務公所由提學使擇優分發各府傳觀聞議定各節統於今歲起次第實行 
[泗涇之舊况新趣松江]  
　　去歲泗涇之學堂經費稍裕者辦理較有精神惟女學一方面殊形困難一因地方風氣未甚開通一因學費支絀以致精神與形式俱欠完善今正曾請雷繼興張嘯嵋兩君到鎭在籌 
 
 

Page 12

 
 
備自治公所演講聽者甚衆惟習俗難移新年賭興殊劇而私售鴉片烟者亦復不少有地方之責者兾稍留意也 
[單級敎授練習期滿常州]  
　　武陽敎育會與勸學所發起之單級敎授練習所原定練習一月兹届期滿畢業於十七日上午十一時在先賢祠發給分數証書其秩序首由敎育會會長屠敬山君演說次由會員吕君講員劉江二君勸學所總董伍君相繼演說後由屠君發給証書攝影而散 
實業 
[卾路開催繳股欵大會武昌]  
　　湖北商辦鐵路協會近接留京三代表來電謂須急行集齊股欵預備動工以免與部中作空言之爭而杜藉口當邀集在會職員議定於本月十六日在漢口四官殿事務所開全體大會催認股者從速將欵交由指定之代收銀行錢莊收存照章取息而備查騐 
[籌設森林公司之擘畫武昌]  
　　楊護督以卾境川漢粤兩鐵路將來需用枕木甚多現擬官紳合股籌設一大森林公司集基本金六十萬兩以六十金爲整股六金爲零股官商各半限日成立該公司全係營業性質並不沿襲官督商辦舊習俾認股者少所懷疑昨已札行勸業高道松如邀請武漢紳商妥籌開辦細章呈候咨部立案 
[華昌純鍊廠之成效長沙]  
　　湘省南城外奏辦華昌鍊礦公司係由楊晳子京卿組織成立由德國赫氏鍊廠購得提鍊純銻各項秘授法及專利權來湘仿辦現在甫届一年所鍊純銻成色優美致爲外商所爭購業已　加爐灶益謀擴充誠足爲中國實業上之成效最著者 
[武陽錢業盈餘之一斑常州]  
　　武陽錢業去歲獲利者頗多舉見聞所及者和慎慎安爲最鼎成廣成源通泰等亦均可觀多者萬餘金少亦數千 
[武陽商會坐辦易入常州]  
　　常州商會坐辦去臘開票舉定王子鈞君王君以事繁不克擔任昨十六日開會一再磋議仍推定于瑾懷君辦理王君爲庶務沈君爲會計 
雜記 
[鄉民毁局閙署情形湖南]  
　　南洲廳連年被水成災榖米異常缺乏雖經撥發倉榖開辦賑糶無如爲時旣久又值冬乾水涸商運維艱以致該處民食仍復不能接濟臘月中有商船運米赴廳行至三仙湖地方爲該處米捐局照章抽收釐捐該商以此係濟荒之米應請豁免釐捐局員則謂商運榖米自應照章完納不能免收該商又稱此次運米並未另帶錢文即　完釐亦須將米售出再行補繳局員又謂釐捐係屬公欵向無該欠情事彼此爭執致將米船扣留不能入境詎廳民望米甚殷正在無處可買聞商米運至又爲局卡留難遂至聚衆千餘人紛赴該局令其即刻放行局員仍以此係定章未遽允許鄉人由是滋閙致將該局門窗雜物一併打毁局員見勢不佳逃至該處之千總衙門商請派兵彈壓該千總向理民事隨派兵役前往拿人鄉民聲稱無須拿辦某等即當自行投到遂一閧齊至千總衙門大聲呼喝謂某等實爲饑餓所迫現已餓不能堪應　暫爲施食一餐再行理論該千總見人數太衆恐釀事端慨然允許於是　巿人民僉稱不應將米船扣留議定全體罷巿廳尊聞報馳至勸令各商户照常開巿此次米船應准放行入境至此後濟荒之米再行禀請省台隨時酌量辦理現在巿面已照常貿易鄉民亦各散去尚稱安靜云 
[蘇商又發起救火會蘇州]  
　　蘇城吉利橋一帶向有康濟局水龍藉以保護現局已停辦兹有王頤吉顧聚隆同和怡源裕號各商舖發起組織吉利橋救火社以備不測刻已遍發傳單定十九日開會公議辦法 
[天門土地入幕誓言杭州]  
　　某憲幕别號怡園籍隷苕溪十餘年前曾贊某撫車幕主計錢榖戟門揖客意氣自豪每值檢查案卷必令房吏指告扼要機括始能洞悉原委其所持以驕人者有師傳秘訣不問事理之順否准者駁之駁者准之顚倒錯亂爲彼不二法門當時官幕稱之爲天門土地自某撫軍去浙落拓頻年近日張觀察奉權鹺篆與某公有舊憐其窮蹇延之入幕吳於入署之日對天自誓曰從此跡近招摇形同撞騙八字决不再見於筆端云云讖悔歟感懷歟還以質諸個中人 
[官塲醉心貓兒班之眞相南昌]  
　　贛省官塲春席宴賓道班中多有資雇貓兒女班唱戲歡聚近日兵備處總辦張觀察季煜之太夫人於十二日六十生辰會辦陳觀察旋樞之太夫人於十六日六十生辰均雇女班唱戲惟賀客滿門以官塲及軍界人士居多大興麻雀頗形熱閙 
清談 
[新軍]  
　　粤事之起也。左右袒者紛然。在左袒者。則曰此爲會黨所勾引。禍機一發。勢不可禦。在右袒者。則曰此皆王者節制之師。鄉里善良子弟。一再誤會。以至于此。　　卒之其果勾引歟。抑果謨會歟。失之毫釐。斯差以千里矣。然而世界之是非。往往如此。 
[御史]  
　　御史台者。風憲之官。以言論爲天職者也。世之盛也。君吁臣咈。喜起明良言論之機伸而御史台之氣亦張。世之衰也。箝口結舌相習成風。言論之機窒。而其所謂御史台者。亦且淟忍唯阿。一士之諤諤。卒不敵於千人之諾諾。 
　　眉山蘇氏之論御史台也。曰養貓所以捕鼠。不可以無鼠而養不捕之貓。蓄狗所以防姦。不可以無姦而蓄不吠之徇。旨哉斯言。可以爲萬世之御史台法。然而今之所望御史台者。則大異於是。 
雜錄 
[袁簡齋軼事]  
　　錢塘袁簡齋太史。雄文博辨。聲震一時。然才高不學。以此頗爲世人所詬病。昔張林西觀察之先叔祖。聰明穎悟古近體雜作頗富。時游幕江南。與太史往來稔。正值隨園詩話開雕之時。薄其行止。終不肯出稿以相示也曾云。簡齋好相人陰。兩三次晤叙後。必設法窺驗。殊爲可鄙。 
　　劉文恪公總制兩江時。擬以異端黜之。幸浼要津致書。得免。武進超甌北觀察與巴拙堂太守嘗製一詞。誅斥簡齋。不遺餘力。爲時人傳誦。略云原任上元縣袁枚者。前身是。括蒼山忽漫脫逃。年老成精。閻羅殿失於檢點。早入清華之選。遂膺民社之司。旣滿腰纒。即辭手版園偷宛委。佔來好水好山。鄉覔温柔不論是男是女。盛名所至。軼事斯傳。借風雅以售貪婪。假觴詠以恣饕餮。有百金之贈。輒登詩話揄揚。嘗一臠之甘必購食單仿制。婚家花燭。使劉郎直入坐筵。妓宴笙歌。約杭守無端闖席。占人間之艶　。游海内之名山。人盡稱奇。到處則逢迎恐後。賊無空過。出門必滿載而歸。結交。要路公卿。虎將亦稱詩伯。引　良家子女。蛾眉都拜門生。凡在臚　慨無虚假。雖曰風流班首實爲名敎罪人。爲此列欵具呈。伏乞按律定罪。照妖鏡定。無逃影。斬邪劍切勿留情。重則付之輪廻化蜂蝶以償夙債。輕則遞。　巢穴逐獼猴　　原身。雖係游戲。而隨園一生事實。頗爲盡之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[江蘇（川沙）]  
川沙城廂應照額選舉議員二十名依章程甲乙級各半選舉乃因甲級選民祇有五人照章除各舉一名外春餘五名併歸乙級選舉正月初六日乙級投票初七日乙級開票計當選十五名初九日上午甲級投票下午甲級開票計當選五名姓名如下 
　　乙級當選人莊以涖陸炳麟黄洪培徐菊堂楊錦雲張梅舫陸文信勞文勳翟衡艾文煜蔣思聰吳福梓張彩山徐卓朱清森 
甲級當選人沈杰宋家樹劉振清吳承祖孫鷗 
要摺 
[變通旗制處會奏遵議歸化城副都統奏變通旗制應多立手工學校等摺]  
　　奏爲遵旨議奏恭摺仰祈聖鑒事前准軍機處鈔交欽奉諭旨歸化城副都統三多片奏變通旗制應多立手工學校專設勸業銀行等語著變通旗制處議奏欽此原奏内稱變通旗制以代謀生計而言莫若使旗丁多設工廠習藝爲生移居民城受廛服賈並多立手工學校專設勸業銀行但使人才資本二者振興補助認眞一二十年氣象必爲一變此外則挑其精壯編入新軍選其頴秀使習法政出路旣寛資生自易等語查變通旗制以振興敎養爲先務原奏所請多設工廠習藝及立手工學校各節皆爲敎習工藝推廣實業起見自屬可行至所請移居民城受廛服賈一節查同治四年六月奉上諭内閣八旗都統等會同户部等部奏遵議沈桂芬條　籌費移屯恤旗民而實邊防一摺據稱旗人聽往各省之法道光年間曾經籌辦有案現擬量爲推廣以裕旗人生計請嗣後旗人有願出外營生者無論降革休致文武官員及未食錢糧本食錢糧舉貢生監曁兵丁閑散人等准由該都統給照前往如願在外省落業准其呈明該州縣編爲旗籍其服官外省之降革休致文武各員及病故人員之子孫親族人等無力回京者亦准一體辦理所有詞訟案件統歸該州縣管理如有不安本分滋生事端者即由該地方官照民人一律懲治其願入民籍者即編入該地方民籍各等語所籌尚屬周妥即著八旗都統將此次推廣辦法逐節出示曉諭俾衆咸知以裕生計而示體恤等因欽此是旗人願入外省落業者早經著爲定例近如江甯京口各駐防旂人皆以粤逆之亂原來城池傾圯悉與民户錯居且有通婚姻者原奏所請移居民城用意亦隱與現在江京駐防辦法略符擬卽如所奏嗣後各駐防旗人有願移住民城及附近州縣居住置業者均聽其便該管官不得阻止以恢樂利勸業銀行各國皆以輔助實業然非厚集資本未易興辦度支部前奏定銀行則例亦非以勸業銀行專爲旗人生計而設所請設勸業銀行一節未便照准惟京外旗人如能集有鉅資專設勸業銀行疏通旂人生計亦未始非力顧根本之圖届時應由度支部酌核辦法又原奏請挑精壯編入新軍一節查練兵處陸軍部迭經奏准駐防旗兵挑入新軍有案且旗兵性質便於從戎習於尚武擬令各駐防多挑精壯或送入附近省分肄習陸軍或自行編立標營擬均由陸軍部察酌情形分别辦理各省法政學堂本爲造就人才自應不分旗漢一律甄收應令有駐防省分酌挑八旗明白秀頴堪以學習法政者量爲取入以資歷練如蒙俞允擬由臣等通行遵照察酌辦理抑臣等更有請者欲廣敎養必使旗人皆能自食其力乃爲久遠之規欲議變通必使旗漢皆聯合其情乃爲振興之本現在駐防仍以營制束縳不得從事耕商即雖欲自謀生路勢頗不易旗漢通婚奉有先朝特旨而結爲婚媾者究不多見現當百度維新豫備立憲之時似均可酌籌辦法俾收實效擬由各旗各省通行出示曉諭凡京外旗人皆准出外營業其營業有效及旗漢互相聯姻者均分别酌給花紅以資奬勵則旗丁生計自可漸裕旗漢畛域不化自除似於變通旗制不無裨益所有遵旨議奏各緣由謹繕摺具陳伏乞皇上聖鑒再此摺係由變通旗制處主稿會同軍機處辦理合併聲明謹奏宣統元年十二月十七日奉旨已録 
[河南巡撫吳重憙奏查明州縣被叅各欵據實覆陳摺]  
　　奏爲查明州縣被叅各欵據實覆陳仰祈聖鑒事竊臣於宣統元年九月二十四日承准軍機大臣字寄宣統元年九月十八日奉上諭有人奏河南前署鄧州知州本任原武縣知縣温紹楺等貪劣各欵請飭查辦一片著吳重憙按照所奏各節確切查明據實覆奏母稍徇隱原片著抄給閱看欽此遵旨寄信前來臣當即遴委試用知府吕耀卿汝甯府知府李兆珍分别確查去後兹據該員等先後查明禀覆臣詳稽案牘證以見聞謹爲皇上縷晰陳之如原奏温紹楺倚劣紳王庚先楊興儉等爲心腹王庚先經該署州派充師範傳習所堂長兼敎員王庚先勾串土棍關說詞訟一節查温紹樑履任之初奉辦師範傳習所其時風氣未開欲求堪勝堂長以及敎員之任者實難其人查文生王庚先曾經游學日本派充該所堂長兼敎員後見其學無根柢品行不端議論更多荒謬且屢屢干預詞訟遂即辭退王庚先即挾嫌控告經前撫臣林紹年委查不實飭令將王庚先拿獲詳革監禁王庚先家屬係温紹樑權行收禁致有聚衆閙署情事是温紹樑雖誤用王庚先於前究未始終迴護其並非倚爲心腹不辯自明又原參該署州惟楊興儉之方是聽楊興儉遂大肆其誣良爲匪手叚藉端納賄誣民人鄭自謙爲匪首繫於縣獄一節查鄭自謙係温紹樑訪拿之英雄會匪首業經訊供通詳奏報有案當時雖係巡兵孫應魁爲眼綫而與巡警紳董楊興儉不相干涉且訪查楊興儉與鄭自謙素無仇隙委無栽誣情事至楊興儉充當首事辦公多年歷任州牧均尚倚重温紹樑在任亦仍其舊事屬因公並非私見亦未倚爲心腹惟言是聽至云楊興儉藉端納賄原參並未指明情由查訪亦實無其事又原參里長孫念祖欠交菸葉浮加之稅民人裴姓認捐數少均行押追監禁而正犯遠颺轉得逍遥法外一節查孫念祖係該州候東里已革里長前因不守本 
 
 

Page 19

 
 
分屢次被人控告經温紹樑查明斥退遂挾恨於上年七月初四日乘王庚先家屬聚衆閙署之後人心浮動同伊子孫亮並曾充里長亦係因事被革之戴天錫糾約匪衆一百餘人執持刀棍將該州所設白落堰菸葉分局打毁洩忿並搶得錢物稅票且將司事周景棠局勇杜振邦毆辱架走勒贖温紹樑據報緝拿孫念祖等業已逃匿是孫念祖實爲此案首惡即使監禁亦屬罪有應得况該犯並未獲案原參謂欠交菸葉浮加之稅查明當時菸葉稅實無浮加亦非因此起釁自係傳聞之誤至裴姓一事係因温紹樑勸辦蠶桑學堂集股該州富尸裴廷獻並子裴殿愷等認股較少以致羣相觀望温紹樑屢勸不從不得已飭傳堂諭裴廷獻父子等心懷怨恨遂於上年七月初二日王庚先家屬率衆閙署之際約同張化鵬糾集匪衆二三百人亦欲進城意圖報復後因城守戒嚴不獲入城滋事即遷怒於素有嫌隙運楊興儉且見楊興儉認捐蠶桑學堂股欵較多前此被傳疑其從中架弄率衆擁入楊興儉家大肆燒搶當時防營拿獲湯玉安一名奪回原贓包袱續獲裴平一名均經訊供聽從裴廷獻父子並張化鵬等燒搶楊興儉家不諱業已照例擬辦奏結在案此查明温紹樑被參各欵之實在情形也（未完） 
本埠新聞 
[海軍大臣委派庶務員]  
　　本縣田大令昨奉海軍大臣洵貝勒薩軍門劄文略謂駐滬行轅一切庶務需員照料兹查有上海縣知縣田寳榮堪以派充駐滬庶務委員劄到該令即便遵照 
[集議整理路政]  
　　本縣田大令撥助地方公益會修街街經費二百元曾誌前報昨蔡山泉莫子經等各紳董邀集地方紳商在濟善堂公議擬將縣南縣東縣西大街改鋪石片重築陰溝約需工料洋一千元由各紳商設法籌募至改平縣橋石級昨已開工所有西門至虹橋大街高低不平陰溝阻塞各紳董亦擬集議興修云 
[船户賽燈之怪劇]  
　　網船户王寶林任丙林汪鮑保等以慶賀元宵爲由在乂袋角一帶糾集同帮多人醵資賽燈並扮演四老爺打麫缸一劇紅頂花翎反穿皮褂寄形怪狀頗堪發　嗣被四路一區黄正巡官訪悉飭將爲首之王任汪三人拘拿到案各責手心一百下飭具改過結交保開釋 
[探夥大開賭塲]  
　　南巿總工程局某探夥前晚假王家碼頭洽睦里張姓空房内糾約巡士船户等多人大開賭塲旋被巡員訪悉報告當値處率同巡長巡士前往密拿一時人聲鼎沸上屋奔逃附近鄰居甚爲驚訝繼由巡員拘獲賭徒沈寳寳陳阿生范春雲王三夏阿海丁長生周阿虎戴逢春（即探夥戴阿毛）王仁山等十名解局後又由該處鄰人方俊良在屋頂上捕獲太倉航船户洪阿二七十三號巡士王永祥兩名送局一併研訊戴供家住該弄因聞警笛聲披衣出視致被誤拘求鑒王永祥供前往查賭被獲裁判員以巡士不守規章咎無可辭判與王仁山及洪戴等一同收押候辦並諭偵探倪某迅將爲首糾賭之探夥交出照例嚴懲餘各罰洋三元從寛釋放 
[總會即是賭塲]  
　　祝文梅等在英租界勞合路四百九十五號屋内開設總會聚賭抽頭前晚經老閘捕房捕頭訪悉派探沈阿岳葉長亭顧阿根協同西探等密往查拿當塲捉獲賭徒貝玉生張順泉毛忠標王瑞生陸福生沈阿五婦人曹胡氏等七名連同祝文梅一併拘入捕房分别存洋作保聽候公堂傳訊 
城内 
[衙署開印]  
　　昨日爲各衙門開印之期因在國制期内故道縣各署並無舉動 
[誘匿婦女]  
　　朱銀生之媳朱祝氏被張關興勾引避匿曾由張母萬氏出塲與朱銀生之子培榮商勸願償洋四十元培榮不允將張萬氏扭縣控訴在案前日關興投案經襄讞德明府審訊供詞狡展明府喝責六百板掌頰一百下始允將祝氏尋交判押限三天交人如違嚴比張萬氏斥釋 
[弁兵獲咎]  
　　去年搶刦龍華左近楊悅昌米店當塲追獲之盜犯冷子文鄧漢秋兩匪曾經解縣訊供收所旋有淞滬巡防四營弁兵戴瑞清洪樹材投縣具禀　冷子文等並不爲盜被鄉人挾嫌誣扳情願具保等情刻由該營隊官查知以戴瑞清洪樹材在營當差不應保釋盜匪故將戴洪二兵聞除解送到縣經德襄　審訊戴瑞清等同供因受同鄉所托並無别情求請寛宥判從寛開釋 
[爭奪家産]  
　　魏家瀛與族姪魏蘇卿爭奪家産由巡警局送縣請飭遞回安徽原籍歸案訊辦襄讞員德明府諭飭看管聽候備文起解 
[拐匪解縣]  
　　拐匪王得順陳榮清昨由巡警局押解到縣經襄讞員德明府研訊王等不認判押候查明復訊 
[官事]  
　　辦理五庫厘局調蘇補用知縣商言志山西候補道鮑振鏞輪船救生局委員候補同知陶鳳威昨日到道拜　禀見新委管帶淞滬巡防步隊第四營隊官藍領拔補千總鄧鳳林禀知到差 
南巿 
[探夥冒險]  
　　南區探夥在大昌里拿獲賭徒魁星毛毛等四人罰洋開釋已紀昨報昨區長以該探夥先未報告私往拿賭殊屬冒險從事爰出條諭將失於約束之偵探記大過一次該探夥等每名罰扣工食半月示儆 
[醉漢罰洋]  
　　周國山徐聽聲二人昨日酒醉在龍德橋塊雇坐東洋車因爭論價值互相口角一百七十六號巡士上前勸阻反與爲難因即帶至工程局詰明押至酒醒罰洋兩元斥釋 
[船户蠻横]  
　　南碼頭濟美酒店執事范立大向烏山船户周貴章索欠無著反被周糾集無賴多人擁至店中毁物滋閙范即報知南區將周拘解工程局押候飭探查明核辦 
[女子兇狠]  
　　車夫王三之妹昨在王裕祥魚攤買物論價爭扭由巡士拘至南區移解工程局訊得該女兇横屬實判戒責一百五十下以儆 
閘北 
[含糊了事]  
　　門　巡士陳柏卿與地保夥董阿福通同舞獘串吞罰欵已詳前報兹悉此案自經四路一區黄正巡官查悉後該保夥　頗爲恐慌業已向江德興鐵店主江榮甫懇情說妥並將所吞之欵退還將就了事 
[追還贓物]  
　　李松卿地竊劉張氏家錫　等物由巡士查獲解入四路一區訊明判責四百板驅逐出境贓給該氏具領 
[竊取棉被]  
　　施龍山控朱順林行竊棉被等物昨經四路一區黄正巡官集訊判朱　候究辦贓給失主具領 
英租界 
[荷鎗夜行]  
　　劉長祿於前日夜半肩荷洋鎗兩支行經大沾路被西捕　見拘入捕房盤詰劉稱在火車站打樣西人古荷生處爲侍者此項洋鎗係由洋東囑令修理捕頭恐有不實將鎗留下昨派中西探往查再核 
 
 

Page 20

 
 
[强搶珠帽]  
　　住居恆慶里第三家之混名老三者前日在北泥城橋附近壽聖菴倩僧誦經其戚王某之女秀英偶在該菴門前閑觀被匪將所帶值洋七十元之珠帽攫去追捕不及立即投報捕房派探查緝 
[雉妓拉客]  
　　雉妓王翠香前晚在途拉客由捕拘入捕房經捕頭詢明暫行釋出昨日派探葉長亭查明該妓住居廣西路大興里一百念七號屋内即由捕頭請廨出單傳訊 
[賭徒鬥毆]  
　　祁周氏昨與薛阿四王阿二在坟山路一千二百三十九號屋内鬥毆由捕查見一併拘入捕房飭探查明因賭起釁一併斥釋 
[女孩迷路]  
　　女孩王愛珠昨在南京路徘徊啼哭由捕帶入捕房盤詰據稱年十二歲出外游玩不認歸途捕頭即飭該捕將女送至公廨留候訊核 
[婦人潑悍]  
　　王楊氏無端毆人被捕拘入捕房轉送公廨看管候訊 
[瘋子胡閙]  
　　瘋子陸珠昨在馬路胡閙由捕查見帶入捕房轉送公廨發棲流所醫治 
[貧無所依]  
　　瞿雲生楊阿四周陸氏均因貧苦無依露宿路上由捕一併帶至捕房轉送公廨安插 
[曾否行竊]  
　　住居勞合路之陳才其失竊衣物疑係張阿五所竊昨偕見証周寶福將張扭至捕房暫行收押候派探查明核辦 
美租界 
[截獲拐匪]  
　　拐匪胡得標誘拐住居嘉興路俞春寳之三歲男孩由俞報捕請緝在案昨日在途尋獲仍被脫逃後由三路二區境内崗巡截獲解局俞亦投報捕房飭探提回押候解廨究辦 
[監犯瘐斃]  
　　洪紹生前犯拐案禁錮西牢十年尚未期滿昨因患病在牢斃命由西獄官報知捕房飭保傳到家屬備棺取殮 
[電車衝撞]  
　　小車夫王得貴昨日推車在北四川路與四十五號電車互撞跌傷頭面報由捕房飭送同仁醫院驗得傷勢甚微着王自行醫治 
[茶館聚賭]  
　　楊樹浦美興街聚樂園茶館前日聚賭被愛副捕頭查悉密飭西探捕前往掩捕共獲賭徒二十九名各存洋十元釋出候再傳訊 
法租界 
[公堂停訊]  
　　昨日法公堂應訊各案因讞員聶榕卿司馬另有要公咨照顧副領事暫停一天 
[省釋無辜]  
　　俞福奎家日前失去女孩一口後以同居人張生郎匆匆遷移不無可疑遂將張拘入捕房轉解公堂收押在案前日提案復訊因無証據當堂開釋如原告查有實在憑証仍准禀請提究 
[註銷訟案]  
　　韓光如控高仁甫經手價賣媳婦被吞身價洋五十元曾經公堂提訊高供身價俱交韓子親手領去小的並未吞没判押候交到韓子再訊在案前日因韓子已回通州原籍故將高提案開釋案亦註銷 
[發給撫卹]  
　　甬人王仰之之妻龔氏及其子上年在新租界被電車碾斃後經滬道商准領事飭將司機人李甘扣收禁捕房二年並令電車公司給予撫恤洋二百五十元在案兹悉所有存案之卹欵業于前日傳王到廨當堂領去並取具領狀備案存查 
[偷兒被獲]  
　　王阿元朱阿得　在新街行竊板木張阿才王和嶁昨在大古碼頭串竊煤斤糖物俱被拘入捕房候解公堂訊辦 
新聞畫 
泰字號 
杭垣衆安橋直街甡泰土店于去臘除夕來一形似乞丐之人出洋一角哀求售膏少許店主憐而許之時有禁烟分所調查員黄某經過見其無執照也與該店力爭維時黄某已醺然大醉一味以封店罰辦等語恐嚇該店主則絶不畏懼謂此時已届元旦皇上家尚有恩關　輩何人不能片刻容耶一時相持不下竟至用武該調查員飽吃一塲眼前虧而去 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
法規 
[憲政館核訂法院編制法清單（二續）]  
　　第八章審判衙門之用語第六十九條審判衙門行審判時以中國語言爲準第七十條原被告及中證入鑑定人等如有不通中國語言者由繙譯傳譯其有不通審判官所用中國語言者亦同如無繙譯而審判衙門或檢察廳内執事各員有能通原被告及中證人鑑定人等所用語言者得委令傳譯第七十一條審判衙門之案贖用中國文字記録之如恐兩造爭執或有必需時得附録外國語言及各省土語存案 
　　第九章判斷之評議及决議第七十二條審判衙門合議庭判斷案件應照本法所定推事員數評議及决議之第七十三條刑事案件審問有延至四日以上者審判衙門長官得另派推事一員涖視爲補充推事補充推事於庭員有疾病及他事故不能繼續審判時有代其審問及完結之權第七十四條判斷之評議由審判長總司其事第七十五條判斷之評議概不公開但候補及學習推事准其入座旁聽第七十六條評議判斷時該庭員須各陳述意見第七十七條評議判斷時其陳述意見之次序以官資較淺者爲始資同以年少者爲始以審判長爲終第七十八條判斷之决議以過半數之意見定之關於金額若推事意見分三說以上不能得過半數者將諸說排列以金額之多寡爲序數至居中之說爲止以該說作爲過半數關於刑事案件若推事意見分三說以上不能得過半數者將諸說排列以不利被告之重輕爲序數至居中之說爲止以該說作爲過半數第七十九條評議判斷之顚末及各員之意見均應嚴守秘密第八十條大理院民事科刑事科及民刑兩科總會須有名該科推事三分之二以上列席方能開議總會由大理院卿總司其事會長由院卿自任或命推丞及推事中資深者一人充之總會之决議以列席推事過半數之意見定之大理分院各庭推事依第四十四條第二項之規定有意見書時應列入决議之數除前項意見書外大理院卿得預徵各分院各庭推事之意見書列入總會决議之數第七十五條至七十七條七十八條第二項第三項及前條之規定準用之於大理院總會（未完） 
要件 
[安徽省籌辦勸募公債票章程]  
第一條　安徽公債共募集銀一百二十萬兩 
第二條　此項公債分六期收銀如左宣統二年三月初一日爲第一期收銀二十萬兩宣統二年四月初一日爲第二期收銀二十萬兩宣統二年五月初一日爲第三期收銀二十萬兩宣統二年六月初一日爲第四期收銀二十萬兩宣統二年七月初一日爲第五期收銀二十萬兩宣統二年八月初一日爲第六期收銀二十萬兩 
第三條　歸還公債本息年限數目如左宣統三年第一期應付七釐息銀八萬四千兩並隨還本銀二十萬兩宣統四年第二期應付八釐息銀八萬兩並隨還本銀二十萬兩宣統五年第三期應付九釐息銀七萬二千兩並隨還本銀二十萬兩宣統六年第四期應付一分息銀六萬兩並隨還本銀二十萬兩宣統七年第五期應付一分一釐息銀四萬四千兩並隨還本銀二十萬兩宣統八年第六期應付一分二釐息銀二萬四千兩並隨還本銀二十萬兩以上六年共還本銀一百二十萬兩息銀三十六萬四千兩每期應得息銀均須扣足一年方能付給 
第四條　此項公債票每整票庫平足銀一百兩整每零票庫平足銀十兩整各斌明取本付息期限每期字號按甲乙丙丁戊已六字依次分塡 
第五條　由藩司蓋用印信 
第六條　由安慶省城裕皖官錢總局滙總收發撥兌第七條　凡本省地丁錢漕關稅釐金捐欵均可以庫平足色期滿之票交納並將本期内應得足年未取之利息加算均由承收署局向官錢總局兌現 
第八條　各地方官及經收稅捐各分局委員均得以此期滿票解本管庫局統由官錢總局兌現 
第九條　此項公債票作爲現銀按照庫平足銀兌收不許留難加索 
第十條　凡各票主到期即向官錢總局領取本息如在外省及他埠不便向官錢總局取用本息可以期滿之票在官錢總局指定代收局號兌取現銀其在本省地方可向地方官衙門及各稅捐分局取現該署局即用以抵丁漕稅捐正欵解庫 
第十一條　此項公債票無論何人均准其轉售轉兌認票不認人 
第十二條　收存公債票在五萬兩以上者准其每年十二月初一日赴官錢總局呈騐債票後許以調查公債票備付欵項如收存不及五萬兩可約集各票主湊成五萬兩公舉一人騐票後亦准其赴局調查 
第十三條　此項公債票如經手大小官員差役不遵章程有留難侵蝕等弊一經查實官員參革差役監禁十年仍將侵蝕之欵加一倍追罰第十四條　籌備公債本息的欵如左一安徽藩庫雜欵每年銀十四萬兩一安徽牙釐局出口米釐項下每年提銀十五萬兩 
第十五條以上每年共銀二十九萬兩專備還債之需無論何項緊急用欵不准挪移動支 
第十六條　各署局每年認籌備還的欵須於每次應交之期提前兩個月如數交官錢總局存儲以免臨時貽誤 
小說 
[官塲小說玉樹花（十五）（春）]  
　　第四回　逃香港巨匪潜蹤　告奮勇太尊緝盜 
　　吕太守到了這個時候。不知怎樣的福至心靈起來。連忙禀道。回大帥的 
 
 

Page 27

 
 
話。據卑府看起來。照會香港總督提。人還有些不妥當。這個香港。如今算不得。我們中國的地方。也没有拘捕罪人的權力。答應不答應只好憑他我們做不來主。這個蔡亞小。本來奸刁無比。廣有資財。大帥這裡照會出去。到了香港總督那裡。再慢慢的照準提人。就使香港總督答應照辦。已經有好幾天躭擱。保不住他得了風聲。一溜烟跑到别處去。却再到那裡去找他。萬一個他再拚着花些費用。在裡頭作個弊兒。或者不答應提解或者竟說没有這個人。到了那個時候。我們就是明明的看見他在香港也只好瞪着眼睛看他兩眼。可又有什麽法兒。夏制軍聽了。沈吟了一回道。這個不答應和推托没有這個人的兩層倒可以無須過慮這個蔡亞小。並不是什麽國事犯。可以據着條約。和他爭的。倒是漏了風聲。被他逃走的這一層。却有些兒可慮。我只要打個電報去給香港總督就是了。吕太守又道。據卑府愚見看來電報來往。究竟保不住没有一些兒走漏。萬一個給他跑了一個堂堂中國。要拿一個盜匪。都拿不來。那就不成話說了說着。便請夏制軍屏退了左右。在夏制軍耳旁。低低的說了一番夏制軍想了一想。點了一點頭。忽然又摇頭道。這件事情。究竟不妥當。你平空的這樣一來。那香港總督一定要不答應的。萬一個弄成了　國際交涉。便怎麽樣呢。吕太守道。到了那個時候。卑府情願一個人擔當。大帥只推在卑府身上。把卑府重重的辦個處分。只要把他的面子敷衍過去。料想也没有什麽大事。夏制軍聽了。暗想我以前只說吕守是個膏粱子弟。不能辦事的。不想他竟有這樣的膽量。着實有些材幹。我倒看錯了他。要是察亞小果然被他拿住了。我一定要大大的保舉他一下。想着。便着實奬勵了吕太守幾句。準他去便宜行事。吕太守大喜。便當時請撥了一只靖波兵輪。在緝捕營裡頭。挑選了五十名兵士。八名哨弁。又帶了兩個營官。上了船。逕開到香港來。不知蔡亞小究竟拿獲與否請聽下回交代 
國外新聞 
[日本借欵逾額]  
　　十八日東京電云日本贖回内國公債劵所借之日洋一百兆元已過原額兩倍有奇 
[巴黎疊遭水災]  
　　十七日倫敦電云法國散恩可現復盛漲巴黎東部又遭水淹十八日倫敦電云散恩河近巴黎一帶明日水漲可至最高度近今水災受殃者共三十郡略計損失約達英金三百萬磅巴黎損失之實産共達英金二百萬磅 
[德國宣布奥員游德事]  
　　十七日倫敦電云德國已頒發半官文贖紀述奥國外務部大臣謁會德國首相事宜内謂兩大臣對於歐洲及近東運時局均有和平之觀念 
[布君游俄續聞]  
　　十六日柏靈電云布爾茄利亞國君費迪南與俄皇會宴時俄皇奉觴爲壽表述俄國扶助布國獨立種種之事功並願與布維持和平云云布君答稱願俄布布交日益親睦 
[美總統注意德美交際]  
　　十六日柏靈電云美總統塔孚脫君對於柏靈之美國博覽會頗爲注意已將兩國商業政台交際之重要詳爲宣明 
[德國民政部近事]  
　　十七日柏靈電云德國民政部大臣已將日本稅章照會德國各處經濟會社大約日政府不日將宣明日德商約於一九一一年七月滿期云 
[德國减輕膠督年俸]  
　　十七日柏靈電云德國國會審查豫算案委員會商膠州豫算案時已將膠州總督之俸金减爲一萬馬克俸外雜費已减至四千馬克 
[英國大學校長辭職未確]  
　　十七日倫敦電云格蘭斯戈大學校長寇崇貴族辭職之說言之尚嫌過早寇君道歉之書學生將否視爲合理尚須以投票之法决之云 
[英國政界近聞]  
　　十七日倫敦電云自由黨中某某數報倡議將上議院否認權問題於呈入上議院之前移由國民公决此爲解决葛藤唯一之法云毛林里特報載稱政府現正籌商國民公决之策同日又電云下議院已將答覆英皇陳詞投票採納並無異見事後内閣即開會集議甚久議院之中遂起種種謡傳甚至有謂内閣將行辭職者惟其事全屬子虚 
[滬甯火車開行時刻表]  
[滬杭火車開行時刻表]  
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
