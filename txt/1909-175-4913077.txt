# 1909 - 175 - 4913077

 

Page 1

 
 
   
 
 

Page 2

 
 
   
 
 

Page 3

 
 
上諭 
　　鹽國攝政王鈴章五月十四日奉 
上諭京師雨澤愆期迭經虔誠祈禱雖己節次得雨尚未一律霑足現在節逾夏至朕心實深焦盻允宜再申祈禱著於本月十七日大高殿仍派貝勒載洵恭代拈香時應宫仍派貝勒載濤昭獻廟仍派貝子溥倫宣仁廟仍派鎭國公載澤凝和廟仍派鎭國將軍載搜同於是日分詣拈香欽此 
　　上諭此次内務府三院等處京察一等各員業經召見完竣除崇啓貴崇常志重英松山文繕廣羣成明懋祺濟良母庸記名外榮銓錫麟繼銘文蔭吉堃宗芳多俊增煦清治文明聨堃福啓聨榮恒整均著交軍機處記名以關差道府用欽此 
　　上諭御前行走喀拉沁郡王貢桑諾爾布乾清門行走土爾扈特郡王帕拉塔坎着入直當差該部知道欽此軍機大臣署名奕劻世續張之洞鹿傅霖那桐差 
　　宫門抄四月十四日召見軍機崑源廣羣成明聨榮恆敬懋祺濟良 
論説 
[新甘督與舊甘督]  
　　升允己矣長庚何如升允去長庚署升允何以去以其反對立憲也升允不第反對立憲若辦理學務若辦理禁烟若辦理荒政無一事不反對故督陜甘數年而風氣之閉塞如故民智之不開如故今乃去升允而以長庚署理矣長庚鎭撫伊犂亦未聞有卓卓之功表表之行特以蒞任數年未丁敵國外患之出發遂以熟諳防務四字目之夫防務固屬重要然亦不能以防務熟悉即可以爲盡總督之職務况當預備立憲之際九年籌備欽限綦嚴而籌備立憲尤以普普教育爲急務其他若烟害之禁除旱荒之振救事事關係緊要。升允己矣長庚繼任方始務當大反前督升允所爲而一一整理之庶幾上不負賢王委任之初心。而下亦可免第二升允之譏誚無己請舉舊甘督之前輝。而爲新甘督深勗之。新甘督其聽諸 
升允之對於憲政也以反對爲宗旨。九年籌備轉瞬間耳。今當籌備之第二年。若諮議局之成立地方自治之研究。各級審判廰之建設。巡警學堂之設置。而升督未聞稍加注意雖陜甘地處西北邊隅。風氣樸陋。異於東南諸省。籌辦較難著手然滇黔桂蜀等省山多隰少風氣樸陋。亦無殊於甘肅。而亦按限籌備。次第舉行今升允竟陳立憲利弊之摺攝政王覽奏大怒擲還。其摺外間雖未發布必其反對立憲無疑蓋立憲之利。人人知之。升允即言之時己晚矣况升允安知有立憲之利者其所注意者。在立憲之弊耳。憲政即使有流弊。亦應預籌補救之策。若知其弊而不求其補救之方。而僅爲之直陳其害則直是阻撓憲。政而己。且升允既不知憲政之利。亦安知有立憲之害者既不知立憲之利與害而罔陳之。則是欲敗壞。憲政而己。夫欲敗壞憲政之升允。而使之籌備憲政。是强北人以泅水無怪乎目熟視無睹耳。傾聽不聞。口鼻不辨香臭也其冥頑不靈若此。而今方開缺。己云晏矣。或謂升允亦曾奏報第一年籌備立憲。矣顧安知非迫。於功令。考成攸關。故爲此一紙空文。以涂飾耳目。蓋升允既。以反對立憲爲宗旨。則安望其能有切實認眞籌備之理。苟能敷衍。塞責在甘。督己自詡爲盡悴之報稱。如是則立憲前途。安有望乎。夫一省不能按照九年籌備清單尅。期辦竣全局將爲之敗壞。然則升允不僅爲甘省之罪人。亦可謂憲政前途之蝥賊。今升允去矣。長庚署矣。記者不能滿意於升允者。今將望諸長庚。 
　　升允之對於學務也。以破壞爲主義。實行立憲最與國民智識攸關。國民智識。尤與國民。教育相。係甘省風氣不開。民智塞陋。全恃教育爲之導線而升允督甘以來。學務廢弛己逹極點。曷以至此蓋甘督素抱閉門自大之志願。除詩賦外無文章。除經史外無學問焚燒出版新書。禁止學生看報。早己喧傅人口。夫東南各省。國民智識程。度稍高於腹地及西北諸省者。全恃新書報章爲之開化。而升允焚燒而禁絶之。是惟恐國民程度之或高。而極力摧抑。極力關奪使常爲晦盲否塞之甘肅。詩賦文章儘消磨其英雄豪傑之氣。而停止科舉之上諭。可以無覩。經義策論。仍揣摩其雕龍畫虎之文。而輸入富强之學問。不妨拒絶迭經侍御奏。叅謂其吏治日壞。學務廢弛。甘督置若罔聞。仍行其改壞學務之手叚。即建設學堂數處亦不過敷衍門面。苟免諭旨嚴譴而己。試舉其勉高等學堂學生之詞曰近人多喜閲報。本部堂則謂不如温經。又曰學貫古今識通中外亦吾儒分内之事。此眞可謂語妙天下。夫古今何以能貫。中外何以能通。全恃新書報紙爲之貫通。今升允於新書則焚燒。於報紙則禁看。我不知除新書報紙外。升允尚有何種貫通之妙術也。故甘省之風氣民智。所以獨塞於他省者。半固由於地理之偏僻。半實由於總督之頑錮。以地處偏僻之省分而又加以冥頑不靈之總督甘民何辜獨受此阨今升允去矣長庚至矣。記者所不能滿意於己往之升允者。今且望之於方至之長庚。（未完） 
專電 
[電一（北京）]  
　　署理直督那中堂請訓時奉攝政王面諭海防重要晉宜謹愼直隸各局人員素來冗濫急應整頓汝到任後先行查明俟端方到來再與商辦業己電促速來汝病初愈無多勞動 
 
 

Page 4

 
 
[電二（北京）]  
　　外務部奏梁如浩呈稱肝分大虧時患目疾請假四個月出洋就醫硃批知道 
　　按梁回京後早有退志見昨報要聞欄 
[電三（北京）]  
　　東督錫清帥奏王瑚才堪大用請特准開復原官奉旨照請　 
[電四（北京）] 　 
　　調任粤督袁海帥奏委藩司祭泰山 
[電五（東京）]  
　　清國特派答禮大使振貝子本日（十四日）午後二時三十分到東京定明日進見日皇並陪午餐 
[電六（東京）]  
　　今日開始行横濱開埠五十年紀念祭典國務大臣貴族院衆議院議長各國大使公使及其他朝野貴紳均列席在港之日本暨外國軍艦滿艦陳設炫美市中皆揚國旗并藉裝飾以表祝意者又有假裝行列戲曲烟花緣門（飾火）等類光景華麗得未曾有各新聞紙皆懷想古美國彼理揚督及井伊掃部頭之事 
緊要新聞 
[端督不忘去任後之勸業會]  
　　調任直督端午帥致上海商務總會南洋勸業會董事會諸君電云鄙人奉調北洋朝旨敦促成行伊邇耿耿此心未能恝然者惟勸業會當鄙人與諸公發起時原爲合羣興業振勵商情事關國計民生諸公倘不以鄙人之去留而異趨嚮安帥老成卓識力任其難必能踵成盛舉鄙人雖去仍無不黽勉維持如免税等事並當就近面與樞府商榷以期克副諸公之願除面商護院電懇安帥外特囑陳道琪轉逹一切務祈諸公力持初志奮勇進行勿稍鬆懈至盼諸公有暇如能於二十左右來甯一晤面罄所懷尤深跂荷方元 
[中俄交涉近狀]  
　　海參威各國僑民要求俄税務總理班樂耳改正税則均蒙允准惟中韓兩國置之不答己紀前報聞俄人復在議院提議謂旅海外人莫多於中韓兩國海埠改作軍港雖將無税口岸裁撤然尚須另徵中韓人之人頭税以阻其進埠此案己經通過議院即日實行旅海華僑聞之深滋疑懼擬請我國駐海商務委員轉逹政府及駐俄薩欽使要求俄政府援照俄人在我國内地及各國在海埠所享之利益將人頭税免除並將裁撤無税口岸章程第十四十五兩條及預定明年俄歷正月實行之税關章程第九百三十五條華人不便之件一律改正 
　　黑龍江俄人前在東清鐵路各站辦理自治會華商因奉宋都護友梅密諭不認俄捐致俄人將華商舗户悉行封閉刻下此案己結宋都護昨又照會俄領力索華商被封所損之利益聞俄領己經承認 
　　倫屬（珠爾依特卡倫）對岸俄屯必那爲不杜魯依之俄民曾率多數牛馬偷越邊界到中國草廠牧放宋都護派員查出即擬罰辦該俄民竟敢强梁不服遂飭派委員沈乃謙將該俄民拘至巴彦魯克經俄帶隊武官暨四逹拉租魯海圖屯長出爲懇求始從權罰俄洋六十元示儆 
　　日前庫倫辦事大臣延祉電告外部略云庫倫沿邊各處中俄交界互相交錯以致糾葛不清時啓交涉現當整頓界務之時請即會商駐京俄使由中俄各派妥員詳細勘測劃清界線樹立界碑以免糾葛 
[晉紳電商禁絶陜土流入]  
　　晉省紳商學界致陜撫電西安恩中丞鈞鑒晉省烟己禁種聞鈞治己奏准實行紉佩無己惟外土輸入則禁賣禁吸均難着手實於禁烟前大有阻礙查沿河一帶時有奸民私販等事己公懇當道嚴密搜查我公素痛烟禍懇祈設法禁止勿使流入以維大局而重禁令無任切禱晉紳學商界渠本翹等同叩 
　　陜撫覆電太原渠楚南及學商界諸兄同鑒電悉敝處奏准明年禁種不留一莖有則嚴懲現查屯積尚多搜之不盡實於前途有礙至沿河一帶業己嚴飭查禁偷渡並請派員會同查拿秦晉一家斷無不竭力相助之理惟統税利在外輸非力所能及耳承注敬覆壽宥印 
按晉撫恐陜土流入會同派員堵截業己入奏此電當在未奏以前 
[新魯撫之政見北京]  
　　新授東撫孫寳琦曾於本年二月間上一條陳新政摺云竊維近年以來朝廷軫念時艱宣布預備立憲海内喁喁望治本月十五日奉上諭國家預備憲政變法維新疉奉先朝明諭分年預備切實施行朕御極後復行申諭依限籌辦母得延緩今特將朝廷一定實行預備立憲維新圖治之宗旨再行明白宣示總之國是己定期在必成等因欽此並迭奉諭旨嚴法紀求直言仰見宵旰憂勤勵精圖治之至意欽佩莫名臣愚以爲當此列强競争之方熾内地民智之寖開天時人事之由剥而復我廟堂之上所籌策者必須合朝野上下爲一體奠久安長治之宏規方足以纘三百年積累之盛業固四百兆臣服之人心謹就管見所及敢爲我皇上陳之一日勵臣工中國官塲之積弊二千年來己非一日今欲補救挽回非朝廷先定宗旨開誠布公無以勵羣僚而作維新之氣臣　東西近國其君與臣無不親若家庭誠意相孚用能合爲一體成鞏固不摇之勢今我中國京外諸大臣其公忠自 
 
 

Page 5

 
 
　　矢者固不乏人而各部與樞臣未能恊恭此部與彼部又復隔閡一署之長與次官屬官時聞衝突在外則此省視彼省如異國對京曹如外交下至争省界争府界争縣界各存私見不顧公益始則齟齬繼則猜忌終必傾軋如時局何宋明之季有紹聖慶元之黨禁東林三黨之紛争可爲殷鑒伏願我皇上剴切曉諭内外大小臣工其各精白乃心屏除私見和衷共濟分任時艱而尤頼執兩用中任賢勿貳母偏聽以受欺蒙母求備以示寛大故大學士曾國藩奏疏嘗言人主用人有培養之方有轉移之術有鼓舞之道是惟在朝廷之善於操縱而後可使羣材共奮宏濟艱難二曰定民志民惟邦本本固邦甯古今中外不易之理此我孝欽顯皇后德宗景皇帝所以决定立憲實行預備冀海内同享治平之福也乃近因無識之徒造爲異説各省偶有蠢動官吏之舗張生事者捕風捉影希圖保獎遂致宫廷之重過事防維庠序之士每多疑議甚無謂也當此預備立憲時代貴上下相示以誠破除猜嫌之見伏願皇上明頒諭旨去堂簾之阻隔除防禁之瑣屑有以安億兆之心固爲今日之急務矣未完 
[張督辦理緝捕之奏報廣東]  
　　調任江督張人駿奏查粤省向設有大小輪船及施扒舢板等船分派東西北三江等處按叚巡緝惟河道綿長盜風猖獗攔河截搶之案尚復時有所聞且西江緝捕外人嘖有煩言既己收回捕權自當添設輪船梭巡以期周密業經於光緒三十三四兩年先後添造西江西山西會西封西定西德西建西安西興西甯西慶西明西順西海等處淺水小輪一十四號江大江清江鞏江固輪船四號龍驤陽江輪船兩號並以安平安濟東海等三輪壞爛另行新裝三號又先經前督臣周馥借撥北洋寳璧輪船來粤修用及撥調士敏土廠之元和輪船隄工局之普安輪船水巡警局之綏江輪船又承領封存築隄工匠陳聨泰之江利江永兩輪更名善豐善富又將東莞縣拿獲違章走私之永裕商輪更名善裕復修决勝舊輪更名善昌均經配足弁勇分派各處嚴密巡緝先因各輪裝造需時防務吃緊暫行租雇泰安江南利益利豐等商輪四艘配勇梭巡嗣有新輪替換陸續退還遣撤臣復以西江爲東西兩省交通要道帆檣絡繹巡緝稍有疏懈盜賊即乘機思逞分派委昌稽查西江捕務並准各員募用書記護勇人等分駕各輪常川巡查藉資整頓其小海珠輪船調赴西江緝捕添雇帶水及酌加勇役口粮東彛廣安兩輪或船身稍大或差務繁多均准酌加公費又製造軍械東局需輪防護添設舢板兩艘啟新中營改設杉扒四號添派幫駕員弁前山營改設杉扒兩號均各增支薪水口粮又廉洋師船與白龍營船改歸海龍門恊副將李慶雲統帶因各船水勇原支口粮太薄核准酌增其電白龍門師船壞爛另雇民船　緝並准支給租銀其惠要水軍三營統領駐惠遥制耳目難周添派分統一員另行核給薪水公費赤溪恊修復師船一號附設杉板一艘韶安水軍右營新添飛划八號水師提督右營將原有扒船改換杉板二號各配弁勇分巡照章支給薪餉其平海營水陸勇隊緝獲盜匪需員讯供派委專審佐二一員支給薪夫銀兩以資辦公以上均係光緒三十三四兩年新增之欵據廣東海防兼善後局司道逐一造具清册詳請奏咨前來臣覆核無異伏乞飭部立案施行五月初八日奉硃批該部知道 
[京師近事]  
　　憲政編查館現己將各省督撫奏報籌備憲政摺件詳細勘查將其辦理未臻完善以及缺略各處分别核定擬於日内封送軍機處查核存案並咨飭各該省從速舉辦 
　　樞府地以邊防緊要各疆吏缺苦任重屢議加增公費近得最確消息謂此事雖經决定必行然須暫從緩舉俟度支部清理財政後將各疆吏詳細甄别一次方能實行增加以昭劃一惟日内即將此項辦法先期擬定以爲預備 
　　大清總銀行學堂自去年開辦以來因房屋窄狹所有學員均在外寄宿本堂只供兩餐殊屬不便故在西城根購地建舍現己竣工擬於本月十五日左右即行移居新校赴學各員聞之皆有喜色 
　　禁衛軍營房由海淀西街至頤和園圈佔之地幅𢄙甚廣濤朗兩貝勒� 
曾飭木廠商人赶行修建故刻下木廠己搭蓋棚屋購運木料招匠興建　　前直督楊蓮帥病重時攝政王曾派御醫二員赴津視疾現己回京　　昨日上午九鐘那中堂梁尚書等在税務處考騐保薦之賢才聞各員是日晉謁之禮式係入見時向各大臣恭揖畢座於下位俟各大臣考騐畢乃出位揖退 
　　陸軍監督處經理委員劉振清挾資逃遁一事屢誌本報兹探得陸事部各堂己奏明咨請胡公使就近查明周監督有無情弊據實咨復東京學界以劉經理既係部派人員又逃亡之時距周監督抵東僅乃三日頗以陸軍部對於該事件之咨查近於苛刻殊不足以服衆云 
　　京察一等之警官日前召見時有來警官存蒙攝政王詢及警官職任並辦警察情形來君對答甚爲得體歷數十分鐘之久始行退下 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[長元吴通籌學欵問題（續柳宗棠等禀）]  
　　一推廣小學本宜先籌也覆呈謂紳等綜計滙處預算决算每年歲入不過一萬四五千兩歲出則需一萬七八千兩正宜遇事裁節既不能將己辦之學堂停止一二更何能以不敷之公欵挹注四鄉因以撥用積穀生息及帶徵積穀錢文二欵爲請竊謂興學當有次第欲使人人皆有普通知識自以從多辦蒙小學堂多養成師範教員入手爲最切最要之圖稽之學部定章叅以京官函電用意正同果使財力充裕則於推廣小學之後兼籌設立中學亦何不可令蔣吴二紳明知歲入之祇有此數反先籌設公立中學公立高等小學美輪美奂極意舗張統計三年之中用於公立中學公立高等小學者連建築費在五萬一千餘兩以上而用於師範蒙小學堂者祇一萬二千餘兩尚不及四分之一此生等前禀所謂微之又微也查設立蒙小學堂經費每校每年少者三百兩多則四五百兩移公立中學公立高等小學經費充之計可推廣蒙小學堂五十餘所又奏定中學堂章程第一章第四節公立私立中學並准借用地方公所寺觀等處苟能禮會此意節約經費之半充之亦可推廣蒙小學堂二十餘所若以每校平均五十人計之五十餘所可容兒童二千餘人即二十餘所亦可容一千餘人今既移急就緩則必有一二千及齡之兒童隐被失學之影響此其咎誰實尸之現因生等禀請推廣補助始姑舉積穀生息帶徵積穀錢文二欵以爲搪塞之計鮒涸於轍指江水以爲辭士渴於途指梅林而聊慰殊不知地方學欵苟多辦小學復加之以的欵教育普及之目的吾蘇當可先逹不尤善耶且近年各處學堂往往以經費支絀之故苛細派捐董累商民使地方多一分公欵即小民少一分負擔獨非計之得耶六州聚鐵己鑄大錯誠難停辦誠難挹注生等亦所深悉惟二欵即果蒙憲台札飭實行若仍如從前之糜費杯水車薪仍不足供大手筆之一擲惟有籲懇憲恩一面札縣實行一面指定此欵嚴飭勸學所速劃學區續舉鄉勸學員按區辦事未設者助其成立己設而費絀效著者量予補助而不得移爲他用此生等所謂急待補救者一也一保存的本首戒糜費也覆呈謂欲爲人才計不能不多設學堂欲設學堂不能不籌建築此蓋指公立中學公立高等小學而言竊謂建築固不厭美備亦應就現在財力通盤籌算方可如鈞批中所謂子母相生以策久遠今就光緒丙午年起迄戊甲年止此三年中學務總滙處之報告觀之初接管時尚有現銀二萬四千八百餘兩接管後新收又六萬餘兩加以提用存典生息銀八千零卅餘兩除去完納條漕收租經費又添造修理市房等費約銀一萬九千兩又上年决算存銀四千三百餘兩外計實在用去己逹七萬兩以上其中提用舊存現銀存典生息兩欵合計三萬兩以上覆呈尚謂未嘗動用的本殊不可解且師範傅習所講習會用去六千五百餘兩公立中學用去一萬一千八百餘兩公立高等小學用去九千八百餘兩及恊撥半日學堂經費约四千七百餘兩唐家巷兩等學堂六百餘兩安子小學四百餘兩總計用于教育者通共不過三萬三千餘兩之譜而用于建築者乃亦在三萬兩以上其餘則用于總滙處經費者又五千六百餘兩矣現聞公立高等小學校舍尚未完工本年公立中學續招一級度又增費二千餘兩明年再招一級方足五級又須增費若千尚難預算實有繼長增高之趨勢生等竊竊私慮雖蔣吴二紳具有偉大籌欵魄力恐用之則易集之即難終亦窮于應付計無復之惟有再用的本之一法是支出之數年鉅一年收入之數年少一年此生等前禀所謂來日方長罄可立待也至覆呈中以當籌緩急當權輕重爲言今如蔣吴二紳之設施是小學爲緩而中學爲急乎抑教育費爲輕而建築費爲重乎恐不然矣成事不説而善後宜籌應請責成蔣吴二紳或繼二紳之後者實心撙節毅力維持總以不動絲毫的本爲久遠之謀並以恢復己耗的本爲擴充之計所有逐年收支細數應令據實報明提學使衙門以備稽考此生等所謂急待補救者又一也至覆呈中又謂生等多係教育會會員事前果向紳等提議當不至以疑似揣測之詞上塵鈞案竊謂蔣吴二绅既必以部章所無之學務總滙處分設於教育會勸學所之外明明顯有界限生等是教育會會員非總滙處議董安能越俎提議况學憲有總司所屬學務之權歷年收支尚不報銷豈生等所能過問議董任監察該處財政之責遇事唯阿尚難容喙生等更何從發言近來風氣凡會議事項動言全體動言多數往往以一二人之意冐全體多數之名以行使其專制强硬之手叚此風一開將來諮議局成立設亦以一二議員之意冒全體議員之名憲政前途何堪設想生等爲教育計爲憲政前途計即使開罪鉅紳亦所不恤况蔣吴二紳素任義務乃係急公明理之人斷不至於忠言逆耳故敢直陳鈞案又覆呈中稱紳等忝司出納祇盡義務竊謂服務應有年限蔣吴二紳雖才力過人未便屈其任勞太久應請照會教育會會長副會長會同全體會員公舉廉明公正二人接充長元吴勸學所公欵正副經董俾蔣吴二紳得稍息肩之處伏候憲裁 
分類新聞 
[政界]  
[旅杭湖人集議地方要政浙江]  
　　湖州旅杭商學公會於初十日下午二時在小營巷新會所開夏季大會來賓會員約到百餘人是日提議事件計共五大端（一議擴充德新輪船航路抵制洋商攙利辦法）吾浙自中日通商往來杭滬小輪初僅戴申昌一家不數年大東開招商續開其餘旋開旋閉者姑不俱論自申昌訟後改懸洋牌凡往來杭嘉湖蘇申航業日商己佔優據現德新公司突出與彼争利將來賤價招徠越境攬載等事勢所必至德清爲湖屬一分子維持保護亦本會天職爲今之計一面用商學公會名義禀請關道洋務局查照條約與該國領事正式交涉一面結合全府大圑體厚集資本以助德新公司之發　全　均　 
 
 

Page 11

 
 
　　成次由德新公司代表施楚堂君報告公司組織内容並擬於秋間添開蘇杭班並大東公司往來杭滬各埠苛待旅客情形（二提議維持湖屬浙路分招股處辦法）謂舊年拒欵風潮發現全省人心憤激湖屬由各界公舉沈補琴等三君担任招股仿照甯屬辦法本年聞三君突然停止各縣鎭之繳股者拒而不納現在松滬通車在即浙贛杭甬等線接續施丁需欵正殷正擬羣策羣力之際何可功虧一簣且各屬股欵尚有四期來日方長爲今之計擬由本會公函三君子責以大義力請接續担任否則另選委託或逕託湖府鹽公堂代收衆亦贊成（三提議修訂編輯部辦法）由沈君士遠報告簡章除原有編輯員八人之外另由會長委任費君恕皆爲主任（四提議湖州公車費問題）此欵自科舉停後劉澄如京卿議辦藏書樓及法政學堂惟經管紳士意欲刋布鄉賢箸作互相反對近又有派生出洋學習法政實業之説現擬先辦法政講習所或仿照仁錢自治研究所須俟另開大會决定（五提議經營争回莫干山問題）是山坐落武康安吉等縣綿亘二千餘畝風景佳勝十年前有美教士游此購地建屋避暑致侵佔日廣前三年某君入山調查所建洋樓多至三十餘幢近己逹至百座以外洋商甚至開設旅館專賃避暑官紳前年某國化學師在山麓發見泉水一泓名曰乳泉各國衛生家争相購取裝用罐頭私運出洋聞寳石山案己由大吏派洋務局王道向各國滬領提議現擬即日分函近山紳學界詳細調查繪具圖説畝分歷年縣案建築形勢後再擬大會公决收回辦法嗣由會員發表意見並請來賓演説即散會 
[籌請地方自治公費蕪湖]  
　　蕪湖十紳鮑文鑣等具呈撫院以地方自治事務繁重手續甚多雖議事董事各會尚未成立而組織機關必須先籌經費特捐既恐擾民附税慮難驟集惟查有本埠沿江租界灘地各商先後繳存道庫之價約共銀十數萬兩迄今均未飭領緣此項漲灘向無眞正業主雖間有田契附見或界綫不分或丈尺漏載或有契無串或契串不符李戴張冠原因複雜有司延擱職此之由若以此項存庫之灘價發商生息母財不動惟將所收利息以應現時急需則是以地價之公財辦地方之公益揆諸就地籌欵之義確與定章相符應請札飭皖南關道迅將此項己繳之灘價發商生息按月所得息銀撥充地方自治經費作爲常年的欵地方幸甚 
[正誤]  
　　初七日本報政界欄浙江新聞電禀教民扭毆巡警條下所載遂安縣實係遂昌之誤合行更正 
交涉 
[勾串洋商私挖礦産之結果蕪湖　　定海人李鋆上年串英商斐禮思礦師品格爾入涇縣私挖該處煤礦經蕪湖關道郭觀察將李鋆提蕪發縣收押勒限繳出礦照及與洋商合辦之合同日前己將地契四紙及洋商合同繳呈道署並上禀求釋觀察除將情禀請督撫憲核示外並札飭涇縣黃令緒炳查覆有無藏匿未繳之契 
[警務公所嚴杜西人聚賭蕪湖]  
　　蕪湖馬路仁壽里口現有法人沙陸佛利租設酒店實則爲將來藏賭之所警務公所總辦沈叔瞻太守思患預防前日面禀關道核辦關道郭子華觀察己飭洋務局牛大令往查該洋人有無護照否則勒令他往不准逗遛以符約章 
軍界 
[部咨准留護庫防隊安徽]  
　　皖省藩庫親軍小隊前因營制參差名目繁多業於上年改編巡防隊案内一律改爲巡防軍隊惟當時抽編因藩庫爲全省度支所關仍于該軍内挑留壯丁三十名常川駐巡藩庫以資守護前經防軍支應局營務處將營制餉章會詳大憲咨部立案以便造銷在案兹據度支部覆稱藩庫爲全省財政樞紐據稱抽留舊有兵丁常川守護應暫照准俟將來編配時仍須歸併以符定制 
學務 
[學堂畢業就職限制山東]  
　　魯撫袁中丞近接學部咨開中等實業學堂畢業獎章所載不願升入高等肄業者准其就職近因體察畢業諸生改就官職者日多深恐高等不能成立現擬凡年在二十五歲以下畢業者均應就升學獎勵不准就職略示限制俾資深造中丞准咨後即行學司轉飭各堂知照 
[學司懲戒學堂之風潮安慶]  
　　安徽高等學堂學生與監學等衝突一節己紀前報兹經學司頒發牌未云學堂禁令懲罰綦嚴學部定有專章又查光緒三十三年十月學部議覆陳編修整頓學務摺内曾經奏明嗣後京外各學堂如有糾衆罷學情事其爲首滋事之學生即行斥革抗不遵辦者即全體解散亦所不惜各等因久經通飭各學堂揭示在案凡爲學生者應如何服從規章講求學識以仰副朝廷訓士作人之至意乃近據高等學堂報告該堂學生以飲食細故竟至搗毁飯廳破壞噐具並將監學檢察等室損壤全體罷課顯與管理爲難本司聞之不勝詫異嗣經委員一再查實此次糾衆罷課雖多數爲人迫脅非出全體同意而當本司蒞堂訓飭之際竟有徐傑等出頭抗辨妄陳意見其平日目無官師己可概見現雖陸績簽名一律上課但此次舉動浮囂若不將倡首之人確切查明從嚴懲罰非特敗羣可慮恐將來學風日漸囂凌學堂尚安有整頓之時耶兹查有徐傑高毓莘胡序賢鳳文炳余中藩方本中馬朝柱等均係此次爲首滋事之人應即斥革照章追繳學費並分别移行各處學堂不准更名收考至損堂中噐具均應責令賠償惟該生等保人是問俾儆效尤己經上課各生如内有不安分者仍應候監督隨時察奪辦理現距署假不遠學中例應舉行考試倘有托故不考及或另生枝節者均應按名開除以肅學規而資整理爲此牌示仰諸生等一體知悉 
 [L實業> 
[大通禀請設立商埠安慶]  
　　安慶大通鎭和悦洲地方爲長江商輪往來要津出口貨物日多洋商亦漸繁盛前有職商陳鴻壽等具禀大部擬仿照通州天生港章程請由蕪湖關道暫於大通設立分卡試辦一年應如何開埠設關再行酌度辦理等情頃經農工商部咨請朱中丞查核聲復是否可行以便核議 
 
 
] 

Page 12

 
 
[部咨保護燭皂公司安徽]  
　　皖撫頃准農工商部咨開職商趙麟籌集貲本擬在蕪湖商埠創設新裕燭皂廠公司擬具規章赴部呈請註册業經本部核與定章尚無不合己照准註册相應開列名號咨請飭予保護以維商政 
雜記 
[都轉被辱後之懊惱福建]  
　　陳亮伯都轉因敬節糧慳吝不發爲各寡婦毆辱一節會紀前報乃都轉不自深　轉欲移咎委員董事將情由訴諸松帥意在嚴拘節婦懲治藉可伸雪胸中積憤奉松帥諭若輩矢志靡他可欽可敬此次原因係由遲發胡懲究爲都轉遂唯唯而退 
[争佔墳地抄發毁數十家之巨案湖南]  
　　湘撫岑堯帥片奏略云前據己革湘鄉縣知縣周克堃禀報該縣貢生戴思纉等因争佔墳山輒假賽舞龍燈爲名糾同族衆抄毁鄧姓五十八家並誤毁申鄧劉姓三家擄去鄧添雲等三人捲去銀錢衣服等件經該縣勒令將鄧添雲等交出親詣勘明被毁各家房屋噐物無一瓦全情形極爲可慘乃戴姓於滋事後恃衆負嵎毫無悔意禀請覈示等情當經臣飭委候補知府劉桐封會同中路巡防第七隊管帶徐振岱前往查勘彈壓並發交長沙府蕃辦去後此案戴姓因族内有荆冲虎形墳山與鄧姓所管之芒擔名虎形墳山毗連藉圖越佔自乾隆二十一年以迄於今時訟時止屢斷屢翻上年戴思纉等輙假該處舞燈祭掃陋習糾同族衆擅竪旗幟携帶刀矛鎗械前赴鄧姓虎形山祖墳祭掃臨時聳動旗衆將鄧恆升等五十八家並同居之申鄧劉姓等三家一併抄毁屋破器穿無一完物分别禀請將貢生戴思纉等衣頂革斥立予懲辦前來查該縣俗尚强悍動因細故糾衆滋事此案戴姓越佔鄧姓墳山恃其族大丁多肆意抄毁鄧姓五十餘家並牽及同居之申鄧劉姓三家致令眠食無資棲息無所揆其兇惡情形實屬遠甚劇盜自非擇尤懲創不足以儆頑梗即經臣批飭將爲首滋事之戴思纉就地正法照章處絞隨同滋事之戴秋雲朱壽山戴昆三戴逹才戴容和戴正元戴湘芝分别永遠監禁及監候待質戴貴信病故免議鄧姓被毁各物飭縣將戴姓祠産查明變價賠償所争墳山飭令各管各業窖碑泐石以杜後釁四月二十五日奉硃批法部知道 
[餘杭水災之沈澱浙江]  
　　餘杭南鄉山勢崔巍溪河窄狹一經大雨急流湍激常有决岸潰隄之患近以梅雨連綿沿溪一帶己大受損害初七日又風雨交作山水暴發不二時陡漲六七尺洪流直瀉自塘塢畈至鮑家畈十餘里盡成澤國泥沙山石隨流而下淤積隴畝間高至三四尺沃田數百畝盡爲淹没八角亭適當其衝受災尤重玉帶橋被水衝去有流來浮尸數具尚無人收殮鳴呼天不厭災昨日又大雨終日奈何 
[優拔研究之特色貴州]  
　　貴州本年舉行優拔考試各學堂教員多有减任功課或徑行辭職者咸注力於小楷論説之預備並聞某某學堂教員及其他之一般學究創立一優拔研究會互相砥礪以期必售科學之毒甚於蛇蝎此毒不除而欲學務之振興難矣 
[土棍横行不法江西]  
　　崇仁地方本産竹向來積習笋出土時每每任意强挖以致有業莫保本年閏二月間該縣商務公會議濬利源牒縣核准出示嚴禁並會同城鄉紳士親往督率勸導均一律遵禁乃該鄉上庵村自恃山險愍不畏法土棍廖萬仔廖翻瓜廖鎖的等糾集百餘人持鎗執械越界破禁將該縣各山連竹及笋一併亂砍山主紛紛控告經縣令查驗屬實即會營飭差前往拘緝該土棍等更肆猖獗鬨逐營官毆傷差役更乘勢追至鳳崗圩市鎭并沿途裹脅無頼游民至二百餘人之多云 
清談 
[督撫當以愛民爲本]  
　　請張督擇於斯二者督撫之賢不肖恒視其能否愛民而定盖督撫以愛民爲天職者也愛民即所以愛國當世卓卓有聲望之督撫人言興學亦興學人言練兵亦練兵人辦警察亦辦警察人辦實業亦辦實業然興學之所以開民智者何在則未嘗究心焉練兵之所以防民害者何在未嘗究心焉辦警察之所以保民治安者何在則未嘗致意焉辦實業之所以裕民生計者何在則未嘗致意焉新政雖興而於關係民生之處終不能體貼入微故表而上之政續非不燦然可觀而細究民間之氣象則愁苦歎息之聲仍充塞隘卷也我江蘇舉辦一切新政不爲不早而國民生計則日流於困難蓋藏空乏民力艱窘近自銅元充斥而農工商益復不支幾有囂然不靖之勢江督端午帥知其然方以裕民生計爲務儧辦勸業會不料己移節而去則我江蘇人民惟有移其責望端督之意以責望張督記者獲暇將臚舉我江蘇生計琾界之象以敬告我張督深望張督有以繼端督之後以增高我蘇民生活之程度使他日我蘇民頌張督之功曰張督愛民張督愛民詎非張督第一榮譽乎否則不愛民而民亦不之愛詛咒之聲且起於里巷而向之以愛民頌之者必將以賊民頌之矣請張督擇於斯二者 
潘傑小史 
　　（五）衡義 
奇南聞言立於食槕之旁注目凝視潘傑不復作一語潘傑觖觖而去獨自語曰彼不過嫉妬我耳繫佩白玫瑰之事彼豈一日忘之然無及矣余不能獨飲此麗泉之水非潘傑也（麗泉者弗侖痕所居之水名） 
　　潘傑又自語曰彼兩人之情係固結己非一日今雖己斷絶此念然此花依舊未免有情耳 
　　宛南夫人語潘傑曰余觀汝疲甚曷故潘傑曰誠然我甚痕矣假令無事余將就寢潘傑乃出接待室而歸寢 
宛南夫人語奇南曰余甚不解潘傑近日舉動大異於前潘傑素活潑多嬉笑固大與爾殊今何以察其辭色常忽忽有心事然汝亦知弗侖痕與潘傑有何等之情感乎 
　　奇南緩緩語曰然 
　　宛南夫人曰余觀汝容貎亦有疲狀而聲音亦似非健康者 
　　奇南曰余甚健適 
　　夫人又曰弗侖痕適丁精壯之年而尚未授室其對於女子不能無戀戀者固屬恒情亦無足怪 
　　奇南曰潘傑欲與弗侖痕有伉儷志余曾知之矣 
　　宛南夫人驚異曰潘傑亦有意於彼乎奇南冷笑曰此問題不必訪諸我而當間諸彼我安知彼之心理耶我僅能察其外表將有歸彼之象耳 
　　夫人曰幸契來己往美不然奈何 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
江西（南新） 
　　江西初選舉一律於五月初一日投票初四日開票曾記前報兹聞附省之南昌縣届期由初選監督及各委員紳在各區開票查初選當選人定額三十四名照章以十二票爲及格是日及格者計省城區蔡如璋蔡嘉猷胡廷校一區左維煕胡球羅璆萬明坤王明楊中和鄒安孟胡品蘭李壽韶二區熊家璜傅豋龍吴舒蕙楊汝梅三區蔡欽劉秉機四區五區均無及格者以上共選定十八名應補選十六名新建縣亦届期由初選監督及各委員紳在各區開票查初選當選人定額十九名照章以十二票爲及格是曰及格者計省城區魏鎭唐一區葉祖望三區羅韾四區魏光謨李隅左源五區王述祖二區六區七區八區均無及格者以上共選定七名應補選十二名南新二首縣均於初八日補選 
　　又（九江德化） 
九江德化縣初選舉於上月三十本月初一日投票德化初選議員共十三名當選祇有五人張益葆三十五票羅大經五十二票羅綱乾二十七票張正鼎十三票黃錫疇十五票 
　　又（九江湖口） 
九江府屬湖口縣初選舉己於初一日開票當選二十七人洪澤梗王顯謨高巨屏潘士舉洪賓笙鄷昭文叚本初餘未詳 
[初選舉區成立]  
　　廣東（欽州） 
欽州鄭牧籌辦選舉先經在署内設立事務所札委州吏目唐惟文爲初選監督一切初選事務概由唐吏目辦理迭次會議舉定調查員假圑防總局中座宣講諮議章程及籌辦處刋行之调查各欵各調查員出發後鄭牧復札初選監督飛函各调查員從速辦理無得過限誤公又初選監督分赴各區會同各圑紳耆詳查一切各區一律查完共得選舉人一千零八十二名己經造報正册列榜張貼各區兹將各區調查員職名録下第一區附城九堡及二練二墟調查員警察畢業生林瀚奎黃智材又派庶務員蔡貴華補助調查第二區龍門犀牛脚一練五墟調查員警察畢業生謝國隆陳桂榮第三區沿海司九墟調查員警察畢業生陳龍光黃撫東第四區長墩司七墟調查員警察畢業生蘇楊春章名芳第五區林墟司四練二十墟調查員警察畢業生卓文忠趙鼎銘 
[頂預備建築諮議局]  
　　贛省諮議局籌辦處前奉馮中丞命令籌建議事廳一事當經詳請馮撫批處會商勸業道將南昌考棚前怡情小榭基地撥歸建築現經諮議局札委文牘科長補用知府王太守以慜赴江甯一帶調查建築議事廳章程以備回贛參酌仿行 
[初選舉訴訟]  
　　浙江 
仁錢二縣照會潘紳文略云宣統元年五月初四日奉府憲卓札開准内閣侍讀潘紳鴻呈稱初選舉開票仁和當選九人不足額十一人錢塘當選七人不足額十六人以次多數再選仁和實到六百七十六人十七票當選錢塘實到九百二十九人二十票當選開票後仁和當選人票數四百三十五候補當選人票數一百六十二計十八人共得票五百九十七除過餘七十九票爲四人分得平均核計每人當得十九票有零假如每人僅得十六票皆不當選亦尚餘十五票錢塘當選人票數五百八十五候補當選人票數四十計十八人共票六百二十五除過餘三百四票爲十四人分得平均核計每人當得二十一票有零假如每人僅得十九票皆不當選亦尚餘三十人票查再選均係己有經騐之人應無違式作廢之票即有一二决不至有如許之多究竟管理員監察員如何具報初選監督僅將選舉人與候補當選人票數榜示羣情難免懷疑呈請察核俯賜澈查此次再選之投票得票實數并不當選人之票數飭令覆檢詳確務將理由明晣宣示以釋羣疑等由准此飭縣迅即查明再選開票報告檢明票額除當選候補當選票外其不當選人每名得票若干并分别無效票種類每類若干逕由該二縣移覆潘绅查照外並報明本府查核母延切切計黏抄清單等因奉此查此次舉行再選經奉籌辦處憲飭知並不限於前此曾經投票之人是投票人既未必皆有經驗而再選辦法照章僅於次多數人名内選舉情形又屬互異以致違式作廢之票轉見其多就事論情似無足怪既由貴紳呈奉府憲飭查自爲尊重選舉防制弊端起見除遵飭查明申復外合開單知照 
本埠新聞 
[設立地方自治衛生宣講所]  
　　上海醫學研究所會同勸學所在新北門内沉香閣設立地方自治衛生宣講所定於本月二十一日開講所擬簡章如下一欽遵詔旨設立宣講所特重衛生以冀城鎭鄉地方自治精切之豫備二講明地方自治之名義及其綱要詳備個人衛生家庭衛生公衆衛生俾國民身體健全冀將來社會之發逹三每逢一四七日下午七時至九時自五月二十一日起至八月二十七日止共三十期逢一與七總講地方自治逢四專講衛生挨期宣講星期不停四講師均係名譽職不取脩資其一切印刷紙張燈火茶水之需均係本所自備聽講員無須納費五本所爲然望地方自治發逹起見無論客籍本籍祇須稍通文義有確實介紹人者均可到所聽講名曰聽講員六聽講員每次到所聽講無間斷者講畢後贈與關於地方自治之書籍以鼓興會七本所係勸學所與醫學研究所同立設在沉香閣醫學研究所内願聽講者可由地方紳商各會各局所醫學研究所各會員圖章函信阶紹向城内勸學所及醫學研究所書記處掛號掣取掛號單至聽講之日換給聽講劵以便豫備坐位地方辦事各紳商及醫學研究所會員願聽者可逕向本所掛號無須介紹八聽講員憑劵入座須每期親到不得倩代 
 
 

Page 19

 
 
[召賣電燈廠房基地]  
　　本縣田大令昨日出示云奉憲蔡札開照得官置南市電燈機器鍋爐廠屋電線燈件各種器具估價折銀作爲官股一案前准來函老廠鍋爐引擎機器等件前經公司資聘英德著名電燈工師估值銀五千兩兹再切實覆估格外加增最多值銀六千五百兩其餘電杆電線等項均多朽壞不堪應用祇值銀一千兩老廠房屋拆去舊料估值銀三百五十兩基地五分估值銀一萬兩等因即經札委陳縣丞世光前往勘視逐一復估禀復察奪去後兹據該縣丞禀復邀同南市電燈公司總理張逸槎前往復勘基地廠屋兼帶同熟悉電燈及機器工師至内地電燈公司及斜橋西園内詳細逐一復估查該廠各件朽爛損壞殘缺無用者居多原估價值似尚平允惟查有原估外馬路炭精大電燈四十盞己屬無用又舊大電燈四十隻内有燈泡者十二隻餘均無泡目殘缺無用己成廢鑰復估此項電燈雖己殘缺然尚有可用之件除殘缺無用外計估值銀五十兩又原估舊鐵燈架七十九只均己朽壞估銀二十兩復估此項燈架每只估銀七錢五分計共估值銀五十九兩二錢五分除原估二十兩外應加銀三十九兩二錢五分兩共應加銀八十九兩二錢五分等情禀復前來本道復核無異除照會總工程局將汽機鍋爐等件電燈公司照現估價目塡具股票送道作爲公家之股外所有老廠房屋及基地石分應由縣出示召變繳價解道存候備撥合行札飭札縣即便遵照辦理等因到縣奉此合行出示召賣爲此示仰紳商諸色人等一體知悉爾等有願承買此項房地者遵照憲札估價備具銀兩呈請繳買以便詳復道憲給諭執業母稍觀望 
[批飭辭絶洋人借屋避暑]  
　　奥國人克里梅勒擬借崑山馬鞍山上之華藏寺避暑曾由該縣張大令禀奉滬道照會奥國領事切實禁阻己兩紀前報兹聞張大令昨奉滬道批示云禀悉此事並據崑新紳士沈錦標方還棣頌文由電禀同前情己照會奥總領事飭令即日出境母許逗留該令亦即傅諭該寺僧人婉爲辭绝勿任容留一面妥爲保護出境仍將出境日期報查並轉飭該绅等知照 
[職官被子毆傷]  
　　前水利局總辦司徒貽芬司馬之第三子年己十九歲不務正業前日因索錢不遂胆敢將司馬之眼角毆傷司馬大怒立即乘輿到縣拜會田大令請提逆子到案懲辦大令再三解勸司馬不允大令遂飭值日差謝慶隨同司馬回家理勸未及謀面聞刻由親族出爲解勸飭令伊子叩頭謝罪始得了事 
[縣差拘人之糾葛]  
　　龔琴孫前將田單契據向某洋商抵押銀兩延不料理今由該洋商到塲收管田畝豈知該處之田六十餘畆均有業主始悉受抵單契由龔僞造爰特禀請該管領事照會滬道飭縣提究昨晨縣差王福在法租界將龔拘住當由巡捕攔至捕房經捕頭察得雖有縣票未經公廨簽字係屬違章遂將王福龔琴孫一併拘押候再核辦後經本縣田大令派差持函索討不允遂即親諸道署請示辦理 
[艇船阻礙商船]  
　　吴淞常關對面沿　一帶水道向爲來往商船停泊預備報關候騐之處近有外海六營艇船十二艘亦在是處停泊致與報關候驗商船以及仟手查驗船隻時有碰撞之事且曾有商船一艘因與艇船碰撞竟致折斷桅杆因由常關帮辦具禀新關税司移文滬道轉商外海水師蘇狼福三鎭請飭各艇船迅即移往吴淞北港嘴洋面停泊俾免碰撞現蔡觀察己移請三鎭台飭令遵照矣 
[鄉民反對築路]  
　　閘北巡警總局近在新靶子路後面築造馬路一條横寛四丈但該處鄉民祇允讓地二丈忽於前日下午糾集百餘人與工匠爲難幾釀禍端後經附近站崗巡士到塲即行解散刻聞己由圖董嚴某出爲調處可望和平了結矣 
[英領請定會審日期]  
　　英總領事霍君以英商維時洋行前在公堂禀控汪培林欠銀一百零九兩一案曾經公堂斷令照還汪不遵斷現在既經上控應即訂期會訊爰于前日函致滬道請即訂定會審日期以便傅知原告届時候質 
[德領追究不出定貨案]  
　　德商順發洋行控戴春林汪子仁不出定貨一案現聞德總領事米君以此案被告汪子仁既經病故其所有遺産應由華官查明封抵一面仍須飭傅汪之子孫到案訊追未便將就了案因特照會滬道請即查明核辦 
城内 
　　吊驗單串○王佐才控毛炳年霸地一案昨日由縣提訊王供故曾祖在日將王景文户各田地四畝九分出佃於毛炳年之祖耕種立有佃據曾祖故後毛竟私葬棺木今向收回霸住不還求追毛供該地本由小的家抵於王佐才之曾祖咸豐五年被改王姓户名今向贖地反遭控告判各檢呈單串候核　　船户被控○吕三泉控告船户朱阿狗短交承裝華亭縣漕米昨日由縣提訊吕供案阿狗短交漕米三十餘石合洋二百五十餘元求追朱供被吕霸捐水脚洋一百十元外又將小的之船扣留判朱押候查奪 
　　誥誡巡士○一路巡警分局昨出牌示云照得城内居户麟次櫛比行人熙來攘往每有流氓乘間攫物宵小伺隙行竊全頼巡警隨時隨地認眞防範嚴密查拿使若輩無可容身地方乃得安枕查近日本路各區於巡緝一道尚稱得力如四月十一日東二區當場捕獲何海清摸竊行人張星樓銀洋十九元小洋四十餘角本月初五日夜西四區拿獲黃金玉偷竊綢布衣服十五件初九日夜北五區查獲沈杏生偷竊單夾衣褲十六件又初八日東二區盤獲私販毛錢八十餘千均經審辦在案具見該長警等日來盡心職守事其所事深堪嘉尚然勤於暫而不愼於久重於大而忽略於小亦非完全之道以後各巡警巡防盗賊固窒時時留心而站立崗位亦應刻刻嚴謹不得倚靠坐臥對人談笑旁觀見这宵雅自顧亦覺難堪總之巡警一役最足惹人訾議一人有犯每至敗壞全局惟有各發天良羣知感奮治人必先治己有功不如無過各該管弁長等當能共體此意平日加意督率諄諄誥誡以輔本正巡不及兼顧之處實爲厚幸愼勿聽其自然甘冐不韙特諭 
　　道批三則○農民陳鶴年等禀批前浚浦局查復謂浚浦挖泥自有傾倒之處必無强行塡人農田之事業經轉飭禁阻在案據禀前情仰上海縣迅速查明諭禁該圖地保陳奎甫如敢假公濟私妨害農務即予提案嚴懲仍其復察奪勿遲朱澄儉禀批查虫絲即係蠶繭應行照則科税不得廢混隐漏前經出示曉諭在案今據稱江海大關有增税之説是否屬實候函詢税務局查復到日核明飭遵 
　　官事○貨捐局查驗委員按察司司獄沈炳忠昨日飭丁到道禀請感冐假五天 
南市 
　　偵探獲盗○南區偵探前晚在大南門外三官堂弄内拿獲第二次搶刦浦東楊思橋 
 
 

Page 20

 
 
　　源發米店之盗犯江北人王六詰知共有六人同搶伊爲望風旋即解送工程局訊供不諱送縣究辦 
　　有意取巧○小東門外城脚周昇記小木作前讀執照搭蓋凉棚兹經工程局路政處查明該木作建造木廊爲增貨之用並非凉棚實屬有意取巧爰即飭傅作主到案罰洋三元充公 
　　抵單不贖○恊順米行股東蔣蔚山前將田單三紙計田十四畝二分四厘央中陸湘南黃樹泉王厚餘戴篴生等抵於小東門内純泰小錢莊得洋一千元兹己逾期延不往贖昨由原中陸湘南等將蔣扭至南區解送工程局判令交保赶緊備贖並諭原中等幫同理妥 
　　巡士無頼○總工程巡士儲玉嗚近將皮鞋皮靴向人抵押昨被警務長訪悉立即斥革拘留限令交還 
　　堅執不遵○販花粤人李逢光前年三月間憑中陳阿榮阿苿莉花四百五十顆賣於王阿榮錢巧榮顧雲泉楊阿三朱阿新等計價洋三百五十元當收定洋三百十六元尚少一百三十四元施欠不付昨李在西門外過見催索不理扭至西區移送工程局審訊李供在西區控告時王等自愿還洋一百五十五元王供並未認還陳副裁判以王等不應串吞着即還洋一百元詎兩造堅執不遵遂飭將王陳等帶出自行投縣控理 
　　盜賣糧米○船户顧梅春蔣阿二被嘉德糧米棧夥孟大全扭至南區控稱伊等承裝糧米中途被顧盜賣米四十二石蔣盜賣四十五石當由該區解至工程局訊究顧等同供短解屬實惟現己被孟將船押留求鑒判交保出外理處 
　　並非竊賊○陸家浜水木作主沈全堂昨將黃淡生扭至南區控被竊去布衣三件脚爐一只旋又由沈之隣居柴行主瞿榮祥附追被竊洋六十元小洋二百角當由該區一併解至工程局訊究黃供向來與沈認識昨在沈之木作内閑談被疑與俟媳婦有私致被抛嚴誣陷求宥旋經陳副裁判飭探查明黃與瞿媳有私被瞿看破鳧水而遁復經孫裁判提訊判戒責一百下交保斥退 
閘北 
　　領回逃妾○篷路陳安生木器店主之妾姚氏因被嫡凌虐逃至車站由巡士查獲帶局留養在案昨陳知聞奔至三路一區警局認領德正巡官飭具不再虐待切結准予領回 
　　西婦追欠○住居三路三區境内之西婦介勒昨日投局控被顧阿金欠去借欵洋一百五十元扭请押追判移送一區押候訊究英租界 
　　無此奇緣○唐居虹口有老匯路一百三十八號門牌之西婦考别司迭出店楊春榮私闖臥室等情昨晨由探將楊解廨該西婦投案譯訴今晨六點鐘時楊闖入房内揭起單被欲行非禮是以報由一百六十號西捕拘案請究訊之楊供人房關閉自來火並無他意中西官以楊實有不合判押捕房一月　　原告慈善○鴇婦張王氏因縱令窩贓妓女王巧雲逃遁由廨訊判押女所十四個月嗣因該鴇兩次繳欵改押半年昨由官媒解案據原告信昌隆號東投稱夥友張月泉竊洋千餘元藏匿烟妓王巧雲處今妓己逃遁該鴇兩次繳洋今又繳到五十元觀其景况甚苦請爲從寛訊之張鴇供因患病求恩交保判仍還押候商明再核 
　　馬夫兇横○馬夫王阿四駕車疾馳將王阿三之東洋車撞壞傷及阿三手臂由七十四號西捕查見喝令停車王竟不聽反將該捕之帽擊壞圖逃旋仍追獲解入捕房昨解公堂请究判給王阿三傷費洋一元另賠該捕洋五元再罰洋三十元充公 
　　姘婦毒手○王張氏因將姘夫李毛弟之腎囊用刀割傷由廨管押在案昨由官媒解案請究判氏還押候李傷愈解訊 
　　定貨糾纏○美商德泰洋行德商天福洋行控元豐洋貨號主錢仲敡曹星齋曹季安延律師到堂互辯中西官以錢係元豐股東判與曹星齋一併交保曹季安尚有另案被控着仍還押候下禮拜一復訊 
　　限期收帳○三星公司經理宋仰陶控吴淡如私收客帳洋二千餘元前晚由廨提訊判吴與保人周慶林均交原告出外限一月向各帳取齊交還原告如違提案押追 
　　盜押田單○陳吉生控曹根山盜押田單昨由捕房將曹解廨研訊曹供此單押於詹銘珊係陳所託並非盜押判押限七天繳洋一百零一元到案再核 
　　仍未訊斷○新閘路大順公南貨店失火一案昨由捕房將該店夥沈邦生趙耀生並傅見証各人一併解廨復訊判沈趙仍交原保候下禮拜二訊明核斷 
　　追究狎客○濟良昨解不愿爲娼之妓女洪月仙到廨請訊判與鴇婦吴阿金仍分别還押候提唆使逃遁之某狎客到案再訊　　伊誰寄頓○張陳氏因容留被人拐出之女子高小毛由法捕房查獲昨將該氏與女一併解請公堂訊究判押候捕提人証再訊　　復訊騙案○莊張氏控著名翻戲曹瑞卿洪阿金蔡小雲串騙银兩一案昨經公堂復訊判曹等仍交原保候下禮拜二再訊 
美租界 
　　茶館失愼○前晚九點鐘北四川占春茶樓起火延燒美利西法洗染店共燬樓房二幢捕房因起火之家保有火險昨派中西探查明復奪 
　　碾斷手指○某車夫前晚施車至蓬路伯頓路轉角處被皮帶車撞倒碾斷手指兩只由捕車入捕房飭送同仁院醫治 
　　俄人兇横○昨有一俄人喚坐陳小子之東洋車至百老匯路不給車資向討被毆陳即嗚捕將該俄人拘入捕房捕頭飭令照數給付從寛斥退 
　　各有不合○扛夫李阿林朱興法昨在西華得路因争扛貨物起衅互毆由捕一併拘入捕房捕頭以兩造均有不合斥退不理 
　女孩被拐○住居百老匯路六百二十四號門牌之戴阿法昨投捕房報稱家有六歲女孩名彩弟被人拐失請爲查緝捕頭准之法租界 
　　酌中定斷○通明西字報館主開逹律師控夫利洋酒公司經理人王鳳伯不付告白費一案兹由公堂宣布堂諭如下此案通明報館控大利公司不付告白費洋當查該公司先於一千九百零八年三月一號歸愛爾臘道承租未及期滿仍歸出租人收回自辦此項告白係爲大利公司招來生意而設兩造交接特未將帳目結清遂致互相推諉查該告白雖爲大利公司生意登載由愛爾臘道訂立憑單以憑單論則告白之費應歸承租人清付然告白憑單即屬愛　臘道所訂而查詢出租人收回自辦之後通明報紙係送父該公司收閲並不知照止登則告白費洋又應歸出租人清付綜核案情兩造均有不合公堂衡情酌斷所有愛　道承租該公司之報費應歸愛爾道自行清理至愛爾道退租後之報費即歸現辦該公司之各經理人歸還以昭公允所斷之欵自下堂諭之日起限一個月如數付清勿得違延 
　　串放白鴿○蕩婦袁潘氏情姘夫林阿才冐充大伯爲伊主婚挽王金標爲媒再醮於葉靜川爲繼室氏進門三天即將金飾衣物值洋數百元席捲偕逃復由公堂備文至事波石浦司關提來申訊不承認前日經聶司馬將石浦司署之供單逐一駁詰男女無詞抵頼祇求寛宥判林押二年著交還贓洋三百元氏押一年滿期發堂擇配王不應爲媒押一月 
　　深夜起火○吉祥街天申福帽子店前晚四點鐘失愼殃及隣居裝修未竣之同和烟店房屋三幢捕房查悉該店保有火險起火後店中各人莫不避匿以致未獲一人昨日麥總巡特諭各探務將火首拿案澈查究辦　　如何料理○怡隆硝皮作主樊啓文將田單向金新衡抵押洋五千元延不贖還控由公堂將樊提案押候究追在案兹又有霍慶齋投案附控據稱樊先將田單抵去銀五千兩後稱轉換道契將單取回復向他人抵銀萬金請爲追究訊之樊供欠銀屬實現因無欵可了求鑒判金之押欵限今明二年作四期還清霍之田單限一月内理楚 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[俠情小説縵卿小傅（一名像片案）]  
　　雁叜著（四十） 
　　第二十五章縵卿去後之慘狀 
小唐諭卿既己乃。問漫眞曰。鬍公自縵卿去後。足跡竟不一至大夫橋耶。抑知張素雲之盻以蒞止也。固甚殷耶漫曰我連日以有瑣事。固未嘗出門。至如張氏。則我雖不得其究竟。然頗聞其疑我。而用其種種手叚。以敗壞我之名譽。子謂其盻。我非囈語耶。唐曰誰爲我作是言者。厚誣甚矣漫微哂之。唐復曰。然則公將與之絶跡耶。漫曰何必乃耶。我之於交際塲也。子所素知向。無沾滯之。習則去否亦絶無成見也。唐曰。然則今日即。擬累公一行。公其能許我否。漫曰。去亦何害。乃共往。 
　　當縵。卿初匿跡也。張氏實疑其耶己歸漫。而不能平。素雲實出種種破壞之狡謀。以冀其不成。後乃知與漫無預。轉悔當時之孟。浪知漫倘有所聞必深啣之。是今日小唐之來素雲實重懇之。令其邀漫一臨存。或可解釋前恡耳。 
　　漫偕小唐至張氏。素雲乃極意承迎。速之豋樓欵於碧雲之。室談次並力叙縵卿。稚氣即欲與解約。當時胡再不謀。乃出此匿跡之下策。至最初之目的。轉不能逹。倘彼時竭誠告我。不獨不與較罰金。我且可爲之助。則今日之屬公也久矣。漫微笑應之。忽杏子入白曰。有客聞鬍公在此。頗欲一談。公其晤之否。漫曰何人也。杏子曰。警察局之鄭君耳。漫曰素所熟識。晤談。正佳言時鄭即搴帘入。知曰我固知公最灑脱。特不能不一先容者。以俗忌。也乃入。坐縱談。漫與之。酬對。極盡。歡笑。日既尚暮。鄭乃前而請曰。有一事屈公。必其許我。漫問何。謂鄭曰。我今日略具餚酒。初無他客。欲屈公小飲何如。漫曰何。得便作老饕大嚼鄭曰原屬知好正可借作半日談耳。國外新聞 
[駐日美使回國之言論]  
　　十三日東京電云新任美國駐日大使柔克義君己於今日晨横濱乘天海丸郵船啓程回國柔君曾謂中國宜在國會開會前實行財政改革問題云 
[英員奏報陸軍情形]  
　　十三日倫敦電云英國陸軍大將法蘭治奏報陸軍情形謂英國野戰隊成績頗佳若遇警變號令一出即可臨敵查現可調任外國盡役之士官一萬零一百五十七人兵二十六萬五千五百十五人按一千九百零五年十二月所查僅有士官七千四百六十三人兵十八萬五千八百二十三人 
[俄英政界之争辯]  
　　十三日倫敦電云俄國議院議長華米柯夫即現遊倫敦俄國議員圑之首領因英國工黨所發意見書詆斥俄皇來遊英倫之舉議論偏僻特亦發書駁之書中深望工黨非代表英國國民之意見云 
[美國茶税議案駁退]  
　　十三日倫敦電云據華盛頓電稱美國下議院前於修訂税則時加入每茶一磅抽税一角之議緒以惠利南茄洛利那省種茶之人該議案兹己由上議院駁退同日紐約電云上議院議員鐵爾門力主每磅抽税一角之議 
[美國入欵税近聞]  
　　十三日鈕約電云美國上議院議員愛爾特利宣言彼擬反對徵收入欵税並擬力拒候改憲法之舉 
[美國財政充裕之兆]  
　　十三日鈕約電云美政府所籌彌補預算缺乏之數僅爲美金九十兆圓並非一百十兆圓此數係去秋經財政專家預算所定 
[古巴財政窘迫]  
　十三日紐約電云古巴邇來財政窘迫致國家信用因以日損 
[俄京疫氣日甚]  
　　十三日栢靈電云俄京聖彼德堡疫氣現己日甚 
[德國政界風潮續聞]  
　　十三日栢靈電云德皇於首相更定之前必不他適至議院之解敢非多數議員强逼要求政府斷不至因此引起衝突 
[俄將永遠駐軍波斯]  
　　十三日栢靈電云俄京聖彼德堡接波斯消息内訌日急故駐波俄軍一時尚難撤退 
[英員演説海軍事宜]  
　　十四日倫敦電云英國海軍大將貝爾斯福近在倫敦某會場演説謂英海軍部所派委員正在調查海軍之際彼於往事自應緘默惟請於一千九百十四年内在現在擬定之增造戰艦表加人奪雷諾脱式戰艦十艘巡洋艦六十艘滅魚雷艇五十五艘共需英金五十五兆或六十兆磅云 
[法國船員復行罷丄]  
　　十四日倫敦電云法國買塞伊愛海軍預備兵因各船主人不肯釋放罷工時滋擾之兵士故復罷工現己由政府派員調停 
 
[輪船公司自取其咎]  
　　十四日倫敦電云此間華商因花旗輪船公司在辦事所出人之處貼一漢文字條不許華人由正門入内故皆羣起抵制不由該公司輪船運貨現由該公司挽人和平調停 
賑務 
[上海商務總會經收甘肅旱災賑捐第二次清單]  
　　蘇州順康莊來劉子鶴經募汪子鑒捐助洋四百元除掣給收照外合亟登報以揚仁風 
[盛宫保致蘭州毛護院電]  
　　頃仍交蔚泰厚電匯義賑銀六萬兩匯哉己給到日即盼電復吉帥奏内所望四月内得兩現遇夏至想己得甘霖公下車後方辦賑滬報言之鑿鑿現己放過賑欵若干宫義賑或分或合滬捐十萬五千兩現放何處每口發錢若干糧貴己否運糧接濟公必救人救　約尚需欵若干因南省亦有水灾同人欲詢甘灾實情用敢瀆問立盻詳電宜等文 
 
 

Page 27

 
 
   
 
 

Page 28

 
 
   
 
