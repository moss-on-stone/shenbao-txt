# 1909 - 309 - 4913211

 

Page 1

 
 
   
 
 

Page 2

 
 
論說 
[論中國今日之内情外勢（醒）（二）（續）]  
　　（四）實業之窳敗方今地球各國之富强稱者。其工商業未有不發逹者也我國則異是。此卽貧弱之大原因耳。蓋一國之工商業不發逹。則 
 
 
 

Page 3

 
 
其財用必竭蹶。生計必困難於國計民生均有絶大之關係。固不可輕視者也。而我國工商業之現象果何如乎。種植之道。森林之學。畜牧之術。均不講究。東南一帶膏腴之地聊植榖蔬桑麻之屬。西北各省。荒蕪滿目。人跡罕至。移民開墾。徒成空言。戸口蕃息日甚。所出不敷所用。遂至借糧異地耗我金。錢且農人無學。墨守古法。偶遇水旱蝗蟊之災。則禾稼蕩然無存。收穫盡屬子虚。餘如蒔桑飼蠶。亦故步自封。不知求進。甚至攙雜劣種希圖厚利。以致繭質日趨於惡劣。出口數額。爲之頓减。茶葉一項。亦爲出口貨之大宗。近因種植製造之法。不加改良。且有以劣混優諸情弊以。致銷路大滯。利息日薄。我國自洋貨盛行以來。毎年流入外國之金錢。無慮數千百萬。所藉以抵制者。惟此絲茶兩項而已。今洋貨輸進之額日增。土貨輸出之額日减。金錢外溢。無所抵。制財用日絀生計益艱。如之何其能持久耶。此農業窳敗之現象也。我國工業之學。素不考究。故精細靈巧之物甚少。日常所用者。類皆粗疏陋俗之品。其能稍擅聲譽者。惟磁器漆。器籐噐玉石器綢緞顧繡諸品而已。然各種製造之法。非特不漸次進步。反日見退化。均有今不如古之嘆。自海禁大開以來。外國物品。蜂擁而至。奇技淫巧。雜陳於市廛。光怪陸離。紛觸於眼簾。人情厭故喜新。以致爭購洋貨。置本貨於不顧。而我國之工人。非但不知仿造洋貨。以便我用。甚至本貨之品質。反日就敗壞。年復一年。必致國人盡用洋貨而後已。一國之財用有限。外來之物品無窮。不亦大可懼哉。此工業窳敗之現象也。我國之農工業日就敗壞。故商業亦隨之而敗壞。内地貿易。因物品價額之騰貴人民生計之益艱。遂日趨於恐慌。外國貿易。又因土貨之不改良而敗壞日甚。凡全國之重要商埠。如上海天津漢口等貿易雖稱繁盛。然大都爲販賣洋貨之商店。我以厚本躉批大宗貨物。零售於門市。藉卜微利而已而洋商寸俶不移。坐致大利。其爲事之勞逸得利之厚薄。不可以道里計矣。試散步市待而望之。凡規模宏壯者。何莫非販賣洋貨之商店。而其凋零不堪。索索無生氣者。惟本國之大布店磁器綢緞店酒食店而已。觀此則各地商埠。非我國之商埠。實外國之商埠也。貿易不發達。且可保我之利源。貿易愈發達。而我之利源愈外溢。故人之商業。惟冀其發達。而我之商業。宜望其不發達也。邇來通商大埠。商業日就敗壞。確係好景象。所可懼。者非本國之工業已稱精良。人皆樂用本貨而惡用洋貨。以致貿易减色。實因我之利源將次涸絶無力再購外貨有以致之也。總之我國今日之商業。對於内因人民生計之艱難。土貨品質之惡劣。而日就敗壞。對於外因土貨輸出日减。洋貨輸入益盛。而無所希望。後顧茫茫。如何是好吾不知商界中之有力者。有無善法以濟其窮也。此商業窳敗之現象也。國家之財用人民之生計。均賴工業之發達始可望其充。裕今我國不惟不。發逹。反日趨於恐慌。戸口滋繁。利源涸絶。烏能自立於天壞間耶。 
　　（五）水旱之頻仍我國地方遼闊。東南濱海諸省雨水過多。毎成水災。西北遠海諸省。晴多雨少。常現旱象以故水旱之災。幾於無歲無之。水則田廬盡遭淹没。人畜多被漂流。旱則赤地千里。一望無際。滴水不得。粒食難覓。種種苦况。不忍目觀。此最傷國家人民之元氣者也偶告。偏災。已大受其。影響。而况翌年彼水。今歲此旱。連續而起乎。當此國力凋敝之候。農工商業旣日就敗壞。而更加以水旱之災。民力無幾。胡以堪此。但天災流行。非人力所能。挽回。亦惟有大興實業。裕我。民力。以期防禦不測之患耳所可異者。各省水旱之災。幾成例行之事。遠者姑不論。如丙午江北之水災。淮揚徐三府盡遭其害。饑民共數十萬人。官民放賑之欵。幾及數百萬。爲歷來罕見之大災元氣至今未復。而今歲又遭水災。惟不如往年之甚耳。一而再。再而三。民力摧殘殆盡矣。甘肅三年不雨。亦爲僅見之奇災。放賑之欵。亦有數十萬。雖夏秋之交喜逢甘蕭。嗣後又屢得雨。然田土龜裂未盡滋潤。加以季節已過仍未能耕種。人心皇皇。至今未寗。近有饑民數千人。藉放賑不公爲名。希圖擾亂。幸事前有所防備。故未大張凶燄。當此秋盡冬來。啼飢號寒。慘象又將加甚焉。不知當事者有所佈置否。今歲夏季湖北吉林浙江江。蘇之水災。亦爲數十年來未有之奇災。朝廷眷念災黎。急發帑銀十餘萬兩。分投救災。而官紳籌賑之欵。亦不下數十萬。無如杯水車薪。勢難遍及。在籌賑者已覺心力交瘁。而在得賑者。仍覺無補飢寒。鄂督方在籌備冬賑。江督有又籌賑淮災之通飭。函電交馳。情形至爲慘迫。官力有所未逮。民力亦有幾何。如此無年無災。無地無災。海内大善士雖發其慈悲之念。亦有應接不暇之勢。實無法以善其後也。人謀不臧。而益之以天災。元氣愈剥愈盡。將來恐慌之現象。不忍覩聞矣。（未完） 
專電 
[電一（北京）]  
　　度支部電囑江鄂兩省監理財政官清查帋幣 
[電二（北京）]  
　憲政編查館派劉澤熙赴鄂顧鰲赴豫陸宗輿赴江浙叅觀諮議局並電各省已備資斧不必供張 
[電三（北京）]  
　　變通旂制處派提調二員趕辦係因攝政王諭催之故 
[電四（東京）]  
　　日本陸軍特别大演習告終後日皇卽率。同各宫各元帥及陸海軍大將 
 
 

Page 4

 
 
於陽歷十一月十一日午後還東京 
[電五（東京）]  
　　日本吉眞納元帥定於陽歷十一月十六日由神戸啓行經濠門往英國明年三月歸國 
[公電（建寗）]  
　　各報館鑒建陽縣章芸僅募警察兵十名虚報數十名欺瞞上司聽信訟棍劣董陳孝新袁墀等帶差提票挨店勒捐藉圖漁利激成衆怒貴館主持公論乞察照宣佈以昭公評建陽縣紳商學界公叩 
[公電（杭州）]  
　　各報館鑒浙江白話報十月朔出版乞宣布 
緊要新聞 
[粤督辯論文牘格式之叅差北京]  
　　憲政編查館接署粤督袁樹勛電云承准霽電内開督撫對於諮議局各種稱謂已照行飭遵惟近來各省紳辦之事尙多如商學會各學堂局所往往領袖之紳多係京秩因此來往公牘形式參差督撫對於此項會社沿用照會而各會社對於督撫亦有用呈用咨呈之不同並有逕自用咨者今諮議局之稱謂旣經鈞館規定則同等之會社亦應一律比照庶形式不致異同秩序因而畫一其與個人往返之文牘一如鈞電京堂翰林仍用照會此事雖微然習慣已深文字上之變更亦非經規定不可否則徒施之諮議局於心理上似有未順擬請電飭各省凡同等紳辦之學堂局所其文牘稱謂均依照諮議局辦理之處乞鈞裁示遵（覆電）商會等文牘格式現未便概由本館更定諮議局文牘格式現甫電明辦法未便更張如果實有窒碍俟開會一届後再行咨報本館察酌情形辦理此覆 
[軍諮處擬設陸軍大學之方針北京]  
　　軍諮處事務大臣濤朗兩貝勒近與陸軍部各堂會議建設陸軍大學事宜保定軍官學堂已届卒業擬將該堂改爲陸軍大學現軍諮處正擬繕摺擬於奉移差後入奏又聞濤邸意見欲將該大學設於近畿擬將京北清河鎭陸軍中學與保陽軍官學堂對換惟須與慶邸商妥奏請辦理 
[各省改設交涉使之大概北京]  
　　外務部以交涉使一缺除奉天吉林雲南三省外擬將蘇松大道改爲交涉使並擬續添揚鎭交涉廳兩缺直隷將津海關道改爲交涉使湖北亦將江漢關道改爲交涉使並擬酌改荆宜交涉缺分惟福建浙江山東廣東廣西均爲沿海沿邊交涉繁重省分應將所設洋務局所及邊關各缺酌量歸併改辦以資統一而專責成咨行各省聞戸咨覆大致閩省興泉永道一缺可以酌改山東之登萊青道浙江之密紹台道亦然廣東廣西道缺前已歸併難再改辦　另行詳細籌　再請設缺 
[學部奏報第二期籌辦事宜北京]  
　　學部具奏略云竊查憲政編查館資政院王大臣等奏定逐年籌備憲政事宜清單内開臣部籌備事宜約分四類一法令章程類簡易識字學塾章程視學官章程檢定兩等小學敎員及優待敎員章程女學服色章程圖書館章程增補學堂管理章程全國學堂統計表學部則例皆屬焉二敎科課本類簡易識字課本國民必讀課本兩等小學各科敎科書中學堂初級師範學堂敎科書審定書目兩等小學堂中學敎授細目各種科學中外名詞對照表皆屬焉三籌辦推廣事宜類京師分科大學京師圖書館催辦各省優級歸範學堂中等實業學堂初級師範學堂各府中學堂各廳州縣及城鎭鄉推廣兩等小學堂皆屬焉四整頓考察事宜類通行各省學司整頓已設之各項學堂派視學官分查各省學務考核各省提學使皆屬焉其法令章程一類經臣等督同丞叅曁各司員博考旁稽詳愼擬議所有本年應頒各項章程規模均已粗具一俟修改完竣即當次第奏明頒行臣部則例亦已就現行章程依類編纂統計表正在核計年内當可告成此籌備第一類之大略情形也其敎科課本一類除簡易識字課本國民必讀課本一爲普通知識所關一爲國民道德之本其籌備情形另由專摺奏明外初等小學及各種簡易科之敎科圖書已由圖書局各員編纂成帙現經派員覆閱年内卽可印行頒發中學堂初級師範學堂審定書目業經督令審定科各員將京外呈谖審定之敎科書圖刻期審校此項書目年内亦可頒布其各學堂敎授細目亦已分飭纂輯名詞對照表前經奏派臣部丞叅上行走之嚴復辦理現已設館編譯本日另摺具奏此籌備第二類之大略情形也至臣部籌辦之分科大學疉經大學堂總監督與各科監督詳細規畫明年正二月間卽可開學京師圖書館現亦奏明開辦各省學務應行籌備之事迭經電咨各省迅速籌辦報部查核現尙未據報齊至於選派視學官考核提學使刻正赶速舉辦俟選定有人查覈有緒卽行奏明辦理此又籌備第三類第四類之大略情形也九月十六號奉旨憲政編查館知道 
[學部開辦編訂名館北京]  
　　學部奏云本年閏二月二十八日臣部具奏分年籌備事宜單開編訂各種學科中外名詞對照表擇要先編以後按年接續又五月初六日臣部奏請以候選道嚴復在臣部丞參上行走令其編訂學科名詞各種辭典均經奉旨允准自應欽遵辦理查各種名詞不我文實兩科大致可區六門一曰算學凡筆算幾何代數三角割錐微積簿記之屬從之二曰博物凡草木鳥獸蟲魚生理衛生之屬從之三曰理化凡物理化學地文地質氣候之屬從之四曰輿史凡歷史輿地轉音譯義之屬從之五曰敎育凡論　倫理心靈敎育之屬從之六曰法政凡憲政法律是財之屬從之惟各種名詞繁隨或辨 
 
 

Page 5

 
 
義而識其　歸或因音而通其假借將欲統一文典昭示來兹自應設立專局遴選通才以期集事儗暫借臣部東偏考院作爲辦公之地名曰編訂名　館即派嚴復爲該館總纂並添派分纂各員分任其事由該總纂督率分門編輯按日程功其一切名詞將來奏定頒行之後所有敎科及參考各書無論官編民輯其中所用名詞有與所頒對照表歧異者均應一律遵改以昭畫一九月十六日奉旨知道了 
　　又片奏云再編訂名詞分纂需人查有准補江蘇六合縣知縣孫筠文章雅贍邃於西學堪以調充分纂如蒙俞允卽由臣部咨行江蘇巡撫飭令該員迅速到差同日奉旨知道了 
[黔藩甘願赴京考驗烟癮北京]  
　　黔撫龐中丞近日有電到京稱藩司松堮自稱生平並無嗜好竟以吸烟嚴該自願來京入北京禁烟公所請予考騐如實有烟癮甘願監禁終身云云 
[贛路股東萬維坤等八十人上郵傳部禀（爲股東會衝突事）]  
　　竊江西商辦鐵路集股近百萬元公司宣告於本年八月二十五日開第一次股東會二十日至二十四日爲公司騐股票給入塲劵之期規定入股五百元者有一决議權以次遞加入股五千元以上得十議决權者有被選舉董事權二十五日到會股東有議决權者共百九名合股本洋近五十萬元公司報告歷年辦法並宣布議案頗爲切實方冀股東會成立共謀進行之法乃有丁憂郵傳部主事賀贊元分部主事熊元鍠丁憂前寗紹台道喻兆蕃帶同陜西候補知縣沈肇祚等於股東照議案提議舉董事之始勢燄囂張幸撫憲曁司道在塲未敢過分二十六日議决投舉董事票衆皆投票入匭賀贊元等阻止不准并號呼散會當經名譽總理陳三立勸之歸座始行投票又恐股權太少不肯開匭要挾總協理當塲塡給奏定俟路工告竣後起息之鹽斤加價公股票冀增股權衆股東見其把持攬權情見乎辭稍辯理由喻兆蕃連呼不承認者三賀贊元沈肇祚熊元鍠等即拍案怒罵相率出會總協理又復勸止議令賀等將各府公股分配妥定次日開匭二十七日衆股東以兩日之中除留總協理外未决一事公亂票仍未分配故意糾纒徒費時日議先開票匭再議其他賀贊元又大聲阻撓復議以議决票定可否多數贊成賀贊元等恐不能獲董事之選鬨塲肆擾蹂躙破壞激動公憤以致全會解散此會塲三日之實在情形也兹查得賀贊元俞兆藩本非股東其入塲劵係二址四夜二更後熊元鍠持其熊文記及他人股票到公司迫令司事分塡賀爾記喻庶記等入塲劵毎劵十權期合被選爲董事資格不足乃去二小時復持他人零星股票來局糾纒司事查檢股册無名不合章程碍難照辦熊元鍠再三强迫不給不回爭持至四更後司事懾其權勢議以股票爲質塡給賀喻鄒萬入塲劵四紙沈肇祚之劵則另以他股東三人之票合而爲一議决權者也按之連日情形賀贊元等處心積慮無非欲結黨聨爲董事冀攬公司全權故搜攬他人股票至臨期夤夜始能及數又恐不能被選復平空要挾塡給各府公股以增益選舉之權時期迫促手續不及又難違拗衆論遂藉端擾亂會塲爲破壞公司再攬路權之毒計在喻兆藩曾任監司大員似不應有此舉動或爲賀熊沈等所愚亦未可知至賀熊等營私結黨把持武斷證以二年來之種種行爲其百計圖謀破壞路政百啄不能自解股本爲股東血汗之貲似此情形鐵路前途何堪設想除電禀鈞部督撫司道憲外理合聨懇堂憲大人作主查明究辦維持鐵路保護股本無任迫切惶感之至 
[京師近事]  
　　留學生騐看賞給各科進士舉人等學位已見明諭而廥中如法政工商各科俱分兩項外間遂有疑係因西洋留學東洋留學分班之說兹經查悉係因騐看留學分爲二十二十一兩日毎日各爲一班諭旨亦不過係因日分班並無别故 
　　前日日本公使覲見係因日皇贈大勳章于攝政王故于昨日呈遞并聞原擬前數日即行覲見但因稱謂尙待磋商故稍遲數日云 
　　各省捐局向例於三班分發及虚銜封典報部雖云三成實俱收一成五蓋此係各省之外銷欵也近因財政監理官往各省查數見其數目不符因與各督撫咨商一律改收五成刻已由各督撫咨度支部出奏照辦　　本月十六日吏部臚列廢員計分三項第一爲公罪之廢員爲私罪之廢員三爲休致之廢員其前兩項廢員領首銜名已登前報兹又聞第三項廢員中以闊普通武居首聞此次造册臚列者祇有一千二百人凡京内外大小官員俱在此數之内并聞起用廢員之明諭須俟孝欽顯皇后奉安後始能發表故摺上時奉旨留中 
　　陸軍部電逹各省督撫本部前經咨照各省造送陸軍統計調查表並電傳在案惟查各省塡送無多卽有續送各表亦未據聲敍是否送齊字樣現准憲政館迭次文催本部立候核辦勢難再緩務請嚴催承辦各員卽日趕辦從速聲覆勿再稽延爲要 
　　直隷藩司崔方伯本年恭辦陵差兩次甚爲得力經政府王大臣議商該員不辭勞瘁擬俟孝欽顯皇后奉安禮成升授江西巡撫以酬其勞 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[補紀奉移梓宫之預備北京]  
　　外賓恭謁梓宫孝欽顯皇后梓宫奉移之前四日（二十四）已刻各國公使等入宫叩謁兹將名單錄下奥國使臣顧親斯基頭等參贊師特克漢務參贊巴爾學習繙譯賓鐸爾衛隊統領馬里納黎池衛隊管帶衛嘉佗英國使臣朱邇典頭等參贊兼漢務叅贊甘伯樂二等叅贊阿德生三等參贊熙德斯副漢務叅贊費理伯衛隊統領安德森署使館武參贊普尼蔚砲隊都司克里穆德國使臣雷克司頭等參贊盧克卜參贊安錫德漢文正參贊夏禮輔漢文副參贊郝愛禮隨員威廷厚武參贊遊擊威同龢武隨員都司欣玉帛武隨員都司陶伯使館醫官格靈吉繙譯學生庫恩繙譯學生鮑路撒衛隊統帶丁克滿海軍醫官普拉路衛隊千總古綠曼海軍糧台司員謝發義國使臣文吉參贊博蘭璧拉漢文正使威逹雷漢文副使賁薩衛隊統帶海軍遊擊斯巴呢雅使館醫生海軍都司儒拉海軍都司滿澤呢海軍守備阿羅塞理海軍守備葛雷斯　海軍守備威亞内理海軍守備古嘉海軍守備斯德拉海軍守備戈拉哲俄國使臣廓索維慈辦理丹國事務叅贊伯爵阿列斐頭等通譯官柯理索福二等參寶阿貝克思二等通譯官庫帶福通譯生吳思本通譯生書祿特醫官雅魯衛使館護衛隊馬軍副軍校馬策斯齊武職委員參謀處正參領崑羅福武隨員陸軍正軍校沙楞貝武隨員馬軍協參領魯勉策福武職隨員馬軍協參領克樂勉斯齊日本國使臣伊集院彦吉一等書記官本多熊太郎三等書記官大河平隆則一等通譯官高尾亨外交官補松永直吉海軍中佐增田高賴陸軍二等軍醫正下瀨謙太郎陸軍少佐本庄繁陸軍大尉山田楊之助利國使臣貝拉斯參議歐登科隨員羅巴斯法國使臣馬士理頭等參贊潘蓀納二等參贊古和禮三等參贊貝雅爾漢文正使相良材漢文副使魏武逹司務官賈士藹繙譯官白棣業武隨員伯理索武醫員阿薩爾陸軍大尉蘇沐祿陸軍中尉寶立葡國供辦使卢柏德羅參贊兼繙譯佐治美國署使臣費勒器漢務參贊丁家立二等參贊海禮蓀漢務副參贊裴克學生麥爾思學生哲謨森學生詹森衛隊統領巴聶特衛隊武員華勒爾日國代理使臣英格蘭比國署使臣博賚爾副領事官方嫓例頭等繙譯官胡伊業武隨員郎白爾墨國代理使臣阿格斯逹漢文參贊欲塞額 
　　會訂奉移典禮民政部禮部步軍統領衙門會訂奉移典禮清單如下一自東華門起東直門止共分九叚由民政部内外兩廳步軍統領衙門兩翼毎段共派巡警槍隊一百名分兩旁排班站立一毎住戸舖戸門首各派巡警一人站立並於高處酌派巡警瞭望以昭愼重一各街巷除由步軍統領衙門安設布幛派兵把守外另由民政部内外兩廳派巡警在各巷口攔阻車馬閑人以免擁擠一經由蹕路除由警兵等分段排班站立外並由民政部内外兩廳及步軍統領衙門派員稽查照料一所有空塲均用布幛遮隔隨從人等均不准闌入布幛以内有不遵者按照衝突鑾輿例懲辦一王公百官車馬均停放西夾道米糧庫胡同南池子口内對子圈内禮部禮噐庫署内東安門内南北河沿安門上南夾道一帶一蹕路兩旁不准停放車馬一王公百官車馬赴東直門外者應分别繞道出東安門地安門均順城根入寛街出東口經府學胡同江家胡同繞南小街北新倉至東直門大街出東直門一無差王公百官車馬進地安門如至東華門者均令人黄化門如至西華門者均令進西夾道其西板橋一帶車馬均令進内宫監繞行不得往來一各國公使館員均在東直門内藥王廟左右一帶祗候瞻仰所有車馬均令在藥王廟後空塲停放一東直門外關廂南北後街最爲空曠所有恭送人員車馬均在該處停候一除查收職名各衙門在東直門外箭樓下支搭帳房外其餘各衙門帳房均宜在關廂南北後街寛闊之處支搭一律一律不准支搭在蹕路兩旁以昭整肅一東直門外彈壓事宜由民政部内外兩廳及步軍統領衙門兩翼加派警兵會同辦理一查東直門外關廂街道較爲窄狹若照前次阜成門外按品齊集跪送未免擁擠雜亂擬除王公另爲一班外其餘大小官員毎衙門自爲一班毎班地叚不必互相毗連務以寛裕爲主毎一班由堂官丞叅率領司員依次排列秩序分明易於識認閑雜人等自不致擁擠混入先期由民政部步軍統領衙門會同禮部按照各衙門次序於東直門外關廂毎班設一齊集木牌届期由各衙門官員自行辨認齊集以昭嚴肅一凡有執事及齊集之官員人等車馬出東直門後均由吊橋下關廂南北後街繞越行走一概不准直行關廂蹕路一坟缺人員不隷屬各衙門者文職均師吏部武職均歸陸軍部班内恭送一學生及軍隊均在東直門外各按指定處所祗候恭送一各國軍民人等均在東直門關廂外指定處所祗候瞻仰一學生軍隊均由各該部自行派員排班約束外國人由外務部派繙譯照料仍歸民政部步軍統領衙門派員彈壓一各部院恭送梓宫官員須携帶門照其僕從人等均須携帶腰牌以備查騐若無門照腰牌者一概禁止一凡有執事之總管首領太監等由内務府大臣稽核一上次阜門外齊集曾由都察院派定給事中御史監視此次仍由該衙門酌派監視以期整肅一勘定路線俟奏准後繪圖註明通行在京各衙門一體遵照 
分類新聞政界 
 
 

Page 11

 
 
[清理地方公欵公産之爲難蘇州]  
　　蘇垣自治籌備公所紳董前經三縣奉到層憲札飭清理地方公欵公産先設清查公所照會籌辦等情已紀前報兹悉三縣業已回明府憲敦清潘尤江三所長主持辦理而潘江二君以身在局内應避嫌疑尤君亦未應允且因城廂内外各着堂倉所歷年旣久中更數手頭緒又繁一時清查匪易現聞某善堂董曾有變賣公産市房等事因此爲難之處甚多兹於三十日邀集各善堂董齊集研究再行定奪 
[蘇垣官事紀瑣蘇州]  
　　蘇藩司昨日發出牌示云照得吳縣縣丞張星病故遺缺查有試用縣丞楊顯樞堪以照章酌委署理又長洲縣主簿孫逢陽請假遺缺查有試用縣丞馮汝璋又署震澤縣縣丞周國瑞期滿遺缺查有試用縣丞陳福疇又署新陽縣巴城司巡檢陳其韶丁憂遺缺查有試用巡檢王起鑾均堪以輪委署理又署震澤縣平望司巡檢倪德培期滿遺缺查有請補是缺之黄慶元堪以飭令先行赴任 
[調騐官員因病出所蘇州]  
　　蘇省禁烟公所第二十五次調騐各員内有候補道庫大使羅鼎進所第二日卽報稱患病檢察官等禀明總辦准令立時出所俟病痊聽候復行調騐羅大使即于二十八日出所矣 
[澈查發電朦禀之垣商揚州]  
　　海分司黎運判詳吳都轉云據中正塲大使王葆光詳奉元電敬悉各商電禀各節海運餘鹽已奉諭派定本甚公允乃恭讀電諭有各商揑名全體逕電朦禀幸蒙憲台早已洞燭其隠又經垣商玉隆厚張福記吳增裕電禀批訐該商等情僞無所遁匿查揑電中并有墨禀兩塲轉詳之語大使不惟不見有墨禀并不聞有此議如此可以揑電將來何事不可揑禀等情據此查淮北各商揑名電禀前奉督憲電飭嗣後各塲垣商再有冒稱全體逕電朦禀概不准理從嚴查究運判轉電各塲嚴諭垣商凛遵在案伏查餘鹽派數本無偏倚各垣商揑電禀爭尙復成何事體除飭各塲查明前電出自何人之手指明禀辦外理事據情轉禀憲鑒 
交涉 
[洋人濳入内地窺探之防維蘇州]  
　　長元吳三縣詳各憲文云前奉府札據元和縣附生朱鋆禀稱查洋人無照擅入内地本爲約章所不許詎日人得寸則寸得尺則尺向之盤踞省垣者近且涉迹於鄉鎭矣其用意非眞欲經商獲利蓋欲藉此探索險要測繪形勢耳籲懇詳請各大憲通飭各屬一體不准洋人擅入内地並照會各領事嚴行禁止以符約章而敦邦交等情據此所禀係爲保全治安愼重交涉起見札飭各縣遵照查議詳辦等因下縣奉此查該日人於城市之中公然設肆經商又或背負箱筐到處兜售藥品貨物顯背約章現在中國境内商場日闢鐵路日通外人之聞風而至者肩摩轂擊不絶於道往往三五成羣擅入各處内地或託名負販或藉詞遊歷其護照之有無從無人敢向查問其在城市衙署相近之内地保護尙易爲力而窮鄉僻壤風氣未開鄉民少見多怪一見異言異服之人輙卽鬨動遠近圍而衆觀譏笑訕罵之事在所難免雖責成地保甲長隨時照料而地方官相隔旣遠即有鞭長莫及之虞誠如該生所禀設或兹生事端必致釀成交涉若不趁此萌芽之時設法禁阻將來洋人之來者日衆效尤日多更覺難于措手知縣等再四籌商惟有懇請檄行各關道憲申明約章照會各國領事嗣後無照洋人不得擅入内地各處遊歷亦不准開設行棧經商貿易即有護照之洋人亦須赴所在之有司衙門先生呈騐蓋印以憑派差隨時保護以昭愼重而敦邦交倘再不請護照潜赴内地各處來往自由地方官不任保護之責愚昧之見是否有當伏乞察奪 
軍界 
[呈請整頓綠營以資冬防浙江]  
　　武林軍管帶兼杭州府衛隊把總張長元具禀撫轅略稱浙省巡防各營隊業奉憲飭仿照大部新章分别改編成營以資統一而整軍容惟武林軍向歸杭州府節制分任各屬縣巡防緝捕而某縣某隊某鎭某排更調無時統一頗不易易轉瞬冬防宵小竊發匪盜尤形恣横除由把總隨時督飭分投防緝外應否援照各營成案改編成營俾資整頓之處禀請憲示祗遵 
[委勘軍港路綫紀聞寗波]  
　　象山縣胡大令近奉浙路公司來電謂現派候選道徐騮良往勘自寗波至象山港草綫務求妥爲保護等因當即諭飭該處紳耆一俟徐委員到境務須妥爲照料一面函禀定海廳憲請其沿途接應兹聞該委員於日昨已向高泥進發大約二三日可以勘畢 
學務 
[育德女校開游藝會松江]  
　　青浦育德兩等女校於九月二十八日舉行游藝會各科順序如下一校歌二會歌三國語報告四歷史講解五圖畫競爭六英文演說七珠算捷法八動物圖說九植物圖說十球桿操十一游戲畫十二手工競爭十三風琴合奏十四國文講讀十五筆算游戲十六花輪行進十七幾何畫十八表情歌十九盆中鬥色二十火底游魚廿一輿地圖說廿二花桿跳舞廿三習字競爭廿四迷信叢談是日上午九時開會下午四時閉會中間休止一時男女賓到會參觀者約有八百餘人會塲布置整齊各科學均佔優勝閉會時來賓演說莫不贊美不置云 
[擴充女校之布置寗波]  
　　寗波府女學堂開辦以來略著成效今六邑學生來校肄業者已逹五十餘人惟校舍偪窄苦不能容爰於日前邀請學界同人開大會提議擬以本城西河沿觀音菴撥充女學作爲校舍業由府敎育會會員馮丙然等禀奉鄧太守照會僧學會確查議復 
[請追學堂捐欵揚州]  
　　甘泉縣大宜集初等小學堂之經費向在該集抽收牛捐以資挹注該鎭董俞士鑑等暗生阻力曾經請縣拿辦始據認繳代收捐欵毎年二百五十元刻逾九月延不照繳暗中解散學童爲藉口勒捐地步復縱災民盤居其中多方滋擾經該堂敎員劉鍾麒等昨將此情報告敎育會勸學所轉咨甘泉縣萬大令飭差催令繳捐並責成將指使到堂棲宿之災民遣散 
[女校經費之困難揚州]  
　　揚州彌勒菴橋幼女學堂前因附設師 
 
 

Page 12

 
 
範科經費不足禀請運憲吳滇生都轉撥欵資助已誌前報兹奉都轉批云該堂自創辦以來經費支絀竭力維持殊堪嘉許惟司庫各項經費經清理財政局清查之後不能稍事挪移而學務正項經各學堂領支爲數亦屬甚鉅至額支欵内能否酌撥資助應候札飭學務委員查明核辦實業 
[頤和公司停辦之原因蘇州]  
　　蘇垣齊門外頤和罐頭食物公司日前開新舊股東會議以目下經理董君去世查核帳目公司資本業經虧折過半自應暫行停辦所有存貨照常批售羹因新股東尙未到齊再行通知定期决議辦法 
[路礦總會秋季大會紀略安慶]  
　　皖省路礦總會於二十五六兩日在縣明倫堂舉行常年秋季選舉大會首由會長洪思亮報告今日開會之宗旨繼書記報告本會一切出入文件會計報告出入欵項畢即宣布會章公訂否行與决行事件至十一時摇鈴散座下午一時復振鈴人座卽投票選舉各屬調查職員及宣布職員之被選舉者至五時停會 
[自來水之關係衛生浙江]  
　　杭垣回飲雨水及西湖水甚爲不潔前經吕君潤身邀同在城紳商開辦自來水公司其取水之地專注意於松木塲天目之來源水性平和衛生相合惟開辦之始需欵甚鉅而股東之中尙有觀望者近已次第催收度必能如期而至成此公益 
[鎭屬物産會成立鎭江]  
　　鎭江府物産會監督曁創立員等現經商定借城外牌灣之西琴園爲塲所定於十月初一日行開幕典禮日來佈置一切將天産　藝敎育美術等品均分開各歸一廳俾參觀人有所比較並委任招待幹事庶務照料等員擔任義務 
雜記 
[拿獲放飄匪首解省武昌]  
　　鄂屬保康縣山林叢雜與四川交界其地素多伏莾近有白帽黨會匪鼓壽山等在彼散放飄布勾結鄉民入會者不下數千人均以頭紥白布或戴白帽爲記預備器械約日起事事被保康縣曹令所聞督率差勇鄉圑黑夜往捕該匪正在祭旗遂當塲將彭匪並從匪王之德鄭大洪王開貴王德元等拿獲並搜出手鎗大刀票布名册等件現已錄取口供通詳省憲並請將該匪等解省發落 
[限緝越獄逃犯蘇州]  
　　江浦縣内監盜犯鮑茗汕乘間越獄脫逃經邑尊鄺兆雷督飭典史應二尹派捕四處偵輯迄未拿獲昨聞上憲已嚴飭勒限半月拿獲究辦並須將該典史先行撤任其鄺令係在公出期内尙可從寛免議 
[寶應禀報歉收情形揚州]  
　　揚屬寶應南北兩鄉初因亢晴河涸禾苗未能及時栽插嗣又隂雨連綿水勢長發低田被浸但疎消較易尙無大碍東鄉低窪受大壩返漾之水帶青搶割受傷西鄉濱湖禾在水中無法疎消收成歉薄牽算約計六分有奇現該邑沈令已禀報揚郡嵩太守鑒核矣 
[除烟社集議禁烟辦法蘇州]  
　　蘇城養育巷美敎士杜步西君自設立除烟社以來竭力勸導各處烟民速除烟癖頗著成效兹悉杜君以萬國禁烟會明年將開第二次大會自應預籌辦法以除痼疾爰聨合拒烟會正副會長姚銑王季尙曁紳商學界於初一日會議一切禁烟事宜 
[刦案何多蘇州]  
　　昭文縣屬白馬鎭開設布店之鎭董錢如蘭日前雇舟前赴支塘購紗詎駛至磚河口地方猝遇盜匪多人上船刦去衣服行李多件曁滙票洋二千元當時舟子向之力拒被匪刃傷頭顱現已赴縣騐傷禀請勘緝又翌日某航船載客多人駛至該處亦被盜刦去乘客銀洋衣物多件惟未傷人日昨已禀縣踏勘查緝亦可見該處緝捕之廢弛矣 
社會小說 
[記某生事（來稿）]  
　　舜湖之濱。市廛櫛比。居民以織業著稱。機杼之聲四達。俗侈靡。飯稻羹魚。家靡擔石儲。飲博無處日。以故環市不及二里許。茶樓。五十餘座。飲食店稱是。某生乃以其凶狡無賴之資。蝨其間。得所欲。而致富。而亡身。而併以喪其資。 
　　某生故舊家子。父一老學究。貧病烟癖。以試事殁于郡。醵錢殮焉。某自其爲兒時。驕悍不可制。父呵之。輒反詈。予之杖。報以拳。父無如之何。乃聽之某以此自得。遂以毒拳惡罵爲生平唯一之慣技。 
　　年稽長。獵得一第。科試。又錄枕秘得餼廪。趾益高。氣益横。而貧亦益甚。匄貸不愜意。稠人廣座中常肆口謾罵之。雖鄉先逹諸父執弗顧焉。遇同儕。亦必以氣陵之。日與酒人游。旣醉。爲瘋人狀。抛盌拍桌。叱聲如雷。甚或持刀嚇人。毎上燈後。輒聞市人譁然曰。某醉矣某醉矣。相戒莫敢攖其鋒。 
　　無何時連來。矣其戚某納其女弟於洪瞎子。洪方握榷權。勢燄熏灼。而遇裙帶親尤　。夤緣得厘席。居恆鬱鬱無所施。至是乃得。恣其所爲。受賄　詐。上下其手。所識姦猾盡爲用。司賬某惡之。頌言其短。某乃乘醉持刀入其房。牀虚無人。蚩锻中被。榷員以上峯故。含容之。某由此愈得勢。數年間積得造業錢數千金。 
　　性頑固。仇視新學。鎭有兩等小學一所。釐金附捐數百千。經其手。思乾没之。不可得。乃　其黨與校長搆訟。多方挾制。受申斥始罷。　士某開演說會。以其爲學界中人。送傳單及之。某怒甚。翌日遇諸茶座。拍案大言曰。我惟學老師可傳我。汝何人。乃敢發傳單乎。將揮以拳。志土知不可與語。笑而去。其人謊誕無學類如是。 
　　未幾其祖母死。無戚容。且萃其傅徒崇飲喪次。以博進所餘購湖北票。中頭彩。分得六千餘金。面圑圑作富家翁矣。而其蠻横之性。仍不稍改。夙逋甚鉅未嘗償一文。偶向索。猙　如鬼狀。洶洶作毆人勢。嘗購薄田數十畝。賦不足額。枷其佃戸于門側。顧而樂之。洋洋然自以爲得意。又出其槖中金。盤剥重利。予以期。罔敢後者。夙嗜酒好色。而吝嗇甚。不肯巽一錢。乃與酒家合貲。挾以重利。旦夕沈湎其中。雇一孀嫗。姦宿誕一女。卒以是搆略血　歲某月。洪瞎子死。氷山倒矣。狡窟頓絶。疾益劇。家人婦子。罔敢觸忌諱。某亦自特其强。以爲不即死。平昔寄金處。秘不以告。家人爲招女巫視鬼。巫至。作女子嚶嚶啜泣狀。其妻叩頭稱二小姊。謂汝死甚苦。當延僧超度。幸勿索命。于是人始知其有禽獸行也。居無何。某竟死。罄其槖。曾不足以活孤寡。顧渴望　戚。以爲必識其寄頓處。招之來。亦晨得要領。人咸以爲天道報施不爽云。 
蘧廬生曰。個人之生存。往往與社會成反比例。社會良懦畏事。因人乃得利用之以濟其凶。如某生等軰。何地幾有。倘天演家所謂適者歟噫。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[江蘇諮議局議案]  
　　九月二十六日議决請停官紙專賣以免官民交困案 
　　查官印刷廠專賣章程爲本省單行章程并嫌闌入本省稅法本局按照奏定章程第二十一條應辦事件在會議時提議議决照章認爲不可行事件應請更正施行兹將其不可行之理由及更正之方法分别開列如左 
　　（甲）不可行之理由 
　　一妨碍公益官用品皆係政治之進步或疾苦之上聞督促之疏通之尙恐不暇無設法妨碍之之理 
　　二違背法律印花稅章程第三條凡關係國家或地方公益善舉事業所用之契據賬簿均可不貼印花官用品皆在關係國家或地方之範圍法律所不稅本省不敢違背 
　　三苦累州縣體恤州縣困難近日成一理論官紙爲州縣困難之一端 
　　四阻撓國稅凡契據賬簿若以官紙爲法律上之效力則置印花稅於何地若不生效力人民不應無故出貲 
　　以上四端皆爲不可行之理由中較重大者其餘糜費煩奇等弊姑置不議 
　　（乙）更正之方法 
　　一廢除南洋印刷官廠現行章程 
　　二與商舖紙張一律公平交易解除官力之拘束 
　　三撤銷各邑差委名目照商舖經理 
理由書 
[江蘇張議長復淮濬河標本兼治議（二續）]  
　　按丁氏前議廢黄河中泓高於湖底一丈一尺者僅五六十里此外或高七八尺或四五尺或一二尺而洪湖誌椿冬春之際存水僅五六尺今閱四十年河底高而湖底亦高比諸洪澤湖平時水深者不過丈淺者漾於灘上或僅一二尺由昔之說推之則水之洩也易由今所聞推之則田之出也多約計洪澤高寶白馬甓社氾光邵伯等湖以及盱眙大長瀕湖處所可出之田可一萬方里凡五百四十萬畝即寛留水道及不遽可田之地去其四亦得三百二十四萬畝新例塗灘畝收繳價三錢二分亦得一百餘萬兩此利之在國者無須量圩聽民領築圩成之後以毎畝值五元計可值一千六百餘萬元此利之在民者以是言治標則賑不虚以是言治本則工不虚設猶有瞻顧而徘徊焉江湘之間赤子方弄潢池之兵設或不逞之徒從而生心利用我百萬流亡失所之民軼國家之範圍卽曰彼凍餓之餘不足殲猶不需兵費乎國家養兵顧以殲是凍餒之餘爲用乎朝廷之仁大吏之明必不出此謹議 
　　坐視百萬人民之死殘忍之至也坐視百萬人民之不死而爲亂殘忍之至也儲千萬之欵以坐視百萬之民之死與亂是殘忍而又殘忍也然則以磅餘之欵賑徐淮之民誰曰不然 
　　或謂將以之備他日之磅虧然試問今日與他日孰急民之命與財孰重前日之磅虧取之於民今日之磅餘仍可與之民必殺今日之民以留他日之財是殘忍之至而又殘忍之至也 
　　或又謂將以之練兵然試間練兵何用將以禦外侮乎將以防内亂乎如禦外係則饑民一走險傷及外人之家産生命一毫者千百萬賠欵且立至矣如防内亂則與其俟亂之起而殺以平其亂敦若人未亂之始安其心以絶其亂如必坐以待其亂而又豫備其殺以止其亂是乃殘忍之至而又殘忍之至也 
　　故曰以磅餘千萬之欵賑徐淮百萬之民天之經也地之義也雖聖人不能易我言也 
　　附復淮濬河標本兼冶議後語 
　　下走以同治十三年游淮安見丁氏議韙之蓄此於中三十二年矣濬河則光緒三十一年游徐州時就所見聞策畫如是前議稿甫脫得同治六年至十年復淮之案丁氏著議在同治五年六年春淮安紳士裴蔭森等以此議請於前督曾文正公許分别緩急次第興工秋間奏奉部議十月奉依議之旨七年文正公委員逐叚估勘經淮揚道劉咸繪圖造册呈報文正以是秋移督直隸兹事遂輟八年淮紳蔡則濤等復呈請都察院代奏奉旨飭總督馬新貽漕督張之萬巡撫丁日昌議以饟需支絀巨欵難籌且部議挽黄南行與導淮歧办疏復上仍下部議部以導淮爲挽黄先聲請飭督撫力爲其難九年文正再督兩江則澐等復請批答以巨欵難籌逐漸展步此所得於官牘之大略也文正規畫而未籌欵文襄籌欵而未舉辦然二公之以此事爲當行灼然無疑部議合挽黄導淮言之蓋爲漕之漕運旣罷河自安流豈吸無端挽回使復病淮之理論者必謂時艱而民窮然正惟時艱正惟民窮不堪屢災貽朝廷憂故願望我大吏俛省芻蕘之議也抑有言者三十年前疆臣大吏卽無不喋喋言窮而三十年來試問上所耗者幾何下所喪者幾可鄉人有家中落者其子弟知苟安非計憤然稱貸於戚友辛苦經商十餘年而盡復所失其他或不博不狎邪亦不知生計見人呐呐不能作一語杜門縮屋至於無聊而凍餒者比比也能治生則生不能生雖體僅一衣日僅一食能免於窮死乎或乃鑑於漫浪營業而失敗者以爲不如寂守之猶失半而得半是何異甲噎而乙並廢食不咎漫浪之非而咎營業吾其如此凉血而並不能動之物何也（完） 
本埠新聞 
[汛官踰越權限]  
　　張炳榮控許阿二揑契吞産一案前日由巡警總局差探往眞茹鎭將許提獲因被該處汛地官魏生祥出而千預遂將許解交該署收押回局禀覆詎翌日該汛官忽函致總局稱此案已斷令許出錢十七千給張具領請爲註銷少頃張復投局訴稱被該汛官武斷勒結情難甘服等語總辦汪觀察以該汛官不應越分千預徇情偏斷當派偵探隊官周三尹帶同差探前往守提許阿二到案再行訊辦 
 
 

Page 19

 
 
[松府愼重命案]  
　　張隆順皮箱店小主張毛毛謀斃蔡福生一案曾由臬委劉明府到縣一再弄訊逼令供招具詳各憲在案兹松江府戚守以張毛毛供出之帮凶周金標尙未緝獲事關命案未便含糊爰飭上海縣迅將周金標拿案訊質再行定讞田大令奉札後業已飭差勒緝矣 
[嚴懲勾通竊賊之探夥]  
　　張連生竊取寗紹公司碼頭搭客之考籃由巡士拘至工程局訊明收押在案旋傳該碼頭包探陳金到局着將探夥翁阿堯解案復行質訊孫裁判以該探夥勾通竊賊得贓分肥情殊可惡判翁戒責四百下鎖示碼頭七天期滿再押一月然後拍照逐出張連生押改過局三月陳金當堂申斥限交在逃之探夥王連順到案候究 
[羣學會五週紀念]  
本邑大東門内南城根羣學會剏辦以來已歷五載建築會所附設義務小學研究學術培植貧兒歷年成績洵有可觀兹於十月初二開五週紀念會聞前一夜該會附屬小學全體舉行提燈行列係仿日本早稻田大學五週紀念會辦法并聞初二日日間備有茶點任人參觀下午六時試演幻燈現在車輛已准入城想彼處地位寛鬯届時定有一番熱也 
[公役勒索保費]  
　　駐廨五十八號西捕查悉英公廨役趙勝與韋炳章串同向婦人朱沈氏勒索保費洋四元五角昨日由探將韋與趙勝一併解奉公堂訊明判洋還沈氏韋押捕房五天趙勝送上海縣核辦 
[小工爭執互毆]  
　　小工吳友桂王慶文與同業王吉祥吳友林吳長林王慶黄劉成發王慶六等因爭奪阜曁中興兩麫廠扛貨生意前日在义袋角附近五十二號茶館内爭執互毆當被靜安寺捕房包探陳云忠查獲協同巡捕將各人一併扣入捕房昨解公堂請究中桛官訊得吳生賢被王慶文吳友桂毆傷判慶文友桂押候原告傷愈再核王慶黄劉成發兩工頭着各具結約東以後不准肇事餘人各押一天 
城内 
[害姘夫]  
　　搶刦女伶白蘭花家贓物之朱阿三前晚由臬姿劉明府到縣復訊朱之姘婦潘酈氏供厚贓戲衣戲帳實由朱阿三持回邀同婦人往　質洋及被拿到案朱囑婦人推於陳東方身上陳已病斃婦人管押已久敢將實情供明求釋明府以案關搶刦該氏任情妄供情殊可惡喝令掌頰一百下朱阿三供該氏實與小的姘識小的被獲後髮妻來所探視命伊向内兄借洋二十元酈氏得信即向小的索洋分用言明如不允從莫怪下次堂供之不情等語小的置之不理果被揑供誣陷原信在監可以檢呈判氏還押朱還禁署將信呈驗再行察奪 
[追繳方單]  
　　在堂守節之奚徐氏控同族奚陳氏串同陸道生覇吞單地一案陸已解蘇審辦臬委劉明府今提陳氏到縣審訊氏供該地方單抵押在信成銀行無力贖出其子慶慶供與氏同判慶慶還押氏仍交差責令贖單呈案再行訊斷 
[馬車疾馳]  
　　一路巡警查見潘雪卿俞象山乘坐馬車在縣署前疾馳因即拘局由游巡官詰問潘俞二人同稱不知警章求恩寛宥判罰洋四元充公 
[禀請密拿]  
　　裕大米行主陳蘭生倒欠莊欵濳逃曾經控縣由田大令飭差持文至陳之原籍南匯縣將住宅發封在案兹經各債主訪悉陳蘭生已私回南邑家内禀請派差密拿追究縣令准之 
[請緝竊賊]  
　　滬北蘇州河一帶洋棧時常失竊貨物兹由各洋商禀請該管領事照會滬道飭縣拿辦田大令奉札後立飭捕頭徐文嚴密查緝 
[巡士被毆]  
　　西四區巡士周易林前晚在南張家弄口被崇士生恃醉毆打周即禀知虞副巡官飭甲查究旋據該舖地甲查得土生屢次與巡士爲難曾經各區拘案罰辦已非一次虞巡官即諭該地甲速將土生拘獲解局嚴辦 
[照章罰洋]  
　　王阿狗扭劉阿狗郁春源到一路巡局王供開骨牌作劉阿狗向在小的店内習藝尙未滿期今被同業郁春源將劉誘出在伊店内工作向論逞兇扭案請究郁供因不知劉未滿師實係誤用現由同業理勸照章罰洋五元情願繳案判照例罰洋給王具領完案 
[官事]  
　　商董補用道虞和德候補同知龍官誥昨日到道拜謁滬道蔡觀察昨傳公共公廨會審官寶子觀大令上海縣田春亨大令到轅詢問要案梵王渡巡局委員周宗戟禀知由蘇調驗回銷差 
南市 
[思患預防]  
　　總工程局路政處以東西南三區地方店戸居民所搭之凉棚均未拆除恐火災時易於殃及特飭各舖地甲傳諭統限十月初三日以前一律拆去如違重罰 
[日人鹵莽]  
　　日本人帶鳳臯向在台灣做牛皮生意前日行至老北門迤西新闢之拱宸門定欲進内三十七號巡士以工未完竣向之攔阻該日人不從致與巡士口角扭至西區移解工程局由裁判員禀明滬道飭送日領事署請爲懲儆 
[衣莊失竊]  
　　萬泰衣莊前晚被賊由比隣空屋掘洞進内竊去皮衣十餘件價值甚鉅昨已開單報請工程局派探勘緝 
[勿再滋閙]  
　　徐炳隆聘張大龍之女爲媳過門後被人拐逃賣於六馬路梁姓家爲婢隨同梁姓之女家至漢口湯姓前日回滬婢即乘機逃出徐得悉領回後因媳父前往滋閙一併扭至南區解由工程局訊究判徐將媳領回張不准再往滋閙 
閘北 
[先還一半]  
　　湖北人唐瑞和昨扭戴貽寶至四路一區控被借洋二百元避匿不面今在閘北尋見求請究追當經黄正巡官提訊戴供借洋是實惟求寛限判押候先繳一百元餘著交保限期清還 
[欠租行兇]  
　　陳三昨在新大橋路向朱文學索討車租口角扭毆並將在場解勸之周桂榮毆傷頭面由四路四區巡士一併拘解一區經黄正巡官訊得朱行兇屬實判責二百板押候繳清車租再行開釋 
[情節支離]  
　　住居永順里之陸學庭陳文彬張阿松等扭同居之宋才和至四路一區控被行竊衣服等物昨經黄　官提訊以陸等所供情節支離判宋暫押候查明實情再行覆訊 
新租界 
[婢女病斃] 　　 
　　婢女桂林係天津人年二十歲前因犯案經公廨判發棲流所擇配在案前日患病身死由所董函致廨員飭保報縣請驗昨日上午上海縣田大令蒞所驗明實係病斃旋據地保禀稱查無屍屬遂即收殮英租界 
[節期停訊]  
　　今日係下元令節公廨實讞員昨特照會輪訊之德領事師君停訊一天 
[夫婦離異]  
　　流氓銅匠阿照即桂金招引誘蔣榮生之妻陳氏奸宿前晚被蔣一併拿獲拘入捕房分别管押昨晨解廨請究桂與陳氏供均含糊判桂押兩禮拜陳氏發押棲流所一月期滿交其母領回著蔣具離異結存查 
[誘拐女孩]  
　　張小第與母張施氏串同張少山誘拐陸立生之女孩紅弟等兩口由探將張等與兩孩一併查獲昨解公堂請究判兩女孩先交原告領回張等分别押候下禮拜五訊辦 
[洋行追欠]  
　　寶和洋行控陳玉卿欠銀不理昨由公廨傳案判陳交保候訂期會訊 
[尙有同黨]  
　　三并洋行控傅阿二竊取煤柴昨由水巡捕房將傅解至公堂請究判押候提到同黨再訊 
[怙惡不悛]  
　　過犯張阿三即何阿三濳入 
 
 

Page 20

 
 
租界竊取孫紅昌衣物由探拿獲昨解公堂訊供不諱判張押西牢一年期滿再行逐出 
[串同誣陷]  
　　已革華捕李阿林控新閘路押店主周阿四串令宋阿六爲見証誣控行兇昨由捕房傳見証楊永茂等到廨復訊楊供是日未見李捕行兇祇見拖周髮辮是實訊之宋供詞吞吐中西官以宋實有不合判押三禮拜周等開釋李捕矣五天期滿釋放 
[取巧罰洋]  
　　吳阿四陳四安陳阿金等所開之烟間因烟榻數目與捐照不符昨由捕房傳至公堂請究判陳四安罰洋十二元吳罰洋七元五角陳阿金罰洋五元一併充公嗣後烟榻須照捐照安設 
[豈無原因]  
　　孟陸氏控曹阿順孟和尙誣指犯姦被毆受傷昨由包探將二人解奉公堂訊明判曹押兩禮拜孟押兩天 
[仍無實據]  
　　英商彚司洋行控金葛相竊取貨物銀洋一案昨由捕房解廨復訊金延律師愛禮民上堂代辯中西官以屢次審訊毫無實據判將案註銷 
[串通一氣]  
　　無賴李桂福串通老閘捕房九百十號華捕華才章冒充暗差藉查深夜賣酒爲由向燕華樓嶺南邨等各家勒詐被探沈阿岳將李查獲昨連九百十日華捕一併解請公堂訊究判華押十天李還押候查明别案併究 
[雉妓暫押]  
　　雉妓唐阿四在途拉客昨由包探傅至公廨請究判唐妓發押棲流所一禮拜 
[能否開釋]  
　　施品章竊趙寄園洋五百八十一元由廨判押西牢一年在案兹由施之胞兄將田單押於趙處作抵禀明捕房解廨請示判仍還押候原告到堂再核 
[勘丈基地]  
　　何丹書控王松樵覇佔寗波路基地一案公廨寶讞員昨與會丈局委員李大令及原告律師費烈傅同原被至彼處丈勘以憑核斷 
美租界 
[傅訊西妓]  
　　有恆路二千零十四及二十五號猶太妓院甲乙二妓爭風互毆已紀前報昨經捕房查實禀請俄領事傳案訊罰 
[德人行兇]  
　　車夫韓永福被百老匯路開酒店之某西人毆傷已紀昨報昨經捕房查悉該西人係德國籍因即禀請德領事傅究 
[毆傷左目]  
　　鄧鐵路某西人家侍者傅阿順昨因烹調食物不潔被該西人毆傷左目傅即投報捕房飭赴該管領事署控告 
[私售洋烟]  
　　七浦路六十三號張榮江武昌路一百四十六號歐阿成均因私售鴉片被中西探查悉禀知捕頭請廨傅究 
[塌車傷人]  
　　塌車夫曹阿二昨日推車至西華得路撞倒行人李阿虎碾傷足骨由捕將曹拘押李送同仁醫院醫治 
[不知下落]  
　　住居茂海路之蔣施氏昨至捕房報稱媳婦宋氏前晚往紗廠做工至今不歸請爲查緝捕頭允之 
法租界 
[船戸被騙]  
　　騙子周海林偕黨至張兆林船上僞稱有靈柩一口囑令裝運回籍願給盤川洋七十元惟湏先借五十元購買火油迨回籍後連同船價一併算還張信以爲眞將洋如數付給周收洋後避匿不見直至前日始得尋獲扭送公堂請究判押候補提同黨紀小九陳五張瑞亭到案訊辦 
[是否誣害] 　　 
　　小客棧主徐木盛將戴福昌扭至公廨禀稱戴將小的之妻勾引逃出查無蹤跡今始將戴尋獲送案請究戴供家有妻室並不與徐妻有私更無騙逃情事實被誣害求恩鑒察讞員以供詞各執判押候查明再核 
[串騙米石]  
　　陸敬甫串通萬隆米店主陳萬忠謊騙施瑞卿所掮洪大米行之米三十石前日由廨將陳萬忠博案質訊互相推諉判陳將陸放出之米帳代爲收齊交案再核陸仍還押 
[原告未到]  
　　洪阿三賖取義生祥鍾表店時表一枚當洋五元避匿曾經公堂判令押交當本在案迄已逾限仍分文不交兹乂解訊中西官以原告施祥江未到判還押再核來件 
[淳安紳士禀嚴州府文]  
　　竊新任蕭令到淳接篆甫經半月毫無處分前月二十日忽有梓桐源無知愚民紏衆入城阻撓鑫泰公司礦務當經蕭新令曾同在城紳董明白開導彈壓解散足徵調度有方二十一日夜猶恐阻礦之衆雖已解散餘孼未盡復請余隊官督率護礦防兵巡查以防匪徒混跡突有邵恆源鹽棧粗工余漢雲無事散步南門與查夜之兵相觸非惟不讓猶且出言衝撞被該兵扭送到縣蕭令訊供前情判令責押以示薄懲乃該鹽棧不咎工人之玩違反怪蕭令之操切竟揑詞朦聳憲聽業沐移委卞分府查辦孰意卞委亦輕聽該鹽棧一面之詞有心袒護故與蕭令爲難以致容身無地現已買舟携篆晉郡想有投轅面求交卸之舉但淳邑素稱純艮近年風潮疊起漸近野蠻今蕭令下車伊始竟能解退阻礦民衆得保無恙於地方不爲無功因責押工人區區細故衝激至此於淳邑將來名譽何堪設想在紳商兩界始以鹽棧會約但求和平調理且一店夥於紳界有何關係聨名具禀實出不意生等爲保全淳邑名譽起見並不忍蕭令空負不韙之名灰心解組迫切遣抱星夜奔轅公叩憲台大人鑒察作主俯賜挽留一面代詳各大憲洗說電禀之訛謬合邑均感徐煥方靜修張瓊何源昌王世清 
廬澤潤童湘陸震廬沿槐方濤徐炳章江雨春應爾鈺黄恩灝商鑑廬毓奇錢聘陸毓麒 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　九月二十六日記（續） 
　　議長宣布議事細則中本有對於同一議題不能發言至二次以上之言今爲珍重時間起見尙請注意 
[宣布公張延壽清查荒地修正案]  
　　議長言前議時已决將此案併入于定一君候正案中交審查會 
九十九號言有須略更改者 
　　十七號言墾熟後即給還原主若不給價則墾荒無主墾熟有人不可不防議長言此意于君案中亦已提及 
　　二號言此意于君修正案中已再四討論現不必再研究及此可請併于君案交審查案修正 
　　議長請贊成者起立全體起立 
[撫台交議清查荒地案第二讀會]  
　　議長言馬君敬培前有臨時意見應歸併在于君案内 
　　四十八號言撫案中有農局總其大成一語此農局即係前奏定之農局章程否此章程官請廢止或修改 
　　議長言撫議案本請酌定方法則諮議局必有一方法回覆即可將此條加入 
　　五十八號言諮議局卽有方法係辦理方法究竟此章程承認與否 
　　一百二號言從前農局章程是單行法撫案旣有如何酌定辦法一語則有辦法卽有章程有章程亦係單行法自可將前章程取消前日討論已得大綱今日當併審查會修正條項及字句四十八號五十四號均贊成 
　　議長即問如將此案交審查會修正即請起立表决全體起立 
　　宣布審查撫台聨合農會組織農林公司案報告討論應否開第二讀會 
　　九十九號撫案中組織農林公司本須俟農會成立後再辦但現在須先籌一機關以促其後故應請督撫於省城設一農務總會以爲督促進行之機關各府州縣再設分會方可期於速進若再按步徐行必俟農會成立之後然後籌立公司則未免多稽可寶可貴之光隂耳應由諮議局示以辦法則此農林公司或可望其速成 
　　議長言審查會報告書無辦法九十九號修正案卽有辦法是否將修正案交審查再開第二讀會 
　　一百二號言財政審查會報告書尙有可以修正者（一）各州縣設一農業學堂撫案由農會附設此實非注重之點（二）農事試騐塲由省會設立其餘府州縣但言須設立農業半日學堂及農事研究所此應在報告書修改者也又原案有毎州縣附設一農林公司伹須視其地之荒地多少再定設與不設此亦應於報告書添入者也 
　　五號言應請將九十九號一百二號修正案併原案交審查會 
　　議長言是撫案應開第二讀會 
　　四十八號言議事日表三項言應否開第二讀會現是否即日開第二讀會但以後他種問題似當隔日開第二讀會則大會塲得有研究討論之時而審查會亦有所依據 
　　議長言此時即係第二讀會如有討論可以發表 
　　二十六號言對此案應祗有贊成之意若辦法已有九十九號一百二號之修正案在其餘似不必再多討論 
　　議長遂請贊成者起立全體起立第二讀會遂終决交財政審查會修正修項及字句 
　　宣布請議審查會提出諮議局研究剔除批解下漕陋規以恤州縣案 
　　議長問此案應否逐條討論 
　　五十四號言逐條討論應先問有無調查切實之人此關係實甚重 
　　二十五號言此案係蘇藩司辦法不知寗藩司一邊如何應請併入撫台體恤州縣案内併交財政審查會 
　　二十六號言此問題關係甚重驟交審查會必不能承此重任應請要求開一審議會 
　　議長言贊成特開審議會者請起立多數起立决開審議便議長又問審議會何日開議 
　　一百二號言或今日休息後即開審議會 
　　五十八號言此問題甚重要須緩日審議 
　　四十八號言今日時間及事實均屬不及應照議事細則由議長指定日期行之 
　　一百二號言前見于君定一有與此議案同意者應谖於指定會期時將此案亦併交議審 
　　九十九號言又須將寗屬蘇屬情形先行調查切實議長言審議會酌定後排入議事日表 
[宣布方還提出劃一幣制案]  
　　六十八號言方君理由書已載金陵捷報議員均已見及似可請交審查會 
　　議長問是否交財政審查會 
　　五十四號言從前中國有禁止生金出口律今日如欲定幣制須要求國家重申此律應將此加入修正 
　　二十六號言此議題甚重大是否亦當開審議會特别研究 
　　九十一號言此議關於學識上可不必調查即可從事討論 
　　五十四號言此係建議事件並非提議事件可不必開審議會 
　　六十八號言此議關於漕糧銅元均欲從劃一幣制入手應特開審議會議長問究竟欲開審議會否 
　　四十八號言審查目當特開但現在開議已及大半應先提出最重問題 
 
 

Page 27

 
 
現幣制俟大端議决再行細細討論之贊成者甚多 
　　六十八號言請與批解丁漕同日開審議會 
　　一百二號言一審議會必不能兼此兩題且當分别緩急故當分開兩審議會 
　　議長即宣告兩次開會亦排在日表 
[宣布楊廷棟提出裕寗裕蘇發行鈔票之質問案]  
　　討論甚久大致謂質問非清查可不慮及市面 
　　四十八號言質問正所以維持之保其無將來之恐慌也遂决議題成立 
[宣布于定一提出整頓商會案]  
　　一百十三號言應成立 
　　九十七號言辦法是否由諮議局請督撫敦促行之 
　　五十七號言商會本有部章行政官亦應奉命敦促此案似應交商務總會研究督促諮議局似不必討論 
　　十四號言所定辦法中有數條實非商學專科不能辦到 
　　四十八號言竊以爲此議題應成立若責之商務總會則商務總會之資格究何如至其辦法則可討論修正 
　　二十六號言商會應辦之事早當次第辦理不待諮議局代爲設法但現旣未能辦到則諮議局亦應敦促如無此條則對於人民積極之意太寂 
　　議長請贊成此議題成立者起立多數贊成 
　　議長又問此條是否交審查會修正 
　　九十九號言現在江北可稱並無商會將來修正應注意江北使各地切實報告地方不至空言督促總之當從不開通地方著想 
　　一百十三號言此條可否交審查會修正 
　　九十九號又言海州商會有成案是否可加入 
　　議長言旣有此條當可抄交審查會 
　　議長又請表决是否將此案交審查會修正多數議决交法律審查會 
　　宣布請議審查會報告提出蘇路公司請議瓜清路綫應走東隄或西隄案 
　　十六號言此案於蘇省路政隄工實有關係但蘇省鐵路公司乃係完全商業法人不應在諮議局提議 
　　四十八號言蘇路誠係商業性質如請諮議局籌欵招股誠非諮議局應議若言路綫乃交通上問題應在興利事件之内 
　　六十八號言贊成而十八號之言並說明蘇路瓜清綫本定東隄業已插標後改西隄實兼顧隄工路工又計及交通必待諮議局之籌議 
　　五十四號言此路實與全省行政有關此題必可成立 
　　五十七號言公司以營業爲性質諮議局實不應干涉東隄西隄之關係尙須顧及公司資木及出入　利若由諮議局干預反於公司營業有碍 
　　十八號言贊成五十七號之言並言即使諮議局議案於公司有無直接之關係營業與行政實兩種意思以行政之見地干涉營業者之行爲恐非公司之益 
　　九十九號又言東隄西隄之關係利弊且謂蘇屬人不知寗屬情形則表决有何效力 
　　七十九號言路工經濟均當注意本不分寗屬蘇屬公司已來請議知無不言當成立此議題 
　　十七號言路事關係甚大須從討論 
　　一百十號言淮揚人須切實調查故此題當成立而東隄西隄之問題則須俟調查後方可研究（未完） 
國外新聞 
[奉天日領事赴京]  
　　二十九日東京電云奉天日本總領事小池君因中國議請會商撫順煤礦及其他各問題現已啓程前赴北京與日使伊集院君斟酌一切 
[俄財政大臣險爲第二伊籐]  
　　二十九日東京電云據哈爾濱電稱俄國財政大臣柯氏由海參威乘火車出發時中途有人謀以炸彈轟之幸及時發覺得脫於禍 
[坎拿大電車失事]  
　　二十九日倫敦電云文戈佛電稱該處有電車互撞死十八人傷四人 
[英上議院駁退預算案]  
　　二十九日倫敦電云倫敦泰晤圵報載稱上議院駁退預算案一事業已定議 
[澳洲礦丁大罷工]  
　　二十九日倫敦電云雪梨電稱澳洲各煤礦主人不允爲礦丁要挾與商調停之策南境有煤礦七處其礦丁已一律罷工 
[英國試騐單軌火車]  
　　二十九日倫敦電云英國杜賽脫之吉林海姆地方近試騐單軌鐵路火車上裝勃萊曼所製之旋轉儀大收成效車中共載客五十人駛行平穏絶無不便之處 
[意國不認與俄訂約]  
　　二十九日栢靈電云據意大利半官文牘宣載俄意兩國並未在萊柯里其結有條約外間浮言殊不足信 
[英德聨好之消息]  
　　二十九日柏靈電云國各報皆贊助首相愛斯奎士親德之說德國各報亦以同情歡迎巴黎時報亦贊成英國親德之舉三十日倫敦電云德國各報皆謂英相愛斯奎士之演說將令英德協約之舉復有生氣英國某報載稱首相愛斯奎士已持有德國已變其對英感情之證據自德國首相裴士曼化維接任後彼此已交換意見云 
[居留島問題近聞]  
　　二十九日柏靈電云居留島保護各國不允承諾前次居留島問題之公文 
[英員赴華整頓敎務]  
　　三十日倫敦電云倫敦敎會派華之代表二員一爲馬丁君一爲花克君業已起程取道西伯利亞前赴北京該員至華係爲整頓敎務云 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
