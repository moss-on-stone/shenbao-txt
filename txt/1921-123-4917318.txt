# 1921 - 123 - 4917318

 

Page 1

 
 
   
 
 

Page 2

 
 
   
 
 

Page 3

 
 
時評 
[通力合作（老圃）]  
　　近日屢聞外國要人之緒論對於外人華人皆諄諄然以通力合作相勸勉此誠扼要之言華人之事果能與外人通力合作自能增進華人之利益外人之事果能與華人通力合作亦能增進外人之利益若一方對於他方有歧視之意不特不利於人并亦不利於已 
　　我國官僚中有辦事不勝任者此無庸深諱且有己不勝任而又不願受人之助力者此亦無庸深諱凡此皆中國人不能與外國人通力合作之例然外國人與中國人共事往往揎賓奪主執其主人之權而主人反處於客位不能過問此亦外國人不能與中國人通力合作之例要當各盡其道不有專責一方孔敎之精義曰己所不欲勿施於人耶敎之精義曰已所欲者施之於人皆皆黄金律願世界人類其守之也 
　　上海華人對于租界公務照章無參預之權今有五顧問之設可謂通力合作之一線曙光然爲任命之顧問而非選出之董事與實行通力合作相去尚遠深望艾公使通力合作之高論不久見之實行庶不負艾公使之盛意此上海商界同抱之感想非新派少年急進之說也 
[命令]  
　　五月九日大總统令派孔祥榕爲財政部全國所得稅處總辦此令 
又令任命王樹幹爲吉林財政廳廳長此令 
又令任命謝衛庭爲外交部特派河南交涉員此令　 
又令署司法總長董康呈請任命胡續署京師地方檢察廳檢察官阮武仁署安徽高等檢察廳檢察官均照准此令又令署司法總長董康呈請將奉天瀋陽地方檢察廳檢察宫張履庭免去本職張履庭准免本職此令 
[國外專電]  
　　倫敦電朱啓鈐星期三四兩日在伯明漢參觀工廠考察溝渠等制度受市尹歡迎商會招待朱後游詩人沙士庇之故居並謁墓致敬星期五朱參觀牛津大學由校員導觀各科今日返巴黎英相喬治代表與外務大臣顧公使羅總領事及華商學生多人同赴站送行（七日） 
　　倫敦電留英中國學生總會今日在新中國廳開茶會歡迎顧公使廳懸國旗點綴華麗來賓中有留歐學生監督蔡元培·高總領事·羅昌夫人·刁德仁博士夫婦·胡維德之子胡博士·VictoiHoo魏文彬博士·陳維城博士·使署一等秘書朱兆莘·楊榮卿YangYong　Ching諸人劍橋牛津學生亦與會主席爲牛惠珍女士劍橋學生譚SBTab致歡迎詞顧演說詞長極饒趣味掌聲疊作演說畢全體起立致謝並向顧使歡呼三次顧自稱抵英以來盛會之樂無逾於此（六日） 
[國内專電]  
　　北京電王占元盧永祥吳佩孚聯盟一致主張維持大局不反對靳（十日下午四鐘） 
　　北京電靳語人與王使會商先在結合中央鞏固團體外傳閣員名單尚屬未定倘不得相當人物寗願去職（十日下午四鐘） 
　　北京電張弧函各報社否認入閣借債（十日下午四鐘） 
　　北京電琿春日軍歌（五日）已一律撤盡（十日下午五鐘） 
　　北京電綏遠電褚部尹連率兵三十五名又商民三百六十八名由庫到綏六七日遣回原籍 
　　北京電曹錕電鄒芬三四兩隊久戰疲勞已電閻相文譚慶林將該兩隊調回原防昨鄒來電請示辦法（十日下午五鐘） 
　　北京電陳遐齡電番匪進攻提茹瀘城乏彈正危急請速撥餉彈以便援軍出發（十日下午五鐘） 
　　北京電敎職員對政府籌欵失信暫取冷靜態度（十日下午四鐘） 
　　北京電王正廷到京（十日十午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[國内專電二]  
　　北京電本日閣議將中德商约草案大體决定至條文字句交外部修正（十日下午五鐘） 
　　天津電張弧以借日欵三千合辦菸廠爲長財政條件曹汝霖陸宗輿爲張後盾向日本資本家方面接洽（十日下午十一鐘） 
　　漢口電省會簽定查票員三十五人定灰（十日）赴官錢局淸查佳（九日）軍省兩署咨省會謂只可提案查辦無淸查特權並派警八人守衛該局省會今日開茶會討論對付方法（十日下午四鐘） 
　　香港電粤新政府各部孫决裁交部因王伯羣久離粤缺同虚設此後路電郵航擬暫併内政及財部辦理 
　　香港電孫陽（七日）下令任陳炯明爲省長兼粤軍總司令顧品珍爲滇總司令盧燾爲黔總司令趙恒惕爲湘總司令均管全省軍務林永謨兼署海軍總司令 
　　香港電杜威博士擬即北上 
　　香港電梧州官廳示禁運米來粤 
　　香港電粤防連日派兵注重三水河口方面 
　　香港電京派張我權赴桂昨已晤陸（以上十日下午七鐘） 
[公電]  
　　廣州孫唐等通電各報館鑒中華民國大總统已定於五月五日就職正式政府成立軍政府即應於是日取銷所有軍政府政務總長職務舉應解除除咨明國會非常會議外特此電聞希爲察照軍政府政務總裁孫文唐紹儀伍廷芳唐繼堯劉顯世支印 
世界路透電 
[協約國近德賠欵消息]  
　　九日倫敦電華盛頓有數報得確實消息美政府現願德國接受協約國之要求駐柏林之美國委員大约以此節通告德政府 
　　七日巴黎電賠償委員會已將到期應付及愆期未付之欵開單致德國大使 
　　七日巴黎電美政府之决議派代表加入高等會議大使會議賠償委員會協约國極爲滿意謂歐洲諸問題因此可望迅速解决 
　　九日巴黎電駐法美國大使華萊斯氏已復列席大使會議 
[法國拒德助平上西萊亂事]  
　　九日柏林電法政府答覆德國願派兵征壓西萊西亞亂事之牒文切實聲明此次騷亂乃因外間訛傳協約國幾盡將礦產實業區域割予德國所致又謂協約國將竭力恢復該處秩序今最要之産煤區域已有佳報傳來警察隊中波蘭人之逃亡者其缺額已經補滿末謂協約國國際委員團不能接受外助 
　　九日倫敦電外交次官哈姆斯韋氏今日在下院宣稱波蘭叛黨蹂躪公民大會區域之全部分直至哇特河協約國現正考慮解决辦法並已請波蘭政府封鎖邊界禁止協助叛黨首相喬治氏答覆某議員質問謂德國正在裁决解除軍備問題時忽起此變誠屬不幸英政府現正竭力以壓力施於波蘭政府 
[英礦工問題之現象]  
　　九日倫敦電韋爾爵士已向政府提出解决煤礦爭端之建設方法謂凡各提議全以工資增减爲根據者終必失敗因煤價低落將使煤礦停閉也故今之問題在使煤價可與外煤相競爭而不受工資之牽掣蓋恢復實業非煤賤不可也三月份每噸煤價爲三十九先令而每噸工本需二十七先令九便士工廠則望煤價爲每噸二十先令爲今之計似宜恢復（一）礦中八小時工作之制如是可減輕工本至每噸二十四先令（二）恢復一九一二年產額如是則每噸工本可減至二十先令二便士（三）廢除不經濟之礦穴將工本减至十九先令六便士（四）减去工交資兩先令則每噸工本可减至十六先令十便士如是則每噸成本連稅在内共爲二十四先令八便士此項計畫應施行兩年再按件給資之制度現宜恢復而津貼則可不必惟宜留出津貼金一千萬鎊以助失業贍養費 
　　九日倫敦電昨日首相與礦工代表晤談有責任方面對於煤鑛爭端方抱樂觀詎知嚴重危機倐又發作愈使時局糾紛蓋鐵路工人與運輸工人現不肯運煤雖用於必要用途者亦拒絶不運也此種新風潮發動於克萊德境聞係共產黨運動所致關於此種新發展尚有一擾人要素者則兵士方面之大不靖是已兵士之不靖又見於考爾迄斯特與唐開斯特兩處與發生於亞爾特旭特者相同聞兵士不靖亦由共產黨份子因出煽亂所致 
　　九日倫敦電英相喬治氏在最後時間致書英皇謂因與因閣討論煤礦爭端問題故不能到維多利亞車站迎迓日太子衆聞此消息以爲煤礦罷工可希望解决 
[英國之小暴動]  
　　九日倫敦電亞爾特旭特有衣戎裝之人率大隊携一紅旗過市搗毁商店玻璃窗並入内搶刧傷警察數人此次事變顯因被召入伍之後備軍兵士對於煤礦爭端有不滿意處所致 
　　九日倫敦電亞爾特旭特現已安靖參與暴動之兵士因聞同伴多人被禁營倉怒而出此其實並無此事動手搗毁玻璃窗者人數無多但有兵士數百人尾隨暴動者過市 
 [P美國航工談判之失敗 
　　九日華盛頓電工部總長台維斯氏竭力調停航業爭端業已失敗因航務部力主減輕工資百分之十五之故　八日舊金山電今日僅亞爲瑪崇丸與亞拉斯康號二船駛離本港 
　　八日巴爾蒂摩爾電潛艇驅逐艦三艘準備開至此間以防航業罷工人發生事變諸艦已於甲板駕機關槍此間航務部辦事員已請政府派兵保護因警察力不充分故也 
[法國之女傑雄達克紀念]  
　　十日巴黎電星期日法蘭西全國舉行紀念救國女傑雄達克氏典禮羣衆極爲興奮惟里摩日與白萊斯等處均有反對戰事之示威運動且樹紅旗某處暴民曾開槍轟擊致與警察等四十人衝突示威者傷三十人 
[各國近事記]  
　　九日瑞典京城電據里伐爾消息俄國農民叛者日衆勞農政府頗爲所迫農民之目的乃在截斷主要產穀中心點彼等已於西比利亞庫班省烏克蘭三處得手　　十日洛特丹電荷蘭第一議院已通過增加外國所製紙烟·雪茄·烟葉·捲烟紙·入口稅議案案中所定新稅三倍於今徵之率 
　　十日倫敦電孟郤斯德出口家進口家協會上書政府謂協會之意擴張出口賒貸計畫於印度與遠東足使目下之市况大受不利之影響協會以爲匯兌銀行現頗能適當應付一切 
　　九日紐約電海地代表三人已抵華盛頓上書哈定總統國務院國會臚陳駐海地美兵所行之暴舉要求撤退之 
　　九日巴黎電今日巴黎交易所英金收盤價爲每鎊易佛郎四八·六七五 
　　十日馬尼刺電海軍大將斯特洛斯氏已乘旗艦赫朗號前赴上海驅逐艦艦隊大約將隨後開往 
[日太子抵英記]  
　　九日倫敦電日太子於今日午後十二時零四分抵维多利亞車站英國閣員倫敦市尹州長日使署職員及日僑人等咸在車站竚迎車站滿懸英日旗幟且有樂隊奏日本國樂英皇衣陸軍元帥服裝於十二時二十五分抵站見日太子降車即與行禮致敬日太子乃一一與諸貴人握手旋偕英皇英太子等離站乘車赴白金漢宫抵宫見英后與公主進小食後即往謁皇太后沿途觀者甚盛皆極興奮 
　　九日倫敦電英皇今夜在白金漢宫大宴日太子宫殿陳設備極輝煌賓主共一百三十人皇室懿親英國名流各國大使宗敎領袖與政界陸海軍界要人多與斯會各衣禮服且多偕妻俱來服飾華麗珠鑽耀目日賓二十餘人日太子首偕英后入膳廳英皇次之日太子坐於英皇與后之間宴畢英皇祝日太子健康客皆起立英皇歡迎日太子爲英國之客並謂日儲出遊昔所未有今日皇遣其長子來遊實爲榮寵英國之舉且爲英日友誼之證日本爲英人所欽遲而戰時日本海陸軍之忠勇尤爲英人所感英日友誼的合作乃維持世界和平之要素幼時曾游日本承日本人民與明治皇竭忱招待至今未忘今得此機會欵待其孫殊可樂也聞日持體氣近已康健甚慰請代致意云云日太子致詞道謝並謝沿途英員照料之盛意謂來歐考察得抵英倫無任快樂英國始終不渝之友誼與好意固日本全國人民所至貴者英日兩聯盟國之愉快交誼已抵抗戰局艱苦於前且將賡續於後極可忻慰蓋此誠如 
英皇所言乃維持世界和平之要素也云云 
　　十日倫敦電日太子與其隨員人等今晨十一時四十五分偕英太子由倫敦乘專車前赴温沙宫抵宫進小食後以花圈置前皇愛德華及維多利亞后之墓 
[朱使離英記]  
　　九日倫敦電朱啓鈐已赴巴黎當離倫敦前曾偕顧公使參觀東方語言學校朱甚注意英人鼓勵學習中國語文及校内圖書館所蒐集之中國書籍朱以北京圖書館之書籍目錄一部贈與該校 
　　九日倫敦電朱啓鈐已由倫敦前赴歐陸駐英之際曾游閱伯明罕·邦維爾等諸製造鎭市且參觀社會幸福會社殊深注意朱又游於斯特萊福特嘗語人曰英國文學實爲全世界之聯絡物朱盤桓鄉村多時與村農孩童扳談朱甚讚各處道路之整齊及各郡鎭地方自治之有條理 
太平洋路透電 
[京奉支路工程記]  
　　九日北京電京奉鐵路由錦州至朝陽之支路現正在敷設由錦州至易州之一段大约將在歲紗完工由易州至朝陽之一段將於明年初開工 
[綏陽請派家禽會代表]  
　　九日北京電綏陽商會電告農商部擬派代有一員赴英倫參與家禽大會綏遠境内養家禽者頗衆 
[大孤電廠工人罷工]  
　　十日東京電大阪電燈廠工人謀圖罷工反對上星期五日之解决條件昨晚該公司開除工人八百八十七名該公司現賴鄰鎭電氣公司供給電流當道恐工人閙事曾調警察六百名防範一切 
[日本之遠東運動會選手]  
　　十日東京電參與遠東運動會之日本選手定五月二十日乘山田丸由神户啓程赴滬 
國外要聞 
[倫敦通信（紀鴻）（三月十九日）]  
　　自費留學生（三續）英國食物多來自遠東金價高揚以來（自入二月後）食物即大落價然而寄食人家者食物旣未必改良納費亦並不減少若自炊爨則大異是目前食物多較去年十一二月減價祗英國產之食品不見低落麵包小者較前低價一辨士西人視爲每餐必需余只當作晚茶用大致每星期用十辨士足矣黄油或果漿兼用平均每星期共一先令足矣（只用於晚茶）牛乳一先令九辨士足矣茶葉三辨士足矣白日兩餐悉用大米每星期五磅共値一先令三辨士足矣若再用較廉者不到一先令（有一種米自爪哇來極貴西人視爲良質實則在余鄉間爲造酒用並不用於正餐）鹽油醬油醋及一切小料品平均一先令兩辨士再以三先令購肉一先令購菜蔬統計每星期约十先令每月約兩磅尋常飮食已較每月花九磅外之寄食人家稍精而豐厚再每月加十先令或購牛羊肉品或購鷄魚山禽兎類則自炊者所享之口福又非其他可比也且此項費用不應算入火食類因吾人寄食人家亦必常往餐館且其銷耗更鉅此蓋因英人食物不如吾國之濃厚也 
　　辦食諸具有一種聚諸器物於一箱内最便旅行極精良者在十磅外如以其昻貴可擇稍簡單者數磅亦可購得再欲廉値者但需購各件不過兩磅亦可完備更不求精緻則十幾先令亦有之自炊者最好擇有瓦斯氣爐人家旣方便而又費時極少不然則購油爐Oil　Stove較爲適宜約値在三十先令内此爐用煤油再以酒精熱其火口則油變成瓦斯汽體而燃燒每月耗費約値三先令如用酒精爐則月需酒精六先令其費較一切燃料爲昻燃料費至少以一先令六辨士起至貴不過六先令購備食物余初自行之一月來百物價値皆瞭然矣近前覺其有費時處一切採購皆委託余之女主人主人對余慇懃甚厚頗藥爲代辦並贈余以烹調西餐諸書數月後或可兼有烹調東西食品之技能也 
　　有習性簡單而不喜自炊者亦有相當節省之法即擇一廉値之小屋每週约在十五先令内三餐（英人四餐華俗三餐）皆就食於學校食堂一餐並兩茶約兩先令亦可飽當學生每日應上學堂及圖書館就食於學於亦甚方便只星期日須往小餐館然省愼取用費亦不多大致每週房食兩費或二十六先令亦可勉强則是每月亦不超過六磅不過如此生活極爲淡泊而已 
　　食住兩項余旣不贊同奢侈之生活而亦不主張自约太甚不免出於勉强勉强殊害求學吾人來英旣至少有十三四磅）月矣在西人已可養數口之家亦且有學生在其内而吾人反不敷用此則確有研究處中人之家其屋室麗都生活優裕已如前信所述然其收入亦僅二十磅内外即今日吾國官費生之收入也在吾人自思以官費生之費供給一口應極寛裕而官費生常寄寓於中等人家經濟反不活動此蓋因彼家庭之食宿費較輕而吾人寄食宿之費重也中等人家之房租全年全院僅六十磅上下飯食全年全家约在百磅上下合計不過百六七十磅若不召租外客則每月二十磅之收入絶不能維持其中等家庭之生活然召租一客收入即在百一二十磅上下召租二客收入即在二百二十磅上下再除去全家之房舍費外如不用下女則或可贏餘四十餘磅即不然亦可充下女之費及添製器物而以二十磅之薪水作愉樂服飾及小孩子學費自然有餘裕矣余之房租計每年應納五十二磅主人全院不過如是是即余一人爲彼一家人擔負房金也 
　　余所謂主人者非業主乃第二主人彼租自業主立約大概爲三年先交房金一年又房内之陳設亦頗不易購置倫敦生活的人强半爲傭於人案禮拜之薪俸生活故能租一院房屋者在倫敦視之每彷彿爲一種有產業之人也 
[東京通信（夢城）]  
　　日本之勞働界　内閣與金融 
　　五月一日爲勞動祭是日勞働組合同盟會并都下勞働團體如民勞會國粹會等相约於東京芝浦埋立地舉行第二次勞働祭而警視廳方面則大加嚴備以防意外特派警兵八百名分二中隊一大隊并指定路線分途戒嚴而是日勞働團體之赴會者人多氣盛演說辭亦頗多痛快之語大體有三種提案（一）八時間勞働制之實施（二）最低勞銀之制定（三）兵役制度之革新按此種提案日本勞働界皆甚注意即如時間一層日本各工場履行八時間制者絶少大抵每日勞働十時或十一時甚至有勞働十四時之多者近雖逐漸縮短而總以歸結於八時制爲是也演說畢乃舉行排列宗威運動高唱勞働歌更衝過警兵之路線警兵干涉之有女工參加者先投以石一時秩序甚爲混亂夫歐洲勞働示威行列甚整齊縱有投石與警兵搏擊之事然究不若日本今日之狀態也猶有記者是日砲兵工場不認有勞働祭而其中工人因參加示威運動而缺勤者竟有萬二千餘人之多 
　　大阪電燈株式會社天滿營業所高津營業所春日發電所大電製造所堺營業所諸職工要求待遇改善否則以勞働祭之機會舉行大罷業其要求條欵中并無加勞銀減時間之語但注意於退職年金·傷病保養費·營業利子公開·及改職工名稱爲工手每年開慰安會等事該社宫崎社長一時被迫無從處理而工人方面又限定答覆時期倘再延遲惹起罷業則勢必陷大阪全市於黑暗之境於是乃召集工人代表會議先撤去答覆時間一欵其餘當從長計議以期爲圓滿之解决焉此外日本勞働界尚有一事可紀即婦人夜業勞働之撤廢及產育前後六週間之休養是也按婦人夜業勞働最足妨碍健康固不待言倘工場待遇稍有不周往往因過勞而罹疾病因疾病而退業更因退業而無所營生乃至墮落以喪其生者亦所時有而產後勞働尤不近於人道現日本法制局已决於六月末撤廢此制查日本工場及商業使用人婦人殆占百二十萬此制廢後保育乳兒及產婦之健康其資金出於何所尚在研究中現内閣陸相田中氏本有相當之地位與勢力前以尼港事件有所謂臣節問題曾引罪辭職一次近又朝野喧傳該氏因病行將解職者（按日俄之役氏曾罹有心臟之症）而原首相以内閣正在風雨飄摇中有不肯放行之意輿論則謂氏旣稱病當然聽其解組靜養且乘此時機陸軍大臣一席儘可任用文官兼攝其所持理由略謂歐美陸軍一席多以文官充之即大戰中法首相克賴孟索氏英首相諾德佐治氏皆兼攝陸相日本近在竭力縮小預算之際陸相一席如任用文官大可縮小軍備節減預算此舉果行在日本國史上可謂開一新紀元但不識彼當局究有此縮小軍閥之决心否耳日本金融向恃歐陸及英蘭銀行爲轉移而邇來英蘭銀行金利由七分減爲六分五釐以日價換算合一錢七分八毛而日本金利爲二錢二釐兩者比較相差約四釐左右日政府近亦深望金利引下但引下之後又恐市場投機熱復熾而無以善其後果不引下則此後於政府財政亦極多掣肘例如政府近以金融緩慢發行公債八千萬元而實質應募額不過八百萬元將來政府尚須發行公債六億餘萬元故勢非使金利引下金融緊縮不可斯事尤與現内閣有密切之關係今反對黨多以財政金融爲推倒内閣之資料而當局亦有見於此故兢兢於此引下金利之一事也 
國内要聞 
[内閣改組說之形勢]  
　　閣員更易靳雲鵬回京後確已大體决定然至昨日（八日）尚未見發表據昨晚所聞則命令所以停頓·尚不止因手續問題實由内幕尚有極烈之撑拒質而言之則舊交通系尚有願放手不但葉恭綽不肯讓出交通即周自齊亦變計不捨財政兩三日來除四面活動外並聯集該系有關之金融界表現示威之態度張弧回不敢上台即張志潭亦恐孤軍深入必陷於進退維谷之境故亦不敢擔任聞張弧業於昨日正式函致靳氏謝絶入閣張志潭亦向靳氏表示不願調任交通因此原定之改組計劃遂形頓挫但靳氏此次組閣原爲脫離舊交通系起見周葉不去决非所願故對於二張之意見不以爲然最後之辦法尚不知究竟如何也 
　　又據另一消息云靳翼靑所擬之改組閣員名單截至昨日止無甚變動惟次長則尚在支配中内務次長已定于冲漢因于氏上次赴日著有勞績財政次長乃一朱姓（並非朱延昱）係張弧之合手人以上二人均政府認爲於今後選舉外債及敷衍某國之有本領者也惟聞葉恭綽仍思奮鬥連日一面雖令部中人員趕辦交代凖備辭呈一面仍於前日下午親赴梁士詒私邸秘密商挽回辦法至財長决定張弧其與日本商洽借欵固爲一種原因而其最關重要者仍在到期多數日債之延期問題安福倒後現在政海中人物與日本接近者除新交系外厥惟張氏新交系因與論關係礙難上台故張氏 
得以乘機脫頴更聞張氏近又向某外國烟公司接洽烟酒借欵三千萬辦理國家烟酒公司已商定簽字後先交一千萬建築房屋購買機器其餘陸續撥交俟張弧登臺方能簽字張氏挾此自重近日頗爲得意云 
[外交部例會中之兩要案]  
　　上星期五爲外部例會之期顔外長及部中重要人員均列席討論各例案畢復由顔外長提出重要案件兩起預議者僅十餘人兩案内容（一）爲西藏問題關於西藏交涉案業已電召駐英公使顧維鈞歸國從事磋議亟應規定標準以便顧使回國有所根據結果議定五項（一）不能以西姆拉會議條件爲標準（二）須依據民國五年成案繼續進行（三）界線悉按舊址（四）藏亂由中國征討（五）會議形勢照恰克圖中俄劃界成例辦理以上五項决定後並由某氏提議以川邊西藏界線亦與本案有莫大之關係應先咨請蒙藏院派員先將川藏界勘定以免將來再生枝節結果照辦散會後當即擬一虞電拍致顧使原文略謂中央西藏交涉案近已向駐京英使迭次協議業承諒解兼允電請該政府切實讓步務望本此宗旨就近向英政府提出要求以期早日了結（一）爲阿穆爾要求局部通商問題是日對於此案亦有詳細之討論結果以參照新疆成例先行締結簡單條例惟係局部問題與東俄通商條約無涉即交俄事研究會討論一切一面致電阿珠爾領事查照並囑令先向該省要求對於華僑待遇即爲改善並將從前華僑損失悉數賠償方可開始磋議 
[日人對華企業新計劃]  
　　將在中國設立國際交易塲北京某報載東京消息云日本三井銀行經理早川千吉郎·東京株式取引所理事小池國三·第二日本信託經理 
 
 

Page 7

 
 
神田鐳藏氏·及其他東京有力之實業家等發起在中國設立國際交易塲之計劃現已著著進行該計畫之大要爲以資本金二千萬元依據美國社團法規設立本行 
於北京設支行於天津漢口及其他重要之都市專以交易金銀貨幣有價證劵及各種商品日前東京開重要職員會議之時曾决議進行之手續同時並派遣大井誠之助氏日南波禮吉氏及德田昻平氏·等三人爲調查員赴華實地調查現三人已於五月三日向中國進發據大井氏語人云此項計劃大體可謂業已成立余等之渡華乃爲接洽開始事業之準備故此行之目的在使中國爲重要之對手同時並將勸誘英美法意亦加入苟此事業得以成功則非但中日兩國之利抑且足以舉中日親善之實余等抵華之後當在天津與中國方面之代表楊度氏會見以爲選擇經紀人及其他各種之接洽然後再詳細調查中國人對日之感情並圖與北京天津漢口上海等處重要人物之聯絡至此項計畫之進行原擬依據日本之會社法而組織但以當局劇烈之干涉故改以美國會社法爲基礎期有自由流動之餘地資本金現雖定爲二千萬元但將來事業發達後當能擴充也 
[日人目中之吉會鐵路]  
　　吉會鐵路之修築問題停頓已久惟日本方面則甚希望其速成故自小野英次郎來京後此事頗有復活之勢據某日人所述該路係於民國七年六月由曹汝霖與日本訂立草約其中第三條載有 [俟吉會鐵路正式借欵合同成立時即着手建造該路以期其速成 ]等語於是中日兩國均於前年派遣訂結正式合同委員嗣經實地調查將及實行辦理惟因最後之協議中國方面之主張欲掌握鐵路之總會計以致彼此意見相左於是正式合同之訂結遂因而擱淺惟自去秋琿春事件發生日本方面莫不以修築該路爲急務故有提議以速成該路爲琿春交涉附帶條件之說中國方面現在亦已了解故此事大有解决之希望云云以上係日人方面之自述至我國交通當局對於該路之建築雖亦認爲必要但關於條約之簽訂尚須愼重考慮故仍持冷靜態度 
[保定大學與奉天大學]  
　　曹錕張作霖兩氏近來均有設立大學之計劃曹之大學設於保定已定名爲河北大學此事醖釀已久曹氏曾召集保定各專門校長告以自已意思命其切實討論（直隷敎育廳以遠在天津故其廳長非但未能與議且並未聞及此項消息）各該校長奉命之後即議定將保定高等師範·醫學專門·農業專門·及天津法政學校合併改爲大學各該校原領之欵即撥作大學經費此項計劃已得曹錕之批准並已咨請曹鋭轉飭直隷敎育廳妥籌辦法尅期建設至該大學地址係在保定西關前高等學堂舊基其校長頃已决定由邊守靖充任至張作霖之東三省大學去歲即有是意並經奉省議會擬就規章咨得張氏同意轉呈中央核准惟關於校址一事張作霖與吉省議會意見不同故擱置至今現在舊議重提聞已與吉黑兩督商定種種進行辦法且特責令奉天謝敎育廳長會同吉黑兩省專員著手籌備其大概如下（一）大學常年經費定爲二十萬半由中央照撥半由奉吉黑分擔不足仍由三省籌墊至組織籌備費爲十萬元奉天撥五萬吉黑各二萬五千元（二）該校分文科農科每科學生五十俟經費充裕再行擴充（三）在奉天設立籌備處由三省敎育界推選籌備委員二十人擔任進行各項事務（四）學生以奉吉黑三省中等以上各校卒業學生爲限（五）校長一職由謝蔭旨李昭二人中擇一保充至其他各項職員則由三省敎育界人員中選任之（六）咨請北京敎育部將京中國立各大學之規章詳細示知以便照案辦理謝廳長並擬於月之中旬親赴北京視察大學内容之設備以期一致惟校址一節猶未决定大約仍設在奉天須張作霖回奉後始能確定云 
[游俄通信（天我）（五月三日）]  
　　行路之難吳難於入俄矣第一難關中國政府之允許第二難關俄國新黨之介紹第三難關兩國交界之檢查一切通過矣而交通之停頓食物之缺乏及種種意外之危險中國自停止俄國使館待遇後外交部已不復發游俄正式護照果有特别事故請願旅行者·由外交部之通商司查明屬實給以俄文證明書爲護照之代用然後請伯新政府之代表加以簽字（此層仍非正式）并須索得特别介紹書聲明此人入俄無書於新政府之設施然行抵中俄交界處雖有合格之證書與有力之介紹尚往往不免受中國或俄國軍官之抑止余等此行第一第二難關早已不成問題又得中東鐵路宋督辦特贈頭等免票并許附專車直達赤塔則第三難關亦迎刃可解不意滿赤中間一橋樑因冰化水漲而中梗候至十日尚未修復臨河而歎無聊至矣 
　　試披地圖滿赤中途有河流焉名曰鄂嫩原建鐵橋工程雄大當謝米諾夫黨軍侵略時架巨砲實炸藥轟毁之赤塔政府成立别修便橋以通火車橋工草率屢修屢圯當茲春融冰塊順流而下至四月下旬即告警停車而橋實未斷冒險者尚可欵步而過然履行枕木俯視洪流失足滅頂咸有戒心况行李食料均不便取携故余等寗隱忍坐侯而已昨得赤塔車務公司專電本月八日可望通行聞者舉額手相慶特慮其消息仍不可恃耳緣日前赤塔政府本有正式通告凖期五月五日開車也 
　　旅况無聊中得遇軍界三要人同寓此間新世界旅館因得過從談話一江中將壽祺奉中央命令前往赤塔宣慰難僑并答謝赤塔政府保護接濟之誼一褚旅長其祥自庫倫敗退經赤塔而來一路都護副使邦道自恰克圖出走亦經赤塔而來江中將爲當日與日本簽定軍事協約之一人此次因協約取消而日軍未退東淸沿線仍有日人軍站及軍用專車并聞有暗中接濟俄舊黨及蒙叛軍情事言時至憤慨褚旅長自述庫倫失守之經過以爲大原因在事權不一軍帥不和方針不定陳鎭撫使未到時活佛及王公均已帖就範圍并受我軍軟禁又屢挫俄舊黨凶鋒陳使一到力主懐柔放走活佛形勢驟變陳本書生不知軍事顧好自用時相掣肘以致出發不發戒嚴不嚴俄蒙應合全局糜爛外蒙遂入恩琴掌中（恩琴本德人入俄籍封男爵隷謝米諾夫部下爲舊黨最驍勁者）陳使固守恰克圖本意聯紅軍以攻庫倫外交部拒斥之紅軍遂勾結蒙民黨佔據買賣城陳使僅以身免幸商民事前多已遷出損失尚非全部今兩君部下皆流落蒙疆迫爲寇盗漢蒙互相仇殺前途益不可問矣陳君十年舊交儒雅猶昔嘗賦詩自見余依韻和之兼示褚將軍詩曰把酒從君更問天中年哀樂集尊前素心欲掇雲間月白骨空縈塞上烟七尺尸終敎革裹四方志莫負弧懸相逢恥作南冠泣卷土猶須靖一邉 
[南昌雜信]  
　　趙從蕃病癧漸愈京贛同鄉紛派代表赴滬速駕聞趙表示稍事休養即當力疾來贛迄今多日趙之行期仍未確定到任之說仍渺無所聞而擁楊者已接踵而起敬日南昌贛紳曹運鵬李壽曾等陷日滬商吕靜齋等均電府院爲楊揄揚請予眞除初陳督以贛中黨派甚多簡用贛人必致紛擾主楊即眞其後京贛兩方對趙長赣問題又起爭執趙因抱消極不願即來據各界意思如趙辭職任簡誰來必難得陳同意且贛人爭長者多不易解决主楊改署惟須約法三章仿蘇省例讓出財長以畀贛人藉息紛爭未知將來果如何解决也 
　　南昌學生聨合會自去冬復活後（前被軍警封閉）對於會務積極進行如演劇區勸募北賑創設平民學校（已於日前開學招生數百）於短期間辦有成效該會又以從前進行會務曠學太久故决定今後對於官廳行政如抽收米捐等均不加以干涉專就有益社會事業留心服務故官廳對之亦不討厭日前該會理事長盧任華等數人晋謁陳督楊護長警務處長戒嚴司令請准籌備五七國恥紀念游行警告以勵人心昨（五日）該會男女代表八人分向各校接洽均一致贊同惟省立十三區小學校長主張以高等班生加入其國民班一二年級年齡過小不必參與該會籌備此事大致就緒并擬定紀念歌函送各校練習復函致職敎員請其出席指導届時當又有一番盛况也 
　　第二届第三期省議會常會尚未開會七月一日即爲改選之期距今不過二月而地方要案急待討論前經饒胡兩議長屢請護長提前召集楊則諉之於趙日前該議長又往請求詳爲解說楊已首肯五日函復議會定於五月二十五日召集第二届第三期常年會並通電各縣轉致事議員尅日兼程來省赴會報到 
[張文生抵省情形]  
　　皖督張星五於五月五日酉刻在蚌起程翌日晨由寗乘安豐利濟軍艦來省午後過蕪勾留數小時六日八時抵岸省垣各行政長官以及軍警長官均至江干迎接張督下車後即乘輿入城駐節督軍行署聞隨帶隨員十餘人衛隊百餘人今日已赴省議會拜會議長聞張督此次來皖係爲軍餉問題因增加之七十萬元中央與地方均未能擔負特與聶省長曁陶財廳長籌商至八分米釐案省議會前已完全打銷或謂現時省議會臨時會開幕將要求該會將此項軍餉追加預算究竟如何辦法容俟續聞 
[蚌埠要訊]  
　　殷恭先已隨曹張入京陳德修仍在津張勳處張擬調陳德修所部約七小營充林墾衛隊報載調新安武軍全部之說不確 
　　新安武軍欠餉確已達六個月日前（三日）通發一個月實際各營哨除去數月來借支之伙食外尚須找回若干下級官曁目兵均有怨言駐紥宿縣各營要求發餉情尤激切錢兼統領夜中專車馳回向該縣商會借到萬餘元發出 
　　八分米釐曁向省議會商借由三議長交中交兩銀行保存之皖北工振餘欵四十餘萬元兩事張督均曾電託聶省長代爲進行近接聶電皖南皖中議員多持異議疑聶無誠意故遂親自進省未行前曾召皖北各議員到蚌囑代疏通一切必達目的後已否則省長地位或將以此發生問題 
　　昨督署接到聶省長代轉省敎育會·曁各團體·請撤駐紥合肥違法逮捕二中校長之楊營長公電是否能照撤將俟張督旋後决定 
[浙議會之談話會]  
　　十日省議會開談話會到議員三十二人二時三十分開會周議長謂迭接省長來函推舉行政會議代表如何辦法請衆公决鄭邁云茲事體大應待大會决定葉亘東贊成鄭說姜恂如云行政會議代表不能不派並當推舉議長前往胡炳旒云代表派與不派現在已有兩說應待大會解决阮性存主張如派代表應召集臨時會請議長趕速召集一面應復函省長告以此事須由正式會决定衆然其說次討論開會日期何紹韓主張十三開會任鳳岡以爲推舉代表問題應請議長另發通告任又謂開會不妨稍遲否則恐不足法數臨時會二十天容易過去議長亦主張俟到過半數再定最後鄭邁主張定十六日行開會式在席多贊同議長問此外有無動議衆默然遂散會 
[杭州快信]  
　　杭州造幣廠呈准財政部並幣局定七日開工鼓鑄 
　　國恥紀念會到共千餘人公推連瑞琦主席先向國旗行禮次致開會詞次由各校敎員學生先後演說至十時散會 
　　旅杭陜西同鄉會電總统府國務院前陳陳樹藩禍陜罪狀請予罷斥詞極悲憤 
　　食米禁攙石粉案省署據杭縣知事及總商會查復無礙衛生當令警務處毋庸置議現該處已通飭各縣曁各警所查照取消禁令 
　　浙西菸類專局長阮性傳奉令調充第二區菸酒分局長任用知事羅念慈委充王江涇繭捐稽查局長 
學生聯合會十二日在第一師校開兩週紀念大會 
江干徽商木業公所沙地糾葛案久懸莫結現由王湘泉等出而調和定十一日邀集雙方協議昨平解决 
[南京快信]  
　　昨（九日）國恥紀念日省議會休會一天審查省憲案之特别審查員業由鮑副議長委任朱紹文黄守孚朱積祺屠宜厚馮世德徐宗鑑宋銘勳徐庭啓張書紳劉文輅沈惟賢陸以鈞龔廷鶚徐瀛張援華彥銓朱翼雲王詠梅蔡鈞樞瞿名川張福增劉伯昌黄小山劉振殿武同棨等二十五人擔任今日下午即選舉審查長 
　　齊督以金陵製造局長王金海辦理不善昨將王開去差使委咸瑶圃充任 
　　徐海道尹程道存因病請假省長委簡任職分蘇任用朱振儀（漸逵）暫行代理 
　　省署昨日牌示署句容縣知事楊南珊調省遺缺以現署蕭縣知事吳鵬調署遞遺蕭縣一缺以分蘇任用縣知事史樹璋署理 
　　車業公所加收捐費昨有人力車夫二三百人赴警廳捐務處請自行買牌買票旋經警廳飭該公所本月仍照舊章收費各人始散去 
　　盛澤商會昨致軍民兩長電云盛澤綢商以稅所催繳附加振捐一成困於商力萬難遵辦已分電請求另籌變通辦法倘不得請深恐迫而輟業諒非鈞座體恤商艱之意伏望俯賜察納竚候明示又綢業公所亦有一電請於振捐商情雙力兼顧現兩長已指令財政廳核飭具復矣 
　　下關白十字會開會討論修改會章旋又開歡迎一千九百二十一年春季新會友會 
　　下關新建築之郵務管理局現已工竣不日遷移 
華僑參觀團十八人昨由滬來寗住交通旅館 
　　宿遷民婦張氏電兩長云氏夫張墨林在江北本科師範畢業現被本鄉紳董孫希朞挾嫌逮捕求電令該縣研訊法判 
地方通信 
[松江]  
　　全縣童子軍會操紀松江全縣童子軍於五九紀念日下午在公共體育塲會操請江蘇童子軍總敎練員顧拯來校閱及評判一時開操先柬向行升旗禮禮畢仍下半旗次合唱國歌·紀念歌·三呼民國萬歲·行游行·巡行校閱式然後分團表演功課時陰雲四合雨絲撲面各團冒雨表演不稍懈怠來賓亦均冒雨圍觀其間如二團之渡海擒敵四團之旗操五八圍合演之國恥紀念碑六團之聽覺競爭八團之游技一團之消防救護二團之旗之攻守頗見精彩是日客地童子軍之參加表演者有上海乙農之武技拳術閔行苦兒院之花鈴球·彩環·拳術客地學校之參加來賓表演者有張澤敦本國民學校之拳支及第一女國民學校之六合劍惟演至來賓表演時雨勢愈大塲上濘滑不堪駐足遂由會長宣告停演即請顧總敎練及本邑郭于埜縣長致訓辭尙有紮營比賽等八節均未表演而散 
[蘇州]  
　　繭業勸用印花吳縣公　昨奉印花稅處電稱繭業貼用印花一案歷届辦理每繭行一家購貼印花數元收縣派員與當地繭業公所或行家直接勸辦現在繭行又將開市據宜興縣知事呈報業已派員隨帶稅票分投銷售應即查照辦理温知事奉電後當即訓令各警察分所迅即勸諭各繭行將所用聯票實行貼用印花以符定章 
[無錫]  
　　國恥紀念日之學界五月九日爲國恥紀念日錫地市立第一國民學校等及各校童子軍擬於午後至城内公園升旗向國旗行禮唱國恥歌並游行全城不料下午二時起忽大雨傾盆以致未能舉行惟此塘濟陽男女兩校學生游行至公園附近遇雨各生仍冒雨而行至多壽樓休息高唱國恥歌傍晚各生家屬紛紛送到雨具始得歸家 
[南通]  
　　督軍電召會議日昨齊督軍特電召諮議張孝若前赴軍署會議蘇省裁失各要政張君接電後隨偕　紳範丸同赴寗垣與議辦法以便實行 
[揚州]  
　　運動會之成績江都各校聯合運動會業經結束甲組第一·五師附屬第二·縣立一高第三·五師附屬乙組第一·安徽旅揚友基第二·安徽旅揚縣立一高第三·縣立一高五師附屬丙組第一·安徽旅揚第二·五師附屬第三·縣立一高丁組第一·五師附屬第二·安徽旅揚第三·五師附屬學校之分數五師附屬五十一一高三十分安徽三十五二高十九友基九分運商公學六分辨明六分丹徒旅揚三分個人總分第一王啓壽（安）鄧志鵬（安）范壽柏（友）陳鴻泰（附）每人各得九分 
[鎭江]  
　　繭行定期開秤丹徒各鄉蠶汛較早大帮已屆出火（即三眠）故葉價亦較昻昨日（八日）行市每石二元九角聞滬錫各地絲廠已派人至鎭屬各縣採收鮮繭現徒陽兩縣各繭行定本月望後開評絲行約二十日以外開評 
　　省委淸理丁漕財政廳長嚴家熾近委劉彭陸赴丹徒縣淸理丁漕該委業於日昨乘車蒞鎭下榻縣署約十日後方可竣事　　貨車不敷裝運鎭郡各轉運公司連日百貨叢集堆於車站等候裝車者不計其數乃上下貨車俱是滿載滬寗兩站又無空車前來接應雖經鎭江站長迭次電催而所來空車有限不能敷用故各轉運公司無不倍形焦急 
[鹽城]  
　　新縣知事到任鹽城前縣知事唐愼坊貪婪不法業經王省長明令撤任新縣知事趙邦彥已於前日抵鹽赴署接事 
[嘉興]  
　　舉行國恥紀念五月九日爲國恥紀念日禾邑第二中學·第二師範·秀州女師等校學生特於是日上午九時齊集公共運動塲開一紀念會縣立第一第二兩高小及區立學校約共十餘校均先後到會各界人士之到會演說者亦有多人至十時半各校學生均手執小白旗（上書一息尚存此志不容稍懈是可忍孰不可忍等字樣）整隊游行出北門經塘灣街上端平橋走魚行街由西河街過馬路進東門至運動塲而散 
　　取締雇用蠶娘嘉興每屆育蠶時期必有一般曠天籍育蠶爲名雇用年輕蠶娘意圖苟合不特有關婦女名節且於風化前途大有關碍現縣署爲整飭風化起見業已通令各警所從嚴查禁如有違犯即行拘案嚴懲一面佈告闔邑人民週知矣 
　　改選商會會長海鹽縣商會會長已届任滿前日由會董三十人到會互選結果李開福當選正會長馬冠羣當選副會長業由該會將選舉情形呈報官廳備案矣 
來函 
[譚翼珪來函]  
　　敬啓者閱五月八日貴報載尤師風潮一則内有敎育廳派譚君翼珪查辦等語鄙人並未往查此案用特繕函聲明即請更正以免誤會譚翼珪敬啓五月八日 
雜評一 
[以蒙攻蒙（默）]  
　　黨派之爭喜弄小策每欲以敵制敵使彼自相攻擊而已坐收漁人之利不謂此種小策而今日武人欲用之於征蒙可見其無識之甚矣 
　　古時之戰爭亦有所謂以夷制夷之法然彼時之用兵者大都明於夷之情勢自信有操縱之能力而後爲之非無力進取而卸責於人以圖僥倖於一時也而今日武人則以無力對蒙姑爲此僥倖一時之說以自解嘲亦可見無聊之甚矣 
　　然而始終未出張家口一步之總司令視此爲消弭蒙亂之無上上策不須一兵一卒征蒙而可坐領巨餉以待蒙人之奏功彼總司令之自爲計誠上策哉第恐此種夢想之征蒙策終泡影耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇省會緩辦所得稅之建議]  
　　江蘇省議會咨省長文云爲咨請事本月五日議决緩辦所得稅建議案一件相應繕具議案咨請貴省長轉咨財部從緩實行大局幸甚此咨 [財部施行所得稅應從緩辦案 ]查比年災祲頻仍兵亂時作際此水盡山窮物力凋敝之時政府應謀救死扶傷之不暇乃財政部惟汲汲焉施行所得稅以重苦吾商民文告迭催急於星火現在已屆施行日期各省呼籲函電粉馳官廳一意堅持羣情極爲惶駭本會心所謂危義難緘默特將碍難實行各點分述如左（一）所得稅條例係民國三年一月政府以敎令頒布未經國會追認與課人民負擔稅賦須經立法手續之原理不合乃財政部對於各省議會商會通電猶曲解爲未經五年六月以後國會建議廢止當然認爲有效等語不知此項修例頒布時旣未定施行日期原以留待國會通過方許發生效力乃旣經舊新兩屆國會開會期内未曾提議當然無效力之可言人民即無義務可服從至謂各種條例未經國會通過不乏施行者此皆違法之舉不有垂爲立憲國家之令典（二）部定徵收稅目雖先就官吏大賈實行然旣非條例一部廢止安知實行後不即逐部推行嚴行搜括（三）各國稅制原無取單稅制度然從無苛細煩密如我國者如釐金有稅牌號有稅印花有稅我國商民已負擔日重何堪再加所得稅以絶我生計質言之即現在商民謀一種營利已負數種納稅義務何堪再加重大負擔（四）所得稅施行細則旣責成納稅者自行查報然各業調查不易詳細其結果仍不免偏苛隱漏等弊病殊背徵稅均平之道（五）政府恐人民不信任其用途特標明用於敎育實業兩途然人民不比銀團無監督保證之實力安知日後不移轉供購械養兵之需以上理由應請省長轉電財政部力爭取消以恤商艱而順民意謹議 
[又一反對加貼印花稅函]  
　　各業商反對加貼印花稅由縣商會開臨時會議後即有參藥業公所分别函會聲明否認經記昨報茲悉昨日又有花衣業公所吉雲堂函致該會云逕啓者滬上全體商家否認加增印花稅一案疊經各業代表環請貴會代達下情免予加增各在案茲又届大檢查之期同業各行紛請維持羣情惶恐除已通告各同業須照民國元年江蘇省議會議决之合法手續遵章貼用毋得疏漏外合亟函懇貴會長先期函請廳縣官署俯順輿情幸勿操之過急以安商業而培元氣實深禱切 
[省議會請停鑄銅圓之咨文]  
　　江蘇省議會咨王省長文云爲咨請事查吾國幣制（中叙黄守孚等提議原案見上月廿八日本報）而生計革命期迫矣茲於本月五日提出會議僉以蘇省圜法現象至此非從速停鑄銅元添鑄銀幣殆無以弭大患（中亦與原提議案同從略）今若不從根本着想即行停鑄無論用何種方法辦理總不過紙面文章此推彼諉終以圜亂釀成大患而已討論結果一致可决建議貴省長轉咨幣制局迅令南京造幣廠設法添鑄銀幣將銅元即日停鑄並不許再代他省鑄造一面仍嚴令各處所禁止外省銅元輸入大局幸甚此咨 
[輕質銅元問題之昨訊]  
　　交涉員函請協助本埠電車公司拒收輕質銅元後市面頓起恐慌旋經沈知事函邀政商各機關派員會議維持辦法一面並出示布告各商店暫仍照常收用日來華商電車及各商店大多已照常收用而英法電車公司仍拒不收沈知事爰於昨日又派員持函至交涉公署請即續函領袖領事及英法美總領事等予以協助並請轉令各電車公司一律照常收用徐圖補救聞許特派交涉員接函後立函領袖領事及英美法總領事等一體請予轉知矣 
　　護軍使署參謀處函本埠軍警各署昨日接松滬護軍使署參謀處函開查上海華商電車公司呈請拒收輕質銅元一事業由本署據情通令週知在案惟此項辦法於小民生計影響至鉅驟爾施行恐多窒碍除由軍使面令上海縣知事與商會妥議救濟方法應俟呈復到署再行通知外所有前次訓令希即轉行爲荷 
　　錢業公會之議案錢業公會前日在蓬路會館開會其議案中會議及輕質銅元問題由主席宣言後謂其影響市面致小商人受害極巨據確實調查此項銅幣係由湖北河南運入應拍電兩省省長嚴行拒絶云 
[航業消息零拾]  
　　昨日漢口運來銅圓一百萬枚怡和洋行之永生號輪船今日開往汕頭裝去現銀九千兩又有昌興公司之日本皇后號昨從温哥武裝來本埠花旗銀行之大條銀七十七條又招商局之江安號昨在漢口裝來銅元一百萬枚現洋一萬元又廣大號今日裝往廣東有錦經綸之銀子三十四箱 
　　招商局之寗波班輪江天號前日進吳淞口時被怡和洋行出口之長江輪船怡生號撞損頭艙尚無大碍昨日該局已調港粤班之泰順輪船代替行駛寗波將江天輪船開入耶松船廠修理大約一星期後便可竣工　　近日日本郵船會社之中日班各輪出口赴日有大抵温州人乘輪赴東連日已經往日者業有一千數百名後來者猶接踵而至此項赴日之温州人以勞動界爲多 
　　怡和洋行添加之中德美班輪船已經開駛四艘悉由美國勃克内爾公司新派來華其边量均在九千噸左右現該行以德國貨物擁擠亟待運華因又將美滿公司新造之上海城City　Of　Shanghai號及勃克内爾之新輪勃立斯防城CityOfbrisbane號兩輪添駛中德美國今上海城號已在亨堡裝貨開出勃立斯防城號則由紐约來滬本月月底該兩新輪可同時抵申惟來滬以後一輪往德一輪赴美云 
　　日本郵船會社在横濱造船廠建造之新輪已有松井丸一輪於前日下水該輪有七千二百八十八噸之運量刻在布置艙位一經就緒便即開來上海云 
[商界今日歡送五顧問就職]  
　　南京路南京路商界聨合會以今日爲華顧問正式就職之日特通告各會員懸旗一天以誌慶祝并由該會前會長王才運君自備西點邀請各路職員至總商會歡送華顧問云 
　　漢口路漢口路商界聯合會通告職員云敬啓者納稅華人大會舉出之華顧問五人現經領事團轉知工部局函達五顧問准本月十一日四時四十五分到工部局與西董聚會等因當此就職之始尤宜有所表示經總聯合會議决集合各公團各路商界聯合會職員於十一日午後二時詣上海總商會議事廳開會歡送屆時務請撥冗蒞會并請各寳號懸旗一天 
[吳淞商埠局布告]  
　　取締建造草屋吳淞商埠局第七號布告云照得本埠界内一切建築物均須呈由本局核准填給許可證方得動工業經布告在案查各地商埠通例不准於界内搭蓋草房竹屋及一切易引火患之建築物此爲保護公安防患未然起見本埠界内原有此項草房計亦不少茲旣開闢商埠自應從事取締爲此布告仰界内人民一體知悉嗣後界内草房等類除經特許並舊有者暫仍原狀外概不准任意新造或添建其各遵照毋違特此布告 
[調和國際和平會會長一夕譚]  
　　前晚八時半調和國際和平會（FellowshipOfReconciliation)會長霍告（HenryHodgkin）在北四川路二百零六號華德女士家中開談話會到會者有中英美三國女士多人霍君深信國際問題解决法將來必有一日可由各國人民之談判爲之當時霍君略述該和平會之歷史謂該會於六年前倡於英國歐戰後推廣至歐美諸國今日之會員計有二十餘國之士女以歷史上之經驗觀之戰非解决國際問題之上策且由戰而事愈複雜云云旋有多人以各種問題詢問霍君一一答之茲錄其要者於左（問）該會會員現有多少（答）英國约有八千美國約有三千德奥法義諸國各有千數餘則僅止百數（問）此時歐美諸國及遠東諸國國際間問題似極複雜且有人講此問題易爲人指爲賣國賊其將奈何（答）此事本非易本會中人有鑒於此故從未强人入會或勸人信仰本會宗旨但本會之會員須知此會之意義因此入會諸人均由根本上着想以博愛爲本以大同爲主且深信如各國人民（非政府）均能存友愛之心以對付各問題則他日會員增多時戰爭自然不會發生矣現日本已有該會支會獨中國尚無云云後有人提議謂今晚到會者有人贊成此會之宗旨而希望將來中國亦設此會者可請簽字當時在會各人均贊成此舉華人中有誠冠怡女士與程婉珍二人並聞關係此問題之書廣學書局已出有數種爲梅君（Mr·Nason)所著如戰非上策·和平會之目的行爲學校如何能輔翼和平之進行·戰鬭之蠢笨·人生好戰之本性·天下一家·國際和平敎科書·基督與戰鬭·萬國聯合論等 
[選舉判决無效後之聲請執行]  
　　上海選舉訴訟自審判廳判决無效後被告關係人方面聞擬請求再審以圖救濟惟至今尚未正式繕狀遞呈現原告楊春綠接奉審廳判决書以來昨又向該廳遞狀聲請飭傳當選無效之張全等到庭繳銷證書以重選政茲錄聲請狀原文如下聲請人楊春綠爲陳訴沈寳昌等辦理選舉舞弊違法一案聲請執行事緣聲請人於本年四月十六日奉到貴廳十年地字第二七號民事判决正本一件其主文内開民國十年三月一日上海衆議院議員初選舉應屬無效等語查關於參衆兩院選舉法之選舉訴訟不得援用普通上訴程序提起上訴早經國會議决於六月四月二十五日大總統令公布施行（六年四月二十六日政府公報）復經大理院本年四月二十八日統字第一五二三號解釋咨復司法部仍應適用解釋有案可以覆按（五月一日政府公報）是本案判决早經確定毫無疑義爲此聲請貴廳迅將本屆上海衆議院議員初選當選人張全等三十一名一併傳喚到庭責令繳出各該所持初選當選證書（爲便利計限令被告人初選監督沈寳昌責令限期繳還）立予塗銷並將各該姓名及緣由宣示公告以重選政實爲公便謹狀（附粘張全等三十一名名單一紙）上海地方審判廳十年五月十日 
[交易所股票價大跌]  
　　滬上各交易所股票上星期六（即陰曆三月三十日）價格大漲凡執有交易所股票者莫不興高采烈意氣自豪對人輒曰某所股漲至若干元始肯脫手某所股高至若干兩則售去一二不料初一星期停市初二已見跌價兩日以來一落千丈至昨日收盤華商證劵共跌去四十元有零麵粉股跌去二十餘兩雜糧股跌二十兩物品·金業·棉業·無不跌落二三十元有多數未售去者損失不可勝計矣 
[金業會議交易所股票事]  
　　前日下午三時金業交易所因提議同業保證金洋一事開特别會議到會者如正會長施善畦·副會長徐補生·同業蔡久生張淸笙王恭安朱泮泉繆晋之詹連生蕭添壽趙仲英凌雲生等四十餘人開會後提議本所股票及同業所繳證洋結果無論老店新店已入公會團體者三十七家每家四百股一體繳洋四千元拆息常年八釐此欵作爲股本即以之爲保證永遠不准買賣查出議罰所有業外人認定之股票有四千一百五十二股每股繳洋十元週息八釐除去上項其餘六千餘股歸入公所嗣後凡有新加入團體者之同業再行開會議訂辦法至五時而散 
[新菜子上市後之近况]  
　　自蕪湖新菜子到埠以來市面逐步堅俏東洋莊亦動辦故市上貨已不繼前昨等日均未售開現聞浙省嘉興嘉善湖州平湖等產地函達上海雜糧同業謂平湖嘉善新菜子業已見新大約初十邊可以到申湖州嘉興一帶雨水過多而收成歉折嘉善各鄉最好者祇七八分年歲現滬上日商之做菜子出口者已將赴各產地收買籌備一切不日出發矣 
[紹屬鮮繭開秤之電告]  
　　紹屬嵊縣山陰餘姚等處新繭已届登塲昨日滬地江浙皖絲繭總公所接該處來電報告新昌等處前日開秤鮮繭價爲五十二元繭身中平年收約四五成云云 
[近一週中之紗花市况]  
　　現紗仍然缺貨花市亦見漲高棉紗本星期來棉紗市面有漲有跌其原因由於大阪紗時有漲落之故本紗現貨仍屬缺乏是以成交不多而價格有提升之象各邦辦貨仍然旺盛如牛莊·漢口·在津·江西·野鷄等邦日有辦去現貨不多故成交者仍以五六月期貨爲多惟目前三品紗漲落不定故期貨紗亦呈不穩之家將來價格之漲落總須視三品紗之趨勢若何而定至於現紗則由目前市况觀察之恐近今期中當將有升無跌云最近大阪電訊三品價五月期二百二十六元九十仙六月期二百二十九元二十仙七月期二百二十元八月期二百二十九元九十仙九月期二百二十九元八十仙後市開盤稍疲收盤又漲一元餘較之上週市價核算僅二三元之譜本紗近來現貨開出寥寥價計二十支一百六十六兩十六支一百四十八兩至一百四十一兩十二支一百二十八兩五錢本埠印紗日紗成交亦旺客帮如江西漢口蕪湖野鷄等帮均有辦去 
　　棉花棉花市面近來因紗市这好及外棉來電價格漲高故價亦步步見好通花價亦到二十四兩半之外已迭誌前報茲據纽約電訊最近米特令美棉價格計現貨十三元九角五分期貨七月份十三元一角五分十月份十三元六角九分一月份十四元零一分不但市價已升而趨勢極爲穩固本花中以通花爲最好花商因價格日漲故大都持價不肯放鬆本埠存底已屬不多故價看有漲無跌云 
[菸酒加增稅額之會議]  
　　江蘇第二區菸酒公賣局長季銘又前奉江蘇烟酒省局長令知謂公費支絀宜將稅額設法加增仰即轉知各分棧主任妥爲籌議當經該局長轉知各該分棧主任務各遵照辦理去後經西菸業第二分棧主任覆稱現在西菸業大遭打擊正擬懇求减去稅額之際不圖又奉加額之令實屬力不能支應請代達省局懇求免予加稅云云其餘各分棧僉以認期未滿且當商業凋敝何能加增負擔等辭一致拒却在案茲聞季局長近又奉省局令嚴行催促迅即呈復等因因又召集所屬各分棧主任到局大開會議切實勸導各該主任仍復堅執經該局長再四商榷并謂若否認加增稅額爲維持公欵起見惟有另易名義須每棧各津貼報効銀數千元以期據情詳復省吏爲雙方和解之良策云云 
[閘北商業公會擬改滬北商會]  
　　本埠閘北方面地方遼闊商業日盛閘北商業公會有鑒於此爰於上數次星期常會時會長會董等屢次提議將現有之商業公會改組滬北商會兹悉該議案業已議决昨日已將改組滬北商會之草案内容共分八章三十六條缮具正式呈請書分呈農商部王省長及道尹知事等請予核准立案云 
[江蘇省十年度地方預算總册（續）]  
　　歲出經常門 [内務行政費 ]四七六八五七第五欵蘇省議會經費一四四九○○第二欵省警廳拘押人犯口糧五○四第三欵淮陰警察經費三三六三六第四欵銅山警察經費五○四○一第五欵第一醫院經費二一四二○第六欵第一醫院附設助產看護婦養成所經費四六二○第七欵寗垣貧兒敎養院經費三三二七二第八欵補助各縣貧兒敎養經費一二二○○○第九欵金陵船廠保管費三九六第十欵平安輪船經費一三○八第十一欵古物保存所經費三○○○第十二欵省警廳貧民義務學校經費三○○○第十三欵水利協會補助費八四○○第十四欵水利籌備費五○○○○ [財務行政費 ]二二六○○第一欵省欵經理處經費一二○○○第二欵江蘇銀行淸江收稅處經處六○○第三欵稅欵運送費一○○○○ [敎育行政費 ]一七八一一九六第一欵法政專門學校經費三八七七一第二欵醫學專門學校經費七九二○六第三欵第一師範學校經費七○七三七第四欵第二師範學校經費五六三六六第五欵第三師範學校經費五三○○○第六欵第四師範學校經費五一○○三第七欵第五師範學校經費六一九八○第八欵第六師範學校經費五○七五六第九欵第七師範學校經費四四三二四第十欵第八師範學校經費四九九一二第十一欵第九師範學校經費三九三○四第十二欵第一女師範學校經費四四六九三第十三欵第一女師範附設保姆傳習所經費八○九○第十四欵第一女師範附設中學科經費八五四○第十五欵第二女師範學校經費四一二○一第十六欵第二女師範附設中學科經費七○五六第十七欵第三女師範學校經費一二一三一九第十八欵代用師範學校經費三七○一○第十九欵第一中學校經費三六四六五第二十欵第二中學校經費二八一八二第二十一欵第三中學校經費二七三八○第二十二欵第四十中學校經費三二二一八第二十三欵第五中學校經費二九四三四第二十四欵第六中學校經費二九九七九第二十五欵第七中學校經費三三○四四第二十六欵第八中學校經費三六三○四第二十七欵第九中學校經費三○七三二第二十八欵第十中學校經費三○五二二第二十九欵第十一中學校經費二二九六三第三十欵代用女中學校經費四八○○第三十一欵第一農業專門學校經費五四四四二第三十二欵第二農業專門學校經費四四四八八第三十三欵第三農業專門學校經費四四○○六第三十四欵水產學校經費四一四○○第三十五欵女子蠶桑學校經費三四六六四第三十六欵第一工業專門學校經費四七○七三第三十七欵第二業學校經費三九八八七第三十九欵如臯師範學校經費五四○○第四十欵第一圖書館經費四○○○第四十一欵第二圖書館經費三六六六第四十二欵通俗敎育館經費一九八三九第四十三欵公共體育塲經費五六六四第四十四欵私立學校補助費三九六八○第四十五欵省敎育會補助費七○○○第四十六欵省外大學專門學校蘇籍學生補生助費五五○○第四十七欵歐美日本留學費一二三一六○第四十八欵歐美學生監督留日經理員經費六○○○第四十九欵通志局經費二四○○○第五十欵省敎育團公有林總局經費四五○○○第五十一欵江南官書局經費四○四第五十二欵江蘇官書坊經費四九二第五十三欵童子軍聯合會經費二○○○第五十四欵科學試騐所經費六六六○第五十五欵檢定委員會經費五五四○ [實業行政費 ]二二○一八一第一欵第一造林塲經費四五六○○第二欵第一農事試騐塲經費一二○○○第三欵第二農事試騐塲經費一一六○○第四欵蠶桑模範塲經費二一二五四第五欵育蠶試驗所經費一二三五七第六欵第九工塲經費七七八八第七欵第十工塲經費一八○○○第八欵第十一工塲經費一八○○○第九欵第十二工塲經費一八○○○第十欵陶業工廠補助費四八○○第十一欵陶業工廠試騐所經費三六○○第十二欵第一商品陳列附勸工塲經費五一九二第十三欵海州漁業技術傳習所經費八八四四第十四欵省農會補助費四○○○第十五欵勸農會補助費四○○○第十六欵絲織手工傳習所補習費四八○○第十七欵賽會費三五○○第十八欵實業視察費三三六○第十九欵絲織模範塲補助費一三四八六經常支出合計二五○○八三四（仍未完） 
[官場公宴英公使]  
　　艾公使定於今晨北上駐京英公使艾思敦及其隨員喬其等回京在即江蘇特派交涉員許秋颿君特於昨日在署設讌爲艾公使餞行陪席者有軍署汪參謀警察徐廳長·滬海王道尹上海沈知事會審宫關絅之等由陳震東楊小堂招待觥籌交錯盡歡而散現艾公使定於十一日（即今日）早九點半鐘乘滬寗車到鎭江後勾留一日次日到江寗謁會軍民兩長下午過江至浦口轉乘津浦車赴濟南勾留一日然後回京云 
[逆倫案之昨訊]  
　　張欣生毒斃及父張駕雲一案前日經地方審判廳刑庭推事堵福曜傳集人證開庭飭提張欣生張徐氏共同犯朱健臣朱潮生趙杏仁等到案繼續預審隔别研鞫所供與地檢廳偵查筆錄相同當即宣告辯論終結已誌昨報茲聞地審廳刑庭堵推事已將預審各犯供認情形連同筆錄咨請同級檢察廳審查並徵取原辦檢察官之意見一俟覆到即可公開辯論 
[暗殺李根源未成案又訊一次]  
　　廣東人馮啓明經新閘捕房查與暗殺李根源未成一案有關向法捕房移提至公共公廨迭次開庭審訊詳情均誌本報昨晨九時半由兪襄讞會同英包副領事升座第四刑庭傳同人證將馮提案續審馮仍由堂上准其坐而候質先由原告李根源代表律師着被告馮啓明之妻新茶花站入證欄將其上次（四月三十號）到堂所供在粤爲妓時與翟相識於先施公司翟欲娶伊不允後嫁馮啓明來滬於本年正月十二日在大世界門首遇翟而翟邀伊同游該游戲場却之翟又邀伊同往一品香開房間亦却之翟言旣不相從當有相當對付嗣翟於正月二十六號以電話通知伊謂有人當晚前來暗殺切勿臥於房内因移睡别室翌日竟發現失竊事後請丈夫伴送登輪回粤中途丈夫忽遭拘捕各節反覆盤詰歷一小時餘始畢並詰以何處人氏律師誰人代請新茶花答係蘇州人因丈夫係送我登舟致被拘捕故律師由我代請云云次由被告律師向堂上聲明前次到堂作證之一品香茶房曹渭卿尚須盤問口供即詰據曹供稱初次到公堂係由原告律師邀來二次係新閘捕房所囑以此事係發生於我所管之一百零九號房間故須到堂作證我見旅館内之循環簿上載明原告律師曾至一品香二層樓第五十九號房間住過三天某夜原告律師喚我至伊所住之房内詢問一百零九號房間可有韓姓客人住過當答其有我進一品香以來從未見發生暗殺王文華之被暗殺事在兩月前我知道兇手住於三十七號房間迄未捕獲但是日我不在一品香故不知兇手是否係在房内開槍等語供畢退下被告馮啓明站入證欄由其律師詰據供稱籍隷廣東中國是共和國體我爲民國國民惟現在之總統爲誰我不淸楚見證翟時白曾到過白爾路四百四十二號兩次我以素昧平生未與交談第二次來時經我斥責楊姓（即嘯天）天我有蘭譜誼我在藍天蔚處辦事於正月初十由四川來滬身畔從不帶手槍或利器孫中山先生我雖認識但彼無電致我囑爲暗殺他人之事滬地我有與人股開之印刷所一處在北四川路武昌路口妻子於正月二十六日纔告訴我被翟時白調戲之事並告知我翟打電話與伊謂有人暗殺囑勿睡於房内故是晚我亦移臥他處迨至次日發生失竊後妻遂不願住滬强我回粤我因妹子病未醫愈不能離滬故令妻子收拾 
 
 

Page 11

 
 
　　行李七件於三十日送其登輪先令往粤中途被捕言至此被告律師禀准堂上將捕房所抄存之被告皮箱一隻當堂開啓先檢出大小照片數十張逐一交馮閱令將拍照諸人姓名供明馮即指一張有框之肖照而言曰此爲孫中山先生肖像由孫寄與江西路十八號門牌發昌洋行交我託爲轉交藍將軍並將其餘肖照一一說明若爲其妻若爲其弟若爲其外祖母若爲救火會員若爲其友該律師又從箱内檢出兩洋罐問馮曰此中所儲是否炸彈馮答不知該律師乃揭開罐蓋見盡屬瓜子遂向堂上聲稱箱中所藏之物俱非違禁物品仍續詰據馮供稱離川時藍將軍有一信囑爲轉交孫中山至於孫已於五月五日被舉爲總统之事我因在押捕房並不知悉若以我與暗殺有關一層據我理想當係翟時白因調戲我妻及垂涎財物不遂乃與李根源互相利用李根源我甫於上次彼到公堂方始見面我原擬俟俟病愈回粤讀書故箱中購置有英文書箱當我送妻行近輪船碼頭時見形似流氓者三四人與張姓同來將我逮捕謂係奉李根源之命但我未見有公堂拘票後經法公堂將捕我者懲辦我仍回法捕房時該律師問馮曰原告控爾與居正楊嘯天劉海山等謀害究有無其事馮答並無其事即翟所供我給予手槍銀洋等語均屬虚搆去年李家發生暗殺我亦不知等語復由原告律師向馮詳細駁詰良久中西官又問馮曰現爾否認到過一品香與在一品香呌局及翟常（即翟時白）所供爾妻打電話囑伊找爾·等事馮答曰是原告律師即稱捕房已在妓女琴寓之妓院内吊到琴寓賬簿載明馮姓嘗在一品香一百零九號房内呌局而西探且可到堂作證被告律師聞語駁稱中國人之姓馮者豈獨被告此種簿據何能爲據部官訊至此以時午後一鐘宣佈退庭被告着帶回捕房展期續訊 
[水警奉令嚴查私運米船]  
　　江蘇水警第一區昨日通令各隊長文云案奉廳長訓令内開奉省長令開（原文見五日本報）此令等因奉此查私運米糧關係民食如查有私運出口着即扣留具報在便呈請核辦倘有故縱情事則功令具在絶不寛貸除分行外令仰該區長轉飭所屬一體查照勿稍疎忽等因奉此查禁米石出口迭經轉飭認眞查禁以維民食在案茲奉前因合再令仰該隊長即便轉飭所屬一體遵辦勿得鬆懈爲要切切此令 
[水巡隊抄獲大批烟土]  
　　淞滬水巡隊巡船本月八號夜半查至爛泥渡太古洋棧一號碼頭見秀多人圍聚交頭接耳形跡可疑當由該巡船巡警上前干涉若輩即紛紛四散旋在該碼頭輪船上抄出麻袋二只内儲烟土烟膏秤見重有九十三斤合之市價約値萬數千金一併起獲解送警察廳於昨午將此項土膏轉送上海地方檢察廳當奉譚檢察長諭將該烟土烟膏存庫候燬聽候查拿販土之人到案訊辦 
[萬國義勇軍大閱改明日舉行]  
　　公共租界工部局萬國義勇軍每年奉操後由香港總司令來滬檢閱並將一年中之各隊成績分别造册呈報英國陸軍部本年大閱原定九日（星期一）在跑馬廳舉行嗣因是日午後天忽降雨至四時三十分鐘雨尚未止閱操官以閱兵典禮向例隆重未便草率遂面諭義勇軍總司令强生發令改期十二日（星期四）下午五時三十分仍在跑馬廳舉行閱兵式所屬馬步砲各國義勇隊准時前往會操聞中華隊贈送之參觀劵仍可通用云 
[外洋輪船進出口行程紀]  
　　法國輪船公司之阿馬森號於五月七日由滬開往波賽馬賽里昂等處載有黄白絲二百十二包又野絲二十包以裝往里昂者爲多計一百六十五包 
　　昨日昌興輪船公司之日本皇后號來滬裝來進口貨計有香烟二千箱電料一百八十件機器六十一件鋼條二十五件鋼管一千四百件熱水管八十四件屋頂蓋五十七件雜貨四百三十三件 
　　英國郵船公司之名古屋號昨已由日本還申定明日赴　上海裝出之貨計有花生仁八千四百包芝蔴一千二百包磚茶一千二百箱黄荳四百包羊毛三百五十件絲貨二百件蛋黄一百桶其餘爲各種雜貨共六百餘件 
　　太平洋郵船公司之南洋貨輪開獨派克號此次由星加坡海防運來水門汀一萬二千桶在招商局中棧起卸即於今日開還南洋在申運往之出口貨共有麵粉一萬五千包燐火八百箱茶葉及土布六百餘件 
　　東洋汽船會社之大洋丸此次來滬因十四日不及進口昨日電改十六號抵滬嗣以是日爲星期日恐來賓無暇故已决定提前一天於十五日來滬即於是日之下午四時邀請各界參觀云　　日本郵船會社本年在中日一路加入富浦丸一艘TomiuraMaru現定本月二十五日從日本抵申停泊滙山碼頭翌日便開赴横濱 
　　英國郵船公司之卡　拉號自三月二十日在上海開回歐洲後現接英國來電已於本月二日按抵倫敦矣又有三角洲號郵船已於今日行抵波賽將於下月十日到上海船上有上月二十九日以前英國郵件 
　　英印鴨家公司之亞鴨家號自四月二十日從格爾格噠開出後八日已抵香港刻已先赴厦門將於十四日來滬 
[國内輪船運貨進出口之調查]  
　　進口貨（長江）（一）招商局之江安號昨由長江裝來黄荳四百八十四包紙頭五百七十四件夏布二百七十五件瓷器四十八件桐油四百五十桶硼砂一千一百五十件絲繭一百十件鹽菜九百六十壜桃肉九十九包石器一百二十件乾草七百九十二件生漆八十四桶蛋黄八十四桶棉花八百零六桶烟葉一百四十九件靑蔴五十件餘爲雜貨（二）華大號裝來花衣九百六十一件乾草一千令九十三件秈米一百八七五包皮油一百四十五桶牛骨三百件黄紙二百二十二件蔴布三十三件雜貨三件（三）太古之吳淞號裝來羊皮毛二百九十五件皮油一千二百二十二件牛皮八十九件雜　七百十三包紙頭一千一百六十四件棉花四十八件猪鬃三百九十四件桐油一千三百十桶川菜三千一百八十罎茶葉六十六件夏布二百五十七件雜貨一千二百件（港粤）太古公司之新寗號昨由港粤裝來氷糖一千八百包白米五百包車糖三千七百包赤糖二百七十三包香蕉二千三百四十一件甘蔗三百六十擔生菓九十九擔牛油四十桶蔴包草帽邊一百件香水九十五箱鉛條一百七十一件葵扇一千零九件英泥二千桶拷皮三百八十四件鋼條四十八件軍火（即子彈等項）一百零七件餘爲雜貨計二百九十八件 
　　出口貨（港粤）（一）招商局之廣大號今日開赴港粤計裝至 
廣東有乳腐一千二百四十八壜生仁五百五十包黄荳一百十五包上酒一百八十壜靑礬五十件轉口及雜貨一千四百十一件裝至香港有烟葉一千件土酒一百三十件鴨毛二十包麵粉一百十五包黄荳一百五十包轉口及雜貨二千四百十五件（二）恰和之同升號裝往生仁二千五百包香烟二百四十箱洋紗一百件機器等一千二百件（三）永生號裝至汕頭貨中計有荳餅五萬件疋紗四百件麵粉三千包（威津）太古之奉天號昨日報裝天津威海衛之出口貨計有洋布六百十九件氷糖二百三十八包白糖四百五十包胡桃一百四十包茶葉一百十五件竹木五百件羊皮十件麵粉五百包水菓一百桶蔴袋五十六件鮮花一百零七件花子二十七包皮油五百八十八桶筆桿六十六件花衣四十包紙頭二百零三件桂花五十桶鋼鐵五百七十件草蓆五十件雜貨二百件（寗波）招商局之泰順輪船代江天號開往寗波裝往之貨有拷皮一千一百七十九件白糖三百七十包桐油一百八十桶牛骨二百件麵粉三百包生油六桶鹹魚一百十三件洋布紗二百二十三件靑蔴四十一件猪血十四桶雜貨二百零三件 
[景昌公司絲市報告]  
　　中美新聞社譯景昌公司報告云横濱生絲市上星期全無交易日本商人及美國製造家均知此大宗生絲及繭之存貨其市價將維持至五月底爲止且新絲行將上市故美國織商期望市價將跌上海中國廠絲及七里絲市况仍極沈寂若一月無買主再加收成不惡市價定必跌落灰經市况仍不活動僅有小交易買價五百三十兩市價如下中國廠絲特别大號銀一二五○兩特别號一一○○兩中號一○五○兩七里改良絲上號七八○兩市號八二五兩灰經上號五四○兩市號五二○兩 
[友華銀行銀市報告]  
　　中美新聞社譯友華銀市報告 
　　中美新聞社譯友華銀行十日報告云昨日倫敦銀價近期跌八分之三便士遠期跌四分之一便士纽約銀價跌至六一又八分之五倫敦纽約滙價不動此間今日定價除法郎跌至七八○日金跌至七四又四分之一外餘均與昨同市况全日鬆動投機家傾向買進開市時交易價金鎊三先令四便士半金元六七又四分之三收市時賣出價金鎊至多三先令四便士又八分之七金元至多六七半昨日倫敦跌價出於印度賣出之故但印度未必繼續賣出就一般形勢觀之銀價一時不至再漲 
[江蘇銀行定期遷移]  
　　上海江蘇銀行定於本月十八日移居江西路A五十一號新屋届時備有茶點歡迎各界參觀昨已由該行總理潘睦先經理張武鏞具柬邀請矣 
[二女子渡浦溺斃之相騐]  
　　二百零七號杉板船户陳阿德駕駛不愼在下海浦洋涇港口覆没溺斃搭客女子李阿大張阿妙等二人由二十四保四十八圖地保潘惠昌投報地方廳請騐已紀昨報茲悉該廳孫檢察官飭將在案一干人證提案研訊一過判將證人葉阿炳楊阿大及同遇救得生之婦人楊小妹（即楊徐氏）等諭令一併回家陳阿德咎實難辭判令收押候究一面帶同沈檢騐員等乘舟過江詣覇基口撈獲屍身處所相騐旣抵屍塲即升坐公案當由該地保稟訴前倩并由阿大之母李周氏阿妙之母張曹氏均投案泣稱我女年祗十九歲十四歲平日母女相依度活此次忽遭慘死叩求伸雪孫君得供即命將兩女屍身詳細騐視並無傷痕均皆溺斃填明屍格判令屍屬分别自行棺殮聽候返廳訊懲 
[地檢廳長奉令他調]  
　　上海地方檢察廳昨奉部令開該廳廳長譚辛震著調往補授江蘇高等審判廳民庭長遺缺著江西高等審判廳庭長王鑑調補江西遺缺即著江蘇高等審判廳民庭長蕭敏接充此令 
[中華公義會演劇籌欵]  
　　閘北中華公義會辦理施醫給藥義務學校及種痘施棺等善舉已歷五載近因擴充會務演劇籌欵商請新舞臺排演第九本濟公活佛并有票友韓振廷王金奎傅希尹鄭肇棠劉世昌龔文彬朱玉聲楊應龍諸君客串合演第三本鐵公雞所得劵資悉充該會經費已得何護軍使·滬海道王道尹·沈知事·及公廨關正審官·警廳長·贊襄捐助云 
[紀大通紗廠之股東會]  
　　崇明大通紗廠昨假本埠愛而近路紗業公所開第一屆股東常會黄秀齋主席蘇履吉紀錄先由總理姚錫舟協理杜如少報告經過情形次由監察人王秉臣龔澧澄榮梅淸報告賬畧又次董事會提議各案一致通過此外股東顧蕚僧等臨時動議亦有數端當由股東張硯耕施辛田英搢臣瞿宏聲曁代表史斐賢等略加討論分别决議時已鐘鳴六下宣告散會 
[寳克洋行擴充營業]  
　　本埠五馬路意商寳克洋行每年做進出口貨兼營水火保險營業日增近將水火險大加擴充由本埠而推及外埠并聘程綬三總理其事聞程對於各界感情頗妤將來該行營業更可發達矣 
[大德昌銀號新屋開幕紀]  
　　寗波路大德昌銀號以往來運輸港滬間金銀爲業茲以營業發達原有房屋不敷辦事因在原址購地自造三層樓水泥房屋一所昨爲遷入新屋開幕之期由該行滬經理張壽山等邀請本埠中西銀行界錢業等前往參觀并備茶點招待來賓現該號在香港方面已有鴻德·永德·瑞吉·天福等銀號四處連上海共五號云 
[証劵物品交易所消息]  
　　上海證劵物品交易所市塲揭示第二百六十四號云本所股自五月十日起賣出者之增加證據金每股再加增洋十元又第二百六十五號云第七十九號經紀人程明鈞君來函請求廢業業經本所承認自五月十日起第七十九號經紀人程明鈞君停止糧食油類買賣又第二百六十六號云五月十一日起市塲集會前市改爲午前九時三十分開始交易又第二百六十七號云永豫紗廠所出之三羊牌十六支棉紗檢查結果在標準以上茲定比標凖品加元一兩自六月期趕加入等級表交割時一律適用 
[交易所經紀人失蹤]  
　　上海證劵物品交蜀所六十三號證劵部經紀人王子明向由其子永華爲代理人經理一切近來所做交易多係買進對於交易所中並無結欠即未了之交易爲數無幾不意前日（九日）午後突然失蹤曾有人至其西法華鎭住宅偵查業已遷徙一空聞其欠人之數爲數頗鉅云 
[林故艦長靈櫬運滬]  
　　利川軍艦長林天壽前年奉海軍部派往松花江駐防當時林艦長已有小恙曾一再向海軍總司令公署呈請轉行報部給假俾得在滬醫治未邀批准祗得隨船出防及至該船駛抵防次林艦長病勢更重醫治無效於去年春間在吉省防次病故其遺骸由同寅中備棺盛殮暫厝義莊前月間林君之妻李氏由滬乘輪往吉將其夫之靈柩盤運來滬轉道運閩擇日安葬前日林故艦長靈櫬到滬時本埠海軍界人員凡與林氏生前有交誼者均往吊唁以誌哀悼 
[海軍已得一月薪餉]  
　　海軍薪餉迄已積欠三四月迭經海軍各艦長電催茲闈已由財政部籌措一個月薪餉滙由海軍部已於前日滙滬交由駐滬海軍司令部分别散放矣 
[再誌靛油最近之市况]  
　　星期六日載瑞士汽巴廠靛靑市况稍有錯誤查汽巴靛靑之市價刻在九十兩以上再汽巴靛靑祗有一種牌號凡桶上無汽巴牌號者即非汽巴靛靑其價約在九十兩左右 
[義賑奬劵開奬紀]  
　　義賑奬劵向在北京開奬現第三期改在上海開奬昨爲開奬之期假南市久大碼頭利濟總局開奬自上午十時開始至下午一時止茲將開出之五大奬號碼及承銷各票號錄下頭奬第二千五百零三號山東分所二奬第一萬一千六百八十四號本埠大利元三奬第六千零零六號哈爾濱分所四奬第二萬三千一百零四號河南分所又四奬第二萬三千三百二十六號北京華生錦又四奬第二萬四千八百七十號哈爾濱分所又四奬第二萬九千一百零八號漢口分所五奬第四千一百八十五號本埠善利全又五奬第八千九百九十六號北京華生錦又五奬第一萬一千一百六十七號寗波億中又五狀第二萬六千五百七十一號安徽分所 
[籮間脚夫要求加價]  
　　本地籮間脚夫即肩挑苦力之輩前淸時皆倚賴抬轎爲生活近年則以挑送各商行號棧貨物及婚喪喜慶等事所挑貨物件數均以錢計因之對於銅元之跌價大受影響且近來百物昻貴昨日南市南碼頭等籮間夫沈阿掌王桂生等發起加價俾能糊口邀集同儕在三泰碼頭茶肆商議須照加十分之三向各行號要求未識能否辦到也 
[昨日下午公共公廨訊案紀]  
　　昨日下午公共公廨民四庭由兪襄讞會同日林副領事訊理（一）姚鳳池訴陳繩甫王可明王汝騶不理擔保票洋案 [結果 ]限陳繩甫於一個月仙還姚鳳池洋四百八十元保人王可明王汝騶亦應連帶負責堂費被告缴納（二）吳妙福延許理律師訴王熊生抵單不贖及王反訴地皮糾葛案 [結果 ]候原審陸會審官特别訂訊（三）維大染坊延甘維露律師訴經理陶維新濫放賬欵案 [結果 ]改期再訊（四）周雲濤訴羽士善淸不交地價案（五）李仁弟訴王煥文欠欵案均未審 
[指控私用賬銀案之和解]  
　　江西南昌裕豐棉紗號股東陳榮廷在公共公廨呈訴夥友吳梅生私用賬銀九千六百三十五兩零八分六釐等情由廨將被告逮案諭交九千兩舖保候特别訂訊在案昨由陳襄讞會同日副領事林君集訊據被告代表許理律師上堂譯稱此案兩造已經人理勸明白應請將案註銷而原告律師亦表同意中西官核供准將控案註銷被告開釋 
[塌車碾斃女孩之騐訊]  
　　黄包車夫劉長四前日午後拖車經過虹口乍浦路武昌路口忽然突過張九仁高雨田等所拖塌車之前致張等急於避讓將日籍華人松本鐵大郎家女孩松阿毛撞倒碾傷要害登時氣絶由二百八十五號華捕與包探譚鳳池聞警到來將劉與張九仁等一併拘入捕房收押並將阿毛尸體車送斐倫路騐尸所昨晨傳同見證陳金桂報請公廨張襄讞於上午十一時會同美領奥君蒞所飭吏檢騐屬實填明尸格升座公位命將被告及見證人等傳案略詰情形即在騐訊單上簽判曰騐得已死松阿毛委係車輪碰傷身死着尸父領尸棺殮張九仁等一體押候禮拜六日領堂期解訊 
[婢女受傷之驗究]  
　　哈爾濱路某西人家十五歲使女唐天才於上禮拜五被不知姓名之男子誘至某客棧姦宿一宵歸後即臥牀不起昨由西人察悉報知哈爾濱路捕房飭探送往同仁醫院經醫生騐得委係被姦受傷帶回捕房候解送公廨請究 
[電車撞傷馬路小工]  
　　昨日下午四時三刻楊樹浦中有某號電車駛過撞倒馬路小工陳子寳腿足受傷由楊樹浦捕房三百九十三號印度捕到來抄錄電車號碼另雇車送受傷人往同仁醫院攻醫治 
[華特路發現男屍]  
　　華特路謝家宅地方昨晨發現無名男屍一具經該處地保邢杏生查無家屬即投地檢廳報請相騐 
[抄獲烟土鉛洋之科罰]  
　　法租界大自鳴鐘捕房捕頭偵悉菜市街寳裕里第一號門牌劉有榮私行開設中和烟膏店秘密挑烟有違禁令故於前晚帶同包探前往抄出烟膏烟土等物甚夥又搜出鉛質龍洋二千餘元鉛質僞四八開三千餘角及通用鈔票銀洋一千餘元連同同居之程金海等十七名一併帶入捕房昨解法公堂請究先由捕頭上堂稟明前情並將抄案之烟土僞洋呈鑒詰之劉有榮供認前曾開設挑膏店現已閉歇此項烟土係餘存之物至於僞洋係屬預防盗匪到來搶刦名曰太平銀洋不敢私製並由律師代辯一切質之程金海等同供民人等同在劉處爲夥現因店已閉歇故此暫行躭擱劉處不敢作非法行爲求察中西讞員會商之下判劉等罰洋一千五百元充公抄案之烟土鉛洋一併銷毁尚有通用鈔票銀洋一千餘元發還完案 
[兩賣土案候傳屋主]  
　　虹口哈爾濱捕房華探沈阿炳·西探駱四查悉漢碧禮路一千零六十五號門牌·東栅街十六號門牌兩處均有私售烟土情事於前日協往查獲烟土七磅十兩烟灰數兩以及剪土煮烟各器具並賬據等物一併帶回捕房昨晨將各種違禁物品解送公共公廨並稟明前情以兩處屋主均傳訊不到應請提究等語中西官得悉判將抄獲各物暫存捕房候傳該屋主等到案訊究 
[身帶烟土之科罰]  
　　揚州人張金桂前日身帶烟土三包經過裏虹口街被包探薛正昌查獲帶入捕房昨解公共公廨經中西官訊據張供該烟土係友人囑爲代携判張罰洋六十元充公無洋改押西牢兩月烟土送海關銷燬 
[私設挑膏店之科罰]  
　　池炳成吳再生兩人邇在法租界吉安里永康里等處私設正誠信益壽年等挑膏烟店前晚被大自鳴鐘捕房捕頭脫來沙克偵悉帶同落差捕等前往抄出烟膏烟土及盒頭烟數蔴袋一併帶入捕房昨解法公堂謂究先經捕頭上堂稟明前情詰之池等供認私賣不諱聶讞員判池吳兩人各罰洋二百元充公烟土没收 
[鴇婦容留幼女之科罰]  
　　專查妓院之三十五號西捕·與八百二十五號華捕昨晨協解廣西路樂餘里五百九十一號門牌妓院鴇婦陳顔氏到廨稟稱該鴇因容留幼女李阿金是以將其與女解案請示據李阿金供稱年十六歲在陳鴇處爲傭每月工洋一元並不學習戲曲等語又據女母李金氏投訴阿金是伊親生因貧至被告家内爲傭要求給領訊之陳鴇供稱阿金在伊處帮傭經關讞員核供商之美約副領事判陳顔氏罰洋二十五元充公李阿金准交其母領回以後不准再入妓院 
[小弄内女子遇暴]  
　　賃居浦東爛泥渡日新里寗波女子鍾殷氏年二十歲前晚八時許因出外泡水行經小弄内突被暴徒山東人袁卓廷抱住接吻扯破下衣圖行非禮該氏極聲呼救當經三區崗警聞聲到塲將袁連同該氏併解至署昨經曾署長詰明前情以事關强姦有傷風化判將原被併解地方檢察廳訊辦 
[兜售彩票之判罰]  
　　小販張阿二前日手持彩票十餘張至法租界黄浦灘某輪船上向搭客兜售適爲某號華捕查見以張有違定章故將張連同彩票一併帶入捕房昨解法公堂請究先由捕頭上堂稟明前情並將彩票呈鑒詰之張供此項彩票民人係向朋友處批來實不知租界章程求宥聶讞員商之法副領事葛君判以張不應違背章程着罰十元充公彩票没收 
[誌謝]  
　　昨承小世界贈四月份游劵二十紙又銀行週報社贈一百九十七期銀行週報一册謝謝 
雜評二 
[選舉訴訟之究竟（訥）]  
　　上海選舉訴訟判决無效多日矣而如何進行尚寂無所聞據吾人觀察敗訴方面縱心有不甘而爲種種挽救之運動然法律上旣不能援用普通訴訟提起上訴則决無其他挽救方法故此案結果第有執行之時間問題而無翻案之絲毫餘地不待言也 
於此而不如我人之所料竟有推悉此案之一日則必先推翻司法獨立而後可必先推翻一切法律而後可今日之政局雖甚紛擾然對於法庭之尊嚴表面必尚保護對於國家法律表面必尚維持寗有爲此一案以自毁壞民國之大防乎然而今日之司法界與一般公民尚惴惴焉疑此案之或有變動者何也 
公布欄 
[上海地言審判廳]  
　　判决主文（民一庭）一件决定王增華與楊嘉悌爲賠償損失一案主文本件訴狀准予註銷（民二庭）一件决定僧谷雲與僧常貴爲廟產涉訟一案主文本件訴訟駁回訟費歸原告人負擔 
　　批示一件趙文裕狀請銷案由狀悉准予銷案此批一件董明發厭請展緩赴鄞由狀悉着於病愈後從速赴鄞廳備訊毋得自誤此比一件周筱財狀請保釋由狀悉候傳金養甫來案訊奪此批一件周樹森狀請註銷一部分由狀悉周國珍一部分准予註銷此批一件吳林春狀請給領由狀悉查本案卷宗因李木木提起上告業經呈送不蘇高等審判廳核辦矣所請應從緩議此批一件張成林狀交欵洋由准交此批一件陶桂卿狀請銷案由狀悉准予發還房票完案此批一件陸怡如狀請函縣拍賣由猒悉業已當庭諭知矣此批一件孫炳根狀請銷案由狀悉准予銷案此批一件顧珊臣狀請執行由狀悉已嚴厲執行矣此批一件蔡兆貴猒交欵洋由准交此批以上五月九日 
　　公示送達（全文在本廳揭示塲公布）第六七號（民一庭）一件周餘標與沈氏等爲欠租涉訟一案現本廳續定於五月十九日上午十時爲公開審理日期仰該被告人沈氏沈統錫依期到廳候訊毋違特示右仰被傳人沈氏沈統錫准此 
　　判决主文（民一庭）一件判决吳鍱泰與徐春泉因租屋紏葛一案主文徐春泉應償還吳鑅泰房租洋十二元其租住之曹家渡房屋兩間並應解約遷讓訴訟費用歸徐告人轉租之廟前街鄰德里房屋應即解約遷　並應解約一案主文被告人向原告人轉租之廟前街鄰德里房屋應即解約遷讓並償還原告人本年陰曆二月份租金洋十四元又自三月份起之租金每月二十八元計算付至出屋之日爲止原告人應於被告人出屋日返還被告人押租洋四十二元正原告人及被告人其餘之請示均予駁回訴訟費用原告人負擔五分之一其餘均歸被告人負擔（民二庭）一件判决龔金桂訴吳掌林抵屋涉訟一案主文被告人應將廂房二間蛟還原告人收管訟費歸被告人負擔一件判决周光盛與周子明因佔屋糾葛一案主文被告人應將所住麫筋弄底房屋交還原告人管業並應償還自民國六年一月一號起按月三元計算至遷讓時止之房租原告人其餘之請求准予註銷訟費歸被告人負擔十分之六餘歸原告人負擔一件判决張煥堂訴夏雲祥爲財禮糾葛一案主文被告人應還原告人金圈一付洋一百零六元原告人其餘人請求駁回訟費被告人負擔三分之二原告人負擔三分之一 
　　批示一件史錦華狀請交保由狀悉已當庭諭准矣此批一件姜朝發等狀保倪耀卿由准保此批一件吳鏡秋狀交欵洋由准交此批一件陶善梓呈爲遺失莊票請求備案由呈悉該項莊票是棧司遺失無從憑信所請備案之處應毋庸議此批一件朱瑞庭狀請交保由狀悉准予覓具妥保出外淸理此批一件王彝順狀請保外由狀悉准交妥實店保出外理楚此批一件許宏慶狀請執行由狀悉查本案業據盧溢靑提起控訴所請應從緩議此批一件劉鳳麟狀保李明輝由准保此批一件葉景雲狀交拍賣費棧單由准交此批一件夏國樑狀領串據由准領此批一件李萬奎狀交欵洋由准交此批一件徐紫峰狀請執行由狀悉查九年八月二十日朱志和所具之保狀載明保嚴林泉隨傳隨到現嚴林泉旣經身故自無再令保人負責之理所請礙難准行仰即知照此批一件孫丁氏狀請傳究由狀悉着即來案候諭此批一件陸瑞田狀保史錦華由准保此批以上五月十日 
[上海地方檢察廳]  
　　批示尹德餘狀悉此批陳正記狀悉候傳訊核奪此批余和根狀悉候予核辦此批朱阿福狀悉爾妻如果在張雪昌案不肯歸回可以報就近警察前往扭案核奪毋庸率請提究此批何余氏狀悉姑准將爾夫舁廳投騐再行核奪比批以上五月九日 
　　批示陳張氏狀悉查販賣鴉片烟貽害社會甚大前狀聲請易科本廳核奪案情業經批駁在案茲據續請前來仍不准行仰即知照此批王金廣據訴爾妻吳氏與金寳小阿姊時常往來此次與金寳小阿姊同往看戲在伊家留宿後不見歸家經爾向伊爭吵伊允帮爾代尋遂疑金寳小阿姊將爾妻誘匿等情着俟尋獲爾妻後再行核辦礙難率予提究此批一件彭學典狀悉查監獄内原設有醫士該犯果有疾病自可在監調治所請開釋之處應毋庸議此批湯孔氏狀悉據訴情節如果屬實理宜從速設法回家不得久居異地以益羣疑所請應毋庸議此批姜老狀悉查該犯撤銷上訴業經本廳批准在案茲復提出上訴理由前來是否合法候送江蘇高等檢寡廳核辦此批　　陳鳳林狀悉本案正在偵查所請應毋庸議此批沈勝華查土地管轄以犯罪地或犯人所在地爲斷爾果無在上海管轄内犯畢情事非案訊明無從定斷不得藉口規避致干嚴究此批陸王氏狀悉該案已付預審矣仰候轉送核辦此批蔣瑞和據狀爾旣與譚氏離異立有合同離據自可無虞再來鬭詐所請立案無此辦法合同發還此批葉兆生據訴如果屬實何阿長有意刁難致妨害公共衛生殊屬不法候派警勒遷此批何金生狀悉候傳訊核奪此批以上五月十日 
[滬海道尹公署]  
　　批示一件民婦薛氏呈爲官吏朋比冤抑莫伴籲懇澈究申雪由呈悉㨿稱張雪華等串同縣吏揑造切結附卷銷案如果屬實仰即逕赴該管縣署聲明自當秉公核辦毋庸來道率凟此批一件崇明外沙公民盛鳴和等呈爲外沙司法公所請准予常駐餘穀鎭俾順羣情由呈悉旣據分呈仰候省長旣高等審判廳批示祇遵此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[絲業團旅行日記] [  李登魁]  
　　正月六日晨九時葉李路易司諸君及僑商男女領袖數人相繼至乃同乘游覽汽車一輛游覽維多利全埠先行街市間商業雖不十分興盛而秩序整潔較之吾國各埠市街之雜亂無章者已不可同日語矣至住宅區沿途綠樹遮道淺草平鋪矮屋低窗極淸潔玲瓏之致想見自治之完美及小家庭之樂趣繼至海灣灣水澄碧海邊小屋炊烟縷縷風景之佳無以名狀過公園中懸大鐘一架西人名自由鐘據云圓明園之役在北京所虜來者可慨也繼至興華樓午餐餐畢至華人俱樂部小坐出俱樂都西行十餘步葉君指一雜碎館門前相告曰此湯君化龍被害處也憑吊前賢不勝悼歎時已三時乃返旅館東裝登輪與葉君等各道珍重而别晚九時抵西亞得耳西人商會及聯華總會代表已迎於埠乃同赴華盛頓旅館投寓焉 
　　正月七日晨九時偕路易司君及總商會會員數人赴西埠最大分部公司弗來特納爾遜公司參觀該公司有樓八層職員六百餘人綢緞部最大所售者美國綢居多法國綢日本綢次之中國綢祗山東之寗海綢一種詢以不售中國綢之故據云一則中國南方出之綢緞無處批發山東綢因碼數太短門面太狹顔色太黯不合婦女心理故銷故亦少云繼至磁器部中陳中國磁甚多細觀之則半係某國貨冒冲者詢其何處購來據云自某國人進口行批發而來云十二時聯華總會設宴於該公司會客廳該會會員到者三十餘人路易司君主席席半主席起立致歡迎辭并述該會對於中國抱二種扶助計劃一係敎育上之計劃一係道德上之計劃敎育上之計劃先由西埠各公司工廠擔任經費由中國派送大學生二十人留學華盛頓大學一日讀書一日在商店實習每月由公司津貼百元此事初因關礙華工條例InligtatipnLaws政府不加允可繼由該會通大學校長由大學將津貼交與學生始得通過去年已由香港派來謝姓一人成績甚佳道德上之計劃因年來某國人由美販去嗎啡不少經在彼國加上他料專銷中國該會現已極力設法禁止嗎啡出口並限止補種界俾某國人無處下手云該埠人士有此友誼的計劃將來如能實現洵可感焉 
劇談 
[天蟾之七擒孟獲（中）] [  箸廬]  
　　其次當推于翠花之楊夫人身段步驟俱臻佳妙不僅以翻腰見長崑曲無甚動聽出唱僅唱四句原板亦嫌躱懶如原編如是則眞便宜該伶矣 
　　又次當推李桂芳之魏延扮相身段檯步居然一儞好銅鎚說白亦斬裁唱亦夠腔雖略帶本音不足爲病 
　　又次當推馮子和之祝融夫人歐西歌舞是其專門之學然余總以爲入門當問俗也 
　　又次當推周五寳之孟節崑曲自是老手可稱絲毫不苟說白稍犯沙滯此天賦爲之也 
　　該劇以孟獲爲主角蓋老五素以勇猛稱飾此理當不能有二以余所見則瑜不掩瑕第一擒力戰漢將刀花緊凑一長也下濾水時跌撲乾淨二長也夜飲時一叚躱板尚無大疵兩次對舞亦稱合式至第一幕閱操幾叚崑曲多硬嚼字說白尤頽喪不能以宏實見長總之十分之六七帶著一副瘟氣第以恒情測之演武生劇至三十餘幕之多五鐘許之久殊非容易事耳余聆該伶是劇倍念小樓也 
　　時智儂之武侯殊不稱職走不像走坐不像坐笑不成笑憂不成憂第一次派將幾句摇板險些兒黄腔上山時七音對唱純以拖腔討好頭戴殊道冠亦嫌時髦惟祭濾水時一段對唱尚能合度耳人說他是風雅鬚生我說他是學究鬚生以飾武侯褻凟古人不少然塲數過多亦難爲他幹得了也 
雜錄 
[春暮尋愁錄] [  禹鐘]  
　　春歸矣花夢無痕鵑啼有涙對綠葉成陰雖未呈衰落之况然扶疎枝葉已卸芳妍寂寞園林總悲遲暮酬酒空堦誠難遣此矣劉叔安三月三十日餞春江神子詞曰柳外歸鴉點點是離愁葛一龍詩曰綠酒散爲楊柳怨紅顔消得海棠嗔 
[預料之將來]  
　　黄仲則詩曰可憐東風作意只可憐春去不勝悲人間無數閒哀樂若問春風總得知是皆撫景傷懐有不能自已者余謂人之感時惜序非眞與無知之歲月有情也亦聊以自寫其棖觸而已須知春日雖歸再來有信花枝縱謝可待重開所足興感者則每當花落春歸之際人生年鬢亦因之以增終至催人入於老死之境而春事年年花笑柳妍如故也然則當春之歸詎能免於悵惘者乎 
　余友韶聲有詩寄余曰一鶯飛草長漫關心寂寂春歸不自禁賸有閒愁訴遲暮還扶殘夢縱孤吟移花應悔留紅怨一雨何如易綠陰狷忿未能消醉地無端酒涙欲沾襟余正思覓句送此殘春因即步其元韵曰 [亂悉深處莽栖心春去春來幾度禁累日荒荒尋醉夢經時黯黯辦微吟紅心已裂門前草綠葉終成雨後陰隨意看花空着意難廻遲暮一沾襟 ]詩成並錄原唱以殿吾文世有目余爲無病呻吟者則應之曰言爲心聲君等又何由知我心哉 
新聞拾遺 
　　滚蛋三月二十八美京華盛頓白宫南廊會集孩童千人作滚蛋戲羣童紛紛徵逐一種活潑之狀雖有吳道子筆恐亦不能繪其萬一此種游戲自一九一五年後今年第一次舉行也[  鄧履氷]  
　　割麥客自碭山來言該處前有大帮匪徒經過縣境意圖搶刦適各村俱有戒備技無所施因將田中靑靑之麥及他種雜糧盡行剷割然仍委之道旁並未捆載以去蓋專爲洩忿計也匪徒充斥民不聊生論乾比之爲飛蝗過境云[  吳秉恬]  
　　攫簪昨日午後二時許晝錦里有二鄉婦一婦頭揷金挖耳在某店購物出行不數武突出一匪徒趨前批婦頰者再即將金挖耳攫之圖逃一婦大呼捉盗路過者聞聲帮同追捕二婦神色倉皇不知所措及至望平街口始將匪追獲鳴捕送入捕房而去[  立德]  
小說 
[社會小說衆醉獨醒（三三三）] [  瞻廬]  
　　第五十回求福得禍誤信觀音除舊布新改造空氣王媽從此便一一改稱了慧姑笑說這是解放與改造的入手辦法解放了太太官官改造了師母寳寳朱氏指着王媽的小脚笑向慧姑道你有本領也把他解放改造起來慧姑畢竟有些孩子氣便强逼王媽抽去裹脚布實行解放王媽嚇得倒退了幾步兩隻手摇個不休忙說使不得使不得慧姑道又髒又臭的裹脚布戀他做甚快快解放了新字典裏面怎有使不得三個字王媽皺着眉頭道好小姐好解放時我不待小姐吩咐早已解放了這兩條臭脚帶我吃了他一輩了的虧巴不得立時撕去抛在東洋大海永遠不和他會面無奈我的一雙脚是受慣了喼縳靠着兩條臭脚帶還好胡亂跑幾里路扯去臭脚帶便一步也行不得慧姑歎了一口氣道這也難怪你本來惡政府勝於無政府（會心不遠能近取譬）這些都是前話補叙完畢且說朱氏聽得王媽呌他去做糕把壁鐘望了一望道呀三點一刻了我們的茶點會是五點鐘開始相距没多時刻我和王媽到廚下去做蛋糕你在這裏料理茗盞聰兒這孩子在他姑母家裏游玩少頃想和他姑母姊姊一起兒來你見了他呌他對了賓客一一鞠躬休失了禮數慧姑含笑點頭朱氏和王媽自向廚房裏去慧姑取出十多套的白磁杯碟都是景德鎭的出產品堅固耐用比那東方來的阿呀貨强過十倍當下一字兒的排列案上把濕毛巾一一揩過了又把乾毛巾細細的抺眞個是表裏淸澈不留點塵又把茉莉窨的雨前茶葉一份份的安放杯裏指尖上有正確的天平分派停匀一些兒没有多少（宰肉陳平不能專美千古）再把福建出品的金漆茶盤揩抹乾淨放在旁邉應用正在料理的當兒郤聽得一陣步履聲中夾着笑語慧姑自語道原來聰弟弟眞個和錦姊姊一起兒來了正是 
　　空氣旣換淸光大來繊塵不染方寸靈臺 
餘瀋[  健盦]  
　　生無他嗜惟與劇硯田所獲盡耗之於此二者然浪跡連年席不暇煖舊藏新眞多不遑檢讀今春歸養盡發讀之疋校楮葉乃時可證並覺年來幻想中所有者古人多已得之千古文章複出至夥勦襲雷同可爲一噱今之甫有一得便思自詡未深致討便蠲棄往說自命創造不知已見不一見矣何其陋也 
 
 

Page 15

 
 
   
 
 

Page 16

 
 
常識 
常評 
[野雞談] [  老圃]  
　　俗呼雉曰野雞上海人呼娼妓曰野雞不知何所取義或取雉鳴求其牡之意或就狎客言取厭家雞爲野雉之意皆未可知但上海方言凡濫而賤者皆謂之野雞負載之小工亦曰野雞車則有野雞馬車船則有野雞輪船猶憶辛亥革命之歲余在滬寗汽車中見甲乙聚談甲曰昨見阿狗彼亦稱官然仍不衫不履殊不似官乙曰此乃野雞官耳觀此則民國之官亦有稱野雞者民國以來律師充斥自五年司法部取開放主義前淸吏役皆得夤缘充律師曾聞某君因民事涉訟因不諳程序幾敗訴矣或勸其用律師則憤然作色曰吾寗敗訴不請敎野鷄律師觀此則民國之律師亦有稱野雞者近日上海交易所林立經紀人如鯽農商部攬監督之名而不能行監督之實本所股票飛騰投機人幾類發狂是直開賭場耳轉瞬牽動市面金融業首受其害故就學理而論商業界本不能無交易所而就事實而論則野雞交易所野雞經紀人其害不亞於野雞官野鷄律師一言以蔽之橘生江北則爲柚無論何種良制一經濫用即爲惡制 
國民常識 
[國恥紀念日經過之感想] [  周文啓]  
　　五月九日是何日耶非亡國條件坑陷我中華民國之日乎嗚呼我民國不亡於戰爭而亡於二十一條件吾知土地如故而徒存形式也人民如故而祇有軀殻也夫形式軀殻豈可代表民國國民哉吾將喚起民國之精神國民之靈魂而詔之曰世界公理一日不滅强權必有屈服之一日强權屈服公理自無不明况二十四紀之大舞臺經公理戰勝强權之後世界决無第二之强敵可以横行彼波蘭之亡猶得復國况中國爲交戰國之一豈二十一條件之廢除而不能得公理之援助乎 
　　然更有進者我中華國恥何止數十起特以此爲較著者耳我言雖如此公理足以戰勝强權究不能專恃公理爲弱國之護符苟踐之臥薪嘗膽良以也惟口頭禪之雪國恥不濟之以實行終無能達此完全目的然則實行維何凡吾國民各盡其心力可已 
　　靑年專心向學研究科學之如何發展則學界之國恥乃雪謀國貨之暢銷非必用品誓不販賣洋貨則商界之國恥乃雪 
　　製造精良非必需外國原料决不採用則工界之國恥乃雪圖物産之豐收足敷工業原料之需要則農界之國恥乃雪竭力謀民生之利益如岳飛所謂文官不要錢則政治界之國恥乃雪 
　　不惜死不貪錢不被人利用而自殺國人則軍界之國恥乃雪 
　　吾聞之哀莫大於心死吾國國民旣曰精神未死靈魂未死曷不救之使生對於現在之紀念日吾不知若何痛憤對於今後之紀念日吾又知若何奮興（乙種酬） 
衛生 
[肺癆病中之運動（下）] [  鳳賓]  
柏斗森氏乃美國治癆之專家其對於病癆者之運動有簡單規則八條試分述於後 
一體温上升者不可運動 
二脈束或氣急者不可運動 
三咯血初止者或有急性病狀者不可運動 
四病人如能步行須行平地勿履山徑 
五步行宜缓步徐行切戒疾趨 
六步行時未及氣喘即宜停止 
七切勿過於用力致身覺疲勞 
八若運動後有熱度上升即宜暫停運動 
上列八條病人均易於遵行者雖似平常實含至理蓋過於動作即有溢分之勞在常人可暫耐而病癆者反有損無益即深長呼吸一事柏氏以爲僅可施諸常人以補助其呼吸之不足或矯正其駝背傴僂之宿習面爲顧防染病之一法柏氏謂若在急性時期之肺癆病中此項深長呼吸適足使病域之毒質及細菌游行而散布滋長而蔓延即癆病已愈之人其肺臟或有萎縮之處亦不宜强行呼吸運動此項萎縮乃天然性的限制使其少動而結成疤痕倘强行大力則痕可迸裂已愈之點或有反覆之虞是以游泳網球以及劇烈運動雖在已愈之人亦恐損傷其肺不宜行也柏氏又云肺尖及肺之凹窩因限以位置常乏動作而易於結核在未病者宜練習深長呼吸以防成疾如在已病者又當别論也 
道德 
[西方格言（一三五）] [  謝介子選譯]  
元首之眞衛護者非軍隊非貨財實爲執事之諸良友也（斐屈累岐）（Pdtrarch） 
美名爲富厚之產業（德意志諺） 
高而能謙斯誠匪易（英吉利諺） 
世無不能助人者亦無不需人助者（德意志諺） 
餓犬不畏杖（英吉利諺） 
不良之生活其結果亦惡（德意志諺） 
愈艱危者愈有榮譽（英吉利諺） 
佳鄰爲最安全之助衛者（德意志諺） 
需要生德行（英吉利諺） 
毅勇之士不知有艱難（塔密爾）（Tamil) 
農業常識 
[桑樹第一大害天牛驅除法] [  張雪軒]  
自凌君徵求尺蠖驅除法後連日關於是項常識發表不少惟害桑之蟲不止尺蠖而害桑之烈尤莫如天牛茲略述其生長狀態及驅除法如下 
　　天牛在昆蟲學中屬鞘翅目俗名鋸樹郎口有雙鉗鉗如利剪新發之枝囓之輒斷其產卵也必囓破樹皮而藏其卵於皮内一經孵化即縱横穿食木質爲害之烈莫與倫比考天牛化子期约在陽曆七月間孵化甚速不出半月已變幼蟲惟成蟲期甚長須過年至四五月間（陽曆）當天牛未成蟲時在樹穴内上半月居穴之上部下半月居穴之下部驅除時亦不可不注意也 
　　除之之法須先倧樹之本身或大枝上見有脂膏流出之處即破其皮見其中有卵如米粒狀者則取而碎之此爲根本滅除法若已化幼蟲或成蟲則須從蟲所出入之門用鐵絲向户孔内刺死或穴深而不能及者則以百部草葉或雷公藤根切細納小甕中用水浸爛封固甕口不使出氣取其汁澆灌之無不死者或以烟草一斤混和熱湯五升注入以殺滅之亦可（乙種酬） 
科學常識 
[人造臭氱氣之功用] [  芍籮]  
　　飮料水之最良消毒法去夏有美國議員團旅行至於我國國人竭誠歡迎招待外賓隆重周至美議員亦暢然滿意矣顧其旅行日記論及吾國通俗衛生之闕點者甚多對於飮料水之供給深致不滿視旅館臥室特備水瓶爲奇事亦足供吾人之反省也 
　　西人飮茶有定時有定室茶點常並進解渴之法甚簡且好冷飮常時祇就自來水龍頭瀝飮冷水而已蓋其自來水至淸且潔决無細菌存在固不必煑沸而已消毒殺菌者矣（煑沸即藉高熱度剿滅水中細菌之法） 
　自來水經濾水池淸濾而後粗雜之物殆已盡去惟水中極微藐之細菌猶得隨水濾過普通自來水之不適於飮食即因此故有百格飛濾水器者乃以密度適宜之無紬磁筒裝置於自來水龍頭之上再令水經磁筒濾過細菌可以袪除西人所飮之水從前多用此法但尚非完全之消毒法也 
　　美國有所謂臭氱消毒法者利用臭氱氣强烈之氱化作用燒盡水中細菌之法也臭氱氣之存於自然界者甚少於是有人造臭氱氣之法臭氱氣之生成原因不限於火花放電亦成於無聲放電設於龍頭之出水口裝置發生臭氱氣之玻璃管管内封入白金線管外繞以銅線各聯其兩端AB於放電圈此放電圈電路之通斷由龍頭之開閉司之左轉而龍頭開DC聯合則電通右轉而龍頭閉如圖中虚線則電斷故自來水流下時自管E吸入之空氣亦混入水中因管内外放電作用空氣中之氱氣立化爲臭氱氣消滅水中細菌而水乃完全淸化此器有裝置於水廠施以總消毒者有分設於用户臨時消毒也規模有大小裝置有繁簡附圖不過用以說明其作用而已（乙種酬） 
來函 
　　諸位關心申報常識裏天然水車這個問題的先生們鑒你們的信都收到了德昨天發天 [宣布天然水車謬誤 ]一篇文章是因爲顧仲安先生的天然水車是完全不能實行的我把他謬誤的地方宣布出來就是告訴諸位先生們不要照他的法子去仿造免得白白費去金錢和光陰的意思陽曆三月二十九號常識裏仲安先生的天然水車不是管桶都有尺寸的嗎他還說他們鄉裏已經實行這個法子有效了諸位要曉得他的說話完全欺人世界上再没有這樣便宜的事情德看了諸位的信曉得有幾位先生已經着手仿造了諸位照他仿造斷斷没有成功的道理諸位仿造的損失仲安先生也要負點責任總而言之要把水從低的地方升到高的地方斷没有不用力能做得到的要做這種事業有用抽水機的有用貯水池的一定要用專門技師看地方情形計劃這種新式灌溉的法子我們中國用的很少因爲做這種事經費是一個大的問題諸位中如有想集合大經費仿行新式灌溉法的非請有學識有經諗的工程師不能做這件事至於天然水車是完全不能實尾的請諸位不必再費心研究了邢明德五月七日 
識字捷法 
[應用字] [  濟滄]  
　　没本作　即　之後增字沈也从水从　又無也盡也滅也隱而不見也又通殁人死也俗作没 
汲引水於井也从水从及又爲探索或提拔之意又汲汲勤勉意 
更正九日識字欄派字下派即辰即後增字句（辰）誤辰 
 
