# 1893 - 56 - 4907132

 

Page 1

 
 
[新印徐霞客游記告成] [  圖書集成局啓]  
　　是君爲明徐宏祖撰宏祖江陰人霞客其號也少負奇氣喜出游游則必作日記以志鴻泥初時游吳游越游閩粤游湘楚直至燕蜀冀像齊魯滇黔游畢復尋金沙江從瀾滄北探星宿海而還共成書十册不特搜奇志怪閱之足使耳目一新抑且於地志山經多所考證洵足補方輿之紀載爲後學之津梁也兵燹屢遭民間罕有善本本扃覔得楊名時所重加編訂者亟付手民排印以廣流傳紙墨務取精良裝潢尤爲雅飭刻巳告蕆分裝八冊核定碼洋六角諸君子有癖耽游趣者盡移玉至三馬路申報館帳房及各處申昌書室或經售申報處購取可也 
[新印醫宗金鑑告成] [  圖書集成局代啓]  
　　醫宗金鑑一書經乾隆朝　御纂集古今醫書千百種去其糟粕擷其菁華論斷精詳折衷至當洵乎　昭代之鴻寳醫林之火成也茲由煥文君局主人倩本局用活字排印刻巳告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橘井名賢有欲得盧扁眞傳者請向上洋申報館二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂廣東鴻文書局購取可也 
[論新疆請派教習]  
　　爲治之道必圖其要而崇其本孔子曰以不教民戰是謂棄之近來各處司兵柄者因坐享承平之福明知時無戰陣之事遂以不教之民隷入行伍無論水師陸營名則爲兵月支口糧而其實則不過身著號衣手持器械以是爲兵之樣而已矣雖有按期操演者大都虛行故事掩人耳目有時大帥定期閱伍則先數日或前一月芒芒然預爲澡演要亦不過舊式舊革外面架子中國刻下所最講求者爲水師而水師之實可以爲有恃者亦不過屈指可數餘皆不免浮冐名糧虛糜餉項至於陸營則疲弊尤甚各省大憲未嘗不竭力整頓而無如掩飾彌縫手叚劇巧卽有英武神明之止憲亦可以曲爲補苴此養兵千日者所以不可用於一朝也邊陲之地其防守之兵尤豐緊要故邊疆戍卒其覈較他處爲多國家定制何嘗不妥貼周詳而無如利之所在弊卽隨之兵額之多祗足以爲統帶哨弁生財之道額愈多則冐糧愈甚而武官求其不惜死今且與文官一樣愛財若此者比比皆是而欲期緩急之無虞也烏可得哉故認眞爲治實心謀國者則必於此事大爲振作非僅泥古兵法所謂實者虛之而已之囊槖則必欲使虛者實之也昨見京友函述云新疆南路北路各城以及伊犁寗古塔兩處地近邊安外逼强隣籌備操防萬不容緩擬令滿漢分防各營旂添練礮隊經陶中丞長軍帥奏請由神機營潑派通曉測量勾股熟習機電等砲之官五員兵六十名迅飭前赴新疆俾得分撥各城專令教習槍砲以期得力一俟教習有成卽行撤回云云聞已仰荷　俞允神機營接奉　密諭已飭槍砲廠點撥嫻熟測量之弁兵於今春二月間馳赴新疆充當教習此則所謂實事求是者也此則所謂握其要務其本者也新疆南北諸路伊塔兩處皆强敵俄羅斯犬牙相錯前此左文襄以旋乾轉坤之力克底奠定而耽耽虎視者則無一日釋諸懐文襄坐鎭在彼尚或有所忌憚卽文襄返斾之後其威望猶足以遥懾之故歴年别無意外虞今去文襄之薨又數年矣先時宿將大半淪亡更易生手壁壘氣象恐不如前况俄人近來隱謀漸露在有挾詐欺人之意該處地與此隣改有詐謀則必先被其禍老成謀國者自必綢繆於未雨此添練砲隊之舉所以不容緩也顧東三省添設練軍由來已久而西陲獨付闕如者殆以爲俄人馬首欲東不及西顧耳然强隣不可測也與其倉皇於臨事孰若預備於先時以新疆各城曁伊塔兩處滿漢各營合而計之兵額殊已不少以是爲防防則有餘惟不加教練則添練猶不練也砲之用在乎準頭準頭之得在乎測量勾股此算學之所以有裨於行軍也至於礮有機砲電砲之别各有專長不能相混故請派長於測量勾股與熟諳機電各砲之弁兵而可以資其啓迪測量之學雖曰微妙然苟專心致志則究不難度以金針以一傳十以十傳百其用乃可以愈推而愈廣機砲電砲其運用全在乎測量準頭測之旣準則欲東而東欲西而西自南自北繼往不利第有人焉督率而訓誨之固有無難心領神會者况中國近年以來製作大進槍砲之鑄造者日異而歲不同有利器有良法又有如陶中丞長軍帥之老謀深算長慮却顧思患預防雖有懐蠶食之狡謀肆鯨吞之毒計者恐亦無所逞其伎倆焉夫俄人不得志於歐洲勢必欲逞於亞洲此說也固巳屢言不一言今歐西各國之防俄者仍無異於昔也而謂中國可稍弛其防也哉添練砲隊者其知斯意也夫 
[上清仙籙]  
　　京師來信云每屆年滿禮部滿堂官會同内務府大臣赴　堂子公同敬謹閱看將　神桿修整一次以備新正元日立　桿大祀去冬禮部將宗人府送到王貝勒貝子公等座次抄單移咨内務府定期十二月二十八日辰刻赴　堂子公同閱看所有單開座次照錄於後　左翼睿親王魁斌豫親王本格肅親王隆懃怡親王溥靜醕親王載灃定郡王溥煦郡王銜貝勒奕絪郡王銜貝勒載濂貝勒載㴻貝子綿勳貝子溥倫鎭國公溥廉鎭國公榮毓鎭國公載洵鎭國公溥植輔國公載帛輔國公麟嘉輔國公載㷇輔國公意普　右翼禮親王世鐸鄭親王凱泰莊親王載勛恭親王親王銜克勤郡王晉祺順承郡王額勒賀慶郡王奕劻郡王銜貝勒載漪郡王銜貝勒載瀅貝勒銜貝子奕謨貝子毓　鎭國公載遷鎭國公溥芸鎭國公溥齡鎭國公全榮輔國公榮頤輔國公載卓輔國公載澤輔國公溥豐輔國公奎瑛輔國公光裕○合肥傅相奏稱據江蘇松江府紳士内閣中書胡祖謙等呈稱咸豐末年粤匪竄擾江浙黄浦江以東廳縣皆爲賊據逆氛逼近上海同治元年忠侍各逆由浙竄入故統領鼎軍前廣西巡撫潘鼎新率領偏師由南匯周浦鎭以次進兵攻克奉賢南橋鎭收復縣城殲賊無算浦東一律肅清奉賢爲立功最先之地擬在縣城捐建專祠藉申報享又前江蘇陽湖縣知縣楊溥隨該故撫軍營剿賊後署奉賢篆於地方一切莫不盡心籌措後因游勇蠢動帶勇往捕猝被戕害擬請一併附祀等情到直合將前撫生平戰績臚叙乞　恩俯准該紳士等所請爲已故廣西巡撫潘鼎新在江蘇奉賢縣城捐建專祠列入祀典每歲春秋由地方官致祭並將已故知縣楊溥附祀以隆報享等情光緒十八年十二月十五日奉　硃批著照所請禮部知道欽此○管禮太常寺事務禮部尚書臣宗室崑岡等謹奏爲題請　欽派事恭照光緒十九年正月十一日　孝全成皇后忌辰應行遣員恭詣　慕陵讀文致祭謹案臣寺祀則内載應由　陵上守護公等中題　遣一人就近恭往致祭准宗人府將守護公載卓載遷等銜名開送前來臣寺繕入題本進呈恭候　欽遣一人俟　命下之日再由臣寺知照宗人府轉行知照屆期前往將事謹此題奏請　旨光緒十八年十二月 
 
 

Page 2

 
 
十三日奉　硃旨遣奉恩輔國公載卓行禮欽此○值年旗准兵部爲知照事禮部咨稍光緒十八年十二月二十九日田村暫安殿　莊靜王貴妃前行歲暮致祭禮需用擡送肉槽披甲四十名看管章京三員應行值年旗轉行該旗照數派出並將派出官兵花名清册開送禮部點名後齊赴宰牲處預備相應知照值年旗轉行照辦○侍衞處爲知照事光緒十八年十二月二十二日奉　旨朕於明日辦事用膳召見大臣畢乘轎出内右門隆宗門西華門進西苑門至瀛秀門步行詣儀鸞殿　皇太后前請　安頤年殿侍　膳午正出瀛秀門升轎至時應宫拈香畢乘轎至垂花門外下轎步行至武成殿小坐至紫光閣升蒙古包進奶茶賞奶茶升黄察察里升座看貫跤畢步行至垂花門外乘轎出福華門三座門隨牆門神武門順貞門還養心殿小坐酉初至灶君前拈香欽此○去冬本報紀安徽徽寧池太廣道楊觀察儒奉文淡京預備　召見一事兹悉觀察於十二月二十日抵京循例暫宿梵林二十二日子刻恭備　安摺　膳牌請譯署代呈奏事處遞入隨於寅刻趨詣景運門外花房少頃軍機處發出傳單令楊儒於第三起入　見　上御乾清宫召詢洋務觀察逐一詳晰奏陳旋退出大内謁見各堂由東華門歸地安門外豆腐池胡同故宅○稽察總管内務府御史慶給綿現屆一年期滿應行奏請更換經都察院開列御史清單於去冬十二月二十二日入奏本日奉　硃筆圈出稽察總管内務府著掌貴州道監察御史麟趾去欽此○去冬十二月二十三日户部銀庫兌收河南委員董大令思寛管解漕折銀五萬兩又加俸餉銀四千兩存儲庫内繕給回批○庫倫辦事大臣安副都統德委員某恭齎光緒十八年應進野猪山雉黄羊麅鹿封雞山猫等野味來京十二月二十三日由東華門舁入計共四十餘筐赴總管内務府堂上交納堂郎中飭暫存閒房以備歲除　賞賚之需 
[神京火患]  
　　京師東安門外大街甬路旁時有商人支蓋板房設肆貿易去冬十二月二十三日之晚更籌二報各家祀灶鞭爆齊施是處賣畫板棚中突有大風飛入火燼以致一星之燄遽爾燎原頃刻間火毬滚滚成圑板棚咸著致將北鄰張三餃子棚延燒罄盡幸各處汲桶竭力援救始得就衰然貨物如山已悉被祝融收拾矣事後地面官將棚夥帶赴官廳轉解提署懲究○阜成門内大街馬市橋東路北舊有荆笆鋪後移至街南所遺空屋卽有賣卜人曹某賃居去冬十二月二十三日之夜人家施放花爆遺火星於荆笆之上以致延燒幸鄰右及官廳人等分投撲救並用汲桶取水狂澆始行熄滅事後查得荆笆墻門悉付一炬屋前窻櫺椽柱雖間有焦灼尚保無虞誠不幸中之幸也 
[鎭江火警]  
　　鎭江城内　萬壽宫南首謝姓夫婦以煮賣熟藕爲生利覓蠅頭頗足以供衣食新正初九夜鼍更方報二下收攤就寢選夢窗西一枕邯鄲黄粱未熟忽見草房簷角火燄燭天急趿履披衣開門逃命斯時火勢已穿屋頂茅龍皆夭矯空中幸鄰舍牆壁堅牢祝融氏無從逞志隨有附近水龍馳至汲水灌澆迨至草房悉化刼灰卽經熄滅或曰是火也係匪徒所縱然歟否歟 
[日本火災]  
　　陽歴二月九號卽光緒十八年十二月二十三日日本鹿兒島縣所轄海部郡三岐田村大宇東由岐浦山下半藏方失愼村舍悉數延燒并燬及林木町頃刻化爲瓦礫計合村二百餘户災後僅存九十三户貨棧燬去十六椽又十四號卽十二月二十八日千葉縣所轄八幡町水手關善八方家報火災一霎時間火由宇觀音町横竄以致菊間出户北側同付一炬延至耕地而止同區四百餘户燬去二百二十餘户噫慘哉按鹿兒島縣屬西海道其下有薩摩大隅兩國千葉縣屬東海道其下有上總下總安房三國事經本館派往日本訪事人函告故能若此之諦當精詳也 
[派弁梭巡]  
　　皖垣每屆年終闤闠中人因索帳而爭鬭者時有所聞去臘經沈仲復中丞會辦保甲局劉焕章協戎懐寗縣包伯琴明府各派巡捕戈什哈會同差役在城廂内外嚴密梭巡亦保衞閭閻之一端也 
[監犯病斃]  
　　去臘二十七日懐寗縣獄有一犯病斃當經牢差將犯屍用竿吊出呈報縣尊旋由包伯琴明府於是日午後兩點鐘帶同仵作至頭門外相騐知該犯果係病斃並無别故卽飭棺殮錄取屍格帶回存案 
[皖山春雪]  
　　皖友信云去臘廿八日清晨濃雲密佈北風怒號寒氣侵骨至日暮滕六書稅駕至三十日午後始行返斾平地約積數寸遥望岡巒堆銀積玉咏林表明霽雪城中增暮寒之句歎爲寫景工絶惟雪後泥濘出門收帳者舉步艱難未免怨天公之不作美也 
[皖試有期]  
　　安慶府聨仙蘅太守接學憲吳肅堂文宗札飭舉行科試太守卽轉飭各縣一體遵行懐寗縣包伯琴明府遂揭示通衢定於二月十二日開考令諸童生於前三日齊集縣城各備結卷之便扃門考試 
[卜歲奇談]  
　　卜歲之法由來已久詩所謂太人占之衆維魚矣實維豐年此爲卜歲之濫觴至於簡册所載風從艮地起主人壽年豐總之不離乎占卜者近是乃聞皖中風俗則有異焉者安慶城外五里許有龍王廟貝宇琳宫規模軒敞香烟繁盛爲一方之冠是處農民每年正月初七日各借重資倩黄冠羽士大設道塲鐃鋠喧天幢旛拂地謂之敬窖復以磁碗二隻各盛半生半熟之飯上以空碗覆之置於神龕之側至是歲除夕喚齊大衆當塲啓視以飯之生熟定歲之豐歉如上面生下面熟便知上半年歉下半年豐推之左右前後無不皆然四境之内瞭如指掌鋤雲犂雨中人深信不疑歲歲行之無敢或廢至其究竟效騐與否問之龍神龍神不能對問之羽士羽士不肯言吾且搔首而問天公 
[賣燈搆釁]  
　　燈市以邗溝爲最盛秦淮鍾阜之間亦復爭奇鬥勝紥燈者蓋於此卜一年利市焉新正以來遊人如蟻畢萃於文德橋夫子廟前凡翦繒裂帛狀飛禽走獸之屬藉獲什一利者亦莫不逐隊成羣大呼賣燈竹馬兒童爭以壓歲錢購燈雖傾囊不吝也初六日有老嫗率同二子年已弱冠高擎綵燈二十餘盞刻畫旣精顔色亦麗約炊許已售去過半環而論價者仍踵相接也忽見人叢中躍出青皮三四人高聲喝曰好大便宜事拾得幾根蘆葦買得幾文破紙費得半日工夫紥出許多奇奇怪怪的物件賣了許多大大小小的錢鈔難道一人上腰不成我輩也來染指若不然卽將所餘之燈盡數惠賜二者悉聽尊便嫗始而婉求繼而泣訴諸無賴不聽有探囊取青蚨者有就手中攫燈者有佯爲解勸者愈聚愈多類皆一鼻孔出氣嫗與二子扭住一青皮抵死不放言欲拚却老命一頭撞去用力太猛適與泮池石柱相觸一瞥眼嫗額角已涔涔血滴溪皮鶴髮居然腮泛桃花正喧嚷間錢已不翼而飛燈已不燃而燬途人咸抱不平呼嫗扭赴保甲局鳴寃適城守營某員率領親兵巡街見此情形駐馬相問嫗泣告顚末某員大怒飭隨從諸人拿諸無賴懲辦無賴見官至逸去者十有八九有名小李王二秃子郭四火神者被衆人擠住未能遠竄兩頭蛇吳老二被嫗扭住均長跪馬前某員喝令每人重責二百板交地甲看管俟將燈價照數賠償再行送案核辦或枷或釋臨時定奪嫗乃匍匐而歸口中喃喃誦救命王菩薩不置 
[記某甲事]  
　　杭州訪事人云巡商某甲談者佚其姓名慘緑丰裁風流自命翩翩然魏收驚蛺蝶也一日路經某巷見蓬户中懸葆花燈十餘盞深紅淺緑葱蒨玲瓏戲入室問可買否驀一少婦掃眉掠鬢淺笑輕顰婉啓朱唇殷勤欵客甲不覺神摇目炫幾不自持故爲評論高低互商價目少婦覥然曰檀郎出外久矣奴不慣與生人問答書如欲買請俟詰朝可乎甲曰諾隨緩步出門風度篁閒猶髣髴聞玉人環珮也翌晨蚤起易斬新衣履孑身獨往則婦夫某乙適在乃給以燈值持燈欲歸偶回顧見婦在屏閒微露半面遂故與乙閒話曰如此蝸居何足以棲梅鶴君如有意盍賦鶯遷乙曰僕半身謀食尚覺艱難但求蔽風霜足矣尚思以金屋藏阿嬌耶甲曰家有老屋久欲招租其價頗廉君盍入此室處乎乙唯唯漫應之甲自喜計成往告縉紳子某丙丙哂曰大丈夫好自爲之莫令如意珠終成畫餅也傍晚甲復約丙至附近茶寮使人招乙婦轉瞬問 
 
 

Page 3

 
 
果有畫眉人蓮步輕移拂柳穿花而至衣水天碧小襖梳閙掃髻斜揷密犀簪較初見時尤艷絶甲喜出望外暗中時挑以目婦不拒亦佯若不知也者草率將房租議定擇日移居於是紙閣蘆簾日相親密彼方效三挑之子貢此卽爲十索之丁孃春煖被池漸漸雲尤雨殢乙雖知其事然亦將計就計不復唱樂府關防公然戴上緑頭巾落得逍遥自在矣丙旁觀饞眼吻外涎垂乘甲出門向乙婦目挑眉語乙婦怒謂癩蝦蟆想食天鵝肉請速將妄念消除否則當以鳳辣子治賈家關之法治之莫怨淋淋然木穉油灌頂也丙老羞成怒揮拳輙毆繡帳錦衾抛殘滿地適甲闖然而至兩雄不並立陡成鶴蜯之爭丙自恃貴介少年將甲指交地保誣以窩藏土妓點污清門地保以甲丙均係巨紳又有戚誼不敢擅自管可爲之排畔一番事爲丙之族叔所聞出爲剖斷謂釁由乙興宜作鷹鸇之逐遂給以銀蚨十翼令速移居復禁甲不得與其婦往來以致再生枝節甲陽雖奉令惟謹陰則腹誹之曰是將使我刈却情苗也折蓮作寸絲難斷灑竹成斑涙不消平生一片痴情不將被老頭巾付之流水耶乃將乙婦移至方谷園巷口歡諧魚水依然形影不離鄰舍某丁甲之親串也見甲如梁間燕子自去自來知此中必有佳境往告甲妻甲妻嗔良人有外遇占反目者久矣一聞此言登時倒竪柳眉微赬杏臉邀同親族與甲紛爭甲理屈詞窮誓不再往遂爲夫婦如初此去冬十一月間事也乙婦同中累月不來幾乎蹙損春山望穿秋水屢使乙爲之探望乙笑曰汝旣爲錢樹子不惜以身發財則天下多美男何必戀戀此饞癆瘦漢爲婦終心中鬱鬱未能忘情每當月上丁簾香焚甲帳時低呼意中人名字冀其魂夢相通而喚遍趾離革無靈應迨至歲除將逼乙虧負人洋銀數十枚日有債主詬詈嚻囂苦不能以牀頭人皮肉易錢因於深夜懸梁以殉其婦無從施救練裙披髮號哭至甲家搶地呼天向索夫命仍經丙之族叔排解使甲出洋銀五十枚置備棺衾草草殯殮事爲運司惠都轉訪悉大發雷霆謂似此瘋狂兒烏足厠名仕版旋於新正某日傳甲到轅申斥再三并記大過一次此穢事也何必志志之以儆世之登徒子一流人 
[佗城巷語]  
　　前錄職員魯某在南關石基里開設女攤一案經大憲飭將該屋查封並將魯某交捕廳管押聽候核辦日前傳說大憲擬將其人遞解回籍交地方官嚴加管束兹又以其窩賭玩法厥罪匪輕欲擬以徒罪俾有玷冠裳者咸知儆懼經於去臘廿五日飭提魯某過堂隨卽改押於福恩里俟開印後再爲核奪彼作奸犯科者當惕然於法網之難逃也○砲臺經費之設業已行之兩年原爲辦理海防起見然各行中多抽一捐則物價因而昂貴其有關乎閭閻日用者未免稍懐怨望冀其速爲蠲免督憲李制軍撫憲剛中丞體察情形恤商艱而紓民力現經會銜出示於各行所繳經費或有關日用或爲數無多均自光緒十九年正月初一日盡行裁撤獲邀恩免者計有十八行如省城醬料行佛山四沙餅行省城餅行澄麫行土麫行省城麥子行佛山江門石岐鮮菓行佛山布行南番布行省城北江雜貨行省佛及南順炭行雞鴨鵝行佛山鍋鐵行以上十八行每年共捐銀一萬七千四百八十八兩均於初一日起一律停止免捐如有奸商逾期私徵定行從嚴追究各該行奉諭之下必有頌憲恩之高厚而欣忭問深者矣○南順兩鄉之桑園園及獅頷三口前由鄉紳倡築鐵閘以禦西潦業已鳩集工人旦夕從事不意該處附近三十六鄉謂其有礙風水糾衆將工廠焚毁以致互相搆訟此前月事也兹聞倡築各紳於事後禀聞縣憲旋奉縣諭暫停興作聽候勘明辦理至臘月中浣順德縣魏大令親臨履勘以建築水閘原爲防禦水患起見且於三十六鄉並無損碍當卽傳諭倡築紳緒曁三十六鄉人齊赴鄉局婉爲開導著勿輕啓釁端並令各紳董重爲鳩工不必中途作輟該紳等以轉瞬卽逢夏令須防西潦奔流卽遵諭赶速經營不遺餘力惟承辦石料之匠頭謂工廠被焚後内有石匠四名杏無蹤跡廠中失去什物價值甚鉅現經禀呈縣憲求爲追究不知作何了結也○女嫁不返夫家爲南順鄉間之陋俗雖一縣之中地分南北亦有不盡然者然苟相沿成習則父母不能禁官法不能拘習俗囿人牢不可破惟付之一嘆而已南海石灣鄉有盧某者娶某姓女爲室桃夭載詠倐忽三年女恒眷戀故鄉視夫家不啻荆天棘地歲時或一往返亦必再三敦促始能成行去臘屢由夫家迓以魚軒女終堅執己意鄉關遥隔介紹空勞至小除日女父母以無可置辭令數媪擁女出門置之筍輿中疾馳而去詎女中懐憤懣薄暮抵夫家後幽閉房門潜將生烟吞服翌晨寂無聲息家人排闥入視則見香魂一縷已化非烟赶急訃聞女家商量相殮女家痛女死於非命猶欲興師問罪後在死者懐中檢得紫霞膏一盒雖經死者仰吸已盡而餘瀝猶存知係蓄意捐生不復深究仍由夫家從豐殮葬並營齋醮以資冥福其事乃寢研謂失了夫人又折兵不知當局者何以爲情也○鑄錢局於殘臘時循例給假暫停鼓鑄俾各工匠回家度歲略節辛勞現經督辦委員擬於上元前後開工諭令各工人一律遵照陶鎔槖籥爐火純青不旬日而再逢其盛矣○城東大沙頭地方有蛋户尸某築屋而居其所作生涯雖不外撒網摇神託跡於水雲鄉裏而積銖累寸囊槖頗饒匪徒數人垂涎久之於初二晚串同行刦更魚一躍蜂擁而來拔刃放槍殊形猖獗事主被其嚇禁不敢抗拒各匪搜括財物逍遥遁去又去臘廿八日有鄉人雇一葉輕舟來省購物以供度歲之需行至曰蜆壳海面忽有賊船鼓棹而至攔截行刼所懐銀兩固被攫盡卽身上所穿衣履亦因匪徒嚇逼盡舉以獻當卽返棹回鄉連呼負負云又佛山普君墟某甲家於去臘廿九晚被匪行刦室中物爲之一空卽元旦賀年諸衣飾亦不稍留餘地聞是役也諸匪甚兇入室不容置詞陡以曰刃加男婦頸作磨擦勢幾有嚇斃者故不敢號亦不敢哀惟任其飽撩以去 
[西商會議]  
　　上海英工部局將去歲收支清帳印成一帙分贈同人本館已譯其大略情形登諸前報矣正月十二日局董邀集各西商在禮查戲園中議事衣冠濟楚多至一百三十六人推美國總領事主議議得今歲所收各項捐資其章與去年無二惟馬車行捐似應酌减因前者捐資太重以致行主藉口於平日諸車不能悉數應雇强半匿不報捐今宜令悉數捐貲不准隱匿而將捐數量爲减輕以恤商困此一事也又自亦歴四月一號爲始工部局書信館不准人家常年包定信資另立新章每信一函重至一兩爲止收洋銀一分用書信館牌紙者每張價亦如之書籍重至二兩爲止收洋銀五厘新聞紙每張重至四兩爲止亦收洋銀五厘小包重至一磅爲止收洋銀四分招帖仿單分至四百張爲止收洋銀二角五分信上未貼人頭者遞資向接信人索取信之保險者每函加五分人欲與書信館來往先存洋銀十元爲止由館中給一册子至新　紙館則可另商郵寄新聞之法此又一事也更有一事工部局向有每年撥銀數千兩移且各學堂之舉今歲核定付虹口天主堂學塾之銀如　一千五百兩云 
[琴堂讌客]  
　　昨日午後上海縣黄大令在花廳上肆筵設席東請英讞員蔡二源太守及善堂董事朱吟香汪靜嚴瞿梧生飲讌酒次會議一切善舉或曰擬設堂收有棄嬰也 
[滬上雜聞]  
　　前晚賭棍陳某糾合多人設局浦東二十四保十六圖爛泥渡迤北呼盧喝雉達旦通宵事聞於爛泥渡巡防局員督率局勇前往破扉入内禽拿各賭徒紛紛逃逸遂喝令局勇四面兜拿得以拘獲六人帶回局中候辦○江率人陸鶴成之女昔年嫁與趙貴之子爲室去歲女患病而殂陸以身死不明向之理論每日百般滋擾誓不干休前日經旁人一再熟商令趙湊給　銀二十圓爲回籍之費其事始了○有蔣渭溪者懸壺於南市新碼頭藉三指爲生涯家道頗稱饒裕前晚忽有賊毁門而入竊去綢布衣服並一切零星約值百餘千文油　街萬興銅店亦於是夜被竊銅香爐一具昨巳開明失單相繼投十六鋪保甲中局具報矣○前日英公廨捕役趙金恊同英包探沈金隆至南巾與十六鋪地甲裘鎭赴德裕押店吊出銀鈕扣六粒折而至淞興元泰兩押店復吊出綢衣一件綢一匹隨卽帶回捕房 
 
 

Page 4

 
 
[賀喜貽殃]  
　　寧波人某甲頻年出外謀生遠違粲梓遂挈妻僑居滬上藉舒内顧之憂日前其友某乙至家密告以爾妻時時出外竟與某丙有私并笑拍其肩曰君捐有頭銜矣小弟特來賀喜甲聞言不動聲色送乙出外旋向妻詰問緣由其妻反詰之甲微露之策弄狀遂　衣而去歸向母泣訴前情母誓不干休奔赴乙家辱駡正在翻江倒海大肆咆哮突有巡街捕到來將二人扭送大自鳴鐘法捕房捕頭訊以事涉閨幃驅之使出 
[邑宰騐屍]  
　　昨報列本邑北泥城橋東首壽聖菴前車中斃一無名男子云云事經二十五保二圖地保查無親屬投報保安善堂堂中司事恐有别情囑報明縣署昨日午前十點鐘時上海縣黄大令帶同書役仵作前往屍塲先由地保歴禀前情旣而大令飭傳車主某甲事夫某乙研訊甲供稱此輛東洋車由小的租賃與乙前晚乙驅回暫停此處不知其人何以𡸩伏在内旋卽一命嗚呼乙供亦相同大令騐得死者年約二十左右面帶病容遍體並無傷痕遂請堂中爲之棺殮甲乙交人保去 
[送請遞回]  
　　前日下午法讞員葛蕃甫同轉飭勇解送竊犯王德金至上海縣請卽遞解回籍黄大令諭令暫行收所 
[英界公堂瑣案]  
　　寧波人陳仁元禀稱從兄榮榮曾借去錢五千文立有借劵日前囑從侄茂來領往向索榮榮嗔茂來多事糾人擊破頭顱是以呼巡捕到來拘拿送案茂來所訴從同並稱小的被榮榮毆擊因有叔姪名分不敢還手如今叩請騐傷榮榮供稱小的曾向仁元借錢茂來竟爲之出頭包索故與理論莊阿增訴稱榮榮在小的所開茶肆中毆擊茂來以致盌盞懛凳悉被毁壞約值洋銀三元某號華捕禀稱茂來言被榮榮擊傷及拘榮榮研詰則稱仁元糾同李阿五王雲英陸阿四等人肆行兇横因之一併拘拿其實此事與李王陸並無干涉李王陸同供稱小的等皆在治下當木工茂來與之同業肇事後榮榮妄指小的等助毆其實毫不干涉仁元茂來又同稱事與李王陸不涉蔡太守騐得茂來受傷屬實遂判令將榮榮管押十日並著賠給茶館中洋銀三元茂來自投醫院醫傷李王陸無干省釋仁元向榮榮索欠旣有借劵呈候再行訊斷○包探黄四福禀稱上海人胡阿狗屢犯竊案拘請大老爺懲辦者已十有一次矣今又竊取老公茂洋行馬夫王阿桂及周阿金等人衣服經小的設法拿獲搜出質票吊到原贓尚有質在浦東之布衣一件未便往吊王周均投案領贓胡供稱小的連次犯竊實屬自外生成大老爺如能再恕一遭則誓當頂禮焚香虔祝公侯萬代佩副領事謂胡積慣行竊旋懲旋犯實屬怙惡不悛應請移縣監禁蔡太守謂前者本分府欲懲某積竊函商上海縣監禁乞今尚未接到覆函姑飭黄探將胡帶回捕房俟上海縣函覆前來再行核斷如何佩君唯唯太守遂諭令各失主分别將贓認領至浦東所質之物須自備本取贖○包探唐寳榮禀稱捕房定章凡有持物質錢者無論當鋪及質押等店均不准將劵受寄蓋恐竊贓難查也今訪悉虹口泰興押鋪王阿福受寄質劵多至一百七十七張其間七十三張押期已滿尚有一百零四張可以贖取因特傳王送案并將各票齎呈王供稱偶有鄰近人家持物押錢將劵暫寄如蒙原宥則以後再不敢違章矣蔡太守判罰洋銀十元悉數撥充某處西醫院經費各票發還○包探顧阿六禀稱金陵人王紀坤曾因犯事拘請大老爺判令遞解回籍今又溷跡租界中故特拘拿送案王供小的現在治下營生不再犯竊乞恩免辦感佩良深蔡太守判令笞責一百板仍備文遞解回籍○某號西捕禀稱昨日巡路時見王達生駕車之馬身有傷痕有違工部局定章是以拘送案下王供稱是日小的令小馬夫駕車出外尚未知馬有傷痕後得查知隨卽牽回廐内不料事爲西捕所見驀地拘拿蔡太守飭將傷馬發交龍飛馬房喂養俟傷痊後由王給償醫料之資始准領去 
[法界捕房瑣案]  
　　東洋車夫李狗郎糾黨毆擊四十三號華捕一案已列報端昨日下午二點鐘時讞員葛蕃輔同轉至捕房飭某包探將李及車主席阿四席夥張坤寳施亭華提案謂李曰巡捕奉捕頭之命出外稽查爾車旣無工部局捐照混入租界中巡捕係守法奉公者理應向爾稽查爾等因何不服反敢行兇遂著照原斷笞責一百板枷號一月發犯事地方示衆又謂席曰爾車未捐照會何得違章出賃與人本應重辦今姑寛恕判令罰洋銀二元陸施從寛開釋少頃席卽遵繳洋銀同轉揮之使去○去秋孫春華卽陳春和糾黨行兇在後新街毆傷玉工張福林卽張祥福經某包探查拿到案葛同轉判令笞責荷枷昨日枷已滿期飭提到案諭令押候具結交其友矮子金泉保釋○去臘竊賊王金生竊得行駛長江一帶之某輪船上華英大藥房所寄藥餌經某包探查拿送請葛同轉訊押已紀報端管押迄今藥房中並未遣人投質同轉因諭令包探押王至藥房問明有無别案再行核奪○曹云卿卽曹鴻慶去年哄騙萬有全火腿若干條計洋銀十六元七角二分五厘經某包探查獲連收贓之乾大利火腿店主方樹林送案葛同轉判令枷號一月昨日枷期將滿飭帶至案喝令笞責一百板押候交的實人保去○周清華私製僞銀首飾混售與人去臘十六日經德昌等質鋪覷破情形連僞飾送案葛同轉屢次研究周供出同夥人姓名遂判令先行枷號以便責令指拿枷號至今其友未經拿到昨日同轉飭帶至案問有人能保爾出外否供稱英租界江海朝宗一笑茶館畔弄中畫工周慕橋願來具保同轉著笞責一百板押候慕橋來保 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　正月初六日長江提臺黄會藩臺瑞善後局候補道穆厘捐局候補道歐陽城外保甲局候補道羅遊擊張學景叩謝　　隨太湖水師李統領赴蘇州差遣各位均見署福山鎭黄本富統領銘春等營止任蘇松鎭張景春辦安徽　　　　 
辦江南機器局候補道潘學祖江陰遊擊仇志鵬遊兵營遊擊莫長清帶水師後營王俊南帶奇兵右營鄒进堂又左營 
知縣鄧暹經謝委轅下校對差補昨日辦儀徽淮鹽總棧候補道曾到見初七日安慶協兼營務處劉先又吳淞營叅將金 
浦縣湯華袞准補沐陽縣王之全蘇州鑡撫憲回指分江蘇試用知縣寗吳通判歡陽价均由十二圩鹽局來石港塲大使之克寳各位均禀到吉安營守備黄壽山叩謝飭知赴任卽禀辭初八日中協劉江寗城守協統領督標新兵等營李總理兩江營務處候補道曾辦軍械所候補道魏辦江西督銷候補道程辦安徽洋務局兼防軍支應候補道蕭允文均傳見狼山鎭朱洪章瓜洲鎭謝濬畬壽春鎭王幼山帶督標水師前營提督蔣良眷又右營總兵陳清泰通州直隷州汪樹堂通州花布厘捐知府趙詒書大河口厘捐知府石作損均到委者唯寗縣戴輔道銷轅下校對差並辭赴蘇州見撫臺後辭赴任江浦縣湯華袞石港塲大使馮克寛各位均見辦機器局候補道郭又卽選道徐慶知府自同工六合縣裘宗圻禀到禾八譚本藩禀知分寧差委補昨日辦儀徵淮鹽總棧候補道曾禀辭 
[上海虹口元濟善堂施粥捐欵清單]  
　　洋貨公所振華堂助洋三十元廣和興經募隱名氏洋八元無名氏六角雲記春記杰記三户都五角值記四角書記三角余記二角羅熙泰二次洋十二元錢隱名氏同昌洋貨號二户各洋十元吳瓊輝助臘月十三日施粥全天洋十元伍吳氏助正月初六七兩日施粥洋十五元李蘭記吳積善堂隱名氏三户各五元羅宅三户合洋三元陳柳氏三元陳張氏博陵主人隱名氏三户各二元廣和興來孔瑞堂鄭吳氏隱名氏張福旺四户各一元恊盛號銅洋二元○以上共收英洋一百二十九元銅洋二元合併聲明 
[上海虹口元濟善堂經收一文願十一十二兩月份常捐清單]  
　　陳鴈記五十願十一十二兩月份錢三千文王岐記三十願一千八百文梁日三廿五願一千五百文記程先林湘記九章號禮和帳房四户各二十願錢一千二百文華榮和永義源怡珍居戚益齋湯鴻賓小舫主人巢子餘巢潘氏隆茂號延壽堂潤德堂十一户各十願各錢六百次廣和記致寳長洗亮光三户各七願各錢四百二十文至義居六願錢三百六十文殷茂庭殷守泰殷許氏殷守源殷恆懐讓德堂湯雲亭七户各五願各三百文筆喇銀局四禀錢二百四十文乾元押禮發押佩記裕祥莊四户各三願各錢一百八十文華克濟陶德寳守拙子湧幢氏孫元振張季園六户各二願各一百二十文楊方氏楊柳城江零堂誘五如四户各一願各六十文聚和盛錢二百文洽盛恆二百文張幼山沈恂如張松山三户合錢二百文○杏花樓八九十十一十二五個月份洋一元五角全亨號二十順四月至十二月錢四千二百文麥卓然丹陽子麥林氏麥永康味蘭子麥篆丹車湛光始平子隴西子范陽十户各七願閏月至十二月各錢一千四百七十文何日葵五願七月至十二月錢九百文裕泰昶五願十十一十二月錢四百五十文華榮昌鄭梅庭王禮堂陳震記四户各五願九十十一十二月各錢六百文許盛增陸少泉養心子三户各三願十十一十二月各錢二百七十文梁輝堂三尊勳何麗初三户各三願七月至十二月各錢五百四十文洗經珊三願九十十一十二月錢三百六十文黄敬全譚國珍譚始端靜慮居四户各二願九十十一十二月各錢二百四十文方子樵二願八九十十一十二月錢三百文恭壽堂徐宗潢昭敏氏松生氏四户各一願九十十一十二月各錢一百二十文○又送堂施藥欵○楊州藥倦齋洋一元鐵記愧無能爲二户合洋一元四角○以上共收英洋三元九角大錢五十一千一百二十文合併聲明 
 
 
 

Page 10

 
 
   
 
