# 1902 - 21 - 4910333

 

Page 1

 
 
[勸募江皖急振啓] [  申報館協振所啓]  
　　本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之士旣籌集巨貲携往彼處核實散振然被災之地旣廣楊枝一滴實難灑遍大千况現在時屆隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀　慈鑒 
[九通股票截止日期并提前出書告白] [  上海圖書集成局啓]  
　　本局前刋圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票兹因朝廷講求經濟實學變更考試章程因思九通一書於昭代典章歴朝政術窮源竟委實爲大觀爰首先創議仿圖書集成二十四史例用新鑄大號鉛字排印成書惟以卷帙浩繁刋成定價昂貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獵而備考核也惟股票所印無多續印者又將售罄現定期本年十二月二十日截止俾能核數欲購者尙其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局新聞報館京都電報局源豐潤票號博文書局天津電報局源豐潤票號萃文魁蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊杭州申昌書局岳州江左漢記分局漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[廣樹藝說]  
　　自五大洲通商以來中西强弱懸殊貧富日異說者每謂西人重商得利較厚中國不知商務以致相形見絀不知西人商務之得以推行天下者悉本於工藝之精而其工藝之精悉本於植物之廣致富之道其能外天地自然之利哉中國自古及今無不以農桑爲重惜乎格致未精講求不力非但不求新法無以廣夫利源即古有善法至今而亦盡廢矣人但知五穀可以養生蠶桑得以被體雖不講求尙能盡力而此外則鮮有如五穀蠶桑之盡力者儘有聽其自生自滅而不復顧問置廣大之地而不之植任自生之物而不知用不亦大可惜耶豈知林木之利可倍蓰於五穀雖五穀爲生人之本而林木之有益於生人日用者亦斷不可偏廢閒嘗披閱河南通志種樹說其利有八棗二歲而實五歲而得一石杮五歲而實十歲而得三石榆莢一歲而盈丈柳枝五歲而合圍一畝之地樹穀得二石足矣而樹木所入且數十石其利一歲有水旱菽麥易傷而榛杭菱栗不俱殘年豐易販歲凶療飢其利二貧人無薪至拾馬糞掘草根種樹則落其實而取其材其利三樹木長大可以建屋其利四樹少則生無以爲器用死無以爲棺槨種樹則材木不可勝用其利五豫土不堅瀕河善潰種樹則根枝糾結可以固堤其利六五畝之宅樹之以桑宅不毛者有里布其利七五行之用不克不生樹木稀少木不尅土土性輕颺人物粗猛樹多則土不飛騰人能聰秀其利八以上八利僅爲豫省言之然自餘各省土地雖異而實同所願有地方之責者取法前人講求樹藝生民之利莫善於此矣抑又聞之西人以植物爲根本宜採訪西法而爲之且西人每謂多種樹木則人得清氣可以養生實與上第八條頗暗合華人格致之學雖不及西人之精而聰明善悟亦當不讓西人邇有宋君治基者禀請兩江督憲劉峴帥奏准招股開墾海州雲臺山官荒地三百里原奏謂宋於光緒二十五年在海州放振與州牧劉君創辦雲臺前山樹藝公司三年之中種成各樹已有一千四百萬餘株現在接辦後山始禀請奏咨立案云云執筆人雖足蹟未至海州此事無從目擊然宋君旣曾放振其爲不妄言之善士可知峴帥旣肯入陳其爲事之確有成效更可知凡留心農學者其亦能聞風興起乎不禁跂予望之已又聞日本通國皆山卽通國多林木取之無盡亦用之不窮以故農商務省設山林局以筦之又於東京設農林學校歴次開設勸業博覽會特置農林一館悉心攷核精益求精板木之轉運來華者幾不可以數計中國西北皆山地安見林木之不逮東瀛苟能仿周禮設官栽培有方翦伐有禁則數年之後松杉榆柳绿蔭扶疎當不僅如河南通志所云其利僅有此八者也於是鋪紙而爲廣樹藝說 
[本館接奉電音]  
　　昨日傍晚五下鐘時京師飛電傳來上諭一道懿旨二道敬謹譯登○十二月初十日内閣奉上諭署直隸總督袁世凱著叅預政務處欽此同日欽奉慈禧端佑康頤昭豫莊誠壽恭欽獻崇熙皇太后懿旨元旦令節皇帝率王公百官在皇極殿行禮欽此同日欽奉慈禧端佑康頤昭豫莊誠壽恭欽獻崇熙皇太后懿旨禮部奏元旦禮儀一摺著照例行禮停止筵宴其在外公主福晉命婦並停止進内行禮餘依議欽此 
[封章入告]  
　　昨日傍晚五下鐘時友人由亦師專電告知本館云十二月初十日皇上召見軍機大臣及陸樹藩桂斌蔣式星各遞封事一件 
[德圖華利]  
　　日本某日報云頃得東歴本年一月十二日外洋來電悉某日德國首相皮賢洛烏君當衆宣言曰各國計畫中朝事務頗能協力同心我德占據山東基址已能鞏固日後白河及揚子江一帶亦必能利益均沾也 
[美人通電]  
　　日本訪事人云由美國舊金山至呂宋馬尼拉之電線綿長八千六百西里兹者太平洋電線公司先將由舊金山至花拿而之二千三百西里興工安設所需工料約法銀三百萬佛郎克大約百日内可竣工至欲與馬尼拉接連則須遲至二年有半 
[日艦告成]  
　　日本長崎訪事友人云日本海軍大臣前倩英國捱姆母司脫郎廠製造一等戰艦名三笠者已於東歴去年十二月竣工本年一月二日就拍之矮何司海面試行隨由船中管帶早崎君電致海軍省謂此船乃鐵甲戰艦長一百二十九末突九一九闊二十三末突一九六入水八二八載重一萬五千三百六十二墩一萬五千二百零七匹馬力露砲壁厚三百五十六米利鋼甲厚四百二十九米利防禦甲板厚二百零二米利配置大砲十二門筍砲四門十五珊快砲十四門十二斤砲二十門四十七米力快砲十二門發水雷管五門約月杪可駛歸本國矣 
 
 

Page 2

 
 
[日營被火]  
　　日本某日報云東歴本年一月十三日二下鐘時日本福岡縣所駐陸軍第二十四聯隊士卒會集所忽然火起全營被燬無遺 
[雪阻車行]  
　　日本某日報云東歴本年一月上旬某日日本北海道天隆大雪釧路一帶火車阻滯不行迨初六日之夜由手宮以迄扎幌相距六西里内瓊瑶密灑一白無垠運貨火車進退皆不能自主直至十日清晨八下鐘許始克開行 
[述日員論京師近事]  
　　聞之日本友人云東歴本年一月十二日京師日本使館書記官日置君乘相模丸返國行抵馬關就春帆樓小憇旋於午後十二下鐘越五十分時附山陽鐵路火車入京述職途次與人言及余由京師啓行時中國文武百官已預備兩宮回鑾之事京津火車擬暫停一天以供御用禁城之内並未大加營繕萬壽山儀鸞殿諸處雖有美日兩國武員保護然皆荒廢不堪中俄所訂滿洲約章大約俄人當稍稍退讓直隸總督袁慰帥以一身繫天下之重望至合肥李侯相則薨逝之後人始知其爲大員中眞有才能者而慰帥尤機敏絶人熟知目今大勢榮相國意主變法識見通融兩宮遇之皆極親善註日置君卽日廷簡令與前上海總領事小田切君會議通商約章者大約東歴下月初旬卽當航海來滬矣 
[興學先聲]  
　　京師訪事友人云十一月二十四日會辦五城事宜順天府府尹陳玉蒼大京兆會同巡視五城察院出示招考學生其文曰光緒二十七年十月十五日内閣奉上諭政務處奏請飭各省速辦學堂行語查袁世凱所奏山東學堂事宜及試辦章程擬先於省城立學堂一區分齋督課先從備齋正齋入手俾初學易於速就漸有師資再行次第推廣其教規課程叅酌中西而諄諄於明倫理循禮法尤得成德達材本末兼資之道著政務處卽將該署督原奏并單開章程通行各省立卽仿照舉辦毋許宕延等因欽此復於十月二十五日内閣奉上諭政務處會同禮部奏遵旨核議學堂選舉鼓勵章程一摺著照所議飭令各省將小學堂畢業學生考取功課合格者選入中學堂肄業俟畢業後考取合格者再選入該省大學堂畢業取其合格者給照作爲優等學生由該督撫學政按其功課嚴密考校拔優擬取咨送京師大學堂覆試候旨欽定作爲舉人貢生其貢生仍留下屇應考願應鄉試者聽俟舉人積有成數再由大學堂嚴加去取咨送禮部奏請特派大臣考試候旨欽定作爲進士一體殿試分别等第帶領引見量加擢用不拘庶吉士部屬中書等項成例以勵通材而收實效前據袁世凱奏先於省城建立學堂分齋督課其備齋正齋卽寓小學堂中學堂規制業經諭令各省仿照開辦所有此項學生著俟專齋畢業後卽照此次所擬選舉章程一律辦理以示鼓勵欽此仰見廟謨宏遠一以育材爲先竊維學堂之設原因學校舊制而變通之名爲創辦實則復古方今時勢多艱需才孔亟矧京師爲首善之區尤當先行舉辦爲各省倡前經本尹堂本院會同具奏就琉璃廠北後鐵廠義塾舊址開辦五城學堂九月二十二日奉硃批著照所請該部知道欽此欽遵各在案兹聘請中西教習業已到堂仿照山東學堂章程認眞辦理定於十二月初九日開考甄别其學生准十四歲以上二十歲以下滿漢子弟有志向學者取具圖片印結開明籍貫年貌三代於本月二十六日起三十日止赴本學堂報名爲此示仰五城地面人等知悉爾等情願來學者先行報名屆期辰刻隨帶筆硯點心到堂聽候點名局試時務論一篇不准夾帶申刻凈塲取其文理清通者定期榜示以便入學肄業至學堂詳細章程於卷日分給其各檁遵毋違特示 
[飭勘路工]  
　　漢口訪事友人云此間鐵路自通濟門外達武勝關工程已竣日前湖廣總督張香濤宮保委張虎臣叅戎前往察閱大約日内卽須行駛火車矣 
[盜刦富紳]  
　　紹興訪事人云蕭山城内鄭家弄湯紳家資富有上月晦日二鼓時突有暴客數十人明火執仗一擁而入家人皆畏縮隅不敢與較惟其僕某甲恃其孔武有力欲奪門而出盜恐其呼救連砍數刀負痛仆地旋經僕婦登屋後曬臺鳴鑼號救里人恐遭不測無敢應者致被翻箱倒篋搜括殆盡羣擁出南門雇船若干艘從容鼓櫂而去翌晨投縣禀報縣主瞿大令蒞勘後允卽飭捕緝拿至甲已一息奄奄恐難保全性命矣 
[盜劫村農]  
　　漢口訪事友人云夏口廳所屬新溝有農民某甲者鋤雲犂雨家頗小康上月下旬某夜突來緑林豪客若干人塗面掛鬚奪門而入將家中所有搜括一空事主與之支撑致被刃傷要害事後奔赴廳署禀報廳尊張堯臣司馬委仁義司王者香少尹前往勘明允俟獲盜吊贓盡法懲治 
[蓬瀛靑島]  
　　日本長崎訪事人云東歴本年一月六號日本宮中舉行新年宴各親王及各敕任官各大臣各國使臣到者共三百餘員亦盛事也○七號午前日皇曁日后御鳳凰間召文部省大書記官細川潤次郎東宮侍講三島毅本居豐穎入内講書八號日皇親閱陸軍○伊藤侯至英國時英皇授以一等男爵旋又親幸日使館以大赤十字寳星賜之英日交情於此可見○中國米麥冋例禁止出口日本素有不滿之意此次改正通商條約美日兩國有要求弛禁之說日本外務大藏農商務三省特派日置書記官小田切總領事至中國稽查大約令其相機行事也○黑田長知侯係福岡舊藩主邇來因病請假服藥罔效延至東歴本年一月八日溘然逝世享年六十五歲擇於十五日葬東京靑山祖墓屆時執紼以送者必相屬於途也 
[西泠雪景]  
　　杭州訪事友人云居民偶因細故邀衆至茶肆评論俗稱之爲吃講茶喧譁滋閙最易釀成事端前經保甲局員出示嚴禁并諭令各茶肆主遇有此項事情立卽阻止如人衆無可理喻准卽報局查拿倘敢隱瞞定將茶肆主重辦防範不可謂不嚴矣不意聯橋左近四海鶴陽樓茶肆依然陽奉陰違事爲仁和縣蕭藴齋大令所聞立卽飭差拘獲嚴訊之下判責五百板枷號茶肆門外以示薄懲○上月下旬某日之夜保甲分巡王少尹耀祖督勇出巡見有某甲者形跡可疑飭差拘住搜其身畔藏有銀首飾一包帶回訊之認竊不諱遂於次日連贓送交總局聽候嚴懲 
[海天霞唱]  
　　廣州訪事友人云紳商盧少屏等承築黃沙海坦迭經各局紳具詞禀請禁阻未蒙批准近日尋峯局紳又臚陳種種舞弊情形禀請藩憲丁方伯飭卽停工以免後患盧等聞之以此項工程已築至鄭家祠一帶未便敗於垂成投督轅禀請核奪督憲陶芷芳制軍批其牘曰該商業經開辦費用資本甚鉅勢難中止亦係實情應如何統籌兼顧仰廣東善後局卽飭南海縣會同張道振勳等務須和衷商榷互爲通融切勿偏執成見致多糾纒各損利益是爲至要○黃沙將軍廟一帶水埠漁船業集向由紳士徵收漁課以備籌辦團練一切開支近日彼處建築長堤各漁船一律遷泊他處當事者恐團練經費無著未免盜賊生心爰議在界内建一戱園每年責令輸納洋銀一千二百元以資彌補○上月二十四日之夜四鼓時往來香港梧州等處之某輸船駛至香山縣境小攬河適遇載薪船在前横亘不及避讓致被撞沈船中男女九人惟兩人躍上輪船得免於難餘皆凶占滅頂無可救援未知將來如何了結也○上月二十五日之夜二鼓時城西毓秀坊二巷廣興木器店樓上忽然火起幸卽撲救不致成災翌晨左近第三巷楊姓家神樓復見火光熊熊家人汲水澆之得即熄滅事後僉謂附近伍姓家擁資甚富近以涓吉嫁女置備妝奩匪人見而垂涎乘機種火未知然否 
[隋柳寒鴉]  
　　揚州訪事人云新城瓊花觀舊城白塔寺兩粥廠向例于長至日開杓本屆因經費不敷直至上月之杪始每晨煮粥施放 
 
 

Page 3

 
 
是日江都甘泉兩縣宰曁在籍諸紳均整肅衣冠躬親彈壓貧民之來領雙弓米風味者此出彼入不准紊亂喧呶是以人數雖多尙不致十分擁擠○十二圩運鹽河水淺幾不容刀淮鹽總棧曾觀察派令員弁設法灌塘俾運鹽船暢行無阻○今歲秋收除南鄉各洲外尙稱中稔不知何故米價繼長增高目下上白者較上月每石陡增洋銀四角數分極下者亦湏四元以外至蘆薪因水漲不能往刈以致巿價逐日加昻薪桂米珠謀升斗者何以堪此○上月二十四日爲揚屬新進文生入學之期郡紳張午橋觀察年將大耄循例重游泮水闔城印委官紳均往道賀衣冠蹌濟輿馬盈門亦一時盛事也 
[上海官塲紀事]  
　　日前本邑閔行司巡檢陳星伯少尹因病出缺經家丁禀報各憲轅旋奉松江府余石蓀太守檄委徐桐岡少尹暫行代理少尹謝委後涓吉前日接鈐昨日趨詣上海縣署謁見縣主汪瑶庭大令○前署上海縣戴子邁明府及浙江候補縣郝薌彩明府浙江海運滬局總辦傅少卿太守上海招商局總辦顧緝庭觀察均於昨日至縣署投剌 
[飭查鋪租]  
　　前日上海縣主汪瑶庭大令派公差薛貴恊同辦理房捐委員顔凝閣明府所派南巿十六鋪司事陶姓二十三七鋪司事陳姓查明各店鋪月出租金若干以便卽日酌收捐欵 
[商辦房捕]  
　　昨日午前辦理上海房捐委員顔凝閣明府命駕至南巿董家渡天主堂拜會教士顔司鐸蓋因堂中公産亦須收取房捐以故親往商酌也 
[製局停工]  
　　向例時當歲暮本邑江南機器製造局各廠工匠均須給假回家今歲總辦毛實君觀容遵循曩例示期本月十九日停工明年正月十九日開工 
[示禁淫戱]  
　　日前本邑英租界中會仙天仙兩戱園諸伶搬演小上墳送灰麫等淫戲先後經張才寳胡瑞龍金立生諸包探將各園主傳送英美租界公堂禀請判罰讞員張柄樞司馬以近來境内戲館林立難免陽奉陰違因特重申禁令出示嚴禁其文曰照得淫書淫戱有傷風化均千例禁迭奉各憲飭禁在案乃近來復有戱園演唱淫戱殊違禁令除已提違禁之戱園主到案諭罰外合再出示嚴禁爲此示仰各該園主等一體遵照毋再演唱後開各淫戲名目倘再故違卽提案嚴辦不貸其各凛遵毋違特示計開賣胭脂打齋飯唱山歌送灰麫巧姻緣珍珠衫小上墳打櫻桃看佛牙挑簾裁衣下山倭袍記瞎子捉姦殺子報卽天齊廟秦淮河卽大嫖院關王廟蕩湖船 
[盜劫帆船]  
　　本月初七日有帆名源順者由寗波來滬行經小赭洋面以風色不利下碇小泊午後一點鐘時突有盜船一艘鼓浪而來鳴槍恐嚇旋有數盜躍登源順船劫奪貨物並擄去執事及水手各一名勒索洋銀三千元舟中人以未帶現銀對盜乃遣其黨一人隨之來滬令備齊洋銀同至海門贖出事爲洋關稅務司所知遂於本月初九晨飭水巡捕至源順舟中將盜扭去聞須問明口供解交蘇松太兵備道袁海觀觀察嚴辦也 
[上海巡局紀事]  
　　前晚南巿鮑生泰窰貨店夥友蕭元發顧關壽在棧房内搜捕賊人比鄰某鐵店傭人姚阿二周杏福陸芝寳三人聞聲而至相與爭閙賊遂乘機逃逸次日店主鮑某控諸十六鋪巡防中局局員黃衡堂二尹飭傳姚周陸三人到案研訊之下命各掌頰二十下以示懲儆○南巿小橋附近新開一爆竹店顔曰同順鄰近各鋪主恐有火患聯名控諸十六鋪巡防中局局員黃二尹飭傳店主張順昌到案訊明轉送保甲總巡局請朱森庭明府訊究○前晚粤人羅蘭生行至南巿馬家廠大南門外唤令栅夫啓栅不知因何口角紛爭旋互扭至二十三七鋪巡防局控訴局員邱友林二尹研訊之下以兩造各有不合申斥數語一併逐出○日前船婦周馮氏赴十六鋪巡防中局控其媳仇氏携取衣物逃返母家前往領回突遭媳母馬氏兇毆受傷等情局員陳禾亭二尹飭傳其媳仇氏至案再四開導仇氏不自引咎爭辯不休二尹怒命掌頰五十下交夫屬領回管束 
[英美租界公堂瑣案]  
　　匪人邵阿生疉次犯案遞解回籍兹又潛來租界中經包探竇如海拘解請究讞員張柄樞馬商之偉繙譯判責五百板再行遞解回籍○前者流氓宋丫頭計春生將計茂榮曳至鄉間訛詐洋銀二百元經其妻王氏訴諸捕房捕頭令包探顧阿六拘拿至案司馬諭候查明質訊昨日復將宋等解案禀稱小的已查得伊等勒贖屬實茂榮已付洋銀一百元宋計狡不承認司馬判各責六百板發押捕房二年○歹人俞掌生串同朱桂生張順發張阿福金林順生等向陳永生尋仇用刀戳傷經包探劉森堂查知將陳舁送某醫院求治并將俞等解案請究司馬判飭將朱張王帶回捕房押候陳傷愈覆訊張阿福等三人遞解回籍○積賊陸阿四王阿四行竊王昌順等五家衣服計值洋銀二百餘元經包探倪順泉劉阿炳拘解請究司馬判責陸五百板押捕房一年王責三百板押捕房三月○陳寳生行竊張貴和家金約指及衣物經包探顧阿六拘解請究司馬判責四百板遞解崇明原籍○孫阿惟向袁紀隆勒索洋圓不遂所欲糾衆行兇經四百八十二號巡捕拘解請究孫堅不承認司馬著帶回捕房查明再訊 
[續錄分發人員騐看單]  
　　典史吳晉順天四川莊文顯奉天直隸許之鳳順天四川楊春爚直隸山東何敬立直隸山東林樹琪湖南山東戴錫綬湖北四川熊璿長湖北四川梁湘麟湖南廣東張祝萱湖南四川高承彝湖南直隸程增壽江蘇廣東李恒忠貴州四川張光烈安徽江蘇鄭佐東安徽江蘇方肇桂安徽江蘇周瑞清江蘇四川金振聲江西湖北李寳杰江蘇湖北宋康江蘇山東葛傳第江蘇湖北葛傳祺江蘇安徽王煜江蘇四川李恩壽江西廣西何炳庠安徽直隸楊瑞麟安徽安蘇張國光浙江湖北朱調鈞浙江江蘇朱光耀四川陜西王兆熊浙江四川葉樹森浙江四川馬憲曾浙江直隸鄭恩澤甘肅直隸周兆奎浙江四川趙瑄浙江四川李文煒四川湖北陳兆新陜西四川臧國鈞浙江四川趙其夔浙江四川沈穎浙江四川徐啓祥浙江四川朱霖浙江四川陳慶恒浙江四川錢同慶浙江廣東韓國光浙江直劉月厚四川直隸沙景榕浙江福建張亮欽浙江江西任慶源浙江山西蔡壽禮浙江山西高振鶴山東直隸葛慶儀湖南湖北鹽茶大使方洛安徽四川鄧恭江蘇四川張釗紅蘇四川趙膺祁浙江四川余釗浙江四川未入流彭祖俊順天四川張煜雲南四川王承梁浙江四川孫樾浙江四川王紹昇浙江四川吳鑾浙江四川○勞績指省分發知府沈文輝順天湖北花翎查富璣安徽奉天知州婁國華江蘇安徽知縣曹炳文湖南江蘇費邦俊江蘇山東同知銜劉家藩江蘇浙江羅萬華雲南貴州花翎同銜彭鴻年四川安徽王清濤山東安徽文定祥湖南福建許瑩章四川廣東王廷杰江蘇浙江縣丞藍翎翟文楷安徽湖南巡檢劉懋典江西四川從九品杜春榮湖南江蘇○議叙保奏掣籖分發直隸州知州王賡廷直楊錫珍江蘇○議叙掣籖分發知縣童益升安徽○議叙保奏指省分發同知蔣鈞宇直隸湖北○議叙指省分發直州知州楊壽樸江蘇山東知縣鍾如琦江蘇四川縣丞崔祥謙安徽江西何桂芬安徽直隸倪貽銓浙江直隸巡檢杜濟彬順天江西典史劉紹壎順天山西○敎習掣籖分發知縣王湘山東李繼祖直○優貢指省分發知縣左一芬安徽湖北○應補呈請分發同知蘇龍瑞直隸山東知縣陳雲霖福建雲南縣丞邵晉仁江蘇浙江從九品任樹遠貴四川未入流黃太倬順天四川章秉鈞浙江山東 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　孟金氏控徐榮海爭産等情前晚縣主汪瑶庭大令升堂研訊徐榮海供祖父本姓孟名瑞伯入贅徐家遂從徐姓生有兩子長子子愼卽小的之父次子爲小的之叔父仍續孟姓宗祧今叔父逝世族中無人承繼故令小的歸宗所有遺産理應小的管理不意嗣母孟金氏將墳地出售得有巨價獨自吞没小的浼親戚潘荃郎理勸祇給洋銀九十元叩求鑒察潘荃郎供小的竭力解勸兩造皆不允從孟金氏供小婦人夫故無後本欲在孟姓族中擇一人爲嗣詎料出嗣徐姓之榮海恃强爭産小婦人念其曾經帶孝允給洋銀九十元今因營葬翁姑丈夫棺木將餘地二畝七分出售得洋銀四百九十元除去喪葬諸費外其餘存典生息爲將來度日之資囘憶丈夫在日曾被徐子恒卽榮海之父强奪財產控告有案叩求檢卷核斷大令將榮海申斥再三著具以後不再爭産切結○棉花認捐公所司事黃苑花舞弊吞捐經前蘇州牙釐局總辦署江蘇臬司家竹石廉訪查悉札飭大令提訊押候限期繳出至今分文未繳前晚提案訊追黃供所收捐欵罰欵已由徐仁齋料理現在徐不知何往可否將小的交保出外理清大令喝令笞臀一百板掌頰一百下還押所中展銀五日繳清如再玩延定行解省追究○閔行鎭某圖地保朱殿山張桂山備科不力積欠甚多大令飭差傳案訊追張禀稱小的邇因患病將公事託外甥朱殿山經辦求向訊追朱供舅父並未將印串交下小的無從向業戶催收張稱印串早已交朱小的處惟剩下若干而已大令向朱申斥數語令張將餘串交出速往收齊限年内繳清違干究比 
[法租界捕房紀事]  
　　前者工部局有靑鉛堆積小東門外鐵屋内迨八月某日被賊竊去二十七條值銀二百七十兩旋經包探查獲竊賊呂德金陳古詰知售與張仲德因一并解送至案讞員杜枝園大令向之訊究供出同黨王德友爰復飭提王研訊判令張賠銀一百七十兩王賠一百兩未幾王卽遵斷繳銀張則挺押不繳大令迭次追比延宕迄今昨日命提復訊張供小的在押患病無力措置叩求格外施恩大令著押俟病痊再訊○前年英界大馬路公興里鴇婦謝方氏僞稱伊夫謝昌安股開洋貨字號缺少資本向蔣李氏借去洋銀二千元避匿廣東迄今已越三載去年回滬還過二百元尙少一千八百元屢索不還遂具禀控諸公廨大令質訊之下飭將謝方氏押繳昨日命提復訊謝方氏供丈夫在廣東俟來滬方能料理大令命押候過堂再核○拐匪黃世泰前因誘領崇明天主教堂留養之女孩來滬價賣被教中人拘獲控奉大令訊供判枷號兩個月繳　身價洋銀十六元兹枷期已滿無力繳銀大令遂於昨日命帶案疎枷重責五百板然後開釋○偷兒徐阿坤丁根生王阿二均經包探拘請大令訊供判令責徐二百板丁王各責三百板驅逐出境 
[美租界捕房紀事]  
　　昨報紀曹金寳開設臺基被讞員張柄樞司馬訪聞飭差拿獲云云兹悉金寳卽趙信生之妻趙向在某米行爲夥近已失業遂與其妻在北山西路泰安里第九弄第一百二十三號門牌屋内勾引良家婦女作種種無恥勾當且與賭棍通同騙人財物前日司馬飭公羊羊福至虹口捕房會同某包探將金寳拘入捕房捕頭略問情由令帶回公堂聽候訊辦○前晚甬婦阿招投捕房訴稱家在漢璧禮路刻被流氓某甲刃傷兩臂捕頭允派包探往查○前日傍晚時流氓王阿順向鄉民某甲索詐洋銀數十元不遂所求肆行毆擊甲怒投報捕房捕頭令包探張阿五將王拘押聽候轉解公堂禀請訊辦○昨晨小竊沈阿四混入裏虹口某姓家行竊衣物包探劉光震查獲解入捕房捕頭令押候解送公堂禀請懲辦○前晚歹人翁某手抱小孩至西華德路某煤炭店求會適爲包探劉光震所見拘入捕房捕頭令押候查明然後解送公堂禀睛　辦 
[推解情殷]  
　　臘鼓聲中歲聿云暮敝堂照章於施粥外更須給發米票以爲貧民卒歲之資兩事統籌需費愈鉅乃蒙孫冠臣仁翁經募辛夷花館慨助施粥洋銀二百元又吳嵩隱施衣洋銀四十元萃泰銀爐號代　大小銅洋除當時估價轉作現兌外烊見餘欵悉數撥助洋銀十二元一角風追指囷舌妙粲花拯彼季女斯飢實藉生公說法又同時奉到沈景甫求尊閫病愈助振洋銀五十元恒孚銀樓經募各戶洋銀五十元零四角仁施渥沛厚禍將來祇領之餘併此誌謝[  上海六馬路仁濟善堂筆事嚴信厚楊廷臬黃宗憲朱佩珍施則敬劉芬謹誌]  
[金陵官報]  
　　十一月二十二日開復　銜前江南道御史李郁華叩謝帮帶新　水師營申錦彪禀知出差　二十三日督轅牌示江南鹽巡汪道現丁内艱所遺員缺查有候補郭道直堪以　環仍兼營支應局務支應局候補道郭見謝委署江南鹽巡道　辦　洋洋務補用道劉體乾到由京來呈履歴帶淮北水師副將楊秀元到縣丞汪敬同巡檢章炤均叩謝奉前註册差委　二十四日委署江南鹽巡道支應局候補道郭禀知任事新兵營營官宋榮華叩謝奏留兩江通判丁邦榕奉司委騐收粥廠米石縣丞陳楚英謝　通濟門稽醒當二十五日管轅肆示江西饒州營參將張祖恩署事兩年應行吏換本部堂查有副將龍復森堪以署理商務局候補道劉謝委代辦洋務局卽到并高等學堂候補道滬　赴　滬察看南洋公舉中西學堂並延訪東西文敎習准　豐縣王之全知縣張國英藍徽崔祥芝何聯芳均見知縣劉麟瑞禀知接辦水漢西門保甲總巡差交愼思　謝　三漠河木厘分局差又吳用威李濬呂賢楨均謝府委帮審差又蔡　霖縣丞許如彭巡檢余熙元均叩謝奉飭註册差委從九夏紹唐奉委查牙差庫大使彭慶　奉冩雇靡縣丞歐陽栻巡檢張慶堂程垣從九黃松曾興史歐陽森知事倪鎭阜均奉示騐看新選餘西塲大使韓國杰到 
 
 
 

Page 10

 
 
[奏疏錄]  
　　吏部尙書臣宗室敬偖等遂蒙爲請德選缺知縣事吏科鎭出前任河南巡撫裕長疏稱臨潁縣知縣王爾　病故出缺查有新海防　　先補用知縣蔣世芳老成　練辦事精詳以之題補臨潁縣知縣等因光緒二十六年七月十四日奉旨該部議奏欽此欽邇鈔出到部查定　　縣遇告病病故休致三項缺出係應歸月選者准其將一缺題補各項侯補並進士卽用之員以一缺題補本班大挑舉人又會議鄭工捐例内開道府以致佐雜等官毋論何項到班先用鄭工遇缺先二人海防先一人無人用鄭工遇缺先人員抵補至第四缺海防卽海防先分班輪用第一輪用海防卽第二輪用海防先海防先無人仍用海防即無人用舊例逼缺先無人用舊例遇缺再無人過班卽接用各項班次一人以五缺爲一週知縣一項於本班中先用正途出身及曾任知縣曾任應升知縣者二人再用各項出身者二人又會議新海防章程内開鄭工遇缺先花樣改爲新海防遇缺先所有報捐新海防遇缺先分缺先分缺間各項本班儘先人員仍照鄭工事例輪接次數卯數分别銓補於光緒十五年十一月二十九日奉旨依議欽此又臣部奏定章程内開所有升遷選補應歸臣部分别題奏者自中外失和以來雖經督飭司員照常入值而時當　　宵旰憂勞軍書旁午其應行題補各員歴時旣多懸缺卽已不少計將來和議一定各衙門卽當照常辦事若猶拘於成例必待廻鑾以後始行題補誠恐職任久虚擬睛將例應題補各官一律改題爲奏於光緒二十六年十一月初七日奉硃批依議欽此欽遵在案今河南臨潁縣知縣王爾羹於光緒二十六年二月初三日病故又榮陽縣知縣張駿於二十六年二月二十七日病故均應以本日作爲開缺日期俱係月選之缺先經扣留外補均歸二十六年二月分截缺係屬同月應行簽掣先後序補兹據該前撫聲稱臨潁縣知縣掣得第一缺查該省病故集遺缺知縣一項上次用至候補班止今此一缺查鄭工遇缺先無人應用新海防遇缺先已積一正途此次仍用正途及曾任知縣曾任應升知縣之人兹據該前撫請以新海防遇缺先補用知縣蔣世芳補授臣等查蔣世芳湖南舉人由河南教習知縣光緒十二年九月二十二日到省保舉本班儘先補用遵新海防例捐遇缺先補用免試用臣部過班知照於二十五年六月二十日行文河南省照限三十日减半計算應以七月初四日接到部文之日作爲新海防遇缺先到省日期核與補授之例相符相應奏明請旨准將河南新海防遇缺先補用知縣蔣世芳補授臨頴縣知縣銜缺相當毋庸送部引見再該員係捐納之員應令試俸三年謹將臣等遵旨議奏緣由繕摺具奏伏乞皇太后聖上聖鑒再此摺例應具題遵照奏定章程改題爲奏合併聲明謹奏奉硃批依議欽此 
劉坤一片再投標學習人員疉經前督臣等奏請留省補用欽奉諭旨允准在案兹查有記名總兵李金鑑儘先補用副將劉正庭儘先推補副將徐光斗補用叅將黃靑雲補用叅將儘先遊擊宋榮華歴在軍營隨剿出力洊保今職先後收標差遣於營務地方均尚熟悉合無仰懇 
天恩俯准將該總兵李金鑑等各以原官留於兩江補用以資得力除飭取履歴送部查核外謹附片陳請伏乞聖鑒訓示再副將徐光斗保奬把總一案實係同治十年十月初十日奉旨前送履歴内書十一月字樣係屬筆誤應請敕部更正合併陳明謹奏奉硃批著照所請兵部知道欽此 
護理漕運總督淮揚海道臣沈　慶跪奏爲恭報微臣接印日期叩謝天恩仰祈聖鑒事竊臣欽承簡命暫行護理漕運總督當於光緒二十七年十月初三日具摺謝恩十月初十日准調補山東撫臣張人駿委兼理淮安府知府屠作倫漕標中軍副將吳炳辰將 
欽頒漕運總督開防王命旗脾及一切文卷咨送到臣當卽恭設香案望一闕叩頭謝恩祗領任事伏念漕督責任綦重微臣知識庸愚當此整頓政務之際百事待人而舉臣暫時護印祗懼彌深惟有勉竭愚忱倍矢勤愼將一切應辦事宜認眞經理仍隨時禀商督撫臣務求妥恊以冀仰答高厚鴻慈於萬一所有微臣接護漕篆期恭摺具報叩謝天恩伏乞皇太后皇上聖鑒謹奏奉硃批知道了欽此 
經筵講官工部尙書臣松溎等謹奏爲請旨事竊查臣部出有虞衡司宗室員外郎一缺臣等將奏留候補員外郎宗室長福擬補當經咨查去後兹據宗人府瞿稱該員係合例之員應准其擬補等語臣等遵照新章開單奏補恭請欽定伏候命下臣部咨呈宗人府吏部遵奉施行爲此恭摺具奏伏乞皇太后皇上聖鑒再此摺係留京工部主稿合併聲明爲此謹奏請旨奉硃筆准其補授欽此 
吏部尙書臣宗室敬信等謹奏爲遵旨議奏事准行在臣部咨送内閣鈔出前任山西巡撫錫良奏稱永寍州知州章同留省另補開缺所遺係衝煩難兼三要缺例應在外揀員請補該州濱臨黃灌帽員遼闊民情强悍撫治綦難非精明幹練之員不克勝任替省實缺知州知縣非現居要缺卽人地未宜實無堪以升調斯缺之員未便稍涉遷就惟查有留省另補知州高培焜渾厚精明辦事結實以之請補永寗州知州實堪勝任仰懇天恩俯念員缺緊要准以高培焜補授實於治理有裨銜缺相當毋庸送部引見等因光緒二十七年二月初四日奉 
硃批吏部議奏欽此欽遵鈔出到部查山西永寗州知州章同留省另補開缺於光緒二十六年十二月初九日奉旨坐十四日行文按該省照限三十日减半計算扣至是月二十八日接到部文之日作爲開缺日期係衝煩難題調要缺例應在外揀選兹據該前撫奏請以候補知州高培焜補授欽奉硃批交臣部議奏臣等查高培焜貴州監生由新海防分缺先知州攫授山西吉州知州因經征光緒十九年分丁耗等銀未完經臣部議以革職旋經續完請開復革職處分於光緒二十一年五月十五日奉旨依議欽此坐二十日行文按該省照限三十日减半計算扣至六月初四日兿到部文之日任爲候補知州到省日期該員係曾任實缺人員照例毋庸甄别令請補授永寗州知州該撫摺内已將實無堪以升調之員聲叙核與定例相符相應奏明請旨准將山西候補知州高培焜補授永寗州要缺知州　缺相當毋庸送部引見該員原係捐納人員仍令接算試俸三年謹將臣等遵旨議奏緣由繕摺具奏伏乞皇太后皇上聖鑒謹奏奉硃批依議欽此都察院左都御史臣宗室漙良等跪奏爲請派官員巡城事嘉慶二十三年四月十一日内閣奉上諭嗣後巡城御史缺出著該堂官於科道内陳選公正廉明者每一缺保奏二員帶領引見候朕間用等因欽此欽遵在案今據　部奏准請將在京例應題補各官一律改題爲奏例應引見者先行奏補等語　查巡視西城刑科給事中李榷英奉旨補授内閣侍讀學十所有巡視該城事務遵照新章奏請簡員巡視臣等遵於漢科道内公問揀選得戶科漢給事中謝希銓才眞開展辦事周詳堪以　正掌江西道漢監察御史鄭炳　　具明通辦事幹練堪以擬陪謹將該二員職名繕寫淸單恭請皇太后皇上簡派一員巡視西城事　爲此謹奏請旨奉硃筆圈出戶科給事中謝希銓欽此 
張人駿片再光緒二十五六兩埠安瀾出力人員業經前漕臣松椿於光緒二十六年九月二十四日具奏懇請奬勵奉旨允准欽遵在案臣正在查核請奬奉旨關鋪山東巡撫謹將案卷等件移交護漕臣沈諭慶接續查辦具奏以期　實謹附片陳明伏乞聖鑒謹奏奉硃批知道了欽此 
 
