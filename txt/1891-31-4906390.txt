# 1891 - 31 - 4906390

 

Page 1

 
 
[催取股書] [  書集成局主人啓]  
　　本局排印古今圖書集成早經告蕆而遠近諸君所購股票有迄今尚未取書者兹特限至年底爲止如再不持票來取明年概不發　尚祈諸君原諒爲幸 
[竈神模助振] [  申報館協振所謹啓]  
　　茲有善士以全金描繪竈神模送交本舘恊賑所囑爲代售以賑災民蠟鼓聲中歳聿云暮黄羊虔祀正在此時諸君子欲購者每張只收洋二分　美價亷莫此爲甚巳特此布聞維兾均鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論詐僞宜禁]  
　　甚矣人心之不古也弄虚頭設騙局無日無之此盖由於風俗之日漓有心世道者竊焉憂之而無計挽回惟有日望地方賢有司設法查禁是亦不得己之苦衷所謂盡心焉而己夫近來中外通商交涉事件最難辦理說者謂通商之道貴乎信義然則試間華人之與西人交易者其果有此二字否也昨有西友談及一事云有某華人以方單向某西人押銀計方單上田數則一畝有奇欲押銀一千二百兩某西人亦老於世事者謂之曰且將方單留下待請華官查核而後成交某華人曰近日己在封印期内若請官查核則必致有稽時日不如勿查方單决無誤也某西人不允事遂不成嗣聞經某西人托地甲查過實係贋鼎幸而某西人久居中華不上其當否則又多一番周折矣夫中國人民凡有管業田地均以方單爲憑其名目則名有不同江蘇之稱方單猶浙江之稱戶管推旗也有此方單以爲執業之據乃可管業承根若欲將所有之田地售與他人則另寫一契據而以方單附之方單由縣中所出有縣印在上故輾轉售賣皆以是爲憑上海自開埠通商以來華人多有以地售與西人者名之曰租其實與賣無異其法賣者先以方單連契及收銀之條交與西人西人則以請於領事官爲之轉呈道憲道憲則又發交縣中詳爲查核果其己産字號圖分絲毫無誤按契所載東西南北四至坐落方向一切查明然後禀覆道憲道憲乃照單另換契紙與之名曰道契計共有上中下三紙其式一律中一紙則留於道署以備案上下兩紙發出移交領事官領事官乃留其下者一紙以備案而以其上一紙發還該西人執業如是而後成交故西人之産多以道契爲憑方單不足憑也惟以方單換道契其方單不知如何下落諒必留在道署聞數年之前此中頗多弊竇往往一經更換道契之後方單視同廢帋隨手置放有吏胥之黠者竊之以出因而借此作奸盖售與西人之産固憑道契而不憑方單若未經售與西人者則仍以方單爲憑也華人與華人相買賣亦仍以方單爲憑也卽華人以其産抵押與西人當未成交時亦惟以方單爲憑也而方單則己換道契與未換道契初無所區别也且不得以眞僞分不得以新舊異但未換道契之方單則爲有用己換道契之方單卽爲無用而其有用無用必須經官查核而後知苟未查核則凡執有方單者皆其有産業者也以産業抵借銀錢孰不以爲確鑿有據而孰知其所執者竟爲贋鼎越諺所謂出魂田契此其中上當者當不知凡幾今該西人熟於閱歴精明有餘故能不受其欺然華人中以此等方單欺西人者當又不止一人己也竊以爲此事幸而該西人不受其欺倘受其欺則必訟擾不休夫西人豈肯輕易受人欺騙者勢必至鼠牙雀角日涉公庭官又不能爲左右袒查到水落石出華人果有應得之咎則必爲之追價嚴比從此紛紜多事則與其辦理於事後何如防範於事前竊以爲凡以方單換道契者旣給道契卽須將方單塗銷撕毁不得爲人竊取藉此作僞卽今未毁之方單共有若干按籍而稽未嘗不可一覽了然如有方單之尚在案卷中者立卽銷毁其有案卷中查無着落者則摘其字號數目列示曉諭如有以此等字號之方單抵借銀錢者概不收受如此則卽有前此私取方單之人亦不敢輕出以欺人而中國之信義乃可大明於天下不然者人情之譸張爲幻防不勝防上則欲以信義示西人使西人亦以信義貢於中國而奸民猾吏偏自失其信義致西人亦不以信義相交易而爾詐我虞如是而欲求其中外一家相安無事也豈司得哉留心洋務力挽頺風是所望於有其權并有其責者 
[本館接奉電音]  
　　昨由京友電傳上諭一道敬謹譯登○十二月二十日奉上諭順天府府尹着胡聘之補授欽此 
[遣官致祭]  
　　十二月二十九日歳暮應行遣官分詣東西各陵寢致祭太常寺據宗人府送到銜名恭繕題本於初一日送由内閣滿票簽處循例看本票簽於初三日進呈御覽本日奉硃筆致祭昭西陵遺和碩鄭親王凱泰行禮致祭　孝陵遣奉恩鎭國公溥豐行禮致祭孝東陵遣奉恩輔國公麟嘉行禮致祭景陵遣奉恩鎭國公桂豐行禮致祭泰陵遣奉恩鎭國公榮毓行禮致祭秦東陵遣奉恩輔國公奎瑛行禮致祭裕陵遣奉恩鎭國公溥齡行禮致祭　昌陵遣不入八分輔國公聯寛行禮致祭昌西陵遺奉恩輔國公榮頤行禮致祭墓陵遣奉恩輔國公光裕行禮致祭慕東陵遣奉恩輔國公意普行禮致祭定陵遣乾淸門行走頭等鎭國將軍善耆行禮致祭　祥峪定東陵遣乾淸門行走頭等鎭國將軍善耆行禮致祭惠陵遣乾淸門侍衞正白旗護軍統領二等鎭國將軍德隆行禮致祭端慧皇太子園寢遣乾淸門侍衞廂黄旗護軍統領二等輔國將軍謙光行禮致祭莊順皇貴妃園寢遣奉恩輔國公光裕行禮致祭永陵遣總管恩常行禮致祭福陵遣總管裕誠行禮致祭昭陵遣總管春煦行禮欽此 
[都門臘鼓]  
　　覆帶京察一等奉硃筆圈出内閣侍讀奎華等二十八員交軍機處記名以府道用旋奉諭旨着自十一月二十日起每日二員進内預備召見曾經綴登前報嗣因醇賢親王薨逝輟朝十有一日是以將此項召見人員暫停預備兹聞軍機大臣面奉諭旨此次圈出記名覆帶一等人員除王仁堪高釗中二員不計外其内閣侍讀奎華等仍自十二月初六日起每日二員挨次於實刻赴西苑門外預備召見欽此己片交吏部轉傳該各員遵照矣○聖躬前因感　稍有不豫經御醫進以表散良劑己於初一日獲報大安是日前詣醇賢親王金　前奠 
 
 

Page 2

 
 
酒行禮特派御前行走貝勒載漪詣邸恭代初二日辦事用膳召見後前赴邸第親詣醇賢親王金棺前奠酒舉哀行禮初三日亦如之禮畢至御座房釋服更易靑長袍褂復詣金棺前奠酒行禮畢至適園更衣還海薙髮至皇太后前請安○四川所屬土司等族應於不緒十五年分呈進例貢曾經成都將軍等據情馳奏當奉硃批着准其入貢欽此業由該將軍等檄知該各土司備貢依隕起程遂於今秋由川入都刻聞該各土司所遣頭人恭齎貢物己於上月杪抵京旋在正陽門内東城根四譯館内安插循例由内務府派員照料並爲支備供應移知步軍統領派撥步營弁兵於館前支搭帳房住守彈壓其例進貢品己由該土司頭人報明理藩院奏明賞收後遇上出宫時循章瞻覲一俟交貢訖再行照例頒賞筵宴我朝懷柔遠人一切恩禮誠有加而無己也○刑部大司宼大堂憲諭以辛卯年舉行京察自應於年前將所屬人員分别註考咨送吏部覈辦現定於十二月初三日己刻本部實缺旗漢郎中員外郎堂主事主事司務提牢司獄筆帖式在署過堂初四日己刻本部候補額外學習旗漢郎中員外郎主事司務小京官筆帖式在署過堂己由淸漢檔房知照各員按期均穿補褂進署伺候過堂勿悮○孫子綬少司農詒經遽歸道山曾綴報端初三日爲諭祭之期主祭者爲李蘭蓀大宗伯陪祭者禮部祠祭司滿漢掌印正郎捧讀祭文鳴贊展文者禮部司員執壺遞酒亦禮部司員前引祭文者禮部筆政是晨孫少司農之公子雇備黄亭一座於禮部堂上接捧祭文前列龍旗御仗提爐黄蓋各式執事鼓吹並延恭迎官十員花衣補褂乘馬導引至宣武門東化石橋少司農宅李大宗伯隨察文至靈前奉祭文於上偏案上孝子行禮然後展讀李大宗伯奠酒三爵恭送至燎所焚化孝子復行三跪九叩禮李大宗伯出門升轎各官皆散○嘉平二十有九日歳暮　祭太廟近支自王以下以迄奉恩將軍皆須躬襄鉅典舉凡奉香帛執豆籩進爵獻酳接福受胙皆由近支敬謹將事猶恐儀節有疎趨蹌或紊不足以昭嚴肅循例自嘉平三日起按三六九日期齊集太廟演習禮儀先期由宗人府行知近支親郡王貝勒貝子公鎭國輔國奉國奉恩將軍等於十二月初三日卯刻齊集太廟預備演習並由宗人府按日派司官二員筆帖式二員恭往察禮○烏里雅蘇台科布多所屬瑪呢圖噶圖勒幹卡卡倫侍衞玉德老病呈請回旂所遣卡倫侍衞一缺照例由御前大臣於曾經引見奉記名卡倫侍衞各員中簽掣一員充補是缺兹聞御前大臣己將廂黄旗記名卡倫侍衛之護車校富森掣充是缺○己故巡撫吳坤修前官江西時剿辦賊匪克保危城救活難民以千萬計嗣於地方一切事宣罔不籌維盡善救荒治宼設學課農士民深受其益至今謳思不忘實屬功績昭著曾經奏聞毋庸再叙現經江西紳董籲禀擬於江西省城建立吳坤修專祠列入祀典每歳春秋由地方官致祭並請子謚以彰忠藎等情詳由巡撫代奏乞恩遂由德曉峯中丞據情入奏當奉硃批吳坤修着准於江西省城建立專祠餘依議至子謚出自特恩所請着不准行欽此○吏部爲示傳事所有請揀熱河州縣等缺本部現定於十二月初七日奏請欽派揀選相應示傳應行列揀熱河州縣之候選知州黄希尚等三員候選知縣陳麟蔚等四十員奉天請揀縣丞一員州吏目二員巡檢二員典史三員未入流三員應行列揀之候選縣丞許恩銓等二十六員州吏目陳文綬等十六員巡檢王朝堂等五十九員典吏未入流李世淸等三十六員揀補慶西慶遠府河池州州同一缺應行列揀之候選州同張紳等五員於是日黎明赴天安門外朝房聽候點名以便揀選勿悮 
[船事釋疑]  
　　前日有客來書言及太古公司北京輪船一事本館雖曾照登於報原恐傳之非眞兹北京船己安抵申江詢之知河口縣江邊有一支河直通内地每有泥沙流出漸積漸淤現當水淺之時水内忽成沙埂是日行至此處船底擱於埂上不能行駛自如兼之狂風怒號將船吹轉以致船中人鑒於前事意亂心慌實則貨艙中並無棉花被焚等事惟在上海將啓行之際艙中偶肇火災是以悮以傳悮耳合亟補叙以釋羣疑 
[刼盜就禽]  
　　南澳輪船被盜搶刦一節前己登報兹閱香港西字報云此夥盜黨己被中國兵船在澳門相近地方拿獲三人訊問之下　供認行刦該輪船不諱云是日共有船五艘分投往接行刦該輪船之盜黨爲首者係馮李二姓由香港前往計所刦現銀約有三萬元衣服擇其美者裝成一船并見盜首放槍轟擊船主行刦之後分贓多寡亦大不均有僅得十元者有得百十元者盜首則所得最多五船分投而去一船至筲箕灣三船則至澳門附近又一船則更駛往西邊云刻又聞三水縣境内續獲盜黨二名想天網恢恢疎而不漏不難陸續成禽也至其訊辦各情容再續録 
[憲示照登]  
　　欽命廣東水師提督軍門展勇巴圖魯方欽命記名簡放提督軍門潮州總鎭府婁欽命按察使銜署惠潮嘉兵備道顧特授潮州府正堂楊爲録案示禁事照得潮屬自道光咸豐以來械鬥成風搶刼無忌大姓欺小姓强房凌弱房覇人田園毁人廬舍搶人妻女踞人室家索買路於兵差視抗宫爲兒獻錢糧不納號令不行世變人心至斯己極本軍門自同治年間督兵查辦議罪人則法無可赦論匪鄕則剿有餘辜而猶不忍玉石俱焚良莠同盡必先網開三面以求策出萬全故極蠻悍之鄕捕斬無多而於囂陵之俗挽回不少所有辟以止辟刑期無刑懲一儆百之苦衷爲國忘家之本念此皆諸父老子弟所耳聞而目見者也自查辦後風氣漸易絕無從前無故搶刼拒捕抗官惡習然而積久生玩故態漸萌近年自福建汀漳聞風蔓及潮屬饒平據報聞案數起他縣亦有蠢動而海陽之楓洋鶴隴等鄕皆先年甘同化外近年稍就範圍者乃藉端訛昨恃强凌弱之風仍未盡息本年夏間因有鶴隴弱房蘇枝妹及其子蘇植榮在契買刑姓舊屋地内改造新屋仍留四圍舊屋未拆詎有楓洋鄕强房濫紳廪生蘇遇春生員蘇海蘇沐春監生蘇朝光及鶴隴鄕强房廪生蘇兆華附貢蘇兆祥生員蘇桂荏蘇慕韓武生蘇廷湘監生蘇瑞童蘇喜標紏同普甯生員蘇景軾等揑稱蘇枝妹起造房屋處所與伊元代始祖距屋里許之墳墓同一分金藉詞串通勒索計楓洋索得銀一千元鶴隴索得銀八百五十元旣己訛詐得財猶未饜足又不告知族衆窺伺蘇枝妹家資富足志在抄搶蘇遇春起意爲首蘇海同謀紏衆標貼長紅約期舉事蘇兆祥等串通消息暗中主擺竟敢由楓洋集衆千餘人抄搶蘇枝妹房屋搶奪財物估贓逾萬蘇枝妹舉家藏匿不敢交鋒任其蜂擁而來狼貪而去若稍抵禦正恐傷斃人命無數然其兇狠情狀無論曾否殺傷人命而己先有殺人之心應得殺入之罪查例載搶奪之案如聚衆至十人以上執持器械倚强肆掠兇暴衆著者無論白晝黑夜均依强盜律不分首從皆斬等語又近年奏定懲辦械鬥等專修其有素行不法兇暴顯著實係本案起意爲首同謀加功之犯無論曾否殺傷人命及是否下手正鸳均應先辦首惡以儆効尤今蘇遇春等紏衆千餘入鄕搶奪財物此有械而彼無鬥應按械鬥加等治罪蘇兆祥等先事同謀約期通信臨時坐視厥罪維均若因恃有廪貢生監爲護符遂從寛减正恐效尤日衆釀禍無窮活數人必致害萬人一路哭何如一家哭故王政不爲姑息執法要在持平本鎭束髮從軍殄平巨宼老於單陣何憚匪鄕本府前在惠州高州任内翦除積匪懲辦濫紳此間諒有所聞今復量移來潮會同查辦現由本軍門恭請王命應將首惡蘇遇春從犯蘇海蘇兆祥蘇瑞童蘇桂荏蘇慕韓蘇廷湘　喜標蘇沐春蘇朝光蘇景軾等分别懲辦以昭炯戒而快人心據各紳耆鄕衆人等再四籲求乞恩稍從寛假本軍門本鎭本道本府好生惡殺具有同心惟念流弊無窮刁風難長若就案情而論凡有前往搶奪匪犯照例均應駢誅惟其中附和隨從良莠不一鄕愚無知者衆誅之不可勝誅是以僅子杖責許以自新仍飭該鄕紳耆具領約束專懲首惡以儆其餘殺一人而救千數百人是則 
 
 

Page 3

 
 
法外施仁寛嚴並濟所有起意爲首紏衆抄搶之己革廪生蘇遇春一名己斬首示衆其餘蘇海蘇兆祥等各名收回縣監聽侯核辦此皆咎由自取死有餘辜誠恐未及周知合行録案示諭爲此示仰各縣各鄕諸色人等知悉自後父束其子兄戒其弟速自選舉房族正副力懲强暴共勉善良大事經官小事投局勿得如蘇遇春等妄爲自取誅戮以廪生而身陷重辟卽倖免斬决之蘇海蘇兆祥等亦監候未能遽釋本案係以紳衿連累爛　故輕辦附和餘黨而重辦首惡此外如有爛崽閙事連累紳衿倘由紳衿絪送仍當按名重辦勿赦其各懔遵毋違特示 
[營口業談]  
　　盖平縣陳仲彦大令被叅撤任接署者爲趙麟甫大令紅諭己到約在封印期前交卸據官塲傳言陳大令被某侍御奏叅四大款適值府尹興大京兆陞陛見之時皇上因問及此事並面諭查明奏覆京兆回任後卽飭委營口關道密查也○天氣和暖冰不堅凍江東大車少見江魚亦一尾未來本河白魚每斤約東錢二三吊異常昻貴居人幾欲彈鋏而歌之○官磺局委員張君占秋强幹耐勞於前年到營口設局竭心盡力至今冬始得規模粗具詎所用巡丁某甲月前爲盜誣扳洋槍軍火由甲售給甲己逮案道憲疑張君用人不妥不肯給以銷引文憑以致前日運省之三十相官磺克作私磺被省憲扣留旋經張君親赴省轅伸訴不知能否理直用人不愼貽累無窮吁可畏也 
[出殯盛儀]  
　　升任福建按察司許仲弢廉訪於令秋病殁滬寓此巳列報昨日出殯暫借四明公所内開吊本埠道營廳縣並城廂内外各局文武印委咸詣祭奠一時車馬盈門頗形熱閙法界讞員及西門外巡防局委員各派丁勇預先在彼照料一切及至午後鐘鳴一下時起馬迎殯當有本埠蘇松太親兵並忠信兩營營兵皆執旗鎗鳴鼓護送前有旗鑼傘扇肅靜廻避奉天誥命遵例入城誥授資政大夫鑾儀衞經歴工部虞銜司正郎欽差出使英日國日本大臣三品銜廕生江蘇候補府正堂記名海關道直隷通永兵備道欽命福建按察使司太倉海州直隸州正堂泰州正堂嘉定甘泉豐新陽江隂淸河震澤荆溪桃源上海江都肅縣正堂頭品頂戴太子少保兵部大堂軍機大臣賜紫禁城騎馬賞穿黄馬褂總理各國事務大臣會典館副總裁國史館總裁御賜　榮芝茂御賜五世同堂一門再見賜諡文恪御賜迎祥宜爾子孫如筠斯淸誼篤宗親福禄攸同玉節金和履素行德國史館正總大臣頭品頂戴太子少保會興館副總裁甘肅蘭州廣東廣州四川成都山東兗州府正堂四川建昌兵備道雲南迤東兵備道廣東高廉雷瓊兵備道常鎭通海兵備道江安督粮道賞戴花翎欽命江蘇巡撫部院欽命廣東鹽運使司順天府治中軍機大臣南書房行走内閣學士兼禮部侍郎銜都察院副都御史禮工吏兵戶刑部侍郎禮工吏兵戶刑部大堂太子太保左春坊庶子欽命江南貴州廣西湖南山東湖北福建正考官欽命貴州河南江西廣東提督學院父子兄弟叔姪掄材七子登科兄弟榜眼及第金殿傳臚欽賜舉人等銜牌八僧八道香亭誥命容亭獨龍江大紅縀繡花材罩由銀河里向北朝東至浦灘到金利源碼頭下船用小火輪　帶回浙江原籍途中觀者如堵謂科名之盛洵罕見也 
[究辦誣控]  
　　浙江慈谿人陳德藻投縣控叔父陳福振覇阻家産並欲將别姓子承繼請爲提究陸邑尊准詞飭提到案於前晚訊問陳德藻供稱父親在日與叔父福振在中股開復泰藥材行連年　獲盈餘我叔無後三房香火均我一人兼祧詎我叔竟欲收養螟蛉異姓亂宗有違定例今秋曾向叔父借得洋八百元小的僅用二百元餘被親戚童長生所用而童前爲東洋生意亦欠小的銀兩現在雖經族人陳四六陳子林陳文榮屢次理勸無如我叔視同陌路爲此呈控求請究斷陳福振低稱在申開復泰藥材行侄兒德藻不習上時與無賴爲伍伊父在日早與我分爨立據各執德藻屢至我處索借徇情付給至再至三均有筆據可憑且我並無子女如果德藻改過亦願收留今將各據呈閱叩求明鑒童長生供稱與兩造均是親戚德藻屢向福振借洋均由我理勸現在反遭誣指求請鑒察邑尊正在訊問時忽有陳子林等投案聲稱情願理勸此案邑尊以其插身多事申斥使退陳福振又稱陳子林向無恒業今則帮同德藻圖詐分肥邑尊訊得陳福振旣無後嗣應由德藻承繼但德藻甘入下流咎由自取况分産借洋有據可憑現在誣控尊長自應究辦卽着收所候究陳福振亦須顧念一本之情不得固執成見德藻改過後卽當收留免致游蕩成廢童長生旣爲親戚卽着隨時開導以全戚誼陳四六陳文榮亦近扛帮從寛不究以後不准再與德藻串訟陳福振所呈各據當堂給還 
[搶醮訊結]  
　　陸海和偕寡姪媳徐氏喊控刷布金金卽徐金金欲搶徐氏逼醮一案由縣署帮審委員宋莘樂二尹提訊之下着候覆訊核辦此己詳紀前報前日之晚復由宋二尹集訊陸海和投案供稱浦東人現住廿四保十五圖姪兒於光緒三年間病故遺下徐氏矢志苦守不料本年十一月初二日徐金金糾領多人來家聲稱欲與徐氏成親小的聞之前往喝阻爲此來案喊控求請嚴究徐氏供稱今年三十六歳丈夫逝世迄今己閱十三年小婦人在家守節至上月初二日突有刷布金金等欲將小婦人搶去逼醮因此情急同夫叔來案求請伸寃圖董芮世春供稱此事與我無于實遭徐等誣指叩求明鑒陳正榮陳阿木陳囝囝等同供刷布金金欲娶寡婦徐氏爲室與我等無涉亦未做過媒証至上月初六日反遭陸海和紏同多人到小的等家内打毁什物求恩明察徐金金卽刷布金金供本邑人向爲刷布生意議娶陸徐氏由伊嫂陸李氏爲媒次日付洋四十元餘供與昨報所載略同孫錫卿供爲廿四保十五圖地保徐金金之事小的不敢與聞二尹得供以徐金金搶醮孀　殊屬可惡着重笞六百板地保孫錫卿辦理不善亦有不合着笞四百板所有陳正榮等家内被毁各物着徐金金孫錫卿赶緊修理陵徐氏交伊夫叔陸海和領回苪世春陳正榮陳阿木陳囝囝孫錫卿分别交保徐金金交孫錫卿保去如再出外肇事惟保是問案遂結 
[續訊賭犯]  
　　上海縣陸邑尊訪得浦東胡家港地方有人聚賭因卽飭差拿獲賭徒湯寶金訊責收所在案旋由原差在八仙橋並浦東等處續獲胡炳賢周元良二名别解縣管押候訊前晚陸邑尊升堂提訊胡俯首求恩周供稱向以耕種度日實不犯賭叩求恩興邑尊得供判胡炳賢先責一百板收所周元良交保著令將各賭徒交案再行訊辦 
[英界公堂瑣案]  
　　祥生船廠西人控木匠陳榮生行竊銅釘陳不承認押候傳同見証再訊等因己列前報昨據西人帶同工人趙榮稱見陳持木匣藏在空屋被更夫陳生甫所見搜出匣内銅釘請爲究辦陳生甫申訴前情並稱陳榮生先將木匣放在空屋内再用布袋連釘人匣陳榮生不認行竊惟求施恩蔡太守謂贜証確鑿豈容抵賴商之滿副領事判陳榮生枷號七天期滿再押十四天以儆贓交西人領去○包探陸阿祥江阿三稱湖北人張寶山轉輾托李王氏朱李氏等將姘婦平陳我所生四歳男孩賣與粤婦陳王我得洋二十八元出立契據旋由朱李氏將孩抱回陳王氏心不能甘投捕房訴明情形遂拘朱李氏李王氏平陳氏等至捕房平陳氏言在唐公館傭工主人知賣孩事意頗惻然願代還洋將孩子領回刻下孩子巳在唐於　等語巡捕頭命小的等同平陳氏至唐公館或還銀洋或領孩子察度辦理及同去時唐老爺將平陳氏扣留不放囑小的等禀明靈案小的等以事無証據未例回覆　老爺卽將名片交小的等呈閱今將朱李氏李王氏送案名片呈電陳王氏申訴前情並稱買孩時付洋二十八元現　朱李氏交還八元賣契呈閱李王氏供南京人傭工餬口朱李氏言及粤婦陳王氏無子欲買小孩我告以兪某胡某等言平陳氏有小孩欲賣領同觀看議定價洋立契過割後平陳氏之主人知之願做好事代爲還洋遂將孩子領回己付還洋八元朱李氏供上海人窮苦無聊領施粥以餬口與李王氏相識商同賣孩先還之八元係平陳氏用剩尚有二十元唐老爺願爲代還平陳氏昨曾到過捕 
 
 

Page 4

 
 
房後不知如何釋放蔡太守得供之下謂此案須函問唐公館再行核辦賣契存堂○包探沈金隆稱拘獲竊賊張阿三起到水烟袋錫茶壺係王阿大徐阿三等失贓今將人贓送案王阿大徐阿三均請領贓張阿三俯首　恩蔡太守判管押二十八天贓交失主分别認領○華捕稱湖北人陳祥茂王永興在蘇州閶門外舊貨攤上行竊玉鐲玉器又在蕪湖地方行竊呢被眼鏡等件由包探黄四福解案奉諭發回捕房俟各失主來滬認贓再訊查陳祥茂有洋三元藏在襪統内未經搜出及進捕房被老犯王阿海所知向陳祥茂勒案轉將銀洋交廚可周子山兌換小洋再購自來火紙烟等物此種物件向例不准運進押所查明各情禀由巡捕頭搜出小洋及自來火紙烟又據王永興言有棉祅一件被老犯盧東生取去穿在身上爲此一併解案小洋自來火紙烟呈案陳祥茂供被王阿海勒索銀洋三无土永興供被唐東生奪穿棉祅現己起案周子山供在捕房燒飯着送飯當各犯硬逼我兌小洋購置自來火紙烟稍拂其意動輙逞蠻小的原不願再做此生理王阿海供勒索陳祥茂之洋係小　餅起意唐東生供湖北人與王永興同鄕借穿棉祅巡捕頭查明勒索銀洋與小　餅無涉故未解案至周子山旣爲庖人豈不知捕房規矩各犯勒合兌洋買物何不告知捕頭及管門巡捕諒因貪利起見遂致曲從各犯之請請爲懲辦蔡太守判周子山笞責一百枷號七天唐東生笞責百板王阿海笞責二百板分别示儆小洋棉祅發還　西人亨特生處經收房租之黄少芝李海帆具禀控被恊昌順洋廣貨店主積欠九十兩月房租洋二十元十一月分欠找二十八元十二月分應付四十八元向收不付請爲傳追蔡太守准詞飭差傳該店主到案黄少芝同西人投案申訴前情並呈帳自協昌順店主稱我店開在兆富里口向由兆豐洋行收租每幢每月租洋十元我租兩幢計洋二十元此屋係兆豐賣與曹愼記等合股重造每　每月加至二十五元合計兩幢共五十元一再向曹商請减讓房包曹甚通副惟言伊係小股須向大股商量嗣後所議不治我店開設多年未便搬移如果分毫不减惟有另搬之一法現由大股仁大當收取九十兩月房租向商可减爲每幢二十元先照此數付給旣不允給則九十兩月共欠二十元至十一月份所付之二十元作爲前找則所欠祗有十一月份至十二月尚未滿月不算齊欠曾向商减作爲每幢二十四元分二次付租彼竟不允致被控告今己備洋四十八元呈繳太守謂按月房租分二次交付亦無不可飭將　洋交黄領去房票給該店主收執本月之租月底向收可也 
[法捕房瑣事]  
　　某甲向業藥材生理嗣因酷嗜洋烟以致失業游蕩日久生計蕭然不得己在烟館中帮夥因其烟癮過大無人顧問遂操三集手生涯不復顧及廉恥昨日淸晨法界義泰烟館正在開門甲乘隙混入樓上在小櫃檯内竊取廣竹老槍兩枝止欲遁出適被管櫃人知覺當卻追獲人贓送入大自鳴鐘捕房請究經包探王榮培盤問供出前在英界永和里成泰女堂烟館内竊得烟槍兩枝一枝押洋一元半票據業己遺失一枝　錢一千三百文押票售與陳家木橋北首專收賊贓無錫人阿二所開之舊貨店内得洋二角經包探在阿二處吊到押票復向崇德　店聲明失票候禀明讞員再行吊贓懲辦○朱文友屢次行竊曾經法公　懲辦本月十三日又因行竊木板經巡捕扭入捕房代理讞員宋莘樂二尹訊得犯竊己非一次判責一百板釋放不料朱賊星照命不肯稍改前轍前晚復在租界中行竊當被巡街捕查見拘入捕房昨晨經備捕頭訊問飭令管押候解送公堂究辦○申等數人每晚呼羣挈侣在法界彩視街附近聚賭前晚復邀人在彼處鬥麻雀牌爲巡街捕所知卽赴捕房報信捕頭添派數捕前往拘拿與賭者紛紛逃逸僅將三人拘獲　入捕房管押昨晨經備捕頭訊得犯賭屬實着押候解案巖懲 
[上海文報局東振收解處會同各公所起解第二十八批振欵啓]  
　　敬啓者敝處自十月下旬嚴佑之廣文赴東查放嚴佑之廣文赴東查放冬振解出第二十七批規銀一萬兩後迭接佑翁來電以山左積圑災况較他省爲尤苦地廣欵絀求速接濟等因敝處因籌解順賑一批又各所收數寥寥未能源源應急歉悚難名兹會同各所勉力湊解規銀一萬兩作爲第廿八批又金苕人觀察託爲附解規銀五千兩均由電報總局收支所匯至烟臺東海關轉解嚴佑之謝佩孜諸君經手散放計此批内絲業賑所規銀六千兩文報賑所規銀三千五百兩申報賑所規銀五百兩理合聲明再東省年年河决被災生靈塗炭實係代受江左之思所望仁人君子不厭不倦孶孶慨助伸敝處得以報解接濟救人救澈功德無量臨頴謹代　黎籲禱不勝迫切待命之至[  同人謹啓十二月二十一日]  
[救災獲報]  
　　接誦武陵客遊子來函述及服賈浙水每年仲冬必須往來長江歸結帳務上月抵申之日正值上海輪舶遭刦中心甚懼當向穹蒼許願獲邀往返平安願將經子帳中千提一元以助直東之賑今果幸一切敉平回申由慶和里晉泰杭莊匯到英洋一百元囑彚解災區此番失事時有蕪湖厚康錢莊友胡文落水三點鐘之久浮而不沈遇救得生詢知伊夏月間見寫賑欵伊助洋十元竟得神佑免難足見濟災功大也往來長江諸公如能隨時量力施賑定卜趨吉避凶委列報章以供衆覽細繹久之足見恐懼修省流露於字裏行間推己及人匡災誼摯並述及胡丈回生亦由修德所致不敢没其苦衷用特照録布勸偉閱報者成知其履險如夷焉上海北巿絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
