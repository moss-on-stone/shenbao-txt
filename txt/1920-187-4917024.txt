# 1920 - 187 - 4917024

 

Page 1

 
 
   
 
 

Page 2

 
 
   
 
 

Page 3

 
 
時評 
[毁信（冷）]  
　　此次無名之戰事雖尚未至交兵而其間發露之惡德實以毁信一端爲最著 
朝語人以可商而夕己反變昨語人以無有而竟實行試觀近數日間各方面所謂宣言所謂布告者今若一一取而追證之其有一不相反而相符者乎當時以爲奸人造謠敵人蜚語者至後無一不自爲奸人自爲敵人而止中國近年以來雖己棄信而不重然而毁信之甚實無有如此次之明顯者 
孔子有云民無信不立以毁信如是之人而欲求其服人勝敵我恐世界無若是　事也 
[命令]  
　　七月十一日大總統令陸洪濤授爲陸軍中將此令 
又令　陸軍部呈請將張樹棠加陸軍步兵少校銜應照准此令 
又令　巴邇納給予一等大綬嘉禾章此令 
又令　儒拉給予二等嘉禾章此令 
又令　周師熊給予三等嘉禾章此令 
又令　吳鶚晉給三等嘉禾章熊道琛周安康均給予四等嘉禾章此令 
又令　常萬清馬　義均晉給四等文虎章此令 
[専電一]  
　　北京電今晨有人謁徐請撤周提段兵禍立解徐答予無成見（十二日上午九鐘） 
　　北京電徐再派人向皖直勸息兵皖己提有媾和條件要點在擁段上台貫澈原有主張（十二日上午九鐘） 
　　北京電徐邀王士珍作調人王未允（十一日下午五鐘） 
　　北京電政局仍險惡但至晨止未開戰雙方布置巳完備楊村到曹鍈部一混旅警備軍二十營定國軍僅有西北宋旅因調通州邊防三師之兩圑移駐廊坊以厚兵力（十二日上午九鐘） 
　　北京電姜桂題電京曹錕態度轉强謂同属后諫何分功罪本人自願免職但須與某巨公同時解除兵柄共向國民謝罪某巨公得電更震怒己决定實行討伐親出督師（十二日上午九鐘） 
　　北京電邊防第二師乘津浦車北上至山東附近黄河橋與商德全軍衝突橋被炸毁（十二日上午九鐘） 
　　北京電倪嗣冲昨晚由北戴河到津在義界會議與戰事極有極有關（十二日上午九鐘） 
　　北京電四路存欵均由曾毓雋提充定國軍費（十二日上午九鐘） 
　　北京電叚諭各軍官如直軍不來攻不必前進以保戰線（十二日上午九鐘） 
　　北京電曹部會議叚軍如不進攻卽不還擊（十二日上午九鐘） 
　　北京電報載曹派商德全部到德州阻馬良出動馬商己開始衝突馬並電叚恐難如期開來（十二日上午九鐘） 
　　北京電曹錕調附省海防四砲艦到津分泊金湯金鋼兩橋（十二日上午九鐘） 
　　北京電吳軍軍火一車在詹店被焚（十二日上午九鐘） 
　　北京電張敬堯電叚願率餘部附定國軍效力贖罪（十日下午五鐘） 
　　北京電張勲出京赴津外傳將往徐州（十一日下午五鐘） 
　　北京電鄂電某師援吳北上（十二日上午九鐘） 
　　北京電駐京日武官奉到日政府訓令嚴守中立不得參加何方（十二日上午九鐘） 
　　北京電曹派直軍一團赴陽泉阻閻部也動（十二日上午九鐘） 
　　北京電徐樹錚赴廊坊視軍巳回（十二日上午九鐘） 
　　北京電府復滬王電江電悉各節毫無影響執事深論洞中癥結至佩和局非執事不爲功仍望照舊協商（十二日上午九鐘） 
　　北京電吳笈孫告假與張志潭同入使界法國醫院（十二日上午九鐘） 
[丹陽吳海寰君自述病狀]  
　　暮年百病叢集 
　　求醫壛鮮見效 
　　去歲服自來自半打 
　　今春身體倍旺諸恙掃除 
五洲大藥房台鑒啟者鄙人壯年游宦鄂省勞瘁過甚以致暮年百病叢集求醫殆遍均不見效客歲試服自來血半打今春身體倍旺諸恙掃除多年困顿形狀消滅無餘欽佩之餘用特備函證明即希賜登報端俾患同病者有所問津也専此鳴謝並頌 
道安吳海寰上六月二十三日 
通信處丹陽太平橋東首 
附告人造自來血和平甘美添精益髓男婦老幼四時可服 
定價每大瓶售洋二元每小瓶一元二角 
功效服法另詳仿單 
本藥房運售各國名廠藥材醫用各科器械藥品紗布绷帶藥棉花照相材料干片白金紙化裝香品以及夏令應用之臭藥水（每瓶四角）樟腦丸（每磅二角）痧氣奪命丹（每瓶五角）清香聞痧藥（每瓶三角）瘟疫預防藥（每大瓶五角）辟瘟防疫香水（每瓶五角）辟疫太極散（每盒三角）清暑痱子粉（每盒二角半）霍亂吐瀉藥（每大瓶四角）立斃臭蟲藥（每瓶二角）各種花露水（每小瓶二角）急救時疫水（每小瓶洋五分）以應時令之需求他若止咳化痰助肺呼吸香膠（每盒二元）清血解毒海波藥（每瓶二元）健腦固精樹皮丸（每瓶一元）化食消毒良丹（每包一角）調經種子女界寳（每瓶一元）等各見専門效用療治各科病症均著奇驗零躉批發一律歡迎並印送衛生指南一書詳載各藥功用服法各界函索請附郵票三分立即寄奉至祈公鑒爲幸 
[總發行所上海五洲大藥房謹啓]  
　　外埠五洲分號及各經售家均有批發 
 
 
 

Page 4

 
 
   
 
 

Page 5

 
 
   
 
 

Page 6

 
 
[専電二]  
　　天津電曹錕眞日通電略謂安福禍國故請總統罷徐樹錚散安福乃段藉此興兵尋釁直爲錕桑梓鄕苟非萬不得巳爲正當防衛絶不先起戰端亦非逹目的必不解甲云云（十二日上午十鐘） 
　　天津電皖軍不允戰直將官私逃極夥邊軍新募無所從違直軍亦以兄弟軍可免戰則免故直皖戰爭大有臨崖勒馬之勢（十二日上午十鐘） 
　　天津電聞如調和無望元日卽爲雙方正式宣戰期（十二日上午十鐘） 
　　天津電皖直軍並未正式開戰十日北京義使署派水兵一隊來津由義租界運出軍械四火車由軍兵保護進京交給段祺瑞並將義署大砲一尊售與段軍現復擬賣與戰事飛機兩架及空中炸彈大宗此卽去年日本郵船運至秦皇島軍械之一部份（十一日下午十一鐘） 
　　天津電現在山海關英軍第五十五營奉命回津明晨可到美國海軍提督革利夫乘砲艦抵津北戴河現有美砲艦一艘秦皇島有美驅逐艦四艘及英國驅逐艦一艘皆爲保護外僑而至（十一日下午十一鐘） 
　　天津電張作霖電派兵一師二團入關今晚可到約駐北倉之間（十一日下午十一鐘） 
　　天津電天津巳下戒嚴令（十一日下午十一鐘） 
　　天津電外傳皖直軍隊昨日有激戰皆不確（十一日下午十一鐘） 
　　天津電昨晚京奉路落垈及廊坊之邊防軍與直軍有小戰但火車通行無阻（十一日下午十一鐘） 
　　天津電安系謂若戰必七日内佔保德十日俘曹吳（十二日上午十鐘） 
　　天津電徐薩仍極望和平（十二日上午十鐘） 
　　天津電京奉路局長因接濟段餉曹軍聲言捉之故匿避遣缺由吳秋舫接充（十二日上午十鐘） 
　　天津電京漢路完全不通津浦路今晨被直軍掘斷京奉路快車照常（十一日下午十一鐘） 
　　徐州電津浦路魯蘇交界之韓莊運河鐵橋十號上午被山東五師炸毁上行車至徐州停止（十一日下午九鐘） 
　　南京電滬寗津浦車中斷祇寗蘇浦餘通車（十二日下午三鐘） 
　　南京電朱熙派參謀長蘇國棟來密陳蘇防佈置陳調元昨返徐佈防（十二日下午三鐘） 
　　南京電何豐林派參謀長張毓儒來謁李述和平宗旨（十二日下午三鐘） 
　　南京電惲寳惠何宗蓮赴蚌丁乃揚赴滬（十二日下午三鐘） 
　　南京電齊耀琳派梁文燦赴滬杭疏解昨回報告何提三條件（一）恢復護軍使（二）使署加經費六萬元（三）授實中將（十二日下午三鐘） 
　　南京電第三旅己全運蘇（十二日下午三鐘） 
　　南京電張勲有抵徐說（十二日下午三鐘） 
　　南京電滬軍開駐靑陽港蘇軍一營駐寸山靑港以西路軌毁斷（十二日下午六鐘） 
　　南京電寗公團推陶甘孫仇四代表赴滬謁何豐林請息爭（十二日下午三鐘） 
　　南京電市面缺現寗廠日夜工作鼓鑄米價每擔驟跌一元地方安謐（十二日下午三鐘） 
　　南京電李電滬質問調軍何意何答係换防現六師之二十四團停下關巳命發滬蘇兩軍相距約三十里尚未接觸（十二日下午六鐘） 
　　南京電津浦路韓莊一帶軌道被馬良毁斷（十二日下午六鐘） 
　　南京電頃李純派馬孟驤犒勞下關海軍（十二日下午六鐘） 
　　鎭江電現蘇常客商多乘火車到鎭轉輪來滬（十二日下午三鐘） 
　　無錫電此間安静惟商受影響（十二日下午五鐘） 
　　香港電譚延闓請引渡張敬堯訊辦（十二日上午九鐘） 
　　香港電湘代表蕭光禮鄂代表余節傳劃定兩省防線五辦法巳電譚延闓核簽（十二日下午四鐘） 
　　香港電援湘粤軍不進長岳均駐株醴郴（十二日上午九鐘） 
　　香港電昨軍府開緊急會議商對皖直開戰方針（十二日下午四鐘） 
[公電]  
　　盧永祥通電北京大總統國務院段督辦鈞鹽各部院各省督軍省長護軍使各鎭守使各司令各師旅長各報館均鑒比因國事蜩　政變迭起凡我疆吏均應本息事寗人之旨盡保境安民之責乃本月十日南京方面忽派淺水兵輪及槍船數十艘載運軍隊分布蘇州崑山一帶並將黄渡至陸家浜間之鐵道掘毁靑陽港橋梁拆斷安放炸藥阻斷交通另派軍隊開赴平望等處意圖襲擊嘉興後之軍隊尚陸續出發先後據鐵路局及嘉興松江司令報告前來時機緊迫險象環生商民恐慌軍情憤激滬上華洋雜處中外人民生命財産所關至鉅兹爲維持地方保護僑商起見不得巳於十一日酌派軍隊馳赴南翔駐紥藉資防堵以安人心而靖地方誠恐遠道傳聞失實謹此電聞俾明眞相盧永祥何豐林代眞印 
　　辰州田應詔勸和電各報館均鑒頃致粤滬各總裁曁參衆兩院電文曰頃奉鹽江兩日通電盥誦之餘惶悚無旣寤寐思維一得之愚有不能己於一言者慨自國會非法解散諸公蒙犯霜露披榛南來軍府成立始與北庭勢成對峙號令出於一方瞻仰遍於西南以全體之勢力懾姦佞之詭謀邇來望風轉舵棄戰言和明知奸人險詐實非眞誠藉故遷延乘機挑撥我在事諸公亦以意見紛歧始則條件提出各有主張繼則形式推遷竟成涣散議席一言不投代表去而不返嗣見西南轉體誠不可侮軍閥武力終無所濟北方明逹將士悚於外交之險相更燭内奸之陰私非謀國家統一不足以對外非與西南携手不能謀統一非促進和局無所謂携手國促民困接踵三年法立功成期於一旦時機旣熟奚容錯過至於此黨與彼黨勾結彼系與此系交親無論爲奸人播弄抑或確有聞知但問和議告成於國計民生是否確有裨益則個人權利與私人感情何在不可以犧牲如失機不圖由氣散而至於解體再言救國其誰信之夫一木易摧衆矢難折我西南之局勢也設因此而違反南北明逹將帥之好意及國人之心理則是延長奸人賣國之時期并授强鄰割地之佳會揆之諸公初衷寗無違反况遇事遽回弊竇叢生雖有聖智恐無良策以善其後矣萬望協力同心蠲棄小嫌本愛國之始衷乘易逝之時會促和平之速成續國脈於將斷民國前途實利賴之應詔待罪行間卑之何敢高論然心所謂危不敢不掬誠敬告臨電徬徨不知所云田應詔叩冬各等語時危勢迫公等或建國元勲或在野名流或與論中堅愛國血忱多極佩仰萬希一致主張同聲婉勸則國家幸甚田應詔叩冬印 
世界路透電 
[斯巴大會六記]  
　　十一日斯巴電星期五日晨間斯巴大會開會時德代表斯汀勒氏關於煤斤問題發言失當觸怒大會諸員即由議長台拉克羅瓦氏止該代表發言德代表巳向大會道歉是晨德總理費倫巴志氏並西門士傳士語大會秘書長謂彼等如知斯汀勒氏將發此種語言　必不令發言 
　　十一日斯巴電斯巴大會昨開第二次全體大會自午後四時三十分起至午後七時止先由法總理米勒蘭氏答覆德國關於煤斤問題之意見且述及斯汀勒氏之言實屬失當但西門士博士巳聲明德代表對於斯汀勒氏之言不負責任次由西門士博士解釋德國關於賠償問題之計畫並因法總理曾言法國願助德國重整其經濟以便履行和約中規定之義務特向道謝德國賠償計畫將於今晚提交協約國故該問題或可於明晨討論終結第一節關於供給煤斤者己提交協約國専　第二節及涉及以原料供給被毁之地方 
　　八日斯巴電昨日會議時德代表西克特氏稱休戰時德國有來福槍六百萬枝一九一八年德軍退走之際遺失一百五十萬枝並交與協約國一百六十九萬枝警察等留用約一百萬枝餘者不易收齊勸諭收買皆無效力德國擬用强力收集之一年之内可將來福槍完全交與協約國機關槍巳交協約國者共七萬三千架現存一萬六千架爲各軍隊所留用非一年之内所能交出至於奪獲協約國之槍砲則早巳給與土布兩國軍隊矣英相喬治氏所言砲數不確查德國關於大砲一門幾巳盡其條約義務休戰時德國有大砲二萬尊退軍時喪失一千尊立休戰條約時交出五千八百尊後又交與協約國一萬一千尊僅須再交三百四十六尊惟所須續交之軍械大半在中立區域故從中立地撤兵之時期務須延長云云英相喬治氏駁其所言不確並謂德人之持有軍械者多爲革命黨此事尤不可忽視協約國不欲干涉德國内政但不願私人藏有軍械以行其暴動陸軍海軍飛行軍専員集議時德代表自認德國仍須續交無畏式戰艦三艘巡艦三艘驅逐艦十六艘魚雷艇五十艘及飛機若干架德代表又稱飛機一萬二千架己交出一百五十架毁壞四千架又飛機引擎二萬四千具己交出一千五百具毁壞一萬具 
　　九日斯巴電德國雖己接受協約國提出關於縮減軍備之條件但德内閣仍决議通告協約國按照德國憲法非經國會許可不能接受此項條件因協約國如以爲德國未照約實行則將怗據魯爾等區其關係殊爲重大也 
　　九日斯巴電德代表簽字於縮減軍備之議定書時聲稱凡爾塞和約除不履行賠償條欵外並無强迫德國默　土地復被佔領之條文 
[俄波戰事記]  
　　九日丹京電據柯夫諾電稱波蘭巳請里特倫派兵佔據波蘭軍被迫所棄之特文斯克境並佔有波蘭軍所棄之戰品　里特倫軍巳渡特維拉河向斯庫齊林斯方面作戰 
　　九日倫敦電據倫敦所接電報觀之波蘭軍現正沿全陳線退走其在中部退走之處深可六十哩大約明斯克亦將不守泰晤士報華沙訪員電稱英國武隨員維亞特將軍在羅夫諾險遭不測一砲彈擊中其摩托車將軍乃棄車力奔數百碼登離鎭最後之火車農民紛紛逃亡其爲過激軍所擒者甚受虐待 
　　七日華沙電特維拉河中段過激軍之攻勢巳爲波蘭軍所敗波蘭軍乘勝在特維拉河南面取反攻勢 
　　八日華沙電波蘭參謀部今日發表公報承認布狄安尼之騎兵由西面進攻巳佔據羅夫諾迫令波蘭軍退走波里西亞陳線各部分皆有大戰續發公報云特維拉河與比里西拉河上游間之波蘭軍因在波里索夫東南渡比里西拉河之過激軍其數甚衆故己退走波蘭軍目下正在抵禦波蘭人民因軍事吃緊紛紛投効其中包括自大學敎授至童子隊各界社會黨幹事部發表示文懇請軍隊盡力保衛祖國並促政府宣布和平之志願各敎授長發表敬告全國書勸衆全體從役内閣總理格拉白格基氏己赴斯巴 
[英俄之通貨條約]  
　　十一日巴黎電勞農政府己接受英内閣提出關於英俄通商之條件即（一）撤退駐波蘭之過激軍（二）停止中亞之過激黨文安鼓吹（三）承認以前之商債聞英相擬向勞農政府提出即與波蘭訂休戰條約辦法勞農政府如下承認前俄帝國之一切債務協約國於此項談判恐未必同意也 
[土耳其戰事記]  
　　八日倫敦電今日希臘公報紀小亞細亞戰狀謂土耳其國民軍在巴里奇薩反抗北路希臘軍者共有二萬人其中死傷一千五百人餘多被俘或降僅有四千人逃往白魯薩北路土軍之器械連來福槍數千桿德製大砲兩尊悉被奪獲 
[英議院之問答]  
　　之日倫敦電波拉勞氏今日在下院宣稱協約國向德國要求之戰事罪犯共八百九十二人寓中立國者共有若干人現無所知協約國猶未與中立國涉及該問題 
　　七日倫敦電波拉勞氏今日在下院答議員麥克倫氏之質問謂以英政府而言凡簽和約之國己將其完全義務載諸和約至於日本對於山東之意見則麥克倫氏可取閱一九一九年五月與八月日本議和代表之宣言英政府不能擔任爲法意兩國政府發言但项國對日關於山東之拘束則己載明和約第一百五十六欵與一百五十八欵以余所知中政府曾諭其巴黎代表照簽和約但中代表所請四國會議先擔保聽受中國關於山東之意見然後中國始可簽約一層協約國會議是否拒絶之則余未便言之蓋照和會定章議事情形不可外洩也 
[愛爾蘭近事]  
　　九日倫敦電杜白林郡議會通過决議案不許官員查視議會簿册不許供給徴稅事務之消息此種消息嗣後僅能供給愛爾蘭民國昨夜軍事當道在通杜白林之大路建造鐵綫障礙物他鎭亦有此舉其原因未經說明愛爾蘭西南兩部大局甚爲嚴重現有數鎭因鐵路停止開車巳施行派給口糧制 
[美國近事記]  
　　九日華盛頓電國務部宣稱威爾遜總統現正預備召集國際聯盟第一次議會之請書不日即將發出其舉行地點大約在日尼瓦或不魯塞爾 
　　八日紐電民主黨候選總統柯克思氏與共和黨候選總統哈定氏交换賀電如同事之新聞家然有人請白乃安氏表示對於民主黨大會之意見白答曰余心乃在墓中聞柯克斯氏之被選白宫極爲掃興 
　　九日芝加哥電單一稅制黨代表四十八人組織幹事會籌備舉一候選總統代表第三黨（混合黨）曾終夜與國民工黨開會未得同意今日將繼續開會 
　　八日華盛頓電美國憲法聯合會長菲亞恰愛爾特氏請求哥倫比倫高等裁判所下諭禁止國務卿柯爾貝氏以文書宣佈批准加入合衆憲法女子參政樞權之條文並阻檢事長巴爾麥氏實行此項條文 
　　八日紐約電據愛爾巴索消息墨西哥柯胡拉地方之橋十二座均被焚燬外間因此發生墨西哥復起新革命之謠言 
　　八日紐約電財政部復以每盎司一元之價購入銀二十三萬三千盎斯 
[廣東對北之意見]  
　　十一日廣州電廣州軍政府討論北方内部衝突决定反對段祺瑞蓋欲倒段以破日人在華之勢力也 
國外要聞 
[中俄通信社消息]  
　　華工在俄集會居全俄之華工共十萬餘名各選代表於七月一日在莫斯科曾召集大會七月二號閉會後該會之執行本部及其分部之幹事人員共二十一人曾見勞農委員政府之外交部長有所報告當得許可設立華工學校自由遷民於俄除華工在莫斯科聖彼得堡沃穆斯克伊爾庫斯克等處巳得房屋以便組織勞働集會機關外於莫斯科將有一所交給華工以便應用（七月三日莫斯科電） 
　　海參崴臨時政府讓權海參崴臨時政府將攺組内閣一事完全交於國民大會决定辦理但是國民大會中之社會黨員與財産資本派員對於内閣部長問題有所爭論恐一時難得攺組之良好結果（海參崴電） 
[中國與巴黎和會（四續）密勒氏著]  
　　日本之戰事要求大槪於一月二十七日提出於和會之十國會議當經約略討論關於山東密約之存在即於此時洩露中國代表顧維鈞即席提出正式要求請和會聽受中國之陳述次日二十八和會請中國代表圑於兩小時内陳述中國事件是日中國代表列席於十國會議者爲顧維鈞王正廷兩君顧君卽爲一種之陳述其言極動聽衆視爲和會中最佳演說之一顧君說明中國要求之基礎並言將詳細寫成公文再行提出此項公文後來印成後於二三月間送交和會時十國會議己縮成四國會議以英法意美四大國代表組織之日本則於遠東問題提出討論時加入會議山東密約旣經宣布加以和會縮成一五國會議（連日本）於是中國之事件須呈交此五國法庭而其中四國卽曾締有秘約决定對於山東問題爲不利於中國之判斷者兹將中國代表提出於和會之正式覺書及條件照錄於后 
（一）覺書中國政府今擬具條件提出大會期加入對德粤媾和之草約内中國政府之爲此其願望専在恢復其領土權利及財産之被威嚇或武力從其奪去者並在移去其政治及經濟發展上自由之某種限制一九一二年一月二十三日在海牙訂結之萬國禁烟條約曾被請德奥兩國簽字批准因德奥不肯簽字批准以致該條約遲遲不能實行倘德奥履行此義務則此重要國際條約之可尊重目的可以完成此目的不但符合中國之最高目的並有裨於世界之公共幸福也中國政府希望及信托諸共同作戰國之代表在初步媾和會議中允許并贊助下列之條件以保證德國及奥國各予以完全之承受（二）條件（一）中德間一切條約皆因戰事廢止開放靑島許外國通商居住（二）與德國訂立通商及普通往來之新條約以均等及交互主義爲根據抛棄最惠國待遇（三）德國退也一九○一年九月七日之和約（四）德國放棄在中國領土内之公共財産（五）賠償中國政府及國民所遭之損失（六）保留要求戰爭賠償之權（七）歸還收容及維持戰俘生活之費用（八）歸還天文儀器及其他美術品（九）約定批准一九一二年一月二十三日之萬國禁烟條約條件之說明（一）中德兩國間之戰爭狀態旣巳消滅兩國間所訂之一切條約協定約章附約及合同等故所有各約中所准許或根據於此或由此取得之一切權利特權讓予權特許及容忍等最著者如膠州灣租借權及山東省内之鐵路礦産權以及其他權利均己返還中國不再存在中國政府因願於山東省内獎勵國際商業及各國商工業機會均等之主議與民國其他部分一律故擬於一經收國膠州租借地後即開放靑島及山東省其他相宜地點俾各外國通商及居住（二）德國與中國訂立關於商業及普通往來之新條約以均等及交互主義爲基礎放棄彼方面之所謂最惠國待遇此新約訂結 
 
 
 

Page 7

 
 
後即爲將來兩國間一切往來之指導從媾和草約簽字起至此種新約施行之時止　間應將關於無約國船舶及商品之稅則及章程等適用於德國船舶及德國本原或製造之商貨並兩方了解中國容可照諸共同作戰國之共同政策在上述期限之内禁止或限制中德間恢復商業關係（三）德國自視巳於一九一七年八月十四日退出一九○一年七月七日之媾和條約及其一切附約與補充之公文公函等因此放棄一切從此項和約取得之權利特權及要求還諸中國并抛棄彼在前約之下應得之賠欵卽在一九一七年三月十四至一九一七年八月十四日間者（四）德國在天津漢口租界内及其他中國土地連膠州租借地内之一切建築物碼頭營倉砲臺軍器火藥各種船舶海電綫無綫電站及其他公共財産之屬於德國政府者槪割讓與中國惟用作外交或領事公署或住宅之房屋及設置等不在上述割讓範圍之内中國允許將中德兩國間戰事狀態宣告存在後扣留或没收之德人一切私産歸還德人惟須受第五條規定之限制並按照聯合國之共同政策得以取消此决定至於中國政府認爲不能歸還或與中國公共利益不合者亦不在此例凡值此兩次情形時中國有權自由處置并予賠償於合法所有者中國政府及國民如有要求如第五第六兩條中所述者當其未滿足時德國應許中國扣留此等私産或其出賣而得之欵迨要求滿足後中國應仍將此等私産或其售資暫時保管以留作應付與中國共同作戰諸國政府或人民對德國之要求（五）德國允許賠償中國政府及人民因戰事而受之損失（六）中國保有按照初步和會之决斷提出要求德國賠償戰費之權（七）德國許歸還中國收容及維持戰俘及公民之一切費用惟除去德國政府所遭同一性質之費用（八）德國擔任於媾和草約簽字之日起十二個月内歸還中國一切天文儀器及其他美術品即德軍於一九○○及一九○一年間未經中國允許而取去者所有關於歸還之費用如拆除包裝運輸保險及在北京裝置一切耗費均歸德國擔任（九）德國擔任於媾和草約簽字之日起六個月内批准及履行一九一二年一月二十三日在海牙締結之萬國禁烟條約 
關於對奥和約條件相同惟略有變更處 
中國要求直接交還膠州租借地膠濟鐵路與其他德國在山東省内權利之理由書（一）理由書槪略（甲）德國在山東之租借權與他項權利之本來與擴展（一）租借權之本來（二）租借權之發展（三）德國之鐵路權與礦權（四）中國之鐵路警衛權（五）德國對於鐵路借欵之優先權（乙）日本以兵力據山東之本來與擴展（一）日本之對德宣戰（二）日軍在德國租借地與五十基羅密逹區域外之龍口登陸（三）中國宣布特别軍事區域（四）日本佔據膠濟路與各項礦産（五）中國取消特别軍事區域（六）日本攫取中國在靑島之關稅（七）日本以二十一條要求中國并訂山東條約時在一九一五年五月二十五日（八）日本於沿鐵路設施民政（九）鐵路借欵訂立草約并交换一九一八年九月二十四日之文書（丙）中國何故要求交還（一）租借地完全爲中國土地之一部分（二）人民之種族文字與宗敎完全屬於中國者（三）山東爲中國文化發祥地并爲聖地（四）外國勢力之侵入即中國人民供其利用（五）外國在山東之勢力範圍足以控制中國北部之經濟并將不利於門户開放主義（六）租借地與鐵路於中國有軍事上之重要（七）交還膠州可以長保遠東之和平（丁）何故必須直接交還（一）直接交還手續較簡單不致别生枝節（二）中國尊重與國之犧牲然亦不能放棄本國地權（三）兵力佔領係暫時的殊無名義以反抗中國之權利中國亦爲共同作戰國之一（四）山東條約發生於二十一要求亦應由和會修正（五）中國旣參戰明明己取消租借條約租借權當然回復且無論如何租借約中明明否認德國將權利移歸第三國（未完） 
國内要聞 
[外人之南北局勢觀]  
　　對江浙可不恐慌對直皖須守中立 
字林報社論云中國方屏息以待北方接戰之確切消息乃本地警信忽來令人不懌吳佩孚黨之李蘇督己派兵約二千人進據崑山拆毁鐵路而段祺瑞門下之盧浙督與上海何代護軍使亦進兵黄渡與李對抗黄渡距上海約十一五哩蘇浙兩軍相距亦約十五哩今雖未聞交鋒然上海全境巳宣佈戒嚴而蘇皖邊界之津浦路線亦有爲蘇督拆毁之說雖此說尚未證實但北面後路乃蘇督當然所願防堵者故拆毁邊界鐵路之說固亦意中事也 
吾人素不疑李督爲先發制人之人亦不慮盧督有輕啓戎端之舉動今李督有此非常舉動說者言其理由可分爲二（一）猶憶一九一八年十月長江督軍聲稱如曹錕爲副總統即宣佈獨立（昔爲反對黨今爲同黨亦一奇事）當時李督於一日之内將第六師全部裝運過江佔領蘇皖分界之山今者蚌埠倪嗣冲之安福軍屯集於後上海盧永祥之安福軍屹立於前李督介乎兩者之間故不得不仿行前法以謀自衛也（二）李督於一星期欲以一紙命令撤銷護軍使收管製造局謀旣不遂乃一面拆毁鐵路牽製敵軍一面將由崑山秘密東行取道太倉而逹瀏河然後由瀏河遵陸以攻吳淞砲臺其事較易第二說確否非至日後不能知之但據昨晚五時經過瀏河之通訊員所云則其地並無蘇軍之蹤跡且盧督地位頗爲穏固雖其所隷之黨殊不能得人同情然其人慈祥當能勉竭其力避免戰争故吾人今誠不見有可爲特别惶恐之理由也 
北方輿論大多數表同情於吳佩孚似願訴諸武力以期推翻誤國己久之人物由此觀察點言之外交圑之牒文未免有遺憾焉夫謀外人之安寜固屬正當惟逾此界限則爲干涉中國内事故牒文中勸止戰爭之語在表同情於吳佩孚者觀之則似爲保全安福部之間接行爲綜之外交圑無論如何須嚴守中立凡各舉動稍有破壞中立之形似者宜力戒之今人言藉藉謂日人接濟金錢彈藥意人售賣軍械吾人對之不能不置一言際此時日不謹之行動致生此種傳言者實爲可憾吾人固知華人易受調停然若華人眞欲以武力解决國事則列强職務惟在保護其國民並約束之勿使其有所袒助而巳 
[北方戰事未開之外訊]  
　　日人某通信社十二日北京電云張作霖昨日致長電於徐總統及段祺瑞披瀝意見要求於此時排除總統及段祺瑞左右之人物最後又陳述將行强硬武裝調停之意同時又密電段氏請准自巳力任調停並希望非至調停終歸無效時不開戰端段派本擬於昨晚發直隷軍總攻擊之軍令因此暫緩發令於今晨訓令前敵統將勿先開戰總統亦將發不准段曹兩軍開戰之命令現正囑靳雲鵬求小徐同意又電云昨日張作霖電告徐總統將率兵入關對於直皖兩派行武裝的强制調停因此徐總統擬派靳雲鵬赴保定商議調停事於今日午前招致靳雲鵬但靳氏允否未詳又電云津浦鐵路白滁州以北己停止行車遭軍用炸彈燬壞京線口口（電文不明）之橋頻調動兵隊但力避開戰蓋欲使京漢綫不通以便嚴重監視京奉線並堵絶糧食之進京也又電云遁往天津之張勲微露將在天津觀望形勢之意又電云今日下命令略謂恐近來各地方有人將乘機騷擾波及外人各省軍民長官務須切實保護外人生命財産十一日漢口電云吳光新及張敬堯現留漢口爲北京之軍因此王占元巳派兵至京漢鐵路沿線監視其行動又電云因北京之政變京漢鐵路自昨晚起巳停止行車漢口火車祇至鄭州爲止 
[湘鄂間兩軍之預防]  
　　南軍佔領岳陽後業有不侵鄂邊之聲明故白螺磯之戰當認爲追捕潰軍之誤會亦經解釋而退回湘邊各守界線矣但南軍對於右路防守仍露侵掠之意該處形勢係南北兩岸峙立中隔一江如北守白螺磯南守道人磯北守楊林磯南守臨湘縣北守螺山南守鴨南北京由警備軍劉旅文明扼要駐紥警備極嚴而南軍連日仍有軍事動作於沿岸要害處建築壕壘安裝地雷絲網密置快砲機關梒以對岸爲射擊點雖係嚴守己界然大有作戰凖備如箭上弓一觸卽發據聞南軍計畫欲將洞庭右畔悉入範圍必取得白螺磯荆河腦以通林子口則岳沅首尾相應將來北軍如果討伐可　荆監攻岳之肘且得先行直攻新堤以爲根據又聞吳自堂司令昨巳與王督軍協商鞏固防區以備不虞 
武岳間南北兩軍防務迭紀前報惟是湘旣宣言不犯鄂鄂亦表示不攻湘而兩軍防線接近誠恐不免偶因誤會引起衝突是非雙方議定防守辦法其流弊必至彼此藉口侵越據聞譚延闓所派來鄂代表曾與鄂當局商定分守防地規約大致係兩軍各於境内布置防務不得越界布防在鄂境潰軍南軍不得襲擊兩軍如越界購買食物須先通知當地軍事長官并不准携帶武器至武岳鐵路仍須通車在湘者歸湘維持在鄂者歸鄂維持在鄂境任防之客軍南軍亦不得加以仇視又聞譚延闓前曾派代表張其煌等兩人來鄂與王督接商一切兹譚氏又派代表趙劉兩君於七號來鄂謁王督軍適王督正在核辦軍事乃電召財政廳長魏聯芳到署代見秘談兩小時始辭去 
鄂東防　邇因湘事影響趨於嚴重地位然巳屯有重兵一切布置較易着手至於鄂西鄂北一則界連川湘居上臨下一則緊接汴陜山嶺錯雜設防旣非易易治理尤多困難是以王督軍近日極注重各該處邊防其辦法（一）加派軍探鄂西卾北原派有軍事偵探員傳遞消息用補防軍耳目所未周兹以邊氛日惡變幻相循故又諭調查長加派幹員分赴施鶴辰沅及陜南川東各方面詳密偵查隨時電陳以資預防（一）統一責成鄂西北防軍因各省統屬故號令難期一致兹爲統一責成起見凡駐上游防軍自沙市以上巴東以下統歸第八師王懋賞師長節制指揮襄鄖駐軍無論主客均由張鎭守使統領以一事權巳於日昨電令各軍遵照裕湘銀行行使銀洋鈔票最多前由楊纘緒介紹武漢某某七錢莊爲吸收現金機關以大宗湘鈔銅元運鄂拆價搭配購買現銀故湘鈔流通鄂省逹百餘萬自長沙不守該行倒閉湘鈔一文不值鄂省錢業影響奇重昨由某帮董訪張敬堯叩以湘鈔將來張云銀行係咨部准案而設鈔票係移充功國軍餉需當然由中央清理收兌我敢擔保但南軍將現欵賬目搶毁一空尚有多少交涉耳云云 
[蕪湖快信]  
　　倪嗣冲請假兩月赴北戴河養病巳於五日起程所有督軍公署及老安武軍事件委由帮辦軍務馬聯甲代拆代行新編安武軍及長江巡閱使事件委由皖北鎭守使殷恭先代拆代行 
運回天津殊足引人注意 
安武軍一八兩路現編制第一第五珦個混成旅馬聯甲自兼第一旅旅長前第八路統領史俊玉爲第五旅旅長己於本月一日實行 
歙縣知事祝嵩年前日電告皖南鎭守使署云浙匪竄入縣境經駐防安武軍擊散斃匪四十餘人 
游勇李金勝五月十七日在蕪湖靑蓮巷用槍擊斃五營兵士陸振清戴學義二人又在瀂港鎭搶刦商店傷斃司夥共八人現該匪逃往蚌埠携帶手槍聞入砲隊二營破獲供認不諱現己槍斃 
皖財政廳長聊鎔因本省財政問題現蚌埠勾留四十餘日於七日始行乘安豐輪過蕪回省 
上海銀行公會託蕪湖中國銀行辦米三千石運滬平糶此項米石業於前日報運日清公司輪裝出矣 
蕪湖新關前之水尺巳逾二十五尺殷稅司諭令各小輪公司於八日起停止内港行駛小輪以保圩堤是以開往廬州宣城南陵各小輪均己一律停班 
[南京快信]  
　　李督因謠言繁興昨（十日）午特召齊鎭守使王警廳長王憲兵司令到署密議省防辦法省城郵電局巳由軍署派員檢查又電上海藍總司令派艦兩艘來寗駐泊某機關昨接津電直皖軍己接觸連日軍署與保定往來密電頻繁 
曹錕派劉某來寗調李督有所接洽何恩浦電告李督七日出京赴保定 
李督昨派高振善嚴明分赴滬杭接洽 
齊耀琳彈劾案院部己派皖省長聶憲藩查辦齊擬俟查辦後離蘇四次辭職電祇言病劇請准辭職 
財廳昨將上海稅所長陳超衡調省委丹徒稅所長俞壽璋接充所遺丹徒稅所攺委商衍流鎏接充又令崑太稅所長周龢鼐與下關稅所長張壽鎬互調 
警廳擬訂屠宰塲簡章並建築場屋圖式呈省署核辦 
四師學生被解散後校長仇埰迭召學生家長會議仍無轉　辦法現聞仇埰己呈准省署敎廳定八月一日另招新生 
邳縣迭出擄人勒索案六起省署電令洪知事會同事隊嚴緝 
前某地菸酒局長羅貽捲逃公欵三萬八千元軍民兩署昨己下令通緝 
[杭州快信]  
　　自督署頒布治安辦法八條後人心大定 
代省長張鼎銘每日午前十時即至省署辦公重要事務秉承督軍辦理 
省城銀根又緊今日現水每百元復漲至一元 
杭縣會堡鄕紳董因此次觀音塘水災甚重集議救濟方法决議在清泰門外甘王廟設局平糶業於前日開辦一師留守官佐兵士昨奉令限文到七日各歸原防駐閩浙軍撤防終了尚有傷亡官兵靈柩八百餘具分裝海帆運浙約二十日左右可到 
地方通信 
[松江]  
　　張澤鄕校開會記張澤鄕立第一高小校及第一國民學校前日舉行第八圑童子軍宣誓式及成績展覽會學藝會童子軍縣聯合會派張復亞前往考騐勸學所派張仲采偕同巡廻演講員朱企新到塲證誓十二時開展覽會二時行宣誓式及學藝會宣誓時天忽下雨童子軍於雨地上表演各種技能仍態度鎭静姿勢活潑學藝會節目多至三十五節内如國文讀法算術競演等均請評判員當場命題指名表演圖畫手工成績均於臨時製就後分贈評判員及男女來賓是晚童子軍續開提燈會繞鎭一週而返聞該會各項費用學藝會費由校開支宣誓式費由童子軍自了提燈會費由師生共同捐集云 
　　楓站米案之浙督覆電楓涇車站所扣大宗私米由盧浙督派員覆騐後有蘇浙各半之說松江各公圑曾於徴日致電浙江軍署表示意見本日（十日）巳奉到覆電云松江縣農會及敎育會公彦處諸君鑒微代電悉查楓站被扣浙米己經會委覆騐自有正確之斷定公論具在不容偏倚應候該委等妥定辦法法呈覆核奪特先布覆盧永祥靑印 
　　拒賭會定期開會浦南漕涇　第一國民學校校長潘伯英自去歲發起拒賭會以來會員巳有四百餘人現該會定十八日即夏曆六月初三日下午一時開全體大會攺選職員修攺會章云 
[金山]  
　　米貴聲中之所聞此間米價零售己漲至每升一百四十四文一般數米而炊者殊有粒食維艱之苦各界雖開會多次迄無善策一日馮知事接到省令飭辦平糶後束邀市鄕各區助理員及各處圖董開會集議有謂宜向地方募捐者有謂應請官廳移文無錫縣買米若干發交米肆照本出售由積榖項下貼還水　者議論多時仍無辦法昨聞張堰三十八圖馬棚頭地方有米船一艘載有米三十餘石爲鄕間婦妇數十人搶去後由警局拘去七人因而釀成打毁警局之事該處警佐沈叔安適因公在縣得信後己連夜開船赴該處彈壓矣 
[蘇州]  
　　蘇紳請暫免米稅蘇紳宋銘勲錢鼎前日赴寗謁見軍民二長遞陳節略云蘇省米糧奇乏爲龎來所未有小民粒食維艱不可終日苦不亟爲設法則事變之來未知所届爲目前救濟計自以禁止　積嚴杜出口爲不二辦法惟距新榖登塲尚須時日内地存米久枯斷難敷用自非别籌招徠之法不足以資接濟　請自即日起免除進口米糧稅三個月俾各地米商聞風興起來源旣廣米價自平用特縷陳鈞座如荷採納即請迅予電部核准施行云 
　　暑假音韻講習所蘇垣南區第六國民學校校長創設暑假音韻講習所簡章錄下宗旨本天籟元音之自然匡注音字母之不逮而以切音傳言語不以言語變切音是爲主旨效用一任說一音即能知此音之屬於何母應用何切二能使不識之字自識三讀此音韻即以之讀束西各國文字尤有事半功倍效四便以速記五一切言語均可以之傳逹即素不識字之人亦能記事冩信資格男女兼收不論巳未織字槪可敎授費用每人學費兩元講義雜費一元以學成爲止不再取費時間上午八時起十一時止班次視人數臨時酌定下午及星期均休課地址十全街南區六校開學七月十九日報名南區六校桃塢中學 
[紹興]  
　　公祭徐烈士七月八日（即陰曆五月二十三日）爲徐烈士錫麟成仁紀念日城區下大路徐公祠親到致祭者有盛圑長余知事等諸人暨徐社全體社員冠蓋盈庭頗極一時之盛致祭後午後閒會選舉社長開票後徐仲蓀當選爲正社長孫德卿當選爲副社長次選舉幹事四人平智鋒徐伯循楊一放張月樓均當選散會時己傍晚矣 
來函 
[十二圩汪勝天來函]  
　　申報館鑒閱八日貴報揚州通信關内所載十二圩福順米店汪泉乃係福順昌米店汪乾伯先生恐他埠誤會名號攸關即請刊入來函以昭實在汪勝天啓 
[金季巖來函]  
申報館鑒刻閱七月八日貴報揚州通信載有十二圩平糶一則查平糶事鄙人並未赴揚接洽特請登入來函欄内更正是荷金季巖啓七月十日 
雜評一 
[軍閥破産（默）]  
　　世家大族之破産也必其子弟不知家室之艱難旣任意揮霍高築僨臺又敢鄕曲横行與人搆釁親戚方代爲危懼而彼仍冥然罔覺愈肆其浪蕩之行爲如是則破産之時期至矣富商大賈之破産也必其東夥不謀正當之競爭旣資本虧蝕信用蕩然復欲乘機搗亂妄思意外同業己遠而避之而彼猶自鳴得意百出其欺騙之手段如是則破産之時期至矣 
軍閥之破産又何獨不然乎世界之人方深惡痛絶於黷武之軍閥思有以剷除其勢力此正全世界軍閥破産之時也而我國内之軍閥派非特不稍歛跡且更猖狂無忌百無顧惜是豈明知其必破産而欲以一逞洩憤歟抑以破産之不速而以一擲拚同盡歟 
或曰彼輩軍閥焉有不以破産爲懼者終不敢以一擲相拚也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗滬間戰事可望消弭矣]  
　　連日蘇浙軍隊因護軍使問題雙方調動滬寗路又因軌道拆毁停止行車以致人心惶惶昨聞經外交圑及地方圑體迭向雙方勸告己允各撤軍隊回防將鐵路軌道修復以便通車故今日午後滬寗車或可開行戰事想亦可消弭矣兹將昨日種種消息錄下 
[軍隊撤回原防之先聲]  
松滬何代護軍使昨接盧浙督電令略謂此次寗滬兩處各酌撥軍隊分赴崑山等處駐防實係從中各有誤會現據滬上各圑體及任局長來電請撤回原防業經電商李督允於雙方將派駐之軍隊撤回以利交通而安大局爲特電仰該使迅即將派駐南翔之軍隊立予撤回等情何代使奉電後立卽召集所部各軍長官在署會議將盧督電令宣布後當經議得除維持本埠秩序治安外一面知照滬杭寗路局任局長迅即配車駛往南翔等處以便裝儎兵士回防（聞即晚可能回滬）一面知照各圑體廣爲宣布以安人心 
昨日（十二）下午六時何代使電致前方支隊長略云南翔車站轉支隊長鑒奉令撤防望將第三列車隊伍先行開回其餘步隊來移南翔嚴防待命云云其所謂第三列車隊伍即前夜（十一）十二時許由龍華車站出發之軍隊専車約九百餘人巳經何代使令滬寜滬杭甬路局備車載運計備専車三次在上海北站聽候出發第一次専車定於昨晚八時許由南翔出發開返龍華其第二第三兩次時間尚未定須看蘇軍情形爲斷大約可望盡數開回云 
[盧永祥覆兩商會電]  
　　本埠兩商會昨接杭州盧督軍來電云上海總商會縣商會鑒眞電悉永祥渴望和平想爲諸君洞察故日前在浙會議以保境安民爲宗旨宣布辦法八條此可爲證昨以蘇軍發生誤會致有拆毁滬甯路線情事除一面電致李督軍請將所派軍隊即撤回防並恢復交通外復恐道路傳聞致上海發生驚擾並派軍隊出駐南翔以資鎭衛此亦純爲保護地方起見現准李督軍電復擬將彼方軍隊悉數撤歸蘇城我方軍隊現亦電飭回防如此辦法羣謠可息重勞藎念用特復聞並希轉致各業同人是所至盼盧永祥文 
[鐵路方面消息種種]  
　　昨晨第一次由滬北開之客車己通至陸家浜以後各車仍開至安亭車站爲止在安亭車站附近小康之家莫不驚惶失措携眷來滬第一次客車上職員得蘇軍官之通知以後火車不能到陸家浜車站以重防綫如違則以砲擊之云 
昨晨四時許任局長及代理洋總管韋燕偕乘滬寗路之救險車往陸家浜由韋燕君親自步行赴崑山與蘇軍唐司令商議修路之事唐司令謂須等滬軍完全退出或得李督軍正式之電命方能修理云云 
任筱珊局長回滬後與陸軍第十師第三十九圑圑長商議請其將所部退出黄渡該圑長己允但不知退至何處及退若干人現滬寗路局己預備車輛五十部分二次開抵黄渡車站 
今日（十三日）滬寗通車一事須俟各方面接洽妥當方能實行開駛大約最早亦須午後始可通車云 
南京方面火車仍祇開至蘇州爲止自蘇州至陸家浜一段内非特准車輛不能行動即徒手經過亦皆被阻所有蘇軍多數均駐紥崑山站附近滬軍則多數駐紥黄渡站附近兩軍相距約六十餘里帳蓬羅列旌旗密佈惟兩方未有若何動作而靑陽港之鐵路橋頭列有蘇軍之機關砲兩尊以爲之守現在該路管理局長任小山以事關交通停滯特將詳情電呈交通部核奪請示機宜但未得復 
津浦路局來電以該路韓莊鐵橋現被魯軍拆毁交通停滯各站車輛均集浦口云云並據京漢鐵路來電以該路因軍事關係停駛客車云云故自昨日（十一）起　甯杭甬兩路向售通車聯票之大站皆無聯票出售得據滬甯鐵路各轉運公司云甯路斷絶交通客貨之損失不資尤以鮮貨爲甚故特由轉運公會聯請該路局長分電蘇浙兩省李盧兩督軍請予維持以全商業云云 
前昨兩夜上海何代使調動第十師軍隊業由龍華車站出發特開専車駛往崑翔一帶駐防等情己誌本報兹悉第十師軍隊連日専車開往滬甯路南翔崑山一帶數己不尠前夜（十一）二時許由龍華開出軍隊計共裝客車十五輛砲彈軍用品及馬匹等車十輛此項軍隊開拔之後所有原駐龍華之精銳軍隊巳悉數調往故此後除由各處開赴龍華接防外龍華尙無軍隊出發 
昨由楓涇抽調軍隊乘由杭來滬之一百零五號慢車前往楓涇石湖蕩問之第三十八號橋樑停車分卸駐紥因此處橋樑爲滬杭路中之極大者最關扼要也嘉善與蘇州毘連軍事頗關重要巳經由嘉興抽調砲營軍隊並隨帶砲彈軍隊等前往協防業於前日乘杭開之一百零七號四等車來滬惟因在嘉善卸落軍件需時以致到滬時遲至三小時之多 
前晚（十一）由杭來滬之夜特别快車到新龍華時僅夜間十時半北站部分當即開出南站部分因龍華車站道上滿停軍隊専車之車輛非待専車開出後不能通行以致扣在新龍華等候直至深夜一時半始到南站塔客數約百人無不焦急而滬杭甬鐵路兩日以來所有車輛均不敷調遣例行各車因與地方人心大有關係故不能停駛惟應掛車輛巳減至無可再減除特别快車及快車掛有客車數輛外餘如慢車四等車等僅掛客車一二輛此外均用裝貨車輛以代之幸杭州方面軍事尚不喫緊故連日將杭段各站所有客貨車輛悉數送滬以便派用上海運杭之貨此後或可維持裝運滬杭夜貨車今日可望恢復行駛矣 
前夜（十一）上海高昌廟砲兵第四圑因得松江王司令命令特向兵工廠領有子彈百餘箱在上海南車站聽候出發當有該圑砲兵八名徹夜看守自軍事發生以後鐵路方面之龍華及上海南北兩站爲軍事運輸樞紐故夜間調車事宜通宵逹旦汽笛嗚嗚附近民民恒不得安寢各該車站夜班辦事人員均異常忙碌電報一項尤屬絡繹不絶故各站均加派電報生輪流替换至於機車一項該路原有可用機車其數甚少數日來軍事専車相屬於道南北兩站之機務人員布置煞費苦心所有司機工匠因須専門技藝不能庖代故問有日夜兼司者實爲歷來所未有也 
[滬寗路局與蘇軍方面往來電]  
　　（一）任局長第二次上李督軍電急南京李督軍鈞鑒昨以職路靑陽港地方被兵士拆去軌道致阻交通當經電請轉飭維持度邀鈞察嗣迭據洋總管韋燕由陸家浜站電稱軌道拆毁放置炸藥於軌上火車不能前行擬商駐在崑山軍官拒不會面頃又據電稱轉據唐司令刻告崑山站長謂奉有江蘇督軍命令如本路欲修復路綫非得督軍准可則彼不能擔保行車治安等語請即電請督軍急電該管軍官不得阻撓修復以利交通而符路約各等詞伏思職路直逹寗滬關係全省交通明公蒞蘇以來無一不嘉惠吾蘇局長亦蘇人素承幬覆度必不忍斷絶職路交通致起全省恐慌深恐軍官兵士未能仰體上意誤會出此據洋總管電陳上情用再肅電伏乞迅飭該管軍官勿再阻撓俾速修復以維交通敬候電示任傳榜叩文 
（二）李督軍來電滬甯路任局長鑒眞電悉路綫毁損是否係該處駐軍所爲現尚未據確報惟接電後巳令朱鎭守使切實查復核奪滬甯交通極關緊要尊處飭工修復甚盼早日通車爲荷李純真二印 
（三）任局長第三次上李督軍電南京李督軍鈞鑒頃奉眞二鈞電祇悉仰見維持交通不遺餘力無任欽佩遵將原電専送洋總管轉交唐司令閱看以期趕速修復早日通車誠如鈞諭云云乃旋據洋總管電稱該處軍官謂須直接奉到督軍命令方能有效請卽轉陳督軍迅飭該軍查照又據電稱面謁恒利及崑山軍官據稱如他方面不將軍隊移過黄渡以外彼等可任鐵路修築軌道行駛火車等語應請設法陳請江浙督軍互相保證不將軍隊移動各等詞當即將情面陳何使奉諭本定撤防正擬函囑備車等因除由局長親赴陸家浜督飭修理並告知駐崑山蘇軍外仍請俯賜迅電該軍遵照俾便修復得早一刻回復交通即早一刻安定人心臨電不勝屏營待命之至任傳榜叩文二 
（四）蘇州朱鎭守使來電滬寗路任局長鑒眞電敬悉現奉督軍電巳與彼方約定彼此不越防綫甚盼早日通車以定人心熙文印 
[商會議定保全和平辦法]  
　　甯商會發起公推甘陶顧三君來申與總商會接洽擬定三條辦法（一雙方軍隊撤回原防（二）恢復滬寗路交通不再運兵（三）南京銀圓照常流通請杭商會加入預備呈請各當道由三商會分擔責任不論北方如何變局江浙兩省决定不開戰端保全和平聞李蘇督方面巳先得同意擬於今日商諸盧督何使定議實行 
[外交圑迭次之警告]  
本埠軍政當道迭據外交圑警告以甯滬鐵路關係借欵合同今爲軍隊掘毁其中損失頗鉅特此警告如於三日内不將所駐軍隊約束撤回恢復該路營業原狀者惟有撥兵登岸沿路防護云云故各軍政長官往返電商始允卽日撤回原防恢復舊狀云 
[滬城各機關之佈置]  
　　昨晨起滬城謠言四起議讑不一滬南商民膽怯者咸皆搬遷往北市租界淞滬警察廳徐廳長除令飭各區所隊多派長警四出巡邏外並傳諭商民人等切勿廳信謠言輕舉妄動上海縣沈知事亦令飭四鄕縣警察各分所警佐加派巡警保護地方治安一面又飭縣警察所偵探前往偵查軍界消息而漕河涇鎭江蘇第二監獄及滬城蓬來路地方分監均因内中監犯甚多由竇李兩獄官等報告上台於昨日起添派陸軍分往該兩監駐防南市電話局與華商電氣公司内地自來水公司等與地方上極有關係故淞滬警察廳長亦於昨日始加派保安隊士分往防護上海地方審檢廳看守所汪所長亦飭各看守士不分晝夜在所照料卽落班看守士亦不准擅離職守以重防務 
[戒嚴中之阻止行人]  
　　南市華界方面自前晚爲始實行特别戒嚴夜間十二時以後一律斷絶交通昨日淞滬警察廳長徐國樑據各圑體及醫生等紛紛函請發給通行證當以此項通行證較前次更爲生要如非本廳辦公人員勢難預定須詳請何代軍使核定形式再行辦理随卽傳知所屬各區署所隊凡夜間一時後如遇商人進出均須詢明職業姓名住址對答明白者方准通融如有含糊不明形跡可疑者嚴行搜查其身上有無挾帶違犯禁令之物品再行定奪 
本埠軍警機關前日己頒布特别戒嚴令閘北方面於晚間十二時起阻止交通各居户有就業租界者有因事出外者事前旣未知悉以致被阻不得歸家者頗不乏人昨日雖己出示曉諭而時間是否仍以十二時起訽之警界中人亦稱難以預定云 
[警官勿許擅離職守]  
　　江蘇淞滬警察廳訓令各區署文云照得現值時局顚危人心不靖上海華洋雜處恐有匪徒乘機思逞擾亂治安本廳長蒞滬以來於茲七載向以保衛地方使無驚擾爲主旨是以於會議時曾經剴切面諭茲再重申明令務各體念時艱恪供厥職如無要公不得壇離職守並應隨時督率長警嚴行巡護倘遇有不逞之徒藉端肆擾卽行拿辦以靖地方總期秩序如常閭閻安堵方爲盡我警察之天職自經此次通令後如查有怠忽職　者定當　懲决不姑　爲此通令仰各區署所隊官長一體凛遵母違切切此令 
[中交兩行鈔票兌現之經過]  
　　滬地自滬寗火車停駛均疑中交兩行内地鈔票無法兌取不免恐慌昨日紛紛持票兌現而該兩行對於蘇浙兩省發行之鈔票如上海江蘇無錫浙江南京浦口揚州等處均一律照兌現洋外國各銀行及各錢莊亦均代兌羣疑始釋人心大定故上午兌現雖擁擠至下午巳見平静兌現者寥寥無幾矣並聞中行又做出各錢莊押欵規元一百十餘萬兩維持市面云 
[招商局長江輪船暫停消息]  
　　滬寗火車停駛後所有蘇班小輪搭客擁擠異常昨晨聞蕩口班小輪水脚每客向售一角者竟漲至一元尚無容足之地招商局之長江班昨星期一應開正班貨物照常裝落嗣聞江孚輪下水消息因經南京鎭江恐被覊留裝兵故决暫行停開待今晨接有總局命令方行開往長江 
[調動軍隊之調查]  
　　原駐龍華保衛軍署之步兵第三十九圑所部三營先後拔隊出發茲將該圑所部各營開差日期及各該營長員名錄後十日夜四點半時該圑第一營營長林蘭亭率帶僟關槍兵一連輜重兵二連各荷槍械子彈等件即就龍華車站登車出發十一日上午十一點五十分時該轉二營營長姜洪逵會同砲兵第十圑所部之第二營營長葉寳珍各帶該管之步砲二軍各一營同時由龍華站乘車出發十一夜間十二點三刻時該團第三營營長吳景安率領全營官兵亦由龍華坐火車整隊携械開差以上步兵三營砲兵一營機關槍兵一連輜重兵二連暫駐南翔等處 
松滬何護軍使前日（十一日）下午六點半時令由駐紥閘北之第六混成旅第二團第二營營長杜德三率領全營官兵並軍械一切由北軍站出發馳往龍華駐紥塡防 
盧浙督軍命令衛隊團第二團抽撥步兵一營工程兵一連來滬以步兵二連駐紥在麥根路又以步兵二連工程兵一連飭駐南連站巳誌昨報茲悉該軍係爲衛隊二團第三營營長梁樂三君又工程兵係爲陸軍第四師所部之工程營由抽撥一連其連長爲范超茲因滬寗鐵路轉逹杭路之麥根路一帶路線爲通逹浙杭及滬南等處之要道故於昨日即將留駐南站之步兵二連暨工程一連一併移往麥根路並滬寗路之沿軌道各處駐紥以厚兵力原駐嘉善之第四師所部砲四團第一營於前日（十一日）抽撥砲兵一連隨帶機關槍砲四架並馬十六匹搭乘一百○三號火車開往松江駐紥 
[公共租界旅館之獲利]  
　　前昨兩日兩方軍隊調動人心惶惶崑山南翔一帶居民更形恐慌稍有身家者莫不携帶細軟來滬或寄居親戚處或寓旅館以故公共租界内大小旅館咸有客滿之槪公共捕房總巡司麥高雲氏亦以謠言蠭起人心浮動除派幹員至内地調查眞相外並通諭各捕房捕頭日夜加派中西探捕各於所管區域内分班按段巡邏以保治安 
[公民汪涵等之呼籲電]  
　　江蘇旅滬公民汪涵許鑑靑等致北京電云北京大總統國務院均鑒天禍中國頻年政爭初僅南北分歧近更自相攻擊以數千萬人之生命財産供少數人爭奪權利之犧牲哀哀小民罹殃獨酷頃自湘省撤防全湘失陷人民復遭兵火殺掠姦淫之慘死亡流離之衆相民言之痛心國民亦代爲酸鼻詎政爭挑撥不巳禍機仍復蔓延上海自民國二年以來政府因地關重要特設鎭安使本己禀承中央旋裁併松滬兩鎭守使攺設護軍使亦尚在項城時代遇事直接中央相沿多年相安己久雖馮前總統被任副總統兼領蘇督時代亦未嘗輕加攺易今乃於湘省新失鄂贛震驚川陜粤閩兵事未息之秋忽爾藉口促和又裁撤護軍使攺設鎭守使驟更定制羣情驚疑迭經盧兼督何代使並松滬各團體瀝忱籲懇未荷垂察軍民悚惶益甚松滬所駐皆係國軍另有統將向不隷蘇督節制豈能一旦攺革隨鎭使而隷屬李督此本事實所難能非盧何兩人與李督有何意見也公民等積久旅滬旁觀甚清對於雙方實無偏倚共和眞諦務在持平李督賢明力顧大局迭經函電剖辯並無攺護使爲鎭使之請求政府誤會其意又復固執初見引起糾紛迭據鄕人走告寗省巳於鎭江丹陽以下節節派兵並派至逼近上海之陸家浜等處掘去滬蘇火車鐵道阻斷交通蘇民無端被兵恐慌萬狀如滬亦出兵防衛誠恐激而交閧釀成東南浩刼目下斗米之價將近二千貧苦小民因飢餓而死與爭購平糶米不得悲痛自殺而死者不可勝敷奈何復於多事之際引起爭執問題又强藉兵力高壓阻賑糶之來源隐我蘇滬人民於水深火熱之中名爲促和實以促禍吾儕平民皆有心思耳目試問衡湘新遭兵戈之苦詎非因藉口促和而來慘境當前誰甘復受其賜政府以保民爲職處今日國家多難民生極困之時正宜修法行仁維持現狀専務休養生息庶幾人心悔禍漸有轉圜萬不可急遽操切無事自擾重禍我蘇滬數千萬人民應請電令李督迅速徹回派兵恢復交通原狀一面令將松滬護軍使暫緩裁撤以免兵禍而釋糾紛蘇滬人民同深戴德臨電曷勝激切待命之至江蘇旅滬公民汪涵許鑑靑潘祖仁費樹璋李朝模龐鴻儒顧拙如左仁昶王壽榮劉傳元周樹聲翁之驥朱善昌俞崇仁章燮元許文彬藍宗瀛繆德雍陳家麟蔣其峻李振基劉杰王鳴鳳莫尚廉許漢德龐麟祥朱錫軫王文嘉郁珉趙熙績華國昌李漢傑等一百六十六人公叩 
[各公團消弭戰禍之要電]  
　　請公使團禁止外人接濟欵械 
前晚本埠各公團集議以此次北方之變據各報所載頗有外人予以金錢槍械等之助力者苟非從速設法遏止戰禍不免延長提議致電駐京各國公使盡力防免以保全遠東之和平時南通寳山各團體代表亦在座因共擬一電拍發原稿係英文其大意謂現在北方發現國民所極不願見之不幸之事於中外商務大有不利然兩方若無外助必不能延長戰禍爲謀東亞和平起見務請公使團盡力設法禁止外人接濟兩方經濟及其他助力俾内爭得早日結局人民無任感激云云具名者有華商紗廠聯合會上海銀行公會江蘇省敎育會上海縣商會上海麵粉公會通海實業公司上海縣商會通崇海商會上海歐美同學會中華職業敎育社寰球中國學生會華僑聯合會寳山敎育會南通縣敎育會上海救火聯合會等十五團體云 
[商界總聯合會開緊急會議紀]  
　　上海各路商界總聯合會昨日午後三時爲討論時局問題召集各路董事開緊急會議到者五十餘人陳惠農主席衆意京津淞滬險象環生凡爲國民詎忍緘默議决根本救濟方法減少其戰爭能力無論中外方面一致設法進行另由各團體電致公使團請將關餘鹽餘暫時緩交俟戰事終了再交五時許散會 
[納稅華人會起草委員會紀]  
　　納稅華人會籌備處昨晚開起草委員會王儒堂主度討論有頃决定大綱如下（一）應以有選舉及被選舉資格者爲會員（二）應設調查部調查會員資格是否眞實（二）應設經濟部所有籌備調查管理收支一切費用坸由經濟部籌措（四）應設理事部設會長一人副會長二人書記長一人會計長一人（卽經濟部長）理事十六人九時散會 
[民食問題之昨訊]  
　　商會重定米價上海總商會會同縣商會通告云本埠自米價飛漲以來人心異常恐慌不得己限定最高白米以十四元爲率經登報通告一面組織委員會調查存米一面籌集欵項採辦米石以期早日平復市價現在調查市况考察輿情應將各種米價重行議定昨經委員會公同妥議分别定價計商白米十三元五角中白米十二元五角次白米十一元高秈米九元五角中秈米九元次秈米八元五角除分函官廳出示布告並知照米業外合亟通告即請公鑒 
　　船户途中被搶出門船户胡生生前日由平湖裝載菜子一百三十擔並帶有白米十五石開駛來申駛經滬西杜家港口浦面突過江北划船四艘圍住聲言乞糴嗣見係所裝菜子爲多翻取移時搬取白米九石而去胡見人多無法抵抗任其逸去昨日胡將船開至上海報告貨主報請水陸警廳查緝 
　　米客訂期開會南帮北帮各米客近自米價奇貴以來江浙産米各地（五十七埠）來源漸少一般面子稍闊者尚能經銷資本少者往往不能染指該米客等以循此以往俟新貨登場尚有時日即新米登場亦恐權利爲人所侵佔因定於二十九日邀同常錫江浙各帮公所開會擬俟船貨到後或派或輪值經銷以便權利均沾昨巳刋印通告知照各帮屆時蒞會與議矣 
[慶祝法國民主紀念之預備]  
　　今晚舉行提燈會 
明日（十四號）爲法國民主紀念日本埠法租界法總領事署顧家宅公園及各捕房曁外洋涇橋等處高塔彩牌樓上裝五色電燈又八仙橋南紥就高大寳塔一座並在草地上設立影戲場一所各捕房中西越各探捕及各繙繹等辦事人員均各出資雇就工匠紥就飛禽走獸花卉及外國兵艦洋房等燈定於十三號（今晚）舉行提燈大會巳由法總巡費君諭飭通班包探沿途照料想届時必有一番熱鬧也 
五馬路商界聯合會昨發通啓云逕啓者昨日本會開會經評議部陳國樑君提議七月十四號爲法國共和紀念之期查法國乃共和首進國家向以正議人道爲依歸而我國五四運動以來靑年學子奔走呼號之時多蒙贊助吾人深爲感激况中法兩國邦交素來敦睦凡吾國商號理應一律懸旗以伸慶祝 
河南路商界聯合會通告云啓者七月十四日爲法國共和紀念日近年來該國對於我國敎育靑年無不協力裨益我國敎育界良非淺鮮追思友邦締造之前功益深故國飄搖之慨念爲此通告各寳號是日祈請懸旗一天以表慶祝如欲赴法公署道賀者是日上午九時請至受多亞路十三號總聯合會齊集佩帶徽章特此通啓 
[商界聯合會開會併紀]  
　　福建路福建路商界聯合會昨日下午七時三十分開第四十一次會員會到會會員五十七人公推鄔志豪主席先由主席報告開會宗旨謂滬上米價昻貴實由囤積居奇存米過多所致如總商會能確實查明將囤積商户姓名並存棧數目明白登報則囤積商户難於居奇而米價自跌想商會中人才輩出不難將調查事切實進行則米價能跌貧民自安而工商自樂業矣云云次由王錦文問各路辦平糶之事進行如何主席答云如南京路南洋兄弟烟草公司向香港運米五萬石到申以辦平糶又如百老滙路西華德路各慈善家捐欵踴躍合辦平糶其他各路籌欵助欵或自辦紛紛繼起不一而足滬上熱心慈善之多可想見矣即如本路前日捐集存銀行之欵本擬補助貧民兹用何種辦法請諸公討論王錦文主張如岐峯學校辦法（分送半價米劵）宋坤源徐友亮二君主張分送米票不取分文使貧民得受完全實惠陸斌臣云半價米票受惠無幾而往返數里殊多未便不如分送不取鈔米票爲善請主席付表决多數贊成主席又云貧苦老幼散居各地分送米票區區之數一有擁擠難免强有弱無之虞殊於本會徧及之願未合請公推二十人任分送米票之勞每日 
 
 
 

Page 11

 
 
五人同去各地分散以昭公平當推宋坤源唐志廉董蕙卿包瑞昇馬名驥王錦文陸斌臣陳錦昌林福才徐友亮孔方水諸君共十一人尚缺九人主席擬臨時再推又公推王錦文馬名驥二君爲辦米員先辦五十石印米票五千張分送米票持米票向本路會内領取白米主席恐前捐之欵不敷再願捐助洋四十元董惠卿亦願助洋五元主席又云諸公旣熱心捐助又勞分米當代貧民銘刻肺腑不忘大德也遂宣告散會 
　　法租界法租界商業聯合會於昨晚八時邀集評幹兩部開聯席會議由葉貺辰主席將米荒問題懇請有力者開辦平糶雖未成事實然來往信多當一一宣讀後報告此届法國民主紀念吾儕托居於斯理應慶祝以示親睦評幹兩部討論良久决議置備燈彩届期由各段派員到會　　燈出發相與游行惟力戒雇用軍樂等一切糜費繼即推定汪醒齋等五人至領事署爲慶祝代表衆皆同意當有汪君動議略謂近見報載北京軍閥派皖直交惡有備戰消息聞危機將波及本埠第值商業凋敝米珠薪桂之時倘再兵戎相見吾商首先受害衆人討論之下擬請外交團現時無論何系萬勿再予借欵如果允借欵項商民誓不承認議畢散會 
[麵粉價格看漲]  
　　連日麵粉裝赴出口者自本月一日至昨日止共有七十一萬八千包之多現各粉廠存貨巳不多所以粉價尚看續漲 
[友華銀行銀市報告]  
　　中美新聞社譯友華銀行十二日報告云上星期六日倫敦銀價近遠期各漲三先令八便士紐約倫敦滙價跌至三九五紐約銀價九二又八分之一此間定價與上星期六相同市况終日强固午後尤甚金鎊賣出價五先令二便士金圓一○一半均係八月份交貨者無出口交易羅比價跌故印度買銀大約將暫時停止據紐約消息目下無買銀者賣出者亦正在觀望以期抬高市價倫敦市面沈寂本埠市面因政局不靖一時不能預定 
[研究植棉知識之機會]  
　　南京高等師範農業専修科近爲推廣植棉知識起見曾創設暑期植棉講習會本埠工商研究會以該會組織實有莫大利益特通函會員力促就學其通函云逕啓者茲覓得南京高等師範農業専修科暑期植棉講習會一覽表查閱内載各節完全爲造成植棉人材及推廣植棉知識而設實業救國以棉業爲大宗該校於此暑假餘閒延攬専家分任課程允爲有志棉業者難得之機會只須有中學或中學同等資格不花學費其星期之膳宿講義印刷及實驗等費共三十元左右本會會員中不乏佳子弟何不於此極短時間中出以些須費用而培植成材乎且講習完畢後其成績校優美者尤可得介紹至各農場充任技士謹此奉告幸勿忽諸 
[工商協會開會紀]  
　　北京路全國工商協會於昨日午後四時開第一次董事會公推謝復初主席茲將議决事項紀下（一）虞洽卿提議本會請求政府免除機製洋式物品貨稅今政府僅先推出洋免稅己見大總統指令吾各廠家得此一步將來再可進行惟對於主管部及靳總理應否致謝如須致謝用本會名義抑用各廠各議再致謝用何種方法經到會各會董互相討論僉謂國貨免稅乃當道實行興商惠工之實施執政者有善政工商界亦應有善意之表示决議將各工廠之廠圖撮影印成花邊中書免稅經過事實印爲紀念分贈經辦免稅之長官及全國工廠工商團體以資鼓勵而策奮進（二）沈九成提議若工廠有巳准免稅而仍被稅局抽釐應請注意公决通過知照各工廠（三）謝復初提議免稅手續稅關尚未接奉稅務處知照公文應請公推代表與海關監督及稅務司接洽公推處洽卿謝復初沈九成三君代表前往公决通過（四）邵廷玉提議會董分股擔任會務計分五股一總務股邵爾康王啓宇張友廷沈沈卓吾邵廷玉經濟股吳善卿董蘭航謝崇華陳志廉嚴子良調查股王漢强江政卿吳慎之范迪秋董俊臣編輯股陳蝶仙謝渭卿高翰卿馬樹周張士德交際股孫梅堂毛榮章尹鶴林張梅軒卓東生宋則久簡照南蔡際雲盛炳華徐霞村衆以邵君廷玉在會任事最久遂公推爲總務股長次由沈九成述農商部寄來商標法草案及商標與工商界之關係甚久旋即散會 
[中國號輪船載來之人物]  
　　中國郵船公司之中國號輪船於六月二十二日離開美國舊金山來華巳於本月十一日安抵上海因該輪欲補足前次在長崎擱淺所耗之時日故此次水行於舊金山與上海間者僅十八日輪中所載者貨物多生銀乘客頭等艙中約五十餘人我國人士爲江亢虎（前社會黨首領）任鴻雋（中國科學社社長）黄昌彀（美國哈殻鋼公司冶金工程師）任誠（考察歐美敎育者）水梓（同上）黄壽恒（飛機科畢業）顧雄（土木工程科畢業）俞瀾（房屋建築科畢業）王耀（醫科畢業）陳衡哲女士（歷史科畢業）云 
[各公司輪船消息]  
　　昌興輪船公司之日本皇后號昨自温哥武取道日本來滬至申之旅客計搭頭等艙者二十八人二等艙者四人統艙一人該輪當日卽赴香港此次上海無貨裝出至搭乘往香港之旅客計頭等艙四十四人二等艙五人統艙二人至該公司開往美國之貨船麥泰惠號由十一號清晨開駛在申裝去雜貨一百五十餘噸 
大來洋行之搿來西大來號（ＧraceDollar）昨由紐約來華進口貨裝來雜貨一千餘噸巳定明日開往日本順道還美 
提督輪船公司之亞爾惠號昨自美國之紐約來滬運來雜貨一千噸現在起卸中大抵定禮拜四還國其同日來滬之西海雪曼普（ＷestHassaymapa）從英國裝來洋貨布疋一百五十噸當日卸清即行啓椗開赴倫敦以至比國尚有惠靈海淮勃號（ＷilliaaHenryWebb）該公司己接來電大約十四日可抵申該輪聞係從西雅圖開來云 
花旗輪船公司之貨船（Eikridge）從新金山來華嗬　銀行由花旗運來大塊生銀一千二百餘塊（每塊重一千數百兩值價二千餘元）昨午三時許該行巳將此項銀塊起運入庫矣 
天祥洋行經理奥國輪船之巴沙（Persia）號及披蘆士那（Ｐilsna）號兩輪均於昨日從奥到申巴沙號定十五日開還奥國披蘆士那則尚未定期 
太古經理藍烟卣公司之提麥朱司號輪船巳於昨日開赴利物浦至吞潑雷武士號則於本日開還英國 
中國郵船公司之中國號輪船昨自香港進口現泊吳淞有頭等艙中國旅客十二人外國旅客三十一人二等艙七人該艦於本日開往新金山 
法國郵船公司之矮摩瑞號（Amazone）輪船昨有電致該公司謂巳於昨日離開新加坡將於二十號抵滬上月底由申開法之高而提來號今來電謂該輪業於本月六日安抵馬賽又安得來朋（AndneLebon）號巳於本月三號從馬賽啓行大約在八月中旬可以抵申招商局昨日開赴烟台天津之新銘輪船裝去和豐廠之大批麵粉三千餘袋上海交通部電料轉運處裝往烟台及張家口電報局之電料二十餘箱並酒百餘壜餘均爲雜貨 
太古洋行之新北京輪船昨開寗波裝去白米二千餘包同日之新寗紹亦裝去白米八百餘包並打包機器棉花五十餘件並大宗鐵料與土布等項又該公司從長江來申之吳淞輪船裝來有小麥二千餘包桐油數百桶荳餅一萬餘塊苧蔴三百餘件 
[毛一豐己抵暹羅]  
　　前載全國各界聯合會往南洋代表毛一豐在怡保被拘茲該會駐滬理事黄宗漢翁吉雲二君接南洋星加坡把生埠吉隆坡各地來函巳知毛君己安抵暹羅矣茲錄其原函如下把生埠函宗漢吉雲二先生大鑒前者貴會代表一豐君來宣傳貴會宗旨及志願又接先生等惠賜手敎藉見貴會愛國熱忱救亡計畫鄙人不勝欽佩（中略）一豐君昨在怡保雖被居留政府傳問旋即釋放准其自山他往刻己由檳城往暹羅在暹須作一月勾留方能歸國知關厪注并以奉聞肅此敬候偉安弟紀生謹啓六月三十日把生埠華僑工業聯合會函毛君一豐辱臨敝會宣傳貴會宗旨仰悉先生等救國熱忱同人等不勝雀躍毛君在怡保被捕旋即無事乃入暹境以次宣傳返國之期必不遠矣又吉隆港及芙蓉坡各地亦有同樣之函報告毛君無事則所傳毛君仍被拘禁實不確矣 
寰球中國學生會日校畢業生攝影 
（民國九年七月初九日攝） 
[潮州雜貨業覆雜糧公會函]  
　　本埠華商雜糧公會昨日接旅滬潮州糖雜貨聯合會復函云敬復者頃接大函以中華第一麫粉廠有由日船裝運小麥至申違背抵制定章囑爲切實勸告嗣後務須格外謹慎切勿再裝日船並日船運來之貨勿與買賣等因查中華第一麵粉廠原非敝會範圍但念該廠旣屬鄕誼又抵制係國民天職當即飭行通知據稱此事係前途辦手誤裝業經去電嚴斥以後斷不敢再配日船違背公論等情相應函復台端希爲查照是荷 
[絲廠女工業己開工]  
　　新閘絲廠各女工罷工己誌昨報茲悉此事爲江浙皖絲繭總公所總董沈聯芳所悉以現值地方多故米價昻貴人心皇皇極力疏解制止對於未罷工者照加工資二分己罷工者查明辦理故昨日己開工矣 
[道屬敎育行政人員開會預誌]  
　　上海縣勸學所分致滬海道屬各縣勸學所函云敬啓者案照本會定章七月内應開常會一次茲定於七月十四日上午在上海縣勸學所開會届時務希駕臨指敎提議事件祈照會章規定於常會前幾日寄至會所専佈順頌公安 
[冒探搜刦烟土案近訊]  
　　本年三月十三號有華人三名西人二名冒充公共捕房包探偕至公共租界天津路福綏里晉大永金號内以搜查違禁物品爲由當被取去值洋一萬四千元之烟土三十六隻事後經該號經理陳子明查係匪徒冒探搜刦報請總巡捕房飭探查獲與是案有關之周小弟一名解經公共公廨諭着押候訊究在案前日又經包探耿德標尤阿根與西探開納查得無錫人周文光亦有關係協往將周拘押昨晨解送公廨卽據該探等相繼上堂訴明前情關讞員得禀商之英包副領事判周押候特别訂訊 
[彚紀各學校消息]  
　　愛羣女校愛羣女校係袁希　女士等創辦成效卓著本月十日該校舉行高小科第五屆國民科第七届畢業禮巳誌前報茲將畢業生姓名錄下（高小科十八人）楊浣藢陳德瑾趙淑貞林啓賢蕭粹賢顧軼琴王素明沈書舲陸慧雲張松蒯張　權王鳳珩陶菊仙周才貞夏永　張妙娥沈明貞劉寳（國民科三十一人）趙桂貞黄守邕傳志文曹愛寳華德雲吳志培周妙娥孫金鳳陸澄珠王秀芳歸碧貞李梅珍陸學賚劉祿寳劉大信顧汝蕃徐巧珍張明娟俞錫娟張守英於惠英陶智君錢福貞沈瑞華傳秀勤潘佩英曹鳳微沈　宇左維芬王敏娟夏潤寳 
　　民立中學民立中學定於十四日（明日）下午二時行畢業式昨巳由該校備束邀請各界届時往　矣 
　　靑年會侂校學生會義務學校閘北滿洲路三畏里靑年會夜校之國民義務學校於十一日上午十時舉行暑假休業式到者有狄侃邵禹襄徐　華孫道勝任矜蘋姜維良陶振張沅吳彬卞　英支頌和葉祥　　淵等秩序如下（一）主席孫道勝報告開會宗旨（二）向國旗三行鞠躬禮（三）主席報告經　情形（四）敎務長給獎並訓詞（五）來賓演說一狄侃邵禹　（六）職員姜維良支頌和　說（七）本校生唱歌（八）本校生短笛（九）茶點攝影散會 
　　邑廟豫園　　學校邑廟豫園商業義務學校於月十一日下午七時舉行開校禮式首由學務主任潘德春報告開辦情形大致謂本校自六月十日開學係完全義務經費槪由豫園内校董四十名擔任學生逹六十名次全體學生向校董行三鞠躬禮次敎員常祝靑讀歡迎詞次敎員蔣宗琬奏琴學生唱校歌次校長訓詞因江確生不及到校當由校董蘇　源代表次敎員常祝靑馬少潛致勉勵詞次來賓九畝地商業宣講團魯書全北城商業聯合會蕭盡演說次敎員蔣宗琬奏琴學生唱歡送歌次來賓至休息室茶點散會巳鐘鳴十下矣 
　　涵德學校派克路一八九號涵德學校定於夏曆五月二十八日下午二時開第七次游藝會並行畢業禮巳由該校林曾裕校長柬邀各界人士參觀凡赴會者須先索入場劵云 
　　民生公學北四川路海寗路口民生公學前日舉行暑假休業禮秩序如下（一）奏樂開會（二）主席陳勇三報告開會宗旨（三）校長陳文彬報告本學期經過情形（四）靑年會童子部陳巳生演說（五）給發修業證書（六）電光影戲 
[靑年勵志會開會紀]  
　　外虹口靑年勵志會於昨日午後二時開第二十届常會到者百餘人首由會長翁國勛報告經過倩形次由來賓靑年會幹事鮑九 
思演說自動被動的比較以火車爲　喻及本會顧問員童雲六演講凡事須有責任心詞極精切旋由會員謝良富演講職業與敎育底關係丁思孝講以白駒比靑年前程遠大取穏步進行乃能有志竟成既畢搖鈴散會復開職員曾討論進行事宜童雲六提議（一）添設注音字母班以逹普及敎育及國語統一之目的（二）組織衛生運動宣講隊俾一般愚民漸知衛生之必要多數贊成取决於下星期會實行 
[普慈醫院定期開診]  
　　蘇人王浦生熱心慈善前因閘北一般江淮客民平日　苦力謀生遇有疾病無力醫治故在新民路獨力設一普慈醫院巳誌前報茲悉該院呈請淞滬警廳備案保護巳經徐廳長核准内部組織亦巳完備定於陰曆六月初一日開院施診星期日照常開院普不停診 
[英赫副領事接理讞政]  
　　英副領事卓乃爾氏於前日乘輪回國己紀昨報其所遺公共公廨隌審一席經英總領事法　斯委赫副領事接替昨日（星期一）上午赫君驅車蒞廨會同李　　在第二刑庭審理捕房解案 
[洙涇拐案在滬敗露]  
　　松不婦人陳濮氏於本月八號從該縣之洙涇鎭略誘二十二歲婦陸樊氏十八歲女子薛金弟來滬　於公共租界湖北路十六號屋内希圖販賣事爲住居蕪湖路二號門牌之朱金生得悉訴由特别包探蘇長協同西探壳羅香將該女拐匪及被拐婦女拘獲送交公共公廨收押昨晨解至第二刑庭禀明得報查獲情形請究並由朱金生投案證濮氏誘拐婦女被伊察破報捕各節又由陸樊氏薛金弟相斷投訴當時濮氏係以代　伊等來滬帮傭爲詞致墮其衛等語質之陳濮氏供詞狡頼張襄讞核供商之英赫副領事以陳濮氏略誘罪巳經證實應判刑期一年着解往女監執行陸樊氏交其夫領去薛金弟暫留濟良所候傳其家屬來廨認領 
[男女拐匪分别押儆]  
　　拐婦徐朱氏串通何廣才誘拐寳山縣境婦人曹張氏家養媳曹小妹帶往漢口圖賣由曹張氏報告救濟會派探處占順赴漢尋獲並將徐朱氏何廣才一併拘獲押送上海地方審檢廳訊問之下判將小妹交給伊姑領回徐朱氏等押候究辦在案昨午該廳周刑庭長會同許檢察官開庭飭提徐朱氏等上堂略詰一過以其略誘罪業巳成立判徐朱氏監禁五年何廣才監禁四年以儆 
[誘拐有夫之婦]  
　　西鄕梅家弄鎭二十六保三十三圖農民潘杏生之妻俞氏年二十二歲今年五月二十二日回浦東花園石橋母家次日歸家中途與皮匠袁大才子相遇袁即設法勾引誘至北市客棧姦宿後寄放於九畝地婦人王李氏家袁連日使用仰給於俞氏前日又强取該氏項中銀練一條該氏不允致起衝突嗣爲崗警查悉以案關誘拐有夫之婦一併拘送二區一分所轉送警察廳發交司法科訊押一面派警往傳潘杏生到案昨午備文飭警將潘夫婦與袁及王李氏等移送地方廳午刻由檢察官提案預審之下判潘杏生退去袁與俞氏及王李氏分别收押候辦 
[女子交母領回]  
　　女子王小阿囡年二十歲於前晚自投法租界大自鳴鐘捕房聲稱因母親王李氏强逼女子賣娼不　所欲時被毆打無奈出外請求援救捕頭得供飭探程富生前往將王李氏傳入捕房諭令交保候究昨解法公堂請究先據捕頭上堂禀明前情詰之婦人王李氏稱女兒王小阿囡時常出外作不端行爲向訓不服反將物件竊出故於前晚略責有之不敢逼娼請求查察質之王小阿囡供實因母親覇阻女子婚配女子向論郎被痛打餘供含湖中西讞員判被告交伊母領回擇配 
[撈獲女屍待認]  
　　同仁　元堂四號巡船在陸家嘴浦面撈獲女屍一具帶至碼頭察看死者年約二十餘歲身穿白地藍柳條短衫白洋布對襟短衫有袋及白骨鈕扣黑香雲紗褲兩條黑洋襪黄吊襪帶白帆布圓頭皮底鞋髮髻散落白布條花帶褲帶各一身佩銅鐵鎖匙六枚因無屍屬認領由堂給棺收殮厝壇召認 
[汽車傷人兩則]  
　　昨日上午有某號汽車駛經公共租界南京路撞倒在路行走之溧陽人張仁秋腿足受傷由老閘捕房一百七十三號　捕到來抄錄汽車號數另雇車送張往仁濟醫院醫治一面歸禀捕頭請究又有江北人沈長德昨日下午六時許行經白克路被某號汽車撞傷腿部跌倒於地當經新閘捕房五百十號華捕前來雇人力車送受傷人往醫院醫治一面將汽車號數抄錄呈報捕頭候示 
[汽車夫司機不愼之科罰]  
　　汽車夫陳阿福於本月五號駕車至法新租界貝勒路因司機不慎撞倒小孩姚金發傷及頭　並碰壞某洋人家門前之銅牌後由巡捕將張及傷人一併帶入捕房受傷人送醫院醫治陳交保候究昨因原告傷痊故由捕房傳解法公堂請究先據捕頭上堂禀明前情繼據原告姚金發投訴被撞情形並由某洋人投案請求賠償銅牌損失詰之陳阿福供是日民人駕車至該處掉頭因道路狹窄故此誤撞原告自知不合求宥中西　員以陳不應違章着罰洋二十元公再賠償原告洋人銅牌損失銀二十五兩醫費歸被告擔負完案 
[昨日公共公廨訊案紀]  
　　昨日上午公共公廨民四庭由俞　讞及美丁副領事會審（一）許慶章訴李遐昌違背合股運煤合同請　摰欵及損失案前經判决原告勝訴茲因被告尚未遵斷　欵故原告律師到堂要求執行堂諭彼告亦延律師請求展緩結果再展限被告於十天内清償（一）杜子鑫訴李桂南騙取羅卜票洋五萬元案經兩次傳訊原告均未到案結果以原告臨訊不到將案註銷（一）張源順訴沈廷芳王九禾不理欠欵案兩造律師同意請求攺期再訊結果照准（一）王熙蓀訴與其妻程氏離婚案兩造律師同意請求攺期再訊結果照准 
又午後民四庭由張襄　及英包副領事會審（一）婦人榮張氏訴其夫榮梅芹抛葉不顧請求離婚案被告延律師到堂聲稱榮巳往無錫請求攺期且被告不認承原告係　髮妻云云原告律師對於榮否認氏爲髮妻一　提出婚書作證至於攺期始亦反對謂原告有孕七月案貴速結俾定依靠嗣又稱被告係營紗業如常上准其攺期則令於攺期之内按月津貼原告洋五十元云云結果案未訊結之前着被告每月津貼原告洋五十元並令原告切具保結候訊明再核（一）寡婦曹張氏訴王名䤤侵吞其故夫股票案被告延許理律師到堂否認原告所控並提出證據證明其案情不實結果註銷（一）婦人吳徐氏請求結諭管理其故夫遺産案結果以請求人旣經登報聲明無人反對應准給諭管理（一）婦人張馬氏訴全少亭匿女賴婚請追聘金案因被告方面證人未到經被告律師請求攺期再訊結果照准（一）胡順全訴徐秋亭不理借欵案前經判决原告得直茲因被告除陸續償還外尚欠七十八元及訟費十一元三角未楚故原告到堂請追被告將餘欠之數完全交案結果着原告領去完案民一庭由李襄讞合同美丁副領事續訊美商怡隆洋行訴許君南違背所訂糧食合同請追損失案被告代表律師以伊另有要事請求攺期再訊遂由原告律師向許詰數語結果展期　　 
[索詐禁押九月]  
　　静安寺捕房包探馮春福曹阿三昨晨協解小工崇明人顧阿金到廨禀稱被告因向朱森泰木作頭索詐洋十元被控拘案請究即據朱森泰偕證嚴阿寳投訴顧前在作塲内看夜於去秋辭歇詎其前日到來用强硬手段被詐去洋十元是以報捕拘究訊之被告供詞推諉中西官以供證確實未便狡賴判顧押西牢九月示儆 
[婦人私賣鴉片]  
　　婦人王張氏近與王楊氏在寗波路二百七十五號屋内私設烟間秘密賣烟前日被公共捕房十五號三道頭西捕查悉即偕八百二十五號華捕協往將兩氏與吃烟人施來生蔣秋根凌金福（即金梅）尢阿四等連同烟具一併帶入捕房昨晨解送公共公堂經中西官訊明以被告等故違禁令判王張氏罰洋三十元王楊氏罰十元施來生罰三元餘人各罰一元一併充公烟具銷燬 
[積竊禁押五年]  
　　公共租界江西路十八號四川路六號廣東路三十八號九江路二十三號四户西人均被擊破玻璃窗竊去自鳴鐘表錕香烟盒等物值價甚巨報經總巡捕房前日由探劉文軒與西探開納緝獲竊賊陳桂生（即殷天明）一人吊出原贓於昨傳同各原告將陳解送公共公堂經中西官訊知陳係積竊判押西牢五年期滿永遠逐出租界贓交失主認領 
[劣孩又攫金圈]  
　　通州孩子姜時富前因迭次犯案曾經由捕拘解公堂訊判　押攺良所習藝三年前日甫經釋去昨日又在虹口歐嘉路攫取婦人張趙氏耳上金圈一副圖逃被探尢雲卿查見帮同攔獲帶入捕房經捕頭詰悉其情飭令將姜押候解廨請究 
雜評二 
[作勢（訥）]  
　　前數日之消息皆作勢之消息也先以筆墨作勢繼以軍隊作勢作勢之時洶洶然令人可畏然作勢有僅示虚聲者有爲實行之準備者僅示虚聲而作勢者作勢之能事盡而其力亦盡從而調停之轉圜易也快心實行而作勢者作勢畢卽逹實行之時機其間無調停餘地而人民危矣此次之兩方作勢果出於何途乎 
然以今日之消息觀之所作之勢較稍和緩然則人民或竟僅受此虚驚而止乎則大幸矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[族京聞見雜錄（三）] [  公逹]  
　　北京爲政令所從出官署如雲因之五方咸集謀衣食餬口者不可勝數上者爲官下者爲員官有特任簡任薦任等别大都豐衣足食無飢寒之虞吳則如職員辦事員雇員等類皆窮人月入不過數十元有時更以中國票横加折合所餘幾何謹愿者兢兢從事一身之外或尚能仰事俯蓄稍涉放誕未有不虧累墮落者長安之居自古不易此輩衣食住問題宜其大費考慮矣一曰衣在中等社會以上者夏葛冬裘何能或缺稍事邊幅者尚須舍布而帛冬時嚴寒呢質大　己爲極通行品矣二百住分兩種一爲挈家屬者自當賃屋而居京地皆平房雖洋房己多然非闊綽者不辦妻孥四五人所賃自四五室至十餘室租金每月自七八元至二三十元不等惟賃屋之初必置備檯桌家具所費頗巨一爲單身不挈家屬者或内居即住宿於所在機關之内名爲駐　或外居則獨身賃屋勢所不能若居旅館費又過鉅於是應時勢之需有所謂公寓者公寓與旅館無二亦有賬房僕役等惟房中設備每不甚精緻電燈沙發己不多覯 
筆剳 
[栽桑記（下）] [  鴛雛]  
　　妻且行且續前言曰雖然畢業易畢業後之服務難吾學固爲蠶　然試用之處殊少即得用非所學負吾初心矣以吾計能躬自育蠶業最爲得計業實而利溥將盡忘世間之富貴指此田曰苟此田屬吾者轉瞬變爲桑田可舒吾手腕矣爾琛方欲置答而隣翁適至自彼端隣翁即田主宿重爾琛夫婦遂彼此傾談日落而返方談論時爾琛沉沉籌思妻常見文家之態度亦不爲異夫婦住家一來復即去爾琛送自芳赴校巳即留滬經月中有所接洽旣而閉置寓樓中爲書賈草一長篇之稿日夜可五六千言雖嗽甚愈疲愈樂蓋字粒着紙視之竟爲株株之桑幹也此時與自芳箋絶不提及此事以其鏤肝鉥腎妻乃息息相關比其妻寒假還見藏事矣與鄰翁交彌密切次年春假復歸自芳見鄰田輟農事異之尋亦不問迨畢業歸此一頃之田盡爲桑柘綠雲稠稠滿目矣自芳以問其夫曰商諸鄰翁而見假者妻樂極趨謝鄰翁鄰翁曰我己得爾琛先生之值矣妻乃更樂一年中籌備各事次歲育蠶穫殊豐爾琛己不復作媚世之文嗽亦自脫佐其妻理蠶事然舉動殊不得當妻亦不瞋常謝其爲一勞永逸之圖爾琛游息後園時亦未嘗不自念吾己能窮而獨善且暗中稍稍報國不爲無業之人矣此時其老母治鯽魚更有興致然老人恒不念多食亦厭懷兒漸長玉雪可念自芳同學來時不致錯呼爲母而傭婦在水級會議出席時誇張乃主更振振有詞幾便同等人結舌（終） 
劇談 
[武林聽歌記] [  舍予]  
　　月初赴西子湖盡游山水間夜嘗涉足劇場以遣吾性杭有舞臺二惟城站之第一舞臺尚可悅視聽近白牡丹在焉苟伶慧生初以秦腔旦出臺於京聲譽甚隆繼攺徽専心於皮黄竟脫盡梆子氣味其口齒清晰念白尤著唱亦嗓音圓潤藝得名師不沾凡俗固爲不善胡調者杭人淡然視之觀劇程度使然也在滬之配角小生他桂芳未偕往歷演各劇稍見減色亦猶花好而缺葉扶持慧生慧近演散花身段姿勢逼肖畹華貌亦不少讓杭人以其爲梅劇也遂售滿座吾竊以爲自畹華南來後觀旦劇者之心目中祇映留有梅而爲旦色者若得名利兼收亦必惟梅是摹吾觀梅派雖夥而能無瑕疵者蓋鮮若慧生者他日必可當之而無媿耳 
笑林 
[笑矣乎室滑稽話] [  紅文]  
　　吃飯娘對兒子說我們爲要吃飯所以要做事倘然不吃飯就可不必做事了兒子說道原來我們做事全是爲着吃飯我倒有個妙法假使學了外國人吃麵包那就省力得多了 
買餅　有個孩子買餅吃餅師要他十文錢一個孩子道十文錢兩個罷餅師冷然道你偷去是一錢也不要的孩子道使得使得你何勿暫且走開待我好偷你的餅吃 
生子　一個女孩子要出嫁了不免傷心起來他母親安慰他道你不要悲傷你嫁了夫婿的待你比爺娘還要好呢倘然生了一男半女那麽你的翁姑夫婿越發要歡喜你咧這女孩子擦着眼涙道母親你留孩兒遲一年嫁罷待我先生了一個兒子去我就不怕他們不愛我了 
新聞拾遺 
[女郎碰着閻羅王] [  隠厂]  
　　寗垣太平橋某姓女年己及笄膽小如鼠前日女正晚餐忽天空中霹靂一聲竟抛碗跌坐於地面色灰白不省人事家人大駭急灌以米湯良久始甦然己狀若瘋癲夜間就寢復作亂語翌晨稍復元詢以昨晚事女答謂被雷嚇跌卽有一素不相識之少年撲我身上自稱閻羅王等語聞者莫不詫爲奇事云 
[天星變作可憐蟲] [  飼鶴生]  
　　嘉興塘滙鎭日前假東市城隍廟演劇酬神觀者擁擠不堪演小放牛一往一來正在出神之際轟然一聲臺頂傾坍蓋年久失修之故幸有村夫多人竭力施救將劇中人先行拖出織女巳鬢亂釵横牛郎短笛仍未釋去惟齊呼腰部傷痛天眞爛浸之神仙頓成一對可憐蟲見者莫不失笑云 
[當鑽戒朝奉晦氣] [  醉痴生]  
　　前日有甲乙二人至老北門内某當以鑽戒一只付質計當得洋五百元由某夥成交收入嗣經察悉鎭石實係慶鼎遂將該夥辭歇並賠洋二百五十元夥心不甘休昨偵知甲在新北門某處營業即與甲大起交涉繼以涕泣旋經旁人調解大約甲乙等分肥之欵將如數繳出云 
[遇悍妻丈夫倒霉] [  吳秉恬]  
　　昨經白克路見有婦人扭一男子堅不釋手數其罪而責之謂不應背吾潛出運夜不歸意甚憤怒繼復連擊以掌男子除卑詞乞恕外並無他語嗣經鄰人將婦勸歸男子則面紅耳赤痴立移時乃去云 
小說 
[社會小說衆醉獨醒（九六）] [  瞻廬]  
　　第十七回誤靑春抱無夫主義坐藍輿誇中將家風這位子虚女士生長蘇州現年二十九歳也曾在敎會學校裏讀過書只是不曾畢業便卽自行退學及笄的時候他老子擇婿甚苛踵門求親的本來不少只是難於當選偶然看中了又要同女兒商議呌他自放眼光分别去取初選權屬於老子覆選權屬於女兒這位子虚女士又是眼高於頂的不但注重門第品貌仰且有三大條件做那擇壻的標準一是二十萬以上的家産二是二十歲以下的年齡三是大學畢業的程度這三大條件便難倒了許多待闕鴛鴦覔偶鸞鳳休說蘇州城裏覔不到這般的理想夫壻就是全國統計起來要完全有這三項資格的也是寥寥有幾因此把子虚女士的芳齡一年一年的蹉跎過去後來他老子業己去世自己又過了花信年紀平日又喜吃肥魚大肉胖鴨壯雞不知不覺的换去了全副秀骨長就了一身痴肉同那及笄時代的模樣竟是天差地遠從前的模樣亭亭倩影三分是精神七分是風韻現在的模樣團團肥面三分是糟粕七分是脂肪從此安氏的階石上面再没有求親人的足跡休說三大條件令人望而郤步便是無條件的說合只怕也没人理會子虚女士受這戟刺便激成了他的一種不嫁主義他有兩個哥哥一個是南京政界裏的紅人一個是省會裏的代議士兩房嫂嫂都住蘇州還有許多姪兒姪女兒雖不用他管理家政然而覺得住在家裏怪麻煩的恰好平江女校裏缺了校長有人請他承乏他便毅然不辭便擔任這敎育事業支持了三年學額比前擴充經費也比前充足他又素與官場接近的闊公館裏的太太奶奶同他很有交情所以他向官場募捐憑你吝嗇鬼也須在這慳囊裏面破費一二只有登門向邦平募捐郤是一毛不拔白白的費了許多脣舌（映帶邦平） 
自由談之自由談[  鵑]  
　　殺機動矣硝烟彈雨中不知又將犧牲多少小民彼武人其有父母妻子乎脫有之者則當知吾小民亦有父母妻子不堪頻年供諸公作犠牲也雖然彼輩徒知有權利耳鳥足與言人道 
 
 
 

Page 15

 
 
常識 
常評 
[眞民意] [  覺]  
　　所貴乎民意者以對於國家之重要問題能有所表示也 
所貴乎共和國民者以對於國家重要問題表示之意見能確負主權在民之責任也 
我中華民國之民意自軍閥専政以來久在若隠若現之間幾不知眞民意之何在矣自萬惡政客行收買政策以來時見有假借團體發淆亂是非之言論者更不知眞民意之何在矣 
何意一日之間有商業二十七團體及敎育會等十大團體不謀而合發表反對借助外力殘殺同胞之意見此眞可謂動於公義光明純潔無絲毫客氣存其間而稍爲奄奄一息之國民吐氣者吾欲不謂之眞民意不得也謂中華民國前途竟無希望者不敢也 
嗚呼赫赫軍閥勇于自殺將使無辜之民與汝偕亡乎吾不能不爲吾民悲 
磊磊落落之各團體雖力不能阻止軍閥之自殺而能表示其光明純潔之意見俾中外人民曉然于軍閥之借助外力殘殺同胞實爲大拂民意自速敗亡之舉動吾又烏能不認爲民國前途一線之曙光 
經濟 
[植林之利益] [  致遠]  
　　土壤分二種曰肥土曰瘠土肥土可供耕種牧畜瘠土則可種植森林我國西北一帶山脈連綿童山秃嶺頗可種植惜無人經營之耳今將植林之利益舉其要者职下 
（一）關於經濟近世事業發逹建築日盛木材之需用日廣若一一皆仰給於人即將利益外溢漏巵甚大惟植林事業發逹之國此項漏巵即可免之且或有餘以供外人之求而取外人之利益出 
（二）關於安寜我國水災幾無歲無之推其原因實由上流多砂石之地無叢林以固實之一遇大雨即鬆散流下所經之處均成沙田更兼下流河身淤塞水道狹淺勢必潰決殃及人民惟有多種樹木能纏束沙土不致遇水鬆散 
（三）關於水利沿水兩岸類多耕種之地但遇水漲時每慮潰決之患故凡沿水之處亦宜多植林木以免之蓋樹之根有阻水之力枝葉有吸收雨水減殺水勢之能沿岸土壤即因樹木之蔭蓋雨水之浸潤皆可變爲膏腴之地矣 
（四）關於攝生人烟稠密之都會空氣混濁頗礙衛生若能多種樹木則樹木之葉即吸收空中之炭氣而呼出養氣使空氣清潔於動物攝生利益頗著又早起至叢林中呼吸功效尤大 
（五）關於歲入農家於耕種之餘更從事植林業旣有裨於營養其果實售之可供人食材料可作器具一歲之間亦可增若干進欵至於歐美各國有以植林事業爲國有者其政府每年所得利益不知凡幾我國地大人衆植林一項之收入遠遜於彼至可歎也 
以上所說小則有利於一生大則及於一國我國當知植林之利益急起而振興之設植林學校以養成植林學識立法規以防止濫伐盜伐將來國土旣安材木又盛歲入之增加亦可不言而喻矣（乙種酬） 
商業叢話 
[商業道德] [  駕白]  
吾聽見人說商業惟一目的在乎謀利和道德兩字實不相容况且現在社會習於虚僞狡詐做生意的若不帶幾分滑氣斷斷站不住脚所以這道德兩字實在不能夠約束商人這幾句話說得很像有理但仔細一想便知道他的錯誤因爲道德這件東西是我們人類最普遍的信條商業中人自然不能獨外况謀利一事無非爲滿足生活慾望而起和道德原理並不抵　而且正當的謀利還須　着道德去帮助他成就他哩至於現在風氣漓薄商人狡滑這是不好的現象　病的現象　並不是應該這樣的我们試留心觀察商界心能享大名得大利的究屬還是幾個有道德的商人幾家有道德的商家那班蠅營狗苟居心不良的在一時或能欺朦社會得到微利然歷時旣久西洋鏡拆穿了就没有他的立足地所以見了狡詐商人能夠僥倖賺錢便想同流合污的去效尤他的一班人未免犯着近視眼的毛病了照這樣看來商業必講道德巳狠明白但商業道德是怎樣的而且爲什麽有這個特稱我的答案是 
商業道德就是商業上應守的信條和普通道德底原理原則本是一貫不過業務旣然有異應用起來也就稍有不同所以有這特稱至於他的要綱讓我分條說明在下邊 
（一）誠實商業的基礎完全建立在信用兩字上邊所以信用是商人的第二生命不可不竭力保守保守的方法全靠誠實不撒謊不掩飾老老實實心口如一那信用自然漸漸牢固了 
（二）正直冒牌影戤　雜混和凡這種種把戲都由居心不正直的緣故一朝敗露名譽亦就掃地所以正直亦是商業道德的要件 
（三）奮勇營業全在乘機非有敏銳的眼光偉大的膽力靈變的頭腦奮鬭的精神斷不能振作有爲出人頭地 
（四）懇摰待遇顧客務須和颜悅色誠懇周至即是窮的或買物少的亦須同樣優等果能這樣自可得大衆歡心多來交易勝他百萬廣告了 
（五）勤儉勤儉爲治生處世的美德人人都應注重而在商人尤須拳拳服膺恪守勿違 
（六）堅毅商人的品格固應純正而志氣亦當堅毅須具有百折不回的精神確乎不拔的節操庶幾偶遭失敗仍能不屈不恐想法挽救歷時旣久終得成功若在立志不堅的人一受挫折便埀頭喪氣手足無措或從此墮落或竟致戕身實在可憐的很呢 
商界的朋友們呀上邊所說都是習見習聞的話你們或者不耐煩去注意他但我以爲越是常常有人說起的話越是有存在的價值也越是應該注意他萬不可當他老生常談一睬者不睬啊 
衛生叢話 
[黏蠅紙之敎訓] [  鳳賓]  
　　時逢夏令蠅類繁生有舶來品粘蠅紙者以香甜物品和以膠液塗於紙上専供引蠅之用蠅之粘於此者無不斃命聞近時有國貨製成之紙亦發生同樣之效力也 
蠅之就香甜物質猶魚之戀餌蛾之撲火初未知爲死地不過圖飽其貪慾於一時耳迨一嘗香餌之餘立刻膠粘不解雖欲自拔足與翼己牢不可動直至永淪苦海而後巳後來之蠅非不見其同類失足者死相枕藉反嗤之謂慾望太深所致自以爲我能自信偶然吮啄香甜何懼滅頂之禍於是翩翩振翮於酣娱之地不轉瞬間而如膠如漆永不脫離卒與前蠅同歸於盡矣 
蠅之寄生於世界有百害而無一利黏死何足惜所足悲者乃靑年子弟之有類於蠅者今世界中香甜境地滿布社會涉足其間者非特迷塗深入隠疾糾纏抑且貽害家庭殃及子女其不致於滅門絶嗣者幾希彼新入社會中者何嘗不腹誹之曰是輩固太無節制者我則不然不過賞花玩月消遣光陰豈有沉溺之患哉詎知一度尋芳早沾熓毒幾回入夢漸受情魔平素自矜之志今己黯然魂消無何而己醉入温柔鄕矣陳陳相因靡有終止於是靑年之墮落者後先相望如出一轍是何異蠅類之就香甜膠質以自殺耶余觀黏蠅紙而深感自治之不可稍弛野花路柳中之不可涉足書此以自箴並以箴血氣未定之諸靑年 
道德叢話 
[成功人和失敗人的比較（續）] [  沈有乾]  
　　你自巳想想怎樣 
九十一失敗的人躱避工作成功的人歡喜工作 
九十二失敗的人只怕他的飯碗打破成功的人先望自己能率增加才望擢升 
九十三失敗的人只想薪水加多成功的人願意責任加生 
九十四失敗的人妒忌别人的勝利成功的人慶賀别人的勝利 
九十五失敗的人喜歡孩子氣的作樂成功的人做事就是作樂九十六失敗的人做事全聽别人的指揮或者照老法子成功的人總想改良做法得更好的結果 
九十七失敗的人虚擲空閒的時間成功的人乘空閒的時間預備推廣將來的事業 
九十八失敗的人怕老年將到成功的人預算六十歲之後做他頂大的事業（按這條的意思是說老當益壯並不是說不滿六十歲不做大事業） 
九下九失敗的人冷淡成功的人熱心 
一百失敗的人天天做一樣的事糢糢糊糊的過去没有願望不會得到滿足的時候成功的人立志要做同樣職業裏最好的一個人並且用勤勞的工作科學的方法互助的精神以逹到他的目的 
（以上關於機會的） 
以上這一百條譬如拿一條算一分足分是一百分大槪我們得到三四十分的己經要算是很好的了然而我們切不可自餒祇要一條一條的實行没有做不到的道理到了有八十分的時候不論做什麽事包你没有不成功的（完）（不受酬） 
[西方格言（六）] [  謝介子選鐸]  
　　每食必思貧民辛格利斯（Cingalese） 
人不能敎其子與養寇同英吉利諺 
僞友劣於明敵德意志諺 
工作之成績如何决於最後五分鐘華盛頓（CeorgeWashington） 
天助自助者英吉利諺 
購不急之物者必至售其需要品佛蘭克林（Ｆranklin） 
母氏溺愛必生不幸之事西班牙諺 
人能安貧無異鉅富莎士比亞（Ｓhakespeare） 
人處世之行爲良否基於家庭敎育丹麥諺 
終日操作不事游散者必至變爲痴鈍之人英吉利諺 
小說 
[商業小說模範商人（三四）] [  瘦鵑]  
　　這當兒嘉德更想到礦井中去瞧那羅品生和大衛在那裏做甚麽爲甚在這夜中偷偷摸摸的到礦中來嘉德正在這樣想他的好運就來了原來那守礦人本是一個酒徒他見羅品生和大衛在礦中料來没有人再敢下去就是下去也很危險於是趁着這十分鐘的空兒上近邊酒家喝杯酒去嘉德瞧他走遠了便像影兒一般溜到礦口他原帶着一盞礦燈却不敢點起來怕被羅品生和大衛見了燈光事兒不妙因此便此暗中摸索着躡手躡脚的走去黑氣裹着他一身一步一跌幾乎不敢再走嘉德把手扶着礦井的邊向右面轉了個灣走不上十多步路便又轉灣向左面走去他脚上穿着一雙鹿皮軟鞋所以着在地上並没一絲聲音他知道羅品生和大衛一定帶着燈來的此刻須得伐見他們的燈光纔能瞧見他們做甚麽事接着他又摸索了好久直到礦井深處纔見那邊有一點燈光微微晃動着他卽忙在黑陰中蛇行過去想要瞧他一個分明這一瞧他就見那燈光是從一個凹處照出來的恰照在那礦井中最大的一部分到此他就知道維品生和大衛一定同在這凹處但他們在那裏做甚麽呢正這樣想着驀聽得一陳手槍聲音響徹甬道的四壁頓使他心兒别别的亂跳直要跳上咽㗋疾忙退下去貼在一塊石頭的後邊他先還想自巳巳被他們倆瞧見了因此把手槍向他開放當下他却就知道並不是這回事心中一壁又起了一念不覺打了幾個寒噤想他們不要爲了意見不合在那裏互相殘殺麽一會兒他又知道並不是這回事側耳聽時但聽得兩人說話的聲音從那鑛并回處傳出來嘉德冒着險溜將遇去抬眼瞧那凹處見羅品生和大衛正並肩立着身上都掛着一盞鑛燈大衛握着一把挺大的手槍在那裏裝甚麽進去羅品生捧了一個瓶子在旁邊瞧一會大衛又取了那瓶倒些兒東西在槍中羅品生道這一槍可裝得多了大衛道我們須得找一個大些的罅兒放去說着兩人便向那鑛井的牆上四下裏瞧羅品在大呼道這不是一個很好的所在麽大衛點頭應道着啊着啊這所在再好没有了說時便把那槍口凑近了牆把槍機扳了一下槍聲響處金屑四散連那燈光受了震動也晃了一晃嘉德瞧到這裏心中纔完全明白暗暗自語道我知道了原來他們在這裏撒着金屑給小桃鑛做了幌子騙人昵 
 
 
 

Page 16

 
 
   
 
