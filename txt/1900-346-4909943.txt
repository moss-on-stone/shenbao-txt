# 1900 - 346 - 4909943

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○網鑑易知　白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華續錄實洋二元五角○產文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則　碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帪房可也此佈 
[閱報紀德兵殘暴事率筆書此]  
　　前日本報紀德兵殘暴一則略謂有客自山東高密縣至烟臺者語諸本館訪事友云邇來旅居靑島之德人暴虐殊甚本月某日縣境某鄉被德兵縱火以焚毗連數百家同付一炬又有弁兵盤踞聖廟任意作踐廟中所陳樂器擊毁殆盡云云執筆人閱之不禁矍然曰噫異哉是豈傳之者過甚其說耶抑竟實有其事耶夫此次拳匪倡亂北方各國旅華人民大半遭其塗毒而德國駐京使臣克林德竟爲亂民所戕慘禍尤出於意外德人心懷忿怒固亦在情理之中然事皆出於倡亂不法之徒與良民毫無干涉矧事後皇上已電致國書深抱不安之意既又賜祭一壇并於靈柩回國時諭令駐德使臣呂鏡宇星使親往奠醊藉達歉忱似此恩禮兼隆當亦嫌疑消釋矣乃德人怒猶未已縱令弁兵四出近畿一帶大都有德人之車轍馬跡焉然猶曰拳匪餘孽未除不得不遣兵搜捕耳若東省得袁慰庭中丞雍容坐鎭教士則盡情保護匪黨則竭力剿除辦理認眞當爲外人所共諒乃寓居靑島之德人又有縱火焚燬民居之事日前南洋新加坡叻報云現在美國都城紛紛議論咸謂德帥華爾得西遣軍四出之事實覺令人難堪誠恐將來因此激怒華人釀成變故說者謂華帥係前德相卑士麥克部下武員閱歴已深斷不應有縱兵擾民之舉其所以如此者或因受命之際曾奉德皇密旨德皇少年喜事華帥遙制於主亦未可知旁觀揣測之詞未嘗不洞中事理惟華帥旣膺節鉞則閫外之事德皇當亦難遙制似諸事總宜處以和平不可稍存偏見至聖廟爲華人最爲尊敬之所西人雖各尊其教然蕩平正直之理普天率土當亦難越範圍况邇來五洲風氣將進天同尼山之教安見不推行漸廣猶憶澄江繆柚岑主政遊歴俄羅斯時曾見某學塾課有三綱五常說一篇雖寥寥白餘字而疏證詳明亦頗有斐然之意光緒九年英前任香港總督新授麥來修總督享乃西氏致書曾劼剛龔侯稱有自製鎏金花樽一座敬獻至聖先師孔子神座前曾侯爲之轉寄北洋由李傅相專弁咨送衍聖公代爲供獻此皆見之近人記載可知巍巍聖德久已遠被寰瀛今德人旣在山東則於聖人桑梓之鄉當亦宜深加愛護而乃竟任弁兵在廟中作踐車服禮器忍令摧殘予故疑此說未必果眞或者弁兵偶有此事爲統帥者耳目有所不及以故未克詳查不然豈有素號文明之邦而忽行此殘虐暴戾之事也嗟乎拳匪初起不過無業莠民思藉此以獵衣食耳自執政諸臣驚爲神奇縱令傳習以致民教互成仇隙中外大啓釁端迨夫激怒外人驅兵深入六飛西幸宗廟震驚當時凶惡渠魁已不知潛匿何所而良民之誤入歧趨或橫被迫脅者大半殞於鋒鏑幾於玉石不分甚至山左聖蹟留遺亦被池魚殃及嗟乎天實爲之謂之何哉吾觀於此益不能於首禍諸人曲爲之恕矣 
[本館接奉電音]  
　　昨日午刻西安行在飛電傳來旨一道上諭一道敬謹譯登○十月二十四日行在内閣抄奉旨兵丁等借支庫銀應扣本年十二月次年正月利息銀兩著加恩展限兩個月欽此○二十五日行在内閣抄奉上諭錫良岑春煊奏請秦晉實官捐輸以資振濟一摺山西陝西全省災區甚廣籌振維艱著照所請准其開辦實官捐輸所有銓補章程均照新海防捐一律辦理餘依議另片奏辦振員紳請中明賞罰等語此次辦理振務非尋常偏災可比委辦員紳果能實力實心勤勞罔懈卽著照軍營異常勞績保奬如有侵呑欵項玩視民瘼者卽著從嚴叅辦毋稍姑容欽此 
[使相論和]  
　　天津來電云欽命議和全權大臣李傅相嘗告某國武員曰簡派專使前往德日二國道達惋惜之意乃中國分所應爲卽各國使臣未言及之中匣政府亦將照辦本大臣業已與慶王議及至各國所索之事除割地外倘爲中國財力所能及者亦必允從 
[西報談兵]  
　　西字報云各國聨軍總統華爾得西伯爵用兵中國進退頗合法度目　北省匪勢已靖華官之任性庇匪者亦次第嚴懲時値隆冬正息事甯人之候至於揚子江一帶則尤不可妄興兵事蓋通商如此繁盛豈可輕開釁端乎 
[英德邦交]  
　　英京泰晤士報館駐柏林采訪人電致倫敦云德國某報言及日前訪事人在亞馬丕埠聞德皇宣諭曰此次我德與英所立約章大有裨於德人在華商務緣前者享利親王由華返德曾言及東方各處英德商人甚爲和洽然聞德商之在東方各處者無不盡力經營若英商則不然惟用心於抛毬賭勝以及各種耍樂而已今能兩國輯和此後商務當必蒸蒸日上也 
[法增軍費]  
　　南洋叻報云法國近緣有事於中華未免頓增軍實以故前者估定海軍之費似仍未足復於某日向議院請增二千九百二十九萬四千二百六十佛郎未卜議院中人能允如所請否也 
[詳述京師近日情形]  
　　自聨軍入都六飛西幸京華消息久已邈若山河日昨得京師友人來函述近事甚悉爰照錄之其言云現在都門地面漸覺安靜惟德兵所駐之處尙覺景物蕭條雖經彼處紳董承辦供應德兵已不復向各户搜求凡居民之他徙者准給護照遷回以安生業而各居民尙意存觀望未敢重返故廬至市上百物加昻惟衣服甚賤到處衣攤林立美不勝收娼寮賭局戯園尤覺繁盛惟每有匪徒混蹟其間以致刼案迭出現經五城招募練勇會同西兵協力巡查若輩始稍稍歛迹向例十月初旬五城開設粥廠以濟窮民今歲兵燹疉遭情形尤爲可憫美國兵官戴君爰捐助米若干石以補不足亦可謂不分畛域一視同仁者矣户部庫欵如洗現由得省解到京餉數十萬兩 
 
 

Page 2

 
 
以濟急需因衙署被焚遂借地安門外兵匠局旗營庫房暫時存放又請日本統帥派兵士數人住宿其申以防土匪搶劫各司員辦公亦移至彼處惟諸事草創案牘無存辦理甚形棘手總署所駐西兵尙未退出現借東四牌樓北亮果　崇宅爲辦公之所各衙門公所則均在安定門内柏林寺其地偏向北城故寄居南城外者頗苦奔走之勞市上東洋車已經盛行索價甚貴自東四牌樓至前門竟需洋銀半元轎車因半被西兵拽去故貲雇甚難日前江鄂督憲劉張兩制軍及東撫袁中丞電匯銀二萬兩以濟京員現查得各省京官　五百人每員可分得四十金不無小補惟九卿衙門爲原電所未及故不在應分之列未免向隅耳 
[獲鹿匪耗]  
　　天津直報云直隸保定府屬獲鹿縣與山西壤地相接路徑崎嶇實要隘也近日聚有義和拳匪肆行滋擾并有焚燬教堂殺害教民之事是以德美二國武弁刻已帶兵前往搜除矣 
[領事履新]  
　　南洋叻報云小呂宋一埠中國向無領事駐紥自上年厦門進士陳綱經張樵野侍郎奏准派充呂宋領事以期保護華商至去年卽因事撤回由黎觀察承其乏兹者觀察瓜期已届接任需員現有籍隷臺灣之候補道陳觀察日翔經北洋大臣李傅相奏請派簡奉旨兪允觀察遂涓吉本月初二日由厦門附輪船前往携帶隨員家丁幕友約共四十人 
[開缺述聞]  
　　蘇州訪事友人寓書相告云頃聞官塲中人傳述本月二十五日護理江蘇巡撫聶仲芳中丞接奉西安行在電音知正任江西巡撫調補江蘇巡撫松鶴齡中丞不知因何奏請開缺業經兪允著卽來行在陛見等因若是則江蘇巡撫一缺須叧候簡放他員矣 
[榷使回任]  
　　姑蘇訪事友人云江蘇督糧道兼蘇州關監督羅少耕觀察於今春運糧北上經上憲遴委黃愛棠觀察代理關道篆務迨秋間已事畢言旋兹始經上憲飭回本任觀察遂擇吉本月二十七日卯刻接受關防 
[皖撫閱操]  
　　安慶訪事友人云安徽巡撫王芍棠中丞示期本月十八日辰刻秉節出轅赴東門外大教塲校閱新募楚軍正五營及練軍馬步各營操演楚軍統領黃君淮軍統領韓君先於黎明時督隊齊集東郊旣而司道府縣各員及保甲總局馮觀察偕闔城團董戾至鐘鳴十下砲聲隆然中丞升坐演武廳先閱楚軍演陣事畢接閱淮軍時適日麗風和觀者如堵迨收隊後照章給奬命駕回轅已日落西山萬家燈火矣 
[籌捐奏稿]  
　　設局籌捐已紀前報兹由官塲抄得山東巡撫袁慰帥奏稿一通照錄於左奏爲東省庫欵空虚餉需緊要謹援案籲懇天恩俯准添設海防捐輸分局以廣招徠而資接濟恭摺馳陳仰祈聖鑒事竊維備戰禦戎兵械爲急養兵製械餉糈爲先近因津沽戰釁猝開各處匪徒蠭起東省界連畿輔地處海疆或調兵入衛或擇要設防舊有兵力本單不敷分布不得已陸續添募各營爲籌備戰守之計惟司道各庫原屬入不敷出兹驟增多營餉需月餘以來已覺左支右絀設常此供億匱乏堪虞臣督飭藩司悉心妥籌因查光緒二十年東省籌辦海防經前撫臣李秉衡於萊州等處添設海防捐輸分局廣爲收集迨後防營新餉取給於捐欵者數至七八十萬裨益實非淺鮮現値籌餉緊迫之時若仍株守部章僅在藩庫收捐殊難望有起色自應援照成案略爲變通擬在烟臺德州各設捐輸分局卽派東海關道督糧道就近籌勸再選派道府一員前赴上海設局勸捐省城捐務責成善後局司道經理似此分投勸辦事同集腋或可稍裨餉需所收銀兩專供新募勇餉不敷之項由司另籌如有盈餘存儲報撥由布政司張人駿詳請奏咨前來臣查該司擬添設海防捐輸局與辦過成案相符相應籲懇天恩俯念東省庫儲奇絀新增勇餉無欵可籌准其添設海防捐輸分局廣集捐欵藉濟餉需出自鴻慈逾格除咨部查照外理合恭摺由驛馳陳伏乞皇太后皇上聖鑒訓示謹奏 
[巨案駭聞]  
　　有客自琴川至蘇州語本館訪事友人云近日昭文縣治某鄉民不知因何相約概不納租并於本月二十三日將董事某君全家十餘口盡行殺害迨縣主張大令聞信馳往中途被鄉民圍困不得已命駕折回傳聞彼處近有票匪混入各鄉煽惑愚民以致肇此巨禍確否當俟訪明再登也 
[甬試二志]  
　　浙江寗波府鄞縣縣試日期已詳前報兹得本館寓甬訪事友人郵到初覆諸題爰卽照錄於下外塲四書文題汎愛衆而親仁行有餘力則以學文五經文題昔我往矣黍稷方華今我來思雨雪載塗詩題賦得高樓唱月敲懸璫得敲字内塲四書文題執事敬與人忠雖之夷狄不可棄也經詩題皆同 
[示辦膏捐]  
　　姑蘇訪事友人云蘇垣大吏開辦烟膏捐委粤商郭安庭經理其事近經查明各户銷數定於本月二十一日爲始分别收捐禀請府尊濮紫泉太守出示曉諭曰欽加三品銜特用道江南蘇州府正堂濮爲出示曉諭事案奉憲飭舉辦省城膏捐以濟餉需業經照會總董郭紳酌擬章程由府詳辦並出示曉諭在案兹准郭紳以城廂各膏店每日銷膏數目現已查竣定於十月二十一日起捐函請示諭等因到府合亟出示曉諭爲此示仰省城烟膏店鋪人等知悉此次開辦膏捐係屬接濟軍餉要需務各查照認定銷膏數目每日售膏一兩捐錢二十文由膏捐局按五日派人收取一次當時掣給聨票執憑小建照扣以示體卹捐欵以通足制錢爲準洋價角子照市核算補足串底不得爭執短少如有抗欠情事卽由總董指名送縣究罰决不寛貸該店鋪如果閉歇或覓人接替遷移他處及續後新開統限五日内赴局報查閉歇者立於册内開除其接替新開之户聽候局董查明核定每日售膏數目補給執照一體照章繳捐倘敢任意阻撓以及私自開設匿不報捐並由總董送縣嚴究其各凛遵切切特示 
[閩垣火警]  
　　福州訪事友人云本月十八日午後二點鐘時南臺後洲鋪某姓家不戒於火時適東南風大作祝融氏飛揚跋扈乘勢猖狂霎時間延燒至街心南臺保甲局員急督率水勇舁水龍前往救援福勝營勇更奮力將火路拆斷始得漸漸救熄是役也計焚去居民鋪户二百餘家亦可謂巨災矣 
[甬江火警]  
　　寗波訪事友人云本月二十五日黎明時寗波靈橋門外裏濠河某米棧不戒於火霎時黑霧衝天人聲鼎沸遠近各水龍以及寗防局洋龍聞警馳至竭力撲救祝融氏始偃旗息鼓而回 
[鄂省官塲紀事]  
　　武昌訪事友人云湖廣總督張香帥前因庫儲支絀抽收烟酒糖捐派員馳往各府設局惟安陸德安二府收數頗爲减色現値需餉浩煩之際不得不加意整頓特札委鄧大令壽椿前往淸查以裕度支而重欵目○牙釐總局綜核各局出納事最殷煩現由督憲張香帥檄委黃别駕辰專管聨票兼核對月報各册周大令以翰專辦文案孫大令蓉副之本月某日已分别到差視事矣○鄂省各州縣徴收漕折銀兩多未能依限完解現因采辦軍米待欵孔殷署督糧道凌晴霄觀察特遴派各員分詣各屬催繳計王直刺元常赴夏口濟大令生赴江陵馬大令文兆赴通城吳别駕梯赴監利周大令德馨赴漢川朱二尹光半赴黃州○督憲張香帥自奉兼攝湖北撫篆之命首先整頓釐金凡各局之收數短絀者將委員一律撤差更換計武穴釐局委陳司馬世卿接辦富池口釐局委楊别駕汝康接辦金口釐局委陸大令乃棠接辦寳塔洲釐局委呂大令勳接辦孝感釐局委葛大令熊光接辦府河口釐局委熊大令炳接辦黃陵磯釐局委張少尉玠接辦湋源口釐局委吳參軍績凝接辦各員接奉憲檄卽趨赴督轅禀謝尅日到差○日前藩轅牌示云安陸縣知縣印務詳委卽用知縣程元愷署理竹山縣知縣員缺詳請 
 
 

Page 3

 
 
以大挑知縣司徒袞題補保康縣知縣員缺詳請以分缺間用巡檢吳明題補咸寗縣知縣員缺詳請以另補知縣楊鎭題補黃岡縣知縣印務詳委調補漢陽縣現署江陵縣知縣張集慶江陵縣知縣印務詳委開缺另補黃岡縣知縣楊壽昌互調署理江夏縣典史員缺詳請以海防遇缺先用典史傅鼒鄖西縣典史員缺詳請以海防分缺先用典史楊鎭黃岡縣陽邏巡檢詳請以海防遇缺先用巡檢劉景福俱咨補宜城縣典史詳委試用道庫大使羅毓楠監利縣窰圻巡檢詳委分缺先用典史譚家劭俱署理 
[札催工食]  
　　松江昭忠祠管役工食銀例由所屬各廳縣按季捐解昨日松江府余石蓀太守札行上海縣催解本年夏秋冬三季銀兩縣主汪瑤庭大令立卽遵札批解 
[移知試期]  
　　日前江蘇提督學政瞿子玖太宗師行文松江府屬著於十一月朔日縣考十二月朔日府考華婁兩邑主以爲期怱促禀請府尊余石蓀太守詳請展至明年二月初一日縣考昨已移文上海縣署知照矣 
[懸賞緝盜]  
　　上海縣汪瑤庭大令准昭文縣張大令移送賞格曰爲懸賞緝拿事光緒二十六年十月初三日據二十九都四圖地保嚴明德報據圖内永裕錢店經手監生許其國投稱伊店於本月初一日夜之三更後被匪數人爬牆上屋用竹竿下院扳脫堂屋窓格門濳入帪房等處伊督許子南聞聲喊捕賊卽行强劫去銀洋等物放開大門携贓逃逸等語往看屬實追捕無蹤途中獲有靑布袋一只原贓短水烟袋一枝小洋銀四角報叩勒緝等情並據監生許其國開單同報到縣據經會勘飭緝通禀迄今贓匪無獲合行懸賞緝拿爲此格仰諸色人等知悉爾等如能拿獲此案眞贓正匪首犯賞洋銀四百元夥犯每名賞洋銀一百元知風報信因卽拿獲贓匪者賞洋銀五十元此係本縣捐廉給發儲庫以待决不食言須至賞格者因卽飭保黏貼通衢並傳諭捕役赶緊協緝務獲解究 
[貨船被劫]  
　　船户狄成康由蘇州載綢縀來滬本月二十三日之夜三更時行至吳淞江迤西三江口忽來盜船一艘中有强徒十餘人各持刀械一躍登船將狄等五人綑縛用棉絮塞其口棄諸岸上然後將船撑去翌晨某鄉人過此見而釋之前晚狄投上海縣署報請飭緝縣主汪瑤庭大令研訊捕役禀稱是處非上海所轄大令遂飭狄投該管地方官署禀報 
[禁演影戯]  
　　本邑南市新馬路董家渡江南一枝春茶肆主某甲邇因生涯淸淡雇人搬演影戯以廣招徠馬路工程局總辦程雨村大令聞之深恐人多肇事飭差傳諭禁止甲抗不遵照搬演如常前晚爲某號三道華捕查知回告捕頭轉禀大令大令立飭差甲前往知照如違從嚴科罰 
[慘遭火化]  
　　本月二十五日之夜本邑英租界香粉弄某姓家失火焚斃女孩一口已紀報端事後被災各家從瓦礫堆中細細檢尋知尙有某姓家傭婦一口及某甲之妻女二口不知姓名之男婦二名口均已葬身火窟爛額焦頭蓋此巷祇通前街以致火起時無從逃出亦慘矣哉 
[英界火警]  
　　昨日鐘鳴四下天未黎明本邑英租界大馬路德安里第二百六十六號門牌某姓披屋所積柴薪不知因何悞遺灰燼火忽上熾致兆焚如瞭望臺西人見之立卽鳴鐘告警救火會中諸善士急驅皮帶車飛馳而至吸水以噴得卽熄滅僅焚去披屋半間餘未殃及亦云幸矣 
[日兵打靶]  
　　昨晨八點鐘時駐紥本邑楊樹浦左近協隆棧内之日本兵約三百餘名肩荷洋槍由統帶官督同至新靶子　方路操練打靶至之技一點鐘時始整隊而返 
[上海巡局瑣案]  
　　前日船户萬子雲由某處載棉花來滬泊舟南市萬裕馬頭被縣署某捕役誣爲竊贓拘至二十三七鋪巡防局局員邱友林二尹研訊之下萬供此項棉花小的向鄉間福昌祥大吉祥兩花行攬載今將發票呈電舵工黃紹良供當時有王阿炳者上前訛詐小的向之申斥王卽串同捕役到船恣意窮搜叩示明鑒捕役蔡某供小的悞聽王阿炳之言惟求鑒宥二尹判責王二百板諭令蔡捕嗣後不得聽信妄言致干咎戾如違一經到案定卽解縣嚴懲○本邑南市三泰馬頭同順南貨店主屠某逝世後其婦屠陳氏醮與柯姓爲妻邇者屠所生之子阿榮時往同順滋擾前日被氏扭至二十三七鋪巡防局稟請究懲局員邱友林二尹研訊之下判責竹梢一百五十下勒令具呈改過切結然後交氏帶回管束 
[英美租界公堂瑣案]  
　　保昌洋貨號被賊竊去某錢莊票六紙小銀錢數百枚執事人盧光林投報捕房請緝一面至出票之某錢莊掛失前日忽有某西人持票向莊上兌取洋銀執事人查係掛失之票不允照付并遣人告知保昌盧得信復投捕房請查捕頭派包探竇如海查悉兌取洋銀者係某律師盧遂於昨晨偕竇探投英美租界公堂聲訴情由讞員張柄樞司馬謂號中被竊時旣未禀請立案今亦並未具禀口說無憑未便准理著仍投捕房請查○汪阿三行竊綺園烟館中烟槍一枝銅盤一格經包探竇如海拘解公堂司馬判令管押捕房三月贓給還失主○丁洪生至某處火塲攫取綢料經包探金立生拘解公堂司馬判令笞責一百板○胡榮生行竊吳錫交家衣服三件烟槍一枝經包探倪順泉拘獲解案請究司馬判令笞責一百板贓給還失主○楊阿木竊取耶松船廠所儲舊銅一塊經三百九十一號巡街捕拘解公堂司馬判令笞責五十板○王水妹在怡和繅絲廠工作不知因何將女孩金全妹毆至流血旋由廠中洋人交捕送案司馬判責手心一百下○王金全前曾犯案遞解回籍今復來滬經包探顧福其拘獲解案請究司馬判令笞責二百板再行遞解回籍○湖北人蔡文甫至田元成所開整容店强借不遂搶去小銀錢十八枚經二百四十五號巡街捕拘獲送請究辦司馬判令笞責二百板○趙法生未領執照在租界中挑賣牛乳經包探張天林拘解公堂司馬判罰洋銀二十元○賊犯王阿二張根林在某處竊得雞八頭售與沈雲卿經包探邊槐洲拘獲解案請究司馬判責王張各一百板罰沈洋銀一元 
[美租界捕房紀事]  
　　前日傍晚虹口瑞綸繅絲廠放工時女工陸翠寳行至寗勒路突被駐紥下海浦之印度兵某甲調戯駭極欲狂大聲呼救適爲一百八十八號印捕所聞將甲拘入捕房捕頭令送至管帶官處禀請懲治○本邑人談小毛在虹口靶子路左近第四十三號洋房西人鉛門處服役昨晨因事辭歇旣而鉛門忽失去銀物數件疑談所竊因卽指交某號巡街捕送入捕房捕頭令押候解送公堂禀請讞員張柄樞司馬訊究 
[摘錄天津被難求濟公啓]  
　　敬肅者津郡於六月十八日失陷後洋兵土匪焚燬搶掠蕩然無遺死者已矣生者不得不陸續歸來無論室廬已焚間有未遭殃及者半被洋兵佔踞無處容身尤可憐者舊族寒士寡婦孤兒與夫市井商民宦途微秩告貸無門日僅一餐者比比皆是其有數日一舉火者較諸髮捻之難殆尤過之瞬届嚴冬倍難支拄設不早爲援救勢將靡有孑遺愚等浩劫身經自謀不暇疉遭苦累更有不忍言者近日集衆會商擬借洋欵萬金先爲擇尤施放稍資補救惟是地廣災重杯水車薪無裨時局仰惟諸君子惻懚爲懷痌癏在抱敢乞集欵來津大施拯救使津郡數十萬兵燹餘生不致悉塡溝壑則銘感盛德於靡涯矣合詞哀懇不勝待命之至姚學元楊耀曾楊俊元張鴻翰黃世煦李士銘等五十五人同啓[  嚴信厚錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示加月餉]  
　　廣州訪事友人云日前釐務局總辦牌示局門曰爲曉諭事照得本局釐金經費爲餉項要需邇來徴糈饋餉用欵浩繁入欵有限出欵頻增自非添籌鉅欵難免貽悞大局當經札飭李牧家焯前赴廣仁善堂會同勸諭各行商人將坐釐臺砲兩項於原認及加七餉數之外踴躍加輸務須籌足一百萬兩之數以應急需而濟時局訪聞從前各行原認坐釐經費均未從實認足少餉尙多現當時艱餉絀之時凡屬踐土食毛自當奉上急公勉圖報効合行牌示曉諭爲此牌示闔省各行商民人等卽便知照尅日前赴廣仁善堂將原認坐釐經費覈實加認視各行生意之盈虧以定加餉之多寡務各開誠輸繳分認籌足如其不遵勸諭或仍統歸公盤見貨抽收辦理否則卽准外行擔承本局亦惟有令認餉多者承辦各該行等愼毋觀望遲延致貽後悔也等因和商洞明理勢其將踴躍輸將乎 
[上海縣署瑣案]  
　　日前彭陳氏扭嚴海林到縣訴稱嚴投馬路工程局誣控小婦人女婿陸阿鶴賣船不交致被久押等情縣主汪瑤庭大令訊供之下諭候函致工程局提陸質訊未幾工程局員飭勇將阿鶴送縣前晚大令升堂研　彭陳氏供小婦人女婿陸阿鶴之船託陸阿囝經管嚴忽投工程局誣船已售去陸阿囝阻勒不交致被久押今旣送案求恩公斷陸阿鶴供此船小的向李吉甫購得聞李曾賣與嚴海林嚴祗付洋銀十元致未成交求鑒陸阿囝供小的在船當駕長陸阿鶴如何　去小的並不知情嚴海林供此船係李吉甫之物李先賣與小的後被陸等加價買去小的已付洋銀十元至今尙未交還求恩追給大令諭令將兩陸交人保出傳諭李吉甫還嚴海林洋銀十元○前有申兆祿者控某錢莊夥沈惠齋欠銀不還汪大令飭將沈押繳在案歴數月迄未繳銀申屢次呈催前晚大令飭提覆訊沈供此欵現已託浙紹董事向原告勸妥先還現銀一百兩票銀二百兩求恩交保出外措繳大令諭令還押覓的實人人銀兩保方可釋出○前者奚鴻烈與其母奚姚氏爭管家產投道轅上控牽涉蕪湖廪生汪姓蘇松太兵備道余晉珊觀察札發上海縣汪瑤庭大令研訊大令著將汪頂帽儲庫以示薄懲此已見諸本報矣前日奚姚氏具禀投縣陳明此事與汪無涉大令遂飭將頂帽給還○前者陳談氏控白歧臻串同地販郭華卿盜賣田畝一案汪大令訊取供詞將郭收押前晚升堂覆訊陳談氏供小婦人有祖遺田四畝有奇地保白歧臻索賄不遂矇禀升科局奉諭充公旋串同郭華卿永遠租與洋商得價分肥叩求追給白供此處充公之地共一百餘畝俱經升科局許大人勘明召賣旋由郭飭備價買得永遠租與洋商事與小的無涉郭供小的因升科局將充公之田召賣故備價買得永遠租與洋商然契據雖已交去價銀尙未收齊現在洋商方因事回國待來滬方可料理大令大加申斥飭一併還押限期料理如違再此比追 
[馬路工程局瑣案]  
　　前日鄉人趙亦亭販運棉花至南市董家渡某花行售得洋銀六元旋往左近張阿康所設水果攤購橘悞將洋銀遺忘攤上事後往尋張不承認因卽投報捕房捕頭倩四號暗捕查獲拾取洋銀之張二寳陸祥仁解送馬路工程局總辦程雨村大令研訊之下張阿康供稱趙所遺洋銀實被二寳及陸取去與小的無干二寳供小的係江北某邑人拉車餬口偶因貪小拾取洋銀六元現祗剩四元交陸代收大令判各責手心二十下命將所剩洋銀二元繳案旋又叱令將趙責手心十下嘻異矣○前日東洋車夫周阿二失去作裙一條嗣見王梅春持作裙往裏馬路某押鋪質錢上前騐視的係原贓因卽扭交二十三號巡街捕拘入捕房捕頭令解送馬路工程局請訊王供小的在某姓烏木作執業實被誣指大令著一併逐出 
[英美租界晚堂瑣案]  
　　顧阿香控金阿卿收欵逃逸等情前晚讞員張柄樞司馬升堂研詰顧供小的向在膠州靑島開設裕昌皮鞋店同業金紀才薦其弱阿卿爲夥至八月阿卿忽私收帪欵洋銀一百四十元併運出店中存貨値洋銀二百四十三元五角逃至上海小的查悉跟蹤來滬投報捕房今已將阿卿拘案叩乞究追阿卿供稱小的祗收得洋銀九十元現因有事來滬不敢濳逃求鑒司馬諭令還押著原差傳諭紀才於十日内赶緊淸理違干提比○妓女林王氏訴稱小婦人籍隸寗波年二十三歲光緒二十二年被丈夫林金莫押入會香里某龜所設妓院内爲娼取去洋銀五十元嗣有葉妙發者爲小婦人贖身賃屋同居未幾丈夫復將小婦人劫去仍逼勒爲娼小婦人厭倦風塵不願再墮孽海爲此奔投案下叩求超豁張司馬飭交官媒暫行看管候發交捿流女所留養○前者徐王氏控姚金陶卽姚錦堂央林文卿介紹借去洋銀七十二元延不淸償迭經張司馬訊供予限兩月淸理迄已逾限已久分文不付氏復投案請催前晚司馬飭提案覆訊姚供小的無力措繳現擬糾會歸還惟求寛限司馬限一月内繳淸違干提比 
[法租界公堂瑣案]  
　　本月二十二日公館馬路永興里某土棧由蘇州寄來洋銀二百二十元小銀錢四十枚小銀錠一枚經棧夥高松友收存箱内至二十三日之夜忽不翼而飛細加偵察見同棧夥鄭玉山與庖人陳阿豪形跡可疑遂報知捕頭派包探查緝旋由包探查知高夥榻下有斷力一柄知伊用以撬開箱蓋及向陳身畔搜索則有四開小銀錢一枚上蓋小印與所寄者相符爰卽將陳及鄭拘入捕房昨日傳同高解案讞員杜枝園大令與費繙譯升座研訊陳供小的在棧申供治庖之役所有四開小銀錢由執事人給令置辦菜蔬不敢行竊求鑒高稱是日所給小銀錢係八開顯見所供不合鄭供棧主於本月二十四日回里小的理應盡心照管豈有與庖人串竊之理至陳是否行竊小的不得而知求恩明察大令商之費繙譯飭將鄭交人保出陳押候查明復核○陳子勤前控張春林欠洋銀一百七十餘元大令飭押候追比張一味　　　不理昨日原告役案求催大令命提案覆訊張仍多方推諉大令著押候嚴行比追○陸瑞卿前控楊德寳積欠貨欵洋銀三百八十餘元大令斷繳二百元楊在押所倩人向陸商懇願還一百六十元上期先繳一百元大令給陸具領昨日楊母某氏又繳六十元大令飭傳陸給領限楊於一禮拜内再繳十元○包探禀稱偷兒陳阿二行竊陳春林家古畫二軸售與徐少山徐卽轉售與登樓萬里春烟茶館値堂人謝阿二經小的查獲人贓解案請究大令判罰謝洋銀十元徐押候枷號一個月期滿笞責三百板陳責二百板○包探禀稱賊犯張來生行竊某姓所佩對時表售與舊貨攤主朱阿五報捕查獲解案請辦大令判罰朱洋銀十元張笞責三百板○包探禀稱八個黨跑灘賊趙阿炳與同黨某甲互相毆擊致甲被刀戳傷現在仁濟醫館醫治先將趙解案請辦大令判責一百板○包探禀稱剪綹賊王仁山行竊顧和金家小孩帽上首飾經小的緝獲人贓解案請辦大令判枷號半個月期滿責三百板○包探禀稱王小和在某西人處執御行竊夏尙言小帽一頂持至某押鋪質錢經小的搜出當票送案請辦大令判責三百板 
[大憲仁施]  
　　敝善會昨蒙江寗藩憲因方伯交來長江水師提督黃宮保樂助洋銀六百元江寗將軍崇留守樂助規元五十兩江西臬憲柯遜庵廉訪樂助規元一百兩凌鑑靑觀察樂助規元一百兩王季棠觀察樂助洋六十元南字營吳式南統領樂助規元三百兩謹領之餘莫名欽佩仰福星之聚曜再造災黎仗衆善之交孚共持大局請登報牘藉謝慈施上涨慶順里救濟善會陸樹藩潘炳南丁紹芬等誌 
 
 

Page 10

 
 
   
 
 

Page 11

 
 
   
 
 

Page 12

 
 
   
 
