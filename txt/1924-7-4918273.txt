# 1924 - 7 - 4918273

 

Page 1

 
 
第一萬八千二百七十三號;中華民國十三年 西曆一千九百二十四年一月八號
星期二 * *   
 
 

Page 2

 
 
第一萬八千二百七十三號;中華民國十三年 西曆一千九百二十四年一月八號
星期二 * *   
 
 

Page 3

 
 
第一萬八千二百七十三號;中華民國十三年 西曆一千九百二十四年一月八號
星期二 * *   
 
 

Page 4

 
 
第一萬八千二百七十三號;中華民國十三年 西曆一千九百二十四年一月八號
星期二 * *時論（特約） 
[江浙兩省之省自治法（心史）]  
　　東南文物之地以江蘇浙江並稱魯衛唇齒不相先後今於人民最切要之自治根據所謂省自治法進行之程序竟頗有不同之點殊不思各省於省自治尙可有緩急之不同江浙則利害密切尤應趨步一致而竟視浙人之如法組織蘇人若秦越肥瘠之比較漠然無所動於中是可愧也 
　　何以謂江浙利害之密切也原夫地方之財力悉索以供中央絲毫不留餘地者惟江浙爲最所謂食毛踐土以田賦爲國家惟正之供此固古來理財幼稚之通則而田賦之重甲於各省則爲江浙獨負之重累江之蘇松常鎭太浙之杭嘉湖爲國負累者七百年於茲矣世傳明太祖憤浙西人爲張十誠守故平吳以後特重其賦此猶非原始之談江浙賦重蓋起於宋末元破臨安因其舊籍以取足此異族入主中夏惟利是務豈知平天下之所謂平且享國日淺迨其滅宋吃緜羊狼主之威風業已將墜更不足言有國大計明祖最有經世在略洪武初政釐革之務斐然可觀然於江浙偏枯之負擔則仍元舊此則憤於淮張之故清一代制作最無足觀賦役全書直用明時舊册惟於入關之初首免三餉民已如慶更生有國稍久則但視駐防之力足以控制漢人利之所在疾苦即非其所深問此爲江浙重賦之負累至今者也 
　　宋時蘇松常鎭太之地太倉爲蘇州平江府之嘉定縣松江爲秀州嘉興府之華亭縣止有平江鎭江二府常一州江陰則自爲軍與浙之杭嘉湖均爲浙江西路賈似道公田事起被其荼毒者所謂浙西六郡是也其先以括公田爲籌餉之策猶假官荒及籍没沙田蘆塲等名括爲公田則鬻之於民此如袁世凱之設官產處廣州之有市政廳標賣公產變賣旣盡乃勒民田爲公田比較田多之家用限田之名勒今出賣其三之一給價用隨意印造之交子及僧道度牒浙西爲當時之畿輔毁家紆難之責自當從輦轂之下始史言六郡騷然年遣劉良貴陳訔趙與訔廖邦傑成公策等推賞有差邦傑之在常州害民特甚至有本無田而以歸併仰買自經者始以鬻公田取盈自此則公田多不可鬻乃以國家爲業主分置莊官催租州縣督莊官及時交收運發景定五年選官充官田所分司蘇嘉湖各一員常鎭江陰共一員於是浙西輸租之田額甚鉅而各縣有差歷元至明六郡呼籲不已乃詔各縣各以租與賦併計分攤於全縣賦額去公田之名令非公田者均負之此爲昔之浙西六郡今之江浙六府一州重賦之所由來矣 
　　自一條編法行重賦之地又併賦役全書中一切徴收欵目均從田賦起科清雍正間攤丁於地古所謂丁鹽錢皆併田賦鹽課旣入田賦矣又以鹽法爲特殊之法課釐報效一切自有專欵一條編中之鹽錢久已重徴而忘其所自此等意外之苛歛今皆無暇理論但就憲法劃分觀之各省非無地方稅而無若江浙田賦之整齊明白易於截數者此則七百年之痛苦所易得之一便利也夫此項劃分明爲省政府之利今則不然省政府不論何種收入除有外人牽制外久已攘爲已有北京有中央政府之名萬無能力爭解歡於方鎭以故省政府絶無利於地方稅而不願省自治法之實行惟從憲法各縣得截留地方稅之四成并不許省政府過問憲法地方制度章第一百二十八條第三項縣於負擔省稅總額有保留權但不得逾總額十分之四第四項縣有財產及自治經費省政府不得處分之第五項縣因天災事變或自治經費不足時得請求省務院經省議會議决由省庫補助之此其規定蓋甚明也 
　　是故省自治法之爲不可緩各省所同江浙利害之合一則爲兩省所獨浙江之組織省自治法旣由省議會議决循序進行江蘇省議會則絶不足負此責任豈人與人之不相若耶或者謂議員間之爭訌乃其枝葉軍治官治之下不容此自治產生因有此種種爭訌爲之阻閡浙江豈無軍無官惟其與直系不合作無大軍閥爲之後盾猶有不敢蔑視地方之見以故明爲反直系而奉行憲法則甚殷明爲直系而搗毁憲法則無所不至社會中反對憲法之聲蘇高於浙此亦有所受之耶抑眞蘇人程度之不及浙人也顧省議會則與軍治官治接近而無可望矣猶有縣議會聯合會應運而生豈非彌補缺陷之一大幸事雖然此事體大縣聨會能否勝任視其用心之誠否用力之專否而定之心果誠耶力果專耶往者不可諫來者猶可追吾竊願以楚狂之說進矣 
[國内專電]  
　　北京電外銀團息十二月鹽餘除匯理部分及正金九六基金并中國各銀行陽曆年關所墊外不到百萬王克敏意再向内國銀行續借二百萬並擬提一月分二十天鹽餘於一月下旬行之現密商稽核所 
　　　北京電衆院院外協商因甘石派不派代表已破裂萬鈞等以谷芝瑞王樞等不肯交出議塲鑰匙謝絶調停 
　　北京電吳毓麟以曹意達吳景濓予以督辦景濓不要在日界覓妥住宅將長住津（七日下午八鐘） 
　　北京電樊城電局報豫匪竄棗陽及大小洪山一帶防務吃緊（七日下午八鐘） 
　　北京電參院陽（七日）行政委員會决本星期五補選議長會（七日下午八鐘） 
　　北京電蘇齊韓電院華會吾關稅事宜擬以三月間開會迄今未開致吾敎育基金無從籌定惟望各友邦能按約召集開會規定附加稅二五關餘則蘇省自應將烟酒特捐停頓否則仍爲進行以維敎育經費是非曲直自不公論請政府轉電駐英美法各使並知照駐京各使并望確切核示 
　　北京電院中擬令張佐民李成霖爲直魯豫及第三師參謀長陳嘉謨爲蒲東鎭守使張國溶爲鄂督參謀長 
　　北京電魯省會電院民十選與有效請加令未辦省分速辦已辦省分不再改選（七日下午八鐘） 
　　北京電重慶劉存厚歌（五日）電院熊克武擬查抄咱籍議員家產已令知事并官兵保護在京議員家產 
　　北京電清孟枝路購地價高路局請沁陽知事出傳票傳地主勒售 
　　北京電京都自治一月一日來不及内部聲明改四月一日設籌辦處 
　　北京電中美電臺交涉十二月末日貝樂與顧維鈞所商定辦法美方已轉告菲德利公司查照（七日下午一鐘） 
　　北京電財政要人將銅元票抬高後售出大批故近日又跌（七日下午一鐘） 
　　北京電十二月鹽餘陽（七日）午送出公函於四行支配單庚（八日）日閣議討論（七日下午一鐘） 
　　北京電昨晚潘復在毛家灣演劇爲王毓芝補祝壽夜一時李彦靑在府中南苑園爲王稱觴高凌霨王克敏在座至天明八點始散又甘石派小孫派亦於前日爲王毓芝吳毓麟補壽近來北京盛行代闊人做壽　 
　　北京電蘇齊韓覆王克敏蘇財窘乏勢難再加貧擔以後執事萬勿再向省庫指撥欵項（七日下午一鐘） 
　　北京電蘇浙皖贛閩議員百餘呼籲和平通電後繼起者有奉吉黑直豫五省議員發起和平倡導會定覃（十三）日在參院開會進行（七日下午一鐘） 
　　北京電京綏路向大有新華交通三行訂借欵二十五萬合同并謂以後擬再借請准一面簽訂一面呈請備案 
　　北京電洛息贊成福公司道濟路借欵百三十五萬鎊完全用於工程不留政費政府主張稍異故尙未通過閣議福公司道濟投資代表預料本星期内可由漢來京倫敦覆電亦甚允洽（七日下午一鐘） 
　　北京電中日實業公司函催電話借欵到期之三十萬七千元速連過期利息一併会欵（七日下午一鐘） 
　　北京電熊炳琦電院催築道濟路 
　　北京電王克敏將匯出三十萬援川四十萬援粤（七日下午一鐘） 
　　北京電赴渝軍之周駿電告餉彈到各軍即圍成都（七日下午一鐘） 
　　北京電蕭耀南電告回武昌 
　　北京電温樹德率五艦到靑島 
　　北京電巴黎陳籙電告法郎跌價 
　　北京電曹患糖尿病停見客三天今日精神稍好見馮玉祥及井岳秀 
 
 

Page 5

 
 
第一萬八千二百七十三號;中華民國十三年 西曆一千九百二十四年一月八號
星期二 * *   
 
 

Page 6

 
 
第一萬八千二百七十三號;中華民國十三年 西曆一千九百二十四年一月八號
星期二 * *[國内專電二]  
　　北京電有人欲爲曹女作伐嫁玉祥但馮須令妻織布不許穿綢衣故當事人尙未允（七日下午八鐘） 
　　北京電邊守靖病重（七日下午八鐘） 
　　北京電北大失火未燒東三省電局則日前燒却一部（七日下午八鐘） 
　　天津電王克敏袁乃寛擬以官硝加價收入抵押向華商某銀行借欵一百萬元 
　　天津電省敎育會女會員在達仁女校開會要求當選 
　　天津電今日議會提三十五案十二至二十八均請撤懲局所及各縣知事 
　　天津電湯漪麻（六日）午赴滬組憲法草案同志改造會蒲伯英對湯意表示贊同擬集合在京同人將新憲修正冀與湯殊途同歸林長民亦將南下　　天津電口北鎭守使譚慶林謁直王陳述邊防情形（以上七日下午六鐘） 
　　天津電省治法第四章經委員會修訂脫稿 
　　天津電議員任守恭等提議張家口開闢商埠發展西北商業 
　　天津電魚（六日）省敎育會選舉委員晚十一時竣事 
　　天津電省咨議會廢除道尹應由中央核定（以上七日下午十二鐘） 
　　吉林電吉官銀號十二年份獲純利四百萬元内百萬撥作軍民長官等紅利省議會地方法團一致反對電請奉張禁止無效戕召公民大會（七日下午九鐘） 
　　哈爾濱電現洋販運道署判輕者釋初販候傳慣販還押故現僅押十餘人（七日下午六鐘） 
　　濟南電熊電王秘書入京請示籌辦衆院選舉以便應付新新議員 
　　濟南電高審廳書記官蕭小隱與靑島地檢廳長王天偉販烟被獲王輦金來省運動希圖免究省會多數議員對高審廳長張志將提案查辦法部密委張某昨已到濟偵查眞像 
　　濟南電洛吳保柴方桐任鹽運使不日發表王其康已預備交代 
　　濟南電鄭擬日内赴膠東剿匪預備一月内告竣（以上七日下午四鐘） 
　　漢口電豫匪分股竄豫偃城確山均告警聞確山有匪兩股各約三千人一股距確五十里一股距確十八里確山外敎士均於五日晚逃漢豫匪在棗虜去吉倫女敎士聞現匿於距桐柏五十里天亭坳地方勒贖現洋十萬元快槍手槍各五百支 
　　漢口電隨匪劉心惠又竄擾唐王店蕭派孟平及隗副官赴梨陽調查公私損失及辦善後 
　　漢口電省議會㣲（五日）茶話會議棗陽失陷决向省政府建議剿匪善後兩端魚（六日）已送出 
　　漢口電川訊川北大雪援川軍進攻資中不利暫停進攻劉湘楊森近與石靑陽主張議和甚力 
　　漢口電湘趙擬編湘軍爲四師電蕭請槍五千支（以上七日下午六鐘） 
　　重慶電劉文輝派兵兩旅入内江截擊省軍唐式遵郝耀廷克江津隆昌 
　　重慶電吳佩孚撥濟川五省通用紙幣六百萬劉湘復携現洋四十萬市面活動（以上七日下午一鐘） 
　　重慶電唐式遵敬（二十四）午占領江津 
　　重慶電劉湘劉存厚有（二十五）抵渝軍政界出城歡迎善後督辦及督軍行署設四川銀行舊址（二十六日下午一鐘） 
　　長沙電駐紮洪江之黔軍張廷光旅長致趙電洪江居辰水上游旣扼形勝並阜餉源蔡失此根據無能爲役貴部鄒旅長首廳長與廷光晤談甚歡湘黔休戚相關懇祈光分東壁力予提携 
　　長沙電湘西商民在沅陵商會開大會電趙懇令陳渠珍派兵駐辰河下游以清匪盜（以上七日下午六鐘） 
　　長沙電綏寗縣知事來電蔡部團長毛炳文潰抵縣城時釋放監犯勒借巨欵並刦掠職署及各機關擄去商民十餘人勒贖現往靜縣退却綏寗公團電請趙委知事兼任警備司令赴前綫追擊 
　　長沙電交涉司長呈據日領緘開查貴國兵士檢查敝國汽船甚爲不法前此政變之際敝領未過問邇來政變終結仍有不法檢查自難承認等因竊檢查外輪經各領聯合抗議救濟之法惟有俟旅客登陸施行陸地檢查趙批准（以上七日下午六鐘） 
　　長沙電魚（六日）各界假敎育會幻燈塲舉行追悼日人慘殺華僑會奏樂致祭畢在會址集合擬出發游街戒嚴司令派兵阻止職員願負維持秩序全責請軍警請示放行磋商甚久僅允各界舉代表游行代表四五百人整隊出發軍隊隨行監視經過省長署趙尙未到副官接見代表說明來意請省政府力爭懲凶䘏傷道歉宣布暴行擔保以後華僑生命五條副官允轉達又向省議會請願議會空虛後由駐會職員接收請願文允列入議事日程討論沿途散發傳單又在各廟宇演講國恥惟恐引起交涉未向河岸日領署地段游行 
　　長沙電推廣平民敎育進行極猛敎育會謄寫千字文讀本張貼滿街勸識字者擔任敎授各縣推行方法則聯絡各校學生每縣推一學生開會討論年假回縣後共負提倡責任 
　　長沙電聞澧州鎭守使唐榮陽已由澧啟程赴常德與太念先接洽防務 
　　長沙電劉雪軒回永後舉行永屬各邑大清鄕並電促羅先闓赴永主持 
　　長沙電六日開政務會議趙提出整軍理財剿匪善後諸端聞議有頭緒惟省務院長唐　仍謙辭不就兼職 
　　長沙電敎育界向省議會遞請願書要求議决抽收紙烟吸户捐專作敎育經費（以上七日上午十二鐘） 
　　香港電支（四日）孫在大本營開重要會議文武長官及各省代表均列席議决㈠以最短時日成立中華建國政府㈡出師北伐㈢本月内實行統一財政 
　　香港電省長問題又急許崇智表示不幹現以胡漢民鄧澤如呼聲最高 
　　香港電廖湘芸因事擬辭虎門要塞司令現譚啟秀部奉調赴虎門駐紮 
　　香港電滇軍要人王秉鈞通北係李鴻祥奉吳佩孚命代牽線由吳給欵三十萬要求滇軍消極協助即北軍若來不抗自退並代任後方警衛聞吳曾一度直接電王等孫㣲有所聞惟疑係吳離間計未深信祇派湘軍登白雲山嚴密監視滇軍後王等覆吳電被該師八旅長王汝爲截獲呈孫孫决捕王等王等知事洩均逃港聞吳三十萬尙未過付經此孫信任滇軍之心大减轉垂靑於湘軍惟滇軍以湘軍在粤無戰功不服人民深慮湘滇軍不免鬧意見 
　　香港電蔣光亮魚（六日）通電謂敝軍師長參謀王祿吳與曹吳密使李鴻祥通欵曲得賄八萬以通電不加戰鬭補助曹吳統一政策爲條件平山平湖兩役王部不戰先行洎廣州被圍王統兵萬餘託詞休息遲不赴防帥府接港報洞燭奸謀遂免職可辦至所部官兵除三人外無一附逆現方請命進攻 
　　香港電陳策支（四日）通電將駐香山全部調回江門聞因兩陽軍事緊急故一說因孫擬派大隊湘軍赴香繳朱陳兩軍械陳懼故先撤去 
　　香港電孫擬任柏文蔚皖軍司令 
　　香港電傳陳炯明决棄聯治主張要北方先發令任陳督粤並予實力援助惟北方須俟陳得手始發令 
　　香港電粤軍聚重兵於左路樟木頭將攻石龍聯軍亦集萬餘人於横瀝支（四日）前哨接觸旋息連日聯軍出發東江者有廖行超部張國楨亦返前敵不久有大戰（以上七日下午七鐘） 
　　揚州電韓省長陽（七日）辰蒞鎭鎭開歡迎會午抵揚（七日下午四鐘） 
　　鎭江電韓省長六日過鎭往揚受軍政各界歡迎並在汽車站向苦兒院學生演講慈善敎育（七日下午二鐘） 
[國外專電]  
　　倫敦電張孝若六日到倫敦英政府派初選監督到道佛Dover歡迎朱兆莘公使率館員到車站迎接定九日起考察各界公讌請張演說（六日） 
特約路透電 
[北方政聞]  
　　七日北京電意使照會外部各國學生赴意留學者免繳學費 
　　七日北京電政府現復議張廣建之從前計劃擬宣布靑海爲發展農業之特别區域資助過庶地方之人民前往墾植 
　　七日北京電南方軍艦五艘昨找靑島聞吳佩孚擬用以編成特别艦隊駐於北直隷灣 
[藏匪侵入巴塘]  
　　七日北京電重慶消息藏匪十一月十七日奪據巴塘該處外人僅有美敎士藏匪領袖向美敎士聲明絶不擾及外人雲南　領事十二月二十三日接裏江來電據稱巴塘爲匪占據近有美敎士若干行抵雲南府擬赴巴塘但美領事阻之按巴塘爲華官管轄境内之藏匪所騷擾已有數年此股藏匪與西藏本境之藏人無關 
[實業團抵英]  
　　六日倫敦電中國實業團今日由法國抵此將在英國考察實業三星期尤注意於煤礦棉紡織業農債及水利工程張孝若告路透社代表謂實業團已徴集有價値之資料當可有益於中國因由此可得海外工商業狀况之確切觀念也 
[美國之弭兵徴文]  
　　七日紐約電美國著名編輯人波克氏近曾懸獎十萬元徴文題爲美國可與他國合作以弭戰爭之量善計畫計應徴之文共二萬二千一百六十五篇最優者現已選定其計畫以美政府在某種條件舉規約下擴張其目前與國際聯盟會之合作及參與聯盟議會舉行政會之事業爲根據獲獎人性氏俟二月間美國人民公决其計畫之善否後始行披露審查團主任參議員羅特氏於判定最優計畫時謂趨近世界和平之路不一其途所當承認者不僅爲政治要素而心理與經濟要素亦當承認也獲獎計畫所陳美國可與他國合作共保世界和平之方法極有效力吾人甚望各國因採行今所擇定計畫而起之合作其第一端在全部禁止各種戰具之製造與出售云獲獎者今日得現資五萬元俟國會贊成此計畫後再領取餘欵五萬元又波土盾某百貨商店主著名猶太人斐倫氏已懸獎五萬元徴募歐人所擬保持世界和平之最善計畫英法意三國各分别選擇其競爭法與波克氏所發起者同據斐倫氏言如得相當人物爲審查員渠可將此徴文之競爭擴張於德國云 
[無綫電話之大觀]  
　　四日倫敦電無線電聯合會會長梅龍氏言及美國所散布無線電由英國無線電散布公司轉傳往南斐一事一九二四所或有用無線電相見之成績今日一個人已可同時對歐美斐三洲人民談話將來國際無線電散布之發展人莫能測其所屆渠意宜締結國際合同以管理此種傳達事業俾各國無線電台有頭等規模或無線電新聞聯合會者皆得適當之以太餘地渠已將此意告知國際聯盟會現已定一九二四年由聯盟會發起召集大會以討論此事云查十二月二十九日夜間南斐聽得倫敦電臺付來之美國音樂倫敦各報視此爲無線電最新奇之成績 
 
 

Page 7

 
 
第一萬八千二百七十三號;中華民國十三年 西曆一千九百二十四年一月八號
星期二 * *[塞因河水患記]  
　　六日巴黎電昨夜河水漲勞之最高度達二十四尺塞因河現不復漲高專家預料水勢即將退落郊外情勢仍屬嚴重麥森車站恍若戰線前之城鎭火車駛入巴黎者輒滿載難民而來查蒂朗鎭全部皆在水中鐵路已有數處不能通行水流急而深致淹死多人 
[法參院之改選]  
　　六日巴黎電參議院三分之一之改選刻在進行中目前所得之結果未見有何變更普恩賚得大多數之覆選總理於已被覆選後演說謂當堅决進行國人所贊同之賠償政策至獲取和平的凱旋及完全履行和約後而後已 
[德國五金業罷工情形]  
　　六日巴黎電杜塞爾道夫消息五金業工人之抱共產主義者現仍鼓噪反對一日十時之工制廠主現閉門停業有兩礦山已宣布罷工前被逐出之路工因德政府减發津貼紛紛抗議 
[美國欲操縱銀價]  
　　五日華盛頓電美國銀業現將組合大公司以握美國銀價之操縱權最近之提議係在加拿大組織大公司惟尙無决議同業中人不盡信此舉之效力蓋欲操縱國外銀市而不使國内銀價低落其道何在今猶爲未解决之難題也 
[美國大寒]  
　　六日芝加哥電天氣極寒致凍死十餘人以美國北中部爲最冷温度之低爲一九○五年以後所未有斐琴尼亞地方之最寒紀錄爲佛氏寒暑表零度下三十九度 
[墨西哥革命與軍械]  
　　六日紐鄂倫斯電墨國革黨領袖已諭其辦事員購買大批來復槍機關槍及彈藥因接華盛頓消息美國未有反對購買軍火之法律惟購辦軍火以行借美國爲根據地反抗友邦之謀者始在法當禁也 
[各國近事]  
　　七日東京電新内閣今晨就職報紙大都有不美滿之評論 
　　五日香港電新旗昌洋行所管轄之各公司近來營業甚旺者爲靑洲英泥公司其股票上月價値二十六元今日已漲至三十期貨需求頗殷 
　　五日海牙電荷蘭皇家煤油公司現將在西印度羣島中之古拉開島安置大油池四十一處其容積爲一百二十六萬八千桶十月間可完工 
　　六日巴黎電法國滙市不利麥價漲起故政府已於匯率不高時停增糧食入口稅 
　　六日巴黎電羅馬消息意國海上飛機一架前被視爲喪失者現已在愛德里亞海中覓得司機人在海上風雨大作之中支持四日居然安健無恙 
[公電]  
　　北京通電各省衙門均鑒本日令署財政總長兼鹽務署督辦王克敏呈請任命都俞爲兩淮中正塲知事應照准此令署財政總長兼鹽務署督辦王克敏呈請任命鄭洪　試署兩淮廟灣塲知事應照准此令京魚印 
國外要聞 
[日本清浦内閣告成]  
　　清浦宣言决行平民政治 
　　日本電通社七日東京電云清浦内閣業已成立將於七日上午十時舉行親任式其名單如左總理清浦奎吾内務水野鍊太郎外務松井慶四郎財政勝田主計陸軍宇垣一成海軍村上格一司法鈴木喜三郎文部江木千之農商前田利定交通藤村義郎鐵道小松謙次郎其他書記官長則爲小橋一太法制局長官則爲松浦鎭次郎警保局長則爲後藤文夫警親總監則爲安河内佐吉又電關於松井慶四郎之入閣各報推測頗不一致東京日日新聞則謂在議會關係報知新聞則謂由孚傳運動之結果讀賣及萬朝則謂再開日俄交涉係子爵承諾入閣條件中之一條又電清浦子旣列閣揆其樞院議長一席將以濱尾副議長承乏曾我顧問後任則由里由上院議長擔任前任警視總監赤池濃氏將重任總監前電云將任命現神奈川將各事安河内爲總監係誤傳又電清浦子因内閣已成立特設宴視賀語其親近者云世間均以貴族内閣相議其實予决不行貴族政治决行平民政治也且無論何事絶不秘密曾命秘書官不可亂蓋秘密之印至於面會非當簡單無論何人無論何時皆可面會云又電政友會某幹部語曰政友會之一部分雖有援助清浦超然内閣之議其言之根據蓋云從前政友會曾經援助超然内閣故今不能以其爲超然内閣獨不加援助但從前之超然内閣總多少與下院之閣體有所連繫若此回内閣則與下院全没交涉若援助之則全爲憲政逆轉故無論至何時皆不能與以援助云又電清浦内閣之陸相一席本已決定福田雅太郎大將忽變成流產者蓋全出長閥之陰謀傳上原大將曾因此到清浦邸大駡又推薦福田大將之石光第一師團長亦因此受田中大將之白眼由責任上或將提出辭表薩派與長派之暗鬭愈形露骨又電清浦内閣於親任式畢後即開第一次閣議 
　　日本東方社七日東京電云七日上午十一時行清浦内閣親任式閣員人名如前電又電與新内閣成立同時正式發表左之任命内閣書記官長小橋一太警視總監赤池濃警保局長後藤文夫又電松井新外相之談曰外交方針不可隨内閣之理動而改變當吏國民知其年以重大以舉國民外交之實報上傳說余與首相會晤時曾關於日俄問題交換意見但並未稍涉及政策問題今後擬與閣僚等爲具體的協議耳 
[日本炸彈案之懲戒處分]  
　　日本電通社七日東京電云不敬事件責任者本日受懲戒處分如左内務次官塜本清治警保局長岡田忠產依文官懲戒法懲戒二個月間減俸一成警視總監湯淺倉平警務部長正力松太郎愛岩署長廣田楠治依文官懲戒令免職 
國内要聞 
[北京改選衆院之形勢]  
　　事實上不易辦成 
　　北京政府新年第一道命令即爲改選衆議院其日期已定爲四月十四日初選五月十四日覆選選舉區監督亦已發表高凌　等積極進行辦理選舉其表而上雖以憲法爲盾而其内幕自不免有多少政治作用吾人今姑撇　政治的目的而一述其事實上之是否可能查衆議員總數爲五百九十六名依選舉區之分配而屬於北京政府權力之所及可以選出者則有下列十一省及三特别區直𨽻四十六名山東三十三名河南三十二名陜� 
西二十一名山西二十八名安徽二十七名江蘇四十名江西三十五名甘肅十四名新疆十名湖北二十六名蒙古二十七名西藏十名靑海三名其人數爲三百五十二名而屬於北京政府權力所不及絶對不能選出者則有下列九省貴州十三名雲南二十二名廣東三十名四川三十五名湖南二十七名浙江三十八名奉天十六名吉林十名黑龍江十名其人數爲二百零一名而名義上雖屬於北京政府權力之下而事實上能否辦理選舉尙有疑問者則有下列兩省福建二十四名廣西十九名其人數爲四十三名依上述省區情形觀之即使閩桂兩省加入確實可靠之列而實際上可以如期辦理選舉者祇有十三省及三特别區人數合計不過三百九十五名依立法之精神而言參衆兩院非全國各選舉區一律選舉完竣不能謂爲代表全國之國會則事實上無論選出之選舉區及議員人數是否已過半數而選舉尙未終了當然不能召集開會也就現時政局趨勢而言滇黔粤蜀湘浙東三省等九省在此短時期間内萬無可以媾和之理尙未議和則選舉何從舉辦二十二省三特别區之中有九省未能選出則新國會當然不能成立故吾儕認所謂改選者仍不外政府公報上之改選而已新國會一日未能依法開會則現國會仍得繼績執行職務其以改選爲達政治的作用者不亦徒勞耶 
[京衆院又開談話會]  
　　决定星期三撤警後開會 
　　昨日（五日）衆議院根據各政團院外協商之結果於下午二時開談話話延至三時反吳擁吳及中立各派議員紛紛到院簽到者共二百五十七人遂搖鈐開會首由中立派同聲發言仍根據上次會議請萬鈞爲臨時主席萬乃登台坐於秘書長席李載廣以協商代表資格登台報告連日院外開會協商經過情形並聲明第一事須推舉代表赴部領取五成五之歲費交由秘書廳發給第二層須向政府交涉撤回警衛倘於上午撤回本院即於下午開會討論組織行政委員會事宜云云錢崇愷發言謂歸納各方面之意見一爲歲費問題一爲撤警問題但以本員之主張歲費自應推舉代表領來發給惟撤警事似可待行政委員會組織後再行解决不然事實上守衛中斷以及留舊去新如何辦理殊有困難胡祖舜發言主張由主席推舉五人連同主席向政府接洽領取歲費至於收回警衛自辦可與組織行政會同日行之如十二時前内部撤去警衛即於午後二時開會組織行政會由秘書廳發出通知其開會之日程可列入組織行政委員會一案此種辦法最爲公允務望各方犧牲成見贊成此議馬　謂撤警事必須先一日行之如内部今日將警衛撤回本院即於翌日開會若照胡君主張上午撤警下午開會恐事實上有窒礙又本院現已成爲無主機關秘書廳一切應辦之事完全停頓甚至新年慶曲即國旗亦未懸掛景象如期尙復成何局　此後關於交涉歲費及撤　問題自廳指定人員負責辦理至於秘書廳職員亦應照常辦公以保本院之存在主乃昌發言反對馬說謂馬之語意似非吳景濓主持院務不可此則大謬吳派議員聞之大譁於景反吳擁吳兩派頓足對　全場秩序大亂經中立派錢崇愷等調解結果始告平息王乃昌復發言主張先將行政會組成然後改組警衛至於議長問題待機關成立後再爲解决牟琳亦發言反對上午撤警下午開會之主張如内部不允照辦則本院即永不開會試問不開會係本院吃虧抑政府吃虧語至此吳派議員又大譁李載賡發言主張推出代表向政府交涉歲費與撤警事限政府於下星期三上午撤警本院即於下午開會一方請臨時方席擔任指揮秘書廳職員照常辦公並致函政府聲明將泊代表前往有所接洽一方即發出通知定於下星期三開會以上辦法是否能協請主席諮詢大衆有無異議當由主席萬鈞指定錢崇愷金貽厚陳堃李載賡景　月五人爲代表向政府交涉一切衆請萬鈞亦加入爲總代表同往交涉所有本院秘書廳事務嗣後歸萬鈞負責其庶務科及議塲鑰匙亦由萬保管此際反吳擁吳兩派又有爭論萬鈞急趁此紛亂之間宣告散會時已四時二十五分矣 
　　談話會散後萬鈞及其他政團代表即至秘書廳以電話約各重要職員到廳商議辦理支領歲費撤換警衛及星期三開會通告等文件各秘書皆允照辦惟其中有一困難即「院印」問題是蓋衆議院印本由一黃姓秘書保管吳景濓出走此人亦不知去向印信究在何處一時無從尋覓談話會議决三事除撤換警衛開開通告可不用印外至支領歲費則必須出具印領且將來一切事務需用院印之處多若竟無着則窒碍必不在少秘書廳縱恢復辦公亦甚困難萬等　此情形甚爲焦灼當晚即在某處約牟琳等商量辦法聞討論結果除一面派人赴津詢問吳景濓黃某及此印究在何處外一面對於支領歲費事擬暫由各代表出具收據俟將來覓得印信再補院領 
[中俄會議尙無開議希望]  
　　蘇聯代表無誠意 
　　上海泰晤士報三日北京通訊云據今晨從可靠方面所得之半言消息中俄會議之不易實現形勢猶無殊於昔王正廷現由日本回奉與張作霖會商東路問題張氏之對付東路計劃自負實力保衛之責而由王氏當外交之衝預計王氏行程今晚當可抵奉與張氏晤商後料將趕行回京重向蘇俄代表加拉罕氏要求開議惟加氏能否於中國未允無條件承認蘇俄之前即行允諾殊屬疑問蓋加氏之有無開議誠意久日爲外交界所懷疑而外間傳言又常謂加氏旨趨實側重於宣傳過激主義一方面更就通訊員今晨所聞承認問題之列入大會議程一層前此越飛氏已表示同意並有文書存於外部自加氏到京即將前任成議推翻稱越之所爲出於專擅實未奉本國政府訓令嗣更推翻其一九一九年自行署名之無條件放棄東路權利宣言謂其簽字非出本意乃由楊生此所命令時渠任外交佐現委員而楊則督辦蘇維埃遠東事宜渠當署名之際嘗語楊在渠重加考慮之前幸勿輕將宣言寄至中國乃楊氏不納今加則詆楊氏越權而楊亦責加旣欲重加考慮易爲署名此外復聞蘇俄政府對於中國請求撤退蒙古紅軍一層亦以爲時機未至並無答覆之意而加氏即勸俄政府採用此種態度者且稱苟予以時間與金錢必能漸使中國爲無條件之承認邇來加氏在京雖稍覺靜寂而實未表示消極觀於王正廷赴日後加即運動外部直接交涉不復理由王氏一端可知最近王氏於赴奉前曾函詢加氏以開議日期加氏覆稱此項日期繫於中國之承認蘇俄惟王氏態度則拒絶先行承認且並商諸外部而得顧維鈞之贊助者是故中俄會議前途此時殊未易臆測也 
[財政部請禁儲蓄獎劵]  
　　有獎儲蓄自近年以來風起雲湧名爲引起儲户之儲蓄心而實際則與彩票無異去年漢口第四屆銀行公會聯合會會議决請求政府禁止現王克敏已擬具取締辦法呈請實行禁止業經曹氏指令照准茲錄其呈文如下竊查有獎儲蓄之緣起係於民國元年三月本部准外交部咨轉法國公使函送萬國儲蓄會章程并稱該會已經滬閩粤滇各領事署立案請予一體保護當經本部咨商外交部轉飭修改章程始由本部核准備案嗣據中國實業銀行等援例請辦十四年以内之長期有獎儲蓄並有國民商業儲蓄銀行及大東銀行等呈請辦理五年以内一次存入數次或一次給獎之短期有獎儲蓄亦經本部照案核准試辦惟以各處有獎儲蓄内容複雜慮滋弊害曾由本部規定此後辦理有獎儲蓄無無長期短期必須呈經本部註册并開幕二年以上著有信用之銀行方爲合格自設立此項制限後各銀行援例請　之風雖屬稍息而業經開辦一次存入之短期有獎儲蓄辦法極不一致兼以同業競爭劇烈往往於呈准原章以外多方擴充銷數發行不記名式之儲蓄劵或稱　獎單或逕名爲　獎證形　彩票殊失儲蓄本意本部正在籌議取締據全國銀行公會第四届聯合會議呈稱查銀行發行有獎儲蓄劵其辦理之初衷與政府核准之本旨當係爲誘進儲户起見意固至良無如辦法未周弊即隨起雖發行者各有不同要皆中獎者少不中者多其不中者又皆滿期兌劵計息甚微即時兌劵則須折本其去儲蓄正軌豈非甚遠設不幸監督不周遇有基金欠穩必將紊亂金融請即嚴行查禁等情本部查核該分會所稱各節係實情現在各銀行或儲蓄會所發行之儲蓄奬劵妨碍正當儲蓄引起人民投機如不早爲禁止貽害社會殊非淺鮮擬請特頒明令凡各處發行之儲蓄獎劵無論用何名稱並已未呈部有案一律飭由本部及各省區軍民長官查明從嚴禁止其各銀行或儲蓄會辦理長期有獎儲蓄并未發劵者即由本部隨時考察另擬取締辦法呈明辦理 
[粤艦抵靑記]  
　　共來八艘先到兩艦市民反對撥欵充餉 
　　靑島民權通信社云北歸粤艦已於今日（四日）實行抵靑其前隊永翔·同安·兩艦昨晚行抵嶗山南頭於今早進口暫停於前海灣内惟該艦兵士登岸者甚少據聞此次由粤同時啓椗來靑者共有八隻已到靑之永翔同安兩艦係該艦隊之行軍前隊故到靑其他各艦因煤已及罄現在普陀山上煤該艦隊司令温樹德乘海圻艦約於明後日准可抵靑此間官廳連日爲海軍來靑極形忙碌如督辦署膠防司令部一面籌備房舍預備組織海軍司令部及該艦隊官員之住所截至昨晚已决定暫假省長行轅作爲該艦隊司令部以保安隊第三大隊宿舍作爲該艦隊官員住所一面籌備歡迎今早前海崖已高紮松棚大書歡迎等字樣想屆時該司令登岸時定有一番熱鬧景象本埠市民公會曾有一度之會議當經主席提議略謂傳說海軍北歸常駐本埠爲根據地並由膠濟路盈餘項下每月提撥十五萬元以充海軍餉項又有督辦署昨接到無線電准於三十日由滬上開來軍艦二隻洛吳前已派來該艦副官一人並巡署陳諮議等現已預備歡迎等事吾市民爲謀本埠安全起見亦當有一種表示後經大衆表决一面質問督辦公署究竟有無提撥路欵情事果如所聞市民誓不承認一面電詢吳巡使請將海軍北歸情形實行宣布以免市民誤會一面再呈請温樹德將其駐泊地點及兵士登岸種種問題明白宣示以免市民驚擾表决後遂推定起草員六人諒日内此種電文即可繼續拍發矣 
[旅漢五省同鄕運動和平近訊]  
　　皖贛閩同鄕會電請尊重和平 
　　蘇齊浙盧均聲明不爲戎首 
　　旅漢蘇皖贛閩浙五省同鄕會聯合呼籲和平之感電及浙盧艶日覆電均見前報茲聞五省同鄕會於聯合發出感電外又各電本省軍事當局請求尊重和平停止軍事行動除江蘇同鄕會致齊變元之儉電及湖州寗波紹興同鄕會致盧永祥之卅電已錄前報外現又覓得安徽旅漢同鄕會致馬聯甲之冬電與江西旅漢同鄕會致蔡成勳漢口福建會館致孫傳芳之東電各一通爲錄於下 
　　安徽同鄕會電安慶馬督理兼省鈞鑒民國肇興十有二藏禍亂相尋迄無寗歲我皖位居中機綰轂長江獨能於據攘之餘得免風鶴之驚者實我公坐鎭雍容素抱保境安民之策不　爭權攘利之謀有以致之近日喧傳閩軍攻浙蘇皖贛助閩皖民奔相告惶駭萬分伏念皖浙和平公約甫經簽訂息壞在彼豈遽寒盟惟是浙皖接壤太牙相錯兩軍封峙倘有誤會易起釁端皖隷我公帡幪已逾十載感情深厚奚啻梓桑深願我公以愛皖者愛浙懔唇亡齒寒之訓爲寗人息事之計立即停止一切軍事行動並宣佈和平宗旨以杜謠諑而安人心三千萬皖民實利賴之迫切哀鳴伏維矜察安徽旅漢同鄕會會長黃灌清曁全體公叩冬 
　　江西同鄕會電南昌蔡督理鈞鑒吾贛之苦兵禍也久矣聞公督理以來西北一隅湘鄂雖無干戈擾東南兩角間粤時有烽火之驚考地勢之安全當環境之和綏則惟毘東之浙隣北之皖也曩者道路　俾蘇皖贛閩將有窺浙之舉動忽焉浙贛和平公約信誓昭著僑民方將慶幸報紙又傳閩軍開進浙邊蘇皖軍隊移近浙境即贛之撫建防軍亦云移赴廣玉是閩浙昔約之形勢日趨險惡故蘇皖贛閩浙旅漢之僑民所以有呼籲和平之感電也我公素主和平度能俯順民意矧贛地當四戰之衝用兵爭守自願不遑以贛南之天險爲粤東所憑侵已匪伊朝夕矣安可與浙興戎破壞公約激起五省之糾紛連累贛人之騷動事成則爲人徒破地盤事敗則於公絶無利益輕重得失間不容髮伏祈内保境民外顧局勢速將軍隊調回並請電商各方各回原防以定大局而安人心贛之幸即分之幸亦即蘇皖閩浙之幸臨電　徨無任感盼旅漢江西同鄕會叩東 
　　福建會館電福州孫督辦鈞鑒吾間苦兵禍極矣幸我公蒞閩力求寗息勤加撫恤愛閩之忱至堪欽佩閩之幸叩亦國家之幸也方頓首祝天冀大局之底定不調忽聞有移師　境之訊　山遙隔眞鋗莫明杯弓蛇影惶駭萬狀敝同人旅漢有年於我公駐鄂時曾一親梗槪素稔光明磊落酷愛和平决不爲物　所動搖茲爲桑梓和害切膚起見無論有無影響總求本息事常人之初衷嚴飭部隊尊得和平保境安民以維永久幸福拜公之賜豈僅吾閩一省已哉遙望南天竭誠懇禱不勝迫切待命之至順頌新禧漢口福建會館同人東叩 
　　至五省軍事當局封於感電除浙盧已於二十九日　電外蘇齊亦於三十日覆來一電聲明並無助閩攻浙之事又另覆江蘇旅鄂同鄕會一電意旨相同請勿懷疑慮浙盧亦有電覆滬寗紹旅漢同鄕會詞旨大致與蘇齊相同茲並錄三電於下 
　　齊錢元電一漢口福建會館江蘇旅漢同鄕會紹興旅漢同鄕會寗波旅漢同鄕會　感電悉悉時局靡寗謠諑紛起是非顚倒黑白混淆遠荷專言彌增喟嘆閩北素多匪患布置冬防孫督增兵馳剿固聞是說謂爲攻浙兵連數省則蘇皖贛何原於閩何薄於浙準請酌理知不其然更徴事實再爲証明在蘇言蘇尤爲眞確如其志在遠略必先内增兵力外固邊閩顧蘇省近數月來不惟未對他方調動一兵面内部亦未招過一團一營旣敢誓言且請視察浙省是否如是亦請調查蘇固如是皖贛亦然請有軍事行動豈其無備一至於此諸君明達當可釋然今請捫囗囗囗囗（四字電碼不明）宗旨鄭重聲明蘇省素無不利於人之心而亦不爲人所利用人不犯蘇蘇不犯人守此弗諭有如　日邦君子共鑒斯言齊熒元卅印 
　　齊變元電二江蘇旅鄂同鄕會鑒儉電悉憂時念亂語重心長繹誦之餘曷勝散佩鄙人素以保境安民矢爲職志但求人不我犯斷不自啓戎兵惟遠道聞不符事實閩北每屆冬防夙多匪　孫督理派隊防剿近亦有聞至蘇省與皖贛軍隊不惟未向浙邊進發且所有駐皆定原防助閩攻浙之說尤無根據報紙訛言何可輕信比來人心叵測謠諑紛起甚至自甘戎首包藏禍心猶復顚倒是非混淆觀聽事實具在豈容盡誣幸告鄕人勿懷慮特佈胸臆咸使聞知齊夑元卅印 
　　慮永祥電漢口旅漢湖州紹興寗波同鄕會公鑒電悉鄙人蒞浙數載於茲他方戰事向不與聞日前雖有閩軍開至浙邊之謠傳鄙意仍以保境安民爲準力持鎭靜以觀事機閩浙公約亦有提議總之人不犯我浙境儿絶不先發侵人此則可爲諸同鄕告想亦諸君子睠念桑梓之意所可公鑒叩幸釋厪系者也永祥卅一印 
　　此外皖馬贛蔡閩孫雖其覆電尙未到漢但可斷其决無有倡言敢爲戎首者在表面上觀察東南大局或可得以稍見和緩矣但閩孫近以補充福建某師名義新自豫境招募新兵九隊計共一千二百餘名昨有一批過漢轉輪赴潯由潯薄運至閩其補充軍額究難識其用意所在而江浙和平是否不致破壞亦恐無人敢下此斷言也至五省旅漢同鄕准於魚日假精武體育　舉行懇親大會以表親愛而示和平業已登報通告並發出通電矣（一月三日） 
[南京快信]  
　　津浦局報告十二年度收入比較十一年度增加臨城刼案並未影響路務 
　　陳調元連日與齊督熟商津浦護路辦法不日返徐　　司法部昨以遣產提充敎育費辦法通咨省署查照 
　　江蘇恢復法院辦法已定四月一日爲第一期成立各屬府治地方廳及大縣初級廳七月一日爲二期成立小縣初級廳 
　　韓省長以運河工程局開評議會今（七日）晨赴揚公牘由政廳長傳疆代拆代行 
　　軍署派員在德州兵工廠領取無烟火藥二十五箱昨由津浦車運寗 
　　贛蔡電齊報告贛邊軍事並請協電北京撥濟餉械 
　　軍署據第三師司令部呈報已將泗陽積匪肅清 
　　宜興縣知事以該縣敎育經費支絀具呈省署擬抽捲菸附稅以資挹注 
　　金陵大學昨接基縣敎大學聯會通告定二月十六日開年會請派代表與會 
　　韓省長令警察廳將南京私立化學工業專門學校勒令即日停辦 
　　同里稅所長將查禁蘇米出境情形呈報省署查核 
　　常州漁業公會前經省署令縣解散昨據該縣知事呈報已遵照辦理 
　　無錫公民章鴻遵等以該縣雲仙觀邪術惑人呈請省署令縣封閉韓省長已指令該縣知事查照辦理 
　　兩長據各方呈　近來洋面又時有海盜出入發現搶刧情事特電令水警趙廳長派艦追緝以護航商 
　　日本外務省派駒井農學士曁永井詢君來寗昨（五日）由日領林出質偕同晋謁齊督談一小時辭出 
　　財廳調委崑泰稅務所長譚啓瑞充盛澤稅務所長委曹元度充崑泰稅務所長 
　　廳委王瑲騐收金陵道署修理工程侯一晋赴鎭江騐收建築工程 
 
 

Page 8

 
 
第一萬八千二百七十三號;中華民國十三年 西曆一千九百二十四年一月八號
星期二 * *自由談 
[農家樂之一小寫眞（下）] [  不才子]  
　　余旁聽有頃忽覺此男女兩人其口音似不類土著詰之果崇明籍徙此三年矣問崇明人何以多寧棄枚鄕而客異地曰崇明地方生活清苦不比上海一帶貿利較易大槪其遷居上海左右者男子多業車夫婦人多業女紅余見是婦手中果正製一玄色長衫因問是否自製曰爲人製工價如何曰每工二百文連飯在内甚便宜我輩婦女祇能製麤布衣服也言次又笑語男子曰王根香眞會算計前日又回崇明謂將販羊至滬蓋崇明之羊每頭祇値三四元一至上海可倍其本也 
　　余問男子種蔬定卜大利曰亦不可必此事全靠工夫在田中時須勤加培植出田中後須細加整理且肥料貴一銀圓之糞不過四五擔桶而已然加所栽茂盛獲利亦自可觀譬諸　科菜一畝之產一冬可售一百多千文曰田賃自人乎抑自有曰兼有之曰賃金如何曰歲二三圓此數似太微又曰然方今田亦不易得因指村前黑籬以内地一方曰此即某會館收以營造殯房一起即二十餘畝余乃思爲安死者之朽骨直奪民食之所恃眞不經濟猶憶前晤某兹善家述及上海鄰近各團所闢義塜歲非百畝不敷用是年復一年行見到處皆鬼世界尙寗復有農夫瞰飯地亦寗復有我輩立足地耶 
　　余生平最喜農家生活此片刻談話乃引起余無窮感觸返顧則一老翁坐閾次前設一方凳方獨酌視其饌鰱魚一簋附以白菜雖不豐而樂彌永逮歸見所謂牛郎廟者巍然立男畔牛郎織女歲一邂逅故爲田家佳話廟即傅會此故事而設歟 
[梅訊] [  東閣]  
　　昨畹玉晚飯於大雅春和樓蓋是日初無成約會有至者即約共飯先至消閒别朢不得雅府遂至大雅樓老向固以治庖負盛名得畹蒞止肴核益豐美也 
　　玉堂春爲靑衫名劇畹演來最工此遭至滬以新劇層見迭出尙不暇一演而來問者日多畹比亦定將一演以飫知音畹類愛進蜜餌每於散戲歸後必少進冰糖梨或銀耳等一小碗始就陲慣例如此也 
　　星菜日人人知畹之有日戲因而麕集其門以佇候之者益多蓋不免看殺衛玠矣 
　　奔月上座極盛雖以日戲而售至二千餘元足徴號召之大奉卿昆季求海藏書楹帖昨已領到欣悅異常蓋此遭所求書畫此爲最先得也 
　　奉卿精歧黃有病者投藥輙愈而行篋必以醫書自隨視古人之千金肘後仁術足尙 
　　况慧風詞宗每於畹來必有投贈之作前後已百餘闋此遭復有題咏綴玉集及湘妃二首爲之先聲茲錄之 
[動物之壽命] [  履冰]  
晚近於唐家島TongaIsland發見一鼈背上有一千七百七十三年船長柯克氏Cook之烙印計其年齡當在二百歲左右此鼈雙目已眇其行走也作車輪軋軋之聲 
　　此鼈之年齡實亦不足奇考陸地動物壽命最長者當推龜如行良好之豢養可生活至三四百歲之久一千九百零六年倫敦某動物園所死之龜據述年齡至少在三百五十歲以上　魚之壽命則次於龜受天然之長育亦可活至三百歲 
　　家畜中以馬之壽命爲最長平均可活至二十七歲左右牛與猪略遜約二十五歲犬與山羊則十五歲貓可十三歲綿羊則祇十二歲而已 
　　象爲野獸中之壽命最長者苟加馴養可活百歲獅與駱駝遠不如象之能久活普通以四十歲爲極限 
　　（譯自英國小雜誌Ｔit　Bits） 
[說說笑笑] [  馬鵑魂]  
　　生物敎員問學生道什麽是兩棲類動物你且舉個例來學生很自信的答道兩棲類動物就是我家隔壁的一對新夫婦我聽别人在那祝賀他倆說什麽雙棲佳境我想雙就是兩雙棲大約就是兩棲罷 
　　一個酒徒在酒店裏和一個戒酒的朋友互相爭論後來酒徒話没得說了於是就拿店中的一塊招牌上面寫着「解貂留佩」來借用一下酒徒就說道你看古人因了吃酒韵 
[似實　貝近遠我]  
事流傳多麽可使人羨慕那戒酒的朋友笑道你當是「解貂留佩」是韵事嗎實在是大大的錯了要知道這四字正是酒家主人警戒飲客的話你想一個人爲了吃酒身邊錢吃完了那店主人就反他的皮袍剝下來還不夠連這人身上所帶的佩玉就是現在人們指上帶着戒指一齊奪下來抵作酒資你想吃酒多麽苦惱酒店主人不願飲客上當所以先把這前車之鑑揭將出來怎麽你還不覺悟拿來和我爭辯呢 
[清平樂]  
　　畹華閱廠肆得綴玉集明蔡守白集玉臺新詠句與綴玉軒名巧合絶珍異之 
　　才情佳麗巧製齊梁體誰翦紅情裁綠意絶擅雕華逸思籤題越恁芳妍美人恰有瓊軒移作縞衣清課下塵消得詩仙 
　　畹華得黃楊精𥭽兩面湘妃所刻梅蘭各一枝欵署周義刻義明人公達云曾見某書箸錄 
　　蘭清梅倩懷袖芳風滿佳讖聚頭如我願歲歲年年相見程材舊數夷陸（歐陽六一賦序夷陵山谷間多黃楊樹子）巧工鐵筆知名比似苕華刻玉前因豔說三生 
　　綴玉集第一首起名蘭葉始滿地梅花乍入衣巧合畹華姓名尤奇附記 
[哭劉仰山親家（上）] [  繆仙蓬]  
　　中　昨夜雲飛揚少微星黯寒無光萬流狂倒失碈柱秦號一働天爲霜霜天催曉角聲沈荊扉甫閒聞凶音　衾揭帳推枕起酸風著樹猿哀吟賢人避世善人死茫茫大地憂患深憶昔華年曾共學道貎循循情落落廉樸肫誠與物和（用君絶筆詩原句）素履惟君能自覺晦明歌嘯風兩天同情最結香火緣蕭朱臭味芝蘭雋雷陳志願膠漆堅程門雪退各分手前程努力祖生鞭居同梓里亦萍水契闊淡讌恒經年忽然締結兒女親酖媒攝合如有神三萬里久覊孤客（余時隨使南斐洲）寗知謠諑乘紛紛獨排異議兀不動昔爲張范今朱陳匪惟蒹葭依玉樹風塵知已誰如君 
社會小說 
[人間地獄（二四五）] [  娑婆生]  
　　第五十九回蠟淚酒痕徐娘温舊夢竹聲花影月老示　　嚴蘭洲正說到這裏堂倌早端進三碗熱氣騰騰的麵來姚嘯秋笑道柯蓮孫的話到並非是未能免俗像我今天的小生日還要請你們吃一碗麵那眞是未能免俗咧說着引得蘭洲蓮孫全笑了蓮孫道閒話不必多說了我們吃麵能須臾麵畢姚嘯科付了酒麵錢嘯秋道時候還早爽性今天我們白天逛一逛罷柯蓮孫遲疑道我還有事嘯秋道怎麽你還要到衆立醫院裏去嗎柯蓮孫道我答應是答應他去的嘯秋道你早半天不是去過一蹚了嗎其實去過一蹚也行了你再奔了去未免太苦了依我看來再有一個禮拜秋波也可以出院了你儘管放心罷我的意思你應該赶緊籌備籌備他出院以後的事我看你和他固結不解本來已是心心相印再經過這一次猩紅的患難兩人心裏格外有難捨難分之象我看早一點花好月圓罷柯蓮孫微微歎道談何容易姚嘯秋微笑道事在人爲嚴蘭洲在旁聽了挿嘴道你們談的可是納寵的問題嗎嘯秋道正是不過蓮孫距離納之一字還早呢嚴蘭洲道這一位貴相知幾時可以膽仰膽仰吧姚嘯秋道容易容易但是這一兩個禮拜以内還不能因爲病在醫院裏候他好了我想蓮孫一定要大張筵讌邀你開懷痛飲呢嚴蘭洲道必到必到我這大半年山東鄕下姑娘看得太我了粗粉濃脂眞使人見之欲嘔今來江南覺得眼睛裏倐的一亮馬路上　見的那些出局倌人似乎個個皆有飄飄欲仙之勢我想蓮孫的貴相知一定很好到不能不飽一飽眼　這時候姚嘯秋打一句北京官話道那還錯行了嗎 
三言兩語[  征鴻]  
　　旅津江浙紳士請王承斌調停江浙軍事王說我現正倒霉說話難生效力阿呀他以前不是驅黎逼印哄動一時的要人嗎怎樣現在也會倒起霉來了哦丨這樣一個耀武揚威的人物倒了霉說詁就没有效力毌怪我們操筆政的一般倒霉朋友今天說這個明天說那個儘你寫秃了筆也不見得什麽效力了 
 
 
 

Page 9

 
 
第一萬八千二百七十三號;中華民國十三年 西曆一千九百二十四年一月八號
星期二 * *   
 
 

Page 10

 
 
第一萬八千二百七十三號;中華民國十三年 西曆一千九百二十四年一月八號
星期二 * *國内要聞二 
[魯人反對開埠運動之熱烈]  
　　各界定八日開聯席會議 
　　周村商人反對别有用意 
　　濟南通信内務部咨催山東省公署籌備開　膠濟沿路張店坊子博由三處商埠魯人反對情形已誌前報今日（五日）山東各界聯合會又發出公函訂八日下午二點假商埠商會關各界聯席會議討論反對膠路開埠辦法省議會五日茶話會亦議决通電反對山東旅京同鄕外交後援會對此亦甚表同情五號假飯莊商會開會討論反對辦法當塲推定國會議員于均生等爲代表赴外部謁顧維鈞表示反對開埠惟此中有一可注意之事即日人要求所開之八埠爲張店·淄川·坊子·靑州·博山·濰縣·膠縣·高密并無周村在内周村商人之反對周埠則微有不　係反對不在周村開埠而在他處開埠查周村商業繁盛亞於濟南商人要求開埠發展商業固不能謂其非是而此種動作則適足爲日人所藉口耳此外十一年冬濟垣各界人士以膠濟鐵路定爲民有曾有膠濟鐵路善後委員會之組織只以事體重大負責無人遂歸停頓近自開埠問題發生後保界人士又聯想及之連日接洽省議會王議長已允積極辦理聞該委員會重要份子擬乘反對開埠之機會於八日開會時是出民有問題討論云 
[陜西敎育消息]  
　　西北大學近訊西北大學現已籌備完妥委傳銅充當校長即將籌備處撤消其招生地址一在西安本校一在甘肅敎廳該校地址暫設法專舊校惟因房間不敷用現擬在本城（西安）西北隅西武園另行建築校舍　　甲商學生罷考甲商原附屬於法專今者法專改爲西北大學法科明年擬將該校撤廢該校學生得此消息全體宣言罷考爭持其理由有二㈠倘將該校撤廢則全體同學不免有半途而廢之苦㈡陜省僻處西北有急應維持商業敎育之必要 
　　省立各校延長上課自民國五年以來陜省敎育經費爲軍政各費所牽扯常常欠薪不發各校不得已提前兩月放假邇因軍事稍戢敎育經費獨立故今歲省立各校决定延長上課時期至陰曆臘月始放寒假 
　　私立新民中學成立陜省敎育家王授金氏鑑於省立各校之不完善乃聯絡同志創立新民中學以爲國民直接升入高級中學並圖適當職業之凖備以適應社會進化注重平民生活爲宗旨分普通職業兩科職業科課外兼皆商並及化學工業現已招生聞報名者甚爲踴躍 
　　敎育界新出版物㈠華刋聖分會中學出版㈡誠社週刋聖公會中學誠社出版㈢三中句刋省立第二中學出版㈣渭北句刋省立渭北中學出版㈤平民醴泉縣平民敎育會出版 
[皖馬新年中支配政費]  
　　紳商歡迎之晦氣敎實兩費之核減 
　　陽曆新年皖垣各界并無若何舉動各機關向例休假三日稍爲點綴本年因馬聯甲在省軍政兩界重要人物均來省向馬氏賀年因此省垣校昔年熱鬧且督理行署軍務課長宋植枬奉委爲省會警察廳長兼市政籌備處長安徽長江艦隊統領王世英奉委兼充水上警察廳長均於一月一日接印視事同僚之道賀宋王者更絡繹於途又有自稱爲紳商界領袖之舒鴻貽晋恒履蔡正等訂於二日下午一時假省署西花廳設筵歡迎馬氏并邀各廳道作陪屆時到會約有百人酒席筵前公推晋恒履致歡迎詞略謂吾人歡迎馬縣理有兩種㈠過去之馬督理在皖已有十年與紳商兩界感情極爲融洽爲全皖人士所愛戴㈡未來之馬督理現已兼任省長將來造福皖人更爲全皖人士之幸也說畢馬氏起立致答詞曰予（馬氏自稱）并不希望諸君歡迎今日歡迎者是諸君將來反對者亦必諸君也試觀數年前諸君皆主張皖欠治皖許俊人呂燮甫豈不是皖人亦豈非皖賢許呂到任時諸君何嘗不設宴歡迎隨後諸君又起而反對往事可證至於皖人治皖之成績更不堪言數年來弄得民氣囂張學風敗壞財政困難盜匪充斥吏治腐敗予旣兼任省長在任一日自當盡一日之職責以期無負諸君此次歡迎之盛意可耳說得歡迎諸人皆瞠目不知所對嗣舒鴻貽起言適纔馬督理所言各節聆悉之下竟如芒剌背但是皖人中豈盡不堪任事者不過未得其人馬督與旣有此責任心將來對於民氣應如何挽回學風應如何收拾財政應如何救濟盜匪應如何剿辦吏治應如何整頓馬督理自有辦法是母庸吾皖人遇慮矣云云與馬氏所言針鋒相對歡迎諸人本爲見好而來不料受此敎訓勉强終席衆皆不歡而散 
　　本月二日下午馬氏應紳商歡迎公宴之後遂用電話召各廳道到署開政務會議討論地方費支配辦法首由財政廳長胡思義報告本年地方稅之收入作爲一百六十萬嗣馬氏提出支配數目計開敎育經臨各費年支八十萬元留學費支十二萬元實業經臨各費年支二十八萬元内務經臨各費年支三十二萬元財敎經臨各費年支八萬各廳道均無異言按皖省地方收入預算每年在二百萬元以上牲屠各稅尙不在内今胡思義竟以一百六十萬支配各費敎育費原額爲一百五十三萬元實業費原額爲四十二萬核減至三分之一未識敎實兩廳長如何支配恐將來不能無問題說者謂馬氏核減敎育費如是之巨皆係胡思義仰體馬氏意旨聞皖省近年來收入與實支數目相比較尙屬有盈無絀金庫方面積存現欵尙有數十萬元胡氏如是支配　知其意可在也 
[粤省之東江戰訊（毅廬）]  
　　第二次决戰之凖備孫陳調和說已沉寂 
　　粤省東江戰事自陳軍反攻失敗後迄今尙無大激戰蓋雙方經去歲十二月中旬之大决盪各損失不少此後補充實力及籌發軍餉均在在需財而雙方皆支絀萬分故東江此次之停戰實經濟力有以限之也然而在此停戰期内好製造空氣者遂大倡孫陳調和之說並製造孫陳議和之條件如何如何一若確有其事者然一究孫陳年來之歷史關係雙方絶無議和之餘地記者前函已略陳之時至今日調和之說果然音沈響寂而雙方第二次决戰之凖備又見告矣蓋雙方旣停戰十餘大部署與補充已大定連日陳軍之右翼（即聯軍之左翼）林虎王定華等大部向駐嚮水一帶者頃已自行引却回師博羅與洪兆麟部合增兵於左翼淡水平山一帶用意似孫避實繫虛因目前聯軍增城方面之危曾抽調右翼大軍（即陳軍左翼）悉集左翼以致陳軍襲攻增城之計畫失敗故此次陳軍又利用聯軍右翼未暇回駐原防乘虛進迫也聯軍於此聞亦有有相當之警備對於陳軍左翼之引却深恐其詐退誘敵反攻增城以上大軍并未移動惟恐陳軍窺其右翼特調豫軍樊鍾秀部兩團由省出發石龍爲右翼之策應而右翼前線滇軍胡思舜胡思清之第五六師及西路討賊軍劉震寰等大隊均恐陳軍用散兵抄襲後方亦紛紛由樟木頭常平各處沿廣九鐵路退回石龍以上之茶山劉部則退駐增埗鄕互爲犄角而後方對於補充軍實一事已忙個不了連口由省城用專車運六八七九子彈數十箱前赴石龍各軍又於三十日（前月）運哉猛烈炸彈數百枚赴石灘大營準備作戰之用而陳軍數日來亦調兵遣將出没無常蓋陳軍熟於地勢其行軍步驟飄忽靡定聯軍以其積極活動防備亦至嚴逆料雙方再戰之期當不遠矣（一月三日） 
[桂軍窺粤之近勢（毅廬）]  
　　粤聯軍於沁日克復連屬之陽山 
　　桂軍中路已佔廣寗 
　　沈軍張部又擬進窺都城 
　　沈鴻英在粤三次失敗後野心仍未稍戢最近又受吳佩孚之指使得直系軍械欵項之接濟復分途窺粤沈氏餘衆自流竄湖南後適値桂人馬濟在湘得勢於是沈部與馬聯合二人所訂之條件係由馬派兵助沈圖粤而沈則讓馬自行收服桂省沈部不過問其實馬沈二人均受洛吳之指使作直系之鷹犬耳然馬沈不悟旣甘爲直派効命遂在湘議妥以爲收給桂省必先平粤故認定出兵窺粤爲先决問題故沈馬之基本軍隊於本月初旬即由湘之宜章入粤乘贛省北軍侵入南雄即由宜章九鑒等處窺粤之坪石冀與北軍會攻韶關適値贛北軍一敗塗地沈軍之在九峯一帶進行者又被粤省湘滇聯軍回師進攻沈部聞風而退入湘南暫劉托足是爲沈氏最近窺粤之第一次打　其時粤省聯軍四面受敵無暇遠征沈軍退人湘後亦不加以追擊只屯大兵於坪石驚備而已沈馬等部以粤之坪石樂昌已駐有雄兵無懈可擊乃幡然變計紛紛招集桂省散兵分途竄入粤邊以圖牽掣先分兵一路田桂之東坡侵入粤邊進窺連州并聯絡沈黨粤人黃公漢（黃爲沈鴻英已故參謀黃鴻猷之子）及綠林首領駱某在連州響　是時適駐連州之防兵單薄猝不及防桂軍得以直搗連州於月之二十三日將連州佔領并張𧵑馬沈之平粤　� 
　一時聲勢頗大連州防軍何克夫部退守小江（距連州九十里）桂軍乘勢進迫何部節節退却小江遂　桂軍所有延至二十六日何部之退守陽山者忽爲桂軍所迫近略爲接觸陽山遂兩不守由是桂軍愈來愈兇寖寖焉有直下英德之勞何部卒餘衆死守靑蓮大灣浛洸一帶飛電請援粤軍乃就近抽調駐韶州之湘軍魯滌平部一旅及滇軍韋旅趕赴救援聯軍援兵甫至即會同何部分路反攻業於二十七日將陽山克復連日仍與桂軍相持於連州之間以上爲桂軍侵入小北江之北路進兵線桂軍之　粤者并不祗此一路日前由賀縣入粤之沈榮光部連日在懷集亦大肆活動最近已大舉來犯於日昨已將粤邊之廣寗縣佔領廣寗縣長業於前日逃回省城請救兵省當局特調譚啓秀部由花縣繞出三水進駐四會以防桂軍之深入同時并集重兵於三水四會之間以防敵人由四會下馬房侵入西江肇慶之下游此爲桂軍中路之進兵線除以上兩路外復由沈鴻英派遣其前旅長張希栻在梧州下游人和圩廣平圩一帶召集舊部散兵千餘人在人和圩集合（人和圩在桂省戎圩之下游距戎圩四十里戎圩至梧州三十里）此路沈軍張部不敢回梧州進兵因梧州尙在粤系桂軍黃紹雄部之勢力下故擬由廣平圩（廣平圩與粤之都城毘連）入粤省都城屬之桂圩（桂之廣平圩距粤之桂圩六十里由桂圩至都城二十五里）通窺都城都城居西江之上游爲肇慶之門户頗稱重要刻卜粤軍聞耗已由駐都城之粤軍第三師長鄭潤琦立派重兵出桂圩堵擊并一面電請駐梧州之黃部由梧派隊下戎圩夾肇桂軍之窺粤者此爲西南路之進兵線其目的原欲圖佔粤之西江上游也（十二月三十一日） 
　　北江方面自沈鴻英馬濟等桂軍侵入連縣陽山後節經聯軍分兵堵擊日昨克復陽山已詳前訊聯軍旣佔回陽山遂集中小江計有滇軍朱淮一部湘軍陳嘉祐一部與原日防軍何克夫部會合約三千餘人由小江分兩路反攻連縣左路出銅觀口龍頭嶺進迫連縣之南右路出龍坪進迫連縣之北右路在龍坪與沈軍接觸聯軍因地勢關係戰不利退回小江而左路聯軍初則獲勝利將對河沈軍擊敗聯軍將迫近城垣在距城十餘里之石橄地方將沈軍圍困沈軍大受損失已而聯軍右路失敗影響致被沈軍由龍鰍潭越龍頭嶺包抄左路聯軍之後以救石橄沈軍之圍斯時左路聯軍陣勢陡變前後受敵旋即不支退守犂頭刻下連縣沈軍仍未敢深入因樂昌一路沈軍尙未得手故逡巡不敢進祇得按兵以待樂昌方面之進展然後動作最近聯軍以敵不可長特抽調南始湘軍各大隊加入此方并命湘軍總司令宋鶴庚（湘軍總司令原爲魯滌平近因魯辭職特任新自滬來之宋鶴庚承乏）前赴該處指揮作戰俾號令統一期以最短時間肅清連縣免留後患也（一月三日） 
[浙省籌備自治近訊]  
　　浙省辦理户口登記在省議會方面爲省憲總决之預備在省政府方面爲施行村自治之基礎故不惜緩辦四届省選以督促户口登記之進行無如七十五縣原有自治事業已無經費舉辦此項户口登記認爲省行政之一種更不願皮嚢相助以致辦竣第一期者不過二十餘縣其接辦第二期者爲數尤少照此情形非六個月所能藏事而第四屆省選前有一定期限似不能因户口登記爲長期間之停頓正在爲難間省議會咨送省自治案請爲公布於是舊法省選似可不成問題而對於户口登記儘可從容辦理一面依省自治程序法第六條之規定設立省自治籌備處派員專司其事現正由張省長徐政務廳長第二科鄭科長參照沈前省長時地方自治籌備處成案擬訂省自治籌備處章程不日可組織成立云 
[杭州快信]  
　　原駐衢防軍隊奉令調防現正經省轉湖湖屬人民大起恐慌現探得是項軍隊係開吳興並不開往長興離湖屬邊界甚遙距蘇境更遠浙紳商已函滬報告免生誤會 
　　湖屬南灣紳商因水警巡艦麕集該鎭紛紛函電探詢眞相現悉該巡艦係奉令會哨爲冬防期内必要之舉與時局極無關係 
　　浙紳商代表沈澤春六日晚由滬電金百順（金爲代表之一）江浙代表陽（七日）午會議乞速臨金因電到遲不及有急電復盛（竹書）沈兩君知照並乞偏勞 
　　外海水警來廳長以時際冬防巡緝加嚴昨呈省請撥給抬槍子彈五千粒砲彈二百粒 
　　甬總商會設臨時保衛團一百名昨請省署撥槍械 
　　重修西湖錢王祠業經擇吉破土昨開幹事會舉潘 
 
 

Page 11

 
 
第一萬八千二百七十三號;中華民國十三年 西曆一千九百二十四年一月八號
星期二 * *赤　　　　　九人爲輸流監工員余　波錢伯　二人爲駐祠監工員並通告在祠各住户限十五日前遷　 
　　軍民兩長今（七日）午會議文武各僚屬於陸軍同袍社知事及營長以上咸列席 
　　張省長委方鏡徽充内河水籌第四隊第三分隊長高審廳昨委陳子祥充杭　審廳書記官長 
地方通信 
[松江]  
　　參事會連日　會誌聞松江縣參事會於六日傍晚開會到楊文鳴·孫家相·陸潤雲·周世楷·邢祥熊五人聞所義之案爲㈠金山衛鄕選舉人李楠申訴選舉爭議請公斷無效案㈡縣知事提出吳前楣等四人爲常任委員案均付審查七日下午續行開會温縣長派一科主任朱立礎代表主席討論之下參事員方面主照申訴各點審查公斷而縣長代表則宣告該鄕當選之姚崇德已由縣署查明係現任松江縣警察所檢查員爲警察官吏之一照章不能當選應以次多數遞補結果遂認姚崇德爲當選無效而散 
　　楓涇張澤縣選揭曉楓涇張澤兩市鄕於六日補選縣議員七日開票揭曉楓涇由郁鳳歧葉理楨當選又張澤鄕於一月六日重行補選縣議員温知事親帶衞隊二十名科舟下鄕蒞塲監視因鄕董發出票證無多（聞祇發二十五紙）選民多數未得投票迨七日開匭揭曉遂以陳邦傑得二百六十五票當選 
　　國民黨松江代表出發中國國民黨將於一月十五日在廣州召集全國黨員大會松江縣第一區分部經選舉朱季恂君代表出席茲朱君已於七日上午乘十點五十二分特快車至滬　輪赴粤 
　　布告招標屠宰稅縣公署於七日布告云案奉財政廳訓令以屠宰稅前由商民認包現爲整頓稅收杜絶夤緣奔競起見擬定招投標章程頒發到縣奉經遵辦在案茲查本邑屠宰稅係十一年十一月由商民顧仁源認包呈准認辦一年　在已屆期滿自應遵章招商投標另認本公署現定於十三年一月十六日下午二時至六時爲投標之期除呈請派員蒞縣監視外合亟摘錄章程布告仰闔邑商民人等一體知悉爾等如願認包此項屠稅者速即查照該章第三條備具佝證洋元先期來署呈繳領取投標劵照式塡註當衆投入本署大堂亟匭以憑會委開標諭令標數最高者遵章認辦仰各遵照 
　　家政研究會第十次常會松江家政研究會於一月五日假東吳聖經學校開第十次常會是日係焦湘宗戴朝恩二人主會到男女會員四十餘人主席致詞後請溧陽沈叔夏演請「愛」大意謂家庭始於夫婦夫婦之間當視其愛　之疏密判其幸福之有無世之研究家政者多從制度貧富管理諸問題上着眼但皆偏於表面而究非根本解决之道根本解决固在乎愛然愛之爲物流動的而非固　的家庭夫婦之愛欲保持其永久不變動當視夫婦兩造之性情知識各能繼長增高不致有先後懸殊之分斯可云云繼由焦湘宗演講「家庭衛生」謂我國舊家庭對於衣食住均有不適合處如着衣服過多食物不注意碗筷臥室床帳不透空氣之類皆須亟宜改良云云講畢研究會務並議决下次開會定於二月十二日（夏正月初八日）地點仍假聖經學校 
　　張澤公民反對武裝選舉張澤鄕選民封章萃等致南京督軍省長上海護軍使蘇州高檢廳魚電云松江張澤鄕魚日縣會補選鄕董徐侗勾結温知事帶領衛隊及水陸軍警下鄕負槍實彈包圍投票所迫令投舉陳邦傑否則不許入内投票縣知事率領軍警包辦選舉本鄕未曾有此惡例該知事該鄕董實犯刑律第一六○條並第一六二條之罪况查徐侗陳邦傑徐可興吳中琛於上月效日補選時係防害選舉之刑事被告此次各任管理監察等職徐侗又牽其胞兄徐廷鏞任管理員徐庭廷鉦任監察員陳邦傑以其胞兄陳邦俊表叔顧宗讓等爲監察員吳中琛　以其胞兄吳寳璜爲管理員呼朋引類通同舞弊似此武力選舉依法當然無效應請將該該知事該鄕董撤任提交法庭按律懲治以維選政張澤鄕選民封章萃等四百二十六人叩魚又電云前京督軍省長鈞鑒松江張澤鄕鄕董徐侗勾通縣知事帶領軍警荷槍實彈迫令投舉陳邦傑已於魚日一再電呈在案本日開票陳邦傑果赫然當選非法脅迫益屬顯然迫求迅予宣告當選無效並澈究該知事該鄕董扶同舞弊之罪不勝待命之至張澤鄕選民封章萃等四百二十六人同叩　 
[蘇州]  
　　陸墓鄕旺河橋發生刦案蘇齊門外陸墓鄕屬旺河橋地方向業花樹匠之周阿福家前日（三日）下午十一時許忽有口操湘音平持槍刀之盜匪十餘人破門擁入先將周阿福妻韓氏攔住綑縛逼令說出藏銀所在旋即衝入内室傾筐倒篋搜素財物約半小小時之久始各携贓呼嘯出門而去事主周阿福次晨由城聞訊趕歸家中檢點遺物計被刦去衣飾用物等類損失約估値三百金左右當日已開單報告陸墓鎭吳縣第八警察分所長陶恩孚曁該鎭駐汎水警巡官轉報吳縣警察所與水陸兩警廳吳縣地方檢察廳等各機關通令城鄕各警察署所分飭警探緊勒緝該案贓盜矣 
　　航政局委任會計主任蘇州區航政分局長馬仰雲已在蘇胥門内盛家浜賃屋設立吳縣航政籌備處一節業誌前報茲悉馬分局長昨（六日）已委邑人董介伯爲籌備處會計主任且已委派金某朱某爲吳江崑山兩區航政辦事處辦事員聞金朱二人奉委後昨已禀辭由蘇出發分赴吳江崑山兩縣籌設航政支局矣 
　　靑年會建築靑年園蘇州靑年會幹事姚鐵心因本地正式公園尙未造成社會人士業餘無正當游息塲所特提出董事部議定在會所旁之隙地建築靑年園以供會員游息缺少之經費由連日開映影戲之所得撥充現已動工約三月中可以完工矣 
[常州]  
　　敎育局之兩會議武邑敎育局六日有兩會議（甲）董事會到莊百俞郭次汾等七人陳研因主席議决事項一拆卸域城事關交通市政商業敎育非常重要公推陳研因向各方面接洽積極進行一先賢寺房屋内原住之朱胡兩性現已遷出本局應定期遷入以資辦公一面嚴催卜姓將房屋出讓一敎育局常年經費應呈請縣署照縣議會議决情形支放一擬訂徴收經懺捐辦法修正通過一敎育局十一月十二月份决算案照案　過（乙）敎委常會到何局長史守齋等六人何局長主席議决事項一本學年開始各區報告縣署核准者請局長從速發表其報告未到局者應請局長函催儘十日内送局一交換視察報告儘舊曆年内一　　　　　　東一年　在開各市鄕小學急待結束陽曆一月份學欵應請姚知事儘十五日前一律發出一全縣小學敎員通信研究社准十三年陰曆正月初十日後由局定期召集 
　　通江市發生刦案武邑通江市蔭字號二圩居民吳文彬向以出　敎續爲業一月四日夜半三更時分突有盜匪七八人一擁入内大肆刦掠滿載而逸遺卜木棍三根事後檢查失物計被刦去大洋一百四十五元衣服田單契據等件不計其數老母亦受重傷六日將嫌疑老婦陶范氏解縣由胡承審員開庭據供氏子向作强盜現在上海木棍雖係氏家之物惟此案實不知情云云當即收押一面飭緝兇犯訊究 
[鎭江]  
　　韓省長過鎭赴揚會議本日（七號）上午九時三十分韓國鈞省長乘附掛花車蒞鎭帶僕六人本埠楊師長春普翁知事有成劉局長志正及地廳長關監督稅所長商團長商會長公斷處長以及地方各團首領均在車站歡迎並有陸軍水警警察各隊伍苦兒院軍樂全隊迎至商會公進大餐約數分鐘即至江邊汽車碼頭由盧紹劉魏小輔迎入招特室復進茶點臨行在躉船向苦兒院學生訓話略謂今日爲苦兒學生他日未必不爲非常人材從來偉人由貧苦出身者甚多今日祇要力學前程正未可量我話實有至理今承歡送歡迎特致數語以謝隨同盧君乘汽船渡江坐元號汽車往揚本埠軍警各長官等均送至江干始散聞韓氏赴揚係因河工局（八日）開第四次大會議在塲有三四日居留故昨日（六日）丹徒縣署已奉韓氏訓令略謂赴揚與會所有日行文件令委政務廳長代行其重要事件封寄行轅核辦除電陳中央並咨行外合令該知事分别咨行一體知照云 
[揚州]  
　　創設揚州俱樂部中學體操敎員西人鹿彩文等創設揚州俱樂部昨晚（五日）假五城巷中華聖公會開成立會發起人到者三十餘人票選馬達庵萬·彝香·鹿彩文·杜召棠·沈屏周·陳厚卿·任子翬連法定之梅新甫·陳雨樵爲幹事接開幹事會以梅鹿爲正副總幹事杜萬爲書記焉爲會計並訂十二日下午七時舉行第一次聚餐會 
[清江]  
　　馬使捉拿地瘳淮陰著名地痞王　勝前在省立第四工廠學習機織半途出廠嗣即身着無肩領章之軍服遇本地軍人則冒稱第一師（海州白寳山部）兵士遇商民則稱第三師（淮揚鎭守使所兼）兵士腰際佩帶白蘭林手槍空套一具遇事敲詐曾於上年因戳傷海屬某甲收禁淮陰監獄二年新近保出詎伊位熊復荫並身懷假洋若干遇有鄕愚入城伊即要搜於途口稱檢查子彈如有銀洋伊回故意代人掏出旋即參以假洋還之使去被其害者不一而足茲事爲淮掦馬鎭守使知悉特於元旦日派馬弁數人將伊拘押陸軍監獄 
　　九中十週紀念元旦日淮安省立第九中學開十週紀念會除展覽各項成績外該校學生並演新劇三日票資所入悉充平民敎育經費之用淮揚馬鎭守使伯良胡道尹海帆一日均往該校道賀而馬使並在該校書捐百千以爲平民敎育之倡 
[六合]  
　　北鄕災民抗稅十二年度下忙因災歉未經議定延至去年十二月十五始行開征現聞北鄕荒歉較重對於一律減歉二成之辦法不肯承認日昨（三日）業已推派代表吳叔平等面晤楊知事陳述一切并遞公呈懇請按照災情之輕重分别支配以恤貧民云 
[南京]  
　　金陵東南兩大學之演說决賽紀金陵大學對於辯論演說素負盛譽每學期間對外則與東方四大學作英文辯論計連年來屢奪錦標而於校内則舉行中英文演說會討論各種重要問題優勝者除由該校給獎外復有金大同學會各處分會之獎品以示鼓勵此次該校由各班舉出三人於二禮拜前作預賽之演說由預賽結果選出數人　於一月五號晚八時在該校大學部大禮堂舉行决賽結果温承澤孟昭聃黃鳳翔得選評判員爲陸殿揚徐則陵·劉靖夫等君是晚男女來賓極形擁擠掌聲雷動誠盛舉也又東大英文演說競爭會於一月五日（星期六）晚八時在該校體育館開决賽會校長郭秉文爲主席請馬克思敎授（未到麥克樂代）朱君　博士　萬　博士三人爲評判員　　　　　　　　　先由該校西　會會員唱歌畢主席報告並說明演說時間　規則然後競爭員陳國樑演說題爲大學生之責任次黃　演說則爲今日中國之婚烟問題次華桂馨演說願爲中國之復輿次　　演說題爲致和平之方法末戴文珍演說題爲如何能建設强固之政府畢評判員退致敎育科辦公室同時主席請該校女同學唱歌五六分鐘後評判員將其評判結果交與主席主席發表結果華桂馨獲第一獎戴文珍獲第二獎陳國樑獲第三獎全場鼓掌如雷乃由陳其保給獎第一獎大銀杯一隻第二獎中銀杯一隻第三獎小銀杯一隻給畢散會 
[紹興]  
　　市農會開成立會紹興城區市農會由陳騷等組織定本月五日成立等情曾誌前報茲聞是日開成立會到會者除會員外有縣知事顧尹圻警察局代表趙和頌省議會代表王承祖縣議會代表孫家驥參事會代表胡燡城敎育會代表胡家俊勸學所代表阮彬華縣農會代表任兆所商會代表朱幼溪等百十餘人振鈴入席後公推孫家驥爲臨時主席報告開會宗旨次由平智峰報告組織情形報告畢來賓個人　團體代表致誦祝詞次選舉職員結果平智峰爲正會長杜鴻年爲副會長陳騷等四人爲評議員選舉畢攝影散會及開公宴時已鐘鳴兩點矣 
[海寧]  
　　土布實行加稅消息硤石土布業鼎泰恒緯成新廣亨通德泰新等前以本省土布免稅十二年年終已届期滿曾經懇請硤石商會轉呈軍民兩長准予繼續免捐一年以紓商困茲聞軍民兩長令飭財政廳電知硤石統捐局略稱土布免稅一案免徴期限現已届滿所有本省土布稅應於民國十三年一月一日起由各徴收局一律加收以重國稅 
　　函請商會禁運銀角硤石近來市上銀角異常缺乏金融前途殊生障礙現錢米兩業以際茲陰曆年關正値需用較廣若再私運出口後患何堪設想特於前日函請商會懇求發給通告嚴禁私運出境以資補救而維市面 
 
 

Page 12

 
 
第一萬八千二百七十三號;中華民國十三年 西曆一千九百二十四年一月八號
星期二 * *   
 
 

Page 13

 
 
第一萬八千二百七十三號;中華民國十三年 西曆一千九百二十四年一月八號
星期二 * *本埠新聞 
[蘇浙平和運動之昨聞]  
　　蘇代表日推出定九日赴寗 
　　蘇韋磋商和平蘇方代表業已推定史量才·黃任之·黃伯雨·張仲仁·四人兩方代表昨日下午曾一度開會各代表均到浙代表金潤泉因不及到滬有電請盛竹書兼代商議結果定九日各代表齊赴寗垣與蘇齊切實商業辦法并已電達金潤泉請先期到滬云 
[閩浙公約運動之現狀]  
　　沈田莘君所述 
　　連日各報載有閩浙公約行將告成閩邊軍隊業已撤開等情昨據沈田莘君語人云閩浙公約一事日前僅有杭州各公團聯銜致孫傳芳一電尙未得復本人因與福州總商會會長羅君有舊亦曾去一函惟函去僅四日閩省交通不便函件來往至少當須十日故目下尙無頭緒至外傳薩福懋·林長民·及孫傳芳·周蔭人·等代表董某赴閩赴杭遇滬與鄙人接洽一節鄙人始終未曾見面閩省情形較複公統一事雖力在進行目下尙未達成就時機云 
[吳興商會電告平安]  
　　旅滬浙紳沈聯芳·王一亭·等前因閩浙風雲謠傳頓起特電湖湖屬各縣詢問眞相茲據吳興商會李培鍔等來電云上海旅滬同鄕會周湘舲·沈聯芳·王一亭·龐萊臣黃搢臣·並轉諸鄕長鑒大函並致盧帥電稿奉悉查駐湖軍隊紀律素嚴並無騷擾之舉諸鄕長亦所夙讅現組軍警稽查處專爲保護商民而設尤可見軍事長官之處置周密際此時局謠傳難免培鍔等力維鎭靜互相勸導所日遷徙者漸見安自此後情形當隨時奉佈諸鄕長關懷桑梓感荷莫名設有所聞如非確已徴實或經培鍔等所報告萬勿遽以發表專肅電聞即希亮察等語吳興商會市政籌辦處李培鍔·盧廷傑·陸煕咸·韋以黼·等支叩 
[總商會反對津浦運費加價]  
　　謂路政當自限制軍運入手 
　　本埠總商會因津浦路加價商民不堪負擔特致韓省長代電云省長鈞鑒本會迭接上海運輸同業公會·上海華商雜糧公會·上海機器麵粉公會等先後函稱聞津浦鐵路運費自十三年一月一日起實行增加一成不勝駭異查比年以來國事紛紜繼以匪警金融緊澀商業凋殘脫貨求財莫保血本兼之全國路綫爲軍人盤踞車輛缺乏各站貨物堆積如山裝運到地異常濡滯𦉂漏剝蝕坐失時機種種損失匪言可罄商人等痛切炙膚力求减輕運價之不遑若再横加負擔必致束手待斃除已逕電部局請予收回成命外應請主持公道予以援助等語前來本會查津浦路此次加價理由事前未見宣布揆其情形要不外爲增加收入起見惟據最近報載本所國有各路除京綏外運價收入大都有增無減且查各路歷年以來外債到期本息常致窘于應付而車輛以及各種設備亦不能隨時添置者一由於路欵收入强半移作軍糈一由於軍人乘車軍需運輸一槪免費而又漫無限制姦弊日滋此種損失各路合計恐歲任數千萬以上觀於本届全國路電會議之議案此種情弊交通當局亦未嘗不引爲切齒痛心之事是以毅然有鐵路軍運暫行條例之公布故居今日而言剔除路弊整頓歲收免致各路因外債愆期而陷入於破產共管之域要當從漏扈最鉅之軍運入手而不當以朘削商民爲得計此實舉國之公言非僅商人一方之願望也今乃一面釐訂軍運暫行條例一而增加貨運將謂明知軍運暫行條例之成爲具文歟則是失之於軍運者而欲倍蓰取償於商運世間寗有此公理如謂此項條例該當局能保證其必予實行則各路每年數千萬之無名損失更不難自此挽回裨益歲計已匪淺鮮尤不應較及錙銖雙管齊下使軍運僅受分内之限制而商運轉受額外之負擔此就整理路政收入言之不應加征者一也鐵路之所以宜於國有者無非謂事關公衆交通商貨轉輸惟國家能高掌遠蹠願全公益不致如私人營業之僅　增加利潤且就吾國情形言之尤有不同之點蓋自關稅受協定束縛以後當世所謂保商政策幾於無一可以實施而水路運費又因外輪充斥坐受操縱商人之呼籲無門也外矣惟鐵路運費之制定尙操於吾國人手是時國家所恃爲運用保商之政策與商人所恃以爲一綫之生機者均屬舍此末由正宜將費特予減輕以期實業漸次繁榮則　來路政收入國家稅課自亦連帶受其利益况比年來商人所受種種困苦已如上述詎可再自變本加厲之舉此就保商政策言之不應加征者二也查上年郵電加價一案衆議沸騰爭持數月卒以鈞署主持於上獲收轉圜之效本案事同一例用敢據情代電敬祈爲民請命俾達撤銷加價之目的無任欽企上海總商會叩陽 
[閘北發生俄人戳斃俄婦案]  
　　閘北寳興路後面昨日下午六點半時有俄人司禮月禮月夫持刀戳一俄婦克利克頭部後面受刀傷兩處立即斃命當由淞滬警察將兇手拘獲詰據供　同黨俄人三人經該署續派探捕拘獲與兇手暫押五區警署該婦尸體尙在其家中聞婦有夫名月谷夫昨日因兇手飲酒到醉致將該婦戳斃詳清容待續報 
[南滙反對加忙漕徴收費會議]  
　　浦東南匯縣參事會議决縣議事會移交代議馬知事提議加增忙漕徴收費一釐向各市鄕董徴集意見一案各區各市鄕於前日假周浦市公所開各區聯合會議以此案於民國七年由顧紳雲章等力爭奉省署核准減徴在案且此案係縣知事交議案縣知事爲參事會會長開會主席之核與縣制第四十六條之規定實屬抵觸第四十條第二項之規定係指第二十八條第二項之規定今議事會補選有日轉瞬即可成立開會而四釐徴收費非惟已足開支并且年餘三千元議加一釐事無必要俟議事會開會提議未晚在縣議會成立以前議長一人不能代表全會擅交參會代議應將原案即行撤回公函縣署於漕糧由單上萬費蓋戳加增外一面呈請省長財廳維持七年四釐原案以蘇民困云 
[張謇來滬]  
　　南通張嗇菴由通乘大達公司大慶輪於昨日午後一時到滬本埠各界咸至碼頭歡迎張隨身携有四僕並有一法國神父與俱聞在滬稍有躭延即將轉車北上云 
[閘北水電案之昨訊]  
　　委員接收廠務未成 
　　關於閘北水電案委員會定七日（昨日）接收廠務前日各公團在閘北慈善團集議後推代表王彬彦·沈田莘·管際安·陸瑞甫等於晚間將公團情形往與委員洽商委員張一鵬允暫不實行接收曾誌昨報昨日忽傳委員會下午必須到廠接收各公團聞此消息於上午九時在閘北慈善團集合者計三十餘團體共四百餘人先在慈善團開會集議之下遂整隊每人手執白放一面上書團體名稱出發至水電廠駐守至下午一點四十分先有游巡隊一排到在該廠對面列隊駐紮至下午二點十分時委員張一鵬·穆湘瑤·陸伯鴻·蔣簋先等四人乘汽車由北駛至廠門落車當由公團代表等拒絶委員入廠雙方爭執約兩分鐘即在露天談話委員張一鵬發言謂鄙人此來實爲兼顧雙方因深悉閘北人民受水電痛苦已深　鄙人受省長聘請組織委員會接收水電廠以便着手改良而減閘北居民痛苦原本尊重地方急旨故與公團代表一再磋商展期數次毫無結果今日爲第三次改期此來須將水電廠接收云云即由閘北十一路商聯會代表姜懷素答謂公團方面深悉先生之爲人切知閘北人民之痛苦確能代表閘北人民之意思以向省方陳述或者得先生一言之助而能商辦或市辦之實現以解除閘北人民之痛苦此鄙人及各公團等無任歡迎者但各公團代表閘北全體居民對於委員接收廠務堅决表示拒絶先生等今日之來旣尊重民意而欲與閘北公團代表接洽則已推出五代表接洽矣何以不俟商妥或靜候本案解决貿然而來似有未當總之今日先生此來對於省委兩方職務已盡先生之來堅决接收地方人民堅决拒絶不能接收非先生之遇至於磋　之說今日公團甚多而露天談話亦非所宜請先回當由公團推定之大代表　至接洽云云次江淮公所代表鄙緘三浦濱公益會代表湯有爲等均　續發言雙方互有辯論相持近一時之久結果穆湘瑤與張一鵬互議以今日閘北民情旣如此堅决料難接收我等可以回矣張一鵬臨行向各公團鄭重聲明謂今日之情形當代向省方陳述云云語畢偕穆湘瑤登車（蔣陸二人先去）而去旋即拍電報告省長至五時餘各公團留監視者十餘人在廠常駐其餘整隊至慈善團集議之下除請五代表再與委員方面婉商外亦擬電致韓省長請求改歸市辦以免省商爭軌茲錄兩電如下 
　　委員會電南京省長勛鑒本日午後二時委員等赴廠接收甫至廠辦事處門首即有手持白布旗幟者約一百餘人擁擠上前攔阻在馬路中間相持一小時之久反覆開導無可理喻竊思委員等職在接收旣不能排衆直入致啓衝突又不便久立路中有失觀瞻自應暫行折回徐商辦法所有委員等本日不能接收廠務情形理合據實電聞究竟如何辦理之處伏候尊裁閘北水電廠廠務委員會委員張一鵬·許沅·陸伯鴻·穆湘瑤·蔣宗濤虞 
　　各公團電南京韓省長省議會均鑒閘北水電官商爭執不一本日官廳不待解决忽派委員接收廠務當經一致請求市辦未荷允許查水電爲地方事業應歸地方辦理自治制早經規定閘北水電旣有官商爭執應請改歸市辦以解糾紛懇即核准飭令馮廠長將廠務移交滬北工巡捐局董事會接收以符法制地方幸甚閘北地方自治籌備會等三十公團同叩陽 
[省長令速籌集浚淞欵項]  
　　江蘇省公署前以吳淞江水利協會籌議修浚吳淞江如已籌有的欵應於陽曆年内交存妥實銀行以便興工特派沈兆九來滬查詢等情早誌本報茲悉沈君返省後已將在滬調查情形詳細具復大致謂該會對於修浚吳淞江已有辦法主籌欵自浚惟所有經費由八縣（吳縣·上海·寳山·崑山·太倉·吳江·靑浦·嘉定·）團體與上海商業各半公認八縣則於農田項下仿照民三成案帶征商業則俟開會後再定籌集方法但陽曆年内時間已促不及集存銀行云云韓省長以該河下游一段淤塞已久中外商民屢有煩言急於開浚萬難再延該該旣已議定籌欵自浚切實辦法自應遵照議决案從速籌備以免稽延應令八縣到會代表與上海商業團體迅將認籌欵項於兩個月内如數凑齊存解妥實銀行以便尅日興工萬不可空言延宕以誤要工除將以上意旨指令該會從速轉飭外並分令各該縣知事查照辦理矣 
[美國世界遊歷團抵申]  
　　美國今年來華之第一批世游歷觀光團搭乘克那特公司之佛蘭柯尼亞號由紐約經巴拿馬太平洋來上海曾紀本報該團之來滬員計四百名途中已經歷五十餘天昨日下午二時許該船由日本之廣島地方開抵上海船抵吳淞時以載量在二萬噸故　進口當時經運通旅行部派小火輪至吳淞先接載一部份之旅行團團員到滬並在禮查特開房間以供各團員之下榻其全部團員統於今晨九時再用小火輪到淞接至海關碼頭上陸在滬游覽日期定今明兩日運通已特雇大批汽車載各團員於今明兩日遍游滬市至明天之下午九時再由小火輪送下原輪開赴香港聞各團員尙須往廣東市游覽云 
　　松滬護軍使署昨接交涉使署來函略謂美國組織之汽車團及黃包車團同人現由紐約乘輪來華定於本年一月七日抵滬擬於八·九·十·三日内分往本埠龍華·高昌廟及南市城内等處參觀風景古蹟屆期該團體經過華界時應請飭令各該處站防軍警妥爲照料以敦睦誼等因除分别函令各機關查照外並已令行軍警各署屆時務須照料云云 
　　文匯報云載世界觀光團之佛蘭柯尼亞輪船已於今日下午一時開抵吳淞團員四百五十人中有一百五十人先期由日本取道高麗游歷北方將於今夕及明晨分批抵滬著名西班牙小說家伊朋奈茲氏即爲陸行之一此外團員中如外科醫生温西露氏·女小說家亞萊克斯德偉提夫人等皆舉世知名之人該輪於去年十一月十、 
五日自紐約啓椗環航全球游覽名都至三月二十七日回怟紐約歷時四月每人游費約自美金四千至一萬元船屬最新式燃料用油船上有游泳池電氣沐浴所·健身房·花園·以及各種賞心悅目之具總之該輪於旅行上之豪奢安全及舒服三端眞可獨步全球云 
[縣聯會促成省自治法之呈文]  
　　江蘇縣議會聯合會昨（七日）爲江蘇省自治法問題具呈國務院·内務部·文云呈爲江蘇省自治法懇請令行咨行江蘇省長切實奉行以崇國憲事查憲法公布將近三月大典告成全國翹企蘇省文化夙開尤應急起爲全國倡按憲法第五章第二十二條及第十二章地方制度一章對於省自治法詳哉言之國民十餘年來所希望之省自治法亟盼樂觀厥成以振民治而奉國憲况蘇省爲服從中央省分尤應樹之風聲以資仿效本會依據憲法第十二章第一百二十六條之規定對於全省六十縣之議會理應督促進行以期大法朝成倒懸夕解飢渴之思雲霓之望固全省一致者也爲敢籲請鈞院鈞部賜予鑒核令行咨行江蘇省長切實奉行憲法從速組織江蘇省自治法會議俾省自治法早日實現蘇民其蘇全省感戴所有籲請緣由理合具呈上達尙乞批示祇遵謹呈國務院内務部具呈人江蘇縣議會聯合會委員長李味靑·委員方家珍·俞惟珏·狄恩霖·孔昭晉·焦汝霖·周秉燦·荊葆宸·彪廷銘·傅遴 
[航業要訊彙紀]  
　　金銀進口訊去歲滬港粤之匯兌業大爲清淡今歲方在開始香港方面已先裝來金鎊一批共七箱計二萬八千個金鎊合値滬洋二十五六萬元尙有廣東之老角毫洋昨又裝到一批數在二十餘萬枚上海之裝出者則甚缺乏大英公司之倫敦來滬郵船摩里亞號今次來申先有電來報告載有英條銀約三百萬兩來滬大約十六日可到 
　　航輪往來訊法郵船郚博司號昨日到滬載來旅客六十七人内有留德學生狄某一名乘該輪返國此船須在滬修理故一時難即往日又有英經理之赴印輪托立拉號今日赴東洋返洋上海之印度人乘此輪返國者甚多又提督之格蘭總統者刻改遲兩天至十號出口赴美 
　　赴美華人送還訊上次天洋丸來滬有赴美之華工二十餘人美當道不允其入境將其送歸中國曾紀本報昨日東洋公司之高麗丸來滬在舊金山來華之華商有大批乘該輪返港又有李國均·譚百潤等數人去冬在華往美又爲美移民局扣住不許其登岸仍着高麗丸原輪送還中國李譚等爲粤人故仍送到香港云 
　　日輪失事後近訊日郵社之因幡丸被春日丸撞損甚重今已入廠修理一時難以竣工該社以台灣營業正盛遂改派弦濟丸暫替班次又有該社之中歐郵船伏見丸從倫敦來華三應早日抵滬旋因該輪在南洋羣島方面陡遇颶風該輪備受危險歷兩畫夜始得脫離險境昨日該輪始到上海已遲三天矣 
[本月往來之太平洋輪]  
　　一月份由太平洋來滬之中美郵輪計有十二艘出口者十艘除已到者外餘爲查報如下 
進口輪　　出口輪 
船名　來地　日期　公司　船名　去埠　日期　公司 
亞菲利加丸德古姆十日大阪格　總統西雅圖十日提督伊預丸西雅圖十二日郵亞細亞皇后温哥武十二昌興俄皇后温哥武十二昌興加賀丸西雅圖十二日郵麥堅尼總統西雅圖十四提督天洋丸舊金山十三東洋林肯總统舊金山廿日花旗馬尼拉丸德古姆十四大阪　洋丸舊金山廿一東洋惠爾遜總統舊金山十四花旗夏夷威丸德古姆廿二大阪麥狄遜總統西雅圖廿日提督西限爾白舊金山廿三花旗高麗丸舊金山廿五東洋約克遜西雅圖廿六提督麥堅尼總統西雅圖月底提督海立遜世界線廿九大來伊預丸西雅圖月底日郵靜岡丸西雅圖卅日日郵塔夬得舊金山卅日花旗 
 
 

Page 14

 
 
第一萬八千二百七十三號;中華民國十三年 西曆一千九百二十四年一月八號
星期二 * *[嚴成德遞補總商會會董]  
　　本埠中央信託公司代表嚴成德君昨接總商會來函謂江湘浦會董遺缺由鄭培之君遞補後鄭君因兼理兩廠事務殷繁來函告辭已由常會議决應由足下遞補云 
[日參觀團抵滬昨晚先到一批]  
　　日本横濱商人組織旅行團由横濱起行乘南滿鐵路前來吾國各處參觀其第一組於前日由京起　南下轉乘滬寗下午開行之特别快車於昨晚十時抵滬聞今晚滬寗快車到站時尙有第二組來滬爲數約六十人云 
[路刦巨數公債票案續審紀]  
　　徐金·楊　氏·開釋．．．．餘候星期三宣判 
　　北京路通易信託公司於陽曆去年十一月二十九號上午十時派學徒柯佐文乘坐包車從漢口路華商證券交易所内携取九年金融公債票面五十萬元經過寗波路乾記弄仁美里口被該包車夫姜阿三等糾盜攔刦一空嗣由捕房緝獲案犯十名解由公共公廨研訊得吳金元·姚春海·胡金壽蔡恒四名無干業於上星期五摘釋公債票交原告領去其餘姜阿三·徐士奎·徐金·姜維扣·張阿福·楊唐氏男婦六名押候續審已誌本報昨日下午二時半關正會審官與美副領事馬爾定氏升座第一刑庭由承辦此案之華探長李星福·探目夏廣林·包探周志仁等將各被告提案楊唐氏因有未滿週歲之嬰孩須時哺乳不能站立乃命坐而候質首由工部局刑事檢查科代表梅脫蘭律師向姜阿三詰問詎其供詞一味狡展旋經關讞員親自鞫訊始據供稱姜維扣·張阿福·及在逃之楊阿寳（綽號小開）訽我東家係何執業當答以有時亦做土生意因遂與塌鼻子阿四原川等至徐金所開之老虎灶内聚議約定於是日上午往搶烟土若果搶得照數分派當行刦時因内有數人我不相識故曾追趕分贓我不在塲徐士奎搶刦分贓均不在場等語據徐士奎供稱此事我完全不知惟與姜維扣相識曾語以我東家販土茶館聚議我被邀未去徐金之代表甘維露律師即向徐金詰據供稱所獲諸人雖曾至我店吃茶但俱不相識楊阿寳與其妻楊唐氏賃居我店樓上甫二十餘天是日楊晨間出外嗣携一黑色皮包與姜維扣張阿福同歸直往樓上皮包内所置何物我未看見云云該律師並爲辯護以捕房雖在被告店内樓上房中搜出贓票但其室係租與楊住被告對於此案事前旣未同謀事後亦未分　應請開釋關讞員又命提姜維扣上堂訊據供稱九月間某夜歸家途遇姜阿三·徐士奎·兩人互詢各人東家執業彼等即言其主係做土生意隔數日又與楊阿寳相遇我不知楊已失業渠詢我知否販土之人我乃以阿三之主人對遂由阿寳·阿福·阿三·及王阿福·塌鼻子阿四原川曁不相識者約共七八人兩次至茶館聚議第二次聚議地點則係徐金之老虎灶内士奎亦在塲惟徐金未見當　阿三·士奎·報告其主出外經過鉻由始决定至該處守候連守十餘天至是日方出事其時我適經過天津路但未同搶彼輩搶後我與阿寳·阿福·等携皮包往阿寳家初以爲該皮包内祇少有五六只貨色及將皮包打開羣皆不知何物旣不類鈔票又不似報紙阿寳即給我十四疊（每疊十張）命轉給阿三·士奎各五疊我得四疊統由我携歸約阿三士奎於夜間來取嗣即被捕云云張阿福亦供認聚謀搶刦不諱而楊唐氏則稱此事係其夫所爲渠不知情等語梅律師乃請求將該氏開釋徐金逐出租界其餘四名應解護軍使署蓋近來迭出白盡刦案應予嚴懲中西官磋商之下諭徐金楊唐氏開釋其餘四人帶回捕房收押候禮拜三上午宣判閉庭時已鐘鳴六下矣 
[滬西檳榔路之刼案]  
　　盜匪開槍示威...流彈擊斃行人湯玉林 
　　前晚七句餘鐘有盜匪三人突至滬西檳榔路六十五六號門牌張永源米店内躍入店堂各出手槍利刃嚇禁聲張當被搜刦去現洋二十餘元而逸該盜等恐事主喊捕開槍示威詎流彈擊中行人湯玉林之肚腹立時倒地身死旋經該管戈登路捕房捕頭聞警即飭包探沈崇禮劉宗漢恊同西探馳往追拿盜黨未獲當向事主詢明各盜等年貎·服式口音據情回禀捕頭核示並將湯之尸體舁入虹口斐倫路騐尸所報請公共公廨中西官蒞驗昨午張襄讞會同英韋副領事蒞所檢驗之下升座公位先由捕頭陳述出事情形繼由尸妻湯張氏投訴其夫昨日下午三時因赴友人之宴七時歸家穿過勞勃生路至檳榔路被盜槍彈繫傷身死請求伸雪云云又由尸母湯沈氏投案供訴之下中西官即下諭曰騐得已死男尸湯玉林委係生前被流彈擊中身死着尸親領尸棺殮聽候嚴緝盜匪訊辦 
[又一將放洋之留學生本月十二日]  
　　敎育家袁希濤之外甥鐵明君前曾肄業於天津南開大學·及北洋大學成績頗優現定本月十二日搭日本郵船會社之KagaMaru船赴美擬入華盛頓大學學習農科云 
里昂大學生物學博士黎國昌 
　　黎國昌廣東東莞人前在北京高師及醫專專攻生物學民國十年留法在里昂大學繼續研究關於動物學·生理學·組織學·動植物細胞學·已有新明七八種陸續提出各學會中發表因此由大學諸敎授介紹爲法國生物學會會員及各國解剖學家聯事會會員一九二三年秋復得生物學博士學位爲華人得生物學博士之第一人現在法兼充法國醫科大學助理不久便當何國云 
[東方八大學監球比賽之預備]  
　　議定比賽日期與規則 
　　東方八大學足球比賽於本星期六行將告畢籃球比賽待寒假開學後即將開始日期已定二月二十三日起至四月五號左右止一九二三年至一九二四年東方八大學籃球委員會之委員長爲約翰大學敎授沈嗣良委員爲東吳大學敎授海司L·W·Hash滬江大學敎授卜體德Gboteat於五號集會議决本屆比賽規則與日期茲將兩項詳錄於左 
　　（甲）日期 
　　二月二十三日三月八日三月二十九日 
　　東南與滬江東南與約翰東南與東吳　　東吳與金陵東吳與復旦約翰與復旦　　約翰與之江滬江與之江滬江與金陵　　復旦與南洋金陵與南洋之江與南洋　　三月一日三月二十二日四月五日 
　　東南與復旦東吳與約翰東南與之江　　約翰與金陵復旦與滬江東吳與南洋　　滬江與南洋金陵與之江滬江與約翰　　東吳與之江東南與南洋復旦與金陵 
各隊須照上表與其他球隊比賽若兩隊不能按時比賽須雙方同意乃得稍更日期但不可太不照上表舉行 
　　（乙）規則 
　　㈠各隊若欲獲錦標須與其他各隊均行比賽㈡須於今年四月五日左右比賽元畢㈢若各隊比賽至已定之日期（四月五日）而委員會尙覺不能定奪錦標屬於何隊則將再定日期舉行比賽㈣委員會定奪錦標後任何球隊能反對此决議若委員會以爲此反對確有理由則將再舉行比賽以解决之㈤在已定比賽日期後舉行之比賽日期與地點均須由委員會定奪㈥甲乙兩隊比賽如甲至乙處則比賽時之評判員須於比賽日期一星期前依照乙隊定奪之評判單小選出而得甲隊之同意在已定比賽日期後舉行之比賽評判員　由委員會選定㈦比賽時之規則須依照靑年協會書局出版之一九二三年至一九二四年之籃球規則㈧本届兩隊比賽之地點須依照上年眞正比賽地點而定奪（其意即上年甲隊曾至乙隊處比賽本年乙隊須至丁隊處比賽）但上年認諭者不在此例 
[南洋中學生被流彈擊傷昨聞]  
　　子彈確係法租界飛來郭生傷勢無礙 
　　外日暉橋南洋中學校學生郭興華於上月二十九日下午三時餘正在宿舍休息突被流彈飛來擊傷腮部一事業由該校王校長查係法租界打靶塲飛來當請警廳轉致法捕房請將靶址加高去後旋據轉知允予照辦並以醫治該學生之醫金若干復請警廳查詢以便照償等因茲由陸廳長派探查得該學生所受流彈係屬紫銅機關槍子該子彈上鐫有四一八號碼刻在寳隆醫院傷勢似無妨礙蓋彈已取出也惟以後打靶須請格外注意以免誤傷人命要求轉致傳諭以昭鄭重云云 
[錢業公會昨日開會紀]  
　　本埠錢業公會於昨日下午舉行第二十一期常會議案如下㈠「拆息案」舊曆十一月分拆息依據同業營業規則第七條乙項應請同業公同决定之議决十七兩五錢㈡「報告案」據義昌和記莊報告自甲子所起改加聯記計劉鴻生二股瞿鶴鳴·張紹連·各一股半·王養安·劉翰卿·田永祥·汪寛也·謝永年各一股共共十股計資本銀十二萬兩見議趙文煥經理仍沈景周黎壽昌應於常會提出報告之議决通過㈢「本埠總商會舉辦商號登錄案」爲便於商業信用調查起見辦理商號登錄定有專章函送到會我同業應否登錄請討論之議决下次開會時再從長討論云 
[杭紹綢業聯合會大會紀]  
　　選舉職員 
　　日昨下午二時杭紹綢業聯合會假座錢江會館開常年大會到者三十餘人公推邵懋章主席首由主席報告本届會　經過情形及辦理三新公平價綢捐手續次由會計主任沈濟恩報告十二年度將支帪目次更推職員結果余振夫被推爲正會長馮思安被推爲副會長·張鴻蓀·陳鳳梧·董吉甫·沈濟恩·邵懋章·陳耀宗·程哲靑·沈寳華·尤石笙·言久甫·沈志林·胡詠之·馬培元·倪禎甫·譚景孫·鳳餘林·茅春芳·温鼎傅·陳鳳翔·高蘭芳·等二十人爲評議員次由邵懋章提議謂本埠各綢莊被假條冒取綢貨層見疊出現由本會備具傳單通知各莊號改用聯單以防假冒務希一致仿用云云全體通過議畢散會茲將傳單原文錄下 
　　逕晵者凡我綢緞同業向同行　各客帮取貨大都槪用便條蓋章往取手續簡單易被假冒結果則雙方受損如去年豫豐泰與莊同順雙方爭執備覺困難補救之法舍用三聯單外其道未由數會有鑒於斯曾於去年十二月初二日常年大會提議勸告業改用三聯單在案並由各莊號先後仿行僉稱用意周密本年王楊記與　聚盛亦以此事發生糾葛爲此再行通告凡在會會員務希迅即備用三聯單以防假冒而安營業聯單内並請聲明「敝號支取退貨聯單必與發票上號碼及騎縫圖章相對方可取貨否則敝號槪不負責應請特别注意以昭鄭重云云 
[江浙絲綢聯事會之通函]  
　　會議陸議昌繭行違章開設事 
　　本埠江浙絲綢機織聯合會近爲無錫陸義昌繭行事經蘇常道尹定期會議特通函江浙二省絲綢各業公所迅舉代表尅日赴蘇列席與議一面另函前經推定各代表請即日前往到會錄其公函如下 
　　敬啓者頃奉吳縣知事郭函開案奉蘇常道道尹訓令第六八三號内開案查前奉省令督同吳錢兩縣知事召集會議無錫陸義昌繭行違章開設一案迭經令電飭　會商召集會議並據各團體先後推舉代表呈報前來現由本道尹定於十三年一月十一日午後二時在本公署召集會議除公行無錫縣知事外合行令仰該知事知照到會與議並即轉知各團體查照屆期來會毋得延誤等因奉此除分行外相應函達希即查照辦理爲荷等因奉此並奉王會長介安函開接蘇州程會董幹卿函罰前情並經蘇州雲錦指定間門外馬路鴨蛋橋蘇州飯店與三新旅館二處爲本會代表住宿之所並任招待請速通告全體代表尅日來蘇至指定招待處預先接洽云云查此案關係我江浙絲綢工商大局至　　　應請速轉各代表務請踴躍來蘇到會力爭以達維持歷年奔走呼　爭得之五百號部令定案之目的奉此又准蘇州鐵機絲織公會函同前因並稱已預定間門外惠中旅館以備招待等因准此徐分函各代表查照尅日赴蘇到會力爭外用特專函貴公所務　迅舉代表即日往蘇萬弗放棄以免功虧一簣追悔莫及並祈將所舉代一銜名示復至深份切云 
[滬官場定期歡送法領事]  
　　駐滬法正領事德賚沛君奉法政府命令調任福州總領事已定本月十號乘輪赴閩履新已誌昨報昨松滬護軍使何豐林·江蘇特派交涉員許沅·海軍林司令南北商會正會長定於本月九號下午三時假交涉公署大廳開歡送會並備茶點恭請本埠中法官紳蒞會共襄盛舉云 
[救濟婦孺會改選董事揭曉]  
　　前日（六號）本埠救濟婦孺會在江灣開十週紀念大會並改選董事曾紀昨報茲悉是日當選董事五十人姓名如下朱葆三·楊韻秋·陳保欽·徐乾麟·張樂君·傅筱菴·王一亭·周薌雲·陳光甫·宋漢章·杜家坤·朱吟江·方椒伯·秦潤卿·王曉籟·田祈原·謝韜甫·裴雲卿·姚慕蓮何元增·袁履登·魏汪濤·李馥蓀·田時霖·葉惠鈞·聶雲台·杜格叔·盛竹書·郭子彬·王才運·項如松·程霖生·管趾卿·陸維鏞·朱子衡·董體芳·余魯卿·何德初·榮宗敬·趙文煥·虞洽卿·蔡春芳·王項堅·戚少村張晋峯·葉子衡·魏乙靑·吳韜齋·陳翊周·胡哲生· 
[日本禁阻中國小商入口]  
　　有六人已到門司仍被遣回 
　　國聞通信社云日本自去歲以來對於華人之經營行商者入口取締甚嚴華人在長崎·門司·神户·等處上陸始則規定每人身上非携有欵項二十元不得登岸繼又加到五十元延至近兩月又增至一百元今則雖有現欵一百元在身亦不易自由入境本月四日由滬開至門司之日光九日船中有浙江省靑田籍商人吳福全·吳福克·李珍生·張成云·張之恭·張興·六名據云赴日時身携額定現欵該處水上警察向彼等查騐時初則恐其無欵謂有一百元方許登岸繼見各人携欵呈騐又藉口謂現在日政府不喜華人來日本該商人一再懇商而警察仍令六人將行李搬過由該處開來上海之熊野丸載回熊野丸華人搭客聞此情形頗爲不平將要求上海各團體主張公道云 
[日外務省令防旅滬韓僑赴日]  
　　日總領事署昨接該國外務省訓令略謂五日午後九時半有朝鮮黨人金址燮等混入皇城抛擲炸彈示威運動查該黨員金某等均係上海義烈團團員新近由滬秘密渡日者希　嚴密偵查以免後患云云矢田領事分别偵查辦理矣 
[看守所老犯欺凌新犯之發覺]  
　　質當新囚皮衣得洋瓜分 
　　有王鶴年者因刑事案經地方廳諭令收押看守所六號舍中詎同號老押犯楊佩源等向王索詐不遂糾合同號之潘廳郎等將王百般凶毆勒令將洋元奉敬否則還要毆打王不堪其害只得向之哀求當經潘及同號押犯王興發蘇南義·王金生·王小大頭·等佯爲排解即將鶴年所穿皮袍剝下立命㕑房夥王二持之出外向押店當洋八元由楊等分别瓜分昨午爲檢察長車顯承訪悉除傳看守所長楊芷園到廳申斥外午後委派王檢察官將王鶴年與楊佩源潘慶郎蘇南義·王興發·王金生·王小大頭·及跑當衣服之王二等一干人證到案預審良久判令一併還押候禀覆車廳長核示辦理 
[電車撞傷婦人斃命]  
　　高郵婦人李吳氏現年五十歲家住西門萬生橋二區警　附近前日傍晚該氏往婦孺醫院對門十號門牌親戚梁張氏處行至白雲觀地方適行駛斜橋一帶二三十八號法商電車駛來將該氏撞倒碾傷胸部肩背等處由警到來抄錄四十二號司機及一百四十五號售票等人號碼遂將傷者車送二區警署立送新普育堂醫治無效延到昨晨八時許斃命堂中以電話報告地檢廳請爲相騐而梁張氏聞耗到廳呈請伸雪並求免騐車檢察長諭着候示 
　　尙有本埠新聞等轉入後頁 
 
 

Page 15

 
 
第一萬八千二百七十三號;中華民國十三年 西曆一千九百二十四年一月八號
星期二 * *本埠新聞二 
[絲紗女工協會之籌備會]  
　　推出籌備員疑聘名譽董事 
　　上海絲紗女工協會爲絲紗工人一百三十餘人所發起前日在閘北江淮公所開第一次籌備會當推出籌備員三十三人錄其名單如下「籌備主任」穆志英「副主任」李紀源·趙蘭英「籌備員」黃巧英·馮妙根·潘小龍·張鳳英·花金寳·趙大妹子·朱大英子·王根英·胡三寳·李阿五·洪阿三·吳阿六·嚴阿三·林阿妹·張阿巧·盧阿二·王壽康·徐靈妹·陸阿林·吳小妹·張其義·吳小巧·王阿二·潘阿六·吳大娟（即吳張氏）·陳嘯梅（即小妹）·王金寳·海巧·早第又議决聘請國内名流爲名譽董事俾事務易於進行聞現正派員接洽茲錄名單於下莫安仁·邵仲輝·李徴五·張相文·胡應庚·褚慧僧·杭辛齋·李根源·饒秘僧·金永炎·徐蘭墅·趙南公·沙產楷·姚文枬·關芸農·汪幼農·嚴獨鶴·穆藕初·米登魁·吳鴻璧·江祖照·李昂軒·沈士勉·熊應　·謝介子·周國鼎·喬國楨·李少穆·戈公振·馬湘伯·丁銘忠·王玉樹·李平書·吳山·姚黃·王遂「女界」安特生·沈儀彬·黃宗漢·程婉珍等云 
[滬西夜半槍聲之調查]  
　　查烟員開槍示威 
　　前晚十一句餘鐘靜安寺捕房迤西忽起槍聲捕頭正欲飭探調查旋有人來報告謂北新涇附近邊界有搶刦情事立飭包探馬宗來協同西探前往查得係某輪船公司内河小輪所拖帶之拖船内夾帶烟土經松滬護軍使署調查烟土人員得悉令其停駛不允開槍示威中西探已知槍聲之由來當即回捕房報告並聞該拖船内搜獲烟土三十餘磅業將該船扣留所有烟土與關係人三名押解軍署訊究云 
[友華銀行滙市報告]  
　　昨日友華銀行滙市報告云上星期六倫敦大條銀價近遠期各長一二五紐約銀價弗動倫敦紐約間滙價升至四元三角今日此間滙價掛牌開盤時均照上星期六弗動嗣因投機家紛紛購定市况見平英鎊掛片乃縮爲三先令三便士半美金縮爲七十元七角五分日金漲至六十五兩餘亦隨以俱動早晨英鎊成交價近期三先令三便士七五一月份三先令三便士半二月三先令三便士三月份三先令二便士八七五美金成交價近期七十一元二角五分一月份七十元七角五分二月份七十元一角二分半三月份七十元後以照此價格購者頗踴市况頓平至收盤時英鎊售價近期已不能過三先令三便士半一月份三先令三便士二五二月份三先令二便士八七五三月份三先令二便士七五美金最長售價近期七十元六角二分一月份七十元二角五分二月份六十九元七角五分三月份六十九元六角二分半日金收盤售價一月份六十三兩一錢二分半二月份六十三兩七錢五分三月份六十四兩近期滙票銀行定價英鎊三先令四便士二五美金七十二元二角五分佛郎一四七○枚二月份滙票購價英鎊三先令三便士七五美金七十一元七角五分佛郎一四六五枚遠期滙票購價英鎊三先令三便士半美金七十一元五角佛郎一四六○枚上星期六倫敦銀行印度購進市况穩定紐約市况亦穩定 
[上海商業市况彙錄]  
　　金融 
　　昨日早市錢幣市價爲七錢一分七釐二五午市收盤又跌爲萬錢一分六釐五較上日小去半釐各錢莊由長江運來洋三十五七元又由蘇州運來洋十五萬元 
　　銀拆早午兩市均爲六錢五分銀根未見寛鬆劃頭依然靜寂滙豐收欵六十萬兩麥加利道勝正金等收欵八十萬兩匯豐花旗公司運來大條六十條麥加利來大條七百六十七條交通裝往杭州大條一百七十五條麥加利裝往漢口現銀十萬兩又銀爐大條烊見寳銀四十五萬兩入倉昨晚止各銀行查倉庫存現銀一千三百八十九萬兩現洋二千九百○二萬元大條二千四百六十條日本洋一百九十三萬元各莊存現銀一百○五萬兩現洋三百七十萬元 
[公債票]  
　　昨（七日）各種公債交易益形清淡惟市上賣户尤少故價格尙稱穩固金融大票現貨開盤六十九元五角其後遂盤高至七十元收盤雖回縮五分比上週末尙漲起三角元月期貨交易無多市價初疲後穩收盤七十元零五角計漲一角二月期貨全日成交常在七十一元一二角左右收盤七十一元二角五分與上週末行情相同三月期買賣相等市面和平收盤七十一元七角五分比上週末漲起一角五分整六現貨開盤五十二元六角與上週末收盤行市相仿其後交易寥寥價少變化元月期貨全市只做開兩盤價計五十三元較上週末收盤行情毫無上落二月期各盤成交價均在五十三元三四角之間收盤五十三元四角五分計漲一角七年長期前市受主尙不乏人價由四十六元五角高至四十七元償還八釐祇收盤時略有交易價爲十五元一角計大二角餘如五年大票及三年小票整理七厘等票問訊者旣寥若晨星且緣市價不合致全日一無成交市塲清淡可見一斑 
[國内滙兌]  
　　昨（七日）國内滙兌據上海銀行公會報告各處　欵仍清淡滙水大致鬆動北京公　價計一千另五十三兩五錢天津行化計一千零六十一兩半比上週末各跌二兩半銀元同降一元二角五分計北京銀元爲一千零十五元七角五分天津銀元爲一千零十四元七角半漢口洋例價爲一千零四十一兩比上週末市價縮去二錢半銀元又跌二元七角五分價爲一千零八元五角九江南昌銀元各跌一元掛牌價同爲一千零九元浙屬各縣銀元同疲三元每千元均貼五元蘭谿銀元亦小三元價爲一千零十二元重　九七平銀回高五兩價爲一千另十兩銀元亦增五元計價一千零十元其餘各處掛牌行市完全與上週末無異云 
[金市與滙價]  
　　昨日星期一大條例撫報告二月份標金開三百十四兩一錢校上日祗小去一錢在毛盤時上落有限計最高至三百十四兩四錢後乃回小至三百十三兩九錢先令揭曉弗動惟法滙小十五法郎嗬滙大半盾餘價均弗動斯時標金略跌至三百十三兩五錢各滙市况惟先令與上星期六内盤時相仿美滙東滙較緊計銀行賣出元月份先令價三先令三辦士五六二五買進三先令三辦士六二五又賣出元月份美滙價爲七十元○八七五買進七十一元一二五又賣出元月份東匯價六錢三分買進六錢二分七五標金稍高至三百十三兩九錢旋因賣户衆多跌至三百　三兩嗣後市况轉硬銀行賣出元月份先令價三先令三辦士六二五買進三先令三辦士七五又賣出元月份美滙價七十一元買進七十一元二五又賣出元月份東滙價六錢二分七五買進六錢一分半以致標金最小跌至三百十二兩爲全市之最小價移時市况回軟標金遂高至三百十三兩六錢逾時先令美滙與前價相仿東匯則又鬆是以標金仍小至三百十三兩旋至收盤市况較前尤軟銀行賣出元月份先令價三先令三辦士四三七五買進三先令三辦士五六二五又賣出元月份美滙價七十元○六二五買進七十元○八七五又賣出元月份東滙價六錢三分買進六錢二七五以致標金步升至三百十四兩三錢收盤午後標金繼好計開盤爲三百十四兩六錢高至三百十五兩先令揭曉縮去二五餘如印滙小一羅比半法滙小十法郎美匯小半元東滙大半分嗬滙小一盾新匯大二五所以標金漲至三百十五兩五錢又略小至三百十五兩二錢各滙市况因而亦趨疲軟銀行賣出元月份先令價三先令三辦士三一二五買進三先令三辦士四三七五又賣出元月份美滙價七十元○三七五買進七十元○六二五又賣出元月份東匯價六錢三分二五買進六錢三分以致標金最高漲至三百十五兩八錢爲全市之最高價嗣後市况趨平計銀行賣出元月份先令價三先令三辦士三七五買進三先令三辦士半又賣出元月份美滙價七十元○半買進七十元○七五東匯則仍與前價相同又因日英滙兌小去三一二五所以標金跌小至三百十四兩七錢後則人心仍趨堅固買户暢達因此又回升至三百十五兩八錢後爲三百十五兩五錢收盤總計全市最高低相差爲三兩八錢其收羅價則較上日收盤價好起一兩三錢云 
[紗花]  
　　昨係星期一棉紗交易客帮所買現貨二十支十六支本紗共有一千五六百包計本紗四百餘包日紗一千二百餘包公會小包無售開市價各漲二錢五分至五錢不等交易所標準紗價漲銀八九錢三品紗大阪來電好起日幣六七元美棉電報現期勿動遠期好十六個磅音印度棉花無電報日商内外廠開出二十支水月現出大包二三百包價一百九十兩零五錢又開出正二月期二十支水月二百包價一百九十二兩豐田廠開出二十支豐年二月份大包二百包價一百九十四兩其餘各廠無開出市面仍穩定 
　　昨日棉業交易所通州標準一月期小去三四錢二期大起二錢左右三月期亦漲起三四錢據紗廠聯事會報告振泰花行買進現貨送廠美種印度花一百二十包價六十兩零五錢和大花行買進現貨棧交姚花一百五十包價四十二兩二錢 
[絲市]  
　　昨日洋莊絲市復見活潑歐美各莊來電需用廠經甚殷惟開價無甚向上致廠商方面態度依然堅持祇信孚愼餘兩行談成廠經五十擔價穩定又藍魚頭二三號七里大經二十五擔價較前稍有回落又購進裨農金雙鹿四川黃經二十擔價轉好又灰經六十包價開七百五十兩較前漲起十五兩其餘尙示有所成交云 
[五洲藥房追吉安欠欵之求助]  
　　本埠五洲藥房因江西吉安府姚榮濟廣貨號主姚泰榮前曾訂用該藥房牌號積欠貨欵洋九百三十元零八角八分期票洋三百六十元並積欠該公司分號太和藥房貨欵洋四百八十八元一角六分四釐期票洋三百元久不償還茲聞姚泰榮因該處官銀號鈔票控案被拘所有產業由該處商會管理擬派人前往收欵恐人地生疏特函請總商會致函該處商會主持公道首先追理云 
[楊樹浦商聯會請整頓渡章]  
　　洋涇與楊樹浦間往　行渡與各處義渡性質不同是以渡價未能一律船夫亦良莠不齊自王小毛創辦輪渡行旅雖稱便利奈營業性質每日於下午六時停止時間未免過短致使六時以後渡浦者往往受舢板船户挾詐商民苦之屢經報告楊樹浦滬東商界聯合會請爲維持昨由會長翁康甫·林仰之·等集衆討論當以地方公益宜函請地方董事辦理庶克有濟云云茲將該會致洋涇鄕董潘作臣原函錄下洋涇及楊樹浦間往來行渡諸多窒碍敝會迭經民商報告兼謂維持等情同來因於上届常會期間提付討論僉以地方公益全賴地方董事爲之設法庶克有濟爲敢陳述該渡弊害以及必需改良各節如下願先生鑒核焉（一）「現行渡船宜取締逾量重載」洋涇至楊樹浦一帶潮流湍急鉅輪又往來如梭渡船逾量重載横行兩岸鉅浪激盪危險堪虞故渡載人數急宜籌相當之取締（二）「渡資亟宜規定」現行渡價每人繳錢三十文查行渡一項本寓慈善性質賴義渡價祗十文極合方便之道本渡每見有三十文之外尙有需索無厭者貧民受累堪憐故規定渡資有益於人民不少（三）「行渡宜放長時間」地方繁盛行旅必多若照現在行渡時間（早五時起晚六時止）未免太覺侷促每見下午六時後渡浦者感受種種困難故時間有放長之研究（四）「取締舢板船良索詐」輪渡過時收渡舢板乘　索詐每見有出洋四角欲求一渡尙被留難者行旅之不便孰甚於此故取締舢板索詐亦仁者積功之事（下略） 
[請標客民刦掠蔬菜之呈文]  
　　浦東洋涇市農會會長沈文彬·陸均國呈上海縣公署文云呈爲農田物產時遭劫掠請求出示厲禁事竊敝市客民結隊成羣　入農田盜取菜蔬與田户發生衝突因而釀成命案已有數起上月中又有客民五永勝等至田户　平生　田中劫　菜蔬經哹浦反敢侍衆抗拒發生毆鬭乃至斃合刻經審判廳起訴案尙未結當地人民咸渭强暴外來理應自衛公函前來請求代爲呼籲當以事關司法範鬭未便田農會干凟却之惟念客民侍衆膽大妄爲　民不能安業是屬實情與其補牢於事後曷若徙薪於事前爲特備文呈請縣長俯賜核准出示覊禁俾知所警惕不敢嘗試并請咨請淞滬警廳訓令三區各署一體禁止實爲公便謹 
[捲煙特稅局之布告]  
　　江蘇上　區捲烟營業稅徴收局昨出布告云爲布告事照得蘇省創辦捲烟營業特稅經江蘇省議會議决咨請省長核准公巿施行在案此項特稅原爲捲烟業營業稅列入地方歲收爲本省敎育基金徴諸地方者仍以供地方之用本局長奉命籌備定期開徴該商等深明大義當能時艱共喻勉力輸將爲此剴切布告仰上海寳山縣境内捲烟業商民人等一體知悉務各凛遵定章領照納稅俾安生業而裕　源毋得稍持異議致干咎戻特此布告 
[滬南烟兌業衆和社昨開會議]  
　　議决反對特稅之方法 
　　滬南烟兌業衆和社昨日（星期一）下午二時爲捲烟特稅事宜特開南北同業緊急會議到者一百五十餘人公推彭壽昌爲主席宣告開會宗旨略謂捲烟特稅問題發生以來迭交開會反對同業一致表示而官廳方面不能體諒商艱勢必實行惟我同業决定以最後手段對付之公决辦法如下㈠公决全體同業向何護軍使·上海縣公署·淞滬警察廳·等各官廳請願㈡决定於舊曆本月初五日午後一時開南北華界捲烟同業全體大會討論辦法㈢公推代表四人與商界領袖虞君接洽到五時許議畢散會 
[財廳派員徴收錫箔稅]  
　　在滬設徴收機關 
　　錫箔業稅釐向歸紙業景綸堂認商帶徴現經蘇嚴財廳長查得蘇流運銷之錫箔爲數甚巨核算常年稅收約有六萬金之譜自紙業認商帶徴以來稅數不能充足其中不無遺漏不得不加整頓以裕公需爰特派委專員杜熊文來滬設立徴收機關仿照浙省錫箔稅稽徴辦法專司徴收現該員奉委來滬部署進行手續上海稅務所張所長奉到財廳令知前因當即轉知商會查照辦理外並轉知紙業景綸堂認商代表一體遵照云 
[船業公所業已撤消]  
　　滬南工巡捐局姚局長前奉松滬何護軍吏令知以日暉港地方所設之船業公所專以歛費騷擾船商仰即查明事實限令撤銷等因曾經遵令傳諭該公所迅行撤銷並令市舶所承辦人調查該公所是否撤銷着即呈復昨經該承辦人據情禀復查明日暉港所設之船業公所原係閘北船業公所分設之事務所其所發免費執照係分四種花色即爲分等歛費之價格現在該事務所已全部解散房屋亦已退租器具亦已搬取一空各船商無不欣喜云云 
[白爾路破獲私造鈔票案續聞]  
　　法捕房偵探副督察員禓振富探目陳三林·包探許培春·等偵悉白爾路一百三十六號門牌準提寺内設立私造某銀行僞鈔票機關當即前往抄出機器及未曾製就之鈔票等器具物件並拘獲鄒拜石·王渭祥·鄒濟運·趙阿六·等四名一併帶入捕房候究等情已誌前報昨由捕房將一千人解送法公堂請究先由西探目上堂禀稱此安手續尙未完備請爲展期再提被告趙阿六延律師代辯聲請准予交保聶讞員商之法領事梅君判一併還押聽候展期核辦 
[私藏實彈手槍之拘獲]  
　　山東人羅阿毛（即王阿毛）前日下午五時身藏實彈手槍一支在望平街徘徊被老閘捕房名探王德標查見以其形跡可疑上前盤詰言語支吾當在其身畔搜出前項手槍即將其帶入捕房昨解公共公廨即據王探禀稱查得被告於前日三時曾在愛多亞路三德里與在逃一人持械攔刦婦人金洪氏値洋一百餘元之金鐲一只是否犯有别案尙須調查請爲展期並將實彈手槍呈案經關讞員與英馬副領事得禀並將手搶察看一過判被告押唉展期兩禮拜再訊 
[汽車撞斃女孩之騐判]  
　　海軍領袖林建章之八百二十七號汽車前日駛至靜安寺路附近適有孫蔡氏之十二歲女兒六妹因赴紗廠做工經過該處致被汽車撞倒碾傷立時斃命由捕查見抄錄汽車號碼歸禀捕頭派探將尸舁入虹口斐倫路騐尸所昨午由張襄讞會同英韋閘领事蒞所騐明尸體升座公位捕房傳同尸母將肇禍之汽車許木根帶案質訊之下判騐得已死孫六妹委係生前被汽車撞傷身死着尸屬具結領尸棺殮並諭令事主從優撫䘏 
[誘拐婢女案之發落]  
　　婢女源入濟良所當堂尋短見 
住居靜安寺路一百九十三號門牌之郭雲生偕郭謝氏指控伊友土伯尋之用人王貴正誘拐婢女任眞芳等情昨由包探汪竹生將王與郭婢一併拘解公共公廨先由原告上堂禀明前情訊之王貴王供稱該婢自願隨我並非誘拐自知不合求宥復據原告投訴被告旣已知悔請求從輕發落並請將婢發濟良所留養云云中西官核供判王貴正從輕斥釋任眞芳發濟良所留養照章擇配詎任女聞斷稱不願意遂將指上金戒一枚脫下當堂呑入腹内當經濟良所女士與站堂之探捕等上前奪取不及已經呑卜堂上諭將任女送請醫院醫治候愈再核 
　　又函云滬西袁某寓宅之婢女皖人袁仁芳年二十四歲近被王某引誘成姦已珠貽暗結日前爲主察學驅逐出門袁女徬徨無主乃投王某家泣請安排詎知王閉門不納袁女無法可想即赴靜安寺捕房聲訴經捕房於昨解送公堂核辦王某被拘到堂仍不認與袁女有愛昧情事當經堂諭着送袁女往濟良所再核袁女下堂後遽萌短見潛呑生鴉片烟圖盡爲捕頭察悉於昨下午一時送入仁濟醫院救治得獲無恙復出捕房派探好言勸慰送往濟良所請求收容 
[小學敎育研究會開會紀]  
　　上海縣小學敎育研侒會本定上年十二月三十日開普通研究會是時因第二師範小學敎育研究會在松江開會是以改期於前日舉行是日到會者十九人由敎育局長李頌　主席議决案如左一件報告地方敎育調查統計分任事養正·和安·尙公·縣三·比德·縣一·飛虹·二師附小·等校均已算好交到本會議决由會調製統計總表兩種一以級爲單位算出各學校平均成績一以學校爲單位算出全縣公私立各校的平均成績一件報告時化小學校送到校舍落成紀念行刋五十分一件報告第二師範區小學敎育研究會開會情形以上兩案並無討論次提議十二年度下學期開會告竣應行結束並發刋研究錄等手續議畢散會 
[閘北火警併誌]  
　　前晚一句半鐘閘北新民路協志里第三百零一號門牌郭成記木匠作忽然起火延燒左右鄰樓房六幢由各叚救火會到塲救熄而大統路祥茂久大兩洋貨號及施萬和糖食店之後披與該里房屋接連雖未殃及然已大受水漬損失四區劉署長昨已傳到火頭押候查辦又五區中境内香山路某印刷所亦於前晚起火計燬樓房三幢 
[三泰碼頭之火警]  
　　昨日午後一時三刻滬南三泰碼頭陳萬興烟紙店後面擱樓上忽然火發頃刻間冒穿屋頂救火聯事會鳴鐘告警俄而各區救火會均驅皮帶車到塲施救得即熄滅僅燬該店樓面一間餘未殃及 
[迷路女孩暫交巡捕撫養]  
　　陰暦十一月十八日午後有四歲女孩一口身穿柳條布罩衫在虹口榆林路迷途啼哭不止經七百零九號華捕查見帶入匯山捕房留至昨晨解送公共公廨該捕上堂禀明查見情形並稱該女伊願領歸撫養請求公堂下諭核准質之女孩稱我名林弟我家就在近處等語中西官諭林弟准交該華捕暫時領去撫養如其父母來尋仍須交還 
[招領迷路男孩]  
　　紹興男孩陳文喬年十五歲身穿元角布棉袍白洋　蒲鞋頭鞋子和尙頭無帽在法大馬路地方迷路爲捕查見帶入捕房昨送法公堂請示詰據陳文喬稱來甲在法租界某店内學皆生意出外購物以致迷路詰其住址含糊不能答判送堂留養候家屬認領 
[司法部主事來滬昨謁地廳兩長]  
　　司法部主事宋澤森字寄農奉該部程總長委派來滬公幹寓振華旅館昨午詣法庭拜會沈車審檢兩廳長唔商一切 
[調車夫被機車撞傷]  
　　昨日（七日）滬杭甬鐵路嘉興車站調車夫張某在車塲調車時被調車機車撞傷旋送往鐵路醫院醫治 
[中興路發現男屍　]  
　　寳山縣金二圖地保張葆塋昨午投上海地檢廳報稱閘北中興路永安公司棧房後面隙地上今晨發現一無名男屍年約三十餘歲身穿元布棉袍元布棉襖柳條布短衫下穿元布夾褲内襯藍布褲白洋布襪黑布鞋秃頭查無家屬請爲相騐但據該處人稱此人因行竊物件爲事主拘獲立時毆斃等語地保因事關人命爲此具報云云車檢察長諭候派員往騐 
[司機生跌傷醫治無效斃命]  
　　德律風公司去年九月三號電梯斷繩下墜跌傷多人中之司機生張德明經捕房送入醫院後因背脊骨跌斷醫治多日未能告痊昨日午身死由公司備棺收殮 
[小工行竊被毆斃命]  
　　通州人王阿三現年四十九歲向爲小工近來專赴浦東沿灘各洋棧行竊零星物件藉以過度前日下午上燈時王潛人華通棧竊物當爲該棧巡警拘獲初則凶毆繼送三區警署收押至八時半王在押傷勢大發警署中急命函送浦東醫院醫治延至夜半一時二十分鐘斃命昨晨院中知照警署命二十四保二十四圖地保查無家屬午刻即投上海地檢廳報請相騐奉諭委派許檢察官等渡浦蒞院檢騐 
[俄人肇事轉遞回國]  
　　俄國洋人亞利山大開考夫·史卡霍洛金·亨利哈倫呑等三人均因在滬逗留滋生事端押令各回本國已由公共租界先後送交警察廳安置陸廳長以該俄人等旣經在滬肇事應予　解回國故派偵探朱仁泉於前日函送上海交涉使署轉送駐滬俄僑事務所迅速遞送回國 
[俄人酗酒肇事之押儆]  
　　俄人戈爾於前日飲酒大醉在法新租界地方沿途滋擾逢人行兇爲捕查見帶入捕房昨解法公堂請究先由捕頭上堂禀明前情詰之被告供認實因飲酒過醉所致求宥中西官判戈押西牢二個月以儆 
[指控竊取巨値金飾]  
　　美商友華銀行夥吳敬業因被經理西人指控竊取内儲値洋一萬元金珠飾物現洋之銀箱一隻昨由總巡捕房包探張金隆·錢慶長·將吳拘解公共公廨被告延包仁律師上堂代辯中西官以原告係屬美商判吳押候美領堂期解訊 
[男婦和姦各押三月]  
　　陳杏林之妻朱氏於上月間與張全生私姘匿居華界地方現爲原告查知報告捕房飭探程富生前往華界將張與朱氏一併拘獲帶入捕房昨解法公堂請究先由原告投訴前情請求訊究詰之陳朱氏供實因丈夫不願家用故此與張私姘請求恩宥張全生供實係朱氏自願與民人姘識不敢誘拐求宥聶讞員商之法領事梅君判張張與朱氏和姦罪成立着各押西牢三個月以儆朱氏期滿仍交其夫領去 
[引誘拐女孩之男婦]  
　　住居開封路四百二十七號門牌之樊金山與其妻樊郁氏於上月十號在閘北華界誘拐婦人嚴華氏家十五歲女兒彩鳳帶往杭州被女母在警局告發備函派警投滙司捕房協同包探周榮生往將樊等男婦兩人拘獲昨解公共公廨經中西官豫審之下判併交來警帶去歸案訊辦惟樊金生係屬過犯拐案刑期滿後仍須送回公廨訊辦 
[陳學堃侵佔行欵已就捕]  
　　紹興人陳學堃於前年在民國路大豐銀行爲司賬時侵佔行欵銀三萬另四百六十八兩洋二千三百二十八元及全球交易所股票四十股逃避無跡不經該行懸賞二千金報請華租各界官廳購緝日久未獲茲陳復潛回上海前日爲匯司捕房探目陸連奎偵悉將其逮捕昨晨解送公共公廨請究原告聞信延律師到堂以陳監守自盜爲數甚鉅今幸拿獲但時間倉卒請求延期開審被告亦請律師代辯謂欵項已由陳之薦保人償還一部分今殊無力交保惟有請求提早審訊云云經張襄讞商之英韋副領事諭被告收押候禮拜五研訊 
[李德發被控侵佔藥材]  
　　寗波人李德發在久大輪船公司航行海參崴之某號輪船上充當買辦近被該公司具禀公共公廨以刑事訴其與在逃之副買辦武達祥於陽曆去年十月七號侵佔代客運輸値洋一萬一千元之藥材請求提究由廨准出拘票發交滙司捕房派探費克倫於前日至愛爾近路一百四十八號門牌屋内將李逮捕昨晨解廨原告代表律師上堂述明案情李延革維露律師辯護謂船上一切事宜均由副買辦武達祥一人經管貨物亦有負担十月七號船在崴埠被竊藥材後被告願賠償七千元除付現欵外三千元出立支票奈原告不允但被告存有保證金三千元於公司請求减輕交保云云中西官磋商之下諭李德發交五千元舗保候訊 
[油酒店欠欵限期料理]  
　　法新租界蒲石路第一百零五號門牌朱如豪所開之朱永祥油酒店近因虧蝕於前日倒閉詎朱希圖逃逸被債權人恒盛叙同福永新萬豫恒源洽等十餘户查知報告捕房飭探將朱拘獲帶入捕房昨解法公堂請究先由各債權人投訴前情並稱被告之店開設未久共被虧欠五百餘元實人欺　行爲請求追究詰之朱如豪供請求釋出料理中西官判着朱交五百元人銀並保限十四天内理楚　干未便 
[船中開燈吸烟之破獲]  
　　四百三十九號駁船户周世來停泊虹口招商局碼頭在船中開設　室俱人吃食茲爲水巡捕房破獲起出大小烟證並烟土烟膏各八兩餘昨將人證移送法庭罰辦 
[南工巡捐局補釘門牌]  
　　滬南工巡捐局前爲整頓地方公益稅起見將諭城廂内外居户等應將該局所釘立新編門牌注意保存不准遺失並令各業户遵照如遇翻造房屋於拆卸舊屋領取工程執照時宜將門牌繳存該局稅務處保管俟新屋告竣時再行報告領取編釘不得違玩茲該局恐所轄各處或有漏未編釘者以及推闢之道路新造房屋爲數日多編釘未全者殊於稅收進行大有關係爰特派員分叚調查清楚如有漏朱釘列者一經報告立即前往編釘云 
[呈請東大移圈民田之道批]  
　　上海縣農民程福堂爲反對東南大學圈地事具呈滬海道署略稱該縣藉稱興學勒圈民地罔恤民隱環叩令縣另擇校址乞賜詳省查明另擇以蘇民困等情昨奉王道尹批示云呈及粘件均悉此案究竟加何情形候令上海縣知事查案呈復再行察奪仰即知照此批 
[公共公廨訊案彙錄]  
　　昨日公共公廨訊理民事訟案併誌於下㈠甘和生延革維路帮辦陳志剛律師訴惠通公司舒詠芝不付支票洋二千元案舒延慕思律師到堂聲稱舒與該公司無關票亦非舒所出此欵實係彩票獎洋請求將舒被控註銷云云據原告訴稱所控係屬借欵因到期由被告收回借據換給支票云云而陳律師並着被告當庭寫字核對筆跡畢堂諭舒詠芝之請求註銷不准着遞辯訴狀聽候排審舒詠芝字跡一紙附卷㈡中華木行訴郭東泉欠貨欵案被告不到堂諭隔日公示於申新兩報十四天傳達㈢王秉章等訴胡子陞不還保證金案原告斌求執行判决堂諭改期十四天由原告赴寗波與被告之父磋商辦法再訊㈣孫伯魁訴劉長記欠貨洋案堂諭本案因原告賬簿稍有更改應即註銷堂費原告負擔㈤萬鑫昌號訴　浩然不將代售珍珠交還請追價洋案堂諭着被告顧浩然按月依力酌量分償以清爲止否則原告得再到案請求㈥徐梅生訴同豐煤號不付票洋案堂諭被告不到其辯訴狀内業已承認應判令原告勝訴着於三禮拜償還洋二百元並堂費同豐所出之三百元本票一紙附卷㈦徐耀華訴何星臺霸屋不遷案堂諭提前排審㈧振興公司訴孟繼堂王漢臣不還保證金案堂諭准派捕帶同被告出外收賬此諭 
[誌謝]  
　　昨承中央信託公司惠贈月份牌四張謝謝 
公布欄 
[江蘇高等檢察廳]  
　　批示僧眞源一件爲弟徐東方聲明寃抑由狀悉前據爾弟徐　方聲明訴業經本廳批示逕向原　法院聲請在案仰仰知照此批駱榮　一件爲請求就近執行由狀悉候卷判到廳再行核辦此批錢靑旺一件聲請迅賜進行由狀悉查本案上訴部分業將原卷　送同級審判廳核辦在案仰即知照此批（以上一月六號） 
[江蘇高等審判廳]  
　　民庭判决李信庚史維因解除租約涉訟上訴一案（判决主文）本件上訴駁斥　三審訟費由上訴人負擔王廷甫與陳錦銘因蕩田涉訟上訴一案（判决主文）本件上訴駁斥盛炳文與馬星田　票欵涉訟上訴一案（判决主文）本件上訴駁斥 
　　刑庭判决談鴻勳即談麗生因被訴侵佔官路妨害交通罪上訴一案（判决主文）本件上訴駁斥朱乾榮輕微傷害人覆判一案（判决主文）本案初判核准蔣　義等强盜罪覆判一案（判决主文）本案初判核准王阿二施打嗎啡覆判一案（判决主文）本案初判核准黃功元與丁回英互訴强拔麥荳等抗告一案（裁决主文）本件再抗告駁斥唐毛毛等毁　損壞上訴一案（判决主文）本案上訴駁斥唐毛毛等毁　損壞附帶民訴上訴一案（判决主文）本案上訴駁斥五劉氏殺人罪覆判一案（裁决主文）本案發回儀徴縣知事公署覆審韋小八子等强盜罪覆判一案（判决主文）初判撤銷韋小八子共同强盜傷害三人之所爲處一等有期徒刑十五年褫奪公權全部終身未决期内覊押日數准以二日折抵徒刑一日許步蟾事前帮助强盜之所爲處二等有期徒刑六年褫奪公權全部終身收藏軍用槍炮之所爲處五等有期徒刑十月受人贈與贓物之所爲處五等有期徒刑十月連續販賣私鹽之所爲處五等有期徒刑上朋應執行徒刑七年褫奪公權全部終身未决期内覊押日數數准以二日折抵徒刑一日洋槍兩枝子彈三十餘粒没收（以上一月六號） 
 
 

Page 16

 
 
第一萬八千二百七十三號;中華民國十三年 西曆一千九百二十四年一月八號
星期二 * *   
 
 

Page 17

 
 
第一萬八千二百七十三號;中華民國十三年 西曆一千九百二十四年一月八號
星期二 * *本埠新聞三 
[包車照會架之創製]  
　　南京路同昌車行因工部局發出新章凡上海包車照會一律張貼與人力車同以便檢查惟此項照會若貼於車上殊防美觀故特發行一種仿汽車式之精美雅觀照會架子以補缺憾其價亦不昂云 
[興華發行雄雞牌機麵]  
　　興華製麵公司自改組耀記以來銳意擴充外埠銷路松屬一帶已委託周浦達興公司經理王達人君爲推銷主任浦東各地現已遍見雄雞牌之機麵云 
[綢業减價後之商况]  
　　上海綢緞大同業自减價以來忽已一週此次减價因届年終各局爲年底結賬起見故各貨均較上期减價尤爲低廉北市同行老介福老九章老九綸大綸等門市極熱鬧而老九綸因地位衝要交通便利顧客列形擁擠南市同行中以大昌及何恒昌到貨極多營業亦最大云 
 [P廉售之毛織物及化妝品> 
　　先施公司此次减價各種貨品特别削本平賣舗面洋雜部有羊毛手套每雙祇售二角西妝領帶顏色頗幽雅每條三角半羊毛男襪每雙二角半各欵香皂種類極多由一角起老牌檀香皂每盒七角老牌蜜糖皂每盒三角半羊毛領巾每條一元二角云 
[花洋布大衣呢均减價]  
　　永安公司二樓布匹部近到英國震寰織造廠出品之花洋布計數百種花樣不同鮮明居多最合作窗簾被面之用且顏色落水不退價値頗廉又充印度綢衣料長短均備花式各别現槪照碼八折出售又大衣呢新貨擁擠近因暢銷故特照原碼减至八折或七折其最低者每碼售四元云 
[南洋烟公司施種牛痘]  
　　南京兄弟烟草公司因天氣乾燥本埠已有天花痘症發見該廠職工衆多茲爲保護安寗起見特聘德醫鄭邦彥君在廠施種牛痘一星期凡該廠職工均可到舊工務室施種已由工務室通告各工人云 
[大北儲蓄會昨已開幕]  
　　昨爲山東路大北儲蓄會開幕之期中久人士往賀者甚衆儲欵者均贈有美品該會係由華商及西班牙商合組資本金五萬元專以提倡個人儲蓄爲業務董事長爲開達爾君華總理爲李翰卿君云 
[九福公司添戕機器]  
　　愛多亞路九福公司之百齡機自發行以來外埠如天津及東三省一帶來函批購者頗多現該公司因製造廠出品不數應市故特向外洋名廠添購機器以便增多出品云 
[書業同人組織進德會]  
　　本埠書業同人孫志民·何豐創等十餘人發起組織書業同人進德會昨在城内方浜橋路陳宅開第一次籌備會到者十餘人首由孫志民說明組織理由無論本埠外埠儘可加入共策進行次互相討論良久議决辦法如下㈠設籌備處於方浜橋陳宅㈡徴求同人加入㈢籌劃經費未收會費前由發起人擔任㈣俟下届開會推定臨時職員以便進行議畢散會 
[南市店員聯合會之籌備]  
　　南市店員聯合會自發起籌備以來積可進行各業店員加入者頗爲踴躍前通告新加入各店員假城内顧宅開第二次籌備會並增推籌備員徴求各方共同加入以利進行臨時通信處仍由新小東門口陳際程轉云 
[出版界消息]  
　　四馬路泰東書局擬於明年正月起出定期小說雜誌一種名「通俗小說」聘］張靜廬君爲編輯主任内容分小說戲劇舊小說界紹學生紀事文作品等現已開始徴集稿件云 
[醫訊二則]  
　　李慧川醫士設診所粤人李慧川醫士行醫有年常施種牛痘及治理天花現被粤帮紳商推舉爲粤商醫院辦事處主任外仍設診所於北四川路武昌路口生生堂内云 
　　人和醫院報告捐欵霞飛路人和醫院於一月五日下午舉行茶話會爲第一次報告建築捐欵隊長到會者三十六人合計捐到洋七千四百二十元徴得分數最多者爲嚴叔和女士三千一百六十分王竹屏君一千分杜叔梅夫人五百五十分鄧兆坤女士三百分俞定笙女士二百七十分郭周素女士二百二十五分吳彝珠醫生二百分蔡孑廬君二百分李蒔苑女士二百分云 
[韓僑舉行音樂會爲仁成小學籌欵]  
　　仁成小學校於前日下午七時假座老北門浸僵堂舉行音樂會因該校係旅滬韓人所立故到者多數爲韓人約五百餘人其秩序有唱歌·舞跳·愁心歌·劍舞歌·澄清歌·僧舞·燕子歌等頗可觀歌絃極爲沈痛哀怨云 
[評孤兒救祖記]  
　　「孤兒救祖記」又有一評論如下是劇以富翁楊壽昌·賢媳余蔚如·其孫余璞爲主角其姪道培·及姓友陸守敬輩雖係配角然表演亦宜老練想日後多加研究定當盡棄其生澀而不可觀也今將其三主角并說明一論之飾富翁楊壽昌者爲鄭鷓鴣君鄭君近年悉心研究斯道且善於表演老翁其龍鍾之態無有出其右者飾斯劇中之富翁尤形其老年失子之痛受奸人愚弄之可憫後日反悔後狂奔外出以覓其賢媳蔚如孫余璞情急志誠一舉一動態度安詳能不脫其紳士身分更爲難能可貴如携妾遊園靜窗讀佛等於愛佩孝兒余璞一節猶能顯老人之慈祥於蔡偉東之創校募捐能慨然充諾慷樂助三萬金等更於現今社會之一毛不拔守財奴下一痛針 
　　飾賢媳余蔚如者王漢倫女士也其貌美中含莊重新婚時嬌艶多情盈盈秋水尤能動人夫壻死於非命後悲痛抑鬱能使人酸鼻後受誣逐出老父旣逝手尙抱呱呱遺腹子凄凉歲月一度十載含辛茹苦於課兒一幕讀司馬温公救人一課時兒方四齡問母何時能入校母答其待十指多積資財便能送兒入學也演來絲絲入扣不愧爲賢母兒余璞得乃祖楊壽昌喜愛時往楊家後救楊壽昌爲奸人陸守敬一拳倒地受傷而臥及楊翁遣家人招蔚如來時一種欲前不前·欲退不退之態極顯驟遇之情見傷兒狂呼母親蔚如無奈乘機負傷兒奔逃於月光樹影間路途崎嶇顚仆者再其慌張情形使人代爲之急煞及於雲亭前稍息乃翁退到時三人見面時神情演來雖鐵石人心腸恐亦將流淚飾十歲兒之余璞爲鄭正秋子小秋其活潑天眞·孝思好學·勇敢禮儀已於斯數字中寫盡矣總之斯劇於演員·劇情·背境等無懈可擊中文說明亦佳但英文繙譯覺稍欠切有數段甚驚駭之句而以平平出之如欲運往外洋映演宜加注意也（春年） 
[熱血鴛鴦述評]  
　　熱血鴛鴦一片原名ＨeartsAflame係孔雀影片公司出品前曾在上海大戲院映過該劇係表演一㷀㷀弱女名愛倫者爲一森林之主人時美國各大森林皆摧伐殆盡各謀盈利獨女秉承父訓以培植根本不事摧伐爲宗旨故樹林獨盛有資本家見而嫉之意欲估爲已有其子喬琪鍾情於女勿善其父所爲資本家知女缺乏基金即出銀借之日積月累女無力償還資本家遂欲强佔女毅力奮鬥誓不屈志資本家暗使人縱火延燒森林佯謂欲弭此火須取炸藥炸毁失勢女即駕車穿火而去喬琪亦奮勇當先卒得將火弭滅資本家見其勇毅深悔已非遂免其債金且使喬琪與之訂婚云 
劇中女郎愛倫係愛娜納爾生AunaQNilson所飾表演之佳可冠全劇描舉愛倫剛毅果敢克守父志一副孝勇之態令人感入心坎見喬琪的不知其爲資本家之子殊欽其義俠過人及知其底細審爲仇人之子即憤而與絶基本短缺欲彌無術勢將破產愁容滿面終日不豫末後思及借欵之法暫度目前祗得低首下心入仇人之門而愁容含羞狀至凄楚及債主索欠無力以償勢必將森林抵押於人念此亡父數十年慘淡經營之事業行將敗於已手不禁唏噓不止及索欠愈緊破產立現則對父遺像失聲一哭悽慘動人令人想見其中心之苦楚與夫資本家之淫威其後冐火而入欲保森林雖焦頭爛額亦置不顧剛毅之色隱於眉際愛娜可稱善於表情矣 
　　綜觀此劇情節曲折勝於尋常一般愛情片多多而立意尤佳能使靑年學子以劇中人爲法雖歷盡艱辛亦秉其剛毅之志百折不回而卒底於成大可取法也至於背景方面多係實攝有萬木森森之叢林着火而熾一時風助火威如摧枯拉朽蔓延極廣炎炎火焰冒烟而出數十里之森林頓成焦土山中之虎豹豺狼四出奔竄五光十色令人目眩女郎冒火奪圍出入於火光烟氣之中熏灼幾死令人戰慄此段攝收得法並施彩色儼然逼眞即『多情英雄』中火景亦舞以過之此片於去年五六月間曾出映於上海大戲院轟動一時今重來滬上故一述之（憇） 
 
 

Page 18

 
 
第一萬八千二百七十三號;中華民國十三年 西曆一千九百二十四年一月八號
星期二 * *[學務叢載]  
　　約翰攝影會游愛儷園梵王渡聖約翰大學學生自組之攝影研究會因欲採製風景照片特集該會會員於前日携攝影機多具往靜安寺路愛儷園游覽是日風和日暖會員二十餘人於午後一時許僱汽車五輛入内游覽隨攝有風景片百餘種比反校已六時許云 
　　震旦大學同學會開幕震旦大學同學會創立以來已届十載會員數逾百人按之臨時簡章應開成立大會以以策會務進行去年曾登報徴求會員陸續報名入會者已逾二百人乃定正月六號正式開幕會址即在呂班路母校是日到會者多係留滬一部分之會員其在遠方不克蒞會者則請在滬同學代表開會時由臨時會長張欽明君主席該院院長帥公致祝詳後即討論章程·選舉職員選舉結果會長爲胡文耀君副會長宋國賓君職員顧守熙·潘肇邦·陸翔·張欽明·何尙平五人散會前由新會長胡君演說略謂同學會前此存在僅在精神方面今後形體旣立則形神合作發展自易云 
　　南方大學行將放寒假戈登路南方大學自江亢虎博士擔任校長後校務頗爲發達現江校長在南洋羣島演講返國後將在提籃橋左近自建校舍聞該校已於四日起大考將於十六日放寒假並定二月十二十三兩日招收新生又該校設有劇學一門學生選讀者頗不乏人四日下午四時馮叔鴛君特偕梅蘭芳前往參觀由敎務主任馮建維·事務主任曾貫吾·敎授馬崇淦·孫邦藻等招待茶點後攝影以誌紀念梅本擬演說因時間倉卒故登臺後由馮叔鸞代表向學生致歉辭云 
　　立達校將設義務夜校虬江路九如里立達公學學生達一百餘人近更得人贊助故擬寒假後大加擴充添設義務夜校兼設初中云 
[球戰歡聲]  
　　足球公共體育塲足球隊共和組於前日（六日）下午一時與英國海軍足球隊比賽足球觀者千餘人至三時宣告停止結果爲一與零之比海軍隊獲勝云 
　　籃球前日吳淞水產學校籃球隊特駛海豐魚輪赴崇明中學籃球隊作友誼比賽於下午三時起賽崇中球員傳遞敏捷故以十六與四之比勝水產學校云 
[評「恩怨了了」及「循環的離婚」]  
　　瘦鵑所編「恩怨了了」澹龠所編「循環的離婚」新演於民立中學已誌前報茲以管見所及評之於下 
　　「循環的離婚」係警世之劇其中主角爲李曼英·王叔文·胡競雄·三人尤以曼英爲最鳳庠君飾曼英温雅而不失女學生狀態其於王叔文一往情深雖叔文棄之而終無怨意其設計扮男裝使夫婦重歸於好眞能大快人心其於出妻一幕悲泣而不怨欽敬之心令人油然而生其尤佳者爲於叔文將去時向彼說「再商酌一歇」句悲痛情急盡行流露其於訴父一幕歸寗時悲泣不成聲對父苦坐尤妙離婚一幕向叔文呌一聲王先生而還以指環數語哀悲情深令人惻然鳳痒君於計誘一幕扮男裝與競雄訂約而不知求婚之例反問競雄及競雄表示第又以未帶指環人又請競雄以指環籤於自已手上情景逼眞不失女子本來面目其於末幕叔文長跪悔過後一揮而起尤能令人拍案呌絶夢梅飾王叔文於訂約一幕同學周家駿與語時心在曼英而强與周旋此態尤佳其離婚一幕之得意與逼離一幕之没趣出妻幕之仇李獅吼幕之媚胡皆能令人動心重圓一幕長跪悔過情景逼眞以叱逐競雄爲尤佳世文君飾胡競雄獅吼一幕作放浪女生之潑悍情狀與重圓一幕受駡而不覺恥辱皆能一一爲之描出余謂此劇出妻一幕可與迫離一幕對照出妻幕中曼英向叔文問茶問水之語與逼離幕中督文向競雄獻慇懃之語如出一轍然同一語也曼英則一往情深令人憐敬叔文則非特不能顯其有情反足示其見異思遷寡情薄倖令人睡駡此觀者不可不知者也善鳴君飾證婚人趙德孚詼諧稽若結婚幕讀結婚書時以徐國樑孫美瑤爲介紹人及離婚幕中向叔文謂「你眞要我做證人我便要打···」叔文及觀者以爲打人不意德孚指打圖章此等處能令人捧腹不止其尤妙者在重圖幕中當李父毅厂譏叔文見異思遷離離結結時德孚忽空挿入向叔文說「你不要聽你聽了他我做證人要忙死了」等語能於悲哀時令人解頣妙絶 
　　「恩怨了了」係義俠之劇此劇優點在情節之佳觀者不必觀其劇即讀說明書即知其佳觀之令人生俠義之心此劇曲折奇離較他劇爲難編而編者能於八幕中盡之殊非易事斯劇情節旣佳加以演者如鳳庠夢梅諸君皆能着力做去錦上添花無怪其觀者之擁也陸鳳庠君二劇最爲行力此劇飾珊兒而貎團　可愛其扮演珊兒慷慨淋漓演李母誅仇爭死等處非筆墨所堪形容令人歎絶 
　　夢梅飾女較男爲佳此劇飾桂兒顯然一小家碧玉其敬愛珊兒處皆能一一爲之表出易囚幕與珊兒相抱大哭最能令人動心公玄飾賣餖餅叟顯然一敬孝憐貧之老人善鳴飾黃三於刑塲一幕最爲得力某君飾珊兒母秦氏可謂維妙維肖洪濤飾獄卒詼諧百出說話全用江北語其穿挿之四季春調觀者爲之捧腹不已他如見珊兒桂兒哭而欷歔皆能於悲痛時打趣也（瞿賡山） 
[實騐社表演之三劇述評]  
　　葡萄仙子...良心不死...換個丈夫罷 
　　六日午後實騐劇社假中央大會堂表演三劇曰「換個丈夫罷」曰「葡萄仙子」曰「良心不死」結果頗爲圓滿大得觀衆之讚許然仍間有小疪望該社此後益加研究注意及微必能爲中國愛美劇放厥光明而提高民衆美之觀念也 
　　第一齣未來派戲劇「換個丈夫罷」爲意國MarcoDessy所著情節雖不合理性然編者之意係欲表示人之厭故喜新之恒情頗能針砭世俗演員三人却能將編者之意於言語動作巾表出惟飾後夫者熊度尙欠從容稍帶火氣 
　　第二齣爲歌劇「葡萄仙子」劇員皆稚齡兒童天眞爛漫動作自然加以舞態蹁躚歌聲清越觀衆之精神爲之興起黎女士飾葡萄仙子姿態極自然歌聲極嘹亮不可多得此劇寓意甚佳以幼童演之益覺動人頗能引起觀衆仁愛和美之情 
　　第三齣爲寫實派戲劇「良心不死」用意甚佳惜演者以未能自然遂不獲引起觀者之興感飾汪占鰲者於最後懺悔一幕言語太快動作未能與之相應遂狀若背書不能將受良心責備之情透澈表出飾劉約翰與其夫人者態度均不甚自然未能構成圓滿之戲劇空氣劉約翰與二說客之一席話尤類演說且談話之間突有禱告上帝之舉未免形容耶穌敎徒太甚反至失眞在中國尙無如此之篤信敎徒也此劇中演員以飾劉夫人之女友姚慧貞者·態度最爲自然也（季舞） 
[琴雪芳之頭二三本「苗鳳英」]  
　　「苗鳳英」一劇係由蜜蜂計脫胎而出業經出演者計已三本矣琴雪芳於頭本飾孝惠節烈之苗鳳英二本飾神呵鬼護之苗鳳英三本飾借屍還塊之苗鳳英並於二三本兼飾黠慧狡猾之小春香苗鳳英爲童良才之髮妻小春香爲秦素玉之待婢也 
　　其在頭本本之淑女以求其孝道本之賢婦以求其懿德本之令妻以求其愛情本之殉情以求其節烈此其所以取法之善也參之訂婚·而掩面以表其嬌羞參之洞房而話别以表其燕喜參之代勞·而抱子以表愛戴參之持刀·而刎頸以表苦節此其所以旁通於情也爲其深閨善處也敢不以喜音出之爲其庭幃和洽也敢不以樂意處之爲其密議搤吭也敢不以怒聲隨之爲其謀危未甦也敢不以哀韻飾之西皮欲其奮發二簧欲其簡節板之慢者欲其嘽緩板之搖者欲其慢易板之倒者此欲其廣責其所以託絃而練響也用作　範也可用作内則也可用作姆敎也亦可此其所以響世而勵俗也 
　　其在二本寃沈古井鬼拘以去一聲訴苦其韻愀然郎逃荒郊索燈以照一曲相思其韻悽然魂在人間附體以還一歌酬答其韻閣然韻之愀愀者以原板出之韻之凄其者以反調出之韻之閣淡者以海腔出之是其曲中有表情者在也魂不附體非人非鬼囚若鬼仇則膝行而前燈降自天若隱若現燭彼情人則步趨恐後鬼瞰其虛踉蹌就道是又做中有臺步者在也其在三本初飾紅玉儼如一姣好女子欵步輕盈不啻楊柳其腰櫻唇慢啓不啻金玉其音忽而覺景是人非不禁愁眉深鎖一若死之有日也無已其以鞦韆爲遣愁之計不料天公即以是爲還魂之資一樂一憂演來恰如其分其鞦韆能達至七十五度是亦他伶之所難能也不可謂非琴伶之有以長於雜会也耶且較之初演西　主時亦良多多矣迨後更生易而爲鄧鳳英怨零仃之孤苦覺人地之俱非謂父爲翁謂母爲姑似不知又已一世也種種作派演來逼眞演者一人演來　若二人其奏会洵可謂也神而入化也（待續） 
[集會表]  
　　陽曆本月時間地點召集者事由 
八日靜安寺路交涉使署港務會議八時下午五時半九畝地新舞台上海童子軍　事部　　敎練會議 
[今日天陰而寒]  
　　徐家匯天文台昨日下午四時三十分氣象預報云低壓已至日本之南故日本沿海天氣惡劣有風雨中國沿海則北方有大西北風南方復將有時令風此間天陰而寒温度在下午三時前之二十四小時内最高四七·三最低四三·○去年今日最高六二·○最低三二·二 
 
 

Page 19

 
 
第一萬八千二百七十三號;中華民國十三年 西曆一千九百二十四年一月八號
星期二 * *常識 
常談 
[情理之辯論] [  覺]  
　　有人謂中國人最講情是有人謂中國人最無情理可講辯論久之且各以事實爲證莫能相勝也 
　　余笑應之日君等之言皆是也有講情理之人有無情理可講之人不獨中國人爲然若謂中國人人人講情理人人無情理可講則皆非也然而論人者往往執一以槪其餘 
　　且情理亦隨事實爲轉移究竟以情爲標準乎以理爲標準乎又各隨人之心理爲轉移今日之中國日以無情無理之人講情理於是此亦一情理彼亦一情理愈講而愈無情理愈無情理而愈不肯不講而眞情眞理有時乃反在不講之中是則中國人之所以神妙不測也 
衛生 
[我國婦女無論何時必須戴帽之我見] [  朱思忠]  
　　帽爲護腦而設非僅裝飾已也以故西國婦女無論何時莫不戴帽我國婦女則不然夏季無論矣即冬季除年老者外一般年輕婦女多不戴帽一若恐掩其嬌艶者可哂亦復可慨要知腦爲神經之中樞思想之淵藪凡百新事業皆發軔於此若不戴帽則夏必受烈日之熏灼冬必遭朔風之剌激均足以損傷腦筋而致神思昏亂殊非衛生之道也矧邇來社交公開婦女服務於社會者亦漸夥余每見其夏則奔走於烈日之下額汗耳赤冬則往來於朔風之中髮蓬面灰因思何故不知戴帽耶若謂式樣惡劣則不防勸告帽肆力求改良想帽肆欲迎合顧主心理未有不亟起圖之也然則究何憚而不爲哉吾以爲習慣使然亦一大原因耳試思吾人當剪辮之際亦莫不以剪辮爲不雅邇來剪者旣夥習慣已成遂以剪辮爲美觀矣可知習慣之改革胥可由人特初行較艱耳苟有先覺之婦女倡行於前則將來全國婦女自能風從久而久之習慣旣成雖不勸而自戴矣想女界不乏高明其能聆余言而亟起圖之否耶（乙種酬） 
經濟 
[用鹽水選稻種之便利] [  楚州魯士]  
　　農家選擇種籽甚爲重要但是須用種種科學來辨别他非有專門學識不可現在外國發明一極爲簡便的方法用鹽水選稻種特來宣告諸君其法用食鹽六分之一和清水（例如鹽一兩水五兩）等溶解後把稻種放在水内約過一小時多工夫那好種都沈澱在底不好的種一齊浮到水而（鹽水含質渾濁有抵抗力故能漂浮沈實）然後用好種耕種等到收穫時那稻子顆粒飽足均匀重量加增譬如普通的稻每石百斤或百零四斤那鹽水選種的稻每石可以增出四斤至六斤不等一畝田收稻四石用這種籽可增出十六斤至二十四斤那麽將來由一縣推行至一省以至全國也不知要增出幾萬萬斤呢這個方法我國各農業試騐塲多已試騐很有效力國内各鄕農村婦都能照行毫不爲難務望諸君轉告各地農人互相傳述大衆倣行就好了（乙種酬） 
道德 
[無形之產業] [  天朴]  
　　我人對於自已之金錢貨物房屋田地及其他一切產業固無時無刻不兢兢小心而保管之矣不遺餘力而謀增益之矣縱能如願以償超美國十大豪而上之或奄有全世界之財富可謂具有美滿之產業乎曰未也僅及半耳蓋此僅屬於有形之產業而猶有無形之產業焉惜乎世人之量甚小大半皆自限於物質上的有形之產業而沉迷其中勞神焦思窮年累月孳孳爲利用陰謀詭計以掠奪人之財產而爲已有甚至喪名失節賣國殃民開怨訟之端釀戰爭之禍亦在所不顧而反放棄此更可寳貴之精神上的無形產業之享有權不亦哀哉 
　　精神上之產業取之無盡用之不竭隨有生以俱來造物分配公平不論貧富男妇人人得而有之且其富可以至無限愈富而愈安初不若物質上之產業有定量而不易得且愈富而愈危蓋前則爲一切幸福之原素後則爲一切苦惱之淵藪也 
　　今請言精神上之產業中最顯著而爲我人所絶對不宜放棄者三種其餘如健康智慧技術名譽等從略 
　　㈠人格我人一生之價値全以人格估量之人格高尙則身心安泰受人之敬慕與信仰余讀婦女雜誌之配偶選擇號覺其中數百靑年男女翕然以人格爲婚姻之先决問題蓋人格不僅代表其生命之價値且足以支配其生命無論其人物質上如何之豐美苟人格喪失則一切内心之安泰身外之敬慕信仰皆隨之而消失矣 
　　㈡愛愛爲萬物公有之美德即以人類而言父母子女兄弟姊妹夫婦朋友推而及於同胞同種族同人類皆賴此愛字相結合其施愛之量愈多則其受人之酬亦愈厚俄之克魯泡特金印度之泰戈爾皆絶世哲人認清一切生命賴愛以維持一切幸福由愛之源泉而流出 
　　㈢快樂尋常之物非以金錢購買不易得也即能得之皆有一定之限度惟此最寳貴之快樂則無須金錢且密藏在各人心中我人祇須推開心靈之門快樂即源源而來滔滔不絶使我人感無窮之舒適與絶大之利益彼財迷者日夜在利祿之途追尋此快樂而至今無一人得之但少數之擁有精神上之產業者則常欣然滿貯快樂自由取用而不竭噫亦奇矣（乙種酬） 
科學 
[電氣製鋼與工業製造之關係] [  豈]  
　　溯十餘年前之製鋼法大抵用焦煤火力不甚强鋼鐵内部之夾雜物不能焚化凈盡且鎔融點甚高之金屬亦未能使之融合而成特殊之合金鋼自電氣鑪發明以來而製鋼事業遂顯著進步矣 
　　從前之鋼以含炭量之關係爲主謂之炭素鋼今則於炭素鋼中加入他種特殊之金屬融成合金故謂之合金鋼其彈性硬度及固性皆優於炭素鋼砲彈鐵艦電機及工具等皆賴之故自有電氣製鋼而一切製造工業皆因之而革新世界製鋼業中用最新之電氣法者在歐戰前德美並稱自歐戰後則惟美國美國利用尼亞加拉大瀑布爲發電動力而電氣冶金法非常進步故前次參預歐戰各種工業用品不虞缺乏皆恃水電力收其效果茲舉其重要之製品如次 
　　㈠矽鐵鋼矽鐵鋼非電氣鑪不能煉成乃鐵之中鎔合金屬狀之矽素者也凡製鋼時加入矽與鐵之合金者可以防鎔融鋼鐵之銹蝕且可除去模鑄品之氣泡今之砲彈用鋼必含有○·二至○·三％之矽素實製鋼原料中至要不可缺之成分也美國旣利用尼亞加拉之水電力製成之量雖鉅猶嫌不足復自坎拿大輸入以補其缺而坎拿大亦於歐戰開始而後特多製矽立硜鐵供外國之用尼亞加拉之電力爲之告　以北美洲之水電力多至五十七萬五千馬力猶嫌供不應求則鋼鐵製造量之鉅可想見矣 
　　㈡鉻鐵鋼鉻鐵鋼乃鐵與鉻鎔成之合金也船艦用之鋼鐵板非此不能有至强之固性不能展爲大而且堅之板又大砲之彈丸尤非此不能伸拔爲筒狀但此種鋼鐵非電氣鑪之高熱不能鎔鍊易言之即無電氣鐵以製造鉻鐵鋼者完全不能製造戰鬭　與砲彈直與國防軍力之强弱有根本上之關係者也美國所用之鉻鐵鋼其半數由尼亞加拉水電力製成又半數則自外國輸入可見此種合金鋼需用上之重要矣然其用猶不盡此如自動汽缸用之鋼鐵壓碎機打擊球之原料以及其他特殊鋼之鎔鍊無不以鉻鐵鋼爲要素焉 
　　㈢鵭鐵鋼鈕鐵鋼鉬鐵鋼即稀有金屬如鵭如釠如鉬等與鐵所成之合金也美國所有此類之合金鋼俱由電氣造成凡高速度鋼磋石鋼砲彈鋼及其他特殊鋼鐵之製造以此數種與鉻鐵鋼爲絶對不可缺之原素高速度鋼者用製旋轉輪軸及工具之鋼也鑽鎈等具旋轉過速發爲高熱硬度易於減弱而裁割特殊硬鋼尤非尋常鋼製工具所能奏效自有此類合金鋼而機械工場之能率直加至三倍以上又大砲巨艦及潛艇等所以能迅速建造以圖急需者無不賴此 
　　㈣錳鐵鋼爲錳與鐵所成之保金在二十年前尙無人知有此鋼今則軌道上之轍义聞閉器保險鐵箱爬鋼步輪及轆轤等無不用之用途之廣尤勝於他種鋼鐵可稱至堅極硬之合金鋼任用何種鋼具决不能挫其毫末即尋常磨砥亦不能加以琢磨幸有所謂電氣製成之人工磨砥者隨合金鋼而同時製出於是錳鐵鋼之至硬者乃神其用焉我國之製鐵事業尙屬萌芽時代合金鋼之製造猶未計及電氣製鋼更無論矣有志於機械工業者其亦有取於是乎（乙種酬） 
雜錄 
[寫信須改良之處] [  耿光]  
　　余於說明寫信須改良之處以前先有須申明者即余以爲寫信之法一須簡明二須確當三須切實本此主旨故有下述之各項 
　　一不宜用無謂之頌禱語普通信函往往有「此維起居清吉潭祉綏和至以爲頌」或「遙想興居迪吉允符心祝」等語雖似善頌善禱而實爲無謂之套語殊覺可厭寫信時宜將此類辭句一掃而空 
　　二不定有虛僞語普通信函開首即有「久違雅敎一日三秋」或「馳念之忱無時或釋」等語其實何嘗如此適以見其虛僞而已余以爲所致信件如因某事有所商榷者開首即可直叙其事如說明自已近况或問他人近况者開首即可直捷言之不必作此俗套也 
　　三上下欵式宜改良往時信件稱友人多用仁兄大人字樣現時以大人二字不合於共和國家之稱謂當無復有用之者矣獨下欵仍有用某某頓首或某某再拜者夫頓首與再拜固不合於現行之禮節且發信時亦何必有如此禮節耶又有改爲鞠躬立正或脫帽者亦復無謂余以爲對尊長用某某謹𪳊或謹呈對同輩用某某謹啓似較妥當 
　　四非必要之信可不必寫余常接友人來信自首至尾空無一事徒叙寒喧而已置之不覆則有疏遠冷淡之嫌覆之則不勝其煩竊願凡致信者皆須有必要之事否則愼毋浪費筆墨虛耗兩方面之時間與精神也（乙種酬） 
 
 

Page 20

 
 
第一萬八千二百七十三號;中華民國十三年 西曆一千九百二十四年一月八號
星期二 * *   
 
