# 1884 - 162 - 4904015

 

Page 1

 
 
[第五號畵報出售]  
　　啓者本舘印行畵報梁已四次有目共議故日新而月盛焉兹於二十四日出售第五號本舘興懷風雅不吝多金覓奇書數種卽在每次書報之後增附該書之說一則并將說中大意另繪一圖冠於說之首裝入下次第六號畵報發兌以後書報除告白外每次得十頁而價洋仍從五分可謂廉之文廉矣至於此書之妙見者無不拍案呌絶歎爲觀止願與諸君共欣賞之此布 
[請各處名手專畵新聞啓] [  點石齋主人啓]  
　　本齋印售畵報月凡數次業已盛行惟各外埠所有奇奇怪怪之事除已登申報外能繪入畵圖者尙復指不勝屈故齋特請海内大畵家如遇本盧有可驚可喜之事以潔白紙新鮮濃墨繪成畵幅另紙署明事之原委函寄本齋如果惟妙惟肖足以列入書報者每幅筆資洋雨元其原稿無諭用與不用槪不寄還畵幅直裘須中尺一尺三寸四分横裏須中尺一尺六寸除題頭應空少許外必須盡行畵足里居姓氏亦須示知其畵收到後　付收條一張一俟印入書報卽憑本齋原條取洋如不入報收條作爲廢紙以免兩誤諸君子諒不吝敢也特布 
[招請名手繪圖啓] [  點石齋主人啓]  
啓者本齋新得奇書數種均屬未經行世者其事則可驚可喜而筆墨之精妙眞所謂翩若驚鴻矯若游龍要非尋行數墨家所能望其項背惟有說無圖似欠全美故特招請精於繪事者照說繪圖襄成是事如有丹青妙手願與此書並傳者卽照前報所登畵幅尺寸繪成樣張寄至上海點石齋帳房一經合用常卽函請至本齋面議一切此布 
[論三僧疑案]  
天下怪怪奇奇之事無獨有偶卽本報所載亦往往有情節詭異遥遥相對如出一轍者然或事跡相類而地非一處時非一日則謂之會逢其適可也若前日命案離奇一則殊令人反覆詳思而莫解其故夫洋塲之上周圍　及十里地方不得謂之廣闊然以都巿所在五方雜處人類衆多儼然一大省會之氣象一名都城之繁華交接之事旣多則訟於公庭者纷紛而至英法兩租界各設公堂置官理事每日一坐堂皇猶不暇給積牘於公案者往往盈尺然則謂一日之間而有情事相同之案數起亦覺不足爲奇矣公堂規矩凡案之可結者由委員訊結若犯五等之罪其人須比　定擬者公堂無權應移上海縣辦理至命案亦非公堂所主政不過控准飭提而已故相騐之事亦必縣尊出城盖公堂惟執票提人有差役十餘名其餘各役名色初不備立相騐端重仵作公堂無之也自開埠以來繁盛日加商民薈萃縣尊出城勘案以及因事斃命與路有倒斃由地方報縣請騐者月必數次蓋人命至重雖斃無他故病有證據不經相驗而遽行收歛無以塞死者家屬之口故卽善堂亦不肯率歛也然縣尊於洋塲命案聞報卽行出城較之租界之外或近郊或遠鄕辦理尤極迅速以洋塲地面有捕房工局管轄其規矩凡路有死人不得過二十四點鐘故不能遲也歴數此等案情照章辦理者指不勝屈顧從未有以一日之中而有三處者更未有一日三事而皆爲僧人者按此三僧其一被同院之僧領去人本未死捕房間之尙能答言旣非痧氣旋又昬沉衣服清潔身無傷痕捕房何必多管閑事有僧夾領則令領回可也而初不料城河浜翌晨忽有垂死之僧也將謂卽是昨日之僧何以昨有衣服而今則衣已被剥也又何以昨無傷痕且能答問而今竟倒斃并如法荼毗又見出背上戳傷之孔也且何以昨來領者稱廣福寺同院而今來數僧又稱西門某寺也此兩僧是一是二原不可知　觀其情事則廻然不侔竊謂廣福寺近在城内領去之僧其臥地之時不過昬沈捕房詢知非痧而究竟不明其何病來領者亦不明言遽爾領去或者此僧未死仍在廣福寺養病抑轉送他寺均在未定而翌晨城河浜之僧爲另是一人也如謂卽是此僧則昨晚領去之後必有他故將其背上戳傷并剥去其　服而病中受傷轉益加劇領之者復又棄之以致皆沈者變而吐沬能言者變而垂危乎顧何爲而法捕房華捕將其送捕轉而送醫院不聞有人述昨日西捕所遇之情事也更何爲而後來數僧議論佛門規矩戒僧圓寂須用火化而買缸焚香料理忙亂檢驗其身察出背孔又絶無人言昨日同院領去之情事也至於趁搭馬車二僧二俗馬忽溜　狂奔浦灘三人下車而一僧尙坐其墜車之僧驟樸地上自必　沈不能行動似法西捕舁回者卽是其人乃來領之僧胡不及坐車一節而稱其有病耶本報常述馬車傷人被碰被踏傷有輕重然口中無不吐沬似乎坐車之僧卽華捕清晨所見者第老北門西首浜上相去太遠該僧何因而至於此且從車中顚出贜腑受傷否則頭骨破裂臂折頸損今無他傷而僅有背孔何也後來料理之僧或不知有坐車一事而某大和尙邀之同遊坐車闖禍中途相失聞有是事何不尋蹤而至而客棧中亦不聞述昨日之事是又不能張　李戴者其揆情度理此三僧者似皆各不相謀所以存疑者因領去之僧死生不可知車中跌出之僧存亡亦無所證假令廣福寺果有領回之同院僧或已病死或在臥病而自小東門　至老大橋一帶更有被馬車碰跌斃命之僧與善堂門首之死僧同時報縣請騐則此案之疑團盡釋而事屬三事僧爲三僧一日之間怪怪奇奇　出不　曾何惑之有焉於此可以見洋塲地方之大而上海縣衙中相騐之忙矣 
[本館接奉電音]  
　　昨由通州電局專發電音到本館有五月二十一日上諭四道敬謹譯登○五月二十一日奉上諭徐桐着兼署兵部尙書閻敬銘意毋唐兼署欽此同日奉　上諭劉秉璋奏特叅庸劣不職各員請分别懲處等語浙江試用同知前署紹興府同知吳楙林貪暴妄爲着革職水不叙用候補知縣晏錫琦行爲鄙瑣陳則勲操守平常至善行同無賴均着卽行革職以肅官常該部知道欽此同日奉　上諭劉秉璋奏革員虧欠交欵延不繳解請旨拿問查抄一摺浙江安吉縣知縣鄧化龍前在任内虧短地雜正耗銀三千五十餘兩潛頊正銀三百七十餘兩已故知縣徐葆清前在樂清縣任内虧欠銀八千三百七十餘兩倉榖亦有短缺業經革職勒追或僅繳銀數十兩或全未完繳實屬玩延鄧化龍着交劉秉璋拿問監追並提徐葆清家屬究執監追分别是侵是挪按律懲辦一面將各該草員寓所資財原籍家産分别查抄備抵該部知道欽此同日奉上諭劉秉璋奏特叅交代案内短欠銀米延不清解各員請革職分别勒追查抄一摺前任浙江海鹽縣知縣司開先等虧短交代内地丁鹽課漕項等銀爲數甚鉅經該撫勒限嚴催各該員及該家屬等迄未完解實屬抗延前任海鹽縣知縣司開先前署新昌縣知縣黎宗論均着先行革職勒限兩個月將欠繳銀米趕解清欵倘逾限不解再行從嚴叅　前　秀水縣知縣已故知縣陳錫齡前任德清縣知縣已故知縣 
 
 

Page 2

 
 
汪昌前　蘭　縣知縣已故知縣王嘉福前任遂安縣知縣降補縣丞韓間南前任縉雲縣知縣已故教熾常吉兆均着卽行革職並將韓聞南常吉兆簡例拿問交劉秉璋提訊同各故員家屬究追分别是侵是挪按律懲辦並咨行各該員原籍地方官查封家産備抵以重庫欵餘着照所議辦理該部知道欽此 
[津友來信]  
　　天津西友來信云聞水師提督丁軍門現須駐紮天津又聞法副提督利士卑士在京與張香濤制府會晤談及所立中法簡明和約評其孰得孰失及利士卑士至津并會李傳相談之許久外人無從知之左侯相亦於十四日抵津在傳相行轅午餐飯後卽行晉京當侯相在行轅持與傳相暢談先賀和議之克放　言此時皇上尙在冲齡閣下尙在春秋鼎盛而我則年已及耄一日三食三飲並無畏死之見倘有成仁敢義之事我當出而赴之其辭氣慷慨激昻眞有廉將軍不服老之意時吳清帥亦在座侯相顧之曰前在山西見足下正在主持文衡頗有奮發有爲之意兹若有不若從前者此何故也清帥笞此時且不多談少頃當以奉告及飯罷侯相登舟隨卽晉京清帥之意遂不得白來信又云德君璀璘奏請開辦銕路刻下尙未定見未識可邀允准否也 
[天津信息]  
　　節前招商周與怡和行聯絡擬將天津之嶺南俴與廣帮字號帳目清釐然後裝貨詎太古不能如約有如爲淵驅魚爲叢驅雀致欠項未能清理此已列報兹聞已趕緊設法轉圜和好如初照常落貨矣○十四日報登德稅務司璀琳將至抬商局總辦一切等語此原註明由文匯西字報譯出兹接天津訪事人來信謁訪得實無其事云 
[學憲行程]  
　　新任浙江學憲劉叔濤於二十一日申刻由蘇州而過嘉興文武各官均出境迎接是晚舟泊西門西碼頭過夜次早卽開船赴杭云 
[命案彚]  
　　前報黄陂命案兹接漢友來信知尙有小悮爰再補述據稱此案内某甲係黄岡縣人尙在塾讀書因賭博負欠不敢向父母說明逕投岳家借掇其岳母允借衣八件囑女矚付女私自夾入首飭亦未說明致肇此禍刻聞甲之岳父亦讀書出身已具詞投欽憲案下並稱甲之岳母痛女情切業亦自經然此說尙未知確否再江夏縣殺人放火之案前稱所獲之薙髮匠卽是李姓並未另有姓范之人現聞李薙匠在禁直認不諱惟所供之蘇姓尙未緝到耳初七日欽憲檢騐余姓命案係湖南在作與京城件作帮同檢騐當時各具結而退次日傳得所騐亦與前騐相符近日並不提江西仵作惟鄖西之王姓千姓兩書辦累次熬刑竟無招供十一十二日聞省中又出一命案緣府署後王姓有一妻一妾大婦甚悍使人將妾捆鄒撤去中衣以洋鐡漏筒盛開水灌之鄰人聞聲欲救該婦復持刀出駡諸隣暫避凶鋒瞬集多人將婦捆送江夏縣署次日羅邑尊檢騐妾屍除下體受傷外餘傷不知凡幾將來作何審辦尙待續聞 
[官兵過境]  
　　十一日漢鎭過兵一隊聞係吳統領在湘省募成廣武營虎勇一隊由水程抵鄂再由漢陽整隊北上該勇約有七八百人旂幟器械皆新人皆精壯云 
[大風捲屋]  
　　揚州近日雨水甚少而時有大風十一日自辰至未黑雲翻墨四望如晦人以爲必有大雨不意申刻西北角忽起大風飛沙走石城中人家天棚飛舞半空北墻缷脫者甚多頃刻雲消雲散大失衆望次日東鄕人入城談及大風時村中草屋捲去者無處不有最甚者距東門十三里餘之采狐庄約三四十户盡行捲去惟剩土墻　時而已 
[喉症大行]  
　　楊州因天氣亢旱患目疾者不一而足自初八九日起忽患喉症一成白蛾鮮有得活者醫生皆爲束手十一日舊城一帶死者二十七人新城尤　如再不降甘霖恐受害者不僅田禾也 
[海盜拆船]  
　　怡和洋行寳生輪船由堯件洋行拍賣爲華商所得已列前報昨日廣生輪船回滬據稱寳生船上之二副及司機器人與中國官憲所派之砲船正在寳生船失事處察看至十九日忽遇大風砲船顚簸不定乃駛至小島後暫避未幾風定駛出見有海盜數百人在寳生船上拆缷且又縱火砲船開砲撃之盜黨紛紛遠避因卽將火救滅及二十日盜黨又來經砲船獲盜二人半夜盜又持械來闘勢甚泅湧砲船不敵祗得暫接其鋒二十一日廣生船過該處時見有盜數百人紛紛擾擾正在拆船攫貨一似毫無顧忌者廣生船遂將寳生船上二副及司機器人載回上海論者謂寳生船已經拍賣而爲海盜所拆缷彼承買之華商豈非大吃虧耶 
[穗垣近事]  
　　香港西字報載有廣東十六日信息云近日廣東盜賊甚多滋事之案層見疉出盖因賭風太盛故也十五日有一華人欲上漢口輪船守船之人麾之使去其人高聲太呌岸上人愈聚愈衆聲言欲殺外屬人幸中國官憲派兵將衆人驅散不致再蹈舊轍云 
[秣陵近事]  
　　秣陵自交夏以來亢晴日久雖十六日得有小雨而四野農田仍未霑足是以各官復禁止屠宰祈雨向來皆借城隍廟中設壇現以借地不足以昭誠敬特於上元縣後購地一方起建龍王廟專備祈　之用委上元捕廳蘇少尉親臨監工云○總理金陵洋務劉治卿觀察於去年稟明左侯相籌備閒欵　　同文舘於城北妙相庵内轉瞬已届一年舘中生徒皆有蒸蒸日上之勢近聞曾沅圃爵帥許籌欵酌加薪水以示鼓勵○某申設紙紥鋪於聚寳門外家稱小康前次因鄰右失慎同遭一炬當卽收拾餘燼移至鴿子橋居住正擬喘息略定再行設法開張不意前日祝融氏又復稅駕餘蓄爲之一空幸有親串憐之邀與同住　不至幕天席地耳 
[袁江官報]  
　　黄潄蘭學憲於初五日自海屬試竣過浦南下○管帶楚軍補用副將李世祥浙江撫標右營遊撃趙昌榮自浙江統帶廣武一軍赴山東駐紥於初五日過浦○陜西候補道孫小雲觀察於初六日自江寗回浦北上赴都引見○正任淮揚鎭標中營遊撃田恩來奉督憲委帶得勝營步隊緝私砲船水師於初七日自江甯回浦旋赴海州差次○准署運河同知王司馬慕柳定於十一日接印○統領清淮水陸各軍姚軍門廣武於二十一日自邳宿一帶閱邊回浦○清淮水師左翼記名總兵　順於二十九日赴漕轅銷管帶砲船差○四月三十日漕轅牌示運河同知員缺現飭同知王宗榦赴任○布政使銜署徐州道勃勇巴圖魯段筱湖觀察於本月十一日接印○候補鹽巡檢謝家慶奉漕憲委文案差使○候補同知妙正鏞奉漕憲委厘金總局提調 
[皖垣近事]  
　　皖垣練軍駐紥北門外者四營在城内荷花塘者一營槪歸黄　門統領現經軍門按花名册逐一察者凡老弱及吸洋烟者一槪斥革約有四百名之多卽由新募之餘丁内桃選精壯者　充故氣象爲之一新云○尹仙坡明府回懷甯本任所有移交各案立卽傳集原被訊明斷結俾不至久覊訟累眞神明之宰也○自春徂夏雨澤稀少難以播　故已出示禁止屠宰設壇求雨矣○上熟白米日前每石　　二千七八百文兹因無雨已長至三千二三百文一石矣 
[都門近事]  
　　京西翠微山上有八刹皆係敕建棟宇之宏深景物之幽靜甲於他處而香界寺尤爲諸刹之冠中西諸人往往到彼避暑聞英欽差巴大臣於五月十五日挈隨員人等前往云○近因盜風日熾緝捕彌嚴初九曰阜城門外天仙菴練勇局總温太監督率兵勇至京西門頭溝抄獲盜賊四十餘名並搜出兵械洋鎗及贓物甚多訊得窩主名金二滚子其目睛先時爲同類所抉今則坐地分贓凡大盜小竊無不招 
 
 

Page 3

 
 
納於其間其爲首者有四平台陳順某王邸守摹夫張三五間房李三等及衆犯均經訊明所犯之案以便詳城再送刑部○初七日午後永定門外第三城垜處有馬家橋糧店王某騎驢至此突出一賊持刀剌王倒地賊復向前趕斫幸近處有鐡匠某甲及菜園何六應聲赴援賊卽棄刀而奔行不　許竟被追獲送交門汛武弁有識之者謂該犯係海子小紅門人也○端陽節後銀價大漲每兩較平日銀價竟漲京蓄十錢一千餘文向以錢票易銀巿價總在十二吊以内今已漲至十三吊若以官板當十現錢買銀比錢票每兩須加錢千文不等盖緣京城平糶局存有糶米當十大錢二百餘萬吊　用以兌換現銀備繳庫欵故　價爲之日漲也 
[粤省郵聞]  
　　佛山有節婦黄李氏自十九歲守節撫育孤子至今九十五歲精神矍鑠絶無老耄之態洵屬熙朝人瑞初五日携同子孫晉省看龍船總計孫有十二人曾孫二十六人元孫八人五代同堂螽斯慶衍人皆謂節孝之報也○鄭鎭軍於初八日奉欽憲命在東較塲查點督撫兩標捕勇凡老者弱者立卽扣除中有十餘名不見應名鄭鎭不勝詫異立傳該管營官查間未幾各勇齊立在前鄭鎭細察情形知係吸烟以至失點一併扣除并將營官革責此次查點營勇并非先期布告乃係突然而來使各勇不及豫俻營規廢弛與否無難立知也○十三日督撫接有諭旨其中大意詣現雖與法人議和但法人狡唐異常未足恃以無恐海疆事務不能或懈如以和議旣成而半遂中止設一旦稍有差失卽惟各疆吏大臣是問云云觀此則　朝廷安不忘危無怪復命張振帥專辦防務矣○新任海關監督海權使於前月念六日接印任事章程略有更易　求利國便商自奉非薄　從雖衆而約束維嚴無敢在稅廠滋擾半月以來卽已口碑載道矣○藩憲龔方伯在粤有年情形熟悉現在仕途擁擠寒苦者正不乏人方伯調劑有方凡委缺派差皆按班次先後無或獵等佐雜各員亦按班每日赴轅聽候差遣如此則資格自分而夤緣可絶僚屬皆服其公允焉○廣州府尊擬於二十日考各屬文童惟聞署督憲張香濤制軍由水路赴粤不日可以到省故暫且從緩俟督憲腹新後再定日期也○十四日有擡槍洋藥各軍裝蓮赴梧州委守備尹林安用小火船拖往○管帶靖海巡船副將李臣榮禀知督憲於十四日在漁珠海口與一私鹽船相遇隨卽用炮攻撃賊亦開炮組闘傷斃巡丁三人迨後賊勢不支由水逃去計獲私鹽四千餘斤船一隻鐡砲三尊解省呈騐○南海陳甲與鄭乙素相識茲因錢財細故遂成仇恨鄭乙於十一日糾人將甲剌斃甲妻赴縣呈控縣官將犯名揭示務期盡數獲案 
[吞烟免騐]  
　　昨報投罪吞烟一節兹悉死者的係王毛囝卽由其兄王丫頭投縣求請免騐黎邑尊准如所請惟旣由德春棧主協同法捕房售探前夾請騐應着王丫頭具求免相驗自行棺殮結并具領棺切結去後該屍兄卽置辦衣棺到該棧爲弟棺殮雇人舁棺而去事遂寢 
[迎接法像]  
　　今日係迎接小東門行宮天后聖　法象至鐡路新建宮内聞法駕出宮朝北轉灣由外洋行街過陸家石橋朝南走外鹹瓜街一直過外郎家橋至王家嘴角朝東至外灘馬路朝北過十六舖橋沿灘過外洋涇橋仍朝北進三馬路向西至石路轉灣朝北至大馬路朝東過抛球塲轉北一直過大橋進宮其儀仗等件當有可觀也 
[臺基宜禁]  
　　本埠臺基前經會審各員遵奉憲札嚴禁查辦近來日久玩生吳淞路一帶復有一種婦人專以鬥牌挖花爲名引誘良家婦女致彼男女雜坐履器交錯延至夜深遂爲　合此實風　之害不可不禁焉 
[美船回滬]  
　　美國兵船名　奈泊來司於本月初九日開往漢口曾經列報兹悉該兵船已於前日返滬停泊虹口琼記碼頭前面至美欽差楊大臣則坐太古公司之上海輪船於昨日抵埠云 
[失物案續訊]  
　　前報失物待究一案昨又復　粤人簡心卽簡陞申訴前因并稱主人唐姓新中進士分發山東知縣已定於二十五日起程往山東關阿再卽關阿安供與同　雨之供曾見梁阿帶取白玉鼻烟壶搬　墨晶眼　等件不知係老爺之物故不向索及後與論不認又有粤人唐德喜稱向在漢口招商局營生因有事回籍素知怡和　之寳生輪　屬爲堅固故搭是船來滬再　行赴漢詎於初二日早觸　失事至午後四點鐘船漸沈下當　船主如何豈彼呆立不語及放杉板渡客上山又問船主有無公司　來救仍無回話且各客仕山船主並不照料安慰惟有二副給　西　給水與各客充飢直至初四晨有漢口輪船到來船主亦並不預備杉板載客到漢口各客各雇漁船我亦失去衣物甚多開單呈晴究追怡和行之總船主爲在司稱問得船主並不見在船水手及諸色人等搬各客之衣物然是船共有華水手十名華火　十二名及間司茶　木匠　匠十餘人刻下大半尙未來滬且應得工洋亦未來取或者其聞有人取客之物尙容細查船主亦投案稱由粤開輪放洋於初二夜二點三刻鐘駛　甯波相近之葉子山洋面船忽觸石忙到船面察得船底已損永已入艙卽用汲水機器起出所入之水以圖塞補豈知無可設怯於初三日午後四點鐘時船漸沉下只得放杉板四只載客七十餘人有客欲搬取衣物我曾喝令先渡人再取衣物我亦同時乘杉板登山旋見船已沉　並無搬取客人衣物情事該船買辦林瑞卿卽林幹　遞稟訴明失事緑由與　主所稱同并稱初四晨漢口輪船到時各客均雇漁船渡上該輪船有一客被漁船見財起意另有客劉述庭見之大聲呼喊我亦帮同喝阻該客始得上輪船然衣箱物件仍被漁　奪去斯時我等亦難兼　至彭　憲營　處之差員帶同親兵押解銀兩失去大箱銀二千兩及衣物等件確未見被何人取去惟據汪藻卿言目睹被人取去等語然係輪船失事各客登岸　無不合有在船客唐鳳　陳海安劉述　等可証黄太守問該買辦曰押解庫銀之員帶有親兵言彼欲搬取銀兩　爾持刀在手喝阻不容何也該買辦答稱並未持刀惟執千里鏡在手時適各客爭登杉板或欲兼取衣箱物件深恐落後之客不能逃命爲此喝令先行載人俟暫登山再行搬物後來見客與水手火夫廚　侍者茶房等皆各搬物我亦不能分别當有一人取衣七件有人爭取我確令照樣分認梁阿帶供爲木匠輪船失事旣不可救只得循例封釘艙口卽上杉板登山自已衣物尙難取携安能再取客人之玉器等件張阿耀卽張合有王阿裕卽王阿友林阿得卽杜阿得郭阿三卽陳阿昭王阿來陳阿福等仍執如前惟簡陞堅稱被彼取去衣物有陳阿福　見我尙認見皮衣取回等語太守與翟副領望再四研訊各執前詞太守隨飭簡陞明日具稟呈候核辦買辦林幹卿仍行交保陳合有梁阿帶杜阿得等七名再交捕房訂期於下禮拜一會訊 
[英界公堂瑣案]  
　　包探顧阿六稱有洞庭山瞽目婦人沈氏帶桃杷一担餘來滬值洋六元被其同鄕人唐三寳騙去該氏情急投河被我看見問知前因當卽拘唐據言枇杷已托周阿寳沈金生等爲又拘周沈二人一併送案唐三寳供將枇杷交與周沈載往蘇州販賣尙未回來周阿寳沈金生同供唐三寳並不交付枇杷黄太守謂枇杷從洞庭山載到滬上安有再運蘇州之理顯見圖吞着將唐周沈三人押令繳洋六元給償該氏○前日捕房泒中西捕捉獲靜遠大街木盌塲及乂麻雀之賭犯共十名昨晨一併解案捕禀姚阿泰莊桂雲朱阿坤張開雲華阿春華金壽等六名係木盌塲内者張阿得金元大劉長壽王阿坤等四人係乂麻雀塲内者黄太守商之翟副領事判姚阿泰等十名　罰洋五元○黄浦路第九號房屋内之西人陶亥兒稱用十六歲之紹興人干掌全爲下灶被竊去抽屜内銀洋二十元報經包探阿二獲到干掌全搜出洋十六元干年紀尙輕恐有人唆使爲此請究干掌全供由間銅匠店之　夫荐　到西人處爲下灶祗有七天隣有孩子見抽屜裏有洋告知我取得十六元並無二十元翟副領事請補傳荐頭再訊黄太守謂荐頭安知其犯竊姑侯該包探將人贓帶回查明有無串竊之人再行核辦○吳蘭亭稱開米店失米一石報捕查獲人贓送案請辦黄太守隨判竊米之徐兆堂管押一月米交吳領 
 
 

Page 4

 
 
[直東賑所雜述]  
　　今有從吾　孝子求父病速痊續助賑捐洋一百元烏程邢不留名求雙親病痊捐助鈍陽止氣丸藥資二千服交來洋二十四元庽本埠北巿辛記善士捐助順天賑捐規銀二百兩本埠　盛紅坊顔杏卿善士迭移本年薦先經懴資祈先靈某福堂上安康交來洋二十元以上四善士一保佑安康一克承親志許願助賑救災黎之命延父母之年神目如電錫福降祥保佑安康如此捐輸源源而來不怕荒尾難辦但望各省各府孝子慈孫如能仰體親心助賑保福庶可報答親恩於萬一焉謹代災黎泥首叩謝託登貴報以照激勸上海絲業會館籌賑公所施善昌坤啓五月二十一日 
[輪船滬電音]  
　　法公司北河輪船二十二日下午由香港禪臣洋行甯波輪船昨日由香港均開回上海 
[浙省撫轅抄]  
　　五月十五日運判熙霖銷解第一批鹽課京餉禀見縣丞沈錫　服　來省禀見從九品任廷棻禀謝委署鄞縣典史○十六日試用從九品王士楨起服來省禀到○十七日從九品陳蔭棠禀知　司委署浦江典更叩謝北河試用縣丞劉　成天津來浙禀到○十八日縣丞沈承敏交缷德清主簿回省禀到 
[蘇省撫轅抄]  
　　十八日新任浙江學臺劉由京來赴任○十九日藩轅牌示宜興縣鍾溪司巡檢陳義調　崇明　貊司巡檢遺缺查有候補班補用巡檢夏文熾堪以請補丹陽縣呂城司巡檢曾崇儒叅革遺缺查有議叙班補用從九品崔貞堪以咨署○二十日新任浙江學臺劉開行赴任禮部主事章法護辭行進京指發江蘇試用縣丞周德清河南人禀到 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年五月十七日京報全録]  
　　宮門抄○諭旨四道録前○發抄旨四道○大臣福等奏拿獲盜犯請旨交部審辦摺○江撫藩奏調署知縣片○江學政陳奏請嚴辦武生片○又奏爲恭報歲試完竣情形摺子○江督左奏爲請將遊撃降補夾片○署江督曾奏請展緩奏銷夾片○五月十七日户部通政司詹府正白旂值日無引見○嵩申謝署　部右侍郎恩○張富年等謝仍回本任恩○召見軍機醇王○發抄裕禄奏革紳俞冠羣主使鄕民夏鼎存等遞禀滋閙案審擬奉旨該部議奏欽此○又太和令鄒鍾俊調署蕪湖令奉旨吏部知道欽此○何璟奏候補守備蘇金城補台灣守備奉旨兵部議奏欽此○又儘先守備宋喜發補安營守備奉旨兵部議奏欽此○○奴才宗室福錕等跪奏爲拿獲糾夥持械路刦行人驢頭衣服財物盜犯請旨交部審辦事竊據北營叅將王山寛等督飭都司唐福候補都司趙春霖千總添池把總張成外委李文舉王文　沈長海高榮成續等會同北城副指揮梅啓善等將在京外一帶地方糾夥持械路劫行人驢頭衣服財物盜犯張大泳兒管三卽管三錠兒秦老卽秦一秃子張二卽張德蒽王六兒白二卽口柱兒又名二草宼並管六錠兒王五兒拿獲起獲現贓賊具等物傳同事主工人王四等五名一併解送前來奴才等督飭司員詳加審訊據張大泳兒供認係因案擬徒賊犯於上年六月間潜逃來京復於七月初三日伊與素識管三錠兒張八十兒馬大奎薛六兒分持器械在東直門外馬蜂溝地方將一騎骡事主揪下用刀威嚇愴劫騾上所馱衣服銀兩等物一次又於十月二十三日伊與管三錠兒秦一秃子張八十兒分持噐械在東直門外西壩施放洋槍將一騎驢事主恐嚇欄劫搶去身帶票夾並將其驢頭及所馱之口袋馬褥等物搶劫一次又于十月二十九日伊與秦一秃子張八十兒馬大奎尹瘸子各持器械在朝陽門外三間房地方將騎驢人揪住髮辫持刀威嚇割斷腰繋之帶將其身上衣服剥下並將其驢背上所馱之馬褥現錢等物搶刦一次又於十二　　八日夜伊與張八十兒馬大奎張得蒽王六兒各持器械在東壩南小井村地方將一過路車輛攔劫將坐車事主揪下威嚇搶劫車内口袋糧食皮繩等物一次以上所得贓物均隨時當賣錢文俵分花用不料被官人訪知將伊等拿獲連所使洋鎗並贓物當票一併起獲解案不知張八十兒等逃往何處管三卽三管錠兒秦老卽秦一秃子供認各夥同張大泳兒等路刦二次張二卽張得蒽王六兒供認夥同張大泳兒等路劫一次另同白二等夥刦一次白二卽白柱兒又名二草宼供認同張得蒽王六兒夥刦一次所得贓物當賣錢文分用管六錠兒供係管三錠兒之胞弟王五兒供係王六兒之胞兄均在家中並未同夥搶刦因官兵至伊等家内查拿各犯一同被獲事主王四供在孫河北店村石二猪店傭工上年七月初三日店東石二騎騾由城内賣猪囘店行至東直門外馬蜂溝地方被賊各持洋鎗刀棍將石二攔劫揪下騾頭搶去褥套銀兩等物李安供在通州蔡格莊居住賣估衣爲生上年九月二十八日行至燕郊地方被賊劫去騾上所馱估衣包並現錢等物王大振供在東壩地方源昌糧店傭工上年十月二十三日伊鋪夥史大騎驢回店行至西壩南邊被賊將懷内票夾内裝對帖錢票等件連所騎驢頭上馱口袋馬褥等物一併搶去丁大供在東壩地方義興隆粮店傭工上年十月二十九日伊騎驢回店行至三間房地方被賊用刀割斷搭包剥脫衣服搶去驢頭現錢等物劉大供在涌州馬格莊居住之張五家傭工上年十二月初八日夜伊同張五赶著大車進城行至東壩小井村地方被賊待刀攔刦將張五揪下搶去車内馬褥皮繩口袋糧食等物均因不識報官並未呈報今經獲賊傳伊等認明現贓分别具領各等供查張大泳　管三卽管三綻兒秦老卽秦一秃子張二卽張德蒽王六兒白二卽白柱兒又名二草宼各犯均係通州長營村回民胆敢於附近京畿疉次糾夥持械劫奪行人驢頭衣服財物多贓實屬胆大妄爲目無法紀且張大泳兒前因販運私錢經刑部擬徒人犯復敢濳逃來京首倡起意糾衆行劫尤屬枯惡不悛愍不畏法管六綻兒王五兒所供並未同夥搶劫是否屬實亦難憑信均應一併嚴切根究除事主李安王大振丁大並事主工人王四劉大均行取保聽候傳質外相應請旨將張大泳兒管三卽管三錠兒秦老卽秦一秃子張二卽張德蒽王六兒白二卽白柱兒又名二草宼管六錠兒王五兒連賊具洋槍刀鞭等件曁無主承領贓物交刑部審明辦理未獲之張八十兒等犯仍飭嚴緝獲日補送刑部至原拿此案之員弁等均能不分畛域悉心跴訪將此疉次糾夥持械路劫行人財物盜犯設法弋獲尙屬認眞緝捕未便没其微勞可否俟刑部定案時聲明請旨擇尤量予鼓勵以昭勸勉之處出自恩施爲此謹奏請旨奉旨已録○○潘霨片再署靖安縣知縣李興賓經臣調省差委所有該縣印務查有正任泰和縣知縣高廷楨樸實安詳堪以調署該員任内並無盜劫三叅屇滿已起四叅及錢糧未完叅限將滿有關降調之案據藩臬兩司會詳前來除檄飭遵照外謹會同大學士兩江總督臣左宗棠附片陳明伏乞聖鑒謹奏軍機大臣奉旨吏部知道欽此○○陳寳琛片再江西士習之壞武生爲甚每遇考試牛童結隊闖漏厘稅荼毒市廛甚而窩開賭局杭拒差弁揑報失盜訛詐捕廳稍不隨意則恃衆閙考挾制官長人數旣夥教官廪保無由約束地方官吏莫敢誰何實則其中嫻於勇藝者十無一二類皆無業遊民借應試爲護符託教師爲逋藪逢塲弊混視同兒戯於是有重名頂射之弊有倩　技勇之弊歴任學臣改爲先試步射而弊仍未能絶也臣伏讀道光十三年十一月諭旨祠後各直省武塲務當以弓力强弱分别去取弓力旣能挽强技勇又復優嫻自稱上選如此認眞校閱庶可拔眞才而杜倖進等因欽此於步射時卽令試開硬弓以别眞贋弓分四等曰出額曰頭號曰二號曰三號某並三號而不能開者立時扣除以故疲弱盡汰武勇悉登且竣事迅捷卽免生童守候旅食之艱又去其久聚滋擾之害歴試各郡官民稱便乃按試廣信府上饒縣武童步射之日突有弋陽武生汪鎭波糾衆毁門持竿直前推倒箭靶臣叱令差役下堂擒拿始行逃散其時上饒武童猶鵠立俟考臣慮兇徒遠颺當卽暫停校閱責成提調官督飭文武員弁攝蹤追捕立將首犯汪鎭波緝獲供認途遇上饒武童有弓重難開之言闖門觀看爲差役攔　因而喧爭動衆起意欲乘此閙考挾制攺弓各情不諱臣當飭訊取確供嚴究黨羽分别首從按律定擬詳辦一面照常開考取進如額臣繼閙考大干法紀乃江右習爲故常卽以廣信府縣論亦幾無考不閙地方官以勢成積重恐興大獄輙子姑息此次汪鎭波胆敢於院試之時起意閙考毁門推靶希圖煽衆挾制實屬目無法紀查該犯所居之弋陽西鄕著名蠻悍該犯尤其倫魁累犯巨案倖逃重誅去秋被控掠人勒贖該縣正在跴捕乃敢公然到郡藉端閙考並於弁役掩捕之時猶持械抗拒其平日之暴横可知臣道出弋陽聞吏民言該犯曾閙府縣考兩次狃於府縣之不敢擒治也故悍然不以爲意身爲武生愍不畏法如此若不從嚴懲辦亦不獨庠序之憂亦非地方之福除咨明督撫臣按律定讞外謹會同撫臣潘霨附片具陳伏乞聖鑒謹奏奉旨已録○○内閣學士兼禮部侍郎銜江西學政臣陳寳琛跪奏爲微臣歲試已周謹將考試情形恭摺仰祈聖鑒事窗臣去年三月七月間業將所按各府歲試情形兩次奏明在案遂於去年八月接試寍都南安贛州吉安四府州今年正月試饒州廣信二府於三月十五日歲試一律竣事查各府所屬文風雖各有高下而通計在學諸生尙不乏有志可造之才惟童卷以廣額加寛每難足數臣平心披揀加以面試於書理文法不清者則遵照部章任缺無濫冀杜絶其僥倖之路以激發其向學之心至士習所趨教必以漸臣隨時隨事寓以勸懲嚴飭教官無弛月課並飭取各府縣按季查　生員有無訟事選拔在卽臣惟有寛嚴互用文行兼掄以仰副朝廷育才登俊之至意所有微臣歲試已周接辦科考緣由理合具摺上陳伏乞皇太后皇上聖鑒謹奏軍機大臣奉旨知道了欽此○○左宗棠片再臣接據管帶滬軍營儘先　撃柳紫耀禀稱該營帮帶叅將銜留閩　先補用游撃謝德陞有任性妄爲虐待勇丁情事經臣飭查属實查謝德陞同有應得之咎而柳紫　事前不能嚴加約朿且稟渴遲緩咎亦難辭除將遊撃柳紫耀記過示懲外相應請旨將叅將銜留閩　先補用遊撃謝德陞以千總降補以爲不守營規者戒謹附片陳請伏乞聖鑒訓示謹奏軍機大臣奉旨着照所請兵部知道欽此○○曾國荃片再淮北奏鎖經大學士前督臣左宗棠奏明加增引額仍歸一年造報業已報至已卯綱止其庚辰綱鹽於光緒九年五月初一日開辦亦經具　在案截至光緒十年五月初二日卽應循例造報惟查淮北存鹽兩年以來逐層積壓現計新舊積存幾及正額一綱之數相距奏限紙有一個月卽令加勁疏銷亦斷不能於一月之中售竣百萬餘包之鹽若牽扯套搭徒事彌縫年復一年更滋積重難返之慮查同治四年前督臣李鴻章任内因捻踪竄擾將淮北奏銷奏請展緩奉諭允准有案合無仰懇天恩俯念北鹽壅滯准將庚辰綱奏銷展緩三個月俾臣設法疏通徐圖整理庶免日久停滯理合附片陳請伏乞聖鑒訓示謹奏軍機大臣奉旨户部議奏欽此 
 
