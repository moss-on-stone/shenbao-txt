# 1890 - 194 - 4906194

 

Page 1

 
 
[勸振福州水啓] [  申報協振所同人拜手]  
　　　州自四月下旬洪水爲災至五月初　更甚民生數萬戶流　　析無食無衣甚至屍　漂没水中　江而下其幸而獲免者　　宿　　　　　見諸報章　邀諸同仁所共　矣本舘前募江浙賑捐荷蒙慨解腰總玉成美事今茲閩省豈可稍存膜視之心所望海内仁人　中善士源源　　不客傾　一俟集得若干卽當解往閩垣請同仁善堂爲之　　　　　窮民轉徙于炎天毒日中不致　以待　則　德獲報定當操劵待之巳特肅短箋　九叩首以待命 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[飛龍島遊記]  
　　飛龍島者亦上海新創之公司開創之始於六月朔日試行總其事者爲麥問皋總戎折柬招余往余乃與西友畢禮納君偕行至則見車馬喧闐中西官塲以及商人男女絡繹而來門以外途爲之塞盖所謂飛龍島者在虹口舊時馬戲棚之地麥君於此攺作高脚鐵路而以自行車遊戯於其間自行車者不甲煤不用汽不用電力不用馬力人力而使其車能自行所置車路蟠曲如龍形有高有低而人坐車上車行路中忽焉由上而下忽然由下而上其下也如黄河之水一瀉可以千里其上仇如弄　之船鼓浪而前車式似龍舟而無頭尾一車有坐位五排每排二人共坐十人余至時已有中西諸人共坐一車麥君挽余同登立刻遂發一轉眼卽巳歴數處高下而至車路盡處換車仍行至原處蓋其路兩條一來一往而來車卽可以去去車復可以來卽一來一去兩車同時並行亦不至於窒碍以有支路界畫分明也開車在極高之處車後有環而以鈎鈎之迨客坐旣滿一聲開行卽將鈎一鬆譬如高屋建瓴奔騰直注其神速無比有在車旁仔細察看者疑其車上另有自行之機器特秘而不宣故必欲詳觀而熟察之乃察之又久而毫無所見所見者不過以車輪扣定鐵路之上車身以木爲之客位則施皮墊潔凈無比位之兩旁有搦手處車行時客握定搦處此外别無機括具告白中所云帽子及釵　等恐防吹去須自檢點余以短視眼鏡不離身初試時恐有所妨因暫去之繼而仍行戴上依然游行自如高下隨心一無所慮連行數次不覺快然於心同車者男女諸人笑聲不絶下車之時莫不拍手歡呼爲麥君慶麥君開香餅酒以餉客余盡一巵卽已醺然興辭麥君送至門指謂余曰此處有亭臺數座以倉猝尙未竣工不日卽可告成俾作茶室爲酒樓吾子如再來時可以瀹茗清　可以置酒速客或與知音人到此飛行之暇倚笛清歌亦消夏之一法也余爲之撫掌大笑旣歸因振筆以記之東閣詩儔適至問余曰飛龍島之遊樂乎余取所記者以示之且　其負約蓋昨日早訂以同遊乃待至逾晷不至故獨與畢君偕行也詩儔亟欲觀所記亦不答觀畢笑謂余曰此地雖　不過游戯之處所調自行者不過算準重力耳所云一瀉千里者其實不過五百英尺之遠前此馬戲棚之地能有幾何而旁列茶室酒樓不亦太迫乎吾子之爲此記也殆亦文人遊戲之筆初無關乎正用者乎余莊容以答之曰居吾語女夫此地爲馬戯棚舊地周圍亦大可數十畝中置車路旁列茶酒來游者欲行則行欲坐則坐於是乎納凉於是乎試新俾來游之人皆曉然於鐵路之便捷至於如此惜僅小試其技設推而廣之自五百英尺而拓之至於數里數十里數白里數千里以至於數萬里其遠近有不同法制當無不同也近來中國競議開辦鐵路而至今未見成效者以人人心中雖有鐵路而人人目中初未見鐵路則言及鐵路利害不免疑信參半耳麥君向爲高脚鐵路因見中國此時尙未能定計故於飛龍島小試其技築島造屋以至試行之日相去不逾月卽已布置停妥可見此路之成速于他路駛行便捷至於可以自行倘再加以電火諸力則其捷更爲何如今此小試其端而已足以一新人之耳目樂觀其成者其盛已如此設或名都大埠通商要區能一一聨絡鐵道駛行火車則人心之懽愉更爲何如盖自有此島之創而中國鐵路之興辦將於是乎一動其機焉猶得謂之事涉游戲而不足記耶吾與子居上海凡新創之事必自上海始吾與若皆先領略之前此吳淞鐵路惜子尙未來滬不得一見今日之飛龍島亦卽吳淞火車之變相也會當與子再往觀之庶一擴眼界乎詩儔曰幸甚光緒庚寅六月二日高昌寒食生記 
[燕市歌聲]  
　　五月中旬京師前門外鮮周口有一小烟鋪之學徒年十四五歲在屋脊上曝烟偶一失足遂如驚鴻之翩然墮地當時樓下有數人望見急來援救則腿骨已跌傷矣掌櫃大驚卽延外科調治尙不致有性命之憂也○天橋地方有甲乙二人皆無賴之徒也　有某妓　妓女在此地跑車甲乙持刀攔住去路强拉其車飛馳進城而去有知其事者謂某富家子欲築金屋以貯阿嬌因龜鴇索價甚昻事遂　止富家子積忿未舒狡計頓生暗邀甲乙二人乘機强奪而去佳人已歸沙叱利義士今無古押衙後經某妓館控於中正司署作何辦理尙俟續聞○左安門内有一殯大棺者觀者甚多相傳有一吳姓者素以小經紀爲生近染瘟症而死其妻與子女亦相繼傳染先後而逝家中竟無一人報其親友爲之治喪瘟疫流行生靈受折何天之不佑斯民耶○直督李傅相入奏威海衛大連灣應需經費兹在津海關六成洋稅項下提銀四萬兩委員解往一次奉旨該部知道欽此戶部已行文各處矣○粤海關監督海槯使緒將光緒六年分如意館畫士養　銀一千兩委員齎京前赴内務府交納按如意館爲畫士供奉之所列聖天亶聰　萬幾餘暇留意丹靑偶一染翰誠哉遠超往古也 
[吳儂語小]  
　　前報蘇州閶門外某甲見隣家女孩服飾貴重誘至僻野謀死一案業已供認收禁殺人償命律有明條本不足惜現其父恨子作奸犯科身罹重辟氣憤異常矧在病中數日之間卽赴泉臺其母痛子身陷囹圄丈夫又以氣忿而死存此老命復何所爲屢欲以三尺曰綾了此殘生幸經人解勸始得保全性命然其慘况亦不忍聞矣○日前抵暮有一人身負衣包自胥門至横塘行至半路歇凉亭騫有剪徑者攔住　路手持白刃褫其衣服包物等件此人不敢與較未傷性命　於此途者謂我等素存戒心從不敢踽踽獨行而彼遭此刦者或亦遠客不知耳所願宫斯土 
 
 

Page 2

 
 
者　飭捕役留心緝拿庶若輩不敢猖狂而行人可免戒懼矣○驕陽竟日炎熱異常入夜　凉方欲於氷簞銀牀一作游仙之夢乃人正思睡而臭蟲輙復纒擾　者甫斃後者復來若不掃穴擒　終難滅此么魔小醜也日前中家路某宅以洋油火遍處熏灼臭蟲知蟲未燒死而帳早延着霎時靑烟四射赤燄狂噴幸人皆驚醒竭力澆灌不致成災然受驚不小矣居家者尙其以此爲鑒勿　用火攻之計也 
[潯陽新政]  
　　距九江下遊二十餘里有烏石磯焉怪石嵯峨粼粼如齒操舟過此時有戒心前年體仁堂紳董趁三冬水涸時捐資購炸藥炸去石礁數處得以化險爲夷然尙有非炸藥所能奏功者行船仍虞悞觸上月德大中丞巡閱九江時目覩情形乃創捐廉銀二百兩飭文報局委員任大令於要害處安設鐵柱上建大鐵斗俾船上人瞭見得以知所趨避弗再行駛其間日前已一律竣工說者謂若　於　頭設一油纜俾上水船拉纜上駛尤爲功德無量也○邇來游勇之流浪跡江湖肆行搶刼各鄉鎭慄慄危懼防不勝防九江北岸孔　鎭閙市廛也自上年敦成錢店被刼後旋在漢陽縣拿獲劇盜數人訊供正法地方爲之稍安現在鎭上紳耆僉謂與其臨事而痛噬臍不若防範於未事遂禀請設立保甲局每家出壯丁一名刀矛各一十家立一甲長十甲舉一百長每夜定更後百長甲長帶隊遊歴鎭之四圍旗幟飛揚戈矛雪亮俾緑林豪客聞而胆寒蓋古者守相望助之意也 
[清釐官租]  
　　番禺縣各分司所屬田園池圃多有爲羊城書院産　歲藉租項佐該書院所需膏火之不給久經佃丁認定土名畝數墾耕栽種戶口列載册籍向皆按歲繳租毋敢拖欠嗣以相沿日久當局數易其人狡　佃丁輙相效尤互將原日承佃之眞姓名隠　更攺藉欠租項年深月久查追愈覺其難致有歴積三四十年租榖未嘗繳者業經前廣府　札　番禺縣澈底清理在案近李太守特委候補縣龍大令會同番禺縣將此案欠租佃戶認眞追查務期公欵有歸俾充書院經費日昨番禺縣楊邑侯特查將原日各佃戶所承土名畝數姓氏及積欠租銀年份詳細開列刊刻告示曉諭略謂各佃戶子孫人等如能儘半月内投案報明清繳欠項尙可原情俯宥仍將田畝照舊給耕倘敢加前隠匿圖瞞一經查知或被别人指控定必拘案押追租欵並將田畝另行招佃從重懲辦不貸至各農民人等有能將隠名拖租之佃戶子孫姓氏住址指出查獲訊辦亦必量給花紅銀兩以爲賞勵云 
[嚴禁唆訟]  
　　刀筆健訟固爲國法所不容唆訟圖財更爲天人所共忿此凡操申韓術與專恃短管作生涯者所以多難善乎其後也粤東民風雖稱厚樸懼訟畏官而識陋智愚易爲刁狡所惑故鄉閭有訟動輒纒擾頻年勝負未分巳飽他人囊槖府憲李太守惻然憫之日昨特刊發告示專　唆訟其示云在任補用道調署廣州府事惠州府正堂李爲出示曉諭事照得害民之事莫甚於訟致訟之害也於教唆世之訟師　知貪財罔顧釀禍其害人則傾家蕩産害已則滅子絶孫從古以來當訟師而能興家者未之有也本府深知此弊故凡蒞任之處明查暗訪必將訟師懲辦以除民害但未忍不教而誅以致攺過不及除巳札飭各縣速行清理詞訟外合行曉諭爲此示諭闔屬軍民人等知悉爾等須知煽訟害人天理不容王法難宥自示之後務宜洗心滌慮攺過遷善遇有兩家不平之事惟宜勸解不可教唆則閭閻以和合而致祥已身則積善而獲福倘不遵此諭而仍行教唆則一經本府查知定必指名嚴拿從重懲辦莫謂言之不先也切切特諭五月十四日示 
[藕斷絲連]  
　　日前廣州城西沙基道上有年方三十内外之梳傭婦急足疾行汗流盈臉喘不定狀甚忙遽隨後一中年男邁步追隨兩人行行復行行咫尺已若天涯之隔該男子某甲見赶之不上頻呼慢行婦仍不顧乃連喝曰止止婦卽轉身停步指甲唾曰吾便立此看爾這昧良禽獸將我如何布置甲遂近前牽袂柔聲謂曰爾須暫回自有計議婦絶袂而泣甲力强之婦變臉言曰如再糾纒當大聲呼拐使高橋上勇丁拿爾到縣裏受牢獄苦去甲曰今番拚遭縲絏亦不輕縱汝去其時在路觀者如堵墻有好事者叩其所因婦曰實不相瞞列公此卽氏前婚之鄙夫也不嫌失禮請白厥由緣鄙夫以遊蕩忘家不治生人産業癖烟嗜賭日給久不能顧贍尤欲昧良陰陷氏於平康門巷氏覺責止之第念終久亦難相倚因自愿璧復聘金六十元任由攺適各圖後計昨歲冬季經已允肯冐舅爲媒將氏轉嫁新會某乙得回聘洋三十餘元旋卽花用尙欠廿餘元氏訂俟適乙後徐謀歸補先後又續付洋三十元有奇統計已逾六十元之數詎伊猶未知饜然念乙家亦貧薄拮据今春遂隻身出傭冀得工值以助不給惟伊仍時到勒索騷擾不堪致東人厭辭失却枝棲無已暫匿人家權避尋索不料渠罔顧面目貪惡不仁今日路遇於兹竟欲逼氏　身爲助氏羞與理論掩面直行彼乃肆其糾纒堅邀返舍想欲攫氏於陷阱之中以謀烟賭之費氏身經手嫁親領聘資則妻屬他人不容復戀何能拱手聽命任從轉鬻天下間之昧良無恥乃有至於此極者尙得謂之人乎諸君皆求名逐利中人請各治乃事願毋預人家閨閣言巳拂袖欲去衆目甲而譁有輕薄見更以猥言誚辱甲見婦思遁遂顧不得他人訕笑復　步近前執之蹙額哀曰今非有他故不過以道途　論不便央爾暫回商酌事權可否操之在爾又何必揚吾　於衝衢爲袒裼裸裎之辱而拂情若是婦被甲苦纒往來圍觀不絶已紅暈桃花柳眉鎖怒知不回終不能了卽鳴勇拘捕已身亦連累到案至是厥念稍轉而坊人以其碍路又飭練丁頻頻逐之遂不得已含忿推着甲背曰行矣哉是眞無寃不成夫婦五百年前誤與爾結下此塲孽債者隨俛首疾足而去甲緊貼其後以隨之人多相從往觀甲乃偕婦喚舟渡河後少在其究竟吁嗟乎以人倫之大端百年之佳耦而變忍若是亦良苦矣以上錄粤報 
[名園落成]  
　　靜安寺之東有愚園焉地約三十畝前年鳩工庀材近始落成其中有榭有亭有樓有閣有廊可以邀月有池可以引泉有曲院以供游人覓醉有凈室以備逸客餐　有疊嶂層巒有嘉樹異卉布置精雅風景清幽涉斯園者恍若置身十洲三島　海上爲繁華地彼營營於名利者方以智巧機詐相傾軋斯園乃獨以愚名天下惟愚可以勝智其愚也乃所以爲智也今而後中西士女向芳郊游覽者殘照一鞭香輪競駛當以斯園爲逭暑之勝區避囂之别隖余承主人招挈伴往游歸而記其梗槪聞擇於初五日開園任人游覽當另撰游記一篇以申賀 
[滬江風信]  
　　本埠連日風力甚緊前夜一點鐘時東南風大作飛沙走石其時適逢潮漲黄浦中及蘇州河内停泊之船移錨斷纜者不可勝數船則順流而下雖舟子早已留神然月黑風狂波濤洶湧倉卒無從措手以致彼此碰撞互有損傷艙面物件被風吹落者指不勝屈及至黎明各舟子打撈篙櫓　棚板片忙亂異常午後風仍猛吼浦中雪浪如山小火輪亦不敢開行未知大海汪洋輪舶往來能免失事否至於陸地亦有傷損　租界地方店鋪居民所搭凉棚大半被風吹去屋上之瓦亦被揭去午前十點鐘時四馬路西首葉樹德堂藥店風火墻石庫門遭大風吹撼岌岌欲動店中人見墻向内欹側深恐倒壤店堂傢伙遂令出店人等持竹扛木柱向外撑住巡街之中西捕見此情形恐向外坍下必致傷及行人遂在東西兩面守候禁止行人繞道他處俄而墻果坍倒勢如山崩地裂計坍去門前及西首之墻約三丈光景並未傷人此皆巡捕先事預防之力也同時天福戯園内坍墻壓傷甲乙兩人傷勢尙輕並無大碍法界彩視街某花烟舘房屋年久失修於黎明時被風吹倒墻壁四垜幸外面無人經過未致傷損惟花烟館嫖客在夢中驚醒未免狼狽耳 
[臭鬼]  
　　乞丐某甲本有足疾不良於行日間行乞街頭冷炙殘羹聊以餬口夜間在老北門外坑厠爲棲身之所昨日二點鐘時在坑邊納凉瞢騰就睡身偶轉側不覺墮落坑中飽飫木樨香味再三挣紥未能扒起遂在坑中溺斃管坑人知覺極力打撈因力小不能拖起後　羣丐 
 
 

Page 3

 
 
紛紛下始將死丐拖出由善堂給棺收殮扛送義塚揷標待認海上有逐　之夫坑中有沾自之鬼雖不致遺臭萬年然已令行人掩鼻而過矣 
[作僞送縣]  
　　包探張九意前獲混用銅洋之金仁卿姚阿松并搜　銅洋三元解由蔡太守訊供據原告王某稱姚阿松持洋來兌錢不料是銅質報由包探拘娋知金仁卿與之同黨一併拘案姚金均不承認王某又稱姚兌銅洋係我之夥計方華經手太守飭將姚金二人暫押再傳方華到堂質訊此巳列諸前報昨據該包探稱方華已到金仁卿前犯銅洋案業經懲辦今由姚阿松混兌銅洋查提時到烟舘内見姚與金同搨吸烟爲此一併拘拿在二人身邊搜出銅洋三元可見金二卿慣用銅洋使姚出面混兌金則坐收其利方華稱的係姚阿松到來混兌並無錯誤金仁卿供川沙人前犯銅洋案已蒙懲辦今未犯事平空被誣乞恩開釋回鄉决不再到租界姚阿松供詞支吾太守謂金姚二人如不混兌銅洋試問身畔銅洋何來答稱在縣前小錢莊兌來該包探又稱前已禀明問過錢庄並無其事太守謂混用銅洋害人不淺若不從嚴究辦不足以儆將來判將金仁卿姚阿松押候備文連銅洋移送上海縣處治 
[上海縣署瑣案]  
　　高阿毛在縣控陳阿咸誘拐伊子一案業經　將高子交案此已列諸本報者也昨日午堂由帮審委員　明府提訊高阿毛投案訴稱寗波人生有一子名阿　現年四歲因我妻有病將阿囝寄養與王張氏處不料被該氏賣與閩人陳阿咸求請將孩給領陳阿咸供爲雜貨生意因我兄乏嗣托船戶金桂轉托王張氏出身價洋三十二元收買高阿毛之子立有筆據呈電王張氏供爲中是實此事由高托我况身價洋元伊亦收去何謂不知金桂供向以撑船爲業此事與小的無干亦未得洋明府謂高曰究竟身價洋得有多少答稱十元問餘洋何人所得答稱係王張氏取去明府一再盤詰各執如前明府謂爾等串賣小孩本應一體究辦今姑從寛判將小孩阿囝交高阿毛領回並將洋十元繳案王張氏暫交官媒所得中費洋廿二元限十天清繳金桂陳阿咸一併斥釋○秦錦發控趙張氏誘拐伊妻章氏賣在嘉定陳金素家當經陸大令將原被及媒証李　氏周錢氏等一併移送嘉定縣去後由林邑尊訊得章氏在松江時被秦誘拐來申後該氏自行逃回當將秦等一併解咽上海日前解差抵申解至縣署昨日午堂經竇明府提訊之下從寛免究着將秦錦發趙張氏李王氏周錢氏等一併交保完案 
[英界公堂瑣案]  
　　包探秦少卿稱積竊綽號小　餅卽陳金和犯竊不知凡幾去年因迭竊租界内居民店鋪衣物逃至蘇城行竊又復來滬犯竊拘案訊實移解到蘇懲辦後解歸上海奉發捕房管押一年期滿出外爲時未久又犯行竊今在方鰲乾家拿獲搜出許多當質押等票吊得衣物等件係金鶴汀等六家失贓今人贓送案方爲陳代押竊贓共有四次爲此連方一併拘到金鶴汀周天福錢坤雲陳永生陶仲良周翰卿等投案請領贓物陳金和俯首求恩方鰲乾供實不知陳係竊賊招留　住原是不合尙求恩恕當質押鋪等夥呈票請追押本蔡太守商之梁副領事以陳專以行竊爲事屢經懲辦不攺前非殊屬怙惡不悛判發捕房管押三年期滿笞責三百板方笞責一百板開釋贓交失　分别認領惟贓在當　吊出須償當本一半質押鋪槪不追償○包探顧阿六稱李兪氏投捕房報稱被夫之表弟傅金渭行竊金戒指四隻金壓髮一枝及銀　等件拘傅究詰言明金印戒一隻質洋九元尙有金戒三隻及金壓髮巳兌在各銀樓逐一查問皆言已經鎔化不能交案祗將質鋪之贓及用剩之銀洋八元并小洋銀飾細洋傘等件送案李兪氏未到其夫李坤三投案申訴前情开稱傅是表弟向爲裁縫有生理時在外度日無生理時躭擱在我家不料伊不懐好意行竊金飾係妻姊寄存之物及由包探拘獲究詰之下尙未將贓物盡行起出傅之母到來稱願賠　物件請將兒子暫押俟如數賠償再求開釋傅金渭俯　求恩蔡太守問李缺少之贓值價幾何其母來否答稱缺贓值洋六十餘元其母已來又問傅兌金之洋何在答稱置衣服外尙有費用所存之洋今巳起案又問傅王氏爾子犯竊爾情願賠償物件若不將子懲辦恐將來胆量愈大旣據求請免　祗好略從寛典該氏稱是太守判傅金渭管押一月起案之金戒銀飾洋傘等給李領去所有銀洋給償質本諭傅土氏於一月内理償缺少之金戒金壓髮等件○巡捕頭禀陸阿三被張錫桂打傷鼻梁陸現在醫院據醫生言鼻骨巳斷急切難以醫治目下不能投質惟將張錫桂解案張錫　供與陸相識　細故口角不敢行兇蔡太守飭將張錫桂管押飭差往醫院查明陸阿三傷勢如何再行核辦○潘耀琴稱拖東洋車度日昨有施有豐雇坐我車言明車力二十文及到時祗付十八文向論置諸不理再向索找竟被行兇并擲碗傷我頭顱爲此報捕將施拘獲找由捕送到醫院據醫生言醫治兩禮拜方可痊愈小的係食力之人今旣受傷醫治躭延十四天餟食何來請爲究辦施有豐供在棧房爲出店每月得工洋一元昨天雇坐伊車言定價錢忽欲加價以致口角不敢行兇蔡太守騐得潘受傷屬實問每日拖車可得錢幾何答稱除付租錢外可得百餘文二三百文不等太守又諭施曰爾爲二文錢與彼爭論彼乃食力之人爾何必與之計較區區甚致用武爾旣爲出店工洋决不祗一元今須斷給養傷費較二文錢更多矣倘因擲碗傷頭而有性命之憂爲禍更大姑判罰養傷洋四元再行管押十四天以儆逞兇之咎○所探唐寳榮稱緝獲竊賊周春生起到衣物係陳阿金顧福順等失贓今將人贓送案陳阿金顧福順均投案請領贓物周春生供認行竊蔡太守判押兩月贓交失主分别認領○包探張九意稱趙裕忠報失衣物查獲　有春及同竊之趙正生起贓送案趙裕忠稱失竊衣物報由包探獲賊起贓請爲究辦黄有春供初次犯竊趙正生供與黄同伴原是不合尙求恩恕蔡太守判黄有春管押十四天趙正生减押七天贓　趙裕忠領去○孫王氏同劉福三向蔣金桂索欠會洋無着口角爭毆竟將蔣金桂打傷右脚骨亦受損由捕拘該氏及劉福三送案蔣金桂不能行走經人扶掖上堂訴稱被毆受傷請爲騐視該氏供被伊欠錢向索不還致相口角不敢行兇劉福三供與該氏同尋蔣金桂索欠不敢邦同逞兇蔡太守騐得蔣金桂受傷甚重飭將該氏及劉福三分别管押候送蔣金桂到醫院騐明傷勢再　核辦○粤人陳灼亭稱在汕頭輪船生理今從香港開來有潮州人張阿全搭船及抵　向索船資無着交捕送案張阿全作諸瘋狀供不成語值日差禀巡捕房見張是瘋人昨先送來奉飭暫押班房被伊吵擾木栅欄幾被推斷蔡太守諭陳灼亭曰彼係瘋人船資難以追償陳稱在船毫無瘋狀太守飭差將張阿全送交潮州董事盤詰來源有無家屬覆候核奪差又禀稱尙有瘋人蔣桂芳因伊在路向西捕叩頭是以送來蔣桂芳供常州人惟求施恩太守飭差將蔣桂芳暫押查明　上有無家屬如無家屬卽行資送回籍○包探何瑞福稱王阿二失竊衣服查獲周阿二起到失贓送案請辦王阿二申訴失衣由包探獲賊起贓請爲究辦周阿二供嗣後不敢再犯行竊蔡太守判周阿二笞責一百板管押一月贓交王阿二領去 
[法捕房瑣事]  
　　昨晨宋莘樂二尹莅八仙橋捕房時命包探將小竊倪桂春提案詰曰爾究竟竊過多少物件倪供初次犯竊尙求從寛二尹謂姑念年幼着責手心二十下斥釋○賭徒顧福林被捕拘押已紀昨報昨經二尹提　訊問是處共有幾人賭博顧供小的確係乞丐並非賭博二尹曰巡街捕將爾　塲拘案豈容抵賴喝令笞責一百板斥退○王子春偷竊夾被經包探拘押判責一百板已詳昨報昨又帶案詰　夾被如何竊得王　乘人納凉時候竊來二尹着照昨斷責釋○吳阿五因妻盛氏不守婦道於去年間禀請公堂將盛氏發堂寄養嗣因不攺前非復至公堂禀請離絶已紀前報昨日由包探將盛氏帶至案下請訊二尹詰問阿五是爾丈夫否答是巳嫁十年其時在我家成親後因娶花烟館妓女逼令小婦人覓死終日凌虐苦不堪言問目下爾夫與爾分離此後不准向伊滋閙答不敢滋擾惟家中尙有外祖母年巳七十四歲無人照料求請釋出二尹卽將吳阿五傳至案下問爾生意人娶妻不易目下離絶爾主見已定否吳稱决定分離求請發堂擇配但包瑞洪乃犯案之人 
 
 

Page 4

 
 
請諭令不准娶盛氏爲室二尹謂旣巳分　恩義巳絶着各具切結存案盛氏發堂由董事擇配○掮客朱紀洪投案呈交貼補其妻趙氏膳費洋五十元並具離妻切結二尹卽將　洋當堂給趙氏領去　怡新園浴堂因股東意見叅商以致涉訟巳列前報昨日據原告李桂福偕子錦福投案禀訴前情被告武迪夫李玉成等至案候質　尹謂前着爾等先將帳目理楚曾否算結李稱前仕玉露春結算明白武等稱未知如何結　二尹謂結帳總有中証着邀到証人來案再核○戎德茂因擲沙袋被包探拘案堂訊先行枷號兩月期滿責放迭詳前報昨日因枷期巳滿照前斷笞責旋有隣人陶伯尹投案禀稱　本以京貨爲業由鄉來申見一千人在彼擲沙袋人塲弄耍致被拘案枷號惟戎係生意人若笞責恐腿上有板花求請全其顔面免　笞責　尹謂不責不足以儆後來陶稱如蒙恩宥嗣後令其故過自新二尹謂姑念代求攺爲掌責五十下交陶保去○賣燒餅之許德祥向人滋詐拘押一節巳詳前報二尹以其管押日久昨日帶案略加訓斥卽行釋放○賈阿章張阿三王瑞生等三人因挾怨將賣水菓之張步雲毆傷葛同轉訊明情由着俟張步雲傷愈再行核辦今悉張傷已愈由王瑞生自願交到養傷洋三元言明隨後再行貼補二尹卽着將張妻周氏傳案復將在押之賈張兩人帶案謂曰今據王瑞生先價養傷洋三元爾等亦須各出洋三元可以了結　等稱小生意人無力賠洋求恩釋放二尹謂爾等當時不應打人着還押俟交到洋元釋放交到之洋當給張周氏領去○通事稱前有靑浦縣盜犯曾光全陳老九何少堂等經會捕局探勇等解至靑浦縣經靑浦縣訊明屬實所有由上海各押店吊去之贓尙有無失主領者一槪發還今有各押店來案認領二尹謂今日未及檢交着明日至公廨具領可也 
[賑欵彚誌]  
　　邇來災况頻仍求賑之書迭至有心感懐時事惻憫羣生此德此功欽感奚極如漢口增祥寶號陳君韞石屢助厚貲又復誠心代募慈祥感召天錫佳兒前月爲具令郎週歲復省筵費銀三十兩移賑災區無錫鹽公堂平陽氏求父病愈賑洋十元蔚豐厚寳號交來陜西粮道　銘君仲民經募賑銀一百兩内萬君光大銀二十兩銘君仲民十三兩零五分其餘多寡不一詳列清單又瑞盛春善士來洋二十元存性堂信餘館善士各來洋十元俱指賑福州水災又德和寳莊交來尙志堂賑銀二十兩諸君救災恤難一本至誠或爲佳兒種福或爲慈父祈痊憫蘇浙之餘災拯福民之昏墊洵屬可敬可嘉用誌報　略鳴謝悃[  上海四馬路高易籌賑同人陳德薰等識]  
[壽儀栘助]  
　　謹啓者頃奉到金陵唐錕華大善士賜函云兹因陳筱浦先生壽辰諸寅好公議醵資晉祝而所收分洋除製備壽屏外尙餘六十元囑卽　解災區以爲諸同寅造福而卽以頌筱翁之壽考於無疆云云竊以諸君子雲路翺翔久存已溺已飢之想值此閩垣被水萬難籌欵之時而乃一朶慈雲自天而降於賑務豈曰小補之哉祗領之餘謹此誌謝伏乞公鑒上海六馬路仁濟善堂籌賑公所董事施善昌等謹誌 
[蘇省撫轅抄]  
　　二十三日府經歴葉紫綬銷赴嘉定縣催提漕項回家人來轅票報候補同知方寶質於五月廿三日病故於二十四日午時大殮藩憲黄大人於六月十一日松江府恩官太太於六月初六日均壽辰○念四日候補知縣許肇基禀知奉委赴寳山提欵卽辭○廿五日通判孫毓翼禀知奉撫憲札委文案處並銷發審局差委署　澤縣縣丞查湄禀辭赴任○二十六日知府余慶祺禀辭赴滬總巡各卡差 
[江督轅門抄]  
　　五月二十日候選道徐建寅　赴湖北州同王謨禀知奉部文准其服滿回省禀到○二十一日分發江西知縣楊煥叚紹由京來○二十二日分發江蘇大　知縣陳俊康禀知由蘇分寗禀到分發江蘇試用從九姚壽仁由京來禀到　轅牌示署贑榆縣敎諭馬彦華一年期滿遺缺查有陳慶榮堪以署理○二十　日江寗縣趙禀知同知劉承獻丁母憂○二十四日知州汪紹賢卸署桃源縣事回知縣閻寳麒卸署　寗縣事回成策　奉司委赴銅山湖田升科差江西知縣楊煥辭署板浦塲大使丁森溶封謝委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海馬仁經一捐五月十六至三十日十四次清單]  
　　　　　　女　　二十元無名氏十五元　保福　病愈二十元王　文　十二元　恩記　　　　烟　求合店平安二戶各洋十元　　忠葉兆雲二戶各五元徐思永求母子平安四元延蔭堂容膝書齋來鄧氏二戶各三元東　　名二元　角馬錦堃　符　　　名氏稽由　　　　悔過子無名黄成　李趙氏李亞棉無名九戶各二元諸事平安人无赦我心陸兪氏沈玉　無名氏漢口李守常曹小玉　云山人無名氏京口何　　十　各一元　　堂三角鄭孫合洋一角無名八百有主意六百勉力居士心有　二戶各五百梅花主人四百合肥縣來　寶　敬記安記　記徐長　仲記偉記立記李鴻　均記東　　　　記　詔徐　記十五戶各錢三百九十力不從心力不足二戶各三百萬寶來杯水氏　　　德氏無名氏換鵝主人有義無力心有意而力不　　　各錢二百　大發一百文共　洋一百三十七　九角　　十一千一百五十文 
[上海六馬仁堂籌賑公所施少欽收五月廿一日至三十日各賑捐清單]  
　　　一批　垣賑捐清單費　生　客　　筵資　助洋一百元揚州程安治堂十元龔　　求病愈六元兪　　求平安三元陳甫堂潤資一元零五分梁四觀無名氏同里蘇寗　無名四戶各一元以上共收洋一百　四元零五分○　念三批山東賑捐清單吳冠三　辰助洋三十元○第廿二批江浙賑捐清單　保福　六元李雙先規元六錢五分黄　氏銀二錢黄煥記銀二錢蘇恆記一錢　　記一錢　福記銀一錢無名氏一錢一分共七戶計　　二雨四錢六分合洋二元以上共收洋八元○第廿四批山東代　　婦捐清單五月初一至三十日清江浦鼎盛　莊十二位善士合洋二元馬竹　洋碱元六角　嘵亭洋三元四角榮寳兄洋二无以上共收洋十一元正 
[蔡二源太張叔和都轉勉夫太守經蓮刺史四君子壽儀移助放生謹具謝東收照外五月廿一至三十日第五批彚登徐子靜洋二十元錢昕伯何桂笙席子眉黄佐卿四各洋四元送四君子自嚴吉人洋二元送蔡太守]  
　　鄭師仁洋二元送張叔翁○吳金　　二元送經蓮翁○徐　齋洋六元送蔡二翁張叔翁經蓮翁三君○郁本　芝祥榮培洋四元送張叔翁經　翁二君以上統共收洋五十二元正上海六馬路仁濟善堂司　謹誌 
[申報舘協所經募浙閩賑捐五月廿一至五戶三十日止第五十次清單]  
　　廿一日　元堂交來隠名氏洋五元江西府　午節　席　移　十四元沈錫祥求女病速愈洋二元　　祁　隠名氏大善士九八元二千兩○日二日李　先銀六錢五分黄煥記銀二錢黄張氏銀二錢蘇恆記銀一錢黄　記銀一錢　　記銀一錢無名　銀一錢一分正少卿銀二錢王樹　銀一錢王　　銀一錢王展　銀一錢王賽茂銀一錢王大湖銀二錢王大洪銀二錢王巨川銀二錢湘中杞人銀上錢又錢一百五十　靜子花洋一元以上十七戶來花洋六元程典臣洋五元又銅詳八元巾占記洋二元無名氏洋三十元○廿三日隠名氏洋二元不留名銀二兩六錢銅洋十三元隠名氏洋二元○廿四日無名氏保妻産後平安洋十元○廿七日莊壽松洋二元○廿八日有心無力子銅洋五元○念九無名氏洋一元○三十日澤記洋四角潤州朱隠名氏求病愈洋五十元以上共收洋一百念五元四角九八分二千兩銀二兩六錢花洋六元銅洋念六元錢一百五十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
