# 1905 - 117 - 4911508

 

Page 1

 
 
[電傳　宮門抄]  
　　三月二十八日　召見軍機　吳廷斌　沈瑜慶 
[異哉蘇州學務處之營生]  
　　民品不增高治具不足恃陽托改革之虛名陰濟調劑之私謀故局館處所新政之名目則愈多新俸工食新政之開支則愈巨校無才士肆無才工塲無才商水陸無才卒畎畝無才農新政之實效則旣無而旣絶然猶得曰種種變法至繁至賾當循序漸進其效非可以一蹴幾也吾所最不可索解者則凡局館處所有專名有專司有專利有專權而獨各省之學務處有一於此乎科舉則自爲 
 
 
 

Page 2

 
 
理也書院則自爲興廢也學堂則自爲治也與學務處若豪無關繫學務處亦未聞干預之然而各省之學務處于民間之所要求者往住斟酌而行之田私塾而爲官學籌公欵以補助女學時有所聞猶能爲各屬府州廳縣之倡若夫徒負虛名廣置司員非惟無所建設遇事招搖反開一府縣媚上之捷徑是則吾蘇州學務處之特别性質異哉誕矣吾無以諡之諡之曰蘇州學務處之營生 
　　江寗創設學務處卽徧催全省府縣開立學校所有欽定學堂章程亦由江甯學務處頒發到蘇故蘇州前此高等學堂中學堂小學堂皆得略備去年端中丞蒞蘇議立學務處以滄浪亭之撫行轅爲辦公之所並撥巨欵規模益壯札藩臬儲道爲其總辦别派參議四五人有本籍客籍有外國籍又招致胥吏司員有借之衙署者有在蘇候補者有家在蘇城者堂上堂下車馬常盈將及一載考其成績則惟收支文件爲最盛日必有禀批數條高揭於門月則以巨箱舁所收之卷宗納於滄浪亭左右之閒屋蓋不下數千起矣而未聞有一事賴學務處倡導而得成者亦無一案經學務處查察而得清者更無一公益一秕政爲學務處批飭而得興利除弊者夫此數千禀牘之中固不必盡可施行何竟無一二可采之言乎且蘇屬學堂林立而學科未備學程倒置教習頽靡學生放恣種種腐敗之聲播於遐邇學務處近在咫尺何熟視而無覩又若各縣設立中小學校動輙請開捐籌欵如近來米絲綢魚肉等捐無地無之且有最可驚駭之抽驢捐爲奬賞學堂之用夫昔日培植士類不可謂不厚雖十室之邑必有公注今日百廢待舉蘇屬素號富饒士大夫間亦有知科舉之必廢請將書院賓興之類規畫他項事業者矣無如學務處終以至虛至妄之批詞下其權於本地官吏敷衍塞責甚至一書之呈鑒一事之立案亦作如許醜態摸棱兩可千詞剿襲萬語雷同非候憲示卽曰發縣事成則功來事敗則過去其操術可謂巧矣不寗惟是上托總辦之威聲下得屬吏之請托住處辦事之吏胥聽命于參議其本籍紳士或潔身自愛或無暇爲此不急之務惟餘一二蠅營狗苟之輩恃叅議之高名爲公卿之上客偶有雌黄黜陟隨之於是不肖官吏投之恐後苞苴賄賂暮夜乞隣而學務處之威權遂日益赫濯而胥江葑水之間遂組成一奴隷之大阱 
　　或曰是何足怪凡事當求其目的之何在因果之何來請談蘇州學務處之内容諸君當有恍然悟者當端中丞之初設學務處也本欲位置一美名淸客惡名篾片之金石友某檄之爲叅議而以本籍糾士二人副之掩飾外人之耳目二紳固自好者某遂得專其權夫某係借外人之力以自通于官府至蘇不及三日狐羣狥黨附之俱來者數十人其所居商彝周鼎漢碑晉帖堆及承塵故至今蘇市俱稱之爲古董客嗜古愛才宜其爲中丞所傾倒端中丞至寗則挈之寗撫湘將挈之湘而某以前此借蘇州經營一學堂爲狡兎三窟之計月縻五六百金之俸恃爲奥援之外人且倍之其羣其黨皆布於學界故學務處之權執之一人近者陸中丞扺蘇又聘某太史爲總辦蓋亦有鑒於某之所爲而思遙制於無形乎 
嗚呼民情通則百里之地雖一丞倅而利無不興弊無不革民情隔雖朝設一法暮置一官猶無裨也况以其調劑之故使地方受其種種之響影非徒無益而又害之夫豈蘇州爲然哉各省學務處不如此者亦僅僅矣夫豈學務處爲然哉凡局館處所不如此者亦僅僅矣是故言變法者一言有一言之駁詰一事有一事之牽制朝三暮四終於回循故轍而後已肉食者果無望耳 
[俄第三艦隊亦泊於瓊州洋面]  
　　二十七日倫敦來電云英露透電局駐靑島訪事人電稱俄波羅的海艦隊現泊於瓊州近地俄尼蒲格韜夫海軍提督所統之第三艦隊亦在其内 
[俄擬通黑海與波羅的海之河道]  
　　二十七日大阪來電云俄政府擬將黑海之克森埠與波羅的海濵之立格埠彼此相通故現定策將尼泊港及勃黑西納支港與圖拿港間之地開挖一河作爲通行之水道其地計長一千英里俄政府已派委員數人考察此事是否可行 
[英皇與法總統會晤情形]  
　　二十七日倫敦來電云今日下午英皇與法總統彼此拜謁甚爲親睦當英皇赴總統宮時天雖下雨然在途之人甚衆歡迎英皇異常踴躍法首相謁見英皇會晤有二十分鐘之久英皇又接見法海軍提督冨尼亞君以謝審訊俄艦隊在北海砲擊英漁船一案之功並賞與寳星一座晚間法總統在宮設席邀英皇讌飲 
[俄皇惠民之諭]  
　　二十七日倫敦來電云俄國一千八百五十七年因逢荒歉農民所少政府借欵計合英金七百五十萬磅現俄皇己下諭豁免並給利權於宗教外之人所有限制各章程皆行除去外教及佛敎中人亦在其内惟限制猶太人之章程並無寛免之處 
[德法與摩洛哥之交涉]  
　　二十七日倫敦來電云德遣往摩洛哥專使搭吞白克男爵在探奇盍海口告知路透訪事人謂此次使摩之故因摩王曾經歡迎德皇故藉以志謝並重言聲明德皇從前所述保全摩國之疆土及並無請求利益或訂商務之約搭君又云倘法國預先以與摩訂立合同之事通知德國則德國必告知法國不可與摩私訂合同致違各國在馬立力所定之約至法國現欲與各國商議德國亦必准照馬德立之約而行事又云德國地狹民衆屬地又少故倘摩國又請各國聚會判斷此事德國必助成之搭君未抵摩京前法與摩商議毫無進步之處 
[日外部祝賀法律顧問官]  
　　二十七日東京來電云日本外部大臣小村太郎於今晚在公館設盛筵邀請前任各外部大臣及副外部大臣與他賓客讌飲蓋因日外部所延聘之西國法律顧問官騰義深君現届執事二十五年年之期故以此祝賀　譯字林西報 
[俄第三艦隊駛過新加坡]  
　　二十七日東京 
 
 

Page 3

 
 
來電云新加坡電稱俄波羅的海第三艦隊於二十五日駛過新加坡 
[蒲爾加利亞將改爲自主國]  
　　二十七日倫敦來電云英露透電局駐法京訪事人電稱將土屬蒲爾加利亞改爲自主之國一事已由歐洲各國政府會議各政府並無十分不允之意譯太晤士報 
[俄艦隊泊於瓊洲近地之說不確]  
　　二十八日倫敦來電云靑島傳來消息謂俄波羅的海第一第二第三艦隊皆泊於瓊洲近地之說實係不確 
[華爾騷工人被傷]  
　　二十八日倫敦來電云昨日下午俄華爾騷馬步各兵將各工人或用槍刺或用槍擊當時工人正舉行五月節期之大會手執紅旗不能抵禦故死者有三十五人傷者十五人 
[俄民深喜俄皇之諭]  
　　二十八日倫敦來電云俄皇所降准民人奉教自由之諭全國民人大爲歡喜謂從有如此寛宏之舉並謂此事於國務上實足爲自由之先導譯文匯報 
[電禀鄕民聚衆毆差鎭江]  
　　去臘鎭郡鄕民聚衆鬧漕一案署丹徒縣郭子華明府疉奉署江督周玉帥札飭查拿閙事首要諸犯嚴行懲現已訪明十餘人開單派差趕緊緝拿至三月二十五日有差役某某等八名在西鄕上蕩地方拘獲單上所開之余恩子一名押解赴城是處居民疑該差並無牌票私自拿人約集鄕民百餘人追至榨樹崗將余截住各差向之理說鄕民恃衆一味兇橫竟將差役毆傷二名各差知寡不敵衆相率回城訴諸明府明府聞而大怒立卽據情電禀玉帥及撫憲陸中丞請示辦理觀 
[江督赴淸江查辦商民罷市情形]  
　　鎭江訪事人云　江商民因裁撤淮撫聚衆罷市江督周玉帥得報後於二十六日自省啓程前赴淸江查辦是日午刻道經鎭江對岸之瓜洲地方有附小輪船渡江晉謁督憲之某隨員者歸而語人云玉帥深知此次罷市並非出自商人本意皆由窟穴漕督衙門之胥吏差役一旦失所憑藉遂造謠煽惑脅令商鋪閉門此行在清江設有行轅藉資坐鎮人心且須確查倡首者重懲一二以儆刁風（井）揚州訪事人云官塲昨接寗省電信知督憲周玉帥接清江罷市警電以事關重大卽於本月二　六日未刻起節出省親往履勘相機查辦旋又奉電云沿途經過地方均不停泊所有文官各官毋庸迎送倘有故違仍前餽送並門包等項者一經察出予受均干重咎迨二十六日黎明玉帥官舫已由長江駛入揚河時適大雨如注憲舟並不停輪逕向袁江進發（剝） 
[裁撫閉市情形續志揚州]  
　　漕運總督衙門書吏差役並昔日河督衙門歸倂者不下數千人父子相承胥賴此以贍家室迨漕督裁撤江淮分省若輩方欣然色喜詎數間又收　成命不覺情急遂麕集漕轅懇求藝帥安置羣情洶洶並聳動市面各店一律罷市揣其意似欲與始作俑者爲難地方官急出排解一面電告各當道迅賜設法弭平運憲恩　轉得信隨於二十五日札委鄭分轉琦方分轉在瀛先行星夜前往相機開導以候督憲核奪（　） 
[地甲誣指謀斃親夫案定讞蘇州]  
　　前者如皋縣民婦吳徐氏被地甲劉正福指河中浮屍爲氏夫吳泳泉誣爲謀殺親夫一案經臬憲朱竹石廉訪批飭解省訊辦前後詳細情形屢志前報兹悉是案業經蘇州府發審局訊實將地甲劉止福科以絞監候情實擬抵仵作冐煥科以軍罪冐旋於本月某日瘦斃獄中二十六日朱廉訪升坐大堂提是案人証覆勘飭劉當堂畫押吳泳泉吳徐氏無干省釋氏以夫泳泉患病沈重川資告罄泣求恩典當蒙廉訪允准飭差由内署帳房領取川資雇舟送歸（隨） 
[商部咨查臨城礦務京師]  
　　臨城礦務商部前准北洋袁宮保咨請發給開礦執照當於二月十六日電請查明里數並飭解照費去後旋於十七日先行塡發開礦執照一張咨送袁宮保轉給該公司收執在案兹三月十四日有商人王恩温遞禀商部請辦高邑境内峝西煤礦商部查臨城所訂合同内有高邑字樣此次該商所禀高邑地址是否在該礦局晝定界限之内有無各項窒礙爰抄錄原禀並圖樣等咨行袁宮保飭局查明詳細聲復以憑核辦一面請卽按照商部前次電詢各節並應解照費一倂迅速過部以憑稽核云云（震） 
[咨查獨石口銀礦情形京師]  
　　商人李鳳鳴前禀商部開辦獨石口廳桃樹底下村銀礦現商部己據禀行咨直隷總督飭屬查明該處礦山有無碍窒礦質是否暢旺據實禀復以憑核辦（震） 
[咨查山西煤窰鐵爐京師]  
　　山西煤窰鐵爐爲晉省極大商務疉經山西巡撫咨報到部飭屬興辦惟未准咨稱共有幾處無從查核刻經商部行咨晉撫請飭催所屬將已辦之煤窰鐵爐共有若干座赶緊造具清册卽日報部以憑查核並請力籌擴充辦法妥定章程一倂到部酌奪辦理（震） 
[飭查陝甘各屬礦産京師]  
　　陝甘各屬礦産極佳惜顧問無人貨藏於地外人久有覬覦之心若不赶緊籌辦恐爲外族攘奪商部因特行咨陝甘總督請飭屬將所有五金及各項礦産切實查明按照礦章妥籌辦法隨時報部以憑核辦而保利權（震） 
[禀請招工製草帽邊蘇州]  
　　草帽邊一項銷塲頗大産在豫省歸德府屬商邱考城鹿邑永城等縣而以鹿邑所産爲最佳其質乃麥幹爲之其名有四草曰編七草批平編十五草龍骨編十九草波浪編等分實則不外乎粗細二者而已向來運貨山 
 
 

Page 4

 
 
歸德陸運至皖省之亳州再裝船從渦河水運由渦陽五河定遠一帶直達鎮江卸載然後裝輪赴上海等處銷售水陸程途脚價甚巨關卡重疉捐輸亦重現候補知縣張星甫大令以遠道而來猶　厚利就近製造獲利必多且麥幹亦蘇城土産儘可仿行特擬就條陳八則上諸各大憲禀請前赴豫省延訂工師八人來蘇教習無論另女老少均堪學習是亦振興工藝之一端也（　） 
[咨查違律製造紙烟天津]  
　　北洋烟草公司總董秦輝祖前控黄學士愼之違律製造紙烟一案兹經商部咨請北洋大臣將所控情形工實查明是否該學士故意違律幷將該公司原訂議約一倂咨送到部以憑核辦（震） 
[咨催耀徐等各公司註册京師]  
　　商部顧問官張季直殿撰所創耀徐玻璃等各項公司先後禀准本部立案曁奏准專利年限後各公司卽須遵章赴部註册乃迄未請領執照兹經該部查與定章不符已　會張殿撰將未經註册之各項公司迅卽赴部註册矣（震） 
[咨查鎭江電燈公司情形京師]  
　　鎮江電燈公司自去歲禀准商部立案後已購買機器建造廠屋樹立電杆尅日開辦惟各項開辦情形迄未報部業經商部行咨江督蘇撫查詢現辦情形卽日聲復飭令該公司來部註册以符定章（震） 
[飭催安徽墾務公司註册京師]  
　　商部議員江寗商務局總辦劉聚卿觀察前禀本部承辦安徽貴池懇務公司業經禀准立案惟開辦日久尙未照章赴部註册刻已札飭該議　轉飭該懇務公司迅卽赴部註册矣（震） 
[阻止錢業懸掛洋旗漢口]  
　　江漢關道繼運溪觀察因聞錢業不遵五家環保之諭擬掛洋旗以期抵制遂函致錢業董事善言開導倂允其面禀督憲變通辦理（泰） 
[豫撫所撥修造貢院欵擬作别用京師]  
　　貢院已主緩修業經入奏豫撫陳中丞所撥修造之欵政府擬移作别用（乾） 
[慶王與張尙事之意見京師]  
　　學務大臣張尙書以留學生回國後未經考試如在商務實業學堂充當助教之章張曹等諸生遽作爲商部主事似太便宜此風一開將來必有援例請奬者意欲令彼一律考試照章開保而慶王以數人皆其所保不欲與考故近來慶與張甚不相得（乾） 
[大學堂師範生不派出洋之故京師]  
　　總理學務處定於夏秋間送學生二百名至比國學習路礦以七年爲期每年每人學費各給六　兩其費由各本省籌撥現已行文至京師譯學館實業學堂順天中學堂五城中學堂等處咨調學生而順天五城兩處學生願赴比國者僅有三人大堂中學生願去者頗多而學務處以大學堂師範生將近卒業以後派往各省辦理學務充當教員已屬不敷卽預備學生共一百數十人若送出洋恐將來開辦分科亦有無所取才之慮故不咨調（乾） 
[外部派譯員護送德親王京師]  
　　德親王定於三月二十五日由京動身赴張家口外部派二等譯員唐德萱護送（乾） 
[吳觀察報効巨欵得奬京師]  
　　前紀直隷候補道吳懋鼎觀察以商部設立京師陳列所考求商品需欵浩繁因特報効銀五萬兩等情經商部於本月二十一日專摺奏請奬勵旋奉諭旨著以四品京堂候補（震） 
[耀華玻璃廠擴充漢口]  
　　甬人林友梅在武昌城外白沙洲所設之耀華玻璃廠由張小山蔣可贊經理其事初集股本銀二十萬兩現因蓋造大廠竭力擴充又增四十萬兩原聘洋工師史而泰一人未遑兼顧當在德國添聘一人以資臂助聞此等鎔化玻璃泥質係咸寍某山所産頗堪利用小廠業已開工大廠則尙需時日也（泰） 
[提租界地租備建公廨押所]  
　　上海道袁觀察以會審洋員動輒將男女犯判押西牢思另覔一地自造男女寛大押所以免藉口惟公廨向來動用外銷近來經費不敷無從指撥擬自三十一年起將洋商租地年租一項除歸還錢漕外悉數提存道庫以備建造公廨押所之用鼎 
[允减牛捐]  
　　牛捐一事疉經租界領袖總領事函請江海關道轉禀南洋大臣核减兹聞關道與蘇滬兩捐局商定目丹陽至滬經過六卡向來每卡收錢六百文者今减去三百每卡收錢三百文母牛一頭共收錢一千八百文由公司承認一倂交於滬局再由滬局按數分派昨已電禀南洋示遵矣鼎 
[源豐潤不允爲江南彩票作保]  
　　江南義賑采票嚴小舫觀察不肯以所開源豐潤具保已力請袁觀察將前禀作罷南洋所派監督梁鈺堂觀察聞亦有辭差之說鼎 
[卾督飭江漢關道速商英領事與順昌洋行議定晒製菸葉俟詳復撥欵開辦札武昌]  
　　爲商業事據駐漢英國發總領事函稱中國晒製菸葉未盡合法故售價不能從優若仿照呂宋晒葉之法妥爲經理銷路必暢可得擾價此振興商業之一端見有英商順昌洋行願代湖北官憲承辦此事等語當經函復轉飭順昌洋行估計成本分開條欵送閱去後兹據復稱初辦頭一年只可小辦先購晒製乾葉之事約計晒製一千石次年再講種値之法至於頭一年僅製講晒 
 
 

Page 5

 
 
之事應在出産最多距大江最近擇一適中之處起造廠須地一二畝卽可敷用棚廠住屋皆可無須華美上蓋用瓦四壁泥糊能避風兩足矣除此之外應往呂宋或去日斯巴呢亞招募匠頭一名每月辛工約給一百五十兩每年共計一千八百两而必須本行親身前去雇募爲妥本行監工經理一切每年薪水需銀二千四百兩買地蓋屋造廠之費約用一千兩小工人等工食一年約計三百两由漢去呂宋往來川資約計四百兩嗣後由漢至黄岡縣等産菸之處往來盤費一百兩統計用銀六千两外備收買靑葉本銀一萬两共須銀一萬六千兩迨晒製成功出售大約連所用去各項皆可盈出不至虧本現己三月距收葉之時無多不可再延懇祈轉請速予定議等情前來查湖北黄岡縣屬出産菸葉頗多若能講求晒種之法俾合於出口銷路亦振興土貨一端試辦之初估計成本無多自可照辦應卽派員會商順昌洋行妥訂合同申明權限此舉係屬湖北官憲委託代辦之事將來或行或止均由湖北定奪凡與地方交涉之事均由委員出面妥籌辦理兹查有湖北候補知縣戴慶霖堪以飭委應飭該員迅速晤商英總領事飭知順昌洋行應先議訂妥當合同呈候本部堂核定再行撥欵開辦除分行外合就札行爲此札到該關道卽便知照此札（比） 
[卾督張飭湖北實缺州縣出洋遊厯博覽周諮札漢口]  
　　爲遊歴事照得實缺州縣必應派令出洋遊歴一次博覽周諮方足以破迂謬腐敗之習鼓勵精圖治之念兹查有准補荆門州慶春准補黄岡縣潘誦捷准補蘄水縣徐培光准補鍾祥縣楊壽昌准補天門縣陳鈞准補武昌縣趙永清准補松滋縣劉肇墀本任孝感縣蔣有霖本任黄安縣滕松本任隨州趙振聲本任棗陽縣陳閬本任襄陽縣李祖蔭以上各員或已准補而尙未赴任或先經到任而現甫交卸均無職守覊身正司及時遊歴所有往來川資旅費應由該員等自行措備其遊歴日期除往返程途不計外以在東實有半年爲限到東後凡屬有關政法之事如學校警察監獄道路水利財政武備製造及一切農工商漁等實業均須隨時悉心察考縱不必人著一書亦須摘要記錄以備回鄂後呈候校閱以考其心思深淺　見明昧准補江陵縣李天柱年歲較老毋庸派往外楊壽昌現有要差應候差滿時派往本任當陽縣龍賡言本任京山縣現署崇陽縣龍燦章准補來鳳縣現署歸州張德炳均在任滿一年後再行派往自此次酌派之後其續經補選各員均應於到任之先一體派往遊歴一次著爲定章届期田藩司學務處詳請均不得藉故推諉除行咨學務處合亟札飭札到該司卽便遵照迅卽轉飭各該員刻日領咨起程自備資斧赴東遊歴毋稍延緩切切此札（師） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[水雷見於廟島近地]  
　　二十五日烟台電云有水雷三枚於昨日見於相近廟島洋面 
[俄京各禮拜堂安靜]  
　　三月二十七日倫敦來電云俄京各禮拜堂於耶蘇復活日半夜行禮時甚爲安靜故今日諒可無震動之事 
[英修理滅魚雷船]  
　　二十七日倫敦來電云英滅魚雷船六艘將離芝不勞爾脫赴馬爾他島在彼修理再赴中國譯文匯報 
[輪船被拘確聞]  
　　二十七日香港來電云英國皮愛屈思輪船瑙威國惡破崙輪船被拘之消息現已確實 
[刑部奏變通重法數端摺]  
臣伍廷芳臣沈家本跪奏爲遵旨考訂法律謹擬將現行律例内重法數端先行變通酌改以裨治現而彰仁政恭摺仰祈聖鑒事光緒二十八年四月初六日奉上諭現在通商交涉事益繁多著派沈家本伍廷芳將一切現在律例按照交涉情形叅酌各國法律悉心考訂妥爲議擬務期中外通行有裨治理等因欽此仰見聖謨宏遠欽佩莫名當經臣等酌擬大槪辦法並遴選諳習中西律例司員分任纂輯延聘東西各國精通法例之博士律師以備顧問復調取留學外　卒業生從事繙譯請撥專欵以資辦公刊刻關防以昭信守各等因先後奏明在案計自光緒三十年四月初一日開館以來各國法律之譯成者德意志曰刑法曰裁判法俄羅斯曰刑法日本曰現行刑法曰改正刑法曰陸軍刑法曰海軍刑法曰刑事訴訟法曰監獄法曰裁判所搆成法曰刑法義解校正者曰法蘭西刑法至英美各國刑法臣廷芳從前游學英國夙所研究該二國刑法雖無專書然散見他籍者不少飭員依類輯譯不日亦可告成復令該員等比校異同分門外表展卷瞭然各國之法律已可得其大略臣等以中國法律與各國參互考證各國法律之精意固不能出中律之範圍第刑制不盡相同罪名之等差亦異綜而論之中重而西輕者爲多蓋西國從前刑法較中國尤爲慘酷近百數十年來經律學家幾經討論逐漸改而從輕政治日臻美善故中國之重法西人每訾爲不仁其旅居中國者皆藉口於此不受中國之約束夫西國首重法權隨一國之疆域爲界眼中國之人僑寓乙國卽受乙國之裁判乃獨於中國不受裁判轉予我以不仁之名此亟當幡然變計者也方今改訂商約英美日葡四國均允中國修訂法律首先收回治外法權實變法自强之樞紐臣等奉命考訂法律恭繹諭旨原以墨守舊章授外人以口實不如酌加甄採可默收長駕遠馭之效現在各國法律旣已得其大凡卽應分類編纂以期尅日成書而該館員等僉謂宗旨不定則編纂無從措手臣等竊維治國之道以仁政爲先自來議刑法者亦莫不謂裁之以義而推之以仁然則刑法之當改重爲輕固今日仁政之要務而卽修訂之宗旨也現行律例欵目極繁而最重之法亟應先議删除者約有三事一曰凌遲梟首戮屍查凌遲之刑唐以前無此名目始見於遼史刑法志遼時刑多慘毒其重刑有車繯砲擲諸名而凌遲列於正刑之内宋自熙寗以後漸亦沿用元明至今相仍未改梟首在秦漢時惟用諸夷族之誅六朝梁陳齊周諸律始於斬之外别立梟名至隋而删除其法自唐迄元皆無此名今之斬梟仍明制也戮屍一事惟秦時成嶠軍反其軍吏皆斬戮屍見於始皇本紀此外無聞歴代刑志並無此　明律亦無戮屍之文至萬歴十六年始定此例亦專指謀殺祖父母父母者而言國朝因之後更推及於强盜案件凡斬梟之犯監故者無不戮屍　凡此酷重之刑固所以懲戒凶惡第刑至於斬身首分離已爲至慘若命在頃　葅醢必令備嘗氣久消亡刀鋸猶難倖免揆諸仁人之心當必慘然不樂謂將以懲本犯而被刑者魂魄何知謂將以警戒衆人而習見習聞轉感召其殘忍之性故宋眞宗時御史台請臠剮殺人賊帝曰五刑有常刑何爲慘毒也陸游嘗請除凌遲之刑亦謂肌肉已盡而氣息未絶心肝聨絡而視聽猶存感傷至和虧損仁政實非聖世所宜遵隋時頒律詔云梟首義無所不益懲肅之理徒表安忍之懷洵皆仁人之言也且刑律以唐爲得中而唐律並無凌遲梟首戮屍諸法　國初律令重刑惟有斬刑準以爲式尤非無徴擬請將凌遲梟首戮屍三項一槪删除死罪至斬决而止凡律内凌遲斬梟各條俱改斬决斬决俱改絞决絞决俱改絞候入於秋審情實斬候俱改絞候與絞候人犯仍入於秋審分别實緩將來應否酌量變通再由臣等妥議核定或謂此等重法所以處窮凶極惡之徒一旦裁除恐無以昭炯戒顧有唐三百年不用此法未聞當日之兇惡者獨多且貞觀四年斷死罪二十九開元二十五年方五十八其刑簡如此乃自用此法以來兇惡仍接 
 
 

Page 10

 
 
踵於世示見其少則其效可睹矣化民之道固在政教不在威也一曰緣坐緣坐之制起於秦之參夷及收司連坐法漢高后除三族令文帝除收孥相坐律當時以爲盛德惜夷族之誅猶間用之故魏晉以下仍有家屬從坐之法唐律惟反叛惡逆不道律有緣坐他無有也今律則姦黨交結近侍諸項俱緣坐矣反獄邪敎諸項亦緣坐矣一案株連動數十人夫以一人之故而波及全家以無罪之人而科以重罪漢文帝以爲不正之法反雪於民北魏崔挺嘗曰一人有罪延及闔門則司馬牛受桓　之罰柳下惠膺盜跖之誅不亦哀哉其言皆篤論也罰弗及嗣虞書所美罪人以族周誓所譏今世各國咸主持刑罰止及一身之義與罪人不孥之古訓實相符合洵仁政之所當先也擬請將律例緣坐各條除知情者仍治罪外其不知情者悉予寛免餘條有科及家屬者准此一曰刺字刺字乃古墨刑漢之黥也文帝廢肉刑而黥亦廢魏晉六朝雖有逃奴刼盜刺之旋行旋廢隋唐皆無此法至石晉天福間始創刺配之制相沿至今其初不過竊盜逃人其後日加繁密刺事由刺地名刺改發有例文不著而相承刺字者有例文已改而刺字未改者其事極爲紛糅在立法之意原欲使莠民知恥庶幾悔過遷善詎知習於爲非者適予以標識助其兇橫而偶罹法網者則黥刺一膺終身僇辱誠如宋志所謂面目一壞誰復顧惜强民適長威力有過無由自新也夫肉刑久廢而此法獨存漢文所謂刻肌膚痛而不德者正謂此也未能収弼教之益而徒留此不德之名豈仁政所宜出此擬請將刺字欵目槪行删除凡竊盜皆令收所習藝按罪名輕重定以年限俾一技能嫻得以餬口自少再犯三犯之人一切遞解人犯嚴令地方官認眞僉差押送果能實力奉行逃亡者自少也以上三事皆中法之重者參諸前人之論說旣多議其殘苛而考諸今日環球各國又皆廢而不用且外人嘗議中法之不仁者亦惟此數端爲最甚此而不思變通則欲彼之就我範圍不猶南轅而北轍乎查各國修訂法律大率於新法未布設單行法或淘汰舊法之太甚者或叅考外國之可行者先布告國中以新耳目是以略採其意請將重法數端先行删除以明示天下宗旨之所在此外或因或革端緒繁多俟臣等隨時釐訂陸續奏聞惟更張之始度必有議其後者竊思法律之爲用宜隨世運爲轉移未可膠柱而鼓瑟昔宋咸平時删太宗詔令十存一二史志稱之我朝雍正乾隆年間修改律例於康熙時現行條例删汰不知凡幾卽臣等承詔之初亦以祖宗成憲未敢輕議更張第環顧時局默騐將來實不敢依違模稜致令事機坐失近日日本明治維新以改律爲基礎新律未頒卽將磔罪梟首籍没墨刑先後廢止卒至民風丕變國勢駸駸日盛今且爲亞東之强國矣中日兩國政教同文字同風俗習尙同借鑑而觀正可無庸疑慮也伏惟我皇太后皇上深念時艱勤求上理特詔考訂法律期於通行中外法權漸可挽回　敢擇其至要者披上陳倘蒙俞允並請明降諭旨宣示中外俾天下曉然於朝廷宗旨之所在而咸欽仁政之施行一洗從來武健嚴酷之習卽宇外之環伺而觀聽者亦莫不悅服而景從變法自强實基於此所有臣等酌擬變通刑法緣由謹恭摺具陳伏乞皇太后皇上聖鑒訓示謹奏奉旨欽此 
[換季例誌]  
　　上海道袁觀察昨日發出牌示一道定於四月初一日換戴凉帽仰所屬一體遵照（金） 
[照料京餉]  
　　浙江省應解本年京餉十一萬數千兩由某委員押解赴京將於日内抵埠本邑提右營及本縣汪大令已派人照料一切矣（金） 
[催繳房捐]  
　　上海縣汪瑤庭大令查得三月分本邑房捐已於日前將册發給各鋪地甲具領經收予限月杪繳解在案兹已届期未據繳齊故已飭令從速收繳矣（土） 
[解府過勘]  
　　朱文德前因疑姦傷斃絲廠同事王玉甫一案業經由縣驗明訊供押候詳請府憲解勘在案兹聞本縣汪大令已備齊文牘派差將朱押解赴松過勘矣（金） 
[俄兵來滬]  
　　昨日有俄兵一千餘名自烟台乘某輪船來滬在虹口招商局中棧碼頭登岸分居楊樹浦垃圾橋一帶洋房（火） 
[法員讌賓再誌]  
　　法國蓋爾笙兵輪停泊浦江管帶副提督特勿來搿脫細夢蒙君於昨日午前十點鐘設筵敦請法繙譯官蘇烈君飲讌○代理法總領事喇伯第君之夫人先期發帖訂於本日午後三點鐘邀請駐滬各國領事夫人蒞署飲讌（水） 
[整頓營務]  
　　南市各防營管帶前經奉到江南提督楊軍門公文飭將營務大加整頓毋得仍前虛應過事因是各營管帶已飭哨弁督率各健兒勤加訓練俾資純熟（土） 
[神慟西州]  
　　本埠匯豐銀行執事席正甫觀察在行三十年於三月二十六日卯刻逝世昨午爲大殮之期匯豐經理西人分電各埠匯豐銀行槪下半旗以誌哀悼觀察存年六十六爲人忠厚和平一旦作古人咸惜之（南） 
[江灣賽會]  
　　昨爲江灣鎮賽會之期會中各執事無不爭奇鬥勝滬人之往觀者實繁有徒淞滬火車自朝至暮應接不暇往常每日只有龍頭二輛來往昨日添加至龍頭五輛隨滿隨開竟日收車資洋二千餘元可謂盛矣（木） 
[春賽初志]  
　　昨爲春季賽馬之第一日第一次念二馬祥茂小白格爾代老孛生勝馬黑色衣紅色帽紅色第二次九馬祥茂小白格爾代老孛生勝馬黄色衣紅色帽紅色第三次念六馬小飛輪代永年人壽大班華田勝馬白色衣藍黃色帽紅色第四次十二馬沙遜土也勝馬白色衣紅色帽黑色第五次十四馬匯票西人馬立師勝馬黃色衣桃紅色帽桃紅色第六欠十五馬楊子保險行克明代小馬醫生勝馬靑灰色衣紅黃色帽黃色第七次十九馬祥茂小白格爾代平和大班勝馬白色衣白紫色帽白紫色第八次十一馬楊子克明代平和大班勝馬白色衣黃紅色帽黃色第九次念二馬祥茂小白格爾代平和寫字勝馬　　　　色帽紫色第十次七馬囁司鉛參代克惟教習勝　灰色　　　湖色帽紅色（木） 
 
 

Page 11

 
 
[已允讓地]  
　　滬寗鐵路需用垃圾橋永順里基地因係甬紳葉姓之産已向英商掛號轉換道契不允拆讓一再禀由盛宮保札道照會領事飭讓在案兹聞前日上海道袁觀察已接英領事照復略謂該甬紳已向購地局委員說妥允爲拆進故觀察昨已據情詳復宮保核辦矣（金） 
[捕頭索取田單案己結]  
　　曹生林前投公共公廨控宋木生攫取洋銀十二元七角經襄讞孫明府與美繙譯安立德君訊究以兩造均非安分斥不准理田單一紙交曹領去捕頭以曹曾將田單抵押金戒指欵十五元刻下欵未追到單已給還甚爲不服仍將單取去曹復投案禀訴明府以公堂判定之案捕頭不應多事欲將情禀詳道憲並照會値年領事查辦後經鮑總巡將此案訊明以捕頭不應冒昧取單由安立德君偕同該捕頭到廨擔認冒昧之咎並請將此案免詳道憲明府以捕頭旣經認過不予深求昨日早堂捕房復將曹生林解案捕頭禀稱曹欲領單須著其交金戒指欵十五元明府著曹管向執單人理直完案（木） 
[開釋了案]  
　　南市某木行棧司徐連梅被瞿全忠毆傷扭控馬路工程局請究總辦翁太守命管押候訊旣而瞿挽人調處得卽開釋（土） 
[懲責廨差]  
　　英商廣智書局前控趙蘭生不付書價銀兩當經前讞員提案訊供將趙蘭生交保出外旋著原保江敬菴交案覆訊當因公堂差役徐升得賄朦禀言趙患病沉重不能赴案俟其病痊卽行提到豈知趙蘭生逃避無蹤原告反來催訊故於前日將保人江敬菴提案近日英副領事照會公廨言該差徐升有意賄縱請爲查究經讞員屠興之司馬立傳到堂判責五百板停差二月以儆（木） 
[控案送縣]  
　　本月二十三日公共公廨有紅帮縫工王松林與夥張寳森控周瑞卿賴婚拆梢等情奉襄讞孫明府會同美繙譯安立德君訊供判押候過堂覆訊核辦是晚經屠興之司馬提訊詰得張與周曾在上海縣涉訟被汪大令批飭不准並察得周所寄王之信函實係借項並非拆稍且周係張之義父不應具控王尤不應扛帮興訟當判責王六百板張五百板詎美繙譯聞之函致司馬謂此案不應如此懲辦司馬以周張旣先在上海縣具控卽飭差將兩造一倂傳齊送上海縣訊究（木） 
[歸案訊辦]  
　　前有崇明人朱鳳舟在上海縣扭控王于高姦佔伊妻一案奉汪大令訊供判解原縣訊理在案兹聞前日本縣汪大令已備文押解前往崇明歸案訊辦（金） 
[協緝逃犯]  
　　華婁二縣拘獲迭次刨棺之余新標訊供收押後忽乘間逸去緝拿未獲誠恐該犯匿跡上海日久遠遁已會銜備文移請上海縣汪大令一體派差協緝矣（金） 
[派差提犯]  
　　老北門徐公館被奶婦張顧氏竊去飾物逃匿無蹤現經訪悉氏匿跡江寗故卽禀請本縣汪大令派差往提（金） 
[撈獲沈屍]  
　　寗人某甲向在北市某報關行執業去冬臘月初二日失足墮浦經家屬打撈未獲前日由救生局巡船查獲帶至南市老白渡卽由家屬認明備棺收殮面目已腐惟身畔所藏之　票銀表毫無所失（土） 
[駁船沉没]  
　　前日有駁船一艘滿載碎石駛至外大橋堍偶一不愼觸於橋樁以致全船沉没船卽上諸人自經救起然亦險矣（火） 
[英界火警]  
　　昨日天未明三點鐘時北石路第四百三十七號門牌某姓糖食店忽然失愼救火會洋人一聞警鐘立驅皮帶車到塲澆灌得卽息滅計焚去南間壁洋鐵店與順源鐘表店北間壁萬順小押店共房屋八間捕房恐有縱火情事派探查明核辦（木） 
[上海官事]  
　　上海道袁觀察昨日札委兩淮運判朱别駕蘭爲保護川南商船差别駕奉委後卽詣道謝委○前南洋常備右營都司余忠勝都戎與後營遊擊洪連勝遊戎昨均至道轅辭行○本邑學師陳廣文昨日由松江府試畢乘舟返滬（金） 
[會訊克明控徐貴祥案]  
　　英副領事德爲門君於禮拜一午後臨廨會同襄讞孫耳三明府覆訊英商克明控水木作頭徐貴祥造屋逾期不遵合同一案原告延律師担文被告延律師陸舌儒各帶原被人証到堂候訊並呈圖樣徐貴祥供所包克明房屋並非逾限因合同講定華房嗣又改換西式逐漸加添與前所打圖樣大異去歲底開帳與克明加價伊嫌加價太大未受第三次開去加銀一千六百兩　已接受至今仍是小的所雇之工克明並未收回自行雇造惟從此後所發工資均由小的先寫收條上蓋圖記交與水木鋸匠三小包頭至克明處支取現在照算小的尙有本銀四千餘兩至於加添改造克明並無來條水作小包徐福記供徐貴祥包造此房確是照圖加添不少小的於去年七月起造每日雇工二三十人或十餘人不等小的名下水作共加一千多工自本年西二月十六號起小的所支工錢是徐貴祥寫收條蓋戳交與小的至克明處收取鋸匠王榮堂供小的於去年七月起每日两班雇工興造並非克明所雇木匠小包頭陸發法供與徐王同惟稱每日雇工或多至念一二人或十餘人去年十二日徐貴祥令小的持伊字條至克明處取過洋一百元原告見証陳玉亭供小的在克明處專事監工徐貴祥包造此屋洋東照圖樣並未加添因徐工資不給故每日祇有六七人做工被告律師陸舌儒聲稱被告及見証均已供明徐貴祥並非逾限因克明洋人逐漸加換以致躭延時日克明所有添換雖無字條給撥徐處然今所造照圖添換鑿鑿可憑担文律師起而言曰水木鋸匠小包均徐一面之人自然所供相同造主如要照圖添換應有字條先給作頭實因徐不給工資致今日仍未造好請堂上著徐遵照合同償還逾限支透一切孫明府商之英副領事候商酌核斷（木） 
[公共租界廨早堂案]  
　　昨晨美繙譯安立德君臨廨會同襄讞孫耳三明府訊案麫館主周仁元控田阿榮等連日率領多人前　吃麵非但分文不出並將擡凳掀翻請究司馬判重責二百板 
 
 

Page 12

 
 
○前日金隆西客寓主婦失去金香烟盒及鈔票當將十八號房間細崽鮑紅記送案訊供候飭傳六十四號出店到堂覆訊昨晨傳到並十二號房間細崽出店及管事張阿六等張供經管棧内事務本月二十一夜十八號房間與十二號對調該兩號細崽出店搬物以致失去金香烟盒惟小的未見鮑紅記延律師祁德隆聲稱金隆主婦所稱失去之物交代何人毫無憑據豈可將人擅送請堂上將此案註銷孫明府商之美繙譯官所控失竊查無實據著將鮑紅記交保出外餘人一倂開釋將案註銷○王阿鑫譚琴康王金寳控被王阿金竊取衣被等物由捕解案判責二百板押三禮拜贓給失主具領○印捕解馬車夫吳金英快馬違章判罰洋二十元以儆○吳唐氏控舊鄰張阿榮乘間入房盜匙開箱竊去衣服等件判責一百板押一月釋放○捕解包車夫王逢朝沿路拉客判罰洋一元○雉妓陳李氏王小妹陸金寳徐陸氏在路拉客違章由捕拘獲每人存捕房洋二十元作保判將存洋充公○曹連生携帶腰刀鐵標違章拘案曹供賣拳帶賣膏藥餬口求宥判將軍器儲庫罰洋一元○孔文卿羅六六控被孔阿六竊去東洋車各一部尋獲交捕判各自認明給領孔責二百板押一月釋放○趙阿金王小寳王錦記隆興成四人控被張桂生竊去衣服鞋子釘鞋等件由捕拘案判失主各認贓給領張責一百板押一月以儆○捕解孫阿毛拆梢鞋子店洋一元判原告旣不到案又無實據從寛開釋○捕解馬車夫王阿生快馬違章判罰洋三十元○捕解王瑞章誘賭抽頭判枷號三天發捕房示衆○濟良所送逃婢一名至案供名春香年十六歲因父母早亡不知姓氏現在天香樓對門銅錫店内爲婢因被家主及婦時常痛責故此逃　判發新閘幼女所留養（木） 
[公共公廨晚堂案]  
　　朱掌全趙起玉黄文山投廨控同發昌米行執事黄文卿司帳徐采山王芝生舞弊吞銀前晚經讞員屠興之司馬提案訊究朱掌全等同供前由黄文卿紏關米行商人等共出洋四千元以黄爲執事詎至年終結帳虧去本銀不計外又欠莊欵二千元　　縣糧米七百石店閉後黄等　各欠戶私收帳洋一百六十餘元又商人付去銀二百四十餘兩查核帳簿弊竇甚多請爲追究質之黄文卿供不敢舞獘均有帳簿爲據徐采生雖係商人所薦伊亦宕欠三百餘元求鑒徐王同供行中諸事均係黄主持小的等安能舞弊司馬以該行開甫六閱月虧折至七千餘金顯有小實不盡著將黄徐王三人管押諭令兩造各邀公正人來廨秉公眼同算帳後再行覆訊（木） 
[法租界捕房案]  
　　殷耀宗禀稱前日由甬附輪來滬雇小車裝運行李交卸時失去皮箱一隻將車夫陳安富送　請究大令著押候查明再核○沈瑞清禀沈寳元迭來借貸前日又將棉被馬甲考籃等物質錢浪用當向索還當票由小的備本贖出送案請究大令著笞責一百板勒令回寗波原籍不准逗留莊金福禀稱家住福山路妻子顧氏背夫濳逃前莊永甯李雲亭前來報信避匿伊家當將顧氏拘案請懲顧氏供稱被丈夫時常毆打小婦人出外暫避並非逃匿大令著莊金福具狀領回管束莊李無干釋出○孫霽如禀雇朱阿掌小車裝運行李講定車資交卸時勒索重價將行李扣留不放鳴捕拘案請辦朱供在途招攬並不勒索大令著重笞三百板○陳文裕在途行竊對時表一枚爲包探拘獲人贓解案請辦大令判責二百板贓存待領○王阿言竊銅　開六十一枚爲包探緝獲解案請辦大令判責二百板（水） 
[美租界捕房事]  
　　前晚僑居百老匯路之俄兵某甲扭　人林阿月投捕房控稱林在門首東張西望似欲乘間行竊請　究辦捕頭令包探錢榮堂前往查得林在某西人處爲細崽並無圖竊情事當卽釋放○昨日少工苗長法封阿二在匯山路碼頭因爭扛貨物起釁互相兇毆封力不能敵被苗擊破頭顱血流滿面爲印捕所見一倂拘送捕房捕頭以兩造均非善類且封傷勢尙無大碍斥釋不理○朱阿友在公平碼頭行竊舊鐵數磅爲巡捕拘送捕房捕頭以所竊甚微令押乞丐牢半天以懲○前晚有乙丙二俄兵乘醉至北蘇州路信大馬車行强欲雇車馬夫不允致被擊毁車上玻璃由印捕拘送捕房捕頭令押解至該管領事署請辦（火） 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
