# 1908 - 83 - 4912630

 

Page 1

 
 
   
 
 

Page 2

 
 
   
 
 

Page 3

 
 
上諭 
　二月二十七日奉 
　　上諭度支部奏請令各廠暫行停鑄銅元一摺現在京外銅元日益加多民間减折行使銀價愈貴物價愈昻前經發欵减價收買銅元仍見充斥未收實效著照所請京外各廠暫行停鑄數月俟銅元價值稍平查看市面情形再行復鑄餘着照所議辦理欽此 
　　上諭四川順慶府知府員缺着汪鳳梁補授欽此 
宮門抄 
　　二月二十七日召見軍機莊健張勳 
論說 
[論地方自治團體之性質及權限（三續）]  
　　議者不察。以爲民間矜囂不靖之氣。實自地方自治團體養成之。如江浙之爭借欵。晉之爭廢約。粤之爭緝捕權與二長丸案。豫皖之爭路礦。正當之請願。政府一以矜囂不靖之氣目之。因矜囂不靖之氣。而遂波及於地方團體。於是有所謂撤銷自治局之廷寄矣。夫政府之欲撤銷自治局。以人民不靖之氣。皆自地方團體啟之故也。不知地方自治之制果實行。則不特無損於政府。且大利亦在其中焉。嗚呼。實行地方自治之制。政府果有何不利耶。撤銷自治局之行爲。政府果有何利耶。令人百思而不得其故矣。 
夫許一地方以行自治制。猶對於全國以行之憲制也。憲政成而全國民加重其責任。而君主適反之地方自治之制行。則一地方之人民。加重其責任。而政府適反之。蓋劃出其國家事務之一部。以聽地方人民自謀而自理之。而政府處於監督之地位。不復干涉之人之自爲謀也。較人之代爲謀。必周且至。是地方自治之制行。將以減輕政府之責任。而擴張人民之利益也。上之人又何憚而不爲。下之人又何憚而不應 
且也地方行政。其主目的非他。即所謂助長行政是也。謀一地方人民之發逹。如學校。如工藝。如農業。如商務。如美術。皆有策勵奬勉之必要。欲策勵奬勉之得其術。不可不以自治權畀之地方團體。蓋限於助長行政之一部。使地方團體之法人。得以自由行動於其間。而後一地方之自治制度。乃得而發逹也。 
一地方之自治制度。發逹於前。因而各地方策勵而進。以自謀其地方之發逹。至各地方之自治制度。組織完備。即一國内之制度。組織完備。蓋世愈文明。則競爭愈烈。國與國之間。其競爭不特恃。乎兵士器械與外交。而實懸於國内實力之充固與否。以兆其勝負之機。故一國内之實力不充固。則競爭亦不能占復勢。然則欲圖一國實力之充固。舍地方自治其曷由。 
或曰。國家以統治權行於全國之内。而爲國内疆域一部之各地方。復得以自治權施行之。則自治權幾幾乎與統治權並列。而有互相衝突之虞因而以自治團體。得有自治權之制。爲非國家之福者亦有之。不知地方團體之自治權。由國家付與之者也。國家割其權力之一部。以付與地方 
 
 
 

Page 4

 
 
團體。不特無相妨之恐。抑且有相濟之善。由此觀之。必自治能力之膨脹。而後國力隨之而膨脹。歐美各國之所以。有今日。豈有他哉。 
總之。地方自治之制。所以助國家分理其事務。非所以離國家而樹獨立之幟。可斷言也。有自治團體以爲國家之補助機關。補助之機關多。而國家尚有不理之事乎。國家無不理之事。而國勢尚有積弱之憂。乎蓋自治之區域。分劃密愈。自治之事務。區析愈微。則國家發生之勢力亦愈强。因果之關係。有不期然而然者。而又何疑。而又何疑（完） 
專電 
[電一（杭州）]  
　　今日（二十七日）白衣寺開全浙鐵路保存會到數百人舉王維誠爲臨時議長決議集股購回債票取銷合同並聨合蘇浙兩省人民電求都察院奏請將某某兩大臣私産查抄以抵磅虧 
今日又得該會公電一通照錄於下本會今日成立決定照合同十三欵籌議補救方法三月三日在白衣寺續開大會務望熱心路事諸君准期蒞會全浙鐵路保存會臨時幹事吳震春等沁 
[電二（廣東）]  
　　張督以粤商對付日本係文明辦法日己力戒暴動未可加以壓力電覆樞府勿派姜軍來粤 
[電三（北京）]  
　　東督吉撫電奏琿春韓人數百名人籍一事己由外部電覆照准並派員慰撫 
緊要新聞 
[京師近事]  
[重議禁烟辦法]  
　　日前民政部復會同度支部遵旨議訂稽核禁烟章程即將前日所擬通咨各省飭屬認眞清查種烟地畝吸烟人數並設官戒烟局確定减種曁戒凈限期各州縣等官辦理不力即行參革民間有故意延遲不即戒斷者處以重刑並於京師設立戒煙總局由民政部派員辦理各條重行提議民部主張從速將查地設局兩條從速舉辦度支部則擬先將各章程詳細研攷務使絶無流弊方可飭遵故兩部稍有意見也 
[史侍御請攷試奏調人員]  
　　日昨史侍御履晋又遞封奏一件略云近來各新衙門紛紛奏調人員其中因地擇人才能出衆者固屬不少而夤緣請託亦復不乏其人擬請飭下各部仍照舊章嚴加考試以免情弊摺上留中 
[咨商印花稅辦法]  
　　實行印花稅一委屢次商槯近日政府又提議此事擬將此項稅務責成各省藩司擔任即在該衙門試辦不必另設專局俟辦有成效再行推廣設立現己咨商各督撫飭司商辦矣 
[搜羅辦理東省交涉人員]  
　　政府各大臣提議以東三省現在交涉日繁非有熟悉外交之人不能辦理擬通飭各省將軍督撫於所屬各員内詳加考核如有熟悉交涉堪勝東三省辦理外交之員公具切實考語咨送來京以便發往該三省差遣委用不日卽欲咨行各省矣 
[澤公會商要政]  
　　度支部澤公前日赴軍機處酌議要政（一）補籌洋關歷年欠疑（二）新撫聨奏陳塔城伊犂等處添練新軍請撥部欵陸軍部鐵帥亦同蒞會議磋商三時始行決議聞日内即當入奏 
[會議改良内閣]  
　　前日樞府諸老會議内閣事務某軍機以内閣爲各衙門總匯之區事務繁重應將一切事宜曁會議政務處原訂章程力加整頓改良辦理庶得功歸實際欵不虚糜張中堂則謂現在内閣無論如何整頓終屬補苴隙漏之道必須重行組織方有實效云 
[寗軍槍斃平民續誌蘇州]  
　　三十五標寗軍在新陽縣治夏家橋地方鎗斃平民已紀昨報茲悉該軍係派駐南翔鎭之徵兵是日駕船六艘駛至夏家橋擾事時陶文潞之姪陶煥章出爲勸阻謂賭博者均係土人儘可交出請勿開槍詎該兵等不問情由即向陶一槍立時擊斃於是觀者愈聚愈多該兵等竟向人叢中開鎗亂擊當塲擊斃多命並有某木行小主某甲手戴金戒數枚該兵等以其不肯取下連五指一併割去旋復拘拿十一人開回南翔事後報經新陽縣王大令熙字蒞場勘驗當以所斃者均係有身家之人因僅驗衣服上之鎗彈痕未驗屍身二十五日傍晚王令親自來省詣各署禀報斯時該營管帶亦已到省禀報謂訪得著名梟匪董道奎錢瞎子等匿迹千墩等處開塲聚賭一路追緝至夏家橋果在矮屋中聚賭遂破門入内拘獲十一人解回南翔營次請示核辦並不提及傷斃人民之事亦未叙明董錢二匪曾否拿到現撫藩臬三憲己各派委員馳往查辦矣（必） 
 
 

Page 5

 
 
江浙防匪彚聞 
[刑訊私送軍火之領哨]  
　　梟魁余孟亭供出之鹽捕中營領哨張海洲又於二十五夜由清鄕局提訊張不認送余軍火問官謂汝已與余梟對質余言鑿鑿何庸再賴張稱去年十一月二十八日鹽捕營務處孔得陞令小的至余舟賺余至相距三里許之埋伏處驀地開鎗余乃大敗因此懷恨誣扳問官謂前堂余向汝面言汝送伊洋鎗七枝彈七千五百顆亚謂尚有鎗四十桿容再續送余以鎗不適用當場退還僅受鎗彈當時送汝洋五百五十元又金戒一枚灰鼠皮衣一件汝何俯首無詞答稱被余咬定一時慌不能辯問官飭鞭背三百下復上天平架良久張一味呼冤仍無實供因飭還禁元和縣獄候再復訊 
[皖營請發宣火]  
　　巢湖水師營管帶樊直牧溥霖現以江浙梟匪勢將敗竄巢湖爲皖南要區營内軍火須先籌備爰電請皖撫按草核發 
[札飭嚴訊梟黨]  
　　楓涇敗梟經各營陸續獲解來松由府縣各官疉次細鞫分别斬决保釋尚有詳請監禁之張得標等六名戚太守昨復奉到蘇撫陳伯帥札飭會同華婁兩縣悉心提訊務得確情故太守復飭張令將主阿生一名解府勘訊 
[劉軍門决意請退]  
　　江南提督劉華軒軍門素抱勦梟主義近與江浙大吏意見不能融洽聞已决意陳請江督代奏開缺瀛眷人等已部署行李作歸計大约下月便欲啟行又聞軍門恐端午帥或欲挽留已先期函致蓮幕某君屬代堅懇頃得南京消息瓜洲鎭高光效鎭軍同時亦請開缺午帥因軍門歸志甚决鎭軍係湘軍宿將勸令暫勿引退故省甲謡傳有高鎭軍接署提篆之說 
[嚴查製造局私售軍火]  
　　江督端午帥訪聞各處梟匪所用鎗械軍火並非全係洋行售出實由各處製造局機匠私造售賣爰特密飭寗滬各處製造局密爲查察禀候嚴究 
[蘇路公司第二次股東開會紀事]  
　　念七日午後蘇路公司第二次股東開會之期股東到會者三百餘人公舉馬君湘伯爲議長張協理主席宣讀戊申二月蘇路股東第二次常會開會報告並述總恊理告退意見當由議長馬湘伯君首先挽留謂江蘇一付担子全靠在三君身上三君若辭則此担付託何人萬萬不可推諉股東有贊同者茲將是日提議各件錄下 
一提議統籌南北路線組織内部之問題（子）現旣經營北線自當注重新股應否俟九月新股第一期截止時再開正式股東大會並預定開會日期衆議决九月間再開 
正式大會（丑）修改章程選舉職員應否照莊君祁君等意見書從緩辦理衆議章程不妨修改惟當先舉起章員（寅）滬杭甬局應如何組織此條尙未通過今日續議一修改章程間題（子）如照上項一條俟九月後再開大會則現在掣退辭職之董事懸缺六人應如何更舉其問題有三一懸 
缺不補俟九月後開會更舉二照章選舉俟九月後開會更舉三仍將掣退之董事留任俟九月後開會再舉衆决議懸缺不補（丑）查帳員亦已期滿是否更舉抑留任俟九月後開會再舉衆决議留任（寅）九月後開會時被選舉之資格辦法有二一照舊章一百股以上二照蘇州股東意見書五百股以上衆決議五百股以上議至此天已六小時矣摇鈴散會其餘各問題俟今日提議 
又得友人報告會塲情形較爲詳明特附錄於後蘇省鐵路公司於昨日下午一時開第二次股東大會於愚園先由王總理報告今日開會應請股東推一臨時議長衆股東遂推舉馬湘伯先生爲臨時議長馬君登臺宣言議長不過爲股東代表至路事情形請總恊理報告張殿撰遂將總恊理辭職意見書宣讀並伸說不能勝任請股東更舉議長代股東堅 
 
 

Page 6

 
 
留股東中有數人言現在爲蘇路存亡危急之秋萬不能任其辭職惟有一人言承認借欵總恊理不得辭其咎議長起言借欵非總協理之咎亦非代表之咎况總協理爲亂東公舉欲歸咎總協理當先歸咎各股東此次借欵成汁浙雖失敗然較之二辰丸案尚稍勝一籌遂向總恊理三揖留定繼提議規畫北線問題及滬杭甬如何組織股東中議論甚多且發言頗無秩序有謂蘇省南有滬杭甬北有津浦實無路可築有謂滬杭甬旣借外欵又用洋工程師又用外國材料總恊理與總辦實無絲毫之權 
有謂滬杭甬與蘇路公司宜畫分爲二有謂借欵宜存儲一處不用分文將原有資本築滬杭甬路不足再招然後此路可完全民有此外尚有無意識之爭辨議長起言譬如人家有田千畝其八百畝被人賣去尚有二百畝宜耕種乎抑任其荒蕪乎反覆伸辨意在欲冀股東共圖補救後以此兩問題須加研究明日再議時有一人言蘇杭甬改爲滬杭甬有何等利益議長言曾見過理由書繼吳懷疚言今日先應將承受部欵歷史與代表在京之情形以及滬杭甬組織之方法詳細報告後因他人發言總恊理遂未及報告時有廖鳳閣詰責滬嘉工程之遲緩以及松江分叚工程師之腐敗答言此係調查事件當另議遂提議常州松江股東意見書所有修改章程添舉董事俟九月再開大會與新舊股東共同決議衆贊成繼爲掣退與告辭各董事應否更舉列三項發議事票議決（甲）懸缺不補俟九月開會更舉（乙）暫時添舉俟九月再舉（丙）留掣退告辭之舊董開筒王張甲說者得六百六十六權決議時蔡叔明言衆股東決定九月再開大會確係爲招徠新股起見但已繳之新股東當時爲拒款附入者居多且各屬路股會及經招人曾言如入外欵可將股本索回現在新股東聞旣受外欵紛紛欲將股本索回應如何對付後有數人言各處情形如是確係爲難沈君友卿起言各屬路股會祗得盡解說之義務須詳細說明興辦北線需款浩繁且股本充足則將來滬杭甬可早日贖回况滬杭甬與蘇公司權界分明將來股本決不化爲烏有云云如此說明亦爲對付之方法後爲更舉杳帳員發議事票主張留任者得五百零九權照多數議決繼爲被選舉董事及查帳員資格擬改一百股爲五百股投筒決議主張五百股者得五百三十五權多數議決遂閉會明日再議規畵北線等問題 
按是日會場絶無規則議論横生推原其故均由公司於滬嘉工程之成蹟代表在京之狀况郵部與公司如何交涉之情形一語不提而開口即曰規劃北綫夫北綫固當規劃然未有將蘇路根本問題置之不論而僅提議殘餘之北綫無怪各股東之紛紛致議也 
[附總恊報告書]  
　　今日爲蘇路股東第二次常會距奏准商辦時凡二十四閱月距南路開工時凡十四閱月近此數月間以交涉事起堅拒借欵我遠近股東伯叔兄弟爲我蘇路奔走憔悴亦云憊矣穆等忝任總協理事前無弭患之方臨時少應勿之策外慚内疚憂心如焚茲當常曾之期敢將履行各事貢之我伯叔史並請援公司任事之律一年應得更舉况如穆等任事無狀重以所用非所習咬負之虞隕越者將兩載時事變遷風潮未已後之視今或更甚於今之視昔正未可知鐵路問題爲我蘇省第一次共同營業及此辭退以稍弛穆等之負擔而減其罪戾當亦我伯叔兄弟所鑒許也顧穆等尙有一言不得不深望之伯叔兄弟者蘇省商辦之路南線則滬嘉是北線則鎭徐是滬一線雖止百有餘里然南接杭甬北接滬寗江海要衝形勢利便故我　路發起時爭先投貲蓋利之所在而權亦隨之自借欵問題發現認股者愈踴躍恐後則尤爲義憤所激而利更非所計熱誠固結雖外人　我甚至而亦以爲民氣發舒於此覘國是焉今者代表到京磋商數月一切梗槪略具於另編之函電其未能達最完善之目的代表所引爲疚心亦穆等所引爲疚心也但蘇路北綫前此因津浦津鎭解說未明致有悮會今則津浦路綫三省京官以爲取道臨淮實便則將來目由東嶧縣經徐州入皖而蘇綫則自鎭江對岸經揚淮徐以入豫在徐州爲交綫彼此尙得輔助之益此完全之路綫全賴我伯叔兄弟亟起直追厚集貲本俾得於三五年之内觀厥成功此與滬杭甬截然兩事失之東隅收之桑榆是不特爲穆等補過抑亦後起有功四於十年之後即將滬杭甬部欵提還以顯我商路商辦之　有餘裕皆惟我伯叔兄弟是賴諸公其有意乎王清穆張　王同愈謹白 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
[要摺]  
[伊犂將軍長庚奏練兵購械興學興牧商]  
[務工藝情形摺（續二十三日報）]  
　　查防邊以練兵爲要務而練兵尤以利器爲先痪奴才前年在京即據伊犂滿營協領博貴等電請購買新式馬槍一千三百桿並佩帶子彈銅火 
等件及修槍造子器具全分當經飭令奏調之分省補用道黄中慧前赴上海與德商訂購現已購定德國蘇耳廠新造七米里九口徑黑漆塗蓋馬槍一千三百桿開樂克廠新造無烟子彈一百五十萬顆銅火三百萬粒美國皮滬製馬槍五件皮帶子彈盒一千三百副德國馬槍皮帶一千三百條馬鎗機簧一千三百分馬槍退子鈎一千三百分並修鎗造子器具全分經奴才遴派前伊犂軍標補用守備李得山係曾經充當南洋洋操敎習並管帶洋槍步隊於外洋鎗械等件講求有素飭令馳赴上海會同黄中慧將前項槍彈各件詳細檢查逐一試驗均屬精良並無偏差等弊此外另行購買日本新出之軍事敎育模型全副學堂儀器三十四種濾水機器五副修鎗器具一百二十一件俱分别辦齊點交李得册驗收分用堅木箱匣裝釘封固咨請前两江督臣周馥馥飭上海關道查明分别塡給免稅放關執照沿途查驗放行護照於去年十二月自滬起運由輪船裝送天津雇車備車駝載張家口一律雇用駝隻取道草地上達伊犂並咨調北洋淮軍馬隊哨官把總錢廣漢曁添派伊犂防禦西林泰縣丞黄立中雇募護勇帮同押運已於本年九月初五日全數解到伊犂其北洋選募軍隊應需之槍枝子彈鍋帳鼓號並官佐應用之軍服佩刀兵隊應用之操衣雨衣皮靴布靴皮帶子盒背包洋氈水瓶飯盒鍁鐝斧鋸等物現已購辦齊全均隨該隊同運到營又湖北軍隊應用之軍火器械衣物等項已在漢口購辦現隨該隊自行携帶已抵西安須俟來年春季方能到伊惟現在已辦者係僅就津隊鄂隊並伊犂滿營所請之數購齊而續募之馬步砲工等營應用者尙未購辦統計全鎭應用砲位槍枝子彈以及砲車砲架等項爲數尙多需款亦鉅前有德國禮和洋行商人巴爾由西伯利亞鐵道物來新省商許並開呈價目清單鎗砲圖說業經奴才照其單開各名稱口徑速率價值公司名目備具咨文飭派主事李心地賚請陸軍部詳加考核選定式樣俟咨覆到日再與該洋商磋商訂購至輜重車輛已飭據留陜補用副將舒秀松於春間製造十八輛將騾馬鞍轡各手一槪購置齊全現隨北洋軍隊載運軍裝到營其餘仍在陜西購造此奴才籌辦購械之大槪情形也東西洋各國兵事之精皆由學堂敎育而成前奉練兵處頒發陸軍小學堂章程洵爲造就陸軍人材根本但層累遞進收效較遲伊犁緊與强隣接壤風氣未開武備急切需才惟有遵照陸軍小學堂章程參以江北武備速成學堂辦法將授課期限加密擇緊要各科先行敎授當飭先設伊犁武備速成學堂兼弁目學營挑選伊犁兩滿營錫伯索倫等營學生一百名學兵三百名先敎以普通軍事學次敎以步馬礮工輜各科專門兵學期以二年畢業於本年二月聘訂日本國萩仲學堂畢業生原尙志充當總敎習揀選咨調之北洋將弁學堂優等學員楊鑑堂王文烈爲署理正敎員分司學堂學營敎育之事又選派陜西山西兩省武備學堂之畢業生王紹剛等七員爲助敎員分授國文歷史地理算學圖畫體操鎗學射擊礮學射擊馬兵射擊測量距離野外勤務築壘挖溝架橋諸工作及各兵應用戰法實施等課曁分委總辦提調文案編纂醫官收支等員於五月間飭赴伊犁咨請署將軍廣福督飭開辦先就伊犁原有之養正學堂略加擴充借地開學俟明年春暖另行擇地創建學舍一面於各營挑選學生學兵製備軍械裝服器具於本年八月間即將學生報名投考者挑選一百四十名擇其聰穎者照額挑充學生一百名餘者充補學兵仍按三百名之額挑補足數前准署將軍廣福電咨已於九月十八日開學伊犁滿蒙各營皆生長極邊曾經兵燹素以强鄰侵偪爲憂深知報國即所以保家習武爲世僕義務於并學之日老幼咸集觀贍所及觀欣鼓舞精神爲之一振此外俄文英文法文各學堂以及農務商務工藝路礦法律警察醫術各學堂俟奴才到任後自當分别次第辦理上年因設立學堂必有編纂繙譯應行刷印等事當飭前赴上海之分省補用道黄中慧將學堂應用之各項敎科書籍圖型儀器標本鉛筆石版等件分别購置繼又諭令前赴天津募隊之前山東優貢知縣徐瑞麟購置印書機器紙張物料現在均已運解到伊此奴才購辦興學之大槪情形也（未完） 
 
 

Page 11

 
 
分類新聞 
[政界]  
[批准減解統稅銀兩九江]  
　　贛省稅務總局批九江對岸二套口統稅委員王太守以慜禀云查上半年酌定各局口額比均照前三年收數祗有從寛核減之條并無格外新加之欵該分口原擬以近三年收數均匀計算共應收稅捐銀八萬四千數百兩作爲比較照舊額僅多銀一萬數千兩旋因湖口稅捐分局具禀撫憲奉諭該分局改照最多三十二年收數按九五折扣合算比該分口係同收長江二分亦即仿照辦理核與舊額計多銀二萬二千八百餘兩據禀輪船攬載稅源短絀查係實情與内地改辦統捐情形不同自未便刻舟求劍應准試辦一年届滿再行察看情形酌中定比以昭公允而免賠累該守仍應嚴督司巡認眞稽征務使稅收日有起色是爲至望仍候撫憲批行到局詳覆飭遵并候藩司衙門批示 
[官紳學界電留趙督武昌]  
　　武漢各商董聨名電致軍機處挽留趙督已錄前報茲悉又有本省官紳界及出洋留學生亦各簽名公電北京乞留趙督今將電文錄左 
[兩湖留學生公電]  
　　北京軍機處王大臣鈞鑒湘鄂竹要舉行新政非趙督不足規畫懇代奏借寇一年詳另禀兩湖留學生公叩 
[兩湖官紳公電]  
　　北京王大臣軍機處鈞鑒兩湖爲通商口岸四通八逹交涉日繁非趙督不能擘畫懇請奏留以慰人望兩湖官紳吳侍御兆泰李方伯郁芬黄觀察嗣東李觀察卓吾王孝廉葆心五人公叩（也） 
[隨紳條陳政見武昌]  
　　鄂督批隨州公立同等小學堂監學嚴山謙呈云各州縣添設汛弁原爲保護治安起見但賢愚不等依勢生事亦難保無其人但須俟警察遍設然後可議裁撤否則地方有事州縣獨立何能兼顧驗案索費本督部堂早經通飭裁革在案候即飭遍禁以冀廓清傳敎敎士本不應干預公事載在約章各州縣果能遵照條約據理與爭治權可伸敎禍可弭改良工價各地方情形不同豈能一槪而論此條應母庸議該生所陳無關新政屬多然能留心民事亦有可採條陳存備省覽（也） 
[大理院奏結强姦案北京]  
　　聞大理院現將提署奏送之强姦幼女已成之周三擬定絞監候已於日前辦摺入奏奉旨依議茲聞大理院已抄錄原奏咨覆提署存案（鳴） 
交涉 
[飭領傳敎執照九江]  
　　永豐縣李樹蘐大令以俄國女敎士安彩鸞等未有傳敎執照先行開堂傳敎於約章違背禀奉沈護撫批示云據續禀該俄女敎士安彩鸞等租定城内塗家祠房屋業已開堂講敎所有傳敎執照並未具領各情希洋務局核明照會該領事即飭該女敎士等速即領換傳敎執照以符約章免致口舌仍一面轉飭該縣會同營汛並督警察員紳隨時妥爲保護勿任居民稍滋事端（因） 
[英領保護土商電文江西]  
　　餘干新喻等縣苛罰土商經駐潯英領與贛撫交涉等情已誌前報茲得英領致沈護撫原電照錄如下餘干縣將各土商鋪封閉仍有提土苛罰之事且各縣亦屬效尤不遵部示曾經函電請究在案今後違抗希速嚴電詰責並飭照函退罰查照前函一切辦理希復電（千） 
[交涉研究所成立江西]  
　　贛省洋務總局擬設交涉研究所候補州縣各員中擇其資勞可望有缺者調集數十員分班研究約章成案以及各屬民風敎務業已派定沈博臣司馬王吉生大令爲講員易由甫大令爲文案並兼講員不日即須開辦（成） 
軍界 
[陳榥將回京銷差北京]  
　　陸軍部年前派陳榥赴鄂滬查考製造一切事宜現陸軍部已接該員電禀謂已查考事畢日内即回京銷差 
[呈送江貞砲船關防南京]  
　　總理南北洋海軍廣東水師提督蕯鎭冰軍門前由日本川崎廠訂造之江貞砲船業已工竣派委江亨船葛管帶會同監造委員饒千戎在東試驗一切均屬完善現由該廠雇代代駛來華於本月二十二日到滬即經派委監造委員饒千戎懷文爲該船管帶於二十三日酌調各船弁勇及應配弁勇人等均由該千戎接收並由該管帶按照江元名額補足自二月初一日起支薪餉咨請江督飭刊關防一顆頒發領用聞端午帥於接咨後即飭財政局飭匠刊刻現該局已將關防呈送督轅日内即可札發該千戎祗領啟用（諟） 
學務 
[留學生調補主事北京]  
　　郵傳部陳尚書奏調西洋留學畢業生進士吳烓靈李宣威等請留本部以主事候補已奉旨允准交吏部註册矣（也） 
[變通小學畢業奬章北京]  
　　督學局前定章程高等小學非肄業四年不准給奬聞此次考試畢業合格學生多有不及年限者以故孟丞堂擬將該章變通辦理議以後學生如入堂已滿六學期者即可給予奬勵以咨鼓舞（也） 
[寛取郵電學生北京]  
　　郵傳部陳尚書因此次考取路礪學生中有田福蔭等八名查身體不合格及近視者有於測騐路綫礦苗不相宜者惟考取時分數較多故擬定俟該部郵電學堂開辦時即令入堂肄業實業 
 
 

Page 12

 
 
申報第二張第四版[皖撫電查扣留私硝事安慶]  
　　皖省指扣私硝一事歷誌前報茲聞皖撫己分電查明照章理原電錄左 
[電豫撫]  
　　汴梁林撫帥鈞鑒據皖北道電禀睢州官硝局員陳其翰向亳州李牧面稱有官硝五千斤派員王薪魯沈家榮等運浙被江寗採辦軍需駐亳笪委員指私扣留呈照請驗前來請電豫詢明等語查豫省運硝必先准鈞處咨明斤數此次大宗硝斤雖有護照未奉大咨是否該委員等有此項官硝運浙斤數相符即乞查明電示以便轉飭照章辦理至深盻禱 
[電皖北道]  
　　鳳陽毓道台鑒頃接林贊帥電推廣豫硝三十二年十月咨明在案此次沈家榮等運硝赴浙數目相符查豫省運鄂魯各硝一經咨明即陸續給照常運以後大批硝斤自當咨明以期周密請飭放行等語即希轉飭查照向章辦理速予放行可也（美） 
[粤商請興實業北京]  
　　粤省職商呂尚德請振興實業擬定四條禀呈郵傳部（一）設立中興公會合羣力以興實業）二（集欵設立銀行（三）擴充航業）四（推廣製造及廣建貨倉現經陳尚書核議以銀行及實業兩項應由農工商度支二部辦理其餘各節已飭將所定章程送部查核以便酌奪（赤） 
[船會請給關防安慶]  
　　皖省商船公會總理王金壽具禀皖撫請轉咨農工商部照章頒發全皖商船公會關防一顆大通鎭華陽鎭边漕鎭新河莊安慶省各商船分會圖記五顆祇領啟用現馮中丞已批飭商務總局議覆核奪（上） 
[組墾荒模範公司鎭江]  
　　鎭郡紳商以墾荒樹藝爲當務之急現雖鳩資開辦者已屬不少惟事屬創始恐難盡行合法爰擬組織墾荒模範公司俾資則傚）眞（ 
[道勝銀行之監督北京]  
　　京師華俄道勝銀行監督由璞科第兼充璞卒後該行總辦法爾杜請俄政府派員辦理聞天津華俄道勝分行總辦塞逹爾斯基伯爵晋京當可繼續其任云（也） 
[郵部派員稽查航業北京]  
　　郵傳部以招商局開辦已久航業尚難發逹現擬於該局各輪船派委稽查一員常川駐輪以便詳察利獘隨時整頓）爲（ 
[承辦電燈公司寗波]  
　　甬郡電燈公司前因虧本停辦現又有和豐紗廠總辦禀准當道在廠内安置機器重行開辦業已將機器購置完備在各處裝置電燈綫桿聞不日即可燃點云）而（ 
雜記 
[購拿盜割電綫要犯福州]  
　　閩侯兩縣日前刊發賞格略謂准福州電話公司先後函稱自上年十二月十七夜起南台洋中亭田礑洗馬橋後田中洋務總局城守協署南門城樓一帶及烏石山學堂各處電線疉被盜割計二千餘丈請即懸賞拿辦等因業經一再懸賞購拿并飭差查緝在案現逾多日尚未破獲一起實屬疲玩合再懸賞如有將該犯擒送到案者賞給洋一百元報信者賞給洋五十元（知） 
[盜匪搶刧衣舖寗波]  
　　鄞縣西鄕集士港春成拆衣舖於本月二十三夜突被匪徒十餘人入内搶刦計共刦去贓物約值洋八百餘元業己由事主報縣請緝（皮） 
[更調各局總辦安慶]  
　　皖撫准江督咨開金陵機器洋火藥局劉道體乾現已調辦湘岸督銷所遺火藥局總辦一差遴委辦理皖南茶釐局王道權接充其遞遺茶釐局一差另委那道良前往辦理）孔（ 
[寺僧請保護安慶]  
　　青陽縣九華山祥寺僧等具禀該縣略謂寺廟創建最古每當春夏二季朝山進香者數千萬計惟恐匪徒溷跡其間藉端肆擾請出示嚴禁等情業已奉批照准矣（孔） 
[稅司深明權限漢口]  
　　職商陳泰新因稅關某華員積欠煤炭價銀禀請稅司究追當奉批示謂該職所禀係個人銀錢糾葛與關事無涉赴應自地方官衙門吾訴本稅司未便過問）今（ 
[禀辦皮油捐武昌]  
　　湖北羅田縣危令士修現因創辦警察用需經費特具禀鄂督請開辦皮油捐每年約可得錢三千餘串己奉趙次帥批准照辦矣）音（ 
清談 
[江浙與粤省]  
　　前日江浙借欵風潮起。有識之士倡要求速開國會之說。今日粤省辰丸風潮起。有志之士。倡要求速開議院之說。用意正同。然則我國民對付政府之目的。已確有把握矣。 
前日江浙抵制路欵事件起。而政府即有派姜軍南下之舉。今日粤省抵制日貨事件起。而政府復有派姜軍赴粤之說。用意亦同。然則我政府對付國民之手叚。亦已確定方針矣。 
前日派遣姜軍南下之舉。雖經端督電奏而不能阻。則今日張督之電阻姜軍赴粤。恐亦無效。前日江浙請開國會之舉。雖有人倡議而即消滅。則今日粤人之請開民選議院　。恐亦無效。然則政府對於國民之手叚。無往不利。而國民對於政府之目的。又無一克逹。觀此足以知政府與國民勢力之優絀矣。 
理想小說新理想國）六續（ 
　　從步行時代。進而爲使用馬力時代。則搬運貨物。速率增加。其興盛之都市。距離必在十二里以逹二十里之數。此惠而氏使用馬力時代之理想也。 
譯者按云。惠氏斯制。與支那今日之北方。及挪瑞等國舊日市集之制又適相符合者也。 
從使用馬力時代。進而爲使用火力電力時代。汽船火車電線密布國中。則速率愈增。交通愈便。斯時之都市。規模愈大。距離愈遠。據此交通進步之例。以測都市發逹之結果。將來全國必至併成一二極大著名之都市。人口逹四千萬以上。相距雖遠。而人不覺勞苦。其他日勢力之膨漲。商務之興盛。人民之擁擠。必非今日意料所能及者。此又惠而氏使用火力電力時代之理想也。 
譯者按云。今日各國之大都市。已有此狀况。柏林聖彼得堡人口已逹二千萬。倫敦紐約人口將近四千萬。而支那之漢口上海。亦有蒸蒸日上之勢。此又與惠氏之思想相符合者也。 
交通機關便利至此。當無有奇異之思想更出於鐵路汽船等之上者。而惠而斯氏則猶以爲便利未至於極地。復創一新法。其法維何。則下文所列者是。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（三）]  
　　五分鐘之時間。福利又怱怱入矣。佐克日福利。汝又來何事。福利囁嚅以告之曰。此克洛夫海倫伯爵。必欲面見主人。不肯他往。且有至要之事件。於主人乃大有利益。佐克聽至此。自念此傖。乃何故必欲見我。豈眞有意外之利益耶。我即見之。於理亦無害。念至此。立回其首。以命此侍者曰。令來客即入此室。 
須臾之間。克洛夫縱步遽入。佐克徐徐起立意至不懌。克洛夫鞠躬與佐克爲禮。且欲握佐克之手。佐克立縮其手。冷然謂克洛夫日。君來且坐。勿拘此煩瑣之儀節。頃侍者言君必欲見我。且於我大有利益。吾輾轉自念。君之來此。特費去我數十分應接之時間耳。於吾之一身。乃絶無他項之利益。今請君告我。欲見我果何爲者。 
克洛夫見佐克之狀態。至不滿意。乃立移其椅。坐於佐克之左。附佐克之耳。作數語。佐克忽怒曰。當日之事。吾耿耿在心。君何爲而辱我。克洛夫微哂。立擒其手。謂佐克曰。君勿如是之燥急。吾尚有一語告君。言已。又附佐克之耳。切切作數十語。佐克驟聞克洛夫之語。乃狂喜。一躍而起自座間力轉其啖閃之自光以。視克洛夫。其心中之愉快。乃至於不可名狀。第疾聲以問克洛夫曰。君言眞耶。君言眞耶。幸勿誑我。幸勿誑我。 
克洛夫正色謂佐克曰。吾保故誑君。吾所欲者。即若人分内之財産。言未及畢。佐克驟謂之曰。君果無一毫之欺誑者。吾必以若人贈嫁之財産。悉以奉君。克洛夫聞此。面有喜色。口中自語曰。此八十五萬磅之財産。今爲我分内之物矣。 
海倫伯爵之第中。忽有新來之佳客。所謂佳客者。即陸軍大樹佐克喬治而蘇格蘭銀行之主人也。克洛夫見佐治之至。傴僂相見。且盛設以待此富人。又自詣雪蘭之室中。促雪蘭易衣見客。雪蘭初至不願。謂克洛夫曰。兄平日告我。非特。不必晋接彼無謂之男子。即跳舞之宴會。亦不必厠列。其。間今日何故。乃欲令我見客。克洛夫聞雪蘭之語。面作赤色訥訥然不能出一語。有頃。始旨謂雪蘭曰。此喬治先生者。爲吾父之故人。今欲求見吾妹。於理不能拒絶其請。 
本埠新聞 
要事 
[請辦平糶文牘]  
[四鄕紳董呈上海縣文]  
　　呈爲粒食維艱請蘇民困事竊本邑農業向稱棉七稻三所出之米不過供二閱月之食年來上海一隅爲通商首埠萬商輻湊麕集於此查四鄕農田植棉者居多數禾稻不過一二成平時米食仰給外運如南之婁青北之錫金各等縣至客商民間有食慣洋積等米邇來人口愈繁銷數甚鉅米價倍於曩昔現交初春驟漲至八元四五角之鉅屈計青黄不接之際來日孔長此境此情杞憂深切設遇隣境又有遏糶之禁更難措手查鄕民以紗布爲大宗年來洋紗昻貴土布滯銷小民生計日迫幾有窮不聊生之象前上兩年得蒙大憲籌備巨欵採辦洋秞設局平價出糶各縣來滬領銷藉資接濟庶得弭患無形同深感戴董等明知破格恩施非可視爲常例無如今歳情形較往年尤爲危急蒿目桑梓難安緘默發棠之請實出於萬不得已夙仰仁憲視民如子早切痌瘝爲敢不揣冒昧呈求詳請大憲及早設法以紓民困而弭後患伏乞察核施行上呈 
[南滙縣移上海縣文]  
　　據敝縣紳董王恩治等稟稱南邑地勢高亢雖稱棉七稻三實則栽稻之田十不及二與奉上川同爲缺米之地而吾邑尤加可慮者一以僻在海角商販少到一以邑鮮鉅商無資多糴合境貧戶仰食之數類皆各鄉鎭小米鋪戶隨時糶運流通濟急近年以來米價過昂無論蘇常各埠動輙遏糴卽同郡如華婁金青等地一遇緊急便以無米爲辭來源若絕民必惶亂此一定之勢也上年得蒙大憲設局平價出糶而吾邑領糶秈漕各米至四萬餘石之多幸弭大患現市米價已較去春爲大此後深恐有漲無落若不綢繆未雨一旦乏食地方何堪設想爲敢不辭冒昧聨名環求移請會同申請各大憲援案奏請開辦俾得仍行赴局購領平糶以濟民食等情到縣據此查米價昂貴氏食維艱鄰近各廳縣困難情形當必相同除批示並分别牒移外合行移詢爲止合移貴縣請煩查照希即會集紳商查詢境内存儲虚實情形仍應否籌辦平糶以濟民食之處刻日籌議示復以便會同禀辦幸勿有稽 
[華團賽跑獲勝]  
　　昨日爲公共租界中國義勇隊與萬國團練賽跑及搶奪阿非利加銀杯之期華團中擇二十八人到靶子塲會齊至九句三十分鐘開隊各荷洋鎗皮帶水瓶子彈而行計賽跑十英里（合三十三華里有奇）仍到靶子塲仿臨戰式分排前進放鎗打靶限兩句三十分鐘華團各友皆上等商人于極短促時間下極辛苦工夫終能如限先到並無一人半途告乏出隊者是時各國西商在塲觀賽者咸拍手稱歎聲如雷動蓋華團係第一次與西商競爭其效果已能如斯完美故無不驚爲罕有第二次之某國商團隊二十二人於十句三十分鐘開隊其賽跑之里數時刻與華團一例而沿途告乏出隊者竟多至十四人 
 
 

Page 19

 
 
到靶子場時僅餘八人例不能入塲打靶由是觀之吾華人勇力何嘗在白人下耶 
按西國素以尚武著名中國向以文弱見誚今華商義勇隊諸君練習僅一二年而賽跑已勝西人則非特足以免外人之誚而將來振興中國之基礎且於諸君賴之記者敢爲諸君賀 
[蘇撫飭查膏捐確數]  
　　蘇撫陳中丞以各屬烟館禁閉後曾飭領照改售挑膏惟所認膏捐究有若干未據各州縣明白禀報是以札飭藩司轉行各廳縣飭將境内挑膏烟店所認膏捐數目詳細開報禀送查核昨上海懸已奉札遵辦矣 
[調查道署收支各欵]  
　　滬道接蘇藩司來咨略謂度支部現因籌辦預算决算等事故需調查司道關局每年收支各欵總數以便彚核請將滬關巡道衙門進出各欵詳細列表送司俾便轉送查核 
[租界又有盜案]  
　　英租界棋盤街寳德錢莊於昨晚八點鐘時突來盜匪三人開鎗擊傷店夥一名旋由鄰居急吹警笛盜即逸去事後由店中人將受傷之夥舁至捕房轉送醫院救治一面派令探捕查勘偵緝按棋盤街爲租界熱閙處盜賊猖獗如此當設法以善其後 
[嚴查盜匪蹤跡]  
　　上海縣李大令因邇來搶刧重案層見疉出特於昨日諭飭捕役偵探人等分往各鄕嚴密查緝一面移請滬軍巡防等營諭飭駐防各鄕勇丁一體嚴查拿究 
[領事查閱舊案]  
　　領袖領事現須查閱去年十月十一月公堂送縣訊斷案件特照會滬道札縣查開昨李大令已將案卷送至道署轉送領袖領事查辦矣 
[電車出軌]  
　　昨日下午四十一號電車由靜安寺路駛至南京路黄浦路轉角處馳出軌道約二丈有奇將道旁鐵柱撞爲三段旋由公司 
派小工四十名到彼將該車置於軌道由他車拖回修理 
[捕房接待華官之成例]  
　　法捕房麥總巡探悉新任滬道蔡伯浩觀察由寗乘坐鈞和兵輪來申接印任事特於昨日飭令包探在金利源碼頭妥爲照料 
[英副領事赴寗]  
　　滬寧鐵路工程現己築至金陵昨駐滬英巴副領事因有要公附車赴寗聞小作勾留即須回滬 
[英繙譯官易人]  
　　英譯繙官邦君茲奉英欽使檄調爲浙江某埠副領事遺差委廓必實君接辦 
[公廨女押所藩成]  
　　英公廨女押所經前讞員關直刺禀准滬道撥款建造四層洋房絶頂一層爲女犯習藝所業已告竣電燈自來水等亦己裝設完備聞下月初即可將各女犯遷入矣 
[電車停車竟程]  
　　聘白爾電車公司現新定停車章程計共分爲四段西段分作三站（一）外洋涇橋至泥城橋（二）泥城橋至卡德路（三）卡德路至靜安寺路東叚分作四站（一）外洋涇橋至禮查路（二）禮查路至茂海路（三）茂海路至蘭路（四）蘭路至楊樹浦路北叚分作三站（一）外洋涇橋至禮查路（二）禮查路至老巴子路（三）老巴子路至新巴子塲租界轉圓路徑分爲六站（一）外洋涇橋）二（泥城橋）三（卡德路（四）新閘路（五）芝罘路（六）禮查路 
[家政講壇紀略]  
　　昨滬南競化女子師範學校開三十五期家政講壇首由楊王震女士演講青年女士希望之長責任之重正宜乘此修養德性修養知能爲日後任事之地步次鄧寳誠女士演講兒童劣性之養成由於爲母者一言一行之不愼證引故事聽者莫不感嘆 
[觀察視學]  
　　滬道梁觀察昨至武昌路同德里兩廣同鄕會創辦之廣志兩等小學堂考察一切各校員隨將開辦情形詳細陳說觀察大爲嘉許並允担任鉅金建立校舍爲久遠之計云 
瑣事 
[城内]  
[示禁私售土藥]  
　　江蘇土藥統稅局總辦候補道洪昨日出示曉諭云照得光緒三十三年十二月二十八日奉總局憲札據安徽土藥統稅分局禀據安慶土藥稅分卡委員禀請明定土商領照未換箱單私行銷售如何懲處一案本總局核定嗣後各局卡查驗時見有本省行銷字樣即將原照收回換給箱單如有已經私售或抗不繳照者其中必有情弊可疑即查明其土售銀若干照價計算議罰址分之三私售百斤則罰土三十斤用示懲儆其原領執照仍勒令繳出以免復用除咨明度支部備案外札局轉飭各分卡統限奉文後三月一律遵照辦理除分札各局卡遵照外合行出示曉諭爲此示仰土藥商人等知悉如有行銷各省必先在該局卡呈繳執照換貼箱單方准行銷倘有不遵被查獲者定照議罰十成之三或百斤罰土三十斤決不寛貸 
[候舉官界代表]  
　　玉業京蘇兩帮互爭公 
所一案現兩帮董事已各舉代表禀知滬道當奉批示謂應候舉定官界代表再行訂期核判 
[思患預防]  
　　滬道梁觀察以三月初五日爲清明節城隍出巡之期經過法界城河浜及西門外等處恐有西人乘坐馬車道經該處有碰撞生事之虞昨特照會英法各領事届時務令各西商暫勿前往 
[兎死狐悲]  
　　一區巡局游巡官批巡警學 
掌學生廖振權等禀云該生何慶祥身入學堂不顧品行由監督查明斥革送案拘押係爲嚴儆效尤整頓學規起見茲該生等禀稱該革巡生尚知痛改前非願與保釋開其自新之路自應照准仰候移知監督酌核辦理可也 
[保護欄杆]  
　　花草浜一帶攔杆現已修整昨巡警局員特諭巡士地甲隨時稽察如有損壞偷竊准即禀拿賠究 
[官事]  
　　貨捐局會辦向傳桂禀請感冐假數天海防廳秦錫鎭禀銷感冐假左路巡防隊第二營左哨哨官陳桂南救生局司事候選州判陶鴻勤試用從九陳震等昨均到道禀見 
南市 
[冒充包車]  
　　總工程局昨出告示略謂本局東洋車執照有包車野雞車之别不得頂替借用乃近有人携帶本局包車執照由北喚雇英法執照之東洋車乘坐南來及經巡士查詢以執有包車執照爲詞似此取巧混用實屬不合應行示禁爲此示仰諸色人等知悉嗣後雇坐野雞東洋車自北南來須該車後面釘有本局執照方准推行不得將包車執照取巧混用如或不遵一經巡士查出定行拘罰並將包車照取消其各遵照母違 
[必不可少]  
　　滬道梁觀察現將交缷南市商團公會特於昨日製贈紅緞軟匾一幅文曰南浦去思由會員李平書等率領軍樂隊送至道署 
[鄭重出之]  
　　總工程局聘請日本回華之張惠連帮理警務已紀前執茲悉局中　先 
 
 

Page 20

 
 
令張君稽察警務如將來驗其果有能力堪爲巡警之表率方量予實權云 
[孤兒可憐]  
　　崇明孩子龔根生幼失怙恃孑然無依前晚在馬路中迷路啼器由巡士帶入總工程局發堂候領 
[成衣被毆]  
　　成衣匠姚祥林在王家馬頭設舖縫紉貧無聊賴近向江北人陳麻皮即松泉討取舊欠工資無着反被紏人毆傷昨投總工程局喊控當奉派差查理 
閘北 
[召領洋藥憑單]  
　　巡士王明生於本月十七日下午在滬寗鐵路第三崗位拾獲載運洋藥憑單一紙上有江海關二月初四日發給字樣該巡士即送至總局現由汪總辦版示召領略云此單係何商人所失着即親身來局報明號數件數核對相符即行給領云 
[竊賊解局]  
　　劉秀開李金品王九山竊取王小妹等衣物由二路一區警局查獲昨解總局押候訊究 
[押所狹窄]  
　　閘北拘留所地方甚窄押犯日多茲由拘留科員告知警法科員飭將案輕各犯分押四路一區警局以免擁擠 
[認領逃馬]  
　　三路二區警局查獲黄馬六匹解至總局留養待領曾誌前報前日有槽頭張金忠投局認領據稱此馬係蘇州督練公所在火車站逃失等情奉孫裁判諭令回蘇備文來局候核明照給 
英租界 
[綢莊被騙]  
　　九江路三百九十五號門牌福綸號被陳東生將僞票騙去綢緞十一疋計洋九十七元昨由經理人孫仲安投報捕房飭探查緝 
[浴堂有賊]  
　　許少庭昨在盆湯弄瀛園浴堂洗澡失去搭縛一個内儲大小洋元及枷楠香等物即投捕房報失飭探查緝 
[洋行失竊]  
　　前晚九江路禮和洋行失竊金絲眼鏡十一打昨日投報捕房飭探偵緝 
[限交股單]  
　　志大等錢莊十一家控周樂榮倒欠六萬餘金前晚由公堂提訊周供求寛限交出天津協昌祥號股單抵欠判交保限一天交出如違押究 
[雉妓違章]  
　　富春里雉妓王小寳違章拉客由探沈阿岳拘入捕房經捕頭問明住址隨即釋出候公廨傳訊 
[淫僧宿娼]  
　　淫僧李仲芳前晚至彤德里雉妓王桂寳處住宿該妓索洋二元李祗給一元因之吵閙李即投報捕房控被搶去洋一元捕頭飭探傳妓問明情由一併斥釋 
[容留幼女]  
　　汕頭路王阿巧雉妓院内容留幼女招弟有人函致濟良所告知捕房飭探拘入送交濟良所解廨訊奮 
[撞傷車夫]  
　　包車夫王阿四昨在福州路被東洋車夫蕭賢許撞傷由捕將蕭拘入捕房押候解訊 
[弔取賬據]  
　　南京路長盛號因欠法商利喊洋行巨欵田法公堂移請英公廨將該號發封在案前日法繙譯官費君以該號賬據均封閉樓上特請總巡捕房啓封查閱捕頭准飭中西探協同廨役將賬據取出仍即發封　 
[協提竊賊]  
　　積竊范世才王少山匿居西山路一百八十三號門版由法包探協同總巡捕房包探將兩竊拘獲並起獲各贓押候究辦在案昨法捕房復派探持票至英捕房聲請帶回訊明後再行解送英界訊辦捕頭准之 
[偷竊烟槍]  
　　李三毒以問信爲由至西藏路李姓家竊取烟槍四支由探查獲解入捕房押辦 
[理償欠欵]  
　　厲雨洲控王子餘欠銀一案前晚由公堂提訊厲供被王欠銀一千餘兩向索不理王供求交保出外理處判准交保候補傳人証復訊 
[爭産]  
　　黄位鰲控黄掌保佔地不讓前晚由公堂提訊位鰲供掌保估地二畝餘向論持蠻求究掌保供此係小的之産旋由証人黄多郎黄張氏投稱二人均有不實求恩公斷判掌保交保候傳地保陸佐江到案查明方單再核 
[虐妓]  
　　迎春坊三弄某鴇婦將妓女花月紅凌虐經捕房查悉往拿均已避匿捕頭即飭包探至公廨請單傳究 
美租界 
[電線脫落]  
　　前晚公平路之電線忽然脫下幸未及地旋由巡捕禀知捕頭咨照公司修整 
[西人受騙]  
　　西裝華人林竹山將店盤於某西人計洋數千元詎檢點貨物與價相去甚遠隨即控由公廨出票於昨日拘押候訊 
[小販被拘]  
　　小販陳阿九出售腐爛水菓由西捕拘入捕房存洋五元保出候訊 
[疑竊無憑]  
　　舟山路某西人疑已歇廚司施阿三行竊什物報捕拘入捕房訊無實據當即斥釋 
[拆梢宜究]  
　　胡雙喜被銅匠松林軋入西華得路黄鶴樓茶館硬借兇毆胡即投訴捕房請究 
法租界 
[盜夥就獲]  
　　法捕房馬差捕昨日在新租界拘獲夥刦靜安寺路秦小弟家之盜犯張二一名當即解入捕房押候解廨訊核 
[流氓横行]  
　　流氓萬世方王小山王桂等在新租界搶刦途人衣物由探一併拘入捕房押候解究 
[怙恶不悛]  
　　王阿二在西牢釋出未久又竊某店洋布等物由探拘入捕房飭令吊贓解辦 
[竊藥材]  
　　　阿喬在碼頭行竊藥材田巡丁扭入捕房押候究辦 
[搶眼鏡]  
　　吳叙生陳洪生兩匪徒强搶某甲金絲眼鏡報探拘入捕房候解公堂訊究來件 
[浙路第三次股東會簡章]  
　　第一節本公司章程每年股東定期會杭滬輪值本年輪值杭省開董事決議定三月初五日在責院舊址師範學堂舉行第三次股東會 
第二節本會定上午九點鐘開會下午五點鐘閉會如議事未畢得延長一日或二日臨時布告 
附說准時開會幸勿遲悞有復至者對於先經議決之件即作爲隨同認可不再提議致紊秩序 
第三節股東人會後先舉臨時議長一人其資格限有本公司股本五千元以上 
第四節議決選舉等權舊股東仍然第一次股東會改定章程辦理新股東限實繳百元爲一權繳至千元萬元者悉照定章以次遞加其認而未繳繳而未及格者不在此例 
第五節到會一百元以上之股東而受他股東之委託除將自有股數照章計算權數外其委託股數應附在自有股數之後遞加權數 
第六節凡到會有權之股東均給議決選舉票各一本希將自有或委託之股數權數分别核准塡明票上不塡者爲無效 
第七節議長宣布事件後股東各表意見其有各執一是者由議長宣請書票議決股東各以意見於票上書可或否字樣以一事一票爲率選舉以一人塡一票爲率以上各票均請註明各姓挨次塡寫幸勿凌亂其顚倒號數及失或塡不如式者作爲無效 
第八節股東投票後職員核計權數以多數爲議決如可否相等議長得加一權選舉權同第九節上年所舉董事查帳人以今年二月爲滿任就中用記名投票之法預留董事四人餘由各股東續選其被選資格董事限有本公司股分一萬元以上查帳人限有五千元以上但論資格不分新舊被選各員以明年二月爲滿任 
第十節未經留任之董事仍可連舉連任 
第十一節凡股東所投之議決票選舉票會齊後由議長或議長所派之人監算權數以昭愼重 
第十二節以上各條係到會時大槪情形其詳細仍照本公司現行章程辦理 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
　　 
　 
 
 

Page 25

 
 
   
 
 

Page 26

 
 
小說 
[短篇小說譎術（來稿）]  
　　李歸與子姪言之。僉參贊作報瓊之舉。以申敬意。遂於旅邸盛設酒筵。具柬交張老者。以邀三君子。次日方來赴讌云。公子與孝廉。皆爲公事所覊。不能共酌心甚歉然。囑某致謝。遂入席。問李需次幾何年矣。答曰十年。問曾當差事否。答曰未也。方假作蹙額狀曰。可腦可腦。天下令人可痛可恨的事。莫有過於官塲。有才而不能一試者。不知凡幾。現在的官塲。大抵賄賂公行。苞苴載道。所謂任賢使能之語。端端没有的了。說畢。又歎歎口氣。李乃重伸陳君之說。究爲何事。施曰。爾我旣成相好。不妨實告。某帥之大公子。好與人相接。囑我輩爲之介紹。陳君前約貴處之某姓通邑富豪。欲與公子納交。不意陳君逗遛不至。實爲缺興。李曰。如我不識可以充數乎方曰。無不可者。但縞纻之費。各需千金。能乎否乎。李曰。得半之道。尙可勉力。方難之曰。吾與足下。傾蓋如故。此區區者本不足道。惟大公子刻有急要之需。所以出此。不然亦不止作如是計也。且不久我尙有某地之行。李再三懇求。方乃曰。幸有我在。或可商辦。言未已。有二役以撫院大燈來迎。李送出門。見其由中道入。文武巡官皆中立候進。李深信不疑。翌晨。方來曰某缺將出。遲恐計不行。若大公子以我故。屈允所請。須急備禮物。親自 
　　　　　　 
 
 

Page 27

 
 
送。去否則恐不及李。曰某缺甚。瘠如能得補較優。者則更當感激無。旣方曰。如某縣則此數未免太輕。李曰。倘果得此。當可竭盡綿薄相報。方笑曰。此易易耳。惟須俟下月初。尙有好消息來也。李大喜。以爲今日可得如願。及期音信杳然。再往詢諸張老。則已不知何往。鬱鬱莫知其究竟。一日忽得一紙書内云。某帥清正之名卓著。汝曹妄想功名。理應重罰。所封千金。權借濟急。銷汝罪愆。以佛法論之。或者來世有奉還之日。未可知也。不必寃屈好。人此曯。李大怒。納交巡官。以訪其事。始知院署幕中。實無方姓。即大公子亦年貎不符。細揣其故。騙子先冒雜役入内。藏匿撫署。易衣冠而出。巡官見其華。煥且自内出。則拱俟之。其入亦然入則仍易破衣。由雜役中出矣。至把門張老。則串拐之賤役也。事後俱逸。不知所往。 
公牘 
[直省官紳學界籌設自治研究社禀]  
　　遊東自治學員霸州張銘勳永年縣胡源濬滄州吕榮申天津縣周春熙赤峯縣李潤霖薊州王潤寗津縣張書元懷安縣徐壽光等一百二十八禀直隸楊督廬學憲自治局督理文云竊學員等前蒙升任督憲袁派赴東灜調查自治數月以來詳加考查見其國之自治制度完備分明夫官治團體與自治團體分之兩不相妨合之互相爲用尤覺令人羡慕近者迭奉諭旨籌設諮議局即議事會以爲博釆輿論之所伏思輿論之確當與否則恒視人民之程度以爲衡我國憲政方在萌芽非有學問以啟發之集社以研究之則輿論終歸無效學員等不揣譾陋特約集同志在天津籌設直隸地方自治研究社一區專以研究自治法理練習議會人才爲宗旨以各屬品學端粹之士紳爲社員并體察情形勸導各處公心士紳推廣分社統以造成正當輿論有用人才自治範圍以外之事均不得妄事干涉伏查直隸全省統計一百四十餘州縣若各立學社而無地以總括之必至自爲風氣將來諮議局成立之後遷任議員必有東鰈西鶼之患是以學員等先在天津籌設一區以爲全省士紳研究之實然後徐圖推廣以昭劃一所有籌設直隸地方自治研究社所在情形理合繕具禀章呈請鑒核伏乞俯賜立案實爲公便上禀 
直隸地方自治研究社簡章公决草案 
[一名稱]  
　　第一條本社爲預備直隸名地方自治事宜而設故名曰直隸地方自　治研究社 
[二宗旨]  
　　第二條本社以研究自治法理練習議會人才爲宗旨 
[地址]  
　　第三條本社地址設於天津 
[四組織]  
　　第四條本社擬置社長一人 
第五條本社置事務員四人 
第六條本社置編輯員三人以上 
第七條本社置評議員十人以上 
第八條本社社員無定額 
第九條本社置庶務一人 
[五成立]  
第十條本社以禀定之日即爲成立之期 
[六事務]  
第十一條本社之事務約分爲二一勸立分社以養自治人才一 
　刊行雜誌以啟自治知識 
雜錄（未完） 
[譯俄下議院會議俄日交誼事（續）]  
又近日日本陸軍省大臣寺内在日本議院與議員臥雅石（譯音）談論臥雅石問以目下在滿洲之日本陸軍數目寺内答曰目下日本政府正值裁減滿洲兵隊之時兹繫於滿洲駐兵條約日本政府亦不能違約增兵蓋無此權力也云云則此時凡我同胞於政府之言論亦能揣知遠東現時之情形極爲和平若如報紙之言則與政府大相反背且此言當時不僅見於報紙即各家著述中亦莫不備言遠東情形之危險其時各報紙又論經濟界之競爭謂韓國目下竟成爲日本之郡縣且非徒韓國如是行見滿洲全部與夫蒙古及滿洲鄰近之各地亦將步韓之後塵而爲日本所有也以上所言之各地現中國已議開採煤礦添設電線勘修鐵路惟中國對於日本於此等利益莫不退讓即稅關之徵收亦退讓無已時於此可見日本於各地之經濟勢力尙如此則其於政治上之勢力足徵其愈推擴矣况此等情形中國政府亦嘗得有報告如東三省總督所稱尙日本在滿洲之手叚再見强硬其經濟勢力進步再速則中國若不破壞必因其侵凌而逼處於困難之中是也由此觀之實令人不得不於遠東情形求一明晰之解决也且目下此等情形不僅因其以危險之現狀震驚俄國内地即俄屬遠東各處之興下通商各事與經濟界之生計亦均覺因之大受影響雖然吾固知凡我同胞實不能再有欲恢復俄國遠東已失之事業者即使國際政治上遇有便捷之時機亦不得曰我之所失我當乘此收回蓋從旁面視之則我輩只宜守其所存者而已然我輩之自勵者惟此一語但我之利益與我之疆土雖絲毫亦不能讓與鄰邦（衆鼓掌）即有謀我者雖逞其陰悍之謀我國民亦終當抵制（衆鼓掌）我國内地現已達昇平之極點非復從前之擾亂矣此等情形亦當使我敵人知之此次我國利益雖經外人謀奪而於國内實無所損喪反覺與我順適（衆鼓掌聲如雷）且我國苟於整頓軍政稍有籌欵之處則於捐輸之時定能發見我國民衆志如一之踴躍（鼓掌）吾今於此敬懇政府諸公其將遠東事業之切實情形分别解决明晰並懇將日俄戰後定約後及六月十八日俄日議約告成以來之各項交涉事件宣示其性質表而出之此我之所懇於政府諸公也 
 
 

Page 28

 
 
   
 
 

Page 29

 
 
嘉報養生 
　　五榖皆養人而麥之功力尤大南人食米而北人食麥南人遂不若北人之强壯華人多食米而西人多食麥華人遂不若西人之强壯此其明証西人旣以麥製　　充常饌醫學家復取治療肺病蓋視爲嘉榖最宜養生焉華人不惯食麥以爲偶爾點饖之品又雜以油鹼質宜乎食之無益而肺部之弱肺病之多殆亦由此雖本草盛稱其補虚養氣壯血益顔顧入藥者轉秪浮麥芽麥麵且亦並非肺藥何獨不知麥精爲止咳補肺之要品耶惟治咳間亦有用飴糖者飴亦麥所煉成然人皆習而不察矣西醫博士唐乃安君深究肺病之原在旣製平喘除痰藥又念肺病非僅痰喘而已即如咳爲人身勁敵咳而肺虚遂有成肺痿肺癆以致不起者因又取上品之麥提其最連潔之原素和以最高貴諸品製此止咳神肺麥液精性味温和功力渾厚服之能使肺氣胞漲縮之率音律自然適中吸養呼炭肺能健而全無虧缺由此血中之污濁畫去而百病可以不侵世蓋有極平易之藥一經對症而效驗異常者此類是也至肺之體用以及受病之故另詳仿單茲姑後略主治如下○新舊老幼咳嗆○肺癆○肺痿○肺喘○　切肺弱○又胃弱○瘰癧○先天不足以上三症與肺皆有關系每大瓶價洋一地七角半小瓶一元外埠各藥房均有發售總發行上海棋盤街中英大藥房 
　　艾羅醫生補腦汁 
　　療肺藥等良藥十種黃醫生天然戒煙丸韋廉士大醫生紅色補丸黃製日光鐵丸新亞公司閶閣助姣妙品維引格林電氣袜電漢口廣東蘇州南京香港　　西安開封太原太谷江西屯溪常德廣州　州台北常熟無錫嘉與鎭江蜀州清江加坡杭州賑州威海各埠中法大藥房一例發行上海中法老藥房啓 
　　飲之太和 
　　酒能流通氣血舒暢精神本衞家所不發惟多飲狂醉則反有碍衞生且酒品不一劣者飲之則壅濕生痰藴熱助火爲害尤烈查其品最佳者實推西國蒲萄酒綠蒲萄天然爲補血之資料醖釀成酒含𨢓極輕每日常服有益無損故泰西婦女類皆飲之男子血弱者亦常飲之以其爲資養品非尅伐品也雖然是猶不過爲飲料初非補血完全之的劑西醫博士唐乃安君研究及茲乃取百鍊之鐵精與此配合監製一種新發明之補血蒲萄酒名則猶是蒲萄酒耳其功效則與尋常大有不同蓋鐵質補血旣爲常世新學家所共認因血輸之紅全恃鐵質含鐵多則血色濃而身强含鐵少　則血色淡而身弱另有細竞詳載單確有明証無俟贅言惟鐵性濇滞最易碍胃故有明知其補血　不敢輕嘗者不知此無慮也蓋唐君固深悉華人氣體斷不任竣烈之施其敢於配製此酒者則以其中鐵質至粹至純絶無疵累復人以補血健胃各高貴之品性味遂愈益醇和故能使血液立充漸增進其强旺之程度雖以血極虧胃極弱之人飲之亦無不消化若婦女飲之則袪痰生新調經止带開胃解壯體悦顔並能暖宫種子功效繁多尤難畫述故一言以蔽之日飲之太和主治如下○經閉○經停○經不調○經水漸淡○子宫寒冷多年不孕○赤白带下○胎前産後血虚體弱（男子）○血虚面無華色手足寒冷瘧後血多白輪面色晦滞腹漲胃不消化○諸血虚病每瓶價洋一元外埠各藥房均有發售總發行上海棋盤街中英大藥房 
　　能治軟骨强壯 
　　一千九百零六年二月十四號英京荷勞威佐治街一百四十三號門牌付來證書吾于自出世時起患軟骨及氣管發炎兩病其體質軟弱意不能養後食司各脱滋補乳白鰵魚肝油見漸有轉機且强壯心甚喜悦現他可以四處行走無礙司各脱滋補乳白鰵魚肝油無疑再造其身而他亦喜食此油厂文亞爾士了打書 
　　何以得治綠由 
　　他實因食司各脱滋補乳白鰵魚肝油而得其氣力蓋司各脱專用之乃羅科田鰵魚肝油有非常補力之功且此油雖爲天下最好而最贵者亦應感謝司各脱美備制法而致極幼孩兒可以消納現獨包面有漁人負魚商標之司各脱滋補乳白鰵魚肝油有此益别家未及譬見他人子女得此大益爲父母者能自束手不顧已之子女也耶 
　　亞西亞火油公司廣告 
　　本公司今將設分局於中國各處將以前由咪吔洋行瑞記洋行代表之向日最著名之僧帽牌及十字牌火油收回商標自行發售各華商可與本公司直接交易現擬將咪吔兩字剔去改作亞西亞公司賜顧者幸留意及此至牌號仍用僧帽牌及十字牌不加更改雖將咪吔兩字改作亞西亞然其貨仍是原公司之貨請認箱上所印牌號庶不致悮請惠顧諸公留意閲仿單上僧帽與十字兩牌即印於火油鐵箱上之鈐爲證本公司有極美人燈專爲點十字牌油之用其光異常各客家均有出售價洋每盞一角二分 
　　 
 
 

Page 30

 
 
   
 
