# 1921 - 45 - 4917240

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[欲戰與欲不戰]  
[  冷]  
　　近年以來中國之内部固不必有戰其所以戰者乃武人欲戰而後戰者也及至今日自庫倫之事發則雖不戰而不得矣 
　　欲戰而戰至不欲戰時則依然可以不戰至於欲不戰而不得則除戰以外無他法也試問今之武人果有此决心乎果有此膽量乎觀於援庫軍之觀望援庫司令之推辭其情形亦可測矣今聞將褫陳毅職以戒失土者事固甚當然我恐由後追思對於庫倫之役之最能戰者尙推陳高褚諸人耳 
　　欲據權位必以生命爲博此歷來武人之常例至近今而不必博以生命祗須博以聲勢欲望能戰難矣 
[專電]  
　　北京電顧維鈞元（十三）電聯盟二屆將開吾國統一未竟全功各國人士咸來問訊鈞實艱於說詞請速互讓早日平成俾赴會時使者有詞末謂愛爾蘭問題英政府素執平等態度尙不免反感益徵民意膨漲（二十一日下午二鐘） 
　　北京電關餘案外團方面將於日内再開會議爲最後决定 
　　北京電財部加派楊天驥赴滬會同鄭天錫辦理關餘訴訟 
　　北京電張作霖子張學良今日十點到請纓征庫（二十一日下午一鐘） 
　　北京電外蒙某軍官由俄境拍來一電稱外蒙幾成俄黨淵藪庫垣已無華人蹤跡有某國策士多人佐俄蒙軍南犯如得手擁哲布尊丹爲外蒙皇帝各王公希冀富貴均出私産充餉復由某國借欵供給軍械勢力極爲充足 
　　北京電奉天軍事會議提案内容（一）抽調三省軍隊分防蒙邊（一）添招混成兩旋（一）開辦航空學校中央歲認補助費二十萬 
　　北京電黑孫烈臣電日調田少佐爲滿洲里軍事委員會協定已廢委員何從産出請示應付批交外陸二部照約拒絶（二十一日下午四鐘） 
　　北京電參陸處得黑邊警報俄遠東共和國因中國不發還貝加爾路車輛又令俄軍退出滿站已向我軍聲明以武力反抗故雙方已下動員令（二十一日下午四鐘） 
　　北京電政府向日催撤軍警文理由（一）陶道尹報日旣允撤兵不應設警設警是有意侵我主權（二）日警在延琿五屬有四百名並設署辦事違背成約（三）日軍警不撤交涉祇可作懸案有此三因限一星期先撤兵再一星期撤警警撤後第二日卽開正式交涉 
　　北京電張作霖電疫勢蔓延哈長由吉長道蔡運陞防遏南下奉天設委員會事務所照八年例與日本協同進行（二十一日下午二鐘） 
　　北京電財政當局以國家勢將破産提出緊急救濟六策（一）到期外債展期（二）内債以舊換新（三）中央政費限支五百萬（四）召集財政會議整頓稅收（五）實行裁減浮濫軍費（六）歸併内外駢枝機關 
（二十一日下午三鐘） 
　　北京電徐集財界要人討論儲蓄財政基金議案大體辦法决定（一）年限以十年爲度（二）蓄積除田賦鹽關稅外餘均提成存儲（三）用途非至重要之實業不能舉辦時不得提撥（四）稅目各稅每百抽十或百分之六七總以現有財力爲標準其動用時亦不得逾所存十分之七（二十一日下午三鐘） 
　　北京電財部給桂省善後費搭有無息庫劵發生爭議陸榮廷來電詰責語極牢騷大有二次與中央絶交意（二十一日下午四鐘） 
　　北京電粤艦北歸條件（一）欠餉補發清楚（一）臨開拔時給雙餉一次（一）官佐概不更動（二十一日下午三鐘） 
　　北京電靳以個人名義電顧品珍勸其贊助統一合力對外 
　　北京電王錫藩辦山東漁業公司資本二十萬十萬辦漁業十萬辦銀行地點設烟臺請部給官股 
　　北京電所得稅總辦項驥至今不銷假該稅尙難暢行（二十一日下午一鐘） 
　　北京電一月二十六到期之庫券展三個月乃財部將上年一二月庫劵日前補發萬餘元等於倒塡年月自毁信用（二十一日下午一鐘） 
　　北京電英人某與劉存厚接洽願辦大竹逹縣萬源開江九屬五金礦投資五百萬（二十一日下午一鐘） 
　　北京電航空濟南站台定官家營至黄家屯十八招商建築 
　　北京電四洮外債一千萬部提用之五百到付息期應攤利三十七萬元（二十一日下午二鐘） 
　　北京電倪嗣冲在津設大豐麥粉廠請立案（二十一日下午二鐘） 
　　北京電籐田大倉投資六百萬辦淄川南定煤鑛今夏開工 
　　北京電贛省長趙從藩令下未到任前楊慶鋆暫護（二十一日下午五鐘） 
　　北京電昨總統代表下午三時覲賀清室某總長某督辦黎明隨清室王公進乾清宫祝嘏共二百餘名神武門塞途外人均往攝影 
　　天津電京奉路局洋賬房第九號哿（二十）晚失愼賬目被焚甚多 
（二十一日下午十一鐘） 
　　香港電聞許崇智患外症甚劇將退以徐紹楨繼長第二軍 
　　香港電昨東園開追悼陣亡將士會到約七萬人各署停辦公一天 
　　香港電孫文皓（十九）在軍府宴省會紳商百餘人席間演說主張組織工商政府 
　　香港電暗殺朱執信兇犯龔全號（二十）早在省就逮 
　　香港電魏邦平允任公安局長 
　　香港電瓊崖公債案已無形取消 
　　香港電連日省軍紛調赴陽江方面 
　　香港電唐紹儀因事回香山數天巧（十八）政議託由伍朝樞出席 
（以上二十一日下午七鐘） 
世界路透電 
[倫敦大會之預備]  
　　二十一日倫敦電倫敦近東會議與賠欵會議之舞台今已布置就緖戰後所發生迄今未了之主要問題或可在此解决除比代表未到及土國國民黨代表刻方由羅馬啓程外其他各國代表皆已齊集倫敦法代表白里安等意代表斯福柴等昨晚蒞此土政府代表與希臘代表等則已早抵倫敦而希臘前相維尼齊洛氏亦由巴黎到此昨晚英相喬治晤法總理白里安於維多利亞車站相見甚懽當即議定今日在唐林街相邸開英法意三總揆之預備會議協約國與希土代表之正式會議將在聖哲穆士宫殿舉行但其會期至早須在星期三日以後蓋土政府與土國國民黨雙方代表先須會商協定方針俾可意見一致出席於大會塲也大會之困難可以下述事實簡單說明之希臘要求對土和約無所改變而法國則主張極端修改之利於土國聞法國之意士麥那全境須由希臘交還土國惟士麥那城之前途可於若干年後召集公民大會决定之至於三月一日之賠欵大會據巴黎消息法國全國决計對於德國不再稍予讓步並要求肅清關於德國背約實行懲戒之疑念聞法國擬進兵直入巴伐里亞而非占領魯爾流城 
[愛爾蘭之大格鬭]  
　　二十日倫敦電杜白林陸軍司令部宣稱今日下午有兵一隊在柯克郡米特爾登附近某莊襲擊携武器之人一隊互鬭兩小時之久殺死十三人傷三人且奪得來福槍子彈炸彈若干兵士方面僅一人受微傷 
　　二十日倫敦電官中宣稱杜白林軍警襲擊愛爾蘭共和軍司令部抄獲重要文件 
　　二十日倫敦電昨夜孟郤斯德有縱火案十二起被捕者兩人 
 
 
 

Page 5

 
 
   
 
 

Page 6

 
 
世界路透電二 
[勞農政府調查反激黨]  
　　二十日巴黎電據君士坦丁消息勞農政府派赴克里米亞調查反過激黨行動之委員團已查見韃靼不利於過激黨之謀並指韃靼人民扶助居於克里米亞境内之藍格爾部下之兵士重要人士多被拘捕有政治領袖二人已被槍斃 
[美法間之無線電]  
　　二十日巴黎電法美兩國間之無綫電信現已完全改組將來傳遞辦法如下里昻之拉杜默電台將官塲電信發至美國美麗倫州之政府電台而波爾多之克羅台興電台則將商務與新聞電信發至美國紐哲西州之特克登電台美國傳來各電將由維勒朱夫與波萊爾電台接收再克羅台興電台通電美國之時間每日由上午九時至下午五時復由上午七時至下午十時 
[美國海軍議案]  
　　二十日華盛頓電海軍大將庫資氏今日在參議院海軍經費議案開股員會宣稱衆議院將海軍人員自十二萬人减至十萬人之計劃將妨礙艦隊之發展並謂目下海軍人員之數可敷分配於現在建造中之各戰艦内有兩艘將於一年内加入艦隊 
[美國郵務議案]  
　　二十日華盛頓電參議院已通過郵務經費議案計五百七十四兆元短少二百七十六萬元又通過外交及領事署議案計一百零四兆元參議院加於三議案内之修正文較衆議院所通過之數增多經費一百四十五兆元故尙須續開會議 
[美國之限制移民議]  
　　二十日華盛頓電參議院之議員一股擬力爭提交參議院之限制移民入境一年之議案 
　　二十一日美國福尼克斯電阿里查拉州參議會所通過之禁止外僑置地議案今已由衆議會通過 
　　二十日華盛頓電台克才斯州參議會已通過禁止外僑置地議案 
　　二十一日薩里姆電哇里貢州衆議會所通過外交及領事署議案計一百零四兆元參議院加於三義案内之修正文較衆議院所通過之數增多經費一百四十五兆元故尙須續開會議 
[美國之限制移民議]  
　　二十日華盛頓電參議院之議員一股擬力爭提交參議院之限制移民入境一年之議案 
　　二十一日美國福尼克斯電阿里查拉州參議會所通過之禁止外僑置地議案今已由衆議會通過 
　　二十日華盛頓電台克才斯州參議會已通過禁止外僑置地議案 
　　二十一日薩里姆電哇里貢州衆議會所通過之禁止外僑置地議案今由參議會以二十票對九票議决無限展緩 
[美國之應急稅談]  
　　二十日華盛頓電商務次長斯維特氏聲稱福德萊氏之應急稅則議案將使美國商務受致命之打擊此舉匪特不能裨益農民且將增高人人之生活代價卒使農民因失外國市場而蒙其害今謂吾人可以不必倚賴外國商業實屬愚昧云 
[美國兩議院案近記]  
　　二十日華盛頓電衆院已通過各項經費議案僅餘一件尙未通過參議院所未通過者尙有海軍·陸軍·農務·河道·船港·防禦工程共六件共和黨領袖現望於延會之前制定各項經費他黨則以爲未必全能通過海軍經費議案議加修正文規定另設航空局 
[英國之生活近狀]  
　　十九日倫敦電工部聲稱英國生活代表今年一月間較去年十二月間減低百分之十四某種物品如衣·食·房租·燃料·燈火等零售價格之平均數在今年二月一日較諸一九一四年七月份之平均數高一倍若在今年一月一日則平均數比一九一四年七月高百分之一百六十五 
[美國之生活近狀]  
　　二十日華盛頓電工部宣稱一月份食物零售價較十二月份減低百分之三糖減百分之八米減百分之十鮮蛋減百分之十四肉食則多漲價 
[希土戰事記]  
　　二十日羅馬電士麥那電稱土軍似已探悉希軍準備大舉進攻故此舉業已展緩 
[印度之罷工風潮]  
　　十九日喀爾喀特電電車罷工者聚集車場外毆擊上工之司機者警察馳抵彈壓爲衆拾石擲擊受傷者數人卒乃被迫開槍擊死罷工者一人秩序即經恢復 
[匈加利之罷工消息]  
　　十九日維也納電據匈牙利消息政府恐工人全體罷工已宣布戒嚴令匈國政局近更惡劣因守舊政府所施之計畫礙及報紙言論自由及集會權也 
[各國近事記]  
　　二十日柏林電半官消息法國向賠償委員會所索之戰事賠欵爲二一八五○○○○○○○○紙佛郎目下等於六六○○○○○○○○○金馬克 
　　二十一日華盛頓電海軍軍官試以一百六十磅之重炸彈擲擊舊戰艦英提亞拉號未能毁及保護甲板下之任何部分該艦艦身之固雖不及新戰艦而水線之下毫未受損 
　　十九日倫敦電衛生部大臣愛狄生博士在愛克斯特演說謂衛生部並無曾派專家前往日内瓦調查吏潑林格博士所發明療治結核病之血清情事渠曾愼重考察此種療治法爲免人發生無據之希望起見今不可不聲明此種療治法尙有查待調查之必要 
　　二十日巴黎電商務總長狄哇爾氏昨晚由巴黎赴比京與比政府開經濟談判 
　　二十日華盛頓電華盛頓郵報載聖哇斯汀電稱被選總統哈定氏以外間關於日本問題輒發流言頗爲扼腕聞現正計議任費萊希氏爲駐日大使云 
　　二十日華盛頓電美國婦女黨已脫離政治生活另行組織同名之新團體照常盡其職務惟其目的乃在消除美國婦女在法律上所無之資格 
　　二十日美國巴爾蒂摩爾電此間旱船塢與造船公司用人三千餘名已减輕工資約百分之十 
太平洋路透電 
[廣東通緝之交涉]  
　　二十一日廣州電前桂派領袖二十二人奉命通緝者迄今僅徐某譚某被捕譚乃英藉因産業悉被充公已呈請英總領事交涉 
[外僑與庫倫]  
　　二十一日北京電聞中國電報與無線電報職員九人已偕陳毅由庫倫行抵恰克圖英國陸軍少佐杜克萊氏及丹人俄白森氏均不在内關於庽庫外人之狀况自本月四日至今未有消息現信彼等仍庽該處外交團已將應否派軍事隨員前往庫倫探聽實在消息問題聽由軍事隨員自决之並聞彼等如須前往應携衛隊若干人軍事隨員答稱華軍似已委棄庘倫該地當已由俄蒙及布里雅特兵占據數在三千名以上軍事隨員之意今無前往庫倫之必要如外交團意見相反則僅須携衛兵四五十人乘摩托車取道張家口北上 
[中國與勞工大會]  
　　二十一日北京電農商部反對派代表參與萬國勞工大會因中國勞工狀况無庸有國際契約也 
[日本對於藍登案]  
　　二十一日東京電西原少將即統帶駐海參崴第十一師二十二旅日兵者現因日兵槍斃美艦員藍登案已暫時解職第一師參謀長安藝氏已升爲少將爲西原之繼任人 
國外要聞 
[美新總統哈定訪問記]  
　　中美新聞社譯密勒評論報寳威爾君文云余在詩家谷車站商請賣票員留一晚車赴沃哈活州曼林盎鎭之廂位賣票員問云赴哈定别墅耶蓋美國新總統哈定即居該鎭故曼林盎者在今日不啻爲美國人民之「世界之頂」余見赴車站買票之旅客似人人皆向該鎭而去遂生好奇之心竊念以一微末之美國公民如余者向來遠居中國之上海即以返國之便能否乘機與此美國未來總統一見乎同車者有報紙通信員數人一新英倫大學校校長與西方某州之政黨首領一詩家谷某大報之發行人及其他記者數人晨間六時許到曼林盎吾人立赴曼林盎旅館房資每日一元五角飯資每餐七角五分旅館結搆樸實來就食者多附近農民談論農産物價之跌落與選舉之結果人人皆袒護哈定街中旅館及火車中輒聞人云哈定將爲麥荆來第二曼林盎爲美國中西部一著名之鎭近年漸成工業中心有數工廠製造鐡路及浚河機器巴拿馬運河之開鑿機器即曼林盎廠所造也前此八年間美國爲一出自「智識界」之總統所管理蓋威爾遜爲一大學講師及校長其同僚亦爲一類人今則新總統哈定出於一小鎭該鎭平民不過三萬人多爲農人·小製造商·雜貨商·雜物商·藥材商·屠户·木匠·剃髮匠·哈定之半生即在此鎭中經過辦一報名曰曼林盎明星其始爲週刋今改爲日刋哈定於前數年未入政界時自爲該報記者今則此小鎭之報紙記者一躍而爲美國總統此美國小鎭之報館記者與輿論極接近彼知榖麥之市價或且知附近農人之姓名於鎭中之發展握有重要勢力新工廠之成立係彼所提倡而與商會亦有關係凡值該會出而調停一種罷工或發起改築村路時彼即爲委員會中之一人吾人與哈定談話不滿五分鐘即可知美國今已得一「眞正做人的人」爲下屆總統哈定對於他人之議論虚心領受務明一問題之底藴迨旣明白了解乃下决斷既决斷矣即永不改變當余在曼林盎時哈定正在接受關於世界和平及美國國際關係之意見凡對於國際聯盟挾有意見者均可對伊陳述如威廉白利安氏與劇烈反對國際聯盟之參議員黎特氏均在彼表示意見紐約城克倫比亞大學校長白脫勒氏曾見哈定談世界和平問題至三小時之久又有一鏗脫基之專門講演家貢其反對國際聯盟之論謂因與聖經衝突之故無論反對贊成哈定均傾聽之如是者已歷一月現在據云新總統已决定其自己之主張一俟三月四日就任後即須正式公表之彼之决心是否爲其餘世界所喜固不可知要之於美國人民之所需及所信者必不遠也余之隨衆往見哈定並無對於世界大局之特别意見惟於中國及美國在中國之商業之問題則亟欲一聞彼之主張余自館中出發問明地址行不五分鐘即抵哈定住宅係木造兩層之屋其間壁之屋相同則爲其書記克利斯興君所居兩屋均高插美國國旗哈定每日在其書記宅中佔一辦事室自晨八時起至晚七時止接見各方面高低不等之來賓哈定住宅之結搆氣象正類其人類其鎭類其國美國全國中類此之屋頗多在木價賤時造價約值四千元一警察（全鎭中殆惟有此一警察）導客入其書記之宅一入門即聞打字機器之聲聒聒盈耳客室中置椅若干榻一中央一桌桌上設一哈定之石膏半身像顯然係其友所製贈者墻上貼有關於選舉運動之標貼數紙數分鐘其書記克利斯興君入室羣客爭起言欲得一見新總統書記即一一約定時間余之時間爲午後二時三十分待至彼時即被導至此美國未來總統之前哈定體格魁梧足有六英尺之高髮作鐡灰色面貌和藹頗類中國之大總統一見絶不作寒暄語即談正事第一問題即爲關於山東者哈定於選舉運動演說中時時涉及山東問題故於此問題乃極熟悉者彼又問中國人民對於美國作何感想繼談美國在華之商業謂應使美國對外商業與他國商業處與均等之地位并云「君可將此消息携往上海」繼復談本年三月四日以後之美國對外貿易政策談旣畢哈定君起立出其手曰「此爲新聞記者之握手其意味則爲望君至華盛頓再見也」綜而論之新總統哈定君並不具有出衆之天才並無可醫世界戰病之萬能藥彼不過一普通廣大心量之美利堅人年約五十五歲生平具有辦報及商業之經騐通曉政治能集思廣益以判决一問題如是而已 
國内要聞 
[曹張入京說與時局]  
　　外間盛傳直隸派運動倒閣其說見於京津某報内幕究竟如何非外間所能知悉兹據日人方面所傳布之消息於政局上又似有所醖釀但其言是否可信仍在閱者自辨之也（一）北京電云曹張入京說據本社奉天電報張作霖否認之然觀本京當局大有預期彼等入京之狀况聞政府且有乘此機會更促吳佩孚馮玉祥王占元等入京之意其故以財政日益窮乏裁兵爲亟不可緩又關於奉直兩派意見之疏通現内閣之維持等問題皆非彼等各首領直接會晤决不能充分解决也（二）漢口電云王督軍對於直奉兩派之對内閣問題主張維持中立態度仍擁護中央一面固守各省聯防日前來鄂之總統府使者朱彭壽氏似特齎此中消息者也 
[鼠疫延至哈埠之加緊防範]  
　　自疫症發生以來漸由北滿蔓延而至哈埠故警察機關及防疫總務處非常注意早已組織防疫機關派委專員辦理其事現因疫症風聲愈緊防疫處特定防疫章程宣佈通衢俾人民有所遵守其章程如下（一）清潔房舍凡人民住房必須打掃潔凈鋪灑石灰所有穢物及髒水等件均令傾潑於無人空地不得任意傾棄致礙衛生（一）愼重飲食凡飲食之物必須講求陳腐之猪羊牛魚有傷衛生者均不准售買（一）禁止娼窰凡大小娼窰大半皆藏垢納污即爲致病之媒介均一律禁止營業（一）稽查小店凡屬伙房小店人品複雜開店者往往希圖小利招留病人現在防疫處與警察廳每日派員赴伙房稽查數次凡有病者無論何症均須赴該管警區呈報以便派員往驗並禁止再住新客以防帶病傳染（一）停止演戲本埠大舞臺新舞台以及同樂慶豐等各家戲園自正月初六日一律停演俟疫症消滅之後再行弛禁開幕 
[優林致外部通牒（三續）]  
　　（五）遠東境内華僑食物困難一節原因在遠東境内食物的不充而遠東食物的不充原因又在滿洲而中國政府竟把遠東定購的民食二百萬蒲扣留不准遠東人民（華僑亦在内）實際上能夠得着從滿洲運來的一粒之微鄙人深知遠東華僑的生活比俄國人民的生活較富鄙人更知遠東華僑的地位比許多中國人民的地位較好至於有没有一個中國人生生的在俄國餓死鄙人只好側耳聽消息了（六）遠東人民出境的權利華僑可謂完全享有然據庫倫俄僑公會來電俄僑二百五十名因爲食物異常缺乏打算回國則不能離開該處一步又據敝政府外交部來電滿洲里車站近有俄工二百名受了中國封鎖邊疆的影響也不能得回國的允准（七）關於十二月二十六日中國政府的通牒所載華商埋怨敝政府不遵舊約等情吾人應牢記取消此項舊約者爲中國政府中國政府亦未嘗表示遵守舊約的志願吾人爲實現舊約對於中國之不公平起見於七個月前卽提議重行討論並且另訂較爲公平的新約這件事雖然未曾舉辦華商也萬無埋怨遠東共和國之理進而言之華商主張遵守舊約之事更可以證明不好的條約也比没有好一點（八）中國政府聲明中曾有遠東金礦給薪法之改變一節查目前所採的制度是完全根據於習慣的對於金礦一切人員都一律看待並且中國工人於加入工作之前也不能不知道這種制度的辦法再說金礦的工作並不是勉强的無論何人若不滿於給薪法無論何時皆可以自由退出（九）中國政府所接的報告說敝政府禁止華商向土民購物可謂完全虚構之詞土民的出産物無論何人都能購買敝政府不過規定其價格而已只有已經敝政府收爲專賣品的貨物禁止買賣（未完） 
[東西川之自治雜談]  
　　川中自治呼聲日高一日川東較川西呼聲尤高川東方面因有川軍軍長劉湘但懋辛領袖主張并有省會議長李肇甫贊助川東方面儼然另成一省空氣 
　　川西之主張自治者以靖川軍軍長鄧錫侯爲中心鄧氏前此在渝與劉但同主自治今回省城雖仍持前說而因與劉但意見稍有出入因此川西自治潮流又似稍爲停頓前此各界公推前屆省會議長朱大鏞爲自治籌備處處長朱因各方意見紛岐辭不就職雖經各方敦促而仍不就可以知川西自治前途之一般也 
　　川東方面鼓吹自治機關爲自治期成會會中分子大概屬於學界其實仍有軍人主持其間政客尤占多數日前開會李肇甫曾到場演說有反對自治者即是别有作用等語現在成都學生聯合總會代表因軍學衝突不得勝利亦到重慶加入鼓吹自治機關川東自治又添一生力軍也 
　　川西方面鼓吹自治機關有自治學會初爲各校教職員聯合會約合省議會所創後又加入政界人員日前由成都聯立中學校長張錚氏擬一省自治法草案開會研究有一部分與川東方面通聲氣者主張交付審查其他一部分則不贊成因此草案有普通選舉及省長民選諸條與川西情勢不同故起波瀾因此張錚氏不容於成都已於日昨揚帆東下前往川東與川東派人携手冀貫澈其主張矣 
　　川東方面主張之自治係獨立自治初則待劉存厚贊成然後宣布後因劉氏覆電表示懷疑劉湘但懋辛遂逕行宣布蓋劉存厚覆電表面雖贊成然因有種種問題尙未妥協贊成等於不贊成也 
　　滇軍第一軍長顧品珍覆劉但電云兄等順應民心完成民治下風逖聽景仰莫名謹電表示贊同珍不敏竊願執鞭以隨兄等之後云云顧氏近欲與川携手以便逹其逐唐之目的說者謂此電即顧表示聯絡之意亦可覘其將來對於滇省自治之主張也 
　　湘軍總司令趙恒惕覆劉但電云貴省宣布自治以省民公意制定自治根本法行使一切政權外順新潮内應民心與敝省若合符節從此左提右挈共趨正軌以後凡關自治事宜甚願隨時電示以策進行謹電布覆無任欽佩 
　　川中自治自劉存厚態度改變以後呼聲更高成都重慶報紙多載關於目治之文章成都軍界之主張自治最力者爲鄧錫侯最近又有通電云四川自治不牽入南北漩渦侯前已宣言對於南北政府所有命令當然無效此次北庭同日發表九鎭守使自無承認之理其次第三軍第五混成旅長張成孝亦有通電云自治與軍閥實列於相敵地位絶對不能相容今軍民既相約改途誠爲吾川前途莫大之幸凡我軍人當先犧牲一切以求實現瑞士吕塞崙聯合大會首提去兵問題竊願應此機勢早自爲計仍希一致主張成此神聖事業解决鄕國難題是所切禱此外有前因主張復辟遞解回籍之宋芸子（育仁）亦發表其對於自治之文章主張設一地方自治協會以爲基礎亦川中自治聲中之特色也 
[湘議會驅李出境]  
　　湘議會對於李協和所部入駐湘西恐其日久難免不發生他種變端因於日昨發出通電請軍府及滇省唐總司令轉飭李部即日退離湘境兹將原電録下李部長烈鈞率領滇軍假道湘西地主之誼本不容辭惟湘省連年兵燹之餘又值多方羅掘之後滿目瘡痍傷心溝壑近因軍餉支絀又復提徵田賦加收稅釐同胞雖抱急公之忱小民苦無聊生之計正在憂此鴻嗷何堪再加重負兼查滇軍入境之初經政府電商緩進不許電商路線又不許貿然長驅跡近欺陵吾湘爲顧全鄰誼起見屢令防軍節節退讓實已委曲求全不圖滇軍又復驅逐官吏代以部曹强拉民夫視同奴隸供給之不足又繼之以苛派納解之不足又繼之以監提種種行爲直視吾湘爲征服地戰利品湘人何負於滇軍而予人難堪一至如此前者滇軍避難來湘奉調赴蜀數月之間先後由湘政府給付洋數十餘萬元沿途各縣給養尙不在内湘人對於滇軍可謂仁至義盡我以德往彼以怨來揆諸情理毋乃太悖近聞唐總裁亦以聯省自治號召天下所謂自治必以尊重主權爲前提所謂聯省必以聯絡感情爲先着今以假道於虞之名勵行喧賓奪主之實主權横被蹂躪感情何以維持况湘省籌備自治刻正積極進行倘以客軍佔領之故致自治事業無從實施此豈湘人所甘受當亦軍府曁唐總裁李部長所不忍爲也迭據各縣紳商函電呼籲前來本會爲代表民意機關地方利害碍難緘默惟有電懇軍政府唐總裁俯鑒下忱速令李部長曁所屬各軍尅日開拔離湘以順人心而全友誼揮淚陳詞敬希察納 
[開放楚岸案風潮未已]  
　　北京政府開放楚岸川人一致力爭鹽務署始有暫緩開放之議惟近日形勢又變鹽務署主張暫緩六月實行開放旅京川紳聞此消息特電楊子惠師長請通告川中急起力爭楊師長業已轉電各方其文曰頃接北京留京同鄕宥電文曰瀘州楊師長鑒當局漠視民意謂公篠電爲恫嚇現雖有緩六月之說實無異於開放請轉諭各并灶急起圖存是所切禱湘熙麟緯等宥同日又接宜昌轉來銑電文曰瀘州楊子惠師長轉各團體均鑒開放楚岸一事當局尙不肯尊從民意根本取消同人迭向署府部院呻籲惟口頭表示暫緩意俟統一後再促實行并聞派張運使英華調查淮岸有將來川淮岸同時開放之說查川鹽情形各别實與淮岸不同此朝三暮四漠視吾川民意川人自决自治能否聽其剥奪全在最後毅力何如增湘等文字口舌之爭智盡能索旋轉實力保全此川人養命之源實賴諸公一力負責急起圖存專電奉聞佇候明示此電寄宜局拍發傳增湘施愚凃鳳書邵從恩蕭湘李文熙梁正麟劉嗣榮陳光弼劉緯等銑除電覆外查楚岸開放關係川省鹽務至重且鉅利害迫切人人共知務望迅結團體一致抗爭不達收回成命恢復原岸目的不止若再猶豫不特全川并灶立見倒塌而數千萬勞工恃此爲衣食計者一旦失業川省秩序恐直接受劇烈之影響自古變亂之原罔非生計艱窘相逼而成闖獻之禍殷鑒不遠興言及此不寒而慄諸公幸勿以爲尋常權利之私而忽視將來之亂禍也再文電屢爭已居無效非從實力着手不可諸公藎籌何如尙祈示知臨電迫切佇盼進行云云又張英華運使亦由京發來一電大意謂川鹽濟楚岸迭向署所力爭現准暫緩開放洋員意見須由本使調查湖北下五府情形再行解决若將來下五府尤須開放川岸亦應同時舉行否則川岸仍舊電末又謂本使不久出京調查陽曆二月尾准回川云云並聞鹽務署現定濟楚川鹽稅率爲二元七角於到宜昌時徵收該區場稅一元仍照舊徵取共爲三元七角川鹽運使署已接有此項電報矣 
[廣東舊年之金融與各業]  
　　廣東省城市面受軍事影響舊曆年關鮮不謂金融緊急者不料事實適得其反據銀業中人言去年年關金融極爲緩慢三十日下午入夜後打銅街燈竃街西榮巷及拱日門各銀號仍無不存貯現金萬餘無門放揭故三十日午後資本家放銀與銀舖者不惟無利息且非平日有交易者亦不肯代爲收用查其原因實因於南洋星 
 
 
 

Page 7

 
 
架坡各埠華僑及舊金山華僑匯銀回省度年者絡繹不絶一時銀水頓增比平日多出六十餘萬故有此佳現象至南洋各埠銀價原值四五成之譜年底則高至省毫加零五舊金山紙價原值加五年底則高至比省毫加倍廣東經商外洋者衆一時增加收入六十餘萬致令金融緩漫殊不奇也去年底西紙水與銀毫水俱皆騰昻西紙水高至加一九而輕毫則用至司碼加零零一五平惟以去歲銀業行營業論外觀雖似興盛内容則獲利者甚鮮其唯一原因蓋緣亂事發生時金融界先受打擊停止收放者幾及月餘嗣又經過紙幣影響各家積存中幣在二百萬以外故受虧累頗大至冬季時洋莊出口市情淡薄銀市用欵少一消納之途以致銀根澎漲各家多受影響也 
　　此外粤省各種商務狀况略紀如下（土絲行）昨歲土絲出口已大不如民國八年之盛昨年出口額比較八年約短二千餘擔惟至陰曆歲底土絲洋盤市况每擔仍值千餘元故全行營業尙稱平穏（當押行）兩年來當押行各家無不獲利惟至昨年冬季官廳忽頒賭禁該行大受影響計大小押同時收盤者在十家以外預料本年尙有减無增故當押營業將漸趨於平淡之一途也（綢縐行）因社會大士趨重外觀衣服尤所講究故綢緞營業日形發達各行多數獲利（土布行）近緣社會提倡國貨土布營業亦極發達以省垣一隅計之織造土布之女工已達九萬人大織造廠至三十餘家其佛山平洲附近各鄕出品更有多數運消南洋羣島據查昨年出口土布約值銀六百萬元故行中多數獲利（燕梳行）保險營業以昨年爲最發逹計經官廳核准立案之新字號不下十餘家惟倒盤者亦有六七家以大局情形觀之昨年廣州市馬路開闢後火警已日漸减少故行中獲利仍占多數（酒樓茶居行）廣州市内各食物館外觀雖似繁盛然昨年營業狀况已大不如前蓋因百物騰貴各主要品如猪油肉鷄鴨柴煤糖麵無不漲價且八九月間亂事影響損失滋多故行中獲利少數（洋莊經紀行運館行）該行與洋莊生意有密切關係昨歲各洋莊出口均無甚起色至舊曆冬季猪鬃毛跌價各帮客販負欠累累因之牽動各經紀行及各運館行店亦受重大之虧累故行中多數損失（烟葉行）昨年該行營業本甚平穏惟至十月後烟葉價格陸續低跌每擔祗值銀三十元零行中存貨過多者均受虧累但有少數得獲微昨（洋雜貨行）昨年洋雜貨入口額比較民國八年雖無减少惟因西紙水價飛漲成本加重致各貨均不甚暢消獲利者占少數（客棧行）近年客棧營業多獲厚利惟昨年則因時局影響地方俶擾商販裹足者約兩月餘各家大受影響更值取締暗娼條例宣布各酒店旅館驟减一生利之途營業均爲遜色故獲利者少數（鷄鴨毛行）鷄鴨毛亦爲洋莊出口之一大宗惟昨年均無起色且極爲滯銷計鴨毛一項跌價每擔祗值十二元鷄毛一項每擔祗值九元零故各家甚少獲利（顔料行）年前歐戰發生行中各店均獲厚利惟昨歲營業則極平淡且有因而虧本者因昨年洋貨交易均須現欵各大字號多有墊欵至一二十萬者而貨項又不甚流通故獲利頗難（花生芝蔴行）昨年花生芝蔴等物均獲豐收行中營業狀况堪稱平穏且各處賬務均好獲利者占多數（故衣行）近因生計困難中下級社會人等多買故衣穿着至冬季時西北兩江販客辦貨絶巨棉布故衣搜羅一空故行中多獲厚利 
[南昌通信]  
　　自治問題近况　張軍解散情形 
　　去冬贛省議會通過之彈劾戚揚案中央指令王瑚查辦王派簡任職朱振儀於歲底來贛密查信宿即去朱寓中華旅館一日並未如何詳細訪查現聞王瑚已據該委員報告電覆中央謂贛人對戚好惡各半議會强迫通過彈劾確有其事然係黨派牽涉自係事出有因等語此間昨得王瑚查覆戚揚電告不勝憤慨又聞京會對王調查不實亦多懷疑將請中央另行派員查辦决不就此甘休至少亦須達撤戚目的十四日各團據京會報告提倡贛法治贛擬訂定自治根本法以爲贛人治贛之標準蓋以贛人如賢固能奉法以行如不賢亦必受法之裁制中央亦不得以贛人黨派太多遷延提人問題故近來贛人治贛之運動大有再接再厲之象府院内部無日不有贛人足跡一致籲請先决去戚問題即先就贛省現任簡任職中擇尤代理省長亦無不可至贛籍中運動省長最活動者以吳鈁文羣二人呼聲最高吳爲舊官僚年底潯人李盛鐸黨宣布其賣地日人之罪狀反對甚烈文羣爲新人物西林屢向中央及陳督保薦中央與陳督互相推諉故亦難成事實而坐居浙江之趙從蕃氏得某方面之保薦呼聲甚高成效易期趙於民國二年曾一度簡任江西民政長而未到任（李烈鈞反對汪瑞闔項城令趙署理旋李純入贛汪仍到任）贛人以其資格尙屬相符又恐𧑐蚌相爭戚揚坐收漁利均主遷就贊成但結果未知如何也 
　　江西解散張軍事迭紀前報十三日東路司令陳光逵旅長自彬江來電謂張軍願繳械解散乞求資送還鄕其主力褚團全部已於本日完全繳械一律給資派隊押送回籍袁州秩序通知方使迅速進城維持城外概由旅長擔任云云十四日戚省長以次各長官及各要紳均集督署慶賀戰功陳督大悅當即議决電致中央告捷文云北京大總統鈞鑒國務總理各部院長保定曹巡閱使正定王巡閱使盛京張巡閱使武昌王巡閱使洛陽吳巡閱副使各省督軍省長護軍使北京上海江西同鄕會鑒頃據第三旅旅長陳光逵元電報稱第二路總指揮張宗昌自由行動不服制止分宜戰敗潰退袁州甘願悔罪繳械張宗昌畏罪變裝乘夜潛逃現在該師各旅團營軍械均已收繳完畢所有贛西十縣曾被該師擾害地方均已一律肅清謹電馳聞請釋厪注陳光遠寒印 
[九江近訊]  
　　張宗昌已由銅鼓潛逃其部下軍官及其兵士均自願解甲現已實行遣散自陰曆正月初五日起每日由南潯車運來散兵約七八百人均露宿於車站僅有雨傘一把包袱一件情形極爲狼狽到時由省防第四團派兵一營監視次日即押解登輪資遣回籍聞陳督電令九江各官署設法籌欵以爲該軍盤費惟不許聲張以免驚動市面現九江商會已在米厘項下挪欵一萬元但該軍約共有六千人每兵擬給洋三元共需洋一萬八千元現有之欵尙不敷支配故仍須在他處設法挪借 
　　南潯鐡路去臘在臺灣銀行借洋四十萬元度歲議定以營業收入作抵每日由泰隆興轉運公司代收代付繳還臺行洋一千元今正泰隆興忽不允代收營業欵項會計科長李少海甚形焦灼坐辦張毅因爲各方面所攻擊自知萬難立足又思該路借債度日終無了局以後尤難下臺遂於正月初五日晋京向李總理辭職但張經手事件頗多其賬目亦歷年未算各股東甚爲注意 
　　九江縣立高等小學校長蔣楫辭職各黨社均紛紛乘機欲位置本派以謀將來選舉活動讜言社初擬推薦縣視學張小宋其視學遺缺則推廖洪箕嗣因張不同意遂改薦該校助敎員周懷讓而合羣社及自治協進會則合薦該校主任敎員張紹軒蔣之辭呈内亦保張接充藉收駕輕就熟之效聞王知事對於此事頗持愼重但論資格則以張紹軒爲最有希望 
[蕪湖快信]  
　　聶省長因新安武軍餉問題於年初四晚由省來蕪與馬聯甲接洽鳳陽關監督倪道烺初五日亦到聶於是晚乘利濟艦回省倪於次晨乘安豐艦赴當塗勘馬鞍山鐡礦馬聯甲於是夜仍乘安豐艦赴當塗約倪道烺同回蚌埠倪與馬聯甲旋於十七日由蚌赴天津俟倪嗣冲壽辰過後赴北京聞倪道烺運動長皖將成事實現全皖人民紛紛開會一致反對 
　　倪道烺藉乃叔二十日壽辰電召該系國會議員省議員縣知事財政廳釐局長安武軍各旅長齊赴天津開重要會議 
　　總統府衛侍武官范書田由津浦南下十六日過蕪赴安慶與聶省長有事接洽 
　　鹽務署刻派英人祝開福爲安徽鹽務稽查所協理祝前日到蕪與榷運分局及各鹽商接洽日内即赴大通 
　　蕪湖新關稅司殷蕚森於十八日下午四時在宅開茶話會中外士紳到者二十餘人聞爲合組華洋義振蕪湖分會籌募北五省春振事 
　　蕪湖去冬因米市停滯歲底錢業又受上海莊客影響貨店擱賬過多年終總結各業討好者甚少此間錢店共二十八家十七日錢業開市上公所者僅十九家其餘九家改組收歇尙未定 
　　敎育廳張繼煦特派江慊爲蕪湖義務敎育籌備員聞江日内即可到蕪與余知事協商辦理 
　　蕪湖近日下水輪過此皆載有江西兵士聞係張宗昌所部由潯開往浦口是否遣散尙未徵實 
[蘇督長將開急賑大會]  
　　齊督王省長遵照中央來電定於本月二十三日下午二時在半邊街通俗敎育館（即韜園）開急募賑欵大會其女界定於二十四日下午二時仍在原處開會由督軍省長柬請中外各界人士附以中央來電俾得周悉災况及急募情形開會時即以柬帖爲入會證各界當塲認捐數目及當塲擔任經募數目一律隨時宣布並印急賑捐册五百份當塲分散俾擔任經募人士携歸勸募惟此項捐册及所捐欵項截至本月二十八日以前彚邀本城中交銀行即於捐册上註明以便結束昨已派定劉參謀長玉珂蔡政務廳長寳善助理會務温監督世珍王憲兵司令健飛招待各界嚴財政廳長家熾王警務處長桂林經散捐册記録捐欵布置會塲由江寗縣知事高桂馨寗省鐡路局長李文濱擔任開會秩序如下（一）奏樂開會（二）報告開會宗旨（三）督軍省長演說（四）各界演說（五）分散捐册（六）報告捐數（七）奏樂閉會（八）游園茶點「附國務院來電」各省督軍省長均鑒上年北地巨災舉國呼號奔走悉力籌賑祇以區域過廣時日甚長杯水車薪相差仍鉅加以春耕在即子種俱無影響尤爲重大胥不能不仰望於春賑近日國際救災統一委員會發起急募賑欵經雲鵬禀承大總統特開全國急募賑欵大會中外慈善家蒞會者五百餘人大總統捐銀三萬元雲鵬捐銀一萬元以爲發起當場由美使克蘭君捐銀一萬五千元美以美會捐銀二萬元此外或捐助現金或力任籌募衆情踴躍一致贊同即在東西諸邦亦皆多方贊助設法募濟以吾國災賑之事重勞友邦推食解衣有同胞與矧吾國人誼關休戚應如何竭誠救濟以紓災患應請諸公本此意義切實勸導無論官吏商民各就地位及力量節省一分浮費移助一分實惠爲災區减輕疾苦即爲國家保持元氣當此嗷鴻遍野待澤綦切尤盼早日接濟俾解倒懸諸公痌瘝在抱夙所心佩事關善政定荷贊同亟盼明敎無任馳企雲鵬篠印 
[南京快信]  
　　全國急募賑欵大會會長孫寳琦昨致齊督王省長電云本月覃日靳總理爲本會籌募急賑起見柬約中外人士就迎賓館開茶話會羣情一致踴躍又本會訂於本月寢感等日開放中央各名勝地售遊覽券藉資助賑各界亦均竭誠贊助人心樂善易地皆同各省區一律推行鉅資當不難立集擬請尊處提倡通告各界從速籌辦以集賑欵而惠災黎至禱至盼 
　　衆院第三覆區議員名額前由省署核定應選出十一名現經該區覆選監督依法將各縣初選當選人員名額分配呈報計江陰三十六名武進五十九名無錫五十八名宜興六十七名靖江二十七名丹徒四十六名丹陽四十二名金壇三十名溧陽三十二名揚中八名南通四十五名海門三十四名如臯二十四名泰興四十二名 
　　王省長昨委張棟梁充省署醫學諮議　並責成籌辦防疫事宜又委吳鎬監視並育堂發放貧民錢米票財廳委任重赴江北查案 
　　總商會昨日舉行春季團拜禮 
　　第六師連日在清凉山雨花臺等處演習野戰 
　　敎廳委單毓華充省立法專校長聞單亦擬辭不就 
　　實業廳昨通令各縣知事迅將九年度所辦苗圃森林株數種類一一詳細列表呈報以憑考核 
　　寗垣造幣廠定二十三日開工鼓鑄銅元銀元則因銀價低落暫行停鑄 
　　錢崇固孫蔭定今日午車赴京列席地方行政會議 
　　軍政兩長禁賭令已飭省警區公布 
　　六合公民周沛電省署稱該縣境内滁河堤岸險要請趕緊興修王省長已令江北水利局妥迅仿照武進北塘河工程辦法派員督匠興修以維水利 
　　浦口小河南炸魚店失愼燒延三十九家之多 
　　航空事務處軍事科長陳虹昨過寗赴滬籌設航空站王省長昨赴軍署道經三山街有民人孟長楨攔輿告狀控鎭江某牙行吞没彼黑棗三十四包價值八百餘元王省長即將孟交崗警帶所候訊 
[杭州快信]  
　　杭總商會昨發出通啓稱北地災賑前經開會議决由各業分籌彚繳旋承陸續交到間有尙未見復者現督軍省長於本月二十日在陸軍同袍社開急募賑欵大會災區廣大亟待春賑囑爲勸募本會定二十二日下午開會共同商酌進行 
　　海監陶汝梅經征舞弊案法庭秘密預審已歷六次供出得贓人員以某某兩知事爲最巨數在五萬金以上聞是項侵蝕公幣係民國三年前奉中央令轄免之陳欠錢漕僞串浮收者 
　　武昌高等師校昨函各機關稱本校中央停欵後僅蒙軍民兩長暫借四萬元不能持久電部請求無效現舉代表趙士豪等入京請願請賜一致力爭共策救濟 
　　業勤桑秧公司駐滬經理王芹鉢擬於未蠶區域推廣栽桑願自備資斧分投演講勸導昨呈省署曁實業廳備案 
　　高審廳長陳福民前日夜車返浙定三月十一日在蘇州富士坊巷爲封翁治喪 
　　財政廳長陳昌榖因伊母六旬晋七壽辰前日請假赴滬稱觴聞二十六日可返署 
[地方通信]  
[蘇州]  
　　咨緝渭涇塘連刦案贓盗吳縣公署近據第五警察分所第七分駐所巡官馮翊呈報轄境東十三都八圖渭涇塘鎭本月十七夜三更時分突來匪船二艘盜約二十餘人皆口操外音手執槍械先後撞開唐再庭所開之東茂南貨店支雲卿之錦泰銀飾店時漢卿之同泰南貨店居益亭之大有成苧蔴店錢四宜之錢萬隆麵店陸子明之協昌成南貨店等六家商舖分投挨户搶刦計被刦去銀洋銅元衣飾布疋約值千金携贓下船向常熟塘方面逸去開單轉請勘緝當經承審員帶同録事署警人等馳往履勘無異昨特分咨水陸軍警一體嚴緝務獲解究 
　　解釋選舉疑點吳縣公署接奉王省長通令云案據第一區復選監督夏翊宸呈稱衆院復選應出議員如遇不滿當選定額重行選舉時擬援七年成案辦理請示祗遵等情當以初選决選之當選票額復選重選之當選票額同一疑問逕電籌備國會事務局解釋在案兹准籌備國會事務局東電開艶電悉衆院選舉因不滿當選票額致無人當選或當選人不足定額再行投票時應仍以第一次投票時之當選票額爲準本局元年十月文日曾經通電在案此等投票在初選應依第五十六條所規定之票額在復選應依第五十七條所規定之票額方得當選至第七十六條之重行選舉係重選非决選但使得滿法定票額無論何人皆可當選不能依第五十七條辦理等因除分行外合抄艶電原稿令仰該知事查照辦理 
　　敖振翔送監執行上海漕河涇江蘇第二監獄前任典獄官敖振翔前因監犯反獄撤任以後經上海地方檢察廳梅前廳長將敖振翔拘押搜查證據有侵蝕公欵揑造報銷尅扣囚糧等弊依法起訴經地審廳訊明判處敖徒刑三年敖不服延聘律師上訴高等廳經高廳刑庭彭庭長擬審數次正在定期公判間敖振翔忽具呈請求撤銷上訴旋經刑庭核准已於二月十七號將敖振翔送往司前街第三分監按照原判徒刑三年依法執行矣 
[鎭行]  
　　女校開游藝會鎭郡南門女子高等小學開辦以來學生日兒發逹日昨該校開游藝會共有三十二節之多尤以行進游技競爭游技等爲最見精采鼓掌之聲不絶於耳來賓衆多秩序整肅迨摇鈴散會已鐘鳴五下矣 
　　米價逐步回落鎭郡米市來源甚湧銷路不暢價格逐步回落數日間每石跌去一元以外兹聞城外米商王某等乘此價廉之際收買大宗糙米共有二萬餘石扯價七元二三角堆存棧房以待四五月間善價出售云 
[南京]  
　　保荐商埠督辦江蘇海屬旅京同鄉沈蕃邵長鎔謝翊元等呈軍民兩署云竊蕃等前於上年七月間會呈請鈞署轉咨院部請開闢東海縣之臨洪口爲商埠嗣以隴海鐡路東叚終點决定在灌雲縣西連島地方復經呈請鈞署轉咨院部即就西連島闢爲商埠並簡派負有重望之員赴海籌備各在案該項商埠關係地方實業政治各端至爲重要督辦一職非得有聲望素著學識宏通且又熟悉地方情形之員不足以勝任愉快查前湖北巡按使叚紳書雲老成碩望全省同欽從前服官内外垂二十餘年最近經營實業亦歷十載以上經騐宏深才猷練逹商埠經營伊始得躬任其事必能上有益於國家下有裨於社會兹蕃等爲地方擇人起見特公懇督軍省長呈請大總統明令特派叚紳書雲爲西連島商埠督辦以專責成而利進行云云齊督王省長昨批示云呈悉所陳海州開闢商埠發展實業至爲重要己電陳中央核辦仰即知照 
[嘉興]  
　　核定初選名額衆院初選爲期已近第一區當選名額業由沈總監督依照全省選舉人數核算應得議員十名又照選舉法五十倍計算應產出初選人五百名每選民四千四百十八人產出初當選一名所有嘉興縣初選當選人數現由張覆選監督依照全邑選民人數核計應得初當選人八十四名於日昨令飭汪監督佈告周知矣 
雜評一 
[擴張海軍計劃]  
[  默]  
　　縮减軍備爲今日世界最注重之問題雖日美兩當局爲互相防制計尙躍躍然爲擴張海軍費之謀然其國之人民則以其增重人民負擔盡力爲反對之運動日本尾崎氏之協商英美限制海軍經費案爲國會否决日民大譁而其國之輿論界亦切責其政府之依賴軍閥與政客國會之不忠於國民競增海軍力徒爲黷武之黨派利用適以自陷於破産之途其論之痛切激昻深足喚起一般人之注意故此縮减軍備問題縱未能立時解决然世界大勢所趨終必有實現之一日也 
　　以我國財窮如是人民苦軍費之搜刮如是而海軍部忽有擴張海軍計劃增加預算至四萬萬元之决議吾謂勿論此四萬萬之海軍費人民無力負擔即令如其所願居然增足然以一無基礎之海軍試問此四萬萬之擴張即能與歐美强大之海軍抗衡於海上乎即令如其妄想能與歐美强大之海軍相抗衡矣然各國旣皆謀縮减軍備提倡弭兵而我國獨能以海軍自豪乎當此軍閥痴夢未醒之際而海軍部復爲之推波而助瀾當此人民反對軍閥劇烈之際而海軍部復爲是倒行而逆施其不知國内外大勢而貿然作是萬一之想乎謂之愚知之而徒爲一時快心之論以取厭於民則愚之又愚 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[字林報對於華顧問事之社評]  
　　字林報社評略謂王正廷博士關於華人顧問事之函吾人對之僅有一言曰長此討論不已勢將釀成辯難·誤會·與惡感而已駁詰此函誠非難事但其結果徒來反駁與惡聲耳記者之意在再繕函件之前工部局與納捐華人會之代表宜當面晤談並發表雙方所通過之報告如此縱未能各無異言然至少可無謂任何一方面觀察錯誤之理由否則一函復一函往返不止終必至事歸决裂愈弄愈糟而後已 
[航空會之籌備]  
　　字林報云聞本埠之有經驗者數人現籌備舉行航空會之成立會其目的在集合提倡與發展各種航空學術之人士而組織聯合會以便設立關於航空事件各項消息之總機關並辦理與管轄關於上海飛行之各項競爭與游戲或試驗此外並舉辦提倡航空之事項此種集會極有用處可使人注意於中國航空之現狀航空現爲一種運輸之具但大衆猶未了解其已往之成績與其安寗及功效之程度即商界亦然若此會能成立定可大有造於航空聞其具有完全資格之技術部可望組成而萬國航空會將併入此會發起者爲史汪R.N.Swann不爾G.J.Morley　Peel賀蘭W.H.Holland與退伍軍人若干一般商界代表與注意中國商用航空路者皆允贊助其成云 
[航務消息零拾]  
　　昨日鴻安公司之長安輪船由漢口開還上海船上載有張宗昌所部之散兵一千餘名均從漢口附搭該輪押送至南京浦口登岸各兵士在輪船中强奪旅客之現洋及行李物件各旅客稍與抵拒即遭毆打在浦口方面旅客之行囊衣服被各士兵奪去及抛入江中者甚多旅客及船員人等因其人衆性蠻不敢與之爭執祗得聽其奪取有一撑湖南船爲業之某甲隨帶現洋一百五十餘元亦被各兵士奪去故此次輪中頗受損失云 
　　去年鴻安公司經駛長江班輪及貨棧碼頭等項統計盈餘洋十八萬元又三北輪船公司因船舶較多故航業亦較鴻安·寗紹·爲大上年淨餘三十萬元以上故本年尙須加添新輪擴充航路 
　　招商局新造之寗波班輪新江天號刻正在趕造中本年八月内可以替代老江天實行開駛矣 
　　太平洋郵船公司本年新加一萬噸左右之郵船五艘詳情已誌本報兹聞美國總公司以原有行駛中美之愛瓜多·哥倫比亞·委内瑞拉三輪船身噸量較小故一面加入新郵船五艘一面即將該三輪陸續調還美國另派他路行駛故中美一路將來即以規定五船往來於實際上係添加兩輪惟各輪運量則易三千數百噸之船爲一萬噸矣 
　　日本没收之敵輪經日郵社賃用改稱水户丸派駛德國一路已定三月七日從横濱開滬新船長現經日郵社派定富田稔充任機關長則派委青水久次郎云 
[外部詢英署辦理關餘案情形]  
　　江蘇特派交涉員許秋颿昨接外交部電略謂近日英署對於關餘案之辦理經過情形希即詳細電復云 
[要求保護德商商標之調查]  
　　德國商人邇來來滬重整商業者頗不乏人雖中德通商新約尙未成立而華人以私人名義與德人交易者政府亦不加禁止近聞駐滬荷蘭總領事因悉有某國人在中國各地售賣顔料冒頂昔年德商所售顔料之商標殊於將來中德通商前途有礙故特稟請駐京本國公使照會外交部要求保護德商商標聞外交部以現時中國無保護德人在華貿易權利之義務祗允暫爲調查業已函逹江蘇特派交涉員查明具復矣 
[興業銀行派遣駐美代表]  
　　本埠浙江興業銀行對於海外貿易極力進行以便各該地華僑與國内各銀行直接匯劃現擬先從美國着手議定派赴美國代表楊靜祺遵照銀行規定權限由董事會備具正副委任狀各一份送請江蘇交涉公署簽印聞特派交涉員許秋颿已分别簽印函復該銀行查收矣 
[籌備縣銀行之廳令]  
　　上海縣公署昨接江蘇財政廳訓令云案奉省長公署訓令開以省議會議决規定縣銀行條例令廳轉行各知事查照公布案妥爲集紳籌備等因奉此查縣銀行之設置關係實業前途於金融上大有裨益奉令前因合將抄發條例刷印全份仰該知事邀集紳商查照公布案參酌地方情形妥爲籌備早日觀成並具報備查此令 
[東北實業協進會之發起]  
　　聯合通信社云年前吉林留東學生于吉禎等鑒於東蒙實業半歸日人掌握亟思挽救冬間至滬曾與華僑聯合會共商辦法兹于等在東京發起中華東北實業協進會即發徵求會員通告多份并託華僑聯合會代爲發表兹將該通告録誌如下「中華東北實業協進會通告」敬啓者同人等鑒於東三省曁蒙古之大局日危利權漸失外勢所及幾無同胞立足之地故特於一月二十三日創立中華東北實業協進會以調查東三省曁内外蒙古各種富源·介紹國内外同胞開發爲宗旨并對於聘請與應募實業人材者之雙方負介紹之義務期逹國家富强之目的藉以保護東北之危局然事大任重力薄難成兹特定於二月二十日午後一時假座神田北神保町中國青年會開第二次大會凡有志入會者屈請出席共策挽救之術如有志入會而臨時未能出席者請於三月一日以前書明名號學校科目現在住址國内通信處寄交本鄕弓町一丁目二十三番地于吉禎處至京外或國内同胞有志入會者限於四月十五日以前書明名號職業住址寄交日本東京神田區北神保町中國青年會王家楨收以備隨時通告會務但於此期内加入本會者如經二名以上之發起人認某人有特别不相宜之情形者即不承認爲本會會員如過四月十五日以後非經一名以上之會員介紹者不得入會本會特爲徵求實業人材起見故設自由入會期有志於東三省曁蒙古實業者其速來乎特此通告 
[猪船被扣放行後消息]  
　　通如泰各口岸猪客此次運猪來滬駛往吳淞口被稅所扣留加征振捐一成各船户一致反對來滬報請猪業商董維持等情已誌本報兹悉該業董事據報後除函請縣商會轉呈吳淞上海兩稅所長請求通融辦法外一面復親赴吳淞與稅所長一再商榷允爲暫行記賬辦法各猪船始得陸續進口聞各該船户等共有二十餘家自被扣迄今已逾一星期之久損失頗屬不資故於昨日集議擬聯名公呈上海縣公署及財政廳請求維持以恤商艱云 
[漢帮雜糧業請免加征]  
　　漢帮雜糧業以滬地花生肉銷路最廣除由火車裝運來申應銷外復轉運至廣東等處銷售當運滬之際有車站上稅務稽征處按貨捐納向章每擔僅納三分現須加征至三角其餘雜貨亦有加征稅率之處該業因此大起恐慌定期在萃秀堂開會邀集同業會議要求稅所長轉詳財廳仍照原定稅率征收如不准行惟有止裝火車靜待解决並聞該業現舉代表向路局車務總管處陳述前情聲明現受稅務影響惟有暫行止裝云云 
[滬商仍否認加徵賑捐]  
　　加征賑捐現將屆期實行迭經滬上各業商要求取銷而南北兩商會又同奉松滬何護軍使函開奉部令聲明北省災情政府實出於不得已而行此加徵於貨稅外商俱已實行事關通案應勸各業商明此大義勿再固執並由商會轉勸云云故各業商家代表仍均紛紛赴會陳明商業困難情形請予拒却並請再呈何使轉詳財部取銷前令以維商業未知能准如所請否也 
[滬埠禁止雜糧出口之省電]  
　　海關姚監督昨接王省長快郵代電云前因直魯等省災情奇重需振孔急商准除大米外蘇省雜糧一律弛禁以資救濟而不妨蘇省民食業經院部核准分行在案嗣因上海一埠爲私運出口淵藪防不勝防是以蘇省雖因關於振品雜糧暫准弛禁外其上海一埠仍爲禁止雜糧出口之區仰即遵照云 
[磚茶出口派司請展期之批示]  
　　江海關稅務司昨發上海茶業會館稟批云據呈已悉查磚茶出口派司展限一事前於上月間批令查照漢商呈請監督辦法辦理此次該商所請仍應呈候本關監督轉呈稅務處核辦仰即遵照此批 
[衆議員初選前之籌備]  
　　上海縣沈知事近因衆議院議員初選投票期限將屆特於昨日下午一時召集各市鄉經董到署籌商進行事宜計到會者爲上海市經董陸崧侯楊思鄉經董穆湘瑶等十餘人當由沈知事將選舉上一切手續與各經董互相商議决定遵照衆議員選舉法三十八條規定均由初選監督定之所有各經董推定之監察員並管理員等俟核定後再行分别委任以重職守云云議畢遂散會 
[藍建樞等由杭回滬]  
　　海軍總司令藍建樞·上海造幣廠籌備主任鍾文耀·及銀行界傅筱菴等四人於前日因公赴杭兹已事畢昨日（二十一）乘滬杭路快車於正午十二點零五分鐘返滬矣 
[承造美艦第三艘明日下水]  
　　明日（二十三日）爲江南造船所承造美國第三艘運送艦奥連托號下水之期屆時須舉行擲瓶禮先期由該所劉總辦函邀本埠各西各界屆期蒞所參觀惟因該所設在兵工廠内深恐參觀來賓輿馬出入有所不便故昨由劉總辦函致第二團王團長請飭守門衛兵放行并派兵至所妥爲照料云 
[魯豫綢業公所年會紀]  
　　本埠魯豫綢業公所日昨舉行常年大會到者爲正會長龐竹卿副會長周楨祥程鳳笙會董駱吉昌倪志亭譚忠榮沈子槎羅坤祥等三十餘人公推龐會長主席報告一年來經過情形畢遂由羅坤祥提議我業年來因彼此競爭貨價不能一致以致營業日趨衰敗未能獲利實爲自殺之道亟宜固結團體力謀對外劃一信用經衆表示同意議定草訂劃一章程俟另日開會通過後决議施行次龐會長提議府繭各綢向以行銷洋莊爲主故同業時有與外人交際英文英語實爲我業所不可或缺現雖設有英文夜學常年開支約計一千餘元惟範圍尙小應由同業添籌經費擴充學額以期多植人材衆表贊同决定先擬籌欵辦法俟下次開會公議 
[崇義堂公所選舉會紀]  
　　崇義堂公所於昨日開選舉大會並舉行聚餐年會上午十一時先後到者約百餘人由姜運海張謨文招待十二時聚餐二時振鈴開會推舉陳東秉爲主席吕天莫爲記録首由主席宣佈開會宗旨並謂今日選舉非常鄭重吾人當放大眼光物色人才整頓公所爲同業謀發逹爲同人謀幸福云云繼由胡鑑人發言大致謂本會公所成立以還將屆五載創造之初辛苦艱難費幾許精神與金錢始克有今日之歡叙且今日又爲破天荒之選舉大會吾人應有無限之快樂也但鄙人提議選舉之原因以及創造公所之宗旨有當爲諸君告者本公所之宗旨爲固結團體聯絡感情謀公共之利益耳成立以來成效卓著自總董黄輯虞逝世後公所遂無人主持今日而欲言整頓非自改造入手不可改造之法當選舉各部職員以專責成遂由主席付表决全體贊成乃用記名投票法選舉各職員當即推定陸文荃沈子椿爲檢票員班杏村吕天莫爲唱名員開匭結果胡鑑人當選爲總董徐翼清爲副董許曙泉張輝伯印桂卿程束屏陸文荃汪體文田綬章奚芳蘭爲議董沈菊初吕天莫爲書記金馥生沈子椿爲會計許蔭生駱蘭生爲庶務末復沈鴻生開演幻衛演畢時已傍晚遂宣佈散會 
[胡家橋商民請辦鹽警之函牘]  
　　駐閘北天通庵地方緝私第十三號卡長辛金生楊俊生等對於上寳兩屬凡售鹽醬一律指爲私販拘押勒罰經引翔鄕胡家橋商界聯合會函稟兩浙鹽運使·及蘇屬緝私統領各公署請示辦法昨已接到二月十七日運署批示及二月十八日蘇屬緝私統領復函兹將往來函牘録下 
　　胡家橋商界聯合會致兩浙鹽運使及蘇屬緝私統領函謹啓者敝境土名爲虹口胡家木橋屬上海引翔鄉管轄地雖鄰近租界而市面猶是鄕村除三五絲廠可稱大商外其餘商店無非小本營生賃一間屋謀錙銖利油酒鹽醬姜蒜豆瓜零賣雜陳總核資本不過百金竟日孳孳得敷開支已爲幸事至於鹽醬來處則地鄰租界莫非就近向官園批發至於官園之官不官官長且無異辭他人固不知也今有駐閘北天通庵地方第一團二營三隊十三號卡長辛金生楊俊生等對於閘北及引翔鄕屬地無論細小商店凡有鹽醬不問其爲食爲賣一律指爲私販拘人勒罰數百元數十元不等至少以數十元十數元視商人之肥瘠定罰金之多寡施行以來已足兩月凡屬華界無論上寳兩縣一概歸其搜羅其勤於職務可謂至矣其奇者至上邑界則曰寳邑之貨何得來此至寳邑界則曰上邑之貨何得來此甚至有上邑商民劉沛霖向邢家木橋（寳邑界）鹽公堂買來之鹽其發票呈出請騐該卡長指爲不合幸劉明辨得以無事然而商民苦矣又有楊祥泰從租界批來醬油五十斤拘押勒罰且云須寳大園之貨可以不罰然而寳大園非寳邑界乎又有楊萬順鹹貨店内有鹽四五斤拘押之後减罰八元更奇者有順泰昌號過盤未久尙待裝修該卡長見有空缸一雙指爲賣鹽當將店司中竹山拔去拘押兩日始須罰洋一百五十元次卽自行減縮云來十元即予放人該號以年近事忙權與十元了事向索罰條答無前例又有甡和祥茂等店亦因零鹽受罰正爭議間見有鄉民買就食鹽一角罰洋一元二角鹽飭充公又致和號由租界官園批來醬油一擔經四川路界硬被拖入小弄拘解至卡始稱須罰五百元終以十二元了事如此種種筆難盡述且旣罰之下各罰户向索回證則含糊莫給故兩縣商民之受罰者無可指數而罰鍰之回證則半紙不出未識此項鹽醬作何發落此項罰金作何開報是敝會莫明其故而急於求知者一也民國成立法律維持無端逮捕大干例禁該卡長擅拘擅罰且不將充公物件罰金等項頒發榜示回證實屬不成事體查緝私性質查梟販也今細小商民貨不成躉其於緝私何涉更於卡長何涉而乃流毒商民至無倖免商民本擬罷市訴諸法律第以年關在邇攸關結束經敝會再三開導得以暫安此敝會對於鹽醬之發落罰緩之規定回證之有無拘押之時間急於求知者二也憶從前緝私章程凡肩販不成擔者不究婦女負販不滿四十斤者不究商户食鹽不究批自官園零售者不究仁人定例自是寛洪今該卡長吹毛求疵無孔不入其居心實爲叵測敝會以上所述各項辦法是否仍舊急於求知者三也一切統祈詳示俾可遵照實爲公便 
　　運署批示（上略）據稱閘北天通庵緝私卡長辛金生等對於鄉人購售鹽醬一律指爲私販拘留勒罰各節是否屬實仰候咨行松江運副查復到司再行核奪飭遵（下略） 
　　蘇屬緝私統領石佳華君函（上略）案准貴商界聯合會函控敝部第一團二營三隊卡長辛金生楊俊生等對於駐在地苛細勒罰擾害地方一案敝統領以眞相難明業經訓令第一團轉飭二營營長余炳文迅即查明據實呈復除復到再行核辦外相應函請貴會查照爲荷（下略） 
　　兹有商號楊祥泰以去年陰曆十二月向官園批到醬油五十斤被辛金生等罰洋二百元旣不榜示又無回證無異詐欺取財心不甘服邀集被害商民數十家開會集議經全體决定以本案旣奉鹽官公辦還當提出私訴業已預備法律手續積極進行 
[旅滬福建同鄉會開會紀]  
　　前日（二十）旅滬福建同鄉會在泉漳會館開會選舉幹事修改章程到會者約四百餘人首由史家麟報告開會宗旨及兩月來籌備情形次由衆公推吴應培爲主席吳就席後說明選舉方法經籌備員會再三研究力謀各屬各帮均能普及擬分爲十一區選舉即以從前府州爲標準選出幹事人數以各區入會會員爲比例但每區至少選出幹事一人各區選舉人均投本區會員之票如此各屬各帮旣可普及且極公平請衆表决多數贊成嗣提出章程逐條朗讀請衆表决王宗藩提議章程第四條會員入會資格限於年在二十歲以上未免太嚴應改爲十六歲以上又第八條幹事長應改爲總幹事經衆贊成邵立耑提議章程第十條應增一項由本會舉欵項稽核員四人以昭愼重亦經衆贊成其他各條均照原草案通過次由會員投票選舉幹事并經主席指定開票員四人檢票員四人每區監察員一人開票結果計選出幹事三十人疑項稽核員四人并聞幹事員會已定於下星期（二月二十七日即隂曆正月二十日）下午二時在四馬路三山會館内旅滬福建同鄉會事務所開會推舉總幹事并分科任職商决會務之進行兹將被選幹事并欵項稽核員及章程分别録左 
　　幹事沈次裳藍季北許作屏史家麟齊述庵羅榖侯戴錫侯沈叔玉毛一豐林穎廉何質玉黄文周陳壽凡陳愼侯林承基郭詩輝黄展雲江宣甫王宗藩黄憲武盧步蟾郭兆鯤曾少坡伍重華吕榮焜吴應培胡道南林常明陸祝三朱碧齋 
　　欵項稽核員江宣甫沈次裳郭兆鯤邵立耑 
　　章程第一條本會爲福建各縣旅滬同鄉所組織故定名爲旅滬福建同鄉會第二條本會以敦崇鄕誼圖謀公益爲宗旨第三條本會會務如左（一）關於本省地方利弊之研究（二）關於同鄉人之保護及和解爭議（三）關於公益事業之力行（四）關於省内外各團體及海外各僑胞之聯絡第四條同鄉人年在十六歲以上有會員二人之介紹均得爲本會會員第五條本會舉幹事三十人組織幹事會分任總務文牘會計交際庶務各股事務其辦事細則另定之幹事會須有幹事過半數出席方得開會其議决事件須出席幹事過半數通過方爲有效第六條職員之任期以一年爲限速舉者得連任第七條本會於每年大會用限制連記投票法選舉幹事第八條幹事會設總幹事一人由各幹事互選之第九條本會經費以會員年捐及特捐充之（一）年捐每年一元以上（二）特捐隨力認定第十條本會出入欵項每年刊送徵信録分送各會員查核本會舉欵項稽核員四人徵信録應由稽核員簽字第十一條本會每年開大會一次遇有必要時經幹事會之議决或會員二十人以上之請求召集之第十二條本章程如有應行修改之處得提出大命修改之 
[大團商業聯合會近事紀]  
　　致南滙商會函浦東大團商業聯合會方紳欽等致南滙商會會長楊峙三君公函云逕啓者去歲承蒙介紹信局刦案當賠償五成三訂約十二月二十五日向局取欵並由虞金殿兄轉逹不料前途反變據稱盗已破獲並無嫌疑地步祗肯照舊章三成三認賠弟旋向各失主接洽咸謂五成三亦非滿意因楊會長之熱心枉駕誠懇介紹并因年關已屆諸多急用先取三成餘待春間了結也所稱三成三絶不承認且小年夜水警范連長來邀本聯合會吳會長到營聆盜口供適會長有事無暇往聆委弟與吳衡伯前往范連長處聽盜犯王阿生供稱當搶义袋内白布包裹現洋兩封共一千二百缺幾元别不舉動弟再三問其鈔票珠子信札是否刦去據說均不見過警局檢點惟有空义袋兩只别無他物搶餘之物豈不翼而飛哉局主若無隠匿舟子必是嫌疑爲特函請轉呈朱縣長飭提該舟子李金生章連寳詢查搶餘之物究屬何人所取又阿生供出始託周浦李雙全妻尋生意然後起意搶刦等情照信局船係李雙全所擔保李金生亦係族人故與舟子終有關係務請澈底根究以期水落石出地方幸甚 
　　召集開會通告浦東大團商業聯合會爲維持電燈公司營業事發出通告云逕啓者十一日二點鐘和記電燈公司在本聯合會宣告該公司因柴油倍漲先令陡縮路燈義務擔負太重至每月欲虧本百餘元之多商本攸關實難維持不得已擬再換煤汽機暫行停火云云查該公司所述確係實情彼此同屬商業兼盡路燈義務十份之八且電燈與市面攸關未便任其停火理應設法維持以保市面而便用户當由本會議定十六支光每盞每日酌加一分合計總數有一百餘元聊補虧本藉維商市爰定於十三日下午一點鐘再行開會商議一切萬祈撥冗早蒞爲盼　 
[女界義賑會游藝會第一日紀]  
　　今明二日（二十二·二十三）仍續開會 
　　女界義賑會爲籌賑起見特開游藝大會三日會塲假四川路青年會昨日爲第一日參觀者甚衆其秩序如下（一）小孩比賽（二）城東女學新劇（三）本會覺民歌（四）影戲（五）精武女子體育會技擊（六）工界音樂會音樂（七）音樂會（王瑞嫻女士主任）一胡絃（楊君）二獨奏（王瑞嫻女士）三獨歌（馬雪珍女士）四幻術（李松泉君）五七絃琴（王君）六新劇（青年會劇社）七雙簧（青年會）該會並設有商塲其各部内容於下一添裝二顧繡三玩具四香烟五鮮花六書畫七骨董八攝影九魚池十擲環十一茶室（在青年會閱報室）（細巧西點咖啡古可各式茶）十二中餐（學生膳堂）十三西餐（大菜間）十四水菓十五糖菓十六化妝 
[外洋輪船進出口行程紀]  
　　中國郵船公司中國號已由新加坡駛抵香港定二十五日開出約二十八日到滬裝來之貨以木料爲多當日即須開赴日本口岸而往舊金山又日本郵船會社之山城丸昨自大阪神户開來乘來旅客共有九十五名其中華人有董澤等三十名餘均日人至裝來進口貨共有白糖六千餘包洋紗布八百餘件餘爲呢絨洋貨及玩具等項云又有法國郵船奥衝忙佩克號此次裝往馬賽及海防等處共有湖絲等三十二件絲頭八十一件又有怡泰洋行之格林森大號本月二十四日可抵上海船上載有來貨二千噸仍停泊於招商局北棧在申卸去各貨即須開往東洋又有大阪商船公司之愛爾配斯丸APsMsru此次由德國之漢堡及荷蘭國之落得登來滬業於昨日進口現在揚樹浦碼頭起卸貨物定二十三日出清各貨開往東洋又有華洋輪船公司經理之西腦門吞號前日自美國波特蘭來申後刻正在起卸貨件將於星期五從上海開赴天津經大連青島然後回航至美國云 
[國内輪船進出口貨之調查]  
　　進口貨（長江）太古公司之安慶號昨由長江裝來白米黄豆及菉豆等項七千零十四包茶葉三十六件烟葉二十件土酒六十壜爆竹四百三十六桶苧蔴二百六十四件皮油六百十一桶夏布六百十件桐油一百五十桶牛皮二十一件鷄子一百二十六簍棉紗五十件水硍六十六件雜貨七十件又有三北公司經理之長安輪船昨日亦裝到白米四千五百包棉花機花六百三十一件小麥九百八十九包土布一百件荳二百五十四包烟絲十件鷄子一百五十簍綢貨四箱藥材十件木耳四十二包 
　　出口貨（港粤）昨日太古公司之新疆號由申裝往香港貨計木耳二百五十六包棗子一百五十六包黄荳三百十四包金針菜八十五包竹葉一百十八件猪油一百壜皮油六十桶雜貨一百件裝赴廣東貨計白米七十二包黄荳二千三百九十包花生仁三千包麫粉四千袋洋紗二百六十件土酒五十壜皮蛋五十壜芝蔴一百四十四包同日怡和公司之財生輪船亦由滬運赴香港烟葉一百六十八件生羊五十頭皮蛋七千壜土布一百十二件洋紗三十件洋布七十件雜貨三十四件裝至廣東者計烟葉四百二十六件藥材十三件白米一百七十九包花生仁三千九百八十七包麵粉五千包黄荳一千八百六十四包洋紗三百零二件該輪兼赴汕頭故亦裝去洋纱八百零六件紙頭十四件生仁二千四百三十包荳餅二千塊黄荳三百八十四包麵粉七千包芝蔴一百十九包花衣一百二十件小麥一百九十六包洋布三十八件花生餅三百件彩蛋一百七十壜烟葉六十件土酒一百四十壜共裝一萬一千七百七十九件（寗波）寗紹公司之新寗紹輪船昨由上海裝出機器花衣一百五十件荳油二百簍甘蔗四百件洋布一百件香烟一百十六箱青蠶荳五十包鹹魚一百七十七件藥材三十二件白米五千零八十四包麵粉七百袋花生七百十二包蚶子三十件玻璃一百件肥皂二百六十一箱鐡器二百十六擔雜貨四百九十一件又太古之新北京輪船昨日裝出白米一千五百八十四包黄荳三百包藥材一百十七件點錫八百錠烟絲一百十八件香烟四十四箱黄白蠟二十件水泥三十桶雜貨一百四十七件（長江）昨日招商局之江新輪船裝往長江貨中有白糖一千包檀香四百件圓枝乾八十箱疋布洋紗三百二十件洋紙一百十件火油四百四十箱玻璃六十件洋釘四十桶香烟一百箱雜貨七百件又有怡和之吉和輪船同日亦裝出汽水一百桶洋紙十件蔴袋三十件香烟二百四十箱鐡條二百件洋釘鐡絲六十件洋紗一百四十件尙有日清公司之鳳陽丸同日亦運出海帶八十件洋紗一百十件紫銅七千五百塊鐡條板三百四十件洋紙十五件蔴袋二十件青鉛鐡絲三十五件呢羢洋貨四十箱　 
[友華銀行銀市報告]  
　　中美新聞社譯友華銀行二十一日報告云上星期六倫敦銀價近期跌一先令四便士遠期不動紐約價跌至五七倫敦紐約滙價三八五今日此間定價與上星期畧同惟金圓跌至六三市况晨間穏固投機家大賣出交易價金鎊三先令四便士金圚六五海外銀市仍軟弱 
[錢業反對塡寫統計表]  
　　本埠南北錢業近奉江蘇實業廳頒發統計表令照式塡寫莊家資本若干每年盈虧若干及執事人姓氏開設牌號地點分别註明以便彚總查考等因前日錢業公會開會經公衆提議一致否認並請該業商董向實業廳陳明原委以便拒却云 
[竹業夥友要求加薪]  
　　竹業公會本大行所組織對於小行（即夥友）向來不相融洽舊曆新年小行忽要求加給工資公會之意以去年米貴之時并無此項提議今米價業已漸平何得枝生節外况小行多有由大行供給火食者頗不承認此項請求日昨小行中有沈晋甫者邀集同業在西門某行集議擬聯合南市小行一致反對務逹加給工資之目的云 
[鐡路材料移作私用之禁令]  
　　滬寗杭甬兩路局長昨奉交通部訓令略云近有人報告謂各鐡路 
 
 
 

Page 11

 
 
人員往往將鐡路材料擅移爲私用公家損失不贊爲特通飭各國有鐡路贊成各該局長贊領袖人員嚴行查察以資節省糜費而免漏巵趙局長奉文後當即轉飭各機關領袖切實禁止矣 
[滬杭路往來貨物漸多]  
　　滬杭甬鐡路因陰曆新歲各商家多循例停止營業貨運營業稍稀故將上下行之夜貨車暫行停駛兹因將屆燈節各商家大都照常營業報裝之貨已畧見擁擠昨日（二十一）特由杭州閘口車站開貨物專車來滬計掛貨車三十五輛至由滬赴杭之貨較少附於日間貨車前往故無積滯其夜貨車擬在陰曆二十左右開行云 
[商界聯合會開會兩則]  
　　法租界法租界商業聯合會於昨日（二十號）下午八時開星期常會葉貺辰主席沈問師記録當由主席報告昨日曾開日校籌備會中議决先請敎員一位學額定三十名暫行試辦以本會向無基本金又無特别費旣辦中英夜校經費已非常竭蹶不得不姑從簡畧再事擴充當將招生簡章及介紹書等畧事修改當衆通過次提議徵求會員案僉以本會經濟旣不富裕徵求不容再緩當推定第一段朱福基潘治銘徐畏三第二段江錦春陳韻松江偉第三段王馥棠方善甫陶潤生第四段潘則雲羅瀛州汪樹棠第五段周鳳銓江錦春卜文元第六段江錦春李壽山顯少卿第七段傅錦雲金士炯江錦春第八段張敬園徐叔英江錦春第九段凌來儀劉屏山沈問師第十段黄湧戒承灝錢士湧各段徵求員自即日起從事進行並議微求員將來另訂相當獎勵以資勇往議至十時餘散會 
　　滬北五區滬北五區商業聯合會於前晚七句鐘開本月份第一次職員常會到會者有正會長戚順友評議部沈載庭周拯世郭葆生評事部張文忠蔣尙餘等因不足法定人數改爲談話會一議本會義務夜校寒假期滿准於二月二十八日開學通告有志求學諸生從速報名以便屆時上課一議寳山路各商店不日去函微求入會以聯絡商業感情議畢散會 
[學校消息彚紀]  
　　北京路公學北京路商界聯合會市民公學於上年下學期開辦現在繼續進行在北京路宋家弄内四百九十號仍設高小科國民科男女兼收並設夜校兹定於陽曆二月二十五日即陰曆正月十八日開學并聞舉士卓雲爲敎務主任云 
　　寗紹公學虹口東桂坊寗紹公學於昨日（星期日）行開校禮新舊生到者五十餘人首由敎員率領全體學生向國旗行三鞠躬禮次汪校長遼藩致訓詞並報告今年除擴充校舍添置校具外請胡房彪「浙四中學畢業」爲敎務長許梅博士「浸會大學畢業」爲英文主任胡健渶「精武學員」爲技擊敎員云云次來賓鄧翀胡光文等相繼演說畢奏國樂茶點而散定隂曆正月二十一日正式上課 
　　毓賢商業夜校愛文義路毓賢商業夜校準於十八晚開學聞本學期新舊生均須繳足全學期學費方准上課云 
　　聖保羅學校北四川路白保羅路聖保羅學校於昨日上午十時行始業式新生報名者頗多朱校長及各敎員均有訓話繼由各學生報告假期情形至十一時三十分散會該校自本年度起增國民科敦請女敎員男女學生兼收現尙有餘額云 
　　女子美術學校西門林蔭路女子美術學校今春又大加擴充添聘周淑靜女士敎授木炭畫女士係留學美國俄亥俄克利夫倫美術學校畢業於美術學研究有素西洋畫尤爲擅長其餘各科敎員亦均屬知名之士定期於三月四號開學 
　　養性女校派克路養性女學校所聘男女各敎員均已先後到齊昨（二十一號）由敎務長陳組威女士會同校長周袁學孟女士監學李鋤夷君並各級主任敎員等考録新生編排班次及詳訂課程配置書籍等手續均已完備定於二十四號（即隂曆正月十七日）正式開課 
　　樂羣女學南市中華路談家弄樂羣女學校本期添招高初各級新生并義務生二十名不取學費課業用品亦由校中送給定於陰曆正月十六日開課 
　　平民義務學校中華救國十人團聯合會設立之平民義務學校因經濟告竭定於夏曆正月十六日假座夏令配克戲院開游藝會所定節目内之蘇灘由范少山擔任新劇由鄭正秋鄭鷓鴣邱稼禾等串演劇目爲顧李城聞顧李城爲該校學生所演各節即該生家庭實事京劇由久記社社員會串 
[龍江路刦案之訊判]  
　　本月七號夜楊樹浦龍江路一千零四十七號門牌鄭福基之小雜貨店被盜刦去香烟錫箔棉被等物後由該管捕房探捕緝獲戴日忠袁光照劉裕廷尤嘉胡林才連吳光林蔡文用胡開元梁裕祺戴立大十名抄出棉被香烟解由公共公廨命押候查明究辦等情已誌本報昨晨開審先由楊樹浦捕房捕頭强生·西探搿勃脫·華探李立仁程明德等相繼上堂稟明自鄭福基之店被刦後經中西包探曁七百六十四號三道頭華捕追蹤至福寗路草棚内拿獲以上十人抄出贓物帶回捕房查得此案係前列六名行刦其餘四人則與各盗爲伍而前列之六名又嘗於一月三號十號十六號四次持械夥刦楊樹浦路一千七百九十四號趙鑑生同路二千二百零九號沈景福檳榔路一百號徐秀卿平凉路鄕民趙榮輝張嚴氏各家共計價值五百三十八元之衣飾現洋當捕房詢問時劉裕廷一盗首先承認録有供單今各事主已經傳齊應請審訊云云旋由事主鄭福基等男婦六人曁見證鄭士禎沈秋蘭張啓元分别上堂訴明各户當時被刦情形並指認被告中之行刦者面貌一過於是李襄讞及英赫副領事遂將捕房所録各被告之供詞逐一宣讀並訊以供單上之字是否爾等各人所簽爾等是否已皆承認行刦分贓等情該被告等均稱在捕房所供及畫押是實華官以劉裕廷首先認刦應予從寛判押西牢五年期滿帶堂再核（領事判决劉應處徒刑十年）戴日忠袁光照尤嘉胡才連吳光林五名中西官會判押候録供詳解護軍使署按律懲辦其餘蔡文田胡開元梁裕祺戴立大四名與匪爲伍亦非良善着一併逐出租界不准逗留 
[廣告公會明日演說]  
　　中國廣告公會通啓云敬啓者近年以來中國國民於衛生智識日益增廣推其原因大半由中華衛生敎育會藉廣告之力熱心提倡所致該會職員裴德W.W.Peter醫生本多年之研究用演講招貼燈片等物傳佈衛生之法成效卓著本會特請裴德醫士爲本月月會主講演說所用廣告之法並宣示招貼燈片等物題目新頴務請撥冗惠臨以廣見聞不勝切盼會所不過容三十人左右並望早臨以免向隅「日期」二月二十三號星期三下午五時半「地址」崑山花園四號中華衛生敎育會事務所 
[家庭日新會常會紀]  
　　家庭日新會前日星期常會爲朱少圻君值主會員到者如沈衡山沈信卿王竹亭顧蔭庭倪菊裳等二十人先參觀朱少圻君家庭朱君家藏古玩甚多參觀後即開會聚談現在社會風俗之不良謀所以改革之道至六時始散 
[金業公會互選會長紀]  
　　無錫路金業公會因正副會長曁各議董等任滿更選於前日開會選定職員九人已紀昨報昨日爲互選正副會長之期下午四時一刻大豐永施善畦·同豐永徐補蓀·天昌祥蔡久生·恒孚張清笙·大順王恭安·福康俞守正·乾昌祥繆晉之·震昌祥董明生·同豐餘詹蓮生·萃泰陳鳳寳等四十餘家到後以正會長施善畦得票最多已於前日舉定遂由九人中互選副會長徐補蓀得二十七票當選爲副會長遂訂定十五日（即今日）下午兩時開特别大會籌議一切緊要事宜云 
[興業烟草公司股東會紀]  
　　興業烟草公司前日在該公司開全體股東大會由總經理簡寅初爲主席報告上年度營業進行情形並陳告年終結束共獲盈利十四萬金現該公司尙擬添加資本擴張營業云 
[普濟善堂明日開診]  
　　虹口華記路普濟善堂前因舊曆年關循例停診兹聞該堂與提籃橋華德路分堂訂於舊曆正月十六同日開診施醫給藥以濟貧病 
[省議員設筵春讌]  
　　江蘇省議員葉理封陸以鈞徐承禧朱子熙蔡君植盛競生沈明燨沈維賢等於昨日下午二時假半淞園設筵柬請松滬護軍使何豐林上海防守司令榮道一淞滬警廳長徐國樑滬海道尹王賡廷江蘇交涉員許沅上海縣知事沈寳昌等春讌除松江防守司令王銳護軍使署參謀長汪慶宸等因事未到外餘各盡歡而散 
[郵務局通告兩則]  
　　本埠郵務管理局陸發通告二則録下（一）本局現須招考洋文揀信生凡年在二十歲以上二十七歲以下讀過中英文五六年者如願與考即繕具英文函函内須貼印花稅票一角前來報名可也此布（二）本管理局現有雜役缺待補凡身體健全年在二十二至二十八之間並有雜役經騐者即來本副郵務長辦公處報名可也此布 
[兵工廠趕造閩省軍械]  
　　福州浜山兵工廠因須額外加造麥克沁式二百五十響之機關槍及四生七與七生五各口徑之快砲等械惟因鉗床車床鐸床等件不敷支配曾於去冬由李閩督函商上海軍廠定造在案而滬廠謝總辦於舊臘晉京未畢迄未返滬以致全國軍用各械尙未開工惟閩省洪山軍廠定造車鉗各床急於候用萬難延緩故由兵工廠各廠主任員集議除國用軍械暫緩製造外所有閩省定造各件應由各廠雇工趕緊配造以免延誤限期故機器槍砲各廠業於前日起飭匠趕速工作矣 
[憲兵營練習操法]  
　　京師憲兵第三營汪營長因憲兵司令部定期三月一日派員來滬校閱故於昨日起定每日下午三時至五時爲練習時間已飭第九第十兩連長督同各排長司務長等認眞操練矣 
[蘇浙太湖水利工程局啟用新關防]  
　　督辦蘇浙太湖水利工程局前因奉國務院令飭具領新關防當經該局以鎭江關賈監督赴京之便代爲具領現由賈監督將此項木質鑲銅關防一顆長三寸二分寛二寸文曰督辦蘇浙太湖水利工程事宜關防賫送到局於本月十一日啓用分函本埠各機關查照云 
[前海軍校長在滬逝世]  
　　前烟台海軍學校校長海軍少將鄭聰傳自烟台海軍學校裁併後閑居無事住居本埠哈同路民厚里庽第近於去臘起患病症醫治無效延至本年陰曆正月初五日病故經其家屬擇定十四日（即昨日）出殯扶回閩省原籍安葬本埠海軍官佐均往吊奠此外軍政警各官廳咸詣鄭庽執紼祭奠並在四馬路品香樓設席路祭以盡寅誼 
[汽車夫猝斃之免驗]  
　　汽車夫紹興人馬阿四前日因其主李遐昌有事出外將車駛至楊樹浦某碼頭其主下車公幹令馬在彼守候詎李公畢而返正擬上車見馬已在於車上殭斃手中尙持有醫治咳嗽之西藥一包因即報告該管捕房派探將尸車送騐尸所昨晨稟請公廨李襄讞於午刻會同英領赫君蒞所檢騐迨車抵該所經該所管理西人導引入内即據尸兄馬榮生偕尸妻馬許氏投求免騐並據尸妻供稱丈夫向有咯血之症昨晨彼云腰痛故我勸他不必出去他云東家有事不能不去豈知竟因此殞命云云中西官得供諭准具給領尸棺殮免予檢騐 
[貨船被搶兩則]  
　　米船自賣船户林雲山在葉榭裝載白米一百三十石開行來申出賣於前晚八時許駛至南黄浦龍華灣相近突遇盗匪駕小划船四艘攔路行刦計被搶去白米二十餘石並搜刦一過因無現洋始各呼嘯而去昨日林船開至南市請由公所代爲報緝矣　　麫粉船有俞金元麫粉船於前日由滬承裝吴姓客人麵粉四百包開往常熟交卸十三夜開經白鶴港突遇盜匪六七人各執鐡器木棒禁嚇聲張上船搜抄因無現洋搶去麫粉三四十包及衣服七八件携之而去各盜皆口操湘淮等童現由俞報請水陸警廳請緝矣 
[續獲行刦船户之盗黨]  
　　紹興船户陳德發於去年十二月二十九夜在本邑莊家涇被盜行刦去洋六百元銅元十餘千當經水警一區三隊拘獲盜匪程榮生並盜遺兇刀二把併送上海地檢廳訊辨在案兹悉該水警前日又續獲盗黨朱炳生朱阿全等兩名於昨備文併解到廳歸案訊辦嗣奉檢察官提案隔别預審良久判令分别收押候次日提同在押之程榮生訊明律辦 
[藏械圖刦之訊懲]  
　　專查特别事件之中西探目於本月五號夜在虹口兆豐路查獲身藏手槍刺刀之山東人王店林徐州人丁德陽解經公共公廨命押候展期兩禮拜查明再訊等情已誌本報昨屆開審之期捕房將被告解廨由華探目鍾星南上堂稟明該被告已在捕房供認係由在逃之李二約至兆豐路圖刦兇器亦係李所給等語應請訊究云云中西官得稟訊之兩被告均供槍刀確係李二交與我等至於往刦兆豐路誰家須與李二在該處茶館内會面後方知不料我等甫至兆豐路即被拘獲等語堂上核供以姑念圖刦未成由華官判决兩被告各押西牢五年期滿帶堂再核而陪審之英副領事則判兩被告各處徒刑十年云 
[航船户挾嫌行兇]  
　　往來上海及浦東陳水關橋及三灶等處之航船户王奎山與周阿七航船因爭奪上海鼎隆布號之裝貨挾有仇隙前日王裝有白布二十餘件及支票等物開行來申行經嚴家橋被周糾同無賴多入攔住開行遂率衆行兇將王打傷頭顱跌入河中當經人救起載送來滬報告鼎隆號主將王送入醫院醫治並由船夥報告失落布疋及支票等物昨由鼎隆職員前日爲　　究矣 
[閘北恒通路火警]  
　　閘北义袋角恒通路某姓草屋前晚失火延燒鄰居草屋三十間由各段救火會到場救熄事後經四區二分所倪署員飭警查傳起火人到案再核 
[德興里失火即熄]  
　　閘北新民路德興里協興記訂書作前晚不戒於火幾兆焚如幸即救熄事後經四區顔署長傳到該作主聽候訊明核辦 
[尋見拐失妻子]  
　　住居西虹口之孫少梅其妻威氏於去年六月八號被餘姚人周海福誘拐出外串同蟻媒某甲得洋一百餘元將氏押入英租界廣東路二百十六號門牌龜奴張阿四所設之雉妓院内迫令賣娼昨被孫尋見立即投報該管捕房派探吳玉山協同西探目潘林士往將嚴氏與該妓院帮傭邵永福一併拘獲帶回捕房經捕頭盤詰口供一過令氏隨夫先回邵永福押候解究 
[姦拐案之發覺]  
　　住居閘北恒康里張劉氏之女張巧子今年十九歲曾嫁與興化張美中爲妻此次被繆榮羣姦拐來申匿居太陽廟地方爲張劉氏查悉報告四區警署將繆與巧子一併拘獲昨解地檢廳奉檢察官提訊一過判令分别收押原告斥退候示 
[扭控二房東匿媳]  
　　浦東婦人陳于氏之媳陳王氏今年二十一歲前日出外一去不歸嗣疑同居之二房東李定氏串匿向究不認即扭控三區警署於昨轉送地檢廳奉訊之下判李定氏收押陳于氏斥退候偵查實在再行核辦 
[指控私取契約案又訊一次]  
　　美隆洋行前延達商律師代表投法公堂控夥計斯脫郎斯基竊取契約一案昨又傳案先由被告賚美律師聲稱被告所取之契約等公文是否應有罪今有各華洋人在案可證當有原告逹商律師向各證人逐一盤詰後因時已過午中西官會商之下判退去聽候覆訊再核 
[冒收埠捐被控]  
　　向泊浦東隆茂棧碼頭之划船婦人朱秦氏時遭嚴小苑冒收埠捐前日嚴又向該氏收捐爲氏察破報告水巡捕房奉梅捕頭飭探將嚴拘獲傳到原告函送地檢廳訊究 
[昨日公共公廨訊案紀]  
　　昨晨公共公廨民四庭由俞襄讞會同美丁副領事訊理（一）大中銀行訴許幼卿不理押欵尾找銀三萬餘兩案被告延律師到堂請求減輕交保出外理結而原告之律師反對「結果」被告還押改期七天再訊（二）姚蔭蓀訴已倒鄭茂和麵粉廠股東鄭茂如不理貨欵八百餘元案被告不到延律師到堂聲明原告所控之賬應交被告請求破産案併理原告不應再控敝律師要求將所出提票撤銷云云「結果」本案提票註銷原告訴稟及賬單交請求被産案内之理賬員清理彚報核斷（三）婦人朱許氏延朱斯芾律師訴妓女半天紅不還借洋一千元案訊明原告所控殊多不實「結果」本案註銷借票附卷 
　　又午後民四庭由張襄讞會同美約副領事訊理（一）隆泰信花行倒欠各欵案係瑞泰錢莊提出兩種請求「結果」瑞泰錢莊代表律師請求將前給禁止支取之公興號所出向元甡錢莊支銀八百兩零二錢支票之禁諭取消應即照准並准該莊將受抵之花衣變賣得價若干報告公堂再核（二）姚桂生訴中國興華烟草公司不付期票洋一千四百元案「結果」着被告將一千四百元交還原告如違押追（三）施錦豪訴陳明法不理貨洋案訊明此案被告於破産時已經攤還「結果」註銷（四）大德元盛兩錢莊訴鄭子喜田禀文不理欠銀案（五）婦人顧徐氏訴潘王氏不理惜洋案「結果」均改期再訊 
[攫挖耳禁押三月]  
　　匪徒王阿三前日在湖北路攫取婦人吳陳氏金挖耳一支圖逃經氏鳴捕追獲人贓帶入捕房昨解公共公廨經中西官訊實判王押西牢三月贓交原告領去 
[携土與攫土併究]  
　　賃居南市十六舖安康棧内之崇明人王大前日在北市購得漿土十一兩五錢正欲携回棧中内以便附輪回里詎被王奎郎陳阿根偵知沿途尾隨索詐不遂將證物攫之而逸王大情念喊捕始由第四守望崗警聞聲追上協同第十守望崗警得將二人獲住連同烟土及洋紗一包帶回第一區警察署經上金由署長問明違禁及索詐雙方罪已成立飭一併申解警廳司法科訊究 
[罰鍰改爲押儆]  
　　徐阿海前因私設烟榻經捕頭拘解法公堂訊實判着罰洋三十五元充公在案詎徐管押迄今分文未繳昨又提訊徐供民人實情貧苦無力措置求宥中西官判旣無力繳洋着押滿一月以儆 
[煤棧堆煤過多]  
　　公共工部局在公共公廨呈訴西藏路二百十六號門牌煤棧主邵爾康堆積熟煤過多深恐危及鄰右等情由廨准出傳單於昨派探將邵傳至公堂先由工部局代表費斯福氏上堂譯訴前情並稱被告已允將所堆熟煤搬去重將牆壁修理應請展期訊核云云而被告代表律師亦表同意經嗣讞員核供商之英包副領事判候展期七天再訊 
[汽車行違章罰鍰]  
　　湖北路憶泰汽車行因不將坐客姓名明白登載被捕查悉以其違章報告捕房轉稟公廨出單於昨將該行司賬郭樹臣傳至公堂經中西官訊明以郭違章屬實判罰洋五元充公 
[擺鷄攤未捐執照之科罰]  
　　鷄販王大於日前在法租界菜市街擺設鷄灘並未向工部局捐領執照事爲三百二十一號華捕查見以王有違定章故帶入捕房昨解法公堂請究先由捕頭稟明前情詰之王大供稱民人實係設在弄内不敢在街前售賣故未捐照求宥中西官判以王不應違章着罰洋十五元充公以儆 
[瘋子在途胡閙]  
　　皖人朱權前日在福州路熱閙處胡閙不已被包探邵仁初查見向阻不聽當被帶入捕房昨解公共公廨經中西官訊供語無倫次當以朱患有神經病判送上海縣知事署遣回原籍 
[馬車夫竊取皮箱之押儆]  
　　祝愼之投法公堂控稱商人之胞姊日前由外埠乘輪抵申時雇用姚阿根所拉之馬車至寓所不料被姚乘隙竊去價值頗巨之皮箱一只而逸當即報捕飭探將姚拘獲惟原贓仍未吊案請求追究詰之姚阿根供此項行李實係在逃之徐阿林搬去現徐逃匿何處不得而知求宥中西官判姚押西牢六個月以儆外改提徐阿林到案究辦 
[抄出原贓當票]  
　　王郎垣之妻某氏乘坐黄包車至西門内關帝廟三益里口忽有匪徒趕上將該氏所帶之珠項圈一個·計有大小珍珠一百十粒攫去奔逃該氏尾追不及回家告知其夫即稟請淞滬警察廳奉偵緝隊郝隊長立飭各偵探嚴查去後昨晨經偵探費湘舟等緝獲搶匪馬桂生抄出原贓當票一紙計當本洋二百五十二元該押店爲天興牌號遂押送到隊經郝隊長向之研詰據馬供年二十二歲常熟人住居虹口爲成衣匠此項押票係在西新橋仁壽里口垃圾桶中拾得並非刦來郝隊長立傳失主前來據稱所失珠項關係向親戚家借來共值洋一千數百元隊長令飭該探將馬押往吊贓後再行移送司法科究辦 
[二竊賊併案查辦]  
　　崇明人吳漢卿與寳山人王桂生於本月四號夜在海寗路行竊二千二百八十五號門牌張義昌號内值價洋一百三十元之現洋鈔票銅元香烟雪茄烟等物由探奚海安陸連奎與西探約别生拘解公堂訊判押候查明再訊在案兹經該探等查得吳王兩匪尙有先後攫竊克能海路三百二十號陳香如·宜昌路六百零三號錢再揚·康腦脫路一百四十九號王炳根·新閘路一千八百五十六號袁賢樵·又一千八百五十七號朱楚生·東漢壁禮路三百十八九號湯瑞生·又八百七十號周應魁·漢壁禮路四百零六號朱海記·勞勃生路李吉林·華特路一千一百零三號華阿寳·兆豐路鴨緑路轉角朱利樵·北蘇州路胡銀大等各户·值價數千元之衣飾物件鉅贓情事因即禀明捕頭帶同兩被告連日分赴各押當吊取原贓以憑解廨嚴懲云 
[妓傭行竊押四月]  
　　鄉婦陳楊氏本在廣西路福致里某妓院内爲傭因陸續竊取主婦李翠娥值洋一百餘元綢衣多件質洋化用被控捕房由探將氏拘解公共公廨諭着押候吊贓再訊在案昨晨提訊即據原告上堂訴明被竊情形並由包探居阿巧將吊到贓物呈案訊之陳楊氏供詞推賴中西官核供以贓證確實判氏押女所四月贓交失主領回 
來函 
[定海同鄉會籌備所來函]  
　　上星期日敝會開幹事會貴報登載云云兹據沈任夫君來函是日與錢德潤君於設投票匭地點略有討論並無爭點因恐未到會同鄕有所誤會轉函該報即日更正云云爲此函請貴報更正爲禱　定海旅滬同鄉會籌備事務所啓正月十四日 
雜評二 
[新捐稅問題]  
[  訥]  
　　最近所稱之三捐稅雖經商民一再反對而政府竪不爲動即有暫時展緩實行期者而展緩之期亦已屆滿則此問題今日急須解决者也 
　　苟無解决方法而各行其所是則勢必發生枝節在官廳視爲抗捐抗稅在商民則視爲予取予求其不至閙事而引起種種風潮者幾希矣即以附徵賑捐言如吳淞稅所之扣留猪船事已露衝突之端倪是故不預先商議妥協而貿然實行難免不發生無窮之紛擾此則吾人之所憂也 
公布欄 
[江蘇高等審判廳]  
　　民庭判决（民一庭）一件唐東生與董裕增爲領地涉訟控訴一案（判决主文）原判徹銷本案訟爭地三畝八分五釐准由控訴人報領訴訟費用由被控訴人員擔一件薛德榮與薛樊氏爲離婚涉訟控訴一案（判决主文）本案控訴駁回控訴費由控訴人負擔一件陳楫與朱迺繩爲典産糾葛控訴一案（判决主文）本件控訴駁回控訴審訟費歸控訴人負擔（民二庭）一件陳張氏與陳毛氏爲墓田糾葛上告一案（判决主文）本件上告駁回本審訟費由上告人負擔一件朱清郎與陸在兹爲田土涉訟上告一案（判决主文）本件上告駁回本審訟費由上告人負擔以上二月十八日　　布告江蘇高等審判廳布告第六號案據律師吳銳英早略稱前奉准豐録後尙未加入公會現無志執行職務請予撤銷等情當經本廳轉呈司法邢鑒核在案兹於二月三日奉第一四八五號指令本廳呈一件律師吳銳英請予撤銷登録由内開呈悉律師吳鋭英請予撤銷登録應照准此令等因奉此除註册并函請高檢廳查照訓令第一高審分廳及寗滬兩地審廳知照外合仰該律師遵照此布中華民國十年二月十八日江蘇高等審判廳廳長林業 
[上海地方審判廳]  
　　判决主文（民一庭）一件判决白玉　與薛順興爲欠租瀝屋涉訟一案主文本廳民國十年一月十八日之即時判决除餘復地板部分准予註銷外餘應予以維持聲明窒礙後之訴訟費用歸薛順興負擔一件判决楊蓮記與高德華因基地糾葛一案主文原告人之請求駁回訟費歸原告人負擔一件判决周富順與周楊氏等爲婚姻妝奩等項糾葛互訴一案主文原告之請求與被告等之反訴均予駁回訴訟費用兩造各自負擔一件决定王戴氏與陳杏蓀爲租賃聲明窒礙一案主文本件窒礙之聲明照准（民二庭）一件判决金際蒼訴朱揚生貨欵糾葛一案主文朱揚生應償還金際蒼貨銀一百六十兩金際蒼某餘之請求駁回訟費歸朱揚生負擔一件决定施榖貽等與孫本立等田土涉訟控訴一案主文本件控訴管轄錯誤候本廳吾送高等審判廳核辦一件决定周秋士聲明窒礙一案主文本件窒礙之聲明照准 
　　批示一件卓一據状保陳小炳由狀悉查陳永興店舖並非該民所開所請未便照准此批一件趙步蟾狀交欵洋由狀悉繳欵存案餘欠限三日内繳清此批一件陶炳炳狀領賬簿由准領此批一件朱金祥狀交欵洋由准交此批一件楊根林狀交欵洋由准交此批一件張志明等狀請誓授給領元單由狀悉候傳同朱元元來案訊明核辦此批一件吳朱氏狀請執行由狀悉查本案卷宗已因該氏不服本廳之决定提起抗告曁共同被告人姚瑞福對於本廳第一審之判决聲請控訴呈送江蘇高等審判總核辦矣所請應從緩議此批一件吳善餘狀請追繳由狀悉查毛秋總第一期欠欵案經繳案若即來廳具領可也此批一件吳朱氏狀請抄録批示由查爾所遞之抗告狀應歸江蘇高等審判廳核辦業已呈送矣本圖並無批示所請抄録之處應毋庸議抄録費發還此批一件張志明狀交方單由存舫給領此批一件李裕壽狀領支票由准領此批一件張王氏狀請釋放由狀悉着迅即遵判將爾女阿毛交案毋得藉詞敎展致滋訟累此批一件鄭少林狀請執行由狀悉候飭吏追繳給領此批一件劉郭氏狀請執行由狀悉准交妥保出外理楚此批一件余全來狀欵洋由准交此批以上二月二十日 
[上海地方檢察廳]  
　　批示施文德旣據稱奉警廳傳訊除爾認領貨物外尙有朱齋等語如果屬實仍着向同級廳具訴勿得　訟此批柴南樓狀悉查趙　明即曹崇明另有新案發生所請保釋之處陞毋庸議此批厲鼎源狀悉仰即來廳　訊再行核辦此批薛齋平狀悉候飭保交案此批丁　霓訊候訴辦所請不准此批沈全發所請不准此批陳周氏候查明核辦此批以上二月二十一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（二）中國海] [  北大留英學生　于世秀]  
　　八月五日下午四鐘出名利棧至新關碼頭同伴宋君監視行囊予去通濟隆辭袁炳奎君遂同登小舟適證券物品交易所經紀人鄭馥如先生亦來此次在滬諸方照應臨行復來送别誠忠厚仁慈樂善好德者也未作數語汽笛一鳴已倐然去矣半時許至赴歐之輪船乃挾箱篋登梯而上選定艙位因艙中酷熱是夜宿於甲板之上 
　　六日天氣晴明早十鐘輪船開行直向東迨出江口而轉南終日無風浪晤上海浦東中學江毛顧三君留學德國及舊北大同學孫君留學法國志同而道合言談乃益親足免途中之寂寞矣回首右側島嶼歷歷在目蓋舟近江浙之海濱進行故耳 
　　七日平風靜浪遠望水天相接饒有佳趣同行諸友互道留學之年限及科目等醫學理化機械皆法德之所長而我國之應用各人立志高尙七八年之遠别不以爲苦誓以成功殊堪欽佩而予等則欲專經濟於財政商業希圖少有薦議未知結果又何如 
　　八日平穏如昨氣候亦佳雖至南方毫無暑氣午後船行略轉西南時已去福建而趨廣東船中諸同志外復有廣東人返里者數十名互通談笑頗有同邦相關之意味餘如英法德美等國人亦略過問訊大具同舟共濟之旨趣萬里遠行人多謂寂寞離索今而後吾知其大謬不然者矣 
筆記 
[代筆記（下）] [  張枕緑]  
　　昔者吾父多財一邑尊仰獲託蔭庇訾議猶鮮吾不識君而君父識吾父一言相洽遂結朱陳吾旣歸君依君愛君亦承母訓敢有貳心徒以承歡無術翁姑腹誹敎子私言鴛鴦分宿而君獨憐我私戀情歡珠胎遂結翁姑以我不貞乃令大歸嗟乎琴郎牀第之私二人所悉君不自承我將焉白懟君寡義一去不還母家式微無能辯訴亦已心灰苦厭多事一時决裂而至於今事過心回念君全孝曾悔孟浪想續前緣顧吾數數夢君而君實不私來一慰則謂父子同心家庭美象吾又何必降心俯就以傷君骨肉之情爲嗚呼是倔强之性不求人諒惟求見諒於君者君如多情當能讀吾此書而諒我也近聞自吾見棄涉足勾欄荒業耗財優游終日引狼入室買妓歸家陽爲小星儼然正室父母不厭其卑賤戚黨聞之而欷歔悲哉琴郎憤不可忍分不可奪彼獨何人而居吾處凄凉病榻悲怨何如忽悉翁姑相繼逝世未盡婦道尤爲疚心固蒙矜憐墜歡可拾舊人哀哭新人笑儻並聞之則幸甚幸甚語病神馳涕淚不盡伏冀垂察早錫珍言此致琴郎座右（終） 
劇談 
[戲劇言論界急宜革新（下）] [  徐半梅]  
　　與其談舊劇不如談新劇 
　　舊劇界旣非筆墨所可促進其思想而一般社會亦處於門外漢地位無從問津新劇界則不然以筆墨督促似尙可奏效彼一般社會亦能於各方面爲之助力蓋新劇之劇材無一非社會狀况無論何人咸能道其技術之優劣也舊劇之目的以娱樂爲主新劇雖亦不脫娱樂範圍其大部分乃在心理解剖在性格描寫在人生研究故新劇與吾人之關係大於舊劇在戲劇言論界者安得不重視之而提倡指導之哉 
　　與其談今日之新劇不如談未來之新劇 
　　今日之新劇各方面均不能使吾人滿意其病根已深其死期已近旣無從改革又無可挽回即欲改革之挽回之恐費絶大之力亦難决其必有效果然而費力於難决效果之補救今日新劇曷不棄之而别創理想的新劇以逹最高之域哉是以邇來嗜劇之人咸知不能從今日旣有之新劇入手非提倡眞的新劇實難望有純粹之Drama出現於中國 
　　與其談有形劇塲不如談無形劇塲 
　　建築宏大之劇塲其每日興行以收入爲主位其演劇内容雖爲觀客所歡迎而無文藝的價值者因其有形無實故稱有形劇塲此外有用會員組織以研究戲劇偶將其研究所得假舞臺以介紹於世者因其有實無形謂之無形劇塲一千八百九十年以來無形劇塲盛行於歐洲常爲一般商業的劇塲之先導卽如劇作界偉人蕭伯訥設無古拉英獨立劇塲（一無形劇塲之名）以試演其著作貧民窟又安從得介紹其天才於全球之機會哉是以今日中國之戲劇言論界亦宜高其視線而竭力提倡無形劇塲以爲劇界之表率 
P>同是音樂此俗彼清諧著 
[新禽言] [  鐸漁]  
　　脫却布褲脫却布褲此褲不是尋常褲中間有個活佛躱佛宫失火布褲破急得東海觀音大士雙脚跥 
　　脫却布褲脫却布褲此褲不是尋常褲陳搏老祖任保護陳搏一脗關千年夢中忽報野火燒破舊布褲 
　　脫却布褲脫却布褲此褲不是尋常褲張天師也保鑣做天師忽然着鬼迷燒破布褲躱在隔岸看失火 
　　脫却布褲脫却布褲此褲不是尋常褲失褲怎把腿來護（褲子只護腿吴諺也）倘然要查趁火打刼是何人這個嫌疑犯是矮脚虎 
新聞拾遺 
[枉] [  吳秉恬]  
　　長浜路某姓家一兒甫週歲胸生一疽大如胡桃昨延一鈴醫至爲之施治其人略一審視即大言曰此無足慮然非藥物所能治必奏刀言次即出一三寸許之利刃向患處猛刺口中尙言勿懼詎兒則長號一聲頓時氣絶舉家大駭羣奔視兒醫則乘間逸去某姓僅此一子其母爲號哭竟夜痛不欲生云 
[誤] [  耀]  
　　林蔭路謝某僱有揚州媪劉氏而二房東之女傭胡氏亦係揚州産故二人親愛異常日前劉氏稍有不適託胡氏代出購白玫瑰酒買歸劉氏持瓶而飲覺味甚臭審視之知爲火油蓋語言不通店夥誤以火油與之幸所飲不多未致有性命之虞也 
小說 
[社會小說衆醉獨醒（二七一）] [  瞻廬]  
　　第四十三回隔板壁潛聽毒計坐包車誤中奸謀 
　　這一片敲門聲響十分緊急早敲破了慧姑的睡夢推枕起坐揉着倦眼正待要動問情由尙没啓齒只聽得王媽房裏呀的開出門來一陣小脚聲舂得地板上格格登登（百忙中插此閑筆）一壁走一壁自言自語道三更半夜誰在這裏敲門好不奇怪又聽得他娘在床上吩咐道王媽你須問明了來人是誰到裏面回了話再出去開門外面歹人多你須子細着王媽諾諾答應去了一會子不見進來那時朱氏和慧姑都已披衣起床慧姑把桌上洋燈旋得亮亮的一手掌着燈正待出去瞧王媽却見王媽挪動小脚急忽忽的來説道小姐這敲門的人眞來得古怪聽他的口音是個女郎彷彿是一個人又似兩個人問他何事敲門他不直說只說要面見小姐有緊要事相告問他端的是誰他又不直說只說和小姐見了面自會認得我因事有蹊蹺怎敢把大門開放但是門外人的口音覺得很熟想了一會子再也記不起是誰慧姑聽說也不答話掌着燈向外直跑慌得朱氏跟脚趕上連說慧兒别鹵莽盤問清楚了再作計較慧姑道娘請放心我自理會得慧姑說話時早被門外的人聽出口音一個道慧姑姊快快開門一個道慧姑姊我們立了一會子腿都酸了慧姑高呼道阿咦這不是林家的善珍善寳兩位姊姊兩林都道慧姑姊别高聲開了門再講話那時王媽早已拔閂開門門兒響處姊妹倆早已跨將進來隨手掩上了門都是氣喘吁吁善珍握住了慧姑的手善寳一壁拭汗一壁說道慧姑姊明日早晨千萬莫到火車站有人設着陰謀毒計乘你出城的當兒要把你刼去我們竊聽得實冒着黑夜特地來報信慧姑姊明日千萬莫出門善寳說話時形色倉皇聲音顫動說完便要轉身郤被朱氏拖住道林小姐謝你特地來報信畢竟誰在暗地裏圖謀我的女兒善寳尙没回答善珍代答道伯母我們急得慌見了伯母也不曾招呼伯母這事說來話長明天到府再行奉禀總而言之莫放令嬡到車站切記切記我們就此告别一來家母在彼候門二來天色黑暗防要降雨說畢拉着善寳便走 
[餘瀋] [  鵑]  
　　二月二十二日爲美國國父華盛頓誕日紀念香花供奉謳歌不衰數十年如一日也吾聞之華盛頓生時有懼内之說温幃密帳中詶詞錯出若貫珠華則唯唯而已意其畢生功業或亦得力於此歟世有懼内者其各努力爲華盛頓 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[酒肉政策] [  老圃]  
　　中國人有一種心理以爲請人宴飲其人必大喜感情從此融洽營謀從此告成臘月送竈請竈君飲醇酒食糖果冀竈君上天後譽揚盛德掩飾罪過故送竈之心理與請客之心理同新春接財神財神醉飽悅樂必有賞賜今年利市三倍可以高枕無憂故接財神之心理與請客之心理同鄕人有病者使巫視之曰厲鬼爲祟於是享之以酒食厲鬼含哺鼓腹乃跨紙馬而去故迷信巫覡之心理與請客之心理同吾嘗謂天下至苦至慘之事莫如設酒請貴客而貴客不至或遲遲不來餘客枵腹以待主人皇皇坐不安席此所謂奴隸也而世人或以此爲樂終日營營與竈君財神厲鬼之徒相周旋苦其心志勞其筋骨蹉跎其光陰糞土其金錢而所謂竈君財神者亦未必降以福所謂厲鬼者亦未必弭其禍乃知求福袪禍之道固在彼不在此 
國民常識 
[廢除龍燈會之意見] [  嘯埃]  
　　上元燈火金吾放夜龍燈會蓋始於此也民國以來此舉早應革除乃年有此舉迄未消滅一般游民藉以歛錢傷風壞俗且易肇禍事（官廳循俗例不加禁止去歲舊曆正月下關浦口曾皆舉行龍燈會今歲又在醖釀中矣寗地如此不知他地然否）以不侫觀之其應廢除之理由有二 
　　舉行龍燈會者先期四出持簿捐錢凡龍燈過處其地居户或店舖皆須資助金錢鋪張揚厲閧人耳目迨至舉行之日招摇過市婦孺集觀鑼鼓喧騰爆竹滿地極一時之熱閙試思糜費多數金錢作此無謂之舉曷若集各户所捐之貲移送義振會振救災民轉可救活多少生命此龍燈會之應廢除者一也 
　　民國以來年逢雙十節例有提燈會之舉舉行提燈有兩種觀念一則慶祝紀念一則警醒國民事屬正當有益於社會國家者也（故去歲官廳借口戒嚴禁止提燈識者嘖有煩言）若夫龍燈會則斷無存在之理蓋當此文明競進之時此種無意識之惡習慣仍復存在足爲新文化運動之障碍並且貽笑外人此龍燈會之應廢除者二也 
　　吾於是有二大希望焉希望同胞節捐助龍燈會之資移賑災民希望官廳移禁止提燈會之壓力嚴禁龍燈（乙種酬） 
工業常識 
[關於印刷之常識] [  戴景素]  
　　世界日趨文明則敎育日益發逹而印刷物與吾人之關係亦日益密切故關於印刷之常識吾人實不可不知其一二兹就印刷之程序特述其概略如次 
　　第一製版製版爲印刷之第一步亦爲最要之手續兹特叙述較詳 
　　（甲）活字版印刷品之最大部悉用活字排成排成之後即稱活字版或稱聚珍版所用材料不外鉛字木戳圖空鉛襯鉛鉛線鉛條標點符號數種而尤以鉛字及圖爲尤要兹分述如下 
　　鉛字即活字係由銅模用青鉛合銻少許澆成故名大小共有八號即初號頭號二號三號四號五號六號七號是其面積之比如下初號一枚等於二號四枚五號十六枚七號六十四枚頭號一枚等於四號四枚三號一枚等於六號四枚普通書籍多用四號字普通報章多用五號字 
　　圖之種類有四A木圖簡單之圖多以木刻之但有一種黄楊木圖彫刻極細其精美或出於銅圖（見下）之上B鋅圖原稿精細或求酷肖無訛者多由照相以製鋅圖其法先攝影於濕片再過影於鋅板上蝕以强水即得C網紋銅圖其製法與鋅圖同所異者網紋銅圖能以網紋之疏密顯出深淺濃淡精細之銅圖直與照片無異D電鍍銅圖製法首用原圖製成蠟版再鍍銅於蠟上即得此圖惟遇印數極多時用之 
　　（乙）鉛版活字版印後即拆以活字須另作他用故不能保持常久欲保常久須製鉛版其法以多層特製之薄棉紙覆於活字版上擊以毛刷使成凹形之紙版再以熔鉛澆入即成鉛版其字凸出與活字版無異 
　　其他如（丙）木版（丁）石版（戊）珂羅版（己）鉛皮版（庚）鋅版（辛）銅版（壬）彫刻銅版等各有專用不若（甲）（乙）二項之普通 
　　第二印刷製版旣成即須上機架印刷普通印刷物多爲單印即一色印其有數色者謂之套印如三色套印即須製版三種印刷三次手續旣繁套合尤貴準密通用之印機約爲左列三種 
　　（甲）脚踏架電力人力均可使用每小時可印十吋乘十五吋之紙六百張 
　　（乙）鉛版印刷機多以電力使用每小時可印二十吋乘三十二吋之紙一千張 
　　（丙）石版印刷機每小時用電力可印二十五吋乘三十七吋之紙八百張 
　　至小印刷家之印機多用鉛版手印架及石版手印架二種每日二人合作亦可出印件千張 
　　第三裝訂印件旣由印架印就卽須裝訂成册以形式别爲華裝洋裝二種但其所經手續均不外切摺打洞訂之四步各書訂法又分爲穿線訂及鐡絲訂之二種而鐡絲訂又 
 
 
 

Page 18

 
 
有平面訂與騎馬訂之别此蓋述普通書籍之裝訂法至若傳單報章則或僅切齊或兼摺疊無須打洞加訂矣 
　　現在申報館所用印機一方投入整令之白紙一方即能印好摺好數好以便分發矣聞美國某雜誌社紙用一極大極長之機器凡印刷裝訂各事均由此機任之不假絲毫人力云（乙種酬） 
衛生 
[睛衣炎]  
[  中華衛生教育會] [  周志伊]  
　　睛衣炎爲白濁入眼所致成人或亦患之惟以小兒爲獨多眼染白濁可以防止不防止之或致目盲睛衣炎者一無辜之症也大概因小兒産時經過母之産道遂受傳染産後二十四小時之内苟不用藥防止則眼内起膿而明亮之角膜在澎脹含膿之臉下亦成膿而潰於是結晶體與種種部分同時碎裂矣計其進行之速幾若光之過隙焉此種手續旣畢兒眼乃盲常人苟僅聞知育嬰堂中三分之一之盲兒由於産時感染白濁而然自未足使之想見悲慘之情形苟一睹盲兒坐在有圍欄之椅中前後擺摇以小手在明窗與面相隔之空間舞弄取樂之情狀可知兒從盲眼中外視猶隠約得見指影一生之光祇有如此也人若睹此復注意兒之在地上者四圍摸索繼得汝之鞋帶之情狀當確實感覺白濁之爲白濁於意云何也 
　　防止眼中之白濁可用百分之一之硝鹽化銀於産後即點入兒眼中即能奏效此日開化之國多半承認此舉爲合法而强逼施行焉凡小兒之誕生無論其父母爲何如人應皆如此苟此預防計劃適用於全世界則此後由兒時爲始之白濁盲將無存在地球之日矣 
　　有許多白濁症由種毒與不愼而起是故醫生所告誡於白濁病人以護眼爲第一要事兒童之患白濁盲亦或因成人患者所用之手巾物件等之傳染而起故宜切戒兒童不可妄用他人之物手未清洗以前不可摩目看護婦與探病人於此更宜特别預防焉（不受酬） 
經濟 
[推廣國貨銷路的商榷] [  癸未生]  
　　我雖不是實業家不能製造國貨來賣但是發於愛國之心很想買國貨來用的講到國貨的製造當十二三年前已見萌芽前清季年創辦南洋勸業會我於會場裏面雖經看見很合日用的國貨多種等到去年五四運動國人得著大大的覺悟國貨工廠日見發逹不過我常遇見這般製造國貨的實業家總說生意不好銷路不廣日見虧本一方面像我這般愛用國貨的人有時知道某種物品已有國貨然而市上竟買不到照這樣愛買的没處買要賣的没處賣那麽還想什麽國貨發達呢我現在想到一種推廣國貨銷路的方法由愛國志士在通商大埠組織一個推銷國貨的機關將全國的國貨工廠細細調查一下刻一本調查册托報館分送一面呌各工廠將貨物式樣送到這機關裏陳列起來有人要販賣大宗國貨的但到機關中看定貨樣機關裏可以代他買到而且可以代廠家托小商店寄售做成一筆交易機關賺廠家一二成回用這事兩得其益斷没有辦不到的道理這種機關的名兒大概可定爲推銷國貨公司或國貨代賣公司所以寫這篇文字和實業家商量一下（乙種酬） 
家庭常識 
[嬰孩保護的方法] [  子佩]  
　　初生的小兒身體方在成長全身的諸部都須人替他保護倘在這個時期保護不周身體受了損傷以後就難於復原了所以小兒保護的方法爲父母的是最當注意的 
　　（一）胃腸的保護嬰孩吃奶的時候哺乳之母萬不可飲醋酸因爲乳母飲了醋酸嬰孩的胃腸最易受病再如糕餅果餌的食物亦不宜食小兒每好以手持物而啖也是應當禁止爲佳否則倘有污穢附物入口小兒腸中必生害蟲 
　　（二）骨骼的保護嬰孩骨骼中礦物質最少而動物質極多其質柔軟容易屈曲故臥時若專側一邉其頭必歪務須兩邊更番而臥始妥嬰兒之足骨無力不能支持萬不可强使站立致傷足骨再如小兒之枕不可過高若仰臥高枕背春易曲 
　　（三）皮膚的保護小兒的皮膚軟弱異常倘不謹愼表皮破裂癬瘡等症最易乘機侵入故當注意預防之法務求潔淨尿布宜勤替換撲以乾粉如已破者宜速用淨水或鹽水洗滌包好即無外慮 
　　（四）腦筋的保護小兒在一二歲的時候腦筋生育較速不可稍加阻力必使其安靜休息室内不可有喧譁的聲音并一切刺激神經的事因爲小兒腦質薄弱若不保護不但不能長足且易致成腦病 
　　（五）沐浴的方法嬰兒在數月内沐浴的水不宜過熱亦不宜過冷當在法倫表九十七八度爲宜沐浴的時間宜短身濕宜速拭乾萬勿重揩猛擦 
　　（六）睡眠的規則嬰兒初生三日之中宜使熟睡半月的嬰兒每日宜睡二十小時至二十一小時一月至六月之小兒每日宜睡十五小時至十七小時凡小兒睡時不宜震動亦不宜含乳塞物於口否則不利於嬰兒 
　　（七）種痘的必要天花甚屬危險小兒尤甚欲免天花須先時種痘若當天花流行之時一星期之小兒即可種痘尋常滿二月即可種痘以後每一年或二三年當種一次若屆天花盛行務要復種爲要 
　　以上七端不過犖犖大者然皆保護嬰兒之主要方法他如常使小兒呼吸新鮮空氣常見日光亦屬至要（乙種酬） 
 
 
