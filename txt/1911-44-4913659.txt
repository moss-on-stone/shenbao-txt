# 1911 - 44 - 4913659

 

Page 1

 
 
   
 
 

Page 2

 
 
[上諭]  
　　監國攝政王鈐章正月二十日内閣奉 
　　旨松年著賞給委散秩大臣宗華廣俊均著賞給頭等侍衞在大門上行走欽此 
　　上諭廣西勸業道員缺著趙從蕃補授欽此軍機大臣署名奕劻毓朗那桐徐世昌 
　　宮門抄正月二十日召見軍機張紹年 
論說 
[家庭敎育問題之研究（雨）]  
　　爲父母伯叔者。發逹其幼年子姪之心身。令受種種影響。則稱之謂家庭敎育。蓋兒童在家庭。爲生長之地及其入社會。則爲動作之地得以本其平日之理想而實行之。此所以宜預先敎養於家庭。爲他日措施之備也故可稱家庭爲兒童先天之敎育塲。東西各國皆極力研求。以期進步良有以耳 
歐洲以古時之希臘爲最善施各種家庭敎育其父母恒用十分愛情以從事於敎養。逮後敎育事業非常發逹僅此家庭敎育覺尚未能愜心。於是始有國家敎育。更進而爲學校敎育。皆極一時之盛。惟斯時家庭間之敎育仍與相輔而行。並不偏廢遞嬗相承。繼希臘以後者爲羅馬。其敎育事業。初亦僅行於家庭以能養成兒童謙遜廉潔忍耐諸德。足勝巿民之任者。爲其父兄必不可少之事。其女子亦須於家庭中受思慮周密。心情温和志操高尚諸敎育。及王政變爲共和。乃加課以讀書習字等科。以練其知識技能。行體操。以壯其身體。蓋正式之學校。實起於紀元前四百五十年之際其時家庭敎育尚盛行。當帝政時代。風俗頽敗即家庭敎育之注意者。亦尚寥落如晨星。故中世敎育之事。殆無足稱述者。直至近世。始有人提倡一說。以爲僅其父母。尚不能盡敎育完全之責任。故國家宜大興學校以從事於敎育。邇自孟德斯鳩盧騒諸學者。更迭輩出。雖皆仍。言家庭敎育之有利。實則學校敎育已漸次盛行。今則雖孩提亦有盡收納於學校之勢。然世人尚重視家庭敎育不即行放棄者。以其於敎育上。實有莫大之利益故也。 
蓋父母生育兒女無有不保愛護惜之者。故兒女自然能服從其父母。隱受無限之感化。父母之德性苟善良。則其家庭敎育之價値往往大至莫可名狀。古來敎育須審知兒童之特性。然後方有所措手。然知之者。莫父母若。所謂知子莫若父也。 
動物之性與有生以俱來。藉爲生存競爭之用者。惟此區區自利之心耳夫。自利則相侵則相攘則相戕相殺而無已是。生之之事適所以爲殺之之具矣。惟家庭足以爲其愛情之根柢。常以交相利之事爲重並不僅計其一已之利。足以排斥其自利之心。引起其愛人之心。和同共濟。私見悉化蓋羣子弟存有同一祖先之觀念慈祥愷惻之心。即油然以生。不能自已。故在家庭中。可陶冶愛親敬長之行爲。以養成服從道德之習慣。此種習慣。實兒童他日對於社會之行動。發抒抱負必不可缺之德性也。而家庭敎育實成就之。然則家庭敎育。惡可忽哉。雖然。利之所在。卽害之所存。請更進而言其弊 
兒童伏處家庭受逾分之娛樂。鮮衣美食。倍蒙父兄之慈愛待遇旣隆。居處旣逸。則有流於驕慢之弊。言語動作間。往往不循規則紈袴性成。晏安旣久。其身體或失於柔弱。不勝勞役。平居自負不凡。未屑與他人爲伍然叩其實。空空如也。家中所聘塾師。見主人之珍愛逾恒。亦遂淡焉視之。不加督責。無由養其獨立自爲之精神。逮其成長而入社會。與人交際動輒齟齬。對於應爲之事。應守之職恒敷衍因循躊躇不决。卒致貽誤事機。其平日獨學無友。雖偶有篤志自倏較學校中所學。爲迅速者。然實習未久過時輒忘大。半仍爲無用之學此則家庭敎育最大之弊端也 
惟。公共之學校。始有陶冶兒童品性之功。蓋童稚之在家庭。日受父母兄長之撫育。無有許多同輩之兒童與之競爭。其知識行爲。易入於愚闇。又 
 
 
 

Page 3

 
 
其。放恣岸然習。爲故常遂。不免視若應爲之事積。之旣久一經挫折輒。易灰心。惟學校中羣無數兒童。各自出其實力才能以相競。偶有不平之鳴。顧盼自雄之習。輙不能見容於儕輩。舉凡憤怒怨嫉。在在有足以範圍之而不使過者。如是斯其品性自然日遷善而不自知矣。品性旣善。則他日處事接物。或當議員軍人諸職務。自能守其分而不渝。非若家庭敎育。爲個性之處理而不適於羣治也 
譯論 
[變相侵略論法國大學公法總敎習貝林述甘著駐和一等書記官陳廣平筆述（十）（一）（續）]  
或有謂英國對待埃及。係變爲保護國。據法律解釋則。不然因。彼此並未訂有保護條約也。英旣恃兵力干預埃及内政埃。王遂盡失其主權。一切聽命於英。是英之保護。有名無實。豈能與法國往昔保護羅馬之例。相提並論。所差强人意者。英雖代埃王統治地方。尚留一隆崇之名號奉與埃王耳 
英對埃及政策。係永遠干預政策。埃王遵奉英政府訓諭。固不待言。而不知對於開羅。（卽埃京英國特派大臣駐此）之英代表。亦奉命唯謹。而毋敢稍違也。表面觀之。埃王似有權。實則一無權。事事須仰英鼻息。埃王曁衆大臣。幾類於屬官吏。一若專爲英國所驅策也者。其情形正與印度諸王。不分軒輊。現在英國在埃及之統治權。爲人所限制者。惟會審權。及管理國債權。須由各國會同派員辦理。此亦稍分英之内政權耳 
英國派駐開羅之代表。不得僅以外交官目之。蓋彼爲殖民地之統監。卽地方之主人翁也。彼總握大權。各部黜陟。悉歸主持。惟表面尚關白埃王而已。凡埃及敎育稅關郵政建築四項。均由英國管理。埃及陸軍。由英國兵官統帶。尊其名曰錫爾逹。（印度國尊崇統帥之稱）統領以下高級職任。亦由英人充之一千八百九十八年。克復蘇塘一役埃旗與英旗併用。在國際上觀之。似無區别 
以上情形。實係侵略之變相。據我輩公法家觀之。埃及不得稱爲被保護國。當據實而稱之曰。是爲英國之殖民地。是爲直受倫敦政府統轄之區域 
現在英國之權力。徧布埃及全國。勢已沛然莫禦矣。英法訂協約後。各國亦公認不諱。故英國在埃及地位確已立定基礎。不可動摇。將來以上各項公同設立之局勢。必漸行裁撤 
專電 
[電一（北京）]  
　　陸軍部正大臣廕昌奏時事阽危宜早定軍國大計擬陳辦法多條並請籌借外債以備大舉奉旨著軍諮處政務處分别妥核 
[電二（北京）]  
　　直隸等五省總督會同電奏督撫單行法與部不統請仍兼軍政司法免致臨時失措奉旨交憲政館案併覈議 
[電三（北京）]  
　　劉廷琛奏言路關係重要萬難裁汰朝廷對於都察院宜有整頓之端斷無裁撤之理若果裁去則足以蔽聰明而蕩紀綱臣意察院宜與議院並存奉旨著憲政館政務處議奏 
[電四（北京）]  
　　李國杰奏報於本月二十日乘宮畸丸輪船放洋并赴比國考查實業隨時奏聞 
緊要新聞一 
[中俄交涉勢將决裂]  
　　字林報載十九日倫敦電云俄國所致中國照會之全文業已宣布今晨電傳各節事均確實俄國除要求在科布多設立領事外並要求在哈密古城古爾哲塔城庫倫烏里雅蘇台伽師烏魯木齊張家口諸處一律設立領事署俄民於以上各處均有購地建屋之權利如中國不允守其條約義務則俄國將自由行動以恢復其權利云同日北京電云俄國現向中國爭辯指斥中國不守一八八一年條約第十一十二十三十四四欵及不守一九零九年哈爾濱條約並一七二七年白林條約蓋謂該約曾承認以唐努烏拉嶺爲俄蒙界缐也中國則爭稱薩彦嶺實爲正當之邊缐（按照俄國之議則蒙古唐努烏梁海一部全歸俄有）中國原議將未結之兩問題於將來修改條約時再行議决俄國不允照行堅迫中國卽行解决現中政府表明意見深信必能與俄國和平商妥諸事云 
 
 

Page 4

 
 
文匯報載十九日柏林電云俄政府之照會歷舉中國對於一八八一年聖彼德堡條約應守之各欵且謂其中如有一欵中國不允遵行則俄政府將視爲不情之舉動并將另圖他策以爲對付云俄國洛伏佛萊雅報謂此次照會可以作爲半文之戰書如中政府於十四日内不允所求則將成爲全文之戰書矣里桀斯區報申明此次照會並非欲以恫嚇之手叚占據古爾哲如一八七一年至一八八一年所爲二十日倫敦電云路透社得有消息俄國曾向有關係之各國申明彼國並無一毫之念欲得中國土地俄國示威舉動之情狀全恃中國對俄之態度而定惟中國如無滿意之照會答覆俄國則俄軍大約不能不開往邊界云泰晤士報謂兩國爭持之點卽果如俄國所云似斷無用强逼手叚之理台萊格萊菲克報則譴責俄國無理侵略 
[陸部奏派兵隊赴奉北京]  
　　前日陸軍部奏派兵隊赴奉防疫大致謂東省鼠疫甚熾深恐好事者借端造謡藉生事故亟宜派兵隊前往奉天駐紥以資防衞說者謂此次派兵赴奉係發源於前次錫督電請重兵駐奉一節實不止爲防疫起見未知確否並聞此次奏請派兵之議發起於陸軍部壽副大臣初擬會同民政外務兩部奏請派兵分駐山東吉奉等省旣以民政外務兩部不甚贊成故仍單銜入奏 
[錫督入京陛見之意見北京]  
　　東督錫清帥擬於本月内赴都陛見曾紀前報兹聞清帥此行實爲東三省内政外交種種棘手非入京向監國面陳不可前日有信致其京友謂到京後當於監國前力保趙次帥增將軍或袁項城以自代清帥則已决計告退以避賢能如監國實在不許乞退亦必要求陸軍部多撥陸軍駐東并請政府允准多借外欵竭力整頓各項事宜如錦愛鐵路各處礦産等諸要政否則决不空回束手受困云 
[諮議局預算案已矣北京]  
　　江督張安帥對於諮議局向多不洽日前又以諮議局核减預算之數過多密電政務處請示辦法其意不認該局預算之成立茲聞政務處已電覆該督略謂現在中央預算案已奉旨酌量辦理各直省亦可參照并不必援督撫與諮議局異議之例呈送資政院核議日後如資政院詢問之時自有詞可對云云又謂諮議局核减預算祇能核减實在之浮費如不得督撫之同意强行裒益遷就卽爲侵權違法等語 
[直省政界不認裁减警費北京]  
　　直隸警務公所常年經費前因糜費過鉅經順直諮議局呈請陳小帥飭由財政總匯處大加核减於八萬六千餘兩内减去二萬七千餘兩各議員以其浮耗尚多復呈請資政院再行嚴核又經减去三萬餘兩咨明陳小帥轉飭該公所認眞撙節照辦現該公所以核减太多有碍警政進步爲詞業已禀由小帥於前日電請民政部資政院復核辦理 
[禮學館將參預民律北京]  
　　上年内閣侍讀學士甘大璋奏憲政禮學法律三館亟宜貫通一摺有旨著禮部法部會同集議後咨商憲政編查館再行覆核現由禮部奏復云查禮敎爲中國數千年立國之本惟據禮經以範圍憲法乃所以定國是而正人心現聞禮學館但主纂書不明修禮憲政館偏重出洋學生但知趨步日本不識中國數千年相承倫敎之重哲學之微微國故民風之關係法律館一聽客卿所爲專賴所聘洋員錄其國已成之法律與我國倫敎官制禮俗民情動多鑿枘該三館爲議法之權衡豈可聽其草率從事各不相謀致修禮成無用之册訂律有非禮之條卽編成憲法勢必視爲不能實行之具文擬請飭令憲政禮學法律三館會同集議提出禮敎與憲政法律互有關係互相出入及有所妨礙所當損益各條别爲議案各據所學引抉經心參酌憲章勘合律意統歸畫一始行决定以禮爲規定憲法之根據即以律爲維持禮敎之大防庶三館貫通而立法乃並行不悖等語伏查原奏所稱三館貫通係爲畫一法制起見惟查禮制法律固統屬於臣部與法部而纂修編訂則專隸於臣館臣法律館應請先由臣館與法律館會同集議然後咨商憲政編查館覆核再由臣部臣館法部法律館會同具奏惟是當時未經擬定集議章程以致法律館修正新刑律未與臣館集議其中有關禮敎諸條臣館未能稍參末議不無遺憾伏思刑律施於犯罪之後與禮敎之關係已多况民律則日用民生在在與禮敎相爲表裡臣館若不預聞非特法律館所編民律恐有與禮敎出入之處卽臣館所編民禮亦恐與民律有違異之端將來實行之時必多窒礙宣統三年卽届核訂民律之期亟應擬定章程公同商辦以免合則雙美離則兩傷奉旨依議附禮學館法律館會同集議章程一兩館館員應互相聯絡也查禮學館以總理主之下有纂修校勘等員法律館以修訂法律大臣主之下有纂修協修各員應令兩館館員互相聯絡凡有應議之件彼此往來和衷商辦禀承總理修訂法律大臣核定遇有重要之端由總理與修訂法律大臣面商辦理一法律館編出草案底稿應一律分送禮學館也法律館編纂各項草案向係擬出初稿用蠟印分送館員公同討論應令法律館於民律草案初稿擬出蠟印分送時照送禮學館數分以備研究集 
 
 

Page 5

 
 
議一兩館書籍案卷應准彼此檢查也禮學館所存書籍案卷皆關禮敎而每多與法律相表裡法律館所存書籍案卷皆關法律而亦時與禮敎相貫通兩館館員如有應行考核之處應令隨時彼此檢查以資印證一議定之後應由禮部禮學館法部法律館會同具奏也旣係兩部兩館遵旨集議之案自應兩部兩館會銜具奏所有民律草案内有關禮敎諸條應由禮學館法律館會同集議後咨商憲政編查館覆核再由禮部禮學館法部法律館會同具奏請旨以昭愼重 
[郵傳部内部之眞相北京]  
　　去年趙侍御參劾郵傳部一摺廷寄卽派盛宮保吳侍郎查辦後至今月餘未見動靜外間有欵爲和平了結者近聞個中人云盛近來時發痰喘且於籌辦皖振事宜頗形勞碌故自入歲以來未暇到署而吳侍郎則每日到署甚早凡遇鐵路局人員上堂畫公侍郎必詳詢係何出身到差幾年現辦何事每科共有委員若干且時以糜費太鉅人浮於事爲歎說者謂該侍郎於鐵路局多方挑剔卽係無形之查察亦爲裁减冗員之先聲故刻下雖在封印期内鐵路局人員均日日到署且自提調以下無不慄慄危懼倍加勤奮又聞吳侍郎每於午刻進署而盛宮保以兼辦振事進署總在三鐘後彼此不易見面如遇特别要事須先一日約定會商時刻此外間有謂兩堂意見不合之說所由來云 
梁士詒爲鐵路局長凡郵部中粤人多兼有路局差使坐領乾薪久爲京内外所側目獨參議廳員外郎譚祖任遲遲乃得路局兼差心頗銜梁近見梁勢稍異譚思有以傾陷之李伯行爲譚父典試江南之門生譚之兄曾隨李出使多年遂向李處發梁之覆而梁之文案沈誦清與譚同硯席曾住譚宅又常搜求梁之私弊以告於譚適葉恭綽秘密回京又住譚宅而譚又故意漏洩其事故葉不得已業於前日到部聞彼數人者近日無時不在暗潮之中惟梁雖被參劾其勢力并不較前稍殺恐譚沈輩不免以卵敵石云 
[各省財政專官已准緩設北京]  
　　上年度支部籌議 
劃一財政並擬在各州縣一律另設管理財政專官與部直接當經分咨各省督撫籌商茲聞該部已接各督撫電復多以全國財政尚未一律規畫妥協外官制亦未實行此項官制似宜從緩籌設該部據電會同政務處王大臣酌議以所陳亦屬實情現已决定此項管理財政專官准其暫緩設立云 
[審判廳亦積壓訟案耶北京]  
　　法部紹尚書因各級審判廳積壓訟案弊害叢出去冬曾派部員帮同清理乃未隔兩月而年終册報各該廳案件之未審結者又復甚夥此種惡習殊於司法精神損害甚大若不嚴定罰則因循玩誤必將日甚一日故日前特手書嚴諭分别民刑事輕重案情酌定時期勒限訊結違者承審官處以撤差及罰津貼兩項辦法 
[北方防疫彚記]  
　　民政部臨時防疫局設立以來迭已會議多次並聘請旅京西醫爲名譽顧問俾資輔助茲聞該部前日又咨行海陸軍部請派軍醫司醫官於本月十六日赴局會議共籌防疫良策 
東城公平堂胡同楊姓宅有染疾斃命者於臘月二十四日斃一名二十八日又斃一名至本月初八日又死一名始終隱蔽患病原因不報形迹可欵現民政部於初九日派醫官前往核驗死屍一面嚴行消毒並派警官多名儆戒該巷兩口將來往嚴密遮斷 
政府現因外間喧傳鼠疫由烟台傳染至江蘇等省昨特通電各省詢問有無疑似情形認眞查察嚴加防範以重民命 
日前順治門内下斜街某姓豢養之豕計有八頭驟然得病咯血而亡查獸畜譜内豕亦在染鼠疫之列按其死狀頗似染疫前三星客棧店夥單守先在西栓馬胡同謝宅因鼠疫斃命後其屍身埋葬於順治門内之義塜該處與下斜街相距甚邇羣豕游行塜旁或感傳染亦在情理之中故外人頗以爲欵果爾則豕類亦染疫矣 
前因奉天鼠疫盛行陳小帥恐傳至京津遂飭衞生局派員前往協同臨榆縣曁各營統領實行消除隔離詎該員欲爲事後邀奬地步張大其詞電禀陳小帥謂有奉天小工二千餘人聯合團體硬闖入關由委員協同營縣卽行解散妥爲安置云云陳小帥以民勢兇兇恐釀變動遂分飭交涉司巡警道火速派員前往襄辦及各委員到關並未見有大帮小工不過陸續來者寥寥數十人而已中國官塲之辦事實足令人浩歎 
前紀陸軍伙夫險遭活埋一節茲悉奉省又有類於此之一事殊覺可笑緣火車站順興店内有苦力一名年逾五旬素有痰疾近因天氣嚴寒舊病復發横睡榻上防疫所疑爲鼠疫拖起洒以石灰酸水該苦力驚駭之餘狀幾欲死防疫所卽令抬埋夫置之棺内送出掩埋行至半途擱地休息該苦力漸次醒活幸棺木係薄片造成猛力將棺木蹬壞鑽出飛跑抬埋夫數人追之不及回報檢疫所反曰該苦力游尸而逃噫如該苦力之不死而埋者已不知有幾矣防疫者盍少愼諸 
 
 

Page 6

 
 
長春城外南嶺五里堡係一小村落向居有小本營業者數十家日前忽有某商一人染疫身死不料相繼而死者數人該堡距陸軍屯駐地甚近曹統制深恐蔓延飭陸軍警察將該處商戶人等全數遣散境外日昨竟將該處民房一百餘問俱付焚如至允賠償與否尚無確聞 
鐵嶺現有一種無知匪徒乘此時機往各村鎭賣藥售符聲稱百斯篤係外人所撒之災意將毒盡華人然後奪取土地又言伊等係天師差來到處賣符救人等語藉以迷惑鄕愚所望當道者加意詳查以免妖言惑衆青島德人去年杪因防疫停售車票不載華人現海中又張鐵網以防北來中國民船濳入海界該處水陸交通因之同時杜絶 
[京師近事]  
皇室經費照章不交議院議决宣統三年預算因未提出另編資政院頗訕笑之現度支部堂官已諭令財政處京畿科於四年預算案内將皇室經費各欵另編一册以符定章 
軍機大臣以新内閣成立在卽各司員章京等深恐裁汰異常恐慌爰於昨日慰諭各屬員謂内閣成立軍機處固須裁改然政務紛繁仍需多人辦理爾等務宜勤愼從事不必紛心外騖致妨要公 
上年海軍部成立以後洵大臣對於部務極力整頓近又面諭各司科員除每日須到署辦公八小時外雖星期亦須輪流値班不得擅離一步故日來該部司員不敢稍事疏忽而軍樞司主計處及秘書參事兩廳尤見勤愼 
年前資政院因鹽政處所定山西省北鹽務禁銷土鹽辦法深恐晋省向以土鹽爲業之人民一朝失業將滋禍患故議定仍准該省銷售土鹽辦法具奏後奉旨交鹽政處知道聞鹽政大臣澤公現已按照資政院所奏各節咨飭山西鹽運使鹽道等一律照辦 
北京大清銀行去年獲利頗豐通盤合算計獲餘利一分六七釐益以官息六釐各股東可得二分三釐左右現有粤紳某携銀數十萬來京津一帶專收買該行股票故日來股票價亦繼長增高 
捐欵移獎一事原經度支部奏定於今春二月初四日一律停止過期作廢嗣於去年十一月又定新章縮至正月十五日截止故日來各金店捐號買欵賣欵者踵接於門惟恐弗及而度支部捐納房尤有鐵檻將穿之勢 
鹽政處各員薪水本擬仿照度支部辦法减成放給乃開正以來各員人謀鬼謀自參事以次相率辭差共計四十餘人藉此以爲要求而晏提調復爲之内應遂聲稱鹽課爲國家歲入大宗現正力求整頓以裕國用不宜爲此消極主義因請將减薪之說作罷其最狡獪而有勢力者並以减員增薪之說進聞澤大臣竟然其說惟尚未决行 
時評 
[蘇路公司之能力果足抵抗郵部乎]  
蘇路之與浙路。魯衞也。兄弟也。驂之與蘄也。乃浙路以存欵章程之無効。齗齗然爭之於前。而蘇路不聞也。方將由某某運動官辦也。今乃開特别大會。而决議撤路局。辭英工程司勇矣。雖然。何其落浙人後也 
甲受乙之損害。乙當賠償之。乙受丙之損害。丙亦當賠償之。此 
民法上之通則也。蘇路公司一私法人之資格。而郵傳部則固堂堂國家之郵傳部也。以郵傳部賠償蘇路公司之損害。是以國家賠償私人之損害也。以國家賠償私人之損害。視其事之如何。東西各國均有之。若今日蘇路公司之損害。固當索償於我國家。而今日我國家之損害。實當索償於郵傳部之袞袞諸公。甲與乙也。乙與丙也。其例一也或曰然則今之郵傳部。豈止應備六十萬三十五萬耶。借債常事也。但有債務者。必有債權者。今蘇路公司之股東。决議借債矣。借内債耶。我國之大清銀行。交通銀行。其他種種銀行。肯借與我公司耶若發行公司債股東且不願爲誰肯爲公司之債權者耶借外債耶。若不以蘇路作抵。外人其信用我公司耶。若欲取外人之信用。而以蘇路作抵。郵傳部其許我公司耶。我且拭目以觀蘇路公司之能力 
[蘇籌辦處之能力果足抵抗民部乎]  
　　釐金一項就學理論之。則爲間接稅。就今日中國之事實論之。旣係庫欵收入之一不可謂非正稅。認爲正稅。則納此釐金二元以上者卽有選民資格。乃民政部覆湘省及贛省之電。認爲正稅。而蘇籌辦處則不認爲正稅。是湘贛二省人民之完此釐金二元以上者均有選民資格。而我蘇省人民之完此釐金二元以上者。均無選民資格。我不知民政部命令之効力僅及於湘贛二省而不及於他省乎抑蘇籌辦處之効力。足以取銷民政部之命令乎。善哉盛譯商會之爭此選民資格也。我且拭且以觀蘇籌辦處之能力 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[𤍽河添練新軍足額熱河]  
　　上臘熱河都統誠勳奏稱熱河常備軍前以添練成恊籌欵無從經前都統廷杰奏請敕部籌撥當由度支部將開辦經費照數撥發並撥常年經費八萬三千兩其不敷之二十萬兩議准由直隸協撥嗣因直隸協欵屢商無着不得已爲得尺得寸之計擬就部撥之八萬三千兩先行添練步隊一營合之原有步隊兩營足成一標又添練過山砲隊一隊爲擴充混成一協之張本並聲明此次挑兵仍儘旗兵不足再募土著等因於本年五月間奉旨允准遵將前項部欵如數領回一面遴派營隊各官分飭駐防旗營及内務府莊頭挑選合格壯丁編配入伍嗣以選不足額復經通飭各屬按照募兵制略分投招募土著民人以補旗兵之不足茲已陸續募齊分起點驗業於十一月初一日一律成軍卽飭按照部頒操法由兵備處督率認眞訓練冀成勁旅十二月二十七日奉硃批該衙門知道 
[晋省禁烟爲難情形山西]  
　　晋撫丁寶銓以該省辦理禁烟諸多爲難特於上冬專摺具奏略云禁種實行以來論者多謂内地洋土勢必暢銷是僅指東南數省而言若山西一省不獨向來無洋土輸入並雲貴川廣蘇皖之士亦向不行銷緣晋民儉嗇若欲以銀易土以錢購烟則力能爲此者　鮮晋省病在自種自吸無地不種馴至無人不吸窮苦力作之民傳染殆遍不獨暗耗財力亦且妨碍衞生省北地本苦寒近二十年來生齒凋零戶口日少繁盛村莊無過百家以上者病在夫婦吸烟妨害生育故口外墾牧無可振興凡此情形即不有憲政之進行禁烟之功令地方官吏亦斷無坐視斯民之沉溺而不謀救濟之方臣到晋六年初未敢輕言禁革繼見延蔓日滋已成燎原之勢一村種烟則短少一村之糧食並增多一村之烟民加以民俗以吸烟而日偸民力以吸烟而愈困瘡痍滿目實爲各行省之所無不得已官紳協商乃懸厲禁開辦之始因不便於晋省承辦統稅之人訛言四起繼因一二牧令查禁乖方漸至次求不已誣爲殃民士紳贊助勸禁則又詬爲媚官臣本年兩干吏議自問誠不免疏虞然身任地方苟能去吾民之困苦顚連卽獲咎亦在所不恤現體察本省情形困難之端尚有數事一則烟民痼疾已深久成習慣一旦强迫執行怨咨在所不免臣節次督同士紳於省内外設立普濟戒烟總分各局施放丸藥戒斷實已不少惟領藥雖甚踴躍而地方太廣人欵兩難正恐後難爲繼一則愚民趨利見鄰近省分因苗具在因歆羡而生憤恨遂至仇視官廳在毗連省分未必有以鄰爲壑之心而在晋民總謂損我大利闢人銷塲加以近日京畿烟禁日嚴長辛店一帶屯土不敢入京運回石莊銷售不免浸灌晋省而陜汴一河之隔本年土收豐熟亦均源源而來晋民旣失種烟之利又苦吸烟之難貧病交侵勢不能不恨官吏之嚴苛而羡鄰人之樂利蓄憤旣久將來亦難免不藉爲口實滋生事端現奉明諭嚴切查禁陜汴係奏明禁種省分自無不協力維持化除畛域臣亦必切戒官民恪守禁令並分派員紳會同各地方嚴密查勘凡已禁之地不准再種已戒之人不准復吸以期早絶根株仰副聖主爲民除害實行禁烟之至意奉硃批仍着該撫認眞嚴禁母得飾詞推諉欽此 
[浙撫剳覆司法質問案兩則杭州]  
　　浙省審判開庭倉卒成立種種設施未能完備上年經諮議局議員沈鈞儒擇其大綱具呈質問本月十六日始奉浙撫批笞略云據提法司詳稱遵飭核議諮議局質問罪犯習藝所及模範監獄辦法一案查監獄爲執行刑罰之塲所模範監獄尚未成立自應妥籌辦法以期適用本司前詳以運司河下候審公所改爲罪犯習藝所專收判决徒流以下輕罪人犯俟模範監獄成立之後即將府監溝通作爲分監均奉批准在案現在審判廳開庭所有各案判决徒流以下輕罪人犯即以此項罪犯習藝所爲刑罰執行之地當習藝所未竣工以前逕由各該廳解送遷善所覊押其重罪人犯仍暫發縣監收管等情到院除批示外爲此箚復查照 
又質問舊案歸府縣訊結監獄歸府縣管理兩端之理由同日奉批答云審判廳旣經成立司法行政自應劃清所有已設審判廳地方舊日未結案件前據提法司詳稱本年開篆後即統交審判廳受理當經批飭照辦在案禁獄一事前經會議模範監獄未成以前暫歸府縣管理原爲一時權宜之計旋以此項工程尚須時日復經函催提法司趕緊督修以便提早接收當可計日觀成至遷善所原爲監獄性質俟模範監獄成立擬即酌改作爲分監前於質問罪犯習藝所及監獄辦法呈内業經明白答復矣希卽查照 
[東京通信]  
俄日交殺國事犯俄國虚無黨因憤本國政府之無道居留日本長崎發刋書報布散反抗政府之論說事爲俄政府訪聞於陽歷二月二日照會日本政府請其捕拿處辦聞日政府亦已認允嚴密代捕矣 
日俄果能親善耶近來居住浦潮之朝鮮人歸化俄國者組織韓人同盟會發刋書籍雜誌並設圖書館及各種會所以研究俄國之風俗習慣言語爲目的俄國新聞紙及一部俄人頗贊成之皆主張優遇朝鮮歸化人即俄政府派遣之西伯利亞殖民地探險隊長貢逹欺氏亦力唱優 
 
 

Page 11

 
 
待之說目下日政府頗憂慮之 
郵傳部又派留學生陽歷二月十日日本政府接我郵傳部尚書盛宣懷之通牒略謂我政府以企畫交通行政之統一自本年起當派留學生調查各國之通信制度貴國亦准於近日特派留學生三四名到東研究等語 
日本經營滿洲種種日本衆議院議員等以採木公司之内部腐敗年年損失要求政府改爲民業而日政府不允故仍歸官辦去年我與日本締結間島協約内有吉會鐵道敷設問題近日政府有派人調查之說關東州食鹽日政府屢欲輸入我内地自由販賣幸我政府未曾允許頃日政府擬先輸入朝鮮及沿海州地方一帶 
分類新聞 
政界 
[安陸令禀辦婚書捐被斥湖北]  
　　鄂屬安陸縣葉令𢡟康刻因籌辦地方自治需欵與縣紳侯樹屏等商妥開辦婚書捐以資濟用日昨將所擬章程禀請藩司核示大致謂着手之先調查某鄕未婚童男女若干人某鎭童男女若干人用運三大票塡註中紙作爲存根左紙書乾造紳造四字歸男家收執右紙書亦如之歸女家收執婚嫁之家臨時均須赴縣報名納捐男捐錢四百女捐錢二百各執聯票爲証如匿不繳捐卽照强迫敎育子弟不入學例罪其父母如有再醮及續絃者加五倍納捐娶妾者加十倍納捐云云馬署藩閱之頗滋不懌當批斥云民間男女婚嫁風俗攸關捐及婚書未免苛細且所擬調查方法煩瑣騒擾尤乖政體該令辦事向稱精覈何以此禀如此不明事理應斥不准仰卽會商紳董另籌别捐 
[劃撥造幣廠鑄本湖北]  
　　鄂省造幣分廠開鑄在即昨日鄂督准度支部電請截留京餉五十萬就近解交該廠作爲鑄本業已飭由藩司馬方伯查明有上冬應解地丁銀三十一萬漕項邊防二萬海軍經費三萬釐金京餉八萬邊防經費八萬鹽釐二萬如數湊足擬分爲四批按期撥交以濟要需 
[皖省核减財政官薪水安慶]  
　　度支部近以安省三年預算案不敷甚鉅尚無籌抵方法所有清理財政正副監理官薪水銀兩應自本年正月起一律核减一成以資彌補昨特咨請皖撫轉飭藩司遵照辦理 
[雜欵早已可裁安徽]  
　　皖省財政困難已逹極點所有宣統三年預算案不敷甚鉅茲經財政公所查明藩庫應撥高等學堂女師範學堂電燈廠及津貼安左右三營候補貧員與武進士武舉官醫局施給藥資各欵均應裁减一併開摺詳禀皖撫請自本年正月分起一律停給以免多所困難 
[衡都轉出省調查浙西鹽務杭州]  
　　兩浙運司衡叔謙都轉現因浙西鹽務弊竇叢生去歳屢經派委調查然所報難免有不實不盡之處都轉深不謂然特於月初禀商增中丞親自出省前往浙西調查一切已於初十日由杭州站乘坐火車至滬日來本署遇有緊要公事由省包封專人赴滬上向行臺投遞至於憲駕返轅大約須兩禮拜之久云 
[十八保董事全撤福建]  
　　厦門地叚綿長十餘里向分十八保每保有董事一人甲長一人練長一人專理一保公事與地方官直接會議興革利弊事宜去臘初七日厦門董事會開會成立公舉會長正副長各一人全厦地方興革各政均歸董事會籌辦遂奉省憲來文所有以前十八保董事一律全撤以免紛歧 
軍界 
[獎勵出防勤勞兵士安徽]  
　　六安州境山林叢雜素爲匪徒匿跡之區上年冬防時盜刦之案層見迭出當經皖撫飭派營隊前赴該縣駐紥巡緝該營哨官毛鶴鳴副哨王傳祿奉派到防後督率兵隊晝夜查訪計獲首夥盜犯十數起均經該州訊明分别懲辦茲聞該州田直牧毓璠有禀到院謂該峭弁等緝捕得力勤勞卓著懇請從優核給獎叙以資鼓勵並請將捕賊傷亡正兵蔣鳴標附祀該縣楚忠祠以慰幽魂 
[張督電請緩裁綠營水師廣東]  
　　粤省裁撤綠營水師一事昨經張督致電海軍部其大略云准水師李提督函稱綠營水師與陸師略異非濱海即水陸通途屢裁之後一汛地僅三兩兵然汛兵土著耳目靈通遇水事消弭彈壓較營勇爲易即有盜賊結會等事亦可飛報防營現在巡警未能遍設防營分布不敷各汛兵碍難遽裁且恐裁兵之後地方多事又須添駐防營勇餉每名四兩二錢制兵僅九錢餘况防勇非一棚不能駐是欲節餉而轉耗餉兵旣不裁弁亦須留查邊海各處港　紛岐有輪船難到之處尤賴師船前屢裁兵未裁師船若再裁兵則師船亦不能不裁若别設淺水輪則所費尤鉅似應俟巡警普及之後再議裁减復查無異應否將廣東綠營水師暫免裁减待體察將來情形再陳請核示 
學務 
[敎育品展覽會常州]  
　　武陽敎育品展覽會已於十三十四十五展覽三日十三四兩日爲男賓展覽期十五爲女賓展覽期十六復延長半日由勸學所徧邀紳商各界蒞會指示優劣以爲辦學者改良之助如另有竟見書則儘二十日送所以便報告各校 
[函請添舉縣視學常州]  
　　武陽勸學所總董原有陳伍二人陳君去秋辭職赴桂由伍君一人獨任伍君以改良私塾推廣小學各端關係重要函請縣署仍照前章添選一人以冀易收成效縣尊金邑令已於日昨照會敎育會添選矣 
[鄂學實行核减管理員薪水湖北]  
　　上年度支部提撥鄂省向來津貼辦學鹽釐致學務經費更形短絀因即擬减學堂管理及敎員薪水所有减折一切章則業於上年由前任提學札發各堂監學會議多次迄未遵行茲聞王文宗查核學務公所一切支銷較諸進欵每年虧短甚鉅若不及早節省必至補苴無從因又提議擬將各堂管理各員之薪水較優者酌量核减以資挹注茲聞兩湖師範學堂監督劉聘之太守薪水已减六十兩（原三百兩）監學减六十元（原一百五十元）至各科敎員現在尚未議及有云如在課期請假者即照各該員原支薪水計日核算扣除以免曠誤 
 
 

Page 12

 
 
實業 
[杭莊绸業之困難杭州]  
　　杭垣綢業困難迭誌本報茲又探得詳情尤爲翔實特再錄之如下查杭地綢莊分生熟兩項生貨如杭紡熟羅春紗線春等類均由機戶購絲製造成品銷售杭地各莊販運外埠熟貨如杭寗綢杭宮綢杭線緞杭庫緞杭摹本緞等類製造甚難需本浩大置機一架配足材料非五百金不可機戶皆乏力經營須莊家自購經緯製煉成色發交機工家領織機工仰給工資而已然開辦經費每機尚需百金向例由莊承墊其工資隨織隨取不能扣除以機戶多係赤貧非藉莊上之力不能舉辦而莊上造貨亦非機工不可不得不略爲俯就在前時年豐物阜同業較少獲利尚易亦不爲苦無如年來時勢日難同行林立互相劇戲購辦諸客類皆澈底澄清難弋額外之利所以近年該處熟貨莊竟毫無末利可圖若欲收歇各機帳底盡化烏有若勉强支撑又無勝境可望此該業進退狼狽之大槪也上年杭地綢業之狀况較前年愈形低落生熟貨同行不下五六十家除文記馥記兩莊獲利外餘則開支尚屬爲難觀於此而知該業之困况已逹極點也 
[注意粤邊之海權漁業廣東]  
　　農工商部曾據北海商會電禀北海與越南接壤捕魚船隻向於中國山岸左右網魚爲業近日法人指爲越境任意苛罰懇將廉欽瓊崖與越南兩國海界劃分清晰認立浮標何處爲公海何處爲領海通飭粤海兵輪認眞保護振興漁業等情各堂官以漁業爲海産大宗當此商業競爭時代若不及早挽救坐失利權殊爲可惜所陳勘海界之處不爲無見故昨已咨行來粤查照酌辦矣 
[皖人自辦礦務之進步安徽]  
　　皖省礦務局總理方太史履中自收回英商凱約翰所辦銅陵縣銅官山礦務後即經糾集皖人開會集議招股開辦涇銅礦務公司呈請皖撫咨明農工商部備核在案茲聞該公司所招股欵已有成數現已派員測勘該礦四址繪具圖說並備保單照費咨呈朱中丞轉咨農工商部核准發給執照矣 
雜記 
[十萬金鈴好護持江西]  
　　廣信河口鎭本一大巿塲流娼土妓雲屯議聚淫風甲於通省向有供奉官署之俗名曰美人獻花近年抽收花捐保護頗周聞風而來者倍形踴躍較前多至倍蓰附近紈絝子弟輕薄少年因之廢時失業蕩産傾家者不知凡幾而貧寒女子見聞旣習意識漸移亦多以學習彈唱爲事去臘某日分防府柳司馬牌示合鎭妓女一律赴署拍照相片分上中下三等如不拍照卽不保護一時姊妹花聯袂成雲携手前往多至百數十人嗚呼盛矣 
[縣令與典史攻訐之結果武昌]  
　　興山縣監犯越獄王令與邱典史互相攻訐一案刻已由臬司會同將該典史詳請參革審辦除移請藩司先行撤任委員接署外并札飭宜昌府立卽行提刑禁人等及邱典史到郡究明有無受賄故縱情弊及如何私開小押犯逃之夜是否風雨交作據實錄供通詳核辦一面責成王令趕將監獄迅速籌欵興工酌量修建務使完固寛暢一面加派幹捕懸賞勒限嚴緝逃犯章志富等究辦 
[高凌霨杜門謝客武昌]  
　　前藩高方伯凌霨因丁憂開缺回籍守制去臘二十五日將太夫人安葬後仍乘火車於除夕日抵鄂租寓工程營附近公館方伯因百日之期未滿故未上院拜客而一般僚屬聞風往謁者不知凡幾大有戶限爲穿之勢方伯均一槪謝絶惟度支公所科長劉令詣謁九次僅獲一面聞孝滿後即入院署總核文牘事務現在院署一切要公頗有送其寓所商榷者 
[新年第一大火災杭州]  
　　杭垣十七夜半三點二十分鐘時聯橋堍興忠巷口小柴店因夫妻口角撥翻洋燈燃及蚊帳倉卒撲滅不及致肇火災其時東北風甚急四鄰從睡夢驚覺紛紛逃竄火已延及四拐角東奔西突猛不可當消防隊紛紛馳救又値河乾水涸之際取水者遠赴千勝油局等處雖經巡警督催仍無大效直燒至六點鐘始熄計火塲北岸東至聯橋廟南岸迄鶴陽樓茶肆西至方福泰高墻對岸至年糕店拆去火弄共毁商店工塲二十九戶大小房屋六十餘間柴店夥某甲年僅二十三歲慘遭焚斃事後檢殮僅剩半身尚有某木作小孩兩名亦與斯難誠巨災也 
更正報載崑山楊湘涇鎭人童燮康與張姓女自由結婚一則茲復經調查知張女並未到滬就學亦從未作滬上遊觀此則前報所載在申訂婚等語皆告者之過矣且聞珠家角張姓世代清白家庭敎育素所注重更無使女弟子沾染時習之理用誌數語以正訛傳 
譯稿 
[文明國之活地獄（蔭康）]  
前日本明治二十八年四月。李文忠持節東來。馬關議約日人小山六之助。持統擊之。當塲捕獲日政府處以永遠監禁之罪。明治四十年天皇無端特赦。小山遂得自由矣。出獄後著（活地獄）一書皆獄中紀實也。茲摘譯其（官之自）由。（一節介紹讀者。 
　　其一 
囚人曰（今日已月秒。獄則囚人得寄家書。何今日不牌示。） 
獄吏曰此官之自由。） 
囚人曰（官雖自由。面獄則具在。） 
獄吏曰（毋多言。） 
　　其二 
囚人曰（囚人之運動時間規定三十分時以上今。我等之運動時間。至多不過七八分間。得毋太苛。）獄吏曰（不准多辯。此官之自由）囚人曰（非敢多嘵。我等固欲奉行獄則。）獄吏曰（旣入監。須遵官命。獄則之奉行與否。此官之自由。） 
　　其三 
囚人曰（規定囚人之食物米麥混食。乃近頃獄中無食米麥者。何故。） 
獄吏曰（雖不給汝等食米麥然每日給山芋充飢。同是一飽。） 
囚人曰（規則中無以山芋代米麥字樣何故 
獄吏曰（毋多嘵此官之自由）（未完） 
雜錄（續） 
永昌府屬歷史上之遺跡王靖遠石表在前明騰衝府屬内孟養軍民宣慰司地之大金沙江畔。明正統間。麓川夷思任法思機法相繼叛。兵部尚書靖遠伯王驥拜總督軍務命。率蔣貴侯進方瑛丁璿楊寗等三討之斬馘數。十萬。闢地數千里欲盡殲。其種。類並欲畢滅思氏。後隨之。兼并。缅甸。開拓郡縣正統十四年春。渡大金沙江。破鬼哭山。連下數十寨壘。思機法終脫去。不可得是時師踰孟養至孟　海在大沙金江西。去麓川已千餘里。自古兵力所不至諸夷見漢軍皆震怖。思氏族人隨上狀願永供朝廷差發銀役。靖遠以廷臣交劾其貪黷邊功。又以大軍遠涉。糧餉不繼。賊又未可卒滅亟謀引還。乃許之。就大金沙江岸高建石表一方。約丈餘鐫誓曰（石爛江枯爾乃得渡靖遠伯王驥立。）遂班師靖遠功業亦偉矣哉自英人踞我缅甸以來。不惟石。表已非我。有又喪去石表以。内地千餘里。雖屬政府昏瞶之所致。而我人民放棄之罪。亦百啄不。能辭嗚呼石表巍然璨然。將移置英倫博物院中供。人作參考品矣。我後人其何以復此疆土而令此大好。紀念物。仍屬舊主人也（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[蘇路股東意見書彚錄]  
　　楊一龍君意見書警啓者郵部存欵章程早失時效兩公司文牘紛馳迄未解决浙路去年推舉代表赴部交涉亦未得要領凡吾股東旣知沈梁不可恃今盛爲郵尚觀其平日失信於社會之事恐其不可恃且較沈梁益甚爲今之計惟有將滬杭甬路局卽予裁撤洋總工程師卽予辭退母庸更與郵部磋商如經公决可行一面報告郵部一面知會浙公司願吾蘇路勿再坐誤是否謹候公决 
宣歆武君意見書蘇路總協理諸先生執事本月十八日爲臨時股東會之期敢貢一言惟希公决自借欵問題發生後羣衆奔走爭先認股總數逹二千萬以之趕築北綫度其工程當已過半開車營業利息操劵可得卒以拒欵無效變名存欵股東解體認而不繳北線工程因之停頓南綫尾欵因之不敷不得不挪用銀行莊號之欵重息爲累受困無窮揆厥緣由皆郵部有以致之迨存欵章程奏定以後郵部又不能遵守徒令兩公司月供路局之費江浙兩省年納借欵之虧受害甚鉅且無窮期鄙意兩公司旣因郵部而受鉅大之損害郵部自應代兩公司任其責現計部撥存欵六十萬兩結欠交通三十五萬兩共合九十五萬兩姑以此數爲損害賠償之數應請到會股東公决如以爲然由公司議决呈報郵部可 
周愼甫君意見書啟者近閱報知公司定於正月十八開臨時股東會討論重大問題其蘇路今日之重大問題南線不外保存二字北線不外進行二字然皆非空言所能有效即云集欵亦非筆墨所能卒致鄙意北線之進行姑如王總理意見書行之不效卽援津浦大臣逾限歸官之奏案俟滿四年將揚清短路估計成本由部收去蘇路乃截去一累南線則勉求自立宜商浙路爲合併之計其利如下（甲一事權）今三百里之短路分爲兩公司辦事人各有依據意見不一生出種種弊病合併則無此弊病（乙省開支）旣分兩公司各設職員各有開支合併則省减之數必多此爲二大綱其餘由合併而生之利非懸擬所可盡數又有一說郵部正在千方百計齮齕兩路日出以蘇抵浙以浙抵蘇之策使我束手聽命若一朝合併郵部聞之知我内部團結必將喪氣存欵交涉亦易了結此又無形之大利也請付公决以定後違如各股東不以鄙見爲非可由公司函告浙公司以便續商謹此布陳維希公鑒 
[賑電疫電彚錄]  
　　奏天韓交涉使致公立醫院沈仲禮觀察電天津路公立醫院沈仲禮鑒微電敬悉奉省疫况承代登滬上各報感甚初四起至十六止又共死三百六十一人每日計十餘人或二三人不等勢似稍歛江皖義賑購梁業經探明紅糧每擔價約七元左右現南滿通車外運似可無阻河南永城縣被災甚重迭據該縣士紳馳函募賑奉省民情彫敝今又遭此巨災勢已萬難爲力我公樂善爲懷江皖災民獲福無量永邑事同一律敢乞廣爲勸募倘能集腋成裘感激當不僅永民而止爲民乞命無任頂祝是否仍望電示國鈞巧 
　　沈仲禮觀察復電奉天交涉使韓紫翁鑒巧電敬悉永城災情敝會早已籌及前因電詢寶帥奉復已由官賑是以作罷奉省疫勢稍戢甚慰此事關係南北商務乞隨時電示防疫報亦乞按期惠寄曷勝禱盼敦和號 
[馬橋鄕議事會提前成立]  
　　馬橋鄕提前趕辦地方自治事宜於本月十四日互選議長副議長十六日議事會成立當即選舉鄕董鄕佐今將姓名票數列下正議長沈澄清六票副議長朱禮儉四票鄕董張之綱八票鄕佐楊維邦五票 
[南巿裁判所開用圖記]  
　　南巿總工程局之裁判所改爲南巿裁判所業於上年呈准蔡前道核發上海南巿裁判官圖記於本年正月十九日開用嗣後各項刑民案件悉歸南巿裁判所訊理 
[華界烟膏同業之藉口]  
　　禁烟分公所前曾傳諭各膏店憑照挑膏並發給循環簿責令註明備考經紀前報茲悉該業廣帮本帮蘇帮各店主藉口界外膏店均不憑照挑烟華界若果實行則將來吸戶必往租界購買華界同業無可支持膏捐如何抵付除聯名禀請該公所轉呈上海縣查核外日來又迭次會議擬再禀請該公所妥爲設法要求領事將租界憑照挑膏一事一體實行未知能逹其目的否 
[暗探誣害良民之眞相]  
　　閘北巡警局暗探劉鴻興（即已革汎捕夥劉標）與朱錦標（卽麻皮金標）串通誣指寡婦張黄氏爲盜案要證各節已兩誌前報前日下午經裁判員孫大令濤清飭將冒充眼線之張朱氏提案覆訊該氏初尚支吾搪塞經大令一再駁詰並喝掌頰始供實因丈夫張炳生犯案被探破獲解往浙江訊供收押婦人疑係張黄氏走漏風聲故與劉朱二人通謀誣害以圖洩忿所有解案之槍係由綿標帶來當票係婦人自已之物事出後劉等又令婦人到案作爲眼綫是實質之劉俯首無辭判劉及朱氏分别收押候提錦標到案再訊黄氏與女孩銀珠暫行保釋仍候傳案質對 
[謀財害命駭聞]  
　　滬道劉觀察昨據川沙廳自治公所禀稱川沙城内有婦人徐家媽媽母女兩人開一小客庽本月十七夜有外路口音之甲乙二人到庽借宿忽將徐家媽媽用繩綑縛以棉絮塞口悶斃席捲所有逃逸無蹤現已由舖甲禀報廳憲踏勘驗明緝兇未獲請飭嚴查等語劉觀察准即批飭成司馬迅將勘騐情形禀陳核奪 
[研訊搶刧白絲之要證]  
　　純華絲廠被刦白絲案内之窩贓人董奚氏陸阿榮並銷贜之王文奎卽王和尚等由道署偵探連贓緝獲發縣訊辦已紀前報昨日午後經本縣田大令升坐訊究董奚氏供本地人丈夫董道如係崇明人置有糞船二只共用船夥五人大船上用陸阿榮馮 
 
 

Page 19

 
 
阿弟吳寶興等三人去年十一月十四日據陸聲稱昨晚船過紀王廟河邊拾獲白絲五大包帶回開視每包内計分小包十五包每小包約重八斤業已陸續賣去得洋七百元此洋俱在家内日前由包探來家將婦人拘案時適丈夫因事在滬未被獲住但此項白絲不知係是盜贓現願將洋如數繳案餘下白絲已被抄呈到案求恩寛宥陸阿榮供青浦人在董姓船上爲夥已有七八年歷來誠實不敢爲匪吳寶興馮阿弟二人係於去年六月内到船爲夥去冬十一月十三日小的等由莊家涇裝糞前往黄渡船中有一王姓搭客聞是菜販是夜四鼓時行過紀王廟拾得白絲五大包送交船主董道如收管小的囑令報官伊與其妻不允迄今日久絲已被賣小的與吳馮等分文未得求鑒王文奎供稱此項白絲由該氏托小的先後銷於本城一帶實不知其來歷須求明察旋據原差禀稱董道如已由蘇州防營拘獲解省大令得供卽向堂下各人曰失主失贓祇此白絲五包並洋一百數十元衣包三個該盜等旣已得贓斷無抛棄之理爾等究竟如何行刧何人爲首如能據實供明尚可寬宥是時陸等仍稱係拾來大令屢次喝責籐條終無實供判分别還押候再訊究 
[兪家鶴行將保釋]  
　　請减房租閙事案内之兪家鶴由本縣田大令嚴懲收押在案茲兪母鍾氏屢次到縣求恩開釋業經大令飭差查明兪家鶴平日並無劣迹行將准其保釋矣 
[城内]  
　　縣官無此暇晷○顧蘇氏昨至縣署喊寃即經田大令提訊氏供婦人嫁於顧阿狗爲棄丈夫向在祥記洋行爲出店並股開合源小錢莊當初與婦人成婚之後許給田産銀洋迄未照辦近則不顧家用向索被毆求請提究大令曰爾等必係私姘現有意見欲煩本縣拆姘乎遂即斥退不理 
　　毆打糕店學徒○西門内糕店主王鳳卿前晚向大興紙紮店夥陳云亭索討棉被租錢三千文互相口角將糕店學徒毆打王不甘休即喚巡士扭至西四區經喬副巡官訊明陸云亭欠錢屬實判將所欠照數還清不准再行胡閙 
　　吏房又出生意○上海縣田大令出示曉諭云照得捐納貢監銜職及在籍聽選人員遇有丁憂事故例應具結赴縣呈報歷經各前縣飭查示諭在案誠恐日久隱匿致無稽考除飭查外合行查案示諭爲此示仰前項貢監及在籍聽選人員等一體知悉如遇丁憂事故均由該家屬例具結隨時赴縣禀報聽候核轉詳咨一經服滿亦應報明詳咨起復毋得隱匿遲延致于吏議 
　　官事○通州狼山鎭總兵張士翰蘇路公司總理三品京堂王清穆丁憂試用知縣魏允治高昌廟巡防局委員李錫年 
梵王渡巡防局委員陳德鈞昨均到道拜謁 
[南巿]  
　　搭客猝患癲病○長安輪船搭客廣西人龎福田由金陵趁至漢口訪友未遇仍由原船回寗中途忽患瘋癲在船胡閙昨日該輪抵滬後即由買辦派人將龎送到自治公所轉送上海醫院留養醫治所有行李箱籠等物暫行存所以俟病痊給領 
前言不對後語○大利輪船買辦某君前日將形似拐匪之清客人周裕田婦人郭張氏及男女小孩三口送至南巿裁判所昨由湯裁判研訊周供由金陵來申出洋十八元五角購一女孩年七歲有契爲証現欲作爲姪媳至同被拘案之郭張氏並不相識湯裁判以周在當値處自言買一男孩爲義子今忽改稱女孩顯有不實當即申斥旋又詰問郭張　據供係東台人因姪媳在揚州病故遂將三歲孫女小二子及六歲姪孫小三子同帶來滬姪名郭子香向爲銅匠與婦人同住虹口並無别情判周與七歲女孩一併移送上海縣訊明遞回金陵查辦郭張氏與男女二孩留候查明發落 
清水冒充火油○松江船戶徐金堂日前與同業王順榮來申倩火油掮客周發榮在某船上購取煤油二十聽價洋二十一元除付欠找兩元不料携回開看俱是清水徐知已受騙向問推託遂將周扭至南巿裁判所請爲訊究周供此項火油係董老四託賣小的分得洋四元不知是僞　留候予限三天交董訊辦 
協提藥材行主○十六舖洽興街隆昌小貨藥材行主李渭祥因收買某洋棧所失之鹿角茯苓等物曾經法捕房拘獲竊犯吳福康帶至該行將贓吊去昨又派探至南巿裁判所協探往提李已避去遂傳諭行夥着李於禮拜一自赴法公堂候質 
[閘北]  
究竟曾否姦拐○江北人陳步藩前日偕同見証沈萬明至四路分局控告王庚山姦拐姪女小四子請爲查究昨經黄正巡官提王質訊供不承認判押候查明覆審 
○船戶大打手心○前日有鷄毛船戶陳阿綸米船戶王阿炳均因停船違章由水巡隊拘解四路分局請辦判各責手心二百下 
警局未停刑訊○積竊龔根郎行竊張科長公館内花瓶錫器窩藏朱阿狗舊貨店内由四路分局緝獲押候訊辦已詳前報昨經黄正巡官提出研訊以龔朱二人前已犯案懲辦數次實屬怙惡不悛判各笞責六百板枷號一月期滿再核 
[英租界]  
典守者不能辭其責○紀生溪等控管棧人鄧阿和竊取値洋二百十元之白絲兩包昨經公堂訊無証據惟鄧究有看守之職咎實難辭判賠洋二百十元開釋完案 
西思仍不　財○西人愛倫處控西思顧阿福竊取匯豐德華兩銀行存銀簿兩本金四開十二枚金對開二枚及金鋼鑽金表金練金針又手鎗一支濳行逃逸昨由匯山捕房將顧查獲解至公堂訊供不諱並據供稱存銀簿已經撕破判顧押西牢一年吊案各贓給予原告領去 
小兒串同爲賊○劣孩計阿根徐炳友與陳如生羅阿田羅阿通串竊魯仲德等各家衣物由探一併查獲昨解公堂訊明判計徐兩孩各押改良所三月陳與兩羅各押一月西華德路之烟窟○潘培生在西華德路二千六百三十三號屋内私售燈吃昨被捕房查悉拘解公堂訊明屬實判潘罰洋三元充公無洋改押三天 
沈氏弟兄之忿恨○七浦路椿和煤炭店主沈春茂沈春華因用斧砍傷戚阿有頭額被控昨由包探將兩沈拘解公堂訊知戚與被告之寡嫂沈鍾氏犯奸並將沈等之姪覇措不放致起爭執惟沈等不應用斧砍人着各罰洋三元充公至家事紏葛着自行理處姚翠根騙洋○恆豐紗廠代表朱稚臣控姚翠根以假信騙洋四千元等情昨由包探將姚拘解公堂押候移提人証到案於下禮拜六再訊 
陳二寶擇配○李阿三李陳氏串拐北四川路一百八十八號門牌陳鄭氏家十七歲女子陳二寶昨由差探將各人一併拘解公堂訊知二寶曾在香粉弄某雉妓院爲娼茲因不愿走出並非李阿三李陳氏誘拐判從寬一併開釋二寶着發棲流所照章擇配 
小瞎子待認○小孩仁卿雙目不明在途啼哭由捕帶入捕房昨送公堂盤詰據稱年七歲寗波人餘語不清判送棲流所候領 
圖賣女小兒○王馮氏因將幼女王東桂托馮生雲周楊氏領至王李氏家圖賣被探查獲昨日傳同王李氏與見証林妹妹將一于人証解送公堂訊供均不承認判女留本廨餘人分别押候查明再訊 
可謂無線電燈○英美工部局控虹口元芳路一百三十二號門牌兪錦記電燈罩店主兪錦榮及嘉與路一千五百二十八號電燈罩店主林芳水竊取電汽昨由包探將兪林二人併傳到廨請究先據工部局代表侃克律師訴明前情並請追償捐夫訊之兪林二人供均推諉中西官以二人竊取電汽已久未便輕縱判兪罰銀三百兩林罰銀一百兩一併充公如無力繳洋改爲兪押三月林 
 
 

Page 20

 
 
押一月 
祇得責成保人○德商謙信洋行控小東門内信成長號主陳松清定貨不出一案屢經公堂傳訊陳不到案昨由包探將陳之保人陸郤甫傳案押候交陳到案方准開釋 
三婦合拐一孩○張李氏張王氏陳趙氏三婦因串拐白克路一百七十號門牌胡陳氏家之三歲小孩青榮被控昨由捕房派探將三婦一併查獲解廨請究判押限兩禮拜交孩到案再核 
流氓尚有同黨○老妓翁梅倩控流氓陳木生在福建路攫取銀水烟袋等情昨由包探將陳拘解公堂經中西官訊知尚有同黨張慶生張榮慶匿居法界判陳押候移請法公堂將兩張一併送案於下禮拜六質明核辦 
病馬何堪疾馳○郁德榮前日騎一病馬在河南路揚鞭疾馳九百四十六號巡捕以其違章帶入捕房昨解公堂訊明判罰洋二十元充公 
南匯巡警多疑○任沙氏朱揚氏不知何事同往南匯被該處巡警查見以其形跡可疑一併拘解南匯縣訊明並不犯事於前日派差押送回滬請廨發落判一併開釋並諭此後務須安分 
泰興人注意○拐匪兪阿牛由蘇州誘拐十二歲男孩馮裕同來滬屬賣被捕查獲已誌昨報昨日解廨訊供不諱判兪押西牢二年馮孩留候移請泰興縣查傳父母來領 
發封舊貨店○屈臣氏藥房控用人嚴阿岳陳瑞卿串竊値洋二百餘元之荷蘭水瓶二千五百個消贓於北京路和泰舊貨店主劉栢明即沈栢明等情由探將三人查獲昨解公堂訊明判嚴陳各押西牢半年沈押兩禮拜並將和泰發封所有吊案之瓶留候原告認領 
[美租界]  
傾倒垃圾違章○華記路新記浜路六百六十九號等住戶共廿一家均因傾倒圾垃違章由管理衛生西人查見知照捕房飭查姓名禀廨傳究 
垃圾馬軍肇禍○垃圾馬車夫萬開飛昨晨拉軍至鄧脫路馬忽受驚狂奔至楊樹浦路碰跌某姓婦略受微傷當由一百四十八號巡捕將馬拘送捕房交萬領回候再查核少婦另有所屬○住居西華得路一千七百五十八號屋内之邵寶才昨至捕房報稱髮妻胡氏年十九歲忽於前晚捲逃請爲查緝 
放債容易討債難○甘慶元昨至裏虹口老街三百八十四號門牌甘阿生家索討借欵洋數百元互相衝突扭控捕房捕頭諭赴公堂控訴又黄阿生昨向彭海品索討欠欵數十元互相口角扭控捕房令赴廨禀控 
[法租界]  
麵攤主疑及夥計○小東門外麵攤主沈楊萬近有洋銀四十八元銅元二百六十枚藏於洋鐵箱内忽然失去疑係夥計王二所竊送捕解廨訊究王供在沈處做工祇有四天不知伊有洋銀藏在箱内聶司馬謂沈曰爾旣回家何不將洋妥爲安放果有失竊亦屬咎由自取碍難准理判王開釋另候查緝偷菜賊幸未送命○張啓堂于去年十二月間因被杜仁昌行竊田中青米當塲獲住私刑吊打致受重傷由捕送往醫院療治在案昨日解廨請訊杜供幾遭毆斃須求重辦張供因時被偸竊憤極所致聶司馬以私刑吊打本應重究姑念已押一月從寬開釋杜亦已毆傷不予深究揮之使去 
不認拒捕逞兇○某西商家用人王福順新年因放花爆曾由四十四號西捕查知喝阻後又與各馬夫聚集賭博仍被該捕偵知往捕詎王抗拒將捕毆傷業經醫院療治就痊解廨請訊王供曾與該西捕爭論推跌在地不敢行兇判候查明實在再行核辦 
房租就此無着○張玉喜虧欠新瑞和房租一案昨又由廨提訊張供實因無力求恩寬典聶司馬以張已押多時准予開釋着即遷移 
公堂開釋過犯○羅阿坤王阿二金阿大楊金榮等俱係英廨判令驅逐之犯後因匿跡法界被探獲案押候查明曾否在法界内犯案再行核奪茲經捕房查明各犯於法界確未犯事昨解公廨判令一併開釋 
海上閒談 
東三省因疫屍堆積氷上。恐將來凍解腐爛有碍大局。急謀掩埋之法。崑山縣椿里村去冬擊斃滋事難民六七百人。屍骸悉投澱山湖内。今該縣紳士。設立清潔澱水衞生義務所。招人撈屍掩埋。此同爲公衆衞生最要之事也。當此春令發陽之時以數百具之屍骸潰爛其毒水之分流。斷不僅崑山一縣而止我。蘇松太各州縣。必皆受其影響。一旦釀成大疫。其危險不减於鼠疫。吾願各處士紳。鑒於滿洲疫患之慘酷。急起贊助。速將腐屍埋盡。此眞蘇松太一帶居民之幸福也 
昨聞友人談狐鬼。極言其奇詭可畏之狀。余不信友人力辯。余曰。上海社會間奇詭之事多矣。强者裝鬼臉。弱者作狐媚。余惟不之信。故自全而得以無傷。子若以爲可畏者。宜速去是間 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[工部局衛生醫官防疫報告]  
　　中國公共醫院昨將工部局報所載之衞生醫官史丹來醫博士西正月份防疫報告譯出研究本館覔到譯稿亟錄於後本局已與中國公立醫院總理協商妥定凡華人患病疑似疫症者歸該醫院西學華醫檢查施治此卽華人患疫歸華人自行施治之意查此項辦法先於香港印度兩處防疫章程訂定本局係仿而行之至該兩處之所以訂立此章者因鑒於居民種族不同以致挨戶檢查及在西醫院施治疫症均未能於防疫之本旨有裨查本局防疫方法中之大爲缺漏者則爲房主之反對不遵滅鼠章程在華式住屋内裝置堅硬地板或其他足以禁除鼠類之地板樓閣不用天花板隔墻不裝襯板不用灰沙母致鼠類得假洞穴棲止至其所以阻撓之因則以上等華人不願居住無天花板之房屋此事於香港亦然但並未生出何等難題再以天花板襯板以及灰沙墻於洋式房屋仍准用之僕以爲若是西人之當患疫症殆無異於華人矣按此天花板襯板灰沙墻數者之中其結果之尤爲致弊者莫如襯板與灰沙墻故欲使上海一埠常無發生疫症之虞端在建造住屋不用襯板及灰沙牆今估計建造華式住房其建築之法適合防止鼠類方法合以公共之所需地主之所應得衞生之所應考求諸端倘費銀一萬兩可以事無不舉矣此中國疫症暴烈情形本局未得該地官府公報故其防疫辦法是否於本埠衞生有裨尚不可知茲僅就該處醫生之報告各報紙之紀載節錄如下曩年俄官在西比利亞東境及北蒙古二處曾發見一種土撥鼠疫謂之獸疫人用此項鼠皮卽患核子瘟在千九百三年時此疫之熾一如今日之哈爾濱千八百九十九年此疫在蒙古傳染甚烈又千八百九十九年千九百三年至四年間及千九百七年牛莊一帶亦遭此症傳染千九百七年十二月間登州亦被波及千九百八年十月千九百九年十月唐山漢口二處亦先後發現迨去年西十月二十五日滿州車站又發生一種肺病大抵遭之者爲中國獵戶查此項獵戶槪用東蒙古新産之一種草埔狗以爲之佐當時該處租界中之華人居留地即行施佈防疫禁令患疫之家派兵駐守禁其交通所有滿蒙相通之三道均撥騎巡駐守以絶往來是月二十七日衞生防疫會旋卽成立檢查所亦同時設置凡由滿洲車站他去之搭客均須先行檢驗華人以及俄人中之一部分則歸衞生醫員檢查迨西十一月一日共計有患疫之人四十五名内三十八人不治至西十一月九日此症即在哈爾濱發見不意事有巧合者當滿洲軍站疫勢最烈之際上海亦有六人患疫而斃查哈爾濱疫症大抵在傅家店一帶華城中該處染疫死者二萬五千人中約居一百五十人悉係肺病西正月十日至二十四日之間患疫情形無日不然故居民之死於疫者其數約計已逹十分之一據云此症之毒最烈患者二日即死此種疫菌醫學家用極細顯微鏡方能考驗之業經確切檢驗知其與他種黴菌不同是疫現已由哈爾濱傳至寛城子西正月二十五日始發見每日死者約有二十人其他若奉天永平府張里（譯音）天津烟台等處情形相仿按傳染症中之肺病其傳染之力僅及於人惟與交接問鼠類是否有傳染此症之力尚未考驗確實大凡多人聚集之室天氣寒冷時設置火坑則此症傳布極速總之肺病死亡雖速而其傳染之時期尚爲緩慢故較之眞正鼠疫傳染爲禍尚淺又查生命以外之疫菌一發即滅至申郵件又無疫菌之沾滯惟一種土撥鼠一經染疫其毛皮内不免含有惡氣是即此症傳至本埠之起原矣查吳淞驗疫所檢查北方有疫口岸來船自是相當辦法但於疫鼠入口之檢查則尚付缺如若漢口以及其他長江口岸並無疫患則本埠傳染之危險除由蘆漢鐵路以及其他北方各鐵路輾轉而來者外其餘尚可母虞 
專件 
[學部改訂中學堂文實兩科課程及每星期授課時刻表（續）]  
　　第四年 
學　　科　　　　程　　　　　　　　　度　　上學期下學期每星期鐘點 
讀經講經　　　　書經　　　　　　　　　　　六　　六 
國　　文　　　　同前學年　　　　　　　　　七　　七 
外國語　　　　　讀法　會話　文法　作文　　八　　八 
歷　史　　　　　東洋史　　　　　　　　　　三　　○ 
　　　　　　　　西洋史　　　　　　　　　　○　　三 
地　理　　　　　同前學年　　　　　　　　　二　　二 
　　　以上主課　　　　　 
修　身　　　　　同前學年　　　　　　　　　一　　一 
　　　　　　　　代數　　　　　　　　　　　二　　○ 
算　學　　　　　幾何　　　　　　　　　　　二　　一 
　　　　　　　　三角　　　　　　　　　　　○　　二 
理　化　　　　　物理　　　　　　　　　　　一　　二 
　　　　　　　　化學　　　　　　　　　　　一　　一 
體　操　　　　　同前學年　　　　　　　　　三　　三 
　　　以上通習 
　　　合　計　　　　　　　　　　　　　　　三十六　三十六 
　　　第五年　　　　　　　　　　　　　　 
學　科　　　　程　　　　　　　　　　度　　上學期下學期每星期鐘點 
讀經講經　　　易經　　　　　　　　　　　　五　　五 
國　　文　　　同前學年　　　　　　　　　　七　　七 
外國語　　　　同前學年　　　　　　　　　　八　　八 
歷　史　　　　西洋史　　　　　　　　　　　三　　三 
地　理　　　　地文　　　　　　　　　　　　二　　二 
　　　以上主課 
修　身　　　　同前學年　　　　　　　　　　一　　一 
算　學　　　　三角　　　　　　　　　　　　一　　一 
　　　　　　　物理　　　　　　　　　　　　二　　一 
理　化　　　　化學　　　　　　　　　　　　一　　二 
法制理財　　　　法制大意　理財通論　　　　三　　三 
 
 

Page 27

 
 
第二張第三版 
體　操　　　　同前學年　　　　　　三　　三 
　　　以上通習　　　　 
　　　合　計　　　　　　　　　　　三十六　三十六 
[中學堂實科之學科程度及每星期授課時刻表]  
　　　第一年 
學　科　　　　程　　　　　　　度　上學期下學期每星期鐘點 
外國語　　　　讀法　會話　習字　　八　　八 
算　學　　　　算術　　　　　　　　六　　六 
博　物　　　　植物　　　　　　　　三　　三 
　　　以上主課　　　 
修　身　　　　道德要義　國民敎育要義一　一 
讀經講經　　　春秋左傳節本　　　　五　　五 
　國　　文　　　讀文　作文　習字　四　　四 
歷　史　　　　中國史　　　　　　　二　　二 
地　理　　　　中國地理　　　　　　三　　三 
圖　畵　　　　自在畫　　　　　　　一　　一 
體　操　　　　普通操體　兵式體操　三　　三 
　　　以上通習 
　　　合　計　　　　　　　　　　　三十六　三十六 
　　　第二年 
學　科　　　　程　　　　　　　　度上學期下學期每星期鐘點 
外國語　　　　同前學年　　　　　　八　　　八 
　　　　　　　代數　　　　　　　　六　　　三 
算　學　　　　幾何　　　　　　　　○　　　三 
博　物　　　　動物生理衞　　　　　○二三一 
　　　以上主課 
修　身　　　　同前學年　　　　　　一　　一 
讀經講經　　　同前學年　　　　　　五　　五 
國　　文　　　同前學年　　　　　　四　　四 
歷　　史　　　同前學年　　　　　　二　　二 
地　　理　　　同前學年　　　　　　三　　三 
圖　　畫　　　同前學年　　　　　　一　　一 
體　　操　　　同前學年　　　　　　三　　三 
　　　以上通習 
　　　合　計　　　　　　　　　　　三十六　三十六（未完） 
國外新聞 
[美坎合併之條陳]  
　　十九日倫敦電云據華盛頓電稱鈕約共和黨代表裴萊脫君在下議院陳遞條陳請塔孚脫總統與英國開議合併坎拿大事宜該條陳已交外務股員審查華盛頓對於此事並不異常注意蓋知其目的係在煽動坎美之反對耳 
[德國政界近事]  
　　十九日倫敦電云據柏林電稱德政府已請國會股員對於阿爾薩斯諾萊恩立憲議案暫緩發論靜候政府决議（以上譯字林報） 
[羅馬敎皇患病已愈]  
　　十九日柏林電云羅馬敎皇之病業已復原惟内閣員郎帕拉近亦偶患感冒 
[德皇研究農業之心得]  
　　十九日柏林電云柏林普魯士農業會開常年大會時德皇曾於會中宣讀目撰清潔泥灰地法文稿從前此種之地視爲廢土近皇在東普魯士卡提蘭野墅試種各物頗有成效（以上譯文匯報） 
小說 
小說軍情湘纍怨（四十一） 
　第九回　防後患忍心誅匪目　抱不平狹路救閨媛且說林德康聽了王大老爺的一番說話。覺得言言入骨。字字誅心。不由得心上吃了一驚。抬起頭來。看了王大老爺一眼。嘆一口氣追。以前的事情。也不必再去提他。如今是追悔無門的了。王大老爺道。你也遠居然知道追悔麽。如今萬一個有人救了你的性命。你究竟還是大清國的子民呢。你還是革命黨的百姓。林德康道。若是果然有人救了我的性命。我便從此改邪歸正。就是呌我去赴湯蹈火。我也没有什麽不肯。王大老爺聽了。便道。果然如此。我且去和你討一個情。看你的造化何如。說著。便對著那班兵士道。你們刀下留人。待我見過了藺大人再說。一面說著。急急的走進營來。見了藺觀察。正和那位傅觀察在那裡談心。王大老爺卒然問道。方才外面要殺的。可就是那林德康照。藺觀察點一點頭。也不言語。王大老爺故意問道。旣是林德康。爲什麽遲到如今。方才殺他。藺觀察聽了。忽然觸起那封電報的事情來。便隨口埋怨他道。你這個人。辦事雖然精明。却畢竟欠些斟酌。你想這樣一個機密要電怎麽竟打起明電來。幸而没有漏洩出來。還不必去說他。萬一個漏洩出來。激變了那班礦丁那還了得。你的電報裡頭。雖然要我殺却郡林德康。我郤恐怕平空的激成禍患。閙出個亂子來。豈是頑的。所以假意安慰他一下。呌他彈壓礦丁免得生變。到了如今。亂事已經平定這樣的一個人。留着他不殺。日後必爲大患。與其到了那步田地。後悔不及。不如還是這個時候。殺掉了他的好。就是他没有什麽罪狀。如今也顧不得了。王大老爺聽了笑道。你這句話兒錯了。要殺他就要趁那個時候殺他。如若那個時候。不敢殺他。到了如今的時候。他便是個有功無罪的人。平空的要殺他。只怕說不過去罷 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
