# 1906 - 202 - 4911952

 

Page 1

 
 
   
 
 

Page 2

 
 
[宮門抄]  
　　六月初五日召見軍機澤公劉能訓 
[工部主事劉樳呈學部代奏稿代論續初六日]  
　　一編定國文課本。普通之學。在外國易。在中國難。何也。外國言文一致。婦稚易曉故與各科學不致相妨。中文精博雅鍊。與俗語相去懸絶。訓釋繁難。有類重譯。與各科學實有不能兼程並進之勢。自非姿性頴異。出於衆人。鮮有能中西兼貫者。近之論者。頗欲師仿外文。去繁就間。代以拼音。然以數千年承用之文學。四萬萬人共守之故訓。必不能拼音爲字。將原文棄置不用。可斷言者也。旣不棄置不用則苟非鬯通國文者。雖研精西學。終齟齬而不適於用。兼肄旣苦其難偏廢尤覺不可。惟有編定精當國文課本。以應學堂之用。查奏定章程。惟師範學堂有擇讀欽定古文淵鑑一條。中小學堂國文一科。應用何項課本。並未指定。將謂讀經卽諳文法耶。羣經深邃。實非兒童所能驟。領將仍擇讀欽定古文淵鑑耶。鴻篇鉅製亦與初學階級不甚相宜將由敎員臨時編輯耶。課無定。本此。省與彼省殊科此。校與彼校異趣雜。遝紛拏莫衷一是閉。門造車出。不合轍尤。非統一學制。之道。故現在學生國文斐然可觀者。必其未入學堂以前己具有根柢者也。如向未窺研。欲於入學堂後。深造有得。戞戞乎其　　　　　　　　 
難之也近聞初等小學堂課本。已經學部審定。竊以爲中國文法一科最要重者尤在高等小學課本。蓋入初等小學時。胸中積理不富。識字不廣。正宜敎以俗語數四。繙成文言。不必遽令執筆爲文。入中 
學後。注重科學外文日不暇給。惟高等小學四年中。實爲研究中文學期。此學期中不能清言娓。娓爲數百字通暢之中文。將來成就。必無可觀。今宜妥派專員。編定高等小學中文課本。尅期成書。此保存國文之要樞。今時編課之員與將來授課之員皆宜注意者也至。中學堂中文課本。及各科學課本。或由局自編。或採取私家譯著。均宜勒定善本請旨頒行天下庶顜若畫一教學俱便無近今雜遝紛孥之病矣。 
一推廣小學堂辦法。今言學務者。莫不知注重小學。然經朝廷疊次之勸諭。時彥多方之騰説。小學堂成立尚少者何也則。過求完備遂生障礙之所致也。查奏定章程。初等小學。原分完全簡易兩科。完全科其科目凡八。一修身。二讀經。三中國文字。四算術。五歷史。六地理。七格致。八體操。簡易科其科目凡五。一修身讀經合爲一科。二中國文字。三歷史地理格致合爲一科。視其師講何門。卽專講此一門。四算術。五體操。此等功課。本極淺近。擇舊時庠序各生文理優長者。研究敎育法數月。便可勝師範之任。奏定章程内。有十月畢業之師範生。卽爲此校而設。照此辦法每。州縣設校數十所。或百所。得敎員百數十人或二百人。均非極難之事。而外省官紳未喻斯旨往。往舍實而務名。重而輕易。輕易校舍必從新蓋造。敎習必聘自他方。坐是　　　　 
之故經歳累年。迄未開辦。且舊時鄉邑子弟。大半入塾數年。其後乃爲農爲工爲商。今則此等鄉塾澌滅殆盡夫新未立而舊塾全廢是。欲人人嚮學反致人人失學。亦幾於郤行而求及前矣。今宜嚴飭各州縣迅設師範傳習所。勒限開辦招集入學。及十月畢業期限。悉遵奏定章程辦理。其開辦規模尤。以不求完備爲要校。舍不求備。無論寺觀公所民房。稍稍合格。皆可借用無庸另建。教員不求備。功課簡淺。一人可以兼授。多亦不過二人而止。管理員不求備。創建紳董卽可建顧。不支薪金。儀器不求備。需用之器。擇要購置。不必完全。操　　 
衣不求備以土織之布。顏色一致爲度。力不能製。亦可聽便。如此則歲費一二百金。便可辦一學堂。其師範取諸舊時庠序尤有數便就。地取材。無煩他聘一也。脩金省儉。不至浪費。二也。鄉氓村豎。不至詫爲洋學。羣起疑阻三也。舊時寒畯。謀生有資。無慮阻撓學務四也。人人知設學非難。踵起者衆五也。數年以後學舍星羅。然後可行强迫教育。不然雖欲强迫。亦烏得而强迫乎。（未完） 
 [P俄國撤退北京使館護兵傳聞> 
　　東報載倫敦電云德京信息謂俄國擬於西十月間撤退北京使館守衞兵僅留哥蕯克兵二十五人爲驛卒譯文滙報　 
[日本定期開放大連灣]  
　　文滙報云日本政府通告各國謂大連灣定於西九月一號開爲商埠　　　 
[日本簡派南滿洲鉄路公司會長]  
　　初五日東京電云日本陸軍部大臣寺内政毅男　已奉簡充南滿洲鐵路公司會長以繼兒玉子爵之後譯字林報 
[俄人求更調江省將軍京師]  
　邇來俄人頗不滿意於署理黑龍江將軍程雪帥屢向外務部要求另易江省將軍以敦睦誼日前外務部某堂官與政府提商此事諸巨公以程夙有政聲深蒙朝廷倚重未便驟行更調（樂） 
[電商東三省應行要政京師]  
　　日前政府接到盛京將軍趙次帥來電係因籌議東三省現應速辦要事其大旨以東三省鬍匪滋擾盜賊頻仍擬請添練常備軍三鎭分撥奉吉黑各一鎭以資彈壓並設小輪公司購傋小輪來往松花江鴨綠江遼東半島等處以擴商業而挽利權其餘各欵未能詳悉聞諸鉅公均以此議爲然已電飭會同吉黑兩省將軍詳愼妥議然後見諸施行（上） 
[擬續派皇族出洋攷察京師]  
　　日昨政府王大臣在内廷大開會議預籌改良全國政治並擬俟考政大臣回國後再行奏請續派品端心細年富才長之近支王公貝子具勒數人分赴各國考察文　武備以便互相叅酌取人之長補我之短力加整頓 
 
 

Page 3

 
 
以圖富强約在七八月間卽須奏派前往矣（貴） 
[鐵大軍機阻撓立憲之風説京師]  
　　鐵大軍機頗不以立憲爲然力主中央集權伸滿抑漢主義近來兼有裁抑北洋政權之議聞練兵處司官良弼實左右之（右） 
[電咨更正攷試學生辦法蘇州]  
　　聞蘇撫陳筱 
帥昨接學部電咨查本部前奏考騐游學畢業生每年八月舉行一次係援上年考試學生金邦平等之案專指在東西各國大學及各種專門之高等學堂畢業者而言其餘中學以下及各種速成學堂畢業者均無庸來京考試等語筱帥接電查此事前奉部文當經札飭各屬查明各學堂所聘之速成師範如有志觀光者由學務處彙核詳請咨部考試在案茲准來電始悉誤會現巳飛札各縣赶緊出示更正遵照辦理矣（在） 
[蘇學務處嚴批女校不准聘男敎習松江]  
　　松郡各女校延男敎習者居多城内府署東首清華女校男教習沈調陽因素不安分致於履楨乘間造謠汚衊由校長夏允麘等投府縣控訴華亭縣趙豹文大令提集人証澈訊判造謠之於履楨罰銀充公沈亦自知不容於衆退出女校刻由府縣將此案詳報各大吏昨奉蘇學務處批示云查女學爲家庭敎育張木目係要圖惟中西禮俗不同辦理卽須加愼定章於各等學堂皆有專章獨於女學僅載蒙學家教合一章程而其第二節第十二節尤與綱要所謂不便設立者相表裏立法何等愼重上年常州府設立粹化女學因有男敎習雜厠其間奉經陸前撫憲札處飭府督縣嚴行諭禁卽經該府縣督同全行更换女敎員報處在案該清華女校卽應查照辦理仰卽遵照仍將遵辦情形具報嗣後遇設女學並卽一體遵辦毌違（哉） 
[議調各省出色弁兵會操京師]  
　　上月二十四日練兵處王大臣會議本年秋間南北各軍在河南會操擬較去歲河間大操更爲認眞且仍擬照會各國公使及武職人員均往閲看故必須搜羅將材方足以壯聲勢應卽電知各省督撫留心物色如將弁及兵丁中有技藝出色者先期咨報本處屇時均著赴豫會齊操演藉壯軍威（下） 
[江督更委督練公所人員江寗]  
　　江督周玉帥以北洋督練公所分設兵備參謀敎練三處而以總參議綜持其事條理精密兩江督練公所先因創辦伊始諸從簡略並未設有總叅議官究嫌未盡周備茲查有現充學務處總辦直隷候補道沈道桐才長心細學貫中西堪以派充總叅議官並派現辦兵備叅謀兼敎練處朱署藩司恩紱徐鎭紹楨會同辦理其原充之兵備叅兼敎練處總辦應卽銷差另行遴委學堂出身之員三人分任查有現充兵備處提調候選道日本士官畢業生許葆英堪以升充兵備處總辦又現充叅謀處幫辦候補道日本士官畢業生姚鴻法堪以升充敎練處總辦又現充敎練處幇辦候選道日本士官畢業生章亮元堪以升充叅謀處總辦此外該三處幇辦提調以下各員應行更調之處統由公所就在南洋留學生内悉心遴選詳候派委仍添總文案一員隨同總叅議核辦文牘並添設總參議馬弁四名其餘司書生護兵人等均由三處原有者分派供差各該員薪水公費業經詳有定章者照章支給總參議官沈道應每月支給薪水銀三百兩公費銀一百兩總文案應每月支給薪水銀一百兩並行局刋刻兩江督練公所總參議官關防一顆頒發鈐用（永） 
[飭查私逃徴兵蘇州]  
　　蘇垣常備軍第一標勇丁與第二標徴兵互鬥毆斃徴兵多人事後經督練公所杜劉二總辦詳細查明該二三両營現下尚缺徴兵二百數十名均係鬧事後私自潛逃回籍禀奉撫憲批飭札行松太二屬各州縣迅速著令原保之人務令該兵士等卽日來蘇歸營如藉延不來定當查拿懲辦（永）　 
[卾督咨覆限制紙幣湖北]  
　　户部前以湖北鑄造銀銅各幣情形及限制紙幣之法咨行鄂督飭局詳復茲由官錢局將歷年發行信用萬不能有拂輿情驟施限制其詳督憲由督憲據詳咨覆第不識大部有無異言也（旣） 
[粤督奏陳動撥公欵請免咨部廣州]  
　　各省督撫往往未經咨部動撥公欵户部爲財政總樞因此咨行各省必先咨部乃得動撥否則指名嚴參惟各省情形有不相同而粤省庫儲奇絀欵項非有預算常有臨時籌措者若必咨部恐反誤要公岑督以此情形因附片奏陳畧謂准户部咨各省動撥欵項必先咨部核其有無窒碍俟部覆到日再行查照辦理倘不俟部覆擅自勳解除將所動之欵照數提還外仍由部指名嚴叅等因奏奉論旨咨行到粤臣卽經核行各司局欽遵查照去後伏思綜核財政之道自應愼重庫儲惟近年出欵增多如俄德法英四國借欵新按公約賠欵爲數不貲雖經陸續籌措仍復不敷甚鉅且尅期滙解不容稽延無論收不敷支難以立應卽使有著之欵亦往往緩不濟急勢不得不挪東補西甚則羅掘俱窮祇暫向號商息借凑集故動撥之欵實未能先爲預算惟有臨時設法變通事後騰挪彌補以期勉濟要需若必先行咨部候示動撥往返需時必致貽誤除各省恊濟餉項應卽遵照部咨俟咨准覆到再行動撥外其餘要欵擬請仍照近年辦法由外隨旹籌解核實浩報自當權量緩急斷不敢輕率動支以重庫項據廣東布政使胡湘林両廣鹽運使恩霖會同善後釐務兩局各司道等會詳請奏前來臣覆加查核委屬實在情形合無仰懇天恩俯准粤省籌解要欵免予先行咨部候示動撥以免貽誤云云（玉） 
[揚州府電禀搶米案己經平靜蘇州]  
　　揚州 
府榮太守因昨奉撫憲嚴電飭查搶米之案並記大過一次迅將滋事查辦情形迅速電聞等因茲太守禀復云冬電敬悉知府於上月二十三帶兵赴寳應查辦搶米案二十八公冋與知縣璟恒等將郡城搶米情形詳細分禀茲蒙記過惶悚莫名現市面安靜如常敎堂 
 
 

Page 4

 
 
學堂均無恙仙鎭搶米數家當卽平定語（甲） 
[贛撫批查搶刦釐局南昌]  
　　九江府瑞昌縣統税分局被搶各情均紀前報茲悉分防瑞昌汎把總呈報情形後奉撫憲吳仲帥批示云據申各情核與王委員祖彝所禀情形相符該汎下源村民旣於搶毁瑞昌分局後復敢糾衆至該把總汎署行搶衣物及在軍裝庫搶掠再至縣署將當場拿獲人犯六名奪回實屬目無法紀已極仰九江道迅飭該府仍遵照迭次批行確查嚴辦務期情眞罪當以肅法紀而挽頽風曁將該縣禀報不實應如何量予懲處之處一併核議禀奪（田） 
[襄陽匪患已平襄陽]  
　　日前襄陽土匪與回匪勾結大有蠢蠢欲動之勢幸地方官早爲覺察密爲防範併將匪首拘獲一二名盡法懲治得未肇禍（千） 
[新昌縣匪警餘聞江西]  
　　新昌縣匪亂情形己紀昨報茲悉當日因隣界湖北之通城湖南之平江及本省之義寗有會匪數百人陸續至該縣藉靑黄不接强買米榖不遂其欲大肆搶奪激動公憤互相爭鬥各有傷夷旋有洪江會頭目湖北通城人自稱三仙者兩名身穿青綢褂褲手執銅錘乘肩輿同至徒黨擁護聲勢洶惡卽經營縣發兵往捕擒獲二三十名格殺三四十名餘黨立卽星散地方始幸無事（精） 
[卾督嚴防革命黨潛入長江武昌]  
　　楚督張香帥因聞革命黨潛入長江謀圖不軌已會同江督周玉帥整頓江防所有黃州圻州黃石港武穴等處一律添兵防守以資保衛（兵） 
[咨覆巡官擅責商人案蘇州]  
　　東路巡警分局巡官徐别駕擅將民人責打籐條一案己記前報茲悉此案經蘇州商會以蘇城經緯業商吳恒泰等二十家公禀同業祥茂店主吳子謂痛遭毒毆生命難保環求昭雪等情咨會巡警總局飭縣查辦經元和縣孫花樓大令提集訊問知肇事之由係因流氓肉店阿三調戲吳姓荳腐店養媳東路巡捕王得發前往拿人吳子謂酒醉插　斥説復毆打巡捕一下致被還踢受傷迨經解局東路巡官徐别駕並不追究肉店阿三下落亦不細審擅將吳子謂責打籐條六百以致同業有所藉口據情錄供通詳巡警總局以巡兵因吳子謂在旁插口逞其血氣擅揪無辜殊屬非是旣經該縣訊明應將該巡兵王得發開革枷號示衆以儆效尤乃該巡官徐敦業於吳子謂到案之時旣不騐傷推鞫又不送縣訊辦輙加刑責殊屬荒謬現在業已銷差應否記過示懲已咨請臬司核辦（永） 
[商務局批駁請辦電燈公司蘇州]  
　　日前商人蕢美頣具禀商務局請辦電燈公司茲奉批示云查前據職商范熾泰等具禀請辦本局當以電燈一事成本較大非空言所能成事前年黃有貴李思愼等亦經禀請招股試辦均未舉事旋卽中止可爲殷鑑該商等志切興商復謀開辦應將己認資本銀三萬兩來局呈騐方昭核實並奉撫憲批飭遵照在案尚未據復今該職等又以開辦電燈爲請未便再爲轉詳姑俟將資本呈騐并開呈詳細章程到局冉行核奪（舉） 
[禀設房屋地產公司湖南]  
　　漢口爕昌火柴公司宋煒臣擬在湖南常德府創設德興房屋地產合資有限公司聞於日昨已具禀商部請予立案給發執照矣（性） 
[贛撫批示義甯州茶税辦法南昌]  
　　義寗州茶税前經九江道玉觀察禀請查核條約妥定辦法當奉撫憲吳仲帥批示云洋商入内地採買土貨自應照現在約章辦理未便遽援尚未舉行之申英續約第八欵與之辨論旣據聲明該俄商辦茶出口已遵章在吳城完釐在姑塘關納税自應將該州向抽之官釐免予輸納惟前據該州轉據紳士冷開泰等聯名禀俄商順豐棧等違制私用大秤並苛索三皮三樣順風等名目係屬作奸犯科有違約章亦應切實查禁以順輿情而息煩　第洋商照約章不准在内地開設行棧該俄商遣夥赴該州内地採買土貨何以不遵約章有私設順豐新泰阜富行棧字樣應併由該道查約辦理仰布政使税務局迅移九江道查照分别核辦飭遵　候督部堂批示繳（靑） 
[日本審辦溺職之將弁]  
　　初五日東京電云一千九百零四年西三月問金州九運船裝載之兵卒降敵一案己經軍法院審問定讞統帶官大尉二人海軍會計官一人陸軍隊長二人皆參革迫令解職並追奪所得之勳章此外尚有陸軍下士官三人革職 
[美洲民主國戰事近聞]  
　　神户西報載華盛頓電云美洲聖薩瓦多　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
瓜弟瑪拉兩國開　两次皆聖瓦多國得勝瓜弟瑪拉士皆虐待俘虜　　 
[俄美新航業成立]  
　　神户西報載華盛敦電云現有一新輪船公司成立往來紐約俄國　两國商務常必大有裨益也 
[萬國議員在倫敦開會紀事]  
　　初五日倫敦電云昨日萬國議員曾開會時美國民政黨候選總統白蘭因君大發議論其時有人創議國家如有爲難之事當請萬國判斷或請友邦公論而不能倚賴海牙和平會之委員白君亦贊成之並力言此等調查足以解明實在之辦法盖一國名譽問題推案内之眞情始足定之且此等情由可令衆人知是非之所在也英首相之言白君亦敬偑之 
[俄首相壓制革命黨之政策]  
　　初五日柏林電云俄國首相通諭各巡撫令其壓制革命黨之運動惟云變政之法總　施行云 
[俄國内政之紛擾]  
　　初五日倫敦電云俄國國民院會員之前往芬蘭者昨回俄京後尚未追究當各會員在維巴葛會議時己决定創一非常之舉其宗旨在激令陸軍反抗政府歐第薩地方又起亂事殺害猶太人闔城驚惶失措居民皆遠避俄國股票價仍舊減跌譯字林報 
[俄政府搜捕情迹可疑船隻]  
　　初日倫敦電云俄國商部警告航　　　　 
業公司謂俄政府己决定如遇船隻有私運軍裝情迹可疑當查察捕拿 
[荷蘭女君主墜胎之不幸]  
　　初五日倫敦電云荷蘭女君主懷孕後不幸墜胎 
[俄國目前之内情]  
　　初六日倫敦電云俄國全國發封報館捕拿黨人依　　　 
舊不絶　 
[俄國國民院和平黨會員之立言]  
　　初六日倫敦電云俄國國民院會員和平黨巳切懇入民應遵俄皇之意旨預籌新選舉之　　當比國家多難之秋罷工反抗君上實屬罪無可辭 
[英國工議院不以裁減陸軍爲然　]  
　　初五日柏林電云英國上議院極力大反對裁减陸軍之策譯文匯報　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京漢鐵路行車章程]  
　　（甲）直逹之快車頭二三等臥車飯食車俱全頭等票價六十五元四角二等減爲三分之二三等減爲三分之一（乙）尋常客車頭等票價四十三元五角二三等減法同上（丙）快車第一日夜晚九點半鐘由前門開第二日早晨六點二十分到正定停十五分鐘卽開下午三四點鐘之間過黃河橋夜十二點三十分到駐馬店停十分鐘卽開第三日午前十點十五分卽到漢口大智門統計由京至漢共三十六點四十五分鐘其由漢北上至京則由第一日晚十一點鐘開至第三日午前十一點十一分到較南行尤爲快速（丁）客車第一日早七點鐘由京開晚七點二十六分到彰德第二日早七點十分彰德開晚六點五十分到駐馬店第三日早六點五十五分由駐馬店開晚五點到漢其由漢至京第一日早八點開第三日晚七點二十五分到（閏）　 
[紀税務處辦事人員京師]  
　　北京西堂子胡同新設税務處所派辦事各員有户部傅蘭泰曾習經宋壽徴曹葆詢諸君均於五月二十四日到差視事（呂） 
[蕪湖道接印有期燕湖]  
　　新任蕪湖關道馮星巖觀察之眷屬己於上月二十日蒞蕪公館係租賃西門城内洪宅馮觀察於上月杪由皖謁見恩中丞後遂乘江新輪船赴金陵謁見周玉帥然後回蕪履新聞巳擇期本月初六日接印（起） 
[熊太史到奉奉天]  
　　湖南熊品三太史希齡前由歐美考求政治回國旋經趙次帥電委赴日本北海道調查農業日前取道鴨綠江乘東清鐵道火車於上月念五日來奉與次帥晤間一切聞不久卽須旋滬云（設） 
[咨送警獄學員赴日杭州]  
　　浙省前曾派生赴日學習警察 
現復與北洋商定派員同往留學巡警監狱各法報名投考者頗不乏人茲已選取候補知縣彭彝府經歷陳金度巡檢羅希倫典史張讜從九品施行澤共五員取具履歷照片志願書由浙撫發給咨文於月之初四日赴滬守候各省學員同時東渡（委）　 
[蘇學務處禀請開復丹陽令處分蘇州]  
　　江蘇學務處司道接據調查員翰林院庶吉士潘浩復稱此次遵赴鎭屬按照抄單所開調查學堂六十餘處除駐防各校向稱得法外其餘各縣應以丹陽爲最丹陽各校鋭意改良師範傳習所分日夜班班各四十人東西南北四隅蒙學各一所所各四十人管理敎科井井有條足爲鎭屬之冠其鄉間小學十一處雖内容未盡一致而逐漸開化浸有合於敎育普及之旨允爲毅力任事日起有功等情本處查該署丹陽縣知縣洪令爾振前因辦學失實經前撫憲奏請摘頂示懲自屬咎有應得惟自奉嚴飭引咎改悔不惟將高初等各學堂認眞整頓力求改良復以學費支絀槪捐廉錢一千千文以資挹注尚屬自知奮勉能贖前愆可否仰懇將洪令從前摘頂處分准予奏請開復等情己詳請撫憲核示矣（永） 
[學務處批鎭江馬良等禀蘇州]  
　　鎭江學會總董馬良等公禀鎭江城内元壇宮餘基被佔等情奉學務處批示云查此案己准常鎭道據禀咨處立案在案據呈前情核與朱中孚等所禀大相逕庭是此項元壇宮基地旣經客籍土籍各執一詞人不能不復加查核剖别明勘期於士客相安究竟元壇宮是否浙督所建抑係邑人公產袁　鎭等是否並無契據仰候札行鎭江府自縣查明據實通詳核辦可也（且） 
[控陳中學堂敎員腐敗江西]  
　　瑞州府中學堂東文敎員腐敗情形不堪指數昨經耆民多人禀請學務處改聘授課奉批該府中學堂東文敎員是否不能勝任候行查瑞州府禀覆再行核辦所請由本處改聘東文敎員到該府中學堂授課之處徒憑該耆民等一面之詞未便遽行照准百） 
[蘇垣講報社暑假後情形蘇州]  
　　上月二十七日蘇城講報社停止暑假後社中同志組織一音樂部己　初一日假富仁坊巷潘第開辦延請任君味之爲義務敎習并於社中設一義務醫科發給送診執照俾病者持往各醫就診無論貧富分文不取該社之熱心公益於此可見一斑（望） 
[蘇垣巡警總局札各分局文（爲拆進欄杆讓寛街道事）]  
　　案據前奉天府府丞朱以增户部郎中張履謙二品封職吳韶先内閣中書尤先甲呈稱蘇城店鋪通弊欄杆鋪板侵佔街道亟應一律拆進以復舊規惟積重難返擬請巡官會同三縣分叚按勘先去其太甚漸趨　劃一斟酌限期飭令拆讓向來業户翻造房屋必有水　　 
利廳差役需索陋規一得廳示前街則任意侵佔後河則隨便塡築蘇城内外街道之狹實由於此以後如有翻造擬請責令先行丈勘應讓進若干尺知會該業户遵照並查同治八年光緖念五年前藩司示　無庸水利廳干預其事河道傾倒垃圾久懸禁令務在實行以免視爲具文等因准此查侵佔街道律有明條蘇城各店欄杆鋪板櫃檯任意侵佔本屬有干例禁各紳等謂積重難返若遽飭差保押拆誠恐擾累應飭三縣照會各業公正董事諭勸同業各將欄杆等項收進爲各户先路之導所有向無公所及小本營生店鋪由縣出示曉諭限期拆進以利行人而免碍路嗣後業户翻造房屋曁新開店鋪責令站崗巡兵隨時報知巡官前往勘丈不論前街後河祇准照舊址讓進若干尺毌許搭出分寸三縣主簿索費給示應咨請　　 
藩司衙門查案札知重申前禁各家後河向置筐簍盛積垃圾俟清船出城時順便收取應由巡官會同街道委員重言誥誡不准傾棄河中并諭船夫遵照除批復并詳報咨曾曁三縣擬章詳辦外合亟札飭該巡官立卽轉飭文武員弁一體遵照切切特札（舉） 
[拿會匪首犯江西]  
　　前報紀電請恊緝逃匪一事茲悉建昌匪首康心田逃至省垣適臨川縣緝差到省卽在河岸茶樓拿獲押解回縣元惡旣得地方無後患矣（用） 
[贛屬早稻豐收江西]  
　　贛省自五月中旬後贛南各郡早稻先熟撫建各郡次之吉臨又次之至五月杪則南瑞袁廣饒九各郡新穀次第登塲收成一律中稔農民皆有喜色惟米價仍須四五千文一時尚未能平減也（丹）　 
 
 

Page 10

 
 
來函 
[總工程局來函]  
　　敬　者閲初三日貴報載有總工程局斥　十六鋪駐防所巡士一節云泉漳會館附近某蔴袋店夥每夜與人抛擲沙袋爲戲經駐防所一百二十號九十一號巡士喝阻不服反訴晉泰燭店代爲函誣稱店夥殷杏生施阿瑞被巡士毆傷局董立提两巡士到局由副裁判陳參軍訊判各戒責一百下斥革等情查殷　　 
施二人係義興泰蔴袋店店司前日解案供稱二十八日在晉泰燭店門前納凉謔笑有九十一號巡士突用警棒皮帶亂抽經人解勸散開嗣後糾同落　巡士等多人將伊等拖至駐防所横加兇毆云云正在研鞠即有首泰燭店主王子餘投案作証與殷施二人供詞相同訊之該巡士等供是日上差在會館塲有四人打架喝阻不服反欲抓住號衣因用警棒擊其數下云云騐得該店夥肩背均受擊青腫傷痕鑿鑿是該两　　 
巡土擅自毆人實屬不守警規遂判各戒責一百一并斥革照此辦理實無不合乃案舘訪事所錄語氣之間似偏聽店夥之言而該巡士等不應斥革且晉泰燭店祇投貴作証無函致總局情事如此失實於總局裁判所名與頗有關碍爲持奉函乞　更正是所至荷 
[裕蘇官錢局來函]  
　　啓者本局所行鈔票向係自置銅板印機雇工在局督　 
印印成編列號碼送請藩署盖印騎縫處復盖本局關防並加圖章暗記防範周至從無假冒本年二月間有何杏生持本局地字第一百十七號行用鈔票一紙向上海大昌元紙鋪照樣翻印該鋪以原票盖有印信照此翻印則全體俱備不敢照做函詢裕蘇分局有無派委添印情事三月初三日接到分局來電當即面禀前署藩憲朱飭令馳赴上海從速拿辦遂卽帶同包探於三月初五日在老吉陞客棧拿獲黃雨田李渭卿两名並搜獲何杏生寄王玉田催令取票速回信两封大昌元收何師爺洋念二元收條一紙送交英公堂取訊供明何杏生現在蘇州復於三月初九日由探在蘇將何杏生拿獲送府發押其時英公堂欲將黃李两犯　滬審辦復經禀奉朱署藩憲移會　　 
上海道並分行英公廨及上海縣將該二犯押解來蘇發府審訊旋由英公堂錄取訊過供詞連同搜獲信件曁大昌元呈出何杏生催取鈔票信两封地字第一百十七號做樣鈔票一紙偕文移送蘇州府查核此鈔票一案翻印未成由礽禀奉朱署藩憲飭拿解辦之實情也　堂案贖具有日月可以覆按礽旋因奉差赴束日昨回中見報載此案子當日拿辦情形語焉不詳用特表　裕蘇官錢局總辦李厚礽啓 
[商會經收舊金山賑欵第三十二次清單]  
　　本會會員青口鹽城两帮董事陳幼香明府印壽春經募徐穆氏捐助洋八十九元陶小石翁洋二十元張百忍堂洋五十元陶湛村翁洋一百四十一元共計洋三百元正合亟登報以揚仁風　 
[懲勸兼臻]  
　　頃承順泰鐵號仁丈交到不登姓氏罰欵洋四十五元又小洋二百七十五角委解被災最重之處以資接濟寓勸於懲俾得漸知愧悔攺過遷善從茲不蹈愆尤彼澤國餘生其殆頌匡災之多　乎上海北市絲業會館籌赈公所施則敬謹誌 
　　今日尙有各省新新聞及本埠新開均列人第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[五續粤漢鐵路風潮始末情形述畧]  
　　又下河運館宏遠堂是日全行及代表均無人到亦竟預公舉其中不盡不實己可槪見而所舉籌數故裝點唐侍郎着二籌梁黎無籌盖欲掩飾并非不欲舉唐侍郎特以唐占二籌鄭黃占百餘籌不能不從多數以示無私欲盖彌彰可笑可笑盖唐梁黎或二籌或無籌皆善棍爲之其籌數之多少皆先爲布定也現時殷實正之行商多恐株連畏避不出而少數之善棍冒稱九善堂七十二行全　以欺餙外埠股東欺蒙商部觀其近日所有各函禀電内中詞語混稱九善堂七十二行而主無名天下豈有如此重大之事而無一主名者其故亦可知矣成明攘利敗不任咎計亦狡哉衆股東以其私舉違章背律到與理論善棍則指爲劣紳攪擾岑督動加以阻撓罪鎱嚴札　　 
警局邏緝股東集議省城股東畏禍多避香港港商以善棍種種舞弊恐累一己血本　　 
兼害三省路政因有股東團　會之設其章程見各報尚保存血本維持公益爲宗旨公推陳賡虞楊西巖爲正副主席而善棍密禀岑督指陳楊會黨以圖傾陷上海廣肇　　 
公所電請關君香泉查察路事關君甫接電善棍卽至向如保復電並言須與商定乃可發關君不解善棍何以知有滬電甚駭愕因問善棍輩舉期原定初十何以攺初一善棍曰宮保急於接路關問何以不通知上海及外埠股東善棍曰宮保急於接路以知恐費時日關問袁京兆來聞股東皆舉唐侍郎何以忽舉鄭黃等善棍曰唐侍郎曾領銜參宮保關問初定舉權理何以改總副辦善棍曰宮保吩咐如此辦法以上皆　棍答關君言有關君可質証語不離宗動曰宮保宮保宮保官耶商耶尤可異者四月二十二日中刻由劉宗向持一攻擊紳士禀稿到商會交善棍云係督署主稿暗攻省港紳商曯善棍卽電商部盖因去歲電參岑督省紳則許丁領銜商則凌朝康翎銜港則楊蔚彬領銜岑恨之必欲坐以阻撓罪名以洩其憤己參之不己又使善堂電禀合力攻擊與岑督之電隱然相同而岑督明參許丁凌各人阻撓之電亦與善棍電同時并發故商部覆善棍電文有來電所述與岑督查覆大致相符等語商部不知官棍串合情形善棍禀卽官塲主稿焉有不若合符節之理以上情節係某行商代表在塲目擊歸爲僕等言之現均恐不利於該代表未將其姓名揭出該代表聲明將來股東禀控商部有對簿公庭時彼可到堂作證也善棍之電又稱自舉　黃後認股者倍踴躍
　 
增至三百餘萬不知認股踴躍實我粤人激于義憤而成寰球皆知其未串舉鄭黃以前善棍之奸未著其時交小股己三百餘萬觀于未串舉鄭黃先善堂交股者　限爲穿旣舉鄭黃後善堂門可羅雀省城耳目之地共見其聞豈容僞飾耶如謂鄭黃等果孚人望則省港滬漢小呂宋暹羅各埠函電何以皆不公認耶以初時認股熱度之高使無善棍串官舞弊則現時早逹四五千萬矣彼爲吾粤公敵之官吏無足怪矣善棍　　 
之肉共足食乎 
[司事控提調冒銷公款蘇州]  
　　蘇省武備學堂司事謝某赴撫轅及督練公所具禀控告武備學堂提調傅大令接差未久己冒銷公欵八百數十元或有揑造各店發票爲憑或有换下舊料可証聞撫憲己飭督練公所查辦并聞此事緣傅大令接差後曾臚陳王前提調之短謝某爲王前提調之人是以遇事留意存其憑証藉此　　 
報復也（永） 
[滬城官事]  
　　湖南常德府同知蔣秋泉司馬光廣西人由湖南來住泰安棧又青浦縣田春霆大令寳榮常熟縣金大令元烺昨日均至道轅禀謁○委署太倉州姚本泉刺史炳熊昨日到道禀辭赴任○候補按經歷王耀寰參軍震昨亦到道禀辭　湖南珂里○總工程局正裁判官孫耳山明府昨又飭丁至道續假兩天（合） 
[考政大臣行轅紀事]  
　　昨日關道瑞觀察上海縣汪大令英美讞員關司馬等印委各官均詣轅禀安○下午商董曾少卿施子英虞洽卿各觀察恭請端戴兩大臣蒞華商體操會閲操本蒙允准　　 
旋聞全體議員定期戎裝詣轅晉謁而止○頭等商部顧問官張季直殿撰等五十二員聞定今日恭宴兩大臣並請道　等恭陪（力）　 
[江西李少薇觀察致滬道電（爲瓷器公司事）] 　 
　　上海道瑞觀察鑒電呈帥閲如何專利之法有無年限是否手工抑用機器請電復德歌 
[滬道復江西李觀察電（爲瓷器公司事]  
　　南昌李少薇觀察鑒瓷器公司現擬不請專利辦時照舊用手工但須改良一面派人出洋考察酌購機器總之允澂辦一切當遵商部章程不允則毌庸議請示决徴微（助） 
[粤督嘉許賢員]  
　　製造局提調李平書明府代招粤省自來水股分銀六十萬兩禀奉粤督岑宮保電召　粤已紀前報茲悉宮保業已面詢一切大爲嘉許故明府卽日可由省返滬矣（寸） 
[税務司函覆食米現在不報轉口]  
　　新關税務司好君昨日致函滬道瑞觀察略謂兩准來函以法商公泰行由西貢運來食米過船轉連海参威應如何辦理詢希見復並又准法總領事函催前來卽祈照章辦理等因當經函詢該公泰行去後茲據復稱前項食米現在不報轉口卽請作罷等語查該行所運之米旣不轉運應請毌庸置議云（事）　 
[德國簡充駐滬總領事]  
　　字林報接初五日柏林電云駐滬德總領事克納貝辭職奉德廷派貝立君繼任之説己見諸報章 
[美總領事起程回國]  
　　初六日文匯報云駐滬美總領事羅思德於今早起程乘大北輪船公司達柯太號回國領事内人員及其友人皆於碼頭送別一應公事暫由代理總領事鮑德君辦理 
[總巡捕頭更調消息]  
　　文滙報云外間傳言上海巡捕房總巡捕頭一職於現任鮑西根君合同期滿之前不遽改聘他人目前代理總巡捕頭麥克芬君當仍照舊辦事大約後來卽由其接充實授矣 
[滬南分設商會處行各董授權禮]  
　　滬南施家弄分設商會 
處定於昨日行各董授權禮午前南北各業董及商董等均詣該會聚議一切午後始散聞嗣後商業中有商情瓜葛可歸該商會執議云（寳） 
[典質業禀設學堂]  
　　本埠典質業董事姚洪淦沈功章君等前日聨名具禀滬道瑞觀察在典業公所設立兩等小學堂延請通儒經理額設六十名附額二十名正額不取月修祇取膳費附額月取修費一元常年經費均由典質捐助定期七月開學惟左近並無體操塲地查公所設在老北門與九畝地相近擬每星期借該地操演一次除禀上海縣核示外理合禀祈轉知學務處立案給示興辦等情奉瑞觀察批候移學務處核辦 
[道批三則]  
　　道憲瑞觀察昨日發出批示三道照錄如下潘寳書等禀批來禀並抄章均悉著候學務處核示遵行沈功章等禀批候移會學務處核辦可也此批民人凌榮華禀批卷查清丈局清理上寳兩邑公地漲灘葉令許守先後奉前署南洋大臣張飭派承辦凡清丈之地業户無單呈騐者一律入官出示召變印 
 
 

Page 18

 
 
　　給諭單執管各業户能於限内呈單補驗亦可剔除除分别辦理所有英册一千三百十二號租契係憑清丈局印諭轉立並無不但且　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
由劉前道派員會勘印契送給其時尚在蔡前道未到任之先該民人當清丈召變之時並不赴報乃於充公轉租之後始行呈單遲悞之愆實由自取察核先後兩禀任意牽扯如所稱曾丈局員商令徇情改覆一節詢之商令茫然莫解不但不識應文森爲何人且未見過此名當經商令飭據局書檢查檔案始知前辦委員高丞於閏四月初九日曾經移復公廨有案卽此一端可見該民人荒謬己極惟該地旣己召變升科於先何又騐單於後應卽自赴清丈局呈請查核辦理違式特飭（宜） 
[局批照錄]  
　　淞滬厘捐總局督辦陳亦漁觀察昨日發出批示二道照錄於下杭綢衆商惇裕和等禀批查此項綢捐現准藩司衙門咨據該業董唐丞禀覆每年認銀二萬兩已與綢捐南卡魏　　 
令所禀收數縣殊今核該商等禀請從本年四月起改認庫平銀一萬八千兩爲數更少斷難照准據禀前情應卽核實加認俾裕餉需仍候藩司衙門批示遵行著卽知照米捐公所吳晉等禀批據禀已悉查米麥糧食以外尚有蠶荳赤荳綠荳等項昨又續奉督憲電諭不在免捐之列再中該公所收捐則米麥免釐斷難敷毎月認捐之數該公所亦必不肯擔承仰貨捐局轉飭南北兩卡將蠶荳赤荳綠荳等項暫行收回自捐按旬具報一俟米麥厘金開捐仍歸該公所辦理並將收回日期通報查考一面限催該公所將截至本月十三日止認定捐欵刻日按數繳解來局以憑報撥毌稍延悞（宜） 
[總工程局總董恤刑]  
　　總工程局裁判所審判案件遇有戒責人犯由所丁爲之動刑並不十分諳練故上月間三鋪内天燈夫小徽州致有責傷脈絡之事局董聞之大爲不忍上月又有陳大腿因酒後咬傷巡士脚踝解經裁判所研訊裁判官喝跪巨練良久駐局總董目擊之餘以局中用此嚴刑大非所宜除傳諭將陳開釋外并經會議知照該裁判員以後不得再施此等重刑云（尺） 
[認眞查禁瘟猪]  
　　總工程局禁售瘟猪現集猪行七家在祥記碼頭屠宰如有皮色殷紅之猪顯係受瘟不准出售須白潔者方准照常出賣己諭該猪行分别具結矣（尺） 
[拆梢釀命案報縣]  
　　拆梢釀命一案已志本報昨日屍母葉氏偕戚盧子英投法捕房控稱伊子在虹口蓬路某裁縫店習業前　　 
月被無頼何鰲泉王寳生糾合英包探夥某甲拆梢洋六十元己給六元尚不干休氏子情急呑煙斃命何王二人及英探夥今匿法界求請提辦等情捕頭得供立飭包探拘獲一面派探帶同葉氏及該二犯投美捕房報明由捕頭派探恊保赴縣請騐經汪大令察得屍身已腐不堪逼視旋由原告求請免騐因飭包探將原被告一併帶回捕房候過堂後移縣訊辦（興） 
[公廨押懲西人串竊]  
　　　無領事管束之西人非力思年約十六七歲流落上海串同二洋人至老介福綢店以購買綢緞爲由竊取縐紗兩疋又至祥記鐘表店竊取金表一枚恒茂綢莊竊取鷄絲縐一疋瑞豐竊白縐一疋押洋花用爲包探朱桂生訪明拿獲吊出各贓昨日解廨請究老介福等投訴西歷七月十七號有三西人均以進店購貨爲由乘隙竊物求請究辦關司馬與美副領事操西語詰得西人串竊屬實判押改良所一年各贜分給失主（力） 
[控究迷藥肆竊]  
　　法租界名利棧寓客裘清才投法捕房控被同寓之潘榮和誘令遷入某小客棧由潘給茶一杯飮後昏然睡去潘竟用車載至法新租界空地將身上衣服剝下連行李等一併取去求請提究等情捕頭飭探將潘拘獲押候解辦（臨） 
[上海縣案]  
　　山西人田子蕃在英租界棧内失竊珍珠等件投報捕房並禀道憲札縣將該棧夥徐福生提案於前晚研訉徐供在棧充當茶房是日被竊小的不知所有客房鎖匙或交小的掌管或者自縣門上並不一定乞覽大令得供以田在棧中被竊自應賠還因判押候追究○廿五保二圖内敺斃角人之兇犯王小狗子事後被逃當由原差將王之妻父李光慶獲縣押究在案前晚亦奉大令提案判姑交保限半月内將王尋交訊辦如違提　○承裝無錫縣粮米船户楊照林因遭風短交被控獲縣訊供押追茲因患病前晚大令飭提至案判發善堂醫治再追楊求病勢梢輕仍請還押不願至堂診治大令准之（嚴） 
[總工程局記案]  
　　整容匠朱根發控夥文德高抛工避匿求借洋三元五角陳參軍判交保還洋了案○徐陳控徐阿龔欠洋两元一角請追參軍判還洋两元○義順米行夥張羣羣被山東人陳福保因兜貨口角互毆扭局禀控參軍判陳　　 
給洋五角醫傷○周春桃至恆泰廣貨店購買肥皂口角被店夥王汝良毆傷頭額批案請訊參軍判給洋两元醫傷（尺）　 
[英美公廨早堂案]  
　　十六鋪鴻興押店主翁二將値洋三十元之鉛絲押洋四元違章昨由包探徐榮山傳翁到案請究翁供由學徒經手抵下關司馬商之美安副領事判押捕房一月○流氓蔡和尚前夜糾黨數人在馬路中攫取妓女花琴仙頭上金挖耳及眞珠簪一支逃逸報由包探沈阿炳拿獲解究司馬判各押捕房一月○王阿生前經犯案懲辦今又掩入王寳興家圖竊報捕解究押一月有○王阿狗竊唐錦山家綢衣由捕解辦判押一月○潘玉林因與同業之薙鬤匠鄧司務江姓等口角情急投河由捕救起解廨請示判送棲流所安插○郭星雨以假票向源通官銀號付銀一案昨由郭子阿根續繳洋七十元前後合共罰洋一百元求請開恩司馬判開釋完案○張連生竊周金狗船上衣服陸才清竊一大號綢衣金阿金竊劉廷達布衣金阿木竊潘關金衣物潘景高竊無主衣服俱由探捕解辦判張押七天陸潘各押十天二金各押五天○伍瑞興將取汪瑞興等四家孩鐲報捕解究判押二月○陳阿保攫敢余春生子根根之金鎖片報捕拿究判押一月期滿驏逐（當） 
[法租界捕房事]  
　　顧全郎不知在何處拐得婦女小孩各一口在小客棧信宿被包探查出拘入捕房押候解訊○許生才柴金林借紫來街某姓餘屋居住前晚同居二房東失去雜物向之詰問許柴二人大爲不然毆打之下鳴捕拘究捕頭以二人不應行兇飭押至十二點鐘始釋○法大馬路鳳凰台灘簧塲內經手陸壽芝扭控堂倌沈坤和屢犯店規喝斥不遵反被毆打求究捕頭飭押候解訊○台州人蔡阿六潛入招商局煤棧竊煤一百多斤被巡丁查見拘入捕房押辦○張阿寳竊某海味行衣服三件被包探拘獲亦飭押候解究（興） 
[美租界捕房事]  
　　張安新昨至漢碧禮路永祥南里包小毛家向包妻劉氏調笑適包回家遇見將張捆送捕房捕頭詢係白晝且未進房從寛斥釋○女郎顧　　 
三妹前晚行經西華德路永吉里口突被山東流氓數名攔路攫去銀飾等物女卽報捕請緝捕頭允之○兆豐路陳紀岳投捕房報稱甲乙两流氓糾人至家滋擾請爲提　　 
辦捕頭准飭包探查究○某水手前晚醉後在楊樹浦沿途胡閙由捕拘究奉飭押候酒醒再核○西華德路馬玉庭家前晚被竊衣物報捕請緝捕頭准之○李田生前晚　　 
在師考脱路被酒醉日人無端兇毆打失毛扇綢傘等物報知捕房捕頭飭投該管領事署控告（似） 
 
 

Page 19

 
 
   
 
 

Page 20

 
 
　　足銀六萬零零八十二兩八錢三分零七絲共實存京平足銀四千九百九十九兩一錢一分一釐三毫八絲八忽九微 
[宮門抄]  
　　四月十二日商部鑾儀徫廂黃旗值日無引見堃屾謝充値年旗大臣恩多浚曾煦備召見崇壽續假十日召見軍機多浚曾煦 
[暑江督周等奏江南北徴練新兵餉需短絀甚鉅現擬整頓淮北鹽務試辦收買餘鹽開闢廢岸冀獲詸釐以充軍餉摺]  
　　頭品頂戴兵部尚書銜署理両江總督兼管兩淮鹽政山東巡撫臣周馥兵部侍郎銜署理江北提督臣劉永慶跪奏爲江南北徴練新兵餉需短絀甚鉅現擬整頓淮北鹽務試辦收買餘鹽開闢廢岸冀獲課釐以充軍餉恭摺仰祈聖鑒事竊維江南爲東南重鎭當以整飭戎行爲急務臣馥前擬裁併江南各路防營先行徴練新兵一鎭歲需薪餉分釐無著己於訂造日本兵輪存欵内借撥銀二十一萬四千两又議收回淮鹽復價欵内歲約可得銀三十餘萬兩並息借淮商銀四十八萬餘兩一律撥作江南徴練新兵之用業己另　摺片奏明在案又臣永慶遵旨先練江北一鎭應需開辦及常年經費前請以徐州土藥新加膏捐淮南鄂湘西皖四岸溢銷鹽斤課釐加價淮安關增收税銀撥充江北軍餉先經臣等於光緖三十一年七月二十八日奏明在案嗣因江北　　 
徴練緊要所籌之款一時難以應急經臣馥飭在徐州道庫兩淮運庫支應局庫共借撥銀二十萬兩先行開辦無如用欵浩繁所短甚鉅亟須設法籌湊然江南財賦撥括己空處今日而言籌欵欲求其不擾民不累官惟整頓鹽務或有指望查淮北近年銷數尚不如前督臣沈葆楨在任之時牛齒且繁銷數反絀其有遺利不問可知淮北之鹽皆係曬掃而成出產最易每年小滿後如得天氣暢晴則兩旬之内卽可得一網之鹽其餘四時所產尚不在内而近年或者捆不如額其爲透私又不問可知治之之法必須大舉緝私　　 
以截其流又將餘鹽仿江滁例酌減價値盡數歸官收買庶足以清其源臣馥與前署両淮鹽運使恩銘屢次籌商並委道員陳際唐前往淮北各場周歷察看酌議人槪辦法先于光緖三十一年十月十六日在北鹽總會之西壩地方設立總棧卽委陳際唐總理棧務並將前革運判徐紹垣交代案内請抵庫欵之鹽池埽歸棧辦收入手之初諸事從寛嗣陳際唐奉旨簡放山西河東道恩銘亦奉旨補授江寗藩司隨卽改委熟悉淮北鹽務之請誧淮揚海道蒯光典會同新任運司趙濱彥另訂詳細章程責成分司大使等官督令垣商儘產儘收除正綱江滁之外内棧先行發給鹽本數成俟隨時起運隨時找足一面添撥水陸營隧分路緝私務使塲私顆粒不　儘數歸垣第旣收餘鹽亟應廣籌銷路查山陽清河沭陽贛榆四縣本係廢岸及海州安東兩州縣向無官引行銷屬食私之處止餘鹽旣歸官收民間不能淡食應將廢岸一律開成食岸統歸官棧運銷目前開辦之初進步不宜太驟擬先從山陽清河安東三縣辦起果有效騐再及海州沭陽贛榆等處現將山陽等三縣銷鹽事宜暫由原辦淮北桃源宿遷瞧寗邳州四食岸之官運局兼辦以期呼應靈便又查淮南皖岸督銷局所轄之江運六岸以及滁來全三岸向銷淮北太中上色北鹽定章在太中上色各垣通攤買運按江運每擋六千引每年六檔滁來全每檔二千四百引每年三檔非岸銷大暢之年不能逾此檔數今擬每年江運以六檔爲度滁來全以三檔爲度仍歸太中各垣照章攤運如一年之中江運捆至第七檔滁來全捆至第四檔卽將西壩官棧餘鹽應捆又查西壩出湖票鹽本係票販正綱額引現在票鹽正額前經奏明以三十六萬引爲額擬卽以綱限内　足三十六萬引爲度凡如銷三十六萬引以外則此項餘銷數本非票販正額所應有係由官收見效私販歛跡所致應將額外溢銷之數槪歸官棧出售一俟本綱限期届滿卽行截數仍歸票販正額接銷其中或售湖販或售江滁或售食岸凡應繳公欵均各照向章一律辦理王向慣販私之貧民淘埽零鹽之老弱亦必爲籌生計另訂章程在四壩官棧酌量收買以示體恤而防外溢至開辦經費及收鹽成本現擬由運庫及海分司庫共陸續借銀二十萬兩如果不敷再行設法騰挪當此庫欵拮据之時所借之欵亦難久縣惟開辦之初祇有用欵而無進項擬請自開辦之日起試辦三年凡官棧售出之鹽應繳課釐專欵存儲除歸還借欵開支緝費酌留成本外儘數撥作江南江北徴練新兵之用抑臣等更有請者現擬收買餘鹽不獨爲籌備餉需起見且以體恤商販並爲安靖地方此項餘鹽旣歸官買每年場商地丁駁船之所得實屬不貲又於淮北奏銷可望提前不致壓後殊於淮北鹽商有益至淮北地方素稱梟盜賭匪淵藪若不設法整頓恐養奸貽患緝治固應從嚴教養尤不容緩應由蒯光典等督率官紳分設籌辦學堂工藝等事將來卽以餘鹽之利酌量撥給惟臣等雖如此籌畫恐難免宵小之徒以不便其私造謠作梗多方震撼臣等惟有堅持定見督率印委認眞經理明定賞罰考核功過以期必底於成倘有玩抗不遵者惟有執法從事臣等與恩鉤等先後籌畫數月現在規模粗定卽行督飭開辦以冀漸收成效所有整頓淮北鹽務試辦收買餘鹽開闢廢岸辦理情形理合會同恭摺其奏伏乞皇太后皇上聖鑒訓示謹奏奉硃批户部議奏片併發欽此 
[兩廣總督周奏所有廣東裁存制兵碍難改編巡警缘旧片]  
　　岺春煊片再准巡警部咨奏請將各綠營一律改爲巡警經政務處會同兵部議准奉旨咨行到粤當經轉行欽遵查照去後伏思綠營改辦巡警化無用爲有用誠屬意美法良惟粤省營兵節經裁汰及此次再裁七成後僅成七千三百一十八名現在併爲六十營分布各屬藉充看守城門恊解餉鞘人犯及擇要塡紫水陸防汛之用若挑編巡警認眞教練必須加給口糧庶不致蹈窳敝冗濫之習以兵餉充支警費約以制兵四名之餉始可充警兵一名之粮是通省七千三百餘名之制兵僅足改編千數百名之警察廣東九十四廳州縣每屬僅得警兵十餘人地廣兵單實不足以資巡防而收實效至新舊各案裁兵之餉或與湊解贖欵或編練新軍儻以之撥充警費則各項皆無所出又恐貽誤要需再匹思維粤省裁存制兵實難改編巡警據廣東參謀處會同巡警局善後局司道詳請具奏前來臣覆加查核係屬實在情形應請勿庸改辦警察爲内治之本學堂又爲造就警兵之責亟應實力舉行現在省城所辦警務業己另行籌款逐漸擴充省外各屬亦經嚴飭地方官會同士紳就地籌辦其繁盛埠鎭近已次第興舉臣復督飭藩臬兩司上緊籌設學堂力爲推廣期於日臻完備以仰副朝廷振武圖强至意所有廣東裁存制兵碍難改編巡警缘由謹附片 
 
