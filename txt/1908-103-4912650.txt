# 1908 - 103 - 4912650

 

Page 1

 
 
   
 
 

Page 2

 
 
   
 
 

Page 3

 
 
上諭 
[三月十七日奉]  
上諭徐世昌等奏官兵在吉迭剿捕世匪請將出力各員擇尤保　奬一摺吉省積匪爲患己久此次經徐世昌等派委行營翼長張勲統　帶所部奮勇進剿殄除巨患地方賴以乂安雲南提督張勲著加恩　賞穿黄馬褂至在事文武各員亦應分别獎叙所有單開之留　直補用游擊張文生著免補叅游以副將仍留原省補用補用游擊許　蘭洲聶汝康楊得春均著免補游擊以叅將儘先補用並加副將銜補　用遊擊吳俊陞張繼善喬建才均著免補遊擊以叅將儘先補用留直　補用遊擊王德芳著免補遊擊以叅將仍留直儘先補用都司吳起恒　陳德修畢盛魁閻肇興尹口尹占魁符海清武福壽崔靑林吕鳳山董　妙嶺均著免補都司以遊擊儘先補用江蘇溧陽營都司郭鍾秀著以　遊擊在任遇缺即補副都統銜協領誠明著以總兵記名簡放記名總　兵李家修著賞給捷勇巴圖魯名號並加提督銜遊擊銜儘先補用守　備凌維祺著免補守備以都司儘先補用並加叅將銜留直補用守備　葉殿臣著免補守備以都司仍留原省補用並加遊擊銜儘先補用守　備李長榮著免補守備以都司儘先補用並賞加遊擊銜儘先守備蕭　開第袁爵麟張樹堂張雲喬齊金緒均著免補守備以都司儘先補用　留直補用守備周茂茂著免補守備以都司仍留直儘先補用補用千　總么培修著免補千總以守備儘先補用並賞戴花翖藍翖補用防禦　潘貴著以佐領儘先補用並賞戴花翖補用千總關成德唐敬師林慶　元陳家奎許連陞李文勝李治雲劉之潔胡桐山王耀廷李鴻舉均著　免補千總以守備儘先補用補用把總尹鳳山陳錫武均著免補把總　以千總儘先補用領催金祥著免補驍騎校以防禦儘先補用己革副　將銜補用遊擊毛書成己革江西補用副將萬國標均著開復原官原　銜並免繳捐復銀兩分省補用知府甘常憲徐啓修均著免補本班以　道員仍分省補用江蘇試用知府徐承諌著免補本班以道員仍留原　省補用開復在任候補知府前直隸棗强縣知縣張石著以道員仍留　原省補用分省補用直隸州知州李恩慶朱寳仁分省試用冋知岳開　先均著免補本班以知府仍分省補用直隸候補直隸州知州李慶璋　著免補本班以知府仍留原省補用分部主事姚煌著以直隸州知州　分省補用留奉補用知縣熊希存補用通判劉文揆均著免補本班以　同知直隸州仍留奉補用直隸補用知縣陳敬儒著免補本班以直隸　州知州仍留原省補用留奉委用知縣劉世培著免補本班以同知直　隸州仍留奉天委用選用知縣張文成著免選本班以直隸州知州不　論雙單月選用留奉補用縣丞史久亨著免補縣丞以知縣仍歸候補　班補用直隸即用知縣李維楨著免補本班以同知補用候選通判書　敏著免補本班以同知選用候選知縣程學懌著免選本班以同知直　隸州選用分發委用教諭徐光煒著俟選缺後以知縣分省歸候補班　補用候選府經歷宋符昌候選縣丞蕭乃賡均著免選本班以知縣選　用知縣用候補筆帖式葉廉著免補本班以知縣分省補用分省試用　府經歷韓紹先袁天庚試用縣丞王炎均著免補本班以知縣仍分省　補用留吉補用縣丞戚柏銘朱興淮均著免補本班以知縣仍留原省　補用選用府經歷許榮光著免選本班以知縣不論雙單月儘先選用　選用府經歷縣丞裕和著免選本班以知縣不論雙單月選用山東補　用縣丞商用中著免補本班以知縣仍留原省補用選用府經歷薛慶　崧任德明選用縣丞萬嘉訓梁士訐管雲臣秦士林均著免選本班以　知縣不論雙單月選用候選巡檢張景垚著免選本班以縣丞不論雙　單月選用附生許藻章著以縣丞不論雙單月選用留直補用副將吳 
 
 
 

Page 4

 
 
　慶權張士造均著賞加總兵銜佐領承祿毓麟均着以協領儘先補用　補用遊擊李玉富着以參將補用佐領圖瓦謙著以應陞之缺升用補　用都司劉義章馬步雲程德喜朱廣瀛均著俟補都司後以遊擊補用　補用守備苑春華丁玉洪張樹田衞鴻鈞李茂盛蘇金山童志慶倫何　福升馬德芳均著俟補守備後以都司補用候補防禦錦芝著俟補缺　後以佐領補用記名防禦驍騎校春桂著以佐領儘先補用雲騎尉勝　貴春喜常貴恩綸驍騎校德魁祺緜均著以防禦儘先補用補用千總　張調元著俟補千總後以守備補用補用千總邱昌錦高連陞馮振廷　康永勝趙純禎趙清衢安玉如季得勝黄鳳奎白鳳鳴周永勝黄儒金　王行逮萬雲閣孫肇賓邢茂隆張盛林于眺山趙汝楫黄成文趙慶善　張士良李景文靳緒魁侯玉峯張慶元均著俟補缺後以守備儘先補　用領催忠玉着以驍騎校遇缺即補領催隆魁披甲連順德山均着以　驍騎校儘先補用候選道王治馨傅良佐均著賞加二品銜選用知縣　李恒昌着俟選缺後以直隸州知州在任補用候選知縣那安廉着俟　選缺後以同知直隸州在任補用分省試用府經歷程譽著俟補缺後　以知縣補用候選經歷吳鍾麟著俟選缺後以知縣補用同知銜范熾　泰府經歷銜沈驤榮貴附生張維瑩均着以府經歷歸部選用義學生　陶魁賢附生陸鵬萬筆帖式恩承均著以府經歷不論雙單月選用縣　丞銜周維楨傅彊興和李玉田舒箎張德本李長華李如璋稟生黄傳　鏕附生萬弼臣趙舉春許嶽鍾許元懷均着以縣丞不論雙單月選用　委用筆帖式樞庚着以筆帖式遇缺即補候選從九品敬熙着以巡檢　儘先選用另片奏請將整頓捕務及接仗陣亡各員分别獎恤等語署　賓州廳同知在任候補直隸州知州奏調直隸安平縣知縣金永着免　補直隸州知州以知府在任儘先補用己故廂藍旗驍騎校承銑着照　驍騎校陣亡例議恤其隨辦營務異常出力之己革知府用在任候補　直隸州貴州黄平州知州涂步衢着開復原官陞階並免繳捐復銀兩　己革四品銜補用直隸州直隸候補知縣王維墉著開復原官原銜並　免繳捐復銀兩陳友璋一員案情較重著不准開復該部知　道單一件片四件併發欽此 
宫門抄○三月十七日召見軍機穆額騰 
　　　　　　　十八日召見軍機溥　熙彦楊士琦 
代論 
[吕大臣及張袁兩軍機會奏津浦路綫取道皖境並准蘇路公司赶築北線摺]  
[今日尚有要聞轉入後頁閱者注意]  
奏爲津浦南段路綫詳攷輿圖博採衆論應行取道皖境擬請飭下案徽巡撫會同辦理謹合詞恭摺具陳仰祈聖鑒事竊查津浦鐵路原本於津鎭。雖易鎭江爲浦口。仍同隷江蘇轄境合同内所載路綫。係由天津經道德州濟南府至附近山東南界之嶧縣。均稱天津浦口鐵路北段。再由嶧縣至附近揚子江南京對岸之浦口。均稱天津浦口鐵路南段。並未聲明由嶧縣至浦口。應行經由何處。臣海寰奉命後。當卽詳考輿圖。自山東嶧縣紀。與江蘇接壤者。爲徐州府屬銅山縣。若由銅山縣取道安徽之宿州靈壁鳳陽定遠滁州等州縣以入江浦縣境而至浦口鎭。均係驛路。其勢較爲直捷。若由銅山縣取道邳州宿遷桃源清河天長六合等州縣以入江浦縣境而至浦口鎭。茯勢似較迂折。内惟天長縣係屬皖境。餘均江蘇屬地。論軌道以直捷爲便。路工以省費爲主。然遇通都大邑。商埠巿場應行遷就者。雖取道稍迂。亦不可但圖省費。總之以便利商賈行旅增益日後養路之資庶爲合算。正在核議間。復據蘇省鐵蹈公司津浦路綫與津鎭截然不同。正當規畫。應由嶧縣經江蘇徐州府城而入皖境蘇路北綫自清江經桃源宿遷徐州以逹豫。復自清江東北接沐陽以逹海州又由清江南至瓜州各綫。呈請概由公司籌築。又據安徽京官以津浦路綫須經過安徽省轄。與原訂津鎭鐵路。未曾涉及安徽省界不同應與三省一律。伏查三省均蒙欽派督撫會辦皖撫亦有購地保護之責。公呈奏請加派。以專責成。並准郵部先後據情咨會請飭屬勘定津浦南段路綫復部核辦各等因前來。臣海寰與臣之洞等熟商。此次津浦鐵路。雖係官爲惜欵辦理。而十年後仍准三省紳商。自集成本將。此項債票。撥與一半。任其收回。即爲官商合辦之路。並各視其境内地叚若千里。爲攤買債票準繩。與他路借欵辦法迥别。是該路綫無論如何勘定。但求有裨權利。官商卽交受其益。蘇路公司。本可無所用其爭論惟查光緖三十二年間商部奏准江蘇紳士籌辦本省鐵路摺。内曾聲明自江以北由海州經徐州以逹於豫等語。則海徐一路。自應遵照奏案。由蘇路公司籌築。現攷諸輿圖。採諸衆議。旣以南叚路綫。必須取道皖境。而皖省京官。亦願照三省一律。相應請旨飭下安徽巡撫一併會同辦理。臣海　即一面飭派南段總理。以及總工程司。按照所擬路途。赶緊前往詳細勘測。究應取道何處爲宜。禀候臣海寰冉行親往覆勘審定。如果自徐州以下全由皖境。則皖省目應按照二省攤買債票。以期利益均沾。按鐵路通例。必以枝路交匯爲有益今。幹路南端若。改由皖境取。道洪澤湖以西則。江北淮揚海等府 
 
 

Page 5

 
 
州。商務繁盛之區。凡在洪澤湖以東者皆與此幹路隔絶。江北商民未免向隅。應請自徐州横造枝路一條逹於清江以利江北商民此路儘先准江蘇省商民集欵脩造。限於四年内與幹路一律造成如四年内幹路造成以後。查看情形。儻路公司所築軌道尚未能與津浦軌道相接則由官爲集欵。即從徐州築一枝路。以抵清江。使蘇省商民亦得共出其途早獲交通之益届時仍當酌定年限。准該公司限滿備欵　回一半與津浦幹路。一律均作爲官商合辦之路。以歸劃一而照平允。所有擬議津浦鐵路南段路線缘由。謹合詞恭摺具陳。是否有當。伏乞皇太后皇上聖鑒訓示。再此摺係臣海寰主稿。合併陳明。謹奏。光緒三十四年三月初九日奉旨依議欽此 
　按摺内所據蘇路公司呈尚係上年冬間所遞係規畫北線全路故海　清亦在其内。今年正月問。趙運使以運鹽緊要照會公司。歸鹽務代辦。　並詳請督帥奏咨立案。蘇路東亦於會場議决讓歸鹽務辦理云。 
專電 
[電一（北京）]  
都中傳說慈宫有歸政意 
[電二（北京）]  
唐紹儀爲借洋債事暫緩回奉 
[電三（北京）]  
廷寄鹿傳霖禁烟關繫重要從速查竣回京 
[電四（北京）]  
外部以機器騐身法試驗本部吸烟人員撤六人各部擬繼續試驗 
[電五北京）]  
楊士琦奏此次乘海容海圻兵艦軍官諳練請照陸軍准補實官乂奏每年派艦駛赴南洋巡視由農工商部遴員前往奉旨依議 
[電六（北京）]  
外部奏保德祥方樸存棠詒吏部知道又保棠詒丞參上行走奉旨依議 
[電七（北京）]  
農工商部奏保周學熙胡祥鑅吏部知道又保周學熙水參上行走奉旨依議 
[電八（北京）]  
又奏開辦京師自來水紡織局　員辦理奉旨依議 
[電九（北京）]  
陸軍部奏保瑞澂丁寳銓傳蘭泰李經野吏部知道 
[電十（北京）]  
郵傳部議覆川漢鐵路母庸派督辦奉旨依議 
[電十一（重慶）]  
督轅消息中英藏約問題業己解决議約大臣將回京覆命 
[電十二（湖南）]  
新鄂督陳於十六日由黔抵常德約二十外到鄂定四月初三接印 
緊要新聞 
[外部電飭出洋人員戒烟北京]  
　　外務部致駐俄薩大臣日本李大臣電云三月初七日奉上諭派恭王鹿傳霖景星丁振鐸充辦理禁烟大臣設立戒煙所專司查驗京外各衙門屬僚責成該管長官切實查禁如經禁煙大臣發覺查驗實有烟疾並將該管長官按其瞻徇失察情節分别交部議處等因欽此初十日復准軍機處鈔交御史黄瑞麒奏請飭下外務部確查如有煙疾未斷之出使大臣電飭速即戒除沈痼己深者奏明撤回其使館人員責成各該使臣查明報部一律辦理又在外華民吸食鴉片者並飭使臣及各領事設法勸導戒除等語奉旨外務部知道欽此希查照欽遵其使館人員如有沾染嗜好者卽責成該使臣限令戒斷報部查核並飭各領事設法勸導華僑戒除即電復並轉英德法奥義比和美使館 
[直督勘驗津浦車站地基天津]  
　　十一日晚四句鐘直督楊蓮帥率同津浦鐵路督辦李德順總辦張觀察會辦錢錫霖京奉鐵路總辦周長齡吳家修提調張鐸工程局陶式　材料處柏濱氏並各司員由新車站乘坐火車前往西沽村附近勘驗津浦鐵路設立車站地基己在新莊村後繪圖約於六月間開工至五點半鐘始各回局署 
[寗都天主耶穌兩教滋事紀詳南昌]  
　　寗都天主耶穌教民滋事經潘委電請上憲照會法主教德領事將黄趙兩人送 
 
 

Page 6

 
 
懲各節略紀前報專電現憲此案實因賴姜氏向夫兄賴太儀爭分家産致釀訟端當時德邰教士出塲　預天主教民黄茂全在旁斥說遂致互相揪扭將邰教士毆傷復有司事趙從光從中播弄其事乃益棘手贛南道江觀察聞報即委潘大令之龍到州會同地方官速妥排解不意兩方情詞各執潘委遂電禀省憲請飭洋務局照會法主教德領事將黄茂全趙從光二人斥革一併送案究辦以息禍源 
贛撫沈愛蒼護院前日嚴電寗都州何牧云頃督帥電開據洋務局温道禀德教士來局面言有寗都州内地會德教士係留辫中國裝束日前在街行走忽被華民數人當街扭打該都士即避入天主堂事後報告州署竟置不理等語本護院旋亦接邰教士來函稱潘委在贛三日毫無動靜天主教人謂有雩都興國打教頭十六人留四教頭習拳教打預備燬堂並牽涉三年李逢春案内胡天誠云云此案兩教互相仇結牽涉訟案地方官有理訟保護之責豈能任其尋釁致釀事端應即迅爲切结理結以杜交涉前禀道稱派黄州判會紳排解　在辦理如何情形速復云云京師近事 
[常州府更調原因]  
　　新授常州府知府長明本係軍機章京向爲醇邸所賞識前月醇邸面保人才竟謂長明才堪大用長公聞此消息急欲求一外放之缺而又格於成例未能如願適兩江督臣端奏參王步瀛人地不甚相宜樞垣遂調王而簡長或謂端與王夙有嫌隙樞垣照例簡放道府三四月後必有一廷寄令督撫察看能否勝任而端竟以人地不宜覆之而長明乃得遂外放之願也 
[黄御史請訂女師範章程]  
　　初十日御史黄瑞麒片奏興學莫要於師範而師範莫要於女子竊查女子師範各省雖己有設立者章程教法均未盡妥善甚至動招藉口應請飭下學部另訂章程通飭各省遵照辦理云云奉旨學部議奏 
[度支部奏定印刷地址]  
　　初四日度支部片奏臣部擬設印刷局前經奏明用清河廢倉基址建築嗣經臣等一再履勘覺倉基究嫌狹隘兹查得右安門内火藥局廢址地勢寛敞旣足爲異日推廣之基一切防衞亦較爲周密加以附近城巿招集工人搬運料物悉形便利業經咨商農工商部准將該地撥歸臣部作爲建設印刷局之用 
[伍欽使請奬華僑]  
　　駐美欽使伍廷芳電致外部稱美洲温哥華坎拿大等處華僑原籍廣西人古宜張新銘等組織禁烟會社限制鴉片贸易規模齊整誠屬可嘉懇部奏請獎勵以慰愛國之忱 
[德兵大閙内城]  
　　十二日禮拜有德國兵四名奔到頣和園意欲闖進禁地時守園官吏及戍衞親兵等照律禁阻該兵即退往園北巿塲闖入良家驚嚇婦女守園戍衞華兵出而追逐詎德兵拔出鎗劍剌傷華兵一名中有戍衞兵奪得德兵軍帽與鎗劍各一件送呈陸軍部請外務部向德使交涉 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏造幣廠鑄成一文新錢摺]  
奏爲臣部造幣總廠鑄成一文新錢謹將錢樣進呈御覽恭摺仰祈聖鑒事竊查本年正月間臣部遵旨厘定一文新錢請將重量成色照廣東配合形式照湖北辦理等因奉旨允准在案當即札行造幣總廠遵照原定錢制刻日開鑄兹據總廠署監督臣部右参議劉世珩等將鑄成錢樣具呈送部並聲明試鑄伊始機件尚未配合齊全一時鑄數未能足額等情前來臣等復加考核分量成色均與原奏相符其形式正面鐫刻龍紋背面鐫刻年號廠名及一文字樣輪廓字畫尚屬分明除仍飭該署監督等督飭員司工匠迅將機器配全期於多鑄外謹選樣錢八百枚裝盛二匣恭呈御覽至各省分廠應用新錢祖模業經總廠一律刋刻應由臣部電催各省督撫派員領回以便及早開鑄所有進呈一文新錢緣由恭摺具陳伏乞皇太后皇上聖鑒謹奏三月初七日奉旨知道了 
[郵傳部奏萍潭鐵路改歸本部管轄摺]  
奏爲萍潭鐵路擬改歸臣部管轄恭摺仰祈聖鑒事竊臣部定制凡官商鐵路均有統轄之責光緒三十二年間開辦伊始准督辦關内外鐵路大臣袁世凱督辦京漢滬寗各路大臣唐紹儀先後將京奉京漢滬寗京張正太汴洛道清各路關防文卷移交當經臣部分别奏明接管在案查萍潭一路亦用官欵修築前以該路係爲運煤而設暫由前督辦鐵路總公司事務大臣盛宣懹一手經理現萍鄉煤礦己奏明合併漢冶萍廠礦公司專歸商辦是官商股本自應劃清界限且該路現須展築至昭山四十餘里利便轉輸尤須一律籌備官本俾資添修之用經總理盛宣懷與臣等面商擬即改歸臣部管轄以符定制除俟盛宣懷將文卷移交到部再行奏明外所有萍潭鐵路擬改歸臣部管轄緣由理合恭摺具陳伏乞　皇太后皇上聖鑒訓示謹奏三月初八日奉旨依議 
[又奏擬展築洙昭路片]  
再萍潭鐵路原議上起安源礦界下訖湘潭縣迤東之昭山逐節興修以便煤焦運抵昭山後中船轉至漢口程途暢捷銷售利便惟萍洙一段雖己告成洙昭一希尚未展築船載之煤由洙洲而下须迂遶湘潭曲灣淺水阻擱行舟從前每日出煤數百墩己不能源源載運現煤礦大槽己通每日約可出煤二三千墩若不速籌通運將有貨棄於地之虞且漢陽鐵廠現正竭力擴充需用煤焦數倍往昔尤應力圖接濟以振要工查由洙洲至昭山計程約四十里接築尚不甚難臣部正在籌議間准漢冶萍廠礦公司總理盛宣懷咨商前因並稱訪聞粤漢湘境幹路擬有洙洲遶至湘潭對河太平街以逹易家灣較洙昭直線須多行五十里計算運費過多於礦廠均有損害且礦局每日運煤以三千墩計每車裝煤二三十墩當有重車空車共二白輛日往於此四五十里幹路之上轉輸輻輳行車時刻難以騰挪若與他項客貨相遇趨避不及益多危險查各國大礦恒有專運鐵路誠以銷塲旣廣出貨復多一或停滯受虧必鉅今煤礦運道甚艱自應就萍洙己成之路接連展築以逹昭山水次便可由輪船直運漢口藉符原議當經節次派員前往勘估由洙至昭約四十里需欵在五十餘萬兩擬由臣部妥籌興築旋據湖南粤漢公司呈稱湘潭紳商力懇將幹路由洙洲逕逹易家灣直線改爲繞道湘潭對河太平街以逹易家灣弧線以保潭埠商務呈請核辦等情臣等以該公司所擬辦法與臣部展築洙昭路線均爲保全商業起見彼此利益不相妨礙應准其改用弧線萬一將來粤漢商路再築洙州易家灣直綫則官築之洙昭應聲明不載他貨以期無損於商路即或客貨趨便附載其所定車脚亦應比粤漢較昂庶於平均賃率之中即寓維持商本之意恭候命下臣部欽遵辦理再此係因萍洙成路在先粤漢湘境尚未興造自不能不先由萍洙展築以救垂成之礦本如此後有近礦之路籌議興築自應先歸附近幹路承辦縱便專運礦産仍不得援此爲例合併聲明所有籌擬接築洙昭鐵路緣由謹附片具陳伏乞聖鑒訓示謹奏三月初八日奉旨依議欽此 
分類新聞 
政界 
[吊銷膏店告條原禀蘇州]  
　　承辦蘇州膏捐董事郭令廷楨故違定章擅出條示准令各膏店私設燈吸經郡紳蔣太史炳章姚司馬銑等呈奉撫憲札飭禁烟局勒令將條示吊銷經登昨報兹探得姚紳等原禀照錄如下（上略）近見膏局條示細加研究有足令人詫異者今將其條示二道錄呈察覽查郭董示中膏店各設一榻准店主自吸實爲體恤商艱云云按店主自吸何關商情安用體恤推郭令之意以爲商艱者實指不賣燈吸而言以爲體恤者是明明許其售賣燈吸也且准設一榻矣將誰爲監督之而能禁其私賣則所爲一榻者不啻爲之招徠也乂續示有拒煙會聽差人等在外滋擾借端需索等語查拒煙會非行政性質何有聽差名目該董豈得誣指膏店旣不明賣燈吸亦何從需索倘果有其事亦須依據確實憑証指名禀究何得憑空揑造以爲污衊地步且拒烟會按照上年藩學臬三憲會詳章程本應帮同調查煙户豈該董别有深意故預爲杜絶之計夫作法於涼其弊猶貪作法於貪弊將若何該董身本土商兼營挑膏現尚開設郭煜興等店不特煙間中人大半與之同氣良亦半爲己店擴充土膏之銷塲然則以禁烟之政而該董實蠧其間恐蘇城烟毒難以消除環求將該董所給各膏店前後條示查明撤銷（來） 
[商土官熬官膏商賣辦法武昌]  
　　巡警道酌擬禁烟辦法禀詳鄂督奉批謂迭奉諭旨嚴行禁革吸食鴉片自應及時興辦不容稍涉延宕該道所議各節事屬可行商土官熬官熬商賣辦理深得竅要應即督同在事各員初實籌辦惟限制吸烟人民尤當注重務須廣製戒烟藥品發交膏店代售一面仿照郵票格式刷印小票某月某日瘾數若干即定爲售烟分量諭令吸煙之人自行報明買票即由局按其年歲遞月核减領票買膏如限内未經報明而買票者即係新瘾應不准行至各該膏店 
 
 

Page 11

 
 
如遇無票買膏私相售給即從重究治若能實力稽查則戒煙者日益多而膏店亦自减銷矣至武漢三處煙館均勒令三個月内一律歇業倘敢故違即行封閉店夥人等分别懲處其在租界内開設者該道卽會同江漢關道妥爲查禁各府州縣煙館應如何查察禁革以及嚴定功過即由該道妥議呈候飭遵并將禁種鶯粟辦法一併妥籌核辦總之禁革烟累爲切時之要政地方官吏務當切實奉行將此考核勤惰但不准欵容丁役藉端擾害良民致遭嚴議（爲） 
[蒙城縣禀覆教匪情形案慶]  
　　蒙城縣王令樹鼎上皖撫禀云奉憲台電飭各州縣嚴密訪查教師傳授拳棒符籙等事知縣隨即會同營汎逐細訪查現在境内尚無此等情事民情一律安靖惟蘇東豫二省邊界之處時有該匪教拳情事飄忽靡定將來能否不致滋蔓則非卑縣所敢預必也（非） 
[新臬蒞蘇確音蘇州]  
　　撫憲陳伯帥昨接新臬左孝同廉訪由寗來電擬十七日由寗起節赴鎭江往遊金焦兩山准於二十二日來蘇履新伯帥得電後立即諭飭署臬朱廉訪赶緊預備交卸及長元吳三縣從速將衙署修葺一新（未） 
[鎭江府缺之調動蘇州]  
　　藩憲瑞方伯昨牌示云鎭江府知府承璋己調署淮安府知府所遺鎭江府缺即以正任江寗府現署淮安府羅章調署（魚） 
[札委管解京餉蘇州]  
　　蘇省上年冬季京餉業己籌解齊集現藩憲瑞方伯以京倉現在需欵孔殷特詳請撫憲札委官電局委員蕭譽昌明府管解赴部交納（禾） 
[更正]  
　　十一日本報第二張載有鄞令更换原因一則兹悉鄞縣黄大令並無詳稱軍裝被盜情事浙藩亦並無派員接署之文合行更正以昭核實 
交涉 
[劄行稅司保護英輪廣東]  
　　商輪冒掛洋旗業經粤督設法嚴禁英國亦允協力查禁在案現聞英總領事以此次旣經協同嚴禁冒掛英旂則此後凡眞正英輪務請認眞保護並担其被盜責任惟行輪危害之事除被盜外則以不善行駛致遭變故碰船等爲最危險務請將各船主機師等認眞考驗如果合格方給牌照以免華洋各輪彼此撞碰之險等情照會督院聞張督己劄行稅司查照矣（爲） 
軍界 
[創設武技保存隊武昌]  
　　鄂軍統制張虎臣鎭軍因新軍兵士均係研究東西洋各國操法中國昔日武技從此殆將失傳爰倣存古學堂之意建設武技保存隊就督撫標防營挑選强壯之兵士充當額設五百名肄習步騎弓箭刀劍拳棒各武術分爲二十棚置教練長四人房屋擬以撫標舊營房修改借用不日即可開辦（音） 
[北洋閱操天津]  
　　直督楊蓮帥定於十七日由津乘小火輪前往馬廠閱看第四鎭操演（耶） 
[皖撫奏改巡防營餉章表安慶]  
　　皖撫奏請將皖省舊有步軍遵照新章改編巡防隊一摺業己發表兹將新定餉章錄後（中路巡防隊五營）每營月支薪費銀一千二百四十八兩四錢每月共支銀六千二百四十二兩歲共支銀七萬四千九百零四兩（南路巡防隊四營）每營月支薪費銀一千二百四十八兩四錢每月共支銀四千九百九十三兩六錢歲共支銀五萬九千九百二十三兩二錢（北路巡防隊八營）每營月支薪費銀一千二百四十八兩四錢每月共支銀九千九百八十七兩二錢歲共支銀十一萬九千八百四十六兩四錢以上中路巡防隊五營南路巡防隊四營均由營務處節制不另設統領北路巡防隊八營分設統領二員南北鎭道均爲營務處南北兩道向不兼支薪水惟兩鎭兼管營務應支薪費擬照原支統領銀數南鎭一百兩北鎭一百五十兩支給以資辦公所有中南北三路歲共需銀二十六萬一千八百九十二兩八錢衞隊馬隊砲台水師各營餉項尚不在此數内（賢） 
學務 
[師範監督又復辭職杭州]  
　　全浙師範學堂荏苒經年監督一席己三易其人本年又因官費自費一事開堂尚無確期現在房屋雖届竣工而書籍儀器概未購備監督王孚川君因拒欵風潮未靖都人士嘖有煩言託詞東渡外間早知其有辭退之意兹聞前日己由東京遞回函牘數道分呈官紳力辭此席尚未悉浙中人士如何對付也（元） 
[歸併區學江西]  
　　江西安福縣溪兩小學堂係就原有私塾區分十二所其實每堂學生不過八九名今因經費支绌經該堂長彭飛霖等將各堂併爲一區較從前每年可省二百餘元業己禀奉林提學批准立案 
[組織師範所寧波]  
　　象山縣程大令與該邑勸學所董王某議在城内設一師範傳習所俾城鄉各私塾教師到所講習一月畢業如不到所講習未領修業証書者概不准授徒設塾業己訂定章程佈置一切報名者己有六十餘人（行） 
[請撥借錢局存欵開辦學堂寗波]  
　　鄞縣監生顧寳榮等具禀府署請將借錢局内存欵提作開辦學堂經費當奉夏太守批謂此項洋元係該生等家應領之欵開辦學堂亦爲當務之急宗前府任内創設借錢局之時業己禀准上憲將此欵撥作借錢局之用且借錢局設立多年如果辦理認眞實惠及民亦未便遽行停辦究竟現在借錢局情形如何能否與林紳所設之局歸併提出此欵爲該生等開辦學堂經費仰鄞縣照會勸學所並借錢局董事公同妥議禀覆核奪（再） 
實業 
[浙路車務近聞杭州]  
　　本月十二日浙路江墅綫第三次客車由拱宸站開赴艮山時按照客車定章應按站發給上站對牌如拱站開車發給艮山車牌一到該站即由站長换給清泰對牌等類是日大雨滂沱 
 
 

Page 12

 
 
正站長因公他出由王姓副員兼代不料誤給拱宸對牌以致司機人憑牌開車立刻開回原站職員乘客相與大譁經拱站長查悉情由立發電話報告公司一面追回艮站對牌婉商司機再行開往然己費時一點餘鐘矣現聞誤公之王某己罰洋十元以儆將來（木） 
[漁鹽乂須改章寗波]  
　　定海岱山等處各漁船所需醃鹽課兩向歸提標中營營弁經收給引嗣由各漁户邀請紳董出首具禀運司改歸紳辦近來運司又復札令標營仍照向章辦理各漁户因此集議擬嗣後改歸漁業公司經辦以免多所周折未識運司能允准否（行） 
[霍山設立商務分會安徽]  
　　霍山縣境山麓叢雜土産最多前該邑職董朱杏衣等擬設商務分會禀由商務總局詳請上台咨部請示現奉咨覆謂旣稱該邑　産居多商務繁盛自應准立分會以資提倡而維商政（美） 
[礦師查勘餘干縣礦山南昌]  
　　贛省沈愛瑲護院因欲開辦銅礦電調奥國礦師石逹夫來贛辦理現該礦師石君查得餘干縣屬一帶礦山甚多業乘西贛淺水輪船前往探勘如果礦質隹旺即富回省禀呈撫院購地開挖云 
[餘姚商會總理易人杭州]  
　　餘姚各商業具禀杭州商會略謂餘姚商務分會上年集衆籌資開辦公舉張承績爲總理兹己一年任滿分會預發舉票邀齊會員先於光緒三十三年十二月初六日開會續舉山入會各商用秘密投筒法選舉商聽笙寺爲會董商暄等改任爲領袖議董復由商等會同各業董集議辦法選舉總理於本年正月初六日當衆開筒仍係張承績得占多數應留續任惟張承績上年奉劄任事之初預先佈告願不支夫馬各費力任義務一年今被舉續任堅踐箭言且以年老神衰爲詞再三乞辭決不承認伏思商會設立全賴總會開誠布公熱心提倡張總理旣以年老病多未便擔任應以得票選之次多數同知銜蔣懷清繼任總理復經商等曁各業董並全體會員堅推始克承認勉盡義務不支夫馬各費迄逾一月各無異說爲此備具總理履歷並商等會董銜名伏乞貴總商會轉呈農工商部鈞奪並乞劄委以孚衆望（來） 
[派員勘丈荒地蘇州]  
　　蘇垣閶門外楓橋及滸關地方所有官荒田地現經農工商局總辦蘇觀察禀知撫憲就省城設立清丈局近據楓橋滸關二處有客商農民紛紛赴局備價報領者頗不乏人昨經觀察特派郝爾泰别駕陳述曾叅軍二員督率丈書前往該處勘丈一切（魚） 
[不准鼓鑄銻幣武昌]  
　　鄂督趙次帥前據教諭解綬條陳請以銻質鑄幣兹據礦政銅幣兩局察核詳覆謂考查銻幣中西各國無此圜法所請礙難准行（胡） 
雜記 
[衞隊衝突戲園案了結蘇州]  
　　蘇垣閶門外春仙戲園被藩署衛隊搗毁器具一事己志前報旣悉事起後藩憲瑞方伯即飭縣查辦旋由清鄉局提調王元章司馬商之工程局員陳大令將該戲園所有被兵搗毁器具由大令照數認賠以便和平了結其肇事隊兵七人昨日己由司馬拘局略責軍棍以示懲儆故該戲園己照常開演矣（禾） 
[梟魁就地正法南京]  
　　太倉州印委各員禀復會審匪首李能掌情形己紀前報現奉江督批示略謂李能掌爲梟中渠魁迭次聚衆搶刧拒敵官兵實屬罪不容誅自應就地正法足昭炯戒王二係匪中頭目本屬同惡共濟此次指拿李能掌到案乃係竊財謀害並非悔罪投誠殊難輕縱亦應就地正法至孫二一犯旣屬與匪往來素不安分應如該印委等所擬監禁三年限滿察看能否改悔再行禀辦仍飭會營嚴緝各逸匪務獲究辦（商） 
[派員充當鐵道緝捕漢口]  
　　巡警道馮少竹觀察因京漢鐵路一帶時有竊盜重案特派俞少尹直甫充當緝捕委員並令招募綫勇以資差遣（音） 
[編呈法政書籍武昌]  
　　鄂省法政學堂開辦在即昨有留學日本法政大學畢業生黄震東丁樹蘭二君將日本立憲自治一切法規參以中國現時情狀編訂二册呈請鄂督曁法政學堂監督採擇施行意在自荐充任該堂教習也（音） 
[梟匪白晝搶刦鎭江]  
　　聞洪澤湖東溝地方陸姓豕於初十日午前忽有梟匪我人闖入即將大門緊閉盡將家人綑縳翻箱倒篋恣意搜括刧去衣飾各物所值甚鉅現己報官嚴緝（金） 
[紀事]  
[（一）官場眞相瑣記]  
　　某縣令 
江西人胡某以選留滯京師。假居某氏嫗餘屋。茫茫宦海。苦無機綠。一日見有麗人謁嫗僕從炫赫狀類貴家嫗私訽婢僕知係大軍機寵妾而素以乾阿　稱嫗者也無何麗人去。胡某潛以心事員嫗謂如能轉乞某軍機數行書。他日富。貴不敢忘德嫗初難之胡質其行裝。得百金爲嫗壽。嫗曰。姑謀之。事之成否。未敢必也。越日麗人又至嫗語之曰。江西人胡某與。老婦有葭莩親邇。因謁選祖門苦。無捷逕可否推屋烏之愛代謀一出洋隨員麗。人慨然曰諾胡知其事。私心竊喜詎閱月餘。查無消息。胡又六疑。恐事不諧。倩嫗潛往探之。麗人曰。主人聲勢壓朝列不易爲人作曹邱生苟薦也事。無不諧奴本不耐數與閑外事重。以姆命姑爲一圖。歸語胡某數。日内靜候佳音也嫗歸未久適某京卿奉命使某某等　。某軍機以胡某薦因得隨使外洋差。三年任滿得優保。今己出宰甘縣。百里花封所入頗厚。倘　　祁門落拓時當亦今昔盛衰之感矣。 
小傳 
[王鹿兄傳（）二續]  
狂生乃策蹇驢。往謁王生於逆旅。麗與王某初未嘗相識也。一入旅邸。即大聲呼曰。有王夕疑者其人曷在余狂生某也。請見之。旅使茫然知所答夕。疑者王生　號也王。生自旁舍聞之。遽躍起。大笑出迎。一見如故。恨相。見晚　生日。僕爽快人。不會作寒暄語。握手大笑曰昔。雲間陸士龍日下荀鳴鶴相遇時亦若是耳。王生迎其意曰。陸敬徒有虚名恐不如也語。畢復大笑。狂生自謂得一知己。雖死無恨王某亦謂而今可得一吐胸中奇氣狂生遂延王生宿於其家。並　爲某堂教習。飲食與共。出入必偕。故世謂其二顚　曰世之以狂著者亦多矣然未有若斯之奇也狂。生以鬱鬱不得志於時以狂自號而不免受賣於王生哀哉王生東西演說不　一遇至。於囊金一空亦可悲矣顧卒以狂得售　哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [L小說> 
[偵探小說奈何天一名身外身（二十三）]  
裁判官聞雪蘭之語乃大詫徐謂之曰夫人之果爲凶犯與否尚未可定惟吾敢於此時斷言夫人必爲案内證人之一雪蘭曰非特我爲此案證人之一且我實爲殺人之凶手但此案之内容有不可思議不可提摸之秘密乃無一人能知此中之底藴長官亦知我之所以躬犯殺人之罪而不恤者因何事之感觸乎裁判官聞此數語覺此女子之供詞乃至爲閃爍殊不能察其用意之所在即謂之曰吾輩外人殊不知夫人所以殺人之故第以法律上之證據不得不致其詰問夫人究以何故而出此野蠻之舉動此死者曾否與夫人相識尚有與夫人同行之羅加喀勒今在何許請夫人舉此案内之情形一一相告惟吾尚有一言貢諸夫人之前夫人在此堂上之供詞卽爲定罪之證據苟有一字一語之不愼而入於法律之網者乃無術足以解脫夫人當知此時堂上之供詞於夫人之生命名譽至有密切之關涉夫人幸勿妄言裁判官語至此雪蘭卒然問曰堂上亦知此旅舍中被殺之死者爲何人乎裁判官未及答己見偵探范立生自外疾趨而入直至裁判官之前謂裁判官曰頃得一至確實之證據可以證實此殺人之凶手必爲雪蘭海倫與羅加喀勒無疑此死者名克洛夫海倫爲海倫伯爵之子雪蘭之兄自海倫伯爵死後有遣産一百七十餘萬磅悉以　比兄妹二人克洛夫於前此數月之頃曾往美國游歷而雪蘭即於其兄游歷之際與羅加喀勒結婚旋與羅加喀勒同出倫敦作新婚後之旅行不知何故忽與其兄克洛夫相遇於此而克洛夫又不知何故爲此夫婦二人殺斃充吾之意者必雪蘭與克洛夫有財産上之問題互開談判致演此激烈之慘劇此雪蘭與羅加旣殺斃克洛夫以後乃舍羅加設法先遁而己則逃至倫敦不幸乃爲我所捕今吾願以証人之資格證此女子爲殺人之凶手堂上聽之此女子殺人之証據乃有數事一殺人之後無故遁往倫敦並不告旅店主人以返至倫敦之故一此女子旣與羅加喀勒同作新婚之旅行何以無故　回遽出此無謂之舉動且不居逹爾文大街之邸中而寄居一偏僻之旅舍一苟此女子與羅加而非殺人之罪犯者何以羅加無故遁去而此女子不肯吐露其蹤迹蓋雪蘭方與羅加結婚未久情愛至深恐羅加之罹於法網不惜犧牲一身之生命以救此羅加喀勒此數事者吾百思而不能得銷滅之証據今特貢諸長官之前請長官據此數事以問彼殺人之女子 
本埠新聞 
要事 
[租界禁閉烟館總數揭曉]  
昨日下午二時英美工部局邀集中西各董在英租界南京路小菜塲用拈鬮法禁閉租界烟館四分之一先由工部局管理捐務西人與華董祝蘭舫虞洽卿沈仲禮三君宣布禁閉煙館妥善章程旋將各煙館門牌抄出復挨次編號納於銅球由西人摇彩計共開出三百五十九號聞寄園老延齡天成昌第一樓滙芳園北協成怡園大觀樓信昌祥天樂窩各大烟館亦在禁閉之列兹將各路應閉煙館總數列下 
　西棋盤街六家　　山東路十三家　　山西路十家 
　福建路九家　　　北海路十一家　　雲南路十家 
　汕頭路二家　　　廣西路十二家　　東棋盤街一家 
　廣東路九家　　　福州路廿二家　　漢口路十九家　浙江路十六家　　松江路五家　　　蕪湖路八家 
　西藏路九家　　　九江路四家　　　東興路二家 
　吳淞路七家　　　馬立司路一家　　武昌路八家 
　天潼路四家　　　西華德路十三家　斐倫路一家 
　文記路二家　　　北四川路三家　　北河南路三家 
　七浦路三家　　　伯登路三家　　　靶子路一家 
　海寗路十家　　　愛而近路三家　　北福建路四家 
　唐家弄一家　　　北浙江路三家　　楊樹浦十二家 
　威妥馬路一家　　百老匯路四家　　狄司威路二家 
　菜巿街二家　　　東加興路一家　　南虹口四家 
　新記浜一家　　　元亨路四家　　　漢壁禮路三家 
　華記路六家　　　新閘路十家　　　平橋路一家 
　派克路七家　　　愛文義路二家　　白克路二家 
　成都路二家　　　麥根路二家　　　康腦脫路二家 
　徐家匯路二家　　太古路七家　　　金隆街四家 
　南京路北京路共三十九家 
[又有湘米運往定海]  
　　滬道蔡觀察接朱三觀察函稱去歲浙江定海歉收曾經代購湘米一千石運往接濟現届漁汛上巿前運米石不敷平糴是以續向湖南購米二千石每石重一百五十斤現己到滬應完正稅己在湘關捐納沿途厘金亦均繳足擬於日内附裝永利商輪運往定海請即函致新關稅司驗放出口等語現滬道己轉致稅司驗放矣 
 
 

Page 19

 
 
[醬缸捐仍難豁免]  
　　南北兩巿各醬園禀請免抽醬缸捐曾經滬道轉詳督撫請示在案兹兩院又會札滬道謂蘇省開辦新政需欵浩繁奏准抽收醬捐事關要需未便推諉且寗蘇省城等處各醬園均己認繳獨上海南北兩巿迄未遵辦殊屬違背應由新任蔡道會同王道仁東督同陳令文藻妥爲勸辦母任抗延兹將應繳捐數錄下正缸一只不論産地行銷每缸常年繳錢一千七百五十文副缸二只作爲正缸一只備缸免予繳捐 
[學部查取學堂表册]  
　　學部現須調查各府州廳縣境内官立民立學堂校員教習學生人數以及設立處所課程等項表册通咨各省飭令造報蘇撫陳伯帥昨特札行滬道轉飭所屬造送備查 
[查禁官輪傾棄煤渣]  
　　前任滬道梁參議因新關稅司謂官輪不遵定章呈請江督核奪兹奉批示云據呈己悉查内河華洋各輪迭飭遵章多備鉄桶存儲煤渣駛回口岸交卸係爲保全水利起見凡屬官輪尤須恪遵禁令豈有藉口官輪轉不遵章之理候札行督辦緝捕清卿瑞藩司曁財政局一體嚴飭各官輪務須遵守定章多備鉄桶裝卸煤灰倘再故違一經查實定將該輪管帶撤差以示懲儆仰即知照稅司嗣後行驶内港無論官商華洋各輪一體實力查察照章辦理切切 
[調查人丁總數]  
　　江海關署現須查造贸易册藉特於日昨札飭所屬調查各府州廳縣境内男女大小人丁總數飭令即日造報以憑查核 
[英法廨員回滬]  
　　英廨讞員寳子觀明府襄讞王肇之明府法廨讞員聶榕卿司馬前日赴蘇公幹當晚公畢即乘灾車回滬 
[批准設立警監學館]  
　　松江府戚太守札行本縣李大令略謂奉藩憲批上海巡警學堂舍監汪之鈞教習陸炳章請設立警監學館懇予立案禀云據禀並摺均悉興學講習以養成警監官吏上贊憲政深堪嘉尚所望實事求是居之無倦愼勿徒託空言仰松江府飭候督撫憲曁提學司臬司批示等因到府奉此查此案未據並禀無憑核悉仰即飭知并飭將原禀錄呈查核 
[南巿商學會例會]  
　　十九晚七時爲南巿商學會例會之期由會員葉惠鈞演說挽捄垂亡之南巿王厚餘演說商戰之險要到者數十人 
[津商德順申莊歇業備案]  
　　上海商務總會移復天津商會云案准大移以據德順號禀稱分設申莊同時歇業所有申地往來逐一清理毫無轇轕粘呈應用印章請爲移會備案等情准此查此案前據德順申莊來會備案敝會以該號原莊開設在津須由貴會來文方能作准囑令遵照在案准移前因除錄檔備查並刋報週知外相應備文移復 
[田間發見屍身續誌]  
　　虹鎭二十三保四七圖田内有五十餘歲 
之男子被人刀斃己誌前報昨由上海縣李大令帶同弄件蒞驗驗明左額有致命刀傷二處飭即報堂報殮聽候緝兇究辦 
[城内]  
[救火會開會]  
　　救火聨合會於前晚開本年第四次常會由沈縵雲君演說大旨謂中國每多迷信倘遇火災諉諸運限得能幸免歸功神佑邇來京師屢火欽天監竟有火神下降百日之奏對以蒙聖聰殊不知火灾都由不愼救滅盡在人力火會中不但救尋常之火若逢如鉏約地震火燄奇災亦當盡力即有匪亂縱火當於救火外另備抵禦之術 
[醫學會開會]  
　　城廂内外各醫生昨至醫學研究會集議謂醫學報插入一覽表迹近表暴有碍醫界名興不如由會中出報以正學術會董答以經费無出祗能從緩至一覽表本係聽人自願會中無須干涉各醫生聞之均廢然而返 
[道批]  
　　童生梁棣　禀批察閱所呈保結祗保梁棣槊一人其梁棣芹是否另有殷實妥保何以未據取結併送著即明白具復以憑核辦保結相片暫附 
[官事]  
　　四川補用知縣賓鳳陽攷察監獄參事官候補主事麥鴻鈞浙西試用鹽大使魏聖喻寳山縣知縣胡調元滬軍營管帶吳保恕棉花驗水局委員洪長褘昨均到道拜會禀見吳淞關卡委員試用同知馮元璋昨日遣丁到道禀請期服假二十一天新委會丈局總辦黄贊朝會辦劉濟清昨日到道禀知到差捕盜局總辦駱騰衢請假五天試用通判史悠頤今晚乘新濟輪船赴津到道禀辭吳淞司巡檢嚴善圻警察畢業員巡檢葉在彝到道禀見南巿 
[催造門牌]  
　　清鄉督辦瑞方伯通飭各屬查造門牌本縣李大令奉文後曾照會總工程局飭令地甲分叚查造兹因尚未造竣復由大令催請赶飭造齊以便彚呈 
[禁晒下衣]  
　　總工程局警務處知照各巡士傅諭各叚居民不准將下身　衣當街晾晒違者拘罰 
[積竊圖盡]  
　　積竊陳贊仙倪阿龍等由工程局判押在案旋由公共租界新巡捕房派探到局知照該賊等前竊垃圾橋某客棧皮衣當在南巿得洋一百元又現洋十八元候公廨出票移提歸案等情詎陳於前晚在押所用帶自勒圖盡幸由管所巡士查見救下昨日己由中西探持廨員信函提回歸案矣 
[買辦受窘]  
　　夏省三扭董炳水至工程局控稱董炳水前做汽車行買辦招商人爲司賬嗣夏因有急需由商人摰銀二千兩有莊某担保詎董分文未還莊赔出銀一千两後又將商人之妹夫王道生存在裕成和皮貨行之銀一千两私行劉去求請究追陳參軍判董押限四天覔不理處 
[强賒烟膏]  
　　沈旭初自稱保險行夥昨向關橋堍萬順祥烟膏店主蔡慶林賒取烟膏不允沈即指爲宕欠保險費扭至工程局請追陳參軍以所控無憑斥退 
[扭控船夥]  
　　鎭記鹹貨行主陳瑞亭扭航船夥殷協林至南區控追貨洋两元八角昨解工程局訊判交保理處 
[挺押不理]  
　　顧松侯控窰貨船户朱阿弟撞攘船隻經工程局判朱賠洋一百二十元在案兹朱挺押不理昨交原告帶去自行投縣控告 
[定貨不出]  
　　朱禮和控楊茂之定買日本芋乾三百担祗付定洋五十元延不出貨昨奉工程局陳參軍判移商會理處 
[累及乃兄]  
　　長源米行夥俞仁肇去年宕欵逃逸現由保人裕康北貨行夥惟勛將俞兄仁昌扭至工程局訉判交保帮尋 
[搶取耳環]  
　　周桂芳搶取周江氏家小孩耳環拘解工程局訉判戒責一百下押候提到同黨訉究 
新租界 
[洋兵操演]  
　　英國圑練兵於前昨两日在坭城外麥根路戈登路口由司令督率操演馬步陣法 
[小孩疲頑]  
　　昨日下午有某姓小孩在新閘温州路將石子放於電車軌道内被六十三號電車司機人瞥見將孩拖住旋由旁人解勸釋放 
英租界 
[拐匪就獲]  
　　王貢氏控告韓寳遠誘拐伊媳景氏由縣照會捕房移提前日提獲昨解公堂請訉襄讞王明府商之德裴繙譯官判過堂訉奪 
[姦夫収押]  
　　無賴王木林之妻潘氏與馬 
 
 

Page 20

 
 
夫周仁善私識王向理論口角扭毆由捕一併拘入捕房昨解公廨訉判王夫婦交保周押捕房七天 
[佩刀充公]  
　　安徽人方孝博身穿軍服佩刀在租界行走由捕拘入捕房昨晨解廨方供前在黄渡營當差現無差委寓寳善街客棧内中西官判將佩刀充公交保查核 
[利刃何用]  
　　林阿生控林金寳持刀行兇由探解廨判押捕房一月 
[拐匿婦女]  
　　陸阿福控王阿根騙匿伊妻范氏由探將王解廨王不認拐判押候查明再訉 
[留養孤兒]  
　　八歲男孩王永康母死父貧在途啼哭由捕帶入捕房昨晨解廨判發棲流所留養 
[不理欠銀]  
　　夏雨田控徐玉田不理欠銀由探傳徐至廨王襄讞商之西官判過堂訉理 
[不還貨價]  
　　英商怡和洋行控黄云昌不理貨銀昨由差探傳黄至廨中西官諭令交差候訂期會訉 
[搶皮衣]  
　　流氓張祥根陳阿五串搶吳福生等皮衣由探拿獲昨解公廨訉究判各押西牢三年仍飭緝拿同黨解辦 
[騙白米]  
　　鄒瑞林沈蓮堂串騙周麟峯白米昨由公廨傳案諭飭過堂候核 
[竊金飾]  
　　吳連安控馬夫陳阿桂方阿昌串竊值洋一千元之金飾除收還洋七百元餘均無著昨由公廨復訊判陳押西牢一年方押半年了案 
[竊金表]  
　　竊賊李德勝竊有金表由探緝 
獲解廨判押一月 
[竊女鞋]  
　　積竊周裕林吳阿桂陳阿九由捕查獲並搜出女鞋等物解廨訉究判周押西牢半年吳押三月期滿一併驅逐出境陳押一禮拜 
[竊押髮]  
　　王瑞生王顧氏控王沈氏行竊金押髮由探解廨沈氏不認行竊判押候查明再訉 
美租界 
[西牢斃犯]  
　　提籃橋西牢昨又瘦斃押犯陳老三一名由捕咨照地保查明有無家屬然後棺殮 
[工人逞兇]  
　　沈永金洪方大同在楊樹浦麫粉厰工作昨忽口角沈即紏黨多人將洪妻張氏毆傷旋報捕房飭探將沈拘入押候究辦 
[寛釋流氓]  
　　周天壽控流氓寳寳强搶金戒皮衣一案捕房因寳寳堅不承認從寛斥釋 
[拘醉漢]  
　　前晚有一酒醉俄人在百老滙路胡閙由捕拘入押候酒醒再核 
法租界 
[追欠]  
　　大自鳴鐘對門公順祥烟間經手潘石卿前將生財託崇明阿榮向張姓抵洋七百元迄己逾　屢催不　昨由公堂傳潘至捕房押候解訉 
[快馬]  
　　馬夫蕭阿大違章疾馳拘入捕房候解公堂訉罰 
[聚賭]  
　　孔寳生紏人聚賭由探拘入捕頭押候解廨訉核 
[搶帽]  
　　匪人王三前晚在城河浜强搶途人帽子由探獲住解入捕房押究 
[竊藥]  
　　扛夫朱桂庭在　頭行竊藥材爲巡丁查知拘送捕房押辦 
國外新聞 
[美國候選總統之多]  
　　十七日倫敦電云美國米内蘇太省議會己簽名承認兵部大臣塔虎脫爲候選總統並贊成改良稅則之舉十六日柏林電云美國民政黨現己决議舉伯利安爲彼黨候選總統之人 
[洛基山雪崩]  
　　十七日倫敦電云美國洛基山巓之雪突然崩落該處鐵道樹木及工人住宿車一輛均被冲入愛爾勃脫深澗之中日人三十名死焉 
[美總督警告艦隊]  
　　十七日倫敦電云美國艦隊己抵開立福利亞省森大角該處之人歡迎甚盛開立福利亞省總督搿萊脫於歡迎各艦員弁時聲稱太平洋中將來必有一激烈之海戰美艦隊不可不預爲措置云 
[德輪失事]  
　　十七日倫敦電云德公司化倫蘇納輪船在薩地納島（意大利境）擱淺刻因無法施救己從事拆卸所有船客及貨物己轉附色利比船開赴亞力山大口岸 
[俄國擬派海陸軍統帥]  
　　十八日倫敦電云俄京聖彼德堡電稱俄國各大臣集議擬簡統帥一人舉全國海陸軍悉歸管轄以專責成並謂大公爵尼可納堪勝此任 
[英皇過巴黎]  
　　十六日栢林電云英皇由勃利司啓程遄回倫敦己道過巴黎 
[德相謁見教皇]  
　　十六日栢林電云德頁相蒲羅親王進謁羅馬教皇極爲歡愛波蘭問題及選舉坡森主教二事皆經提及並以中央黨對於德政府之舉動爲不然後乂談及教務教皇深讚山東主教海林哈幹練可嘉云 
[英海軍大臣辭職]  
　　十六日柏林電云英國海軍大臣杜維毛業己辭職因新首相愛奎士之意見所有各行政部之首領皆須以下議院議員充任云以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[第二次調查南洋荷屬華僑現狀（三續）]  
一爪哇我國向派有視學官兩。員總理各埠學務。一駐吧城。（粤省奏派者汪君鳳翔三十年到此）一駐泗水。（閩省奏派陳君華三十二年到此）其閩省奏派者。己於昨年九月奉閩督調回國視學篆暫交汪君兼攝。惟閩省至今尚未派員前來接辦。聞今年有歸學部派總視學員來南之說總核兩省廣東福建視學員事務。將前之奏派者。概行撤回。未卜果否。一言蔽之。不論部派省派。均無效果。蓋視學員旣不能與外人直接交涉即不能盡保護學務之責任祇可因循而無從整頓如欲往各埠考察。又苦於經費無著。所以终年燕處公庽。無所事事幾同贅瘤。（視學官薪俸每月四百盾田華僑供給兹聞己在本省請得公費）去年雖經兩視學員訂立學堂章程。由學務總會寄往各埠。令一律照辦。然而華商旣不諳辦理學務視學員乂不往外埠考察。兼之教習品類流雜學堂課本竣亂。所以此等章程。雖有若無。大約能遵辦者寥寥數埠而己。識者謂欲期南洋華僑愛國。非從教育下手不辦。欲求教育普及。宜急設領事與外人交涉。將虐待種種苛例删除淨盡。曁常川駐兵艦保護。使華僑安居樂業。有所倚　。而後人人得以從容研究祖國文字。斷不在形式上之派視學員及巡視大臣。定爵賞章程。而謂即可令橋民熱心愛國實力興學也一南洋婆羅洲嗎　埠有華塾二所。（均去年春間設立）計男女學生有一百八十餘名。今正荷蘭雜貨鋪。忽捐助兩校學費。共荷銀一千三百盾。（此鋪係荷國政府所開）論者謂外人尤忌華人興學。心甚惡之。今忽陽爲贊成者。恐失華人歡心。而不與交易。（此店專恃華人交易每年生意數十萬）故有此舉。前年泗水有荷商售貨與華商。故高其價且縮短付銀期限。（華商取荷商之貨付銀期限或三個五個月不等兹聞僅有十五日矣）於是有張君某憤其贸易不公。發起抵制荷貨。凡是華商概不經售。未幾荷商大虧資本力不能支。遂自願捐助中華學堂經費銀二萬五千盾始寢其事。然則圑體堅固。舉動文明外人未必不懼邇來華僑智識日開。回顧宗邦之念亦日切。政府苟能保護得力。鼓勵有方利用此數百萬富饒之殖民。外可以擴張國權内可以振興各項實業一舉數得。何樂不爲。其如我　　之政府。祇知媚外懼外善送土地權利即詡爲外交能手。至欲爲僑民爭回自由。删除苛禁。則政府之所謂外交能手者。早己視爲棘手矣。所以若聾若盲。忍令同胞日任外人剥膚剜肉永深於黑闇地獄。與馬來亡國之奴。共遭此平等之奇慘。嗚呼我政府嗚呼我華僑。 
一南洋各埠學堂教習。經吧城學務總會議定。凡有倡言異說及品行學問不勝任者。一經該埠學堂辭退。即刋傳單。知照各埠不得延聘有不遵者。罰銀四百盾。各埠會館接得此項傳單。即高張會館。俾衆週知去夏泗水有王某。秋間閩廚（土人讀堵防爪哇地）有施某等教習均被學堂辭退。指爲革命黨。其實南洋華僑程度。離革命時代尚茫無涯際所以此間决非革命黨用武之地。間有一二以革命爲口頭禪者。亦斷非眞抱種族思想之一流。推其原因。去年内地徐錫麟案起。風潮過激致有此等指鹿爲馬以誤傳誤之事。然不值識者一笑耳。 
一華人在荷塾讀書。每逢西歷年假。必令學生醵資若干。由校購辦玩具擇日邀齊各生。赴荷蘭總會。用拈鬮法獎給各生。並給饍一餐而散其費每名學生自二盾半至十盾八盾不等。視學生之能力而定等級至荷蘭總會華人。每月繳銀五盾。亦可入會。惟不入會者。不許越雷池一步（其總會略如我國上海之總會專以打彈飲酒爲事）近來中華會館并學堂各埠成立者多。熱心華僑。相率告退咸將月入荷蘭總會之費移助本國會館。藉資公益。 
一昨今兩日荷署忽至華塾調查教習若干。學生若干。并令每月將學生增減數目。詳細報知。日昨報紙載有荷人准於西六月間開設各埠學校招取華僑子弟。即此二事而觀。益知外人留意我華塾之一班（吧城學務總會亦無各埠學堂及學生詳細數目而今而後南洋華墊共有學生若干荷署列有册籍可稽瞭如指掌而我之學務總會及視學員反似告朔之餼羊矣華人辦事往往名不副實可嘆） 
 
 
 

Page 27

 
 
   
 
 

Page 28

 
 
   
 
