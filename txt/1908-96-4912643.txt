# 1908 - 96 - 4912643

 

Page 1

 
 
   
 
 

Page 2

 
 
今日本報目次 
第一張論說專電緊要新聞 
第二張要摺分類新聞清談新理想國 
第三張小說本埠新聞國外新聞振務 
第四張專件 
論說 
[論組織滬杭甬路局蘇人不當有仰浙人鼻息之意（松）]  
　　今日拒欵事己矣。存欵事定矣。不劃清滬杭甬。則對於郵傳部存欵還欵。 
及間接代部任過對待洋工程師等各事。無所措其手足。浙人知之。蘇人竊獨不知。然浙人規劃井井。蘇人開會。盡屬無理取閙。辦事之有備無備。其驗如此。浙人取利益則在前。抵風潮則在後。蘇拙而浙巧。局外觀人不能不服浙公司之有人也。然不敢不爲。蘇公司痛下一砭語也。 
　　一存欵不能計滬杭甬綫里數爲分配。往時聞浙公司持分配之說。而蘇公司意不慊焉。其不慊者是也。所以不慊之說。則曰鐵路工程之鉅細。不在路綫之長短。此謬論也。蘇持此言。則浙宜有詞以抵之。夫不曰近上海之地價固貴。浙亦有兩橋工乎。今據事實言之。浙之兩橋工。非必不可緩之糜費.而蘇之地價。其始以破壞蘇杭甬交涉而改蘇就滬。以暗中有造於浙。遂購第一次之貴地。其後又以借欵約成。恐蘇嘉並綫之爲害。力請郵部於合同内改蘇爲滬。因致滬嘉必與滬寗接軌。又將購第一次之貴地。蘇股東之損害巨矣。若浙之橋則欵有餘始造之。欵無餘則經理舟渡之便無妨也。原滬嘉著手之始。謂地價之損害。皆爲與浙唇齒之大局所牽率。無不可也。蘇公司謂蘇不悄存此欵則可。謂計工程以分配則不可。吾爲蘇公司正告之曰。借欵造路。分爲兩事。在强我轉圜之政府。猶爲此言。今浙人乃以路綫配存欵乎。浙人方言存欵不存於路。則。明明知存欵不當粘合路綫矣。今又計數以配欵。苟非用欵於路。何爲配之。蘇人不爲名義計。轉　工程爲詞。是幾幾乎以存欵爲利而爭之矣。此其爲語病也。 
 
 
 

Page 3

 
 
蘇與浙均犯之。惟浙人言之成理。蘇人方茫然如坐雲霧。則棄甲曳兵。其耻雖等。而蘇己爲百步之見笑矣。 
　　二存欵當存於滬杭甬路局。不當存於滬杭甬路。路者主權所繫永久不變者也。路局者兩省拒欵不死之人心。特組織此對付存欵之機關。與存欵爲終始者也。是故存欵畢償。則滬杭甬不過兩公司工築之一段。無局與總辦之可言。十年以後。尅期早還。兩省人心如是。非滬杭甬路綫所能爲此路局。此路局之主者。當體兩省人心以肩此任。若爲路工計。則兩公司辦此路也久矣。何待有路局總辦之重臺乎。路綫有里數可計。人心無里數可計。滬杭甬路局若爲路綫工作計。則以里數爲標準。吾無間然若爲拒欵不死之人心所託體計。則奔走呼號之始。恐人力事力。蘇有遠過於浙者矣。蘇人之監督滬杭甬路局。並不當監督路工。當監督其對付存欵以後。不爲外權闌入否。不受官力蒙混否。提欵還欵手續清楚否。十年後解釋重累之期信否。有如是之滬杭甬局。乃可以應此存欵。一計里數。即存於路。非存於路局。蘇之昏昏。浙之昭昭。同作一邱之。貉可悲也。未完專電 
[電一（北京）]  
京華報因選錄世界日報新聞被封經理店姓定以監禁之罪 
[電二（北京）]  
御史黄瑞麒奏參浙撫多欵奉旨著馮汝騤明白回奏 
[電三（北京）]  
黄御史乂奏出使各國參隨間有嗜烟人員請照章嚴辦奉旨外部知道 
[電四（北京）]  
魯撫吳廷斌奏請開缺奉旨賞假一月袁樹勛未到任以前仍著認眞辦一 
[電五（北京）]  
政府議與駐京各使商訂海面停泊輪船章程並聲明領海界限 
[電六（北京）]  
蘇撫陳有更動消息瑞藩司可望升署 
[電七（北京）]  
十三日祭先農壇派恭親王恭代 
緊要新聞 
[政務處議覆察哈爾都統摺片北京]  
　　察哈爾都統誠勲奏妥籌旗丁生計一摺片一件硃批會議政務處議奏在案兹己遵旨議覆略謂察哈爾土宇寛廣墾務商務皆於地勢爲宜原奏稱從前辦理墾務曾留隨缺地一千頃上年復於推廣墾務内酌留空地一千頃以察防四千餘丁口計之不難分布等語應由該都統定章給放督令講求種植俾知爲根本之圖至所請凡分田者俟奏報成熟後再予撤糧一節擬請旨酌定年限如係撥給閒荒則報墾成熟裁撤口糧概以三年爲限其購買熟田授令接種者以一年爲限此係統籌殖民生計不獨察防一隅爲然如蒙允准應即通行各省一律遵照辦　又原奏實業教育練兵各車若開辦工藝局整頓各項學堂改編巡防隊皆屬察防富强之計覆核原奏擬辦各節如果實事求是則十年之後生聚有資可收實邊之效擬請飭下度支部酌籌的欵銀十萬兩交該都統按照原奏妥籌興辦核實支銷並將授田及開辦實業教育等事詳定章程分别奏報又另片奏皮毛爲進口大宗布帛爲出口行貨擬中職商包辦抽捐每年認繳銀三萬兩撥充籌防經費等語查洋商採買各項皮毛凡持有三聨單及布巾黏有子口單者均照約不得重徴兹據原片聲明此項不再抽收與條約自無違碍然洋商旣邀豁免則受困專在華商所稱職商包辦捐欵當專指華商運貨過察境者而言查張家口稅關華商己有應完之稅若以包徴之故額外加抽則華商益困設華商因此競倩洋商出名則捐項仍歸無着而張家口原有之稅因而短絀况請用三聨單採買土貨二十二年總理衙門奏准華洋商一律辦理通行在案該商認捐有限流弊實多所請應母庸議三月初三日奉旨依議 
[都察院電催飯銀北京]  
　　都察院近日電咨各直省督撫云都察院奏添飯銀業經奉旨俞允現在待欵孔殷祈各貴省從速撥解以應急需請先電復 
[蘇省籌解第四期賠欵蘇州]  
　　蘇藩瑞方伯近以蘇省應解光緒三十四年第四期部籌新舊賠欵共計銀七萬三千三百餘兩均將届期亟應籌備日前飭令在司庫如數動撥即日交商滙解江海關道兌收以便至期彚付母誤要需 
[浙省督練公所之怪現狀杭州]  
　　浙垣督練公所自湯守仰暉兼攝總辦以來在所辦事諸人嘖有繁言日前有該所調查員陸軍畢業生夏超文耀虞廷宋開什張連奎等五人具禀撫轅自請銷差并歷陳湯守辦事不合情形略云兵備提調一差自三守去後蒙委湯守 
 
 

Page 4

 
 
仰暉接充袁道去後兼攝總辦生等以爲必能仰體憲意極力提倡不料接差後頓改常度率變舊章三處關防向由三處文案兼管啓用並無貽誤該守接手之第三日即用其妻舅莊熙爲監印司事豈三處文案委員不及一白丁司事耶委帮提調兼文案一員及兩司畫行之後則又改爲專辦文案三處本各有文案亦未知專辦何處今查其人姓汪名鐘奇又係帥幕之戎政科爲湯守之鄉戚公所詳院公文向歸戎政批示今所謂總辦者係帥幕之戎政文案所謂專辦文案者亦係帥幕之戎政文案將來公文詳院是否由其志願准駁如其臆斷而湯守之所以運動其來者用意所在不問可知且畫行之後又復改稿反復變换更復成何體制本所向有司書生七人公牘無多己甚敷用該守又添黄姓者一人未及二十日添用私人至三人之多殊屬不合三處向有風紀衞兵各一棚配置步哨而司風紀輪摇石印而送公文委一衞兵　以管豁之該守以其無用裁去三分之二且並未商之教練提調攪權跋扈可想而知况風紀爲軍司最鄭重之事該守輕率裁撤似於軍事機關尚未明白其他開煖閣門而直進乘輿鎖内總門而拼斥提調種種怪現狀不一而足均可以一私字括之竊思督練公所爲全省軍事之總機關部創辦新軍省分均己設立則膺其任者宜如何公而忘私宜如何鄭重其事整頓與否關係生民財産豈可任性逞私不顧大局生等非外籍官塲桑梓情深曷敢自安緘默生等自慚譾陋濫厠軍界亦不相宜即如近日調查嘉興陳革道軍械及省城軍裝局兩差均蒙藩司簽明調查員内酌派一人而該守定欲强楊二令前去該令等以各有專司力辭不去始以調查省城軍裝局一事委學生開仕前往至陳革道處仍委强令前去是以生等實無調查之資格與其貽誤於後上負憲台之委任不若見機於前庶免尸位素餐之罪仰祈恩准銷差不勝惶恐待命之至 
[全浙鐵路保存會第三次大會紀事杭州]  
　　初八日午後二時全浙鐵路保存會假木塲巷仁錢教育會開第三次大會到者百數十人先由副會長俞寰澄君宣布開會主義次提議勸股方法經衆決定由正會長胡藻靑君偕同張右企赴杭州商務總會請總副理致函各分會宣告路事無碍勸繳己認各股是時適得商會總副理金聿生潘赤文兩君來函竭力贊成即由俞君宣布衆皆拍掌並議由該會函知各拒欵分會及集股處報告情形聨絡一切再由各府旅杭圑體自行推舉勸股員及評議員於日内偕同該會特派演說員分往各處勸募衆亦贊成又次俞君提議調集各處認股繳股名册匯刻報告經衆決議輯刻各經理處總數以歸簡便又次提議會務先籌臨時經費當塲認定一千三百餘元又次正會長胡藻靑君代周湘舲君宣告設立路事研究會即附麗該會衆亦贊成又次選舉書記會計庶務各部幹事散會時己五句半鐘矣 
[商會集議回馬路漢口]  
　　議　後城馬路一事己迭誌前報兹悉初五日漢口總商會開特别大會到者八十餘人提議此事首由蔡輔卿演說馬路原由次由劉歆生演說　回辦法终由商會總理盧鴻滄演說籌欵之法劉君並願擔承雇工塡築惟須各商帮籌銀九十萬歸入官欵然後塡築兩旁架造宇屋中餘馬路一條估工約需銀五百萬之譜亦須商家合力籌辦以圖永遠利益總理决議先設公司　售股票衆皆舉手稱善並各簽字爲據五點鐘始散會 
[奉天日人大閙美領事署紀詳]  
　　字林報載初九日北京電云觀奉天日人大閙美領事署之詳報則知此事之起釁由於日人之横暴非因國際上之感動而故起襲擊也兹將詳報錄左 
前日有日本郵差至美領事署送遞郵件向例遞信者須繞路由正門送入乃該日人竟走向附屋便門而入署内丁役華人出阻彼卽用武其地適近領事公事室美領斯屈來特君聞聲馳出竭力排解始免爭執乃導郵差還至旁屋指以應走之門是處有喇嘛僧數人居住者 
十分鐘後郵差率領日人四名復至領事署一鬨而入適遇阻其入門之丁役即羣向追入領事所處之内庭又破領事臥室而入該丁役呼救於領事日人見不遂其願即將他丁役毆擊扭其辫至門首且擊其面部時領事適坐公事室聞聲出視見丁役正被扭擊狀甚騷擾署内尚有三丁役亦被日人倒曳而出一日人總扭其辫二日人以足踏其身 
未幾丁役及管門人得他僕持棒來救中國警察亦己馳至於是領事始得藉諸人之力解開一塲惡鬭并將該郵差及其他三日人拘於門房急往傳日本警察 
日本警察未至而領事署前之觀者己如堵矣於是領事乃出手鎗驅閙事之四日人入車由警察押送日本總領事署親交日領高籐君收押美領事並親向日領事詳述閙事情形並謂此次日人侵入懸掛外國國旗之領事署扭其僕人而洶毆之未可視爲細事 
是日下午接日領來書云據閙事日人所供與美領斯君所述迥異請斯君將此事詳細報告並繪一領事署之細圖以便核對書中亦未有謝罪及抱歉之言則日領斯舉殊不合理 
美領事即答覆云余不屑與彼不逞之日役抗辯並深論滋擾領署之罪不可從輕辦理日領接書後乃派一書記至美領事署繪一署屋圖並節錄美領之言而去 
目下奉天日美兩國總領事諒可和平了結蓋此事之結果如何當全視日人之外交手段耳按近日所得信息日人似有服罪之舉惟北京官塲 
 
 

Page 5

 
 
則尚未接到明文 
九誌辰丸案結後之狀况 
[女界國恥大會紀事]  
　　粤省女界初五日開國恥紀念大會是日大雨傾盆各女界多冒雨赴會至十二點鐘時會場内己不下萬人（除軍樂報界　餘人外男界概不得入）一點鐘摇鈴開會堂中懸國恥紀念大字白布滿座掛帛公推女士劉守初潘幽芳主席余岱宗宣佈張華佩書記先由劉女士演說痛陳女子國破家亡之慘狀次潘女士次余岱宗痛言亡國之慘說至此放聲大哭時隂雨沈晦滿座愁慘惟聞哭聲余女士忽暈倒壇下衆皆失措座中適帶有蛇薑者急爲施救始醒三點鐘開議議案三條（一）辰丸案蔑棄約章欺藐太甚士夫短氣婦孺傷心我女界同胞亦國民一份子應如何妥籌辦法謹請議劉女十言今日全國男女蒙此大辱我姊妹宜各製金銀戒指或首飾等物刋國恥二字以爲紀念衆贊成（二）贸易自由爲文明國通例以後女界知國恥應將貨物分辨清楚謹請議潘女士言女界家庭内概以用本國貨物爲宜至家常食品一切海味無資養料有碍衞生切宜戒食衆贊成（三）文明對待宜求完全辦法應請調查日貨銳志改良謹請議劉女士言女界魄力萬不及男界現聞自治會員組織中國商務輪船會社我女界自應贊成踴躍認殷以盡協助之誼衆贊成隨認股數千餘之多至五點鐘始行散會 
[梧州開國恥紀念會電文]  
　　自治會昨接梧州恊會來電云廣東自治會昨國恥紀念集股踴躍謹電聞梧協會魚 
[自治會初六日之大集議]  
　　初六日自治會開會各界到者益形擠擁先由關佐田演說次爲李少擎張崧雲陳柱朝陳復生自作國恥紀念歌五首大聲歌之聞者感動至兩點鐘開會公推麥曉　盧輔臣主席宣佈議案四條五點鐘始摇鈴散會 
[自治會第四次勸止暴動傳單]  
　　切啓者辰丸私運軍火一案哀世凱蔑棄約章全國蒙恥人懷義憤具見愛國熱誠現我同胞忍辱圖强共守文明規則更見國民程度日益進步屏絶浮囂昨經提議目前機關切勿誤中外人苦肉計或致爲人藉口全體贊成閱報載有日人連日沿　叫賣日貨各爲其國熱心可嘉我同胞尤當恪守買賣自由規則切勿不知羞恥反以冷語嘲笑致被藉口謂我國民有暴動行爲礙我同胞名譽是所切禱此佈 
[自治會願協助山西煤礦]  
　　昨有山西旅粤同鄉數人函致自治會謂省港多用日煤經調查員佈告每日銷用不下十萬金沿江沿海每年漏巵不可以數計現在晋礦收回據礦師稱山西一省煤礦足供地球一千五百年之用今接同鄉来函擬集股開採囑請協助等語昨自治會己覆稱謂如果商辦無不樂爲協助己電致太原總商會矣 
江浙防匪彚聞 
[江督派員查匪]  
　　江督端午帥昨日派候補知府鍾元棣赴鎭江偕同駐鎭巡防步隊統領周錦堂至象山三江營丹陽常州小河等處嚴晒梟蹤並嚴諭各營汛弁遇有形迹可疑之人携帶鎗械者務須拘拿訊鞫 
[電飭梟魁解府]  
　　日前淮北各軍在寳應縣境拿獲江北梟匪頭目張步成一名業經電禀各大憲核示現奉江督電飭將該匪解交揚州府訊明擬辦 
[禀請添兵堵匪]  
　　江北馬家蕩及大小梁莊一帶爲寳阜鹽興四縣交界之所港　紛歧梟匪出没前經禀請提憲派有陸軍駐紥現淮揚道楊俊卿廉訪以該處地面太廣不敷巡緝復據情禀准江督轉飭淮運司調撥緝私砲船十五隻分駐馬蕩各港口責令嚴密梭巡以防竄擾 
[蘇撫校閱馬隊操演]  
　　蘇省常備第一標馬隊新軍開練以來迄己數月現標統盧鹿平統戎以目下正當用軍之際亟宜先事整頓以備調遣因特會同兵備處袁總辦詳請撫憲親臨校閱當奉陳伯帥批飭於初九日上午命駕出城至上津橋新軍操塲校閱一過大加奬勵直至下午始行回轅 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[會議政務處議覆御史徐定超請變通翰林院官制摺]  
奏爲遵旨會議恭摺覆陳仰祈聖鑒事光緒三十三年十二月十八日軍機處鈔交御史徐定超奏翰林院升途擁擠請變通官制一摺附片一件奉旨會議政務處議奏欽此竊維該御史原奏各節大都以翰林院爲儲才之地國家定例本較他曹爲優年來官制屢更各部自爲升轉而翰林院轉慮沈淪本策勵英俊之心爲添設階級之請並遞及於五經博士等缺纖悉靡遺所陳不爲無見唯臣等以爲翰林院官制自國初以來迭次更訂近年臣工條奏亦復加詳屢經廷臣議定事關制度未敢率爾更張况值新政創行練才尤亟固不敢謂詞曹容與未足以建事功亦不敢謂新進名流俱足以資幹濟若徒爲疏通人員之計增設官缺而不爲之開出路定課程誠恐徒更虚名無關實際且慮疏通於下級轉滋壅積於前途亦屬於事無濟是以臣等再四商榷爰就該御史原奏所己及並原奏所未及而爲臣等所見及者引伸其說詳定規制冀有裨於翰林之遞轉并無礙各部之遷除庶幾羣才得並進於朝而亦外可兼資其用謹分條論列爲我皇太后皇上縷晰陳之一原奏請將掌院學士改爲實缺升從一口遇有大學士尚書缺出一律開單請簡查掌院學士本有品級向以大學士尚書兼充並無窒礙應請仍照舊制一原奏　將翰林院學士添設兩缺升從二品遇有尚書都御史侍郎巡撫缺出開單請簡查翰林院學士係光緒二十九年甫經政務處議覆給事中熙麟請復詹事府摺内奏請添設二缺逕升内閣學士未便復行更改轉滋複疊今擬請遇有侍郎缺出由軍機處將内閣學士副都御史翰林院學士與各該部左右丞分别列單請簡若遇有巡撫缺出則將内閣學士副都御史與該省布政使分别列單請簡一原奏請將翰林院侍讀學士侍講學士升正從三品遇有侍郎内閣學士副都御史及藩學臬三司缺出開單請簡查侍讀學士係於光緒二十九年甫經升爲正四品未便遽改今據仍從舊制而遇有内閣學士缺出與翰林院學士内閣侍讀學士翰林院侍讀各照從前應升及其次應升人員之例一併開列并酌增順天府府尹缺出仍照舊章將翰林院侍讀學士侍講學士開列並將翰林院侍讀比照從前庶子開列之例一體繕單請簡至藩學臬三司缺出除提學使向由學部將翰林院侍讀學士以至編檢各員密保外其布政使按察使缺出應查照順治十二年定制詹事以布政使用侍讀學士以按察使用及近年各部丞參三四品京堂簡放藩臬等官之例將侍讀學士侍講學士與翰林院學士及各部丞參京堂由軍機處分别開單請簡一原奏請將侍讀侍講升正從四品查翰林院侍讀係於光緒二十九年甫經升爲正五品未便復行更改唯旣將侍讀升爲正五品嗣後由侍講轉侍讀應即改爲升任庶與侍講學士升任侍讀學士之例相符一原奏請添設撰文四缺升正五口查翰林院撰文係光緒二十九年奏設四缺定正六品未便復行更改唯自裁撤詹事府國子監後員缺較少擬請酌增翰林院秘書郎四缺定爲從六品以便遞轉一原奏請將修撰升從五品編修檢討升正從六品查現在翰林院學士正三品侍讀學士侍講學士正從四品侍讀侍講正從五品撰文正六品益以新添從六品之翰院祕書郎一階己屬完備修撰編檢各員品級應仍其舊一原奏請將撰文修撰編檢各員由掌院學士認眞考察擇其品學兼優内而堪勝各部丞參外而堪勝提學使等差缺者每年密保一次開單請簡查翰林院編書局本年即將告竣擬令專辦講習館事宜所有侍讀學士以下各員除兼有要差及己調各部外其餘人員俱令入館肄業就各部所需之政學取其於平日學問相近者專習一門由掌院學士認眞考察擇其成績最優之員每二年密保一次每次每部不得過二人任缺勿濫以備各部丞參之用其各部奏保及先行調部行走者仍聽其便一原奏請將五品以下之京察截取保送等例悉如其舊查截取保送等例節經奏定有案自應照舊辦理唯翰林院近年員數較多擬請遇有京察年分除内廷供奉之合例人員一律保薦外其餘各員請以六員計額以廣其途一原奏請將五經博士典薄改爲七品待詔改爲八品孔目筆帖式爲九品未入流不設官查現在自翰林院掌院學士以下品級俱未更動其五經博士至孔目等官應亦悉仍舊制以免紛歧以上各條係就該御史原摺所請逐一覈議意見俱屬相同至另片所稱編書處與學部編譯圖書局制度相複請酌量裁併以編書處改爲顧問處等語臣等竊以爲侍直鑾坡備員講幄俱爲朝廷侍從之臣聖明如有諮詢隨時可以入對現在編書處旣將截止似母庸另設一處抑臣等更有請者新學固宜研究國粹尤應保存此後中國學堂畢業及留學東西洋畢業諸生奬用編檢庶吉士者應仍遵光緒二十九年學務大臣曁上年憲政編查館會同學部先後奏定章程認眞考核冀拔眞材而免倖進所有會議變通翰林院官制各摺片緣由謹合詞恭摺具陳伏乞皇太后皇上聖鑒謹　奏三月初三日奉旨依議欽此 
分類新聞 
政界 
[鄂臬定期啓節蘇州]  
　　新任湖南臬憲陸申甫廉訪自交卸蘇臬篆後即將未盡事宜赶緊料理現己大致就緒涓吉十二日挈眷起節赴鄂 
[宣講員紛紛辭職南京]  
　　金陵自治局開辦後考選宣講法律學生八人分赴四城宣講法政原定以每星斯宣講一次每次一小時薪資十二元各講員因事尚輕易不碍别項生業樂於從事嗣經自治局改章必須日日宣講每日上下午兩次薪水加至十六元各講員以旣須日日宣講兩次即無暇兼營他事而薪水僅加四元遂皆紛紛辭退（十） 
[請奬堤工出力人員武昌]  
　　鄂省武勝門外通商塲欄江堤垸修理工竣所有在事出力之伍巡檢斌孫巡檢繼炎等現由總辦金峙生觀察咨請藩司李方伯酌加獎叙以照激勸（生） 
 
 

Page 11

 
 
[禀設監獄官吏養成所南京]  
　　留日警監畢業生張大川具禀督院以各屬改良監獄若不先辦一監獄官吏養成所培養理獄看守人員亦難收效謹擬開辦章程呈候核奪等情奉批云據禀請值此時創辦監獄官吏養成所培養理獄及看守人員學期以一年爲限等語持論甚爲切要仰江寗提學司會同江藩司蘇臬司迅速妥爲遵議詳復核辦 
[仁和縣定期任事杭州]  
　　仁和縣方佩蘭大令以丁艱去官馮中丞特委東防廳蕭藴齋司馬暫行兼署一面電調前署蕭山實缺水嘉之李前泮大令來省接署聞李大令現己禀到定期十二日接篆視事（爲） 
[皖省釐卞改辦統捐近情安慶]  
　　日前牙釐總局會議皖省中南北三路釐卞改辦統捐情形詳覆皖撫當經馮中丞批謂所陳中南北三路各釐卞情形樓晰條分動中肯綮皖省地勢漫衍大宗貨物率係散産散銷改設統捐誠無把握作事謀始不得不愼於一發惟將來各省改辦统捐者日多皖省不能獨異仍當從長計議妥籌善策以爲他日改弦更張之地總之少設一卞即商民少一分需索沾一分寔惠终不能諉諸不辦也至優給委員薪水加增扞手薪工不定比較至令其實收實解一層可以待賢員而不可以待不肖此事暫存緩議仰即知無（女　） 
[招募禾山警察福建]  
　　厦門劉子貞觀察出示略謂現將開辦禾山警察分局所用巡士正多如有身家清白通曉字義官話年力强壯在二十五歲以下十五歲以上者准其報名來局聽候考試送堂肄業擬以十三名爲額（衣） 
[講武堂畢業生之操練南京]  
　　金陵憲兵司令官陶觀察駿保以講武堂畢業生人數甚多無所事事恐過於優游技藝生疏乃具禀端督請每星期派員率隊至澥溪鎭操練一次藉資嫻熟督帥韙之即札飭督練公所如禀辦理（小） 
[兵米請改折價杭州]  
　　鎭海縣知縣孫大令文詒具禀省台略謂近來米價大昻征收南米均係折色每石實收錢四千二百文買米放給鎭海定海二營兵糧實屬賠累太鉅現與該管帶商定每石折放錢四千文竊恐兵弁人衆有費唇舌謹請察核移行遵辦以免藉口馮中丞閱禀以米價異常昻貴賠貼自屬難支惟商經鎭定兩營體諒照允一節是否屬實應須澈查遂批仰布改司據情移營查商會同妥議詳復飭遵（今） 
[統領閱操鎭江]  
　　駐揚鎭巡防步隊統領周錦堂協戎初九日親詣圖山簡閱所部各營操演并點驗各營槍械及各兵花名箕斗以重軍政（射） 
[札委緝私營總辦揚州]  
　　淮南緝私營現由兩淮運司趙都轉札委陳分轉廷輝爲緝私營務處總辦以專責成（射） 
學務 
[京師法律學生退還之原因南京]  
　　學部行文省選送法律學生至京師法政大學肄業江寗陳子勵學使兩次考選正取鄺其交等五名備取方灝等六名己於正月内每人發給川資一百元資送到京己誌前報各學生以就學異地瞻養無資且須各携資斧至京備用遂紛紛具禀學部及法政監督要請移文各省地方官籌備每人每月另用二十元經學部駁斥不准各生遂紛然請假回里不願前往也（十） 
[粹敏女校罷學風潮南京]  
　　金陵粹敏女學堂學生與教習衝突等情己兩誌前報兹乂將粹敏女學生報告上江教育會事務所文節錄於下敝堂監督兼教習吕惠如君曾在天津奉天充當教習去春經督憲聘其來寗兩年以來吕先生循循善誘寛以勸善嚴以督過自幸得此良師不至終身愚陋詎意敝堂彭委員今春濫收學生與吕先生遂存意見吕先生因此鬱悶感冒時症臥病在床乂恐學生荒課請彭委員暫聘人代乃聘得向教習來堂僅及三日而三日粧飾時樣不同學生等因受吕先生教育謂宜屏絶脂粉而向教習則脂粉四溢吕先生謂粧飾尤宜質樸而向教習則花樣日新學生等未免駭怪每授課頗多含糊學生等紛紛請問向教習亦未能解釋明白下堂後竟私向彭委員訴說學生有意問難彭委員遂震怒始則函問監學令其查明回復旋卽到堂囑監學務令學生簽名書願與不願受向教習課者學生等願俟吕先生病愈再行上課故齊書不願詎知晚間徧發函信致預科學生家中謂無家庭教育又有密叩實情有無主使等語倪教習本有女姪在校自慚彭委員語有影射遂决計辭館　生等依依不舍而監學亦病無人勸留吕先生本職任監督因病不能起立只得使人通報彭委員加以勸解不料反觸彭委員盛怒强謂吕先生辭退並言決不留吕先生次晨彭委員突函囑監學停課三日謂吕倪二先生己辭職而去云云夫彭委員旣奉大帥委任辦事宜如何分正何得以私憤借故揑詞辭退吕先生學生等本爲求學而來何得禁不問業教習旣不能答何得逼令服從教習旣無令學生服從之學問何得疑他人之主使學生等服從吕先生服其學問也彭委員辦學堂不問其吕與向但求其有學問而己今將有學問之教習挾嫌辭退令學生等失此良師絶求學之希望恐無以副大帥提倡女學之本心也學生等不得不縷述實情報告貴會長鑒察轉乞速賜維持保全女學轉懇提學憲仍請督憲飭令彭委員挽留吕倪兩先生以免學生等半途而廢女學幸甚學生感甚 
[組織三育學堂再誌杭州]  
　　前紀仁和江君鳩合湖北師範畢業生歐陽孫馬諸君創設三育學堂一節現聞章程學課業經黏禀學憲而江歐意見不合歐君堅欲辭職他就孫亦擬即東渡組織未備風潮己起成立之說恐無望矣 
[實業]  
[滬嘉路工近聞松江]  
　　滬嘉路綫經過之處以涵洞狹少不免阻塞水道有礙農務經郡紳劉君等聨禀蘇撫陳中丞飭下華婁兩縣查復華婁張劉兩大令奉札後立傳各圖地保挨段查明即會商公司中人將各屬涵洞加闊加多俾得引水通流以便農家灌溉 
 
 

Page 12

 
 
又通過松城一段近以裝運材料每日開車一次聞東北鄉新橋鎭己在支搭茅蓬三間以爲搭客候車之地定本月十五日賣票開行 
松城巿面均在西門外鐵路車站則在超果寺對岸去巿約里許貨物上落殊形不便現郡紳擬築馬路兩條一由張方橋一由張家渡口均可直接車站業己繪圖貼說送請公司核奪矣（來） 
[川粤兩路集股實數漢口]  
　　川漢粤漢兩鐵路係由民間集股興造現調查兩路認股實數己有八百八十一萬七千五百六十二股（甲） 
[煙業統捐之撫批安慶]  
　　皖省城内外烟業職商唐信義等具禀撫憲擬請産烟地方改辦統捐一案當奉批示云據禀烟業請改辦統捐皖省産烟之區是否祗此數處能否扼要收捐以期事不煩而商不擾於釐稅仍無所虧損仰牙釐局悉心核議詳候酌奪禀復（女） 
[擬設印刷廠漢口]  
　　度支部前擬在漢口設立造紙廠當經勘定孫家磯地方修建廠屋兹聞該部又擬設一印刷所凡各衙門局所商店需用紙劵以及民間地契約據錢業鈔票質舖當票均歸該廠承印業己派員來漢勘地建築（生） 
[搭客之小驚恐南京]  
　　滬寗鐵路自開車後頗稱平穏坐客踴躍突於初三日離南京城十餘里姚坊門左近鐵軌蹋陷三四里幸而不深尚可行駛刻己召集工役晝夜赶修然搭客己受虚驚不小矣（小） 
雜記 
[江督電飭密拿革命黨蘇州]  
　　江督端午帥近接政府電開各處省會之區皆有孫汶逆黨溷跡其間私運軍火意圖不軌亟宜通飭各屬警探嚴密查拿等因日前并據獲案之革命黨鄭先聲供出情節與政府電文大略相符因特電致蘇撫轉飭各關卞一律嚴密搜查陳伯帥得電即諭七路巡官及長元吳三縣每晚各率警探不動聲色前往省城各客寓明查暗訪以防不虞 
[教諭創設戒烟會之功效南京]  
　　長洲縣宗令能述禀陳唐教諭錫晋創設戒煙會辦理情形奉江督端午帥批云前據唐教諭錫晋來禀當以該教諭創設戒煙施藥丸試辦兩月有餘具結永絶者二百餘人現擬就六門通衢添設分行處俾力作傭販咸得就近取携免受嗎啡荼毒雖經費不甚充足一經刋啓勸捐贊成者諒不乏人該教諭宜益勉盡義務廓清煙癖具有厚望批飭禁煙局轉飭遵照在案據禀前情仰蘇臬司飭縣移知該教諭刋啓勸捐切勿稍涉抑勒（商） 
[冒充訪事索詐可惡杭州]  
　　杭人某孝廉素行不端比來又在某茶館哄聚一二十人有自稱某報館執事者奉自稱某報訪事者倡言無忌坐客側目日前竟私擬訪稿一條聨合旗丁某甲自言爲上海某某兩報訪事向太廟巷陳宦家指爲官绅局賭索詐洋二十元幸陳宦見其形跡詭秘索觀報館憑證並將原稿捺留始未墮其術中現聞有某君出爲調停冀息此事云 
[獎勵破獲僞造假标員弁奉天]  
　　奉省地面行使假票之案層見迭出兹經巡警總局偵探員定君等購綫在慣使假票人李福手内買有官銀號假票二十張價洋每元五角即將李福獲住並由伊身畔搜出假票二十五張及追詢其假票來由據稱由趙巨發處買來復由定君等帶同李福將趙巨發在道家屯張樂家内拘獲又在伊身上搜出假票五十張一併送省研訊供出僞造塲所在城東三家子地方爲首者係關姓混名壞洛帮子匿跡道家屯當派探訪馬隊四名由定君等帶同趙巨發星夜馳赴道家屯將關瑞昌卽壞洛帮子於劉姓家中獲住帶回訊問始知票板戮記均在三家屯關瑞昌家藏匿復派隊在伊家内起獲僞造官銀號十角票板四塊小戮二十二個曁印刷應用物件摹仿極其精緻此案現經總局禀請兩帥將出力員弁從優給獎委員定昌探案出力先由王總辦賞洋一百元以示鼓勵 
清談 
[吃烟之代表]  
　　某御史奏前次所派出使各國公使間有嗜烟者貽笑辱國草此爲甚夫公使者一國之代表也。前有毆辱學生之代表。矣有挾女邀遊之代表矣。而吃烟之代表。更不必論。今則於烟禁方嚴之際。而尚有吸食鴉片烟之代表。則安知英之所以遲回審。顧不敢遽信中國之能自屏除烟害者未始不以代表之故 
[官界之代表]  
　　某御史奏嗣後不論官商學界。如有開會演說暗激風潮請一律嚴懲。夫官場之揣摹風氣。逆探意志。固官界奉令承教之本領也。陞官發財之舊調也。政府旣有箝制學牛約束輿論之詔令。而該御史又從而助長之。則該御史者。實爲挾策追風之巨子謂之官界中之代表亦無不可。 
[理想小說新理想國（八）]  
[（四）娱樂之關]  
　　惠而斯氏謂人生世上。不可不有娱樂之事。一日之間。除作事外。不可不有一二小時之歡樂。擬創設一音樂大會。几種種戲曲之歌唱。樂器之演奏。跳舞會之各　音樂。俱樂部之各種玩具。無不完備。由國家派大員以管理其事。而國民之家中。均設一電話處。以接也該會。使人民得以隨時由電話遠聽。可　此娱樂以抒發胸中之抑鬱。而陶淑其性情此法係惠氏從社會心理上推測而得者。預知世界之文明愈進步。則娱樂之思想必日益發逹。而娱之樂　關。必日益完美。此又將來社會進化必至之勢也。 
　　譯者按云。近來美國設一娱樂省。置娱樂大臣。以管理其事。正所以謀增人民健康之幸福。調和一國之風俗。亦國家之大事業也。不料惠而斯氏己早有此論。 
[（五）警察之異想]  
　　惠而斯氏又謂警察行政之組織。几關於衞民之事。當悉心布置。即居民之一舉一動。亦必設法周知之。擬創一社會指導所。將全國居民之身分職業財産家族。及其性行信仰等。無一不登錄於簿記。并將本人之照像指模。凡關一人之身上者。纖悉畢載此外更將交通　關事事整理。而於通信機關。及迅速得知之法。尤當規畫完備。如現在某人住居某處。某人行至某處。均可一查即得。如有犯罪逃逸者。無不立時發覺。警巡至此。始云周密。 
　譯者按云。近來歐洲各國辦理警察之進步。己與惠氏所創之理想相似。亦可爲實行此理想之一証也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（十六）]  
此女子坐於車中。時時舉其纖手。掠此頭上之鬢髮。中指之上。御一鑽石之戒指。精彩輝映。鑽石之大如射米。直身衆人之視線與。此男子者。彼。此相視。微笑不語。若男女兩人之心中。皆含有不可思議之愛情。心心。相印殊不用喉舌之傳逹。須臾之間。車己至海倫伯爵之邸外。立止。男子一躍下車。立出其手。扶此女子而下。第聞男子謂女子曰。吾最愛之雪蘭。亦知今日之事爲。吾生平第一愉快之舉動乎女。子立回其首引其藍色之目光視。此男子有頃。乃謂之曰。羅加君。君頃間之數語。亦足令妾生其無上之愉快。語己注視男子之面者良久。似此妙曼之目。乃蕩漾其萬頃之情波。浩浩森森。不知其涯涘之所極。悉以匯諸此男子之一身如大海之水汪洋無際。千里萬里。乃悉注於尾閭之穴中。不能有一久之漏洩 
噫。此男女二人者。非雪蘭海倫。與羅加喀勒耶。自克洛夫去美以後。雪蘭之愛羅加至深。遂徇羅加之請。結婚於倫敦之大禮拜堂。此絶大之財産遽入羅加喀勒之手中。距雪蘭結婚之後。約兩星期。羅加偕其新婦出此倫敦之都會。而作新婚旅行。倫敦貴族之子弟。平日冀得雪蘭之財産。而覬觎雪蘭之美者。皆極口肆詈羅加喀勒。謂此少年者。本一倫敦之無賴其。所以得與雪蘭結婚者。直用欺紿女子之手段。而得雪蘭之許可。不然者。何以貴族巨商。乃多不識此無名之男子。充雪蘭之意者。以爲羅加之語。必無一字之誑。彼自言祖父世在美國。爲販賣煙之巨商。一年之間返倫敦之時期。不過一星期至於。三四星期不等。所以倫敦人士。多不知此羅加喀勒之名。此數語一入雪蘭之耳。雪蘭至信。其必無欺誑。自念大凡男女結婚。必有愛情之吸力苟彼此之吸力至大。而情愫至深者。即素不相識之人。亦何害者 
數日之間。驟有一謀命之奇。案發現於衆人之耳目。而案内之情節。乃於雪蘭海倫。及羅加喀勒。有絶重之關係。蓋倫敦北境之康沙爾鎭。爲英國中央鐵路之要區。一日。在康沙爾之别發旅店中。有自倫敦來之男女二人。年事相等。庽於旅店之一百七十三號。觀此男女二人之狀態。至覺相愛。似爲新結婚之夫婦。乃庽僅一夜。至明日之十時。尚。不聞此一百七十三號中之庽。客有一毫之聲。息 
本埠新聞要事 
[電飭籌撥密軍防勦餉銀]  
　　滬道接江督端午帥電略謂所有出防勦匪之寗軍需給薪餉及各項經費甚急飭在江海關洋稅藥厘項下先行籌銀十萬兩迅即解交江南財政局備撥以濟軍需 
[移復保護和商赴甬開肆]  
　　駐滬和總領事碩君以和商德昌洋行裝運雪茄烟赴甬銷售函致滬道轉請寗紹台道保護在案兹寗道移復滬道謂該洋商如在寗波江北岸通商碼頭設行自應照章保護倘或開設内地核與約章不合難以保護等語請轉復和總領事查照 
[調查大小輪船數目]  
　　江督端午帥准郵傳部咨開調查各處輪船名數及所定各項章程曾經通行各關道查造在案兹悉滬道蔡觀察現己函請新關稅司飭查大小商輪船名數目及行駛各處口岸遵照部頒表式按欵塡送己諭飭造册處查造矣 
[購辦救火器]  
　　英法美救火政務界限劃清後法界己赶置電車數架及拆房屋救火大小器具並皮帶龍各車等業由工部局副總辦唐打君與紳商麥第哀謔波虞　君等主持其事 
[改造法租界捕房]  
　　小東門捕房近因押印加多舊有房屋過形狹窄現由各董議將巡捕心慨行拆卸重新建造擴充地位下層鋪設泗門汀業己興工建築矣 
瑣事 
[城内]  
[官事]  
　　候選道陳乃魁本轅法文繙譯萬鍾元勸學所董姚文　四川駐滬轉運　總辦徐壽兹管帶京口新軍馬隊春濤候選通判陳嵩屏縣署發審委員李光乾昨日先後到道分别拜會禀見試用同知馮元　奉委吳江關征稅差 
[聨合會]  
　　城内救火聨合會定於本月十二日午後七時在蓬萊路公益會内開領袖會提議事件遍請各社領袖届時到會集議 
[售鴉烟]  
　　本城道前街厲王氏所開之烟館奉禁閉歇後遷至麫筋弄等處經十五舖地甲驅逐搬在道前街沈姓房屋又復肆其故按爲一區巡局游正巡官查悉將厲王氏拘局訊究私售屬實判罰洋两元並將房屋發封 
[賣祖坆]  
　　胡龔氏控胡錦　胡慶祥盜賣祖坆一案昨經李太令傳到二十五保四圖地保林少卿九舖地甲徐春及胡之親戚王阿華等訊究龔氏供坆地共二畝有另破夫弟盜賣内有一畝另係分與氏夫名下錦鑫等供並不盜賣實係出租己由親戚王阿華從中解勸氏堅執不允地甲王阿華同供曾經理勸不聽大令判胡錦鑫弟兄交保候飭吊契據察閱再核 
[建橋梁]  
　　陸裕發之叔鳳山造橋裕發不容紏集湖南湖北人向鳳山尋釁幸地保得悉到場喝散不致肇禍當山洋涇巡局解送裕發到案經大令升訊陸裕發供詞翻賴不認紏衆行兇判責四百板収押候查明歷犯各案聽候重辦 
[做小工]  
　　浦東巡局函解形跡可欵之褚 
 
 

Page 19

 
 
林桂狄伯來周昌吉鄧來保金阿桂繆二 
二季二等八人到縣曾經訊供不認分别收押在案前晚復訊褚林桂供開茶館度日狄伯來供在浦東一帶做小工頭周昌吉等均係做小工餬口均不認爲匪判褚林桂狄伯來交保開釋周昌吉等六人還押再核 
[偷漏貨]  
　　南巿貨捐局查得歷年存積所獲偷漏各貨各商延不來局認罰具領以致霉爛不堪前經禀明督辦批准定章寛限四個月如逾期不可定行變價充公曉諭在案乃該商等仍不赴領業己重復出示曉諭矣 
[假莊票]  
　　前日有某甲向小東門内天成源絲線店内購買絲線值洋數十元由店夥伴送至南下培根里一百十四號門牌内收來純泰莊票洋五十元持回查照始知僞造立向追問甲己不見内中婦女不肯承認駭店即赴總工程局呈投 
[搶洋錢]  
　三泰荳行夥陳某前晚十點鐘至蔡陽弄登厠忽來强徒二人用帶套其頸項遂破搶去洋一元陳即投總工程局報緝 
[追找銀]  
　　李炳偉前控己閉益記鹹貨行主程雲奎欠借欵找銀八百十三两一案昨又傳到中証張慶芳邵仲眉由孫明府訊判程交原保保回理處張等交保幫理 
[皮油債]  
　　裕泰皮没行扭控袁慶範因伊父袁雪勤購去皮油一百担值銀一行四百八十两先付某錢莊支票銀一千一百两到期向収不付袁亦避去陳參軍判交保限交乃父理處 
[欠會洋]  
　　王劉氏前控徐阿寳欠會洋六十元逃避昨將徐扭案控追文保理處 
[盜黄荳]  
　　萬興草貨在南區報失竊黄荳两袋後由包探獲到公一馬車行馬夫李阿八並見証金人康解案均各推諉判李金各交父兄約束諭該店夥張順福自行緝查 
[打賭架]  
　　捕夥麻兇即劉金生前晚與孫阿慶因賭打架將孫頭顱擊破被扭至案判劉戒責二百下交保孫傷着自醫 
閘北 
[失蘭香竊物被獲]  
　　朱蘭香行竊美租界唐瑞卿家洋紗一疋贜質在閘北悅來押舖昨由包探楊掌生協同十八號西探將朱解局奉孫裁判訊偵隊前往吊取原贜 
[李春寳駕馬違章]  
　　馬夫李春寳駕車違章由巡士拘局奉警法科長聶司馬判車存局候罰詎李不遵斷求請英副領事函致公廨寳　員片請聶司馬將車交還司馬以事出華界未便照准己據情函復矣 
英租界 
[李侯程]  
　　李侯程梁阿才等五人在胡蔡氏家打嗎啡毒針由衞生局洋人協探解究判李等五人送棲流所醫治胡蔡氏押一禮拜 
[董羅氏]  
　　拐婦董羅氏前經英公廨訊押女所五年嗣因患病送棲流所轉送婦孺醫院醫治在案詎該氏串同亦由公廨送醫之婦人阿蕙乘隙逃逸由該院醫生禀明英公廨寳讞員照會英美各捕房飭各包探嚴行緝捕 
[葉明齋]  
　　葉明齋吳連安控馬夫陳阿桂方阿昌串竊金飾值洋一千元昨解復究陳等合交洋七百元示保判再限一禮拜交洋三百元到案再核 
[吳阿岐]  
　　吳阿歧行竊韋秋兆衣服一案昨解復訊吳延逹商律師至堂上辯護判押候禮拜六再訊 
[吳王氏]  
　　吳王氏與陳桂香犯姦被氏夫吳順品拿獲剪去髮辫昨解復究判陳桂香吳王氏各押二月 
[吳和尚]  
　　吳和尚控王紀生欠銀不還一案昨由差探將王傳案請訊奉中西官諭飭過堂候核 
[丁榮品]  
　　匪人丁榮品李紀林婦人丁李氏由中西包探在　北提獲解訊判押候於禮拜六再訊 
[張德寳]  
　　搶匪張德寳即强寳陳阿五由法捕房拿獲訊押在案因該犯等前在英界北京路搶剥行人衣物昨由法捕房移帶公廨請究判暫押英捕房候至法捕房詢明該二犯拿獲日期再行訊核 
[花如錦]  
　　盜匪花如錦高三並拐匪李大鈎子由縣送廨發押捕房在案昨晨解請訊究判花如錦李大鈎子仍飭送押上海縣高三着押西牢五年 
[朱稚臣]  
　　德商裕通紗廠主朱稚臣控同茂花行股東薛山樵李韻甫朱培甫等朋吞二萬餘金巨欵一案昨奉寳讞員與德師副領事會訊朱延担文帮辦費烈律師到堂薛延禮明律師上堂辯護中西官以薛李朱三人串吞屬實尤敢刁狡挺押不理刋李朱収押本廨薛還押捕房候飭查三人家産再行訊核 
[朱小二]  
　　前刦西門外某姓家之盜犯朱小二子由縣訊明昨奉李大令派差徐文押解赴蘇途經租界該差禀請總巡捕房派探周志仁護送界外 
[陳阿四]  
　　陳阿四因打嗎啡毒針由衞生局查獲送廨判發棲流所半年戒除在案詎陳在所患病醫治無効身死昨由所董片請英公廨寳讞員飭查豕屬到所収殮 
[董蕚樓]  
　　董蕚樓因向英商喊厘洋行定貨不出被控昨由差探傳案奉中西官諭飭交保訂期會訊 
[陳林芬]  
　　陳林芬向楊浩　借洋不還被控判陳交差歸晚堂訊理 
[公堂瑣案]  
　　宋阿毛朱阿四王炳四三人專在租界竊雞判各枷示七天期滿各押三月出境王福寳王寳林犯夜判各押一月出境俞王氏控趙連順拐孩案内之邊三昨由包探查獲判押候英領堂期解究王阿元王阿榮王生泉中竊西人木椅判各押一禮拜洋人控王榮卿等串竊銀壼等物昨日復訊判交保查核拐孩案内之許阿二昨日查獲解究判候禮拜一英領堂期訊究徐少泉沈金壽驅取張錦和皮衣判各押捕房三月戴叙昌控邱子長竊衣判押三禮拜俞春榮控孩子陳阿虎攫取伊孩金圈判押候補提同黨於禮拜六再訊周俞氏控李阿大借洋洋還訊供無憑斥退 
美租界 
[陸阿福控妻逃遁]  
　　百老滙路陸阿福之妻范氏挈帶五齡小孩逃去昨由陸報知捕房請爲查緝捕頭准之 
[趙雙富住屋欠租]  
　　顧張氏扭控趙雙富虧欠房租洋十餘元逃去今己尋獲求究捕頭以事關錢債飭赴公堂具控 
[搶金環]  
　　江北女子王蘭珠前晚扭侍者鄔大雙子至捕房控稱被鄔搶去金環一對捕頭訊係奸情起見一併逐出 
[竊木料]  
　　張阿四竊周姓木料張盛仁竊某姓人力車由捕先後拘獲押候送究 
[私用嗎啡針]  
　　郭一桂楊文彩等四人在百老　路五百九十號屋内用嗎啡針代人戒烟昨由捕房查知飭探請單傳訊 
法租界 
[新華捕分派當差]  
　　麥總巡前日新添之華捕七十二名每日由副捕頭督率至靶子場習練步代宣講警章現派十二名在小東門捕房廿四名在大自鳴鐘其餘則均在八仙橋捕房供差 
[犬騙子有意抗繳]  
　　夏芝甫將己廢麫粉棧單在蘇州誑騙韓長源洋一千四百四十四元控經公堂除交出外尚少贜洋八百四十四元判令押交在案嗣因押久不理昨原告又投案稱夏騙洋後翌日即拘捕房贜洋尚在聞寄在英界謝生記處有意抗刁求追聶司馬判夏還押候傳謝到案質訊 
國外新聞 
[摩法戰事近聞]  
初十日倫敦電法將提愛曼電稱摩僞皇海連瑪哈那於初八日早晨三時率兵來攻西脫法營大敗而回該境隨即平靖 
[英皇出游之原因]  
初十日倫敦電云英國如報載稱英皇赴培里司之故因皇每遇春令時必患傷風故從御醫之言而出游云 
[英首相返倫敦]  
初十日倫敦電云英新首相愛斯奎士昨日與 
 
 

Page 20

 
 
英皇語談兩次現己治裝赴倫敦矣 
[俄國報告殖民事業]  
　　初九日柏林電云俄國政府近有報告謂黑龍江流域一帶及立托爾省（譯音）之殖民事業頗爲興旺以上譯字林報 
[法德互訂界約]  
　　初十日栢林電云法德互訂非洲堪蠻隆及法屬康疆界之約刻己議定兩國俱各滿意 
[法減兵役年限]  
　　初十日柏林電云法國減少預備兵執役年限之議案己在議院通過 
[暴徒行剌公使夫人]  
　　初十日栢林電云波斯德黑蘭有兵士一人當俄奥二國公使夫人行過時遽開鎗轟擊幸未擊中奥使夫人急將匪徒撲倒並奪其鎗 
[英前首相病狀]  
　　十一日倫敦電公英國前首相貝納門夜不成寐更形孱弱以上譯文滙報 
振務 
[二月份經收月捐清單]  
　　道署洋廿元祝蘭舫洋两月十二元陳善亭洋五元李季衡周兆詠两月泰昌三户各户洋四元李雪巖洋三元祝源昌復泰瑞昌順鍊石齋變昌譚幹臣萃豐徐貫雲南順記朱葆三翁大慶樓戴生昌招商局徐俊良汪萃利順泰十六户各户洋二元戴運來元昌聚昌新順記可熾可熾順愼餘堂申茂怡泰昌老悅生江南烟雨樓蘇寳森董天頤大觀樓滬江第一樓胡綏之三井天餘燕慶園信昌隆鳴昌昇平樓永豐樹德公司錦章葉天德廿六户各户洋一元源豐潤洋一元八角莊源大洋一元六角中和賬房洋六角五分梁焕南宏源龎竹卿思補齋李珊記隆昇易安居廿七户各户洋五角新新園大昌德怡園恒升信昌泰五户各户洋四角章士記两月洋十角徴昌怡昌咸章升和恒茂其萃樓晋昌施德豐八户各户洋三角豐記一壺春通泰靑蓮閣大綸義盛天祥萬茂曹德大九户各户洋二角原通錢一千八百文存濟堂豐裕二户各户錢一千介福嘉綸裕春和康壽康晋和愼餘餘大元甡元祥衍大恒益永餘存德協昇宏大宏元源吉寳和寳順承裕正大升大彚康崇餘永康瑞大晋大敦和義善源福康兆豐恒德仁大源劉森康厚大源餘鈞康壽豐鎭昌會大鼎康志大同餘明德久源同福瑞昌洽餘瑞豐信大順康豫源會餘元豐正元崙餘寳大裕源長德森協豐大慶衍慶怡祥元茂壽昌謙餘賡裕敦源久豐庶康裕祥怡慶七十四户各户錢六百文九和裕綸永餘慶餘元成大章元大亨元源恒泰鼎昌德大源成正泰和豐敦泰順元義昌通泰安裕元春宏德叙生乾元愼和元興立豐五豐安康立餘鴻餘立生晋元和祥承春鼎興嘉惠元益三十七户各户錢三百文怡大怡大莊二衣各衣錢二百文永愼義興協成祥三户各户錢一百文又附一壼春施藥捐洋十元滬北天后宫前廣益善堂司董祝大春葉貽釗朱佩珍等謹誌 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[重錄江督奏覆上海總工程局參案摺]  
此摺己於二月十五日登錄要摺攔兹據工程局抄示奏稿原文與前 
微有不符爰重錄一通以昭核實 
竊臣于光緒三十三年七月十五日准軍機大臣字寄光緒三十三年七月初四日奉上諭有人奏局董藉端苛歛病商害民列欵紏參一摺著端方按照所參各節確切查明據實具奏原摺着鈔給閱看欽此遵旨寄信前來當即派委江南蘇松太道瑞澂奏調江南差委辦理上海巡警局候補道汪瑞　按照原叅各節逐一查明詳細具復兹據該道等按款查明具文詳復前來查原奏内稱上海總工程局自升任蘇松太道袁樹勛開會舉董貢生莫錫綸等私相勾結得居首列自接辦後勒捐苛罰在原有房捐外另加重捐照明季間架捐法逐間計算雖貧户亦不能免偶與理論即拘局押繳下及船捐車捐雜捐無一不捐接辦甫及一年怨咨交作民不聊生等語查上海工程局係于光緒三十一年七月間由升任上海道袁樹勛改歸紳辦照會縣紳開會公舉經紳士等两次投票舉得及格者七十六人復由該升道就公舉中派定辦事總董李鍾珏曾鑄朱佩珍郁懷智莫錫綸等五人議事經董姚文枬等三十三人該紳董等于十月十五日接辦局事將從前官辦時原有之工程巡警清道路燈各項雜捐歸併爲一名曰地方捐無論自産租賃店鋪居民一律按月收取因馬路向無房捐約照房租押収一成其餘約収五厘仍按巿面之繁簡定捐數之多寡自銀元一二元至一二角不等悉充清道路燈路工巡警等項之用貧苦之户向皆免捐至房捐係由上海縣収取解交藩司備撥賠欵與工程局無涉所有車船各捐均在未經改歸紳辦以前由官核定紳辦以後悉仍其舊車捐係仿照租界章程船捐係屬包認按年更换此外各種雜捐現均歸併地方捐項下尚無另立名目勒収捐欵之事現在所收各捐每年約五萬餘金而局中所需警察新餉修築道路然點電燈及裁判所各項用欵每年約需銀七八萬兩兩年以來己虧五萬餘兩皆由公債及紳商錢莊借墊均有年月表簿可查似無濫収情弊又原奏謂米販張嘉年請開米禁運動商會由商部咨南洋大臣札諭商務工程两局會議張嘉年賄莫錫綸鉅欵遂得議准並議該局發給護照每担抽捐一錢半充英租界公廨費用半充工程局費用嗣是米禁大開由德發洋行運至日本海參威者五百數十萬担内地積穀一空等語查米糧一項由此口運到彼口本屬約章准行前因内地歉収巿價貴而來源少民食艱艱當經上海道禀定暫禁出口迨三十一年冬間内地存米較多常昭紳士力請弛禁由藩臬两司禀經前江蘇撫臣陸元鼎會同前署督臣周馥奏准施行旣非由商部咨行核議自無由張嘉年賄送莫錫編等鉅欵之事且弛禁六個月内華洋商人報運通商别足米共祗一百餘萬担均有　照給令報關限期回繳不准運出外洋海關稅司稽查嚴密斷無准予德發洋行運往日本海參威至五百數十萬担之理至米捐一項係仿照蕪鎭辦法每担收關平銀一錢留充地方公用自開禁以至封禁除洋商報運出口之米不捐外共收華商捐銀十萬三千六百餘兩三十一年十二月准户部感電上海中牢修費奏准動用米捐升任上海道袁樹勲遵即酌提四萬两充作會審公廨中牢修費餘欵撥補上海平糶局虧耗曾據報明有案委係涓滴歸公所稱半充工程局費用殆係傳聞之誤又原奏内稱上海城廂街道寛狹不等欲令畫一自應先事丈量預定丈尺乃該局於業主動工時擅自酌定得以上下其手爲勒索地步新碼頭戴姓之屋藉口與照會不同勒罰鉅欵北門城根楊姓之屋未行賂賄被勒半年小普陀橋劉姓之屋謂碍路工硬令拆去其餘新造之屋或讓進二一尺或讓進七八尺以賄之重輕爲斷其苛罰之法在動工時佯作不知俟工程將竣突遣控捕將匠頭拘押房主因工敗垂成不得己認罰數百金了事等語查上海城廂内外街道旣寛狹不等房屋亦參差不齊自光緒二十一年間馬路工程局及上海縣先後示諭屋主興動工作城外馬路一帶須収讓三尺城内則収讓二尺工程局改歸紳辦後復經明定章程由上海縣曉示遵辦嗣凡新建翻改均須於未動工前赴局報明勘驗給照方准建修間有不先報勘者照章拘罰然罰欵定章載明執照至多不過五十两亦無數百金之鉅其収進尺寸城内外一律改爲二尺並無工程將竣拘匠苛罰之事北門城根楊姓原基係屬城壕公地因屋被焚時值議浚城河預備堆泥之用曾令緩造旋因浚河展緩楊姓仍行起造並未抑勒新碼查無戴姓造屋罰金之事小普陀橋並無劉姓房屋或係外倉橋劉姓之誤該處因闢路造橋屋主自願得價拆讓當時契價两交亦無硬拆强佔情事又原奏内稱黄浦河道向爲萬商起運貨物口岸沿浦灘塗自十六舖橋以南爲華商起落各貨碼頭完糧升科由來己久乃工程局與大逹公司私立合同租與灘塗歲収租銀一萬两大逹以外迤南一帶議定洋尺一丈每年収租銀五十两如不出租各業不得起落貨物擬馬路以外　地二丈由局出資借爲取租地步各業户紛議懸掛洋商牌號以圖抵制黄浦比同治年間己塡小十之七近來潮水時時溢上馬路若再塡築沿浦必成澤國現因各業控告該董等又以浚浦爲名禀請上海道欲將樹業木業行業驅逐他往以爲有碍浦工按工程限期開到南巿樹木竹三業之處約在光緒四十六七年分何至遽行驅禁旦十六舖橋北亦各業户管業何以並不向洋人收租亦不令其輪船碼頭他遷等語查十六舖南一帶岸線光緒六年曾經設立界椿不准業户居民將界外漲灘私塡佔用嗣因振興南巿商務於二十三年將界線開拓就界椿外積漲淤灘塡築馬路馬路以内寛留餘地以興巿廛並於路中建設官輪兵輪碼頭前經奏咨在案此項路工係由出使經費借墊將馬路餘地變價歸欵旣非沿浦業户捐築則岸線以外權利自應由公家主持不得再圖管業惟路工浚後别無餘欵以至碼頭遲久未建迨至二十八年内港行輪載諸條約洋商紛紛索租南巿岸線以築碼頭升任上海道袁樹勛議將原留建築官輪兵輪碼頭之處由華商墊欵興築作爲公共碼頭准華洋各小輪公用以免洋商另設三十一年商部顧問官修撰張謇等創設大逹公司呈由商部奏准在十六舖南建築輪步碼頭工程局將該處岸綫租給大逹公司係屬遵照奏案其歲収租銀係抵工程局推廣路政息借用欵亦經袁樹勋詳由前署督臣周馥批准並非私自租借且大逹公司指用岸綫工程局祗議准租至滬南海關前爲止其關南至董家渡一叚己經收回准衆商租建碼頭復於大逹所租岸綫内議明酌留餘地歸局築造小碼頭以備各商家照常起卸貨物於民船商業生計實己兼籌並顧惟招商局以原議官建現歸永裕墊築之公共碼頭適在局産前面上年秋間聨合該處業户以岸綫與業地子母相生請令工程局交與収回由其自行轉租冀得歲入租金經上海道瑞澂詳細批駁此外未聞有懸挂洋商牌號抵制之事三十一年冬間上海浚浦開辦准稅司查開南巿竹木等行沿浦堆積竹木有碍浦工迭經諭令遷移並指定地叚劃明界綫俾各行自行開挖水池堆積木植迄未遵辦據工程師奈格意見須將河道寛狹収束一律工程則約期四的告竣經費則先行借足應用以約載二十年額撥之數抵還並無遲至光緒四十一七年完工之事其工程辦法情形經上海道瑞澂繪圖詳報在案十六舖河道雖較詢稍狹然按之現定界綫有須設法開闊者亦有須再行収束者工程局現擬塡寛駁岸二丈係就工程司劃定収束界限内之漲灘興築係化無用爲有用較之各行任意停放木值有碍水利者不同至橋北係各國租界旣非工程局所應管自不能向其収租旣仕約准通商地方更無令將輪船碼頭遷移之理臣伏查上海工程局之設誠如原奏所謂開自治之權輿爲立憲之基礎責大任重當以得人爲先其局中紳董分議事辦事两層凡有興革之事先集議董姚文枬等三十三人開會議決禀經上海道批准後由總董行之其總董五人以李鍾珏爲領袖曾鑄郁懷智朱佩珍輪流到局莫錫綸常川駐局李鍾珏旣爲領袖莫錫綸無事不與李鍾珏商而後辦訪諸輿論尚稱得人現在屢奉明綸預備立憲各省州縣逐漸講求自治以地方之人辦地方之事不能不取資於地方之財事有不便徇精勢必因之招怨但使實屬因公自應量予維持俾辦事者不致爲浮言所中該董等所辦事件均爲公益並非私計質之公正紳士實無閒言原奏所　各節大都得諸傳聞略無左證應請母庸置議所有查明上海工程局董被參各欵遵旨覆陳緣由謹恭摺具陳伏乞皇太后皇上聖鑒訓示謹奏 
 
 
 

Page 27

 
 
   
 
 

Page 28

 
 
   
 
