# 1899 - 300 - 4909538

 

Page 1

 
 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君浻燭外情周知華故著書十載信足端風教而杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外探其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國文度主善爲師有德則樂興華秘鑰敬告司徒三角半○中東戰紀本末一圓半續編本角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購[  圖書集成局啓]  
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昻是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[新印萬國新史大事表出] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窽要閱之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[保宜永禁奸出洋論]  
　　國以民爲本民以食爲天是故　食卽無民也無民卽無國也食之所關豈淺鮮　　　深仁摩澤保民之政超帙唐虞聞之乾隆年間斗米僅售錢數十文彼時民力普紆天庥洊至耕田鑿井帝力胥忘盛治休明迄今不可復覩矣比年來水旱偏災無歲蔑有衷鴻　野萬口嗷嗷江皖素　産米之區平時東粤人民皆仰給於此此外遇有告災之處　舟輸粟亦必曲盡救災卹鄰之心故卽大有頻書亦不能如古人所謂耕九餘三耕三餘一然猶曰以中國之　　中國之民　　雖分要貴顧全大局也所可慮者販運出洋耳夫天地　　生之　　　有一　之仁外　　非隷　　　誠能分我有餘補彼不足按之　　亦　　　　自　　　　　　　　　不　　　　　　虛　淺　近利而忘遠害競羡價値之貴不　　　　　　　　　　　　　　　　　而至　幕燕釜魚言之可戚而其咎皆此貪利罔義之奸商有以致之長今而　不　　　　　兆生　行將盡斃於若輩之手大局何堪設想哉何以書之上年江浙皖三省收成本　　　　　　秋之交來源　竭每石貴至洋銀七八元人情洶洶幾有朝不保暮之勢各處搶米之案層見疉出没非官長及早聞倉平糶及　　　羅等米解往接濟其不譁然起事者幾希　幸爲時未久新　　　　　　　　　　則義倉社榖大半空虛所賴今歲秋成賤價買補猶可爲將來有備無患之計而不料奸商之已乘　而是　　年　　各國飢饉洊臻大抵高懸重價以廣招徠而我中國貪詐無恥之商人遂爲之輓粟飛芻不顧王章不畏物讓祗圖飽其慾壑回溯甲午朝鮮之役時値日本太荒使非華商暗地轉輸彼焉得士飽馬騰挫我國威而肆彼毒燄乎往事已矣先事防維是在今日本年各處秋收尙稱豐稔大憲慮周藻密鑒於前車不肯遽弛米船出口之禁直至蕪湖廣帮各米商一再陳請猶慮此輩復萌故智乃爲之嚴定章程凡商人將米裝輪船祗准運往粤海潮海閩海津海浙海五關此外各口一律不准更必照所裝米糧價銀加倍具保至於出海輪船又於保銀外另具專結每次自給照日起倘逾三十日無進口之關騐明米數相符電報咨照及逾四十日照不繳回將所保之價及特保銀兩追繳入官立法可謂嚴矣刻下蕪湖雖已弛禁而鎭江猶未准行常鎭通海道長久山觀察力持定見諭令待各州縣將去歲酌提平糶之米買補還倉然後從寛查照蕪湖現案施行度務揆幾誠哉能識大體者矣惟已革貪鄙不職之代理鹽城縣張義澍賡三在任時曲徇商情曾禀請開禁出口淮安府許太守斥其顯違功令並謂如果該縣積存米麥紅朽堪虞何妨運糶鄰境海沭等災重之處亦得善價不必堅持出口之論利於商不利於民云云義正詞嚴婉而多諷墨吏聞之能無愧殺乃上憲之保民何等周至而奸商之牟利其技竟百出而不窮不觀日前滬上嘉榖堂米業董事張孝廉仁敏等投上海縣署禀請查禁之事乎孝廉之言曰目下别處載來之米每有尙未上岸卽在船中打包販運出洋現己有小麥四十萬石新米三十萬石若不設法杜絶恐一旦民食告匱貽害無窮是必確有所見非好爲此無病之呻吟也夫米麥動逾數十萬石不爲不多矣此等奸商自恃多財善賈罔知食毛踐土之義一味禍我華民果能嚴密緝查不難立時截獲除將米悉數充公外卽加倍罰鍰復將其人科以重罪庶可動其畏懼之心否則一紙空文有何益哉噫利之所在人必趨之上海如此他處可知今時如此異日更可知見兔顧犬亡羊補牢是所望於以實心行實政者 
[本館接奉電音]  
　　昨日午前京師飛電傳來上諭一道旨一道敬謹譯登○九月二十七日奉上諭前據御史徐士佳奏蘇州貢布津貼飛派累民請飭查禁當諭令德壽確查具奏兹據接任江蘇巡撫鹿傳霖奏稱查明布行撥欵找征等情均無其事卽著毋庸置議惟是邇來土布滯銷前項捐欵各行莊難免暗中抽取機戶因此受虧卽著飭令永遠禁止不准再有擾累以恤民艱餘著照所議辦理欽此同日奉旨左翼監督著溥順去右翼監督希郎阿去欽此 
[勝負未分]  
　　華歴本月二十七日倫敦來電云某日英兵之駐來的西美司埠者高放氣球窺見搭浪施華列人約二萬名兠圍北鄙如玉玦然幷調出若干人往南似有掘毁鐵路之意英國營中有騾一千五百頭一日驀被搭人刼去旣而搭人以巨砲攻來的西美斯所紥英營英兵連放巨砲七出搭人始駭而退舍未幾忽又從英營左邊攻入歴數下鐘之久兩軍不分勝負然英兵因傷而斃者已約有百餘人搭人死者更多洎搭人携巨砲而回英兵乃退紥遠處而分止軍士二隊躡搭人之後至今尙未馳回當兩軍相見之時英營中有一巨砲用騾曳之晚間連放數出騾懼曳砲狂奔大約英統領尙能設法尋獲也至於英之海軍已豫賃運兵輪船六號約於華歴十月初八日由英國本境開往阿洲 
[中日新訂福州租界條欵]  
　　第一欵日本專管租界定准福州口岸天主堂碼頭東界起至尾墩村東方爲止前面部沿閩江後部包田地一帶地方除氷廠界及尾墩村外計量十七萬坪另將新洲一派除冰廠界約四萬坪均在專界之内繪圖二張一存中國地方官一存日本領事官本署以便日商按照圖上租用立定此約之後會同派員 
 
 

Page 2

 
 
勘丈四至由華官眼同樹立界石第二欵界内所有馬路警察之權及界内諸般行政之權皆由日本政府管理界内道路橋梁溝渠碼頭由日本領事官設法修造並由日本領事官經理該道路橋梁溝渠碼頭公司所需之地如有官街官地納租價錢糧如係民地除付租價外免納錢糧第三欵界内承租地之契應以三十年爲限限滿可以續租地價區分上中下三等每等每畝應償租價須照三年以内租用地基値價公平酌定華官不准華民高擡時價日商亦不得抑勒强租日商願租之時禀由日本領事官照會地方官履勘方准租用界内地基如有官地自應另議租價稍爲從廉以示惠恤日商淸交價値卽當讓地若未讓之先華民業戶用地祗可本人並其家眷居住種田又界内不准新造墳墓安放靈柩有礙日商經營此層應由中國地方官出示禁止將來如欲另擇他區以設日本人墳城屆時由日本領事官照會中國地方官商辦第四欵日本租地者必須禀明日本領事官照會中國地方官由地方官履勘印發租契三本由日本領事官會印將租契一給相戶一存日本領事官衙門一存中國地方官衙門業經承租之地照章永歸租戶不准何國何人强行退讓所有租契式樣由中國地方官照會日本領事官定成式樣第五欵界内應完錢糧區分地基上中下　等每等每畞應完若干托日本領事官按期向租戶照數代收繳回閩縣給串爲憑其有日商未經租定地畝華民自行交納錢糧第六欵一經租給之地祗准出名承租之人居住倘租戶有事不能親身在此居住須托親戚友人夥計同行等有身家之人代理管辦如有不得已事故非轉租不可之時仍於轉租之前由日本領事官照會中國地方官方可換給租契第七欵界内地基惟許日本人民承租亦准華民及外國人在界内居住營商倘有不安分華民不得私在界内住家開設店鋪行棧違者分别懲辦第八欵界内華民如有形跡可疑不安本分不奉章程者中國地方官察出可照會日本領事官日本領事官察出亦可照會中國地方官會同查確由中國地方官罰辦不得縱容包庇又界内如遇無駐華領事官所管洋人以及華人涉訟應歸中國官辦理派員在租界審讞若無領事所管之洋人並日本國人或各國人因被華人欺凌禀控以及華民在租界内違犯章程由中國官會同日本領事官或領事官所派員會審如讞員定案不合可由日本領事官照請辦理洋務道臺再行復訊如係兩國交涉事件仍照約章辦理所有會審公堂中國可無論何時建設若未設公堂以前所有控案仍由領事官照會地方官審辦或領事官訂期在地方官衙門觀審若地方官派差赴租界内拘傳犯證將信票逕齎領事官簽字並由領事官派差協同拘傳不准日本人包庇容隱俟設公署後另訂租界會審章程辦理第九欵大橋以下至馬江一帶所有河道水利之事仍歸中國地方官管理劃定租界後如日本商民於租界北方河岸及新洲上修建駁岸塡築馬路不得塡出河外以致淤塞河身致碍水利惟大橋以下沙灘甚多專界坪數丈量定後此後沿江沿洲如有續漲沙岸應歸中國管理倘日本官商欲在此方河岸通至新洲無論如何辦理總不得阻礙來往行船更不准用土塡塞河身致礙水道第十欵界内火藥炸藥及一切有害人身財産之器物槪不准收存夾帶運送一經由官察出或他人告訴查實有憑各照本國律例懲辦第十一欵日本租界未開之前已經外國人向華民租定地基不准違礙應照他國租界之例辦理惟歸日本租界地基不准華民業戶向外國官民以地抵押或行租退讓違者由中國地方官懲辦第十二欵所有外國租界及將來設有開拓之外國租界施設事宜如别有優處日本一體均沾以上條欵立爲租約照繕漢文東文各兩紙簽押一俟兩國上憲批准再行蓋印爲憑 
[糧艘近信]  
　　天津訪事友人函云往年江浙糧艘約在七月中先後過天津赴北通州交納至九月卽告竣次第回空本年因近畿一帶夏秋苦旱御河水淺節節阻滯以致糧艘未能尅期而至刻聞已到者祗有四帮其餘各帮尙在山東德州境内諒此後亦當衝波涉浪銜尾而來矣 
[盤庫例志]  
　　揚州采訪友人云兩淮運庫爲存儲各岸商鹽課銀曁所屬二十三塲折價錢糧之處每年九十月之交上游必派監司大員親詣盤查以昭愼重本屆督鹽憲劉峴帥特飭常鎭通海道長久山觀察盤查觀察捧檄之下涓吉本月二十三日午後翦江而至登岸後卽拜會運司江蓉舫都轉暢談一切旋同升公座庫廳許鹺尹齎呈收支淸册觀察一一過目然後啓庫查騐與册上所列數目相符遂一揖辭回登舟南渡 
[續錄遵旨覆陳摺]  
　　一出使叅贊隨員如有精通洋文者亦可令肄習各學也查歴屆出使大臣遴選高才之員出洋差遣藉資閱歴各國政教風俗與農工商礦各種制度學問課以日記歸爲拜獻之資本係奏定章程英國中等學堂例定年十一以上十三以下亦准收入其上等學堂則已通繙譯者可以送入應請飭下各出使大臣詳查如有叅隨人員已能淹貫語言文字者擇其性之所近分肄農工商礦各學習其理兼習其數如有心知其意繙訂考校編成專書實可見諸施行者行之有騐奏明請旨隨材錄用一俟學生業成國華分派各省農工等藝學堂以開風氣也美國農利甲於五洲蓋農爲邦本其於農政農器最爲究心考百物之異質審九土之異宜至於各國工政礦務皆以機器濟人力之不足商政以鐵路爲緯以銀行爲經講求不遺餘力學雖分門實有相成之義而立國之根基寓焉現各省設商務局使官主持商情之渙者仍不能聚徒博虛名無益實事不若專設藝學堂以農工商礦分門課授先酌聘西教習一俟業成之藝生回華卽可辭退西教習悉令此項藝生充當庶風氣廣開可收實效一請將業成回華得有文憑之學生甄别優劣分發委用量予官職以資鼓勵也議者謂入外國學堂三年勝於中國學堂十年游學之益幼童不如通人庶僚尤不如親貴此深切時病之言也俄之前王彼德憤彼國之不强親到英荷船廠爲工役十餘年盡得其製造駕駛之法歸國教練浸致强大日本在同治初年鎖港拒敵旋爲英美兵船所乘發憤求自强之策歴遣榎本武揚山縣有朋陸奥宗光伊藤博文等率其徒百餘人游學歐洲各廠或肄政治工商或究水陸兵法學成而歸漸加擢用損益西法用之國勢遂日强一日此遴派親貴賢能重出洋之選其明效大騐也聖明燭微見遠興學致用徐圖推廣始基立矣現擬派出洋之員弁學生資有利鈍成有遲速向章限三年期滿回華恐未必能速成自應一律限定六年學成務以考得優等文憑爲度責成各出使大使出具切實考語方准咨送回華其由同文館派出者歸臣衙門考試評定優劣奏請分發沿海　分差委其由各省派往者歸各該督撫考試一體量材委用俟有成效然後准其保奬酌予升階以勵成材而儲遠器以上六條臣等悉心酌覈是否有當恭候聖裁所有遵議出洋學生肄業章程緣由謹恭摺覆陳伏乞皇太后皇上聖鑒訓示遵行謹奏奉硃筆依議欽此 
[平反寃獄]  
　　京師訪事友人云前者全姓墳丁金三順交通主母誣陷其姪全某賄囑江蘇司承審司員顚倒是非定以軍罪已解往配所安置矣旋由全之岳母據情控告適逢朝廷淸理庶獄明詔迭頒刑部遂擬將此案斷結科金以流三千里之罪八月杪發交順天府起解墳主全　前已由配所提回亦卽開釋金之胞兄出繼皮姓因買全姓塋地株連至案姑念殘廢免罪承審此案之江蘇司印稿兩君被控受賄不實惟草率定案咎亦難辭均奏請革職本司書吏楊某代金夤緣請託外司書吏劉姓昆季均擬以徒二年半業經解赴天津甯靜滄州等州縣配所全姓叔母供詞袒護金三順大加申斥惟曖昧情事不予深求義仁錢鋪因兌錢牽連之人亦交保釋出 
[命案上控]  
　　姑蘇訪事友人云木瀆人方子雲向在本鎭藩紳所開醬　經理帳目近因虧欠洋銀二百元經潘控請吳縣究追時賴葆臣大令方綰縣篆提訊之下飭將方荷校發醬園門首示衆勒令繳到欠欵始准開釋方以十餘年賓主因此區區之數便以勢力相凌寃憤難伸 
 
 

Page 3

 
 
遂絶食而斃報經大令詣騐令潘出資棺殮事遂了結方妻某氏痛夫死於非命屢遣族人投縣禀請申寃未蒙准理兹者陳堯齎大令兼攝　縣篆務方妻復央令夫之族叔方某遞禀陳訴大令惡其多瀆飭卽管押待懲方妻至此忿不能平因於本月中旬某日自投蘇州府署上控府尊彦詠之太守素以人命爲重見其情詞懇切惻然憫之立卽發交吳縣訊理二十二日之晚大令提案研詰方妻供稱故夫方子雲在　紳所開醬園執事已歴多年僅虧欠洋銀二百元　紳不念賓主之情遽以官法挫辱致故夫氣憤塡膺絶食殞命前縣主賴大老爺臨塲相騐僅令園主草草棺殮不爲死者伸寃以致寡婦孤兒嗷嗷待哺是潘紳直欲絶我一家大小性命也叩求大老爺雪此奇寃願祝公侯萬代大令問爾意若何答稱小婦人遣夫族叔作抱告反蒙大老爺無端管押不提潘姓一人不知大老爺意將若何大令諭以靜候三日當爲爾理斷决勿使爾寃莫能俾方妻乃叩謝而退 
[皖省官塲紀事]  
　　安慶采訪友人云本月二十四日藩轅牌示全椒縣劉令慶光調省遺缺委候補知縣袁令學昌署理○鳳陽府通判周倅朝霖撤任遺缺委候補通判善倅錫前往庖代○藩庫廳汪叅軍保鎭現奉皖南道某觀察調辦蕪湖新關北卡已於本月某日到差矣○卽用知縣周大令榮期自去年到省後經上游委充省城發審局帮審差以文章爲經濟想能如古人之引經折獄無枉無偏也○渦陽亂後疫氣流行兼之皖北各河水道不通舟行膠滯大憲因委候補直隷州王直刺大慶赴江蘇徐州府屬蕭縣察勘洪湖水源以便鳩工疏鑿直刺奉委後卽於本月初五日禀辭 
[松郡官塲紀事]  
　　松江采訪友人云前者江南提督兼自强軍統領統帶太湖留防水師李壽亭軍　赴滬勾當公事旋於本月二十二日秉節回轅二十四日黃昏時復命駕出轅迤邐赴大漲涇登舟向蘇垣進發標下將備恭送如儀○委署提標前營遊擊盧遊戎國泰捧檄來松投提轅禀到旋涓吉本月二十五日亭午時接篆屆期署理斯缺之胡遊戎昌瑞飭弁將鈐記文件齎交盧遊戎遊戎接受後卽恭行拜闕　印諸儀然後升座受千把諸弁叅謁至胡遊戎交卸後急需部署行裝馳抵浦口都司新任矣○二品蔭生特授柘林通　劉鰲靑别駕盛驤係湖南某邑人自蒞斯任卽借華亭縣署迤南袁姓宅爲公館所携親丁五口未幾卽以次物化宦囊艱澀逋負纍纍貧病纒綿莫可救藥延至本月二十四日遽爾騎箕身後僅遺幼子一人幾致無以爲殮府尊濮紫泉太守眷懷舊屬惻然憫之賻以銀蚨五十翼始得置備棺衾宦海沈淪聞者均爲之酸鼻○自劉鰲靑别駕作古後所遺枯林通判一缺由府尊濮紫泉太守就近委松江府經歴孫少園叅軍毓藻兼攝然後申請省憲委員署理蓋循向章也 
[示逐釣船]  
　　前日蘇松太兵備道兼江海關監督余晉珊觀察發出告示一道文曰爲出示諭禁事查接管卷内本年八月二十九日接新關稅務司雷來函以前請飭逐浦東華盛紗廠斜對岸釣船一事雖經飭縣派差勒令改泊無如該各釣船旋逐旋回迄仍麕聚於該處一帶水利　有關碍函請照察飭卽加派幹差驅除凈盡一面出示永禁以杜後來等由查前項釣船迭經會前署道札縣派差驅逐勒令改泊在案兹接前由除再札縣加派幹差認眞驅逐外合行出示諭禁爲此示仰該釣船船戶人等一體遵照自示之後務各遵照改向董家渡以上僻靜之處停泊不准再在該處一帶混雜亂停致有碰撞失事之虞倘敢仍前麕聚關碍水道定卽飭縣提究决不寛貸其各凛遵切切特示光緒二十五年九月日 
[讞員返滬]  
　　英美租界會審公廨讞員翁笠漁直刺前因公事赴省垣禀見各大憲昨已事畢乘官舫返滬旋卽赴道轅禀陳一是繼至上海縣署縣主王欣甫大令飭丁擋駕 
[盜犯起解]  
　　前　滬北錫金公所左近吳渭聘家被劫報經上海縣主王欣甫大令嚴飭浦役拘獲盜犯于盛春于崇戎兩名訊供收禁詳奉大憲批飭解省勘訊日昨縣署奉到札文大令卽飭書吏繕備文牘不日當卽派差押解赴蘇矣 
[耆宿韜光]  
　　本邑紳士前陝西藩司王竹鷗方伯年屆九旬精神矍鑠日前偶抱微恙方謂可占弗藥之爻不意延至昨晨遽爾溘逝滬上官塲之往弔者素車白馬爛其盈門 
[秋賽二志]  
　　前日當西人賽馬之期風雨交加泥濘路滑方謂滬濵勝景幾如花事闌　矣不料昨日淸晨詹雀聲喧報道晴光已露及披衣而起則一輪紅日高掛銅鉦遙望嶺頭丹楓烏柏之間無復雲披絮帽於是深閨鳳友繡闥鸞儔簾捲蝦鬚鬢籠蟬翼準擬槐陰轉午後呼姨挈妹馳騁於紅塵紫陌之間而西人之以徴逐爲能者更意氣豪奢爭試逐電追風之技直至炊烟掩罨猶欲以長繩擊住曦輪洵乎海國之雅游秋郊之勝事也是日共賽九次第一次八馬順全隆洋行某西人首到第二次十一馬又順全隆首到第三次十五馬自來火公司管理機器之洋人首到第四次十三馬又自來火公司管理機器之洋人首到第五次十一馬順全隆首到第六次八馬祥茂洋行主首到第七次十四馬克明氏代經理匯票洋人小可子氏首到第八次八馬沙遜洋行經理匯票洋人膀眼氏首到第九次十馬洋人古夫氏首到 
[格致書院己亥夏季課題]  
　　　三十年來吾華人崇尙各種西藝近今更甚於前有先學習其語言文字以爲階梯者有專賴譯成華文之書籍以資考索者或謂日本倣倣西法已盡得其奥窔如先學東文以爲學西藝者先路之導則不啻事半而工倍也其說然否試比較其遲速利弊得失之所在而詳言之十月三十日截止餘照囊例 
[上海四馬路泰康祥絲棧内振公所接嵊縣放振友人呂潤蓀謝韻山阮新一諸君第十四號來函]  
　　信之葆三枝仙詠笙星階祿甫諸善長大人均鑒日昨接到滬發十三號公函知滬公所籌欵術窮後難爲繼等語惟是嵊縣新昌會稽三邑災廣且重秋振雖有惲方伯官欵撥助與夫滬上振米擇要散放一次乃杯水車薪無濟甚事晚潤身現在嵊邑落鄕查戶新一往新昌查戶會稽由陳君子鍾陶君吉齎查戶一俟冬撫戶口册造齊必須普振一番以救殘冬讀來書無欵可解晚等聞信焦急寢饋難安冬撫萬分吃緊若不接振災黎仍塡溝壑未免蹈爲德不卒之誚爲特環求滬上各振所諸善長曁四方樂善君子撥欵解囊救人救澈其造福尤無涯涘棉衣亦須急備千萬要緊臨頴不勝待命之至肅復祗請籌安滬上各籌振公所諸善長統此不另弟謝廷鈞晚呂潤身阮新一沈楨同頓首○附啓者敝所勸募滬上振欵無幾遠方更屬式微先後解出白米四千石銀二千兩業已悉索敝賦後難挹注昨接嵊同人來函乞欵無從應命伏求海内仁人速解到懸之危慷慨輸將使垂斃餘生咸登衽席悉出大君子之惠無任叩禱焉謹啓 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚試尾聲]  
　　揚州采訪友人云揚州府沈碧香太守考試所屬八邑文童所命各題已登前報本月二十一日爲終覆之期迨二十三日傍晚時頒發正案至院試尙無確信屈計瞿宗師泰州試畢大約須在梅開嶺上時也 
[勸惜字紙]  
　　揚州采訪友人云經史中素無惜字之文而近人獨加意尊崇謂褻之恐干神怒蓋亦涉於釋氏之言也某日國子監典籍銜大挑教諭范君用賓糾約同人聨名赴揚州府署具禀大旨謂揚城近來開紙作坊者日見其多專以收買殘書字紙堆積大缸内俟其泡爛復又造紙謂之還魂紙成船滿載出售於天津上海花鞋店做底等用其零星者卽售與本城鞋鋪在賣者買者但知牟利而不知將聖跡蹈於足底其褻瀆可謂極矣他如各店鋪零星小包上面悉用圖記字號及鞋帮内店號碼號均宜改用花樣似無損於生涯又如每屇年終紅貨店所賣之門神上面皆戳成鏤空花紋及吉祥文字人家懸掛門前久之風雨飄零難免不落於汚穢並宜禁革且轉瞬屇時並請預飭改用花紋不准再行雕戳字跡至欲取其吉祥則改戳蝙蝠五枚以及瓶揷三劍等類又何嘗不吉凡此皆爲眼前實事職等忝讀儒書不忍見其蹂躪用特聨名公乞示禁本屆年終各紅貨店卽　一律改吉祥花紋不　戳字等情府尊沈碧香太守准之立卽出示勸諭並札飭江都甘泉兩縣主一體示勸 
[上海縣署瑣案]  
　　日前南市裕豐長義三泰三豆行因裝運黃豆偷漏捐釐爲省中大憲所知札委鄧明府文堉來滬守提當經提到王春泉一名前晚縣主王欣甫大令倩帮審委員馬淸渠明府研訊王供稱小的在裕豐豆行爲夥行中執事者係張蘭生行主係沈子賢小的進行未久當時如何偷漏捐釐實未知悉明府著交差看管俟提到行主再行核辦○顧新寳控邢毛甫戳傷其子坤林前晚縣主王欣甫大令委襄理讞政之馬淸渠明府提訊顧供本月初五夜兒子坤林行經姚家橋畔途遇邢毛甫硬借不遂致被連戳七刀現在同仁醫院醫治尙未痊愈務求大老爺將兇手究辦邢供顧新寳父子與小的夙有隙是日小的先被坤林猛戳一刀因卽奪刀回戳時已酒所所戳刀數實已記憶不淸叩求恩宥十六圖地保邢關榮供肇事時小的並不在塲實不知因何起釁明府判將邢毛甫重賣五百板押候顧坤林傷痊再行訊辦○前日保甲總巡戴子勵明府移送郭江海毆傷潘德友一案到縣縣主王欣甫大令委襄理讞政之馬淸渠明府提訊潘供小的係如皋縣人在治下八仙橋開設烟館與郭同鄕前者郭犯事到案王大老爺諭令管押自新所後因患病發堂醫治迨痊後由木作頭徐文濤央小的保出郭卽在徐處作工未幾又因事齟齬徐約小的　至某酒肆秉公理勸時有某某等人向郭索付茶資及烟酒等費郭疑小的指使用茶碗擊破小的頭顱是以控經總巡局移送案下求鑒郭供小的向習梓人業是日醉後悞將茶碗擲傷潘之面部以後不敢再犯求恩寛宥明府飭仵役騐得潘之右額受傷屬實喝令將郭笞責潘代爲求免明府爰判令枷號一月發頭門示衆 
[上海巡局紀事]  
　　昨日十六鋪巡防北局委員楊聘侯二尹飭地甲傳集所轄各街巷更栅夫役諭以時將冬令宵小繁興爾等務須每晚加意防閑遇有形跡可疑之人嚴加盤詰地痞流棍務獲送懲各夫役唯唯遵諭而退○前日十六鋪橋畔張大成水菓店中人拘獲竊犯胡安連送至巡防北局禀請訊懲局員楊聘侯二尹提訊之下胡俯首無詞遂判責一百板飭汛捕驅逐出境不准逗留○前日之晚南市王家馬頭裏街裕隆土行被賊竊去大土三枚及洋銀等物爲數甚鉅次日行主謀甲開具失單投十六鋪巡防南局報請查緝局員曾鴻森二尹准之立卽傳諭汛捕赶緊嚴拿毋稍延玩 
[英美租界公堂瑣案]  
　　水巡捕唐寳榮解送陳林氏至案禀稱此婦持蓋有印記之單向浦江所泊各船戶冐收捐欵有違工部局章程故小的特拘案請究陳林氏供丈夫在世原充船埠頭殁後小婦人無以餬口因用舊日圖章蓋印收條藉收捐以延殘喘事出無奈尙乞矜全襄讞委員張柄樞司馬商之梅繙譯官判令掌頰一百下著將圖章交出方准開釋○包探張天林解送張和豐到案禀稱此人竊取某洋人家裝貨車上捐照一張旋由洋人查獲送入捕房今捕頭倩小的解請訊究洋人投案請追張供小的並未竊取車照叩求明察司馬著押候查明俟禮拜五復訊核辦○包探徐榮珊解積賊倪阿寳至案禀稱此人屢次犯案解經歴任大老爺懲辦今又竊取新馬路陳寳生家木質報時鐘一架衣服兩件經小的查獲人贓解案請究陳投案領贓倪供小的係鎭江府屬某縣人自知不合叩求恩宥司馬謂怙惡不悛罪難寛恕判責五百板遞解回籍○包探費阿銀解積賊金其維到案禀稱此人曾經犯案受懲此次不知在何處竊得狐裘一襲持至虹口某押鋪求質經小的查獲向詰失主堅不肯言爲特送請究辦金供詞一味支吾司馬判令枷號半月贓暫存捕房候失主認領○包探洪阿寳解竊賊紀阿記至案禀稱此人竊取邢文星家鐵鍋一口適經小的拘獲送請究懲邢投案領贓紀供小的係浙江湖州府屬某邑人流落申江偶一爲此藉作回籍川資叩求大老爺格外恩寛終身戴德司馬判責三百板管押一月期滿遞解回籍○包探朱阿高解送竊賊王和尙到案禀稱此人竊取周阿鳳家錫煽臺一對香爐一具當塲拘獲扭送捕房今捕頭倩小的解案請究周投案領贓王認竊求恩司馬判責二百板贓給還失主○包探顧福其解流氓王阿加至案禀稱此人在馬路中扭住吳陳氏恣行兇橫適經小的查見是以拘送請究吳陳氏投案申訴前情王供氏先行兇小的不過略與抵拒而已叩求明察司馬判責一百板 
[法租界捕房紀事]  
　　本月十二日之夜郎裕成提莊失去皮衣十二件約値洋銀四百餘元疑係庖丁陸阿瑞所竊盤詰支吾知陸係周浦人因令包探帶往搜查行至中途陸乘間脫逃遂將代陸携帶洋銀之張金堂周錫堂拘獲解經讞員朱森庭明府訊供諭令押候拘陸訊核昨日包探將陸緝獲起到贓衣十件帶入捕房捕頭令押候解送公堂禀請訊辦○昨日有某甲者手携縐紗一疋乘東洋車至某處怱怱下車致將縐紗遺失車夫某乙見而大喜乘間携之脫逃幸甲認明車號投報捕房捕頭遣某包探將車夫拘獲盤問之下直認不諱遂押候解送公堂禀請訊究 
[美租界捕房紀事]  
　　甬人丁奎星向操攻銅業近以癖嗜烟霞賦閑無事以致流而爲狗盜雞鳴昨日某包探在某處查獲搜出當票數十張察知所質者皆係贓物因卽帶入捕房直陳一切捕頭令押候轉解公堂禀請讞員翁笠漁直刺訊辦○昨晨偷兒朱阿福混入穿虹浜鄕民某姓家傾筐倒篋大肆搜羅適爲事主所見獲送捕房捕頭令押候查明曾否另犯竊案再行解送公堂禀請核辦○昨日寗波駁船戶趙洪生在虹口頭壩路某小茶肆向同帮人姜某索欠以致口角馴至用武姜力不能敵被趙毆傷其額遂扭至捕房將情聲訴捕頭詰知事涉錢債著自投公堂禀控 
[光緒二十五年九月分缺單]  
　　小京官翰林院典簿陳景沅丁知州廣西橫州廖葆棠故知縣直隷高陽解茂椿丁河南寳豐甘汝濟修墓四川綦江瞿朝宗革江西建昌嚴祖彭丁雩都夏樹立丁湖南瀘溪陳自新革縣丞廣東番禺孫瀛故巡檢江西甯都沈鼎逾限甘肅古浪劉國霖故典史貴州永從李行敏直隷淸豐李忠廉俱故浙江常山劉冕捐升甘肅通渭梁秀逾限 
 
 

Page 10

 
 
[蘇省官報]  
　　九月十六日同知樊炳煦禀謝奉委上海綢捐南局差卽辭又程良馭禀知奉藩憲委赴太湖公幹卽辭又愃齡禀辭回寗又萬賢龢上海南匯奉賢知縣沈　華亭婁縣靑浦金山均禀辭赴拙查保甲團練差知縣徐景寅由江陰厘局來同知姚體羲知縣盧懋善均禀知奉藩憲期滿甄别考試縣丞蔣奎禀謝奉委調辦閶胥門外七叚冬防巡查差並銷撫署文案差又張燦典史謝本偉均禀辭赴崇明塘工差又王度禀辭赴滬見道憲新選太倉州吏目方矩禀謝奉飭赴任巡檢趙濬彦北路四叚沈學書南路三叚朱　宣閶胥門外六叚均禀謝奉委冬防巡查差又江巨楨婁門外府經歴沈受謙西路縣丞葉承霖葑門外均禀謝奉委編查保甲差巡檢王傳泗禀辭赴寗見制憲候選府經歴嚴開裕浙江人由籍來○十七日首府彦禀知接閱長元吳三縣荒田回元和縣兼理吳縣陳禀知赴渡村查勘蕩田情形靑浦縣汪禀辭知縣吳兆楣由吳淞沙釣船捐局來又徐景寅禀辭回江陰釐局署嘉定縣縣丞程柱專丁來省禀謝奉飭准予調補常熟縣縣丞缺道庫大使許光熙西路府照磨陳鶴淸東路巡檢何天綬閶胥門外均禀謝奉委編查保甲差又陳學詩西路一叚吳繼孝三叚汪詒尊中路二叚孫繼陞北路一叚均禀謝奉委冬防巡查差直隷州謝謙禀辭赴上海公幹主簿迮世楨由滬專丁來省禀謝　飭查獲大宗偷漏蒙記功一次府照磨張爾欽禀知接電聞訃丁父憂○十八日總辦蘇省五屬督銷局浙江候補道許貞幹通知赴瀏河公幹通判潘世杰禀辭赴常昭崑新四縣抽查保甲團練差知縣翁有成由京起服回省禀到辦理上海保甲局兼滬軍親兵營知縣戴運寅由滬來縣丞汪德澄禀辭赴寗見制憲准補包港司巡檢管運森禀謝奉飭赴任總兵顔瓊林禀知奉撫憲委調帶蘇防後營差○十九日督辦松滬釐捐總局候補道錢志澄由滬來前淮揚道謝元福由寗來卽辭奉賢縣金禀到知縣富光祖禀知奉委解餉赴寗撫轅武巡捕杜步階禀知府貢赴都辭府經歴慮景崧請假赴孟河就醫藩轅牌示照得署吳縣縣丞孫應昭在任病故遺缺查有輪委到班勞績前先試用縣丞葉承霖又武進縣縣丞馬永釗署事年一年其滿　行撤回所遺員缺查有輪委到班試用縣丞沈丁文均堪以委署又署靖江縣典史高彦龢署事一年期滿應行撤回遺員缺查有正任斯缺之瑞成堪以回任 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年九月二十一日京報全錄]  
　　宮門抄○諭旨三道錄前○大臣毓奏爲搜捕松蟲一切經費請飭部照數撥給摺○豫撫裕奏爲叅劾庸劣各員摺○調任粤撫德奏爲卡員通同舞弊請旨革職摺○將軍延奏爲交卸回旗就醫摺○粤撫鹿奏爲交卸起程日期片○蜀督奎奏爲派員赴日本遊歴片○粤督譚奏遴員接署總兵片○九月二十一日兵部太常寺太僕寺廂白旗値日兵部引見○禮王等兩旗合操覆命○端王大額駙明安各假滿請安○定公等謝調授缺恩○溥善由東陵回京請安○山西臬司李廷簫請訓○胡俊章謝授陝西延榆綏道恩○桂伯續假十日○文熙請假十五日○張肇熊預備召見○兵部奏派查齋之大臣派出官祥卓公舒存秀吉阿克丹祥普英信明安○召見軍機張肇熊李廷簫胡俊章○○奴才毓崑光裕奎順跪奏爲謹將搜捕松蟲所需蟲價工食以及一切經費提用運脚銀兩數目援案繕單奏銷籲請飭部照數撥發以淸墊欵恭摺仰祈聖鑒事竊奴才等前因　寢儀行海地生蟲各樹所剩繭蛾餘孽飭經管員弁督率兵凤搜捕盡淨以後照章按時搜捕等因於八月十一日恭摺奏報十六日接奉硃批卽著遵照定章按時分别搜捕無留餘孽餘依議欽此奴才等自應欽遵辦理除飭分所屬該管員弁等按照向章隨時認眞搜捕一體遵行外所有此次搜捕松虫用過虫價工食以及設立普收局一工經費等項銀兩當卽飭令總辦局委員等逐一詳細覈算以憑具奏現據委員等禀稱自五月初十日開辦起至八月初八日止共收松虫四萬四千九百七十五斤十一兩五錢虫繭一萬五千三百九十八斤四兩七錢虫蛾八百八十斤五兩六錢共需虫價工食二兩平銀三千七十三兩六錢三分九厘設立普收局支搭席棚圈廠添置各物煮虫柴薪以及當差員役津貼心紅紙張抬夫工價等項共需用二兩平銀七百五十九兩五錢八分二釐統共用過二兩平銀三千八百三十三兩二錢二分一厘暫由運米脚費項下照數　用等情開單禀請前來奴才等詳覈各項俱係實用實銷並無浮冐理合敬繕淸單恭呈御覽惟查此次捕蟲經費銀兩前經奴才等奏准暫由領到米脚項下照數動支兹已竣事正値挽運兵米之際亟須雇備車輛用欵方殷惟有仰懇天恩請旨飭下戶部迅將捕虫經費提用前項運米脚費二兩平銀三千六百三十三兩二錢二分一厘照數撥發以淸墊欵恭候命下奴才等遵叩派員赴部支領而重兵糈　將搜松蟲一切經費用過銀兩數目援案開單奏銷倂陳請歸欵各緣由理合恭摺具陳伏乞皇太后皇上聖鑒訓示謹奏奉硃批著戶部迅速撥給單倂發欽此○○頭品頂戴河南巡撫奴才裕長跪奏爲特叅庸劣不職各員請旨分别降革另補以肅官方　摺具陳仰祈聖鑒事竊維安民之道察吏爲先行政所宜用人尤重地方無論正印教佐潔淸自矢勤愼奉公庶可得人而理於政治亦日　起色奴才自上年冬間抵任後卽留心諮訪迨本年二月遵旨入都陛見回任以來復詳加核並督同藩臬兩司隨時體查其間實心任事向上者固不乏人而習染太深敷衍塞責者亦復不少第自上質難得中材者衆苟有一節之長亦自當加之教誨寛以旣往策其將來惟實在庸劣不職難以姑容之員亦不敢博寛厚之名致滋竽濫兹查有盧氏縣知縣蕭恩普聽斷不明辦事任性前署封邱縣事候補知縣裕昆居官貪暴　役殃民濬縣訓導朱昭度不守本分難膺司鐸修武縣典史候補巡檢勾成春性耽安逸捕務廢弛固始縣典史江宗海行同市井不堪造就以上五員均應請旨卽行革職以示懲儆沈邱縣知縣汪慶長年力就衰難期振作惟係正途出身文理尙優應請以教職歸部銓選蘭儀縣知縣王晉祥辦事竭蹶不洽輿情應請開缺另補代理河内縣候補知縣陳錦行止猥鄙罔識大體應請以府經歴縣丞降補此外如有不職之員容當隨時甄核糾叅不敢稍涉徇庇至彰善癉惡固宜並行其中有爭自濯磨黽勉圖治者亦應擇尤薦擢俾得風示有位惟奴才蒞豫未久未可因一二事偶見所長卽信其始終不淪容俟考察確切再行核實上陳以仰副朝延實事求是之至意所有叅劾庸劣不職各員緣由是否有當　合恭摺具陳伏乞皇太后皇上聖鑒訓示再所遣各缺除濬縣訓導應歸部選外其餘豫省現有應補人員應請扣留外補合倂陳明謹奏奉硃批另有旨欽此○○德壽片再蘇屬釐金比較章程卸差各員交接之時凡遇收數大虧司巡提省懲辦委員如涉侵漁中飽據實叅辦兹查有試用通判陳以屛前委經辦同里卡釐捐一年比較計虧短錢一萬四千餘串交卸之月又短收錢二千三百餘千爲歴來所未見且該卡上下毗連之車坊盛澤二局是月收數皆盈而該局獨虧顯係司事巡丁串通侵餘所致當將該員先行摘去頂戴嚴飭將舞弊之司事巡丁勒限交出訊辦乃敢一味搪塞延約半年抗不交案當此整頓之際似此貪劣之員未便再事姑容據蘇州藩司聶緝槼會同蘇省牙釐　局司道詳請奏叅前來相應請旨將卸辦同里卡釐捐委員江蘇試用通判陳以屛卽行革職以肅厘政除再勒限赶交舞弊之司巡發縣究辦並咨明吏部查照外謹會同兩江總督臣劉坤一附片具陳伏乞聖鑒訓示謹奏奉硃批著照所請該部知道欽此○○奴才延茂跪奏爲叩謝天恩並交卸日期回旗就醫緣由恭摺仰祈聖鑒事竊於本年七月二十八日接閱電鈔奉上諭延茂著關缺來京另候簡用吉林將軍著長順補授欽此跪聆之下感悚莫名當卽恭設香案望闕叩頭謝恩於八月初八日將吉林將軍印一顆曁王命旗牌一切卷宗派署吉林府知府謝汝欽花翎佐領慶桓齎交奴才長順接收訖伏念奴才猥以庸迂莅任三載未能報稱夙夜慚惶前以久病之軀又患中風之證曾於七月十二日奏請開缺在案兹蒙恩命開缺另候簡用奴才於交卸後束裝起程回旗赶緊醫治一俟病體就痊卽當趨詣闕廷恭候驅策萬不敢自甘暴棄上負生成所有奴才叩謝天恩交卸日期並回旗就醫緣由恭摺具陳伏乞皇太后皇上聖鑒謹奏奉硃批知道了欽此○○鹿傳霖片再臣兩次　奉諭旨查辦王存善叅案前已逐一查明恭摺覆奏現無經手未完事件兹於八月初一日謹將廣東巡撫關防太平關監督關防　王命旗牌各件委員送交兩廣總督臣譚鍾麟接收兼理臣卽於初六日起程航輪馳赴江蘇巡撫調任所有臣交卸撫篆及起程日期除恭疏題報謹附片具陳伏乞聖鑒謹奏奉硃批知道了欽此○○奎俊片再據日本國陸軍大尉井戶川辰三函稱奉本國政府之命來川請派文武官員選擇學生游歴日本考察學制　稱該國練兵之期約在中歴九月請於七月遣員前往等語查川省中西武備各學堂建設未久風氣未開日本所設學校以及練兵諸法多係　自泰西旣經該國派員來川一再陳請未便却其敦睦之意惟學生驟難其選擬先酌派文武各一員咨送出洋將該國學制兵制詳細考究仍令回川以廣見聞而備採擇隨經奴才咨准總署並覆井戶川辰三在案兹委道員沈翊淸提督丁鴻臣定於本年七月出洋前往每員給銀二千兩以爲往返一切應用之費飭據藩司王之春在於本省釐金項下動支事後作正報銷除分咨總理衙門並戶部查照外謹附片陳明伏乞　鑒謹奏奉硃批該衙門知道欽此○○譚鍾麟片再署廣東瓊州鎭總兵黃順德應飭赴南韶連鎭總兵本任所遣瓊州鎭總兵篆務查有現署高州鎭篆南澳鎭總兵潘瀛堪以調署遞遺高州鎭總兵篆務兹廣東陸路提督張春發京旋回任查有卸置陸路提督潮州鎭總兵馬維祺堪以調署除咨行遵照外謹附片具陳伏乞聖鑒謹奏奉硃批兵部知道欽此 
 
