# 1920 - 267 - 4917103

 

Page 1

 
 
   
 
 

Page 2

 
 
   
 
 

Page 3

 
 
退出粤境以前所辦貨品槪勿裝運赴粤（二十九日下午四鐘） 
北京電蘇代表昨始與王瑚會面希望省署設一參事廳王承諾又推嚴家熾長財廳亦可同意惟恢復地方自治有難色謂凡不違反法律與命令者無不容納 
（二十八日下午八鐘） 
北京電蘇代表昨晤王瑚接洽巳有頭緒外傳王不來說非確惟行期尚待續商（二十八日下午十一鐘） 
北京電蘇紳向財部表示倘以文龢俞紀琦胡翔林長財廳决不承認某部分蘇人以徐鼎康曾許之撥欵要求王瑚照認倘王不認卽反對（二十九日下午二鐘） 
北京電靳遣金鼎回鄂面述省長經過情形王占元昨來電表示歡迎不再拒夏（二十八日下午六鐘） 
北京電政府養（二十二）電王占元勸勿反對夏王宥日（二十六）電謂中央命令何敢違言惟衰庸之身請酌准病假避政潮（二十九日下午二鐘） 
北京電王芝祥見徐述京民反對孫振家徐允設法（二十八日下午八鐘） 
北京電院復陜省會電否認張勳巡閱陜甘（二十八日下午十鐘） 
北京電趙倜感（二十七）電汴紳推吳籛孫史緒任辦賑（二十九日下午二鐘） 
天津電華北華洋義賑會感（二十七） 
開成立會舉梁士詒爲會長邊守靖卞蔭昌西人富祿爾赫立德副之儉（二十八）繼續開會表决與滬聯絡惟所募欵項由津自放並推張伯苓艶（二十九）赴滬接洽 
（二十八日下午十鐘） 
北京電日本濟災之米係内務部訂講從大連産地購運價比内地貴一倍輿論駭異（二十八日下午八鐘） 
北京電預算災振經費支持過冬目前急須寒衣及雜糧 
（二十八日下午六鐘） 
北京電王廷楨索餉五十萬方允交缷詞極堅厲張景惠明日赴任（二十八日下午六鐘） 
北京電靳電奉張勸阻奉軍入關（二十八日下午八鐘） 
北京電徐對國民大會仍主設法消弭（二十八日下午八鐘） 
北京電旅俄華僑聯合會電全俄華民尚十萬人飮食缺乏迅予援救回國（二十八日下午十一鐘） 
北京電胡維德下月五日出京取道上海赴日使任陳毅下月赴庫使任（二十八日下午六鐘） 
北京電吉督電謝氏購日槍三萬枝彈七百數十萬在哈接收將由東路運出境應否飭稅關或護路軍扣留請迅示（二十九日下午三鐘） 
北京電黑電小篙子站某客店内搜出俄人軍火甚多並獲匪首四名據稱係謝部希圖在該站起事另有俄兵四五百人勾結多數鬍匪常朝散夕聚（二十八日下午三鐘） 
北京電哈埠道勝分行改懸法旗吉鮑以事關要政電請處置 
（二十八日下午十鐘） 
北京電顧使電頃晤東方股長探詢英日續修盟約事據云美政府仍抱不干涉主義所傳交換意見不確（二十八日下午十一鐘） 
北京電駐法岳代辦電俄波在利嘠議和但各抱野心一時恐難解决協約國態度在袒波排俄惟工黨多數與俄表同情而義尤甚 
（二十八日下午十一鐘） 
北京電二批禍首康士鐸頃被保安隊設法捕獲（二十八日下午十一鐘） 
北京電潘復請假九天回籍接洽運河借欵美金五百萬息改七釐（二十八日下午八鐘） 
北京電駐華新秘使明日可到京（二十八日下午八鐘） 
北京電靳電粤黔川國際聯盟會創設永久交通股主張國際交通之自由我旣加入聯盟關於此項交通大會經院部提出國務會議决定爲條件之加入所有邊境之國際河川京欲知其以前外交上歷史及現在交通狀况凡貴境所屬希速電示（二十八日下午十鐘） 
世界路透電 
[波蘭攻俄之解釋]  
　　二十七日倫敦電據華沙消息波蘭軍巳佔據格羅特諾鎭波人聲稱轉瞬將交冬令不能作戰今作戰時期僅餘一月聞波蘭軍此舉乃準備對紅軍取新攻勢因若不於冬季以前摧毁該軍則勞農政府於波關方面可以自由而將調此軍以壓倒藍格爾將軍俟來春再圖蹂躪波蘭也 
[波蘭進立陶宛之解釋]  
　　二十五日倫敦電波蘭致牒國際聯盟會謂過激軍盛集於立陶宛境圖攻波蘭故波蘭巳取銷休戰條約而對立陶宛取新攻勢巳占據哥波西哇伏立陶宛亦致牒國際聯盟會懇請阻止波蘭軍侵攻 
二十七日巴黎電國際聯盟行政會長致電波蘭政府謂波蘭以哀的美敦書致立陶宛殊深詫異國際聯盟會已請立陶宛促令過激軍出境波蘭當予立陶宛以必要時間實行此舉云 
[俄軍南攻之狀况]  
　　二十七日倫敦電三星期前莫斯科電稱過激黨巳占據波克哈拉（阿富汗北之回敎國）兹悉乃於惡戰後奪得雙方均大受損失據印度傳來消息該地得失者數次後紅軍司令被迫調其後備軍助戰始奪得該城紅軍入城後卽大肆刦掠波克哈拉王率其殘兵逃往阿富汗邊界紅軍曾殺死居民多人且携去若干人解往大石甘審訊 
[英國礦工之談判]  
　　二十七日倫敦電今晨煤礦主與礦工會商三小時之久其所討論者爲出産減少之原因與增多出産之方法定明日續會聞雙方談判態度皆甚友好預料爭端不日可解决大約决定之辦法將交九月三十日在倫敦集議之全國礦工代表大會核准 
[歐南之水災]  
　　二十七日倫敦電法國瑞士與意大利北境皆患水災估計損失共約五千兆佛郎 
太平洋路透電 
[遠東俄人之内戰]  
　　二十八日海參崴電上烏定斯克當道函致日軍參謀部指謝米諾夫破壞和平條約以謝氏軍隊越過中立區域而攻擊上烏定斯克之兵也日員答稱據後貝加爾日本委員會報告上烏定斯克軍隊自己破壞和平條約越入中立區域覓取食物至於恩琴男爵之行爲則恩琴已與謝米諾夫斷絕關係謝氏曰巳表明其態度不代爲負責矣如上烏定斯克政府誠心欲和則應與謝米諾夫直接討論肅清恩琴男爵等人所據土地之問題日人不反對之也云云 
[日本近事記]  
　　二十八日東京電日日新聞載稱陸軍大臣巳上辭職表謂廟街事變彼實負責日皇命其重行考慮其决議故乃收回辭職表 
二十九日大阪電每日新聞極力主張速行賑濟計畫以救中國旱災 
[北方救災情形]  
　　二十九日天津電天津賑務委員會决議聯合京滬之賑務委員會協力進行一切今日有張某由津赴滬協商辦法 
二十九日北京電政府擬募災民百萬人建造北京至山東及北京至河南並直隸等處之道路估計每百里須需費二十萬元該欵將由附增之鹽稅印花稅及加徴之郵電費撥充 
[廣東戰事及莫督之讓位]  
　　二十九日香港電馬濟部下之桂兵近强入惠州附近之某天主敎堂將司鐸宓蘭茄氏拘去勒索贖欵洋三千元桂兵並拘奉天主敎之中國青年十八人爲質謂如不照繳贖欵則擬盡殺此十八人夜間適有大雷雨宓氏乃與中國童貞姑二人及敎徒三十人乘黑涉河逃離該村水深及胸諸人方取道前往香港不意復遇匪隊全　被俘與其他華人約三百人同禁一塔中匪等頗知善遇宓司鐸三小時後匪隊因故忽遽他去且將所拘之人盡行開釋照此情形觀之匪徒待遇俘虜之殘暴遠不及桂兵之甚也 
二十九日北京電據廣州官電稱軍政府方面之人現議讓出廣州以免開戰粤滇黔三省聞有聯爲一氣之說北京與雲南交換意見後尚覺相合政府不日將派代表赴滇 
二十八日廣州電莫榮新允將政權交讓粤人但不交與陳炯明目下正在商議處置駐粤桂軍辦法僅廣州一處現待遣散之桂軍共有八千人馬濟現勸莫榮新堅持到底温宗堯及外國領事等則勸莫引退調停談判刻正在進行中英總領事亦助同辦理桂軍領袖宣稱桂軍巳在惠州附近獲勝故無屈降之必要省議會現請李福林魏邦平暫時維持省中秩序靜待與莫榮新談判之結果魏邦平與林葆懌均有省長之望但孰能獲得此任尚難預定楊永有署理督軍之說國民黨中人則反對楊氏大約楊將與莫同時引退 
[北京近事記]  
　　二十八日北京電有關係之各使署今晨以關於銀行團締結合同之各項公文送交中政府内有藍辛石井條約成立後各銀團討論及辦事之情形並附英美法日公使署名之說明書文中並未提出日本加入銀團之條件僅述及拉門德氏在東京談判之情形並謂各銀團定於十月間在美國開會說明書中聲明各銀行願輔助中國之意 
二十八日北京電康士鐸乃爲其僕於今晨二時以被褥裹縛墜之牆外警察預先守候而在使署界外拘之 
[停止待遇俄使及其反響]  
　　二十九日北京電政府對於俄僑之刑事案擬儘力採用俄律惟民事案則主用中國律聞政府不欲取銷予俄民治外法權之條約云 
二十九日天津電俄僑昨夜在俄國俱樂部開會討論至夜半始散演說者頗多卒乃通過决議案向中國總統提出抗議謂九月二十三日之命令實屬侵犯某某數種條約及旅華俄民之權利尤有甚者巿政局改懸華旗不啻取銷旅華俄民之主權使俄人喪失其國家威望云 
二十九日上海消息上海俄商會俄商行及重要俄人於本月二十三日擬就電稿昨夜拍發致北京外交部署名者有數百人並以同樣電文分致華盛頓倫敦巴黎東京北京之俄使署原文如下側聞中政府擬發命令意在取銷北京俄使署與中國各埠俄領署之權力與職務我俄人之僑居中國設立商行經營商業歷有年所與中國商人及中國有相互之利益者對於中政府此舉認爲與目前實質上之利益及繼續居住與對華商業關係之將來景象實相妨礙查戰事條例交戰國在對敵國内之各項公民利益猶有中立國爲之保護况俄國從未對華宣戰且最後正式俄政府向與中政府同列於協約國之團體共從事於歷史上大奮鬭以拒德乎在華俄人之幸福與利益刻在大危險中而俄國避難人民逃避過激黨治權之淫威而紛紛避居於中國者亦將喪失其幸福與利益爲此之故我俄人之居於中國者特懇切發言以保衛與中政府立約而享有之權利並要求於合法組織及列强公認之俄政府成立以前繼續此項權利我俄人更請求北京俄使署與中國各埠俄領署之權力照常不變俾保障我人民産業與利益此乃上海俄人所誠切祈禱者也請貴總長對於我俄人之嚴重地位予以可感之同情並請將此電轉呈中華民國大總統之前十月二十三日 
國外要聞 
[美國特約通信（任堅）]  
　　俄國固有之潛勢力 
　　曰俄羅斯革命曰俄皇逃命曰波兒些費幾曰過激派曰兵戰曰改革一若世界上變動最速影響已捷者莫俄羅斯若一若俄羅斯舊時之種種制度種種黨會并種種人物俱隨此潮流而汩沒俱隨此潮流汩沒而不復再起固無所謂潛勢力更無所謂固有潛勢力之足言矣然而此决非時局眞相世人抱一種最簡單之機會主義以觀察此組織複雜歷有年代之俄羅斯無乃失之簡陋過於疏忽請抉其隠微於下 
吾人須知俄羅斯係一龐大之國家彼所謂俄國者固非僅一種法律之具文與夫社會之軀殼而已具文易改軀殼易滅其必有固有團結不易解之親和力與夫歷世相傳之舊精神潛勢力在焉過激派雖變動不測大反常軌要亦無非如一百三十五年前昔日法國所遭之恐怖時期雲霧一消重見天日彼數千百人精血所搆成之複雜團體固不易剷除净盡即其中隠微之處亦豈一時所能洞悉者乎 
世或以爲此在俄國複雜組織中之最有勢力者莫若軍隊然此不過表面上之一種現象其暗中操縱國之政治與夫一切經濟社會事業者實在ＯＫＢＲＡＮＡ即所謂秘密警察是也其領袖之勢力足以升黜一班政客遠非官吏及國家法律所能及自來當道奉之惟謹從未有起而滅之者其範圍通徧全國各界咸有其黨徒若虚無黨若無政府黨若革命黨要皆秘密警察之部分也其組織精細異常其行動詭秘不宣歐美人民固亦未有得其眞相者 
請證以實例如下如ＡＺＥＦＦ乃十五年前暗殺ＰＬＥＨＶＥ最有名之革命黨徒也當其在巴黎俄國革命黨之﹁戰團﹂爲領袖時始終受ＯＫＨＲＡＮＡ之俸給其後以ＰＬＥＨＶＥ意欲剪除秘密警察勢力彼乃擊而殺之雖當時殺罪昭昭無可逭逃卒以其黨之力政府亦無如之何如此偉大之組織豈能自一九一七十一月後ＬＥＮＩＮＥ與ＴＲＯＴＺＫＹ得以短促時期而完全去之使盡忠於過激派之特殊目的乎自俄國反動以來德國之勢力彌漫全國歐戰之始世人莫不注意於此則德之所謂大德派ＤＥＵＳＣＨＴＵＭ與ＯＫＨＲＡＵＡ必互通聲氣有密切關係也無疑世人一若此種事實巳爲陳述ＯＫＢＲＡＯＡ旣隨俄國皇朝而割截ＤＥＵＳＣＨＴＵＭ亦於十二月後因威廉愷撒而逃避矣然而蛛絲馬迹縷縷可尋俄國關係依然存在明眼人如ＬＥＮＩＮＥ豈有不審個中情迹彼固未嘗不思得俄國一般﹁愛國者﹂與德軍之助俟兵到波蘭使勞農政府俄羅斯之令名威振全歐然而過激派之目的在傳摇其主義﹁愛國者﹂之願望在與東德之軍隊聯合舉一國之前途付託於VonHindenburg與VonLudendorff兩人手之手此着一成則從事訓練兵馬以數千鐵騎之銳而置勞農於死地而復皇朝成反動之功ＬＥＮＩＮＥ或籌之至熟胸有成竹思先利用之然後去之亦未可卜要知今日在波蘭之戰爭一過激派與反動派之戰爭彼此皆思利用他人以除共同之敵待敵去然後再除之以固一己之地位故今日歐洲以及世界各國對此實不能無所躊躇德國恢復之道歟抑是道之足以恢復舊日德國乎若兩者皆非則德國終失敗而俄將如何此所最切緊而宜早日解决之問題也 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通信（心藏）]  
　　收回俄國租界情形 
今日（二十五日）爲天津收同俄國租界之日自政府以明令停止俄國公使領事待遇後天津方面之俄國租界特派交涉員黄榮良君辦理接收事宜今日上午十二時後黄交涉員與天津警察廳廳長楊以德帶同隨員等共乘汽車馳至俄國工部局門首俄領事病臥法國醫院乃由秘書胡德君接見黄榮良君卽對彼說明來意約院鄙人與楊警察廳長之來接收俄國租界實由中央之命令鄙人等職守所繫不得不然並非個人行動尚乞原諒至於敝國政府之所以停止貴國公使領事等待遇并撤回租界者實因俄國現在戰團林立舊俄政府早已消滅舊俄公使及領事等久不能代表其政府敝國政府不願再承認其資格特令鄙人等前來接收此地管理自今日始舊俄租界完全取消盡歸中國主權之下以後一切地方上秩序治安均由警察廳長楊以德負完全責任其他一切公牘出入以及向所屬於舊俄領事之職司者均由鄙人暫攝關於訴訟案件可照以下方法辦理（一）俄民與俄民或俄民與華民所起之訴訟案件均歸中國法權管轄之下（二）俄民與其他外國人民所起之訴訟俄民爲被告時仍歸中國法庭審理（三）若遇其他外國人民爲被告時則歸該被告國之領事審判廳審理此外如發給人民護照等事亦當由鄙人承辦云云胡德秘書略有遲難意并有問題多欵質問黄榮良君一一以極懇切的態度詳細答覆并請其將所有一切文書卷宗交出時巳近二鐘黄榮良君乃命將工部局上舊俄國旗撤下升換中國國旗斯時胡德秘書堅不肯撤後經黄榮良君婉說始謂必須有正式通知黄榮良君乃即以口頭正式通知之始允撤下同時俄國租界巡捕共計一百餘名皆換中國警衣於是收回俄國租界手續始完全終了收回之時並無有用武力之處爲一般人士所最滿意當升換國旗時圍觀之人甚衆然亦無囂亂情形按俄國租界自河北老龍頭（即津東車站）至大直沽廣袤數十里現警察廳特加派保安隊二百名駐紥俄工部局後帮同維持秩序所有舊俄租界内之人民安堵如故並無若何驚慌情狀惟一般外國人對於此次中國收回俄國租界態度至不一致僅就天津方面言可約分爲四類（一）表同情於中國此舉者極以中國此舉爲光明正當并望中國善自管理此租界無遺外人以後言（二）俄國人民彼等喪失一切領事裁判權以下之特權當然立於反對地位（三）舊俄租界上之産主彼等因俄國租界收歸中國管理恐難滿意保護即難周密因而不贊成中國收回者（四）外國人民見中國今日收回俄國租界將來必至收回他國租界因而發生懷疑而致反對者現聞方準備提起抗議然此類似非多數抗議之說或不至成爲事實此就人民方面言至於天津領事團方面巳於今日上午九時即開會討論此問題頗有主張上書北京公使提起抗議者惟席上領事意見亦不一致現在關於接收工部局後之内部組織一時尚未就緒又届中秋節中諸未整理妥洽此外尚有關於舊俄租界上之火車站（即津東站）及萬國橋以關於各國人民之利益其管理問題尚待磋商俟後定奪當續記述也（二十五日夜） 
[滇唐方面之和訊與國會]  
　　字林報二十八日北京電云北京巳得確訊唐繼堯現以好意考慮北京和議現派代表二人赴南京晤李純轉向靳雲鵬接洽 
大陸報二十八日漢口電云唐繼堯擬於雙十節在重慶召集舊國會開非常會議現巳有舊議員一百二十人巳到聞孫中山與伍廷芳將親往重慶或派代表前往 
[李林獨立中之廣東]  
　　日人某通信社二十九日廣東電云魏邦平李福林聯名通告廣東海陸軍各司令國會省議會及其他各界曰吾人不忍見駐粤各桂軍之精銳之滅亡於本日誠心誠意發此忠告願互相讓步保全兩廣之元氣以維持大局希望莫督軍依此忠告而離廣東况軍政府前曾宜言閩人治閩則粤人治粤亦烏可反對且陸榮廷十五日之通電（苟有人負治粤之責任儘可撤退桂軍）尤爲粤人所欣幸望速實行鄙人俟時局解决即將歸田以明此心云云現莫榮新巳露退讓之意正在交涉處分軍隊之辦法唯馬濟堅持反對然大勢巳去恐無可挽回西關確爲李福林魏邦平等所占領 
自馬鞍之戰爭以來東江方面形勢爲之一變數日前陳炯明之使節潛來廣東暗中運動又李福林之弟李翟前日代表李福林擬出席於督軍署軍事會議被莫督軍槍斃於是魏邦平李福林等之態度驟變要求莫督軍退去魏邦平與其部下共乘江漢軍艦來廣東要求莫督軍於二十四小時内退去觀莫氏態度如何廣東巿中恐難免紛亂之災禍巿民大震紛紛避難開往香港之汽船滿載避難人幾無容足之地又有將財産運往安靜地方者不絕於途 
各國陸戰隊今巳上岸在沙面上設防禦陣地嚴重戒備二十八日開廣東領事團會議擬勸告兩軍避巿街戰鬥巿街各要道之警備愈加嚴重廣東日本總領事館通告該處日僑將收容旅粤日人於館内 
[各界賑災之踴躍]  
　　舊曆中秋日華北救濟會爲游園動賑之舉在中央公園點綴餘興是日入公園者有一萬五千人之譜丘八之朋友家屬無票混入者或假托名義無票混入者亦復不少然大多皆慈善家購票入者也聞慈善家名伶梅蘭芳姚玉芙於是晚九點鐘入園一巡即去彼時烟火巳放完矣是日各種餘興中最受歡迎者爲京劇崑曲大鼓雜耍等至於宫戲吹會皆以地點不佳故遊人少佇立者燈謎本屬高人雅集之學因入夜來微有雨意不免散去者多然迥廊之前後左右擁擠不堪矣尤以烟火爲最佳五色燈花砲是最近改良者也九隆大花盒計五層中有華北諸方咸欽善舉中西協會普惠災黎十六字頗見新頴是日在公園内南洋兄弟烟草公司所售之烟價亦全數助賑 
華北救災協會近日進行情形約有下列數項（一）收養孩童一事近日各方面擔任收養者巳有數百人前日復由交通葉總長允爲擔任收養一百人計捐助二千四百元現已托由各災區敎會等代爲收容其計畫除供給孩童衣食住外並隨時施以敎育（二）隆冬將届旣當拯饑亦當救寒現擬向各處募集破舊衣裳散給災民（三）該會前托學生會將調查災情報告書分送一份以便辦賑兹聞學生會業巳復函並允另組五組調查團專爲該會調查災情經費巳由該會擔任（四）該會向各處募捐一節聞前日復承香港東華醫院捐助港洋二萬五千元又聞該會定於本月三十號下午五時在六部口新平路會所開外交賑濟會由各公使館派代表赴會並有外國慈善團體加入研究一切賑濟事務以便協助進行 
中國銀行總裁馮耿光以此次北方各省久旱成災實爲數十年來所未有現與董事等會商議定捐助現洋十萬元交由北五省旱災救濟會北省急賑協會彚同他處捐欵聯運雜糧分送各災區施行以惠災黎 
鹽務署長潘馨航氏擬於日内回魯一行聞其此行原因以山東各縣被災情况不減直豫諸省潘氏以桑梓所關擬親往察勘災情藉商施賑方法並慰視桑梓父老及復勘河道以便疏通水利實行其以工代賑計畫回京之期當在一星期左右 
北五省救災協會副會長熊希齡汪大燮二君準於二十九日午後一時設宴欵待國際賑災會領袖互相聯絡研究一切施賑辦法 
福開森顧問此次親歷災區調查與直隸同鄕十餘人發起華洋義賑會此會與上海華洋義賑會聯絡一氣巳在天津成立福開森吕海寰二君爲會長北京分會暫假馮公度宅内爲事務所 
天津警廳方面因見各縣災民紛紛逃荒來津扶老携幼賣兒鬻女痛苦情形筆難盡述兹經該廳議定救濟辦法三條特誌於下（一）現時在津各災民凡有在十五以内之男女小孩如無力自養者應赴各警區報告開具姓名住址清單由該區送往各慈善團收留敎養俟明春再爲領回或有情願久養者應再定辦法以免販賣或有失所之惠（一）災民之年老及幼小不能工作者由廣仁堂等機關及各慈善團體分戸擔任量力收養各慈善團體亦須來廳接洽立案由廳飭區隨時保護並擔任雙方介紹（一）近日連綿透雨所有在津之各災民有願回籍耕種而無路費者准到各警區報告由急賑會代雇車船遣送回籍在原籍候賑以免流落異鄕以上各辦法現已由廳傳知各區隨時調查認眞辦理 
[恢復地方自治之動機]  
　　中央俯從民意之好消息中美通信社云中央日來討論召集國民大會問題决定先行恢復地方自治再積極召集國民大會蓋辦理善後可藉此收臂助之效而各地公民團體催促尤急勢難再延聞入手之初將先由北方各省實行云 
北京巿民之快郵代電各省省議會敎育會商會農會工會律師公會各報館各法團鈞鑒巿民等於九月二十四日二次爲恢復全國地方自治上書内務部文曰呈爲再行陳請恢復地方自治以維大局事竊中華民國主權在民自治爲國民應有之職權且爲立國之大本在昔黎大總統時曾經一度呼籲乃甫提院議適值政變發生厥後安福專權因其時亂象已成决無恢復自治之希望且人民處於淫威之下恢復自治更非巿民等所敢言今安福巳倒新閣成立正與民更始之時且現政府之設施一反安福之所爲尤爲巿民等所深信本年八月十六日曾經呈請恢復地方自治在案旋奉大部六三一號批開查縣自治法業經公布一俟縣議會議員選舉法及縣自治法施行細則公布後當卽依法施行合亟批示知照此批等因奉此是政府尊重民意尤爲舉國同欽本應靜候施行似不宜嘵呶瀆請貽操切之譏惟巿民等念國勢之阽危求根本之補救以爲統一破裂巳逾三年和議不成巳届兩稔近雖政府極力進行和會或有轉機惟欲求永久和平當圖根本之計劃財政困難巳逹極點以言外債則苦於難成發行内債則人多觀望時局甫定百政待興無米爲炊雖理財專家亦恐無術爲將來計脫非以國内之民任國内之債殊難轉貧爲富國民大會爲共和國最美之名詞惟利弊所關自應研究限制過嚴適以激國民之反響漫無權限必至治絲而棼求全局之奠安當有最初之救助綜上三端爲統一計爲財政計爲預防禍亂計舍速爲恢復地方自治誠不爲功况歐西列强國會之成立不過百年人民之自治則千餘年矣前清末造空言籌備立憲並不實行自治以爲國會之根基卒至急不能待武昌舉義觸起全國風潮考之泰西各國先例具存徴之有清前車可鑒方今大勢危急自治誠爲首要萬不可視爲緩圖在政府遇事周詳愼防流弊而治亂所係自宜當機獨斷更不必審愼廻翔也至縣自治法第十三條第三項及六十八條對於縣議會議員選舉規則及縣自治法施行細則均以敎令定之則施行手續並不繁重反而易行爲此謹具理由呈請大部轉呈大總統速行頒布縣議員選舉規則及縣自治法施行細則並依照自治法第六十九條懇請大總統迅予頒布施行日期以期全國自治早日觀成披瀝直陳不勝迫切待命之至謹呈内務部北京巿民包庸等同叩如蒙贊同卽請一致進行倘有高見請賜函北京敎育會代收 
旅京鄂人之開會討論旅京鄂人爲促進地方自治運動起見復於前日上午九時在湖廣會館開代表會議首由主席孔庚報告黎黄陂周樸老敦勸夏省長就職情形及對於軍民分治地方自治各問題所表之主張畢即由陳定遠發言略謂吾輩今日之進行宜分兩步第一步敦勸夏省長就任宜考究夏氏不願去之原因以定遠所聞夏之所以遲遲不决者（一）因鑒於軍民分治之政治難以實現（二）因恐到任之後本省求事之人材擁擠苦無對付之方法以吾輩對於前者宜本漸進之精神爲夏省長之後盾則軍民分治之政治自有實現之一日對於後者宜以求事於夏省長之心理轉而爲自動的發展事業之計劃如促成軍民分治地方自治等問題皆爲本省人唯一之責任如果此種政治能以實現則人材必呈缺乏之現象焉有擁擠之理此兩層皆省長自身所不易解决而吾輩可以本愛鄕愛夏之心來爲夏省長解决者第二步即促進地方自治問題吾輩不可稍存懈怠之心日前益世報潘藴巢君之時評勸告不可備自治之美名而爲獵官之運動實可爲吾人最誠懇之忠告吾人切不可不引爲誥誡而且（軍民分治）（地方自治）等問題尤非一省可以單獨成功之事吾輩宜分一部分將精神與各省京内外之同志接洽等語全體贊成嗣陳定遠復報告某系將以關冕鈞任漢口商場督辦一事衆聞之極爲憤激全場主張果此事實現則鄂人當以對待孫振家者對關討論畢主席宣告自翌日起當將業經起草之地方自治法草案逐案討論建議於省議會以期早日實行 
[天津通信（若冰）]  
　　國民大會辯論會開會紀 
　　天津各界聯合會於二十六日（即陰歷八月十五日）假廣東會館開國民大會辯論會討論將來召集國民大會之利弊各界到三千餘人於下午二鐘由主席宋則久報告開會宗旨略謂本日開會之名稱曰國民大會辯論會此國民大會係由直皖戰後推倒安福派吳子玉將軍所提議由國民自主以解决國是但是召集國民大會利害之間事關重大究竟開成開不成不得不審愼研究辯論會即就召集國民大會之利弊詳細推論故分爲反正兩派期以辯駁而得事理之眞幸諸男女同胞靜坐諦聽之首由正派李仲吟反派馬千里出席互相詰難李云本日開會之目的就在討論國民大會開成開不成余謂國民大會必須開成何以言之國民大會之宜開不宜開當以國體政體爲標準第一須問中國是何國體世有君主國亦有民主國中國則屬民主國若論君主國之政體有君主專制君主立憲兩種民主則只有民主立憲之一種民主立憲維何卽不能以少數人之專斷爲依歸當以全國民意之向背爲主我國旣憲法主立憲政體必設法以四萬萬同胞之心意立爲憲法方爲神聖不可侵犯之法若以少數人之立法是君主專制而巳非民方立憲也民國九年以來各武人爭權奪利兵運禍結國人含苦茹痛無力制止正宜以幾次之懲創促國人之覺悟知前此皆由我國萬萬同胞放棄責任國人當痛自反責不能歸咎於行政長官然欲徴求全國人民之眞意以中國幅𢄙之廣人口之衆勢難各人俱到故必須由各縣先立籌備會各舉一二代表以解决當時之難題是以國民大會非開不可反派馬千里君云開國民大會由各縣設立籌備會選舉一縣之代表固佳但一縣即選一二人中國二十餘省即有一萬餘人且如吾國之交通不便各代表集至一處必須選一切經費豈非一大難題况各代表集至一處必須選舉總代表此少數之總代表或再以金錢利誘或再以武力脅迫能保其不聽人支配耶卽袁世凱時張勳復辟時以及段氏解散國會時均用此故智鄙人巳數見不鮮如果吾國人民之民意堅定能如李君所云則鄙人於開國民大會亦非常贊成次由王卓忱劉激清兩君辨論復有孟震侯君出爲辯駁并著古服形容專制時代腐儒之態度起言云何謂國民大會耶子曰國民大會孟子曰國民大會書中有乎其方語之形容動作之狀態令人發笑復由反正兩派互相駁難總以督促國民急起須有澈底之覺悟末由劉清揚女士李仲吟君就目下最難解决之裁兵廢督兩項言之劉女士云誰人之兵聽吾裁誰督聽吾廢竊恐言之易而行之實難也李君云此項問題苟以眞正民意能組成國民大會即如非法國會無良軍閥佔有大勢力者亦無不可摒而去之劉女士云國民智識不開程度不及奈何即如去年五四一舉學界犧牲熱血光陰各界犧牲生命財産當時以爲可喜而其結果竟何如耶言畢復將民智不發逹原因由社會敎育及學校敎育不良敎育不良由任用敎育非人故將吾輩青年子弟陷入無窮之黑暗種種理由激切指導聽者莫不改容最末由宋則久君鼓勵國民實力去作即宣布閉會 
[東三省通訊（隠）]  
　　恢復籌議會務處 
　　哈爾濱俄人侵害我國之主權甚多半由俄人侵害亦半屬我國自行放棄例如自哈爾濱公共議事大綱訂立後經施肇基氏爲鐵路總辦時（宣統元年）呈准吉省長官設立吉江籌議會務處委派文牘繙譯等員月支薪工四百餘元由哈爾濱關稅項下分爲吉六江四按季撥付一面派員入會遇有重要議案任便摘抄記錄譯漢呈送長官核閱嗣因關稅撥抵外債吉江兩省對於此項經費聲明不能擔任遂於民國二年九月將該處撤廢本年春東省鐵路督辦對於各種政權力主收回並行推展因此濱江道尹董士恩亦即重提舊議呈請督辦公所及吉江省長公署恢復當經准咨中央覆准照設董道尹即派領事會審正審官楊世震前往一面函知鐵路公司轉知董事會接洽詎董事會以此華人加入疑將於彼有所不利特表示抗議謂就現在巿政情形而觀認爲議事會大綱第十一條之規定巳不適用故派員入會之事不能承認等語董道尹力持東省鐵路界内承認中國主權之旨與之抗爭鐵路公司復覆稱此事與議事會現行章程第四十二欵不符並與一九一四年四月十七及三十等日經各國承認之英俄協約第二欵相抵觸是以果欲派員入會須通知加入該約之各國代表取得同意或逾期不表反對再行轉知董事會接洽等語董道尹以鐵路公司俄人旣固執不化如必俟其承諾而後設立勢必曠日持久好在楊世震與鐵路公司俄人頗極熟悉乃於八月二十五日前往接洽說明來意彼此情感融洽毫無隔閡遂即着手組織於八月二十七日完全成立所有設置内容計董事會辦事員一文牘兼審查員一俄文譯員一收發員一此外酌用書記夫役蓋一小小機關也此雖無甚急要然哈埠爲我國領土任會外人謀劃巿政而我本國人轉置諸不問良可笑焉告朔餼羊愛其禮者當弗廢之矣 
[奉軍入關之消息]  
　　政府鑒於外間喧傳奉軍第二十八師行將入圖以爲拱衛京師及補助直軍佈置冬防之用因此發生種種謡言因特致電張巡　使囑令該師暫緩入關以免時局上再生枝節又聞湖北王督軍聞張作霖又將率大兵入京乃致電張使勸告入京之中止並致電靳總理請其從中疏通惟聞奉軍入關援鄂一節張巡閱業經决定實行刻巳抽調二十七八師開拔來京前日巳有一部份（約兩團之數）行抵南苑聞在彼小駐俟二十八師陸續到京卽行轉道赴鄂 
[張作霖擴張軍隊]  
　　奉天某外報云張使對於擴充軍備近來積極進行據使署消息張使擬倣前清制度欲在奉天設立三省陸軍督練處以資專事訓練三省軍隊現正與中央磋商辦法一有成議即當實行 
張使擬先添新軍一二兩旅然後續添三四兩旅業與中央磋商决定現正籌備實行日昨（二十四日）在署招集高級軍官會議募兵辦法結果巳將警察改編之議取消 
 
 
 

Page 7

 
 
擬令各縣查照戸口分别招募 
自决定添編四旅後各師師長及各旅旅長均紛紛保薦團長聞使署接到是項保案日來巳有三十餘名就中以現任營長者爲多數 
[山西國民大會促進會成立]  
　　日前山西省垣中等以上男女學校會同學術討論會籌備國民大會促進會巳有端倪日昨（二十二號）下午四時特在文廟東廡講堂開國民大會促進會成立大會是日到場者農工商學各界代表共二十餘團體約百餘人下午四鐘振鈴開會首由臨時主席李君墨卿報告宗旨略謂國民大會當自國民自决始但現在足代表一般國民者爲學生故此次當然以學生爲主他團體爲輔云云次即逐一討論簡章其結果如下（一）定名本會定名爲國民大會促進會（二）本會以農工商學及其他各團體推定代表二人至八人聯合組織設立總會於山西省城設立分會於各縣（三）本會分評議執行二部如下評議部由各團體選舉二人會同組織細則另定之執行部分宣傳交際會計文牘四股每股主任幹事一人幹事隨事之繁簡推選二人至八人其細則各股自定之（四）本會會議共分四種一評議會二幹事會三評幹聯合大會四臨時會（五）本會經費分三項一由組織各團體分担之（共多寡由評議部議决之）二自由捐三特别捐（六）本會每月收支由會計股造成報告按月宣佈（七）本會至國民大會正式成立後宣佈解散次卽商定開會地址在文廟東廡講堂又次推選職員當經選定宣傳股主任荆君虚心交際股主任安君附龍會計股主任李君墨卿文牘股主任師君佐唐又議推選評議辦法並定於本月二十五日下午五鐘仍假文廟東廡講堂組織評議部不日更假大自省堂開各界聯合臨時大會議畢振鈴閉會時巳六鐘餘矣 
[河南濟源之災象]  
　　字林報二十六日河南懷慶府通訊云過去六日中甘霖疊沛久旱得此人心爲之稍定而秋麥不及下種之慮今亦消滅雨量已足可供秋耕農夫現巳紛紛從事於田中以便種麥惟麥種與耕牛爲災區中之困難問題懷慶附近四縣其中三縣低田佔百分之五十其所收穫之糧食足供當地人民之需但糧價大漲貴至一倍官塲乃限定最高之價格其結果巿上無糧出售而糧商大半無買賣矣濟源縣則上春麥收祇有五成今年又無二熟故濟源山境之災民兩月以來成羣出境覓食他鄕濟源富戸之儲積糧食者巳分其糧供給鄰人非富戸存心慷慨但畏盜匪來搶故不得不如是且目前借糧一斗下届麥收時可望鄰人還糧多至斗半或兩斗也盜案頗多大都係災民或借口求食者所爲數月前濟源縣知事諭令災區鄕民納稅鄕人抗議集婦女百餘人入署請求叩首石階頭破血流知事不得已既允免稅且各給百文諭令散去事乃了結他鄕之婦女聞此結果亦結隊入城但僅各得錢五十文耳賑災計畫雖已略定然未進行某日有二外人行七十里往見知事就商賑務擬於午前晤談但據署中人云該知事向來過午方起嗣由外人再三催促始克見面然其時巳午後四時矣 
[贛官廳籌備北賑紀]  
　　江西軍政各機關前接天津曹錕張作霖等聯電報告北五省旱災請速籌欵拯救嗣内務部又來電咨商關於北省採辦振米請予放行事隔兩旬官廳尚無表示現京津義振會又電催問乃始於昨日議决演戲售票餘金助振定舊曆二十日後開幕如此辦法籌欵决不能多且亦甚緩然北人待振孔殷早滙一元即多救一人之命故希望從速籌備也聞陳督（京兆籍）日前面商戚省長擬定每縣知事派捐四百元各稅局長分上中下三等助捐其餘各機關掾屬亦均抽薪一月政界聞之極爲惶急謂軍界俸薪最厚陳督軍亦擁鉅資十萬五萬尚有力量江西各機關屬掾薪水比較他省最少八口之家僅可敷用惟振濟同胞義不容辭祗得儘力捐助不能强派數目否則自家先打飢荒殊非人情云云派薪助振之舉因反對者多恐難實行又聞陳督書助振洋二萬省長財廳均書五千大約十萬元之數當巳凑足矣 
[袁次長考察敎育近况]  
　　前敎育部次長袁觀瀾君於今年五月赴歐美各邦考察敎育近致南京高等師範校長郭秉文博士一函與我國敎育前途頗有關係節錄如下抵歐將四個月所歷英法瑞士意大利四國其所聞見與公上年考察者大致相同（新敎育二卷第四册公所報告情形日昨見過）惟意大利戰後新計畫迄今未議定其政爭劇烈半有所以致之蒙鐵梭利幼稚園巳改爲小學弟曾參觀而公未之見及拿坡里之女子高師頗有特色聞公亦曾考覽及之不諗謂如何也此四國之外弟所經歷者爲比利時比國大學之規模自較英德爲遜而師範敎育之發展注重小學敎育之設置完備殊多特點殆可與瑞士抗衡由此抵德其交通上之便利視旅行意瑞爲勝一切秩序都巳恢復幾不知有戰敗革命之事惟生活困苦物價奇昻斯爲相形見絀者德之學制完全改革爲絕對平民主義其主要之點（一）爲消除並行制之中學預備學校的階級敎育一律受小學敎育（二）凡國民學校八年後受强迫補習敎育四年再上爲自由聽講之國民高等學校（我國稱之爲國民大學此制在丹麥瑞典先巳行之）（三）天才兒童之貧者可受高等大學敎育由公家及社會爲之任費（四）小學敎員所養成之師範學校提高程度與大學相等尋常師範生須先經高級中學畢業始準入校（尋常師範之年期與大學得博士之年期相同惟大學爲專研究一二學門師範則兼習小學之各敎科此爲不同之點）并規定小學敎員年俸視中敎員祇差一級至其其和憲法内將敎育事項及社會生活關係特别規定以爲前憲法所未有則尤其特點也惟戰後經濟困甚於籌畫擴張方面未能迅速進行耳在德擬再住二星期如巳能得有端緒當赴丹麥轉赴瑞典此二國敎育在北歐甚著名英意德均有取法瑞典之處不能不一去也（如德國一個月未能完了當略展延并在柏林以外略行二三處）歸國期仍擬在十月中荷蘭并擬一往弟各處所得敎育上之參觀資料甚多除簡要事項譯記一二外祇可帶回備需要時之譯考 
[湘省財政之整理談]  
湘省前開政務會議提及財政一端僉謂此後財政似巳較有把握當不至再如前此之拮据云云聞者多將信將疑蓋以湘中財政非極力振興實業别無救濟之方現在財政當局雖爲屢筦湘省財政之老理財家然巧婦究難爲無米之炊也其後晤財政廳某君談及財政問題彼謂廳長對於財政之整理巳定有具體辦法預計實行整理以後收入可增加一倍其計劃（一）將百貨釐金稅率酌量增加增加之數每元約加四五角之譜其向徴銅元者亦槪改收光洋每銅元一串酌改爲光洋九角（二）各釐局司巡其浮收詐索等弊無在不逹於極端必須極力革除期裕收入擬自實行增加稅率之日起即首先廓清積弊勒令員司切實奉行（三）田賦雜捐雖不增加亦須切實整理但能涓滴歸公收入之數亦不止半倍此等計劃在廳長自信確有把握故有前此之宣言云云現在該廳長巳將此辦法具呈省署請予核辦經省署指令將原徴光洋一元擬加徴四角者改爲加徴六角將向徴銅元一串擬改徴光洋九角者着改徴光洋一元自本年十月起一律實行於是湘人擔負無故又加重若干在公家一方祇求收入之加增不顧人民之死活然爲問湘省商業凋殘旣逹極端對此驟加半倍有奇之釐金能否擔負加徴之後每月稅收能否不因此而致減少生活程度日高無力謀生者能否以武力壓制之使之不别生事端再就其計劃中之二三兩項言之以金錢賄買所得之司巡能否廓除積弊使之涓滴歸公以此質之自謂整理財政確有把握之湘財廳長恐亦無完全之把握矣計自湘軍佔領長岳以來爲時歷四月之久而徴房捐徴善後特捐加鹽價加釐稅着着進行人民巳不勝其苦痛矣 
[杭州快信]  
　　第六次全國敎育會聯合會昨函浙本届會議原定雙十節在廣州舉行前經函請舉派代表如期蒞會邇因潮循間發生戰事深恐遠道傳聞或驚風鶴但本會現仍積極籌備斷不因局部一時戰事停止開會矧粤垣七鬯不驚赴會諸君幸勿懷疑觀望 
高審廳長經家齡今日（二十九）乘早車北上因前司法總長朱深提取本省司法餘費案與董康有所接洽職務委民一庭長鍾朗渠代 
駐吳興一師第二團有即日調防臨海消息調任寧台鎭守使王桂林定下月一日由　起程履新 
省會警廳總務科長蔣作藩昨因病出缺委劉銘塤代理衛生科長伍承喬丁艱請假委林步清代理 
日來中西人士之來杭觀潮者較上年爲多長安海寗各商舖均於門首懸燈歡迎莫不利巿三倍 
第二届第二次小學敎員檢定合格者楊振等一百六十六名又前清試驗檢定吳錫鈞等兩名敎育廳昨公布效力時間師範簡易科二年以上卒業者滿五年得充高小學校本科敎員餘以六年爲期 
省署今午（二十九）又張筵宴客 
[南京快信]  
　　陳樹藩劉鎭華因境内頻歲旱災赤地千里滿目荒蕪窮黎載道特電李督齊省長乞賑 
軍署對於某某兩方面近日擴充軍隊於中央裁兵計畫不合擬電京質問 
贛南鎭守使吳鴻昌免職意頗不平昨電李督痛詆陳光遠挾私誣陷 
魯省陸軍第一旅第二團兵士一千二百餘名昨乘輪過寗轉津浦車北上 
倪炳文昨來寗謁軍民兩長李督因病不見 
調署奉賢知事賴豐熙代理寳山知事孫鳳一代理東臺知事趙惠潽均已昨日禀辭赴任 
省立第十工場已成立委傳鈞爲場長 
調署淮安知事王元章因虧欠前任泰興公欵手續未清逗留省垣已將匝月一時尚難赴任 
地方通信 
[松江]  
　　函請保存古橋西外倉橋迤北已涸之運糧河故道上有石橋兩座現被倉七圖地保假借官産處名義擅行拆賣每橋售銀五十元附近居民以兩橋載入志乘例應保存報請西三區警察所禁賣該所置未理結業山省議員盛競生等函請警局澈底根究務逹保存目的 
拆讀讀城餘波舊儲糧縠之倉城被官産局出賣後經承買之康吉雲將城牆零碎拆賣前因拆城壓斃兩命惹起地方人士之反對兹雖將磚壁售盡而泥城猶存每值天雨道路泥濘大礙交通經人訴知縣署由郭于埜縣長親往騐勘飭令承買人挑去四分之一免爲交通之害現聞有人績訴縣署謂康對於縣令陽奉陰違且將倉城碑碣移置家内請求究追云 
[蘇州]  
　　重訂烟禁罰則吳縣公署接奉省長訓令准内務部咨以前次訂定違犯烟禁罰則未免太輕以致近來私販私吸者日有所聞若不從嚴罰辦勢難斷絕根株兹特重行規定罰則三條咨請各省通飭各屬一體遵辦等因令仰遵照辦理（一）收藏與販賣鶯粟者處以五等有期徒刑二百元以下之罰金（二）邇來各省口岸販運私土者往往有藉外人勢力亟應妥愼防範（三）嗎啡針毒比較鴉片爲尤甚日來巿而流行頗多嗣後一經查出須較鴉片加一等治罪 
緝私營之擾民縣屬斜塘鄕王墓村土地廟看守人湯阿全售賣五香荳爲業日前在蘇州婁門外某醬園購買官鹽十餘觔存儲廟中預備煮荳銷售乃被派駐斜塘之蘇屬緝私第六營兵士所見立即將湯阿全連同鹽觔一併拘至巡船指爲暗販私鹽欲罰洋數十元如無洋可罰定即解蘇訊辦後有該鎭警察所張巡長邀同本地商民等再三與緝私營辯論始允將鹽充公了事現聞此事該處商民等已赴蘇具呈控等矣 
發現害稻蟲蘇州外跨車坊斜塘等處晚稻近忽發現一種焦白頭究其原因蓋有害蟲匿在稻梗之中非咬斷不出每稻約有三四條往往有一畝之稻晨間頗形蓬勃至晚巳經枯槁者其傳染之速駭人聽聞故該處鄕農無不憂形於色 
[嘉興]  
　　秋節後之各業狀况嘉邑各商業於中秋節結算賬目類多有蝕無盈且因銀根緊急收入賬欵僅七成左右際此百物昻貴時代各業多清淡異常每日所售不敷開銷如隆裕襪莊等因虧蝕頗鉅原擬於節後停閉現因賬項關係難以遽行閉歇故縮小範圍照常營業此外順記雜貨號森茂鞋莊等均因成本虧蝕巳經停歇矣 
增設小學校之呈報嘉邑全境原議每年應增國民學校數二十所近二三年來因年歲荒歉抽捐匪易故壯所增校數斟酌辦理現八年度所增國民校數己由勸學所查明共計五所業由莫所長列表呈報縣署轉呈敎育廳備查其九年度應增小學巳由該所職員會同各區學董酌量籌辦聞新塍餘賢二區己各增小學一所其餘各區亦將籌劃增設矣 
[鎭江]  
　　錢業防患未然鎭郡錢業以時局不靖爲患滋多若不先事籌防難免蹈於危險該業操金融樞紐尤宜愼重爲先上年裕潤新和等莊發現搶洋之事各號乃將公事提早幸獲安全兹因積久玩生仍不免於疲緩理合重行整頓庶免宵小覬覦兹經全體公議自本日起仍將公事一律提早午巿公所以三點鐘齊集四點鐘即散本街舖戸及客帮往來現洋出入撥賬等事均以六點鐘爲止過時槪不受理云 
鎭郡商業近况今庚鄕蠶尚稱中稔田禾收成亦豐無如人民元氣未蘇各業凋敝己久一時未能恢復舊觀今年之夏秋季兩季生意惟錢汕糖綢布米麥等業稍沾利益其餘均無所望云 
[揚州]  
　　中資移作學捐江都佟知事前以辦理地方預算敎育經費不敷呈請財廳擬於田契附稅項下帶徴一分以資挹注嗣以不合財部定章批駁復請改徴中資捐一分（田房賣契百元抽收一元） 
典契抽收六角）業經該廳核准以一年爲期指令江都縣署遵照佟知事於二十七日飭知稅契委員曁各牙戸遵照辦理矣 
第八中學旅行揚州第八中學四年級全級學生由舍務佐理員張兆祺率領於昨出發旅行杭州藉以觀潮約旬日即返女公學添設職業科揚州女子公學開創最早成績亦佳現校長郭堅忍女士特於校内聞闢蠶桑模範塲添設職業科俾學生謀自立之基礎他日造就定有可觀也 
[吳興]  
　　槍斃劇盜搶刦北塘村一夜九家案内之首盜張得寳即張四猴子一名係於去秋由菱湖偵探周啓發等十二人在埭溪黄泥墩地方掌獲解縣供出搶案多起除北塘村一案外尚有嘉興航船被刦案情尤爲重大現經吳興縣知事詳准督軍於本月十七日上午九時將該盜張得寳提出大監由縣長親自騐明遂緋赴南校塲並委令本縣劉隊官前往監視將張執行槍决人心大快 
修輯縣志民國以來湖屬各縣志乘尚未修輯現聞邑紳沈維誠己奉省公署委爲修輯吳興縣污主任昨己由沈逕呈本縣以吳興爲昔程安兩邑合併幅𢄙遼廣手續自繁尚須添聘名宿相助爲理並希撥發附稅以便租設局所正式開辦業經吳知事准如所請擬不日派員會同辦理以昭鄭重 
[南京]  
　　寗一女師之熱心助賑南京省立第一女子師範學校向例每值中秋由校每桌添菜並饗全體職敎員學生僕役以月餅紅菱以點綴佳節張默君校長以目下北方災情重大流離失所者不下數千萬人至深悲憫特於節前召集全體提議廢止引次增肴所省之欵移以助賑藉資提倡經全體贊同張校長復首先捐欵各科學生更爭以月餅紅菱之資相助而女僕中亦有踴躍輸捐者仁風所被可見一斑矣 
[江西]  
　　軍隊調防駐贛中央混成旅全部業己開拔完畢現山東混成旅張克瑶所部又奉令回防己於前日由南潯車運送二營到潯駐紥賓興洲民房内擬不日乘江輪轉車開赴山東惟聞駐贛一師兩混成旅陳督以贛防吃緊有請留一旅協防之說 
借欵度節南潯鐵路公司前以節届中秋曾向中國銀行商借巨欵以作發給員司薪資及各項開支之用卒未成熟嗣向某銀行商借得日幣二十萬元於十三日始行成交聞以營業收入作抵虎疫肅清本埠自六月間發生虎疫斃命者以數百計嗣由地方創辦衛生所分設隔離醫院兩處防範周密其勢稍殺現在疫症一律肅清衛生所遂以撤消其開支約在二千元以上 
禁發紙幣九江商號近來多有不按資本濫發紙幣致令倒閉之事時有所聞巿面因以摇動在昔商會原定有取締規則須具有五家連瑕保方能發行花票乃此項商店一倒保人竟不負責商會亦不過問旣經放棄於前故難整理於後現爲財政廳所查悉己令九江縣知事會同警廳出示嚴禁未識能否禁絕也 
雜評一 
[戰與自治（默）]  
　　自治主義之挾戰聲而起者首爲湘省今川粤亦繼之矣雖然自治主義云者非地方主義之謂也地方主義不過爭奪地盤之變名詞以本省之人爭奪本省之地盤而巳故若挾爭奪地盤之心以冒自治主義之名一時縱能吸收人心逹其目的然事後於地方人民初無絲毫裨益也惟眞心提倡自治者以兵力爭得之自治其收效必較僅發一電僅推一代表而爭得之自治爲獨大蓋得之難者保守之也必力故湘川粤而果以自治戰者則戰勝之後必能發展自治之眞精神地方必獲自治之眞效驗然而今日之力戰究竟爲地方主義乎抑眞爲自治主義乎殊未可以逆斷卽力爭巳得之湘目前亦尚難言也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[圍攻廣州之電音]  
　　聯合通信社云在滬孫伍唐三總裁昨接魏邦平沁日（二十七）由廣州來電云（銜略）此次粤軍持粤人治粤宗旨整隊由閩返粤被桂軍抵抗相持於東江糜爛地方不堪言狀爰率所部及艦隊於沁日陳師珠江集中鵝潭佔領中流砥柱及車歪砲臺各要隘福軍（李福林所部）一致進行謹先電聞企候明敎魏邦平叩沁（﹁鵝潭﹂前對西關後枕﹁沙面﹂與﹁車歪砲臺﹂皆爲由廣州入西江之要隘﹁中流砥柱﹂居廣州與﹁河南﹂之中乃由廣州出東江之孔道皆距省會一二里）又接香港電云陽曆二十八日八時前廣州尚無戰爭莫與魏李磋商要求六百萬併桂軍全體携械退出李根源爲部下所殺沙面領事團巳發警告如在省城開戰則領事團對於莫榮新個人不任保護等語 
[吳佩孚主張協力對外電]  
　　上海學生聯合會昨接吳子玉師長快郵代電云（銜略）慨自奸邪誤國外交失敗幾陷國家於萬刼不復綜厥原因雖甚複雜而外交當局事前無準備之方臨時無折衝之術貽誤非淺及國民質問則以外交秘密四字掩飾天下耳目卒之大錯鑄成雖愛國人民號呼補救亦巳晚矣國際聯盟開會在即正與我國以申訴之機所有與日屈簽之二十一條拒簽德約之山東三欵並領事裁判權關稅協定種種應如何通盤考量分别提案以求正當之解决當此生死關頭豈容再事因循坐失機會佩孚不敏請以國民外交爲此次奮鬭聯盟會中之惟一精神擬分三項辦法（一）請當局限期徴集全國各界意見（二）請南北當局商聘外交法律專家組織委員會議定具體各案協贊代表進行（三）望全國各界不分南北一致擔任爲有力後盾除派代表經向北京外交部質問辦法外敢布區區以質海内尚祈舉國一心協力對外千鈞一髮急起直追謹具悃忱願聞明敎吳佩孚叩漾 
[海軍司令遴員接代林建章]  
　　駐海參嵗海容軍艦艦長海軍代將林建章因戍嵗二年勞苦異常呈請海軍部撤防未奉邀准兹因觸受瘴氣染病頗重復又續呈海軍部轉咨國務院懇請准予遴員接代俾得就醫等情業奉照准咨行海軍部由海軍部令行林代將遵照一而令飭海軍總司令愼重遴選妥員前往代理藍總司令奉令後查得楚有艦長周兆瑞堪以派往代理遞遺楚有艦長則以第二艦隊參謀許鴻藻代理均已電請海軍部核准巳由公署分别飭知二代理員遵照速往視事具報備查 
[函送停止待遇俄領之部電]  
　　江蘇特派交涉公署日前接外交部通電略謂中央政府現對於駐京俄國公使庫逹攝夫巳停止待遇關於各埠俄領事之待遇一體遵照中央辦理云云許交涉員奉電後於昨將原電備函令派第二科長陳震東持赴俄領署交俄領接收聞現在對於俄僑之保護尚未有如何辦法云 
[外報紀浙督向滬廠提運軍火]  
　　大陸報云浙督盧永祥現向上海兵工廠提運軍火二十五箱又野戰砲兩尊刻已佈置完竣將由滬杭鐵路運往杭州盧督派一委員在滬監視運輸事宜查日前蘇督李純欲向兵工廠提取軍火備感困難因盧督與其代理人何豐林禁止兵工廠繳出軍火之故以爲非至全國統一後軍人不許擅向兵工廠提取軍火也乃盧督今欲自己提取軍火矣 
[皖民自决會致北京電]  
　　大總統國務院鈞鑒倪病乞假皖正乘時請求廢督冀弭兵禍而政府忽令張文生督皖羣情聞之惶駭萬狀竊大總統總理屢以提倡文治順從民意爲言不圖時易勢遷自相矛盾且鄂民反對省長非人尚能俯順輿情收回成命皖民提倡廢督旣有日矣胡竟置之弗理鄂皖同隸民國獨於皖甘心棄之皖民雖弱豈忍自棄倘因此别生枝節責將誰負湘粤自救實爲前車臨電依依伏維明察皖民自决會殷之輅等叩 
[選任徐海鎭守使之通知]  
　　松滬護軍使署接李督軍行文以徐海張鎭守使文生業於本年九月十六日奉大總統令特任安徽督軍即日赴任所遺徐海鎭守使一缺爲蘇省北門重鎭地居衝要任務紛繁亟應遴選熟悉情形威望素著大員前往接任以維地方而重職守查有江蘇陸軍第五混成旅旅長陳調元堪以署理除呈請大總統簡任外合亟行文通知一體知照云云 
[海寗觀潮初紀]  
　　前日（二十八）爲滬杭甬鐵路開駛海寗觀潮專車之第一日上午五點四十五分由上海北站出發六時過梵王渡站六時零六分過徐家滙站皆略停卽開西人於該兩站上車者約十餘人八點四十分至斜橋觀客下車因長安至海寗之水程較遠故自上年起皆改自斜橋上落也自斜橋下車步行約半里至船埠登舟由鐵路招待員分配客座故舟中無擁擠之虞舟行約二小時至海甯東門觀客魚貫登陸步行以逹圍場沿途皆經鐵路揭帖此路往圍場字樣且有警察招護一切不至迷途旣抵圍場收票入門場中徧懸萬國旗一切佈置頗覺美觀所供冷餐亦殊適口較諸上年尤覺清潔衆客食巳時將近午潮頭已來自遠見白線至近漸高其聲隆隆疾如萬馬奔騰頃刻卽至目前遥測潮頭約高丈餘觀客之以快鏡攝影者以數十計而場外觀客尤多萬頭鑽動各呈愉快之色一般小販莫不利巿十倍洵爲海寗每屈之盛會所有商家住戸於此三日内莫不盛設供張邀集親友以爲樂綜計所費亦不資也溯自民國以來數年未見大潮據該鄕人云因龕山附近浮沙淤積潮入鼈子門後即被衝散失其眞相本年入秋以來霪雨連綿颶風時作江水因之驟漲淞沙悉被衝洗殆盡潮頭入口旣無阻滯則一瀉千里自成大觀故此日之潮較上年大逾數倍而潮誕之期（即十八）當更可觀云云觀潮旣畢觀客各自游眺下午二時許齊集船埠登舟返斜橋即行登車午茶旣畢繼以夜餐四點三十五分開駛七時四十五分抵上海北站此行共計觀客約三百餘人似較上年略少昨日（二十九）人數亦復相同專車開出時爲上午六時十分回程當在夜間八時後云 
[松江請修海塘]  
　　松江西塘各段海塘因遭兩次風潮冲斷新舊樁一千餘根冲損石面五十餘丈拂亂石面數十丈冲壞二層槽石共長一百三十七丈三尺又壞石後土積長九十九丈二尺多年未興大工迭遇風潮暴雨又值秋汛泛漲以致岌岌可危損壞不堪昨由松江歲修局委員薛蔭楨會同松江縣知事飛電江南水利總局及齊省長迅賜派員會勘撥欵興修保田廬兼保民命云 
[滬杭路車務總管辭職問題]  
　　滬杭甬鐵路車務總管沈成栻呈請辭職另就懋業銀行副經理曾經交通部總次長本路趙局長及全路員司竭力挽留迄無結果兹悉交部以沈君之就銀行職司係由錢幹丞再三招致情不可却而車務處責務繁重未便聽其輕去兹與錢磋商暫借沈君爲銀行開張時佈置一切滿三個月仍回本路辦事庶幾兩有裨益目下此項辦法巳得各方同意昨經趙局長遵照部巿通飭遵照所有沈成栻車務總管職即委楊先芬代理以資熟手 
[滬寗路轉運來滬貨物]  
　　昨日（二十九日）滬寗路運來貨物如下華盛義由南京裝來新米九百二十包由鎭江裝來小麥一千二百五十包由奔牛裝來小麥四百九十包由常州裝來小麥二百三十包由無錫裝來新米四百二十包協茂由南京裝來新米五百五十包又裝來瓜子三百九十五包由鎭江裝來小麥八百二十五包由奔牛裝來小麥三百四十五包由常州裝來小麥三百四十五包恒大由南京裝來生梨六百二十五件又裝來新米四百包由鎭江裝來小麥一千六百包又裝來麵粉二千七百包又裝來新米三百三十五包翔茂由南京裝來新米三百五十包又裝來黄豆四百八十五包由鎭江裝來小麥五百二十包又裝瓜子三百六十包滙通由南京裝來新米一百九十五包由奔牛裝來小麥二百四十五包同泰由南京裝來新米三百二十五包由無錫裝來新米二百四十五包悅來由南京裝來瓜子四百包又裝來小麥一百四十二包由鎭江裝來小麥四百三十包又裝來黄豆二百十包清記由南京裝來新米二百二十包由鎭江裝來小麥五百七十包公益由南京裝來新米六百二十五包又裝來鷄蛋一百十六件由鎭江裝來小麥四百四十包瑞泰恒由南京裝來新米七百五十包同興由南京裝來新米三百四十六包又裝來瓜子一百九十二包協豐由南京裝來瓜子二百八十七包中國運輸由南京裝來煤五十噸由鎭江裝來西瓜子一百五十六包永泰隆由南京裝來新米四百五十五包由無錫裝來山鹿牌麵粉四千包又裝來新米四百八十包恒泰由南京裝來新米一百八十三包由鎭江裝來瓜子五百包 
茂新由南京裝來小麥二百零六包由鎭江裝來小麥二百三十五包由無錫裝來兵船牌麫粉三千五百包運繭處由南京裝來新米二百九十包由常州裝來小麥二百四十包由奔牛裝來小麥二百四十五包由無錫裝來新米二百二十包 
[滬寗路加開貨車運米麥來滬]  
　　滬寗路南京鎭江二車站因各地運到大宗米麥源源不絕堆積如山故由洋總管除平常貨車外於二十九日加開貨車二次劉滬故昨日各貨車運來米麥有六十貨車之多 
[布告食米平價局减價]  
　　今日起每升减售二十文 
上海縣公署昨發布告云爲布告事案據上海食米平價局函稱本局設立糶米處每秈米一升售錢一百文現因新榖登場來源暢旺米價日減自九月三十日卽陰曆八月十九日起每秈米一升正爲售錢八十文請出示布告俾衆周知等情據此合行出示布告仰縣屬諸色人等一體知照特此布告 
[各方面之籌賑聲]  
　　華洋義賑會消息華洋義賑會接湖北王巡閱使電云承示貴會業經成立力圖進行足徴毅力熱心曷勝欽佩將來哀鴻有託悉皆仁人之賜王占元感又接天津曹省長電云接徑電並二十六日來電敬悉大會成立會長旣幹事長巳次第推定諸公登高一呼自必萬山響應加惠災區豈有涯涘至各縣災情亦飭令迅速查報矣謹並電復曹銳勘又接盛涇公所來函云來函敬悉敝所即邀集全體同業籌商捐欵聊効棉薄蒙同人饑溺爲懷皆荷慨允現集成洋二千元約本月底可收齊再常奉繳也又接直隸義賑會電云華洋義振會諸先生台鑒沁電敬悉吕福二公係直豫魯義賑聯合會會長與貴會名義似無牴觸聞該會辦法僅任籌欵與滬津兩會亦有不同又在津外國官紳亦組成一會已與敝會聯合定名爲請北華洋義賑會於九月二十七日開成立會公舉梁公如浩爲會長謹以奉聞將來如何再行電逹直隸義賑會又接余觀瀾君來函云敬啟者天災流行哀鴻遍野北省災情之重實從來所未有易子析骸慘不忍聞鄙人經營十餘年徒以兩袖清風僅有金戒指一只並非爲鬭奢華而佩戴實以警戒自身書紳不忘之意耳本擬不願割愛第念北方災情如此重大不得不將十餘年爲警戒自身所戴之金戒指一只計重二錢八分八送華洋急賑會充作賑欵並爲提倡伏乞海内同胞見而效之當爲災民馨香以祝也余觀瀾謹啓又接乾昌參號函云葛燦文捐洋一百元本號同人俸金捐洋九十元節中秋筵資捐洋十元至節省中秋月餅筵資助賑者省醫藥書局同人八元陳樂山四元良成典十元彚泰木行同人五元德昌提莊二十元德昶號同人三十元華商實業銀行二十八元裕昌煤號三十元美華利亨逹利惠林登太平洋時中一百二十元中法大藥房洋一百元大昌烟公司洋一百元大世界洋一百元上海麫粉交易所洋一百元邱韶美先生之老太太九月間七十大壽太夫人憐念各省衆黎困苦己將筵資五百元移助賑濟存心子繜節添孫湯餅筵資勉助洋二十元爲親友造福云 
旅滬直魯晋豫人致募賑關書旅滬直人梁連民吳國幹趙仁何廷楨王樑孫乃英汪仲玉黄瑋旅滬魯人賈少卿沈湘舟何豐森徐國泰旅滬晋人李仲良范恩胡壽鵬朱體誠王杏蓀張毓旅滬豫人陳炳文李志道邵丕亮馬有仁陳逹致上海諸募賑國書云上海諸募振團體公鑒天禍中國旱魃爲災北方直魯豫晋消息傳來我同胞之奄奄待斃者幾逹三千餘萬始也掘樹皮草根而食繼則易子女相炊終則轉死溝壑此誠亘古未有之洪刼吾人急宜披髮攖冠救之者也諸君子熱腸慈忱廣發宏願造福災黎何可勝言然竊以爲賑募之舉每每當事人唇苦舌焦而慳吝者不解一文雖滬上豪富者多解囊慨助不乏其人然若此者究募致籌數不能如望可爲扼腕嘗思籌賑最善之法莫如借名勝處籌募大會供衆游覽則趨之者定衆因而勸募之則事半而功倍一舉兩得昔年京直奉水災哈同花園開籌賑大會三日之間籌數幾及十萬可以取鑒該園主人素以慈善聞苟諸君子能向之情商當可得再該園風景絕佳久爲滬人所心醉則籌數之鉅可以逆料鄙人等誼關桑梓每一念及輙爲心惻想諸君子之熱忱更有深於同人者不揣卑末用瀆一言如蒙採納災　幸甚專此敬請鈞安 
書畫乞賑會公啓法租界奥禮和路書畫乞賑會余愚劉悅仙吳鼎九劉醒民劉佐卿楊金上林金玉芝馬杰蔣世堯等昨因急待救災特發出公啓云悽者災民慘者災民悽慘之災民非我同胞之伯叔乎非我同胞之兄弟姊妹利我同胞之伯叔兄弟姊妹所遭之悽慘同胞同胞其將袖手旁觀乎抑將救濟乎吾知同胞必不忍置而不顧至如紅十字會有乞賑之舉華洋義賑會亦連袂而起義聲一呼中外響應同人等亦表同情無如有救濟心乏金錢力誓犧牲精神從乞化着手購買紙筆組織書畫乞賑會爲災民請命原定對聯兩千付定價二元編定號碼以便審查想海上諸大慈善家必　許焉如承惠振可將號碼寄交中國濟生會檢收云 
梅蘭芳演劇助賑滬紳　洽卿君昨接名伶梅蘭芳由北京來電云和囒銀行虞洽卿先生此次賑災義務戲共收戲資捐欵一萬零八百餘元知念特聞蘭芳云云聞梅藝員擔任一萬元及義務演劇當塲捐助者又收八百餘元其毅力熱心可見一斑矣南洋烟草公司職員熱心籌賑南洋烟草公司調查員邱君頌庭定於夏曆八月二十五日爲共長子完婚邱君軫念北方七省共有四千餘萬災黎勢將流爲餓殍惻然不忍凡此次親朋一切喜聯喜幛等厚貺均不敢領惟所有惠賀隆儀槪移作賑濟災區之用另由十月一日至本年底止該公司應給邱君之車馬費亦均如數撥作賑欵兩欵統交此間華洋義振會云云人人樂書如邱君災民咸受其賜矣 
台屬乞賑函電台屬本災消息迭誌各報兹又得各方面報災函電彚錄如次（一）台州各團體電云本月自冬至虞連日烈風暴雨洪水損壞田地牆屋人畜雜糧無算當請縣勘並擬電聞因線斷郵逹在案災民慌擾乞速設法救濟仙居商會長王命圭農會長李平各區董張秉成等叩（二）台州各紳電云本月二十二至七日大風大雨全邑澤國冲毁田地屋宇雜糧目不忍見災民流離乞速振濟仙邑省議員應西自治委員王鎭嵩叩（三）台州災民王雲生快函云台屬温黄寗臨四縣兩遭水災早禾受損晚禾絕望風雨並至數日不息大小災民餓殍載道流離之苦慘不忍覩臨邑水過城牆眞正見所未見鄕間低窪之地水高四丈稍高之埠水亦有二丈餘貧者坐以待斃富者失所憑依冬令將屆饑寒交迫盜出於貧窮况在重災之後此亦事所必有不可不爲深慮加以積水數日始退暴屍露骸不及掩埋穢氣薰蒸必生時疫來日主方長若不急振因水災而發時症斃命者當可不知凡幾温嶺寗海水亦不小兹就目擊情形飛函奉告乞諸公飛電當道及上海各慈善團體廣爲勸募從速救濟稍事延遲災民無孑遺矣云云 
[各輪船進出口消息]  
　　國内輪船 
長江招商局之江永輪船昨開長江在上海裝去之貨中以笋乾爲大宗約六百件其次則爲厚昌洋行之肥皂及東洋海帶菜三十餘件又有糖及檀香數百件香烟三十餘箱此外爲洋釘鋼鐵管玻璃桂元水烟等各項雜貨更有東洋之疋頭洋貨二十餘箱 
寗波太古洋行之新北京輪船昨赴甯波裝出之貨有香料二百件大塊典銅錫四百數十方鉛七十餘塊烟絲四十餘件紅牛皮十件餘爲糖靛青皮藥材等項更有苧蔴四十餘件桂元二百餘件同日開往甬江之新甯紹輪船裝出白米三百餘包瓜子一百多件藥材一百餘件蓮子四十件棉絮三十餘件餘爲水烟鐵器白礬及各種雜貨 
烟津招商局之新銘輪船昨日直放天津在上海裝去之貨有麵粉一萬餘包小麥五千餘袋塊鐵二千多件紅皮十三件水烟四十餘箱百代公司之唱片十件老九章之呢縀六箱此外又有東洋之疋頭洋貨十數箱糖百餘包太古洋行之通州輪船昨日從烟台天津來申裝來之進口貨天津梨二千餘件火甎萬餘塊葡萄數百件及石料等項此外尚有大宗天津羢毯乃係轉運至美國紐約者 
福州招商局之開往福州之輪船飛鯨號昨在上海裝去幸福牌煤粙一千餘箱水泥千餘桶麵粉三千餘袋黄荳一千數百包期餘則爲瓜子棉花福州同昌所進之大塊紫銅五十餘張又有内務部禮俗司裝運之大藏經典十四箱 
港粤太古洋行之新寗輪船定本日開赴香港廣東昨在上海裝出之貨有花生仁一千二百餘包洋紗二百餘件經和祥之布三十餘箱和興公司出品之賞牌肥皂二千箱棉花一百數十包花生油百餘簍餘爲電料並各項雜貨 
[國外輪船]  
　　歐亞太古經理藍烟囱公司之歐配羅司EURYPYLUS從利物溥來申巳於昨日進口現在停泊於浦東之藍烟囱公司碼頭裝來進口貨中以洋貨疋頭爲最多在上海缷清各貨將於十月一號還國先往哈佛然後再赴荷蘭國之落得登以逹利物溥又於司帶託號STENTOR於本月二十二號由英國來滬缷去上海貨件後卽於昨日開往九江漢口缷貨卽在漢口逕赴倫敦及盎凡爾司及落得登等處其開行期大約在下星期一再怡和洋行之鄧扣克城CITYOFDUNKIRK自日本還滬後在申已將一旬有奇本當早日開往英國嗣因船身稍有損壞急須修理故一時不獲啓行近日正在修理開期未定天祥洋行之亨格來號HUNGARIA自東洋缷貨返申在滬裝運之出口貨有大批芝蔴　本定二十六號即須赴奥國嗣以不及故亦展期至十月一號開行 
中美主來洋行之西瓊乃號WESTJENA自美國之新金山來係於九月上旬離開該處至昨日下午一時巳抵吳淞當日貨件尚未開艙須本日開始起缷在上海出清各貨後尚須開赴香港小吕宋一帶然後回申裝貨返國其期當在十月二十號左右又有溫沙克梯WOONSOCKET係自紐約及巴拿馬來華刻下將到日本預定十月七號如途中不生阻碍便可進口該輪在申至多停留三天將進口貨出清後逕回紐約其開船期當在出月十號又大來洋行之哈羅爾特大來號HAROLDDOHAR前日自温哥武裝運鋼鐵機器來申後刻巳將各貨缷清昨日巳開往香港小吕宋矣該輪到南洋裝缷貨物尚須來申大約須至出月月底再在滬裝貨至温哥武該行又有西意蘭號WESTLRA自新金山來華刻下巳在中途不日可到東洋如日本無事稽留則於十月之三四號定可抵此又太古洋行經理藍烟囱公司之約森號JASON輪船自紐約開來本定本月之二十四日進口至今巳逾限將及一週尚未到申據該公司言係因途中起缷貨物遂致不克如期進口云 
[公共租界重定地價表（西段）（六續）]  
　　地籍號數每畝地價地籍號數每畝地價地籍號數每畝地價二六四六一·○○○二六四七一·○○○二六四八二·三○○二六五○二·三○○二六五二一·二○○二六五四一·二○○二六五八一·二○○二六七八一·二○○二六七九一·二○○二六八○二·三○○二六八一二·八○○二六八二二·三○○二六八三二·四○○二六八四二·四○○二六八六二·三○○二七○一二·八○○二七一○三·五○○二七一一三·五○○二七二三二·八○○二七二四二·三○○二七三四二·五○○二七三五二·八○○二七三六一·七○○二七四二一·七○○二七四三一·七○○二七四四二·八○○二七四五二·八○○二七四六二·五○○二七四七二·八○○二七五○三·一○○二七五一二·八○○二七五二二·八○○二七五三二·八○○二七五四二·八○○二七五五二·三○○二七五六三·五○○二七五七三·五○○二七六○三·五○○二七八○二·五○○二七八一三·○○○二七八四三·二○○二七八五二·七○○二七八七三·二○○二七八九三·○○○二七九二三·五○○二七九七二·五○○二七九八二·五○○二七九九二·五○○二八○一四·二○○二八○二三·八○○二八○三三·八○○二八○四二·三○○二八○五三·七○○二八○六二·四○○二八一一三·七○○二八一三四·○○○二八一四四·○○○二八一五二·三○○二八一六三·八○○二八二○四·五○○二八二八四·○○○二八三○四·○○○二八三一四·○○○二八三三三·八○○二八三四三·八○○二八三五三·八○○二八三六三·○○○二八三七三·八○○二八三八三·五○○二八三九三·八○○二八四○三·七○○二八四一三·七○○二八四二三·七○○二八四三三·七○○二八四四三·八○○二八四六三·八○○二八四七三·八○○二八四八三·八○○二八四九三·八○○二八五○四·○○○三八五一三·八○○二八六○三·八○○二八六一四·八○○二八六二二·八○○二八六六二·八○○二八七○四·○○○二八七三三·○○○二八七四三·五○○二八七五二·三○○二八八一四·八○○二八八三四·三○○二八八四五·三○○二八八七五·二○○二八九○五·○○○二八九一五·○○○二八九二五·二○○二八九四三·五○○二八九五三·二○○二八九六二·五○○二八九七二·三○○二八九八三·五○○二八九九三·五○○二九一○三·八○○二九二三三·八○○二九二四三·六○○二九二五三·七○○二九三五四·七○○二九三九四·三○○二九四○五·○○○二九四五六·五○○二九五○五·五○○二九六○四·五○○二九六一五·○○○二九六四五·○○○二九六五五·○○○二九六七五·○○○二九六八五·五○○二九八四四·三○○二九八五七·○○○二九九○七·七○○二九九五七·五○○三○○○七·○○○三○○五五·二○○三○○七七·○○○三○○八七·○○○三○○九七·○○○三○一九三·○○○三○二○三·○○○三○二一三·○○○三○二三三·○○○三○二四三·○○○三○二五三·○○○三○二六三·○○○三○二七三·○○○三○二八三·○○○三○二九三·○○○三○三○七·○○○三○三一四·五○○三○三二四·○○○三○三三四·○○○三○三四八·五○○三○三五七·○○○三○三八六·五○○三○四○五·八○○三○四一五·八○○三○四三五·六○○三○四四五·三○○三○四五五·二○○三○四六五·○○○三○四八五·○○○（未完） 
[三誌花世界之慘劇]  
　　花世界游戲場於星期一晚因影戲間影片着火酿成慘劇傷斃多人等情兩誌本報兹悉當晚受傷人由探捕送入仁濟醫院後内有不省人事之二人現巳能自述姓名一爲甯波人朱雲良年二十歲作廚司爲業寓居浙江路偷鷄橋二十四號門牌一爲本地人薛松泉年十七歲業銅匠寓居虹口通州路三百二十八號門牌傷勢漸減惟頭目尚昏暈餘則巳於昨日相繼出院矣 
[瑞鎔船廠新艦下水禮紀]  
　　瑞鎔船廠在楊樹浦路三十七號規模甚爲宏大昨日爲該廠承造挪威國船八艘之第六艘下水之期來賓約百餘人由該廠大班ＢＬＥＣＨＹＮＤＥＮ棧房主任ＺＩＭＭＥＲＭＡＮＮ及會計員高長齡君等殷殷招待午後二時行下水禮歡聲大作該艘名投客（ＤＵＫＡＴ）號長二百五十四尺闊三十七尺高十七尺載重二千一百噸云 
[江海關裁撤外班稅務司]  
江海關外班稅務司一缺刻　部議裁撤所有外班抄私職務歸總巡辦理罰欵等項歸内班稅務司辦理其本關外班稅務司貝勒君服務海關歷有年所本年春間由歐西戰地回華得任斯職兹奉令調任拱北關正稅務司之職案卷均巳交代清楚於昨日起程赴拱其裁撤歸併事務定十月一號實行 
 
 
 

Page 11

 
 
[法輪載運俘虜回歐預紀]  
　　大陸報云前在俄國戰地被俘之德奥匈人上星期曾有一批由日輪從海參嵗裝往歐洲今悉法國輪船公司查恩賀斯號二十九日開赴海參嵗裝運俘虜二千二百人回歐此後尚有一法船亦將往海參崴載一千八百俘虜返歐查西比利亞各處現有戰俘不下一萬八千人陸續赴海參崴候船至於裝運俘虜一事係美國紅十字會青年會等所組織之美國資遺戰俘會所爲該會代表現已在滬籌辦租船事宜俾西比利亞戰俘得早還鄕里查恩賀斯號約十月九日可過上海云 
[證劵物品交易所月底結束]  
　　證劵物品交易所各部經紀人因現届陽曆九月底循例於二十八二十九兩日交割兹悉九月份到期（證劵部）交割者計本所股票一萬二千股漢冶萍股票三百十股元年六釐公債票五千五百件（每件百元）又四年公債票二十件又七年公債票一百八十件（棉紗部）交割者十六支雲鶴標準紗一百七十包又二十支雲鶴標準紗一百包又十六支小包寳鼎標準紗七十包（雜糧部）交割者黄荳一千石又荳油一百簍以上各貨均於昨日結算交割清楚今日照常上巿買賣云 
[友華銀行銀巿報告]  
　　中美新聞社譯友華銀行廿九日報告云昨日倫敦銀價近期銀不動遠期跌一先令八便士紐約銀價不動紐約倫敦間滙價爲三五○半此間巿况無變動惟美金洋漲至一○三又四分之三日金漲至四九半交易價金鎊爲五先令十一便士半金洋爲一○五銀行中不願收現銀出售巿上但有小交易云 
[碾米業開會紀]  
　　南北巿機器碾米公所昨日下午二時邀集全體在北巿總商會三層樓該公會開會考事張樂君錢貴三評議司月及同業均到會開會後首先提議者爲南京下關運輸公會押滙糙秈到申押欵逾分廠家殊受困難當經同業磋議辦法决定函致該公會其函云敬啓者現在上海米源湧旺價亦大跌所有客貨做押滙者應請貴公會以大包五元之内者方做押欵其小包則以次遞滅敝公所昨經大會議决在案用特備函奉逹希請貴公會查照爲荷云云繼又提議本月下旬糠粞巿價略减 
[嘉榖堂董事審查修改會章]  
　　嘉榖堂米業商會上月開大會時由會員徐靜之馬毓仁等提議以本會設立十除年時異勢遷當時所定會章不適現時之用請將會章修改以應時勢當經議决公推起草員將會章修改經該會職員會公推　照明·朱安生·江秉元·江潤卿·楊在田·奚耕畬·張念萱·陸敬文等八人爲修改會章起草員刻將會章草稿起就昨日下午董事會開會審查業巳通過俟召集全體會員通過實行 
[南京路商界聯合會開會紀]  
　　南京路商界聯合會昨日午後二時爲討論下届選舉事召集全體職員會到者十七人公推余華龍爲主席王廉方記錄首由主席報告開會意旨復提議事項（一）下届選舉會會場問題當由費杏莊主張本會入會會員不滿二百而本會二層樓大議事場能容二百餘座當然不必假座他處潘雪帆何鹿山附議通過（二）請名人演說問題衆以大會時會員必多若無有名望有學識素好社會事業者來會演說無以鼓吹民氣而饜赴會者之興趣主張請王正廷余日章徐季龍三君來會演說當由王才運王廉方二君擔任接洽（三）下届職員額數主席謂本届職員總額爲四十四位屢届開會到數不及過半良以額數太多而熱心任事者太少不如減去浮額而求事實爲宜衆主張下届職員額爲三十名衆無異議遂通過（四）定十月三號即陰曆八月二十二日（星期日）午後一時在本會開選舉大會時屆五句鐘散會 
[國民大會策進會常會紀]  
　　昨日午後五時國民大會策進會評議部開第十次常會公推朱定一主席張振遠紀錄議决曹慕管國民大會組織法修正案（一）本會速推代表赴各省大埠聯絡人民團體組織國民大會策進會但各省巳成立之促進籌備等會應互相聯絡一致進行（二）各省策進會或促進會等由各縣人民團體選舉代表在本省省城組織總機關再選舉代表三人至五人齊集滬地組織一全國國民大會代表會共同討論國民大會組織法（三）各省各縣卽依全國國民大會代表議决之組織法選舉代表舉行國民大會（四）舉行選舉時各省各縣國民大會策進籌備等會負監督之責任次幹事金拜仁報告開支帳略公决募集特别捐厚蓄財力積極進行誓逹策進國民大會之目的而後巳最後議决派遣各省代表交幹事部遴選提交評議部通過 
[理科研究會傳習化學小工藝]  
　　理科敎授研究會爲注重應用及鼓動一般人士研究理科之興味起見議請專家以最短之時間傳習各種化學小工藝刻聞巳由該會總幹事吳和士君與法國里昻大學畢業化學工程師楊子嘉君訂定於陽曆十月十七日（星期日）在該會之理科實騐室（上海陸家浜中華職業學校内）傳習捕蝇紙（一名殺蒼蝇紙）及洋墨水兩種（洋墨水一項臨時或有更動代以尤爲切要之品）上午九時起盡一日之長使完全學成爲止敎授時係各個依照敎者實習故需備材料甚夥現擬額定三十人酌收傳習費及材料費其費額多少須計算材料價格後再登報布告然以學習者納費不多爲主旨無論會員與非會員俱可報名學習先期與該會庶務員錢夢渭君接洽（錢君常駐理科實騐室）又聞吳君與德國畢業藥劑師葉漢丞君亦巳訂定請其擇期傳習各種家庭應用之藥品云 
[長浜路西人越貨傷人案近訊]  
　　懸賞緝查贓物 
　　公共租界總巡捕房總稽查處昨出賞格通告云爲懸賞事照得西曆一千九百二十年八月三十日下午約三點半時有洋人一名在長浜路刦去華人各種翡翠飾物並用手槍將其擊倒致受重傷現特懸賞緝拿如有能將贓物查獲者賞洋五百元立即發給儲欵以待仰各遵照兹將被刦各物開列於後計開翡翠朝珠三串每串一百零八粒色綠每粒圓徑一寸之三八又翡翠朝珠一串計一百零八粒色綠每粒圓徑爲一寸之四五又翡翠寳塔珠一串約長一尺七寸有九十餘粒中央一粒最大兩邊逐漸改小又翡翠寳塔珠三串長各約二尺各一百六十餘粒中央一粒最大兩邊逐漸改小翡翠耳環一付舊式圈形上有環頭色峭綠而有白點翡翠手鐲一付綠白各半翡翠龍形帶鈎一個長約三寸闊約一寸之四分三色濃綠長方形末端有鈎 
[串通賄縱案已提起公訴]  
　　上海地方審檢廳已革承發吏王蘭生已革法警毛子坤丁進等前因串通該廳在逃書記官程冠吾等賄縱判决送監執行要犯劉刁根一案前經奉諭將王毛等先後拘案訊押候示在案兹悉地檢廳辦理此案如派警偵查預審明確一切手續業巳終結乃於前日由檢廳據情起訴同級審判廳請爲公開審理云 
[省令通緝奉賢縣鉅案首犯]  
　　奉賢縣監犯脫逃鹽厫公欵被刦警局軍械被搶以及破毁城垣等各巨案現由省公署查係徐某陳某等爲首巳於前日令行江蘇全省水警廳及江寗蘇州淞滬三警廳一體嚴予查緝矣 
[時疫醫院延期一月閉幕]  
　　中國紅十字會於天津路所辦之時疫醫院定於今日閉幕曾誌前報兹悉日内患時疫投院求治者仍日有數起且住居院内尚未完全告痊者亦有多人某綢緞莊主紹興人高鈺泉昆仲有見於此特捐助該院一個月開支之欵商准院長楊小川王一亭唐露園爰再延期一個月故閉幕之期業巳改爲十月底云 
[羅馬太子寄贈孫占元勳章]  
　　羅馬尼亞太子前於本年六月由仰光來滬經松滬護軍使派孫副官長占元代表歡迎并派軍隊保護兹聞羅馬尼亞太子寄孫副官長皇冕勳章一座由特派交涉員許秋飄函逹護軍使查照呈請應否收受希即見復云 
[華義銀行開幕紀]  
　　昨日（二十九）華義銀行上海分行開幕該行設在九江路十六號門首交义中義國旋規模宏壯各界如何護軍使·江蘇省長代表王道尹·藍總司令·徐警廳長·沈知事·許交涉員·戚審判廳長·義大利領事及艦隊長·中外各銀行行長大班·南北商會會長·並朱葆三虞洽卿傳筱菴王儒堂伍梯雲張讓三任筱山義國商人及各國著名商人等均往道賀由該行許靜仁總裁及總行經理金猷澍馬猛滬行經理李國芝嘉克納接待入内欵以香檳茶點是日所收存欵極多將來營業必日進也 
[半淞園發現僞游劵]  
　　半淞園前日上午十點鐘時有海門人吳順禮吳淞人范友生手持該園游劵二紙入門游覽當爲該園守門人察悉該劵並無號碼亦未蓋章簽印係屬僞票向詰該票來歷據稱係友人贈送云云因將該二人扣留送請高昌廟警區經張巡官研訊之下判送淞滬警察二區總署訊究 
[寗紹公司股東會餘聞]  
　　朱湘順昨延逹商律師代表投法公堂控稱寗紹商輪公司於本月間借四明公所開股東會詎有王聲臯率領多人至會中將原告頭部擊破請求訊究被告等亦由巴和郭蘭克兩律師代辯稱此案原告須補呈正式稟詞敝律師再行答復且此案係屬刑事性質應由捕房爲原告云云繼由原被律師互辯良久中西讞員判各退去聽候改期訂訊 
[包飯同業聯合會己准備案]  
　　本埠包飯同業聯合會自五月間開始籌備至八月成立現巳稟准上海縣署備案給示兹將佈告錄下爲布告事案據包飯業孫瑞卿徐景賢等呈稱竊民等旅居治下爲包飯業計同業之在南北巿者共三百九十餘家業無團體不相聯合今年五月間公議組織同業聯合會以謀公所進行之初基其宗旨凡三一講求清潔以重衛生二聯絡感情以謀公益三提倡博愛以舉慈善籌備三月至八月一日開成立會計入會者三百餘家將章程通過並照章選舉評議員及民等爲正副會長民等受同業之付託力小任重惟冀公所之告成克慰同業之希望爲此瀝陳下情叩請備案給示保護俾資遵守而垂永久并附呈簡章同業蓋印册到署等情嗣據查覆旣經多數贊成公議妥洽應准備案給示俾資遵守除批示外合行布告仰該同業人等一體知悉務望按照擬定簡章聯合一氣遵守營業毌得案規爭軋致妨業務切切特布 
[東吳二中之歡送會]  
　　東吳大學第二中學校副校長孫聞遠因欲往北京養病全體學生於昨日下午四時開歡送大會首由主席童鍾玉述孫先生辦校務之熱心繼由余紫蜂徐少范演說又學生代表馬旭樓讀歡送詞繼周世勳徐逸相繼演說末孫校長答詞茶點而散時己鐘鳴六下矣 
[寰球學生會日校旅行記事]  
　　寰球中國學生會日校學生四十餘人中秋日旅行蘇州由敎員吳海欽沈壽鵬蔣沸泉李嵩生等擔任監護於是日晨趁早班車赴蘇抵站後即列隊至虎邱留園西園等處游覽一週晚寓新蘇臺旅館翌日由間門至北寺塔拙政園耕蔭山莊滄浪亭等處在第一師範附屬小學進中膳至七時許始乘車返申云 
[俄商請求鑑定公文]  
　　北京政府己下停止駐華俄國使領待遇之命令經外交部通令各省交涉使一體遵照辦理聞駐京俄使亦己飭知各通商口岸俄領惟本埠俄領事署尚無舉動仍懸俄旗昨日下午公共公廨訂訊一俄商請求之案俄副領事麥拉夫氏照常蒞廨會同陸仲良襄巘在第三公堂處理請求人名枯爾請求緣由據其律師稱因彼有洋文公文數紙欲携往哈爾濱爲某案證佐第不知其筆跡眞僞故請求派員鑑定當由問官核准派公廨秘書會同俄人屠西夫許司呵夫及道勝銀行賬房爲鑑定人 
[新閘路火警]  
　　前晚九句餘鐘新閘路三百二十四號門牌同慶堂藥舖忽爾火發由捕查見報告捕房通知救火會立驅皮帶車馳往澆息燬去房屋一幢事後捕房以其保有火險銀三千兩恐有别情派令華探目邵和鈞包探王金生與西探高愛樂協往調查起火緣由稟候核奪 
[觀大出喪二子失蹤]  
　　昨晨爲小西門外江陰公所對門己故商人毛耕園出　之期一切儀狀除旗鑼扇傘僧道女尼外並向蘇杭等處租來之古董玩器及馬上扮演戲劇後隨靈柩用獨龍　以六十四人舁之經過之處觀者異常擁擠時有住居喬浜路姚姓婦人携帶二子一年三歲一年五歲各乘人力車前往觀看不料行至利澤橋畔二子均忽失踪該氏歸家後遣人四出偵查並詣警届報告請求查緝未知能珠還合浦否 
[舉殯中之脫韁馬傷人]  
　　江陰旅滬鉅商毛耕園生前頗熱心社會公益曾在江陰獨辦學校數所去年病故滬寓昨日由西門本寓舉殯回澄安葬儀仗甚盛蜿蜒數里江陰士紳曹家逹方菊影蔣慕廉等二百餘人皆往執紼道經民國路時有一送殯馬車之馬脫韁而奔駛至方板橋塊始由大自鳴鐘法捕房二百二十九號華捕等追獲當溜韁馬奔馳時曾將其牛肉莊夥張金榮撞倒身被踐踏受傷甚重即由巡捕雇車送人仁濟醫院醫治一面歸稟捕頭核示 
[續誌同伴邀飮之命案]  
　　住居閘北寳山路之寡婦賀江氏其子向在某書館爲排版工人中秋前一日被同伴周阿毛陸三囝等邀往美租界嘉興路某酒店中飮酒因偕一某姓女郎致爲流氓毃詐釀成鬭毆受傷後歸家咯血而死己誌昨報兹悉此案巳經地檢廳派員蒞騐得死者委係生前被毆傷及胸部致命因案牽涉之周陸二人業經司法科移送歸案訊究矣 
[指控冒用商標]  
　　沈九成指控蔣招芳王文生冒用商標將次貨毛巾混售漁利等情由廨訊諭被告各交五百元人洋並保候訊在案昨晨集訊據原告代表律師上堂陳述案情以原告商標曾在中國及日本等政府註册均給有證書被告不應冒戤請爲訊核被告王文生蔣招芳延許理等律師到堂辯護中西官核供判被告等仍交原保候再傳訊 
[泥水匠學徒跌傷]  
　　昨暮勞合路新順記建築場有泥水匠學徒浦東人汪連生年僅十有二歲自數丈高木架上失足跌下兩腿骨幹皆斷頭腹等處血肉模糊氣存一息慘不忍覩當經其師車送仁濟醫院醫治據醫生云傷勢過重命恐不保云 
[逃婢歸案訊辦]  
　　十七歲常州女子陳劉王芝向在城内胡家弄洪姓家爲婢因被主人虐待於二十二號逃出在虹口西華德路迷途由捕送至公共公廨命暫留濟良所候查傳其主到案再核兹悉捕房派探往查尚未查着而昨已屆期復審故將該女送廨稟明調查無着情形時有高萬生上堂聲稱伊爲淞滬警察廳偵探該女確係城内洪姓家逃婢其主當時曾報警局請緝今故到堂要求准予帶回云云中西官核稟判陳女准交高探帶去歸案核辦 
[拐犯監禁四個月]  
　　拐匪王裕卿拐婦王宋氏串拐孟昭禮之童養媳劉巧英乘廣平船動身擬往他埠販賣爲救濟會探員余長林查獲拘送地方審檢廳訊辦在案兹悉此案業由該探員知照孟昭禮到廳請求將劉巧英領回管束外該犯等巳奉該廳於前日由陳許推檢兩官開庭訊供之下判王裕卿王宋氏各處監禁四個月以儆 
[拐案傳送法庭訊究]  
　　通州人秦景華昨赴浦東三區警署訴稱現住爛泥渡業碼頭小工因表弟媳顧毛氏年二十七歲往治下楊家宅地方被同鄕老嫗杜龔氏帶同伊弟龔老六誘拐潛逃幸經察破獲住請求訊究當經曾署長飭將杜龔氏·龔老六·顧毛氏一併傳署於昨轉解法庭訊究 
[逃妻業經獲案]  
　　向業成衣之揚州人孫樹森住閘北新民路萬興園老虎灶樓上前憑婦人馬陳氏爲媒娶寡婦陳翟氏爲妻計費洋百元近被翟氏之姊小歹子串誘拐逃匿居楊家石橋東首弄内平房第一家昨由孫偵知下落具呈四區警署經顔署長准飭長警將被告逮獲聽候訊辦 
[騙子禁錮六月]  
　　北四川路三十六號門牌日本商店主指控甬人陳子青於九月十三號騙洋七元等情業山虹口捕房將被告拘解公共公廨命押候查明訊究兹經包探候阿寳會同西探使密司查明陳當行騙時化名丁宜貴係以向該日商購買留聲機爲由作種種僞狀向原告騙得車資並查得該被告於十二十八二十一等號亦曾以同樣之驅術分向南京路雙龍洋行北蘇州路金龍機器洋行北四行路長春園廣東藥店騙取現洋二十二元故於昨晨傳齊被騙各人將陳解請中西官升座遂一質訊之下被告對於所犯各案亦直認不諱問官判决被告禁錮西牢六個月示儆 
[女子傷愈回家候示]  
　　賣牛肉之李長金遭流氓高阿二錢鴻康等用斧砍斃一案業奉法　　庭訊明判决高處無期徒刑錢處監禁十二年詎李妹阿毛對於法庭判决頗不滿意一時氣忿在一層樓菜館内用刀自傷肚腹由警送入法庭諭發新普育堂醫治現傷勢業已痊愈昨午由該堂將李阿毛派役送還地方廳由檢察官提案研訊李阿毛供稱小女子腹上刀傷實爲他人所戳前奉騐明發堂醫治目下雖己告愈然小女子寃抑請求堂上伸雪問官然之判令先行回家候示飭遵 
[託埋孩屍之查究]  
　　小車夫顧愼昌蔡瑞卿二人同住閘北梅園路吳周氏家前日該氏因殤一八個月之男孩將屍裝入蒲包内託顧蔡携往義冡地掩埋爲四區崗警查見帶入區署聽候訊核 
[汽車夫違章科罰]  
　　汽車夫徐阿全日前駕車至法租界違背定章適爲某號西捕查見當即抄錄號碼回稟捕頭昨日飭探將徐傳至法公堂請究先由捕頭上堂稟明前情詰之被告供認自知不合以後不敢再犯求宥判罰十元以儆 
[私賣燈吃案兩起]  
　　法租界寳建路捕房捕頭日前偵悉徐家滙聯發里四號門牌計鳳祥家十五號門牌徐阿六家私設烟榻容人燈吸鴉片前晚帶同包探金九林等前往抄出烟槍烟具等物甚夥帶入捕房諭各交保出外昨日傳至法公堂請究先由捕頭上堂稟明前情並將烟具呈鑒計未到徐供認私賣燈吃中西官判徐罰洋三十元計改提到案訊究 
[客棧故違烟禁]  
　　山東路三百六十三號門牌老民興客棧因私設烟具容留庽客吸食鴉片被捕查獲曾將茶房張生發連同吃烟人一併拘解公共公堂訊明懲罰昨晨復由包探姚錫卿將該棧主盛質君傳至公堂即據姚探上堂訴明前情訊之盛供詞推諉中西官核供以盛故違禁令判罰洋十元充公以儆 
[案犯病斃之檢騐]  
　　案犯陳阿高前因案發由探拘送護軍使署收押候辦在案兹因該犯患病奉發新普育堂醫治無效延至前日下午斃命由堂報告地檢廳奉委魏檢察官毛檢騐員等蒞堂騐明委係病死判令由堂棺殮 
[過犯攫飾併紀]  
　　姚阿四在貴州路榮壽里串同在逃三人攫取婦人李林氏女子李阿大金挖耳金鐲各一只逃逸由捕將姚追獲解送公共公廨訊押在案昨晨由廨復訊據中西包探投訴同黨三人尚未提到贓物亦被該同黨等取去無從查弔等語經中西官訊知姚係過犯判押西牢一年期滿仍逐出租界 
浦東人蘇永昌（即王榮生）於本月二十一號在南京路攫取婦人俞謝氏值洋二百五十元之珠花一朶消贓化用前日被特别包探王長根查獲拘入虹口捕房押至昨晨解經公共公廨中西官訊悉顧係逐出復回之過犯判押西牢三年期滿仍逐出租界 
[昨晨公共公廨訊案紀]  
　　昨晨公共公廨民四庭由關讞員會同美丁副領事傳訊民事訟案三宗如次（一）談雲忠訴鄧湘舟不理擔保第一被告陳松賢交出己賣單地請追損失洋五百二十元案陳抗傳不到鄧延朱斯芾律師到堂聲明彼擔保之數祗有五十元請求滅輕交保原告之律師亦聲請准予登報通知第一被告到案訊追結果以原告律師臨訊未能呈出契據應准第二被告律師請求減交五十元保原告律師聲請登報通知第一被告到案等情應由該律師擬具格式聽候核准照登（二）劉福根訴蔡夢蘭不還蔴袋價洋二百元案雙方律師同意請求改期再訊結果照准（三）新世界游戲場訴朱森泰木作塲不還借銀三千兩又違背承造馬戲塲合同請追損失銀七千一百兩案雙方律方律師及當事人臨訊無一到案故而未審 
雜評二 
[協力對外（訥）]  
　　國民能力之薄弱固無可諱言然國事之多亦實足以分國民之力政府須協力監督之也軍閥須協力摧翻之也自决之國民大會又須協力自籌之也臨時之人民災害又須協力自救之也甚至一省内一官一職之動一兵一匪之擾皆須國民協力防衛之是故國民之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[徐園紀遊] [  趙君豪]  
　　邗江古稱繁華之藪勝跡名園今俱湮沒不彰廿四橋頭梅花嶺畔徒留遺址供過客之憑弔而巳余每過其地輒以事覊不得與所謂此邦人士者接觸栗六滬瀆心爲憮然署過重來海上以家大人之命在邗作信宿翌晨遂有徐園之游徐園者爲徐公實山誌紀念之園也曩聞其名未曾悉其所在家君豪興勃勃導余往游維時驕陽年歛車不揚塵途中林木蓊翳曉氣撲顔旣而過某紳所築之别墅白蓮三畝茆亭數座清趣旣饒塵囂自無墅之守者甚少僅有小犬吠客而巳無何過長堤春柳亭徐園巳在望右爲瘦西湖波光激灔蓼蘋浮沈旣入門見有大河前横四字之匾額余爲之一壯入正廳徐公像供其中神采奕奕不愧草澤之英雄家君告余曰徐公以鹽販起家光復時挺身而出爲江淮之保障後以功高望重爲仇家所害邦人德之用建斯園俾垂不朽有周光熊一聯甚佳聯曰 
公眞一代英豪爲新河山草木增輝瞻昔日弓刀冰殿空明式靈爽 
我愧此邦民牧與諸父老湖天話舊聽夕陽簫鼓畫船來去說英雄 
出廳穿假山至西廡内供物事至夥名聯佳句美不勝收陳君之聯曰 
草澤起羣雄痛我公衣被江淮萬口碑中留恨史 
湖山增異采看昔日壺漿仕女二分月裏迓靈旗 
園中花草繽紛地不大而佈置甚幽西有倚虹園綠竹叢密高可蔽天以蒼苔遍地未能往觀旣出園見處公石墓頗爲壯觀盧公曾遍遊各國散鉅資與君家議創辦師範至今江淮間之師範生多有出自盧公門不者歸寓後渡江看山又僕僕於征途矣 
筆剳 
[權僣記（上）] [  張枕綠]  
予友徐子菊父東西南北之人也去歲之秋歸自姑蘇爲予述其生平一快事且曰子烏得而無記予韙之而違於人事兹值菊父束裝待發之晨度其他日歸來必復有足述者恐將不之獲聞也乃成斯篇以踐宿諾菊父旣之蘇卜居於西郊遠處以避巿喧是地在野有屋三楹臨水而築客中陳設簡雅而巳隔岸有柳樹一株垂條拂水面浮萍時柔婉若與友時獊厥若與讐晚風習習掠其梢則隨之而舞亂攪烟霧狀至滑稽樹旁疊石成級就之者多蠢如頑石之下級人物洵有所謂人傑地靈者菊父讀書之室適對石級日之夕矣和合之窗闢推近簷際菊父必據當窗之案坐記其昨夜之遊偶有所憶游目柳下則時見有一女子年十六七蹲立於幾與水平之石俯身淘洗米菜之屬因而仰首作喘以指理覆額之亂髮乃得於隔水察見其容貌覺與其敝衣甚不相稱面眉目之間又若有與蒼茫暮色同其憔悴之槪菊父習見之初未嘗措意當其仰首之時或以目來繼以嫣然一笑則亦以一笑爲報面目仍灼灼注視之迨其推關柳絲之障冉冉登級而去始巳在菊父方苦苦苦其腦神馳不知何處去顧良弗忍其一目一笑之無酬答之於無意之間譬如互道晚安自不足謂爲發於深情厚感特使有窺於其側看必謂二人之心跡不堪問矣一日方在中夜菊父苦署又擾於蚊不能成寐起坐猛揮共扇弗巳忽聞有哭泣聲甚近久而愈哀若不堪其痛苦者 
劇談 
[歌壇賸語] [  民哀]  
　　孫菊仙曾編千秋金鑑一劇孫自飾張九齡在小東門昇平茶園演過一次余幼時曾及見之自後孫從未復演考之唐史張於中秋日上金鑑論應時劇以此爲最高尚且班班可考者惜曲高和寡後無嗣響 
徽班陳例每届中秋必演關公月下斬貂蟬一戲其實此事旣不見於陳壽三國即演義亦無之惟近人俞曲園茶香室三鈔筆記中略及之而閱戲中詞句爲元宵晚上事何以可移爲中秋應時戲或者此輩俗伶胸無點墨僅取其月下二字復因貂蟬爲閉月之美人故借用之果爾抑何可笑無怪曩年共舞臺每至今日必有月月月之海報及廣告發現所謂月月月者乃以陰陽河薛禮歎月嫦娥奔月三劇連演特標兹新奇劇目以轟動人焉 
新聞拾遺 
[知事頒賞] [  隠厂]  
　　蘇省江北某縣知事某甲年少翩翩頗愛風流今春在省候補時與秦樓閣妓院之一千紅結不解緣日昨來省爲李督軍祝嘏在妓處連宿三宵情愛益篤中秋節特乘馬車蒞該院開銷節賞該院見甲至高燒蠟燭大放鞭砲以示迎接甲坐於一千紅房中合院妓女咸爲甲賀節甲樂不可支乃賞一千紅五十元其他各妓每人四元娘姨大姐每人二元並令各妓唱拿手好戲兩齣直閙至夜午始散聞是日甲共耗四百餘金之多一時聞者莫不誇其風頭出足云 
[將軍受罰] [  陸宗淦]  
在住居朱涇之張作霖者行三名與奉帥相同人都稱之曰三將軍將軍府有一婢前日不知何故忽命某僕領至松江之石湖塘鎭變價脫售甫至卽被該地警士盤詰察知係奉主人張某之命來此轉售警士以事關刑事轉解松江縣署當即拘傳三將軍到案研訊之下供認不諱問官以罪巳成立判决十月監禁罰緩贖云 
[太性急] [  立德]  
昨夕時將十二南京路某公司門前電車暫停處立一年逾花甲之老人似候乘車適有一七路電車由西而來至該處停駛乘客紛紛上下老人意欲登車詎被前者三四女郎立於車口不便上車於是怒容滿面竟伸手抓一女郎之足女郎早巳覺悉心神不慌將足用力一踢止中老人鼻上鮮血直流而車巳開駛觀者莫不拍掌呌好云 
[不自由] [  露]  
住居英界南成都路某姓家其女公子近與一某中學校之學生談某結識情好彌篤上月某日談求婚於某女公子女公子當即以己之鑽戒畀談作爲訂婚談亦以戒易之歸後某姓父母見女指上之鑽戒不知去向而另有他戒知有婚約情事於是大怒斥女爲無恥堅詢其戒之何彺女公子亦痛哭不止其父母更怒詈不止女公子哀憤巳甚於是即於是晚吞食小錢兩枚以圖自盡迨其家人知悉急送醫院診治幸於前日全愈已出醫院云 
小說 
[社會小說衆醉獨醒（一五四）] [  瞻廬]  
　　第二十七回戞玉敲金唐人詩意焚膏繼晷午夜機聲平江女學校裹怎麽來了一個新生柳翠娥上文並沒交代合該補叙原來翠娥讀書另有一番作用這種作用喚做掛牌作用那天邦平設席欵待柳小賓當面訂了姻婭原定伍青巖做男媒徐勉齋做女妁後來勉齋被青巖傾軋去了書記的飯碗打破大媒的資格當然一併劇奪邦平便另委了一個東席先生充當女妁不到三天果然行了聘禮柳氏婆媳歡天喜地不消說得翠娥心窩裹甜津津開了糖食蜜餞店兩隻笑眼擠成一絲半絲的縫一張笑口成日家同木魚嘴般的扯開巴不得今日訂婚明日成親限時限刻早早和那粉搓玉琢的粉郎玉郎飮交盃酒唱結婚歌如是這般成一對兒叵耐玉兒得了訂姻消息寫信前來竭力反對詞句裏面無非說翠娥不曾受過學校敎育完全是個舊社會裏的女子倘然强加作合只怕夫婦倆志趣各異嘉偶變做了怨偶邦平看了信大罵一場把信札扯個粉碎這話傳到翠娥耳朶裏暗思他說我是舊社會裏的女子舊社會變做新社會算不得甚麽難事我幼時也曾讀過幾年書甚麽女孝經女四書閨門女訓也曾讀了好幾本學問雖不好說廣博但是甚麽倭袍傳描金鳳文武香球等唱本拿到了手我都唱得出我的祖父常說柳氏三代的女兒惟有翠娥的文學最好可見我的才情很不弱他說我沒受過敎育我便到女學校裏混一混掛一扇敎育招牌便是一位新女界裏的人物儘可做得大學畢業生的德配當下想定了主意便向柳氏娘子說了娘子憐愛姪女滿口應允見了邦平便把翠娥的意思一一告訴了丈夫（未完） 
自由談之自由談[  鵑]  
　　鴉片之禍人其烈尤甚於毒蛇猛獸毒蛇猛獸之噬人也毒在一時而鴉片之毒則潛伏於人身之内嘬血吮髓卒令其憔悴以死一般青年且有因之而傷身敗名覆其一家者可懼也 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[自樂與人樂] [  不冷]  
　　世人皆知自由爲可羨而不知自樂亦可羨自樂者何對於人樂而言也故欲知自樂者當先言人樂之意義今之人每喜人稱道其所以喜者因人稱道之而其心甚覺其樂也譬如人稱其富則樂其實富固如是稱道之未必加其富不稱道未必減其富也譬如人稱其美則樂其實美仍如是稱道未能增其美不稱道亦不能損其美也推之於才於學於識無一不然然而人必喜人稱道而後始覺其樂者是乃己之樂由人而起即所謂人樂也 
若自樂則不然我好富則自樂我之富我好學則自樂我之學我之樂不樂當由我之富不富有學無學而定不由人之稱道不稱道而定也推其美其才其識其品無不然人能識破此關則自得其樂者多慕虚榮者少而世俗一切獻媚貢諛之醜態可以掃除不少矣 
經濟 
[服式頻更之弊] [  屏]  
　　衣服祇求適體無取屢翻花樣乃近人心喜矜奇炫異時換式樣以與衆殊而一般人以爲時髦復競相倣傚實於經濟上有莫大之損失兹分個人社會國家三方面揭示其弊 
（一）個人棄前更製移可儲蓄之金錢抛之於虚牝一出入間經濟上之損失良多 
（二）社會求過於供價必增漲反之則低落此爲生計學上之公例今因此而使布帛之消費量增高致價格亦隨之上騰而社會方面於無形中遂受經濟上之損失 
（三）國家我國每年進口之棉布何止萬萬金錢外溢國家遂日就貧耗苟時人於服式不作無謂之更動則棉布用量可減縮即外貨之輸入得以減削况當此各國戰後需絲之際又可移其供給於本國之絲帛爲對外之輸出前者消極的可爲國家塞漏巵後者積極的得爲國家收利益今則旣妨礙對外貿易之發展且益外品之輸入國國家同受經濟之損失矣 
從上述三方面觀察則頻更服式一事實於經濟上有莫大之損失明矣幸國人其猛省抑值此災民遍地之秋倘能節此糜費用於賑濟使遭刧同胞稍免凍餒尤爲馨香禱祝者也（乙種酬） 
衛生 
[中國古代之運動術（二）] [  鳳賓]  
　　華佗乃古代醫家之提倡運動術者嘗語人曰熊頸鴟顧引輓腰體動諸關節以求難老號其體操曰五禽之戲一白虎二曰虎三曰熊四曰猨五曰鳥且謂體中不快作一禽之戲沾濡汗出身體輕便而腹中欲食又曰身體欲得勞動但不當使極耳動摇則榖氣得消血脈流通病不能生譬猶戸樞 
公民常識 
[巿公廳] [  錢潮模]  
　　我國改爲共和當重民治故一鎭設一巿公廳實爲今日之必要該廳即爲鎭及鎭區域内有民所公有之廳 
巿公廳之效用凡鎭上有名人演說時事宣講與鎭内及近鎭人民婚喪喜慶均可向管理員告借惟婚喪喜慶涉及私人者略出租金交付管理者作爲公廳修理支用中之收入因中國公共建築物於創築之後絕少清潔修理費故也但不得作别項支出用 
巿公廳之繁簡公廳籌費如不充裕則諸事取簡大會堂（仿中等耶穌堂或舞臺格式）辦事室門房廚房厠所外槪可不具繁者於上述房屋外宜設公花園或並附設幼稚園以補國民學校之不足 
巿公廳與閱報現在一鎭有一鎭之巿鄕總機關按月發有閱報費然往往以無適宜地址爲辭而私吞之有巿公廳則閱報社可附設於大會堂或公花園中 
巿公廳與公益圖書館圖書館呼縣中創辦甚多無多我之喋喋但此種公益圖書館範圍極小不必有籌辦費凡整理規劃可屬巿公廳管理員並管圖書書籍即由人民擇國民常識所必不可少百最切於時用者捐入之 
巿公廳之管理員管理員須熱心公益單貼膳費不受薪金者由該鎭及近鎭人民年舉一次無論如何不宜强以連任俾盡無窮之義務凡公廳區域範圍内有國民小學畢業及以上之文憑者有選舉權被舉者不受限制拘束（乙種酬） 
法律 
[婚姻成立之要件] [  成祥]  
婚姻爲人倫之始關係綦重故法律規定種種之要件以防流弊有不合者其婚姻得撤銷之然則婚姻成立之要件爲一般國民所應熟知彰彰明甚兹就現行律之所規定參以大理院判例解釋分述於左 
第一婚姻之實質上之要件分三項述之 
甲基於婚姻之性質之要件其要件有二 
子要當事人係男女兩性所謂一陰一陽之謂道是也丑要當事人兩造之同意故定婚時未得子女之同意即不能强其成婚 
乙基於維持公益要件其要件有四 
元當事人間要不有配偶者即有妻不得再娶妻（妾不在此限）有夫不得再嫁是也 
享當事人間要非居父母喪或夫喪者但此等公益 
 
 
 

Page 18

 
 
規定非私人（包含本人）所能藉以告爭審判衙門亦不能逕行干涉 
利當事人間不有一定之親屬關係者其範圍如下天同宗親間不論有服無服同宗親妻不問曾被出及已改嫁均絕對禁止婚姻（兼妻妾言） 
地外姻有服尊屬與卑屬間曁一父母之姑舅兩姨姊妹（即己表姑表姨）二己之堂姨及再從姨即（母之堂姊妹從姊妹）（以上皆尊於己一輩者）三父母之姨及堂姨（卽己之祖姨）四母之姑與堂姑（卽己之外祖姑）（以上皆尊於己兩輩者）五己之堂外甥女六女壻之姊妹七子婦之姊妹（以上皆卑於己一輩者）八孫婦之姊妹（卑於己二輩者）九同平異父姊妹十妻前夫女等項均不得爲婚姻（兼妻妾言） 
貞當事人間不有相姦之關係者此專指因姦而被離婚之婦姦夫不得娶以爲妻而言此外因姦成婚不在此限 
丙基於保護私益要件即嫁娶由祖父母父母主婚祖父母父母俱無者從餘親主婚所謂餘親當儘伯叔父母姑兄姊外祖父母如俱無則從餘親尊長其卑幼不得爲尊長主婚也至從母嫁者則由母主婚若有主婚權人並無正當理由拒絕主婚者以後不得藉口未經主婚請求撤銷其婚姻 
第二婚姻之形式上要件在定婚時以憑媒寫立婚書或依禮納送財爲要件在成婚時以舉行相當儀式（舊禮式之歡娶入贅新禮式之舉行結婚）爲要件（乙種酬） 
 
[老而好學如炳燭�行�年人反對新文化一半是不好學的緣故] [  朽木]  
道德叢話 
[做道德家的前提] [  彰厂]  
　　我們中國現在已經弄到這地步有見識的人都說是人民沒有道德的緣故換句話說就是要想把中國富强起來須從培養道德着手說起我們中國先儒何嘗不注重道德何嘗不提倡道德不過後來被一般小人利用作假面具把道德一個名詞說得天花亂墜實際上離道德日遠了到了今日道德二字僅口頭上一名詞耳再不培養定要弄得種子絕滅了所以我極願人人都是道德家都是眞道德家不是僞道德家但是如何纔可以做個眞道德家不可不愼重研究一下 
（一）以哲學爲前提我國人民大抵拘於成見利己的心太切凡與我有益的事莫不用力去做因爲看自己太重待人自然輕了有碍旁人的地方也不顧了還有些人金錢的觀念太深卑鄙手段都做出來連自己名譽也不問更有些人要顧自己名譽又愛金錢做出一種詐僞的手段這種情形在社會巳屢見不鮮推究所以他們並不是明知故犯實在由於沒有正當的人生觀於事理見解不能澈底哲學的智識太淺假如他能把哲學拿來研究一下思想可以改變而人生觀可以定了損人利己的事雖勸他也不會做了 
（一）以科學爲前提研究哲學巳經可以無損人利己的事發生何以還須研安科學呢姑舉一例就明白了隨地吐痰沒有研究衛生學的人定視爲無足重輕但是隨地吐痰究竟是一樁巷麽事上海西人公園華人不准入隨地吐痰也是一個原故要知道隨地吐痰是一件很不道德事體最容易發生傳染病可以造成極大的罪惡若是朋瞭科學定沒有這類不道德的事了（乙種酬） 
農業叢話 
[人造肥料之最妙法] [  周霽聲]  
　　肥料爲農産物生長之要素人所知也現值秋收時節地中養分多巳供給於此次收穫物之莖葉及菓實中欲求下熟豐收則不得不預製有效肥料於秋收後隨卽加入土内以補足之肥料之有效者莫如人造肥料然中國農家經濟困難工本過重者必不合用如後列所述各法則收效同而工本廉矣 
甲加里肥料類中國古法即以草木灰拌入土收效遲且小西人新法則煑灰爲水而冷用之此法太費最妙莫如趁此雜草未枯未結實之時刈下切碎面與灰等重要和浸以污水半月後卽可用效力比煑水者更大 
乙窒素肥料類此類甚多豆渣魚粕皮毛屑人獸糞均屬之中國古法即以原料散於土中其窒素易於飛散新法則又須多次製造最妙莫如以上列各原料酌量加水浸於土池内而薄佈石灰一層於其表面旣免窒素精華之飛散且植物最易吸收若施肥後再耕一次使此肥拌入下層則其力更能久遠 
丙燐質肥料類凡窒素肥料多半含燐其含燐最多者莫如骨然直接置於土内一年後方可收效仿新法工本實大莫如將骨煑後曬乾再打碎成粉則立可收效且將煑骨水傾於甲乙丙肥料中則效力更大誠一舉而兩得者也 
以農事經騐論加里多生莖窒素多生葉而燐質多生實故農業家欲望豐收者均可酌量製造以備用也（乙種酬） 
經驗談 
[旅行須知（中）] [  散綺]  
（九）觀人須明察「人心險詐善惡難别然語言動靜要亦足以察其誠僞苟不爲害不妨接交藉收唐助其佻薄奸僞者切宜遠避」 
（十）勿預人家事「論是非評曲直雖在熟識尚起猜疑况當陌路更易誤會」 
（十一）注意衛生及清潔「公共場所勿任意痰吐妨有清潔食物宜戒生冷油膩及一切危害食品衣服宜留意其寒暖及表觀」 
（十二）游屐所及宜留意考察隨地記載「玩山游水足以陶養性情而考察風俗最可以廣益見聞然倦游知返則良辰佳景不免如過眼雲烟是應攝影記載以誌鴻爪更得隨興翻閱當别饒回味也」 
上列各條所關頗巨然侷於篇幅揭載未盡仁者見仁智者見智是在旅行者之會其通而巳（乙種酬） 
 
 
