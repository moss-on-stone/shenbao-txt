# 1909 - 124 - 4913026

 

Page 1

 
 
   
 
 

Page 2

 
 
宫門抄 
　　三月二十一日召見軍機錫良程德全 
交旨 
　　三月十六日軍機大臣欽奉 
　　諭旨孝欽顯皇后儿筵前行五滿月禮由監國攝政王代詣行禮欽此又奉諭旨會議政務處奏議覆東三省酌擬裁倂添設各道改設新錦等道缺並升興京廳爲興京府一摺乂奏議覆郵傳部左參議李稷勳奏廓淸弊　修舉新政又奏請撥會議政務處經費各一片均着依議欽此又奉 
　　諭旨憲政編查館奏核覆自治研究所章程繕單呈覽一摺着依議欽此 
　　三月十七日軍機大臣欽奉 
　　諭旨陸軍部奏武職大員署缺派差在奉到恩詔以並應否給廕一摺所有曾任實缺應給廕者准其給廕欽此 
論說 
[論上海推廣巡警之必要南溟]  
　　警察之張弛。一地方之安危治亂繫之。若道路。若消防。若衞生。若捕盜。皆爲警察範圍以内之事。是故警察而善。則地方蒙其福。警察而不善則地方蒙其害。警　者。人民身家性命之所寄。而一地方之。大保障物也。内地。 
 
 
 

Page 3

 
 
各州縣。開辦警察。以來。雖未能日見進步。然以比。諸保。甲團防。已不可同年而語。况乎。華洋雜沓。良莠不齊。地勢居八逹之衝。人民雜五方而。處其難治有如上海北市而可以不亟謀擴充也哉。溯上海開辦警察。始於光緒三十一年。其時規模莫創。僅就滬軍營親　。挑選精壯。分撥城廂内外站岡。旋以南北遼隔。先後添招巡警五百餘兵。專辦北市警政。幷奏派汪觀察總司其事。乂設巡警學堂。以爲養成弁記警長之用。經營有年。成効固已漸著。然警察一事。頭緒紛繁。欲求盡善。要非易言。且上海北市。處處與各國租界毗連。租界以内之警政。雖未能言十分完美。顧以其財力之雄。辦理之久。整理一切。目較。斐然可觀。近來各租借國。擴張權利之思想。日益發達。我國警政稍有未。善即不免授人口實。生出意外。之要求。此等。現象。已發生於。前年。而以今日爲尤劇烈。接觸。愈近。抵制愈難。此不可不亟圖自保者也。善夫江督端午帥。奏請指撥經費。推廣北市巡警。（原摺見十四日本報要聞欄）乃今日切要之圖。其能杜絶約外之交涉。規畫地方之安寗。猶爲淺而易見之　。而利權賴是挽回國。權賴是保全。則其。關繫我國前途者蓋。有大焉者也。敢請申而論之。 
　　一興商市以挽利權也。上海自闢租界以後界内商務。日增月盛。爲中國全國之冠近五年來商情始稍疲滯我國蓋藏空虛物力凋敝雖爲其最大原因。而界内房租之巨。納稅之重。開支之大。銷耗之多。皆足爲商業上之障害。近如最繁盛之南京路福州路等處。空屋日見其多。虧倒封閉等事亦接踵而見工部局業經派人淸查空屋若干以便設法挽回北市警界。苟能事事整理。務愜人民之意。則界内商業。未賞不可漸移而北。况乎界内居民。日有增加。雖人人以日用繁費爲苦或因執業在此。或因僑庽有年。欲遄返則不便家室。欲他徙則近無樂土。北市商業。如其日見繁盛。交通。日益。便利則去彼。就此者。其數必。不在少。夫以本國之人。託庇於本國之宇下。而即以本國之人之財。經營本國完全之土地。其事甚。便其利甚溥。將來北市。或爲海上一新商塲。未可知也。此推廣巡警足以挽回利權之說也。 
　　一淸界務以保國權也。自五口通商之約承認領事裁判權後。各處租界。皆非我國權力所能及。以本國之人民。而受治於他人之法律。以本國　法律。而不能及於本國之人民。喪權辱國。莫此。爲甚。近年政界。雖倡收。　治外法權之說然國。勢孱弱。人不我從。新律未行。我先自餒。而他人日挾其擴張權力之政策乘間蹈隙稍有藉口卽起交涉有以捕務廢弛爲言者。有以衞生妨礙爲言者。有以道路不修爲言者近兩年來。沿邊交涉。月必數見。而其目的。總不外乎推廣租界四字。夫推廣租界者即伸張權力也。他人之權。力日伸。我國之權力日縮。且旣有租界。無論廣至何處。必有沿邊。旣有沿邊。皆可借爲口實。而起交涉。他人權力之擴張無已時。我國權。　之减縮不且盡乎。是故沿邊警務最關緊要必我無可擊。之瑕斯人無藉口之地。今日果能寛籌經費。極力。整頓。一切。道路。消防衞生　捕等　。莫不井井有條。則我自立於不敗之地。我國完　之。上地多一分。即我　完全之主權保一分較之空文之。拒駁。開會。之抵制其効。力蓋什伯千。倍而不止也。此推廣巡警足以保全國權之說也。 
　　以上二說。其關繫於中國前途者如此。則上海推廣巡警一事。乃目下必不可緩之要圖無論經費如何困難要當寛爲籌措以期　有起色者也第警務係内政所關。上海稱難治之地我有一言。欲問警界諸公者。今日北市警務之現象果何如。推廣以後警務之成效。將何如語云有。治人無治法。警界諸君。不爲個人名譽計。當爲人民權利計。不爲一身功。名計。當爲中國主權計。庶不負我江督殷殷圖治之心爾。 
專電 
[電一（北京）]  
　　江督端蘇撫陳奏近來銀價益漲州縣賠累益深不得不慮者二不及待者一大可憐者三請自本年上忙起改爲徵銀解銀加費六百文規復二百文奉硃批着度支部按照所奏各節體察該省情形妥議具奏 
[電二（北京）]  
　　又奏募兵時未查籍貫一旦有事恐營有兵鄉無兵召募有兵徵調無兵大失朝廷費鉅欵練陸軍之意軍制貴一一省緩辦牽動全局請飭陸軍部速訂續備後備軍制並補充各章通行各省限年内一律遵行奉硃批着陸軍部議奏 
[電三（北京）]  
　　晉撫奏煤礦初辦請免出井出口兩稅五年奉旨照請 
[電四（北京）]  
　　又奏道員缪彝病故所遺雁平兵備道一缺請改爲巡警道奉旨照准 
[電五（北京）]  
　　度支部奏派保寗府瑞麟充山西大淸分銀行總辦主事趙曾口充庫倫分行總辦 
 
 

Page 4

 
 
[電六（北京）]  
　　桂撫張奏蔡其銘縱逸逆倫重犯請旨革職奉硃批此案著交張人駿訊辦張鳴岐著交部議處 
[電七（杭州）]  
　　寗海縣紳民電禀浙撫教民圖佔小海塘縣令飭查避至甯波央人袒護請力爭 
[電八（杭州）]  
　　浙撫因太平縣開採小坑山石案損失主權通飭各屬以後凡有交涉未經撫院允准一槪無效 
[電九（杭州）]  
　　浙省諮議局議員名額已配定杭州十七嘉興八湖州十二寗波十一紹興十七台州十六金華十二衢州五嚴州四温州六處州六駐防旗額四 
緊要新聞 
[川督奏陳經征局變通辦理情形北京]  
　　川督趙爾巽奏稱查經征局之設近之爲飭吏安民之計遠之爲阜財裕國之圖創始經營本不能驟躋盡善况希冀炮稅之婪吏與畏難苟安之庸流往往冀其事之無成以快其心之所欲查炮稅之爲害能使上司專以調劑爲事屬吏專以趨避爲能地方永無好官即有好官亦不能久於其任此而不革民困何日可蘇是以經征之事經奴才督飭在事各員殫竭智能持以毅力開辦數月推行無阻官心以安民心大定現截算上年冬季稅契收數已達五十萬兩有奇以之撥給公費提補額欵續增新加三項稅契尚足敷用惟現辦章程與撥欵辦法公費數目較原奏不無損益謹將更定情形爲我皇上陳之查原定稅契章程於僅用屬印未黏司尾之小契限半年内完納半稅嗣因民問無尾之契甚多飭納半稅恐滋煩擾當改令予限四個月呈換官契但繳工本免納半稅其買契投稅期限原定兩月爲時過長改爲限二十日其依限投稅者提取稅釐奬賞官契工本原章每張收銀一兩嗣因民間有價値十千以内之契納銀一兩未免過多改爲契價十千以内者叧黏小契執據其工本改爲每錢一串納錢五十文以便貧民此更定稅契收稅章程之實在情形也州縣公費原定共銀九十二萬六千兩茲查尚有不敷開支應行加給者如江津涪州宜賓漢州三台江北忠州梁山隆昌樂山西昌金堂灌縣綿州廣安開縣雅安達縣資陽南充郫縣新寗鄰水長壽名山閬中榮昌南川鄷都合江綦江太平時洪梓潼靑神樂至蓬州納谿羅江昭化城口營山平武等四十　廳州縣應每年各加銀一千兩廣元雲陽江油劍州等四州縣應每年各加銀二千兩統共計加銀五萬一千兩並均定爲遇閏照加一月以示體恤此又更定州縣公費之實在情形也公費未定以前院司道府之巡捕幕友監印各執事年節及謁見等事向有酬應督署用人旣多需欵尤亟去年雖經奴才禁止收受捐欵墊給究難持久各　道無力墊支更須妥籌是以前督臣丁寳楨設局辦理鹽務曾經籌定院司道府公費防微杜漸具有深心茲定於官契工本每張銀一兩項下除去照原章撥解藩司二錢地方局署分支三錢外由司局詳詳另解督署銀三錢其名署年節酬應一律裁免由局按節分欵籌解抵補又稅契原章以五成之三作爲正欵以二成作爲經費正欵專供公費及提補額解稅契攤捐之用經費專供局用茲查正欵不足而經費有餘自應將經費湊撥公費等項以資挹注乂稅契原章房稅應一律歸公本爲州縣戸房所得提稅之　房書辦公無資亦所當恤現定分别提還一二釐俾免枵腹此乂稅契正雜各欵分别開支之實在情形也三月十五日奉硃批知道了欽此 
[大理院奏陳籌備關係立憲事宜北京]  
　　大理 
院奏稱伏思憲政編查館資政院奏定逐年應行籌備事宜臣院未列單内蓋以臣院係遵律司法執國家已定之典章判民刑方來之訴訟其籌備之項誠不必逐年皆有而應辦事宜有深知其與立憲相關必須籌備者厥有數端未敢安於苟簡自謝責成謹就愚忱所及酌擬辦法爲我皇上陳之查立憲國裁判制度凡地方審判廳以上類分豫審與公判爲二端豫審以秘密爲主義一切調查案證訊問原被以審判單獨制行之而不許人之旁聽公判以公開爲主義一切質證情節宣告罪名以審判合議制行之而不禁人之旁聽故各國建造法庭大都氣象崇隆規模宏敞其大者至能容千人以上所以繫案庶之心思聳外人之觀聽匪細故也臣院改設以來諸務草創曾經奏請移入工部舊署就原有之司堂略加修葺暫就其中分庭審訊以限於舊有屋宇規制尚未完備嗣復請將鑾輿衞舊署撥歸臣院應用並於接收衞署摺内聲明嗣後建築應俟請有的欵叧行奏明辦理等因仰邀兪允在案竊維法權之尊重實國體所攸關形式之完全亦精神所由寄日本變制之初首從事於建築法衙需費無慮鉅萬一時君臣上下震動恪恭不十餘年各國撤回領事裁判權遂收司法統之效臣院爲全國最高審判衙門自開辦至今日本之激歷來華者人院參觀絡繹不絶奉天等省亦復派員來院考查若猶是因陋就簡苟且目前不惟無以尊上國之法權亦恐不足饜中外之視聽倘異日欲自治其域内僑民或人尚多所藉口臣等公同商酌擬博訪外國法庭制度取其適用者就兩署舊基合倂溝通重新建造凡臣院開庭及豫審各廳事俱一一量爲布置至臣院附設之看守所僅就工部原有大庫權宜葺治亦應於院内叧建一區略仿各國未决監規制　爲京外模範以上所擬臣等於統籌出入欵項摺内謹陳大概　俟奉旨後與度支部妥商籌欵之法叧行具奏此建築法庭及改造看守所之所宜籌備者一 
 
 

Page 5

 
 
也環球各國法學昌明惟其不恥相師廼能馴致相勝審判係專判之學半由學校養成半由經驗有得中國改定新刑律範圍主廣使不早籌用律之人恐頒布届其終有徒尖不能自行之慮今法律學堂已漸設立而審判練習尚須有方臣等擬就本院愼選合格之員每年資遣數名分赴東西各國在裁判衙署實地練習專備學成歸國施行新律之用所需各費亦擬咨商度支部斟的辦理總視撥欵之多寡定資遣之人數此練習審判人才之所宜籌備者二也新定刑律義取簡賅非有解釋之書不足以資依據東西各國凡最高裁判衙門均刋有判决錄所以揭示案由模範全國法學專家亦得援以詰難用能研究益精日有進步查實行新刑律定於宣統五年臣院擬届時編刻判决錄分行各省旣資審判之準繩亦備法家之攻錯所有編纂體例擬俟新刑律宣布後隨時奏定此編定判决錄之所宜籌備者三也以上數端皆爲審判切要之圖亦即憲政應有之義除編刋判决錄應俟宣統五年實行新刑律再行開辦外至建築法庭及看守所與遣員出洋實地練習總須在實行新刑律年限以前辦有成績方免貽誤無形而事之能否舉行胥視欵之有無爲斷臣等職守所在夙夜兢兢固不敢以多費耗財亦不敢以畏難省事總期黽勉圖効月計有餘藉以仰副朝廷愼重憲政實事求是之至意三月初八日奉旨已錄 
[政務處議覆東督請裁改添升各要缺北京]  
　　東督調任郵部尚書徐世昌奏酌擬裁倂添設各道員缺及改設錦新等道缺並升興京廳爲興京府各摺片刻已由會議政務處覆奏查原奏請仍將巡警道員缺裁撤等語竊維官司之設因貴完全而監督之權宜求統一民政爲内治之大綱而巡警爲民政之一部今奉省民政旣設專司可毌庸再設巡警道缺該督請將奉天巡警道即行裁撤應即照准原奏以奉省北連蒙古南界朝鮮就邊防控扼之地爲經營鞏固之圖因請於昌圖府之遼源州添設道員一缺轄逃南昌圖兩府全屬名曰洮昌等處分巡兵備道兼管蒙旗事務並劃東邊道東境於興京之臨江縣添設道員一缺轄長白一府海龍府全屬臨江輯安通化三縣名曰臨長海等處分巡兵備道蓋以奉省幅員遼闊控馭爲難經營西北必先籌蒙而洮昌實爲咽喉鞏固東南必先備韓而臨長獨據要害當此交涉繁重邊圉空虛雖歷經添設府縣各治而轄地之廣仍較内地倍蓰欲求控制之方誠宜特設大員以資坐鎭該督所請添設二道員缺一以籌蒙一以防邊均爲扼塞形便之處應如所請辦理乂附片請改奉錦山海關道爲錦新等處兵備道兼山海關監督仍治營口改東邊道爲興鳳等處兵備道仍治安東等因均爲　名核實並畫一全省官制起見應請一倂照　　請　興京廳爲興京府與鳳凰　同受興鳳　管轄一節伏查興京爲周秦肅愼故地唐置燕州明建州衞我朝以發祥重地尊爲興京近復内政外交日形重要允宜升爲府治以資控制所有畫疆分治置吏添兵建署定俸之處應請飭下該督妥速布置其一切未盡事宜俟新任督臣錫良到東後接洽辦理以收實效三月十六日奉旨已錄 
[湘黔兩省監理官召見紀詳北京]  
　　貴州湖南兩省財政監理官彭穀孫陳惟彦兩京卿日前召見於行禮畢後蒙賞以矮座垂詢甚久並諭應速會同各省監理官妥擬辦事權及應如何畫一如何不能畫一之處分繕說帖由部具奏等諭彭京卿面奏事項大致約分三端一各監理到省後會同監司大員淸理財政應如何會稿簽押報部一首以淸釐外債預籌償還之法一賦稅捐釐應酌查情形擬定畫一徵收法以免名目紛繁而糜費用等語頗爲攝政王所嘉許已飭繕摺由部進呈云 
　　又聞各省正監理官現正會同副監理及該部財政處各員司商議財政諸事昨已擬定由各該員分擬說帖集議海軍需欵措籌政策俟澤尚書陵差回京後再行會議以便各監理官到省後預爲籌畫 
[恭紀隆裕皇太后還宫情形北京]  
　　隆裕皇太后詣陵恭迎梓宫事畢後由梁格莊行宫啓蹕搭乘御用火車於十六日下午二點一刻到西直門車站皇太后率瑾妃及其他妃嬪除恭理王大臣隨員及陵差人員外所有隨從人員直督楊士驤及其他地方官吏並管理皇太后行營前鋒護軍統領秀吉薩廉達賚等由西直門車站乘御轎輿入西直門至新街口往南至西四牌樓往東至西安門出三坐門由神武門還宫是日由火車站至西安門凡鳳輿經由之路由步軍統領衙門民政部順天府等衙門安設布帳派鎗隊把守並由内外總廳派巡警在各巷口内擱阻閑人聞鳳輿前有第一鎭騎兵一小隊並由禮部掌禮司所派各員隨護所有法駕鹵簿整肅異常其軍機大臣及其他各部大員亦恭迎鳳輿至入宫時已下午二點三刻餘鐘矣 
　　攝政王於十六日乘早車由西直門赴梁格莊行宫儿筵前行禮禮畢卽傳諭用膳卽日乘晚車回京謁見皇太后 
[京師近事]  
　　分科大學開辦之時聞尚擬兼招舉貢生員以此項人員中學素有根柢再加以豫備必可合格 
 
 

Page 6

 
 
　　庚子賠欵四百五十兆原定以兩爲本位嗣後外務部以磅價日低遂議改兩爲磅現今磅價日漲賠欵交兌虧短較前尤鉅所有磅虧之數幾與止數相等度支部澤尚書對於此事頗費躊躇日前特與樞臣會議擬將此項虧額仍按照各省應撥賠欵正數平均分氏惟一時尚未議决　　資政院總裁倫貝子孫中　日前會議以本院開院詳章及選舉兩事皆爲迫不及待之要政轉瞬各省諮議局相繼成立本院提綱挈領爲天下所觀瞻若規模不先粗定何以爲之表率擬定從本月三十一日起按期在公所開議以便早定草創規模 
　　陜甘總督升吉甫制軍二十一行省督撫中著名頑固不化之人也其對於新政一切措施種種荒謬不可枚舉乃於日昨專摺入奏其主腦語竟有立憲爲時會所趨非兩宫之本意也二語（此兩語已喧傳各報） 
中叙陜甘地方與他省不同風氣未開民情樸實辦理新政種種不宜末叙自請入覲當面陳一切關於新　之得失者之意見摺上後攝政王於立憲爲時會所趨二語旁批殊不可解四字並不許其來京 
　　俄國所派恭送梓宫欽使巴里淸氏奉俄國冲齡太子之命贈送皇上價値一萬五千魯佈之禮其中有鐵路一具其鐵軌長一俄里並　小火車若干輛與眞者毫無所異尚有精工之目行獸及其他各物今聞于俄太子所贈我皇上厚禮之外又有俄皇贈道禮物蓋深期交誼益厚云　　川漢鐵路公司已經開辦現因招股不敷由某國借欵一節聞該路督辦大臣張中堂以借欵事關係重大與駐京總辦喬樹枬會商後當即電召成都總理曾培及宜昌總理王秉恩二人到京從速商籌辦法張中堂云無論何處鐵路均爲今日急務而川漢路所過地方土産豐富俟告竣後交通極便於川鄂兩省人民利益匪淺曾王二總理亦云該路從速告成利益甚鉅惟現在招股及開工情形難以速定故擬俟回籍後與各股東會同議訂辦理然後再將一切情形咨覆張中堂亦以此議爲然並聞曾王二總理刻已回任矣 
　　滇督李仲帥日前曾與軍機大臣議商以滇邊多事之秋端在得人輔助冀收速効惟吏部新定用人章程限制極嚴雖邊疆各省亦須一律照辦未免于滇省政務有所滯碍請將滇省用人一層不拘定章俾資措置張相國以新章已奏明奉旨如變通辦理亦無不可然亦應奏明請旨聞李仲帥擬到任後即奏請變通調用人員以資籌辦邊防諸要政 
　　交通銀行總辦李京堂與李尚書會商該行節省辦法李總　擬將各分行淸查行情若商業不甚興旺即將該分行裁倂故已將天津分行總辦裁撤由總行管理尚擬派員往漢口上海等處淸查各行情形 
　 
　　 
 
 

Page 7

 
 
　　　　 
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[桂撫奏派淸理財政局會辦廣西]  
　　廣西巡撫張鳴岐片奏淸理財政局已經查照部章檄飭署藩司王芝祥充當總辦於本年閏二月初一日先行設局辦事其科長科員亦經查照分别遴委惟本省並未設有運司亦無駐紥省城之關鹽糧等道其現辦財政局所之道員僅有總辦派辦政事處丁憂太平思順道莊藴寛一昌前經陸軍部派赴日本閱操尚未回桂淸理財政關繫重要應派人員未便虛懸查有捐升候選道廣西補用知府彭淸范在桂有年現充派辦政事處提調於本省財政事宜極爲洞達業經由臣檄飭充當淸理財政局會辦合無仰懇天恩俯准將該員彭淸范以道員仍留廣西補用免繳分發指省銀兩以示體恤三月十五日奉硃批着照所請 
[川督奏准開復被革各員四川]  
　　四川總督趙爾巽奏稱光緒三十二年七月前奉天財政局案内被參各員當經奴才將此案情形面奏奉旨恩准調往湖北差委毌庸赴奉於次年二月因葉景葵等九員在鄂辦事始終勤奮奏請開復奉硃批葉景葵等九員先行開復原銜准其調往四川差遣俟該員等辦事著有成效再行奏請加思遵即飭各員分别赴川聽候差委並分辦省外要件當將先後到川之前分省補用道周肇祥委充農工商交涉文案兼會辯滇黔鹽務該員思慮周密因應咸宜前分省補用知府任毓麟委充度支文案並會辦經征事宜該員綜核精密擘畫周詳前分省補用直隸州知州全祿委充經征局總收支謹愼出入絲毫不苟前准補奉天承德縣知縣田徵葵委充軍政文案並營務處歸倂營伍一手經理調度有方屢破巨案並將前二品銜軍機處存記奉天候補道葉景葵委留辦後路轉運該員購辦核實不誤兵機前二品銜軍機處存記湖南候補道金還委調查一切新政偵察非常該員才大用宏報告詳秘均屬著有成效合無仰懇天恩開復原銜其周肇祥任毓麟全祿田徵葵葉景葵金還六員開復原官原銜免交指復銀兩留川補用三月十五日奉硃批着照所請 
[故員岑毓寶奏准附祀廣西]  
　　廣西左江道記堪謹據泗城府知府唐祖澍署西林縣知縣楊湛華詳稱泗屬城鄉紳士蒙源森等數十人遞具公呈以已故雲南布政使岑毓寶性篤忠貞胸饒鈴略束髮從戎即隨其兄前任雲貴總督岑毓英襄辦軍事當咸豐初年值雲南師宗縣沙匪王幅等衆衆謀逆屢寇凌雲西隆西林等州縣駸然有燎原之勢承平日久民不知兵而粤寇洪秀全逆燄方張泗屬僻處一隅兵力不暇遠及岑毓寳隨其兄毓英親率團丁迭次與賊血戰遂將首逆王幅等擒誅餘匪殲除殆盡地方轉危爲安嗣投効滇省軍營剿辦回匪出師越南辦理前敵營務卓著戰功洎同治年間泗屬乂迭遭兵燹田地荒蕪饑民流離載道適該故員冋籍省慕慨然捐資相濟並商郡守招撫流亡捐助牛隻籽種俾資耕作又該故員於出師越南歸來正當西隆州三份冲白苗釀事滋擾憫鄉愚之受禍苗性之難馴捐資商請地方官聯合西隆陵雲西林三州縣鄉團以張聲勢設法將頑苗首惡殲除諭令安分熟苗得該冲各生苗轉相開導使知儆惕不獨至今白苗安然無事而三州縣聯團得力實自該故員倡之迨其罷職回籍（按岑毓寳在護理總督任内以用人不當奉旨革職一猶激勵各鄉團丁隨同地方官將西隆州道逹村積匪綽號霸王徐三殲滅以除民害經前撫臣奏報有案綜觀前後事實是該故員岑毓寳有功桑梓實非淺鮮岑毓寳於光緒二十三年五月初二日在籍病故雲南合省紳士（按紳士爲雲南翰林羅瑞圖貴州總兵丁槐等三十七人）感其德同赴雲貴總督衙門呈請具奏懇恩將該故員革職處分開復欽奉上諭加恩著開復原官仰見先朝追念前勞凡屬臣民罔不感服紳等闔郡人等咸被其澤久愈難忘謹合詞籲懇詳奏請於敕建原任雲貴總督岑毓英本籍專祠内附祀得以歲荐馨香以崇德報等情該道當即扭情禀由藩學臬三司詳准桂撫奏請將該故員准予附祀以順輿情已於三月十五日奉硃批著照所請 
[西報譯要]  
　　粤漢路債問題近聞文匯報載二十一日倫敦電云據柏靈電稱粤漢鐵路債欵問題不日將由英法德三國開談判會籌商調停辦法聞將德國債欵增至英金五百五十萬磅而將川漢一線包括在内英法兩國將享供給川漢鐵路材料及委派粤漢鐵路總工程司之特權 
　　中政府請赫德回華字林報載十九日倫敦電云中政府已請赫德君回華任事赫氏能否允請尚未定議 
分類新聞 
[政界]  
[鄂督嚴懲不知檢束牧令湖北]  
　　鄂督陳少帥刻據襄陽道施觀察紀雲禀稱撤任光化縣典史吕寛專事賭博交接同僚如前巡防隊統領吳直牧廷瑞川監局兼官錢局委員陳令偉統捐局委員史牧謙籌餉局委員寶倅益大都相與往來互相徵逐光化縣刑席許伯苹沉溺尤甚 
 
 

Page 11

 
 
聲名平常已飭光化陽令辭去等情當以在官人員理應制節謹度愛惜身名乃竟羣居終日作爲無益殊屬不知檢束除吳直牧瑞業經撤差應毌庸議外所有陳令史牧寶倅三員均應記大過一次以示薄懲典史吕寛旣經撤任應飭司催令回省隨時查看不准在河口逗遛光化刑席許伯苹雖已出署仍由縣嚴詞拒絶不准再到光化嗣後該牧令等務須極力檢束母得再蹈前轍致干撤差 
[警察與保甲同源湖南]  
　　湘省華容縣王令福厚以該縣警察保甲兩項分别城鄉辦理情形具禀省憲刻經臬司陸廉訪批云查警察之制創自泰西權限雖寛而其調查戸口編制番町之法則與中國保甲之意暗合方今百度維新迭奉民政部通行各省興辦警察非謂保甲之不善也良以積久弊生古意寖失特改警察以更張之果能實力奉行互相糾察則十家爲甲十甲爲保之法即寓其中正不必謂警察宜城保甲宜鄉强而别之爲二也該縣拘泥舊制必欲二者並行殆亦未明中西之法異流而同源歟至該舉人嚴鳳鳴等所請擴充警察一節或者經費出自鄉間不願提歸城局究應如何分辦之處仰即妥定章程認眞整頓總以有益治安不滋流弊爲第一要義該縣責無旁貸愼勿視爲具文 
交涉 
[澳門葡人開會詳情廣東]  
　　澳門葡律師羅刺士高於初十日刋發傳單邀集工商各界於十二日下午就議事亭大堂會議改良澳門事宜是日起會者百餘人中有華商蕭瀛洲等二十餘人前任香港經歷司薛亦在座先由羅律師演說開會理由旣畢由衆公舉羅律師爲臨時主席並舉施路華爲書記次葡人巴士都演說謂今日之議能否有濟願諸君先爲解决闔座譁然巴士都即不復言繼由打司路化演說略謂澳門不幸而生今日之危險現象粤垣及香山華人結會抗拒實出無因省城自治會所佈責澳門之事亦多不實不盡蓋澳門政府對待華人利益一體並無歧異所有風俗宗教向不干預惟保治安以衞華人且無敢以非法干犯華人物業况葡人之得澳門非藉勢力强簒豪奪祇因經商而來與華人偶居無狂遂任其子子孫孫生斯長斯是以向來交際皆尚和平一千六百二十二年荷蘭攻犯澳門葡人竭力保守視同屬地迨一千八百八十七年中葡訂約中朝將地讓與葡國而歷任粤督亦未嘗因疆土之事移文詰責是葡人之與華人向無仇怨越分之事有可概見今乃私家結會謂拒葡人侵佔疆土且有揑造謠言謂葡官故放瘋人擾亂鄉村此等造謠煽惑之人日後必能查出惟吾等今日之最要者則電請葡廷速行派員畫界蓋今日之議並非籌拒香洲開埠緣香洲雖與澳爭衡然或者因是使澳門政府知所儆戒速圖改良則且有益於澳門查澳門前准華商設會以交通上下之情華人稱便旣而葡廷諭撤該會改設葡萄牙商會而民心由是漸失蓋葡會章程凡各商家未入該會者不得視同商業遇有事故公堂判斷紛歧而華人商店多未入此會是不啻驅華商往香洲也又修建屋宇請領執照甚雖是亦厲民之政現任督憲明知其弊奈大權莫屬不能改良此又當電達葡廷者也其餘各人演說大都意見相同華商薛棠蕭瀛洲等則演說前三十年澳門興盛近三十年之衰敗衆旋議决五事電請葡廷照行一速派畫界員到澳畫界二准澳督有權便宜改良政治三速辦廣澳鐵路四速將一千九百零四年中葡和約簽押交換五疎浚海口當議至第二條之時有從葡官遊澳之葡人十餘人皆以授全權與澳督爲不合力駁是說終以贊成者衆遂决議旋即籌集電費約四五百金而散 
[通飭保護遊歷洋員蘇州]  
　　蘇撫陳中丞近據直督魯撫咨准日本英德各國領事函送洋員商人遊歷護照内開日人田崗正樹由天津赴直魯陜鄂蘇浙皖等省游歷又英國商人邦基往魯直河南江蘇奉天等處又德國牧師魏彼德偕其夫人由泰安赴魯直蘇等省遊歷均須三年繳銷護照咨請沿途保護等情中丞接咨後准即通札蘇松常鎭太五屬一體遵照力任保護 
軍界 
[陸軍學生規避取巧南京]  
　　直隷陸軍遠成學堂第二班畢業生陶永謙考列中等以恊軍校發往近畿第一鎭聽候差委詎該員始而請假四十天回籍辦理故父喪務假滿之後又藉詞母病私在浙省原籍投効當差現經練兵大臣查悉除將札件吊銷外並咨行各省新軍一槪不准錄用以爲規避取巧違犯軍律者戒南洋陸軍第九鎭徐固卿统制接咨後當即轉飭江寗鎭江江陰各標營一體查照 
[嚴辦盜槍通匪兵勇江西]  
　　贛撫馮中丞批巡防左路統領李泰發禀云該路第十三營右哨一棚正兵蕭金銘二棚正兵易淸雲私通革勇廖雲桂同謀盜槍實屬胆大妄爲意殊叵測究竟有無私通匪類情事自應確訊懲辦以肅法紀旣據該營將該革勇等一倂送交南城縣收訊仰兵備處會同按察司即飭南城縣遵照迅將該革勇廖雲桂等逐一提審研訊確供按律擬議詳候核辦 
[政府注意兩粤沿邊砲台廣東]  
　　陸軍部以前次鎭南關及河口砲台被匪佔據雖由匪徒乘瑕抵隙亦由於布置疎忽防備不嚴所致查粤桂滇邊一帶均皆扼要之區凡經建砲台要隘之處均應察酌今昔形勢分别輕重緩急加重防備切實整頓現特列表飭將沿邊白龍防東及龍邊左軍又輔四方馬鞍各砲台及防務布置邊要形勢一切情形詳查具報考核認眞妥籌整頓以重防務現已咨行來粤查照具報 
學務 
[考試選拔優職近聞浙江]  
　　浙省提學司以此次考選優拔頭緒紛繁應叅酌舊章遵照原奏新章辦理分别准考與不准考開單札飭各府轉行遵照辦理各塲試卷限定五月初十日送縣蓋印呈府加結送司以便與攷各生選拔不獲嶲則可考優考職定於二十五日取齊 
[京師肄業學生立案安慶]  
　　皖省各次咨送學生李鴻逵等升入大學豫科肄業現准京師大學堂總監督劉咨稱業經覆加試驗分别錄取將李鴻逵李永福編入英文甲班肄習汪啓疆朱型陳玉淸胡昌熾洪 
 
 

Page 12

 
 
懷祖編入英文乙班肄習鮑光祖編入德文班隨堂授課等因皖撫准咨後即行提學司查照立案 
[核准保奬武弁長沙]  
　　湘撫岑堯帥准陸軍部咨開湘省拿辦會匪分别異常尋常咨保五品軍功鄧樹滋六品軍功龐文卿二弁經部核准均照尋常給奬以外委拔補　繳計册費銀二兩呈請咨解當即轉飭該弁知照 
實業 
[諄勸捐助荒基蘇州]  
　　蘇州農工商務總局批職員陸慶浩禀云查商品陳列館及勸工塲之設意在振興商務使蘇省土産得以暢銷民間製品得以改良上籌國計下裕民生消息甚微關係極巨業經本局詳請撫憲奏陳立案該職顧念桑梓力圖公益雖不毁家亦當捐産試思本局司道沗任地方官吏昔人視之傳舍比之過客然重憐蘇民之困猶爲此補救之圖何况該紳生斯長斯聚族於斯若坐視父老子弟之饑寒而不之救抑何其忍也查近來各省創辦鐵路及開闢馬路無論坟祠多半拆讓事關地方公益墓且遷徙矧在荒基又查南京建設公園勸業會及諮議局各項公所圈用民地至七百餘畆之鉅咸皆樂從無有爭者豈蘇人好義不如寗歟乃該紳謂祖遺舊業一日斷送職手無以對同族更無以對先人等語尤屬迂謬夫子弟有不守庭訓遊戲徵逐致將産業典賣方謂不肖若識大體捐公用揚名顯親道路之人方將歎慕其先德垂之永遠無有窮時眞孝子賢孫之所爲也復何辱之有焉該紳契據果確候勘丈公所禀復後照畝發給官價或換以他荒二者聽擇其一倘能遵照此批願捐爲公産者本局即當詳請撫憲奬勵以崇名譽而勸將來本總辦前在湖南沅州曾將住宅花園及洋式樓房兩棟捐入民立學堂推已及人敢勸該紳古人有云人之欲善孰不如我該紳其三思之 
[變通墾荒繳價章程安慶]  
　　皖省勸業道童觀察擬推廣各屬墾荒事宜特變通繳價章程每田一畆繳價錢一百文每山一畆繳價錢八百文田以五年爲科山以八年爲科其價先繳四分之一俟成熟後再繳四分之三先由該墾戸備價禀報請領執照准予開闢業已據情詳請撫憲核准照辦矣 
雜記 
[營弁職官大閙妓院江西]  
　　贛省三義祠揚州某妓院前日先有候補職官在内賭博後有城守營弁亦乘興突來彼此各不相讓以致吵閙經東局巡士聞閙入内查見拿獲龜奴一名營弁二名職官二名帶局訊明將龜奴薄青勒限驅逐房屋發封營弁見機自諱稱係營兵即送交營主發落惟職官强硬目稱候補縣丞在花廳拍座喧閙局長大怒飭卽扣留將禀送巡警道署該職官懼始乘間逸去 
[定期决犯松江]  
　　土匪頭目蔣長生自獲案訊實後經府尊戚太守詳請省憲科以就地正法之罪二十日奉到釘封文件批准照辦遂定明晨綁赴東嶽廟斬决 
[批駁佐理家財之塾師江西]  
　　贛提學司批南昌縣附生黄維貞禀云查前高等學堂所發文憑原爲寒士授徒之保證並非書生　訟之護符該生在蔡家教書如其率履不愆何致被人毆責乃以彼此爭産之故不惜以瘏口之苦卒貽剝膚之羞師範之謂何獨不能反躬而自省耶至叧單所列饒紹津種種劣迹在饒紹津誠有不韙究與此案何干該生與人齟齬不問事之曲直若何而獨以訐人隂私爲自已復仇之地用心如此其他可知本署司提學是邦主持教育凡屬教育範圍以外者均不願與聞該生以塾師而佐治家財本司不欲以學界而兼理詞訟所請轉移拘訊之處礙難准行 
[奉天公園之坍塌奉天]  
　　奉天公園於去歲十月初旬落成所建亭榭頗爲美觀詎十二日竟爲大風將該園東北建築之亭吹倒適有工人二十餘名在内會食以致壓斃八名稍有微傷者十五六名受重傷者五六名當經園丁報至督署徐菊帥特派巡警道巡防中路統領曁地方官等赴園勘驗將傷者舁赴醫院調治死者予棺掩埋 
評事 
[庚子被罪諸臣之予諡]  
　　庚子之變。天昏地慘。侃侃諸臣如許袁等爲端剛搆。陷繯首東市。中外寃之。景皇帝旋悟其奸。下旨將諸臣開復原官。已足慰忠魂於地下。今攝政王再浦殊恩。特旨賜　。尤足慰薄海之人心。然說者謂攝政王之意。不僅欲加恩庚子被誣諸臣已也。我小民應知賢王。之用心。且拭目以觀賢王之後命。 
淸談 
[複選舉之運動法]  
　　某縣初選當選人。留學生也。於複選投票前。思所以當選而未得其法躊躇再四。始躍然喜曰。得矣得矣。遂出門徧謁其親戚朋友之初選當選者。見甲則要之曰。我與爾調換投粟。爾舉我。我舉爾。弗爽約。見乙則又要之曰。我與爾調換投票爾舉我。我舉爾勿爽約。見丙丁戊則又約之如甲乙。私心竊喜。以爲我計售矣。不料投票前一日。丙適與甲　。甲問之曰。爾舉何人。丙曰我已與某有成約。甲大駭曰。某亦與我有成約。於是兩人心知其奸。遂廢前議。另舉他人。迨開票。某僅得二票。落選。頗懊喪云。 
　　記者曰。我聞挾此詐術以騙人選舉票而卒歸無效者。已非一人。若某董若某敎員皆是。嗚呼。運動亦多術矣。善運動者。能出其敏妙秘密之手叚。以籠絡選舉人。無痕。無迹。人且樂爲之運動而不悟其奸。一旦脫頴而出。人且交口稱之。斯眞運動之老斵輪也。某乃出此下策。其技窮矣。我且。憐之。 
文苑 
[續海上竹枝詞（萬簪玉）]  
　　美歐商戰太無情不事操戈不執兵。中國天生陳列物。不離禽獸一猩猩。 
　　管領山梁作大王。天生偉幹自昻藏。要知食采分封地。新設書攤大　旁。 
　　黨人不脫黄金餌。志士全憑口舌爭。天佑聖淸無一事。中原歌舞樂昇平。 
　　諸君何事苦嘵嘵。潑婦駡街犬吠堯。誰是雜新誰守舊。大家分吃墨漿膏。 
　　短後長裙色色精。眼懸金鏡耀人明。翩然補出新名片。合署章台女學生。 
　　野草閒花夾路鮮。眼前祇覺粉脂妍。沈沈黑闇泥犁獄。多少爺娘賣血錢。 
　　文明影戲幕初張。軍樂鳴鳴各戲長。如此男見好身手。不臨戰陣却登塲。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[預備複選舉重開票]  
　　江蘇（常州）常府二十一日選舉候補議員已誌昨報現定二十二日開票投票時即預約投票人於開票時均須齊集倘不足額即時投票隨投隨開若仍不足繼續再投盡一日之力以足額爲度 
[舉行初選舉開票]  
　　福建（興化莆田）莆田初選當選人如下劉開懷廿二票陳朗二十二票鄭濟翰廿二票程文遠十九票宋愼怡十五票林春聲十四票張琴十四票林兆麟十四票陳其殷十二票翁祖望十二票陳淸鄉十二票林兆麒十二票蔡景淸十一票蔣廷贊十一票施大猷十票胡汝霖十票陳佩玉九票陳奮孫九票鄭祖勳九祭陳乃元九票 
[又（江州武平）]  
　　武平初選當選人如下劉光泰五十七票李玉璋三十八票林占梅三十七票謝鳳年四十三票林明五十三票蕭鶴年四十五票藍森四十一票石光宗三十七票鍾仰和三十六票熊秉廉三十六票 
[預備舉行初選舉]  
[浙江]  
　　石門初選舉監察員管理員業經監督高令分别選聘十三日高令邀集各員研究投票開票方法並督同司選員指揮實地演習俾資熟練越二日始竣事 
[官長設立]  
　　山東 
　　日前魯撫因諮議局建築事特委石主政金聲赴上海考查各國議事廳之模範聞已繪就圖樣回濟呈請撫憲鑒订其建築區所業經勘定貢院後地基定於本月二十一日開工工程費約需三千餘金 
[湖南]  
　　湘撫岑堯帥札司局文略稱諮議局議事廳應即叅酌各國議院規模選擇軒豁地勢訪求圖樣詳確勘估籌欵興工業經本部院於二月二十八日具奏曁抄稿咨行各在案查本年九月初一日即爲諮議局成立之期審度固宜詳愼而建築勢難延緩一切應行籌備各事宜如管工員紳需用材料動支欵項均應先事規畫妥速詳定庶免臨時竭蹶以冀早日觀成其擇地籌欵兩事尤爲重要應如何多方採勘設法集資湘省不乏殷實紳商從前遇有公益事件輸財助力久著義聲議事廳爲全省憲政樞紐選舉議事立法爲湘人莫大之權利郅治宏規端繫乎此旣不能因陋就簡草率從事而工程浩大庫藏空虛目前待用孔殷自應由司局設法挪墊倘有捐助鉅欵贊成盛業者本部院自當特奏褒嘉從優請奬所有建築議事廳應行提議各要件即由布政司會同諮議局籌辦處善後局於十日内資照上項理由悉心妥商定議迅速詳辦 
瑣聞 
[廣西]  
　　署來賓令羅廷珍於諮議局選舉事宜任性破壞調查資格又極含糊前經張堅帥飭司撤任並附片奏參請即革職業奉硃批照准矣 
專件 
[湘省城步縣程令起鳳禀諮議局籌辦處文]  
　　敬禀者竊照卑縣遵奉通飭舉辦選舉事務一案業將派員設所分區調查各情形按句具報在案茲將調查所得選舉人悉心審定合計四百九十四名異府異縣之遵章程呈明及異省之合格者均在此數除宣示外業經分别本省寄居造成人名册二本並分劃投票區圖表保薦投票開票管理監察人員淸摺專差飛賫憲處及本府核辦又恐審定之法有未悉當因將有選舉資格而又有不得選舉權及被選舉權各情事者另造附册一本同賫聽候查核卑縣地當邊徼風氣遲開城鄉士民罕知選舉議員爲何事經卑職于奉到章程後將諮議局宗　及對于地方人民之利益親向各紳剴切演說並將奉發告示及所撰手諭令其于調查之便持赴各鄉廣爲傳宣又奉憲處籌發經費錢文俾各員薪水夫馬得以有資絲毫不累被調查之處用能將調查一事提前赶辦凡列名于册者並無役丁派捐之疑而調查各員亦無寛濫遺漏之弊此選舉事務第一節名册告成尚無貽誤也惟調查所紳士查知諮議局章程謂城步一縣决無議員之望不免惶惑從事蓋之全省議員共只八十二名而初選應出選舉議員人八百二十名又係按各屬選舉人名總數分配城步選舉人名總數僅止四百九十四名較之繁盛州縣相去不下十倍十數倍之遠今初選當選額數與各屬匀配則城步奉派者大約不過數人赴郡複選即共舉一人亦難滿議員票額章程雖許舉及同府而異縣之人是否合格未必深知即令知之而彼此地方利病之關係總有主客輕重之不同必非舉者所心願章程雖許被同府共舉而僻小之縣邑無有聲望遠于大縣之人是城步一縣無議員之望可預决也城步一縣無議員之望不啻城步一縣之人皆無被選舉權及選舉權也自一縣言之城步無選舉權由于選舉人數不能與各屬相衡誠不能怨及勝己者第諮議局以採取輿論爲宗旨議員以指陳利弊籌計治安爲職務如一縣無輿論之代表則一縣之治安利病皆付諸勿問恐非局中一視同仁之本意即自個人言之譬如其人有生員以上之出身或文七品武五品以上之官職若在繁盛州縣其當選人數旣多票額有自主之權即可被選爲議員今以籍隷僻小之區遂無議員之望而投票紛紛爲他人作嫁恐其勢亦有所難行蓋人情必有希望之心然後樂於從事今旣無所希望誰願作初選 
 
 

Page 19

 
 
應選之人而奔馳五百里以外赴府投他初選區人之票旣不願赴府投票又誰願爲選舉人往返數十里而赴各區投决不得議員之票此次創辦伊始各鄉皆仰信爲便民要政目注五月投票之期方且翹足以待者亦無非兾得議員以達其鄉曲隱情若複選之後通縣並無被選舉爲議員之人則有選舉權者不惟無足寳貴且爲無選舉權者所竊笑將來再遇調查投票等事必避之若浼孰肯視爲義務是於選舉前途妨碍尤不可勝言（未完） 
本埠新聞 
[紀銀行公會初次集議]  
　　前晚由信成銀行周舜卿沈縵雲二君發起邀集本埠各銀行領袖假座海天邨集議擬設銀行公會一事到者大淸銀行席德輝君交通銀行李雲書王麗薇君通商銀行謝綸輝顧永詮君四明銀行周金箴虞洽卿王玉山君浙江銀行孫恒甫君裕商銀行蔡吉安君信義銀行朱淸齋君裕寗官銀號陳巨川君廣東官銀號史潤甫君幷信成銀行辦事董事劉葆良王一亭君席間由沈縵雲君起述宗旨略謂各國銀行均有公會誠以公會之爲利無事則聲氣相通有事則彼此相助免同業傾軋之嫌則獲利也厚息外人猜疑之念則防患也周今中國銀行日多一日鈔票流行日盛一日而各自爲謀漫無稽攷設遇風潮一家受恐慌則餘均袖手豈知一家危餘亦同受影響一家安餘亦不致動搖苟欲免失敗之患求磐石之安計莫善於公會矣雖然公會固宜速立而入會之資格不得不嚴所謂欲人之信我必先示人以可信之道如暫擬簡章中資本之調查鈔票之限止現洋之備存是蓋一方互相監督以除弊一方即互相協助以生利今日銀行家最要之計畫也願諸公急起圖之述學李雲書君起謂公會之設鄙人極願贊成請諸君認淸章程中維持二字是責已的非求人的盡一行之本分謀公衆之利益則公會自不難成立周金箴君起謂各銀行情形不同辦法互異應將所擬草章印刷分送互相研究各抒已意擇期會合以作公會之張本虞洽卿君起謂銀行公會應知公例須調查各國銀行之公例參酌中國銀行之習慣斟酌盡善俾易遵守於是議定先將公會草章印送各銀行然後擇期會集公訂章程 
[内地自來水公司集議招股]  
　　昨日午後二時總工程局爲内地自來水公司招股事借新舞臺開會到者數百人請滬道蔡觀察主席邑尊李司馬亦蒞會先由李平書君報告開會宗旨並認股招股及選舉總協理董事查帳員章程次由蔡觀察諄勸衆人踴躍集股旋經到會者分票認寫計認定一萬一千六百十股認招二萬八千八百五十股投票公舉總恊理計共九十六票李平書君得一千四百五十一權當選爲總理王一亭君得三百二十八權當選爲恊理復在次多數中推定董事查帳員朱子堯沈縵雲張樂君于潮春毛子堅莫子經嚴子均七人與選旋卽搖鈴散會 
[推廣警察區域]  
　　北市巡警第五班學生現將畢業茲由總辦汪觀察查得本邑北新涇鎭係爲水陸水陸要道且與租界馬路相距甚近擬將該處劃爲巡警四路五區即派第五班畢業生前往站巡又以寶山縣屬之江灣鎭亦爲烟戸繁盛之處且有車站亦應妥爲巡防擬將該處作爲三路五區俟各學生畢業一倂派往巡查以保治安 
[義勇隊友被匪鎗斃十誌]  
　　華商義勇隊第一排隊友方雲卿被人鎗斃一案昨日復由捕房將案内牽涉之陳智春王吳氏及雉妓陶金實等解至公共公廨請爲復訊寶讞員與英副領事費君以時已過午不及研訊諭仍一倂還押准禮拜三解案訊核 
[招告川沙地棍]  
　　川沙地棍吳少卿專以搶孀逼醮抽頭衆賭爲事經滬道訪拿到案後迭次研鞫狡賴不認茲聞蔡觀察昨已札行川沙廳迅即出示招告如有受害之人准即具控斷不拖累惟不得挾嫌誣告致干反坐 
[移請嚴懲拐匪]  
　　拐匪凌松生誘拐婦女周袁氏張秀英二人串令蟻媒朱文玉賣於粤人劉郎弟爲妾旋被閘北二路警局查悉飭差將凌朱二人一倂拘提解縣訊辦在案茲警察總辦汪觀察以近來拐案疊出皆由所獲拐匪並不嚴辦之故因特移文滬道請飭上海縣迅將凌朱二犯研訊明確援照誘拐價賣之例加等治罪以示懲儆 
[松府察勘待質所]  
　　松江府戚太守前日來申命駕到縣由李司馬同至新造待質所察勘一週諭限月底竣工 
[中國體操學校開運動會]  
　　前日中國體操學校開第三次運動會所有運動方法整齊嫻塾成績燦然觀者莫不歎賞其餘興各節尤有興味 
[律師返滬]  
　　禮明律師前與美按察使同赴烟台辦理要案茲已公畢於前日回申又羅禮士律帥前由滬道介紹延赴烟台辦理美人卓斯鎗斃華人宫慶一案現已判定結案於昨日返滬 
城内 
[致祭龍神]  
　　今日係致祭龍神之期昨由本縣李司馬傳諭差保將龍王廟掃除潔淨伺候道憲往祭 
[荷枷催漕]  
　　二十四保九圖地保朱炳卿積欠去年漕粮尾找錢九十餘千屢追不交昨日由縣提訊判朱荷枷下鄉按戸收齊始准開釋 
[有無寃抑]  
　　浦東總巡函送石灰船戸謝根錢到縣審訊謝供無錫人於本月初二日裝載石灰來申行至蘇州河見有駁船所拖之脚划船遭風磕碰勢將沈没小的不忍坐視上前施救因其時潮水甚急施救無效彼等反怪小的撞沉勒令賠償烟土銀洋小的不允即被送至水巡捕房轉解總巡局收押多日今送案下求鑒判謝收押候原告到案訊核 
[控告逆子]  
　　王顧氏昨至一路巡警分局控告螟蛉子王炳魁違忤行兇請爲重辦訊之炳魁俯首無詞判押拘留所二月俟期滿知悔方准開釋 
[道批三則]  
　　顧憶椿票批前據公廨禀復以同興恊虧欠各欵僅據蔡晋臣涂筱斌二人名下應攤銀六百兩該商與朱鑑廷張薪桂杜桂香四名並未繳銀淸理仍行押繳等語茲據具禀前情究竟該商有無透付之欵足抵所佔股份此次拍賣抵付怡和等兩家約銀三百兩一欵是否確係該商舊作存料與同興恊作塲有無牽混仰公共租界會審官迅予質訊明確秉公斷繳完案具報母再任延抄黏并發陳福淸禀批察閱抄黏縣諭係因爾所呈絶契虛揑斷令加銀向贖已 
 
 

Page 20

 
 
屬格外體恤何得再行翻控仍不准金壽雲禀批此案紏葛當時係由何潤蓀陳顧氏自行具名呈訴現發還保單仍應由何陳親自到堂具領仰上海縣遵照辦理勿任吏胥獘混原案並無金壽雲之名亦不得從中干預來禀揑稱年甲在卷尤爲荒謬特斥 
　　官事○農工商務局調查員典史李應韶留日陸軍學生宋鶴南郭慶藩文鉅昨均到道禀見新委浦東二路二區副巡官汪錫銘禀知到差三路四區副巡官施恩熙禀知銷差瀏河釐局委員候補知縣黎明禀知銷差本縣李司馬昨奉滬道傳至道署面詢要公 
南市 
[希圖賴婚]  
　　江北人吳三狗去年央何某爲媒聘定同鄉陳萬榮之姪女小桂子爲室曾付禮洋二十元及布疋等物茲吳擇定四月内迎娶陳忽賴婚將女藏匿昨由三狗與伊嫂吳吳氏將陳扭至南區移解工程局訊究判陳交保著將該女領回以待婚娶 
[誘匿婦女]  
　　柴炭店主周鎭烈之妾昭英被兪阿二誘匿無蹤控奉工程局提兪訊責諭令交保幫尋在案昨日復訊周偕要証馬榮寳（卽昭英之前夫）到案備質馬供前被兪阿二將妻姦佔是以賣于周鎭烈爲妾是實判兪再戒賫二百下押限交到昭英訊究 
[寓客失竊]  
　　太平碼頭南康客棧庽客某甲失竊衣服綢緞等件據同庽女孫馬驤侯云親見湖北人程永章闖入房内甲卽告知棧主徐蘭芳將程扭至工程局請爲訊究程供向爲典業此次來申尋兄不敢行竊求鑒判交保候查 
[責成管幫]  
　　南匯四團人周阿金前被萬裕碼頭柴船戸沈杏林誘至傳加福船上賭博騙去洋七十一元迨周覺察向之理論又被管幫錢永全（即施明泉）將傅賄縱事後周即控奉工程局提錢訊究判令交保尋交茲已逾限提案復訊錢供業已偵知沈之下落容俟設法交案判再限三天交人如違責令賠洋 
閘北 
[串誘捲逃]  
　　開設魚膠作之王炎昨至三路分局禀控其夥方阿金串同大肚皮阿姆誘令其妾徐鳳姜捲物潜逃求請查緝巡官准之 
[拐匿婦女]  
　　王仁才扭控金少香拐匿伊妻某氏昨經警局提訊原被供均住英界祥興里判押候移送英公廨究辦 
[彼此疏忽]  
　　恊義恒米店夥謝桂林控開老虎灶之秦淮先不付米洋經四路分局正巡官提訊秦供小的未向該店呌米係由無錫鄉人來店兜售計米五斗價洋二元三角已付一元三角餘約月底找付巡官以兩造均屬疏忽致墮騙術着秦再繳洋一元三角了案 
[巡記撤差]  
　　四路一區巡記孟荃笙請假逾期經總辦汪觀察查悉着即撤差以二路一區巡記周之翰調補 
[流氓行兇]  
　　張洪生陳恩壽季成春韋漢明等同至四路分局控被流氓周根榮等六七人在南川虹路肆毆並被打失銀表一只旋經巡官提周到案押候查提同黨核辦 
[笞責竊賊]  
　　積竊劉鳴臯楊長福二名昨由警局汪裁判提案覆訊劉仍狡賴旋據偵探禀稱劉係英租界過犯捕房拍有小照曾押西牢二年楊亦迭犯竊拐重案曾由四路分局辦過開釋米久且在其家搜出小刀鑿子等件呈請察核汪裁判飭各菙責四百板還押候辦 
英租界 
[兇犯還押]  
　　戳斃總巡捕房華捕毛久康之兇犯張永貴小七仔由探李星福至蕪湖關提來滬已紀前報昨由捕房將該兩匪解至公堂請究判一倂收押候禮拜六提訊 
[私刑弔打]  
　　范阿三控唐妙氏顧七樹誣竊弔打等情昨日由廨提訊范供被氏夫唐十田誣指竊物擅用麻繩縛住弔打受傷請爲究　訊之妙氏狡賴不認顧供此事並不預聞判顧關釋妙氏押候提集人証再訊 
[上咎]  
　　王玉山控陳王元不付工洋一案昨日由廨復訊中西官以王情節支離不應屢赴道署上控判先押兩禮拜所有王之行李送存　房期滿着兩造各將賬據算明料理 
[淫棍荷枷]  
　　王朱氏控朱貴森朱雲卿攔住調戲由探一倂拘入捕房昨解公堂訊究兩朱供認不諱判各押枷號七天 
[姦拐逼娼]  
　　婦人姚金寳控張根生姦拐逼娼一案昨經公堂復訊仍無實供判張還押候姚婦本夫到案再訊 
[妓女擇配]  
　　濟良所昨解妓女張杏弟到廨聲稱該妓奉判留養一年現已期滿請爲核示判張妓改發棲流所擇配 
[雉妓免罰]  
　　鴇婦陳王氏徐張氏王張氏李王氏與雉妓王金紅金老五花文蘭黄三寳王小寳等在途拉客昨晨由探傳至公堂請究各妓均供因貧爲娼求恩免罰中西官准之一倂帶回捕房拍照開釋各二每名罰洋五元充公 
[竊賊送縣]  
　　伍大順在甘肅輪船上竊取鉛磚被水巡查獲解辦訊實判伍送上海縣枷號一禮拜期滿再押兩禮拜叉王阿生竊取北京輪船上洋釘送縣收押六禮拜 
[公堂瑣案]  
　　過犯王阿生即李永福復來租界判押一月期浦仍逐出租界張連生搶取某氏金環訊不承認判押候查明再訊劉汝云控陳愛富竊取脚車昨日提訊判陳押限一禮拜交其兄到案再訊過犯丁阿桃與張阿蘭在途打架由捕解案判丁押一月期滿逐出張押二天陳金山竊取華洋各商脚踏車判陳押西牢一年吊到各　着失主認領某俄人控周阿毛伍大榮串竊皮衣訊供不　判一倂押候查明再訊陶慶裕控吳國廷拆稍因訊無憑証判吳交保候查某西婦控周阿榮竊取鑽戒昨日復訊仍無憑証判周交保開釋女子蔡紀貞控陳榮生搶取金挖耳昨日提訊判押候吊贜再核過犯朱阿明逐出復來判押三月再行逐出張阿二搶陳星福時表判押一月逐出姚金祥控王如興張榮生竊取鈔票洋一百元昨日復訊仍無實供判張交保王押候禮拜三再訊 
美租界 
[包車被]  
　　成衣匠奚梅記昨乘包車至崑山路轉角處被三十二號電車撞傷車輪報知捕房請爲查辦 
[幸未肇禍]  
　　工部局七號載石子之馬車昨日行至北四川路馬忽驚躍狂奔至河南路始由印捕扣住解入捕房飭管車人牽回 
[拐孩濳逃]  
　　西華得路鄭阿璜昨至捕房控被鄰婦某氏抱去二歲小孩濳逃無蹤捕房允飭包探查緝 
[走失女孩]  
　　住居匯三路九號門牌之丁吳氏家昨晨走失十三歲女孩一口報捕請查捕頭准之 
[賴債行兇]  
　　邱阿榮昨至捕房控稱粤人陳阿高欠債不還反被毆打求請究辦捕頭諭候查明再核 
法租界 
[險遭不測]  
　　五號電車司機人薛華庭前日駕車行駛不揚鈴聲適有某氏婦乘坐東洋車在前迨車夫覺察將車横拖車己翻倒氏亦跌傷昨由捕房禀請公堂傳薛及賣票人沈紀華劉同俊到案訊究薛供該氏雖之跌出並未受傷求宥判從寛罰洋兩元充曾 
[誑騙車夫]  
　　翁再福前日雇坐羅阿四公東洋車迨給車資時佯稱車錢不敷即將一元銀幣囑羅找兌適羅有小洋十角檢出　之迨將銀幣細閱知係廢紙隨卽奮命追住扭至捕房解送公廨訊究翁供在大利丸船上專司發籌之役餘供支吾聶司馬以翁騙取車夫之錢殊屬殘忍判枷號一月示懲 
[懲辦馬夫]  
　　六十六號巡捕投廨禀稱虹口信大馬房馬夫王阿三前日在南市駕車疾馳撞到途人及站崗巡士旋又奔至法界將某號車夫撞傷現送醫院銀爲究辦聶司馬以王阿三實屬胆玩判交工程局偵探鄭愼標帶回定斷後再移回本廨枷號兩禮拜押捕房一月期滿再送工程　核辦 
[竊取藥料]  
　　大有水菓行前雇工人高紅子將川貝母藥料數件迅至海晏輪船連往福建詎被高竊去十餘斤今該行接到閩電始知被竊隨即報由捕房將高拘廨高供　由某車　竊去人已逃走判高枷號一月押捕房二月 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
　　譏彈小說滑稽魂（七十） 
　　 
[第十四回吕總兵捐軀報國章中堂奉詔和戎]  
一面哭着。一面收兵回去。隔了一天。日軍大隊又遮天蓋地的殺來。慶軍門曉得自已是一支孤軍。衆寡不敵。只得拔營退後依着慶軍門的主意。還想調集諸軍。死守營口當不起一連幾次的飛報。旅順失守。海軍全隊投降船政大臣不知逃往那裡去了。徐邦道力戰陣亡。齊桂方全軍覆没。慶軍門心上大驚。曉得營口是守不住的了。長嘆一聲道。我受了國家的恩典。不能出力。報國眞是死有餘辜。如今也顧不得許多了。便拔出刀來。想要自刎。早被幾個營官搶上來扳住了慶軍門的手道。統帥不要這般短見。凡事總有個商量。慶軍門流涙道。我身爲大將。有總統諸軍的責成。如今弄得敗兵失地我還有什麽面目見人。你們替我想想。叫我怎的個活法。一班手下的將士聽了。大家都哭起來。有一個大營文案。走上來勸着慶軍門道。統帥的一身。關係狠重。斷斷不可自裁。如今統帥雖然兵敗。是兵少没有接應的緣故。並不是統帥無能。何况統帥自從和日本接仗以來。屢得勝仗。總算勝負相當。如今統帥不死。帶兵扼住山海關要道。日兵料想未必就能進關若是統帥死了還有那個敢和日兵接戰要是讓他進了山海關。一路的殺進去。京師震動。神器阽危。那時却又怎麽樣呢。慶軍門聽了。想着這番說話。十分有理。便也點一點頭。放下手中的刀道。你的話兒。實在不錯。我如今也只得儘着我一身的力量。做到那裡是那裡的了。說着使又商議了一回。只得退過營口。到錦州府離城三十里的地方。札下大營用心扼守。又差了幾十名差官。拿着令箭。飛馬出去調兵。正在忙忙碌碌的布置。忽然又得了探馬報來。現在要與日本講和。通飭各處一律停戰。慶軍門起先還不肯信。後來隔了一天。果然有了停戰的電報到來。慶軍門方才相信。自此以後。我們中國居然與日本講和。在下的叙述日本和中國交戰的情形。也就在這個地方。算個結束。儘着囉囉囌囌的講着這些說話。也没有什麽味兒。 
國外新聞 
[西四月英國商業報告]  
　　十九日倫敦電云西四月英國入口貨共值英金四十一兆十九萬三千九百七十八磅較諸去年四月增多二百零九萬九千二百六十七磅出口貨共值英金二十八兆九十五萬八千四百五十八磅較前减少一百七十四萬六千八百八十磅 
[普魯士選舉近聞]  
　　十九日倫敦電云普魯士國會大遭失敗社會黨六人之中獲選者有四人之多且均爲去年西六月栢靈所選舉者按照選舉舊制普羅士國會社會黨獲選此實第一次 
[美國稅則受駁]  
　　十九日紐約電云美國上議院近討論新訂稅則時議員克拉浦痛詆該案之失宜並謂改修稅則徒有空言毫無實濟轉使各事紊亂 
[美國餅司肇事]  
　　十九日紐約電云近因麥價大漲餅司羣起鼓噪致成暴動婦女亦多附從警察四出彈壓彼此衝突致傷多人 
[日本學界之暴動]  
　　二十日東京電云日本文部省近擬在東京大學設立商業講座商業學生羣起反對鼓噪頗甚昨夜該校失愼焚燬講堂一所聞係縱火所致 
[日本國會近事]  
　　二十日東京電云日本國會議員因糖公司控案株連被拘故政友會各員均已辭職惟進步黨各員則仍據其位 
[小亞西亞亂事近聞]  
　　十九日柏靈電云土政府照會各國駐土公使謂小亞西亞現已較前安靖並已設法恢復治安綜計已派出步軍四十隊美西拉知事現由軍事裁判所訊問罪案德政府頗信土國自能恢復治安各國未便干涉云 
[土前皇積蓄入公]  
　　十九日栢靈電云伊爾笛斯宫近又抄出法郎一千五百萬均已歸入公庫 
[俄國海軍預算案]  
　　二十日栢靈電云俄國議院核定之海軍預算案將經俄皇批准以免内閣起有衝突 
[日員欵待美人]  
　　二十一日倫敦電云日本訓練艦隊司令官海軍少將伊集院在舊金山設宴欵待該處官紳七百餘人開里福利亞省知事及舊金山之市長亦均在座並有海軍官員多人讌於艦上 
 
 
 

Page 27

 
 
   
 
 

Page 28

 
 
   
 
