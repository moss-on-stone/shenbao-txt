# 1902 - 323 - 4910635

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公選資治通鑑二百九十四卷上溯戰國下迤五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[論舉行紙幣以各省一律爲宜]  
　　古之錢幣金銀銅三品並用後世以金爲首飾率用銀而濟之以銅用銅而濟之以銀若夫紙幣則皆衰世庫儲支絀之時不得已而爲救急这需人莫不指爲弊政不知當銀錢無可周轉之時藉紙幣以補其不足且使民間便於取　非但不得目爲弊政當亦以爲善策也中國現在府庫支絀苟行帋幣非但銀錢周轉較靈取携較便並可收回利權誠一舉而三善備者也中國向用寳銀零星則用碎銀各處成色不等平砝不一往來折算旣形不便而又經市儈壓平壓色民久苦之現雖大半改用銀圓較銀爲便無如民間咸喜行使外洋銀元而自製者行使反多疲滯問其故則皆以銀行不收爲辭若紙幣則旣無成色可以藉口自必市上通行非一善耶現在匯水之大爲從來所未有大抵皆因現銀缺乏之故若以紙幣濟之則銀根必寛銀根一寛則匯費自小轉運自靈非又一善耶自通商以來外人在　設立銀行行用鈔票漸推漸廣現幾各處通行放出之票盈千累萬此種利益悉溢於外僅一中國銀行不敵其百分之一若各省攺用紙幣即銀行不收而祇須取信於本國之人利益收回亦豈淺鮮非又一善耶鄂省錢票早已通行惜無踵而仿之者乃閱二十日本報紀直隷總督袁慰帥擬設官銀錢號行用官錢票現聞已刷印若干不日卽當發出二十二日錄日本某報云山東巡撫情日本印刷局印造紙幣若干合銀二百萬兩刻已一律造成派譚君奎翰李君鳳年往東京領取可見各疆吏亦無不見及於此欲以紙幣救銀錢之荒此固當務之急惟竊又有說焉向來長江上下及北省錢票久已風行尙無流弊若洋銀之票勢不能僅行一方必各處通行方可有濟而中國往往各自爲風氣試觀近日所製大小銀圓有某省所製人皆樂用某省所製人不樂用者究其成色花紋大小亦無甚高下而人情好惡竟有不可解者若創興紙幣僅行一省則其弊必至與銀元等銀元雖不能通行究爲實在之貨紙幣一不通行其弊何可勝道故鄙意不行帋幣則已欲行紙幣須通國劃一按照錢法之例由户部奏請向外洋製造極精美之票頒發各省行用或以兩計或以圓計票旣一律自無挑剔之弊矣說者謂無論現銀與票通商口岸周轉最繁必須銀行收用方可設或銀行不收勢必市中阻滯將奈之何曰現在中國銀行鈔票各銀行無不收用豈銀行能取信於外人而部頒之票反不能取信於外人必無是理若各省各辦則雖可救一省之急而於大局仍無裨西人每言中國之弱由於人心不齊人心不齊由於一切不能劃一錢法其一也故欲整頓錢法宜先整齊劃一率筆書此質之當軸未知以爲然否也 
[英軍入藏]  
　　南洋新加坡叻報譯登法文報云近有英軍一隊由印度深入西藏冋刺沙地方進發不知其意何居 
[意土失和]  
　　南洋新加坡實得力太晤土報登英京倫敦來電云某日意大利國某兵輪船忽在紅海中發砲攻擊土耳其國美里地方因土廷不允將亞納海賊治以應得之罪致啓釁端云按亞納海賊前曾擄劫意人故觸意廷之怒也 
[行刺不成]  
　　香港西字報登英京倫敦來電云某日有保加利人僞爲官員模樣直上土耳其皇之殿意圖行刺幸御林軍窺破行藏立時拘獲發交理刑官訊供 
[使旌過叻]  
　　南洋新加坡叻報云中國四品卿銜廣東卽補道許靜山京卿玨係江蘇常州府無錫縣人年符耳順前曾隨使英美諸國現蒙簡任駐紥義國大臣帶有嗣君二人文孫一人乘德國公司輪船名威麥者鼓浪出洋華歴十月初四日道出新加坡中國駐坡總理事官鳳𧃍九觀察以次登舟晉謁迎至署中午膳至午後京卿卽揖别回舟次晨展輪西渡 
[護撫受篆]  
　　杭州訪事人云浙江藩司誠果泉方伯奉旨護理撫篆涓吉本月十七日辰時履新所遺藩司篆務委鹽運司黃幼農都轉兼署亦於是日已刻接受關防 
[浙撫啓行]  
　　杭州訪事人云前任浙江巡撫任筱沅中丞交卸後擇吉本月二十日已刻出轅由下馬頭登舟前赴滬上護理巡撫誠果泉方伯率同文武各員在馬頭上恭送杭州府宗子材太守及仁和錢塘二邑宰俱乘舟送至石門 
[將星忽墜]  
　　漢口訪事人云總辦漢口營務處周謙甫軍門春秋已高近忽舊症復發藥石無靈竟至不起聞 
 
 

Page 2

 
 
公子輩俟治喪旣畢即當扶柩回珂鄉也 
[湘匪又起]  
　　漢口訪事人云湖南内地土匪之多殆與川省無異挑源石門等處居然號召醜類斬木揭竿雖經地方官剿撫兼施恐尙不難指日平定也 
[分别征糧]  
　　揚州訪事友人云揚郡四境雨水失時遂致收成豐歉不一日來甘泉縣境西北鄉民紛紛入城報歉邑宰張受之明府以下忙錢糧征收在卽爰輕車簡從躬臨履勘旋出示曉諭曰錢糧漕米係惟正之供不容絲毫蒂欠今本縣親往所屬各鄉詳細履勘查得湖西低田久沈水底不計外其赤岸湖大郝莊梁家巷偃橋等四鄉距水甚近今年皆係豐收應一律全完其西境仙女鄉等處水口亦近易於車戽收成亦屬中稔均應完納惟河西之東西灣楊獸壩大儀善應鄉等二十鄉因夏秋之交缺雨收成不無减色自應分别辦理現本縣悉心釐剔以上二十鄉本年錢糧上下忙併計緩去二分五釐征收七分五釐漕米照折以示體恤除將勘辦情形禀詳各憲外合亟出示曉諭想各花户天良具有自必踴躍輸將也 
[贑興彩票]  
　　南昌訪事人云邇者江西省垣巨紳華再雲太守鄒殿書觀察會同朱培眞朱素齋兩太守議立商務公所開辦礦路以興利權並議籌資本仿照湖北彩票章程創辦江西彩票餘利一半歸官充裁釐後内外報銷各欵以免房捐鋪捐民捐諸弊一半歸商爲創設工發農債及樹藝工藝各種經費日來禀明大憲在高橋設所辦理矣 
[南昌墾務]  
　　南昌采訪友人云日前江西兩昌縣知縣戚升淮明府照會四鄉各紳士偕委員會勘各處官荒山田大旨謂案奉本府憲行奉農工商務總局憲札據該守摺呈前次任内舉辦開墾靖安縣洪屏山官荒田畝事宜章程十三條本司等逐加披閱妥愼周詳可嘉之至惟江省地廣山多如洪屏等處可墾之區諒亦不少仰該府尅日督縣會紳逐一明或有或無統限兩月内申覆來局以憑核奪如有與洪屏山情事相同者卽飭仿照該守所擬章程辦理以期地無遺利民臻富庶毋得粉飾因循致　查究計抄開墾事宜十三條一畝數宜先淸丈也該山荒廢已久鞠爲草萊石田不耕固地有遺利而經界不正卽田無分兹已將該山查勘丈量丈得該山可以墾田之地共有七百一十畝以十畝爲一號每號四至編訂號牌以洪字第一號爲始挨順釘立並照號造册備查一開墾宜先淸業也該洪屏山土人呼曰封禁山究於何年因何事封禁並無案據惟縣志内載雍正六年異地民欲私墾里民涂方漢等呈縣詳上憲勒碑永禁夫旣曰私墾則雍正六年以前已經封禁可知但旣無原案可查招佃開墾自應先淸其業由縣出示曉諭凡該山有袓遺原業者限於五個月内赴縣呈報現已將屇滿限俟限滿之後再行出示招墾一淸業宜嚴弊混也五個月限内報認原業必須執有印契糧串方准照契載叚落畝數給還墾種如無印契糧串祇有遠年碑　等項照例不足爲憑未便任其妄指如果情願墾種准其挨順字號給照領墾每户照章不行逾三十畝一招墾宜均利益也開闢荒土本係爲民興利要求無濫無遺現在該山已有廪生項書彦等邀同鄉民張國新等分具翎狀共請領二百畝試種查核領狀每户領數自十畝至三十畝不等將來自應照給惟有鄉民周占春等十家禀請一併領墾查招佃領墾尙未出民不周知若任該十家獨擅其利似欠允協兹擬俟淸業限滿卽行出示招墾并酌定每户領墾自十畝起至三十畝爲止不得逾三十畝之外亦不得有畸零數目以免散漫無稽所有已報之周占春等及將來續報各户均一律照辦以示限制一給墾宜杜紛爭也一俟淸業限滿即行出示招墾以三個月爲限如有本地各鄉土著願領若干畝務須限内邀取的保出具墾户委係本邑某鄉某都某甲土著向來安分保禀開明畝數呈報田縣挨順字號先行註册不准自定字號以免一號同時互報爭報之弊俟三個月限滿即由縣將限内所報各户應給畞數字號造報上憲委員復勘相符再給印照具領開墾所需牛種栅屋等費由該墾户自備凡非本地土著一槪不准領墾 
[杭試初誌]  
　　杭州訪事人云本月十八日爲仁錢二縣縣試之期仁和考童一百六十二名錢塘一百四十四名是日四鼓二邑宰開門點名各童魚貫而入仁和首題堯舜之仁不徧愛人急親賢也次題日新之謂盛德錢塘首題來百工則財用足次題君君臣臣父父子子 
[越郡官塲紀事]  
　　紹興訪事人云正任浙江蕭山縣李香畬大令棻闈差已畢奉文回任旋卽調署平湖縣篆務所遺蕭山縣缺刻經藩憲誠果泉方伯委正任東陽縣李明府署理○候補縣譚大令錫瓚由省渡江至紹命駕詣府署晉謁府尊熊再靑太守聞奉臬憲湍靜臣廉訪委查要案并吊卷閱宗也○紹郡各書院刻已分别攺爲學堂府尊熊再靑太守查知所屬諸曁等縣小學堂尙未創興因詳請上游將縣主撤叅一面仍嚴催舉辦 
[之罘近事]  
　　烟臺訪事友人云某甲探囊胠篋之流也近被公會巡役扭送釐局旋經縣主李大令委巡檢某少尹研訊判令枷號示懲○上月十八日東南山下某姓在菜圃中因吸水烟遺火草叢霎　烈𦦨熊熊幾肇燎原之禍幸取水灌救得以熄滅○烟臺舊有庇寒所每屇十月街頭行乞者咸得入此以避風霜本届天氣未寒所中尙覺空空洞洞將來朔風一起即不免在坑滿坑在谷滿谷矣 
[庾樓玩月]  
　　漢口訪事人云某日有一俄國兵艦鼓輪至武昌就　魚套下椗管帶某君旋卽登岸拜會署湖廣總督端午帥午帥延入花廳茗談數點鐘之久始辭别回船○鄂垣教吏館現經署湖廣總督端午帥竭力整頓委武昌府梁集𤲅漢陽府余堯衢二太守經營其事業已大興工役起造講堂矣 
[滕王寒蝶]  
　　南昌訪事友人云入秋以來雨澤甚稀農田龜坼惟八月二十日曾得廉纎小雨九月二十日雨亦如之至二十七日始降大雨本月初四日復沛甘霖雖入土不深然豆麥得此恩膏已頗有欣欣向榮之意矣○邇來省中大憲查知本年早稻雖稱豐稔而晚禾已多損傷深恐明春靑黃不接時或有意外之變因委員分赴吉安撫州各屬產榖之地購取數萬石運回省城補還上年平糶之數誠衞民備荒之至計也○前護理江西巡撫翁筱山中丞之哲嗣庚孫太守自本年分發江西後卽由上憲撤令辦理省城大學堂提調事宜近復委赴滬上延聘西儒某君爲教習○新喩縣境　有鐵礦近經礦務局憲委員前往查勘未知能確有把握否也○德勝門外福音堂教士麻克林君查知江西大吏嚴禁居户私宰耕牛以保農功而所屬教民往往倚勢妄爲或開設牛廠或擺列牛肉攤明目張瞻忌憚毫無實於教規有玷特商請有司嚴行禁止如有違者請照平民一律懲辦人皆賢之○棉布爲土産之大宗從前運往他處各卡或抽釐或不抽釐非歸中飽卽係走私於公家毫無裨益本 
 
 

Page 3

 
 
年當事者就距省六十里之荏港及幽蘭塘設立旱卡按布黏貼印花統捐一次沿途經過各卡卽騐明放行不准稍有留難果能實事求是愼如謹終未始非整頓釐金之一法也○袁州瑞州兩府土産以花箋表芯紙爲最巨每歲所出不下十餘萬金沿途經過各卡任情留難商民受累殊甚今由統捐局憲委員親往各處按紙黏貼印花收足釐金十分所經各卡祇准查騐不准勒捐惟無印花者以私貨論自此卡員司巡無從上下其手有益於國無損於民不於此可見哉 
[蜀岡紅葉]  
　　揚州訪事人云本年揚屬各鄉雖豐歉不一然下河產米各州縣秋收尙稔不解何以米價反逐漸加增且仙女廟米市自興巨案之後迄今數月尙未開斛出境之米而上白米每石竟値至洋銀六元左右其次亦須五元六七角或曰因洋銀價値過賤所致然連日錢價亦有增無减墨西哥銀每枚可兌錢八百二三十文然則此說也殆亦不盡可據歟○文生朱廷藩朱祺統因親戚董凌氏貧苦堪憐投淮南總局禀請矜恤局員胡碧澄分轉批示云據禀已悉候照會務本堂董將孀婦董凌氏補入恤嫠以資度日該等等旣屬戚誼亦應按月酌貼食米或給孤兒衣鞋以期成立 
[衙齋賓從]  
　　昨日新陽縣陳企南大令因公來滬赴上海縣署投刺縣主汪瑤庭大令延入花廳互談良久而别未幾前武進縣竇甸膏明府到署拜會大令衣冠接見晤談良久然後興辭 
[愼重冬防]  
　　保甲總巡朱森庭明府查得城廂内外各叚更夫大半老弱疲苶終夜不聞擊柝之聲殊不足以防匪人而安閭巷爰於某日通飭各地甲將每月所收更捐若干限令造册送核以便添募更夫終夜梭巡毋許懈怠並諭令各栅夫每夜十點鐘時將栅門下鎖如有經過之人須盤查來歴始可開放并聞明府擬禀明蘇松太兵備道憲袁海觀觀察傳諭各城門於十點鐘時下鍵至十二點鐘以後無論居民有何緊要事故槪不准放令出入亦愼重冬防之道也 
[移提司帳]  
　　日前上海縣汪瑤庭大令接英美租界公廨讞員張柄樞司馬移文内開准美總領事古函開據美商茂豐洋行控華人余柳生定購洋布延不提出請傳司帳人呂子頤會訊等因查得呂在南市浙江協濟彩票公司司帳因於昨日派差協同十六鋪地甲投馬路工程局禀請恊提總辦翁子文太守准之立卽飭役協同縣差將呂提解到縣以便轉解公堂歸案訊辦 
[落花無主]  
　　前晚三點二刻時有一婦人在本邑大南門外南碼頭倉黃奔走被五十二號巡街捕帶至捕房捕頭盤詰之下自稱無錫縣人母族周姓嫁與陳阿根爲妻現年二十有五去年十一月某日被梟匪頭日陳光生擄去賣與戈姓未幾戈病故遂回母家由母許嫁書賈朱阿三僑居裘家弄今年九月初十日之夜又被陳糾衆刦至浦東何家橋圖賣是以乘隙脫逃捕頭憐之乃於昨日據情禀知馬路工程局總辦翁子文太守太守著轉解上海縣辦理 
[私槍破獲]  
　　包探朱桂生解宋老窩子至英美租界會審公堂禀稱前日之晚伊雇車載洋槍數枝經小的查獲搜其身畔藏有伽楠香珠一串寶銀一錠金簪一枝并手携包袱中藍皮袍一件盤詰之下稱向張金塘所開鐵店買行兹特解請嚴究訊至此有某洋人者投案聲稱此項廢槍商人自天津購得運至上海曾報關騐明轉售與張作爲廢鐵兹將關單呈騐張供稱此槍向洋人購來轉售與朱叩求明察宋一味求恩襄讞委員魏蒓塢大令判責五百板發押捕房三年期滿遞解回籍張罰洋銀一百元諭以此後遇有破舊洋槍務須鎔成鐵塊方准出售隨取具遵結存查 
[上海縣署瑣案]  
　　前者虹鎭巡防局員某君移送邢永全顧杜氏控顧毛毛等誣姦剪辮一案至縣縣主汪瑤庭大令研訊之下邢永全供小的向在顧杜氏家傭工某日工畢回家顧杜氏之孫顧毛毛誣指與伊寡嬸朱氏有姦貿然將髮辮剪去求恩提究大令諭候飭差查復兹者顧杜氏又控地保趙阿大從中勒詐等情大令正欲飭提趙保忽將顧杜氏之夫顧愛寶扭至保甲總巡局經總巡朱森庭明府移送到縣前日之晚大令升堂訊究邢永全顧杜氏歴訴被誣勒詐情由大令謂顧杜氏曰朱氏如實未與邢永全犯姦爾孫何故荒謬如此顧杜氏供小婦人長媳與次媳朱氏素不和睦以故唆令其子妄爲上月二十七日之夜竟扭朱氏至趙保家閉諸空屋直至本月初四日小婦人賄以洋銀四十五元始肯放回顧愛寶因病不能取供顧張氏供小婦人係顧杜氏之長媳孀獨多年朱氏與邢永全犯姦已久向由婆婆庇護小婦人不敢聲揚今者翁患病在家查知此事喚令小婦人與兒子毛毛至朱氏房内將邢扭出由翁喝令剪去髮辮正在鳴保送案婆婆突將邢縱去反來案誣控毛毛所供與其母同大令叱將顧張氏掌頰一百下毛毛笞臀一百板趙保禀稱小的充當某圖地保當顧張氏母子提姦時小的並不在塲事後毛毛將朱氏交小的看管小的恐釀事故卽將朱氏送回並無勒詐情事大令喝責二百板飭顧杜氏領張朱兩媳回去邢不許再至顧家工作○前者江北車夫谷木泉行至楊樹浦被莫炳春與所私蕩婦姚小妹毆斃及報經大令蒞騐莫逃逸無蹤僅將姚小妹拘案管押前晚升堂訊詰小妹供稱小婦人家住楊樹浦日在某紡紗廠工作與莫相識多年是日母親患病小婦人往新閘延醫歸途雇坐谷車至楊樹浦及下車身畔祇有錢三十六文谷定欲四十文因之爭閙莫聞之前來相勸並無毆擊之事求鑒大令研詰良久執定前詞遂飭釘上脚鐐發押官媒處候拘莫訊核○已革新閘某圖地保顧掌生前因盜賣某某等姓之地致被控諸縣署日昨大令飭差提訊顧供小的所賣之地顧照時價繳賠大令喝責一千板鎖繫石墩發押待質所限十日内繳銀料理如敢延緩定予監追 
[述友人語]  
　　瑞生洋行主控王麟書欠租不付等情由德總領事照會讞員張柄樞司馬訂期會審云云已誌前報兹者聞之友人云麟書卽王仁貴係公廨差役所租浴堂房屋年期届滿王强欲展期瑞生不依遂砌詞訐控買辦何姓瑞生行主聞而大怒因之控王欠租並請公廨從重懲辦云 
[失女候領]  
　　本月二十四日之夜七點鐘時在虹口北穿虹浜又名海寗路小河中救獲蘇州小女孩一口不知住址無從送歸如有遺失掌珍者請向自來水公司洋人好爲士挈領可也 
[募資重建塘橋啓]  
　　浙湖程邑東北鄉寳帶塘橋道光二十九年大水衝圮兵燹後設渡船以濟行人現擬庀材鳩工需欵萬六千金除分投勸募外承知止居善士助洋五十元東海氏善士助洋一元具見誼敦桑梓級佩莫名伏乞仁人隨緣佽助以成厥事福報渥膺有必然者姚炳熊陶鑄鄭炯吳濮棠管明高唐岐淸陶瑞昇施聖章陶仲翔謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　 
 
 

Page 9

 
 
[津船傾覆]  
　　客有自門東至烟臺者語本館訪事人云上月二十八日有一天津船滿載貨物行至黑山島突遇颱風不及收口頃刻　桅摧折船遂覆沒舵工水手共十七名均葬身水府殊可慘也 
[鑑湖寒汛]  
　　紹興訪事友人云正任浙江台州葭芷同知姚子祁司馬景𧃍前經上憲調署山陰縣篆至今春期滿仍回本任所有任内經徵地丁雜稅米折等銀及報解各項迄今尙未核算藩憲誠果泉方伯因委王大令家驥前往嚴催○前者紹屬所領平糶銀兩省憲歴次委員催解至今尙未繳齊因復委候補縣王大令蘭芳來越守提限令尅期掃數報解以便采辦新米歸倉然各縣皆以此欵尙未收淸依然相與望也 
[上海巡局紀事]  
　　前日成衣匠王瑞龍扭陳子仙至十六鋪巡防北局控稱陳深夜濳入小的家中形迹可疑求恩訊辦局員陳二尹研訊之下判責陳一百板○前晚浦東某船廠工人陸某被賊竊去洋銀衣服田單等物昨日開具失單投保甲總巡局禀請查緝局員謝岳松明府允之諭令捕役依限破獲如延嚴比 
[英美租界公堂瑣案]  
　　包探李星福解文鳳翔至案禀稱伊向朱文炳購打簧金表一枚價未付淸私自典質洋銀一百元報由小的吊贓請究文供稱此表向朱購得曾付洋銀五十元餘將某姓會欵劃付近有急需是以付質襄讞委員魏蒓塢大令商之英總領事署繙譯官迪比南君判責三百板發押捕房六月追繳押本表給朱具領○包探王長桂解李仲芳周子文楊炳文及楊母發多至案禀稱周等私製銅質四開小洋銀交李混用兹由小的查獲人贓送案請究李供稱此項僞銀小洋錢由發多所私浪子朱阿毛製成今阿毛業已脫逃叩求鑒宥大令判將李周各責二百板枷號一月發押捕房一年周撥押捕房半年發多鞭背四百下連伊子遞解湖州原籍○包探沈阿岳解攺服洋裝之陸阿二至案禀稱此人串合某印度人向張阿福訛詐洋銀五元捕頭已將印度人解送本管英總領事署兹令小的送陸請懲陸叩求恩典大令判責五白板○包探劉森堂解奚增祥至案禀稱伊攫取吳劉氏家洋銀二十六元報由小的拿獲大令判責五百板枷號一月期滿押捕房二年○包探沈阿岳解石財記至案禀稱伊持西帽西手套至某押店質錢經小的查獲詰知竊自福利公司兹特解案請究大令判責在百板枷號一月贓給失主具領 
[法租界捕房瑣案]  
　　前者西人伊麽田控出店人潘丫頭私收客帳洋銀一百三十餘元經前讞員杜枝園大令訊供押追迄今已越數月分支不繳昨日孫建臣大令命提復訊潘供稱小的禁押捕房實難措置惟親戚杜某現住治下某里求飭探帶出浼伊向伊麽田緩頰俾得從容淸理大令准之飭包探帶出與杜熟商禀復核奪○某舊貨店夥楊大興前因收買竊贓被包探緝獲解案大令訊供之下判罰洋銀二十元迄今日久挺押不理昨日命提復訊店主江天生呈繳洋銀十元餘求寛免大令不准著將楊還押聽候過堂核辦○流氓顧木泉前因勾引女郎李阿新連宵姦宿被女父具控公堂大令訊取口供判枷號兩個月兹已期滿昨日命提至案將枷開去重責五百板送攺過所監禁三月期滿再核○震源洋貨店夥朱阿弟朱阿三私收客帳洋銀被店主查悉送案請究大令飭探帶出查對明白再行訊核昨日包探禀稱小的查得阿三並未收銀阿弟侵用洋銀十三元其餘俱學徒帥連福所用大令著押候過堂復核○如意樓茶博士朱阿康呑没謝厚榮所寄鋪蓋及洋銀一百二十元控奉大令訊供著將追到之洋銀十元及茶樓主所賠之四十元給謝具領朱枷號二禮拜期滿責釋○偷兒陳阿二陳阿福王桂嘉均經包探解奉大令訊供著阿二枷號半個月期滿責釋阿福及王各責二百板卽行釋出 
[美租界捕房紀事]  
　　前晚裏虹口義和園烟館値堂人顧順興投捕房訴稱女兒順寶忽然失去無蹤請爲查緝捕頭允之○昨日午前甬人劉阿榮在穿虹浜某淖茶肆中向同鄉人王桂森索取舊欠致起釁端口角之餘互扭至捕房聲訴捕頭以事關錢債令自投公堂控請訊追○前晚有一西人不知在何處沽飲大醉而歸行至楊樹浦路無端向人滋閙某號巡街印捕見之拘入捕房捕頭令押至酒醒時釋出○昨日亭午時某號華捕巡至北河南路見江北人吳阿奎東張西望形跡可疑叩其行藏含糊以對遂帶入捕房捕頭令押候查明然後解送公堂禀請讞員張柄樞司馬核辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年十月初八日京報全錄]  
　　宮門抄諭旨均已錄前○浙江巡撫任奏籌解本年九月期匯豐息欵銀兩摺○安徽巡撫聶奏匯解賠欵銀兩片○又奏請換鑄蕪道印信片○又奏提督戰功卓著懇恩從優議䘏片○御史黃奏請申明舊章嚴督程限以祛壅蔽而免稽留摺頭品頂戴浙江巡撫臣任道鎔跪奏爲浙江省籌解本年九月期匯豐息欵銀兩恭摺仰祈聖鑒事竊准户部咨光緖二十八年上下兩半年應還匯豐銀欵利息磅欵本息克薩磅欵本息各銀兩仍照上年指撥各欵數目屇期歸還計單開九月初六日應付匯豐銀欵息銀撥浙江稅釐鹽課盈飭銀二十萬兩十一月二十日應付匯豐磅欵本息撥銀十萬五千兩等因當經轉行遵辦去後兹據布政使誠勳詳稱浙省稅釐鹽課盈餘奏明提歸公用銀三十萬五千兩本年浙東釐金案内循案撥補銀八萬兩祇剩銀二十二萬五千兩此項歸公之欵以釐捐盈餘爲大宗春間天氣陰寒蠶桑失利絲捐大减市面蕭索釐金收數之短迥異尋常而應還英德商欵未能周轉不得不將盈餘動墊歸還掣肘情形幾難殫述現在九月期匯豐銀欵償期已届難以延誤前經設法騰挪提動解存款盈餘銀六萬四千一百四十八兩九錢五分七釐又挪動光緒二十八年地丁銀一十三萬五千八百五十一兩四分三釐共銀二十萬兩發交號商源豐潤匯解江海關道兌收彚付尙有應還十一月匯豐磅欵本息原撥短少銀八萬兩轉瞬又須匯付應請户部指撥他省的欵等情詳請奏咨前來臣覆核無異合無仰懇天恩勅部將儱項不敷銀兩刻日另撥的欵免誤要需除分咨查照並取號商匯解日期咨報外理合恭摺具陳伏乞皇太后皇上聖鑒訓示謹奏奉硃批户部知道欽此 
聶緝槼片再安徽省每年奉派賠欵銀一百萬兩每月應解關平銀八萬三千三百三十三兩三錢三分三釐業將第一期至第八期應解銀兩設法墊借湊集解赴江海關道衙門兌收彚交奏咨在案所有光緒二十八年八月分第九次解期銀兩據督辦籌議公所署布政使聨魁等籌措關平銀八萬三千三百三十三兩三錢三分三釐飭發號商同康萬新義豐等領匯限八月二十日解赴江海關道衙門兌收彚交等情詳請奏咨前來除咨户部查照外理合附片陳明伏乞聖鑒謹奏奉硃批户部知道欽此 
聶緝槼片再官員印信模湖例應換鑄以昭信守查安徽徽寗池太廣道自同治元年經部鑄造頒發同字第二十三號關防一顆迄今年遠字跡模糊自應換鑄俾昭信守據該道員景祺造具印模淸册禀請奏咨換鑄頒發領用等情前來臣覆核無異除將印模淸册咨送吏禮二部外謹附片具陳伏乞聖鑒謹奏奉硃批禮部知道欽此 
聶緝槼片再已故記名提督前任廣東北海鎭總兵王孝祺原名得勝安徽合肥縣人咸豐年間髮捻倡亂在籍創辦團練厥後投入軍營轉戰蘇閩浙皖等省疉克名城要隘裹創血戰所向無前積功累保以總兵提督記名簡放嗣由山西奉調至粤疉署各鎭光緖十年法人搆釁該故提督帶隊出關助戰克復諒山等處奮勇異常立功最著蒙恩賞給白玉翎管等物旋奉簡放廣東北海鎭總兵該故提督抵任後整軍戢暴兵畏民懷嗣患疾濕等症開缺回籍因牽動舊傷醫治未瘳於二十五年正月間病故由家屬禀縣詳經前撫臣鄧華熙奏報在案兹據合吧縣紳士劉盛休等禀由該縣造具履歴事實册結詳請奏卹前來臣查該故提督王孝祺早歲從戎戰績卓著而於諒山一役忠勇奮發厥功尤偉旣因患疾觸發舊傷在籍身故自未便聽其湮没合無仰懇天恩俯准將該故提督王孝祺照軍營立功後積勞病故例從優議卹以彰忠藎而順輿情出自鴻施除將册結咨部查核外理合附片具陳伏乞聖鑒訓示謹奏奉硃批著照所請該部知道欽此山西道監察御史臣黃昌年跪奏爲申明舊章嚴督程限以祛壅蔽而免稽留恭摺仰祈聖鑒事竊臣謹繹順治以來祖宗諭旨明愼用刑凡送到在京死罪人犯刑部必詳加審擬成招定罪奏請下三法司然後會同部寺覆核康熙十二年議准各省刑名分道御史與掌道御史一同稽核雍正三年議准凡會審事件刑部定稿取供兩次送堂官畫題續送都察院畫題若意見不符或有兩議者應於五日内繕稿送部一併具題至外省事件或有另議亦於五日内繕稿送部嘉慶二十四年議於定限五日我寺院各增三日誠以人命至重不厭察理詳情典至鉅也乃近來會審會稿餼羊尠存獨賴有秋審朝審分送招册得以悉心校勘共證矜疑自乾隆二十八年奏准刑部招册於十五日以前分發各衙門積漸因循輒難如限或竟遲至會議前一二日始行分送嘉慶七年御史瞿曾輯條奏會議章程奉仁宗睿皇帝諭此項册籍著該部飭司於秋審朝審上班十數日前分送大學士九卿科道等因欽此嗣於嘉慶十二年給事中嚴烺奏會議上班第會於畫稿之後並不議於未會稿之先擬請將照例虚文停止當奉諭旨此等事件雖經大學士九卿會議實皆刑部衙門照例具稿傳送畫押如該給事中所云於會議上班時將奏稿宣讀一遍殊屬有名無實朕意與其視爲具文莫若酌歸簡易旋經部議奉諭仍著循照舊例至上班時將奏稿宣讀一遍轉似虚文殊可不必此後著卽停止等因欽此嗣是科道屢以早送招册爲請而刑部仍前玩愒光緖五年御史甘醴銘奏近年招册分送太遲曾奉上諭著刑部恪遵定限於上班十五日以前將招册分送各衙門以符舊制臣忝列台垣思盡職守竊見今年秋審招册仍於會議前二三日始由書吏發給祇將督撫所擬摘叙略節上班之日書吏宣喝刑部擬定看語但聞某人攺緩决攺情實及某人聲明留養各等語不過一時卽已鬨散又各道止有招册並未見擬定看語臣從掌道查得各省重案一省或有數百起之多宣喝何能徧及自是敷衍向章並非始於今日夫以仁宗明聖特停宣讀奏稿这虚文則舊習相沿未嘗不可釐正擬請援照道光五年成案皇上明降諭旨著刑部將議定攺擬看語彚齊繕刻於會議上班前五日分送其分送招册日期一遵向來前十五日定限至書吏宣喝看語旣已不能徧及不若止將刑部攺擬之案宣喝一次如衆情允協即定擬畫題或意有難同卽面商互證主稿無得挾成見罪名出入可寛處分於具奏之前會議毋得有後言律例軍輕非以攻訐爲沽名之舉年來六曹判事惟刑部尚不假手吏胥而亦故違定章者其弊一在專擅一在規避以爲能事旣盡豈借助於他人若稍有疏虞復受過於局外於是以規避而致故違以故違而成專擅不思有心之罪大無心之過輕故莫若寛其處分於具奏之先始能共恊寅恭於會議之日庶幾明刑弼教屏去虚文抑亦朝廷勤求上理之一端也竊更有謂者臣查吏律内外衙門公事小事五日中事十日大事二十日原有一定程限若諭旨特交之件皆當依限審結卽或有須會稿行查閱追踏勘或人證難齊重要公出除原有定限外亦當隨案聲明始准扣展乃近來督撫於此等事件有數年不奏覆者部臣有數月不奏覆进在部臣督撫以爲方今講求新政無需拘守舊章　知律例一日不更官民一日當守律例卽有攺訂程限豈任遲逾法執變通之說反開玩泄之風現當庶務振興所關匪細應請詔旨嚴飭分别責懲若係書吏沈閣從中舞弊當戮其尤桀黠者以儆將來臣爲明刑懋政起見是否有當伏乞皇太后皇上聖鑒謹奏奉旨一道 
 
