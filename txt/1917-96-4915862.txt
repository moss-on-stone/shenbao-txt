# 1917 - 96 - 4915862

 

Page 1

 
 
   
 
 

Page 2

 
 
[再論軍事會議與外交（冷）]  
今日中國外交之主點莫不曰將於軍事會議决之此誠可怪之事也試問軍事會議何以有取决重大外交之權乎 
假使軍事會議而决議宣戰議會反對宣戰則宣戰乎不宣戰乎苟或反之軍事會議而反對宣戰則將再提出議會以取决乎不再提出議會以取决乎苟不提出是軍事會議之權大於政府也何則以軍事會議可以取消政府之主張也苟提出而議會與軍事會議之主張不同從議會歟是多此一舉也不從議會歟是軍事會議之權大於議會也何則以軍事會議可以取消議會之决議也 
[命令]  
　　四月十二日大總統令淮安關監督杜鍾駿著開缺來京另候任用此令 
又令調任胡思義爲淮安關監督此令 
又令任命胡彤恩爲兩浙鹽運使此令 
[專電]  
　　北京電七國政府之答復昨巳到齊今明在公使團再會議一次即與我政府正式磋商 
北京電昨國務會議伍外長列席但未詳議外交問題聞須俟全國軍事會議開會後完全决定會期本定十六今改二十五左右直隸朱河南趙山東張山西閻湖北王江西李安徽奉天張各督軍皆親到餘派代表段總理特留陸巡閱與會 
北京電頃訪某陸軍當局言及集各省軍不用軍事會議名義故並不依軍事會議條例之形式至會議要點（一）求軍費與預算適合（二）軍官升級紊亂已極應定資格勞績叙陞定則限制將來（三）各省情形不同各爲報告以籌適當辦法（四）最要之外交問題加入不加入兩言而已云云 
北京電政府擬派丁士源文羣疏通商界嚴智怡疏通軍界勿反對外交 
北京電昨日午後三時伍外總長出席國務會議謂國際情狀瞬息萬變時至今日惟有宣戰並申述前後主張變遷理由許世英畧與辯論其他對於根本計畫均無異議 
北京電外交後援會昨推定黄雲鵬等十八人爲文牘會計庶務調查員 
北京電協約國對我要求條件巳有具體承諾之表示聞定删（十五）日開始正式協商 
北京電馬安良電促宣戰有願率隴上健兒枕戈待命語 
北京電元首昨派黎澍攜親筆函件赴保與曹督軍密議對德方針聞元首意非不贊成加入惟先注從眞確之輿論 
北京電駐奥沈使密電報告奥政府對華態度並要求准假回華早離險境 
北京電國務會議昨决要案（一）核定中英會訂香港添設九龍分關（一）海部添造練艦追加預算 
北京電陳錦濤巳兩日不到院部其最親信之胡秘書保簡浙運蓋巳决計下台 
北京電李開侁堅辭使庫以陳毅坐升 
北京電粤閩魯蜀四省運使均將撤換 
北京電近畿豐台楊村添駐八師步兵十一營 
北京電農部文次長遺失官印罰俸三月 
北京電内務將以田文烈夏壽康同提疏通以可通過者提出北京電閻錫山今日到京 
北京電張勲報告十四起程北京電新華開彩派審計官張潤霖單鎭監視 
東京電據當局得電美總統威爾遜巳同意支出五千萬美金以謀增加船腹 
東京電陸（榮廷）任巡閱使與陳（炳焜）譚（浩明）兩督軍上設置總督相同足擁護南方派岑春煊之勢力此間人士多以是爲北京政府對南方派緩和策 
[外電]  
　　北京電政府因國會反對已取銷任田文烈爲内務總長之議總統府秘書長夏壽康有長内務之說（十二日） 
北京電羅佩金督軍經政府批准來京後蜀省軍界紛紛來電以羅若離蜀變亂將作爲言近日蜀省確有不靖之象故政府電令羅督暫緩啓行（十二日） 
北京電禁止德旗商船行駛内地江河及撤回德人領港者憑照之訓令業巳發表聞司法部將發通令凡德人被控之案件除妨碍中國中立安寗等者由荷蘭領署審判 
（十二日） 
廣州電除軍界外粤省公民皆不贊成以陸榮廷爲兩廣巡閱使之任命謂目下軍政巳使粤省虧空百萬餘元今增巡閱使一職是使軍隊愈多而經費愈大也粤人疑陸督在京運動排擠朱省長故擬於下星期内開大會提出抗議並表示不願李開侁與張鳴岐復回粤省之意（十二日） 
東京電中國交通部王次長晤見本野男爵時謂中國留日學生應有與日本要人名流時相接洽之便利此種意見日人多以爲然 
（十二日） 
東京電反對中國加增關稅之舉動漸見劇烈有紡織公司十家行將聯合警告當道請其注意於有碍中日兩國利益及經濟發展之危險東京於本月十三日大阪於本月十五日將開聯合反對大會（十二日）以上路透電 
南京電惠明公司招募赴法華工八百人昨由浦口乘法國船出發又有日本人約三十人附乘該船（十三日） 
北京電本日憲法會議自九十五條至一百零三條均照原案通過（十三日） 
北京電直隸督軍曹錕爲赴軍事會議於今日由保定入京（十三日） 
北京電都中政界之一部以段總理之召集軍 
 
 
 

Page 3

 
 
事會議或非帶有牽制國會之性質乎頗抱杞憂（十三日） 
東京電中國交通王次長今日午前入宫　謁日皇王次長現正視察交通及他各方面之事業王氏此次視察異於形式的視察實地調查頗爲熱心故日本各種工廠及他事業無不誠意歡迎如屬秘密部分亦特公開以爲該氏視察之便王氏亦甚感謝日本官民好意雙方誠意　行調查自能得良好之結果云王次長等日夜受各方面招待頗極忙碌（十三日） 
東京電紐約電云美國爲備支軍事費之目的擬募國債美金五十萬萬元（内二十萬萬短期一年）其議案巳於十日經下院委員會通過後於十一日提出下院此五十萬萬之國債中以三十萬萬援助協約國方面之財政此案必能通過兩院云（十三日） 
漢口電十二日爲故蔡松坡上將國葬之日王督軍特於武昌烈士祠設壇遙祭文武各官及各學校各團體之參列者極盛（十三日） 
以上東方通信社電 
北京電北京日報所傳中國即將對德宣戰一說未免言之過早蓋此事先須由軍事會議解决再由國會通過然後始可宣戰也各省代表之軍事會議下星期可望開幕黎總統以孫逸仙唐紹儀康有爲岑春煊反對中國加入戰局之二次來電送交國務院閱看（十三日） 
德文電 
北京電中國應否加入戰局之問題將由本月二十日軍事特别會議解决之政府允服從多數意見大約下月中國可宣佈名義上對德之宣戰（十二日）大陸報 
[戰電]  
　　倫敦電西班牙船桑福琴錫哇號（一五五八　）未受警告遽被擊沉船中水夫已登南特斯之岸（十二日） 
西班牙京城電德國前因擊沉西班牙輪船曾自文其過且允不再施擊而返日復有擊沉西班牙船情事西班牙國民大爲忿怒西班牙因失船甚多其經濟現局頗露窘象各政黨現皆承認大局之嚴重及以嚴厲方法對付之必要（十二日）西班牙京城電美洲共和國之加入戰局大增西班牙之困難蓋西班牙所需之煤榖大半仰給於美洲也（十一日） 
巴西京城電德公使雖經巴西政府予以通行劵但因未接柏林命令故不允於十八日前啟程巴西政府現正準備勁旅屯集德人橋寓最盛之三省（十一日） 
阿眞廷京城電阿眞廷政府刻正從事增厚海陸軍兵力阿眞廷雖須俟德國侵犯其權利時再行舍棄中立政策伹政府巳發表宣言書對於美國加入戰局之意志頗表同情（十一日）丹麥麥城電瑞士政府巳將全國油脂及玉蜀黍白米收爲國有嗣後每人按日發麵粉或榖七兩硬麵包五兩半軟麵包三兩（十一日）阿眞廷京城電阿眞廷政府爲戒備起見巳從事召集豫備兵（十二日） 
華盛頓電威爾遜總統請　造巴拿馬運河之戈柴爾斯大佐監造木船千艘用以與協約國貿易（十一日） 
倫敦電盡役法軍之美國飛行隊今後將衣美國戎裝懸美旗作戰（十一日） 
亞姆斯特丹電維也納電稱奥國陸軍發見大舞弊案陸軍大臣克洛巴丁將軍巳辭職（十一日）倫敦電海軍部宣稱上星期内駛入英國各口岸之商船共二千四百零六艘駛出者共二千三百六十一艘一千六百噸以上之船被沉者十七艘一千六百噸以下之船被沉者兩艘被攻而逃脫者十四艘漁船被沉者六艘 
（十一日） 
羅馬電海軍部宣稱自本月一日起至八日止之一星期内駛入意國各口岸之商船共四百九十四艘駛出者共四百四十七艘同一時期内意船被沉者五艘載重皆在三千噸以下又沉帆船十艘載重約在三百噸以下另有汽船一艘被攻而得逃脫（十一日） 
倫敦電英帥海格將軍今晚報稱戰地終日大雪無從瞭望戰事被阻晨間敵軍回攻芒希勒泊勒附近英軍新陣地均爲英軍　退據芒希勒泊勒被俘之敵兵聲稱彼等曾奉命以死猛拒保全該村英軍在稍南攻入布勒柯爾附近敵軍陣地俘虜多人敵軍以大隊回攻迫令英軍退回陣線英軍砲隊曾重創進攻之數兵昨日雖有大風英飛機頗活動敵飛機出現者寥寥無幾（十一日） 
倫敦電英帥海格將軍報稱戰地有風雨今晨英軍進攻佔據維米山脊北面跨沙歇河之重要陣地二處俘虜若干人德軍乘夜在維米山脊北端進攻兩次均大受損失而退英軍復在斯加泊河南得進步（十二日） 
倫敦電德國公報云强盛之英軍在亞拉至坎白萊路兩面廣闊陣線進攻大遭挫衂昨晨起該處及布勒柯爾與克安間戰事復發展敵軍以榴霰彈猛轟聖康丹及拉菲爾自伐伊萊至萊姆一帶砲戰日烈英步隊在斯加泊北面番巴附近又馬隊在羅曷附近進攻數次均遭失敗芒希與凡柯爾附近之戰事均德軍獲勝德軍於布勒柯爾東面與哈第柯爾附近俘英兵千人蘇瓦松與萊姆問有劇烈之砲戰 
（十一日） 
要聞一 
[俄國内部近情之西電]  
　　字林報十日俄京專電云今日俄國臨時政府發表　於戰事目的之宣言書首言前政府政治不良致使國家陷於財政支絀民食輸军宵靈之困難地位繼謂和戰問題非今日臨時政府所能切實决定應如何會同諸協約國而解决之乃正式政府之職務今臨時政府之急務惟在保衞　　不恤種種代價以拒敵軍之侵入而巳脫離專制之俄羅斯不願統治他人國家亦不願侵略他人土地但願得以國家間互相尊重各得自由爲根據之耐久和平俄國政府之政策將以此種主義及與協約國約定之義務爲依歸俄政府深信全國人民必能盡其對於國家所必需之責任而團結其力也云云皇室之産業及前皇之特别産業將收爲國有由農部商部財政部按照各産業之性質分别管理但前皇之私人産業應如何辦理目下尙未决定其私資不致充公政府且將予以特别經費以供皇室之需用臨時政府成立後全國各處皆自由捐助金錢以供行政經費中被俘奥人之助欵爲數不少下院行政委員會議員與各聯合會地方議會軍事實業會科學協助會技師製造家協會及工人軍人之代表共組成一特别會昨日開幕 
以幕以維持各工業舊有工作之狀態爲目的沙摩伏工廠爲俄國國防上最要工廠之一昨日廠内工人代表進謁陸軍總長謂全體工人願繼續工作不獨恢復原狀且可得更大之成績云 
又路透電社十一日倫敦電云俄國檢查　雖許各種消息自由傳遞然俄國實在複雜之情形其眞相若何倫敦人士頗覺難以詳知臨時政府種種宣言已表明其保守協約國互訂之條約與繼續作戰獲勝始已整飭軍紀增多軍火産額之决心但亦有爲難之處蓋抱極端主義者大倡人皆兄弟及與德社會黨和平聯合之說並高談烏托邦之空理想臨時政府今正與此輩處於相反之勢力工黨與軍人之代表多爲抱極端主義者若輩究竟有陸軍爲其後援與否則未能知之若輩多爲不倫不類牢騷憤懣之徒餘者則爲因革命成功睥睨一切之激烈派惟臨時政府集俄國最良份子而成穩固堅定故德國運動若輩之秘密計畫未必能成功也又十二日倫敦電云俄國大局仍爲一般人士所注意泰晤士報今日載有社說謂俄國各政黨領袖當能深知維持内部一致絶關重要德國著名公法學家羅巴巨氏近在柏林演說明白承認德國之和平全賴俄國極左黨之勝利俄國之抱極端主義者當亦聞之云云 
[外交前途之疏通與審察]  
　　各方意見與西報推測 
政府關於外交方針欲先徵各督軍之意見然後决定一節曾略見報端茲悉政府之意以爲對德宣戰問題關係重大自非得國内有力人物之一致贊助不便决行中央原定於本月開軍事會議繼以各省代表不齊延期數次政府以軍事固待磋商而外交尤關重要於是電召各省督軍自來與會本星期一段總理又發長電與各督軍指示一切希望即日速來其邊遠省分則派重要代表參與會議昨日政府方面巳接電報者如安徽張督軍則兩三日内卽行動身河南趙督軍定十五日察哈爾田都統定十四日山西閻督軍定今日（十二）由太原動身其他交通便利省分大抵不日俱有啟程電報將來多數省分到齊之後將由段總理王參謀總長召集一重要會議中國自共和恢復以後軍事善後尙未完成且財政困難國防重要關於軍事方面自有許多待商之事而尤足注意者則督軍中對於外交問題向多懷疑此次會議時關於此後之外交方針政府當有剴切之指示以期各長官瞭然於政府之計晝一致贊助俾便進行北京政界聞各督軍之來京對於内政前途遂亦生種種之推測緣有數省長官對於中央政治常常容喙此次來京恐不免有所鼓動惟據現在内外之形勢推之則内政上斷不至有發生重大政潮之餘地也 
最近數次之國務會議提及外交問題無不以國内反對意見之必須疏通及如何疏通爲議論之燒點今擬就各地名人與商界人士之對於參戰問題夙懷疑慮者一律邀請來京爲之詳細說明眞相以期消除反對風潮 
英文京津時報北京通訊云美國對德宣戰之舉及其進行情形業已正戒通知中政府惟華人心志頗形遊移不定政府鑒於多數商人之反對及全國商會聯合會之舉動於實行第三步一層亦覺躊躇段總理及其同志自始即贊成中國加入協商方面顧近數星期中對於此舉之反對者其數漸增或謂德人之運動依舊進行不稍懈怠對於官僚及議員仍多方運動以期阻止中國實行第三步聞中政府亦正待協商國方面宣佈其承諾之條件此間各駐使業將關於此問題全案通達各本國政府必俟接到本國切實之訓令始能向中政府議及一切條欵華人頗有謂中國應於絶交後數日即行宣戰今遲疑不决蓋自暴其弱點於天下今美巳宣戰人皆以爲中國旣步武美國實行絶交自必倣照宣戰果能於美國宣戰前爲之則中國即處於較强之地位矣云云 
[日本總選舉之大勢]  
　　日本總選舉之期距今僅一星期矣各派候補者皆巳次第决定據日本内務省所調查至本月四日爲止憲政會凡得二百二十四人（内公認者一百九十二人）政友會二百二十九人（内公認一百五十八）國民黨五十二人（内公認三十六人）無所屬一百七十三人至各派當選之數則據日政府所推測憲政會當在百十七名以上百四十八以下政友會當在百五十以上百六十四以下國民黨當在三十以上無所屬者當在六十人左右其中反對現政府者僅十人左右而巳蓋無所屬者多屬於後藤系或寺内派故也此說而果可信寺内内閣旣握有五十左右之無所屬議員而政友會又率其百十以上之議員以爲之助則於全體三百八十一人之日本衆議院中巳足抗衡敵黨而有餘前此大隈當國嘗中以政友會反對而解散國會其結果政府與黨之憲政會遂占絶對多數執此以例今日則現政府所推測或與事實相去不遠耳此次總選舉據日報所傳似乎各地選民迫不知大隈内閣時總選舉之熱心蓋四現内閣對於選舉事務取締甚嚴選民皆惴惴焉惟違法之是懼遂以釀成今日之現象而於此冷澹之選舉聲中忽有一事足爲吾人談助者則後藤内相爲人告發是也告發者爲米澤布律師高野清一其理由爲後藤内相三日到此於巿會議事堂爲關於政局之演說其結語謂幸察政府意志之所在愼重選舉並以各書店所販賣之政黨政派與道德一書遍贈聽衆此實爲選舉法第八十七條第一項第一號所指之犯罪行爲云云此項告發狀於六日提出於米澤區裁判所檢事局永田警保局長則從而辨解曰内相之以書贈人並無違犯選舉法之性質内相不過演說其關於自治之抱負分布其意見於有志者而巳非如選舉規則所禁止爲欲舉特定之候補者而贈有價物於特定人也惟現在旣經告發亦唯有俟裁判所詳細調查待其决定據此以　則後藤内相儘有自解之途當不致成爲問題也 
[郴州鎢金鑛權爭訴案]  
　　字林報三十一日郴州通訊云此間發現鎢金一事已詳前函茲悉礦主互爭礦權大起衝突今已涉訟於長沙以求判决曲直矣鎢銅公司有資本若干其技師及經理人又皆熟悉礦務前購得舊錫礦一區該礦聞在明代曾經開採坐落山中山在郴州宜章興寗三縣交界之處而此錫礦則在郴州境内苟該公司僅經營此礦則爭執風潮無自發生惟該公司之技師等覓見一種色黑而質重之礦塊初不知其爲何物乃將樣品寄至總公司化煉始知爲鎢金從前鎢礦之主人曾將許多噸之鎢塊散棄山中該公司遂雇工拾取之附近有硫磺礦若干處當工人在山旁拾取鎢塊之時當地礦主固無所知　也但不久卽知此種礦物之價値非他種礦物所能比擬於是起而爭執不許鎢銅公司採取而宜章興寗兩縣所屬之地主又復紛起爭此礦權今聞繪具地圖不肯放棄其利權者約有十家左右僅許鎢銅公司在一極狹小地方内從事開採經理鎢銅公司者爲周某（譯音）乃美國留學生畢業於哥倫比亞礦科學校人頗開通據云從曾經開採之礦穴内覓得之鑛品内含鎢質成分頗多第一批鎢金前已運往倫敦云云近來父陸續運赴美國今爭取鑛權各户皆未開始動工頃晤此間反對方面之某領袖據云　　今春動工周某已赴鑛地　　公司仍進行不巳聞共採出鎢塊約一百噸誠甚富之鑛産也　山高約四千尺道路不佳故輸運甚爲費力須雇小工擡送行三十里至耒河支流之上游再由小船裝運迨入耒河始轉由較大船隻運往長沙各鑛主間爭鬭風潮初甚劇烈當時鎢銅公司幾有被迫撤回工人之勢刻下省憲宜一面保護各礦户之權利一面規定更詳細之開礦章程近來　主　不能經營其自己産業爭礦之案常有所聞非出資運動則不能換得開鑛之權桂陽附近有一銻礦近曾開採但礦主非富有資財者當地好事之徒遂藉詞有關風水而阻撓之鑛主雖起訴於法庭但終無效果也 
[杭州快信]  
　　馮副座昨電齊省長敦囑安心任事勿爲流言所惑 
内務部電催六年度行政預算財政部亦促造解國家歲出预算清册 
海寗監印杜肜揆冒領債票案現由其弟杜用微與前知事陳景鑾分擔賠繳各三千元 
吳興徵收抵補金主任蔣景如被控營私肥己多案省長已飭財政廳派員查辦 
蕭山湘湖新組魚菱公司（商人陳某承辦）由縣詳省備案巳照准 
玉環監犯反獄案高檢廳巳委知事江琮往查確情 
張財政廳眷屬由天津蒞杭寓新巿場平海路某大厦 
[南京快信]  
　　省議會昨（十二）開選舉會議員到一百零三人不足法定人數未投票散會 
辛漢當選參議員之證書確已領到聞辛已於前日北上 
財政胡廳長昨令各縣知事收征欵項無分正雜須隨征隨解　照統捐辦法 
江寗地方檢察廳長高方　因選舉訴訟案辦理困難已於昨日請假回鄂 
省議員改選參議員賣票聞連日各議員之鄉梓父老多來函詰責語頗激烈　 
聞段總理昨又電馮副座請力任疏通軍界反對政府外交方針 
政府電馮副座已將參衆兩院禁買存土議决案退回 
全國水利局副總裁潘復爲南京河海工程學校舉行第一届畢業禮戒來寗昨偕江北運河工程局長馬士杰晉詢齊省長晤商江北運河事宜 
張一　昨出京來寗詢馮副座現住華洋旅館 
昨日（十二）在毘廬寺設壇遙祭黄蔡二公國葬江甯王鎭守使主祭金陵俞道尹陪祭 
贛省議會來電通告本月十日開臨時會 
美國女飛行家史天遜女士巳於昨日抵寗 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[美德宣戰後之我國方針]  
　　邇來政府對德宣戰問題忽隱忽現其中眞相局外人無從探悉茲據國際政務評議會某要人云此事於上星期以來雖無至大變動但於醖釀間實巳决定進行手續大致現在專視美國對德態度如演成戰事我則宣布武裝中立同時緊要處所一律戒嚴倘美國加入戰團則歐戰情形必當驟變我則乘機出而設法調停以冀挽回世界之和平若至調停無效時不得不籌劃保持人民生命財産政策再議加入協約之辦法然此說恐僅爲一部分人之主張觀目前情勢决不如是之迂緩也 
新任外交次長高而謙日前巳被段總理聘爲國際政務評議員上星期六及本星期一曾出該會對於第三步之速進辦法頗有議論謂此事輿論反對甚力宜出以愼重不可冒昧從事現在美國雖巳與德宣戰因其關係於中國且美國兵力財力均足爲德國之勁敵中國兵力財力及地方上情形均難與美國相比較是以中德宣戰一事此時尙爲研究之問題並云總長伍秩庸所具意見與此相同深望同席諸公從長討論云云又據某要人消息昨日駐京美公使芮恩施親到外交部訪問我交當局者當由高次長接見晤談約一小時許始去所談内容據聞係美國對德業經宣戰特爲正式照會并說明美國不得不出於此舉之旨趣最後關於我國對德問題略有所勸告之處又據政界報告謂駐美國公使顧維鈞昨致政府加急英文密碼要電一通（此電係美德宣戰後之第一電）其内容要點大致首爲美大總統與德國宣戰所持之方針及宣告全國之理由次爲美人對於美德宣戰表示之態度及輸資輔助美政府之情形再次則徵詢我政府對於美德宣戰所持之方針是否與美國取一致之行動務懇迅速電覆聞元首閱畢遂召集國際政務評議會諸要人開秘密會議一次討論電覆之辦法我國旣經與德斷交時局頗形緊迫所有全國防務應一律加嚴以保地方治安唯防務之佈置千條萬緒非有專員以主持其事不足以期周密而專責成關於此節聞巳商定辦法分爲兩項以後凡關於海防江防事宜由薩鼎銘主持其事商同海軍部妥籌辦理其關於邊防及各省陸防事宜由王聘卿主持其事各要件取决於軍事委員會議（王聘卿現充會長）商同陸軍參謀兩部及各省軍民長官妥籌辦理 
[衆院審查内部所管預算]  
　　本日（十日）上午九時四十分衆院預算委員會開會政府委員出席十二人委員長褚輔成主席宣告繼續審查第二欵内務部所管歲出經常臨時兩門上次馬驤君提出先决問題六則（二）步軍統領衙門經費存廢問題（二）内地道尹縣佐經費存留問題（三）各省警察經費應歸中央抑歸地方問題（四）各省警備隊歸併問題（五）河工經費劃分問題（六）典禮經費存廢問題上六項係馬君昨日提出今日可否先决此各問題後再行逐欵討論衆無異議主席遂先以第一問題步軍統領衙門經費存廢問題付討論馬驤說明略謂步軍統領數年以來維持地方成績昭著此項經費本應存在帷步軍統領衙門六字係前清九門提督名稱之變象現在國體共和設以此名目列入預算未免不宜故本席對此問題擬修改名稱爲警察署或京師保安警察署似乎名稱其實且於國體符合云云克希克圖等先後主張略謂步軍統領衙門六字之不正當本席絶對贊成馬說惟此項經費旣不主裁而名目一層應讓之官制規定現在未便修改易宗　發言意思與克說相同馬驤又謂名目讓之官制規定本屬正當辦法惟步軍統領衙門六字列入預算終覺不大相宜故本席主張應請政府速將官制法案提交國會此項經費暫列臨時門俟官制中名目確定政府編六年度預算時再移列經常似較妥當克希克圖發言反對以列臨時即裁撤之先聲易宗夔乃大聲曰本席居京巳六七年之久對於京城情形知之最悉步軍統領維持地面厥功甚偉前日段總理去津馮副總統謂步軍統領曰段總理巳去京師地方秩序君可維持幾時步軍統領以三日對馮又曰看我面子可否延長三天步軍統領曰可可見京師地方之安危全操步軍統領之手如我們以此經費列入臨時彼方發生誤會恐京師地方即要發生危險全場委員以此範圍外之言論均嗤之以鼻馬驤起而駁之略云本會審查預算係法律問題非對人問題步軍統領之能維持地方本席承任但維持地方本步軍統領應盡之責任亦維一之天職此項經費每年二十餘萬耗去人民財力不少國家設官分職其意維何如易君危詞聳聽本席不敢承認請易君注意現在審查預算發言不能出範圍以外於是紛紛討論主張不一王葆眞張國溶陳承箕于均生等均有討論王葆眞以此問題關係重大主緩議主席付表决少數衆請以此項名目經費存廢付表决主席聲明贊成此項名目經費存在者請起立秘書檢察人數在場委員三十五人起立者二十三人多數易宗夔又主張此項經費旣存但名目應行修正意思可詳於說明書中主席付表决少數此問題遂解决矣第二問題内地道尹縣佐經費存留問題克希兢圖說明審查經過情形並報告道尹只裁首道縣佐只裁内地所有者此時委員長褚輔成因欲與討論請理事之年長者王樞主席褚輔成發言反對審查報告略謂道尹一職不獨首道當裁即非首道亦應裁撤故主張道尹縣佐經費一律裁撤但邊遠有特别情形者不在此限易宗夔贊成褚說政府委員要求說明暫不可裁之意衆請表决主席以褚說付表决大多數通過第三問題各省警察經費應歸中央抑歸地方問題克希克圖主張警察經費未便遽爲劃分仍維持審查報告褚輔成主張除天津上海漢口三大商埠外各省警察經費概歸地方一面將預算案内租稅收入如屠宰稅等近於地方稅性質者酌量劃歸地方以資抵補政府委員說明下次預算案政府正在籌畫擬照民國二年劃分國家稅地方稅法草案辦理目前未便更張請此預算仍照原案周嘉坦王葆眞等少有討論褚輔成主歸地方但須以劃分國家稅地方稅爲前提俟歲入議决後再解决此項問題主席諮詢衆無異議第四問題警備隊歸併問題第五問題河工經費劃分問題上兩問題因提出人馬驤臨時有事請假未能說明衆謂此兩項皆關係各省經費現各省經費因第三問題之牽掣旣主緩議此兩項亦應從緩俟討論各省經費時一併解决可也第六問題祀典經費存廢問題主席聲明此問題無大關係可否俟逐項討論時再行解决衆無異議委員長褚輔成復主席前宣告逐項討論 
第一欵經常門第一項内務部經費第一目本部經費審查報告雜費第二目工程費三六○○擬核減一千二百元爲二四○○第四目恤金二千元移列臨時門第九項古物保存所經費以該所尙未開辦其經費移列臨時門改爲開辦費主席以審查報告付表决多數第二項步軍統領衙門經費第一目步軍統領衙門經費第二目附屬車捐總局經費第三項護軍管理處經費第一目護軍管理處經費第四項直轄各機關經費第一目京師警察廳經費第二目内城官醫院經費第三目外城官醫院經費第四目京師警察廳保安警察第三四隊經費均照原案第五目土木工程處經費審查報告以該處所司之事多係地方性質擬劃歸地方主席付表决多數第六目古物陳列所經費第七目地方警察傳習所經費第八目警官高等學校經費均照原案第九目游民習藝所經費審查報告查該所收養游民以京畿爲範圍其製造出品亦多供警察廳之用擬歸京師警察廳直接管轄似較利便主席付表决多數第五項祀典經費第一目祀天經費審查報告主裁衆無異議第二目祀孔經費照原案第三目祀關岳經費第四目追祭忠烈經費均照原案第六項各省内務經費主席聲明此項内含有警察經費等應照前議俟地方稅劃撥問題解决再議衆贊成 
第二欵臨時門　第一項務部經費第一目本部經費審查報告分册内開第三目借欵利息三八○○○查與他部有關連應請委員會今日解决王樞發言不承認此項利息主席付表决少數遂照原案第二項步軍統領衙門經費第一目步軍統領衙門卹金照原案第三項直轄各機關經費第一目至第三目均照原案第四目游民習藝所經費張傳保提議照經常門游民習藝所經費劃歸京師警察廳直接管理衆無異議第四項祀典經費第一目樂舞籌備處經費照原案第五項附屬各項經費第一目至第七目均照原案可决第六項各省内務經費主席聲明仍照經常門從緩議决衆無異議時已十二時四十分宣告延會 
[陸榮廷改任巡閱原因]  
　　廣東督軍陸榮廷氏自到京後即以年老多病不堪繁劇呈請辭職大總統批令慰留已誌前報茲悉陸氏辭職之意依然甚堅兩粤議員因陸督軍坐鎭兩粤關係甚重一面面懇陸督軍暫任艱鉅一面向政府方面力留惟陸氏以兩粤人士挽留之意懇摯願居閑散之職以表示與兩粤不脫離關係元首與總理不欲重拂其遂初之意故昨日有陳炳焜署粤督譚浩明署桂督之命陳譚二氏與陸督軍關係甚深此次任命亦陸氏所推舉且陳譚均係署理陸督軍並未開缺不能謂其已與兩粤脫離關係也並聞此項命令係昨日國務會議當場議决遂即發表陸督軍感於議員及各團體歡迎盛意特於昨日在外交部迎賓館宴請兩院議員分上午下午兩次設宴上午係大江以北諸省議員下午係大江以南諸省議員由陸督軍躬親招待所有來賓均一一與之握手是日議員赴宴者共四百餘人並聞明日（星期四）宴請各政團幹事及各報記者已於昨日徧發請帖矣 
[財部會議推行新輔幣辦法]  
　　新輔幣之進行已在天津試辦昨日（九日）下午二時財政部内務部交通部京兆尹京兆財政分廳中國銀行造幣總廠京師商會警察廳各派委員會議於財政部泉幣司由泉幣司長吳乃琛君主席其議决辦法大要如次（一）新輔幣應切實之推行除巳發行之地照舊辦理外先從京兆入手以次推及他處（二）造幣廠鼓鑄一分五釐兩種銅輔幣合十五萬元中元二角一角三種銀輔幣合十萬元交由中國銀行或由該行委託農工銀行及其他行號代理發行至一釐二釐仍用舊輔幣（三）征收機關照國幣條例施行細則第三條牌示舊幣價格應較兌換之價略小（四）除中國銀行及該所委託之商人兌換所外其餘商店新輔幣滙出均准收取手續料但至多不得過百分之一（五）開辦之時呈請明發申令（六）征收及兌換機關與郵電路局收受舊銀角銅元後悉數兌換新輔幣（七）察核新輔幣行用情形酌定日期先期布告在京兆地方之征收機關及郵電路局不得收受舊銀角銅元（八）銅元票應全數收回不再發行 
[國會紀念日議員植樹記]  
　　前日（八日）爲國會開會紀念日各議員在天壇舉行植樹農商總長谷九峰上午十時前蒞場與農商部農林司陶司長林業科魏科長林業試驗場長任招待議員陸續到者五六百人先至休息室憇息片刻隨赴林場栽樹場址在齋宫之東懸國旗爲門場廣四十五六畝成方形先由兩院正副議長各植千松一株於國旗下次及諸議員有人植一株者有人植二三株者有將自植之樹攝影者所植之樹均標以木牌上書姓名因議員植樹多寡不一故農商部預備之樹苗不敷分布嗣往苗圃取來始敷分配因之所備之木牌亦不敷用後至之議員多有未及書寫姓名留剌而去者正午已過始全散據場内人云十五年後樹高及屋可望成林云 
[奉天近訊]  
　　鄭家屯撤軍案遼源交涉解决鄭家屯一帶日軍由張督照會日當軸撤退已誌本報現日軍已開始退去聞張督已與吳興權鎭守使王耕木道尹磋商軍警擔任辦法（一）日軍撤退後防務之支配接收衙署之修整（一）沿途日軍撤退之保護招待（一）日軍撤退之情形速具報告 
炸彈犯釋放案去年圖書館施放炸彈案一時株連百餘人除當時取保釋放者尙有十餘人東關某號主及法政學生等情菜稍異至今覊押已歷一年之自鄭葆欣補逮後張督親自研訊鄭慷慨承認並將此次放彈及目的說明前項嫌疑人犯全已證明非是常由張督面諭單芷仙課長於日昨分别取保釋放矣前在學務公所捕獲之趙維濬昨亦巳具結保釋 
鄭葆欣釋放一事已誌本報聞張督詢問鄭欲何往卽護送出境免致再罹法網至趙向宸因另有牽涉現正侦察中聞日内亦可釋放 
女師範建設案中央敎育部爲東省設立高等敎育機關起見前有設立高等師範學校之議現又計畫設立女子高等師範學校一處其經費爲三省分擔將着手調　以便開辦 
[鄂省抱冰堂之大會議]  
　　清理鄂有財産 
本月八號下午二時由旅京士紳派代表李宗唐邀集紳商各界鉅子百餘人齊集抱冰堂籌議清理米糧捐欵及漢冶萍股欵事宜查米糧捐欵係由鄂商場特抽捐欵購買鐵路股票計銀一百三十七萬後鐵路收歸國有此銀尙存交通部每年息銀七萬有奇漢冶萍公司爲前清張文襄由鄂籌欵開辦計基本金五百六十萬兩畫定漢陽城外地畝若干建築廠屋指定大冶礦山若干掘取擴砂後由盛宣懷承辦其時文襄爲提倡實業起見初未計息亦未塡入股票漢冶兩地并未備價購買但以該礦每挖砂一噸卽認完報酬銀一兩每年收入不下數十萬以上二項收欵甚鉅以之辦理公益實非淺鮮李宗唐出席演說謂米捐爲購買鐵路股票所抽者鐵路收歸國有時交通部獨將湖南捐欵退還而湖北捐欵至今不退且只承認八十萬兩並乾没三十七萬此不平者一滿清時代漢冶兩地每鑛砂一噸收銀一兩數十年來未之或異乃民國成立該礦廠停工數月即由此停止酬金此時孫堯卿等屢與交涉俱無效果年逾五稔損失鉅萬此不平者二此外若國立師範每年所用鉅欵均由湖北所出不爲湖北報解鄂人何辜獨負重累此不平者三李君又云關於米捐欵漢冶萍欵已集同鄉重要士紳參衆兩院鄂議員及鄂省會議員聯成公益團體一致進行並商同王副議長由省會發起以爲先導我等設立清理財産處加入籌備員（經費由鐵路協會挪用）如周念衣楊鑒青黎玉波以及悉此案由者凡九人以爲後援雙方進行庶足以挽回固有利權同人等切勿自爲抛棄也云云衆一致鼓掌時已四鐘遂散會 
[陜西通信]  
　　離西安三百餘里之北部土匪甚爲猖獗往剿之兵多有從土匪中招來者兩方或有認識故難望其出力近有查烟苗委員某在宜君遇害可見土匪之爲患矣聞上星期本城有兵三營約千餘人在長安城南四五里潰散將匿迹於終南山之南藉搶掠度生雖當時督軍偵獲立刻鎗斃數兵然亦無效大約以財政奇窘不克按時發餉（外縣已五月不給餉）乃藉口而出此也此等事雖人言之鑿鑿而本地報上鮮有登載者今有自北京來陜之客云由觀音堂至西安五百餘里旱道上兵卒查問極嚴又有巡邏之兵在途向旅客索錢者本城道尹井勿幕君與鄭恩三張海澄等四五隨員巳於四日前往潼關歡迎英國查烟員帶有馬隊二十名步兵四名以資保護本省官吏自聞員將至消息於禁種烟苗一事非常注意所出文告詞甚嚴厲亦有知事親出驗勘者禁烟局中人之忙碌不言可喻但经地土匪充斥對於查烟未免有所妨礙耳李根源省長至此輕　減從勤視學校頗有整頓學務之志辦公亦甚勤敏每逢知事拜謁必囑其除去官派使人民知官爲公僕並無特殊之榮光然後人可免倖進之心云云至通俗敎育之演講團連日在廣場中當衆演說題旨不外痛斥貪財違法纏足諸惡習又提倡敎育尙武公益諸端環而聽者甚多邇又添置布蓬板櫈使聽者無炎熱久立勞苦若以全省之事言之陜西危險在乎軍隊之不足恃與財政之困乏尙未審當局如何解决也 
[廣東之對德問題]  
頃聞政界消息廣州德領梯格斯約同北海德領梅賜定項丸號携眷離粤當道巳派寳壁兵艦護送至港轉輪赴滬並派委員曹兆徵江隱農兩人沿途招待汕頭德領事前巳出境茲聞海口德領刻亦準備啟程來省乘輪返國當道據報後昨已電請瓊崖礦務督辦就近派遣兵輪護送來省以便轉輪返國當道昨奉外交部來電略謂中德邦交斷絶所有德人電船帆船應由該處行政長官限定時間指定區域行駛灣泊以免意外等因昨已通電各鎭道遵照 
督軍省長通電各鎭道交涉員云鄧視察函錄海軍部電據楚同陳艦長禀厦門德船羗維於收管後改懸五色國旗等情殊屬不合速查明收管各德船有無改懸國旗之事應　併通知不應懸掛等因合電知照代督軍譚省長朱歌印 
欽州來電云省長鈞鑒東電敬悉北海領館據周警察局長報告由該領事派德人鬍倫義看守冬日余委員會同蔣營長前往檢查有德敎士杜道芳作證均遵部省規定執行等語謹電奉覆成　叩微汕頭來電云督軍省長鑒江電謹悉汕頭德船均經查點造册雙方簽字其船員人等業於本月一日送交黄道尹辦理矣祗復林永謨叩支 
[政治商榷會告發齊省長]  
　　浙省審檢所問題雖由司法部調停結束而浙省人民猶憤恨未巳聞浙江政治商榷會昨巳聘請律師金泯瀾爲代理人向北京總檢察廳告發其原呈云爲呈訴告發齊耀珊以脅迫及詐術妨害公務事（一）犯罪事實之經過（所述爲此次裁撤審檢所問中齊氏與中央及各縣文電等事實大致均散見各報故從略）（二）告發之理由依上事實則被告齊耀珊實以無權行爲妨害司法官吏（專審員）之公務侵犯司法機關（審檢所）之職權確鑿無疑夫浙江各縣審檢所旣經由部呈奉大總統追認雖以財政上之原因不能完全組織不得不謂之依法設立之司法機關則其官吏即不得不謂之由統治者賦與以行使審判權之官吏其機關即爲國權作用所分之司法活動之機關吾國政體旣不爲非立憲政體安得容無司法權之行政官吏侵害國家一大部分（一省）之司法權乎孰意被告竟敢以有力爲王之熊度而行無力之搗亂始以脅迫詐欺摧殘之不遺餘力侵害之如報大仇致浙江全省之專審員相繼出走浙江之審檢所相繼滅止各縣人民竟致告訴無門陷於無司法官之狀態是則本案被告之本體一爲國權之作用二爲國家之司法事務三乃屬國家的分子（即人民）之訴權（臨時約法第九條人民有訴訟於法院受審判之權）可不待言也夫以一官吏而竟敢爲此連續之犯罪行爲侵害國權國法國民如是倘無法律之適用吾國國家尙得謂之存在乎（三）檢舉之請求查新刑律第一百五十三條内載有（於官員執行職務時施强暴脅迫或詐術者處四等以下有期徒刑拘役或三百元以下罰金）之規定本罪成立要素有三條件（一）對於官吏有强暴脅迫或詐術之所爲（二）當官吏執行職務時（三）知其爲官吏而有妨害之意思所謂脅迫者將加害惡之旨之通告也欺詐者使人可信其誤謬也本案被告梗電（二十三日）嚴詞恫嚇明明有加以害惡之通知（惟該知事是問）則謂之非脅迫不可得也敬電（二十四日）揑稱院電明明有使縣知事審檢所信其有權裁撤之言（對准院電准予裁撤）則謂之非詐欺不可得也審檢所於追認後至正當取消前（如將來因改司法公署而取消）其存續期間專審員無日不在行使審判權中則謂之非官吏執行職務時不可得也被告瞻大妄 
 
 
 

Page 7

 
 
爲悍然敢出此犯罪行爲實單有處心積慮之犯意觀於梗電有曰（一切均由本省長負責）則請之無妨害之意想不可得也總上觀察之被告之行爲實以完全搆成本條之犯罪行爲法律有普及之實力檢察爲法治之動機被告雖現居行政官吏之地位究屬中華國民要非享有法外治權而不受檢舉不受審判之外國人也惟本省各檢廳均伏處於被告　權實力之下是以際此情罪昭彰久未檢舉恐非不敢檢舉乃事實上不能檢舉耳究之檢察制度爲不可分制度（現行各級審判廳章程一百零二條所詳）况貴廳具有總司檢舉命令下級檢廳之權限而查刑訴通例官吏對於犯罪人有告發之義務人民有告發之權利本告發人係立憲制度下之私法人對於社會德義上尤負維持風紀而不得不告發之責任是以直接告發因爲請求如下（一）請求調取國務院司法部浙江高等審檢兩廳及全省審檢所關於被告妨害公務（卽審檢所）之電文及報告文件（二）請求搜查被告所占有公署内關於犯罪之言稿（三）請求依普通刑律提起妨害公務罪之公訴 
[齊耀珊致總統國務院電]  
　　浙省長之監督司法權問題北京大總統國務院鈞鑒查監督司法行政爲各省省長現行之職權不能於浙省獨有歧異在吕前省長於七月八日取消獨立兼任省長九月間自由設立審檢所司法部於其咨部時旣不咨准亦不咨駁尙視爲省之單行法固無論於監督司法卽耀珊蒞任後浙之高等審檢廳與各省一律聽監督於省長而司法部時有部文亦與各省一律視省長爲監督今聞司法總長有浙省長未奉明令即違法監督之言致外間持異議者以省長監督司法行政爲違法時相詬詈而不明法律之法官亦以省長違法相詬詈受監督之法官而亦如此是不第不認省長爲監督且又成浙江省自爲制如國體何如政體何如官府秩序何人民視聽何政府以耀珊爲不才罷斥之可也如以爲非違法溺職則應明其是非保其威信方能爲政府任事今舍事實法令而言調停在耀珊固無威信以靦顔任此省長政府又何以示是非於天下邪究竟浙江省長應否與各省省長一律有監督司法行政之權伏候電示耀珊庚印並聞政府接電後經國務會議議定答復大致謂未受政府委任該省長當然無監督權云云 
[川省中濬兩行兌券問題]  
　　昨日四川省長公署財政廳布告云照得中國銀行爲國家銀行濬川源爲四川官銀行成立巳久信用昭著當其發行兌券本有準備兌現之儲金故在民國三四年間兩行兌劵均與現金無異公家收納巿面流行極稱便利自前年軍事發生費用浩繁兩行儲金提作軍用以致停止兌現原出於萬不得已而各屬征收或多收生銀或銀劵各半在公家雖無賤視兌劵之意因有限制收用之令人民究不免稍存賤視之心影響所及無怪價格低落本省長廳長現爲恢復銀行及兌劵信用起見一面委託該行代辦金庫凡公家欵項均由該行代收代付一面商請中央籌欵準備兌現一面推廣兌劵用途　本省征收稅捐均收受兌劵茲恐商民尙有未知特將征收稅捐收受兌劵事宜條列如下 
（一）本省境内一切稅捐凡以四川中國銀行或濬川源銀行兌換劵完納者一律作實銀收受不准折扣（一）各征收稅關如有勒收銀兩銀元者一經查覺撤任懲辦惟兌劵尙未行用之處或以生銀繳納者亦　自便（一）人民完納各項稅捐亦應納之數在六角以上者應以四川中國銀行或濬川源銀行兌劵完納至尾數滿六角者亦收兌劵通接兌劵價値算合嗣銅元找補不滿六角之額征數或其尾數始照兌劵巿價折合銅錢完納 
（一）兌劵巿價每十日由知事及征收局長會同商會查照巿價將每劵一元作銅錢若干文牌示週知並通知城外之各征收機關但十日内劵價陡有起落時應將本日起落巿價隨時牌示所有征收機關及完納稅捐者彼此找補均以牌示價値爲準不得歧異（一）征收機關不在縣城者每次接到征收局兌劵巿價通知後應即照價牌示其征收分設收欵處所亦應照辦 
（一）向來稅捐額定以銅元完納者其應納之數滿千文者亦可用兌劵完納 
（一）濬川劵蓋有趙字或隨時兌現等字樣者均一律使用征收機關不得稍有抑勒 
（一）實行期限於四月一日其有奉文在四月一日之後者應自奉文之日起爲實行期 
地方通信 
[蘇州]  
　　預備會勘烟苗蘇常道尹署接省長訓令謂查勘烟苗一事駐京英使委定陶樂爾君在蘇省各屬查勘外交部委僉事趙沅年内務部委曾亞伯到甯會齊並由本公署委記名道尹俞壽璋會合出發先從鎭江江陰上海蘇州等處次第查勘並由各道尹派員隨同分赴各縣巿鄉切　查勘有無烟苗發現云云王可耕道尹　分令各縣知事一體　照並令蘇州警廳長分飭各區警正等預備派警迎護 
烟酒牌照捐請緩期歸併各縣烟酒牌照捐已奉省飭於四月一曰曰歸烟酒公賣局辦理茲悉此項烟酒牌照捐向章每年分兩期徵收本年正月至六月之捐均已照收故吳縣孫少川知事會同各縣呈請財政廳展緩三月至六月分結束移交未識能邀允准否 
欵産經理處更舉經理吳縣欵産經理處總理全縣欵産職務繁重總經理一職照章由各巿鄉董事及學務委員公同選舉後呈請縣長委任現任經理孔君巳届二年期滿經該處通告二十八巿鄉董事及學務委員等於四月九號齊集舊學前平江書院内開會投票選舉揭曉孔康侯得二十六票汪絅之得二十一票劉迓賓得十六票旋即開呈縣署請就三人中酌委二名分任正副經理以專責成 
[杭州]  
　　省議會審查會紀事浙江省議會昨日（十二）因遙祭蔡松坡君國葬停止大會一天以伸哀悼惟法律庶政財政各審查股因預算關係重要臨時會期迫促特於昨日上午九時起在議事廳樓上開各股審查會聞實業費内將加入改良磁業傳習工場一項敎育費内删除省敎育會建築費一項内務費内變更省會工程局一項本擬於下午開特務審查會因各股審查未了審查員不敷支配大約今日上午開特務審查會審查包議員芝洲刑事處分案 
杭垣遙祭蔡松坡昨日（十二）爲國葬蔡公松坡之期上午八時杭垣各界各團體相繼至西湖忠烈祠舉行遙祭禮内中以學界員生爲最多女學生亦不少且有由校中步行而來者軍警一方面亦均按照辦法分别各派代表到會亦甚整齊各官長除督軍省長外大都均到惟議會一方面只到有秦炳漢何紹韓兩人至十時許由張歸長主席王道尹陪祭此時軍隊警隊及男女學生分行肅立秩序井然一一按照禮單行禮並由讀祝員宣讀楊督軍祭文及辛丙俱樂部祭文各一篇祭場中懸掛各學校各團體聯額亦多惟齊省長耀珊祭文與聯額均未交到云 
[松江]  
續誌印花委員之檢查縣署前因檢查松太兩府屬印花委員張芝生來松督查並勸銷印花是以卽派那鶴年警佐及警所檢查張德昭縣署第二科王科員會同商會職員趙子芳赴大豐綢緞店協和福阜成烟店及仁太衣莊於檢查印花外並抄錄賬目又掗銷各店印花洋十元致爲森大北貨店主張季堂　例拒却抄賬並否認　賣印花將情報告商　會長至縣質問已誌前報聞近日該員等赴各店檢查時祗看印花不閱賬目以維　　力爭附稅電文松縣敎育會農會商會因省長重加省會否决之省附稅增加人民負擔特聯合電爭茲將原電錄下南京省議會公鑒省長蔑視議案擅加省附稅請大會力爭以蘇民困松江縣敎育會農會商會同叩　 
[南匯]  
　　辦賑報銷之縣署指令南滙紳士顧德鈺陳佐漢盛家勗等日前將經辦義賑編製决算清册並檢齊各項發票收據呈報該縣轉呈江蘇省長財政廳滬海道尹核銷茲奉葉知事指令却呈悉該所送到收支清册茲經本公署按册稽核所列各項入欵旣屬相符而出欵亦屬覈　無濫應准照册繕榜張掛通衢以昭大信並候造具清册連同發票收據備文轉請核銷該紳等辦理此次賑務旣巳慨搞鉅欵復又竭誠規盡災黎得資生活治安賴以維持可謂不遺餘力應候查明出力員紳認捐善士專案請奬以酬勞勩而資表揚云 
[九江]  
　　賓興洲地畝掣籖揭曉賓興洲乙等地畝五十六號分别單聯號招租業經租滿已於十八日掣簽其法以二小童一拈租户姓名一拈租地號數拈得者卽爲某租户所得之簽將來該地建築完畢巿場之發達商埠之繁盛正未有艾茲將租户姓名及得籖號數錄下汪承志堂一百十三四號金壽堂一百三十五六號盧肅孫九十九十一號康吉堂一百二十七八號仁記一百三十七八號宗惠甫一百十五六號胡禮庭一百二十二十一號胡禮庭一百四十四十一號汪永志堂一百二十六七號吳金印一百五十五十一號金質菴一百四十三四號鄞江堂一百零六七號退思堂一百二十九三十號以上聯號傅幼泉一百四十六號乾鶴記一百十九號湯鵬程一百零五號吳偉臣一百三十一號姚瑞麟一百五十二號羅鼎卿一百二十三號解傑庭一百四十二號王濟川一百二十二號韓光煦一百零三號景卿益一百零四號三益社一百零五號姚炳麟一百十二號忍厚堂一百零八號張俠誠一百二十五號吕錦燦一百十號雷震西九十八號李笑如一百十一號蔡賡雲一百二十八號張兆一百十七號張載夫一百三十九號江寗會館一百零一號固定齋九十七號葉友松一百四十九號吕連春一百零二號仲仁山一百二十四號張偉夫一百四十五號以上單號 
潯商對於潯關加稅之呼籲潯商否認潯關加稅情形　誌前報茲又於八號由各業商人曁各商會代表在潯商會開會討議繊果拍電懇請大總統及國務院撤銷前案茲將電文錄下 
北京大總統國務院鈞　潯關免料改鈔加征貨稅一案上年經商會等迭請取銷蒙准緩辦詎本年復由關督轉奉部令並抄送稅司詳文駁議仍須提議進行等因商會等邀集各行討論均莫名惶駭查洋貨華貨稅則懸殊若再加征誠爲自殺除電陳稅務處財政農商部外合電懇大總統國務院迅飭撤銷前案以安商業而靖人心不勝急切待命之至南昌景德鎭九江總商會曁各商會各業代表等公叩齊 
[來函]  
　　來函頃閱十一日貴報地方通信欄登載七日蘇州火　一叚謂係小號起火波及鄰居大昌祥云云殊與事實不符蓋是日火起確係戴萬成沿河後樓燒起當時衆目昭彰小號被累損失之餘名譽有關爲此函請更正望登入來函欄内以昭核實泰順仁漆店啓事 
雜評一 
[會議推行輔幣（一子）]  
　　今各部會議推行新輔幣之方法者亦嘗一究全國巿場通用供給之限度何如乎吾嘗言之輔幣通用之限度不可不研究失之過高則侵本位貨幣使用之域而日常之小貿易多所影響失之過低則使用之範圍狹流通不便亦失補助之本義然欲使高氏適於限度而無過不及之虞者則供給之法不可不講而全國巿場需要之實况尤不可不熟察之也 
抑我聞計學家言生計程度高者則日常貿易之額大所需於輔幣者少制限雖高無充溢之患生計程度低者則小貿易多輔幣之需用亦巨故制限不低必有盈溢之虞我國今日全國金融之狀况何如生計程度之高低何如輔幣供給至何等而始免過不及之患其限度又何如當局能一一詳查而得其實况首若未得其實况而但一意致力於推廣則供過於求巿面又豈無影響乎當局者宜熟思之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美商聯絡中國工商之厚意]  
　　上海總商會昨致各會董函云逕啓者本日有美商史丹嵐君到會拜訪持有美商會及官廳介紹書函來華調查商務談及中美交誼日益親睦將來華商與美商直接貿易七商之赴美者必多現在華人赴美惟留學界稍得便宜工商界之到美者相待未免欠優史君此次來華擬向政府陳述意見向美政府磋商優待辦法欲與本會領袖諸公把晤討論並請條陳政府云云茲定於四月十四號即閏二月二十三日午後三點半鐘約會董全體開討論會並備茶點接待史君届時務祈惠臨爲荷 
[委任總商會調查貨價]  
　　農商部第一七三號訓令上海總商會文云案准財政部咨開查本部前以海關稅則亟須籌議改訂應將民三民四民五各年份物價續行調查電飭江海津海粤海等關遵辦在案茲據江海關監督電復稱奉電會同商會調查貨價塡表報核遵查貨價期得實在須與商家直接樞紐全在商會當即照案轉商並告以修改稅則爲加稅免釐振興土貨張本關繫國課商情囑其趕辦以赴事機應需經費酌定請撥去後茲據復稱巿上實價與海關稅册物價全然不同前年設事務所用熟悉洋貨情形之人機密調查閱時八月用費五千僅查報大種類之大概價値其花色細目甚繁非一年半載所可竣事茲奉定限三月爲時甚促經費又未提及前辦人員四散再約集非猝能任囑爲核奪前來所言尙屬實情惟此事爲修改稅則備與稅司所查互證折衷之根據無論如何總須趕辦似不妨仍按前表大種類辦理無庸細目免延時日復查前次商會係由農商部委任擬求照案轉咨飭辦並酌定經費飭遵以免諉延等情查此次部飭津滬等關調查貨價本爲備資參證與稅司所查互相核辦起見事關要緊未便延緩江海關監督來電促令仍按前表爲根據從事調查亦較事半功倍除將經費一層准由海關稅項下動撥一千五百元備資應用仍令切實開報外應請轉令上海商會切實調查趕速竣事以利進行除電復江海關外咨行查照辦理等因准此查調查貨價該會從前辦理有案茲准財政部咨稱前因合行令仰該商會迅速遵照辦理可也 
[籌備鐵路材料之部令]  
滬甯鐵路局前奉部令以歐戰方亟各項鐵路材料價値飛漲亟應預爲籌備如鋼軌枕木橋梁等該路何者尙有存餘可以售讓他路何者巳形缺乏即須籌備若干仰由該局悉心計畫報候查核等因江局長奉文後已飭據洋總管函稱本路鋼軌向無存餘現因改製道义等項巳向漢陽鋼鐵廠定購數條如以全路鋼軌百分之五預算應需價銀二十萬兩之譜枕木一項亦需五萬元又全路橋梁延長計算以木質橋梁材料百分之五作價約需銀五萬兩惟本路橋梁才料頗有存餘堪以轉讓他路開單呈候核轉等情聞江局長已據情轉報矣 
[荷領查復旅滬德人之確數]  
大陸報云上海荷蘭領事因江蘇交涉員詢及旅滬德人之確數特將下列表册送交交涉公署（一）上海公共租界内之德人連婦孺在内共一千二百八十人皆已照章註册（二）德人商舖共繳出來復鎗手鎗約三百五十枝（三）巳由上海回國之德人共四十七名（四）巳由上海移寓他處之德人共四十五名内有十九人將住於他國租界遷居執照業已發給 
[華僑不忘祖國]  
　　旅美華僑許涎川莊焯元黄璧邨董光祥黄慶庸陳清吉等爲調查祖國出品回華現已抵滬擬至南京等處調查實業參觀風景以便回美謀畫暢銷華貨以益祖國聞許君等均生長美洲於祖國語言文字多有隔閡祇以熱心祖國故不憚遠行云 
[挑選運動員赴日比賽]  
　　本月二十一號即星期六中國東部各學校在楊樹浦滬江大學舉行運動大會挑選優運動員以便赴日代表中國加入第三次遠東運動大會查此大會定於五月八號至十二號在東京舉行此次星期六之運動會凡爲國内運動員而不在各校肄業者亦可報名加入如能合格即可代表中國赴日比賽是日之運動節目爲百碼賽跑二百二十碼賽跑四百四十碼賽跑半英里賽跑一英里賽跑高欄跳賽低欄跳賽遠跳高跳持竿高跳及擲鐵餅等同時並須演示鑣鎗之投擲設有人報告願爲十五英里之自由車競賽或十英里賽跑可以臨時與以試騐之機會是日之各項豫賽定爲上午舉行决賽則在下午凡非學校學生而欲報告與賽者可向崑山花園四號遠東運動會書記處接洽并可詳詢一切欲知之事中國現方從事充分之豫備擬挑選運動員百人　以上赴日運動員將以本月二十六號附春日丸啟程豫算五月一號可達東京抵東後尙有一星期可供練習及休息之時間同日天津武昌兩地亦舉行運動大會就中國之北部中部運動員中挑選能手以便赴日廣東同日亦舉行挑選大會中國運動自第二次遠東運動大會以來大有進步以其成績與第一次遠東運動大會之成績較則超出甚多凡爲贊助之人皆極歐慰希望中國運動員可爲國家博榮譽而中國運動員於組合之球賽非常强健可爲制勝之左劵云 
[孫中山不願中國加入戰團]  
　　卸任製造局總辦李鍾岳君於十一日午後三時偕同彭養光潘仲蔭兩君往訪孫中山君面詢要事並據孫君言中國不宜加入戰團請其於入京之後轉告政府務須審愼晤談至三小時之久始興辭而返 
[蔡上將國葬日之遙祭]  
　　本埠海軍機關接海軍部來電以本月十二日蔡故上將國葬期十五日黄故上將國葬期按國葬法第六條全國官署是日應下半旗設位遙祭等因前日爲致祭蔡故上將之期海軍臨時總司令薩鎭冰特飭各軍艦於是日均下半旗致悼並備牲醴召集海軍員屬在高昌廟海軍處敬懸蔡故上將遺像於上午十時遙祭所有祭壇秩序如下（一）奏樂（二）行三鞠躬禮（三）行三獻爵禮（四）行獻帛禮（五）止樂（六）宣讀祭文曰惟中華民國六年四月十二日迺陸軍上將蔡公松坡國葬之期海軍上將薩鎭氷率員屬等謹以清酌庶羞致祭於蔡公之靈曰嗚呼惟有明德是用馨香緬茲國葬尙彼旂常我公不祿人心未忘共和再造八表重光奈何家國遽折梀梁大功誰繼來日方長湯湯歇浦黯黯衡陽永懷悵望目晬神傷期與同志共慰國殤庶幾靈爽式享蒸嘗讀畢復行三鞠躬禮奏樂禮畢 
[第一日考驗赴法華工紀]  
　　法人招募第二批華工定期試驗體質等情已誌昨報昨届考驗之第一日各工人赴道信公司候驗者頗衆法捕房捕頭恐人多滋事特派法捕一名華捕二名在該公司門前彈壓聞此項華工考驗合格後定於明日（十五日）在虹口東有恒路滙昌棧内再行試驗手藝一俟法公司輪船抵滬即日放洋赴法 
[機製麫粉准予採運出口]  
　　江海關安稅務司昨發布告云本年四月九日接總稅務司電開本埠機製麵粉准華洋商人執有本關監督護照報運前往外洋等因當經布告在案茲又奉令開奉稅務處令前准港商周同仁等由滬採運麵粉一百萬包出口接濟僑民嗣准外交部迭次咨開准美國公使函以華商旣能採運麵粉出洋美商亦應准運等因當以米糧禁運出口載在條約前因歐戰華僑缺食特准載運麵紛接濟限定包數非其他商人可以援請咨由外交部轉復去後迭經來往辯論迄未解决本處查近年南省機器麵粉滯銷亦宜量予變通寛其銷路擬准華商與洋商一律得在上海採辦機器麵粉出口由江海關監督給發護照以憑報關驗放每包重不得過五十磅應納照費四角繳存江海關監督如遇内地災荒及麵粉昂貴之時仍由本處隨時察核情形先期於二十一日以前由關出示禁止前項麵粉出口除周同仁等商號准運之一百萬包内未經運完之麵粉業已躉繳報効銀兩無庸加收外此後遇有華商呈准採運之案每包應一律繳費四角以昭平允現經本處與財政部咨商同意並一面咨行外交部照會美國公使相應令行總稅務司轉令遵照辦理等因令轉到關並准本監督函同前因合行布告仰華洋各商人等一體知悉 
[烟酒聯合會致衆議院電文]  
　　籲請打銷烟酒專署預算案中國烟酒聯合會昨致北京衆議院戟云衆議院議長議員公鑒竊敝會去秋請願廢除公賣改良稅則冬季仰蒙通過咨達政府兩業商民若望雲霓詎遷延半載在政府百端待舉兼顧未遑而菸酒署爲保存祿位計竟乘間攬權把持愚弄一方面與商民敷衍允我商訂稅法徵求同意一方面將預算朦混提議希圖實行專賣今悉貴院審查會突然通過萬商惶急商民等十八省之同意半載餘之呼籲竟不敵烟酒署一人之私見查取銷公賣之議案商會聯合會多至數十起四川浙江等省議會多至十餘次此次全國財政會議亦决定稅費合併一道徵收足見上下一心今竞一概抺煞不知如何情形遽爾審查通過一若中國菸酒稅非專賣不可中國改良菸酒稅非斯人莫屬一聽其顛倒播弄置千萬菸酒商人於死地嗚呼即不爲人民計獨不爲國家計乎查日本烟酒專賣投資二千九百十七萬元接其實行時期尙在稅關條約改正之後且外菸外酒約經政府收買我國外債日增稅約未改而欲以百二十萬官欵製烟求利爲專賣之張本是直夢想耳聞該廠尙未出品而公欵巳盡消磨無非冀預算成立彌補報銷固守位置勢必至迫令兩業商人均掛洋旗蠧國殃民莫此爲甚貴院爲人民代表兩業生死存亡全懸於諸公之手伏乞於該預算案提出大會時秉公詳議立予打消母爲一人而禍全國臨電不勝迫切惶悚之至 
[省委會勘烟苗員到滬續誌]  
　　江蘇全省會勘烟苗特派員俞壽璋於前日來滬暫寓一品香旅館已誌昨報茲悉俞君於昨晨赴道尹交涉各署會商會勘事宜嗣有上寳兩縣知事偕赴該員庽所面陳復勘情形聞俞君詢問一切頗極細密云 
[揭劾官吏未除烟癮之省令]  
　　滬海道尹王賡廷淞滬警察廳長徐國樑昨均接省令開查本省官吏前有烟癮者均於去年飭令具結戒絶在案現烟土禁令雷厲風行聞有不肖官吏仍有陽奉陰違情事殊屬荒謬絶倫爲此令飭各道尹各警察廳將所屬各知事各警察官嚴密考核如有上項情事仰卽分别揭劾母稍隱徇致干咎戾 
[飯店不受嚇詐]  
　　法租界老北門外大街王永興回敎飯店於本月十九日有一陸某送去一函内有民黨經濟困難欲借洋三百元限二十四點鐘内交付如不應允即以激烈手段並用炸彈對付等字樣當時王對陸云借洋三百元尙屬小事惟是親是友須當告明實情方能照付迨陸去後王即報告大自鳴鐘捕房奉諭如再有人來借着卽扭案候辦詎陸於前日早晨又往王處索取借欵王約晚間來取嗣由捕房派令包探陸海榮在王店内守候陸果於是晚九點鐘前往王處催索當被包探陸海榮將陸拘入捕房詰問據供起意之李少雲現在天聲舞台舊址觀看影戲嗣經副捕頭阿而風西率同探目黄錦榮沈德福包探韓邦達陸海榮前往該處將李拘入捕房阿副捕頭等復乘汽車赴白爾部路新民里二十一號門牌李之住處搜查並無危險之物當時又在嵩山路地方續獲同黨陳某一名昨又拘獲某甲一名暫押嵩山路捕房共計先後拘獲四名現均押候盤詰錄供再行解廨訊辦並聞王永興在公共租界内設有分店亦曾被人送過炸彈一枚索詐洋三百元云 
[浦東刦案疑嫌犯呼寃]  
　　浦東楊思橋鄉民孫楚橋家被刦一案近由第五區地方警署續獲嫌疑犯莊金生一名解送地方檢察廳讯究巳誌昨報昨日午後由檢察官提莊到案研訊莊極呼被誣並稱民人向在窰貨船上爲夥並不爲匪可訪可查問官判令還押候提前經判决監禁五年之江阿東許榮華夏東生三犯到案質訊核辦 
[新民慈善戒烟醫院開幕]  
　　本埠白爾部路新民里新民慈善戒烟醫院自中華國民禁烟大會同志籌備設立以來慘淡經營力求完備設戒烟療病兩部敦請中西名醫多人定於日昨開幕施戒施診巳誌報端茲悉該院於上午九點鐘行開幕式首由該院院長致開幕詞大致謂鴉片流毒中國實爲我國最可恥痛之事凡在國民早當擯絶不吸卽有吸者亦當早爲戒除無奈一般國民智識與生活的程度未能一致故有已戒絶者有未戒絶者有戒絶而復吸者有欲戒絶而不得者當此烟禁永絶之時勢非完全戒絶不可在有資者不難覔醫自戒而黑籍貧民自食其力猶慮不給安有餘資以戒烟乎於是不得不羣趨於受打嗎啡針之一途嗎啡毒發而不可救勢必至全身潰爛而死在受打嗎啡　者多數亦自知之然而明知故犯豈其中心所願特以爲窮所迫覔戒無方祇可走入死路苟作生計言之可傷吾輩同志旣以掃除中國烟毒自任則不能不兼壽並顧爲黑籍無告同胞開一方便之門此新民慈善戒烟醫院所由創而有今日開幕之盛典也特是作始也簡將畢也鉅竊願吾輩同志及諸熱心慈善家力爲維持力爲擴充務使黑籍無告同胞完全脫離苦海俾中華民國全國無一黑籍同胞則中華民國之幸亦中華國民之榮也詞畢復由董事會及戒烟部主任並來賓多人演說戒烟之切要尤以貧民戒烟爲第一且紛致祝詞頌詞頗極一時之盛院長答謝如儀而散時已十一句鐘矣聞是日下午貧苦烟民往該院就戒就診者已有多人有願住院就戒者有願逐日赴院請診者其發達當可預卜熱心慈善事業者當爲解囊相助俾竟全功云 
[三誌禁烟聯合會事務所之存廢問題]  
　　西門關帝廟全國禁煙聯合會駐滬事務所近由安副會長函請淞滬警察廳取締撤銷正會長柏烈武因此辭職滬上各調查員曾與各國體拍電挽留去後至今尙無正式復電惟昨午始接總會某會員來函報告謂日前滬電到京即山總會邀集全體開會公决對於挽留一節咸皆贊成遂聯名函懇柏君勿萌退志母負衆望段總理亦一再函勸挽留是以柏君勉爲允許所有設立滬分會事即日亦須開大會磋議一俟議定辦法辦法即當正式分函各機關查照務請諸君勿持退志仍煩嚴厲進行云云 
[冐充禁烟調查員之騷擾]  
　　自本年三月三十一日租界烟禁期滿後所有禁煙調查員名目已由省長通令撤消詎前晚有住居城内穿心河橋相近爲洋行生意之徐某於十二時由北乘車返家將次入門見後有一人亦由車中跳下隨同入内徐詢其何爲彼卽取出楷片姓歐陽名某上有蘇省禁烟調查員字樣徐告以並不吸烟家中素無烟具某仍堅欲搜查徐不得已任其搜閱一過而去 
[鐵路探警查獲紅土]  
 
 
 

Page 11

 
 
前日上午七時寗滬火車抵滬搭客紛紛下車站中脚夫肩挑搭客囑关之大號皮篋三隻隨日本人二名送出鐵欄外當被鐵路探警在皮篋内搜出紅土二十八隻詰問該日人推諉不認揚長而去當由探警將紅土及衣服雜物解送鐵路巡警局經蘇副巡官轉送局長辦公處請示核奪 
[挽留稅務所長之覆電]  
　　上海總商會曁縣商會正副會長公電挽留上海稅務所吳所長已紀前報茲得胡財政廳長覆電云蒸電悉上海稅所長業已更委吳所長係交財政部任用人員未便久調任用新委之高莊凱曾任鄞縣政聲卓著辦理上新河並鎭江木釐局年餘以來亦能裕國恤商現在調滬當可與吳所長後先嫓美幸母顧慮此覆胡翔林眞印 
[咨請查緝中興社機關]  
　　護軍吏署日前接到中興社遞寄之印刷品語多悖謬業已呈咨通緝現經軍警兩界偵悉該社機關曾設在虹口某旅館内所有編輯印刷等項由前清進士尹某主持交際事件由湘人劉余二人擔任自印刷品被官廳查獲後該社機關已移至某國人住宅内刻由某機關函知朱交涉員轉咨各捕房查緝矣 
[内務部注意警署拘留所]  
　　淞滬警察廳昨接省長公署令開准内務部咨開查各省區警察廳署所設之拘留所其性質雖與監獄有别而拘束人民之自由則一本部爲注重人道起見關於各警察廳署局所附設之拘留所亟應切實調查以資整頓惟查各處警察廳所所設之拘留所管理經費及其附設情形本部向未據報且無成案可稽茲特擬就調查表式咨行貴省長查照轉行各警察廳所照式塡註並於文到三個月内送部備核等因除分行外合行照印表式令仰該廳即便遵照辦理 
[再誌製造局總辦之接替]  
　　陸軍部近因畫一兵工改上海製造局爲上海兵工廠此項新編制於本月初頒到滬局前任總辦李鍾岳以措施艱棘曾於陽日電部懇辭旋奉部令委今總辦謝邦清接任將李調京另行任用合局員司工匠以李君蒞局兩載政惠人安即於十號設讌歡送并於總公務廳前撮影以誌去思十二日謝總辦到局接事李君卽於翌日移交離局并設筵局中以表歡迓公務廳前高插甘棠餘韵綾旗（係砲彈器械兩廠工人所製敬送李總辦者其餘員司另製中堂一幅刻尙未竣）來賓如馬參謀長徐警廳長及海軍辦事處各員均到一時冠蓋紛紜頗爲熱閙 
李總辦於交卸局務後本擬遵令即日晋京候用惟家眷向在局内同居亟須安插故已於昨日將家眷及一應器具遷出以便送回原籍然後赴京該局員司工匠人等於李氏家屬出局時全體歡送並聞謝總辦擬將局中房屋稍事整理即將現寓西門外大吉里之眷屬移入局内居住 
新任總辦謝邦清於昨晨十時赴龍華軍署晉謁盧護軍使茗談良久而出 
[爲蘇道生建像刋碑之募欵]  
　　上海縣商會正副會長昨致南巿各業領袖函云敬啓者本會副會長蘇筠尙之胞兄道生先生經商日本任中華商務總會會長有年振興商業保護華僑不遺餘力去冬在長崎病故中日人士咸爲感悼茲由胡礽泰永見寛二兩君發起就長崎寺町興福寺建像刋碑永留紀念撰文通告中日人士集腋成裘助此義舉等情到會竊念道生先生生平事蹟允足增光商界外邦友好尙樂輸誠祖國同儕更宜贊助爲特函祈貴業團體酌量輸助以速觀成如有個人名義聞風樂助亦所歡迎事關義舉倘荷玉成希煩見復并將捐欵隨函交下以便彚繳無任企懇 
[孤兒院桃花大會之秩序]  
　　龍華孤兒總院定於今明兩日舉行十週紀念桃花大會已預誌前報茲悉每日以二時開會今日午後由學界與院生游戲袁恕菴君演說明日正式開會由院董王一亭主席高翰卿宣佈成績並有男女音樂英華詩歌以助清興 
[預誌官話合會之演說]  
　　聞棋盤街五百四十五號官話合會定於十五號卽星期日午前十鐘半請廣學會編譯英國文學士梅益盛氏演說世界之光梅君來華住蜀二十餘載對於吾國之政治敎育社會風俗久已洞悉眞情想是日演說必有一番宏論以助吾人道德之進步也 
[新任法領事謁見道尹]  
　　新任駐滬法總領事韋爾登君於昨日午後三時許乘汽車赴閘北華興路道尹公署謁見王道尹當由該署譯員邵玉林延入招待室繼由王道尹親自接見韋君在華已久善操中國言語彼此縱談良久始握手而别 
[飭購鐵路年報格式]  
　　滬寗滬杭甬兩路局奉交通部令以鐵路所造會計年報業由本部製定一格式印就紙本擬分發各路備價頒用以期一律各該路應需年報格式若干份仰卽查照呈核俾資分配等因即經江局長轉飭總賬房遵照查復據稱滬寗滬杭甬兩路年報格式現在尙有餘存堪備下兩期塡造之用無須呈部核發等語業已據情呈報交通部查核矣 
[少婦請求離婚之理由]  
　　婦人茅郎氏（名秀英）邀請律師在地方審判廳告訴伊夫茅鯉庭欺騙重婚請求斷離一案當經該廳核准飭傳一干人證到案候訊昨日午後由張推事官樓檢察官開庭審訊先據茅郎氏訴稱年二十歲父母均全母家住居本城九畝地開明里四十二號前年十一月間憑童成賢等爲媒由父母主張將婦人配於前在五馬路開設合豐昌洋廣貨店之寗波人茅鯉庭爲繼室去年九月二十日在北巿謙吉旅館結婚後賃屋同居小北門外餘慶里及至年終茅以店中虧本難以支持向婦人商懇將一切衣飾典質彌補今年正月間茅領我出外游玩行至九畝地聚興里聲言有一契友住此里内意欲進内一探當時婦人偕茅一同入内忽有一婦人指我辱駡爲小老婆不容進内勢將行兇其時婦人莫明其故詢諸鄰右始悉此婦即茅之髮妻王氏後茅同我仍回餘慶里我即與茅拚命茅遂用好言安慰我因氣忿暫回母家未幾茅　我歸寗將一切粧奩搬取一空婦人因被欺騙心實不甘爲此來案請求離婚並求追償衣飾等語郎耀餘供爲秀英之兄在北巿四川路永裕茶棧執業餘語與秀英略同被告茅鯉庭不到質之媒證童成賢供稱寗波人在九畝地開設成泰昌洋貨店與芽鯉庭爲友茅鯉庭與郎秀英彼此先行相識當面訂婚茅即挽出民人爲媒娶爲小星至茅本有大婦秀英亦經知悉求察又訊女媒汪郎氏供稱秀英是我妹子前年由童成賢向婦人說及有友茅鯉庭欲娶繼室其人極爲老誠于是婦人回家與父母商妥即由婦人與童成賢爲媒將妹許配與茅惟當時並不知茅鯉庭家中尙有大婦云云繼由原告所邀之律師出庭陳述一切問官復向童成賢詰曰茅鯉庭今日何不到案童答稱現在寗波可支交案問官遂限童成賢即日將茅鯉庭交案並着童交保原告等退去候再訊核 
[姊妹同被誘拐]  
　　浦東婦人徐王氏近在蘇垣慈悲橋誘拐張海大之十九歲孫女大寳又十七歲之孫女二寳來滬圖賣並將二女所帶金戒質洋化用經張偵悉於前日來申尋獲鳴捕將王氏及氏之同伴徐木英並兩女一併帶入捕房分别拘留昨日傳同收贓之某押店夥葉鳳卿將一干人證併解公共公廨請究葉由押店公所公延之代表律師愛倫到堂代爲辯護經俞襄讞會同英白副領事向各人略訊一過判兩女暫留濟良所徐王氏徐木英及押店夥葉鳳卿分别押候補傳人證到案質訊 
[兩妓同求超豁]  
　　濟良所昨解不願爲娼之雉妓吳素英沈素蘭至公廨請示據吳妓供稱與沈同在英華街二號門牌妓院賣娼因不堪其苦是以同投濟良所求援務求超豁並據沈素蘭供與吳妓相同中西官判兩妓併發濟良所留養 
[命案延宕巳久]  
　　船户龔炳華前在法租界太古碼頭被同業駁船户施林寳徐寳生兇毆致失足落浦溺斃龔夥丁掌生亦被施等毆擊受傷旋經尸妻龔陳氏尸子龔掌華等控經地方　諭飭將尸撈起派員驗明飭警緝兇究辦嗣將嫌疑兇犯吳三囝獲案訊供諭令交保候示在案茲悉尸屬中有在本埠日領事署服役者以此案延宕已久而施林寳徐寳生等仍逍遙法外曾將龔被害情形及兇手抗不到案各節哭訴於日本副領事林君前日由林君據情函致地方廳林檢察長請爲緝拿各兇犯到案嚴究昨午林廳長特加派法警協同二十四保各圖地保查提各兇犯到案懲辦 
[婦人踢傷車夫]  
　　黄包車夫周金弟控被新閘白克路八百四十八號門牌荳腐店主易蔡氏踢傷腎囊昨由捕房將該氏拘解公共公廨經中西官訊明係因爭論車資起釁以氏不應行兇判押女所兩月 
[理髮匠控告行兇之結果]  
　　理髮匠陳鶴祥控被胡連生在楊樹浦路用板櫈擊傷等情由捕將胡拘解公共公廨訊供押候原告傷愈再核在案昨晨復由捕房解廨經王崧生襄讞會同英卓副領事質訊屬實以胡不應行兇判押滿兩禮拜以儆 
[擊破頭顱]  
　　王榮卿吳壽林昨在嘉興路不知因何起釁彼此用以致吳之頭顱被王擊破血流如注由二百零三號華捕查見將兩造一併帶入捕房捕頭察得吳受傷屬實飭送醫院醫治王押候解送公堂請究 
[荐頭店内之打架]  
　　美租界北四川路第十九號門牌薦頭店内昨有婦人高戴氏孔崔氏因賭口角起釁互相打架被六號日本巡警查見將氏等一併拘入捕房禀明捕頭准各存洋保出聽候禀請公堂訊罰 
[醉漢在途胡鬧]  
　　住居閘北公益里之徐旺熙前日酒醉在大統路胡鬧由四區崗警阻止不聽拘入區署留候酒醒訊核 
[盜取義塚界石三誌]  
　　楊阿三張阿榮因盜取新閘梅白克路水爐公所界石被捕查獲並將代運界石之嚴良忠一併拘解公共公廨訊供收押在案前日復訊據水爐公所曁江寗公所代表律師上堂譯稱該義塜創自前清同治年間埋葬尸棺不計其數歷經中西官廳保護有案去年有行頭潘有耀等將該地盜賣經原告查悉禀請工部局給照加高圍牆詎被告等多人於夜半扒進圍牆掘取墓碑計共五十六方裝於嚴良忠船内希圖運往他處此事定有主使之人請爲澈究等語訊據嚴良忠供稱此項界石係由萬先生囑令裝運餘不知情求察訊之楊張兩人供稱均爲小工上星期有人喚令我等至梅白克路搬取石板一時受愚乞鑒王肇之襄讞商之美柯副領事判楊阿三押西牢三月張押一月嚴良忠押候補傳人證到案質訊再核 
[戲劵貼用印花稅之難行]  
　　推行印花稅新章各戲園戲劵亦須加貼印花稅證本埠華界戲園祇有開明公司之新舞台一家此次貼用印花須由該舞台倡導乃能推及租界各戲園故蘇省印花稅分處處長及財政廳長一再咨行淞滬警察廳長轉勸該舞台遵照試辦茲經該公司各董開會提議以新舞台爲改良風俗而設官廳應有保護之責至戲券加貼印花一節勢難負擔已函復警廳婉言拒却矣 
[天潼路火警]  
　　昨日午後兩時半美租界裏虹口天潼路新昌里三百二十一號廣東人某姓庽内不戒於火燬去該姓住屋及貼鄰三百二十二號房屋兩幢旋經美捕房飭傳事主詰問因何起火再行核辦 
[醫生施送戒烟丸]  
　　浙江人陳鑑岐精於醫理現見烟禁限期巳届一般食力貧民烟癮未除實屬可憐故將自製戒烟丸藥日在高昌廟一帶施送不取分文 
[江都縣延不移提]  
　　楊州人施爾忠與方玉衡被金星壽險公司指控串同施之妻弟胡玉廷謊報施妻胡氏病故圖編保壽險銀一千兩業經捕房將施方二人拘解公共公廨迭經訊明判施押西牢四月方押候江都縣來文移提在案茲巳日久該縣並無來文故前日復由捕房將方解至公堂禀明前情請示中西官判方還押候再致函江都縣於兩禮拜内來文移提如再逾期即將被告開釋 
[舊官寮之債務]  
　　已閉昇泰錢莊股東葉浩然在公共公廨呈控前清揚州鹽運分使李眉蓀不理往來銀兩一案昨晨由廨傳訊據原告葉浩然投訴昇泰錢莊係與胞兄浩庭股開該店已於民國元年收歇兄於是年六月十六日病故該莊開設之時與被告素有往來至收歇日止共被拖欠銀八千餘兩至民國二年被告還過銀九百餘兩餘銀向索無着迄已六載供至此將賬據呈案請追並延律師到堂代表繼由被告代表律師向原告逐層盤詰良久王襄讞商之美博副領事判被告交保候再復訊 
[追索借欵之辯論]  
　　陳韋章在公共公廨呈控范桐生不還借欵銀二千兩前日由關讞員會同英卓副領事傳訊先由原告代表律師上堂譯稱前年十二月間范因有急用向原告借去四明銀行支單兩張計銀二千兩由孫桂泉轉交被告有票根可查嗣范將票付於元久錢莊由該莊蓋印向四明銀行收取該銀行與元久莊均有人到堂作證云云繼由元久莊夥范松甫及孫桂泉到堂證明支票由德大紗廠付下蓋章收銀范桐生係該紗廠司帳等語並由原告陳韋章投訴范桐生向伊借銀二千兩約期去年三月底歸還届期向索無着是以控追訊之范桐生延律師到堂聲稱范係德大紗廠司帳該廠經理穆舍齋兼爲華成保險公司總理及内地救火會副會長此欵係於前年八月問因原告所開之筍行失愼曾向華成保有火險當由華成賠銀二千兩嗣因查得該筍行帳目不符延請律師擬赴法庭控訴陳卽央友孫桂泉向穆說情除將火險銀二千兩退還外另償律費洋三百元當時被告亦爲陳緩頰原告所控之銀即退還之保險銀兩被告並未向陳借銀乞鑒並由穆舒齋投訴前爲淞滬警察廳長由政府奬給三等文虎章現爲德大紗廠及華成保險公司總理原告所控之欵即退還之保險銀兩曾由范桐生向我說情故當時並未起訴供至此即經原告代表律師向穆逐層盤詰良久中西官判將本案註銷着另行具禀起訴 
[兜售攙水牛奶之干涉]  
　　姚桂發前日在長浜路兜售牛奶被衞生局西人查見以其並無捐照且又攙水鳴捕拘押捕房昨解公共公廨經中西官訊實判姚罰洋三十元充公無洋改押一月以儆 
[收買小孩珠帽之獲咎]  
　　福建路二百四十二號門牌洋鐵店主錢世朝與某茶食店主周壬於曾經收買王小三子所搶朱煥伯家小孩仁三所戴値洋五十元之珠帽王小三子已由公共公廨訊實管押昨日復由捕房派探將錢周兩人一併傳至公廨經中西官研訊屬實以其不能則贓交出判錢周各押西牢三月示儆 
[再誌被匪攔刦之說謊]  
　　住居虹口肇勤路七十三號門牌之張王氏指控方阿東謊稱在途被刦吞没囑令代質之銀飾等情已誌昨報昨由捕房將方拘解公共公廨請究經中西官研訊屬實判方押西牢六禮拜以儆 
[查明珠飾來歷]  
　　江北婦人張殷氏將來歷不明之珠押髮托何富貴持赴押店求質被捕查獲已誌前報茲經查得此珠押髮係閘北虬江橋無號門牌李陸氏所失即將何與張殷氏一併拘押昨日傳同失主併解公共公廨經中西官訊知事出華界判何與張殷氏併解閘北警署訊辦 
[西崽竊取金表]  
　　黄浦路十五號門牌某洋行西崽榮錫根因陸續將樣子間内値洋數百元之金表五只竊取藏匿家中經該行用人陳仲琴查知至其家中向榮妻哄出原贓金表三只報告捕房立飭包探將榮拘獲飭押候解廨訊究 
[巡捕拘獲竊賊]  
　　陳阿福王榮福馬興有三人前晚至北蘇州路九百五十七號門牌某貨棧撬門圖竊被捕一併查獲昨解公共公廨經中西官訊明以馬無干開釋陳王兩人判各押西牢二年期滿均逐出租界 
[崗警查獲偷牛賊]  
　　徐家滙侯家宅鄉民厲頌臣畜有耕牛一頭前日被張四竊取牽至閘北四區境内由崗警查獲傳到失主一併解送司法科訊辦 
[棉紗同業挽留總董]  
　　紗業公所總董聞蘭亭因此次失竊東紗罰及同業致被同人責共懦弱聞君深爲悶悶　函辭職全體同業得悉後以聞君任事以來頗具熱忱特於昨午在公所開會磋議公决挽留惟因到會人少須俟今日續議後再行具函懇留云 
[基督徒舉行大公祈]  
　　本埠基督　男女同人明日（十五）午後三時在麥家圈天安堂舉行大公祈典禮敦請麥倫書院監院麥廬柏氏主講要道業已通函各堂同志届期赴會以襄盛舉 
[淞滬警察廳批示兩則]  
　　批徐永健禀據呈胡金標房屋起火各節按其情形不無可疑但究竟是否出於故意則應以證據爲前提本案前經提廳集訊以供詞含糊當經將胡金標交保另候偵查在案該商等仰即靜候查明復訊核奪可也 
批胡金彪禀呈悉查該商所有黄家闕路房屋空閉已久乃於被焚之數日前忽有不知姓名之男女遷入肇災後逃避無蹤該商身爲房主豈能辭其責任且本案發生以後報章　載人民控告亦不得謂盡屬無因現在案經函請救火會詳細澈查當場實在情形仰即靜候復到查明核辦可也 
[誌謝]  
　　復旦公學定於四月十四日下午二時舉行春季運動會昨承校長李登輝君柬邀參觀書此誌謝 
雜評二 
[蔡上將國葬感言（訥）]  
　　蔡故上將　者發起國内戰事之第一人也國内何肯輕言戰然而爲爭共和故又不能不戰於是一人言戰而羣起和之千萬人拚生命財産以從之雖盡舉所有者以殉於戰而亦無怨言非但無怨且視爲大榮今之舉行國葬猶令人謳歌弗忘者則蔡公毅然决戰之所致也 
是故戰事勿論對内對外亦視乎戰之當否而已苟戰而當則國人亦甚以戰爲榮亦甚願一致作戰使蔡公而尙在對於今日之所謂戰主張將奚若耶視此戰爲當耶否耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[爲桃花告龍華游客文] [  趙韜菴]  
　　一年好景最是春三十里繁華允推第一當挑菜踏青之節正看花選佛之辰樂事賞心由來尙巳况桃花者植根仙洞寄迹塵寰素頰凌霞穠姿替日韶華無恙年年流水生香娬媚天然處處明粧照影爾乃龍華勝地滬瀆名區别具風光尤需點綴値陽春之佳日輒含笑兮臨風畫圖兩岸翳來綃帳輕紅錦繡千重引到香輪油碧暖日烘而錦雲爛輕颸襲而衣袂香汽車與絳雪齊飛人面映紅霞一色固已遊人如醉好境疑仙比豫園蘭花之會更見風華較扶桑櫻花之辰益增濃麗矣是宜加之愛護縱厥游觀留大塊之文章供及時之行樂何意花方吐萼輒被摧殘人竟無良横加挫辱非桂子而竟摘偕楊柳以同攀握來盈束每憔悴以羞郎載去何之輒招搖而過巿在彼則有花堪折不過牽关順手之爲在此則无妄當災何殊煑鶴焚琴之慘遂使嬌姿零落艶質凋殘羌脈脈兮無言更盈盈而欲泣花原薄命儼同象齒焚身天也何辜哀此鶯花浩刦照水而自憐瘦影馮小青那不銷魂埋香而無處尋春林顰卿空爲雪涕也已豈知保存風景原資公衆之觀愛惜芳華亦是好生之德本爲乘興而來遣茲永日何必居心太忍損却繁枝僕也有情未免觸景堪傷雖底事之干卿願爲花而乞命惟願墜鞭公子拾翠麗人約束鴉娘叮嚀騶卒勿爲殺風景之舉納吾無責任之言須知金縷之歌亦屬寓言八九不是章台之種豈堪采摘再三値禁烟之時節休偕罌粟以同摧葆閏月之韶光莫與黄楊而共厄將見花花常好灼灼流光舒笑靨以迓雕輪倚春風而迎寳馬添兩行紅粉之嬌儼戴慈雲於法座勝十萬金鈴之護長留艶蹟於春江（五） 
家庭常識 
　　平面之銹鐵器蘸米醋可以磨去玻璃面上之砂光使成毛玻璃若以寫意畫如蘭竹等類襯其下用銹釘磨之則可任意爲磨花玻璃 
以火酒調洋紅洋藍等可塗玻璃使成五色依舊通明惟着水不免走色耳[  一知]  
余家畜母雞數隻甚肥頎而不生卵余因念雞體缺少石灰質則不生卵乃以蛋壳研細如粉和水米作粒狀侗之未久居然生卵矣蓋蛋壳之成分含石灰質極多焉 
蜈蚣蜂剌等毒可用芋艿搗爛塗之或用阿母尼亞水塗之均極神效 
墨跡汚衣極難洗去若用杏仁白菓搗爛揉之或以漂白粉和阿母尼亞水洗之頃刻即除較以飯顆揉之爲佳 
將番薯切開取其滲出之白汁塗於面必日益嬌嫩或塗牛乳雞蛋白亦甚效 
桑桃等樹每多蟲蛀孔可以紅火柴頭實其孔則蟲卽死其内（栩按桃梅樹蛀孔中恒有滋漿溢出見風而凝成琥珀狀之透明質性極黏可代樹膠若以刀砍桃梅樹幹可得多量之樹膠與舶來品殊無少異園藝家盍收採之利益亦甚大也） 
火油仙加入樟腦一塊則其光愈明亮又閱書作字時光線宜從左肩來則不傷目切忌鬭光 
香蕉中有一種物質名（普羅美人）可治喉症故患喉症者食之最宜又臨臥時食香蕉能治便秘 
腋臭俗名猪狗臭最爲人所厭惡除去之法以礬末二分澱粉（即小粉）八分撒布於棉縛於腋下宜時以香皂水洗滌之其臭自除又多脚汗之人甚覺受累若以此藥撒於襪中亦效 
人家每患蟻入器中致壞物件多以器之四足置水盆中然蟻尙可涉水而過而木器常浸水中亦易朽腐若盆中儲以桐油然後以器之足置之則螞蟻裹足不前而器物亦宜堅固矣（栩按不若於另器中置紅糖引而去之爲便或燒黄桅子亦佳）（飼鶴生鐵器生鏽擦之頗難當用碎玻璃研末置粗草紙上擦之則鏽自去（栩按以米醋浸之三日取出則不擦自去） 
紙窗多以靱皮紙糊之然遇斜風猛雨不免有破碎之慮如以　帚蘸生桐油洒其上待乾則光亮如玻璃雨不能沾（栩按惟惜一經風日則易碎耳）[  吕翼之]  
聯話 
　　揚州東偏之橋鎭亦名长水有李孝廉寅清其弟名華清皆爲江邑名士寅清未魁時與弟華清同赴鄉闈試畢回家候捷一日夜將半忽聞叩門聲甚促其時華清宿於前室知是佳報急披衣下榻隔扉問曰中一人乎兩人乎曰一人曰名誰曰寅清華清詢知非己拂然復就榻臥報者剥啄久之寅清方覺始開門接錄噫因李家手足爭名之故翻累及報者之手足苦撾苦立可發一噱厥後寅清以大挑得知縣作宦江西兄弟大别値華清殁時寅清又被上台差往於漳得訃甚遲故先在舟中作輓聯遙寄以誌悲感其聯云雁序悵分飛兄爲下吏弟作名師數十年設帳談經帶水多從游泮水　鯉書傳噩耗昔歎生離今悲死别二千里倚舷揮涙漳江直達到邗江　情眞語摯面面俱到非敷濫家所能夢見迄今大橋人士猶傳誦弗衰焉[  書癖子] （二） 
新食譜 
　　梅醬黄熟梅子略爲打爛和鹽少許曝日中一二日乃以白糖置鍋中炒之使成漿質（火不可過旺否則必焦）傾梅鍋中急炒之設加入紫蘇葉少許尤美迨呈紫紅色卽取起貯罐中能經久不壞味甘酸頗適口有陳至一二年者能醫傷風咳嗽 
山查醬以山查（即紅果）置竹篩上擦之使成漿質漏於器中加糖用文火煑之卽成味與巿中所售楂糕無異[  劍飛]  
湯團饀余家所做湯團饀每附以少量之陳海蜇末盖海蜇遇熱卽化爲水也其法似較附以洋菜者爲便且收口時亦無漏饀之患 
玫瑰醬玫瑰醬爲製糕餅之要品其製法先將玫瑰花打爛和以白糖貯於悶氣瓶中越日即可食色味頗佳惟取食時勿令出氣否則難免味酸[  經常]  
小說 
[榆莊影事（愛迭勒著）] [  常覺小蝶合譯天虚我生潤文]  
　　第十二章三月二十二日刋起受菂人室徬徨無主念與其枯坐此間不如外出散步剌探消息念定遂信步而出亦無人覺行可數十武巳達榆莊愛菂心中倐忽如感異電逐步趨近忽見一白頭老人方倚門而歎狀甚憔悴女心一驚意此人得母坦微則前曰丈坦微亦愕然曰女士何來何以識我愛菂曰丈非名坦微耶坦微點首益覺疑詫愛菂曰汝亦知湽小主梅爾歸乎坦微　點其首色益疑愛菂乃附其耳低聲曰勿駭吾蓋爲汝小主未婚妻汝爲梅爾忠心之僕亦望忠我坦微恍然似悟乃低呼曰上帝福汝姑娘來覓吾主耶愛菂曰然汝當知梅爾在何處矣坦微歎曰可憐者主人彼蓋被錮於地窖之中於茲巳經兩日愛菂聞語乃大樂曰然則汝趣引我往救坦微搖首曰吾亦早欲設策奈啓門之鑰日在新主人身畔吾乃無計得之嗟乎更一日者吾小主卽得救亦且爲餓莩矣愛菂此時勇氣頓旺曰坦微今汝可張我見汝新主我當向之面索鑰匙坦微初不敢愛菂再四强之乃引往書室愛菂止坦微於外岸然自入此室卽兩日前老人陳尸處也今乃有二人對飮酒氣蒸滿一室此二人者一即少年一則馬司登以逆旅主人一躍而爲富家門客興致正高忽見有一女郎闖然而入則殊愕起立言曰女郎何來言時醉態可掬愛菂岸然曰先生吾來有事面懇請此先生暫避少年乃顧馬司登曰朋友汝請暫退容我與此女郎一談馬司登不得已遂退愛菂乃退身門次插一手於胸衣中言曰先生吾來蓋向汝索一鑰匙少年詫曰鑰乎愛菂曰然蓋有一少年爲汝父錮於地窖之中今當釋之少年大駭如被電震以手扶桌言曰汝言何解愛菂厲堀曰汝不解最佳但趣以鑰授我言次瞥見鑰匙一束即置案間乃立前攫取顧少年尤速已先一攫得之背手言曰女郎汝殊美可與我親吻當授汝以鑰愛菂大怒遽出其鎗此鎗即梅爾瀕行時所贈以備不虞者今乃於此處用之少年者膽怯如鼷見鎗乃大駭齒相戰作聲曰止汝殺人耶女郎曰然則以鑰授我言次亦不待其答立猱進而奪之逕自出室則坦微尙待於甬道之間曰姑娘已得手乎愛菂示以鑰乃大喜同奔地窖啓其門坦微復取燭燃之則失聲而呼蓋窖已空矣愛菂則尙鎭定瞥見地上有繩細視之乃以衣碎裂而結成者直達一地洞之中其一端則繫於門上鐵環愛菂乃呼曰坦微梅爾從此遁矣坦微曰今日午時吾尙聞小主呼救之聲意者遁去尙未多時吾儕不妨下洞覔之愛菂曰佳汝可取梯旣而梯至愛菂立綠而下坦微從之則其下爲一隧道高可六尺遙見天光愛菂乃曰坦微視之梅爾必從此出則立前初尙平坦旣乃漸窄岐嶇特甚歷盡艱困始出洞口則已日色平西此身乃在榆莊田塍之上而梅爾蹤跡仍復杳然坦微喘息四望忽呼曰姑娘試觀彼間非有兩人來耶愛菂亦望果有二人直向榆莊而奔蓋谷菲與好萊司老人以不見愛菂乃出而尋訪而西疇之上亦有一人張皇而奔轉瞬已入榆莊谷菲好萊司繼之愛菂失聲呼曰嗟乎此非梅爾乎則立奔十分鐘後愛菂已投於梅爾之懷此時情形吾乃不能擇一而書矣 
三日而後梅爾已正式爲榆莊之主少年畏罪自酖馬司登則久爲警察所欲緝之人至是乃琅璫就道入囹圄矣唯默伯獨無消息人且忘之一日律師鮑德忽有書來信中附以梅爾勲章及悔罪書一紙梅爾捨信而視其書則曰吾瓊司也以畏罪故出奔天涯今死矣平生罪惡頗自悔之蓋吾實未嘗死曩日陳屍於室者實爲默伯彼欲刧我乃還擊之毁其面部與之易衣而遁特時命不濟途中復遭盜刦資斧盡罄窮不聊生故不如往依上帝爲樂勲章一枚還以贈之榆莊主人倘能赦我前愆尙望善視吾子勿使墮落而成餓莩蓋老人至死猶不知其子之惡也（完） 
天虚我生曰瓊司老人之心計深矣佔有榆莊且二十餘年卒不得享其成天道亦好還哉世有奪産於孤兒寡婦之手者其不爲瓊司第二也幾希 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之鉅案 
[楊月樓案（七）]  
　　不平父論楊月樓事 
（見本報癸酉年十一月十九日） 
閱初十日申報有持平子論楊月樓事致貴館一書長篇累牘喋喋千言異哉何許子之不憚煩耶夫月樓一優伶耳不過挾演劇之末技悅人耳目至微至賤固何足道因持平子逞如簧如流之口作　張爲幻之論余雖不知其詳惟就申報陸續所載略書數語以析衆疑據初八日申報謂月樓先私其母遂及其女　而後娶娶之不得繼之以搶其罪曷可勝言詎料書中翻言姦非盜等以議邑尊妄刑母乃悖謬太甚殊不知萬惡淫爲首語云姦盜詐僞亦舉姦爲先卽如陳平盜嫂諱姦爲盜是姦重於盜之明證也今邑尊寛猛相濟僅擊月樓脛骨百五宜乎不宜乎韋女阿寳年方十七情竇初開即心屬月樓以思淫奔其不貞不潔之漸已可概見使宗族作主置之死地誰曰非宜獨怪阿寳於提審時不言初不知之而悮犯翻言嫁鷄隨鷄以觸邑尊之怒卽掌責千百皆伊自取况輕恕發落僅責二百有何足惜乃書竟中引柳如是比阿寳李藥師比月樓豈知柳雖良不外乎娼妓寳雖微不失爲閨閣月樓何物而竟與一代偉人之李藥師並列是猶以狡兎擬麒麟燕浌比鳳凰也大非倫類至於乳母乃受賄引錢之人烏得無罪予以鞭背伊亦甘心忍受是可存而不論也余鄉定例良賤不婚域娼優隸卒中偶有財勢良家若妻以女合族不容即將全家驅之出族所以别名分崇禮敎也今粤人不肯辱没鄉親因韋某遠出迫不及待公禀究治足見粤人氣節過人譽之不暇何毁之有至云辦一優伶何必以泰山壓一卵獅象搏一兎此言雖是然論月樓之勢力不得不然閱初六日申報載月樓名噪一時不獨花街柳巷爭相羅致即紅樓繡閣亦願奉𥬹帚更有徵逐酒食投贈往還之賤丈夫遇有一事無不曲爲斡旋其勢力之大得想見矣若非粤人同心恊力出首公庭其可得乎書中又謂粤人家醜不可外揚　終秘之此言更不近情設使吾鄉人亦犯此事己亦外出未歸同鄉人肯如粤人之不避嫌怨代訟乃事以雪其恥其人歸而不德者必非情理若持平子之家亦犯此事必含垢忍辱秘而不宣自以爲心地之白而不知頭銜已綠矣夫穢事猶穢物委而去之不過一時臭氣旋即清耳若恐旁人知覺韜櫝而藏其穢氣徐徐尋隙而出無日無月糾纏不休勢必遞數傳而莫能洗滌方自悔前日之掩匿遲矣晚矣書中旣曰僉稱月樓不端人所共惡詢斯言也宜乎殄此㚥淫大惡明正典刑豈不大快人心而曰所犯尙非凶惡棍徒積匪滑賊可比何自相矛盾一至於引且又云國家立法官憲執法自有定律則持平子更何勞預聞也况街談巷議尙干例禁今敢以月樓一事謗毁邑尊一則曰刑罰不中再則曰情輕罰重公然列於申報令千萬人觀看坐事不干己之咎可謂工於謀人拙於謀已也旣而思之持平子之偏袒似乎與月樓有舊諺云兎死狐悲物傷其類故不復深責云余擬邑尊辦法若律以母女同㚥則亂淪之罪駢首難辭倘以罪疑惟輕則搶女盜財軍流莫宥庶幾其餘優人稍知畏懼不然猶縱虎歸山其害豈淺鮮哉余非好事者遇事有不慊於心如陳仲子悮食鶂鶂之肉必出而哇哇爲快不禁伸紙書之以示同好爲何如也 
尊聞閣筆記 
[蕪湖某生（見本報癸酉年五月二十三日）]  
　　實釵再合漳浦奇聞破鏡重圓洛昌幸事顧聚無不散眼前即是短長亭會甚於離身後尙餘花酒夢此則恨遺由幗氣盡鬚眉者矣某生宦裔也籍本蕪湖家僑穗石少孤母氏溺愛操舉子業罔就乃復荒墳鬼唱久傷椿樹之長凋寳蛻人遙更慟萱花之暗萎蓋歲甲午而母氏見背生嗣是益不檢束書畫彝鼎皆充巿　尤可慨者糧無宿儲妻常寄外氏度日生素耽花柳逐至久疎琴瑟至此旣無以爲家則一身之外更無復有攖念者是歲秋後竟不知所往其妻慣依母家有傳某死耗說其改適者而女不顧也於是樓空而春風自惜不絶啼鴉鏡破而明月難圓暗辭野鵠思芟紅豆永絶情緣悲檢青衫都餘舊涙其志亦可哀矣詎意女兄浮梁作賈在外而女與嫂氏時起齟齬致不能安於其室遂爲浮言所惑因適媒婦家以爲再嫁地其嫂視爲已死不復與聞迨歲辛未兄自浮梁婦問妹消息嫂言姑少寡難守我不能作主遂任渠意往某媒婦家嫁一賈人後聞媒婦說該賈已携之返籍矣姑以我不能體其意於未嫁時已成枘鑿比改嫁絶不通問故不及詳知其家世也兄聞默然良久出訪之杳無影響如是者已歷二年詎料嫁者實不曾嫁死者亦實未曾死本年三月某生客帆歸省行李煥然卸裝後即抵岳家視妻而妻不在妻兄又作賈在外妻嫂亦已下世只餘小舅小姨輩問及其妻小舅言已經改嫁叩其究竟亦不能詳生遂辭出未幾妻兄自賈所歸弟妹告以姊夫實未死已於某日歸妻兄聞言亟訪見某生告以前後根因且謂因巳不在家致妹如此向生告罪生亦無語妻兄去後或勸生訟之官生曰我不能自立以致家變若此於彼何尤哉聞者咸服其度先是生以無計謀生自拚絶望後聞有戚作宦江西頗居顯要生欲往而艱於川資嗣有相識者作客南昌生懇附舟同往復至各所識處商借資斧均獲如願於是生遂至江西獲見其戚南昌知府某公公以生無長才難授以重任姑使司賬迨任滿出署居館生以頗有所獲暫辭戚回鄉省墓至是以客遊始返孤寂如鶩不覺頓懷舊好惟是榖埠花船前已倦遊且心厭波濤之撼夢故改遊於蟠龍南某别院生甫入幽房卽魂飛天外蓋所見麗者卽結褵人焉生頗有鎭靜意致言俟人靜細談衷曲妻亦意會不復語迄乎酒闌燈燼話及當年事相對如夢寐蓋生妻爲賈人賺娶轉鬻於娼家後遂遷徙至此生嘆曰此吾之罪與卿無干顧卿何以自處妻曰覆水難收君即不見責亦勢難再合乃相與坐談至嘵生暫别歸思有以策其後惟臨别時妻曰君於午後須再至作此生終見之緣生以抱恨成猝病不能如約至去月二十九日再往則巳玉暗香消入宫不見詢其死由鴇母含涙言係仰洋藥而死且言伊無欠負人家債項又非有所格而不能遂實未審其致死之由某聞言驚惶無語惟問其葬所鴇言草草殯葬俟問土匠始知之生歸嘆人世情緣甚於夢幻泡影擬揮慧劍斷煩惱絲現未審果否噫三生難問一切達觀但願有酒澆愁狂歌得意若以無稽誚我則伊人宛在 
神話 
[張氏子（見本報甲戍年二月十三日）]  
南雄州張永祺家豐裕結褵人早世繼室何氏女舉一男偶歸寗母家則姨女某氏亦至某氏舉一女與何氏子貌相若初見者幾莫能辨其爲王子蔡女也及何女返夫家則見呱呱者非己物蓋母家人以相距非遙故以某氏女易而戲之何氏謂掌珠忽作賠錢貨縱失便宜何至於此亟使婢往易之及返家何氏視之則仍是某氏女叱婢曰爾胡爲者命爾往易小主胡仍將人家女兒返婢曰抵何家則衆笑不可仰巳而老太親將小主爲吾約於背及抵半途遇一少婦伊見瑤環繡褓就而調弄之未幾即分道行矣何氏曰汝言語無殊夢境彼婦無論未嘗解弄即解弄也亦何從得此女來相易乎汝又何用牽扯至此使汝作盜被獲則天下人皆被汝扳盡矣於是命媪往易比至何家解視則固何氏子而非某氏女　於是何家皆愕然媪乃歷述其故何氏之母曰此事本由嬉戲而起惟易子而歸彼家仍見爲女及携女來易我家復見爲子事必有因乃親携其女之子往張家備述其異何氏聞而益驚其母曰此事實屬難測然以見怪不怪律之則仍不當播揚何氏遂戒家人勿復言此事然已道傳如沸矣嗣是某氏撫女則忽化男使人往張家探之則女果在懷中告以故遂兩相易自此時而某氏忽撫男時而何氏忽撫女實不知其所以然也而遐邇傳聞作爲異事比問兩家則言近日此事已寢其實時而易換者仍未輟也以其無害亦姑安之說者謂此事向所未聞殆爲狐所弄張家自錯易其子之後聞暗中時有笑聲或勸何氏延法侣治之氏曰彼非爲虐何必窮治設治而不勝不益激其怒乎遂不聽或言爾夏屋有餘何不招令戚某氏來居互哺其子女不分彼疆此界則彼無所用其戲矣何氏然之商於某氏携家來居事遂寢暗中亦不聞笑聲 
[歸元僧（見本報甲戌年三月十二日）]  
　　金華胡觀察在鄂候補素性好佛數年前曾於省中重建正覺寺捐資募化皆觀察之力也落成後　無主持遂於漢陽歸元寺請某僧爲方丈僧故與觀察友善年已古稀而持律甚嚴自爲主持後益與觀察相親觀察於公餘之暇亦嘗至寺共論釋典香火之資或有所缺皆觀察助之故僧得篤志靜修朝夕不倦一日謂其弟子曰吾將死矣可請胡觀察至我身不必葬至歸元寺火化可也言畢遂盤膝而坐視之巳圓寂　顔色如生固猶是拈花微笑時也無何一足忽下垂至地衆欲爲之盤曲則硬如鐵石終不能屈方驚異間見其手自攀其足盤之如初衆乃大喜曰吾師復生矣呼之不應蓋仍圓寂也益異之未幾胡觀察至遂親送之歸元寺積薪於下而火化焉當不可嚮邇時忽飛出舍利子二十餘顆大如黄豆圓若珍珠惜半爲烈火所壞無疵者惟十二顆五色皆有觀察取其五餘盡供之寺中據僧家云此舍利子非九根無碍八垢皆空者不能有盖佛家非常之寳也 
[雜錄]  
　　李香圃君來函云貴報雜錄門登載藥方實有功於世不少今附上三方頗騐乞廣其傳 
治疔瘡方初起時不知是否疔瘡以黄荳一二粒嚼之若有荳性氣則不昌疔瘡若無荳性氣即是疔瘡急飮荳油二大碗立時即消蓋嚼荳無荳性氣則飮荳油亦即無油性氣也 
治漏瘡方以關東花嚼爛敷上一二次即愈 
治　瘡方此瘡多在下部瘡口凹塌出膿以紅棗火焙存性除枯加葱白猪板油搗爛敷上一天一換二三日即　 
 
 
 
 

Page 18

 
 
   
 
