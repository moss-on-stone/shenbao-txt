# 1890 - 203 - 4906203

 

Page 1

 
 
[勸振福州水患啓] [  申報館協賑所人拜手]  
　　福州自四月下旬洪水爲災至五月初而更甚民生數萬户流離蕩析無食無衣甚至屍骼漂没水中蔽江而下其幸而獲免者餐風宿　殘　　　見諸報章諒邀諸同仁所共鑒矣本舘前募江浙賑捐荷蒙慨解　攘玉成美事今兹閩省豈可稍存膜視之心所望海内仁人寰中善士源源稱　不吝傾囊一俟集帑若干卽當解往閩垣請同仁善堂爲之散放俾　　　民轉徙于炎天壽日中不致坐以待斃則修德獲報定當操劵待之已特肅短箋謹九叩首以待命 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地　十三經廿　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齋種類繁多不及備載擇其尤者登報以供海内文人賞鑒價當格外從廉卽希光顧爲盼售處一在三馬路　報舘東隔壁又設分局在二馬路横街三層樓紅墻洋房内此佈 
[軍械說] [  鶴沙浮槎仙吏稿]  
　　僕與四明徐少銘大令友數年於兹矣中間離而復合而復離萍絮因緣殆難數計蓋大令當穆春巖軍帥奉命督辦東三省軍務時卽奉檄赴吉林辦理軍火洎穆帥騎　而去上令長將軍繼其任大令仍贊襄戎幕帷幄蓮籌是以來滬日稀不得常親芳躅也庚寅長夏赤帝乘權火繖　空紈無力方高臥北窓不披襟當風忽聞花外剥啄聲啓之則大令也入門一笑各道勝常談次知米也洋行德人藍幹近延大令辦軍裝得以常駐滬上不覺鼓掌狂喜清談移晷而别臨别執予手而語曰嗟乎論軍裝於今日不甚要哉然購軍裝於今日不甚難哉中國自與泰西通巿以來見西人人都恃船堅砲利得以横行海上因亦孜孜焉以講求武備爲急務以向時槍刀弓矢之不適於用也水則變而用鐵甲輪船陸則變而用洋鎗火砲遂於沿海各要地設立製造船政等局如上海天津金陵福州四川吉林諸處廠中日聚千百人以鑄各項軍火并以重幣延洋匠居中指授說者謂中國旣經自鑄似可以有器必精無械不備無須再向外洋購買致慮銀錢之流出矣不知西人留心國計新式火器層出不窮凡一鎗一砲中國一經仿造彼卽推陳出新另翻花樣其新出之器必精利勝前以視舊式利鈍判若天淵試觀船則有鐵甲衝船快　雷船之别雷則有浮雷沈雷撞雷伏雷飛雷伺雷之分砲則有臺砲船砲行砲之殊中國近雖亦得其巧妙然非盡可資利用故仍不得不向外洋添購如臺船砲以身長擊遠爲貴則必購德之克虜伯取其中心曲折用之得宜次爲英之阿姆斯脫郎鋼管外加熟鐵類皆製造極難不能學步陸路行營最重車砲平陽山嶺則以克虜伯車砲之六生特七生恃半口徑　爲宜平原攻守則以入生特口徑者爲上其機器必須購自德國葛魯生廠他如行營中之鋼砲銅砲則必購烏拉秋司取其内鋼管而外熟鐵最利於用連環砲則有懦飛登哈乞開司兩種鎗則有連珠毛瑟黎意哈乞開司數種火藥則有棉花無烟之類種種名目繁多難於殫述中國而欲一一仿製不特舍舊謀新曠工縻費且未精其法貽誤轉多反不如向外洋添購之速而且省當軸者有見於此於是專派委員辦理軍裝不遺餘力然而天下事有利必有弊外洋所售者豈盡屬利器哉其中亦良楛不齊必其採辦之員獨具隻眼精心辨别斯爲費不虚糜否則每受其欺而不覺數年前曾向某國購辦決槍盡皆棄物已可槪見亦有不肖之員暗中串通以朽窳之槍砲潮濕之火藥報領重價藉充腰槖此等弊竇數之幾更僕難終一旦釁啓海疆器不能用其貽禍尚堪設想乎夫工欲善具事必先利其器器械不利與徒手同採辦軍火者須當精詳審愼擇平時誠信無欺素有名望者向之購買庶有益於國而不受其欺乎余曰子之所言可謂明若觀火子之於外洋軍火亦可謂推勘靡遺矣得子以經理此事不特西人固可操獲利之券卽吾國家整軍經武兵備日嚴所購軍裝亦何患苦窳而不適於用哉僕嘗至金陵游觀製造局見所製格林砲管分爲十若笙然實雞心彈而摇之則噴吐若聯珠頃刻可盡數十枚竊以爲殺人之器莫有利於斯者矣又嘗聞友人言○本所用之槍皆由巧匠邨田氏製造與歐洲各國所用迥乎不同昔年曾以新製者献諸總理各國事務衙門蒙王大臣許以爲可去歲又心裁别出製爲聯發銃每銃容彈十枚啓其機不及一分時卽可放盡如欲紙放一二枚或三四枚則可將未放者退回不必旣裝入槍卽須放出大約十枚之彈總可撃中一二人夫以一分之時一槍之彈而一二人卽斃命於其間使當兩軍交綏有軍千人則此一分時卽可斃敵一二千人使戰至一二刻時不將屍如山積乎况更盡日鏖戰乎然則軍火者眞不祥之物爲仁人所不忍言者也雖然至今日而仍不從事於軍火烏乎可哉合歐羅巴亞美利二洲凡與我通商者多至二十餘國常則玉帛變則兵戎使彼以火砲來而我仍以弓刀應勢不相敵其能取勝乎然則軍火者正目前之急務不可一日不講求者也子勉乎哉今雖購自外洋以輔各局製造之所不及他日者技益熟心益靈外洋雖日異月新安見我國不能倣造且安見無邨田其人者出能運以新意不落外洋之科臼其利更勝於外洋擴而充之推而廣之軍械之精不誠可立而待哉大令曰誠如君言眞國家如天之福也乃一揖而别又聞同研友馮君彞吾佐大令司筆札試以此言質之不知以爲何如 
[御苑蟬聲]  
　　京師前門外肉巿慶勝樓扁食鋪於五月二十日午後樓上高朋满來餚酒紛紜忽然樓墻倒塌飯座及櫃上人紛紛逃竄迨諸人逃出鋪門則鋪房倒下幸未傷及一人惟所有物件則皆壓成虀粉矣○深溝墻縫地方貧户極多房屋堅固者少五月二十日大雨傾注致將房屋衝倒有張姓者以小本經營度日是夜夫妻二人及一子皆被房磚壓死次禀報南城司署司官相騐確係壓死别無傷痕塡具屍格詳城城憲批准抬埋○五月二十日夜間下雨至二十二日仍復大雨傾盆農人歡騰而歌以爲秋收定然豐稔也○　　廠有某甲直隷兾州人也在墨盒鋪爲生年四十以外因其妻不育子女擬爲側生旁挺之計浼媒妁撮合一再醮婦先付綵禮銀三十兩然後以綵轎迎娶過門十分恩愛十數日後中因舉出門至張燈時始回門户依然而人與衣物皆已不見計所失約值百餘金中欲尋媒媪 
 
 

Page 2

 
 
理論媒媪對以不知甲大怒訟諸中西坊　竊恐覆水難以再收徒　唇舌而已○東四牌樓迤南有泰華軒雜耍館之座四面高樓聳峙規模寛廣所容一千五六百人歴年旣久梁柱欹斜五月廿一日連朝大雨樓房倒塌其聲如雷四鄰驚動數日前有無賴輩攪閙厮打以致未能開戯惟有閒散十餘人聚賭其中壓死二人傷重者二人輕者十餘人若開戯之日則罹此災者當更不堪設想矣其東隣卽宏茂南酒鋪唯房因地址寛闊於院中砌養魚池四處坍屋後俱被磚瓦塡满魚盡斃眞所謂城門失火殃及池魚矣○正黄旗護軍統領咨報二部因該署庫房年久失修咨請估修當經工部派員前往皆勘查得帳房三間曁檔房值房共計十三間半前虎座一間木料歪斜頭停破城墻垣間有坍塌擬拆修開單呈遞部中按例核算共需工料銀二千四百三十五兩二錢八分一厘遵章應領四成實銀九百七十四兩一錢一分二厘四毫工價錢三百五十三串八百九十三文此項工程銀數在二百五十兩以上遵例輪值署工部左侍郎崇督率司員妥速承修所需銀錢在於工部節愼庫照數支領如式修理俟工竣將修過丈尺用過工料錢糧造册核銷○前門外西河沿三府菜園向有賭局時設時閉上月間突有西河沿汛守戎兵役多名前往查抄計拿獲三十餘人解赴北署懲　○崇文門三條胡同有二十許之婦人蹀𨇾而行忽有巡役攔住去路是時觀看者無不詫異久之婦人窘甚乃由懷中取出尿泡數枚巡役　尿泡與婦人同到稅課司究辦蓋尿泡内裝私酒婦人乃販私酒者也稅課司作何辦理容俟續聞○自春至夏蟲蝎蜈蚣每出而螫人前門　東花園地方貧户王姓之女未满十歲白晝在院内頑　　蝎千螫於身上疼痛難忍哭呌不休赶急敷藥至掌燈時已殞命矣蝎螫蟲嚙乃是常事何以爲害至於如此或卽夙孽耶 
[閩振近聞]  
　　福建省垣增廣倉平糶局迄今已開糶月餘卞制軍檄令自本月初十起停糶另委沈袁兩司馬赴被水處稽查將倉榖移往施賑○同仁善堂派公正紳士分赴城内外被水之處稽查孤貧節婦登載册中復就門口黏貼紅條凡籌賑局所已施者亦重復給以錢米一時歡聲載道幾於有口皆碑云 
[福州雜事]  
　　釁起黄堂一案前已屢紀報端卞制軍因此案懸擱日久札飭藩臬兩司秉公訊斷本月初三日藩司劉方伯臬司龍廉訪飭提人証卷牘升堂會訊所有沈茂勝梁玉瑜蔣斯岱皆在花廳旁坐面遞清供至沈秦梁等人則皆在公案前委員詰問　在沈聞訃丁憂准予奔喪回籍云○旗人某甲至旗汛口某山東店買梨口角之餘引以爲辱驀將店中什物摔毁多多店主無如之何惟有垂頭喪氣而已至事之誰曲誰直則執筆者並非目覩不敢贊一詞云○旗人松普廉中毆斃秦家連一案已紀報章現經閩縣帮審委員馮大令理事廳吉司馬逐日會同研訊二犯　詞呑吐不肯直承予以重刑依然刁狡遂先將一犯監禁以待按律嚴懲 
[閩省官塲雜紀]  
　　侯官縣盧大令撤任後大憲委陳大令銑接署縣事已於本月初六日履新矣○上月二十七日卞制軍親詣長門閱視砲臺隨駐節船政局内嗣以風水道阻官船駛至羅星塔重復折回至本月初二日始得回省聞初十左右仍須持節出巡云○粮道陳展堂儲憲已抵省垣聞尚未繳憑是以履新之期不能預定云○　上諸孝廉俱已遄返卞制軍牌示本月初六日親臨正誼書院甄别 
[邗江官報]  
　　六月初三日白分轉璧禀銷泰屬總巡差經知大巡共二十員均委押運北鹽起程初四日江西張叅戎金榜解餉來揚初五日方分轉模立委解甘肅餉銀起程 
[平山閒話]  
　　前報紀五月十一之晚揚州三義閣西首永置泉浴堂内有一男子暴斃等情兹聞地方官勘騐後迄今並無屍親認領遂出示招認酪云該男子年約三十餘歲上穿白洋布小褂下穿白洋布褲白絲線褲帶如有屍屬可騐明所開年歲服色相符具禀來署領埋○五月至今㗋症盛行死亡相繼邵伯鎭某姓之族也家中忽染爛㗋痧不旬日先後斃命者多至十三人宋後有已嫁之女來家省視一經㗋痛立卽延醫詎藥未煎成早已溘然而逝症之危險無有過於此者洵可畏也 
[横濱竊案]  
　　日本横濱同安押店係粤人某甲所開歴年獲利饒有貲財上月某夜被妙手空空兒毁後户而入綑載細軟各物從容開前門而出店中人聞有聲息因平日從無竊賊不之疑也至晨起見前後門洞開店中器具歴亂始知被竊查見失去時辰表百餘枚及金釧金約指等物計押本洋一千數百元當卽禀請理事官究追嗣查得贓在販賣珊瑚珠之閩人處竊賊係本著名無賴羅少耕觀察遂飭提閩人訊問供稱此項賊贓有數人同買遂按名提到押合將贓繳清然後遞解回籍有見者謂該竊身甚短小而孔武有力且口供狡猾稱原贓售與閩人其價大半無着餘黨已遠颺云云未悉觀察將若何結案也 
[章江述事]  
　　江西來信云保甲局員笞責某生員某武進士一事已見報章日來撫憲札委候補道某觀察查辦未得端倪各書院肄業生遂聯名具禀撫轅籲乞秉公辦理各標營武弁亦環求昭雪沈寃所有洪都友教豫章各院課期諸生竟相約罷考云余謂以生員而横遭笞辱同學中控求伸理固屬理所應爲至於停課以挾制長官則是近於聚衆矣諸生係讀書明理者何竟鹵莽若斯哉○某日進賢門外某寺僧被某道士斃於姦所姦婦亦同時畢命兩屍皆鮮血淋漓慘不忍覩　知　事者謂婦先與道士有私後又與僧參歡喜禪道士妒之是夕偵知僧與婦雙宿雙棲遂醋海掀波排門而入操吕祖師青龍寳劍一試斬蛇手叚也現經南昌　騐明拿兇懲辦該道士尚能法網倖逃乎○樂平某氏婦被其舅帶至省會賣娼與某生有嚙臂盟彩影有離已逾數月近經本夫尋到投保甲局控呈局員質訊之餘飭婦隨夫回籍其舅愍不畏法仍縱令婦作賣笑生涯夫無可奈何一頂綠頭巾遂牢牢戴定矣某日又促令遄返婦不允夫遂持刀逼之生糾集蓑衣赤膊多人扭其夫而抶之以致受傷斃命地保據情禀報南昌縣縣尊親臨相騐拿婦研訊供認前情遂飭將婦收入獄中生則早已遠颺因之移請學師送案日内又拘其舅并歇家三人責押嚴比噫以生員而所爲若此豈不玷辱膠庠乎彼停課而挾制長官者猶生員中之安分守已者耳噫 
[琵琶亭納凉記]  
　　九江西門外城下有水一方回環十里名曰甘棠湖蓋取棠隂思召之意也其水一泓清淺荇藻交縈好事者遍植蓮花每當炎夏光隂香風拂檻詠昔人接天蓮葉無窮碧映日荷花别樣紅之詩覺文入溝頭亦未必有此風景湖上有隄長數十丈榆柳夾岸一碧成隂中有小亭顔以烟水二字有山僧煮茗供客翩翩裙履閒坐尋詩遠挹山光近聽村笛眞三伏中一服清凉散也某日有碩腹賈携歌妓來游花月情濃金銀氣旺興高采烈其樂無涯有某乙者妓舊交也此情形酸風陡起一聲吆喝飛步過船拳足交加勢若驟雨甲不敢回手叩首求饒乙始怒駡一番捨之而去迨甲扒起則妓已花容憔悴雲鬢逢鬆吹彈得破的臉兒早已粉痕雙界矣○新壩有某店夥甲乙兩人趁持籌握籌之餘相約至水濵解衣洗澡不料甲未諳水性竟占滅頂之爻乙駭極登岸狂呼洎隣人聞信而來則已不及撈救矣水弱民玩故多死焉肓左之言豈欺我哉 
[刼案述聞]  
　　候補某員由杭赴蘇道經王江涇於時夜色溟濛舟行不便卽在釐卡砲船相近處停泊是處離王江涇約里許至半夜舟中人瞢騰熟睡被盜匪排擋離卡稍遠過船搶刼呼嘯而去該員俟天明赴王江涇汛地報案答以界屬江蘇着赴吳江縣報案及報吳江以爲此地爲蘇浙交界須投秀水縣該員卽投秀水縣禀訴經劉邑尊迅派幹差捕役赴鎭訪拿旋經拿獲三犯解到秀水收禁劉邑尊於前晚升堂提訊 
 
 

Page 3

 
 
令該員識認卽經認明兩犯經邑尊再三研訊據供盜犯共有八人邑尊遂飭捕跴緝務獲究辦聞該員所帶文憑亦被刼去至次日經鄕人在途見有竹箱禀訴砲船取回檢查果係文憑遂卽交還尚稱幸事 
[局員省]  
　　委辦石牌厘務安徽補用直隸州石直刺鐄又委辦蕪湖土藥稅務兼辦洋務保甲總局孫詞臣太守廷林均於初六日行抵省城赴各憲衙門禀安聞此次來省皆因禀商厘務要公一俟事竣卽當辭行回局也 
[蛟水續聞]  
　　安徽太湖宿松祁門等邑發蛟民嘆其魚迭見前報兹悉湖北廣濟蘄州等處亦發蛟水風雨交加山洪暴發勢如高屋建瓴奔騰直下冲塌田廬淹斃人口不可勝數按前黄州府太守升任廣東鹽運使司英續村都轉曾著伐蛟一書飭各屬實力奉行無如各屬玩愒因循以致蛟患未能凈絕良可慨矣 
[謡言惑衆]  
　　江北黄梅縣每有不法之徒遇事生風造言惑衆雖地方官迭經查禁而若輩仍視爲具文上月底有某黄冠者佈散謡言謂六月六日獨山地方發蛟平地水深一丈居民惶恐異常有先期雇就船隻以備不虞及届是日天氣清朗絕無風雨至發蛟更無影響雇船避水者徒費資財未免後悔謡言之不可信也如是 
[潯城米]  
　　九江北岸黄梅廣濟等縣現值新榖登塲米價大减惟潯城無礱坊全賴船販運米接濟而湖口釐局今年又收米厘以致九江米價大漲現在上等米價約在三千二三百文數米爲炊者不免如珠之歎云 
[騙局翻新]  
　　租界中局騙之事愈出愈奇近有一種流氓與失業無賴之人爲伍日以設局訛騙爲事見贸易中人有一面緣者便欲生發錢財詭以冋里乏資爲名懇其邀集三四人或义麻雀或碰和藉此抽頭漁利相識者或不悟其詐勉允其請若輩卽肆其播弄之計務使傾囊而後已倘或不遂其意他日相逢便問負約之罪逼令償還費用此局賭之别開生面者也贸易中人因此受累者指不勝屈前日有紹興人某甲在英界四馬路華衆會茶肆忽遇乙丙等誣以負約貽累勢不干休甲正在躊躇適有友人前來囑令報捕將乙丙拘至捕房暫押當解案訊辦也 
[圖呑存項]  
　　周某者住居本城唐家弄地方稍有積蓄於數年前將錢存在開米店之某姓處按月取息邇來周逝世其妻沈氏屢向某姓索討存欵某姓百計推諉前日下午該氏又向索取某謂爾夫在日已將本利一併收清向謂尚有錢存　明欺女流大肆咆哮沈氏回家愈思愈忿卽躍入井中以圖畢命當經家人知覺設法救起得慶更生然已受驚不淺矣噫嘻寡鵠聲悲飛蚨望斷覆盆之寃何自雪乎 
[鳥鼠同穴]  
　　石姚氏投英公廨喊稱憑媒嫁石成爵爲妻豈知石家原有老姘婦時常與夫將我凌虐受苦難堪眼耳均有傷痕叩求超豁蔡太守升堂訊問該氏申訴前情太守騐明受傷屬實飭候提究按滬上勾欄中老鴇薄有貲財往往與巿井無賴少年姘識目知年老色衰無以要結其心遂出私囊爲之另娶少婦無非爲籠絡計耳非其本心也故亦常有凌虐之事此就老鴇軋姘頭言之至該氏所控究竟如何俟訊供後再錄 
[縣案彚錄]  
　　蟻媒馬三卽馬國良與粤婦陳李氏串同拐賣各處小孩經陸大令訊供據稱甘泉女孩五行子賣在香港大令飭提到案昨日午堂由帮審委員竇明府提訊命傳該女孩至案問爾今年幾歲是何名字係何處人答稱年十一歲小名妹妹蘇州人問家有何人答不知明府見其染患痧症卽飭原差將孩送交善堂醫治陳李氏馬三飭還押聽候訊辦○顧陳氏控嚴章寗圖賴借洋二百元由法公堂送縣訊供各情詳登前報昨日午堂經竇明府覆訊顧陳氏投案求請究追嚴章寗供寍波人於光緖初年間在法馬路股開三茂鹹貨店所有顧陳氏之存欵由徐阿才爲中本利早已付清執有收清票呈電明府問徐阿才何處人作何事業答供蘇州人前在四馬路妓院爲傭現在不知去向前在法公堂涉訟時挽新恒茂酒店夥調停未妥明府向嚴一再開導嚴堅稱業已付清安有再付之理明府着將嚴章寗仍交原保限十天將徐阿才交案質証否則將借洋二百元一併交案顧陳氏叩謝而退○葉阿福喊控蔡蘭生誘拐伊妻陸大令准詞飭提到案昨日午堂　竇明府提訊葉投案伸訴前情並求嚴追蔡蘭生供餘剩房屋二間有李財洪爲中借與葉居住每月房租九百文至今年退去一間陸續被欠房金二千六百廿四文伊如何失妻小的實未知悉李財洪供爲中是實不知葉妻之事明府得供以葉阿福控蔡誘妻並無証據蔡所追房金姑免追償諭令兩造具結斥釋 
[案牘瑣紀]  
　　三百三十九號華捕見王朱氏投河尋死當卽救起送英公廨請爲安插旋有該氏之夫王阿開聞信赶來勸妻歸家妻已允從由值日差禀明蔡太守准其領去○開花烟館王李氏投捕房報稱有陳金福荐寗婦陳焦弟前來爲娼被借銀洋垷有朱松濤張順生陳阿二等藉端拆梢請爲究辦捕房因將朱松濤等拘送公廨王李氏又將陳金福及中人張金木邀至案下又有陳阿嘉投案認陳焦弟爲妻被伊等誘賣爲娼曾邀朱松濤等向之理論王李氏卽將陳焦弟交案由蔡太守訊得陳焦弟的係陳阿嘉之妻惟其中轇轕甚多飭將各人一併管押備文移送原籍衙門訊理 
[法捕房瑣事]  
　　代理法界讞員宋莘樂二尹昨晨莅八仙橋巡捕房時據通事禀稱枷犯蔣張氏因在陳家木橋犯賭經謝　捕頭親自看見當塲拿獲前經葛大老爺判令鞭背三百下荷枷兩个月示衆該氏孤苦伶仃終日在押所痛哭副捕頭念伊已枷月餘加以天氣酷熱在押日久諸多未便禀商二尹可否從寛釋放二尹當飭包探將該氏帶至案下詰曰爾係女流爲何獨自擺賭該氏泣訴苦况嗣後决不再犯如察出仍犯前項情事情願重究二尹遂令覔保釋放○徐安心積欠裕記帳房房租洋十九元經收租人扭押堂訊着將家中什物估價抵作房租如尚不數再行核辦昨晨包探郁庭湘禀稱飭查徐安心屋中什物祗有板壁木器等物估值價洋五元五角與房租數目懸殊爲此據實禀覆二尹命將在押之徐安心逮至案下謂爾言家中什物甚多今估得只值洋五元半不敷尚鉅爾應早爲理楚答稱此係陸續積欠求請從寛鑒宥裕記收租人投案禀追欠欵二尹復謂徐安心曰所欠之洋究竟如何理楚答求請交保自行料理二尹着照所請押候交保限日理楚○宋二尹查得懸久未結之案尚多昨日帶案訊問先有王兆泰積欠錦名洋行房租洋十三元管押多日並未措繳　案詰曰爾爲何挺押不　欠欵赶緊理楚土稱因洋人令我五日内搬家所以不及向人措借二尹曰爾若不欠房租亦不要爾搬家惟爾屋轉租與炒麫店收用銀洋不少目下挺押不繳實屬可惡王一再求恩情願交保理欠二尹着還押候保又提在輪船上行竊鵰毛扇夥黨閩人王有周友興化阿三等三人帶案間鵰毛扇究竟藏在何處爲何不將竊賊交出竟敢挺押乎答稱因覊押在内未能出外找尋謂早令爾等覔保出外如何有竟挺押答不敢挺押求請釋出尋人二尹着還押交保限日將人尋交到案 
[溺女致亂說]  
　　事物之勢必有所係乃不得輕動所係旣亡内無所顧戀而外無所牽綴斯奔逸四出一往而不復返矣且人之所惡者死也天下之亂盜賊蠭起馳逐奔竄犯霜露披荆棘冒鋒刃而不顧其意將以求生也亦未必不憐於死至於冒死不顧以爲不冒死無以得生也若有所係雖明知無以得生其勢月將麕聚以死雖欲冒死以求生亦有所不能故天下之亂人以爲女戎之禍居其半吾則以爲産女不育使天 
 
 

Page 4

 
 
下男多而女寡無女足以係男此亦致亂之一端而不可以止也顧其說不多見於世是不可以不辨今使執途人而語之曰溺女者爲殷富乎貧瘠乎則不待言爲貧瘠矣又使語之曰溺女者爲善良乎悍惡乎又不待言爲悍惡矣復語之曰溺女不止則天下不嫁之人多乎不娶之人多乎其爲不娶之人多尤無待辨矣使天下無事則已一遇災祲水旱試同爲殷富善良而其人有家人婦子之樂者爲盜賊乎抑爲貧痟悍惡而其人又不娶而鰥者爲盜賊乎則又不待其辭之畢而知其盜賊之所在矣或謂如子之言但不溺女則天下遂無盜賊不亂乎不知奸賊之興往往恃衆以成事倘天下少單丁之民人人有家人婦子之樂卽輕去其鄕而婦嘆兒號較之孑然一身其去住之難易自見卽使水旱流亡不免於死而有婦子之累其勢亦不堪爲劇盜爲有所係而不可釋也夫盜弄國柄窺竊神器釀爲亂階此政事之失也若夫山林　聚招集亡命聞風奔赴瓦合成群者吾知其必少止矣同治間髮宼披猖各省募勇所在成軍卒　大事夫國家百年養兵一旦有事不能得一兵之用反收功於倉卒招募之勇且以每月數金之餉驅血肉之軀當砲火之猛尚應募恐後功在緑營之先無他緑營有身家妻子之戀而應募之勇多單丁游民幸得一勝則子女玉帛應念而來所以奮不顧身而國家反得其用反是以思則國家旦夕有事所　剿賊之勇盖應募則爲勇遇變則爲賊亦明甚矣或遇水旱偏災則爲明季之流宼亦其勢然也以單丁之民變而爲賊又以單丁之民撃賊而平之豈天心不仁哉知所以裁成輔相天地之道者有未盡也故聖人憂之易首坤乾詩首關睢所謂人倫之始萬福之源使天下男多女寡則人半無倫禍孰大焉則産女不育關係於天下豈淺鮮哉嗟乎人縱無良未有忍殺其子者且故殺子孫律有明條乃卒莫能禁止者飢寒迫之也至相習成風卽有不飢不寒亦狃於鄕隣惡習迫於父兄成例且有不溺而不能之勢而其源要自飢寒開之也安得封疆大吏督率僚屬董勸兼施使天下男女之數略均人無娶婦之難家有童養之媳卽遇變故各有所係而不能動不過十數年間其效必有可覩者故樂爲之說以推闡世人之所未及言使後之鑒吾言者或不斥爲謬談而知所從事焉可耳[  福州俟官鍾氏叔子初稿]  
[仁膏特沛]  
　　謹啓者昨蒙紹興胡善麟翁代募惠來諸善士計二十户樂助施醫藥洋六十五元拜領之餘仰見慈濟爲懷　膏特沛不辭煩瑣欽佩奚似敝堂於三月中開診以來貧黎較衆求診擁擠道塞入伏後更形日益每期竟有三百餘號之多經浩緊不言而喻誠如　大君子菩蕯心腸不吝齒慧勸募集腋惠澤遥盼敝同人奉揚仁風實事求是將來天道福善不但餘慶之來可操券彼貧病回春者口碑載道誰不祝萬家生佛耶謹照塡奉收條再容登列清單以供衆覽先誌叩謝仁施藉資聞風興起伏祈公鑒虹口寳順里元濟善堂同人拜啓 
[浙省撫轅抄]  
　　廿二日安吉縣周專丁來省禀知藩司飭知奉憲臺題奏調餘姚縣缺叩謝委用縣丞朱桂楹服闋起復由藉領咨來省禀到○廿三日署嘉興縣趙惟崘因公來省禀到禀見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
