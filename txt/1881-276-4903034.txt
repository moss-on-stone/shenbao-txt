# 1881 - 276 - 4903034

 

Page 1

 
 
[罰說]  
　　罰字之義與刑字畧同經書凡言罰者皆刑之通用字也易卦象噬嗑先王以明罰勑法罰卽刑也書洛誥多方諸篇罰字亦皆如此意至後世則以罰爲納贖之用蓋卽虞書金作贖刑之一條而其餘刑辟之字無有以罰言者此古今之變　乃至於今日則罰字之用更異於納贖之說竟藉是以爲上下交通斂財肥巳之具名雖云罰而其實並無主名之罪於律應許納贖也自釐金倡捐以來設向分卡商賈過境必照章抽釐初意以爲關榷既廢不改稅爲　則國用於是終　故試行之其後歲收之金百十倍於關稅乃視釐捐爲常例而堅執而不肯停奉行之人知抽釐之法尋常已獲百十倍若事苛求則所入更未可量於是　設卡隘自重之內無慮三五處恐商販取巧枉道避漏故多置稽查之處以使之無可隱瞞無所趨避也然此亦因公起見不憚爲此煩苛之政耳非敢云私也不圖定立罰捐之法而各卡局之誅求無厭坐使假公事之名以濟營私之實而其風遂不可復革矣凡釐捐章程偷漏損項一千錢則視其貨物之粗細而定罰欵之多寡少者四倍五俉多則至於十倍廿倍或三十倍而止其貨過津關既欲偷捐卽無一處肯納某商某物某日捐銀若干運往何處別局並無底案不幸而爲我所覺充沒其貨商人亦無可怨以其先已漏捐不敢具控也存才爲已甚之心不沒其貨而倍貝罰所罰之銀上臺無可究詰盡數入私亦不爲過目前厘局章程以收數之優絀定薪水之厚薄果使商人過此皆爲漏捐之貨則罰欵較正相爲多月收正捐千金開支薪水局用不過百金但使有罰欵一二次其數何如取於正捐之多也耶故凡坐卡之員不以捐之衰旺爲意而輙以罰之大小爲念若甚騵　商之無下偷捐而又盡爲我所盤詰也夫局員如此存心則局中司巡等人亦皆以此博贏餘矣其果貨合於捐罰且甚大既不能不歸局中公分而或有過路之鄉愚以土貨家用等物載於舟中亦競以爲漏捐而多方留難必使罰而後已嘗有農家一猪一羊載入市上求售者亦指之以爲應捐罰數百文而去航船往來高喊看艙肩挑入市阻留驗視遇有新製一衣新買一履亦以應捐爲言罰而後己噫此而言罰罰東何人之法也罰而歸於公猶曰爲國斂民也　不公而私其誰之咎耶非惟罰人於私也私之中又有私焉諸之何哉坐使國家有斂民之名而局卡得肥巳之實又安用此罰有爲也故古人云罰卽是刑誅而今人受罰本非罪囚徒以罰爲納贖之稱而滋其流弊以至於罰之權反在下而不在上此豈偉字義之沿悮使然亦世運爲之也且罰亦濫觴矣載貨偷厘其罪有正條否國家不得已而取於民而民不敢顯違乃陰有幸免之心至於偷越其情亦大可憫此而定以重辟意良不忍故不定其罪而科其罰初意亦非爲民厲也馴至於零貨議罰則奉行者之過也然猶假諸公以遂其私也揆諸罰字之義縱不繫乎邢辟而尚不離於納贖也既云納贖則本有應科之罪可知乃至於公堂之上罰數百元數十元下至半元四開者則更非罰之引申義矣何也事小而情輕不得云有罪何有於罰也定例收贖罪名流徒不過兩許銀下而枷杖則幾錢也試思公堂斷罰之案其人爲有罪抑無罪乎然則罰之濫觴至於今日而并不得謂之納贖之條矣殆與厘捐相反一則漏捐致罰本爲捐也而變而爲罰一則無罪而罰雖云罰也而無異於捐葢其罰有皆以充善堂醫院經費也得不謂之捐哉鳴呼古經雖在六書義亡讀書不求甚解而世俗沿用愈失本來襲其名稱而大謬其實何可勝言偶拈一字以例其凡不禁深人心世道之憂矣 
[會台匪]  
　　○台匪黃金滿肇事節次列報玆聞寍郡張軍門於本月十二日率領親兵乘元凱輪船先往温州協同該鎭臺前進台州察閱匪所盤鋸處之形勢然後會馳並帶同認識匪首黃金滿之奉化人二名聞此二人本在賊營日前　緘於寍關道瑞觀察者也並有督帶招寶山砲勇之吳守戎亦率領紅單船十餘艘同日馳往至如何勦辦情形俟得續聞再述 
[虐妾可惡]  
　　○寗城趙家祠堂弄之某翁年近五旬尚無子息去冬買得外來難民女爲妾性格和平頗有大家風範乃大婦不以爲可憐而反以爲可恨日施鞭　不堪具毒日前妾役水自盡幸卽爲人樣救得以不死然救之於一時安能保之於平日翁憂乏嗣判尙縱妻爲虐而磨折他人之弱息哉 
[給資遺散]  
　　○杭州瓶窰鄉客民械門雖經計雪門太守調處現已安然無事然以仇敵而共處一方將來弱肉强食終難免挾忿尋仇現悉省憲議定俟兩湖人秋收畢後給發川資盡數遺回此項巨欵前經胡雪巖方伯慨然自任每一人給銀十六兩按名給發另派邢司馬守道湯大令慶懷押解回籍以免沿途逗遛生事其已死之人則由許太守查明人數每名給以燒埋銀五兩聞係許太守獨自捐廉者是以各難民無不悅而誠服也 
[章門得雨]  
　　○江垣上月念四晚西北風驟緊暑氣隨退迨交二鼓時大雨傾盆直至天明始止風亦漸息念五日則盡日潺湲無刻停點氣候乍然大寒居人皆披薄棉襖子自是連日陰霾尖風零雨至念九日猶未見霎開日出也想經此番降澤晚稻又可望灌漿飽滿共慶豐盛而火燭之慮亦可暫時稍釋矣 
[禁售假藥]  
　　○近日江省南新兩邑尊會銜山示通衢大意以庸醫悮人律有明條固應懲辦惟牟利之徒多以僞藥亂眞人或未察至有失事率歸咎於醫者不知藥物一假縱盧扁無以奏其功而害且隨之故有方甚平和服之竟至殺人此如惟醫是問是奸徒實獲其利而無辜代任其罪也於情殊爲未協自示之後倘有仍售假藥者一經發覺定子嚴懲云云是司謂能見及於微想亦必有所指而言也夫藥本爲生死人之具其間分兩炮製且有　釐千里之謬而况重之以假借其但知利己而不顧害人也縱免陽律必獲冥誅矣 
[江西官報]  
　　○閏七月十九日藩憲牌示署進賢縣丞張士斌　補瑞州府經已奉部覆應行飭赴新任所有該縣丞事務以試用市經劉蕭霞玉山太平司韓錫爵撤任察看所有該汎務以試用典史李復鈞均署理 
[津地命案]  
　　○天津河東雜糧店街出一命案起釁之由其細已甚不過爲津錢六千交卽實錢三千文耳死 
 
 

Page 2

 
 
者張姓直隸某縣人本習銀匠於該街賃屋一椽開首飾舖是處地非孔道屋值較廉所租之屋每月價祗津錢三千文屋主劉姓初以佐雜微員需次臬省軍興以後保爲縣宰今則　纏已滿手版長辭去官歸鄉　田問舍特性欠長厚每向貧人計較錙鈇衆口頗有所不足張之租金本係如期應付現以生意不隹十分支絀致欠兩月之租而被逼不堪無計可出又主顧交與收拾之首飾亦已付押諸難過去因擬將店舖召盤作價二十千欲以還租贖押其押本需錢七千除開銷外祗餘七千亦山盡水窮不得已之下策顧劉迫不及待而張事不速成一日催租將其店門撤去張夜難閉戶情乞不還　時百憂攅　毫無生趣竟將所藏藥鼠紅礬仰之以死張有外甥舌耕餬口腐氣未除既聞此事遂報官請騐官着領屍諧無錢棺殮疾傳般告華冠盛服而至長揖不跪問係甚麼功名以縣令對爲何不跪則稱兩膝感受風邪時常作痛不能拜跪曩卽以此病　休官微含愠章而屍廠之內一酸腐一倔强兩兩相形亦難遽爲分剖卽將被告帶回訊辦云 
[濬河傳說]  
　　○漢　堤外向有玉帶河上通橋口接引襄河之水下達提口以導江水而通舟楫此河形跡雖存而年久淤塞現據傳說漢上各憲將擬開濬待修砌之街路告竣然後開工如此說果確亦便民之一舉也 
[學官賢聲]  
　　○嘉善教諭汪薇伯學博諱繩武浙江錢塘人才華幹練識量宏通祖父均入詞林學博早年司鐸嘉興繼權秀水於同治八年升補嘉善教諭蒞任十餘年月課無間寒暑不數年間士氣蒸蒸日上學宮年久坍捐今春學博邀集紳董募資倡修鳩工庀材辛旁備至現茌輪奐爭榮膠庠式煥凡惠及士林者無不盡心竭力其餘邑中善舉皆能首先從事詎忽於今閏七月下旬逝世學博冷宦多年兩袖清風一貧如洗身後無以爲殮　邑士民莫不吞聲飲泣云以上係嘉善紳士所述亟存之以備採風者戳聽焉 
[棍徒討責]  
　　○王文貴者其家世業屠宰父母故後自以賭博傾其家習爲無賴入安慶道友黨以搭臺訛詐爲生居民疾之卽揚州土語所　刮根把式是也所居茅屋在徐凝門城脚三娶妻而三賣之今鰥居時時因事被官刑每年大小毛板恒受三四千數毫不爲苦轉以自豪因是稱雄於其黨日前與黨飲於市忽曰吾有戚爲四川參將今將往投他日立功當司翎頂榮歸然自計今年被責祇二千六百有零須得湊足三千數此心少樂吾將圖之衆笑而散不意次　王遇縣官於途　輿叩頭不已官問之竟如所說以告官大怒云汝欲足三千偏欲過之飭令重責五百并收入監又查其宿案謂之曰賞汝足五千願否聞官科罪將爲永禁市人無不稱快 
[皖垣官報]  
　　○藩司牌示休寍縣缺前以候補知縣董汝良請補現奉部文覆准飭卽赴任本任寍國縣惠恩知悉照得該員卸署理任晉省杳無虧短飭卽前赴本任歙縣街口巡檢一缺以候補巡檢宋企彬靑陽縣典史一缺以改委補用典史劉育之宿松縣小姑巡檢一缺以改委候補從九周樹勛均署理 
[星使北上]  
　　○新簡出使日本欽差黎　齋觀察由英回滬曾經列報玆聞欽差於今日附輪北上入都陸見再行出洋赴日云 
[火災續述]  
　　○石路松風閣茶肆對門小弄中吳發林家失愼傷斃人口前經列報玆悉燒死之人當時不易分辨後始查明十五日午後扒出之二屍一係吳妻一係吳孫女而先時扒出之三屍係吳親串吳氏及吳氏之外甥女與外孫女也吳孫女患病在樓婁火作時吳氏與外甥女已經逃出復回身上樓扶病人出甫至房門口樓板擱柵已斷樓坍人與俱墜燒作一堆惟發林逃避得免燒傷之二阿姐係其隣居曾在同慶　邵娘之妓館中爲僕婦是夜從睡夢中驚醒急欲逃生奈烟霧迷漫身已燒及焦頭爛額赶從　窻跳下致折右脚經人昇至親串家延醫救治無效而死其餘鄰佑之受傷者男女共五名其傷較輕至燒斃之人或腦漿併裂五官不分或肚腹穿破膓胃流出或身首分離骨肉狼藉慘不可覩臭不可聞查發林其人者年近花甲向以蟹粉野味攤爲生克勤克儉並無作惡之名何以一鬥同遭此禍倘亦有數存耶 
[領錢刁惡]  
　　○滬北陳與昌絲棧主竹坪陳君樂善好施終年如一日昨爲禮拜之期陳君施濟窮民按名給發大錢三十文於清晨起凡有投到者令入大門守候至十二點鐘後令司閽者在於門口給發得錢者令陸續退出放完爲止一經開放再有來者概不得入以杜去而復至之弊可謂法良意美矣無如有等刁滑之人不知感激反花樣百出有一人携錢出門行未数步卽爲後來兩人扭住逼令將錢给与其人狂呼握錢不故兩人兇兇然強奪幸其近在咫尺棧中人出爲喝開并拘得行強者一人送老巡捕房懲辦向有一人进門後閉目臥階下唤之不應子錢亦不受管门人無可如何祇得舁置门外墻邊其人仍然暝臥不知以後如何處置噫陳君好善若輩卽視爲利藪眞善門之難開也 
[閱單待質]  
　　○浙寗定海縣舟山人朱瑞林投英會審署控稱胞弟朱阿四向在滬上爲紅帮木匠於去年憑媒贅與同鄉許李氏爲壻今弟不知何故服烟自盡聞信來滬　扶弟柩并領弟媳回去詎許李氏阻橈不許并知弟臨死遺有親筆之怨單求爲提人吊單察究陳太守准詞飭提許李氏訊質該氏卽自投案具訴聲稱丈夫早亡遺女名金蘭氏守寡家無担石全賴針黹餬口撫養金蘭去年憑媒招贅朱阿四圖爲半子之靠並未得其財禮成婚後初則相安嗣婿因賭博虧空因而尋死氏又借錢成殮詎婿兄朱瑞林到來欲將婿棺及氏女領去况氏女氣忿成疾臥床氏不允伊又央人前來關說務使氏女轉醮將財禮與伊均分氏愈不允伊便時來吵鬧衆鄰不平直斥伊又投案妄告云太守問汝婿之怨單安在該氏當卽呈閱太守見單中載明因賭負欠諸友洋二百餘元債戶逼迫難以調度兼之家用開銷均無着落並被岳母申斥無奈籌思一計冒慶莊之名至慶明處欲向取洋四十元暫濟急需此舉苟成再行央人情說按月拔還二元豈知天不容我茍延以致事破轉得拐騙之名羞恨交并自尋短見望岳母毋庸救治設或救生亦難過度再望岳母將像伙變　簿棺成殮卽在滬地埋葬不必送回原藉賣物之餘資攤償各債妻年尚輕家貧如洗或另贅他人依靠或岳母作主轉醮得資養老均可至岳母訓斥理所當然我死咎由自取我父母均沒設弟兄輩前來可令勿爲管事等語太守閱畢謂朱瑞林曰汝請閱怨單今該氏已經呈閱當照怨軍辦理隨飭許李氏挈女投案聽候覆訊核斷云 
[壽人毒世]  
　　○某君者淛之吳興人也平素儉約自持而樂於爲善今歲年躋六旬諸戚友咸欲捧觴稱慶某君固却之其哲嗣請曰　承親朋盛意盍潔樽以答謝之某君曰現聞通泰江常哀鴻遍野曷若移此助賑代親朋廣種福田不愈于杯酌之報乎爰命其子出洋蚨百枚並戚友禮分六十二元託諸友人某友人亦慨助五十八元一併送交電報局　解灾區散放乞本館附誌一言以伸答謝之忱其姓氏則耳鳴陰偉不求人知凡在稱觴必能體會若其君者眞可謂壽人壽世行道有福者歟 
[助脤類志]  
　　○新安汪君春帆通盧扁術久客滬上寓大東門內太平街盤香弄嘗以三指濟人近聞通泰江常水災募賑除貧病仍舊施診外願暫取醫金以助賑濟按歴年籌辦賑務以書畫潤筆捐助者頗不乏人至以醫金助賑今則實自汪君始倘洋塲上諸名醫皆肯援乎拯溺則聚沙成塔功德無量　○又黃瘦竹鐵筆减價助賑八月二十日起九月二十日止由上海南市竹行碼頭裏竹行弄黃笠漁醫寓經收 
 
 

Page 3

 
 
潤資先惠約晶無悮來去信力委鐫者自給收有成數卽交局彚解晶玉磁章每字一洋金銀章每字四角牙章每字一角竹木章每字洋八分石章每字洋五分研銘每字洋二分墨盒烟盒鐫銘每字洋三分其餘未載者仍照舊例 
[光緒七年八月初六日京報全錄]  
　　宮門抄○上諭三道錄前○發抄　旨五道○蘇護撫譚　奏請　旌表摺○將軍銘　奏恭報都統接印日期片○蘇護撫譚　奏請展停分發摺○閩督何等奏　委員查辦光澤等縣水患大概情形摺子○又　奏省城猝被颶風情形片○東撫周　奏審明逆倫重案按律辦理摺○閩督何等　奏委署知縣片○八月初六日禮部宗人府欽天監廂紅旗值晶無引　見○俊啓謝以副都統遇缺提奏　恩○胡義質謝授內閣侍讀學士　恩○侍衛處奏派蘆溝橋演放砲位　泒出肅王棍公熙凌阿載潤英麟岳林恩全明安○召見軍機　○發抄　何璟等奏報銷疏濬省垣河道經費奉　旨該部知道單片併發欽此○又剿平番社文員遵駁核獎奉　旨吏部議秦單併發欽此○又請仍以汪霖補浙江提標守備奉　旨兵部議奏欽此○又請以廖麟書補建寍有營守備奉　旨兵部議奏欽此○又請仍以劉玉浩補乍浦右營守備奉　旨兵部議奏欽此　○○暫護江蘇巡撫布政使臣譚釣培跪　奏爲割臂療親孝行可嘉據情籲懇旌表恭摺仰祈　聖鑒事竊據蘇屬紳士前國子監祭酒吳仁傑等呈稱巳故孝子捐職州同曹吳熊係震澤縣民人曹維亨之長子生長窮閭性行純摯孝事父母鄉里稱賢母丁氏於嘉慶二十三年臥病孝子躬侍湯藥衣不解帶者三月洎母病劇焚香籲天願以身代潛割臂肉和藥以進母病頓瘳父維亨性嗜博孝子諫之末從敬而不違日夕旁侍冬燃炭夏驅蚊其父爲之感悟改轍道光二十一年正月二月間父母相繼云亡孝子哀毀骨立幾欲以身殉親經戚屬曉以大義始節料理喪塟事事盡禮該孝子於光緒六年十月十六日疾卒存年七十五歲職等誼切粹桑或兼戚屬見聞眞確不忍聽其湮沒公呈懇請　旌表等情飭據署震澤縣知縣姚賽儀查明取造事實冊結加具印結詳送核辦前來臣查該孝子曹吳熊天倫誼篤孺慕情深割臂燎親眞性不由於外鑠先意承志至行無間於人言足式鄉閭宜邀　寵錫復查光緒六年有巳故孝子原任四川潼川府知府陶文潞孝行可嘉臣前在護理撫篆任內奏奉　恩旨旌表在案今該孝子孝行確實與陶文潞情事相符合無仰懇　天恩俯准旌表以彰孝行而勵風化除將册結咨部查核外謹會同兩江總督臣劉坤一江蘇學政臣黃體芳恭摺具　奏伏乞　皇太后　皇上聖鑒訓示謹　奏軍機大臣奉　旨着准其旌表禮部知道欽此　○○銘安等片　再查向章凡　新授外城副都統應由將軍衙門將接印日期隨時具　奏歴經遵辦在案玆查新授伯都訥副都統明春前於七月二十三日到省當卽馳赴新任現據報稱於閏七月初二晶行抵伯　訥初三日接印任事等因咨報前來除由該副都統明春專摺叩謝　天恩外合將據報接任日期謹附片奏聞伏乞　聖鑒謹　奏軍機大臣奉　旨知道了欽此　○○暫護江蘇巡撫布政使巨譚鈞培跪　奏爲江蘇省捐納勞績兩項分發人員請再展停一年以疏壅滯恭摺仰祈　聖鑒事竊江蘇省候補人員過多經前撫臣吳元炳援案奏請停止分發三年旋准吏部議覆自光緒六年九月二十日奉　旨之日起暫停分發一年等因轉行遵照在案伏查蘇省候補試用人員自道府以至佐雜統計有二千六百數十員較之他省尢爲衆多自上年請停分發後指省人員聞有此舉紛紛赴部於未經奉　旨以前趕辦到省者又復不少不但末獲疏通轉覺愈形壅滯屈指本年八月一年限期瞬將屇滿部中一經分發勢必源源而來臣維江蘇通省額缺祗有此數近又裁併局卡沙汰冗員卽差使亦復無多就目前可委之差缺比較在省之員曾不及半則是常年有一千數百員不得派事者需次日久坐困無聊窮極變　何所不至實於吏治民生大有關係臣籌思至再惟有仰懇　天恩俯准勅部將分發江穌捐納勞績兩項人員自本年停止限滿之日起再子展停一年一面仍由臣嚴加考察隨時甄別以副　聖主澄叙官方之至意此外各項正途人員應請照常辦理以示區別臣爲疏通仕途整飭吏治起見是否有當謹會同兩江總督臣劉坤一恭摺具陳伏乞　皇太后　皇上聖鑒訓示施行謹　奏軍機大臣奉　旨吏部知道欽此　○○閩浙總瞥臣何璟福建巡撫臣岑毓英跪　奏爲據報光舉等縣猝遭水患謹將委員查辦大概情形恭摺馳奏仰祈　聖鑒事竊臣等現據署光澤縣知縣周樹森禀稱該縣地方於七月十九日風雨交作自午至酉溪水陡長一丈數尺之多漫入城中西北兩門水深一丈餘東門一帶水深六七尺不等百姓房屋多有損壤城外民房巳坍場百餘問淹斃及壓斃男婦共數十人該縣督率紳耆將逃出難民妥爲安置並雇募人夫打撈淹斃屍身給棺收埋俟水勢稍退再往各鄉查辦又據邵武府知府劉錫金邵武縣知縣富釗禀稱本年七月十九日辰刻霪雨滂沱傾盆如注連綿不息至申西之交雨勢更大以致河水漫溢城內街市積水自一二尺至七八尺不等　文廟墻垣已傾數處其餘官署民房坍場甚多城外濱河商民房屋亦多被淹共傷斃男婦五人又北門外沙洲草廠被水冲去三人該府縣一面派差救援一面設壇祈禱幸二十日雨止水亦漸消該縣亦親往四鄉查勘俟查明另行禀報又據南平縣知縣王家駒順昌縣知縣管辰　稟該二縣地方於七月二十日同遭水患幸受害較輕又據鹽道翁学本轉據光泽邵武官運委員稟報大幹水口寨安渡邵武各鹽倉被水淹浸墻屋倒場委員勘查各情前來臣等伏查光澤等縣忽被水災小民湯析離居深堪憫惻此皆由臣等奉職無狀所致撫躬循省惶悚莫名除一面由省泒委同知秋嘉禾馳往查勘並飭司道轉行該府縣委員等迅速會同勘明分別受害重輕失鹽確數妥籌撫恤毋使失所以仰副　聖主子惠元元之至意所有光澤等縣被水委勘大概情形謹台詞恭摺具陳伏乞　皇太后　皇上聖鑒訓示謹　奏軍機大臣奉　旨覽奏光澤等縣被水情形殊堪軫念卽着該督撫飭屬勘明妥爲撫恤毋任失所欽此　○○何璟片　再閩省本月初一日子時陡起颶風挾以狂雨呼號淜湃之聲竟夕達旦延至初二日夜半勢始稍息維時城內街巷積水間有深至二三尺者屋瓦爲飛大木斯拔臣等當率同司道及地方文武各官分投查勘設壇祈禱現據閩侯兩縣報稱城鄉內外尙無傷斃人口民間房屋間有坍場仍無妨碍等情惟此次風兩猝然而來勢復猛烈爲時較久附城民情雖幸安謐而沿海各屬田禾人口究竟有無損壞各澳帥艇並商漁船隻有無失事是否成災尙未據禀報除再遴泒安員分往查明酌量撫恤無　失所再行續陳外所有省城猝被颶風情形謹合詞附片陳明伏乞　聖鑒謹　奏軍機大臣奉　旨知道了沿海各屬是否成災着卽派員分往杳明酌量撫恤仍據實奏聞欽此　○○新授　運總督山東巡撫臣周恆祺跪　奏爲審明逆倫重案按律辦理恭摺具奏仰祈　聖鑒事竊據昌樂縣知縣李毓　詳報秦犯王小掌砍傷繼母王婁氏身死一案臣因情罪重大常經抑飭該　親身押解犯証卷宗至省由司發委濟南府審辦茲據該府審明擬議由臬司潘　文覆審解勘前來臣親　嚴鞫緣王小堂籍隸昌樂縣于婁氏係王掌繼母王小常之父王繼賢先娶張氏爲妻生子王小掌嗣張氏病故王繼賢續娶婁氏爲繼室又生二子王小濱侍奉婁氏孝順初無違犯婁氏因王小掌並非已出時常毆詈不給衣食王繼賢心懷不忍於光緒三年十一月間分與王小掌地一畝屋一間仍令同居分　各度婁氏猶不其心屢向王小堂吵駡均經王繼　勸歇六年秋間王小堂將所分地內收穫豆糧蔞放屋內　月十四日婁氏乘王繼賢出外　集王小掌赴地工作推開王小濱屋門將收藏豆糧裝盛口袋携至門首正欲赴集糶賣適王小掌持鐵　自地回歸瞥見　阻婁氏不服混罵放下口袋拾石撲毆王小掌恐被毆傷一時情急糊　順用鐵　抵格不期手　過猛致砍傷婁氏右耳竅相連右腮　倒地經王小掌叔祖王兆升聞鬧趨至喝住通知王繼賢回家同向問明情由詎婁氏移時因傷殞命經該縣李毓珍訪聞差查卽據 
 
 

Page 4

 
 
王繼賢投保王謙將王小掌禀送到　李毓珍詣驗訉供詳經臣提省委審解勘提訉據供前情不諱詰無起衅別故及在塲帮毆之人案無遁飾查律載子毆殺母者凌遲處死又繼母有犯與親母同又例載子毆殺母之案於審明後恭請王命正法若距省在三百里以外卽在省垣正法仍將首級解回　事地方梟示各等語此案王小掌因繼母婁氏取伊收　豆糧欲行　賣該犯瞥見　阻被婁氏拾石撲毆該犯恐被毆傷輒用鐵蹶抵格砍傷婁氏身死實屬罪大惡極自應按律問擬王小堂令依子毆母殺者凌遲處死律擬凌遲處死查昌　縣距省在三百里以外臣　審明後當委臬司潘駿文臣標中軍叅將玉秀恭請　王命將王小掌綁赴市曹卽行正法仍將首紙解回犯事地方梟示以眧　戒王兆升訉係勸阻不及應毋庸議除供招咨部外理合恭摺具奉伏乞　皇太后　皇上聖鑒謹　奏軍機大臣奉　旨邢部知道欽此　○○何景等片　再署建安縣知縣劉則祁期滿遺缺應卽遴員接署以專責成巨毓英到任未及三個月例不出考臣何璟查龍溪縣知縣李持柏才具明穩公事甚　任內並無承緝盜案將屆四叅限滿以及經徵錢糧有關降　處分堪以委署又　建陽縣知縣吳保錞期滿道缺查有現署同安縣事候　知縣八十四堪以調署遞　　安縣缺查有試用通判張元鼎堪以委署　藩臬兩司會詳前來除批飭遵照並咨部外臣等謹合詞附片陳明伏乞　聖鑒謹　奏軍機大臣奉　旨知道了欽此 
[浙省撫轅抄]  
　　○八月初十日補用府　百川禀知軍需局委江南查硝磺差叩辭　薛受采禀知厘捐局接辦塘棲厘局差叩謝　通判徐光　禀知臬委餘姚公幹　候补府经歴陈慰祖銷艮山門稽查差　夏敬功通局回省銷差　○十一日繆鈺禀知藩委接辦硝　船局差叩謝並銷海防文案差　署樂清縣魏禀見叩辭赴任　薛受采禀見辭赴塘　接辦釐局　縣　吳鼎華禀謝軍需局委萬　宮看管差 
[蘇省撫轅抄]  
　　○八月十二日通判孫毓　禀知換蘇差委　高淳縣袁樹動禀知交缷水師營支應公所差　知縣陳炳泰銷假並禀知奉委南匯沙洲差　陸昀騐放回省並　角京餉差　按司獄姚光照交缷奉賢縣南橋司巡檢事回　○十三日同知傳懷祖謝辦理洋務局出力蒙保歸知府班後加三品銜　委署婁縣興史　　亂赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
