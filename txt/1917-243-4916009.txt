# 1917 - 243 - 4916009

 

Page 1

 
 
   
 
 

Page 2

 
 
時評 
[時局之解剖（四）（冷）]  
　　解决時局之方法不外二途一爲調和一爲决戰如欲調和非特兩方所持之主義格不相容而兩方人類之不同其爲水火者由來巳久即調和之後亦斷難互相安置此蓋兩方早巳深悉者也故調和之說决不能成然欲决戰則兩方决戰之力又均有所未逮兵也財也餉也械也守則勉强攻則爲難故决戰之說今亦决不能成 
能守而不能戰此今日兩方之實情也欲今守以圖他日之戰此今日兩方之决心也借調停之名以延長備戰之時日此兩方互相利用之手段也此蓋爲兩方中堅人物之舉動言之也若兩方之附從人物則其舉動又異是中堅人物則欲借調和以延長時日俾成决戰之願附從人物則欲因延長决戰時日使成調和之願此調和决戰之說所以紛傳並出而使人莫識其虚實也此我解剖時局之一解也 
專電 
　　北京電黑省鮑督爲許蘭洲軟禁求救於張作霖張擬調許及其部下至奉段復電照准 
（七日上午十二鐘） 
北京電傳湘督電告准虞日到長沙灰日接印（七日上午十二鐘） 
北京電吳光新電告入川前布置商由王督遣鄂軍第二師七理移駐萬縣並移步軍三營駐利川免熊遏西進路一面調齊岳州司令部分駐鄂屬各縣軍隊率帶入川文日就道 
（七日上午十二鐘） 
北京電粤李省長報告五日履任（七日下午四鐘） 
北京電昨晚有四川唐劉議和巳成之報（七日下午四鐘） 
北京電傅聞廣東非常國會中有非舊國會議員在内 
（六日下午四鐘） 
北京電陸巡閱久無電昨電來述粤事甚詳未下斷語惟李長粤則贊成（七日上午十二鐘） 
北京電出兵赴歐之說漸起將成軍事外交上重要問題 
（七日下午四鐘） 
北京電曹汝霖使日聞巳得日政府同意將成事實似在抵制張戴等在日運動一說尚有某項重大問題（七日下午四鐘） 
北京電賠欵緩付五年英美法日政府均允惟俄以額數甚鉅僅允緩付一半各國合計五年之數逹七千萬（七日下午四鐘） 
北京電協商國公使定八日會議决定後將請我國外交當局列席討論條件及加入與處置奥兵等問題政府巳决派汪大燮陸徵祥前往（七日下午四鐘） 
北京電駐奥公使未出境 
（七日下午四鐘） 
北京電昨公使團會議聞意大利使尚有其他意見改期八日再開會議（七日下午四鐘） 
北京電今日政府爲法使餞行於迎賓館（七日下午四鐘） 
北京電食鹽輸出海外國議通過王文典來京擬組南洋運鹽公司政府極贊許（七日上午十二鐘） 
北京電荷使接海牙電中國與德粤宣戰荷仍嚴守中立昨即照會我外部（七日上午十二鐘） 
北京電德華京行經理湮没重要賬簿逃粤地廳電飭回京候訊（七日上午十二鐘） 
北京電北京日報載段有大政方針呈元首詢國院中人言並無其事（七日下午四鐘） 
北京電頃晤府秘書長言改選國會雖有人主張但馮一聽内閣辦理而内閣現除召集參院外未聞其他辦法大約本月内必須解决又言昨四川來電又比前數日稍緩和滇軍有願退之報云（六日下午四鐘） 
北京電京奉車前晚在安定站遇土匪放鎗數響而去 
（六日下午四鐘） 
北京電京奉各路聯運票本月十五可以發行（六日下午四鐘） 
北京電京警備先編兩混成旅巳着手編制（七日上午十二鐘） 
北京電陳煥章上書敎部請勿換文廟額（七日上午十二鐘） 
北京電有起用張鳴岐爲桂省長消息（七日上午十二鐘） 
外電 
　　北京電意使之抗議業巳擱起故海關入稅盈餘銀二百萬兩已交付中政府鹽稅盈餘銀三百萬兩尚未交付已交之談傳之過早外交團對於增加關稅一事雖尚無正式决議似允增至值百徵口俄使對於該問題尚未接政府訓令意使巳取銷勘畫天津意租界之要求（六日）路透電 
北京電一千萬元墊欵交付之法已經小田切與中國政府之間訂立協約每星期内取欵不得逾二十萬（七日） 
北京電改訂吉長鐵道借欵契約目下巳經 
 
 
 

Page 3

 
 
中日兩方提出條件正在協定細目調印之期尚需時日（七日） 
北京電鹽稅餘欵三百四十萬元昨巳交付中國政府（七日） 
北京電緩付庚予賠欵問題俄國公使已得該國政府訓電主張該國自己分下三分之一延期五年（七日） 
北京電改訂關稅緩付庚子賠欵中國兵隊通過天津租界之三條件俄及意大利兩國之意雖稍有參差然明日之協約國公使會議當可决定大體方針通告中國政府 
（七日） 
東京電東京各報接到日本憲兵在滿洲輯安縣被人慘殺之報均甚激昂以是爲該地方無理排日思想之一實現爲雙方最可憂慮之事云（七日） 
北京電國務會議定於明日（八日）開特别會討議加入協約問題（七日） 
漢日電宜昌上流之咸豐縣本月二日有四川之亂兵五百餘人殺到攻入縣城肆其掠奪王督軍接到該縣知事急報即電駐宜昌之第六旅馳往該處剿辦（七日） 
漢口電新任湖南督軍傅良佐擬於明日乘聯鯨軍艦赴湘幕僚衛兵亦與同行（七日） 
漢口電駐泊漢口之美艦英諾卡西號於五日啟椗溯江駛赴宜昌（七日） 
南京電新任江西督軍陳光遠之部下第十二師騎兵第十二團第二營昨由津浦鐵道運至浦口即經營長李生春率同乘輪駛赴江西（七日） 
南京電巡緝隊第一營奉命駐防揚州本日拔隊出發（七日） 
南京電調任江海關監督馮國勲擬於十日交卸江蘇交涉員事務以便赴滬新任 
（七日） 
東京電臨時外交調查會擬於十十一兩日開會（七日） 
東京電船舶統一案業經閣議目下正　樞密院審議該案稱爲船舶管理令其中要項爲非得許可不准將船讓與或租與外國造船所非經許可亦不准代外國造船並禁止船舶航駛外國港灣之間又遞信大臣爲應必要可以指定航路限制運費規定造船所及船舶之收入並使用之權限等（七日） 
[以上東方通信社電]  
戰電 
　　倫敦電海格將軍報稱佛勒貝東面與聖巨里安東南面有斥堠隊戰事星期二夜敵飛機以炸彈擲擊醫院三所（六日） 
巴黎電今日下午公報云香巴業數地點之敵砲隊轟擊異常猛烈但爲法軍排砲所制法軍猛轟敵軍陣線使不得出攻敵飛機以炸彈擲擊登扣克傷平民數人法飛機隊以炸彈擲擊敵軍飛機營與火車站各一所並露營多所 
（六日） 
俄京電德艦隊出現於於里加灣里加陣線被破三十六英里昨日德軍力取攻勢終日不已以國截　文登至里加之鐵路而在伊克斯庫爾北面尤爲着力（五日） 
倫敦電俄國公報云俄軍仍在愛河北面退走已於比斯柯夫境渡米魯泊河俄軍且在文登西南退走俄軍戰於里加東面者已抵克蘭森堡摩里資堡加斯特闌佛里特里區斯太陳線（六日） 
倫敦電德國公報云俄軍仍在怱遽退走德軍俘敵七千六百二十人獲戰利品甚多内有砲一百八十尊機關鎗三百架（五日） 
倫敦電泰晤士報海軍訪員謂航務報告八月份之統計旣全可用以比較八月份五星期與四六兩月船舶損失之數八月份五星期内共失大小船舶一百零六艘每星期平均失二十一艘六月份每星期平均之數爲三十艘四月份則有四十四艘之多八月份失大船最少共計八十六艘每星期平均之數爲十一艘六月份失一百零一艘每星期平均之數爲二千艘四月份失一百三十三艘每星期平均之數爲二十六艘八月份所失載重一千六百噸以下之船共十五艘每期平均之數爲三艘六月份共失二十九艘每星期平均之數爲五艘四月份共失五十二艘每星期平均之數爲十艘（六日） 
巴黎電内閣風潮明日大約將臻極度聞總理李博氏有組織公共治安内閣之意擬以閣員席予社會黨並設一商船部規定造船計畫其　位將較常年增多三倍且擬設新船廠及用殖民地之船塢（六日） 
要聞一 
[俄廢皇放至西比里亞]  
　　字林報八月二十九日哈爾濱通訊云俄皇室之流放於西比里亞也行蹤秘密當時知者殊鮮事後宣布衆始知之頃從最可恃方面探得批行詳情爰錄於於下讀者當不以毫無興味視之八月十四日淸晨附近皇宫之車站停有專車一套計座車三飯車一事極機密車中人員亦不先知開往何方迨俄廢皇等旣抵車站軍隊羅列車中人始悉載皇室諸人　赴西比里亞惟慮沿途不無危險耳當道不欲引人注意故不用由海參威送美國委員團至俄京之花車而用尋常頭等車内閣總理克倫斯基氏親蒞車站監視佈置並與廢皇話别蓋爲安寗計不得不移之於西比里亞之遠地也間事室其　諸人如皇后及其子女等去留聽其自擇惟彼等不願分離故與廢皇偕往臨時政府派專員二人隨車同行皇室醫士與法文敎員各一及僕從若干皆隨往並有衛兵三百乘車四輛在專車前後以資保護車中且置有機關槍數架行程共五日途中無事行至各大車站時無多延擱不過稍停裝水上煤而巳皇室諸人皆不出車故此尋常專車中有此重要人物如俄皇者沿途竟無人知之每夕晚餐後車在接軌處停駛一二小時俾俄皇等得以舒暢身體廢皇體質尚强似頗注意沿途景象隨遇而安皇后不然匿於房中飲食皆不至飯車雖非患病然頗抑鬱不樂其四女一子則精神活潑克蘭索耶斯克城爲激派黨勢力範圍地專車未經過此城之前三日謠諑紛傳謂廢皇將逃往外國激烈派遂派兵至車站冀阻其進行幸車至之日城中發表來電宣佈廢皇所赴之地點衆始釋慮故車至時未有仇視皇室之舉動十八晚九時車抵修蒙廢皇乘夜下車轉登汽船緣伊里提施河駛往土波爾斯克當時兵士排列兩旁觀者甚少衛隊亦乘船護送閱二日行抵土波爾斯克城是城爲土波爾斯克省之首府伊里提施河流灌其旁入歐白河而逹白海其地雖無鐵路然爲内河輸運口岸故爲西北里亞之要鎭重要政治犯多流竄至此有特備房屋佈置適宜以供皇室居住雖在西比里亞之内地然氣候尚合攝生即在冬季亦不較俄京爲寒廢皇幽居於此當不致爲人所擾據近傳云廢皇性情雖不堅强然有可稱羡之　國事之敗壞左右大臣實尸其咎非廢皇之過也 
[美人論政府最近之意見]  
　　大陸報載美人佑尼干氏之文曰中政府通電各省徵集關於下述　點之意見（一）中國加入協約是否必要（二）中國效法美國是否更爲有益（三）比較有條件與無條件加入協約兩議之利益（四）中國加入協約後是否有派兵助戰之必要北京當軸今稱聯盟作戰之問題而知徵集輿論之重要此誠代表政府有希望之氣象惟以公共所知各省督軍不過爲北京當局意旨之代表其答覆之言未可認爲國民之眞意苟北京以此問題詢諸各省議會而不詢諸各省督軍則豈不更有希望乎進而言之北京何不亦以政府之組織詢諸國民乎如謂臨時約法爲無效也則何以有總統有總理有内閣約法者乃總統總理與内閣在法理上賴以存立之具苟無約法則總統總理與内閣皆無合法之存在苟承認臨時約法爲中國有機體之法律而依據共規定以組織政府　　動適當不亦較諮詢加入協約或聯絡美國　爲有益一事爲智乎蓋中國依據約法有事則外邦皆知中　屹然堅立　　中流以期整理内政不復飄搖浮泛無所適　矣約法者非不可更變之物伹至公共幸福要求更變之時始可修改耳中國有合法組織合法行政之政府則中國即不難籌借巨欵以濟其急而償夙債至於中日同盟或中日提携美政府對之感想若何吾人未能知久但若中國早事事效法美國則中國財庫必不致空虚而他國亦必不致爲人承認操有干涉中國之權此則吾人所共信者也 
[公使團會議與中英交涉]  
　　協商各國公使定於昨日（五日）開公使團會議商議關稅賠欵及華兵通過津租界等　題一節已誌昨報兹間昨日下午開會曾將上述問題加以討論大約各國皆表示認可之意惟因意大利及俄國等均未接到本國政府訓令遂致不能决定答覆我國聞定於本月七日（日期或有更改）再行開會一次屆時上述各項條件當可完全决定又一消息云昨日聯合國公使會議於上午十一時在法使館開會繼續討論前次未决之問題聞本日仍未决定而散又聞庚子賠欵加增關稅二問題雖已决定而對於改正條約加入戰團處置奥兵等問題尚未决定故昨日上午十一時復在法使館繼續開會討論前次未决問題聞是日會議仍未决定而散 
中英間將結一種新條約爲數年來之懸案其内容係中國政府將於九龍灣設立新關徵收關稅就中尤以鹽稅爲大宗久巳向英政府交涉聞近日大有進步該約果能成立則中國政府可設新海關於九龍不受香港總督之管轄而自行課稅聞關於鹽稅一項係每百斤徵收稅金二元半此項條約近巳雙方接洽完妥不日可以簽字云 
[政府與西南之近况]  
　　聞公府方面昨曾以一等加急官電通　各省督軍省長及各鎭守使總司令等徵求對待西南各省之政見計分四項手續（甲）應否即以和平手續對待（乙）應否即以武力手續對待（丙）應否以完全之和平與武力對待（丁）應否以分别之和平與武力對待務限於五日内覆電中央以憑參核又一　告此兩三日問消息頗爲不佳業有將歸於破裂之動議其原西聞以政府方面所擬定之各政見如臨時參議院等均不肯稍爲遷就而桂滇等省覆電又提出最困難之要求此外不贊成和局者尚有多人兹正在竭力鼓動之際故目下時機極爲危險惟聞大總統意見仍在設法轉旋至不知是否果能有效又聞馮總統四日拍發密電一道特致岑春煊提出兩項問題詳細聲明其一關於國會問題今政府已共同議决取消臨時參議院之組織惟南方今忽然召集非常國會於大局前途有礙其二關於南北政見問題中央政府方面莫不願掬誠調劑且無一毫私見存於其中而黔粤桂等省仍强硬到底不稍遷就　爭一讓殊非持平辦法久而不决統一難期以上兩事卽請西林發抒偉論以期有裨危局又聞四日國務院張秘書至府學胡同段總理宅内呈遞密封一件據悉確　預　　　（五日）分陳馮總統之重要議案其内容約分數項（一）和議之舉適在進行而廣東竟成立新政府今後國事益形紛紜應否電致陸榮廷設法阻止之請示（一）謝和各界意見以期一致共襄大局之手續（一）議和代表責任艱鉅今雖已派李開侁南下將所收結局尚　預料應否再續派專員南下協贊俾大局早日和平請裁核（一）最近所疏　各部分之政見倘卒無美滿效果應如何再議解决辦法請預先核示意旨 
[大理院提審張鎭芳情形]  
　　昨日下午二時大理院提審張鎭芳一案審判長爲汪犧芝檢察官爲張孝移首由書記官林志軍報告開審汪審判　遂傳張之僕役及親信人詢問甚悉繼傳張到庭由張檢察官宣佈張之犯罪情由厥有五事（一）未復辟前張曾往徐州二次與張勲謀逆（二）張勲初到京時張曾受密命打電話與梁敦彦籌商大計（三）復辟時以僞度支部名義提交通部公欵十萬元交給張勲（四）毁銷財政部官印改造度支部印（五）吸食鴉片違犯民國厲禁照上列各項應犯新刑律第一百零一條之罪等語被告律師汪有齡起爲辯護甚力大意謂贊成復辟者甚多不應張一人受罪由張檢察長反覆駁詰無語而退至下午六時始行輟審是日到院參觀者有林司法總長及江天鐸劉崇佑諸要人並有國務院陸軍部特派員聽審張之眷屬三人亦同在院見張情狀爲之掩袖痛哭又一函云昨午張鎭芳案在大理院續審審判長爲汪犧芝檢察官爲張　栘被告辯護人爲　有齡張鎭芳出庭後首先檢察官說　張鎭芳對於復辟一事實有種種積極行爲非受人迫脅者可比如彼於復辟前曾打電話至天津梁敦彦住宅又復辟後彼爲僞度支部尚書曾以數萬元給京中定武軍爲軍餉皆爲重要證據云云當由辯護人辯明此兩點謂打電話至天津梁敦彦住宅一事無由證明係張鎭芳之行爲至以數萬元給定武軍一事係因當時定武軍滿布京師時虞彼等在外擄掠張鎭芳　此欵給與之即所以保京師之治安並非給定武軍爲軍餉　檢察官復加駁詰謂張鎭芳打電話至天津梁敦彦住宅時雷震春已不與張氏同住張氏而外更無他人必係張氏親打電話否則係張令其僕人代打耳又張氏當時身爲僞度支部尚書而以數萬元給與定武軍者定武軍在京師僅數千人其爲給與軍餉可想而知雙方辯論良久被告辯護人所持理由不外謂張氏實受人迫脅對於復辟並非本意情有可原在法亦可無罪縱令有罪而彼之目的實因國家政象不良遂作此舉並非爲其個人目的亦應在減刑之列而檢　官則謂當復辟時前後張氏行動極自由　類受他人迫脅者辯論至此　告辯護人將前時供詞逐一詳閱對於張氏僕人所供尚有可疑請求再調愼人詳加審訊法廢准如所請遂各　處 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[軍民分治聲中之省長觀]  
　　自軍民分治問題發生外間頗傳有許多省長將由京放出究否成爲事實尚未徵實惟關於省長之消息近已不時有所聞及兹爲彚錄如次 
兩齊浙江齊省長辭職問題其緣起蓋以所保鹽運使未生效果之故兹聞楊督軍亦以烟酒公賣局長一事與中央小有意見蓋現署浙江烟酒局長雲韶係楊督軍於六月間將前局長蕭鑑撤換所改委者並電致鈕傳善加委呈薦嗣梁總長到部實行中央集權主義以公賣爲中央直轄機關非外省疆吏所宜干預遂將浙局改委本系要人詎楊督因袁思永事由齊省長辭職反對亦有電致中央願與齊同爲進退現聞某公一面陽爲疏通以期轉圜一面設法更動齊氏惟某要人則以爲寗可犧牲一運使局長不可使一省之軍政長官因此而生意見此事將來結果尚未知如何惟某系則欲在該省組織支部仍不能不力求逹到目的耳又一消息云浙江省長齊耀珊江蘇齊耀琳均有調任他省之風說兹據確實消息兩齊縱有調任之處亦須俟鄂閩魯皖諸省省長確定相當人物後始能一同發表 
倪嗣冲安徽督軍倪嗣冲曾再三電辭該省省長兼職兹聞政府鑒於倪氏辭去兼職之决心已於日昨國務會議决定安徽省長一席以淮泗道尹黄家傑升補並聞黄係倪督前次來電所保薦者又一訪函云安徽督軍倪嗣冲辭兼職政府决以淮泗道尹黄某升署省長命令今日可以發表 
張瀾近來四川之情形又變滇軍司令庾恩暘與黄毓成皆發出通電攻劉存厚似四川之大戰仍未告一段落新任護理四川省長張瀾近有電向政府辭職聞張瀾辭職之意係以滇軍在川則川省無治安之策聞日昨政府特覆電慰留并謂辦理各項事務可隨時電商切勿畏難退縮云云 
王占元湖北省長一席王督軍再三電辭兼職政府已有意另行簡補兹聞王子春督軍日前又來電催請政府早日任命省長以圖息肩中央已覆電嘉慰並准如所請至繼任省長人物呂調元高凌蔚二氏同時爲某兩要人所保荐政府早有選擇任命之意但現聞二氏因有他種障礙發生均不願往鄂據最近消息政府有改任高松如之說並聞不久即可發表因高氏宦鄂多年且與鄂督王子春氏爲舊交故有此議 
田文烈河南省長田文烈與直督曹錕交誼素睦政府初意以直隸省長一席自朱家寶去任後尚無相當之繼任人物擬以田氏調任特派某君往豫接洽據共回京報告田氏不願他調其原因一則理豫數年一切政務漸有頭緒不欲遽然他去致廢前功一則趙周人督軍因田省長相處日久辦理各項事務均能相助爲理力勸田勿他去中央鑒於此情乃將前議作罷并聞直隸省長一席暫由曹督兼理一時不另簡他人 
[察哈爾軍隊之善後辦法]  
　　近聞察哈爾軍隊自戰勝朱匪後田都統有規定善後辦法曾致中央一電大致謂我軍在七八台附近之屯墾隊及陶林境之大黑山子兩次與匪接戰後續據前方司令報告黑山子一役探知朱逆成章確受重傷僅隨數匪倉猝逃匿現正搜緝且朱匪前授之二等文虎章巳被邵帮統部下所獲並聞該逆所用槍枝亦被他匪攫去是否該逆已經因傷身死尚未查實應請先行褫奪該逆陸軍少將及二等文虎章以重名器至朱匪之六弟查巳當場擊斃其僞管帶伊逹瑪僞哨官白連春趙有德並其餘僞職十四名均經生擒此外餘匪巳零星四處分散現正分途追擊斷難再事集合我軍聚集一處已不適用當擬定善後辦法令喬鎭守使爲辦理善後司令官率隊暫駐商都辦理一切善後事宜餘隊分駐迪彦齊廟大靑溝七八台東大廟滂江古什廟什巴爾台陶林凉城等處並飭本區騎兵團撥一支隊梭巡由張垣至烏得一帶大道保護商旅以靖道路云云 
[傅良佐抵鄂後之湖南]  
　　新任湖南督軍傅良佐於艶日由漢來電謂巳於本日抵鄂刻正與王督軍接洽一切日内即行來湘任事云云譚兼督軍本注張軍民分治故於傅氏督湘令發表之時卽屢次電辭省長職並經屢次宣言俟傅氏抵湘卽將軍民兩職一併交卸兹譚氏接到此電知傅氏不日抵省即定於東冬兩日赴滬督軍篆務已交付參謀長張翼鵬省長篆務則交付財政廳長袁家普於是以下各機關主腦之提出辭呈者不一而足除警務處長兼廳長林支宇政務廳長范治煥零陵鎭守使望雲亭業已離任外（警務處長兼廳長已委周介陶代理政務廳長已委内務科長何國琦代理零陵鎭守使兼第五區守備隊司令已委劉建藩署理）其餘如財政廳長袁家普交涉員粟戡時衡陽道尹林樹藩湖南銀行監理官兼造幣分廠長曹典球湖南銀行總理羅上霓協理陳光晋長沙縣知事姜濟寰及督軍署全體職員省公署總務科長林祖涵敎育科長熊崇煦均先後呈請辭職此可謂湘省軍政兩界之一大變動也 
譚省長旣决計去職以兩署辦事各人員不無勞續當此軍民兩署將全體改組之際自應略予報酬除已分别呈請中央獎給各種勲章外昨並委任副官長蕭昌熾署理零陵知事秘書徐崇立爲常寗知事軍法課員周立翥爲會同知事至總務科梅國治則以特别人才保薦中央謂其心細才長請予特别任用 
譚省長以傅新督不日抵省巳飭令佈置水警廳廳新督行轅除一切應用器具悉數從新購置外並另由軍需課撥洋二千元爲裝設燈彩棚帳之用 
[追紀傅良佐秘密過潯]  
　　前日通信有江元聯鯨兩軍艦載新湘督傅良佐部下軍官百餘人過潯兹經調查確實江元聯鯨兩軍艦實傅督親身所乘之艦也先是南京來電傅督准一號乘江華輪船過潯潯軍政兩界預備歡迎乃傅督不欲聲張赴任遂先期乘江元聯鯨兩軍艦於三十一夜秘密過潯潯人無有知者故一號江華輪船抵潯本城軍警均列隊迎迓而傅督節麾竟未見到是日漢口來電詢問傅督已否過潯始查悉傅巳於昨夜經過旋卽復電請其查照矣 
[陳光遠過潯紀]  
　　新任贛督陳光遠於二十八日出京三十一日抵甯其隨帶之第十二師已先期陸續由江輪開拔來潯轉車赴省連日南潯鐵路公司火車異常忙碌每天須開行二三次運送兵士馬匹及軍械等絡繹不絶刻尚未運輸竣事大約此項軍隊須一齊調集南昌再行分防昨日陳新督由寗遣派十二師副官長岳某參謀張某來潯照料一切並言陳督軍准於三號過潯當晚潯商會即通知各舗户一律懸掛國旗表示歡迎新督今晨（三日）滿街五色國旗隨風招展招商局前有柏靑牌樓一架綴以紅花彩布兩面所懸匾額爲欽崇北斗保障西江字樣以爲歡迎新督之標示門首車馬往來如織潯城文武各員曁紳商學界如潯陽道尹九江關監督宋參謀長九江警察廳長縣知事省防第四團團長等均在該局鵠候此外又有吳護督派來歡迎之代表石副官戚省長派來歡迎之代表閻警務處長水巡廳長南新兩縣知事及瑞昌彭澤星子都昌修水等縣知事亦憇息該地自該局至車站沿途加派軍警荷鎗實彈崗位林立警備森嚴並有新來四十五團兵士列隊預爲衛護先是江蘇督軍公署副官處來電稱陳督冬日（二日）七時由寗乘江裕輪船上駛預定十時可以抵潯乃俟至三時江裕輪船始至約載兵士千餘人該輪靠碼頭時軍政兩界領袖及紳商學界代表均登輪迎迓一時軍樂齊奏表示歡迎陳督步行至招商局其隨員十餘人巳由小輪送至車站並未偕行所有歡迎人員均侍立於招商局大廳之下陳督年約四十餘歲鬚眉閃鑠豐采莊嚴頗有武人氣概當向各官紳致謙詞云鄙人奉令督贛資望薄淺有勞各界歡迎殊爲抱歉江西數年以來倚賴諸公襄助李督軍坐鎭西江福利匪淺鄙人才力棉薄更盼望諸公以襄助李督軍者轉而匡助鄙人則匪特鄙人獲益抑亦國家之幸也云云語畢遂由各官紳宴於招商局觥籌交錯賓主盡歡未幾鐘鳴五下陳督乃乘輿至車站沿途軍警舉鎗致敬各人員送至車站而止並有送至徐家埠者所開專車計花車二輛内裝臥室餐室布置精美又普通車三輛當專車行時巳五點半矣惟陳督抵潯之際自招商局以至車站一帶不許平民行路較前次歡送李督時戒備更嚴 
[贛省歡迎陳新督種種]  
　　贛省吳護督得南京電告陳新督軍已於二日午前十句半鐘由寗起節准三日午後四句鐘抵潯晚間抵省吳護督卽通知各處并準備專車赴潯歡迎二日省議會總商會敎育會農林會各會長並讜言羣治各社均發傳單通知於三日預備歡迎并各懸掛國旗各公團派定歡迎人員均由警務處發給紅綾徽章書明某公團某學校歡迎字樣蓋有小印警務處閻處長二日巳乘車赴潯歡迎南昌新建兩縣知事同往迎接吳護督則派副官石仙舫石錦川借戚省長所派各官往潯迎迓新督軍派來步衛隊一連騎兵二連憲兵一連二日午前抵贛吳護督已指令副官處招待各軍駐紥督署以便護衛新督二日陳督隨員張參謀長岳副官長及憲兵等乘一班專車由潯於午後四時乘車開至省站已鐘鳴十下由南宫拱宸蔡幹卿及各軍官歡迎下車站之左右軍警一致行舉槍禮在站休息一小時即由路局坐小輪渡河然後入城暫駐十二師師部 
[皖垣兵變始末記]  
　　前報紀安武軍第八路兩營兵士譁變李統領遇害并商店被搶各節兹特調查其始末詳情紀下 
譁變之遠因此次李良臣統領被害原因傳說頗不一致有謂李前本在倪部充當憲兵因得倪戚某某之力不數月遽擢由衛隊長晋升統領而營長中資格甚深未膺其選者頗有煩言且視李爲不足道中以三營管帶華幼安爲尤甚以致各營兵士亦視李爲無足重輕威不足以服人故釀此變此一說也有謂李喜用私人日前爲開除某排長及哨長事各營已形鼓噪李知己不利將第一營留駐統部三五兩營移駐東關外標營藉分其勢　激成前夜之暴動此又一說也有謂李嗜好甚深且私販烟土對於私人則極端庇護對於他人則嚴予根究致釀成前夜之現象總之李馭下以刻不能收拾軍心此其取死之一遠因也惟聞李被害後第一營王帮統頗涉嫌疑（聞係前日公益維持會電告倪嗣冲云李被剌當由王帮統禁止拍發後改稱李中流彈而亡）倪嗣冲巳令馬少甫調查云 
譁變之近因第八路一三五各營本係前年新招之兵旣未實際敎練最易聽信訛言此次與李意不相容被李分撥移駐後適中央對德奥宣戰令發表并有倪將專任征德司令之說若輩恐赴戰地遂有前夜之潰變當夜一時後三五兩營鎗聲暴作城内一營亦放數鎗爲應李擬披衣往外調查時當喚衛兵四名隨往衛兵答稱人數單微不可輕出復喚來徒手兵二十人往（係第一營兵士當倉卒間並未詢及各兵士排數名頭）一時擁李行至統部門前（即督軍署東轅門前）該二十人中忽稱我等也要動手李搖手曰不能否則我死正在言時適有荷鎗變兵約四十名自後面追至該二十人中忽有人稱請於此處畢其命荷鎗者卽向李連開二鎗中頭腹兩部復就腹部下加一剌刀李登時血流遍地斃命而該變兵六十餘人（卽徒手與荷鎗者會合之數）遂連放鎗彈奔向三四牌樓各處以上情形係據目覩當時事實之警界所述亂兵向四牌樓各處進發時巳有一句餘鐘商號多巳緊閉門户攻擊不開僅搶去正泰昌銀樓首飾及銀洋三千餘金又天福銀樓首飾數百金此外小二郎巷陳某家刦去數百金（陳係硝磺局長）狀元府金姓商店搶去洋鈔共數百金高井頭聚成紙坊亦搶去數百元該亂兵正欲奪東門而出冀迎城外三五兩營入城不意有一營三哨哨長劉松山督率未變之兵分佈守城遇於電燈廠前迎頭痛擊該亂兵等遂折回而竄迨至天明仍作好人歸隊隨同王帮統將李尸搬至統部預備成殮矣至城　三五兩營當同時暴動卽會合於三孔橋向東關攻城時劉松山哨長就東城樓曉以利害不從始回鎗射擊該亂兵等即退圍攻五里廟第二營要求響應距營張營長督率全隊力拒復奔向北門進發期圖奪關而入不意爲第四營管帶王道濟督率全隊開鎗轟擊退由東關以圖奪南關又爲馬巡擊退該亂兵等大失望逐仍回東門搶刦廣大昌左恒茂等十餘號迨天明有携贓物而逃者亦有依舊歸營者推厥原因良由兩營管帶（三營華幼安五營儲良國）向不住營所致設非劉哨長力禦於内張王兩營長力禦於外則皖城糜爛不堪問矣 
譁變後之種種當李統領遇害後徐道尹秋廳長水陸警廳及商會等以該路成一　主之軍省中又無他兵足恃萬不能自召紛亂特一面電請倪迅予維持一面電請饒總司令派艦來省鎭攝而未變出力各軍則由水警廳代表政界預備猪肉酒麵分送各營犒賞至次日維持巿面辦法城内則議由水陸巡警商團會同六路二營蘇帮帶率所部沿途巡緝入夜即定七時後斷絶交通城外則由四營王道繼營長擔任維持迨至五號倪嗣冲所派第一路統領馬少甫統率一路二營七路二營兵士由安豐兵輪拖運於晨間四時抵省分駐承審處關帝廟文昌宫等處各商號遂即照常開巿 
另一訪函云皖省兵士譁變後四號五城依然緊閉巿面未開人心猶覺不定經王帮統安慶道尹水陸警廳會銜出示略謂省城秩序現已安謐如常刻經會同軍警兩界實力維持决無他患各商民切勿聽信造謠生事匪煽惑地方本帮統等之所厚望也後聞馬統領已帶兵來皖人心稍定至晚間二句鐘馬統領果帶四營并機關鎗隊兩連乘安豐兵輪抵省維時第八路王帮統及各營管帶安慶道尹水陸警廳長商會長均出城歡迎聞馬統領帶領機關鎗隊駐紥司令部其餘四營一駐督軍署一駐省公署一駐文昌宫一駐大關帝廟聞邱統領亦由桐城繞道來省因沿途兼剿亂兵大約今明日亦可到省今午（五號）馬統領已出佈告云八路少數兵士以有譁變致令商民驚擾兹本統領 
 
 
 

Page 7

 
 
　　奉督軍命令率帶四營并機關鎗隊兩連來省保護所有一切治安本統領願負完全責任况本統領紀律嚴明前次在皖亦各父老所深知務望各商民照常開巿各安生業母得自相驚擾云云是日五城大開各商舗始一律開巿尚有數家大約明日亦可照常開巿云 
[徐州辫兵二次譁變之詳情]  
　　本月二號夜間四更時分駐西關演武廳第五十四營辫兵忽然譁變略誌昨報兹將其起事原因及始末詳情記下 
上月三十一號有第七師兵士數人至西關校場閑遊適該營辫兵十餘人先在此玩要見七師兵來即出口辱罵蓋兩軍因形式之不同（卽有辫無辫之異）積有惡感也七師兵士知勢不敵忍氣而歸然心不甘服遂邀約同營百餘人前往報復（未携鎗械）辫兵聞信亦邀出多人以待該區警察所巡長某見勢不妙急馳赴督辦署及鎭署報告兩署聞信趕派營長帮統等軍官各數人馳往彈壓各將本軍之兵約束歸營始未釀成亂事事後張文生將該營各級軍官大加申斥並傳各兵到署嚴行訓誡謂後再不守規則定即勒令繳械遣散歸田辫兵受此訓斥即生憤恨回營後相約暴動然以人數太少他營又不爲所動（時西關尚駐有馬隊三營）躊躇未决挨至是夜頗不能耐於是鳴槍一排四出搶刦惟以西關無大商業只將糧行雜貨等小號及居户十數家搜掠一空然所得仍是無幾欲往他處搶掠而各街口皆有馬營兵堵截城中且出隊迎擊於是始紛紛逃竄其黠者仍回營假充無事是時張文生所派之王帮統已擒獲亂兵三名立即鎗斃復帶隊至該營諭慰未變之兵且言明日尚有獎銀事畢回署已鐘鳴六下矣至下午五時調令該營未變之兵（尚有百餘人）到署領賞詎至署内卽勒令繳械每人給洋三元派隊押送至兗州遣散 
[揚州軍警之戒嚴]  
　　揚州各官廳連日迭據偵探報告有多數黨人來揚圖謀起事因此謠諑繁興某機關並接省署訓令謂前七師長洪某擔任圖謀淮揚徐海各屬要隘云云故近日各官廳非常恐怖陸軍張旅長現已率隊開往通州所留此者爲一五二團軍隊巡緝隊雖已來揚其統部仍在寗垣故由兩淮張子蔚司長召集巡緝隊丁笏聶金奎兩營長及周知事會議維持現狀並頒佈戒嚴令張君宣言雖爲鹽官然旣屬同在一城應盡同舟共濟之職並議定本月十六日恢復軍警會議所警界方面亦由警佐傳集各區長會議自今日起派警稽查客棧及加派巡官長警列隊巡街憲兵營戴禹聲連長亦於本日（六日）率同張高兩排長梭巡街巿盤查旅客以防不測 
[南京快信]  
李督軍昨召集各上級軍官開軍事會議聞係議關於加入問題内容甚密 
政府以軍事會議决定南洋艦隊歸江蘇督軍李純指揮昨特令遵照 
海軍總司令饒懷文以軍艦不敷特電京請示辦理 
海軍饒總司令昨又續派建安建威兩艦開赴安慶江面停泊 
倪嗣冲昨由蚌通電各省稱安慶兵變旋即撲滅省城秩序完全恢復恐遠道傳聞失實特電奉聞云 
倪嗣冲由蚌電京報告駐蕪定武軍六營業經改編告竣其統帶爲馬西霖 
定武軍八營軍餉昨已由財廳核發運蚌 
辫兵統領陳德修潛回太平府後昨督軍願率所部來歸聽令指揮（陳上年曾駐防九江湖口） 
大總統府軍事辦公處處長師景雲電辭江蘇督軍署高等顧問 
江寗鎭守使王廷楨有任察哈爾都統消息 
何恩溥參謀長昨由贛電李督軍稱交代巳辦理完畢准六日偕席課長姚副官等來寗供職 
贛護督吳金彪亦電李督軍稱即日回贛北鎭守使任 
李督軍派顧問白堅武赴徐蚌公幹聞爲疏通張敬堯與倪嗣冲之意見 
四省勦匪督辦張敬堯以軍械缺乏電李督軍請給領軍械 
徐海各屬土匪與辫兵勾結聲勢甚猛各縣知事飛電來省告急 
蘇皖交界地方洪澤湖邊匪風甚熾匪首王小秃子唐三嘲斐俊六等各帶數百名架人勒索居民紛紛遷避 
松滬護軍使盧永祥電復李督軍一俟滬防布置妥善即來省陳述防務機宜 
第六師師長齊爕元以值此戒嚴期内昨面諭各旅團營長嚴行限制兵士外出 
陸軍巡緝隊統領劉槐森今日率所部第一營開赴揚州其二三兩營早已開揚統部亦即移設揚州 
李督軍擬日内在小營校閱軍隊 
財政部開幣制會議電李督軍派遣二人與會定於十月一日齊集 
昨今兩日津浦路加開專車一班送客赴蚌弔唁倪毓棻 
徐屬之豐邳銅山宿遷等縣近忽發現蝗患齊省長昨即派委多員分赴各屬辦理捕蝗事宜 
金陵閘中華監獄學校定於十日開課 
[江北通訊]  
　　沭陽縣塘溝鎭讀書鎭紳董邱鴻鈞等具禀淮揚鎭守使署請留第一團團長郁繼元駐防沭境以資保衛馬使巳批令照准 
此間盛傳省署以淮陰趙知事久病未痊將委劉某接署 
新編第十四師師長劉詢咨明成立日期淮揚鎭守使巳轉令各團營一體知照 
淸江寗清長班泰昌局原借泰豐碼頭前經鎭關訓令淮陰縣公署按照新設之局依限拆毁另建該局經理于海鏊等具禀淮揚道署請予展限左道尹巳准展二十日一面訓令縣知事錄批詳請鎭關轉咨交涉員與義領事解决揚子局換主違章一案以免藉口 
月前漣水縣看守所押犯脫逃當時全數追獲巳由該縣知事唐樹概分别詳報省道公署查考淮陰縣第三巿董費瑤等具禀淮揚道署以本縣豐濟倉敎育欵産處育嬰堂所經管之公欵公産應由行政長官派員監督稽查以昭核實左道尹以如有必要應由新任王道尹核辦 
[杭州快信]  
　　自岳帥橋火藥庫觸電被燬後一時難以恢復已飭寗波火藥庫趕速撥解藥料赴省以濟需憲兵司令部呈請添給馬料馬藥各經費楊督軍以現時軍費支絀酌量核減發給批飭陳司令官遵照 
警備隊二區二營三哨哨官于定襄因人地生疏才力不及自請辭職已由統帶張德全據情轉呈並保荐胡連超補充已照准 
第一師軍醫處長俞樹棻前呈准赴東洋研究醫術遺缺暫由衛戍病院院長厲家福代理現經陸軍部電調俞充任軍醫學校敎官應卽開去底缺已由楊督軍委本署軍醫課員樓　升充 
舊杭關監督程恩培因事赴京現來電須稍緩數日可以返浙故沈監督履新又須展期新委吳興知事强運開因舊疾復發請假兩星期赴滬就醫奉省長照准 
省署飭候補知事鄒鎭治赴寗台兩屬濱海各縣調查沙塗及漁業水産昨已公畢回省銷差 
省公署特派駐站檢查員盧翀條陳檢查必要辦法頗爲省長嘉納 
浙江民報昨不知因何案發生又經警廳令飭停版十天 
蕭山某紗廠因虧欠公帑屢催罔應延不繳解昨奉財政廳飭縣發封并咨行官産淸理處招人投標拍賣抵償 
地方通信 
[蘇州]  
　　考取巡長拔升巡官警察廳崔怡庭廳長日前傳知各區各保送一等巡長二名到廳以憑考驗提升旋各區保送一等巡長陳之漢鄭厚德丁啓臻宗有麒楊明忠張廣樑王一亭朱桐許炳生史鴻安十名經崔廳長傳集至辦公廳親加攷驗得陳之漢程度較優其餘九人文理尚通應對尚妥均以巡官記名遇缺升充發表後適有北區第四分駐所三等巡官缺出崔廳長卽將該巡長陳之漢拔升昨已下委到差矣 
滬探跟緝强盜和尚桃花橋堍隆興寺向由湖南人某僧管理已歷十餘載前日下午有一僧人從上海乘車來蘇另有偵探二人跟蹤尾隨到蘇後該客僧逕至隆興寺該探卽就近至北區第四分駐所報告以該客僧係上海刦案要犯當經巡官高冠英立派長警多人協同該探等前往該寺將該客僧拘獲並查檢皮箱内有金釧二付金戒五隻現洋數五元鈔票二百數十元野鴨絨被褥全付遂將該客僧及各項物件連同該寺湖南僧人一併押解至北區警署轉解警廳交司法科訊究 
農業校長赴京會議敎育部開實業學校校長會議經齊省長令飭農工各校長於九月十日以前到寗會集公舉人員北上與會兹悉下津橋省立第二農業學校又經齊省長令飭照本省赴會人員業經派定該校長王舜成亦應赴京卽速預備啓行云云王校長奉令後刻正部署一切整理行裝即日啓程赴寗以便聯同本省派定各員乘車北上 
[松江]  
　　水警剿匪除聞自大帮梟匪竄擾小崑山經水警兜剿被匪拒捕卽由水警第二分署長沈兆榮率帶大隊跟蹤痛剿匪始四散逃竄一帮入海巳詳前報兹悉梟匪當入海逃避这前係在柘林左近將船中物件裝入三大皮夾及大衣包四個派匪十三人扛擡而行後面又遣匪四十人各執快鎗一桿隨行保護向金山嘴進發越過海塘登海中預派船只而去其在柘林左近所棄匪船則由匪徒踏沉河中以滅痕跡刻據探報謂匪已將所負贓物在海船上俵分後四散而匪徒踏沉之船亦已由水警第一分署巡官胡子奎查獲報解又水警第二分署陳巡官訪有匪徒李老班在小崑山拒捕時被水警擊中兩彈當場斃命有人搶屍回歸松江南門家中成殮刻正調查該匪家屬是否住在南門以便前往搜查並追詢匪徒蹤跡聞水警在小崑山剿匪時適有賣蒲草之農船經過有流彈擊中船户心窩即時倒斃旋於當夜載至練塘成殮所謂城門失火殃及池魚殊可憐也 
警佐飭製地圖管梟悍黨近來屢在松金附近搶掠滋擾雖經軍警協同兜剿但客軍不能熟審地勢以故此拿彼竄每被漏網今日領袖警佐那鶴年特令各警區將各該區内港灣道路及形勝扼要之處調製詳細地圖限三日内製就呈報以備遇有匪警時知會軍隊藉資輔助 
調查烈士遺族上海商餘學會畢業生商團公會會員松江人胡英於辛亥之役在武昌充敢死隊隊長歷戰五六次在黄陂中彈陣亡遺蛻現厝黄陂馬鞍山普濟寺中身後尚遺嗣祖母周氏嗣母謝氏生母徐氏及嗣子金保業由上海縣沈知事咨請松江縣署調查該烈士遺族住處以備撫恤已由縣轉飭警察所限期查報矣 
航　户之謹愼内河夜班航船昨晚在北門外陽華橋附近遇無賴十餘人聲言搭船赴滬喝令靠岸該船户答言内河航船祇裝貨物不搭旅客該無賴仍堅請上船甚至抛擲磚石迫令停駛該船户因去歲曾在徐家滙地方被刦初亦以搭船爲言深恐此輩故態復作卽靠岸聽令上船一面馳報第一區北門外派出所經該派出所派警前往拘獲江北人楊炳生上海人顧阿根及自稱松江人之袁阿雲等三人在身畔搜得當票多張當即解至城内警所訊究 
風潮衝損海塘之呈報松江縣屬金山嘴一帶海塘於上月下旬因風潮猛惡石面樁木及石後土塘被衝損多處已由塘工歲修局委員薛蔭楨據情詳呈水利總局兹將原呈錄下（上略）案查八月中旬内自十八日夜間起至二十日止大汛期内風雨交加各段工程復有衡損計查第一段挑水壩舊椿前月下旬二十一二兩日風潮共衝斷十根現又衝斷十五根共計冲斷二十五根第二段第三層舊椿前月下旬衝斷七根現又衝斷十根共冲斷十七根石面前無損傷現被刷亂積長二十丈石後土塘前冲損四處内三處一長二丈闊六尺深三尺一長一丈闊五尺深二尺一長丈五尺闊七尺深二尺五寸現此三處相隔之處前未衝損者亦被衝出將三處聯爲一處計長九丈五尺闊平均七尺深平均三尺一寸零石　土塘一處前月下旬衝損長四丈五尺闊七尺深三尺現復被衝損計長加一丈五尺共長六丈闊仍七尺深加一尺共深四尺第三段第三層舊椿前月下旬衝斷十三根現又衝斷七根共衝斷二十根第四叚第三層舊椿前月下旬冲斷四根現復衝斷十一根共衝斷十五根第五段四層舊椿前月下旬衝斷五根現復衝斷七根共衝斷十二根石後土塘第五段前無損現被衝損三處一長十九丈闊平均一丈五尺深平均七寸一長五十七丈闊平均六尺深平均五寸一長七丈五尺闊平均尺闊平均六尺深平均五寸總計西塘自第一段至第五段舊椿前月下旬二十一二兩日風潮共衝斷三十九根現連前共衝斷八十九根石面前無損傷現被刷亂共長二十丈石後土塘前共衝損九丈現連前共衝損九十九根此外各段均尚平穏 
[鎭江]  
　　歡送前關監督前任鎭江關監督袁思永兹簡任兩浙鹽運使於日昨上午由鎭啓程赴浙履新本埠各商等以其前在關督任内恤商柔遠遺愛在人特購爆竹十萬響由公寓門前起逕逹車站沿燃放以誌歡送此外各官紳等亦齊詣車站歡送云 
德籍扦手解職鎭江海關扦手内有德人二名此次對德宣戰後由周交涉員函致洋關稅務司令飭離境刻已解職暫寓太古山某洋房聞不日起程回國云 
派兵守護橋梁鐵路橋樑關係重要際兹宣戰時期防護更須加嚴滬寗路辛豐車站之大橋亦係緊要樑橋之一現經駐鎭陸軍十九師楊師長於日昨抽撥軍隊前往駐守 
師長查勘砲台駐鎭陸軍十九師兼要塞司令楊師長因對德奥宣戰後防務重要特於日昨躬往象山都天廟各砲台詳細查勘佈置一切以昭愼重 
[揚州]  
　　緝私軍官聨袂來揚中央新委兩淮緝私駐通營務處長張仁日昨來揚謁見鹽運使張子蔚統領季雨農請示一切不日即須赴通接事又駐紥鹽城緝私第一團團長李祖培亦於日昨來揚請示緝務旋即回鹽 
秋天熱斃人民二人本埠近日以來天氣驟熱寒暑表之熱度已至百度各學校均相率停課或全日或半日以避酷熱昨日（五日）東關街及廣儲門一帶因熱斃命者一人人民咸詫謂騰來秋後未有之奇熱也 
禀移岸地之不准鎭屬揚中縣鹽引本係淮浙并銷淮鹽食岸設在七圩港口安鎭兩處現該縣公民季致和以淡食堪虞呈請淮運使將淮鹽食岸移設縣城藉以接濟張司長以岸地爲中央規定何能擅改已批示該公民所請碍難照准云 
[杭州]  
　　江浙水警會哨自嘉善天凝莊河羊港刦案發生以來該管水陸各警防務已較前加重嚴密北聞内河水廳徐允中廳長以際此戒嚴期内防務尤宜嚴密爰特商同江蘇水警趙廳長定於本月九號在南潯地方會哨以便討論剿匪事宜愛國公債定期抽籖浙省愛國公債計共發行四十九萬九千餘元業經第六次抽籖還本兹悉財政廳長張道生君以現届第七次還本之期定於本月二十日仍假杭州商務總會爲舉行掣籖場所除飭省金庫籌備本銀五萬元俾届時開付外並循案呈請省長派員蒞場監視以昭愼重 
[南昌]  
　　吳護督乘馬出巡贛省吳護督在潯任時時常便服獨自出游又好馳馬自任護督仍不改其常度昨日午前七時乘馬出巡僅帶馬弁一名由署出巡至德勝門外隙地縱轡閒游移時興盡始由章江門入城回署其左右有以危險勸者吳護督一笑置之其豁逹態度可見一斑 
陳團長嚴申軍紀贛省前有官兵劫胡源興金號内金鐲十對李督軍臨行時發洋四百元以償其失此事爲陳團長光逵聞知特傳令各級長官轉諭所屬士兵每日除操練外均在營休息不得藉故請假入城如有必需購買之事每日每連派出一人專司其事以肅軍紀 
雜評一 
[徐皖兵變之心理（步陶）]  
　　此次徐州安慶兩處兵變其起因皆無絲毫政治意味而尤足令人發噱者一謂恐赴歐州戰地一謂慮被長官解散故終以至於演此惡劇焉夫國家養兵原以賴其執干戈以衛國其有害羣者自應早爲汰除今乃於赴戰之風傳即惶懼而莫知所措於長官之訓斥轉激盪以促其暴行由此以推其平日自待之心理是早欲安坐糜餉終其身不許有國外之征調且尤不願長官或有東縛之規章矣而徐與皖之軍事當道者乃不之察宜乎其終爲地方累也雖然今日中國之軍隊果有幾人而非如此心理者嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（二十四）]  
　　郵局電局之封閉公共租界四川路福州路轉角七號十一號門牌德國郵政局及大德和電報公司自中國對德絶交後早經阻止其收發電報郵件惟該公司辦事洋員仍居在内故由薩交涉員函商領事團轉致會審公廨簽發封條於前日午後發交總巡捕房前往封閉當經麥總巡於四時飭派中西探捕携帶封條前往該公司時適該大班卡而納（譯音）出外未歸遂由辦事洋員用電話招至經卡而納與該探捕等爭執謂何以不於事前通知並要求寛限該西探捕等以權非已操令向捕房聲請是以卡而納卽赴捕房與麥總巡再三籌商始允將前面大門先行封鎖所有該大班自置器具及中西辦事員與雇僕之物件限至昨日午後四時爲度派西探西捕數名監視遷出另於後門口派令六十號西捕駐守該大班卽於昨晨飭令公司中西崽出店並雇日人數名會同捕房西捕入内將自置物件概行遷出所有辦事員及各華人之物亦於午前紛紛取出至四時一刻遷完由該西探捕等重行入内在樓上下檢查一週然後將門鎖閉加以封條回至捕房禀復總巡轉報領事團函致薩交涉員查照 
檢查郵件之變通檢查郵電一事電局已由各機關分派人員實行檢查而郵局則因手續太繁尚未議决兹聞盧護軍使因接交通部送到檢查郵信辦法迭次與郵局會商檢查問題因上海郵局書信發逹爲全國之冠謂一律檢查諸多未便是以未便施行惟對於敵國方面及旅滬德奥僑民之函件須隨時注意經檢查認可始能遞發聞已呈復中央察照矣 
檢查機關之歸併自吾國對德奥兩國宣戰後盧護軍使曾派副官長孫梓琴在南巿兵工廠内組織檢查所辦理檢查電報及内地敵僑廠棧地産船舶並收容敵僑事宜開辦以來迄已多日昨日孫副官長又奉盧護軍使命令著將檢查所一切手續趕緊結束以便歸併交涉署附設之臨時檢查所辦理所有南巿檢查所即行撤銷 
銀行名字之改正駐滬荷總領事昨致交涉公署函稱奥國輪船公司代表浦克爾有銀三萬兩存在中國通商銀行前函所稱交通銀行乃是筆誤囑請更正核辦等因交涉署以關於敵國人民存欵一事業奉外交部電開該處宜辦商辦各銀行所有收存敵國人民存欵應通知商會會同查明報部暫行扣存停付如存欵人有因生活所需呈請分期支付者應將數目曁其人口開明報部核准等因已函復荷領請即查照轉知該存欵人知照矣 
辦理交涉之襄助外交部特派江蘇交涉員薩福懋以我國對於德奥兩國巳立於戰爭地位本署辦理交涉事務殷繁原有科員不敷辦公特委許劍靑洪文廷爲本署總務科科員以資襄助許洪二員業已到差視事 
奥國商團之被控英國陸軍少佐惠司至公共總巡捕房指控奥國商團團員博克取銷團員後不將所領七百六十號鎗枝上之剌刀及刀壳等繳呈總司令部等情昨由西探海明惠將博克傳至公共公廨先由原告惠司少佐上堂訴明前情卽經關讞員會同英白副領事向被告略訊一過判侯下禮拜五再訊 
法國戰勝之道賀旅滬法國僑商因聞該國近在西歐戰勝紛紛至法領事署申賀吾國駐滬薩交涉員亦於昨日（星期五）特派本署交際科科長陳世光前往法總領事署道賀 
[倪嗣冲報告兵變之通電]  
　　松滬護軍使署昨接安徽倪督軍通電照錄如下各省督軍省長都統護軍使均鑒據報二號夜十二點鐘駐紮安慶城東五里廟軍隊有兵士百餘人潰出譁變該路統領李翰卿聞警親出彈壓行至街心被匪人暗中放鎗擊傷身故經該路帮統王慶國督隊出剿當將潰兵擊散地方商民僅有數家稍受損失餘尚安堵如常秩序亦未紊亂等因除派馬統領聯甲率隊赴省嚴重查辦外誠恐傳聞失實合行電逹諸希亮察倪嗣冲支印 
[縣敎育會職員常會紀]  
　　上海縣敎育會前日開職員常會到會者爲吳懷疚陳少生曾公冶賈季英賈叔香潘寶書趙靄吳錢紳齋顧聘珍濮氣雲李綺城瞿伯申等由會長吳懷疚主席議案錄左 
一議本會會章第八節凡有功於本縣敎育或學望素著助本會之發逹者不論在鄉在外經本會職員之公認推爲名譽會員等語查本會成立之歷史先由敎育研究會滬學會合併組織之上海敎育會繼復改定今名舊職員中頗有熱心社會而未能常到者擬照章公推爲本會名譽會員姓名列左　袁觀瀾　姚子讓　李平書　馬湘伯　沈信卿　夏琅雲　黄任之　龔子英　朱錫伯　葉醴雯　姚孟損　王引才 
一議本會會章第十七節關於社會敎育之研究調查編輯宣講三項現擬於本會内附設社會敎育研究部先辦調查編輯二項即由本會職員分任調杳並推舉編輯員每月至少發表一次借助各日報登載以期普及今將公推編輯員姓名列左　吳懷疚　賈季英 
李綺城　曹幹臣　賈叔香　高世良　瞿伯申潘贊麟　趙靄吳 
[以毒攻毒之防匪計畫]  
　　江蘇齊省長以本省各屬屢有大帮梟匪擾害地方曾經責令水陸軍警嚴加剿捕惟該梟匪等非當刁狡兵少則抗拒抵敵兵多則分投潛竄迨兵旣去仍復騷擾爲害實非淺鮮值此國防吃緊之時防匪軍隊殊難調遣爰擬仿照江北警備隊辦法在蘇屬招募警備隊一團編配三營派往蘇州松江太倉附近各縣及鄉僻各鎭駐紥防範所需警備隊士兵卽以招撫之辫兵及著匪編練入伍冀收以毒攻毒之效如此則原有陸軍水警對於國防可無可顧之憂况蘇省擬將警備隊擴充即以收撫之辫兵編制一事當馮河間督蘇時曾經提議嗣因赴京就任大總統職務故未實行現在匪勢甚熾自應趕速籌辦業已咨商李督軍俟得同意即行招募云 
[添設蘇省緝私營務處]  
　　兩浙緝私統領所轄者計有蘇省之蘇松常鎭太五屬及浙省之嘉興湖州等處共有十六營現因事務殷繁經統領蔡和林查得嘉湖五營曾經設有分統而蘇五屬之十一營分布各縣地叚遼闊私鹽充斥若不設立分統恐難照顧爰特仿照兩淮緝私統部辦法添設營務處二處擬將第一營營長盧桂馨委任爲松太緝私營務處並委第七營營長吳樹滋兼任蘇常緝私營務處每月應由統部籌給公費各一百二十元俾於緝私事宜互相策應昨已呈請兩浙運司加給委狀一面報明鹽務署並請頒發關防以資信守 
[華界居户覓保具結後之責任]  
　　華界各居户現由該管各區警署遵奉徐警廳長令飭責令各覔殷實妥保具給呈核已紀前報兹悉徐廳長現又通令各該署所警正佐着將各居户所呈之保結務各保存以備稽核如嗣後各該管地方有發生匪徒擾累治安以及起獲危險物品等事應由該警正警佐負責予以相當之處分等因各區署所奉到此令已傳諭各地甲等查報矣 
[三誌牯嶺路之暗殺案]  
　　新閘牯嶺路十七號門牌大元鹽公司經理黄靜淵家所雇之辦事員皖人鮑效卿被人用繩勒斃業經捕房將跡涉嫌疑之成衣匠梁金川包車夫董大顧正（卽阿四）及聽差程元沈聽意等一併拘解公共公廨訊供收押在案昨晨復由捕房將在押各人併解公堂請究據九號西探目斐司戤潑上堂禀稱此案情節較重調查手續尚未完竣請爲展期開審經關讞員商之英白副領事判被告五人帶回捕房聽候查明澈究 
[抛擲炸彈人解送軍署]  
　　前至九畝地共和春後面某里金姓家抛擲炸彈之孔正秋曾被警探當場捕獲繼又獲到同黨譚炳沈子才等業經警廳司法科訊明確係圖炸挾嫌擲彈圖害實屬膽大妄爲若不從嚴懲治不足以儆效尤特於昨日備具公文命將孔正秋等三犯解赴護軍使署訊辦 
[日人代運證物之處治]  
　　江蘇特派交涉員前奉外交部令略謂前有謀浙黨人田璧成（即田輔基）賄囑日本人小川輝光山田原及日婦岡金子代運僞印僞委狀僞布告等一切證據曾經護軍使署稽查處截獲除將田壁成由軍署辦理外一面照章將該日人送交該管領事訊辦去後迄將一月未見將日署訊辦情形呈報殊爲盼切合亟令知卽希詳細呈復等因國交涉員奉令後當即函致日領詢問情形兹據復稱前由貴署送來本國人小川輝光山田原等因代運證物案業經本署判處小川輝光等遞解回國三年在此期内不准潛行來滬及中國内地等處云云聞薩交涉員刻已據情呈復矣 
[八月分征收之郵件關稅]  
　　北京路郵務總局及新北門外天主堂街郵務分局包裹間所收包件向由海關稅務司派員駐局設立驗關處分别免稅征稅兹悉八月分所收此項郵稅共計洋四萬六千四百九十四元八角其中由外國進口者一萬六千一百三十元六角出口至外國者三千七百另八元三角二分由國内各省進口者八千八百八十五元二角九分出口至各省者一萬七千七百七十元六角 
[最近輸出之土産]  
　　太平洋公司郵船南滿號前日由滬出口開往英國倫敦印度孟買及法國萊痕等埠各洋行裝出各種土産甚多計怡和洋行黄絲一百三十一包絲頭下脚八十一包大荳一千一百八十包仁記洋行蛋白五十六件逹昌洋行白絲五十包黄絲八十五包蠶繭五十二包伯興洋行白絲五十五包新順發洋行猪油一千二百件義昌洋行灰絲二十五包隆茂洋行苧麻八十四件猪鬃五十件兎子皮二十五件有餘洋行自絲二十五包黄絲七十四包蠶繭九包信孚洋行白絲三十包黄絲五十五包安利洋行兎皮十六件大昌洋行白絲二十包百利洋行黄絲一百六十九包百多洋行黄絲六十包山東綢十一件蛋黄五十二件老公茂洋行棓子二十五件蛋黄六十六件老沙遜洋行黄絲五十包豆一千二埯包永興洋行絲吐頭一百十包沙咪洋行白絲十包黄絲三十五包祥利洋行白絲二十八包黄絲九十二包泰和洋行白絲三十包祥茂洋行豆一千二百包庚興洋行黄絲二十八包 
[獎懲校長敎員之訓令]  
　　上海縣知事昨日訓令第一區學務委員賈豐芸文云案據縣視學朱贇呈稱竊按視學規程除特别事故隨時報告外學年度結果亦應彚報一次等因兹將五年度全縣公私立學校週閱狀况彚訂視察錄三册謹呈縣長鑒核施行更有陳者視學於公立學校取督促主義平常優點視爲當然私立學校應取獎進主義以鼓舞辦學之熱心如潮惠通惠兩校常年經費俱在二千金左右楊校長與王校長辦事亦極熱心商船商校年費千金張校長辦理極爲合法應在獎勵之例閔行鄉之代用培德學校腐敗已逹極點生徒竟至闐無其人實非掇換敎員不可其他應獎應懲之校俱詳視察錄中似無庸更贅是否有當呈請核奪等情到署據此除指令呈悉據送五年度視察錄存候轉報潮惠楊校長通惠王校長辦事熱心應予嘉獎閔行鄉代用培德學校腐敗巳極應將敎員撤換已分别令行尊照矣仰即知照此令視察錄存候印發並分行外合行令仰該員卽便轉知嘉獎此令 
[京直奉水災義賑會成立]  
　　京直奉水災義賑會昨在中國銀行開成立大會官紳到會者十七人松滬護軍使盧永祥特派參謀長馬鴻烈秘書長杜純參謀劃同三人代表午四時開會首由馬參謀長代表盧護軍使起言曰前在哈同愛儷圜開會承各界諸君軫念災民慷慨捐助曷勝心感今值大會成立務望諸君實力進行爲災民造福將來義賑告竣敝軍長自當咨請中央從優獎勵至籌募辦法如何進行請諸君公同討論云云述畢　到會官紳討論之下由謝蘅牕提議前次開會擬借愛儷園開會籌捐惟此項遊劵恐不易消而偕園開會費用尤大難得實效鄙意擬請馬參謀長轉禀盧護軍使邀請商帮各業設法勸捐較爲簡捷經衆贊成次沈仲禮提議請獎一節前次曾辦安徽賑捐事後亦曾請獎此次事同一律將來可援案辦理當非難事馬參謀長允即轉禀護軍使照辦次徐乾麟提議前次議决籌募事務較繁應推舉職員分别擔任衆然其議遂公同舉定盧護軍使爲華會長哈同爲洋會長次推定杜眉叔王一亭謝蘅牕徐乾麟陸維鏞爲擔任總務宋漢章席錫蕃擔任會計鄒景叔逹士有王佑之擔任文牘趙芹波洪文廷張逹卿田資民金培生徐少棠擔任庶務散會時已鐘鳴六下矣 
[再誌僞造護照公文之控訴]  
　　公共工部局在公共公廨呈控周道志余誠彩與河南路鏤靑閣刻字店主陸鑑齋私造某國人僞護照及公文等件由捕將周余兩人逮案經中西讞員判余交一萬元人洋並保周押候補傅人證到案質訊昨由捕房將陸鑑齋及牽涉之尚允祖併傳到案卽據工部局刑事科代表牛門律師上堂陳述案情請爲展期開審並由余誠彩之代表海德禮律師投稱原告代表律師所請展期開審一層敝律師亦表同情中西一讞員判周還押余交原保陸鑑齋尚允祖各存洋一萬元候特别訂期研訊 
[中華鐵路學校開學]  
　　新閘辛家花園中華鐵路學校開辦三年成績卓著前次敎育部特派僉士沈彭年君到校考察對於敎授功課頗加讚美昨日舉行秋李始業上午十時敎員學生齊集禮堂校長黄涵之君因事未到首由敎務長葛耀良君報告一切並述本學期進行事務又謂學生求學宜務實不宜務名不可見異思遷致所學功課毫無心得等語次監學胡伯承君演說以自治自重自立三要端詳細解釋爲人生立身之本次敎員余明德君演說大意謂求學當循序漸進不可躐等以求庶可望學業有所成就聞該校須至十日正式上課現各班尚有餘額正在繼續招生云 
[思婁堂進德會今晚開會]  
　　北京路思婁堂進德會自五月間新舉職員後因值天氣炎熱故將會務暫行停辦兹於八號（即今晚）七點鐘開秋季第一次常會請寰球中國學生會總書記朱少屏君及南京金陵神學哲學碩士沈嗣莊君蒞會演說其秩序如下（一）振鈴開會（二）唱詩（三）祈禱（四）演說（五）各部報告（六）幻術（七）絲竹（八）詼諧（九）茶點（十）散會 
[行餘學社開學]  
　　浦東陸家嘴行餘學社前晚舉行開學式學生到者八十餘人由社長倪哲丞等演說畢即振鈴上課其中分國文英文兩科國文科係仿照滬江大學通俗敎育學校辦法英文科以會話翻譯等爲主要以期實用各敎員均盡義務不支薪水對於貧寒子弟有志求學者一概免費聞各科尚有餘額隨時可以揷班云 
[發米船户結合團體續紀]  
　　滬南浦江中發米船户計有一百六十餘艘專代各米行運貨赴南北各米店交卸近因各米店收貨時除斛驗無缺外每石另如一升船户不允致起爭執已誌前報兹悉向來機廠之米每石另加一升各船户已允照加近來各米店又欲每石另加二升故各船户時與米店爭閙現各船户巳結合團體每人出資若干設立事務所於南巿荳巿街德銘里舉定船户牛肉老五爲領袖朱天發寗壽實等八人爲調查員昨又召集各船户在事務所會議牛肉老五云近日吾帮船户至各米店卸貨所有欲加二升之各米店應請各船户報告本所以便對付旋經各船户先後報告共有二十餘家逐一註明簿上即經議定同至各該店與之理論以後各船户卸貨時萬勿另加惟各船户亦不得違犯定章云云會議至興高采烈之際爲某某兩米行經理得悉恐各船户舉動野蠻立即前往婉言勸導至六時始散 
 
 
 

Page 11

 
 
[四川乞賑電文]  
　　各省省長曁四川同鄉諸先生北京四川會館總商會上海總商會旅滬同鄉王雪岑汪曼卿曁諸鄉先生漢口總商會川漢鐵路公司辦事處高伯循曁鄉先生宜昌商會李姚岑諸鄉先生各團體各報館均鑒天降喪亂至再而三其始省垣八旬之問兩遭兵禍燒殺刦掠前後兼句舊日錦城彌望焦土積屍成阜　血爲江人民走逃飄掏風雨啼號飢渴呻吟病創弔死哭生天地哀慘邇來無家歸止無術資生露宿寺廟街簷者尚數萬人方嗟滿目瘡痍窮於施救忽報連朝霖雨邊厥沈災自七月杪至本月初間日夜雷電交加大雨如注近水村巿變作邱墟嵒野田疇蕩爲澤國禾苗淹没强半無收自岷沱至渝涪長江千餘里漂没人民廬舍牲畜不可勝計月來就近集捐電懇中央准撥欵二十萬元與各善團掩埋死亡醫治傷病施散粥米安置流離惟人禍天災旣交併以至而輿薪杯水則博濟綦難重以境内羣盜滿山四郊多壘民力久疲於積歲士糧莫飽於一朝請益公家徒抱發棠之願告哀私室空裁乞米之書伏懇我公敦郎鄰之古誼閔垂斃之子黎挹注廉泉昭甦涸轍更希徵求寮寀勸勉紳商己溺己飢欲善誰不如我此心此理當仁詎讓於師登高一呼同聲相應以多爲貴以速爲請集有成數滙寄成都省城籌賑總局照出收條造登册報用彰厚貺以示來兹除由周督軍電懇外謹與憶萬災民拜嘉惠之遙頒祝行道之有福四川軍長劉存厚督辦籌賑事宜曾鑑叩勘 
[縣商會請換鈐記續誌]  
　　上海縣商會前奉農商部修改規則並頒發鈐記一顆由會赴縣具領後因所頒鈐記名義不符擬呈請縣公署詳部換給已紀前報兹悉該會已將原頒之鈐記送請農商部將南巿字樣删去以符名義 
[運輸同業歡迎車務總管]  
　　滬寗鐵路運輸公會昨日假座愛儷園開會歡迎新任車務總管韋燕君午後五時許韋燕君偕同其妻及子欣然蒞止由運輸業同人迎至園廳欵以茶點卽在該園共攝一影以誌紀念至六時許由公會同人在該園花廳設有西餐入座後首由洪某宣布頌詞繼由韋君致答詞略謂今日蒙諸君盛意感謝之至誠如諸君所言期望甚殷鄙人恐有難於辦到之處現在滬寗一路車輛不多難以支配惟鐵路營業發逹貴會亦應與之發逹鐵路與運輸業實有連帶之關係嗣後諸君如有事相商可與鄙人直接如力能辦到無不極盡棉薄倘力有不逮亦請諸君原諒云云全座鼓掌至十時始各盡歡而散 
[北巿多一軋花廠]  
　　北巿益泰雲龍永茂進業等機器軋花廠近年以來頗爲發逹兹又有楊英初徐怡堂胡甸孫等籌集巨資在新閘大王廟東賃定廠屋數十間組織一廠取名怡豐電汽軋花廠業已聘請寗波人王子良爲總理從事布置並派友至四鄉收買新花定陰曆八月初旬開幕 
[柏油價格之增漲]  
　　柏油銷路於夏秋之問本極呆滯近日因有英日兩商大批購辦加之本外埠各皂廠採辦者亦日必數起巿價遂逐步增高本月以來每擔漲起銀二兩有奇現重砠荆油每擔開售十九兩平砠十八兩江西油十六兩五錢台州油十六兩嘉興本車油二十兩惟價格雖增來貨仍寥寥無幾云 
[塘橋經董對於收受渡捐之剖辨]  
　　塘橋經董盛麟書禀縣知事文云昨閱本月二號各報載有鄉民反對義渡加資呈縣文稿一則詞内牽及董家渡夫趙和尚等按月認繳塘橋鄉經董辦事處捐錢六十千文等語查辦事處經費出入均在公欵公産經理處月領月支有册可稽並無收受此項捐欵名目至各長渡渡夫等禀請工巡捐局布告訪聞係先由工巡捐局巿舶所傳諭各渡夫取締規則預防危害情事經各渡夫聲明際兹百物昻貴生活維艱等情核准照發在案所有始末情形經董事前亦均未詳悉欵關捐項事關名譽爲特肅函陳明伏乞縣長查核察奪爲荷 
[荷蘭總領事由日返滬]  
　　駐滬荷蘭總領事雷斯君前因赴日本避署其職務委由正領事奎斯德君代理兹雷君已於前日返滬回任當即備文送至交涉公署請爲查照 
[美領索還車輛之答復]  
　　美孚洋行拖車小工前在滬杭火車站左近載貨肇禍被警拘送審判廳訊明保釋惟手車未經發還故由美領函請交涉署轉致審判廳詢明應繳堂費若干當即照付請將手車發還兹聞審廳復稱手車當時未據隨案解送應飭其逕向警區面詢等語已由交涉署轉復美領查照矣 
[控告掘墳盜屍之質證]  
　　住居引翔港之陸裕舟在公共公廨控告地保辛藴蘭串同夏關金陸老順沈錫福私掘墳墓盜取屍骸等情由廨飭探將辛等四人拘案研訊供詞各執判辛等各交妥保候飭提要證辛江氏等到堂質證再核在案前日午後由捕傅同見證辛江氏陸張氏將辛藴蘭等四人解送公廨經俞襄讞會同美柯副領事升座復訊先由原告代表律師上堂陳述案情問官卽命見證陸張氏上堂詰問當時抵單糾葛情形及私遷墳墓各節詎該氏抗不答復中西官以其藐視公堂諭令張氏罰洋十元充公或押女所一天諭畢斥退繼據辛江氏投案供稱辛藴蘭係故夫之胞兄所有家産除分去一小部分外餘均由伊姑執管原告之墳地於前淸光緒二十九年分曾向伊姑聲明取贖嗣因伊姑須陸備齊本利洋四百元而陸祇有二百元事遂中止至於方單究係何人立據抵押均未得悉云云又由見證陸阿五證明伊與陸老順立據簽字得洋四百元將墳遷讓各節旋由兩造代表律師向各見證駁詰數語原告律師卽向堂上聲稱查此項抵押據上有本圖地保張雲州蓋戳應請傳張質詢以明眞僞中西官會商之下判各被告仍交原保辛江氏等諭令退去候補傳人證到案再行訂期復訊 
[再誌鄉童摸蝦之禍水]  
　　徐家滙張家宅農民曹阿六之姪名榮梅梅（昨報所載爲雄妹妹）在附近小河中溺斃報經二十七保四圖地保張晋卿禀請地方廳派員驗明已紀前報昨午曹阿六又偕同伊兄曹阿五同至地方廳禀稱榮梅梅今年十四歲爲故兄阿三之子三歲失怙素由民人等撫養現在敖小毛處學習泥水匠前日梅梅同數小孩至附近小河中摸取魚蝦忽被張阿土出而干涉竟用竹竿將榮梅梅在水中亂擊以致死於非命請求提究等語諭候批示辦理 
[法警受賄之儆戒]  
　　上海地方檢察廳司法警察徐懷寶前因烟犯耿金聲帶土案發被禁看守所耿之友人榮先欲遞物食内夾烟泡恐被搜檢商懇徐懷寶代遞徐索得賄洋九元事被同事偵知密報林檢察長於昨日發出條諭云查法警徐懷寶罔知自檢有受賄託嫌疑應即記大過一次停餉十天以觀後效嗣後再有不正行爲一經察出定予嚴懲不貸仰司法警長轉飭知照此令 
[川沙警佐帶土]  
　　川沙縣警佐張小宇因公來滬業已事畢於前日午後趁搭小輪返川將次啓椗之時由淞滬警察廳水巡隊士登輪搜查在張行李中抄出烟土二十餘包連同張併帶隊所押解警廳轉送檢察廳訊辦 
[渡客隨波而逝]  
　　浦東爛泥渡渡船夫周和尚昨赴三區警署報稱駕駛六號渡船本日上午十二時由江天碼頭裝載渡客二十人渡浦駛至中流適逢潮水湧急有一年約三十餘歲之渡客某甲偶不經心墮落浦江登時沉没不及施救等語解警正諭飭該渡夫速報救生局打撈屍身一面飭警調查情形復候核奪 
[惡姑挑撥行兇]  
　　尚文路前守府衙門附近有李某年逾三十向在滬寗車站辦事曾娶沙家石橋擺設魚攤之彭姓女爲室成婚未久夫婦忽生惡感因此分居李另納一妾住在北巿彭氏則與姑某氏同居家中平日被夫姑虐待久爲親鄰所知前晚七時許其姑又唆使鄰婦藉端將彭氏兇毆以致激動衆怒羣起爲難惟彭氏已衣服扯破身受重傷當經母屬趕來鳴警將爲首行兇之婦並彭氏等一併拘送二區二分駐所由孟警佐詰訊之下以案涉刑事判彭氏退去自投地方檢察廳具禀控告再將逞兇者解送到廳歸案訊辦 
[捕房請緝刦案同謀犯]  
　　公共租界總巡捕房刑事檢查科昨日午後飭派中西包探持懸賞二百元之通緝單呈請淞滬警察廳轉令各區署所將後開人犯一律協緝務獲訊辦兹將原文錄下爲懸賞緝拿事照得王阿四年三十二歲上海人向業汽車夫住密勒路第七百二十七號門牌内爲因於西一千九百十七年九月一號在戈登路地界持械搶刦一案内有同謀之關係已由會審公廨出票拘拿在案因此合行通飭仰諸色人等一體知悉如有將該犯拿獲惑知風報信因而獲案者賞洋一概發給報信者請至總巡捕房報告總巡可也 
[香烟廠無此機匠]  
　　小東門法捕房副捕頭李望昨派華探孫金禮持函帶同竊取銅元之嫌疑犯劉秀林一名至浦東爛泥渡三區警署聲稱劉前日在十六舗大成水果行乘間竊取銅元數十枚當經店夥鳴捕扭解捕房訊據劉供稱向在浦東新香烟廠爲機匠堅執無竊取該店銅元情事惟在該犯身畔搜出大洋三十餘元形跡殊屬可疑故特函請貴署派警協同前往調查等情當經解警正飭派巡警協同來探前往該廠機匠間查詢並無劉秀林共人即將劉帶回捕房禀復核辦 
[婦人被毆受傷]  
　　倪阿二昨日在北山西路不知何故將婦人黄王氏兇毆受傷由探奚德安查見將倪拘入捕房捕頭諭飭存洋五元保出侯解公堂訊究 
[開茶館未領執照]  
　　崇明人秦仁坤在美租界愛爾麥克路十六號門牌開設茶館未向工部局捐領執照被六十四號三道頭西捕查悉回告捕頭禀請公廨傅秦到案照章科罰 
[絲廠女工肆虐續誌]  
　　閘北光復路復錩絲廠打盆女孩韓翠子韓小龍子姐妹二人被繅絲女工蔡小寳毆傷頭面由女母韓王氏扭控四區警署署長姚石蓀以女工虐待打盆女孩已成習慣擬將蔡小寶從嚴懲治以儆效尤嗣據該絲廠來函謂此案已經人調處了結請將該女工從寛釋放姚君准之 
[兩雄相爭]  
　　江北人胥萬福拖車爲業住居又袋角致祥里其妻張氏與陳立生私姘已久前日胥歸家撞見陳藏匿牀後遂大起衝突胥以菜刀砍傷陳之頭部後由四區二分所崗警一併拘獲轉解司法科移送地方檢察廳究辦 
[夫妻之惡感]  
　　羅店人曹銀大住居王家宅去冬娶大統路安康里周楊氏之女爲妻夫婦時常反目故周氏於日前歸寗母家前日曹至妻母家吵閙將妻扭控四區警署請求斷離姚署長以離婚係屬民事範圍且曹並無正當理由申斥數語諭令將妻領回 
[被拐女孩潛逃回家]  
　　泰州婦人周殷氏住居胡家木橋有女名大愛子年十一歲日前被鄰人顧長生拐至新閘橋河内小船上串同陳得勝葛雲高沈三等賣於某姓家爲婢前日該女乘間逃回遂由該氏投報五區三分所並將顧長生扭案惟張葛沈三人均已遠颺旋經派警提到陳妻王氏葛妻曹氏一併解送司法科判移地檢廳核辦 
[攔路攫物類誌]  
　　湖北人吳寳生寗波人馬新才在西華德路串攫張連奎所携白塔油一桶圖逃被探查獲拘押捕房昨解公共公廨經中西官研訊屬實判吳馬各押西牢四月以儆 
匪徒李正發前晚在美租界東漢璧禮路攔刦行路女子寶根耳上之金圈一付　逃經行人喬忠公帮同追獲人贓扭交包探周阿金拘入捕房押侯解送公堂請辦 
匪徒王阿五徐根彩在浙江路串攫汪韓氏值洋一百五十元之珠花一朶由捕將二人拘解公共公廨訊供押候捕提同黨到案併究　晨復訊　中西包探投訴王等同黨均巳逃匿無從提案訊之王徐二人供詞支吾中西官判王押西牢二年徐押一年期滿均逐出租界 
[偷竊西人雨衣]  
　　胡福生前日竊取卡德路二十五號門牌某西人家雨衣質洋化用昨由包　將胡查獲拘解公共公廨經中西官訊知胡係過犯判押西牢一年期滿仍遂出租界 
[我馬瘏矣]  
　　馬夫劉長生前日在滬西梵航渡將病馬駕車由捕查見帶入捕房昨解公共公廨請究經中西官訊明判劉罰洋十元充公内提六元補助畜牲會經費病馬即送該會醫治 
[火燒鴻生又來了]  
　　姚鴻生綽號火燒鴻生前因搶刦行人財物由捕拘解公共公廨訊明管押期滿逐出租界有案兹又潛來前日被滙司捕房包探金福壽查獲昨解公共公廨請究卽據金探上堂禀明被告犯案情形請爲嚴辦訊之姚延律師到堂代爲辯護要求省釋中西官以姚不應復來租界判押西牢三月期滿仍逐出租界 
[公共公廨訊斷騙案]  
　　騙子唐維翰於本年四五月間串同張仲仁張葉臣湯錫林楊桂廷先後在寗波路鳴盛里四號門牌及民國路四十號門牌開設衡裕協興昌兩字號將恒甡錢莊之假莊票向潘延生李柏韞何蔚倫洪朝史王承記丁君佩李定恒俞永泉等華洋各商二十餘户騙取值洋五千餘元之貨物棄店逃逸經被累者控由總巡捕房飭探將唐等五人拘解公共公廨研訊各情已誌前報前日午後由王襄讞會同日副領事林君升座復訊先由中西包探上堂禀明前情繼由法捕房包探投案禀稱被告張葉臣湯錫林楊桂廷尚在法界犯案請俟訊明後給予帶冋質證云云又據原告潘延生等二十餘户上堂聲明當時被騙情形請究旋經中日讞員向各被告逐一研鞠以唐維翰欺騙屬實判押西牢三年張仲仁張葉臣各押九個月湯押半年楊桂廷無干斥釋惟楊與張葉臣湯錫林在法公堂尚有控案着交法界包探帶去訊明後除楊已由本公堂判令開釋母須送回外湯張兩人仍送回本廨照斷執行 
[稱是誤扦貨樣]  
　　太古棧遣人至法公堂控稱今有王子英潛入貨棧内竊取冰糖一小包携贓逸出當場查見交捕送案請究王供民人係某號　人携帶布袋至太古棧内欲扦菉荳貨樣誤扦冰糖並非行竊判從寛押滿三天開釋 
[行竊與收贓之懲罰]  
　　陸仁記德和張成記等同至法公堂控稱商人等迭次失竊洋鐵水落今已由包探韓邦逹查獲積竊張正其朱三根朱根全三人請求訊究訊之張供認起意行竊所得之贓售於孫長庚兩朱亦供認串竊不諱判張押四月兩朱各押三月孫罰洋十元充公 
[雜物抵償房租]  
　　收租人夏　生至法公堂控被房客王復興虧欠房租向收不付忽於前月逃逸業已報告捕房將雜物檢點祗值洋二三元之譜請爲核示判將雜物交房主收管作抵餘欠候被告出面再行扭案訊追 
[拘獲一羣過犯]  
　　法捕頭以近來破獲竊案以積竊所爲者居多故飭各探捕如見過犯潛入界内卽行拘究現由各探緝獲又來行竊之過犯張阿六韓三子陳狗陳才寳馮德標董惠保周德榮張恒桂等解送法公堂訊究張阿六等均稱以後决不再犯今求寛宥判張等管押三月六月九月一年不等期滿仍一併逐出租界 
[中華職業敎育社通訊]  
[特别社員補錄]  
　　姓名號住址職業備註 
熊作丹湖南長沙北門外農業學校敎育 
林鼎華雲藩福建省敎育會敎育 
林珊珪余福建福州城山兜尾同上 
韓希琦无悶福建詔安縣 
石鳴球浣蟾爪哇三實壠中中華小學校華會館長 
陳顯源霞明泗水大巴殺荷屬華僑學務總會總理 
關英賢友希三寳壠華英中華英中學漢學校文敎務長 
熊理衡三泗水華僑商務南洋荷屬視總會學員 
梁襄襄武新加坡養正學養正學校校校長 
鄭煥彩斐律賓馬尼拉僑商捐斐銀三百元爲永久特别社員 
薛煜添同上同上捐斐銀三百元爲永久特别社員 
孫文章同上同上同上 
蔡金桔同上同上捐斐銀二百元爲永久特别社員 
蔡成墂同上同上同上 
黄永口同上同上同上 
李桂堂同上同上同上 
黄賜敏同上同上同上 
曾瑤琳同上同上同上捐斐銀五百元爲永久特别社員 
來函 
[劉伯華來函]  
　　貴報登載（托名行騙之起訴）一則讀之殊爲駭詫姚桂和虚搆事實砌詞誣控昨經檢察廳票傳兩造到案訊明檢察宫以姚桂和所訴不實當庭却下而訪員並不據實報告有礙鄙人名譽應請貴報更正爲盼劉伯華謹上 
[上海日報公會來函二則]  
　　長崎中國領事館鑒來示讀悉民國大新聞並不在會刻上該報業已停版其是否遷往他處及有無别情敝會實無從奉復尚希垂亮上海日報公會復 
廣州黄日之先生鑒來示讀悉滬報開設何處敝會不得而知近來有一種人專假報館名義或以贈品爲餌欺騙外埠錢一到手影響全無滬報殆亦其一也上海日報公會復 
雜評二 
[以毒攻毒（步陶）]  
　　徐州最近之變兵即改編後之辫兵也今爲防匪計又欲以招撫之辫兵改編警備隊且益之當地之著匪而美其名曰以毒攻毒焉嗚呼毒誠毒矣不知異日之所攻者究爲何屬也 
辫兵未經適當之敎練在張勲時代又驕縱之以横行一切其行爲之不易改善當道固自知之故並著匪爲一類而同月之爲毒夫毒也者有害於人之物之一種通稱也在蘇松一帶居民苦梟匪之充斥殆猶毒物之附麗於身心當道者以正式軍隊之力無暇顧及乃以等於梟匪之毒物之辫兵與著匪爲驅除之憑藉是猶吾人之身已爲一毒物所苦不能以適當之藥石爲之解除而另以一毒物益加於其身之曾受毒害之處且爲之語曰兩毒其速相攻庶於汝身有裨也嗚呼幸如其言以力爲苦攻斯被毒之身已覺難乎其任受而况攻之不已其毒或且轉以滋劇耶嗟我蘇松民生之困厄已久矣當道不其幸倩醫國手以善爲之所也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[硯田記仿錢公輔義田記] [  楓隠]  
　　昌黎韓公文豪也平生好著述擇其裨人心益世道者咸筆之方家居時置水旱常稔之田一方號曰硯田以養贍一家之人日有食歲有衣嫁娶凶葬皆有資擷經史子　之英播其種而時其灌溉焉以筆爲之耕以墨爲之耒議論者若干篇叙事者若干篇墓誌銘幾何篇神道碑幾何篇其雜文箴銘之屬又得如干篇一家眷口幾十人歲入得縑幾百疋以其以所入給其所用沛然有除而無窮勤而好學深思則年豐蕪而不治則鮮有獲此其大較也初公之始握管也嘗有志於是矣而力未逮者十餘年旣而所學博通知古今於是始有潤筆之入而收其穫公旣殁後世文人修其業蒙其利如公之存也公雖學博才贍而坎懍終身殁之日秃　可成家殘墨可成邱惟以賣文爲活之義遺其後而已昔毛中書（手頴也）年老髮秃李斯曰將廢君之事也中書曰自臣之用上之德無不宣布者官之牘無不給於公事者巿之籍無舛誤者秦國之士待臣而舉火者千百餘人如此而爲廢君之事乎濟君之事乎於是秦王以中書之觴而觴李斯予嘗歎中書洵賢秦王善任而李斯嫉能也又歎中書之賢能濟衆而言有次第也先上德次官牘次巿籍而後及於能文之士孟子曰勞力者食人勞心者食於人中書爲兼之今觀昌黎公之硯田勝於中書而沾溉藝林又疑過之嗚呼世之都三公位享萬鍾祿其祿賜之豐賄賂之厚苞苴之多搜括之富皆造孽錢而巳其取之簾用之不竭者豈多也哉况於其他乎其下爲卿爲大夫爲吏敲剥所得勝刻所入皆造孽錢而已其取之廉用之不竭而無愧者又豈多哉况於其他乎是皆公所不屑也公之碑銘如典謨歌詩如雅頌序傳如馬班世之有目者皆能識之予可無贅焉獨寶其硯因而爲之記云（三） 
家庭常識 
[洋鐵器] 　 
洋鐵器皿每易銹爛若以生漆塗其内外則可經久更以綠豆芽煎湯薰之則無漆氣 
[猪油]  
人家多熬熟藏之恐不能耐久也可先以食鹽少許置碗内然後將油放入卽不致壞 
[衣架]  
近多以鐵爲之夏日衣服概有汗漬設掛其上極易染銹頗不雅觀雖有洗除之法然亦終覺惹厭若用中國自製之木架則可免此患 
[食菱] [  燮生]  
菱質難消化（俗有菱鐵之稍）食之過度足以致病可食桐油少許即能消化（因菱遇桐油卽爛）此法聞諸老人試之良效 
工業須知 
[珂羅版用蠟紙法] [  曾省三]  
　　閱貴報工業須知欄載有珂羅版覆蠟紙於面不審何以能過墨于於紙上云云想係探訪時忽略之也蓋珂羅版不及他版之精其圖形以外之邊易染墨跡及粘貼之弊印刷時必須用一木圈或鐵圈（其圈之厚與珂羅版相等）於面上敷以麫糊再將厚紙一張粘於其上用烙鐵烙匀復上蠟油於粘紙之圈高置火上待蠟油溶化卽敷布於上再另以一巾置於火上烘熱將圈上之蠟油拭匀可即以此蠟紙覆於版面以圈之一角與版之一角堅合不使移動隨即照版中圖形大小如樣（向外雜一分）用尖刀割去復將存留之邊用刀輕輕拭毛粘以蠟油與牛油之溶物再將蠟紙（此蠟紙用白細　有筋之紙附上蠟油方好）裁分餘寛之長條重疊木圈之蠟紙上即可印刷蓋此蠟紙作用一以防圖形外之汚點免剌人目一以防珂羅版之粘貼破裂有碍印刷之勞非全隔蠟紙一履過墨於紙上也栩按由是言之則理甚明其用法正與眞筆版之蠟紙略同特挖空其中而以鐵圈爲搖窗啓窗以擂墨闔窗以印紙則餘墨不致沾惹其法固甚通前譯文字過簡乃致隔膜不可解耳 
集益錄 
[第四十六問] [  逸生] 　　 
儀器館與各大書坊陳列之飛禽走獸蟲魚等等雖是死物其形如生不知用何樂物浸漬有以致之願化學家詳盡以告 
[答四十六間] [  蓉軒]  
此等標本製法極易略分三種一爲動物標本用剥製法取禽或獸剥下生皮勿傷毛心蹄爪首尾及翼等處不能剥取者可割斷其筋肉不妨任之將剥下之皮乘濕用（亞砒酸）（此藥極毒忌入口）和樟腦用乾刷擦之匀遍　部須將眼球及腦取出灌入前項藥粉復以玻製義眼裝入眼眶另用草類紥成其肉體之形狀内穿鐵絲六根（不可活動）將製成之皮包草型之上以紥就之鐵絲一根穿入頭部四根穿入足與翼一根穿尾將皮用線縫合理順毛羽不使露縫另用木板一塊將足底穿出之鐵絲釘於板上復將首尾翼足等部隨意曲成生趣即成惟飛禽姿勢全在兩翼而兩翼之骨節有三勿以翼尖之骨節短小難穿而忽略之致製成之禽坦翼而不甚雅觀一爲水産標本用浸漬法祗須以玻瓶裝火酒浸之可也但有兩種性質宜注意如蛇等類可以火酒浸之若魚蝦等則以火酒浸之必生白衣使酒混濁宜用（以脫）浸之庶不致變色一爲昆蟲標本用乾燥法以玻瓶内貯（鉀衰）數塊隔紙一層將捕來之草蟲裝入瓶内悶死取出則以火酒或水潤濕兩翼展平夾於木條内候乾以剌蟲針揷於頭部裝入玻盒入樟腦丸數個卽能永久不壞（木條製法以匾方木條數根釘成欄形夾蟲時庶可由　條内留出蟲之身部）蟲身若有臟腑者必須擠出其永入（鉀衰）於内庶不致腐若係甲蟲如螢火牽牛斑蟊之類則母庸展翅但入毒壺（卽上述）玻瓶越宿取出用剌針綴於板上即得上述藥劑及水産標本瓶展翅板毒壺剌蟲針等儀器館均有售 
長篇小說 
[社會小說貪嗔小史] [  常學小蝶天虚我生合譯]  
　　第六章（二） 
依洛克亦聞户外足音探首出視已見施德施　乃立下其冠嘻其闊唇鞠躬曰朋友晚安吾適過此見君未出故止步耳依洛克曰然則請入小坐如何施德作態曰擾君晚餐是奚可哉語雖如此而足已先入室目灼灼視其盤中之羊脾依洛克曰使不嫌簡褻則請共餐如何施德聞語固求之不得者立移一椅近桌置冠於膝攙涎滴滴嚥喉而下盤中羊脾頓如風捲殘雲瞬息不見依洛克視其饕餐之狀不禁失笑曰先生需更益乎施德聞語則亟嚥其舌底所藏之肉曰謝汝有則尤佳且言且嚼第二盤又盡矣依洛克復注麥酒其飲乃如長虹吸水瞬亦告竭依洛克曰亦吸菸乎曰謝汝吾有菸斗然而未嘗携菸依洛克曰吾固有之施德旣得菸乃大樂　菸於口引領四望似欣羡不盡曰此地風景殊佳視我倫敦塵穢之區相去直天壞矣雖然君何姓依洛克固坦率則卽言之施德曰依洛克大佳而吾則曰施德白倫之書記也君居此亦受雇於白倫先生者乎依洛克曰然吾職爲司厩耳施德曰美哉此職卽吾亦愛馬顧生平未嘗一親鞍轡亦以倫敦騎馬者鮮耳意者君當爲此問土著矣依洛克曰否吾乃産自奥洲此語出施德乃大愕則亟廻望窗外以自掩其詫容徐曰奥洲之地殊佳居之者恒致鉅富即如白倫亦其中一人也依洛克曰然乎然而破産者亦多施德曰此說亦確然亦在其人之調度如何耳如君言似喜英倫過於奥洲矣依洛克不禁徽聳其肩曰吾儕窶人得免饑寒足矣豈復有愛憎之權吾至英倫蓋亦出於不得巳耳施德曰然則白倫先生殆爲援汝之人言時以目仰視承塵似有所念口中言曰白倫待人殊有恩禮而處事亦幹練即在倫敦亦可以首屈一指特君意亦將以養馬終老乎（未完） 
 
 
 

Page 15

 
 
   
 
 

Page 16

 
 
   
 
