# 1889 - 209 - 4905851

 

Page 1

 
 
[一百九十五號畫報告白]  
　　鬼神之道若遠若近不必䔍信其不敢輕言其無據古老所述證近今所聞得兩事焉可以戢人爲非作歹之心因繒爲圖列入畫報亦神　設致意也准於初六日出售此布 
[發兌家藏眞正殿板初印桃花紙各種精本開列於后] [  點石齋啓]  
　　郡國利病書一百本一部○朱子綱目一百六十本十套一部○武陵掌故叢書六十四本一部○海氏叢書卅二本一部○研經室文集一部○初印漢書評林一部計三十八本○遼金元三史語解一部計十本○明季南北略一部計廿二本○輿地紀勝校勘記一部計四十八本○海國圖志一部廿四本○海峰文集一部十本○海道圖説十本○經典釋文一部十六本○日知錄一部十二本○翠微山房數學一部廿四本○二十一史四譜一部廿本○古今攷一部廿本○玉海一部九十六本○舊印文獻通攷一部一百廿本○禮記義疏三十二本○金石萃編一部八十本○説一句讀一部十六本○十六圖春秋一部廿本○　存堂書一部三十二本○文選傍證一部十二本○嚗書亭集一部十本○局官儀疏一部廿四本○儀禮義疏一部廿八本○正續儔八傳一部十六本○鮚埼亭全集一部三十二本○瀛奎律髓一部十二本○明儒學案廿本○江蘇海運全案一部十二本○六部則例一部廿本○墵環志略一部六本○行水金鑑一部五十二本○新舊五代史案四十本○金石三例一部四本○讀禮通攷一部卅二本○河防榷一部六本○史記評林一部廿六本○八史經籍志一部十七本○三省邊防備覽一部八本○新斠地理志一部六十本○遼史拾遺一部八本○駢雅一部八本○苗防備覽一部八本○説文校義一部五本○籌海圖編一部八本○文選一部廿四本○古事比一部四十八本○武訓堂叢書一部六本○花雨樓七種一部六本○四書羣經字詁一部册二本○周易姚氏學一部六本○毛詩後箋一部廿本○十六國疆域志一部四本○四裔編年表一部四本○聖諭像解一部十二本○種類繁多不及備載如蒙　仕商賜顧至抛球塲紅墻頭本分局看樣議價可也此佈 
[荷叢留影小記]  
　　古之人果有大經濟眞學問所謂窮則獨善其身達則兼善天下此二語昔人謂足以盡之矣吾則以爲不然其達也出而治天下天下之人咸享其太平之福其窮也退而治一隅我輩亦得享其淸閒之福規模大小或有不同而其爲同樂則一也滬上有名園二在老閘橋北者曰徐園限於地結搆略小然其所以經營締造頗見匠心余常遊之且其中有攝影者則又數數留影於彼以爲得淸閒之趣而張園則以爲途少遠往來非車不可遂有時　往而止然未嘗一日去諸懷也前者與二三知已如李芋仙先生輩同往遊之并屢爲之記其事厥後蹤跡稍疎然今春尙有懷味蒓園詩則亦可知心焉慕之者非自今日始矣是園以寛曠勝使入其中者眼界爲之一開胸襟爲之一拓主人叔和觀祭又復經之營之漸擴漸大所增之新園向所謂可分内外園者目下益復修葺得法其水曲折而紆廻通以潮汛旋繞於左右者皆源頭活水卽於此中植荷花近日蕭風噓拂菡萏争開葉則一碧無垠花則紅白相間日前香尉因見余新譜曲中有云在梅花深處在桃花深處在蓮花深處建箇新祠廟遂擬斷章取義創百花祠於蓮花深處而以小像懸諸詞壁主人亦首爲之肯然亭亭池畔祗有六郎能自寫照而不能爲我輩寫照也七夕前三日瑯琊　子過余齋頭邀余驅車納凉遂挈西山樵者東閣詩儔同行僕夫問所適則不約而同曰張園旣至則夕陽尙在樹杪而爽氣已覺襲人見中國曠地有西人男女相與抛毬爲樂余讀倉山舊主詩知有吳君樸誠擅泰西攝影之法設光霽軒照相館於園中因思香尉之言商諸主人請吳君爲余拍一照主人曰在蓮花深處非船不可園中本有船以蓮花滿中故置舟於陸舟楫之不用者月餘矣今日不可不借此以點景乃命舟入水舟置陸久有裂處水汩汩其入則戽去其水而塞其罅余坐船頭瑯琊公子坐余後西山樵者坐於公子後東閣詩儔則坐船梢作掌舵狀余亦于一楫移船於蓮花叢内吳君出其技詳審而妥布之　鏡一注目卽留影於其中洗而視之毫　無遺鬚眉欲活旣竣隨舍舟登岸余於斯時曲興勃發不可遏主人又殷勤具茶點以相餉乃相將入室更唱迭和西山樵者携有短笛倚而和焉屋高而音不散駮平日之音高且倍之西人競坐以聽拍手歡笑主人又延陶章兩君以助雅興直至一鈎新月已掛松梢然後辭主人而出主人復殷勤訂七夕之約曰勿使雙星冷落當以霓裳一曲佐其良會并囑東閣詩儔代買絃管諸器而别余乃邀公子過觴詠樓用西膳觴詠樓主人極好客欵接其殷而客座則已滿適伊川後大亦在彼見余等尙無坐次遂邀與同席余卽以張公所訂之約告之並託其復邀數友以成佳會觴誘旣畢復與公子至五雲深處小坐命孟劬席曲雖多時不理强半遺忘然竹内之音尙能動聽也余因思前此亡友李芋仙先生之言曰天之待我輩可謂厚矣滬上以如此繁華俗地而居然有名園數處以供淸遊不啻爲我輩而設也余驟聞其言以爲狂是何異指内帑爲私藏耶至今思之蓋所謂自得其樂者然苟非有爲之主人者匠心獨運以風雅之志展經濟之才造此名區以爲同樂之地則我輩又烏得而具此淸福古人謂偷得浮生半日閒偷字用得最妙芋老之爲此言是欲偷安樂之福於天余之引此言亦欲偷精閒之福於人且所偷不止半日積日而月積月而歲此園有一日我輩卽得以樂一日今日者又留此一影於園中則直謂之園存與存焉可矣東閣詩儔曰子之願尙易償也近日丹桂園主人與周春奎劉桂林偕來擬於明日登臺而主人首先請子觀劇子將謂其人之來亦爲子而來耶楊樹浦有大花園之創亦爲子而創耶余大笑曰妙哉子可謂善悟者哉天下事何一不可作如是觀乃叙次其事而爲之記己丑秋孟高昌寒食生書 
[諭旨恭錄]  
　　六月二十七日都察院題考試八旗文童監試御史奉硃筆着愛興阿唐椿森監試欽試 
[帝京雜紀]  
　　本年歲試八旗滿蒙漢武童應行府考經順天府府丞何小亭少京兆桂芳於六月二十九日黎明在崇文門外考試步射七月初二日黎明在金臺書院考試技勇接試内場○署理定邊將軍祥咨行領侍衛内大臣處稱烏里雅蘇臺科布多所屬阿拉克鄂摶卡卡倫侍衛吉福於光緖十二年八月間到差至光緖十五年七月止坐卡三年期滿照例呈請更換相應咨行貴處卽將記名卡倫侍衛中掣員請裱迅飭來烏更替以重卡務○新授詹事府少詹事溥五岑少宮詹良於六月二十八日卯刻上任經該衙門主簿廳傳知闔署官員供事茶皂匠役人等届期入署伺候一體謁見○内奏事處口傅喀爾沁札薩克貝勒熙凌阿現在續假所有派出六月二十五二十六兩日在閱事樓聽戲著卽撤下欽此○六月二十六日内務府造辦處呈進萬壽仙山一座山高六尺許長七八尺悉以綢絹做成山 
 
 

Page 2

 
 
石形勢斑斕凹凸宛若天生並做成松椿等樹幹條枝葉無不逼肖山之中有鶴鹿此外有八仙一堂壽星一位俱高三尺零衣冠悉備鬚眉如生皆以五色絹做成抬入西華門至内右門交由内監呈進宮内此循吉祥故事以祝聖壽無疆也○左安門外迤南二十餘里有簡家庄逼近南苑東墻地甚僻靜行旅非結伴不敢行六月初八有東安縣舊州人胡某家有緊事不遑結伴卽自京中起程行至該處見高粱地畔蹲有三人胡猶以爲看稼者頃間三人飛奔胡前各出長䥥胡見勢不佳蝟伏於地自言願献所有乞留殘喘三人竟將胡按倒遍爲搜括腰中碎銀五兩零錢二吊餘及衣服等全被掠去三人携贓躍入海墻以去胡匍匐數十步始能站起奔至馬駒橋找友挪借川資以回原籍並求其友代爲報官請緝誌之以見行路之難○太常寺爲知照事照得七月初一孟秋時享自本月二十日起齋戒本衙門於二十八丑刻呈進銅人奉於乾淸門堦上應進西長安門天安門端門午門理合知照景運門值班大臣轉飭各該門值班官兵是日一體開放正門照例預備以備呈進銅人○六月廿六日由内傳抄皇上明日辰初升乾淸宮受賀辰正出内左門景運門寍壽宮前門至閱事樓入座聽戲所有行禮以及聽戲之王公大臣官員並各項應行執事人員均𧜒袍補褂預備○上駟院咨行護軍營以現有司鞍司轡等缺應行咨取護車揀補相應咨行貴營卽將年力富强馬上嫻熟之護軍保送數名造具木牌咨送過院以便定期揀補○禮部示傳咸安宮官學候補教習謝佩蘭景山官學候補教習洪桑八旗官學候補教習王光煃等限三日内赴部騐到携帶筆墨塡寫親供當堂覈對筆跡勿違可也○崇文門外淸化寺街東口外燒餅鋪主李姓山西人也生有一子春間潛往附近黃河沿某土娼家遊蕩李未及知也迨六月初歸里後其子與土娼阿三情深似海乃向鴇母駱駝三商議欲爲之贖身鴇母索身價銀五十五兩李子卽照數措齊於六月十六日交付繕立賣身字券忽有义杆吳用者强由李子手將字劵奪去投火中焚化李子怒甚赴南城坊署首告坊官呂君傳訊鴇母义杆兩人同供李子有意詐謀並未交付身價阿三則願隨李子去當堂侃侃而談將兩人焚化字劵有意吞銀等情逐一陳訴坊官乃將兩人痛加懲責 
[木料運京]  
　　黔撫潘蔚如中丞報効太和門木料迭登前報兹聞此項木植由黔撫派委李成英督運北上於六月初起程並購備餘木幫護分紥成排以便泛運惟由黔入湘地窄灘多水流散漫必須節節設法期至長江入口如果風水順利洞庭湖毫無阻滯約七月間可抵湖北灘口擬自湖南常德以下入洞庭湖之處以小火輪船拖帶以期迅速經中丞馳報九重並請飭下湖廣總督派撥小火輪船預在洞庭湖口守候拖帶沿途各關卡一體騐明放行工部接准前因業已飛咨各省矣 
[學生跌傷]  
　　武備學堂邇來功課頗勤惟不能和衷共濟良可慨也上月十九日黎明肄業各生分馬步兩隊出操馬隊在前步隊在後時以實逼處此馬隊擬往東局附近曠野開操共約三十騎除學生外計有華洋教習各一人華教習督隊趨前洋教習押隊殿後逶迤進發行未一里將近開平礦務局學生湯祥垕馬失前蹄竭力收韁馬驚而躍湯卽顚墮奈右脚掛於踏蹬之間華教習巫千戎炳修回身救護該馬駭躍超驤適月木植堆積道旁人被帶傷仍不得脫竄人礦務局歴階而上傷勢更劇馬被截留而湯已血流被面臥於臺階之上人各下騎罷操洋教習倩巫守受傷者躬自渡河趨請西醫擬以軟輿舁往醫院調治時觀者人多於鯽湯之兄長同堂肄業時亦在塲見弟傍人門戶臥血泊中意良不忍堅請姑舁回堂庶免守株以待同學者亦以爲言巫不能强當如衆請由親兵用笸籮舁去比已回堂而西醫猶未至也其兄並同學人等約而請於總教習某欲得七厘散服之俾受傷者先止痛楚後圖醫治而某竟不允亦未知是何居心正當辯論時洋教習偕醫悻悻而前詰巫何故舁以回堂試問堂中能如醫院之週到否笸籮能如軟輿之利便否巫無辭以對旁觀者咸謂矢人惟恐不傷人函人惟恐傷人仍舁到醫院洗去血跡敷以藥餌據醫稱可保無性命之憂惟右目被馬彈傷稍形棘手然亦不至竟眇也 
[縣令廻避]  
　　現署蘇州府震澤縣劉詠南大令樹仁係新任蘇臬憲劉景韓廉訪之介弟兄弟服官一省例應以官小者廻避聞大令已呈請六憲照例廻避改指他省震澤一缺日内卽須委員接署矣 
[接印述聞]  
　　新任臬憲劉景韓廉訪抵滬各節已見前報兹接蘇友來函云廉訪赴金陵謁見制府後卽日來蘇接署蘇藩篆務聞有初七日接印之說 
[香巿熱閙]  
　　相傳六月二十四日爲雷祖誕辰吳人崇奉雷神居人茹素一月謂之雷齋巿上無不易軍而素逢誕日則香火之盛不言而知蘇州故多雷祖殿而以元妙觀之雷廟爲最所入香資足敷一年用度主持者嫖賭吃着無不取給於此譚序飭中丞開藩吾吳時曾將山門封閉不放香客人内道士無不垂頭喪氣退有後言現在禁令漸弛故是觀中燈火密於繁星卜晝之後繼以卜夜善男信女焚香膜拜擁擠不堪附近茶蓬亦因之利巿三倍矣 
[三農望慰]  
　　湖廣地面最畏水荒今年江水未經淹灌夏雨亦尙匀調高原下隰可望豐收漢鎭新米入巿計期不遠價必廉而物必美不獨稻糧如是卽棉花亦屬豐稔想三湘七澤之問自可歡騰比戶矣 
[送往迎來]  
　　六月二十九日嘉興府宗太守及兩首縣乘舟赴蘇州塘迎接杭嘉湖道豐觀察至七月初一早十點鐘時憲舫始至呈遞手版請安嘉郡汛兵站隊蘇塘口燃鎗恭迎憲舟兩艘用小火輪拖帶經北麗橋向杭州塘而去並不停泊各官送至陡門塘口而回復往蘇州塘迎接福建正副主考是日午後二點鐘時舟過麗橋河而去 
[酌撤營兵]  
　　前此漢口租界閙事經大憲調到城上升字營及漢陽恊之洋鎗隊共十二棚駐紥花樓口河街頭捕房左首等處迄今已逾半月至六月二十三日奉憲諭將營棚減撤止存四棚飭城頭升字營輪班駐守庶免協標兵勇渡河往返之勞也 
[溺斃疉見]  
　　川襄之水匯流於漢口波濤洶湧舟楫最易失事此救生船之所以設也近時江流湧急水面浮屍無日不有六月二十六日各划船撈得屍身五具一係苗家碼頭船夫一係江東駁鍋工人失足落水其屍已經人領去尙有三具無人認領由善堂收殮瘞埋聞所撈之屍肢體多不完全或缺一足或缺一手有髮辮盡落者有陰囊己失者想飽江魚之腹矣 
[鷺島晴波]  
　　貢商承辦貢燕每年按春秋二季春季解交總督憲派弁護送晉京秋季則解由軍憲派員呈進由厦防廳承值諭令本地殷實紳商採買就本地進出貨稅每百抽一作爲採辦之貲從前有洋藥稅厘每年可得六千金承辦貢燕除去一切費用尙有盈餘近來貢商則徒有虚名去秋金和豐金廣隆相繼告退經唐司馬諭派洋北疋三郊公舉富紳承充攺爲金順利金益和承充以來巳辦春秋兩貢尙無遺誤日前忽有廣東人某甲意圖攘奪幸貢商辦事認眞無隙可乘甲遂廢然而返○保甲局向借城隍廟爲公所今春經道憲籌措經費在外淸保頂室仔尼庵舊址改作保甲總局業於六月十七日完工各委員均往該處辦公以歸劃一○鼓浪嶼一隅華洋雜處所有交涉事宜向歸通商局員辦理民間爭訟則歸保甲委員辦理蔡幼庭少尹接辦以來秉公訊斷凡遇詞訟隨到隨審隨審隨結用能案無留牘野有頌聲也○恭上皇太后徽號詔書於六月十九日到廈二十日黎明提道憲率同印委各員先至金雞亭迎接旋至萬壽宮行禮肅肅穆穆如誦九天閻闔萬國衣冠之句○上月十九日升旗山高扯旗幟據云接呂宋電報該處日發颱風厦門恐亦不免港内船隻當已一律預備矣 
 
 

Page 3

 
 
[江西調簾單]  
　　江西鄉試簾單前已由友人寄來登報兹得訪事人手札悉其中尙有錯悞合再照錄左方安仁縣鄭成章翰林大庾縣湯鼎烜翰林靖安縣梅雨田進士貴溪縣朱彭年進士湖口縣徐允升進士進賢縣祁友觀舉人峽江縣陳鶴淸舉人新城縣王志勳舉人分宜縣丁毓琨舉人廣昌縣劉文煃舉人瀘溪縣王顯揚貢生新淦縣紀昶拔貢萬載縣徐鳴臬進士卽用縣黃嘉爾劉泰龢徐寳鍔鄭仲虞任佑觀劉憲仁史誠王源瀚李應奎張鑌彭履德俱進士候補縣黃焜禀貢鄭由熙廪貢李相舉人彭瑞麐舉人沈維禎廪生何應達附生張瀛附生孔憲疇思貢生 
[典試過潯]  
　　廣東正副主考李王兩星使由京起程於六月二十九日五點鐘時過潯九江鎭道府縣各官均至九華門外恭迓兩星使接見各員後乘輿入城是晚暫住考棚内次日九點鐘時卽行就道䟎桯赴粤選鋒新勁等營弁兵列隊燃鎗迎送如禮 
[上海四馬路陳春記協助奉賑公所接到楊殿臣先生營口來信]  
　　少欽心如蓮山子箮紹勤澄衷純齋番甫葆山春瀾仁兄大人閣下前奉十一號公函知荷德鑒培因抱鼓盆之戚返津數日怱怱料理卽於十八日回營到後捧讀十號十一號賜示並藥丸一箱均已祗收兹又接十二號公翰及文報局另函種種拜悉附來公文三角卽經分送勿念承由春記匯到十一批庫平銀五千兩已照拜領並由太古杭州輪船運來高粱九百八十包亦收到其淸單發票數目相符示及秫米少貴己添購五百石後船運來此後祈可緩辦矣新民廣寍盖平月初均可放竣擬於七月初五六到遼陽查放二賑遼民之苦較别縣更甚曾屢詳前信培力勸遼紳解囊勷助現已集銀六千兩費半月心血唇焦舌敝始克成事本所湊解六千兩又禀請軍尹兩憲酌撥五六千金尙未奉批示萬一未准所請只得儘此萬二千兩變通辦理實因情勢急迫非接濟二賑則飢民終難苟延殘喘雖海蓋等縣未嘗不苦惟遼民尤爲最甚是以先其所急續放遼陽附來雪筠女士原函讀之令人悱惻實在起敬起孝世不多覯其父名氏未詳今奉上十一批賑銀收條一紙至祈察納附呈禀稿伏乞台覽餘容續布敬請善安愚弟楊培頓首六月廿六日發十二號 
[大風覆舟]  
　　昨日風伯揚威浦中巨浪如山有高橋航船載客十餘人駛至浦中其時風急浪湧舟子支撑不住船遂被風吹覆搭客一齊入水適有小火輪兩艘駛過將人盡行救起船腰已穿一孔尙須修理然人口無傷誠不幸中之大幸也 
[英界公堂瑣案]  
　　裕成隆夥趙潤卿稱有絲頭一百八十斤寄存祥茂洋行爲貨樣約值銀六十兩被我號已歇之出店郭阿曜冐取一半托陳少雲銷售其餘尙在報捕拘郭起贓惟經陳銷售者尙未吊到請爲追究郭阿曜供在裕成隆爲出店確有荐保冒取絲頭由陳銷去一半價洋業己用罄所存絲頭現己起案陳少雲供郭托我銷售絲頭四十餘斤計洋二十五元如數交郭不知其是冒取買客業已動身無從交還原贓蔡太守判將郭阿曜管押五十天陳少雲罰銀三十兩候示起案之贓先交趙潤卿領去○二百五十四號華捕稱昨在新關碼頭梭巡見江仁紀脚踏鐵練上喝令走開非但不依反將洋傘打我關上中西人見而不服帮同將江拘案我未用木棒毆伊江仁紀供偶踏碼頭上之鐵練該捕前來將木棒毆打額角有傷跡與之理論當時關上中西人皆見巡捕打我惟我與中西人均不相識不能邀來作証飭查便可明白蔡太守以各執一詞碍難定斷飭將江仁紀交保俟巡捕房查明實在情形再行訊辦○八十七號印捕稱昨在泥城外見胡阿榮將傷馬駕車馬不能行坐客已下車胡尙用力加鞭殘忍已極爲此拘胡送案馬亦帶來請騐胡供是鄉下人在滬租車載客餬口馬不肯行略打一下蔡太守騐明傷痕判將馬車捐照扣留三天馬交公一馬房喂養一俟傷痊着胡給償醫料始准領馬 
[法界捕房瑣案]  
　　騙子朱梅峯供出之陸鳳儀被法包探在英租界緝獲解由公堂研訊各情己紀昨日報章昨日葛同轉蒞捕房時提陸訊問陸供小的是生意人不敢爲此等事自五月初至六月底專掮虹口大板北村洋行家之料貨南巿售與恒泰裕生二家北巿則售與客幫如蘇州之陶大昌滬庄小的亦曾做過生意計每打可得用錢五分共約掮四百打旋據邢豐泰及錦章二號各遣夥投案候質據稱與陸素識實不知其人品陸稱小的與彼向來相識如欲取貨何必冒名同轉着將朱梅峯提出令照前詞再供一遍並問朱與陸相識否答稱不相識惟聞徐丁二人談及是陸姓所爲同轉問陸聞此言否陸稱陸姓甚多何獨誣我同轉以其狡展喝令掌頰四十下仍不直説又掌四十下始稱曾與徐才林同住上月中旬徐問小的徐源茂與錦章來往否小的答以往來卽此一句並無他語不知徐竟弄出事來廿四日見過後不再會面再四研詰仍執前供同轉着再掌頰四十下先令錦章邢豐泰兩夥退去婉言開導並無確供同轉飭令帶出命包探給予紙筆囑其自開横帳一紙發票一紙以便核對筆跡又問朱梅峯供稱與徐丁二人會晤時曾見各色洋貨單子言是陸姓所寫惟不肯出面贓亦少分同轉飭朱自具供單下期呈案又將跟陸被押之王得桂帶出詰問供稱與陸同住不及一月陸作此事小的不知惟不知姓名之賣紅頭繩者曾囑小的書條至親串處騙貨同轉隨令王覓保釋放○昨日葛同轉在捕房訊問各案畢飭將行竊拷綢衣服之翁秋圃帶出掌頰五十下限三天回籍贓交失主李阿四領去又積竊劉錦山卽劉二因無贓據着笞責二百板令赶緊回籍如違拿辦又行竊西人小刀之祁阿金掌頰五十下斥釋又提行竊蘇木之福建人劉甫南申斥數語開枷釋放又提吉祥街拆梢閙事之王勝全問爾在公堂辦過幾次答稱五六年中約五六次此次出去决不再犯同轉着將枷開去再責一百板釋放○前日包探見一人在彩視街典質銀器一包内係絞絲茉莉簪三字件桂花鐲籐鐲等查得均係鉛質惟外面甚屬好看因將其人拘入捕房以俟解訊○萬安樓客棧主黎輔臣呈上保單請保汪其桂出外料理葛同轉謂汪之情節頗重碍難輕釋須於保單上説明出外後卽將梁正興與林連生趙松林三人欠欵胡少堂叔姪川資於禮拜二措繳方准保出黎遵諭而出○金陵人黃錦山在長記棧失去銀洋一百元與棧主田長佑茶房林阿三在公堂涉訟一節曾紀昨報昨由黃偕同馬漢臣及田林等到案候質黃申訴前情馬稱黃父與生素來交好此次出來其父再四托爲照顧不知因何失洋黃稱初一日將洋放在箱内與馬出外初二日亦與馬同出同歸旣在棧中失夫請令棧主賠償同轉謂爾未將洋交明棧主何以令棧主賠償殊屬不合隨飭一併出外各自查緝○前報記包探在深夜獲住孩子王子香供在虹口公和祥碼頭賣茶一節昨由其父周丙元投案訴稱小的祗一子名榮陶向學雕花匠忽於今春逃避甚不習上今聞在案下改名王子香特來候質王供小的恐人知覺反增顏汗因此改名同轉令責手心一百四十下交其父領回管束又剝取龜子衣物之嚴阿狗卽倪阿狗昨由其父倪國榮投案求領同轉亦令再責手心四十下交其領去 
[分發人員騐看名單]  
　　鄭工例掣籖分發郎中韓培源山東何聲煥安徽花翎朱錕安徽主事荆震生山西○海防例掣籖分發主事王樹蔭浙江○鄭工例掣籖分發知縣劉永椿甘肅○籌餉例掣籖分發鹽茶大使瑞漙正紅旂滿洲○鄭工例指省分發道三品銜彭祖潤江蘇浙江同知黃琪江西江蘇知縣同知升銜崇康廂藍旗滿洲河南州判吳鴻祺安徽直隷府經歴謝廂葆順天河南祝芾河南直隸路善繼河南山東縣丞張國年廣東浙江閔作樞湖北江西張陰培山東東河黃亮臣廂紅旗漢軍山東俞宗淵江蘇浙江張紀雲雲南浙江胡光泰浙江北河布政司照磨錢茀順大四川鹽運司知事郜鼎元安徽兩淮縣主簿鄧慶乾安徽江蘇張明仁江蘇東河鹽巡檢張文鈞浙江兩淮巡檢劉德成奉天直隸朱福履浙江江蘇從九品劉天峯山東安徽崔璧江蘇河南張秉乾安徽江蘇六品銜吳寳樹浙江雲南典史鄭恕直隸廣東沈堯佐江蘇廣東熊藻江蘇安徽劉丙坤湖南廣西陳壽昌浙江陜西 
 
 

Page 4

 
 
未入流柴鎭南直隷山東○海防例指省分發鹽巡檢葛長春浙江廣東典史興仁正白旗漢軍廣東○籌餉例指省分發同知余顯周安徽浙江通判藍翎提舉銜王遵路湖南廣東府經歴吳國皆順天四川巡檢周繼培順天四川從九品陶志煒順天廣東王敬銘河南安徽夏之棠浙江江蘇典史龔肇宗江蘇河南驛丞王浩山西四川未入流劉步瀛順天河南鄭朝燾浙江廣東章步雲浙江山西○特旨分發知縣解茂椿奉天直隸○勞績指省分發知府胡汝霖湖北江蘇直隸州知州蔡簡權廣西四川知縣蔣本鑑湖南浙江曾瑞琪湖南江蘇張鴻書廣東福建州判鄧啓先湖南四川縣丞劉家彥湖南廣東巡檢沈國光廣東廣西從九品朱瑞章湖南貴州張傳棨安徽江蘇未入流熊光燾湖南甘肅○截取呈請指省分發同知崔祺河南江西朱文熙廣東江蘇○廕生呈請指省分發知縣蒯繼曾順天山東○應補呈請分發知縣朱式銜江西湖南縣丞汪良驥湖南廣東吳其鑑浙江廣東府知事張開琮湖北江蘇從九品丁年安徽江蘇張世棣江蘇山東 
[謝患施醫藥啓]  
　　竊以積善必昌後昆繼起樂善不倦祖武克繩如香山麥君子棠者君登戊子副魁其家世以利濟爲心仁聲素著今復承其萱堂命婦容氏命將諸戚友饋送厚儀先助敝堂施醫藥費銀二十兩當比待澤孔殷迺蒙德施遠賜拜領之下感泐莫名夫以少年新貴垂憫病黎具見仰承先志並爲諸君子廣種福田從此蟾宮聨步雁塔題名可爲預賀謹肅蕪啓以彰盛德並鳴謝悃虹口元濟書堂同人趙岐峯陳詠南麥業卿何芸忠等頓啓 
[助賑摭要]  
　　迭罹水厄嗟浩浩於無垠幸賴金輸感源源其相濟湖北牙厘局憲惲松雲觀察續募漢平銀一百三十二兩八錢批見規元一百三十五兩六錢八分四厘陳仁房洋一百元陳張氏求消災延壽平安洋一百元蘇州存仁子求病速愈規元七十三兩五錢抱璞氏由姚梅溪翁來洋二百元沈門王氏求外症速愈洋一百元海門劉善士應璋爲長令郎病求速愈由陳竹齋兄來洋五百元唐善士德漙求保尊人病全愈洋一百元韓善士嘉棣求病速愈由謝子楠兄來洋一百元江西袁怡記由三晉源來規元二百兩又交來揚州孫氏洋五十元裕德號楊境塘翁爲本號喬遷謝筵移助由王文鏞兄來洋三十元江陰鹽公堂孝友堂張同蘭軒主人二戶各洋五十元常熟濟泰號懷嶧山房葉洋一百元秀邑宏農千頃氏爲令郎病求速愈先助洋一百元海陽陳蔡氏八十壽辰節省筵資由陳廣昌來規元七十兩漢口勉記善士規元二百兩太平縣甘棠隺含章善士爲令郎求神消災錢二百千合規元一百四十三兩又崔善士文炳求保闔家平安洋一百元厦門葉淸濤翁募濟善社同人助拯由瑞記林閣奎翁來規元七十二兩江西署袁州分府鄭仙根善士募樂善堂同人公捐由蔚長厚來省平銀一百零二兩九錢合規元一百零九兩九錢五分委解災區沾救世之多方歌興乃粒倚回天之有力患弭其魚謹特表彰用資觀感上海北巿絲業會館籌振公所施善昌謹誌 
[與人爲善]  
　　接奉福州一等侯希贊臣留守函謹悉俯賜剴勸各號商捐腲台平番銀賑欵五百八十八兩扣合申平規銀五百七十四兩捐册由恊和信來以爵前廔恤時艱勉成義舉多方擘畫儼易地以縈懷濟世肫誠兼體天於育物與人爲善感德無涯除備函并賑捐收條七十八紙外用特登報佈聞[  上海北巿絲業會館籌賑公所晚生施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[無聊]  
　　風懷自覺劇無聊見便遮留去便邀七日得三見於願亦足矣其如望蜀之心何　後相思何日了不曾眞個却魂銷明珠未長千金價現雖　幟高張奈曲高和寡終覺悒悒不懽聞將有漢臯之行益爲黯然恨海翻添白尺潮海鷗泛泛無定恐將蕩漾　　　七里間矣多謝靑鸞傅密約一燈私語度深宵道是無緣竟有緣畫樓今日會神仙晤面談心實一滴楊枝之适　也靑鍾　　　　　願阻雙飛亦可憐此外不知塵世樂於中更勝美人禪何當擺脫愁干斛悄裏聞香抱影眠○難得知音老曲帥泳幟雞　　　知已也　　　心迹諒狂痴愛香荀令原成癖好色登徒漫見疑南部新開紅芍藥芍藥個人之小影也北方無此好胭脂自古照脱斃得化池　人憲　淮甸秀茁蘇臺足使燕山失色矣芳齡恰是過三五側媚偏嬌事事宜○亂頭粗服總天眞常服悴容已　傾　　知羅　　　助嬌　冰爲肌　作神敢謂蕭郎同陌路本來蘇小是鄉親相看粉黛慚無色粉曰黛緑對之立判尹邢偶上氍毺迴　塵問　色相　勳塵寰無　同類遥妒一縷情絲牢綰住量珠定許贖佳人[  夢彩主於懷珠室]  
[承同鄉姜楚棠太守周子釗司馬欵洽賦此奉酬]  
　　舊雨重逢興倍歡以鄉聚首樂盤桓邭㕑飽飫承高誼陳榻淹受　生　君展經　騰驥足我慙名節累猪肝伯淮茂叔俱風雅善氣如親九畹蘭[  甫東人四]  
[上海虹口元濟善堂同昌利經收造堂捐欵六月十六至三十日止第十次淸單]  
　　陳德星堂費安登二戶每人十元全泰盛局交來金壇局　掩年五　全泰盛信局寄來鎭電舘四元江右王晋記二元陳三餘堂盛裕和主生祥廣成和廣裕和五戶合五元余慶餘唐廣信和廣泰祥懷德堂四戶合二元蘭邑關震記交恆利局軍來無　氏邵斐蟾湯　甲徐用楊江殿元江潤年江琴友趙輕春萬鹿鳴九戶合二元源泰榮一元絲業會舘轉來柳瑞甫二元沈義盛復泰義泰楊祥和回春堂沈萬源張泰源蔡使八戶合一元張福田二角祥茂洋行募天字九十九號張秋平十元葉人泰五元葉錫候珊記王來士葉雲衢四戶每人二元全泰盛局寄來吳松緝私哨彭城張浩亭無力主人二月每人五角湘南李世讓星河楊沛林完江鄭直生三戶每人四角春潤米行來和同昌和泰森何少堂江敦瑞聽泉軒不列名無名氏恩吉唐江菱甫知足齋十戶合十元錢六百恊　局交米新倉鎭同和興朱韻甫二元南京政大局交來有心無方一元翁州彚生二元石温山莊五角生成泰京兆立記二戶合錢三百無名氏二元大姑銅洋一元藍程氏進修堂嚴生氏三戶每人一元○以上共收洋九十五元七角銅洋一元大錢九百合併聲明 
 
 
 

Page 10

 
 
   
 
 

Page 11

 
 
[光緖十五年六月廿七日京報全錄]  
　　宮門抄○諭旨一道錄前○發抄硃批四道○河督吳等奏酌保辦逮鄭工揩料尤爲出力員紳摺○又奏承辦麻料等項各員開單請奬片○陜撫張奏竊盜臨時行强分别審擬摺○六月二十七日理藩院鑾儀衛光祿寺廂白旗值日無引見○太常寺奏改派分献之大臣派出鍾公○掌儀司奏初一日祭奉先殿澍貝勒行禮○吏部奏派騐看月宫派出徐中堂奎潤敬信孫詒經續昌曾紀澤寳昌貴恆鄭嵩齡貴賢張元普恩明劉恩溥牟蔭喬唐椿森文郁○召見軍機皇上明日卯初至大高殿壽皇殿行禮○發抄魏光燾奏綏來縣客民郭葆汰故殺人命案審擬奉硃批刑部議奏欽此○又佐領扎勒哈蘇等年老請休致並請分别賞食全半俸奉硃批着照所請該部知道欽此○又烏魯木齊兵丁借欵一律免扣奉硃批着照所請該部知道欽此○張曜奏上年經徵倉項錢糧未完一分以上各員奉硃批戶部議奏單併發欽此頭品頂戴河東河道總督臣吳大澂河南巡撫臣倪文蔚跪奏爲酌保各屬巡防辦運堵合鄭工稭料尤爲出力員紳懇恩給奬恭摺仰祈聖鑒事竊查鄭工合龍朝廷垂念在事之勞同蒙恩渥業經臣等將兩壩當差員弁擇尤列保其各路辦料人員亦經奏明造册咨部在案此次鄭隄潰口之寛爲自有河患以來所罕見當事變之初前河臣成孚因查照道光年間祥工成案札派各州縣辦料運濟工用適值是年秋收歉薄稭料本少道遠價貴招徠不前迭奉嚴旨飭屬購運至再至三維時異議紛紜在工人員兢欲以乏料委責地方官爲觀望緩辦之計臣文蔚伏維九重宵旰三省沉災非集料無以堅塞决之䇿非羣力無以濟急切之需節經分派文武員弁會同各州縣員紳設法收採晝夜䟎運風雪無間車馬不洽則推廣及於下游淮河之水運本境不足則推廣及於直隸隣境之所產蓋閱時幾及經年之久成占至五六百丈之長用料至二萬數千垜之多而未嘗有一日停待之患卽至去年秋後接堵議定設廠專收民料所需較少矣猶藉各屬印委竭誠維輸源源接濟以迄竣事雖局外之論或諷其操切或訾其病民微臣文蔚未嘗不戚然於中而終不敢避也今當功成行慶之時回念分任艱難之侶核與身在壩頭搴索挺竹者均勞等勩無所區分相應擇其尤爲出力各員紳繕具淸單恭呈御覽籲懇恩施准如所擬給奬以爲事不避難者勸其千總以下奬叙咨部辦理出力稍次員紳由臣等分别奬勵除將各員簡明履歴造册送部外所有酌保辦運堵合鄭工稭料尤爲出力員紳緣由理合繕摺具奏伏乞皇上聖鑒訓示謹奏奉硃批該部議奏單併發欽此○○吳大澂片再鄭工需用料物除稭料外若凈麻榖草椿㭈磚石竹葦纜等項雜料均爲進占築壩搶護工程要需所用煩多皆先期派員各就所產地方廣爲採辦陸續接濟而麻料一項需用之煩幾與稭料相將東西兩壩設廠收買招徠不足則派員分購本省不符則購諸隣省天津一路辦運尤多各該員盡心籌畫不任商戶居奇精意騐收不令絲毫雜僞往來運解年餘之久克濟工用未嘗稍有缺乏至於開窑燒磚入山採石舟車互用督運同其艱辛而購辦電鐙鐵車鐵路則因河灘内外悉係淤沙取土在數里以外人力實有難勝是以因地制宜奏明購辦兼購塞門德土以固壩工此項來自外洋爲歴届大工所未有承辦各員或從上海或從香港遠涉重洋再由天津轉運到工其履危蹈險元較内地倍加辛勞他若制錢一項通工最要之需本省各州縣兌取不足屢經派員至天津牛莊濟寍淸江揚州等處易銀運錢至工沿途防護晝夜小心於櫛風沐雨之外復多戒備之勞又如竹纜一項出自江南緣河工久不需此兵燹以後無人習業經前漕臣盧士杰調任蘇撫臣崧駿派員各處訪購始得如法打造分批運工臣等竊以爲此番堵築鄭工本省外省各委員僇力同心共相匡濟迺得各項料物完備克致合龍之慶固不僅於籌解工欵深賴各督撫臣曁藩運司關道等不分畛域和衷共濟也誠如聖諭口久事繁在工文武各員始終奮勉出力等因仰見洞燭無遺臣等莫名欽感所有承辦麻料椿㭈磚石竹纜各項雜料以及電鐙鐵路曁易運制錢本省外省各文武員弁自應與購辦稭料一律請奬庶臻公允兹謹擇其尤爲出力各員分繕淸單仰懇天恩准照所請奬勵以昤激勸謹合詞附片具奏伏乞聖鑒訓示謹奏奉硃批該部議奏單併發欽此○○頭品頂戴陜西巡撫臣張煦跪奏爲啓明竊盗臨時行强分别首從定擬恭摺具陳仰祈○聖鑒事竊查陜省尋常盜案及臨時行强各盜犯前經臣奏請改題爲奏以期迅速欽奉○硃批着照所請該部知道欽此等因轉飭欽遵辦理在案兹查前據寗陜廳同知羅重熙具報該廳民婦胡姜氏家被賊夤夜夥竊臨時行强威嚇事主搜贓逃逸經該廳訪聞後卽據江口主簿先後盤獲阮洸耀倪端富倪端發等三犯並起獲原贓差傳事主認領會營勘騐解廳審訊詳報旋據該廳緝役協　耀州巡役及防營等續獲劉華美到案由耀州訊供相符解至咸寗縣境病故委騐並無别情批飭歸入正案辦理該廳就已獲各犯覆訊議擬詳由西安府解司因案情未確發委該府知府文啓督同委員覆審明確由前署臬司文光解勘前來臣親提研鞫隊阮洸耀倪端富倪端發與已獲病故之劉華美卽高狗娃又名高海均籍隸寍陜廳先未爲匪光緖十三年八月二十八日上午劉華美阮洸耀倪端發先後會遇在逃之張信一處閒談各道貧苦劉華美稔知胡姜氏家道殷實起意行竊得贓分用衆各允從約定傍晚同至阮洸耀家會齊届時劉華美張信倪端富倪端發先後踵至劉華美携帶尖刀張信執得木棒餘俱徒手一共五人三更後偕抵胡姜氏門首劉華美令倪端富倪端發在外接贓自用尖刀撬開大門房門與阮洸耀張信等一同入室維時燈尙未熄劉華美等先竊衣包烘肉等物遞交倪端富倪端發接收轉身進内復竊不期悞撞櫃蓋聲響胡姜氏聞聲驚起喊捕倪端富倪端發聞喊畏懼携贓先逃劉華美因近無鄰居起意喊同阮洸耀張信行强各用刀棒嚇禁事主聲張一同扭斷櫃鎖搜刼銀物仍由原路逃出赶上倪端富等告知行强情由同至僻處查點贓數將烘肉五塊分食餘贓議俟事結俵分各散胡姜氏被嚇患病尙未報官經該廳訪聞差查適江口主簿林邕赴鄉淸查保甲盤獲阮洸耀起出衣物會營勘騐票差續獲倪端富倪端發並另起原贓一併解廳訊供通詳旋據廳役協同耀州巡役及新前旗防營拏獲劉華美提訊供詞相同解至咸寗縣草灘地方病故報經該縣知縣趙嘉肇騐訊委係病斃解役人等均無凌虐别情詳經批飭歸入正案辦理查逸犯張信弋獲無期議擬詳由西安府解司因案情木確發委該府履番提犯訊明詳由前署臬司審解前來臣親提覆訊據供前情不諱嚴詰阮洸耀該係聽糾行竊臨時聽從行强倪端富倪端發均止聽從行竊在外接贓聞喊畏懼先逃不知强情此外均無窩夥竊刼不法别案供贓確鑿案無遁飾查律載共謀爲竊臨時行强以臨時主意及共爲强盜者不分首從論又强盜巳行但得財者不分首從皆斬又例載尋常竊盜紏夥三人以上但有一人持械者不計贓數次數爲首杖一百徒三年爲從杖九十徒二年半各等語此案劉華美起意紏竊迨經事主胡姜氏驚起喊捕輒敢臨時起意行强持械威嚇實屬兇暴昭著阮洸耀聽糾行竊臨時聽從行强帮同搜贓亦屬同惡相濟厥罪維均自應不分首從按律問擬劉華美卽高狗娃又名高海阮洸耀均合依共謀爲竊臨時行强以臨時主意及共爲强盜者不分首從論强盜巳行但得財者不分首從皆斬律各擬斬立决劉華美業已病故應與並無凌虐之解役人等均毋庸議阮洮洸耀仍照例先行剌字倪端富倪端發聽從行竊得贓不知强情仍應以竊盜爲從論該犯等聽紏結夥已在三人以上帶有刀械亦應按例問擬倪端富倪端發均合依尋常竊盜紏夥三人以上但有一人持械不計贓數次數爲從杖九十徒二年半例各杖九十徒二年半均照例刺字分别定地充徒到配折責拘役阮洸耀倪端富等各有父兄均不能禁約子弟爲匪廳同失察之牌甲人等傳案分别責懲獲贓給主認領未獲各贓照例追賠逸犯張信飭緝獲日另結無干省釋除供招咨部外所有審明竊盜臨時行强分别首從定擬緣由理合恭摺具陳伏乞皇上聖鑒勅部核覆施行謹奏奉硃批刑部速議具奏欽此 
 
 

Page 12

 
 
[光緖十五年六月廿八日京報全錄]  
　　宮門抄○發抄硃批五道○護晉撫豫奏因姦故殺一家二命重犯審明定擬摺○又奏審明疎脫監禁絞犯之刑禁人等按律擬辦摺○六月二十八日推班○倉塲奏漕船五日回空○召見軍機○發抄長順奏委用守同勳補長春守奉硃批吏部議奏欽此○又分巡道瑞霖籌捐賑欵核奬奉硃批瑞霖着戶部核給奬叙欽此○又賓州廳同知善慶飭回本任奉硃批吏部知道欽此○游智開奏接授廣東潘篆謝　恩奉硃批知道了欽此○王之春奏交缷藩篆仍回臬司本任奉硃批知道了欽此○○護理山西巡撫布政使世襲二等輕事都尉臣豫山跪奏爲審明西姦故殺一家二命重犯按律定擬恭摺仰祈　聖鑒事竊高平縣民人靳堆金因向孫叚民續姦不允故殺孫叚氏之子孫根紅孫三紅一家二命並悞毆孫四紅身死曁另傷孫叚氏等平復一案前據高平縣知縣韓仲荆騐訊詳報當經前撫臣剛毅批飭審擬解勘去後兹據該縣審明議擬由府解經署按察使沈晋祥覆審勘轉前來臣親提覆鞫緣靳堆金籍隸該縣種地度日已死孫根紅孫三紅孫四紅俱係孫春孩之子光緖十三年二月間孫春孩租賃靳堆金房屋兩間與靳堆金同院居住彼此時相往來孫春孩之妻孫叚氏習見不避十月十一日孫叚氏往向靳堆金借麫適靳堆金之母靳靳氏外出靳堆金卽向孫叚氏調戱成姦孫春孩與靳靳氏均未知情十四年五月問靳堆金將麥子一斗四升私給孫叚氏食用後被伊母查出不依向靳堆金盤出姦情當將靳堆金訓責靳堆金央稱攺過患事靳靳氏因此常將孫叚氏辱罵恥笑以後靳靳氏卽外出帮工靳堆金仍向孫叚氏求姦孫叚氏因被伊母恥罵總未應允六月十三日夜靳堆金探知孫春孩外出不家三更時分走至孫叚氏家内見孫大紅孫根紅在牀上西頭孫三紅孫四紅在牀上東頭同牀睡熟孫叚氏在東頭牀邊坐歇靳堆金又欲與孫叚氏續舊孫叚氏仍未允從靳堆金向斥孫叚氏辱罵靳堆金回辱孫叚氏起身用拳撲毆靳堆金順携木柄鐵杴向孫叚氏嚇毆孫叚氏往牀西一閃靳堆金收手不及致誤傷孫四紅偏左相連左額角孫四紅痛醒啼哭孫叚氏撒滚不依靳堆金氣忿卽掉轉杴柄連毆傷孫叚氏右肩甲右手腕相連右䏩肘孫叚氏倒地滚罵靳堆金又毆傷孫叚氏脊背左右額角左右太陽穴相連左石眼胞左顋頰左眉將鐵杴斷折維時孫大紅孫根紅孫三紅均各驚醒下牀孫大紅赶攏帮護靳堆金又用杴柄毆傷孫大紅左右眼胞左右顋頰鼻梁倒地靳堆金棄杴欲逸孫根紅抱住靳堆金兩腿不放並稱欲告知其父將靳堆金殺害孫三紅亦在旁哭喊靳堆金慮被報復起意將孫根紅孫三紅致死洩忿卽將孫根紅推倒拾取鐵杴連毆傷其左額角相連左眉左眼胞左顋頰左鼻竅上下唇脗右額角相連右太陽穴右肩右眼胞右顋頰致擦傷左膝脊背並將孫三紅撳按倒地亦用鐵杴連毆傷其額顱相連右額角右太陽穴右眉右眼胞右顋頰右耳輪並墊傷左額角孫根紅孫三紅均登時殞命經王海全聞喊趨勸詢悉情由詎孫四紅亦因傷斃命王海全卽通知孫春孩赶回查看同將孫叚氏等扶炕調治而靳堆金畏罪逃至村外跳入井内因水淺未經淹斃次早經人聞聲趨着同將靳堆金撈起報縣騐訊覆鞫前情不諱詰非預謀致死亦無起釁别故及在塲帮毆之人案無遁飾查例載殺一家非死罪二人者擬斬立决梟示酌斷財產一半給被殺之家養贍又軍民相姦者姦婦枷號一個月杖一百又律載二罪俱發以重者論各等語此案靳堆金因向孫春孩之妻孫叚氏續姦不允口角爭閙用木柄鐵杴誤毆孫四紅身死並將孫叚氏孫大紅毆傷復因孫根紅孫三紅抱住哭喊該犯輒敢頓起殺機將孫根紅孫三紅迭毆致斃實屬故殺查孫根紅孫三紅孫四紅係孫春孩之子係屬一家三命且俱係十歲以下幼孩情殊兇殘惟内有孫四紅一命係屬誤殺遍查律例並無殺死幼孩一家三命一誤二故作何治罪明文若仍照殺一家非死罪三人律科斷似與謀故殺一家三命者無所區别該犯誤殺孫四紅罪止絞候其故殺孫根紅等一家二命例應斬梟二罪俱發自應從重問擬靳堆金除誤斃孫四紅並與孫叚氏通姦及毆傷孫叚氏等平復各輕罪不議外應合依殺一家非死罪二人者擬斬立决梟示例擬斬立决梟示左面刺兇犯二字該犯訊有住房五間此外别無財產應照例酌斷房屋一半給屍父孫春孩具領以資養贍孫叚氏與靳堆金通姦亦應按例問擬孫叚氏合依軍民相姦者姦婦枷號一個月仗一百例擬枷號一個月杖一百係犯姦之婦杖决枷贖該犯等事犯在光緖十五年三月十六日欽奉恩赦以前靳堆金係因姦故殺一家二命情罪重大毋庸查辦孫叚氏所得枷杖各罪應准援免並免收贖仍給本夫領回聽其去留孫春孩訊無知情縱姦情事應與赶勸不及之王海全均毋庸議除全案供招咨部外所有因姦故殺一家二命審明定擬緣由理合恭摺具陳伏乞皇上聖鑒敕部速議核覆施行謹奏奉硃批刑部速議具奏欽此○○護理山西巡撫布政使世襲二等輕車都尉臣豫山跪奏爲審明疎脫監禁絞犯越獄之刑禁人等按例擬辦恭摺仰祈聖鑒事竊查翼城縣監禁絞犯曹安越獄脫逃一案時值該縣知縣陳燕昌先期公出聞報馳回勘訊禀經前撫臣剛毅奏奉諭旨疎防監犯越獄之管獄官翼城縣典史蘇俊魁着卽革職拿問父剛毅提同刑禁人等嚴訊有無鬆刑賄縱按例究辦有獄官翼城縣知縣陳燕昌雖先期公出究不能先事預防着卽撤任留於該地方勒限緝拿逃犯曹安務獲嚴究欽此等因當經前撫臣欽遵行司嚴飭緝拿並提該典史曁刑禁人等全案卷宗來省飭發太原府審辦去後兹據太原府知俯俞廉三審明擬議解由署按察便沈晋祥會同署布政使嵩崑覆審勘轉前來臣親提研鞫緣王長發籍隷翼城縣向充該縣禁卒該縣監内向無提牢吏監獄事務係刑書王文周帶管並不在監值宿逃犯曹安係河南登封縣人因在翼城縣聽從已獲正法之李根搶奪得贓拒傷事主張華身死案内審依搶奪殺人爲從帮毆如刃傷者絞監候例擬絞監候入於光緖十四年秋審情實之犯是年八月十七日該縣陳燕昌奉委赴曲沃縣騐訊監斃盜犯公出十八日傍晚該縣典史蘇俊魁帶同刑書王文周進監收封騐明各犯刑具完固分别點收並將曹安收入北絏房東炕正木籠内諭令禁卒王長發等小心看守仍帶刑書王文周出監將監門封鎖是夜三更時分天起大風禁卒王長發更夫張拉娃進房暫避均困倦睡熟詎曹安乘問扭斷鐐銬扳折籠柱掇開房門出院抽取支撐絏房木杆緣上内外監墻推落茨棘逃逸至四更時經獄卒王長發睡醒趨出瞥見喊同更夫張拉娃查問維時刑書王文周聽聞趨至詢明情由報經該典史進監看明追捕無蹤該典史卽禀經該縣馳回會營勘訊差緝報經前撫臣剛毅奏奉諭旨該典史蘇俊魁革職拿問該縣陳燕昌撤任留緝一面飭司委員覆勘相符並行提刑禁人等來省發審供認前情不諱詰無鬆刑賄縱情弊案無遁飾查例載監犯越獄如獄卒果係賄縱情弊審有確據者依律減囚罪二等治罪又律載獄卒不覺失囚者减囚罪二等又不應爲而爲事理重者杖八十各等語此案禁卒王長發奉派看守監犯並不小心防範致令秋審情實絞犯曹安越獄脫逃雖訊無賄縱情弊究屬疎忽自應按例問擬王長發合依監犯越獄如獄卒果係依法看守一時疎忽偶致脫逃並無賄縱情獘審有確據者依律減囚罪二等治罪例於逃犯曹安絞罪上減二等擬杖一百徒三年刑書王文周係帶管獄務與專充提牢在監值宿者不同惟未能先事預防應與巡防不力之更夫張拉娃均酌照不應重律擬杖八十係公罪免其革役該犯等事犯在光緖十五年三月十六日恭逢恩詔以前核其情罪王長發係疎脫監禁絞犯訊無賄縱情弊擬徒不在不准援免之列自應准予援免後再有犯加一等治罪王文周張拉娃應得杖罪亦准援免管獄官翼城縣典史蘇俊魁疎脫絞犯一名前已奏叅革職應照例留於地方協緝俟五年限滿逸犯有無弋獲再行照例辦理有獄官翼城縣知縣陳蕪昌先期公出查係申報有案並無揑飾例得免其初叅且先經撤任留緝應請免其再議仍俟該縣回任後按照叅限逸犯有無緝獲再行分别叅辦逸犯曹安飭緝獲日另結除全案供招咨部查核外所有疏脫絞犯越獄之刑禁人等審明定擬緣由理合恭摺具奏伏乞皇上聖鑒勅部議覆施行謹奏奉硃批刑部議奏欽此 
 
