# 1907 - 404 - 4912511

 

Page 1

 
 
   
 
 

Page 2

 
 
[今日本報目錄]  
　　第一張上諭宮門抄論說（敬告新任滬道文）專電路欵要聞緊要新聞淞滬要聞 
　　第二張畫史輿論一斑分類新聞 
　　第三張小說（支那旅行）本埠新聞訟案來件各業行情表 
[上諭]  
　　十月十九日奉 
　　上諭十一月十九日冬至大祀天祗圜丘朕親詣行禮四從壇遣延康德茂恩輝承露各分獻欽此 
[宮門抄]  
　　十月十九日　召見軍機　惲毓嘉 
[論說敬告新任滬道文]  
　　蘇杭甬鐵路。英人　悞。草約旣廢。逼吾借欵。政府畏葸。不與據理力爭。隨口允許。於是兩省士民。函電交馳。力請挽回。開會集股。共圖抵制。即僕隸乞丐之賤。亦莫不典衣質物。爭購路股。不數日而驟得三千餘萬。而政府仍堅執不可失信與國爲辭。未允收回成命。是以輿論洶洶。僉謂政府欲棄江浙。而公適於是時移。節滬江。然則所以保全。兩省埀失鐵路之利權。而平江浙兩省之民氣者實惟公是頼。 
　　滬上爲通商大埠。交涉頻煩。一著偶輸。全局俱失况蘇杭甬爲兩省命脈。江浙存亡。在此一舉。夫外交要素。無過鞏固國權。保全利益二義。今以商。 
 
 
 

Page 3

 
 
辦自造之鐵道。而强用洋工程師。國權之失孰甚矣。以商辦自造之鐵路。而强借一百五十萬磅。利益之失孰甚矣。國權失而不知挽回。利益失而莫知補救。愚公之愚。萬不至此。然則公必抱鞏固國權保全利益爲目的。可斷然矣。以官力爭。而不稍存放棄之心。又斷然矣。雖日借否之權操諸。政府。而公實無能爲力。不知借否之權。雖在朝廷而爭否之權。實在公手。公旣未有痛哭之封章轉　天聽。即安知其路權之必不能爭回。則公所以遲遲而未發者。其有待於蒞任後乎。則公必不以秦越視我江浙可知也。必不坐視我兩省鐵路權旁落於外人之手。而必牽裳以救之者又可知也。公旣不以秦越視我江浙。則必以江浙兩省之存亡爭之。否則以一官之去就爭之爭之而不能得。然後可以謝公之責矣且公下車伊始。而蘇杭甬鐵路又爲公第一之負擔。此事關係兩省之存亡。國家之全局。而公置若罔聞。則其他滬上一隅之交涉可無論矣。然則滬上之紳商學界。占公後日之所以治滬者。以此事爲斷而滬上列國之所以占公之才識而施其外交之手段者。亦以此事爲衡。 
　　而世俗之疑公者有二派。一曰公素主張借欵者也。一曰公素主張中立者。也夫主張借欵。則公任津關有年。旣有能名。萬無蒞滬而出此下策。即主張中立。緘默不言。則亦不免放棄責任。夫事關兩省之存亡。國家之大局。而不竭力爭回。則何事當竭力爭回。此事而可以放棄責任則何事不可以放棄。竭力挽救在公而放棄責任亦在公。萬不能以權在朝迁一言。可以卸公責任。前乎公之任者爲瑞公莘儒。前乎瑞公之任者爲袁公海觀。二公皆成名以去公亦當好自爲之毌貽他人笑 
[專電]  
　　電一（北京）王大臣會議捐納花樣人員類多紈袴無學嗣後候補候選人員非法政出身一槪不准選補已分飭各省督撫遵辦 
　　電二（北京）度支部併司後優給津貼各員歡欣歌舞購置車馬日從事於酒館娼寮 
　　電三（安慶） 
安慶紳民昨開路礦大會選舉總理分四黨方履中主舉張紹華陳惟彥主舉周馥學界主舉蒯光典股東主舉程文炳 
　　電四（杭州）旅杭閩人爭廢建邵汀礦約官紳商學界開會分電政府及北京上海同鄕合力創公司自辦 
[路欵要聞]  
　　江浙協會開會紀事十九日上午江浙紳民假泥城橋商學公會開江浙鐵路協會到者二百餘人十點一刻鐘新浙撫馮中丞。新滬道梁觀察。入座沈幼卿君報告今日蘇浙紳民協會實爲保全奉旨商辦鐵路之宗旨各人如有意見儘可陳於中丞觀察之前 
　　馮中丞起言東南民智開通比西北獨早今日到此甚爲快慰當請訓出京時路事尙未大發　起程後至汴至漢始知路事日激至寗與端午帥面商以爲政府總有保全之意諸君如有爲難情形。請陳出意見書。以便遵辦 
　　梁觀察起言前曾出洋游學素悉外洋情形官商多合爲一氣今次路事有二層辦法一宜和平商量。不涉激烈。一官民當結成團體。 
　　南市商界代表沈縵雲。起言現有兩個問題。一浙蘇鐵路奉旨商辦何以九月十四日廷寄與前此不同一江浙兩省已集股三千餘萬何以必借一百五十萬磅兩路爲兩省人民身命財產。所寄僅値一百五十萬磅。亦太便宜。人心巳死則亦巳矣若其未死雖。加一倍十倍百倍亦萬萬不能買掉的。今人民要求馮梁兩公代奏爭回一條生路 
　　馮中丞言人民有意見書本可會同南洋大臣蘇撫代奏但目前以早催代表人京爲最關緊要之事 
按兩問題仍未解决。 
　　雷繼興起浙蘇集股至三千餘萬民氣足爲政府之後盾苟其保全民氣不僅有裨路事且後日可藉以强國英使朱爾典爲自　商民出力。中丞亦當爲兩省人民出力籲請外部力爭應如何維持路事之方法請中丞報告以釋羣疑。 
　　馮中丞言今之民氣實堪欽佩維持路事莫要於保護治安而保護治安莫要於官民同心。 
 
 

Page 4

 
 
　　按同心者抑同心保路歟 
　　楊翼之言此次人民爭路有三要點上爲國家中爲政府下爲人民身家性命財產。將三項逐層闡發語語痛切并請中丞以去就力爭全座拍掌馮中丞言所說三層佩服之至當盡我之力。一定設法挽救至去就力爭巡撫雖不爲官。亦當爲人。似不宜出此 
　　按兩省人民請拭目以觀挽救之力 
　　雷繼興又言歐美官民一氣故一國如一家人民得享幸福兩省人民欲保路享福請中丞不即指定的欵抵押。而後外部。可不遽簽約。 
馮中丞言簽約事確是緊要惟其尙未簽約所以催代表入京。若政府貿然簽押亦斷無此辦法 
　　按然則政府將俟代表入京卽可簽押歟 
　　張右企言海寗州開會集股時杭辛齋被舉會長集得三十餘萬元。竟由海寗州牧覊押入獄。應請中丞釋放。 
馮中丞言杭某若專爲路事被押地方官恐有不是。俟到任後查察定奪　　按以意揣之大約專爲路事 
　　邵仲威起言人民要求中丞不僅在代奏而在主持如能不指抵欵。亦主持路事之一端 
　　馮中丞言旣已籌集鉅欵無庸論及抵押 
　　按闢去抵押一層可以證明不主借欵之意 
　　許九香起言民氣如輪船火車無氣則不能運轉民氣足以扶助政府政府當利用民氣然後上下無壅蔽之患。 
　　馮中丞言民氣發揚亦是好處所論欽佩之至 
翁又申請宣布挽救方法 
　　馮中丞言今日當俯採輿論以爲辦法之根據鄙意須會商江督蘇無覆到後定奪 
　　按曰俯採曰會商似馮中丞並無主見者 
沈瓞民轉呈　界意見書旋馮梁兩公離座作揖散會時已十二點鐘矣 
[江蘇鐵路協會上杭州撫藩臬電]  
　　杭州撫帥藩臬台鈞鑒海寗程牧。因杭辛齋拒欵集股逮獄。大違列憲維持路事之意且與奏釋原案尤乖。旣殃浙又辱蘇明察如公。不應有此屬吏。江蘇鐵路協會 
[杭州商務總會第二次開會紀事]  
　　十六日下午三句鐘杭州商務總會開第二次認股會。各業代表蒞會者計七十餘人首由樊總理宣言前次開會蒙諸君熱心公益踴躍認股現在國民拒欵會會期將届須將已認總數報告該會並擬將第一期股欵。限年内一律繳清。云云於是各代表互相簽認計綢業。認定者二千九百六十九整股。又各夥友。特别公認四百整股。合洋三十三萬六千九百元尙有未認定各店約七八萬元。共可得四十萬元其餘藥業茶業醬業土業衣業典業紙業。等一千二百十五股。（綢業夥友四百在内）共四十一萬八千四百元。認畢樊總理復言錢業爲本城財政機關認股應較各業優厚現因董事潘赤文君因公離杭據代表張小莊陳海珊二君報告須再開會館極力勸籌准於十九日認妥布告。再兩浙鹽業。四所甲商擬按引攤認二十萬元米業。前在蕭山同鄉會已認定三萬元現亦加認三萬元。布業代表祝施庵。君前認祗一百五十股現亦改認三百整。股云 
[旅皖蘇人開拒欵會紀事]  
　　旅皖蘇省同鄉於十五日在江蘇會館。集議拒欵辦法公推旅皖公學校長蔣汝正。君爲臨時主席首宣佈宗旨次來賓演說次商定會章及公舉職員旣畢即發認股劵。請會員自行署名羣情踴躍除旅學全體認百股外。頃刻得千餘股。而翁君廉劉君昌彝隸湘籍。李君闊隸豫籍。亦慨認巨股并力任代勸之義務時已五時公議俟星期常會再行提議事件遂散會現聞皖省紳商軍學各界均表同情故該會擬即日開特别大會。以期聯絡云（秩序及職單錄明日輿論攔） 
[松屬路股會紀事]  
　　昨日午後二句鐘松江府屬路股會同人開會到者一百餘人先由吳懹疚。君報告本會發起之理由與夫目前集股之宗旨并推顧丹泉。君爲臨時主席。次由雷繼興君宣讀會章草案。（會章續登）逐條解釋會章通過然後提議事件（甲）推舉幹事。議定推舉暫任幹事八人。各廳縣評議員幹事俟各屬會員舉定後報告本會（乙）每邑酌設本會通信處。（丙）每邑應設代招股處若干所。議定各照地方情形設置。（丁）各代招股處收到股銀後應如何彙存妥實行號吳懷疚君言上海旣議定彙存信成儲蓄銀行各屬應否仿辦衆議或存銀行或存近地商號或徑繳公司各聽其便。（戊）各地方有無公欵或閒欵。堪以提購路股。議定應責成本會代表員。五時散會 
緊要新聞 
[粤人議爭西江緝捕權彙誌]  
　　一商界十四日粤省各行商人戒烟總會集議抗拒外人干涉西江緝 
 
 

Page 5

 
 
捕主權事到者數百人舉黃詔平爲主席。所有議案錄下（第一宗旨） 
　　西江緝捕與揚子江及各省内河均係我國主權外部不商粤督不察輿情遽以兵柄授人當合力堅拒（衆認可）乙速電政府堅拒並禀督憲整頓水師嚴懲關卡（衆認可）丙華洋商輪一律看待（衆認可）丁禀請截留洋稅以粤財辦粤事（卒由主席議定禀請截留百萬元）（第二辦法）甲籌捐電費函電中外（衆議此事關係全省全國宜由各人量力認捐不拘多少隨由主席先捐銀一百圓以爲提倡盧輔臣起言請由平糶項下捐銀二百員陳惠普言請由戒烟總會項下捐銀二百員其餘座中同人捐者甚多）乙假座戒烟總會爲會議所（衆議定名爲粤商自治會）丙除電政府堅拒及佈告中外聯名呈請都察院代奏（衆贊成（丁如外人硬行干預當力籌抵制（衆認可）第三宣布電文。衆議投筒公舉領銜隨舉定陳漳浦陳惠普二人。并定期十六十八兩日再行集議研究明日刋派傳單第四條聯名具禀督憲（衆認可）第五函電沿江海及中外同胞合力電爭 
[致北京電]  
　　北京分呈軍機處外務部農工商部列憲鈞鑒西江緝捕是我主權他人因小輪被劫越俎干預鈞部徑徇其請兵力所及卽國權所張沿江商民詫爲此風一長各國援均沾之例則揚子江非我有矣華商多冒洋旗咎在關卡司巡爲叢驅雀欲杜此弊非整頓關卡華洋一律不可又非截留洋稅百萬徧佈水師不可不此之務而以兵柄授人將來搜捕民船剿洗鄉村等於崑岡之焚甚於珠崖之棄粤人自保其生命財產特懇鈞部始終拒絶速電粤督嚴懲關卡。大治水師。五嶺以南尙有天日。闔省商民陳章甫陳基建等謹禀 
[致上海電]  
　　上海總商會鑒西　緝捕是我主權他人以盜劫洋旗小輪越俎干預外部謬允中外譁然詫爲賣國主權一失揚子江及各省内河非復我有亡可立待。粤已開會死拒乞轉各省商會合力電爭闔省行商陳基建等叩（各埠同） 
　　一紳界十四日紳學各界在府明倫堂集議爭西江緝捕權問題到者數百人議案錄下一議公推臨時主席江少泉先生宣布員譚蔾坦先生一議宣佈力爭西江緝捕權電文一宣佈惠州學會交來外人謀佔地圖貼說。一紙一宣佈某縣紳學界交來外人新近竪旗插界地圖。一紙一宣佈到場香山紳學界諸君來陳澳門水陸地界。情由一議將電文通傳在城全省紳學界一面簽名分電各處一公推鄧小赤中丞領銜一議聯名照呈張安帥商議切實辦法一議電同鄉京官一議電外務部一議電軍機處張中堂 
[致北京電]  
　　北京分送外務各堂憲張中堂鈞鑒聞　有人要索西江添設捕輪歸稅司管理之議英水師提督卽日到　提議人心震駭查西江盜匪爲害華洋商旅無怪外人責言惟地方緝捕關繫國權授人以柄主權喪失且内河行輪有界線兵船捕匪無界線盜蹤靡定蹤賊所至勢必查搜商船登陸追捕蹂躙旣甚中外情形隔閡萬一誤會釀成交訌重大交涉即在目前後患不堪設想爲今計固非空言抵拒可以爲功粤督張安帥已决議規復統巡添設小輪。大舉搜捕紳等擬聯請速派諳練捕務大員。添募探隊實力督巡。省會警保局旣巳成立擬請分别札行照會員紳聯絡沿江各鄉村一體設法防禦堵截從此官任巡緝紳任自治通力合作水陸兼資。務求劫案寢息行旅又安大部可以放心外人無所藉口乞大部速告□□須體輿情勿事干涉目下澳門海界未劃今西江又失捕權全粤門户洞開堂奥盡失。統乞同鄉諸公直接大部力求堅。持南皮相國繫懷舊治尤望埀援急切待命 
[皖省路礦同鄉公會詳紀安慶]  
　　本月十五日安徽全省官紳商學各界在府學明倫堂開路礦大會。到者三百餘人如蕪湖南京等處代表人前任工部李蠡純侍郎江蘇候補道吳學廉陳惟彥兩觀察亦均蒞會由衆公推　履中太史主席提議事件（甲）路礦分合問題（乙）投票選舉或用複選法（丙）爭浦信路約（丁）爭銅管山約事於是方主席宣佈北京孫中堂函致皖撫請皖紳公舉路礦總理原由及安省路礦始末情形並官鐵路公司。純乎商辦。係營業性質礦務總局除辦礦之外兼有監察全省礦商之權雖係紳辦。近於官界性質。性質不同辦法亦自不同似乎不宜混合。如主合則先舉一路礦總理主分則須路礦各舉一總理經多數贊成分舉。方太史又言劃分之後兩界恐不免水火宜設一董事局。凡兩界事件須經董事局决議以爲調和之計亦經多數贊成。遂提議選舉總理。一事有蕪湖代表人起言月初蕪湖會議業巳舉定程從周軍門主席謂蕪湖之會宜合入今日會議之内不得謂爲正式會遂有多人相繼演說無非爭執意見。時已不早幾經解散幸經糾察員止住始由各府代表人投票公舉計路總理以蒯光典占多數。礦總理以 
吳學廉占多數。舉定後時已二更遂約於十六日再開職員研究會翌日再將丙丁兩事件宣佈云（孔） 
[嵊縣革命黨猖獗三誌杭州]  
　　嵊縣黨匪揭竿起事一節已兩記前　兹悉此次匪首除土竺二人外尙有留學生爲之主謀結連新昌嵊縣東陽黃岩仙居各縣匪黨。數近萬人。聲勢異常汹湧現省台特派一標第一營。全軍卽日出師往剿以厚兵力云（新） 
 
 

Page 6

 
 
淞滬要聞 
[旅滬粤人集議力爭西江警察權]  
　　十九日兩粤旅滬紳商開同鄉大會假虹口四川路元濟善堂爲會場到者千數百人。午後二時由發起人吳漢池宣布開會宗旨次臨時主席吳研人演說兩廣同鄉會之要緊又次廣州商會代表金灌青君演說西江警察授與英人。此事爲兩粤切膚之痛卽爲他日干預全國内河航路警察權之起點日不特干預河面警察權卽岸上警察權亦由此而牽累存亡呼吸間不容髮因相籌抵制之法。先集貲電致各要津。當時認捐電費者計金二百磅至　組織同鄉會規則須另日集議茲將力爭警察權各電列後 
[致軍機電]  
　　軍機處王大臣鈞鑒西江緝捕權失及惠州劃界事兩粤隨亡之局請旨飭外部拒絶旅滬兩廣同鄉會叩 
[致同鄉京官電]  
　　戴少懷尙書唐春卿侍郎鑒并轉各同鄉京官西江緝捕權失及惠州劃界事兩粤危亡乞設法力爭 
[廣州商會轉各圑體電]  
　　廣州商會轉各團體鑒外部顯棄兩粤乞死力拒絶拒之不得宜謀後眉旅滬兩廣同鄉會叩（致東西洋各團體電同） 
[致粤督電]  
　　張督鑒外部　棄兩粤乞公保存旅滬兩廣同鄉會叩（致桂撫電同） 
[預備立憲公會第二次大會記事]  
　　昨日午後一時預備立憲公會假愚園正廳樓上開第二次年會時届二點二十五分鐘搖鈴開會由會長鄭蘇盦報告辦會一年之成績並請選舉職員次由會計劉厚生報告一年經濟之狀况後由會長鄭蘇盦君請會員投票選舉職員語畢會員有請先舉會長再舉董事者鄭蘇盦君言照舊章宜先舉董事再舉會長而會員中又有主照舊章者乃請諸人舉手公决後由多數决定仍照　章先舉董事後舉會長即由職員送票以便會員選舉後即由職員開簡報告計鄭蘇盦六十二票。爲正會長張季直四十四票湯蟄仙三十七票爲副會長。鄭辭再任會長不獲並由會員公推爲臨時議長於是又上台宣布提議事件因爲時過促僅孟庸生君將提議各欵報告宣布一番由各會員致意見書交董事局議定然後决定第一立商法編輯所籌欵事。第二出版部事。第三出月報事。經衆議决定開辦第四設法政學堂籌欵事。第五議修改章程。事决定由徧輯所諸員與坐辦孟庸生爲起草員草定章程送交會員認可再行實施第六議會員提議之。事先議者爲會員用徽幟與常會定期事後又議通信與立分會之事議畢散會 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
輿論一斑 
[古渝民陳渝生上蘇浙路總協理書]  
　　申報館大主筆先生閣下請轉江浙鐵路公司總協理曁董事會諸君拒欵會諸大君子同鑒（前畧）今之路事朝不保暮婦孺皆知然拒欵集欵均在江浙兩省府州縣界限之内冋不破出省分放開脚步選舉正直無私聲望素著之人速赴各値省府州縣通商口岸並南洋各埠十室之内必有忠信未有不聞風興起解囊購股者况各値省均有江浙會館南洋亦有中華會館各會館均有公積存欵多至數十萬十數萬少亦有數萬槪經董事手存放商號錢莊生息設遇倒塌化爲烏有莫如買股之爲妥一樣生息指日路成車行可獲無限之厚利而董事寄庽他鄉想必日久然交往官商士紳未有不廣者由此因親及親因友及友衆力易舉百五十萬磅之逼欵若不尅期集齊吾不之信也（中畧）再則亟宜聯絡省鐵路公司立一民保路權協會藉以生死相依結厚民力今日旣能苛待江浙異日卽能苛待他省願天下鐵路公司切切不可稍分畛域若公司有集欵尙未開工者不妨暫時通融移彼助此江浙軌道指日可成一俟開車除本利一併如數凑還外理當集欵移此助彼此一往復兩受其益僕本蜀人此舉指四川而言目下四川鐵路公司現集民欵六七百萬然蜀道崎嶇凶山惡石不知何年何月可望開工之一日縱將來川路開工需欵必鉅一定無疑斯時江浙之路工早告竣車行不知幾許年月日時矣不難湊集鉅欵答報川路此亦自然之理敬告我蜀鄉長總協理法宜照此辦理去千萬不可慳吝漠視如是則外部不得藉爲口實妄參干預法宜由江浙鐵路公司諸君速與駐滬天順祥陳潤夫先生妥爲籌商祈電懇重慶天順祥李耀亭君挺身擔任萬無不妥該號爲滇蜀官商士民所信任乞潤公竭力贊成僕謹痛哭哀懇（後畧） 
[蘇州拒欵會追悼會長彭頌田太守書]  
　　申報館台鑒蘇州拒欵會教育會會長彭太守誦田近以路事日棘矢死堅拒本月十二日爲教育會選舉投票會期太守赴自治會議事散後馳蒞草橋南首拒欵教育兩會事務所提議特開國民大會冀以鼓勵民氣挽回路權連日籌畫布置會塲事宜裁答中外函電心力交瘁氣憤痰湧陡　十六日午刻辭世易簀之時蓋猶躬披路事函牘焉嗚呼浙省鄔湯二烈士之死以身殉路而無補路事者也若彭公者惟求達拒欵之目的不遽欲以身殉路而卒以路促其生較諸浙省二烈士其遇固同可哀其志爲尤可敬矣現在拒欵會副會長姚君清溪定於十九日在雙塔寺前貢院内開國民大會以竟彭公之志並誌追悼云　希貴報登入來函一門爲荷順頌箸祺 
分類新聞 
[政界]  
 
 

Page 11

 
 
[民政部催解警務協欵北京]  
　　民政部尙書肅親王以該部辦理警務常欵無著向賴各省協欵挹注近查湖北廣西江寗江蘇等省認解協欵至今延未解到現特電催各該省迅將認定常年協欵尅日滙解到京以應要需（一） 
[蘇藩湊解淮軍餉銀蘇州]  
　　署蘇撫陳伯帥近准直督楊蓮帥電開淮餉奇絀待放孔殷乞飭蘇藩司將本年欠解淮餉迅速措齊赶於十月内滙津濟急等因當卽飭司查案迅即報解而署藩朱竹石方伯以此項淮餉本年除解過外尙短銀四萬兩現在庫帑奇絀一時無力全解只得先行勉解銀二萬兩其餘二萬兩准俟下月解清業已詳請撫憲電復蓮帥矣（丙） 
[江督札飭各屬備補積穀南京]  
　　近日江督端午帥札寗蘇各屬廳州縣云蘇屬各廳州縣從前隨糧帶徵積穀本爲備荒而設上年江北十三州縣被水成災凡有存倉積穀及存典穀錢或提撥冬春二振或輾米平糶均已動用無存甚有借用無災各鄉鎭積穀及穀息存欵者以及蘇松常鎭各屬雖被災稍輕亦多動撥倉穀本部當先事防維曾於各屬禀請動撥積穀之初卽隨案出示預籌購補各在案現查本年大江南北春麥秋禾均稱豐稔所有前糧帶捐積穀一項自應循照舊章辦理務期多多益善縱難驟復原數亦可遞年捐儲一俟集有成數即由各該州縣遴派妥人隨時分赴產米之區赶緊採買乾潔穀石運回存倉俾資儲蓄至各屬借用積穀辦理平糶其不收回糶價暫存生息者亦赶緊查照原額買補還倉事竣具禀存案其各地方官曁各紳董鋪户虧欠積穀捐欵並應查閱勒限半月内飭令照數繳清（商） 
[民政部派員查察湘省警務長沙]  
　　湘省自開辦警察以來幾經改良凡處長以下至於警兵多係由學堂畢業受有一年或數月教育者較從前已稍有進步聞近由民政部派員來湘查察警政云（敏） 
交涉 
[京口自來水合同之交涉鎭江]  
　　寗函云江督端午帥接滬道王觀察電稱鎭江自來水事前奉札飭遵經瑞升道照會各領去後據英德奧日斯四領函筣均無暴詞惟比領薛福德以據承辦此事經手人稱公司訂立合同并在京允辦案由兩造商定妥協且合同已由此人簽押云云除駮復並呈報外乞察辦示遵（企）］ 
[照請繳還法商開礦墊費福建]  
　　閩省建邵汀三府集議開採金鑛曾誌本報茲悉洋務局接法領事照會略謂法商魏池前與華瓋華裕公司龔銘義商定合辦建邵汀三屬礦產因開邵武金礦外務部不給護照拘執照費致延未成現在魏池因事回國應請轉飭該華商另招别人前魏池所墊探礦礦師古阿西冶修金按數送還　語洋務局以當時華商與魏池商辦鑛務均係自聘該公司係認辦三府屬鑛產按年認數鑛稅華官并無干預公司事件應俟飭查再行核奪（　） 
 [P洋商爭攬皖省軍裝南昌> 
　　江西沈藩司會同兵備處前與上海榮華洋行訂立合同購定洋鎗二千枝現在編練新軍所有一切軍裝均須添製故上海禮和信義逸信等各洋行均派洋人携同通事來省專攬生意惟議價並可分年繳欵先訂合同爲據惟當道尙未允協云 
[力爭交還愛琿江華屯黑省]  
　　沿愛琿江東岸　腴之地庚子前有華屯六七十家聚族耕種頗稱富有後爲俄人占據現經程雪帥按約力爭令其詎交還該領事竟以久隸俄國版圖不允退讓復經雪帥照稱該處原係中國領土並無退讓明約亦無放棄情事語甚激切現俄人已稍稍退讓矣　若 
軍界 
[札飭裁撤皖省督練公所安慶]  
　　皖撫馮中丞札飭督練公所畧謂照得安徽新練常備軍甫成兩標馬炮工輜各營尙待擴充整理兵備叅謀教練三處徒擁虚名坐糜帑項殊非實事求是之道查部章凡不成一鎭者例不得有督練公所名目今擬暫行裁撤改隷督辦處改置左右叅事各一員即以鄭顧兩幫辦接充分掌三處事宜各提調改爲議員分隸兩叅事其餘各員限本月底爲止所有經手事件一併清交兩叅事接收以後卽由督辦督同該叅事等自爲經理先將一協練成後再圖擴充按期添練並隨時博訪精通扶學確有經験之員生俟開辦第二協時再行規復理合亟札飭該公所卽便遵照（美） 
[江督札飭查明船塢經費南京]  
　　江督端午帥札飭江南船塢鄺道畧謂案㨿該道造具江南船塢收支豫算表查核該塢前本附於江南製造局自光緖三十一年改爲商塢辦法與别項局所收支欵目性質不同日籌議規章尙未禀報按照現造表摺無從核節全恃隨時認眞經理多攬工程力除浮費方能日有起色固不僅以節省爲能然實不能不從節省入手應由該道迅將前禀所謂整頓規章妥速禀辦至吳副將經手用欵迄今數月尙未結報以言公事固不能如此遷延以言商務尤屬無此辦法並由該道移催早日結清以重要政（商） 
[德州機器局亟需官硝山東]  
　　德州機器局因今年添造各項子彈需硝較多當經咨行北洋官硝局請赶多解官硝么濟要需茲聞北洋官硝局現巳查明前工部存硝頗多已由運台派官硝局總理王太守維藩前往查驗並詳請直督札飭德州機器局先酌購工部存硝濟用一面仍飭該局委員極力採辦赶運德局用資接濟（子） 
[通飭剿匪禁民觀看蘇州]  
　　江南提督兼統浙西緝私軍劉華軒軍門咨會蘇撫畧謂剿辦梟匪彼此鎗砲齊施子彈纷飛而商民人等屯聚往觀往往被鎗子所傷若被營勇鎗傷控告滋擾卽被梟匪所斃亦誣爲營勇傷斃甚至擊斃梟匪無所分别冒爲良民而本地無賴痞棍唆使無依窮民認作屍親希　索詐藉詞赴控纏擾不休亟應嚴行禁止以消隱患而免糾纏應請貴部院飭司通飭各州縣出示曉諭凡營勇與梟匪接仗之際商民人等　得往觀如不趨避無論營勇梟匪擊斃與營無涉以免枝節横生云云（知） 
[保升督捕營管帶漢口]  
　　漢口督捕營管帶張得勝守戎前奉陜 
 
 

Page 12

 
 
撫札委在漢採辦軍裝茲蒙保以遊擊用加副將銜業經部覆核准已咨行鄂督轉飭該員知照矣（音） 
學務 
[中學堂禀請畢業湖南]  
　　湘鄉縣中學堂學生現届三年畢業之期當由該堂監督曾君純陽等具禀提學司請予考驗旋奉批示云查學部改定新章考試畢業之後除由本學堂發給分數等第文憑外呈由提學使司按照畢業分數分别等第詳請督撫咨明學部照章奏請奬勵等語該學堂旣經考試自應彙具應申各項清册呈由地方官詳報遵章請奬現今各項清册未據禀呈無憑察核仰仍候該縣禀到之日再行轉詳督部堂撫部院曁各衙門批示飭遵（敏） 
[批駁請提陋規浙江]  
　　奉化縣紳士孫振麒等具禀上台謂奉邑勸學所經費不敷請將稅房浮收契稅陋規牙稅洋銀提作勸學所之用經藩台喻方伯批駁略謂契稅章程每兩收錢十六文經司詳定有案較之從前核减已多至民間產价有以錢洋數目塡入官契照銀兩征稅者尾根可騐所益實歸公家自未便以興學無資率准截留惟所稱浮收牙稅約洋　百元是否確有此欸可以化私爲公仰奉化縣確查具復察奪 
[批令認眞舉辦學堂浙江]  
　　松陽縣留學日本警務畢業生賴汝嘉具禀省台謂賴祠所設初等小學奉准抽撥賴趙亞覇管學田公產作爲經費乃爲賴趙亞賄賂門丁煽惑縣主以致學務日形破壞叩請裁斷以重學務等情奉署藩喻方伯批云興學乃有　職任小學爲教育基礎賴姓族中助產自辦學堂該縣不爲維持轉因賴趙亞一人之私敗壞公益殊屬荒謬門丁　二另案被控已飭府提訊陳二又被指控　處州府遵照一并行提人証分别澈訊究辦一面嚴飭該縣迅將巳成未立公私各學堂認眞舉辦調查明確列表通禀核奪（六） 
[宣城縣添設模範小學安慶]  
　　宣城縣陳令近以邑内止有官立小學堂一所公立小學堂　所殊不足以期教育之普及因擬添設一模範初等小學堂延聘教習二員學額暫定四十名每年所需經費約七百餘元本年一切學費槪由該縣照給自明年第一學期起在漕捐盈餘項下撥助業已由該縣擬具簡章禀請皖撫核示矣（上） 
[籌撥學堂經費嘉興]  
　　嘉興秀水兩縣學堂紳士錢駿祥禀請上台籌欵擴充曾經批縣議覆在案現據兩縣通詳畧謂嘉興高等小學原立規模狹隘經錢紳改良擴充校舍所需經費援照仁錢禀定於票釐内酌提共添提洋九百二十元連原提产一千八十元合計每年二千元於三十三年起分忙提充藉資補助至同單使用爲莊書飯食紙筆之需向旣取之有　又爲花户樂輸　卑邑三百八十餘莊自本年冬漕起每届提錢二千串責令庫書催收繳縣商之學界諸紳均各允洽理合詳請察核云云（爲） 
實業 
[奉飭保護勘路工程師寗波]  
　　甬郡夏太守近奉浙撫信中丞札開准浙江鐵路公司咨稱浙東幹線從杭至紹至寗前已派員草勘現北路幹線業已成立亟應赶辦浙東幹線其紹興至寗波一段亦須購地定線曾派勞工程師赴紹寗各府縣覆加測勘俟該工程師到境務飭各縣分派兵役隨時保護等因太守奉札後已分飭各縣一體遵照矣（天） 
[杭垣市面困難之籌議杭州]  
　　杭州市面自入秋以來被某奸商任情壟斷將市上流通現洋裝運出口至一百餘萬之多故九月以後折息驟重掉期日急凡百商人無不受其隱害茲聞湖墅米商因利息過重週轉爲難公議自十七日起一例停斛集衆公議大約須聯名具禀上台公請查究矣（光） 
[浙路公司减定運貨車價杭州]  
　　浙江鐵路現由營業部將從前運貨車價大加核減以爲體恤商情起見若借外債歸外人範圍恐不能爲力矣（如） 
雜記 
[嚴府禀覆查辦淳安要案情形浙江]  
　　嚴州府啟續禀曾同新軍查辦淳安要案略云伏查卞丞會營緝拿案犯方晉事雖近於操切心實出於眞誠蓋方晉本係爲首倡亂之犯現復在鄉斂錢聯絡各村鄉民置械預備抗糧拒捕此次會營往拿餘黨膽敢拒捕幸營勇奮力抵格始得冲圍而出當場僅止格斃一命鎗傷一名至所聚衆將方晉劫回後遂即散歸各村惟該縣僅此兩棚防勇時甫出圍已同驚弓之鳥人心惶懼莫可鎭壓一時雖有擁衆入城報復之謠其實並無此事確　淳安汎典　禀可憑即日内淳邑耆民數十人來府具呈亦自稱不敢再行聚衆多事可見實早經解散道路傳言不足深信此次卞兼縣請兵彈壓卑府深知兵力太單决非添撥軍隊不足鎭懾屢商新軍馳往本以鎭壓爲主義而新軍　帶馬弁執不預地方公事爲辭未肯開隊卑府恐悮事機故卽發電轉禀請電飭該新軍馳往彈壓實爲愼重地方起見未敢稍涉　預知關厪注合先肅　禀陳仰祈察核（爲） 
[王翰林東游回國蘇州]  
　　前學部奏派翰林院編修記名遇缺題奏道王大鈞赴日本游歷考察政治茲已事畢回國於十七日由滬乘火車來蘇謁見蘇撫陳中丞面陳一切（命） 
[電飭厦道仍發出洋護照厦門]  
　　厦門道前奉商部電飭停發出洋護照槪歸廣州一日發給乃近又奉松督札開奉商部電飭厦門道照舊辦理赴美護照惟其護照用三聯單一漢文二洋文照邊加蓋發照委員戳記後列部定照費新章减半收資等因現道憲已出示曉諭矣（天） 
[知縣禀請開復不准蘇州]  
　　前江陰縣知縣潘宜經因案由蘇撫奏叅革職曾誌本報茲潘令詣撫轅遞禀辯誣懇請開復當奉陳中丞批示略謂濫押斃命釀成重案經前升院奏叅革職免予置議尙屬從寛辦理何得來轅飾辯率請開復著不准行（命） 
[領書委員銷差蘇州]  
　　縣丞崔爾梅前奉蘇撫札委赴北洋領取新書交涉要覽曾紀前報茲悉該縣丞已領得此項書籍數百分於十七日冋蘇詣各憲轅禀請銷差（命） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十一）]  
　　你可曉得我們都是文明國度來的人物。如何好做怎樣的事情。不怕别國人笑話的麽。斐德力聽了。大笑道。怎麽你這樣一個灑脫的人。也說出這樣迂腐騰騰的話來你可曉得我們大英國。是地球上著名富强的國度。如今世上的公理。有權力的便是文明。没有權力的便是野蠻。我們身爲强國的人物。做出來的事情。無論再是怎樣的野蠻。他們也只道是文明舉動。况且我們就是到支那妓女那裡吃檯花酒。也不算什麽事情。給他們說起來。還要裝點出許多事實。說我們是個風流名士呢。薩克森聽了。不覺笑道你的話兒。雖也不錯但是這些事情。畢竟不是我們應該做的。斐德力道。不過是逢場作戲的事情。什麽應該不應該。弗倫在旁邊聽了一回。插口說道。咱從來没有見過支那妓女。你請咱吃酒。作成咱去見識見識也好。薩克森聽了弗倫如此說法。便不好再說什麽。只得笑着說道。也罷。旣是你們高興。我便陪着你們兩位去走上一蹚也好。但是我還有些公事。要辦結了方能好走。你們兩位且在這裏寛坐一回。我去去就來。說着便立起身來。走了出去。這裡弗倫和斐德力。坐在客室裡等了一會。薩克森還没有來。弗倫等得有些不耐煩起來。更兼自從早上吃了朝膳出來。原想到領事衙門吃飯的。不想平空的在路上閙了這些故事。躭悮了時刻。到得這裡已經差不多有兩下鐘的光景。薩克森和斐德力兩人的午餐。是早吃過了弗倫却從早起到現在。只吃了幾塊麵包一。盞咖啡。到了這個時候不覺那肚子裡頭。早在那裡作起怪來。骨都都的响個不住。弗倫捧著個肚子熬了半天。覺得實在熬不住了。只得對斐德力道。你們可吃過午膳没有。斐德力道我們是早吃過了。你這個樣兒。只怕是没有吃過罷。弗倫老著臉皮說道。咱早對你們說過。在旅舍裏頭。吃了早膳出來。在路上撞著了這些肐　的事情。還到捕房裡去了一蹚。又没有到别處去。呌　那裏有工夫吃什麽午膳。難道那捕房裡的警察長。還請咱吃飯不成。一句話說得斐德力笑起來。弗倫自己不覺笑了笑了一回。弗倫便冋斐德力道咱這個肚子裡頭禁不起受一點委屈。你要請咱吃什麽花酒。却要先把咱的肚子先打發他一下。子才好去領你的情。不然咱餓著肚子是不中用的。斐德力道。這個容易得狠。我們等薩克森君出來之後。先問著你吃了午餐。再到海棠紅那裡。也不算遲 
本埠新聞 
[安徽旅滬學生會開會紀事]  
　　安徽旅滬學會於本月十九日在美界均益里南清公學特開大會茲將會場情形錄下（一）胡郁文君宣布開會宗旨并痛陳銅官山礦約及浦信路綫均爲皖人切膚之禍亟宜協力爭回（二）高君孟龍演說從前照會種種缺點以後須從實事上做去不鋪張不倚賴爲本會唯一之目的（三）呂君寄桑演說此會中興之後將來有無限希望（四）胡君洪騂演說皖省以揚子江爲之襟帶故文明發達最早如皖北之武士道皖南之理學文章均占歷史上之優點足爲同會諸人鼓勵以後更有王君子範方君素存章君正鐔相繼演說旣而各會員復互商本會一切組織法及大會日期因是日之會并未先發傳單然到會者已有三十餘人并有桐城姚女士幽蘭歙縣胡女士曉秋均簽名入會洵極一時之盛云（望） 
[同茂花行之交涉]  
　　公共公廨禀裕通紗廠控同茂經理串捲鉅欵一案現代理道王觀察以同茂花行查係華人曹雲章所開實與義商無涉已照會義領飭義商勿再干預矣（企） 
[函請法領停止築壩]  
　　日前法公董局修理外十六舗橋北面駁岸在橋下東西兩邊築壩兩岸搭板經清道委員查悉以城内垃圾雇船裝運十六鋪爲進出必由之呼一旦築壩阻塞城内垃圾輸運爲艱禀請前道核示等情現由代理滬道王觀察函請法領事飭公董局迅卽停工免碍舟行（企） 
[領袖比領事照會滬道文（爲水巡捕房事）]  
　　照會事西十一月十三號接展復文以水巡捕房一事早經閱悉茲據各領事云凡提解之案或案犯業經由廨判定自應照議移送上海縣治罪但另有别種案件凡案犯應須聽候核奪并須發交西牢管押當經詳叙首次本領袖奉函并在近時各領事函内亦將此　緣由切實聲明矣合再照會貴道請煩查照施行（企） 
[領袖比領事復滬道文（爲禁止夾江行輪事）]  
　　照復事九月十九日接展來文以金陵下關上下游夾江請飭各輪禁止行駛等情准此本領袖業將來文轉　各領事矣合就照復貴道請煩查照爲荷（企） 
[二十七期家政會]  
　　競化女子師範學校昨開二十七期家政講席首蘇本綺女士講家計與國計之關係以爲保衛國計須人人存一流通本國銀幣之志願本國銀幣之勢力擴張卽吾國之國力擴張次沈欽苓女士講吾人家庭中急宜改良者有八大要件一家庭財用一家庭衞生一家庭儀節一撫育兒女一家事管理一家人職業一家常服飾一通 
 
 

Page 19

 
 
常游息次凌義良女士講歷史小說（川） 
[照會另立新單]  
　　美國教士丁韙良君昔年曾在滬南沿浦灘置有基地當經繳價升科丈見三分有零立有單契但其單存在道轅洋務局繙譯處並未取去現代理滬道查得該單業已遺失因照會領事請爲立案將前單作廢另立新單並出示曉諭云（軌） 
[道批同學毆傷案]  
　　岳德光被同學徐靄山擊傷右目致成疾廢現岳控奉道憲批示云同學一堂不能切磋琢磨轍挾口角微嫌以汽鎗擊傷該生右眼成廢其平日行爲縱恣可知迨經各邀代表議償可望和平理結乃該院總理史致錩華牧師唐沐三未能管教於前從而抑勒於後是誠何心旣控廨有案仰會審委員查明起釁緣由傳集徐之父兄並該院總理妥爲開導諭令秉公調處持平議結否則徐生固有應得之咎恐該書院名譽亦大有損失（舟） 
[西人賽跑]  
　　昨日西商比賽跑人由英界至法新租界寶昌路過聖母院路入徐家滙路仍回英界沿途由英法巡捕照料一切云（舟） 
[駁岸腐爛興工修築]  
　　法界洋涇浜沿河之木駁岸頗形腐爛現經工部局飭工人由打狗橋起至外洋涇橋止一律興工修造（舟） 
[訂期傳訊霸佔絲廠]  
　　徐鯉庭前控金振泉霸佔永太絲廠奉中西官訊判限金五天遷讓在案昨徐偕同律師凱第士到廠將金姓所用各工人逐一驅逐繼復行兇金受奇辱遍延律師控告均不肯允茲由商會介紹延大律師佑尼干投美按察使控告傳訊凱律師藉故不到故由美按察使另訂訊期（莊） 
[移提吞没莊欵案犯]  
　　昨有浙江餘姚縣差役持文至英公廨聲請派差協提王鑫等在該縣控晉益錢莊副經理戚予謙吞没一萬餘金巨欵戚現居租界請爲移提讞員寶大令准即移文至法領事署請派探同往拘拿（莊） 
[斥革地保]  
　　昨日縣尊李大令查有二十三保十四圖地保傅慶濤藐法玩公抗傳不到立卽斥革不准化名復充（泳） 
[認尸交保]  
　　日前縣尊李大令所騐二十四保十六圖水潭内無名男子以身有傷痕飭差緝凶招屬認尸在案前日有海州人徐正財投縣禀稱死者名張亨達係小的之表兄向爲小工近被十七子小七子等謀死抛入潭中求請緝凶伸冤將棺給領等情大令察得所供不實迹近冒認諭領交保查明昨有温正興具保大令准之（軌） 
[鎖示積竊]  
　　積竊周樹生前日至貞元學堂肆其故技被門房查獲解至中區巡局經正巡官游别駕訊得該賊於七九兩月已向該學堂偷過棉袄等物實已屢次犯竊判責三百板發犯事處鎖示三天再行斥釋（哲） 
[上海官事]  
　　前粤東邊防統領候補京堂鄭孝胥江蘇提學使毛慶蕃前陜西學政沈衞直隸候補道翁順孫江蘇補用道徐麟光候補通判胡澍州同卓觀國州同卓昌年江蘇試用典史崔昌斌昨日先後到道拜會禀見（車） 
訟案 
[總工程局紀事]  
　　四川女子唐四妹在總工程局　控稱被在籍爲某紗廠工頭之李某拐領出外經過長江各埠將所帶衣飾鉅資騙盡旋在滬上串出王麻子葉廣興圖販花烟館内不願逸出仍由王等圖販鄉間等語局中派探查拿李等未獲當飭押候移解裁判所訊究○虹口張屠氏控被張阿三誘抱四歲子福根賣於洽興街閩人駱天才曾由美捕房派探在總工程局協探移提林駱二人寄押昨是該探等將林駱帶回歸案究辦（永） 
[巡警局紀事]  
　　總局黃春才徐濟遠之幼孩互相爭毆徐孩稍受皮傷即紏同江北無賴索詐洋五元不遂互扭至局判徐有　藉端敲詐著具改過結斥釋○嚴思田寄孩嚴錫江處向領不放一案昨又提訊實因思田窮極無聊將子過繼今忽反悔向領判償還錫江洋五元作爲乳食撫育之費 
　　浦東第二路巡警分局陳敬堂赴局投控桂卿强姦寡嫂向說遭毆致受重傷局　立飭巡士將桂卿拘局押候訊究○陳阿三竊沈金生家衣服六件適被巡士所獲連贓解局押候訊辦○船户黃阿五碍浦違章拘入局中押候訊究○高仁年控吳金全聚賭行兇毆傷肢體判押候訊明再核後經開平局來函請釋局員准之 
　　城内第一路第一區竊賊宋桂松姚阿瑞責銷期滿昨日局員諭飭再送改過局各改押半年○徐阿士竊某姓衣服等解訊判責四百板開釋 
　　城内第一路四區區員李朝瑋昨因奉　辦札飭撤差另委畢業生修本華到區接辦 
[公共公廨晚堂案]  
　　李吉元控厲雨州圖賴票銀一案前晚　奉寳子觀讞員提訊李供八月十二日萬盛莊夥張和尙來換俄羅斯羅卜票銀九百五十　付來莊票兩紙至期向對乃係假票追聞張和尙據稱已於十四日逃走應由厲交追求察厲供　萬盛錢莊此票係正豐永支同德莊之件不知其爲假票至張和尙十四日逃走後小的始知被張僞繕票洋一千五百零三元求察明府判厲交保限一月着交張和尙如違賠償○嚴　雲　荐頭陳福信陳王氏保荐之乳傭竊飾捲逃一案奉明府提訊嚴供今秋七月間由荐頭陳福信之妻王氏荐來乳傭尤薛氏至八月初忽然逃逸查檢失去金飾値洋八十六元向陳追　嗣由其夫尤有龍來甲允償五十元繼又反悔提訊陳供該乳傭係認　之周長木帶來原籍揚州甘泉縣境陳家莊求恩寛限陳王氏供　陳同判押候備文移請甘泉縣協提尤有龍到案再訊○　二官控黃有餘等串匿妻子周氏昨晚提訊　供五月初旬由胡志安等說合出身價洋八十八元討娶周趙氏爲妻租房居住二十天氏即逃走應向黃有餘究交黃供該　人係周在田之戚身價洋元亦周胡分去小的僅爲媒現在派人追尋求恩寛限明府判押限兩禮拜交周趙氏再訊○張受卿高萬年控上海縣水利廳王縣丞之子王步州騙洋逃逸前晚提訊張供布店生意在鎭江時八月間與王步州相識據說現有立茂輪船司帳缺或管箱　月可賺洋七八十元詎進去後月僅得洋五六元押櫃洋七百元已如數付交輪船生意清淡　係欺騙求鑒高萬年供王步州亦允注的到船司帳騙去洋一千元現有憑　而生意甚清付洋時在上海縣旁伊父水利廳衙門大堂後　係父子串騙王昨已逃走情急控追王供父親現任上海縣水利廳職商在立茂輪船買辦　童蔡兩姓合　所欠張高兩人洋一千七百元一時難　還清求恩寛限明府以供認欠洋着押候函致王縣丞責令賠償○方如山郁德榮控夏錫卿姦拐妻子林氏一案　晚奉明府提訊方郁同供妻子林氏等於九月十六日被夏姦拐控奉法公堂供認現在人已赴燕台求究夏供他的妻子時與桂林往來然桂林並非小的妻子乃係　婦求恩補提判押候補提到案訊交○陳錫恩控王鏞祥不還欠欵一案讞員寳大令昨飭廨役協探往傳王鏞祥到廨嚴訊（莊） 
[英租界捕房事]  
　　住廣西路德鄰里蟻媒曾老轉販人口又汕頭路觀盛里蟻棍段耶昨領男三口女二口欲赴鎭江販賣均被捕頭訪悉飭探劉森堂偕同一百零一號西探拘入捕房一併押候解廨訊究○浦　泉竊北山西路客棧衣服等物被包探拘獲押候解訊○縣差李小弟在南京路某茶館内向俞金生拆梢洋銀由包探張寶成拘入捕房押候解究○許小雲在河南路林大成布店内圖竊由包探拘入捕房押候公堂請訊○馬夫陳阿榮病馬違章行經山東路由華捕拘入捕房押候解廨訊究○洪連生計阿毛陸阿寳金福永在長裕里安康里各家串竊衣物由包探拘入捕房候解公堂訊辦○新閘路某茶館抽頭聚賭經捕頭訪悉飭包探陳雲叫查明核奪○王法記木行主至靜安寺捕房投控被妾李氏捲去金銀等物値洋六七百元請緝捕房即飭包探陳雲叫嚴查究辦（衣） 
[法租界捕房事]  
　　昨有某甲年約四十歲身穿外國大衣元色布褲倒斃在法界新北門外永安街途中爲巡琢查見禀明捕頭飭探察得實係病死因無屍屬報堂棺殮○前日有江北女孩年紀五六歲在法馬路迷扶路途送入捕房由捕頭訊其姓名住址均不能知 
 
 

Page 20

 
 
暫行留養候領（舟（ 
[美租界捕房事]  
　　張阿明昨在寗波路某烟館倒斃當即抬回家中身畔銀票二百元如數失去報由捕房飭探將該烟館主拘押候查○江北人陸阿四控伊兄阿三硬借不遂持刀行兇當飭包探將阿三拘押候究○朱琴章失去衣箱値洋七百餘元報捕派探於昨緝獲該竊王道台押候吊贓送究○吳淞路趙春春所開茶館抽頭聚賭昨由捕頭查知飭探向公堂請單傳訊○前晚有一英國兵恃醉在百老匯路滋閙由捕拘押候酒醒核辦（西） 
來件 
[蘇省鐵路工程九月份報告單]  
　　第九百零五號橋便橋梁架好雁翅將砌完因無片石停工 
　　第九百四十四號橋便橋梁架好雁翅砌起一半因無片石停工 
　　第九百一十四號橋便橋梁架好東碼頭雁翅將砌完因無片石停工 
　　第九百七十四號橋便橋梁架好俟片石到砌雁翅 
　　第一千零二十號橋便橋梁架好俟片石到砌雁翅 
　　第一知零五十一號橋便橋梁架好雁翅砌完左邊之木便橋亦　好油漆均揩畢完工矣 
　　第一千零八十七號橋便橋梁架好惟雁翅未砌 
　　第一千一百一十二號橋便橋梁架好南碼頭雁翅亦將砌起釘道已到六百二十號所過第五百六十七號及第六百另二號二橋因洋灰未乾皆搭便橋走車 
　　正道土方已作至一千一百十號惟中間尙有未曾動工之處 
[第三段]  
　　第一千一百三十五號橛碼大漲涇橋由西碼頭三層地基並墻洋灰均已打好碼頭内之空處約塡土三十餘方大貫之板橋樁兩面均已拔完 
東碼頭之樁已打完入深二丈五尺至二丈七尺前面並北而大貫之裏層板樁已打完 
　　第一千二百另八號橛碼西瓜河橋東西兩碼頭之樁一百十根均已打完　入地深二丈六尺至二丈八尺 
　　西碼頭挖地基之土約九十餘方東碼頭約挖三十餘方 
　　西碼頭之三層洋灰地基均已打好模子板已竪好即可打洋灰 
　　第一千二百五十三號橛碼小普陀橋缷材料地將塡好並建道木房一間以備更夫之住所並缷材料等件 
　　第一千三百四十號橛碼北姚涇橋工處材料廠道木房並竹　七十七丈均已做完並塡平材料廠地基及缷材料等件 
　　第一千四百五十二號橛碼斜塘橋工處從傍動土塡材料廠之地基並蓋一百尺長六丈　之道木房一所以備存洋灰及傢具等之用並缷材料洋灰等 
[第四段]  
　　第一千五百四十六號橛碼橋河壩已築地腳挖出正赶打樁 
　　第一千五百八十六號橋脚手樁十一排計五十五棵業已完工現打至管樁六　 
　　第一千六百九十二號橛碼橋地基挖出因雨水太多故打排樁十四棵板樁少計樁已開工俟大小石子運足即將各橋溝陸續開工 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
