# 1890 - 296 - 4906296

 

Page 1

 
 
[二百四十一號畫報告白] [  點石齋啓]  
　　重九佳節風景宜人邀白袷而登高對黄花以覔醉雅人韻事莫過於斯江左某生共深得此意者也至若東塾之人才甚盛西女之禮幹非凡　　毬者具奇觀聨玉人者多詭計刲臂見孝思之篤剥膚來无妄之災鷙鳥猛擊而遭禽異石有光而可鑑隨事採録以遣閒情後附閨媛中桂華圖說准于十六日出售此佈 
[九朝東華録减價出售] [  圖書集成局啓]  
　　本局所印九朝東華録一書紙墨精良校讐詳細分裝六十四本外加紅木夾板六副可謂盡書盡美髮　毫無和三載以來購者甚衆所有工本早巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[賑物求售] [  申報舘協振所啓]  
　　本舘開辦賑捐以來票海内諸同仁捐助各種貴物隨時變價彚解災區兹又承助下文刻圖章一方歴代服制考原三十部每部二角五分銅　　两隻花翎藍翎各一支隸有五十部每部六角石印小耕石齋畫譜廿部疫痧草六十本每本洋八分倭刻和漢三才　　一部感應錄要廿本每　一角豹皮一張白象牙笏一方玳瑁邊墨晶眼鏡一付碧玉三聨扣帶一付眞磠砂二粒宮式白玉鐲一付白玉墜两個鍍金點翠時辰表六佳翡翠帽正二對法帖爾册前朝近時名人字畫中堂對聨易面另物繁多不及細載現當順直山左水災汪洋數千里飢民朝不保暮待哺嗷嗷諸君子有情殷匡救者速臨本舘選購庶幾裘成集腋實惠早沾乎 
[金危危考]  
　　今年九月十四日爲金危危日俗傳是日爲財神生日凡遇是日虔誠禱祀則財神必默佑之其發財可以操劵而得夫財神生日必有一定而金危危則並無一定之日此說之誕妄盖不辨可知然而世俗之見雖辨之而亦不信徐園主人雅人也近日方在開菊花之會製詩虎招文人韻士吟賞其間忽有同人假其園之鴻印軒以祀金危危並邀三雅園名伶卽廳上則氍毺濱戲以娛神主人雖允之而不能無疑焉曾問於余曰金危危究係何神亦可考乎余謝不敏旁有解人曰金危危財神也婦孺皆知先生獨不知耶余曰唯唯蓋於此又得一說前所聞以是日爲財神生日今所聞則爲財神之名也因笑謂主人曰君欲考此請從時憲書考起時憲書之例凡干支之下先以五行金木水火土爲一排五日而周次以二十八宿之名爲一排奎婁胃昴畢觜參井鬼柳星張翼軫角亢氐房心尾箕斗牛女虚危室璧凡二十有八日而周再次以建滿平收除危定執成開破閉十二字爲一排十有二日而周此三者一定不易之例也偶爾一年之中上排　逢金　中下两排　逢危危二字相連是卽謂之金危危日猶之金斗滿三字適然相連卽稱之爲金斗滿日蓋取口采之好以是爲讖故凡遇金斗滿日鄉間農工商賈多有於此日製囊槖縫錢袋者雖曰鄙俚可笑然亦尙有上古樸陋之意亦不可厚非且凡事以希爲貴五字一排一十八字一排十二字一排雖有一定之排法久而必有一日相逢者究亦不過一年之中一見或數年之中一見其爲希逢也可知難得逢此一日則卽於此一日之中藉爲行樂之事亦何不可之有主人曰善哉言乎是誠可謂通達世務之論不待再考矣且僕更有所感焉古人有言安不忘危所以長守冨也近世之人富則易淫貴則易驕人至於驕而淫則雖安富尊榮其危境可立而待或以爲富貴乃人生至危之境而不知非冨貴之危富貴而不善處其富貴之危也善處富貴者不於危時見爲危獨於未危之時見爲危孟子所云然後知生於憂患而死於安樂安樂豈足以死人乎哉解之者謂處安樂而不忘憂患卽安樂亦未嘗不生若處憂患而猶貪安樂雖憂患亦必無不死知乎此而後可以處富貴而後可以享安樂然則金危危三字無論其爲財神之生辰財神之名號而於金字之下着危危二字亦可細思其故而動人警懼之意矣僕之所以從諸同人之請而於是日演戲敬神者正欲使諸同人顧名而思義念及近年時勢大不如前凡經營之家凡事將之以小心出之以謹愼時時存一可危之境刻刻存一防危之心是則所謂有備無患綢繆於未雨之先而危者不危天下事大都如斯彼有志發財者其可忽諸余聞其言悚然動容主人曰此論由吾子發之是日之會吾子不可不到蓋是日不特延三雅諸名伶演唱同人中亦有樂此者將於是日一試其技請來寓目何如余曰諾至日撥冗往觀則巳高朋滿座竹肉齊奏同人中陳子少巖串痴夢一齣紀子小亭串折柳陽關孫子少春串訓子莫不神情畢肖音節諧妙而三子中尤以陳子爲首屈一指蓋三子皆初次試串而巳足以突過前人所謂神而明之者也不勝健羡主人又導金靜芳詞史坐於余側詞史亦係知音人曾見其演唱思凡一典神妙無匹是日旗裝而來初見之但覺光艶動人幾不能識坐頃娓娓談曲中節目悉中肯綮余至此竟樂不可支俄而薄暮詞史先辭去余復至後廳細觀陳設之各種名菊正在目迷五色間介玉告余曰天色巳暝奚童未來盍偕口乎遂與俱出亦不復辭主人盖主人備有酒欲邀余飲余以未帶從人夜間不便行路故不之應亦不之辭也旣歸見硯北有餘瀋因拈筆以誌之 
[本館接奉電音]  
　　昨由京友電傳上諭一道敬謹譯登○九月十四日奉上諭錫麟着留京當差熱河正總管着煜補授欽此 
[禁城秋眺]  
　　明年辛卯例應舉行京察所有在京文職衙門將所屬官員逐一開具出身履歴細册出具考語排列等次分别保薦留任叅劾俱於今年十一月杪咨送吏部經考功司照繕黄册於開印後進呈御覽刻由吏部具題本於八月二十六日咨送内閣票簽於二十八日具題本日奉旨依議欽此現在考功司分行各衙門查照向例舉辦京察事宜依限送部○伯邸之生母太福晉薨逝巳列前報兹聞伯邸延喇嘛等連日在靈前唪經以資冥福擇於本月十九日奉移靈柩至海淀燈籠庫本邸園中暫安唪經設祭百日後封靈一俟明春再行扶柩回科爾沁旗籍以安窀穸○初五日皇太后皇上駕幸頤和園適遇小雨廉纎備差官兵雨中奔馳幸無貽誤上以官兵勤勞殊堪軫念諭慶克等邸將備差官員兵丁拜唐校尉人等名數呈遞量加奬勵所有扈從及打街佔道修墊道路之官弁每名賞銀四　拜唐校尉親軍前鋒護軍緑步營兵車甲人等每名賞銀二两卽由廣儲司給發其待衞則各賞綢縀尺頭二卷○ 
 
 

Page 2

 
 
駐京西人每於春秋两季賽馬現定於九月十一十三两日在西便門外蓮花池地方舉行秋賽車如流水馬如龍想都人士憑軾而觀意興當復不淺也○有恩某者居於西直門内南柳巷其子名莊兒纔十數齡八月三十日早膳後出門游戲至晚未歸恩在附近一帶尋覓杳無蹤影恩妻愛子清情忘餐廢寢繼之以泣祈神聞卜百計尋求而珠還合浦尙未有期豈巳入拐匪之手耶○廂藍旗應領九月季兵丁甲米經户部劄田南新倉開放刻經該旂滿洲固山印鈞禀請本管都統恩相國訂期支米當經恩相國諭於本月初五日赴倉領米一面知照南新倉預備開放又請點派彈壓倉務之參領蒙派正叅領志明咸成托克通額恩祿副叅領柏蔭雙林印務章京文海瑞清八員並諭本閣奉派演砲卽由恩副都統赴倉辦理景運門檔房知照皇太后於本月初三初六初九十二十六十九等日前往頤和園應由两翼入旗照例出派官兵沿途佔道榮經知照在案所有初六日皇太后皇后前往頤和園派廂藍旂副印務護軍叅領福謙會同本旂司鑰長富倫布率帶官兵在福華門備差並派廂白旗暫替正印務護軍叅領崇恩會同本旗司鑰長舒清阿在頤和園門外帶護軍校護軍等備差○吏部爲批示事據巳革花翎三品銜分發福建試用道降二等職銜傳廣呈稱前經給事中樓譽普奏叅侵吞餉項勒索規費等情蒙經前任两廣總督張查明革員曾充粤海關船房單書被叅各欵或事出有因或尙無証據惟旣巳捐道員仍與庫書往來究屬不知檢束等情於光緒七年三月奏奉諭旨著卽革職兹於本年恭逢皇上二旬萬壽隨班祝嘏奉旨賞給降二等職銜其革員前被叅欵旣經查無確據亦未實犯贓私不在不准捐復之例自揣年力不甘廢棄情愿捐復再圖報効理合取具同鄉京官印結具呈楥例捐復原官等情前來查巳革分發福建試用道傳廣前經奉旨著卽行革職勒令回籍不准逗遛今呈請捐復原官本部查核原案情節過重例不准其捐復降捐所請應不准行 
[賞給舉人]  
　　某邑廪貢生龎元濟近以順直災重需賑孔亟慨然措備數千金交籌賑局充作賑需經該局禀詳合肥相國以該廪貢生慨捐鉅欵洵屬樂善好施乃堅稱志切觀光不愿請奬職官可否請賞舉人一體會試等情傳相以近來賑捐勢成弩末若不破格優奬不足以示鼓勵於是據情入奏於九月初一日奉硃批龎元濟著賞給舉人准其一體會試該部知道欽此按捐賞舉人咸豐年間巳有此例生貢捐銀四千卽賞舉人後經停止以重名器兹者朝廷爲賑濟災黎起見不惜破格施恩此例一開吾知坐擁多金者必當踴躍輸將以冀非常寵遇於賑務豈小補哉 
[粤東火警]  
　　上月廿九晚二更時候粤垣大馬站詹姓家不戒於火光焰熊熊上冲霄漢水龍聞警齊集救護僅燒去廚房一間卽行撲滅又本月初一日上午時西關德興街某號因焙茶失火霎時間轟轟烈烈不可嚮邇約歴點餘鐘祝融氏始歛威而退計共燒去鋪户十三間猶幸地近海濵取水較易故得從速樸滅云 
[漢皋火警]  
　　本月初七日晚閒十字路口迤西七月間舊火塲上首失火從蘆柴垸篷子邊燒起立卽蔓延被災大小瓦房篷子柴垸十五六家幸距水不遠各龍竭力灌救得卽熄滅初八日晚間堤口大街龍家巷内又火時巳两點鐘居人在黑甜鄉中效莊生之夢蝶忽聞一聲驚喊人皆躍起見火勢炎炎上灼蘆柴垸與隔　壁之煤炭鋪火巳冐穿屋頂當取荳腐店所儲之水潑救無如杯水車薪無濟於事待水龍赶至勢巳燎原潑水時覺火油臭撲鼻而來明是匪人用洋油縱火嗣後水龍漸多潑沬噴泉火勢漸殺又賴墻垣堅厚祝融氏始不得逞計焚去窰貨蘆柴荳腐煤炭料子住宅等九户添順正布店後進幾被延燒幸無風伯助虐故得轉危爲安事後地方將煤炭窰貨店两人拘去一枷一責以爲疎忽者儆說者謂漢口五方雜處良莠不濟两次之火皆匪人所縱有保護期斯民之責者宜如何防患未然俾閭閣得以高枕而臥也 
[侯柩過蘇]  
　　原任户部侍郎曾惠敏侯之靈柩於本月十二日抵姑蘇舟泊胥門外大碼頭名兵船皆升砲恭　岸邊高搭彩棚自剛良帥以下文武官員均至靈前祭奠略停片刻舟卽解維一時吳下士民延頸而觀者幾不可以數計咸謂中興柱石遽爾傾頺不覺太息咨嗟拊膺雪涕云 
[東甌瑣綴]  
　　本月初七日不午温州南門内鐵井巷筆墨庄因炊晚膳遺火積薪中當時未之覺也直至烟焰迷漫經人瞭見赶卽樸救幸未冐穿屋頂該處鄰舍以爲神靈默佑遂於初八日延羽士建醮以酬神貺○温州府試將次竣事聞潘嶧琴宗師於初八九日可抵金華府十月初旬可抵處州一俟處州試竣卽當接試甌郡而後回省○初八日下午四點鐘永嘉縣寗琯香明府接到部文叴監内提出搶宁重犯潘金如潘係永嘉八年約廿二三身體胖大有一妻一姊匍匐入城欲與該犯一訣及該犯提出時親兵隊城守營鳥鎗隊以及縣差等人四圍護擁两婦不能近前該犯旋坐無頂轎抬出白虎門迤邐至鼓樓下一聲砲響劊子手舉刀一揮頸項卽巳落地洋槍一齊開放聲若聨珠寍琯香明府及城守營戴協戎監斬畢至城隍廟拈香排道回衙所有屍首解回犯事地方示衆潘平日横行鄉里無惡不作一旦縣首藁竿爲世炯戒於以知王法之不可逭凶人之不可爲也 
[九江叢話]  
　　九江古稱名郡如庾亮之南樓白香山之琵琶亭古蹟流傳足供雅人選勝自遭兵燹湯焉無存一片荒郊無復珠簾畫棟有心人欷歔憑弔蓋不禁感慨係之巳佩萸佳節日麗風和西關外新建江樓適經告蕆翬飛鳥革矗立雲端六扇窓開遠山如黛以故潯城内外騒人墨客公子王孫無不約良朋携膩友躡梯而上縱目開懷或品陸羽之茶或賞淵明之菊或傾李供奉之斗酒或持畢吏部之雙螯采烈興高幾忘却催租敗興洵雅游也○湓浦距西門約里許江洲名蹟志乘流傳當赭宼未亂之前一水盈盈迤邐通龍開河口瓜皮小艇來往如梭两岸樓臺波心倒影清宵歌管勝日簪裾高會斯傳冶游最勝不料滄桑攺變人事不常近俱盖造洋樓築土十樁漸漸加闊以致陸多水少馴至佔及江心昔日清波今成平地使香山居士過此當不第四條絃索棖觸愁懷也○楊柳依依人喚船此詩中之畫也邇日江干一帶遍植垂楊美蔭森森天然如畫每當西風夕照雅點零星行旅之坐候渡江者倚樹閒吟頓忘風塵之苦而陽關三疉離緒縈懷欲折無絲又不免攀條隕涕矣 
[甬上雜言]  
　　十二日甯紹台道吳福茨觀察在小教塲閱看甯防營緑頭勇步伐整齊技藝純熟鎗砲聲若連珠洵不愧爲節制之師吳觀察見而色喜操畢每名各奬賞英洋一枚○拐賣人口例禁綦嚴而業此者變詐百出近日城廂内外有幼孩走失徧貼招紙若非地方官嚴訪匪徒盡法懲辦恐拐風猶未巳也○奉化鄉苛氏婦四壁蕭條一貧如洗因與藁砧謀曰吾二人半菽不飽終曰枯坐無聊不如吾入城中傭工所得工貲與爾作小本經營豈非一舉两得夫聞之欣然首肯不料婦上甬月餘頓忘故我不復念及家鄉其夫日盼音書幾至望穿秋水不得巳上郡探問消息無如人地生疎躑躅街頭正在懊惱忽遇婦於途婦見夫大驚急欲躱避勢巳不及當被扭至船中不知在後作何處置也○天氣巳冷而上吐下瀉之症仍日有所聞且多風瘟燥症患此者每致不起棺材鋪因之獲利匠人亦更形忙碌矣 
[吳下客談]  
　　蘇州院試經楊大宗師行文定於十四日取齊先期各書坊及筆墨骨董諸商人就貢院旁租定店房以博巿利與試者亦皆擔簦而至安排奪取錦標云○小竊之案層疉如山自經龍軍門派弁巡邏紛紛獲辦若輩懾于官法稍覺潛蹤邇日軍門又分叚梭巡晝夜不輟不辭勞瘁以衞閭閻居民高枕無臺無不頌聲交作云 
 
 

Page 3

 
 
[津沽粮貴]  
　　米麥雜粮同屬養人之具北人食米麥者十中不過二三食雜粮者竟居七八盖米麥費而雜粮省大田多稼尤屬貧民養命之源也今秋直順廿餘州縣同被水災田中顆粒無收所有雜粮均自關東接濟以致市賈居奇抬價高梁每石貴至津錢六千五六白文玉米七千文較之春閒不啻倍蓰小民數米而炊者咸歎生機斷絶矣 
[漢陽府試紀事]  
　　刻下漢陽府考試文童生業經懸牌示期初五日漢陽初七日漢川初九日黄陂十一日孝感十三日沔陽州○漢陽縣巳冠首題其使民也義子曰晏平仲未冠首題斐然成章通塲次題於是始興發補不足詩題賦得鴻雁來賓得賓字○漢川巳冠首題先之勞之請益曰無倦未冠首題子曰孟公綽爲趙魏老則優通塲次題恭則不侮寛則得衆詩題賦得菊花天氣近新霜得新字○黄陂巳冠首題子曰上好禮則民易使也子路問君子子曰修巳以敬未冠首題學詩乎對曰未也不學詩無以言通塲次題其故家遺俗流風善政猶有存者詩題賦得太華峯頭作重九得峯字 
[鄂渚官報]  
　　八月三十日署理北鹽道瞿進見禀謝两院行咨奏補湖北鹽法武昌道候補同知直隸州李弨遠奉督撫憲會委辦理老河北路襄鄖一帶藥土稅專局禀謝知候補同知李雯禀辭赴上海公幹潘憲牌示枝江縣典史員缺詳請以廻避卽用典史汪馨桂咨補九月初一日辦理鄂岸淮鹽總局江蘇題奏道楊由金陵來省禀到黄州府岐亭同知蔣垣奉委辦岐亭厘局禀謝辭候補通判李鴻儀甄刖留省補用禀謝知候補府司獄王權奉武昌府委巡查江面禀知初二日辦理淮軍轉運局候選道薛禀辭赴楊州公幹題補宣恩縣宗繼増奉潘鹽憲會委辦理應城井鹽課務禀謝知調署應城縣長江埠巡檢楊寳森交卸本任漢陽縣仁義巡檢事代理漢陽縣仁義巡檢鄒培德任事俱禀知初三日兼武昌衞事江夏縣諸試用縣丞吳元彬俱禀知建造两湖書院本日午時破土開工分發試用從九嚴鈞來省禀到候補縣王翼奉武昌府委赴嘉魚蒲圻等縣提案禀知湖南補用縣陸恕解長江水師經費銀两來省禀到候補巡檢孫詒謀奉漢陽府委充當府試巡捕差禀知 
[因奸釀命]  
　　鎭江西門外人某甲娶婦某氏年逾二十貌僅中姿顧素性不貞未嫁時卽與　匠某乙有染楊花輕薄倫嫁東風甲固不之知一頂緑頭巾遂暗中帶上矣反歸中仍伺隙與乙續舊歡其母觀之終不肯攺一日甲有事出外數日始歸婦遂回母家暗招乙至燈前絮絮重叙離衷其母怒而責女曰汝暗中似此行爲設被人知有何顔面豈以爲衾影之事竟無人覷破情形乎氏憤無所宣密購鴉片烟數錢一吸而盡比及母知覺覓藥灌救則曰奄奄一息氣经如絲母謂女之死禍皆由乙釀成央人送往乙店中意圖貽害乙駭極欲送氏回母家不料甫出門氏巳氣絶無奈棄請途畔飛步潛逃事爲本坊捕保所聞謂乙私自移屍拘回看管一面專人報甲促其速回洎甲歸家立卽報官請騐丹徒縣師邑萼隨帶刑仵前往騐得該屍的係服毒身亡當斱傳乙究問乙供稱小的久與此婦有私當未嫁時先巳出資包定邑尊怒謂爾曾與之口角否乙俯首不答隨喝令掌頰一百下乙仍稱小的實與死者有私邑尊怒更盛飭重責三百板帶回細究旋飭也　備棺收殮 
[賽船二誌]  
　　昨爲寓滬西商第二日賽船之期共賽五次第一次三船每船五人一船上各國人皆有一船坐蘇格蘭人一船坐德國人後爲坐各國人者勝第二次長龍船两艘每船九人一插紅旗一插藍旗紅旂船勝得銀杯一隻爲滬人荼師所贈第三次二船每船五人一插淡藍色旗一插深監色旗淡藍色旗船先到第四次二船每船五人一插藍底黄心旂一插黑旗藍底黄心旗船先到第五次長龍船二艘每船九人一船上人均在三十歲以内一船上人均在三十歲以外年輕者力大果然先到得銀杯一隻爲上海各銀行所贈是日天氣晴明游人雜沓蟹舍漁村之外笑語時聞波光雲影之中棹謳互答屈指下禮拜一又當賽馬前游可續後約重尋出門西笑游興巳怦怦動矣 
[提憲來申]  
　　江南提督譚青崖軍門於昨晨乘舟來滬泊於浦左爛北渡北首聞因有要公與黄子壽方伯晤商云 
[委辦要差]  
　　縣署帮審委員竇明府前奉道憲聶觀察札委保甲總巡甫經到差又奉觀察委辦吳淞釣船局捐務明府卽於日前赴淞部署一切於前日返滬因縣中日來公務紛煩仍由明府佐理所有總巡一差聞道憲另委洋務提調陳寳渠太守辦理所遺洋務提調歸併蔡二源太守兼理 
[儲憲拜客]  
　　江蘇粮道景月汀觀察由津來申巳登昨報昨日亭午時觀察乘坐緑呢大轎入城至各衙門答拜而縣署中適值邑尊因公下鄉由家丁擋駕 
[頌揚德政]  
　　江蘇督糧道景月汀觀察來滬情形巳詳昨報兹悉觀察抵滬後卽換坐官航移泊在英租界觀音閣碼頭昨日午刻南市沙船號商董恭送萬名傘一頂萬名旗一對德政匾一方文曰功侔蕭杜德政牌四對上書公忠裕國子惠敷民等名排齊儀伏執事送至舟次觀察謙讓再三然後收受聞定於今晨解維回蘇云 
[下鄉騐屍]  
　　昨報記投縣請騐一則兹悉前日鹿堂陸邑尊命提何關記之妻何朱氏至案據供丈夫何關記與喬源拉船等情奉訊將夫收所在案本月十二日下午我姑王氏往喬家懇商免辦至晚氏姑尙未回家至十三日黎明時喬令伊子阿森阿志並王阿榮王錦堂等將我姑背負而來擊破大門將姑放在臥床經小婦人細視姑巳斃命爲此來案喊控求請臨騐邑尊飭令退去至三鼓時帶同仵作書役人等僱坐大號官舫往閔行迤西檢騐原差帶同何關記何朱氏前往伺候至相騐情形容俟續録 
[舵工荷校]  
　　某觀察雇坐蘆墟船用利川小火輪拖帶來申在陸家嘴地方與刖船碰撞以致繩纜中斷蘆墟船水手葉阿二跌落河中登時斃命由救生局撈獲屍身經屍子葉阿大投縣請騐巳由陸邑尊詣驗並由英公堂將小火輪船舵工陳樹心送縣訊辦巳列前報前日晚堂陸邑尊提陳至案據供本邑人是日因潮水甚急繩纜忽斷葉阿二欲取繩索偶一不眞失足墜洄小的實出無心叩求恩宥邑尊得供以陳冐險駛行究有不合着枷號一月發頭門示衆 
[縣署瑣案]  
　　李河初被隣人鄷阿海刃斃經陸邑尊詣騐後將鄷拿獲先後訊供情形迭登本報前晚陸邑尊升堂提訊之下着將該犯釘鐐收禁聽候擬辦○英界抛球塲匯安洋廣貨鋪倒閉虧欠凌姓及各户銀两由英廨將該店司帳王承曾等送縣訊供飭差吊取帳簿再訊巳列前報前日晚堂又經陸邑尊提訊凌投案訴稱該店初開時職員存進銀三百五十餘两現被虧倒求請究追王供在匯安司帳現在若照帳簿核算尙有洋一百餘元可收求請明察邑尊得供卽壯前次拍賣之洋二百廿九元零先給凌具領一面着保人吳文晋帮同王赶緊收帳候傳到夑理齋等再行集訊○昨午法公堂解送竊賊鄭金生至縣縣請遞解長洲原籍值日差據情禀明奉飭收自新所候訊 
[英界公堂瑣案]  
　　陶質夫訴稱曾荐保姪子潤庠至某錢庄生理取銀二百两兌得洋銀二百七十元與秦友甫張子仙等爲侣云云朱明府訊供之下飭將潤庠及秦張押候覆訊此巳列諸前報者也昨日陶訴稱前奉訊供張所用之洋銀三十元業巳繳到其餘是否秦用不知底細尙求訊斷潤庠供稱秦欲開生泰錢庄騙去洋銀一百三十元連零用共一百九十五元張祗用三十元小的自巳用三十餘元如今惟求恩典秦供稱小的實祗用過陶洋四十元生泰錢庄雖巳裝修未經開市前巳據實供明矣張供稱此事悞被牽涉如今情願繳洋三十元明府飭秦先 
 
 

Page 4

 
 
繳洋四十元連潤庠交捕房帶回俟禮拜四再訊張旣巳繳洋暫行保釋○三百五十三號華捕禀稱昨夜小的見黄金塘入小弄中躱避形迹可疑向之盤詰一味支吾搜其身邊有探鎖所用鐵絲二根顯係賊具爲此送案請懲黄供稱小的崇明人前年曾犯事現巳改過自新朱明府判令笞責一百板押下崇明船勒令回籍鐵絲銷燬○包探唐寳榮禀稱小的查得孫阿狗張阿寳陸阿二等專事拆梢前夜行至石路故意與俞谷裕相碰争執間强褫俞衣付質爲此拘案請懲俞訴稱十二夜間行至石路突被伊等相磕反被扭入小弄兇毆褫去衣服孫阿狗張阿寳陸阿二同供稱寳因俞悞撞一婦人以致口角小的等都在旁解勸後俞自願質衣給烟酒資朱明府判令各笞一百板枷號二十天發頭門示衆○某烟館主翁阿榮訴稱張福林乘間竊去衣服三件及烟客　下之皮帳夾内銅洋二元呌笙一枚由捕阻獲人贓送案請辦張供稱小的該死尙乞施恩朱明府判令笞責二百板贓給翁領去銅洋劈毁呌笙暫存捕房 
[法界公堂瑣案]  
　　閩人陳錦裕偕同鄉之程顧两人帶女孩六口乘某輪船來滬僑寓廣安客棧卽欲返閩女孩皆十齡左右不知租界章程暇時相約豈　外洋臺以磚擲西樓經某號捕拘一女入捕房捕頭詰得來由恐有販賣情事昨晨據情禀知祁繙譯轉達葛蕃甫同轉同轉立飭包探王榮培前往傳陳并將女六口及棧中司帳人周子蘭帶至案下令陳暫退問六女曰爾等係何處人姓甚名誰如何被陳帶來作何事故陳鳳珠供稱小婦人年十六歲原籍四川父親陳鴻成生姊妹两人無衣無食是以價賣與陳爲妾在四川獅子巷公館成親家中尙有十五歲之妹子問爾知陳究意作何事業價買如許女孩有何用處答稱陳父前任四川資陽縣小婦人與九歲女孩李桂安均出價買得另有十三歲之陳鳳文十歲之周春蘭均由程姓價買十歲之李兒八歲之謝桂其由顧姓價買並無拐帶情事問爾知程顧買此女孩出銀多少答稱李兒價銀十一两謝桂其價銀十四两其餘未經目覩不知身價若干同轉命將陳周傳進問周曰伊等如何來棧供稱先由名利棧接到因該棧無空房轉送至小的棧内實不知其來由間陳曰爾等帶如許女孩往閩何事答稱或作妾或作婢帶有現任四川某縣知縣旂人葆大令之護照並賈女據呈求察閱同轉曰上海五方雜處最多販買人口之事爾雖有護照然四川路隔甚遥未便往詢着將諸女交周領去陳着覓妥實保人具結交保陳稱永興里福建號内施姓可作何同轉着照所請交施保去○東洋車主孔文卿訴稱車夫周德桂租車一輛載客營生本月初二晚在彩視街失去小的令其尋覓尋至两日蹤影全無反邀同車夫李阿狗將小的兇毆扭落頭髮甚多請爲嚴究周供稱初二晚小的停車彩視街在某飯店夜膳畢出視車巳失去連尋數日未得原車孔卽將小的兇毆李來解勸亦被孔毆同轉謂孔曰失去車輛宜卽找尋不可用武着將周交人保出令李仍帮同找尋不准滋閙○葉香林訴稱由杭州販馬來滬前晚行過新街悞踏陳阿金之足卽被陳等四五人擊破頭顱當經巡捕拘拿今特解案請究通事禀稱棄前曾犯案送懲葛同轉間陳曰路上誤踏人足亦係常事爾不應擊破人頭　陳供稱小的向在南市操烟店業素來安分不敢滋事葉踏小的之足小的並不毆　同轉謂爾足穿挖花京鞋身穿緊身棉袄深夜在新街行走必非善類遂飭包探舁送葉至仁濟醫院醫治俟痊後再行核辦陳還押○米店夥常錫榮訴稱二年前密來里庖人陳寳生積欠米洋九元一角五分並有陳所薦之夥富順珠虧欠洋四元有奇两共欠洋十三元六角三分錢一千文向索不還扭請追究陳供稱小的確曾欠洋然經售米六十餘石每石應得回用洋五　尙未扣除常稱所買之米言明並無回用務請追還欠款陳稱去歲杪常曾結算祗須四元可以料理今春還過两元祗欠两元之譜矣葛同轉謂此祗爾一面之言着卽赶緊料理陳徴稱請大老爺令常將富邀來卽可料理同轉允之○孫連福訴稱妻子楊氏前與馬夫蘇榮華犯姦運去之首飾衣物請爲追出通事禀稱　日馬夫阿木倩人將蘇家中所匿金押髮簪鍍金印戒鍍金項練金環洋傘熟羅馬夾雪青紡綢短衫金挖耳簪及金鑲玳瑁手釧之押禀一帋送來案下葛同轉查對失單尙有金約指摺扇等交未經繳出着孫將各物先　具領餘俟續追并令阿木將押票　贖繳案 
[江督轅門抄]  
　　初六日知縣龔長恩叩謝同知蔣文鴻謝委雞鳴山火藥分局差吳光清到起服回省○初八日徐士英拳委府發審差○初九日縣丞葉煒王以寀拳司委藩署文案差理事文禀知同知桂林丁父憂○初十日知府潘兆芬禀謝叩辭回蘇 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業會舘壽賑公所施少欽經收直山東賑捐八月廿九三十日第二千五百九十九至六百次清單]  
　　程王氏求病速愈洋五百元師儉堂主人爲慈九旬冥誕懺資移勛三十元合穎質廿二元程鳳二洋十元求女病愈四元邱炳　　　廿元劉旭初爲四十生辰承諸友賜賀移酒筵資由潤昌棧來十元吳中無名　由松江廣大裯莊寄來五元又無力氏一元蘇州程乾　求悉氣喘速　四元公江餘慶堂王顧氏病愈了願四元蘇州豫成典斗齋爲妻分娩母子平安三元譚秉記求妻産平安二元松江黄三秀求諸事吉順續捐二元采門淣氏求　速愈　元大通洪公舘一元　東力不從心女十爲母病痊完頭並祈長壽一元大倉童馥堂繆季豐同募桶捐錢五百五十二文顧敘爲母病愈元願三百文黄鏡願書院膏火三百八十四文以上廿九日如臯七一老八幼蘭氏洋三十元南豐無石氏庫平銀廿两合規元廿一两九錢又洋一元康敬記求子病愈由恊源在來獲元洛陽葛氏病愈繳由元　莊來　元文琴保繳願二元無錫達莊補拙齋　保平安十元廬曙春求病愈十元清江何公舘爲生産平安願十元漢口　雲銀樓爲隣失滇幸五平安十元巴　汪積厚堂　家中清吉平安八元同興　求平安二元義昌隆求利裕昌福求平安各一元王利辛爲子濕毒班症求卽愈五元百勉氏助棉衣欵五元隱名氏完願十元通州鼎　烟　求同事病速愈四元純義堂因子病談笑自如言語無緒求速愈四　松江綿昌　三秀居厚記玉記求塞熱卽愈二元杭山人求平安二元何　哥求順遂二角俞秀金求平安一角吳城洪中和前過堂二元求平安一元蘇州金鼎一元瑞凝氏五十生辰績香　費移助一元陸筱錫求左腿卽愈一元心餘無力天水氏一角無名氏銅　二元振興行來路工隆豐　葉清濤募厦門沈少　黄水鏡各口本洋銀十元厦門黄必成日本洋銀三紀心田日本洋銀二元厦門福泉順陳部捷元禾山后　陳錫端三户名洋銀四元厦門　純嘏厦箣　恆豐　隆豐厦門鐵怡隆建成　子錦厦門黄金香六户各洋銀二元厦門孫耕元孫爾常鐵成德楊少舟中孚張瑞芳厦門孫阿基孫子禧山場黄水源楊悅堂厦門鐵松茂部合順美十二户各洋銀一元厦門長源號劉金章黄仁記寳順馬巷陳源泰厦門錫記昌記匯昌宛利記九户各英洋一元厦門　質榮漳瑞慶堂各龍銀一元共三十六户合規元五十一两六錢以上三十日 
[上海六馬路仁濟善堂壽賑公所少欽經收九月初一至初十日各賑捐清單]  
　　第　挑順直賑捐清單○王秀棠太守交來丁蹺倉大善士洋一百四十四元玉環廳署覺因道八由天順　交　木陋山牧爲先大父七秩冥壽以資冥福王介眉交　隱名氏上湘沛　堂朱大善士求合室清吉三户各洋一百元歸安趙大善士求符治病速愈洋七十五元森記寳號求號事平安生意茂盛　四十元殷綬嵩大善士求資先父冥福洋十元又敬求母親精神康健增福增壽洋二十元又敬求自巳腹漲全愈洋十元丁孫氏洋三十元鎭江愼記號交來寳樹堂第四次洋廿五元無氏呂宋　彩移助洋二十四元無名氏洋二十元程允峰先生交來有求必應册吳中師哲子求平安洋十五元節用費洋二元又茲親預移來年天竺香資洋十元又榮記洋三元又清和氏預移來年天香資洋十元鄭玉如先　交來未式訓　　求　家　安無名氏楬子萱翁交來有心無力人爲室人了　卽祈各症速愈謝門陳氏爲子壽寳求符治病以冀速全福興潤局來江西測隱居士十齡童子鞠維　押歲資兀次積存移助寳順局來嘉定濟平典友求保平安江右裴石根保産女母平安姚徐氏蘇城通椿局來陸茲壽十户各洋十元　義忠鐘不書名山左劉仲承服符病愈章忠治求妻病速愈　户各洋五元戴門　氏身患頭　悶食少求符兾全清扎老福興局來朱潤甫敬求時疾就全永保平安順遂朱立中求病速愈抗省馮兆松病愈還願四户各詳四元又馮兆松　無名氏銅洋四元可嘯山銅洋五元無名氏洋三兀季復昌爲干病愈完願莊懷翁交來李德甫求保平安　閘老銘順烟店烟鎗被竊　巡防局憲章緝獲令賠移明漢口公記不留名宋公司陸曾氏求順遂不留名求符治　八户各洋二元夏遵拒銅洋一元　遵拒無名氏餘桃張錫恩誠心無力于求符病愈李兆剛夾石李不書石程不書名緣患痰飲之症求保速全紹繼淞南　鶴求平安臺南敖贈珊漢口春軍草堂服符病愈宋韶石凌氏十二户各洋一元福如質號罰　塗禀移助洋六角程吳氏求夫病洋五角張洵雨洋三角周海秋汪學廷二户各洋二角○以上共收洋九百另六元八角銅洋十元又覺仙壇諸位大善長助賑太乙救苦萬安神丹一千服○山東賑捐第三十一批清單○木易氏求符除病洋三元正 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
