# 1886 - 156 - 4904726

 

Page 1

 
 
[丙戌科會墨出售] [  申報舘主人啓]  
　　本届丙戌科會試揭曉後本舘除先後將電傅題名錄登報外並託都中友人將官板題名錄并會墨迅速馳　其　　題名錄已列入十九日報中所有會墨亦卽付工晝夜赶緊排印仍將題名錄列於首幅訂作一本刻已將次工竣　　本月二十四日出售白紙每部收回工本洋八分正想諸君富無不爭先快覩矣售處仍照曩例先此布聞 
[七十八號畵報出售] [  申報舘主人啓]  
　　車利尼馬戲至申開演巳將半月中西人無不爭先覩以爲快顧未經寓目者仍不知凡幾本齊特倩名手按照班中所豢各獸若獅若虎若象若　蛇若巨猴牛首而身似駝鳥首而身似羊者凡人生不恆見不易見之物一一摹繪絲毫不爽不啻入其中而周覽之快何如也再此次淞隱漫錄　紀事實皆屬時下著名之詞史名曰申江十美亦屬晝手分繪小影傅神阿堵准於初六日出售此佈 
[諭中國習西法所以致獘之由]  
　　華人習學西法但見其獘不見其益前讑之言非過激也夫打　等事本屬遊戯不足以言西法但舉此以爲比例而己然華人之習西法弊實有不勝枚舉者其大者如製造管駕列陣圖等類固未聞有專心講求者至於察礦苗煉礦滓　是利之所在宜乎必能究心矣而近來中國之礦務日見其疲竟無生色之處凡查騐礦也大都必須四人化煉礦滓又復並無眞識略識苗頭不知眞際便囂囂然自命爲礦務中人噫何其謬也竊以爲此等弊端皆由華人不能　　於西學之故而其所以不肯認眞者蓋亦有道也西人每有一技之成一器之出必由朝廷考騐或由官府察騐果其技之已成卽給予執照俾之得行其道得擅其利故人才輩出器用無窮近見西字報載有一事云臺灣打狗地方設有西醫學塾有華人二名在彼肄業數年以來學已大淮管來西醫師馬爾斯挈之以去前赴香港田港督有騐騐得學已有成乃給以執照使再回原處更加練習兩年之後再至上海考騐然後可以行道此一事也聞之不禁嘅然夫此二人　固中國之人而習成西醫这法是亦中國之人才胡爲乎中國之官絶未聞有親自傳考頒給執照使得行道之舉而必仰執照於港督不亦異乎説者謂刻下中國之所汲汲者在於水師武備故前者醇邸駕過大津閲視各學堂學徒其有業之可觀者大加獎賞並聞有將奏請賞以頂戴職銜之説吾知不數年間水師則不患管駕之無人駛行之　法凡一切海程沙線與夫衝鋒陷陣於驚濤駭浪之中者必不乏人矣武備則必不患無禦侮之選折衝之士凡一切陸營列陣與夫砲臺瞭敵命中及遠開闔變化之奇必且知之熟矣旣於此等大者遠者認眞激勵竭力整頓則其所以習西法者至矣彼醫學等事又何暇計及之哉顧近來中國旣競學西法凡行軍諸務悉效泰西之所爲彼泰西於醫學一事最視爲　中之要務無論水師陸軍師行必以醫從設有疾疫以及受傷等事隨時可以療治其醫生之在軍中者辛俸亦厚故西人之習醫者殊不乏人一經考騐給有執照卽可以此謀生終身衣食之不盡今中國行軍旣用西法安得無西法之醫以爲軍中之備然中國自與各國通商以來獨於西醫一法則學之者寥寥間或有究心於牛痘等類者究不多見其在通商大埠或有向在西醫藥房充當執事者略知西醫藥水名目及其用處卽詡詡然自以爲深明西醫之道此等人尤不可深信盖西醫診視本極認眞其診視之法頗爲詳愼若不明診視之法而但以某藥治某病則差以毫釐謬以千里非但無益而又害之矣今幸而打狗地方有此兩華人深明西醫之法則亟應由華官羅而致之使其設立醫塾教授生徒以一傳十以十傳百以百傳千傳萬中國地方之大營兵之衆水陸各兵到處皆有軍醫原屬多多益善倘得從此心傳遍布受授有人則軍中之幸實中國之幸也然而華人之所以不願習西醫者一則恐道孤而莫能行一則上無以作興之夫是以習此者落落如晨星倘亦以西法行之見有精於西醫之法者先傳而考騐之果已純熟卽分布於水陸各營厚其廪餼予以體面或與汗血功高之輩一例列入保舉如是而有不奮然以興者乎夫西醫不過一端耳凡中國習西法之人無論其爲製造爲管駕爲算學爲重學爲化學苟有一得卽予闡揚或予以賞牌或給以憑照果其悉心考騐秉公黜涉不數年間行見華人之於西法有駕乎西人之上者矣此所謂誘掖獎勸之道權在於上　也雖然中國之人其習氣之壞更有一端在於始勤終怠不若西人之堅忍卽如開礦一事利之所在夫豈有不樂究心者而顧自開辦以迄於今絶不聞有幾人焉善察礦苗善興礦業是盖以礦務之舉本極重大往往資本巳盡而尙無眉目從此中止　功盡棄數處礦務均屬如此因而各有戒心開礦者旣無進取之志又孰則殫心竭慮以習於此事是卽由於進鋭退速之故又不在華人習西法諸弊之内者也中國而果有意於西法乎請卽此言而一再思之 
[本舘接奉電音]  
　　昨椄本舘在京訪事人飛電傳來本月初八日上諭三道敬謹譯登○五月初八日奉上諭山西河東道員缺着邁拉遜補授欽此同日奉上諭浙江巡撫着衛榮光調補崧駿着補授江蘇巡撫漕運總督着盧士杰補授李嘉樂着補授江西布政使欽此同日奉上諭劉铭傳奏各路生番歸化請將開山剿撫尤爲出力官紳懇恩給獎一摺上年冬間臺灣生番滋事經劉铭傳督率官軍分路剿辦並派員赴各社反覆開導該番等懾於兵威率衆就撫現已招撫四百餘社歸化七萬餘人辦理尙爲妥速劉銘傅調度有方深堪嘉尙劉朝祜章高元隨同辦理剿撫事宜頗爲得力該二員均著交部從優議叙其餘出力員弁官紳不無微勞足錄自應量予獎勵道員林朝棟着賞給勁勇巴圖魯名號並加三品銜總兵柳泰和着賞給健勇巴圖魯名號唐仁闓着以提督交軍機處記名並遇有總兵缺出先行請旨簡放提督尤福聚着賞給一品封典叅將張廣居着免補叅將以副將仍留原省儘先補用典史陸陳謙着以縣丞仍留福建補用武舉黃希文着以守備補用軍功陳森吳着賞給五品藍翎另片奏前藩可沈應奎贊助撫番　畫經費異常出力請逾格施恩等語沈應奎着賞還原銜花翎餘着照所議辦理該部知道欽此 
[索簿起釁]  
　　美國有英國屬地名孟德里牙爾英國在彼設有海關有人訴諸該關謂有葛縮洋行報關之貨往往將價减報該關上人乃命該行取帳簿呈閲該行不允關上人前往行中搜取相持不下至前月初四日又往取簿爭執之際彼此均出手槍以相擬俄而巡捕至將關上人拘去旋又不知何故當卽釋放關上人復至該行取簿仍被　 
 
 

Page 2

 
 
行逐去其簿據則已鎖於鐵箱内關上人無如之何因將該行所有之貨悉數扣住約計値洋十七萬五千元刻下該行已具控於官謂無端被該關所擾該關亦呈訴謂該行大有不是不知將來如何判斷也説見美國報 
[法使抵烟]  
　　法欽差與高麗議約旣定卽行回華等情已列前報兹得西人來信言戈欽差巳於初七日行抵烟臺尙須小作勾留然後啓行來滬也 
[厦門西簡]  
　　厦門西字報言厦門接到北京消息謂該處之米亦須收捐故米商聞之咸惶惶不安相約一經開捐卽當停閉云 
[星使抵港]  
　　前任駐美欽差鄭玉軒星使持節言旋已於初五日乘美公司輪船行抵香港矣 
[臺灣撫劉懇謂續假奏稿]  
　　奏爲微臣假期已滿目疾未痊仍請續假調理恭摺仰祈聖鑒事竊臣於上年九月二十五日因目疾日重奏請開去差缺回籍調理一摺奉旨另有旨欽此承准軍機大臣字寄光緖十一年十月二十二日奉上諭本日據劉銘傳奏目疾日重懇請開缺一摺劉銘傳經朝廷特簡督辦臺灣事宜正當次第經營力圖報稱上年督師不力謗書盈篋仍復曲予優容尤宜奮勉圖功以期自贖何得以目疾未愈遽請開缺着賞假一個月毋庸開缺該撫籌辦善後洵屬認眞仍將兵事吏治及地方一切利弊力疾妥籌悉心辦理凡事當行之以漸持之以恒總期有成效可觀方爲不負委任將此由五百里諭令知之欽此臣跪讀之下惶悚莫名伏念臣一介武夫毫無知識遭際聖明特簡於海疆緊要之區優容於衆口交讒之際訓勉優加感慚無旣惟有凛遵諭旨於臺防善後兵事吏治及地方一切利弊力疾經管如現應籌辦之撫番緝匪開墾淸賦分治購台築台諸大端皆爲目前之要務臣愚以爲禦侮首要自强攘外必先安内臺灣民番仇殺土匪横行因循日久視爲常事臣巳派署臺灣鎭總兵章高元記名提督柳泰和專辦嘉彰土匪記名提督劉朝祐道員林朝楝總兵翦炳南副將張兆連周鳴聲分頭撫番現據各路禀報生番歸化日多土匪亦漸歛跡擬卽舉辦淸賦分治招墾開山伐木等事所有基隆滬尾安平旂後各海口派令道員方策勳總兵蘇德勝記名提督王貴揚楊金龍方春發等赶辦防務修築砲臺須俟工竣兵勇不事工作方能整頓操練惟内撫生番外辦海防以及淸賦招墾分治開路伐木一時並舉旣慮人才難得尤恐經費不濟臣因不敢敷衍行事亦不敢急切圖功惟謹遵聖諭凡事當行之以漸持之以恒以期有成效可觀庶不負聖主諄諄訓誡之意所幸上年臘月底臺灣天氣忽然大寒積雪滿山土人詫爲從來未有之事開霽後瘴氣頓輕將士抱病者一時皆愈臣本擬於正月初九日内渡赴省遵旨與督臣楊昌濬會商一切不料交春以後目疾齊發左目障翳未退右目又見紅腫畏見風日較前更甚閲視公牘一片模糊現在假期已滿萬分焦急思維至再合無仰懇天恩再行賞假兩個月調理兾得稍痊謹仍力疾籌辦善後事務臣受恩深重目疾縱難速痊必盡一日之職决不因循貽悞有負朝廷委任自外生成所有目疾未痊微臣懇請續假緣由謹恭摺由驛具陳伏乞皇太后皇上聖鑒訓示謹奏 
[交卸有期]  
　　署理江南提督滕茂亭軍門聞於月之十三日卸崇明鎭篆務卽日蒞松滕軍門之女公子卽李軍門之次媳故滕夫人擬先乘舟來松與女公子話别云 
[水師攺轄]  
　　太湖水師有新質新昌等四營向由李質堂軍門管轄現奉蘇撫憲明文以此項水師本係撥護各處釐卡嗣後概歸蘇撫標節制以便聨絡聲氣 
[客官過浦]  
　　新簡浙江温處道苑秋舫觀察於四月二十六日由京抵浦卽赴新任新簡山東按察使成廉訪竹銘於二十七日自浙江來浦赴京引見 
[逸犯淹斃]  
　　泰州盜犯七名籖差解省遞經金匱縣添差撥兵協護日前由閶門起岸進城在專諸巷城脚内三名跳城逃逸當時扭後一名卽經該押差報由長吳兩縣會同汎弁四路追緝未能弋獲此已列報嗣於城下某姓猪圏内起出脚鐐鐵圏一个犯帽一頂因將猪圏户傳案訊問豈知事隔兩日南濠地方報稱濠内浮起屍身一具脚有斷鐐似係逸犯鳬水溺斃是時泰州長解金匱短解各差役均已收禁當由吳縣帶同刑件提出該解差等赴城脚長船灣地方認騐確係此案首犯是夜跳城堕入某姓猪圏脱落一足鐐圏大約因喊追緊迫急思鳬水過濠及至力竭溺斃毫無疑義爰卽暫飭棺殮仍將該解差還禁一面禀報上憲並懸賞赶緝在逃之一犯初八日傳聞吳江縣已將該犯獲住業經申報到省卽日解來是則三犯全獲矣 
[蘇垣訪緝命案詳述]  
　　胥門内伍子胥弄口棄屍一事業據訪事人函述錄報昨又接三省軒主人信稱四月廿八日朱竹石廉訪將此事問吳縣馬明府總巡趙司馬二君皆默然莫對詰之再四趙司馬謂固有所聞但不知確否同坐者咸稱旣無事主告發又無兇手名姓似亦無可查辦廉訪勃然怒曰知縣當知一縣之事如省城内命案置之不問尙復成何政體諸君以爲無頭命案我則訪察已確立時可致衆唯唯退有微哂者謂無此容易事也廉訪乃密飭總捕府王太守如法行之日未晡全案人証俱獲緣西善長巷有開設妓館袁二者邗江人也已歴二十餘年入其門則曲道複壁人莫能蹤迹雖譯序帥在蘇藩時禁令森嚴亦不能除其巢穴每逢編查保甲袁則暫歇旬日俟查過復開地保差役都受規費故袁二胆愈大凡嫖客擁厚資遭其毒手傅得已不止一次今之死者名長生乃余秉堃之子繼於外祖張姓爲後秉堃徽州人在養育巷開漆鋪生理略有資財長生是其長子不務正業好作狹斜遊秉堃嘗呵斥之四月間怱數日不歸至十四日乃濳見其母張氏伏地流涕其母誤爲悔過曰兒毋悲我爲爾父緩頰長生曰兒將赴無錫米行作司帳特來告辭惟身發寒熱筋骨都痛母曰盍服藥好後再去長生曰無須出門遂行蓋先兩日宿袁二家賭而被毆至是日見母後再往欲索取所存洋錢衣服遂復口角攢毆登時斃命十五夜半袁二嗾其傭人穴後墻舁屍置之伍子胥弄口翌晨隣衆畢集有識其面知爲秉堃子者走告之秉堃奔視大痛見傷痕遍體口有烟水流出欲鳴官地保勸曰此是無頭命案從何處緝兇官來相驗又要費錢拖累不如收殮了結秉堃本長者恐寃仍不伸反受其累隨呑聲收殮寄其棺於閶門外會舘中越十有三日袁二家竊喜無事不復爲慮豈知王太守奉飭巳廉得其情密令總巡堵其後門己則督同差役佯作拜客狀過袁二門下轎突入馬明府亦派差兠拿共獲男女八人太守當卽訊供有二女是本地人直認不諱乃移送縣署訊辦馬明府連夜熬審袁二之外婦陳沈氏及傭人陳三蔣二初猶狡展總提二女質對陳沈氏等始俯首吐寔然尙詭稱死者爲服毒明府謂是不難辨開檢自明詰袁二何往則稱出事後躱往揚州矣太守與明府同　廉訪禀覆案已破供已得惟有自服洋烟之語廉訪云若輩刁狡無比逆知獲案必照律科罪趁其氣未絶用烟灌入俾將來到案卽可託爲死於毒不死於傷近來辦案强半惑於救生不救死遷就了事明日相驗時須好爲留意毋使死者之寃伸而不伸也初一日午後明府帶同一干人証當塲開檢屍竟未腐仵作喝報右太陽穴右脇皆致命傷脚有重傷兩處此外不致命木器傷不計其數復用銀針由口探入抽出滿黑色擦洗不去糓道一針則微黑色明府老於相騐歸招仵作間故乃知人氣將絶未絶之時勉强灌入不及運化故毒壅於上不流行於下一時省城内外　然頌廉訪有龍　再世之稱或云廉訪本亦未知因死者入夢訴寃所以絲毫不爽然大江南北被寃者當不僅張長生一人盍皆入夢而訴之此　 
特吳人好鬼故神其説耳 
 
 

Page 3

 
 
[馬戯述聞]  
　　車利尼馬戯本擬往蘇州開演嗣以腹地非通商口岸可比諸多不便以是中止又　至甯波試演甯波並無意國領事乃往見税務司與之商議税務司荅以華官言恐馬戲班中諸人有滋事等情須先以洋五百元作押且試演一日之後倘有不合意之處卽當停止車君以爲來中國業經兩次並在各國地界搬演所歴地方不可以更僕數初無有恐滋事端須先以洋爲押之事况班中各獸以及一切器具　若干戲士跋涉而往設有不合豈能卽行遄返是則諸多窒碍故遂作爲罷讑因折而至東洋云並悉該班前在各處皆定期招請外國學堂中勇女子弟前往觀玩不取分文且曾以洋二百元捐作某學堂經費此次來滬定於今日下午開演時亦招各學堂男女學生前往游　不取戲資　各學童得以乘此良辰騁懹游目喜可知已 
[駕返瑤池]  
　　　英會審員羅少耕太守之太夫人患病以來將及三月太守親侍湯藥不離左右而公堂案牘煩多未遑兼顧遂委宋二尹　 
代審而於中西交涉事件則仍親自判斷方兾藥石有靈萓愇長侍藉以報國恩而承家慶不料太夫人病勢轉劇遽於昨日辰時仙逝太守哀痛逾恒擇於今日酉時大殮一面禀報丁艱并赴各親友報喪聞太夫人享年七十有九生子四人太守居長餘皆筮仕廣東浙江湖北等省早已飛電催令來滬此外孫及曾孫共有十餘人福備箕疇年登耄太夫人當無遺憾矣 
[丁艱停訊]  
　　英會審員羅太守丁艱卽諭各班差役凡因事管押之人無甚緊要者着卽報明准予交保以示體恤盖因接署之員未能卽到也并飭差知照捕房停解公事 
[藩憲將臨]  
　　新簡蘇藩易笏山方伯不日莅滬上海縣莫邑尊已在英界廣肇公所預備行轅矣 
[道憲赴港]  
　　正任蘇松太道邵筱村觀察偕同赫總税務司及前洋藥局總辦方蘭槎太守定期赴香港商議洋藥捐税事宜已列前報兹悉觀察於昨日起節金利源天津碼頭預備鈞和兵船本埠印委各官及駐紥日暉港之蕭軍門川沙廳黃太守均來送行午後四點鎭時英領事啊君乘馬車來送其時觀察尙未登舟由海防廳劉司馬上海縣莫大令總巡委員馮刺史接待啊君先行辭去至四點半鐘觀察始登舟前尊有蘇松太道親兵十四名各執洋鎗并有頂馬五梅花岸上作樂升砲鈞和船亦升砲三聲各官站班呈遞手版俄頃松滬釐捐局總辦蘇觀察現署蘇松太道湯觀察先後來送船上亦升砲三聲接見後時已五點鐘各官辭去鈞和船遂卽開行至吳淞口坐威郎那英公司輪船前赴香港至赫税務司則先已往吳淞口守候云 
[不肯就道]  
　　假冒官親之李金波由英公堂移送上海縣經莫邑尊判令押解回籍詎李不肯就道且言我並未犯法何致遞解遂將　役等毆擊該差等恐在途或有疏失巳據情禀明邑尊矣 
[私土轇轕]  
　　蘇婦王周氏僦居滬南壩基左近專以販賣私土爲事前日以大土一只川土二塊置棉衣内外套蔴袋將送往别處忽有竊賊混入將蔴袋物件取去該氏出户狂追并有行路之兩人帮同追赶該竊見追兵已近棄物而遁二人卽將蔴袋拾起該氏亦追至二人見袋中藏有私土不肯交還爭讑之間卽扭該氏至十六铺巡防局由局送交上海縣莫邑尊提訊之下據夏栢生供訴前因諸三則稱與已無干邑專傅問十六铺地甲裘福該氏可曾到案答稱奉局交保現未到案邑尊謂須候傅到該氏再訊諾旣事不干已着卽交保 
[鴇婦被押]  
　　法租界潤康錢庄主王德言控子王麗莊取洋五百元留連鴇婦王朱氏所蓄妓女王秀卿處由包探秦少卿拘麗莊及鴇　 
解案宋二尹飭令押俟過堂覆訊已列前報前晚由羅太守親訊王德言申訴前因并稱兒子學習西文西語經過長春里門口被鴇誘入遂與妓女相識被取去洋五百元請爲追還其子王麗莊供如前妓女王秀卿供有親生母現在該鴇處爲夥正月間王客來攀相好費洋五六元被欠十餘元四月中復來被欠洋四十餘元向索時由鴇商酌旋據鴇言王欲往蘇州欠債無礙不知伊與鴇同去亦不知伊寄洋與鴇我被欠後祇收過三元王朱氏供認受寄二百元尙有一百五十元交與我子亦可尋子交洋太守飭將該氏押令繳洋王麗莊暫押該妓交保着邀生母投案具領不再爲娼起案之銀洋衣物先行給領 
[幾致攘臂]  
　　前晚有某甲與一婦人在大自鳴鐘相近某烟舘内吞雲吐霧俄而遣婦携茶壺赴老灶買水適有海陽帮之某乙等數人亦在該烟館乙出外小遺及回恰與該婦相碰婦以其有心調戲遂作申申之詈乙亦不肯降心下氣欲與胭脂虎决一雌雄嗣有同吸烟者出爲解勸兩下始恨恨而出 
[先枷後責]  
　　昨晨翁太守臨法捕房據包探禀稱搶火案内之張阿生夜半擊帶於押所鐵栅欄上欲圖自盡適有同押人犯夜起小　見而大喊由管門華捕禀明値班捕頭開門入内將伊解下并用藥水抺其鼻邊現可無礙翁太守着將張提問據供物件係寓夥阿三之友陸姓搶來放我鋪上後被包探抄去太守謂别人搶物放爾鋪上須以見証爲憑昨已將見証喚到亦指明是爾所搶若讑罪名攔截他人之物較之自已搶來者更爲兇很張堅請提到陸姓便有分曉太守謂爾與陸姓有何仇怨陸是何名答稱問阿三便知太守准予傳提復謂張爾前曾犯事到案懲辦爾之爲人可知此次明係攔截他人之物判爾枷貴寃否張稱不寃太守着將張先枷應責之三百板姑俟提到陸姓再核又詰昨晚何以尋死張稱無顔對人出此下策太守謂嗣後不做壤事卽可對人着卽還押 
[法捕房紀事]  
　　法租界自來水龍頭有大小之别凡界内之人汲水者祇准在小龍頭内撳水而大龍頭則不准擅開前晚八仙橋地方有人肩桶汲水悞將大龍頭開放被巡街捕瞥見拘入捕房○洋涇浜一帶賭攤此竄彼拿終難淨絶前日法包探路經是處遙見有人聚賭正擬兠拿已爲望風人所見立卽通信各賭徒紛紛逃至英界以爲無奈我何通信人則以傘掩面使包探不能辨認孰料包探早已看定且其人眇一目人叢中尤易辨别隨卽拘去管押捕房○小東門外裕興街一帶花烟舘林立俗所謂老蟲窩也爭風吃醋打架之事多出其中前晚有某甲等　 
至某花烟舘吸烟不知何故與龜鴇等相爭甲等以衆寡懸殊相將暫去率領羽黨打還風陣毁壤什物甚多當經龜鴇鳴捕將甲拘獲解至大　鳴鐘捕房備捕頭訊詰情由着暫押候解公堂 
[上海四馬路高易公舘籌賑所報解山東第十六批賑欵公啓]  
　　謹啓者湊集第十六批賑欵庫平銀四千兩申規元四千三百六十兩於本月初十日會同文報局　解山東交嚴佑之　核實查放昨佑翁自東來電據云濟陽惠民北岸民堰危在旦夕岌岌不保祈速籌巨欵貼費助修以工代賑勝於失事後放賑萬萬等語現在籌欵無着恐難爲繼惟望各省大善士發心勸募踴躣捐輸俾災民同登袵席共慶重生不勝叩禱拜禱之至謹此奉佈伏祈公鑒[  兩廣恊賑同人李朝覲秋坪等拜啓五月初九]  
[貂裘換酒憶燕錄奉高昌寒食生大詞宗顧誤]  
　　絮語窺檣尾是去年金沙灘上霜華如水相識似曾空感我我久無巢可寄甚舊約玉環猶記乍向空梁思落月有輕輕軟玉投懹裹墻陰遠花陰邇漢宮顔色今何似算别來鶯兒輸囀鸚兒輸慧王謝堂前春色盡汝可差池雖倚莫懶逐湘雲來矣多少鬱金堂上侶只花叢閲遍渾非是箋誰遞線愁繫[  乙酉春暮古吳仲山氏錄於王氏家塾]  
[昨與昕伯詞長晤譚於鴛湖主人别館淸言娓娓如霏玉屑知其中之所蓄深矣賦呈一律卽乞教正]  
　　知君健筆擅縱橫摠爲人間訴 
 
 

Page 4

 
 
不平著作等身金鼎重科名無分羽毛輕相逢各吐昻藏氣垂老難忘娬媚情便與先生拚一醉玉簫台畔話三生丙戌端節後三日愚弟彭　鍾呈稿 
余薄游滬上得遇陸月舫詞史於尙仁里畔仙姿引鳳豔影驚鴻薢茩定情繾綣淪髓勾留浹旬以事返櫂别後殊不能去懹特倚長相思 
[一闋附寄]  
　　長相思短相思如此相思漸不支懨懨損故姿睡如癡醒如癡凝到星沈月落時牀頭鴛枕知夢月軒仙侶未定稿 
[夢月軒仙侶從遠道寄詞來情殊可感卽倚前調寄]  
　　到怱怱夫怱怱一紙緘愁遠道通何時得再逢杏花紅榴花紅别後情懹更不同相思在夢中[  琴川陸湘月舫倚聲]  
[口占二十八字寄意]  
　　　消息何須問北鴻阿儂本住廣寒宮花間蝴蝶由他舞自掩檀心一點紅琴川陸湘月舫待定草 
[昨過普慶里陸小寳校書泥爲題照爲書如夢令一闋]  
　　莫是錢塘蘇小莫是隋宮袁寳油碧碾由車車後拈花憨笑惟妙惟肖何處　尋同調[  鏡中花史醉筆]  
[贈陸校書小寳]  
　　十日平原往復還仙源畢竟在鹿寰九峯數到機雲外尙有靑靑陸寳山○芳姿最羡笑生渦叵耐微風起愛河新樣回文勞織錦自憐不是竇連波○忽然萬念等虚空辜負靈犀暗地通一語付卿須記取早教鸚鵡脱樊籠[  雙古罌齊主人稿]  
[蘇省撫轅抄]  
　　初七日委署新陽縣吳兆楣禀辭赴任請補溧陽縣李超瓊禀辭奉委赴銅山縣會審案件○初八新授浙江温處道苑棻池由京來卽辭行赴任三品銜浙江候補府潘祖頣蘇州人丁憂回藉 
[浙省撫轅抄]  
　　五月初四日實以連禀謝委夏之時禀知黃州府唐濟縣難民李楷等二百八十三名到湖墅暫住刻已會同分汛遣令出境由蕭山回籍並未滋事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[照譯美報]  
　　洋三月十九號卽中二月十五日紐約夏盧報内附洋人令史來札讑洛巿丙冷華人遭害追索賠補外部拜亞仍依布連所議故讑者諷其辦理未臻妥協其信云夏盧日報主筆閣下二月十八號外部大臣拜亞曾照覆中國公使所言之事是否係出自公心辦理僕今敬設斯問當未必致招褻慢之咎也洛市丙冷閙案拜亞仿照前外部伊華士及布連二人所議以殘害華人之惡黨應由各省各邦地方官拿辦是以不允賠補遂本此意以照覆中國公使據其照覆内云平民與平民犯法閙案其雪寃追償之事非行政官職分應爲之事此等案情須向按察司伸訴是以平民犯法閙案美國國家不能肩其責任猶之外在美國互相擾害美國不能肩其任也此節業經本部前任縷晰陳明我國素守此法未嘗稍有變更云云夫兩國交涉之事比之本國各首地方辦理内政原屬兩歧自不能視同律辦理也蓋本國不能與本國之各首訂立條約是以遇有索賠案情不能向本國國家賠補祇有某數省可按額外律例由各該地方官控告索賠耳惟此次洛巿丙令索賠案情考之公法相符殆非牽引省例可能推諉也華人索賠均屬有理可憑何以見之美國與中國立約三次皆係應得保護寓美之華人倘違　章彼此須要賠補今本國遽照省例推諉責任仍執前外部擬議未便賠補之説中國公使何難答覆曰歪柯明邦於中國何預中國本與爾美國國家立約經已應允保護我華人豈結約之時爾尙未知國例乎倘早知不能保護吾民爾國家又何必允訂乎若中國果挾此情理以根詰試問美國將何説以妥對外部大臣等似未熟思其辯詞之未當以致失我國體也蓋國與别國立約明知不能辦理者仍訂允承辦載於約章是欺彼國也如謂外部之辯謂果當於理則美國從前無乃誆騙中國而訂一千八百五十八年六十八年及八十年　條約乎至拜亞所稱我國素守此法未嘗稍有變更一節其意卽謂各省各邦遇事應由各該地方政權辦理無須國家干預也惟吾執是説而考之合衆國始創之國例與人議院從前所訂定各例實不知其説果有合否也夫中國十八省猶之美國三十八省其政權皆由各省主持殆與美國無異各省督撫雖由北京選派或遇要件亦須奏明北京辦理然一省之税務軍務理刑等事均能權宜行事於此足見其執權之重矣然而美國人在中國偶遭損失案情中朝屢久着我向該省雪寃惟我美國歴來皆逼中朝肩其責任何嘗肯向該省官員理讑卽如中英兩國啓衅時廣東省城土人滋閙以致美國人物業遭損當時美國外部畢能命駐華公使烈索賠北京官員曾照伊華士議讑覆稱廣東省閙事與北京無涉應由該省地方官辦理故須向該省理讑云云迫至稽士爲外部時復函達烈公使囑其轉告中國政府美國係與北京政府立約並非與廣東省總督立約云云及後　朝亦依美國之辨　如數賠償核與損失數目竟多餘三倍另每百元補息銀十二元又一千八百七十一年六月天津土人閙事美國人有一禮拜堂被毁美國駐華羅公使卽會同駐華各國公使開具失單直向中朝索賠並不允向直隸總督伸理而中朝亦肯肩任如數賠償又一千八百八十一年十　十七號有美國船名占巿卑厘在廣東之海南島碰爛當時船中貨物被劫水手遭害美國駐華公使晏函達伊華士謂已開失單索賠倘地方官拿辦犯人或推延時日並賠補不能心滿意足想中廷必能迅卽辦理等語外部伊華士函覆晏公使亦未嘗以逼勒中廷肩任　事爲不合宜又中法兩國開仗時廣東總督欲寒省河美或駐華楊公使到總理衙門理讑謂有損碍美國人通商事務總署大臣覆稱廣東總督因守口岸起見自須設法以塞河口應請楊公使商之於總督惟時楊公使以奉命駐笞北京并非駐廣東故堅執不允商於總督楊公使如此辦理前外部傅羅熙春亦未嘗不以爲然又查從前有一案　徵　亞以省邦閙事總政府無須干預之意見似亦未臻妥協此案係於一千八百三十年法國擬賠損害美國通商一疑當時法王　臘將擬定賠償情節交議院商議諓員怒不肯按　賠償美國總統昃臣以法國背約理應賠補縱然法國推　亦不必與之計較只諭本國議院着將法人在本國所有物業變賣　償又飭律政部查詢威頓之意見以爲則效威頓著有公法一書當時充美國駐丹應代理公使旋於一千八百三十五年正月三十號威頓覆云凡兩國立約雖由彼國分理政府失守約章其責任亦應歸於彼國國家云云觀于此案情似亦可引以助今日之理讑矣盖我美國旣應允保　華人今又推諉於歪柯明地方官而地方官又無保護是美國國家之失於保護可無疑義矣夫法國本允賠償惟因國例議院未能籌欵故無賠償以此兩事叅觀其失守和約之處均出自一國之分政府然而當日總統昃臣竟援照威頓之意見一意索賠可知前人有變通之辦法而拜亞尙謂我國素守舊法未嘗稍有變更其忽略之處亦可概見矣此稿未完 
[游北鑰山寺]  
　　白陽北鑰伯牙山名誤方音北獄菴曲水繞堤帆影轉亂峯隨我渡江南六朝遺墖台痕古半壁僧察畫意含莫漫登臨問興廢襌心如月印深潭[  丹徒六吉道人嚴鍾爵壁]  
 
 

Page 11

 
 
[張雪堂經手收放江靖等沙洲春賑欵項數目户口淸單]  
　　收文報局賑所規銀二千兩英洋一千元又二千零九十九元收絲業會舘賑所英洋四千五百元與昌絲機賑所英洋五百元收高易洋行賑所英洋五百元收舊存錢一百七十九千零九十五文收銀洋兩項兑錢一萬一千八百廿八千二百五十六文○　江陰春賑大四千四百口小三十七百七百四十五口給錢一千一百八十一千七百五十文支江陰沙洲補册大一千九十口小九百廿一口給錢四百六十五千一百五十文支江陰續頭各沙及裏　　户給錢一千三百五十文又支後梅以工代賑給錢一千千文内五百千分年繳歸該邑惜婺項下以上兩欵另由江局刊登徵信支靖江春賑大七千九百零三口小六千三百四十四口給錢三千五百千零一百十文支通州春賑大三百廿八口小二百廿六口給錢一百三十二千三百文支如臯春賑大六百五十三口小五百十九口給錢二百七十三千七百五十文口上每大口統給錢三百文小口减　支册外赤負各户給錢八十一千四百六十文支如靖等沿江坍坎一帶遷移義塜孤墳檢枯骨給洋三百十三元錢三百三十一文支高　　洋二百元支兑規銀二千兩價一千四百八十三文支兑英洋八千零八十六元價扯一千零九十六文○共支錢一萬二千零七千百五十一文洋五百十三元以上收支兩直 
[上海四馬路文報局内恊賑公所經收賑捐五月上旬淸單]  
　　初七日紹興恊賑公所粤賑第七次移英洋一千一百廿三元又來第一次谷芳氏墊欵洋五百元又第一次叔倍氏墊欵洋五百元厦門電報局葉亮翁募吳興佩赤求速得子番銀三十六兩五錢五分竹蔭山房番洋六元毘陵曹幹甫錢七千一百文折番銀四兩一錢五分　收據坯洋六十二元沈逋梅先生書晝潤四角恆興號交來沈逋梅先生書晝潤三角高郵丁鏡齊翁募第二十七次文星閣嘉興舘二户各三百文無力人五百文嚴子衡二百文吳姓李廣源李奶奶松凌舘李慶雲魁星閣六户各一百文共計錢一千九百文實收英洋二元虚對開一个以上除去揖數尙餘之錢補找上次缺數○急單　涇　湖綿力子募畢盛　銅　二元許增盛一元范哲如五角奚梅橋四角張松陬朱壽厲徐枝珊三口各三角施瘦縫二角　河隱名氏募隱名氏五户共洋廿五元酉　公茂監棧募思儉堂求子病痊十元慶延生　丙生二户各四元敦厚堂義質堂三槐堂三户各二元吳喜元王子眞二户各三元常熟紅蕉仙舘二元又募味幻居二元非養書屋佩揪室二户各一元鈍秀才種豆得豆人蓮花舫三户各二百文實收洋六元錢六百文○本日暴收英洋二千五百九十一元爐坯洋六十二元銅洋二元小洋十角虚對開一个錢六百文 
[上海北市絲業會舘核獎籌賑公所施少欽經收山東賑捐四月十五六七日第九百九十三四五次淸單]  
　　梅月槎奉父命以九十壽筵资資移助由沈芝庭兄交來規銀一百兩善善堂紋銀十兩當湖祝壽萱求母病速愈洋一百元勉力子洋三十元烏蓉棠爲母病愈完愿洋四元江右思餘堂求佑子平安由松江恊原局來洋二元同善氏抽助洋一元柳汀漁父由諸曁寄交仁濟堂來洋一元天生號甲乙合助由豈恊源局來洋一元陳醒記彩物變價助賑由八旗會舘左趙公舘寄蘇州過裕局來洋一元方和生求痢症卽愈由常熟小東門内信泰典寄寶順局來一元吳文模求病卽愈由常熟信泰典寄寶順局來洋一元十一齡童洋三角意可遺記洋三角二户由九江恥道人寄來乾昌局來程乾甫由震記寄姑蘇鴻源局來銅洋四元衆不書名洋十三元張餘慶堂洋十元二户由蘇州濟大典張潤甫寄寶順局來洋廿三元○如臯華鑄臣經募救灾圖説祝同心先生勸募册同字一次第七百五十一號同善堂洋三十元由巨豐莊交來○杭州順成茂記局來盧貫孫金戒一只估洋十五元以上十五日○廉平子靜安居士由松陵永和局來洋二百元周文煥求病速愈由梅里鄭隆茂布莊寄永義昶局來洋十元張小漁爲貽　兒慢驚求保速愈洋十元張不留名洋十元鳬山子求右耳腫潰速痊洋五元陰西氏元眞子洋二元不名洋二元梅晉卿由太倉西河川橋分卡高寄致大局來洋一元同春號洋二角五分○建平梅渚鎭周愛棠吳銘齊合募周化南洋五元吳鼎殷錫權二　各洋二元陶鳳梧鼎興坊　良義汪德泰正和坊王釣崔德和坊吳景山錦康行岑春山汪德源周長泰王萬順王正興十二户各洋一元共十五户由溧寶順局來洋廿一元○珍記綢號經募金竹翠洋五元祁不留名洋三元蔡元號話雨篷鋤月軒蓻蘭齊吟香居醉墨舍六户各洋二元共八户合來洋廿元○浙紹山陰縣署乾康甫經募救灾圖説祝同心先生勸募册同字一次二百六十九號范趙氏洋三元李景川陶介菴王璞山褚錦湖褚漣牛王幼勤三心主人賀萱亨陳務敏九户各一元共十户由老恊興局來洋十二元○紹興安昌衍豐號經募救　圖説祝同心先生勸募册同字一次第一千四百五十號孫無名氏洋七元孫寶田以故母十週年期懴資移助卽求冥福洋四元無名氏洋四元沈啓明沈長庚沈啓明五姓四　各洋一元王敬仁堂洋二元共八户由正大局來洋廿一元○崑山天和燭號經募救　圖説同字一次二千一百三十六號吳信泰天和燭號二户各洋五元三友共洋二元童丹巖沈仲　求病愈天生燭號三户各洋一元共六户由老正大局來洋十六元○江陰濟善典募救灾圖説祝同心先生勸募册二千二百廿九號無名氏樂善　無名氏三户各錢四百文震記錢三百文吳叔記吳銘記孫祖記振記匯記蘭記方星記七户各錢二百文同記耕記滿記　記四户各錢一百文共　五户由全盛合記局來洋三元○常熟濟誠典經募救灾圖祝司心先生勸募册同字一次三千一百六十七號松筠齊乞麟氏二户各洋二元留耕氏攬翠閣松鶴齊隱名氏勉力氏有心無力人養素居無名氏程堂九户各洋一元濟誠節省酒錢五千文燭餘錢九百十八文不留名呂端生二户各錢六百文有心無力氏錢五百五十八文共十六户由全盛局來洋廿元○浙杭三元坊馬景樓募救灾圖説祝同心先生勸募册同字一次四千五百十九號公心人洋五元李西園培德氏二户各洋二元陳樸園和琴氏敬心氏朱氏陳保生五户各洋一元共八户合來洋十四元以上十六日○當湖王黃氏節省醫藥資祈保病愈洋一百元楊福田求胎產平安速痊洋五十元浙湖居易子求免醫　由湖州孫義昌寄永泰豐局來洋廿元黃心恆求免官灾火盜由朱家角萬松記寄全盛局來洋廿元江寗鄧邦運求保母平安由福建老福潤局來洋十元紹興乘气居士因漁人綱得一物形似龍種救之未及卽將價値移助由浙紹老福潤局來洋十元通州李海珊求父患外病速愈洋十元吳門映雪生奉先君遺命每年隆冬散給貧憐米五石今又移助由漢口廣興恆寄來洋十元羅店無名氏求病速痊洋四元丹陽匯源典洋三元錢四百四十文延白穎呂宋票得彩移助洋二元新市灼然子由永泰豐局來洋二元興記綢莊洋一元孫錫榮求保雙親福壽康寧洋一元大團同心子銅洋十六元○浙杭江干厘局募各過塘行由客人用餘海防捐票變價移助由全盛局來洋一百元○○同慶堂募洋五百元燕懹堂募洋一百元二户由巨豐莊交來洋六百元以上十七日 
 
 

Page 12

 
 
   
 
