# 1889 - 176 - 4905818

 

Page 1

 
 
[發兌家藏眞正殿板初印桃花各種精本開列於后] [  點石齋啓]  
眞殿本初印佩文韻府連拾遺一部一百零五本計規銀一伯五十兩○眞殿本初印文　通考一部二箱九十本計規　一伯廿兩眞正殿板初印桃花紙康熙字典兩部一計規銀一伯廿兩一計規銀八十兩白紙初印全唐文一部五伯零四本裝楠木箱子二十只計規銀二伯八十兩○白紙初印○○○硃批雍正上諭一部規银一伯廿兩○何義門興跡手批文選一部十二本規銀一伯卅兩○白紙初印鮑刻太平御覽一部十二套一伯廿本實價規銀一伯兩○白紙初印眞殿版南巡盛典一部八函四十八本實價規銀六十兩○白紙初印錦裱萬壽盛典圖考一部實價規銀六十兩○白紙初印殿板圖畫聖諭像解一部十二本規銀廿兩○白紙初印廣板佩文韻府數部每部規銀五十兩○白紙初印眞殿版四庫提要一部一百册本規銀八十兩○白紙初印阮刻十三經注疏幾部每部實價規銀四十兩○白紙初印局刻廿四史二部每部規銀二百兩○白紙初印古經解小學彚函一部五十二本規銀二十兩○又五朝别裁四十本○又陶文毅公全集一部廿四本四函○國　學案一部十二本○十駕齋養新錄一部○六書分類一部○十國春秋一部○左傳紀事本末一部○宜稼堂叢書一部○知不足齋叢書一部○粤雅堂叢書一部○戴叚合刻一部○方輿紀要一部○容齋五筆一部○癸己類槁一部○歴代史案一部○說文釋例一部○數理精藴一部○宋詩記事一部○何義門　書記部○水經注釋一部○海道圖說一部○月令輯要一部○四六叢話一部○經傳釋義一部○山堂考索一部六十四本八套規銀七十兩　資治通鑑一部○宋元通鑑一部○通鑑全編一部○通鑑大目錄一部○胡通鑑一部一百本○五經集解一部四十本○曾文正全集一百廿本一部○郡國利病書一百本一部○朱子綱目一百六十本十套一部○武陵掌故叢書六十四本一部○梅氏叢書世二本一部　研經室文集一部種類繁多不及備載如蒙仕商賜顧至抛球塲紅墻頭本分局看樣議價可也此佈 
[談詩] [  白雲菴外史集外稿]  
客有吟風弄月喜以五字作長城者就白雲庵外史而問焉曰吾子奪江郎之筆割邱遲之錦　天燭地藻采紛綸弱冠年華詩集已裒然盈尺今者竟棄而不作有類寒蟬之噤而不鳴豈恐如玉樓作記人之嘔出心肝耶抑年來心計漸粗不復能唱渭城三疊耶外史曰非也憶子幼時稱詩入者尙少讀書子弟類皆鑽研於經史子集中從未有搦管吚哦裝出詩家面目者故當花閒月下偶爾觸景成詩蚓唱蛙吟幾忘其醜亦曰聊抒胸臆未敢與詩壇高踞者抗衡也今則詩教大興詩學日盛合海澨山陬之地悉農商工賈之儔幾於無地而非詩塲無人而非詩伯方將追蹤晉魏步武三唐鯫生不才烏足以追隨其後亦惟焚棄筆研不復學作打油腔以自藏其拙而已客曰何以言之曰子不觀夫申報乎昔年申報中曾言作詩者之蒸蒸日盛而分其等曰詩販詩賊詩賈詩儈以言乎販謂自己不能作詩而却好談詩每將他人之詩轉贈於人以爲光耀亦猶販子之購物以售人也以言乎賊謂有人之乎粗識平仄未諳每竊取古人名句揑名送登報章亦猶作賊者之物非已有偏乘人不備竊而取之也至於醫卜星相之流藉詩以增其聲價則謂之賈村學究課讀偶暇雜取友人之作携至茶坊酒肆隨處拉人批評則謂之儈以上四者描寫近日詩人之惡劣亦可謂窮形盡相幾同牛渚之犀光矣不謂今更有變本而益　之厲者爲之定其名曰詩媒曰詩招何謂媒市井屠酤妄希風雅偶至妓樓淌遣輙索筆硯留題妓見能作詩者人卽目爲雅人不覺心焉慕之然終苦目不識丁卽秃盡千毫亦不能吟成一字因倩狎客之稍稍能拈韵者謅成七言詩一二首冒署已之名字以自表章在不知者見之以爲某妓固風雅也某妓固宏通也不覺興高采烈思欲一見顔色以爲榮久而久之轉相效仿以致滬上詩妓幾於十百成羣實則妓亦何嘗墓風雅何嘗欲宏通哉惟藉以招致游蜂多博纒頭之錦仍以色爲媒之變相而已矣何謂招昔年醫卜星相之流必遍貼市招使人知悉自有申報而變市招爲告白實覺便利良多顧此中人人皆以江湖目之孰肯與訂交游聨聲氣者今則其略　文字者每借詩以招徠主顧任意成俚詞數句或倩人捉刀央友人之熟稔報館中人者懇登日報倘不登列復繕託他友送來再四叨情務使登列而後已其行醫者下欵署稿於某街某里某某醫室推之星家則署命館相士則署相館買卜者則署課館盖旣可謬享詩名復得使人知其住處且又節省貼招之費告白之貲誠一舉而三得焉此非詩招而何且尤有數種詩人焉憶予昔年在某報館襄理筆政時有人以菊花詩函託登報者閱之則直抄紅樓夢中林顰卿問菊詩頸聨孤標傲世偕誰隱二語而足上鄙俚不堪之十四字也乃一笑而棄諸字簏中又一日有人以梅花詩見示讀之佳絶其詩曰夢到揚州閣掩塵幽期猶是屬詩人立殘孤影長過夜看到餘芳不是春雲煖空山栽玉徧月寒深浦泣珠頻掀篷圖裏當時見錯認横斜却未眞後檢得高青邱集中詠梅九首之一與此詩一字無悮乃亦屏而不登顧二者俱係此中笨伯故卽察知其僞而棄之今更有令人無從察出者偶在冷攤上購取前人稿本未付棗梨得卽秘不示人據爲已有今日錄一首明日抄一章就正於大人先生之前大人先生被其所蒙侈口稱贊遂詡詡然以詩人自命不復慮一旦圖竊途七首現此身將何地可容此雖難逃夫詩賊之名而較之從前之竊自家絃戶誦諸書者巧拙又判若天壞矣至於或藉題詩以售物或借賦詩以駡人或隱剌人之陰私或自炫巳之才技此則自來詩家之惡習今兹殆有甚焉豈數千言所能盡發其覆者哉客曰詩道若此吾輩皆可以擱筆誠何怪子之絶意不作絶口不談哉然獨訝今之詩人何赡大若此哉猶記兒時閱諧譯云杜曲西有杜十姨廟者一書生夜宿其中見有十女子靚妝團坐刻燭聨吟忽一人冠帶而來據案高坐呼十女子而斥之曰吾浣花溪杜拾遺也自唐時廟祀於此不意村俗無知悮作十姨遂致巾帼之流紛紛鳩據屢以糞土污我　壁自今以後速避三舍勿謂杜家白柄纔不銳於平章之劍也夫十姨集唐詩十章旖旎纒綿情韻兼勝少陵猶欲築以杜康之鑱若見今之詩人我恐必將送交閻摩王押入阿鼻地獄磨骨揚灰矣而猶敢以詩人自命到處引類呼羣其膽眞何如之大哉外史軒然大笑曰妙哉斯言請借君論之詼諧爲我文之結穴可乎遂繼談醫而作談詩 
[本館接奉電音]  
　　昨接在京友人發來電音有本月初二日上諭三道敬謹譯登○六月初二日奉上諭雲貴總督岑毓英秉性公忠才識沈毅由諸生從事戎行咸豐同治年間雲南回匪倡亂兵事孔殷仰荷先朝特逹之知迭加超攉代理雲南藩司旋卽簡授巡撫當兵單餉絀之時激厲衆心出奇制勝克復省城肅清大理等府掃穴擒渠全滇底定厥功甚偉迭經賞給騎都尉並改爲一等輕車都尉世職朕御極後擢任雲貴總督整頓地方操練營伍均能實心任事光緒九年統兵出關卓著勞勩復加賞一雲騎尉世職該督久居邊陲染瘴成疾上年查閱營伍途次觸發舊 
 
 

Page 2

 
 
病迭次請假調理本年四月力疾銷假方冀醫治就痊長資倚畀遽聞溘逝軫惜殊深岑毓英着加恩晉贈太子太傅入祀昭忠祠並於雲南建立專　生平政蹟事實宣付國史館立傳賞銀一千兩治喪由雲南藩庫給發照總督例賜卹任内一切處分悉子開復應得卹典該衙門察例具奏靈柩回籍時沿途地方官妥爲照料伊子遇缺卽補道岑春榮着俟有道員缺出請旨簡於候選同知岑春煦着以知府應升之缺升用前工部郎中岑春炳着以五品京堂　補監生岑春萱着俟服闋後由吏部帶領引見岑春蔭並伊孫岑德純均着俟及歲時帶領引見用示篤念藎臣至意欽此同日奉上諭志銳補授詹事府詹事欽此同日奉上諭鄭嵩齡補授吏科掌印給事中欽此 
[火災紀聞]  
　　接漢口友人信謂據河南客述豫省近來風乾物燥上月二十三四等日周家口地方失愼遂成燎原之勢人力無從施救節節延燒約焚一晝夜之久街道二三十條盡成焦土該鎭精華喪失過半被燬房屋不計其數而其中最巨者莫如閩省江右鎭江西帮四處客商約喪貲一百數十餘萬皆係糖貨布疋廣貨磁器爲大宗此誠非常之災也其詳容俟續錄 
[詳述象山閙捐]  
　　象山閙捐一事前報尙有傳聞之誤兹得其詳爰再述之事緣墻河頭捐卡王委員於加捐之外又欲苛派雜費鄉民因是不服邑　鄒大令聞之先請王委員到署以免鄉民爲難并將親往墻河頭捐卡傳集鄉老曉以利害奈王委員猶豫未决並不來城是以鄒邑　亦不下鄉此上月十九日之情形也郡民旋將捐卡拆毁王委員逃回縣署鄒邑尊卽到歐紳家商議此事歐紳星夜着人請墻河頭拔貢王某到家邑專興歐紳同謂王曰君乃該處紳士旣不先爲彈壓任聽鄉民肇釁今事已至此速將爲首者捆送免得干咎王謂鄉民閙捐不關我事若欲速拿爲首之人汝爲縣官何不飭差先行往拿反欲賈禍於我豈將以我爲首乎邑尊怒其藐視官長遂拂袖而起曰若不將爲首者送到定必拿汝爲首兩相爭論而散此二十日之情形也次日鄉民數千持鑼　集縣署鄒邑尊整具衣冠升坐大堂面諭曰爾等旣毁捐卡猶不知罪今又聚衆鳴鑼豈不畏王法乎爾等速退本縣當詳禀大憲鄉民齊聲曰我等祗憑王紳一言王紳能到我等可退邑尊聞言一面卽着本署可帳人邀請王紳一面請象山都　撥兵彈壓適都司公出轉請象山城守不意城守置之不問墻河頭離象山城二十里之遥土紳一時難到鄉民不能久待人多口雜謂王紳不來我等必欲得王委員而甘心遂譁然而起擁入宅門内搜尋王委員而委員早已避匿鄉民不見王委員更肆吵閙邑尊見鄉民如同化外亦乘機而逸闔署上下男婦人等如見大敵當前爭先逃命以致上房及各房間一切器皿衣服或被摀毁我被攫去大約十失五六甚至案卷亦被損壞迨王紳馳至半途聞知風聲到也無益只得折回此二十一日之情形也次日鄒邑尊將鬧捐情節先詳道憲吳觀察卽委厘捐局總辦彭太守同前任慈谿縣徐大令帶領寍防營緑頭勇二十名馳往象山查辦鄒邑尊旋同彭徐二委員至歐紳家商議着人至墻河頭誘蔣姓宗辰及鳴鑼者二人行至半途遂執而送縣一面調撥提標兵三百名到象山城彈壓彭徐二公旣獲蔣姓二人押同上郡解送道署而爲首之孔某亦投案刻聞道憲已將王拔貢詳革禀請大憲發落也 
[蓬瀛勝景]  
　　五月五六日間東海道鐵路汽車望沼津近旁進發搭客中有某甲身懷饅頭與一生客談甚相得因給一饅頭與一生客食客以彼此萍水相逢毫無疑忌腹内有飢遂食之頓時腹痛倒臥甲見其帶有金圓乘其困憊奪取五十元食饅頭者中毒而口不能言及至停車塲賊卽逃去及客醒訴於捕房四處追尋杳如黄鶴於是汽車中貼有告白令搭客各自留意毋爲匪人所騙○三重縣人名世古朴介自明治十四年以來久在中國各地游居於中國風土人情均通曉尤注意於贸易前次挈帶出外之商人大半獲利此次作伴回國徘徊於西京大坂間五月十五日乘西京火輪船往上海商人中有志者又有數人隨去謀于上海創立新行以廣招徠○日本無論城鄉僻壞凡有市之處均設巡街捕日夜輪班梭巡遇見面生人及打架口角聚黨談論者無不卽行查究以此民皆敬畏鮮有在市中肇事者雖終日蹀𨇾街上而實有裨地方不淺十四日午後四點鐘市内古町橋上首有八九歲之幼孩四人結伴嬉戲不防一兒墮入河中三兒大驚呼救其時路無行人祗有巡捕聞聲而至不暇解衣立卽入水援登彼岸其兒名秀吉父母知之咸頌巡查之德又一店夥從租界收帳歸行至紺屋町畔汗涔涔下遂以衣袖抺額遺落袖底所藏紙幣百元逾時省憶慌忙仍回原路找尋及至紺屋町見巡查盤問一人有多人圍繞觀看該店夥聽所問者卽其事也乃以帳簿呈閱且新道落纸幣狀巡捕訊之確着領原物令出工洋五元賞給拾遺之人兩造俱歡忻稱謝而去○長崎華人租界共三處大埔一地與洋人同居理署及廣東商家在焉新地一隅均係大商家居住廣馬塲則皆小本營生可居又有寄頓家眷於此者房金昻貴故一屋中有數家同住未春遭火災後至年終一律造成新屋其中房屋建商秦昌號居多召租時知必有日人托華人出面來租故昻其值嗣因長崎縣查得日人潛居租界偷漏　金不少於　照會清理事禁止在案今年泰昌所建房屋空閉者無人顧問又出一計具禀徑請長崎縣准日人在租界居住照例納稅長崎縣允之遺繙譯官到清理事署與梁少嵐農部商酌梁理事問貴縣何出乎爾反乎爾耶該繙譯具以泰昌禀請對梁農部聞之甚怒當下傳泰昌主人到來大加訓飭又出告示一道如有房主貪圖房價兠攬日人居於租界者准人禀究或經本理事察出定將房至發封充公 
[甌江試事]  
　　温屬府試已登前報上月十三日初覆瑞平兩縣童生於十點鐘時竟有十餘齡幼孩在考棚西畔踰垣傳遞被瑞邑廪生胡調元等窺見卽將該孩送案研訊供出王承宣潘夀祺等嘱令傳卷等情經胡等聨名禀指已奉福太尊牌示批飭提調查辦其牌示照登如左　温州府正堂福諭與考文童曁廪等知悉兹據瑞邑廪生胡調元洪炳文鮑紹宣許爾卣陳範洪錦淮楊慶萱胡翼元平陽廪生洪兆鰲陳錫琛瑞安生員蔡慶鏞等禀稱初覆瑞平兩縣文童生等送考回寓路經倉後街突見小厮踰墻而出當卽扭獲經巡差送交經廳適廳主留塲轉禀捕主訊供據稱出自永嘉生員王承宣廪生潘壽祺等主使許我塲後給以錢文並有同夥多人直認不諱生思童試乃發軔之初在主司憑文取士一秉至公而外間傳卷紛紜屈落眞才若不亟予觀革澈訊究辦何以折服寒士之心今旣查獲訊供又確公禀請究辦以儆澆風而肅試事等情並據經應而禀前來查鎗替傳卷大于例禁現經扭獲自應從嚴訊辦以遏刁風除批飭提調永嘉縣查拿訊究外合行示諭爲此諭各該童廪保一體遵照特諭 
[閩垣雜錄]  
　　烏學使於五月二十日考試閩候兩縣文童廿一廿三日接考長樂福清等縣文童閩縣正案於廿五日揭曉取進四十有二人侯宫正案於廿七日揭曉取進四十有三人提覆之時每卷一題作文半萹不限時刻是眞寛嚴互濟者也○某孝廉前科大挑一等分發某省禀到未及半年忽丁外艱悵悵而歸讀禮家居於兹數載兹因哲嗣二人赴省應試孝廉於前日附搭小輪船晉省送考及至南臺洋中亭忽心腹作痛精神昏亂急就附近某店中暫憇片刻店主見其面色猝變詢問姓氏略答數言竟溘然而逝次日其哲嗣聞信馳到忽忽殯殮亦可哀已○客有從水口到閩者稱近日有訟棍勾串衙蠧假造臬憲告示在水口安成街一帶勒抽木牌陋規木商仇仇不平赴府縣衙門禀控想賢有司除暴安良當不稍寛法網也○泉州攉勝營勇在某廟内觀戲與某文童口角遂起爭端將某童任意亂毆遍體鱗傷奄奄一息現已禀控學憲未知作何辦理○東關外懐頭鄉某甲被雷震死已登前報兹聞甲姓郭年二十餘家世務農甲攺習裁縫時適與友由外鄉言旋至半途震斃閩俗凡被雷擊其屍須三日後方可殯殮并延道士誦解雷咒葢恐雷神因震人受穢不得上天也世俗之見抑何可笑○鹽道司徒伯芬觀察之德配梁夫人於五月二十六日病逝文武各官均往弔奠 
 
 

Page 3

 
 
[上海四馬路陳春記内協助奉賑公所接楊殿臣先生五月廿一廿五發第十十一兩號公函]  
　　少欽詠南逢辛心如蓮山子萱紹勤成忠蕃甫純齊葆三春瀾諸善長仁大人閣下初八日曾肅第九號信内附九批賑銀收條及致綏蓮二翁兩函定荷公鑒辰維籌祉吉羊至以爲頌遼賑已竣共查三百五十七屯一萬四千二百九十八戶計大口四萬零一百零六口小口三萬零二百四十一口每大口仍發東錢四吊小口减半共放東錢念二萬零九百零六吊十七日奉到第八號公翰並藥丸大小十一箱另一蒲包均照拜領已分解災區叮嚀諸同人認眞施給今接黄鑑翁自新民來信述及該處瘡痍滿目罹災尤甚其民情之苦困實不遜於海遼鵠面鳩形慘不忍覩幸被災之區不廣約需萬餘金等賑之急勢在須臾盖平粥廠力早不支道憲誠果翁屢次來函催放蓋賑遼陽甫竣今夜落船由水道回營而至盖平就盖平新民廣寍三處計之約需二萬餘金刻下所短尚鉅務於九批之外再籌萬金勉可敷衍然不過苟延殘喘災民暫免須臾之死耳若中道而廢則此數十萬之衆仍必塡乎溝壑似此賑　已時焦灼籌思後顧茫茫幸遼陽二賑培己力勸遼地官紳解囊倡助已集有五千餘金擬禀請軍尹兩憲發助若干許以滬所湊解六千合力接辦遼紳捐欵俟有成數當繕單申告以歸滬所收支禀報除遼陽外海屬之牛莊田莊台等處亟思一律仿濟伏祈諸善長救人救澈有以教之俾數十萬飢黎童生再慶造福無量臨池禱切不勝翹企之至肅此佈泐卽請善安愚弟楊培頓首五月廿一日自遼陽發第十號○諸善長大人閣下廿一日自遼陽肅布第十號信疊詳災况亟應接濟二賑萬難忍心去手等情想邀公鑒培遼賑畢後因道途泥濘從水路回營晤商叔曉介翁得讀九十兩號尊函並少翁蓮翁手書一一拜悉承來藥九四箱靈符千道甘　茶一萬服前次所來之藥頗爲見效惟純陽正氣丸甘露茶尤爲靈騐陳春記　來第十批庫平銀一萬兩已　收到兹附上十批賑銀收條一紙至祈察入叔和觀察今早　程赴瀋大抵往返須半月之期培恰於午後到此未得把晤悵甚本擬遵示去省又因水程太遲盖平官紳望賑孔迫是以準於明日同諸君赶往開辦盖賑仍放紅糧叔曉介翁先已會商購備一千二百石不敷續後添辦此時奉省糧價日漲甚至有錢難糴爲此賑放紅糧因地制宜於災民大有裨益耳行色忽忽不克細贅統容續布肅復敬請善安愚弟楊培頓首五月廿五泐於營口第十一號○再啓者四月十七日周家　等由遼陽肅奉一函内詳遼紳倡設粥廠一節係城守尉耆公鑑清體念民艱會同高剌史迭庵捐廉百倡率同紳士張中翰品三陳主政慶齋李紳香圑宋紳乙亭等合力舉辦活人無算而耆公之關心民瘼惠愛災黎之意未可湮没合并附陳 
[禁放花爆]  
　　時當炎夏風燥日烈火患易滋上海縣裴邑尊以城廂内外屋比如鱗沿路人家凉棚高搭一遇火警勢必蔓延而花爆一行尤爲最易肇禍　出示諭令一律止放如成陽奉陰違定卽拿辦不貸 
[自願隨夫]  
　　放白鴿一案屢紀報章昨日葛同轉又將趙陳氏母子提問該氏供稱丈夫趙松泉向在杭州按經廳當差頭當小婦人二十七歲時夫死守寡來滬四年本有一小姑另住寳善街現亦亡故小婦人孤苦無依暫住卜鄰里製襪度日近有沈周氏等爲媒勸令嫁王但所有財禮銀小婦人分文不得心中氣憤是以出城找尋同轉謂旣已找媒不見爲何二十三日出城至二十九日尙不歸去答稱此是小婦人錯處惟王待小婦人不薄身上衣服係王所贖卽兒衣亦王買來私心自問實在不安現願隨王回去决不再逃小婦人並無親戚可依實欲與王偕老同轉謂王未必欲挈爾回家趙陳氏潜然涙下曰俱是沈周氏不是包探王榮培禀稱奉諭往提媒人早已聞風逃避同轉隨謂趙陳氏曰俟提到媒人爲爾伸寃可也隨飭還押 
[賣孩可憫]  
　　崇明婦張何氏因丈夫失業難以度日來滬投西門外張龔氏處乞爲照拂該氏允許代𥴱帮傭藉以餬口張何氏卽告知丈夫其夫以妻在滬上帮傭全家可以養活隨挈子女乘舟來滬旣到該氏處該氏謂一人帮傭工貲有幾何能顧及全家且生意尙須遲日找尋我亦竊苦之人無力留養許多人口不得已借貸典質敷衍數日該氏實不能支持張何氏欲返里苦無川費向該氏商量將一歲餘之兒子托人實在英租界賈陳氏處計洋六元除償該氏飯食　外其餘作爲川資張何氏賣孩之事不敢向丈夫說明及其夫究詰幼孩何在始以實告其夫愛子情切竟吞洋烟尋死妻與該氏知之請人救治一面由該氏報明該處巡防局員朱明府問明情形幸吞烟者旋經救愈惟思子之心仍未能釋明府飭將張何氏張龔氏移送英會審公廨時已深夜值日差禀明蔡太守立傳賈陳氏訊問該氏等各訴前情太守深爲憫惻問張何氏爾夫總爲兒子起見該氏答稱無銀洋向贖奈何太守卽賞洋六元給賈陳氏令將孩子交還賈陳氏猶豫不决太守詢其故答稱價雖大元然我尙費中金又爲孩置辦衣服不止六元太守明白開導賈陳氏始允領洋還孩太守又飭差將該氏送回巡防局諭令卽日回鄉是亦惻隱之一端也 
[留養貧民]  
　　一百五十七號華捕見貧病臥路之張雲昌舁送英公廨值日差詰問之下據張稱通州人年二十六歲又有華捕送到方邦治據稱鎭江人年三十八歲滬上均無親友禀明蔡太守送棲流公所留養醫冶再行安置 
[知照船戶]  
　　吳淞港口開沙一事已由海關道龔觀察出示曉諭中西各船戶知悉俾於進口出口時留心避讓業已照錄前報兹悉觀察又札飭英會審員蔡太守飭差李杏張福知照中西船戶庶免碰碍之慮云 
[問候捕頭]  
　　昨晨葛同轉發落各案畢因法捕頭備德祿近自日　養病回來未經會晤特偕副捕頭及通事等親詣房中問候 
[工人行竊]  
　　太古碼頭第五號棧房内被賊撬開板箱竊去縀子四疋經管棧人報知法捕房捕頭着包探李雲發前往閱視該包探騐得似係堆裝人用手鈎撬破板箱將縀鈎出隨由堆裝頭目喚齊各夥察得内有一人形狀謊張卽帶至捕房管押定於禮拜二解送公堂訊究 
[並非竊賊]  
　　昨報紀徽州人汪文卿在招商局某輪船上行走法包探見其情節可疑送案訊問一節昨由包探王榮培禀稱小的曾至長泰棧查得汪並非竊賊來時曾帶鋪陳行李後因染病典質一空矣葛同轉飭提汪訊問汪稱向來讀書曾在漢口經辦厘捐此次前往粤東由粤回滬一病至今行囊罄盡不得已學茂陵劉郎作秋風客耳同轉問因何不到公館却至船上答稱公館中閽人不肯通報故思至輪船上見面問家在徽州何處答稱徽州府夥縣北鄉距省城約四百二十里同轉深爲憫惻囑其暫住捕房以候貲遣回籍 
[中流拔刃]  
　　黄浦司申送行兇人陳義德受傷人俞雪卿及　戶吳大到縣前晚裴邑尊升堂集訊吳稱小的在沙港頭駕渡船爲業前日陳俞南人來喚渡纔至中流陳卽拔刃戳俞俞忙躍入水中大呼救命小的上前攔阻亦被戳傷幸有巡船駛過方將陳拘送司署請移至案下叩騐傷俞稱小的自常州陽湖縣來欲往奉賢訪友身畔略有川資陳竟謀財害命幸有巡船搭救否則有性命之憂矣現惟肩上略有傷痕叩求將陳究辦陳稱刀是俞物實因口角由小的奪刀伊乘勢一推誤傷肩胛並無謀命事情惟求恩宥邑尊謂刀是俞特有何証據陳支吾莫答邑尊惡其逞刁喝令鞭背四十下陳始稱刀是小的防身之具並非爲謀財而帶邑尊飭將俞吳傷痕騐明將陳釘上脚镣交差看管俞行蹤詭秘亦非安分之徒交待質公所管押候而致陽湖縣查明核辦吳飭令退下 
[上海縣署瑣案]  
　　曹全全卽萬高頭經裴邑尊提訊笞責荷枷在案前日之晚邑尊升堂覆訊曹稱毛毛逃避他方一時不能交案邑尊飭開枷笞責二百板管押候核○地保顧掌生因虧欠年租逮案訊令算明清帳躭延多日仍與曹錦昌理算不明前晚復經邑尊訊究以顧有意逞刁喝責二百板鎖示二堂○虹鎭人張茂控朱咸泉朱毛毛朱欽華等私設拳塲爲害子弟前晚裴邑尊升堂集訊張申訴前情朱等供稱小的 
 
 

Page 4

 
 
等略習披勇並無私設拳塲情事叩求明鑒該圖董某甲上堂具保嗣後不准再弄拳棒邑尊准將朱等交該圖董保去諭以倘嗣後再有前項情事定須究辦 
[法界捕房瑣案]  
　　陳本初等控倪效六欠銀一案屢見報章昨晨葛同轉臨捕房飭包探將倪帶出問爾欠銀如許之多究竟如何花用供稱漢口昌記欠去洋銀二十餘元胡壽明七十二元大同中和五六元共放出帳洋一百六十餘元小的自己所用亦復不少同轉謂此事竟同誑騙木便寛容遂飭笞責三百板枷號示衆倪一再求恩自稱生意中人一經荷枷再難覔就同轉飭枷在捕　免其示衆○著名流氓施得勝誣控鄉人洪桂全卽吳桂全及妻弟劉書堂竊物一案昨日葛同轉先提劉至案問其向操何業答稱向以操舟爲業問爾姊夫控爾竊物究竟竊否答稱先向姊姊借得縐紗被面質錢六百五十文五月十七日又借棉袄一件質錢三百文十八日又借綿綢衫一件質洋一元問裙由誰取答稱　桂全向姊取出姊夫曾囑人跟至八仙橋肆毆　爾與桂全因何相識答在姊姊處相識問爾知桂全在家作何事答稱在家種　問爾知桂全借與爾姊夫洋銀六元確有其事否答稱雖未目見確曾耳聞問爾姊說有小洋銀等被竊據爾看來此事確否答稱姊夫素來無錢此事諒來未必同轉隨飭將施劉氏帶出問下面跪者何人答稱是兄弟同轉　旣是兄弟何忍誣伊行竊爾尚有面目見爾母乎且卽使爾弟行竊爾物旣經將票交還亦　不必控告矣施劉氏堅稱被弟行竊同轉問桂全處之六元究竟曾借否答稱　借同轉飭提桂全質訊桂全稱借洋六元時施夫婦俱在後施　小的送信至周浦一面偕羅又生往虹口賭錢又借又生洋三元施劉氏堅稱僅有三元並無六元桂全曾竊廟内衣物及我家自鳴鐘同轉謂無須多扳着一併還押候堂期續訊○積竊張文生行竊高陞輪船衣包一案已詳昨報昨又提訊張稱李桂實難尋交小的除行竊高陞船衣物外尙在宜昌船上竊得竹布長衫棉袄馬甲各一件棉綢褲一條問爾家中尙有何人答稱父母俱亡祗有兄弟在原藉開客棧此次小的由鎭江到蘇州再由蘇州來此同轉飭仍還抑所着包探至客棧吊齊質票核辦○前紀手携豆餅之劉阿弟押經數日仍未將大脚胖尋交葛同轉飭笞責一百板當堂開釋○剪綹賊顧張保陳阿三及竊取金利源碎煤之趙才寳外國攻山圖竊之湯金龍或因押期已滿或因抱病一併開釋○昨紀撬開自來水管之阮香榮昨有華捕投案質訊阮設詞推諉葛局轉判罰洋銀一元諭令卽行釋出 
[蘇州平江路新橋巷安節局内山東協賑公所代贖災荒婦女捐啓]  
　　嗚呼何連年隣省偏災之不息耶意或上天降災欲人心盡返樸實耶今日東旣傷於水復困於旱廬舍漂没田畝荒蕪典質殆盡流離覓食不得已而至於賣妻鬻子設身而處能無傷哉疊接嚴君佑之潘君振聲及散賑諸君來函云山東水旱洊臻哀鴻遍地婦女就鬻絡繹於道目睹慘狀筆難殫述喪心之輩因而視爲利藪販至各省淪爲娼優婢妾甚至帶住　商各國口岸開設妓寮苟能設法集貲立局截留代贖待領與賑捐相輔而行則完人骨肉全人名節不少云云噫何其言之切而法之　乎兹遵其　　爲　說　勤集貲禀請大憲立局截留已賣者贖歸以塞其流未賣者賑撫以清其源庶不負聖主截漕發帑大吏捐廉賑撫之至意與夫各省諸善士解囊慨助之苦心　聚欵不多則救人難廣所願仁人君子隨力樂助拯火坑之餘生全名門之淑媛不禁爲齊魯災民九顿首焉是爲啓○　啓者代贖一舉現先由同人電請金苕人嚴佑之潘振聲謝佩孜經培卿諸君於放賑之際遇有拐賣災荒婦女凌夷逼辱者隨時收贖一　電請盛杏蓀觀察派員駐紥烟臺海關遇有拐賣婦女由輪船出境者隨時截留一面敦請老成熟手善士於六月中前往山東帮同貲遣一切辦法悉照光緒四年河南章程現於五月二十八日先行籌墊第一批規銀一千兩匯由上海文報局協賑公所代解烟臺道署以備諸君隨時撥用此後集有千金卽行起解一次捐　歸婁門安節局彚總起解按旬寄登申報如蒙樂助以速爲貴功德無量蘇州協賑同人王憶笠徐子春宋珊室吳子和徐乾齋戴理卿宋培之謝銳止同啓 
[跋養心光室詩稿後]  
　　嘉善顧紫珊孝廉字諍厓名福翩翩書記長揖公卿其詩境直造蘇黄之堂而窺其奥耳其名者久矣聞其所著有養心光室詩稿未獲一見昨其同邑郭子少泉以一册見示時方炎熱手一編乘早凉擊節快讀覺涼沁詩脾都忘溽暑甚矣哉詩之足移我情郭子之餉我也多而生平向慕之心於是乎遂矣爰書數語以誌之光緒己丑六月三日高昌寒食生識 
[送何雨辰硯兄北上應京兆試卽請桂笙夫子削政]  
　　轉瞬冲天在一飛鵬程萬里拂往衣奇才發軔宜如此家學傳新敢或違風氣而今歸雅正文星昨夜耀光渾三千驛路迢迢望會見英聲起棘闈[  澹定室主人險生黄祖蔭拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江右官報]  
　　候補縣李大紳卸辦康山厘卡周恭先清理前署峽江縣任内交代回省卽用縣史誠卸署新淦縣事並清理交代回省同知陸錫康禀謝拔委州縣一次行知通判薛鍾翰委解九江關餉進京邵循名委往南贑一帶採辦額木陳廷憲禀謝准補廬陵縣丞行知指發縣丞胡永逹禀到安徽監生候補縣閻尙庚卸辦吳城上卡彭繼昆酌委優缺一次通判閻賡　酌委州縣一次同知林祖炘委解地丁部飯照費進京唐繼周由鄱陽卞來省領票並准　服加紀錄署新建縣周文潮禀謝儘先酌委優缺一次候補府羅光廷卸辦河口分局聞訃丁母憂從九周倫起服來江内閣中書劉貞田籍進京准補星子典史朱熾昌丁母憂補用通判廖倬清拔委一次湖口縣徐允　酌委調署優缺一次縣丞鄭輔清禀往山東烟臺公幹知縣張察禀謝考試胡松年拔委一次土之楨試用期滿甄别補用廖繼周拔委州縣一次府照磨徐景琦酌委司道首領一次 
[閩中官報]  
　　縣丞巫宜勳卸辦延平西溪厘卡鹽塲陳顯　奉委仙遊沙溪厘局潘轅牌示甌寗縣嵐卜縣丞王祖傑請假回籍修墓遺缺以補用縣丞高補咨補又漳平縣典史周浩患疾調省察看遺缺以從九梁以涵署理延建邰道缺制憲現委候補道劉觀察倬雲者理其統領逹字管已就近　飭福清絲朱令與該管管　官　同辦理前代理海澄縣黎司馬景嵩初膺仕版卓著循聲爲上游所器重兹復檄飭督辦泉州府局事務閩中人土同深艷羡 
[皖省官塲紀要]  
　　出使美日秘大臣崔惠人星使於上月蒞皖隨於十八日挈　乘輪東下洎　省文武各官趨送江干星軺早已遠去矣○錢穉庵文宗於上月二十三日十點鐘時由梓潼閣姚家口大拐角頭出集賢門由陸路取道桐城舒城等縣按試廬州陳六舟中丞以次文武各員均至北門外接官廳恭送候補知州李少青直剌汝霖奉藩憲阿嘯山方伯札委押解京餉銀九萬餘兩定於本月初旬乘船至清江取道天津赴京投納○候補同知王曙　司馬植忠現奉藩憲阿嘯山方伯札委辦理吉水溝分卡聞月初當束裝就道矣○委辦華陽厘局事宜文少樵太守庚於上月十八抵皖卽赴各憲衙門禀到面禀要公小住幾天卽辭回局中供職○原任安徽撫標中軍吳崇菴叅戎逝世後其公子擇於上月二十二十一兩日開弔届期自陳大中丞以次文武印委各員均往叩唁 
[温郡官塲紀要]  
　　温州總鎭周靜山鎭　於五月十五日赴閩　見督憲禀陳要公各營弁臨歧相送極形熱閙○温處道苑秋舫觀察從古鰲　會哨公旋於五月十九日三點鐘回署文武印委各員咸赴衙署禀安 
[潤貲助振]  
　　羊君月樵工法書行楷憫瀘災慘心先書楹聨十副交敝所變售助賑　發愿　紈摺扇各百柄每柄二角對聨百副七言三用八言五角先由敝所收潤貲給收條欲求塵寳者將件貲交下代送水慶里大春洋貨號内五天取件上海四馬路盤記瀘災協濟公所啓 
[書畫助賑]  
　　愛竹齋王人姚君恕亭工書善畫書則行草畫則蘭竹尤爲世所稱許往年汴省沈災曾畫墨竹扇册助賑現憫東省災巨願書畫紈摺扇各一百件每件書潤一角畫潤三角法界在醉六堂書坊英界在二馬路長泰棧兩處代爲收付七日取件遠處信力自給所得潤資悉數充賑於振務不無小補也[  味梅室主人啓]  
左子興部轉秉隆以東粤駐防爲　叻領事余曾晤於新嘉　相與縱談時事而不知其爲詩人也歸舟有人述及悔莫能追今又别數稔 
[矣偶觸舊恨奉懷二絶遥呈郢政藉誌欽遲]  
　　五大洲曾遍采風新嘉坡　駐　總　維往事偏留憾　却詩人左企弓南荒誰與闢蠶叢覆翼流民赤子同十載勛勞難具述　聲都在口碑中[  倉山舊主走筆]  
[贈同慶里王桂仙眉史錄呈淡定室芙蓉館吟紅館三主人一粲]  
　　生小性　不解愁見人含笑更含羞試將一管張鄭筆低問蛾眉欲畫不也抱琵琶也理琴眉史善彈琵琶尤工洋琴人稱雙絶周郎去後知音廣陵悲慨潯陽怨祗寫卿卿一片心奇花最好是初胎形似幽蘭淡似梅留得一枝須護惜漫敲羯　便　開 
[題惜春惜别圖鼐巫鎭軍尊兄大人之任兗州卽希正] [  瑯琊山樵戲筆]  
　　廿年淮海民安枕一春　酒花如錦忽漫春將旌斾行涙痕灑上戈袍袵年來坐鎭靖群梟多少探丸隱惠消大府交推邊將李功人自比酇候蕭昨歲天書天上至召入親諮軍國事雅謌許住魯王宫形勝來稽東郡志我因難弟識元方謂稚存分轉容我歌呼縱酒狂見說元戎通左氏敢希供奉識汾陽淮陰屢别還相見比似春風常識面從今揮手各天涯何時有脚仍淮甸婪尾花間藍尾巵我爲將軍前致辭功成身退頭猶黑好共花前舞柘枝[  射陽愚弟顧霎臣蒼波氏未是草]  
[詠花四律]  
　　尋花小院簾垂冷半侵園亭春色費追尋芒鞋踏徧苔二徑酒榼攜去歸月一林廋蝶狂蜂前度夢憐紅惜翠者番心何時覓得桃源境坐對羣芳理素琴○種花鄰園佳種獨攜來檻外籬邊到處栽掬上不嫌青露冷排根還怕曉寒催肥防分去删青草花慮殘時布緑苔弱質尙須勤護借何辭巡視日千回○澆花一畦新蒔绿初濃小步舊蒼苔屐　封醉日獨無攜　伴挈瓶權作灌花農泥融香逕蜂聲寂露輟輕枝蝶夢慵蕉館晨　饒逸事漫同　圃業寒冬　賞花碧闌十映　籬斜矮矮　枝簇簇花蝶戀濃香翻絳雪人誇極艷暈丹霞春亭縱酒朝飛盞江館題詩夜煮茶已是年華稱富貴臨風何必鼓三撾 
[上海四馬路文報局内恊賑公所經收山東奉天賑捐五月上旬清單] [  古大雷周登後足瓶初稿]  
　　初五日蘇州電報局募　四批賑欵陸班耦求病速愈一百元又一元求求求三十元嘉興電報局募總辦宋樹之翁十元賴陽濯氷子節省浮費爲父母求資冥福六元嘉興電局一元本埠陳與昌賑所節省千節筵移賑四元本埠仁濟堂來陸文彬子紹二元又徐白齋小洋五角以上兩戶均送蔣挹翁文郎芹儀移賑文記節省端節筵　賑二元武陽保嬰局募趙企之翁求保病體今愈十元天津路河靜觀軒銀二兩又募仁記銀二兩林記桂記自記和記自戶各銀一兩春記興記延記松記四戶各二元樹記　記澤記虚齋士記星記鹿記譜記式記敬記十戶各一　祁記蔡文林田永温韋記四戶各五角以上實收徽曹平文八兩英四十九元足對開一個虚對開一個漂陽同裕油號六元又募福源永一元五角裕成元豐繆大山恆豐王裕豐朱大隆華晉成復源源裕和樊九戶各一元德裕永豐　劉廣豐王復泰洪致中五戶各五角森隆四角楊公興羅怡盛兩戶各三角德邑無名氏四　常熟東塘市鎭永春典友節省端陽四元南市八鮮恆來無名氏一元電報滬局諸君節省端節酒筵移賑五元杭州電局募無名氏銅洋四元本埠田佩記一布仙鎭王陶菴　愼餘堂六元四戶　捐七月分四元病愈還愿人二　瑞　糖　李覲光錢八百盧州電局王交來鍾棣香翁錢一千文又募湯幼齡一千文謝黼卿六百文劉清源五百文無名氏廖朝義鍾陳氏快從興三愧堂李毓光六戶各二百文無名氏閔金廷兩戶各一百廿文張子廷胡興發劉福廷王永盛張興順曾福泰李長順和萬法銓韓雲齋陳建亭十戶各一百文蔣承庵戴洪法彭興順韓鴻順四戶各六十文邱平山馮松亭楊自安張玉成雷步雲五戶各五十文以上實收到原平銀三兩七錢○本日共收英洋二百三十二元原平銀十一兩七錢銅洋四元虚對開一個足對開一個小洋五角錢八百文今併聲明 
[上海市絲業會館籌賑公所施少欽經奉天山東賑捐五月十五日弟二千一百十三四次清]  
　　　州朱錦松一元嘉定莊新齋一元跛文人病愈還愿一元毗陵翰香女士畫潤五角浙臺金茂和銅洋三元二寳銀洋一元壽康莊來杭州候補府戴少梅太守募乍浦廳趙續募洋八十元劉祝三募五十元三善堂吳三十元彭仁懷募十九元永嘉縣恩募廿元槐蔭堂四元善子居募廿元洪七戶合洋二百廿三元宋文茂來蘇州宋培之翁募王汪洋十元錢願合七元懷德居士王吳氏各五元何潘氏鄒慧安各四元徐姓謝餘慶堂李姓蔡姓徐桂記陳再生程於氏蔣姓錢旭堂九戶各一元共十五戶均是還愿合洋四十四元恊昇莊來蘇垣醬業公所潘仲溪翁募第二百次無名氏求父病速痊洋十元又病痊完愿二元隱名氏二元汪陳氏求病全愈一錢耕伯募養眞主人求家室平安銅洋四元許氏求生意安隱洋一元吳子實募　念岑五元蘇樹本二元芝蘭室一元張惠生募長元吳鹽公堂午節筵席移助十元無名氏六元共十一戶合洋四十元銅洋四元王文翁交來吳松帳房楊子韶摹程錦善堂洋三元張吉堂容郁良源就記蓉安泰蓉伯昭張澤昌蓉蔭基七戶各二元容植亭斗垣建秋圑陳逹臣容廷芬文氏宋廷芬任萬盛林甲恩十戶各一元共十八戶合洋廿七元義昌來船政工次清白堂勤記楊一元又募陳五雲一元周茂楠沈維欽各錢四百文潘仲霞五百文張朝旭董國吉陳桐軒倪光明陳品端陳良貴吳畦陳春枝林得安郭孝盛十戶各二百文共十戶合日本洋一元五角銀七分爛板洋三元以上十五日接續前稿 
[上海北市絲業會館籌賑公所施少欽經收瀘州水災賑捐五月初一至廿九日另登清單]  
　　初一日莊連法洋十元虞俊奎病愈完愿十元○初二日浙寗心心室主人洋一百元○初五日珠溪恆泰黄心恆廿元梅孫心神不安夜不成寐求愈由恊源莊來三十元○初六日石邑仁大典十元有心無力人求益母壽由立大莊來四元○初七日海陽怡怡主人募同源典海陽問心居士海陽守愚山人三戶各二元自愼居士求雙親並健全人方隨人愿三戶各一元保安康八角葉翰章吳子和勉力居十三戶各五角母自欺　昌仁記各三角無名氏洗心居修德堂祝萱安健梓園氏居易齋硯香氏愛清氏八戶各二角樂善居榮華氏培卿氏大進氏永樂居五戶各一角共廿五戶由閔行寄來各十四元○初八日屠鎭鎔記了愿二元杭州鑄錯冶士修金提助一元初九日王陳氏一元十一日無湖代友氏由朱大全葉星田先生交來一百元柴　囊記由九江寄來四元通州無名氏由裕昌祥來五十元又吟秋氏四元又依仁堂二元十二日重古源泰衆友聖誕酒資移助二元十三日周衡陽氏求永息烽由張大昌來三十元天壞幸安客由豐順船來京平足三十兩零九錢二分方不足人求益母壽嘉和莊來一元十四日錫山不留名祈路上大小平安二元十五日富陽縣周募粤西居易會集捐由巨康莊來五十元二十日蘇州醬業公所潘　溪先墊解由寳和蔣來一百元廿三日長沙朱樂道堂廿元廿五日通州源泰募朱子忠錢六百四十文江竹君消災氏各四百文程驥中孫麗生蔡慶思心有餘力不足汪長生無名氏子系　陸杏園周雲峰　桂生孫鶴年十一戶各二百文金蓮子袁福餘程子連章德云程玉林五戶各一百共十九戶合四元○共六日隱名氏由通　糖行來一百元廿七日謝竺生謝仰宋謝杏甫四戶各一元彭熙卿求病愈十元蘇省楊子英募同昌典二元又玉眞堂三元廿八日石門汝南氏由夾石泰豐恆寄來五十元敬業堂一元念九日蘇城戈洪坤五元朱大全來無湖敬畏齋　無名氏六元又四元又三戶各一元又二角又錢七百三十五文又五百五十又二百文又一零五文又一百文三多堂二元不書名朱胡氏智氏二樂堂德本堂五戶各一元守拙居八角不書名四角業桂軒退步居惕非居祗可軒守愼居南清氏小甫氏平陽氏知不足齋隨緣氏安定氏少記氏十二戶各二角偶然氏鄭重居各一角思幼齋錢二百文及如氏一百十文昨非居一百文共三十六戶合廿六元蘇州織造署薛募三奇使者入迷道人積厚堂信天翁肅居易子六戶各三元盛鳳音邦季貞各二元共八戶由蘇城申報分館寄來合廿二元以上共收七百九十四元京平銀三十兩零九錢二分前五月初四日尸解出規元一千五百兩合併聲明 
 
 

Page 10

 
 
[上海三馬路籌募賑捐處趙萬功經收山東賑捐四五月清單]  
　　補不足子五角餘潤堂三角向間止五角有心無力子求合宅平安一元錢選卿一元無名　　　　十　不留名求平安十元無名氏求病速愈五元又銅洋一元二角無名氏四元一角松厦補過子四元仇雲氏求保合宅平安八元趙　明二角錢壽山四角姚仁卿三角方益齋三角存仁堂一元夏松子五角萬全泰五角兩月共收洋四十七元六角銅洋十一元二角 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十五年五月廿四日京報全錄]  
宫門抄○諭旨一道錄前○發抄硃批六道○台撫劉奏前撫番大員懇准在台建立專祠摺○閩督卞等奏請加神靈封號　○江督曾等奏已故知府等捐賑建坊片○禮親王等奏補章京片○江督曾奏　將更勅部註册片○又奏調署直隷州片○五月二十四日戶部通政司詹事府廂已旗值日無引見○江蘇按察使劉樹堂到京請安○吏部奏派考試漢中書之大　派出閱卷徐中堂李鴻藻翁同龢汪鳴鑾搜檢睿王莊王果勒敏熙敬文興桂全彈壓英信○都察院奏派專司稽查　　奕年○石見軍機許應騤曾紀澤劉樹堂○抄倪文蔚奏李萬發補信陽營守備奉硃批兵部議奏欽此○又殉節命婦烈婦殷　董氏旌表奉硃批着照所請禮部知道欽此○沈秉成奏遊擊陳顯道佾照原奬奉硃批着照所請兵部知道欽此○又總兵唐　才等留省奉硃批着照所請兵部知道欽此○又巡檢鄒佩瑀改奬奉硃批着照所請吏部知道欽此○又上年抽收厘金數目奉 
[硃批戶部知道欽此]  
　　太子少保福建台灣巡撫一等田臣劉銘傳跪奏爲前辦撫番大員功德在民據情奏懇天恩准在台灣建立專祠恭摺抑祈聖鑒事竊據台灣各屬紳士中書施士　　中蔡占鰲主事蔡壽星道員林朝棟等聨名呈稱台灣生番頑梗戕害生靈久爲地方大患現蒙　撫兼施内山番社一律歸化大啓榛　田疇拓　民番樂業永待相安今日之蒙庥固皆感頌從前之被　亦所難忘伏恩陞任兩江總督督辦台灣海防大臣沈葆楨於同治十三年及光緒初年兩次渡台創議開山撫番督兵籌辦拓出　南一廳恆春一縣改設台北一府控制撫馭番務始有規模厥後兼署福建巡撫船政大臣吳贊誠亦兩次渡台灣光緒三年接辦防務布置安撫事宜周歴番境自恒春埤南花蓮港以逹宜蘭不下千里觸染瘴癘與疾　山受病已重復於光緒四年　督漳州鎭總兵孫開華台灣鎭總兵吳光亮剿辦後山番社由岐來沿海番地繞回台北舊疾舉發請假回江南就醫旋卽病故其爲國盡瘁　事忘身與沈葆楨後先輝映沈葆楨已蒙特恩准於立功省分建立專祠各省均遵旨興建台灣現今分省同屬立功地方祀典闕如應請一律遵建至吳贊誠雖係在籍病故究其受病之由實因督剿番社觸染瘴癘所致委屬功德在民地方同深感戴茲當撫番竣事理合呈懇一併奏請在於台灣建立專祠以抒紳民愛慕等情並准帮辦全台開墾撫番事務太常寺少卿臣林維源咨請前來臣查台灣環海一島生番不靖爲患甚大沈葆楨督辦台防創籌開撫安内實爲攘外之計吳贊誠承其規畫勤事忘身不避瘴癘督剿番社並開闢後山道路若非該大臣等忠心實力開基於前臣何能於三四年間見將全台番社一律撫清輸誠歸化地方紳民追思功德感慕出於至誠合無仰籲懇天恩俯准原任兩江總督前督辦台灣海防大臣沈葆楨前署福建巡撫船政大臣吳贊誠並於台灣建立專祠由地方官春秋致祭以彰藎績而順輿情吳贊誠可否加恩並准予謚宣付史館立傳之處用自逾格鴻施理合據情恭摺具奏伏乞皇上聖鑒訓示謹奏奉硃批該部議奏欽此○○閩浙總督臣卞寳第福建臺灣巡撫臣劉銘傳跪奏爲神靈顯應懇請勅賜封號以酬靈貺而順輿情恭摺仰祈聖鑒事竊准軍機大臣字寄閩浙總督楊昌濬福建巡撫劉銘傳光緒十年十一月二十九日奉上諭給事中萬培因奏福建崇安縣屬端巖寺奉祀辟支古佛及護法三神歴著靈應請飭查明事跡奏請封號等語着楊昌濬劉銘傳查明具奏又片奏該縣五夫里社倉日就頽廢陳榖尙多請另設法整頓等語着該督撫飭地方官認眞經理俾復舊規原摺片均着抄給閱有將此各諭令知之欽此遵旨寄信前來富經恭錄行查去後伏查崇安縣崇祀辟支古佛及護法唐葛周三神屢著靈跡庇佑前民咸豐四年間據該府縣詳經前督撫臣題請加封准部臣以所稱捍患禦災皆屬遠年陳蹟議駁在案兹准飭據崇安縣知縣陳銑覆稱崇邑吳屯里原建端巖寺奉祀辟支古佛又有護法三神曰唐宏曰葛雍曰周武宋時俱膺封號每遇地方災惡祈禱輙應咸豐七八年髮逆兩次由江西竄入崇安四鄉搜擄殆盡惟端巖一處賊往則昏黑不能進人民避寺得保全者以數千計同治五年齋匪之亂以灰　捻成僞主彩輿蜂擁惑衆過端巖山忽雷雨交作立時擊破賊滅民安光緒九年夏亢旱田禾枯槁紳民赴端巖祈禱甘霖隨沛轉歉爲豐此其禦災捍患功德及民均屬近年之事信而有微並聲明志書佛傳登載佛名實係藻光其唐葛周三神姓名縣志載在義　祠可考據該府縣造具事實册結由福建布政使張夢元核詳請奏前來查廟祀正神實能禦災捍患有功德於民者例　奏　　勅封今崇安縣奉祀辟支古佛及唐葛周三神禦災捍患近年屢著靈應洵屬有功德於民臣等覆查無異核與定例及志傳所載亦均相符合無仰懇天恩俯准勅賜崇安縣端岩寺辟支古佛及護法唐葛周三神封號列入該縣祀典以答神庥除册結志傳送部查核並將整頓該縣五夫里社倉情形另片附奏外臣等謹合詞恭摺具陳伏乞皇上聖鑒勅部議覆施行再此案因府縣具詳未甚詳晰經前督臣楊昌濬批飭查覆是以覆奏稍遲合併陳明謹奏奉硃批禮部議奏欽此○○曾國荃等片再上年江蘇安徽兩省水旱爲災官欵不敷經兩江督臣曾國荃曾摺奏准收捐並分别飭屬勸捐助賑據新選湖北糧道卸任吳縣知縣夏宗　先於光緒十二年在吳江縣任内因直隷水災追維故父二品封職候選知府夏學曾故母二品命婦潘氏遺訓捐助直賑銀一千兩禀奉彚解赴直濟賑在案兹值蘇皖被災又體故父母好善之心勉力捐助庫平銀一千兩又現任宜興縣知縣孫茂橿遵故父五品封職孫绳武遺命捐銀一千兩又現任金壇縣知縣陳炳泰遵故父四品封職陳有祺曁現存母四品命婦陳馬氏之命捐銀一千兩又刑部主事鄭集良遵父鄭衍璜母鄭方氏之命捐銀一千兩又候選道庫大使胡琨遵故父母二品封職程誠二品命婦胡董氏遺命捐棉衣一千件又張宏驤遵父内閣中書張斯諳母張馮氏之命捐棉衣一千套當將所捐銀兩棉衣隨時分撥災區濟賑兹據籌賑局司道會詳請奏前來臣查定例士民人等助賑荒歉捐銀至千兩者請旨建坊給予樂善好施字樣等語又查山東直隷賑捐章　　衣一千件作銀一千兩等因今夏宗彝等各遵父母之命捐助賑棉衣洵屬孝義可風合無仰懇天恩俯准將已故浙江會稽縣人二品封職候選知府夏學曾二品命婦夏潘氏已故貴州清平縣人五品封職孫绳武浙江海寍州人四品封職陳有祺曁現存四品命婦陳馬氏福建崇安縣人鄭衍璜鄭方氏已故安徽婺源縣人二品封職胡誠二品命婦胡董氏浙江慈谿縣人内閣中書張斯諳張馮氏各於原籍地方自　建坊給予樂善好施字樣以示旌奬除咨禮部查照外理合會同兩江總督臣曾國荃附片具陳伏乞聖鑒勅部核覆施行謹奏奉硃批看照所請禮部知道欽此○○軍機大臣臣禮親王世鐸等謹奏查滿洲軍機章京内閣侍讀文英現選浙江台州府知府德克吉訥現選浙江温州府知府所　章京二缺應以額外行走之理潘院候補　中志樸兵部卽補主事穆克登額充補爲此謹奏奉旨知道了欽此○○曾國荃片再據總兵銜兩江督標儘先副將鄧永發禀稱前經投營隨剿荐保至副將儘先補用加總兵銜續以原官奏留兩江補用欽奉硃批着照所請兵部知道欽此　因重修族譜查悉永發二字遠犯七世祖永林之名擬請更名炳發以避祖諱呈請具奏前來臣查部定新章副叅等官業經歸標候補者如有更名復姓等事取具印甘各結奏明辦理等語兹據副將鄧永發造具印甘各結呈送核辦核與定章相符合無仰懇天恩俯准該副將鄧永發更名炳發勅部更正註册除將該員印甘名結送部查核外附片陳請伏乞聖鑒訓示謹奏奉硃批兵部知道欽此○○曾國荃片再署通州直隷州知州程遵道現經飭回泰州本任所遺員缺係海疆要缺必須精明幹練之員方足以資治理查有上元縣知縣陳謨堪以調署據藩臬兩司會詳請奏前來除檄飭遵照外謹會同護理江蘇巡撫臣黄彭年附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒十五年五月廿五日京報全錄]  
宫門抄○諭旨三道錄前○分選單○發抄硃批五道　張家口監督英奏差滿回京齎交盈餘銀兩並關稅正額摺○將軍岐奏查閱駐防精兵技藝片○將軍恭奏請補協領員缺摺　又奏協領懇留本任片○五月二十五日禮部宗人府欽天監廂紅旂值日廂黄滿引見四名廂曰滿十名正白家八名　奎潤續假十五日○順天府奏京師得雨三寸有餘○召見軍機續昌寳昌將　現換萬絲冠藍　紗袍　光緒十五年五月分選單　知州陜西葭州邊祖恭　南舉○通判直隷永平覺羅松興正白旗學　○知縣直隷臨城孚耀東山東監安徽石埭顧懷壬江蘇甲甘肅隴西劉更新安徽舉雲南通海何亮標湖北貢生四川通江高紹福順天附廣東恩平錢瑩浙江附○州同江西義寍尹葆衷順天供○府經貴州都匀李學源浙江附○典史廣東茂各陳才猷四川供○發抄卞寳第奏　浦令施錫衛署寗德令奉硃批吏部知道欽此○又鄭碧山補○浦營都司奉硃批兵部議奏欽此○又松○補　標前營遊擊奉硃批兵部議奏欽此○又大挑令蔡軒期滿奉硃批吏部知道欽此○又拿獲○○陳○帶止法並守備張進祿奬叙奉硃批　　所請兵部知道欽此○○張家口監督奴才英啓奏跪爲差滿回京循例齎交盈餘銀兩並關稅正額徵足無虧向短取　餘銀兩恭摺奏仰祈聖鑒事竊奴才何蒙天　派管張家口稅務於光緒十四年四月二十四日到任接據前任監　福惠代徵日期核算自光緒十三年正月初二日起連關扣　本年十二月初一日止氏徵一年銀兩錢文又接據前任監督福惠另文　父自光緒十三年十二月初二日起至十四年四月二十三日止代奴才代徵　任一百四十二日銀錢奴才除將另文移交代欲　任銀　錢文循例歸入後任報銷外所有接據移交自光緒十三年正月初二日起連閏至本年十二月初一日止計一年關期徽　正額盈餘銀兩又零星稅錢並動支核减曁殘廢牛犢以及駝皮雙價銀兩各數目曾於光緒十五年三月初七日逐欵分晰具奏奉硃批戶部知道欽此欽遵在案查奴才接據前任監督福惠移交代徵後任自光緒十三年十二月初二日起至十四年四月二十三　止訂一百四十二日稅銀一萬七千五百四十九兩八錢一分三厘制錢一千零三千八百文奴才自四月二十四日接期代　起　十二月初一日止訂二百十八日稅銀一萬九千二百四十五兩六錢制錢二千三百二十一千九百七十文連前任移交統計一年共徽銀三萬六千七百九十五兩四錢一分三厘制錢三千三百二十五千七百七十文又自光緒十四年十二月初二日起　十五年四月二十三日止奴才代後任代徵一百四十二日稅銀一萬七千五百六十一兩一錢五分制錢一千零一千四百文遵照例案一併移交新　監督宗室宜烈接收彚人下任錢　數内報銷查張家口一年例徵止額盈餘銀六萬五百六十一兩零今奴才等代徵一年正額盈餘銀三萬六千七百九十五兩四錢一分三厘制錢三千一百七十三千六百四十文折銀一千二百十七兩一錢八分二共銀三萬九千十二兩五錢九分三厘内除正額銀二萬四兩七錢七分徵足無虧計徵收盈餘銀並以錢抵銀共一萬九千七兩八錢二分三厘核與額徵盈餘銀數計厘徵盈餘銀二萬一千五百四十八兩四錢七厘查此項短徵盈餘銀兩前任監督福惠在任一百四十二日應成銀二萬三千八百八十七兩九錢五分該監督福惠代徵稅銀並以錢抵銀共一萬八千二百十九兩一分三厘計短徵盈餘五千六百六十八兩九錢三分七厘奴才短徵盈餘銀一萬五千八百七十九兩四錢七分伏查張家口稅務向以南茶並恰克圖皮毛等貨　出入兩大宗次則進口牲畜均係内地商賈往來興販是以從前稅課豐旺及至俄國通商後所有大宗茶貨俱由俄商自行販連悉皆照章見稅内地商賈漸多歇業因之每歲徵額均屬短絀奴才自接任以來竭力經理不敢梢懈裏得規復原額以期涓埃稍報無如大宗　貨俄商販連仍前甚多並有英商販茶連往恰克圖查照俄商章程辦理以至華商茶貨稀少雖經奴才竭力稽徵設法招徠商貨係屬零星稅課仍無起色賴進口牲畜較之前任似覺稍旺祗以販連日短難補茶貨缺乏計奴才任内徵銀雖有多於前然爲數無幾難補萬一盈餘銀兩仍屬未能照額徵足奴才萬分焦灼不勝悚惶實係事出有因非敢稽徵不力所有俄商並英商販連大宗茶貨業經造册呈報戸部及總理各國事務衙門查核至奴才任内殘廢牛犢以及駝皮變價銀共一百三十七兩九錢照例交廣儲司查收所有光緒十四年各牧羣共倒斃大小馬皮一萬一千二百十二張前經奏明各牧羣僅交到馬皮五千張奴才先行解交工部年例並添解大馬皮三千張武備院大小馬皮二千張其工部再行添解大馬皮一千五百張各牧羣尚未交到俟交到時另行辦理至餘剩馬皮數目應得變價銀兩再爲呈報内務府照例交廣儲司查收等情嗣准察哈爾都統咨據各牧羣懇請將光緒十四年倒斃馬皮仍照舊　辦理其工部再行添　大馬皮一千五百張歸入光緒十五年倒斃皮張内冉行辦理當經據咨呈報工部旋蒙札准在案至光緒十四年各牧羣共倒斃大小馬皮一萬一千二百十二張除解交工部武備院大小馬皮五千張外其餘馬皮六千二百十二張每張照例變價銀五分共變價銀三百十兩六錢連殘廢牛犢以及駝皮變價銀一百三十七兩九錢共得變價銀四百四十八兩五錢呈報内務府照例一併解交廣儲司查收理合聲明其核减銀九十兩節省制錢一百七十三千二十三文易銀一百十五兩三錢四分九厘循例解交戶部查收所有光緒十三年正月初二日起連閏至本年十二月初一日止計一年徵收正額銀二萬四兩七錢八分盈餘銀一萬六十五百七十三兩二錢六分四厘五毫制錢三千一百七十三千六百四十文前經奏明除動支核减並以錢抵銀外實存留餘銀三千二百七十三兩三錢四分二厘五毫奴才親齎至京應交何處恭候命下遵行所有才奴等一年關期報滿正額徵足無虧惟短收盈餘銀兩實係事出有因非敢稽徵不力查張家口上年短徵盈餘銀兩部議減免四成八毫奏奉諭旨允准在案兹奴才等所虧盈餘銀兩情形較之上届大致相同惟有仰懇天恩飭部核覆酌量奏請從寛減免成數其餘不敷銀兩着落遵限賠繳謹將關稅期滿　由理合一併陳明伏乞皇上聖鑒謹奏奉旨已錄○○岐元片再前任成都將軍崇實仿照直隷等省抽練營兵之法在於軍督提城十營兵丁内挑選精壯一千名又因旂營生　日煩閑散精壯甚多揀選五百名作爲精銳之兵並揀派幹練之員充作正　　官　給月餉俾資操練以備緩急等因具奏在案兹值春操之際奴才岐元奴才雅爾堅將旗營精兵各項技藝細加查閱先看連壞陣式步伐均屬整齊聲響亦皆聨貫次閱力矛籐牌擊剌進退均極純熟鳥槍擡鎗中靶成分皆在七成以上當將技藝優嫻者分别奬賞以示鼓　稱有生疎者嚴飭管帶訓練各官弁　　認眞實力操練仍由奴才等隨時將各項技藝抽閱總期精益求精緩急得收實效不至日久生懈虚糜餉項以仰副聖主整飭戎行控馭邊疆之至意所有奴才等查閱駐防精兵技藝緣由謹附片具奏伏乞奬賞以示鼓　稍有生疎者嚴飭管帶訓練务官弁　加認眞實力操練仍由奴才等隨時將各項技藝抽閱總期精益求精緩急得收實效不至日久生懈虚糜餉項以仰副聖主整飭戎行控馭邊疆之至意所有奴才等查閱駐防精兵技藝綠由謹附片具奏伏乞聖鑒謹奏奉硃批知道了欽此○○奴才恭鏜托克湍跪奏爲循例請補協領員缺以重職守恭摺仰祈聖鑒事竊查墨爾根城廂曰旗協領訥勒恒額病故所遺之缺亟應遴員請補奴才等查有墨爾根城正白旗花翎佐領貴昌現年四十五歲曾經出征著有勞績於光緒十三年經奴才等揀選以協領擬陪經該旗帶領引見於十三年十一月奉旨擬陪之貴昌着　名欽此欽遵在案今訥勒恒額所遺之缺奴才等公同考騐得貴昌勇敢耐勞熟悉旗務以之請補斯缺實堪勝任旗翼亦屬相當如蒙俞允該員已經引見毋庸再行送部卽令任事以專責成所有請補協領緣由理合恭摺具陳伏乞皇上聖鑒訓示謹奏奉硃批着照所請兵部知道欽此○○恭鏜等片再齊齊哈爾城正黄旗協領哲爾精阿於光緒九年三月十三日補授是缺連閏計算於十五年正月十三日已届六年俸滿例應咨送部旗帶領引見兹據該協領哲爾精阿具情呈請給咨前來奴才等查該協領哲爾精阿在齊齊哈爾城食俸當差歴經四十九年於地方一切情形極爲熟悉現值操防緊要又届礦務創辦之始在在需員合無仰懇天恩准留本任暫緩咨送部旗以資熟手除將該協領哲爾精阿履歴先行咨部外理合附片陳明伏乞聖鑒謹奏奉硃批着照所請該衙門知道欽此 
 
