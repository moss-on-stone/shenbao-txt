# 1892 - 113 - 4906830

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論考試防弊]  
　　考試爲掄才大典各省主試學政皆由朝廷特簡惟木天清望卿貳名班始得與乎其選誠以黜陟之所分卽爲榮辱之所繫固不得不愼重視之也　廷之視考試也重　士之應試者自當恪遵功令蹈矩循規兢兢焉業業焉默體聖賢律身之義仰副菁莪造士之懷在庠序則爲純儒歴仕版則爲名宦讀書養氣自待正不宜過薄無如士風日下作僞頻仍雖經官憲嚴密關防遇事整頓而澆風仍未能盡革試就彰明較著者言之一在抄襲士人自勝衣就傅以後日從事於誦讀迨學業旣成始出而觀光上國苟使讀書有得宏中肆外則風檐矮屋之中方將以三寸毛錐横掃千人落紙揮毫雲烟滿幅自有摇嶽淩滄之槪斷不屑剽竊陳言以希詭遇卽曰文思遲鈍未能下筆千言然枚速馬工原於天性要未聞掇拾他人牙慧硬擺自家架子而可妄詡淹通冀邀賞識者近十年來士習日陋祕本愈多當挾策入塲其所倚恃者無非此兎園册子耳題紙旣下不暇思索便急急焉惶惶焉倒囊翻篋遇有對題者則視爲枕中秘東抄一句西竊一聨雜湊成萹幾如五雜俎百衲衣苟無對題之文無可如何亦就依稀彷彿者生呑活剥拍調依腔此等文似乎無足觀矣然閱文者偶一模糊難何不濫竽一二此作僞者所以不思變計日見其多也卽或入門時搜檢從嚴而若輩且百出其計致有買搜檢等諸弊士習於此不可問而文風亦愈趨愈下矣一在槍替富家子弟胸無點墨逐隊入塲胡辭塗鴉自知萬不能厠名榜末不得不藉孔方兄之力暗倩名手爲之捉刀於是健筆能文之士遂不圖名而圖利甘爲壓綫代作嫁衣洎乎蕊榜高懸名標甲乙囊金相贈夙願頓償而一時巷議街談且譁然曰某也銅自熏人今竟名列賢書九某也素不用功今竟試居高等矣噫嘻此言也何爲乎來歲官憲知其然故於防弊之法不憚煩勞務期詳盡鄕試頭塲信各士子提籃交卷旣出號門不准再入如有違者以犯規論似此嚴密似不難弊絶風清矣然槍替之風仍不能絶者何哉蓋内槍之弊易絶外槍之弊難絶也作外槍者大率神通廣大每當大比之年卽招集能文之士在隱僻之處租賃房屋招徠生意講定酬資獲中者若干中元魁者若干中副車者若干迨埸内題紙甫下則塲外之消息已通此時身在矮屋中者反挜所事事靜候次日救命符　抽毫展卷作謄文公而已爲此者非不知槍替之風素干例禁其所以躬蹈不韙而不顧者在雇槍之人則中以求名之念在受雇之人則中以求利之心也夫朝廷設科取士將以甄拔天下之英才用備異日之任使而夤緣僥倖之人反借朱提之力乞文字之靈又何怪言路之交攻士林之側目耻故欲整頓積弊小試則嚴絶内槍已足使涇渭分明玉石顧判大試則嚴禁内槍尤須密查外槍庶足以伸法律而肅紀綱然外槍旣多於内槍欲絶外槍較之絶内槍尤非易易絶内槍之法不使打連號不使任意往來不使於交卷後復入號舍不使號軍水夫暗中傳遞代槍者自無所施其伎倆外槍則黨羽衆多消息靈通本領高大未易一網打盡此風不絶國家何由拔取眞才士林何由砥礪眞品而作奸犯科者復何由相知儆懼哉蓋嘗綜而論之抄襲之弊其害只在文風槍替之弊則於風俗人心大有關繫各省大憲知其然是以每屆科塲必將條例曉諭應試士子殷殷垂誡不啻三令五申又遣明幹之員稽查彈壓無非爲愼重掄才起見此其用意之深立法之詳亦可謂不遺餘力矣歲科兩試爲噐序之所瞻望使車所至學校青衿無不承流趨化邇者浙江學憲陳六舟宗師安徽學憲吳肅堂宗師江蘇學憲澊玉岑宗師皆能認眞防弊至周且密是可謂得其要領者矣 
[揭曉有期]  
　　京師來信云本年壬辰科文會試大總裁擬於四月初九日塡榜初十日揭曉惟尚未將放榜日期用紅文咨逹禮部云 
[蘭掖清風]  
　　八旗王公文武大小官員每歲在秋應支俸米折銀自去春改折米石支放現屆一年經戶部議奉擬將八旗王公文武大小官員應支俸米折色銀兩請自本年春季起無庸折放米石仍規復舊章由戶部支放實銀奉旨依議欽此隨由戶部通行八旗滿　漢各固山一體遵照辦理○吏部爲咨行事文選司案呈本部議據直隸總督李奏以直隸卽用知縣張豫泰請補曲周縣知縣等情查曲周縣係屬選缺旣經扣歸外補所請以進士卽用知縣張豫泰抵補之處核與例案相符應准補授三月初八日奉旨直隸曲周縣知縣員缺張豫泰著依部議補授餘依議欽此欽遵到部合卽抄黏原奏咨行直隸總督查照○鴻臚寺爲咨行事本寺現在辦理啓疏奏請皇上升殿所有升遷調補加級紀錄曁保獎升階銜翎胶汧復處分抵銷處分寛免罰俸賞遠翎銜以及降革留任等項人員均應一體謝恩相應咨行各衙門有無應行謝恩官員務於三日内造具銜名滿漢印册咨送到寺以憑繕人啓疏事關大典勿遲勿漏○兩江總督劉峴帥奏稱據鎭江紳耆僉禀已故四川成都將軍魁玉從前率隊剿賊於鎭郡立功尤偉郡民賴以保禦者動數萬計迄今追頌稱羡弗衰擬於鎭不江府城外建立已故成都將軍魁玉專祠由紳民自行捐建祠成後並請列入祀典每歲春秋由地方官致祭以隆報享而順輿情奉硃批著照所請該部知道欽此○管理太常寺事務禮部尚書臣宗室崑岡等謹奏爲題請欽遣事恭照光緒十八年四月十七日孝端文皇后忌辰應行遣官恭詣昭陵讀文致祭謹案臣寺祀典内開應遣陵上官一人就近致祭准宗人府送到昭陵宗室人員銜名前來臣寺照繕題本進呈恭候欽遣侯命下之日再由臣寺知照宗人府轉行遵照謹此題奏請旨三月十七日奉旨遣盛京宗室營主事恩常行禮欽此○廂監滿印務叅領玉森以頭中喇世管佐領覺羅多聨現病故出缺所遺佐領圖記應卽派員暫管以資辦公禀請本管都統恩相國核奪相國諭派頭申正叅領志明暫行代管○上諭處爲咨覆事准吏部以四川總督衙門筆帖式一缺咨取本處將京察一等筆帖式出考保送一員如一等不得其人准以二等人員保送等情 
 
 

Page 2

 
 
前來查本處行走京察一等戶科筆帖式斌超年力富强清漢通熟堪以保送相應咨覆吏部查照○前陜西延綏鎭總兵慶筱亭鎭車連自丁母憂回旗守制刻已逾二十七月服闋之期敬繕安摺二分膳牌一面於三月十八日子刻齎赴西苑門外分呈奏事軍機二處代爲呈遞隨卽衣冠候旨旋由奏事處傳旨知道了欽此○委散秩大臣世襲靖海侯施襲侯恩榮奉派赴口外賜奠所有入値頣和班一差應卽派員補進經侍衛處開列散秩大臣銜名奏請欽派於三月十八日奉旨着派委散秩大臣承恩公克文補進頣和園班欽此○禮部示頭傳八旗官學候補教習宋鶴聲知悉限三日内親身赴部騐到並携帶筆墨以備塡寫親供當堂覈對筆跡毋違○禮部爲曉諭事查科塲條例内開會試三塲完竣未經中式之年老舉人奉旨賞給職銜者應赴午門前恭謝天恩等語今本年壬辰科會試爲此曉諭三塲完竣年老舉人務須在京靜候俟奉有　恩旨之次日赴午門前謝恩毋違 
[丁沽雪浪]  
　　江浙海運沙寍各船於二月晦前陸續行抵天津旋於三月初開艙兌米頭帮早經完竣二帮接續開兌亦復將完現在頭帮已聞同海河停泊二帮亦有起提者今年開艙迅速兌米亦不延遲惟剥船旣派連一空而在通兌米各船復有應接不遑之勢竊恐三帮糧米難以斛兌如期也又聞今歲全漕告竣當在端午前後云○滄州人某甲寄居天津楊柳青藉磨豆腐爲業邇者以腰纏稍裕思立室家遍託良媒爲之說合遂聘娶某氏女爲室女小家碧玉丰致嫣然雖臨水理妝因風梳髮而一種天然娬媚自足令人魂消當未嫁時曾與某乙有私乙昆季四人上有兩兄下有一弟蓋北倉人而流寓村中者氏旣經失足便擬回頭無奈一縷情絲非慧劍所能斬斷雖不能明槍父戰在猶時時暗度陳倉甲知之猶以乙禦侮人多不敢發難今春冰泮擬挈妻回里爲避乙之計比乙詗知則已如巫臣之盡室偕行亟與女母私商令假作婚書俾得冋中途刦奪蓋女母係王婆之類暗昧事本由伊撮合而成故乙當情急之時瞻敢向之直訴也不料旣經赶及已入滄州境内距甲村落祗數十里之遥甲叩胡爲乎來乙謂汝何懵懵抑故作痴呆耶我乃七尺昻藏豈能任汝誘妻逃逸甲謂鵲巢豈容鳩佔如謂氏係汝妻請問以何爲証乙出婚書以示甲自知難與爭衡笑謂此事如今不必較量緑楊宜作兩家春請到敝鄕再行區處否則貨取身價與汝瓜分乙允之遂隨甲夫妻歸里甲村人多在州署當差者先期已聞中娶妻今知載美而歸相率登門道賀突見乙在座衆以爲姻親也互相慰勞旣問姓名並展邦族中無奈忝顔相告曰此非親非故實仇讐耳遂將涎妻刼妻知難與敵騙同到此等情和盤托出村衆咸髮指眦裂將乙扭送州衙州尊研訊情由知非善類判令笞責管押乙受刑後傷病交作取保釋歸延至上月中旬斃命刻聞其昆季行已投天津縣控告矣訪事人述之如此究竟尙有别情與否執筆者非能懸揣請還問之案中人○今春大時過旱麥苗大半黄萎至三月十七日雖經雨澤應時然不過沾衣欲濕耳天津縣李大令關心民瘼設壇薰沐祈沛甘霖此亦分所當然大約循古時鞭陽石咒蜥蜴之故事耳二十三日傍晚黄風刮地黑雲蔽天竊以爲暴雨傾盆可使郊原澤遍矣詎天階小雨潤只如酥而風勢跋扈異常折柳摧花略無憐惜說者謂倘再不雨則已成旱象恐日後莫補桀榆矣奈何 
[鷺江雙鯉]  
　　厦門來信云日前德記洋行主人卜魯師手提火器邁步全海澄鄕獵獸忽有腥風撲面而來嗅之曰異哉是虎也不入其穴焉得其子乃狙伏山陬伺之至晚萬籟俱寂繁星滿天驀見一物自山洞出雙眸閃爍似明燈知其向山中覔食遂乘隙探其穴中有雛虎二大如狸奴卽抱之回豢諸鐵籠日餧以牛肉暇時戲權之各重數磅噫虎之威可謂猛矣逞其咆哮之性擇肥而噬自以爲一世之雄庸詎知冥冥之中已有覆其巢而絶其嗣者然則雖猛亦何爲哉或曰虎猛何足患今更有貪如狼毒若虺狡如兔饕饕如封豕長蛇有不知天道報施將若之何則記事者嘿然不敢答○三月二十日有馬戲跡由新金山歴小呂宋而至厦門鼓浪嶼大宮前林紳宅外空塲支逢演技觀者須納洋銀二元或一元五角卽窶人子非銀蚨五角亦苦不得其門然雖騄耳黄騮騰驤超躍男兒好身手各顯罄控之能而座客寥寥不及昔時車利尼之繁盛說者謂班中無虎豹獅象之類不足以擴奇觀兼之巿面衰頽長袖善舞之流亦大半賦閑無事是以不復命儔嘯侶行樂及時也近已聲價大貶而觀者依舊寥寥○提督路碼頭塡築海灘起建巿屋應需瓦礫雇工搜尋近日沿海瓦礫已空工人多就人家駁岸下挖取民間恐一經挖去房屋不免撼摇是以嘖有煩言咸謂損人利已云 
[漙大宗師招覆松屬八學一等生員案並覆生題]  
　　松屬一等案於三月三十日申牌時分發貼著於四月初一日進院覆試計府學二十四名陸炳麟兪培良錢同壽談廷杰沈徵耆顧其行黄燡滎張祖熊宋學郊謝葆鈞張葆煐蔡福鈞唐元斌顧嘉淑宋際清潘炳辰宋士祁黄報廷陳慶煕朱繼良張應神徐元煕張燨郁廷光○華亭二十一名李光祖金佐宸蔡勤恪楊錫章嚴翰章童召南吳葆　五啓陽錢尚廉姜世綸姜邦彦顧鍾泰宋良士唐仁堉吳汝剛徐士鈞徐士瀛張增頣吳前楣沈琨朱念椿○奉賢十三名胡心培汪銘張智罃羅輝祖周士濵蔣道腴周貞幹何六脩李鏘王謨陳文煥阮維和朱家驊○婁縣十八名　拱辰胡常惪顔鍊沈惟祺周廷楨張聨珠許綆修濮煥章倪宇梁許毓麟陳則蕃方瑩潔吳廷銓侯功叙陸元逹黄吉工張鶴祥張公璵○金山十三名顧駿顧騮王平格張徵灝葉心巖王渭清黄家驊徐法祖兪若霖夏鼎銘沈嘉樹王煕敬姚庭柏○上海三十名梅豫棖王宗毅李鴻膏王納善徐揆大汪永思劉增祥蔡爾康林曾賚劉至清秦榮光陳有常凌貞鏞劉世傑趙履福劉欽謨楊起壽莊學忠張楨鈕永建童汝福張岡范煕瑞錢椒朱洞賓蘇紹柄樊葆煐張孝庸楊辰徐駿○南匯十四名謝起鳳徐世傑丁殿颺楊思義楊嘉煥華賡和華賡煕王家銓謝慕蓮陸望峯陶元斗宋學郊黄廷佐陸志清○青浦二十一名葉其章項鍾英徐公修孫承基孟作舟張壽陳徐步灜張世昌王家霖徐景澄曹鞏光錢學禮莊大紀徐經訓葉其驥葉其斆葉其松卓志仁沈彬宋寶祁徐翔雲○覆生題吾將仕矣至聞弦歌之聲賦得石牀潤極琴絃緩得琴字五言八韵 
[虎林雜誌]  
　　杭州來信云大憲札飭錢塘縣伍大令署理仁和縣篆務以而朱大令署理錢塘縣篆兩大令捧檄之下筮期四月初一日履新○崧振帥蒞滬情形已登昨報三月二十七日寅刻由撫署呼殿出虎林門至新碼頭登舟各員均投遞職名恭送○文童府試已竣張太守示期三月二十四日合試屬下九州縣及旗籍武童俾各逞躍馬彎弓之技○省垣好事者鳩貲在皮巿巷玉陽奄齋供先期建七星大旗於門外雇不僧不道者凡五雜以殘年老嫗團坐三四桌宣陽佛號謂之七人佛翌晨復演大傀儡戲男紅女緑蟻聚蜂屯戲臺用松柴堆壘而成草創規模並不鞏固演至下午衣冠遍地鑼鼓喧天觀者洶湧如潮戲臺遂隨勢欹倒雖不壓傷人命然已驚擾非常而聨則仍高坐蓮臺略不一施庇佑嘻何也○前報紀聨橋丐子某甲聚衆强索經仁和縣高大令飭差拿獲處以荷校之刑某日上午丐力不能勝宛轉倒斃地甲據情禀報後大令卽帶同刑仵書役臨塲相騐旣畢將地甲笞責一千板呼殿而回 
[四明聞見錄]  
　　寗波訪事人云某夜寗紹台道吳觀察公出而回見一帶髮女尼蚨坐大堂手擊木魚募化不覺勃然大怒立飭拿交鄞縣訊辦並傳地保及把門頭役嚴加譴貴旣又飭工匠在東西轅門添製栅門派役專司啓閉示諭東西轅門地保守門頭役略謂衙門重地理宜 
 
 

Page 3

 
 
嚴肅豈容閒雜人等肆行無忌擅自出入乃近來轅門外以及頭二門等處每有各色男女閒雜人等任意作踐毁拔樹木栅欄及募化游方僧道女尼等擅行出入該地保門役旣不攔阻又不禀究一味寛容廢弛殊屬不成事體合行諭飭該地保及把門頭役遵照嗣後如附近轅門内外頭二門等處再有前項人等任意作踐擅行出入立卽嚴行攔阻驅逐違則禀究如敢徇隱及擅自輕離曠誤定將該役保等責革不貸本道言出法隨勿請言之不預也○前報記鄞縣鄮山書院肄業各生童在校士館滋閙云云事後楊邑尊嚴飭禮房查明爲首之生童童某等二十名牌示除名扣考隨於三月二十四日重行甄别○江東三官堂至梅墟一帶約有氷廠數百家近有刁猾之徒或將戽入田中之水潛放江中或將已成之氷縱火溶化又揑稱沿江隄塘坍塌勒派田涓以資修理廠戶惡之紛紛赴道轅控告吳觀察札委楊分府於三月二十五日親臨查勘禾知若何辦理也○南郊走馬塘陳姓婦夫死後再醮與鄰村某甲近向前夫之族人某乙索償借欵乙斥其無恥以致互毆婦身受夷傷旣儿殞命甲遂投縣求騐迨楊邑尊下鄕騐視而乙已畏罪遠颺邑尊騐明傷痕飭屍親備棺收殮許以拿獲兇手照例究懲 
[種火新奇]  
　　日本火患靡有已時就本月計之已多至有十九次記其最巨者八號伊豆天城山燒毁一百四十戶原野數百町内有御林材木合共失銀圓二百五十萬枚有奇十一號靜岡縣豐田郡山香村大井之西蘆都部大郎所設川口屋御泊所失愼其妻與三女及止宿者共十五人殉焉按御泊所卽旅邸之謂又聞邇來東京及各處每有貧乏不能自存者用藍縷衣服包裹火藥或煤油所浸木片到處種火以圖刦物尢奇者以燒紅炭墼繫於貓身貓至炎熱不堪則四處跳躍火星亂迸馴致蔓延云 
[粤中談屑]  
　　廣州省垣西門五福里人黎某在上海某洋行當買辦家資殷實局面輝煌上月十九晚更鼓初敲突有盜匪多人明火執仗破門而入肆行刼掠傾筐倒篋搜括一空家人畏其兇鋒不敢支拒任其飽掠遠颺事後查檢所失約値洋銀一千圓遂開單赴縣報案未知能緝獲度否○蘇賡堂河帥第宅在省垣十一鋪日前因有喪事延儈禮佛唪經有一儈年約二十餘行至門前陡然色變呆立不動如木偶然撫之氣已絶矣意者其竟赴西方極樂世界耶嘻○上月二十一日爲粤海關監督聨榷使之太夫人壽誕軍督兩憲及可道以下各官均登堂晉祝榷使肆筵宴之直至紅日西歸始各盡歡而散○雅荷塘某姓夫婦失和時時反目爻占脫輻已非一朝某日復因細故被夫每敺婦羞憤難堪仰礫自盡母家聞報大興問罪之師糾率多人蜂擁而至室中器物毁壞無遺並欲扭其夫赴縣控陳後經旁人排解再三許以從豐殯殮事乃寢息然所費已不貲矣○春雨過多田疇積潦難消以至不能播種農民輟碷懸耜仰屋興嗟奸商逆料禾稻難望豐收遂爲龍斷之計互將巿價高𤁅南海縣訪悉情形出示查禁而若輩惟利是視雖有憲示亦皆視若弁髦邇來米價層累益高並未稍减想縣宰必有以懲之也○小南門城上有八角亭客冬被火所燬片瓦無存日前大憲雇匠估計價値想須鳩工庇材也○南海番禺兩邑宰於上月十八日赴貢院考試文童南海首題足以有容也發次題盈科而後進詩題賦得緑桑高下映平川得川字番禺首題焉用牛刀至君子學道次題莫大乎以天下養詩題賦得冠冕通南極得南字計南邑應試者約四千人番禺約三千餘人斯文濟濟可謂盛矣○打銅街振成銀號倒閉脫逃已登前報西榮巷敬信銀號亦於某日倒閉兩號均欠官欵大憲因卽委員查封 
[醉中弑母]  
　　前報紀江蘇長洲縣沈大令下鄕相騐兹悉離省垣三十里有地名河口者一小巿集也居民任性昆季二人長任甲係前母所生年已而立次任乙則由繼母出上　甲妻病故甲鬱鬱不樂日顚倒於黄封紅友間上月二十日偕二三友人至某酒肆沽飲藏鈎射覆其樂無涯旣而玉山漸頽不知人事奔回家内手持鐵鋤飛舞驀將灶鍋器皿擊毁一空旣而又毁及牀帳桌椅之類繼母上前攔阻并喚乙縶之甲力大如牛隨手舉鋤向母頭上一擊適中太陽穴傾跌於地旋經鄰人將甲獲住一面延傷科敷治其母延至二十六日竟一命嗚呼地甲以事關人命不敢隱諱卽赴長洲縣署禀報大令於二十七日臨騐後飭將甲乙一併帶回候訊傳聞甲素患瘋顚此次醉後舊疾猝發以致驤此禍端此則辦理逆案之通例如斯見諸奏藁中者蓋已指不勝屈矣 
[啓徵上忙]  
　　光緒十八年上海縣上忙錢糧定於四月初二日設櫃啓徵已列前報昨已屆期袁大令於清晨盛服而出在大堂上恭設查案行禮畢卽設恭寛信敏惠五櫃在大堂之側以便各鄕民赴櫃完納 
[飭差查覆]  
　　周恒禮因其父福裕身死不明投英公堂控鄢子明行兇蔡太守飭送上海縣訊辦此已列報前晚帮審委員宋二尹升堂研訊周訴稱係山東人父親向作小本營生因内侄女被鄢子明誘拐父親查知之下向鄢理論鄢竟敢行凶將父親毆擊二月二十日父親因傷重在寶善街順興客棧畢命向鄢理說置諸不理故投英公廨控告轉解到案叩求明察二尹得供以周所訴情節支離著原差帶往查問至昨晨該差將周帶至棧中向客棧主查問前情該棧主稱周父在棧棲宿感患疾病於二月二十日身故經棧中人向仁濟善堂報明派司事前來騐看的係病斃當卽備棺收殮該差遂將周帶回縣署據情禀覆云 
[縣案彚錄]  
　　奉賢人楊阿福因姪媳張氏逃逸來申尋獲當將該氏及娶主許阿二卽榮軒媒人陳阿金張錫榮徐海龍等併扭至上海縣喊控奉飭看管候訊前報已紀之矣前晚袁大令請帮審委員宋莘樂二尹提訊楊訴稱係奉賢縣人向習耕耘寡姪媳張氏自喪所天飲氷茹蘖不料今年正月十二日忽然逃逸小的在原籍尋訪毫無蹤迹遂來申招尋日前行至鐵錨弄見張氏在許榮軒家中冋之詢問始知由陳阿金等爲媒改嫁許榮軒今將一千人扭案請究許供稱係無錫人現爲薙髮匠因内顧乏人由陳張徐三人撮合娶張氏爲室言定身價洋九十元媒金八元亦在其内小的曾付七十二元由媒人代借十元共付八十二元繼又付媒金四元於今年二月廿四日過門不知楊阿福何以指張氏私逃二尹問許曰爾將洋銀付與何人之手答稱付與陳手二尹提陳研詰陳供稱爲媒是實洋銀確由小的收下轉交張錫榮收去張供稱小的收到洋七十二元卽交徐海龍取去徐供稱小的不過代爲經手所有洋銀已交奉賢縣六十圖地保楊會卿收去二尹命提張氏至案張氏供稱今年廿二歲丈夫於前年因病逝世小婦人在家苦守夫叔楊阿福屢次心懷叵測逼小婦人再醮先欲醮與徐姓小婦人不允今年正月初十日夫叔忽誘小婦人來申逼令嫁與許姓所有身價洋銀均由夫叔收去此次實因借錢不遂懷恨诬控叩求明察二尹復問許曰付洋時楊阿福曾在塲否答稱小的與楊阿福素不相識二尹以兩造供詞各執遂判將陳阿金張錫榮徐海龍三人分别收所張氏交官媒看管楊阿福許榮軒退去候補提楊會卿到案訊辦○船戶葉掌華投縣控戴生揚戴阿二戴阿三黄益山等籍端訛詐將船刦去一案已現報章前晚帮審委員宋莘樂二尹升堂提訊葉訴稱係本邑人操舟度日前日有同業戴生揚攬得元泰和米行白米一百餘包裝至法界浦灘金利源碼頭交卸其時戴生揚有事他往卽令小的裝至該處交卸事畢言旋交代明白所有水脚由戴自往算取當給小的錢二百文至次晨戴糾同伊弟阿二阿三等謂小的曰昨日爾所裝之貨晚卸後缺少數包行中索賠洋銀三十元小的力辯其非忽由黄益山等出塲硬覇將小的之船刼去藏匿七家廟地方小的情急來案喊控叩求提究二尹得供著退去聽候查明核辦 
[英界公堂瑣案]  
　　包探沈金隆禀稱洋人彚司乘遊船至楊樹浦西溝忽起大風將船吹覆舟子沈土泉乘危迫之際攫取銀表金練金鈕扣絨毯洋槍及零星諸物約値洋銀二百餘元兹經小的拿獲解案請究王巧福供稱小的傭於彚司處遭風舟覆溺斃洋犬一頭至被沈攫去 
 
 

Page 4

 
 
者皆主人之物土泉供稱當日舟覆後被近村人沈通寶取去絨毯楊妙雲取去洋搶徐堯生取去對時表沈華春取去表上金練沈探又凛稱小的查得沈所供各人皆住上海縣境高廟捕房未便往拿蔡太守飭將土泉帶回管押俟備文移請上海縣派差拿人吊贓覆訊核辦○某處酒保沈錫福訴稱葉新田等入肆行沽口角之餘擊毁盆碗計値洋銀五角面　不付是以喚捕拘拿葉及熊德興同供稱小的等飲酒過量致肇釁端現願賠償求免懲辦蔡太守判令繳洋銀五角給沈○包探何瑞福禀稱譚昌記失去象皮輪東洋車一輛値銀四十兩小的查知由錢阿棠行竊得贓後售與陳邦湘因將錢陳拘案譚申訴前情錢供稱此車由阿生託小的售與陳姓求寛限十日尋阿生至案陳供稱小的現開森大車行實不知是竊贓是以收買蔡太守令將錢交人保出限十日交到阿生○某號華捕禀稱孩子陳春　竊取陸阿生顧寶金等家水烟袋諸件經小的拿獲人贓解送案下陸顧投案請領失贓陳供稱小的年幼無知初次犯竊銀全顔面俾得自新祭太守判令責手心五十下發棲流公所留養以待交母領回管束贓給兩失主分别認領○興大馬車行馬夫陳桂桂訴稱小的因停車與張華清口角被張擊破頭顱有譚新和爲見証譚供稱小的目見陳被張擊傷張供稱小的不敢行兇惟求恩宥蔡太守騐得陳受傷屬實諭令投某處醫院醫傷張管押一禮拜覆訊核辦○包探唐寶榮禀稱扛夫邢鳳昌撬破碗箱竊取東洋碗二十一口經小的拿獲人贓解送案下邢供稱小的初次犯竊以後不敢再犯矣蔡太守判令管押五日贓存捕房以待失主認領 
[法界公堂瑣案]  
　　金利源棧房巡丁廖阿三禀稱前日江天輪船抵埠雇各小工運煤上船有胡開林者在船上竊得煤一擔挑之上岸小的見而追獲送案請懲葛同轉向胡訊鞫胡供稱煤由他人竊得令小的代乃挑運同轉謂人贓並獲無用推諉判令枷號一禮拜○發大押店夥吳家本訴稱前晚趙阿壽持僞銀押髮荷花瓣挖耳等簪分三次來質小的查知其僞一併扣住送案請懲　供稱小的在李泰昌行當庖丁各種僞銀簪由行内丫鬟囑質葛同轉立飭包探郁庭湘往查丫鬟是河名姓并著將僞首飾如數充公趙叱令退去○德豐客寓主陳阿炳訴稱湖北客吳成林於上月十九日前來投宿小的詢其來歴據云向當長隨小的告以官紳應住大客棧此處乃窮苦人所居伊稱省些棧資亦好小的遂不敢與之多言不料住至十餘天分文不給向之索取反欲送小的至道縣請懲前日見伊携來空皮箱兩口清實可疑因報知捕房經某包探等在箱中搜出功牌扎子及押票等零物業經送案務請究追葛同轉詰問之下吳供稱本姓徐名清良字一齋又字泉伯功牌札子係昆季兩人在臺北基隆當差時由上游所給押票所押均係已物押本已寄回家中供畢涔涔涙下同轉檢閱搜出之日記簿問三月初一日爾所記何事供稱是日清晨出外訪友措借無著自思脾氣不佳以至如此懊悔不及覆思朋友何以全無惻隱之心愈思愈忿書數語詬之此等事情祗能自已閱看來使供陳同轉問爾於上海可有妥當友人供稱電報局玉姓確係至交同轉與祁繙譯官再三商議將徐帶往電報局問明王姓再行核奪○西人阿茂逹控朱子良經售洋酒計價銀二百八十餘兩付下期票莊已閉歇屆期無處收銀朱供稱事由謙和洋行包丹書爲買煤而起其中另有轇轕此皆已紀報章者也昨晨包偕枼惟生投案供稱生員向在謙和洋行陳旭初處當買辦經理煤炭事務去年十二月二十三日朱購去煤一百墩計價銀二百八十餘兩付下現銀三十兩餘係十二月二十八日期票旣已將帳結清卽將煤抵與陳小亭得銀二百五十兩至年終不向取贖陳欲移煤拍賣由生員備銀二百五十兩及利銀三兩同朱父寶泉贖回嗣陳欲將朱送辦朱遂將洋酒五桶之棧單送來抵押旣而竟不來贖屢次向催朱卽將瑞泰洋行銀票九百兩暫存作抵朱供稱殷裕泰之子殷愼甫虧欠平和洋行銀兩訊押英公堂此項九百兩之銀票作爲殷之保單並非作抵葛同轉問爾將洋酒抵與謙和爲何不贖各稱買煤時給以莊票此帳已清洋酒係包與葉串同購賈旋卽騙去其時包立有洋酒保單包供稱朱本係瑞泰洋行買辦將酒單抵押之時言明次日理還現銀不料至今未了同轉問包曰據稱朱次爾酒銀如何爾有保單在朱處包稱朱將物抵煤欵生員例應出立保單同轉轉問之葉供稱煤由周煕泉購去經小的轉抵銀兩其時小的借銀一百五十四兩尚餘一百兩係朱收用至正月某日小的與之商量除去草紙銀三十兩找付現銀一百廿兩早經料理至押酒之事小的毫不相干同轉以此案轇轕甚多著將朱葉營押諭令包於下期再核訊至此有三德堂天主教士所用收租人王奎照投案訴稱包賃居德善里積欠租銀廿八兩付下期票無從收取務請究追同轉向包訊問包供稱生員欠銀是守然屋中尚有裝修未曾拆卸計裝時出洋六十元之譜王稱堂中産業向有例規當房客遷進時不能將擱栅門窓移動倘欲改裝門戶須住一年之久然後遷出時不責裝遠如未及一年卽行遷出則裝修不許拆去卽抵作修屋資包供稱房租銀廿八兩業已由葉代出本月初八日期票今特呈案請閱葉稱因與包有煤價出進願代付票銀至屋内裝修務祈斷領同轉立將期票給王著包自向三德堂神甫懇求了事○森記錢莊柯蘭軒控瑞泰洋行買辦茹福海葉松元哄去錢二十七千八百文合銀廿兩付下英租界義泰錢店期票屆期不付亟尋茹葉理論則茹葉已經逃逸因將司帳人陸庭芳送案訊押以上情形曾登前報昨農某包探持票往義泰提謝春祥與陸一併解案柯投案請追某嫁妝店張某訴稱被茹等哄去椐木檯凳等物甚多目下茹已脫逃請將諸物追給謝供稱此項銀廿兩综係掉票須向原根收取葛同轉謂爾莊祗須憑票付銀無用推諉著交人保釋卽日付銀張姓叱令暫退候示陸還押候追 
[十二圩賑略]  
　　謹啓者敝堂接奉由已齋大善士樂助十二圩火災賑捐由寶成土地交來扎平銀一百兩批見規銀一百零三兩二錢五分三厘拜領之餘莫名欽佩該處三月初八日火災悽慘萬狀敝堂解往揚州李維之仁翁彚賑洋一千元是批絲業會館規銀五百兩合併聲明目下各處乞賑幾無息肩之日敝堂謬承艱鉅深抱顧此失彼之虞惟冀諸大善士力持大局宏濟艱難共迓天和自求多福感應之速十倍尋常奇語同緣幸勿以爲河漢也[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　三月十六日委署通州直隸州汪樹堂交卸代理名容縣事回委署甘泉縣李孟康謝委知縣蔣嶙奉委城外保甲發審差典史馬長康到由清淮向省未人李朝泰銷清河冬防差廿七日委署通州直隸州汪樹堂辭赴新任調署沭陽縣柏壽到知縣黄煊謝委六合公幹蔣嶙禀知到差廿八日同知李炳奉委太平門稽查兼後湖保甲差江浦縣程劉到謝委調署山陽縣巡檢周曾萬奉委分州香未差 
[省官報]  
　　三月廿八日同知張辰禀知聞訃丁母憂知縣項兆驤禀辭解餉赴揚州縣丞戴修璋銷丹陽保甲差巡檢汪詒尊禀知奉　上三成帮巡差陳履泰禀謝委署丹陽縣典史事蔡寶彝禀知奉委葑門下三叚水巡差未入胡得寛禀知委赴吳邑崑新　放孤貧口糧差卽　廿九日寶廿縣主簿吳庭瑞常熟縣黄泗浦司巡檢江圖笙均經解秋審人犯來省卽辭未入馮和桹禀知到聞門旱關盤查　 
[浙報]  
　　三月十九日護理撫院藩司劉衢州鎭喩俱拜曾海門鎭楊晉省拜會署藩司臬司黄署臬司嘉　道王　杭嘉湖道宗俱進　　項　嚴金榜禀　禀安　記名總兵成德源禀見太平叅將李世祥來省禀到叩見　理杭州府張候補府徐士霖翁　　朱德澄同知何恩　　　李塼組俱禀見　塘縣伍禀奉藩司飭委調署仁和縣事禀見叩謝鄞縣楊文斌出温郡會界交代清楚箇省禀到叩見呈送府結大　縣施榮鼎候補縣鍾守鑅錢增勳俱禀見陳爲鑑禀奉藩司委辦江干船局差禀見叩謝雙斌稟見稟謝給咨赴都縣丞李如　尊銷滬局差回省禀到二十日憲篤已刻升堂左右兩營官兵站圍拜接撫鹽兩院印篆署藩司黄禀　受事交卸臬篆進見並謝步署臬司王禀知受事交卸杭道篆務進見並謝步署杭嘉湖道宗禀知受事進見運司　進昆並謝步訪晉甡禀知藩臬運三司會委温州公幹玉環同知胡來虎禀到禀安候補同知吳文元禀謝保甲出力記大功二次典史姜書紳禀奉藩司委署鄞縣典史叩謝候補典史李紹寶禀辭赴柴橋茶局　廿一日紉興府時禀知本日交卸塘工局提調事務禀安候補府胡晉甡禀見萬　康由滬局專丁來省禀奉會辦海運津通局禀謝並稟知滬局已報撤卽赴通局候補同知過仕昇稟銷江干船局兼總巡差陳爲鑑禀知本日接辦江于船局差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
