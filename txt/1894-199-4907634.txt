# 1894 - 199 - 4907634

 

Page 1

 
 
[續印八十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報舘帳房購取可也此布 
[延請漢口訪事人] [  申報舘主人啓]  
　　本舘欲在漢口延一妥友採訪新聞上而官塲下而里葢事無巨細亟付郵筒如有願就斯席者請繕寄新聞數則並開示住址姓名以便修函訂定此啓 
[繪圖後施公案出售] [  圖書集成局代啓]  
　　施公案一嘗始於江都縣令終於倉塲總當而以後許多情節離奇變幻可泣可歌迄求叙入閲者憾焉本局不惜重資延請海内知名之士採輯施新鑄鉛字排氏成帙并倩名手繪成圓像冠之篇端至其紙張之潔白刷印之精良猶其餘事每部六本碼洋八角卽日出售欲購者請向天津文美齋本埠江左書林文淵山房掃葉山房三馬路申昌書畫室可也此佈 
[論中國之兵可勝日本]  
　　此次日本乘朝鮮東學黨作亂以保衛使館商民爲名壇調大兵赴鮮屯紥京城扼守要隘而且搜括餉項以供軍需多賃商輪以備載運虚張聲勢任意恫嚇一若朝鮮可以唾手而得不顧衆論不遵公法宜乎各西報皆不直日本之所爲而我中國血性男子一聞此事無不忠義奮發意氣激烈日望主持大局者早定戰計觀近日本報所紀接北地西友來書參以各處消息知中國亦已調兵運械源源而往將與日本從事於疆塲夫以小事大可也以大屈小不可也以强凌弱可也以弱欺强不可也故中國之於日本有萬不能和之勢不得不戰之形戰事之可操勝算與否固視乎器械之利鈍而尤决於兵士之訓練與否苟但知在已之情形而不審他國之情形何以得操縱之宜恊張弛之計兵法云如彼知已百戰百勝前論中國造船製械數十年不可不出而一用是所謂知已也今試以中國之兵與日本相較將來兵釁一開我足以勝彼否是所謂知彼也在日本肆意横行擅調大兵有凌轢一時之概彼固視已之兵士可以及鋒而試卽他人之作壁上觀者亦有謂日本練兵之法一律仿照西國似未易輕言制勝而不知日本之仿照西法大都但襲其貌未得其神卽其水陸兵士營制雖仿西國而其實則不盡可用且自維新以後與各國立約通商共享承平之福未嘗一試兵鋒其可用與否究竟尙無把握而中國桓桓猛士則皆身經百戰所向無前髮捻諸匪次第削平而且西征回匪戡定新疆我武奮揚立功甚偉垂勳名於竹帛盟帶礦於河山皆得力於湘淮兩軍居多以堂堂中國久經戰陣之兵與日本之素未見仗者一旦相見於槍林砲雨中此誠何異小巫之見大巫有不搏顙投地長跽乞降也哉試以往事言之當法人規佔越南时中國武備猶未十分嚴整然自始至終與之相持不下屈指計之勝負之數亦略相當矣馬江之役法人先以兵船闖入要隘寂然不動惟於每日朝暮潮水漲落船身旋轉時測量砲位之準的閲十餘日後測量已准然後突出不意放砲攻打燬我師船此以詭道取勝不足爲中國辱向使兩國各以堂堂之陣整整之旗與之角逐於狂波巨浪中正不知鹿死誰手法人自此亦知險要之不可深入其窺伺臺灣也不敢以兵船駛入海口乃調兵登陸擾我基隆其時劉省三爵宫保方建節擁旄默運韜鈐調撥名將勁兵鼓行而前一戰而勝斬馘無算法軍披靡而遁駕艦遠颺從此臺嶠安於磐石諒山一役馮蘇諸軍門以老成宿將各統雄師出奇制勝鎗砲若雷震呼聲動天地法兵當之輙靡我軍遂獲大勝此爲中法搆兵一大關鍵夫法在歐洲素推望國拿破崙第一第三在位時皆以窮兵黷武爲事每戰輙克歐洲諸國幾莫敢與之抗衡則其兵之精練可知而中國與之相角勝負之數尙足相當日本蕞爾島國若與法國相較不及十分中之一二其兵又未嘗一遇大敵以我中國素練之士常勝之兵與之一决雌雄何患不操勝算且中國湘皖兩省之人純樸耐勞肯聽約束自曾文正胡文患左文襄及今合肥相國先後招募訓練成軍各以名將統之由是所向有功湘淮兩軍之名震海内卽閩粤等省之人亦皆勇悍奮發願出死力爲國家禦侮日本之兵外有虚憍之氣内無堅忍之心勇於私鬥怯於公戰又未嘗一遇大敵斷不能當中國之兵况中國各省額兵不下百萬日本額兵不過十餘萬即使開仗之後小有挫衂中國可以源源徴諸層出不窮而日本則後難爲繼卽欲招民爲兵以應倉卒然中國人數約有四百兆日本壞地褊小人數無多斷斷不能與中國相敵故以勇怯論中國旣可以勝日本而以多少論日本亦斷非中國之敵處萬不能忍之事而又有可以制勝之機大張撻伐封彼鯨鯢快薄海之人心伸歴年之公憤在此時矣 
[購米傳聞]  
　　聞之米業中人言前日清晨得香港某洋行電信令購辦食米一萬四千包卽日由輪船運送至港并言嗣後尙須續辦一時米價陡爲之貴每石約加洋銀一角或曰此項食米係日本人託辦將以預備軍需按税則米石不准出洋香港旣屬於英何得運米前往且中日行將開仗我中國方籌備軍糧之不暇烏可用以濟敵人想官吏聞之定當設法扣住也 
[踴躍從戎]  
　　臺灣巡撫邵大中丞委綦軍門高會來滬在南門外大校塲招募勇丁已詳本報日前軍門因公至白下謁見兩江總督劉峴莊制軍所有招勇事宜由江南提標右營叅將廖楚才叅戎派部下某哨官代爲照料計至前日止應募而至者已有三百五十二名又參戎見人數過多令暫宿湖南會館一面函致白下商請軍門先行載赴臺灣 
[海防鞏固]  
　　日高搆釁沿海各省均須籌辦海防浙江連接總署文函亟應整頓軍事以備不虞其寗波各口聞已由張奎垣軍門妥爲籌備而乍浦各口亦需察看情形相機防堵是以廖中丞特派省防統領李軍門親至其地查閲砲臺并調兩營往彼駐紥又委杭嘉湖道丁觀察前往相度形勢查勘塘工刻已回省所有應辦事宜及如何布置之處面禀中丞李軍門亦晉省與中丞籌商一切聞尙須札調重兵以守要隘也 
[使星韜采]  
　　前出使英法義比四國大臣薛叔耘星使於前日雇就官舫擬卽錦旋不料將晚忽患時疫夫人與二公子立卽延醫診治而病勢略不稍瘥夫人見勢不佳飭丁禀報江海關道憲黄觀蔡急乘輿前往半途聞星使已於亥刻騎箕而逝遂卽折回當星使易簀時夫人發電至無錫珂鄉催大公子來滬治喪旋於昨日酉時小殮江海關道黄觀察提右營廖叅戎松海防劉司馬上海縣黄大令俱至行轅送殮輿馬紛纭一時稱盛　於今日大殮 
 
 

Page 2

 
 
[西江詩派]  
　　新授江西督糧道劉毅吉爵觀察鼒係毅齋中丞之弟嗣忠壯公後昔年分發河南經裕中丞保奏稱爲不可多得之員上年赴都引見卽荷帝心簡在擢補斯缺兹於十一日用祥霖輪船拖帶官舫到省府縣各官皆恭迎如禮觀察奢駐行臺謁見各當道次日卽奉撫憲牌示飭赴新任聞觀察定於二十左右接印視事○百花洲江城第一名勝也同治初年沈文肅公撫江西逾年東南大定江右又政成民樂百廢其舉巨紳劉養素方伯倡修百花洲點綴景物頓使湖山生色附建江忠烈張文毅二公專祠並又肅公生祠於湖畔修治蘇翁亭於湖中一時騷人墨客尋幽訪勝殆無虚日今則時移事易堤柳摧殘湖荷零落冠鰲亭望月臺已無蹤跡我醉欲眠巨石亦已不知所之按蘇翁亭正祀蘇雲卿徴君附祀宋牧仲阮芸臺二公今亭旣荒蕪亭畔豐碑亦已委諸蔓草嗟乎勝地不常盛游難再正不獨薊子訓摩挲銅狄有滄海桑田之感也○江省之踹坊卽染坊也因其染布故曰染坊又兼踹布故曰踹坊城廂内外不下數十百坊每坊所雇夥伴不下數十百人少年俟氣每於停工之暇呼朋引類閙娼聚賭釀成案牘卽前月棉花市巷内葉姓龜子殺人王姓簑衣助兇亦因踹坊起釁現經官憲澈究各坊主議立新章凡坊中人在外滋事不論是非曲直朋友親戚皆不許同往扛帮似此從嚴約束當不若前此之動輙滋事矣 
[花叢肇禍]  
　　鎭江訪事人來信云客有從江北泰州來者述及該處某娼竂有花叢肇禍一則頗足發人猛省言該寮藏得在五花枝姿熊　婷丰神綽約以爲釣人之餌賣酒之帘艷名頗著晨夕尋芳獵艷者幾於户限爲穿有雛妓曰金珠年華二八色藝雙隹爲該處某公子所特賞公子徴歌命酒來往情殷直如身入桃源别開異境由此如膠似漆意合情投嚙臂聯盟儼訂白頭之約惜公子家規嚴肅不得爲該妓脱籍歸藏金屋將就鴇婦處暫作藏嬌之所而娼家今日送李明日迎張賣笑生涯不能禁問柳尋花者絶其蹤跡上月間有揚關分卡家丁甲乙等在該娼家作狎邪遊驀見金珠卽呼之侑酒琵琶一曲宛轉歌喉甲乙等不惜銀錢爲金珠製辦各物釧鬥美衣服爭妍專在金珠身上花用而金珠亦盡情欵洽倍覺意致纒綿某公子不知也一日六街之燈火方張公子從外貿貿然來至金珠房内適見一榻横陳甲乙與金珠正在吐霧吞雲同享烟霞供養公子不覺怒從中來負氣而出次日至金珠處問罪不禁醋海興波拍凳敲檯大肆吵閙龜鴇等以詭詞搪塞言昨日人多暫假房間一用下次决然不敢公子亦含聲忍氣惘惘出門由是心起猜疑行蹤稍間而甲乙等遂與金珠密商設策以待公子言向後行觴侑酒擇於某屋之偏房將門扄上如公子來以某爲暗號令一雛婢如法行之試果無差詎本月某日晚間甲乙等又復嘯侣命儔在該娼家大張筵宴羅山海之珍羞極勾欄之上選一時粉白黛緑不下五六人檀板笙歌繞梁音脆幾如杜少陵所謂此曲祗應天上有人間能得幾回聞金珠與羣妓正在猜拳行酒歡樂非常乃公子突如其來入宫不見聞屋旁有喧笑聲從窓隙間窺視金珠果在其内勃然大怒權且歸去次晨命僕一人携帶雙刀奔至娼家意在殺金珠不料雙扉尙閉鴛夢未醒公子剥啄多時雛婢始來啓户公子命僕將利刃迎面砍去適中婢之頭顱鮮血淋漓昏倒於地公子命僕復至金珠房内金珠見刃鋒閃鑠來勢不佳大呼救命龜鴇等聞聲急召蝦兵蟹將將公子與僕人一齊扭住當時鳴保禀官州剌史准情訊問公子直認不諱州剌史以事涉揚關分卡家丁現已行文至鎭江常鎭道署詳詢家丁姓名有無其人抑係冐充必候回文到時方可併案辦理惟雛婢受傷後由公子出資延醫敷治不知有性命之憂否 
[代理簾缺]  
　　浙江所調實缺簾官應先委員代理常山則委汪大令桐昌化委黄大令耀奎安吉委劉大令璸珊武康委紀大令驤開化委李大令思敬武義委鄭大令遇夔諸曁委吳大令忠炳遂安委李大令傳組縉雲委施大令榮鼎向例代理簾缺所委者揭納人員較多本科委代九員中捐班祗有三人卽用大挑六人蓋因藩深知近年科塲弊端百出故將到省較久之正途人員先行調往他處也 
[温州宦轍]  
　　徐季和文宗上月二十六日温郡一律考竣隨於二十七日申刻冐雨出城由雙門馬頭乘坐超武兵輪於二十八早五點鐘展輪東指由甬反省所有卷箱要件未便航海仍命發交徐乃秋太尊飭縣派差由陸遞送到省○新授浙江提督張奎垣軍門前在温州鎭任内因公晉省適馮煜康軍門因病出缺張軍門随奉譚制軍委令留甬陞署提督現已奉旨眞除矣惟温州鎭篆務尙未交缷兹乘元凱兵輪來甌辦理交缷上月二十七日駛經大門剛遇招商局泰安輪船機器損壞阻於大風事在瀕危高竪難旗張軍門瞭見不忍膜視遂命兵輪繋纜拖帶援之出險所有附輪難商軍門均一一招令過輪貺以酒飯推食解衣備極周至闔船之人旣醉以酒旣飽以德無不感軍門再造之恩迨二十九日六下鐘元凱駛抵狀元橋下椗各難商叩謝軍門紛紛登岸來郡張軍門亦趁小杉板摇至朔門馬頭步行進城時麾下弁兵俱未知悉及聞報之下各將弁飛輿出城迎迓不待車水馬龍手忙脚亂而軍門已安步進轅矣惟因新署劉吉園鎭戎未曾蒞甌乃筮吉本月初二辰時交缷先將關防封存寄交中軍官胡星貴遊戎監收仍俟新任戾止然後送交○初一日清晨張軍門恭備黄亭一座排齊全副儀仗一路鼓吹從望京門迎接御賜用寳福字一方大卷上用縀二匹以十六人舁進鎭轅張軍門朝冠朝服望闕叩頭謝恩訖然後祗領御件陳設大堂觀者人海人山莫不共深艷羡聖眷之隆於斯益見矣○新署温州鎭劉吉園鎭軍常勝乘坐超武兵輪於初八日進口初九辰刻上岸入城筮吉初十辰刻接印任事卽於十二日出洋巡閲龍灣磐石各處砲臺隨於十三日已刻回轅麾下將弁均迎迓如儀○樂清縣大荆糧廳俞燿三二尹宗淵近因加捐知縣晉郡自請開缺擬卽晉京引見過班知縣至委署何人尙未見有明文也○新任永嘉縣縣丞周鴻儀二尹國賓於十二日辰刻附趁招商局海定輪船來甌暫駐公館約俟望後接鈐任事○新任城守營都司王閫戎士貴現於十二辰刻搭招商局海定輪船來甌暫假木杓巷江提塘屋作公館筮吉十六日辰刻接印任事前任傳郁廷都戎文材卽於是日交缷○前永嘉縣丞楊雲門二尹前月交缷後奉委温處厘局票根委員仍留甌差遣○温處道蔣幹臣觀察因公晉省已綴前報兹於本月十二辰刻附坐招商局海定輪船回甌屬下印委各員咸詣雙門馬頭恭迎憲節○温州厘局總辦彭仁環太守現於十二日搭招商局海定輪船由省公旋 
[竹馬重迎]  
　　九江府崇濟川太守俊自光緒十七年十一月到任至十九年三月調署饒州府兹者新任饒州府王太守已到崇太守仍回九江本任本月十四日午刻五馬抵潯擇吉十七日已刻在貢院中接印 
[曝書亭題壁]  
　　嘉興恊張恊戎日前乘舟赴省今已回郡矣○俗以六月十九日爲大士誕辰禾中自十五日起至十九年夜止大街小巷一律張燈北門内觀音堂高宣梵唄聲徹雲霄南湖中之烟雨樓及其餘寺院供奉大士者亦皆旃檀馥郁鐃鈸喧闐城内菩薩墮南門外魚行橋皆紥成亭臺懸紙燈千萬盞入夜燃點幾如不夜城開特未知大士慈悲能以一滴揚枝水普救衆生否○嘉興府宗太守會同張恊戎等於十六日往各鄉訪查匪徒並逐光蛋帮○嘉興東門外小鹽倉橋東首地藏菴左近某姓晨起見河中溺斃一僧遂告知地保投報善堂勘視無傷備棺收殮○嘉興府宗太守及嘉興縣劉邑尊帶同護軍旗親兵嘉恊汛兵水師砲船及縣署兵差乘舟拿捉賭徒旣至鍾埭鎭賭徒已聞信脱逃旋於半夜遄回本署 
[九峯黛色]  
　　松江訪事人云本任崇明縣調補華亭縣吳堇邨明府成周俸滿引見於光緒十八年冬去任至今春始領取咨文航海北上載覲龍光旋奉上諭著卽回任詎料到省後卽觸發舊疾步履維艱告假回松仍寓北倉橋公館延至本月十七日未刻騎箕西逝諸公孕擗踊哀號親視含殮○松郡正副兩營兵士濬河告竣統帶張叅戎曾游戎深恐技藝生疎飭楊胡兩帮帶並各哨弁勤加督率每於東方旣白時訓練各技不得稍事寛容○本月中某夜有一小輪船駛至南門外裝載洋火藥六百箱翌晨卽鼓輪上駛聞之細柳營中人謂分置各要隘以 
 
 

Page 3

 
 
供軍士之用亦未雨綢繆之意也○譚青崖軍門於本月十六日清晨赴崇明閲視礮臺然後折入吳淞口相度一切聞尙須望金陵進發也 
[愼重文闈]  
　　浙闈提調監試刻一尙未委定聞廖榖帥之意提調擬委新任糧道鄭觀察嵩齡監試擬委現護糧道郭觀察武昌辦理惟二觀察尙未到省業已函催端其迅速起程以内外簾所用書識均令各衙署遴選誠實可靠之人派充不以素稱熟手爲重故本科所用執事人等愼益加愼庶乎傳遞槍代之弊或可息矣 
[雷峯塔影]  
　　杭垣自初伏前後火傘高張流金爍石雨師久未駕臨十七午後忽聞雷聲隆然震動山嶽俄而日色韜光雲痕潑墨翹首蒼蒼似有甘霖滂沛至申末酉初鴛鴦瓦上略聞浙瀝之聲轉瞬卽止雷亦收聲暮雲歸岫入夜但覺冰簟生凉似有初秋氣象○中子正科浙省貢院破土後擇於十五日開工修理百工俱集聞經費略省一二成蓋去歲恩科修葺完固僅一年之隔不致大爲損壞也惟號燈去年被考生携帶出塲所存者稀若晨星均須另行置備焉○某日初更時某氏婦年約三十餘歳輕移蓮步珊珊而來有惡少四五人尾其後見婦至永寗院元帥廟内好事者卽謂婦與寺僧踐陽臺之約當時天氣炎熱納凉者街頭巷尾三五成羣一呼百應均擁擠廟門伸頭探望將欲入内捉姦適婦從殿後轉出竟移某甲攔阻誣以姦情婦因人多口衆難於分辯僧則閉門不納旋將婦牽從馬市街而去揚言送至保甲局或云中卽婦之夫弟也然乎否乎○豐樂橋某日下午見浮屍隨波出没沿河居民方欲呼救忽聽河之下首與油局橋相近地方人聲嘈雜謂某甲冋業縫皮匠失業後生計寥落寄居於就近烟室中因患履瀉兩股臭穢從河中洗滌失足落水呼該處埠夫往救蹤跡杳然旣而知在豐樂橋河中相去約有半里之遥及撈至岸側已氣息毫無魂遊水府矣○茅廊巷隆恩院戯臺兵燹後搸蕪没徑瓦爍成堆去年鳩工建造今將落成左右看接共得十二間圖畫丹青美輪美奂聞經費約共一千餘金○城廂中各處臺基及半開門幾於遍地皆是前已登録報章矣兹於十一日仁和縣伍太令錢塘縣束大令奉杭州府陳太守札飭會銜出示嚴禁大略稱説福建興泉永道吳觀察世榮在杭府任時嚴禁臺基私門淫風日息今則日久玩生飭差嚴查密訪外復出示曉諭一經察出立提嚴辦倘敢窩藏將房産封閉充入善堂云云十六日由各路地甲張掛通衢矣 
[甬上耳郵]  
　　鄞邑尊楊穉虹大令日前由西門外郵亭登舟揚帆過西壩上駛晉省想有要公面禀也○寍郡自六月以來連日火傘撐空四無雲翳河水頓涸所慮者四鄉田禾正在實頴實栗之際故農人望澤孔殷東南兩鄉尙賴東湖之水可以灌溉惟西鄉沿山一帶稻已枯碻若旬日内再無雨澤正恐夥粒難收矣 
[寍波火警]  
　　月之十八夜三鼓時寍波江東大埠頭某姓不戒於火紅光高燭警鑼亂鳴遠近各水龍會聞警往救得卽撲滅僅焚去房屋二三椽一 
[甌海據談]  
　　上月廿五晚大風簸揚一夜勿輟至廿六早風狂雨驟沿江船隻走錨斷纜損壞不少封家姨跋扈飛揚直待廿大戍刻方歛威而退○温州府徐乃秋太尊抵任以來從未親提審案兹緣公富提莊主華志青誣良爲竊一案自前縣邵大令訊押之後屢向該莊滋優抗不遵結客歳踞擾撒潑迭列前報現乘考市潘得勝等復將老嫗三人赴莊呌駡鶴髮龍鍾行將就木百結鶉衣無可拉扯華不堪其擾只得將莊閉歇赴縣請差押趕沈大令因案纒數載恐釀人命當飭值役到莊彈壓一面通禀道府各憲徐太尊以兩造抗持延不斷結牌示初九日午堂親提審訊届期由縣解訊而潘等堅供誣竊無贓久覊於押致令伊母積憂成疾不得送終心萬不甘只求公斷徐太尊研鞫案情隨命回押刻又示期十四日復訊○袁某因家計落拓寄迹他鄉其妻嚴氏携帶器皿依住母家日月如梭倐經六載現袁還鄉入宫不見詢之岳家含糊以對兹查妻已被泰邑廪生翁文輝姦佔而去其妻父因已主婚醉以酒勒令畫一空押一面囑戚向袁調停以番佛三十尊袁乃乘科試出塲時在考棚前扭住翁姓禀白提調幸經衆人勸解被翁兎脱以後不知所終 
[安慶瑣述]  
　　安徽候補遊府陸恩甲遊戎現奉大憲札飭委帶省城二起馬隊遊戎需次寗國奉札後旋卽起程來省詣各憲衙門禀安聞已筮期到差視事○月之十五日早飯後南門外河沿窺見江中有一貨船名曰百石舟由下而上行至潘家磯該處水勢極溜是日適值南風甚猛他舟一律停泊江干不敢駛行惟該船任性强開逆風而上將至磯頭逆流之處船勢飄蕩欲進不能欲退不得遂捲入水底幸在白晝人力易施適附近灣泊之船開去三艘趕往救援該船主夥五人獲慶更生惟所有貨物盡付水濵船身經各舟打撈時已截作兩叚矣○安徽候補道吳士青觀察廷選由知府捐升道員於三月間到省已紀報章兹觀察已蒙大帥給憑赴部引見月之十六日乘輿詣各處辭行十七日乘招商局江裕輪船道出申江航海入都○委解京棕安徽廬江縣典史毛芹甫少尉詳翥前奉大憲札飭委解貢棕已紀於報少尉遵將棕葉由海道押解京師赴部呈憑懇請騐收復蒙發給批回兹少尉於十七日行抵安省旋詣各憲衙門禀安銷差想不日定邀憲眷懸牌回任矣 
[漢皋雜佩]  
　　本月十四日汪夏縣徐大令會同城守千戎仲綁搶犯一名在鄂垣武聖門外處决説者謂此犯係本邑豹子海地方行刦表兄之豆船並害表兄之性命果如是也其死宜矣○邇來漢口猪肉貶價每斤祗售青蚨五六十翼較上月减至二十餘翼肉食者流聞之而後喜可知也○今年湖北地方自挿禾以來雨暘時若加之河伯亦未大肆兇虐斯時也極目南阡北陌東畝西疇而盈野盈郊皆是黄雲白玉轉瞬千倉萬箱咸歌大有矣○漢口蘆蓆街同太公山貨棧小主某甲邇以天氣酷熱忽染少隂傷寒經庸醫數人診治皆以黄苓竹葉等藥治之愈治則病愈重閲六日甲祗奄奄一息勢將就木移臥中堂家人哭泣不止有某乙素稱歧黄術其時適過蘆蓆街經棧門見甲形狀慘聞哭聲入而問之就甲診視曰此内具眞寒外浮假熱之症雖危險至極尙可救藥卽握管開方偏用麻黄附子細辛乾薑桂枝一概熱藥祗加東膠紋黨而已囑甲家人亟亟購藥煎灌稍遲無救矣家人如其囑立卽見效現已全愈庸醫殺於前良醫救於後甲固死而復生矣彼有疾者延醫當愼之又愼也 
[擬辦團練]  
　　上海爲通商總匯之區五方雜處良莠不齊加以高日有事戢奸禁暴不可不爲未雨綢繆之計現奉各大憲札飭擬辦團練黄大令遂於昨晨片請同仁輔元堂董事汪曹兩君普育堂董事朱君吟香商辦是舉諸董皆樂於從事想不久卽當開局舉辦也 
[臬憲禁賭]  
　　欽命布政使銜江南江蘇等處提刑按察使司總理驛務督辦蘇防兼辦兩江營務處奇車伯巴圖魯陳爲出示嚴禁事照得聚衆賭博大干例禁迭經本司諭禁並移札營縣查拿在案無如日久玩生故智復萌近聞吳震一帶及省城附近市鎭各賭棍乘新絲出售麥秋登塲民間稍有蓋藏竟敢呼朋引類搭棚聚賭引誘鄉民罄其脂膏以致被誘之人輕則廢事失業重則破産亡身言之實堪痛恨且有梟匪游勇强竊盜匪溷跡其中往往生事行兇倚衆騷擾鄉民受害無窮若不嚴行拿辦何以儆根徒而安閭閣然吳震等縣如是其餘各屬亦恐不免除分别移行府縣及各防營一體查拿並由司密派親兵丁役分投訪察合亟出示嚴禁爲此示仰各屬軍民人等知悉如有已經被誘者卽宜悔過自新未經被誘入塲者愼弗悮蹈羅網倘敢執迷不悟或玩視功令明目張膽仍復聚衆窩賭定行嚴拿懲辦其有大夥賭匪臨拿時持杖拒捕准予格殺勿論圩甲地保得規包庇一經告發或被本司訪聞亦卽一併拿究本司嫉惡如仇執法如山决不爲匪徒寛貸各宜凛遵毋得故犯以貽悔後切切特示 
[示諭狗主]  
　　上海縣正堂黄代理會審分府宋爲出示曉諭事據仁濟堂職董施善昌等禀稱上租界向有捉狗之舉如三日丙無人認領輙用藥水淹斃職等同深憫惻公議會商工部局於新閘地方暫租民房設立仁濟養狗所逐日派人向各捕房領狗積數運至蘇州就永善養牲兩局造屋設廠雇人分别雌雄留養經費均由滬所籌辦並與工部局商定凡有主之狗項有皮圈寫明何處何人之犬一概不捉以冀逐皋 
 
 

Page 4

 
 
派少惟城廂内外以及租界附近鄉村養犬之家不知工部局之禁令不套皮圈任令犬至租界以致捕房捉犬日有數隻或十數隻不等照　　二年後積犬甚多深恐難乎爲繼禀請曉諭養犬之家務須於犬頭套一皮圈寫明何人之犬如犬不見立至虹口美捕房認領其皮圈擬在養犬所中多置以便購取等情到縣據此除批示外合行出示曉諭爲此示仰諸色人等知悉如有養犬之家卽至仁濟堂養犬所購買皮圈套於犬頸以便認識而全生命該保甲務當傳知遵照毋稍懈怠切切特示 
[浮生若夢]  
　　前晚一下鐘時美租界美華樓門首忽倒斃無名男子巡街捕見之急回報捕房捕頭立傳二圖地保報請某善堂收殮有見者謂身穿舊藍布衫褲年約四十餘 
[養子歸宗]  
　　俞家和扭伊子阿增至上海縣喊禀值日差詢問情由據稱蘇州人兒子阿增揮霍家資不務正業任意違忤故欲禀官懲處耳值日差禀明内署黄大令飭令看管候訊不料阿增乘間脱逃值日差卽派副役龔瑞舟訪緝旋悉阿增匿跡老北門外彩市街某烟館内通知捕房恊同擒獲禀明大令大令飭卽收押一面傳伊父俞家和來案質訊前晚葉司馬升坐花廳提訊俞家和供阿增本姓李自幼由小的撫養迄今人已長成癖嗜烟霞不務正業將家中物件取出變賣不聽訓誨求恩懲辦阿增一味强辦司馬大怒曰爾父將爾扭案發差看管候訊胆敢乘間脱逃實屬目無法紀喝重笞二百板令俞家和領回管束俞稱不願領回求恩公斷司馬以俞旣不願領回可令阿增歸宗阿增亦稱小的姓李司馬著各具結阿增嗣後不得再至俞家纒擾斥退完案 
[英界公堂紀事]  
　　昨晨有王阿五者挑棉花子油至老閘北首某餅店求售二圖地保見之上前盤詰據稱榨坊設在北新涇地保遂將王解送公堂宋通剌著押候堂期訊奪○黄炳華控陸桂清誘拐伊婦通剌訊得案中應訊之顧朱氏尙未到案飭差提交官媒押候訊究○莫阿寳家在霅溪客游滬瀆頻年失業貧病交加露宿風餐苦難言狀昨經一百五十九號華捕送入捕房捕頭遣人轉送公堂通剌著暫爲收管聽候安挿 
[失孩代訪]  
　謹啓者日前九章綢莊來友云及本月初四日下午走失男孩一名寗波人姓張年九歳小名阿唐身穿花布褲子上無衣衫下無鞋襪家住法界同春茶樓後面第四十九號門牌其母苦守一生只此一子又兼三房合一倘有仁人君子知其下落望祈送至蔽堂或送九章綢莊亦可得以全入骨肉延人宗祧功德莫大送到謝儀十元如來堂通信减半奉酬决不食言感戴無旣矣[  滬北南坭城橋廣濟善堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　張俞氏控寡媳張朱氏不聽訓誨反以惡言汚衊宋通剌正在提訊而張朱氏之施胞兄朱寳林等忽投案聲請領回　剌因於晚堂詰問寳林訴稱小的係浙江鄞縣人向在治下當西式成衣匠從妹朱氏嫁同鄉張姓自幼過門童養旋於十六歳完姻甫一年妹　卽病故從妹不嫌貧苦誓守柏舟之節不料其姑張俞氏屢次逼令改適從妹不允以致涉訟案下請老爺給小的領回願畢生供養免致别抱琵琶朱徐氏訴稱小婦人之姪女張朱氏早年喪母由小婦人撫養至十二歳經人作伐許字同鄉張俞氏之子爲妻過門童養成親未及一載姪婿因病而殂張俞氏與姘夫串同强逼姪女再醮姪女不允以致姑媳時時口角馴至涉訟公庭小婦人得悉前情故敢挈同姪子寳林投案聲訴張朱氏供稱小婦人年十九歳母親早已逝世父親向在杭州貿易久無音耗小婦人除從兄及伯母外别無親人現求老爺恩准小婦人隨從兄回家清貧苦守通剌將張朱氏仍交官媒收管傳張俞氏到案覆訊核奪○黄炳華扭控陸桂法誘姦姘婦某氏前晚通剌升堂提訊黄訴稱小的家在本邑老閘浜北素習銀工久與某氏婦姘識不料近被陸誘匿沈家灣恣行姦宿昨經小的訪悉將姦夫淫婦拘拿突被鄰人硬將氏刼去不得已扭陸至捕房捕頭飭小的扭赴案下陸供稱小的並未與黄之姘婦有姦亦無藏匿之事惟聞氏現在法租界聚興紙店中通剌著將黄陸暫行看管候飭差帶陸指交黄之姘婦覆訊核辦 
[法界捕房紀事]  
　　史忠信許文林二人皆籍甬東向在太古洋行大康輪船當水手衝風涉浪往返外洋同澤同袍交情甚篤金分管鮑爾我俱忘久之許積欠洋銀三百餘元除陸續付還尙欠六十五元之數嗣許因事停歇至涌州輪船執役史亦憚於遠適異國倩許覓一枝樓許轉託唐某繕給薦書給以洋銀五翼忽因索欠齟齬許遂將薦書掯勒堅不肯交旋由同鄉人柴金林等出爲調停在公館馬路某烟寮言定所給洋銀五元作爲罷論薦書仍令許交出許所欠六十五元祗還五元餘俱情讓兩造皆允之許隨以對時表一枚向發大質鋪質得洋銀五元交柴代收俟交到薦書再將往來帳銷去不料薦書上已將名字挖去史帳亦不肯勾銷於是兩相口角扭入捕房捕頭以兩造所訴情由大有歧異遣包探傳間質鋪夥對以表由許親自來質捕頭謂柴代人調停並無不合許揑情誣控本欲解案訊懲姑念愚昧無知一併麾之使出○包探郁廷湘查悉夥役陶甲孫乙遇事招摇訛錢肥已遂於前日告諸捕頭請先將陶斥退繼又稱孫亦非善類往往狼狽爲奸請出併開除不使供役捕頭頷之 
[金陵官報]  
　　六月十四日前署海州直州謝陶到交缷回○十五日候補道趙燮起服回省花翎二品頂戴指分江蘇候補道楊募　由京引　見回縣丞魏鎭　奉委軍械所文案差典史胡道成到由上海來奉巡道委收放長江水師聲餉本日到美○十六日委署蘭縣王像煕辭赴蘇○十七日候補通判裕愋到見起獻回省候補道李光　謝委會辦軍械所道庫大使翁丙榮禀知同知朱宗澄於十四日未刻病故彭煥禀知州吏目劉度病故 
[邦江官報]  
　　六月十三日丁分忙士年委通泰總查鹽色差黨鹺財榮春○十四日朱鹺尉兆雲楊鹺尹鶴書鄒鹺尹鋭均解海分司餉銀到揚淮南城局許分轉由蘇公幹回○十五日洪鹺尹溶由十二圩來揚公幹 
[江西官報]  
　　五月二十七日饒州府王鵬壽禀辭赴任南康府陳鼎新禀謝准補行知禀辭赴任弋陽縣蔡體乾缷事清理交代回禀知丁母憂江蘇冋知黄琪跽籍縣丞劉福謙樂平辦保甲回姚光運廣信府屬催屯糧回王履安起服來江王復成上海採辦軍裝回杜觀保禀謝准補信豐典史行知新昌典史王　　禀謝赴任○二十八日撫憲節中軍叅將拜發兵米奏銷本章候補縣許寳蓮禀謝甄别行知胡宗　解邊防銀由京回馮永年豐城騐收十堤回同知李文秀辦臨城釐卡府　王朝賀鄭家綅俱禀到劉慶槐記功一次張景卿拔委一次把總余飛龍上海採辦軍裝回○二十九日補用縣張善鐸謝咨進京署彭澤縣胡遜之缷事清理交代回羅家福管帶祥霖輪船從九陳紹唐繳照係福建附貢生 
[鄂省官報]  
　　六月初十日候補典史胡懋勳起服來省禀到李汝釗禀見奉委代辦沙市牙釐局淹憲牌示江陵縣縣丞事務改委試用縣丞程　黄安縣中和巡檢事務改委新海防遇缺先補用巡檢徐文偉俱代理○十一日湖南候補道陳允頣見辭赴京候補縣董汝明家屬禀知病故○十二日代理黄安縣知縣事委用知縣楊泳春代理孝感縣馬溪河巡檢事試用道庫大使吳謙吉俱禀知謝委宣恩縣王志章缷事回省候補巡檢孔昭　銷查漢鎭大智坊差藩憲牌示安陸府經歴事務詳委木任　州州判郭縉生署理漢川縣劉家隔巡檢事務改委试用巡檢李鶴齡代理黄岡縣倉子埠巡檢事務詳委黄梅縣孔壠巡檢高步瀛黄梅縣孔　巡檢事務詳委黄岡縣倉子埠巡檢韓百揆俱調署 
﻿ 
 
 

Page 10

 
 
G> 
[仙傳秘製奇法種子　補腎壯陽丸]  
天下馳名廣東益三堂精製靈丹　鋪分上洋鐵馬路東首大街總桃源坊口 
本堂得始仙傳秘製奇方藥性温和不燥專治男子陰虧陽痿久患夢遺見色流精服之包可立愈而實精壯陽强任意交歡久戰不倦白髮者翁較少年無異婦人同服嬌媚百般更覺奇妙龍多生育誠乃世上却病延年壯陽種子第一功大盒一元小瓶六角○煖腎壯陽種子膏大張七角 
[包治遺精天下馳名　固精延壽膏]  
此膏專治男子諸虛百損夢預精滑及婦人赤帶白帶血崩氣脫子宫寒冷久不受胎貼之功效立見兼能滋陰降火眞有水火旣濟之良方却病延年廣嗣之妙藥每大張七角小張四角 
[應時要藥　加二附送]  
京都同信堂　開設上洋英大馬路虹廟東首第六家朝南門面　施送藥茶　不取分文 
麝香痧氣丸大瓶二角小瓶每洋一百瓶　八寳紅靈丹大瓶二角五分小瓶每洋七十瓶通竅臥龍丹大瓶二角小瓶一百瓶　人馬平安散大瓶二角小瓶每洋一百瓶　白平安散大瓶一角　時症白痧散　大瓶二角五分小瓶七十瓶○諸葛行軍散大瓶二角五分小瓶七十瓶　靈寳如意丹每瓶二角　萬應救急良茶每百包洋六角　純陽正氣丸每百包洋六角　藿香正氣丸每百包洋六角　福祿壽喜護身香珠　蘆薛昌午時茶每盒洋一角　福建范神麯每匣洋一角　以上各藥加二附送遠近寄購信力自理附送之物聽憑揀擇本堂心存濟世减價利人一應藥品悉從精製惟名目繁多不及細載凡　紳商賜顧者請認明本堂石印總目以免錯悞 
[匯豐銀行告白]  
啓者本行收足資本洋一千萬元公積洋四百二十萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州荷蘭漢口神戸長崎意陸伊羅禮容吕宋紐約檳榔冷宫西貢舊金山新加坡天津橫濱其上海行與各商往來暫存本行之銀每日結帳者其息長年二厘存至二十萬兩爲止存三個月者其息照長年算三厘存六個月者四厘存全年者五厘代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞光緒二十年正月廿五日 
[上海中華匯理銀行告白]  
本銀行現備股本銀五十萬磅日後可增至一百萬磅本銀行以香港爲總行香港董事未士機利士未士希士未士活頓陳傑臣翁周東生翁關愷川翁總司理人未士卑厘啡上海首董未士韜本　司理人未士高魯威　本銀行分設英京倫敦　日本橫濱　中國上海福州厦門及各通商口岸外洋新加坡檳榔嶼印度新金山美國各口舊金山等處本銀行專做各種押欵存棧穏妥貨物按揭銀兩各口匯票以及各項銀行生意諸君如有銀兩欲存放本銀行者以十二個月長年給息按每百兩計銀五兩六個月長年給息按每百兩四兩三個月長年給息按每百兩三兩此佈　英一千八百九十二年四月廿七號　謹啓 
[美商赤金保廣公司]  
外埠售票處蘇城護龍街中吉由巷口徐滋德堂代售　蘇州山塘星橋堍生泰亨米店代售股本大票　漢口鎭生票行專售赤金股本大票 
本公司集成巨欵計售赤金股本票三萬張加廣中彩每張兩條價洋六角分條三角現售美商赤金股本西七月份大票出售准於西七月廿三號卽華六月廿一日開彩敦請中外公正紳商及各貴客至滿庭芳福仙茶園面看開彩以招至公無私之意得中者卽在本帳房領洋不中者每條給回彩洋五分隨時可取如有塗攺號碼等弊察出究辦本公司信實通商以期廣遠倘蒙貴紳商及外埠函購賜顧者零躉均可往來信力貴客自理届時開彩後有對號單爲憑如願批發代售請至本公司面議或函詢可也其得中章程開列於後　頭彩一張赤金五十兩上下附彩每張二兩　二彩一張赤金二十兩上下附彩每張一兩　三彩一張赤金十兩上下附彩每張五錢四彩十張赤金一兩五彩二十張赤金五錢六彩四十張赤金二錢五分七彩七百八十張赤金一錢以上赤金每兩作定英洋五十元不隨市價漲落分售股票處二馬路源生莊○○○開彩後不中之票○諸公還票領回彩洋者請至本公司收兌可也特佈上海外洋涇橋大英醫院後面赤金保廣公司謹啓分售處老新衙門對面志大票行四馬路一層樓西阜通票行四馬路盤記棧東首廣發票行新衙門東天來申票行四馬路青蓮閣東源鑫票行大馬路拋球塲連發源票行　虹口裏虹橋小菜市東福來票行英大馬路普魯華洋行代售美商赤金保廣公司股本大票棋盤街必得成票行棋盤街北必發票行外虹口大馬路中大得來票行四馬路石路口連發財票行英大馬路石路西立發財票行棋盤街鴻發來青蓮坊萬利棋盤街老必得英大馬路虹廟對門廣源票行棋盤街天來福棋盤街源發財四馬路連連中快發財　寳善街鴻運發票行蘇閶門外山塘橋下塘泰來藥材行運售赤金大票二馬路春和里口聚寳源行票行 
[請莫再害人]  
本堂老鋪開張粵東澳門街己歷世代天下馳名分鋪上洋鐵馬路東首總桃源坊口亦將十載除精製古方應騐膏丹丸散藥酒數百種另將先祖費數十年之心血秘成屢試屢騐功效如神包愈遺精神童二仙丸神效無比耳聾復明丸仙傳乾坤廣嗣丸小腸疝氣膏小腸疝氣丸眞正犀黃八寶化毒丹珠珀立止五淋白濁散珠粉下疳生肌散補腎壯陽種子丸珠黃吹耳止膿散此乃四海之內獨本堂第一家始創秘製功同再造實有起死回生之良方流傳救濟世人之妙藥天下人所共知共聞常蒙貴商屢服屢騐功效如神故此早已名傳海內生意日興每常貴客滿堂加之信局航船托帶寄購者每　數日餘元無怪射利之徒見利起意刁滑百出惟依樣畫葫蘆以假亂眞聞去年八月十三申報登請莫害人奇聞一則令人聞之髪指甬江大衜頭金祥康翁戊子年病後成疝氣四年費醫藥百洋毫無功效後托友經　敝堂疝氣膏一張疝氣丸二盒得獲病痊後表兄亦患此症二月金翁正逢要　　中　使　敝堂之膏丸至虹口陌路不識尋覔多刻巧遇三益豈僞店一爿心竊　之詢問有　膏丸否答曰只吾店一家別無分購當返家下與表兄貼服非但毫無功效不料囊核幾手脹死此人一事見門前年八月十三日報中也不料該匪時隔未久胆敢改換籤　遷移敝近仍敢覆試昨有購客來店問曰近有本月新開之店所賣數藥及　登告白及藥名價目　　　無異未悉係尊號子孫分設乎余曰非也此乃卽　所開之三益堂冐牌僞店　以改換積善堂牌號並　竊本堂告白舊文登於日報閙亂於市　人玉石總總難分古所云庸醫殺人僞藥喪命時見所聞誰敢輕服其僞藥將性命爲兒　乎　四月初八日眞正廣東益三堂老藥號主人啓 
[欽加四品銜陞用直隸州正任南匯縣調署上海縣正堂卓異加一級袁爲]  
給示諭禁事據職員孫鏡湖禀稱竊職原籍安徽先祖諱廷標通曉醫理向在京都行醫因念洋烟流入中國凡士農工商食之成癮無不廢時失業迨自悔悟又無良法戒除爲害實非淺鮮用是不忍坐視博采醫書䖍製鎗上戒烟三香藥膏以甘草爲君以龍涎枷楠木香玉桂等品製成無論虛弱老癮皆有藥到病除之效分贈如友因而戒絶者甚多索藥愈廣實有力弱難繼之勢爰立同德堂藥局並遵古方督製應驗藥品平價發兌實爲濟人計也職仰承祖志不敢或廢已丑年冬在治下英界大馬路設局謹遵遺訓每月送戒洋烟百人已著成效自備藥資並未派人在外募捐兼鈔傳藥方以廣流行歴年夏秋兩季每自午前放送萬應救急良茶痧氣丸等藥全活甚衆遠埠慕名函索必復寄各品不取分文局此之故凡有來函批明酒資付訖字樣本月初五日有信局局夥持信來職局信面寫明酒資付訖該局夥仍索取酒資職局未允卽將原信携回亦不取藥伏思此小費阻塞善機旣不能推廣擴充反與職濟世之初心相背刻下時交夏令遠近索藥日多誠恐無知效尤酗酒滋閙强討票索假冐等弊實與職局聲名有碍請賜諭禁等情到縣據此除批示外合行給示諭禁爲此示仰諸色人等知悉爾等須知該職設立藥局係憫人一吸洋烟戒除無方卽貽終身之累特施良藥俾其自新至施送痧氣丸等件亦以時届夏令疾病繁滋不惜重資以廣拯濟何得反向索擾有阻善舉自示之後倘有無知之徒馳酒滋擾以及强討惡索假冐等情許由該職指名禀究以憑從嚴懲治决不姑寬其各凛遵毋違特示光緒十七年六月十二日示發英大馬路京都同德堂藥局實貼 
[上海四馬路古香閣發兌石印鉛版木版書籍]  
直行皇清經解十四元新輯經解編目一元二角宋本文選二元歴代史表二元直行淵鑑類函十八元大清律例四元中英和約三角新增陳修園廿一種三元醫宗金鑑四元醫方本草合刻六角本草圖說一元四角女科指南三角皇朝直省輿地全圖一元吳友如繪孝悌圖說二角歴代名人畫譜一元王冶梅梅譜八角無雙譜二角楊詠春篆字帖一元三角集古篆字對聯四角朱子治家格言帖二角佩文詩韻三角試帖璆琳四角九經鑰二角近三科鄉墨二角三百家名稿一名六角儒林外史八角全圖聊齋一元二角廿四史通俗演義一元繪圖征西傳四角玉夔龍六角繪圖七才子四角繪圖九才子二角遊龍戲鳳四角昇仙傳四角鏡花緣一元永慶昇平四角近來新出名目繁多不及詳載賜顧者價必公道 
[英八月份呂宋票出售　亦中]  
全張十二元單張六元四開三元 
屢獲大彩各省馳名現售英八月票分條六角五分躉批公道兼兌紅票信購指上海法馬路 
[利濟局木輪船每日開往蘇州雙日開往杭嘉] 　 
[呂票漲價　一定中快得利]  
英八月票出售單張六元五角○分條六角半上海四馬路 
[奇門遁課百事騐　命相]  
京都慈松半顚僧奇門遁甲命相判斷如神余問終身僧斷夏得功名冬得財今果皆騐諸公心有不决或寫八字傳信局或來申面判得失寓寶善街天寶棧程國鈞啓 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間壁石庫門内 
[新出巧奇寃閒書]  
是書職盧太守所判奇寄怪怪寃屈之案曲折離奇審無不伸閱之令人稱奇每部六角託江左書林各書坊售 
[登報鳴謝]  
余患烟癮多年深受其累茲託友人在申江購京都同德堂孫製槍上戒烟三香膏四元用未一月卽將三錢老癮戒除體氣反强不勝感德特登報以謝之杭州悔遲生啓 
[上洋新開文淵山房書莊]  
本莊向設老巡捕房逢源里熙記現分設三洋涇橋北首發兑石印鉛板書藉圖畫碑帖局刻家藏精刻各種經史子藉賞鑒者另有書目取閲便是此啓 
[産業出售]  
啓者今有産業一所坐落英租界黃浦灘内有行棧房茶樓瀉字間等合意者請至本行面議可也此佈長利洋行啓 
 
 

Page 11

 
 
   
 
 

Page 12

 
 
   
 
