# 1894 - 142 - 4907577

 

Page 1

 
 
[本報附張添印章奏仍用大號字啓] [  申報館主人拜手]  
　　内外臣工封章言事爲薄海觀聽之所擊關心時事者無不爭先快覩而尋常京報所登章奏限於篇幅　　良多閲者每以爲　本館特倩妥左在内城抄録緊要摺件迅速郵寄印入附張有時每本非一頁所能盡則擴充頁數舉凡樞臣之擘畫疆吏之敷陳壇坫之折衝屏藩之貢獻嘉謨碩葢無不悉寓於其中仍一律用大號字照常排印俾閲者不費目力當亦諸君子所心許也謹布微忱尙希亮察 
[繪圖後施公案出售] [  圖書集成局代啓]  
　　施公案一書始於江都縣令終於倉塲總督而以後許多情節離奇變幻可泣可歌迄未叙入閲者憾焉本局不惜重資延請海内知名之士採輯施公軼事凡名臣傳方略實録無不搜羅殆盡其事實旣蟬聯而下而其敍次之周密用筆之精奇尤駕前刻而上之而施公之政蹟於是乎全也急用新鑄鉛字排比成帙并倩名手繪成圖像冠之篇端至其紙張之潔白刷印之精良猶其餘事每部六本碼洋八角卽日出售欲購者請向天津文美齋本埠江左書林文淵山房掃葉山房三馬路申昌書畫室可也此佈 
[禁栽妖卉議]  
　　昨日申報云烟土一物向惟來自外洋近雖雲貴等省種者甚多然從未波及兩粤去年始有閩人携鶯粟子來粤在番禺香山等縣播種收漿試吸香味與公土無殊鄉民喜而效尤今歲遂各將禾田變作烟田遍栽妖卉風聞近日有某官親臨察看勸小民廣爲種植並擬禀陳大憲酌定抽稅章程噫是何言歟意將吸盡民之脂膏而後快然於心歟夫鴉片之爲害已盡人而知之矣初惟一燈相對遣興陶情久之烟瘾旣成卽有不可一日無此君之勢廢時失事日沈酣於烟霞窟中家計日虚元精日涸鶉衣百結骨瘦形枯漸且流入卑田院中吴巿吹　受人呵斥頻年凍餒溝壑身亡凡若斯者指不勝屈説者謂區區一燈一竹而貧者能使之死富者能使之貧錦繡文人能使之沈迷顛倒青蛾皓齒能使之玉悴花蔫蓋其毒較之鴆酒砒霜殆尤甚焉道光之季販者益多沿海居民吸食者比比皆是黄公樹齋因歴陳其害請卽禁除上韙其言命林文忠馳赴粤東辦理風行雷厲不稍狥私方謂率土普天從此可消除毒瘴不料事尙未竟文忠已塞外荷戈繼其後者畏葸無能准其興販於是烟毒愈熾流禍靡有已時士農工商無一不甘之如飴深中其患甚至逹官顯宦亦且沈痼其中呼吸稍遲涕　被面近一二十載華人得其栽種之法并能熬煮成膏於是雲南貴州四川山陜及浙之象山黄巖江南之蕭碭田中遍栽鶯粟紅霞千畝燦爛成章而烟禍乃愈無底止矣有强作解事者謂中國銀錢之流出者以鴉片爲首屈一指誠不如自行栽種販以入巿銀錢仍在我華殊不知西土價昻華烟值賤價昻則非有力者不能吸食彼短褐不完之輩或尙不敢染指於其中值賤則吸者必多卽至衣食不周猶或可稍稍過瘾鄙人僻居浦左足跡不出數百里間昔年應試省垣與都人士時相唔語有客之來自蕭碭者談及此事自言吾鄉無一人不吸烏烟問以故則曰吾鄉農民多以種鶯粟爲生屋角籬邊遍布種子不勞灌溉最易發榮洎乎花發漿收熬膏試吸茅檐風雨無可耘田則土匟繩牀横陳消遣自晨至夕樂此不疲不費數文錢卽可作神仙供養是以無人不瘾無瘾不深精神强壯之人悉變而鳩形鵠面苟在上者不嚴禁種植何致受害若斯之深耶又聞之安徽友人謂皖省土藥每錢只須錢十餘文以故僻壞窮鄉烟館亦密比如櫛販夫牧豎恃肩背之力日得數十文錢至晚無有不消耗其中囊空而返者由是觀之種烟不宜嚴禁乎種烟旣禁雖通都大邑依然洋土流行而下邑偏隅烟患或可稍息乎又有曲爲之解者曰洋土性烈其毒最深若華人所種之烟其性平淡無奇與淡芭菰相等卽耽此味亦不致耗喪精神若是則産土樂諸省之民宜乎皆精神强固矣而何爲江北流民之來此就食者無一不面黄肌瘦黝黑若鬼薪乎抑嘗聞之英國好善之人見烟土之有害我華民相約聯成禁烟之會力勸國家禁印度人栽植鶯粟改而栽禾稻木棉而秉政諸大臣每藉口於華官不先禁栽我國家亦不能貿然禁止然則栽植鶯粟不特有害民之性命且反授西人以利權而奈之何如粤東某官之更勸民播種哉或曰是欲據以爲利藪也不觀其擬禀請上憲酌定抽稅章程乎彼以爲上憲旣定稅章勢必委其辦理金貲數萬不難裕其私囊倘能包解包征利尤不可限量獨不顧生靈數百萬盡葬送於芙蓉洞中乎况旣已種烟勢不能兼種禾稻萬一水旱洊至饑饉頻聞雖有貲財無從購米嗷嗷鴆雁坐斃澤中昔年山右巨災已可作前車之鑒所望上憲體天地好生之德嚴申禁令一律拔除莫誤聽某官之所陳以致百姓受其荼毒粤民庶有豸乎 
[諭旨恭録]  
　　四月十五日奉旨内閣典籍員缺著毓培補授擬補國子監學正吴傳綺著准其補授甘肅平 
慶涇固化道員缺著祝維成補授前直隷易州直隷州知州朱乃恭著以直隸州知州仍發原省另行題補保舉浙江補用道李寳章江蘇補用知州王顯鉁江蘇補用知縣汪祖文福建補用知縣吕兆璜甘肅補用知縣劉瑞芳廣東補用知縣何維桓俱照例用俸滿甘肅慶陽府知府胡礪鋒著回任分發陜西補用道姚嶽度江西道丁乃揚廣西道吴庚辛河南知府王國佐廣東知府黄恩煥雲南知府馮譽驄奉天同知范樹升浙江同知夏敬中陜西直隸州知州惠佑直隸州知州陳其元奉天知州高欽兩浙鹽運副吴鴻年江蘇通判何希仁兩淮鹽運判祝登灜直隸知縣賀虔馮其鵬山東知縣張守誠浙江知縣吴叡四川知縣羅大任廣西知縣周道存直隷知縣史源于恩第劉貞河南知縣陳嘉謀王雲漢浙江知縣董樹勳湖北知縣馮錫綬長蘆批騐所大使孫彤壽兩浙鹽大使徐德立浙江鹽大使温其璋雲南鹽大使黄賓賢俱照例發往擬補吏部騐封司員外郎王嘉禾吏部文選司主事雷祖迪俱准其補授京察盛亦金州筆帖式舒敏泰著准其一等加一級保舉候選道徐壽朋著以道員發往江蘇補用仍交軍機處存記户部員外郎員缺著清潤補授盛京刑部員外郎員缺著廷順補授户部漢字堂主事員缺著瑞琛補授附生王念曾著以主事分部行走欽此 
[本館接奉電音]  
　　昨由京友電傳上諭三道敬謹譯登○四月二十一日奉上諭浙江督糧道員缺著鄭嵩齡補授欽此同日奉上諭安徽巡撫著李秉衡補授未到任以前著德壽暫行署理欽此同日奉上諭昨日道旁叩閽之抱告民人張殿選著交刑部嚴行審訊欽此 
[朝野僉載]  
　　倉塲委用監督太僕寺員外郎常清現已補充本裕倉監督所遺隨轅委用監督一缺經祥許兩倉帥查有記名以倉監督委用名次在前之理藩院員外郎瑞慶堪以傳補除檄飭遵照外已分咨吏户二部曁理藩院查照矣○吏部爲曉諭事所有光緒二十年三月分分發布政使司經歴阮有燾等一百二十三員本部於四月十二 
 
 

Page 2

 
 
日卯刻給照相應示傳該員等務于是日親身赴部承領毋得自悮○吏部堂司滿漢人員訂期四月十二日在宣武門外騾馬巿大街虎坊橋湖廣會舘舉行團拜之禮預傳四喜徽部並外串各名優演劇一畫夜衣冠薈萃車馬如雲誠有一番熱閙也○刑部爲知照事所有奏補本部漢主事一缺於四月初二日帶領引見本日奉旨刑部福建司漢主事員缺著曾耀南補授欽此欽遵到部相應知照吏户二部查照○吏部爲示傳事所有保舉江蘇候補知州王顯鉁候補知縣汪祖文等二員本部於四月十四日帶領引見相應示傳該員等於十三晚在左翼門外左近住宿於是日五鼓進内本部下處報名聽候排班帶領引見並傳于十二日辰時衣冠赴部演習口奏履歴如是日不到卽將引見扣除○新授福建陸路提督黄軍門少春遵旨人都陛見於四月初六日行抵東安門外王府大街三條胡同口内關帝廟暫駐節麾敬繕安摺膳牌交内廷蘇拉於初八夜子刻呈由奏事官遞入初九日寅刻軍門趨詣闕廷就九卿房坐以聽旨旋由軍機處發出傳單黄少春於第一起入見上御乾清宫西暖閣垂詢由何出身歴任何省出征何地等語軍門逐一陳之旋退出大内午後赴各當道處禀安○起居注漢主事吴蔭培所出之缺照章咨取内閣中書揀補經掌院學士揀得内閣中書姚大榮擬正内閣中書王桂琛擬陪於四月初九日帶領引見本日奉旨起居注漢主事員缺著擬正之内閣中書姚大榮補授欽此○吏部爲示傳事所有保舉浙江候補道李寳章一員本部於四月十四日帶領引 
見相應示傳該員於十二日辰刻衣冠赴部演習口奏履歴於十三晚在内城左近住宿十四日寅刻赴左翼門外本部下處書到聽候點名帶領引見再是日穿天青褂備帶補褂元青褂並佩帶對子荷包手巾是否原任現任一二品大員子孫抑或現任一二品大員兄弟立卽赴部呈明○禮部爲知照事所有本年甲午恩科會試新中式貢士經本部具奏奉旨著於四月十六日在保和殿覆試欽此欽遵到部相應知照内務府轉飭於是日五鼓開放保和殿楅扇並照例預備茶水○管理太常寺事務禮部尙書臣宗室崑岡等謹奏爲具題請旨事恭照本年四月二十九日孝慎成皇后忌辰應行遣員恭詣慕陵讀文致祭謹按臣寺祀則内開應由陵上守護公等中題遣一人就近恭往致祭准宗人府將守護公載遷榮頤等銜名開送前來臣寺照繕題本進呈恭候欽遣一人俟命下之日再由臣寺轉行遵照謹此題奏請旨四月初七日奉旨遣奉恩鎮國公載遷行禮欽此○本月初八夜廂藍蒙步營六品領催海隆阿帶領技勇兵二三人出外巡緝行至養馬營四眼井見街旁糧店門前坐有六人各持刀棍若盜賊然上前盤詰言語矛盾正欲拘拿六人先發制人突出洋槍轟擊領催中槍倒地技勇兵料難禦敵飛奔本六甲官廳招集官兵迨官兵至六人已無形影催領奄然一息倒臥在地遂將擊賊中傷情形申詳并舁領催至施醫院請西醫施冶西醫告以槍子深入臟腑無法可施至晚卽因傷殞命吁慘矣○本月初九晨西長安街北灰廠北頭大坑内忽有無名女屍一具年約三十許身穿青布棉襖藍布單褲足上有襪無鞋看街兵見之卽用席片遮蓋報明官廳廳官深慮經官臨騐必有諸般拖累不如省事之爲妙遂令購棺裝入於初十日天明後舁至城外掩埋了事 
[節鉞生輝]  
　　新任浙江巡撫廖榖似中丞於本月十九日抵杭州武林門外下碼頭文武各員恭迎節鉞中丞傳諭明日辰刻赴箭道巷督署行轅蓋以撫院尚需修葺也 
[盜刧茶莊]  
　　寍波悦來恒豐大豐　茶棧派夥友往横溪收購茶葉假某廟設莊本月某夜突來盜匪多人明火執仗毁門而入刦去洋銀二百六十餘圓錢六十千文夥友某甲被傷一手某乙傷一腿次日卽投鄞縣禀請騐傷楊邑尊委捕廳首少尉帶同捕投等人前往騐勘飭捕緝拿 
[龜子殺人]  
　　江西有所謂堂子門子者皆以賣笑爲生涯名雖異而實則同也棉花巿巷内有某門子蓄解語花臨風吐豔幾疑路入天台但此輩高自位置非腰纒充裕者未許問津日前有甲乙丙丁數人貿貿然尋芳至此龜子見其露寒儉相卽以閉門羹相待甲等與之口角繼以揮拳龜子暗邀某戊爲護符手執小刀出其不意殺斃甲乙二人丙丁亦受重傷某已聞聲勸阻又被一刀急奔入鄰家以避兇鋒龜子見已釀成命案相約私逃然恐鶯鶯燕燕無從安置輾轉商議而隣保已紛至沓來卽反扃其户使不得出一面赴巡局報案城内保甲總巡某太守卽帶巡丁十餘人馳至南昌縣周明府亦帶親兵差役數十人簇擁而來龜子閉門固拒兵丁差役不得入太守明府卽命毁門而入龜子乃登樓執刀呼曰有上樓者請試吾刀兵丁差役白手不持寸鐵皆逡巡不前太守明府怒甚飭令緣梯而上龜子奮力撑拒兵丁差役進不數武仍相率退還太守明府怒不可遏飭取軍械至并飛請左營弁兵恊拿相持頗久明府忿恨填膺曳起袍角往來相視靴盡泥汚汗亦涔涔下飭令毁壞樓壁用梯數道數十人執槍刀蜂擁而上格落某戊之刀始得擒獲龜子已猱升屋脊亦飭技藝高强者登屋擒之迨左營鮑叅戎帶兵百數十人至則二人已就擒矣太守等互相慰勞卽將龜子等解歸衙署訊辦明府又面禀各上憲飭拘鴇妓并房主隣佑到案環質 
[圖差被戕]  
　　江西德勝門外七十里辭姑地方爲痞棍出没之處上年某信局脚夫肩挑信物行經其地慘遭殺斃棄屍滅跡控案日久被告熬審多次卒不供認僅賠物件了事聞者憾之日前又有圖差數人至該處催糧有某甲孤身落後卽被殺斃棄屍河中後經同伴數人見有浮屍認明是甲身手有金刃傷當卽投報地保痞黨私自調停并將同伴數人鎖閉室中不許他往未幾有乘隙逸出者赴官報案署新建縣何梅閣明府訊明前情卽請王明府祖彛前往相騐飭查兇犯訊辦想此次有屍有傷有議和人證不難水落石出按律懲辦不致如信局一案含糊了事也 
[水手滋事]  
　　每年春夏之交江浙糧船到天津水手人等麕集於紫竹林之北烟寮酒館生意爲之頓增然人多則易於滋事亦覺防不勝防水手中以寍波人尤爲選事上月廿八夜有甲乙丙三人徵逐於廣益豐烟館廣益豐爲烟館之上乘排塲闊綽人皆趨之若鶩是夜有妓女喜奎貿貿然來作烟霞供養　等以爲天仙下降不禁狂喜脚挑而手引之喜奎之忘八曰高奎方横陳一榻見此情形不能忍耐躍然而起批甲等之頰甲等怒不可遏遂與曳尾塗中者一决雌雄館主恐失槍燈揮兩造於大門之外觀者圍若堵墻見高奎軀彀雖硬氣力不濟作不平之鳴喝聲曰打旁人遂有動手者高奎抱頭鼠竄甲等詐死於路隅觀者始鳥獸散地方禀報鄉甲分局飭拿高奎轉送總局枷責寗人於是夜舁受傷者置廣益豐烟榻上翌日廣益豐暫停交易正擬投禀總局而局中鋪勇又被寍人搶去號褂一件蓋以鋪勇曾袒高奎故攫衣以洩忿局員湯伯述太守閲禀之下駕詣廣益豐騐視水手無甚傷痕飭責地方鋪勇軍棍各百十下押令水手回船養傷不得滋事廣益豐鋪掌王某禀已投遞復行干瀆亦棍責數十送縣辦理現在紫竹林鋪户擬聯名爲之具保云 
[京口官塲紀事]  
　　鎮江營守府許和生守戎於本月十四日午刻乘太古公司鄱陽輪船溯江上駛逕赴金陵謁見兩江總督劉制軍面禀事宜聞守戎在省勾留數日卽欲言旋○丹徒縣王伯芳大令因有要公於十三日上午十一點鐘排導出西門詣荷花塘碼頭乘坐官舫進丹徒口由内河赴姑蘇謁見各大憲臨行時縣署差役人等均在碼頭恭送 
[鳩兹夏汛]  
　　　蕪湖洋務會辦吴春農太守本兼辦土藥稅厘兹將土藥事務交卸省憲另委要差遂併洋務而辭去之於上月下浣挈眷回省所遺洋務會辦一差由道憲遴委候補知州饒芷　刺史承乏又以此間交涉繁劇　多棘手添委巡檢鄭衡浦少尹爲洋務文案從此折衝樽爼分任其勞較從前之案牘紛紜不遑料簡者不可同日而語矣○鈔關稅務總辦俸靜山大令近因疾患河魚自顧病區恐多罣誤特向道轅 
 
 

Page 3

 
 
請假赴滬就西醫診治道憲俯如所請札委保甲總巡魏致如大令庖代○蕪湖有所謂遊字號者即店家夥伴及挑擡各夫之别稱此輩率來自江北每三四月間必醵資演劇藉聯桑梓之情本屆擇於四月初九日起就西湖池濵榙臺開演笙歌嘹喨袍笏鮮明而所謂遊字號者亦皆濟濟一堂揖讓雍容頗不似平時裋褐不完景象惟三蕉旣罄手忙脚亂仍不免露出本來面目十四日傍晚曲終人散若輩正值飽灌黄湯無所事事遂呼朋引類共往黄二妓院尋歡龜鴇一見雄赳赳氣昻昻者卽以閉門羹欵待以致觸怒於彼陡起酸風搥檯搗物誓不甘休後經老元緒央人出塲陪罪若輩始呌囂而散是誠惡習也○長江水師江陰恊鎮前經大憲題請以現署提標中恊李雨亭恊戎調補所遺提標中恊卽以江西吴城營叅將魯巨源叅戎升補均經特旨簡定魯恊戎卽籲請陛見得覲龍光刻已請訓出都南下約月之中旬卽可行抵太平府新任而李恊戎現亦料理交代預備晉京俟引見後方可履新○前報紀蕪湖縣王邑尊擬將長街鋪砌石條並開極大陰溝使潢潦有所宣洩兹以工程浩大未能遽籌巨欵特會商各善堂紳士先將二街及要隘處次第興修並將二街跨河小橋逐一建復現將告竣日内接修吉祥寺前之横街亦開陰溝以便龍服曾家等塘與外河呼吸相通而水利亦於是乎興賢有司爲民興利可謂無微不至矣○勝鳳大觀兩戲園音沈鄉絶顧曲周郎每以爲憾兹由名角陳士忠等聘京陜生旦色藝兩美者前來將勝鳳重新振起新聲一曲傾靡萬人所得纒頭頗屬不少於是同輩艶羡亦步武而起接賃大觀舊址改爲鳴鳳茶園於月之十四日破臺開演然徵歌選舞者相率掉頭不顧想因角色不齊歟○蕪湖爲長江上下游之衝江湖會匪向多出没其間雖經大憲派有副將李葆林恊戎督帶線勇終年搜捕然出差時多在蕪日少誠恐顧此失彼因又添委曾潤亭都戎另招線捕一班專在蕪湖緝訪會匪及外來不逞之徒按都戎需次年久凡本地及外來匪類苟欲擒拿無異探囊取物匪黨震懾威名已非旦夕道憲委以是差足見知人善任也 
[粤海濤聲]  
　　粤垣十三甫江光記麵館烹飪極精座客常滿前日有某甲入座大嚼將軍已不負此腹回家後染疫暴亡其父母歸咎於食麫竟誣指該店暗置毒於麵中以害其子糾率多人登門問罪店主多方辨論仍不干休不得已閉門歇業以避其鋒真可謂無妄之災矣○新填地聚昇妓館有解語花五枝荔枝年紀色藝雙佳固此中之尤物也金張貴客素耳艶名設宴張燈殆無虚日一日早起五人皆染時疫勢極沈重延醫診治惟二人應手而愈三人則玉殞香消返魂無術矣一時隷名娼籍者深恐傳染遂遷避一空從此燕壘泥封蠣牆花落杜郎重到當悔尋春之晚矣○某夜更鼓撾殘有甲乙二人飲酒過多酩酊而歸經過清平高橋失足墮河因無人施救遂入鮫宫深處翌日屍浮水面經人瞥見報知家屬備棺成殮吁慘矣○河南某姓家因其女出閣置辦粧匲頗極豐盛匪徒聞而涎之遂於前夜初更時糾率黨羽十餘人明火執仗破門行刼室中人皆畏縮如蝟不敢聲張被匪倒篋傾箱搜括一空而去事後查點刦去各物約值銀二百餘兩禀官求緝未識能破獲否也○署番禺縣杜大令蒞任以來見地方刦掠頻聞盜賊猖獗思有以弭之而弭盜之方實莫妙於保甲遂擬就簡明章程親赴各鄉勸諭民間舉辦以期守望相助想鄉民必當仰體憲意實力奉行也○南番兩邑宰見監獄中汚穢異常易生癘疫嚴飭差役勤加洒掃並發出香术等物命在獄内燃燒以辟疫氣矜恤庶獄於此可見 
[榕垣緑蔭]  
　　皇太后六旬萬壽普天率土同祝遐齡福建省中司道各員恐有無賴之徒藉此爲名裝扮臺擱故事向各鋪户勒索錢文特先會銜出示通衢嚴申禁令亦防患未然之意也○閩浙總督譚文卿制軍示期三月二十九日率同司道各員舉行秋審大典點名録供賞給斗笠手巾錢文之類事畢退堂各官均鳴騶而返 
[榷務指南]  
　　江海新關事務紛繁凡船隻之出入貨物之上落與夫報稅等事苟非熟悉情形未易勝任而愉快兹有西人之深得此中秘鑰者撰成一書將船隻貨物報稅一切辦理之法及歴任稅司所出告示分條纂輯若網在綱使人一展卷而悠然其有會欲知搉務者可不奉爲南針哉 
[比賽禽獸]  
　　昨爲寓滬西人比賽飛禽走獸之期先於大馬路泥城外布置一切鐘鳴十二下各西人之豢養各種禽獸者紛紛齊集島則如孔雀鶴鶯山鷄野鴨畫眉鵪鶉雉雀之類獸則如馬牛豕山羊水鼠烏貓白兎之類羅列各籠不下百餘隻西人之結隊往觀者絡繹於途華人則僅在塲外閒觀不許越雷池一步塲中陳設西樂一部悠揚迭奏西人之健於行走者更相約徒步跳浜跳柴架更騎駿馬跑賽以盡餘興直至日墜崦嵫始各散歸 
[總巡返斾]  
　　上海保甲總巡局員葉臨恭司馬因公赴省旋於昨日午後返滬舟泊觀音閣碼頭隨卽乘輿入城遄回公館 
[辟除汚穢示]  
　　欽加五品銜代理上海英美租界會審事務宋爲出示曉諭事據英美工部局函稱邇來廣東香港等處盛行癧子痒子等疫症恐上海亦有傳染設法將街道陰溝收拾潔凈已登華洋各報勸諭租界居户人等務宜打掃潔凈勿使垃圾堆積致沾時症函請示諭等因到廨合行出示曉諭爲此示仰租界居民鋪户諸色人等一體遵照爾等須知疫氣傳染雖曰天時然人事亦不可不盡况時當夏令凡一切居住之所尤宜掃除潔凈勿任垃圾堆積使穢惡之氣觸發致病現在工部局議有定章並刊傳單挨户分送無論大街小巷每日清晨九點鐘以前各將垃圾掃至門首由工部局馬車夫役沿户掃載惟不得過九點鐘以後自示之後爾居民鋪户曁諸色人等務各查照工部局所定時刻每日督令傭人勤加掃除一總倒置門首此爲驅疫養生起見切弗視爲末務稍有忽略自于未便懍之慎之毋違特示 
[請禁劣油]  
　　近來粤東香港等處傳染疫症日甚一日上海工部局爲思患預防計遇事整頓念及花核油一項食之亦易致病恐租界中店鋪不免攙和私賣遂於前日函請英公廨出示禁止宋通刺准之已於昨日命書辦起稿不日當高揭通衢嚴申禁令也 
[盜犯過站]  
　　盜犯韓阿銀崇明縣人經浙江定海營拿獲解回崇明原籍縣主刑訊之下供認曾在南匯縣洋面刦取花衣船遂飭解歸南匯縣訊辦前晚道經上海解差赴縣署投文黄大令飭暫寄獄中候簽差護解 
[覆訊盜犯]  
　　上海縣黄大令研訊盜犯本報已備録讞詞前晚又提陳阿五至案謂爾籌思半日可清楚否及早實供可從寛宥阿五依然刁狡大令拍案大怒曰照爾情形真是多年老盜現已衆供確鑿豈能任爾抵賴乎陳裝作痴聾默無一語大令喝令從重掌頰六十下陳泣請開恩大令飭令明白供訴供稱小的在奉賢縣境毘連之漕涇鎮遇見焦湖阿小糾合販鹽嗣以兩手空空遂商同做案焦湖阿小允之共雇船三艘糾聚十三人十月十九日由漕涇左近何家橋開船至葉謝閔行諸處旋泊舟松江東門外華陽橋鎮二十四日開往泗涇搶刦裝花船將贓售得洋銀七元二十六日開往虹橋舁水橋石撞開王姓家側門一擁而入遇工人用繩綑縳闖至第二進遇老主人綑縳與工人同及闌入新嫁娘臥房新嫁娘駭極不敢出聲大令問刦物時是何形狀衣箱放在何處供稱衣箱放在東邊牀頂房中有小閣小的等以桌層累而上取得一竹籃内貯金銀首飾洋銀衣服問以細數逐件供出與失單上所列相符並供稱小的等將箱打開攫取衣服分作四包負之而出問入内時是何形狀供稱其時小的身穿長衫罩以馬甲足登浦鞋面塗鍋底煤以草紙包蠟燭照之手持鐵尺一柄問反穿號衣者是何人供稱共有六人其一卽焦湖阿小問贓物現在爾處否供稱當時將首飾兌錢俵分衣物則悉行質去問分給焦湖阿小若干元供稱五十元旣又改供三十六元大令傳阿小對質堅稱小的分得十四元問水橋石是何人所舁兩人互相推諉後陳又供稱阿小所舁阿小供稱是陳所舁轉詰顧阿妹供稱陳舁石撞門 
 
 

Page 4

 
 
問究是何人爲頭目陳供認起意糾夥經手分贓問唐阿生行刼否供稱與阿妹同船大令飭捕役小心看管候再刑訊 
[搬物送縣]  
　　妓女金雲舫控狎客許成之糾人搬取金銀珠翠衣飾等件先經包探何瑞福解請早堂會審宋通刺以其中枝節甚多著分别押候再訊此已列報前晚通刺過堂覆訊金雲舫訴稱江北人年三十三歲先曾嫁與徐榮浦爲妾徐物故後蹙蹙靡騁於廿三歲時墮入倡寮作賣笑生涯狎客許成之常來遊玩雖佯示款洽實未嫁伊爲妾其時許在招商局辦公外强中乾屢向小婦人借去洋銀不記其數通刺謂爾旣未嫁許所育五齡男孩究與何人姦生供稱小婦人自始迄今爲倡日久往來狎客甚多不能指實况許於上年曾將男孩誑領至揚州至七月間經小婦人向領被伊勒索不得已籌措洋銀四百元交許始將男孩領回詎許及許之大婦忽於昨晚糾領多人蜂擁而來强將小婦人所有衣服飾物及鐵箱内所儲洋銀等約共值一千餘元均被搬去寄匿某客棧内當經小婦人報知捕房蒙捕頭飭何包探查吊原物尙少皮箱數隻内有皮棉夾單衣服百餘件求請究追許供職員娶金雲舫爲妾已將十載所費約有萬金伊不守婦道竟將職員製辦衣服私行寄匿職員屢次訓戒終不悛改本擬禀請懲儆自顧顔面攸關囑令回籍伊倔强不依因此令人搬取物件伊尙敢投報捕房誣控職員搬奪衣飾職員心實不甘求恩究斷通刺以兩造供詞各執著將金氏飭交官媒候備文移送上海縣署辦理令許自行投縣候質 
[路斃可憐]  
　　某甲年四十餘藍縷如乞丐昨晨倒斃裏虹橋畔重慶里中巡街華捕見之急赴捕房禀訴捕頭飭地保查知其家在江北滬上並無親屬因報請某善堂棺殮發壇 
[示禁捕蛙]  
　　欽加三品銜江蘇松江府正堂恩爲出示嚴禁事照得青蛙一名田雞驅除螟螣弭隐患於無形保衛田禾補人力所未逮爲物雖微厥功甚偉俗所以有護榖虫之稱也乃無知愚民違禁捕賣不肖巿儈謀利戕生以一臠滋味之是貪置五榖豐歉於不顧慘傷物命喪盡仁心果報旣有難逃禁令尤當首及前據同仁輔元堂董王承基等具禀歴經各前府曁本府出示並移行廳縣一律查禁在案兹當夏令滋生之際誠恐漁利之徒仍前違犯除移行廳縣曁派委認真查禁究辦外合並示諭嚴禁爲此示仰闔屬商民諸色人等知悉自示之後無論城鄉巿鎮均不准再行捕賣買食倘敢故違定卽飭縣提案從嚴究辦不貸其各凛遵特示 
麝香痧氣丸治中寒中暑痧脹吐瀉手足厥冷不省人事絞腸肚痛一切山嵐瘴氣頭昏眼黑氣悶自汗各種痧症神效大瓶二角中瓶一角小瓶一分每百瓶洋一元八寳紅靈丹治時疫霍亂吐瀉轉筋吊脚絞腸一切痧症穢惡嵐瘴熱毒痰涎壅滯牙關緊閉不省人事等病神效大瓶二角半中一角二分半小一分半每洋七十瓶飛龍奪命丹此丹爲士子入塲妙品功效迅速治時疫霍亂吐瀉轉筋吊脚絞腸急痧嵐瘴惡氣卒中客忤中寒中暑痰涎閉滯七竅不通等重症大瓶四角小瓶二角通竅臥龍丹治暑天飲食失調頭昏眼花霍亂吐瀉忽然卒倒牙關閉緊湯水難入一切危急痧症用此丹少許吹鼻取嚏卽愈大瓶二角中一角小一分每洋一百瓶人馬平安散專治天行時疫傳染迅速頭疼腦脹水土不服嘔吐不出譫語顚狂傷風鼻塞等症牲口馬驢等病吹少許眼内其患立除大瓶二角中瓶一角小瓶一分純陽正氣丸此方得自仙傳專治陡受寒濕一切時症感冐風寒上吐下瀉絞腸腹疼四肢厥准霍亂抽筋不省人事胸腹膨脹此丸服一二包神效每百包六角正藿香正氣丸此丸簡便穩妥屢試屢騐專治外感風寒内傷飲食憎寒肚疼頭痛嘔逆胸腹飽悶神昏好睡男女老女各種痧症及一切痢疾服之神效每百包洋六角時症白痧散治一切痧症絞腸腹疼霍亂吐瀉筋脈抽縮瘟疫傳染胸悶嘔吐頭眩鼻塞嵐瘴觸穢六畜瘟疫各重症大瓶二角半中瓶一角二分半小瓶每洋七十瓶諸葛行軍散武侯行軍登高跋涉萬馬千軍山嵐水毒蒸氣難聞製此藥令軍士佩之以應倉卒治一切痧症大瓶二角半中瓶一角二分半小瓶一分半每洋七十瓶靈寳如意丹此丹品味珍貴善治百病名之如意藥到回春本堂悉心考究炮製精良故能搜剔腸胃風痰開通三焦積滯專治一切危急痧症大瓶四角小瓶二角正萬應救急茶救急扶危疎風散熱去滯除却開胃健脾治四時感冐山嵐瘴氣飲食不進水土不服牙關緊閉不省人事等症每洋一百六十七包遠近見索不取支本堂志存濟世秘製護身香珠如購以上之藥十元者送福字香珠五元者送祿字香珠三元者送壽字香珠一元者送喜字香珠多購者多送或不受香珠則照價加二成給藥近來仿冐姤嫉者層見疊出仕商購藥　宜認明上海五福弄口京都同德堂藥局門懸各大憲匾額上海縣告示五色仿單鉛印藥書石印發票套板聯信一萬五千言藥目　　方免假冐信資自理童少無欺 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前晚崔計氏控稱小婦人家中童養媳被人誘去是以偕周世　宋小仁等呈求提訊　大令升坐花廳衔　　　　　訊問供小婦人原籍淮安府阜　縣丈夫已故生時在治下駕駁船本月十五日小婦人央人作保裝貨至南巿某碼頭次媳童養在家卽世忠之女世忠亦向在治下當划船户此次小婦人船到卽倩伊代呼小工卸貨至十七晚貨旣卸清長媳忽然失去當晚卽告知世忠倩伊尋訪次日告小婦人曰宋知其蹤跡惟須酬伊洋銀三十元小婦人言須先與逃媳見面然後照付洋銀伊曰須先付洋銀然後將人交出小婦人因此遲疑不决訴請大老爺訊追世忠供稱小的年四十二歲與崔計氏同鄉且係兒女姻親向在上海駕划船某日崔計氏之長媳無端走失倩小的訪尋小的向宋探問情由宋索洋銀三十元小的轉向崔計氏告知崔計氏忽疑及小的有弊求大老爺向宋詰問可也宋供稱小的係淮安府鹽城縣人崔計氏之長媳如何失去小的實不知情十八日晨小的尙在睡鄉世忠來述前由託爲尋覓小的允之餘無别故大令喝令笞臀宋哭稱寃枉大令問世忠曰宋與爾説話時曾有人聽見否供稱此事並無别人聽見大令喝令停刑周又供稱是日車夫蔣在有目見此事大令問蔣在否答稱在大令飭傳到案問爾見宋匿女否供稱小的係海州人十八日驅車至浦灘見有一十三四歲之男孩偕一女子往南旁人言此孩卽宋弟大令曰爾可相識否供稱小的不相識惟聽旁人所云如此大令曰旁人係何人答稱是一老嫗今日小的可邀之到案大令謂此事爾難辭其咎限三日内會同宋等將伊長媳尋獲交案如違比究○去年九月今年正月西門外圓通寺被竊失去衣物若干洋銀五十元四處緝拿終未破獲兹由法包探拿獲竊犯王阿開詰知曾至寺中先後行竊兩次贓物悉付質庫尚存洋九元質票已燒毁西門外巡防局蔡二尹聞知其事請法讞員將王歸案盤詰歴歴供認略不諱飾騐其右臂刺有竊賊二字卽飭捕保解送縣署訊懲黄大令諭令帶候堂訊 
[英界公堂瑣案]  
　　包探秦少卿禀稱震昌絲棧失去白絲三十兩值洋數十元該棧工頭劉阿齊王小堂葉阿二等俱疑小工　桂　所竊小的往查並無實據宋通刺商之佛繙譯著劉王葉陸四人合賠了案○六十九號印捕禀稱有范阿虎者前曾犯案遞籍昨日與憲廨管班房之王阿生在途打架范稱王向小的索欠錢三百然小的並未欠伊錢文王供范前曾欠小的錢三百文是以向索通刺判將范阿虎仍行遞籍王管押三日○一百三十九號華捕禀稱周桂生與石寳二人打架扭入捕房解案請訊石供小的與周同在海南輪船爲水手前次該船到滬時所有掃艙之荳售洋十六元周僅給小的洋一元是以向索周供掃艙之荳售去後卽與算訖並無蒂欠此次小的有刀一柄被石押在小東門外某當鋪通刺問刀作何用爾等諒非善類目下船在何處答稱船已開往外洋通刺著將周石押候將刀吊到再核○四百四十四號四百四十七號兩華捕同拘在路打架之葉阿二何阿生海金榮汪錦雲等到廨通刺以事起細微一併斥釋○包探唐清山禀稱木行夥譚鶴洲失去方木十根值洋六十元小的查係小工陳阿來鄧生林二人行竊售與虹口鴻興木行鄧兄榮春亦知此事通刺判將陳阿來鄧生林各押二十八日鄧錦雲雖未分贓知情容隐亦有不合著管押十日○唐探又禀瑞記洋行當塲拿獲竊取牛油之沈金寳送入捕房解案請究通刺判押七日○二百三十九號三百三十五號兩華捕同拘擺設小賭攤之趙阿小及酒釀擔上設有骰盆之葉小春到廨通刺判將趙管押七日葉管押二日○二百零三號華捕禀稱馬夫華阿三以病馬駕車拘送案下請判通刺著將病馬交龍飛馬房喂養俟痊愈領回給償工料○四百四十五號華捕禀稱趙掌金深夜在陳阿才所看房屋内吵閙喝阻不理由小的拘案請訊通喇著將趙管押七日 
[法界捕房記事]  
　　昨日禮拜六爲公堂訊案之期中西官欲送總領事赴日本是以咨照捕房俟下禮拜二補訊○有名水菜阿三者常在蘭芳里一帶逞兇毆鬥欺負懦良前晚與湖北流氓忿爭互相鏖戰適某號西捕巡綽至此將流氓拘入捕房阿三訴請騐傷捕頭命押候堂期解請葛同轉訊究○甲乙丙丁四剃髮匠因事口角邀集同業數十人至三河樓啜茗評理旋又擁入廣大酒肆開　暢飲呼酒保至聚順館購肴饌旣醉旣飽揚長出門酒保向索錢三千數百文若輩皆囊内空空以致互相打架事爲巡街捕所見喚同别捕拘獲四人解入捕房管押酒保亦隨之而入聲訴情由捕令四人照數付錢然後開釋4 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年四月十五日京報全録]  
　　宫門抄○諭旨四道録前○尚書福等奏拿獲盜犯請交刑部審辦摺　粤督李奏仍以原揀之員請補都司摺閩水師提督楊奏報出洋督緝日期摺○兼署河督裕奏查勘黄河工程起程日期摺○川督劉奏道員告病開缺請旨簡放片直督李 
奏揀補都司員缺片○川督劉奏籌解恊黔新餉片○豫撫裕奏請仍照原保給獎片○四月十五日户部通政司詹事府廂黄旗值日無引見○睿王等搜檢覆命○麟中堂等謝管新舊營房恩○恩普假滿請安○椿壽續假五日○召見軍機克們泰徐會灃○本日　星上升承光殿義國使臣巴爾迪覲見○○奴才宗室福錕等謹奏爲拿獲結夥持械刨穵墳塜盜犯請旨交刑部審辦恭摺仰祈聖鑒事竊據左營叅將趙長春遊擊王漢池督率署守備喬連芳會同南城副指揮白荃等帶同目兵在通州所屬宣虎莊地方將結夥持械刨穵墳塚盜犯高四曁帶道指引人犯劉大拿獲並起獲現贓賊具等物傳同事主工人郭繼海一併解送前來奴才等督飭司員詳加審訊據高四供係通州人本年正月二十二日夜與馮順周二馬大等四人分持洋槍刀械劉大帶道至東便門外雙橋村地方一墳地内將右邊第二座墳塚刨穵見棺將棺鋸開盜出藍頂朝珠等物尙未變賣不料被官人將伊拿獲連帶道之劉大指獲並起獲現贓賊具等物一併解案實不知馮順等逃往何處劉大供係大興縣人本年正月二十二日夜馮順等持械要將伊所看之墳塜刨穵伊向其攔阻隨將他們帶至雙橋村地方一墳地内他們將右邊第二座墳塚刨穵得贓各散不料高四犯案將伊指獲解案事主工人郭繼海供係大興縣人東便門外雙橋村地方給宗室溥雲家看墳本年正月二十二日夜伊主家塋地被賊將伊老主人墳塚刨穵當向伊主家告知曾赴本汛報明並赴案呈訴今經官人獲贓飭傳伊主人遣伊赴案認贓具領各等供查高四膽敢商同結夥持械刨穵墳塚實屬藐視刑章大干法紀劉大帶道指引亦屬同謀均應一併嚴切究辦除將事主工人郭繼海取保聽候刑部傳質外相應請旨將高四劉大等二名交刑部審明辦理未獲之馮順周二馬大等三名仍飭嚴緝獲日補送刑部爲此謹奏請旨奉旨已録○○太子少保頭品頂戴兩廣總督臣李瀚章跪奏爲都司員缺緊要仍以原揀之員請補以裨操防恭摺覆陳仰祈聖鑒事竊照案准兵部咨廣西慶遠恊中軍都司員缺准以柳州城守營都司余覲光調補其所遺柳州城守營都司員缺係部推之缺應用儘先人員旣據扣留外補應迅揀儘先合例人員請補等因當經會同廣西提督臣蘇元春選以儘先補用都司朱錫東奏請補授接准部覆朱錫康之前尚有劉啓南等九員應令查覆核辦等因旋經查明聲覆仍以儘先都司朱錫康覆奏請補兹准部咨其名次在朱錫康之前潘昇李逢楨王永昌康嘉斌王安祥五員均已註册行知在案兹該督所稱册内並無其名當係未經詳查應令詳細查明聲覆再行核辦光緒十九年十月二十四日具奏奉旨依議欽此等因咨行前來復經轉行遵照並行據廣西撫標中軍呈覆查得潘昇一員於光緒十一年在籍病故李逢楨一員於光緒十三年在龍州防營病故隨案聲覆前來查潘昇李逢楨旣據查明先後病故其王永昌康嘉斌王安祥三員現在廣東差委均於此缺人地未宜未便遷就請補合無仰懇天恩俯念要缺需員仍准以朱錫康補授廣西柳州城守營都司俾營伍地方早收實效如蒙俞允請俟部覆到日再行給咨送部引見以符定制除咨覆兵部查照外臣謹會同廣西提督臣蘇元春合詞恭摺覆陳伏祈皇上聖鑒飭部議覆施行謹奏奉硃批兵部議奏欽此○○頭品頂戴福建水師提督奴才楊岐珍跪奏爲循例出洋督緝恭摺具陳仰祈聖鑒事竊照案奉上諭嗣後沿海水師各提鎮蕃於每歲出洋時具奏一次俟巡洋往返事畢卽將洋面如何情形據實具奏等因欽此欽遵在案伏查閩省洋面毗連浙粤最爲袤長捕緝巡防均關緊要奴才於上年十月二十日曾將洋面情形同撤巡日期具摺奏報恭奉硃批知道了欽此自　杪以及春初翰洋照常靜謐堪紓聖厪現值春潮泛漲商船往來絡繹誠恐洋盜混入抵隙滋擾必須認真巡邏方資保衛奴才渥荷　天恩忝膺　寄務在親督師舟嚴加防範察屬僚之勤怠勸懲畢殫夫悃忱杜宵小之覬觎商旅俾安夫生理奴才遵於光緒二十年二月十八日秉坐兵輪統率厦字等號戰哨各船駛赴南北各轄洋往復巡緝外以靖籓籬敢憚重洋之遠内以固根本嚴稽分汛之防使萑苻不過夫鴟　斯舟楫咸占夫鴻順所有應辦一切事件隨咨督臣察核妥辦仍相時巡轉厦門督飭各營員弁兵勇講求操陣先事綢謬於營伍則精益求精於洋防則慎之又慎以冀仰副聖主綏靖巖疆之至意除俟巡洋往返事畢再將洋面情形據實　奏外合將　例出洋督緝日期緣由恭摺具奏伏乞皇上聖鑒謹奏奉硃批知道了欽此○○頭品頂　河南巡撫　兼署河東　　督奴才　　　奏爲黄河大汛將臨親赴南北兩岸查勘工程起程日期恭摺具奏仰祈聖鑒事竊查黄河南北各　辦理　　　據陸　　　瞬交夏令大汛將臨應先詳勘溜勢趨向以便督飭道廳部署修防俾昭慎重奴才現定於三月二十日起程出省親歴南北兩岸上下七廳勘工騐料並察勘溜勢情形所有河督及巡撫衙門一切公事均包封奴才行次核辦除俟回省再行　奏報外爲此恭摺具　伏乞皇上聖鑒謹奏奉硃批知道了欽此○○劉秉璋片再現據鹽茶道延煜以足疾未愈詳請關缺回旗　理查該　　有足疾到川伊始步履實已微跛去年當文闈提調感受潮　足疾漸重屢請旬日短假假滿仍卽銷假臣因其因公積勞平日　　安恊是以隨時給假兹據詳請開缺前來委成綿龍茂道騐病取具切結咨報吏部外伏乞聖恩准其開缺回旗調理以示　恤所　四川鹽茶道一缺照例請旨簡放以重職守至該員年華正富將來病痊照例起用合併聲明所有鹽茶道延煜告病闋缺緣由理合　片陳明伏乞聖鑒訓示謹奏奉硃批另有旨欽此○○李鴻章片再泰寗鎮標沿河口　司博羅克因　勒休選缺前以　先都司泰寍鎮標左營守備吴光祖奏請升補經部議駁令揀合例人員請補等因臣查該　司　境　　操　經　均開緊要非精明幹練之員弗克勝任查有提標燕河路都司林清明年四十四歲浙江樂清縣武進士由花翎侍衞當差期　　授今職於光緒十六年三月十三日到任該員年强藝精熟悉軍紀堪以調補泰寍鎮標沿河口都司所遺燕河路都司員缺查有花　　先補用遊　通永鎮標黑沿子汛千總朱連科年四十六歲安徽人前因投効軍營隨剿粤進出力歴保儘先干總拔補黑沿子汛干總嗣因挑修寳坻青　灣河工及剿辦熱河教匪洊保儘先遊擊並戴花翎該員勤明幹練久歴戎行以之借補蕪河都司員缺實堪勝任以上二員均與例章限制相符應請准其調補借補以裨營伍除飭取履歴咨部外理合會同直隸提督臣葉志超附片具奏伏乞　　鑒敕部核覆 
奏奉硃批兵部議奏欽此○○劉秉璋片再查川省奉撥恊黔新餉其十九年全年分餉銀前已全數解清　經奏報在案兹據署布政使文光詳稱現由川東道在於鹽厘項下計十二個月陸續湊撥銀一十四萬四千兩作爲光緒十九年全年分恊黔新餉先後兌交黔省催餉委員承領解黔交收應用等情詳請奏咨前來臣覆查無異除分咨查照外理合附片具陳伏乞聖鑒謹奏奉硃批户部知道欽此○○裕寛片再鄭工合龍案内捐納鹽大使職銜陳定遠在事出力經前河臣吴大　等奏請以鹽大使不論雙單月儘先選用嗣准部咨以該員在何處報捐未據聲叙行令查明聲覆再行核辦等因兹據該員將在直隸省晉捐局原捐執照呈由河臣許振褘據情咨部查核並以輾轉行查致稽時日適奉部定聲覆保奬年限章程是否仍可奏請咨准吏部以該員請奬之奏係在奏定章程以前不在應行撤銷之列先將執照咨還俟奏明到日照章辦理咨覆在案奴才查該員捐案兼據聲覆已將執照　　騐明並不在撤銷之列合無仰懇天恩俯准將鹽大使職銜陳定遠仍照原保以鹽大使不論雙單月儘先　　以免向　出自　施爲此附片具陳伏乞聖鑒敕部核覆施行謹奏奉硃批吏部議奏欽此 
 
 

Page 13

 
 
[光緒二十年四月十六日京報全録]  
　　宫門抄○江督劉奏河運漕糧兌竣開行日期摺○護浙撫劉奉查明海運請　各員分别聲覆更正摺○桂撫張奏調補知縣摺○兼署河督裕奏河防出力人員請仍准給奬摺○護浙撫劉奏保　拿　會匪出力各員弁摺○閩督譚奏特叅庸劣將弁請旨降革勒休摺○又奏揀補右營守備片○又奏請准千總以守備留省補用片○東撫福奏恭報出省查閲管伍日期摺○又奏請准改奬並更正片○又奏查明京控各案已未完結緣由摺○又奏江浙漕船到東放洋日期片○又奏籌解各欵銀兩片○四月十六日禮部宗人府欽天監正黄旂值日無引見○熙貝勒恩公阿公各假滿請安○榮公守護西陵請訓○甘肅道祝維城謝恩○甘肅知府胡礦鋒謝恩○補用道府徐壽朋吴庚辛等謝恩○慶秀福　預備召見○侍衛處奏深保和殿監試之王大臣派出頭班克王德隆色楞額伊立布文樸　二班　貝子　朗阿瑞啓　麟錦良○内閲奏派稽察刊刻題紙派出謙光○禮部奏派稽察中左右門派出謙光色楞額○倉塲奏漕船五日回空○召見軍機榮公祝維城胡礦鋒徐　　慶秀福敏○閲卷大臣派出張中堂福中堂麟中堂崑岡陳學棻汪　　　　　李端　良弼阿克丹○補十三日○召見吉林　領富順○○頭品頂戴兩江總督臣劉坤一跪奏爲江北漕糧仍辦河運謹將兌　開行日　恭摺馳陳仰祈聖鑒事竊江寍淮安揚州徐州通州五府州屬光緒十九年分冬漕遵照部議仍行河運派委候補知縣汪應　在寳廳汜水等處設避提前赶辦業將籌議章程會奏在案兹據江安糧道馬恩培詳稱本屆江北漕糧起運正米及徐州府　　米改辦大米共一十二萬六千六百八十二石二斗四升一勺内除上年順天直隷各屬被水成災欽奉恩旨截留江北河運漕米五萬石折價解交天津分　賑濟外實該起運交倉米七萬六千六百八十二石二斗四升一勺備帶七升餘米五千三百六十七石七斗五升六合八勺船户四升食耗米三千二百八十一石九斗九升九合九勺以上共米八萬五千三百三十一石九斗九升六合八勺分派委員雇齊船隻自上年十二月十七日開兌飭令各委員陸續運赴寳應汜水等處水次隨騐隨收因本屆起運米數較少分爲六起於三月初八日由水次　行北上等情詳請具奏前來臣查河運以雇船爲首要近因運道節節淺阻渡黄入衞毫無把握各船户躭延賠累率皆裹足不前况本屆江蘇漕米仍蘇分辦河運需船較多一時招集尤非易易現經糧道督飭委員分投勸集優給雇值並揀選舊船添雇新船助運始得次第開行辦理尙屬妥速此後過閘渡黄各事宜除飭該糧道按程前進相機赶辦毌任稍延外所有江北漕糧兌竣開行日期護會同漕運總督臣松椿江蘇巡撫臣奎俊恭摺由驛馳陳伏乞皇上聖鑒謹奏奉硃批户部知道欽此○○頭品頂戴護理浙江巡撫調補河南布政使臣劉樹堂跪奏爲查明浙江省海運出力請奬案内經部行查各員分别聲覆更正恭摺仰祈聖鑒事竊查案准部咨議覆浙江省光緒十五年起運十四年冬漕海運出力船商牙夥請奬遵旨復奏一摺於光緒十九年七月十三日具奏奉旨依議欽此並抄單内開捐職鹽大使許金簡請以鹽大使歸部選用候選教諭彭年請以本班不論雙單月儘先選用查該二員捐案據户部復稱檢查並應將各該員原捐各執照送部檢查等因應俟將捐案執照一併詳細覆奏到日再行核辦等因咨行到浙當經轉行去後兹據督糧道世春詳稱查捐職鹽大使許金簡由俊秀於光緒五年在浙江晉賑捐局報捐監生並加捐鹽大使職銜四月二十九日奉到漢字八百五十三號部照在案應請仍照原保以鹽大使歸部選用候選教諭彭年由廪貢生於光緒十八年四月在淮揚遵海防例報捐教諭不論雙單月選用奉部核准給照在案應請仍照原保以本班不論雙單月儘先選用至許金簡等原捐執照據稱由該二員另呈吏　查核又五品銜楊廷鑅承運漕糧一萬石以上請加五品銜業已奉部核准惟該員請奬時誤　廷榮字　　附案　正等情詳請　咨前來臣覆核無異除咨吏部查照外理合恭摺具陳伏乞皇上聖鑒飭部核覆施行謹奏奉硃批吏部議奏欽此○○頭品頂戴廣西巡撫臣張聯桂跪奏爲調補衝繁要缺知縣恭摺仰祈聖鑒事竊照蒼梧縣知縣汪煥墀　　　缺前經臣會同督臣李瀚章題補以候補知縣杜夔元補授兹准部咨核與定例不符應毋庸議其蒼梧縣知縣要缺應令另行照例揀選等因咨行到粤自應遵辦查定例調補州縣官員必歴俸三年方准揀調選授補授之員以到任之日起至具題到部之日計算已滿三年　准又定章内　更換請補之缺例應具題者卽專摺具奏等因遵照在案今蒼梧縣知縣汪煥墀奉文准其調補臨桂縣知縣部中坐於光緒十九年三月二十三日行文按廣西照限一百日减半計算扣至十九年五月十三日接到部文　缺應歸五月三十日截缺所　員缺係　繁　兼三在外題調要缺例應由外揀員調補查蒼梧縣係梧郡首邑界連廣東地當孔道政務紛繁一　整飭撫綏緝捕巡防均關緊要非精明幹練之員弗克勝任前因一時無可調之員以曾任實缺候補知縣杜夔元請補兹奉部　該員曾任選缺服滿呈請分發應回　省候補人員應專以選缺用不得請補蒼梧縣繁要之缺飭令另行照例揀選臣與　臬兩司於通省實缺人員内逐加遴選查有我寍縣知縣張杲年四十三歲山西代州直隸州崞縣人由監生於同治十二年遵籌餉例報捐主事十三年蒙　欽派王大臣騐　簽分巽部車駕司學習行走光緒二年丙子科順天鄉試挑取謄録九年奏留蒙○欽派王大臣騐放作爲侯補主事十四年道鄭工例改捐知縣分缺先選用十六年四月選授今職二十八日蒙欽派王大臣騐看是年五月初三日引　見奉旨　四義寍縣知縣員缺　　杲補授欽此十六年十月十三日到任因辦理蠶桑出力保以同知直隸州在任補用查該員年　才裕幹　　明以之調補蒼　　知縣實屬人地相宜現在歴俸已滿三年與例亦符據藩司黄槐森臬司胡　棻會詳　來相　仰懇天　俯　員缺賢要人地相　准以義寍縣知縣張杲調補蒼梧縣知縣於衝繁難要缺可收得人之效如蒙　俞允該員　現任知縣請調知縣衝缺相當毋庸送部引見再該員任内並無降罰住俸停升等案亦無已經咨叅未奉部覆事件至所遣義寍縣知　係内地腹　　　　西現有應補人員應請扣留在外俟奉准部覆再行遴員請補合併陳明謹會同兩廣總督臣李瀚章恭摺具奏伏乞皇上聖鑒　部核覆施行謹 
奏奉硃批吏部議奏欽此○○頭品頂戴河南巡撫兼署河東河道總督奴才裕實　奏爲河防局出力人員籲懇天恩仍惟給奬以資感奮而策將來恭摺仰祈聖鑒事竊查河防局辦工出力委員李葆恂等二十員經河臣許振　於上年安　請　　内分繕清單奏請一併給奬奉硃批交部議奏等因欽此現准部咨　行奏駁奉　旨依議欽此咨行到　伏思　　屬之設始於光緒十六年次年河臣許振褘於霜清摺内聲明請將該局委員一例給奬當時如局員　履中等均蒙温旨嘉奬並奉福諭餘　照所　辦理等因欽此是該局員等勤勞足恤已在聖明洞鑒之中是以十八年該河臣將出力之　振恪等二十三員奏請癸　奉部議　復經河臣瀝詞陳請仰蒙特恩均照所請給奬欽遵在案此次部臣仍以奉　旨交議未便　行　准自爲慎重名　　見惟自奏　　防局所用委員皆嚴選納取講求修守實力經營一洗河工舊習年來河流順　　工平　是　聖慈誠感相孚讞懲神貺而　　員等奔走趨事實亦著有微勞就奴才所聞非無履危　踰力與水爭之時特河臣不欲　　　　卽原奏所　　得　　安　共　 
鴻庥卽不必張皇危險以凟聖聽此其公忠爲國不自矜伐非併在事工員無勞可取也如照部議　不得　　奬　則與　員　力合作勞苦相均彼奬此遺未免向隅如恐哉涉冐濫此吏無庸願　該固臣辦事覈實不　獻　可以共　久荷朝廷垂察况此次列保人數較之上屆有減無增均照尋常　　其無　　　知奴才暫時兼　不必意存　　無亦事見好局員惟念河臣力任勞　吏定　章每兼資羣力以收成效若不鼓舞而　　之　　以爲　來之　　是以不敢安　　　　　清單臂味治陳合無仰懇天恩　　將河防局辦工出力之李葆恂等二十員仍　河　　保一　給　出　　格　　爲此　　具奏伏乞皇上聖鑒訓示再　　　　係奴才本行無庸會銜合併陳　　奏奉硃批吏　　　單併發欽此○○頭品頂戴護理浙江巡撫調補河南布政使　　　　　奏爲拿獲著名　要會匪案内出力各員弁遵　擇尤　　以示鼓　謹　具清單恭摺仰祈聖鑒事竊照浙省 
 
 

Page 14

 
 
湖州府屬前以首要會匪胡名揚日久漏綱勾結匪黨隐患堪虞經該文武員弁恊力擒獲訊明照章懲辦經臣將辦理情形並　　　事出力員弁可否擇尤保奬　由於光緒二十年正月二十日會同閩浙督臣譚　麟　摺專差具　奏嗣於二月十七日　非　同　摺後關恭　硃批覽奏均悉卽著嚴拿逸匪劉南山等務獲究辦所有此次出力各員准其擇尤酌保數員毋許冐　欵此欽　仰　聖主鼓勵人材有勞必録至意深佩不懷欽感莫名當經恭録轉行去後兹據分别關保請奬前來伏查哥老　匪　處勾詰　　　謀不軌最爲地方隐患自年前欽奉諭旨飭拿在外疆史莫不督飭所屬嚴密拿　無如匪　飄忽　捕殊非　易卽如浙省雖先後獲辦劉鈺蕢等數犯惟該匪首胡多揚消息靈通蹤迹莫定以致緝捕雖經年未克就獲實切　　此次幸得該員弁等或平時設法　線不吝重資或臨時奮勇扑　不避鋒刃合群策群力卒使巨魁授首消患未萌洵屬有勞足録察核請奬員弁均係異常出力並無浮冐卽核與部議奏准酌保數員之案文武各計不得過十員新章亦屬相符謹開具清單　里　御覽合無仰懇　天恩俯准各照所　給奬以示鼓勵而昭激勸出自逾格鴻施除取具各該員弁履歴咨送吏兵二部查核　烙千總以下各員弁咨部查核一面仍飭會拏逸匪劉南山等務獲究辦外所有拏獲著名首要會匪案内出力各員弁尊　旨擇允　保緣由謹會同閩浙總督臣譚鍾麟合嗣恭摺具奏伏乞皇上聖鑒訓示謹奏奉硃批該部議奏單併發欽此○○太子少保頭品頂戴閩　總督臣譚鍾麟跪奏爲特叅庸劣將弁請旨降革勒休以肅營政恭摺仰祈聖鑒事竊維營伍之優絀全視將弁爲轉移近來用兵不如用勇蓋縊　　弊甚於防營也臣隨時嚴加考察優者奬勵劣者申飭冀挽積習查有長福營守備陳一經營中兵丁總其雇人代　遇有酬應　　扣各兵餉銀迨經提訊且謂向來如此實屬荒謬異常該營叅將洪渭濤營務廢馳於該守備任意攤　　無覺察咎實難辭又延平城守　將賴安邦才識昏庸難期振作均未便稍事姑容相應請旨將福建長福營守備陳一經卽行革職總兵衝長福營叅將洪渭濤以都司降補總兵銜延平城守副將賴安砟勒令休致以肅營政所遺各員缺容臣按照例章另行揀員請補謹　摺具　伏乞皇上　　訓示謹奏奉硃批另有旨欽此○○譚鍾麟片再福建閩安水師恊標右營守備陳漢遺缺部咨輪用儘先人員臣於閩者水師儘先守備班内詳加遴選其名次在前之盧得貴吴奇猷俱不知下落翁凌雲與是缺人地不宜康殿落　朝基均由該營入伍黄亨成籍隷本府照例均應廻避未便遷就請補惟查有藍翎都司銜儘先補用水師守備陳光緒年三十四歲福建同安縣人由諭船水手隨軍助剿遞保藍翎千總於新疆剿平邊宼出力案内保奬光緒七年五月二十日奉旨以守備儘先補用旋投伏波輪船拿獲洋　蔡竹隴出力保加都司銜續考收標咨部覆准註册序補該員年力正壯水務熟悉鎗砲素孄請補斯缺洵堪勝任棫例亦符合無仰懇天恩俯准以陳光裕補授閩安恊標右營守備於營伍洋防均有裨益俟部覆准卽行咨送引見除飭取履歴另咨外謹會同福建水師提督臣楊岐珍合詞附片具奏伏乞聖鑒敕部議覆施行謹奏奉硃批兵部議奏欽此○○譚鍾麟片　再南澳左營千總賴啓明經前水師提督彭楚漢委充厦門海口盤石等處炮臺教摺歴有年所該千總曉暢戎機勤於訓練於槍炮尤能悉心講究試炮打靶十不失一歴任督臣巡閲至厦無不目爲良材格外奬賞臣去年遵旨閲伍遍歴厦門各炮臺令該千總演放二十三生巨炮懸浮筒於十數里外所放皆準提臣楊岐珍亦嘖嘖稱賞如賴啓明者實爲備弁中不可多得之員現飭該千總赴福州電光山等處炮臺預行訓練以期有備無患合無籲懇天恩破格奬拔准該千總賴啓明以守備仍留福建儘先補用以資鼓勵謹附片陳請伏乞 
聖鑒訓示謹奏奉硃批兵部議奏欽此○○尙書銜山東巡撫奴才福潤跪奏爲恭報奴才出省查閲省西營伍日期恭摺具奏仰祈聖鑒事竊奴才准兵部咨光緒二十年二月二十日奉上諭本年輪應查閲山東河南江蘇安徽江西五省營伍之期山東卽派福潤認真查閲各省營伍關係緊要國家養兵歲需鉅欵原期一兵得一兵之用近來各省循例校閲往往親爲具文以致武備漸形廢弛殊失朝廷整飭戎行之意兹特申諭各該撫務當認真簡校如有技藝生疎老弱充數及軍實不齊等情弊卽將該管將弁據實嚴叅不得稍涉瞻徇等因欽此奴才跪誦之下惶悚莫名自應欽遵聖訓及時逐一認真查閲當將署中公事赶緊清厘黄河　汛 
州曹州一帶將兗曹鎮標各營並在防勇營挨次詳加校閲卽在曹州乘船順道查勘黄河上中游兩岸隄埝由各路旋省核辦秋審其餘各營隨時體察情形再行前往接閲奴才出省後日行事件檄委藩司湯聘珍代拆代行解審命盜各案亦委該司代勘遇有緊要事件仍包封送奴才行次核辦俾昭慎重除查閲各營情形容俟旋省後詳細奏聞外所有奴才出省查閲省西營伍日期理合恭摺具奏伏乞皇上聖鑒謹奏奉硃批知道了欽此○○福潤片再上年奴才奏保堵築章邱胡家岸等處漫口合龍出力員弁案内千總龔廷奎請免補千總以守備儘先補用經部核准嗣查該員已於十七八兩年搶險案内保奬儘先守備所保係屬重複隨經咨部更正接准兵部咨覆該員兩次請奬均係奏保之案應仍奏明辦理並查搶險案内所保係龔廷魁堵口案内所保係龔廷奎因何名字兩歧令卽查明隨案更正等因奴才查該員隨營防守河工於搶險堵口等事均屬異常出力原保守備重複擬請改奬免補守備以都司留東儘先補用至名字兩歧飭據該員禀覆原名實係廷魁奎字係屬錯誤相應仰懇天恩俯准照擬改奬並勅部更正出自鴻慈逾格謹附片具陳伏乞聖鑒訓示謹奏奉硃批兵部議奏欽此○○尙書銜山東巡撫奴才福潤跪奏爲查明光緒十九年下半年審辦京控各案分别已未完結彚繕清單恭摺仰祈聖鑒事竊前准刑部咨嗣後各省京控交審案件無論奏咨每年將已未完結數目分兩次彚開清單具奏摘録案由註明交審月日並將未結各案因何未能審結緣由詳細聲明等因業經將光緒十九年上半年已未審結各案奏報在案兹自光緒十九年七月初一日起至十二月底止交審京控案件依限審結者七起尙未審結者三十起據按察使松林造册具詳前來奴才覆查無異除飭將未結各案赶速提傳審擬詳辦並咨部查照外謹將已未完結各案摘録事由並交審月日及因何未結緣由彚繕清單恭摺具奏伏乞皇上聖鑒謹奏奉硃批刑部知道單併發欽此○○福潤片再本年江浙兩省起運光緒十九年分漕糧仍分裝招商局輪船並沙衛各船由海運津前准該省督臣咨會當經奴才檄飭登榮練軍照章雇用民船配駕兵丁出洋迎護一面咨行登州鎮總兵曁該管道府轉飭沿海各州縣營汛在於緊要口岸巡查彈壓在案兹准署登州鎮臣章高元咨並據管帶登榮練軍副將傳介壽及該管道府等禀報本年二月二十三日起至三月初八日止江蘇元和縣漕船金利恒江陰縣漕船萬福順鎮洋上海兩縣漕船沈發茂華亭縣漕船米萬康浙江錢塘縣漕船金惠濟海寗州漕船金裕和金駿祐計七隻先後駛入東境收口旋卽陸續出口放洋由練軍護送北上等情除仍飭查探續到船隻隨時迎護催　外所有江浙兩省海運漕船初次在東收口放洋日期船數理合附片具陳伏乞聖鑒謹奏奉硃批户部知道欽此○○福潤片再據藩司詳報籌措本年第二批京餉銀五萬兩委候補知縣岳齡試用從九項桂芳管解又籌本年第二批邊防經費銀二萬兩委補用巡檢丁家楨管解均赴户部交納又籌本年奉省俸餉銀二萬二千兩吉林俸餉銀一萬七千兩黑龍江俸餉銀三千兩打牲烏拉丁亥年欠餉銀五千兩委補用巡檢趙祥曾解赴盛京户部分别交收轉解又籌本年鐵路經費銀一萬五千兩委卽用知縣趙傳琴解赴直隸總督衙閂交納又籌直隷東明黄河防汛經費銀二萬兩委大挑知縣黄光熊解赴大順廣道衙門交納又據鹽運使詳報籌措本年第二批鹽課京餉銀二萬兩委候補鹽大使敬文李翼謀解赴户部交納又據督糧道詳報籌措本年第一批邊防經費銀三萬兩委候補縣丞鄭祖訓候補吏目劉榮綬解赴户部交納又據東海關監督禀報在於徵存稅鈔及常稅項下籌撥十九年京餉銀一萬五千兩委直　候補知縣江開泰解赴户部交納除分咨查照外謹附片陳明伏乞聖鑒謹奏奉硃批該衙門知道欽此 
 
