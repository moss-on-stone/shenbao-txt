# 1889 - 204 - 4905846

 

Page 1

 
 
[詳註筆耕齋尺牘出售] [  申報館啓]  
　　昔人謂尺牘實古文之緒餘必其言委宛曲折暢發無遺方足以逹已意而動人聽本舘現用活字排得筆耕齋尺牘一書仕商皆可通用兹已工　出售每部計洋七分正　處仍照　例 
[目耕齋制藝已丑會墨四書典制類聯十三經策案廿四史策案增廣策學總] [  大成點石齋啓]  
　　沈氏少潭所選之目耕齋制藝久已膾炙人口其文大都骨重神塞宏深肅括之作近科鄕會墨大半脫　於此現將初二三集合印成書以餉得氣之先者分釘三本碼洋六角又已丑會墨一本碼洋一角半○四書典制類聯是書分類琢句有註有音較他種類書爲詳備洵　　之饋貧糧也分釘四本碼洋八角○十三經策案廿四史策案二書具有根抵行世已久嗣得石印家重加校勘一洗從前木板模糊之弊價亷適用此書爲最分釘六本碼洋一元○增廣策學總纂大成是書爲德化蔡梅菴先生所輯條例矜嚴不繁不簡近又擇羊務諸書之有用者分類列後而全蜀水利攷亦附焉櫜筆文塲十對七八有餘裕焉分訂八本碼洋一元六角此佈 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙迫異常致第三　出書之　稍遲　　臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國　白連史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也如至 
辦者不照預定之例須再行定價今印有樣張欲觀向申報館領看此佈 
[勸賑末議]  
　　洋塲西去六七里有靜安寺者古刹也好事者就其旁度地構申園西園以爲乘凉冶遊之處芳草待王孫之騎名花邀傾國之姝可謂盛矣每交夏令遊人輙命儔嘯侣絡繹奔赴或偕知已或挾名姬或振策而前或緩轡而往日間無論已至若赤輪西下素魄東升暑氣轉清風懷逾暢披襟停扇僉曰快哉車驅之車驅之乘興來游不知凡幾及夫斗轉參横已報鐘鳴十二風馳雲集猶然客集三千花氣欲浮撲人眉宇茗香乍冽沁入心窩始而問夜未央繼而逹旦不輟此間樂不思歸矣殊不知宵深露冷砭骨侵肌樂不可支病由自作是以賢長官有禁止園中夜巿之令限以夜鐘十一點爲度飭令一交子刻卽行息燈閉門俾遊客無息肩之所少遊目之娱自然裹足不前此一舉也非但節省浮費且經秋後可少疾疫法艮意美城爲民父母之苦心讀竟不禁色然以喜者累日詎知茶寮雖遵諭閉門馬車仍通宵不絶非玩法也實圖利也撲則不禁觸於目而怵於心頓恩各直省木學頻仍兼之祝融肆虐在申諸善長竭力圖維猶虞鮮濟曷勿仰體長官之心俯恤災黎之隱省半宵之費用解萬姓之倒縣祗須酌量而行無事過爲刻責請下一令乘船車者每　捐洋四角乘轎車者每乘捐洋三角乘皮逢車者每乘捐洋二角輕而易舉想游人無不樂爲設捐局於泥城橋新閘橋左近見馬車駛至向僕天收取給付收條逐日登報以昭信實先請蔡太守裴邑尊會銜出示諭知各車行主人每車出門先向坐客收捐以使臨時應付由是而十百千萬積少咸多在竊民已戴德無涯在坐客又惠而不費一舉兩得吾知在滬諸君斷勿吝此區區也以上係笠澤忘機客大稿由海上醉花生錄示者也賓紅閣外史見之曰客之立意可謂善矣用心可謂苦矣其如能說而不能行何或曰何謂也曰子不觀夫乘車逛靜安寺者乎其人類皆年在弱冠以外梳寛辮如京優戴外洋眼鏡潭身全黑口銜雪茄烟高坐車前親自拉繮以代僕夫之役偶與之語則惟知吃花酒耳打茶會耳打彈抛毬賭錢轟飲耳此外則目定舌撟幾不知天地爲何物父母爲何人此等人而欲其慨發善心捐資充振誠有如戲劇中留勿任向走勿出云我豈吝出錢者耶惟寧給粉頭作買花錢落得一聲多謝誓不學他人之自稱行善付諸不見不聞今欲其慨付馬車捐亦惟徒費脣舌而已烏能集事哉曰我見今日報登奉大有乩仙賣字助振一事其價銀由白兩以至數十兩倘滬上倣而行之此欵當亦甚巨不知有人焉肯爲之提倡否耶外史曰滬上之以書畫潤資助振者十餘年來已如司空見慣然細閱各振所清册則繳者甚屬寥寥豈諸君法畫名書無人過問耶夫亦有借助振爲名收得筆資仍自修五臟殿者耳是以邇來雖屢登報牘人皆笑之以鼻無有持一縑半紙乞畫求書者子乃欲令仙家效凡人之陋習乎曰然則另有一法焉今日滬上詩人幾如恒河沙數無論爲坐買爲行商爲醫卜星相之流爲倡優隸卒之類無不各有詩稿詡詡然誇示於人甚且摇尾乞憐求登報牘一若非此不足以爲榮者今誠剏立一例凡求登者每首收洋或一元或半元悉數送往災區以資散放若是則在諸詩人各遂所欲斷不以屏棄不登之故詈館中執筆者爲鐵面無情而災民更被澤無涯群食文字之報矣外史乃軒渠大笑曰子亦詩人豈欲爲騷壇作說客耶僕則粗鄙近俚素不諳弄月吟風子休矣請俟子他日開一詩報館專錄滬上諸詩家之佳章以行此善事可也客乃無言而退 
[諭旨恭錄]  
　　六月廿二日奉硃筆漙良補授詹事府少詹事欽此同日奉旨奕謨着補授閱兵大臣欽此同日奉旨看派奕劻管理上虞備用處事務欽此同日奉旨着派本格總理行營事務大臣欽此同日奉旨着派晉祺管理善撲營事務欽此同日奉旨看派伯彦訥謨祜管理圓明園八旗包衣三旗官兵並管理鳥槍營事務欽此○廿四日乒部題考試八旗武童生監試文生員彈壓副都統各一本奉原筆這監試看長春夫欽此同日奉硃筆這揚内彈壓着左翼副都統英信右翼副都統恩普去欽此 
[臺北郵書]  
　　丁佩萱觀察逹意前於臺疆有事時隨省三宫保節鉞東渡運籌劃策厥後筦軍裝督辦硝磺及車路又以機器局總辦筦車路工程竹頭木屑都督勞神近以離家日久睠念家山六月二十日向宫保請假回籍宫保允如所請觀察下日内渡其差使已交督辦基隆礦務張瑾卿太守士瑜接辦矣○大嵙崁撫墾局總辦陸自牧明府近以局務太煩政躬偶有不適明府才幹精明素爲上遊所倚重宫保聞之特委三角湧分局謝掞亭明府前往會辦并派來臺投効之四川典史吳勉之廉捕往湧勷理云○林守戎建庸本隸鄭紫濤統領麾下管帶右營兹因馬武督内山招 
 
 

Page 2

 
 
墾守戎熟於地利人情統領將右營改派楊君接帶而以守戎爲中營營帶俾得兼顧招墾事務屈尺内山離望眼社里許有番熟官巿局前係江右楊茂才辦理近因事將局裁撤茂才仍留營差遺○西學堂監督蔣小泉廣文送考時以王督珊廣文接理王廣又近以護送士子定於七月初十日赴省鄕試爰將是差改派邱苹孫廣文辦理又添派漢文教習本地陳君聘孝廉入堂襄理○中路林蔭堂統領之姻親何君同絳福州世家子也法事起來臺請纓積勞身故議卹有案上年其姪兩人聯翩到營襄理戎務并迎養其母本年六月兄弟忽患時症遽赴修文之召聞一人已授室成殮後其夫人觸棺殉烈巾幗完人誠足風世將來定邀旌奬也○朱文光軍門殉難諸羅其眷屬扶柩至臺北僑寓棟營行臺夫人之父曾爲臺地將領近口亦在臺化照料大約俟軍門瀛眷及少君護柩内渡方能吉旋○大稻埕賭塲盛行前經官禁嗣縣役某甲濳收規例爲汪明府訪聞提案責懲斥革○城内新開得月樓酒館　飾輝煌菓餚修潔以故門前如巿座帛不空聚仙樓味和館無此繁麗○彰化創建省垣雖城工尚未就緒而廟署一切規模均已粗定日前經丄首隱帶線尺將臺北之節署考棚以及文廟等處丈量尺寸繪就圖樣赴彰仿建○六月十六日林時甫星使接到電信遷職銀臺闔郡官紳皆蒞行轅道賀星使以部文未到尚未更換○新竹陳君毓英以冠軍入泮旋卽搭輪赴省肄業可謂有志上進○林紳詩賓以廣文候銓爲桑梓碩望上月病故門下士追念遺徽咸往弔奠○陳洞漁觀察以已卯孝廉官内閣中書擢升太守法事平保升道員分發粤東今春北上計偕榜後引見到省請假回籍大約庚伏過後卽當趁輪赴粤○夏間淡水苦旱非特茶山盼雨卽農田刈禾後亦殊切雲霓之望六月十七八日得雨數陣惟新竹尚未得雨方樾亭明府設壇祈求雨澤邑紳林若村觀察素諳經典連日築壇隨同祈禱 
[騙局翻新]  
　　拐騙之術愈出而愈新漢口永昇平巷内有泰安棧招接往來客商近日有某甲寓居其中塲面闊綽儼然大老官所帶隨從人等亦皆氣概軒昻揚揚自得棧夥見之加倍殷勤不料其是騙子也前日甲欲買土數百兩當囑從人隨同棧夥至土號看定將土送至棧中兌銀交割及土號夥將土送至甲閱看後以其貨樣不符立卽退還又囑從人同棧夥向綢號買綢縐若干疋約計銀三百餘兩送到甲之臥房甲卽收下付匯票一紙令自往兌中又與棧夥打茶圍及到絲絃班甲僞作躊躇狀乃云方纔忘却帶銀使用旋在身畔摸　鎖匙是把交與棧夥囑其速往在箱中取銀來棧夥不知是計奔回棧中開箱視之盡是斷磚破瓦大驚失色告知棧主急尋甲主僕則已不知去向未知日後能破案否 
[江西近事]  
　　建德觀某娼家其後屋與候補縣某明府公館僅隔一板並無磚墻每當酒緑燈紅歡呼豪飲嗷嘈錯雜幾不能眠明府惡之因飭跟丁前往令其客來開讌移至前廳乃某簑衣自恃黨羽衆多置之不睬一日招集姊妹花數輩銅琵鐵板高唱江東明府怒其有心侮已也急敦請城守某君親詣公館率營勇拿住某簑衣并數娼而去人皆快之○某甲者縣署皂役總頭也終年優游街巿僅於迎春大典頭戴尺許高帽背負小角旗乘馬前行爲之開道有臬署成衣匠某乙偶過甲門外甲遇之怒曰何物么麽敢在此問柳尋花獨不知此係乃公所轄地乎言畢遽肆拳毆乙負傷回署禀明情卽請縣尊逮中笞責千板押候嚴懲○江岸兩旁船雙叢泊有數賊雇小船由外屬至省意圖胠篋探囊適爲南昌捕快所　拘送縣中管押 
[溺斃兩志]  
　　蕪湖南門外浮橋爲往來要道扈摩轂擊日夜不休顧橋下常有溺斃之人說者謂有水鬼出没其間索人替代亦無稽讕語也一日有某姓昆季兩孩量嬉戲於橋欄之畔忽水面有樹柴一叚漂來其季卽俯身拾取撲通一響墮入水心昆欲救之無從下手因急奔回訴知父母及父母痛哭而至雇人打撈則淼淼烟波惟見屍身浮沈水際而已又捕署後有半畝方塘一水溶溶儘可搴裳而涉一日有某甲者肩挑雜貨赶集歸來行過塘邊入水沐浴或效蜻蜓之點水或如鸕鷀之戲波游泳多時忽然沈没幸出門時挈一孩子見此情狀急奔回告知家中人及雇人前來援救則甲日僵於水際腹大如牛無奈撈置河干購棺收殮 
[四明談助]  
　　六月二十六日恭逢皇上萬壽聖節寗郡自甯紹台道吳觀察歐陽軍門以下各官均於是日五鼓時詣萬壽宫行慶賀禮各衙署懸燈結彩停辦公事一人有慶四海臚歡誠盛典也○六月二十六日早奉化航船抵寗舟子見某客帶有洋銀意圖索詐誣其昨夜與某婦通姦扭住不放某客一時無從部白羞忿交并躍入江中當經救生船撈救無如大雨之後潮流甚急卒未將屍撈起該處地保聞之以事關人命遂將舟子與某婦送縣管押俟屍親到案照例究辦越三日屍親並不到案屍首亦無着落想已漂出口外矣○有方某者與聚金樓酒肆有隙二十七晚邀同酒友數輩登樓尋釁一語不合踢桌翻檯飛椀擲盞咆哮如虎將所懸火油燈擊碎墮於樓板之上火焰飛騰街隣聞警齊來施救當卽撲滅詢問情由知曲在方某方以公論不可違當卽挽人理處在本境協忠廟罰戯一臺酒四席事始寢此可爲逞凶肇禂者儆○鄞縣學署數日前被賊竊去大椅人把圍屏十四扇次早知覺一面報縣飭捕追贓一面着斗向各當鋪查問一日賊將質票出售於人因此破案人贓並獲將賊鎖交地保不日送縣無如看役年老昏瞶睡眼矇矓迨徐邑尊知賊已拿獲飭差來提而賊已扭斷鐵鎖乘間逸去矣捉賊難縱賊易付之一歎 
[銕甕閒談]  
　　京口自五月以來雨多晴少目下時當炎夏凉若深秋以致居民感受風寒釀爲疫癘茅檐蔀屋時聞呻吟痛楚之聲米榖菜蔬不能滋長巿中菜把價值飛騰不特莫慰屠門大嚼之思卽苜蓿盤中亦苦難於供給城廂内外生涯俱極清寥惟棺材店日夜作工猶難應巿利巿三倍居然左劵可操云○邇來城廂内外失孩者時有所聞某日自朝至暮失去十餘口之多亦可駭已城外大街裕勝德京式鞋店葉某生有一子愛若掌珠與同業劉三元鞋店之子名扣子者同學攻書一日乘回家午膳之便相約出外嬉游及至日落西山尚不見其踪影向墊問訊師以早膳未歸對葉劉二家均大駭急使人分頭尋訪一面發電信至各處託友代尋隨由葉禀訴王邑尊及葉少尹邑尊飭差代爲察訪並懸賞格如有送返者許以酬謝從豐云 
[江行遇險]  
　　鎭江信云有三舟子駕大駁船一艘裝運桐油至某處甫離江岸陡遇狂風船卽吹翻舟子均占滅頂幸經救生船救起得慶生全惟油桶裂開油俱漂浮江面舟子濡染遍體未免桐自難聞矣又有王分擔者夙駕航船來往高資鎭江兩處一日在鎭裝貨解纜開行駛過太古躉船悮絆鐵練船一欹側王竟跌入江心急經船中水手某乙打撈早已不知去向無奈雇人往高資向其家報信令其弟及妻作速前來一面赴救生局掛號懇爲撈取屍身亦慘矣哉 
[吞烟彚誌]  
　　金陵笪橋巿地方有和州人姓李小名和尚者年十三歲在油炸檜店内學習手藝前日店主以錢三百廿文令買灰麵不知何故錢竟歸諸烏有和尚遂不敢回店躱在肉案子底下濳身欲睡此案向爲支更人之行榻忽聞有鼾睡於其旁者驚而燭之則相識之某徒也於是送諸其店店主詰之則稱錢爲抓手竊去再詰之便賭氣不答暗購鴉片烟吞服迨請人救治因閱時已久毒已四散奄然遂斃時李之家屬欲與店主爲難經人調處許爲巿材一具陳灰三十斤又給錢一千交屍親領去○金陵南門外多係小經紀人支蘆爲屋前日有某婦因姘識之夫與本夫相鬥於房本夫力弱不能勝婦教其以死相嚇逼令吞烟竟致釀命有知其事者謂買烟之錢實婦所給平時一對野鴛鴦如膠似漆此番助桀爲虐安見非計中之計曳尾君直爲所算耳聞已經江寧縣相騐想秦鏡高懸必不虚此一照也○城外某富室以子嗣不蕃衍思爲子納一小星詎子婦悍妬性成反唇相稽竟謂養父母不如養犬馬其姑憤甚濳吞生鴉片烟該處距城闉已在十里之外往返呼救雖扁鵲亦難爲 
 
 

Page 3

 
 
力死後其幼女纔三歲到處尋娘呌一聲哭一聲眞令人柔腸欲斷亦慘矣哉 
[保衛閭閻]  
　　每當大比之年金陵省會於保甲一事非常認眞文恐城内外驟添數萬人難保無遠來匪類混迹烟館草棚之中以爲宵行晝伏之計因此除添派員弁分叚梭巡外并嚴禁烟館以三更爲度過此毋許開燈草棚着鄰佑出結毋使容留不肖現在科塲伊邇城外保甲總局業已會銜刊刻告示通行曉諭想煌煌禁令斷不敢視爲具文矣 
[江西官報]  
　　通判胡乃勲起服來江經歴王書臣由漕督署内銷文案差回江委署長寧縣典史周效濂無力赴任以從九許同升署理署定南廳許應銑卸事清理交代回省劉光煥代辦牙厘局務德興典史樊琳卸事回福建通判錢大昌由閩來江催餉按司獄趙天向關防簾官大挑知縣劉則敬禀到四川癸酉舉人候補縣何其坦由江蘇賑捐局給獎花翎朱士林黃麟代辦善後局務萬安灘頭司戚顯聲據報回籍修墓以典史張禹川署理湖南候補道蕭允文禀到樂安縣夏宗鏊請假回省就醫以卽用縣鄭仲和署理 
[關道接篆]  
　　新授徽甯池太廣兵備道兼管蕪湖常新兩關成端甫觀察章於六月廿五日清晨自中江書院行臺乘輿出城渡登南岸至關道署拜祭儀門旋入内署少頃夫人公子等亦入署中十一點鐘時前署道孫樹人觀察派委道轅文巡廳河口巡檢恩福庭少尉將徽寗池太廣道關防及蕪湖新關監督關防兩顆裹以黃綾安置香亭内並將勅書文卷以及督辦池州礦務總局木質關防一顆移送成觀察接收正午傳點奏樂觀察卽具朝衣朝冠升堂行拜印禮望闕謝恩禮畢退入暖閣換穿公服升座報房報喜書吏隨抱簽押牌進禀請用印印畢請觀察標判喜案文卷各善役抱投文牌告進隨發領文牌退茶房復禀請發免見牌報房隨連報高陞各書役一律叩首道賀觀察旋退入暖閣於是地方文武官員曁各關局差委各員紛紛呈遞手版請安賀喜觀察接見有差俄而排道拜客並拜會各西官英領事衛察理君稅務司李華逹君亦乘輿詣轅道賀雍容酬酢極一時之盛事 
[閫員對調]  
　　本任蕪采營叅將王梧岡叅戎鳳祥奉督撫憲會檄調署安徽撫標中軍叅將所遺無采營員缺卽以本任中軍叅將邱叅戎時成調署似此一摶移間人地得宜而防務亦必有起色矣 
[私土被獲]  
　　汕頭厦門兩口邇來進口洋藥甚少議者咸謂必有奸商置船往外洋販運偷漏者月前洋稅關稅司接新加坡電報云有華人帆船到坡購運洋藥二十餘箱駛回中國稅務司接電立卽備文知照閩海各關卡並照會稅厘各局卡巡緝稽查又派凌風兵輪船在漳泉一帶海而梭巡六月十八日在海壇崇武所海面緝獲永寗號商船一艘内載洋藥十五箱據云已在别口銷售七箱共計在坡購買二十二箱核與電報之數相符刻已押解厦門報關充公聞該船主姓高自洋藥併歸洋關收厘卽置船逕赴外洋販運洋藥其出口時則在福寧府寧德三沙等處裝運粗磁器等物藉以壓艙回時則載洋藥沿海銷售數年以來獲利甚巨雖破獲於高亦無所損聞泉州興化福清等處商人置船往外洋運私漏稅者甚多是在各關卡嚴密查拿耳 
[幸未成災]  
　　六月十五日厦門吊蛙井口紙砲店因小孩戯弄自來火悮將紙砲燃着一時烟焰迷漫板壁已被燃着該店婦女驚惶無措適值中段保甲委員衙叅回路經是處當卽降輿飭差帮同灌救石蟳司巡檢亦接踵而至赶飭從人救護始得將火樸滅不致成災否則何堪設相耶 
[鷺島氣候]  
　　六月十九晚間厦門地方大雨濺玉跳珠簷溜聲滴滴不斷俄而霹一聲震撼山岳次日哄傳甕榮河被雷擊斃一人嗣後數日天氣炎熱異常寒暑針升至一百零六七度小户人家都在屋頂納凉酣臥患時症者甚多大半腹痛泄瀉小孩患此病而死者頗屬不少廿三四五等日又降大雨天氣亦凉寒暑針止八十七人度病者亦減矣 
[檀越神通]  
　　永嘉離城三十里之寂光寺向有僧緣靜者爲住持數聲清磬一盞幽燈幾不知有人世煩惱事嗣以緣靜圓寂乏人住持不得已請郡城貝子王廟僧聞善帶管由聞善派徒前往夕焚晨鐘聊盡功課施主某甲嫌其徒不守清規立時驅逐另招别僧聞善不平往甲處饒舌甲用蠻法捆吊聞善痛加鞭撻並將大蟻窠罩其頭上逐漸敲擊羣蟻蠕蠕然緣頂而下無孔不入聞善此時欲呼不得欲動不能惟咬牙切齒恨我佛之無靈而已寺曰寂光不光而寂僧名聞善無善可聞甲爲施主不施以財反施以蟻均堪絶倒 
[白門俚語]  
　　本館自前友爲閔子騫汶上之請現易新章定爲月遣一友以莅事刻當來者瓜代倚裝以待替人回顧窓前紫茉莉以後正不知爲誰家作黯然秋思誦唐人明月自來還自未更無人倚玉闌十之句爲之惆悵者久之○六月廿六日爲萬壽聖節各官例應拜牌金陵萬壽宫分滿漢爲二處滿宫在駐防城内漢宫在中正街規模宏敞是日將軍制憲各率所屬文武詣牌前朝賀輿從喧闐冠裳蹌濟誠盛事也○龍神於江南水旱偏災祈禱立應金陵人言藉藉每望鍾山上雲氣滃　輙謂此中殆有神物憑焉夏初亢旱日久當道遂在龍士廟前飭造戲臺一所以爲仰答神庥之用工成而雨好事者益詡爲幽明雖隔肸蠁實通六月廿六日遂循俗例召梨園子弟唱目蓮一本名曰破臺俾以後登臺演劇者可保平安無事云○城北曠衍之處近忽有狼横行草莽間種地棚民每當包谷薯芋遍地之時家家支蠮螉小舍以爲守望夜深則擊竹木器以驅野獸之攫食者近日輙見狼帖耳垂尾而過殊不畏人或繞舍三四匝呵之亦不懼顧棚内有睡者則遥遥垂涎而不肯去因念省垣繁盛之區巖關鎖鑰何等森嚴此物豈越城而飛渡耶抑冥頑不靈者樂覆載之寛亦生長於其間耶○各省書院每逢大比之年督撫必召集諸生就書院扃試謂之决科六月廿六日爲宫太保决科之期向來在下江考棚點各給卷今因下江學院按臨在卽遂敢就花牌樓之鐘山書院内接卷是日到者共有一千五六白人鍾山題康誥曰克明德至克明悛德詩題賦得會送夔龍集鳳池得池字尊經題舉賢才至舉爾所知詩題同上聞許方伯亦將安排决科云 
[上海文報局東賑收解處接到山東經培卿先生來電]  
　　滬上各所善長均鑒文帶領多船於廿七日抵口門振翁飛棹先到廿八日佑 
翁派友亦至隨帶現錢散放急賑雖不避危險晝夜撈救苦無普渡之法大堤開口係十二處最寛六十丈至二三十丈不等前電二百餘丈是併十二處總言之用再申明並祈登報更止爲要經文叩六月三十日 
[善士西歸]  
　　高郵丁君鏡齋通君平術性好施與因各省水旱洊臻就本邑武廟設局募捐寄滬彚解濟賑而地處偏僻又鮮紳富籌勸殊不易易丁君一片血誠不憚婆心苦口衆皆感動歴年以來雖無大宗鉅欵然日積月累亦已聚沙成塔裨益賑需良匪淺鮮今歲值奉東兩省災賑同時告急益目奮勉以致積勞成疾方期天相吉人得收指臂之助何期昊天不吊萎我哲人昨接沈君子陶高郵來函云於六月廿三日捐館易簀之際惟勉乃郎以賑務爲念其居心之慈惠爲何如哉善昌等驚傳噩耗悼惜殊深本當申禀上憲以表善行聞已跨竈有嗣芹香早掇善人有後必能先志克承將來光大門閭可操左劵君子之道闇然而日彰隴崗阡表之榮不妨有待也上海協賑公所同人施善昌王松森陳德薰經元善等公啓 
[驅逐乞丐]  
　　鄭家木橋一帶每有乞丐成羣結隊一見行人强計硬索且敢于深夜攫人財物情殊可惡前日有鄕人販運西瓜來滬舟 
 
 

Page 4

 
 
泊洋涇浜内丐等見之糾同羽黨將瓜搶食一空鄕人無奈飲泣吞聲而返事爲法界讞員葛同轉訪悉卽飭包探巡捕前往將丐驅逐云 
[訪拿流氓]  
　　葛蕃甫同轉訪拿水販張自仁解至公堂訊究曾記昨報昨日同轉訪得有著名流氓江北小汪每每滋生事端包攬詞訟販賣婦女歴由前讞員拘拿懲辦現仍不知悛改乃飭會捕局線勇在英租界新延齡烟館將江北小汪拘獲送交捕房管押以待解訊 
[水面浮瓜]  
　　昨午前有蘇鄕人某甲裝載西瓜來滬駛過新閘有某商之船從後駛來與西瓜船相碰瓜船因之損壞漸漸入水俄而沈没甲及船夥均幸救起商船見之因卽停泊向甲詢問西瓜及修船費約共若干如數賠償事遂了結 
[丈量漲灘]  
　　招商局金利源碼頭一帶漲灘昨經上海縣裴邑尊帶同册書亭耆地保人等親臨丈量 
[候傳人証]  
　　晉和莊夥葉志堂謊銀逃避一案迭紀報章前晚裴邑尊升堂葉呈遞禀詞薛敦甫呈遞供單顧六川稱此事與職員無涉求請鑒宥邑尊飭將顧及葉弟彩堂改發待質所與沈錫堂一併管押葉薛交差看管候集人証訊辦 
[給貲養老]  
　　陸炳榮喊控妻母馮張氏糾同流氓吳阿鳥吳阿雙等將妻拉去叩求究追裴邑尊准詞提人阿鳥聞風避匿前晚經邑尊升堂訊究陸申訴前情張氏稱因女兒常被婿辱駡是以領回並非硬拉今將女兒交案小婦人並無子息言明靠女婿終老詎料婿白眼相加不容依靠叩求鑒核馮氏稱小婦人常被丈夫辱駡暫回母家並無别情阿雙稱張氏囑小的領女回家並無硬拉情事張氏靠老立有契劵陸竟反悔不願養贍叩求明鑒邑尊謂馮氏背夫擅回母家殊屬不合着掌頰四十下釘鐐交陸領回管束張氏紏同棍徒硬領女兒顯見兇悍亦掌頰四十下交官媒看管惟靠老立有契券今旣涉訟未便仍靠壻家着陸繳洋四十元給妻母領去作養老之費阿雙揷身多事笞責一百板枷號期滿發落 
[縣署瑣案]  
　　周馥堂買地二畝在老閘北首與地主瞿雪村涉訟現周情願將地充入錫金公所邑尊准如所請諭令具結存案備查○地保張雲祥因欠繳庫欵銀兩經裴邑尊傳案訊押前晚邑尊升堂訊追張照數清繳邑尊准其開釋諭以嗣後不得疲玩 
[英廨瑣聞]  
　　寧人鮑寶生冋爲輪船生理其妻王氏不安於室與同鄕人俞相文有染俞亦爲輪船水手鮑知妻有暗昧事當面雖不說破然思所以懲創之前日回家向妻言當晚卽要開輪妻以爲常事不之疑也其實鮑已雇替工下船已則約同親友守候至夜半後破門而入將野鴛鴦雙雙獲住并以快剪刀翦去俞之煩惱絲捆綁至天明送交捕房巡捕頭命將俞及王氏移送英公廨着鮑隨同質訊值日禀明蔡太守飭將俞及王氏分别管押候訊○瘋人馬裕生在路胡閙由二百零五號巡捕拘至捕房捕頭命送英公廨請爲安插蔡太守着值日差查問旋經該差查得馬有親戚于炳忠現開老虎灶馬在本在于處太守遂將馬交于劉養醫治不得任令出外滋事○一百十二號華捕見貧病臥路之朱少伯二百十四華捕見流落無依之宋阿福先後雇車舁至捕房捕頭命送英公廨蔡太守飭發棲流公所留養醫治再行安置 
[法捕房瑣事]  
　　徽人某甲在老北門大街開設襪店曾用某乙爲夥惟甲素性鄙吝所有工貲不肯按月算楚乙啣之前日甲又將乙辭歇乙向甲算結工貲缺少錢二百數十文堅不給楚乙憤甚忠得惡計乃于昨晨將西瓜挖空盛以糞穢乘甲不備當面抛去甲飽甞木犀風味當卽訴捕將乙拘入捕房備捕頭研訊之下乙從實供訴甲則不認欠錢捕頭以乙不應如此惡作劇判令管押一天○前晚有一人在小東門外押鋪中質釘鞋一雙探夥以其形跡可疑向之盤詰言語含糊當仕身畔搜出押票二十餘張解送捕房備捕頭向之研訊其人稱是已物隨卽釋出○前晚有甲乙二人同住小東門客棧中忽少夏布短衫一件疑係二人所竊送入捕房備捕頭訊得甲曾犯竊因飭一併押候解訊○前晚有一人至法馬路西首小烟館内吞雲吐霧乘間竊取烟槍一枝爲店主婦所見扭人捕房管押○有某甲者衣履翩翩前日在八仙橋某浴堂洗浴所有搭連袋中洋銀十一元及小洋數角眼鏡一副交明堂倌然後進内及至出外卽向堂倌索取業已不知去向因將堂倌送人捕房備捕頭於昨晨研訊甲申訴前情堂棺則稱中將搭連袋及眼鏡交我我卽放人抽屜中後至裏邊取水復行出外物已失去不知何人所竊捕頭着押候解送公堂訊究○賣花阿金者著名積竊也前日又在法租界行竊夾襪兩雙拘送捕房管押 
[蘇州安節局山東協賑代贖公所事略]  
　　頃承常州新恒盛恒錢庄代募何志記洋一百元何耀記洋二百元拜樂輸之慷慨承代募之殷勤婦孺銜恩人天欽仰謹先登報以鳴謝悃 
[和香尉荷花生日味蒓園看荷花詞並邀廉伯笠江補枝聽秋福榮及香尉重遊卽以代柬藉塵園少主人釣雪翁調寄金縷曲]  
　　結伴名園去繞銀塘紅衣青葢亭亭欲語濯雨凌風顔色好恍似意中兒女任海兒小彩珠感余贈扇情介廉伯來見王黛雲邂逅歌塲頗垂青睞皆風塵中有心人也故及之共一樣明璫翠羽可惜巾車難載酒只心香一瓣通情愫擬來日携尊俎替花祝壽何妨補待飛箋招邀裙屐波僊舊侣莫嘆年來多潦倒賴有此間佳趣藉芳草臨流選句白石新詞餘逸韻步芳蹤我輩重懽聚留後約休輕負挹翠詞人太痴倚聲 
[江督轅門抄]  
　　十八日候補道朱麟成由京來開復到省陳善引見回藩轅牌示高湻縣陶令詳請聘調入簾遺缺以改簡知縣李文燿代理江浦訓導韋鑑期滿缺以正任之石梁回任○十九日直隸州謝陶禀知赴滬聞工造艇船○二十日知縣但祖翼辭採解京木○二十一日湖北知府陳宗濂見○二十二日代理高湻縣李文燿謝委知縣孔廣仁起服回省代理江東司楊保申謝委○二十三日鹽知事委遐齡奉漕督委來辦木料江浦訓導石梁回任均謝委藩園牌示高湻廣通司員缺前以王錫疇咨補已奉部文復准應卽飭赴新任○二十四日湖北知府陳宗漾赴湖北蘇藩轅牌示丹陽縣凌准調吳縣遺缺以卽用知縣王齊海請補○廿五日朱之幹禀知丁仁澤丁繼母憂姜惟寶奉委府發審差 
[浙省撫轅抄]  
　　六月廿三日牌示照得本年題銷例應盤庫兹本部院定於本月二十五日按臨藩庫盤爲此仰該管庫員役一體遵照母違特示錢　縣木禀知赴西北鄕抽查保甲 
 
 
 

Page 5

 
 
   
 
 

Page 6

 
 
 [G　　禮拜一拍賣 
　　今日十點鐘在四馬路一家春隔璧泳吉潤絲線店内拍賣絲線回鬚底貨一應生財紅木檯椅着衣鏡自鳴鐘大天評等裝修什物不計拍定後隨帶定銀當日現銀出清此佈隆記代　和莊啓 
　　拍賣榮光煤油 
　　初二日二點鐘在浦東怡和棧拍賣榮光煤油二千三百箱届期至棧面拍可也此佈壳件 
　　禮拜一拍賣 
　　七月初二日十點半鐘在本行拍賣　磅四黑馬頭原布海馬牌十號十二號大紅嗶嘰又九號十二號元色羽綾海馬牌各色花羽綾又各色小呢六十二寸紅企頭呢等貨此佈太平洋行啓 
　　禮拜二拍賣 
　　啓者于初三日十點半鐘在裕具棧拍賣各色新式吊燈檯燈六寸至八寸掛鐘竹節燈筒大小白磁單車料水盃車料酒瓶料器什物不計此佈倍發行恪 
　　禮拜二拍賣 
　　於七月初三日十點半鐘拍賣八四藍龍輪船人馬藍大英原布七磅輪船原布八磅七磅正銀龍輪船頭二號人馬標布等貨此佈老太古洋行啓 
　　禮拜三拍賣 
　　准於禮拜三十點半鐘在四涇路七號洋房内拍賣房間大餐間廚房内一應家用什物又於本日十一點三刻在四馬路碼頭拍賣遊船一只隆茂行啓 
　　虹口廣源盛吳鮑仝啓 
　　本店半年結算通盤帳目生意長短並股東有無支過扣實存底計老本股東吳耀栢一股鮑城悦四股只係五股生意並無别股特此聲明並七月初一日起候充新股再登申報此佈 
　　電報總局告白 
　　啓者本局今年第七届結帳每股派息洋七元照章於七月初十起請各股商持摺向駐滬電報總收支取驗付並取閲刊印結帳爲荷 
　　禮拜四拍賣 
　　啓者禮拜四卽七月初五日十點半鐘拍賣路燈船牌九老羽毛老人鎗小呢船牌九老羽綾堃嗶嘰十一磅彩三元十磅十二彩人鎗十磅紅萬壽紅四美紅三元紅人鎗藍人鎗十二磅人鎗九獅路路通市布八磅四彩三元五子登科紅三元彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人採蓮原布八磅彩三元眞飛鳥藍獅七磅紅三元彩人鎗藍獅挺市洋　八磅松鼠細斜紋十五磅老人頭十四磅雲獅九獅粗布十四磅老人頭人鎗劉軍十五磅跑鹿斜紋綠三元白竹布紅金星白三元七十二線紅二美紅雙路燈六十四金三元藍雙路燈藍跑鹿金四美洋房毛光市漂布等貨特此佈聞六月三十日元芳行啓 
　　運柩回藉 
　　啓者今年又届本堂第六次運柩之期凡我兩都仙友靈柩均由本堂料理光緒十一年以前之柩先由本堂彚齊聯請廣肇公所代運以符公所定限光緒十二年以後之柩由本堂另行籌欵自運以符本堂定例凡我兩都仙友靈柩運回藉者請各僊友親屬到永生利挂號以便辦理挂號限至七月十五日止幸勿自悮此佈四大兩都同善堂謹啓 
　　新出酧世尺牘彚新 
　　四明鮑源晏先生編輯其中專採近時新尺牘中擇其尤雅者分門别類彚爲一編凡士商置備作酧酢者實屬益便每洋六角鉛印加批葉氏指南醫案每洋二元寄上海各書坊發兑 
　　必定發財 
　　英八月票開期七月十一全張六元條頭六角半來信指棋盤街北 
　　二彩聲明 
　　今接英六月電報二彩七千九百四十四並上下附彩均由本行售與怡和洋行合得今售八月票全張六元分條六角半○賜顧認明棋盤街北長豐綢莊對門 
　　蕪湖謙記號告白 
　　今遺失江永船上海裝蕪六月廿三日進口Ｅ白糖廿件ＳＧＩ鉛粉一件第十七號提單一紙Ｂ白糖廿件　赤糖六十四件ＲＥＧ檀香廿件第廿五號提單一紙Ｗ檀香廿二件第廿六號提單一紙已向招商局報明作爲廢紙該貨已經本號提收清訖特此布告 
　　聲名揑造 
　　今因鳳儀亭牌子拷　寗紬言明歸震餘獨家保定現貨早經售完路貨仍未有到刻聞無恥之徒在外揑造謡言壞小行名聲云現貨數十箱專售别號無稽之言不足爲信以後再有無端揑造等情察出定當送捕究辦决不寛宥特此申明興隆行告白 
　　今午爲止 
　　花旗票减價出售○全張九角五張四元有志發財速購爲盼號單約明後日到四馬路鴻福來内 
　　上海駁船公司告白 
　　啓者本公司董事定于西歴一千八百八十九年正月一號起至六月三十號止于半年内什上海駁船公司各股友利銀每股六兩又與本公司交易生意者每百兩回用銀十兩此種取銀之單將由經理本公司事務人發出至西歴八月二號卽華七月初六日特單向阿加刺銀行收取本公司股份簿子于華七月初六日起至此佈光緒十五年七月初六日經理本公司事務之會德豐洋行啓 
　　失票聲明 
　　今遺失恆興行一千另八十一號本月廿八日期票一紙計規元三十兩又一千另八十五號卽期票一紙計規元三十兩已向前途説明以作廢紙望各寶號切弗收用特此佈聞鼎泰 
　　發財大票 
　　英八月份批拆比衆愈格公道全張半張分條照市各埠信購原班回件上海棋盤街中 
　　順氣化痰丸 
　　痰屬濕熱乃津液所化百病所有多因起居飲食失宜七倩抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄動痰隨氣上升壅肺咳嗽甚至痰中帶血精神短少四肢困倦順膈不利飲食無味一切咳嗽之症並能治之每早晚用淡　湯送下三錢服後利氣開胃化痰咳嗽自止耳每瓶大洋二角另有綠水甜油玉桂發兑價面議上海英巡捕房對門廣東接元堂保均年謹啓 
　　輪船往東洋等埠 
　　啓者本行賽局麥魯輪船船主名格納於禮拜五卽七月初六下午一點半鐘開往長崎西門舍革神户横濱等埠小包收至初五正午十二點鐘爲止搭客票出至開船之日正午十二點鐘爲止在船買票須照定價加十分之一如各寶號欲裝貨搭客者請至本行訂定可也此佈七月初一日三菱公司啓 
　　新印各種書籍價目 
　　啓者本舘所排印書籍精雅可喜在上海三馬路禮拜堂南首本舘發售其餘各外埠卽由賣申報人經手如蒙諸君子欲購閲者祈惠顧可也所有外埠寄售之書價與在上海一律如經手人　有私自加價等情祈買客信知本舘以便查究兹特將各書實價附列如左 
　　書目一分　史五角　史三角五粤　一角五耳郵一角五筆生花一元四東槎記一角五東　集一角五　　菴一角五　雜記二角五　天錄二角五小豆棚三角五澆愁集二角　　編四角春　堂二角靑樓夢五角繪芳錄八角香　集三角鏡花錄六角　冠志一元西洋記六角笑笑錄三角曾侯日記一角萬　史記六角西湖拾遺六角後西游記五角　林外史六角　海尺牘四角三崗　　三角滬城備考一角二禀啓　　一角五使琉球紀一角八香　筆記二角五野叟曝言一元中英和約一角中東和約一角中俄和約一角四夢彚談二角夢園　説二角在園雜志二角文海披沙二角　　餘談三角東藩紀要三角和　彚抄三角昕夕閒談四角藝林伐山二角靈檀碎金五角正續水滸五角紅樓復夢七角名賢尺牘一角藝海初集三角籌瀛畫報一角瀛　瑣紀八十文寰宇瑣紀八十文四　瑣紀八十文紀載彚編訂譌雜錄一角五茶餘談薈一角二啓　眞諦一角二歴下志游一角二息菴尺牘一角二西事類　三角五　軍紀略三角五霆軍紀略三角五　亭雜錄四角五此中人語八分順天　墨七分江南闈墨七分江西闈墨七分會試闈墨八分直省闈墨一角六已丑會試闈墨六分道　塗説三角漫游紀略一角中西紀事六角愼南雜志六角三異筆談一角五粉墨藪談一角五蕪軒摭錄二角五尺牘初恍二角五十二年諭旨一角五景船齋雜記一角五雲間據目抄一角五　砭軒質言一角五梅香舘尺牘二角五求闕齋日記二角五山東軍興　四角五續史探　錄三角兒女英雄傳八角硯云甲乙編五角海上羣芳譜一角妙香室叢話四角　鑑望知錄三角淞南夢影錄八分江左校士錄三角夜雨秋燈錄四角五夜雨秋燈續錄四角五曾文正公書扎一元六曾文正大事記一角五曾文正公家書四角螢窻異草初集二角螢窗異草集二角續綏宼紀略一角二螢窗異草三集二角屑玉叢談四集四角尊聞間續試帖四角尊聞　鄉會墨四角五有正未齋尺牘一角五六梅書屋尺牘二角詩句題　四集五角詩句題解五集四角歴代號　備考七角平定　匪紀略四角　經書舍零墨一角五明季裨史彚　七角明季南北略一元二十三年諭旨一角五分九朝東華錄十二元增像三國演義三元史記四元解醒語一角八分小倉山房尺牘二角思益堂日札一角二分曾文正公五種家書八角三借　贅渾每部六本洋三角五分廣東闈墨七分廣東闈墨七分福建闈墨七分浙江闈墨七分十四年諭旨一角五瓜廬尺牘一角五十粒金丹七角醒睡錄三角五欣賞齋尺牘二角五風月夢三角幼幼集五角史學聯珠二元尺讀集錦一角五分外科全生集一角二分補注秋水軒尺讀一角五 
 
 

Page 7

 
 
   
 
 

Page 8

 
 
   
 
 

Page 9

 
 
[高昌寒食生寵錫大作率成七絶三首錄請斧政]  
　　頒一新詩快一回朗吟滿紙起風雷喜君海上文名噪不讓　忠八斗才　玉階前羡阿兄兒曹萬里奮鵬程非痴敢望騐臣叔便殿他年答聖明畫不通神字不奇守雌豈敢望人知年來足跡如飛絮隨着春風少定時 
韻樵弟陸琪拜稿 
[奉題子餘詞長松華吟館圖卽希指正]  
　　松華香藴藉高士獨成吟巢父千秋志班生萬里心此間隨駐足何處　知音無恙山河在休從世外尋[  桃潭舊主汪紹炎初脫稿]  
[太生自壽州來扈見過旋赴浙闈卽次見贈韻送錄請夢畹生政刊]  
　　良宵曾共泛觴遊三載光隂感逝流勝地忽欣重把臂離懷且各訴從頭十年湖海豪猶昔一樣風塵志未酬轉瞬天香分桂窟片帆飛渡到杭州○少室山人自廣東學署旋浙秋試道出申江見過誌喜萍蓬聚散本無端客邸重逢意倍歡把琖儘多知已樂昨與君同席鴻運樓鼓琴誰信賞咅難客游南海風濤壯夢繞西冾烟水寛此去扶揺欣直上雲程萬里任鵬摶[  惜紅生初稿]  
[上海四馬路盤記内災恊濟公所十七十八兩日收捐第廿一次清單]  
　　册吳嘉謹莫洋一百元鄭思復堂廿元永濟鹽倉衆廠廿元永豐鹽倉衆廠十元無名氏十元東江鹵埠四元鮑誠寅二元幼演二兀全泰盛局來無名氏十元無名氏二元無名氏一元無名氏錢二百無名氏一百文銓昌祥來掦州　愿氏三元蔚長厚票號來孫兒成立人求保母親康健六元求免灾難號六元乾德堂四元儀生氏四元太和錢裕盛錢長發祥錢德盛錢號緒和錢號五户各三兀清泉記知愧子三益堂求叚氏病愈豐豫亨錢號五户各二元無名氏二元劉有餘六元悶心齋四元無名氏樂善堂無名氏無名氏四户各二元德興莊陳庭均肇泰序虎記文學記瑞元莊州左堂丁鶴卿尤玉章留蔭齋十户各一元無名氏錢八百六十無名氏七百恆德堂丁公盛無名氏三户各六百顧光斗愛記各五百聖德堂　春堂金記三户各四百無名氏毛魯記黃乾源懷遠堂黃三太五户各三百魏書名宇記無名氏曹少香懷德堂李恆立六户各二百李恆立乙百海陽愛善氏願二元陳亭興不留名休寧力不從心人紫陽氏四户各乙元程益記不留名風溪隱名氏善邑吳求四季免　四户各五角海陽河南氏銅洋二元風溪程手不留名錢四百沈壽翁勸不名氏二元顧松泉二元孟蔭餘黃慕憲齋振隆號三户各乙元沈壽經五角黃間伯三角隱名氏銅洋乙元知止軒乙元不如人氏乙元可久屋聞遠堂萃向之取沙堂根涇堂五户各二元無名氏心願齋杯水屋梯倉屋傳涇堂五日各乙元無名氏二角勉强者乙元五角尤從之乙元五角賴又伯五角蘇新泰五角瞿含章朱祥泰號鄭泰來號三户各錢五百萬泰全號四百盧維翰三百劉生記三百蘇瓊堂賽之春黃益昌號三户各二百張維　戴漢亭汪瑞堂何長春吳又軒楊燮全朱潤舟張鏡譚熊作柱九户各一百汪玉鰲錢乙百四十無册浙慈裘鶴輝十元宋責文勸怡和隆錢一千陳子純五百慶昌祥四百宋預文季光裕取生暢宋貴文四户各二百宋寶文二百八十四廖光前劉明善王昆山三户各乙百劉采芹乙元孫少浦乙元隱名氏乙元李時宏乙元裕生典無名氏八元二角張生源銅洋乙元以上十七日收捐○册金陵松茂室廿元阮雨記十元長沙上不名氏花洋四元無湖趙泰福吳仁興章福之三户各乙元王鶴林五角程秀珊五角云記銅洋四元蘇州還善子二元廣東田氷記花洋五元楊天祥又五元廣復隆正源鳳記各化洋三元吳恆唱梁春記廣復興寶盛祥馬祥源陳取源鄭春記馬春記吉昌生王三泰張永發十乙户各化洋二元馬取源廣泰祥錢福昌廣盛隆王錫記王洪榖劉錦記蔣安記趙榮興韓吉坤伍崇珊馬良記馬正記徐容順蔡恆興晋豐餘德堂同源仁恆裕昌隆盛義楊慶記怡豐福傳勵德堂正源號無名氏源藏昌源豐坤廿六户各化洋乙元梅松溪化洋五角金榮卿又五角馬文記又五角沈蕩吕如漢翁妻許氏二元又長子景儀次子景易女玉英乙元又五角又五角龔柏稽趙合乙元楚記二元河南氏銅洋乙元苦善氏錢六百取記二百方吟記乙百昌記乙百九江無名氏乙元張藻亭五角濟陽居士五角金陵石柳溪翁募惟求保平安十元許錫之鄭立齋有松氏三户各一元屯溪楊竹孫元元楊輝吉堂錢五百無名氏四百不書名三黃永光二百孫增亷二百許子雲黃春齡劉日新黃春濤四户各一百隴西郡曹熙廷錢二千閻鼎臣一千尚金龍李天福一千劉德和張德勝李永泰何炳亭李本吉郭振其傳玉全趙百全馬渭泉紀恆年蘇王堂朱增華曾自傑殷天福胡大寅七户各六百馬貴川李五發陳積德何心田余世洪五户各五百邱興發史得勝陳得魁陳金堂任景鳳黃國賓邵冲魁羅正英白玉貴邵占良李永貴媿大成羅得滕婁天和鄭春芳張海清吳明逹羅春陽吕兆成張玉書李福海張占祿勾玉廷鄒國順作十三户各錢四百劉啓發張成功宋占魁季福珩羅興發五户各三百賈盛堂馮大發張立本江得勝侯青山羅玉山孫立朝邢永安張玉山劉立祥慕效曾李樹森白世基李興祿李登明楊清佐鄭洪順十七户各二百吉餘氏洋三元五角江西易安居錢四百丁星槎三百六十安定子記三百胡鑾記張仲記胡蓮舟隱名氏周匡泉五户各二百恊興昌局來寶儉堂朱仁記肅雲軒三餘書屋合洋一元沛堂氏王餘慶堂履貞書屋孝堂合洋一元養福堂一元補經堂餘慶堂太和昌號裕大號合一元無名氏五户各一元三有堂盧吉三史文川車准去鄭純卿逹立之能姓七户各一元登瀛堂恆春東號無力氏無名氏合一不留名一元敦本堂錢六十周頌宣堂無名氏張秉權成道生無名氏王彤鋪楊晉陞求病愈崔錫文余崑山車簡清傳庸殷鳴九有心無力氏劉子記十四户各五角汾陽堂錢五百環瑞書屋五百四善堂四百補願齋三百五十葆和棠張志澤堂汪習勤軒屏三堂劉吳海壽白鹿堂成立堂七户各三百文德堂周元修堂周無名氏慶德堂紫陽書屋四知堂黃味之錢炳華無名氏許宜記壁記漢記三省堂十三户各二百四美號趙啓宗鄰天潢堂周三槐堂三户各一百自寶儉堂起共合來洋廿七元松江麟趾錢四百樂隱居二百四十不留名二百求仁氏二百○無册震源莊來金陵興善堂洋五十元閩省於山同善社三十元曹養拙五元金鎭鼐豐典三官堂阜成典熱心衆右二元金陵渤海郡錢一百於盛用一百延嗣室二百屋恩堂七百海昌沈其儀手鎖銀三錢八分文報賑所代收洋一百七十元零二角又銅洋十五元又規元一兩三錢四分七又錢一百八十蛟川行素居李洋十元兩日共收規元一兩七錢二分七洋七百廿元銅洋廿六元花洋七十元錢九百三十文六月廿八抄 
 
 
 

Page 10

 
 
   
 
 

Page 11

 
 
[光緒十五年六月廿一日京報全錄]  
　　宫門抄○　旨兩道錄前○分缺單○發抄硃批四道○將軍岐等奏合操省標官兵情形　○湘道吕奏者　　　期擢○將軍岐等奏按察使司獄仍准原保片○湘撫王奏守備廻避本府揀調擢○豫撫倪奏旌表貞婦片○大臣奎奏褚茶上人缺片○都統謙奏請賞假調理摺○六月二十一日兵部太常寺太僕寺廂黃旗值日無引見○順天學政周德潤到京請安○高萬鵬恭送鐵牌回京請安○盛昱假滿請安○沈晋祥萬培因預備召見○錫珍續假一個月並請派署印鑰○六額駙遞遺摺○召　軍機沈晋祥萬培因○光緒十五年六月分缺單○知縣山西靜樂王寶路丁福建順昌管辰　修墓史目河南裕州高沐革○發抄楊昌濬奏遊擊蕭得龍補永昌協副將奉硃批兵部議奏欽此○又記名總兵李揚芬等八員一併留陜按班序補奉硃批着照所請兵部知道欽此○又新授寗夏守慶熙到省飭赴新任奉硃批吏部知道欽此○又儘先補用遊擊周宇龍補高台營都司奉硃批兵部議奏欽此○○四川成都將軍臣宗室岐元頭品頂戴四川總督臣劉秉璋署理四川提督臣錢玉興跪奏爲合操省標官兵技藝情形恭摺仰祈聖鑒事竊照成都省標官兵向於每年春秋二季合操一次以申紀律兹屆春操之期臣等於三月十九日調集軍督提城十營官弁兵丁齊赴較塲考校各兵排演新舊陣式步伐整齊施放連環鎗砲聲響連貫長矛籐牌各技亦俱進退便捷按照各營官兵册籍逐名考核弓馬鎗砲内馬步箭中靶統計九成有餘弓用七六力不等各兵演放抬鎗鳥鎗中靶亦在八成以上擇其技藝精熟者當塲分别奬賞記拔間有生疎者卽勒限練習以示勸懲其十勞抽練精兵亦將陣式　藝逐細校閱均經熟習伏忠川省爲邊陲重地省標爲各營表率武備尤應認眞講求臣等嚴諭各將備等督率弁兵仍按日輪操勤加訓練務使技藝日益精熟咸成勁旅不得因春操已過稍形懈弛以期仰副聖主整飭戎行綏靖邊陲之至意所有春季合操省摽官兵技藝情形謹合詞恭摺具陳伏乞皇上聖鑒謹奏奉硃批知道了欽此○○二品銜署湖南按察使糧儲道臣吕世田跪奏爲恭報微臣兼署臬篆日期叩謝天恩仰祈聖鑒事竊奉撫臣王文韶行知以兼署臬司布政使孫翼謀於十五年四月二十三日因病出缺所遺臬司篆務委臣兼署等因二十五日據按察使司照磨王光輝將臬司印信文卷呈齎前來臣當卽恭設香案望闕叩頭祗領任事伏念臣西江下士知識庸愚由刑部司員改官湘省歴廿餘年出守苗疆旋調首郡謬膺卓異洊陟監司雖勉竭乎駑　實有漸於報稱兹復兼權臬篆彌切悚惶查果司爲刑名總匯政務殷繁如臣擣昧深懼弗克勝任惟有矢愼矢勤隨時禀商督撫臣實心經理不敢以暫時攝篆稍涉因循以期仰答高厚鴻慈於萬一所有微臣兼署臬篆日期並感激下悅理合恭摺叩謝天恩伏乞皇上聖鑒謹奏奉硃批知道了欽此○○岐元等片再查前准吏部咨開升用知縣雷波廳黃瑯巡檢沈彬請以知縣在任候補並加五品銜經部臣查該員並無升用知縣之案行令查明覆奏當卽轉行去後兹據布政使崧蕃詳稱該員沈彬現年五十歲浙江烏程縣人由監生遵例報捐從九品指發四川試用咸豐八年正月到省加捐指項巡檢分缺先補用並免試用續捐新班遇缺卽補咨補雷波廳黃瑯巡檢同治五年九月二十六日到任試俸期滿請銷試字於初次俸滿保薦經部核准列入卓異班内以應升之缺升用嗣遵例加捐州判承領知照在任候選於剿辦雷波蠻匪案内出力保俟補州判後以知縣在任候選並戴花翎經部改爲選州判後以知縣在任候補並戴花翎光緒三年八月十三日奉旨依議欽此欽遵在案兹奉前因查現任按察使司獄前黃瑯巡檢沈彬係實任巡檢加捐州判在任候選續因剿辦雷波蠻匪出力保俟選州判後以知縣在任候補並戴花翎前於彚保時漏未叙明花翎知縣用在任候選州判請免選州判本班以知縣在任候補並加五品銜業經前護督臣游智開聲明改獎封典又經部駁兹據該藩司查明現任按察使司獄前黃　巡檢沈彬應照本職本銜保以免選州判以知縣在任候補並加五品銜俾符原案等情請奏前來合無仰懇天恩勅部將現任按察使司獄前黃瑯巡檢沈彬查照原保仍子免選州判以知縣在任候補並加五品銜以符原案比自鴻兹除咨吏部查核外謹附片具陳伏乞聖鑒謹奏奉硃批吏部議奏欽此○○湖南巡撫臣王文韶跪奏爲守備廻避本府揀員對調恭摺仰祈聖鑒事竊查臣標左右兩營中軍守備員缺前經陞任無臣下寶第先後奏請以儘先守備唐澤潤補授　營守備儘先守備黃永祥補授左營守備均聲明該員等籍隸長沙府屬例應廻避容俟接准部覆再與隔府别營之員揀選對調等因旋奉部覆核准分起給咨該員等送部引現領劄别省兹據本標中軍叅將長立詳請循例對調前來臣於通省守備内逐加遴選查有桂楊營中軍守備方普欽籍隸寶慶府堪與臣標右營守備唐澤潤對調又查有鎭溪營中軍守備吳廷鈞籍隸常德府堪與臣標左營守備黃永祚對調該員等均係隔府别營以之兩相對調人地亦各相宜相應奏懇天恩俯准以臣標右營守備唐澤潤與桂陽營守備閭澤潤與桂陽營守備方備黃永祥與鎭溪營守備吳廷鈞對調以符定制如蒙俞允方普欽等均係對品調補母庸送部引見除飭取該員等履歴咨部外謹會同湖廣總督臣裕祿署湖南提督臣周瑞龍恭摺具陳伏乞皇上聖鑒飭部議覆施行謹奏奉原批兵部議奏欽此○○倪文蔚片再據候補道焦駿楓等禀稱烈婦夏殷氏順天大興縣人前户部中夏雲章之妻廣東候補按經歴殷保康之胞妹也氏幼嫻詩禮　習文詞歸雲章後善事姑嫜姑病潜割股肉和藥以進姑病若失光緒十一年秋雲章病篤氏復一再割肱療之家人微見創痕新舊不一堅訽始悉其詳雲章殁氏與其妾董氏誓同殉夫屢欲仰藥均爲家人防救得免維時氏適患血病家人因以遺腹紿之藉爲勸解氏亦私幸未忍輕生其姪河南候補直隸州知州夏壽嵩因營葬入都事畢奉氏及董氏來忭寓居逾年氏漸知腹疾非孕時有　當以死踐約之言壽嵩與其家人多方勸譬而氏志益堅往往與妾董氏奄臥牀褥三五日粒氷不進冀同畢命經家人苦勸乃稍進食十四年八月十六日爲雲章亡日三週家祭畢氏與妾董氏復陳奠私室閉户對泣嵩壽率同家人往勸見氏與董氏容色頓異急詢之探懷出片紙相付係與誓同死殉之言始知均輕服藥　救無及旋並氣絶家人提其遺復得絶命詞八首職等誼屬桑梓聞見眞確不忍聽其湮　謹造具事實册結公懇奏　旌表等情前來臣查前户部郎中夏雲章之妻夏殷氏與妾董氏因夫病故誓以身殉歴三年如一日輾轉覔死卒伸其志洵屬節烈可嘉而殷氏割股療姑孝行尤堪矜式合無仰懇天恩勅部照例旌表用堆風化而慰貞魂除册結咨部外謹附片奏陳伏乞聖鑒謹奏奉硃批着照所請禮部知道欽此○○奎瑛等片再恭查陵寢遇有茶膳上人缺出例應奏補今昌西陵内務府出有茶上人一缺奴才等公同揀選得頭目普慶食錢糧二十年年三十七歲堪以充補理合附片奏聞謹奏奉硃批該衙門知　欽此○○奴才宗室謙禱跪奏爲奴才舊病復作籲懇天恩賞假調理恭摺具陳仰祈聖鑒事竊奴才前在山東直隸等處軍營帶領馬隊晝夜追賊染受癘氣致有頭暈之症雖經醫痊亦時發時愈尚不甚重忽於上年猝中風邪舊疾復作當經奏　恩准賞假二十日延醫調理病勢浙輕遵卽　　銷假在案至本年春間奴才連日校閱操練監挖旱河雖或時覺眩暈尚可支　辦事近自入夏以來頭暈較甚於前遇事尢多健忘兼有驚　之症據醫者云此病皆因腎水大虧肝木過旺勞傷心血所致必須安靜調理方易就痊伏思奴才渥荷天恩膺此重任何收以微疾冒昧瀆奏惟是熱河事務繁多奴才每欲搆思輙復神昏氣亂深恐不能逐細經理再四思維惟有據實陳明仰懇皇仁逾格鴻慈賞假一個月俾得安心調理以冀速痊其一切日行事件仍照前暫委熱河道德克精額印務恊領穆哈廉辦事司員格圖鏗額等代拆代行遇有緊要事件仍由奴才裁酌辦理一俟稍全卽行銷假任事萬不敢稍躭安逸自外生成所有奴才舊疾復作請假緣由理合恭摺具奏伏乞皇上聖鑒訓示遵行謹奏奉硃批賞假一個月欽此 
 
 

Page 12

 
 
[光緒十五年六月廿二日京報全錄]  
　　宫門抄○諭旨八道錄前○發抄硃批五道○雲撫譚奏督臣因病出缺請旨簡放並代呈遺摺摺○又奏調署知州等缺片○江督曾等奏新授貴州臬司回籍省親據情具奏摺○蘇撫黃奏大使等遵遺命助捐循例建坊片○又奏開復知府革留處分片○皖撫陳○奏已故將軍等於　省合建專祠片○川督劉奏鄭工十四次收捐造册請奬摺○又奏革同知片○六月二十二日刑部都察院大理寺正黃旗值日無引見○錫珍專摺謝賞假一個月恩○麟書崑岡各謝署缺恩○芸公請假十日○都察院奏派專司稽查派出奕杕○召見軍機麟書奕杕○發抄張曜奏辦工出力之德平令胡啓瑛開缺另補奉硃批着照所請吏部知道欽此○又歴城令孔符乾補膠州知州奉硃批吏部議奏欽此○又嶧縣令秦應逵調補滕縣令奉硃批吏部議奏欽此○又中書劉篤前保案改奬奉硃批着照所請吏部知道欽此○又道員王守善捐奬奉硃批户部核議具奏欽此○○頭品頂戴雲南巡撫臣譚鈞培跪奏爲督臣因病出缺請旨迅賜簡放並代呈遺摺恭摺仰祈聖鑒事竊光緒十五年五月初六日督臣岑毓英因寒熱不時觸發舊疾臣以爲督臣秉賦最厚自關邊旋省頻年以來積勞染瘴旋病旋愈本年二月問銷假後每與臣商辦公事及接見僚屬矢愼矢勤不自暇逸惟爲時過久漸覺精力不支步力稍蹇神思昏迷醫藥罔效王初八日卯刻因病出缺臣親往看視歎惜實深當卽商同司道將身後事宜妥爲照料並將關防封交藩庫其督署事件暫由臣代辦臣查督臣岑毓英由諸生從軍荐膺疆圻其政績勲名久在朝廷洞鑒容再另摺詳　陳籲請恩施所有雲貴總督一缺除已電請總　代奏外相應請旨迅賜簡放以重疆寄謹將督臣因病山缺緣由並據該家屬呈到遺摺謹恭摺由驛馳陳伏乞皇上聖鑒訓示再據該家屬呈報督臣現存長子岑春榮係山西卽用道在山西需次次子岑春煦係知府銜候選同知在本籍管理家務三子岑春煊係工部郎中在京供職五子岑春蓂係監生七子岑春蔭尚幼均隨侍任所長孫岑德純諸孫岑德復岑德漙岑德崇岑德新岑德峻岑德安均幼合併陳明謹奏奉旨已錄○○譚鈞培片再署廣西直隸州知州黃峻楷調省遺缺查有現署寧洱縣事補用通判王治普辦事勤奮堪以署理遞遺寗洱縣知縣缺飭現署昆陽州事准補該縣知縣劉雲章遞遺昆陽州知州缺飭新選該州蘇忠廷各赴本任又署宜良縣知縣易爲霖調省遺缺查有昆明縣知縣鳴泰堪以署理據藩臬兩司先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏奉硃批吏部知道欽此○○太子少保兩江總督臣曾國荃護理江蘇巡撫布政使臣黃彭年跪奏爲新授貴州臬司請假回籍省親據情具奏恭摺仰祈聖鑒事竊准部咨光緒十五年三月十八日奉上諭貴州按察使着田國俊補授欽此當經恭錄咨行去後兹據該司田國俊禀稱自光緒十年選授江寧鹽法道歴權藩臬運司篆務兹復蒙恩簡放貴州按察使涓埃未報秩序又遷自應迎摺北上赴都階見惟本生父年逾七旬本生繼母亦年逾六旬以江湖道遠不能迎養計自庚辰歲入都供職迄今幾及十年定省久　每接家書思子情切五夜循省寢饋難安懇請代奏給假兩個月回籍省親一俟假滿卽行赴都陛見等情具禀前來臣等查上年升任常鎭通海道陳欽銘簡授江蘇臬司曾蒙恩准賞假在案今該司因離鄕多年恩親情切可否仰懇聖慈俯如所請給假兩個月回籍省親以遂孝思之處理合據情代陳伏乞皇上聖鑒訓示謹奏奉硃批田國俊着賞假兩個月欽此○○黃彭年片　冉蘇省上年常鎭等屬被旱節據各官紳捐助賑銀棉衣散給災區當經查明捐員夏宗彝等仰承先志彚　　旌表在案兹查有浙江候補批騐所大使史維善等遵其故父從一品封典二品頂戴浙江候補道史杰遺命捐助棉衣一千件又江蘇候補同知柴俊遵其故母二品命婦柴徐氏遺命捐助棉衣一千件均於去冬解赴鎭江散給據籌賑局司道詳請奏奬前來臣查定例士民人等助賑荒歉捐銀至千兩者請旨建坊給子樂善好施字樣等語又山東直隸賑捐章程棉衣一千件作銀一千兩今史維善等遵遺訓捐助棉衣核與旌表之例相符合無仰懇天恩俯准將已故江蘇溧陽縣人從一品封典二品頂戴浙江候補道史杰浙江上虞縣人二品命婦柴徐氏各於原籍地方自行建坊給子樂善好施字樣以示旌奬除咨禮部查照外謹會同兩江總督臣曾國荃附片具陳伏乞聖鑒勅部核覆施行謹奏奉硃批着照所請禮部知道欽此○○黃彭年片再據蘇州府知府魁元詳稱府監留禁各屬斬犯黃止敖等九名越獄脫逃隨卽追獲三名一案經前撫臣崧駿專摺奏叅勒緝嗣於疎防限内續獲黃正敖等三犯當經隨案聲請奉准部覆擬將有獄官革職留任旋於二叅限内復獲斬犯趙廷華一名續准部議以拿獲之日起扣限一年無過開復等因各在案兹查該犯趙廷華係光緒十四年三月二十八日續獲到案扣至十五年三月二十八日一年限滿應請核辦等情由藩臬兩司會詳請奏前來臣查蘇州府知府魁元自續獲趙廷華之日起扣限已滿一年任内無過相應請旨將蘇州府知府魁元所得越獄案内革留處分准予開復以昭激勸除仍飭勒緝在逃遺犯朱掌大等務獲究報並抄片咨部外謹會同兩江總督臣曾國荃附片具陳伏乞聖鑒訓示謹奏奉硃批着照所請該部知道欽此○○陳彝片再據安慶府屬紳士翰林院庶吉士王念祖等聯名禀稱已故西安將軍多隆阿已故福州將軍穆圖善在咸豐年間同時率師由鄂入皖轉戰於安慶府屬六縣之間迭出奇計力挫賊鋒克復濳山太湖桐城紓城廬州各城追剿匪首陳玉成就擒伏法湘軍乃得進規金陵東南以次底定故大學士前兩江督臣曾國藩疏列恢復安慶立功以多隆阿等血戰爲最該紳士等追懷前烈報饗情殷現在公捐欵項度地於安慶省城遵旨建立專祠同堂奉祀援案禀請奏列祀典由地方官春秋致祭並請將多隆阿等部將在皖死事之員查明附祀等情前來臣查多隆阿穆圖善在皖戰功關繫東南大局久在朝廷洞鑒之中多隆阿於同治三年四月欽奉諭旨會經立功省分查明建立專祠等因欽此穆圖善於光緒十三年十一月奉上諭准予立功省分建立專祠等因欽此光緒十一年濳山縣紳民爲多隆阿建祠請與前安徽巡撫臣李續宜合祀奏奉諭旨允准今該紳士等爲多隆阿穆圖善合建專祠事同一律相應籲懇天恩俯准列入安慶府祀典由地方官春秋致祭並准將多隆阿等部將在皖死事之員查明附祀以彰藎績而順輿情除咨部查照外謹附片具陳伏乞聖鑒訓示謹奏奉硃批着照所請該部知道欽此○○頭品頂戴四川總督臣劉秉璋跪奏爲遵將鄭工新例十四次收捐銀數造册請奬恭摺仰祈聖鑒事竊查卿工新例於光緒十三年十二月初一日開局起已將初次至十三次收捐銀數曁各捐生姓名年貌籍貫三代分起造具清册先後奏咨在案兹據布政使崧蕃詳稱自光緒十五年二月二十一日起至三月二十日止屆滿一月共收文監生九名武監生七名監貢生二名從九品職銜二名實收庫平銀一千一百九十六兩户部飯食銀十七兩九錢四分照費銀四兩國子監飯食銀十八兩照費銀三兩人錢除將收捐銀兩另欵存儲聽候指撥並將部監飯照銀兩存庫遇有便員搭解外所有十四次鄭工捐欵造具各該生年貌籍貫三代清册詳請奏咨前來臣覆查此項收捐銀數核與部定新例相符合無仰懇天恩勅部迅子核議頒發埶照來川以便給發用昭激勸除將副實收清　分咨部監外所有鄭工十四次收捐緣由理合恭摺具奏伏乞皇上聖鑒訓示謹奏　　硃批該部議奏欽此○○劉秉璋等片再查候補班前先補用直隸州知州現署懋功廳同知馬秉衡在該廳任内朦禀請免沃日土司夫馬經臣查明該處夫馬情形斷難裁免卽行批駁併行兩司委員接署伏查該廳統轄兩金降番沃日地方爲五屯往來文報轉運餉糈必經之路應支夫馬向有定章自乾隆四十三年平定迄今百有餘年並無更改現在只應禁其浮派斷難全行裁革該員馬秉衡輙敢受人賄囑率行禀免藉公肥私不顧大局實屬欺矇貪鄙兹據藩臬兩司詳叅前來相應請旨將現署懋功廳同知候補班前先補用直隸州知州馬秉衡卽子草職併請永不叙用以儆官邪除咨該員原籍省分查照外謹附片具陳伏乞聖鑒訓示謹奏奉硃批着照所請該部知道欽此 
 
 

Page 13

 
 
[光緒十五年六月廿三日京報全錄]  
　　宫門抄○諭旨三道錄前○發抄硃批四道○直督李奏揀補清河道缺摺○陜督楊奏揀補要缺都司摺○又奏邊關遊擊要缺請仍以叅將借補摺○陜督楊奏遊擊飭回本任片○直督李奏民人燒斃一家二命審明定擬片○大臣漙奏司員試俸期滿循例題銷　○六月二十三日工部鴻臚寺正曰旗值日無引見○伯王等各謝授缺恩○李端遇等謝放考官恩○漙良謝授少詹事恩○豐公請假二十日○倉塲奏漕船五日回空○召兄軍機崑岡孫詒經崇禮皇上明日用膳辦事召見後還宫○發抄張曜奏四五兩月搶護黃河險工情形奉硃批知道了着督飭各屬將堤壩等工認眞修防毋任疏虞欽此○彝陳奏　北水旱災　道員五廉損賑請奬奉硃批户部核議具奏欽此○又已革東流縣王聚奎完虧前叅監追飭部註銷奉硃批着照所請該部知道欽此○又廬州合肥一帶被旱情形奉硃批知道了欽此○○大學士直隸總督一等伯臣李鴻章跪奏爲遵例揀員請補清河道要缺恭摺仰祈聖鑒事竊清河道劉樹堂奉旨陞授江蘇按察使經部截缺開單知照令卽照例揀補臣查清河道駐札省會統轄二府五直隸州綜理所屬河道堤工係衝繁難三項管河要缺例應揀選諳練河務之員請補該道屬境寛闊旣須講求吏治整飭地方而所管各堤河及西淀均關水道通塞民生利病必須隨時察勘督率修防近年皆令自春租秋周歴工次設法經營是以水患輕减非幹練耐勞之員不足以善其後直隸候補道員中雖有秋甲出身人員但或機宜未熟或勞績未深惟查有花翎二品銜軍機處存記直隸候補道潘　德年五十二歲女徽涇縣監生同治四年由國史館謄錄議叙鹽大使七年捐陞郎中十一年籖分兵部職方司行走光緒二年因辦理議功所出力保俟補郎中後以應陞之缺陞用四年捐陞道員五年因恭辦菩陀峪萬年吉地大工告成出力經王大臣奏保奉懿旨着仍以道員分發省分補用並賞加鹽運使銜欽此六年指分直隸蒙欽派王大臣騐放奏請發往奉旨依議欽此是年六月到省卽派辦天津機器局試看一年期滿奏明堪以繁缺補用七年因仿製西洋軍火著有成效經臣保加二品銜奉旨允准十二年因授神機營弁兵製造出力經王大臣奏保奉懿旨着交部從優議叙並交軍機處存記欽此是年蒙醇親王巡閱北洋以經理機器局出力奏保奉懿旨着交部從優議叙欽此十三年因調辦神機營事務出力經王大臣保請交部從優議叙奉懿旨依議欽此十五年因督造解京小輪船曁新購輪車出力經總理海軍事務衙門奏保奉旨着賞戴花翎欽此該員廉勤篤實條理詳明有爲有守在天津機器局已歴十年研究製造理法程工甚速置器日精又奉神機營調襄製造並奉海軍衙門派司昆明湖水　學堂均能實心實力往來京津兩處兼營並顧况瘁不辭久著勞勩河務素有講求兼曉西洋濬治機宜修防可期得力吏治亦甚明練以之請補清河道員缺實堪勝任與定例章程相符仰懇天恩俯念人地相需准以軍機處存記直隸候補道潘駿德補授清河道俾資治理如蒙俞允該員早經欽派王大臣騐放並續奉懿旨存記之員無庸再行送部理合恭摺具奏伏乞皇上聖鑒訓示謹奏奉硃批吏部議奏欽此○○太子少保頭品頂戴陜廿總督臣楊昌濬跪奏爲揀員升補要缺都司以實營伍恭摺仰祈聖鑒事竊甘肅提督臣周逹武咨轉准閩浙總督臣卞寶第咨覆儘先副將甘肅肅州鎭屬赤金營都司鍾紫雲現在閩省督帶洛靖統軍正副兩營砲隊駐札閩安南北岸地方並管帶南岸滬嶼等處炮勇訓練操防正資熟手應奏請開缺改留閩浙以副將儘先補用等因到提所遺赤金營都司員缺自應由甘揀員請補以重職守兹選得補用都司甘州提標前營守備隂炳喜年富力强辦事穩練堪以陞補咨請核辦前來臣覆查無異到任未及三月例不加考合無仰懇天恩俯念邊關重地員缺緊要准以隂炳喜升補赤金營都司以期得力查該員現經給咨赴部引見如蒙俞允應請飭部給與陞補赤金營都司札付以符定制除履歴册咨送兵部外其所遺甘肅提標前營守備員缺陜甘現有合例人員容臣另揀請補謹會同甘肅提督臣周逹武合詞恭摺具奏伏乞●皇上聖鑒訓示謹奏奉硃批兵部議奏欽此○○太子少保頭品頂戴陜甘總督臣楊昌濬跪奏爲邊關遊擊要缺請仍以儘先叅將王有德借補以裨營伍恭摺仰祈聖鑒事竊准兵部咨開肅州鎭標中營遊擊員缺係題補第一輪第三缺輪用預保預保無人應以揀發人員請補該前督請以儘先叅將寧夏鎭標後營都司王有德借補核與章程不符應令於揀發班内揀員請補等因自應遵辦惟查前奉部章如預保揀發兩項俱無卽以應升應補人員題補等語現在陜甘二省預保揀發兩項實俱無人隨在升用補用人員内逐加揀選或銜缺未當或歴俸未滿未便遷就請補且肅州係關内外門户中軍遊擊爲各營領袖有經管銀糧之責非精明幹練之員難期得力該員王有德經前督臣譚鍾麟查得該員久歴戎行辦事勤愼借補斯缺洵屬人地相需合無仰懇天恩俯念邉關要缺仍准以王有德借補肅州鎭標中營遊擊可期勝任如蒙俞允請飭部先給署札俟防務一律告竣再行給咨赴部引見以符定制除該員履歴册前已送部外謹會同甘肅提臣周逹武恭摺覆陳伏乞皇上聖鑒訓示再臣履任未及三月例不註考合併聲明謹奏奉硃批兵部議奏欽此○○楊昌濬片再署陜西固原提屬商州協副將鄭元龍署事期滿應卽飭回陜安鎭禁左營遊擊本任所遺副將篆務查有總兵銜儘先補用副將陜安鎭屬白土營遊擊趙連科堪以委署除移行飭遵外理合附片具奏伏乞聖鑒謹奏奉硃批兵部知道欽此○○李鴻章片再據定州知州徐慶銓詳報民人劉五兒挾仇放火燒死趙洛占趙曹氏夫婦二命一案當經批飭研審兹據該州審明議擬解由清河道劉樹堂臬司周馥勘轉前來值臣駐津飭委藩司松椿代審無異臣覆加查核緣劉五兒向給近村一帶喜事人家看管車馬帶放火炮與趙洛占家隣村認識先無仇隙光緒十五年正月初間劉五兒至趙洛占家見趙洛占出嫁女白趙氏獨自在屋向其調姦曰趙氏不依嚷駡劉五兒逃走經趙洛占聽聞追拿未獲時趙洛占之子趙盛兒出外拜年迨回家後卽找劉五兒毆打亦未找着白趙氏聲稱被劉五兒欺侮難以轉回夫家趙洛占氣忿聲言不肯甘休要將劉五兒置死劉五兒因此與趙洛占家有仇是月二十八日劉五兒至他村喜事人家晚間飲入醉鄕憶及前仇起意將趙洛占等燒死以免後患卽將放炮餘剩火藥用紙包好做成一條藥捻同一匣洋火放在懷内三更時分走至趙洛占家因住宅本無街門圍墻亦俱坍塌卽走進院内將北房西首窓紙挖破取出懷内火藥包劃取洋火點燃藥捻從窓户擲入正落趙洛占趙曹氏夫婦住屋登時火發趙盛兒在别屋驚起喊同白趙氏至趙洛占屋内將衣被上餘火撲滅其時鄰人趙坤亦卽趨王趙洛占也曹氏已均被燒傷趙盛兒驚起時曾由窓隙望見劉五兒向南逃逸據實報州騐訊獲犯趙洛占趙曹氏於二月初九十四等日因傷殞命覆騐屍傷屢審犯供不諱案無遁飾查例載殺一家非死罪二命者斬立决梟示酌斷財屋一半等語此案劉五兒因向趙洛占山嫁之女白趙氏調姦被白趙氏喊罵逃走　挾趙洛占欲將伊置死以嫌起意放火燒斃趙洛占趙曹氏夫婦二命實屬兒急不　應依例擬斬立决梟示左而先剌見犯二字訊係赤貧無庸酌斷財産除備錄供招咨部外所有審明定擬緣山理合兩片具陳伏乞聖鑒勅部迅速核覆施行謹奏奉硃批刑部速議具奏欽此○○奴才漙齡麟嘉英　跪奏爲司員試　期滿　例題銷恭摺仰祈聖鑒事竊據員外　儼忠呈稱竊職係正白旗滿洲福估佐領下人由俊秀報　監生遞　員外郎註册候　於光緒十三年五月初十目蒙吏部　選　陵禮部員外郎是年六月初三日　　自到任之日起連閏扣至光　十九年五月初三日三年試　期　合將例應試俸呈　題　等　　來查例　　　　　　　　　者亦　　　　　　　　　　　三年准　試俸題俏該具　任　　循分供職並無叅罰事故理合共　恭　命　　才等　　　　　部　旗　册照例　轉所有　銷試俸緣由謹循例恭摺具陳伏乞皇上聖鑒　奏奉硃批着照所請欽此 
 
 

Page 14

 
 
[光緒十五年六月廿四日京報全錄]  
　　宫門抄○諭旨　　錄前○發抄硃批五道○陜督楊奏揀補　擊要缺　○　奏　補知　　　○　　　　　　　　　　兵事竣摺○又奏　署　州等缺片○直督李奏　明辦理逆偷　片○陜　惕奏飭　將赴士片○　　　奏　　　　　等片○又奏　大他開缺　籍片○六　二十四日内務府　子監正紅旗　日無引見○禮王等各誅　　缺府○　　　　閱卷　命○清安又興安興阿各假滿請安○熙員勒續假十日○寶昌請假十日○内閣呈進賀表○兵部奏派查齋之大臣派出又秀果　　　光　信明秀長春息普德隆○内務府奏派致祭○雨雷風雲之大臣派出恩輝慶麟豫隨克文○又奏派致祭内外城　　派出　申巴克　布○太常寺奏初一日太廟親行禮卽○掌儀司奏二十八日祭奏先殿瀅員勒行禮○石見軍機明日　　　刻人座聽戯○發抄黃彭年奏寧蘇兩屬下忙已未完銀數奉硃批户部知道欽此○又同知王恩晋屐緩引見奉硃批者照所請吏部知道欽此○松駿奏知縣忠滿若新城令奉硃批吏部知道欽此○又知府陳璚等署臺州守奉原批史部知道欽此○又已故永嘉令陳益完欵開復奉硃批着照所請該部知道欽此○○太子少保頭品頂戴陜甘總督臣楊昌濬跪奏爲揀員請補遊擊要缺以裨營伍恭摺仰祈聖鑒事竊查陜西延綏鎭標左營遊擊員缺經前督　譚鍾麟請以委用提督李炳勲借補嗣准兵部咨延綏鎭標左營遊擊員缺係第一輪第三缺應用預保無人應以揀發人員題調今請以李炳勲借補之處應毋庸議令另揀員請補等因自應遵照辦理查陜省别項揀發無人惟有漢中鎭禁差委補缺後儘先補用叅將揀發遊擊常興在陜多年於陜境地方情形最爲熟悉以之請補斯缺洵堪勝任合無仰懇天恩俯准以揀發遊擊常興補授延綏鎭標左營遊擊以期得力如蒙俞允該員係曾經引見毋庸再行送部應請勅部給子劄付令共赴任辦事以裨營　除該員履歴册另文咨送兵部外謹會同陜西固原提督臣雷正綰合詞恭摺具奏伏乞皇上聖鑒訓示施行謹奏奉硃批兵部議奏欽此○○太子少保頭品頂戴陜甘總督臣楊昌濬跪奏爲揀員請補知縣員缺以裨地方恭摺仰祈聖鑒事竊據藩臬兩司詳稱甘肅正寗縣知縣黃銘鼎調補鎭番縣知縣所遺係簡缺曾經聲明由陜甘揀補前奉部章甘肅升調補缺變通辦理試用人員無論正佐各官如遇要缺一併准其請補等語今正寗縣缺查有試用知縣廣灃年四十六歲廂曰旗漢軍容秀佐領下人由監生報捐筆帖式同治三年補授吏部文選司筆帖式報捐布政使司經歴復捐升知縣分發廣西試用並加同知升銜光緒三年赴部引見遵例改捐指分甘肅試用領照赴廿五年十二月初六日到省委署伏羌鎭番等縣辦理一切悉臻妥協查該員辦事勤能通逹治體於東路風土民情尚爲熟悉人地相宜會詳請奏前來臣到任未及三月例不加考仰懇天恩准以試用知縣廣灃試署正寧縣知縣洵於地方有裨如蒙俞允銜缺相當毋庸送部引見仍俟試署年滿如果稱職另請實授該員並無叅罰案件謹恭摺具陳伏乞聖鑒訓示謹奏奉硃批吏部議奏欽此○○太子少保頭品頂戴陜甘總督臣楊昌濬跪奏爲校閱省標各營官兵春操事竣恭摺仰祈聖鑒事竊照陜甘督標並蘭州城守六營馬步官兵爲通省各標營領袖自應認眞操練以期有勇知文足資使用臣到任後卽諭令各營將領循舊按春秋二季合隊操演兹於三月二十四日率同司道親赴教塲校閱各營官兵與新練步隊操演香山速戰等陣隊伍尚屬整肅器械亦均鮮明奇正相生進止如法施放連環槍炮噴筒火彈可稱純熟比較刀矛籐牌甚爲便捷所練馬隊三旗合隊操演馳驟自如馬上放槍　勢亦形聯絡臣當　其技藝出衆者分别奬賞以示鼓勵間有一二生疏者勒限練習仍嚴飭各營將弁認眞督率操演務期精益求精兵得實用以冀仰副聖主整飭戎行至意所有校閱省標各營官兵春操情形理合恭摺具奏伏乞皇上聖鑒訓示謹奏奉　硃批知道了欽此○○揚昌濬片再署肅州直隸州知州余甫勲調省遺缺查有補用直隸州知州廖振喬堪以委署現署靈州知州寶善調省遺缺查有實任狄道州知州奎級堪以調署皋蘭縣知縣張珩另有差委遺缺查有准補靈州知州查之屏堪以調署平遠縣知縣色普正額調省遺缺查有現者隆德縣知縣宋芬堪以調署准補隆德縣知縣盧世堃應飭赴新任以專責成通渭縣知縣惠福撤任遺缺查有補用知縣黃仁治堪以委者隴西縣知縣李健枝請假遺缺查有准調鎭番縣正寧縣知縣黃銘鼎堪以調署所遺正寧縣知縣員缺查有補用知縣謝祖植堪以委者海城縣知縣英麟病故遺缺查有補用知縣黃廷鍾堪以委署除批飭分别給委外理合附片陳明伏乞聖鑒謹奏奉硃批吏部知道欽此○○李鴻章片再據前署永清縣熊以功騐報縣民王連山因瘋砍札親父王文彬身死犯卽脫逃當經嚴限勒緝嗣該犯逃至天津卽據天津縣孫錫康督飭勇役並永清縣役拏獲批令提省由臬司周馥督同保定府朱靖旬審明擬解值臣駐津札委潘司松椿代審無異臣覆加確核緣王連山係王文彬親生次子於光緒十一年染患瘋病時發時止發時不省人事未經報官鎭錮十四年十月十二日午後王文彬因南院碾臺坍塌令王連山携帶鐵鎬鐵二齒同往修砌甫至南院王連山復發瘋病昏迷罔覺遂用鐵鎬鐵二齒砍傷王文彬食氣嗓腦後等處殞命至旁晚時王連山漸覺清楚驚見王文彬屍身並兇器血亦知始因瘋致斃親父心生畏懼卽用柴伙將屍身兇器掩蓋走出門外適其母王孫氏前往向其查詢王連山含糊答應卽行逃逸王孫氏見其神色慌張疑有事故卽進内院查獲王文彬屍身遣人將長　王山　回報縣騐訊旋經獲犯提省審辦據供前情不諱案無遁飾查律載子毆殺父者凌遲處死又例載子毆殺父之案無論是否因瘋悉照本律問擬若距省在三百里以外卽在省垣正法仍將首級解回犯事地方梟示又瘋病之人其隣佑人等容隱不報不行看守以致殺人者照知人謀害他人不卽阻當律杖一百各等語此案王連山用鐵鎬鐵二齒砍札親父王文彬殞命雖稱因瘋仍應照本律凌遲處死該縣距省三百里以外業於審明後照例恭請王命在省垣正法仍將首級解回犯事地方懸杆示衆以昭炯戒部佑劉幅深杜連雙地方齊維清容隱不報不行看守應各杖一百事在光緒十五年三月十六日恩詔以前准予赦免天津縣孫錫康首先拿獲隣境重犯應由部照例議叙除備錄供招咨部外所有審明辦理緣由理合附片具陳伏乞聖鑒勅部查照謹奏奉原批刑部知道欽此○○楊昌濬片再甘肅提屬永固協副將劉得騰引見事竣回省並無經手事件應飭回本任以專責成除分咨飭遵外謹附片陳明伏乞聖鑒謹奏奉硃批知道了欽此○○李鴻章片再恭奉光緒十五年三月十六日恩詔内開自同治三年以來曾經任用現已革職官員除大計貪贓及在官不職以至失守城池各員外若有才力堪用者詳開緣由奏明請旨等因欽此當經轉行遵照在案兹據馬蘭鎭總兵英廉呈稱光緒十二年十一月因風水樹株被竊經兵部議將兼轄統轄之鎭標中軍遊擊會文左營守備張輔均照失察陵寢風水禁地被賊偷砍海樹例革職公罪查已革馬蘭鎭標中軍遊擊會文係正藍旗滿洲人咸豐九年由十五善射委護車叅領發往直隸以都司委用旋補居庸路都司升補馬蘭鎭標中軍遊擊光緒九年八月到任已革藍翎儘先都司馬蘭鎭標左營守備張輔係直隸密雲縣人咸豐十年由提標馬兵拔補外委歴升馬蘭鎭標左營守備光緒十年正月到任該兩員均在同治三年以前任用曾經出師著績平日操防勤愼營務諳練置之閒散未免可惜今恭奉覃因曠典應聲明被革緣由呈請具奏前來臣查會文張輔因失察禁地樹株被竊部議革職係屬公罪其才力均尚可用可否仰懇天恩賞還原職銜翎酌量錄用仍留該鎭標候補之處恭候諭旨遵行理合附片陳請伏乞●聖鑒訓示謹奏奉原批着照所請兵部知道欽此○○李鴻章片再據長蘆運司額勒精額詳稱海豐塲大使于樹屏山東平度州人親母魯氏在籍現年五十一歲家無次丁乏人侍奉禀請開缺回籍終養由運司核與定例相符　　　奏開缺聲俟交代清楚給咨回籍所遺海豐塲大使員缺按照新章此次輪歸部選等情前來理合附片具陳伏乞聖鑒勅部查照謹奏奉硃批吏部知道欽此 
 
