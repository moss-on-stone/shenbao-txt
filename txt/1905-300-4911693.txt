# 1905 - 300 - 4911693

 

Page 1

 
 
   
 
 

Page 2

 
 
[電傳上諭]  
　　十月初六日奉上諭岑春煊奏查明庸劣不職武員請分别懲處一摺廣東補用副將姚秀芳貪鄙營私不知自愛管帶廣東續備軍兩江准補副將朱義勝庸閽拘泥貽悮地方候補副將廖廷贊捕務懈弛沾染習氣毛翔興貪婪成性任庇妄爲增城營參將杜沂任性妄爲不諳營務魯海營參將吳瑞核任用非人辦事草率潮詶鎭游擊方綏德虛憍巧猾懦怯無能水師囗囗補用遊擊張德貴才具平庸頗有嗜好香山協都司王業清藉端扣餉行爲巧猾永安營都司米展玲聲名平常營務玩懈候補都司李龍佑出身不確庸闇無能魏光曜年貌不符技藝亦劣署石城營都司儘先守備楊鴻彪囗兵釀命敗壞營規潮州鎭禁守備廣安年老無恥囗短公欵馬定邦庇匪營私陰險狡猾署南澳鎭標遊擊囗慶協守備成熙心地糊塗不堪造就羅定協守備蔡謹文近利營私聲名甚劣陽江營守備鐘榮升才識庸闇一無可取督標守備恩錫侯捕務廢弛才具庸懦水師囗標守備許朝泰身體疲弱不守營規大鵬協守備麥國棟庇縱族匪串同擄索順德協守備鄧勝川緝捕不力且有嗜好清遠營守備黨秀升取悅上司扶同弊混候補守備翟營昌辦事疲緩難期振作吳友勝保案含糊舉止昏憒廖國揚庇匪分肥被控有案焦益堅言詞鹵莾心地粗浮沈芳桂精方孱弱言語支離莊家荃虧挪鉅欵肥己妄爲温桂祥身家不清鑽營矇保馮錦榮縱盜通匪橫肆貪婪潘芳勝庸懦無能任意粉飾大鵬協千總梁鴻謀假公濟私膜視捕務秀山恊千總李名璟貪鄙佻利人復刁狡肇慶恊干總黃崇業嗜好甚深水師提標千總歐陽葵捕務廢弛垟山營千總申福保奸深狡猾囗營玩公撫標候補千總劉仕元言語不清精神委磨督標候補千總徐占林奬案支吾不諳操法鍾興溺於嗜好楊再生舉動張皇前署新會營守備補用千總鄭國柱虧欠公欵潜回原籍均著卽行革職姚秀芳杜沂方綏德張德貴王業清李龍佑魏光曜楊鴻彪咸熙蔡謹文鄧勝川吳友勝莊家葵温桂祥梁鴻謀李名璟黃崇業申福保劉仕元徐占林鍾興均著永不叙用並不准投効軍營廣安馬定邦麥國棟徐國揚均著歸控案嚴訊究辦馮景營鄭國柱並著嚴緝務獲究懲香山協副將李思經告假回籍久不到粤均著開缺潮州城守營都司劉鳳儀庸闇無能瓊州鎭左營守備邱錦玲年力就衰均著開缺勒令休致海門營中軍守備李大倫營務生疏岩州協水師守備謝瑞麟槍法未精督標左營左哨千總陸汝謙技藝平常廣州營左營左哨千總冷奇邦才欠開展均著開缺學習督標候補游擊劉維貞年力衰弱才具平常督標候補守備李朝溟短於才識廣州恊左營候補千總羅卓堂庸碌無能督標千總馮沂才無足取均著勒令休致餘著照所議辦理該部知道欽此 
[論立憲之不利於官]  
　　張之洞勸學篇中盛詆民權歷舉我朝列聖之仁政超越前代以爲我民但當尊君親上而不當襲民權之謬說妄訾本國之政體其說似矣不知我國之所以積弱不振政治日卽於腐敗者溯其源而論之則由一人專制於上之故就其事實言之則此一人者卽令並無失德且甚有勤恤民隠之心而勵精圖治然民終不被其澤而國政之積弊終不可得而去何則專制政體之敝也往往太阿倒持而積重之勢反在於臣下人君擁作威作福之虛名實則無一事不爲臣下之傀儡詔旨之陽奉行而陰阻格者人君無如之何也章奏之肆欺蒙而逞粉飾者人君無如之何也公欵之侵創人君不能持籌鈎稽而發其奸用人之徇私人君不能下堂訪察而知其隠雖有賢明之君亦將東縛於此政體之中而無以自奮故專制政體者上不利於君下不利於民而獨利於骫法營私之官 
　　故夫官吏之窟穴於專制政體之中也所憚者惟朝廷耳而可以欺之蒙之爲妾婦之順從以容悅之雖有大奸慝幸朝廷之耳目爲我所蒙也則可保持其祿位若泰山之安至在於其下之民雖億萬人詛詈之觝排之而不以爲意至其不能容忍之時則可依賴專制政體保護之下而施其種種之壓力以對待之卽至大不幸亦不過兩敗俱傷而止觀於本朝之歷史凡官之激成民變者官雖受應得之罪仍必曰民之刁風亦不可長必擇其爲首者嚴懲之以摧鋤民氣而使其後之不敢與官爲抗故官之對於民幾無不是之可言與昔人所謂天下無不是的父母者殆無二致此無他專制政體之君命有神聖不可侵犯之權利彼官吏之屬於專制政體君命之下者乃狐假虎威亦得享有神聖不可侵犯之權利昔人譬君側之小人爲城狐社鼠我謂君猶非城社之比也特專制政體爲城而官爲其狐專制政體爲社而官爲其鼠耳其相依爲命也固宜 
　　若一旦改爲立憲政體乎黜陟之權不專屬之朝廷而决於國民之公論監督行政之權不專屬之於朝廷而寄於國民之耳目朝廷之上可以欺之蒙之可爲妾婦之順從以容悅之至於多數之國民則欺蒙容悅之術俱無所施而平日所爲骫法營私之事將盡發其覆而無所遁故官之視立憲也必疾之如蛇蠍惡之若仇讎務摧絶其萌芽而勿使滋長務設爲種種聳聽之言以恫嚇人主自與各國交通以來民權立憲之談官塲久視爲邪說而痛擯之者其原由蓋在於是今幸專制政體中最强大之俄國屢敗於日本而翻然一變其弊政我國明逹之大員始敢以是建議於朝我國之前途始漸有開明之望雖然彼爲狐爲鼠者一旦失其所憑依其肯默然而己乎立憲之不利於官旣如是則官之必羣出死力以阻之也固亦在意計之中然所謂不利者亦惟官之大者與夫大官而兼握利權者最受其影響耳蓋官旣大則平日除朝廷外殆無所顧忌其兼握有利權者其利害之出入尤大若一改立憲則立憲國之憲法國民有監督行政官財政之權必不能如前日之任意侵蝕與外人交涉之事須由議院議准必不能如前日之賣路礦以自肥行政官之爲民黨攻擊者不能不辭職引退必不能如前日之戀棧竊位任人指摘故與立憲尤爲仇視之人必在此等患失之鄙夫循諸理論按之事實蓋確有可徵者自今以後立憲之議而或有阻格乎則誤國賊民之大罪其必有所歸矣 
[德國之於撤兵問題]  
　　初六日栢林電云德政 
 
 

Page 3

 
 
府現在並不注意於英報反對撤退北直隸駐兵之議論因英政府現己特派代表至北京協商德國所陳之辦法也同日電云德國將增兵於山東之報告實屬不確蓋德國行將盡撤中國之駐兵也譯德文報 
[俄德贊揚秋操]  
　　初六日北京電云北洋秋操頗形雄壯各國觀操員無不稱頌而俄德両國所派之閱操各官則謂中國陸軍可與日本相頡頏云譯字林報 
[駐俄欽使報告留學生避亂]  
　　初六日北京電云中國驻俄欽使胡惟德有電至京謂俄國内亂日來頗形猛烈中國畱學俄國之人現己不得己避往他處譯字林報 
[津鎭滬甯路約運動者之意見北京]  
　　昨報 
紀英使以津鎭滬寗兩路華人欲謀廢約擬求英外部歸入國際交涉辦理一事茲又得京函云探悉此事係囗囗滬甯鐵路囗囗囗運動外人要求英使外間紛紛議論有謂囗囗囗眞以實力運動此事者有謂囗囗囗第虛搆此說播散於外使倡言贖回自辦者知難而退總之囗囗囗恐喪失個人之利益而欲以此說爲解圍之具者則其實情云（奭） 
　　記者曰彼囗囗囗何其愚也囗第欲保全個人之利益而以此說遇我五府一州之人民獨不思我五府一州之人民忍爲其愚耶囗亦自愚而己矣 
[山西商學界拒約公電]  
　　前日山西商學界同人公電上海商會云曾少卿鑒晋全省公决實行不用美貨商學界全體公叩（南） 
[甯垣拒約辦法江寗]  
　　法南拒約會前因甯垣有人私購美貨破壞轉體開會集議擬有懲儆奸商之辦法八則凡購賣美貨者陸續投會自認受罰己有多家會員予以自新不加苛責惟尙有數家誓不受罰拒約會特發廣告爲建遺臭萬年牌坊尅日興工擇日刋鐫諸奸商姓名以實行懲儆奸商之第四則辦法惟聞駐甯美領事黑納斯欲强出干預想署督周玉帥必有以應付也（道） 
[電禀防堵台匪復圖起事情形（浙江）]  
　　寧海著名匪首王錫彤前自戕敎焚掠後遁匿内地惑衆散票頗多死黨邇又在東陽約期起事本以新昌之開口粤爲巢穴糾集醜類妄圖擾亂幸卽察覺嚴行防守然内地敎民己均紛紛遷避殊形惶惑茲據寧紹台道高嶼卿觀察據情電禀兼署撫憲瑞興陳報匪警因特訪錄於後無憲鑒二十三日由甯乘輪晉省面禀壹是二十四甫抵滬是晚據寧波府喻守電稱頃據新昌縣侯令電陳探聞仇敎台匪王錫彤在東陽糾黨數千定二十四子時起事先到新昌意圖大舉請派兵防剿今提台出巡大嵐山未旋請速辦理等情此等謡傳雖未能據信爲實然台匪强悍胆大妄爲恐非無因遂於二十六由滬回署布置一面咨移提鎭迅速派勇駛往查探防護如確有其事妥爲解散嚴拿一面電致紹府井分飭所屬營縣一體防範兜捕仍隨時保護敎堂勿任紛擾刻聞提台己由行次撥兵前往新昌防護謹據禀電聞容得確音再當電禀（必） 
[卾督彈刻屬員述聞武昌]  
　　卾督張宫保彈劾屬吏八員黃州府調署鄖陽府知府魁麟（因賣府試案首及被承啓 
官告發）前辦漢口籌餉局候補知府楊汝康（其案己詳前報）前署長陽縣知縣劉漢雲（侵吞振欵被後任梁亨吉舉發）本任通城縣知縣江邦柱（因辦學堂無效並被邑紳上控到任八月卽撤回省）又聞有前派出洋遊歷州知二員（因逗遛原籍迄未前往）尙有佐雜二員未詳（文） 
[高等學堂教習要挾之風潮江西]  
　　省城高等學堂英文羅敎習前日在講堂敎初來丁班生書字母於黑板上竟錯訛三字學生訝其與書不符以間羅卽不悅散課後學生復以問監督監督以一時筆誤解之學生又謂丙班學生内前曾受過羅之教育者今附乙班馬敎習謂其每多錯訛恐羅不勝任監督知係實情允俟緩圖次日羅敎習知之愈不悅上講堂時不發一語學生問講書否亦不答學生乃一鬨而散羅卽以散堂爲學生罪要挾監督革退學生數名監督以學生無斥退之罪惟不應散堂卽將學生二名記大過二次三名記小過二次餘均記小過一次羅猶未滿意運動各敎習慨不上堂而學生仍照常上課羅見不能激成散學乃致書學務處傅觀察轉令要挾監督斥退學生數名監督不聽觀察乃禀明撫憲轉嘱藩憲會晤監督商酌妥息當飭各學生親往各敎習處面請回堂開課各敎習始欣然而往惟羅則自行辭退矣（信） 
[金華府署被焚金華]  
　　金華府署甫於前年撥欵修整尙覺壯麗詎於上月二十二夜三鼓時廊下忽然失火勢焰飛騰迨義龍集救而大堂以及糧房呈發房刑房等己均付一矩歷年案卷焚燬殆盡現聞海鶴汀太守自認賠建尙幸監獄庫儲無恙或能免予議處也（必） 
[請以考費陶鎔師範金華]  
　　金華士紳劉子香太史高等小學堂校長汪紳南沙等請將試院改爲師範學堂州縣應解辦考經費改爲師範學堂經費謂查學堂章程每縣應立初級師範生一百五十名金華八縣應得千二百名伏讀停科舉原奏殷殷以開師範爲興學堂之根本其所以調劑舊生急籌出路藉弭隠患而昭愼重者亦首在師範簡易師範卒業准予舉人出身奬勵之優就金府論極少宜先辦簡易初級師範生三百名一年卒業三四年後初等小學堂略足分派再辦完全初級與優級師範試院屋宇寛廣略加修改尙足應用八邑解費計三年中歲科院試兩届合錢一萬九千三百九十八千三百九十四文歲科府試兩屇合錢四千八百千總共合錢二萬四千一百九十八千三百九十四文每年分解約錢八千零陸十餘千文以辦三百名之師範學雖當籌添己有把握業將此情禀明撫憲及學務處轉詳立案矣（才） 
[陞署黔撫啓節日期武昌]  
　　陞署黔撫岑廉訪春蓂本擬二十八日由卾啓節北上嗣因胞兄前任河北道岑春榮在 
 
 

Page 4

 
 
汴省病故請假治喪展期初八日啟行（乃） 
[黃太守有量移首府之望武昌]  
　　黃伯雨太守以霖現署武昌知府又奉特旨補授鄖陽府知府刻聞調補首府本任荆州府知府舒暢亭太守惠己無志仕進决計引退故黃太守有量移首府之望云（乃） 
[汪太守委兵工鋼藥廠總提調武昌]  
　　漢陽兵工鋼藥兩廠向係臬司岑廉訪總辦刻廉訪陞署黔撫接手苦無其人張督特札委汪荃台太守鳳瀛爲兩廠總提調名曰總提調實握總辦之權也（文） 
[岑督注意九廣鐵路廣州]  
　　岑督近日甚注意於興修九廣鐵路以爲久懸不修恐又生他人之覬觎昨日諭王道等飭其速促興修且謂此項鐵路於廣東商務上最有關係此路一成卽可奪盡省港輪船利益故萬不可再借外債興辦幸此路里數尙短諒粤人必可勉力維持云又探聞近日岑督查知某國人對於九廣鐵路其計畫由九龍外界築至九龍交中國之内界己擬預備興工故其對於由省築至九龍之中外交接點各項事宜尤爲異常注意昨又有專函致張某諸紳極力催辦此事並詳告以緩築關係云（列） 
[嚴飭各屬限派出洋江西]  
　　贛撫胡中丞日前接准學務大臣咨會現在停止科舉亟應推廣學堂查近今各省所辦學堂多未見有實效者皆因風氣未開之故若欲開通風氣首在多派學生出洋爲第一要義除蘇浙兩湖均己陸續派出外洋相應咨會貴省從速嚴飭各府州縣將在學堂卒業合格學生若干名派選出洋併望造册中報到處以便查核等因中丞卽嚴札飛飭各府州縣限令十月内每府中學堂考取五名每縣小學堂考取三名派送來省由學務處覆考本部院擇優咨送出洋云（信） 
[電催學政科考贛州詳情江西]  
　　江西學政科考贛州一節前己錄報茲悉當日贛州府文武各官電禀撫憲謂贛郡各邑生童先奉學憲示期取齊己集郡城今聞停考衆情洶洶勢將不測贛道又在龍會一帶會拿匪犯贛兵均己派出恐一旦聚衆匪徒從中煽惑難以彈壓迫叩轉電學憲速來考試贛撫接電後卽傳司道會議立電學院轉棹赴贛卽日會銜電奏並電飭贛州府縣出示慰諭各生童并預爲防範旋奉政府覆電飭贛撫轉電學政贛州考畢卽行回省並聞此次甯都州及永屬瑞金石城各生童均調至贛州附考（信） 
[札委支郡師範學堂提調武昌]  
　　卾中先在省城購定地址建設支郡師範學堂茲悉上憲以工程雖有眉目而應辦之事尙多特委前充勤成學　甲丙戊三堂監學吕承源乙丁己三堂監學杜宗預爲支郡師範學堂提調以資經理聞該員等業己到差矣（位） 
[印刷廠中止之原因武昌]  
　　端午帥權卾督篆時派遣學生赴日本學習印刷本年八月卒業回卾當道曾擬辦一印刷廠卽以該生等董其事茲聞該生以無此能力向當道辭差故此事己作罷論（推） 
[江督派員至淞查點兵額吳淞]  
　　吳淞張代統與陶台官衝突互禀上憲各情己迭紀前報茲悉江督周玉帥密派督練公所提調秦君駐甯第二標第一營管帶丁君率同兩江差遣官二員於初五日蒞淞先至砲臺點騐兵册繼至張代統第八標一二三三營查點兵額並訪查一切先至砲臺點查砲兵後至獅子林砲臺又至寳山東門外閱視第八標三營操演秦丁諸君均照新式戎衣掛刀由本軍統領張君管帶班君隨同校視丁君係陸軍學堂人員指示一切頗中肯綮且謂此等陣法徒具外觀自個人觀之非特僅得皮毛何以備禦大敵故當時張統以次各員弁聞之頗爲報顔（左） 
[崑山鐵路命案定斷]  
　　崑山縣青陽港鐵路工程處繙譯曾子庭毆斃華工蔣鴻飛疊經英按察司蘇瑪利君開堂將原告與中西見証人詳訊己錄本報昨日上午復經蘇君會同律師傳齊原被及見証人定斷先由國家律師威金生君與原告律師担文君被告律師愛理思君互相申說畢卽由蘇君宣諭曾子庭曰爾係上等社會之人在崑山鐵路充當繙譯一應工人受爾管束應如何公正嚴明使諸小工敬服何竟不能約束反助工人肇此命案况爾曾受英國敎化尤宜愼重將事今乃以華官不能管爾之故爾卽肇事實屬咎有應得判覊禁西牢一年罰作苦工完案（機） 
[諾爾提督之前驅]  
　　初六日東京電云日本巡洋艦尼担加號將於諾爾提督之英艦隊未抵上海之前先駛抵上海 
[釋放捕獲船隻]  
　　初六日東京電云美船兩艘挪威船一艘及德船三艘均於和約畫押後（惟於未批准之前）捕獲者現一律釋放並將貸物歸還矣 
[俄民之要求]  
　　初六日東京電云俄京聖彼得堡之社會黨仍集衆滋事要求大赦國事犯並將治理總長撤任且謂所頒之憲法尙未滿意云 
[俄亂未平]  
　　初六日倫敦電云握騷地方有國事犯三百人因民衆之要求得被釋放惟尙有十二人拘禁未赦故亂黨轉向攻擊巿民公會奉命彈壓之騎兵共傷斃八十九人第二次之兵 
[日本對於俄國立憲之感情]  
　　初六日東京電云此次俄人得獲立憲政體日人頗爲歡喜國民報云日俄戰事實有厚惠於俄國蓋俄之立憲未始不由戰事而激發俄國之前運雖極困難然終不至失望日本頗望俄國於經濟社會政治各要端之競爭上能現强大之勢力云譯字林報 
 
 

Page 5

 
 
民衝突則傷斃者計三十四人 
[芬蘭要求立憲]  
　　初六日倫敦路透電云芬蘭人民觀於俄皇之頒行立憲因亦要求自由有多數之逹官己順從民黨之請允將警察之器械除去並以維持政令之權委諸國民芬蘭之議政員現亦要求恢復種種權利特派巡洋艦一艘將所定之條約齎送俄京譯字林報○初七日倫敦路透電云芬蘭革命之舉頗覺平靜亦無拒敵情事譯文匯報 
[俄國收囘黑海艦隊]  
　　初七日倫敦路透電云俄海軍提督畢利立夫及黑海艦隊己回抵西佛司多卜爾譯文匯報 
[德國增兵於東非洲]  
　　初六日栢林電云德屬東非洲亂勢未平尙須增加兵力 
[隈得之位置]  
　　初六日栢林電云俄首相隈得伯爵之權勢頗覺隆重彼蓋無處不顯其以第一人自命之意彼之毅力實較前任樞密總長脫利卜甫爲大譯德文報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[彙報周榮曜匿產廣州]  
　　查抄周榮曜家產後岑督出示招告以二成充賞自後陸續報告者計二十七起探錄如下均昌合記估衣店周氏股本銀一千附充銀一千九百兩佛山信隆銀號周德隣堂股本銀二千兩支過五千比對支長三千兩佛山全安銀號周啓慈兄弟股本一萬兩附充二千五百兩揭回五千兩存銀七千五百兩周德鄰堂公源號股二千元附充二千元裕和行股二千五百兩附充一千二百五十兩汕頭匯全銀號股銀二千両第三甫東利明記租到周氏鋪一間請繳價華寧里洪昌布店周氏附項四百両菜欄街第二十四第門牌傅家股本請查明分别辦理狀元坊錦綸號與周德鄰堂租鋪一間壽民堂周德鄰堂股本二百四十兩寳順興玉器店周德鄰堂占股銀五百両福安里有人報傅氏屋計開共十一間共租每月計銀七十二元五角陳瑞懷堂家人陳升報永昌隆和記絲店合同昌曜堂興和堂占本銀一萬五千元光雅里翰緣齋周尙德堂鋪一間惠州歸善鴨仔步棉豐押此鋪係周昌曜堂收租每年租銀一百六十一兩惠州惠豐銀號秩西占本二千元附充二千元仰忠街忠泰押租鋪開張傳家人經手收租餘慶福元銀號遵示繳本銀六千兩福安里屈宅屋一間傅姓收租水母灣朱宅租屋一間傅少　收租仁居里張宅租屋一間周德鄰堂收租廖順成與周德鄰堂頂鋪地一叚仰忠街同昌對聨店與傅家泰租鋪一間慶恒昌棧與傅家泰租鋪一間惠州元生押東生占本三千兩支　一千五百兩存一千五百兩周鑒術與傅少枚租水母灣屋一間每月租銀二十兩零又前查封之當押二間南海屬之大範鄉公安當及松岡墟安福押省城十八甫福興押均經查封派員看守（谷） 
[管帶拿獲巨梟蘇州]  
　　去歲鍾堯階大令管帶飛划右營在蘇鄉橫涇鎭捉拿梟黨被匪首朱友元率衆拒捕劇鬥至三小時祇獲得羅道生等四名朱友元仍被逃逸此後朱投誠魏家元充當先鋒上月二十七日鍾大令統帶飛划左營親往太湖巡緝適朱及梟首了泗洪處之頭目左克玉等正在橫涇鎭撞見二匪卽開槍拒敵大令督飭董張二弁奮勇上前當將二匪捉獲并獲毛瑟槍五桿一律押解省垣禀詳撫憲飭發蘇州府審訊（愛） 
[浙提親閱標兵狩操寗波]  
　　甯郡提標綠營兵丁每届冬令向有狩操之例浙提吕道生軍門特札飭張參戎連勝通知各營游擊守備將各營兵丁逐日督率至大教場操演以資習練軍門亦按日親赴敎場閱視（惟） 
[梁署臬擬裁房武昌]  
　　梁星海觀察自接署臬篆後擬仿督轅不用號房改用親兵傳帖將原有號房一槪革除而臬署號房把持甚固屬僚禀見每多阻閡云（字） 
[蘇臬限期送習仵作蘇州]  
　　蘇臬憲朱竹石廉訪以省垣設立習仵公所原爲愼重民命起見詎各縣所送學生至今祗有二三十名除發回應役外在所學習者不過數人爰於前日札飭各府州廳縣其未經申送者限於五日内一併送司逾限卽詳請記過（黎） 
[委員堵截外來流民江寗]  
　　省垣今年冬振只恤本城貧戸不能徧及異籍流民業經周督核定辦法除咨鄰省並通飭所屬各就地方籌振外並委員馳往瓜口截堵淮揚徐海流民南來叧加派兩員一駐裕溪口截堵滁和來含一駐浦口堵截天長盱眙江浦六合等處流民俾免麕集甯垣無可振撫云（問） 
[電話局工人毆拿警丁廣州]  
　　電話局工程處派人於十九日晨肩抬電話物料過桂香街適值新任學使于晦若宗師鳴騶而過該工人不知閃避致撞傷過路一人該處街坊喝令巡警拿人當銜巡警兵卽行鳴號無奈前途巡兵並未聞聲接應工人遂肆無忌憚各執木棍將巡兵毆擊復將該巡兵拿回電話局後三局巡弁同詣該局將巡兵領回以後未知若何辦理也（堂） 
[文宗復行出棚杭州]  
　　浙江學政陳蓀石文宗自月前由金華試竣回省後現擬按臨温台處三郡蓋緣奉到部文有以今歲爲限停止之說故卽定於初四日出棚赶於年内試齊以免向隅（知） 
[飭禁信船夜行蘇州]  
　　蘇州順成信局划船魯阿生在吳江縣屬黎里鎭被匪排擋至蕩河刼去銀洋信包等物經吳江縣會營勘明通禀奉陸撫批飭勒限一月嚴緝贓匪並令通飭各州縣傳諭各信局不准以裝有洋銀貨物信船夤夜開行經此次誥誡之後如再違禁致有失事卽將信局封閉信船充公船戸提辦並責令將所失遞寄洋銀貨物照數十成賠償不得照舊折賠云（榮） 
[循例冬防寗波]  
　　浙提吕道生軍門日前札飭中軍張丹亭叅戎循冬防之例遴選標下幹員分巡各處復撥派練軍勇丁由哨弁督帶於夜間各處梭巡城廂内外各要隘以衛閭閻（惟） 
[命案訊結寗波]  
　　慈谿人方有根前因爲竊被縣署拘獲遞解回籍現又潛至甬郡結連匪人滋事經府尊喻庶三太守訪悉飭縣拘案方母卽以是事爲府差長生與方挾嫌央紳向府尊面禀情由復奔至長生家吵閙彼此爭毆方母忿甚奔投河中溺斃經鄰人鳴保報官一面通知方有根昨晚鄞縣高令提方笞責訊結釋放赶將母屍自行棺殮（恭） 
[獲盜待審蘇州]  
　　蘇城飲馬橋某湯團店開張未越旬日昨長洲縣蘇大令忽密飭捕役往拿店主二人均係湖北籍據云齊門外黃土橋馬乾泰烟絲店盜刼案件該店主均與聞其事至詳細情形須待審訊方能知悉也（　） 
[航商將開公會揚州]  
　　江北航業公會久辦無成現經陳君尙裔出爲經理各商甚爲踴躍數日間註册者己有三百餘戸一俟奉到部文卽行開辦自此挂旗之商家利權不能永保矣（登） 
[府學堂考取插班學生蘇州]  
　　蘇州府許子沅太守招考中學堂插班學生己於今日揚曉計取八名蔣肇灝　頌堯府亦桂三名尙待面試謝宗元周麟書蔣頌堯郝志學王祖堯等五名飭卽入堂肄業（愛） 
[岑孝子祠落成武昌]  
　　岑雲帥長公子德固孝廉前年在卾省賓陽門外長春觀厝所殉母經端午帥奏請宣付史館孝友傳刻卾省官場在長春觀側建岑孝子祠一區並樹大碑一座以志不忘落成之日司道以下均往拈香（　） 
[鎭郡開辦醫學鎭江]  
　　鎭郡當道現擬創設醫學堂擇地造屋一面借城内紅梅閣預爲開設己擇於初三日招考報名者定以十八歲以上三十歲以下爲合格俟報名足額再行示期考試以定去留（此） 
[蘇州]  
　　蘇城貢巷内前有拆梢不遂結衆相毆之事經東路巡員當塲拿解數人始行解散嗣悉平江路有朱富生者爲拆梢之首領於上月二十六日正當結婚之時突被差役多人相率軋去未知若何了結○金匱縣夏紳家被盜搶刦鉅欵一案於七月分經飛划左營哨弁孔慶琳在蘇鄉拿獲盜匪賀錫全金逵生兩名歸案審訊承認夥刼不諱并供出尙有正犯戴老四匿居橫涇現又經孔慶琳前往拿獲該營統領以孔捕獲有功大加奬勵云（臣） 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[定期明修商埠馬路提淞]  
　　吳淞商埠馬路爲前月風潮冲毁經紳耆會禀寳山縣王大令轉詳上海道袁觀察撥欵興修在案近聞觀察允籌公欵銀六千兩歸地方官會同紳　雇工修理無庸另行委員現己定於本月十六日開工矣（通） 
[吳傑臣案己擬詳結吳淞]  
　　奉天礦務委員粤人吳傑臣於本年三月間在上海美國寓處謀斃與妾葉氏通奸之　贊臣隨又將屍移至江灣埋葬義地後經地甲屍屬查知禀控寳山縣當卽將吳拘獲並妾葉氏傭婦胡氏到案訊無確供飭卽押禁續又拿獲帮兇葉海寳及移屍之刁萬全集訊始各供認不諱以上各情具詳本報茲悉此案業經寳山縣王大令援照刑部新例錄供擬詳撫臬各憲減等治罪大約吳罪可照新章繳銀贖罪葉氏淫賤己極議發官媒召賣後又傳屍母鄭王氏到案詳爲開導明知死者之惡亦己貫盈故自願將吳等從輕治罪現己將全案人犯改押待質所俟批回交保開釋（左） 
[上海新創崇實商學會]  
　　崇實商學會設於英大馬路德裕里二十二號蓋以朝廷創立商部復飭行省徧設商會聨絡商情故由同志特創新會以研究得失啟發理　求戰勝於商界之上也并擬有簡章十二條規模粗具將來尙當逐漸改良（容） 
[襄讞榮調]  
　　公共公廨襄讞委員孫耳山明府奉道憲委辦南巿總工程局判員己志前報茲悉昨日明府己將讞政交卸赴總工程局接鈐視事（機） 
[管帶返滬]  
　　鈞和兵輪管帶馬榕軒遊戎昨山普陀山拖帶失事長源沙船返滬到道禀知銷差（即） 
[製造局紀事]  
　　製造局總辦魏觀察前日接金陵銅元局總辦潘觀察來電商借協盛小輪一隻以備駁連銅元經魏　察查得該輪因損壞不堪拆去多年故卽電復潘觀察核奪○江陰　台台官譚君近有毛瑟鎗皮四百套擬欲修理照　製造局總辦覲觀察昨派大中小輪駛赴江陰裝運來滬（遣） 
[總工程局議舉辦事人員]  
　　昨爲木邑城廂内外總工程局開辦之期故由各董到局議辦諸事並舉定辦事人員當舉得楊東山孝廉爲文案員蔡君三泉朱君福出稽查路燈垃圾事宜（卽） 
[填築福佑橋浜工程處歸并總工程局]  
　　新北門内黑橋浜積穢薰蒸過者掩鼻由木城紳士王省三觀察顧賓秋廣文等發起集議填築溝河陸續勸募己集欵四千餘兩近因總工程局己立而王觀察又有隨戴大臣出洋之行故移并總工程局辦理昨日出有告白云前同人議定填築福佑橋浜事宜沿浜業主慨認鉅款具見急公本定十月間收欵開工今因城廂内外總工程局業己開辦本工程處未便分歧另辦故將捐簿地圖等一併移交總工程局接辦所有各戸認定捐數望逕送總工程局可也計開各戸捐數萃秀堂七百兩點春堂五百兩魯班廟五百兩醬園公所四百両張敬軒三百五十兩天主堂三百兩煤炭公所二百五十兩金仰生二百兩王瑞祥二百兩思恭堂二百兩包劍秋一百兩紙業一百兩郁屏翰一百兩錢志善五十兩丹鳳樓三百元軒轅殿二百元京江棧金六十元孫安銘三十元黃蓂階二十元共認定銀三千九百五十兩洋六百十元（南） 
[興設敎育器械館]  
　　國界嶄新學堂林立而儀器缺如海内　人不無遺憾有某巨商乘此時機開設中國敎育器械館於棋盤街即資木頗鉅而組織亦極美備是在文明社會之事業上能占優勝者（　） 
[慶賀天長節志畧]  
　　昨日寓滬各日商因日本天長聖節大半停止貿易同申慶賀日領事署内陳設一新除滬道袁觀察因公未往親賀外商約大臣吕鏡字尙書電局督辦大臣吳仲懌侍郎上海縣汪瑶庭大令新署讞員　司馬均　賀如儀（求） 
[注刑律暫議緩改]  
　　現在政府修改刑律徒罪以下人犯槪免笞責昨日法公廨堂期讞員陳大令與蘇繙譯　　　下仍照前例俟奉到明文爲始遵照新章辦理（　） 
[信局包封被刼]  
　　前晚全盛通順寳順協源老正大鴻源通裕永義昶致大等九信局包封由脚夫　運行　眞如楊家橋之間突被匪徒將包封盡行刼去匪黨如此橫行有地方之責者　竟充耳不聞也（容） 
[騙衣敗露]  
　　前月有人至大馬路石路東同春祥洋貨號聲稱盛公館欲購衛生絨衫褲若干件著卽送去店夥卽遺人送至斜橋該公館　房先己有人等候當將衫　收下給以盛觀頤印條嘱緩日收欵而返厥後該店持條向收詎竟並無其人店夥太爲詫異前日幸在法租界將取衣人扭住始悉其人季姓係常州人本欲送官究辦經人再四懇求並將衣欵歸償店主以不欲多事釋之使去 
[病民送醫]  
　　四百八十二等號華捕送沿途倒臥之病人周雙桂張阿男瘋人趙子餘等三名先後至廨請爲安插值日差禀知關司馬著妥送棲流所醫治（機） 
[火警二則]  
　　前晚二鼓時滬城彩衣街萬年青藥店無端失火該處巡士分投各署報警經各業皮帶軍馳往救熄共焚左鄰天源銀樓等二戸後因天源及該藥店均保火險巨欵各鄰居感疑有意縱火昨日有集議禀控之說○又前夜三點半鐘時棋盤街五百零七號門牌點石齋合記書莊失愼焚去後進三間前面店房幸未延及聞店中有一老媼因病臥床竟未逃出云（合） 
[禀請移提]  
　　行竊翁宦贓物之小阿三被王介堂賄縱由縣訊限十六鋪汎捕錢福務於十天内交案訊辦在案茲經查得王在寧波犯案收押故於昨日禀知汪大令以便赴甬移提嚴辦（即） 
[上海縣案]  
　　十八保二十三圖鄉人凌蘭亭投縣控叔凌子琴毆打毁窓等情前晚經汪大令提究蘭亭供與子琴同屋居住前將門首塲地賢與小的公用立有賣契子琴恃長欺侮每届秋收棉花必須讓伊先晒上月二十二日小的收花較多故與子琴分地攤晒詎被毆駡並搗毁短窓四扇復至梅家弄巡局揑情朦控求察質之子琴供詞支吾地保胡欽齋供子琴凶橫是實大令因申斥喝責苦求始免判償蘭亭修窓費洋兩元完案○劉方氏控土棍郭阿二擄贖一案迭紀前報前日汪大令接該處敎堂來函稱有劉方氏親戚金秋林到堂滋擾等語因飭提金訊究金供上月二十二日小的往閔行未回並未到堂滋事大令判長安分結開釋○毆傷張金泉案内訊押之劉長生患病日久前日奉大令訊驗屬實判准開釋速回阜寧原籍○蔣千郎將己許瞿姓爲妻之女串同顧金榮誘領來滬私賣被瞿控縣押追財禮無從措繳昨奉大令提訊判速回崇明措洋二十四元交案如違提比（即） 
[局事志略]  
　　近有自稱鏢師之某甲在邑廟藉醫病爲由設攤騙錢前日有某乙因病請治甲用針在乳旁剌入下手過重立時昏暈倒地事爲東局巡士查見拘局候究一面將乙救愈而去○報紀南巿裕泰南貨店執事蔣芳蘭因虧欠店中洋一千餘元被店王朱芝清扭控工程局一節昨經帮審黃二尹訊明判限三天交保出外理處○南碼頭左近人和酒店主王明耀前日與李阿順算帳口 
 
 

Page 18

 
 
角扭至二十三七鋪巡局請究當經朱二尹提案研訊忽有盧秋明插身辯駁二尹怒其多事喝重責一百板又着掌責一百下本應鎖示局前姑念再三苦求飭具改過結省釋○李阿明前晚竊南巿西陸家浜鍾姓衣物由汛捕拘獲解至二十三七鋪巡局請究經汪二尹訊明判責一百板練銷犯事處示衆（遣） 
[公共公廨停訊]  
　　昨日公共公廨讞員關司馬因奉道憲袁觀察札委於午前赴禮查西客寓恭賀日本天長節日總領事永漋君卽在該處設筵欵待是以公廨所有訊案照會英領事暫停一期（機） 
[英租界捕房事]  
　　紅幇裁缝王阿定前晚至九江路金黛玉雉妓處作狎邪遊晨起忽失呢夾袍馬甲等物致王不能出門由金妓投報捕房捕頭飭探劉光震往查以該妓院並未失物捕頭斷令金妓賠償了事○福州路五號門牌馬車行陳阿根在門前配車違章奉捕房傳案示懲詎陳抗傅不到昨日改出提票由包探沈阿炳將陳提入捕房押候解訊（機） 
[法租界公堂案]  
　　陳子才魏仁卿等禀徐阿二李兆明陳阿六王阿寳楊裕生串竊各家衣物報捕查獲並將寄贓之朱永康小客棧主一并拘案請辦質之王等認竊不諱朱永康供不知贓物暫行寄存中西官判王枷號二月責五百板徐等各押捕房二十天責三百板朱罰洋二十元贓給失主領回○飯司丁天高送飯至作塲内被木匠計慶毆傷扭訴捕房解案請辦大令判責二百板○陳根生疊竊各家贓物爲數甚鉅五十五號華捕上前拘拿反敢持刀向剌解請重辦大令判枷號二月責一千板期滿再押捕房十月○王桂生竊太古棧木耳爲巡丁拘獲送辦大令判責二百板○陳阿四行竊車墊爲失主拘獲送究判枷號十天責二百板○流氓曹川富向吳阿三拆梢不遂糾黨行兇報捕查獲吳送醫院醫治須四十日可愈昨日將曹解案請辦大令判枷號三月責五百板○朱阿金朱松林串竊煙槍爲失主沈惠卿查悉送究朱阿金供鎗係朱松林所竊大令判松林押捕房三月責三百板阿金開釋○龔麻子行竊各贜托范麻子消售爲包探緝獲解辦范堅不忍判押候補提龔麻子到案再核○新開河自來水棧房對門小工頭徐雲山家失火延燒左右隣房屋十餘幢昨徐自行投案禀稱火由飯司陳子鶴煮晚膳不愼遺火積薪而起大令查得徐並未保險判罰五十元充公（索） 
[美租界捕房事]  
　　前晚有尤劉氏至捕房控稱住居北四川路被流氓多人將夫尤金山凶毆並刀傷多處請究捕頭飭探查得該處係屬界外事緣金山姦宿顧桂英之媳致被顧用菜刀砍傷二處捕頭以此事旣在界外斥不准理○昨有日木人一名因醉在小菜塲胡闌由二百五十二號印捕拘至捕房略訊數語卽釋詎竟復往滋閙因又拘入押候醒釋○董友生昨在元芳路劉和興烟間内開燈乘間行竊烟槍一枝由包探拘入捕房押辦○昨有一形同乞丐之人倒斃西華得路永富里口由一百五十號捕巡見報飭地保查明收殮（求） 
[來函]  
　　李　白先生尙賢堂三十年九月十七日起至今年三月十一日止辦事之報告尙賢堂去歲下半年辦事情形有爲仍舊貫者有足令人寒心却步者有足令人奮發興起者大致可分三端謹爲諸君子略陳之 
　　所謂仍舊者何余創設譯學館業己兩載現仍照舊辦理並於英文一科外　設經濟科以公法西史敎授學者特聘華敎習爲中西　助敎新建學舍雖己落成然　狹小因仍於左近賃　一所爲學生寄宿舍　租銀三十兩 
余於格致書院演說二年自去歲秋間起停止現復定每兩禮拜在新學舍演說一次大旨專論和好業己開講三期第一期之題爲中外之和好第二期之題爲中美之和好第三期之題爲日俄和約與中國之關係來聽者皆官商通逹事理於中外睦誼頗爲留意惜屋宇不甚寛大後來者苦無容足之地耳每次演說前一小時並設茶會西友亦皆願及時與華人相見訂交此實余創設尙賢堂之初意倘此事能日見興盛則尙賢堂之立必大有功效也 
　　余於敎授諸生外復繙譯書籍中西合璧地名表現甫由商務印書館刋行條約分類輯要亦己告竣送請聶仲芳中丞賜序矣 
　　所謂有足令人寒心却步者何曰是卽華人拒約不用美貨之事按照尙賢堂原定章程旣欲使有益於中國亦欲使中國與泰西各國共敦睦誼若不用美貨則但求中國之有益而未顧及美國之友誼是與尙賢堂宗旨稍背今試舉西國商人之爲本堂董事者中有大洋行十家華人皆相戒不買其所有之美貨物矣又舉華人之爲本堂董事者或曾捐助欵項者有極提倡不買美貨之辦法者矣由此可見居間調和使中外同人與决識改建尙賢堂於上海時依舊通力合作之難余雖竭力與華董事聨合然己見其不若往時之熱心關切矣故華人旣如是則我美人之在上海或美國者皆因此受損自不能踴躍助欵本堂所設譯學館雖未解散然當不用美貨之說初發表時學生大半爲其激動且有與各會聨絡一氣不復念及美人中固尙有與華人眞相爲友者矣所可喜者自秋間開學後各學生　勉向學不復與聞此事再滋紛擾耳再者華人雖皆曾捐欵於前實未見襄助於後今試取尙賢堂新訂章程而閱之可知其利益非一人所獨得即其貴任非一人所獨當也 
　　再余曾接倫敦事董事電信得悉在英　捐尙賢堂之營造欵不能甚多然竊謂英與中國素敦睦誼且英商之在中國者貿易興盛所有本堂前擬在英籌捐之英金四千磅亦自綽綽有餘耳我儕現雖處困難之際不能因此而遽却退但盼好音之續至耳 
　　我儕亦深知英美董事所以辭覆我儕財政之請者約有數端一西人每謂中外未見十分和好我西人何必擔任如此之巨欵余答之曰此　如確則尙賢　所　辦之事更不容緩二人皆以尙賢堂不早在香港政府註册羣有責言此事余亦　自引各未敢諉過他人雖然向日之延緩實出於無可如何耳三有謂華人應捐助之　　欵項尙未繳清何能遽評論在英美之友人不勸齊其所擔任之營造欵者按照本堂章程其責無旁貨者邓本堂之會員其利益均沾者即居住上海之人故我　不能苛求英美之友人尙承贊助自深感佩若謂在滬之中西友人皆盡力相助則吾斯之未能信所謂有　令人奮發興起者何曰一即尙賢堂之聲名漸施及於中國各處也當本　上次報告甫經發布即接江督浙撫各捐銀一千兩湘撫端中丞捐英洋一千千爲添聘敎習奬勵學生之用上月内復接得川督捐銀助藏書樓銀五百兩以備購置書籍當學堂暑假期内余爲杭撫延請赴杭爲候補人員演講條約並與該省城内各官往來酬酢自覺此一月功夫尙未虛擲其後余復匆匆至蘇州與蘇撫商議明年開講之事現更接得東撫函邀於學堂年假後赴濟南府省城爲該省官員演說一切余前爲長老會牧師時曾在彼七年之久也倘本堂能再得一辦事之人則本　所　辦之事必可推及於各省盖本堂之產業則購置於上海本堂之事業則當擴充之於中國全境以及京師 
　　再余曾接紐約辦事董事報告知美國董事之人　漸增新集之賑欵亦己收齊是美國董事旣未却退我儕敢少缷責乎首董羅君之毅力余甚感之 
　　再尙賢堂新訂各項章程己由中西董事核准寄呈香港英督署註册 
　　再前六個月内本堂書記勒芬爾君己遄返美國所喜江海關西員壁斯瑪君己允受代矣 
　　按照本堂新章所定則本堂會友應於助資會友及永遠會友中選舉充補余今亦未能謂此二項會友稍有區别於其間也凡爲助資會友者每年應繳費英洋二十元凡爲永遠會友者至少必須助銀一千兩現共有永遠會友二十人其中華人十六名美人四名 
　　所有本堂此半年内辦事情形盡在於是矣茲將本堂各項欵項名目爲諸君子陳之請　其合乎己意者量爲捐助可也一爲本堂常年經費此半年内結存銀五十九兩爲營造欵除現存上海銀行四千三百九十八兩外尙有華人因購地欵項不數曾借用銀二千八百兩應行繳還三爲尙賢堂大廳營造欵銀六萬兩現在英美兩國　募四爲購地欵華人尙須　捐銀二千八百餘兩撥還營造欵内以清前欠以償　息五爲華敎習束修之存欵與存銀六百三十兩皆余學生范枕石君所捐助六爲故相李文忠公助欵現存銀五十兩皆李伯行京卿所捐助七爲藏書樓專欵現存銀五百兩八爲奬勵學生延聘敎習之欵現存銀二千四百四十六兩九爲在本堂空地修葺花園之欵以上各欵其相需孔殷者除大廳營造欵及第九欵外尙須　欵六千金添建三層樓西式校舍一所以免另賃屋宇耗費租金要之我儕所需者正多矣此等臣欵在中英美等國向富人勸募非大難事也本堂之基礎悉按法律而定凡在滬爲本堂辦事者皆有名譽之人具有任重致遠之見解者也 
 
 

Page 19

 
 
　　宫門抄五月初一日外務部欽天監侍衛處值日無引見廣州將軍壽蔭到京請安世榮謝充講官恩張建勲謝署講官恩吏部呈進月官卷召見軍機壽蔭 
　　　吉林將軍富奏爲保試鑄銀圓出力各員遵照部議核實删減謹將應保人員繕具清單懇恩仍照原擬給奬摺奴才富順跪奏爲保試鑄銀圓出力各員遵照部議核實删減謹將應保人員繕具清單懇恩仍照原擬給奬以示鼓勵而資觀感恭摺仰祈聖鑒事竊於光緒三十一年正月十一日准吏部咨開戸部議核吉林鑄造銀圓此項盈餘上次僅三十四萬餘兩此次僅二十四萬餘兩共計不及六十萬兩而保奬竟至三十員之多實屬過優該省旣係仿照廣東定章試鑄卽應按照廣東成案請奬相應將單開各員大加删滅核實酌保等因光緒三十年十二月初四日具奏奉旨知道了欽此欽遵知照到部所有吉林試造銀圓著有成效在事出力各員請奬應卽遵照廣東成案辦理等因於十二月二十三日附片具奏奉旨依議欽此欽遵知照前來仰見朝廷愼重名器實事求是之至意奴才捧誦之下欽佩莫名惟查吉林情形與廣東大不相同現在時局亦較完善時迥異其中委曲艱苦有不得不覼縷續陳者誠以廣東地大物博財力之雄富首屈一指且地方濱臨商埠於機器料件轉運最爲便捷其辦事之易不言可喻吉林僻在東陲地本瘠苦銀圓創始於前將軍延茂經營缔造克底於成迨長順接任後加以擴充規模始備在局出力各員卓著勞績經延茂奏請提前從優給奬奉旨允准旋以去任匆匆未及核辦卽遭庚子之變所有應用機器半多殘毁又復大加繕修並添蓋廠屋數十間事事幾同創始得以開鑄迄今三載在事員司心力交瘁幸獲積有盈餘銀二十四萬餘兩况自商路不通料物等件購自滬上載運北來動多阻礙並當專員前往經理尙有中道留滯不能應手需用者似此種種棘手情形較之廣東承平無事辦事順手者何可同日而語所有在事出力各員若不從優給奬將何以昭激勸而策將來第旣奉部駁奏令删滅奴才亦何敢固執前請現經再四酌核謹將出力稍次者删減十員容俟歸入下届再行請奬其最爲出力之二十員仍分别異常尋常開列清單恭呈御覽合無仰懇天恩俯念吉林鑄造銀元辦事爲難與廣東情形迥不相同准將删剩在局出力各員仍照原擬給奬以示鼓勵出自逾格鴻慈再所保各員履歷前己咨部毋須補造合併陳明謹恭摺覆奏伏乞皇太后皇上聖鑒訓示謹奏奉硃批該部議奏單併發欽此謹將請奬吉林銀圓局在事出力各員遵照部議核實删減所有删剩之員仍分别異常尋常繕具清單恭呈御覽計開花翎鹽運使銜遇缺卽補道吉林候補知府王堃請免補知府以道員仍留原省遇缺卽補花翎三品銜留吉補用知府容賢請俟補知府後以道員在任卽補俟歸道班後賞加二品銜補用知府分省試用州同魏春寅請免補州同以知州仍分省補用並加四品銜六品銜分省試用府經歷劉銘鼒請免補本班以知縣仍分省歸候補班補用候補筆帖式貢生繼馨請免補本班以知縣分省補用並加同知銜補用主事歸主事班加四品銜候補筆帖式英俊請免補本班以主事儘先前補用丁憂吉林試用知縣炳楨請俟服闋後仍以知縣儘先前卽補並加同知銜分省試用縣丞方在甲請免補本班以知縣仍分省補用黑龍江通肯佐領宜崇額請以恊領儘先補用俟歸恊領班後賞加副都統銜以上異常共九員候補筆帖式附貢生奎聨請俟補缺後以知縣歸部遇缺卽選候選府經歷孫淮清魏新民候選縣丞曲振鏞以上三員均請俟選缺後以知縣遇缺卽補鹽大使銜繼澤請以鹽大使不論雙單月遇缺卽選府經歴銜高福寰張權繼厚以上三員均請以府經歷不論雙單月遇缺卽選候選從九品孫世安請俟選缺後以主簿遇缺卽補監生蕭馥請以主簿不論雙單月選用文章程林請以巡檢不論雙單月選用以上尋常共十一員奉硃批覽欽此 
　　宫門抄五月初二日商部鑾儀衛鑲黃旗值日無引見記名副都統景賢謝恩陳璧前往東陵請訓江西臬司余肇康請訓召見軍機 
　　　陜甘總督崧奏爲遵旨籌解練兵費以裕餉源摺 
　　頭品頂戴陜甘總督奴才崧蕃跪奏爲遵旨籌解練兵費以裕餉源恭摺仰祈聖鑒事竊奴才於光緒三十一年二月二十九日承准軍機大臣字寄二月十三日奉上諭戸部奏請飭各省籌解練兵經費不得稍有拖欠等語練兵爲根本至計餉項尤練兵要需乃各省認籌練兵經費未能如數如期解到以致部庫籌墊兼顧爲難著各省將軍督撫按照認解數目每月先期籌解毋稍宕延並著戸部查照京餉甘餉甘餉成案分别勸懲隨時奏明辦理原片着鈔給閱看將此通諭知之欽此欽遵知照到某奴才查此案原係指明在烟酒兩稅項下加增提解甘省前因籌備償欵曁議辦各新政經費己將烟酒両項抽收續辦加抽難集鉅欵復於支發項下格外撙節合計只能四萬有零均俟年底截數的欵方有把握曾經奏明每年認解四萬兩於三十年年底業經照數電解部庫在案嗣准戸部咨催仍須查照原派十萬兩籌解昨又經戸部奏明庫欵空虛改作按月提前批解各等因甘庫雖屬艱難自應遵集零歸整挹彼注兹欵目煩雜若必指明每月所解係某項的欵則辦理窒礙殊多現擬自三十一年正月起每月認解銀八千兩至十一十二兩月每月認解一萬兩無論如何挪湊必按年解足十萬両之數再照案先將本年正二兩月經費電匯部庫以顧要需並懇恩飭部將甘省奏明三十年認解四萬業己解清免再補解六萬以紓餉力除咨部查照外所有遵籌練兵經費分起批解緣由謹恭摺具陳伏乞皇太后皇上聖鑒訓示謹奏奉硃批戸部知道欽此 
　　宫門抄五月初三日吏部翰林院正黃旗值日吏部引見七十一名浙江叅將徐文慶謝恩銘公續假十五日召見軍機何國灃 
　　　奴才慶祺奏爲通肯荒務業經改歸省員專辦奴才前請辦理荒務關防礙難鈐用應否銷換懇請飭部改鑄摺奴才慶祺跪奏爲通肯荒務業經改歸省員專辦奴才前請辦理荒務關防礙難鈐用應否銷換懇請飭部改鑄以昭信守恭 
 
 

Page 20

 
 
摺詳細具陳仰祈聖鑒事竊奴才自光緒二十五年春間蒙恩簡放通肯副都統當荷聖明垂慈欽奉論旨通肯地方辦理一切事體繁重所有應設之協佐防校等官着慶祺秉公遴選熟悉情形才堪勝任之員與將軍恩澤會商奏補以資得力該副都統辦理墾務准其刋用木質關防至所奏己放荒叚外當有餘地著俟到任後放給旗民人等體察情形酌量辦理如仿照民佃旗租旗人認領招佃民人墾熟後不准無故增租奪佃以安民業而杜弊端將此各諭令知之等因欽此奴才于到任後甫經創治卽慮餉項不濟正在督飭司旗分起操作間適逢庚子之變卽經前署將軍壽山以呼蘭東路前敵緊要檄委奴才爲翼長帶兵馳赴哈爾濱地方擇要扼紥所有布置防守一切情形曾己隨時奏明在案迨停戰後旋回本任民皆逃散盜遂肆起地方蹂躪慘不忍視茲復親督文武編聨保甲起練鄉團兩年以來賊氛幸息一面招撫流離振濟貧難一面委員清丈認眞搜括衙署城工亦同時開建八旗官兵隨缺津貼地畞己陸續分叚丈撥此皆目前要務未敢稍事停緩嫌疑不避勞怨不辭隨由通克兩叚先後查出浮多荒地二十萬晌有奇本擬遵照諭旨散給旗民丁戸無如省署拘有挨荒續領成格勢難遽行違越遂致遷延年餘未能出放嗣因衙署工程需餉孔亟八旗官兵又久未支領大餉嗷嗷待哺均難緩候困苦情形不堪言狀不得己於二十九年冬間始將查出餘荒稍事變通一律放給鄰省避難旗戸徵進押租銀十萬餘兩悉抵要需以資燃眉奴才於此一端辦理雖形稍緩未能早爲奏聞然以時局顚沛事多變遷其中倘有參歧不特轉招欺朦之咎尤非奴才區區報國之忱竊念奴才仰承恩命迄今六載每念創治非易舉措殊難所幸應辦諸務現己均有端倪尙堪仰慰宸厪惟通肯各叚荒務去歲秋間曾經署將軍逹桂署齊齊哈爾副都統程德全以原定章程所招租糧不一旗民不無轇轕糾結不清催科不易當與奴才具摺會奏擬請大爲變通以惠旗民奉到硃批己邀俞允奴才正在欽遵此次新章舉辦卽經署將軍逹桂署副都統程德全由省奏派專員來通局開辦並准咨令卽將奴才舊有之招墾行局裁撤所存案卷圖册毗連銀欵等項全行送交新設墾務行局接管以專責成等因除己遵咨起送交該局接辦外伏維奴才於己亥春問蒙恩簡放伊始曾經奉有辦理墾務之命膈復刋有木質關防數載於兹未嘗不以詔旨爲念如通肯初放定章人心本屬向隅卽變通一舉奴才亦曾早爲慮及連年迭次咨商省署終無確議今旣統行改歸省派專員辦理則奴才現用辦荒務關防礙難鈐用應否銷換懇請飭部改鑄副都統之印以昭信守未敢擅便恭候聖裁除分咨禮兵部查照外所有通肯荒務業歸省員辦理現用關防應否銷換各緣由理合恭摺具奏伏乞皇太后皇上聖鑒訓示遵行謹奏奉硃批該部知道欽此 
　　宫門抄五月初四日戸部宗人府正白旗值日無引見順王值滿請安鐵良前往西陵請訓景灃謝賞廕生恩車王續假二十日召見軍機 
　　護理江西巡撫布政使额呀特赫恩巴圖魯周奏爲查明戊戌案内獲咎人員核情尙有可原請開復原銜原官摺 
頭品頂戴護理江西巡撫布政使額特赫恩巴圖魯臣周浩跪奏爲查明戊戌案内獲咎人員核情尙有可原請開復原銜原官恭摺具奏仰祈聖鑒事竊照光緒三十年五月初八日欽奉上諭朕欽奉慈禧端佑康頤昭豫莊誠壽恭欽獻崇熙皇太后懿旨本年七月萬壽迭經降旨施恩京外臣民無不均霑闓澤因思從前獲罪人員除謀叛立會之康有爲梁啓超孫文三犯實屬罪大惡極無可赦免外其餘戊戍案内各員均著寛其旣往予以自新曾經革職者俱著開復原銜著各督撫迅卽杏明　奏欽遵辦理等因欽此欽遵仰見慶典覃恩法外施仁之至意臣遵查前任湖南巡撫陳寳箴由舉人辦團勦匪出力遞保道員補授河南河北道升浙江按察使旋由直隸布政使擢升湖南巡撫光緒三十一年三月到任其子陳三立由進士朝考二等引見奉旨以主事用簽分吏部考功司行走光緒二十四年八月二十二日奉上諭湖南巡撫陳寳箴以封疆大吏濫保匪人實屬有負委任著卽行革職永不叙用伊子吏部主事陳三立招引奸邪著一併革職等因欽此陳寳箴欽遵交缷湖南撫篆率其子陳三立回籍後閉門思過追悔異常陳寳箴業於二十六年在籍病故臣伏查陳寳箴父子受恩深重當時情殷報答過出無心揆其心迹尙有可原况陳三立年壯才長廢棄不無可惜兹據藩司陳慶滋臬司錫恩會詳具奏前來可否仰懇天恩俯准將己革原任湖南巡撫陳寳箴開復原銜己革吏部主事陳三立開復原官出自逾格鴻慈除咨外部謹會同署兩江總督臣周馥恭摺具陳伏乞皇太后皇上聖鑒訓　謹奏奉硃批著照所請該部知道欽此 
　　宫門抄五月初五日禮部太常寺正紅旗值日無引見張百熙徐世昌聨芳等謝賞廕生恩道府王綽孫肇煌謝恩羅維垣預備召見熙貝勒續假五日太常寺奏派視看牲隻派出恭王薩廉召見軍機羅維垣王綽 
　　貴州巡撫林奏爲審明謀殺一家四命重犯按律定擬摺 
　　頭品頂戴署理貴州巡撫林紹年跪奏爲審明謀殺一家四命重犯按律定擬恭摺具陳仰祈聖鑒事竊據四維斛同知陳培庚詳報民人宋老戌挾嫌謀殺宋光華一家四命併殺死寄宿之史老三一命一案因案情重大批司提省發委貴陽府知府嚴嶲熙督同局員審明議擬由臬司全楙績復審解勘前來臣親提研鞫緣宋老戌籍隸大塘分州與己死宋光華同姓不宗素識往來光緒二十七年十月間宋光華乏嗣與妻宋危氏憑團鄰境說合以宋老戌爲義子嗣因宋老戌在外游蕩盜賣田業不受敎管宋光華將其逐出歸宋老戌己心懷氣忿二十九年宋光華娶宋方氏爲妾並繼宋方氏隨帶李姓之子爲更名宋小發三十年三月間宋方氏又生一子宋小元宋老戌聞之愈加忿恨起意將宋光華父子殺死洩忿獨自一人未敢動手三十一年正月内路遇素識在逃之楊老椿楊老冬述知前情相邀幇助楊老椿等允從約定二月初二日同往謀害届期會齊宋老戌楊老椿楊老冬各帶尖刀傍晚時分偕抵宋光華家詭稱被王姓控案牽連逃避缺乏盤費求宋光華借貸未允宋老戌等又稱天晚難行央允借宿廂房與先寄宿之史老三同歇三更後人俱睡靜宋老戌取出尖刀與楊老椿等走進正房堂屋見宋光華在大坑邊睡臥宋老戌復至左邊宋方氏房内 
 
