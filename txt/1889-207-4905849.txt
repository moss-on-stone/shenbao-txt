# 1889 - 207 - 4905849

 

Page 1

 
 
[詩韻全璧阜清經解編目] [  點石齋啓]  
　　詩韻一書向推珠璣　成兩種爲最自合璧出而詩料之外增入詩腋固已人人稱便矣近來采輯益富取用愈宏所增之書日初學檢韻曰月令椊編曰賦學指南曰金壺字攷曰字學正譌凡有涉於詩賦詞章者幾於蒐括無遺洵操觚家必備之書也分訂六本碼洋二元四角○皇清經解編目是書係吳門陶氏所著舉學海堂本與點石縮印三層本按經編句其下分載某卷某頁倉猝檢尋如題勘鑰求無不得也前印早經善罄兹已三次成書分訂四本碼洋二元 
[經解精萃告白] [  點石齋啓]  
　　講求經學江浙人士爲多近來風氣日開人才益衆本齋不憚辛勞采輯兩省書院課藝之傑出者而他省有名之作亦並錄入按其人則皆錚錚有聲望者爲經則五爲題則千取精不取多也分訂五本碼洋四元本埠在文瑞樓南北申昌抛球塲點石分局發售外埠則向各分莊購置可也此佈 
[發售小題觀海告白] [  石齋啓]  
　　本齋曩有大題觀海初二集之刻可謂　　藝之精粹集文苑之大成矣面小題編　　備之選尚爲　　今又廣搜簡采延聘　才愼　　選　　一萬五千首與現行之小題文府等渭　一　重所以絶雷同持風氣也分釘廿本價洋十二元準於十五日出售上海在南北申昌及扱　塲　　分屬外埠則向各分扃購取可也此佈 
[附送救吞鴉片烟方] [  本館附識]  
　　烏程陳竹坪先生前寓滬上專爲人救服生烟今竟作古聞者惜之兹有鐵城居士得一秘方謂救治實有效驗特爲刋刻托本舘於今日隨報分送以廣流傳是誠可與陳先生後先嫓美矣 
[論西人作事之詳密]  
　　余嘗於春秋佳日偕束閣詩儔西山樵者啜茗於更上一層樓有風颯然來自南窗披襟當之憑欄無視見往來行人如蜂屯如鶯織熙熙攘攘擾　紛紛竟無一杪之停或則彈冠于于而來或則驅馬悠悠而過直令人眼花撩亂顧謂二子曰余短於視數之或不能盡子盍爲我數之以五分鐘爲期此處所過之車與人約若干於是注目凝紳默焉各數詩儔曰東洋車三十一輛馬車六輛人之步行於其間者五十有三人樵者曰東洋車坐人者十九輛空車十二輛馬車則轎車一輛皮篷車三輛雙馬船車二輛行人衣冠濟楚者二十一人短後者十有二人婦女十有八人余則初尚可記其數而注目不瞬稍縱焉卽逝竟不得其實而二子之數適相合樵者所記尤爲詳盡因歎上海之繁盛人口之衆多實爲他埠所不及卽此五分鐘時所見已如此積分而成刻積刻以成時積時而成日其數直不可以更僕數安得有人焉計其一日之數者乎余之爲是言也不過一時遊戯而孰意西人中竟有留心伺察至於如此其詳且密者本埠英界工部局中管理丁務之西人現經易人是人爲梅君恩目英至滬到已匝月見本埠應行更張之事略有數端而首在白大橋之擬易木而爲鐵其所以擬易之故則因往來經過者太多木橋不足以勝重力必致時加修葺其費歲亦不貲不如易以鐵樵庶幾一勞永逸當其稽查此處經行之數則於六月十四五六三日每日則自早八點鐘起至晚八點鐘止盡一日之長默識焉而計其數因出一紙以示人十四日經過馬車若干東洋車若干轎子若干馬匹若十步行西人若干華人若干羅羅清疎瞭如指掌十五日亦然十六日亦然以三日之中核而計之則每日所經行載重其數有可知矣夫白大橋之設立盖亦有年其地爲南北之衝衢往來所必經余居滬十餘年僅見其修過二次以爲此橋前時初創之時必然工程鞏固故能勝此重任乃梅君則早已長慮却顧籌恩詳察而以爲非易鐵橋不可其查之也如此其詳愼則其所言當必確有把握也今但聞有此語而於何日定議何日開工均不能以預揣而知余一聞此言深服西人之實事求是有迥異乎尋常者矣前日余偶然遊戲於五分鐘時默數過客而二子所言詳略不同佝且如此今梅君以一人之耳目且盡一日之長望之可令眼花聽之可令耳震卽記之亦將紛紜顚倒而不克自持乃提綱挈領一無所遺亦一無所誤此誠所謂心細如髮者矣據聞其所欲更張之事約有數端而所聞者則不過與整頓燈火一事合而爲二其查洋涇浜之燈火何者應修何者應易何欵可抵何欵可籌當必一一熟計於胸中將來一番更易花樣翻新自有以出人意計之外而仍入人意計之中洋塲之規模氣象行見日新而月異矣吾尢竊願更進一籌本埠人數之衆本甲於他處人衆則良莠必不能齊前有西友謂余凡通商各埠如倫敦巴黎斯柏靈等處人烟輻輳之地正貧人薈萃之區其故由於作事者多用機器少用人工故貧人餬口之方日見其少而遊手之人旣多適足爲地方之害防之不勝具防查之不勝其查此公廨案牘之所以日多也若以稽查滬上車馬人數之法以查匪人亦必洞若觀火然後一一藉而記之吾知若輩旣鑄形於鼎當亦無能爲害矣嗟乎户口也門牌也保甲之法爲中國清盜别匪之良法而沿至今日雖無需索之弊終不免於故事虚行人數則男婦老幼不免混淆執業則三教九流動多含糊且或數年之門牌其人數無增減如是以爲稽查則又安用此哉此其故則一言以蔽之曰不認眞天天下事何一可以不認眞者昔王荆公爲鄞令時行青苗等新法而民間交口頌之及其爲相勸神宗行新法卒至天怒人怨此其故何哉以一人而治一邑則有餘以一人而治天下則不給也一人不給必分任於人而人之藉此作弊者又安得以一人之耳目篇察而詳訪之哉吾故於西人之稽查此事而不禁爲之稱歎不置誰謂天下事不當如是也哉 
[本館接奉電音]  
　　昨接在京友人發來電音有本月初三日上諭三道敬謹譯登○七月初三日奉上諭山西太原府知府員缺緊要着該撫於通省知府内揀員調補所遺員缺着孫紀雲補授欽此同日奉上諭張曜奏章邱縣境大寨金玉等庄隄埝漫溢現籌堵箱請將疎防各員懲處並自請議處等語本年伏汛盛漲六月二十五日山東章邱縣境大寨金玉等庄圍埝被冲將南面大隄漫溢並塌陷隄身三十餘丈覽奏殊深軫系卽着張曜督同在事員弁將漫口迅速堵坂毋稍延緩被災户口並着分别賑撫毋任失所其搶護不力之道員李希杰着摘去頂戴副將黃金得着革職留工以示懲儆張曜督率無方亦難辭咎着部議處餘着照所議辦理欽此同日奉上諭譯鈞培奏土匪滋擾當卽殲除出力員弁懇予奬勵一摺雲南寧洱等處土匪羅公大勾結匪黨肆擾各地勢頗鴟張經譚鈞培派員勦捕 
 
 

Page 2

 
 
署寧河縣事通判王治普督率兵練將逆首擒獲正法辦理尚爲迅速卽看飭屬搜捕逆匪務獲懲辦毋留餘孽所有被擾村寨及逃出難民務當妥爲安撫毋任失所在事出力之通判王治普着俟補缺後以直隸州知州在任前先補用把總邵鳳章着賞加守備銜以示奬勵餘着照所議辦理該部知道歛此 
[燕巿雜聞]  
　　京師齊化門外二條胡同回人黑某著名混星子也平日以保護庫兵爲衣食計近年家業小康居然面團團作富家翁模樣與旗人秀秀不知有何夙讐六月二十一日傍晚秀誘黑及其幼子至齊化門迤東荒僻處所驀出利刃砍傷黑子兩腿跌仆道旁然後提刀向黑亂揮黑徒手無可抵攔致被砍傷四五處急茹痛奔入叢林内始獲脫逃黑子痛極不能行呻吟瓦礫堆中秀遍體亂砍繼復斫其頭顱然後以衣衫包裹凶刀向東北石頭路遠竄是時有某村落人從高俯瞰備悉情形因卽據實禀報東城坊官陳君立派幹役多名飛向東北追捕則已蹤影毫無矣○前門外東河沿居民某甲在某部學爲書吏年來稍有積蓄不愁度日艱難遂於去年娶某氏女爲室成婚之後米鹽煩碎未免所入不敷恐被債務紏纒頻向其妻商議意欲同歸山東故里以免偪上謻臺六月某日擬雇車啓行不料其妻先已雉經而死無奈報請南城司官相騐確係自縊並無别情除填明屍格詳報城憲候究外復鎖甲至坊署嚴訊口供至近日有何供詞尚未聞悉也○山東巡撫張朗齋中衣將臨清關應解光緒十五年分寒羊毛六千斤飭臨清州解交武備院至何日騐收尚未示定也○六月二十日五鼓時突自步軍統領衙門番役至前門外高井胡同圍住面南敗屋俄屋内有一人衣短後衣手持洋鎗猱升屋頂向番役施放番役中亦有三五人一擁登屋與其人對敵其人知寡不可以敵衆止欲抽身遠竄驀被諸番役踢仆於地出巨索拘之立刻鎖赴北署至此人爲維有何案情刻下皆未得其詳也○六月中旬户部通咨各署略稱本年秋冬二季漢京官應領俸銀例應由各衙門造具細册兩本一送吏部稽俸所一送户部現擇六月杪爲結俸日務祈前期造送到部以便稽核幸勿稍遲○某部書吏某甲家在前門外高井胡同内六月十九日天將明時其母忽奔至井旁意圖躍下適爲一水夫所見極力揪住勸以善言始肯偕水夫歸去傳者云夜間曾與其媳反目是以蓄意輕生也○六月十九日清晨突有一人手持菜刀奔至前門外迤東魚魚口六合坊燒鴨鋪向諸夥亂揮夥共四人猝不及防受傷沈重幸門前觀者若巿有數人奮力將此人扭住由鋪主赴訴中東坊旋由坊官邱君親臨該鋪騐明四夥傷痕令差役以大料半鐐銬繫住兇手手足帶回本坊有識者謂兇手爲徐阿四素以售賣通草花爲生家在三里河八角胡同僅有一妻别無親屬月前偶患瘋癲奔至街口逢人詈駡相識者知其有疾不與計較前一日向該鋪賖取角子鷄迨去後鋪主察知其爲瘋子乃囑諸夥下次不可復賖至是徐來賖燒鴨一隻諸夥謹遵主人命堅不允賖徐詈駡多時經好事者勸散去後諸夥毫不介意以致徐驀地持刀而入向諸夥逞兇云 
[懸賞緝凶]  
　　本年五月五日亥時朝鮮漢城内華商德興號被盜殺死店東之姪并焚燒房屋劫掠一空而去案經龍山理事騐明房屋燬盡貨刦無存屍身有傷衫上有血確係先殺後焚情狀禀經總理袁觀察先後出示在案但至今尚未緝獲兹將賞格彚登如左欽命駐紥朝鮮總理交涉通商事宜三品銜升用道袁寫出示曉諭懸賞事照得前據龍山分署禀稱本月初五日夜間廣商德興號夥鄭耀被賊戕斃復縱火焚燒等情一案業經派員前往該處檢騐鄭耀屍身有傷且未經燒燼衣服各件又沾血痕顯係先戕後焚被人傾害詳核案情殊堪慘恨至該號所禀失去銀洋金表等件終必顯露亟應出示懸賞以期迅速破案合行曉諭爲比示仰華韓軍民人等知悉自示之後務各悉心庐查如將此案確情首犯查明或將此案贓賊弋獲迅速前來本署禀告定卽賞洋五百元並分别派差前往緝捕懲辦以杜後患本道言出法隨各宜隨時留心密訪毋得疏懈切切特諭光緒十五年五月初十日○爲再加賞格曉諭事照得本年五月十四日據龍山商務分署禀稱竊據廣商德興號鄭舅之禀稱竊五月初五日夜商號被人焚殺商夥鄭耀身死一案業經禀報並蒙禀奉總憲大人派員檢騐鄭耀屍身實有刀傷曁蒙出五百元賞格拿賊各在案商伏思竊恐賊犯衆多逃往他處將必經卿民人等查知設或人少不能緝獲致令賊犯遠颺如再訪緝必更費事兹商人情願備加賞格洋五百元以資迅速破獲理合禀請查核俯賜禀請總憲恩准再出賞格通諭各道軍民人等知悉一體訪緝等情據此理合據情禀請憲臺查核施行實爲恩便等情據此查此案業經出示縣賞照會分緝在各案兹據前情合再出示爲此諭仰中韓軍民人等知悉自示之後務遵先今示諭認眞訪緝如有訪明此案眞情　犯下落前來禀告者賞洋五百元如能弋獲贓賊解送前來者賞洋一千元各宜遵照奮勉訪緝不得稍有疏懈以免案犯逃逸切切此諭光緒十五年五月十六日 
[東報紀高麗事]  
　　六月廿八號中國定遠等七兵艦由南北洋水師提督吳丁兩軍門督率自之罘駛至仁川巡歴元山釜山以次至海參嵗廿九號兩軍門帶同隨行將校至韓京七月二號謁見高王翌日邀請各國欽差宴飲至五號回仁川○中國商務大臣派巡差四五十名分巡城内及他埠因前次華商德興號被盜殺人放火故有此舉也○日本方言謂疫症爲虎列剌現在朝鮮忠州地方患此者實繁有徒幸京城尚未波及云 
[東報紀歐西事]  
　　英國夫埃依夫伯爵聯姻太子之長女涓吉上月廿七號合卺說者謂新人纔廿二歲而新郎則繞頰鬑鬑已四十餘歲矣○上月四號波斯國王命駕至英國豈亦思采風問俗耶抑聊什汗漫游也○七月十一號倫敦來電云法國郵船名埃那其魯者駛至亞興港與欲感柴司輪船相遇以致撞沈船中搭客所帶信函幸卽救援得以無事按埃那其魯於六月三十號由麥魯衰魯港開行欲感柴司則於六月十六號由上海出口云 
[爲民除暴]  
　　曹某者邗上著名地痞也屢經地方官訪拿適未弋獲前日曹正在某烟館吐霧吞雲高談雄辨忽有縣署公差瞥然掩入立時拘獲曹問公事何在差從袖内示以堂簽原墨顯然曹自揣難以逃遁挺身與之俱往邑宰研訊後重加笞責並將頭號枷枷示署前以昭炯戒或謂此次該棍猝然被拘實非意料所及緣有某紳訪悉該棍滋擾閭閻近更肆無忌憚函請重辦邑尊嫉惡如仇卽出堂籖將曹拘獲說者謂地方痞棍各處皆有臨民者簿書鞅掌耳目究有不周倘地方公正人盡如該紳訪明實在劣跡函請拘辦裨益地方誠匪淺尠也 
[捐廉惜字]  
　　揚城爲水陸通衢商賈雲集街巷牆壁除黏貼官衙署示諭民問告條招紙隨處徧貼一經風雨剥落飄零殊非惜字之道兹經江甘兩邑宰曁代辦保甲總巡湯大令公同籌議慨捐廉俸購備木榜分掛通衢以備黏貼各紙一面出示勸諭略云字之功用久可傳諸千古遠足逹於四方上自聖賢下及庸衆莫不以六書爲重八體是珍凡在天壤間者宜如何敬惜乃本縣等近日因公出外每見牆上黏貼告示及各項告條招紙甚多一經風雨飄淋必致墮落污穢任人踐踏殊甚褻瀆兹本縣等目擊情形不忍漠視用特捐廉購備木榜六十塊分掛本郡各城門曁街衢要道以便黏貼各項字紙俾各善堂董事日後易於起取永遠懸掛除取具各坊保小心看管切結外合亟會銜示諭云云見者咸歎其法良而意美也 
[輪船出險]  
　　太古公司之開封輪船在厦門海面擱淺已紀前報兹聞該輪船業已出險拖至厦門以待修理未知受傷輕重若何也 
[名園豢獸]  
　　車利尼戲班中所豢虎猴等獸業經售與楊樹浦大花園前曾泚筆誌之兹聞各獸已於初三日舁至大花園中惟新籠尚 
 
 

Page 3

 
 
未造成一俟工竣卽當棄舊易新在遊客固可一擴眼界卽各獸之處籠中當不復如前此之局促轅下矣 
[車子籲恩]  
　　租界中通行東洋車後工部局卽訂定名項章程并逐月收取捐資始得發車給照近有一種破壞不堪之車車夫類皆形骸齷齪停在鐵路基址專攬吳淞江灣各鎭之人亦或濳在租界裝載人貨事爲工部局董事所知擬收此項車捐以資辦公之用昨晨有崇明人陳其等三十餘名聯名具禀英公堂請免繳捐蔡太守正在訊問情由又續到四五十人齊向琴堂籲懇太守飭值日差傳諭陳等靜候會商核辦不准擠擁喧譁及發落各案畢與賈副領事麥捕頭退入花廳相與商議此事 
[拘獲匪首]  
　　前夜二點鐘後法包探巡至一枝春茶肆後蘭芳里對面小烟館中見有二人跡類會匪因卽拿住搜其臥處有衣包一箇竹籃一雙籃中有入會執照二百餘張印板一副執照用紅黃綾及白竹布印成長五寸許闊約三寸上書公議中華山關聖帝君位合集報國堂孝弟忠信禮義廉恥三楚協力香云白連天水洪氣一枚通逹五湖四海門開萬派山河永吉長流狂悖之詞令人幾難索解另有尖角小旗中書令字旁亦有公議中華山等字其爲會中酋目確鑿無疑喝問情由云係湖南人此次從松江來滬遂卽拘入捕房押候解訊 
[蜰蟲引火]  
　　英界石路蓬萊園弄某姓烟鴇因被蜰蟲所噬夜不能眼遂於前夜三鼓時用火油遍塗棕榻以兾蜰蟲聞自濳縱不料少時仍痛切剥膚乃持油紙撚向榻下照看火延及榻霎時炎上爲災該鴇意亂心慌又碰碎卓上火油手照以致火勢益烈到處飛騰隣人望見樓上火光次第奔至取水灌救而祝融氏依然采烈興高後有某甲謂火油之火非水所能滅急携棉絮罩之火始告息是役也捕房雖未鳴鐘告警然比隣已受盡虚驚矣甬蟲之爲害誠可惡哉 
[上海縣署瑣案]  
　　去秋上元縣人王鴻賓沈式泉控同鄕馬治平虧　珠翠銀千餘兩裴邑尊訊明懲責押令繳銀旋將原被一併移送原籍訊辦此皆已紀報章者也及上元縣訊供後仍復送回上海縣馬在中途逸去押差投案禀明邑尊飭拘馬兄金桂節押着交前日馬自行投到邑尊升堂訊究王沈同請究追馬稱小的有箱子一口内儲悲翠白玉等件押在王沈二人處叩求飭令交案估價應虧若干再行設法清理邑尊飭將金桂開梓馬交所管押着王沈將箱繳案○劉鈺珊控稱盧小周洪慶齋造房佔地叩求勘明飭拆裴邑尊着俟勘明定斷○引翔港人周長春控地保周少良盜賣地基裴邑尊提集案中人於前日升堂訊究少良禀稱小的身充地保决不敢盜献地基長春向有地兩區一係四百二十七號已由自已賣去一係七百二十號尚未出賣不知因何誣控小的叩求明察邑尊謂長春控爾盜賣諒非無因姑候飭傳册書查明實在核辦可也○土陸氏控稱黃蘭生積欠房租盤踞不遷叩求押令出屋裴邑尊諭以候飭八鋪地甲葉升押令赶卽遷移無庸多瀆○陶聚榮因扭控孫王氏再醮一案笞責枷號前日復經裴邑尊訊究陶稱嗣後决不多事叩乞釋歸邑尊飭令開枷具結交該圖地保陶朗巖保去○張聽泉在英公堂控包源興虧欠鐵價洋銀三十餘元前日復投縣署控追裴邑尊着候移查明白再行酌核 
[英界公堂瑣案]  
　　軋花局夥朱慶蘭訴稱有浦東某花行裝來棉花一百五十八包至本局碼頭交卸由駁船户錢　林將竹籌發給工人爲之挑運及卸畢點得祗一百五十七包向錢詢問堅稱早已交齊因着出店人至船上搜查見一包藏放船頭内顯見有心吞没爲此投報捕房由包探江阿三拘錢解案當失花時查問各工人有某中言曾掮花一包錢竟交籌兩枝甲不允殊見錢有心矇混出店人供與相同并稱上船查看時船已放至中流錢供小的是船主有夥錢小狗錢金山二人是日交卸棉花時由小的發籌實不知尚有一包在船内惟知籌已發去一百五十八枝花亦交齊以致互相爭論及同到船上查得一包在船頭内當卽交出蔡太守謂爾卽不知有花在船内豈爾之二夥亦皆不知乎答稱夥亦惟知照籌起貨耳太守問朱曰何人向爾言錢有花一包發籌二枝答稱不知名姓太守飭將起案之花暫存公廨仰值日差帶錢至船上知照小狗金山到案并論朱於本禮并五帶同工人到堂覆訊察斷○爭奪工頭一事已紀報中卽所謂無理取閙也前日新充工頭劉恩承遣夥沈景齋傳長生在新關磚頭督令各扛夫扛運報關騐看各貨旋有洋藥到來劉名下扛夫意欲爲之扛運洋藥行中人謂有出店在毋庸代扛口角之餘同至捕房控訴捕頭谕以扛貨當任憑主顧不得强爭俄而舊扛大高月亭朱寶泉等到來與傳爭扭至捕房昨晨解送公堂來捕頭稱同發合等六家行號保劉爲扛天頭督工扛連各貨稅務司給有諭單載明六家之貨由劉承運别家或給伊扛或不給伊扛聽貨主自便豈知劉藉此爲由欲將新關碼頭之貨悉歸伊扛昨日高等三十餘人往挑六家以外之貨被劉夥覇阻以致爭扭至捕房隨由新關辦公西人密司米到來訴明以上情形實係劉之不是今將劉之諭單呈閱密可米投案申訴前情沈供稱同發合等六家保劉爲新關碼頭工頭凡有騐看之貨均歸劉扛傅供稱昨日高等將小的扭毆致將夏布長衫拉破頭髮亦被拉掉高等遞禀聲稱新關碼頭向由葛靜康充工頭共轄扛夫三十名嗣葛因病逝世遂由周寶友充工頭陳鳳池爲司帳各得一股葛之家屬亦得一股扛夫三十名力錢作三十三分分派行之久矣兹劉忽目稱工頭覇阻生涯爲此具禀稅務可蒙批示同發合等六家由劉扛運餘聽自便與關上無于及小的等扛運六家以外之貨仍被覇阻以致口角蔡太守閱得稅務司諭單係諭劉扛連同發合等六家之貨餘不在内遂將諭單發還諭令此後各歸各扛不得再行爭奪密司米囑沈持單至關候稅務司示下高稱旣蒙大老爺訊明請將前次奉押之周寶友開釋太守謂周須俟補挺陳鳳池并傳沈質訊始得開釋○包探沈金隆禀稱積竊陳寶慶踰墻越壁本領甚高今年正月由縣署捕役獲送裴大老爺笞責荷枷旋被脫逃又在租界中行竊可熾等三家衣服質錢使用今得緝獲吊贓尚少官紗衫等件向之盤問言寄在烟妓王阿金處押同往吊土妓不認搜尋無着因將該妓帶案陳又言實被同黨分贓逃往他處今特　案請辦可熾發昌天福三失主投案報明失贓及缺少衣服王妓供稱小婦人與該賊並不相識不知何故平空被誣陳供湖北人犯竊該死以後自當悔過自新不敢再犯矣當質各鋪夥呈票請追質本蔡太守判將陳發捕房管押六月再行候示王妓無于省釋贓給各失主認領在當鋪吊出者失主須償當本一半質押等鋪概不給償○電燈公司西人偕買辦訴稱并十戲園主孟七積欠一月半電燈價洋九十元控請訊追孟供小的股開昇平戲園虧本甚巨是以暫停清理電氣燈係從前月月紅開九香園時欠洋一月後滾入小的帳内至小的所開昇平園實祗欠半月耳蔡太守　爾於四月初三日開昇平園用電氣燈至六月中旬共二月有半祗付過一月燈資明明欠一月半何謂由月月紅積欠耶孟答稱現在無力交付務求寛限日期太守問爾欲寛限幾日答稱月杪定可照付太守限三禮拜内如數繳清如果不能務以月杪爲賑逾則比追○包探唐寶榮禀稱查得朱洪榮洋廣貨店共存火油十五箱已逾額五箱爲此將油運至捕房傳朱請罰朱供教堂中來買火油十箱店内祗有五箱故至洋棧提取十箱湊　送去並非違章蔡太守判罰洋五元諭以此後如再違章尚須加罰○一百六十一號華捕禀稱小的梭巡之際見薛阿三麻油店用馿牽磨馿骨瘦如柴傷痕遍體是以拘薛送案升帶馿請騐薛供曾出洋銀四元買馿磨物不知規矩叩乞施恩蔡太守騐得驢病實深難任工作判令送往南門外放生局喂養不准給還按月前曾接放生局來函託登報牘大約謂家施放之牛間有賃人力耕得錢以貼草料者不知此馿一經放去能任其飽食逍進耶抑須亦照牛例也○華捕禀稱江福向小的言郭金才性强滋事關在伊家公館中囑谷帶去爲此前往帶郭至捕房但郭卽滋事江不應擅自覊留是　送案精訊江供主人乘車出外被人澄水并詈爲野雞因令小的往問時郭仕某姓烟館内奔出將小的辱駡不堪故拉至公館中報捕拘押小的右眼被郭毆傷郭供小的在烟館爲夥江來問潑水之人回伊不知伊卽將小的拉去被毆受傷蔡太守謂兩造均 
 
 

Page 4

 
 
受微傷惟江不應擅自將郭關閉然後投報捕房本當究罰今姑從寛着具改過切結郭當堂開釋 
[法界捕房瑣案]  
　　張子琴挈僕阿榮在八仙橋宜仙園先澡夫去洋銀艮鏡等青疉詳前年兩報昨日包探停園三易少卿巨　　　不到案候質楊供小的開設浴堂用楊正乾爲夥張姓失物小的並未得知現願賠償以免株累葛同轉着楊偕阿榮至失主處懇情酌賠正乾交保○前報紀白鴿婦趙陳氏之子蔣光興串同小流氓嚴阿狗剥取龜子來喜衣服等情昨日鴇兒吕李氏挈來喜投案葛同轉岡之訊究來喜供稱是日小的出外購物中途與嚴蔣相遇被軋至打狗橋堍由嚴爲首按倒剥衣同轉飭將嚴責手心二百下仍還押所復問蔣曰爾母究竟嫁人幾次矣答稱共嫁過三次第一次爲親父第二次是江灣人名月卿第三次卽黃榮棠問何以疉次脫逃答稱不知再四研詰堅執如前同轉隨飭責手心二百下押候發溶贓交該鴇領去○波利洋行由店人張秀寶行竊金四開一案疉記報章昨日葛同轉飭將張帶出荷枷張母周氏一再求恩同轉叱令退出○豐記洋行執事人朱翰芳控學徒程祥裕盜取錢莊手摺支銀花用一案前已疉見報端昨日朱遣司帳人葛某及保人胡仁華投案保程葛同轉着提案訊問程俯首求恩同轉喝令笞責葛胡一再代求同轉着改責手心二百下又以同黨龔桂生尚逍遥事外令將程代責一百下交胡保出○朱梅峯私刻圖章冒取貨物之案前已詳紀情由昨日葛同轉在捕房包探王榮培禀稱今日又有錦章長記兩家報稱遭騙字條呈閱同轉提朱研詰朱稱不知或者亦陳姓所爲問邢豐泰之貨究竟何人去取圖章何在答稱小的于上月二十八日清曉在英界被拘伊等於是晚向邢豐泰取貨小的實未在塲當二十四日小的在正豐街祥春園啜茗與徐才林丁芝生相遇談起此事知是陳姓所爲惟陳之名字小的實未問知徐等先往松江後又回滬現聞已往南潯同轉問爾共有圖章若干方答稱除啓昌外尚有同興和圖章王榮和名片同轉謂恐不止此遂飭笞責一百板着帶黃金水質訊金水供稱小的年幼無知爲朱所惑朱身畔店號圖章甚多兼有年月印子曾與小的言及此事已做過三四年同黨有耿百生王利生趙家福諸　騙到貨物各人照股均分惟王榮和名片確由朱囑小的去刻朱聞供卽稱大老爺明鑒此是金水誣害小的同轉怒喝令再責六十下問圖章究在何處刻就答稱在外國墳山附近託人鐫刻問錦章邢豐泰二家貨物究竟是爾所取否答稱實是陳姓之事小的不敢說護問王利生趙家福住在何處答稱土住蘇州管師巷趙住蘇州柴行埠頭小的則住洞庭山同轉再四研詰堅執如前時已十二點鐘因飭押候再訊 
[招人領棺]  
　　謹啓者敝堂於七月初三日施醫之期午後二點鐘有江北人王三來堂掛號求診猝然痧發氣閉醫治不及倒地而斃年約四十餘歲身中面黃無鬚穿藍洋布衫褲脚着草鞋當卽鳴保報官備案一面備棺收殮棺停新閘義塚倘有親人速來認領特此佈聞上海六馬路仁濟善堂謹啓 
[代贖鉅欵]  
　　今接常州新盛恒錢庄代募何志記代贖英洋一百元又何耀記洋二百元源康庄代募金吳喜苹洋一百元預賀食苹之喜同霑攀桂之香拜樂助之慷慨承代募之殷勤災黎感戴婦孺銜恩謹先登報以鳴謝悃蘇城安節局協賑山東代贖公所同人頓首拜啓 
[蘇省撫轅抄]  
　　六月二十九日李玉方禀知奉委赴宜荆驗收倉厫工程指發江蘇遇缺先州吏目王敬銘山西人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[閩中紀要]  
　　福州亢晴已久經卞頌臣制軍於六月十九日起在法海寺設求雨早晚拈香果見某霖疉霈大氣亦稍凉霽至廿七晚上燈時濃　密布雷電父加風伯雨師一時並至約三四點鐘之久雨始歇附郭田疇旣霑旣足但未知遠處何如耳○福州票條店　樣店敢爲民間之害經卞制軍剴切示禁都人士無不額手稱慶近來日久玩生依舊開張想制軍聞之必當仍申厲禁也○滬米業經免稅源源而來奈米價仍未跌落白米每升尚須四十二三文○督辦保甲總局孫蘭江觀察接辦以來頗能認眞辦事每夜三更後親出巡查至黎明始回城内賭窟娼寮一律禁絶烟館於二更後相率息燈無賴匪徒不敢任意住宿觀察又傳諭委員叚紳着各地保設立栅門清查户口可謂實心任事者矣 
[閩中官報]  
　　六月二十五日知府邱晋昕委厦門稅厘提調二十六日通判高企亭委辦厘局支應福清塲胡壽臨禀謝赴任飭知廿七日同知沈蕃委赴延平辦理船户聯甲代理同安縣曾紀石卸事到禀謝准補甌寧縣飭知調署福州府司獄孫德馨叩謝防守重囚蒙給升署酌委勞績飭知落臺牌示新選永春州州同孫傳袞現已到省應卽飭赴新任署華葑縣丞徐愼飭赴星村縣丞遺缺以試用布庫大使華晉祥署理 
[邁陂塘愚泉居士於味蒓園開宴賞荷卽席賦呈諸君拍正]  
　　碾芳塵雙輪競逐俊遊還啓高會先遊靜安寺畔西園西園茗戰張園欽幸接山林冠葢首座爲張筱漙方伯豪氣在喜蓮幙翩翩有客多丰采謂王君治卿嬉游結隊正羽扇迎風銖衣澣雪細語聚花外是會除園主座主張王二公尚有何桂笙夫子畢香尉黃夢晼二兄王君秋坡及周補枝徐介玉朱西憔曁余共十二人頗極一時之盛斜陽淡滿座荷香可愛畵廉高捲晴靄銀燈四照瓊筵敞驀地笛聲瀟洒桂師自度如意曲一枝命西樵擫笛高唱音節極美餘韻墜漸散入烟波仙佩含清籟主賓交拜園主叔和觀察酬酢極殷臨行約七夕重會余亦見邀待掃逕呼僮飛箋速客七夕酒重載荷月廿九日侣琴高瑩倚聲 
[屈廬題壁錄呈桂丈及夢畹生斧政並乞古臣司馬賜和]  
　　小小茅盫似畫艭南陽風景美無雙捲簾喜接花三徑倚檻閒吟酒半缸雨過山光青在户月明槐蔭緑遮窗騷人養得天機活一曲瑶琴水調腔○重來滬上率吟一律以告知已申江小别忽三年今日重來喜欲顚野草閒花雖是舊美人豪客不如前笙歌庭院停驂夜風雨樓臺兠率天夙昔私恩今已矣問誰　屬是神仙太憨生稿於春申福寓樓時六月下旬 
[上海六馬路仁濟善堂經收咸有一德册施醫給藥捐六月十一日至二十日第廿四次清單]  
　　武李氏求病愈十元徐利生求妻病愈八元徐林氏求病愈鄧仁泰二户各五元應會書乍浦朱來安二人各三元陳福記不書名性和齋主徐四户各二元周甘氏蕪湖縣署來靜觀齋不名錢友榮吳錦記汪利記六户各一元倪維瑞五用工宗林無名二户各四角富椿帽店銅洋四元愧無力子銅洋一元江西南昌縣署范鏡川一千八伯又募清芬堂梅錢三千六伯王小方鄒予程二户各一千四伯四十黃炳臣毋自欺齋錢李氏三户各一千零八十有橋壽萱主人劉少之樂安士孫張愛吾廬求心子劉瞽子蔣鏡蓉履素堂姚松厚堂潸鑑湖挹翠山房怡怡道人補過子錢胡錢汪氏約禮記十六户各錢七伯廿陳曉江曹庭記張蘭芳朱英科劉湖白李學萬太原子彭城子三益堂胡愛六堂文林堂沈平朗齋太原堂王聽遺堂王如心堂項順信堂舒天光齋擬菊齋餘慶堂潘耀增百幅堂陳流來書屋懷德堂秀松慶堂丁樹德堂沈德裕堂步恆德堂陳鄰華氏錢楊士錢家福三餘書屋錢順　錢辰記梓甸士佩芳士翰海記素珍記榮發熙昌行令子端方維貞記寶榮靜方氏四十四户各錢三百六十鐵石心人和熙堂内看山人朱子奠四户各二伯福壽堂汪一百八十共收洋四十九元三角銅洋五元共收錢三十九千八伯六十文 
[上海北巿絲業會舘籌賑公所施少欽經收山東奉天賑捐五月廿六七日第二千一百廿五六次清單]  
　　樂善訐主爲求病愈由沈幼珊兄來洋一百兀泉州禮部郎中黃佑翁由瑞記林閣奎來規元七十一兩零三分賢候福民長由東來昇來八十元又悟非覺緣子廿元福記由盤記棧來規元五十兩合肥鄭迺洪求病速愈先助由夏心香兄來五十元香獨洋一元王江涇顧右蘭募陳沈氏求病連愈五十元朱涇遽養軒求子化頏爲佳五十元湖北樊口厘局李竹虚募司人由江裕船來錢四十千蘇州宋培之郭益齋募錢紱卿求母病全愈三十元湖　吉恆豐問經堂募第廿六批求記長記由寶和莊來各廿五元江蘇大湖救生總局募陳來之求病速全廿元陳春生爲尊人資冥福十元河南動氏求合家大小平安十元孫訓病愈十元黎里大源義慈養者十元醉經氏十元無名氏由嘉和莊來　元鎭江西巿祥禮局求安氏十元裕記十元張浦許建中勸不留名十元又許建記求妻病愈四元又徐景福王炳良許　震三户各二元無力子求病全愈四元無名氏生産母子平安四元來官由泰亨源來錢三千孔不名二元積誠子爲章兒病求愈二元企黃氏二元坤山詳隆昌錢氏子點心資二元揚州軍捕同知施少庵司馬爲慈病愈完願二元慈兹觀海衛少力氏勸右童孫萬豫祈保母康寧孫養然祈祖冥福各二元又七歲孩童孫紀榮祈保康寧孩子陳建清祈保母安康王門陳氏三户各一元又陳門高氏王角杏林氏一　五角趙鎭垣七角半三吳小民三角　個人一元香山韋動熙一元劉伯英一杭垣湯竹孫一元屠鎭無名氏一元金鍾告羔食錢一千文觀音堂朱志頤勸朱守讓呇朱修讓堂趙根讀堂銅洋三元乍甫同新司月勸木號公所公帮銅洋三元瑞興仁記號來持心寶五元柳隂書屋四元湘佩寶環風寶彤軒佩蕋堂俞吉人五户各一元椒花舘夢花仙舘梯雲閣三户各對開一元九江同順許潤章勸洪心田紋二兩二錢五分朱濟川朱厚齋萬雲甫洪立堂洪番溪龔間章六户各錢一千共七户合曹銀六兩補個人一元南匯衛元弼勸衛鴻書求姑母平安二元虚空子一元二角衛亷記祈平安三有堂衛衛心壺祈平安三户各一元顧硯卿菊文圃各五角項佑亭施靜卿各三角唐雨臯二角共十户合洋八元寶華輪船來漢口美最時洋行無名氏五元源順和錢一千餘慶堂銅洋四十三元等記銅洋三元平湖不留名五角無名氏移花接木各三角力不足人順興各二角勉力子程德純西來人無名氏立不足力不從心思記補個氏林韻堂何許人十户各一角共十五户合洋二元虚對開一元計二錢八分閩垣樓愚弼諸雅生勸章厚載諸雅生各一元章陳氏重洋二元李豹靖重洋一元章純菴重番一元章沈氏諸徐氏各錢八百李雨楷章雪琴梁景生章燮臣陳少懷五户各錢五百諸子加　百共十三户合爛板洋十元以上廿六日○杭州同善堂無名氏爲父資冥福二百元無名氏爲生母保病愈八百元二户由泰源莊來安省同春典趙氏太太由公　莊來一百元碧陽務本堂五十元周羨江三十元蘭江震記莊陳德樹李配蘭勸壽筵移賑廿元青鋪唐蟾桂經手十六元郭不留名十圓蘇昌汪怡順茶棧汪翰文求疾愈十元棠隂居士十元羅店金兆蘭求病全愈五元慈水諸星齋求子病愈五元方泰黃闇伯勸蘭言室四元又黃許臣允候二元又黃十四齡女子十歲女予二圓涵雅堂三元頴州祈合家平安三元對開二元定海恊興信局勸無名氏三元銅洋二員姜姓二員七寶高松生勸登科室李求早發逹玩月軒黃各二員又培蘭書屋高一員揚州洪鏡蓉次毛洋五員又勸福建王錫春保母康健二員又勉力主人一員章培照一圓蘇州公義局馮桂清募局中封齋减省一元錢敦興大智寺各一員劉松泉一元無名氏三角同春錢一千一百六十六梅李馮慈心二元又募洪戈氏無名氏洪竹泉三户各二元常熟陳温氏祈舊疾全愈五圓共五户合洋十三員内銅洋一元横經顧蘭生馬中番樓松山傳少揄馬雲坡施周氏六河無名氏五人各一元樓萬隆曹大臣合一元王錫卿裕記各錢五百張聚源四百文共九户合洋七元錢三百六十文以上廿七日 
 
 
