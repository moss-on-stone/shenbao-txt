# 1914 - 502 - 4914985

 

Page 1

 
 
[羗海雜誌（五十三）（生入）]  
　　物產木勒哈拉山產紅銅其質著名佳美煤次之硝磺隨處皆有乙開哈斯圖山森林頗盛馬牛羊皆稱佳種兼產羚羊野獸有沙狐大鹿 
　　天氣常多陰霾潮溼過甚仲春結氷尙堅　　人民本旗蒙民二百餘户移牧札藏寺境本處西番約六七百人内蒙古種亦多自稱爲番族也皆恃牧獵爲生漢人百餘採鑛爲業 
　　阿木尼厄庫山在青海北境又分爲二大支南支爲科得里山庫得里山察漢俄博圖山東入大通境衍爲西寗府屬之大雪山北支爲集魯肯嶺歐西喜山阿木尼厄岡噶爾山東入永昌境衍爲涼州府屬之大雪山兩支在青海北境相距百餘里中爲烏蘭木倫河卽大通河源也其上流曰察察尼河又東爲察察尼淖爾亦分流爲河兩水會合逕東南流四百里入大通境其北支山條又北爲祁連山綿延東下分中海界沿界山口在大通者曰大石牌涼州曰平羗口五龍口甘州曰西龍口白崖口金山雪山野牛山大盤口肅州曰磁窰口庫克托洛亥山皆係出入要隘 
烏蘭木倫河流域北岸一旗係和碩特西右前旗旗主郡王滾楚克達什氏南岸一旗係和碩特前左翼頭旗旗主台吉滾楚克札布氏 
[和碩特西右前旗大略]  
　　地界東至阿善山西至察察尼淖爾南至大河北至大山東西斜長三百里南北直徑約百里周八百餘里在西寗之西北五百五十里青海正北三百里北至肅州境僅數十里由大通出口西北赴嘉峪關之路 
　　山川阿木尼厄岡噶爾山烏蘭木倫河 
　　地勢沿河膏腴相望皆耕牧要地北段山多石而磽惟有土之處芻草滋生地質尙稱温暖也 
　　物產煤鐵爲最富之產質精良惜野番占據鑛工陸續停採出額無幾川中有金沙森林稀少而沙漠產葡萄甚繁蘑菰黃菌俯拾即是牛羊肥朏毛氈牛酪乳油乳餅最佳河水多魚蒙民間有捕之者野獸有熊狐鹿類 
　　天氣平原氣極温和大河水勢湍激不常結氷 
[山巔微有積雪塞瘴時生]  
　　人民本旗民有千户西番著籍者三百餘户皆放牧種植游獵漢民流寓者少 
[和碩特前左翼頭旗大略]  
　　地界東至庫得里山西至察察尼河南至大山北至大河東西袤延三百里南北約八十里周約七百數十里在西寗之西北五百餘里靑海正北二百里 
　　山川科得里山庫得里山烏蘭木倫河 
要件 
[西康宅省記（續）]  
　　至恩達寨二十里至 
　　恩達塘有人户原設外委宣統三年裁撤二十里至　　拉貢山二十里至 
　　牛糞溝察木多屬過大雪山六十里至 
　　瓦合塘有人户二十里至 
　　瓦合寨類五齊屬有人户四十里至 
　　麻利有人户過山四十里至 
　　嘉裕橋有人户上下山三十里至 
　　鼻奔山根有林木四十里至 
　　洛隆宗洛隆宗屬過山六十里至 
鐵　　凹塘有人户十五里至 
　　曲齒有喇嘛寺四十里至 
　　碩搬多有居民百餘户原設千總外委宣統三年裁撤平行十里多 
　　忠義溝四十里至 
　　巴里郎有人户過大山五十里至 
　　索馬郎四十里至 
　　拉子又名拉孜又名衲子有人户四十里至 
　　邊壩即達隆宗有人户五十里至 
　　丹達此處有察木多屬地有人户十五里至 
　　魯貢拉即丹達山頂（按察木多至丹達山頂計九百里有作十一二站有作八九站者由此至前藏拉薩尙有一千三百餘里） 
 
 
 

Page 2

 
 
時評 
[軍人與時局(冷)]  
　　或謂軍人與時局祇有戰與不戰而已中國旣以保守中立爲宗旨又以和平解决爲方法則中國即爲不戰之中國無須乎軍人軍人於時局何預也不知此次歐洲之大戰與青島之小戰足爲軍人之用心者良多矣奈何謂與軍人無預也 
　　能親至交戰以觀戰此固大足研究也即不能而就戰報以研究之雖不完備而可用心者亦已不少預備出戰之遲速軍人所宜研究也各國戰力之强點軍人所宜研究也進軍之方略與軍器之精猛軍人所宜研究也凡此數者皆有一一證據呈於我軍人之前矣我軍人亦曾一動其心而爲已國計者乎况乎各國軍事上種種之統計發表者亦已不少我軍人亦曾一爲默算而有統計中國軍事之意者乎苟有其人是誠中國軍人之好機會也不然徒嗟歎忿懣何益焉 
戰事要電 
[其一（本館特電）]  
　　北京電濟南日本警備隊長函示四條軍用票兌換處巳設兌換所於西站十月十六午十時至六時准兌日人已運到大宗銀貨意在暢銷 
[其二（英人路透電）]  
　　倫敦電據德國官場消息茲復有德軍大隊惡戰之後於二十四日渡過伊塞爾河伊塞爾河以東之聯軍已得援軍之助惟德軍已於數地點前進俘英兵五百名德軍現仍佔據洛萊爾（二十五日） 
　　巴黎電據今晚十一時公報宣稱戰事與前數日同一情形尼曷濮爾與里斯河間仍在鏖戰德軍已在狄克斯末特及尼曷濮特之間渡過伊塞爾運河（二十五日） 
　　巴黎電據公報宣稱猛攻列里西南兩面之德軍已經擊退瓦斯河及亞貢之間無特别之事惟聯軍已於蘇瓦松西北及克拉盎境内稍得進步耳末斯河高地兩軍曾以砲隊交綏我軍重砲隊控制過蒂哇柯爾芒薩爾白克塞萊爾伏瓦恩維爾（乃德軍與聖米葉爾主要交通路之一）諸路聞亞貢山境内查拉特之北森林中有德步兵一聯隊全數覆滅（二十五日） 
　　巴黎電據公報宣稱自北海至至亞拉之戰局並無變動亞貢我軍之地位仍如昨傳之情形我軍在末斯河高地之野戰炮曾擊毁德炮三尊内有大口徑者一尊（二十五日） 
　　北京電俄使署消息俄軍在維斯土拉河外追及敵軍德軍在比列柴之北畧有抗拒旋卽向斯加洛斯資而退二十三日俄軍戰綫展至比列柴之南計四十俄里有餘德奧軍隊在通至拉圖姆之大路上爲俄軍所逼遂與俄軍交戰有數處俄軍步隊以槍刺攻擊敵兵在拉圖姆森林中擄獲敵兵及機關炮奧軍刻擬保守其維斯土拉河之地位但俄軍現巳渡越此河泊里齊米塞爾之南桑河仍有劇戰俄軍屢勝刻巳擄獲敵兵數千人俄軍於佔領蒂成西高地時擄奧兵五中隊俄兵一軍團在泊里齊米塞爾之南擊退進攻之奧軍時擄敵兵五百人機關砲九尊該軍團之左翼遂取攻勢在開森地方又擄敵兵及軍械甚多佔據斯特魯之敵兵已被擊散俄軍在斯特魯俘敵千人東普魯斯未有戰情（二十五日） 
　　北京電俄使署接二十五日俄京公報謂二十三日及二十四日德軍後防隊於竭力防守拉夫加河沙洛夫加河及里爾加河地位時受俄軍之大創俄軍已據洛維克斯扣洛維資及拉法與德軍同沿大路退往拉圖姆之奧軍巳得後軍之援助現利用該處森林力阻俄軍之進得目下正在大戰俄軍現正擄獲敵兵機關砲及槍砲等桑河及泊里齊米塞爾惡戰仍在進行中該處奧軍擬包抄俄軍之側面但計畫未成損失甚大奧兵一隊從加巴西安而至杜里納者已被擊散（二十六日） 
　　西汀其電官報局稱孟塞聯軍之在巴斯里亞及赫西戈維那者於十九日至二十二日之間在薩拉桀夫左近與奧軍惡戰敵軍援兵陸續而來以多數之兵隊作有條理之攻擊但死傷甚衆有數處奧軍較塞軍多三倍較孟軍多五倍衆寡不敵孟塞軍隊遂向曩昔出兵之地點而退孟塞軍隊之所以出兵進攻者蓋有戰畧上之目的欲牽掣大隊奧軍藉以扶助同盟國也奧軍刻守其固有之地位不敢作進逼孟塞軍隊之行動（二十五日） 
　　北京電英外交部廿五日來電如下德國公報局謂埃及印兵因不可恃故已撤退此事全屬子虚印度極願與英人及聯軍同拒公敵維持印軍在歐榮耀之名譽德國又謂英國已許將西班牙之加里西亞省讓與葡萄牙以酬其輔助之勞此說全無根據僅求煽動西班牙人民排英而（二十六日）　　泊洛托里亞電據官中宣稱梅里資以其全軍攻擊開摩斯該地防軍堅守至援軍馳至始將敵兵擊退我軍從戰頗勇損失甚微梅里資之軍約有千餘人内有德人數百名砲八尊機關砲四尊　　　　　　　　（二十五日） 
　　君士坦丁電聯軍近漸得利俄軍亦在波蘭獲勝以故德國誘引土耳其加入戰局益急惟土政府仍告英法俄大使謂土國不欲放棄中立德人曾宣布華沙失陷消息　　　　　　（二十五日） 
　　蘇菲亞電布國公報局切實否認俄京所傳布國已與土耳其締結攻守盟約以拒塞維亞布臘羅馬尼亞之說　（二十五日） 
　　北京電美國培斯爾漠姆鋼廠一星期前與交通部訂定借欵洋二百萬元以一部分付還京張鐵路借欵餘向該廠購買鐵路車輛　　　　　　　　（二十六日） 
　　北京電英使署接二十五日倫敦電云據官中宣稱坎拿大製造家欲知英國前向德國定購貨物諸實業家之名又謂現已發生新商業戰事平後仍將繼續發達可以永遠排去德國與坎拿大之貿易甚多英國於開戰之初即謹愼籌畫一切故財政地位仍未受有戰事影響銀行貼現率現爲五釐與一九一三年十月間相同坎拿大孟買等處英倫銀行之存欵頗豐已保全海外之地位而免運送之煩兵險費業已減輕而德國之馬克奧國之克洛恩均已跌價馬克在紐約之兌價須耗百分之四美國華爾街銀行家之意德國發行之内國公債儲蓄銀行須移其存欵百分之二十五以補政府之償債力　　　　　　　　　　　　（二十六日） 
　　倫敦電英國禁糖入口德奧貿易大受影響糖爲德奧大宗出口品消於海外易貨物而回今無銷路則須匯欵辦貨故匯兌率現漸漲高英國爲銷糖之大市場因糖業會之先見故存積甚夥敵國今因是不能以貨易資故近准糖出口之舉全無裨益（二十四日） 
　　北京電英外交部二十三日發來官電如下海軍部因近有德國巡洋艦在印度洋大西洋轟擊英船故特發表下載之宣言書云德國巡洋艦游弋大西洋太平洋印度洋者其八九艘現有英澳日法俄巡洋艦七十艘輔助巡洋艦尙在此數之外從事搜覔之諸艦中有英國最快之巡洋艦若干艘但因洋面甚廣且有島嶼數千敵艦可以隨意行動彼等所用之煤當有來路故搜得敵艦而擊毁之乃遲早之事如持之以堅忍必有相遇之一日英艦迄今曾盡極重要之護送責任今此責任業已稍輕故從事搜覔之艦數行將陸續增加海軍部之訓令施行極有效力有不遵行者即拘捕之敵艦旣能藉大洋爲庇護吾國商業亦何嘗不可藉此爲庇護乎否則惟有改商船爲運送艦之一法耳然今尙無庸出此以損商業今損失船數較開戰之前預料者爲少英國商船從事外貿易者共有四千艘今被擊沉者僅二十七艘尚有七艘在大西洋逾期未到合計之不滿百分之一貨物兵險費開戰之初爲五其尼今已減至二其尼船體兵險費今亦大減各商船航行共九千回遇險者僅百分之五其中多有自不小心者且德國航海貿易全停其最快之艦可以改爲輔助巡洋艦者或避於中立國港内或避於本國港内不敢輕出英國拘捕之德船共有一百三十三艘英國所失之商船僅抵其四分之一耳　　　　　（二十五日） 
[其三（德人德文報專電）]  
　　華盛頓電駐美德使接柏林官報如下大本營十月廿四日報告伊塞爾河及伊泊爾運河戰事極爲劇烈德軍已在北方得利以大隊渡過伊泊爾運河德軍已在伊泊爾之東列里西南猛戰緩緩前進英艦昨日轟擊哇斯丹未得效果德軍已在亞貢山佔得地方獲麥肯沁砲數尊俘敵若干人且在此處擊落法國飛機兩架土爾之北法里萊附近陣前法兵死者纍纍受傷者亦衆德將請休戰埋死救傷法將不允俄軍已在哇格斯土伏之西重行進攻受挫而退德國海軍部宣稱本月十三日擊沉英國護甲巡洋艦化克號之德國海底潛行艇今已安然駛回（二十五日） 
　　紐約電巴黎人民讀政府昨日發表之公報大爲驚惶蓋文中語調不啻已自認敗北也　　　　　　　（二十五日） 
　　舊金山電法境德軍右翼已大增援軍旦夕將决勝負德軍復於全線進攻法英比聯軍　　　　　　　（二十五日） 
　　舊金山電凡爾登砲台逆料下星期可陷法國中軍陣線將因以中斷　　　　　（二十五日） 
　　舊金山電維斯土拉河華沙之南仍在鏖戰因天時不佳故尙未分勝負　　　　　　　　　（二十五日 
　　舊金山電奧軍已在加里西亞擊退俄軍　　　　　　　　　　（二十五日 
　　舊金山電德國拘禁之俘囚其數在三十五萬人以上内有英人一萬五千名　　　　　（二十五日） 
　　舊金山電南斐埃及印度之不靖日見其甚　　　　　　（二十五日） 
　　紐約電英倫現派坎拿大急備軍赴蘇彝士河撤退埃及之印兵　　　　　（二十五日） 
　　河内電據越南政府公報宣稱茲因有大隊華兵出現東京中國邊界且因蠻族叛變故邊界各地及老撾柬埔兩省某某數處均已戒嚴維爾特里（譯音）至老撾間之鐵路辦事人員均已召集叛黨於二十一日至二十二日夜間進至柬埔巴海（譯音）車站被攻死越南兵兩名傷歐兵一名　　　　　　　（二十五日） 
　　北京電政府接魯省報告謂濟 
 
 
 

Page 3

 
 
南日員要求華員撤退山東鐵路衛兵以免與日人起有衝突日員僅擬以少數日兵沿路線駐紥　　　　　　（二十五日） 
　　濟南電青島今無消息大局仍未變動近數日雖降大雨衛生狀况頗好　　　　　　（二十六日） 
[其四（日本領事館電）]  
　　上海消息日本海軍公報軍艦高千穗號之沈沒可信因S九十號發射之水雷惹起火藥庫等之爆發所致據生存者三人所言該艦沈沒之後有艦員數名漂浮於波浪間高唱（君之代）之國歌又唱（此　離國幾何里）之軍歌可以想見其壯烈矣　　　　　　　　　　　　（二十四日） 
[專電]  
　　北京電恰克圖會議中蒙意見懸殊俄袒蒙大致我國抱定中俄聲明文件及民國二年十一月中俄互換照會首提四條嗣又改正㈠外蒙承認爲民國領土内自治區域並不獨立亦不自戍兵㈡外蒙不有帝號及相類名稱由總統册封爲哲布尊丹巴呼土克圖汗㈢遵用民國年曆不得用共戴年號俄專使謂我僅加以汗號餘仍未改蒙代表稱末二欵萬難承認又我角解釋宗主權關係凡册封年班典禮蒙員任命俸給中蒙歷史舊制不背此次條約者均照舊其自治權之權限其自治事宜外國人不得干預中國雖不干預但其所辦須隨時呈報訂約之權完全歸中央政府彼有内亂得派兵保護而蒙使聲明帝號國號年號不能改變蒙古對於中國宗主權之關係僅按聲明文件及另件第一條不得與各外國結有損於中國之聯盟及破壞領土完全之條約除次兩項無論何項宗主權之義務槪不承認現巳會議近十次迄無結果 
　　北京電財政部將設雜稅獨立處專管烟酒契牲畜稅以魯財廳長曲卓新爲處長設坐辦各省隸於財廳以楊樹柟代曲 
　　杭州電金華道尹沈鈞業呈報東陽一帶地方自拿辦匪首後近頗安靜 
　　台州電台匪近已潰散昨朱將軍又撥派陸軍一團機關鎗一營到台鎭壓 
[東方通信社電（日本人組織）]  
　　東京電青島戰事形勢現猶無大變化　　　　　　　　（二十六日） 
　　東京電濰縣青州之間鐵道線路有中國兵堆積石塊阻礙火車一事第五師長張樹元允即查辦犯人業已圓滿决（二十六日） 
　　東京電天津電云原駐天津德國守備隊現在青島之德陸軍中佐古魯氏主張青島開城與瓦魯鐵克總督意見衝突古中佐前曾决死實行夜襲作有遺書現已到津（二十六日） 
　　東京電檀香山電云日本海軍之一部於二十三日午前三時在火魯魯港外捕獲前由麻沙爾島逃逸之德國輪船伊歐爾麻號該船噸數九十噸船員計十五名　　（二十六日） 
　　東京電現在火魯魯港碇泊之德艦卡耶爾號猶未出港日本海軍在該領海三海里外之處監視美國現亦允即取締該艦之違犯中立云　　　　　　　（二十六日） 
　　東京電今日官報號外發表議會於十二月五日召集之旨　　　　　　　　　（二十六日） 
[戰地快信]  
　　濰縣函前膠濟鐵路總經理德人司滿特氏被日軍在膠州扣留現已釋放於昨日護送過濰日本軍又運到大砲十餘尊安置孤山頂運日戰鬭甚烈德軍艦除逃出一艘外其餘似均已被日軍擊沈因數日海面巳無砲聲也萊州土匪自經官軍剿捕後均巳遠颺惟海岸仍時有匪船往來破獲不易 
要聞 
[山東戰區之實况（六）]  
　　　　　　　（本館戰地特派員仲遠） 
　　日軍戰略之變更膠澳封鎖之完密 
　　鐵路駐隊之增加萊州匪警之可慮 
　　日軍初攻青島沿膠濟鐵路附近之滄口四方（皆在膠州灣内東岸）進兵猛撲數次未能得利後用飛艇察知德軍主力在台東鎭（莫爾杜給礮臺之西）因此方附近數百米突以内徧設障礙物中有形似新墳之土壘無算大約皆埋有地雷遂於本月上旬抽調各方面之兵盡力圍攻台東砲台曾於附近得砲壘數處旋復失之始知肉薄之非計乃停戰數日以俟本國之重砲隊中間復以奇兵佔得吳家村沙子口一帶適宜之地建築砲台以爲砲擊台東之預備而沿海柳樹台孤山等處亦皆築成砲壘並由金家口敷設輕便鐵道以達勞山之麓更將勞山砲聞十一傾斜之坦道以輸運極大之重砲聞十一號至十四號由王家金家二口到戰地之生力軍不下八九千人其中炮隊約有四五百人遂於十七號重復猛攻砲聲隆隆連宵達旦青島命之長短或可於此戰卜之也 
　　記者上月通信時曾言日兵此次攻德似側重膠澳北股之青島方面而於南股不甚注意靑島雖近於包圍德人或可於膠澳内海之西南方面與内地交通證以近頃青島難民之出路與膠州日軍之南移此說殆成經過之事實然自今以往德人並此幾微之希望亦不可得也先是日軍南下注全力於滄口四方一帶藍村膠州雖一時曾駐多兵實僅爲鐵道之守護大軍之聲援而已其地皆在膠澳之東與北兩面西岸固依然開放也斥堠隊雖曾一至柴溝諸城亦僅爲搜索無線電站而來旋即退歸近來青島戰事愈緊於是有不關戰鬭之難民多人由西岸之紅石崖等處登岸日人似亦知留上一線後路與德人實於已有所不利故已將向駐膠州平度之三千餘人調往紅石崖聞將分一枝以駐靈山衛（膠澳南股極端處）並於大沽河口之搭埠頭左近建築砲壘其爲完全封鎖之計畫殆無疑義嗚呼青島在戰事未解决以前殆將與世界完全隔絕矣 
　　此間有最惹人注意之一事而致民間無窮之恐慌者則日人膠濟鐵路守護隊之逐漸增加是也以事實而論青島德人旣無反守爲攻之力量濟南車站又唾手而取得爲日人計利用原有護路之華警以維持現狀可矣即不然駐少數之軍隊以表示其權威亦已足矣乃日人於本路完全佔有與各項損害工程將次修竣即日通車營業之際忽於各站大增其兵力此眞令人索解無從者也以記者所聞日人現管之車路西起濟南東迄丈嶺大小數十站莫不有兵而坊子站竟達一千四五百人之多次則濰站約有四百餘人再次濟站膠站約各有一二百人此外各站多則四五百人少亦一二十人加以博山淄川之枝路黌山金嶺之礦地綜計駐防之師殆不下三千人推日人之用意殆因我政府迭次抗議故爲此示威之運動耳雖然是亦不可以已矣夫 
　　山東素稱多盜然在平時僅出沒於曹兗之間登萊一帶匪警尙少自日兵過境隨帶苦力頗多慓悍之流其面貌與關東人相似故有謂爲鬍匪者亦有謂爲亂黨者是時官兵均已調開地方所餘者不遇數名之巡警與原有之鄕團而已此輩乘機竊發小則穿窬大則刧掠民不聊生然其團體頗小大都不過三五人以至十餘人而止民間雖受害匪淺大局似尙無礙不意近日萊州龍口一帶時常發見異言異服之人其蹤跡頗爲詭秘月初萊州城外竟有大股匪人藏匿窩家密謀嘯聚幸經隣居發覺報告知事率隊往拿而此輩均已聞風遠颺未獲一人聞均竄往沙河一帶連刧數家幸民間自日兵上陸後均將土圍培築堅厚未被攻入保全不少否則沙河爲萊州第一大鎭富户甚多設被破壞一縣菁華掃地盡矣現聞濰縣所駐第五師軍隊巳派兩營來沙駐紥惟此項匪徒爲數頗多各縣俱有此拿彼竄飄忽無常若不大加懲創絕其根株將來裏脅愈多後患不堪設想此誠司民牧者首宜加之意也 
[德軍之飮食日用品]  
　　德文新報云歐戰開後協約諸國除用武力與德戰外復用種種手段傳播環球以詆德國如德軍之飮食一端亦有所詆斥不知當今時代軍旅之培養非特早有定制且亦成專門之科學也平時研究此事以防戰時有誤軍機者無微不至而又不知平時耗費幾千幾萬人之腦汁心血方始有今日之制度現在德國出征之大軍計有常備軍二十五軍團續備軍二十五軍團每日每軍團所需滋養物品計將士共需四萬五千啓羅格拉姆（每啓羅格拉姆即一千格拉姆約合中國一斤十一兩之譜）馬匹共需九萬啓羅格拉姆此係德國專門軍事學報所載之數確無可疑據云此數係由小而大由個人而全軍團以至於全國陸軍之需用次第推求合宜後方始施行者他且不論今姑將該報所列德軍飮食日用品之種類與數目分别錄下 
　　將士日用之飮食有平時戰時之分蓋戰時之口糧照例大於平時復須按照大軍所過之地與戰地等處情形斟酌規定也今德軍出征將士每日每人所需之行軍口糧其種類與數目如下 
　　麫食口糧計有麫包七百五十格拉姆（每格拉姆合中國二分七釐）或軍用餅干五百格拉姆 
　　肉菜口糧計有鮮肉或鹹肉三百七十五格拉姆或代以薰肉醃肉荳類麫粉等類之一種二百格拉姆或芋薯一千五百格拉姆罐頭菜蔬一百五十格拉姆或乾菜六十格拉姆或用菜蔬一半爲口糧之輔佐品與芋薯五百格拉姆 
　　飮料口糧計所炒之咖啡二十五格拉姆或茶葉三個格拉姆加糧十七格拉姆此外每日每人有鹽二十五格拉姆 
　　此種口糧若在敵國不敷所需可由軍統飭令軍需處酌加但以二日爲限或用飮料雪茄菸等物以資補充以此而論戰時口糧平均計之重有一千一百格拉姆而有生機之物不與焉蓋每日所需鮮肉悉以隊數分配之如步兵每日每營照例宰殺公牛二頭或猪五頭或牛犢或綿羊十八頭馬馬兵一團日殺公牛一頭又三分之一或猪三頭或牛犢或綿羊十二頭砲兵一隊殺公牛三分頭之一或猪四分頭之三或牛犢三頭是也若牲畜不肥卽加倍之約略計之每日每軍團共需公牛六十頭 
　　軍爲之口糧亦如軍人有平時戰時之分而又分以坐騎駕馬等類計坐騎每日每匹例有燕麥六個啓羅格拉姆乾草兩個半啓羅格拉姆料草一個半啟羅格拉姆野戰軍攻城重砲隊與攻城輜重隊之駕車馬每日每匹例有燕麥十二啟羅格拉姆乾草七個半啟羅格拉姆料草三個啟羅格拉姆 
　　此外有野戰之口糧一種專備軍隊臨陣作戰急時之需與前者絕無關係每份口糧有鐵盒一具如馬兵例有此種口糧三份一份爲罐頭肉與菜蔬常帶在身上其餘二份計有蛋糕或餅干二百五十格拉姆罐頭肉二百格拉姆罐頭菜一百五十格拉姆鹽二十五格拉姆咖啡二十五格拉姆共重七百五十格拉姆包爲一份或二份裝入行軍鐵食盒以備急需是也 
　　步兵等亦各有此種口糧三份一份交付野戰廚房兩份帶在本身所負之背包内其中食物亦與馬兵者無異惟馬兵之肉菜等罐頭裝入行囊隨身帶之餘由食物車載之而他種兵則一半裝入背包一增由馬駝車載耳至於馬匹亦分别備有此種口糧不過駕馬有三份坐騎有一份半與二份之别此外如乾草等則因其佔地大不便携帶矣 
[德人之洛文辯護]  
　　九月十八日北德公報登載德國駐倍余些爾統監專員之確鑿報告書内云洛文城中計被燬之區只占五分之一或六分之一公共建築物大半無恙美麗之議院仍自若也裴特斯禮拜堂雖略受損但無須大加修理便可回復舊觀其値錢之物均由德兵隊自堂中救出一切美術品之保存尤以德之守備某副將督同工程隊從事施救延燒之火之力居多詞訟現已重行伸理各官署均助德兵官辦事以期彈壓愚民免生意外德武員已允百姓之請回城守分度日各店舗舖均已開門如常交易由洛文至倍余些地方乏小鐵路已復通車即如洛文之皮酒廠與一切公共工作皆已照常辦理火車運貨曁輸送食物入城尤絡繹不絕城中一切善舉頗覺十分完好云云 
雜評一 
[戰事盲談（五十（無名））]  
　　法境戰事近日兩方面均致力於德軍之右翼即聯軍之左翼蓋其地近海濱英軍利其海軍之協助而德軍又欲實行其通擾英倫之計劃也 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[政聞零拾（十月二十二日）（遠生）]  
　　往日新聞以政界之變動爲主要之材料今餘流未沬月來更紛傳梁敦意或陸徵祥入外部某某將長交通又周樹模將長内務之說詢之政府中人均不認有其事 
　　梁敦彥氏之官興闌珊不僅不願爲他部並不願爲交通但一時旣無以易之則只好聊復爾爾即孫寳琦氏之外交部亦然孫氏久巳遷出外交部新公所而一時仍無以易之也 
　　陸徵祥氏己入參政院爲參政政界人云陸雖不長外交但總統意仍願其活動於外交範圍以内今聞將以陸氏主辨中立部分之交涉事務矣陸之離比京在宣戰前三日故其於歐戰情形仍不外得之報端如吾曹之所聞其著名爲外交界之花之夫人仍在不魯塞爾别離以後僅通一電一信陸君託駐德公使顏惠慶氏商之德政府設法護送出境德政府允俟機會爲之 
　　周學熙氏因靑島之辭避至天津乃日日爲報章中一欄之材料其先尙云周氏雖不願爲財政總長他部則尙可爲故以之代農商乃不料周氏之任命僅爲張謇氏金蟬脱殼之門路而周氏之不來也如故楊左丞士琦奉命特往津勸駕周氏匿不肯出見由其父周馥氏代見之婉言乃郎有病不能出見楊氏廢然而返聞總統頗爲之不懌周氏久於宦閥而决絶若此殊出人意外或謂其與梁士詒氏不合或謂其爲財政總長時歷嘗民國官味創鉅痛深故不願出云現　仍以法部總長章宗祥氏兼代云 
　　近現在政界中之振厲奮迅興高彩烈津津焉其味無窮者仍係一梁士詒氏内國公債旣己成績卓著現繼續而辦有獎公債財政家三字己爲此君不朽專賣之名矣 
　　近參政院忽漸有起色梁任公第一次提出外交質問第二次提出財政質問尙均未得政府之答復而嚴復　　提出導揚中華民國立國精神建議案即其名目可謂堂皇光大之至其内容不外嚴氏一流文字謂宜以忠孝節義爲中華民族之特性而以此爲立國之精神其辦法　表章先烈及事實編之歌曲戲劇並行祭典開廟會或旌表之中有一節略云治制雖殊而砥節首功原文）之義不廢故忠於代表國家之元首無異忠於國家頗爲吾人所不解者也 
　　蒙古實業公司馬北京一有名之團體意在集合蒙古王公專辦開墾事宜開辦之後其直接間接溝通漢蒙感情神益政治之處極多而不幸其所辦事業　遇挫折其先與張季直君合辦通州墾荒而遇革命之役嗣辦某處蒙荒丈量方完而蒙亂忽起此次特派代表淸理蒙地而其代表大受軍界之挫折辦事之人遂致灰心短氣日前開會出股最多之阿王（即阿穆爾靈圭氏）提議停業多數股東和之遂　致决議停業計開辦以來阿王一人出資三萬集股兩萬餘尙由阿王墊出七千餘所虧六萬以上此有力之團體固可惜而以阿王之急公好義捐其私財者贏得今日一番灰心喪氣之結果尤足爲表同情也熊希齡氏之煤油籌辦處現巳由國務院移至石駙馬胡同現在大爲運費所苦蓋機器四副而運費須二百萬以上美公司一方面己墊出七十餘萬中國方面已墊三十餘萬呈出於財政部之預算欵内共七十萬蓋一機之鍋鑪有重二千噸者自　池火車卸載後一路陸運山坡曲折險峻不能轉運輒須新闢道路而後能入此亦一異聞矣 
[魯事雜報]  
　　政府答覆外交質問政府日前於參政院答覆外交質問是日先由外交孫總長就山東方面之外交情形陳述其大綱後由曹次長再就其内容逐一說明但其外交之内容惟關於經過情形其所說明者頭極簡單並不詳明要之外交之情形雖當局者自身尙不能滿足然視中國在今日之境遇地位及其他種種關係遂不能出於其以上之盡力手段厚望參政諸君深諒其意莫加深咎云云說畢由梁君啟超起立向總長次長種種質問窮究不　並聞該院中對於此次答覆尙有不表未滿足者云 
　　派員查　臨關稅欵案臨淸關監督安茂寅近因稅欵收數短絀奉總統申令由山東巡按使派員押解到省嚴行查辦昨聞蔡巡按使巳飭委濟南道祝道尹前往臨淸關將該監督經收稅欵確切調查具覆核辦並俟該監督交替之後即行押解來省矣　　烟台水警長被毆紀聞聞烟台水上警察廳長尹克成日前獨自在　濱眺望突被匪徒數人圍住痛毆迨警察追蹤救援己受重傷現聞廳中事務暫由煙台警察廳長馬　桐兼理又聞行兇匪徒己經警察擒獲數人尙未訊　確供 
　　議决東路災民移墾法日前黑龍江朱將軍來電擬招膠萊災民赴江開墾一節茲聞　事經蔡巡按使與之電商現己擬定辦法資遣之費由魯省擔任招待安插及規定移墾等事均由江省主持定於明春實行并閉巡按　以資遣一切費用自當以人數多寡爲標凖亟應先事調查特行飭知膠東道尹及被災各縣知事出示曉諭凡確係業　之户情願赴墾者應即具妥保聲明携帶眷口人數赴縣報名造册詳候　辦 
　　膠濟路全線開車期間膠濟路車停駛巳近月餘各　行旅往來極形不便日軍自接管該鐵道後即分遣工程師修理各處損壞之鐵軌而濰河鐵橋工程非倉猝所　竣事故未能賣票搭客茲聞該河之橋工約於十日内卽可全體竣工届時膠州濟南間之客貨車即可通行矣 
[國務卿代見三屇知事之訓詞]  
　　日昨（二十三）下午一鐘徐國務卿在政事堂代見第三次知事其訓詞如下内務部舉行知事試　茲爲第三届前此兩届正當改革之後官方淆亂仕途雜進舉行試　所以甄别流品其關係恒在擇吏今則巳由改革時期　而爲建設時期欲得良好吏才爲民造福故本届試驗其關係乃在臨氏世昌今日得與諸君晤對一堂實不啻萃全國之民莊臨而親接之其欲推見民生之利病以告諸君與夫從政之設施欲藉諸君以致諸民者端緒至繁更僕難數茲括要言之則治民之道貴在無擾而已大擾之後尤宜靜治漢曹參敎齊相之言曰以齊獄市爲寄愼勿擾也參承秦後以爲治而其言如此今民國承改革之後而謀建設其勞正與之同顧所謂勿擾非眞淸靜無爲也曹參殁後百姓歌之曰蕭何爲法　若畫一曹參代之守而勿失載其淸靜民以寗一藎必有法可守而後能臻於寗一之治自古然矣民　締造之初變亂相尋秩序未復直至上年大總統　平匪黨本年實行軍民分治乃始進而謀建設之法而守此法以實施諸民者實惟縣知事欲鞏固其法首當爲縣知事鞏固其職與權故裁撤省會各司以省監督之煩裁撤各級審判以重司法之寄諸凡警務財政從前分任於各機關者均一一歸還於縣知事猶恐知事之職司太繁難於兼顧也則爲之議設縣佐以分其寄議復自治會以輔官力所不及是政府之期望知事與信任知事者旣專且重此實爲前届試驗知事時所未備而諸君獨得此完全付與以施之境内者也政府之倚任諸君也愈重則諸君之副此倚任也愈難一身之榮辱全國之休　皆於是係焉諸君其何以自信而世昌將何以益諸君乎夫建設之法不一端姑就本届之所籌備爲目前急須進行者約舉數端則期與諸君其勉之其一爲自治問題從前自治之病在於階級太繁區域太廣人才缺乏而選額務求其多財政艱窮而職員必求其備爲地方官者尤復放棄監督責任名爲奉法而　範圍毫無請求絶不遵守　者曲意瞻徇而𨺗張其燄悍者� 
横施干涉而轉授以柄人民不識自治尙可以漸養成官吏不識自治實屬窮於救濟世昌前督東省時嘗創辦全省白洽局定章不分官紳同班研究合官治自治而一鑪鎔之以期淮行時無所滯碍今者自治制度業己重新釐訂不日頒布員級較 
簡防維較周所望諸君懲前毖後身體力行閘法令之精意作士民之楷模又從前自治會往往常年存在承轉文書幾同府縣下級官廳此實根本錯誤要知會之召集有期啓閉有時提議交議各有範圍與官廳之爲固定機關無論何項政令上級長官均可任便指揮者絶然不同尤望諸君認明性質勿令貽謀不臧後效難　此當諄切爲諸君告者一也 
[王治馨案續聞]  
　　王治馨鎗斃各情巳誌昨報茲得其行刑時詳情再述如次　　鎗斃前之經過前日大理院於午前十時宣布判决王治馨死刑岳魁有期徒刑十二年潘毓桂徒刑五年八個月宣言後即由大理院立即行文司法部司法部立即呈報當判决後各大員爲王乞恩者無慮二十餘人總統槪屏不見嗣卽在文書後面批立予鎗斃四字由步軍統領及總檢察長於昨日午前十時提出王治馨正身押赴德勝門外鎗斃而昨晨京中大僚猶有探詢王治馨能否仰邀特赦者及聞死耗無不相　失色　總統之意以此爲國家威信所關前此　辦霸縣劉知事即是嚴懲墨吏澄淸吏治之本旨若同罪異罰何以照示天下遂力排衆議促令依法執行並聞總統於王斃後爲之揮淚且語其左右云王某乃素爲趙智菴賞識之人且相知二十餘年不忍見其有此結局惟案情重大不得不以公義而滅私情云云又聞總統明令未發表之前當有某君爲之緩頰其意略以王爲小站練兵舊人念其前勞可否免其一死等語總統因答以法爲國家而設　惟因其爲小站練兵舊人尤不得徇情寬貸否則只要是從前舊交皆可任所欲爲國家法典何以昭示萬世余寗於執法之外格外恤其家屬以全昔年相從之誼云云 
　　王治馨之哀鳴二十一日上午九時己宣告判决其時王治馨到庭己面無人色由審判長宣告判决文聲浪極小旁聽者多未聽淸律師鄧鎔趕到一看情形知巳不妙一種惻隱之心頗流露於表面其初他人皆慰王治馨曰你不過處一徒刑宣告死刑時王亦未聽明白閉庭後王猶問鄧鎔曰我是判的七年徒刑抑是九年徒刑鄧不忍以實告但云我未聽淸大約是那個樣子 
　　鎗斃後之光景此次　場行刑監視者爲高等檢察長羅君及提署江君朝宗袁君得亮鶴君春當行刑以前始將其襆被送這其家（王住安定門肅寗府胡同）其妻孥等始聞兇耗江君朝宗等三堂因與王素日有舊監視行刑後均至其家撫恤安慰其妻孥　遂赴德勝門外收屍暫停郊外極樂林廟中開總統於昨日特恤賞王治喪銀一千兩並賞食副都統全俸以撫恤其妻孥又聞王犯自鎗斃後草草裝殮所用棺材約値銀二三十元自總統特恤賞治喪銀一千兩遂由其家族另購棺材値銀四百元其所常坐之馬車以王身死旣無所用其家族亦以四百元折價變賣矣 
[蕪湖要聞紀]  
　　軍事（一）倪將軍上月在直隷新募五營爲皖軍備補隊前日飭知蕪大鎭守使飽廷九君將皖籍步兵一團第二第三兩營及二團第一營並砲兵一營即派員妥爲解散等因鮑鎭守便即遴派幹員分赴防軍各地點將以上各軍一律休伍除發給本月軍餉外仍發給恩餉兩月以示體恤所有皖南各要區悉由鮑鎭守使另派北軍第八團隊伍分赴防地以昭愼重（二）鮑鎭守使前商准倪將軍添練新軍五營月餉由皖給發業經陸軍部認可九月間巳在直隷奉天等處招募兩營來蕪後送往寗國訓練尙有三營前日派鎭守使署劉叅軍及砲營馮傑卿營長由津浦路北上繼續招募（三）皖軍第二團步兵第三營營長王道濟奉倪將軍令前日率領全營兵士由和縣開赴大通駐紮（四）楚謙軍艦停泊蕪湖將近一年茲得海軍李司令以中立防務關係重要特調該艦即日駛赴上海裝置炮位配齊子彈以備不時遣發另調江元炮艦來蕪停泊以固江防 
　　防範蕪湖爲長江要衝久爲黨人覬覦幸賴軍警防範嚴密若輩無從施其伎倆近日以來謠諑紛紜謂黨人擬佔當塗爲根據以東梁山爲要塞實則全屬烏有鮑鎭守使雖知爲匪　造謠而亦不可不嚴加防範故近來每晚夜闌人靜時特派軍士荷鎗配彈往來密查並於各要區派兵站崗以資防範又警察廳長成維靖以此間五方雜處輪舶往來値此嚴守中立之時恐有黨人潛來内地勾結匪徒或私運禁物乘機爲亂特於江口輪船碼頭設立檢查所遴委高海亭君專任其事 
　　外交距蕪六十里之當塗縣即（太平府城）前由日商在該縣採辦小麥數百石爲駐當武衛軍稽查處扣留駐寗日本領事官高橋氏己倪巡按使交涉等情已紀前報茲悉倪巡按使接高橋領事電稱東昌洋行派員赴太平購辦小麥裝運上海麵粉公司之用被稽查局扣留請飭地方官迅速放行等因到署查中立條規第十八條内凡在中國領土領海内人民非經陸海軍統將或地方官允許不得售煤炭燃料糧食於各交戰國之軍隊及軍艦或附屬各艦等語係專指軍隊軍艦而言並無禁止商人購運之條當經電咨外交部核覆復以日用民食不在禁運之例特電飭當塗縣宋知事轉飭稽查局立即放行以免致生交涉 
　　實業新農商總長周學熙前日來蕪略紀前報　悉周總長此次來蕪係奉乃翁之命維持當塗寳星公司之鐵礦爰偕該公司經理章幹臣於十五日由寗乘江新輪來蕪旋換芝雲小輪同勘當塗中山鐵礦及烏江某鐵礦周擬將山東滄口某紡紗廠移蕪須便履勘將來建廠之基址事畢於十七日乘江華輪赴漢聞須俟接收大治水泥　再行返津聞决不就總長任也 
[邊訊雜誌（三）（化險）]  
　　東三省中日記者大會實記（續） 
　　議决案演說旣畢由議長報告議决案曰東三省中日記者大會鑒乎時局之大勢深慮保持東亞之和平不得不賴中日兩國之提携本會員遵據此旨竭力喚起輿論以期達此目的云云宣告畢譯文二讀全體會員歡呼通過嗣休息五分鐘復開會由議長宣告十八日參觀各處及會餐次序由傳會員通譯畢即三呼萬歲散會是日會場有本會所贈奉天一覽並盛京時報東三省公報多份曁日晒官烟專賣所英美國公司所贈之烟草深川所贈之手巾等物甚夥晚於六　坐馬車赴金六飯店懇親會會員到者八十餘人門外裝置　燈排樓中書中日記者大會館中招待頗優當宴會承中島議長富谷繙譯謂將議决之案如無别護即致電中國外交部日本外務省中國駐日公使駐中國日本大使當經衆記者贊成遂開宴筵有日本歌妓多人勸觴中間頒發會章報告祝詞富谷李碩夫兩君讀祝歡宴多時盡與而散　　提議書演說詞太長不能備載茲節錄提議書一通以槪其凡 
　　鄭爽夷致東三省中日記者第三次大會諸同志書略云我中華民國政府以日德宣戰又由完全中立而更　宣布局部中立蓋對於各交戰團及世界其他之中立國可告中國中立之宗旨爲終始不倚　並依膠澳條約劃出戰區以免華民遭禍及日兵在龍口登陸我中華民國政府爲保護本國人民財產生命起見又不得巳而展長戰線指定龍口萊州爲限即以此事論我中華民國政府對於戰事問題其希望早日告終再恢復我東亞之和平者甚切故不惜一方面之抗議内國民之反對必求迅速解决而後已且於邦交方面信賴日本政府謂終必實踐其言仍還靑島於我國也以上　種質言之中華民國無論如何可告無負於日本也乃不料今日之局事與願違據吾人所得新聞（中略）爲今日計惟有主張東亞和平之新聞記者負責勸導政府之方針解釋國民之誤會曉以大義諭以利害俾兩國政府互相提携而仍其維此東亞之和局謀東亞之强盛東洋之發達是則東亞和局乃可保矣 
　　餘興翌日（十八）中日記者午前隨便前赴淸宫及北陵參觀均有主催地招待員招待頗極游觀之樂十一時復齊集會場小坐當由皆川補讀吉長日報社及烟臺道尹日本對支會等處祝詞畢於十一時齊由會場步行至上將軍公署赴午餐會由祝交涉員張財政廳長宋警察廳長達開埠局總辦接待入場小坐在院内拍照後遂赴會餐室　祝交涉員報告略謂中日記者大會張上將軍倍極歡　惟以病尙未痊不能出席深以爲憾只得委本交涉員謹代云云嗣由日本方面代表金子君中國方面代表王晉陽君恭致答詞歡宴多時遂退歸會場到會場門首即赴模範監獄參觀多時又赴滿醫學堂及滿鐵醫院院内部置井井在該諸堂休息茶話並贈有南滿醫學堂要覽醫院寫眞帖各一分由該院出遂赴日本總領事館晚餐會時巳六鐘矣到會由落合總領事招待頗殷並致歡迎詞畢由李碩　兒玉多一兩氏恭致謝詞歡宴後乃三呼萬歲而散因時巳九鐘所有中日記者擬於到二日乘車歸去云 
[高等廳二十一次公開陳繩被害案]  
　　高等　判廳日昨（二十一）下午兩點十五分鐘繼續審理陳繩被害案被害案開庭後審判長先提黄貴上堂當將黄貴被嫌疑之血衣拿出問其是否己物黄答是問此衣探訪局騐過認爲血跡地方廳未確認是血跡本廳命英國醫生貝瑞生鑒定認爲非血跡本廳不敢遽定又命日本醫生二本山新一鑒定彼不敢確定爲血迹本廳以兩醫尙有一間未臻致又命美國醫生翟波結總鑒定亦不認爲血跡旋問黄有異說否均答無異說又呌董升董珍周文　等上堂宣告襄陳繩屍身之包與包土菜刀又黄貴使用的刀及西廂房　 
 
 
 

Page 7

 
 
上的血痕等均分别命貝端生　過有報告書五件　記官當將各物總結果之　定書朗讀㈠裏屍之被包確係血跡㈡末次在井内撈出之殺猪刀上血跡與被包血跡相符㈢黄貴廚房丢的菜刀並非血跡㈣台階上印痕並非血跡㈤西廂房牆壁上印痕並非血跡讀畢審判長　董升道　對此鑒定書有何話說　升答請庭長將那件坎肩給我看看蕃判長當令庭丁將坎肩給董董遂將坎肩穿在自已身上又向蕃判長辯南北線事欲庭中派人押其出買以證明之並以坎肩皮之形式求庭長根問審判長以問黄曾緒黄答我内人知道審判長即呌黄陳氏上堂董升先說道請問四姑量奶奶您上次說過您的父親身量高陳伯台身量矮那麽　　　身量矮的坎肩我穿着您瞧顯短不短　陳氏聞　升如此質問倉促聞不能答審判長當令書記官再讀陳紽認明坎肩之供錄當明讀之略稱在北京買的　在福建做的並稱陳伯台於自已衣服上俱書有名字這件坎肩並無名字　係董升將貼邊及領子換了等語董升又向審　長說道　坎肩是張明借給我當的他們旣說是伯台的庭　亦應當將張明傳來跟我同堂對對到底是他的不是怎麽　不傳他跟我同堂那麽就呌黄曾緒將這皮子怎樣形式讓他們說　他們當時如說不出來亦可以呌他們回去想想可是一樣這件坎肩我得　着審　長道證物不能由被告入保存你把坎肩脫下來本庭自有保存的規則董升道您把我押在監裏還下放心　您想陳璧有錢買動鬼推磨若存在庭長手裏我就放心啦嗎於是又提起陳伯台失蹤之次日陳璧搭箱子等事絮絮不巳審判長仍呌其將坎肩脫下而董升非待黄曾緒夫婦將坎　皮子說明始肯脫下否則雖死不脫（未完） 
地方通信 
[鎭江]  
　　請奬區長丹徒警察各區辦有成效者未嘗無人茲由　委警務視察員陸振蒞鎭調查警察成續請獎給一區二區兩區長奬章二區蔣區長曾破獲城内盜案一起固應得奬其他並未聞有何或績而亦得有奬章　論疑之 
　　淸淮小輪開班由鎭開往淸淮等處之小輪前因江北運河水漲停止行駛以保堤工現戴生昌日淸招商等小輪公司四日來水勢漸退特其呈鎭江　稅移司請照舊開行淸淮長班巳奉巴稅司批准矣 
　　調查各屬沙田財政部電齊巡按使派部員曾某來寗會同沙田淸丈局淸查各屬沙田齊巡按當即諭令各屬縣知事造具淸册　局備核現鎭　五縣知事均奉文遵照矣 
[揚州]  
　　柴炭捐之改革江都謝知事曾派冷幕常積查各業捐項刻因柴炭捐一項有絀無　且所包之數亦不甚多現巳另派華某接辦按舖抽收以期涓滴歸公 
　　委員勘辦到案江邑仙鎭大橋口劉姓雜貨店日前被匪搶刧報經謝知事飭委該鎭劉區長就近勘報現縣署據該區長電告請委員往勘以杜事主之口故謝知事巳委承審員孫肇基於今晨（二十三日）前在履勘矣 
　　實行測量運河江北測量局成立多時昨始分派司員來揚開始測量運河寬窄以及潮水深淺恐鄉農不知底藴致生謠言該局長特於日昨函　謝知事撥派警士數名隨同前往 
[南京]  
　　黨人押解來省二十二日十時許在來揚鎭小輪抵寗時有軍隊一排荷鎗由船押解一犯登岸聞該犯名傳國鈞年約五十餘歲係在揚州等處設立機　運動軍警起事拿獲時猶敢拒捕傷人迨解寗之際屢思躍江而遁故承解之軍隊用繩綁縳扛抬而行又二十一日傍晚滬寗特别三班快車抵埠不知由何處解到婦夫兩對聞亦係黨人其婦口操湘音罵聲不絶旋乘江寗小火車人城解至將軍府請示發落 
　　增設中立機關東海濱臨海島商埠交通靑口爲重要門户距離靑島密邇中立事務自較他處爲多爰由張馮兩上將及齊巡按使商定於東海靑口各要隘設立籌辦中立事務機關遴委江蘇縣知事周昌壽少將李顯謨主任其事遇事商同白寳山統領悉心　　該兩員巳遵飭禀辭就道矣 
[杭州]  
　　趙次勝將來浙質對前　縣知事　次勝因贿縱裘美根一案業經朱軍督行提備質已誌各報茲悉此次趙次勝由中央議發廣西已蒙張巡按使呈請任命爲某縣知事不日即當發表并以趙在浙時頗負能員之望先將趙簡委要差調查一切當朱軍督電致張巡按使時趙正因差出發後經諭令回省傳示電文時頗覺驚惶失措現聞張巡按使電復朱公俟全案人證齊　當即遞送來杭以備對質 
　　續獲黨人昨日（二十五號）上午七餘鐘羊市街東牌樓元帥廟内黨兵隊會同四分署警察破獲黨人四名並僞委狀證書等一包又上午十時除守備隊兵士在艮山門外草塘上温州人某姓家拿獲温州口音者兩名並手鎗一支　書三十餘張現已一併押送軍署由軍法科審訊核辦矣又　山門孔姓家亦有軍警搜查約一小時起出信據多件并將孔某解送將軍署由軍法課庭　關防甚爲嚴密聞孔某係私立法政畢業生此次被捕實由前日鎗斃之王文揚等所供出之同黨云 
[廣東]  
　　陳賡虞被軍官勒索案前日港報載港商陳賡虞於十七號由澳門旋鄉道經香山前山因赴李朝　營拜謁被其串通　處團防局紳葉擇知指陳爲胡漢民陳炯明黨羽陳與　論卒被勒寫二萬元借單一節茲聞十九日香港華商總會已將此事列入議案該議案内宣布陳賡虞來書略謂由澳返鄉道經前山被團長李朝興扣留聲　龍上將軍有電謂　私通胡陳飭令扣留卒署券二萬元始得釋放一事請商會代其設法等語宣布員宣讀畢主席劉鑄伯起言此事李朝興請龍上將軍電令扣留可决斷無其事實係李朝興之托詞勒索耳此事如果出自龍將軍之意何以陳君要　上省辯明李又不敢　往可知其目的係在勒贖一層司庫李葆葵起言此事　係重大本會必須出頭否則將來凡我港商均屬可危副主席袁英山亦謂此事須理主席云然則此事即作爲李君倡議袁君和議可乎二人諾遂付表决衆贊成至是陳賡虞起立向衆人道謝而退時有人提議改日召集全體値理大開會議者主席言此事母須開大會議可由弟致函龍上將軍訽問一切便得衆贊成遂散會 
[吉林]  
　　預防百斯篤之動議孟巡按使現據各方面報告滿洲里迤北俄村確有華俄人染患百斯篤疫症迄已三星期其勢仍未少殺並准長春日本領事電同前情當以此事甚關重要如果事實確鑿自應提前布置以　　蹈上年覆轍聞特分電依蘭濱江兩道尹迅速派員前往所指地點詳晰調查明白電覆以憑核奪雜評二 
[歐洲兵力之交戰（默）]  
　　外人調查歐戰近兩星期德軍與聯軍共有五百萬兵對壘戰場一月前比境延長五百里今又往西至海口增出五百餘里試思以五百萬精强之兵助以新發明堅利之戰器以馳騁於一千餘里之戰場又經若干時日之相持吾不知此一千餘里内有幾許之生命特產送葬也一千餘里外之生命物產趨而送葬於戰場上者又不知有幾許也是誠從右未有之戰局哉前此某預言家謂仰占星象戰事告終當在十月下旬今十月闌矣奈何戰興猶未闌耶 
[中國人心之交戰]  
　　以樂觀之眼光測時局謂殷憂所以啓中國上上同心警覺將奮發心有爲也以悲觀之眼光測時局則政府闌珊國人夢夢一切表著之事仍無異於往日國無能爲也中國存亡關係全視乎今日人心能利用此時機與否將來結果果如何者之預測　歐戰勝　之結果何如人孰不曰難料難料而我國人心之交戰難料不猶之歐戰耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[司法部催結黨案]  
蘇省馮上將軍　司法部來電以各軍法處所獲黨案人犯據報訊結者甚屬寥寥現須稽核希飭蘇省各軍法處迅將已獲未結之謀亂案由及人犯姓名造册報部查核等因故由馮軍督除分飭造册並將未結黨案從速判决呈候彙報外並於前日轉飭上海鄭鎭守使遵照辦理矣 
[浙軍督請緝黨人]  
　　浙江朱軍督訪悉黨人闕玉麒羅振剛等與此次潛赴杭州謀亂失敗巳獲鎗斃之張伯森等亦有關係闕等現匿跡在滬亟應嚴緝到案訊辦　於昨日　探來滬投文上海鎭守使署請爲派深協緝闕玉麒等務獲解浙以便懲辦 
[偵探隊士頗有誣陷嫌疑]  
　　淞滬警察四區第二分署前據線人報告五區一分署境内虬江橋地方設有黨人機關派探前往捕獲李開元朱福郎邱鳳貴董正昌于小毛沈玉山等多名解送廳署司法科訊辦等情曾誌前報茲悉淞滬警察廳 
自據該分署將一干人解廳後當發司法科預審一過轉送鎭守使署研訊現因使署軍法課迭次提審李開元等堅不承認有謀亂行爲派人調查亦無確實證據飭查獲案情形係偵緝隊士高某報告頗有誣陷嫌疑徐廳長因該分署員程錦驥辦事操切業巳撤差現正提集報告之探士指引之線人以備解送鎭署質訊澈究 
[法租界推廣後之小衝突]  
　　鄉民與地保爲難 
本邑西鄉二十七保二圖五圖地方自劃入法新租界後該處淸潔事務歸工部局管理該局因各鄉民挑糞過界時均不照定章辦理故加取締詎該鄉民遷怒該兩圖地保由張小弟爲首糾合二三百人與各地保爲難事爲捕房所聞飭令各探捕前往解散並將張小弟及倔强不服之季長根等七人拘入捕房後又查得有徐龍祥等九人　淡井廟前聚集百餘人會議故亦將徐等九人獲案昨解法公堂請訊二圖地保康桂堂投稱地保有事出外行經小河河畔與季長根徐根生遇見强指地保不善處分致被推入河内伊等即行逸去五圖地保韓桃桃稱由張小弟爲頭前來地保家中要求代爲出場地保當向張等言明此處已放租界非地保權力可行况前者巳將工部局定章向各鄉人言過不料張等無理取鬧即糾合數百人欲與地保爲難今巳拘案求請訊究訊之張小弟供小民不知工部局章程以地保諒必明白故此向該地保訽問因人多口雜該保誤爲尋　小民實無與地保爲難之事求宥季長根徐根生張阿榮王阿虎李永根周阿香等同供偕張小弟同　地保處詢問有之並無與地保爲難情　徐龍祥周根全何金祥金小毛張紀祥徐連堂蔡如生周阿毛張友堂等均供售賣菜蔬爲生行經淡井廟前因走得力乏故在廟前歇息片時不敢聚衆會議求宥聶讞員與法副領事德君會同諭曰汝等聚集滋事本應重究姑念鄉愚無知係屬初犯故格外從寬張小弟押滿七天季長根等六人各押滿五天徐龍祥等九人從寬申斥開釋下次如再有聚衆情事拘案重辦後定須驅逐出境 
[華商電車公司之來往公文]  
　　華商電車公司於民國路與法商合設電車軌道訂立合同呈請楊交涉員詳部立案一面開工建築曾誌前報昨日該公司總理陸伯鴻君接到楊君飭知略謂前據該公司呈請與法商合設電車軌道一案當經轉都茲奉外交交通兩部批開所擬合同章程大致妥恊應即准予備案仰即轉飭知照等因合就粘抄部批飭行知照 
　　華商電車公司總理陸伯鴻君日前呈楊道尹文云竊公司電車行駛以來商旅均稱便利詎近來時有游民有心破壞或以鐵塊與石子暗置軌道之内或故意走入行車地點不肯避讓並有無知之徒强搭電車吝給車資諸如此類不勝枚舉而電車行規定時刻停車過久此車與彼車撞　即生危險敝總理爲防衛生命起見爲此呈請貴道尹轉飭淞滬警察廳查照遇有故意有碍行車者即請拘究以安商業而免危險云云現楊君巳轉飭　照辦理矣 
[商品陳列所遷滬之預備]  
　　江蘇省立第一商品陳列所原設蘇垣茲經齊巡按使另委前充蘇省巴拿馬出品協會主任季銘又爲所長將該所遷設滬南圖書公司舊址季所長奉委後即行來滬部署一切因圖書公司舊址自巴拿馬出品展覽會閉會後有省立商業學枃設立在内故與該校主任商定將該屋各半分用另闢一門以便各自出入不相混淆該所原有陳列品物共一萬六千數百件裝作六十餘箱日内即可運遂抵滬　正修葺房屋整理櫃架一俟工程告竣陳列完備即當開售門券縱人入覽 
[尙賢堂顧繡出品會預誌]  
　　剌繡爲吾華唯一擅長之美術各省出品之以此名者不少而要以蘇屬之顧繡爲尤著自比年改良以來該術尤徵特選其出品最多最精面行銷於歐美最廣者要以蘇州武陵女墊爲首屈一指該校校長顧丁渭琦女士研究此道不遺餘力其畫本之名貴工作之精緻設色之分明融洽竟如名畫見者無不嘆爲絶技前在南洋勸業會曾得有最優等第一金牌自在本埠法租界尙賢堂華品陳列所陳列以來外人之往購者絡繹不絶現擬預備數百種往巴拿瑪赴賽聞由該堂女士會定於二十九日陰曆九月十一禮拜四下午特開一顧繡出品展覽會届時中外士女畢集當有一番盛况並聞先期可往該陳列所參觀云 
[開源鑛質化煉廠開會紀]  
　　法租界寳昌路大安里開源鑛質化煉廠自籌辦以來進行甚速 
非但創辦經費充足即承認股份者亦極踴躍現巳聘有高等技師數人日前特在該處製備小爐試行化騐昨日下午三時開會備具西餐邀集各界觀覽其化煉程度確能將蠢然鑛砂瞬息分爲鉛银兩種效力之速足徵該技師之富具學識經　將來建築洪鑪收中國之鑛砂而冶之其挽回利權發達實業翹足可待也附錄　廠宣言書如下天然美質產自地中　供人世之便利者　如鑛東西列强致富之道皆賴採鑛煉質惟闢利源面裕民生國計國用足而國遂以强焉我國五金之鑛富甲全球貨棄於地不知開採向爲他國所埀涎各盡其心思才力覬覦吾華鑛產之饒當莫不　思染指以遂其囊括之目的自歐風東漸民智開通關心實業者兢兢以開採鑛質挽回利權爲急務年來稍收成效者厥惟煤鑛煤鑛則原質可售獲利較易其於五金各鑛開採者雖日見其多虧累者亦復不少揆厥原因皆由開採鑛質不知化煉提分拱手而售諸外人鑛質之優劣旣不能分價値之高下悉被壟斷况鑛質出口之後外洋煉就依然運銷中國輾轉交易坐令鉅利外溢而國中之精華幾爲吸盡吾中國鑛業之不能發達者皆此原因焉同人等有鑒於此爰集同志創設鑛質化煉廠特聘高等技師以自行化煉提分挽回利權發展鑛業爲唯一之宗旨惟茲事體大關係實業前途曁商務利益者良非淺鮮同人等忝屬國民份子責無旁貸苟力有所及敢不力爲挽救以濟時艱然願宏力弱全賴羣策羣力共襄斯舉始克期成孤掌難鳴衆擎易舉將來成效之著如操左劵能於中華實業界放一絶大異彩使吾國日進於富强者皆各界諸君贊助提倡之功抑亦中華民國人民無　之福 
[書業公所全體大會紀事]  
　　上海書業公所開辦巳久歷來保全公益　持版權成效素著向在小花園辦事近以新北門内原有舊址交通　便因遷回城内房屋重經修葺煥然一新昨特召集全體大　舉行落成式並選舉董事到會者不下數百人當經臨時主席黄潤生君宣讀開會詞葉九如君報告歷年槪况及創辦時屢起屢　之困難情形聞者爲之動容嗣由商務書館高翰卿君演說團體及書業之要旨略謂書業與敎育及國家之强弱均有密切　係與各業性質不同非僅爲圖利者可比當放大眼光時　有輔助國家普及敎育灌輸新智識之觀念又謂凡一團體必有富於責任心及希望心之兩種人互相激勵任勞任怨方可望其發達同行營業亦當出以文明競爭不可用破壞卑劣之手叚卒又　示其本業商會當與公所合併辦理之意見衆皆拍手贊成繼由中國圖書公司龔伯英　演說大旨謂當破除私見共謀公益聯絡同行實力團結云云語甚懇切痛快繼乃投票選　當衆開憂選定高翰卿君爲正董葉九如龔伯英二君爲副董　畢散會是日會場整肅秩序井然演說者又皆學識高尙多提撕商德之言足見該業中大有人在也 
[浦東中學興學十週紀念運動會紀事]  
　　前日（二十五）號浦東中學舉行興學十週紀念運動會來賓三千餘人來賓運動有城東女校中國體操學校自上午十一時開會至下午五時閉會中間插入餘興滑稽行列擇有益世道人心者爲之運動節目共分三十餘節何班運動最占優勝者勒之銀鼎以作紀念而昭激勸故終有迎鼎之舉其運動　目如下一兵式一連敎練二徒手體操（預科）三器械（平台）四跳欄五拳術（空手）六擲鐵球七表情游戲（學堂樂）（初小部）八六百六十碼賽跑九徒手體操（一年級）十拳術（空手）十一跳高十二混合操（高小部）十三器械（鐵槓）十四第二初等小學運動十五拳術（對打）十六跳遠十七休息十八餘興（滑稽行列）十九游戲（盲人醒）（初小部）二十小棒體操（三年級）二十一器械（天橋附屬品）二十二小彩圈體操（高小部）二十三二百二十碼賽跑二十四拳術（單刀）二十五撑高跳二十六第三初等小學運動二十七拳術（對手棍棒鎗刀）二十八武裝競走（高小部）二十九障礙物通過三十初小學生賽跑三十一競爭游戲（布袋僧）（高小部）三十二拳術（雙刀）三十三一千二百碼賽跑三十四給奬三十五迎鼎 
[劉總長南下之迎迓]  
　　海軍李總司令得悉海軍部劉總長又復奉命南下調查長江上下游各要隘業巳抵寗自應親往迎迓以便偕同查勘開定於今日（二十七乘坐舞鳳兵艦赴寗謁見 
[南琛艦由閩來滬]  
　　海軍李總司令查得駐泊浦江防守之軍艦祗有通濟鏡淸建安建康舞鳳飛鷹等六艘且通濟鏡淸二艦尙在修理恐防務不敷調遣故特　飭駐防福建南琛軍艦來滬協防業於昨日駛抵吳淞今日當可進口 
[前押主霸阻封房]  
　　民人潘連生於昔年將坐落高昌廟地方十二圖空地一方抵押與前充製造局工匠之夏三建造住房去年潘向夏三加價不允遂將此地轉售與某洋行經理惠亭蓉爲業詎出賣後潘連生延不交地前押主夏三亦不出屋遷讓故由得主惠亭蓉投訴地方檢察廳批准發封勒遷前日由廳飭派法警前赴高昌廟協同地保往　該房乃現住該屋内之夏三出　持蠻抗拒並謂此處係屬軍事範園境内司法不應查封房產反欲硬扭法警赴鎭守使署控究該法警等見其蠻横無理致未封鎖即行回廳禀明請提霸阻之夏三到案懲儆 
[郵差與車夫衝突累及旁人]  
　　前日旁晚時有北市郵務局快信差某甲乘坐脚踏車至南市外鹹瓜街大王廟地方突與人力車夫某乙互撞甲即跳下與乙辨論後怒批其頰隨有第十三崗警察金祥林見而上前訽問甲復與該警大起衝突旁人王德榮見而不平亦上前排解不服以致鬥毆遂一併由警拘至第一區警署問明理由董署長飭該信差退去將該警略加申斥並以王德榮不應從旁干涉着拘留一星期昨由王之家屬投警廳禀訴請爲省釋未知能否核准也 
[緝私艙長侵越警權]  
　　南馬頭浦江中駐泊之三號緝私船艙長吳振邦查知該處岸上沅與烟紙店有收藏私鹽之事即往查抄獲鹽六十餘斤欲將店主王伯夫帶至該船中途被王子潤之所阻事爲第十一崗警察所見以吳違背警章一併帶至第一分署詢據王稱此項食監係從鹽公堂購得有發票呈電經署員斥吳不應私帶多人前往查抄又將店主擅自逮捕事關違法侵　未便擅專着分别暫退候據情禀請徐警廳長核示辦理 
[元芳路火警三誌]  
　　虹口元芳路二百九十號門牌華興印書局因保險起火可疑昨由捕房將該書局主詹永庭拘案請究經兪代襄讞會同英領卓君向詹略詰數語判詹押候查明起火情由再行訊核 
[鎭守使查禁鬥蟋蟀]  
　　上海鄭鎭守使訪悉本邑西門外潘家木橋地方遑有無賴曹阿五等在彼開設賭場聚鬥蟋蟀輸贏頗鉅前日星期各賭徒多至千餘人人類雜沓最易藏奸該處警區近在咫尺未據查禁殊屬玩忽且該處與龍華火藥局地點逼近自應預爲防範並嚴加趕逐以免肇事除飭該處軍隊愼防外昨巳飭知淞滬警察廳長徐國樑迅行飭知該管警署前往查拿務獲究懲 
[圖董爭辦淸潔之批斥]  
　　圖董楊聲甫等前因爭辦中西區淸潔事迭經上海鄭鎭守使批斥在案日昨又由張挺芝等復聯名公舉陳聯章辦理當由鎭守使批示云查此案迭據該　董等來署嘵凟均經明白批斥在案招商認捐給諭承辦官廳自有權衡斷不容爾等越爼干涉如莊泉生將來辦理不善自有捐局撤換亦非爾等可以隨意保薦所禀顯係營私殊屬可惡仰即各安本分勿再生事致干查究特斥切切此批 
[招領失船之牌示]  
　　南市警察第一區第一分署署員宋國瑞昨日發出牌示云昨奉江蘇淞滬警察廳通傳云案據第三區第一分署署員孟荃蓀詳稱竊本月二十日下午一時據第二守望警南慶波報稱當零時三十分潮水大漲之際有舢板船一艘由北順流而下經過渡口見船中並無駕駛之人即喚渡夫設法搭住其篷上記明一百八十號内有破舊衫褲二件小刀二把諒係潮水驟急　纜漂失候至晚間無人認領除將該舢板飭警保管一面懸牌招領外理合具文詳請鑒核通飭各署一體懸牌招領等情據此除批示外合行傳仰該署長署員隊長即便查照一體懸牌招領等因到署合卽牌示仰失主知悉如有前項漂失船隻着即開呈失單逕赴警廳或浦東第一分署呈報認領可也特此牌示 
[媒婆形同誑騙]  
　　住在大東門外梅園街地方婦人周陸氏之胞妹陸愛寳年巳及笄此次周陸氏憑曾周氏林張氏爲媒將愛寳許字與萃豐弄中爲洋行生意之楊姓言明茶禮洋二百元先付一百元並首飾四金四銀擇定於前日行聘届時坤宅邀齊親友設筵宴客詎原媒曾周氏等祗送來竹藍二只内儲洋珠押髮一支嵌寳銅戒一只餘無他物周陸氏等大爲詫異急向媒證理説一味支吾周陸氏遂鳴警將曾周氏林張氏並关來之證物一併解竤警廳經司法科訊供之下以案關刑事於昨日午刻備文將曾周氏並證物等轉送地方檢察廳一面着原告自行投質曾周氏等解到檢察廳後汪檢察長諭飭收押候究 
[夫妻惡感巳深]  
　　向在西人處爲侍者之盛裕春曾娶浦東陸家嘴附近工頭丁某之女爲繼室成婚以來夫婦時常反目該氏乃於上月間背夫逃逸盛各處我尋無着嗣在洋涇鎭尋獲上前扭住令其歸家詎該氏抵死不從當在該處河中投河自盡幸經行人等設法救起盛知事爲難就近將該氏寄在友人姚永仁家次日往領該氏巳不知去向盛以姚同妻姚方氏串匿遂將姚夫婦扭入該鎭警局解由司法科移送地方檢察廳經該廳派員預審後判姚方氏收押姚永仁交保出外限三天將盛妻交案訊究一面往傳原告來案質訊 
[女子不願懸牌應各]  
　　女子王四寳前日在北山西路徘徊由探查見詢據聲稱河南人年十五歲被父價賣與漢　田寳堂學唱戲曲於前日來滬欲令其懸牌應客不願逃出等情當即帶入捕房禀經捕頭諭留濟良所昨晨由所將女解送公堂經中函官詰悉前情判女發濟良所　養 
[婦人被拐來申]  
　　寳應婦人張　菊前晚在鐵路旱橋堍迷路由四區一分署巡警查見解送司法科經段科員訊得該婦被匪徒小和尙誘拐來滬賣人妓院爲娼因不願逃出等語因即判送閘北婦女寄養所留養一面派警查　該拐匪到案究辦 
[拐匪售孩之飾詞]  
　　陳金山投法公堂控稱有四歲男孩在門外嬉玩被貼鄰小客棧内之寓客吳大新拐去報捕請緝後商人亦四出找尋至美租界見吳將小孩抱入茶肆之内向人兜合欲售洋三十元尙未成交鳴捕拘獲移送到案求請訊究吳供與陳係貼鄰居住故與小孩相識小民自願隨小民前往美界茶肆後有人問我此孩肯賣否故戲言欲售洋三十元實非眞欲售賣求宥判押一年逐出租界 
[可憐一對貧人之投河圖盡]  
　　甬人蔡巧生前日在北泥城橋投河圖盡當經二百五十七號華捕查見救送捕房昨解公共公堂請示據供年老貧苦是以投河圖盡等語旋由　子蔡祖發上堂聲明家中貧苦狀况願　伊父領回奉養中西官會商之下判蔡巧生函送甯波同鄉會設法安置又徐州大江萬林亦因貧不聊生於前日在四馬路外漢某小輪船上躍入浦江圖盡當經一千零八十八號華捕查見救起昨晨解案訊悉前情判送上海縣知事暑轉遞　籍 
[烟土犯不服判决]  
　　烟土犯張彙如因帶土四十四兩並烟具等物經李檢察官預訊屬實起訴審判分庭由孫推事判决罰洋七百元在案茲聞張不服分庭之判决昨延孫彭壽律師爲辯護人聲請續開辯論不　能邀法庭之允准否 
[烟土案保人繳淸罰欵]  
　　梁錦堂前因私帶烟土經閘北審檢分庭判决罰洋五百元當　江漢亭郭子英二人偕同九畝地慶豐新衣店主解雲濤　益吾先繳半數罰金將梁保出後延不繳洋江郭亦早避　等情迭記前報茲悉解趙二人因曾在保單上蓋戳應負完全責任經李檢察官傳案押追後業於前日將所欠罰欵如數淸繳巳經開釋 
[兜售冒牌香烟]  
　　李子卿王阿二前日在蘇州路内河招商局碼頭兜售派律脫香烟被英美烟公司用人朱桂生查係僞造報捕將二人拘押昨解公共公堂請究據王供此項香烟係在途賣來訊之李供係向鎭江某客棧茶房購取轉信不知僞造等語中西官以二人　售冒牌香烟有碍原告營業判各押三禮拜以儆 
[醫生受窘]  
　　虹口引翔鄉白牆頭沈姓女科醫生近來生意發達頗爲他醫所埀涎數月前有某二醫亦賃居此地希圖分替乃絶少問津者爰出其中傷手段睃使某孀婦與沈醫爲難多方以毁其名譽甚且持糞箒　　他遷逃醫窘甚遂移寓租界請宋士　　師爲之起訴法庭云 
[控訴同居人行竊]  
　　黄之田前日扭同居之經東升至四區警署控稱被經竊去衣服十二件當解司法科預訊之下判押候移送檢察分庭究辦 
[學徒私取銀飾]  
　　浙江路五百三十六號門牌小銀樓主趙福生控學徒馮　良私取銀飾等情嗣因馮携贓至法租界圖消經法捕房查獲送至老閘捕房昨解公堂訊明中西官以其初犯且原告不欲深究判馮交五十元人洋並保開釋如半年再有違法情事責令保人賠洋五十元 
[劣孩屢次犯竊]  
　　劣孩陸阿四前日在南京路攫取李陸氏所抱小孩之包金　片圖逃當時由捕追獲昨解公堂訊供不諱中西官以陸前四犯竊經公堂訊明着交伊母領回管束實屬怙惡不悛判令押候　其母到堂再核贓交原告具領 
[被告屢不到案]  
　　新昌號控歐陽鐵梅不理欠欵一案昨日上午公廨關讞員會同美領博君升座民庭研訊兩造均由律師上堂代爲辯護中西官以被告屢奉堂訊不到亦不遵諭繳銀殊爲不合判候改提該被告保人到案訊追如被告律師交銀三百兩准改傳到案交保候訊 
[旅館主債務纍纍]  
　　自强賓館股東德雲葉茂林前因呑用寓客蔣才所寄元寳十枚計銀五百兩延宕不還被控法公堂押追不交奉判將該旅館泊賣作抵拍賣後除去虧欠房租外所餘無幾故仍限交在案現蔣投稱陳等托人相勸出立憑據拔還商人恐後來悔賴求請堂上　陳等當堂立據旋有唐豐泰費岳棠等同稱亦被該旅館虧欠往來貨物　洋九百餘元求恩附追陳葉同稱一時實難措置均須陸續料理聶讞員判蔣才友控案准予立據完案尙有唐等控案着令還押再候訊核 
[訊理抵地糾葛案]  
　　張毛氏控徐良舟抵地糾葛一案昨晨亦經中西官傳訊據値年地保姚旭生十三圖　保張毛大到堂　明該地現在仍歸原告耕種尙有墳墓在内不知此項單契乃在　臣洋行買辦楊姓之手訊之徐亦推諉判姚張兩地保退去候催傳禪臣洋行買辦楊姓到堂再行訊核 
[訊理不還股洋案]  
王庸　控莫訪梅丁葵生以糾開煤公司爲由取去股洋三千元不還一案昨晨由中西官復訊原告延安德臣律師上堂聲明前情請追並由莫訪梅上堂供稱係由原告與丁葵生紏其入股等語繼由其代表律師代辯各節判被告仍交原保候再訊核 
[公共公堂瑣案]  
　　僑居新閘愛文義路二十一號洋房内之西婦利維控侍者奚根茂將其毆辱爪傷頸項等情昨由捕房將奚拘解公共公堂請究經王襄讞會同英領康君研訊不認判奚押候查明再訊 
　　其昌棧茶房王阿根控朱洪才蔣阿文在廣東路攫取値洋一百十八元之烟土等情由探將朱蔣二人獲解公堂訊供押候補傳人證再訊在案昨由捕房將收贓人葉小王傳至公堂與朱蔣兩人質訊明白判朱押西牢一年蔣押九月期滿均著帶堂候核烟土充公 
　　流氓李子祥前日在北山西路攫取杜文氏金環由捕追獲昨解公堂訊供屬實判李押西牢半年期滿逐出租界 
　　虹口乍浦路三十一號門牌日商某洋行控夥陳國明私用帳洋一千五百五十六元等情昨由捕房將陳拘解公堂請究判押候照會日領蒞廨會訊 
　　　　小建子於前日串黨在虹口蓬路攔刦某日人金表呢帽等物　逃當經行人帮同將李追獲昨解公堂訊供一過中西官以李尚有另案判押候美領堂期解究 
　　袁一峰控曹積侯不還米洋又竺芝記控兪菊欠欵糾葛等案昨晨均由廨傳訊因被告不到判分别展期再訊 
　　袁芝蘭收買劉守仁張雅泉等被陳彬章王家直　假莊票騙去之愛國布十一疋被捕房查悉於昨將袁拘解公堂請究判押候美領堂期解訊 
　　過犯丁德喜因復來租界由探查獲昨解公堂訊明以丁甫於本月十九號判送上海縣知事署轉遞鎭江原籍詰其因何復來據稱未奉縣署遞解於二十三號釋放等語判押候錄供再行函送上海縣知事署遞回原籍 
　　杜阿　深夜在四馬路西首福致里徘徊由捕查獲昨解公堂訊知杜係七次過犯因據供稱末次奉逐後即往浦東衛家巷義兄衛景南成衣作内做工於上禮拜六來滬不敢爲非判押候函請浦東警局查訽衛景南現杜阿根是否在伊處爲夥復候再核　　山東人劉愛春控華阿二在南京路摸竊其袋内現洋十元等情昨由捕房將華拘解公堂訊係過犯判押西牢半年期滿逐出租界 
[美捕房瑣事]  
　　昨日有張阿順陳興發陸榮福三人不知因何事故在北河南路鬥　由捕一併拘入捕房捕頭訽得各有不合分别斥釋　　昨有沈阿成高林松二人在漢璧禮路向小販林仁生購買食物因論價起　扭住肆毆由捕併送捕房聽候核辦 
　　車夫陳扣子昨因攔路違章被巡捕拘禀捕頭聽候懲處　　更正昨報記榮吉祥等茶棧運綠茶赴俄境試銷一節内稱預算水陸盤運保險等費每籍共需銀十八兩云云查箱字實　擔字之誤合特更正 
 
 
 

Page 11

 
 
雜評三 
[世界之大蟋蟀場（訥）]  
　　嗟乎蟋蟀勝則　瞿然自鳴得意敗則戢翼而逃而人乃利用其自殘同類以賭一日之勝負此雖微物亦大可感歎者也中國黨人盡力以傾政府政府盡力以捕黨人亦蟋蟀之鬭也大之如歐戰日以砲火相對亦蟋蟀之鬥也千餘里之戰場一大蟋蟀場也鬭必傷同類故世界之人咸希望戰事之速平中國又希望黨見之早弭竊願當道擴此禁鬭蟋蟀之意而大之 
[補錄命令]  
　　十月二十一日大總統策令特任孫武爲義威將軍此令 
　　又令林輅宁給予四等嘉禾章此令　　又令曾昭琦給予四等文虎章此令　　又令梅　敏齊琳陳嘉猷吳漢鑅王者師均給予五等文虎章此令 
　　又令陸軍部呈請任命李澤霖爲陸軍第十四混成旅步兵第一團團長應照准此令 
　　又令陸軍部呈請任命李榮陞署黑龍江陸軍第一師步兵第一團團長王鑄人署第二團團長韓殿臣署第三團團長雙全署第四團團長吳士杰　黑龍江陸軍第一師騎兵第一團團長達靑阿署黑龍江陸軍騎兵第四旅第七團團長李慶祿署第八團團長袁慶恩署第九團團長應照准此令 
　　又令陸　部　請任命姚啓元爲鎭安上將軍行署醫課課長應照准此令 
　　又令前據肅政史糾彈湖北署長陽縣知事　繼庠婪贓苛罰違法殃民各節當經飭交署湖北巡按使吕調元按照所呈澈底淸查從嚴究辦茲據該巡按使呈稱該知事婪贓苛罰各案業經派員一一查明屬實所罰各欵並未照實册報難保無藉端漁利呑食入己情事司帳吳淑明收受罰欵隊長葉縱訓　自苛罰亦皆供認不諱至禁烟委員柯煦雖所得各欵尙在章程提賞之中然辦理禁烟不無滋擾應請一併撤訊嚴究等語案關官吏骫法貪贓亟宜按律訊辦顧繼庠著先 
　　行褫職連同吳淑明葉維訓柯煦等各犯一併提交法庭分别訊明按法懲辦以儆貪婪並交内務司法兩部查照此 
令 
來函 
[鹽城災荒乞賑啓]  
　　竊敝邑濱海去歲秋冬苦旱無雨滷水封河今年春夏復涓滴俱無禾苗枯槁殆盡蝗　遍野寸草囓盡前蒙省長電呈政府江北旱荒鹽阜尤甚海潮倒灌民不聊生云云迺田旣無禾相率種豆又於陰歷七月底儿遭大雨淹没闔境飢民嗷嗷待哺朝不保暮逃亡道路溝壑浪塡太乞仁人善士慷慨捐輸以活數十百萬埀斃災黎之命敵邑幸甚大局幸甚鹽城農工商學界全體同叩 
 
 
 

Page 12

 
 
   
 
 

Page 13

 
 
自由談 
游戲文章 
[說吃糕與登高之連帶消滅] [  趙紀庚]  
　　九九之晨紀庚盥洗畢糖糕陳於前將欲舉箸子友糜君適偕同志數人相將入室曰盍偕往以登高予曰斯乃科學未明誤認天圓地方時之俗例也今者地圓之證發明已久高低之界無從别分南極之所謂高在北極視之則低之又低東半球之目爲最高處者據西半球言之乃爲其最低之處矣吾輩人稱新界　開通風氣自命此種無謂之游戲吾不奉陪糜君曰然則子之吃糕獨難免俗例而不可以已乎予此時雖有種種之解說亟思力辨其誣顧吃糕之舉不先不後尴尬其時辨之適足以見我裝　之心耳乃不得已停箸收涎眼望熱糕之蒸氣騰騰而付之一歎鳴呼此之謂吃糕與登高之連帶消滅 
詩選 
[憶菊] [  逍遙叟]  
寥落園林夕照殘瀟瀟風雨暮天寒清憐佳友盟心切淡到高人覿而難此日籬東重丸寂去年徑北數枝攢何時冷艶俱清賞醉飮芳樽椅玉　 
[尋菊]  
　　半村半郭幾人家淡淡幽香繞徑賒冐雨不嫌羅磴滑含烟翻恐槿籬遮可曾玉蕊凌霜拆定有金英帶斜指點夕陽葭岸闊歸來碧樹正棲鴉 
[種菊]  
　　邀來隠士寸心投　靜無人玉露流弄影何嫌三徑冷折腰好似一庭秋天然映襯烟雲繞地亦清奇水石幽勞我携鋤來薄暮清芬馥郁數枝抽 
[簪菊]  
　　不分黃白滿束籬采采簪時夕秀披嫩碧香侵絲鬢細碎金光壓帽簷欹宮花不羡瓊林宴秋色偏偕處士宜最是雙芳氣龔黃華猶帶露痕滋 
[用滿城風雨近重陽句七律五首] [  逍遙叟]  
　　滿城風雨近重陽掃室悠然冷趣長黯黯茶檣連酒市蕭蕭蟹舍接漁莊黃花小圃開猶未紅樹晴　濕不妨竟日東籬看自足未嫌作序擬賓王 
秋露涓涓秋　蒼滿城風雨近重陽到來白袷烟中誤歸去靑詳　後忙午夢黑甜憐菊枕佳幾清曉製英囊叩門縱有　租吏一句休敎時債償 
　　秋來景物記江　　蔭　條竹影涼三　雲烟綫九月滿城風雨近重陽出門游屐湖山好入市人家稻蟹香檢點來朝詩料否題　險韻不曾志 
　　戲馬台遙未可望小江橋畔問輕航人迷秋水蓀葭路客憶寒山橘柚旁幾日霜花　晚節滿城風雨近重陽湖光樹色蕭疎裏好是勾留解此鄉 
　　堤邊衰柳欲成行淡白經飛萬壑霜秋　已消三寸綠寒花未是十分黃墊巾事比林宗達落相人言楚客狂煞是一年風景好滿城風雨近重陽 
談話會 
　　人言持躬涉世之道莫善於忍然知忍而不知處忍之道其失尤多蓋忍或有藏蓄之意人之犯我　蓄而不發不過一再而已積之　多其發　如　流之决不可遏矣不若　而解之曰此其不思爾曰此其利害寗幾何不使人於吾心無日犯我者十數亦不至形於詞色然後見忍之功效甚大此所謂善處忍者充斯道也惟中華民國現時謹守歐亞戰事之中立爲　得以上種種忍中秘訣也泃地球萬國所難能可貴者矣 
　　縣知事爲親民之官位雖卑而所係甚重億兆之休戚通國之治亂恒必由之惟其甚重也故選用不可不精惟其位卑也故體恤不可不至中央欲周知利弊夫利弊不勝窮也有一利即有一弊其始也因利立法而弊遂伏於法之中其維也變法救弊而獘又生於法之外此雖朝更暮易何補於地方毫未哉故善求治也不任法而任人任得其人則有利無獘任失其人則有弊無利自然之效也方今所患者不患法之未備而患知事之鮮得其人更患知事雖得其人而未足爲治何也法徒密而信不行也法徒密則顧忌不得不多信不行則勸懲無以爲據[  嘯霞山人]  
　　淮安　隅之地本非重鎭近來軍警林立嚴密稽查余偶自外歸由輪登岸軍人環例所有行李無不傾儻倒篋逐件搜檢呑聲忍氣莫可如何民何辜不堪擾矣 
　　民以養兵兵以衛民今兵不能衛民實以擾民國家何爲耗無限之財而養擾民之兵徒爲内忠莫禦外侮哀哉[  寄塵]  
　　言諭自由爲國民之天職報館爲言諭機關保護報館即保護國民言諭之自由此約法上所許可諸先進國所共認民國自革新後人民得言諭自由早臍耳鼓乃搜報館殺主筆時有所聞近廣東又有警官搜捕某報館拘獲黨人之事鳴呼亂黨而查匿於報館焉爲警官者以地方之安寗計宜與該館嚴重交涉令其交出人證僅跡涉疑是尙須周詳審愼乃遽長驅直入蹂躪言論機關使一般業報館者咸惴惴有朝不保夕之虞吾不知要約法何用[  春硯]  
劇談 
[時新劇佛動心] [  鈍根]  
　　第一幕心社（續昨） 
（麥僱昭又說）我們旣定了這不限期無定夫的主義就該實行貫澈這個主義我們社友裏頭没有嫁丈夫的不用說了如有巳嫁丈夫而丈夫不贊成遦個主義反對這個主義所我們便當公認這丈夫爲　碍物必須極力除去了纔灑（衆拍手） 
一西裝精悍男子跳上台道）讀君且慢拍手我有一句話要間諸君我們道心社是定的公妻主義如今麥君說的是無定夫主義其問微有不同公妻主義是敎一個女社友住在一定地方等許多男社友大家認他做妻子到晚來大家到他家去同盡夫妻的義務這纔呌公妻主義若講無定夫主義是一個女社友今天到姓張的男社友家裏去認他做丈夫明天到姓李的男社友家裏去認他做丈夫這敎當男社友的自已拿不定今天有没有女 
社友到我家裏來一種翹首盻望的情狀太覺可憐了這辦法兄弟絶對不贊成 
　　（麥儷昭爭辨道）據你說的公妻主義敎我們當女社員的天天晚上有許多男子來胡閙不麻煩死了麽不行不行 
　　（一女子跳上台道）就照夏維新君說的公妻主義不過我們女子須有甄别之權不能一槪容納的 
　　（夏維新跳道）不行不行旣稱公妻誰也不是他的丈夫誰該吃他拒絶非兼容並包不可 
　　（一男子跳上臺道）兄弟的意見麥夏兩君的說法都有道理夏維新君的辦法是要把主權屬於男子麥儷昭君的辦法是要把主權屬於女子兩不相下我瞧不如分了兩派罷我們心社原是主張公妻主義的他們一般主張無定夫主義的只好算心社的别支稱爲心社以部或仿商店招牌樣子呌做心社祿記我們便是心社福記諸君以爲何如 
　　（一女了跳上臺拍案道）魯小連君的話簡直是放屁你們便該稱本部稱福記我們便該稱支部祿記麽你們這般臭男子不打也不曉得老娘的利害（女子）拳打過去魯小連一閃女子撲了個空立脚不住渾身撲在卓上連人帶桌一齊跌下臺來臺下衆人忙起攙扶）（臺上諸人又大爭閙）主席者急振鈴散會（男女皆起作欲散狀男女紛紛攙手附耳細語）（麥儷昭下臺衆男爭趨之夏維新亦向麥鞠躬道歉并執手言）適纔爲了公義爭執未免開罪麥君萬乞麥君原諒尙有一事要求麥君未識麥君今晚可能辱臨敝寓否（旁一男執麥左手言）密史透夏對不起你兄弟早與麥君說妥了（又一男撫麥肩說兄弟遠是昨天約定的呢（又二男執麥左右臂說）麥君休得失信該到我地裏去）麥作左右爲難狀（（閉幕） 
[栩園劇談] [  天虚我生]  
　　予自新舞臺閉幕後久不赴南市觀劇昨爲　蝶邀往申舞臺就我一人之見不無有所評摘然吾人未嘗有所阿好要之亦公評也是夜正劇爲鴛盟離合記第一幕殊無足　（無形）飾　文　但有寒乞相而無儒雅氣（孟起）飾董母面部設色作齷齪狀　謂於身分不合且　而空　　點不　道白旣柢　情亦欠較之活動寫眞猶弗如也第二幕以後始見精神（違心）飾馬元芳極合官　氣息勢利　人語言　多　刺伹　　合戲情不藩消　派下乘自是出色惟董文遇遭此奚落絶無　發之致始終不改其寒乞相較之鴻駕禧中之討飯秀才品尤下矣（瘦鸚）飾阿　 
於　角竊聽神情顚佳迨馬元芳拂　　進嗾　　廳文遇出門（瘟　）燆爲主命哄悍傼進内而於背地以手牽文遇之裙妙能意態自然　心活手曲盡伶俐小　心理（天聲）飾馬秋娥　氣　突絶無閨秀風度及與文遇相見復以笑臉趨迎尤失身身贈銀時取携覺甚輕便絶似布裏中乃一珍珠塔非二百兩之現銀也及至文遇之手則又覺其沈重是（無形）之細心處亦適以形（天聲）之粗心時阿嬌在旁絶無可作之事（瘋鸚）用作種種嬌憨之態或於籬角偷窺或於花邊竊聽化板爲活具見巧思迨兩人判　之際時復迥頸四顧防人瞥見雖屬尋常表情然使他人爲此則凡侍婢皆不過一末偶耳（未完） 
小說 
[滑稽小說魔玉（三續）] [  卓呆]  
　　四 
門外車聲隆隆定一不能不出發了頑麥急道車子來了定一没精打采的拾了七個銀幣立將起來忽然說道父親孩兒還有一件事要懇求頑公道别說罷時間没有了定一道過了這一學期無論如何必須要換學校咧　親聽了突然一呆暫時說不出話少頃斷斷續續的說道你要退出亞雅學校麽你不曉得校長是個日本速成師範畢業的大敎育家麽你不曉得我與校長何杜仲先生有特别關係的麽定一道曉得是曉得的無奈校長非常　酷我下學期務必改入他校頑公大喝道胡說别的學校無非是營業性質惟有何先生的學校是精神敎育你只管放心前去我自有道理决不使你吃虧的說完之後再　了幾聲糊塗蟲定一不覺哭將出來頑公駡是駡了不過見他哭泣倒未免有些可憐只得再和聲柔氣講解更換學校之不利勸他忍耐守着再把自已胸底所有的敎育上之敎訓說了一遍定一楷着涙道但是父親没有知道孩兒的境遇所以如此一些也不曉得學校狀態的人自然不與我表同情父親是忘却了自已幼時之事學生時代之事不顧感情只是把我向道理一方面攻　父親若把我的事情當着自己學生時代的事看待也不說那種慘酷的話了頑公聽了自然生氣小孩子旣經田言不遜怎麽肯默默不答他就挺胸凸肚的說道我是年紀老了無法可施咧你說我做父親的絲毫不替兒了想想你也何妨來替我想想我的操心實在不是平常可比咳我到今朝還很願做你那麽的孩子可以隨便向父 
親閙閙一些事也不必擔心的我眞恨不得立刻做成你這種孩子頑公見道理無用便把感情來　他打算用幾名慈悲的話可以壓服定一頑公說完剛剛唇舌要休息忽然渾身微微一抖好像要把身體縮小的一般頓時覺得面前的桌子高了起來了頑公心中雖暗暗驚異口中仍說着道我是老人你是孩子或者年齡相距過遠没有同情也未可知呀定一你爲何笑着定一呆呆凝視喉間宛如塞了東西一時說不出話不過張大了嘴兩目烔烔只是看着歇了一回忽然笑得跳躍起來頑公怒道有何好笑定一道父親快把鏡子照照罷定一笑了半晌方始說出這句話來頑公便在抽屉内取出鏡子對自己顏面　照不料鏡子中所映的並非自已實是兒于定一不覺大大驚嚇停請細看依然是一個定一毫無錯誤 
 
 
 

Page 14

 
 
   
 
