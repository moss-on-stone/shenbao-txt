# 1898 - 281 - 4909157

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[重印二十四史出售] [  圖書集成局啓]  
　　二十四史一書上下五千年縱橫九萬里其中治亂興衰之故盈虛消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增每部售實洋五十六元箱不外加卽日在申報館及申昌書畫室發售此佈 
[中西兵法異同得失論]  
　　從來國家之立立於民非立於兵也國家之强强於民非强於兵也未有不治民事而能治兵事者亦未有不脩民政而獨脩兵政者沾沾兵法何爲哉雖然蒙竊聞其略焉我朝龍興遼瀋弧矢以威天下八旗子弟悉入戒行萬衆一心如使指臂隠合三代遺制事後世給餉糈分隸京師各直省約二十萬有奇是謂駐防兵其各直省制兵水汛陸鋪緝捕防守約六十萬有奇是謂綠營兵始以旗兵不敷用增調綠營繼以綠營不足恃增設練勇今分隸各省亦約十餘萬然三百年來屢平大亂闢地周六萬餘里武功之盛卓越前古自泰西互巿邊釁日開一敗於津沽再敗於馬江三敗於旅順議者咸歸咎統率之不專召募之不善器械之不利營陣之不精遂欲規仿西法爲自强計嗚呼其亦不揣其本而齊其末者矣且夫中士自三代以降歴四千餘年更二十餘代無代不受外夷之害中原財力在半銷耗於兵事之中及其久也卒能同我文軌論者謂中土之兵靖内亂則有餘禦外患則不足此亦非篤論孟子有言仁者無敵又曰保民而王莫之能禦孟津之誓師曰同心武侯之用兵曰攻心必能得民心而後得兵心兵心得而天時地理堅甲利兵皆不足以困我今欲效西人之法而終未得華人之心吾恐委而去之雖盡得西法之精髓亦不足以善其後若第曰規仿西法卽可自强也者則如北洋李傅相水師武備海軍各章程非不詳備也南洋張制軍添設練軍疏非不精密也胡芸楣京兆變法自强疏請减兵額以歸實際練陸軍以資控馭非不明暢也香山鄭陶齋正續危言書三水胡翼南改革新政議所論練兵各節凡所以用西變中者非不條分縷析綱舉目張也或己見實事或尙屬空言卽使次第舉行著有成效遂足以駡馭泰西乎吾恐其未必能也且西法之强如果在兵則以俄德陸師之盛何以一不能滅土耳其以踞黑海一不能合意大利而跨地中海如英法水師之雄何以一不能控馭合衆國以拓西土一不能報復普魯斯以振國威而獨跨越亞州翦滅中國之藩屬虔劉中國之邊陲可見泰西之民心合中國之民心渙也而初不係乎用兵之得失也今欲得民之心莫如君與民親則官之權失官與民親則吏之權失夫而後肺膈之病除中飽之弊絶隠情可以上逹膏澤可以下施卹商以裕財之源造士以立政之本國威張國勢振國權重使泰西各國生其敬畏雖不用兵而各國之兵不啻盡爲我用何也亞歐兩洲己成戰國之悞類皆勢均力敵莫能相尙獨於中國之盛衰强弱幾有一折足而偏重之勢不得不羣起而輔翼之中國苟能自立可坐收守在四夷之效若僅以規仿西法爲自强正不知其貽害伊何底止也且中西異同得失之故有萬不能强合者自秦開阡陌而田賦之制廢惟唐之府兵法稍近古故八旗兵制非不盡善而不能慨施之十八行省今美法德民盡爲兵其擇將也悉由學堂考錄其選兵也悉由醫生騐收年自二十以充營兵五年戰兵四年留兵五年戍兵六年至四十以上方免徵調官兵而外又有民兵以資守禦一旦有警立集數百萬不煩招募其間恩免之條極備撫卹之典極優且武可統文文不能制武故民不以兵爲恥而無所苦故能餉不虛　額常充足此中西所不能合法者一也且西國水陸各軍聚屯要隘一聞電調立由鐵路火輪馳至至各處搪鋪汛緝皆責之民兵巡捕是備兵專爲折衝禦侮之用旣無畛域之見又乏守望之勞且厚給餉俸以赡家室隨時瓜代以卹勤劬故士皆　用恩信相孚此中西所不能合法者二也且西國之士商紳富無不入伍効力國家又爲設立銀行悉入民間財產而代爲經理國富卽民富國貧卽民貧上下一心互相保護得一屬地加意經營與民同沾利益故能人人思奮不以勞民傷財爲苦此中西之不能合法者三也有此三難而僅曰器械精營陣熟年力壯額數充所謂不揣其本而齊其末者也吾不知其流弊伊何底也至各省兵制載在會典練勇經制亦有先逹遺法可循卽泰西兵法譯有專書甚備其間孰得孰失因革損益無裨實用悉屏弗述不敢侈紙上空談也 
[諭旨恭錄]  
　　八月十九日奉旨分發直隸道徐楨洋顧元勲江蘇道賴紹濂陳紹棠凌盛禧貴州知府劉寅浚江蘇知府潘永齡湖北知府李常度江蘇同知文鳳江西同知張政慶四川直隸州知州楊金鎧廣東直隸州知州龍學宸江西知州許炳常湖北知州陳文琪廣東知州潘森瑞四川通判王祖慶江蘇通判劉國邴江西通判夏濟安四川通判興尤奉天知縣五恩銜江蘇知縣單琳朱枚山東知縣裘祖諤山西知縣劉在德河南知縣李光侮浙江知縣程文龍江西知縣舒龍夔湖南知縣李尙卿四川知縣黃應泰廣不知縣蔡維藩廣西知縣黃承貽直隸知縣同書江蘇知縣張燕昌安徽知縣楊漸鴻董玉書山東知縣顧思孝韓作霖陜西知縣梁士選浙江知縣朱得壽唐植仁江西知縣黃作元福建知縣鍾祥湖北知縣敖式滄王汝翼張德柄湖南知縣賀國昌周鳳群四川知縣蔣式芬武迺愚曾壽祺廣東知縣黃培埮廣西知縣徐夔綸貴州知縣楊世祚兩浙鹽大使黃遜燊浙江鹽大使李祖慈福建鹽大使丁先逵廣東鹽大使陳韻珂俱照例發往浙江道監察御史著孫朝華補授河南道監察御史著秦夔揚補授截取掌浙江道監察御史徐士佳保舉山東補用知府吳中欽俱照例用保送直隸州刑部主事張登瀛著交部記名以直隸州知州用察哈爾游牧主事著祥珍補授擬補國子監學正路由義著准其補授陞補安徽六安直隸州知州符兆鵬著准其陞補工部郎中著奎秀補授擬補盛京將軍衙門筆帖式寳琈著准其補授欽此 
[本館接奉電音]  
　　昨日上午京師飛電傳來上諭一道敬謹譯登○八月二十四日奉上諭河南開封府員缺緊要著該撫於通省知府内揀員調補所遺員缺著文悌補授欽此 
[接錄審官定職摺]  
　　第十五條道員同知通判外官古分親民厘務二等今道與同通除地方外别有專管 
 
 

Page 2

 
 
事務員缺順治康熙時屢裁屢復時併時分大都視其事之繁簡非有定也咸豐以來時事日變舊制旣無此官則姑設一局以理之續興一事又添一局遂使天下之官爭以求差爲務而軍國重要適爲宦途營利之資數十年來所以日講自强而無效也今鹽糧等道員同通己分别繁簡存撤局所冗員一律裁盡宜历此厘定規制以責實效一反從前權宜苟且之爲擬請於南北洋名設商務道二員商務同知通判副之分理所屬輪船招商製貨局廠及稽查電報郵政銀行鐵路一切通商事宜湖北酌設道一同通各一每省設軍械道一員同通副之專理製造機器槍砲局廠事務江南湖北同通酌增福建設船政道二員同通副之江南於康熙時本有船政同知今宜復設並添通判均管廠塢督造兵商輪船礦務盛處如漠河湖北酌設礦務道仍隨礦利之盛衰爲裁置各關監督改爲關道學政分别省分復爲學道凡新設各缺如製造諸務實難遽易生手准由現辦人員内按品揀補及分别在實缺上行走以後各省候補道員同通令專歸一項候補除候補地方員缺卽專補地方員缺外其事務員缺仍各分班候補先在所候各缺上行走以資歴練不准另派委員庶分發候補人員不至閒曠朝廷亦得實用且不至用違所長而奔競之風不禁自息一舉數善之法似無過於此矣　弟十六條知府知府監臨之官職在督率學校農商工藝擬歸入州縣考成一州縣之事多有與數州縣交涉者化畛域杜諉缷或通力合作或相因並舉必須統籌兼顧措置方宜郡城學校爲中學學堂書局切實辦理外每府設官報館開通風氣各屬申報籌辦情形概用說帖批簽以後酌發報館登載藉資講求至知府考成應以所屬政治之修廢爲斷將各州縣職事舉劾之員通按十成計算舉過八成爲上考五成爲中考二三成爲下考惟州縣之舉劾旣關知府考成則大吏叅劾州縣不必仍由知府禀堤第十七條推官教養爲富强之本中國官以萬數其與民相及者爲州縣州縣所以治民者不過刑名緝捕然責之未嘗不備而行之實有未　近年臣工條奏教養事宜議准通行者前後無慮數十起未聞一處實力奉行直省州縣二千五百餘員非必盡無振作也州縣大者數百里小亦百餘里卽論刑名緝捕二事己極殷繁至於兼三兼四要缺雖以精明强幹之吏殫力竭慮僅得無誤而錢榖之期會甚迫民教之調處尤難若再以學校農商工藝諸務責令振興雖古循良豈能勝任西國設官分主民事而巡審季審月審獄訟之專官尤詳我朝順治康熙時每府設有推官秩同知縣進士則推知用考滿則推知並升主事行取則推知同御史今宜復其官而變通之每州縣設推官一員品級升途州推與知州同縣推與知縣同專主緝捕盜賊審理詞訟爲地方問刑衙門史目典史屬之其捕盜拿犯卽用汛兵民壯協捕之練勇團防卽帥營帶不必派委營官設立武職初設之時暫於候選候補州縣人員内考試判詞錄取補授州縣以上各員亦准其改就推官以後科舉及一切正途推知並用刑官旣立而教民養民諸政乃可備責牧民之官矣第十八條知州知縣民爲邦本今日最妨吏治使善政皆成弊法者殃民之吏役也吏役盤踞衙署無法可治惟官制變而害自除刑名專屬推官則州縣衙門所有胥吏數十多者百數白役數百多者千數俱可淘汰淨盡祇存例定名數而不一律設櫃徵取章程捐借條欵分别刊碑懸揭以徵衆信自無浮冐抑勒之弊而刑錢分掌地方官亦不能以酷濟貪於是官與民親乃可專意於教養一學校曰文藝曰武備一農課曰農桑曰畜牧曰種植曰礦產一商務曰貨曰幣一工作曰製造曰工程製造曰製貨曰製器工程曰水利曰道路督同學會紳士切實籌辦仿稅務司申報總稅務司之法按季分條詳其說帖一申府一申藩一由藩司核訖逹部說帖官用印紳用押皆有事實器數非中空言搪塞督撫考其功過年終一舉劾三年一大計隨其事之修廢而黜陟之而新政無不舉矣然舊制尙有宜改定者一計典分上中下九等專主考績貪酷八法定爲隨時叅劾之格一委署全行停止缺出由同城官暫攝嚴立請補限期擬補之員先飭赴任一捐級不准抵銷處分一同知直隸州通判除京員實缺截取外專作爲推官州縣升途庶勸懲旣有實際吏治可望起色矣此摺己完 
[津友五述國事要聞]  
　　己革戸部侍郎張蔭桓奉旨發往新疆交甘肅巡撫嚴行管束己見邸抄此十四日事也十六日卽由刑部將侍郎起解隨帶臧獲四人乘輿就道是夜宿於彰儀門外天靈寺中西官商在寺設席爲侍郎餞行其公子先己回粤如夫人之在都者俟侍郎首途後卽料理行裝遄回原籍當侍郎未起解之前有某國公使約合同志欲爲保留藉詞奥國現立新君各國多派員往賀商請總理衙門代奏派張出使奥國以贖前罪事未果行而張己起程中國公事向多遲滯惟此次斬决各員及侍郎之發遣均如迅雷之不及掩耳我行我法殆以杜絶外人之干預乎双聞己革禮部尙書許雲菴大宗伯因阻止主事王照條陳變法章奏罣悮去官宗伯今年己六十有九原擬明年古稀大慶後具摺乞休乃事與心違竟遭落職宦情愈淡歸思彌殷現雖王照諸人均獲重咎而大宗伯不復縈情軒冕己於十八日出京抵津後假紫竹林佛照樓暫駐襜帷卽當遄因東粤 
[外侮續聞]  
　　京城上匪毆傷西人一節本館己接津友來函錄登昨報兹又接京師訪事友人云本屆中秋令節前門外遊人如織午後有兩西人乘車至天橋忽一匪徒持橋下淤泥向之抛擲一呼百應泥石如雨西人無奈立卽驅車赴官廳喊報官廳卽派兵弁前往拘拿而匪徒己多星散祗獲六人内一小孩一併送交步軍統領衙門請辦嗣將六人均子荷校示衆想西人當亦可以息喙矣又閱天津國聞報載此事尤詳爰摘錄之是役受傷者計日本人二名一爲田山良介一爲平山周係由津至京坐騾車至永定門直街天橋地方時中國人聚集五六百名田山受傷尙輕平山則腿幾折斷所傷頗重逃至城内下車車中土石幾乎堆滿係沿途土人任意抛擊者至美國人本至城外迎接女客被匪徒紛紛圍住與之爲難美國人奮勇施救致被擊傷聞有一人脅骨己斷受傷甚重女客所乘之轎亦己毁壞此自各國建立使館以來未有如此之受侮者於是以保護使館爲名先後調兵入京十七日下午有英國快船一艘駛至大沽十八日上午有英兵四十八名兵頭數人各携洋槍子藥包及行軍行李并帶有陸路輕砲兩尊由塘沽趁火車至天津老龍頭聲言欲至北京英公使館北洋大臣聞信後卽飭鐵局察看情形一面飭津海關道向英國駐津領事司格逹君問以英兵入京之故司君謂此事由公使及水師提督作主本領事不能預聞陶觀察再三辨論謂貴國以兵入京曾滞告知北京總理衙門敝處未奉總理衙門來文實不敢擅令貴國兵隊入京請貴領事務必設法阻止一再言之英領事始允代告兵頭將陸路砲兩尊暫且留下其兵隊則必須前往也刻下英國己有陸兵二千人駐紥大沽口外大約今之四十八人者乃第一批所發也又聞北洋大臣得政府來電飭將山海關秦王島一帶設兵防衛己調宋祝三宫保所統八營駐紥山海關調　星五宫保所統十營駐紥秦王島至大沽岐口亦己通飭大沽砲臺羅軍門并梅統領等嚴爲守禦並多設馬撥見有各國兵船至各口游弋卽行飛報瞻望神京杞憂曷己 
[閹入杖斃]  
　　京師訪事友人云傳聞皇太后密旨飭拿諸逆黨後内廷有二　人行剌未成致被查獲己立交愼刑司杖斃矣 
[宫禁森嚴]  
　　京師訪事以人云中秋令節皇太后仍幸頤和園先有傳班演戲之信嗣奉懿旨免傳并將一應供應概令停止刻下禁城和門防衛嚴密内監出入無敢竊談國事者蓋朝政爲一肅焉 
[縣賞購緝]  
　　京師訪事在人云己革叅將金鳳岐前由都察院代遞封章皇太后赫然震怒諭令遞籍營束嗣以該革員畏罪不候差解竟爾潛逃兹己由五城司坊官出示嚴緝并懸賞格三十金不知能弋獲否也 
[日相過津續述]  
　　本月十四日日本舊相伊藤侯爵由京回津憇裝日本領事署本報前己紀錄其事兹接津友信云前者伊侯到津時曾由日本官商公設筵宴爲之洗塵此次旋津伊侯卽在領事署答席邀請寓津各商宦開懷暢飲十七日午前九點餘鐘侯節乘火車前赴唐沽 
 
 

Page 3

 
 
附新濟輪船南下除津海關道等在河東車站送行外招商局黃花農觀察奉命送至唐沽日本官商亦相率偕往俟上輪船然後各别當伊侯於八月十三日出京時駐京各日人皆送至南郊外馬家堡馬頭始各言旋 
[災後餘談]  
　　漢口訪事友人云本月十七日東嶽廟城下蓬屋失火災毁情形己詳前報事後保甲局細查清册計被災者一萬六千一百餘家被燬被淹被踏而死者約一千餘人逃失者更不計其數眞可謂浩刼矣當火熾時見一人負木箱一具委棄於蕭家巷河岸而去附近窮民以爲箱仙所貯必係貴重物件啓而視之乃一枯屍身首異處分作四截己不能辨廬山眞面日來並無屍親承認遐邇哄傳事爲上憲所聞不識將若何辦理也駐漢德領事見刦後災黎席地幕天飢寒交迫惻然憫之爰出白銀五百兩分給災民俾延殘喘施當其厄歡聲若雷夫同係華人聞災而漠不關心者多矣而德領事獨不分畛域慨解善囊語曰行道有福謹以此言爲德領事頌 
[浙省官塲紀事]  
　　杭州訪事人云候補府聨太守豫前由牙厘局憲委辦威坪厘局事務現因銀元局總辦潘太守　順署理温州府篆銀元局一差由藩憲札委聨太守接辦太守奉札後卽日禀銷舊差於十七日蒞銀元局視事○景甯縣典史宋少尉榮清呈請廻避開缺現由藩憲詳請分水縣典史吳少尉嘉麟調補所遺分水縣典史缺卽以宋少尉調補 
[閩事雜誌]  
　　補州訪事友人云閩縣虎翼鄉有黃掛掛者飼鴨爲生卵翼之哺飼之待其博碩肥腯而後鬻諸巿以易升斗地棍學學恃共黨羽衆多上月某日竟將掛所養之鴨劫去二百頭掛挽鄰里齊齊向索始給還三十頭其餘堅不肯認掛畏其兇猛無可如可而資本無多從此萬難周轉遂仰藥覓死幸解救得法未入枉死城中地棍之魚肉鄉愚殊令人聞而髮指也○前鳳池書院山長張珍五太史己于某日乘輪船北上官塲中之往津頭恭送行旌者冠蓋往來頗形熱閙○閩縣吕文起大令拿獲拐匪數起將著名之甲乙丙三人笞責後用三連枷枷示鼓　前通衢見者無不拍手稱快惟拐匪離人骨肉誤人性命皆所謂愍不畏死者雖荷校於巿恐亦未必有悔於心也○閩俗有中秋送塔之舉凡在戚好互相致送南後街一帶塔店林立入夕時皆燈燭輝煌以動路人之目於山道山之麓兩塔齊立自十一日迄十五日連宵皆燃點紅燈百數十盞遥望之如繁星然亦一歲中之勝舉也道山絶頂處有進香臺古跡好事者鑄鐵爐安置其上十四夕閩人士女皆帶貢香一束焚投其中俗呼爲進天香一時扶老携幼幾有萬人空巷之勢問以何益皆莫能對然相習成俗不能改也 
[蕪城秋色]  
　　蕪湖訪事友人云前此朝廷所頒新政近日諭旨雖略有更動然各縣遍設小學堂乃爲京師大學堂各省中學堂培植人才之始基勢必力底於成似難中止蕪湖縣前曾奉撫憲排單遞到加緊公文飭速籌議開辦小學堂並限令十日内先將所議開辦章程詳議禀覆鄰邑亦同奉此文當塗縣謝大令己遍令城廂僧尼祠廟尅期繳屋以作堂基裁併公欵作爲經費一切己議有端倪當不至半塗而廢矣○裁汰冗員之旨皖省己切實遵辦裁官至八十一缺之多通省武職亦經撫憲撽飭皖南北二總鎭各將所轄綠營城汛千把外委等缺斟酌裁汰開單核議又捐納候補各項人員限一月内大加甄别切實沙汰凡此皆計日而待之欽案一時浮沉宦海諸公心旌摇摇均莫知所措兹聞官塲傳說省中有曹行緩議之信果爾則不啻爲脚靴手版中人進一服定心丸矣姑誌之以觀其後○蕪湖涇縣諸紳有宦於湘省者擬集股購辦機器創設皖報繕就章程十數條禀蒙撫憲批准札行蕪湖道出示曉諭憲諭中有果能體例美善本部院尙當量爲資助並代擴允以廣流傳云云在事諸君因之更覺興高采烈日前己派人赴滬購辦機器定鑄鉛字不久卽可開張其規模自稱仿於湘報日出一紙並兼繙譯各種西書以廣學識諸君果有志匡時宜鄧中丞之優加提倡也 
[漢臯解佩]  
　　漢口訪事友人云鄂省經心書院創設以來人才輩出破壁而去己不乏人督憲張香濤制軍以書院號舍無多難以廣庇寒士因添購地基增設齋舍以期廣育英才當兹明詔屢頒求賢若渴多士濟濟必有應運而興者○前以制錢短少孔方兄身價日高民間頗受其累近由官憲設法招徠各處捆載而至錢盤遂逐漸跌落每洋一元可換制錢九百數十文是亦利商便民之一端也至米油柴炭等項亦以來源日旺價目日跌相彼小民咸當欣欣然有喜色矣 
[憲旌西指]  
　　升任四川總督奎樂峯制軍定於昨日起節入川己誌本報兹悉午後四點鐘由出使行轅内乘綠呢大轎而出至源裕碼頭用小火輪船拖帶頭號官舫渡至江中換坐登瀛州兵艦入蜀並有某兵船一路護送本埠文武印委各員咸往碼頭恭送如禮 
[看守犯黨]  
　　昨報紀電拿犯黨一則兹悉江海關道蔡和甫觀察接北洋要電後立卽函致英界讞員鄭瀚生大令帶同差役及道轅親兵馳往泥城外洋務局將電文交犯黨黃公度閱看卽擬偕至道轅而黃以未見明文不肯同往大令無可如何祗得將黃親处看守一面添派差役嚴爲防範至昨晨大令回廨黃則仍駐洋務局由上海縣黃大令派差嚴守 
[火警詳述]  
　　昨晚北泥城橋西堍北興里對面轉角失愼本報己紀其略兹悉起火之由實因鼎泰槽坊收巿後學徒陳設鋪蓋誤將火油燈撞翻致肇燎原頃刻間冒穿屋頂比救火會中人聞警馳至己延及西首大有祥京貨店某小烟館及沿浜南首之某蘆柴行幸西人急將火道截住分投汲水澆灌祝融氏始掷旗息鼓而返計共焚去樓屋六幢聞鼎泰及大有祥　保火險想須照例賠償也 
[匪徒縱火]  
　　甬人某甲在虹口西華德路開設裕隆熱酒店昨晨四點鐘時被匪人將火油澆諸門板旁置火種潛蹤而遁一時火勢上炎幾肇不測幸爲行人瞥見大聲呼救店中諸人均被驚起設法澆灌得不致釀成巨禍亦云幸矣 
[失愼類誌]  
　　乍浦路八十六號門牌粤人某姓家昨日因午餐遺火至三點鐘時火勢上炎紅光高燭幸經鄰右諸人協力灌救始得撲滅然己飽受虛驚矣○昨晚七點逾二十分鐘忽聞捕房中蒲牢怒吼旋分四下知英界又兆焚如急出訪問始悉肇災於四川路二馬路轉角寳源祥貼鄰某洋棧中幸救火會西人聞警急驅皮帶車至開自來水管汲水狂噴得卽熄滅至焚燬房屋若干及如何起火容俟訪明續錄 
[飭查冐騙]  
　　汪某不知何許人日在新閘一帶招摇撞騙冐充升科局許太守之親串包攬詞訟無所不爲受其愚者指不勝屈現爲許太守訪悉飭是處地保查明拿究想不能逍遥事外也 
[自請議罰]  
　　本城周天泰銅錫店專收賊贓從未破案兹由捕役拘獲竊賊王阿二一一供明黃大令遂飭提天泰店主訊辦昨日周具禀訴稱實因學徒王文甫年幼無知誤收賊贓今己知錯除自向失主理明外再願認罰洋十元充作善舉未知大令肯俯如所請否 
[法界捕房瑣案]  
　　昨禮拜一讞員朱森庭明府蒞捕房發落各案大有水果行主闕樹堂持保單投案訴稱馬德芳控被闕松林欠洋三百十五元前蒙提訊押候交保料理今特來案具保明府准之限令五日理明禀復○朱以仁周信甫屈池卿股開仁園烟館由黃君美經理一切查被舞弊呑没錢洋並將料子烟調換好烟控請訊押明府著將黃帶出覓保料理限五日禀覆核辦○韓福泉等控被朱瑞芳與姘婦紀告卿積欠會洋一百七十餘元初由飯店主沈金元理處旋忽從中阻撓將沈扭案請究明府飭包探將沈與紀交的實人保去限十日理明　覆朱仍還押○積竊陳阿金遞籍復來由包探解案請究明府判責二百板仍行遞解回籍○陳阿元在太古碼頭竊取糖若干斤鍾大明在江寛輪船竊取雨衣一襲明府著各責一百板斥釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浮生若夢]  
　　無錫人王阿小向在英界棋盤街金隆里口宏園烟館值堂前晚其叔王某詣園探視阿小開燈欵接不料五正在香　吐霧之際忽垂頭不語聲息全無阿小異而視之則己面無人色體冷如冰矣旋由園主出洋三十元備棺收殮 
[掩骼埋胔]  
　　虹口漢璧禮路外國坑　側昨晨忽有一無名男屍鶉衣百結狀類乞丐爕昌自來火廠後亦有小孩屍一具均經巡街捕投報捕房捕頭飭傳地保報堂收殮舁往義塚掩　 
[小竊被拘]  
　　小竊福壽阿毛昨晨至公和祥碼頭竊得舊鐵數十磅爲包探石金榮所見拘送美界捕房押候究辦 
[上海縣署瑣案]  
　　徐咸海控曹毛毛王銓銓張本木等聚衆把持不准宰猪前晚由帮審委員李二尹提訊徐供向開猪作前日正在宰猪曹等多人忽然擁入喝令停宰向問情由卽被毆打爲此控案求究曹自稱職員供並無把持之事因被其濺汚衣服是以向之理論王張供亦相仝二尹問曹是何職銜曹將六品軍功功牌呈上請聞二尹謂本委察悉爾等均非安分之徒持此功牌爲護符欺凌良懦隨將功牌當堂　渭判將三人各責二百板發改過所收押一年○閩人柯雨巖吳阿夷前在某桂圓店爲夥因店倒閉店主逃逸各債主遂將柯等送縣押交前日李二尹命帶案訊追以柌吳兩人旣不交出店主又未料理債務實屬逞刁挺押判吳責一百板柯責五十板還押再限十日清理明白如違定干血比○楊桂卿前控沈錫堂屈南寳將伊弟媳沈氏拐賣一案前晚又經復訊楊桂卿同弟桂林投案求追止在研訊之際有王竹亭投案供稱原籍南翔現居松江本年六月中沈錫堂屈南寳兩人帶同沈氏來松云欲再嫁有夫兄楊桂卿筆據爲憑旋被北新涇人秦小弟娶去現可指提到案求察楊桂卿指稱此人雖不知其名姓然並非王竹亭實係頂名代質屈南寳供沈氏實由桂卿親託楊金和價賣由金和顧小的之船送往松江經王竹亭爲媒轉嫁於人現在到案者實非王竹亭乃王之仝居徐正和沈氏醮據確是桂卿親筆身價亦由伊收受沈錫堂供被誣樊堅不承認二尹謂前己供明今復抵頓遂判將冐名王竹亭之徐正和重責四百板旣知沈氏現在北新涇著原差押往限兩日指提到案沈錫堂刁滑不承亦責二百板與屈南寳一并收押楊桂卿弟兄斥退候復訊核辦 
[上海巡局瑣案]  
　　本邑人毛錫忠向在小南門外董家渡擺設粥攤日前同業王阿囝與爭攤基致相口角由天主堂沈司鐸函致廿　七鋪巡防局請究局員盛雨村二尹飭地甲傳王研訊而王己聞風遠颺繼知匿跡滬北老閘因卽設法誘至南巿拘解至局二尹升坐研訊王供此事係朱毛毛與彼爲難小的向之解勸不敢訛詐二尹以王係著名流氓情殊可惡判令笞責三百板鞭背六百下限將同黨朱毛毛交案俟訊明一并送改過所羈禁○販賣私鹽久干例禁無如小民利令智昏往往甘蹈刑章而不悔日前謝雨生由鄉間販鹽若干斤意圖取售行經南巿廿二圖遇湖南海勇張得勝冐稱鹽捕向之訛詐由汛捕一併拘至高昌廟巡防局局員魯介朋二尹提訊之下以謝不應私販判責八十根張冐名圖詐判責二百板均交保開釋 
[馬路工程局瑣案]  
　　前日午後湖南人　增福在南巿裏馬路陸家浜橋信發衣莊購買棉襖讑價不合以致口角扭毆叚左眼　傷鮮血如注遂扭至馬路捕房控訴暫行管押昨日捕頭王榮培解至工程局由朱森庭明府升堂研訊十二圖地保某甲投案禀訴前由段供小的在江南製造局機器廠工作前日禮拜休沐往信發衣莊購棉襖一件索價一元六角小的初許給錢六百文繼卽加至七百伊遽口出穢曹小的不服亦卽回詈遂被扭住兇毆致傷眼角叩求騐訊莊夥吳六金陳桂山同供小的等在信發爲夥月得工資洋二元並未行兇至叚眼角之傷乃伊自恃膂力扭住小的適欄杆倒下隨被碰撞所致明府謂傷痕畢露爾等毋庸推諉判罰洋二元與叚醫傷具結了案○南巿祥記馬頭某姓猪作夥吳小子將布褲一條曝諸門外偷兒陳慶祥見之乘間竊去經某號巡街捕勇當塲追獲解至捕房轉解工程局由朱明府提訊陳供南翔人向業小販邇因失業無聊出此下策明府判責四十板驅逐出境○划船戸阮張氏在南巿老太平馬頭被同業閩人林阿三爭攬渡客毆傷手臂並毁船上各物由巡街捕勇拘解到局朱明府著林賠償洋四角○渡夫頭目錢錦堂在縣署清道局當差專向船帮收取差費按月繳局邇因南巿萃豐馬頭駁船戸錢聚聚虧欠洋六角向索持蠻扭至工程局經朱明府提訊著聚聚照數付給具結了案 
[英界公堂瑣案]  
　　興隆洋地行被　瑞林竊去衣服五件報捕後由包探秦少卿緝獲人贓解案請懲鄭大令商之梅繙譯判將陸責二百板發回捕房管押三月○馬車夫張阿金拉韁不愼撞傷某西人頭額經捕送案請罰大令判罰洋十元陸文元陸葉氏金孟氏在路互相爭吵被巡街捕拘送捕房解案請究大令著押候過堂復訊○王阿三徐王氏竊取王陳氏皮箱一隻洋廿元衣三件報捕後由包探沈阿鶴拘案請究徐王氏供係王周氏主使王阿三供並未行竊士周氏供前日惟向王陳氏借洋廿元餘不知情大令判將王阿三責二百板營押三月王周氏押追洋廿元○包探金立生禀李阿清竊得趙阿順短衫褲七件緝獲人贓送案請辦李供實因飢寒交迫所致尙求施恩大令判責二百板○王阿四竊得沈阿生鏡子一面被包探所見送請究懲王認竊求恩大令察得王有病容著發棲流所醫治○積竊湯阿江屢次犯案怙惡不竣昨日又在虹口圖竊被包探拘入捕房解案請辦大令判責二百板管押三月期滿遞解回籍 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年八月十六日京報全錄]  
　　宫門抄○諭旨四道錄前○卾學政土奏爲歲試武漢黃德四府情形摺○又奏爲整頓學校片○又奏爲頒到勸學篇廣爲傳布片○步軍統領崇奏爲查封倉匪房屋並緝獲匪犯奏聞摺○八月十六日内務府國子監侍衛處值日無引見○懷塔布謝授左都御史並謝總管内務府大臣恩○愛隆阿克康阿各假滿請安○車士續假五日○恩輝續假十日○内務府奏派致祭黃木　　派出世續○召見軍機慶士○○湖北學政臣王同愈跪奏爲恭報微臣歲試德安漢陽黃州武昌四府情形仰祈聖鑒事竊臣於二月初四日出棚按試德安三月下旬接試漢陽四月初旬接試黃州五月初九日回省接試武昌現己次第試畢楚北夙號名邦武漢黃德四府人文尤盛固不乏體用兼備之士而專務時文廢經史而不讀者亦往往而有文勝則弊自古爲昭臣於去年到任後卽飭各屬曉諭士子務以讀書致用爲本並將經古一麥分門考試先期頒行條教計分經學史學　學算學律學掌故格致詞章爲八門以古輿地附入史學今輿地附入算學交涉公法附入律學中外時務附入掌故聲光化電農礦等學附人格致生　等各占一門或兼占數門能於是塲制勝者卽從寛錄取俾曾經肄習者旣得各盡所長卽未經涉獵者亦可聞風興起省垣爲四方綰轂之區中外政學得失異同儒染耳目又有經心徑目强武備等書院學堂經督撫臣一再擴充整頓遴選才俊分齋肄業近省士子沾漑流風識量　廣讀書亦具有門徑故論切貴學問武漢兩屬爲最黃德兩屬次之而其間下　扁隅囿於聞見者但知時文爲利祿之階篤嗜而信守之傳置聖賢大道經史要旨於不問一切有用之學所造更無足觀顧雖讀書無多文理類皆清順尙堪節取五月十七日欽奉改試策論之旨仰見皇上崇尙實學因時通變莫名欽幸臣卽於二十日考試興國州文童正塲遵旨命題大要以經史爲體時務爲用根柢固而後枝葉茂并以杜其矜奇好異離經叛道之漸一俟奉到部定命題程式再行遵照辦理此臣按試武漢黃德四屬及遵旨改試策論之情形也考試人數四屬最多一衿之榮文武競赴衣冠望族讀書不成者皆與武試故每縣應試武童多率千餘人臣以弓馬技勇之外别無課程則習非所用殊不足彰朝廷文武並重之意遂於去冬通飭各屬諭以武塲添試測量輿地以期有濟實用現計武漢黃德四屬每屬以此入選者少則十餘名多則二三十名雖不能精通數理曉暢輿地而於勾股比例之法中外形勢之要尙能持之有則言之成理當卽破格錄取以爲武士嚮學者勸祗以事屬創舉　難徧及嗣奉下屆改試槍砲之諭皆知測量一事爲練習槍砲之階梯輿地尤爲武備中最要之學而報考者益衆矣弓馬技勇以德漢兩屬爲優測量輿地則武漢黃三屬爲勝均經如額取進至默冩武經一塲臣於考試漢陽時業己遵旨裁去此臣按試四屬武塲及添試測算之情形也每當發落奬賞臣必朂之忠愛之道教之以讀書之方勿爲無益之空文宜究有用之實學庶幾出足以幹濟國是處亦足以提掖來者至於嚴密關防區别流品清查槍冐搜檢懷梜皆學臣分所應辦之事但能多盡一分心力卽少滋一分弊竇臣惟有實力實心勤愼將事以期無負聖主　飭學校培植人材　意所有微臣先試德安漢陽黃州武昌四府情形理合恭摺具奏伏乞皇上聖鑒再臣經過地方民情一律安謐春間暘雨應時五六月間省垣久晴少雨農田待澤孔殷地方官現當設壇祈禱合併附陳謹奏奉硃批知道了欽此○○王同　片再教城爲師儒之官有化尊士子之責故月課季考著爲令因仍相沿迄今不但視爲具文抑且竟成廢典間有循奉舊章者亦不免書斗婪索之　於事仍　無濟臣愚以爲學校之地人材所出豈容任其廢弛當於今春通飭各學實力舉行考課破除積弊并將舊例童爲變通由學官招選有志　學之士課以經史昇學時務各題評定甲乙申送臣處按試時查核文理筆蹟相符卽酌予優等并由學隨時籌給膏奬以資鼓勵至所需經質及購備書　等欵或出自學柤或　自紳富均責成該教官切實經理臣維教官能知作養士林以學校爲己任者近時己不多見向來學政任滿保薦教官幾成　例而叅劾往往從寛致庸老無志之輩相率因循罔思振作學校之壞實由於此自非嚴課殿最明示賞罰不足以昭勸懲而資振刷擬　　後有認眞課士卓著成效之教官懇恩准臣隨時保薦以爲興學育材者勸其奉行不力仍前泄沓者亦卽據實從嚴叅處臣爲　頓學校激勵教官起見是否　當謹附片具陳伏乞聖鑒訓示謹奏奉硃批著照所請欽此○○王同愈片再臣恭閱邸抄六月初七日内閣本上諭本日翰林院奏侍講黃紹箕呈進張之洞所著勸學篇據呈代奏一摺原書内外各篇朕詳加披覽持論平正通逹於學術人心大有裨無者將　備副本四十部由車機處旗發各省督撫學政各一部俾得廣爲刊布實力勸導以重名教而杜巵言欽此旋於六月二十日承准軍機處　出勸學篇一部由兵部轉遞到臣欽遵當卽刊印廣爲傳布並俟於按試所至實力勸導以期仰副朝廷昌明學術維擊人心至意理合附片奏陳伏乞聖鑒謹奏奉硃批知道了欽此○○奴才崇禮等謹奏爲遵旨查封倉匪房屋並緝獲匪犯情形先行奏　　　　　事竊奴才衙門於七月十六日承准軍機大臣字寄奉上諭長萃奏倉匪招持私放黑檔請飭拿辦一摺據稱風聞富新倉於六月開放中米時有私放黑福三千餘石之事訪係該倉身後辦事人林四卽林鶴年主謀管帳人李大胡得成帮同辦理私帳均在李大胡得成家收藏又間珠寳巿謙和瑞爐房　該匪林四與内務府崔文照夥開又老君堂大鵓鴿巿均有該匪夥開當鋪請分别查抄等語倉匪把持倉務舞弊營私實屬有干法紀著步軍統領卽將林四等嚴密查拿按名弋獲並將私帳搜獲送部按例審辦林四卽林鶴年家產先行查封備抵以重倉備原摺著抄給閱者將此諭令知之欽此遵旨寄信前來奴才等欽遵之下當卽率同司員督飭左翼翼尉帶同弁兵前往安定門内北新橋報恩寺胡同路北林四卽林鶴年寓所嚴密查封計内外大小住房五十四間半搜查各房屋内存粗細老米四十餘石洋槍刀械等件並無銀兩及放米帳目住房印契其前後房屋所存木器箱隻物件甚屬零星奴才等己飭令一律加封嚴飭該翼弁兵妥爲看守將李大胡得成並該犯之見林大林二併姪林忠林玉伊妻林張氏林李氏護院工人張順劉文煥耿世清張福王瑞山李文海等十四名口一併拿獲惟林四卽林鶴年一犯據伊家屬供稱於十六日早間出城未回等語再三嚴鞫衆口一詞又原奏所稱珠寳巿謙和瑞爐房及老君堂大鵓鴿巿各當鋪均有該犯成本銀兩奴才等卽密派員役分往詳查據謙和瑞爐房管事人黃中俊結稱此鋪因舊東無力承做於去年八月間倒與牛排子胡同福善堂志姓爲業計入成本二萬兩並無林姓成本在内特具甘結爲證又據老君堂裕壽當鋪管事人孟昭祿結稱本鋪存有樂安堂林姓成本銀一萬兩大鵓鴿巿元豐當鋪管事人何福昆結稱本鋪存有樂善堂林姓成本銀一萬兩均各具有水印甘結存案至李大胡得成於私放黑檔帮同管根舞弊營私各節堅不承認顯係任意狡展除仍飭旗營員弁務將林四一犯設法捕獲勿任漏網外相應請旨將現獲之李四等十四名交刑部嚴行審訊查封之衣物等件俟詳細查明開單再行具奏謹將查封大概情形先行具陳伏乞皇上聖鑒訓示遵行謹奏 
 
 

Page 14

 
 
[光緒二十四年八月十七日京報全錄]  
　　宫門抄○諭旨五道錄前○閩學政戴奏爲　　　摥改試章程敬陳管見摺○閩督邊奏爲謝恩摺○八月十七日理藩院鑾儀衛光祿寺鑲黃旂值日無引見○载灜假滿請安○直隸臬司周蓮請訓○吳樹梅謝授湖南學政恩○徐會灃謝署缺恩○普公續假五日○成公繳假十日○英侯續假十五日○召見軍機周蓮趙舒翹○○福建學政臣戴鴻慈跪奏爲遵議武塲改試章程敬陳管見恭摺仰祈聖鑒事竊臣於本年三月二十六日由省城出棚按試各屬始興化次永春遞及泉州漳州兩府六月十一日在龍巖州棚次接准兵部來電改武試事請旨飭令各抒所見備採接電後卽將内外摥一切大小章程詳陳利弊覆奏毋稍遲延等因臣伏維　國家武科一途自順治十一年復行武殿試一一與文科相準視漢羽林斯門庸翹關負重之選殆有過之選舉之法可謂至備原以網羅奇　收天下折衝禦侮之材然溯咸豐同治以來人才踵興削平大　一時名將崛起行伍爲多而以科目出身者曾不數覩無他所習非所用亦附會然也近來泰西諸國講求火器月異日新循故蹈來誠不足以資控制今我皇上深維時局特允臣工所請一律改試槍砲新其耳目卽振其精神建威銷萌實在於此臣以爲重干城之寄尤在設學堂充營伍兩端設學堂則必使精其教習進赳桓而講韜略不徒尙蹶張之能充營伍則不至視爲異途汰老弱以簡置强兼可收鈐束之效至於分塲改制必思變池盡利貴簡約而易行購器儲兵必思緝患未萌在防維之備至臣不揣愚昧悉心規畫臚爲八條謹繕清單恭呈御覽抑臣更有請者此　槍砲需用甚多與其購諸外洋不如取諸内地取携旣便價值較廉遇有銹蝕尤易修補聞湖北近製新槍專仿德國小口毛瑟取注畫一配合得力經洋匠考騐歛稱爲今日利器卽比國新出口徑尤小之槍命中致遠亦無以過可否卽用卾局所製定期多爲鑄造一律堅固以收利權而使採買之處伏侯聖鑒除將章程八條錄送兵部外所有遵議武塲改試各條繕摺具呈是否有當伏乞皇上聖鑒敕部核議施行再臣考試泉漳地方先頗亢旱後俱得雨深透各處民情亦皆安謐堪以仰慰宸厪合併附陳謹奏奉硃批兵部議奏單并發欽此○謹將遵議武塲改試章程八條開列清單恭呈御覽計開一定考規自火器盛行弓矢刀石習非所用默　武經亦等具文謹議武鄉試馬射一塲酌改馬槍三靶步射一塲酌改步槍六靶地球停廢弓刀石一塲酌改快砲三靶馬槍不合式免步槍步槍不合式免快砲由主試逐塲挑選後塲約比中額加倍槍以騐其手法之精粗砲以覘其心瞻之勇怯合校三塲優劣取中鄉試武舉武童自縣府試起照分三塲榜列高下仍寛予錄選學政考試照依鄉試辦理惟武童步箭向用五矢可改爲步槍五靶快砲亦應酌减可改爲快槍一靶至於製靶之大小立靶之遠近槍砲之名目合中之成數必須各省一律應俟兵部奏准定章頒發直省遵行一酌錄送查兵部原奏内開綠營制兵防營練勇在省城附近駐紥者不妨准其報名鄉試如距省太遠不准藉此告假赴考等語竊惟改制伊始亟應廣爲招徠兵勇在營曾經訓練技藝必較可觀如路遠者不准報考未免向隅擬請無論遠近均准報考由各營彙迭其非由武生入營者仍照舊例捐納十成監生方准送考以示限制再武生旣准撥營數年之後則遠近營兵多由武生充補鄉試年分若俱聽赴省鄉試恐營伍不無空虛應由督撫查察地方情形遠近於各營中武生及兵勇分别酌定送考成數科年由該營備文彙送合共人數仍不得過十分之五塲後由省發給咨文依限回營逾限者除革至舊例入營武生免其歲考若准俱撥入營及入學堂肄習每屆歲試是否槪准免考未敢擅擬應俟兵部咨准辦理一限年歲各省武童考式每多老稚觀塲技藝生疏直同兒戲國家取士冀得　塲効命之才必須膂力方剛始能勝任况現在取進武生預爲撥充營伍選入學堂之用其年歲尤須劃定議自十八歲以上四十歲以下始准報考似此略爲限制則人數較少一切購買火器皎閱槍砲各事亦簡而易行矣一廣搜羅外國武人類皆通曉文字并諳天球地輿測繪製造　學中國將官中尙不多覯何論武童執赳赳之夫而責以孫吳韜略誠知其難然編人三塲則求之高深轉至有名無實而廣開一格則徐爲誘　何妨　　兼收查學政考試原有經古一塲古學之外兼考時務策論等學議武童有能作策論及通諸藝學者准與文童一律分門報考仍合槍砲各摥比較取進如此開其風氣武童中必將有講求文義者似亦激勵成材之一道一預置辦考試槍砲官爲代購不易之論定准應用某槍約計每省應用若干先期定製訂實價值若干頒發各省州縣出示曉諭武生童先行報名到日繳價給領惟須族長鄰右出具平日安分確係習武應試連結並將領單存案備查其價值通省一律不准書吏價外加收士子窮苦居多馬步兩塲擇取槍式均適於用者定准購買俾省多置重費以示體恤武科省城購備合式快砲數尊各省一律至各府州屬童試一時斷難備齊暫准就近向武營借用不必限定程式以節經費如有能置辦者亦聽其便一愼存儲藏兵之禁自古維嚴患患豫防具有深意且藥性猛烈偶一失愼轟炸可虞此宜慮者也各府州縣武備學童勢不能卽行並建卽　躍興造亦止縣城大鎭設立一二生童散居各處或距數十里或距一二百里若存儲太遠卽使有心操演每憚奔走之勞人旣惰偷物亦銹蝕議附近城鎭有學堂者其槍砲歸學堂收掌其遠處村僻者或有祖祠或有社約祖祠則歸族中紳耆經理社約則歸社中紳保經理計武生童共若干人存槍砲共若干件年底就近開報巡檢申縣如有廢壞報明開除火樂由巡檢或汛弁代領仍不得存至二百觔以上如此則家有鶴膝戸有犀渠而並無佳兵不祥之足患矣一嚴去取武科考試人多按照中靶多寡成數取中自有定式可遵學政按試各府州武風不一多者或數百人或千人少著幾不及額若必限定成數辦理似覺爲難但朝廷更定新章無非以實用爲歸必於就地取才之中仍寓責寳循名之意如遇武風較遜之處實在不敷進額任缺毋濫一籌作興武生一途閒散最多若非臨塲操演甚少弓矢刀石之外更無所知其願者務農經商尙知安分其黠者恃符滋事漸至爲非今欲進以知方馴其血氣化無用爲有用作興之道誠莫善於設學堂充營伍兩端議改試槍砲之後學政將各屬取進武生擇其省年英銳心思靈敏者開單咨送督撫選入學堂肄業教之以中西文義及一切武備應用之學限定年分無成者退擇其氣體魁梧膂力强猛者亦開單咨送督撫發交本籍就近營伍以本籍之人保衛桑梓更爲得力如有勇缺專以此項武生充補傳知坐作進退及一切軍營應習之方倘有悮公間曠不守營規該營卽申報督撫學政並將武生衣頂一併褫革自不至倚恃青矜不受約束　學堂教習課程學成如尙錄用及武生入營如何考充序補之處由督撫體察情形奏明辦理覽○○頭品頂戴閩浙總督奴才邊寳泉跪奏爲恭謝天　仰祈聖鑒事竊奴才前因假滿病仍未痊籲請開缺光緒二十四年六月二十四日差弁齎回原摺奉硃批著再賞假兩個月毋庸開缺欽此伏念奴才以衰年久病之身任濱海巖疆之重深虞隕越屢瀆宸聰乃蒙眷　優隆疊賞假期俾資調理聖恩高原　浹難名奴才病淹　精力頽敝深恐難期速效惟有加緊醫調一面仍力疾視事以免貽悮冀仰副聖主　厪之至意所有奴才感激下　　合　摺卽謝天恩伏乞皇上聖鑒謹奏奉硃批知道了欽此 
 
