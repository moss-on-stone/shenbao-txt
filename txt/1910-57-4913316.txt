# 1910 - 57 - 4913316

 

Page 1

 
 
   
 
 

Page 2

 
 
宮門抄 
正月二十五日　召見軍機　孔祥霖 
交旨 
正月十四日軍機大臣欽奉 
諭旨廣西京官唐景崇等奏粤商承鹽加餉西省受害最深請飭詳慎核議一摺著該衙門歸併前案妥議具奏欽此 
論說 
[論單級敎授之急宜推廣（江陰吳輦瀛來稿）]  
國於二十世紀。非立憲不足以圖存。而敎育者實未立憲之前茅。旣立憲之後盾。圖立憲未有不圖敎育普及者也。顧我國九年預備之期。轉瞬即届。其敎育之現象何如乎。值經濟奇窘之時。一小學校之設。動耗數千百金。羅雀掘鼠。無從措手。而就學之兒童。不過數十人或僅十餘人。坐靡多金。殊可惜也。坐是。長日悠悠。後難爲繼。有勉强開校而苟延殘喘者。有設。立未久而即行停辦者。就經濟言之。其現象旣如是矣。至我國地方寥廓。鄉僻之區。村落疏散。崗巒阻隔。偶歷其境。彼三家村之小兒。業於牧。業於樵。或放浪好閒。坐聽失敎。問其不學之由。則曰無學可入也。遥指前村學塾。勸之就學。則曰隔五六里或十餘里。通學不便也。方百里之邑。有學校四五十區。聞者已咋舌稱盛。不知此四五十區之學校。每所學童幾人乎吾恐不及該鄉鎭學齡兒童二十分之一也就地勢言之。其狀况又如是矣。如是而欲敎育普及。不綦難哉。 
　　上年敎育總會有鑒於此。有單級敎授練習所之創。所以造就單級敎師。爲普及敎育計也。單級學校。費省而易舉。就我國經濟之窘絀。地勢之散漫論之。實爲今日最關緊要之第一事。用敢略陳鄙見。以當芻蕘。 
　　其一已研究單級敎授法者。敎育普及入手之方。惟釆用單級學校辦法爲最宜。此在研究單級敎授者類皆知之。然以一身統御全校。精神稍不貫注。則全校之脈絡必將懈弛。浸假而偷安。而放任。而操切。而窳敗。則全校之事體盡壞。數十青年之初步。貽誤於一人。操刀反割。爲害殊多不特前此研究爲多事。并背最初之宗旨。而負地方。負國家矣。諸公試思。以幼稚未成之敎育。吾胚胎其種子。混然無識之兒童。吾鑿破其天荒。其功業爲如何之功業。孟子謂敎育爲三樂之一。西儒以敎育爲神聖事業。蓋可稍忽乎哉。然而單級學校。事繁任重。吾當其衝。内地風氣閉塞。阻力横生吾犯其難。或觀望而畏心生焉。亦意中事也。我願投身此中者。抱定意志。勿計成敗。則敎育界之福也。 
其一未研究單級敎授而現任小學職務者今之學者。以孑然一身。處上不提倡下多反對之敎育界。而仍矢志不懈。亦可謂盡其職矣。然三數年來。敎育未嘗日見興盛。則非諸君之咎。而經費支絀之咎。欲圖補救。非研究單級敎授不可。何者以事簡而費省也。不惟是也。默察各地敎育。大多敗於不明敎育眞諦之人校員各恃已見。積不相能。或各樹一幟。互爲傾軋。即一二明白者。奔走其間。上有堂長先輩爲之掣肘。下則同事後進陰加疾忌。前跋後疐莫能爲力。若單級小學。則敎師一人。敎授管理。皆有主權。旣不必仰助於人。亦不致爲人所覊。自由行進。樂莫大焉西儒有言。單級小學者。養成眞正敎師之高等師範學校也。蓋一人任事。於校中一切。無不親自直接。足以實騐敎育之理想。足以磨練自已之人格誠非從容。坐食者所可同日語也。諸君其有意於斯乎。（未完） 
專電 
[電一（北京）]  
某御史奏参浙撫增韗徇私肥已原摺留中 
[電二（北京）]  
濤貝勒决定于二月内出洋考察軍政今日（二十五日）電催各隨員速即來京部署一切 
[電三（北京）]  
吳郁生進樞後每日諭旨均歸其擬草 
[電四（北京）]  
攝政王以慶邸仍未入直復令某大臣勸其顧全國政勿萌退志 
[電五（東京）]  
美國斐刺德斐亞電稱勞動聯合協會員十二萬人對於電車工人同盟罷工一事深表同情該處軍隊以情形可慮嚴爲準備現在兩黨互相援助甚爲相得我人豫料此次同盟罷工不至聯合協會員敗亡不止其食料薪炭及其他救助之件均被杜絶困憊之狀態實爲美國勞働界戰爭之最大者 
 
 
 

Page 3

 
 
緊要新聞一江侍御奏叅慶親王兩摺 
[原參摺]  
　　奏爲老奸竊位多引匪人非特簡忠良嚴杜濫進不足挽危局而贊大猷恭摺仰祈聖鑒事竊溯戊戌變政全局爲前軍機大臣袁世凱一人所壞世凱因得罪先帝乃結慶親王奕劻爲奥援排斥異已徧樹私人包藏禍心覬觎非望幸而瞿鴻禨退先朝起監國攝政王以鎭之世凱進先朝又召閣臣張之洞以參之天與人歸謀不得逞及我皇上御極首罷世凱奕劻恭順以聽而其黨亦慄慄危懼中外相慶以爲指日可致太平矣旣而窺見朝廷意主安靜異派無所登庸要津仍各盤據而農工商部侍郎楊士琦署郵傳部侍郎沈雲沛復爲畫策污名嫁與他人而已陰收其利被劾則力爲彌缝見缺又荐引填補就衆所指目而言江蘇巡撫寶棻陜西巡撫恩壽山東巡撫孫寶琦則其親家山西布政使志森則其姪壻浙江鹽運使衡吉則其邸内舊人直隷總督陳夔龍則其乾女壻安徽巡撫朱家寶之子朱綸則其子載振之乾兒郵傳部尚書徐世昌則世凱所荐兩江總督張人駿江西巡撫馮汝騤則世凱之戚亦緣世凱以附奕劻而陰相結納者尚不在此數樞臣名有五人實仍一人攬權而已現查軍機大臣戴鴻慈業已出缺若我皇上監國攝政王復聽奕劻薦引私人或誤用老邁庸懦者充數伴食大局之壞何堪設想臣在先朝劾奕劻父子及世凱者疏凡八上皇上臨御以來亦屢有言均未荷蒙鑒納賤不謀貴疎不謀親何苦數以取辱但念蒙恩寛免處分並諭指陳遠大樞臣賢否實爲治亂攸關遠大孰有過於是者緘口不言撫衷滋疚敢懇聖明攬天下才極一時選不論官階崇卑是否現任破格擢用俾效贊裏古人夢卜求賢版築屠釣皆立作相欲建非常之業必用非常之人固未嘗以成例拘也不避冒瀆披瀝上陳伏乞皇上聖鑒獨斷施行謹奏宣统二年正月十六日奉上諭已録 
[遵諭明白回奉摺]  
　　奏爲遵諭明白回奏恭摺仰祈聖鑒事竊本月十六内閣奉上諭御史江春霖奏參慶親王奕劻一摺朝廷虚衷納諫博採羣言然必指陳確實方足以明是非該御史所奏直隷總督陳夔龍爲奕劻之乾女壻安徽巡撫朱家寶之子朱綸爲載振之乾兒各節果何所據而言着江春霖明白回奏欽此仰見聖明咨詢不厭欽佩莫名惟臣原奏寶棻恩壽孫寶琦爲奕劻親家志森爲奕劻姪壻衡吉爲奕劻邸内舊人徐世昌爲袁世凱所薦張人駿馮汝騤爲袁世凱之戚皆緣世凱以附奕劻各節陛下均置不問獨提陳夔龍朱綸二事着臣明白回奏是臣所參八欵皆實疑此二事尚近曖昧請據所聞明白陳之　龍夔繼妻爲前軍機大臣許庚身庶妹稱四姑奶曾拜奕劻福晋爲義母許宅庽蘇州婁門内王府致餽皆用黄匣蘇人言之鑿鑿夔龍赴川督任畏道難逗留漢口旋調兩湖實奕劻力朱綸拜載振爲義父係由袁世凱引進光緒三十四年二月朱綸曾到其父吉撫署内購備貂褂人參珍珠補服等件送禮朱家寶每於大庭廣衆誇子之能不以此事爲諱現猶不時往來邸第難掩衆人耳目並非任意揑誣皇天后土實式臨之且光緒三十四年九月初九日臣劾載振與袁世凱結拜弟兄疏請語如涉虚甘坐誣謗時奕劻袁世凱同在軍機竟不敢辯前之得實即可證後之不虚原摺尚存可取覆按臣豈不知蔣式惺趙啓霖皆以劾奕劻罷官仗馬一鳴三品料去祗以樞垣重地恐或汲引私人貽誤大局激於忠悃冒味直陳恭考道光十六年御史富隆額奏請究查揑造浮言宣宗成皇帝聖諭若如該御史所奏言官奏事應究風之所自起聞之所自來是使進言之人心存畏葸瞻顧不前必致民生疾苦吏治廢弛悉壅上聞豈不於朝廷設立言官之意與朕達聰明目之心大相逕庭耶所奏著母庸議欽此臣職在風聞言事祖訓昭垂有聞即應入告人言藉藉如此豈容畏葸瞻顧不以上聞緣奉諭旨據實陳明伏乞皇上聖鑒謹奏宣統二年正月十八日奉上諭已録 
按江御史尚有奏參疆臣朋比謾欺等三摺兩片明日續録 
繼江春霖後之兩侍御 
[胡侍御]  
　　胡侍御思敬所呈封奏已見明諭其内容略謂近來言官參劾親貴朝廷不予查辦明定是非即予建言者以處分自後親貴如有劣迹是否應行參劾特請朝廷明示 
[趙侍御]  
　　前日趙侍御熙所遞封奏係繼江春霖揭參慶邸者聞其内容並牽涉多人當時政府諸鉅公以趙侍御隨同附和上犯親貴擬即請旨懲處以戒將來嗣以慶邸力持不可並在攝政王前再四面求趙始獲免於罪傳聞如是未知確否 
[政府處分藏事近狀北京]  
　　西藏喇嘛出亡一事迭記前報兹聞政府昨日電飭川卾兩省如果藏地不靖該督宜臨機應變以資鎭攝 
　　聞某國駐京欽使日前照會外務部云西藏地方與本國屬地毗連此次該地不靖與本國屬地關係重大而中國政府對付藏政事宜如何辦法請詳細示覆並云藏中番衆向稱愚頑故不明中國政令此事甚望政府以平和手叚辦理 
　　政府前日接有印度喇嘛總會來電一通原又係英字謂西藏本爲中國保護凡中國政府之命令處分悉當遵守罔越且中政府保如赤子良深感激是以鞠躬盡瘁罔敢稍懈但此次兵隊忽駐藏部不知何意兵士擾害良民尤屬可懼不得不小爲抵抗云云 
　　前此駐藏大臣趙爾豐遺派鍾頴等帶兵入藏其政見全在保護西藏開埠與他事毫無干涉乃帮辦大臣温宗堯擅與某國締結條約事前既未 
 
 

Page 4

 
 
與趙大臣會商事後爲趙所偵知深憤其昏謬誤事遂立將其所結條約取消復電告政府痛陳温宗堯之種種昏謬去冬樞府與趙大臣連日電商即爲此事刻聞政府已廷寄西藏申飭温大臣辦理藏中交涉之不合其原駐前藏之錢參贊現已調至後藏帮回辦理藏務 
[監國物色駐藏全權大臣北京]  
　　政府因西藏亂事迭起議簡親貴大臣前往辦理鎭撫事宜略紀前報專電兹聞攝政王前日召見軍機後復至三所特召見某中堂等諭商處置藏衆辦法當時某中堂等均無甚主張惟攝政王以聯豫温宗堯駐藏有年毫無展布西藏 
[中國名畫]  
　　邊壽民畫册之九（雁來紅） 
介居兩大亂事蔓延深恐惹起交涉查理藩部尚書壽耆會於去冬條陳整頓蒙藏辦法十二條頗能洞見利弊擬將壽尚書簡爲駐藏辦事大臣并予以全權俾得统馭一切 
[卾省裝運機關砲入藏武昌]  
　　川督趙制軍以入藏各兵隊業與僧衆開戰軍械恐有缺乏前日電致楊護院請將卾省軍械庫舊存之丹國機關砲四尊鞍件全副彈子萬顆借撥應用當經楊護院照允配齊裝成十八箱派委都司焦坤山即日解赴宜昌交駐宜轉運局接收轉解赴藏嗣又准趙制軍來電謂前項砲件旣允借用應即　給原價再由卾省照式飭購歸還以省周折經楊護院飭據善後局查復訂購原價及保運各費合計長平銀八千九百五十八兩七錢刻已電復川督請即照數滙還 
[武昌商會發起請願國會同志會湖北]  
　　武昌商務總會前日致書漢口商務總會請約合各團體組織請願國會同志會略云客臘二十日上諭發布請願之舉未蒙俞允舉國人士咨嗟太息若嬰兒之失慈父母敝會以爲此意中事不足爲惜所懼者不允之後無以爲繼耳夫環球各國之開國會皆拚無數之頭顱絞無數之腦筋力與政府戰而後得之倘中國人民一請即允則其價值旣遠不如東西各先進國其後效亦必瞠乎其不相及故一請不允正足徵國會之可寶非吾民失意事趁此急起直追視我輩之能力何若近見皖浙敎育總會農務總會先後電請樞府收回成命直隷吉林安徽等省復由各團體組織請願即開國會同志會人心不死望塵相奔彼此相同已可概見恭繹客臘二十日上諭於國會速開意旨並無深絶固拒之文惟斤斤以人民程度之不足爲慮聖明在上原極俯順輿情若竟喘息坐安是甘以程度不足自居旣無以慰先皇在天之靈爽復無以答今皇上及攝政賢王之德意較之東西各國人民視國會如性命不能不愧汗顔赭矣敝會以居今之世救亡之策祇有速開國會一途在我商界中尤爲切要蓋以商民之不得政府保護久矣各國以商業政策魚肉我同胞政府受其愚弄復畏其威力稅率則出重而入輕交涉則屈内而伸外此猶曰國勢危弱政府處此尚有不得已之苦衷也若夫内地商人孰非平等迺亦右豪族而摧小商重征歛而無救護商律旣不完全裁判輙多偏袒以武漢一隅而言釐捐常受苛索之累債項顯有官商之分當軸之不可恃昭昭在人耳目雖有百喙莫能代辨我輩值此時艱不能不急自爲謀人人各自爲謀勢如散沙終無可救則必聚散而爲整合衆以從同鑑前車而慎來軫此我輩所以馨香禱祝國會即開而不能稍緩須臾也嗚呼漫漫長夜見天日以何年耿耿此心誓海山而不改敝會擬約各團體組織請願國會同志會爲各省諮議局請願代表之後援不達目的不隳斯志貴會爲漢口之總機關呼應旣靈魄力尤鉅熱心憲政素所欽仰此舉想必樂爲贊成可否俯允聯合組織請願國會同志會尚希賜復如蒙允准即祈酌定日期約各團體開會商籌進行辦法至開會地址無論在省在漢統候鈞裁敝會附驥情殷一切惟命是聽近來屢接京電各省代表持志甚堅百折不渝賡續請願勢在必行明達諸公諒無不樂爲協助也 
[卾人爭路之堅决武昌]  
　　湖北鐵路協會迭次開會勸人認股現查簽名簿認股之數已達一千餘萬而新正以來繳股者頗爲踴躍各代收股處已彚有銀四十餘萬元後來者尚源源不絶協會副長 
 
 

Page 5

 
 
劉歆生萬撝伯兩　見大衆如此熱心擬將自認股銀三十萬元設法一期交足以爲衆股東倡又倩某紳往謁督辦土稅柯遜菴侍郎諷令　股聞侍郎已認購一萬股計洋五萬元分年交清又十六日衆股東在漢口四官殿事務所開職員會時僉以去臘二十日之朝旨已允卾路商辦現外郵兩部仍不肯作主雖經代表迭與爭論舌敝唇焦毫無效果不如逕行已意指日派員復勘路綫購地動工想政府决不能横生干涉云云聞此議大衆均贊成决于二月半間派員查勘兩路幹綫尅日從武昌開工 
[粤省又獲私運炸藥槍械廣東]  
　　粤督袁　帥移咨李水提略云據粤海關稅務司申稱竊據本關右副稅務司詳稱本月初五日法國哈德安輪船由港到省本關查船員弁登輪查驗見有華人一名衣服麗都手持新式皮袋一個由輪船直下小艇經關員阻止並請其將皮袋開看答稱鑰匙存放輪船樓上因即遺下皮袋登樓而去不料其人一去不返旋由關員將皮袋解回本關守候多日不見該人前來領受因卽將皮袋開看内藏炸藥十八觔十二兩舊手鎗一枝四十五加力巴碼子四盒共二百顆三十八加力巴碼子二盒共一百顆手槍碼子五十顆舊汗衫兩件舊洋毡一張舊叻帽一頂舊鞋一對皮袋面上並無姓名惟細閱各件見叻帽之内蓋有小印一方係篆書周流二字伏查本關迭奉制憲札飭嚴密搜查私運軍火現在衣衫籃縷之人絶無私運軍火等事因伊等若帶笨重行李形跡可疑易爲關員窺破惟衣服華麗貌似體面中人者則多犯此獘但遇此等人本關員役每有所怯而不敢士涉因其主人多有勢力易生齟龉謂關員搔擾伊等行李等情稅務司擬請貴督部堂轉飭各官紳申明本關查驗行李實爲力保公安顧存稅收起見蓋隨從人等或將軍火應稅貨物藏匿主人行李之内而主人未之知也即以此案觀之顯係衣裳楚楚之人有意私運軍火是以體面中人熱心愛國者不應挾恨並當帮助本關嚴密搜查以期杜絶私運之弊再以上拿獲各件如須解赴崇轅驗看之處即請派委幹員來關以便點交等由前來查匪徒私運炸藥軍火等物希圖擾亂治安迭經飭行各地方文武曁各關卡嚴密搜查緝辦在案現據粤海關稅務司搜獲炸藥槍枝碼子該匪徒竟敢乘間狡脫殊屬胆玩已極亟應嚴密查緝務獲懲辦至該稅司所稱私運軍火匪徒多有衣服華麗貌似體面中人該關員役不敢干涉請諭飭官紳聽由該關查驗行李等語係爲認眞辦理起見自應照准應即由該稅司諭飭關中員役隨時切實搜查勿庸顧慮其現獲炸藥手鎗彈子即由該關逕解魚雷局點收存儲所餘衣物等項解交巡警道查收緝辦據申前由除劄粤海關稅務司遵照外合咨貴提督查照飭屬嚴緝私運軍火匪徒務獲訊辦望切施行 
[京師近事]  
　　日前禁烟大臣將嚴禁旗兵吸烟章程咨行各旗營飭遵辦理聞其原因係爲京西外三營圓明園健銳兩營均已遵章妥辦惟外火器營一味因循私運烟土各家視該營爲利藪事爲禁烟大臣所聞故有此舉 
　　禁衛軍因過新年停操六日現已照常操演濤貝勒常戎服佩刀親臨校閱屏去車從乘馬巡視頗見尚武精神 
　　度支部陳侍郎以現正辦理春俸之期昨諭廉俸司司長慶深副司長恩保耿道沖務將詳細數目查明倘稍有不盡不實之處據實指駁勿稍大意 
　　日前學部片行外務部將留學各國各科人員自去歲正月起至臘月止共若干員電飭出使大臣迅即查明將各該員履歷造册送部以便酌量任用 
　　外部各堂查得本部供事有已保至二品銜道員用者甚多仍在署充當供事未免不宜現擬一律令其出署另考新班接充 
　　變通旗制處自新正以來已辦事數次聞所籌議者凡有旂丁曁世襲官現充陸軍者一律扣去底餉不准再行回旗當差倘有襲差者則由本都統衙門咨行陸軍部查明該兵履歷仍留本鎭遇缺拔升或入陸軍中學以爲消除旗藉之張本 
　　聞度支部尚侍各堂因甘肅財政正監理官劉次源京卿與甘督長少帥互相攻訐深恐以後各存意見於清理財政前途大有窒碍現擬將劉監理調京位置由財政處另簡部員前往以作調停之計 
時評 
[中國之新政]  
　　外國事事皆實習。中國事事皆口說。曰咨飭調查也。曰電催報告也。曰造册也。曰列表也。手續未嘗不繁雜。而自督撫以至佐雜。尚侍以至司員。總會辦提調以至委員。無一能知實在之内容者。 
　　我知督撫尚侍總會辦等。必曰有書吏在。有幕友在。然則所謂整頓。所謂改良。中國一切新政。皆如是而已矣。 
中國之用人 
前任參革。則後任開復。此省降黜。則彼省奏調。一人也。而忽賢忽不肖如是。 
中國之所謂破格用人。其在斯歟。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙省督練處條呈改良軍服杭州]  
　　浙江陸軍督練處咨呈軍諮處陸軍部文稱據叅議官分省補用知府姚守濟蒼條呈考查陸軍服制利弊應請改良各條一軍服之用袖章不如改用肩章之有利無弊也按軍服應備之性質有三一須省經費二須合載理三須壯觀瞻今陸軍軍服概用袖章其性質適與以上三者相反請一一陳之攷近三十年來之戰爭一鎭之中一日間傷亡約八百人則每鎭每日應補充八百人亦須補充軍衣八百套但此八百人中某級官長若干旣難預知則必自中等以下每級多備若干套假如自中等三級以下每級多備二十套則一鎭每日多備八十套三十六鎭每日須多備二千九百套呢衣每套價銀按十四兩計算則二千九百套共價銀四萬零六百兩若戰事一年不息多費一千二百餘萬此僅就軍服一項計無論經費太鉅力有未逮其輪船火車等因裝運軍服致減少彈藥等之運送量貽誤戎機更有甚焉者矣此其有背於省經費之性質一也銅扣黑道種種複雜難期一律夏衣不便於洗操作易致磨損此其有背於合戰理之性質二也銅扣黑道不如金質肩章之煇煌故各國罕有用者自日俄戰役以後日本亦廢棄其袖章之舊制而改用肩　今我北洋近畿各鎭官長遇有升調軍服輙作交代蓋以袖章作就不易改換故衣服多不適體此其有背於壯觀瞻之性質三也由是觀之袖章之制有弊無利固萬不容已于改者一肩章之位置樣式亦宜改良也查我軍肩章之制其弊亦有三如行軍時目兵背包官長佩帶手鎗千里鏡飯盒水壺等物均有皮帶斜披於肩休息時目兵下背包必須先摘肩章方能再下皮帶拔隊時又須先披皮帶然後再上肩章摘上摘下頗費周轉按軍事貴乎敏捷若以肩章一事多番費手即多需時刻實不免有誤戎機其弊一也目兵負鎗適與肩章相磨易於破損其弊二也破損不換有碍軍容破損即換又費國欵且更換時購置運輸又增出許多無益之事其弊三也有此三弊似不如仿照日本現行辦法將肩章竪兩肩盡頭與所披之皮帶所負之槍枝兩不相涉較爲便當至於寛長尺寸亦可稍縮以免有妨側臥（未完） 
[贛撫批覆調相民敎議案南昌]  
　　贛省諮議局呈報議决巡警道調和民敎議案現經贛撫馮中丞批復云西人來華傳敎其宗旨則愛人如已勸人爲善舊敎早來即天主敎也宗派亦頗有别新敎後入即耶穌敎也敎會尤各不同海通以來宗敎界來者甚衆此環球大勢所趨無可阻止者也至民敎之不和固由地方官辦理不善抑亦士大夫不考古而蔽於近有以致之我朝兼容并包於西儒西學久資採取爲律象考成律吕正義授時通考諸書多用西洋學說此見於四庫著録可攷而知固不特南懷仁供職憲書蔣友仁製成水法而已自西敎傳入内地主敎牧師初至者固不知人民情形久住者亦罕與士夫交接因疏生疑因疑致激此敎民平民不和之所由起殆非西人傳道之本旨頃歲以來風氣開通敎案自然歇絶即如上海與甯波等處講學營業與宗敎界通力合作歡然無間通州新育嬰堂效法徐家滙天主堂上海郵傳部高等實業學堂延天主敎士敎德法文浙江鐵路勸股請長老會牧師演說何等文明何等見解此皆近事之可証者往讀彭躬菴先生集書新建歐陽憲萬十交贊後謂其嘗師事西洋士學銃及測量諸法並隨村人後瞻禮誦經歐陽先生明季遺老學問博通爲史閣部所敬事所謂閎中肆外之君子此又遺聞之可証者本部院蒞節以來摩挲卷贖深慨南昌南康近案之慘劇其始率由小故而起爲之悽然不樂故每於各屬平民敎民詞訟案件無不一律辦理罔有歧視詳晰批示不憚筆墨之煩凡不法者無論民敎不稍寛假其守正者亦頗裦奬各國主敎牧師皆能約束敎民力顧名譽總之持以大公至平人民自然折服且詞訟關係内政條約敎規本無干涉運文特牧令狃於積習士紳囿於故見則往往因以生事此非宗敎界之過來牘謂責成地方官執法持平方有完全之效力竊以爲都人士亦與有責也今各屬均有議員正宜勸導鄉人對於宗敎界弗存疑忌弗分畛域傳敎列於條約奉敎本准自由期以免激烈而入和平方不愧立憲國民之一分子議員皆由公舉而來當爲人民表率一言一動利害關焉因批答來牘推論及之希即用眞筆板寫印多分寄交議員在籍傳觀並徧給公衆各團體使知此意可也此覆 
[東三省近事]  
　　吉拉林一帶地方當額爾古納河之下游草萊未闢向無居民雖設治已經四年而開墾之地尚無一响現經該處設治委員熊丞冕章呈請公署謂此間設治當以開通道路爲先現在吉拉林僅有一路可通呼倫治城餘均荒山峻嶺絶無人跡而往來道路又與俄界各屯僅隔一河非通曉俄語不敢旅行現欲開墾實邊非赶緊開通道路不足以廣生聚查吉拉林局東南有鳥道一路可直達墨爾根約計千里又向東從草地進行可直達璦琿約計二千里請由官家撥欵開此兩路以利交通庶招募墾民較易入手并於邊務亦有裨益 
　　黑河在璦琿城北居黑龍江南岸對渡即係俄屬布喇郭威什臣斯科城（俗名海蘭泡）庚子之役全城灰燼現雖已設府治但爲華俄雜居之區亂後胡匪蜂起至今不靖夜間屢出斬關殺人之案往往一家全被戮死地方不能興盛大半爲此現經吳太守文泰呈請公署由省撥欵另募巡警馬隊一哨專令日夜巡查鎭撫地面 
　　南滿鐵路奉天車站近忽移改在南向離渾可不遠之處建築自舊站 
 
 

Page 11

 
 
至新站相間之地聞又須添修馬路一條 
　　安奉路工自道途封凍後迄今尚未開工現以天氣漸和開工在邇奉省民政司恐數千苦力羣聚一處糧價必至騰貴供不敷求難免擾事刻擬籌集巨欵多購糧食運往作工之區平價出糶 
分類新聞政界 
[粤藩改度支司之大規畫廣東]  
　　部定新官制將布政司改爲度支司各省多未實行粤蒲陳方伯自到任後决議遵照新章改爲度支司其辦法係將現有二十一房悉行裁撤改爲九科各房書吏分别酌留若干名專司抄寫所有關於財政各局所如善後局釐務局關務處等一律遷入署内分設科員辦理公事現在規畫已定各書吏恐被裁撤紛紛别謀事業頗極一時驚擾 
[善後局將實行併歸藩司管理湖北]  
　　各省善後局奉旨概歸藩司管理兹聞護督楊制軍命善後局總辦金觀察將歷年經手事件以及出入欵項逐一清釐明晰以便實行交歸藩司接管以資統一聞有于三月實行之說 
[委員密查購辦振米舞獘武昌]  
　　楊護督近據督辦天沔潛等邑振務盛道春頤禀稱漢口運米平糶米石率多粗劣粉碎價又昂貴不便平糶等情當以此項振米係何人經手所購有無舞弊情事特飭籌振總局派員查復該局遵查前項糶米粗劣粉碎以初次在湖南所購者爲多事關振務究竟承辦之員有無不實不盡爰委况令廷紱尅日馳赴湖南購米各處將前次委員李令章鍔熊巡檢龍在湘所購米石究係何等米色價值若干其中有無别項情節逐一密查據復以憑查辦 
[皖省審判研究所近事安慶]  
　　皖省審判研究所自上年七月間創設成立招考本省候補官員入所肄業曾經一學期考試各學員成績頗有可觀現聞該所因本年上學期即須畢業惟恐科學不能完備業擇於本月二十二日開學二十六日上課俾各學員將來考試畢業時課程完備云又該所有旁聽員曹運昌儲之儒黄自炳王桂森等七員於學期年終大考該員等頗有心得尚堪造就兹經該所監督將該員一律改爲正額隨同上課以備將來考試畢業時分别給予文憑以資鼓勵刻已牌示該員等遵照矣 
交涉 
[札知英國改訂僱用華人水手辦法廣東]  
　　粤督現准外務部咨稱准駐英國李大臣咨稱據倫敦名譽總領事福士達禀稱自英國商船更改僱用中國水手辦法以來所立章程萬分爲難現領事已與商部議妥准令中國水手不必按照原訂各節交付僱用費其費統由船行或船主給付至考試之事亦與議定三欵凡中國水手如已在倫敦考試英語合格其後在他船受僱應免再考其遣散時船主應簽名証書之上以後受雇到船祇須呈驗証書即可不再考試此外如有香港官府證書亦免考試各等語本大臣據此查英國于上年頒行新增商船條例以約束外人入境中國水手一律辦理其一切情形業經咨呈大部在案惟該例陽爲保安商船實則陰示限制其受僱之先旣須考試英語而受僱之後又須付給用費情理殊屬不合現在旣據該領事與商部妥議酌量更改自較原例稍爲簡易等因特行咨照轉飭各海關並行知九龍海關洋員曉諭港籍水手人等知悉等因督院准文後業行知司處轉飭遵照 
[通飭洋鹽不准進口鎭江]  
　　江督札飭鎭關道云前准外務部咨近有俄人由海參威採運俄鹽裝由東清火車輸入東三省銷售致與吉黑等省鹽務大有妨碍業經本部向俄使交涉惟東三省旣有俄鹽輸入而沿海沿江各處誠恐亦有洋鹽運往銷售情弊應開咨請分飭各關查禁等因合亟札飭該關嚴密稽查以重鹽政劉觀察奉文後當即函請稅務司查照辦理 
軍界 
[議在東江添築碉樓七座廣東]  
　　惠屬盜風素熾自搏羅之白沙起至河源縣止先經秦軍門咨准沿河建築碉樓二十六座擬定章程派勇駐守商旅晏然頗著成效現又以博羅之五里塘以下至新村共十七里地勢扼要不得不再議建碉樓七座約需銀二千四百五十四兩 
[楊隊官豈眞瘋乎武昌]  
　　卾軍第八鎭三十二標一營隊官楊榮勝前在江蘇曾充巡防營管帶於第八鎭成軍時見餉糈較重遂回卾投効當經張統制派充此差不過一時暫屈之意詎遷延至今已及五年未獲升調因此忿懣交作積鬱成瘋終日惟說其前作管帶若何榮耀及希望官升統制位列尚書等語事爲張統制所聞念係舊交極爲憐憫並未將其差使開去復親至楊之庽所撫慰云 
[電飭蕪道騐放軍裝蕪湖]  
　　蕪關道李梅波觀察刻奉撫憲朱中丞電飭略謂上海華慶公司承辦陸軍帳棚軍力乾糧袋燈哨等件業經咨部分别轉行並給護照在案現由滬運皖日内過蕪希飭關查驗免提仍由原船運省以省周折等情觀察已函知新關查照矣 
學務 
[武陽敎育會經常會紀事常州]  
　　武陽敎育會經常會原定初十舉行今正各會員多在物産會任監察等職員是以展至二十一日開會到會者除府縣外會員共到四五十人先報告去歲情形及决算細數次介紹新會員次由會長屠君報告會中經費支絀凡有可籌可撥之欵應共同設法補助次副會長朱君辭職衆未允次補選治事評議兩部缺額職員治事部當選者陳研因楊碩丞劉敬熙三君評議部當選者鄭保東伍博純屠演仲蔡晋成毛潤之華澄波六君聞陳伍二君現爲勸學所總董處於執行地位似不便再爲議决機關以故均不允任職云 
[旅蕪湘學裁撤辦法蕪湖]  
　　湖南旅蕪學堂刻因經費支絀由堂董李葆林參戎商同關道詳撫憲朱中丞核示當奉批云據禀已悉李參將勇於任事籌設旅蕪湘學培植湘人子弟以武員提倡學務誠不易得惟現在欵絀人少以十數子弟專立一校未免得不償失自應裁撤以節經費所有湘籍學生成績尚優中途綴業未免可惜或移併省城第四公學或即就近送入程度相等之學堂肄業由該道會同該參將酌量辦理餘俟查復到日再行核奪仰卽轉移知照 
 
 

Page 12

 
 
[咨請招考貴胄學堂安慶]  
　　陸軍部以開辦貴胄學堂業已擬定章程具禀奉旨允准欽遵在案現在開辦在即電請皖撫查照章程挑選合格生員送部考選以便録取入堂肄習等因朱中丞准咨後即移督練公所查照辦理 
實業 
[常州物産會之近狀常州]  
　　常州物産會自開幕以來參觀者極爲踴躍聞共售劵約六萬張來賓尚邀求延長數日因中學堂開學在即房屋即須讓還以致未允所請南洋勸業會派來審查科長高彤墀科員金張夏三員審查三日始克竣事現正收拾一切以備將物品運送南京 
[咨行舉辦瓊崖兩屬畜牧事宜廣東]  
　　粤督現准農工商部咨開查各屬荒政現經大舉清釐粤省瓊崖兩屬尤爲要區惟樹畜爲農政大端若俟全行清釐事竣方行舉辦則不特有稽時月而且天時地利物力均廢棄可惜自宜詳細考查著手較易者爲最先之試辦如棉花萆麻甘蔗蘿　洋薯樹膠椰子胡椒各品于瓊崖土性適宜者擬飭先從瓊澄臨儋定安境内先行種植畜牧則先選購牛羊佳種擇水草佳處爲畜牧塲並製造皮毛化生爲熟數年之後以次陸續推廣滋生蕃衍博碩肥腯必有可觀或以供製造或以資販賣小之足以裕小民之生計大之可以增全屬之利源于地方實業國民生計大有裨益等因制軍准文後當即札道轉行遵辦 
[部劄催造航業统計湖北]  
　　勸業道高佑諸觀察奉郵傳部劄開歷准憲政編查館咨催將本部所管一切事宜從速列表核辦查統計一事爲全軭政治上考鑑之資關繫至爲重要本部統轄四政舉凡交通之靈鈍實業之盛衰已辦者如何改良未辦者如何推廣挈領提綱胥惟統計是賴所有各省關于輪船公司之名稱船隻數目路航遠近資本多寡以及營業等項無論官辦商辦自應逐一調查列表呈報以憑稽核兹訂立表式七種附黏說明連同填表總例札發該道迅即分飭各商船總分各會照式填注如有未盡事宜填表時均可酌量增入隨禀聲明本部以便轉咨並爲本部統計年鑑參考之用事關欽奉事件母得玩延 
[林業講習所之内幕武昌]  
　　卾省創辦林業講習所原爲造就師範人材而設前經勸業道高佑諸觀察擬定撥欵在大貢院内將房屋略加修飾即招生開課兹齊學司以似此辦法零欵甚多難以爲維持會商勸業道通融辦理將林業與原設農業講習所合併一處所有各項職員林業不另派人只延于森林種植學素有經驗敎員二三人卽可開辦庶期可以持久業得高觀察之同意矣 
[鹽道條陳鹽務利弊武昌]  
　　署鹽道金峙生觀察日前受督辦鹽政大臣澤公運諮詢特將湖北鹽務利弊情形並挽回改良方法條陳具復頗蒙澤公嘉納已留備批覽兹探得其内容係分十項一裁汰冗員以節經費二嚴定考成以除積弊三嚴催課稅以重公欵四稽核川引以杜私銷五推廣應鹽以殖卾産六酌定路釐以正名實七畫一科則以卹商艱八訂立專章以維官運其餘二條聞係關於財政辦法名目未詳 
雜記 
[諮議局工程處之無情板湖北]  
　　卾省諮議局工程處於十六日拿獲一形迹可疑之人送請江夏縣訊究其人供稱姓邱名德壽籍隷武昌縣葛店向以木匠爲業今日來工廠尋同業友人未遇就便觀議事廳形式被工程處疑爲盜賊等情李振卿大令以工程重地禁止閑人將邱德壽枷於該局工程處示衆其人對衆輙泣告曰這是四塊無情板識者咸爲之歎息不止 
[陽邏天雨黑豆之異聞湖北]  
　　卾屬黄岡縣陽邏鎭地方於正月十五日天雨繼降黑豆遍地皆是惟穢臭不可食據父老傳說勝國崇楨登極時與洪逆第三次陷卾時湖北沿江一帶均兩黑豆覘此朕兆大約少吉多凶道路紛紛傳說不一小民之迷信于此可見一班 
[毁壞前府紀念碑之原因常州]  
　　陸勉儕太守前在常時頗負能名去後里人爲建紀念碑於東門外日昨碑亭忽被拆毁說者謂武陽城鄉區域問題爭執未能解决陸適爲自治籌辦處會辦故遷怒及其碑云 
[匪徒沿途滋擾詳情安慶]  
　　舒城縣境客冬有巨匪劉佐才乘坐轎輿率同夥黨夫役約共二三十人路過中梅河地方毫無顧忌向各店舖强借路費該鎭商舖因離城較遠又無防兵救援當由商董湊給洋銀六十元該匪並未停留即往六安霍山一帶山中避匿次日該縣據報後當即會同撫憲飭派馬隊管帶李鎭邦督率馬隊跟蹤追捕該匪業已分由小路遠颺至今尚未弋獲刻該縣高令已將地方安靜追捕該匪緣由詳禀撫院查考 
[鎭郡資遣飢民記鎭江]  
　　鎭郡陽蓬山一帶由淮徐海逃來飢民計一萬餘口頃由官紳籌商禀請大憲撥欵若干金連日用小輪船拖帶民船裝載六千餘人送往清江刻尚有四千餘人陸續分載各散給麫餅二個以資果腹然而苦矣 
清談 
[政府之爲難一]  
　　請願國會。代表紛來。旣不肯順情以許。之又不欲嚴詞以拒之。托故不見。而再四請謁者踵至。雖甚厭惡。人偏故作痴襲。今者華僑又舉代表矣。請願愈衆。則拒之愈難。然終欲不激不隨。以爲緩兵之計也。其難蓋孰甚 
[政府之爲難二]  
　　卾路代表。堅持拒欵。而四國不應。欲徇外人則懼拂民志。欲順民情。又懼開罪於外人。然借與不借。固惟政府是問。而他人不能代任其責。也其難又孰。甚 
　　雖然。國會一開。則政府即得所輔助矣。是一難去而二難俱去也。則亦何難之有。 
文苑 
[元和汪榮寶有感十章]  
　　蘭陵祭酒口談賢。結客名都半少年。劉向校經攻百兩。牟長著録過三千。連鷄雅擅縱横策。乘馬還分甲乙篇。從此燕齊迂怪士。始知海外有神仙。 
　　莽莽神州漸陸沈。蕭蕭漆室有哀吟。竹林逸簡標師說。桑落凄辰見覇心。多難豈應吾道絀。上書祇恐帝閽深。　符幾輩休騰誚。十里蛄聲未得瘖。 
　　旁行書到達官愁。儘有綈繒未足酬。覇越奇材思范蠡。變周經術託何休升車慷慨傾三輔。倒屣逢迎徧五侯。聞說孔公修薦表。雲霄一鶚好横秋。 
　　風送朝珂近玉除。承明謁帝此權輿。初聞賈誼叨前席。别詔劉安進外書。反袂傷麟無復爾。持刀。厭虎竟何如。孤芳只恐經秋歇。多種江籬與揭車。 
　　天路新標進善旌。四星高傍帝車明。科條許罷周監謗。典故敎修宋邇英。滋味不曾嘗腐鼠。風波忽已動長鯨。絶憐一卷家人語。珍重臨朝致大平。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
[京都天寳齋人參鹿茸靈芝野术海狗腎扶陽種子衍慶丸]  
天下馳名○種子仙丹○靈驗無敵○舖在上海二馬路中市西鼎新里内交易○若服他家藥不靈請來一試虚言欺人罪我惟天 
本草云海狗腎一名肭腽臍其性大爲扶陽補腎養精堅固一切諸虚百損五癆七傷夢遺滑精腰酸骨痛四肢乏力服則立騐本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉不久或精清如水精冷如冰或未交精先洩洩而不射雖年輕損傷體弱之人服之轉弱爲强雖白髮老翁久服陽足宛如幼年久戰不倦任情歡樂藍田種玉左劵可操扶陽種子效騐神速此乃本齋獨得秘寳非他家大言欺人毫無實際可比常服補命門益丹田開胃健脾活絡壯筋培元固本養精烏鬚黑髮轉老還童却病延年多子多壽此丸扶陽種子固十分靈驗敢稱第一絶非是誇口矣每料雙料二十兩洋三十六元每两二元單料减半○另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○扶陽煖腎種子膏每張一元○扶陽第一海狗腎每條洋十元功勝鹿茸十倍遠近函購托郵政局最妥信局愼防作弊○上海二馬路西鼎新里内天寳齋啓 
[二十世紀大著作名家童君愛樓寔驗自來血保証書]  
明州童君愛樓作著等身生平擅長詩文書畫小說戲曲等一切撰作大江南北久噪文名歷在本埠各譯局各報館秉筆多年海内文學界中莫不知有此君其爲文莊諧並作獨闢町畦實爲近今二十世紀著作家中有數人物因其朝夜著作操勞過甚以致心血大衰精神困憊時患喘咳百藥無功今讀其來書知其服本藥房自來血後其病如失精神倍增仍能深宵著述不知勞倦深讚本藥房自來血有起衰扶弱之功今特將其惠書照登於下藉見自來血大有功於人之以思慮致疾云云○○五洲大藥房主人雅鑒今啓者鄙人向以筆墨餬口歷在廣學會山西大學堂譯書院萬國商業月報館字林滬報娱聞日報文娱報鶴鳴報春申諸處辦事多年自顧不文著書至數百萬言一人精神有限終日埋頭窓下竟成了肺喘之症近更書寫稍久神志易昏不能如舊時深宵著述莫知苦辛鄙人亦稍諳醫理念小恙之來多由心血暗耗致陽氣飛越成神衰肺喘痰多内熱之症服多方均不見效後自去秋八月間服○貴藥房自來血後不覺喘平痰少仍得耐勞蓋由補血而得能若此也心感之餘爲作此書聊伸謝忱并告學界諸子之抱有同病者即頌財安○○○寓本埠大馬路德仁里六弄志强學堂内童隠頓上○海内諸公如蒙光顧請認明全球商標爲記内附五彩認眞劵一張値洋一角方不致誤小大瓶一元二角二元每打十二元二十元總發行所上海四馬路老巡捕房對門五洲大藥房抄登 
[請看减省日費新發明之煤灶]  
啓者上海爲通商巨埠人烟稠密户口繁多用度因之耗費此固勢所必然無須煩贅然近年以來諸事改良般般講求無不精益求精致有銷耗於日用之間而人不介意者即如燒柴一事本局總辦現爲申民想一極省錢省工之法爲斯民開一利源又可保安火險茲特爲在申　諸公細陳其利益如左　一改煤灶可免火險上海地窄人稠房價益貴片地皆爲至寳民居一二間屋諸事仰給于内即賣買家亦無不然欲存儲一二日之柴薪即得累堆成垜一遇火燭勢必燎原不數分鐘傾家者有之傷命者亦有之　諸公不信試聽火鐘報警何日無之若改燒煤灶則片地可存數十日之用即有火險落在煤上永無慮其自行燃燒之患去歲本公司初創於天津曾蒙巡警總辦獎許竭力提倡蓋於居民治安兩有裨益此改煤灶其益一　二可省日費上海稻柴每百觔大洋四角木柴每百觔大洋九角而烟煤之火力比稻柴大十數倍比木柴大五六倍核計每月燒柴二元者燒煤可省一倍以上中下三等户口計之每年即可省三四百元或一二百元至數十元不等改燒煤其益二　三陰雨之時柴不易燃或不易買或高其價或須預存屋内諸多不便若燒烟煤可存於屋内隨處可堆陰雨之時煤雖溼更易燃燒無慮溼缺之患此燒煤其益三　四本局烟煤極佳爲中國第一礦產早爲用者所共賞無須自詡他礦烟煤燒後必留滓渣及礁石等本公司烟煤燒後俱成白灰故燒他礦煤一千觔者燒本局煤八百斤足矣故用於輪機可加其速率用於打鐵煮飯無不省工省錢又燒他礦煤必須用塊者本局煤末已足矣　五煤火快慢均可煎炒烹炸蒸食煮飯無不相宜燒柴須用一點鐘者燒煤三十分足矣故燒柴必須一人燒火一人做工燒煤可省去一人燒火烟煤一燃即旺須隔時再添煤並屋内永不見烟極爲乾凈此燒煤其益五　　六本公司一爲紳民便益起見二爲推廣煤斤消路爰於天津請來改灶師傅手藝極工專爲　諸公改造煤灶並不收工資但須　貴客自備材料如欲改者可來掛號或函致或由電話均可本公司得信後立刻派人去修　七本公司設於東棋盤街十八十九號門牌内有煤灶樣子數個極爲精巧請駕臨本公司閱看並有詳細章程單本公司另有招待員隨時指明一切利益無論紳商士民皆可隨便進觀　八燒柴之灶可隨意更改並不多費錢文末煤價目每噸二千二百四十磅　計英洋七元五角每半噸一千二百二十磅計英洋四元　每籮二百十八磅　計英洋一元外加送力每噸大洋六角正　每半噸大洋三角正　每籮洋二角正本公司德律風二千五百十二號　開平礦務有限公司啓 
[凡姓陳者注意]  
本族自宋莊靖公諱矜以侍御史知明州遂家于鄞之走馬塘十九傳至明江西貴谿縣知縣梅軒公諱檗由走馬塘遷居城南倉基我倉基陳氏乃始立支祠另編支譜世故稱爲倉基陳氏也按梅軒公生五子諱烜諱煒諱熠諱耀諱灼分仁義禮智信五房禮智兩房今已乏傳我仁義信三房子姓繁多有遷居北京一派四川一派河南歸德府一派湖北襄陽府一派江蘇六合縣一派及温州台州象山奉化乍浦等處并有出外未詳者今於去年長至日公議重修凡我仁義信三房子姓寄庽遠處者閱報後速將支派世次名字職銜生卒配葬子女詳細開列函寄上海三馬路慶和里萬順豐號陳蓉館處或直寄寗波城内倉基陳氏翰香初等小學堂限三月底截止切勿自悮　寗波倉基陳氏譜局啓 
[清河縣禁烟公所調查員歐陽嘯琴君來函并照]  
楚九仁兄大人閣下敬啟者鄙人氣體素弱腦筋失調步履艱緩不良於行咳喘善忘尤其餘事今夏秋間調查吸烟户口夙夜奔馳不無操勞過度憂思叢集精力渙離逐日支持辦公乃竟心神恍惚延醫服藥效果毫無有友自滬上來以貴藥房日光鐵丸相贈且具述功效余向謂報章所載每多僞藥欺人故未深信友人勸服諄諄并援服丸愈疾者數人作證余重韙其意姑試服之詎知未逾旬日即步履勝常不匝月痼疾全愈於茲三月體貌丰盈初不料斯丸治病如是之神奇奏效如是之神速也特陳顚末聊伸感激之忱竊願貴藥房採錄余言以證是丸之妙用俾寰海同胞知所寳貴不致舍熊掌而味魚肉尤爲深幸手此即頌壺安惟希偉照弟名正肅十月十八日中法大藥房錄登 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[黔撫龐鴻書奏籌辦各級審判廳並設司法講習所摺]  
奏爲籌辦貴州省城各級審判廳並先設司法講習所恭摺具陳仰祈聖鑒事竊照前准法部咨京外各級審判廳應分年籌設乂單開宣统元年籌設省城及商埠各級審判廳二年成立府廳州縣城治鄉鎭各級審判廳三年至七年成立等因臣惟審判爲法學專門我國法家之學遠有端緒漢代經師莫不兼通法律自六朝以至唐凡議禮之家亦多取裁於律義至有宋以降禮學盛興乃薄管商申韓爲刑法家以爲鄙倍不足道凌夷至今士大夫每疏於律例及至當官任事多取决於幕僚以是平讞亭疑每難其選近因時局孔艱疊奉諭旨改良法律旁採泰西司法獨立之規並以爲收回領事裁判之計雖新刑律之編定猶慎重而未即施行而京師審判廳已先時成立分級治事各省亦循迹而起並謀建設黔省並無商埠自應先從省城籌辦惟照部章設置規模宏大財力殊有不逮即應用人員一時實難猝得然部限緊急關於憲政最爲緊要無論如何爲難斷不能不急爲籌畫疊經飭司遵依年限妥議設置去後兹據署布政使陳驤署按察使王玉麟詳稱貴州省城擬設高等審判廳一設廳丞一員民科一庭刑科一庭每庭設合議推事三員典簿員一主簿二員録事四人其高等檢察廳卽附設該廳以内設檢察長一員檢察官一員録事二人又合貴筑縣與貴陽府親轄地面共設地方審判廳一設推事長一員民科一庭刑科一庭每庭各設合議推事三員典簿一員主簿二員所官一員録事四人其地方檢察廳亦附設該廳以内設檢察長一員檢察官一員録事四人又初級審判廳一設單獨推事二員書記生二名書記四名其初級檢察廳亦附設該廳以内設檢察官一員書記生一人書記一人凡各級審判廳承發　庭丁醫師均照部章酌量募設其司法警察移明巡警道招募訓練備用統計費用每年約需銀五萬兩以外惟開辦之始高等審判廳丞尚難其人擬暫由按察司兼充地方審判廳推事長暫以貴陽府兼理各庭建設處所高等審判廳則以臬署東偏之舊廟宇官地改建地方審判廳則以發審及相連之府經歷署改設初級審判廳則以按司獄署改設庶修改較易而省費實多現於按察司署設立審判廳籌辦處規畫一切事宜並附設司法講習所養成應用人員業已開班講習以十個月爲畢業俾明年審判廳成立不至有臨事無才之歎聽講各員並令於發審局設陪審席實地練習以資經驗一切費用力求撙節惟綜計實已不貲詳請奏咨並撥定經費等情前來臣覆查所擬各節布置尚屬周妥已飭認眞籌辦惟欵項難籌自應歸人預算案内咨明部臣酌核辦理所有籌辦貴州省城各級審判廳並先設司法講習所各緣由謹會同雲貴總督臣李經羲恭摺具陳伏乞皇上聖鑒訓示謹奏宣統元年正月十五日奉硃批該衙門知道欽此 
本埠新聞 
[部飭調查商船情形]  
　　農工商部札上海商務總會文云案查鎭江商船公會在上海設立商船分會一節前因所派員董解昉據上海道查明有跡近招摇等情業經札飭鎭江船會將解昉撤回現據該商船公會禀請另行派員赴滬設立商船分會究竟上海近來商船情形若何懸掛洋旗之事能否減少設立分會能否接洽經費能否敷用合行札飭札到該總協理將上開各節據實呈復以憑核奪 
[松江府札上海縣文（嚴禁鄉民損壞火車）]  
爲札飭事奉臬憲左札奉護無憲陸札開據辦理滬甯鐵路局鍾道文耀禀請通飭各府縣責成董保嚴禁鄉民飛石擊車及軌道置物等情到本護院據此除此示外合行抄禀並單札司即便通飭各府州縣責成董保一體遵照設法嚴禁勸阻勿再違抗等因奉此合亟抄黏札飭札府立即通飭各縣責成董保一體遵照設法嚴禁勸阻勿再違抗仍由縣切實示諭等因到府奉此查前奉蘇州關道憲轉奉督憲據禀札飭即經轉行在案兹奉前因除抄禀與前札相同不復重録外合再抄單轉飭札到該縣立即責成董保一體遵照設法嚴禁勸阻勿再違抗仍由縣切實示諭切速此札 
[車務稽查報告滬甯火車被石飛擊次數日期清單]  
　　西四月十六號在淞滬線二英里地方擊碎玻璃窻一扇七月十六號第十八號車在戚墅堰恆利之間擊碎車窻一扇八月十五號第十號車在戚墅堰常州之間擊碎電燈一盞又第十三號車在戚墅堰常州之間擊碎玻璃窻一扇又第四十六號車在無錫周涇港之間擊碎軍窻一扇八月二十號在戚墅堰常州之間飛石擊車傷及乘客眼部八月二十八號第十號車在戚墅堰常州之間擊碎玻璃窻一扇八月三十一號第二號車在高資下蜀之間有飛石擊車九月四號第十號車在戚墅堰常州之間擊破玻璃窻一扇九月十號第二十四號車在下蜀龍潭之間有飛石擊車九月十五號第十一號車在常州奔牛之間擊碎玻璃窻兩扇九月十七號第十號第十一號車均在常州左右擊碎車窻九月二十一號第七號車在戚墅堰常州之間擊碎玻璃窻一扇十月三號第十一號車在常州奔牛之間被石飛擊十月八號第七號車在南翔眞茹間　之破車窻一扇十月十號第七號車在吳淞江灣之間擊破車窓一扇十月八號第九號車在奔牛吕城之間擊破車窻一扇十月十一號第二十七號車在吕城陵口之間擊破窻一十月十九號第十一號車在陵口地让擊破車窻一扇十月二十八號第五號車在外跨塘地方擊破車窻一扇十一月二號第十一號車在吕城陵口之間擊破車窻一扇十一月四號第二號車在鎭江城相近擊碎邊門玻璃窻一扇十一月九號淞滬線六英里地方擊碎車窻一扇十一月十四號第十八次車行經堯化門時擊碎車窻一扇十一月十五號第二次火車第一百五十九號三等車在眞茹南翔之間擊碎車窻一扇十一月十三號第三次上駛車第一百五十五號車擊碎車窻一扇十一月念號第四十七號車常州陸家村之間擊碎車窻一扇十一月念一號第四十一號車在眞如上海之間擊碎車窻一扇十一月念五號第一百五十四九號兩車在八九英里之間各擊碎車窻一扇十一月念六號第五十一號車在常州奔牛之間擊碎車窻一扇十一月念九號淞滬火車在江灣吳淞之間擊碎車窻一扇十二月一號第七號車在陸家村地方擊碎車窻一扇十二月四號第九號車在南翔黄渡之間擊碎車窻一扇十二月七號淞滬火車在吳淞藴藻浜之間擊碎車窻 
[委審哨弁賄放米船案]  
　　滬道蔡觀察昨傳濬浦局提調關絅之太守到署審訊掘港營一號艇船哨弁薜恩得賄私放米石出口一案太守詳細研訊至晚退堂供詞明日續録 
[查獲私售軍裝續誌]  
　　趙曉峯郭先山張文學私購軍裝被探查 
 
 

Page 19

 
 
獲已紀昨報昨經英捕房捕頭查悉趙曉峯前因私販軍裝逐出租界今又與郭張二人串同西洋人秘密私販實屬怙惡不悛因將該西洋人傳至捕房詰明屬實飭令存洋一千元暫行交保候再核辦 
[絲廠女工集衆控訴]  
　　協和絲廠女工潘王氏等二百餘人於前日下午同至閘北四路一區控被該廠經理吕和生尅扣工資延期不發當經黄正巡官飭傳數人到案略詢數語諭令退去候傳該廠經理到案再行核奪 
[救火車碾斃行人]  
　　昨日午前十句餘鐘九江路三百八十七號門牌同和顔料號樓下起火殃及三百八十八號同業寶源號共燬樓屋四間當火熾時救火會馳車往救詎有向做磁器生意之江西人黄炳發適經蘇州路河南路相近突被第七號皮帶車撞倒復有第二部救火車啣尾馳來以致碾傷旋由巡捕送往仁濟醫院騐明左足已斷肋骨亦折三根無術挽救延至下午三時斃命現捕房已諭飭地保報縣請驗矣 
城内 
[分期致祭]  
　　本縣田大令昨日發出春祭單一紙照録如下二月初一日祭吳應余三公祠初三日文廟文昌黄婆祠初四日社稷壇神祇壇海壇風神吕祖羣忠土地祠周太僕祠初六日龍神初八日陳吉袁劉四公祠愍忠祠初九日天后十三日文昌十五日關帝三月初七先農壇 
[追究經理]  
　　滬道蔡觀察批監生王濟人禀云宏德莊被欠各欵自應從速理追賈劍門旣係同爲經理何得置身事外查賬旣有不符尤難保無串匿情獘仰上海縣立提賈劍門一併押究毋稍遲延 
[抑何疲頑]  
　　總工程局裁判員以秦少峯控告胡連生欠洋一百三十元一案曾於去年二月屢次訊追交保清理嗣因延宕不遵收所押追迄今將届一年仍未措還保人亦已退保實屬刁狡爰于昨日將胡送縣看管候訊 
[尋親不遇]  
　　高昌廟巡局函解常熟小孩夏桂生到縣據稱年十五歲父爲江湖班戲子本年正月初六日來申找尋未遇因不識路徑致被送案田大令飭差暫行留養候查明核奪 
[跳出火坑]  
　　東區函解烟妓嚴潘氏至一路巡局經游正巡官訊問氏供年二十二歲揚州人去年十一月被丈夫騙至上海押在小東門外洋行街花烟館爲妓今　鴇婦凌虐受苦不堪因此逃出判氏送往普育堂留養俟有親屬來局再行訊核 
南巿 
[禁放風筝]  
　　總工程局昨日出示云照得沿浦一帶及裏街各處電燈電話桿線縱横分布時交春令兒童施放風筝一經兜纒電線阻礙電力即致電　不靈實屬有妨公益上年春間曾經出示論禁在案兹届春令合再出示曉諭仰各該處居户人等知悉務各嚴誡子弟不得施放風筝致礙電線如不遵照定傳該父兄等到局懲罰不貸 
[相逼太甚]  
　　總工程局路政處前飭十二舖地甲傳諭新北門外城根江德記窰貨店迅將木棚拆除曾誌前報兹又查得該店門外所堆缸甏亦屬有礙路政爰復諭飭地甲勒令遷去毋許遲延 
[親戚受累]  
　　大碼頭張聚興皮箱店主張周純被妻兄王全生扭控吞没存洋七十元並私刑毒打一案昨由工程局孫裁判提訊張供小的夫婦出外未歸王乘隙入内將鎖扭落以致跌於熬膠之鍋爐旁邊自行湯傷並未毒打亦無吞没存欵情事求鑒判給洋十元令王迅即回籍不得逗遛滋事 
[何從追究]  
　　城内舊校塲其米店夥吳近香昨將集水街扛棒夫頭方阿洪車夫頭裘阿六扭至工程局控稱前日雇車至信昌打米公司車運米石至小東門復雇扛夫扛送至店缺少白米一石求追訊之方等供米由該店攙和以致錯誤判一併斥退自行理處 
[索欠口角]  
　　張益順與向爲洋貨業之王連生索欠口角扭至工程局互控張供王於光緒二十六年分借去洋三十元迄今不理王供前與張合做洋油生意時被伊陸續取去洋七元刻因彼此失業不能料理判邀中証到案訊核 
閘北 
[輾轉販賣]  
　　王阿四前托蟻媒李地王氏張朱氏將姘婦錢姜妹賣於倪聚玉帶往甯波嗣又私逃來滬被倪尋見交還王朱二氏轉托沈王氏賣於周雲龍日前又復潜逃由周將一千人扭控警局經孫裁判訊明判倪與沈王氏暫行交保錢與王朱二氏分别還押候提王阿四到案再行核辦 
[拐賣女孩]  
　　拐匪陳有前日與蟻媒劉陳氏席蔡氏串拐高何氏之孫女阿招賣於某甲索價洋五十元嗣被偵探查悉一併拘解警局昨經孫裁判研訊一過判孩交何氏具領陳等一併收押聽候究辦 
[傭婦行竊]  
　　殷翰卿控被薦頭王子林所薦之傭婦劉楊氏竊去大洋八元小洋二千五百角皮襖一件昨經四路一區黄正巡官提訊判王暫押限將該傭婦交案再行訊辦 
[恐非善類]  
　　江北人陳汝貴前晚手持衣包一個行經川虹路巡士見其形迹可疑檢查包内有火藥衣服等物當即拘入四路一區昨日審訊陳供衣包係在路上拾來判押候查明核辦 
英租界 
[電車傷人]  
　　小販甯波人密阿七年逾花甲於昨日午後行經廣東路怡園茶館門首被二十四號電車　傷頭面由捕帶八捕房轉送仁濟醫院醫治 
[包探辭差]  
　　美捕房二十號華探錢盈棠昨至總巡捕房禀准辭差定於西歷本月八號辭退 
[形迹可疑]  
　　張富才與王朱氏李陸氏契一六歲男孩名喚和尚時有沈中英者見其形迹可疑投訴老閘捕房飭探查究 
[調戲婦女]  
　　無賴黄阿王陸阿月陸阿池張阿順前晚在漢口路攔阻繅絲婦人羅王氏任意戲調該氏即偕見証王馮氏王老三投訴捕房飭採顧阿根查辦 
[女孩貪小]  
　　女孩熊阿大昨日竊取山東路三百五十一號楊鏡如店内白絲巾一打當被拘獲交捕帶入捕房轉送公廨候訊 
[婦人逃逸]  
　　勞合路三百六十八號門牌老虎灶主汪老和之妻大有娘於前日逃匿汪疑係老閘唐家弄開設老虎灶之白友章所拐報請老閘捕房派探金泉叙往查 
[失竊時鐘]  
　　圓明園路二號門牌蘇少英家失竊紅要鐘一架　至總巡捕房請派包探查緝捕頭准之 
[查獲原贓]  
　　虹口舟山路十六號某洋人家失竊銀器等物報山捕房涙探周志仁在石路某押舖内查到原贓存候失主認領 
[工匠失物]  
　　自來火公司工匠張阿芳昨日失竊鐵鉗等物當即投報捕房派探殷玉鼎往查 
[西人失竊]  
　　某西人昨在法租界公司碼頭失竊大皮袋一只内有銀器等物該西人除報明法捕房請爲查緝外復報總巡捕房派探殷玉鼎查緝 
美租界 
[設攤誘賭]  
　　王胡氏昨在狄思威路擺設二十一門賭攤由捕拘入捕房轉送公廨押候訊辦 
[賴債行兇]  
　　張王氏昨至捕房報稱前被憐婦陶氏借去洋數十元向之索討反被兇毆捕頭飭氏退去候再查核 
[何堪專利]  
　　何春甫向與蕩婦某氏姘識住居伯頓路一百四十五號屋内近何出門營業前晚歸家見氏與友史阿才同臥床上致起衝突何即投報捕房請爲究辦捕頭以事涉暗昧斥退不理 
 
 

Page 20

 
 
[馬車溜韁]  
　　馬夫嚴華生昨駕馬車至黄浦路馬忽溜韁奔至外大橋塊由捕帶住解入捕房候查核辦 
[來路不明]  
　　華龍海昨持衣服在吳淞路某押店押錢被探查獲解入捕房押候究辦 
法租界 
[追還珍珠]  
　　沈金谷搈長發棧經理唐鳳亭吞没抵押珍珠一案前日幮廨傳訊沈供在徐子久處爲司帳日前有珍珠兩粒值洋六百餘元因有要用向唐抵押洋二百五十元方明不日取贖詎備洋向贖托稱此珠抵於庽客某宦業已動身顯係希圖吞没請爲追究質之唐供此珠已同往珠寳店估價祗值洋三百六十元某宦現往南洋勸捐約三四月回滬當可料理判唐交保限一月内致信某宦將原物寄來呈案候核 
[鄉人違章]  
　　周根法前日携有無印猪肉十餘斤被宰牲所西人查知拘入捕房解廨請究周供托人代買因不知章程携入租界聶司馬姑念鄉愚無知且已押三天從寛開釋 
[怙惡不悛]  
　　劉甫卿前因犯案驅逐出境兹又掩入界内行竊某姓家棉被兩條被探拘獲人贓解廨訊究判枷一月押捕房三月 
[男女行竊]  
　　張銀海蘇高氏同在立豐輪船上行竊煤斤被二副西人撞見送至捕房一併解廨訊知張係過犯判枷一月押捕房一月氏押三天以儆 
新聞畫 
嘉興桐鄉縣南門外張姓石灰行日前拆卸舊墻忽於墻脚掘出一物略具人形其長度等於十三四歲之童子權之重八十餘斤旋經藥店夥識爲可首烏而一般迷信者流均謂是物已具人形夜必幻形出現若於出現之時生擒而食其腦當可延年益壽現該店主已秘藏一室不復任人觀看矣 
 
 
 

Page 21

 
 
   
 
 

Page 22

 
 
[上海滙豐銀行及虹口分行告白] 　 
啓者本行收足資本洋一千五百萬元公積英金値洋一千五百萬元又銀洋一千五百念五萬元共合洋三千零二十五萬元另議定備用股本洋一千五百萬元總行開設在香港分行在倫敦厦門暹邏包帶惟亞孟買加拉吉打古隆北廣東福州德國漢口神户古喇喇伯長崎意陸伊羅法國買拉夾吕宋紐約檳榔晏貢西貢舊金山新加坡蘇拉巴亞天津北京横濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算凡現下所執五厘息一年期存單滿期轉新單者仍照五厘息算代付本埠滙票並辦理銀行一切應辦事宜匯票可以匯至倫敦歐洲印度舊金山美國中國東洋等處大通商碼頭特此佈聞 
宣統元年十一月初四日 
[承諸公保証自來血確能壯身兼治百病]  
[日本神户合盛元銀行馬君青山强體開胃之保證書]  
○○五洲大藥房諸君惠鑒前月半經郵局送到自來血一瓶業已妥收希勿在念彼時即開瓶照法服之數日間覺身體活動而飲食多餐面色亦覺紅潤心勝暢快之至○○寳局所製之藥眞乃神靈妙品令人佩服弟銘刻難忘也信至之日祈將小號人造自來血再捎來半打仍祈寄至日本神户市海岸通三丁目合盛元銀行内交弟手收可也下略已酉十月一日馬青山頓 
[上海楊樹浦蘭路姚君代湖州張靈伯君之保証]  
○○五洲大藥房主人台電敬啓者去冬鄙人購得○○貴藥房自來血四瓶送與湖州張靈伯君張君身體素弱自服自來血後飲食大進精神倍加昨日致書鄙人命爲代謝此○○貴藥房製妙藥之功誠不可沒也請登諸報端以作保証專此敬請○○年安○○○元月十四日姚馨芝頓 
[廬州府高塘集務本學堂孫君琴舫試治癱疾之保証書]  
○○五洲大藥房主人台鑒敬啓者弟前在廬郡中英藥房分店搆得○○貴藥房自來血二瓶試治癱疾頗著功效繼復購得六瓶遂收全功因思年老血虧未可間斷中略寄上英蚨四十元奉購自來血一打　肺香膠二箱女界寳月月紅各五瓶仍由原局寄至下塘集郵政分寄轉寄高塘集務本學堂可也此佈即請○○大安○皖北老農孫琴舫拜啓 
[南京龍潭煤礦工程司汪篤君治愈便血之保證]  
五洲大藥房主人台鑒自中外交通以來未見眞有功效之藥品莫若自來血之奇名鄙人身歷經營二十年由北而南實受風霜之苦時發便血之症求醫不效求神無靈各種藥物不知服了几幾均無效驗大有性命之憂忽遇友人談及自來血有治百病之奇功每日報上屢登各處保証書且先試購二瓶於十月間有同事○王君便道申江帶來自來血二瓶服至一星期果然血症稍痊精神爽健飲食加增步履勝常眞自來血之功效眞自來血之妙藥特書申謝登報揚名此頌○道安○○十一月初七日汪篤謹叩 
[漢口中西日報主筆房王君癡梧治痊痔患漏血之保證書]  
○○五洲大藥房台鑒鄙人患痔十有餘年近二年漏血過甚所有衣服無一未污以致面黃肌瘦脚酸手軟精神恍惚飲食不甘嗣見本報登有○○貴藥房地球牌人造自來血爲藥中補血聖品遂令人至黃陂街中英大藥房購得小瓶四瓶照法服之服至二瓶賤恙已學應驗後四瓶服盡而十餘年之痔漏竟然全愈矣且又不見别生他病可知自來血誠聖品也日前有月餘未見之友人見鄙人身體精神非如從前之薄弱詢問緣因鄙人以現服五洲大藥房地球牌人造自來血答之友人曰凡事無徵不信今有徵矣現亦購服而有效鄙人不忍忘此聖品除已登敝報鳴謝外特專函再謝○○貴藥房造此聖品之至意並候○○大安○漢口中西日報主筆房王癡梧頓 
[蘇路公司機車處廣陵厲銘君治愈四肢無力之保證]  
　　鄙人上月間偶染小恙四肢無力加之週身疼痛素不喜醫藥遷延一禮拜之久不料大便閉塞格外寒心閱各報登有自來血可治百病特購一瓶服至數日如覺稍鬆又購一瓶尚未服完而小恙已不知又找何人也特草數行以紀其效伏登各報以告同病此請○道安○厲銘上言○十一月廿一日 
[杭州興忠巷德泰恆亨號綢莊林朝永君治愈頭暈血虚之保證]  
○○五洲大藥房台鑒啓者鄙人現年廿八歲向在杭垣德泰恆綢莊就業已有五載緣綢業事繁用心過度是以身體漸次虧空於去年上春得染一疾初發寒熱兼覺頭暈氣血二虧四肢無力坐少臥多正務難理請醫亦屬不效見各報聲明○○貴藥房人造自來血能治百病適敝同業章○記綢莊小東翁來申託購自來血半打照法試服遂見效驗共計續購五打半之多現已恩病霍然身强力健足見人造自來血有奪命之功實深感恩無以爲報特此數行鳴謝並候○○德安○感恩人林朝永叩謝十一月十三日 
[安慶招商局碼頭中和棧司賬劉鄭二君治愈濕氣目花胃開之保證]  
五洲大藥房主人鑒啓者鄙人素患濕氣精神不足飲食不香醫藥罔效於十月間桐城縣張君由浙江回籍庽敝棧相談體弱之苦蒙張君送我自來血半瓶服之四日頗有功效又向○○貴分藥房買得二瓶服完果然精神頗足飲食亦香欣喜之至敝棧帳房鄭君亦體弱心思過度眼目不明屢欲疲倦鄙人勸他服自來血當買三瓶服之日見好又買二瓶諸病皆除家中諸人頗爲好笑此藥總不是人造的實係仙丹需費四五元之譜病患皆除無以爲報特此函謝並請○冬安○執事劉蔭齋司帳鄭立智仝頓首 
諸公賜顧須認明全球商標内附五彩認眞劵一張值洋一角方不致悮小瓶一元二角大瓶二元每打十二元二十元託局函購原班回件總發行所上海四馬路老巡捕房對門五洲大藥房抄登 
 
 

Page 23

 
 
[報海出現]  
本報定於是月廿七日出版各團體送閱三天送登告白七日外埠欲閱本報者請寄郵票七分迅即寄上事務所暫設在上海法界吉祥街十三號海内同志如有鴻篇鉅製惠寄本社無任歡迎謹述體例如左○宗旨　擷采全國報紙之菁華灌輸社會普通之智識○辦法　每日出報兩張附畫報一張售大洋二分外埠定閱全年大洋八元八角第一張内容之社說時評均由同人撰著間采各報國聞則精選全國報紙或由訪員採聞或擇譯西報俾閱者讀本報一紙無異閱盡各報集本報一年可作一年歷史第二張内容以詼諧之文字鼓舞活潑之精神僉由同人著述間登來稿第三張之新聞畫繪事精確栩栩欲生○内容十二特色○第一張（社說）議論宏正不偏不倚大聲疾呼鼓吹民氣○（國聞）通國報紙擇尤彙選加以訪譯閱者稱便○（時評）季野陽秋汝南月旦莊諧迭出用資懲勸○第二張○（文苑）薫香摘艷茹古含今搜羅軼著國粹以存（小說）嬉笑怒駡俱成文章移風易俗起廢鍼盲○（插畫）揮滑稽筆寫蛇鬼形耐人深思發人猛省○（談叢）東坡說鬼干費搜神酒後茶餘助人清興○（衛生）飲食起居最宜珍攝研究衛生共登壽域○（投函）兩地相知殊深地系立投函門以通聲氣○（滬談）杜牧看花周郎顧曲選色徵歌姑言滬俗○（肖影）花叢麗質菊部名伶攝留其影如見其人○第三張○（畫報）寫情寫景維妙維肖生人美感此爲良導 
[止咳靈丹]  
養肺開竅祛垢殺虫 
兜安氏補肺聖藥 
耑治傷風咳嗽除痰氣管發炎喉痛失音哮喘吐血胸悶欲嘔等症統治肺部胸部喉咽諸病 
DOANSLUNGyoneoacsHCSTERMCCLELLLANANCOOWELLSSLOXFORDSLLOKOONM 
空中𢌞環之氣含微虫而帶塵穢人烟稠密之處尤見繁多試觀日光射窻之時即可辨其有無當人身呼吸之際微虫塵穢即隨之而入則肺竅爲之壅塞呼吸因之不靈咳嗽由此而起久之積污而腐即成肺癆醫治最難兜安氏補肺聖藥善袪肺中塵穢消除吸入微虫靈通呼吸滋潤咽喉妙在性和味善有益衛生諸君一試信不誣矣 
王君永康居福州府城内磁器舖之主人翁也患乾咳數載似乎癆症全賴兜安氏補肺聖藥之力而獲痊愈王君欣感之餘致函本公司以道謝 
某久患乾咳肺部受傷輾轉纒綿百病迭出困頓異常難以言喻當咳症初起之時手捧胸腹氣壅哮喘坐臥不寗宛如積久之症受累有年歷延名醫調治服藥多劑終無效驗時作時止愈期難望以致飲食不思精神疲倦氣血不調形容枯槁非復本來面目矣某之全體墮入沉疴中恨何如之適親友過訪曾有患是症者云服兜安氏補肺聖藥立能見效勸某試服因如其敎購得數瓶按法服飲未幾稍覺有線微之驗於是深信不疑常服無間厥後氣力漸增功效日見而咳嗽自止飲食可進精神充足氣血調和形容復原諸恙盡歸烏有而且身軀更覺强健較曩昔尤勝此皆賴兜安大醫士補肺聖藥之功所以能至於斯也想有恩必報人生分内之舉余因關山遙阻不克如愿以相酬只得草陳原委乞登報章聊以鳴謝 
各埠大藥房均有寄售如無從購買之處（每瓶大洋六角）請函致本公司購取當班回件决不有悮（每打大洋六角）上海江西路Ｂ九號兜安氏西藥公司啓 
[永昌洋行]  
本行開設四十餘年專售各色金銀首飾鐘表千里鏡眼鏡並修理打樣量天尺機器一切俱全向係久遠馳名蒙　士商賜顧須駕大馬路口黃浦灘第一號便是特此佈告　全代理有喴金銀各表 
　　瑞生洋行出售各種機器 
　　英國第一著名米白主培老所造紗織機器早已風行寰宇中國各紗廠購用其限有十八萬錠子之多他如華特廠之鍋爐引擎修理機器利物賽廠之　布機器格利内而之灑水滅火機器復雅克斯之溥潤機器無不推陳出新靈巧適用又名廠所造引擎發電機器電汽燈以及可資運動各項機器用之電汽箱尤爲心裁獨出精巧絶倫現該廠派一洋匠駐滬專司裝電燈機器以上各廠家歸小行一家經售價亦克已倘蒙　貴官紳商賜顧請移玉至小行看圖樣面議價値可也此白 
[一掃光疥瘡藥]  
專治諸般毒癢乾濕疥癩瘡小孩黃水瘡一搽止癢除根永無再發大盒五角小角半上海晝錦里廣東杏濟堂啓 
[（御用印色）]  
東洋御用頭等印色向歸本號經售大盒三元中盒二元珠水油大瓶五角小瓶二角半改良墨汁四角如蒙函購請認明蘇州觀前蘇九華上海二馬路南首九華堂啓 
[（期票作廢）]  
啓者小行去年賠甬江恆泰豐貨元一百兩係正月念五日期現因其貨尙有糾葛故將該票作廢望各寳號切勿收用恐未周知特此聲明榮和源白 
[亨達銀箱行]  
價廉物美保險銀箱盜火皆安 
本行分設以來已十有餘年專售自製頭等保險銀箱銅櫃拷比天秤手提等大小各樣俱全價亷物美早經馳名遠近且銀箱一物更爲必需之品旣免盜賊又保水火之險如蒙賜顧請至上海棋盤街第五百三十五五百三十六號門牌 
 
 

Page 24

 
 
   
 
 

Page 25

 
 
   
 
 

Page 26

 
 
專件 
[共濟社改良蠶絲業之社則（續）]  
第四欵本社之財産 
　　第十九條本社之財産如左 
（一）承領之公地（二）凡捐助寄贈運財物土地（三）公共建築之研究所試騐塲製絲塲等及他器具（四）續後加入運製絲組所補之建造費（五）前四項所發生之利益 
第二十條前條之財産無論何人不得私有只作爲辦理公益之用稍有虧失即上問經手者賠償 
　　第五欵員役之資格及責任 
　　第二十一條本社之員役如左 
理事二十名精業部正副長各一名販賣部長一名庶務長一名監查長一名巡迴勸業師無定名總代表員一名 
　　第二十二條理事之資格如左 
（一）有蠶絲業上學術者（二）經營商業上之大資本家（三）品行端材幹足而爲地方所倚重者（四）精熟算術者 
　　第二十三條理事之任如左 
（一）開評議會由理事互選役員以開創改良蠶絲業爲務（二）理事中無相當於精業部役員者須外聘之（三）被選爲役員者仍兼理事之任（四）未被選爲役員者有監督本社營業得失之責如役員及役員所委用人員有不稱職而致危害於本社者得理事五人之同意即開評議會籌救而爲名譽職員（五）役員中有出缺員時由理事互選補充 
　　第二十四條精業部正副長須選有蠶絲業上學術者以當敎導指揮之任部中之敎員技手及各組之敎員技手皆由正副長選用 
　　第二十五條販賣部長須選經營商業之大資本家當之兼爲各組社員籌備通融勸業之機關部中役員由該長委用若有無理之損害惟該部長任賠償之責 
　　第二十六條庶務部長選地方所倚重者當之其責任如左 
（一）於營業上雇聘人役購辦百物整理各事（二）發付賣了後之本利於各組長（三）委用書記一員襄辦銀錢往來書函酬答及各簿記（四）有無理損害自任賠償 
　　第二十七條監查長選精熟算者隨時稽查全社之財産器具又查經各組精絲出入及價額而爲總簿記分配利益於社員時爲運精算若有虧失危害即開評議會籌救若失時不舉自任賠償 
　　第二十八條巡廻勸蠶師須有蠶絲上演說口才者巡行各地勸誘來學以廣傳本社之宗旨爲任 
　　第二十九條總代表員凡本社與政府有交涉事則出頭主任之又外界有危害於本社諸事亦出頭伸詞以保護本社權利爲務 
　　第三十條組之役員如左 
組理事八名組長一名敎員二名無論男女技手一名無論男女書記一名組監查員一名組代表員一名 
　　第三十一條理事之資格與責任同於第二十三條第二十四條其組織蠶絲業同於第十八條第十九條 
　　第三十二條組長之責任如左 
（一）於營業上雇聘人役購辦百物整理各事（二）發付所賣精絲之本利於組中各社員（三）有無理損害自任賠償 
　　第三十三條敎員任組中敎授養蠶繰絲之法術惟繰絲上必用女敎員但養蠶繰絲法術已普及時可罷之 
　　第三十四條技手任殺蛹乾繭貯藏檢查絲等事 
　　第三十五條書記任繭絲及銀錢出入産業器具之損益各爲簿記存之并報告於本社 
　　第三十六條監查員監督養蠶製絲上業務稽查書記所掌諸事及組中各社員桑園桑樹柞樹之數爲之表記隨時報告於本社若有危害須於組中開評議會籌救失時不舉自任賠償 
　　第三十七條組代表員代表組中各社員之意見事情而出頭於本社凡有擾害於組中社員之安甯秩序不能勤業者即伸詞交涉以得保護其權利爲責 
[第六欵選舉之權限]  
　　第三十八條選舉之權限如左 
（甲）社員乃出基本金一圓於本社又出基本金一圓於組中者也對於本社乃組皆有選舉權及被選爲本社及組之役員 
（乙）社員乃祇出基本金一圓於組者對於本社及組皆有選舉權惟只能被選爲組之役員（附）不出基本金於組中者不得祇出基本金於本社 
（丙）社員乃祇以繭與絲入於組中而不出基本金者祗有選舉權 
　　第三十九條凡役員任期滿後可以再選再任（未完） 
來稿 
[福州水利策（福州施景徽來稿）]  
　　閩會苦水積歲爲然僅就三十年而論丙子丁丑丙戌庚子其尤烈焉者也餘亦書不勝書西南各鄉田廬漂没户口流離何可勝道而揆其受病則救治有難緩焉者第主救治之說者大旨僅曰浚湖不知西湖舊址其爲居民佔據而爲田　廬舍者百數十年於兹矣悉返民之所佔據其如騷擾不靖何慮騷擾而概給以購貲其又如鉅欵難籌何日湖即濬矣其利亦祇在西門附城一帶及城台内外而已究未合西南全局勘其受病而統加以救治也竊謂閩中水利受病之由莫誤於上流之治䇴之策救莫急於下流之港誠撤上流之䇴以廣其流濬下流之港以分其勢而吾閩猶苦水爲患者未之聞也何言乎上流之䇴爲可撤也溯光緒三四年間大憲爲保衛省城起見議於南港上流徧插竹䇴厥後沿及洪塘竹䇴遍地束水之勢緩水之流固無有通於斯者惟下流緩而上流急又未必 
 
 

Page 27

 
 
不至於横决者也况䇴地易淤輙成洲地洲地多漲一分即港道多狹一分欲束水勢未可恃也比年來西南鄉如鳳崗如南湖如旗簏腴壤百萬數苦水患逐歲難秋未始非上流插䇴階之厲也爲今日計似宜廣集見聞詳參利弊凡從前䇴地可改則改務使水道日廣足以疏暢其流而後已不然雖亟亟然力治下流無以制上流之害也何言乎下流之港爲可濬也查溪流至懷安分爲兩途其入洪山橋者曰北港其入洪塘江者曰南港兩港間爲陸地内有支何自南而北俗呼之曰瀧往者洪塘爲大都會巿舶往來帆檣相屬悉出瀧港瀧道常通無所阻塞矣而今非昔皆港道旣淤瀧道亦梗積兩港横流無支可洩下流漫溢釀而爲城廂内外患者勢所必然也故欲濬下流當以瀧口爲最先亦以瀧口爲最便誠自北港陳頭鄉起而蘆邊洲而石邊頭而梅花樓而瀧口並及於下游各港極力開濬斯下流之勢自分矣下流之勢旣分即上游之流可廣矣以視上游插䇴損此益彼徒爲一隅之計者其得失之故不待智者而後知也或曰濬港之說籌費爲急於今庫帑未充民生日蹙似此鉅工必欲尅日集事恐未可以驟期也噫此因噎廢食之見耳誠使官紳提倡借挖泥機船逐加疎治期以實事持以實力將事半功倍有斷然者果何憚而不爲也若更於卑溼之地相其形勢或築大隄或築小隄以防其流於平曠之區擇其要害或穿大渠或穿小渠以分其勢或又治水之一助也要而論之上游撤䇴下游濬港通力合作有利無弊所當並行不悖者也倘撤上游之䇴而不浚下流之港雖知其受病之由究未抉其救治之要也然即濬下游之港而不撤上游之䇴雖急於救治之功終未悉其受病之處也故曰閩中水患不欲補救則已欲圖補救舍撤䇴浚港更無以爲著手地也 
小說 
[官塲小說玉樹花（二十一）（春）]  
　　第六回斬營官西賓迎憲意援舊例俊僕吃虚驚 
　　木能勝無可奈何。只得一路大叫大喊的道。你們大家聽著我不過和制台頂撞地幾句。就送了自家的一條性命你。們大家以後在他手下當差辦事的。須要小心些兒。不要像我一般的送了腦袋。如今的世界還有什麽王法。做督撫的爲了一些兒私怨。就要人的性命。但願他將來也遇著個像他自已一般的人。也像我今天一般的受屈。你們大家只要看著他就是了。一路喊著。一直喊到校塲。還不肯住口。大家聽了。未免也都有些替他心酸。故意由他慢慢的走。不去催迫他可憐木能勝爲著一時小忿和夏制軍挺撞了幾句。竟送了一條性命。夏制軍直等到營務處總辦。殺了木能勝。前來繳令。方才出了這。一口悶氣接。著便把駐紥在城南的威字第八營。調到河北去駐紥。城南一帶。仍舊把柳青兒帶的國字第七營調回駐紥。這個時候。柳青兒已經改了個官名。叫做柳金標當了個營官。覺得十分得意。不想不到三個月。那班强匪又是這樣如法泡製的一來。聚集了一百多人。冲入柳金標營内。搶去了二十支毛瑟快鎗。八支六响手槍。柳金標睡在牀上。聽得强匪來了。嚇得一骨碌滾下床來鑽在床底下。不敢開口直聽得强匪都走了。方才在床下扒了出來曉得這件事情不是頑的。以前的木營官。就是爲著失了洋槍。軍法從事的如今柳金標營内。失了二十八支洋鎗。比木能勝失的還要多些萬。一個夏制軍也要照起木能勝的例來。這便怎麽樣呢。想著十分。着急連夜趕到吕太守那裡。把這件事情說了。吕太守也大吃一驚。一時想不出什麽法兒。柳金標跪在地下。不肯起來。苦苦的求吕太守救。他吕太守見他急到這般模樣又想著平日間偎聲倚影的深情慰體餘桃的恩愛。只得點頭答應替他去求夏制軍。柳金標見吕太守一口答應方才　起身來。又撒嬌撒痴的和吕太守混了一陣。立逼著吕太守到制台衙門去見了。夏制軍。提起這件事情來。 
[滬甯火車開行時刻表]  
[滬杭火車開行時刻表]  
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
[化食消毒排瘴防疫]  
耑治 
傷暑中寒　水土不服　腹痛吐瀉　卒中昏倒 
頭痛目眩　時行傷風　酒醉船暈　癪痞溜飲 
虫蝕牙痛　食積不消　虚弱貧血　精神鬱結 
其外一切危急諸症服此丹則能消毒除疫眞有起死回生之靈效 
大日本醫學大博士三輪井上両大家秘方 
東瀛第一備急聖藥 
TｈｅｍｏｓｔｒｅｆｒｅｓｈｉｎｇｍｅｄｉｓｉｎｅＭＯＲＩＳＨＩＴＡ　ＣＯＤＳＡＫＡ·ＮＩＰＰＣＮ 
大日本陸海両軍醫總監保明卓效 
○仁丹揀撰高貴藥料係所虔心修合以故居常服此丹能開胃消食防疫解毒併補氣血轉弱爲强而其味清秀其香馥郁能除口熱口臭並袪烟毒酒害 
價目 
試服包　日金　五仙 
小　包　仝　　拾仙 
中　包　仝　　貳拾五仙 
　　添呈藥盒 
大　包　仝　五拾仙 
　　添呈藥盒 
小　匣　仝　壹　圓 
　　添呈藥盒貳個 
德用包　仝　壹　圓 
各處地名藥房洋貨○　　代售處近購取爲荷 
總經理上海河南路東亞公司書藥局 
[全仗大力]  
房屋有傾側之虞不便翻造則必須打撑不知虚弱之人賴以支持者全在乎肺故無論如何虚弱只須肺尙能支亦可不倒然世界上有肺病者十居七八其顯見者即如咳嗽華人謂爲癆病的根西人謂是人身勁敵稱曰累病患者不但弱身且將弱種誠最劇烈者緣咳必傷肺肺傷則虚虚則身弱比之房屋岌岌乎有傾倒之虞矣故肺虚急宜補亦猶房屋傾側急宜打撑也今欲求可以撑肺之補品則除唐製麥液精此外恐絶無靠得住者麥液精之力乃專於補肺使肺之虧缺者健全以行其清肅之令於是氣之逆者自順痰之多者自少不論何種之咳皆由此而止其因咳而累及者如吐血失音喉乾津涸潮熱骨蒸遺精盜汗亦無不治又若胃弱少納與不消化先天不足瘰癧結核等患似無關於肺者顧肺旣補好諸症亦即立愈總之常服此麥液精雖肺痿肺癆之重症亦必日漸見輕頓有起色皆仗其一撑之功耳肺虚者願各注意斯圖而未雨綢繆也可其價每大瓶洋一元七角半每打十六元小瓶一元每打十元外埠各分號著名各藥房均有發售總發行所上海中英大藥房 
[（浴堂召盤）]  
寳善街滿庭坊新發園浴堂爲因各東志圖别業特將全副生財召盤如欲意者請向本園櫃上接洽可也新發園啓 
[美綸洋行廣告]  
本行新到黑牛牌牛奶貴商購辦格外克已請移玉海關後面本行雜貨帳房面議可也 
[遺失提單]  
茲有太古雲南船由汕進口　唛烟絲一件提單已遺失特向該行補給前提單作廢幸各行號切勿收用特此聲明蘇泰昌白 
[衛生名酒]  
ＹＤＮＲＢＳＬＬＥＴＲＡＭ 
馬台爾所製之勃蘭地酒最合衛生若於飯前飯後常飮少許可免霍亂痢疾寒熱各症諸君如飲勃蘭地酒惟馬台爾酒最爲合宜今由上海南京路第十七號維納洋行充當東方專理　賜顧諸君請向商辦可也　電話一千六百八十七號 
[請用亷價煤氣]  
本公司自西歷一千九百零十年正月一號起實行新章需有本公司煤氣者其費較前大减凡用欲用煤氣煖室煮炊或用煤氣氣力者其費茲減收如下　每月用二萬立方尺以下者每百立方尺費洋一元五角　每月用三萬立方尺以下者每百立方尺費洋一元四角七分五　每月用四萬立方尺以下者每百立方尺費洋一元四角五分　每月用五萬立方尺以下者每百立方尺費洋一元四角二分五　每月用五萬立方尺以上者每百立方尺費洋一元四角　如用數益大請函告本公司其價當格外從亷也西藏路上海自來火有限公司謹啟 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴客賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告　新旗昌洋行謹啓 
 
