# 1912 - 18 - 4913983

 

Page 1

 
 
   
 
 

Page 2

 
 
第二版 
評論 
[論今日國民亟當各務職業（包志拯）]  
　　霹靂一聲武昌義舉吾國民覩時機之己熟太業之可成於是各棄所業咸汲汲然奔走於國事不一月而河山之光復者十有餘省於是舉總統建政府議和也停戰也洋洋乎有大國之風矣斯非吾國民民族主義印入之深政治之思想涵蓄之富不致此然試一披讀今日報紙上之軍界則意氣傾側嫉妒疑忌營私結黨爭權奪利攻擊要挾等種種險惡之象終不免時有發露之跡下之社會則盜賊縱横土匪充斥失業之民全國皆是焚燒刧掠盜竊淫戮　民之家被其害者日必數起今日時局似和非和　戰非戰百業停滯民生凋敝外之則有列强干涉之憂内之則有潰裂紛奔之患岌岌乎危哉今日吾國之現象也雖然吾以爲武昌舉義不一月而光復十有餘省成今日之業者固國民之力也始基旣定營營逐逐不一月而造成今日之險象者亦國民之咎也此其因果利害請得而申論之 
　　吾國之困於經濟也非一朝一夕矣百業不振生計窮蹙而一二年來吾國民病於新興之業暴歛之苦水旱之災投機之毒者其苦爲更甚其害爲尤烈庶民之家終歳勤動不能仰事俯畜而得一飽至今年下半年武昌革命之風雲起而財政前途益不堪顧問矣於是啟其種族思想政治觀念不一月而有天下十餘行省其後國基略定廣開招賢之館用人之門大利所在窮天下之士農工商男婦老少無不趨入於行政之府軍事之途矣於是有求而有得者有求而不得者有得而大快其所欲者有得而不遂其所願者有藉此一得以保全其身家性命財産者有自分不得而甘心作亂者有轉徙而至貧無聊賴以求一得者營營逐逐紛紛擾擾因果相乘推變迭化而後成今日之險狀鳴呼際此經濟困難之日民生凋敝之秋吾國民極深研幾以求一直接生利之事業尚恐不能維危亡之禍豈有各棄所業盡趨於分利之門以逐逐於小名小利之間即可以救中國哉今日現狀稅不得入賦不得進租不得收錢債不得索營業停滯民生不安直接間接以影響於民國前途己非淺鮮斯非我國民自取之咎歟長此不變紛逐於小名小利之中巧立名目私相號召不一放大眼光求立國立身之根本吾恐共和成立之日卽民國亡國之秋也 
　　嗚呼吾國民誠愛祖國乎誠愛共和平誠愛康樂幸福乎盍亦去爾紛紜之念貨利名譽之心並其一知半解之新名詞舍末就本反爾心思竭爾才力各歸鄕土各量己能謀直接生利之事業籌久治長安之善策士者爲士農者爲農工者爲工商者爲商男生利女治家長老養少小育熙熙壤壤以樂爾之業拯爾之國斯卽所謂天下興亡匹夫有責如必曰紛紜擾攘逐浪奔波開會演說上書發電請見運動多設名稱舖張揚厲越分際逾禮敎然後始得曰愛祖國盡義務助共和求幸福吾恐亡國敗家之禍不終朝而至矣吾愛國之國民聽之哉 
要件 
[駐英游學監督錢文選公函]  
　　敬啟者文選執役英國監督處於今一年所任皆各省之事平時學欵皆商承各提學使直接匯寄自武漢事起中原多故於是音問隔絕我游學英國同志百二十人之學費亦兩月不至曾數電學部暫假學欵以冀稍資挹注然學部亦以庫欵告匱未有以應也勢不獲己乃婉轉告貸於倫敦華比銀行失言中國現時實因政治改革敎育經費純係中立性質無論變革如何將來各省均當承認陳說再三始允借英金五千鎊於是西本年十一十二兩月學費得照發并或可支持至西明年正月然以無抵押之借欵借至五千鎊之多銀行係營業性質欠借之事可暫不可常欵源不繼决非持久之道查海外公費生大半皆寒畯子弟一旦學費告罄則相率輟學仍需代籌川資歸國否則流離失所不堪設想側聞各省經營新政需才孔亟將培植之不暇何忍以多年在外好學有用之士置而不一垂顧文選對於留英公費生百二十人負公僕之義務且甘苦患難實共之日夜焦思惟冀祖國鄕老樹儲才之廣願建豐國之遠猷俯念負笈遠學之士輟業可惜流落可務立籌學欵迅與維持俾得旅學有資幸甚盻甚所有貴省應滙學欵數目録呈於後（表從略）務乞迅賜發棠電匯到英以解倒懸之急并祈電復不勝迫切待命之至駐英游學生監督錢文選謹上西十二月十五日 
　　附録致本館函敬啓者自武漢事起各省學費中斷此間同志百餘人旅學之資日不可缺竊念内地政治無論如何改革而對於培植人材當無少有差别貴報奉揚天職陶鑄人羣提倡敎育奬勵游學自當大表同情希將寄來之通告及學費數目表刊登俾衆週知庶幾祖國鄕老得稔海外學子困迫之實情將學欵源源匯寄學界幸甚駐英遊學生監督錢文選謹啟 
專電 
　　張懷芝因軍餉無着勢將譁潰電京告急昨淸内閣覆電云籌餉甚難應就槍數留兵酌量裁汰 
　　淸軍第一軍僅留混成一協駐孝感及武勝關等地其餘陸續北上分駐京津保定（以上北京） 
　　十六日有民軍三百人由大連乘輪至山東登州府登岸該城隨即光復商民全體歡迎 
　　山東全省數日内可一律光復（以上烟台） 
　　法制院推定湯化龍爲次長 
　　武昌運回過山野戰砲二十三尊因該處防禦各炮己極充足是以運回 
　　近日寗垣運兵北上通宵不絕而城内守兵尚有十萬餘名（以上南京） 
　　招商局新銘新昌泰興公平四輪船由民軍租定運兵北伐己於十六夜由淞啓椗每船載兵千名有軍艦護　兩船開往烟台尚有兩船不知開往何處（吳淞） 
公電 
[南昌馬都督電]  
　　南京大總統陸軍部長滬伍代表鄂黎副總統湘譚都督並各省都督均鑒接長沙譚都督來電以續停戰十四日湘省未便苟同擬請照前次各電整隊開戰等語敝省極表同情查敵人屢次請議停戰各省所以約束拒敵諸軍不令開戰者無非爲靜候和平解决不忍塗炭生靈起見今和議旣無效果而袁世凱又無切實答覆停戰之期至再至三謂非充彼軍實懈我軍心誰實肯信况敵軍己購飛艇多架增兵運械時有所聞且不待停戰期滿而壽潁毫諸州警信疊傳即其背約開戰一端己應興問罪之師今我又允其停戰之議彼則得尺得寸而我則一讓再讓曠日持久勞師糜餉安極生懈士氣沮喪失計之大孰有過於此者萬一事機中挫深墮奸計誤國誤民孰執其咎此尤不可不深慮及者也毓寶籌之至再以爲解釋此問題除開戰以外無别法惟有合請大總統伍代表尅日宣佈開戰一面由各省飭令前敵諸軍合一進攻敝省無論兵財支絀决不因此稍存推諉也各省如以爲然請卽逕電大總統伍代表爲荷并懇速行賜覆以便團飭敝省在前敵諸軍知照不勝迫切待命之至贛軍都督馬十六號 
[江北蔣都督電]  
　　大總統陸軍部總長伍外交長各省都督各行軍總司令徐司令各報館均鑒頃據徐州方面急報兩則（一）張勳於十六日殺其幫帶全軍大譁遂派崔洪鼎爲營務處竭力收拾人心聲言不日南攻蚌埠東攻宿遷誓必克復併有北來旗兵二十營相助（一）睢寗之耿千總實係勾合張勳攻睢勳雖未來而民心惶惶等語查張勳盤據徐州並未遵約退兵復於停戰期内任意勾結聲言進攻殊屬違約現己飭駐宿遷張支隊長嚴密防堵并密拿耿千總外擬請電飭揚鎭各軍迅赴宿遷協同預備抵抗並請外交長嚴重交涉請其退出徐州事機危迫萬望速示機宜無任盻禱江北雁行巧 
[杭州蔣都督電]  
　　各民省都督及各行軍司令各司令鑒湯公任交通長尊簋承邦人等公舉繼任固辭不獲惟有勉從諸公後暫盡義務業於元月十六日視事敬乞時賜敎言以匡不逮浙都督蔣尊簋叩銑印 
[南京内務部電]  
　　各省都督公鑒本部成立奉大總統令頒發印信一顆文日中華民國内務部之印己擇於本月十七日開始啟用以資信守除分行外謹此電聞内務總長程德全篠印 
[宜昌唐司令電]  
　　南京孫大總統黄總長武昌黎副總統各省都督各司令部部長鈞鑒宜昌拾日查獲漢奸孫鴻猷假慈善會會員名義由京赴蜀挾有僞淸振捐簿據多張顯係爲滿奴暗籌軍需並帶有匿名國民實利意見書多本專主君主立憲破壞民主共和爲目的語言狂謬實爲民國罪人除由犧支按律拘禁嚴罰懲辦外此種書本關係甚大且羽黨甚多各處散布應請鈞處飭下嚴密查禁以免國民悮入迷途司令部唐犧 
 
 

Page 3

 
 
支叩印 
[靑浦朱家角鎭各圑體電]  
　　蘇都督莊提法司鄭均鑒靑浦陳審判長聽斷公明辦理租案尤顧大局萬乞留任地方幸甚靑浦朱家角鎭商務分會自治公所巡警局各學校全體公叩 
[上海國民協會去電]  
　　杭州國民協會成立萬歳上海本部公祝 
[安慶孫都督電]  
　　華洋義振會鑒皖省灾區極廣江南北各屬圩堤無欵興修轉陶春水發生沈溺更不堪設想伏祈俯賜務恤務將貴會原籌曁本年議和第五次議決撥存通商銀行之欵全數撥歸皖省修復堤工百萬生靈咸深感禱現己敦請馮夢華魏梅村兩先生主持堤工並派代表盧含章李光烱赴滬面呈謹以奉聞 
[江蘇莊都督電]  
　　陳都督並送各報館各軍司令曁各屬軍政分府鑒頃陸軍部委員夏職虞面稱僧界代表本照寂安等己到部認捐軍餉由部委員會同該僧等辦理各地不得再行勸捐並望各予保護等語特電聞蘇都督莊嘯 
[駐寗雲南同鄕電]  
　　濟南電局探轉朱家寶鑒前聞皖省反正閣下被舉爲都督方幸吾滇有人不意閣下藉故逃匿陷皖人於鋒鏑之苦今復與逆賊倪嗣冲統率淸兵違約攻皖犯全國怒遺滇人羞閣下家族財産廬墓均在民國權力保護之下理宜尅期反正以蓋前愆倘敢怙惡不悛殘害同胞藉希虜廷之寵則吾滇人必以最後之手叚待閣下以謝全國而雪滇恥哲人知機宜速猛省駐寗雲南同鄕會長吕志伊曁全體公電 
譯電 
　　美政府於本月十號傳令於駐紥菲列濱第十五聯隊内挑選步兵五百名機關鎗手一隊赴華限十口内抵境海軍部亦令火奴魯魯駛回美國之艦隊預備開往中國 
　　美國國會己將外務股議長承認中國共和之提議案擱起俟滿淸消滅後再行承認 
　　據巴黎消息銀行家思得調停中國内訌之辦法擬承認中國爲兩國一君主政體一共和政體即由各國担保中國之和平並借以欵項（以上鈕約） 
　　英法外交家皆謂此時斷不能聯合扶助中國惟日俄諸國銀行家則主張以借債爲調停之法（倫敦） 
要聞 
[續紀袁世凱遭暗殺事]  
　　字林報十七日北京電云庽京外人及各公使因聞袁世凱得免於死登門道賀者頗不乏人外人以爲袁世凱乃北方時局中必要之人物蓋今日之淸政府如無袁氏其人則己毫無價值而民軍又不能即行管理北京恐不免成屠殺之塲云 
　　有士官一人及兵一名己因傷重斃命尚有傷兵六名勢亦垂危昨今兩日被拘去嫌疑者三十人内有女子二人 
　　大陸報同日北京電云自袁世凱被彈後謠言雖多情形尚稱安靜袁世凱今日並未入宫與淸皇族會議此會己展期星期五日舉行届時遜位問題可以有最後之解决 
　　淸内閣人員今日皆往袁宅討論甚久聞袁因昨日受驚今日稍有不豫故未能出門 
　　此次暗殺規畫似極周密凡豫料袁世凱必經之路皆伏多數之人挾彈以伺其至惟第一彈旣炸後袁即易道轉往僻處而行故得幸脫於險現拘獲嫌疑者五十人之譜内有數人被拘時身上尚挾炸彈然其主要者僅五人而己 
　　此事現己開審有數人自認行剌不諱并牽涉民軍著名領袖數人聞淸廷己准其請辯護士云 
　　巡警今仍在全城搜查暗殺黨之證據而受傷之兵今日又死二人連前共死四人尚有數人聞亦垂危 
　　袁世凱之脫險可謂大幸迨車抵外務部後其御車之馬内有一匹忽然倒地而斃該馬雖己受傷尚能奔馳數里之長路否則袁氏必不免矣 
　　炸彈爆裂時袁之衞隊統帶袁金標適在袁之車側騎馬面行故被擊中身死 
[討論淸帝遜位問題]  
　　字林報云淸皇族昨日又在宫内集議淸廷退至熱河及國會未經解决政體之際授權袁世凱之問題 
　　唐紹怡君昨日下午接到北京來電謂淸皇族己贊成民軍提出之條件（大致卽優待皇室等欵）惟蒙古之獨立與事實上稍有阻力然此事亦非無法解决云 
　　又十七日北京電云滿蒙諸親王及内閣各大臣因袁世凱稍有寒疾改期於星期五日（即今日）會議遜位問題 
　　上海西國商會致載澧及袁世凱之電係請淸廷於國民議會未經解决之前速定媾和辦法聞淸政府頗爲所動 
　　湖南共和會亦有電致袁世凱請速建設共和政體 
　　文匯報十七日北京電云今晨袁世凱入宫與淸隆裕太后會商暫移熱河問題自六時談至九時始出聞旦夕將頒上諭宣布此事 
[活佛居然稱帝矣]  
　　茲據外交圑消息黄敎活佛己於陽歷一月一日舉行登極禮一切儀注皆仿俄國制度其賀使來自他部落者概免跪拜禮節按照羅馬敎皇制度聞該活佛之禁衞軍己組織成軍持有極新式之機關槍皆由俄國贈與該活佛素與漢人有無限之惡感而又受外人之鼓煽特對於漢僑提出種種之取締其條件如下 
　　（一）蒙古國家旣暫採政敎合一之制度而各區之喇嘛官無論何國人民（俄在例外專指中國人言）皆當遵奉之爲地方長官　　（二）遇有慶賀紀念一切典禮漢蒙人民須一律懸掛蒙古新國家國旗 
　　（三）蒙古國人民之服色行政官皆按歐式其他下級官吏則仍着蒙古衣服一律不准再着中國式衣帽而中國人所開衣帽商店一概禁止 
　　（四）所有中國官吏向來徵收一切課稅卽應認爲永遠失效其將來稅則俟駐某國京城代表與度支外務各部訂定後再行宣布 
　　並聞俄國對於蒙古獨立問題仍以得中國政府之承認爲進退一俟交涉稍有進步即將外蒙古總領事館改爲代辦公使館云 
[太原城外淸兵又變]  
　　石家莊函云太原城外本駐有淸軍數營與我民軍相持不下上月二十三日晨五鐘榆次（距太原五十里）站長急電石家莊總局云刻有三鎭第五協隊官三人倉皇到站要求即刻派一專車赴京據稱大原城外原有步砲兩隊駐紥該處昨夜八鐘步隊全變砲隊亦繼之而起炮聲四起予連夜兼程至此現石家莊己無軍隊擬即馳報陸軍部請其從速設法云云後太原站長來電亦云昨夕八鐘至二鐘砲聲凡三起當初起時站外均有步兵並不許站中人員出入揚言此係吾儕之事爾等勿懼後見隊官一人被剌道旁 
[可笑可憐之京師]  
　　近日袁世凱密遺心腹四出聯絡直隸東三省官紳極力反對南方之共和一班奴隷日昨集議於民視報館擬專造假書信言民軍内訌並多方假作南方政府辱罵北方之言論以期激起北省人民　公忿上月二十五日北京民意報帝京新聞報等載程德全致黎元洪書即　外城某警官所作 
　　袁世凱以議和爲緩兵籌餉之計己屢誌前報近又使張勳張懷芝姜桂題王懷慶脅迫各親貴捐資合計内廷所發之金約可得千四百萬本擬於前次和議期終即命進攻其所以遲遲再請展限者實因糧米不敷之故蓋北省所依爲命全在江淮之漕運自江淮獨立漕運久絕前此所以未至恐慌者一以通倉舊日之存儲尚富一以山東不獲獨立略可運送恐此後戰端再開南軍斷其海運有銀無從購置故己與某國公司定約如後日不敷將借該公司名義爲之代購大約布置旣妥即將開戰云 
　　馮國璋承袁世凱意旨業將禁衞軍旗籍兵丁一律開往徐州前敵前日又奉袁世凱命令速往河南招募汴人備補聞昨己派定趙廷愷馬駿前往河南先招四千名 
　　淸政府搜查在京革黨計窮力盡日前某丞建言須在郵局檢察信件方能破獲革黨機關袁世凱卽囑該丞與郵政局商辦而郵局總理帛犂（法人）以萬國郵政公會認定郵局不得折閱信件不允其請該丞之議始作罷 
[南京新紀事]  
　　十五日晚蕭麻子偕軍士多人在下關萬花樓因爭奪娼妓將某客驅逐閙事當經光復軍會同憲兵將蕭獲住十六日爲追悼徐錫麟烈士徐總督固卿蒞會憲兵據報各情並呈在蕭身畔搜出之徽章四枚姓名各各不同徐總督以蕭著名敗類任意招搖下關一帶居民屢受毒害幾欲相率罷巿種種不法行爲己非一日當飭立即鎗斃一時軍民各界無不稱快 
　　浙軍近日又運到皮毛衣服計數千餘件自長官以至軍士一律具備據朱統制介人聲稱自攻克寗垣後浙軍軍需除江南製造局所給軍火不計外己用欵八十餘萬均由浙省支給云 
　　臨時政府敎育總長蔡孑民君業己來寗因該部辦事處刻尚未定暫住碑亭巷洋務局據陸軍黄總長之意擬借兩江師範學堂爲敎育部辦公所而該堂職員學生亦極歡迎惟蔡君之意恐以占地辦公之故致令學業荒廢故尚未决定也 
　　聞蔡孑民君現居洋務局中力矢節儉即出入車馬各費亦必自行支給不妄開支 
　　徐總督固卿近以攻克獅子山時所剩之砲彈鋼壳四圍録刻隷文曰聯軍戰勝紀念品計共十餘枚用以贈送東西洋人 
　　江蘇都督府所部各司除己經回蘇外尚留内務外務財政通阜四司在寗聞不久即須一律遷至蘇垣 
[袁世凱强誣民軍爲匪之電文]  
　　舊歴十一月二十二日電佳四電悉西安所稱我軍違約各節實屬强詞誣衊查西軍屢於停戰期内進攻迭經電詰閣下並於箇五電聲明本政府爲保護人民生命財産起見己不認西軍爲民軍惟貴代表未悉西軍情形反謂我軍違約茲特撮舉停戰期内西軍違約各事爲貴代表詳言之本月初九日接陜州馬道岳牧電西軍分三路進兵北由同蒲南由商雒中出潼關每路各五千餘人中路己有數營進據閿鄕北路恐由茅津暗襲陜州後路云十一日接河東余道電西軍己過蒲州直撲運城云又接靈寶官紳趙慶城等電本邑郵局供事姚生景鐸發起臨時紅十字分會己在盤頭閿地鎭潼關各戰地實行應盡義務西軍恐未周知該生前往知會行至潼關己聞停戰電西軍尚在進攻趙統領正修函宣告該生以爲停戰議和與會中慈善宗旨不合故携函前往不意遽遭西軍慘殺云十三日接洪統領電距洛八十里白沙鎭有匪千人圍攻甚急云十四日接周協統電現在停戰期内西軍仍然進攻靈寶凶桿異常實爲失約云又接馬鎭電敵逼茅津陜州吃緊云十六日接汴齊撫電西軍三路進兵北路一股人衆勢熾由同州渡河陷蒲州又東陷運城云十七日接馬鎭趙統領電西軍陷我平陸秦晉兩軍會合南下云又接馬道電西軍進攻函谷三晝夜十六日陷我靈寶云十九日接汴撫電西軍陷我陜州云二十日接汴撫電西軍屠殺慘戮害及外人並戮紅十字會員又不遵約停戰明明土匪不能再認爲民軍云以上攻掠各處皆在停戰期内孰爲違約孰非違約種種鐵證衆目昭彰何待辯明貴代表母執一面之詞而不加確查也養一 
　　又第二電據東三省總督趙爾巽等電稱自鄂省告變各省亂民潛煽防不勝防欲保治安殊多窒碍近則土匪馬賊痞棍亦皆冒稱革黨藉口號召革黨亦施其利用手段亂成則可增勢力事敗則詰我誅治至彼在長江一帶對於北人查辦甚苛稍涉嫌疑立卽處死如程豹因曾充端午帥委員招瑞聲因在海軍部供職均誣爲奸細並無供證處以死刑至爲寃酷此外指爲偵探登時捕殺者更指不勝屈以至南方有偶語棄巿之謠仁暴政府以其爲保安起軍於廣東福建皖北江北土匪搶刧亦有派兵勦辦之舉政府以其爲保安起見並未詰問何以北方各省遇有擾亂公安焚搶居民者一經按律懲辦革軍卽來責言是彼獨有利用匪賊之權而我轉失保衞地方之力北方軍民大動公憤又如陜晉本係土匪革軍皆引爲同黨陜匪於前送伍代表停戰之電並不承認且將送電之紅十字會員殺死至今進攻不己該兩省匪黨並有危害外人情狀此皆確爲土匪之鐵證應請切實聲明凡有大隊反抗擾害者即以兵力制服其造謠煽動者或勒令驅逐出境或分别拘禁倘有挾軍械火藥曁刊發僞印僞示以及散放票布利用匪徒意圖暴動者即照土匪一律嚴拿就地懲辦本督撫除暴安良責無旁貸惟以維持秩序保衞公安爲目的南方苟再無理詰問應即置之不理爾巽等意見相同特此奉逹並請轉電上海伍代表爲叩趙爾巽陳夔龍段祺瑞胡建樞齊耀琳張錫鑾錫良陳昭常周樹模號印等因相應電轉貴代表查照養二 
　　又二十三日電蒸一電悉陜西土匪於停戰期内節節進攻一再違約曾於養一電將的攻地方及日期詳析奉逹而貴代表始終不能禁止足見陜西 
方面並非民軍號令所能及更何責任之可言且陜省旣完全爲帝國統治區域（恐怕不完全了）自應按照帝國法令以保護其統治區域内之人民生命財産又豈有請命貴代表之理至殘殺外國敎士五節各國人由紫荆關逃出者言之確確鑿復經外交圑聲請本政府設法救護豈張鳳翽一電所能掩飾若以不幸有土匪爲詞又以事後懲辦爲解除責任搪塞外人之手段則土匪與民軍同在一方忽諉爲土匪忽引爲同類究竟以何爲分别是民軍處處有利用土匪之機而人民時時受土匪刧殺之害受害者無可控訴而利用者巧於卸責求人道和平幸福者豈宜出此總之陜西土匪種種不法行爲縱民軍不惜引爲同類而本政府亦斷不承認惟有用正當辦法以逹除暴安良之目的以應該省士民之呼籲無勞貴代表之過問也漾四 
淸談（東吳） 
　　蒙古人多數主張君主并願保存滿淸帝系此袁世凱所據爲藉口以期破壞共和者也而今活佛己登位稱帝矣即謂其不承認漢族共和試問東一皇帝西一皇帝滿淸自稱統轄蒙藏之皇帝將立足於何地 
　　北京民視報與帝京新聞皆袁世凱之機關報也而苦於袁世凱旣無功可頌我民軍又無懈可擊於是嘔心挖肺想出一種揑造書信之法以期搖惑衆聽上月二十五日兩報同載程德全都督致黎副總統函謂孫總統如何排斥北人辱罵北人冀激起北人之公憤而一面則復揑造總統被剌首領内訌等說以媚袁氏不意此等伎倆盡爲天津民意報所揭破并調醒得此項僞函係出警局某區員之手筆於是該兩報之信用大失而其技益窮嗚呼吮癰舐痔之徒其狀亦可憐哉 
 
 

Page 4

 
 
   
 
 

Page 5

 
 
   
 
 

Page 6

 
 
接要聞 
[孫大總統之家史]  
　　鄉望廣州函云香山翠亨鄕自開闢以來不過二百三十餘年男丁不過三百餘口而孫氏家族大小不過三四十人現居鄕者僅得一人歷來無人考試及捐納職銜之類不受滿淸半點之污今一鳴驚人傑出而爲中華民國破天荒之大總統可謂盛矣聞孫家七八十年來且未曾納過一文錢糧尤可謂淸白本月三號卽十五日爲大總統家鄕辦警開幕之盛典附近各鄕均派代表排隊參觀十分熱閙所有頌詞以香山四大都保安會同人所上爲得體其詞曰黄祖有靈誕生哲嗣五嶽精英兩間正氣翠亨發祥孕育孫氏種族革命懷抱大志二十餘年屢仆屢起誓滅僞淸鐵血主義武漢風雲披靡天地還我漢家光復土字大功告成公爲盟主總統榮膺十六省舉震耀環球歡騰遐邇開國元勳伯仲媲美造福同胞共和政治設警辦圑維持桑梓聿煥新猷與民更始猗歟休哉莫名誌喜 
　　家乘祖敬賢父逹成均業農處世勤儉可風母楊氏去年六月十三在九龍仙逝享壽八十四出殯之日胡漢民先生等爲之扶柩送行楊氏生三男二女長名孫眉卽壽屏先生次幼殤總統行三男女混計實燼乃兄斯時其兄在檀山雇工月得工金十餘元供弟讀書實屬異常辛苦所幸漸入順境故總統得在檀讀書四年染有革命新思想歐美文明風氣至十八歳返鄕大倡破神權之說斬去鄕主北帝手指鄕人譁然因乃父得人和遂不執罪厥後往香港再讀西書數年考入醫學專科所有學費皆由其兄供給畢業以後實行革命亦得其兄大助力可謂難兄難弟矣　 
[江蘇都督府指令一束]  
　　爲通令事據民政司稱准江蘇臨時省議會知會議决江蘇暫行地方制案一件除第七條第二項現正提交復議外其餘各條自可照行茲閱第一條凡地方無論舊稱爲州爲廳爲縣者一律稱縣各設一縣民政長同城州縣均裁併爲一其縣名由都督定之舊時府及直隷州均裁等語查裁廢道府直隸廳及同城州縣裁併爲一廳改爲縣前經通飭遵行在案接准前因合行一律改稱爲縣酌定縣名列爲一覽表附加說明通令各該縣民政長一體遵照其改名各縣隨發新刊之印一顆該民政長應於領到新印後即行出示曉諭並將前頒之印備文繳銷此令 
　　江蘇六十縣覽表吳縣兼轄時長洲元和二縣地（廢蘇州府）洞庭縣轄舊時太湖靖湖二廳地吳江縣兼轄舊時震澤縣地常熟縣兼轄舊時昭文縣地崑山縣兼轄舊時新陽縣地華亨縣兼轄舊時婁縣地（廢松江府）奉賢縣金山縣上海縣南匯縣川沙縣轄舊時廳地靑浦縣武進縣兼轄舊時陽湖縣地（廢常州府）無錫縣兼轄舊時金匱縣地宜興縣兼轄舊時荆溪縣地江隂縣靖江縣丹徒縣廢鎭江府丹陽縣金壇縣漂陽縣太平縣轄舊時廳地太倉縣兼轄舊時鎭洋縣地（廢直隸州）嘉定縣寶山縣崇明縣江寗縣兼轄舊時上元縣地（廢府）江浦縣六合縣句容縣漂水高淳縣山陽縣（廢淮安府）阜寗縣鹽城縣淸河縣桃源縣安東縣銅山縣（廢徐州府）蕭縣沛縣邳縣轄舊時州地豐縣碭山縣宿遷縣睢寗縣東海縣轄舊時海州地（廢直隸州）贛榆縣沐陽縣江都縣兼轄舊時甘泉縣地（廢揚州府）儀徵縣高郵縣轄舊時州地興化縣寶應縣泰縣轄舊時州地東臺縣海門縣轄舊時廳地南通縣轄舊時通州地（廢直隷州）如臯縣泰興縣 
　　爲通令事據民政司稱查前淸所定簡易識字學塾辦法以年長失學與貧寒子弟兩項並提用同等之學程使年長之人與年幼兒童受同等之敎課微特就學者兩無實益且令辦學者避難就易借此簡易學塾以塞責轉妨礙其籌設初等小學之本務流弊何可勝言時論交相詬病本都督爲 
　　實行義務敎育起見合亟廢止簡易識字學熟酌改爲初等小學或補習科其原有學塾收年長失學者即改爲補習科收年幼兒童者卽改爲初等小學校庶名實相符敎育乃有實益爲此通令該民政長即便轉行該縣各巿鄕公所一體遵照辦理此令 
　　爲通令事據民政司稱立國之本首在敎育而施行敎育以普設小學爲至要茲值中華光復改民國建有各所小學校亟應按照初等敎育宗旨留意兒童身體之發育授以共和國民道德之基礎並其生活所秘須之智識技能方能使國民之程度日高而國本於以鞏固查前江蘇諮議局議决推廣初等敎育方法案限期進行至爲切實現謀敎育普及合將前案略加修改著爲推廣初等敎育方法令暫不規定限期惟望各地方按照方法迅速進行冀收成效爲此通令該民政長即便轉行該縣各巿鄕公所遵照赶辦勿稍遲延此令 
　　推廣初等敎育方法令一巿鄕公所應各負有設置初等小學之義務其進行方法如左 
　　（甲）調查本區城内學齡兒童數（乙）視本區城内學齡兒童之多寡與兒童就學之利便規定應設初等小學之數及其位置（丙）依前項所規定酌量財力定分年推廣之次序（丁）以上三項均分别繪造圖表呈報縣民政長嗣後逐年調查規畫於該巿鄕編製預算案以前行之二巿鄕經常費内敎育費應占之分數各按該巿鄕事務之繁簡而規定之事務最簡者敎育費不得少於十分之八事務最繁者敎育費不得少於十分之二由各該巿鄕公所自行認定應占之分數每年列入預算表呈報縣民政長三凡本分所規定各縣民政長應負協助督促進行之責 
[重慶獨立後波折]  
　　川函云重慶自獨立後中經三大危險（一）陶叔侯吳克潛圖謀不軌（二）司令官林某等竟欲取消舊都督府另謀獨立（三）巡防軍暗謀激變幸張烈武夏之時二都督及貴州援軍措施行宜得以除此三害而黔軍統帶官某君辦事週密尤爲令人心折現在地方弭平人民樂業爲之稱道勿衰惟渝中尚須賢才渴望旅外鄕賢共襄義舉則地方更沾幸福矣 
[改革鹽務之阻力]  
　　力爭兩淮鹽政一事係李君石泉倡議自被寔業總長張季直君所駁詰此間人士連日開會提議擬選派代表赴寗交涉務逹目的聞塲運十三商電致孫大總統措辭甚爲憤激 
　　鹽務代表劉健庵君茲由各商公推赴寗面謁孫大總統以期挽回兩淮鹽務不至消滅當奉總統面諭囑其與張君季直接洽茲劉君己遄回揚郡聞己與衆商申明不日赴滬 
[詳述三多之穢史]  
　　此次庫倫之變全係淸庫倫辦事大臣三多一人釀成三多在庫倫陸其敲詐蒙人無所不至即如對於庫倫活佛屬下之商卓爾巴始因敲詐不遂竟行奏參革職後商卓爾巴報効兩萬金三多遂又爲之請開復而三己受賄數萬又如庫倫兵備處雖己開辦年餘竟未招一兵而報銷至五六十萬盡人私囊矣故庫倫活佛以不勝敲詐始謀獨立其變亂乃在十月十三而三多則於初九日即先逃往俄國領事衙門中求俄國派兵保護俄人允之遂調兵二千至庫倫現庫倫雖名獨立其實己被俄兵佔領當三多在俄領事署時該處商人曾聯合請其出署以維持庫倫秩序三多死不敢出惟懇求商人將其笨重家具設法保護其餘財貨均自行帶有身邊爲數甚鉅現己輩金潛逃來京即住於東城大菊胡同良揆家中恃其多金近正肆行運動以開脫其敲詐激變及棄城逃走之罪嗚呼三多亦淸之亂臣也 
　　另函云庫倫所設之兵備處即截留庫倫之金砂稅充用己開辦年餘並未曾招募一兵竟耗去五六十萬鉅欵三多於十月初四日奏請將兵備處裁撤而仍截留金砂稅（每年約三四十萬）另作開銷揑報爲彈補舊日虧項而自總辦唐在禮以下以至各科員皆預給薪金五個月其餘均由三多捲入私囊囑財政科閻學圻等存欵帳簿盡行焚毁以滅迹卽此一項聞三多己乾没三十餘萬兩又囑令金廠監辦蘇都哩等將金砂稅賣與俄人柯樂德故自九月至今並未交稅及庫倫獨立三多挾貲逃入俄領事署後即由俄人保護囘奉又由奉天至京卽遣心服蘇都哩至逹壽處運動其中文報局又代行運動三多又與逹壽密謀由逹壽代爲夤緣而見當局諸鉅公希圖免究而三多雖住於良揆家中蹤跡甚密並不見一人云 
　　又張家口牖報云客昨自庫倫歸者云三多自到庫以來辦事極其昏謬惟招權納賄具特别能力且與諸活佛極端反對諸活佛銜之入骨今年七月間與活佛大起風潮三多又用極野蠻手叚鎭壓之而活佛獨立之思想遂漸發生至十月十二日活佛又親至三多署内謂之曰在中國内地紛紛獨立國勢孤立恐不能保衞外藩庫倫莫如先行獨立公以爲何如三多當時聞活佛之言旣無駁詰之辭又無安撫之語默然者久之待活佛甫告辭出署三多立時敦促家人收拾署内財物裝置數箱並將原賣金砂稅之俄國鈔票六十餘萬一併捲入私囊帶同平日最寵信之私人蘇都哩及家眷等同逃至俄領事署内三多旣逃庫倫全巿立時大亂活佛見三多己逃始宣布獨立派蒙兵赴各衙署及各官住所驅逐所有官員衆官員亦均逃至俄領事署俄領事拒而不納至十四日三多見蒙人無加害之意始由領事館雇車數輛逃至恰克圖恰克圖署任章京見三多至再三挽留不令其去三多堅執不從遂乘俄國火車逃歸先遣蘇都哩挾巨資進京運動逹壽及袁内閣幕府諸人希圖免罪而彼得坐擁六十餘萬俄國鈔票退歸作富家翁云 
[直省竟以外債破産矣]  
　　袁世凱因告貸無門知直隷鹽運使洪某爲籌欵好手前日電促赴京與之密商籌款方法洪遂獻議云北方借欵除鹽案外别無良策惟長蘆鹽案今年春間方撥借部欵三百餘萬償還各商外債定爲成案以後不許各商擅借外債辦理頗爲棘手現聞洪囘津後卽召集各商聳令用私人名義以鹽案作抵大借外款報效一面免各商每季繳公欵二十餘萬并將向由官辦六十餘處口岸招商承辦并許該商得借外債以少數歸商人自用該商等貪目前小利遽禀請借外債己經該司批准茲確探得係向華比銀行借欵一千萬兩悉數撥充軍餉該行電詢比政府回電己准不日卽行簽字 
　　又灤州礦産富饒久爲英商那森所垂涎營謀多年不能入手茲遭破産鹽商王竹林現充商會總理甘爲袁黨走狗因而從中漁利多方設法收灤礦議定一千萬元售與那森其事己成不日即行簽字 
山西淸軍之罪惡 
　　石家莊石家莊友人來函云日昨開往山西之淸兵在此駐紥多日其姦淫搶掠之事無日無之當未赴山西之前一夜有兵十三名突往新城村藉王小三爲線到富翁馬宅聲稱搜尋革命辱打七十九歳之老翁勒洋千元又往張營村梁宅大爲搶掠搶畢而焚其宅傢具衣物俱爲灰燼又搶永壁村之周姓油店該店主控之縣官則云誰使爾之多財也店主有寃無處去訴只得忍泣吞聲而回云云嗚呼該兵如此殘忍殊屬令人髮指 
　　太原太原函云石家莊淸兵己於十一月十七日用火車運來太原人心異常慌懼所有未遷避商戶住戶均閉門不敢往來該兵等三五成羣分頭四出見有佳宅華美者即上前呌門不開則以石碰之碰開後宅中衣物銀錢任意搜取不足則縛主人於柱而拷掠之必滿其慾然後己凡婦女稍有姿色者無不被其姦污聞某住戶僅母女二人母年四十餘面甚醜女年十二頗嬌美不知何如爲該兵等所見羣至其家欲行强姦女驚攫君啼女代哀之不允則請代又不允該婦無法大聲呼號該兵等以繩縛其母置之旁室取敗絮塞其口使不得出聲然後執女而輪姦之未及三人女己斃矣仍挨次畢其事稍後者意不能暢復姦其母蹂躙約兩小時始相率遁去臨行時在各箱櫃翻搜僅有首飾數件餘皆破舊女衣不甚值錢乃但將首飾拿去旋該婦爲鄰人婦救醒始得其受辱情形云至商戶則如當舖洋貨舖錢舖被搶者不止一家一俟調查確實再行續報 
[杭垣實行拆城]  
　　杭垣光復以來西湖舊有各祠將次分别改爲各烈士專祠日後馬路通行入城湖山春色亦可飽餐惟以城門梗隔游人往返不便前經政事部决議將錢塘淸波兩城門一律拆去庶幾地畝廣大嗣後添列商巿繁盛較於拱埠十倍業己照會財政部請速招人投標所有兩城垣卸去之磚石等件以開標之日取定價數銀多者爲標準至於派員會勘一節聞由高部長下札委派云 
[浙省官事彚聞]  
　　愼重法員浙省光復後各府縣改派民事長又慮行政司法職任綦重擬即選任執法員俾理民刑訴訟應具資格前經政事部通飭規定現因裁判權限業經臨時議會决議（一）適用軍律（二）民與軍之刑事關係（三）聚衆擾亂治安須運用軍隊者除以上三項外其餘刑事概歸民事長審理惟各民事職兼行政司法至爲繁重非任用合格人員不足以收相助爲理之益查議會决定法官任用須在法科年半以上畢業曾任執法官一年者故此後所有府縣執法科員及鄕鎭執法員資格不能不加審定而各屬民事長選任此項人員務各遵照前次照會一律呈騐文憑如係他省法學畢業更須詳加審察以杜朦蔽而期愼重 
　　公債搭薪浙省公債票財政部原單開出紳商富戶計共七十六萬零迭經總協理及勸募各員奔走匝月尚未及十成之一其故皆因巨紳殷富十九匿居海上羅致爲難商界一方面則力盡精疲勢將瓦解不但輸將爲難近且接踵倒閉致經募員司萬分掣肘茲聞政事部長褚君以臨時議會决定各部科員司薪水議案業己通過呈請都督照章公布擬請首創將該部全體員司薪水於實行之日一律搭公債票五成以資提倡而裕餉糈聞己據情呈請都督請示核辦矣 
[安徽中華銀行開幕]  
　　安徽中華銀行前經孫都督照會盧君含章監督司員辦理業訂於正月十五號（即二十七日）開幕茲將都督告示照録如左 
　　皖軍都督孫爲出示曉諭事照得本都督蒞皖伊始調查財政異常困難軍餉支絀萬分亟應籌設金融機關以資補救前經照會盧君恩澤在於皖蕪二處設立安徽中華銀行監督在事司員辦理在案茲據申報皖蕪銀行均己成立擇於元月十五號開幕凡各省匯兌以及銀洋交易格外克己並本銀行鈔票刻己印刷指日發行請即申報大總統及移知各省都督並新設公家銀行一體知照仍請出示曉諭各界公同贊成等因前來除申明大總統曁移各省都督及新設中華公家銀行互相通匯外合行出示曉諭爲此示仰皖境紳商軍學各界一體知悉凡屬皖省各州縣商埠於本銀行所出鈔票均應一律通用視如現銀應納關稅鹽課厘金丁漕等項均准收解並以該行鈔票上兌不誤其有持票來取者無論數之鉅細立即付現毫無濡滯此次本都督苦心孤詣組織銀行實爲流通巿面維持商業之至意凡我同胞諒表同情是爲至盻特示 
[宣佈胡謙罪狀]  
　　湘都督接贛軍馬都督電云頃接萍鄕前五十四標二三營官兵全體電稱前以胡謙爲副都督分府萍城原爲練兵助鄂維持大局保衞地方人命財産並補助南昌政府起見胡謙應如何開誠布公實心辦事以符各屬推重之望乃來萍後任用私人刻削軍餉無故捉捕萍鄕縣令擅作威惡以三隊爲一營以兩營爲一標浮費軍餉無故捉捕萍鄕縣令兵前奉電飭取消分府乃胡謙復電謂會議五次均不承認此事實無一人知情其兄弟胡淵胡澤勒捐索餉相助爲惡地方紳商交恨民怨沸騰以致兵心激發公同集議僉謂若非削其身位必致變端百出萬不得己於初七日夜全體官兵集合聲明胡謙罪惡立即驅逐出府現在兵心安服地方歡忻惟嗣後如何調度乞速電示遵行等情前來毓寶現己一面電慰該標營官兵一面派委前該標統帶齊寶善及前敎練官余維謙兩君前往安撫查明核辦 
 
 

Page 7

 
 
各省通信 
[杭州通信]  
　　徐伯蓀烈士曁陳伯平馬芷畦二君之遺櫬不日得以抵杭刻聞軍政府準定即用前淸行宫地方開追悼大會其日期尚未確定先由各部派出職員協同辦理以黄君廣爲主任并擬同時追悼秋女俠及陶煥卿先生以表忠烈云 
　　淸北洋總督陳夔龍素有季常之懼年近六十尚無子嗣僅生一女鍾愛異常曩年死於汴梁其靈柩由陳搬運來杭殯葬於西湖此次陳乃在任緝獲王烈士鐘聲等無辜妄殺大動浙人公憤己由政事部查抄將其家産發封充公並將陳之妻弟許五由滬都督獲解來浙追繳十餘年之貪贓在案茲悉陳在任聞此警信深恐其女之坟將來定遭毁掘昨特派有北音之偉男子二三人鬼鬼崇崇在丁家山地方週視廬墓度其意聞若輩有常居於此防守之說是誠可愚可憐也 
　　杭州軍事偵探員復於十七日（二十九日）上午在西湖彚中旅館内盤獲漢奸三名長袍大袖口操北音惟年約三十餘歳者一名云係揚州人來浙探親餘語支吾而行裝内藏有手槍兩支當即招呼就近警察將人贜一併解送軍法科澈底訊究云 
[揚州通信]  
　　郡人陳少岩等迭禀軍政分府請查封滿奴財産以懲污吏而快人心等因奉批略稱查封財産使僞朝簪纓之家人人自危殊非共和寬大之政本分府决不爲此云云亦可見其寬大矣 
　　太平碼頭廣陵大舞台前日因與學界衝突致遭封禁茲園主莊振廣復思重整旗鼓具禀軍政分府請准立案奉批云該商等前創廣陵大舞臺戲園現擬重行開演藉興巿面而復商本事屬可行惟當此大軍雲集難保不滋生事端俟北伐凱旋彼時歌舞昇平本分府亦當偕我同胞齊聽霓裳一曲耳 
　　揚州黄俊臣石恒之張少秋等設立學塾公會曾經於馬神廟開會一次宣告成立并請民政部給示保護立案茲經批示云該員等創設揚州學塾公會爲敎育統一起見深堪嘉許惟茲奉蘇都督府令各處仍設立敎育會各會員應即會商敎育會研究改良進行不必獨樹一幟 
　　本月八號有盜匪江某（俗名小狗子）鄭某（俗名大個子）率黨十餘人行刧西門丁榮昌家爲自衞圑圑丁錢燕所捕獲當由司令正長徐寶山親自審供屬實於十五號將該兩犯押赴敎塲處決徐君極賞該圑丁之捕盜靈敏當卽拔充偵探隊偵探云 
[鎭江通信]  
　　收管小輪局招商小輪局係盛宣懷私産早由鎭江軍政使鄭君派員調查淸晰近因有奸商爲盛作倀揑造股東股摺及收據以圖抵制爲鄭君查悉於昨日派員將鎭江内河招商小輪局收管以充軍實一面申報蘇州莊都督滬軍陳都督備案 
　　新軍到鎭汪統帶以淸廷唐使現己辭職和議行將决裂惟有北伐爲當今要務特在揚州招集新軍二營於日昨來鎭暫駐南門外三十六標營房認眞訓練以備北伐云 
　　姚仰南不了前高郵民政長姚仰南辭職後所挪各欵不下數萬金急切無從籌繳現經議會公議特派審查長張鴻年等向姚結算除公用外餘欵概不承認並限期將挪移各欵刻日籌繳 
本埠新聞 
[請定冠服制度]  
　　商務總長王君上滬軍都督書云中央政府成立而冠服尚無定制現擔任行政職務者與外賓交接僅服舊時便章殊不莊重擬請轉陳大總統早日宣布凡須與外賓晋接者之冠服期於中外一律以表大同如遇慶賀典禮或不須晋接外賓者仍用綢縀冠服亦須規定制度庶昭鄭重至於平時服式似可悉隨其便此係保全國貨起見是否有當統祈采擇卽懇於謁見總統時力爲陳請核准頒行以崇禮制而定人心 
[實行拆除上海城]  
　　本邑公民姚文枬等禀奉民政總長核准將上海城墻盡行拆除以利交通曾紀前報茲悉業己議定先從大東門水關橋西南至救火聯合會一段之城墻於今日起開工拆卸其餘次第動工聞此項工費每拆十丈需銀一百兩左右昨己由巿政廳庶務科諭飭十六舖地甲先將沿城根所搭竹笆及所堆磚瓦等物傳諭各戶限日遷去如有抗違阻磚要工者定須懲罰 
[鄕民躍躍欲試]  
　　華界淸潔事宜業經民政總長諭飭前曾辦過此事之沈昌記接手仿照租界規模改良辦理定於今日起先從東南兩區開辦詎有鄕民趙阿四等在貧民半日學堂談井廟等處屢次集議意圖抗阻刻經民政總長訪悉移知警務長屆時調派兵士長警嚴密防範並於昨日加發城内外各區快槍二百支隨時防護而商圑公會各會友至期亦須聯隊出防以免閙事一面由巿政廳出示云查淸潔事宜定於陽曆正月十九日即舊曆十二月初一日開辦業經示諭並分别呈准民政總長民政長出示曉諭在案茲據承辦商人沈昌記禀稱隂曆十二月初一日起先從城外東區自十六舖迤南至薛家浜止開辦其薛家浜朝南轉西至西區及城内各地叚展緩十日俟熼夫名字報齊即行繼續辦理等情查此次辦理淸潔准舊有糞夫報名認明地叚承挑各糞夫仍不失其生計自可毋庸觀望今沈昌記先從東南兩區辦起逐漸進行極合辦法凡東南兩區内糞夫漏未報名承挑其城内及城外西區薛家浜迤南各地段糞夫儘於隂曆十二月初十日以前報名仍可照舊挑　切勿遷延自悮 
[軍艦無須往北]  
　　海容海琛二巡洋艦及南琛運艦前奉海軍部長黄鍾瑛君諭令駛赴秦皇島以備北伐經紀前報茲悉黄君又奉孫大總統電諭以淸帝將允遜位各兵艦無須駛往秦皇島着即改往南京聽候調遣等因當由黄君查得海容海琛南琛三艦現泊吳淞口外尚未駛北因於昨日派令小輪赴淞知照該三艦迅赴金陵候令 
[陳都督奉召赴寗]  
　　滬軍都督陳英士君因奉孫大總統電召籌商軍政己於前日赴寗府中一應公牘由叅謀部長黄膺白君代拆代行聞昨日府中接到陳都督由寗來電謂定於今日快車回滬 
[科員升科長]  
　　滬都督府交通科長李愍因有志北伐己於前日具禀辭差聞陳都督即以該科一等科員王志良君升任科長業己委任 
[組織警務司法科]  
　　上海警務長現就城内一區辦公處設立警務司法科凡有檢察廳移請協緝姦拐竊盜等案責成偵探查緝業己派定徐文德爲城内偵探至城外東南二區則派趙升祺任銓承值兼辦昨己分别下諭矣 
[奬勵敢死圑兵士]  
　　滬軍敢死圑長周君德厚因前次光復南京時該圑兵士奮勇當先異常出力當於昨日禀知吳淞軍政分府請給奬賞即奉李司令面諭飭即製就銀牌凡得力目兵各給一方以示勵奬 
[王漱沂招搖撞騙]  
　　崇明政長王漱沂君查得現有張漢邦者在崇明假刻司令長關防並向蘇都督派赴崇明鎭守之許國祥詐擾因即拘獲會同滬軍中營駐防該處之弁兵將張解請滬軍政府訊明究辦 
[進行隊赴寗候命]  
　　滬軍陳都督前日命令進行隊趙司令速將第一圑軍佐各員及第二大隊之四中隊各軍士派赴金陵聽候調遣趙司令曁第二大隊長石國慶遵將所部第一二三四四中隊軍士約計四百五十餘人於陽曆元月十七晚九時由滬乘坐滬寗專車前赴金陵聽候孫大總統編人禁衞軍隊謹愼防衞 
[仁源典當失愼續紀]  
　　公共祖界泥城餐大沽路馬霍路附近仁源典當失火己紀前報茲悉各貧戶以近來該典收當衣飾等物代價甚賤今被焚燬未免受虧當於前昨兩日前往詰問異常紛擾事經捕房得悉深恐滋事且以典舖非他項營業可比旣保鉅數火險自應妥籌善法趕緊料理特飭中西包探前往查詢禀候核奪 
[尼庵被盜搶刦]  
　　滬寗鐵路車站附近陸家宅後面慈聖尼菴頗有積蓄久爲匪類垂涎前日夜半突來盜匪十餘人先由匪挖洞進内將山門開啓各匪遂一擁而入各執器械嚇禁聲張當將衣飾銀洋搜刦一控呼嘯而去惟遺有刀鞘一把軍帽兩頂昨由該菴當家老尼開具失單分呈閘北民政總局及附近某營請爲勘緝未知能破獲否 
[戰馬運寗]  
　　昨日下午有戰馬二百頭由滬寗火車運往南京聞係北伐隊的購爲駕載砲車之用 
[中華民國工黨之進行]  
　　朱志堯徐企文王寶崙鍾衡臧諸君發起中華民國工黨以來未及兩旬而資本家勞働家及有工業學識者之願任發起者幾及百人外埠願設支部之函亦甚多現由朱君等定於隂曆十二月初三日下午二時借小西門内中華共和憲政會開會推舉會長職員趕速辦事以利進行 
[陳都督奬勵軍人]  
　　滬軍都督陳英士君查得光復上海及攻克製造局案内之滬軍營中左右後各營官弁兵士頗爲出力應予奬賞茲己核定奬品及奬洋數目如左滬軍中營管帶楊勵身給頭等金牌一塊又最優等奬憑一張左營管帶鄒文彪給二等金牌一塊最優等奬憑一張後營管帶胡東昇給二等金牌一塊最優等奬憑一張兵士許少霖殘疾給奬洋一千元普通奬憑一張又周曙秋王福元重傷各給奬洋五十元普通奬憑一張又危志傲許南廷輕傷各給奬洋三十元普通奬憑一張又于維求胡開勝周春魁最輕傷各給奬洋十元普通奬憑一張又奮勇及受傷己痊者之兵士鍾上逹等四十六名各給洋二元普通奬憑一張又尋常出力之兵士羅瑞生等五十六人各給善通奬憑一張 
[滬軍光復軍非吳淞光復軍]  
　　吳淞光復軍有以彩票籌餉之舉昨有胡某等以彩票爲滿淸亡國之稗政於新民國體有碍且與光復軍名譽有關惟誤以爲滬軍光復軍所爲致書滬軍光復軍總司令李徵五君大加詰責李君横被牽涉頗滋憤激第以軍圑各有界限無法阻止現擬請命滬軍都督一面致書吳淞軍并抄原函送登各報自圖剖白原函附後 
　　徵五先生閣下敬啓者刻閱報紙又見友人携來傳單駭悉貴軍有以彩票籌餉之舉伏念我民國興起以來固仗公等之艱難締造厚集兵力冀收光復之全功刻下軍用浩繁餉源告竭是誠當事者所宜多方規畫廣籌接濟資北伐而助鄂援第勸募亦自有方辦理尤宜審愼斷不可踵引稗政致妨磚新民國完全無缺之軍譽政體者也乃今者就滿淸白鴿票之辦法更名奬勵劵竟公然揭登報紙刊布傳單種種設施殊多悖謬决非我堂堂正正民國新政之所宜有伏念彩票爲亡國稗政歛財害人旣不合於商行爲并未見諸文明國在滿淸腐敗之餘猶知禁止我民國光復之初步尤萬萬不可踵行又况　名奬勵尤爲失實無論文明國民尚義急公當無効奬勵之思想而所奬僅在銀錢更不足以資激勵核之名義甚且背道而馳姑無論其間辦理之奚若而即此巧借名目淆亂觀聽侵牟人財損害貴軍之名譽猶小妨害我中華新民國政體尤大大年等賴公等之力復見天日對於籌餉事情固自贊成不暇第大局所關我公亦至有責任用敢披瀝妄希采納可否請將貴籌辦處即日撤銷易圖良法重軍譽而全政體無任企禱况以我公之能力措施自必裕如也耑此敬請勛安諸惟朗照不荃胡大年等公啓 
[舵工口内之强盜]  
　　匪徒買三源王和春夏阿狗等曾雇高明郎船隻紏黨夥劫西鄕同行鎭某姓家及浦東瀾泥渡傅正正家衣飾各贓逃匿租界前日被舵工陳福生遇見向索船費不給反被賈等用刀戳傷腿際逃逸旋至西華得路又被陳遇見訴由包探施永福往拿賈等又持刀圖戳當經巡街捕帮同將賈王夏三人拘獲押至昨晨併解公共公堂請究先由陳福生上堂証明賈等兩次夥刧情形繼由中西包探禀訴前情訊之賈等三人一味狡供不認爲盜聶襄讞與美强副領事以賈等是否爲盜不能憑陳一面之詞候請司法署查覆核奪惟賈等在租界内持刀行兇實屬違章遂判賈押一月王夏各押七天期滿均逐出租界 
瑣聞 
城内 
[同事帮忙]  
　　縣西秆朱耀記挑膏店於繳照報閉之後依然私售毫無顧忌曾經民政署派員查悉飭派催徵吏范錫坤前往發封朱己搬逃由范禀復後民政長因恐該吏與地甲及房東有容隱包庇情事改派催徵吏汪理卿查提嚴究去後昨汪禀復經民政長批示云據禀朱耀記情虚搬逃無從查提房主丁姓並不知情容留私挑該吏甲范錫坤陸桂山亦無欺朦情弊姑寬概予免究票銷 
[明白禀來]  
　　王全生呈控莫愼生盜賣遺田經地方審判廳批云禀悉汝控莫愼生盜賣汝田究竟賣與何人得價若干何人出面簽押何人經中况賣買以田單爲憑該田據汝聲稱於去年五月間抵與許姓則田單現在許處莫愼生憑何盜賣汝尚有胞兄了頭該田係了頭執管抑係汝執管當時抵於許姓係了頭所抵仰係汝所抵此次了頭何以不具控由汝具控來禀於緊要處均未叙明憑何准理如果所呈不虚應另呈核奪 
[須用狀紙]  
　　地方審判出廳示云准民政長轉送印花業施文德等公禀到廳查民刑訴訟一切手續均有定章秘須當事人親自來廳購狀繕遞方予收受庶與規定訴訟章程不致岐異仰施文德等自行遵式購狀繕遞勿得故違 
[驟難釋放]  
　　滬軍都督執法科蔡君批磁業公所商董陶鴻鈞呈云袁虞裳案曾經本科函請本府諜報科查明以便核辦茲據函復以案情複離尚須調查請暫緩保釋等情該商董呈請釋放一節應從緩議 
[誤聽命令]  
　　滬軍都督執法科蔡君宣布判詞云案奉都督發下據滬軍威武營正司令盛典型副司令張國威呈請處置抗違命令之賈勝玉一名飭由本科按律擬辦當即提案詳細研訊該兵實屬不知軍紀誤聽命令本應從嚴懲辦惟念該兵入營甫逾三日兵士規則容未諳悉以致一時誤會干犯紀律除己由該營懲責外應依本府核准懲罰令照違反成規誤解命令者治罪處以有期之禁閉刑以重軍紀而示炯戒 
閘北 
[誘拐女子]  
　　徐炳堂前日領一廣東女子趙阿林至江灣被七區崗巡查見以其形跡可疑拘解總局昨經孫科長補提人証質訊女供在大馬路張姓家爲使女主人在祥茂洋行爲夥被徐誘往江灣是實徐供有張桂生之姐在老旗昌妓院帮傭當見此女被搗母凌虐故囑小的帶回家中寄養質之張桂生供在閘北水電公司當機匠此事并未預問科長以事出租界判將一干人移送公廨請究 
[欠租圖逃]  
　　尹金賢欠房東項茂記房租七月計洋廿四元五角潛運器物圖逃被巡士查見扣留一面由管門人李阿二投局控告經孫科長提訊判尹先繳洋十元餘着交保分期淸還 
[賭棍收押]  
　　賭棍徐阿金朱金和搶取鄕民劉萬卿洋一元二角被巡士拘獲己紀昨報昨經總局孫科長訊實判徐朱二人各押一月期滿再核 
[無從質對]  
　　北三區前日解盜犯徐三何聿榮董華榮三名名至總局昨經孫科長分别提訊徐等均狡賴不認當因原告未到無從質對判將三人一併還押候查明再行核辦 
英租界 
[能否交保]  
　　俄商道勝銀行控沈硯傳不理抵欵一案前日午後經公共公廨王襄讞會同俄副領事愛勒思君傳訊原告代表哈華托帮辦律師上堂譯稱沈於西曆一千九百零八年七月九號將道契五張向原告抵借銀十一萬五千兩立據一年取贖按月八釐半起息嗣因逾期不贖登報聲明將契地照巿價拍賣得銀九萬兩尚有本利銀三萬零八百兩延不料理且查沈在地埠尚有産業可抵應請究追訊之沈延愽易律師辯稱前頂産業值價頗巨被原告賤價拍賣受虧不少目原告所控情節不符應請查有核斷並請准被告交保候示中西官會商之下以所請交保應候函商俄總領事覆到再核遂判沈還押候下禮拜二再訊 
 [P定貨紏葛> 
　　日商武非洋行控萬興號主吳順泉不交定貨一案前日午後由廨會訊原告日本人横森喜長訴稱前向吳定購骨貨四千担當付定銀五百兩立有定單詎到期延不交貨定銀亦不交還應請究追訊據吳供彼時因内地水發致各莊口不能將貨運滬迨後水勢稍退可以裝運原告己經控告請爲寬限料理關讞員商之日副領事西田君判吳押限半月淸理 
[追還贓物]  
　　日商上海紗廠控鍾福淸竊取棉紗八十七絞又日商東孚洋行控張榮生沈咬七串竊舊銅等案前日午後經公堂關讞員會同日副領事西田君分别訊明判鍾押一月張沈各押三月起獲各贓交原告認領 
[合股結局]  
　　皖人黄佳棟控同鄕黄恭壽吞没股本銀一千五百兩前日午後經公廨聶襄讞會同美海副領事傳訊據原告投稱于丙午年間與被告合做德和輪船賑房當時立有合同且收據蓋有金榮記報關行圖章現商人不愿合做請追前項股銀訊之黄恭壽供稱與原告合做德和輪船生意共五股計銀五千兩因歷來虧折各股東均己承認乃自金榮記行主金琴蓀被人鎗斃後原告卽欲拆出但所墊銀兩均有細帳可查請爲察核中西官磋商之下判黄恭壽交保限兩禮拜自行理處禀候銷案 
[從嚴定斷]  
　　周仲若在公廨禀控楊漱芳私用銀九千兩等情雖經被告央人向原告勸妥堂上以爲數較鉅不允遽釋判楊押候核辦在案昨日復由捕房解究判押西牢一年示儆 
[吞没贓欵]  
　　老北門内大生德磚灰行學徒李林榮前因竊取現洋四千二百元由廨訊實發押西牢在案前日由探將吞没贓洋一千元之余壽藏查獲昨解公堂經關讞員會同美海副領事研訊不認判余押限一月繳洋再核 
[仍須料理]  
　　日英造紙廠用人張耀松因私收帳洋五十四元被控押追在案昨奉公堂復訊據該廠郷理楊品山投訴張己將欵料理判張押滿三禮拜開釋 
[馳馬肇禍]  
　　吳阿桂因乘馬疾馳將張文奎之脚踏車撞壞張亦跌傷昨由包探將吳拘至公解訊明判罰洋十元充公並着酌貼原告醫費及修車費押候繳洋開釋 
[藕斷絲蓮]  
　　劉席氏自夫劉國敬故後己立據出姓近因屢至族人劉仁如家内吵閙被控昨經公廨傳訊原告由單文華上堂代表請究訊之民供因錢欵料葛故往理論判氏具不准再往滋擾切結省釋如有錢欵紏葛准予另行起訴 
[須憑帳目]  
　　錢根雲因私收祁幼蘭客帳六十元被控昨由包探將錢拘解公堂訊供不認判押候查明賑目於下禮拜二訊辦 
美租界 
[會勘火場]  
　　虹口老街蔡玉堂豆腐店及吳淞路恒和昌南貨店先後失火均紀前報昨由廨員關炯之君偕德英二副領事同　火場勘查一週以憑核斷 
[日人酗酒]  
　　日本人某甲前晚乘醉在吳淞路滋閙二百十八號西捕向阻不服反被兇毆拘入捕房押候核辦 
[塌車衝撞]  
　　張文甫昨推塌車過百老匯路撞碎唐阿壽茶肆之玻璃憲由唐嗚捕拘入捕房飭令賠洋了事 
[何必用武]  
　　蔣慶才昨坐郭阿四之東洋車因爭論車資互相扭毆被捕併送捕房由捕頭詢明斥釋 
法租界 
[帮同找尋]  
　　夏志峯之妻岳氏前被開設永利客棧之張連生誘姦逃逸曾由夏將知情之棧夥李金波及夏之妻弟岳阿德扭控公堂訊據李稱張同夏妻係逃往嘉善縣境判李交保岳押候備文移提再行質訊在案茲經包探帶同李岳等前往指提詎己聞風逸去故將岳等帶回解案請示聶讞員商之願副領事判岳李均交原告帶去協同找尋 
[控追房租]  
　　顧雲祥近因巿面衰敗生意虧耗虧欠房租四個月屢催罔廳由收租人陳子安控廨傳案判令交保限七天理淸 
[車夫疏忽]  
　　小車夫唐洪生由電車公司雇運煤屑唐不問情由擅將煤層私自抛棄當爲監工人察出送捕解廨请究唐供小的疑是無用之物自知疏忽求鑒判罰洋十元充公 
[毆打巡捕]  
　　石寶寶前日與人在途打架一百二十二號巡捕上前喝阻反被行兇將該捕門牙擊落旋仍拘住解廨請辦經中西官訊明屬實判押捕房四月以示懲儆 
來件 
[滬軍都督飭訓練科檢閱軍隊之命令]  
　　軍隊之精粗視敎育之良否而敎授之優劣憑檢閱之考成是以東西各國莫不注重檢閱以促進行而資改革意良法善明效昭然滿淸軍政倣而行之每將檢閱定期預告各隊俾先準備徒事敷衍竊其皮毛無裨實際非徒無益而又害之殊爲識者訕笑今滬上軍隊先後編成各官長素具熱忱必能矢愼矢勤實事求是惟組織旣有遲早程度難免參差本都督爲齊一敎育敦促進步速成勁旅共濟時艱起見除責成各該管官隨時監督訓練檢查成績具報外仍飭本府訓練科不時檢查據實呈報用特諭知之仰即轉飭所屬遵照 
[滬軍都督府訓練科代表都督之訓詞]  
　　今日爲軍士養成隊成立敎育開始之日此爲滬軍有良好幹部起因本都督不勝慶企夫軍隊中具有善良幹部實爲鞏固軍隊之骨幹而其所以養成此幹部者則屬於軍士隊軍士不特爲將來軍隊中軍紀之柱楹抑且以今日之所養成而能使國民各個生命共和國家奠定基礎盡趨於軍隊希望之目的則建立共和幸福同胞其惟有爲之軍士是賴故日本下士操典稱爲分隊長滿淸則稱爲小排長觀其名稱儼然與官長相比逈非尋常兵卒所可同日語責任　重斯價值乃高耳論其職任凡平時后含中諸規則之實行諸物品之修繕及裝置保存法野外濱習出發時之服裝武器檢查衞生注意戰鬥間監視射擊修正表尺補充彈藥以及指導部下服從上官合令振作志氣維持軍紀分任敎育種種要務不勝枚舉必其一舉一動皆足爲兵卒模範無織微過失爲兵亹指摘有特别於兵卒之學術始足服部下之心而助長官敎育之進行且日同居處見聞所及實較官長爲周故下士之模範助之較將校示諭與規戒事半功倍日俄戰役論者謂俄之將校學術本優因下士不得其人遂至失敗其關係於戰局之重者又如此諸軍士等有志於是特爲舉其所學所用之大凡俾知所關者重從事學間兼和並進務底於成本都督屬望甚殷若能堅苦勤勞精進不巳學成之後當必擇優拔擢以勵賢能倘或玩蝎因循不加奮勉不特遺害軍隊即撫躬自問當亦難安至於立品勵行崇樸尚勇顧全名譽等事尤爲我軍士應守之本分不煩本都督瑣層訓誡也前途無量勉之勉之 
 
 

Page 8

 
 
自由談 
游戲文章 
[游債臺說] [  愛]  
　　債臺在窮鄕之中年關之内四圍皆高山卽絕龍嶺也内築債臺無數有祗一二級者有數十級者數百級者數千級者債臺愈高聲望愈大袁世凱擬於其中築二萬萬級之債臺但因工程太巨無人承造想終成畫餅而己債臺中之最古者爲周報王之臺今其石階剥落莓苔己不能辨其級數余擬往游見石徑嶙峋頗有高不可攀之虞余所庽一債臺不甚高峻約祗數十級耳寓客五六人内有一麗者余問之曰卿仰賴有人胡亦來此麗者笑曰呈所負者乃皮肉債耳安能使人代償也耶因還問余曰君研田亦有惡歳乎余曰吾所負者乃詩畫債耳催逼之甚較錢財爲難過故亦偶一來游思飽覽債臺風景耳旁有一白髮老翁余尤奇之問負何債老翁曰余所負者乃兒女債耳男女長大俱需婚嫁今無力相償故藏躱於此正言間忽見羣人互相驚語曰債主來矣將奈何衆中有議偷度者有議求孔方兄緩頰者有議倩魯仲連排解者各行其是卒紛紛俱出年關於去債臺中人爲之一空關吏告余曰惜若輩一出年關又復驕奢淫佚故是地債臺雖坎坷險仄年必有人來此度歳云 
[特别京腔失政王思妻（仿田郎探母前叚）] [  容芳]  
　　失政王坐宫院自思自嘆思想起福晋事好不悽然吾在京思福晋難以見面那曉得爾在外終日風流我好比夏月坑無人遮盖你好比長江水有去無還我好比籠中鳥有翼難飛你好比淺水龍忽離沙灘我好比平沙雁失群離散你好比比翼鳥晝夜歡眠我好比牢中犯被人看管你好比井底蛙却把身翻你好比風筝物斷了蔴線我好比倒莊家要把門關 
海外奇談 
[閨女身上之電流] [  頌斌]  
　　某法報載美國茄司波路有一閨女年僅十有九而患病臥床褥者己逹兩載近來霍然痊愈面若芙蓉精神更佳飲食起居亦均不改常度惟週身藴有電氣家人輩偶握其手觸其肉則全身麻木酸楚遍通脈絡若當天時潮濕電力較强則其身上電流更覺臭惡令人不堪入鼻而是女仍毫無所苦一如無病之人按是女患病以前體本羸弱風寒暑熱時被侵陵自病愈後雖電着其身而身子反較健爽各處醫學博士百思莫得其故眞異聞也 
尊聞閣詞選 
[黄鶯兒十首傷館師也] [  天長胡粹亭]  
　　一頂破方巾戴上頭祦此身寄人籬下防雜穩生徒幾名東脩幾金　酸况味心中忍羸得個村童牧豎見面呌先生 
　　南面坐當中强做作見東翁百般言語甘承奉遍體酸風澈骨冬烘偶將小技聰明弄試問你詩云子曰換得幾文銅 
　　坐老屋三間親和友没往還妻兒抛却眞堪嘆薄粥一餐冷飯一粲爛麻繩把猴猻絆到晚來布衾如鐵那得夢魂安 
　　一點没騰挪不接濟可奈何噥噥唧唧時光過帳且欠波衣且當波儘敎空子年年大怪只怪書獃無用不慣跳飛跎 
　　歸家走一遭才進門氣己消閨中人把家常道無柴昨宵無米今朝幾乎剩得空鍋呌急忙忙拼當未了館僕早來邀 
　　不敢大聲呼低低勸做工夫等閒莫把時光誤讀也含糊聽也含糊面從那卽能心悟没功效罪歸在我庸陋怎敎書 
　　飯後講書呈二五八莫消停翻開集注頭先暈周張朱程解說不淸之乎也者模糊混聊費些口乾舌燥强做假斯文 
　　兩文並一詩三六九到課期晚來雜衆堆書几不是寬皮即是支離滿前臭氣薰而己從頭看千方百計幾句要留伊 
　　細看眼兒花也自防下筆差惹他俗口因端藉圈點多些塗抹少些庶乎舒服方才罷爭奈我天良要緊不肯昧心誇 
　　文宗要按臨傳牌下未必眞遣人先向街頭間今日登程明日登程商量我亦隨鞭鐙聽五更主人早起禱告祀家神 
　　一路愿平安打中尖穆殿山（此山在盱眙境考棚在盱眙山上上故越此山）慌慌急急忙巴跕風兒何堪雨兒何堪險些跌煞窮酸漢那容說敲詩驢背自在跨征鞍 
　　一望水連天尋庽所我要先挨門逐戶幾尋遍朝闕樓邊臧家巷前大都房飯須求賤還要合諸童主意才敢硬添錢 
　　筆硯也　來先現醜懷鬼胎目今歳考如還債一場過俄三等苦哉此人手叚原來壤那容說時乖運蹇我本是淸才 
　　轉瞬屆文場敲雲鑼擊大綁五更飯食須停當夾帶要防擁擠要强點名進去心才放到三牌院前伺候跕得脚兒　 
　　次日比文章各人寫擠一房從頭看罷心惆悵縱帶荒唐不敢聲張猶云都有三分望生恐怕諸童懊惱兼牧外行羊 
　　信炮鬼神愁放了案竟罷休神魂沮喪形如狗他哭牀頭我問心頭明朝悄悄山頭走埋怨煞三年欵待意氣枉相投 
　　同學兩三童滿園花一樹紅其如謝禮艱難送他本運通我敢居功先生以後將無用准備着移宫換羽另覓主人翁 
　　故我笑依我冷板凳坐有年生來薄命何須怨炎凉閱焉酸醎飽焉阿誰成敗能操劵到不如一簑一笠郭外自耕田 
心直口快 
[十可恨] [  辰撫]  
　　身爲大漢男兒屈從滿虜可恨 
　　陽示議和隂實懈我軍心充彼戰備可恨 
　　不忍棄個人之利禄寗視生靈之塗炭可恨 
　　堅執一己之私見願爲天下之公敵可恨 
　　和約己定忽又更改反覆無常不知信義可恨 
　　忽去忽留悉由人命一如牛馬不知廉恥可恨 
　　不責滿賊之違約而責我軍之進兵可恨 
　　賣土地以殺同胞可恨 
　　不能殺此賊以謝天下可恨 
　　學識淺薄文理欠通可恨 
編輯餘談 
[籐牌今日之利用] [  愛]  
　　戰鬥之器至今日猛烈極矣水雷也地雷也開花彈也然輕便而又靈活傷人至衆者莫如機關槍砲欲破機關鎗之猛烈非炸彈隊不可然炸彈隊冐死而進一無障蔽多不能得生還言之殊爲可慘鄙人爲保護愛國健兒生命起見因思得籐牌避機關槍彈一法考機關槍之發彈丸密如雨點直射力尤猛不可當身懔炸彈之敢死隊往往中途遭彈而殞未能直陷敵陣今鄙意擬令我北伐軍中廣置兩層籐甲之牌形如龜壳兼用籐盔給發敢死炸彈隊命背負是牌迨機關鎗逼近之時蛇行而前抛擲炸彈則不致中途遭害徒傷有用之身一得之愚謹特貢諸我民國熟諳軍學之諸將帥 
新劇本 
[新時代劇鐵血（續）]  
　　第三幕譴戌 
　　劉萬世武昌譴戌之日妻女家僕及門人錢氏均相送於河沿張帆在即其婿孟樸卿颺然而至蓋方自海外歸來也翁婿於患難之中猛然把晤幾疑夢境不數語卽怱怱出發己將解纜矣僕人李忠大呼云彼爲主人購備之棉鞋忘未呈上當即送入船内言時聲涙俱下如此忠僕宜其異日能報國也 
　　第四幕家難 
　　孟樸卿歸國旣半載得充安慶某營標統方擬成婚而劉氏家庭之難作矣萬世之妻弟馮子章無賴漢也卽前爲某權貴之子求婚見拒於萬世者旣乘劉家中落遂結交子章賄通馮氏意非得小蓮不止一日馮集諸無賴博飲於劉家興高采烈間孟樸卿忽闖入怒髮衝冠衆皆驚散僕卿責玉堅不能諫止其母復不告玉堅悲憤填膺遂鬱鬱成疾 
　　第五幕玉碎 
　　玉堅不爲繼母所容李忠深以爲憂乃白錢經九慫恿樸卿早成婚禮詎成婚不一月革命軍卽誓師武漢馮氏隨子章棄家而逃李忠侍小蓮寄居孟氏樸卿參謀軍事不暇内願而玉堅以憂世思親竟至咯血不起物故之日距與樸卿結髮方四月也 
　　第六幕血戰 
　　民軍起義不及半載風雲變色天下　應共光復最遲者爲關外三省旣爲民軍所占而亡國殘敗之軍　合萬衆復來　　我軍乘勝逐之一戰而克其間馮子章充奸細李忠手奪鼓旗善惡結果皆有天道劉萬世此時己充敎育會總長小蓮則許配錢經　馮氏悔過亦得善終未幾孟樸卿凱旋入關明年新正改元羣雄統一天下底定草木鱗羽皆游詠於共和空氣之中豈知所謂自由幸福者皆鐵血主義所鑄成者耶而劉孟翁婿每於春秋佳　思及玉堅不免淸涙模頤耳 
小說 
[黑海潮傳奇] [  滌骨]  
　　（生時裝手持烟具上）半生廢業靑春志廿載沈淪黑海潮吾乃二十年老煙客是也想我祖宗創業艱難遺下良田萬頃華屋千間奈吾幼時體怯吃上了阿芙蓉膏年復一年日復一日長眠短榻獨對殘燈竟然不知不覺如痴如醉便把上代田園産業一齊抛到黑海中央去了如今一貧如洗四壁蕭條父母受寒妻兒忍餓親朋冷落鄕黨稀疎咳這鴉片煙害人不淺我今何妨改過自新快作回頭速尋覺岸但是二十年之深癮怎能夠一旦戒去呢也罷只要立志戒煙豈畏有縮之理 
　　（雙調新水令）好男兒跳出迷人路覓良方趁着慈航渡潮痕自西落煙癮付東流揚名千秋黑籍簿從今休 
　　我今爲了戒煙也顧不得有病無病打定主意堅心戒去現今正值新舊過渡時代國家多事之秋中華民國新成立共和政體新建設大總統新履任我亦想爲一個新國民此時不戒更待何時 
　　（醉江東）可嘆那福壽膏埋没英豪芙蓉漿耗盡脂膏赤燐燐鬼火燒白迷迷煙霧繞一霎時調查員到只拼個土崩瓦解煙室冰消俺倉皇且戒過這遭俺癮到且熬過今朝商量著中丸西散有名藥爭他個殺蟲化癮身軀保趁熱閙拿出立志功夫煙籍勾銷 
　　（指手中煙具介）這牙的角的銅的玉的究屬害人之物我就燒的燒了抛的抛了斬草除根以免後患 
　　（四門沂）休笑我這樣扛肩縮腦道我是枯髏鬼貎之罵我是乞食吹簫滿盤器具火來燒守命長燈割絕交陳膏淸膏拿去一抛老鎗新鎗斬去一刀主意定我今自亦喜心苗 
　　我何不以此害人之物送往禁煙局中去付之一炬此意甚善快些前往（行介復想介）阿約約可嘆可痛你看那一班吃鴉片烟的人個個吞雲吐霧猶如活鬼一般好好的一個新國民竟變　　黑籍中廢物呵 
　　（皂羅袍）有的是枯瘦僵尸鬼貎到而今也管不得家中老老小小鳩形鵠面被人譙赤筋露骨惹人笑肩聳目凹咳嗽成癆眼涙鼻涕呵欠連牢煙癮來時原是自家尋的煩惱 
　　（向前望介）禁煙局己到了不免進去罷（衆雜扮紳士上）那邊來了一個人手拿着煙鎗煙盤莫非是來戒煙的麽好一個有志氣的新國民如此看來我中華新進的民國纔能强盛呢（生作揖介）諸位先生在上小生今日特來毁除那害人物的從今以後痛改前非立志戒煙要做個新中國的新國民了（衆雜答禮介）若是那黑籍中人個個像先生樣子一轉瞬間怕不滅絕麽先生眞不愧爲有志的新民（生白）豈敢豈敢 
　　（園林好）我便把朱雲斗用手來抛陳公膏用火來燒放我跳出黑海潮好敎我爺娘知道不心焦妻子見了愁便消 
　　我從此做了新民要在我中華民國中烈烈轟轟的做一塲大事業天時己不早了就回去罷（向衆紳士作别介） 
　　（尾聲）我今日廿年煙癮全除掉要改換容顔神氣好寄語同胞戒煙兩字總須早（下） 
 
