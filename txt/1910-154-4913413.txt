# 1910 - 154 - 4913413

 

Page 1

 
 
   
 
 

Page 2

 
 
   
 
 

Page 3

 
 
[交旨]  
　　四月二十九日軍機大臣欽奉諭旨憲政編查館奏遵限考核京外各衙門第二年第二次籌備憲政成績一摺知道了欽此又奉 
　　諭旨都察院代奏　選直隷州州判王維泰條陳考試留學生請變通授職酌量差派呈一件學部知道欽此 
論說 
[論學部擬廢去學堂獎勵及變通留學生任用辦法（復）]  
　　日者學部唐尚書。倡議此後各堂學生畢業。但給文憑。不更獎以舊時貢生舉人等名目。即廷試留學生授職亦祇按所學分部學習。不復由吏部簽分。以期名尚實相副。用稱其學云云。記者對於此舉。深服尙書見解之高。而於近數年來學務。根本上之。錮弊。能直抉其所在也。 
　　中國倡行新政以來。朝野上下注目於敎育者十數年矣。學堂之設置。留學生之。遣派。幾唯力是視。然而起眡所造就之人才。非浮躁矜張。卽卑靡。無恥。其眞實有學問者。僅百之二三。耳雖其原因亦至複雜而槪其大要。則科舉之餘毒。有以致之。吾國人之慕虚榮而厭實學。久已積成心習。往在科舉時代。學子垂髫授經。父師之所詔。里黨之所期。大氏不出於翰苑 
 
 
 

Page 4

 
 
一途。因而學。子所自期待者。亦以此爲。最高之希望。幸而。得躋。其列。則志。驕。氣矜已無餘物。故其敝也。士羣趨於虚名利祿之途。而究心經制之學。有氣槪。能任事者卒鮮。人材因之而日靡。國家因之而日弱。是故。欲救其弊。不第在廢有形之科舉。而在於湔除無形科舉之錮習。乃自。移科舉名目。以奔走學生而學子之染其毒者。且甚於科舉中人。小學未畢業也。而躐入中學矣。中學未進也。而竟應高等學堂試矣。原其意。無非爲多。越一級。即可得較優之獎堦。故於學格之是否相符。課程之能否勉及。有所不暇計。近年縱有釐訂學制。嚴限學級等事此風爲之稍。殺然而學子之在。校其循資守格。所規規注重者。仍在此虚榮而不在學問。則騖向學之心。而靡其高尙之節槪者。眞莫此爲甚耳。夫科舉與學堂不同物也。明明爲學堂造就之人材。而必予以科舉人物之名目。此其義已屬無謂。况此無。謂之名稱。尤足以潰壞勤奮恬靜之學風乎。 
　　顧自利祿之習。中於人心。此議一倡。吾知必有以獎勵廢。則學生觖望。而向學之氣沮之說進者。不知國家之設學堂。旣爲作育人材起見。則國家之於學子祇盡敎育之義務。過是以往。無他。責也。學子之入學堂。旣爲求學起見。則對於學堂。祇懷學成之願望。過是以往。亦無他求也。此僅就性質上辯之耳。若以嚴格論。則挾一獎勵之的。以就學者。其干祿之念。久已戰勝求學之心。外騖日滋。天眞日喪。即幸而學成。而所效用於朝者。舍貢諛献媚外。無他表見。夫國家歲糜數千萬敎育經費。而所造就者僅此工貢。諛献媚之人材。是亦。不可以已歟。 
　　若夫。用非所習。則尤爲吾國銓衡之通病。人材各有所長。亦各有所短。自銓選之法行。而朝廷器使之妙。用爲三數冥頑不靈之木簽所霸持。人之。與職。輒不相稱。而所長無由。表見。所知因以日形。此在往日已爲甚鉅之。稗政况夫憲政籌備時代。分職日繁。責任日重。更非有相當之專門學術。如習律學者之爲法官。習工程學機械學理化學之爲技師。必不足以勝。任乎。今以耗費百數十萬派遣之留學生。而學成授職之際不問其所學爲何。非納之於。翰林院。即授爲州縣。分發外省。間有分部試用者。亦多仍往日掣簽之舊例。而未嘗就其所學爲之分派。雖所學與所官絶無關係而。亦昧然授之坐令才具優長者。以用違其長。而無由表見。才識本短者。以事非所習。而益形竭蹶。所學旣非所用。國家又何必耗此鉅大之經費。以派遣留學爲哉。此記。者對於唐尙書之議所由深表同意者也。 
專電 
[電一（北京）]  
　　請願代表團節日會宴集議進行方法除定期呈請都察院代奏外並上書各王大臣詳述速開國會利益及人民盼望之熱忱冀免阻撓 
[電二（北京）]  
　　倫總裁以資政院開幕須將全國地畝租稅宣布曾商請度支部預僃現已由澤公諭飭田賦司趕造表册限六月底呈核 
[電三（北京）]  
　　監國以今日端節特分贈駐京各公使禮品以敦睦誼 
[電四（北京）]  
　　湘鄂京官以拒欵代表决與楊度爲難擬即日集議排解方法 
[電五（北京）]  
　　俄國財政大臣及郵部大臣不日由北滿來京沿途考察以定遠東政策 
[電六（東京）]  
　　日本練習艦隊巡洋艦阿蘇宗谷二艦於初五日離香港十七日可到南京 
[電七（東京）]  
　　大隈伯爵議論日俄協約謂此新協約實爲俄日兩國永遠平和之前提亦足維持淸國之平和惟恐他國嫉妬唆使中國大官誹謗此約 
[電八（東京）]  
　　日本官塲宣言謂英國商人反對日本新關稅之舉實係誤會實則此項新關稅於英國貿易上並未加以何等之害 
[電九（東京）]  
　　日本遞信省次官仲小路於陽歷六月十日由西比利亞鐵路赴歐美 
緊要新聞一 
[崇都統死請速開國會北京]  
　　鑲黄旗漢軍都統崇勳於三月間病故臨終呈遞遺摺略云伏念時方多故百度維新我皇上冲齡典學我監國攝政王實以文王而兼周公之任欲競美天保治内釆薇冶外惟在憲政之實行邇來海内想望太平異口同聲均謂世變日迫應於預備立憲期内提前速開國會方足促憲政之前進以固我皇朝萬年不拔之基臣博訪周諮皆王此說仰懇睿慮熟籌早定大計當機立斷毅然及時自强又何必緩而行之重勞人民集會上書紛紛請願云云聞監國閱畢頗爲動容 
[滇督電請改訂中法界約（北京）]  
　　滇督李制軍昨有電奏到京探其内容係請飭外務部改訂中法界約並請在滇緬交界處 
 
 

Page 5

 
 
添設同知一缺聞已奉硃批交會議政務處議奏矣 
[内務府籌僃憲政之空談北京]  
　　内務府憲政籌僃處自二月十八日奏設以來寂無所聞查該處奏派總理司員一人協理司員十二人文案十二人故事鋪張虚應公事所有該各員除每日相聚談天外一事不辦知者謂其原因有二一堂官只知要錢無錢之事向例不辦二司官多無知識又皆順承堂官意旨遂皆袖手而該處直同虚設就中惟松定多三司員稍有才識擬仿日本宮内省制度參酌損益爲入手辦法惟阻於衆議不敢身犯不韙議遂中寢 
[吏部籌備憲政之手續北京]  
　　吏部前於籌備憲政摺内聲明今年爲改訂命盜案處分曁改訂大計卓異最優等章程近日李尙書飭司速行開議現已議决命盜處分應由巡警道擔負責任會商民政部改訂實行處分章程其大計卓異定例奉行數百年一旦改革現議將從前得有卓異人員一律調取引見如逾限有到卽行撤銷並予以處分而最優等人員較卓異引見便宜亦議一律調引從此再訂新章所謂除舊換新也聞不日即可奏聞 
[兩湖同盟拒欵會紀事北京]  
　　駐京湘路代表曾君繼輝等日前在湖廣會館開一兩湖同盟拒絶借欵大會是日下午兩點鐘開會湘鄂士紳蒞會者數百人並有東西洋外賓旁聽經會員劉通三宣布開會宗旨畢由湘代表曾君演說云湘鄂鐵路爲全國咽喉總匯之區一旦借用外欵所有利權由外人所操譬如人之身體完好賴有精血若精血被物吸盡不過空有軀壳而無能力矣本省人民鑒及於此故竭私財爲自辦計詎意楊度爲一已之鑽謀害全省之生命條陳借欵破壞商辦今又來京運動某京官曁旅京粤人達其借欵宗旨是楊度係拒欵反對者吾湘鄂人民與楊度勢不兩立彼在我亡彼亡我可拒欵故湘鄂人民團體一致不得不將場度滅除俾保全兩省生命語未畢已不禁大慟暈絶於地衆賓無不感泣外賓亦覺動容幸經會員將曾君喚救片時始醒後經鄂石巖程韻生吳友石等演說决定共討路賊以保鄉梓至五點餘鐘始行散會 
樞府與江督預防匪亂之布置 
[四月十一日軍機處致張督電]  
　　奉旨現在長江一帶春雨過多米價騰貴又値江寗省城開辦勸業會中外商民陸續麕集迭據英德美等國使臣向外務部聲稱该處長沙亂事後人心浮動匪黨濳滋近復有剪髮辮割鷄尾小孩身佩符籙學生懷挾槍彈等事外人性命財産在在堪虞各擬商派兵輪前往觀會藉可隱爲保護等語沿江地方不靖訛言繁興各國咸有戒心伏莽時虞蠢動亟應切實防範預遏亂萌該督前調兩營彈壓會塲如果不敷分布仍着酌添水陸數營隨時嚴密梭巡加意偵緝如有不法匪徒勾結煽惑以致旋行邪術擾害閭閻亦當協力查拿一經訊實卽行就地正法勿稍輕緃以弭事變而保治安並將辦理情形詳晣電奏是爲至要欽此 
[十二日張督致軍機處電]  
　　北京軍機處外務部軍諮處海軍處鈞鑒申承准軍機處鈞電恭讀十一日諭旨仰見聖謨廣運防患未然莫名欽佩長江一帶素多伏莾况値湘省亂後人心疑懼謠諑紛騰又加以調查户口屢屢滋事飢民時復嚣聚適値勸業會開幕四方萬國鼓舞紛來衝勢碍難中止似此麕集多人難保莠民不從中生事防範自應加嚴入春以來經通籌預僃已調江防馬步隊七營分佈會塲附近現復調淞滬巡防兩營扼要屯紥作爲游擊下關爲交通要地水陸交衝已派督署警衞隊及江寗巡防營與長江砲船水師巡警到處巡邏聯絡防緝此事前佈置之情形容隨時察看倘兵力尙屬不敷當酌量添募至剪髮辮割鷄尾小孩身佩符籙學生懷挾槍彈等事實係巫覡造誑詐錢學堂兵揉執用無彈廢槍傳聞誤會前據駐寗四國領事照會並准外務部電咨業已力破疑團擔任保護兹經購運米麥雜糧振糶並施以安輯飢黎一面分飭自治敎育各會並該地方官將調查户口事宜明白開導解釋毋令無稽讕言轉相淆惑總之會事之興適在地方多事之秋奸人易於煽惑匪類從而生心刻下省垣布置略定惟大江上下頻年不靖頗慮防不勝防亟宜派兵輪以資鎭懾查海琛镜淸飛鷹三艦雷艇兩號前因湘事已派在江防游弋應請飭下海軍處於海圻海容二艦中再撥一號及次號兵艦二三艘來寗與前派各艦艇統歸人駿暫行調遣除將辦理情形隨時奏報外謹請軍機處代奏再前因蘇垣兵單經會同蘇撫奏撥江防兩營赴蘇並非調駐會塲合併陳明人駿叩文 
[十四日軍機處又致張督電]  
　　奉旨張人駿電奏悉據稱會塲附近以及下關要地業派巡防衞隊曁砲船巡警屯紥巡邏布置尙屬周妥巫覡書符造誑雖由積習相沿而剪髮等事並非常有顯係邪匪所爲稍涉縱容卽虞滋蔓應飭地方文武留心訪察如有此等匪徒即行拿獲嚴辦懲一儆百此風庶可歛息調查户口迭次生事固由鄉愚無知受人搖惑亦難保無劣董奸胥藉端需索情事仍着嚴飭各宮紳於認眞曉示開導外務當妥爲辦理勿任稍有紛擾以免誤會而靖人心所請添派兵輪即着海軍處再行酌撥統歸該督暫行調遣欽此 
[京師近事]  
 
 

Page 6

 
 
　　新簡開歸陳許道江瀚本係欽選資政院議員今旣外放所缺員額聞仍由政府將原開碩學通儒單呈請選補 
　　各省造幣廠前經奏准統歸度支部派員辦理現聞廣東造幣廠有派湖南留學生周世勛爲坐辦之說不日即將入奏其天津造幣廠副監督錫年則派爲廣東造幣廠總辦副監督一缺則以錢承鋕接充 
　　駐英公使李伯行現在已届瓜代之期前外部擬保梁士詒張翼繼任茲又以現在英皇繼位伊始中英邦交正際緊要之會出使大臣責任綦重未便遽易生手致多貽悞已擬奏請聨任矣 
　　鹿相將來假滿又須奏請開去軍機要差朝廷優恤老臣當有諭旨允准其軍機大臣一差男須簡人聞朝廷以徐協揆前在軍機深資襄贊有簡其重入之意惟近日鄒尙書嘉來運動甚力將來究屬何人尙一難定之問題云 
　　端制軍久有起用消息現聞已由某樞臣在監國前力保端方才尙可用不例廢棄等語已蒙監國首肯惟起用後當如何位置之處一時尙難預定 
　　俄人以恰庫鐵路問題久未决議近來擬出其恫嚇手叚以爲示威之計特調俄兵壹鎭約一萬餘人在距恰克圖最近之俄境駐紥以示威嚇　　昨外部接駐京俄國公使郭索維慈氏咨文内稱近奉敝國政府來電擬與貴國合資開辦烏里雅蘇台金礦請貴部轉咨商部是否允准望速答覆 
　　中俄國境改定界約一節已續誌本報茲探得最近詳情錫淸帥所派之員係蒙務局總辦黄道仕福礦政調查局總辦李守家鰲曁襄辦各委員並吉林交涉司傅僉事疆黑龍江呼倫道宋道小濂等均已到哈與俄員會勘一切矣 
　　澳門勘界事久經停擱聞葡國通告各國謂中國此次訂約並非爲勘界實欲淸還已失之權利然名國之交涉此得彼失不知凡幾若欲一一追究豈非大爲紛擾倘澳門得手則各處租界及割讓之地皆欲照辦外交界且自此多故云云聞各國多惑其說以致不能訂結云 
時評 
[其一]  
　　天下事。有其權必負其責任。斷無無責任之權者。若權則爭之。而責任則卸之。事未有不敗者也。 
　　今日之。中國。一不。負責任之中國也。政治之大壞。其病源在此州縣與地方爭權。而責任則不問也。司道與督撫爭權而責任則不顧也。督撫與中央爭權。而責任則互相推諉也。 
卽以鹽政章程之往事言。度支部之所爭者權限而已。各督撫之。所爭者。亦權限而已。電牘紛繁。除爭權限外曾有一言及於責任否。詎不大可異哉。 
　　雖然。微特部臣與督撫不負責任已也。即樞府諸大老。亦皆互相推諉。專伺監國意旨。則又何尤乎司道。何論乎州縣耶。 
　　是故欲督撫司道州縣各官之負責任。必自政府負責任始。 
[其二]  
　　勸業會最與學生有關係者也。陳列各館。無一館不與科學有關係。即無一館不當研究。歐西各國每開博覽會。學生相率入會。盡心研究或研究敎育。或研究工藝。或研究理化。或研究農學。或研究機械。無一類不有學生研究。所以增進學識也。中國之勸業會。雖不及歐西博覽會之盛。然亦大足供學生之參考。今者勸業會開會之日。適當學堂暑假之期。有志學業者。盍速聯袂而往乎。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二民部解釋自治章程疑義 
[閩督致憲政館民政部電]  
　　憲政編查館民政部鈞鑒左列疑義敬請逐條電示甲逐年籌僃事宜第五年城鎭鄉地方自治粗具規模第六年府廳州縣地方自治粗具規模所謂規模是否指自治事宜而言自治籌辦處於自治會成立後有督催自治事宜進行之責否乙第一届城鎭鄉及府廳州縣選舉事務應由地方官辦理是否辦至議事會互選爲止抑至董事會參事會成立爲止第一届互選規則是否暫由地方官代訂丙父子兄弟可否同時一爲城鎭鄉自治職員一爲府廳州縣議長副議長及參事會員或諮議局常駐議員否又諮議局書記長書記得兼充府廳州縣議員或城鎭鄉自治職員否丁董事及各名譽董事照章由地方官核准任用若知其不勝任地方官得令再選否戊城鎭鄉議事會有監督席否席列何方壽眞 
[民政部覆電]  
　　福州制台鑒眞電悉茲逐條核覆如下甲查本部奏定淸單繁盛中等各議事會董事會參事會均應於第五年第六年成立其偏僻地方亦應次第籌設所謂粗具規模即係指此而言届時自治籌辦處即應按照憲政編查館奏案一律裁撤乙第一届城鎭鄉議事會選舉應照城鎭鄉地方自治選舉章程第八十一條辦理其董事會鄉董鄉佐選舉應照第五十九六十四六十五六十八各修辦理府廳州縣議事會選舉應照府廳州縣議事會議員選舉章程第六條辦理參事會選舉應照府廳州縣自治章程第三十九條第四項辦理丙父子兄弟同時一爲城鎭鄉自治職員一爲府廳州縣議長副議長及參事會員或諮議局常駐議員又諮議局書記長書記兼充府廳州縣議員或城鎭鄉自治職員照章旣無限制應准兼充丁董事及名譽董事如不得地方官之核准應將不核准之理由宣示公衆令其再選戊城鎭鄉議事會監督到會時應列席議長席之後方再關於自治章程疑義應專候本部解釋業於上年由憲政編查館通行在案嗣後毌庸電詢該館以免兩歧民政部篠 
[民政部覆魯撫文]  
　　民治司案呈准山東巡撫咨據地方自治籌辦處禀稱查府廳州縣地方自治章程及城鎭鄉地方自治章程中有疑義數條呈請咨部核奪等因茲將單開四條逐一核覆如下一烟台等鎭商店店東如非本地人並不住居本鎭其營業係委任執事人管理者應由該店東推其商店中執事人之住居本鎭三年以上者爲選民二府廳州縣地方自治章程第五條之規定本謂亦得合併設置稱亦得者其義即謂並非必須合併設置如有不便合併者自得分立三區董准以本城鎭選民由該城鎭議事會選舉以歸一律其分區及辦理區内自治事宜仍按照規約所定細則行之此條已另於三月二十六日電覆四選舉人民册照城鎭鄉地方自治選舉章程第十三條之規定應於本届選舉年限内保存參觀第四條選舉年限自應每年造具選舉人名册一次以上各節相應咨覆貴撫查照 
[陳給諫奏參粤省兵變情形廣東]  
　　廣東新軍滋事一案經陳給諫奏參交由江督查覆後將粤省文武各員分别革懲已載前報茲探得給事中陳慶桂奏請查辦原摺詞甚嚴萬節錄於下粤省新軍爲防營勦殺一事迭據鄉人函電稱此次兵變實由去年除日新軍與巡警口角肇釁新軍受辱今年元日一標兵進城與巡警尋釁幸經彈壓解散初二日二標及砲工輜重等營復鼓譟閙事挾械四出舊統帶黄士龍親往曉諭招領回營各兵初亦聽命迨黄士龍入城城守兵誤開鎗迎擊至傷該統帶及新軍數人衆乃大譁始紛紛竄踞提臣李凖聞信翌日派隊往勦砲斃多人其餘擒獲及繳械來歸者無算以爲事出誤會官吏不善消弭遂至釀成臣變惟據督臣袁樹勛等告示則謂逆黨潜布軍界乘機煽亂事前並起獲逆票等件似係有意圖變據此情形兩歧出入頗爲重要以臣臆見逆黨果思煽亂則事發時便據城戕官刧庫掠械不應祇與警兵尋仇且事延數日亦不應漫無布置束手待勦謂爲有意肇亂疑竇實多然督臣統理全省軍政於新軍有何歧視自非搜出叛逆確據必不貿然派兵勦戮臣竊維國家創練新軍本欲收腹心干城之寄若皆爲亂黨所煽濳伏暗滋譬之養虎自衞爲患何可勝言往歲安慶之變懲毖未忘今又復見於吾粤苗衆莠生固宜防僃即此口角細故動輒離營滋事該軍統領平日訓練者何事督撫具有軍寄於此等事誠宜力任責成即軍諮處總司全國軍政亦宜亟予整飭乃能提綱挈領建威銷萌擬靖簡派重臣澈底查究果有蓄意圖逆憑據應分别嚴汰辦理善後以肅戎綱如係官吏不善撫御有妄勦情弊宜按律懲辦此後不得藉黨人名目恣意株陷以爲生事邀功者戒 
勸業會塲之見聞錄 
[馬戲塲小起風潮]  
　　會塲馬戲塲正在興工建築各小工因米珠薪貴於前日午後同盟罷工要求加價臨時巡警局特派長警前往勸導約二小時之久允稍增加其事始了 
[巡警保護醉漢出塲]  
　　南洋大酒樓初三日午後五時有某西人在樓飲酒至醉手舞足蹈不知秩序岡巡隨即報告臨時巡警局派多數巡士扶送出塲俟其酒醒使之自去 
[飼蠶之進步]  
　　從前公園内本有飬蠶試驗塲爲本會坐辦陳觀察所創自其基址歸併於本會後蠶事仍然不廢近來天氣不變飬護者亦頗知研究故成績甚佳惟預備蠶種太少今年不能大獲其利爲可惜耳 
 
 

Page 11

 
 
[誤入女厠受罰]  
　　勸業會塲男女分設厠所男人誤入女厠者罰洋一元久已宣布前日有某君之男僕王姓誤入女厠被巡士魯某瞥見帶至臨時巡警局詰問業經照章處罰 
[烟火之奇觀]  
　　初四晚勸業會特開夜會自八時至十時在公園花圃内試放烟火楊欽使偕各官來觀軍學界來者甚多合紳商界不下二千餘人烟火爲花籃白鶴生蛋狀元騎白馬寳塔九龍城等八件一時五花八門精彩奪目最奇者爲城一座視之空空然而槍砲之聲不絶約有一刻鐘之久聞不日將放外國烟火矣 
[音樂協會之熱心]  
　　初三日音樂協會主任員莊成季王鍾聲兩君同會員三十六人於下午來會在音樂亭上演奏各樂以怡觀者之性情 
[安徽館開館]  
　　安徽本兩江所轄各府州縣出品已與蘇贛各屬物品陳列各館嗣該省以出品過多於江西館側另建一館業已裝飾陳列完僃於初四日開館 
分類新聞政界 
[札司妥籌苕溪濬淤經費杭州]  
　　杭屬餘杭士紳禇成博給諫等日前聯名具呈撫院以苕溪淤塞關係杭嘉湖三府水利田禾環請迅照諮議局議决公布議案實行撥欵興修等情昨經增中丞札行藩司等略稱此案迭據諮議局及禇紳等呈催業經札飭杭關道曁杭嘉湖三府趕緊設法議辦在案釐餉局現已裁撤善後絲捐擬撥修濬經費究應如何設法抵補俾資要政之處合札司核明詳復並仰杭關道速將應辦船捐妥籌具報以憑核辦並行褚紳等知照 
[通飭停止各屬訴訟副呈浙江]  
　　浙省自官紙局成立以來官塲視爲專門營業勒令各屬槪用官物羽檄紛馳任情壟斷而尤以民間訴訟紙二種以三四十文之成本勒售大洋三角小民不知禁令動輙被抑爲累民最甚之事業經諮議局專案提議酌定售價呈請公布在案日前復經增中丞專文通飭各府廳州縣畧稱官紙局印刷訴訟詞狀紙前因定價過鉅曾經通飭每紙只准收銅元十枚其副狀一項刷印在前者均加蓋紅戳作爲正狀之用嗣後副狀即歸消滅凡人民購買訴訟狀紙不必再有副狀各衙門亦不必再收副呈以昭一律而免窒碍 
[札司核議裁撤佐貳善後辦法杭州]  
　　浙撫增子帥以奏定外省官制淸單内載各直隷州直隷廳及州縣應酌設佐治各官分掌事務從前各府廳州縣所有佐貳雜職應即一律裁撤酌量改置作爲佐治員等語浙省佐雜總計有二百缺之多除府司獄州吏目各縣典史有監獄之責應俟各級審判廳成立後再議改置外其餘經歷照磨縣丞巡檢各缺均應遵章裁撤有分防處所者飭由該廳州縣將該處巡警及地方自治赶速辦成以爲先事之預僃所裁實缺人員如量其才質堪勝佐治員缺并堪充監司以上各衙門科員等職者得由主管官廳札派或由府廳州縣禀留委用其年力富强才堪造就者並推投考相當之學堂或酌予貲遣以示體恤其不堪造就者則咨令回籍當經飭由憲政籌僃處擬定辦法昨特札行藩司核議詳復以便核飭實行 
[交涉司請撥辦公經費浙江]  
　　浙交涉司王豐鎬日昨具詳增撫略稱署司任事伊始所有組織分科及一切經費尙未規定外交重要辦事需人所有洋務局襄辦提調以次各員現均在署照常辦公此外書記公役等亦槪仍舊職藉資差遣全署雜用等費亟待支給擬請先行借撥洋四千元暫資五月分辦公之用懇請迅札藩司如數籌解仍由署司核實造銷等情旋奉增中丞批該司所需經費務宜力求撙節仰候札行藩司先行挪墊一俟分科辦事及廉俸公費等項規定後再行核飭遵辦 
軍界 
[誥誡軍人之懇切鎭江]  
　　江督張制軍於日昨頒發告示到鎭張貼各處略謂業已南洋勸業會開會各屬軍人巡士等來寗參觀亟官檢束况軍警各界皆負最尊崇之品格萬勿因細故爭執致生事端倘敢故違一體嚴辦决不寛貸 
[禀請展期撤防已准安慶]  
　　皖屬桐城縣爲盗匪出没之區上年冬防經派巡防右翼三營左哨楊弁正昌前往駐紥到防後會同該縣周令日夜梭巡緝獲積匪宋老三一名嗣因撤防旋省經該縣禀留以資臂助旋該弁因入講武堂肄習遂改派該營中哨朱弁占元率隊前往予限二旬回防到防亦拿獲搶匪多名頗著勞績現届限滿復經該縣令以年荒盗熾禀懇展俟二麥成熟地方稍靜再行撤防已蒙上台允准矣 
[徵兵暫緩之原因揚州]  
　　駐揚徵兵局自開徵之後已招得兵士三百餘人陸續赴省將次足額現因南京勸業會甫經開幕該局吳徵兵官恐此項新兵敎練尙未純熟一量足額統赴省垣或致滋生事端殊爲不便故緩招募俟閉會後再行續招 
[電准調用兵艦福州]  
　　沿江海所置各等兵艦原僃緊急之調用昨聞軍諮處電致閩督松鶴帥稱此後如遇有緊要軍事盡可電達調用等語松帥接電後業已轉飭各隊統帶官一體遵照矣 
學務 
[飭催設立簡易識字學堂揚州]  
　　揚州府昨奉學司李文宗札飭畧謂奉學部電開案查籌僃憲政淸單本年應推廣簡易識字學堂該省現已設立若干所學生若干人應速查明專案報部以便彙入本届籌僃憲政摺内具奏等因查此項簡易識字學塾係宣統元年籌僃憲政案應辦事宜茲查各屬未報開辦之處甚多揚州府屬除江都甘泉寳應泰州四屬外尙未具報開辦似此因循貽誤疲玩已極亟應嚴札飭催如未經開辦之名州縣應即會同敎育會勸學所曁地方紳董設法籌辦限文到一月一律設齊其已開辦之各廳州亦應設法推廣以期敎育普及 
[嵊縣學堂之危機浙江]  
　　嵊縣大同學堂佔産過多鄉民憤甚上月二十五日北鄉王徐兩族竟聚集千餘人各執耜耡農具入城欲與該校爲難大同邀集各校共謀抵制壓服之法各校不直大同所爲且恐壓力愈過激禍愈大遂不贊成後經施大令曲爲排解將大同所受之産諭令撥還原户并令王徐兩族各辦族學大衆始散然此雖一時權宜之計而全學界已大受影響矣 
 
 

Page 12

 
 
[批准女生赴東留學湖北]  
　　武昌啓秀第一女學最優等畢業生李椿生女士現擬自僃資斧赴日本高等女子師範肄業以宏造就日昨特禀學司給咨前往馬文宗以該女生有志向學殊可嘉許已批准發給咨文前往留學矣 
實業 
[郵部咨查官輪欵項安慶]  
　　郵傳部以各省官輪官渡每年動用公欵及官商合辦輪船之官股並籌辦船政一切出入欵項爲數自必較鉅究竟出納之盈虚以及動用官欵之多寡自應詳細調查以資考核刻已有咨到皖朱中丞已轉行所屬遵照辦理矣 
[設立蠶學館之計畫湖州]  
　　湖屬蠶絲之利爲土産一大宗近年因日本絲業逐漸進化湖絲銷路大爲减色日昨潘少陽君爲整頓蠶業起見議在郡内創設蠶學館一所選擇精於育蠶植桑之敎員常川在館講求培桑育蠶各要法俾蠶業改良絲利不爲日本所奪惟經費無著前議提撥湖郡公車費具禀勸業憲批准在案後因公車費一項經管者掯不宣布以致究已撥用若干餘存若干無從深悉爰議再請勸業道飭查俟有把握再定開辦之期 
雜記 
[監犯逃逸福建]  
　　閩省廈屬同安縣陳大令文緯前在厦辦理要案未返時監内犯人械鬥已誌前報上月二十日監犯又私自挖洞逃逸幸所挖之洞尙小只能魚貫而出該犯等爭先恐後吵閙不休爲親勇所知故一牢七十餘名只逃脫二十三名聞逃去各犯中有林雁及女犯白蘭凉等八名最爲緊要陳大令日昨特派差勇並懸賞格購拿 
[禀請嚴緝搶刧典舖盜匪安慶]  
　　皖北地方民風强悍盜案迭出雖經地方文武會同緝捕獲犯懲辦無如各帮匪黨行踪秘密聚散無常殊屬防不勝防前月定遠縣爐橋鎭信和典舖被大帮盜匪手持快砲利器白晝行搶該舖失贓甚鉅頃由商務分會呈請省中大吏飭縣比差緝獲正盜眞贓照例究辦以弭盜風而安商業 
[運司自請查辦幕僚索賄杭州]  
　　浙運司衡都轉自蒞任以來以鹽官閒曹政務單簡日在西子湖一帶輕車簡從游蹤殆遍所有日行公牘槪由幕僚龍某總握全權前次蘇五屬鹽商以售價改用洋碼一事全力灌注函電紛馳嗣奉督辦鹽政大臣核准電飭遵辦龍某居爲奇貨捺擱多時一面密囑房書沈閬花間接關說允償厚酬始將原文發表（或云該幕實受六千金）乃議有成約杭滬報紙後先揭載商人始悉底蘊而金錢羽化迄亦莫可如何現聞都轉微有風聞恐遭物議擬卽回明中座請予查辦以息浮言 
[嘉屬撥糶截漕辦法杭州]  
　　浙屬屢歉米糧缺乏市價飛漲民食維艱而嘉湖兩屬爲尤甚前撫憲奏截京漕分撥該府一萬石究因幅　較廣分濟不敷昨經英雨亭太守通詳各憲請以杭屬協撥漕糧加撥嘉　縣領糶傳惠窮黎本日奉藩司批廻據詳杭屬截漕餘米二千二百石　數加撥嘉興縣惟由何州縣米内協癈仰即飭候糧遣核定正耗米數飭遵領濟開糶至該府所屬截漕一萬石業據另文申報計嘉興石門二縣截留二千石秀水桐鄉二縣各撥一千五百石嘉善一千二百石海鹽一千石平湖八百石旣經匀分濟糶並卽督令各該縣趕將平糶事宜開辦情形及加撥嘉邑赴杭領回米數各日期隨時查報毌任藉延 
[何禀控黃崇威者之多也杭州]  
　　台州耆民周建臣等以黃崇威無惡不作遣抱呈控撫轅增中丞以此案是否與選舉訴訟有關特將抱告朱明生連同原呈發司訊問經臬司李廉訪查得該耆民所控雖與選舉訴訟不同而於黃崇威品行如何大有關係擬先將朱明生發縣取保俟黃崇威到省再與周建臣等一同傅質與選舉訴訟案分起究訊 
[乃有爲徐花農運動開復者廣東]  
　　前學使徐琪以貪婪不職奉劾去官業經十餘稔現在粤籍紳士許炳榛等臚列該學使在粤政績呈請制府代奏開復原官聞制府以該學使革職原因本署並未准部咨行無憑查核自未便率行入告應由該紳等自赴都察院呈明聽候核辦 
[北方日報舉行續刋式天津]  
　　北方日報於日前舉行續刋式紳商學報各界到者百數十人先由該社社員王君厚齋致辭鳴謝畧謂本報封禁後蒙紳商學報各界函電慰問竭力維持不惜犧牲無量數之血汗爲本報作續命湯云云次由大公報社長英君斂之演說言凡事經一番摧折必有一番進步貴報經此摧折可爲貴報賀次私立中學監督張君伯苓演說張君留學歐洲有年歷引西報之歷史及西哲之學說責望該報次議事會書記胡君鹿泉演說嬉笑怒罵莊諧雜出末由楊君韶九致謝辭時已五鐘餘閉會復拍照以爲紀念 
短篇小說 
[學生之怪現狀（留）]  
　　纖雲四捲。華月東昇。春寒中人。東風拂面福州路之燈火。如繁星萬點。出没於空氣之中。游人之來往者摩肩接踵。幾不可以數計。 
　　在福州路之北。有男子二人。短衣呢帽。作文明國人之裝束。且行且語。所論議者。皆熱血愛國之語。掦手擲足。旁若無人。儼若彼二人者。實爲中國之主人翁。非彼二人之力。决不足以救中國於危難。 
　　有頃。忽聞一人大聲曰。吾輩學生。名譽自爲最貴重之物。然當經濟因難之時期。名譽乃不能爲用。吾意以爲但有利於我。輩而不至大傷名譽者。或即大傷名譽。而不至爲他人所覺察者。吾輩皆不妨一試。汝以我之言爲何如。（未完） 
探險錄 
[西部蒙古游歷談（十八）]  
　　鄂洛該湖亦謂之　湖。蒙人多于湖畔製鹽。獸類棲息系殖。回顧一。千六百八十八年噶爾丹戰爭時。喀爾喀部之。土謝圖汗及三音諾顔汗主持獨立起見。於鄂洛該湖畔與喝爾丹。决戰。血鬥三日。戰不利。喀爾喀敗走。遂歸順中國。嗚呼。星霜。冉冉。歷三百年。當年戰跡。芳草萋萋。蒙人幾不知歷史上有此事　。亦可慨哉。然喀爾喀人。極富愛土觀念。嫌惡我國人（俄國）甚深。常云烏里雅蘇台。有俄商義克那基耶夫者僑居五年每歲編成商隊行商。所有蒙古各地。一面辦貨。一面查考蒙地情形。吁我俄人考查。甚爲拙劣。遂至使蒙人抱此觀念。我俄國對蒙政策。此後應須愼重講求。以免蹈滿洲失敗之轍。然蒙人所買貨物。均係俄國貨物。如我國商貿通曉蒙人性買推廣商務。則我國收外蒙古商權。極易易耳。惟憾我商界中人。每以。蒙古商務置之九霄雲外。回顧我國蒙古政策。豈堪設想哉。（案拔君不過一俄商其抱負之大觀察之奇。語語中肯如此。回首北望。不禁竦然）鄂洛該驛西郊。即鄂洛該河。河幅甚隘。水亦極少。地質粘土雨後水潴行旅不易。平原盡濕。和勒博山聳立。山麓有河。曰庫勒木杜河。水勢急激。下流合于鄂洛該河。禽鳥甚多。越扇達内山歐爾杜勒山。至烏塔平野。烏塔河貫流其間。地質沙土。支流縱横。蒙人利。用其水以漑耕地。烏塔驛在右岸。有郵政局。三音諾顔汗土謝圖汗二部牧民雜處。由達賴公管轄。驛甚蕭條。休憇須臾。又啓行矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[江督張人駿奏查明廣東新軍滋事情形摺（續）]  
督臣袁樹勛與提臣李準旋派親軍統領吳宗禹等帶隊出城協統張哲培隨行比至牛王廟與新軍遇倪映典偕其黨數人馳馬在前吳宗禹先遣防營管帶童常標等諭令繳械投誠倪映典因與童常標舊識反勸其歸附伊黨並昌言於衆謂今日乃獨立機會正革命軍出世之日語極悖逆各員知難理喩而退少頃亂兵開槍防營用機關槍擊之亂捕死者二十八人倪映典亦在其内又軍前被執正法者十一名復先後拿獲黃洪昆等四十餘人時有一標二營隊官宋殿魁勸諭各兵不從自戕而死路人誤斃者二名而提督親軍中營正兵唐子淸亦中槍殞命親兵傷者十七人防兵傷者十六人亂兵登即逃散防營亦未窮追是夜一標第一第二兩營先後被焚或謂亂兵遺火或謂防營縱火訪查並無確證迨後拿獲新軍司務長王占魁江運春目兵尤龍標等均與先獲之黃洪昆訊認曾入革黨約同倪映典藉端煽惑各兵希圖起事不諱督臣袁樹勛業將各犯分别懲辦其陸續繳械來歸者一千二百餘人亦已遣散此當日新軍滋事之情形也臣查此案要領厥有三端去冬之獲辦會黨起出票據爲一事除日之細故口角兵警交閧爲一事初二三日標兵因不放假釀成變亂又爲一事前一事本不相合後二事釁乃相因謂會黨事涉懸虚新軍全受寃陷者固不免失之過激謂新軍預定逆謀約期起事者亦非實在情形粤省毗連港澳會黨出没無常濳誘軍隊蓄謀甚狡督臣袁樹勛陸續開除標兵本爲思患預防之計良多莠少儘可消弭於無形乃因兵警齟齬之微警官不善排解以致新軍受辱逞忿尋仇迨釁隙已成而協統標統等官又不善爲撫馭始則一昧操切嚴中不准放假之令繼則相率畏避棄營而逃人心一搖軍情遂渙兵十旣誤於報復之說更受倪映典等之煽惑以致一旦横决釀成慘烈之現象查當時一標與砲工輜營之兵人數雖衆尙非全軍思變祇以心懷疑懼散處郊外迨黃士龍沿途勸諭多已情願回營不意士龍誤爲守城旗兵所傷衆憤遂覺難平禍端因而愈烈斯乃本案肇釁之實情原奏謂逆黨果思煽亂則車發時便據城戕官刦庫掠城不應祇與警兵尋仇亦不應漫無布置束手待勦揆諸事理洵屬中肯之論然營房槍械既已毁搶管帶隊官同時被戕軍紀蕩然不得謂全無變亂形迹倪映典之口出逆語黃洪昆等之親書逆供事蹟昭彰亦不能謂無煽亂實據特以標兵本未思亂因激成憤奸徒乘機搆煽事起倉卒初無預謀自無暇爲據城刧庫計一擊遂平其事亦可槪見當日防營出勦不免邀功故初報殲斃叛兵百餘奪回槍枝千餘且間有剽竊新軍衣裝事後變賣情事而新軍平日尙能安分此次逃往鄉落亦絶無騷擾是以粤士痛新軍之傷殘馳論紛紜致有新軍逃亡餓斃防營未傷一人之語今據委員查覆亂兵僅斃二十八名營兵亦傷三十餘名曾經調驗數名傷痕猶在且騐城樓木柱確有城外槍彈飛至打損痕迹尤足爲亂兵放槍之證是營中之報告與士民之論說按諸事實均未盡符合也惟當時新軍畏避出外者多在塲滋事者少事後來歸悉被遣散以數年訓練尅期成鎭之捕一日决裂敗壞至於如此論者咸深惜之茲查先後資遣回籍者共正副兵目一千二百五十八名雜兵一百零四名又送赴陸軍警察講習所二十六名其事變之後自回鄉里者共一千二百二十七名所有第一標及砲工輜七營已無留營之正副目兵僅餘各項雜兵一百二十名至二標三營現存各兵共一千一百九十八名三標一營現存各兵共三百七十名現尙能守軍律似可無須嚴行裁汰善後事宜亦經署督臣袁樹勛酌擬辦法專摺具奏應候軍諮處陸軍部核明議覆咨行遵照辦理惟前協統張哲培平日撫馭無方臨事棄營逃避迨奉令往撫又復觀望不前一標統帶劉雨沛當標兵初次喧嘩之時卽已避匿迨次日營中大亂又復私逃律以守禦之官因軍叛棄城而逃者厥罪綦重當此整飭軍紀之際似未便稍事姑容相應請旨飭下署督臣袁樹勛將張哲培劉雨沛二員拿解法部訊明治罪一標一營管帶胡兆瓊一標二營管帶于如周一標三營管帶楊長卿砲隊二營管帶林金鏡工程管帶陳宏萼輜重營管帶許嘉澍先事旣失於防範臨時又未能彈壓于如周並有遺失關防情事均屬咎無可辭以上六員業經袁樹勛奏請交部分别從嚴議處應候部議遵辦至下級以下各員除已遣已辦外其餘應由袁樹勛分别革懲發落在逃者仍勒緝務獲訊究前充廣東老城巡警第一局巡官試用巡檢陳慶壽縱容警兵鎖毆新軍兵士釀成鉅案實爲厲階應請卽行革職其滋事警兵仍應由袁樹勛飭令現任巡警道查究嚴懲廣東督練公所參議道員吳錫永疏於籌畫臨時張皇統領水師親軍保升道員候補知府吳宗禹任事尙勇惟紀律不嚴失察兵丁剽竊均請一併交部議處仍飭將搜竊軍裝之營兵從嚴革究前署廣東巡警道髙覲昌於警兵鎖毆新軍之後已許撤官革兵次日聞報滋閙亦即馳往彈壓尙無縱容情事敎練處總辦吳晋本非統兵之員亦無守護之責均請免予置議其標兵傷斃警兵一案另行緝兇究辦在城上放鎗誤傷黃士龍及隨行兵士之旗兵未得主名應由將軍臣增祺等查明懲處署兩廣督臣袁樹勛廣東水師提臣李準當日因新軍七營同時鼓噪不服勸諭變生意外恐致不可收拾權宜主勦事本出於不得已惟措置未盡合宜報告亦有不實以致輿情未洽究難辭辦理不善之愆應否量予處分抑應寛免之處伏候聖裁其當日殉難之砲隊一營管帶齊汝漢一標一營隊官胡思深一標二營隊官宋殿魁三員均應由袁樹勛另行奏恤合併陳明所有遵旨查明廣東新軍滋事緣由謹恭摺覆陳伏乞皇上聖鑒訓示謹奏宣統二年四月二十二日奉硃批另有旨欽此 
本埠新聞 
[勸業會董事致正會長電（保護商店）]  
　　南京督憲鈞鑒三牌樓新馬路店鋪戲園旅館近日陸續開張皆由敝會招來應懇憲台格外體恤請飭警局妥爲保護以免人地生疏之虞並祈另飭下關釐局如商人有食物由車運寗切弗扣留免致汚壞羣商感德曷有旣極上海商會勸業董事會同叩支 
 
 

Page 19

 
 
勸業會致董事會電（公讌日本實業團）上海勸業會董事會初八午前十鐘請觀光團帖已發盼早齊來 
　　 
[日本實業團將次抵滬]  
　　日本實業觀光團將由漢口來滬駐滬日本總領事有吉明君定於本月十一日下午六時假座滙中旅館設筵欵待並請中國紳商列席藉以介紹 
[茶商禀請停收路股之失敗]  
　　農工商部札上海商會文云四月十二日接據電禀内稱皖路按茶引派股流弊滋多業經禀奉前江督端批准停收本年三月間皖路公司遽請江督復派茶股各茶商電禀停收未蒙批准懇電江督迅飭皖南茶釐局停止代收等情當經電咨兩江總督去後茲准復稱此案迭據滬商會及各茶號禀請停收均經飭行皖路總理周道學銘查明妥辦嗣准安徽同鄉京官來電以皖路茶股係皖省茶商自願入股與他處茶棧絶無干涉滬商會據少數茶棧要求禀請停收顯係一三奸商希圖免釐請飭皖南茶釐局照章代收等因當經電飭該局查酌辦理並據周理電禀昨得屯溪茶業報告亦言照收各在案准電前因除飭周總理會同皖南茶釐局妥商辦理詳復核咨外合先電復等因前來合行札飭札到該商會遵即傳知各茶商一體遵照 
[收發委員之野蠻]  
　　公共公廨錄供生顧家駿前日在供簿上悞書禮拜四爲禮拜五華務收發委員王信甫向之詰問顧自認錯惟言語之間稍覺强硬王隨將顧掌頰三下麾之使出該委員抑何野蠻若是耶 
[衞生處預防疫癘]  
　　英美工部局以時交夏令虫類滋生蚊虫臭虱尤易傳染疫氣爰由衞生處西人刋發條告遍貼通衢勸諭居民舖户設法殲滅勿將日用水漿存儲並令疎通溝道時灌火油庶不致蘊化蚊卵出而爲患亦思患預防之道也 
[船夥戲謔釀命三誌]  
　　石子船夥張阿品被同船夥與之戲謔以致淹斃一案前日下午由閘北四路一區黄正巡官將該船主仇阿玉仇阿三王小春王阿友等解送總局一併移送上海縣研訊一面仍飭緝肇事船夥務獲訊究 
[滬道與縣令密議要公]  
　　滬道蔡觀察前晩七時由蘇乘坐火車回滬即乘與赴縣田大令因適患目疾飭丁擋駕觀察不允旋即迎入花廳議商良久始别至究爲何事容俟探明續錄 
[浙省採運粤米]  
　　浙撫增中丞近派知縣　厚裕赴粤購米二萬石爲該省平價之用因特札飭海運滬局總辦李時泉觀察俟此項米石解運到滬着即過磅上棧以待各屬僃價承領茲聞業已運到五千石其餘一萬五千石不日亦可運到 
[謝贈]  
　　浙江鐵路公司定於本月十三日在杭州錢塘門外昭慶寺開第五次股東會昨承惠贈入會憑單二紙本埠法租界卜鄰里口鳳舞臺戲園昨贈入塲劵二紙西門内改良善書會昨贈繪圖最世界寳一册併書誌謝 
城内 
[限制領賞]  
　　道轅向逢令節循例酌給貧員節賞現因請領者紛紛不絶無欵調劑昨發牌示云各員請領津貼須將到省文憑驗明無誤方可照給若　奬札呈驗碍難照辦 
[不待發落]  
　　沈桂生卽飯桶桂生前因搶奪銀洋經前任顾大令收押改過局三年在案前日期滿由局解縣請爲發落詎該犯性急萬分遽於昨晚逃逸未知再能緝獲否 
[薦頭送縣]  
　　陶鶴章於前月念五日自言失去金珠飾物將女傭金陸氏毆打逼供該氏懼責謊稱將物交於薦頭沈潘氏當將該薦頭及潘錦章女傭金陸氏保人朱吳氏一併送至一路巡局訊究潘氏不認經德正巡官喝令鞭責藤條仍不承認前日移送到縣田大令因在假期命將沈潘氏潘錦氏交保聽候示期番訊 
[不應用武]  
　　翟蔚生昨將李　元扭至一路巡局翟供李向小的索討竹香烟嘴一言不合李卽行凶將小的頭面毆傷德正巡官察看翟蔚生受傷屬實判李笞責三百板一併驅之使出 
[懲辦竊賊]  
　　吳福三昨將　竊陶阿香送至一路巡局請究陶認竊不諱判責三百板拘留三天期滿驅遂出界 
[追還工資]  
　　傅世明昨將唐泉餘扭至一路巡局傅供數日前唐偕伊妻錢氏及荐頭沈潘氏荐錢氏到家爲乳傭言明每月工資洋五元當時先付十元立據爲憑詎不到七天唐欲領妻回去並將自巳髮辮剪去到家滋擾判唐交保限三天將洋交還領妻回去 
[道批照錄]  
　　洪賢璜禀批前據周廷弼具呈大致以泰昌更名鼎生張夢周在泰昌原附之兩股由伊頂抵一股另有王調甫招胡姓一股所有鼎生該欠　泰鼎昌之欵先由鼎生股東墊出再向泰昌股東索還伊頂一股應歸張夢周劃還墊欽連利一萬五十兩等情業經批縣提訊在案今來禀亦謂爾之鼎生兩股係接替泰昌張夢周名下兩股應還銀二萬四千兩歸爾承收是爾與周廷弼入股鼎生所虧之項均須泰昌股東張夢周一人賠償張僅兩股欲令攤賠爾等三股情節似有不符究竟爾與周廷弼孰是接替張夢周泰昌之股必有替股　據可查一經吊驗不難水落石出仰上海縣迅速吊據驗明秉公核斷具復察奪毌遲 
[官事]  
　　郵　部郎中羅惇曧分省補用知府法政畢業生潘沆河南採辦煤礦機器委員候補知縣樊庶昨均到道拜曾禀見江西試用巡檢李祖芬奉江　藩司札委來滬採辦　藥到道禀見上海縣田寳榮昨由專丁到道禀請目疾假一天 
南市 
[公所落成]  
　　小西門外新建之江陰公所房屋業巳工竣聞該邑旅滬同鄉紳學商界定十三日行落成禮並公舉職員籌辦一切 
[負欠纍纍]  
　　寅泰板木行股東周義芳前與　作頭張萬才承造北市外國影戲館房屋結欠雕花匠陸益山等工洋二百九十一元曾被扭至　程局控請追究判令交保限兩月理楚在案前日又有木工謝子山與洋鐵店主陸　順附控被欠工料洋一千餘元復經陳裁判傳訊周供推諉判交的保限尋張萬才等來案併究 
[串誘成姦]  
　　洙涇婦人當潘氏之女兩小今春私逃來滬匿居新碼頭洪金氏家旋由洪之同居人沃阿　鄔裕泉等串誘與沃之妻弟阿狗私識同往寗波嗣被女母得悉來滬向洪理論扭控工程局判候補提人証訊究在案昨提鄔之堂兄裕豐到案復訊判一併交保限期尋交該女到案再核 
[分期拔還]  
　　程顧氏同子蘭生將西門外美昌鞋店主徐恆富扭至西區控稱徐向氏壻諸葛震借去洋一百五十元除收過五十元外其餘延不理楚現女壻已故求請追還當由該區解至工程局訊明判徐交保限至明年年底分五期拔還 
閘北 
[循例停訊]  
　　昨爲端陽令節閘北巡警總局及三四路分局循例停訊一天 
[幸未燎原]  
　　前晚八時半公益里江瑞　米店因潑翻洋燈幾兆焚如幸經隣居帮同撲滅後由站崗巡士將該店主張惠庭帶入四路一區申斥釋出 
 
 

Page 20

 
 
[查獲舊槍]  
　　前晚有王阿毛羅朝餘將有才等三人手持衣包一個在途行走巡士見其形迹可疑向之盤詰旋在衣包内檢出舊手槍一支解入四路一區押候訊究 
[婦人迷路]  
　　無錫人張將氏前晚在施粥廠附近迷路由岡巡帶入四路一區送往棲流所留候本夫張春發到案認領 
[笞責竊賊]  
　　周阿二前日行竊捕房某華捕之油衣携至閘北向某押店質錢被崗巡查見拘入四咱一颧判責四百板還押候辦 
英租界 
[荊天棘地]  
　　住居後馬路淸遠里四十三號屋内之金賢明前晚十句餘鐘乘坐東洋車回家行經江西路泗涇路附近突來流氓多人從後赶上將金拖下各出利刃禁嚇聲張當將金所帶之鈔票洋四十五元現洋數元及象皮雨衣綢夾衫紗馬中等一併攫去事後金即投報捕房飭探查緝 
[撞碎電燈]  
　　江西路廣東路口之二十號電燈前晚被五十四號電車撞碎由捕查見回禀捕房即飭電燈公司派匠修理又電燈公司載運電燈之車輛前晚經過廣東路河南路口與五十二號電車互撞擊碎電燈一百餘盞當即車回修理 
[電車傷人]  
　　英美電車公司十三號電車昨晨在黃浦灘將行人孫阿炳撞倒跌傷頭面等處由捕將孫車送捕房轉送仁濟醫院醫治一面請廨飭　司機人訊究 
[總會宜禁]  
　　王德生等九人在廣西路小花園六號門牌總會内聚賭由探查獲一併拘入捕房飭各存洋三十元保出嗣因公堂傳訊不到判將保洋充公茲經捕房查悉該總會係吳雪齋所開業已請廨出單傳訊 
[包探獲賊]  
　　過犯張　　昨在河南路摸竊岳文堂袋内現洋等物當被包探查獲拘入捕房押候究辦 
[巡捕升階]  
　　總巡捕房八百十二號華捕金福壽新閘捕房五百五十七號華捕陸阿濤均因辦公認眞昨奉卜總巡諭各拔升爲試用華探又一百九十號西捕亦因辦公勤愼升充西探派至老閘捕房當差 
美租界 
[西人行兇]  
　　前日下午有庽居西華得路日本旅館之西人三名雇坐嚴阿三馬車至晚歸庽不名一錢嚴向索取反被拖入該旅館恣意兇毆致受重傷昨嚴投報捕房經捕頭派探將三西人逮案飭償養傷費洋十元給嚴具領了案 
[同鄉敲詐]  
　　住居密勒路南金里之粤人陳阿王昨投捕房訴稱被同鄉人阿福阿七等來家訛詐不遂逞兇　爲究辦捕頭命陳自赴英公堂禀控 
[恃强索詐]  
　　北四川路雜貨店主莊桂良控夥王　虎行兇圖詐捕頭飭候查明再核 
[暗昧不明]  
　　北四川路十一號某西人家侍者張才生昨至捕房控稱前與傭婦某氏姘識業户分拆近又時來滋擾請爲查辦捕頭以事涉暖昧斥退不理 
法租界 
[及時行樂]  
　　昨爲端午令節各帮工匠均出外閑游因是茶肄酒寮戲園妓館莫不利市三倍法界電車亦預將綢絹紮就龍車一乘旗幟鮮明往來眩目乘客亦爭先恐後甚 
形熱閙 
[展期料理]  
　　戚森前同經人卲鴻翥控告錫記烟葉號主楊炳臣將低劣烟葉抵銀逾期不贖以致虧折銀數萬兩一案前日又由原告投廨禀稱楊並非無力實係逞刁圖賴求請照例科罪訊之楊供有數欵係代客經手抵押實在無力措置判展限一月料理逾限不交照例治罪 
[自願理處]  
　　小東門野荸齊茶食店主金寳榮因虧欠房金被房主遣派收租人王炳南控奉公堂訊判交保料理在案嗣因無人保出復於前日提訊金供實因無人肯保求恩開釋展限三天料理如届期不還願將生財拍賣抵欠聶司馬准如所請遂令包探將金帶出將生財檢明存記候核 
[累及乃父]  
　　朱成大烟紙店出店袁士谷私將店中莊摺携至某錢莊冒取洋一百元避匿控經公堂拘獲收押在案迄已日久分文未交原告朱竹春因又投案禀稱袁崇明在原籍置有家産務求嚴追判令原告偕同保薦人往崇明責成袁父料理 
[撞壞包車]  
　　車夫王三前日在黄浦灘撞倒某包車由捕送廨請訊王供無力賠償聶司馬以王窮苦屬實　寛斥釋 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局爲釐金改辦認捐致各商會函]  
　　釐金改辦認捐一節案經公布敝局又委任議員數位親詣各貴會接洽俱荷賛成并督以從速進行早袪積弊本年三月臨時會議進行方法略定條目希各貴會同負組織之任查南洋勸業會現正開會夏秋之間燦然大僃各團體踴躍觀覧之時而商界諸公於實業之競爭對於勸業會必尤鼓舞茲特奉訂各貴會於勸業會期中擇定七月十八日在江寗省城假總商會内開一全省商界聯合大會討論釐金與認捐之得失及其辦法爲最後之解决旣諧勸業之盛情並勉裁釐之大計一舉兩得想荷惠允並附本届議案呈察 
[議决釐金改辦認捐進行力法案]  
　　一宜設法先開一全體商會之聯合大會將此事逐細研究分項如下　　甲先研究認捐之標準二者孰便（一）以業分認由通省之同業認定數目再分各地同業匀派（二）以地分認再由該地各業自行匀派 
　　乙研究産地落地兩種捐與各貨孰宜（一）宜於産地一道捐足者 
（二）宜於産地落地兩處分認者 
　　丙研究通省各貨孰爲大宗孰爲尋常約擬數目分别列之 
　　丁研究各地市面銷塲大小分等列之 
　　戊研究對於鄰省未撤卡進口貨之辦法 
　　已研究洋貨子口半稅及落地捐之變通 
　　二商會聯合研究之結果應即議定入手辦法或由聯合會擬具草案移送本局至本年常會决議呈報督撫請准酌核辦理或應另招通省各業代表開一各業聯合會詳細磋商再行擬具草案移送本局辦理均由聯合會酌量情形而定 
　　三預擬籌僃認捐之組織 
　　甲宜於省垣及通商鉅埠如寗蘇滬等處各設一籌辦認捐總公所公推商界望實兼隆之人爲領袖主持一切 
　　乙各廳州縣應各設一認捐分所由各業組織之名曰某地認捐分所 
　　丙詳定收捐繳捐餘存公積等辦法及私販白拉罰則由總公所擬定公商 
　　丁預算總公所及各分所經費數目由捐餘項内提充之 
　　四各種籌僃妥治認捐數目與國家原收稅數相抵不缺即應議定實行撤卡之期呈請督撫奏請明旨宣布恪遵辦理 
[淮徐海三屬士紳上兩江張制軍及農工商部堂楊侍郎禀（續）]  
至於永豐被搶則又地方官默許痞棍之所爲矣該廠坐落宿遷縣城外距城數里宿邑有隆元長錢莊已開設三四十年之久近來内容虧耗外間早經傳聞去歲有地方痞棍挾制該莊欲借銀欵否則揚言逼閉嗣因未遂所欲果有張貼廣告謂該莊卽將倒閉者一時票存蝟集俄忽之間致於傾覆在該莊虧欠公私各欵纍纍鉅萬信有罪矣此等布散謠言之痞棍又可逭乎而乃事外逍遙不加追究影響所及是以復搶永豐官民之間喧傳已久早相喩於無形而辦事之劉道人地生疏茫然罔覺至於束手待搶踏盡全廠夫亦可告無罪而官吏宜知有以自處矣孰知尙有夢想不到責備該廠不能全數平糶之議論謂其咎由自取而今而後尙望實業之發達豈有幸哉伏思救災卹民官吏之責無中外古今其理一也今乃責望於商家職等聞海豐廠早經許紳鼎霖捐助錢兩萬串永豐廠亦早經議明撥廠麥一千石助地方官平糶猶責其咎由自取彼官吏意見必以兩廠資本不止於有錢兩萬有麥一千胡爲不全數捐入職等不知本省官吏對於此次振需所捐賑欵比例於商家多寡何若曾否有毁家助賑之某職某官若其未有何責乎商荒政保富中國舊說也是否於今不甚相宜保護實業救亡要圖也是否空言不必實行職等管錐之見實所不解耳况搶海豐者更搶他人船隻搶永豐者另搶居民店舖十餘家又何說之辭從來地方亂事無不成於庸劣官董而大盜生發每在年饑故荒歉愈甚紀網愈不可弛紀網一廢則全局棼如雖欲幸存寗可得耶近來長沙亦緣饑民滋事而湖廣督憲瑞於拿辦亂民之外復嚴參一班官紳豈别無小小因由要之大因大果則非庸官劣紳不足以成之職等私心揆度湘事如此可大定矣仰惟我大人念古今治亂之原爲懲前毖後之計伏乞飭下海州宿遷兩處文武印委將劣董痞棍等如何煽惑圖搶情形切實禀陳聽候復查從嚴處治就中海州兵役人數甚多情節尤重必使此輩有所懲創後來者方有所儆畏從茲淮北晏然中原無事不惟職等身家性命藉以保存且可合上下全力應付外界也嗟乎燕巢危幕火起積薪誠恐轉盻之間同歸於盡矣臨禀涕泣不知所言職等爲淮北大局起見伏求大人電鑒施行 
小說 
[中國貞探小說繡衣盜（十五）]  
　　第四回跪當堂縣尊屈膝警霹靂捕役飛魂 
　　馬尙書喝。道我身上有什麽。你只顧說。不用忌諱。陸雄遲疑了一回。到底不敢說。出來。又碰一個頭道。小的不敢說。小的不敢說。馬尙書焦躁道。什麽敢不敢。你只從直說就是了。陸雄方才支支吾吾的道。據小的看起來。大人身上。委實有犯案的憑據。小的大膽直說。只求大人開恩。馬尙書微微一笑道。你到了如今。還說我身上有犯案的憑據來。你只要實說出來。究竟是怎樣的憑據。我開脫你的罪名就是了。陸雄叩頭道。小的大膽。請問大人。是什麽出身。馬尙書不覺頓了一頓道。我從小兒是狠寒苦的。却是讀書出身。你問我做什麽。陸雄道。大人旣是讀書出身。小的還要請問大人。爲什麽脚上帶過脚鐐。頸上帶過鐵索。馬尙書臉上一紅道。你說我帶過脚鐐鐵索。有什麽證據没有。你又怎麽看得出來。陸雄道。不瞞大人說。小的在縣大老爺手下。當了六七年的捕役。從來没有屈害過一個平 
 
 

Page 27

 
 
民。那些犯過案。收過監的盜賊。都是帶過鐐銬的。只要是帶過鐐銬的人。小的到眼就看得出來。大人的走路。兩脚前後。都有鐐風。頸項上又有兩處鐵索磨傷的瘢痕。小的想。好好的人。怎麽會頸上帶起鐵索。脚上帶起脚鐐來。况且大人在街上行走的時候。東西張望形色驚慌。小的跟在後面。看了多時。看着大人的行動舉止。不像是什麽匪人。却又脚上帶着鐐風。頸上帶着瘢痕。小的又和夥計們。商議了一回。方才敢上來動手。這是小的粗心該死。但不知大人究竟帶過脚鐐和鐵索没有。求大人和小的說個明白。小的直言該死。馬尙書聽了。不覺直立起來。哈哈大笑道。好眼力。好眼力。你的眼睛。委實不差。昨天的事情。不必說了。我也不來和你計較。但是你怎樣看得出我頸上有鐵索的瘢痕。脚上有脚鐐的鐐風。你倒要講給我聽聽。究竟是什麽原故。你不必心上害怕。我非但開脫你的罪名。而且還要大大的賞你一下。你只管細細說就是了。陸雄本來是揑着一把汗的。聽了這番說話。方才放下心來。未知以後如何且待下文交代國外新聞 
[土爾其對希之惡感]  
　　初四日倫敦電云土爾其排希之志日益劇烈斯米爾拉之民現已相約不由希臘輪船運貨來往該處希臘商肆已均閉歇 
[康諾脫公爵將任坎督]  
　　初四日倫敦電云康諾脫公爵將簡坎拿大總督以從前皇愛德華之願一節官塲雖無明文而路透代理消息則確有此說 
[英國政界近事]  
　　初四日倫敦電云憲政爭端不日將由各黨開會和平調停會中限派内閣議員六人國民黨議員數人工黨則未經邀請遴派代表現因遭逢國喪故主張各平調途者頗不乏人惟國民黨力拒開會之議據各報載稱首相愛斯奎士君昨已致書反對黨領袖貝爾福君請其參與會事 
[德皇准大臣辭職]  
　　初四日倫敦電云德皇已准藩部大臣丹白君辭職並賞以紅鷹寳星一座以嘉其在任之勞績藩部次官林特圭斯脫君已擢升藩部大臣（以上上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
