# 1895 - 130 - 4907924

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[書户部奏請停止息借并勸諭紳富捐摺片後]  
　　語有之曰百姓足君孰與不足百姓不足君孰與足明乎百姓之財皆君之財也國用不足而取之於民情也亦理也乃不曰取而曰捐是不欲竭民之財而示民以公也且捐而曰勸更欲量民之力而不欲强民之所難也推而至於借借而償以息朝廷待民之心可謂仁至而義盡至公而無私矣自軍興以來餉糈浩繁度支不給部臣創議息借之策通行各直省當時民間未悉情形尚不無徘徊觀望乃京師首先舉辦外省亦次第舉行雖各省厚薄肥瘠之不同亦莫不集腋成裘各成巨欵足見數百年厚澤深仁淪肌挾髓使草野解囊爭先恐後視所捐之欵更易集而易收意至美焉法至良焉然此皆有期之可還有息之可償有文之可憑亦何異民間私債之往還且較民間私債更有把握不過爲目前轉移之舉尚未足以云報効也說者謂既有息借似可無須捐欵不知息借原以濟勸欵之不足而非謂捐欵之可以盡汰也捐欵不能盡汰致有捐之利遂不能無捐之弊矣一邑之間所捐者惟藉紳富然紳富之捐較之不紳不富者爲尤難有紳而富者有紳而不富者有富而不紳者有實非紳而自以爲紳者有實爲富而自以爲非富者自鄉人視之固瞭如指掌地方官安能悉其底裏亦不過藉本地之人以爲耳目以致富而不紳　藉紳爲護符紳而不富者借富以謀利且似紳非紳之輩妄肆其　張而似富非富之家返不能解免捐欵不能無偏倚道路遂不免有違言有似乎地方官之勒索要知紳富多方規避不肯解囊亦未盡地方官之咎也於是捐款之見絀於紳富者不得不取盈於商賈捐欵日繁人民日困致與朝廷足民之意與計臣籌劃之心遂大相逕庭矣昨讀户部奏請停止息借一摺謂自開辦以來已經奏咨有案者所借之銀自京師以及廣東江蘇山陝直隸江西湖北四川各省已逾千萬之數洵於軍興用欵不無少裨惟各省現銀日少使行之過久恐銀價日增有碍商民生計且外省辦理此事未必盡能恪守部章萬一經手官吏不恤民艱加之抑勒則流弊更大請將已收之欵報部外其未收者一律停止毋庸冉行議借夫息借之舉爲泰西通例誠國家聚財之良法惟中國官民相隔其弊易生民間亦恐將來耗折逾期不無疑惑部臣見計及此故并請飭下各直省督撫還欵屆期務須遵照部章不差時日以期取信於民然苟能取信於民停借固爲愛民之舉而民自生感戴卽再議　亦未必爲病民之端而民更樂於從事也部臣又恐旣停議借又再議捐故又片請飭下各省督撫嗣後捐輸只准向紳富剴切曉諭不准按州縣勒數派捐一切皆　俞允可謂明良一德洞悉民　藻密慮周無微不至現雖　議已成軍需可以漸减然一切善後之舉需用正多當國庫十分支絀之時計臣萬難籌劃之際猶不欲苛累下民力持大體可謂湛恩之汪濊矣竊恐未經奉諭以前地方官不遺餘力致苛派抑勒之風未能盡絕一經奉諭之後爲紳富　又故意遲回各顧身家之計不分君父之憂吝惜爲懷是眞不知高厚者矣夫捐欵雖與正供有别然皆爲國用之急務部臣所奏其所以待紳富者不可爲不至嗣後地方官勸捐自不敢任意抑勒致千辦理不善之譴而爲紳富者更　如何報稱是宜慷慨解囊不存規避其毋藉口部章使地方官之爲難也可 
[諭旨恭錄]  
　　四月初十日奉上諭理藩院奏蒙古親王等倡捐軍需銀兩懇恩奬勵並集捐銜名開單請奬一摺該親王等情殷報効洵屬急公錫林郭勒盟長蘇呢特扎薩克親王銜多羅都楞郡王那木濟勒旺楚克著該衙門查明移奬烏珠穆沁親王阿勒坦呼雅克圖著賞換黄韁餘依議單併發欽此○十一日奉上諭昨據通政使顧璜侍講張仁黼奏請賞假回籍省親當經允准本日又據翰林院侍讀學士文廷式奏請賞假修墓文廷式著賞假三個月回籍修墓現在時事多艱在京各員各當盡心職守嗣後不得紛紛請假以杜効尤欽此 
[本館接奉電音]  
　　昨由京友電傳上諭三道敬謹譯登○四月十八日奉上諭光祿寺奏簡員署理卿缺一摺光祿寺卿着慶福署理欽此同日奉上諭李秉衡奏請將篤行紳士優加奬叙等語據稱山東在籍紳子前安徽宿松縣知縣孫葆田歷任合肥縣有循良之風嗣因乞假開缺回籍主講尚志書院躬行仁義不求聞達洵足振式浮靡深堪嘉尚孫葆田著加恩賞給五品卿銜以資觀感欽此同日奉上諭此次新貢士覆試列入一等之蕭榮爵等五十五名二等之周文麟等一百名三等之張庚銘等一百二十四名均著准其一體殿試欽此 
[暫停駐海]  
　　京友信云初七日晚膳後内奏事官口傳諭旨停止次日皇太后皇上駐海是以初八日還海未曾舉行 
[兵船不退]  
　　倫敦十七日來電云中東大局尚未敉定俄法德三國泊在太平洋之兵輪斷不卽退也 
[補述和議]  
　　本館駐京訪事友人來函云自四月初三四日至初八日都察院代遞封奏三十餘件皆諫止和議者臺臣在炸子橋松筠菴會議亦有聯銜封遞章奏者皆以阻止和議爲言皇上皆不暇細閱留中不發裕總憲德單銜封奏詳陳和局利害十數條均切中時弊皇上覽奏後召對多時其中機密非外人所得聞也○京師傳言臺撫唐維卿中丞數日之内有電奏五道到京請罷和議以安臺民之心聞皇上電諭唐撫來京未知有何密議○都中傳言中倭和約已於初九日奉旨鈐用御寳矣聞與前議稍有更改惟不得其詳耳○前報和議十二條准七駁五一節兹悉准駁皆由廷臣會議然後舉行前報出自全權大臣之意一語乃傳聞有誤未可盡信也 
[海溢續述]  
　　天津海口洪水泛濫昨報已紀之矣兹接京信云初三四日陰雨連宵京師房屋滲漏塌倒者不可枚舉右安門外地極卑下聚水尤易居民多業花廠因春寒料峭花信較遲立夏已過新花未放花洞皆係土房被雨浸透塌者甚多花木傷損亦復不少有某甲者植有碧桃兩大株爲别廠所未有前月有某富人出　金五百欲購此花甲居爲奇貨不忍割愛兹竟摧折於河伯之手豈非憾事聞甲家尚有兩三人在洞中壓斃旣失奇葩又遭不祿嗚呼豈非天耶又傳言曹軍門克忠飛電至京謂天津於初五六日忽然海嘯海水陡溢壁立千尋勢若建　衝去軍械火藥甚多駐紥營兵亦有被淹者惟爲數不甚多耳未獲裏屍馬革遽爾畢命鮫宫毅魄忠魂富有悽風泣露　矣 
 
 

Page 2

 
 
[乙未科會試官板題名全錄]  
　　陳厚梅福建閩縣　孫榮枝浙江仁和　潛含臯直隷安州　劉嘉斌汪蘇丹徒　康祖詒廣東南海　方朝治湖南巴陵　阿　聯廂紅滿洲朱遠繕廣西臨桂　彭樹華江西萍鄉　李步沆山東濟寗　張璧田直隷遵化　葉芾棠福建侯官　凌福彭廣東番禺　張俶瀾湖北武昌致　善正黄漢軍　萬本端江西德化　蕭　榘湖南邵陽　張　璞山西懷仁　曾瑞棻貴州銅仁　陳永昌江西靖安　金　鉽江蘇泰興陳恩洽江蘇泰州　葛毓芝直隷樂亭　汪賛綸江蘇陽湖　王從禮河南商邱　任錫純湖南長沙　羅　琛四川富順　景　桂廂　滿洲何重熙河南光山　林朝圻四川威遠　尹慶舉廣東東莞　楊錫霖直隸遵化　卓孝復福建閩縣　劉德全湖北穀城　吳緯炳浙江錢塘傅維森廣東番禺　朱　珩廣東花縣　高崧生江西新建　徐承宣浙江上虞　曹汝麟安徽青陽　劉　鍠湖南長沙　陳嗣　湖北嘉魚余際春安徽潛山　王廼槃湖北黄陂　黄秉濰四川永川　孫紹宗直隷蠡縣　崔保齡江蘇泰州　秦達章浙江會稽　詹　愷湖北恩施秦献祥廣西永福　馬如鑑甘肅隴西　蕭榮爵湖南長沙　程　龢江蘇奉賢　張從良江蘇常熟　郭景象山西孝義　劉蓉苐直隸昌平趙世德直隸永年　劉慶騏廣東順德　范國良安徽懷遠　謝榮熙廣東三水　秦錫圭江蘇上海　趙黻鴻正白漢軍　吳立亭山東唐邑劉　輝湖北黄陂　董觀瀛山東鄒縣　陳翰聲山東濰縣　劉汝騏直隸靜海　張憲汶山西焞縣　張庚銘江蘇海州　沈　桐浙江德清于毓枚山東臨淄　步翔藻河南祁縣　愛興阿廂紅滿洲　曠子椿江西泰和　楊道鈞江蘇陽湖　梁國弧廣東順德　劉嘉琛直隸天津文同書廣西靈川　藍　鏞江西高安　陳繼洋山東曹縣　石長佑安徽宿松　黎敬先湖南湘陰　張錫鴻山東歷城　周鳳鳴直隸天津胡　峻四川華陽　何國灃廣東順德　顧光照江蘇江都　同　裕廂黄蒙古　吕正斯山東文登　何萃耕江西金谿　邢　驤湖北黄梅何葉健陝西石泉　郭兆祿福建福安　廖鳴韶福建侯官　鄒增祐四川涪州　吕繼純正白漢軍　陳景韶福建侯官　余炳又河南商城李彝坤廣東順德　周之麟貴州貴筑　李翰芬廣東香山　慶　隆廂藍漢軍　趙家惠貴州貴陽　袁緒欽湖南長沙　豐　和廂白蒙古貢士元安徽寗國　崔登瀛廣東南海　榮春暉湖北黄陂　蕭樹昇山東歷城　戴　元四川合州　桂　福正白滿洲　李體仁山東鄆城江藴琛廣西融縣　鍾錫璜廣東南海　徐信善浙江歸安　羅經權甘肅金縣　秦望瀾甘肅會寍　戴展誠湖南武陵　林向滋直隸天津張樹楨山東海豐　張世培順天通州　趙炳麟廣西全州　陳　侃河南光山　姚炳熊浙江烏程　張文銳河南鄧州　曲江宴山東黄縣吳承彦正白漢軍　吳命新山西臨縣　吳　鏜直隸武邑　李增芳雲南蒙化　齊耀琳奉天通州　李發宜湖南醴陵　德　銳正白滿洲潤　芳廂白滿洲　蕭之葆陝西三水　秦跛卿河南鹿邑　李景祥浙江鄞縣　陳　禎雲南昆明　吳鴻森江蘇江都　李景驤福建侯官王玉相山東魚台　王元綎山東寗海　陳　模浙江諸曁　成連增山西文水　胡同潁江蘇昭文　黄關同河南商城　黄瑞蘭湖南平江聶廷祜貴州貴筑　譚廷颺山東歷城　葉祖修甘肅靜寗　張堯樂四川射洪　楊書勳廣西鬱林　孫秉衡山西渾源　　祖培陝西綏德王荃善四川西充　高阿恂山東海陽　許受衡江西龍安　趙以成福建閩縣　趙鶴齡雲南鶴慶　談國楫廂白漢軍　李若堃四川眉州魏　倬山西廣凌　錫　鐸廂紅滿洲　楊瑞鱣雲南大理　恒　善正黄滿洲　曹葆勳順天武清　王　焯順天寍河　黄世澤四川應山王桂枝陝西乾州　黄壽袞浙江山陰　廉　暄順天寗河　吳　鉝甘肅貴德　曹甡孫順天武清　徐嗣豐湖北黄陂　韓克敬山西汾陽朱彭壽浙江海鹽　雷以動湖北松滋　朱永觀廣西横州　侯晉康陝西郃陽　寸開泰雲南滕越　魏煥奎江西南昌　黄德懋河南祥符黄維翰江西崇仁　汪世杰四川犍爲　吕傳愷浙江永康　金鏡芙順天通州　林鎭荆福建平和　彭錫蕃安徽潛山　張　鍇雲南昆明駱成驤四川資州　劉雲衢江西新昌　謝　馨陝西安康　王繩武陝西寳雞　張拱辰江西都昌　林開謨福建長樂　廉　棨順天寗河石長信安徽宿松　都守仁浙江桐鄉　劉明華廣西博白　韋錦恩廣西鎭安　白嘉澍雲南昆明　邢維經山東新城　廖基銘江西奉新劉廷珍福建寗德　興　廉鑲黄蒙古　王桐蔭直隸東光　馬汝驥貴州貴陽　王樹人四川洪雅　葛虎三奉天承德　丁良佐貴州修又文　林正白滿洲　陳　枬江蘇嘉定　喻長霖浙江黄巖　林玉銘福建侯官　閻鳳閣直隸高陽　凌洪才江西萬年　胡嗣芬貴州開州王志昻山西陽曲　黄　彬河南商城　王清臣河南光州　章　華湖南長沙　米　種甘肅文縣　雷鎭華陝西朝邑　雷光甸陝西渭南吳建讓陝西城固　白子釗貴州貴陽　梁士選甘肅禮縣　葛亮維貴州畢節　陳兆坤江西臨川　吕成熙雲南浪穹　羅良弼湖北麻城李　魁福建福安　劉國良河南新鄭　舒鴻儀安徽懷寍　劉維堯湖南新寍　劉彤光　東鉅野　王龍文湖南長沙　邊三益陝西興平李國材廣西平南　周丙榮江蘇如皋　李千鍇甘肅武威　張受中山西沁原　　　喜正紅蒙古　王可培直隷承德　姚晉埏湖北羅田曹邦彦陝西朝城　楊雲卿雲南城貢　楊允文河南武安　龔心釗安徽合肥　張志安貴州遵義　張志軒山東平陰　李慶霖雲南昆明朱遠綬廣西桂林　潘宜經陝西白河　李之釗河南光山　吳星映陝西朝邑　周捷三湖北武昌　張翰光河南汜水　王曜南甘肅下凉馮紹唐奉天遼陽　楊恩元貴州普定　劉興東雲南會澤　王　伊河南羅山　趙增琦四川宜賓　張鳳台河南安陽　王　恕安徽涇縣 
[牛痘開種]  
　　牛痘種苗傳自泰西實爲盡善盡美無如愚人不知多所畏懼以故遇善法而終怯焉漢上各善堂施種牛痘已歷多年屢試屢效遠近貧富莫不知爲善法近富夏令值傳漿種痘之時各善堂出榜門外約以四月十三日種痘傳漿云 
[漢渚風波]  
　　漢口信云四月十二三日川水大漲襄水又來以故江中洲渚悉被陽侯淹没鶴汀鳬渚一望無涯十四日朔風大作曰浪滔天問津者咸詠如此風波不可行之句清晨有江西撫州舠子船一隻滿裝紙貨船底忽漏水已汨汨而入勢甚危廹舟子頓足呼救龍王廟碼頭紅船及擺江各船急扯蒲帆駛至江心以兩船夾護始得將紙船帶至岸畔人船均獲平安惟紙貨已淋漓濕透晾諸烈日中　可出售然終不免稍受虧折矣 
[屢占脫幅]  
　　蘇州直街中有錫匠阿三者於去年湊集英蚨百餘翼姘識某姓婦爲室以婦皓齒明眸饒有姿色琴瑟頗諧無如輕薄性成每喜在茶坊酒肆盡情戲謔縱阿三規戒之勿改焉前日對户適新開酒店該婦又與轎夫阿世往飲直至玉山已頽始賦歸來當經阿三斥辱婦遂獨立街心淫兇咒駡殊令人掩耳而過不堪卒聽甚至自言上海無錫幾經改醮閱人多矣花燭夫妻尚且棄如敝屣况爾等人耶阿三聞之不覺忿火中燒揪其髮而批其頰婦亦不肯相讓鴛鴦一對扭作一團旋經鄰人排解而該婦猶嘖嘖不休此婦亦潑悍極矣諺云逆子頑妻不可救藥信然 
[試員减奬]  
　　蘇省文武候補官員未經補缺又無差委久覊異地不無憂旅况之艱所以每月由各大憲輪值分班考試發給薪水藉資日用文則試以詩文策論武則試以弓刀箭鎗至年終又加給度歳薪水亦視班之大小給資之多寡焉而正途出身者更可多得若干又職大班如同通州縣正途捐職分試兩期獲取者至少可得錢十餘千小班如佐貳雜職獲取亦可得錢六七千屢列前茅則委以優差卽有胸無點墨不能應試者亦須略識之無得能抄冩履歷强爲敷衍每名亦可得錢四千文藉此周濟貧員由來已久兹聞大憲以經費不敷惟抄冩履歷者减去四百文祗給三千六百文若獲取者則仍其舊例云 
 
 

Page 3

 
 
[改委卡員]  
　　釐卡之設原爲助餉起見况當倭奴不靖國家有事之秋更宜整頓無如不肖司事往往私圖中飽或抑勒商民　規包庇或侵吞捐稅藉口歉收縱局員比較不足致撤委記過彼不顧焉卽使一朝敗露辭歇而外未有可加以罪所以若輩更藐視功令而異日竭　銀謀推薦有人則又往他處施其伎俩種種舞弊不能盡言去冬洪御史洞燭其奸封章入告請將各卡司事盡行裁撤於候補中改派委員以司其事庶有職者必能自愛不致舞弊至千叅處已蒙上諭通飭各省照辦現聞奎大中丞一再與牙釐局總辦朱竹石觀察妥議章程大卡札委司員四人小卡札委司員兩人須由局員自行延訂始請大憲札調薪水則照司事倍之倘各卡司事中有整飭者仍可由人保薦照舊辦公以資熟手經此一番整頓彼執事當愼之又愼焉 
[學徒自盡]  
　　漢口恒裕錢店學徒某甲徽産也素性精明而懶於任事店中執事者喜其伶俐遇事必囑其奔走初四　居東有事令其上街甲不應執事者以爲號令不行施以薄貢詎甲反以惡言相詆執事者乃白於薦主并訴知其叔其叔呼甲至嚴加訓斥甲不語亦不怒旋卽退出覓得阿芙蓉膏吞服未歷三時已嗚呼於乃叔藥材行中聞甲係獨子竟爾夭折豈眞有烟鬼尋替乎 
[錢價又漲]  
　　漢口連日缺少現錢以故錢價愈貴錢價日低推原其故實因典肆辦錢以備質物之用而茶莊又採辦新茶遂致錢價日高老於貿易者以爲必有跌落相持不動詎料各處現錢來源太少茶莊又復接辦以致錢價更復提漲四月十二日價祗七錢十四日卽飛漲　七錢一分市價不常卽一朝暮間已有滄桑之變操計然術者尚其愼諸 
[懷寗試事]  
　　安慶訪事人云懷寗縣黄漢池明府舉行縣試已將文武各童招覆事宜錄登於報矣兹已頒發正案爰將前列十名書付郵筒計文童李介壽金寳善張中亮姜昺林朱星斗許文瀚楊振鐸汪溶丁濟仁張竹溪武童查兆和童金榜李濱劉陽春李燮徐衡張斌　殿甲余世寅陳從龍 
[騐收儀河]  
　　儀征運鹽河淤淺經儀棧提調許太守勘估後派員興挑等情疉經登紀兹聞業已一律工竣先由許太守逐叚勘騐較量挑深尺寸均與　沽相符遂又禀請運憲江都轉騐收都轉聞報卽於本月址二日午後排道出城登舟前往屬下文武員弁屆時均至河千恭送如儀 
[馳馬傷人]  
　　揚城街道本不甚寛加以兩旁排列貨攤是以愈形其狹日昨東關街某店有小孩踞坐竹車因店内餘地不多遂將竹車安置門外不防一莽男兒身騎怒馬飛馳而至行至該店門首將車絆倒孩從車内傾出街心小手爲馬蹄踐踏孩一痛而絕其父赶急抱起灌以開水等得漸蘇甦然腕以下已骨肉淋漓恐不免成殘廢矣騎馬者乘人紛擾時聞已加鞭逸去噫 
[行旌待發]  
　　代理南匯縣蔡二源大令履新在邇昨日命駕進城赴道轅禀辭並赴各衙門辭行上海縣黄大令延入花廳晤談良久興辭而出聞蔡大令擬於本月廿八日接南匯縣篆 
[入學定期]  
　　本縣黄大令擇期二十六日送新進各文生入學倘是日天氣清朗則藍其衫而雀其頂者自必交錯於途揚揚自得也 
[漁團述聞]  
　　前因海疆不靖經王侍御鵬運欽差大臣劉峴帥先後奏請飭令沿海各省興辦漁團奉旨允准旋由軍機大臣抄錄原摺字寄沿海各直省督撫各就本省情形妥定章程實力籌辦督撫憲奉札後檄府轉行到縣本縣黄愛棠大令奉札後卽經照會本城祭董正蒙黄董錫正妥議籌辦并飭漁船頭目王德發造册送縣編成保甲並將團董所擬章程六條開摺申復督撫藩臬道府憲核示籌辦惟刻下和局已成不知上憲仍批飭舉行否也 
[勘地續紀]  
　　前日本縣黄大令會同英讞員宋通刺前往新閘履勘龍飛馬車行侵占公地一案兹悉勘得此處河南係九圖河北係十圖龍飛置買地皮起造跨河平木橋一座以便出入然是處西達浙江官河東達内河關繫農田水利且爲往來要道河面闊一丈九尺迤西新馬路亦有木橋一架丈見所造之橋兩岸占地三四尺不等黄大令商議之下候取道契查核一面卽飭亭耆繪圖貼說呈候核奪 
[放下屠刀]  
　　工部局度地美租界斐倫路建造豢牛公所已詳去歳十一月報章兹已工程告竣諭令英美二租界各牛肉店統將牛歸公司屠宰各店不依相約觀望管牛西人愷捫惡之憶及所宰之牛皆由各鄉鎭興販遂令加增捐項向者每頭祗取屠工洋銀一角今則加至八角五分各店一聞此言竟約集業此者一律罷市計英界牛肉店九户美界五户昨晨無有以一臠出售者不知以後如何轉圜也 
[事無左証]  
　　前晚十點餘鐘有一落差捕在英界某弄中不知因何起見與敖印錢某嫗之女口角嫗因懷恨遂於昨晨同其女至新巡捕房控告及傳詢該捕不認有口角捕頭再三研詰該捕堅不承認捕頭以此事尚無憑証殊難辦理飭嫗等暫退俟查明再核 
[駡捕被拘]  
　　本邑小東門外法租界財神弄某店學徒向巡街捕謾駡致被拘入捕房捕頭命禁押片時卽行釋出 
[罪犯發回]  
　　前有滬北中和棧夥丹陽人吕三因在輪船爭奪接客刃斃泰安橈夥粤人朱阿萬一案當經本縣黄大令騐屍飭差赴丹陽關提爲首行兇之吕三解回本縣黄大令屢次研訊供認實情當卽錄供通詳上憲奉批解省提勘擬辦大令當卽遵批將犯解省訊招各情均詳前報現奉撫臬憲提犯勘訊直供無異飭令發回原縣監禁候示一面擬罪具題前日由上站嘉定縣轉解來申投文上海縣黄大令批發日照交來差領回銷差一面將該犯收禁内監聽候部文施行 
[解犯登程]  
　　崇明人劉道如戳斃江北人郁扣郎一案前日本縣黄大令飭典史蔡少尉提犯飭仵騐明面貌整備起解昨日縣中備就公文移請城汛李采臣千戎撥兵二名黄大令派解差兩名請領監牌將犯提出押解出大東門往大碼頭登船開往茸城先投府署勘訊再行解省○南匯縣解犯黄阿順毆傷叔父黄春祥一案前日由省發回由上海縣過站寄禁内監候備文轉解南匯已記昨報昨日過站文書備齊移請城汛撥兵二名解赴南匯縣交收 
[受傷免騐]  
　　流氓張古炳至張家浜秦萬萬所開烟館吸烟嫌價貴物劣以致口角兩不相讓初則唇舌相加繼以老拳互贈張古炳頭顱受傷奔投縣署求騐傷痕值日差詢明原委正在入内禀報秦萬萬央人勸解愿出養傷費息訟張礙孔方兄之面惟命是從卽向原差商請銷案相率散去 
[上海巡局瑣案]  
　　前報紀鄉民胡中海之妻潘氏被朱根法誘拐來申賃居火神廟楊奚氏家嗣經本夫胡中海查悉捉獲姦夫朱根法乘間脫逃先將藩氏房主楊奚氏扭送保甲總巡局夏明府訊供之下掌頰交差捕提朱根法嚴辦兹據局差將朱根法提到禀請夏明府查核案情關繫誘拐情罪非輕未便草率斷理備函飭將一千人證移送上海縣請爲照例嚴辦到縣後值日差入内禀明黄大令飭看管候訊嚴辦○昨報紀流氓趙富根徐阿毛等滋事保甲總巡夏明府飭差拘到趙富根笞責五百板枷號福音堂前示衆一則旋據原差續獲徐阿毛到局又經明府提訊徐阿毛供本地人前在縣署當過差夥不敢滋事今奉提訊尚乞開恩明府曰查訪確實指名拘拿尚可抵賴耶喝令笞責三百板枷號一月發福音堂前與趙富根一併示衆○前日陸鳳章投總巡局喊控胡阿松康壽壽等拆梢當經笞責枷號在案昨日又據原差續獲同黨徐文奎拿解請訊明府提訊之下徐供陸鳳章亦是流氓求請查察明府喝笞三百板枷號發十六鋪示衆 
 
 

Page 4

 
 
[美界捕房紀事]  
　　昨晨紹興人黄正祥至北河南路第五百二十四號某姓家竊取銅銚一具途遇包探江阿三拘入捕房捕頭令　候查明曾否犯竊然後解送　公堂請辦○廣東人某乙偷兒也前晚經某號華捐拘入捕房押至昨晨捕頭遣包探張阿五帶出稽查有無竊贓再行送究○吳淞路同昌米店倒閉累及者老閘橋畔高森記米行高索之急同昌主某甲將生財歸高作抵所欠賃屋資亦由高姓理楚議既定高重復筮日開張不料篷路殷生泰銅作聞得同昌門已大啓遂羣往搬取生財口角之餘互相格鬥高見來勢兇猛投報捕房捕頭令巡街　拘殷殷始率衆散去 
[瘡痍戴德]  
　　尹大善士自號鈍叟貽書本館云生世清族苦無恒産少習帖括學爲時文者十許年壯入仕途壓於捐輸者廿餘載片長莫効一技未名壯志銷磨耆年將屆惟幸海内承平但取衣食裁足得過且過不意去夏倭奴始禂日見披猖肆厥兇鋒幾如破竹氣運之　值耶人謀之不臧耶報國無方但有憂憤近閱貴主人勸募醫傷經費一節不禁泫然謂彼斷臂折足之人未嘗享高官膺厚祿一旦臨難不避報食毛踐土之恩此我中華之忠臣義士也諸西醫與我華人生異里閭親非戚䣊盡心療治必欲生全此海内之仁人君子也貴主人慮經費之不敷大聲疾呼廣爲集腋此眞能以不忍人之心行不忍人之事者也某感之重之力措常平足色銀二百兩合申規元二百十四兩九錢三分匯交轉寄諒此區區無補萬一不求名亦不求福惟願多活一人卽爲我中華多留一忠義之士竊意中國之大不乏奇才豈皆如我庸庸悮於俗與必有如明之戚俞諸將軍者出而禦侮殄滅狂宼建立殊勛拯我人民復我土地安我藩服振我國威抒一人宵旰之憂勞伸大下臣民之義憤枲與貴主人亦同享無事之福惟焚香籲天日事叩禱而已展誦琅函具見義薄雲天詞潤金石惟本館過承奬借未免感悚交并耳 
[當厄之施]  
　　王思仁大善士爲胞妹祈病愈連助四次賑洋六十元馬超甫仁翁交來河南無名氏助兵賑銀五十兩北地賑務未了值此海疆多事國家籌餉孔亟之秋弩末情形顧此又復失彼鴻哀蟻喘待哺嗷嗷總仗仁人解囊上體好生之德默通呼籲俾爾壽康造福多多莫名頂祝謹登報牘叩謝宏慈[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[木厄難]  
　　日前崇明人某中載樹　　滬求售既　　申江花月之　　而忠　　叔　乙年逾古稀附舟來訪前日下午　　　來　橋　次甲約以置　　盤遄返至晚七点二刻時乙欲登　解我失　　人江心迨中　　　妝黑暗中頗難援手患已從三閭大夫游矣 
[英界公堂瑣案]  
　　工部局定章　三月後禁止獵取禽鳥所以體好生之　　屆時必會同　宫入張曉諭禁勿弋售乃昨有弋人王阿榮　貨野雞數翼入市求售適爲二百四十九號華捕所見以其違章當卽拘解公堂請爲訊辦王阿榮供寍波人　開野味店現已閉歇偶然　犯尚求鑒核通刺商之薩副領事以王阿榮不應有意違章判令罰洋十元○包探何瑞福禀　蘇人邵洪卿專憤冐造品海紙烟混售曾經公堂懲辦數次近日甫經判罰釋出又蹈前轍故連造紙烟器具及僞牌紙烟等一併解送請究邵洪卿供店已閉歇所有紙烟實係剩下之貨不敢出售至造烟器具乃友人暫寄並非小的之物况小的已屢蒙示儆不敢再行違犯當時有邵之老母投案代求通刺以邵洪卿屢辦不悛情殊可　著交捕房管押兩個月期滿再罰洋四十元○野雞倡婦張秀寳前因在途拉客曾經公堂判令赶緊自行回籍及經差押上輪船重回故里未幾又至滬上仍理故業在更上一層樓或青蓮閣等處任意拖拉狎客事爲包探何瑞　訪聞卽往一層慺查察見妓正在拉客當卽拘入捕房昨晨解案妓供遞籍揚州實爲龜鴇逼勒不由自主以致拉客通刺得供判令押候備文　解○西人虚令拿雇坐沈超生之東洋車遺忘絨毯一條沈並不送往捕房意欲藏匿當經四十號西捕拘獲昨晨解案通刺詰問之下以沈超生不應藏匿坐客遺忘之物判令管押十天以儆絨毯給還失主○三百五十四號華捕拘解陳文者到案禀稱此人昨持銅洋一枚至范竹棠所開小錢莊上意圖混用當被看破扭交　的爲此解請訊究范竹棠役案申訴前情陳文者供爲紅帮裁縫此洋係當鋪中當來小的不知是銅質是以悮用通刺得供之下以陳不合混用銅洋判令管押五天期滿交保銅洋當堂劈毁○包探竇如海禀稱黄少山竊取董金和家銅香爐布衣木桶等件水桶一隻已價賣與周　坤爲此一併拘解董金和投案申訴前情請領失贓黄少山供認行竊惟求恩典周阿坤稱實不知見賊贓悮行收買通刺判將竊賊黄少山管押十天收贓之周　坤管押一天贓紿失主領去○包金和竊取倪少泉家水烟袋一枝經三百四十號華捕存途拘獲人贓昨晨送究倪　泉投案申訴前情並請領贓包金和俯首無詞通刺姑念事屬細微判令管押四天以示薄懲○包探倪順全解陳金奎到案禀稱此人竊取顧桂福家羽綢馬甲一件送請訊究顧桂福投案申訴被竊情由並請領贓陳金奎供認行竊通刺判押十天贓給顧領去○華捕拘解在途擺設賭攤之蔡子卿陳大有二人及賭具到案請辦通刺略加詰研判各枷號五天發犯事地方示衆○吳阿六沈四五二人因賭錢互相口角爭毆之下各傷頭額經巡街華捕拘入捕房昨晨解案二人同供實因爭論錢文以致　毆現願自行醫治通刺以其因賭起釁判各罰洋一元並具以後不再犯賭明結仔查○陳相甫由寍波乘輪來滬帶有皮相三口内儲綢布皮棉各衣雇江利川之小車裝載行至中途竟爾失散陳四處打尋無着當卽夜報捕房旋由包　顧阿六將江利川及原贓一併查獲於昨晨解　先據顧探禀稱此物雖非竊取惟江利川不應不送捕房今既查獲請爲訊辦陳相甫甲訴　情江利川供江北人陳雇我車裝載皮箱三口實因中途失散無從交還求請鑒核通　以江雖無從交還陳相甫然何不逕送捕房顯見有心藏匿遂判將江利川管押七天以示薄懲皮箱三口給陳相甫領去 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年四月初十日京報全錄]  
　　宫門抄○諭旨一道錄前○刑部額等奏爲請旨摺○兼護湖督譚奏江漢關華洋稅鈔收支名　自摺○又　　清關東　路　費片○又奏解鹽厘京餉片○又奏善後局各欵併歸藩庫存儲緣由片○又奏籌解京餉　　　　　　　　日理藩　鑾儀衛光　寺八旗兩翼值日無引見○崑岡謝賞壽物恩○山西叅將宋占魁謝恩○熙貝　明　往　　　　　　璜張　黼各請假三個月○侍衛處奏派稽察壇墻派出長萃舒存廣忠宫祥玉璋祥普○召見軍機會　　麟　　　　講官太子太保大學士管理兵部事務臣額勒和布等謹奏爲請旨事據刑部咨具奏光緒二十年八月址六日恭逢　　　　軍流以下人犯其車臺効力官犯咨行兵部照例辦理等因一摺奉旨依議欽此欽遵咨行臣部核辦前來臣等　查　來恭　　詔所有軍臺効力贖罪各廢員可否量予釋回或酌减留臺年分至期　回之處由臣部開單具奏在案此次自　　照辦理當　查　　辦成　咨行察哈爾都統將在臺各廢員獲罪原案及到臺年月並能否完繳臺費造册咨覆臣部並知照刑部　後今據察哈　都統造具　册咨覆前來臣等查現在發往軍臺効力之官犯除軍務獲罪之章奏凱廖倫明文卜年等三員應照　　成案丹庸間列並恩旨以後奉旨發遣之安維峻一員亦毋庸查辦至歷屆奏催未經查明下落之蘇錦堂一員不知去向之　文貴一員未經咨報起解之　如龍周星　等二員併在途脫逃未獲之周啓江汪殿元周策勳索成曾昭仕等五員由營脫逃未　了解魁元一員在籍脫逃未獲之李正鈞一員在配脫逃未獲之許懷清德馨許志耀奎英邊得勝賀永銘王勳春慶王得勝富昌李明　張九圍里善黎定　邱瑞祥李振海張同方譚飛麟吳蘭生興福周啓昌勝額圖榮陛社振元成福張景堂杜光凱雙全哈達洪阿出　志梁步高張陞楷唐永福劉正興等三十四員畏罪脫逃揑報病故之潘高陞一員應照案另繕清單請旨分别飭催查拿其應行　死之在臺廢員周之慶李占奎文潤　陞張永洪萬桂佟澤沛侯玉春朱佩馨方子文文鐸恩三許鴻範等十三員現經行查先後　　到部臣等謹將　罪原案及　臺期滿年月繕具清單恭呈御覽如有仰蒙聖恩寛釋及酌减留臺年分至期釋回之員應俟　自後由臣部行文察哈　都統遵照辦理其不准寛减者仍交該都統於三年期滿時照例奏明請旨所有臣等遵奉光緒二十年八月十六日恩詔查辦軍臺廢員緣由理合恭摺具奏奉旨已錄○○頭品頂戴兼護湖廣總督湖北巡撫臣譚繼洵跪　爲汀漢關第一百三十七結期滿徵收華洋租鈔及支解各數目遵照部章開單恭摺具奏仰祈聖鑒事竊照前准户部咨抄奏内關各海關洋稅收支　目辦理未能畫一應令遵照定章按結開列清單奏報一次仍扣足四結開單奏銷一次概不得以收支數目出入原摺以致混雜不清仍一面造具四柱清册曁支銷經費銀兩清册分送户部曁總理各國事務衙門以憑核銷等因光緒十年二月二十五日具奏本日奉旨依議欽此又准咨第九十五結期滿清單僅有收支欵目以致各結總數未能聯貫嗣後應令將舊管新收開除實在分爲四柱逐欵開列以昭明晰等因均經轉飭遵辦兹據湖北漢黄德道監督江漢關稅務惲祖翼詳稱江漢關徵收各項稅鈔及支解各數目前經截至光緒二十年九月初二日第一百三十六結止詳請奏咨在案兹查自光緒二十年九月初三日起至十二月初五日止第一百三十七結期滿徵收洋商各項稅鈔六成洋稅除支解外計存銀三萬六千九百三十四兩三錢七分三厘陸　六絲二忽又四成洋稅除發解外計存銀四萬六千二百九十七兩五錢一分八厘又招商局各項稅鈔除撥解外計存四成八厘各稅銀四萬八千五百零五兩六錢一分一厘已如數歸併六成洋稅内開報又五成二厘局稅除撥解外計不敷銀五萬三千五百零一兩九錢侂分六厘應在於下結所收五成二厘局稅項内照數彌補又上結報存洋藥稅厘銀及本結遵照新章徵收洋藥稅厘銀除支解外計存銀九千八百六十一兩八錢五分九厘連所存四六成洋稅銀兩容俟報解等情詳請奏咨前來臣復核無異除俟按結造具收支　費各册另繕總單分别報銷外所有第一百三十七結徵收洋商華商各項稅鈔及支解各數目謹會同署南洋通商大臣兩江總督臣張之洞恭摺具陳並繕具四柱清單恭呈御覽伏乞皇上聖鑒再湖北巡撫係臣本任毋庸會銜合併陳明謹奏奉硃批　　門知道單併發欽此○○譚繼洵片再光緒十六年准户部咨奏撥鐵路經費案内令湖北按年攤籌銀五萬兩當經行據司道　議擬在藩司善後局無論何欵按年各籌挪銀二萬兩江漢關籌挪銀一萬兩共湊銀五萬兩至如何騰挪之處實未能指定專欵惟有臨時酌量緩急辦理等情詳經本任督臣張之洞咨呈海軍衙門並咨報户部旋承准海軍衙門咨鄂省籌辦煤鐵事宜令將自　　出咨明留用銀五萬兩撥鄂應用十七年四月間又准户部咨湖北每年籌撥鐵路經費銀五萬兩除十六年指撥之欵全數截留外自光緒十七年起遵照諭旨移作關東鐵路專欵並准北洋大臣李鴻章曁承准海軍衙門咨徑解天津兌收各等因所有光緒十八十九兩年分應解關東鐵路經費銀五萬兩業經照數籌撥匯解光緒二十年已在藩庫地丁項下撥銀二萬兩江漢關六成洋稅項下撥銀一萬兩共解銀三萬兩均經本任督臣張之洞附片奏報在案兹據署湖北布政使龍錫慶善後局司道會詳稱在於善後局勉　庫平銀二萬兩於本年二月初四日發交百川通商號匯至北洋鐵軌官路總局兌收所有光緒二十年分湖北應解關東鐵路經費銀兩現已如數解清等情詳請具奏前來臣覆核無異除分咨外謹附片具陳伏乞聖鑒再湖北巡撫係臣本任毋庸會銜合併陳明謹奏奉硃批户部知道欽此○○譚繼洵片再前准部咨豫撥光緒二十一年京餉案内提撥湖北鹽厘銀十五萬兩行令分批起解等因當經轉飭遵辦去後兹據署湖北布政使龍錫慶署鹽法武昌道朱其煊籌撥本年第一批京餉鹽厘銀二萬兩飭委大挑知縣徐躍鯉大挑試用知縣洪慶庚管解赴京交納等情詳請奏咨前來臣覆核無異除分咨外理合附片具陳伏乞聖鑒再湖北巡撫係臣本任毋庸會銜合併陳明謹奏奉硃批户部知道欽此○○譚繼洵片再湖北省於咸豐七年設立糧臺至同治五年改歸軍需局另設善後一局光緒五年又將軍需局裁撤歸併善後局歷經奏報在案兹據署湖北布政使按察使龍錫慶善後局司道詳稱該局經收牙厘鹽課並藥士等厘支發奉撥京恊各餉本省營餉加之現在籌辦江防添募營勇製造軍火以及奉調北上馬步各管用欵出入更繁倘有疎虞關繫非細因思瀋庫額設布庫大使經理並庫書庫子庫夫等各專責成且派撥護兵護勇晝夜巡防較爲嚴密擬將善　局銀錢各項一併歸入藩庫分别欵目設簿存儲凡有應支防營等項由該司道等督飭局員照章核明塡發印票持赴藩庫會同庫官照數支放按旬由局員庫官截清數目將印票還局核銷俾免　轕嗣後應解善後局之欵一律改解藩庫並由善後局將現存各項分别截清造册併交藩庫收存每遇收放仍責成該局收支委員帶同局書人等會同瀋署庫官及庫書認眞經理等情詳請奏咨前來臣覆加查核係爲愼重庫藏起見除咨部立案外所有湖北善後局銀錢各欵併歸藩庫存儲緣由謹附片具陳伏祈聖鑒訓示再湖北巡撫係臣本任毋庸會銜合併陳明謹奏奉硃批該部知道欽此○○譚繼洵片再據署湖北布政使　錫慶詳稱准宜昌關監督咨解一百三十三結起至一百三十六結止四結一年期滿應解户部京餉庫平足色銀十一萬二千八百六十四兩三錢三分七厘一毫七絲一忽等因到司查前項銀兩業經前署司道奉本任督臣張之洞奏准撥銀十萬兩解湖北善後局爲北上各軍購辦槍械之用下餘京餉銀一萬二千八百六十四兩三錢三分七厘一毫七絲一忽又洋藥稅厘庫平足色銀六十四兩五錢二分九厘又應解總理衙門三成罰欵並三分之一船牌費二共庫平足色銀二百兩九錢八分應行委解查有管解第一批京餉銀兩之大桃知縣徐躍鯉洪錫庚堪以搭解赴京交納等情詳請奏咨前來臣覆核無異除給咨搭解外理合附片具陳伏祈　　再湖北巡撫係臣本任毋庸會銜合並陳明謹奏奉硃批户部知道欽此 
 
 

Page 13

 
 
[光緒二十一年四月十一日京報全錄]  
　　宫門抄○諭旨一道錄前○署直督王奏籌辦永平遵化兩屬災賑情形摺○又奏查報各屬已卡結析案交代起數摺○又奏請准建坊片○又奏調補都司片○東撫李奏請曹展停分發摺○漕督松奏叅革同知片○兼　湖督譚奏委署總兵片○四月十一日吏部翰林院侍衛處值日無引見○河南瀋司額勒精額請訓○大額駙請假十日○　璜張仁黼謝賞假省親恩○文廷式請假三個月○召見軍機麟中堂額勒精額○○署理直隷總督雲貴總督臣王文韶跪奏爲永平遵化兩屬災情過重籌欵辦理加撫招商運糧平糶以資摉濟恭摺仰祈聖鑒事竊臣於三月初一日承准軍機人臣字寄光緒二十一年二月二十八日奉上諭御史李念兹奏永平遵化兩處十屬州縣去年被水甚重訪查該處近來情形一村之中舉火者不過數家有並一家而無之者轉徙流離懦弱者闖入人家就食兇悍者結夥成羣專搶囤積名曰分糧竊恐嘯聚日衆逃躬潰卒混迹其間致滋事端請飭長蘆運司籌借銀兩辦　平糶局等語覽該御史所奏該處災情甚重殊深軫念著王文韶酌度情形應如何籌欵解濟分别賑糶以恤災黎而弭隱患卽行迅速辦理原摺著鈔給閱看將此諭令知之欽此遵旨寄信前來臣查永平遵化所屬災重州縣應辦春撫已由籌賑局撥欵委員前往查放惟京東　縣産糧本少向賴奉糧接濟現在關東糧不出境當此青黄不接民食　艱實深焦灼隨飭長　運司籌賑局會同體察情形迅速議辦去後兹據會詳稱查得上年夏秋之交永平遵化兩府州屬大水爲災經籌賑局照派南紳候選知縣經文邀同南來士紳酌帶銀兩分往王田豐潤灤州盧龍等處按照義賑辦法酌放急撫嗣據各屬將災歉分數勘報到局復經查照回章遴派員紳撥發賑欵查放玉田豐潤灤州盧龍遷安昌黎等六州縣冬撫並據遵化州禀准動用倉穀設局留養分别賑濟迨交春後又由局派員撥欵查放玉田豐潤灤州盧龍遷安昌黎遵化等七州縣春撫在案伏查辦理災賑向以地方官勘報災情輕重及　莊户口多寡爲衡本年籌辦春撫因該兩屬連年被災民生重困均經按照災分格外寛撥欵項切囑　出員紳認眞散放以期實惠及民惟該處産糧無多卽在豐收之年尚不敷本地之用全賴奉糧接濟其小民多以負販傭趁爲生更　奉天爲謀食之所自上年遼左用兵生計頓失相率歸來且關外流民亦紛紛逃避入關而平日載糧海船又因宼亂停連米糧來源枯竭民間食指繁多加以徵兵雲集百　踊貴民情困悴不堪言狀非僅繫乎受災之重輕實由於關外兵荒絕其生路若僅按尋常災　辦法誠恐窮黎所得無多不足以資補救正籌辦間復接臬司周馥自唐山營次來電備述災况與谇司道等所聞相同禀經臣飭委委用道劉啓彤酌帶熟悉賑務之員前往分投確查再行妥籌調劑該御史李念兹所奏係屬實在情形值此外患方殷尤以固結民志爲要惟此次災情過重外來　民過多專辦平糶恐難濟事且熱河一帶多係山路縱有餘糧亦難周轉惟有多籌欵項赶辦加撫一面行查各屬積存倉穀酌量動撥並廣招商販設法購連米糧源源接濟以蘇民困查運庫有經徵北引賑墊加價一欵向係集有成數解局　賑應在此欵内動撥銀四萬兩其餘不敷之欵由籌賑局另籌添撥等情具詳前來臣復查該司道等所籌辦法尚屬周妥應飭照議辦理仍責成委用道劉啓彤督飭印委各員認眞確查就各屬情形分别重輕核明户口妥籌賑恤並設法招商廣運糧穀以濟民食總期　東黎庶不致顚沛流離人心自固隱患自消以仰副聖主矜恤災黎綏靖畿疆之至意理合恭摺覆奏伏乞皇上聖鑒謹奏奉硃批卽著飭查災情輕重分别核實振撫毋任失所餘依議該部知道欽此○○署理直隷總督雲貴總督臣王文韶跪奏爲光緒二十年下半年直屬各州縣已未結新案交代起數繕單恭摺仰祈聖鑒事竊據署藩司潘駿德詳稱直屬各州縣交代前奉部議自光緒八年起依限交收清楚先行造册結報半年彚奏一次業將光緒二十年上半年交代開單詳請奏咨在案兹自光緒二十年七月初一日起至年底止又屆半年彚報之期該司將各案交代分别已未清結彚開清單已清者造具妥確册結咨部其未滿二叅各案歸於下屆彚案辦理至上　奏叅勒追一案已據　　照數完繳另行專案奏請開復均於單内分晰叙明等情前來臣覆核無異除將送到詳細清單咨部外理合開具簡明清單恭摺具奏伏乞皇上　鑒敕部查照謹奏奉硃批户部知道單併發欽此○○王文韶片再武清縣人六品頂戴李仕清以故　父李九慶在日因族中生齒日繁貧富懸絕嘗欲捐修宗祠置備祭産有志未逮仕清奉其母李關氏之命捐地四百十二畝一分五厘作爲祭田另地一畝一分修蓋宗祠瓦房十六間選擇公正旗人經理每年所得地租除祭掃外悉以養瞻族人貧之洵屬克承親志孝義　風所有置地蓋房共合價銀三千四百餘兩核與建坊定例相符詳由藩司轉請其奏前督臣李鴻章業經核定未及拜發移交前來臣覆核無異應請旨俯准李仕清爲其母李關氏在於原籍自行建坊給予樂善好施字樣以示旌奬理合附片具陳伏乞聖　訓示謹奏奉硃批著照所請禮部知道欽此○○王文韶片再查接管卷内准兵部咨借補泰寗鎭標沿河口都司葉椿係清苑縣人距本籍在五百里以内行令揀員對調俟調准後再行送部引見給與劄付等因臣查有通永鎭標玉田營都司劉天章年四址二歳河南許州人住武進士藍翎侍衛選補今職亽光緒八年十月十七日到任堪以調補泰寍鎭標沿河口都司所遺玉田營都司員缺卽以葉椿調補距本籍在五百里以外核與例章相符應請准其互相調補除飭取劉天章出身履歷咨部外理合會同直隸提督臣聶士成附片具陳伏乞聖鑒敕部核覆謹奏奉硃批兵部議奏欽此○○降二級留任又降二級留任山東巡撫臣李秉衡跪奏爲東省首領佐貳各班人員仍形擁擠請再展停分發一年以資疏通恭摺仰祈聖鑒事竊照東省首領佐貳各班人員前因擁擠過甚補署無期當准前撫臣福潤將勞績兩項之布經歷按經歷布庫大使道庫大使州同州判府經歷縣丞等八項人員奏請　止分發二年部議改爲暫行停止分發一年俟一年期滿後仍應照常騐看分發等因於光緒二十年三月十九日覆奏奉旨依議欽此欽遵咨行查照在案計自上年三月十九日停止分發之日起扣至本年三月十九日一年期滿自應照常騐看分發惟念停止分發之請原爲疏通仕途整頓吏治起見乃自停止後自領各官並無出缺佐貳人員又出缺無幾而賞將停未停之際各該員聞風指分騐看爭先到省以及平時丁憂起復回省者亦復不少是徒有停止之名未獲疏通之效轉瞬停止　滿若竟分發遽開則報捐指省復將紛至沓來實有人滿之患補署固屬無期差委亦難徧及坐困日久流弊易滋卽使甄别加嚴隨時淘汰終屬去少來多仍形擁擠臣與藩司湯聘珍等再四籌商明知倭氛未靖籌餉方殷不應再請展停分發致礙捐輸第前項各班人員俱係微末閒曹報捐例銀均非銀數現又减改三成收捐所得更爲有限擬再展停分發一年似於海防捐項無甚出入而候補人員亦不致過於擁滯矣據藩臬兩司會祥前來合無仰懇天恩俯准敕部將捐納勞績兩項之布經歷按經歷布庫大使道庫大使州同州判府經歷縣丞等八項人員自光緒二十一年三月十九日期滿後再行展停分發一年庶幾到省者可期逐漸疏通而未到省者免其接踵而至一俟限滿仍照舊騐看分發實於吏治官方不無裨益所有首領佐貳人員展停分發緣由理合恭摺具陳伏乞一皇上聖鑒訓示謹奏奉硃批吏部議奏欽此○○松椿片再知府銜捐指分發南河同知李嗣鈞委辦灘地局務於經手租欵領價延不繳清共計欠錢七千八百六千六百九十一文又銀一百五址三兩七錢五分七厘屢次嚴催置若罔聞實屬疲玩已極難保無侵挪情弊據　楊海道謝元福禀報前來相應請　旨將李嗣鈞暫行革職以便勒限追繳倘限滿仍不完繳再行嚴叅懲辦理合附片陳明伏乞聖鑒訓示謹奏奉硃批着照所請該部知道欽此○○譚繼洵片再署湖南永州鎭總兵劉樹元前經湖南撫臣吳大澂奏明派委統　勇營北上所遺總兵篆務經本任督臣張之洞飭委永州鎭標中軍遊擊趙玉田暫行兼護在案兹查總兵　繼轄營伍訓練操防之責應卽改委接署查湖南衡州恊與永州鎭相距較近該副將續福明曰穩練識達兵機堪以委令署理以重　伍除檄飭遵照外謹會同護理湖南巡撫臣王廉湖南提督臣婁雲慶附片具陳伏祈聖鑒謹奏奉硃　兵部知道欽此 
 
 

Page 14

 
 
[光緒二十一年四月十二日京報全錄]  
　　宫門抄○諭旨三道錄前○閩督譚奏揀補知縣摺○又奏調署知縣片○又奏調署知縣片○又奏浙省新海防第二十次收捐請奬摺○東撫李奏爲挑濬北運河佔需經費數目摺○又奏籌還購買車騾銀兩片○將軍恩奏飭同知赴任片○四月十二日户部通政司詹事府廂黄旗值日無引見○文廷式謝賞假三個月回籍恩○濂貝勒德蔭連印各請假十日○吏部呈進夏季搢紳○召見軍機榮祿張蔭桓○皇上明日卯初二刻升太和殿看版已初進壇入齋宫○○閩浙總督調補四川總督臣譚鍾麟跪奏爲揀員請補要缺知縣以資治理恭摺仰祈聖鑒事竊照福清縣知縣何如謹於光緒二十一年二月十九日在任病故照例以病故之日作爲出缺日期歸二月分截缺所遺福清縣知縣係衝繁疲難海疆兼四要缺例應在外　選升調該縣地處海濱民俗刁焊撫馭巡防最關緊要必須精明强幹熟悉海疆風土民情之員方克勝任臣與藩臬兩司於閩省現任知縣内逐加遴選非史居要缺卽人地未宜復於候補各員内揀選查有卓異候升曾任實缺在任候補知縣馮樹勳年四十九歳順天大興縣監生由山東候補鹽大使遵例加捐按經歷新班先選用選授福建按察司經歷光緒十二年十二月二十七日到任試俸期滿十五年大計保薦卓異奉准候升旋因辦理順直賑捐案内出力保准以知縣仍留閩省在任候補奉委解餉北上並案請咨晉引十八年十一月十四日吏部帶領引見奉旨照例發往欽此領照回省十九年八月委署藩庫大使二十年二月卸事該員才具優長公事精細在閩年久於海疆風土民情較爲熟悉以之請補是缺知縣海　　任核與例案相符合無仰懇天恩俯准以卓異候升候補知縣本任按察司經歷馮樹勳補授福清縣知縣實於地方有褲如蒙俞允該員係曾任實缺候補知縣請補知縣銜缺相當毋庸再行送疗所遺按察司經歷係選缺閩省現有應補人員應請留閩遴補　福建藩臬兩司會詳前來除咨部外謹恭摺具陳伏乞皇上聖鑒勅部議覆施行謹奏奉硃批吏部議奏欽此○○譚鍾麟片再福建晉江縣缺籌辦少防正需得人查有永安縣知縣葉新第精明幹練堪以調署所遺永安縣缺卽委晋江縣知縣徐錫祉署理據藩臬兩司會詳前來除咨部外謹附片具陳伏乞聖鑒謹奏奉硃批吏部知道欽此○○譚鍾麟片再福建福清縣知縣何如謹病故遺缺查有崇安縣知縣張翥年力强健情形熟悉堪以調署所遺崇安　缺查有候補知縣江起鳳堪以署理據藩臬　司會詳前來謹附片具陳伏乞聖鑒謹奏奉硃批吏部知道欽此○○閩浙總督調補四川總督臣譚鍾麟跪奏爲浙省　海防第二十次收捐銀數懇恩奬叙以昭激勸恭摺仰祈聖鑒事竊照閩省新海防捐自光緒十六年二月十一日開辦起至十八年十月底止報捐官職貢監分編八次請奬並將捐項解赴海軍衙門及直隸省察收嗣因厦門購砲築臺奏准截留新海防捐欵動用至二十年八月底止照案接編至第十九次先後奏奬在案兹自二十年九月初一　起至二十一年正月底止據高爾伊等一百七十六員名報捐各項實職貢監生共收銀四萬六百八十五兩六錢先行塡給實收俟部頒執照發　所　銀兩留閩備用據福建善後局司道編作第二十次造册請奏前來臣復核無異合無仰懇天恩俯准奬叙以昭激勸除　送部查核外謹繕摺具陳伏乞皇上聖鑒勅部議覆施行謹奏奉硃批户部議奏欽此○○工科給事中臣　　薄跪奏爲各省捐納分發花樣蛟小人員扣限一年方准序補恐捐輸難期踴躍擬請旨飭部量爲變通暫免扣限以示體恤而資鼓勵恭摺仰祈聖鑒事竊查各省捐納試用人員補缺班次以遇缺先花樣爲最優舊定章程以到省六個月後方准按班序補嗣開新例　及援引照辦所以鼓勵捐輸仍示以限制也光緒十九年七月吏部議覆陝甘總督楊昌濬奏甘肅省報捐分先等花樣人員請定限制摺内擬請各省道府以至未入流報捐分先分間本班先花樣援照遇缺先扣限章程均以一年爲限一年以外方准請補等因奏定通行在案查分缺先一項係分班揷補並不准接連捕用分缺間一項係正班用過之後方准揷補未經見過正班不准補用至本班先一項補缺尤爲遲滯每銓補一輪次數十缺始得揷補一人占缺甚少本極偏枯再經扣限一年輪補尤屬無望以致已捐者束手無策未捐　裏足不前現當軍需孔亟捐輸尚無起色揆度情形未必不由於此竊思甘肅等邊遠省分大率無報捐遇缺先之人各項班次均屬寥寥故捐一分先等花樣卽可頂補或不免見缺指捐之弊如照遇缺先之例扣　半年亦足以示限制若較近省分分發人數既多各項班次不少按縣揷補自可巧宦之人亦無庸施其伎俩可否請旨飭下吏部量爲變通除邊遠省分仍照定章外其餘各省　予免扣一年之限俾人皆踴躍捐輸以裕欵項俟軍務敉平再行照章辦理庶於鼓勵紳富之中不失杜絕弊端之意臣念切時艱亟思設法招徠以裕　用是否有當謹恭摺具陳伏乞皇上聖鑒飭部核議施行謹奏奉旨已錄○○降二級留任又降二級留任山東巡撫世李秉衡跪奏爲遵旨挑濬北運河以利漕行估需經費數目恭摺仰祈聖鑒事竊照本年辦理河運江北起運漕　一十二萬七千八百餘石江蘇起運溍米一十萬石業經兩江督臣奏奉諭旨飭將漕船經行河道認眞挑濬務期一律深通以利漕行等因欽此除南路運河向歸河臣經理外所有陶城埠迤北河道經臣撥委東昌知府洪用舟勘估去後兹據該府禀稱　城埠運口緊枕　流歷年借黄濟運河身淤墊日高自口門以至莫橋爲黄水入運咽喉積淤尤厚口門之外又淤起沙灘一片如當　汛開　往往船入未半水落挂淤　候盛漲不能繼進若不早爲變計必致貽誤堪　查勘口門迤東里許尚有臨黄舊口門廢棄多年現擬一併修復以備西口停淤　開東挑西東口停淤則開西挑東口門東西並立均須建壩廂席庶可更番進船不爲淤阻設遇水大溜急卽於　口中酌　啓　免致　溜爲患惟口門斜接正河之支河一道久已淤塞應與口門外之淤灘同時挑濬通暢並於兩岸及東西支河相距處分築堤埝以束水勢埽　　歷之汛　料朽腐亦應修整自陶城埠起至臨清州衛河止綿長二百餘里地勢南高北低運堤節節殘缺亟應分别挑築工程實爲浩大但當此籌辦海防庫欵支絀不得不力求撙節統計挑修各工共需土方工料銀四萬九千八百一十五兩五錢六分二厘减　在内造具佔册呈請核辦前來臣查該府所擬辦法並估計經費銀數均尚核實應照歷辦成案飭由藩司籌欵給領責成該府率同印委各員赶緊興工認眞辦理勒限於漕船未到以前一律完竣不准草率偷减仍俟工竣將用欵造册報銷除咨部查照外所有估挑北　河緣由理合恭摺具奏伏乞皇上聖鑒謹奏奉硃批該部知道欽此○○李秉衡片再刻值軍務方殷購械練兵需欵甚鉅東省舊募及奉旨新招各軍共計將近八十營月需餉銀二十餘萬籌措倍極維艱苟有可以節省之處自不應梢涉糜費查東省奏定海防營制每勇三名用長夫一名每營共長夫一百六十六名此外不得再行添設兹據善後局司道詳　准直隷東征糧　咨據統領嵩武　營山東登州鎭總兵章高元在前敵營務處領去大車三十四輛價銀三千四百兩騾駝銀六百兩大車人工喂養銀二千四十兩由該臺共墊銀六千四十兩請卽籌還等因臣查上年十二月二十一日據正任直隷津海　道盛　懷詳稱章高元請置　騾駝車輛價銀七千七百餘兩又每月人工喂養銀二千兩請在烟臺海防捐欵項下撥給經臣以該總兵所部八營每營長夫一百六十六名共有長夫一千三百餘名月需口糧已　礙難再添鉏欵批駁在案查各營額設長夫原以備　營搬運子藥鍋帳之用耶從前湘軍營制亦不間於長夫外更添車騾名目該總兵所請添買車騾各項自難照准兹既由東征粮臺墊　六千四十兩固未便令其懸宕無著亦不能另行罰欵致涉虚糜臣已批飭善後局卽在章高元八營一哨月餉内分期扣還以清欵目趙兩片具奏伏乞聖鑒謹奏奉硃批該部知道欽此○○恩澤等片再請補五常廳同知劉調元業經奉部覆准自應飭赴　任以重職守據吉林分巡道聯　詳請具奏前來除檄飭遵照外理合附片陳明伏乞聖鑒謹奏奉硃批知道了欽此 
 
