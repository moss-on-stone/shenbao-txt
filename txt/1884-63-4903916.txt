# 1884 - 63 - 4903916

 

Page 1

 
 
[股印古今圖書集成告白] [  點石齋主人啓]  
　　本齋招股開印古今圖書集成現巳定爲大字所有股分曾經聲明一千四百股之外須增至每股收銀一百八十兩其一千四百股内則仍照前議每股收銀一百五十兩去年一千四百股未曾滿號刻下尙缺一百餘股今此書約計二年半可望告成如有願附股分者務請作速前來掛號其在一千四百號内仍每股先收銀五十兩一千四百號外不過增印數百部則每股先收銀六十兩特再布知 
[論閩防不緩於粤防]  
　　海防吃緊各省操兵頗爲認眞而法人藉口啓釁由越南移師而東廣州實爲第一重門户其次則惟福州若江浙津沽諸口猶其後焉粤中自彭宮保奉命視師整飭諸軍足以扼險守隘卽孤懸海外之瓊州素有鎭標一軍分汎駐守自法人揚言先行奪取以爲要挾索賠地步督師者亦與廣州同其重視調集雄兵增置守衛彼處之人親見此次軍容如荼如火以爲較諸道光庚子辛丑間氣象大不相侔法兵雖　固未必增勝於三十年前若果來侵恐不能大逞厥志也然法人始有輕量中國之心曾言中國未必卽爲能戰之國亦因近年中國購置船礮鐡甲水雷無一不備器則舍舊謀新而人尙智疎學淺用非其材迄無成効故逆料其不敢與戰耳今見彭宮保措置裕如中興宿將雨集雲屯自有不能輕嘗之勢而避實擊虚之兵法如孤拔迷祿輩未如非彼國之將才固當兼權熟計以求一逞其兵威然則越廣州而東福州最爲可危矣蓋閩海之勢與粤海大致相同粤之當衝者有瓊州閩之當衝者有臺灣而此二處之形勝皆與省城不相毘連不必得瓊而後可以圖粤卽無俟得臺而後可以圖閩故瓊防宜密而廣州當先事圖維亦臺防宜嚴而福州當同時並舉也目前粤東如此周匝而閩省未有特命視師之大臣雖通省標兵額亦不少水陸徵調督撫之權所得行不難立時齊集聽候教練然當事者以爲與粤東有輕重緩急之殊則正恐目前防務尙未可以遽恃而法人避實擊虚之計一旦試行猝不及防必至束手無策故愚以爲閩防與粤防同也乃觀本報所述閩中近日情形則殊有出人之意外者卽如打靶傷人尤爲從古未有之事繼而細訪其由知係揚武兵船之事所傷之人惟一人尙得保全其餘均巳因傷斃命不識此靶如何擺設兵弁等又如何放鎗致傷多命現在省中大憲諒巳得悉此事未卜作何辦理夫殺人者死律有明條兵弁打靶原係操演技藝平常演放鳥鎗擡槍虚裝腔勢並無彈子貫入槍内如營官自操非送鎭將校閱甚至不肯虚糜火藥而使兵丁肩槍作勢以資熟習手法若打靶則試其槍之中否有藥有彈儼在臨敵此惟軍務警急之時或統帶之將官與督師之疆吏會合諸營舉行大閱始得有此壯觀今至於傷人是鎗發過靶或穿出兩旁觀操之人始被誤傷也夫槍不中靶其技藝之生疏可知矣雖曰無心傷人按律止於誤殺然一操而傷數人兵若弁撫心自問果有罪乎抑無罪乎愚謂傷人不能不辦似此兵弁卽立傳軍令斬首營門固不足惜獨奈何使他國之人聞知此事而竊笑中國之兵所習之技藝不足以殪衝陣之敵人而僅足以殺看操之閒人也豈不大損國威哉福州自同治初年沈文肅首倡船政局規模宏敞氣象森嚴歳撥海關稅項若干萬以供經費造成船隻派撥各省爲防海巡盜之用豈不曰他日海面設有戰事卽用以拒敵乎無如文肅去後主其事者不能精益求精且任用非人事權紛雜朝令暮攺苟且倫閒以故二十餘年從無一船得力者自閩局造出然朝廷深念文肅創始之功每歲耗費之銀不知幾十百萬而未嘗一加責備局中大小各員不以爲聖恩之寛大勉圖報効反以爲利市之常久爭致盈餘薦人謀差在所不論卽尅扣工匠因衆怒而釀禍端庇護私人藐命案而受挾制與夫出洋採木兩次空回船泊多年聽其老爛凡所傳聞均非虚語當問諸公文肅創始之心果如斯而巳乎揚武兵船爲閩局第一大船亦最先造前者本報述及此船停泊馬尾從未動輪但於大憲蒞任與巡洋渡台升炮送迎管帶之員月支厚俸飲宴游戲無所事事船上諸人工食任其折扣歲領修船之費盡入私囊此不免言之太過而其事非出無因今值海防告警而竟以操兵打靶誤傷多人然則管駕者如彼而統兵者又如此尙望其與法人交綏也哉 
[東報摘錄]  
　　日本向來各處巡查與兵士彼此仇視非伊朝夕然從無如今年新正大坂府下閙事之甚集衆毁署致成人命者前經彼此上控大坂鎭台之叅謀副將森田營官及軍法司森田重明等三員上京兹聞有飛提大坂警察署長官大浦氏迅卽來京之信未知將來如何了結也○向來日皇如遇陸軍大閱之年不克親臨檢閱則簡派親王代閱今攺定嗣後設遇大閱因公未能親閱無庸簡派親王代行永以爲例又定期本年十月間派出徵兵大使分赴各鎭管下查閱徵兵事務○日本近接奥國來電稱該國有貴顯於四月下旬來遊云云於是先行派員預備恭迓日本之留心外交可謂至矣又駐紥中國全權榎本公使業巳奉諭速回本任定期西三月中旬啓節赴任云○近日大坂各處小麥忽然大漲因中國商人收買過多共買定小麥二十七萬餘石云○愛知縣下自去年西五月間民間設立一黨名爲愛國交親會當會飲時有黨員木全甚三郎被毆因此該黨人被官拿辦者不少自此該黨人互相傾軋議論頻生或謂將行散黨或以另有秘密之事忽於十五日該黨之司出納者至警察署首告愛國交親會黨人所以設立該會之本意實非尋常小事並所募厚資及計畫等暗事自己原係在黨之人恐貽後患故來自首等語此係該地通信究不知當道作何辦理容探再報○維新後所購法國鐡甲船兩艘後一艘被風損壞沈於鹿兒島洋面現存一艘名東艦者船身年久損壞此次海軍省用重資修復堪以濟用己隷東海鎭守府差遣矣○鹿兒島縣下來信稱該處民情困苦祗以銀根滯塞生計爲難加之捐稅頻增實有民不聊生之歎人民因是歸咎朝廷政治之失惟徵兵新令各府縣視爲畏途希圖倖免而該縣則規避者甚少其所最苦者當瘠苦之地而容訟歸三百名於一縣之下民情愈形狠狽此輩專務詞訟日事挑唆剝民脂膏得以從中取利是以民懇益深也○此次陸軍省因設電線局於省内命工兵第二方面動工開 
 
 

Page 2

 
 
築又法軍省擬設軍事局巳泒仁禮水師提督專司其職卽以前之軍務局爲軍事局云又近來國人向外　省禀請給發出洋護照者數倍尋常盖爲徵兵新令之故大半借出洋以避徵調也○前月十五日内閣集兩大臣各叅議及内閣顧問黑田會議不知所議是何大政容探再報○陸軍卿大山帶同隨員出洋前經登報兹悉此行經費由政府預定往返一切額定二十二萬元○陸軍省核算去年派赴朝鮮駐防各費總共九萬六百十六元六角巳開列淸單報銷矣○中山道鐡車路期於明治念二年一律竣工中山至東京擬設停車塲二十處每客收金五元内外其火車節節倒換限一日之内得以往返於其間然黎明發車須於晚十點鐘方能駛回原處至江州都瀬之隧道開築已久原期本年五月間落成兹以去冬少雪不妨工作聞於三月内卽可畢事也○東京府下近有一種人專代人核辦徵兵條例免否事件不拘何方人氏來者不拒儼然掛以招牌究其代人所核者不知何事及探訪後始知府下原設養育院收養老年貧民年逾六十以上者邇來在院之老人紛紛償還官費飯食呈報出院自活不勝其數或謂此　貧民得以出院皆係核辦條例所指引者推其故因條例有父母年六十以上准其免役是以援例教以將院内收養之貧民代辦飯食官費迎養於家託名養子希圖規避在貧民得以安享温飽喜出望外在殷富子弟得免徵調亦所心願彼此各得其所故莫不樂從也 
[續錄朝鮮風土記]  
　　民多好博形如葉子戲而上繪牙牌數目其輸贏勝負異乎中國之所爲細詢之亦莫名其妙骰子牙牌亦多出售者然不知其角技爭勝與中國同焉否也好象　枰多設於路旁惟士可外出馬走田字象可渡河兵卒可退行將帥可去而勿用爲稍異耳藥只千餘種有中國所常需而彼則絶無者以本草示之茫然莫識也由中華購來者名上均加一唐字如川杜仲書作唐杜仲廣藿香書作唐藿香餘可類推地多産金然價特昻葢生意冷淡無一定行市故不能持其平也生金沙一兩尙須十七八換賣鞋者或書乾鞋舗三字蓋以男鞋爲乾鞋也因憶燕都中招牌有書出賣坤履者乾鞋坤履以之作對確切不移南門外六七里餘有老王生礦一所四面山水回環松栢圍繞卽不精靑鳥術者望之亦識爲年眠地洵鬱鬱乎佳城也其吉穴上先立一土阜高三四丈覆一亭於其巓旁有屋一區甚宏敞乃老王夏日游居之地也設官監守犯有常刑惟中國人到此則弗禁内有石數笏峻峭崔峨皺雲邊月花木數十處位置咸宜牡丹有高出人頭者想花開燦爛時國色天香應不減沈香亭前也有堂額曰我孝堂曲逹旁通不一其所内設書籍筆硯裀簟盤盂皆巳塵封數寸爲之摩挲賞識殊有室邇人遠之思雖基址制度不及王宮而曲曲深深頗饒佳致西門内有老王宮一區溯建立之始巳二百餘年矣大門額曰興化門近門之處任人遊覽數十步外有石橋一道河水通焉婦人女子多結伴來此以澣衣取其水淸潔也再進則宮室數百楹現以整頓軍務碾舂火藥設局其間有弁兵看守不容輕入遠望之樓台　閣聳矗巍峨每以不得遊觀爲憾去年三月初九日忽轟然一聲山谷震動濃烟突起直冲霄漢朶朶如芙蓉以爲雷而無雲以爲礮而烟直急趨往視始知舂藥之夫役以淡巴菰餘燼落於白中遂致此禍也大門欹斜搖搖欲墜其中宮室蕩然無存瓦櫟遍地木石俱焚被焚之屍數十具皆皮膚焦黑血肉淋漓不堪逼視見其身旁多有字紙堆積與血相黏蓋火性上騰紙在下未被焚燬故尙依稀可辨也或謂國人皆以字帋糊地踐踏坐臥恬不爲怪故罹此禍橋石翻在數丈外水亦盡沸當時有浣衣婦女數輩亦遭此刦肢體碎折有飛至墻外者迄今再過其地惟見蓬高叢苖苔草荒凉泥潦蛙鳴頽垣蝸篆爲之凄然者久之國帑空虚萬不能再興土木復彼舊觀亦任其廢棄而巳矣 
[東甌瑣誌]  
　　温州近奉道憲面諭舉辦龍勇計各處水龍共有十五架中有三處以經費難籌尙未開辦先辦十二處每處共勇四十名卽以該廟司事管帶有事則出而守御無事則各歸舊業無分文之縻費得數百之勇丁所謂一舉兩得也○正月念四夜張邑尊前往西溪茶坑檢騐死屍查此案係趙某移搬房屋失落包裹一个當被同族某乙拾去趙某向取兩相口角而某乙之姪聲稱包裹是拾得者我非偷竊何敢趕至我家滋閙因此互相扭打遂以刀將趙某戳傷於次日身故聞趙某係天主教中人云○靑田九都某甲與十都某乙有仇彼此尋隙業已多年去臘某甲爲子娶媳而乙竟糾同多人將甲子拔去粧奩等物搶刼一空且聲稱必須洋銀一萬元方可將子贖回不然立將甲子剖腹殺死吁拔人勒贖王法所禁乃敢公然犯之豈視憲典如弁髦耶○温郡每至正月夜間向有裝扮地戯之舉日前鎭署前之地戲與東門内之地戯一來一往遂相遇於四顧橋兩下不肯讓路因此互相撕打幸該處流氓向前解勸不致釀成大禍也○温郡每至年終凡烟館肉架及小本攤頭必須開銷文武署各行黃歴包大約烟館各攤非七八千文不能解圍故至送灶日卽行閉歇必待正月始開發黃歴包此不過挨緩時日以冀稍可節儉耳不意今正各轎班人等仍復逐班成隊在各處索取黃歴包甚至將各攤貨物羣行搶刼一言不合立卽槝蕩罄盡當道諸公若不早爲禁止何以安市塵乎○瑞安四十八都某僧前與地方各人爭産控告多名以致讐同切齒　地方人於去臘私嘱一人將該僧殺死而將屍沈諸溪潭未幾屍忽浮起地方人復用刀砍其屍數塊移埋刖處今僧之徒赴府呈控聞已批准飭查矣此據温友所述 
[揑報盜案]  
　　本月初四日早蘇婁門外李王廟河下有一民船忽稱昨夜被盜艙中坐有住居城東之某姓職員據云昨夜由滬回蘇船泊官瀆橋地方後梢繫有兩纜詎夜半乘舟人熟睡突有盜匪斫斷船纜排擋至李王廟蜂擁登舟刼去衣箱兩隻又賑捐洋六十餘元當卽喚同地保報縣及營汎衙門請臨踏勘緝拿贓盜等情元利馬邑尊聞報後卽命輿出城偕同沙河總司王游戎前往勘視經王游戎奈看得舟人及坐客神色有異且船内新被兩條均未刦去而纜繩祈痕亦有不符據報存放衣箱之處尺寸未能合位經邑尊一再盤詰破綻愈露所稱被失賑捐銀洋確有揚州所刊沙洲册子何又未曾被遺種種支離殊堪疑駭一面令該客先行登岸聽候傳訊邑尊卽飭差將舟人兩名帶回署中研鞫其船隻亦一併扣留連日審訊眞情顯露盖客與舟子串同報案冀有挾詐或謂其希圖吞没賑項亦未可定現在邑尊擬將是案澈底詳辦以儆刁詐人心之叵測也如此可不懼哉 
[訪拿標黨]  
　　蘇省閶胥一帶有琢玉之工橫行不法行同痞棍者共四十人謂之四十標以其取名均有標字如德標勝標之類此四十人中無一不以標名曾奉番憲飭屬訪拿覊禁辦理旋以人數過多准卽保釋詎此輩怙惡性成刻又惡燄漸熾事聞於譚方伯重加訪拿按名嚴辦月初此合方出有某圖地保之子係該黨之桀出者卽巳拘獲到案重責八百板發交首縣化莠堂覊押餘黨聞之莫不股慄云 
[重禁考寓開賭示]  
　　甯波府正堂宗示照得轉瞬府考五縣童生雲集考寓更多所有向藉考寓開賭曾經本府訪拿之張上賔張阿仁吳錦蘭唐堯火謝廉得王福生周鶴亭革役胡鎬朱實成傳友生營兵回子阿冬卽吳邦魁以及奉化武舉鄔兆奎把總戴宇熙武生戴宇鈞毛來及鄔紀勲鄔有瑞陳阿令俞紀位奉差孫方鄞差裘阿金虞娘子　宗湖周振聲周芝槐李阿介王阿福以及山北之餛飩阿福聾子阿祖唐阿寳任阿建與興化包阿四等人各房東斷不准租屋與伊等開賭倘有不知誤租者速行退租另招妥户違者立提房東究辦房屋封鎖入官其向來租開賭寓之房東如趙元邦陳永坤蔡四林吳炳文盧永興丁阿　宋阿霜等人尤宜革面洗心力戒租賭本府現飭保甲委員挨查凡租開賭寓之房東均飭取具不敢租開賭寓切結送府查核如不畏法卽属有心矇混貽累考客定干提辦毋違切切特示 
 
 

Page 3

 
 
[福州近聞]  
　　福州船局去年廪知左侯相赶造快船試洋初時定期五月卒以工程不及遲至八月始能放行行未半路適遇大風擱淺復駛回工修理完竣再赴南洋是時巳冬初矣擱淺壞船咎在管駕而提調亦未能無咎左侯相據情入奏現奉廷諭申飭嚴議管駕聞此摺口交閩浙總督何制軍查覆因其中事多轇轕恐非一月半月卽能淸查也○福州船局前總監工許小亭自前冬囘粤東後賦閑將一載矣去冬卓太守維芳邀往雲南商辦機器但滇省距洋面太遠轉運頗多不便云○粤省前歲創設實學館於番禺縣屬之黃埔地方一切情形早經列報去冬又以海氛未靖深恐遠人逞志猝擾珠江故欲以水雷埋伏黃埔江之上下流直至河南尾而止當經設立水雷局製造一切水雷卽派監督實學館湯君金鑄爲督辦委員湯君係花縣人精於算學數年前曾到福州船政局後學堂差遣現聞局中延有洋師柏專敬係英國人又由船政局調派學生郭乃安帮辦水雷局務至於實學舘之總辦及教習等均照常供職惟支應處李君因被學生等禀控尅扣薪粮及一切弊竇上憲查明屬實經將李君撤退矣○厦門道孫觀察於正月初七晉省與大憲商辦海防事情嗣以政體違和遂於十七日禀辭囘厦十九日抵署矣○厦門洋藥局前歲辦無起色故麥君於去春禀請退辦去夏當事者邀集二十餘股再行接辦較前歲稍獲利息但無計杜絶走私終難十分起色也○去臘有英國兵船不隻駛入厦港灣泊惟厦門水師兵現定每月在砲台演放大砲一次正月二十九日爲演放之期而英國兵船灣泊之所適富砲台之口勢所不便彭車門卽於廿七日知會英領事而英領事以兵船一動卽須燒煤而煤貲非數十圓不可容當籌商再行移覆也 
[解送軍火]  
　　金陵爲南洋總匯之區自法越搆釁以來濟解兩粤軍械餉需爲數甚鉅現因滇防吃緊左侯相復購利器多件解至岑彦卿宮保處取道長沙再由陸路轉運聞途中共需挑夫五百餘名則軍械之多可以想見中國地大物博眞有取不竭用不窮之勢法人勞師遠涉多見其不知璽耳 
[維揚近事]  
　　揚州風俗於人死回煞之夜挈家遠避名曰避殃舊城西大街有宗姓者本淮城人久寓於揚亦遵揚俗正月二十五日爲其祖母回煞之期全家避於左隣鄒宅至夜四鼓忽聞許多人聲轟擊其門又聞人云有後門否宗大驚趕卽出問見地保更夫局差局勇羣聚門首間何以來此則云委員巡夜見二人行迹可疑拘而訊之見其衣下露紅衿杖之始供同黨十七人趁宗姓避殃踰垣飽竊此時同黨猶在内也宗急啓門大衆隨之而入立獲九人乃并前獲之二人嚴禁之而追其黨及贓○東關門外王大賓者綽號王老公羣不逞之徒奉以爲主今老矣家計稍豐折節攺行而其子有龍酷嗜賭愽欠私債數百千王知而忿甚邀集債主問之凡欠錢者立刻償還勒據者訟之而縳其子送官懲治未幾子賭如故王乘醉縳之斷其左手三指令不能榛紙牌子俟創痕平復私約諸賭棍取碎米一盌將紙牌插於米中以右手取之賭興倍豪父聞之瞰其賭時突然掩入袖出利刃又戴其右手三指而去了登時暈仆諸賭棍驚遁子婦聞之奔救甦醒痛哭扶歸此正月念六日午後事也 
[花朝勝景]  
　　昨届花朝又逢禮拜邑廟之内園門大開淑景如畫春人似織二分塵圭一分流水屈指春光巳過半矣 
[災民來滬]  
　　去秋崇明地方被災甚廣雖經官紳設法賑濟亦不能徧及災區現當靑黃不接之時徧地哀鴻航海西來爲餬口計前日英租界三馬路陳與昌號門前有難民二十餘人懇求佈施而虹口楊樹浦相近破廟中亦聚數十人有担蘿擔者有挑鍋灶者詢之皆崇明人也滬濵多好善士忍坐視顚連而不救耶 
[搶妓案結]  
　　前報搶妓送縣一則前日蔣明府升堂訊據金阿寳張友蓮同供係寳山縣眞如鎭人來申賣布先將賣布之洋錢托隣人帶回家去我二人至晚間往天仙園看戲回欲至金德興客寓住宿乃甫過打狗橋卽聞人聲鼎沸不知何事我二人前往觀看立在路傍忽見多人奔散巡捕竟將我二人拘押明日解送法公堂據巡捕誣指爲搶妓我二人則慌無頭緖明府謂爾二人卽係賣布之人何以深夜閒走及詰妓女喜鳳供稱今年十八歲姓王蘇州蕩口人夫家姓沈尙未過門我十四歲卽被母親帶來上海賣與陳王氏今巳四年明府謂搶爾之人究竟認識否此二人在内否答稱搶我之人雖來吃過花烟二次實不知其名姓此二人確不在内明府謂現在爾意如何答稱陳王氏肯　我囘家明府謂若仍跟隨王氏勢必仍舊爲娼碍難准行况爾有夫家着卽發堂須俟爾夫來申覓保具領如其不然則須發堂接配金張二人俟覓的保方准開釋 
[婉諭田户]  
　　坭城外跑馬塲内之田户孫千千等禀請折收地價等因節經列報前日孫千千等男女五十餘人又至英公堂候示黃太守謂此事業巳申詳道憲爾等當靜候憲批且須投縣具稟以便會辦 
[法界公堂瑣案]  
　　前日開玻璃店之周鳳鳴在八仙橋遇張乾坤當卽扭交捕房昨日解案翁太守見張乾坤禀中蒙訊斷洋一百五十元之語詰其何人所斷答稱大老爺第二次訊時所斷太守謂去年周鳳鳴控爾欠洋五百元曾斷着於端節前先交一半自應照斷歸償乃敢揑造堂斷形諸禀牘實屬目無法紀着卽管押張乾坤求請從寛太守謂如明日能交洋一百五十元當卽從寛辦理昨晨太守臨捕房張乾坤分文不繳太守着掌頰四十下待交洋再核○邱吉昌嚴太和靛行控某染坊結欠銀四百餘兩一案現已料理淸趂該靛行提銀三十四兩助賑掣得賑局捐票云 
[上海陳家木橋賑所電音]  
　　二月初七日蘇州賑所來電卽解東賑一千○初八日天津賑局來電十四念六來匯票共一萬兩己到棨○同日禀東撫電大人函悉嚴紳偕放二千施潘紳同借放七千曾於正月念一解還五千會館施紳亦曾另解四千矣盛道歴赴粤閩蘇浙當再電詢閩捐附電求飭發○振翁南捐甚微勿再借有欵當電告○同日天津嚴佑翁來電靑賑竣擬辦文安先向尹憲撥款望後卽移局有欵速寄下前寄回信收到否霖○同日復佑翁電來電悉十七念六曾解一萬現籌解東賑尙僅二千尊處須稍緩解今年收兩信寄四信○十一日寄順天尹堂電今由海晏交津賑局轉上銀三千餘係李軍門浙中丞方伯託解禀牘同寄○同日寄天津賑局今由海晏解三千餘并牘托解尹堂○同日禀陳中丞電大人鑒今由海晏交東關轉解禀函及閩浙捐八千三百餘蘇鎭滬捐三千六百餘共一萬二千兩求諭潘紳 
[正月十九日直隷賑友嚴佑翁來書]  
　　初六十六兩肅蕪函計先後逹覽頃奉二三號賜示並十六電信藉悉諸善長復籌寄公砝五千兩謹爲災黎百卯以謝承示卜語有杏花開捐欵來大麥黃收捐忙之語爲之欣躍弟本因人成事總視南欵有無爲去留災民之性命懸於南中輸捐善士之手爲之悶極無聊望眼欲穿據理以測知捐欵必有起色人定勝天自古不爽豈於今獨不騐耶然必盡人事而後可以言天諸善士饑溺爲懐本諸天　彼蒼有靈必當默佑惟黽勉以盡吾心焉可耳前接揚信囑弟開凍後速返然災區慘狀實難恝然舍置南捐倘稍起以擬再接辦文安翹望南天敬代災民請命伏望常賜音罔以定去留靑縣春賑約二月初十可以蕆事矣專此布復卽請台安愚小弟嚴作霖頓首正月十九日靑縣發 
附啓者敝處於二月十一日起解山東賑欵後墊欵更有加無巳月中擬解直賑實無分臺把握如蒙善士惠助幸祈早日交到俾於月内彚集 
 
 

Page 4

 
 
[起解不勝幸禱之至] [  上海陳家木橋蘇州鎭江揚州電局内賑捐公所同人拜啓]  
[四老輓詩]  
　　婺源齊玉谿學裘聞見編成記事殊等身著作學勤劬𥅆彭壽考眞元老李杜文章此大儒縱有遺書傳絶筆那堪交友奠生芻天涯落日無窮感慟哭鄒陽淚巳枯○無錫秦淡如緗業曾共胥江印爪痕無端歡笑失春温離家應抱西湖恨君故於浙江官寓問字難親北斗尊終古衣冠槐國夢三生蝴蝶桼園魂白隄酬倡多吟侶誰奠詩人酒一罇○浙東湯壎伯經常休從蓬島證前因鶴駕怱怱返太眞歲月消磨原是夢箕裘紹述更何人學書有筆爭千古續命無緣誤一身記得江樓同把酒不堪回首落花辰○秀水陳曼壽鴻誥歸從瀛海鬢蕭然才子紅閨嬌女緣分手兩旬猶夢寐客臘將盡同茗於吉祥樓談日本事余以楹聨乞書君許新正揮毫傷心一别竟人天客中難續招魂賦身後曾無賣字錢從此詞林追往事年年罷詠獻春篇君故正逢立春梁溪鄒弢翰飛拜稿　 
[高陽臺寄懐曹醉菴太史福元]  
　　鎖院呼燈扁舟對榻秋風記挹蘭姿别幾時來長亭愁煞梅枝交游本是同聲氣奈人間天上位置參差盼泥金何事三宵芳訊遲遲蓬瀛迢遞春如海想神仙憶遠曾賦新詩我亦堪憐焦桐爨下誰知團愁化作湘烟散只留將花月相思忒多情小閣黃昏淚雨絲絲[  梁溪瘦鶴詞人翰飛學草]  
[小集秦淮水榭口占一律索和藏鋒逸史]  
　　團爐夜讌鬥尖又月滿秦淮碧玉家紅燭共傾女兒酒靑門尙想故　瓜江流如激琵琶語山色平分粉黛賖列坐衆仙休謾視蒼生心事在羣花[  蘇門嘯客初稿]  
[和蘇門嘯客秦淮卽事原韻]  
　　撚斷吟髭手自又尋芳同訪美人家白門月色渾疑雪碧玉年華正及瓜謂繡琴錄事散髻斜簪狂欲絶酒闌燈炧興猶賒風流自古推江左願乞朱旛護落花藏鋒逸史初稿 
[疉前韻索和藏鋒逸史]  
　　桃根雙槳路三又不隔紅牆道韞家司馬重來賦楊柳牽牛獨處笑匏瓜四絃欲語人先醉相對忘情夜正賒記否參橫月落候羅浮淸夢到梅花蘇門嘯客初稿 
[再疉前韻贈蘇門嘯客]  
　　倚馬才高勝八又廟堂風格有名家渡江我正迎桃葉時正返申挈眷投句君如贈木瓜策上萬言猶未盡酒領一斗不須賒請纓定遂終軍志筆陣先開五色花藏鋒逸史初稿 
[小集問柳居三疉前韻]  
　　畫橋西畔路三又臨水樓臺賣酒家此日買春同問柳當年銷夏憶浮瓜長卿病渴憑誰解阮籍囊空只待賒怕說興亡牽客恨那堪重聽後庭花藏鋒逸史初稿 
[接錄揚州復茂恒經收山東順直賑九年十一月十二月分淸單]  
　　各硝長唐許唐盛孫張各一員左右後哨各隊等每共七員親兵副營本營余九員本營黃四員前哨官半員硝長共一員後硝官一員硝長半員左硝余半員右硝李一員右硝長徐半　前硝各隊共三千八百文後硝各隊共三千二百文中硝各隊共一千八百文左硝各隊共八百文右硝各隊共三千二百文中軍前營中硝各隊共三千二百四十文前哨各隊共一千九百文左哨各隊共四千四百文右哨各隊共四千六百文後硝各隊共四千八百文前營梁十員前營巫四員前營張一員前營解半員前哨半員左右後哨各二員五角又各三百文中軍副營本營共五千九百五十文本營差弁等共七千三百二十文四哨勇夫共十七千三百文本營陳又助七百七十文靑黎堂十　東海郡臧五員本營駱王朱各二員本營王三員本營九户各一員○又募啓張藹齒手紅葉山房二十千文敦復堂四千文同仁堂十六千文胡萬昌信局手五千二百文吳煥記手吳殿揚池化川二户各二千文枕石山房一員禮安堂唐宗華富春堂三槐堂王松高暉娱堂六户各一千文王麗生八百文黃茂如王炳各六百文哀德潤吳錦暉各五百文惜福堂公善堂裕盛隆三户各四千文唐遜庭三千文顔體之唐壽山張曉村張謙士王友山五户各五千文吳紫庭唐煜之夏芸生王廣仁各五百文張壽山吳蓬卿張問渠各四百文程瀚文八百文無名氏八千文黃朗夫手勤記全吉生益泰仰漢波惜隂軒崇州居士織簾居士七户各一元俞朗如靑選堂芷汀氏三户各二員無名氏四千文愼德堂八百文無名氏三百文杜白也四元 
[揚州復茂恒並京江義塾經收江洲賑十一月十二月分淸單]  
　　丁少山助二百兩張幼丹手一百十三兩一錢一分富安垣手二十千文無名氏五千五百三十四文如心氏五元顔一山手十元樊禮從顧蓬仙手十二千文劉懐遠手八千文春源店手五千文李孟材手二十二千九百文又十九千四百文高郵丁鏡齋手十七千四百五十文又洋九元○邗字號募啓濟源店手古槐堂等七户共一千五百文德成同春福魏耀庭相蔭庭祝西池程榮軒袁修伯夏明瑞顔熙盛顔裕成十户各一千文廣興森和泰孫鶴如王介之顔泉記潘序東六户各五百文王同源等十六户共四千五百八十文裕泰怡源濟源三户各二千文森泰和德大廣源義記美記全生億源和豐裕通馬源泰傳源泰方悌菴十二户各一千文益記五百文信昌店手不留名呂生和二户各二千文呂豐和夏益泰福昌不留名積善堂不留名江逢元來人意敦五堂不留名十户各一千文不留名二户各五百文同盛店手同盛益秦同泰觧盛泰四店各八百文補金堂等十九户共四千九百文廣豐和店手慈雲永記五兩葦航居士菜根軒芰荷軒久自芳室四户各四兩又葦航居士續助二兩花　堞吉祥舘二兩來蝶仙舘詒穀山莊松月山房榴華舘顧肖墀五户各五千文默齋六千文樊禮從顧蓬仙手局提六千文又五百文楊岱手一千文張沛生五百文揚咫顔等二十九户共八千六百文恒隆一千文恒源四百文森順店手森順木號助四千九百文覽記廣順二户各四百文同昌德春庭記生和靑雲齋五户各五百文在記億順恒泰　義四店各三日又博記二百文元記一百文德興店手慈根堂等二十四户共二千四百文呂成鳳等二十户共三千八百文○福字號募啓元康店手十四千三百文又洋二元趙月手公太和募十八户原錢折足五千八百五十一文黃竹堅手王湘航尋十户五元丁鑑泉手十二圩募來履仁堂十二户五千文又一元丁七兄手雙蘭舘等十三户共一千三百文靳春陽手江培元四千文又經募胡飼圃愚不移齋二户各三千文劉葆初李廣侯朱勉齋田幼石諸肖鞫李雲卿六户各一千又多介壽二千文又馬手經募思補齋二千文同濟堂一千文鄂撫堂東屋四百文涵碧堂積嘗堂四知堂三户各一百文永安堂吉仁堂桐蔭堂東陽屋四户各二百文洊壽堂五百文七慶堂潤芷山房孫壽田三户各五百文邊壽山馬芷南各一千文無名氏五户各四千文又無名氏二人共四千文梅吉輝堂一千文王炳春三千文李壽臣聚星堂二户各二千文王煥章凃濤菴二户各二千文邊壽山王曉珊金麓溪壽德堂不留名五户各一千文易芬芳五百文楊少農手不留名焦一元求心安子五千文嚴北屏手尤禮菴經募虞愼徽堂一元雙桂堂文燦古疎氏共一元無名氏等二十六户共二千六百文無名氏四十户共五千文無名氏等十一户共一千一百文曹子駮經募鈔關汛陳手五百文邵伯汛周手四元高郵城守宗手四元寳應城守馬手四元又二百文張捷三手七元嚴厚卿手三元范慕橋手五百文秉經堂手一千五百文李少亭手五千五百文茅小村手五千文瑞元店手十四元又三百文榮泰店手二十五元又七百四十五文德厚店手十四元李小梅手二千四百又復隆店手十七千文鄒鶴生手十千文萬淸臣手二元双五百文元德店手八千六百文萬元店手五千文張湘圃手二十二千文馬問樵手一百十五千文秀芝書屋一百千文 
[上海陳家木橋金詶礦務局内順直山東核奬賑捐公所經收二月初六初七第四十五單]  
　　南匯新塲課心畬二元杭州存養齋節省茶點二元慈水東鄉聿修堂錢五元一泉金來爲内子保安二元廣東羅珍山一元常熟朱少箴一元○鎭電局來第七批東賑二七寳銀合規元五百三十六兩七錢六分八厘○嘉定萵心嘉募申字五百十五號心嘉助一元人外捐一元又虚對開一个銅對開一个銀挖耳一支原重三錢四分王仰曾二百文蘭香書屋虚對開一个雲霞四開一个銘山氏錢五百五十文胞妹幼音羢女帽一頂花女帽一頂室葛淑仙洋一元四開一个緞紗女帽各一頂繡袋二只銀蘭花一支銀側托一對銀挖耳一支四其原重一兩五錢八分○高郵丁鎭齋弟念六次賑欵勿藥有喜客洋一元世　堂槐蔭堂李映川三户各五百文葵心齋四百文馬子才三百文馬錦如世德堂隱姓字徐聘卿劉長貴揚六房李趾夏劍八户二百張朱氏高姓不畱名蕭不畱名不畱名高夏姓陳姓七户各一百竹筒九十以上念二户共來五元○沈燮源求保患病自巳痰誅心竅百病消愈二百元○嶽郡黟縣北響寄庽江省無名氏禱生意茂盛五元○西塘韓鴻遠募申字册善邑胡少記别　免災酬神移賑七千新昌衆友十千公興典衆友念元朱信記六元敬配四元守經堂二元文杏堂樂在堂各一元韓堅記三元七百六十文以上九户共五十三元○黎里毛氏被盜免禍助四十五元八角三分○王樹齋募二户共三元翠亨揚二元津衛能容氏公私十元朱錦文五元汕田勉力人祈保身建庇育子嗣三元○附核奬龐洪坤庫銀六十兩六錢毛桂鑫庫銀三十四兩五錢六分 
[浙省撫轅抄]  
　　二月初四日處州府勝禀辭回署前蒲州府謝禀見辭行赴都○初五日運判熙霖禀知運委管解第一批鹽課京餉禀謝江蘇候補通判許炳常禀知齋司飭送胡紳抵償金陵庫欵典屋契劵赴寗禀辭準補寗波府經歴劉廷鏞銷下六叚冬防差桐鄉縣丞胡先敏禀知藩飭惟補叩謝 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海陳家木橋金州礦務局内順直山東核奬賑捐公所經收二月初一日第四十四單]  
　　浙江勉力學好八募萬隆瑞茅門錢氏各二元陸頣伯楊秋壽楊秬源季少漁鋤月軒何姓張博　茅門梅氏王門方氏求佑人宅吉祥十三齡女童求身安勉力學好人十一户各一元以上十三户共十五員○趙姓求病愈一百員松江轉德堂來淮隱無名氏代孫松生來病得愈完愿念員○裕大姓謹謝親友筵費十員承裕居士爲母祈病得愈十員志丹氏念員岩厂三員款昭二元乏力士求母康健一元湯商氏五元無名氏四員殷三仁一元浥香居士五元朱求合家平安二元七齡童子蘇汝安拜年錢五元浮山介介生五元皖經朱國璜二元○上海電報局助正月廿八發天津報費四元五角○朱宗燾核奬庫銀三十四兩五錢六分 
[接錄上海陳家木橋金州礦務局内順直山東核奬賑捐公所經收二月初二至初五第四十四單附湖北捐]  
　　臨　穗春行募申字四百廿四號册穗春行節省新年酒費五元楊維新三元陶日章二元楊葆生馬維圭傳廷森王寳珜王倪氏五户各一元積福子無力人鍾門丁氏觀妙鳳淸講舍春雨吟舘半　齋小隱山房王德懿四空子十户各五角以上十八户共廿元○松江鹽公堂馮谿翁募申字七百號竹所軒爲祝母隂壽懺資移賑十元知非子保合家平安五元答願人四元胡雪芳有心無力人程純嘏三齡童子四石各一元以上七户共廿三元○桐城裕泰呂宋彩找一元五角又助五角○吳興費氏五秩生辰助本洋念元海隅寄客病愈完願十元浙紹陳二元逹善堂代王源順十二元江𡩋樂善氏張十元盡心氏十元○温州江蓬緣募孫霞發刮洋一元來字號又一元順字號又一元病愈人英洋一元了愿人錢五百四十文又浙字三百五十六號鄧仁山軍門二元徐吕珊一元石渠閣一元三千一百文陳吉記錢二千兩共合洋十一元○紹興電局募浙字一百九十四號朱黻卿十元無名氏一元德泰箔庄半元○中西書院沈贅翁經募林樂知林美麗各五元羅文耀李祥雲沈贅翁三户各二元劉樂義張二房張美元三户各一元臧蓮夫李一琴黃翰甫周養泉各對洋一元袁竹一孫餘處陸稼田沈彦章沈彬文五户各四開一个康益出八開一個○具區徐求唱隨四季平安五元洞庭朱徐氏求病巳愈五元胡復築五元莫吳氏求分産安快五元○附湖北捐公濟益解來鄂字三十一册史欽翁助紋四兩又三十二號吳逹　募無名氏錢八千無名氏錢三千黃合順榮基氏李同盛三户各錢二千無名氏無名氏朱兆興戴允榮義和坊陳毓隣六户各錢一千又卅三號棨善堂錢十千又卅四號陸仲翁募情白吏子孫紋四兩無名氏三元陽羨芋人二元無名氏錢一千又卅十號肇廣典募查三合堂鄧氏求平安錢廿千肇廣典公積堂錢十五千樹護堂錢五千公濟典錢二千萬餘慶堂求安氏金祈足愈程氏無名氏求目愈無名汪氏無名氏無名氏八户各錢一千無名戴氏隴西二齡子省點心各錢五百又三十八號隨州來求兒女病愈錢六千尺節堂吳映雪堂孫南陽堂鄧四知堂楊晋陽堂唐五户各錢一千延陵堂吳錢四百又四十二號史幹翁宋菊抵募宋菊抵錢十九千心德堂章攀雲同善堂三　各錢四千福榮堂敦義堂楊永盛三户各錢二千石鼎豐郭天元徐運典三户各錢一千又三十九號羅輔臣范壽芝募羅同發念元錦昌　劉德生楊玉盛劉聚豐四户各五元○皖字四十一號王鏡堂本洋二元皖字四十四號劉雯卿募八户共英洋四元本洋四元○李王氏求夫君病愈八十元李榮甫求病愈念元○江西贑州府贛縣報德堂銀六十六兩江西間雲逸士銀八兩劉泳彰二元○温州商屍募浙字册沙福生乾記廣祥茂各三元潘心齋五角梁景堂彭賡堂各二元陳庚五角萬金氏飛閏軒各二元崇敬堂石渠記惜花客三餘堂四户各一員順生號恒泰號大有號寳臻號四户各五角以上十六户共十八員四開一個○葉鴻英核奬庫銀三十四兩五錢六分○以上初一起第四十四單共收現銀七十四兩庫銀合元七十六兩三分二厘洋六百六十八元爛本洋二十六元錢三千九百三十五文四共合規元六百五十七兩九錢男三厘○付解安徽賑洋五百元付解湖北賑洋五百元合規元七百廿三兩五錢○連前共收規元十二萬九千九百四十三兩二錢九分共解規元十二萬九千四百六十兩一錢七分四厘泰來短交規元七千六百八十四兩五錢實塾規元七千二百一兩三錢八分四厘 
 
 
 

Page 10

 
 
[光緖十年二月初四日京報全錄]  
　　宮門抄○上諭一道錄前○發抄旨四道○江督左等奏查明覆核擬議綠由摺○又奏請註銷保舉片○又奏揀員遴升水師遊擊摺○豫學政馮奏歲試各屬情形摺○陜撫葉奏臬司到省飭赴新任片○江督左奏叅革都司訊辦片○陜臬張奏恭報接印日期摺子○二月初四日刑部都察院大理寺正黄旗值日無引見○霍穆歡謝授侍講學士恩○莊王續假十五日○本謙續假二十日○崑岡續假五日○掌儀司奏初七日祭奉先殿絪貝勒行禮○召見軍機六額駙○發抄陳士杰奏被災各屬現放春賑情形奉旨知道了欽此○文緖等奏領到換鑄將軍印信開用日期奉旨知道了欽此○劉秉璋奏三塘柴埽盤頭等工攺建埽垣奉旨該部知道單併發欽此○又審明民人董德鵬京控案定擬奉旨刑部議奏欽此○○太子太保大學士兩江總督二等恪靖侯加一等輕車都尉臣左宗棠頭品頂戴江蘇巡撫臣衛榮光跪奏爲遵旨查明請將干预公事之在籍　員並代遞節略之知縣及不能審出實情之承審官一併交部分别議處恭摺具陳仰祈聖鑒事竊臣等承准軍機大臣字寄光緖九年七月十九日奉上諭黃體芳奏在籍道員把持童試承審官過涉含糊請飭核議一摺等因欽此遵卽咨行飭調各卷查核綠此案先據寳應縣附貢生祈炳文以朱壽鏞依勢弄權等詞控經學臣飭司提訊旋據臬司札委候補知府楊峴會同署揚州府知府黃波訊得鄆炳文與朱壽鏞素無嫌怨因有原籍高郵州寄居寳應縣民人王匯川之子王壽民向從祁炳文受業巳由寳應籍貫應試三次被童生朱昭煌廪生耿植等先後禀訐嗣由臬司訪聞祁炳文及范觀生等有教唆詞訟情事飭縣查究收押招告適　炳文之姪祁汝楫在途拾獲朱壽鏞家信一封送交祈炳文拆閱内有囑託公事之語祁炳文心疑伊被訪辦係由朱壽鏞播弄並以王壽民應試阻亦係朱壽鏞從中主使遣抱具控經該委員等提集研訊據祁炳文當堂交出原信而朱壽鏞道丁投具親供並不承認核對筆跡亦不相符詰之祁炳文未能指出確據擬議詳由臬司許應鑅會同江寍蕃司梁肇煌覆核轉詳在案臣復飭據蘇州藩司譚鈞培會同署淮揚海道徐文逹確查妥議兹據查明會詳前來除先行指控冒籍阻考之童生朱昭煌及援案具禀之廪生耿植曁同府不應跨考之童生王壽民已由學臣分别核准批結毋庸置議祁炳文身在押所輙令其姪祁汝楫截人家信以圖攻許情殊隂險繼稱在途拾獲亦涉含糊惟旣經臬司訪有唆訟情事應飭該縣先將其附貢生通詳斥革歸於訪案另行從重擬辦外查朱壽鏞以在籍道員於童生王壽民被控冒考一事自有地方官及學臣裁奪乃輒浼其親串無錫縣汪祖綬代遞節略詳述王壽民之文王匯川素與教官往來且爲皂役王松之兄係屬身家不淸任意摭砌似此職官干預地方公事殊有不合署無錫縣知縣汪祖綬率爲代呈節略亦屬非是相應請旨將鹽運使銜河南候補道朱壽鏞前署無錫縣正任吳縣知縣汪祖綬交部分别議處以示懲儆承審官於朱壽鏞先在學臣處呈遞節略未奉飭知以致無從追詰尙非有意袒護但奉委提訊不能審出實情又不詳細確察於祁炳文呈出家信並不令朱壽鏞面寫核對僅稱於親供内筆跡不符又不追究揑造假信之人辦理究属草率應請將承審此案之署揚州府知府黃波候補知府楊峴一併交部議處所有臣等覆核擬議緣由是否有當謹合詞恭摺覆奏伏乞皇太后皇上聖鑒謹奏車機大臣奉旨着照所請該部知道欽此○○左宗棠片再三品銜道員用補缺後以知府補用江蘇試用同知湯紀尙娊署高郵縣知縣花翎同知銜遇缺前補用知縣龔定瀛前經臣詳加遴採以湯紀尙學有本原通知時事龔定瀛樸實勸明輿論孚洽奏懇天恩飭下吏部該兩員無論江蘇直隷州知州及知府知縣缺出分别准其先行試署如有政績再准請補欽奉上諭着吏部議奉等因欽此兹准吏部議覆以該兩員本班官階均各有例定序補班次所請通融官階先行試署之處例無明文亦無似此成案應毋庸議等因光緖九年十一月初四日奉旨依議欽此恭錄知照前來臣查該員等或係試用同知或初任候補班人才出衆究與補署例章不符是以據實特保今奉議駁部臣旣確守例章外臣自無從置喙應卽遵照部議辦理惟案關請旨飭部議行兹部議旣不准通融應請將此案保舉註銷以符定制謹附片具陳伏乞聖鑒訓示謹奏軍機大臣奉旨吏部知道欽此○○太子太保大學士兩江總督二等恪靖侯加一等輕車都尉臣左宗棠跪奏爲揀員遞升外海水師遊擊各缺恭摺仰祈聖鑒事竊蘇松鎭標中營遊擊張焜病故遺缺接准部咨係外海水師題第一輪第三缺行令迅揀合例人員請補等因伏查是缺遊擊駐札崇明爲鎭標中軍各營領袖表率屬員督巡洋面兼轄陸汎最關緊要必須熟暗風濤沙線勤於操緝精明强幹之員方足以資整頓按照定章第三缺輪用酌保揀發班内人員請補惟查部頒官册外海内洋水師項下並無預保揀發及保舉補用督標遊擊等員自應照章申請過班在於應廾人員内揀補除外海内洋水師實缺都司各員或在本任巡緝得力未能遽易生手或於是缺不甚相宜現值整頓海防未便遷就請補不計外經臣詳加遴選查有升補蘇松右營遊擊因輪補班次不符經部議駁之遊擊銜實任内洋水師海門營左哨都司周鼎銘由行伍歴拔外海内洋外委把總干總守備都司各缺受駕師船巡緝洋面難險不辭且年壯才良風濤久練歴俸早滿資練較深堪以升補蘇松鎭標中營遊擊員缺遞遺海門營左哨都司查有前請升補是缺都司之叅將銜儘先遊　實任湘北營守備湯懐忠久歴水師樸實耐勞儘先守備補缺後以部司升用之提標右營右哨一隊千總許國祥年力精壯水師嫻熟堪以照案遞行借補核與定章相符合無仰懇天恩俯念海疆要缺水師人材難得准周鼎銘升補蘇松鎭標中營遊擊員缺所遺海門營左哨都司擬請照案仍以儘先遊擊湘北營守備湯懐忠儘先守備提標右營千總許國祥遞行借補補授實於營田地方均有裨益如蒙俞允俟部覆至日分起給咨送部引見恭候欽定除飭取各員履歴咨部查核外謹會同江南提督臣李朝斌恭摺具奏伏乞皇太后皇上聖鑒訓示謹奏車機大臣奉旨兵部議奏欽此○○河南學政臣馮文蔚跪奏爲恭報微臣歲試南汝各屬情形仰祈聖鑒事竊臣於本年六月二十二日謹將考過彰衛懐河陜汝六屬情形恭摺奏明在案奉旨知道了欽此嗣因秋雨連綿驛路積潦難行遲至八月十二日出省按試南陽次及汝寍光州　州兹於十二月十五日試竣回省各學文武童生取錄如額臣每至一棚仍前嚴密關防秉公校閱生童正覆各塲皆終日在堂隨時稽察查號葢戳事必躬親每日申刻繳卷掃塲親視扃門始行退食塲中槍冐頂替傳遞換卷帶弊槪行禁絶無隙可乘應試諸童亦頗知守法塲規均極淸肅文風以汝寍之信陽羅山爲優光州屬如光山固始及本州尤爲傑出餘亦不乏淸通可造之才武荲人數以　陽所屬爲最多馬步技勇認眞校試擇尤錄出向來雙名混考積弊嚴飭廪保一律剔除臣於去冬到任之初卽重整月課規條檄飭各學教官勤加訓課復於下學講書及奬賞發落時勉以讀書植品崇實黜華以兾仰副聖主振興學校之至意冉臣所過地方西成間有歉收之處入冬雪澤未霑夏秋雨水甚多地脉餘潤堪滋宿麥民情亦尙安謐合併附陳上慰宸團所有微臣續考兩府州情形理合恭摺具奏伏乞皇太后皇上聖鑒謹奏軍機大臣奉旨知道了欽此○○葉伯英片再新授陜西按察使張煦巳於十一月二十五日到省應卽飭赴新任以專責成除檄飭遵照外謹會同陜甘督臣譚錘麟附片具陳伏乞聖鑒謹奏軍機大臣奉旨知道了欽此○○左宗棠片再兩江卽補都司張登五經山陽縣孀婦張朱氏禀控有姦佔堂姪女情事准漕運督臣楊昌濬咨請奏叅革訊前來相應請旨將兩江卽補都司張登五卽行革職歸案訊辦謹附片陳明伏乞聖鑒訓示謹奏軍機大臣奉旨着照所請該部知道欽此○○新授陜西按察使臣張煦跪奏爲恭報微臣接印任事日期叩謝天恩仰祈聖鑒事竊臣欽蒙恩命補授陜西按察使當卽恭詣　庭叩謁天顔仰蒙召見二次訓誨周詳莫名銘感陛辭後遵卽朿裝起程於本年十一月二十五日行抵陜西省城奉署撫臣葉伯英行知飭赴新任二十七日准署按察使督粮道曾鉌將印信文卷移交前來臣卽於是日恭設香案望闕叩頭謝恩紙領任事伏念臣一介庸愚渥膺簡任臬司爲刑名總匯陜西乃冲煩要區况當大祲之後地方元氣尙未全復舉凡察史安民詰奸禁暴在在均關緊要如臣濤昧深懼弗勝惟有凛遵聖訓謹愼小心實事求是隨時禀承督撫臣認眞經理固不敢刻核爲能亦不敢因循貽誤體朝廷明愼用刑之至意以兾仰答高厚鴻慈於萬一所有微臣接任日期並感激下忱理合缮摺叩謝天恩伏乞皇太后皇上聖鑒再臣經過直隷山西一帶閭閆安堵道路敉平行至蒲州府境内瑞雪繽紛豐應預兆堪以仰慰宸厪謹奏軍機大臣奉旨知道了欽此 
 
