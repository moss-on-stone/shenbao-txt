# 1883 - 188 - 4903663

 

Page 1

 
 
[購到古今圖畫] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脱卷以此照印不特字跡一律易以動目并可省許多抄寫工貲一俟股分招齊卽可開印現在已將書樣改作直行紙張加寬字様放大而股銀仍每股一百五十雨按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點右齋主人啓]  
　　國朝康煕年間　廷臣蒐輯載籍將以分門別類葉成一編以爲藝林之大觀五易寒暑始藏事進呈　乙覽　賜名古今圖書集成仍　命儒臣重加編校越十餘年未就羅在時復　詔虞山蔣文肅廷錫督在事諸臣成之凡爲目四十爲卷　萬爲册五干二十爲類五百二十二上自歴象下至方與以及明倫博物理學經濟靡不畢備圖則鏤銅爲板字用　內府珍　之銳活板排成共印六十部　頒賜諸王大臣外餘以分儲名山石室洵洵內之鉅製道迄今諸友邦聞之均驚駭　歏以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印尚僅此數十部茲巳事隔百餘年剝蝕消忱流傳漸少若再越數世恐祇存其名而盡歸磨滅豈非一人憾事哉因思本齋現有照相石印之法擬將此書縮小照白惟工本太鉅且非點石齋一處所能告成須得另設一處廣招人工　三易能霜富可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟二年完工每股取書一部本齋除照股外誓不多印部倘印成後有股諸君或不願取書自開本齋又可另立一售書公司凡有股者存書一部則摯給管書公司股單一張具　定價每部約六百雨上下製潢當格外精雅外以文木爲箱俟發售每三月將所售之書銀照股勻攤以昭公允售收停且其售書之事本齋亦願經手惟每百兩取回用銀五兩耳現定於本年五月初一日起掛號大約　兩月可以開工至開工後不再收股欲入股者請先將銀五十兩交至申報舘當由申報館點石齊蓋用圖章並由矣查洋行主人親簽西字爲憑給發收單并將現己印出之樣張一紙隨收單附閱將來此書開印版日之人小悉照此原當紙其字己較點石齋所印之康煕字典放大蓋取便於翻閱也如遠處諸君亦頗入股其股銀可由票號匯來收單卽像原票號帶回轉寄當亦無悮也按刊印此書工本頗多近數百年內恐未必育大力者重刊則今之所印者數傳後必交視爲珍帙故海內藏書家茍欲爲綁架曹倉增色伏祈早來入股爲盼再本齋所印各書均選用極品之墨字跡能歴久不歴雖越千百年而墨色仍如初印外洋亦有古時石印書畫流傳今取閱之從無漶漫澌減等弊盖石印書籍與照相理同而事異其中工料天相逕庭故照相年久或有蔣色而石印書籍則可無此處也誠恐諸君不察用特附汲 
[官監局說]  
　　不爲良相則爲良醫言乎醫雖小道而有濟人濟世之功也滬上爲南北之要津商民之都會五方雜處貧富相懸先民有言病不擇人而生而吾以爲二堅偏與窶人子爲綠非畏富欺貧與世情一例也以困苦流離之輩燠寒飢飽皆不以時而將息調攝無論矣不能將息調攝其爲疾也中內傷燠寒飢飽皆不以時其爲疾也中外感此猶爲貧賤者言之也若夫士類遭際坎坷憂傷憔悴益足以構疾而戕生孔北海不云乎若使憂能傷人此子當不承於年蓋指盛孝章而言也夫百憂嬰其心萬車勞其形胥足以致疾時將酷暑病患尤多傳染亦易在衣食有餘之家偶抱採薪之憂醫之藥之而巳如其饔餮不繼薪米無資診視需醫藥石需費與其餓而死何如病而死中旣侶翳桑矣歿何必儕首陽乎夫夫者非不惜命也心雖惜之無術以延之此官醫局之所由設也按滬城官醫局章程醫則科分內外男婦大小備其門藥則品列溫涼攻表汗下惟其用其存心可謂仁厚而利實普乎無涯矣雖然天下事理萬端卽善舉亦不一其頗要須循名責實于事始克有濟以此一端言之恤貧療疾其名也醫良藥美其實也昔人有言攻疾如攻賊以疾爲賊藥則兵醫則將也非兵不能殺賊非將不能用兵將不能用兵與無將同兵不能殺賊與無兵同且不若無兵無將猶可別求救援非徒無益而又害之可不愼歟是以將不自求而人自求將醫不自求而人自求醫何也成敗生死懸於其手也而吾以爲覆軍之敗蔣猶可明正典刑庸醫殺人人或莫之敢指以病者之臟腑不能相告語死者之魂魄不能相對質也今之藥局諸醫學探本源上窺歧黄靈素以來下逮孫李任徐之際著手生春奏效如神者固不乏人而不由延聘惟事請託濫廁其間者亦不知凡幾雖延聘者未必皆扁盧其技請托者未必無和緩其人但旣電請托則醫術之淺深時名之有無所不暇計矣局中藥材育自備者有取諸藥肆者當創辦之初藥品之選製頗極其精積久玩生富事者又以經費不足爲言而醫生之對證發藥亦須俯就範圍聞煎劑中用厚樸毋許過一錢而羚角犀黃更列珍品矣夫贫困中人徒以不名一錢之故低首下心扶病呻吟到堂疾診報名領號拥立檐下倾耳以听點名無異錄囚敢希臚唱及聞传呼聲歴階而上引臂就枕所謂內外科者眼其鏡臂其釧指其環畧一舉手卽爲開方望聞問切不可得血詳焉其不至以男子爲停經　婦爲有孕者幾希如此治病而病能獲痊者亦祇聽其自生自已而爲之診治者惟謹守八字訣曰不醫病不傷命而已况所用藥味分數又有定限以牽制之縱有良醫殊難療疾彼貧困者奚賴焉吾故曰天下事理萬端卽善舉亦不一其類要皆循名責實爲歸苟有其名而無其實且不若省此一事之爲愈也 
[上論恭錄]  
　　○五月十三日奉　上諭都察院奏河南附貢生徐建中以問官袒護及項替兇犯等調赴該衙門呈訴一摺前於光緒五年據該貢生徐建中以被匪焚劫命案久懸控告當有旨令該撫提訊迄今數年之久何以尚未奏結殊屬遲延茲復據該貢生呈稱識局委員覆訊有袒護頂兇情弊亟應澈底根究着成孚督飭臬司迅速親提研訊確情按律定擬具奏毋再延宕徐建中着該部照例解往備質欽此 
[本館自己接劉電音]  
　　○本館於昨日接得在津友人專發電音到本館有五月十七日　上諭一道謹敬譯登○五月十七日奉　上諭吉林地方緊要希元着俟百日孝滿後卽行迅赴新任毋稍遲延欽此 
[法馬續信]  
　　○本月十七日倫敦發來電音登諸字林西字報言法人旣得帶麥帶尾地方刻下屯兵不進以待馬達加斯加降信云 
[保定近信]  
　　○保定府西人來信登於字林西字報言高麗大院君自至保定已閱八九月其所居在道憲舊署內沈軍門日派兵七十名爲之護衛華官相待極爲俴禮凡其所欲無不供給惟不得出外不能與聞外事而已又云離保定西南約百里光景之鄕間宵小繁多搶劫時見聞該處官員爲此皆遭譴責云又言保定府近來屢有回祿然他處火災往往有匪徒槍火保足則此風獨鮮蓋救火者多係店家且官府親出彈壓故無是也某日火勢正熾大院君所居之道憲舊署幾將廷及乃趕卽搬移大院君曁其隨從人等均用兵役護送而出俟火息後再行移入云 
 
 

Page 2

 
 
[犒賞水師]  
　　○前日李傳相至美水師兵船回拜郭提督樂司皮該船兵弁等恭迎憲駕致敬盡禮並操演以請傅相觀覽傅相顧而樂之頒給牛二頭羊十二蹄雞四百翼及各種洋酒以犒該船兵士各兵無不欣感惟酒則兵船規矩不得沾飲美提督乃將酒收起而以銀分給於衆以代之 
[受愚可笑]  
　　○中國電綫現已通至杭省有西人致書於字林西字報云杭人初不知電線爲何物或謂天線或謂地線議論紛然至今則始有知其爲電線可以通報者然見木桿林立鐵線盤空或疑其有礙風水道士聞之遂乘機設計云能爲之禳解其法以色線三條擊於各人頸上便可無盖杭人競向購買道士竟大獲其利現在杭郡電線通巳數日並無他患云 
[荊沙郵音]  
　　○荊州長江水師營閘將隸岳州鎭標後營分防汛地自筲箕窪至荊河口而副將衙署則在御路口堤內建置不及十年規制頗壯現以石首之藕池調弦等處江汊紛歧直達洞庭故副鎭擬移駐石首對岸藉資控禦舊署中之木料磚石全行拆卸由碼船帶至石首以便購地建署也○上月十一日多邑尊傳見沙市紳董言道憲接到省憲查拿匪徒札卽欲興辦團練繼念圑練經費浩繁又似小題大做莫如整飭保甲實力奉行今與諸君議照舊分爲四局每局紳二添潔委員一書識一差役二義順營勇二十爲每局辦公人數至薪水之費自非寫捐不能集事但沙市各項生業皆有厘稅宜專就票號錢店各典押之不完厘稅者籍醵此欵有某紳對曰停辦團防時會有餘費五千緝隨軍裝繳入近歲錢業質庫利息亦不如前恐難倚以集事邑尊略沈唅曰前繳之團防餘項想已爲前任省於別欵用去若慮寫捐推諉予臨時自出爲調派也衆唯而退大約月內必可開辦矣○西門外太暉觀相傳頗著靈應遠近數百里揭旂嗚金唱佛膜拜者趾相属也城市婦女亦以其殿宇之宏深風物之淸曠春秋佳日聯袂往遊衣香鬢影留連於寺門斜陽長橋流水者不知凡幾蓋其地踞岡而附郭臨濠而抱山虬松偃日畫閣矗雲遊客過此殊１勝趣惜觀中道人祇知斂財爲衣食計樂竈丹經都非所曉前月縣署奉有藩竊札飭言由湘藩移知去歲龍陽之西竺山香民成羣滋事內殊不乏荊人並聞荊州之太暉觀亦有聚衆焚香之事合一律出示禁止並禁婦女入廟等語邑尊卽照錄示禁從此遊觀勝地變作淸凈道場矣而斂香資爲利數者毋亦徒呼負負耶○公安某者性好奇設飯店於路側一日有客叩關求宿辭之客請假一蒲團地蜷伏兩臥次晨某起窺客則屈曲若常山君瞬又復爲客心異之乃勤欵焉客臨別謂曰予陰教也感君意厚無以報試肄吾教一生吃着不盡矣某拜而受之於是以過陰鳴於鄕其談陰事也呼閻羅爲五老板牛頭差馬面隸高帽無常繞鬚判官則叔之伯之兄之弟之談者娓娓聽者亦津津也隣有監生病久倩某偵之返命曰五老板已出牌呌人雖求悄亦不濟矣然陰可方籌捐倘不吝冥鍔當使光耀泉下也監生果如其言由是鄕隣之有志顯榮者皆浼某報捐焚紙錢莎衣各如其數所捐官級大小不等至期陰差不來按新官上任則吞阿芙蓉膏以速其駕如是者又七八人矣公安縣主恨其惑衆也縛付獄吏或有神其說者謂某受三木則酣睡入冥不言痛不乞免縣主亦無如何夫某至爲三木之所不能傷則其教神矣抑知教之逾神者卽爲法所必誅乎何憤憤者之不悟也○某甲者幼時隨母不堂三嫁而三易其姓近以業屠致小康矣早歲爲其子聘某氏女爲養媳媳雖小家女頗姣好見者嘖嘖稱道之甲有戚某乙常往來甲家媳與乙漸相稔習瓜字未分而己春風暗度矣去臘乙誘媳偕遁甲遍覓無蹤今年三月杪忽遇乙於紅梅路呼人執而毆之詢其媳在何處則賣於漢口之永寍巷身價早巳用盡甲無奈之何擬赴漢臬訪解佩人也○前月縣署接到發審周文一件大畧言有沙市某至省尋婦婦己另有夫矢口不認控于局局員責某冒認某乃致信妻父使至省婦又不認其父因飭縣查明詳覆嘻人盡去也父一而已故愛其父而棄其夫者有之矣婦乃棄其夫而並棄其父獨何心哉 
[白門近事]  
　　○左侯相去冬賞給四鄕桑苗數十萬株一時擔負者絡繹於道現在綠棄成陰惟此種新栽桑苗未能欣欣向榮大約非秦人視之不甚愛惜卽齊人傅之未得其法耳○來鳳街某宅於初二日走失一婢年將二八貌頗娟好惟蓮船泛處稍不免赤脚白于鳧耳該姓恐鈞魚巷爲藏垢納污之所曾用龜線代覓杳無蹤跡此去飄茵墮溷恐有不堪設想者○五日龍舟競渡向惟汨羅江上人藉以吊三閭大夫耳孝女曹娥在上虞添此一段隹話遂使競渡一事蔚然千古金陸城內專尚簡靜秦淮雖好向乏龍舟惟下關年年有此盛舉無奈層城遠隔未能扁舟一葉看人家小兒女項擊五色絲縷爭啜續命湯倚舷剝益智粽與鬢影衣香者臨流嬉笑殊爲恨事○淮淸橋相近之處有挹薰園夙擅烹調之美凡爲倉猝主人者無不以該園爲嫏嬛福地而該園之貰飲者亦較他處爲優園中房廊以河廳爲最不特琉璃一片雲水雙淸卽箇中人濟後耳熱倚遍闌于十二陡覺煩滌醒醒堂異澄心沙嫩之簫聲自在杯繞到手桓伊之笛韻長邀此簫鼓畫船箏琶裙屐之所以趨之若騖也該園有庖丁某甲書烹鱔凡言鱔味者必以仲予爲巨擘前日正在門首以一玷一刀屠鱔滿地幾成京觀內一鱔較常鱔頗巨而有力甲已爲赤帝子之斬白蛇矣乃血模糊中蠕蠕然矯其首爲顧視狀甲不及瞬已趨趨足拇指不釋痛澈于心急棄刀爲漢高之　足而大呼虜傷吾趾者再遂不能起店夥掖負而歸疼過於股至上燈時便寒熱大作不省人事見者謂甲生平所屠何止恒河沙數乃老而不死猶日以血肉狼藉之慘供老饕無厭之口腹則其死於技也亦宜 
[鴛翼分飛]  
　　○京師正陽門外大栅欄雲香閣胰皂店管事者爲晉人喬某年六十餘老而且獨舖東之信任者也居積頗富妻在籍病故遂有鼓盆之戚欲續鸞膠恒無當意或以置媵勸者喬卽浼知交以數百金媒定通州南鄕某氏女年二十餘以充　室遂家於都女雖小家碧玉而禮儀體格頗有大家風範晨昏侍喬備極殷勤喬固鐘愛之極意裝飾之以娛晚景戴金翠之首飾綴明珠以耀軀望之者疑爲洛水之紳焉蔗境雖覺晚甜荔支竟無旁出不復作　蘭之夢自念年垂七十何堪路隔三千代馬嘶風首邱興感爰致書招其猶子來都料理回籍以盡餘年詎姪到京覬　叔之家財心懷叵測見庶嬏靑年若同回山西又多一不了事頓起陰謀讒妾有外遇必須遣之而喬未之深信然亦慮暮年恐遭物議遂聽姪自爲而姪復向妾言叔將回家自念朝暮之人不忍累嬸同歸致嬸與父母兄弟隔絕數千里永無相見之期莫若自歸母家別圖後舉其飾物外再給百金庶可不至凍餒妾以商之父母咸願領回其父母攜女拜辭喬某灑泣而別均有戀戀之情喬姪之謀亦陰險矣哉悲莫悲兮生別離登山臨水送將歸眞令人不堪卒讀 
[雷殛紀聞]  
　　○湖北武昌縣馬壹里葛家嘴地方有金某者早歲喪父母寡家貧不得已而再醮當出門時謂伯叔曰我以終窶之故勉事他人我去後汝等以我身價撫兒成立我心慰矣迨金某漸長伯叔爲之娶妻省吃儉用積寸累銖稱小康焉而其母自再醮後未嘗生男育女未幾又寡家計貧困故時回金家乞助於前夫之子子屢出惡言上月杪母又回金家適子出外耕作媳甚腎私給鹽米等物且屬曰渠在西邊耕作母歸時急向東邊行不致與渠相遇也詎金某西邊耕罷逕赴東邊適與母遇卽問曰手携何物耶母答無之金某疾趨而前扯袋見米大肆咆哮卽拋米於塘水中其母悲慚無地投塘自盡金某觀望不救曾不逾時忽見黑雲蔽空雷電猝至金某大恐奔至家中令妻以永缸罩其身忽聞震霆驟作缸破人死復震一聲則金某身分兩截上截卽提至塘中將母屍抱起下截仍在家中其族人將兩屍分埋之是夜雷雨復作仍將子棺劈 
 
 

Page 3

 
 
開揭屍示衆此係鄂友　遽夫母出雖不可私反然毛裹之謂何而忍以途人視之耶豐隆之椎一擊再擊正不得議其過酷也 
[夜巡嚴密]  
　　○杭垣之保甲巡防事務向自冬防撤後凡各叚之文武員弁及巡丁更栅夫等皆須十中去二盖以時交夏令日長夜短宵小火燭均可無虞故夜巡不必十分嚴密也乃近於四月下旬忽奉到局憲嚴札各叚文武員弁皆須督同丁役上街巡緝更夫亦必隨時察看有怠玩偷臥者卽行責斥且增有河南勇丁一百人散布城廂巡行終夜倘遇夜行無燭者不遭醉尉之呵必犯金吾之禁連日下城各叚董亦不時夜出巡視更栅每至天己黎明而柝聲閣閣尚不絕於耳幾與僧寺晨鐘互相應荅各叚之煙燈聞柝聲一擊無不閉戶息燈卽有昏暮叩門者亦皆拒而不納緣起更後卽有叚員親來巡視見有燈火輝煌高朋滿座者則將門牌携之而去次日卽不能開戶也杭人見此嚴緊謠傳蠭起或謂因齋匪滋事或謂有教匪混跡且有調嘉興之客民在此不少者街談巷議不一而足亦祇付之妄言妄聽而已 
[本埠官報]  
　　○蘇撫衛靜瀾中丞聞於昨晨返蘇本埠諸宮咸往送憲旌云五點鐘時布國領事至李傅相行轅謁見 
[訛言可笑]  
　　○滬城虹橋南首唐家弄口一帶於前日夜半時忽聞人聲喧嘩儼若有千軍萬馬凌空而過者居民舖戶啓戶驚視毫無影嚮遂訛傳爲陰兵過境不知何所據而云然也 
[吞煙猝斃]  
　　○顧阿小瀏河人其妻係無錫人生一女年二十三尚未字人顧在虹口三元宮後開設牛棚夫婦二人俱有煙霞癖昨晨顧妻不知何故忽欲逼女自盡其女無奈卽竊烟膏吞之鄰人見其顏色頓異告知其父急請陳君竹坪救治復至同仁醫館均不及救女遂斃命母之於女豈有飲恨耶不然何以决裂若是 
[英界公堂瑣案]  
　　○蘇人胡佩鄕前曾至久安里與妓女周沈氏口角中捕拘案陳太守着兩造具呈候斷旋據胡呈稱憑媒娶妾周氏卽被捲逃今始尋見在久安里爲娼并將被捲各物開單請追當綠該氏央人保出未經具訢隨飭着保交案昨據該氏投案胡申訴前情該氏禀稱湖州人曾嫁周姓爲妾周姓逝世被胡佩卿誘到滬上所有金飾已被典押一空又被陷入娼寮取去帶擋現在又欲將我價賣故與爭執然我旣遭陷害願俟淸還妓院之款以期脫離苦海乞恩明察太守問胡曰旣據爾稱憑媒娶該氏爲妾媒証何在庚帖何在胡答稱媒人是該氏之表兄可以函追投質庚帖亦被捲去太守謂然則爾控該氏毫無証據該氏遞呈之禀詞係控爾誘拐爲娼且被緝用去銀洋甚鉅今又反來斜纏希圖將伊價賣爾實喪盡天良胡又稱逃妾旣已尋見置諸不究可乎况原媒可以邀到何謂無憑太守飭將該氏交保俟胡邀到媒證投案再訊○趙永光稱駕西人遊船昨在白大橋塊傍岸時有碼頭船爭先挨擋致被碰碎我船之玻璃窓須價洋二元應向索賠彼此爭執訴捕拘案周慶發王阿海二人同供我等之船先傍岸伊船後來伊自擊碎玻璃窓陳太守判罰周王二人洋二元給償玻璃窓○張阿毛稱在老虎灶挑水因蔡阿才時常討取開水我不肯伊因此挾嫌昨日我往碼頭挑水回來就被阻毆頭顱受傷是以訴捕拘案蔡供張挑水從我田間經過致被踏壞稻種故與爭毆太守騐得張阿毛頭顱確受微傷判罰蔡洋一元作養傷費○林阿二稱搖杉板船昨夜有賊來竊衣服四件當卽知覺獲住人贓交捕送請究辦王阿雲供認不諱陳太守判笞責八十板俟過堂後閱釋贓交林領○華捕解送瘋婦鄭氏請爲安插該氏係粵人供不成語陳太守飭將該氏交差看管卽備文送上海縣安置 
[法界公堂瑣案]  
　　○婦人王華氏卽蔴皮金福曾向洋人阿三之婦陳氏借金手鐲質去被控一案已閱八月阿三屢次投催翁太守着將王華氏於昨日解案據供親生之子經其故夫之友帶往天津尋覓生意自子去後無人到捕房外面雖有寄母一人然女流亦難作保尚祈從寬釋出自當陸續還洋太守謂無保人斷難出外念爾婦女故從寬限於半年內還淸今已適兩月且格外從寬着于保出之日起予以半年之限設法還淸且當覓一保人王華氏叩謝而去○原告孫約翹稱浦東陸家行人於十四日來滬買物躭擱一宵至十五日手携包裹一個正欲下鄕與親串張了頭在小東門外話別突來素不相識之人來約我吃茶答以無暇伊等用强不得已同去吃茶又至留園吃烟計錢五百餘文伊等稱須洋兩元方可罷手旋據張了頭稱與孫有戚誼在葛公館作工東人差我往收租金在小東門遇見孫約翹伊等因見我手中有洋不肯放我脫身又據留園堂倌朱阿壽稱被伊等吃去烟錢五百六十文請爲追給翁太守見捕房解案三人詰問如何拘獲法包探嚴頌眉禀因伊等吃茶後索取洋元而原告誆稱身畔無洋須向水菓行內親串處借來及經過捕房遂呌喊拘獲太守詰解案之人許壽生供六合縣人習外科居五馬路前日在小東門外行道並無索洋之事柳佳發供廬州府人前會當勇現在柳虎臣公館內見伊等扭結是以解勸胡鴻友供鹽城人習銀匠亦在小東門見許壽生擺灘醫病孫約翹託爲看病不給錢文致相爭鬧法包探嚴頌眉稱此等人卽沿路畫辰州符者說眞方賣假藥往往欺負鄕愚翁太守詰孫豹翹有病否答稱無病太守謂孫旣無病何必就醫除將呈案之包裹給還原告外判將許壽生重責三百板枷兩月柳佳發胡鴻友等各責二百板枷號兩月○前報搶火案內有高槐者稱掮錢四千路經該處見火立看遂被捕拘且稱錢乃家中需用均係涌足等語翁太守著暫押且觀其有無家屬到案昨日捕房將高解案法包探稱所有之錢業已檢過內有九五串者有九七串者况祇有二千数百文並無四干文之数翁太守以其有心狡展着重責三百板枷號一月 
[紉秋吟三十首用上下平韻爲蘭因作]  
　　僕三生杜牧十載揚州自謂綺語懴除情禪勘破矣何意雪豔羅浮早空夢影蘭芳楚爾畹又種愁根猶記紅閨識面相與目成翠閣尋春亙經心許恨遲逢之已嫁鳳誤隨鴉感彼美之多情蠶甘作繭迨夫踏靑南陌共載鈿車待月西廂　半開繡戶萍期瓜約洞雖異於迷香碧海靑天盟更深夫嚙臂佯嗔薄恕魂不禁消淺笑輕顰見難日慣于以玉樹璚枝儼似如花眷屬怪　底鶯謠燕諑頓成潦草因緣吁其碎矣傷如之何乃者英武廉攏聞聲猶幸楷杷門巷選夢都稀一水盈盈悵伊人之宛生兩情脈脈問遣　此其安能况當雨夜風宵那禁棖觸深悔花晨月夕容易蹉跎得母搔首向天書空咄咄拔劍斫地狂謌鳴鳴耶側聞陶令賦寄閒情爰效　江郎詩呤鹽體摹歡寫悵藉抒忉怛之懷刻玉鐫苕用作相思之券若論書生結習固莊士所應譏倘言兒女痴情亦才人之或憫待他年　嬌藏金屋居然有志莧成念此日簿對玉臺富笑無聊極思也難將幽恨叩蒼穹强自濡毫賦惱公回首濃歡疑夢裹消魂密誓各心中唾盂愁聽凝紺碧粧鏡遙憐退粉紅雪比襟期花比貌敢言兒女不英雄這沐怕爲悅巳容蓬山倐隔萬千重昔雖多阻非今比畫已堪疑况夜運詠到香奩詩思苦貽來繡帕涙痕濃愛河縱使風濤險安忍無端負阿儂欵曲初通碧瑣窻喁喁私語　銀缸盟心願效同功　吠影深憎五夜龍默數鍾情能有幾若論知己竟無雙劇憐瞥眼都陳跡日困愁城志未降見面參商背面思柔情固結兩如痴人言怪底金能鑠心病運無藥呵醫倩女離魂非是幻長卿消渴已經時春痕香影從頭憶好事多磨信有之花晨月夕事全非下九初三面久違獨處儘　蠶自縛分曹豈爲島催歸撩他薄怒終無忤體我癡情每入向凄絕前言猶在耳此身異 
 
 

Page 4

 
 
日竟何依　玉梅花下玉人居訪素曾停油壁車最是妄言凝視處那堪回首定情初暗傳眉語唇微綻久证心盟貌轉疏深念低聲向郎問問儂肥瘦近何如　別來愁病替歡娛倚翠偎紅舊夢孤邂逅恍疑逢玉女綢繆忍說見金夫予懷渺渺從誰訴衆口嘐嘐任彼誣省識乍親薌澤日恐教輕覷故踟躕　怱怱鶼鰈各東西眼底紅墻望欲迷渴想難禁奔怒驥春心幸得透靈犀魂消前度牽衣語腸斷空房掩袖啼往日歡因令恨果孤吟聊以慰孤樓　回眸一芙玉投懷瓜約萍期肯便乖昨夜鳳果空想象前生鴛牒錯安排鳳塵具眼傅紅拂今古傷心說紫釵怪底聞聲偏避面文窓六槅抵天涯　記從分手翠屏隈白結柔腸日九廻可那風懷成薄倖無端露眼惹疑猜啼痕擬坿書緘去歡緒將憑夢補來料得兩心相印處愁眉同是鬱難開　一日三秋百恨新孽緣無計証前因未形猜忌情猶淺肯寓箴規愛始眞臨去低徊重握手後期丁屬故含脂藏嬌何日償癡願空具昂藏七尺身　會眞漸愧負雙文靑鳥空勞往復勤獨宿況當秋欲暮孤時難遣夜將分鬓絲禈楊淸於水燕諑鶯謠幻似雲愁病交縈人瘦損朅來消息不堪聞　嚙臂盟深玉齒痕茫茫何處覔崑崙兩心繾綣鶯兒夢萬種緾綿鳳子魂猶記初逢如舊識於今相見轉無言紅樓咫尺銀河遠　笑嬌愼忍再論　崔徽今向畫中看照影傳神技大難媚眼廻波彼瀲滟圓姿替月月團欒驀驚漢女游湘浦合伴常儀住廣寒聞道爲郎蕉萃甚寄聲翻勸勉加餐　月映閒堦靜掩關幾經淸夜叩銅壞口沾脂澤疑況水手藝盟香裊博山迎妾桃邊由訂約送郎花底强開颜也知離合皆前定情到無聊總涕潸 
　　此稿未完 
[戒烟歇夏]  
　　○盛杏蓀親察所設上海戒煙局自四月初三開辦以來共戒九期計一百八十五人茲聞該局因天氣漸熱照章歇夏俟秋凉再行開辦所有五月分已戒人數照録來單如左　捐助經費洋十元之上客趙鹽眞問靑氏共兩人捐助經費洋兩元之中客張實甫姚翰卿戴升韓六寶翁子惠黃衡舟唐子畏張榮卿顧少竹顧仲卿董禮園金煥昌錢九齡盧國楨王竹香共十五人免捐之下客潘阿六葉松林顏　明陳金曾柴任友成志腎聶金生徐竹峰王乾明董信才沈康田唐時忠吳蘭亭黃阿二黃得貴嚴蘭亭柴阿九王正明張桂生兪中儉張六吳和尚潘雪堂朱老喜達長淸李良福詹肇延潘吟龍錢炳榮黃阿二馬勝全王建卿僧炳躍任阿祥陳恩二黃常梁金康才潘六官僧湛然僧妙慶吳阿廣奚實瑛王心田汪憩棠侯慶孟陳瑞榮張阿生章鳳仙沈德生常用琪木老二陸長富陸祥生僧松月項老二金肇嘉姜河中黃增桂劉啓發沈懷根蔡長六傅玉國馬金雲顧雲山高升共六十五人以上共計八十二人 
[浙省撫轅抄]  
　　○五月十三日新授杭州府遺缺府李士彬來省禀到　何兆愷禀知藩委遺催象山縣欠解八年分地丁銀兩卽辭　江西補用縣徐春榮禀見禀謝留浙委辦營務　署縉雲典史林孝斌禀謝委　補用巡檢彭述曾禀謝飭知詳補紹興中村巡檢　○十四日賀師誠禀知厘捐局委溇湖厘卡差禀見　縣丞徐保康禀知聞訃丁母憂　巡檢何兆溥禀知本月十三日在省丁母憂 
[蘇省撫轅抄]  
　　○五月十七日藩轅牌示照得婁縣典史郁耀宗叅革遺缺查有候補班典史姚森犖更補　南匯縣典史張奚亭病故遺缺查有委用未入流舒華湛更補　陽湖縣典史兪祖仁病故遺缺查有分缺先前典史陸鑒更補　金匱縣典史譚必達病故遺缺查有銀捐候補班前典史余森更補　候補直隸州吳葆俊銷兼辦待質所正差仍回厭局　審　○十八日分發江蘇試用從九司徒汝廣東人由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百五十四號]  
[光緒九年五月初十日京報全錄]  
　　宮門抄○論旨八道録前○發抄　旨五道○東撫陳　奏學臣聞訃丁憂請　旨迅賜　簡放摺子○晉撫張　奏請　旌表夾片○大臣毓等　奉遵文恭備行釋服禮致祭事官循案呈請部款摺子○署粵督曾　奏委　革員歸案審瓣夾片○晉撫張　奏調署通判知縣各缺夾片○署直督張　奏請將都司開缺夾片○御史黃　奏請　飭吏部申明舊章夾片○五月初十日戶部通政司詹事府廂白旗値日無引　見○海英　滿請　安○錦州副都統珠爾遜保服滿請　安○廣東高州鎭總兵張得䘵假滿請　安並請　訊○內閣奏派騐放之大臣　泒出文中堂敬信張澐卿廖壽恒○召見軍機　張得祿　○發抄　丁寶楨奉審明科塲劣生恃衆滋鬧挾制案定擬奉　旨刑部議奏欽此○又交卸暫兼學政印信奉　旨知道了欽此○又南川令黃際飛升涪州牧奉　旨吏部議奏欽此○又請將才不勝任之督標中軍副將貴成開缺另補奉　旨着照所請兵部知道欽此○裕祿奏鳳陽守成善等調署安慶守等缺奉　旨知道了欽此　○○山東巡撫臣陳士杰跪　奏爲學臣聞訃丁憂請　旨迅賜　簡放以重職守恭摺仰祈　聖鑒事竊臣於四月二十一日據東昌府知府程繩武禀報學臣張百煕按臨東昌府屬正在局試間於四月十八日接到家信丁親父憂當卽停考回省交卸等情並准該學臣將關防文卷委員濟送前來臣查本年係舉行歲試學臣張百熙已考過泰安沂州曲阜兗州曹州等處尚有濟南等六府一州未經開考亟應欠第舉辦除將關防敬謹封存遇有學署日行事件暫由臣用巡撫關防兼理外所有山東學政一缺相應請　旨迅賜簡放以重職守謹恭摺由驛具陳伏乞　皇太后　皇上聖鑒訓示謹　奏軍機大臣奉　旨知道了欽此○○張之洞片　再據河東監掣同知張元鼎署平陽府候補知府周天麟等先後禀稱同鄕江蘇如皋縣人現任山西神池縣知縣汪澍之妻宮氏侍奉翁姑夙以孝稱咸豐元年八月間汪澍赴京應試其姑馬氏病篤該氏焚香默禱潛剜臂肉和藥以進病賴以瘳光緒四年正月翁歿該氏哀毀盡禮體本柔弱遘　身故又汪㴻胞弟原任山東西縣塲大使汪栻之妻呂氏同治七年三月汪栻病故該氏痛不欲生誓以身殉戚族勉以撫孤大義茹痛守貞奉親壽孝教子成立於光緒八年病故計守節已逾十年又江蘇溧陽縣人前山西山陰縣岱岳鎭巡檢謝兆瑢之妾金氏生有至性曾兩次刲臂救療夫病奉侍嫡長柔順和睦光緒八年謝兆瑢病故金氏時亦患病慟絕而蘇者數次囑家人並備棺木郤絕醫藥食飲越十有四日沐浴更衣含笑而逝又據定襄縣知縣曾光煦等禀稱同鄕現存節婦江西撫州府崇仁縣人陳守宗之妻艾氏道光二十年陳守宗病故氏年二十九歲家貧如洗遺一子陳名揚投効新疆軍營委赴山西催餉迎養陳艾氏來晉嗣名揚亦故該氏與其媳程氏撫養孤孫焭獨異鄕冰霜共勵現年七十一歲計守節已逾四十三年該丞等誼屬棄梓見聞旣確不忍聽其湮沒各造事實册結聨名籲懇具奏前来臣查汪宮氏汪呂氏陳艾氏或刲臂療姑竭誠以盡孝或截髪矢志撫孤以完贞謝金氏以妾勝之弱質能從容而殉夫在巾幗尤稱奇行其貞烈咸屬可風覆核尚無揑飾例得就近請　旌合無仰懇　天恩俯准　勅部照例　旌表以彰節烈而维風化除將事實册結咨部查照外謹會同山西學政臣呂鳳岐附片陳請伏祈　聖鑒謹奏軍機大臣奉　旨均着准其旌表禮部知道欽此　○○奴才毓瀟溥豐英廉跪　奏爲遵文恭備行釋服禮致祭事宜循案陳請部欵恭摺具奏仰祈　聖鑒事竊准禮部移咨內稱本部具奏恭照六月初六日　孝貞顯皇后二十七月服闋之辰應於　明樓前行釋服禮致祭在案臣等查此祭應照例用金銀錁五萬錠紙錢四萬五千張五色紙二萬張羊九隻燒黃酒十三缾連飯桌二十五張讀文致祭衆皆齊與恭代王及執事行禮王公大臣官員均靑長袍褂帽摘纓緯應行陳設之畫縀　冠服並紙錁羊酒桌張反坫台盞燎牀鋪袱蓋袱凉棚平台戧橋黃幄等項均交　陵寢各衙門敬謹備辦等因移咨前來伏查應行恭備釋服禮致祭一應事官旣經禮部奏交奴才等敬謹備辦自應籌畫卽爲辦理現奉部文相距致祭之期實係較近所育恭備各事宜卽飭令承辦司員趕緊按式成做惟是應需之項容俟事竣再行造報核發有需時日須先籌欵以應急需茲查恭備兩次週年致祭一切事宜俱係遵照　隆福寺辦過成案奏請由戶部暫領銀二千兩墊辦一切要差奉　旨着照所請該部知道欽此欽遵等因各在案奴才等查現在別無存欵先行墊辦惟有援照恭備兩次週年致祭一切事宜成案擬由戶部暫行請領銀二千兩交該員等將所有事宜併現値夏雨連延恭備一切黄油綢布裏裌完單均應敬謹妥速辦理仍俟事竣分別造册咨報各該衙門查核發放其有應由工部核放者卽由戶部於應撥工部欵內核算扣抵事關　祀典應用急需無欵籌墊謹援案陳明如蒙　允准擬請　飭下戶部照數發放奴才等卽日泒員赴部赶緊請領以備應用除應供隨桌等項品物遵照成案例價另行造册派員一併赴戶部照數請領外所有援案請欵恭備要差各緣由理合恭摺具奏再禮部咨稱附片具奏本年六月初四日交小暑節初六日辰時　孝貞顯皇后服闋之辰　普祥峪　定東陵　明樓前行釋服禮致祭擬請遵照成案照常陳設　冠服奈畢由　陵寢官撤回敬謹收存謹擬俟明年三月行三週年禮與紙錁等項一同焚化奉　旨知道了欽此欽遵等因奴才等自應遵照辦理所有　冠服照常陳設侯祭畢卽令石門工部司員撤回擇其潔淨處敬謹收存俟明年三月行三週年禮與紙錁等項一同焚化合併附陳伏乞　皇太后　皇上聖鑒訓示遵行謹　奏軍機大臣奉　旨着照所請該部知道欽此　○○曾國荃等片　再光緒七年八月間接准部咨奉　上諭已革工部主事黄河淸與職員黄文瀚通同作弊將捐納道員李逢盛捐案盜賣侈獎等因欽此咨行到粵飭將廣東候補鹽大使黃文瀚派員解部審訊卽經飭據前任兩廣鹽運使叚起查明該員黃文瀚業已禀請給假起程出省詳經咨部查照嗣准部咨七年十一月初二日奏奉　上諭廣東候補鹽大使黄文瀚于事經發覺以後請假離省顯係聞風逃匿黃文瀚着卽行革職著两廣總督廣東巡撫一體嚴缉務獲送部訊辦等因欽此又于八年二月初十日准部咨據兩江總督將黄河淸押解送部遴派司員研鞫詞狡赖现在黃文瀚獲案無期李逢盛亦远在川省未便提質致滋拖累具奏奉　旨将已革工部主事黃河淸解交四川總督就近提同李逢盛質訊明確照例淸埋仍將黃文瀚一體嚴緝務獲解往歸案究辦等因奉　旨欽議欽此欽遵咨行前來均經轉行欽遵嚴飭去後玆據署南海縣知縣張琮禀稱查前奉飭緝之革員黃文瀚現在訪問已行回省當卽密派差役往傳隨　該革員自行親身投到理合解候核辦等情前來臣等伏查該革員黃文瀚係通同舞獘盜賣捐案奏奉　諭旨革職嚴緝審訊之犯自應派委員弁押解前赴四川督臣衙門投收歸案審辦以昭愼重飭據廣東布政使剛毅等遴委候補鹽經歴兪籌昌督標効力武進士子翔會同管解除核給文批飭發該委員等領齊妥爲押解前進並咨吏刑二部查照曁分咨沿途撥護外臣等謹合詞附片陳明伏乞　聖鹽謹奏軍機大臣奉　旨知道了欽此　○○張之洞片　再署汾州府磧口通判吉昌調省差委該通判有稽查蒙鹽之責現當整飭鹺綱應卽遴委幹練之員前往署理查有署大同府通判周桂敷堪以調署所遺大同府通判篆務查有準補汾州府磧口通判汪爾艎堪以調署榮河縣知縣王希濓撤省察看查有沁源縣知縣董餘三堪以調署據藩臬兩司會詳前來余敷飭遵照外理合附片陳明伏乞　聖鑒謹奏軍機大臣奉　旨知道了欽此　○○張樹聲片　再天津鎭標大沽協右營都司督率弁兵防守砲臺操練鎗砲責任綦重宜缺都司鄭恒發近因目力漸遜演砲挂線測試打靶準頭未能燭遠察微確有把握於海口要缺不甚相宜未便稱涉遷就該員年力未衰辦事耐勞應請開缺遇有相當缺出另行酌補以重海防據該管鎭將等具報前來臣覆查無異理合曾同直隸提臣李長樂附片具陳伏乞　聖鑒勅部查照開缺施行至所遺天沽協右營都司要缺俟接到開缺部文再行照章揀員請補合併陳明謹　奏軍機大臣奉　旨兵部知道欽此　○○御史黃兆檉片　再臣於二十五日赴　天安門外就揀奉天知府例應揀選者計單開五十一貝茍非寔在患病自應前往聽揀乃告假不到者有三十六員之多僅有十五人赴揀似此任意取巧寔属不成事體人臣旣以身事君一秩一階悉属　天恩高厚乃必計較地之遠近缺之大小以爲　避之準此心巳不堪問又何以上質　君父下對子民擬請　旨飭下吏部申明舊章嗣後有揀選不到者照規避例辦理以爲取巧者戒謹附片具陳伏乞　聖鹽謹奏奉　旨巳銯 
 
