# 1896 - 81 - 4908236

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十一本盛以櫸木箱三口定實價洋毎部五十元世有留心乙部者請臨申報館帳房購取可也 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論本報紀具禀不准事]  
　　自九府圜法創於成周歴代以來皆以泉貨爲國用根本我朝之制上有管理錢法堂之大臣下有寶源寶泉二局外則又於各省設局開鑪鼓鑄雖亦有商人承造而提綱挈領其事皆歸官辦良以錢法爲國家大政非商人所敢參謀若夫私鑄奸商例有明禁事發則懲以重罪二百五十年來遵行弗替雖私鑄之犯不能盡除私鑄之案時有聞見顧從未有玩法奸商敢乘制錢短絀轉連不便之日明目張膽以集股商辦爲辭者有之自此届始本月初六日本報紀具禀不准一則其詞曰前有候選知府沈太守康赴江寗投督轅禀稱刻因制錢短絀錢價日昻職等集成商股銀三十萬兩擬在上海試辦鑄造銀錢商局乞示遵行等情當經張香帥批諭前據吕明鍾等亦是禀請集股在滬鑄造所禀殊屬謬妄卽經批駁並行知蘇寗兩藩司及江海關道立案今據該職所禀同一荒謬批飭斷不准行業於前日札飭黄幼農觀察行知上海縣立案黄愛棠大令奉札之下遵照辦理一面錄批移知沈太守查照縣署投文之人不知太守寓居何處所領公文無從投遞云噫異矣夫自去秋以來南中各省制錢同時短絀論者或謂因遼東一帶遭日兵之亂其錢皆運之日本是以一處短絀而處處皆不便轉移此說也本屬臆度之詞乃歴今又閱半載而錢短如故可知前說之非確論意者或有奸商市儈把持居奇以冀獲絶大利益者今觀吕沈兩人所禀令人不能無疑豈果有人暗中囤積使錢市奇絀至於官商民庶束手無策而後彼等得肆其伎俩耶顧原禀稱因制錢短絀錢價日昻故擬集股試辦則其所辦宜鑄銅錢而曰鑄造銀錢豈將鑄銀圓以賤售耶抑鑄錢兼鑄銀圓耶要之無論其爲銀錢爲銅錢皆非商局所宜私辦今若徇其所請如所禀行則此例旣開他商接踵而起他日私鑄之案皆成官鑄之局更復成何法度耶且夫私鑄之害亦於今爲烈矣他省他屬所不遑論試論其近者嘗聞客言上海婁縣兩邑交界之處地名某村落約在七冡東南莘莊東北其地爲私鑄所薈萃數十年前曾有某甲爲人訐告照例治罪顧其人雖身罹法網而其毒並未剗除且當某甲捉將官裹去時是處私錢之鑄如故其利轉覺加厚是以官衙一切使費取諸宫中而裕如凡鑄錢之灶有大有小大灶毎日可鑄錢千貫小灶半之計某甲所設大小灶共三十有二試日計而月會之其獲利不可以數計凡以厚重制錢銷毁此中人號爲重頭毎一重頭改鑄私錢自三錢至七八錢亦分等類毎鑄私錢一板爲一千文貫以草索名爲一根生活凡鄉里之黠者至其處則贈生活一根里正則賄以銀洋毎日一元地方衙署之差役稱是是以遠近上下爲之隠諱雖官長嚴明猝難破露其鑄也竟在日間不必夜作其地亦爲人所共知初無秘密其他器具名自客皆言之鑿鑿且言凡鑄錢所用之白泥椀别處人無能造者實此鄉之長技故雖他處有業私鑄之人必至此鄉買此物而後可以開鑄果如客言是某村落之私鑄實爲罪魁禍首不知今已異於昔所云否又聞滬上相近地方本有私鑄巢穴未知是否卽係某村落抑或别有其處今之禀請集股設局商辦者卽非此中人亦屬聲氣相通倘得其人而窮詰之不難水落石出特此輩狡滑異常事若能成何至畏首畏尾惟早知消息不妙及早遠走高飛是以縣署投文之人無從知其寓處耳然而旣作此想未必一再嘗試卽肯罷手錢神大力想當百計鑽謀謂予不信試觀其後 
[諭旨恭錄]  
　　正月二十九日奉上諭孫家鼐等奏查看屬員分别舉劾各摺片署順天府治中候補知州林紹清勤於民事兼通算學前署通州知州大挑知縣吳兆熊盡心賑務輿清愛戴署三河縣知縣候補知縣吳大照才能幹事有志向上署固安縣知縣候補知縣趙元撙勤於緝捕地方安謐保定縣知縣劉俊升書生本色不染浮囂以上各員旣據孫家鼐等聲稱均爲順屬難得之選卽著傳旨嘉奬仍飭令該員等益加奮勉用副朝廷勤求吏治至意昌平州知州張兆珏捕務不力復有控案著開缺查看大興縣黄村巡檢孫鎬廷多事擾民擅受有案前署東安縣典史候補巡檢傅秉鈞不安本分聲名平常均著卽行革職以肅官方餘著照所議辦理該部知道欽此○二月初二日奉旨詹事府右庶子員缺著濟澂補授禮科給事中員缺著德蔭補授江南道監察御史員缺著李擢英補授卓異前江蘇蘇松糧儲道景星著准其卓異加一級仍註册候升卓異俸滿湖北荆州府知府舒惠著回任准其卓異加一級仍註册候升保舉安徽候補知府陳兆慶著照例用奏留吏部主事孫培元孫紹陽劉顯曾俱准其留部廕生錫璋著以文職用毓桂著以七品筆帖式用文良著以文員用文芳著以文職用欽此同日奉上諭張家口監督靈照奏差滿回京齎交盈餘銀兩並請减成賠繳虧短盈餘銀兩一摺所得盈餘銀二千四百六十八兩零著交廣儲司其所請减成賠繳之處著戸部核議具奏欽此○初四日奉硃筆李昭煒轉補左春坊左中允吳樹梅補授右春坊右甲允欽此 
[本館接奉電音]  
　　昨日午前京師飛電傳來上諭一道敬謹譯登○本月初十日奉上諭浙江定海鎭總兵員缺著余朝貴補授欽此同日奉上諭貴州按察使文海著賞給副都統銜作爲駐藏辦事大臣卽行馳驛前往毋庸來京請訓欽此 
[海幢晚鐘]  
　　廣州訪事人函云八旗子訠來粤駐防計自國家龍興至今已歴二百餘載椒馨瓜瓞生齒日繁近更奇傑篤生科名鼎盛上年衆議創建八旗會館於城南洪廟海傍棟宇巍峨規模壯麗藉以歲時會聚聨桑梓歡上月廿八日爲會館圑拜之期是日盛設筵席兼陳鞠部首事請將軍都統三大憲爲主席出名具柬邀請省中各憲宴飲是日督憲學憲及司道各官皆親臨冠裳蹌濟揖讓雍容水陸紛陳笙歌迭奏迨日將暮各官始盡歡而散南關海傍一帶車馬塡　　熱異常實爲駐防數百年來未有之盛會○藩憲張方伯入駿上月廿六日係嶽降之辰省中文武皆往 
 
 

Page 2

 
 
祝嘏高車駟馬絡繹於途方伯謙抑逾恒預飭家丁在轅門外概行擋駕至屬員餽送壽禮均婉辭不受亮節清操於此可見一斑矣○署番禺縣裴大令景福接印之後循例至監獄中查點各犯並發出銅錢數十千分賞各犯云○聞番禺某鄉落前夜被盜刼去多贓並有拒傷事主情事縣憲裴大令以甫經到任卽遇此重案心滋不悅立卽帶領兵差馳往勘明飭捕查緝但未知能緝獲否○闈姓舊商現届期滿早經督憲牌示另召殷實承充現已歴一月之久仍無人禀承闈姓本爲利藪人所爭趨因督憲所定新章須預繳現銀一百六十萬兩爲數過巨籌辦維艱遂至無人過問兹據官塲傳說如始終無商接充卽改歸官辦决不肯將餉項議减稍爲遷就至爲奸商挾制云○督標福字營勇招募多年防守省垣素稱得力督憲譚文帥因爲節餉起見飭將前後左右四營全徹資遣回籍但省中少此勁旅未免空虚遂檄調惠州提標哲字營勇數百名來省駐紥以補其缺云○肇慶高要縣屬之峴崗鄉與金利鄉素有嫌怨積不相能日前復尋舊仇互逞私鬥兩鄉各糾集多人稱干比戈如臨大敵省憲聞之已檄調安勇數百名馳往彈壓未知兩造能息事否也○上月廿作日府憲周太守親赴貢院考試羊城書院甄别生題子曰君子謀道一章詩題賦得宫樹啼鶯隔岸春得宫字童題有伊尹之志詩題賦得共道春燈勝百花得花字是日自朝至暮大雨滂沱應考生童莫不淋漓盡致 
[楊柳青訊春記]  
　　天津采訪友人云此間爲九河下游船戸不必盡係津人而船隻要以析津爲會歸之所從前獲利甚豐頗足以贍室家自封雇者多疲於奔命八口之家遂難事畜官吏憫其苦况爰就城西火神廟設官船局如有地方印委及客官因公需船者由局發封照給官價發給封條一紙爲憑張貼桅艙嗣後一年之内不復應差以免偏枯而示體恤自前年軍務旣起裝兵運械轉輸糧餉在在需船遂不能按定向章毎年應差一次當道關心民瘼飭令局所於應發官價外增給半值以便從公然官價雖增仍不若民價之能得利也現已承平直隷總督王夔帥札飭官船局仍照向章辦理於一年内輪流封雇俾公私兩便其增加半價亦卽撤裁刻已示諭高懸俾軍民共曉矣○去冬津郡旣未雪澤均霑且天時和靄如春不免陽愆隂伏時甫交春居人卽有患痘症者且不在孩提而皆在成童以上竟有年將半百者亦經傅染愈後面目全非幾如大塊文章徧加圈點美國兵船某西人亦染是疾醫生究其曾從何處來往何處去則對曰間蒙給假不過往海大道牌坊以外沽酒抺牌藉以消遣耳西人之畏痘與畏疫同由是力禁水手等人不准登岸如有事故祗許至紫竹林幹辦至海大道等處則不得越雷池一步○春雪不言瑞去冬津郡未霑渥澤今年二月初三初五等日忽雨雪連宵初六日氣候祁寒甚於三九雪後氷箸纍纍生簷角非向陽之處鎭日不融河道於雨水節後氷已漸開比交驚蟄一水湯湯不復見氷花之影詎料初五日沍寒而後受風處所依舊堅凝初七日三岔河口氷塊隨溜而來流入海河仍復滔滔皆是天時不定一仍人事無常彼世態炎凉又何足道也○廣東湖北兩省業已開鑄銀錢通行市上花紋精緻銀色潔曰津人得之毎什襲而藏蓋以物稀爲貴也現在市上制錢缺少當道禁令出口以節其流并擬鼓鑄錢文爲開源之舉旣復念及小銀錢亦可補製錢之缺議籌巨欵兼鑄但坐而言者不知能否起而行也不禁跂予望之 
[畫棟朝雲]  
　　江西采訪友人云元宵前後大吏禁錢出境雷厲風行錢價遂爲之稍貶不數日准運若干往義寗州錢價因之復貴刻下紋銀一兩僅兌錢一千二百文左右光鷹銀一圓僅兌錢八百五十文左右其稍有小鏨者僅兌八百二十六左右市中百物昻貴士民呌苦連天○江右各員近多更調如正任南昌縣現署臨川縣汪明府綬之調省所遺臨川縣印務以現署新建縣嚴明府祖彭調署遞遺新建縣印務以現任玉山縣孟明府慶雲調署遞遺玉山縣印務以現署南昌縣金明府福保調署遞遺南昌縣印務以正任新建縣文明府聚奎調署○傳聞撫州府屬近有人熊爲害某日守園之一老人被齕某少年見之驚嚇而踣旋經親兵營勇搜捕人熊匿跡叢樹中火槍不能傷直至開砲擊之始應聲而倒其肉由營勇分食掌與膽則爲營官取去○帮辦鐵路大臣前署福建鹽法道布政使銜延方伯年爲江西巡撫德靜帥之哲嗣舊臘來省省親日前乘祥霖輪船取道潯陽赴滬省垣文武各員恭送如禮其護送者有内河水師砲船及哨官某武進士刻已回省銷差矣○孝廉堂爲闔省舉人肄業之所豫章書院爲生童肄業之所向章同期甄别兹者德靜帥札飭鹽法道文冏生觀察分别出示曉諭孝廉堂查照向章於二月二十一日由藩司在貢院扃試豫章書院於二月二十一日由中丞在南昌試院扃試○各省斬絞人犯勾决行刑後部文令各州縣年終彚摘簡明案由出示曉諭使平民觸目警心亦刑期無刑之意也上月署新建縣嚴仲籛明府將上年斬犯六名逐一摘叙簡明案由榜示通衢俾往者來者洞然心目 
[鍾山春雪]  
　　金陵訪事人云本城自去秋九月中旬大雪之後迄今已閱數月未見渥沛祥霙間或滕六君乘興稅駕總屬返斾怱怱不踰刻又大放睛光立卽融化無迹惟出年以來隂晴不定日昨初五六兩天箕伯畢師同時惠臨歴一晝夜始稍稍停止詎薄暮愈覺朔風怒號寒氣凛冽少頃則天公玉戲白戰不休直待東方旣曙推窓遥望空際依然扯絮搓綿紛飛未已龍蟠虎踞之區盡化爲瓊瑶世界而林腰石齒所積尤厚逾三寸許是日下午霽色微露漸至雲散天開而奇冷異常無復有春和氣象一時煖閣圍爐有重作消寒會者乎料已興復不淺也 
[書院甄别]  
　　金陵訪事人云本城鍾山尊經文正惜隂等書院毎届首課例由督憲甄别以後課期輪值藩憲巡道糧道迄本府止二月初二日甄别鍾尊兩書院院中舉貢生監投考者先期赴江寗府禮房報名塡册備卷送考查本課鍾山考生計千七百名尊經考生計千八百餘名届日督憲劉峴帥委本府李筱軒太尊廷簫赴下江考棚點名並委金陵書局候補道韋觀察監塲俟給卷畢太尊握管寫題黏貼楹柱尊經題子貢問曰有一言而可以終身行之者乎子曰其恕乎詩題賦得海色澄清映南極得清字五言八韻鍾山題左右皆曰不可勿聽諸大夫皆曰不可勿聽國人皆曰不可詩題淮海南來第一樓得南字五言八韻 
[潤州問俗]  
　　俗傳二月初二日爲福德神誕辰鎭郡各坊土地祠均由本坊鋪戸居民預於前一二日醵金將廟之左右墻垣招雇名匠彩繪各種戲劇深紅淺碧藉壯觀贍誕辰則結綵懸燈五光十色並設清音演唱雜劇調絲弄竹音韻悠揚城廂内外居民各詣祠進香絡繹不絶並有拜香燈會亦頗熱閙異常惟祠内另懸紅燈若干盞聽人竊取謂竊回後於臨臥時點於流蘇帳外卽可誕育寍馨兒習俗相沿殊令聞者捧腹也○二月初二日爲上丁釋菜之期執事各生均於前三日齊赴小市學宫明倫堂上演習禮樂一時鼍鼓逄逄鸞聲噦噦詠思樂泮水之詩覺芹藻遺風依然如昨也至初一日午後學師某廣文於明倫堂下行省牲禮晚間大成殿上下陳設整齊燈燭輝煌時交子初府尊彦太守丹徒縣宗大令俱至先祭崇聖祠由太守主祭大令廣文各分獻丑初關道憲吕觀察副都統吉統制叅將鄭叅戎齊至各官迎入官廳贊禮生卽請臨祭主祭官更衣後先至盥洗所盥畢乃就位禮樂佾舞各生衣冠整肅作樂舞羽備極進退之儀殿上由主祭官釋奠後次及四配十哲又次及兩廡皆由各官分班行禮時則鼎彝悉備管籥俱陳舞則按部就班樂則和聲依詠旁觀者雖形擁擠然皆靜肅無譁計歴二點鐘之久讀祝生朗誦祝文各官匍伏敬聽主祭官送祝版焚於丹墀然後由西階復位由是行初獻亞獻終獻禮禮旣成咸入官廳小憇片時遂分道鳴騶而返時則旭日一輪已照遍大千世界矣 
[蘇臺雜誌]  
　　據訪事人云寓居蘇州天歸莊之英國牧師某君於本月初四日身坐脚踏車駛往鄉間遊玩午後駛至木瀆鎭鄉下小孩未免少見多怪詫爲奇異一時圍而觀者密若堵墻有一孩誤碰於車輪之上跌倒於地該牧師慌忙下車將孩扶起當有是處鄉民某甲大踏步趨　將該牧師一把扯住不使登車聲言此車借我乘坐俾一試電掣風馳之快該牧師答以借汝一試我不見吝但恐不慣乘坐須虞傾跌耳甲 
 
 

Page 3

 
 
執意不從飛身作躍上之勢該牧師見其醉態已露恐釀禍端遂將其扯住不使躍上詎甲竟仗麴秀才之勢勃然大怒揮拳便毆該牧師大受窘辱乘間脫身旋訪知甲之名姓回城投吳縣署禀訴凌大令准詞立卽籖差於初六日將甲拘案提訊之下喝責數百板荷以巨枷發頭門示衆 
[考功核奬]  
　　吏部謹奏爲遵旨議奏事軍機處交出欽差大臣兩江總督劉坤一奏稱竊統領老湘營新授甘肅鞏秦階道李光久屢以該營會攻海城打仗出力將士禀請奏保臣以該營並未克復城垣擒斬首逆遞次批駁在案兹准新授奉天將軍依克唐阿咨鈔二次保奏攻剿海城出力員弁奉旨以所保人數過多飭令大加核减等因仰見聖朝於彭勵戎行之中寓愼重名器之意不許濫保並非概不許保也查李光久所部湘勇前在海城等處血戰著有微勞與依克唐阿事同一律今依克唐阿二次請奬並聲明李光久一軍由臣核辦臣曷敢壅於上聞致令向隅謹將請保該營出力員弁繕具清單仰懇天恩俯准給奬等因光緒二十一年十月十五日奉硃批該部議奏單併發欽此由軍機處片交到部除武職人員應由兵部辦理開復人員臣部另行辦理外查奏定章程内開尋常勞績概不准越級保升及免補免選本班並歸候補班補用又尋常勞績毎一案只准請奬一層又軍勞打仗出力始准保奬翎枝又無論何項勞績不准保舉分發省分補用各等語臣等查前據盛京將軍依克唐阿續保打仗出力文職人員當經臣部查非攻克城池斬擒要逆勞績可比應令按照尋常勞績另核請奬具奏行知在案此次該大臣奏保老湘營出力人員核與依克唐阿續保出力人員事同一律自應仍按尋常勞績核議所有戰開請奬文職七員均核與章程不符應令按照尋常勞績另核奏明請奬謹將臣等遵旨議奏緣由繕摺具陳伏乞皇上聖鑒訓示遵行謹奏 
[吳山淑景]  
　　杭州采訪友人云紹興府屬鹽局總辦一差現經惠菱舫都轉委候補運副程分轉汝鏡接辦○廣信督銷局帮立顔太守鍾儁於正月間赴省現經運憲飭令仍回本局當差本月初五日禀辭赴廣信○藩轅牌示乍浦海防同知趙凌漢患病開缺現定以截取候補同知余乾耀請補○肥絲價值日增去年臘月毎兩錢二百八十文正月間加至三百二十文業綢者自此毎有虧本之虞矣○新正以來錢價稍平毎洋銀一圓換至一千零五文湖北所鑄銀元市上不能通用若向錢鋪易錢毎角祗值九十二文而攙和砂壳白皮毎百竟有二十餘文之多錢市之壞一至於此殊可嘆也○毎届府縣試時諸童多不候點名先行擁入爭奪坐位送考人等亦無人攔阻以致作槍手者往往混入其中今年仁和塲查出槍手二人經邑尊移學傳詢廪保均不知情蓋此二人者皆先時混入廪保無從覺察現在各廪生擬禀請府憲於考試之日設立序進牌按縣試名次魚貫而入廪生在旁識認一切閒雜人等概不放入庶槍替之弊可以稍息○寍海關稅務司李君士理來杭商辦通商之事并建立洋關前已會同洋務局員赴拱宸橋相度基址本月初三日由洋務提調余司馬乾耀與李君釘立界石擇日興工 
[盛讌志略]  
　　前晚駐滬美國總領事官讌出使俄國大臣李傅相於虹口禮查酒肆禮也先是客廳中已陳設一新火樹銀花奇輝耀目琪葩瑶草幽馥迎人旣而傅相從天后宫畔行轅會同金昆筱荃制軍命駕而至并携同伯知公子及從孫二人隨節出洋之羅塔聨于林伯張麥諸君與主人握手言歡暢談風月斯時華官中如嚴小舫觀察黄幼農觀察沈子眉觀察西員中如各國總領事正副領事英法等國水師提督各洋行各西員命婦主人連鎭戾止主人延王松堂可馬爲譯員司馬夙精西國語言文字當筵傳述至達悃忱少焉月十牆腰華燈照夜主人速客入席山珍海錯羅列滿前翦燭飛銜清輝無極酒次復跳舞娛客夭魔隊隊齊上氍毺合節應弦諧乎律吕至鐘鳴十下三刻傅相辭别回轅迨諸客次第散歸黄觀察始興辭而去其時已十一下二刻矣 
[傅相拜客]  
　　頭等出使俄國欽差大臣李傅相於前日午後四點鐘乘坐緑呢大轎排齊儀仗由天后宫行轅至周浦路豫順里拜會前臺灣巡撫邵筱村中丞中丞聞知立飭家丁邀路擋駕稱不敢當傅相乃命駕回轅 
[讞員另委]  
　　上海縣署帮審委員曹荃生明府赴道轅禀辭帮審差使聞黄幼農觀察據禀札委江蘇候補知縣海運委員蔣明府金生當帮審之差 
[致祭文昌]  
　　今日爲致祭文昌之期先一日上海縣黄大令飭差將文昌閣灑掃清潔陳設整齊並購備祭牛及羊豕各一頭及豆　　帛之類 
[勘河續述]  
　　大令勘河已紀昨報前日勘明日暉港東叚工程已有八分西叚不過七分之譜因諭令從速竣事並帶同差役薛貴及工房書吏人等將李從涇北新涇工工處支河閱勘知於前日開工先濬李從涇河至晚未及勘畢而回昨晨重復鳴騶前往 
[醵資修路]  
　　本城老北門内候家浜及馬弄兩處街道崎嶇幾如蜀道一遇天雨積水甚深刻由居民醵資修理一律鋪砌整磚他日告厥成功行人當爲稱快不已 
[美界火警]  
　　昨日傍晚六點一刻鐘捕房中驚鐘怒吼旋分一下知祝融氏稅駕虹口地方旋查知火起在美界有恒路吳淞路轉角處某洋房不知如何失愼立時冐穿屋頂不可收拾捕房旣鳴驚鐘救火會西人驅車馳至汲取自來水竭力澆灌得以告息至被焚房屋間數及起火情由一時難以查確容俟續登 
[捉姦送局]  
　　本城大南門内胡家弄孀婦某氏徐娘半老丰貎尙佳其夫朱某薙髮匠也亡故多年氏漸與提右營勇丁阿狗有染駒光迅速已届三秋去冬鄰人議欲捉姦由二十鋪地甲出塲調處令阿狗賄和了事日前氏之小姑朱氏糾合赳赳桓桓者八人破屝而入將氏有阿狗雙雙紥縛揮以老拳旋解送保甲總巡局控告想曹明府當照例嚴懲 
[暫停一期]  
　　昨禮拜二法公廨堂期因捕房案牘寥寥捕頭飭探咨照中西問官暫停訊案一期 
[上海縣署紀事]  
　　沈香閣住持僧印禪揮霍性成逋負山積前經債主沈鶴汀呈請追還所借銀洋四百圓黄大公正在飭役查提印禪亦具詞伸訴兹大令以兩造呈詞各執未知執是孰非自應提案澈底訊究因於昨日發出硃票飭差從速提齊全案人証候訊○昨日有甲乙兩人不知如何口角爭毆乙受傷較重頭破血淋扭赴縣署喊控門丁見兩造均是本署差夥是以叱令退去 
[英廨早堂]  
　　賭徒袁金發卽麻皮金發專在租界紏人賭博包探顧阿六查得袁曾於日前雇船一隻在河中聚賭輸羸甚鉅遂於昨日將袁拘獲解案袁供因新正無事却曾聚賭並非大輸贏叩求鑒原别駕得供判罰洋六百元袁聞判叩頭如搗蒜稱小的窮苦異常安能罰此鉅欵求大老爺寛减别駕遂向好副捕頭言明袁無力之故遂著罰洋四百元交捕房帶回候繳洋後開釋○湖州人王子卿向爲湖絲生理後因專事游蕩虧空欵項以致停歇落魄無聊竟掩入震泰絲棧屠詠家竊取紅木自嗚鐘一架報捕後包探黄四福往查及至胡家宅某押鋪適見王持鐘買錢當卽連贓一併拘入捕房於昨日早堂解案屠遣人持屠沂名片投案請領失贓質之王子卿供湖州人與屠向來認識不敢竊物尙求大老爺矜全體面别駕姑念生意中人從寛判押五天○四百十九號華捕禀稱昨見剃頭匠葉成發向店主謝元成拆梢洋十元不遂以致吵閙爲特拘送請究謝元成投案申訴前情並稱葉本是夥計因其不守本分故而辭歇不料伊强欲借洋十元否則定要打小的是以爭閙幸經巡捕拘解來案求恩判斷葉放發供句容人在謝店帮夥因欲回籍商借川資耳不敢拆梢别駕得供判將葉掌頰五十下○野雞婦王愛寶携同大姐李阿金沿途拖拉狎客適爲三百十五號華捕瞥見一併拘送公堂請判質之王愛寶實未拉客昨夜因購物出外致被悞拘求鑒李阿金供與略同 
 
 

Page 4

 
 
别駕判交官媒各押三天○李阿本竊取粤妓王阿桂之綢皮襖一件由包探顧阿六緝獲人贓送案請究王阿桂遣人投案領贓李阿本供失業無聊初次犯竊求恩寛宥别駕判押一天以示薄懲○流氓王阿福昨在北京路見有繅絲女工乘車經過卽上前調戲由巡街華捕拘入捕房解案請究王阿福供詞支吾惟求恩典别駕判令枷號七天發犯事處示衆○俞日芬竊取王阿生家銀戒指一枚由包探拘獲人贓送安王阿生投案領贓俞日芬供認行竊求恩别駕判押兩天○陳阿鳳至鄭連喜家竊取綢衣一件爲鄭所見當卽扭交五十八號華捕解案請懲鄭連喜請領失贓陳阿鳳供偶至鄭家閒望卽被拘住誣指行竊求鑒别駕判押一天 
[法捕房瑣事]  
　　英界麥家圈萃秀里某妓院傭婦雇小車一輛送至浦東車夫中途逃逸遺下元色布女皮馬甲一件行至八仙橋爲巡街捕拘入捕房轉解大自鳴鐘經克總巡訊問車夫供認前情卽飭包探傳該傭婦領贓車夫貪小姑念已禁押一宵從寛斥釋○某甲在小東門雇野雞挑夫僞稱有私鹽四包掮至某處給錢二百文該挑夫卽隨甲至烟館過癊甲暗將烟槍竊去挑夫坐待店主疑爲串竊將挑夫送入捕房捕頭命押候解堂訊究○小竊某乙在新北門城脚下竊取長檯一隻爲巡街捕拘入捕房捕頭飭送北巡局歸案辦理○彩字街德豐烟館主某内與誠興烟館主某丁賭博贏得現洋十餘元再接再厲丁亦不肯罷手定欲翻本言明以青蚨一文作洋銀一枚詎五木無靈丁又輸數十元而止翌日丙向丁索取賭資丁以丙旣得現洋十餘元尙欲索取未免貪心不足面斥其非丙心有不甘嘵嘵不已丁惱羞變怒商之甡興烟館主某戊邀同潮州帮十餘人至德豐烟　尋釁將玻璃窻肩及店内物件搗毁一空丁知事不了將自已玻璃窓亦擊碎數塊以致手臂血流如注正在紛紛擾擾之際適巡街捕至當塲拘獲三人解入八仙格捕房押候堂期解訊 
[不再勸募]  
　　本館接蘇友來函云前登遷埋枯骨副啓蓋由葑門外雲錦義園中同志者專辦此事盡力解囊本不欲在外廣募在申同志爲推廣善舉起見特登報章已承樂善君子概助髮費洋五十元又蒙各善士助洋一百八十元本園現經照收入公極爲感謝呡後遷埋　辦倘資不敷仍由辦事者捐助不再勸募矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英]  
　　前者徐文才控吳錫甫鄭林才擔保租伊小火輪一　　火　三個月　早遜　　向　林才理索　鄭非但不允反糾　船水手岳　再等多人向徐勒索工資徐不得已將鄭扭訴英公廨屠别駕庭訊之下以鄭林才不應集衆滋閙别令重笞二百板交差押交在逃之吳錫甫到案再行質訊核斷等情已載去臘報章兹據吳錫甫自行具詞投案求集訊公斷别駕閱詞命原差傳齊人証於前晚升座復訊徐供小的籍隷寗波僑居治下有年製有小火輪船名曰鎭南專以租人上年四月間有吳錫甫鄭林才向小的說有金山衛防營朱統領要租小輪船當差應用議定毎月租洋六十五元期以六個月爲限立有合同契據王大德鄭林才等擔保爲証至六月間朱大人逝世當收租洋三個月船卽由吳退還小的收管繼而吳又租用一次至七月十三日算清租洋迨至八月間吳又來說有金陵吳大人要租小輪船一艘送朱統領靈柩回湖南之用約須半個月左右議定毎日租洋五元半於八月二十三日起椗上駛至十月間音信杳然當時小的著胞弟文明找至漢口與吳面晤　吳刁猾異常反向文明勒貼費銀六十兩斯時文明人地生疎無奈聽其所爲及向理算船租吳卽逃遁文明無奈命舵工鄭林才等將船駛回上海詎鄭等抵滬後旋與小的爲難糾集在船水手岳阿再等多人向小的勒索工資小的以鄭有擔保之責不將租洋料理反糾衆滋詐情實不甘當將其扭禀憲案奉訊責押著交吳錫甫到案質訊核斷等因今吳已投案伏求究追租洋三個月計五百餘元則感戴無旣矣鄭供小的向在鎭南小火輪上當舵工租船之事小的確曾爲中惟並無擔保字樣而小的現被徐文才該欠工資洋三個月計洋若干元乞求究追吳錫甫供職員揚州人向當武弁上年四月朱統領代租徐之小輪船一艘租洋早已付清至八月間由金陵吳大人租該輪船已付過租銀三百八十兩嗣因該輪船機器損傷行駛遲延曾在漢口由吳大人賞給洋五十元將船退回上海交徐收管了結故職員於經手事畢卽回揚州今聞徐文才與鄭林才涉訟案下牽涉職員爲此投案聲明伏乞明鑒王大德供寍波人向在某洋人處充當廚役與兩造均屬知交朱大人租船之事小的爲中並無擔保字樣求恩鑒别駕以兩造供詞各執惟徐文才所控吳錫甫該欠租洋事非無因酌令吳交保貼償租洋一百元各具遵結完案鄭林才控徐文才該欠工資著自行理算毋再肇訟徐叩謝而退餘人斥釋案遂結○婢女陳阿毛爲家主凌虐逃逸在途啼哭不止經某號走街捕拘送捕房轉送公堂請訊前晚由别駕訊　阿毛供小女子年十六歲因幼年父母雙亡被歹人婪與太倉人顧宦公館爲使女乞將數載因主人性情憚潑稍有不愼卽遭鞭撻此等苦楚片刻難忍不得已乘間逃出在外啼泣爲巡捕拘送今求超拔别駕著仍交官媒候再查明核奪 
[美界捕房二則]  
　　積竊盛阿三昨日上午在吳淞圖竊爲包探石金榮所見當卽拘解捕房押候查明送廨訊究○漢壁禮路楊順泰豐盛二烟間往往深夜容留烟客開燈吸烟有違租界章程經黎捕頭告英廨讞員於前日飭差傳該烟館主到案訊核詎二人抗不到案捕頭因於昨晨飭包探倪順泉拿至捕房禁押旋該二有願罰洋銀四枚捕頭亦不欲深求照罰開釋 
[江督轅門抄]  
　　正月二十七日九江道誠勳江西府知劉思訓統領潦清水師正任督左營遊擊金國治江西解餉長龍船遊擊陳有明靈　縣鄭葆清　　縣吳乃斌虎威蛟字船鄭綸由滬來均到見九江鎭宋聲平統領江靖軍余光德缷繞江靖軍李先義均辭蘇撫標中軍叅將常福提左營遊擊吳炳辰正任淮揚中營遊擊郎桂林吳淞　台官薩正永江隂總台官曹嘉祥運判陳庚知縣常牧李雋提標柘林郁司朱啓詠正任山東德州守備謝步雲策電輪船史建中均見　道馬候補道趙銷江東　　廳彈壓差東臺質捐知縣楊凰池辭同知許錫霖通判楊和培知縣孫友蕚王友桂均禀知今日撤粥廠又汪如瀚禀知招募練軍交清世襲雲騎尉朱冠樑到湖北來○二十八日翰林院竊悠吳火衡會安徽來委署徐州道阮辭赴任安徽鳳頴道王定安五河鹽釐知府柯逢時均到籌防局候補道曾湖南暫銷候補道李下關駛驗候補道楊候補道松潘學祖杜俞謝委員辦營務處曾紀壽奏示甄别知府周光榮代理鹽城縣同知黄家珍同知曹榮黻直隸州劉遵吉通判許承俊禀知到城外保甲發審差知縣劉沛霖周　謙丁憂知縣張義澍正任准揚中營守備胡勝福江西縣丞何本燾布理問孫傳準鹽經歴俞　　世嚴馬厚鑫二位均奉示騐看各位均見浙江遊繫陳雲龍到湖北來通判甘恕銷　州招　揀軍差又　官賢禀知撤粥廠又吳清鑑禀知知縣常桂馥聞訃丁生母憂知縣胡桂燦禀知安東縣任内交代初限算清又黄應鼎銷隨辦湖南勸捐並禀知江南籌餉案内　花翎同知銜過知縣班到省皖岸三河分銷知縣陳其璟到○二十九日丁憂翰林院編　陳光宇會藩臺瑞總理兩江營務處候補道桂籌防局候補道曾釐捐局候補道　　　學堂候補道錢知府沈敦和吳增僅九江鎭宋聲平辭中恊王城守恊袁均見提右營叅將廖得勝鎭江砲臺官沈壽堃留川補用同知陳慶榮上海來候選州同王　　拘到○三十日安徽鳳頴道王定安傅見辭巡道胡前署福建鹽法道延年到同知鄭孝胥均見委署徐州道阮銷會辦釐捐　差候補道會紀壽銷湖南籌餉差候補道潘學祖赴　　避並請假三月回籍修墓統領澄清水師正任督左營遊擊金國治均辭提督周應堂由湖北遺　長勝前營回前管帶長勝右營總兵陳能伸鎭江來通判任汝霖由蘇來知縣舒滯由清淮來謝省指分江蘇試用縣丞徐德俊樊壽麟均禀知到省均到縣丞蕭仁馥銷儀鳳門魔辦粥壓差從九邢登　禀知同知余翰飛病故 
[申報館恊賑所經收順直湖南賑捐二月初一日到一日至二月初十日止第三次清單]  
　　三月初二日雲邊客助湖南洋一元　宅平安居洋三元無名氏銅洋五元○初三日久泰豐銅洋九元○初五日永義昶來梅里王福蓀助湖南洋一元○初六日蘇州恊源來筆耕主人助湖南洋十二元曲江救桂子洋五十元○初七日無名氏洋十元無名氏洋二元○初八日無名氏銅洋六元無名氏銅洋五元黎里褔潤局來丁鳳生洋一角嘉興隠名氏洋一元○初九日東來升吳子振助湖南洋十元隠名氏洋一元○初二日祥泰洋行銅洋十三元以上總共收洋九十一元一角銅洋三十八元 
[謹將丙申年正月分所收各善士各寶號月捐開列於后]  
　　　茂枝翁洋六元陳善亭翁五元戴耘來四元李光琴戴綏之孫鶴章三月三戸各洋三元徐樣山　幹臣黄佐卿何昌成戴生昌五戸各兩元莊源大一元二角周蓮塘老悅生徐俊良何植園柳鶴亭順泰本行張金和何端棠陳望生韓山　存濟堂新順記祝源昌福昌陸全木錦章共十六戸各洋一元五層樓洋八角吳仁翁洋一元瑞大寶源徵餘永康　大元茂晋和愼餘元甡衍大宏元泰源壽康延康正大承裕升大同豐恊成寶　二十戸各錢六百文北天成泳記永裕成繼述堂陸四戸各洋六角隆茂盛瑞昌兩戸各錢五百文衛錦記梁煥南益記豐太益昌大吉廬文賢閣方采章李瑚記永昌祥萬有全問昌泰宏生隆昇可熾源生可熾順龎竹卿愼餘堂恆來源萬和祥天益二十二戸各洋五角四海昇平樓錢四百文青蓮閣恆升兩戸各洋四角章宏泰恆合祥春園周同泰　益祥錦章大章保安丹廿八戸各錢三百文九和復記永康公亦新園其萃樓福來洽施德豐威章晉昌升和恆茂久章何恆昌王敦本啓泰恆來元泰謙記十八戸各洋三角一　泰元利義成金合順通裕五戸各錢二百文三元同慶樓五雲日昇樓復泰大昌廣盛恆生義沈元來盛大隆鴻昌恊愼鴻運樓恆生森和曹德大微昌怡昌熾大寅生瑞芝　　　　泰翁愼記生大德元永廿三戸各洋二角曹裕順洋一角五分永愼萬興恊成祥三戸各錢一百文又錢十七千一百文又一文捐洋六二角又錢二千五百廿九文○另有無恥之徒僞迨敢據冒收各捐　被冒去老順記洋二元南順記洋二元朱葆翁二元傅晉友一元一層樓十二角源通官銀號錢一千八百文源豐潤錢一千八百文嘉綸介　天成裕盛和　大恊昇彚康厚康崇餘　泰永豐宏大存德寶順十四戸各錢六百文共被收去洋八元二角又錢十二千文敝堂自風聞之後卽登報章以祈各寶號留神辨别眞僞一面明查暗訪已託包探跟緝俟獲之日定當究治如各寶號再遇僞票並無巴斗號衣者伏乞　捕送堂至請至託 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年正月二十九日京報全錄]  
　　宫門抄○諭旨二道錄前○湘撫陳奏遵旨查明道員被叅緣由濛實覆陳摺○正月二十九日戸部通政司詹事府八旗兩翼值日無引　　○椿壽假滿請安○徐郙等膺勘試卷覆命○桂公　章　續假五日○　　　　二十日○　天奏奉　雪四寸有餘○召　軍機　　學奏○○頭品頂戴湖南巡撫臣陳　箴跳奏爲欽遵諭　　明道員被叅　由據　　　　祈聖鑒事竊臣承准軍機大臣字寄光緒二十一年九月二十七日奉上諭有人奏司道大員　　　私請飭查辦一摺據稱湖南　岳常　道錢　藥　結籃道李經羲等狼狽爲奸南洲設廳伊始錢康榮以查勘沙洲水利爲　親　扞界並道差四出查　承請　戸追繳藩司執照需索　　拖累多人且有燒斃幼孩情事士民呈控不下數十起　幕任驎與前　　　鹽　道李經羲技意發　局　員裕慶吕汝鈞刑逼　供敷衍完案李經羲署臬司時一聽任驎播弄提審匪徒張作賓一案得　重賄請飭確查究辦等詰著陳寶箴按照原叅各節確　查明據實覆奏毋稍徇隠原摺著鈔給閱看將此諭令知之欽此遵旨寄信前來等因奉此竊臣由直隷赴湘道出湖北省城卽聞道員錢康榮南洲一案人言藉藉抵任後旋奉諭旨飭查謹卽檢查案牘採訪輿論並派親信妥入密往南洲地方查勘情形明諮暗訪已得要領復向現任兩司詳核案情謹就原奏各節實有事蹟可徵瞭然於耳目之前者爲我　皇上詳悉陳之原叅錢康榮委署岳常澧道時值南洲設廳伊始探悉歴年洲地叢爭希圖罔利遣差四出搆起訟端遂有土棍沅江鄧炳生益陽曾輔臣龍陽蔡炳南高維嶽等串同該道門丁高福請該道親臨扞界該道遂以查勘沙洲水利爲名由澧抵常寓其同鄉屠蘭如家旋偕游桃源收受該縣知縣余良棟銀五百兩名曰過山禮抵南洲卽查拿承佃業戸追繳藩司執照揭示通衢凡未經加蓋道印藩照概作爲廢紙稍可自給之家無不株連受累又藉口各戸私築堤垸有碍水道率土痞鄧姓等刨毁沙港三溪湖等處堤塍飭沅江縣拘押已設堤首廖紀元之幼子勒索　費數百串等語查洞庭自藕池口潰决後水挾泥沙自北而南積淤成洲除原湖本有業主外餘皆充作　荒招懇給以藩司印照俾昭信守十餘年來各佃民耕鑿相安尙無他故惟時有痞徒冒稱業主指賣訛索或糾約痞黨以清業逐佃爲詞　僞造約據控告拖累屬經地方官隨時查禁沅江革生鄧中樑强佔上控曾經前撫臣飭押回籍嚴加管束嗣其弟鄧炳生係著名棍徒復糾族中鄧蕚樓鄧芹香等屢在南洲滋事串差騷擾均經驅逐彈壓此次鄧炳生族黨外復有曾輔臣蔡炳南等聳禀錢道出示曉　略言沙港靈宫洲三溪湖胭脂浹新開官河長形洲永福垸等處爲川浣澧諸水入湖要道不容私築堤垸久經嚴禁在案現諭令鄧姓及災民等恊力刨毁並聲明倡首築堤之人田畝及莊錢盡罰充公又出示沙港靈官洲亦係私築垸提阻塞沅澧水道現諭令鄧姓及災民人等恊力刨毁並將倡首之曾壽椿聶朗齋田産一律充公其餘無知愚民勒限三日將藩照並轅批照蓋印給還一半逾限不繳全行充公所有未經批明盖印各執照統作廢紙等語其告示人所共見又經其時委員候補知府裕慶查覆　　錢道復將斷令充公田畝給予鄧姓人等以酬其自備資斧刨堤數處之勞並將丈出楊姓之田百餘數十弓合五六百畝及黄公　　脂浹官荒田畝丈　　芹香等均准免繳莊錢有錢康榮原禀在卷可核此查明原叅錢康榮親往南洲丈地刨堤勒繳藩照改給鄧姓人等田畝之大略情形也又原叅州民郭姓與楊姓爭集賢垸洲地賄勘費錢一千串由屠蘭如及道差舒元凱過付嗣楊姓納賄較鉅乃爲郭斷追二年田種而地仍歸楊等語查院卷祗有南洲監生楊受謙控郭維城佔爭淤出湖地一案其地本屬龍陽善堂經該前道斷准有案此次錢康榮忽斷給楊受謙八百弓又在内提一百九十餘弓給鄧姓復經楊姓不服控省此外别無楊郭控案或卽係楊受謙一案訛傳所致亦未可知此查明原叅所云楊姓郭姓控案之大略情形也又原叅州民沈姓與郭姓控爭安仁垸外洲土賄勘費錢四百串由李　　舒元凱過付該道至胭脂浹爲沈丈地過鄭門首適犬咬弓手該道遷怒責鄭媳數十差役等縱火焚屋鄭之孫生甫四月竟被燒斃觀看譁噪鄭父子哀呼泣訴均被酷刑責押勒取並無燒斃幼孩切結等語查錢道在南　時沈致華與洲民鄭　　　地赴道控告　道　飭弓手勘丈過鄭門首適犬咬弓手致弓隨折與鄭媳口角遂誣鄭毁折激怒錢道縱差焚屋前撫臣委裕慶徒查及臣濂人　　據稱實有其事曾經鄭萬鎰以責媳焚孩控告有案至其孫被焚查無賢據人言不一旣無幼孩屍身可騐又無人自繫作証至　　子哭　靳取具結等情比經鄭萬鎰控告一次此外自别無案據可考惟稱錢康榮在三　湖焚毁陳道國等五家房屋　　　　　　　　焚燒民房兩處如陳道國章蔚王亦林諸光餘李士安等住屋該民等俱係安分良民業由前撫臣飭廳撫恤有案至兼摺　　　知已　局之堤首譚筱蘭殷實圍宅捕拿致其婦投水幾斃查無譚筱蘭其人惟該處有堤首陳少南未經出　曾將該均和公局　　廳　　校蘭想卽陳少南之訛此查明原叅錢康榮焚屋斃孩之大略情形也又原叅稱長沙富室楊懷慶强佔官莊經龍陽縣通　嚴　　　派營密拿有如敢拒捕格殺勿論嚴札及楊到案由高福李振炳手納賄八百八十串遂以客禮接見後又受千金　　　勘佔　　　外留存官荒將原佃易炳鈞拘案刑責勒索保費數百兩由李振炳高福過付等語查楊懷慶又名楊幹與魯　　劉繼堂數人結　　在南洲控爭地畝訟案極多率皆涉茫然無據任意混淆亦時糾人佔築堤垸曾經龍陽縣撥勇彈壓驅逐本年錢道　飭選　各　　密捕拿此次至南洲卽札營弁與其家人高福往拿有如敢縱逃卽以軍法從事之語迨楊幹與高福等一路同往行抵該道母次　　先入禀知忽該道傳語詢其家世謂有世誼卽傳入待以客禮　幹遂以圖佔未遂之中和障洲地摺稱係巴價　大通湖　　　　　鄭豫林等侵佔嗾錢道丈量先是該地爲鄭姓等承佃繳莊除溝塗塘浹外實有凈地七千八百餘畝領有藩照而　稍盡之二　　　欲待淤高未經墾種仍毎年按落照畝數納租至是楊幹禀請錢道丈量將所除溝塗塘浹一併丈量在内謂係多佔楊業同佃　　　辨論比經責押屬實後經鄭豫林等上控經委員裕慶勘解由司提訊楊幹所執契據係屬僞造舊紙將中障餘地三百畝零　　　荒仍爲鄭豫林等承佃此查明原叅錢康榮爲楊懷慶勘佔中和障之大略情形也原叅該地土民含寃莫伸迭經曾壽坤鄭豫林鄭　　陳益正等去赴督撫呈控有案等語查該道於本年二月初五日往南洲至五月初五日始行回署其禀報出署卽查勘水利原叅所　　毁隄垸俱云有碍沅澧水道臣詳加考察荆江之水由藕池潰口分四支南趨洞庭南洲之新冲河乃荆水四支之一確非沅澧各水經由之道沅水入湖之口數處其餘新冲河最近者亦在四十里外雖洞庭例業築隄而旣淤成二百餘里之洲則築隄洲中自與　　　塞不同且岳常澧道所屬私築隄垸無慮千數百處卽該道告示所指胭脂浹各處均係南洲官地俱在禁築隄垸之列乃獨於鄧姓及曾輔臣等控爭之靈官洲沙港在溪湖三處盡力刨毁人情惶惑實駭聞聽該州佃民來省控告者實不止曾壽坤等數人後經前撫臣委候補知府裕慶查覆卽飭將錢道所斷各案一概註銷飭藩臬兩司會同提訊臣細核原卷叅議訪聞鄧炳生等實係地方痞徒南洲並無寸土乃糾集無業痞黨圖佔靈官洲官處之地冒稱已業於堤旁築屋居住頻年屬搆訟端串差訛挾卒不得逞兹錢道乃專左　此輩聽其矯僞之言藉以有碍水道加罪佃民勒令毁堤繳照充公而札廳縣轉給鄧姓痞徒以一千五百弓之地又以所糾無業人　稱爲災民給地三百弓照南洲向章以一弓準四畝核算計田七千餘畝之多並准免繳莊錢任意侵奪一至於此雖所叅該道受賄一切驟難得其實據而舉動出於情理之外啓人疑義實亦難曲爲該道解免現在錢道所斷各案盡已註銷所給鄭炳生楊幹田畆　　退還鄭炳生並不准在南洲承佃各佃繳道藩照業已另發被災舍宇俱經撫恤含寃土民悉已安居樂業惟錢道以監司大員其　　徒指使假借名目生事擾民並有焚燬房屋之事實屬乖謬暴戾任性妄爲相應請旨將湖南候補道署岳常澧道錢康榮卽待　職以儆官邪其原叅所稱廖紀元之子保費數百串郭姓賄勘費一千串楊懷慶納八百八十串賄佔中和障千金易炳鈞保費數百兩及焚毁幼孩一節若必待集人証來省澈訊轉滋擾累擬俟新授岳常澧道桂中行到任飭令就近詳查禀覆如何確據再行據實具奏至裕慶奉文查覆此案原禀曲直了然並無諱匿[  此稿未完]  
 
 

Page 13

 
 
[光緒二十二年正月三十日京報全錄]  
　　宫門抄○諭旨四道錄前○接錄前稿○東撫李奏審明逆倫重犯按例擬辦摺○又奏請銷知縣察看字樣片○晉撫胡　　飭司道回任片○陜撫張奏籌撥甘省振欵片○又奏查明各屬交代起數片○浙撫廖奏委署同知片○正月三十日禮部宗人府欽天監侍衛處值日吏部引見三十五名翰林院三十二名戸部六名太僕寺二名○崑貝子德壽明安各假滿請安○車王請假十日○召見軍機熙敬張蔭桓○接錄前稿撫臣吳大澂卽據以撫提註銷原斷該府係鹽道李經羲署臬用轉取委及查覆後將人証提省李經　業已交卸並未審訊所有此次南洲各案除發廳縣外均係現任臬司俞廉三督同審訊良民受屈得直已出意外原奏裕慶吕汝鈞幕友任驎串同刑逼勒供實無其事其匪徒張作賓毁神一案本發府審衆紳以署臬司李經羲精密任事力請提司李經羲極力熬審數晝夜犯供堅執迨提到所供同夥諸人而俞廉三卽以到任親審多於謡傅鼎沸之時悉心研究得實擬詳旋復經兼護督臣譚繼洵委員來湘查訊毫無疑義李經羲於此兩案均不能有所操縱且臣察其人志趣識見頗殊流俗似不甘貨公義而徇私情自到湘以來遇事用心研攷士民頗有頌聲此兩案旣無情弊應與候補知府現署長沙府裕慶均請免其置議容臣再行察看究竟是否可勝委任據實直陳候補知縣吕汝鈞與裕慶承審兩案是非旣無倒置其非起合刑逼改供可以概見惟吕汝鈞平日取巧鑽營聲名痕籍已故督臣涂宗瀛任湘藩及撫湘時該員均以請假回籍悻逃又桃源縣知縣余良棟原叅稱其餽送錢道五百金名過山禮事涉暗昧無可追詢惟查該員歴任皆有貪酷之名性情狡詐物議沸騰該二員居官行事最爲敗　風氣臣在湘在鄂　稱深知當此整飭吏治之時應請一併革職又原叅刑幕任驎盤踞自司長沙府兩席二十餘年足跡未出湘省保案到處列名其三品銜道員係台灣清賦案内所得等語查任驎原籍江蘇宜興縣在湘游幕多年廣通聲氣植利營私湘省緊要州縣刑幕類出門下及爲所推薦否則多無敢延聘以致奔競之徒趨之若鶩卽謹厚之吏懼其吹求亦不敢不曲意周旋似此氣焰薰灼實爲湘南官塲之　任驎又名任子齡附名各省何案有謂由報捐同知於福建附保知府者有謂於廣東甘肅遞保補缺後道員及三品銜又聞上年曾以道員報捐湖北第非候補人員無官册履歴可考應請旨飭部存記俟該員赴部呈請分發時將保案查明撤銷所有遵旨查明道員錢康榮等被叅緣由謹據實覆陳是否有當伏乞聖鑒訓示謹奏奉硃批另有旨欽此○○降二級留任又降二級留任山東巡撫臣李秉銜跪奏爲審明逆倫重犯按例擬辦恭摺仰祈聖鑒事竊據齊河縣知縣王敬勳禀報案犯張元福謀殺親父張登　身死移屍圖賴一案臣因案情重大批司轉飭該縣親身押解犯卷至省發委濟南府知府劉景宸會督候補知府彭履謙另補知縣程方德審明擬議由司駁審解勘前來臣親提研鞫緣張元福卽張四籍隷齊河縣張登舉係張元福親父張元福素不務正張登舉屢訓不悛張登舉向看大坡因失少莊稼曾向邢鳳錫尹種仔查問口角光緒十九年十一月初七日張元福獨自倫竊族人張付洪家衣物經張付洪查知往向張登舉追索張登舉將張元褔毆責首還　物並稱張元福辱及祖先定行處死張元福一時糊塗起意將張登舉殺害移屍張付洪家圖賴洩忿是月初九日五更時分張元福潛赴張登舉臥室見張登舉在炕睡熟張元福順取炕上枕頭木墩毆傷張登舉右額解右太陽穴右手背張登舉驚醒挣扎欲起張元福復用木墩毆傷其左耳根致墊傷右腮脥張元福因張登舉尙有氣息復用麻繩由張登舉項頸繞過咽喉兩手執住繩頭用力拉勒張登舉立時氣閉殞命張元福之母張艾氏報經該縣胡寅恭差緝邢鳳錫等無獲詳批飭緝胡寅恭旋卽卸事該前代理縣方蔚林到任因查張元福於報案後旋卽外出並未呈催其情可疑傳訊張艾氏　案供稱張元福自行訪緝正兇未回言蔚林確加查訪風　張登舉　係張元福殺害雜時該管府道等訪同前情札飭該縣緝拿經力蔚林禀明通緝旋卽卸事該縣王敬勳回任懸賞勒緝正在搗叅閒卽經萬城縣知縣楊學淵首先訪聞張元福有逃至禹城齊河交界地方游弋情事飭役密拿適王敬勳派出緝役及胡寅恭方　　留　家丁踵至恊同將張元福拿獲就近送經楊學淵訊因犯供游移禀准關解過縣邢鳳錫尹種仔與尹保臣聞知亦卽赴案投質王敬勳訊供通禀經臣批司轉飭將犯証卷宗由王敬勳親身押解來客發委濟南府知府劉景宸審照原擬由司解勘提訊供認前情不諱詰無起釁别故及同謀加功並　同抬屍曁逃後知情容留之人案無遁飾查例載子殺父者凌遲處死又列載審辦逆倫重案如距省在三百里以内江河阻隔者審明後恭請王命卽在省垣正法名等語此案張元福因行竊得贓經伊父張登舉將該犯毆責向事主張付洪首還贓物並稱辱及祖先定行處死該犯一時糊塗輒起意用木墩麻繩將張登舉謀殺身死移屍張付洪家圖賴未成復揑報邢鳳錫等將伊父謀害寶屬罪大惡極形罰　獍自應按律問擬張元福卽張四除將父屍圖賴並誣告人謀殺未决各輕罪不議外合依謀殺父者凌運處死律擬凌運處死該犯恭逢光緒二十年八月十六日恩詔事犯在二十年正月初一日以前係子謀殺父情罪重大不准援免查齊河縣距省雖在三百里以内惟有黄河阻隔應在省垣正法臣於審明後當經飭委署按察使沈廷杞臣標中軍叅將劉雲會恭請王命將該犯張元福卽張四在於省垣綁赴市豊正法並將首級解回犯事地方梟示以昭炯戒張元福行竊張付洪家衣物業經首還應毋庸議邢鳳錫尹種仔訊無竊禾情事因被張元福誣指正兇卽與尹保臣畏累逃避尙無不合應與訊不知情之犯母張艾氏均無庸議再該前代理齊河縣知縣胡寅恭於逆倫重犯未能究出眞情致被在逃久稽　　本屬疏忽業經派出劉緝家丁恊同拿獲且事在恭逢恩詔以前應否寛免聽候部議首先拿獲鄰境凌遲人犯一名之禹城縣知縣楊學淵咨部照例議叙除供招咨部外理合恭摺具奏伏乞皇上聖鑒謹奏奉硃批刑部知道欽此○○李秉衡片再前任山東濟陽縣知縣陳禮森因辦事未能平允士民多怨經臣奏請開缺調省察看欽奉諭旨著開缺調省察看欽此查陳禮森自開缺調省察看以來頗知奮勉歴經差委留心辦事尙無貽誤合無仰懇天恩俯准敕部銷去該員陳禮森察看字樣仍以知縣留於山東遇有相當缺出酌量補用出自　鴻慈除咨部查照外謹附片具陳伏乞聖鑒訓示謹奏奉硃批著照所請吏部知道欽此○○胡聘之片再布政使員鳳林現在交卸署理巡撫篆務應卽飭赴藩司本任其署藩司雁平道恩霖亦應飭回雁平道本任各專責成除分檄飭遵外理合附片具奏伏乞聖鑒謹奏奉硃批知道了欽此○○張汝梅片再頃接督臣楊昌濬函稱回亂以來循化海城　道州西寗碼伯巴無戎格等處幾於赤地千里漢民之幸面獲脫者或奔郡邑或避省城日有加增急需收養甘省軍需喫緊庫儲旣罄勳辦無從轉具募册送令勸募接濟等因臣查甘省遺黎待賑孔急亟　設法接濟隨商藩司先由司庫籌墊銀一萬兩迅速解甘以應急需一　　爲勸募除歸欵外如捐有成數仍隨時續解以助振恤謹附片陳明伏乞聖鑒謹奏奉硃批知道了欽此○○張汝梅片再查各省府廳州縣交代毎届年底例應將併無徵存報解銀兩及交代亦無逾限之處彚奏一次歴經遵照辦理兹查陜西省自光緒二十年十一月起至二十一年十月底止統計各府廳州縣造　交代册結五十四起均係依限接收結報並無隠匿間有初叅未結亦郷查取職名鹽案開叅其徽存銀兩俱已隨時掃數解清委無存留屬庫未解之項據署藩司李有棻詳請奏咨前來臣覆查無異除清單咨部外所有光緒二十一年陜西省各屬交代存銀報解清楚及依限結報緣由附片具陳伏乞聖鑒謹奏奉硃批戸部知道欽此○○廖　豐片再定海廳同知趙惟崳調省差委所遺員缺係海疆要缺應行酌量委署查在任候補同知蘭谿縣知縣朱啓鳳堪以署理據藩臬兩司會詳前來除飭遵外謹會同閩浙總督臣邊寶泉附片具奏伏乞聖鑒謹奏奉硃批吏部知道欽此 
 
 

Page 14

 
 
[光緒二十二年二月初一日京報全錄]  
　　宫門抄○諭旨二道錄前○將軍依奏特叅劣員請旨懲辦摺○奉天府丞李奏奉旨查明據實覆陳摺○桂撫史奏委署道員片○又奏委署知府片○甘肅提督董奏搜勘餘匪辦理循碼各情片○二月初一日兵部太常寺太僕寺廂黄旗值日無引見○睿王奎公各假滿請安○良培謝授左副都御史恩○張家口監督靈照差滿回京請安○橚貝子請假十日○阿克東阿續假十日○吏部呈進月官卷○召見軍機徐樹銘　照○皇上明日卯初二刻升中和殿看版○○奴才依克唐阿跪奏爲特叅劣員請旨懲辦恭摺仰祈聖鑒事竊維奉天營務吏治敗壞已極其故皆由於官邪不除則積弊無從整頓查有花翎二品頂戴候補道余濬向充練兵大臣全　龔長兼總理奉天文案營務各處攬權納賄罔上營私上年該道乘機鑽利擁帶多營而終日唱演女戲沈湎酣嬉不理軍事營中官弁凡有差委必先索賄賄則旋委旋徹朝令夕更而且兩次娶媳及生女育孫皆預風示各軍勒派饋送當省治戒嚴之日而金銀禮物絡繹於道以致餉項虚糜將士解體殊屬襄昧天奶花翎准補營口同知陳思偉貪婪暴虐驚政害民總理發審兼辦營務鍛鍊周内草营人命將弁有異已者必嗾人誣陷曲買之法道路側目上年查辦逃勇該員不問虚實有賄則放無賄則殺人心有服幾釀兵變又收遼陽圑長謝永發爲門下得賄多金其僕爭分門包持刀喧毆街肆譁然該員嗜殺要錢多如此類實爲貪酷之尤花翎副都統銜恊領英凱依附余濬總理官帖局私開大有豐糧房豐記糧棧擅用官帖廣收糧豆居奇壟斷貽害商民本年春間修理奉軍旗隊營房因而挪用官料役使營勇繕修私宅並爲余濬修治房屋耗帑勞兵怨聲載道至其管下兵弁得缺皆　有費尤爲明目張膽藉勢營私該員等劣跡昭彰聲名狼藉奴才自統軍到奉以來目見耳聞皆堪詫異及今蒞任又詳細訪查委實　有確據現值時事艱難奉天爲根本重地奴才受恩旣重舉凡營務吏治均應極力整頓似此貪縱酷虐蠧政害民之員若不從嚴叅辦殊不足以力挽頽風相應請旨將花翎二品頂戴候補道余濬花翎准補營口同知陳忠偉花翎副都統銜恊領英凱等一併革職永不叙用以除積弊而順輿情奴才爲整頓營務吏治起見是滞有當理合據實糾叅恭摺馳陳伏乞皇上聖鑒訓示遵行謹奏奉旨已錄○○奉天府府丞兼學政臣李培元跪奏爲遵旨確切查明據實覆陳恭摺仰祈聖鑒事竊臣於光緒二十一年十二月初四日承准軍機大臣字寄光緒二十一年十一月二十八日奉上諭依克唐阿奏叅奉天候補道余濬攬權納賄罔上營私准補營口同知陳忠候貪婪暴虐蠧政害民恊領英凱依附余濬耗帑勞兵請一併革職永不叙用等語奉天爲根本重地營務吏治均開緊要似此貪縱酷虐之員必應查明實蹟從嚴懲辦著李培元按照原叅所指各節確切查明據實具奏毋稍徇隠原摺著鈔給閱看將此諭令知之欽謹遵旨寄信前來臣查奉天吏治之嚷其於他省夤緣請託習爲固然饋遺應酬浸成風俗屬員中果能以迎合上司之心易而爲體恤民瘼之隠則地方保患不治民生何患不安而其人不數數覬矣臣謹按照原叅各節明查暗訪廣叅輿論詳稽案牘謹據實爲我皇上縷晰陳之原奏稱花翎二品頂戴候補道余濬攬權納賄罔上營私一節臣查光緒十五年吏部知照該員係由監生捐納同知復查履歴係附貢生與部文不符該員向在奉天辦理刑名是奉省及該員遊幕地方及到省時並不呈明已屬取巧嗣以同知投効吉林被人奏叅改歸部選在案復投効奉天遞保道員充全營駡長兼總理文案營務各處差使旣緊權勢自重由是奔走其門者門前車馬絡繹原奏謂其攬權不爲無因原奏稱該道乘機鑽利擁帶多營一節旣爲全營翼長則各營均歸統轄其中有無鑽利之處現在各軍業經遺散無從查考又稱該道唱演女戲沈湎酣嬉一節查道光十三年奉省有諭旨盛京爲根本重地所有戲班雜劇概行驅逐欽此故至今毎月申報當有並無存留演戲之人又該道毎逢生日娶媳育孫必招本地蔣家班趙家班唱演女戲連宵　旦原叅謂沈湎酣嬉實有其事又稱凡有差委必先索賄否則旋委旋徹夫賄賂之行予者俱不肯言何從查究又稱兩次娶媳及生　育孫皆預風示各軍勒派饋送金銀財物絡繹於門等語查該道毎值家有喜事寶客盈門收受禮物之多寡不能周知白平趨圓無此情理又稱餉項虚糜將士解體一節查奉軍向多空額軍務以前屢次奉旨核减毎營步隊三百七十名實祗二百名當時有無空　該道所帶之隊現已遣散無憑點騐此道員余濬聲勢烜赫嘖有煩言被叅之寶在情形也原叅稱准補營口同知陳忠偉作幕亦係服官游幕省分已屬不應該員初補蓋平縣與民爲仇被人控告撤省果能廉潔自矢何至不洽輿情原叅所指不爲無因又稱上年查辦逃勇不問虚實有賄則放無賄則殺人心不服幾釀兵變一節聞上年十月間因查辦逃勇遇漢兵則殺遇旗兵則釋以致人心不服聚集數百人圍將軍府第幾至兵變此通國皆知之事臣檢查案卷去年九十兩月訢决者果有漢兵而無旗兵無論賄之有無而辦理　不能持平已可概見原叅謂幾議兵變實有其事又稱遼陽圑長謝永發爲該丞門生受賄多金一節查謝永發係謝永恩之誤現以守備保升都司該丞受賄與否實暗昧無從查老而謝永發與該丞結詳帥生寶有其事此間知陳忠偉玩視民瘼怨聲載道被叅之實　情形也原奏稱花翎都統銜恊領英凱依附余濬一節夫權勢所在依附余濬看亦不止英凱一人又稱該員總理官帖局私開大人豐糧房豐記糧棧擅用官帖等語查大有豐糧房確係英凱開設豐記　　英凱與人夥關原叅所指實有其事該員現以貿易漁利擅用官帖在所不免然欲得其確數必須潵底清查當需時日夫官帖之設原流通泉法起見當開設之初毎帖卽蓋印官帖不付現錢字樣嗣經人言銷去至毎官帖一千亦只付一二百文其餘仍給帖字名爲昨民適以病民至擅用官料與余濬候理私宅雖係得諸傳聞然房屋俱在不能掩内耳目此恊領英凱　利營私被叅之寔在情形也以上各該員平日官聲如何逞一已之見則私憑衆人之說則公臣訪查旣確甘爲怨府不敢稍涉徇廳於原奏所未及者未便苛求於卷宗所不載者叅之輿論各該員縱能泯納賄之迹不能箝衆　之口至如何懲治之處恭候聖裁再臣職司舉校地方事　不與聞然自　百姓　　吏治窳敗常輾轉憂慮而不能釋盛京爲根本重地亦且爲京師屏藩非大加整頓不足挽頺風而　民困所有查明　該員被叅緣由謹據實覆陳伏乞皇上聖鑒謹奏奉硃批另有旨欽此○○史念祖片再太平思順道　　邠因係舉卓異及八年俸滿請給咨赴部引見所遺廣西太平思順道篆務應卽委員前注接署查有候補道楊廷　堪以署理除　飭遵照外理合附片陳明伏乞聖鑒謹奏奉硃批吏部知道欽此○○史念祖片再署恩恩府知府陳如金據報在任病故所遺員鎭應卽委員接署以重職守兹查候補班前補用知府張璧封曾經前撫臣甄别可勝繁缺之任堪以委令署理據藩臬兩司會詳前來除檄而遵照外理合循例附片陳明伏乞聖鑒謹奏奉硃批吏部知道欽此○○董福祥片再正　摺間於十一月二十六日奉到十九日電寄諭旨董福祥電奏四路搜勦覆其巢穴辦理甚合西寍尙未解圍所派五營能否得力仍著妥籌蒹顧　述亡　民如何究捕已諭令揚昌濬派員前往並著該提督飭令作速辦理交查各件卽著據實覆奏欽此跪　之下莫名檯棟查奴才派　　　　前後實　　八營非不欲長驅直入但思該匪雖非一股　消息皆通不先離貳其黨　清後路則前　終難整其解　　自河州解圍循化　伯之逆卽有來營投誠者以其素性狙詐未之卽許遂復派營馳往而馬營米拉溝之賊相率　械投誠因令各營駐竊　　　縣　中之地酌量勳撫勒令捆獻頭目呈繳軍械馬匹並令該逆目前往平戎驛大小硤口開通道路浹旬以來略有頭緒　所派之營哨藥上川口節節前進方開拔間而探者回報李培榮已出重圍與崔嶽輕騎抵西寗城下於二十一日入城城圍已解此皆仰祈天威故　　間不屈伏而名城得保全也第聞前路之逆未經懲創含糊收服倘再受其要挾以後　難收拾奴才　住　州　故輕　而附寗異力　厚辦事大臣奎順督臣楊昌濬必已妥籌良法以期久安長治也狄河餘匪尙多　日仍山　　緝　自十一月底至二十五日止後又　斬　鄉　目曁匪徒計六十九名　將花名其報軍務處查核軍械仍俟催　收齊再行具　　　善　委員尙未　河　　　　催所有奉到諭旨並搜勦餘匪辦理循碾各渭理合附片具陳伏乞聖鑒謹奏奉硃批知道了欽此 
 
