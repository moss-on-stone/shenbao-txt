# 1910 - 23 - 4913282

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章十二月十二日内閣奉]  
　　上諭湖北按察使着沈潛捕授茹泰着補授陜西陜安道欽此　　上諭本日引見之明保官在任候補直州知州直隸邢臺縣知縣岳齡着在任以知府補用欽此事機大臣署名奕劻世續鹿傳霖那桐戴鴻慈 
[宮門抄]  
　　十二日召見軍機寳棻李長祿劉朝仰論説 
[小説界之評論及意見樊（三續）]  
　　余今將言余之辦法矣。余以爲今欲求余理想中之小説家（卽通文學敎育之人）必難其人。則余之第一辦法。卽捨撰而言譯。余又以爲讀典雅文字者。不如讀通俗文字者之多數。敎育文人學士。不如敎育農工商兵婦人孺子之急切。則余之第二辦法。卽從今以後。宜多出版通俗小説以彌從前小説界之缺憾　　余之第一辦法。尚有宜研究者。余輩須知人非甚貧。必不向人稱貸。吾國繙譯他國之書。卽吾國之貧於學問也。顧若其書爲學理的之著作。則學理本世界人類所公。如日月然。無論何人。均可蒙其照臨也。吾雖譯之。不得謂貧。若其書爲敎育的之著作。則吾固言之矣。社會心理。國各不同。而國民程度禮俗。亦絶不。相等。各就其國性。而施相當之敎育。甲之方法。不能適於乙也。小説爲敎育之一種。故在理以自著爲宜。若不能自著。而譯他國之作。則宜卽其内容。加以修改。借彼之質素。而自施彩繪。借彼之邱壑。而自植花木。其彩繪花木。必擇其宜於我者。蓋繙譯而兼著述之事業也。其次則就旣譯之小説。復演之此種辦法。專爲婦孺及向之僅僅能讀三國水滸之人計。因彼輩平。昔只知有。舊派小説。不知有新派小説。而新派小説中。有若干種。恰與彼輩心理相合。惜前之譯者。筆墨太工。不肯降格。力求通俗。遂致以絶好之小學敎科書。一出龍門之手。轉歸無用。今欲利用廢物。則唯有取前譯之本。而演以淺文其陳義太高。及一切不適於吾國禮俗者。力從删削。仿三國演義之用意。以彼爲底本。從而演成之。此辦法有二利焉。　　大凡欲成一院宇。必非丹堊雕漆之難。而相度材木。結搆亭榭實難。小説亦然。若自撰著。則其謀篇布局。非統全部而豫爲熟籌。萬不能孟浪下筆而演小説。則其事實現成。結搆已便。吾不過取而演之。所謂丹堊雕漆之工也。此以演較著爲易。一利也。鏡不能自照。而能照人。故辯他人之善惡。易於辯自已之善惡何也。以無。我之見以蔽之也。余旣批評他人所譯之作。不遺餘力。然若令余自譯一書。其謬誤足供世人批評之處容或更甚於彼。若卽他人之作。而以余眼光細細明察之。存其五穀。而去其荑稗。此其事非余之所能。實盡人所能也。此演較譯更易。二利也　　今日非豫備立憲之時乎。豫備立憲。以敎育國民爲最急。敎育國民。宜分二等一專敎成年以上之人。一專敎未成年之人。敎成年以上之人。重在 
 
 
 

Page 4

 
 
　　智育敎未成年之人重在德育顧道德之言多莊論與彼未成年者之心理恒病格而莫入故以童話寓言爲宜且自然的之敎育旣適於兒童而感情之富大人亦不如赤子從生理心理兩方面而觀察之則依吾前所下小説之定義作小説以敎育兒童在余固甚信其有効也且余之定義不特宜於兒童小説卽今之編纂小説敎科書亦宜依此定義諸君試讀美人所著理想之學校當知余言之非臆造矣　　日本有巖谷小波者其人專著敎育兒童之書其書名曰本昔噺及世界讀本凡數十種日兒至歡迎之故巖谷小波者實兒童之好友日之兒童無不人人稱巖谷小波先生也余意今吾國小説界諸君苟欲作兒童小説則　兼有演譯著撰之才先言撰著苟有不能撰著者則退而謀繙譯次言繙譯苟有繙譯不善者則取而爲演義但演義之事亦非易易因演義中須兼有撰與譯之兩長不然則他人已譯之本果何取乎複演他人未譯之本將更待於何人卽如日本昔噺世界讀本諸書吾國尚未有譯者余意今宜先選吾國已譯諸小説合於敎兒童者若干種用三國演義之體演成淺文俟此若干種畢事後再擇日本昔噺世界讀本諸編繼續而演譯之以日本之禮俗及倫理本傳自吾國其敎育之方法與我大致相同故取才於日較爲便宜非若取才於歡美之寡當也專電 
[電一（北京）]  
　　政務處憲政館以開議外省官制事頗鄭重擬令各省各何一二人來京參議 
[電二（北京）]  
　　澤尚書奏鹽政事繁調晏安瀾楊壽枬奎濂慶琛錢承鋕等襄辦一切惟需員尚多容再酌調 
[電三（北京）]  
　　粤督袁奏粤省虧空已及三白萬裁汰冗員歲僅省五十萬請飭部嗣後撥欵暫免攤派度支部覆奏謂部撥之欵均係軍國要需不得請免致礙大局 
[電四（北京）]  
　　度支部奏雲南設分銀行派佘晉芳充總辦 
[電五（東京）]  
　　日本政府於西二十一日答覆美國謂滿洲鐵路中立案難以實行故不能賛成 
[電六（東京）]  
　　日本總理大臣桂侯爵於西二十二日在帝國議會演説施行政策之方針公電（温州） 
　　各報館鑒頃閲危言報載有股東劉堃等上郵傳部禀遍查股册並無劉堃與下列十一人姓名且查瑞安三十五都又無劉堃其人顯係冒揑誣衊希卽登載以釋羣疑温州浙路集股處緊要新聞一 
[國會請願問題]  
　　代表之近狀此次各省到京之國會請願代表已遷移小沙土園崑新會館爲事務所本擬初六日赴都禁院上書旋以現在進行之手續及最後對待之方法在在皆待研究故上書一事不妨少延數日並謂此次請願與前度不同非得勿休非獲勿止决不能草草上一請願書卽可了事上書之後仍在　設立幹事部辦理一切事務已於昨日開團體會議决定各項辦法　　樞臣之意見上月二十八日政府諸大老退朝後議及各省均遣代表要求縮短國會年限按奏定章程辦理原未便擅自更張惟近來民氣旣能如是奮發似應略爲縮短以順與情擬先通飭各省趕緊籌辦一切憲政設法培植人民資格卽於宣統五年爲召集國會之期聞某相國終以茲事體大必須倍加愼重因議届期再行詳核辦理　　海軍大臣之電告日前由軍諮處濤朗兩貝勒接到考察海軍大臣洵貝勒電一道聞其内容略謂現在各省鼓動請縮短國會年限此事歐人喧傳已徧雖議論不一然皆極爲注重應奏請監國務宜俯順民情匡救時局萬不可輕信人言以致横生阻力云云　　資政院之議案資政院總裁倫貝子對於縮短國會一事頗表同情聞近日提議以此事關繫重大必須詳細研究方能知其利害預計各省代表晋京時距本院開幕之期匪遥擬卽將此問題定爲開院之第一議案以照愼重 
[憲政館歲暮之忙碌]  
 
 

Page 5

 
 
　　新官制新内官制日前已由憲政編查館李柳溪提調擬就聞其内容强半仿照立憲國官制其現有之吏部衙門翰林院衙門步軍統領衙門等一槪裁去其各部尚書皆加内閣銜俟新内閣成立即將各部尚書納入以尚書爲國務大臣并謂憲政初基尚無完全之政黨出現其第一次内閣决非官僚不能組織故以此爲入手之辦法李提調草創新内官制時首先排列一表表後附以説明書其表其説明書均已送與各王大臣閲看雖無反對者但極力與李表同情者亦復不夥故李提調日來先將此内官制演講使人聽之不惑万請各王大臣入奏　　又聞新官制原擬年内入奏以政見每多不合未能决定有延緩明春再議之説嗣經朝廷屢次催詢故又决定先將制度大綱趕於年前入奏頒布其一切詳章細則明春再行核訂惟憲政編查館及資政院對於此事均頗忙碌至於歸併吏禮及提署鑾與衛欽天監太醫院等衙門之處目下仍有疑義　　連日資政院憲政館政務處王大臣等會議新内閣制度某樞臣謂新内閣與軍機處不能並立兼存爲將來必然之事惟驟行變更恐庶政必多荒誤决擬明年先行奏設樞密審計兩院由各樞臣分在辦事以立新内閣之基礎已議定由憲政館草擬章程　　董事會憲政編查館各提調以各地方董事會之成立實爲地方自治之始基宜由各地方官切實提倡惟恐有不肖劣紳厠身其間致生種種之阻碍擬請該館大臣會同民政部嚴訂締制詳章以免有發抒個人私見干預地方詞訟及託名公益勒捐苛歛等項隠弊一俟擬定章程卽頒發各省一體遵行 
[侍御侍讀對於國債之意見]  
　　趙侍御京畿道御史趙炳麟呈遞封奏一件聞係因國民提倡籌還國債實屬可嘉然未能確知國債數目故此次會議亦無確定辦法應請速將國債確數宣佈以慰民望經攝政王將原摺交軍機處收閲　　某侍讀某侍讀前日上封奏二件聞一係參某某大員及某觀察一言國債之事其大致云此次民間籌辦國債會官宜帮助使官不帮助則亦不必干預蓋上次國民捐之事成爲畫餅致惹外人譏笑此次國債會如仍蹈斯獘不特於國家無益尤恐我國信用愈失則日後辦事愈難現在國債會尚未成立須再思而後行萬不可冒昧從事貽虎頭蛇尾之譏 
[鄂路最近之消息北京]  
　　鄂路借欵一事現在主張作罷者京中當道中佔居多數惟所難處者則外交一方面耳梁徐兩尚書近來連日籌議辦法澤公則曰如鄂人呈驗股票的實則度支部亦帮助鄂人力爭徐尚書及梁尚書擬會同向某國磋議鄂路借欵事項並告以鄂人勇躍及公舉工表到京之情形又聞某國公使對於此事曾謂某尚書云鄂人對于此事竟有斷指血誓者實令人可驚可感苟其自能籌欵修路則我外國國家及資本家亦不願强貴國政府必借此債以傷人民之感情也尚希貴大臣與鄂省士民妥爲籌商可也 
　　湘鄂兩省代表人因該省紳商不借外欵特赴外務部禀明作廢聞外務部以張文襄向四國借欵修路係郵傳部與督辦大臣之權限外務部並未叅與四國公使亦無照會到部故本部對於借欵一事毫不干涉至請將借欵作廢應歸郵傳部辦理　　鄂路借欵一事現英法德美四國連日催促定約而鄂省拒欵代表又復力求廢約已成雙方困難之問題預料此事結果必有一番至棘手之交涉故現在官塲中略知此事之底藴者均謂將來能得如浙路之部借部還已爲無上美滿之效果云 
[學部奏定女學服色北京]  
　　學部奏竊本年閏二月臣部具奏分年籌備事宜内開本年應頒布女學服色章程奉旨交憲政編查館核准在案查各國女學校制度女學生服色皆有一定卽考之中國古禮如深衣首服足服等制見於經訓及先儒之説者判然不同學校爲敎化所關尤當參酌古今之宜定爲整齊嚴肅之制庶幾學風之樸婦容之莊有以養成高尚端淑之人格禮敎之防莫先於此茲酌定女學堂制服凡講堂操塲均定爲一種服式以期簡而易從至兩等小學其女學生年歲皆在十五歲以下禮未加笄宜倣童子不裘裳不履絇之義學堂服飾卽用家庭常服以省繁費總之女學爲敎育之根本衣服爲行檢之表率有管理訓迪之青者宜力除奇袤奢靡之習庶幾有俾於化民成俗之美敬敎勸學之現此則臣部與辦學諸員所宜兢兢共勉者也謹將擬定女學服色章程繕單恭呈御覽如蒙俞允卽由臣部遵奉頒行十一月二十九日奉旨依議 
　　謹擬女學服色章程清單一女學堂凡遇行禮日期監督敎習監學堂長院長等如係得封命婦即按品級吉服行禮　封者常服行禮未適人者即著學堂制服行禮至學生無論已適人未適人均著學堂制服行禮一平時在堂無論監督敎習監學堂長院長學生均著學生制服惟女子小學學生均用家庭常服一女學堂制服用長衫長必過膝其底襟約去地二 
 
 

Page 6

 
 
　　寸以上四周均不　褉神口及大襟均加以緣緣之寛以一寸爲度一女學堂制服冬春兩季用藍色夏秋兩季用淺藍色均緣以青一女學堂制服用棉布及夏布均以本國土産爲宜一女學生得佩襟章以爲識虽其製以銅爲宜不得用金銀其花樣字樣均聽本學堂自定但須向督學局或提學司報明一女學生不得纒足一女學生不得簪花傅粉被髮及以髮覆額一女學生不得效東西洋裝束 
[外國學生准入經科大學北京]  
　　學部片奏查各國　　大學除敎授本國學生外外國人有程度相合而願入學肄業者亦無不一體收取誠以學問之道靡有窮盡惟互相師法而後討論益精自臣部籌設分科大學以來屢有外國人前來詢間能否准其入學肄業臣等竊維近日中國學生游學東西各國者甚多今中國設立大學而彼國亦願來學以往來施報言固所以厚邦交以知識交換言亦所以廣敎育臣等公同斟酌經學一科爲中國所獨有擬先就經科大學准外國人入學預由臣部酌定簡章以期妥洽至其餘各科大學設立之初恐難遽及東西各國之完備外國人入學一節擬暫從緩議 
　　按學部奏籌辦分科大學摺錄本報第二張 
[籌辦選舉納税多額議員要電蘇州]  
　　江督前因 
資政院選舉納税多額議員電商蘇撫籌辦各情及原電已錄前報茲將護撫曁會請館示各電續錄於左 
　　護撫復江督電資政院納税多額選舉議員章程第五條稱互選人額數每省以二十人爲限江蘇雖係一省究爲兩藩屬納税之額甲於通國其當選人額數以二人爲率互選人額數以二十人爲率是否寗蘇各選二人抑合選二人應懇絜銜電請院示現在先須調查遵卽抄錄憲電札飭蘇藩司會同商務總會遴選管理員刻日開辦一俟名册彚齊卽加審定以納税最多者充額另造名册届期由兩司會同商務總會齊集江寗監督互選是否有當敬候鈞裁電復飭遵 
　　江督復護撫電尊論極是須會尊銜電商資政院俟得復再奉聞　　督　致資政院電奉鈞咨選舉章程其納税多額議員明年卽屈選舉年分自應趕速籌辦查章程内開互選人以二十人爲額當選人以互選十分之一爲率則每省當選人實祗二名伏念江蘇賦税甲於全國則納税多額之人亦較他省爲多若與賦税額少省分同占二名於輿情不無缺望且定章以藩司爲互選監督江蘇省係寗蘇兩藩司若以互選額及當選額均分而爲二仍與定章不符可否俯念江蘇賦額旣重設官情形又與他省不同准予變通辦理卽以兩藩司所轄地方爲準各按定章於互選人各定爲二十名當選人卽各按十分之一爲率俾示均平他省亦無從援例凟請是否可行敬候察酌示遵 
　　資政院復江督護撫電納税多額議員定額數十人各省互選當選人名册到齊後由本院開單奏請欽選此項欽選議員本非按省分配將來各省或有或無均無一定與諮議局互選議員逈不相同且寗蘇本屬一省未便以分設藩司之故遽將選額加倍致涉紛歧仍希照章辦理 
[西報譯要]  
　　錦齊愛鐵路合同將定字林報載十一日北京電云中政府將准照東督錫良與英國寳林公司代表佛萊巨君美國資本家遠東代表史特萊斯君訂定之合同（於西十月二號卽華歷八月十九日簽押一築造錦齊愛鐵路共需築費銀五千萬兩歸美國資本家籌借其工程各事則由寳林公司擔任上諭猶未頒布惟借欵合同星期一日可望簽定日本並不反對中政府許讓該權惟沾潤利益之議不免將起云　　日俄拒絶滿洲鐵路中立策又載同日東京電云日本樞密院今晨開特别會議時外務部大臣小村伯爵曾將美國所倡滿洲鐵路中立策各欵略爲陳述是日下午小村伯爵卽電覆美國聲明日本不允將滿洲日本鐵路改爲中立文匯報載十二日倫敦電云俄政府已答覆美國反對滿洲鐵路中立之議謂此舉與俄國公私之利益均有損礙日政府亦有覆文拒絶此議因此舉與日本並無所利且不能更變滿洲商業情狀並稱日本現嚴守開放門户政策時評 
[贊成歟反對歟]  
　　方國會代表之未入都也報紙紛紛宣布曰政府贊成。諸大老贊成。及代表到京也。某邸則曰赶辦不及。某樞臣則不以爲然都察院則不願接見代表。一若翻然變計者　　或曰。我甚爲諸代表慮。送行有抽刀斷指之志士鄂省有預備徇路之代表。今代表之責。重於送行。國會之事。大於爭路。諸代表謀至大。之事。肩至重之責。其𤍽心必遠過於送行爭路之人一旦倘不得請。我知其憤激。必有出於斷指之上。而追蹤於殉路之代表者。况殉路代表。正在撰墓碑吟絶命詩。待其伴以行記者曰。此無慮。國會代表。必不若是之愚。且已組織各界之大機關於京師。以爲後盾矣。一不得請則再。再不得請則三。三不得請則至於四五六七八九十百千萬。終必有達到目的之日 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[杭垣籌還國債預備大會紀事杭州]  
　　杭州初十 
　　日下午一時籌還國債會同人因十三日成立大會預備組織秩序特開職員會到者數十人入席後首由陳君惠農報告增中丞來函大意謂貴會組織純爲國民性質行政官本可無容過問十三大會如春老與會弟届期亦當以國民資格躬逢其盛云云次潘君赤文報告春老稍抱微恙恐十三日大會或不能到嗣經會衆决議繕函恭復中座届期敦請與會以資鼓勵又報告漢口招商局周鵬飛來函擬於十二月分起每月願輸捐洋二元繳由漢口興業銀行計以五十元爲率此信須即作復次擬定十三日開會秩序一發起人宣布開會宗旨二總幹事報告歷次開會情形三書記部報告改正章程四提議事件甲分設收捐處乙研究進行方法丙公舉省城各界代表丁請各府組織分會戊公舉稽查員五演説六閉會次議先於十一日由幹事部先至師範學堂接洽俾勉臨時扦格次預備開會之傳單廣告以及一切應需之物又報告收捐處現在暫由銀行經收並經金君潤泉認定此欵利息長年七釐當塲公舉會塲招待員張觀察子遇墨君敏齊貴君翰香張君暄初金君潤泉商會派定四人　　增撫復北洋大臣電天津陳制軍鑒辰密感電敬悉藎慮周詳甚偑自應遵照樞電力戒紛擾津會簡章俟各省代表改爲定本後由國民自勸官才干涉浙省現又有人籌辦國債會鄙見國民捐與國債宜分作兩層並行不悖官界並可仿照外國所得税比例辦理較爲平允民間籌還國債亦不可用官力强迫更不可指國債票邀奬致蹈昭信票覆轍略貢芻見未知是否韞東印 
[桐邑鄉民又閙荒矣杭州]  
　　桐邑南鄉一帶數日前貼　　有一匿名揭帖大略謂本年荒歉顆粒無收欲向各大户輪流索食以免餓死初猶以爲謡言至初七日下午一鐘竟有無數鄉民效尤前次來桐之江北難民扶老携幼至南門外三里許之斜路里蔣富紳竹溪家索食滋擾始止五六百人愈聚愈多漸至二千餘人當由竹溪堂弟百屏茂才乘馬入城赴縣禀報先由駐紥八字橋之水師二營砲船冷哨弁詩超帶勇前往彈壓被鄉民圍毆而遁次由糧廳程二尹爾昌城守李把戎佩琳各率兵役前往意在解散亦被鄉民逐回蔣家門窗雜物早被搗毁一空直至天晚尚未散去城内商民亦異常惶恐以其相去甚近恐蹈三十三年民匪混雜入城大刦商舖居民一百五十一家之覆轍是日午後各城門均有巡警營勇稽查出入甚爲嚴緊乂聞南鄉各處將有相繼而起者聞余大令先期已請前路左翼沈統領以游擊先鋒飛划十艘來城駐紥並專差赴省禀請酌派新軍以資保護　　初八日上午八鐘已聚衆至三千餘人聲勢洶洶異常吵閙因人數過多竟　倒鄰居老嫗一人小孩一人爲衆踏傷甚重均有性命之憂南日暉橋史家橋等處揭帖尤多該處紳士陳廷鏘君亦於是日入城報告請爲保護而北鄉與程安兩邑交界之鄉村亦陸續鳴鑼效尤湖民故官紳均已電省請兵而城内商界尤爲驚皇因恐蹈丁未之覆轍卽在商會集議各出清鄉時具傾之後膛快鎗按舖出丁編練商團以防匪類混雜入城肆刦是日下午一鐘先由李把戎便衣率兵前往二鐘余大令亦率巡警親兵差役等下鄉彈壓並由素爲鄉民信服之紳士汪季眉君在塲百端　喻勸令各散直至將晚時每人給錢三十文始各四散而去並聲言明日擁至樓下村沈姓家云云下午四鐘南門關閉城中由巡警及先鋒營兵絡繹巡邏頗爲嚴緊茲將桐鄉縣及紳士要電錄左　　桐鄉縣通禀省憲電撫藩臬粮道杭道鈞鑒南鄉鄉民聚衆千餘人在斜路村蔣家索食滋擾勢甚洶湧知縣立卽會營馳往彈壓尚未解散惟城内經先後奉撥飛划八艘兵力甚單深恐匪徒乘隙蠢動昨禀請陸師一哨乞電商嘉統速撥來桐以資鎭攝桐鄉縣余文鉞叩庚　　紳土公電撫憲鈞鑒桐鄉災民聚衆滋擾勢甚猖獗余邑尊已赴鄉彈壓設或各處影響恐蹈丁未年覆轍除已奉撥飛划八艘外請速加派軍隊前來鎭攝桐鄉治民勞綱章等公叩庚 
[德清鄉民閙漕之慘歷史]  
　　浙江湖屬德清縣鄉民聚衆閙漕種種情形迭誌前報茲又據訪員報告云初五日下午西北鄉農民入城勒令商店罷巿有蔡三慶南貨店恃勢與鄉反抗並用秤錘擲擊激動鄉民公憤互相對鬨該店揑報盜警官兵坌集當塲拿獲九人幸姚令一訊卽將五人釋放其餘有吳杏生一名確係著匪現已會同省委電禀大吏請卽就地正法　　初六日嘉防統領沈祺山督率游擊隊到德詢之姚令知東門外鄉民團結未散該督帶卽欲用强硬手叚勒令解散反抗者開鎗痛剿格殺勿論姚令力持不可謂自肇事以來一日兩次親赴東門外烏山廟登臺演説躬冒風雨所以然者亦以天時人事相逼而來彼一般農民非甘犯不韙好爲作亂實有激之使然其中雖不無桀鷔頑民何忍玉石俱焚當卽會 
 
 

Page 11

 
 
　　同督隊出城勸令解散鄉民見兵勢鼎盛所泊民船七十餘艘立時解纜逸去僅剩一艇共五人當被官兵全行拿獲押解到縣姚令親督研究勒供主使鄉人曰吾輩窮無所歸飢寒交迫鄉死客死等耳有誰主使令怒其挺撞喝責千板釘鐐收禁現聞此項民船並未解散因暫避兵鋒均寄泊下舍村地方以待再舉　　此次鄉民閙漕其近因雖由漕書朱杏林庫房王天保二人串通門稿匿荒捺閣加重征數激成公憤一經鄉民要求姚令卽將舞弊門丁重懲外誘請朱漕總入署禁錮一室立刻牌示斥革擬通禀大憲嚴懲庫書王天保聞風先遁現聞避居塘棲某戚串家天綱恢恢終難漏綱其遠因實釀於本年四月間迭遭水災青黄不接之時鄉民要求散放積榖詎此項積榖早被經管紳董糶售凈盡存莊生息鄉民追源禍始遷怒巨紳施某謡啄風傳有擬與施紳爲難之説施紳聞耗預先將家中細軟貴重什物搬匿一空及至禍發僅餘粗笨家具而鄉民所毁者亦僅門窗板壁而已事後施紳親目投到縣署謂農民因災誤傳遷怒暴動勢亦無怪且僕雖被推跌並無重傷家中損失亦微老父母萬勿深究長兒純厚必無異詞次兒少不更事必多週折幸勿偏聽致重僕咎等語其時周令深韙之不料次晨該紳少子施楚堂單放專輪星馳到縣（因彼方辦德新輪船經理）假扮輪船水手爲親兵二十餘人護輿飛馳到縣路人誤認嘩傳大憲委員已到施楚堂到縣後暴跳如雷並用種種恫嚇手叚立逼周令簽差派勇緹騎四出拿到鄉民數人内有王金寳一名家頗小康因其年少喜事隨聲附和到案後搜出昌化石硯一方爲施家物（按該紳報失案　白玉硯一方卽指此）而又倔强挺撞辱及施氏（其時施楚堂坐於周令之旁如會審官然）周令並不禀明大憲卽晚　赴西門正法其死法更有特别奇異者到法塲後先用洋鎗轟然一擊王已倒地亂滾再用馬刀在喉際一勒未斷卽罷非斬非絞不知援用何國刑律慘目傷心無論聞者見者無不胡指眦裂東鄉人至今尤痛心切齒者職此故也事後爲大吏訪聞檄飭鄰封查辦檢騐然案情重大官官相護率以當塲拒捕爲槍子誤傷格斃等情禀復銷案或云彼先用槍擊而後刀勒者早爲查辦卸罪地步其用心誠毒矣而周今卒得瘋癲病而去官（未完）政界 
[皖撫派員來鄂調查公債湖北]  
　　皖省財政奇絀朱經甸中丞擬仿湖北辦法試借商民公債若干萬以應急需因事係創辦無所依據特札委水路巡防營統領孫觀察多祺于日昨來鄂晋謁楊護督詢問湖北試辦公債章程及其奏案公牘等件當奉護督諭由經辦公債之官錢局將此項卷宗抄錄一份交該　賫回安慶以便仿辦 
[部咨准撥旗營女工經費武昌]  
　　鄂省認撥荆州駐防旗營女工廠習藝經費原在滿營俸餉减平項下動支每月銀一百兩嗣因度支部以此項銀兩原應解部不准撥充經費又經藩司在司庫解部減平平餘項下如數撥給現楊護院接准部覆以此項女工傳習所關係旗民生計該防營無欵可籌自應准其在司庫減平項下暫行動支以資提倡至旗餉減平仍應解部以符原案刻已轉行藩司查照矣交涉 
[俄人越界砍木之糾葛黑龍江]  
　　東清鐵路公司以明年修築鐵路所用之木恐指定地叚之内不敷使用日昨因照請鐵路交涉局轉請少帥現届冬令暫准各俄木把在他處砍伐以資需用少帥以訂定砍木合同極爲公允所措之處森林茂密已足供鐵路需用卽砍備不及儘可向華木把訂購何得藉端違約當飭該局據理阻止勿稍寛假以保森林權限 
[核給外人游歷護照廣東]  
　　袁督昨接駐汕頭德國領事函送德國及無約之瑞國敎士游歷廣東省護照三張請爲加印送回給領等因袁督接文　當查無約各國洋人游歷中國本年三月間承准外務部咨行嗣後如有無約國人民呈請游歷者照部頒照式發給執照其無約國人民由他國領事代請護照者亦照式給與執照地方官卽騐照妥爲保護視同中國人民辦理已照會各國駐京欽使特飭各領事遵照等因茲查瑞士國係無約之國自應遵照部章辦理除由督部堂塡就執照一紙及將德國敎士高修園裴盛和護照二張一併送回特給持往外當叩札司通行各屬遵照查驗保護毋違軍界 
[呈報護墾步隊分紥地點吉林]  
　　總辦密山墾務密山府魁太守福前經禀准招募護墾步隊一營爲保護墾民之計茲悉密屬全境飭派該隊劃段分紥以穆陵河爲起點駐兵二十名次亮子口次石頭河子各駐兵六十名次水曲流河駐兵二十名次密街駐兵六十名防護墾局而以呢嗎河口爲終點駐兵二十名均令不時帶隊出巡以資搜剿業於日前將分佈情形曁駐紥地點備文繪圖呈請公署查核備案 
[咨查軍隊彈藥實數杭州]  
　　陸事部以軍隊彈藥實數計鎗子砲彈名目打靶次數演習次數實彈數目空彈數目全年領用或購買數目消耗數目銅壳餘存數目均須列表塡註其表後附記者砲彈應註明開花子母各項種類特别大操及調防緝捕等項不在此例均於附記内聲 
 
 

Page 12

 
 
　　明巡防巡警各軍如無操演打靶定額卽按全年領用並消耗數目塡註於光緒三十四年宣統元年兩年分各塡一紙昨已咨行浙撫飭各標營查照辦理學務 
[袁文宗提倡醫學之誠杭州]  
　　杭垣風氣開通較早不數年學校林立表面極爲進步惟尚缺醫學一門本年上學期由陸君鳳昌等發起組織醫校暑假後始報成立而經濟困難儀器未備缺略在所不免日前具禀提學司請予立案維持等情茲奉文宗核准謂醫學關係重要亟應設法擴充以爲將來高等專門之預備該校組織成立旣據稱四月有餘自應准予立案惟事屬創始不無因陋就簡之嫌而學理精微尤有綆短汲深之慮仰候隨時派員調查力謀進步發去戳記一顆文曰杭州私立醫學堂戳記以便啟用 
[林提學發給學生畢業執照江西]  
　　江西南昌縣官立高等小學堂學生前於光緒三十三年考試畢業當經學司詳院咨部請奬現奉核准最優等羅斐章等七名奬給廩生優等熊蕙等七名奬給增生中等蔡夢韓等三名奬給附生下等五名奬給及格文憑作爲佾生準用頂帶於宣統元年十二月初四日由林提學親蒞該堂按名發給執照以資鼓勵實業 
[飭催商號票紙塡表呈報蘇州]  
　　蘇署藩司日前奉護撫札准度支部電以本部奏定票紙暫行章程二十條咨行在案又咨催轉飭地方官會同商會紳董按照發出表式迅將發行票紙各商號分别查明報部一面令商號自行呈請註册迄今限期將届未據呈報到部事關幣制希通飭於年内迅辦母再延宕等因本護院准此查此案迭准部咨節經瑞升院札司分行各屬照會商會紳董轉知各商號一體遵照查明塡報在案茲准前因除電復並電督部堂外抄電抄司查照前今各札飛催各商會逐一調查務於十二月初十以前塡表送司由司彚轉依限排訂詳咨事關幣制幸勿遲悞等因當經樊方伯飛催各屬　卽遵照辦理 
[仁和組織農桑公司杭州]  
　　仁和職商孫祖培等聨名具呈勸業道謂商等現擬籌集股本在仁和縣所之山茶花地方創辦農桑股分公司先行購地五百畝開始試辦命名曰豫豐以興實業呈請立案保護等情董觀察以該職商提倡農桑事關實業固應如禀立案惟旣稱農桑有限公司而簡章第四條單稱定名查部章凡未經聲明有限字樣應作無限公司論該公司究竟有限無限未經聲叙明白亦與部章未合旣稱購地五百餘畝業已報縣投税承糧仰卽查照公司律妥訂簡章逕禀仁和縣查明轉詳再行立案可也 
雜記 
[腐敗私塾釀成命案之駭聞山東]  
　　福山縣城南河格莊張某務農爲業今春設私塾於村中學生十餘人一任敎員管理詎學生等恣意妄爲年齡稍長者三五成羣日夜以賭博爲事輸則逼柳童（甫八歲）歸家偷取否則以香火爇其兩股或以火觸其腎囊逼該童作竊已非一次日前該童竟將其祖父錢櫃鑰匙竊去付於學生共盜去大錢二十餘吊其祖父意必幼子所爲其祖母疑及幼媳然子與媳皆不承認爭執日久其祖母遂不食八日而卒長媳見該學童腎囊焦灼問之初不敢言詢之急始吐其實現兩造正擬興訟未知將來如何了結灜談 
[大同主義]  
　　近有人到美洲。据稱中美有一新墾地。居者數十萬。百工俱備。儼然一獨立國。但入其境面觀少。無所謂官吏。無所謂人民。且無　謂貧富。不論農工商賈以至勞働者。人各事其事。人各食其食。辦事不給　勞。而需物亦不須給人以資。大抵每百人。即有一處。爲辦其日常食用諸事。故金錢亦無所用。蓋實行大同主義。欲使人人皆自治也。此中人且云一二世紀後。世界必有從而效。之者。果能。恐秩。序不免因之而础壞。或並率天下復入于野　矣其名雖美。終難普及也。苟使心拿破崙之心口華盛頓之口者往處之其亦啞然自失乎食祖陋習 
　　中美土蠻有陋俗焉。即人垂老。子孫等不待其死。豫涓吉徧邀戚里。共執而殺之。分食其肉。名曰食祖。然其肉必食之立盡。以爲食易盡者愈易登極樂世界。沿之旣久。爲人祖父者旣爲分所應有。而爲孫子者亦不知其大逆不道也。傳聞前年有基督敎牧師初往傳道偶入一村落忽見數十人環坐大樹下。中一老人持斧暴跳。傍一死熊在焉。詢之村人。始知老人爲將被殺者。環坐者即爲思享其由之人。因老人不願即死自言未老。謂余不信。近山有老熊常出虐人余謂得手致之不能殺未晚也。衆曰諾。俄而老人果捕一巨熊至。揚楊自鳴其得意者然。牧師聞之以爲滅理絶倫之甚。乃循循誘化且勸令奉敎焉　此風已爲大變矣然据土蠻云。則此俗固自人類之初。即有之也。不見四　。亦佛地。尚有喜食人肉这哈嗎沁乎習 
雜著 
[彗星説（續）高葆]  
舊説荒唐。别創掃除之語。人遂莫不望而生畏實。則無所謂吉。亦無所謂凶。惟屢經出現或值國家多故之秋。是亦不過會逢其適。而不知者搪拾浮言。主張僞論　託爲陰陽讖緯之書。以自神其説。謂彗星屬干灾異庸詎知彗星發生。歲有一二惟有見與不見之别而已。倘必以爲灾異。謂與國家關涉。則天上年年有彗星。豈國中亦年年有事者耶。是亦可以恍然會已　　然則彗星果爲何物。按其頭爲無數之小流星。組合而成。其尾則係最熱之氣。每向蠱輪來時。其尾在後。離日輪去時。其尾在前。然有時其尾亦可宛轉盤旋。成一曲折之形。是亦無非爲日光熱力所逼。致此而已。故彗星有時飛離日輪。雖已千萬萬里之遠。恆以日輪吸力所阻。輒行折回。飛人日輪而没。然大半多繞行日輪一周再飛往遠境　　由是以觀。吾輩二十世紀之人。固不必因此彗星。妄生疑懼。且認之爲灾異也。揚子法言曰。吉凶兩事。在德不在星。人亦何可自昧之哉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[學部奏籌辦京師分科大學並現辦大槪情形摺]  
　　奏爲籌辦京師分科大學謹將現辦大槪情形恭摺具陳仰祈聖鑒事本年閏二月間臣部具奏分年籌備事宜單開本年籌辦分科大學經憲政編查館覆核奉旨允准又本年五月間臣部奏請遴派分科大學監督一摺奉旨依議欽此均經分别行知欽遵在案嗣各臣督先後到堂會同大學堂總監督劉廷琛將應行籌備事宜詳加商榷開辦伊始頭緒繁多所需各科敎員或向各省商調或向各國函訂往返尤費時日數月以來布置粗有眉目惟醫科監督屈永秋因在北洋管理醫院尚有經手未完事件未能到堂該科一切應辦事宜須俟該監督到堂任事後再行會同總監督妥籌辦理其餘各科約計明年二月均可開學謹將現在籌辦情形爲我皇上縷晰陳之一學科查奏定章程經科原分十一門現擬先設毛詩學周禮學春秋左傳學三門而以四書爲通暫之課法政科原分法律政治兩門現擬全設文科原分九門現擬先設中國文一門外國文一門格致科原分六門現擬先設化學一門地質學一門農科原分四門現擬先設農學一門工科原分九門現擬先設土木工學一門採礦及冶金學一門商科原分三門現擬先設銀行保險學一門以上各科各門均兼習四書及大學衍義衍義補節本以正趨向而厚根柢此現擬設置學科之大略也一職員查奏定章程每科監督之下均設敎務齋務庶務等提調現在科目旣未全設學生亦尚不多敎務提調一差視事之繁簡或兩科共設一員或暫以監督兼攝其庶務齋務均設總提調一員俟將來科目一律完備學生人數增多再照定章按科分設至文案雜務監學檢查各員亦可减則滅可併則併均俟新校落成後查看情形再隨時酌量增設惟農科一項另於望海樓地方開辦除庶務齋務提調應先酌設外暫設試驗塲委員一員以資經理此現擬設置管理員之大略也一敎員查奏定章程每一專門學科均設正副敎員現在經科擬先設毛詩學敎員二人周禮學敎員二人春秋左傳學敎員二人四書學敎員二人法政科擬設本國敎員三人英文正敎員一人副敎員一人法文止敎員一人副敎員一人文科擬設中國敎員三人外國敎員三人格致科擬設化學正敎員一人副敎員二人地質學正敎員一人副敎員一人農科擬設農學敎員三人工科擬設土木工學正敎員一人副敎員一人採礦及冶金學正敎員一人副敎員一人商科擬設本國敎員一人英文正敎員一人副敎員一人又各科所設之隨意科酌設敎員數人但以足敷敎授爲限此現擬分配敎員之大略也一學生查奏定章程高等學堂第一類學生爲經法文商等科之豫備第二類學生爲格致工農三科之豫備惟現在豫備科畢業學生不敷分補而優級師範及譯學館畢業學生願入分科者甚多本爲定章所許自應分别考選以勵深造現擬經科除大學堂預備科畢業生志願請入外並查照臣部本年五月奏案以各省保送之舉人優拔貢考選升入法政科以師範第一類學生及譯學館畢業學生預科法文班學生升入文科以師範第二類第三類學生升入格致科以預科德文班學生升入農科以師範第四類學生升入工科以豫科英文班學生升入商科以譯學館學生及大學堂師範第一類學生升入此外各省如有咨送高等畢業生俟舉行升學考試時各按學科程度分撥肄習此現擬分配學生之大略也一校舍查德勝門外校塲地方改建分科大學曾經前學務大臣於光緒三十一年十一月奏准有案自應及時興築惟工鉅需時本届升學之學生未便曠日久待現擬將經法文格致農工商七科暫就内城馬神廟大學堂内略加擴充先行開辦其德勝門外校塲地方已由臣部派員督同工程師測量地基繪具圖説來歲春融卽當刻日興工以期不誤下半年遷移之用其望海樓地方開辦農學一門現亦勘地畫界一俟地址勘定卽先行建築塲舍以應就近實驗之需此現擬豫備校舍之大略也以上五端皆現時籌辦實在情形據大學堂總監督劉廷琛咨呈請奏前來臣等伏查創辦分科大學爲臣部籌備憲政第二年應辦要件現時因德勝門外校舍規畫初定尚未動工先就現在馬神廟之大學堂内擴充開辦所擬學科職員敎員學生辦法均尚切實應卽照議開辦趧於明年二月先行開學至經費一項所有建築設備業經臣部會同度支部奏准分年籌撥惟常年經費尚無的欵其第一年經費暫由臣部現存欵項移緩就急核實動用嗣後逐年增設學科流招學生需欵更鉅届時再由臣部體察情形咨商度支部奏明辦理總期事皆核實欵不虚糜以仰副朝廷興學育才之至意所有籌辦分科大學大略辦法並現辦情形理合恭摺具奏伏乞皇上聖鑒謹奏宣統元年十一月二十九日奉旨已錄本埠新聞 
禁遏釀成邊患之文告 
　　滬道蔡觀察出示云本年十二月初九日奉南洋大臣兩江總督張電准外務部電開莠民張貼揭帖造謡煽惑本干例禁卽如各報館出報亦有報律應遵均不得肆行誣妄近日滇省馬使克地方駐兵叛踰越巡警部經越軍派兵截捕事事確照汛章足見中法邦交敦睦法官深明大體迭准法國公使來照諄諄以中越境地應遵同舟共濟所有民人隔閡應由地方官盡力解釋爲言語極鄭重意尤婉切自爲消患事先起見若如各省謡傳或謂法兵已在南寗登岸駐紥或謂法兵二十萬佔據南省種種無稽之談載之報章張之揭帖肆情煽誘實足滋生事端貽患邊境亟應嚴切懲禁以保治安除分電沿江海各省外希飭各該地方官剴切出示曉諭遇有前項情事立卽密查懲禁毋稍寛假以靖人心而重邦交等因轉飭到道奉此除分行上海縣會審官嚴密查禁外合亟出示曉諭爲此示仰軍民諸色人等一體遵照以後毋再造謡生事貽患地方致干提究 
[法工董局取締客棧]  
　　法租界各客棧因工董局取締規則過嚴恐受虧損於前日一律閉巿以圖對付未知能有效力否茲將章程錄下大法總領事喇議立大小客棧章程事照得工董局於西歷一千九百零九年三月五號及十一月三十號議定照工董局於一千八百六十八 
 
 

Page 19

 
 
　　年四月十四號之第九條及十四條例釐定大小客棧章程定於一千九百十年正月一號實行今將各欵列左（一）不領工部局執照者不准在租界開設大小客棧其執照祇能自用不准借給及轉售於人（二）客棧内裝修切宜清潔多透空氣須設有大小便之處室内之牆至少每年粉刷一次（三）棧内庽客如有傳染之病及得病死者各棧主須至捕房報明（四）棧主須設立一簿其中載明棧夥姓名遇有客來庽之初亦必書明進棧日期及年歲營業籍貫等類倘出棧之時亦須載明日期並往何處此簿若捕房有人來查應卽交出聽驗以上所定之欵應當次第並列不可遺漏（五）如有寓客携帶鎗械及一切軍器等進棧各棧主應速至捕房通報凡竊賊或匪徒之類各棧主不准容留並不得寄存其物件（六）棧内不准有賭博喧嘩爭鬥等事（七）各棧主不准藏垢納污容留蕩婦偕同男子借宿片時（八）捕房人等可以隨時至大小客棧查察（九（棧内如有茶房及進出人等偷竊或損壞寓客衣物者須歸棧主責任所有銀洋首飾一切貴重之物件寓客並未交明櫃上者倘遇失竊棧主認賠最多至洋五十元之數如有物交櫃棧主須檢點明白寓客亦須交明以免後來推諉（十）如遇盜刦去之物與棧主無涉（十一）如寓客出門時未曾交代茶房關鎖房間卽使失物亦與棧主無涉（十二）如違以上章程者除罰洋自五元至二百元爲止外公堂當可判斷覊押之罪屢次故犯罰欵加倍其執照亦能暫時扣止或全行吊銷（十三）以上章程譯成華文發給各客棧實貼（十四）如有西人來借宿者各棧主須送至捕房報明（十五）執照費以客棧之大小計算每月自一兩至五十兩爲止 
[劃一外銷放欵]  
　　滬道蔡觀昨出牌示云照得本道衙門外銷放欵支錢支洋支銀名目不一欵目又多鈎稽殊極繁難茲值清理財政凡向放錢洋者應一律收支規銀庶便造報爰定宣統二年正月起所有道屬各署局員請領薪資經費均須按規平銀數塡明領紙之内共錢洋合銀以釐數爲止免其扣建藉示體恤錢洋價目開列於後如領紙内仍照錢洋塡寫者卽屬違式槪行撤換俟下月再行核發仰道屬各員一體遵照毋違特示計開每洋一元合作規平銀七錢四分每錢一千七百文合作規平銀一兩 
[更正選舉票數]  
　　總工程局昨出佈告書一道照錄如下爲宣示事照得城廂自治選舉本月初十日甲級開票李厚垣四票當選業經宣示茲查該票數實係李厚祐得兩票李厚垣得兩票票均係當選應行更正照章票數同者以年長之人列前李厚祐應在葉增銘之次李厚垣應在李厚祐之次王震係一人兩級均當選者今准答復愿應乙級之選甲級當選人仍名額相符合亟宣示 
[女工辛資仍未領齊]  
　　元豐絲廠經理徐鯉庭積欠女工辛資洋一千六百八十餘元被女工吳哈氏等控奉公共公廨判徐收押所有辛資由廨定期墊發在案茲悉徐於昨晨央絲業董事到廨轉商謂徐已將廠出租惟價洋尚未收到須請展限一禮拜自行發給寳讞員以塾發堂諭早經宣佈未便更易午後卽飭役傳諭各女工齊集二堂先將九月份辛資按名給發 
[辨别路徑之必要物]  
　　浦東二路一區汪正巡官查得該處各鄉鎭街巷俱無路牌稽攷不易現特禀明汪總辦製造路名牌額分别懸掛以示辨别 
[亳州學堂採購圖書]  
　　皖北亳州官紳近將高等小學大加改良並設師範傳習所以養敎材俟其畢業再行推廣小學茲禀明皖撫給照來申添購地圖儀器及東西洋所譯各種書籍以便帶回應用 
[巡警局保護行旅]  
　　巡警總局以現届年底滬寗火車往來搭客日見增多難保無宵小溷跡希圖偷竊爰特添招偵捕巡士三十名派往鐵路兩旁嚴密查緝以保行旅 
[中城小學校學生畢業]  
城内中城小學校四年級高等學生沈蔣張包諸生現届畢業昨請上海縣田大令敎育會長葉澧雯君於上午十時蒞校會同該校敎員等命題考試預備詳請提學司給奬城内 
[約期就商]  
　　蘇松鎭總兵徐傳隆昨日遣丁到道通知由南北洋洋面巡視回淞訂於今日二時至洋務局晤商要公 
[抛棄棺木]  
　　浦東楊思橋啞子楊文奎昨日同妻趙氏投縣據趙氏喊稱前日將翁姑兩棺安葬自已田内該田雖曾活賣於族人楊某猶未杜絶詎忽被米店主張阿弟聳恿楊某阻葬不遂張于當夜雇人將兩棺掘起不知抛棄何處田大令聞報飭即補詞候訊 
[將就了事]  
　　林薛氏控顧潘氏誘拐伊媳林陳氏一案曾經一路巡局游巡官訊明判林陳氏暫行發堂着伊夫來局具領在案昨日氏夫林福生偕母薛氏投案禀稱現已由親友勸明求請銷案游巡官准將陳氏交林領回顧潘氏從寛開釋 
[責押竊賊]  
　　南三區巡士查獲積竊沈阿林一名解至一路巡局訊明沈係積竊判責三百板送改過局收押二月文北五區函解竊賊周文炳至一路巡局訊供不諱判責二百板押二十天 [P官事 
　　東三省候補道唐宗愈日昨到道拜會駐滬濟南解鹽委員兩淮鹽知事鮑鑅上海縣知縣田寳榮昨均到道禀見新委四路三區副巡官畢煒到道禀謝並銷一路五區副巡官差城汎王春福禀請銷假南巿 
[是誰碰撞]  
　　保昌煤油棧執事王文忠前將窰貨船户龔純生扭至工程局控被在德勝港地方碰壞該棧煤油船以致失去煤油四百餘聽判龔交保估賠在案茲龔以該船係被賈景行之煤油船碰撞祇允賠洋二十元昨又復訊諭將兩船户一併送縣訊理 
[乃弟脱累]  
　　恊豐水菓行夥毛炳和前將浙江客商倪福恩沈浩祥裝來之白果六十餘件私售於同和行内得洋二百十五元逃至杭州曾由該客商訴知協豐執事邵東林將炳和之弟炳甫扭至工程局限令交人在案茲又由同鄉王文惠附追貨欵四百餘元昨日炳和亦已投案經陳副裁判復訊因王之貨欵已由張裕春算清判炳和交保候倪到案質訊 
[茶房行竊]  
　　務本女學堂茶房林川竊取學堂内衣服鈔票及火油燈各物由校長拘送西區解至工程局訊明判戒責五十下交區探帶回限令交贓閘北 
[因何錯誤]  
　　安徽彩票公司控萬錢利彩票店主吳星槎積欠洋三千餘元並控該店售出之點字副票中十個字頭彩與票根不符昨經巡警總局孫裁判提訊吳供欠洋是實至售出之票如何與票根不符應向該公司查究判吳還押候查明實情再行覆訊 
 
 

Page 20

 
 
[女子迷路]  
　　常州女子方連弟年十五歲日前乘火車來滬尋親在閘北迷路由住居胡家莊之楊善之送交四路一區昨經黄正巡官訊明給洋兩元遣令回籍 
[積欠車租]  
　　王意誠控徐國標積欠車租四百九十餘角有蘇阿二担保請爲追究昨經四路一區黄正巡官提訊判徐交保理處英租界 
[將次定斷]  
　　英商謙和洋行西人愛汾司控買辦干四海唐德甫違背合同請追虧損銀二千餘兩一案昨日午後由廨復訊原被仍延律師到堂互辯判于唐仍交原保候宣佈堂諭 
[限期理處]  
　　德商魯麟洋行控劉矞卿捲逃鉅欵由廨將劉子劉天福收押在案昨日由廨復訊據供父親現往何處實不知悉求恩交保寛限料理王襄讞商之德師副領事判劉交保限三個月理處 
[置若罔聞]  
　　山鎭基在上海縣署控告住居租界内之徐福生徐全生不理抵欵由縣移請公廨將兩徐一併傳案父保候訊 
[欠租逃避]  
　　洋人愛爾德控劉鼎奎欠租逃避昨由差探將劉傳至公堂交保候訊 
[家室不和]  
　　顧趙氏昨至公廨控稱丈夫顧桂元寵妾抛妻求恩作主旋顧亦投案訴稱趙氏不安於室讞員以兩造均有不盡不實一併斥退不理 
[不應行兇]  
　　丁周氏控張阿大丁張氏丁阿寳行兇等情昨由捕房解廨經中西官訊係索欠起　惟張不應行兇判押十天餘人一併斥釋 
[逼妓拉客]  
　　龜奴徐桂仁因逼令雉妓王小妹范小寳張老五王老六等在途拉客昨由包探將龜妓一併傳至公堂判徐罰洋二十元充公餘妓併押棲流所七天以儆 
[一再驅逐]  
　　乞兒徐金寳屢次逐出租界兹又濳來由捕拘解公堂請究判徐押三月期滿再行逐出 
[造屋違章]  
　　英美工部局控王生堂造屋不照定章昨由包探將王傳至公堂請究判罰洋五元充公限一禮拜照章改造 
[照例科罰]  
　　李成章前日帶劍在租界内行走巡捕以其違章昨請公廨傳訊李供不知租界定章求宥判罰洋一元充公劍存捕房着自往取回 
[竊案彚誌]  
　　過犯王阿金與朱阿三王友堂串竊馬揚揚猪油由探查獲昨解公堂訊明判王押西牢半年期滿驅逐出境朱押三月王友堂押十天鄒德意楊三徐榮發串竊震和等各絲廠白絲昨由捕房解廨判仍還押候禮拜六再訊岳桂泉竊某書坊值洋三百餘元之書籍昨由公廨復訊屬實判押三月朱金虎竊威隣洋行電燈上鐵螺絲由廨訊實判押三禮拜姚毛毛竊博文律師之銀盃等物昨日解廨因原告未到押候禮拜四訊究高陞棧庽客羅和生控吳友榮行竊花緞馬褂昨日由羅偕茶房范阿章到廨証明判吳押一月期滿逐出租界美租界 
[縣令驗屍]  
　　楊樹浦梅家浜發見無名男新聞畫 
　　湖北天門縣令羅慶昌。戒烟後以酒消遣。日在醉鄉。上月望日爲其子開湯餅筵。邀某某三紳及本縣典史刑席暢飲大醉。刑席與典史尤甚。竟致扭毆。羅令顧而樂之。自用硃筆塗臉。躍登席上。高唱斬黄袍戲曲（孤王酒醉桃花宮）之句。並欲令僕役至監内。綁一犯人前來審問。噫羅令殆所謂仕而優者歟。抑眞以官塲作戲場耶。屍一具報縣請驗已詳昨報前日午後上海縣田大令　所相驗委係生前患病落河斃命查無屍屬飭保報堂收殮 
[因傷殞命]  
　　鄉人高柏村昨至捕房訴稱女兒繡貞在梧州路勤昌絲廠學習打盆日前被同廠江北女工毆傷耳際歸家後臥牀不起延至昨日殞命請爲究辦捕頭飭高退去候派中西探查明再核 
[竊賊遺物]  
　　漢璧禮路三百九址七號某烟紙店主昨至捕房報稱前晚被賊挖門入内幸即驚覺賊始逃去遺下洋傘二把小帽一只送請查緝捕頭准之 
[巡捕獲賊]  
　　王阿三昨竊某木作器具什物被捕查見拘入捕房押候究辦 
[串竊木板]  
　　唐小虎朱阿三陳阿二等昨在吳淞路某弄内串竊木板被探緝獲拘押捕房候辦法租界 
[别面生面]  
　　法捕房捕頭查悉魏仁甫周萬新陳寳記王永興沈如德陸靜初楊德新等十三家均爲土渣灰膏芝蔴膏肉皮膏等生意不獨有違烟禁且易害人生命昨特禀由公堂飭探將魏仁甫等傳案逐一研訊供認不諱判各罰洋十五元其出售肉皮膏之王才郎尤易害人判加罰洋五元一併充公均不准濳匿租界如違嚴辦 
[姦夫收押]  
　　江北人沈壽連前控包車夫劉三仁姦拐伊妻宋氏經沈友李阿二在西門外尋交巡士轉送捕房收押在案昨日解廨請究沈供妻子實被劉姦拐逃逸有衣帽爲証求請究辦詰之劉供不承認聶司馬以劉通姦屬實判押一月宋氏交沈具領完聚 
[筋疲力盡]  
　　徐少堂控沈也林欠租洋二十四元由廨判沈交保限兩禮拜繳洋在案茲除由沈之保人賠洋六元又將生財估價三元作抵外尚欠洋十五元昨解請訊沈供求釋出料理判交徐帶去赶緊理楚 
[竊案待查]  
　　金阿大串同成衣匠徐康生竊取某西人衣服等物由探拘獲並在海甯路家内抄出西人用物隨即帶回捕房昨争公廨請究判一併押候查明再訊 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[啟新洋灰有限公司廣告]  
啓者本公司係承受唐山洋灰公司老廠另購外洋最新式機器旋窰等創設新廠自丁未臘月新廠開機以來出貨加增行銷愈廣灰質經本廠廠洋化驗師悉心研究精益求精曾寄由德國國家柏林及日本關東都督府上德薛爾惠君各化驗所驗得灰質之細勁力之日增月加凝結之遲速合度超出英國各工程司於西一千九百零七年六月所定之成色單實與外洋最高等之洋灰相伯仲用能信用日廣故京漢京奉京張正太南滿洲津浦南北叚各鐵路紛紛訂購名譽日隆尚有機器製造之缸磚花磚洋灰瓦水溝管研子土等項無論躉零交易均可本公司總經理處設在天津海大道英租界並在北京奉天大連烟台牛莊青島上海漢口南京鎭江各埠匀設有經售處如蒙賜訂大批值價從亷交貨不誤期限所有洋灰及各種碍瓦等件重量式樣大槪用法男刊有華洋文廣告光顧諸君請向本公司索閲面議一切可也 
[水門汀各花色方甎出售廣告]  
本公司開設法界呂班路薛華立路角子上適在電車公司及法國靶子塲相近專運外國上等水門汀料不惜重資用二萬磅壓力之機器製造特别方甎以念一小塊成一大方各色花樣一應俱全其堅硬無異于石水不能入火不能燒外面光滑不留污點故時時清潔歷久不壤且價值甚亷用諸客廳貨棧凉台走廊等内極爲相宜今售至數百餘處莫不稱爲價亷物美敢請仕商諸君惠顧一看貨樣必可知言之不謬也外埠定購亦可將貨物寄奉並無阻碍本公司尚有改良機器專製自來火管疏水管等今法工部局亦向本公司取用足以証其堅美無比也法界穆師克白拉奥利公司謹白向寳昌路徐泰記號轉定可也 
[ＫＮＯＷＬＥＳ　ＳＣＡＬＥ　ＷＯＲＫＳ美國頂上等磅秤]  
本行常備各種大小磅秤且較市上所買之磅秤更好又便宜專經理上海江西路十八號怡昌洋行啓 
每年夏秋之間人以疫癘死者不可勝數因無良藥可治近來發明一藥極其靈騐沈仲禮觀察在上海所設時疫醫院皆用此酒配藥頗著奇效此藥之製法係用法國騰年馬義廠之金葉牌三星及五星白蘭地酒一瓶加入中國煉淨樟腦四錢用時以手摇匀此種佳酒已陳有二十餘年爲各醫生及品評家所薦用無論家居旅行均宜常備此酒以應急需嘉泰洋行江西路廿五號 
[（遺失滙票）]  
十一月廿二日遺失方永成支昌江裕源一千四百五十二號徐裕明檯頭臘月初十票銀三百兩除禀官領事存案外無論中外人等拾得作廢萬潤泰告白 
[賞格]  
初七晚斜橋路一號住宅馬棚内被竊馬車上皮件兩副如有人知風報信因而追獲原班者謝洋五十元决不食言瑞記洋行帳房代啓 
[燕醫生引病出外]  
　　　　　　　　　　跌打損傷喘痛中痰喉核熱骨節及肌痛四肢癱瘓骨節痛劇諸腫兼瘤患風濕酒風脚腦筋痛及諸筋痛産婦脚腫骨節腫凍瘡金錢癬胸請認 
燕醫生引病出外膏骨骱損傷跌傷扭傷及肌痛潰爛等症用貼燕醫生稀藥膏立見神效其法照包紙方單試貼凡抱以上各症者不到三天便即霍然謂予不信請至中國各大藥房代售處購試可也老晋隆洋行總經理 
[聲明股本交出派訖]  
啓者寳善街怡園如記烟館及海天拱北茶樓現今奉諭禁閉生財等物一應售給舒齊存該除過所餘股本之洋均已交出分派清訖諸事一槪了結倘然股單息摺未曾交來待後均已作廢後有糾葛不涉慶之事也如有存該未清之事向慶理明與别股東無涉再有緊要圖章一時無檢亦作廢用特登申新二報在股執事人丁德慶啓 
[（日本郵船開往大連灣）]  
本公司經理南滿洲鐵道會社之西京丸每逢禮拜四神户丸禮拜日一准開往大連灣並由火車連接滿洲内地各處船身修固水脚公道客位潔凈應酬周到各寳號欲裝貨搭客務祈光臨爲幸日本郵船會社廣告 
[大英輪船公司]  
今有堅固捷快輪船名柯厘烟杜准十二月念二日禮拜二上午開行往門司神户横濱等埠貴客如欲裝貨搭客請至黄浦灘念四號本公司帳房面議船泊招商局中棧碼頭上落利便自後每隔兩禮拜開行一次並搭客往横濱者有特别利益可在神户轉搭火車直到横濱不再加收火車費特此奉佈 
[日本郵船會社]  
啓者本公司筑后丸輪船準於十二月十五日即禮拜二早晨十點鐘開往長崎神户横濱等埠小包收到禮拜一午刻客票竇到禮拜一五點鐘止倘蒙各寳號如欲裝貨搭輪者務祈早臨爲幸郵船株式會社啓 
[十二月十二日進口輪船禮拜六]  
立大輪船由甯波立興公司甯紹又由甯波甯紹公司江天又由甯波招商總局江新又由長江招商總局廣濟又由烟台招商總局廣利又由香港招商總局公平又由日本招商總局雲南又由烟台太古公司信利又由膠州亨寳公司温州又由烟台太古公司博愛丸又由長崎郵船會社 
[十二月十三日出口輪船禮拜日]  
提督又午開往烟台青島大連灣亨寳公司美利又開往長江美最時行神户丸又早九點半開往大連灣郵船會社 
江孚又開往長江招商總局 
[十二月十四日出口輪船禮拜一]  
福生又馬崎新架波神户横演吉利吉打怡和洋行飛鯨又開往厦門汕頭招商總局寗紹又開往甯波甯紹公司立裕又開往福州紫來街陳新記北京又晚往甯波太古公司順天又晚往香港廣東太古公司南陽丸又晚往長江日清公司雲南又晚往汕頭太古公司温州又往晚秦皇島太古公司 
[十二月十五日出口輪船禮拜二]  
德生又晚往膠州怡和洋行博愛丸又早十點半開往長崎門司神户横演郵船會社 
塘沽又開往膠州亨寳公司德和又晚往長江怡和洋行鄱陽又是往長江太古公司甬興又開往甯波甯紹公司淡水又晚往厦門汕頭太古公司德興又開往長江甯紹公司泰順又開往香港招商總局 
[十二月十六日出口輪船禮拜三]  
大貞丸又晚往長江日清公司安慶又開往長江太古公司臨安又晚往香港廣東太古公司 
[十二月十七日出口輪船禮拜四]  
美大又開往長江美最時行襄陽丸又晚往長江日清公司山口丸又正午開往神户郵船會社 
[十二月十七日出口輪船禮拜四]  
安藝丸又正午開往香港新嘉波歐州各埠郵船會社 
[十二月十九日出口輪船禮拜六]  
大利丸又晚往長江日清公司 
 
 

Page 25

 
 
   
 
 

Page 26

 
 
專件 
[江西巡警道張檢詳請封禁憲政報館文并批]  
　　爲詳報事據正蒙女學堂經理員補用通判尹光勳正任樂安縣知縣錢志銘禀稱竊維報館之設原以開通民智要在據實敷陳乃竟造作無稽之言或毁人名譽需錢更正或含沙射影洩彼私嫌此江西憲政報館之現象也知縣志銘有幼女二人肄業正蒙女學已歷兩學期早去晚歸從未曠課即星期放假仍在家温習操作向無自由出外情事通判光勳知之甚詳詎憲政報館十七日新聞類載有上水巷錢公館兩少女日昨去校未回四處找尋無著並添砌自由居室各語信口雌黄任意污衊見者駭然索錢耶洩忿耶究不知其居心伏思該報館旣定名曰憲政總以記載憲政施行事宜發起立憲國民之觀念輸入立憲國民之智識爲單獨即諮議局未成立以前新聞乃其附屬品而要以訪聞確實爲正今該報館以毫無影響之事毁人名譽不但於知縣志銘家庭敎育上大有損傷即通判光勳正蒙女堂及各女學均大受影響中國女學不興已數千年現在萌芽時代尚賴敎育家𤍽心培護若任該報館肆意摧殘則辦學與向學者相率寒心終難收發達之效果理合據情禀懇俯賜飭傳該報館主筆究明訪事之人按律嚴辦以儆譸張而重女學等情到道據此查該報館原禀開辦宗旨係屬開通風氣宣布諮議事件爲純粹主義其附屬之新聞小説本以創辦伊始記載無多篇幅過長附屬各欄實爲權宜之計並據聲明俟諮議局成立後以次删除又稱各欄所記載總以關係諮議事件爲歸是以職道據情轉詳立案並請免繳保押費原屬維持該報之意自應恪遵報律及原案辦理乃該報開辦以來登記事項以𤨏屑個人新聞居多諮議事件轉成附屬且所記新聞又大率與諮議無涉核與該報原禀及報律憲批均屬不符正擬詳辦間適據尹倅錢令禀控該報造謡污衊請卽查明嚴辦等情尤屬顯違報律壞人名譽除札飭南昌縣傳案訊明按律詳辦外應請將該報前案取銷停止發行以示懲處理合詳請憲台俯賜察核批示祗遵爲此備由具詳伏乞照詳施行　　贛撫馮中丞批據詳已悉本部院前批該道會詳該生等試辦報章於法律範圍再三致意何等剴切嚴明不料該報館黄朱兩生違背報律宗旨登載失實壞人名譽女學方始萌芽何得任意污衊於憲政名義尤屬不符仰即先將該館封閉勒令停止出版該兩生先在南昌縣禀請轉詳並飭該縣傳案訊明按律照辦具復母任徇延切切繳　　附錄憲政報十七日紀載新聞云近來學堂林立男女學界均應具有範圍規則現聞上水巷曾有錢公館兩少女一年十九一年十六向在某某學校肄　早出晚回詎於日昨去校尚未見其囘家現已四處找尋毫無下落嗚呼男女居室人之大倫况當此思想勃動之時而又值此開通之世雖禁止自由而烏得不自由云 
[中國醫學會附設醫學講習所簡章]  
　　第一總則第一條本所爲中國醫學會所設講習中西醫學之學理及技術以中學爲體西學爲用補助舊學之不足爲宗旨第二條暫以上海老閘北京路第四百十一號門牌中國醫學會爲講習所　　第二學科條業期限第三條本所所講科目爲解剖學生理學醫化學病理學藥物學（中國本草在内）内科學外科學婦科學兒科學處力學（中國方在内）診斷學醫學史第四條每日修業五小時定一年畢業　　第三額數第五條定額六十名先儘本會員介紹不足則另招第六條本所按照各項科目另設旁聽簽名簿若干册凡本會會員有願旁聽者可任擇一科目或數科目簽名簿上每科目以二十人爲限　　第四聽講者資格第七條凡願入聽講者除會員外均須有會員相當之資格並須得會員一人之介紹　　第五學費膳宿費第八條每半年學費二十元開課時一併繳清給入座劵第九條本所兼備聽講員寄宿舍每半年膳費二十元宿費十元入舍時一併繳清給入舍劵第十條報名後如有臨時不到或半途中止所有已繳之費槪不交還　　第六試驗給憑第十一條試驗分二次一爲學期試驗一爲畢業試騐第十二條修業期滿試騐合格者方准給予畢業證書　　第七講室規則第十三條上課散課均鳴號鐘先講員入後講員出第十四條講員宣講時槪不許問第十五條講畢後如有質問應答必起立第十六條同坐者毋問答　　第八附叅觀規則第十七條凡欲叅觀講室須得本會職員導引第十八條叅觀講室時勿徘徊勿談笑吸烟吐痰正會長兼總經理蔡鍾駿副會長兼敎務長丁福保謹訂調查 
[俄國烟草種植情形（楊志洵）]  
　　俄國於種植煙草之業尚未十分發達惟近時種植之地日有擴張收穫之數年有增進他國煙草之輸於俄者則逐年减縮此徴之統計而自明者也蓋俄國烟草之品質雖不能與土耳其烟相抗衡而風昧優美價值低廉亦世人之所嗜也今奥德各國已輸入俄烟甚夥卽其証矣　　俄之南土宜於植煙植煙之家盡得良好之成績但向來農人以此爲附屬之産業並不專心栽種耕作之法不事改良肥料之需吝於資本且農業機關素不完備故種烟者不獲其利利爲收烟者所獨擅偶值豐年價值跌落獲利尤微故往往改植他種不復種烟此俄煙所以向不發達者也又向來俄人植煙者專以供給下流社會爲宗旨故培養之費務在低廉旣多下等故上品絶稀上品之烟仰給他國成爲習慣迄於近時栽種土耳其種者頗有成績上品之收獲漸增製烟廠家頗多改用内地之産他國所産者僅供混和之用焉　　俄國栽種之烟草分爲三種　（一）黄色烟草（二）青色烟草（三）黑色烟草 
　　黄色烟草以供紙捲烟之用黑色者爲雪茄烟之材料青色者則下等之 
 
 

Page 27

 
 
　　品也 
黄色烟草乃土耳其種其産地之重要者則拜查拉比亞格利米亞北高加索後高加索土耳其斯坦等而拜查拉比亞地方於土耳其種之外尚有兩種其一種曰恩格賽特其成熟較早尋常小圃輙喜植之此其子種大槪原本於波斯烟種蓋波斯種之變種也又其一種曰南沿岸能耐旱乾烟園之大者則植之至於格利米亞塞馬拉代爾尼哥等地又有一種號爲亞米利加種不知其種究竟來自何方但品質較土耳其種相差甚遠又高加索之加愛題地方有馬賽特尼亞種名爲條拜克種雖亦頗有栽植然以耕作之費昻貴而需要無幾故普通仍以種土耳其種爲多以上各種皆上等煙草其栽種下等品者在俄之本境則有馬霍爾巴根種在高加索則有馬霍爾及西衣太脱等種小俄羅斯地方大槪悉栽馬霍爾種巴根卽馬霍爾種之尤劣者代爾尼哥及沃因縣則植之高加索之馬霍爾較俄國本境之馬霍爾風味稍良後高加索之盤谷愛里賽土柏爾等地則植之　　要之俄國種煙之地其面積已達六萬一千俄畝（俄一畝合中國一頃）收穫達六二六五三零七布度其中上等品一八七零四三零布度下等品四三九四八七七布度（每布度合中國三十二）斤上等品之收穫額僅及下等品之三成内外者以上等烟之栽培需費資本故多種下等品耳烟之收成依年之豐歉而别豐年平均一畝可收一零三布度尋常祗收七八十布度　　煙草交易輒在八九月間其巿價固依年之豐歉及供求之度而定然實則受商人之術數所左右忽高忽低尋常不能預測幾帶投機之性質於烟業發達大有障礙無如何也惟烟草於收穫之後欲俟其乾燥發酵至少須儲藏倉庫經歷年餘此際資本不免擱壓故烟草與尋常商品微有不同其受交易商人之操縱固其所也交易商人率皆建置倉庫收買儲藏以爲他日壟斷利益之計故製烟廠每届收穫之時必派人向各地占買以避他日受壟斷之害焉　　烟草之普通包裝法以上葉疊置中心中葉下葉周裹其外再加以粗麻布之包裝麻布之外再加木板以供搬運保存之利便其一綑約重五布度其包裹中下烟葉二成至三成者號爲上品其包裹中下烟葉至四成者號爲下品 
[英國茶巿運銷情形（楊志洵）]  
　　英國消費茶葉極鉅達於二億六千五百萬磅内外海外所輸入者三億二千三百萬磅强可謂世界最大之茶巿矣且英之土地不適於植茶故供給全賴乎他邦惟茶之入英有自産茶之國直接進口者有自他國指運進口者據其千九百八年貿易統計而觀由不産茶諸國輸入者達二千九十五萬磅當全輸入之一成五分若但以直接輸入之茶而論要以印度茶爲主位錫蘭中國茶次之爪哇茶又次之日本茶又次之　　茶之入於英國始於十六世紀之末十六世紀之末中國茶實首先輸入至十七世紀末始爲尋常一切人民之飲料十九世紀之中葉爲中國獨占之時代他産無能與之競爭自千八百五十年前後印度錫蘭植茶之業勃然而興前此五十年間其發達極爲顯著遂致英國輸入以印錫茶爲大宗中國及瓜哇之茶不得不讓步焉當千九百零四年時中國尚居於錫蘭之次位至千九百零五年乃位乎瓜哇茶之下至千九百零八年英國輸入印度茶一萬五千七百四十四萬二千磅錫蘭茶九千二百九十六萬磅爪哇茶一千六百零九萬二千磅中國茶祇八百九十二萬一千磅耳若以百分爲比例是年印度茶居百分之五十七零一分之四錫蘭茶居百分之三十三零三分之四爪哇茶居百分之五中國茶居百分之三零三分之四由是而觀是中國茶當六年前尚可與錫蘭頡頑於英巿今則并爪哇茶而不能勝矣　　抑印度錫蘭之在英巿所以得如此之勢力者其原因至夥而其主要之原因則有五者（一）印錫茶園及製茶業大半係英國之資本（二）其裁培之法時時參用最新之學理製法時時改用新式之機器故其生産力日有增加（三）生産費務在節省（四）價值務在低廉（五）竭其手段及方法以擴張販路此五者蓋其發達之大原也而中國則與此五因正相背馳價值旣昻而又泥守舊態又非第此也往往粗製濫造致品質流於粗惡聲價之蹶遂致今日幸中國上等之茶風味在印錫之上尚爲英國上流社會所嗜其茶之純粹者所含茶精較印錫茶特少宜於病體及不甚健壯之人故今中國上等茶之需要尚屬漸次增加印錫人卒無如之何也　　至於日本所産輸入英國其數量極微千九百年前平均每年十二萬磅餘邇來漸見減退近五年之平均輸入僅五萬五千磅内外耳觀其大勢有年減一年之傾向蓋英人專嗜紅茶飲綠茶者絶少日本茶之輸於英者十中之八九則臺灣之烏龍茶也綠茶祇居十之一二又日本綠茶到英並不見直行販賣專以混雜於他茶之中臺灣茶與中國茶相同故亦頗見重惟其出産無多索值又貴故銷路終不能廣當其業者若能加意增多其産額省節産費使成本輕而索值低庶乎其有望矣　　欲知各茶在英巿價值之優劣惟觀諸零售之巿價方能得此眞際但在零售之商往往取各地之茶互相參和而加以優等之名目希博分外之奇利此種價值未足爲據今特考其純粹茶葉之零售價值揭之如左　　一印度茶一磅一仙四辨一仙六辨一仙八辨二仙二仙二辨二仙四辨二仙六辨三仙四仙　　二錫蘭茶一磅一仙四辨一仙六辨一仙八辨一仙十辨二仙二仙二辨二仙四辨二仙六辨二仙八辨三仙三中國茶一磅二仙二仙二辨二仙八辨三仙中國上等銀鵰一磅四仙中國烏龍一磅三仙三仙四辨中國綠茶一　磅二仙二仙六辨三仙三仙八辨又三仙四仙四仙六辨　　四臺灣烏龍一磅三仙四仙小説 
[短篇偵探小説密約案（二）（英勒克維廉著）]  
 
 

Page 28

 
 
　　德之思想頗奇僻。余迺附會其意。仿法愛國志士之説。欲三色旌旗。飛颺倫敦。法之衛戍。駐屯宮闕噫。隨時應變。余豈不能爲極端之排英黨耶。仇英之狂論。法蘭西萬歲。盧貝萬歲。（盧貝法前總統名）叫囂之聲。余豈不能模傚。德更續言曰。英朝久統之下。必將反爲人制。曩者列强會議。僉謂。懲彼狂徒之時機已至。彼等固應自知微弱。且洞。悉吾國參謀諸將校佈置進攻之良策。乃依然意不覺已國之生埀危噫彼英人實怪人種也。雖彼老練之軍人。警戒之諷諭之。乃聽者渺渺。竟不之信。歐洲大陸之風雲懵然不加之意。更不能步趨吾國外交偵探之組織。愚魯若此。尚何足重視哉。余恬然曰。每日新聞記俄將干預南非之傳聞矣。傳聞耶。非耶。德口頓閉。若機械作用爲之者蓋恐憎惡英倫。致洩外交之秘密也。　　德去後。余默坐以思。德語雖少實則示我良多。其語態似以不久將有戰事。且醜詆英人。稱之曰茅之等國。曰飲麥酒。食梅糕。（二者皆代表英民者法之葡萄酒德之皮酒亦猶此也）沈迷重霧之人民。曰忘巴黎忘法蘭西之人種。要之其語雖管蠡之見。然亦堪深味也　　次禮拜六日正午。司土的加脱來電。電文只法文（今日）一字。下署女子名。蓋俄已於昨日舉行大臣會議也其决議關於法之提議。非允卽拒。固無疑義。半時前。德蘭携犬過。此事彼或未知。余因計算自俄來電之時間知重要報告。巴黎外部必遣專使齎來。且又不能以八時四十二分以前之火車至。　　枯坐而俟。直至六時許。携雪茄。訓包以德數語。向邦帕爾别莊（德蘭之别墅名）行。至則欵接殷渥。深器重余。喜余態雍容。心思明敏也。　　余前曾與共午食。今晚當余告退時。留余晚餐。並申不必拘夜服意。（西禮晚餐之際須着夜服否則以不敬例）余諾之。德雖寂居。而服御豪奢飲食豐腆。故是夕飲饌甚美。　　食甫畢。侍者入。俯首爲禮。低聲向主人曰。現有巴黎專使來謁。德遽起立。頷之。因請間。道歉意。辭余退至吾等常共吸煙之密室。葱綠毛布之扉寂然自閉。聲息不外聞。余洞知是使者以聖彼得堡决議之公牘至。兩雄協議之成否。盡在其中矣。余獨坐。焦灼之餘。心中突跳不已。承諾其提議耶抑拒斥其提議耶。逾十分許。德返坐。面作蒼色。未嘗露欣慰或抑鬱失望之態。唯曰。今晚須以十時火車赴巴黎。勾當要事站人將停里恩急行車以待。余應曰吁。爲大吏垎各佚遊之時。抑少矣哉。德微笑曰。甚少。然吾輩尚可。快談二時許。亟來余複室共煙話國外新聞 
[土爾其國會被焚]  
　　十一日倫敦電云土京君士坦丁電稱芝拉干宮爲土爾其國會集議之所茲已全遭火燬一切文書同付一炬人均視爲國災云初十日柏靈電云土爾其國會集議處之芝拉千宮因火爐𤍽度過高致兆焚如德國國會已發電吊慰 
[歐洲大風雪]  
　　初十日柏靈電云歐洲各處現有極大之風雪 
[墨西哥慧星出現]  
　　初十日栢靈電云哈萊慧星已出現於墨西哥國雖在日光之中亦可望見 
[德國巴爾幹之新使署]  
　　初十日柏靈電云德國駐蘇匪亞京城之總領事署已改爲公使館蒲斯脱克之德領事署已移至蘇菲亞京城 
[英國選舉事宜續聞]  
　　十一日倫敦電云大臣中之重行獲選者爲前次國會外務部大臣葛雷君及蘭卡斯脱公爵叅贊薩米爾君工黨黨員哈地君亦復被選昨日聨合黨之得手政界大爲驚詫自由黨之規畫已被推翻愛斯奎士君在蘇格蘭萊台彭克演説聲稱新國會無論如何組織預知其無實業界畀與之權可與自由貿易主義衝突云　　守舊黨各報皆慶幸改革税則之舉已有成望惟晨報則謂國家顯未决其意志云守舊黨各　因聨合黨業已得手同聲慶賀 
[哈埠商會謀除積雪]  
　　哈爾濱中國商會於本月九號集議議决撥銀十萬兩清除積雪恢復北滿交通之路 
[韓人毒恨首相之一斑]  
　　某日報載東京消息云有韓人三名於本月初一日行抵下關初三日進赴東京希圖行刺漢城大韓醫院總理菊池醫學博士聞韓國首相李完用爲其友刺傷後賴菊池醫士醫治遂得重生菊池近由韓京回國故欲殺之以洩救李之恨云 
[日政府允增國會議員俸金]  
　　十一日東京電云今晨日本樞密院開特别會議時卽將國會通過修改之律俾國會議員俸金可以增付一案批准 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
