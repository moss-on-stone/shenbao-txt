# 1919 - 249 - 4916729

 

Page 1

 
 
   
 
 

Page 2

 
 
   
 
 

Page 3

 
 
時評 
[三角相爭（冷）]  
　　中國今日之爭除對外不計外除人民正當之爭不計外所谓有勢力者實成三角相爭 
　　何謂三角南北與直皖是也省言之即南直皖之三角是也 
雖然三角之内猶有若干角相爭者即徐靳龔等與交通海部等時時遇機而發亦甚可注意者也 
[專電]  
　　北京電　巴黎電奥約已簽 
（十二日下午十鐘） 
　　北京電　陸徵祥電本日上午十時祥偕王使在聖日曼爾宮正式簽字奥約羅馬尼塞爾維亞兩代表未到特聞祥十日又電奥附約二十六條關於各國檢查軍械案一併簽字 
（十三日下午四鐘） 
　　北京電　陸使電告奥約可望將修改五條撤消三條又九日電奥國内部决定照簽 
　　北京電　政府以陸使辦理奥約疏通友邦出力覆電大加奬飾並轉致三國當局仍協助進行（十二日下午三鐘） 
　　北京電　容揆電美上院外交股對和約提出修正案多至四十五條最要者一爲膠澳直接交華二爲國際聯盟投票權與英國同數又保留案四條外交股已通過大會尙無把握又星期二上院常會討論山東問題至五小時之久兩黨激烈辯論（十三日下午四鐘） 
　　北京電　海部議向日本訂購潛艇事引起某某兩使詰問中止（十三日下午三鐘） 
　　北京電　院電唐在禮歸國過日參觀大演習唐復稱候欵到歸恐誤期請另派員往（十三日下午三鐘） 
　　北京電　王揖唐先赴保次赴奉詢曹張對和議意見曹不肯表示僅望速和繼及内閣案亦未述意見僅言軍費無著應付不靈無暇更及中央事云云 
（十三日下午四鐘） 
　　北京電　王昨夜一時四十二分過津隨帶心腹人員及曾毓雋往奉分代表等均留津候塞日回偕同赴寗（十二日下午十鐘） 
　　北京電　朱啓鈐吳鼎昌昨於王行前趕回京晤談歷兩小時與和局極有關係（十二日下午三鐘） 
　　北京電　徐接見朱啓鈐勸仍赴滬協助和議朱以足疾辭 
（十三日下午三鐘） 
　　北京電　安系機關報載岑私電龔西南於王總代表並非絶端反對非無疏通餘地請仍囑王赴滬（十二日下午三鐘） 
　　北京電　柏文蔚復龔電朱桂莘堅辭王君繼任西南多數均不謂然必不得已我公能赴滬一行亦可早定國是（十二日下午十鐘） 
　　北京電　因王揖唐赴滬須保護滬副使將簡任何豐林最有望（十二日下午九鐘） 
　　北京電　陸海兩長辭呈勸阻未上内閣仍有摇動訊 
（十三日下午四鐘） 
　　北京電某要人謂龔終須辭靳閣必成事實（十二日下午九鐘） 
　　北京電　皖直兩系交換條件以段組閣馮爲副座皖由王揖唐直推李純就寗取决再向和會提出求南方承認（十二日下午三鐘） 
　　北京電　馮有今日到京息 
（十三日下午三鐘） 
　　北京電　倪出京前爲徐樹錚向段挽回感情未見效果但請徐圖直皖兩派聯合以便合力對付南方（十二日下午九鐘） 
　　北京電　劉冠雄因交部處分敵船侵海部權限憤而辭職徐已派員慰留（十二日下午三鐘） 
　　北京電　馬良將調京遺缺以丁錦繼任（十三日下午三鐘） 
　　北京電　中央本月薪一律搭放八年公債（十三日下午三鐘） 
　　北京電　奉電謝謁張解釋對蒙事及解散富部語尙懇誠並云現有輪船十餘隻係所部運輸軍需用並無編練海軍艦隊事（十二日下午五鐘） 
　　北京電　奉訊謝米諾夫抵奉後與張督往來酬酢甚密據其隨員云富陞阿業被俄軍撃斃 
　　北京電　奉張電請添設外交研究會軍事測量所行政研究分所照准（十三日下午三鐘） 
　（十三日下午三鐘） 
　　北京電　直省會電永年土匪猖獗勢成流宼曹部剿匪不力後患難堪（十二日下午五鐘） 
　　北京電　態希齡日内南下自稱係爲其女赴美事非關政治活動（十二日下午一鐘） 
　　北京電　西藏交涉暫行停頓（十三日下午三鐘） 
　　北京電　美使改十四出京歸國（十二日下午三鐘） 
　　香港電　各省軍代表通電西南請共同進止撤回派往北方公私代表勿任時局不和不戰（十三日下午三鐘） 
　　香港電　軍府電龔阻新疆伊犂日本鐵鑛借欵萬萬元 
（十三日下午三鐘） 
　　香港電　南方拒王意見國會激烈派主撤和會與北斷絶伍主護法莫林無成見岑反對王個人餘多與與岑同（十三日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電　王揖唐昨亥專車赴奉龔心湛朱深吳笈孫郭則澐往送之隨員同日先赴寗 
　　北京電　安系擬以副座畀馮國璋爲段閣交換修件合力以對南方俟王揖唐抵寗與李純面定 
　　北京電　朱啓鈐吳鼎昌昨來京（以上十二日） 
　　廣州電　龔心湛蒸（十日）謂王揖唐君久經派定日内南下不啻人湛躬行舍此他求能負責者殆難甚選等語 
　　廣州電　吳佩孚歌（五日）電催龔另擇總代表並謂龔前次電中有現無德約補答一語因再致電請將現無二字改爲决不補簽迄未答復顯有隠情云 
（以上十一日）以上平和通信社電 
　　北京電　巴黎電奥約照協約國所修正者已於十號答字 
　　北京電　朱啓鈐今日回津 
　　北京電　馬良將更動有丁錦繼任消息 
　　北京電　財部擬定俸自十月起搭放公債日内將提出閣議 
　　北京電　王揖唐電約魯張督屈省長於删日（十五）在濟南車站晤談（以上十三日） 
以上中華通信社電 
　　北京電　王揖唐昨夜十時出京赴奉府皖要人均往車站相送分代表未同行約定十四日在天津會齊一同南下 
　　北京電　此間報載孫中山致某君電謂軍府歌電實未署名府院均疑歌電非護法派眞意對於王揖唐之南下認爲尙有疏通地步頗抱樂觀 
　　北京電　張樹元電責吳佩孚擬請政府查辦詞旨嚴切政府擬挽曹銀疏解 
　　北京電　河間仍在津聞須俟派往蘇鄂之惲某李某回方有入京日期 
　　北京電　　劉鏡人電十五日後入京約月終赴日 
　　北京電　交部以甘新兩省電報均繞道包頭以致遲滯現特派員往包頭寗夏等處設法加線并責成西安電局速將乾縣一帶電線修復俾陜甘可以直接通電以利交通　　 
　　北京電　合肥晤龔財政困難病根在南北不統一現惟促成和局不必急於卸責 
　　北京電　海部反對管理德奥船艦案龔以閣議通過之案未便更改擬托人向劉冠雄疏通將租費重行支配仍歸交部出租 
　　漢口電　此間律師公會日昨開大會討論山東問題提出十一條件主張德國在魯所有權利當無條件歸還中國已電請美總統及美議院要求維持（以上十三日）以上中孚通訊社電 
[中美新聞社電]  
　　十日米尼泊列斯電　星期二日威總統行抵此間宣稱和約一成均勢之局告終世界將開一新局面各國將利益均沾不復爲少數强國所獨沾在舊時均勢之下人民不敢斥言專制之淫威與軍備之負擔今人民已醒覺决計使各政府互相提携否則彼等將毁壞政府倘使不有一在美國領袖之下之共同行動以保持和平恐此後再起一大戰爭故和約規定凡有破壞國際同盟者不再用仲裁判斷而由其他各國一致用力反對並不與往來云云 
　　十日華盛頓電　勞動部總長惠而生氏近已决議在美國留學之亞洲學生即使同時作工亦不列入勞動者之一類惟規定凡工人不得作爲學生而許入美境云 
　　十日華華盛頓電　美參議院議員愛奇氏提出一議案許美國擴張貸欵範圍俾美之銀行及商家得以贊助歐洲之重造此案已經通過惟加以修正修正條欵中規定凡依此出口財政法案而組織之公司股東可以放債兩倍此修正案已咨送衆院核議 
　　十三日北京電　美國駐華公使芮恩施博士來華六年於今日解任出京取道日本搭船赴舊金山博士在北京外交界極有聲名其外交成績美人與遠東人士一致贊美之威爾遜總統曾言彼之許博士辭職實深以爲憾因博士力請回居美國因本國亦有許多事務需求於博士故不得已而許之云云至博士之繼任者爲何人美國務院尙未正式發表 
路透電 
[奥約簽字]  
　　十日聖哲滿電　奥國總代表任勒博士於今晨十時十五分鐘在聖哲滿邸會議室簽定和約其他各國代表依次簽字美國居首英國次之羅馬尼亞與巨哥斯拉夫代表均未蒞會 
　　十二日舊金山轉來十日聖哲滿電　對奥和約業已簽定中國亦簽字羅馬尼亞與巨哥斯拉夫二國代表因未接政府訓令尙未簽字高等議會限彼等於星期六日止决定簽否 
[德約餘波]  
　　九日墨爾邦電　澳洲首相休士氏告閣員謂德國如於一九二○年繳付第一次賠欵則澳洲可得十兆金鎊德國賠欵如全繳出則澳洲約可得六十兆鎊 
　　九日丹京電　協約國委員團之赴上西里西亞者已回柏林法國總代表杜那將軍與德國某參謀官會商佔據上西里西亞應需之協約國兵數 
　　九日海牙電　政府發表之公文内有荷外交大臣向比政府抗議關於密諭比軍司令部在荷蘭林堡省從事運動期使該省贊成併入比國一事 
[英國之工潮]  
　　九日倫敦電　國會工黨議員克萊恩氏今日在格拉斯哥工業聯合會大會於票决直接行動之前演說謂直接行動足以停滯實業貧寒各界最先受害智勇之輩乃竟具童騃之見深信直接行動可獲絶對勝利豈非奇事克氏籲請諸代表尊重法律謂法律一日存在仍當依法律行事又勸諸代表贊助下院工黨議員之圖守法經營而不欲以暴力施於國中之輩鑛工聯合會之郝巨氏謂投票之目的乃在察視工界於直接行動一事與三角聯盟幹事部之意見若何投票結果宣布時衆大歡呼船洪工人代表有九萬九千票權者未投票 
　　九日倫敦電　鑛工聯合會會長斯米里氏在格拉斯哥工業聯合會大會動議將國會委員會報告中涉及直接行動一段駁回該委員會旋由會衆以二百六十萬票對一百九十萬票通過贊成之疑案提案中對於直接行動問題未表示意見惟謂率涉之主義殊爲嚴重主席彭林氏於投票之前謂該段文字如經駁回則將解釋爲贊成於政治爭端取直接行動惟此項表决並不妨礙日後該問題之直接提案所駁回國會委員會委員會之文一段乃有委員會拒絶應三角聯盟之請召集工業聯合會特别大會討論應否取直接行動强迫取銷徵兵制及停止以兵力干涉俄國事務及國内工業聯合會爭端之紀錄 
[各國近事記]  
　　十日倫敦電　昨日薄暮愛爾蘭柯克郡之僧鎭灣有新芬黨駕小艇龔撃鐵甲船一艘一擁而上制服守船兵士繼乃上下察視搜括船中所有之來福鎗與子彈及貴重器械挾以逃脫 
　　九日倫敦電　昨晚搗毁柯克郡費摩地方商店之舉及希羅泊希爾聯隊之兵士領首爲之婦女及無賴等貪得財物羣起爲助某兵口吹警笛率衆動手或揮鐵鎚或舞鐵棒某鞋舖失靴數百雙某寶石店亦受羣衆特别注意驕擾兩小時之久警察無力彈壓卒由哨兵一隊恢復秩序 
　　九日瑞典京城電　希爾新福消息逃抵該處之難民謂過激軍於克復愛加特林堡鎭之第一日屠殺居民二千人紅衛軍任意蹂躪瑪格耶人與華人尤野蠻 
[公電]  
　　王文華通電　頃讀吳子玉師長致北京豪電爲魯省人民請命聲涙俱下天理昭然稍具天良能不悲憤夫共和國家人民無法律保障已違政典况並愛國而亦不能見許實古今中外所僅見人之無良至此極矣然嘏人至於賣國更有何事不可忍摧殘民命破壞國本固賣圖所必具之手段又奚足怪魯民之請願無效國人之呼號無力亦在意中特吾輩總此師干當自有力凡民有力即能自動自决吾民苟自附於柔荏之林甘以共有之國家視任人買賣同胞受此慘禍而不一救殊乃汗愧魯省爲國家門户魯民受禍獨先乃有此不肖之徒爲虎作倀諸公豈能漠視尙祈主張公理懲暴安良國家幸甚小民幸甚黔軍總司令王文華蒸印 
國外要聞 
[美國糧食之屯積]  
　　中美新聞社華盛頓通信云據商業同盟會宣稱去年各項重要食品價雖無一不增然至今年六月一日食糧積儲較去年同月日增百分之二十政府糧儲則不在此列其所以然者大抵屯積居奇希冀彼飢驅之罷工者得增加工資後力能出高價購買食品無非投機圖利耳該會並開列八種主要食品就本年六月一日觀之此等食品市上大缺其屯積額較去年同月日增百分之三至千分之二九八該時期内此等食品之躉批價格均增冰凍鷄之屯積最多增千分之二九八價每磅漲三分麥之屯積增千分之一七四價漲三角一分麫粉增百分之二十一價每筩約漲三元鷄鴨卵增百分之九零八價漲一角一分牛乳油增千分之一二九價較去年漲一角二角醃牛肉罐頭沙門魚及罐頭榖食均增千分之九一其價亦均增漲又各項乾糧儲積平均增千分之二四此外小麥增千分之三四六大麥增千分之二零七三角麥粉增千分之三二七罐頭番茄增千分之二零二又冷食品如凍羊牛内凍猪肉醃猪肉均有增加以上各項食糧均儲在躉批所貨棧及冷食品工廠其價均照躉批價格計算其中貨額與貨價俱增者麥今年存四一·九五五·一六七筩去年則祇一五·二八六·三三一筩其價自每筩二元一角七分與二元二角漲至二元四角六分與二元五角一分麵粉存積自三二三六·六七一筩增至三·九四二·二○五筩其價去年六月一日每筩自九元八角至九元八角五分本年同月日則每筩自十一元八角起至十二元二角又本年鷄鴨卵存積五·九七五·八一七箱去年則祇五·四四一·五六○箱其價本年每打在四角左右去年則三角耳乳酪牛油存積本年共二九·一九○·一二二磅去年則一二·七四九·○五五磅其價自四角一分漲至五角三分凍鷄存積之磅數本年較去年約多四倍其價自三角四分半漲至三角七分半大麥黑麥三角麥粉則數額增多而價格减跌在去年曾有大需求以爲小麥之代罐頭番茄要在此列又榖糖乾乳酪醃猪肉猪油均額減而價增猪油存積自一○六·六四九·五八八减至八一·二七五·三九二其價則自二角四分漲至三角三分又雀麥榖食豆米數額與價格均減云 
國内要聞 
[醖釀中之大批新日債]  
　　字林報八日北京通訊云自三月間協約國决定暫停借欵後日本資本家之活動遂告停頓今則中國官場之借債者亟欲得資故日本資本家又覺心動中政府濫發債劵不過彌補一時今中日握財政權者皆料銀行團之計畫必難成功似日人已準備承借規模較前愈大之債欵矣借欵六千萬元而以從速開議責島問題爲交換品之說雖係一種謡言然亦不盡無因四千萬元換給滿洲土地讓與權一層今已毫無疑問八月底閣議發行六百萬元債劵售與日人得欵以充急需而徐樹錚又擬發行五千萬元之債劵或其數尙不止此以蒙古權利爲抵又熱河鐵路計畫傳說不一聞所需經費將由丁士源經手向日人方面籌借今北京政府需欵孔亟確無可疑如王揖唐果能依據預料之基礎與南方議成和局則需欵尤多軍費佔其多數目前各督軍因積欠軍餉催索基急其對於北京之忠貞與否視北京能否應其要索而定茲錄八月間各方面索欠之數於下亦可見北京之窘迫矣曹錕百萬元鮑貴卿八十萬元王占元二十一萬元張敬堯五十萬元奉天三十萬元劉存厚六十萬元管金聚十萬元馮玉祥二十萬元此外尙有索取十萬元二十萬者多人共計其數不下四百餘萬元云 
[王揖唐臨行時之自負語]  
　　王揖唐已於十一日夜間十時許專車出京偕徐樹錚先赴奉天與張作霖接洽定十四日回津偕同分代表南下王臨行之前一日（即十日）下午八時在外交大樓招待政界及安福黨員等王氏即席演說略謂今日盛集承諸君子聯袂惠臨用資歡洽榮幸無似民國以來政變迭起相持愈久元氣重傷現在歐戰告終國際聯盟共敦親睦舊時仇敵亦泯猜嫌而吾國鬩牆之爭轉無融洽之策雙言賢達閔唧同深中央息事寗人爰有滬上善後和會之舉復緣事變中道暫停數月以來喁望彌切總代表一席桂莘旣引疾堅辭政府猥以揖唐繼任才輕任重兢惕不勝祗以元首敦促殷誠各方復以大義相勗若再延辭轉鄰畏葸度亦爲諸君子所勿取是用祗承惟期救國茲當偕同分代表等南下感念所及何可無言謹爲諸君子述之（一）關於國内者公私憔悴國事久殫蒿目艱虞不寒而慄近自滬會中輟以來此種險象有無已長此糾紛何以善後以故國民渴望和平之熱忱較前益形迫急文電呼籲情見乎詞其在北方諸帥旣已通電促和一致倡導西南首領亦迭派信便北來多所商榷環覽國内情形厭亂同爲切至地域雖異心理無殊及此急轉直下之時或有排難解紛之望曙光一線企祝何窮（一）關於國外者溯自歐戰結束以來世界潮流劇變民衆自决主義及經濟戰爭問題大勢所趨非可遏抑而吾國以積年相持俶擾猶甚旣無解於友邦之譏評亦何以爲競存之準備謂宜涵養國民智德以樹自治之規模注重實業擴充以銷社會之反嚮凡此皆與恢復國内和平有密切關係若再遷延日久誠恐坐失事機影嚮於國際地位者尤非淺尠夫以國内望治之切則會議自必較易程功又以國際大勢所趨則和平更當力求促進爰本此旨勉任調融旣以救亡爲急則成見自應胥捐揖唐等謬領敦槃惟有以開誠心布公道六字奉爲圭臬將來即以互讓之精神爲根本之融解庶永久和平終有實現之一日至於雙方意見曁各項人才塗轍得分愛國則一揖唐謹當竭誠容納總期於大局有裨尤冀當代俊髦咸有正當發展更可共挽艱屯不至流爲偏激漏舟同處淪胥可憂欵欵之愚敬以自矢云云此一席話已大吹特吹王於臨行之時更發一通電致唐少川轉西南六總裁此外並電各省軍民長官電中措詞有類宣誓原文略云和會中輟四月於茲舉國望治如渴於飲如饑於食電郵交促靡日無之我酷愛和平之元首逮我熱心和平之全體執政者擇之旣愼且久而乃以揖唐承乏總代表一席并畀以全權我國務總理且受元首之特命親賫全權證書臨揖唐之私第而手授之凡此蓋將以謀眞正永久之和平也揖唐以良心上之責備唯恐無以饜國民之望雖明知其重任而不得不以一肩承之行有日矣揖唐用敢正告於我全國父老昆弟之前曰揖唐何人蓋國民中愛國家愛法律愛眞正永久和平之一人也苟有不愛國家不愛注律唯私利之是爭而爲和平之梗者雖屬吾友敵視之矣苟愛國家愛法律一以誠意謀眞正永久之和平者朝雖吾敵夕可爲吾至親之好友也今國内内爭已逾兩稔不和亦甚矣揖唐竊以爲不和實根於不平古人不云乎凡物不得其平則鳴有國家者誠能全國國民納之軌物而使全國人才平流并進以圖其國之富强亦何患不太平翕洽永奠邦基茲不幸以不平之故而召不和内爭無已國貧且弱亡無日矣我最親愛之國民脫非木石應有最後最㨗之覺悟也夫揖唐之智之勇之才之辨舉無一堪自信者今肩茲重任所自恃以與全國人士相周旋者惟一誠字耳亦願我全國人士與揖唐相周旋者其誠意舉不讓於揖唐則國家法律上之眞正永久和平不難期之一旦矣經訓有言上帝臨汝世貳汝心揖唐用敢矢至誠之心以謀國家法律上之眞正永久和平謹掬誠自誓有渝此者上帝鑒之王揖唐眞此一電直將從前主戰之歷史一筆脫卸淨盡眞有酷愛合法和平蒼生霖雨之概王氏之自負不凡於茲益見說有謂外交大樓之演說臨行時之通電與前日香廠及前門一帶之大發傳單同爲王氏得意之作較諸朱啓鈐前此南下絢爛何啻十倍上海某會頌王曰天相中國和會得人洵不盧語哉 
[北京通信（市隠）]  
　　農部赴歐考察員條陳 
　　對敵經濟處理法之研究 
　　農商部去歲曾派參事王治昌等乘世界和議初開時赴歐者察一切經濟事項期間預定一年王氏等至歐後由巴黎而倫敦而荷蘭現由荷蘭復返倫敦數月以來對於歐洲戰後之經濟狀况悉心考查時有報告寄回農部近王氏於和會所制定條約中關於對敵經濟處理各條尤爲注意其意以爲我國因山東問題對於和約未能同時簽字將來自有正當解决方法惟嗣後關於經濟事項仍當與協約國一致進行此際正可利用時機設法清理敵産以免將來他國指名要求作爲補償他人損失之用因附陳條約撮要三件計分一四五三段蓋於和約全體内擇其關於處分敵産一條綜合叙述而各加以按語以發表其意見者也第一段爲『債務』在原條欵内規定辦法（一）設立銷賬局（二）除戰前各債户業經破産者不計外所有借欠敵人私債各政府擔任清還（三）各政府得以敵人私産變賣作爲扣抵敵人所欠之債（四）禁止債主債户私自交　清結以上各辦法係由英國提出蓋其於本國公私欠敵債務若干及敵欠若干均已明晰故在彼爲適用而在各國則殊不盡然其原因一倘所有私人債務均由政府擔任則民間私欠究有若干政府毫無頭緒辦由不免困難二錢業商行與敵有賬目轇轕戰事旣畢急盼清理若待政府一一代結則恢復商業極有滯礙三若遇有欠敵之欵多於敵欠之欵則採用此等辦法之國家愛虧必鉅以此之故我國是否依此辦法尙屬擬問第四段爲『財産利權利益』大致規定凡私人在德之財産曾經法令清理而未辦結者均應責令交還業主已賣者仍追還原物或將變賣之欵交還業主政府又協約國人民在彼私産如受損害應予賠償應償數目由混合裁判核定（以上係原約二九七條甲欵）和約施行後德國在戰爭期内處置敵産之法令應行取銷惟二九七條乙欵所定協商協助國仍得繼續施行將國内敵産扣留或隨意變賣除德國遵照前節辦法已將協商協助國財産交還賠償者無須再將扣留變賣之欵動用外並得用第二九七條戊欵及附則第四欵以償抵本國人民未經德國歸還之财産及賠償所受之損害與移抵德國人民所欠本國人民之債欵又協商協助國得以境内敵人私産撥付和約内其他條欵載明向德索償之件又第二九七條辛壬兩欵所規定凡德國人民財産被協商協助國扣留變賣者德國承認自賠又同條丁及附則一二兩欵協商協助國人民在德財産及德國人民在協商協助國財産已經戰時法令處置者不得再事追究據以上各欵所規定我國得以自由處置德人財産毫無疑義王氏主張之辦法而下（一）以財産變賣後所入之欵全部或一部付還本國人民在德財産及利權之要求（二）用以討還其他條欵發生一切向德索償之件第五段『契約時效及裁判』大致如原約第二九九條第三○○條第三○一條第三○二條第三○三條所規定此係由英法兩國起草經多國贊同主張協商協助國人民與敵人間戰前所訂契約均予註銷惟美國日本巴西三國因與本國憲法牴觸故不甚贊同即亦不在本欵拘束之列若我國則可與協約國取一致行動雖附則有礦契等不能註銷之事惟敵人所執此項股票按照第四段内處置敵産辦法仍可收取變賣於無形之中取消敵人權利云云聞王氏意見書寄至後已由總次長發交參事廳及各司分别研究而清理敵國人民財産事務局因陸專使前有電致政府請速立清賬局清結一切賬目並已擬具辦法不日組織成立矣 
[俄謝米諾夫抵奉紀]  
　　俄國謝米諾夫氏自在遠東成立政府以來聲勢日張並與各國聯絡謝氏於日前由哈爾濱起程赴日本俄國派護衛隊五百名送至長春謝氏帶同隨員二十人於日前（七號）晚車到奉翌日面謁奉當局談叙一切擬今日赴日聞其赴日之原因係爲就醫另一函云日前（八號）謝米諾夫偕同俄國武官二十餘員由長春來奉天張作霖特委副官俞沐潭至站迎接入城聚談甚爲融洽復於是日五時在俱樂部設宴招待並有軍樂隊奏樂而謝氏即於晚六時宴罷返站沿途有憲兵警士加班站立以壯觀瞻更據某外報云俠骨稜稜謀復祖國之謝米諾夫將軍來奉外間紛傳其係追蹤其夫人擬渡日本調養疾病者此等風說全屬訛傳蓋當此西伯利亞風雲緊急之秋固不容謝氏一日之或離况以謝氏之地位之身分總有若何之要件亦不能捨其國難而悠悠東渡此來日的確爲某項要件密與張巡閱使協商至問題之内情因國際關係暫難發表謝氏於該問題有須得張使諒解之必要前者曾密派米羅夫斯基大佐來奉令見張使張使答以甚願親見謝我互相面商謝乃无持病軀親自來奉彼等縱藉診療脚部之創傷爲名然試返觀西伯利亞之現狀及鄂穆斯克政府日益迫切之危機並東部西比利亞防務愈急之形勢而一考謝氏現下之若夺衷則其會張使之要件果在何所不難推測也再謝氏中政府素目爲運動蒙古獨立之中心人物以斯推之則其會見張使亦必携有重大之問題無疑與張使會見之情形如何俟續誌之又云俄謝米諾夫於前晚由俄來奉下榻日驛曾與張使會晤一次據聞中東鐵路總辦霍爾瓦特將軍亦於日昨（八號）午刻由哈來奉當所晋謁張使其未抵站之先張使曾派參謀副官等多人詣站迎迓並派遺稽查偵探加添崗位沿途保護甚嚴 
[中國農用肥料問題]  
　　中美新聞社譯密勒評論報云在中國發刋外人報紙恒言中國應採用新式肥料則農業可得一層進步斯誠確論然按之實際則今時萬難辦到欲維持中國現時農産其道莫如審擇利用各項有肥料價值之物而已其最要者莫如糞料一項其供給有恒價格低廉華人習用已外足與新式肥料競爭所謂新式肥料者以吾人西學所得其成分大抵不外有機與無機化合物含有淡氣硫酸與苛性鉀至中國糞料吾人所知甚微茲不縷述中國人口四萬萬以每人年出糞一○七三·三磅計（根據歐洲統計）年可共得糞四○八·一二○·○○○·○○○磅當有三分之二卽二八五·四二○·○○○·○○○磅用爲肥料者依據日本及歐洲所查糞之成分平均計算其成分如下淡氣百分之○·六三硫酸百分之○·二○苛性鉀百分之○·二四依此推求每年所用各成分數量及價值總額大略如下淡氣一·八○○·○○○·○○○磅約值三六○·○○○·○○○元硫酸五七○·○○○·○○○磅約值二八·五四二·○○○元苛性鉀二八五·○○○·○○○磅約值三四·二五○·○○○元總數三·○五五·○○○·○○○磅約值四二二·七九二·○○○元由上表觀之可見中國如用新式肥料所需舶來之成分甚多代價甚鉅頗爲不便又上列之表係根據戰前之數彼時淡氣每磅二角硫酸苛性鉀每磅各五分目下價已大增一時難望復原又假使吾人將上述中國年出糞四千二百八十億磅及所用二千八百五十億磅合成中國重量則約得二一四九兆擔新糞平常售每擔六分以至一角以折中八分計之則將得銀一萬七千一百二十萬元但每年所實在售出之價極難查攷大約爲墨銀五千萬元蓋每年所産之糞大部分即用於當地農田並不買賣至搜集或敵用糞料之工人並不費錢雇用大概每年買賣之糞總價爲五千萬即爲肥料之全部投資今若欲以新式肥料替代糞料則照現價需美金四萬二千二百萬元以美金四萬二千二百萬與墨銀五千萬較相去甚鉅從可知中國實不宜用新肥料其在南京新糞售墨銀五分一擔農人出此五分之價可換得淡氣一斤之五分之三硫酸一斤之五分之一苛性鉀一斤之四分之一此數項成分之數量在美國戰前價值已需美金二角試問中國農人豈肯出高價而易得同一之貨即肯矣此後所出蔬菜等必需之品價值必增於社會上有利否乎新式肥料所培植之出品果必較糞所培者爲良好乎且換用新肥料後糞無用處照中國現狀於衛生上亦有妨礙有人謂中國不應將肥田之豆餅等輸往外國而用於國内其實中國未嘗不用且用之甚多特無人調查其實數耳查一九一八年海關統計表中國輸出豆餅一千六百萬擔以上值價關銀二九·八八二·八二九兩弱連豆餅以外之同樣肥料出口總額爲一千七百五十萬擔總值銀三千二百萬兩再分 
 
 
 

Page 7

 
 
析計之其中所含淡氣每磅祇值墨銀一元九角四分硫酸一元四角五分苛性鉀一元七角八分耳茲再將糞與豆餅中所含成分價值列表如下（以墨銀計） 
淡氣硫酸苛性鉀 
　　豆餅所含　一九·四分　一四·五分　一七·八分糞所含　　　　　六·三分　　五·○分　　四·一分由上表可見用糞之價值輕於用豆餅甚鉅且糞較豆餅易得也或又謂兩項中所含淡氣之量均較硫酸及苛性鉀爲過多比例不適於培植之物頗有影響但此項缺點爲凡有機肥料多數所不能免大約中國所需肥料以硫酸及苛性鉀爲較多現在硫酸適用之區域有限其形式爲動物之骨惟去年中國出口生骨至五十七萬七千三百八十八擔值海關銀七十二萬一千一百五十三兩今宜禁止生骨出口並奬勵製取骨硫之業苛性鉀供給之形式大半爲草灰此物華人所用甚廣如砍木之灰其中含苛性鉀百分二零五以至十二此爲取苛性鉀爲肥料最老之法有人報告謂中國有甚大之硫及苛性鉀鹽礦但從未實現有一比國留學之中國少年工程師曾言此項報告不確並無此等礦之存在但吾人深望中國有此等礦並可以賤價四採歐戰以前全世界所需苛性鉀幾全由德國供給美國消耗最多戰時美國雖發展苛性鉀工業然所産祗抵所需四分之一故此後美國購入外國苛性鉀必仍多中國肥料問題固需廣爲試騐以求解决但硫與苛性鉀兩物將來如經採用農人如見其有益必甚樂用則此兩物之要求必大增倘中國本國無來源則必求諸國外就硫而言供給一層頗不易言美産硫最多然供給之量有限由是可見中國殆須繼續用其數千年相傳之糞肥田法以維持其農産新式肥料與豆餅均不能與糞相爭但須另得硫酸與苛性鉀之若干供給以資補助而已 
[軍府財政之窘狀]  
國會經費尙無着 
　　廣東國會海軍兩項經費向係指定就截留中央鹽稅項下按月支撥刻下欠交國會欵項兩院合計已　三十餘萬之多而海軍經費亦積欠將及三十萬經濟窘迫達於極點據軍府財政部中人言原因以鹽欵收入本有定率而去年至今鹽稅收入突然减短以致收入支出不能符合預算迨肇和兵艦南來突增經費一千滬上和會旣開又增經費若干財政困難南北幾同一轍矣連日兩院吳林兩議長以國會議員南來全恃　種目薪以充旅費從前運署暫發定期支票尙可向銀業行號抵押近各行號以此種期票不　向運署如期支收現欵多不肯用則此種期票更　廢紙兼以現在召集議員回粤趕急開議制憲尤應亟行清發議員欠欵特請伍廷芳再就收存關稅餘欵項下撥任若干伍以軍府需欵尙多未允就此宗存欵項下撥支如允撥給國會則海軍亦必援案請求各軍亦相繼而起則隨手可以立盡但已面允由軍府與運司共同籌畫於兩星期内撥支若干以濟要需矣 
[粤兵艦遭風沉没續聞]  
　　廣東消息廣元兵艦在瓊州海口因颶風沉没廣庚廣海兩艦亦同時擱淺略情已見前報現查得廣元在海口沉没之日廣利陽江兩兵艦亦同時在瓊州面雷州屬徐聞之白沙地方同遭覆没　兩艦有無傷人尙未查悉至廣海則刻據海防辦事所中人言現計該艦當在返省途中擱淺一說或不足憑惟廣庚則被擱上沙灘該海一帶沙岸沙高水淺必須就大海中用纜引長絞起又以瀕岸水淺之故不能泊船預算必須用九千尺之長纜方能絞出而引纜太長則着力更難故此事最費躊躇日昨海防辦事所帮辦周天祿特往謁莫督軍面陳一切莫已允給欵數千金爲絞出廣庚艦之用現專待廣海返粤詳詢一切情形方能核辦至廣元廣利陽江三兵艦則係歸江防司令部申葆藩管轄刻亦已飛電高雷鎭守使陳德春轉飭所屬查報廣利陽江兩艦沉没情形并轉催該艦人員返省陳報（廣利艦卽月前與港政府交涉取還者） 
[贛湘鄂聯防之計劃]  
　　近日鄂中紛傳西南各將領因和議前途無望有復行作戰之準備而贛南贛北之中立區最近已被李軍（李根源所部）侵入且有襲撃大庚嶺神仙嶺險隘之計畫當經贛督派兵堵禦惟鄂贛湘三省邊界毘連贛東之銅鼓風清武林扼入鄂孔道蒲通首當其衝贛西之萍鄉與株長鐵路接線轉達武岳朝發夕至聲息靈通前歲長岳失陷危及武漢均因贛邊鬆防所致刻贛督爲地理上之研究軍事上之預防特創議舉行鄂贛湘三省聯防辦法昨特電咨鄂督徵詢意見劃定第一線在鄂之滿通崇山以大荆驛爲中心由鄂省增派重兵於該四縣以與贛東之駐在軍隊聯絡防維第二線在湘之岳平瀏醴以岳陽爲中區由湘省增派重兵以與贛西之守備軍聯合防範如有特别警耗應由兩軍哨探互相馳報不分畛域合力撲剿庶聲氣貫通首尾策應至兩軍將弁須各按句集合指定之各該中心區會哨一次以免疏怠王督以事關邊境治安比卽覆電贊成並分電湘省照辦俟鄂軍派定再將軍官姓氏分紥地點開單咨發轉飭贛軍遵照 
[江西各界聯合之討論會]  
　　九日一時江西學生聯合會假沈公祠討論進行事宜該會代表邵祖年盧任華及籌備員郭偉烈傳競仁柴祖頤及基督敎徒代表余寅生周秦顔回敎俱進會代表錢志銘宛桀南潯鐵路救濟會代表李左襄余醒愁九江商業代表于振寰　振廷南昌縣農會代表胡少玉萬應春某業代表周渭卿余槐三等皆蒞會共約六十餘人公推錢志銘爲主席報告開會宗旨略謂今日國勢頻危已達極點中國之大豈無人出而救亡要皆有所畏忌不肯出頭露面耳如政界中人雖具救國熱忱然恐於已身將有不利故祗有默爾而息商界中人具愛國心者頗多然恐受官廳干涉不敢大聲疾呼其他亦莫不有種種阻礙因而互相容忍此所以造成今日这中國也幸而有腦筋純潔毫無權利思想之學生奔走呼號以當其衝商界則捐助金錢以成其志此我人所當崇拜而敬慕者也現本省又有學生發起各界聯合會日前分派代表往各處接洽鄙人不敏亦甚贊成斯舉即敝會同人開會討論亦極主張加入故今日特推鄙人及宛君代表到會究應如何進行須請諸公共同討論云云次盧任華發言云本省各界聯合會初由程君蘭湘劉君野樵以個人名義發起因手續上不甚完備難得多數人之贊成遂爾中止惟時局瞬息萬變究不能不爲預借現在如山東馬良慘殺人民摧殘殺育種種違法行爲言之令人髮指京津各界鑒於此種大反人心之舉動相約赴京請願乃政府不納輿情反將請願代表逮捕敝會（指學生會）因接北就天津上海來函促組各界聯合會以爲各省之助故不惜奔走各界期望此會成立各界熱心愛國諸君均極端贊成惟南昌總商會始則陽爲贊成繼又倡言否認如前次以私人加入認爲手續不對尙有詞可藉此次旣用團體名義加入各界都表同情而該會又忽於中途變計究其所以不贊成之故無非因學生方面所爲如搜獲中和堂假冒靈丹焚燬湧興裕東洋火柴及禁米出口等皆該會所不願意之事以爲與該會體面攸關且貢學生勢力日益澎漲將有再接再厲不利於該會之舉其實同人等必不因該會不加入而遂抱消極自放棄其責任希望今日到會諸君討論完善方法振作精神而爲之或者於國事能收萬一之效果次周泰瀛發言云鄙人今日到會不能以代表美以美會名義加入因本會（美以美會）爲宗敎性質照約外人不能干涉國内政事惟鄙人係中國人當具救國之心今日之來係以私人名義余寅生云可用基督敎徒代表字樣周君復演說甚多盧任華云今日須討論各界聯合會是不應成立請主席付表决主席乃云依鄙人個人意見此會當然要成立至將來能收效果與否自在毅力做去余醒愁云各省都有各界聯合會本省自不能獨落人後現在由最高尙之學生發起而商會獨與人不同表示否認不知是何居心余漢欽又將昨日在商會情形詳述一遍主席復發言謂方才余君所說固屬不錯但商會底能操縱金融不能操縱民氣該會不過官廳一奔走機關無能力之可言言已以贊成成立與否付表决（全體贊成）余醒愁云此事旣已全體贊成須從速派代表數人再赴該會爲最後之接洽以誠懇之意冀其覺悟果使如與余君所云同歸於盡我們祗有認眞做去于振寰云本城商店不下數千家今註册者不過八百家以此少數人結合之團體亦無足輕重可不必　往衆未置可否於是公推代表八人赴商帮及各公團接洽並定星期六下午一時再行開會討論茲將代表姓名錄下盧任輩鄧樹聲吉渭卿胡少玉于振寰余醒愁余寅生宛桀 
[崇明之食鹽問題]  
吳宗濓與張弧之交涉 
　　崇明鹽棧風潮已兩次發生新國會蘇籍議員吳宗濓前爲銷弭風潮起見曾提出建議案說明崇明就歷史上地理上民情上宜食淮鹽而浙鹽商自上年在崇設棧銷鹽以來種種弊竇如抬高鹽價每斤增至九十文以外攙和東鹽鹽質粗糙不堪適口皆爲崇人所極力反對主張咨行政府飭由浙江運使撤銷崇棧改令兩淮運使令行通屬場長查照通海章程繼續辦理設棧分銷并將此後包課一律豁除以昭平允此案於六月初提出後在新參院中擱置未議而崇明二次鹽棧風潮又起吳氏乃以私人資格致書鹽務署長張弧陳述意見張氏復函婉拒不得要領現聞建議案已於上月二十三日參院大會中通過照咨政府然效果如何尙未可料茲錄吳與鹽務署往復函件如次亦可以見崇明鹽風潮之内幕矣（六月三十日吳宗濓致張弧函）敝省内崇明一縣向本産鹽自宋迄於明之嘉靖歷三百四十年皆隷兩淮至嘉靖三十六年改屬浙鹽運使萬曆問題定課入條編不設商引有清一代未嘗變更户部則例載崇明孤懸海外聽民買食鄰境鹽斤歲徵包課是當時必因本灶産鹽不敷民食有此規定所謂鄰境鹽斤即無課之鹽蓋崇旣包課原不爲違法也雖中間屢有奸人破壞舊例硬作浙鹽引地試銷浙鹽然每致全境騷然迄無良果故光緒十九年遂奉崇明鹽局永遠停撤之諭旨自是厥後崇明食鹽得仍舊貫而地方亦賴以平安不料民國七年忽有浙商黄公和到崇明設棧罔利病民亂增鹽價向者每斤細潔白鹽售價祇十餘文制錢者今則須銅元十枚以上而鹽質則粗黑無比屢接鄉友來信述及種種不規則之舉動早知其必有變亂之一日故於本月初曾在本院提出議案請以崇明鹽區仍歸兩淮藉弭禍患不料至今尙未列入議事日程公决通過是以未能咨逹冰案乃頃見二十八日天津大公報詳載崇明因鹽閙事焚局刦鹽情節乃竊歎弟之不幸言而中矣爲此急不及待先以弟個人名義代崇邑人民數十萬呼籲伏乞體察輿情毅然果斷即飭浙運使撤回運商而按鄰境通如海三縣辦法使崇明改食淮鹽隸歸兩淮運使之下俾復舊章而消民怨則於國課旣無所損而崇邑即受賜良多矣（七月十六日張弧復函）查崇邑食鹽自明委即歸浙引載在縣志至前清同光年間歷有官商設局建廠之舉徒以地勢孤縣僻居海外淮東各私侵銷日久居民習慣食私幾有積重難返之勢改革以還屢議整理前年稽核總所洋員丁恩亦以該處積弊太深若不加整頓則外私無從禁遏蘇屬鹽稅難期起色而借欵擔保之收入必因而有所減收於是改定新章招商試辦係以餘岱晒鹽補該場灶鹽之不足使納浙課地方食浙産之鹽事理尙順其外沙並准兼銷淮鹽亦與前清户部則例所載買食鄰鹽之例並不相背所禁止者私鹽耳乃縣民食私已慣稍加取締即有仇視之心上年六七月間已經閙事毁棧一次幸賴地方協同彈壓得就弭平以爲可以相安無事矣不意本年三月間縣紳勿有改食淮鹽之動議始猶見諸公文繼乃印刷傳布入其說者對於現行辦法自生反感而漁民顧效生販私拒捕槍弊人命一案適又發生鹽署正在飭查之時疊據運副來電得崇商報告房主限令出屋否則燬棧永昌鎭則地痞搗毁鹽棧搶刦鹽斤毆斃巡警風潮愈惡現經部署電請江蘇督軍省長遴　公正人員馳往該處實力勸導一而飭行運副體察輿情妥籌善後中央但期稅法不致變更引岸可以維繋其餘一切儘可商辦容俟運副議後定有善後辦法當再奉達（八月三日吳宗濓再致張弧函）接奉大函承示崇鹽歷史及該地風潮此次經過情形不勝感荷惟其中要點頗與弟查　者略有出入尊函云崇邑食鹽自明季卽歸浙引載在縣志查崇明場由兩淮改屬兩浙係在朋嘉靖三十六年至萬曆間即經院題定課入條編不設　人不發肩引縣志所載好是是爲不食浙鹽之確證是不過鹽場爲浙運使管轄鹽課歸浙運使徵使而今 
之鹽商即影射爲浙鹽引地貴署旣援據掌故而亦漫稱明季即歸浙引何耶尊函云淮東各私侵銷日久居民習慣食私積重難返查崇邑本是産鹽之區地丁又有包課之例地方對於國家旣盡納稅義務而國家對於人民動以食私相詆試問是何理由况光緒甲午以後東鹽淮鹽入崇境者皆須納捐抵作鹽觔加價包課以外又多一層負擔尙何食私之有此在包課未經豁免以前崇邑實不能承認食私二字尊函云改革以還屢議整理前年稽核總所洋員丁恩亦以該處積弊太深若不加整頓則外私無從禁遏蘇屬鹽稅難期起色而借欵擔保之收入必因而有所減收查鹽稅以抵借外債故鹽務亟應整頓此當有通盤計劃决不在乎一隅前年南通張嗇老主張變更鹽政而反對者獨浙商爲最力其持論則謂鹽法不能驟變只可維持清季現狀是對於全局有然何以對於崇明一隅則不然豈非自相才盾耶整頓鹽務注重緝私策之下者也須知民間何以願食私鹽而不願食官鹽徒以官鹽價昻而質劣耳治鹽上策以裕課便民爲不易之法惟有整頓官鹽則私販自少私販將本求利豈肯舍近而販遠今蘇五屬私鹽充斥無非浙屬就近各塲之溢産而崇明場不與焉崇邑旣非私鹽産地而謂東淮各私侵入蘇境則由長江大海而來更與崇邑陸地何涉今緝私者不緝之於長江大海而多在崇邑陸地詐欺漁户戕害鄉民不惜犧牲一邑之治安而當局猶以爲緝私有功也寗非怪事又查浙商包繳崇邑稅額二萬六千餘元聞崇邑水陸緝私經費年需二萬五千餘元稽核所開支尙不在内當此財政奇窘而崇邑鹽務獨取此收不抵支之政策不識是何用意尊函云改定新章招商試辦係以餘岱晒鹽補該場灶産之不足外沙並准兼銷淮鹽查黄公和承銷浙鹽其標格規定外沙兼銷淮鹽然爲時歷一年以外並未領運淮鹽一引所謂兼銷淮鹽者直借名目以欺人耳若漁鹽則浙商所指爲東私者也該鹽棧乃大收特收每百斤給價六角照章加稅一元其成本爲一元六角而發售則自二元八角以至三元五角此猶躉售之價零買則有每斤六七十文八九十文者亦有百文一角者隨地而異漫無規則鹽爲民間必需之品崇邑向食細鹽價廉而物美今食粗鹽價貴而用費受痛苦者貧民尤甚鹽棧成本輕而售價貴盡人皆知試問怨讟之興何以平之尊函云本年縣紳忽有改食淮鹽之勲議始猶見諸公文繼乃印刷傳布入其說者對於現行辦法自生反感查崇邑本是食淮之區就現行新章言故云改食淮鹽以舊時習慣言則宜云仍食淮鹽此議非秘密事件旣可見諸公文有何不可印刷傳布者况現行辦法而是耶便於民耶何至又生反感現行辦法而非耶不便於民耶則反感爲人心所同何待印刷傳布而後生反感耶尊函云漁民顧郊生販私拒捕槍斃人民等語查此節關乎事實未便　憑空結撰當時顧郊生船泊鵶鴣港鹽巡查騐無鹽而向之勒索銀三十元又逼令具結認罰以致言語衝突聚觀者衆遂槍斃鄉民一人重傷三人内有十一齡之小孩豈亦販私拒捕者耶今云顧郊生販私不知私鹽何在拒捕有何證據事發之後縣知事曾勘騐詳報地方各界亦有公電分呈部署貴署爲全國鹽政最高機關何竟抺却事實不加詳察專聽鹽商一面之詞而以販私拒捕誣陷平民觀此情形不禁爲吾國鹽政前途有無窮之戚矣又查崇邑人民不愜於浙鹽商棧反對是一事暴動又是一事反對者爲全部人民暴動者爲少數人民反對而有知識者絶不以暴動爲然暴動即爲無知識之表徵但鑒於反對之無效憤激而出此不顧利害之舉故反對與暴動不能併爲一談况暴動不專屬於人民一方面鄉民毁棧暴動也鹽巡殺人亦暴動也上年相見港搗毁鹽棧鄉民之暴動也本年　鴣港蒼斃人命鹽巡之暴動也永昌鎭則鹽巡殺人在五月十三日鄉民毁棧在五月十五日同一暴動而事有先後辦理此案須憑法律兩得其平貴署非有仇視人民之心奈何專爲人民各耶此則百思而不得其解者也統觀以上種種而比較來函云云竊恐贵署堂高廉遠不免爲人所朦用敢不避冒凟條舉以聞尙祈鑒諒 
[杭州快信]  
經等乘特别快車赴滬上午九時各當道公讌於西湖葛嶺十一時盧督亦在本署陸軍同袍社）餞别 
　　閩訊浙軍駐前方兵士近因水土不服患病者過半由同安灌口等處送往厦門醫院求診者日必數十人 
　　蒲場巷省公署已决定遷移至梅花碑舊督署騰出房屋改駐第七旅部四師陳樂山昨已察視一周 
　　杭關監督錢塘道尹兩公署不日擬遷至柴木巷現實業廳房屋辦公至實業廳政務廳聞擬移至城頭巷新省署後面 
　　吳興積水未退冲坍圩堤經省委倪知事會縣查勘具報後齊省長已飭趕緊興修所需經費准於該縣積榖項下支撥二萬金 
　　張載陽送楊督靈櫬抵皖昨來電因候船准十五六日由懷甯起程旋浙 
地方通信 
[松江]  
　　飭造敎育年報　勸學所現奉縣公署轉到敎育廳訓令飭照勸學所規程第四條造送第七敎育年度敎育年報内統計一項專載縣市鄉各校學年狀况業經張所長函請各校限期錄送勸學所以便彙編轉報 
　　拘獲盜賣墳磚犯　近來每有江北流民在四鄉偷盜古墳磚石或以賤價向各地無賴承買拆運他處求售破裂棺木狼籍屍骨殊屬慘無人道昨新橋鄉警察分駐所在該處拿獲一犯即於當日押解總所移縣懲辦 
　　薪柴漲價之原因　松江佛學橋塊陸姓柴行假托軍隊收買軍柴僱用流氓四處攔截賤買以致鄉民裏足柴價漲至每斤七八文該行遂得從中漁利鄉農住户交受其困近更異也天開令鄉民納費一元至數元由該行給予保證書一紙期以一月或兩月期内准其自收賣買云 
[蘇州]  
　　清查自治經費之省令　地方自治法案業奉明令頒布一俟和議告成即將見諸實行現吳縣温知事奉齊省長訓令略以自治經費前固釐定專欵嗣後多已挪用應查照自治原案將前畫歸自治經費清查具報其有他項挪用各欵並着通磐籌劃各歸各欵自治經費不致無着其他行政各費亦不致因噎廢食云 
　　官産事務所改章　吳縣吳江無錫三縣官産事務向係併設機關一處（在蘇城）山駐辦員趙澂管理現奉蘇省官産處曾孟模處長令飭將無錫官産事務劃歸武進官産事務所接管其吳縣吳江二縣官産仍歸趙澂管理趙駐辦員奉文後已檢齊無錫各案卷宗咨送武進官産事務所核收矣 
　　市民自辦電燈之繼起　蘇垣市民因抵制振興電燈廠遂籌議市辦電燈公司現正招股進行認股者尙稱踴躍其金間市民公社及城外新蘇臺老蘇臺各旅社並同春坊全衖皆曰先後自行集欵購辦小引擎裝設電燈開燃以後商民頗稱便利預計獲利亦厚問門馬路市民公社社長徐浩然君有鑒於此特召集本社商民公議决定集欵購置大引擎一部可裝電 
燈一千數百盞一俟欵項凑齊即行赴滬購辦大約在中秋節前即可開點 
　　驅逐江北難民出境　盤門内新橋塊德勝菴（前報誤作尼菴）住持僧外出僅有老嫗（老嫗有微恙）及女孩二品在菴九月九日上午突有形似江北難民二三十人内有數人頭戴草帽闖進菴内先將病嫗及女孩看住分赴樓上各房翻箱倒篋肆行搜掠金飾衣服各件而逸該老嫗隨即查點失物計金押髮一只金荷花瓣一只金戒三只羊皮女襖及棉夾衣六七件約值洋二百數十元隨即報告西區一分駐所立率通班長警到菴查勘並通告各區分投協緝旋經閭區警署查悉城外三鄉廟内住有外來難民頗多當即派長警等協該老嫗前往三鄉廟内查詢該帮難民來歷應對含糊當經長警等將其所帶箱籠逐一搜檢雖無德勝菴原贓而箱籠内棉皮衣服頗多且洋錢鈔票亦屬不少又令該老嫗指認僅有難民婦一口似乎在塲之人隨由長警將該難民婦及頭目二人一併拘區解廳經司法科仲科長提訊該難民婦及頭目等堅供並無爲匪情事該老嫗又不能切實指證且無原贓起獲遂判令該帮難民立時出境不准逗遛一面通令偵探隊及各區另行追緝贓犯務獲解辦 
[鎭江]  
　　禁烟公會成立　鎭郡禁烟公會刻己成立該會馬會長現又聘名譽董事四十人城區二十三鄉區十七意在君策羣力以期早清烟毒云 
　　知事交替有期　丹徒縣倪和甫知事交卸在即紳商各界連日備筵餞行新任知事張玉藻准於十四日蒞鎭接篆已假定南門前地方審判廳房屋爲辦公處矣 
[揚州]  
　　萬碩士充北大法科敎授　美國哈佛大學法律學碩士萬兆芝君返華回籍後經北京大學一再函聘故訂於十二日北上就該校法科正敎授職務云 
　　五師補行試騐　省立第五師範學校於前星期始補行前學期試騐茲已告竣未得升級者本科四年級三人本科三年級一人本科一年級五人 
[杭州]  
　　令給虞僉事遺族卹金　已故財政部僉事虞廷愷前年奉命南下在普濟輪船遇險身故曾經銓叙局呈准給予一次卹金一千二百元遺族卹金每年一百七十七元七角七分七釐俟其子年滿二十歲停發（現祗五歲）其一次卹金前已如數發給其遺族卹金自本年起至民國二十三年止現經其子虞崇樞請部飭令原籍官署給發當由財政部將遺族卹金證書令發財政廳轉令瑞安縣知事照數發交該家屬具領 
　　浙議會召集確期　浙江省議會民國八年常會業由齊省長與省議會商妥以十月二十日爲召集期所有六年度决算已令財政廳造送以便提前交議并聞周議長及陳姜兩副議長均定於本月底來省到會辦事 
[安慶]  
　　米船慘被盜刦　米商厦開林前月裝運食米二百餘石赴蕪湖售賣卸載後得價一千五百餘元仍山原船下駛詎行至江皖交界之和尙港因風色不利遂落蓬盪漿不意突來小划一隻上載六七人問有着灰色之舊軍服者一躍登舟聲言封差隨有一匪自持舵桿駛入中流因即翻箱倒篋將所有銀洋悉行檢出送過小划並將搭客陳廷觀及米商夏開林並船夥方二曹正當用手槍撃斃推人江中匪衆即乘小划飛棹下駛直至江蘇地而之大勝關汛遂棄划登岸莫知去向匪划爲該汛水巡收獲事後由該船户主人泅水上岸呈報地甲禀由水警廳購線緝兇並呈請省署飭屬通緝 
　　活埋多人之駭聞　歙州南鄉民情素稱强悍常出械鬭鉅案上月二十五日有鄉民李曰美者與族人某不知因何啓釁經李裕福李仁桂等親率多人擁至曰美家内聲稱曰美觸犯家規將其手足捆挷並將其弟某及其子狗子一併拖至山上挖一深坑將曰美等三人併推入内實以沙土全行活埋事後經鄉鄰覺察抓出已無救矣當即報由縣知事勘騐後呈報省吏并上緊緝兇矣 
[廣東]  
　　拆城發現古塚　現在拆城工程西北方面老新城各城基 
多未完竣咋七號午當拆至尙果里詩書街附近忽現一巨洞其洞口四週皆以方石砌成狀似古塚内容極爲深邃各泥工均不敢入内探視正飛報監工人員前來視察有某工人仍在洞口之上挖掘忽見有一巨蛇走出長逾尋丈以外粗等碗口未幾復蜿蜓鑽向洞裏去觀者益爲錯愕現聞各工人擬携備各　藥物及器械并邀善捕蛇者三數人同去方敢動工年前東山龜岡發古家獲銅器玉器瓦器等物甚多故昨日文人墨士亦多往觀看以冀有所發現云 
來函 
[浙江學生聯合會致海寗各界函]  
　　逕啓者陸宗輿親冒不韙膽敢賣國非罪昭昭雖婦人小子當必懲之也前聞諸公有立碑以誌彼罪狀之說敝會誠感誠佩希諸公之有以堅持而積極辦理也迺者外界消息有罰陸萬金即取消此碑这說是不啻畀賣國者以便宜矣苟若是則賣國者所得之金錢豈止萬金以萬金而贖賣國之罪賣國者亦何樂不爲將見此輩層出不窮矣敝會爲懲賣國者計對於諸公此舉似不敢贊同萬望諸公於此碑切勿取消於災黎另設法以賑之庶此後我國無賣國之徒諸公之德容有量乎敢佈公忱諸維鑒諒此致海寗各界諸公鈞鑒 
雜評一 
[奥約簽字（默）]  
　　奥約已簽字矣當局以陸使辦理奥約之勞大加奬飾矣夫所以奬飾其勞者果爲何事乎爲能力爭奥約上權利之損失乎然據陸之來電先僅言修正案五條可望爭回其三最後報告簽字則無一語及之而路透電亦第言中國答字對於修正案之如何悉未提及然則奥約上之權利我國果已爭回否耶弱國在今日本不敢有所奢望但此區區者而亦不能回爭則所以奬飾之者其勞果何在耶此吾人所以不能無疑於其内容也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[王揖唐之抵滬期]  
　　昨晚文匯報云頃由北京傳來消息謂王揖唐於星期二日可抵上海 
[王揖唐南下中之滬聞]  
　　和局前途頗悲觀 
　　聯合通訊社云兩日以來此問西南要人多接廣州來電敦促南返大意皆認和議爲全無希望請在滬諸人迅即返粤共籌應付時局方策此問接受電信之人有已準備束裝者有尙須盤桓數日再作歸計者而廢然思返之心則盡人皆具有問其何以對於和局忽抱冷觀者則大率對於王揖唐之來認爲外交事件無解决之希望不得不靜待時機促其覺悟云王揖唐氏眞日通電到南代表辦事處關係各人對於此電大率有三種觀察（一）電文用上帝字樣爲對外預占脚步之地用心可謂極力巧（二）認爲空洞無物不可捉摸（三）認電文中愛國家字樣往彿外交方針之表示愛法律字樣彷彿國會問題之表示愛永久和平彷彿事實問題之表示然究竟智者見智仁者見仁内容解釋儘有伸縮之餘地且愛國家愛法律愛永久和平固盡人樂用之語王氏借以示人安知其足信耶要之對於王氏眞意盡人猜疑無一能理解透澈置其信心者此眞和議前途大不祥之音耗也 
　　平和通訊社消息云據由京來滬之某君言東海前在公府爲王揖唐餞行席間徐對王言政府予總代表以全權一切皆可自由解决不必遇事請示政府無不照辦王答云此次再派代表議和在政府已爲委曲求全不日率同全體代表赴滬當靜候與南方開議决不輕易辭職若南方不能見從此後已無和議可言政府亦不必再派第三次代表矣至於法律問題則並不十分困難云云某君又謂直皖兩系現暗潮甚烈小徐頗欲摇動曹錕地位擬藉口謂直隸可不設督軍請曹錕祇任經略使職故曹甚思調吳佩孚入直自衛惟小徐現漸不爲段所信用靳雲鵬之組閣即段所主張者最近參戰軍請餉段在公文後批六大字曰『靳閣成後再議』小徐刻方極力阻止龔心湛使勿辭職又邀倪嗣冲來京在段前爲彼疏通亦可見其私競之烈矣云 
[和平聯合會最近通電]  
　　全國和平聯合會昨發通電云各省議會敎育會商會農會均鑒民國八紀變亂頻仍内釁未蠲外交危迫本會贊助和平起見聯合全國法團原冀以無黨無偏之宗旨集羣策羣力以圖維成立以來發布宣言釐訂會章早邀衆鑒嗣以南北和議一再稽遲本會亦於陰曆六月望日休會各省代表亦先後離滬茲以各省代表陸續到滬召集開會僉以和議久停亟應電促南北當道蠲除意氣力言和平迅速謀和以慰全國望治之渴悾希各省法團凡已派未派之代表請即轉知尅日蒞申以便詳加討論貫澈初衷是爲盼禱全國和平聯合會叩 
[十一圖體電爭西藏問題]  
　　江蘇省敎育會等十一團體昨爲西藏問題致北京電云北京大總統國務院外交部鈞鑒聞英使提議西藏問題要求種種條年事關國家主權萬勿退讓以弭後患江蘇省敎育會上海總商會上海縣敎育會上海縣商會中華職業敎育社寰球中國學生會華僑聯合會上海靑年會上海歐美同學會上海基督敎聯合會上海救火聯合會元 
[汪精衛致胡展堂函電]  
　　函　展兄如晤自四月三十日英美法三國决定山東問題後中國代表所主張者爲簽字時於此三條加以保留否則必不能簽字五月以來各方面籌策進行皆以此爲鵠六月二十三日德國允諾簽字以後和會勿發通告無論何國皆不能於條約内加以保留其理由以爲（此次條約無論何國皆有所不滿若皆於所不滿者加以保留則條約不難歸於全部無效故不如一律禁止之爲愈也）此舉實爲不情蓋各國誠有所不滿然其程度譬如可得十文錢者今只得五六文或七八文不許保留則少了四五文或二三文若不簽字則並此五六文或七八文而皆失之故斷無不簽字者也若中國則只爭此一文錢爭而不得簽字何爲故連日向各方面施種種之運動以求達保留之目的顧君維鈞王君正廷持之尤力直至二十八日早和會終不肯容許中國之所要求故於二十八日午後三鐘協商各國代表與德國代表會同簽字時中國代表拒絶簽字此與實足爲中國外交開一新紀元蓋前此交涉中國每至不得已時輒俯首隠忍棄其主張此獨能貫澈其始終不撓之精社使各國亦能聳然動其視聽也對德宣戰結果如此揆之初心大相剌謬其所以至此之故可得而言（一）此次和會僅可與維也納會議等量齊觀與吾人永久和平之期望全然不符（二）中國對德絶交以後爲宣而不戰之說所誤各國於戰勝後議和前曾聯同責備中國宣戰不力即表示其於議和時無意贊助之决心試觀巴西於宣戰後以海軍助防守今其所求一一如願可以爲證故爲宣而不戰之說者誤國之罪萬不容辭事已如此吾人惟有努力以觀其後而已此上即請近安弟汪兆銘啓七月一日夜 
　　電　上海胡展堂先生轉各團體各報館鑒近日報載東三省官吏徇日本意旨虐待韓民此等舉動爲民國羞爲世界笑以法理論則有優容國事犯之例以道義論則有同病相憐之感吾國輿論似宜爲正當之主張以申公理而褫媚日者之魄汪兆銘 
[蔣智由發表北京所來函電]  
　　蔣智由先生鑒北大校長昨議推公府院歡迎敦囑勸駕仙揆擬派專使警迓前來特先電達盼使到日速駕并懇賜覆艶電 
　　蔣智由先生鑒曩者台從蒞京有疏瞻晤至深疚歉我公碩望宏謨爲時山斗景仰光霽跂慕彌殷值茲秋風迎凉亟期文斾北來俾資矜式何時惠賁並乞預示俾便迎候務希鑒允無任延佇龔心湛卅電 
　　觀雲先生尊右景跂芝光靡伊朝夕曩者旌斾北指未獲把晤一罄所懷至今疚仄比想冲襟延爽動履勝常定符心頌時局日棘心湛忝攝樞軸才輇任重每月兢兢力茲挽濟艱屯百端待舉而敎育一事尤關本計苟牗民不得其道則前途益趨否塞殆無政治進行之望區區愚慮竊願致力於此勉圖挽補夙諗我公碩望宏謨羣流宗仰竊冀仰聆緒論有所匡益秋風薦爽倘得德星蒞止鬯傾憫愫豈惟心湛個人之幸抑國事實利賴焉昨已專電上凟諒邀鑒察務望不遺在遠惠然肯來俾輇庸獲有師資都人共資矜式惠臨有日仍祈惠示藉紓軫結無任延跂專泐布臆敬頌台綏龔心湛拜啓九月一日國務院緘 
[學生聯合會總會理事會紀]  
　　昨日（十三日）上午十時學生聯合總會開理事會理事長狄君缺席公推劉振羣主席議决事件如下（一）康白情提議本會聘任各幹事職員勞苦辛勤旣無經濟上之報酬宜與名譽之奬勵可否按年由本會駐在地之理事按其勤績提出本會分别贈以金質銀質各式徽章並宣佈報章以彰其善議决照辦（二）劉振羣報 
意將再待本埠復信以定進行議决本會主張函促各代表照依議决五條件連同已到津各處代表一面積極進行不必多待並再電各省催促一致進行準備後援但仍宜交明日各界代表會徵集同意施行（三）劉振羣提議近日北京政府所違法頒布之八年公債條例極端危險已由本埠各團體協電反對本會更應通電各省分會聯絡各團體一致反對議决照辦（四）劉振羣提議由本會再函促各地分會如各界聯合會有尙未成立者應兼程進行其已成立者應堅實組織預備將選出全權負責之代表以應將來全國總會之召集議决照辦（五）康白情提議政治上種種事端瞬息萬變無時或息若必逐件過問必致如鹿之逐影躓而每及且以學生團體名義作政治活動偶一不愼每每危及敎育基礎現旣有組織各省及全國各界聯合會之機會吾人正好藉此各界團體之行爲執行全國人民之意志以後凡已成立各界聯合會之地關於政治上事宜應以吾人之活動力加入各界聯合會行之庶敎育學友共喻此意敬求公决討論結果通過（六）劉振羣提議日前本席所提議對於日貨公賣事應再發一種宣言曾經表决再登報聲明現據上海學生會所發關於此事之審登報告曁評議紀事各則可見吾學界團對於此事所持態度磊落光明昭如日星已無再由本會聲明之必要可否將前案打銷議决打銷時已十二時散會 
[上海學生聯合會消息]  
　　交際部常會紀　昨日（十三日）下午四時半上海學生聯合會交際部開常會蒞會者三十九人湯成辛主席蔡祚章爲書記（一）書記發上次通過案（二）主席報告今日爲交際部半年結束之日所有未了事項請速提出共付討論（三）周明棟提議調查錄編輯告成已久然校對遲遲請從速復校副社會渴望（四）主席報告明日三時所有調查員聚集本部從事校對（五）李鼎年提議近日抵制風聲漸平若不積極辦法即將付之東流今當印發傳單無使冷淡並當用書質問進日貨之各公司通過（六）李峻華報告近日各大洋貨所售布匹大半魚目混珠勸各代表轉達各分會同學注意及之（七）吳遵瀠提議傳單上當用觸目驚心字樣通過（八）蔡祚章報告近日會務忙碌書記一職當請助理當由吳遵瀠李鼎年出任六時散會 
　　審查費公使結果報告　茲據本會評議部審查會報告費君公俠確未用本會名義參與中華商學實業促進會事其他外界毁壞費君名譽者屢次請其到會陳述迄未見一人前來可見所言絶無根據特此聲明上海學生聯合會啓九月十三日　附審查會報告 
　　自本會駐會幹事費公俠參與中華商學聯合促進實業會後外界羣起質問並有指本會爲黑幕機關者一若費君參與實由本會委派評議部因召集緊急會議查無其事然又恐費君假借本會名義特組織審查會審查茲據同人詳查費君未曾假借本會名義投函者所指顯係誣陷特將調查結果分列於左以資老據（一）費君曾於八月十六日在民國時事申報三報聲明以個人資格參與中華商學聯合促進實業會（二）攻撃本會及費君之尹其杰曾經本會二次函請出席卒未見尹君踪跡而審查會委員任矜蘋在審查期内請尹君到會質證又未見尹君到會且尹君來函並無住址若是則尹其杰之爲託名言論之爲誣陷已經明顯（三）尹君而外質問本會及費公俠者又有陳其光袁叔文等同人爲愼重起見曾於九月十一日以委員會名義在本會日刋登載啓事請各界及投函者到會陳述一切然又恐來者不便特商借民生女學爲辦事處十二日又在各報登載通告請無論何人在委員會開會之前到會陳述關於委員會所審查費君有無假借本會名義之證據又未見一人到會若是則外界所疑已經盡釋投函者所指俱無根據八年九月十三日審查會報告 
　　牙籖工場第二次常會紀　昨日（十二）下午五時半上海學生聯合會牙籖工場籌備會在事務所開第五次常會先由主席任矜蘋報告現據愼昌洋行報告美國牙籖機樣本尙未寄到已由副主任黄異君與該行西人接洽先向美工廠電詢價值俟覆電到後卽行定購次即由各委員討論茲將討論結果錄下（一）推舉王永齡及陳女士詠聲爲臨時委員贊助會務（二）派人與上海商業儲蓄銀行接洽代收股款事（三）九月十五日第一次招股結束後准九月十五日開會討論辦法至七時許散會 
[許世英已由杭回滬]  
　　前交通總長許世英氏偕同上海電報局長汪子實及金慰儂胡僕安等於本月九日夜乘坐滬杭甬鐵路頭等花車附掛於下午七點十五分之夜快車赴杭已誌前報茲悉許氏已於十二日夜由滬杭甬鐵路特備m號大班車附掛於由杭開滬之特别夜快車回滬同行者汪金胡三君外尙有滬杭鐵路車務總管沈叔玉車務總巡察楊先芬云 
[西報駁佑尼干論市政權函]  
　　昨字林報載署名保羅者投函駁美律師佑尼干所著租界華人要求參預行政一文略曰昨字林報載佑尼干君之著作余讀之頗爲注意以有學問之律師如佑尼干君者其發揮之議論當然得適當之尊重惟尊重之也故余不得不貢陳對於其言不表同意之意見佑君謂一八四三年中英立約以上海口岸若干區域劃爲外人居住通商之用佑君又加以評論似解釋該約第二欵但不將原文錄出余以其極有關係故錄之於後以補其闕該約第二欵文曰中國大皇帝恩准英國人民帶其所屬家眷寄居沿海之廣州福州厦門甯波上海等五處港口貿易通商無礙試問此段文定讀者得謂上海專供外人居住而不容華人共居其間乎乃佑君之言曰中國未曾規定華人有權居住於此區域之内但此區域旣稱爲外人特别居住地則明明含有此區域不復爲華人居住地之意佑君如此措詞尙未盡其解釋條約之才試問第二欵曾稱此區域爲外人特别居住地而特别二字有屏絶華人之意思乎推佑君之言殆欲强使讀者抱一種感想以爲此約主旨乃英人於十九世紀中季運輸未便之時確願跋涉千萬里到此泥澤之地優游自在獨成不與他人往來之社會或不遠千萬里携貨來此而銷於同國人彼此之間與吾人尊重佑君想佑君未必果有此推想夫中國人民居於中國土地此爲天然權利固無待條約之規定或法律之許可也又查一八八○年中美條約亦有此大同小異之規定其第二欵曰中國人民往美經商留學或游歷者與其從僕及現在美國作工之華人准其隨便往來享受最優惠國人所得之各種權利因此條文一部分華人確在美國享受權利利外人之在中國口岸根據其他條約而享受者同按律師常告吾人謂凡文件有給與或剥削權利之處則給與或剥削必以明白詞句表明之即合意有含蓄則含蓄之意亦必顯明而無疑義今查一八四三年與一八八○年兩約吾人見某種權利之明白規定但未見有兩國人民不能在其本國居住之明白規定也但佑君謂此係含蓄的則余請另舉一條文以明之一八四三年中英條約第十欵曰英商貨物自在某港按例納稅後即准由中國商人徧運國内各省各處照付轉運稅試問此欵不曾意謂華人可在通商口岸居住經商乎抑此約竟規定一種荒謬情狀使中外商人各立於租界線之兩旁由外商將其貨物擲過界線交與華商運銷内地乎又查一八七六年中英條約内載中政府在上海設立會審公廨如照佑君之言條約未規定華人有住於租界之權則此公廨之職務專在審理租界以外之華人案件矣吾人尊重佑君想佑君未必如此解釋條約而作如此推想也佑君又有華人縱出資購産然不以其本人名義執此契紙等語華人有言千聞不如一見今試取一道契觀之則契上大書特書曰中國行政官某茲准英總領事來函據稱外人某某（後稱租户）呈請永遠承租業户華人某某地若干坐落上海某處等因據此准該業户將上述之地租與該租户云云由此言之道契者乃上海地方官准許租地之合同依此租與華人爲業户而外人爲租户固不論其地是否爲外人所買 
法律之主眼與條約之意義外人雖在通商口岸亦不能置地也但以事實言則華人置地後往往經過轉租與外人之虚僞手續而外人則以權柄單給與眞正地主察華人本可以其自己名義置有地産而竟願自費多資經此轉租之虚僞手續者則爲生意故也今租界中尙有許多華人名義之地産其所持之契爲方單而非道契苟取地籍册觀之即可知余言爲不誣是華人在租界中有權置地而外人至多僅爲租户之說已屬顚撲不破矣然而華人往往不願執方單而願轉託外人改換道契也此誠爲上海生活中不中程式之一事數年前銀爲法定國幣然兌換之媒介則爲銀元亦猶是也華人之雄於資者往往以盈千累萬之資本借與外商而外商遂僱華人爲夥用其資本發給薪金此種情事租界中常有之佑君於此或可又得一證據以證實其言謂條約旣無規定則華人自無置有何種産業之權且可謂如果有此權則華人必不以其資本託諸外人矣然華人置地而執道契之不中程式是表面的而非眞正的華人在租界中置有道契地産較方單地産爲多其所以然者厥有種種理由（一）道契地産易於過户（二）地産押與外人則必換立道契（三）業户爲洋行買辦以地爲擔保物（四）業主擬與鄰地業主涉訟故願將地託譜外人俾涉訟時得由外人出場冀得勝訴此外尙有他種理出不可計數今佑君對於中國業主之幸福表示眞正同情之杞憂故有如有變遷則將發生華人可向何處註册之問題等語此種言論誠爲中國地産業主所當感激者余尊重佑君之學問敢請佑君向華人總商會一加調查蓋華人道契今已在商會註册矣讓步言之縱謂華人無地産註册之處然與華人參預租界行政權之本身問題毫無關係不能執此以爲拒絶華人要求之理由也論者謂華人加入租界行政機關則中日人民苟投票聯盟則大多數必屬中日居民此種忌慮爲政治上理由但在法律上與道德上不能爲拒絶華人之理由也其實眞可慮者英美人互結投票聯盟以佔大多數耳若依佑君之言則英美租户應被排斥於上海行政機關之外而排斥手續之進行將至一國租户獨爲江西路工部局主人而後已也 
[江寬案將組高等法庭重審]  
　　招商局江寬輪船被楚材軍艦撞沉一案前經海軍部所組特别法庭開庭審訊辯論終結宣布判决嗣因招商局不服原判備具理由具呈大總統國務院海軍部提起抗告請爲再簡精明法律大員重行審理等情迭見前報現聞此項上訴機關决由參謀部陸軍部會組高等特别法庭重行審理其組織地點擬在北就或仍上海尙未確定所有初審之海軍部特别法庭因審判終了已將各項手續結束審判長海軍中將沈壽堃在滬事畢於前日偕同陪審各法官及理事起程晉京銷差矣 
[法國檢電報之漸弛]  
　　字林報云大東電報公司接倫敦總公司來電謂法國檢查私人電報條例雖未正式取消惟目下已可收發密碼及註册簡號之電報但電報達到與否公司不負責任新聞電報檢查條例則仍厲行 
[私運米糧出口之破獲]  
　　虹口菜市街二百五十二號門牌戴盛昌米店主載生與湖北人王永甫及吳淞路一千三百十四號門牌萬長米店主張阿三串同私運米糧出口於前日雇令小車夫李阿三張三郎將米車到公司碼頭正欲掮上外洋輪船適被碼頭巡丁查見以其違犯禁令報捕將戴王兩人連同李張兩車夫一併拘入捕房押至昨晨解送公共公廨請究即據西探目利扶司華探王四福相繼投案禀明前情經俞襄讞得禀商之義副領事羅君以私運米糧出口關係民食自應詳查澈究着一併押候展期七天開審而載生聞斷大呼實係初犯務求恩准交保候訊云云堂上核供准戴請求判戴存洋二百元交保餘人仍帶回捕房着於英領堂期解訊 
[請撥火車載運軍米來滬]  
　　駐滬陸軍第十師全部所需軍米向從本省蘇常無錫等處採購今春因蘇屬米缺價昻曾經咨准陸軍部改向江北之揚州邵伯一帶購辦前月該師趙軍需官親往揚屬購定食米五千包擬由鎭江裝載火車運滬惟滬寗路局邇因承運商貨巷多一時水能撥車載運而該師各旅團營食米已經缺乏立待食用故由代理該師師長王如見昨派委員面謁路局任局長磋商請束派撥軍輛將本師所購軍米五千包尅日由鎭輸運來滬以濟軍用 
[昨日米價又漲]  
　　滬上米價日前逐步升漲一般人以爲因南帮各米船罷裝來源不多所致現各船已開風潮旣息米價似應稍平乃昨日南市頂高機白粳竟漲至每石九元三角探其原因緣現有滬地某某等行在内地購辦米糧裝火車至鎭江轉運大連奉天等埠以是米業中又乘時抬價收買希望居奇云 
[一週間之金融調查]  
　　此一週間國外運來之金銀自八日至十三日止計美金洋五十萬元銀大條一百條係日商正金臺灣兩銀行者而裝往外洋祇有大條銀四十一條廣東小洋十二萬元至國内長江一帶及通崇海蘇杭等處來去銀洋各有一百餘萬茲將逐日細數錄下（八日）中國銀行從南京造幣廠來新幣七萬元又裝往杭州去洋十萬元交通銀行裝赴南京去銀五萬兩本街花商裝赴通州去洋十萬元（九日）東洋公司進口儎來臺灣美金洋五十萬元正金銀大條一百條當轉售與中法銀行中交兩銀行各由南京來新幣七萬元又兩銀行各裝去寳銀五萬兩花旗銀行裝往香港大條銀四十一條（十日）金城銀行由南京來洋八萬元又鹽業銀行來洋七萬元又中國銀行來洋七萬元又交通銀行亦來洋十萬元交通鹽業金城三銀行各裝南京去銀五萬兩鹽業裝赴漢口銀六萬兩本街各莊裝往天津銀二十萬兩洋二十萬元又裝赴南通州去洋十五萬元大德昌（廣帮）裝往廣東小洋一百三十五萬六千角合大洋十二萬元中國銀行又裝南京去銀五萬兩（十一日）交通銀行從南京來洋兩萬元中交兩銀行各裝南京去銀五萬兩本街錢莊代花商裝往通崇海洋二十萬元（十二日）交通銀行由南京來洋七萬元中交兩銀行各裝赴南京去銀五萬兩（十三日）本街裝往南京去銀六萬兩中國銀行亦裝去銀十萬兩又交通銀行裝去銀五萬兩滙豐銀行裝往長春去銀五萬兩 
　　鎊價自本月三日改爲六先令後迄今未動大條銀價九日改爲六十一辦士十二日又改六十一辦士二五遠期五十九辦士半至昨日又改縮半辦士計六十辦士○七五遠期五十九辦士因此十月份驃金稍爲起色午刻收盤爲一百九十二兩二錢如今日大條銀價續縮驃金價亦必提高也 
　　銀洋之價自新花衣與新米未上市前常在七錢二分八九釐之間迨十號下午花米商紛紛收買現洋裝赴各産地後洋釐漸漸增漲自七錢三分一釐半漲至七錢三分二釐二五昨午略小爲七錢三分○五五午爲七錢三分一二五但滬市存洋尙多不致有驃增之象銀拆此一週間因無大批金洋金條到埠故恒孚等各金號無必需之出欵所以最大之價爲三錢五分『八日』最小爲六分『十三日』據云二十號左右外洋又有大宗現金到申屆時銀拆勢必驟漲據外人方面推測謂近日現銀均入内地窖藏其實此次美俄等國運華之現金甚巨價格頻跌内地人民皆將久蓄之銀洋儘行取出易金條或首飾並未窖藏故現銀之去路咸係南京造幣廠鑄新幣之用每日需現銀十餘萬兩日積月累其數甚巨至出口貨與進口貨仍不相脗合於是滬地之銀根殆無久寛之勢 
　　現貨烚赤邇因南市方九霞銀樓與東來昇金號均將開幕故泰亨源恒孚裘天寳新老鳳祥永豐餘等銀樓預置烚金以備屆時放價競爭故烚赤價昨爲二百零二兩然外洋儎金來滬之公司輪船未到之前金價勢難鬆動 
　　昨日（十三）星期六調查中外各銀行所存銀洋與大條銀確數錄下麥加利存銀八十八萬洋六十六萬匯豐存銀二百三十九萬洋一百七十九萬大條銀七條道勝存銀二百三十二萬洋八十萬通商存銀三十萬洋四十萬東方存銀一百三十二萬洋二十七萬花旗存銀五十五萬洋四十二萬大條銀四十一條華比存銀六十四萬洋十七萬和　存銀十七萬洋七十二萬中國存銀九十八萬洋三百十萬各錢莊存銀二百九十萬洋二百八十萬交通存銀三十萬洋一百零七萬有利存銀三十五萬洋二十萬中法存銀九十萬洋四十九萬大條一百七十三條友華存銀七十五萬洋五萬非律濱存銀十五萬洋四萬匯業存銀十萬洋五銀二百十四條較上届調查時多存銀五十七萬洋亦多存五萬大條銀少存一千五百條尙有金城鹽業聚興誠廣東浙江興業中華商業上海商業新華中孚永亨等華商銀行所存銀洋不在其内 
[桐油與土布之市况]  
　　桐油銷場每年必在炎署時節本年霉雨過多船舶之入塢油修等事均極遲晚日來銷路業已退減洋莊之購辦者皆有漢口收買申地已無活動之象市面於一星期内跌去二兩有奇現每擔開至十五兩尙無交易 
　　土布一項本埠浦東名東稀龍華七寶一帶名西稀滬上各莊向於秋間分赴各内地設莊收買邇來牛莊北地各客帮購辦活動裝出不少詎鄉民等因現值農忙之際又以棉紗布價飛漲每包漲至二百十餘兩購紗織布不甚合算致滬上市價驟然漲起十分之三四而内地收價雖放仍然不能多得云 
[國貨維持會消息]  
 
 
 

Page 11

 
 
中華國貨維持會前晚開評議常會由徐技春主席報告議案畢依次表决如下（一）福建保存國貨公會籌辦國貨陳列所函請代徵樣品由衆謂該公會創立已久提倡國貨夙具熱忱今籌辦陳列所本會理應通告各種商廠請將新品小樣或樣本圖說逕寄該會俾便陳列公决照辦（一）本埠亞東製藥社新出味之祖食品送樣到會函請提倡由公决推舉會員吳念農前往該藥社實地調查函復後再行辦理（一）汕頭蘇廣洋貨行公司函請調查白星牌麥酒是否國貨並上海廠設何處當將附來商標詳加檢視僉云依此牌標恐非國産公决照此答復 
　　該會前據各商號到會報告因近來滬埠銀拆奇昻以致商業停頓請爲設法維持當經該會公决函請錢業公會禁阻現銀出口並減小銀拆等由已載前報茲該會接得錢業公會復函如下（上略）查銀拆增高因受先令金貨之影響現銀出口爲華洋各銀行裝運者居多敝會亦極盼利率之低落無如本埠爲中外通商會萃之區華洋銀行林立金融盈虚之議非敝會所能指揮然苟能可以使市面平穏商業安全之處自當力予維持（下略） 
[上海回敎徒忠告馬良函]  
　　上海回敎俱進會昨致山東馬良函云子貞師長足下前者各報登載足下在濟南演說謂日本爲吾國恩人吾國國民反業日本殊屬以怨報德又謂日本與吾國同文同種情等一家反對日本不啻自家反對自家又謂日本對於台灣朝鮮之人待遇極其優厚將來吾國果合併於日洵爲吾國國民萬世之幸云云夫言者心之聲也足下於大庭廣衆之地公然出此甘冒不韙之言其平日知有日本不知有中華民國且抱定斷送中華民國之决心可不問而知矣是則即僅有此言已在國人共棄之列乃不旋踵而有殺三回人之事推足下之意以爲僅有以舌媚日猶未足得彼無上之歡心必殺抗日劇烈之人而後日人信我益深倚我益重我國親日派之軍人政客益奬我能而我之地位益得藉以鞏固而擴張嗚呼足下悮矣足下悮矣足下之倡言親日非眞有德於日也祗以日勢力張輒有雄長東亞之想如我不早與通誠將來全國淪胥我亦未免同歸於盡與其鞠躬盡瘁以救危亡母寗抺煞良心以冀庇蔭不知亡國之慘甚於喪家子女金錢任人支配言論行動喪失自由官吏議員永久絶望居住營業限缺綦嚴奴隸牛馬之賤不足罄其形容生殺予奪之權一概寄人掌握身且莫保有於財家且四散何有於官且國命一落人手即將萬刼不復痛苦留遺傳之弈業足下即不爲國家計獨不爲一己計乎即不爲全國國民計獨不爲後世子孫計乎此足下之大悮者一也足下依附親日派非眞有愛於親日派也祗以親日派倚藉外力氣燄薰天上足挾制元首下足壓倒羣雄與彼善者爲善人台隸可立致卿相與彼惡者爲惡人賢俊可排之深淵欲遂升官發財之願不能不殫攀龍附鳳之勞不知親日派之勢力以目前論之雖覺炙手可熱以天理推之未有不油盡燈滅者蓋世界勢力之中樞悉操之造化主宰之手足下羡親日派之顯勢力不懼造化主宰之潛勢力乎倘親日派以權位與之而主宰於冥冥中奪之足下有抵抗能力乎親日派有操縱天定能力乎况殺無辜以求榮棄敎門以趨勢主宰賞罰一秉大公其亦依阿苟且而置之乎足下日日拜主而行事竟與平日意思相反何其不加權度之若是乎此足下之大悞者二也足下之殺馬雲廷朱秀林朱春祥三人非眞恨於三人也祗以該三人者因爭回靑島及高徐濟順鐵路加入請願各團隨聲附和不後常人旣與足下親日主義相背馳又與足下熱中高位之計盡相違反以爲殺此三人而敎衆懼敎衆懼而風潮息風潮息而論功行賞我必首屈一指不知此次風潮肇於愛國凡屬國民皆有捍衛國家義務故三人被殺以後愛國熱潮之範圍且日益展前仆後繼未艾方興足下能聚四萬萬人而皆餉以利彈乎足下能慫恿親日派開門揖盜舉衆兵以屠全國乎壓力愈高反動力愈大假令激成巨變浸至無法收拾而推原禍始足下能肩此重大責任乎此足下之大悮者三也足下世奉回敎素負篤信謹守之名乃於逮捕十六人中獨殺回敎三人豈　以回人愚需可以任我魚肉乎抑以全國回敎皆與我有同敎關係必不起反對乎不知回人雖愚豈無知覺回人雖懦亦有心肝足下爲回敎中衣冠人物如果重視回敎或以同敎與非同敎者一律看待回人爲顧全體面計未有不表示欽崇而竭力擁護者無如以回人而專殺回人且同時而殺無辜三人之多倘再緘默不言將由三人而加至三十人三百人三千人以至肆殺無數長此以往回人尙有噍類乎語云兎死狐悲物傷其類足見鳴鼓環攻以爲正當防衛之計豈曰非宜乃聞北京回人旣未加入各團爲懲辦足下之诅願又未馳於極端與足下以難堪之論調僅以在敎言敎根據天經酌提最公允最和平之條件爲足下解脫罪過其意如何之善其詞如何之婉竊謂足下必激發天良予以圓滿之答復使全國回人之驚疑得以稍釋即全國國民之公憤亦因之漸平不意足下計不出此反嗾使少數私人假俱進會名義致書報館巧爲掩飾嗟嗟此少數回人可聽足下愚弄豈全國六千萬回人悉聽足下愚弄乎即令全國回人隠忍不言而五族一致勢如鼎沸之怒駡足下有法以箝制之乎防民之口巷於防川大川横决禍將滅頂自古專制魔王與一國輿情宣戰始或偶勝終必一敗塗地前車可鑒胡不一加考慮此足下之大悮者四也有上四端自必酌受相當處分而後可以平衆怒而滅罪愆但其他處分旣有各團請願於前吾人不欲附和於後惟宗敎處分爲就裏的非浮塵的爲求脫大獄的非敷衍門面的足下旣拜主即當畏主旣尊敎即當服敎對於北京同人提出之條件是否查照實行之處請即明日表示無任翹企盼望之至專此佈達順候懺悔上海回敎俱進會會員等謹啓 
[人力車公會常會紀]  
　　昨日公共租界白克路華洋人力車公會開常會除華洋正副各董到會外會員到者數十人午後二時許開議决定事項（一）提議檢點取消捐照事由各會員公舉㨗成公司洋董代表卡來鐵而（譯音）當衆檢查取銷二成捐照按户點清計算捐照短少十張未繳公會當由各會員將新户袁嘉康未曾繳銷二成捐照種種理由及始末原因並向洋董代表說明當由洋代表卡來鐵而記載簿記以便回歸公司向洋董呈明（一）提議會費事項催促辦事以迅即籌收除去應支外餘欵趕辦一切善舉（一）提議華洋新舊各户有一二未入會者應設法勸導入會俾早統一以資進行 
[漕河涇新監開幕預紀]  
　　漕河涇江蘇第二監獄於今夏落成所有本城老縣前舊監内人犯早經如數遷往茲悉該監訂於本月十五日行開幕典禮業由敖雲亭典獄長呈請上峯并柬請各機關届時前往參觀聞蘇州高等審檢廳林王兩廳長均擬親臨訓示外埠各機關來滬參觀者人亦不少想屆時車馬盈門定有一番熱閙也 
[請移東溝港口釘椿之呈文]  
　　浦東塘工善後局昨呈上海縣公署文云爲東溝開挖淤沙浚浦河泊工程越界定樁縮狹港口呈請核轉照案移釘事本年八月二十一日奉鈞署訓令第五四四號内開本年八月十八日奉江蘇交涉公署第一七七號訓令開案准浚浦局函開論及東溝港口之寛闊據本局之意如爲浚浦及河泊工程則一百六十尺之寬度已足敷用塘工局果能將兩岸之灘地即開挖至二百二十尺之寬本局亦並不反對且此項灘地之升科費銀本局准其豁免倘該局不能照辦而地主要求升科至本局所定該溝之浚浦界線爲止則本局惟有按照浚浦合同第十二條辦法辦理不能不允此等之要求等因合行令仰轉飭妥愼辦理復候核轉等因奉此查東溝港口規定寬度四十丈永禁填築業奉省長核准分咨内務部農商部交通部曁全國水利局照准咨復令行在案董局現擬開挖二百二十尺尙未接到浚浦界線此係董局區域範圍浚浦局本無反對之可言該局旣不反對何以單獨擅自訂樁至升科費銀豁免更屬誤會港口旣經定案寬留即不准毗連地主報請升科當然無允要求之理由浚浦局尤以第十二條辦法爲藉口無非爲升科收入起見不顧公益此次擅自越界釘樁旣未函請行政官廳知照亦未訂期到局會同勘定實於衆情大有不洽前經高陸行兩鄉經董先後呈請鈞署核轉在案且董局擬浚港口因公輪往來屢次擱淺急於興工疊赴浚浦局接洽詎浚浦局主張 
縮狹港口偏重港旁契主升科且又推諉於河泊司諸多周折以致耽延時日該港口規定四十丈復奉省長咨請中央各部局核准並奉滬海道尹錄咨特派交涉員轉知各司局永禁填築以維航路浚浦局及河泊司諒已奉文自應遵照辦理董局爲地方公益計港口規定寛度旣不逾浦江中線當恪守定案辦理應請鈞署據情核轉特派交涉員轉知浚浦局迅將所釘之樁移去按照董局規定丈尺訂期會定界線以重水利而固土權並令行會丈局會同詣勘實爲公便謹呈 
[兩輪船之行踪]  
　　本埠昌興輪船公司接香港消息謂該公司中國號於九月十一日自香港起椗可於今日（十四日）上午駛抵吳淞該公司即於上午五時半派遣駁船亞歷山大號駛抵淞口迎接搭客郵件如有搭趁該船出口之旅客可於下午新鐘四時在新關碼頭趁駁船前赴淞口本次中國號滿載旅客商貨取道長崎横濱檀香山駛往舊金山 
　　昨日午後花旗輪船公司之委内瑞拉號自滬開往日本各口岸及舊金山載貨六百噸内有絲千包 
[稅所稽征員解稅被搶三誌]  
　　滬海道尹淞警察廳長上海縣知事均接省長訓令云案據上海稅務所長陳超衡呈稱竊本年九月一日據吳淞江稅務分所稽征員唐沛然報稱本日稽征員帶同所役二名僱坐黄包車三輛來所繳解稅欵於十點鐘時車經愚園路口地豐路地方突來盜匪三人向末後一車撲來用白胡椒末將乘坐是車之所役胡國成雙目撲傷搶去手提皮匣一只内儲貨稅銀七百四十八元六角菸酒稅銀十元四角小洋四百十九角銅元七枚收稅票繳覈存根各三百四十一張換給騐單繳覈存根各三張分運單繳覈存根各五十三張弓口單繳覈存根各十六張菸酒稅票繳覈存根各一張路旁預停汽車一乘該盜匪即躍上向南飛駛維時沛然及所役李福聞喊下車追趕不及當即帶同原僱黄包車夫李福才等赴靜安寺路捕房報告騐明查緝報請察辦等情前來據此查地豐路地雖偏僻密邇捕房該盜匪等竟敢明目張膽白畫搶刧實屬不法已極除催令捕房趕緊跴緝並咨請上海縣曁淞滬警察廳一體協緝務獲究辦外理合具文呈報仰祈省長鑒核通令各屬一體嚴緝追贓法辦實爲公便並據冬代電稱吳淞江分所本月一號解欵中途遇盜刦失稅欵及單票缴覈存根業經呈報在案頃據該分所報稱單票繳覈存根該匪分裝十六函已由郵寄還完全無缺惟稅欵無着合肅電陳仰祈鈞鑒仍請通令各屬協緝各等情到署據此除指令外爲此通令仰速一體協緝贓盜務獲解究此令 
[水手頭目自認帶土]  
　　温州輪船此次由汕頭等處開駛來滬於昨日抵埠經海關洋扞巡率同水巡捕房探目何阿春等登輪檢查當在一行李中查獲烟土十七斤向衆詢問何人之物無人出認該洋員等正擬將烟土帶往海關旋有陸四團出認並稱我在江海關併徵巡船上爲水手頭目呈出海關水手頭目記號徽章一個該洋員等遂將人證一併解入捕房由梅捕頭提訊一過除將烟土送往海關焚燬外一面備文飭派何探目將陸四團押送地檢廳訊辦其記號徽章由該洋員帶回海關存候核示 
[新場鎭之妨姦行兇案兩則]  
　　浦東新場鎭婦人胡倪氏夫故後再醮於施阿夢爲室近復與德成昌木店夥倪阿昌姘識前晚阿昌前往婦處適承夢歸見之大憤持刀追毆阿昌身中數刀逃回店中俄卽氣絶當由該店主報告警署將施阿夢胡倪氏拘案報請南匯縣知事蒞場相騐又該鎭唐阿五與明新襪廠工人丁連昌亦因妨姦搶風互相打架已拘入警所押候訊明解縣訊辦 
[仁濟堂關於賑務之函電]  
　　仁濟善堂致南京齊省長電云閱報欣悉蘇省災情蒙呈報中央發帑二萬元庽滬紳民同聲感頌仍祈鼎力提倡飭令所屬各機關隨緣募助接濟源源庶幾積少成多冀敷分布慈雲在望盼禱莫名仁濟善堂籌振所董事叩文 
　　該堂致湖屬水災籌振會函云敬啓者敝堂頃接南北錢業蕭事撥來錢業公捐振欵項下内有指振湖屬洋一千五百元茲特照敷奉上請即查收並給收據爲荷當據復函云示悉承送到錢業撥助數屬水災振欵洋一千五百元除填收據送由主任蓋章明日交奉外合先肅覆云 
　　該堂致各典業函云敬啓者本年蘇浙皖鄂四省災民其田廬漂没者固已衣食俱無即幸而漂没未盡者亦必質衣易米暫顧目前轉瞬嚴寒恐刦後除生非加給棉衣不能苦度殘冬敝堂先事籌維擬請各省典業紳商於舊曆八九月間劃當時懇將原舊衣褲量予留出撥濟爲災民禦寒之具施當其厄功德無量云 
[寰球學生會介紹部消息]  
　　寰球中國學生會介紹部茲需請歐美大學畢業生敎授應用化學二人及機械工程敎員一人月薪各二百數十元如有能任斯職者須詳具履歷函致該會介紹部接洽可也 
[靑年會今晚之演說]  
　　靑年會於陽歷九月十四號（今晚）新鐘八時請陳鍾聲演說建造少年中國應有之人物陳君係金陵大學碩士現任靑年會全國協會學生部幹事曾週行全國鼓吹學生德智體三育是題爲當今最要之問題聽之必能獲益凡吾靑年亟應研究有志聽講者可向該會索取入座劵云 
[各學校消息併紀]  
　　坤範女中學　新閘梅白格路頤康里一衖坤範女子中學校長俞文耀女士前以清寒女子類多失學深以爲憾旋與各校董議决添設婦女義務夜學校目下已組織就緒章程亦已印好聘日校敎員擔任敎授惟經濟因難乃商諸丹桂第一台主允許假座演劇藉助經費日期已定於隂曆八月初五日想慈善家及熱心教育者定必樂於贊助也 
　　靑年會商業夜校　靑年會商業夜校學校支會定於本月十四號（星期日）下午新鐘二時在閘北滿洲路三畏里十三號内開全體大會報告暑假經過之事實商議進行事項並撮影以留紀念 
　　民生公學　海寗路民生公學於本學期增加課程添聘敎員夜學部又爲便利廣東學生起見添聘熟悉滬音之廣東敎員一人擔任教務現聞日夜各班均有除額可以揷班云 
　　進德學校　厦門路進德學校於前日上午九時行開學禮首由校長宣布宗旨次教務長致訓詞畢即授課該校敎習咸爲義務故取費至廉國民科半年止收三元高小科半年亦僅納五元現各科各級均尙有餘額可揷班云 
　　崇正學校　大南門外送子庵浜市立崇正國民學校訂於今日（星期）邀集該校校友於上午九時齊集校内開秋季始業後之第一屆校友會將上學期各校友經過敎授狀况互相討論以資考鏡已分别發致通告矣 
[寒雲主人演劇助賑記]  
　　昨（九月十三日）夜寒雲主人袁克文曁伶界夏月珊爲安徽水災助賑事假座城内九畝地大境路新舞臺演劇籌欵除特廂特廳等賣滿座外各客座左右前後隙地亦均爲之滿兩花樓各懸銀花藍一事下纖錦帶署寒雲主人謹贈六大字右花樓爲武進盛澤臣包定左花樓爲南洋簡照南包定遥遥對峙頗足代表我國中部南部兩方面之雄富他家先期趕定均不能得綜計一夕賣座之資逾二千數百金寒雲主人第一次現身舞臺計演崑劇議劍京劇審頭各一齣其奏演時座中撃節歎賞之聲不絶當其第一次出臺時左右兩花樓紛擲花朶一時有天女散花之觀臺下有三種聲一拍手二呌好三起閧與花樓中笑樂聲相應亦有凝神注視不他瞬者一種驚喜欲狂之態實平時所不能多見者也 
[滬南小火兩則]  
　　滬南生義碼頭同益里二十四號門牌蘇養眞家前日夜間十一時因煮膳不愼遺火積薪頃刻濃烟密佈光燄熊熊當被附近之第六區救火會得悉立騙皮帶車馳往取水澆救得熄事後由崗警報告一區一分駐所傳蘇到來飭罰洋五元又前日下午五時住居董家渡之沈和卿家因同居燃放爆竹遺火於凉棚頃刻烈燄飛騰當由崗警查知上前帮同救熄幸未蔓延後將沈帶所由王署員問明飭罰洋三元充公 
[汽車夫不愼之科罰]  
　　婦人李杜氏昨投法公堂控稱婦人日前行經法新租界被魏州渭所駕之汽車從背後馳來致被撞倒輾傷足骨今始痊愈請求訊究詰之魏州渭供認不愼求宥中西官判罰洋十元充公以儆 
[汽車撞傷行人]  
　　崇明人顧小狗昨日下午行經公共租界湖北路遇有某號汽車駛來未及避讓被撞倒地頭臂受傷由老閘捕房一千三百零六號華捕瞥見當即前來抄錄汽車號數另雇車送受傷人往醫院醫治一而據情呈報捕頭查核 
[相騐萬竹路倒斃男屍]  
　　九舖地甲陸海林昨午投地方檢察廳具禀聲稱老北門内萬竹路中段今晨倒斃年約四十歲之男尸一具赤足和尙頭身穿白洋布短衫褲地甲奉二區一分所警署傳喚往查屬實惟無家屬出認爲特來案請求相騐云云梅廳長據禀後立委賀檢察官沈檢騐員等前往騐得該屍委係因病身死並無别故判令棺殮候示 
[出售死鷄鴨之科罰]  
　　江北鷄鴨客販近因新貨登場由江北等處乘輪運貨來滬投行販賣惟起貨時往往檢出軋斃鷄鴨賤價售去供人烹食每日多至二三百只第一區警署以此種死鷄鴨妨害衛生迭經下令禁售並派長警注意查察在案昨日有萬豐行内販客王祥將已死鷄鴨二十餘隻在彼零售購者甚多當被警察查見帶至署中經趙署長問明飭問洋五元着將起獲死鷄鴨携赴 
荒郊掩埋完案 
[拘獲姦騙案中之姜家楨]  
　　商人錢雲慶向在他埠經營其妻沈氏住居本埠南市近遭蕩婦周單氏牽引先與沈文祥毛大寶二人姘織嗣又與姜家楨私姘該氏首飾等悉遭若輩騙去典質殆盡迨錢歸家查悉控經上海地方審檢廳將錢沈氏周單氏沈文祥毛大寳等先後拘案訊明判决錢沈氏監禁六個月周單氏監禁六個月沈文祥監禁三個月毛大寶押候宣判在案茲悉此案迭據錢雲慶一再投廳具詞請求飭拘漏網之姜家楨到案究懲前日梅檢察長密飭法警李漢樑馳往小南門外小普陀橋附近姜家楨家内將姜拘獲解入檢廳即經檢察官提案預審一過判令收押候提在押之錢沈氏等並傳原告到案再行訊辦 
[汴籍老婦急痧殞命]  
　　河南開封婦人熊陳氏年已七十二歲近因來滬招尋伊子未遇客囊告匱投宿無資於陰曆本月十六日夜間在南市洞庭山碼頭弄内露宿適有住居該處三十七號門牌内之紹興婦人魯王氏見而憫之遂招留在家住宿不料夜半時該老婦忽患急痧吐瀉交作經氏代爲醫治無效延至昨日午後四時病斃該氏情急即投第一區警察署報告經趙署長立飭十六舖地甲查明滬上並無尸屬即投地方檢察廳報請相騐 
[貨船傾覆兩則]  
　　昨日上午十時太古公司德安輪船進口駛泊浦東碼頭之際有煤炭船一艘不及避讓被撞傾覆所裝煤炭三十六噸悉傾浦江船夥人等幸由鄰船趕到逐一救起事後該船户報告水巡捕房備案以便向該公司交涉又有寗波駁船一艘滿載小麥駛經五馬路外灘浦心適江潮高漲波濤衝激該船户駕駛不愼誤撞於浮筒登時傾覆舟子等雖遇救而所裝貨物已盡傾浦中矣 
[陳玉亭交保候訊]  
　　英商雷德在公共公廨呈控陳玉亭抵地糾葛等情由廨照准於昨簽發傳單諭令管理傳提事宜之中西包探將陳傳至公堂經中西官訊判陳交三千元人洋並保候訂期研訊 
[科罰一羣烟犯]  
　　粤人李魏蔡魏生文三杜炳等因在虹口天潼路二百二十四號二百三十一二號等屋内私設烟具容留張榮羅子榮崔大洪連生陳全唐阿昌楊炳蔡中記黄蘇梁元梁阿維陳官李阿南羅松鄧竹平龍錫李阿賢命德蔡同等吸食鴉片烟被捕頭偵悉於前日派令中西包探前往將李等二十三人連同烟具一併帶入捕房押至昨晨解送公共公廨請究經中西官分别訊明判李魏蔡魏生文三杜炳四人各罰洋十元蔡中記係蔡魏生之子並不吸烟從寛省釋其餘各人着各罰洋三元一併充公烟具銷燬 
[私帶嗎啡進口之懲押]  
　　江海關洋扦巡偵悉某公司輪船上侍者吳如眞從外埠帶有嗎啡進口特咨照水巡捕房捕頭梅羅於前日飭探何阿春往該輪船吳之房間内抄出嗎啡三磅連吳一併帶回捕房押至昨晨解关公共公堂請究即由海關西人上堂陳述遵一過之吳供稱此種嗎啡係友人寄存等語中日兩讞員以該被告私帶違禁物品判押西牢三月嗎啡送關焚燬 
[姦佔人妻之遁辭]  
　　通州人姜阿芳前向住居滬寗鐵路北王家宅之同鄉人阮寶康借洋數十元未還姜妻楊氏遂與阮姘識前日姜至閘北四區二分所訴妻不守婦道經牛警佐傳阮質訊據供因姜欠民欵項自願將妻抵押民處云云牛警佐諭兩造一併轉解司法科核辦 
[强搶小孩銀鐲之押儆]  
　　陳阿福昨投法公堂控稱商人日前懷抱小孩在門前游玩詎被匪徒王阿寶從背後到來强將小孩手上所帶銀鐲一付搶取而逸當被商人察悉喚捕將王人贓並獲請求訊究詰之王阿寳供民人實情貧苦無奈犯此不法行爲以後不敢再犯求宥中西官判王押西牢二月以儆贓給原告領云 
[欺詐與吞土均無證據]  
　　住居新閘大沽路七百八十一號門牌之周小弟在老閘捕房指控胡阿增串黨希圖欺詐洋一千元等情昨由捕房將胡拘解公共公廨請究原告延律師到堂聲稱胡阿增將烟土送至原告處囑爲代消詎被人搶去即串同探夥楊福根長發荳腐阿炳等將原告及原告之妻軋至四馬路長樂察館内欺詐洋一千元是以控請訊究訊之胡阿增供稱此項烟土係輪船水手頭目由漢口帶來胞弟亦在船上爲水手因知周先生（即指原告）販土爲生囑我送往倩其代消詎被吞没並無串同探夥將周邀至茶館欺詐求察並據見證投案證明被搶之土均係紅土惟搶時並未自覩是實經中西官核供以原告所　欺詐證據不足被告所稱被吞烟土亦無憑證會判將案註銷被告開釋 
[碼頭匪徒攫竊行李]  
　　滬南十六舖大達公司碼頭之大濟輪船於昨日午前由長江一帶裝運貨客到滬抵埠時有碼頭竊匪多人聯絡上船上探視客人爲由混入客艙内將搭客行李箱籠什物及客貨等件搶竊登岸被該輪船小工頭目田金奎所見上前拘捕詎該竊匪等特衆抗拒將田毆傷腰際等處各小工聞警畢集四面兜拿該匪等均上岸脫逃僅追獲徐小山李三子兩名後由該公司將受傷之田金奎送至紅十字會南市醫院醫治並將兩匪解送第一區警察署經趙署長訊明白晝糾衆上輪攫竊行李貨物飭將兩匪先行發往該碼頭鎖示一天再行中解警廳請爲嚴懲 
[跑街夥舞弊禁押八月]  
　　公共租界東棋盤街三十號門牌日商流邊洋行大班日本人某在總巡捕房指控跑街夥甬人周小弟在賬簿上假立户名自本年五月一號至八月三十一日陸續取去值價六百五十三元三角二分之呢絨各物雙賣化用等情業由中西包探將周拘解公共公廨諭着收押吊贓於日領堂期解究在案前由捕房吊出原贓昨晨傳同原告將被告周小弟復行解廨由張襄讞會同日副領事林出賢次郎質訊屬實判周監禁八月諭令帶往西牢執行 
[冒騙食物押禁半年]  
　　寗波人劉永福前在某西人家爲庖丁近已失業遂冒僑居虹口塘山路二十七號門牌本埠道勝銀行寫字之西人某名義於本月八號向百老淮路三百零六號門牌順康食物店楊樹浦路一百十六七號門牌順利牛肉莊舟山路九十二三號門牌張藏盛鷄鴨行騙取外國酒白塔汕牛奶牛肉鷄鴨鷄蛋等物變價化用前日又往順康騙物該店經理始起疑心一面將物與劉一面派店夥跟踪前往及抵塘山路二十七號門首劉並不入内致爲破獲喚捕拘入滙山捕房經捕頭詢悉前情諭着收押飭探陳廣義與西探麥克納司吊出贓物昨晨傳同被騙三店經理人將劉永福解送公共公堂即由捕房及被騙者分别上堂證明前情請爲訊究詰之劉供係向原告賒貨設攤零售並非冒騙中日兩會審官以該被告行騙證據確鑿豈容狡辯判押西牢六月以儆贓交三原告領去 
[携帶女子離滬之可疑]  
　　新世界出店李阿金前晚帶領女子馬小中子至北車站搭車他往被婦孺救濟會偵探王緯文查見以其形跡可疑向之盤詰李言語支吾因即拘解至四區警署經王警正訊問據女供向在法租界雷姓家爲婢云云王警正得供命解司法科究辦 
[流氓聚賭分别押逐]  
　　流氓張阿毛石阿福前日與同伴俞金媛錢和尙徐永興張和尙高阿林張培福謝寶林鍾雨橋金寶生楊兆洪王阿福高阿媛等在蕪湖路自由坊弄内聚賭竹牌被老閘捕房特别機關中西探目查悉以張等專事糾黨搶取烟土並藉端訛詐爲生協往將以上十四人一併拿獲連同賭具帶入捕房押至昨農解送公共公廨經中西官訊知張石兩人均係過犯判各押西牢半年期滿仍均逐出租界俞等十二人亦非安分之徒一併驅逐出境不准再來 
[誌謝]  
　　昨承中華書局贈第二十四期英文週報一册謝謝 
雜評二 
[北大校長問題（庸）]  
　　北大校長一席政府雖徇學生之請挽留蔡氏實則某派旣不慊於北大政府亦唯某派是從挽留之舉本毫無誠意故蔡氏雖應允回校而北上之期仍遥遥無日蓋北京當局之用心早爲蔡氏所窺破也　　 
　　顧北京當局雖無留蔡之眞意而又不敢不敷衍學生以減少學界之反響而態度遂常暗昧即如蔣智由長北大之說據蔣君所公表龔心湛確有電勸駕然敎育部秘書與北大學生之談話又謂蔣長北大一節不惟敎育部莫明其故即傅次長赴國務會議時詢及此事政府亦都不知玩其辭意一若蔣氏繼長北大之說純爲私人間之希望與政府絶無關係抑知蔣氏方面國務院固有正式之函電敎部所聲明按之事實乃絶對矛盾政府中人手段之譫秘一至於此嗚呼北京之學溝殆未易平也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談垚夫 
　　自由談三字皆用當代名人字跡每星其期關換一次　今日係侯堯夫先生手書 
新談 
[京華哭夢餘記] [  鍾黛]  
　　（四）北就政局中之無名英雄（英公使朱週典） 
　　項城挾叱咤風雷之氣以臨中國其生平覺無一人可畏懼即有不當意者不難設一法耡而去之也惟英國公使朱邇典駐華　久洞悉我邦情勢並擅長中土方言因到任之年月最早論資格得於各使座中占首席向中央每有所言常軸者甚難應付嘗爲項城總統所深憚外交界慣例每遇各公使因公晉謁極峯必先期約定謁見時刻項城每聆朱爵使來輒躊躇不能自安嘗顧左右之參與機密者密籌對付之方策焉至其如何對付事關外交秘密謹從省略且此篇所述固專重朱使之爲人也 
歐洲大戰局堅持閱五載波及五大洲交戰國逾二十營茲奮鬭生活之民族驟　至四十餘種亦可謂極空前之偉觀矣然其結局其間所以判優絀决勝負者獨不在四十二英寸口徑之大砲而在外交家三寸不爛之舌與會議席上之數管鵝毛水筆誠覺出人意想之外而不知此等公例已早能於數年來北京外交界之趨勢見之是以德奥諸國人士言論自始至終專注重於朱使一人之身而集矢於英國外交彼固知此一人之手腕與其上游形勝足以制彼數十百千人而有餘若德使辛茲者無論其如何神通廣大倉卒東來非朱使之資深識裕者比即衡以『知已知彼』義不有若干歲月之『長久任期』 
又何能於『知』我處得有圓滿之效果耶 
　　靑島一役苦戰逾月德軍勢窮力竭某國幸占勝利彼時趾高氣揚之態與其横絶一世之雄心直有豐臣秀吉超山越海平定支那四百州之氣概我國政府與人民惴惴焉朝不保夕外人亦深患之遂一展其妙腕以折某國人方張之氣此第五號要求之所以終見收回也而某國人士以項城之善於借重他邦積忿甚深急求一洩中國遂從此多事北京之政象遂覺三數年來迄難寗息也 
劇談 
[東籬軒雜綴] [  柳遺]  
　　行頭約爛儀表增妍觀　所繋自不得不稍加講求然務求其是而萬弗功過於求致背劇義呌天一身最不注意服飾且亦極厭新時舊袍一龔神色倍佳功深養到固可不借重於絢爛之行頭某日見某伶演落馬湖一場換一次乃喟然曰演劇非開估衣舖也天尋找施公身未帶有長物更何得隨在更換徒重表面其藝可知今日之楊小樓以老譚之說爲法守者也然又何會以其演劇不換行頭而減其盛名或曰俞五之金錢豹亦一塲換一次子有說乎余應之曰斯則余之所贊成金錢豹爲妖物善於變化雖十易服亦固其宜又有一事閱者所當注意俞五於更換時上自盔頭下至靴子每與其龔子作一色此與他伶不同之處然愈以見其精密夫旣云變化自當全部改觀也 
　　靴子普通皆用黑色三麻子演老爺戲以綠錦作鞭現時沿用之俞五演金錢豹靴色甚多每以其襲子之花色爲轉移如襲子爲金紅花則鞭作金紅色餘類推然僅用之於金錢豹劇而萬不能移用於他戲者也此外則孫悟空之穿黄色黑條鞭判官之穿紅色鞭成爲劇界之一種習慣而短打武生有白地黑花之快靴余意艾虎賀人傑輩穿之亦極得體黄天年事雖不高覺其地位似不相宜近日滬上盛行粉紅及淺湖色緞厚底靴靴頭有虎頭式演槍挑小梁王之岳飛且穿用之則變本加厲矣粉紅淺湖非色之正若用以製蠻靴爲女俠之用未始不可岳飛何等人而竟穿此不正色之鞭更有演長板坡而穿白緞鞭者矣從心所欲漫無限止亦戲劇前作之悲觀也 
雜錄 
[藝文談屑（二）] [  瘦鵑]  
　　幼時讀李華弔古戰場文每覺毛髮森豎竟體瑟瑟有冷意其描寫逼眞處幾不知其爲文爲畫也比見商邱陳熙堂塞下曲凡六十字字字凄咽儼然一篇弔古戰場文是能以少許勝者其曲云城頭鐵邃吹欲裂征人起舞看明月刀光掠鬢冷於雪昔見楊柳生今見楊柳折健兒枕人頭老馬嚙人骨回首關山怨離别隴頭水長城窟生人涙死人血溯自歐戰發後法比俄諸邦咸在連天烽火中俄多故兵燹之慘尤甚遥想烏拉山東當處處有生人涙死人血也 
　　歐文W.Trving爲美國文豪以律記一書著而『阿爾哈姆勃拉』Allhnmdra一作功力亦正不弱其寫回宮景物靜婉而得妙趣如有花中紫蘭燦發筆端　謁作幽韾也畏廬老人 
 
[意大利奇諾佛造像之九]  
嘗偕魏冲叔譯之顔曰大食故宮餘載譯筆亦工細遠過近年譯作弁以小序云故宮者亞剌伯所遺西班牙宮也途閣垂圯已無故釘輩路猶存但有殘旭夜泉咽乎夕殿秋蘿被之繚垣緬想覇業方詡義征顧甚楨締造幾致於千禩叔末澆訛乃亡之一夫驕狎生於孱王誅論遂及權首勳舊漬墀下糢糊之血帝鬼作月中呵殿之聲朱塔秋高紅兜人遠肥松熱杏空含亡國之悲老習荒靑已收攬古之筆張洖之叙艮嶽花石傷心余懷之記板橋綺羅過眼嗚呼此蒙業者所以必仗乎人謀而懷古者亦難全委乎天醉也筆至簡鍊故自可誦吾尤願梅村復生以作永和宮詞之筆爲作一宮詞也 
　　聯語爲文學中小品然非絶頂聰明人不能得佳句歷年所見頗夥而贈妓聯中尤多佳作殆脂粉之韾足以問發文人巧思耶前人舊作如贈運香云上有並蒂蓮下有同心藕歡作沈水香儂作博山鑪贈如意云都道我不如歸去試問卿於意云何均妙造自然近人如黄摩西贈吳水香上頭云水軟山温仗亭亭圓月風姿撑半壁鶑花世界香濃酒　趁嬝嬝束風年紀做一分燕子人家某君贈水子云水哉水哉胡然而天也胡然而帝也子兮子兮如此良人何如此良夜何某君贈小如云小住爲佳得小住且小住如何是好欲如何便如何以上諸作均不愧才人之筆 
　　莎翁名劇可二十種以「威匿司商人」「哈媾來脫」「馬克白司」三種爲最著世界名伶咸爭演之海上梨園中亦時有「威匿司商」湧現於紅氍毹上揭藥曰肉劵曰女律師雖具體而微亦足動一時耳目美國名伶施穆來氏P.Smalley近以此劇攝爲影戲自飾猶太人歇洛克而以其夫人飾鮑梯霞摩　特工一時稱雙絶觀者於曰幕電影中恍見莎氏妙筆之精神云 
小說 
[緹騎外史（四）] [  春醪譯]  
　　哈利戈登時語女郎曰吾乃不信皇帝之蠢此人似藴智肌理堪勝國家之重邇來復致力釋放農奴言時皇帝忽亦引駕戲園哈利則曰觀之皇帝來也四周羽林之士立時引駕而入而皇帝即四就臣工晋語狀頗融洽合塲之人見皇帝至亦起嵩呼夾道侍立於是皇帝十二侍從之臣亦徐徐行邇分立左右園中亦立奏國樂福我萬歲之音四溢阿達白耶偷竚皇帝片刻曰御容乃不横暴似一君子吾却未曾展謁今日緣機始面官家言時廂位之次忽有槍響響聲奇速連作三響合塲之人聞聲大需而哈利戈登遽起奔之次廂進擒一人其人正圖奔軼見有追者遽出利刃中哈利肩脇哈利着刃其人復前進下梯而哈利猶不之釋直經甬道至池廳中哈利痛極而暈一暈其人遂雜人羣問不能辨矣此時阿達中驚久久竚立廂次 
亦莫明哈利何以知此剌客一躍而出合園之人旣淆亂而樓廂亦立散阿達之父亦入詔阿達曰阿達吾儕宜返園中之事不過爾爾皇帝幸不受傷而剌客亦終不見獲衆人擾攘間槍聲忽震亦不知起響之方向皇帝縱倖免而池廳中乃死一女郎並一年少之官吏負傷絶重吾在樓次亦不知黨人之羽翼遍於梨園則竊爲爾危今緹騎如雲盡集門次檢取過客吾特不之畏耳於是阿達出臂老人相將下樓阿達一手取天鵝絨觀劇之衣映曜炬火而衣次忽有一物下墮廂中則廂中簾幙着地之處横一手銃銃短而製之絶精父女見之大駭以此槍必剌客所遺則檢起納諸板壁之洞壁上固有一洞掩以浮塞出塞納槍亦復綦合此足證槍聲之發必出此間而廂位之主人必與其事矣皇帝雖不受傷而事已巨險老人尤無一語挾女徐徐自千百人中力擁而出直登焉車車中薦以户茵御者勒高頭之馬纓絡均銀製邁步直趣行積雪堆中似水銀之下瀉速乃無藝時一轉折已至公車之場場上積材料至夥馬遂不能徑前而車中奇媚之女郎睹此奇變竟大駭思索思極而夢似已身即爲主犯躬干犯憲已上殺人之台則入憟力以身偎就老人（第二章完） 
[自由談之自由談] [  不冷]  
　　妄想二　專心軍事之人苟能練一軍隊人　必多而確有紀律有知識有技能而絲毫不預聞政事以爲國家軍隊之基礎豈不甚佳 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[一週間世界問題之經過]  
　　山東問題　本問題於最近一週問未有車實上之進展然綜合各方面之消息觀之則種種態度有可得而言者美參議院方面除民主黨主張批准外共和黨之大部分仍持修正說甚堅其一小部分如滑震等别有調停之說大致謂對德和約不能不予批准惟山東德人權利之讓與日本美國决不能贊同今宜一面批准德約而同時附加以聲明謂不贊成山東之處置云至民主黨參議員謂九月間必可批准云云則東報固有此消息也美總統威爾遜以本問題爲他黨所扼乃乘檢閱太平洋艦隊之便順道赴中央各州演說預定演說之地有三十歲大意謂批准德約於山東之前途無甚妨害而不批准德約乃有用兵之慮今惟有勸告日本發布一種不利用此條約之質言允以山東主權無條件歸還中國云云（詳本月十一日本報路透電）然據東報所載謂美政府欲日本政府發布此種覺書日本政府以爲已詳於前此之宣言不願再有覺書提出也日本一面不願提出覺書而其議和隨員松岡脩一則由法至美聲言於紐約曰日本待機會一到立即將山東交還中國此後幾個月以内或幾星期以内中日交涉或即開始解决亦未可知云云蓋此一問題苟中日自行解决美國自無置喙之餘地而美於德約自易批准松岡此言爲促進德約批准計歟抑或中日間果有解决之默契歟此則未易測也美國國務總理藍辛對此問題本勸威總統勿屆從日本然和議以前曾與日使石井訂有協約承認日本在遠東之特殊利益因此大爲國人所攻撃據藍辛自白謂當時並不知英法與日本已有密約實無間接助日之意而輿論殊不能諒之據東報所載謂藍辛以事與願違而又無以自解將行辭職云 
　　巴黎和會問題　巴黎和會於上星期二（九月二日）以奥約修正全文授與奥代表團限於五日後卽行簽約奥代表一面援德前例請求和會寛限兩日一面遄返維也納以拒納之問題取决於内閣國會六日路透電社消息和會已允許展期定十日在聖哲滿簽約奥國内　國會開會之結果决定接受總代表任納博士於星期日（七日）返法頃得十日路透電稱現已如期簽約我國代表亦已簽字惟羅馬尼亞與巨欲斯拉夫代表以未奉其本國政府之命令未簽蓋羅馬尼亞對於少數人民權利一條先經要求保留而後簽字聲稱奥約規定少數人民應置於國際同盟保護之下此與羅國主權有碍（按舊奥匈帝國東陲外西爾凡尼亞省居民爲羅馬尼亞人種羅國之要求保留者以此）和會拒絶此項保留之要求謂須無條件簽約否則不簽亦可巨哥斯拉夫除要求同樣之保留外（按巨哥斯拉夫殆疑和約之少數居民一條包舊奥匈帝國之南斯拉夫人民而言）并不直和約劃拉特克斯堡鎭Radkenaderra於奥之辦法揚言交割以前擬焚燬該鎭現和會對於羅巨限星期六以前决定態度云羅馬尼亞侵佔匈國和會提出嚴重之牒文後據羅代表陳述八月二十三日和會發出之牒文未曾達到羅京高等議會據此即取銷哀的美敦書另派專員賚嚴重之公文遄赴羅京促其政府踐行協約國要索之條件其後巴黎盛傳羅軍已退出匈境惟是否以協約國之警告而有此舉則猶未能揣測也德國新定憲法有容許奥代表參與國務會議及參議院之規定協約國深恐此項規定足以爲德奥合併之張本遂於九月二日致牒德國要求修改憲法取銷前項條文限十五日滿意答覆德國答文（見十日本報）英法諸國以爲含混不能滿意惟所取態度如何尙未接到電訊 
　　叙利亞問題　叙利亞本亞洲土耳其西南沿地中海一帶地戰前法人勢力已根深蒂固及和會討論土耳其瓜分問題法人早視叙里亞爲囊中物近美國代表團申請將阿美尼亞米索波達米亞叙利亞三地歸美國代管法國輿論乃大爲激昻其後英人在叙利亞海口貝魯特Beirut拘捕前充土國間諜之伊米爾賽特EmirSaid法人皆稱英人不當在法國勢力範圍内擅捕人犯遂疑英人亦將步美後塵染指於叙里亞并稱英在一九一六年與法締約以叙里亞許法今不當蔑棄前約侵法利益以擴張其在海若士Hedjaz及巴力斯汀之勢力於是英法美三國間之盟好大有動摇之勢幸英人態度鎭靜埃及蘇丹首相愛蘭堡將軍Allenby親自巴黎遄返英京勸令政府發表叙利亞劃管法國之保障以緩和法國之輿論而免協約大國間之猜疑 
　　罷工問題　最近一週間英國於此問題益見困難據本月四日電稱三角同盟（礦工路工及運輸業）提出四條（詳七日本報路透電）其大意直不許英政府反對過激黨又不許政府以兵力壓制罷工者耳八日電稱工業聯合會在格拉斯哥開會其主席之宣言不主張局部罷工不主張革命而自信能以投票獲得所求且謂勞工政府不日可以成立（詳十二日路透電又决議要求國會草定破壞資本家利益之政策蓋不但罷工要求而已直欲以勞工取政府而代之而其政 
策則以傾覆資本家爲惟一急務使果成事實其去過激黨也幾何故事至此時問題在勞工政府之何如而工人之復業與否直談不到此矣法國馬爾賽航業人員之罷工據六日電稱已有三千人上工而罷工者尙有九千人美國方面鐵路工員漸見緩和現除紐約劇場二十三家外殆將完全復業然其躍躍欲動之暗潮猶未可樂觀也日本砲兵工廠工人之復業不過以温和手段作暫時解决耳其問題固仍是懸案也五日砲兵工廠軍官以八時間作工問題徵大阪工業會之意見工業會直贊成之十五日勞工代表選舉會砲兵工廠亦得出選舉人一名蓋政府方面已承認其爲工業團體而不復以軍法部勒不得謂非讓步也 
　　美國近聞　據中美新聞社傳來舊金山電訊言海軍總長丹尼爾氏近在舊金山校閱太平洋艦隊列入校閱式者共一百八十五艘重量二十六萬三千噸當美國海軍總數之半丹氏迭發演說謂美國海軍不在征略侵奪而在驅除强權擁護公道使世界享受自由和平不再呻吟於强暴壓抑之下云云美國飛行家擬建造極大之飛艇能在空中滯留三星期接連航行二萬英里並在阿拉斯加（接近西比利亞）巴拿馬檀香山古巴諸地通行郵便設置停留場 
[巴黎和會奥約授與禮詳誌]  
　　六月二日午刻協約國及其聯合國全權代表集巴黎西北聖哲滿Saint.germain之石年宮以業奥和約受粤國代表所採禮節與五月七日在脫利亞農宮授與德約時大致相同代表席次略有變更且有缺席者當日授與之奥約都十四章其中第三章政治條欵之意大利節第五章陸軍條欵全章第八章賠償條欵全章第九章財政條欵全章皆保留未發然已佔篇幅三百頁裝成四折頁之鉅　矣茲摘譯法京大報之記載誌其詳情 
　　會場之佈置　石年宮庋置古物甚富有前史時代 
 
[奥代表受和約出宮回邸之攝影]  
居中前行者即奥代表任納博士左臂所挾即對奥和約 
古生物之骸骨有巢居時代高盧地方Ganle之地圖０火爐架上有半笛石象像二則考古家拉戴脫Lnttet卑爾脫Pertbas氏也火爐之前聯長桌爲長方形代表環坐内外兩側略與脫利亞農宮之布置同桌上舖紅毯各代表前置墨水瓶筆桿銅筆白紙各一代表席次正面八人會長克勒滿沙居中右爲美總統威爾遜及美代表左爲英相喬治及英代表右面外側爲法意比代表十七人内側爲希獵中國·中美諸共和國·亞拉拍之黑哲士·非洲之賴比里亞·暹邏代表十三人左面外側爲印度坎拿大·澳洲·日本·波蘭·羅馬尼亞代表十四人内側爲南非洲·紐錫蘭·葡萄牙·㨗克斯拉夫·塞爾維亞代表十人奥代表席在會長度之對面一排沿壁爲各國秘書席奥代表席之後爲奥秘書席又其後爲各國新聞記者席 
　　各國代表之海會　開會禮原定正午舉行協約國代表最先蒞會者爲巴拿馬代表時爲上午十一時籌備人怱促間未能如禮招待二十分鐘後會長克勒滿沙偕隨從武官毛大克將軍Norlaed戾止衛隊如儀舉槍致敬次爲爲日本代表某氏·英國代表巴爾福·法國代表克羅子希臘代表某氏再次爲福煦統帥十一時四十分至五十五分一刻鐘間各國代表聯翩皆至外務部贊禮員某氏導之入宮旋鄰近之敎堂報午英首相勞合喬治準時戾止所未至者獨美總統威爾遜衆意總統必不爽時疑御者道途生疏或誤入他道禮官波色Poncet聖哲滿道中遍樹標幡必不致誤及十二時十二分美總統汽車始至總統言汽車至聖克拉道中橡皮輪破裂致未能準時戾止極道歉忱衆始信大政治家必不失信獨御者使之愆時耳 
　　協約國全權代表旣皆蒞會就席遂命使者催請奥代表十二時二十分奥代表及其隨員等共十三人御灰色汽車三輛蒞會代表皆御禮服高禮帽獨一人戴軟帽總代表任納博士笑容可掬率其同僚隨禮官入宮禮官讚曰奥國全權代表諸君至矣奥國代表團者首相任納博士Renner政治顧問大學敎授哥爾脫漏博士Gerthor政治顧問外交長代表斯康巴夏Sohonbauer外務司長克拉痕Klein大學敎授拉買希Lammasch政治長彼得Peter愛沙夫Eichoff鞭勒博士 
Scheller等代表六人高級隨員七人也旣入室向協約國代表鞠躬致敬協約代表起立答之皆就座 
　　會長这演詞　於是會長克勒滿沙起立致簡單之演說曰奥大利共和國全權代表諸君乎協約國及其聯合國責任余以吾人所議决之和約遞交君等今日所遞交者雖以余之保留數款而非全約然至少爲君等現在可以加以磋商之重要部分也次會長聲明和會所决定之磋商手續謂雙方討論不次會長聲明和會所决定之磋商手續謂雙方計論不可口傳當用筆述討論之限期爲十五日在十五日限期未届以前君等以文書遞來討論和約之條欵則吾人樂爲接受之然考查之手續僅能在十五日限期内爲之繼讀和約每章之題目（已見路透電不譯）又謂下列之條欵日後再交即（一）關於意大利之政治條欵（二）財政條欵（三）關於賠償之條欵（四）關於陸軍之條欵在十五日限期未屆以前奥大利代表有權請求解釋或呈遞答復高等議會接到在前述期限内呈遞之意見書經考慮後即送致筆述之答覆書於奥代表同時宣布奥代表應行切實答覆之限期便長語畢譯員孟都Nontoez先譯爲英語某氏譯爲意語最後譯爲德語秘書長杜泰斯泰Dutasta自會長手中捧和約全册遞交奥總代表任納博士 
　　奥代表之答詞　於是任納博士起立操法語展讀譯成之答詞音調沈靜清朗重要處數加重頓甫讀數語室隅突發碎裂聲任納博士語中止衆皆回顧則照相者偶以不愼觸碎窗問玻璃也博士乃繼續續詞其文曰日耳曼奥地利人民之靜候此日以解决其久懸未决之國運也久矣吾人歷辛苦而不辭者願見解决時期之即至也蓋吾國重遭慘刦地方糜爛解决之時期一至即可重見和平在此光榮之會場中吾人遂有機會考見此後主宰全世界者爲何物吾人之地位若何與夫吾人之願得獨立國家所必需之新生命也其條件若何從前之多腦河君主國協約國及其聯合國與之戰鬭又與之締結休戰條件者也今不復存在矣一九一八年十一月十二日者多腦河君主國消滅之時日也自是而後不復有君主不復有君主所統治之强國不復有亂離之聯合國不復有奥政府不復有匈政府不復有軍隊不復有統馭一切之機關現在所建立者不相統屬之獨立國人各設議院政府軍隊以自謀其政奥大利共和國之組織與其他七國同其方法皆非舊粤匈君主國之繼承國也吾人初之所以遭遇根本上之誤會與現在之欲在此高大之會場上揭露眞相者即此事實也至於會長頃所發表之公平宣言在國際公法上觀之誠不能反抗若謂改變一國之政制革廢其主要之人物以消滅其國民所採取之約文則據會長之宣言亦與國際公法之主義相衝突者也或謂從前之統治者逼其人民胥趨於戰爭之途是故舊君主國之領土與其人民可以繼承戰爭之責任解體帝國之遺傳物戰爭之遺傳物傾覆之遺傳物經濟擔負之遺傳物皆當壓於吾人肩上然吾新立之共和國蠲除統治他民族之企圖蓋舊君主國之所以傾覆以其具此企圖也吾新立之共和國更蠲除反抗革新之舊思想蓋舊帝國之所以爲人民之囹圄以其秉此舊思想也吾新立之共和國不幸而爲一九一四年所犯罪過之犧牲品然此罪過犯之者非人民乃舊政府也且新立諸國皆在戰爭停止以後始行成立日耳曼奥地利共和國初未自己宣戰未從事於戰爭亦未對西歐諸國立於國際上交戰國之地位也又在各方面觀察世人不能謂吾新立之共和國嘗對於某某繼承之國或新立之國立於戰鬭之地位也反之吾曹繼承之國方組織委員會集於維也納用和衷之辦法從速處理舊帝國之繼承問題而尤以繼承之職權爲重吾曹雖未訂結和約而卒欲賴吾人所請求列强之干涉與保障以整理舊日之共同行動實踐將來之國際關係孰知其在巴黎情勢大反於在維也納所爲者耶是故吾人冀能以此迷亂之情形揭露和會之前今日余猶不能以種種誤會之結果盡行揭露將來當以文書呈遞和會請求考察吾人立於諸君之前爲戰敗國殘毁國之一分子是故吾人準備聽諸君之命以擔負立於列强反對地位所發生之責任且自知其命運當在諸君手中然而吾人更有希冀者人道之覺悟母對於吾民而拒却不與自由處决之權利母對於吾民而有所限制蓋協約國與其聯合國對於哈白斯堡Hapsbergs與霍亨卓倫Hohenzollern兩皇室宣戰即聲明其目的在此自决權也吾人亦曾表示自動與熱誠之同意爲鄰族之福利而立即實行此權卽吾人之制定新憲法亦完全信仰列强所承認之主義以此權利爲其根據也吾人尤深信世界之眞理思想亦不願見吾人之經濟傾覆舊君主國經濟之破壞及限制吾國物産輸出之桎梏在最近六閱月内陷吾國於慘酷之境域較之戰爭時之痛苦爲尤甚拯救吾人使不罹饑饉之慘刧者其唯協約國及其聯合國寛大之救濟手段及其代表霍佛Hoober君所取之態度乎吾民雖在喪亂之中猶能維持秩序忍耐痛苦保守善意革命之役不染一點血痕領土五分之二雖爲鄰族所佔領而信仰和會之處决不欲藉口防護領土擅取軍事行動以獲戾於和會吾民安居歐洲中部爲和平與合理的社會演進之柱石苟公正且含民主主義之和約予吾民以必要之方術以謀經濟上之生存則吾民必不抛棄此態度也吾人深知授吾人以媾和條件者非他即君等戰勝國也吾人决以忠誠之態度考慮君等所提交之和案及君等所授予之訓誡至於徹底表明吾人之眞實地位及揭露吾人之生存狀况亦吾人義不容辭者也 
　　任納博士讀答詞畢譯員譯爲英意文會長問再有意見陳述否奥代表團起立鞠躬離席而出禮成時下午一點十五分鐘也各國代表聯翩回邸 
[歐洲之新局面]  
　　節譯美國評論之評論Frank.H.Simonda原著 
　　休戰時歐洲之局面　當去年十一月十一日德國承受休戰條件時俄國亂離分崩激黨殘暴奥匈聯合國小民族紛起獨立全國解體至在德國則帝制傾覆王室逃亡全國墜於革命漩渦之中凡此三國皆歐洲之帝制國也皇商威儀煊赫奴使子民而今安在哉同時中歐西歐之失國民族奔走呼援脫除束縳皆以建設新國號召於世全世界皆謂自由解放之時其在此矣波蘭人羅馬尼亞人㨗克斯夫人巨哥斯拉夫人希臘人法國喪失地與意大利未歸還地之人民皆乘時而起恢復自由舊日之專制皆臨末日舊日之君主或逃亡出境或孤立無援全世界以爲奮鬭之時已經告終歡忻鼓舞以享自由之幸福矣 
　　是故在當時歡忻鼓舞之中世人固不知當今和平建設人之前有所謂難題也又凡恢復生活之機能用新方術接代已覆之舊政治處理過激黨之擾亂行爲預防無政府之危險重納世界於軌道之上當時世人更不知其事業之艱鉅也世人固謂戰爭終止德人敗亡則和平之踵至猶晝之繼夜可任之自然者也舉凡制度上政治上經濟上戰爭所貽之大患與其破壞之重大當時人未嘗窺見也城市田野之傾圯蹂躪交通事業之毁壞物資生産分配事業之殘破從前之所謂秩序方術者皆敗亡殆盡凡此種種當時人慶祝戰爭終止之不暇皆置諸腦後矣世界男女老弱所期望者和 
專治內外合科至于戒烟及梅毒淋症均以德國最新法施治奏效極速毫無遺患　門診上午九時至下午四時診金一元出診下午四時至八時診金五元提早逾時加倍急症隨請隨到住院另有詳章　診所二馬路大慶里沿雲南路口二百廿九號　電話中央四四八六　楊小川　朱葆三　姚慕蓮　王湘泉　虞洽卿　沈仲禮　徐冠南　朱桂卿仝代訂 
月九日九月願愛國諸君態度鎮静月九日九月 
[黄子静醫生]  
本醫士統治內外各科時雜各症上午在北京路紅十字會醫院診治下午一時起至四時止在牯嶺路九號本寓內診治四時之後出診如遇急要病症隨請隨到電話請打至紅十字會醫院中央第五六九號可也 
[西醫侯光廸]  
門診上午十時至十二時下午二時至四時　出診在門診時問之外 
住址英大馬路泥城橋堍大慶里三弄一百十一號電話中央一八一九 
本館精製鉛版 
[小兒科洪女醫士啓事]  
本女醫士專治小兒急慢驚風推拿及眼科喉症一切時疫虔製各種靈藥現寓西門外小菜場福康里七號門診下午一時至三時逾時出診　門診五角　出診二元　號金一角　拔號加倍 
月九日九月勸營商諸君放大眼光月九日九月 
 
 

Page 19

 
 
平會議功業之速竣也新疆域之立卽劃定也戰敗國之立即承受和約也四年半之衝突立卽解决也是故人類皆傾心於巴黎和會受制之人民希望自由飢饉之人民希望糧食大多數人民希望戰禍不致重啓之保障總之距今八月以前世界拱手頂禮於戰事之終止莫不以爲千年和平之先聲也 
　　德國簽約時之歐洲局面　今德國已接受和約矣世界似已恢復和平矣然先前所抱之樂觀未曾見諸事實也歐洲大局雖不見大戰之發生然小戰之時起時止者何啻數十過激派之中傷歡洲文化者勢力雖似衰微然其控帶莫斯科仍若也德國内部之紛爭有增無已英法罷工風潮愈演愈裂卽彼新建國之民族當其解除縶梏恢復自由時吾人曷嘗不額手相慶然今則以領土之糾紛承襲從前爭鬭之故智一把亂絲仍未理清也波蘭㨗克執械對峙羅馬尼亞人㨗克斯拉夫人夾攻匈牙利之左右塞爾維亞北與羅馬尼亞爭巴那脫Banat地方南與阿爾巴尼亞人相持西與 
[中國係爭地圖（黑色者係爭地）]  
　　一東普魯士南部　　二上西里西亞　三德成　四東加里西亞　五東部喀巴阡高地　六比薩拉比亞　七南部佗布路柴　八巴那脫　九西脫雷斯　十北伊比勒斯　十一達爾馬西　十二阜姆及附近地　十三克拉仁福脫　十四北部亞爾巴尼亞 
　　意大利爭阜姆以和會之抑制始免衝突他若土耳其布加利亞希臘立陶宛愛沙尼亞來伏里亞烏克蘭諸民族吾人舉其名即知其爲紛爭之地域及危機之所在也 
巴黎和會之協約重要國宜若可以和衷其濟不生齟齬矣然而未也意大利會欲脫離和會矣法意軍隊曾在阜姆發生衝突矣正月間威爾遜總統蒞意意人竭誠歡迎典禮之盛自立國以來未嘗有也後則情勢大變意人輿論譏剌威爾遜詞令之穢褻亦立國以來所未有也日本對於主持和會之三大國怏怏不滿意亦與意大利具有同感是故共同戰德之五大國中其意見歧異者已有二國所存者惟美英法三國耳然美國輿論竟有反對英法仍保其從前不預外事之態度者苟其如是則異日英法而受德報復受意攻撃受俄過激主義之傳播美將袖手作壁上觀乎 
　　凡此皆法國簽約時歐洲大局之情勢也舉其大要則過激黨宣言反抗文化受其茶毒者二萬萬人德奥人民之差憤於和約之慘酷而蓄意報復者七千萬人意大利人民之怨憤英法如其五年前憤奥之切者四千萬人新近解放之人民互相爭鬭者五千萬人 
　　歐洲之危機　今日和會未畢之事業除處置過激黨外當以解决中歐問題爲大從前哈曰斯堡皇室之領地宜分配適當使奥民族之權利得物質上之公道以避免内訌之危像建設波蘭新國固宜使爲有生存能力之國然苟違反俄國民族主養則一旦俄國回復原狀必將與德國携手以抄襲十八世紀瓜分之故智德國東邊數省淪於波蘭觖望之餘固樂於聯俄凡此二端和會不得謂之小事也意大利宜使之滿意斯不致離貳西歐諸邦以與德國重述三同盟之前歡羅馬尼亞之要索宜爲之判定然判定之際不得不防維週密如羅馬尼亞所得太多則馬扎兒人之傾心於德不能免矣太少則羅馬尼亞將與德相結納又如羅馬尼亞得比薩拉比亞則俄國之民族主義大受打撃不得則羅馬尼亞必不接受和約條件而自由侵佔其地意大利之於阜姆亦然苟不以阜姆酬意人則意必與羅馬尼亞同其態度予意人則南斯拉夫族與意人之戰爭必無調解之方矣至如巴那脫地方羅馬尼亞人馬扎兒人皆欲得其全部塞爾維亞人則欲得其西部羅馬尼亞人今已對馬扎兒人用兵且欲脅逐塞爾維亞人矣在馬基頓地方有塞爾維亞布加利亞間之舊仇在佗布拉柴Dobredja石羅馬尼亞布加利亞間之爭執奥塞間在特來夫河北岸邊境互爭克拉仁福脫Ｋ 
lagenfort希臘與意大利對於北部愛比勒斯Epiiua及愛琴羣島爭持不下近來希臘軍隊在小亞西亞之士麥拿上陸意大利竟怒目視之比在東歐之危機也至在中歐則波蘭㨗克爭索德成Teahjen波蘭烏克蘭在東加里西亞以兵力相見烏克蘭與羅馬尼亞以爭布可維那而仇視益深烏克蘭㨗克匈牙利三國皆欲得東加巴阡高地而甘心焉 
　　凡此難題宜就各方面觀察始能解决英法之政治家不獨察各民族要索之是否正當而可以處置者也獨美國以三千英里之海岸爲東西邊界壤土不與歐洲相接始可以問題之正當爲標準假如關於東歐之最終相約損傷俄意兩國則愛俄意德三國同盟之侵犯者法首當其衝而英爲之殿又如英法不能使波蘭饜其欲望則波蘭不陷於德亦必入於過激派苟波蘭異日爲新造之强國則德或報法波蘭必議其後法之利也苟巨哥斯拉夫或意大利不滿意於和會之處置則異日有戰離貳協約兩者必有其一 
　　至於德奥匈布四國各以戰爭而喪失至大其感想態度之相同必非出於偶然謂用武力而能使之依照新界線安然無事此事理之所必無也將來俄或入於德羅馬尼亞意大利或離貳協約國皆未可知以法成予波蘭則㨗克必致觖望然㨗克之在新造歐洲所居地位至爲重要也 
　　從前奥塞利益衝突於是釀成現世界之大禍東歐問題糾紛不可解决於是危及全世界之和平吾人苟回想往事當知此新造之東歐問題十倍二十倍於往昔其危險爲何如耶 
[西歐停戰時兩軍交替概况]  
四年餘之大戰以去年十一月十一日在法國康比愛巨森林Oompiegne福煦統帥火車行營中簽訂休戰條件而告終當時西歐陣線上德國軍團十七有兵士三百萬人協約國軍隊皆歸福煦統帥統率有兵士五百九十三萬八千一百六十九人内比國二軍團三十萬人英國五軍團一百五十萬人美國三軍團一百三十三萬八千一百六十九人法國十軍團二百五十萬人意國及波蘭㨗克之支隊一軍團三十萬人會計二十一軍團據休戰條件德軍應於十一月二十五日以前退出比法盧森堡及亞爾薩斯洛林諸境十二月十一日以前退出來因河西岸全境來因河東岸十基羅密達以内地方及可倫Oologne可白郎士Ooblonz美楊可Mayenoe三城以東半圓周以内之境（圓以三十基羅密達爲半徑）前者爲德軍所佔領之協約國境故其退出斯限爲休戰訂約以後之十四日後者爲德之來因普魯士省境故其退出期限較前者遲六十右爲法國康比愛巨之森林林中列車爲福煦統車之行營上年十一月十一日之休戰條約即在此車中簽訂 
日 
　　其後德軍如約退出十一月中旬協約軍各自原陣地陸續開出先後恢復比國全境及亞爾薩斯洛林州又佔領來因河西岸地各國開出兵數之分配狀况列表如左 
　　開出總數　　　　　　開至來因區域者 
比軍　三十萬人　　　　　二十萬人 
英軍　三十五萬人　　　　　三十萬人 
美軍　四十七萬人　　　　二十五萬人 
法軍　軍五十五萬人　　　四十萬人 
合計　一百六十七萬人　　一百十五萬人 
比軍越本國境繞葆蘭林堡省Limburg之南境行一百六十英里而佔領荷蘭界線以東之北部來因省地方七百英方里英軍假道比境行一百五十英里佔領來因省地方二千五百英方里及可倫城之半圜橋頭堡美軍自法比交界地方循莫色爾河Moselle行一百六十英里佔領來因省中部三千英方里及可白朗士之半圜橋頭堡潘興將軍之大本營設在脫來夫城Treves狄克門將軍Dlokman則駐守可白朗士橋頭區域法軍則佔領來因省南部四千英方里美楊司半圜橋頭堡及亞爾薩斯洛林州舊境統將孟琴將軍駐美楊司舊亞爾薩斯洛林州則分爲洛林阿爾薩斯上來因三省自軍司令而外各設委員一人掌理民政洛林委員駐末士Metz亞爾薩斯委員駐斯脫拉司堡上來因委員駐哥爾瑪Oolmar自是而一八一五年以後普魯士所併吞之來因流域諸小諸侯領土一八七一年所割奪之亞爾薩斯洛林州皆不復爲德人所有矣（紐時） 
[對外輸出品之調查]  
　　蛋及蛋製品　中國蛋及蛋産品之出口事業逐漸佔商業上之重要地位大戰期間需要繁劇現在每年出口之蛋已逹一千四百萬之譜雖銀價高貴以金幣購蛋足令蛋價倍於曩昔又運費增高船隻缺乏而出口之旺初未稍减蓋夏令輪船冰箱地位擁擠則可曬乾庋藏卽待秋冬輸出亦不朽壞故蛋之出口可以終年不息者也中國購蛋或以斤計或以枚計斤計方法於買主方法極佔便利蓋賣蛋者不得檢去大蛋也然自戰爭以後購蛋者大抵改照千枚計算三四五六月及九十十一月間爲蛋市消索之時購蛋者往往深入内地小村鎭每日零星購入至在大鎭市則可每星期蒐集兩次經營蛋輸出業及製造蛋産品这商人多在大城鎭特派人員或特設坐莊客採辦蛋類至於檢查蛋之良窳爲蛋商最精密之手術除檢察其是否新鮮外應注意其形狀色澤蛋殻之堅度及清潔而最重要者仍爲求其新鮮 
　　下列數層應在購蛋之時格外留意 
　　（一）考察蛋之光澤（二）注意蛋殻是否有油光之外表蛋殻之孔是否充滿（三）對光照視蛋之氣腔（俗稱空頭）是否清楚（四）卵繋（即蛋黄蛋白聯接之部分）是否脫離以水擦蛋卽可知之（五）將蛋滾轉即可知蛋黄蛋白是否混亂（六）將蛋摇動而聞其聲卽可知其品質之良否（七）應注意其重量 
　　蛋自内地小鎭輸至製造廠之所在地若山東日本海參威諸地大概裝入火油木箱中每箱平均可裝大蛋二百八十枚中蛋三百枚小蛋三百六十枚每蛋相隔大概當小指之半中以稻柴麥柴高梁柴或木屑填緊有時用大木箱可裝蛋一千枚每箱裝蛋二百八十八至三百枚之裝箱費用約略計之爲火油箱每只九分一草繩一分八稻柴四分五人工一分八裝車費九釐合計一角八分一此外出口之費用則每千枚應納出口稅三分四釐五碼頭費一角一分七釐七稅關過手費一角八分八釐四至於蛋價一千九百十七年在輸出之中心點若上海靑島天津諸地大蛋每千萬價美金五元四角八中蛋五元零三分小蛋四元五角七分據最近之報告蛋價益漲現在每蛋大約需售美金一分將來苟銀價低落恢復原狀而中國以銀子計算之蛋價不漲則蛋價可以低至一半 
　　蛋之産品有蛋粉乾蛋白濕蛋黄及乾蛋黄數種其製造之方法如左 
　　將蛋洗淨敲碎後分開蛋黄蛋白蛋白則庋置二三日以待發酵其時清淡之流質逐漸減少然後加入少許阿摩尼亞使蛋白中含有酸性爲之減少移入温度逹耕氏一百四十度之暖室中鋪置塗有凡士林之金屬平板上以待烘乾乾後裝入可容蛋白粉一百磅之桶中至於蛋黄則須經過幾次篩漏使粘質盡去幾成流質然後以硼酸百分之二溶解之或用硼酸百分之一鹽百分之九之混合質或單用鹽百分之十二均可溶解以後倒入木桶中攪和之約歷十五分鐘即可裝入圓桶中輸出圓桶毛重五百磅内含蛋黄四百三十磅桶之容積爲十二立方尺自裝船以後可以保障歷四閱月不朽千九百十七年鮮蛋製蛋之輸出較往年减少則以輪船缺乏冰箱也計自上海裝出者佔總數百 
 
 
 

Page 20

 
 
   
 
 

Page 21

 
 
   
 
 

Page 22

 
 
分之二十四天津佔百分之二十汕頭佔百分之八滿洲里佔百分之七廣州佔百分之六拱北關佔百分之五其他口岸佔百分之十一（表略）氷蛋自南京裝出者佔總數百分之五十二漢口百分之三十七上海百分之十一蛋黄蛋白自上海裝出者佔總數百分之四十一漢口佔百分之三十四南京佔百分之十二天津佔百分之十其他口岸佔百分之三（譯上海中法新彙報） 
　　猪　　六十年前中國不知有所謂猪舞之工業蓋外人未嘗發見其用途華人遂以猪　爲廢物光緒初年始稍稍有人注意於此其始購用之者爲法國傳敎士數人然其用意不過見其怪異可以爲玩物初未曾有商業上之目的也及連至法國人或謂以猪　製刷子洗刷機器有刷盡油膩之能力自是猪　遂爲世人注意之商品其後用途日廣需求日亟而華人亦能集中猪　之商品於掌握中依據需求之程度以定價格之高下其始購運猪　當推英人最多一時執猪　輸出界之牛耳嗣德法美日商人亦漸漸揷足其間然在今日英商之購買力仍佔首席美日兩國則漸漸有與頡頏之勢 
　　華人喜食猪肉無論宴會便餐非猪不辦試思四萬萬人口以猪肉爲食品要件則中國猪　産量之不致匱乏從可知矣然而猪肉雖在中國全境爲必需食品猪鬃商之集中地則未必多遘也天津爲独鬃商業發軔之地故華商外商皆稱津鬃品質最佳至在南方從前香港輸出大宗猪鬃現在香港猶爲南部猪鬃輸出之集中點自南部漸移至中部漢口以位置上之便利亦輸出大宗豬鬃内地各省之猪鬃大抵集於漢口以待銷運即河南所産亦以漢口爲尾閭而不復輸至天津中國全境猪之所以繁殖非徒以農民大都育猪以供食品亦以育猪所需之資本至微而可博得厚利也猪鬃主要産地在四川爲重慶萬縣在河南爲黄河南（譯首）周家口其他廣西山西陜西雲南貴州湖北安徽湖南諸省亦均有之此種産地之所銷售未必悉數自産其實不過輸出之聚集地耳 
　　購買大宗猪鬃之方法大概先由産地華商輸運猪鬃入市求售至自市場運至製造廠或輸出地之手續則由製造廠或輸出地派遣人員承辦之漢口及其他中心點若重慶天津等地之大猪鬃行以派遣人員至内地市塲收買原料爲慣例此項人員即在内地開設行家俗稱坐莊收貨之方法先在本地報紙登載廣告或黏貼招子報告收　人於是由收鬃人下鄉先向屠户或猪鬃作零星購入俟積有成數即躉交坐莊坐莊購買之方法不看貨樣而必須仔細考騐最重要者騐其是否攙有水漬或灰塵蓋收鬃人往往攙水舞弊以索高價當坐莊購進時猪鬃大概打成包綑其中所含無用細毛或山收鬃人預先梳去又或並不刷凈卽售交坐莊坐莊收貨敷用即運送製造中心地或裝木箱或裝竹籃視運輸之便利而定 
　　屠墻採取猪鬃之方法宰猪以後即用滾水澆其皮然後用刀刮毛一若薙髮之狀在項上者品質最佳其他則短而柔矣平均每猪所得之毛只五斤三兩二錢長而直之毛僅半斤而已猪鬃口質之優劣大概視其色之黑白而分然亦有依洗滌梳　法之不同而分者現在所流行之洗滌法有二即蒸汽洗法與簡單洗法蒸汽洗法發軔於天津現已由津人傳入四川之重慶故俗稱蒸汽洗滌之猪鬃爲重慶　不論其在漢口或他埠所洗者也此法在四川久已流行然自一九一○年後漢口工人亦倣傚之蓋用蒸汽洗滌出品可臻精良凡包紥之繩爲黄色者即可知爲重慶　他種鬃則概用灰色紥繩以示區别至於蒸汽洗滌之方法可得述焉卽綑紥之猪鬃一經運入廠内即投入盛水之大缸中而不解其紥繩氣候盛熱則浸十日冬令則浸十五日而後將鬃撩起是時缸中所剩之水氣味惡臭顔色黄濁且有剥蝕皮膚之能力故小工之撩鬃者手指大都損傷猪鬃撩起後即可解去紥繩旋即用梳梳刷汚跡再用清水洗滌一次於是曝之日光之下或置火爐旁以待其乾乾後即紥成小組緊縛小木板而平鋪有格子子蒸濾器上其下通過蒸汽歷數小時後而彎曲者悉爲挺直蒸汽通畢遂解小組而爲最後打綑之準備由熟練之工人依其長度分爲數類擇同類者以繩縛其較粗之一端爲圓形之綑此曹分類及打綑之工人宜擇其手術精良者爲之一經綑紥後同綑之鬃長度相等不知者將疑其生長速率之相同也鬃則光滑清潔白色者猶中國之熟絲也以上爲蒸汽洗滌法至於簡單洗滌法之手續悉同惟不用蒸汽通過故用簡法洗滌之猪鬃不及前者之挺直價值亦产爱遜焉猪鬃卽已打綑最後之手續即爲磨滑繋縛之一端（通常對徑兩寸）磨剩之粉屑立即刷去於是每兩綑猪鬃用長度相等之白紙捲成一紥依次裝入大木箱而以中國油紙鋪其四旁樟腦粉灑入箱中木箱之入洋行不遽加蓋以待查騐内容每箱數綑長度皆同然購買猪鬃之習慣大概以擔計算每擔百斤各種長短之鬃皆有之通常蒸汽洗滌之重慶鬃一擔内含二寸長者二寸二分五者二寸五分者二寸七分五者三寸者三寸二分五者各十斤三寸五分者三寸七分五者各八斤四寸者七斤四寸二分五者五斤四寸五分者四斤四寸七分五者三斤五寸者二斤五寸二分五者五寸五分者各一斤五寸七分五者六寸者各半斤共計百斤 
　　近年中國猪鬃商業異常發達營此者競爭益烈是以弊竇百出竟有以馬尾毛攙入猪鬃者馬尾毛不及猪鬃之堅韌挺直奸商之手段竟能使之長度式樣與純潔之猪鬃無異有時染成猪鬃之色凡此種種中國製鬃商果能獲利然洋商則受重大之損失蓋馬尾之價大遜於猪鬃也某華商於猪鬃業積有經騐爲述防弊之法曰眞正猪鬃不易拉斷馬尾則抵抗力至弱即此可以知辨别之法再兩端剪平者必爲馬尾至猪鬃則僅一端修平此在打綑之時已有此區别苟牢記此兩法再稍加注意則不致受欺矣又有人謂某處所製猪鬃品質較佳某處較劣其實鬃之優劣不僅以製地而分尤在其産地之不同也老於此道者之言曰鬃之優點在於直粗長及製法四者山地所産之猪若四川北部諸省以其生長山嶺間其毛皆具前述三種品質即直粗長是至於湖南所産之猪生長農民家宅中食平常糟粕其毛即劣 
　　收鬃之價視其包中所含之貨品而異大概自二元遞減至四角含柔毛愈少則價愈昻然而每擔或售至數百元則以每百斤猪毛僅可製成猪鬃七十斤又以收鬃時每斤合十六兩輸出時則每斤需作十六兩八錢此外輸運製造種種手續在在能使價格高於收集時也蒸汽洗滌之鬃售出之價在一百三十六兩一百三十兩間現在爲一百三十四兩簡單洗滌之鬃在一百四十七兩一百二十兩間現在爲一百二十兩白色之鬃價格最高有時或售至二百兩總之鬃愈長則其價愈昻白鬃製法六年以前華人尙無注意之者及日人輸出大宗白鬃而後追躡其後湖南之白鬃品質最佳據稱日人輸入中國白鬃再行重製色澤更白而後輸至海外因以獲厚利故日人之輸出黑鬃者不多覯也製鬃之時期多以正六月間爲佳輸出事業則通年有之而尤以上半年爲多事業雖微而武漢一帶從事於此者在一萬五千人以上亦有婦女在猪鬃廠中工作者頗佔重要部分云漢口有通益鬃廠者製品最佳組織完備有專門技術家數人指揮其間得洋商之歡迎一九一五年在舊金山巴拿馬博覽會中曾獲奬章云（譯Peter　S.Jowe原著） 
[國際商業彙聞]  
　　美國棉花之趨勢與其出口同業聯合　美國素爲産棉最富之國其收獲豐歉影響於世界者殊大據最近之報告言今年美國棉花共種三千八百四萬五千三十四畝去歲共種四千一百十萬七千四百二十九畝兩相比較則減少百分之七·四五今年五月因氣候寒冷竟有較往年遲一二週播種者六月中天氣恢復原狀其結果尙佳惟其原因尙不止天候而勞動者之不足以致雖出重價裁培乏人美棉生産額除一九一四年外自一九一五年以至去歲其收穫之數無大差别而價格騰貴繼長增高更不知伊於胡底也推原其故第一歐戰之影響第二美國消費量之增加第三勞銀之騰貴是也美國棉紗業錠子數日見增加乃可知其消費額之大據今年四月間調查其錠子數共三千三百二十一萬三千零二十六個去歲四月間增加最多計三千三百七十三萬四千九百九十七個其國内消費額旣鉅兼以植棉減少收穫不良則今年棉價斷不許樂觀也 
　　美棉出口聯合會　美國棉業出口聯合發起之說屢紀美報今年五月十三日其著名産棉地紐奥蘭Ｎ 
ew　Crloan曾開會議組織美國棉花出口同業聯事Amerioan　Ootton　Export　Finance　Oorpoiation凡營棉花出口業者棉花栽培業者棉花商經紀人（掮客）等均得加入資本金一萬萬元大都爲自由公債該聯合得認外國公債而經手賣出又得發行社債並在外國栽培棉花是以其業務計畫規模極大凡有同業持棧單請該聯合通融資金者無不接受皆所以謀外國負易之便利耳聞該聯合進行迅速已認定二十萬金其計畫所定不僅在美活動而已並將至埃及擴張其勢力焉十月十三至十六四日間將在紐奥蘭開棉花同業大會並將招待世界之同業者云 
　　上海各國貨物進出口之比較　上海一埠爲萬國通商之區自媾和以後商業日益發達英美貨之增加顯然昭著閱海關日報當可知其詳矣進出口貨以英國爲最多其次爲日美俄腦威法丹麥瑞典義大利諸國顧上海爲中國貿易上第一港而英國貨又在第一港占第一位今試以英國貨爲十與各國比較之當如左列之數 
進口　　　出口 
英國　　　十　　　　十 
日本　　　七·五　　七 
中國　　　六　　　　五 
美國　　　四　　　　三 
俄國　　　二　　　　一·五 
腦威　　　一·五　　一 
法國　　　一　　　　○·六 
丹麥　　　○·七　　○·五 
瑞黄　　　○·六　　○·三 
義國　　　○·五　　○·二 
　　日貨進出口之近情　八月下旬日貨之運入中國者計日金一千一百五十二萬二千圓華貨運往日本者計值一千七百四十八萬七千圓相差五百九十六萬五千圓由本年以來總計之則日貨進口共值二萬七千一百三十五萬三千元華貨往日值日金一萬八千七百三十萬元計日貨多於華貨八千四百○四萬六千元即爲華商應解現金之數以地方分之則如左表 
　　日本貨進口（單位日金千圓） 
　　　　　　八月下旬　　　　　本年以來總數 
東三省　　　二五一六　　　　　四四一四九 
北省　　　　三八八八　　　　　九二三七一 
長江一帶　　五一一一　　　　　一三三八三八 
南省　　　　　　　七　　　　　　　　九九九 
　共　　　一一五二二　　　　　二七一三五三 
　　華貨往日本（單位日金千圓） 
　　　　　　八月下旬　　　　本年以來總數 
東三省　　　一七五七　　　　　二二九七一　　 
北省　　　　一三七五　　　　　三九一三六 
長江一帶　　五四四五　　　　　九三一六二 
南省　　　　八九一○　　　　　三二○三八 
　共　　　一七四八七　　　　一八七三○○ 
　　各國輸入機器之競爭　我國爲將來世界之工業中心地早爲歐美人所稱道近日美國機器商人對於其同業促令向我國力圖發展謂英國方乘此機會竭力擴張因以下表爲證蓋歐戰以來六年問之狀况鈎稽海關報告而得之者也其種類以清花機印刷機織布機紡紗機爲主表如左（單位千兩） 
　　民國三年民國四年民國五年民國六年民國七年英一五○五一○七六一二五八　六七○　六六九港　二七四　　六五　　　七　　一四　　一一坎　　　二　　　　　　二七　二○三　二二一日　一九六　二五三　五三一　三二三　六四三美　　　一　　一五　　二七　　一六　一五九餘　　三七　　一○　　二二　　一○　　一二共二○一五一四一九一八七二一二三六一七一五就右表觀之英以戰爭之影響較諸戰前減少一倍有餘然尙不失爲首位美於民國七年可謂突飛之進步然尙未足與坎那大爭衡而坎那大與香港固猶是英之範圍也日本於戰爭中增加至兩倍有餘僅遜英國一步則於交通上佔便利爲多惟和平時期中尙不能無變動蓋就共數觀之最多至二百餘萬兩最多至一百二十餘萬兩而忽進忍退漫無規則蓋純係歐戰中紊亂狀態斷非循軌之標準也 
　　英國每年産金額　英國每年所出之金在世界産金額中佔六成去年一年所出之金值五千三十五萬五百鎊重一千二百八十萬五百六十七盎斯合算之約有三百六十五噸適符一年之日數苟每日開採金礦絶不停工則一日平均産金一噸矣英國造幣局以金一噸製成沙佛令十一萬四千二百四十枚云 
[一星期海關報告摘要]  
出口 
　　花生油木油五千五百四十擔　往塔科馬（西德爾附近）蛋及蛋製品六千三百九十五擔　花生仁　八百九十五擔芝蔴油木油一萬零零九十一擔　以上往西德爾 
白絲　　　十九擔九十七斤　　綠茶　　二百五十一擔乾蛋黄　　七十五擔　　　　　以上往志克哥 
白絲　　　一百八十七擔六十一斤　往紐約 
以上八月三十日阿非利加丸出口 
　　豆及豆餅　五千○○七擔　　麫粉　　七百五十擔 
麩皮　　　六千五百六址二擔　菜子餅　一千○十二擔 
棉子油　　一萬六千六百六十擔　　　以上八月三十日 
菜子　　　三千五百九十三擔　　　　和歌浦丸往日本 
牛骨　　　三千三百三十四擔　九月一日往鹿兒島 
菜子餅花餅八千五百八十三擔　往大阪 
雙宮絲頭　四百七十七擔半　　大豆　　一千九十三擔 
麩皮　　　二千四百五十擔　　以上往　以上九月一日 
菜子餅花餅六千二百五十一擔　横濱　　柏林丸出口 
麵粉　　　一萬一千二百五十擔 
麩皮　　　二千四百五十擔　　　　　　以上九月二日 
菜餅　　　三千三百二十四擔　　　　　往日本 
白絲　　　一百廿二擔七十八斤繭綢　　七擔七十六斤絲頭　　　三十擔八十七斤　　棉花　　五百七十六擔 
紅茶　　　一百四十三擔　　以上往横濱 
絲頭爛繭　一千三百九十七擔六十五斤　往美國 
白絲　　　九百廿三擔八十二斤繭綢　十一擔四十九斤 
以上九月一日泡脫霍司往紐約 
　　豆　　　一千一百九十七擔　　以上往門司 
絲頭爛繭　　二百廿五擔七十五斤 
豆　　　　　七千五百零五擔　棉花　六百二十擔 
菜餅　　　　五百十三擔　　　　以上往神户 
花子餅菜子三千七百七十一擔往大阪以上九月二日出口 
麵粉　　　　六千六百七十九擔　　　以上九月二日長崎 
麩皮　　　　三千二百六十四擔　　　丸往名古屋 
麵粉　　　　一萬一千五百八十八擔　九月四日往基隆 
豆　　　　　七千九百芋下四擔　　　九月六日往横濱 
茶　　　　　八百六十三擔　　　　　同日往西德爾 
白絲　　　　七十一擔○九斤　　綠茶　三千七百百○八擔 
黄絲　　　　一千一百七十九擔十二斤 
雙宮絲頭　　九十四擔十五斤 
綢繭綢　　　二百二十四擔七十八斤　　以上往孟買 
繭綢　　　　七十九擔六斤　　　短襪　二千四百打 
黄白絲　　　二百六十五擔三十三斤　以上往印度英法 
以上九月三日都内拉出口 
鮮蛋　　　　六十一萬五千二百八十個　　往門司 
豆　　　　　二千五百二十六擔　花餅　五千擔 
棉花飛花　　一千二百六十九擔　菜餅　二千一百擔 
鮮蛋　　　　三十九萬六千個　　　　　以上往神户 
棉菜子餅　　五千六百二十七擔　　純梯　八百四十擔 
棉花　　　　二百廿五擔　以上往大阪九月六日熊野丸出 
爛繭　　　　四百九十五擔四十六斤 
紅茶　　　　一千六百九十九擔　猪鬃　一千一百五十擔 
綠菜　　　　二千七百七十八擔　繭綢　廿二擔九十八斤 
豆　　　　　一萬九千三百七十四擔 
蛋黄蛋白　　七千七百三十六擔　　猪油　一千零八擔 
植物油　　五千六百六十七擔　麻仁　　九百五十八擔 
動植物脂　二千二百十六擔 
各種皮　　十二萬八千四百五十五張 
以上九月四日阿甲克司出口往倫敦 
鮮蛋（長崎）十五萬六千個　　　豆　　一千○五十三擔 
菜餅　　　　二千○五十五擔　　麩皮　九百八十擔 
黄白絲　　　六十九擔六十一斤　麵粉　三千擔 
雙宮絲頭　　五百卅八擔六十二斤鮮蛋　五十三萬四千個 
雜糧子餅　　四千八百七十五擔　　　以上往横濱 
白絲　　　　三百九十六擔四十五斤　往紐約 
以上同日春日丸出口 
[進口]  
原色布　　九千四百九十疋　　印度紗　三千三百擔 
漂白布　　五萬○三十九疋　　上等紙　三千三百八擔 
純毛呢絨　八千八百四十五碼　針　　　十五萬枚 
色玄泰西緞九千六百三十八疋　五金雜貨四百九十六擔 
色玄棉斜紋二千九百四十疋　　鋼料　　二百七十一儋 
鐵貨　　　一萬一千八百三十六擔 
色玄洋緞　一萬二千七百六十三疋 
棉毛呢絨　三萬九千三百三十碼　　以上八月十六日格 
新加坡硬木五萬五千○七十九方尺　倫尼否由英國進口 
鐵貨　　　二萬七千二百三十一擔　原色布　八千疋 
磨光平玻片一萬九八百六十一方尺 
機器　　　估價一萬三千八百八十七兩 
以上八月十八日哈羅大來由文可浮進口 
雪茄烟　　四十九萬七千五百枝　　紙烟　　十八萬枝 
　　　以上八月十八日科降比亞由馬尼拉進口 
煤　　　　六百二十七噸　八月十八日亨利由日本進口 
剪鐵板　　一千七百○七噸　同日名古屋丸由日本進口 
東京煤　　二千三百九十八噸同日希農由東京進口 
鐵貨　　　三千八百二十八擔　　　紙　八百八十六擔 
　　　以上八月十四日海勒紐斯由美國進口 
原色布　　六千五百五十疋　原斜紋　二千二百疋 
棉絨布　　三千五百七十疋　紅洋布　一千五百疋 
精製糖　　六千○七十五擔　針　　　五百七十五萬枚 
機器　　佔價一萬五千八百○八兩 
　　　以上八月十九日由日本進口 
原色布　　三千一百四十疋　斜紋　　七百五十疋 
色花布絨布三千○五十尺　　窗玻璃　三百箱 
火柴　　　一萬四千九百羅　精製糖　千八百二十三擔 
　　　以上八月十九日春日丸由日本進口 
糖　　　　四千八百二十九擔　　鮮香蕉　二百擔 
空瓶　　　十三萬四千五百五十個以上同日由台灣進口紫銅貨　　一千九百九十擔　　棉紗　九千四百五十擔 
鐵貨　　　四千五百四十七擔　松節油　四百加倫 
洋鐵皮　　二萬二千七百○八擔　　以上和八月二十日般 
機器油　　六萬三千八百九十加倫　烏丸由美國進口 
原色布　　一千五百四十疋　　原斜紋一千四百五十疋 
雜色布　　二千二百六十五疋　白糖　九千一百八十斤 
窗玻璃　　七百七十二箱　　　火柴　一萬羅 
針　　　　十五萬枚　以上同日熊野丸由日本進口 
煤及焦煤　一千五百五十五噸　同日由日本進口 
原色布　　七萬五千六百四十疋 
斜紋　　　三千七百五十疋 
鐵貨　　　四千一百四十三擔　　八月二十一日坎那大 
丸山美國進口 
機器　　　估價七萬零一百九十八兩 
紙漿　　　二千七百九十擔　原布絨布　一千五百疋 
火柴　　　七千二百五十羅　窗玻璃　　七萬零七百尺 
以上八月二十一日托開伊丸由日本進口 
鮮檸檬　　十九萬一千一百個手巾　　一千○四十三打 
香檳酒　　二千一百七十二打羊毛毯　五百五十磅 
紅酒　　　一萬○七百○五加倫 
燒酒　　　二千二百五十九加倫 
機器油　　七千五百六十三加倫 
金條　　　值五十四萬八千一百八十五兩 
金圓　　　值一百○八萬四千八百五十八兩 
銀條銀圓　值九十四萬五千六百四十二兩 
以上八月二十二日委尼瑞拉由美國進口 
鐵貨　　　二萬四千一百八十三擔 
平白鉛皮　九千○十二擔　　各種紙　二千二百擔 
阿尼林染料值一萬二千八百四十四兩 
機器　　　值一萬○五百五十九兩 
以上同日阿甲克司由美國進口 
煤油　　　五十九萬一千○七十加倫 
以上同日奥斯特倫大由美國進口 
煤　　　　一千一百四十五噸　八月廿一日由日本進口 
 
 
 

Page 23

 
 
   
 
