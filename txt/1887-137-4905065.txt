# 1887 - 137 - 4905065

 

Page 1

 
 
[古今圖書集成告白] [  圖書集成印書局主人啓]  
啓者本局四月内共印過原書一百九十四本連前共印四千零五十本尚存未印者九百七十本此佈 
[古今圖書集成第一批出書告白]  
　　本局所開印古今圖書集成截至三月終己印過原書三千八百五十六本尚存未印者一千一百六十四本約至八月間全書可以排竣擬定分裝三箱其第一箱裝明倫彚編並目録業己裝訂成書計四百零八本合原書一千三百廿二本其明倫彚　本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月問可訂齊第三箱届時望交第三批　五十兩領全書一部計三箱如刻下欲先領明倫彚編並目録一箱須卽　第三批銀五十兩其銀仍交申報舘當給以第三次脫銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此　　[  圖書集成印書局主人美查啟]  
[石印阮刻十三經注疏并校勘記訂期出書啟]  
　　古人於校書一事喻之曰如掃落葉如拂几塵非以此寛假也蓋言校警多一次斯舛譌少一次耳本齋所印阮刻十三經注疏并校勘記一書校對己三易手而又慮其有遺漏也特加工再校一次期無貽誤士林而後快故出書之日不無稍遲約至閏四月終當可竣工料想售書諸君子當不以此爲嫌也特此預啟[  點石齋代啟]  
[御纂七經先印易書詩春秋禮記五種啓]  
　　聖　耄期倦勤命儒臣彚纂易書詩春秋四經傳說而表之宸斷憲廟仰承先志克竟前功復纂三禮傳說是謂御纂七經刋板武英殿頒行各直省俾天下士王翕然爲體用兼賅之學聖天子興賢育才用意至深遠也惟是爲時日益久是書亦日益少荷澤馬端愍公總制閩浙時敬謹摹刻於浙垣官書局而卷帙繁重價值昻貴孤寒之士難於購置前年海上石印初行亦曾有人刋爲小本分作兩截而式樣之陋劣與字句之模糊舛譌一展卷而輙思棄去不願讀於是善本日逸而日貴本齋訪求是書久悉雙梧室主人有舊藏内廷本因向商借倩善書者影抄之直行細字仿古香齋袖珍式而分句辨聲悉仍舊貫刻先敬印易書詩春秋禮記五種約九月可成如有願購是書者至本帳房閱看樣張可也此啟[  點石齋代啟]  
[論防奸當先化畛域之見]  
嘗言中國軍務而深以各直省過分畛域爲慮此疆彼界不越鴻溝以是而士氣不免偷惰人心不能歸一宼盜乃得以抵我之隙而乘我所不備此大誤也顧行軍大事固不可有畛域之見卽防奸捕盜亦不可有畛域之見律例凡隣境　盜官與役皆厚其奬賞其有坐視袖手任其竄逸者一經將來獲案供出之後必有處分是正所以嚴奸宄之防而化其畛域之見也雖然中國各直省究竟同在一國之中欲令其齊心恊力尚屬易事獨至於近日中外交涉之事則尤難矣昨見香港西字報有九龍張姓之姪竊其叔之銀而逃在外嫖賭喫着無所不爲所失之銀至於四千餘元報捕捉獲原情定罪自當科以重罰夫何待言而該報乃以張姪竊銀之地係屬華界因張叔尚有分店在租界故報捕緝查不知緝獲之後可能由西官究辦與否設或不能則當解送華官不知作何辦理噫此說也仍是畛域過分之成見也昔宋南宫長萬爲亂弑閔公而逃於陳陳大夫鋮子曰天下之惡一也乃執萬而畀之宋彼長萬罪犯彌天陳固不得而庇之然就理而論卽係小罪豈隣國所應庇也乎今以中國之人爲西官所獲則執而送之華官華官或有意見以爲此我之賊何煩他人拘執因而心有不悅則反以執者爲非而寛其報執者之罪所謂爭一時之意氣而不知長盜萌而生匪心其有害於大局也實甚竊以爲竊盜之爲罪中國有之外國亦皆有之竊盜之罪之應辦外國固然中國亦何獨不然不過辦理之法則未免不能從同查泰西律例竊與盜雖有所分而其所分者在贓之多少贓多則罪重苟不傷人初無死罪不過監禁若干年并罰作苦工而己在外洋之人以爲此其罪璽矣而華人則兒戲視之中國之律例盜與竊大相懸殊盜之罪不必傷及事主苟得贓在百金以上爲首者卽斬立决卽百金以下首犯亦無生理其有傷及事主者則不論首從皆斬甚有無論得贓之多寡而一律論死者其定律何等森嚴彼其獲盜而縱之者必其諱盜爲竊而飾詞以庇護者也竊犯則雖以計贓論罪而從無死罪不過徒流而止中國之徒流其意亦與西人之苦工相似孤身遠逐似其苦較西例之罪犯在監者更甚然而在西人則視監禁苦工爲大不堪之事而華人則且以軍罪爲護身符而到處强索硬討是豈中西之人情其去至於如此耶蓋習俗之見其入於人者深也或言西人一經定罪無論罪之輕重而聲其討於新聞紙一經登報其人卽爲衆所共棄自此終身廢置無復有謀食之方以故人人畏之中國向無此例所謂刑人於巿與衆棄之者僅指斬絞死罪而言其餘則皆非衆所能知以故雖嚴定其罪而無所懼若中國而亦若泰西風俗凡有科罪之人悉登其名於新聞紙而不復更留餘地則匪人必將有所畏憚而不敢復逞顧吾以爲無論中國未必能行此例卽能行之亦未遂足爲恃試觀各處軍犯何嘗非人所共知而彼乃反得藉此以横行於巿肆魚肉夫郷民盖自以爲己立於不敗之地今而後可以不耕而食不織而及由此觀之中西之例其能相通也否耶嘗言中西交涉後將有加無己兩國律例必須斟酌參改以折乎中凡遇交涉之案以折中之例定之庶幾兩無異言而事歸劃一此非謂改律以相就也中國之律西人有以爲過嚴者有以爲過寛者西國之律華人有見爲過輕者有見爲過重者欲比而同之斷斷乎有所不能則惟有專於交涉各案諸罪量爲增减乃可以各行其是而無所偏此當今之急務也至於九龍竊案則由西官辦理其罪不過監禁苦工若由華官辦理則計贓科罪按多定分其判罪直將重於西官又何必疑華官之有所輕縱也乎夫華官之於盜則往往輕縱者多嚴辦者少蓋盜案官自有處分故每獲盜而不肯指以爲盜科以竊罪而止若明明爲竊則自當照竊案辦理又安所用其諱飾偏庇耶然而中西之律本自不一中西之畛域又復難化西人之以是疑華官亦不得謂之過慮然則中外之情又何怪其扞格不通也哉 
[諭旨恭録]  
　　四月二十七日奉旨此案着交楊昌濬督同臬司親提人証卷宗秉公研訊確情按律定擬具奏抱告民人許新該部照例解往備質欽此 
[本館接奉電音]  
　　昨得在京友人發來電報有本月初一日上諭一道敬謹譯登○閏四月初一日奉上諭雲南曲靖府知府員缺着文彬補授欽此 
[都門筆記]  
　　内廷尊藏實録玉牒例應於夏令請派大員敬謹抖晾俾免霉變兹届抖晾之期經軍機大臣將在廷滿漢大臣繕單請派奉硃筆圈出刑部尚書麟書户部左侍　嵩申禮部左侍郎徐郙刑部右侍郎薛 
 
 

Page 2

 
 
允升欽此○安定門内迤東雍和宫内東偏有行宫一所十餘年來木經修兹聞欽派承修大臣己飭祥茂等木廠承修於上月十六日動工約閏四月杪可以報竣核計工料銀七萬兩云○奉恩輔國公載澤奉旨指定副都統桂祥之女爲室詹吉上月十九日定刻迎娶十八日過粧自桂宅起進東安門走北池子迤邐出地安門沿東皇城根至澤公府計粧奩約有三百餘抬箱櫃桌張均屬花梨床帳鋪墊古玩鐘表珍奇什物罔不精工途間觀者如堵莫不羡其美富云○孚郡王繼子多羅貝勒載澍奉旨指定己故護軍統領承恩公照祥之女爲室其　娶吉期在今秋九月間云○欽派點騐軍器之睿邸肅邸恩相國奎大宗伯麟大司宼長都統順長都統善定於四月二十一日起至二十六日止在安定德勝門外點騐並由侍衛處派往侍衛二十員以備抽查箭支等事先經兵部行文各旗營按次將旗纛甲胄鎗矛腰刀弓張箭支撤袋箭壼等項軍裝器械按旗分營陳列是處以備點騐抽查云○固原提督雷軍門正綰於四月二十一日清晨進内請訓並蒙召對午間　躬往醇邸禀辭擬於二十二日出都赴隴西任所云○十八日皇上駕赴天壇甫出正陽門有大街某舖大開樓窓窺瞻鹵簿前驅見之抽箭放去舖夥知覺立卽緊閉樓窓該叚官兵聞放箭聲知有窺覷聖駕情事俟駕過卽進該舖查究掌櫃懼叩頭如搗蒜不知以後如何 
[浙西蠶信]  
　　本年育蠶時節先則氣候清和葉價亦賤大有十足年成之望迨上箔時天氣忽寒燠失時以致功敗垂成甚爲可惜現就湖府所屬通扯合計約有八分年歲杭州聞於月朔開秤云 
[匪案餘聞]  
　　前報盜刼軍火一事兹又接蕪湖友人續信謂裕溪營被搶火藥實有十八桶鎭上有鐵匠店亦被搶去鐵貨至大通營所失火藥一節當匪徒搶出藥局正在扛舁奈奔逃時營中鳴號軍衆持械跟追在途將所搶火藥全數奪回毫無遺失○宣城縣城内近日拿獲齋匪甚多繫諸囹圄而南陵縣城守汛弁前日在城中拿獲形迹可疑之湖南人多名送縣署請辦德蓮訪明府升堂集訊尚無寔供因眞假難辨禾便率爾拘禁且若輩羽黨甚多近又有却囚拒捕之謡若收禁則彼黨必致乘隙横行實爲可慮於是諄諄訓戒縱之使去汛弁以爲不應釋放於是文武失於和洽互相禀訐現由大憲派員往南陵密訪矣 
[鐵甕江聲]  
　　客有朝游嶺晚泊瓜州者與長年倚槢泛論塔影　聲長年因謂曰此間有巡檢衙門以地當邗江出入孔道故於潬壓地方外兼有巡緝私鹽之責因是鹽局月送津貼錢三十千文爲其能替煮海者作爪牙也詎去冬有少婦棹小舟過巡丁某藉緝私爲名竟攫其頭上銀飾婦忿甚攏岸訴之于官官反不直婦婦益憤與其夫徑詣甘泉縣縣素聞該署丁役擅作威福堂上人若木偶亟思越爼者有日矣至是卽簽差提某巡丁歸案審辦官抗不理縣遂列其劣跡通詳上憲且謂與其設官以虐民不如無官以息民上游得報擬卽裁缺曰無以厲吾民後賴瓜州總鎭吳軍門爲之解救并歴陳該處距揚城四十里鎭江雖對岸水程亦在二十里四面寥闊經制設此衙門具有深意且小民多不入城巿生長荒野如再不見文官威儀益覺目　法紀上游見此官萬不可少裁缺始作罷論惟行文鹽運使飭將月貼之三十千文永遠停止因思江上閒曹於鱸純蝦菜外每月頓失此三萬錢卽非王曾亦不堪下箸矣天下事成則難於登天敗則易如燎毛何此公竟孟浪若是其甚耶 
[粤東彚紀]  
　　上月十七日有大砲三尊由香港運至粤垣大憲委員騐明飭交軍械局存放○十八日吳清卿中丞排道往督轅與張制軍會議公事至斜日西沈始興辭回署是日屬員詣撫轅禀謁者實繁有徒皆以爲時過久掛號而返○營務處巡緝營某哨官在黄沙地面拿獲盜犯人名内有一名年約六十餘歲鬚髮皆白聞係窩主云○某千戎帶隊巡防約半里之遥忽染時症吐瀉交作由親兵舁之回營氣己絶矣人生如草露良可慨也○越華書院仲春月課歸藩憲甄别日前揭曉高紫峯方伯傳諭前列生監十二名於四月二十一日卯刻進署面試聞方伯每於政務餘閒卽調取各書院生監面試優給賞銀以示奬勵愛士情殷於此可見一斑○長塘街李某日前設局聚賭被楊大令訪拿訊明分别枷杖示儆○刊賣淫詞春册本于例禁曾經南番兩邑尊會同曉諭在案近日訪聞大佛寺前各神像店仍有售賣春册者導人奸淫實屬可惡想邑宰聞之定必逮案懲辦也○粤秀坊某甲多行不義十七日與某乙口角竟以利刃刺乙要害血流如注見者咸抱不平聞己赴公庭控訴請爲伸理云○河南金花廟素著靈應相傳四月十七日爲金花夫人誔辰廟前一帶張燈結綵并延僧道禮懴諷經一時善男子善女人爭先膜拜衣香鬢影絡繹於途○大八日午後颶風大作江中雪浪如山有郷艇一艘行至南石頭幾爲封家　吹覆艇内男女數人大呼救命幸砲臺上兵勇見之急放輪船拖帶回岸始得轉危爲安○立夏以後風雨調和禾麥暢茂　天氣寒暖不常時症迭出養蠶之輩亦切隠憂○南海山村郷蘇陳兩姓因鬭毆起釁釀成命案十八日係放告之期兩造各執呈詞赴縣投訴○南番兩邑宰考試文童精心校閱每塲揭撓凡列前茅者皆　積學之士輿論翕然十六日覆考五塲除將文字粗疏逐塲裁汰外南海尚餘一千人番禺八百人仍在貢院點名扃門考試南海文題摯適齊至入於海少師是題典法皆備空疏之輩無由着筆竟有將坊本陳文胡亂鈔寫者現經邑宰閱明懸牌申斥○高要縣耆民何如英生於乾隆丙午年迄今光緒丁亥年己一百有二歲有子二人孫五人曾孫三人壽享百齡堂同四代洵屬熈朝人瑞宜邀曠典褒揚現由親族取具事實册結禀請旌表聞督撫兩院憲己會銜具摺馳奏矣 
[黑店殺人]  
　　蕪湖訪事者來信云有某姓客挈同夥友携得鷹銀七十元赴某處購物而回行至距黄池二十里之某鎭語其夥曰日之夕矣天空飛鳥各自投林我兩人月黑途長獨不畏緑林之客乎曷若就郵亭茅舍且住爲佳夥正足酸力乏遽應之曰諾乃同投某飯店沽酒共飲抵足而眠街鼓冬冬甫敲三下夥醒聞磨刀霍霍然燈燭煇煌中有多人往來不絶知必有故急思推醒東人而客己深入甜郷鼾聲如牛吼乃携洋而起託詞出恭甫出門卽聞門内哎喲一聲穴隙窺之則血　狼籍東人己身首異處遂星夜奔赴黄池向當塗縣禀報想該店主罪惡滔天終不能如魚之漏網也 
[蕪湖零拾]  
　　上水門外有巫　某氏供奉仙姑神謡言惑衆愚夫愚婦奉若神明邇更勾串青皮以建寺爲名出外勸募甚且藉端恫喝每户必勒書一二元至數元間或不依彼卽百毆滋擾有識者方戚戚然憂之謂當此會匪猖獗之秋難保若輩不與通同苟得賢宰官雷厲風行嚴行禁止則亦正本清源之一道也○銅匠某甲娶妻某氏小家碧玉楚楚風姿如鼓瑟琴不足喻其好合一日忽因細故遽占脫輻之爻婦忿甚濳赴河于投水自盡洎甲知覺則己蹤影全無打撈兩天始於石橋港將屍撈獲不覺撫屍大慟血涙成永旋卽購備棺衾爲之成殮 
[宜昌瑣綴]  
　　日前由江寛輪船運來製造槍砲機器其質重大須雇大栢木船載運入川刻己裝有八九號柏木民船卽日開行推川河路險灘多押運委員頗勞心力云○湖北穀城提督程軍門由荆州赴省不日可到宜昌大憲己飭弁往當陽遠安二邑探聽行旌矣○武漢人某甲賃住彞陵小本營生略有積蓄去秋經媒慫恿娶某姓女爲妻入門後嬌惰性成恣情揮霍以致阮囊所貯頃刻一空甚且百孔千瘡無從彌補終日推長吁短歎輙唤奈何某日夜人定後濳至離家半里許無人之處解帶雉經至天明經人報信家中其婦慟痛一塲設法買棺收殮○蜀人危姓工輸子之流亞也一日爲人修整破舶釜鑿之餘偶被銹釘劃破肚腹深約半寸許長兩寸當卽延醫敷治延至第三日而斃諺云天有不　風雲人有旦夕禍福斯言誠然 
[巡視内河]  
　　江南提督譚青崖軍門上月十七日自江寗回轅後旋于二十日啟節巡洋所有内河各營現亦另定新章按月選派將次 
 
 

Page 3

 
 
輪替大巡一次今己派淞北葉恊戎督率裏河五營舢板由平望蘇州錫金青浦太倉瀏河一路巡視見有可疑之人必究來蹤去跡使梟匪無可托足商旅得以往來誠當今之要務也 
[祝嘏誌盛]  
　　昨爲英國皇六十九歲誕辰駐滬英領事署停辦公事及銀行閉門等情己列昨報兹悉英總領事啊君於昨日下午請各西人之善歌舞者在署跳戲爲樂又在總領事署花園内演棋兩局以人代子抑亦奇矣總領事曾具柬請本埠海關道龔仰蘧觀察及英會審員蔡二源太守前往觀看英正按察司連理君請觀察太守并請招商局總辦馬眉叔觀察至總匯洋行赴冥因此蔡太守停訊一日公事所有捕房應解之件併歸今日解訊又聞日間浦中兵商各船均扯五色旗幟夜間領事署之桅杆上懸挂綵燈以伸慶賀之意云 
[失孩領回]  
　　昨報所登失路男孩姚阿庚留在與昌絲棧候領云云旋經孩父之友閱報知悉當卽通知伊家隨由其生母至棧領去矣 
[尋子異聞]  
　　小孩或迷路走失或被匪人誘拐固時有之乃昨聞有周鳳魁者年己二十歲亦竟蹤跡杳然致其母日夜痛器是果何意乎至其如何避匿細情己登　本報後幅兹不多贅 
[迭失幼孩]  
　　日來小孩走失迭有所聞昨據陳與昌棧函稱蘇州人金陳氏之女孩年七歲名四寳於前四月廿九日晚在老閘新唐家弄失去身穿藍花布衫緑布舊棉襖藍布單馬夾藍布單褲紅鞋青布襪耳環一只長方面如有人送到與昌棧謝洋廿元又趙陳氏之子年四歲名小毛頭於前月三十日下午在南巿新太平弄舊貨攤前失去身穿紅　紗夾襖舊花布小脚夾褲脚爛内色紅羽紗外着破鞋如送到與昌棧謝洋五元觀以上所述凡爲父母者似宜加意看管也 
[滬濱瑣事]  
　　前晚福來棧主人在四馬路聚豐園設筵請客唤幼妓演京崑戲齣一時觀者殊形熱鬧○詠霓戲園雇華捕管門兹有夏阿紀託人向園主荐當是役尚未允許夏阿紀竟投捅房請領號衣麥總巡以號衣須園主往領卽飭管門捕往問園主始悉前情麥君以夏阿紀不應冐領號褂隨飭送英會審公廨祭太守命押候發落 
[邑尊騐屍]  
　　昨報列報縣候示一節兹悉吞烟畢命之車夫王江子係在虹口同仁醫院並非仁濟醫院至薦頭施阿寳屍兄王六巖己由蔡太守命地保帶同投縣報明施阿寳曾薦王江子在粤婦梁氏家推車該氏以王竊金鐲質洋抛還質票王忽避面着施尋見不知如何吞烟報捕送醫院救治不及而死等情蒯邑尊己於昨晨督同仵作書役人等前往騐明王江子吞烟身死屬實死者堂弟王六巖及荐頭施阿寳各訴前情捕房包探楊阿炳將粤婦梁氏送案申訴失鐲情形後來施阿寳尋見王江子如何吞烟並不知情邑尊隨飭地保報堂備棺成殮發壇該氏斥退施阿寳帶回候訊王六巖候質 
[米船潑沈]  
　　前日下午有某輪船進口駛至虹口公和祥碼頭將停輪矣適有某洋行之駁米船滿載米石駛出因輪葉旋轉水勢掀翻遂將米船潑沈船中人幸得救起米包己全行濕透當雇駁船杉板打撈不知以後如何也 
[有例可比]  
　　日本人福本誠砍斃甯人許春甫由南洋大臣曾爵帥札飭蘇松太道龔仰蘧觀察查辦等因昨己紀諸報牘而標其目曰飭道訊兇兹聞爵帥札内略謂查閱前卷昔年有駐日華人吳阿二持刀砍斃日人一案事後經駐日理事官將該犯獲解回華經上海縣前令訊實收禁嗣因吳在監病斃始行將案許銷今日人兇殺華人案情相類自宜從同辦理飭龔道議明詳覆云云　知觀察作何辦理也 
[逞凶宜辦]  
　　本邑南无妄橋人高友雲投縣喊冤幫審委員宋二尹庭訊之下高稱有金士山者向小的硬借錢文小的不允金卽糾黨尋釁驀將小的凶毆現受重傷叩求騐究宋二尹察得高受傷屬實着卽出外自行醫治靜候拘金到案訊辦 
[送私拒捕]  
　　潮州人馮阿九流落申江以包送私土爲事前日經洋藥局巡丁偵悉跡至南巿十六鋪攔住搜查突有馮之黨羽從間道擁出揪住該巡丁肆行毆擊幸巡丁亦帶有夥伴當混打之際將馮拿獲搜出私土一枚一併解歸局内局員程司馬以馮販私拒捕非不容寛飭卽移送上海縣署當經帮審委員宋莘樂二尹提案研訊馮供小的向來代人燒烟並開小烟館土係己物並非爲人包送亦不敢毆擊巡丁二尹謂現在巡丁己被毆傷尚圖狡賴乎隨喝笞責一百板押候究辦 
[法界公堂瑣案]  
　　捕房解天津人劉三請訊原告某洋人亦帶同馬夫胡二高二及劉二張二田二王三丁二等投案先據胡稱小的等均隷天津劉三硬要借洋五百元并聲言不允則須持刀來戳但小的均係馬夫安有洋元借給况從前或三元或五元陸續應酬亦己不少爲此扭送請懲王司馬研詰之下劉三供稱小的來滬己四年矣去年十一月隨沙遜洋行主至福州臘月回滬現無就緒暫住法界小烟館中司馬問去　至今己閱四月旣無就緒衣食何來答稱在福州帶回洋四十餘元被等意欲拆梢是以揑情來控司馬問爾可借過伊等之洋否答稱惟劉二曾帮過小的洋二元餘並不曾向借司馬謂伊等在此當馬夫所入無幾今之借洋借衣與爾者實念爾同郷之誼耳何嘗要理爾爾今在滬恐釀事端不如回家之爲妙遂着將劉三送縣遞解回籍○昨報列索借逞凶一事捕房將在押之山東人王錫奎解案花烟館鴇土陳氏携血衫呈騐并訴稱女兒王雙喜被　桀石擊傷不能來案王供小的前在某輪船上爲火夫與該烟妓相識多年花錢不少今見小的失就卽以白眼相加小的念不　平與之打架並不恃石塊擊伊司馬謂旣據該鴇稱雙喜受傷甚重可將兩造送縣辦理○包探解周琦至案禀稱此人因短給車資車夫與之爭論將伊之褲撕破據車夫稱周拾取石塊擊破伊之頭顱是以由小的拘押捕房今日車夫未曾來案周供廣東人在保險行餬口因車夫扯破我褲是以扭住不料伊竟自己將石塊毃敲破頭額呼捕將我拘押王司馬　原告表到着周覓保出外○前報列某甲遞票訴稱妻子被人佔去云云兹悉甲卽蔣吉甫昨由捕房解到其保出之鐵匠張阿阿土及張郭氏郭馮氏均由保人交案王司馬研詰之下張遞禀詞黏呈光緒九年蔣所寫筆據一紙聲稱此據中蔣在萃芳園樓上親書當時取去洋五十元外加費洋十元郭馮氏呈同治十一年蔣所寫退婚據一紙司馬閱畢將蔣推究蔣不認寫據司馬着將張仍交原保蔣亦交保如無保人押候查明再核○包探獲到剪綹賊姚阿寳搜出表一枚薙刀一柄昨將人贓解案姚供物由崑山縣屬安定鎭賭塲中竊得司馬判押一禮拜候失主投案再爲核辦 
[助賑彚登]  
　　花誠啓善士手示云家慈五秩壽辰本擬肆筵慶祝因念東省災荒特命愚昆季謹備鷹洋二十圓移充賑欵所有家慈燒香禮佛之資亦湊成十圓一并充賑云云汰虚浮而資拯濟萱榮衍慶據鄂聯輝不禁拜手祝之○有友光蒞述及漢　紳商見申報所紀直東災區尚需振濟擬仍演戲集資以充振項其資由首善士捐助己邀集數十人倘能集成鉅欵則嗷嗷哀鴈受惠良多矣世不乏好善之君子尚其向笙歌濃處慨擲青蚨哉[  上海北巿絲業會館籌賑公所少欽施善昌謹誌]  
[行書助賑]  
　　意琴室主人願書紈摺扇一百件助賑每件减至三角餘照仿單由棋盤街廣瑞和洋貨店代收潤到三　取件 
[題易實甫孝廉昆季詩聨應孫雨生叅軍之屬]  
　　新詠繼函樓尊甫笏山方伯著有函樓詩稿機雲格調優家聲傳氾水詩價滿蘇州兄妹誇三峙集中有閨秀句文章第一流辱承來下問喜極發吟謳[  海昌太憨生綬紫弟徐慶齡草]  
 
 

Page 4

 
 
[久不與種榆山人晤詩以寄懷録塵教正]  
　　忽見春歸去思君情更深頻聞醫國手大慰活人心舉世稱一術無閒作苦吟遥知三徑外紅杏柛早成林[  西湖花隠世侄楊槐卿就正草]  
[東臺崔君少山善畫工詩而於傳神一道惟妙惟肖尤稱絶技兹重來海上余由驪睡軒主座上喜晤因贈以詩]  
　　久耳聲華三絶馳相逢如見虎頭痴神傳儁朗添毫後意連精微下筆時崔護重來休感舊洪崖作伴好吟詩前身一事君知否不是詞人卽畫師西湖花隠次山弟楊槐卿初草 
[自别故郷春而夏矣光隂迅速似箭離弦愁恨𦆑綿引毫成句]  
　　春去春來孰主持殘紅滿地雨絲絲襟痕惟見思親涙稿新添哭友詩目斷西湖沽酒路夢回南國落花時閒愁萬斛和誰訴訴與蒼天也不知[  西湖花隠]  
[紀夢]  
　　蒼天何其高非仙不可到我足未生雲欲上徒顛倒不圖夢魂中昻首上蒼穹放眼塵世小四大亦皆空飄飄何所之拚逐赤日馳目迷雲五色進退　自持轉瞬境卽變身在通明殿仙樂奏鈞天聲聞人不見悵悵出殿門忽報帝臨軒趨蹌謁帝座不知奏何言帝云子莫間升沈自有定莫學愚昧人塵夢不知醒[  西湖花隠初學語]  
[和焦琴館主游滬北徐園原均兩律録塵高昌寒食生政可]  
　　爲愛名園次第游水光山色暢吟眸小挑闘艶迷芳徑修竹籠烟映畫慺林鳥側窺枰局靜流鶯轉和曲聲幽憑闌頃令塵襟豁笑指波心狎水鷗歸路紆廻曲逕斜青帘飄漾酒人家壚頭共醉尊中釀鐙影遥着霧裏花焦琴野鶴鑄紅及予均短于視是處清譚饒逸趣誰家簫管奏聲譁豪情忍把良責負明月澄空照海涯蘅香館上乍稿 
[蘇省轅門抄]  
　　臭憲四月分考試正途捐納勞績各班候補同通州縣月課出案超等五員林殷臣陶甄金鐘彦趙惟善蔣　特等八員吳炳陳鎬童寳善吳受頣華鼎元袁保壇金兆熊江廷燮一等十六員王振鏞郭廷沛孫毓驥　步堯徐慶安查文清宋韻初李士超劉德麟陳汝梅徐錦華方道濟劉有光杜仁榦王伯乾周罈二等九員張墀王鍾瀚王兆霖祝焕助吳塵儼程桂林孫淦劉敦義孫寳善 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年四月二十七日京報全録]  
宫門抄○諭旨三道録前○教職單○大臣世等奏請派員抖晾片○直督李等奏爲創辦電線人員分别改奬摺○粤督張等　奏爲同文館保奬出力人員另行核奬摺○直督李奏請旌奬片○大臣載等奏爲捐辦鹿角木人員擬請奬勵摺○疆撫劉　奏爲核明定擬摺○又奏叅革提督懲辦片○四月二十七日刑部都察院大理寺八旗兩翼值日刑部引見五名都察院二名○睿親王等點騐軍器覆命○記名副都統舒英阿諾們伯勒格爾德馨預備召見○召見軍機德馨志元諾們伯勒格爾舒英阿○光緒十三年四月分教職單教授河南河南劉文焕甘肅甘州朱有霞福建福寗黄慶熹江西臨江鄒家麒俱舉雲南昭通張炳甲貴州思州余燾甲正諭直隷遵化詹桂江蘇海州鄭喬齡山東聊城周于樹山西岢嵐州趙逢吉淅江長興賀東瀾雲南騰越陳健圖俱舉甘肅靖遠張价歲訓導直隷撫寍趙進修安徽建平曹夢華山西壽陽劉肇修湖北建始鄭依周廣東徐聞陳文燦三水楊作煚俱舉山東濟陽于恢山西岳陽趙尊忭陜西興平王錫齡甘肅兩當陳種德江西奉新楊熈露俱歲復諭直隷望都萬　清山東堂邑畢翰光肥城王底績河南榮澤徐起蕃廣東增城謝天錫俱廪江蘇六合黄晉業拔山西太平鄭興仁拔河南沈邱王鼎昌副湖南桂陽尹寅恩廣東惠來容景宸舉四川梁山王體曾恩復訓山西平陽宫林鍾福建漳平顔希玉雲南定遠何士林俱廪河南汝甯李臨川歲福建南安劉丙南舉雲南霑益凌琢章拔○○禮親王世鐸等片謹查嘉慶二十年二月内奉旨乾清宫尊藏實録 
玉牒着間歲抖晾一次每次着軍機大臣奏派滿漢文職大臣各二員於四月内率批本處各員曁乾清宫總管首領太監等敬謹抖晾卽自今歲爲始欽此上届光緒十一年查照成案奏請派員抖晾本年又届應行抖晾年分臣等謹將滿漢文職大員除有差事各員不行開列外分繕名單進呈恭候欽派滿漢大臣各二員並將上届派出各員繕單恭呈御覽所有抖晾日期由該員等選擇先期知照敬事房批本處内務府照例預府照例預備届期敬謹遵辦謹奏奉硃筆圈出麟書嵩申徐郙薛允升欽此○○大學士直隷總督一等伯臣李鴻章兩廣總督臣張之洞廣東巡撫臣吳大澂護理廣西巡撫布政使臣李秉衡跪奏爲兩廣創辦電線原保人員遵照部議分别改奬聲覆更正仰祈聖鑒事竊臣等於光緒十二年五月二十七日會同具奏兩廣宦商各電局出力各員分别請奬一摺於七月初一日奉旨着照所請該衙門知道欽此嗣經吏部援案將列保各員與例章相符者核明欽遵註册其與例章不符者分别改奬查銷並議令另核請奬查明覆奏於光緒十二年十月二十日奏奉諭旨咨行到粤當卽恭録咨行欽遵辦理兹據廣東善後局司道會同總辦電報事官山東登萊青道盛宣懷等遵照部議分别核覆更正詳請覆奏前來臣等查此案應另核改奬者五員内三品銜遇缺前先選用知府蔡錫勇一員原保尤爲出力仍照異常勞績改奬其出力稍次者仍照尋常勞績改奬應聲覆更正者共五員均己分别查明改正繕具清單恭呈御覽仰懇天恩俯准照擬給予奬勵出自逾格鴻慈謹合詞恭摺覆陳伏乞皇太后皇上聖鑒謹奏奉硃批該部議奏單併發欽此○○兩廣總督臣張之洞廣州將軍奴才繼格粤海關監督奴才增潤廣州漢軍副都統兼署滿洲副都統奴才宗室鍾泰跪奏爲請將廣東同文館保奬出力人員遵照部議另行核奬恭摺具陳仰祈聖鑒事光緒十三年正月二十九日准兵部火票遞到吏部咨議覆廣州將軍繼格等奏廣東同文館每届三年酌請奬勵自光緒九年至本年又閱三載將提謂漢文教習及館長各教習等分别擬保開單給奬等因欽奉諭旨允准查該將軍等此次保奏各員除武職應由兵部辦理其保奬文職各員核與例章相符者應行照准其與例章不符之試用直隷州州同王清傑請俟補缺後以直隷州歸候補班前先補用該員非軍營異常勞績所請並非應陞之階核與定章不符應令另核奏明請奬等因奏准咨行前來奴才等悉心叅酌擬將館長試用直隷州州同王清傑請改補缺後以知州歸候補班前先補用以示奬勵而資勸勉出自逾格鴻慈所有遵照部議將同文館出力人員另行核奬緣由理合恭摺具奏伏乞皇太后皇上聖鑒勅部核覆施行謹奏奉硃批吏部議奏欽此○○李鴻章片再據署滄州知州駱孝先禀稱該州紳士副將銜候選遊擊劉鳳舞好義急公歴辦地方善舉出資出力兹因興修志書及　文廟城隍廟工又遵其故父遺命倡捐銀四百雨京錢二千串共合銀數己逾千兩與建坊之例相符禀請奏奬前來應請旨俯准劉　舞爲其故父劉清樑建坊給予樂善好施字樣以示旌奬理合　片具陳伏乞聖鑒訓示謹奏奉硃批着照所請禮部　道欽此○○奴才載遷榮頣英廉跪奏爲捐辦鹿角木人員擬請奬勵恭摺仰祈聖鑒事竊奴才等於本年二月内具奏内務府護軍叅領銜員外郎廣泰委署護軍叅領銜主事連璧禮部員外郎英磷花翎員外郎玉潤禀請情殷捐備工料於各陵神路旁照依原式安設鹿角木禁止車馬以崇體制俟土竣騐收後再行請奬等因欽奉諭旨知道了欽此奴才等當飭該員等敬謹辦理去後兹據該員等禀稱職等遵卽於二月初九日開工現己成作完竣謹將孝陵神路旁應設鹿角木六十架景陵神路旁應設鹿角木二十架裕陵神路旁應設鹿角木二十架均己照依原式敬謹安設並車馬應行道路一律修墊平妥共用工料運價銀二千六百四十八兩五錢職等情殷報效擬請免其報部核銷等情前來奴才等查騐前項鹿角木一百架均屬工堅料實安設亦皆妥恊奴才等伏查各陵神路旁安設鹿角木禁止車馬極爲緊要兹經該員等捐辦鹿角木應請免其報部核銷雖據聲稱不敢仰邀恩叙推該員等情殷報效洵屬急公未便没其報效之忱合無仰懇天恩量予奬叙查内務府護軍叅領銜員外郎廣泰前於光緒九年十二月間經奴才英廉循案酌保恭辦惠陵栽種樹株案内欽奉此諭護軍叅領銜員外郎廣泰着俟升郎中後賞加二品頂戴等因欽此欽遵在案今該護軍叅領銜員外郎廣泰復經　效擬請賞换二品頂戴儘先升用員外郎委署護軍叅領銜主事連璧擬請俟升員外郎後賞换護軍叅領銜禮部員外郎英磷花翎員外郎玉潤均擬請賞加四品銜可否照擬給奬以示鼓勵之處出自逾格鴻慈所有捐辦鹿角木人員擬請奬勵緣由理合恭摺具陳伏乞皇太后皇上聖鑒謹奏奉硃批該衙門議奏欽此○○尚書銜隆一級留任甘肅新疆巡撫二等男臣劉錦棠跪奏爲本夫姦所獲姦登時殺死姦婦拿獲姦夫到官供認姦情不諱核明定擬恭摺具陳仰祈聖鑒事竊照疏勒州𦆑民帕土因與鐵木爾之妻土的罕通姦被本夫姦所獲姦登時毆傷姦婦身死姦夫到官認姦一案據疏勒州知州蔣誥騐訊招解喀什噶爾道黄光逹咨由兼按察使銜鎭迪道恩綸覆核詳請具奏前來臣覆核無異緣帕土籍隷疏勒州傭工度日與鐵木爾鄰近居住鐵木爾之妻土的罕習見不避光緒十二年正月不記日期與土的罕調戲成姦鐵木爾並不知情二月初八日早飯後土的罕至帕土家借用小刀適帕土獨坐在房卽拉土的罕進房續姦鐵木爾回家未見土的罕找至帕土家中撞見伊妻與帕土在房行姦上前捕撲帕土奪門逃跑鐵木爾卽拾地上小刀先割土的突髮辫土的罕奪刀撩棄鐵木爾用手抓傷土的罕咽喉並順拾木棍亂毆土的罕左右背膞左右臀左右腆　及偏右倒地經鐵木爾之母愛勒比比胞兄艾沙聞鬧趨視詢悉情由將十的罕扶歸救治罔效延至初九日因傷殞命艾沙投約報騐獲犯審訊供認前情不諱臣覆核無異查例載本夫姦所獲姦登時將姦婦殺死姦夫當時脫逃後被拿獲到官審明姦情是實姦夫供認不諱者將姦夫擬絞監候本夫杖八十等語此案帕土與鐵木爾之妻士的罕通姦被鐵木爾撞獲姦夫帕土當時逃跑本夫鐵木爾將姦婦土的罕姦所登時毆傷旋卽身死姦夫帕土到官供認不諱自應照例問擬帕土合依本夫姦所獲姦登時將姦婦殺死姦夫當時脫逃後被拿獲到官審明姦情是實姦夫供認不諱者將姦夫擬絞例擬絞監候秋後處決本夫鐵木爾按例擬杖八十折責發落姦婦土的罕犯姦罪有應得業己身死免其置議無于省釋除全案供招咨部外所有核明此案按例辦理緣由理合恭摺具奏伏乞皇太后皇上聖鑒飭部核覆施行謹硃批刑部議奏欽此　○○劉錦棠片再臣查有湘軍總哨官提督李清貴情性暴戾任意妄爲現當整頓營規之際未便稍事姑容相應請旨將頭品頂戴記名提督李清貴先行革職以便查明懲辦是否有當理合附片具陳伏乞聖鑒訓示施行謹奏奉硃批李清貴着先行革職查明懲辦兵部知道欽此 
 
 

Page 12

 
 
[上海北巿絲業會舘籌賑所施少欽收山東順直賑捐四月十九二十二十一日第一千三百五十五十一二次清單]  
　　現成功德莫要錯過機緣救命摺第五千四百二十三號江西高安縣署募集善堂瑞平足銀十一兩七錢公善堂錢九千文知足堂三千文鴛湖奇客毓秀山房各二千文總善堂幼霖堂聽彞堂同心堂玉樹山房渡蟻堂黄寅先黄龍富師弟堂書帶草堂愼節齋壽鑫十二户各一千文共十六户合來銀三址兩批見規銀三十一兩四錢五分九厘由江裕帳房求○又三千二百九十一號綿力子募盛篤軒洋一元張壽山錢三百文馮長生唐錦山張震海三户各二百文王惠民一百文共六户由蘇州通裕局合來洋二元○又二千五十八號采文號錢五百文陳惠恕房三百文倪孝房一百五十文倪敏房一百文四户合洋一元○又六千七百九十五號隠名氏由　鼎和筆店來洋二元○又二千九百四號新陽縣署募悟易園洋四元六橋舊主五雲山人在動堂　廬羽陵書蠧五户各二元蓮峰逸史羲皇上人瀨經居星五四户各一元共十户由崑山寳順局來洋十八元○又六千八百三十五號杭州菜巿橋褚大善士募安居士洋二元幼覺一元平安氏錢六百文衣叔景陸各四百文美姑三百文香谷二百文湊成子一百七十文共八户由全盛局來五元○江隂周屏洋十元益記快銘手廷陵無名氏由江裕帳房來十四元陶守恆爲許陶鄭氏生産平安由浙省老福潤　來洋四十元毗陵壽萱堂史了心願由常州全盛局來四元　溪守拙生醮分由蘇州全盛局來一元黄山野氏求母病速愈由蘇州汪奇鴻源局來三元不留名爲次女病愿四元不劉名二十元鄞縣李渭川家門平安子女賢順生意興隆各路舟車太平明去暗來由楓涇順成局來五元寳善堂主人因幼子種痘求保平安百恊源莊來一百元齡童子陳詠笙由乍浦全盛局來一元蛟川朱來安求慈母病速痊由乍浦公昇寄全盛局來二元儋石硯主求合家平安四十元内銅洋一元○豐字册第三百號聽簫主人章施氏靜觀堂江南吏隠海天旭日主人五户各錢一千文稻香書屋錦雲主人戚鍾氏註禮堂培萌堂陳樹滋堂聽泉主人補拙主人八记各五百文活蘭室四百文月湖草堂流麥主人各三百文魏紹庭陳李氏章子猷三户各二百文共十元户由江裕帳房來十元以上十九日○現成功德莫要錯過機緣救命摺第九千三百十四號寓杭懷永堂由武林順應局來洋二十元○又八千四百十七號浙省九華名友節省立夏酒席資移助由杭州恊興局來洋六元○又六千八百十四號玉峰修省成士由崑山全盛局來洋六元蘇城蔣公舘由老正大局來洋一百五十元王恆源紗緞莊爲母六十生辰壽筵資移助永保康健洋一百元滬寓莫釐山人爲兄添姪奉嚴命以湯顯資移助由大東門内大章綢緞莊來十元姙保氏求百病速愈四元胡士雋求父病速痊由鎭江全泰盛局來四元蔣雪坡藥資由松江順成局來一元以上二十日○現成功德莫錯過機緣救命摺第九千五百八十九號杭州劉公舘募劉謙記放生資五元周李謙放生資四元梁繩齋求子劉昌緯求讀書聰明劉昌緯求身體康健三户各一元劉昌珪劉昌佶各五角共七户由正大局來洋十三元○又三千一百七十號凝瑞堂高洋一元仁壽堂盛虚對開二元王秋濤金怡莊各虚對開一元由湖州永泰豐局來○又九千五百五十七號黄仲芳募黄仲芳郡錫源徐柳亭陳俊伯董幼軒虞杏喜蔣宅安家平順黄鼎聚劉安順俞菊生十一一户洋一元黄翰氏高陳氏洪朱氏黄門花女裕貞姑高門花女大寳姑五户合一元共十六户十杭金盛局來洋十二元○又二百八十五號老德記募姚東來洋五角王傳謨章子鑫各三角曹久香二角共四户合洋一元三角○瀏河有志未逮者募救災圖同字第四千六百十名七七號二册不書名無名氏各洋十元惟我心人補過氏勉力氏三户各二元勉力子張菊記各一元蓬菜僊史無氏各五角張菊記銅洋一元共十户由寳順局來洋二十九元由銅洋一元林德嘉求子女病愈洋五十元西銅洋一元林寳善求室人病愈洋二十元游鵬翔求次子脚病全愈十元楊氏空虚子求病速痊十元無力氏求病速愈並保身健五元晋江兩陳姓由浙寗全盛局來五元范陽子求消刧四元李脩章二元病愈還還願人二元沈受龢求母病速愈由蘇州恊源局來二元來善堂葛一元金陵順德堂求子病愈由蘇州全盛局來一元無名氏一元以上二十一日 
 
 
