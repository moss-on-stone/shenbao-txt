# 1892 - 139 - 4906856

 

Page 1

 
 
[接山東小清河急電籲求工振啓] [  申報館恊振所同人拜手]  
　　日前接山東登萊青道憲盛杏蓀觀察急電以上月廿七八日大雨河工民夫大吃虧苦全河皆水此原估須多費數萬囑早日分匯云云敝恊　所接奉鈞電焦灼萬分竊以山東開濬小清河爲通省水利之所關繫卽爲億萬生靈之所託命前接嚴佑之先生告急電音已籌墊規元五百兩會同仁濟善堂匯解山東以應急用今又接盛觀察急電惟有籲求遠近諸大君子大發慈悲義粟仁漿源源接濟庶幾已聚之民夫不致復散將半之工程不致中輟自來積德行仁旣須有極大力量尤須有極好機會現當小清河事機棘手需欵孔迫之時若能慷慨解囊較之尋常拯溺濟飢功德尤勝百倍此則敝恊振所代東省災民馨香默禱者也敬請善安惟祈均鑒不勝急切待命之至 
[整頓海軍芻議接前稿]  
　　何謂三大綱一曰得天所謂得天者非天與人歸應天順人以及聽天由命之謂謂夫以天定者勝人卽以人定者勝天天爲我所勝則亦孰不可勝哉勝天奈何海軍所恃在鐵甲兵輪船取其堅砲取其利然而我有堅船敵人之船未必非堅也我有利砲敵人之砲亦未嘗不利也堅與堅遇利與利逢其中稍有低昻者勝負之數固可預卜若彼此兩不相下各不相讓相與驅逐乎萬頃之洪濤千尋之濁浪則譬之石勒謂若遇光武相與逐鹿中原正不知鹿死誰手此其中則有天也得天者昌失天者亡夫天又豈能諄諄然命之哉以人探天而能得乎天之理全乎天之道會乎天之數天心有所在而强敵不足平矣以直擊曲以壯擊老此天之理也以測日景勿耀其光以占風色勿逆其行以别晴雨勿背其勢此天之道也針指南而霧不能迷日行北而火無悮用或宜日或宜夜各有時候得時則駕也或乘風或乘雪各有機宜隨機而應也至於占騐家之所謂若者孤虚若者旺相左青龍而右曰虎前朱雀而後元武則不足爲信紂以甲子亡周以甲子興是又天實爲之而惟得天者知之也二曰得地陸戰脚踏實地不難布置周密若海戰則全乎蹈空毫無著實相持於波浪滔天之處追逐於渺無涯涘之中一或不愼全船盡覆士氣爲之不揚兵威爲之頓挫故其要尤在乎得地敵人之氣方張我則得隘以守之何處可以藏船何處可以伏兵平時隨地留心則臨時自有妙用何處有礁我能避之敵人或未必知之則可誘之而來也何處有沙忽出忽没我能知之敵人或未必能辨則可引而陷之也某處外寛平而内多港汉則藏兵於中敵不能見可令蒼頭突然而起也某處可埋地雷某處可通地道凡東西南北之向背前後左右之轉移無一不爛熟於胸中而後周旋進退無不如志所謂使船如使馬者正以地理之熟非但帆檣之便也前此馬尾之戰敵人雖以詭計勝我師而卒不敢久留卽時乘勢駛出盖彼探悉此處地理斷不可久持故於倖勝之後爭先駛出見機雖早而金牌長門之砲已中敵艦若稍冉逗遛必且隻輪不返蓋敵人雖已探知地理而究未能詳悉不若本地人之熟諳以逸待勞以主待客以暗待明勝負之數卽愚者亦可預料也三曰得人海戰全恃乎船船全恃乎砲然船可恃而不可恃也砲可用而不足用也船不能自運所賴乎運船之人砲不能自燃所賴乎燃砲之人一船有一船之經絡一砲有一砲之運用苟無人焉能知之能辨之則有船與無船等有砲與無砲同故吾謂管駕之人所關係者非輕也且不僅管駕者不可無人卽下而至於水手火夫亦不可無人必使人與船相習船與人相安人在船上不啻魚在水中凡於船上之所有者不啻爲已身之所有於是乎一遇緩急譬之如身使臂如臂使指運動旣靈進退自便欲得天卽可以得天欲得地卽可以得地本下風也一轉瞬而已占上風本上水也一舉手而忽爲下水一砲不虚發一毫不鈍滯此全在乎平日之間用心習練若不裕之於平日安能得用於臨時乃吾觀近來中國水師兵輪之執事諸人往往問以沙線而不知詢以風色而不解天時固深奥而莫識地理亦廣遠而難明管駕者但知虚報名糧開支餉項以自肥私　近來武員之中至於艷羡水師管駕以爲無異登仙凡營駕兵輪數年之後無不腰纒萬貫嗚呼是豈朝廷創設海軍之初意也哉吾則以爲凡厠名於海軍者必須認眞甄别勿以情面勿以賄通官不必備惟其人有人斯有地有地斯有天三者皆得而中國海軍有不足與泰西各國相抗衡者吾不信也此所謂三大綱大綱旣立然後再舉其條目而縷晰言之 
[五雲樓閣]  
　　吏部爲知照事所有俸滿哉取繁缺知府之禮啊郎中俞培元本部於四月十二日帶領引見相應知照貴部傳令該員務於是日五鼓赴西苑門外六項公所吏部公所内書到聽候排班帶領引見萬勿遲悮因用印不及徑行白片○廂藍蒙印務叅領啓賢禀諸都統略謂本旗應領三月兵丁大檔甲米經户部劄由太平倉支領現在滿洲業將甲米領竣本固山自應接領請卽示期都統訂於四月十七日赴倉支領並派副叅領景瑞印務章京圖敏彈壓稽查○禮部尚書崑筱峯大宗伯岡於四月初十日召丹桂部優伶並外串諧名優在汪家胡同府第中演劇一晝夜欵待在廷王大臣及寅年世誼諸君葢是日卽宗伯懸孤令旦也○續燕甫少司徒昌自客歲感患勞疾迭經請假求醫參术芝苓迄無效騐至本年三月恩准開缺本期安心調治以冀告瘳詎料延至四月初十日戌刻竟跨鶴西歸公子備治棺槨衣衾如儀含殮擬停柩五七延僧道喇嘛曄經數棚藉修冥福方送入佳城○妙峯山去京城西百數十里每歲四月朔開寺門至望日止此半月内善男信女之拈香叩禱者络繹如雲本屆恭值皇太后駐蹕頤和園知妙峯山香會爲諸廟之冠諭令由中北道赴妙峯山之少林棍五虎　開路幢旛太獅少獅花磚槓子高脚秧歌什不閑花鈸跨鼓竹馬等會無論進香回香均須繞青龍橋在松樹畦茶棚演練一次皇太后登頤和園内小山觀覽會中人各思一呈其技相約於初八日回香時各展生平絶技以冀慈顔怡悅計是日回香諸會二十餘起皇太后最愛者爲什不閑槓子秧歌數會遂令留於此處以備翼日進園備閱除賞給銀兩外並准換用黃龍旗幌書萬壽無疆字樣至未留之會每人賞銀二兩○新授科布多帮辦大臣副都統銜額帮辦勒春滿洲正黃旗桂華佐領下人二品頂戴正黃旗隨同辦事護軍叅領上屆軍政保薦卓異奉旨以副都統交軍機處記名欽此本屇軍政復保卓異適阿帮辦興阿獲咎出缺遂卽簡是缺具起程之期刻未消定大約六月中方克首途○禮部爲咨報事本部額外主事多福學習三年期滿奏請留部定於四月十二日加班帶領引見計一排一員相應預行咨報奏事處查照○吏部爲知照事揀補湖廣道漢監　御史一缺本部於四月十二日帶領引見相應知照翰林院傳令考取記名在先之檢討蔣式芬編修龎鴻書許澤新三員于是日五豉穿天青褂備帶補褂並佩帶對子何包手巾赴西苑門外六項公 
 
 

Page 2

 
 
所吏部公所内書到聽候排班帶領引見萬勿遲延因用印不及徑行白片○籌辦熱河善後欵内有請將烏蘭哈噠三座塔八溝塔子溝理藩院稅員裁撤改由州縣經徵一則已奉旨父部議奏雖部臣如何定議尚未有　而理藩院似不以爲然葢理藩院異常清苦公事又繁八溝等處稅差本　以調劑司員俾　鼓勵若予裁撤未免向隅且設此已百餘年未見有碍地方公事故也○醕賢親王金棺奉安園寢已錄前報兹聞欽派福崑熙錢四大臣先期分飭禮工二部太常光祿二寺内務府應行備差人員於四月十七日前往預備並飭承擡大槓之永昇槓房召集頭目人夫於十七日在海淀園寓守宿并照例於前三日演　尸部銀庫定例每閱三年奏請欽派王大臣十人　察一次所以重國帑而愼庫儲也本年係盤庫之期經户部咨取王大臣銜名繕單奏請欽派四月十二日奉硃筆圈出和碩鄭親王凱泰和碩莊親王載勛和碩怡親王漙靜郡王銜多羅貝勒載濂奉恩輔國公載澤奉恩鎭國公漙齡禮部尚書崑岡正白旗領侍衛内大臣容貴禮部左侍　錢應漙理藩院右侍郎慶福欽此得旨後卽由銀庫郎中請期旋經鄭邸等會商自四月十四日起赴庫盤查限半月盤竣四月二十九日恭摺覆命 
[秦淮載酒]  
　　四月十六日例由書院山長命題課士鍾山掌教梅小巖河帥尚未抵寧將題目郵寄李太尊是日與尊經書院同試題目錄後鍾山文題孟子曰天下有道四卽詩題平生志不在温飽得生字尊經文題其次辟地三句詩題石泉槐火試新茶得新字○聚寶門江利和錢莊開設在聚貲菴之間壁十五夜有賊踰菴牆在二進山門内穴壁而入竊去元寶十錠銀洋七百四十八元大錢二千五百文合之零星物件約有千餘金之譜次日投縣報案代理江寧縣王大令履勘情形以賊由庵内出入頂上圓光不得置身事外當將方丈及香公等帶回縣署訊供收　外押是否與賊通同俟破案後再行核辦○花翎福建候補同知　丞楚卿江寧人也在上新河開設裕恒錢莊忽於本月初旬倒閉虧欠木厘局官欵由局會同江寧縣將店標封計虧官私各項約共二萬餘金現由西帮木商控縣請追王大令正擬飭差傳提而潘已自行投到當卽錄供發捕衙看管不知作何了結也 
[烟臺瑣綴]  
　　海防營沈統帶某君奉委赴山西安設電綫於本月初十日乘某輪船赴滬繞道前往○有一人蹣跚躑躅行至潮州會館前某烟館外一蹶不振咸以爲被麴生所困也及細審之一息奄奄體如冰冷矣○蠶之受風而斃者藥品中謂之殭蠶亦曰佳蠶謂可治風病蓋因同氣相求也冋來每百觔祗售銀七八兩今春陡加至二十餘兩噫春蠶到死猶有人愛護珍調獨我輩浪泊萍漂見不能備藥籠中之一物其不如蠶者多矣可勝嘆哉○烟臺山迤東濵海之區有一屍隨潮而上身無寸縷幾如前報所紀倮蟲然嘻是何故也豈竟如魯智深所謂赤條條來去無牽掛歟後經地方爲之殮瘞迄今無認領者○俗傳月之十五日爲泰山聖母誕辰烟臺附近皆山山上多有泰山廟屆期鄕民互相賽會鉤心鬥角各擅勝塲善男善女之進香者更結隊成羣如潮而至當此農忙食貴　然勞民傷財誠何益哉誠何益哉 
[禾中瑣紀]  
　　鍾埭鎭鄕間某姓嫗於某日東方欲曙時持布入巿圖換青蚨迤邐行來人雖尚少突遇暴客一躍上前負嫗飛奔幸嫗解事卽以雙手捧頤不致　吭大呼救命適河中有客船經適聞聲艤岸賊乃乘婦而奔行未數武復回取布致被船户追獲協同地保解往嘉善縣署請訊邑尊以此風斷不可長欲處賊以站箭而嫗鋪匐歸家將前情告其子某甲囑往城中探　甲至縣署前聞人言藉藉自念老母雖受虚驚幸得保全不可謂非天幸何忍陷他人於死地遂赴琴堂求開一綫之恩　尊嘉其誠悃始准從寛發落云○嘉興北門外塘灣後街寶源南北貫棧後門與清凉菴相對此處桑林隂翳翠葉扶疏頗饒畫意前日薄暮棧司某甲因事啓後門忽見　樹上有秃奴縊焉不覺大驚呼衆集視清凉菴中衆僧亦來認視知死者年甫十九皈依三寶未證菩提不知有何不如意事遽爾鑽入圈中向西方極樂世界大踏步而去也後經　僧購棺收殮其事遂寢○北門内大街保豐昌綢縀莊近有狐仙爲祟樓上牀帳無端起火此處甫經撲滅彼處倐又延燒令人疲於奔命有時抛磚擲石中者輙受夷傷箱中安放衣服並不著火及檢閱則已成灰燼種種怪異出人意料之外綢莊中人不得已敬備香燭牲醴虔誠叩禱而其祟如故何物妖狐竟成於光天化日之下飛揚跋扈恨不持慧劍以斬之 
[潯陽雜錄]  
　　前報載江撫德中丞札委候補縣劉蔭薌明府榮拔來潯專查輪船扒手以安行旅云云兹聞明府到差以來認眞從事每於輪船抵埠時無論晝夜　親自督率巡丁上　稽查　日拿獲扒手一名姓照係豐城　人富卽枷　示　以後輪船抵埠必令地保巡丁將該扒手　上輪船以昭炯戒迄今相隔多日已移請德化縣派差遞解回籍矣○本月十四夜有賊混入西門外正街三和麫坊行竊衣服數件尚未出門被店主拘獲適　甲局朱委員查夜王此遂送請　辦委員詰訊之下該賑　稱姓吕名河兒係本地人并無夥伴因貪吸洋烟苦無兩堵物遁而爲此朱委員喝令重責三百板又問　竊過幾次賊又供曾竊公裕號鋪盖一個程國榮茶　　座鐘一架劉裁縫　布一捲均　挨　行竊無人覷破朱委員又喝令重責八百板枷號示衆如無的保出具敢過自新甘結當迭入班禁永遠覊　使不得再蹈前轍○湖南鹽　戶周某於本月初四日載客揚帆上駛行至九江上游六十里之　家嘴　方昆季兩人在船棚上扶舵乘風破浪意甚得也不意風帆轉脚　人　立不穩隨索倦人江心赶卽停船打撈杳無蹤影至十六日屍浮水面順流而下直至九江經招商局躉帳房廖君鶴軒嘹見不覺惻　　　水手駕小船前去將屍拖至岸邊邀同義渡局首士給棺收殮十八日卽　該客船家屬雇工等前來尋覔認見屍棺　出青蚨廿六貫另　棺木成　　厝下磯灣草坪據云此係伯氏屍身而仲氏　乘坐小船沿江直下找　丈夫　身聞已在湖口榜獲矣嗟嗟結三生之夢想韵渺壎箎溯九派之江流魂歸夜月　耶數耶不可得而知已○十八日上午有彭澤武童蔣某　　寓所自刎身死其兄同在一寓富卽雇人　　抬　傳者　此童係患瘋　遂致自戕其生嗚呼慘矣 
[七十二沽觀海記]  
　　前者天津二號小輪船與閩船相碰致一立手墮落水中當相碰時輪　管駕會某在　吸淡芭菰陡　石破天驚急令將船攏岸隨　閩船詰責不知閩船所損正與輪船相同且有水手斃命於是一唱曰和羣　而攻會身上受傷　頭鼠　　在兩船均須修理未克開行曰前大沽水雷營派出勇丁十人前去打撈屍首矣○法國領事白文藻駐津年近有法商新盛公司經理人名吉利豐者另張旗鼓　　　介紹同李傳相攬造來水縣鐵橋及烟臺鐵碼頭工程新盛西人謂爲左袓遂興寉鼠　領事遂致撤差旋　家具拍　一空俟新任到來卽富束裝　國矣○旅順船鳴告蕆未及兩年保固期中　門損裝字傳相飭新盛公司西人前往騐視已列報端時適新盤新舊交替之時無人往騐遂　吉利豐前去修理需銀若干兩傳相電致新盛支付日前經理之夥又　得去冬由隝面至底裂開一縫嗣又坍塌若十丈今年三月小　門底石又碎水從中出時有鐵甲船入隝興修已將機器卸下而水忽湧出無　將機器裝上　緊將運水龍戽水甫　手而水又大至或謂口門旣　地址已鬆非經大修不能得力或又　苟能止水則門之壞尚屬　　易舉云○旅津各西人於本月十六日迄十八日舉行賽馬之戲往年春賽非日光酷烈卽雨色霏微且天氣已炎每致揮汗如雨今歲半寒半暖早晚猶御綿衣卽日之方中而半臂輕綿尚稱適體故中西人尤爲興高采烈云 
[早炊遺火]  
　　滬城舊校塲姚　馬弄某姓家昨日清晨因煮雙弓米遺火積薪中遂致濃烟滿室烈焰上騰隣人見之大聲呼喊赶急帮同澆灌得以熄滅然已焚去平屋一間帮辦總巡朱森庭明府聞警前往彈壓以栅夫某甲疏於防範立時提到喝令笞責一百板以示炯戒 
 
 

Page 3

 
 
[禁止講茶]  
　　巡防西局委員高小雲二尹以近日每有無賴之徒三五成羣邀喫講茶藉端滋事此風斷不可長因於昨日出告示一道照錄於　照得擅售講茶早經一律禁止在案迄今日久玩生訪得仍有流氓成羣結隊聚喫講茶甚至捕風捉影動輙尋釁生事實爲地方之害除　密查究外合再出示曉諭如日後各茶館中再有前項情事許該館主指名禀究倘敢隱匿容留一經察出定卽提解送縣重辦决不寛貸其各凛遵毋違特示 
[驅逐流氓]  
　　瞿阿土者在西門内開設小茶館專慣容留匪徒一見懦弱之輩肆行欺侮索詐錢財必遂其慾壑而後已鄕民受其茶每指不勝屈前日巡防西局高小雲二尹訪悉前情督同局勇馳往將著名地棍陳日新吳阿三及瞿阿土等帶回局中訊問各犯俯首求恩二尹判陳吳二犯各責數百板著地甲驅逐出境瞿阿土本應懲責姑念苦求從竟免責著具嗣後不留匪人住宿切結交保斥放 
[販私被捉]  
　　前日亭午時有沛東北蔡鎭鄕人十一名肩挑私鹽共五十八包道出滬上由十六鋪往南行至大東門外朱家弄地方後面忽有穿黃邊號褂者五六人各執六門手鎗腰刀飛奔而來大呼拿私鄕人等見來勢洶洶逃至紫霞殿左近見追者將至急將所挑之鹽抛去一鄕人奔避稍遲腿上已著一鎗尚有二鄕人躱在路旁密覘動靜迨五六人將鹽五十八包載以小車向東而去鄕人見其號褂上字迹模糊不能辨認無可如何相與垂頭喪氣而返 
[首級掩埋]  
　　會匪王金龍陳啓懷正法後將首級解往大碼頭示衆已紀本報前日大令飭差往傳十六鋪地甲裘鎭將首級二顆收回飭差送至西門外義塜掩埋 
[攢毆洩忿]  
　　　橋人陸桂春在滬南新碼頭裏街鍾春記水木作營生前日向同業陳春泉之妻嬉戲被陳所見飲恨在心至晚陳糾同木工小文炳阿堂等十餘人穿緊身窄袖衣服各執兵刃蜂擁而來突入作中將陸拽出攢毆一頓各鳥獸散陸受傷甚重倩人舁至陳家旋有魯仲連其人出爲排解令陳出洋十二　作爲養傷費百日内或有不虞仍向陳是問 
[解犯赴松]  
　　本邑西鄕虹橋顧木堂家被盜案内之蘇金和徐阿二卽錢阿二又名殺羊阿二訊明收禁已見報章昨日午後上海縣袁大令備文飭　蘇徐二犯在獄提出卽交原差解赴松郡轉勘 
[妓女發堂]  
　　前晚上海縣袁海觀大令升堂訊案時忽有妓女張球鳳卽張珠鳳匍匐案前嚶嚶訴云小婦人籍隸紹興今年二十三歲幼時被匪人誘拐至滬賣入娼寮歴盡千辛萬苦今在英界石路同慶里内吳家娘處借房作夥欠吳洋銀一百元吳以節近端陽逼令小婦人歸帳小婦人不允吳在外揚言欲吞洋烟自盡小婦人因此情急投案喊控求大老爺超豁大令得供飭將張珠鳳發堂擇良婚配 
[縣案彚錄]  
　　武生薛顯忠控劉金林王玉堂等强搶姪女朱薛氏袁大令提訊之下劉王供稱由顯忠之弟耀山主婚大令提耀山研詰堅不承認飭令收入所中旋因患病交保其詳已紀前報前晚大令升堂提訊劉供稱係本邑人向以耕種餬口嗣因中饋乏人於去冬十月間憑王玉堂等爲媒出洋九十三元娶朱薛氏爲室由耀山主婚成交時顯忠亦在家中嗣因加找身價不遂所欲來案誣控叩求追還價洋大令曰爾不問來歴擅取孀婦亦屬冐昧所有身價未便給領如日後耀山將洋交齊祗能充作善舉劉又稱一生積蓄一旦蕩然求恩憐憫大令飭令退去命提顯忠至案供稱胞弟耀山與王玉堂串通一氣作此不端事應請究辦但耀山目下患病叩求交保俟病痊再行送案大令曰今日本富將耀山懲責姑念患病交爾保去如病愈卽當送案所有身價當赶緊交出顯忠遵諭而退大令又提王玉堂至案略詰數語著枷號一月發頭門示衆○唐念如與韓璋在縣互控唐謂韓覇佔房屋韓謂唐吞没齎餘銀兩迄今已逾二載尚未了結前日韓妻王氏投縣喊稱唐糾同寶源祥經事孫世福及西人等於二十五日前來將我逐出並將帳箱二隻帳櫃二隻木箱一隻衣箱數隻及一切什物抛在街心房屋已被拆毁晚堂由大令提訊該氏伸訴前情放聲大哭韓璋供稱小的與唐合做茶葉生意各出資本銀一千二百兩歴年以來獲利不少均被唐吞没前日反將房屋拆去將妻逐出似此倚勢欺人心何以甘求恩訊斷大令曰爾所住房屋確係唐産有據可証爾控伊吞没齎餘銀兩却無實據碍難深信惟拆屋一節唐亦未免鹵莽諭飭傳唐到案秉公訊究 
[英界公堂瑣案]  
　　王李氏控張秉鈞稱貸不還反暗中種火等情旋由包探顧阿六拘張送案蔡太守訊供之下張職員並不種火王李氏曾許嫁職員後另有所歡竟將職員逐出太守諭令捕房查明再訊此已列入報章矣昨日顧探禀稱小的查得去年十二月二十一日之夜王李氏之隣人王陳氏聞有火烟氣急出查看尋得火藥一句立卽將火撲滅報知捕房查明張連次與王李氏尋釁曾貼匿名揭帖肆行污辱當時小的緝拿未獲後得尋見拘送案下供稱去年十二月在安徽並不寓滬今查詢船埠夥周恊興據云十二月某日見張在滬特又傳王陳氏到案請爲覆訊王陳氏訴稱小婦人與李王氏隣居上年十二月二十一日之夜小婦人先聞烟火氣查得有火藥一包因之報捕然並未目見種火之人周訴稱小的係蘇州人去年十二月初旬張附船出門望後回滬見伊已將鬚髭薙去王李氏供稱小婦人原籍上海年五十一歲夫故多年傭工度日前者女兒患病曾延張診治張卽向小婦人借洋銀立據不還反敢出言無狀揑寫靠身筆據妄稱許嫁與伊張卽張炳炳供稱職員號幼齋又　燮堂秋槎浙江海寧州人年四十七歲王李氏許嫁後忽然翻悔且將行李扣留往索被誣叩求明鑒蔡太守姑飭張交保具結不准再入租界中○日前本報紀西人波奇控陸培林吵閙陸供稱女兒阿銀被波奇家傭人時寶誘姦故往尋覓蔡太守著波奇將時寶交案再訊昨日波奇交到時寶訴稱蓮生早已辭歇不知何往時寶於禮拜五卽華歴四月十七日始來傭工陸挈女阿銀申訴前情阿銀又稱四月十六日被時寶與一不知姓名之人誘入空房姦宿旋復移至别處然後又領至波奇處時寶供稱小的姓虞寧波人四月十七日至波奇處傭工並無誘領阿銀之事且小的清晨至波奇家晚卽回去細崽某甲訴稱小的亦傭於波奇處臥房中祇床一張並不容他人　睡更不知時寶私藏女子太守飭陸具領阿銀回家管束○本邑人王旭堂訴稱小的現在美公館傭工兒子王長干不務生理吸食洋烟屢訓不悛是以交捕送案請大老爺暫發棲流公所容月貼飯食錢待戒斷洋烟自知悔悟始具領回家長千供稱小的以後不敢違訓矣此次乞賜恩寛蔡太守飭發棲流公所諭令王理償飯食貲包探何　福禀稱小的查鄕人張文炳之子本在某鐵店習業辭歇後與張在某茶肆啜茗突有顧硯卿者冐充小的夥役謂可向店主懇情仍回店中習業旣而向張索取酬謝張不肯給卽强取去白布二匹質錢是以拘拿送案張訴稱小的家住北鄕兒子習鐵工被師辭歇一日小的在茶肆中遇顧承顧向店中婉勸仍至店中小的感之將棉袄質錢代給茶酒值不料顧又索小的酬謝小的不允致被奪去曰布二匹質錢顧供稱小的係長洲人不敢冐充探夥如今只乞施恩蔡太守判令笞責二百板押候備文遞解回籍布給張領去二百九十二號華捕禀稱小的在天福戲園當閽人之役湯福泉等來看戯先付洋銀一元櫃上尚未估看伊等先已坐定及估見銅質向之調換伊等不依無奈報知捕房由某包探查伊等尚有僞洋銀藏在身畔包探顧阿六禀稱小的查得湯及周阿元均住裕興棧販運草帽邊身畔有洋銀二十七元其中銅質者八元周身畔有洋銀六十二元銅質者九元據言草帽邊賣與京江棧戴姓客此項洋銀由戴付下及往問戴戴不見面今先解案請懲湯周同供稱小的等皆江北人販草帽邊至此賣與戴所付下洋銀實不知有銅質者供畢湯又稱小的身畔本有洋銀廿八元不知包探搜時祗得廿七元 
 
 

Page 4

 
 
蔡太守飭顧探將湯周及洋銀眞僞一併帶回捕房俟傳戴覆訊核辦○西人老勃子控王春林糾人到家毆其兒子王小林車夫曹阿華等解勸之下亦被毆傷蔡太守訊供之下王不認毆曹遂著邀見証人到堂冉訊皆前報所已登者昨日二百八十號華捕禀稱王卽陸寶林前日將曹毆傷今其妻陸張氏偕其弟王寶林卽陸福林又往尋釁因由小的拘解案下陸張氏供稱小婦人偕夫弟福林前去找尋兒媳不敢騷擾福林供與相同察太守飭候會訊察斷○包探徐雲香禀稱竊賊瞿和尚竊取朱氏家衣飾已由小的解奉大老爺訊明飭查有無别案今小的查得瞿所竊之贜均已交出此外並無别案請卽發落可也朱氏蓮船盈尺故裝嬝娜娉婷訴稱家中前後失竊幾次原贓尚未吊齊瞿供稱小的行竊該死目今贓已父齊至朱氏前失之贓並非小的所竊如蒙恩赦没齒銘心蔡太守判令管押兩月贓給朱氏領去 
[法界公堂瑣案]  
　　寧波老嫗陳傅氏偕女王陳氏婿王維薪投公廨先由王陳氏訴稱小婦人向在家鄕紡織度日今隨丈夫來此賃居治下丈夫謀業未就屢次懇求親友代覓枝棲日前有素不相識之狂徒葛雙坤等三人來家口稱薦爾夫就業言畢竟敢登樓入臥房就坐於牀上小婦人念伊等照顧丈夫不敢輕慢供以烟茶葛等遂閒談片刻而去去後小婦人檢點枕畔所藏洋銀八元竟歸烏有迨丈夫回時詢悉並無其事方　被騙急雇人四出追尋毫無影響昨日葛乂來因卽交捕拘送案下葛同轉訊究之餘葛供稱是日小的在一枝春啜茗陳傅氏前來勾引小的因借友前往閒玩不料嫗設下牢籠唆出王等將小的扭住勒索同轉謂王陳氏曰爾與葛素不相識如何任伊入臥房安坐牀上供稱小婦人祗借得樓面一椽樓下係房主所居是以有客來家祗能坐於樓上同轉著將葛管押候查問房主再行核辦○鴇兒張沈氏訴稱小婦人向住吳淞本月十八日帶寄各女兒胡王氏遷居治下旋有木工宋金榮者來家與胡王氏同宿數夜繼又竊取小婦人首飾押錢故將胡王氏及宋送案葛同轉謂爾稱胡王氏係爾寄名女兒因何挈之來滬與宋同宿胡土氏供稱張沈氏本在吳淞開設花烟館小婦人經人薦至伊處賣娼今因吳淞生意清寥故相約遷居來滬宋由張沈氏引來小婦人與之相識連住數夜夜度資未給分文所有手釧等物並非宋竊實係張沈氏自已典錢同轉問宋曰爾究竟如何至伊家住宿供稱小的向在吳淞操梓人術張沈氏素開花烟館得以相識今小的僑居治下一日與張沈氏遇招至伊家住宿幾夜約共欠嫖資洋銀三元實因連日停工毫無進欵以致未能料理尚乞大老爺格外從寛同轉謂爾等三人均無恥之尤著一併押候各掌頰八十下嘻此係嫖帳也而竟欲賢長官追取乎其受責也固宜○通事稱前晚婁音和至新街某龜所開花烟館吸烟兩盒計洋銀二角分文不給反敢行兇經烟鴇婦送案候究葛同轉詰訊之下婁供稱前晚小的在花烟館尋友烟妓招之上樓堅欲小的吸烟小的未經應允不料竟遭鴇兒扭送來案揑稱吸烟兩盒索錢二百文同轉以原告鴇兒未到將婁從寛開釋嘻此亦請追嫖帳也批把黃小姐忙端陽風景卽在目前我恐請追者將不止花烟館已也公堂上不又將添出無數案牘哉○東洋車主饒雲亭訴稱小竊兒阿桂來家竊去銅釣兩枚人贓並獲送案請懲葛同轉訊問之際倪供稱小的實因飢餓不堪以致行竊如得温飽斷不作此無恥生涯矣同轉判令管押五日○小東門捕房細崽王永德訴稱前日小的往某處浴堂洗澡途中適被屢次犯案之應阿長顧阿友王阿二周德明挾制行兇突將小的痛毆是以告知捕頭將四人拘拿請辦包探王榮培禀稱小的查得周每於深夜邀集緊身窄袖之無賴二十餘人在蘭芳里一帶花烟館前游行動輙行兇毆擊葛同轉向之硑訊應等稱等小的等皆有業之人務求略全體面葛同轉判令將周押候掌頰八十下其餘原被告一併從寛省釋○英界三馬路某絲　店夥趙德虎訴稱日前有徐姓客來購織花邊等物價銀數十兩付下期票一紙小的當往冶下徐寓所詢問有寧波人顧小娘言徐確躭攔其家携有　蓋行李素來妥當期票之銀屆期往取决無短少事情小的信之及屆期向收取客已不知去冋顧一味推諉不肯付銀故將顧送請追繳包探土榮培禀稱小的查得顧專爲私販其家尚有私鹽一大堆葛同轉著先將私鹽如數起案再行追徐到案核辦○謙和洋行陳堯堂控葉惟生虧欠期票銀二百餘兩葛同轉著協同某包探前往清釐帳目此已列諸前報者昨晨陳葉及包丹書投案包訴稱生員照帳結算葉並不虧欠陳姓之銀期票一紙理應給還葉供稱此票已作廢紙况小的亦有憑包出立之筆據在此同轉謂葉曰爾有憑票在終須　理著押候陳包再去算明帳目覆候核奪○包探郁庭湘禀稱車夫朱和尚私取坐客羽紗洋傘送案請究葛同轉提朱研訊朱供稱洋傘係坐客遺在車中並非小的行竊同轉謂旣係坐客所遺爾應送交捕房不能擅自携去遂判令管押一日○包探孫錦榮禀稱小的查得吳黑順竊取某客西瓜子一袋送案請懲葛同轉判令笞責八十板○通事稱某舊貨攤主土福新深夜將家中病人舁出棄諸城下某號巡捕見之立卽喝令舁回而病人已經氣絶現由捕頭命將屍身送往同仁堂收殮葛同轉提王訊究土供稱死者係湖北人姓劉名福山客中患病借住小的家已月餘矣前晚因病加重舁出求醫並無棄屍之事同轉着押候查明劉身死情由冉行核辦○通事稱縫窮婆王俞氏竊得密采里某西婦皮鞋一只經某包探查獲送案請辦葛同轉判令掌頰四十下鞋飭卽送還西婦○隆記土行夥張文卿請追蕭錦昌所欠期票土價銀四十一兩六錢二分蕭繳洋銀十元供稱土實由掮客魯姓取去叩求寛限得追到魯姓客方可還銀葛同轉謂爾店所出本票不便久延限半月内一併清理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　四月初十日藩司黃臬司王運司惠糧道世杭嘉湖道宗貴州臬司唐候補道彭俱差人禀妥十一日牌示仰指分江蘇　用巡檢莫源中知悉於本月十二日來轅聽候本護院騐看給咨母違特示杭嘉湖道宗進見禀辭赴塘並謝步卽用縣李蟠根禀奉藩司飭知　補泰順縣缺禀見叩謝同知銜改指浙江新海防本班先補用縣姜渭瑛字星樓湖北人由安徽領咨來省禀到候補府照磨黃晉年由關嶺釐卡來省禀到十二日東防廳高禀知隨同杭道赴三防勘工叩見禀辭江蘇試用巡檢莫源中禀候騐看叩見禀謝十三日黃耀奎叩見禀辭赴都解餉秦國均禀銷龍游復催存庫案銀兩差署紹興府經歴德葆禀奉藩司飭知委署禀見叩謝十四日候補道彭禀奉憲委嘉湖查絲差禀辭候補府張琳禀見運副卜文杓禀知翌日押鞘起程禀見禀辭赴都卽用縣胡矞麟由台郡算清交代來省禀到叩見十五日秦耀奎由紹局來省禀到禀奉藩司委署慶元縣事禀安叩謝衢州府經歴德葆禀辭赴任正任新城縣典史嚴汝清交卸回省禀到縣丞　金甡禀知糧道委催嘉善海鹽漕項差叩辭十六日陜西道監察御史陳其璋由京來省拜會貴州臬司唐進見禀辭赴都巡檢周華輔由京騐看來省禀到十七日前直隸候補知縣陳忠儼由天津回籍禀見十八日馮兆松前署松陽任内漕項全完蒙記大功一次禀見叩謝劉霈禀知藩司委嘉興公幹禀見叩辭十九日大挑縣葉延壽禀知釐捐局委常山釐局差禀見叩謝候補縣黃在申禀知藩司委程安二縣漕項差叩見未入流春榮禀知臬　　望江門外保甲差叩謝 
[金陵官報]  
　　四月十二日候補道魯伯揚請假一月赴孟河就醫十四日候補道章蔭由蘇回省十五日候補道朱漕謝委辦江西　口掣騐差祥雲輪船李家泰送四少爺赴上海十六日知府吳炳仁謝委善後局提調差知縣韓汝綱禀銷石港騐補厘捐差回省十七日候補　朱成渡由蘇回省知府陳琦禀知三陵橋工竣謝委積榖局差通判程埏請感冐假五天守備楊守約黃棨泰把總陳茂松外委　言勝到由惟　　犯人來省十八日候補道于寶之由湖口回謝委皖南茶厘局差卽辭知府王澧禀銷積榖局並海防捐局差卽辭赴海門厘捐局通判屠紹恩　銷措資假知縣龍璋由鎭江回禀謝留寧鹽大使甘鍾辭赴浙江巡檢劉鼎臣禀銷阜寧漕差十九日候補道朱溍辭赴湖口擊騐差知府陳　到楨榖局並禀銷善後局提調差吳炳仁到善後局提調差並禀銷差遣差 
[邗江官報]  
　　四月二十日吕四場高鹾尹因調署角斜場來塲謝委高鹺尹崧赴石港場公幹二十一日師司馬世煦禀銷發審差二十二日前署徐州道桂觀察嵩慶回省過揚 
[上海六馬路仁濟善堂籌賑公所施少欽經收山東熱河各賑捐四月十一至二十日止清單]  
　　山東干趙延慶大善士樂助規元二十二兩二錢零四厘直隸劉氏通海趙玉二户各元二兩一錢一分二厘通海沈張氏歐陽氏二户各一兩另五分六厘海防廳憲劉應如是住室求保二五　子病全四媳胎産平安劉方氏三户各洋一百元補拙子氏洋五十元豫豐號洋四十元有志未遲生求子病愈醮資移助洋三十元不登名石堰署新記吳恩　無名氏四户各洋廿元通州徐吟秋五户合十七元屠漱芳十五元楊黃氏求子病速愈十一元營口東盛和號鮀江隱士補過堂沈平安氏通州徐依仁堂二位合懷碧山人耐闕齋主人慎南楊公舘求幼孩手臂痛速愈沙伍氏病愈完愿九户各洋十元畢廷煜爲母求病速愈六元郭節記隱名氏營日葉亮卿翁交來陳熾垣又來會發源四户各五元無名氏求子病速愈衆善士二户各四元隱名氏三元幼安堂蘇花女眼痛金愈還愿李寶元求病速愈三户各二元郭亭記一元隱名氏五角隱名氏銅洋六元無名氏銅洋三元隱名氏黑金昔吳德明三户各銅洋二元無名氏懷碧山人卜姓二户各銅洋一元以上共收山東賑元二十八兩五錢四分英洋六百七十七元五角銅洋十八元○熱河思善堂趙求兒諸病速愈賜福洋一百元五杏子遵母遺命助賑以資冥福并求歸途平安洋四十元曾藴仁求三兒易養聰慧三十元具州守本子山東黃縣無名氏　城府署隱名氏求佑合家四季平安三户各十元服符病愈人六元焚疏病愈人四元王景成二元黃朱氏一元施時亨銅洋一元以上共收熱河賑洋二百十三元銅洋一元 
 
 
 

Page 10

 
 
   
 
 

Page 11

 
 
   
 
