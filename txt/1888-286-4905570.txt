# 1888 - 286 - 4905570

 

Page 1

 
 
[重印小豆棚出售] [  申報館主人啓]  
　　本舘所印小豆棚一書早經售罄兹特重付手民字跡旣新紙色亦潔欲聽豆棚下語者盍取而閱之每部六本價洋三角五分售處仍照　例 
[點石齋售書啓略]  
　　經策通　○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而入勞我逸矣今定碼洋世五元○大題觀海初二集○實文三萬六千篇本届各省鄕試題十得八九謂子不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能備載本埠外埠俱有分鋪士商就近購取可也此佈 
[亟杜善事弊端說]  
　　倉山舊主交來一稿其言曰自來婦女之犯訟案者皆由有司發交官媒收管覊押而官媒之待女犯也先則鎖置木栅中席地臥薪置便桶子旁而不加蓋使之坐臥不安自然而然出資求改宿房間臥高鋪聽施被褥飲食如常其忍耐吝資者則更搜括其身首所戴金銀飾器甚而收取其褲帶脚帶頭繩等件謂防其自盡牽累及已故有資者不慮其不傾筐倒篋無資者或因此賣兒鬻女噫兇惡之甚慘無天日其少有姿色者則又逼之賣娼謂所以助我衣食之資貼我當差之費云云以故官憲見及乎此防不勝防遂將到案婦女之已結者改爲發交善堂擇良婚配此眞善舉也其功德較之助賑遠方有過之無不及其擇配章程憑人取的保入堂擇選祇許爲妻室不得爲妾媵已有妻者雖託詞圖育亦所不准仍須兩相議合不得强從旣已議明分文不取亦可謂盡善盡美毫無遺憾矣乃不謂日久弊生風聞在堂婦女日多一日無甚防閑往往與司事人等雜坐閑談嫌疑弗避遂致人言藉藉頗有譏彈井聞有出外仍事賣倡者近日更聞領配婦女仍須繳費若干多至百千數十千不等殊覺駭然訪問此費作何開銷則以本婦所需爲詞費由婦索亦由婦收而暗以酬諸司事等人故司事專于平時迎合婦女之意以期其出堂之時可以潤及噫異矣官憲不之察董事不之察乃竟無一人焉道破其弊使官董聞之耶須知此等婦女旣已奉官斷定發堂擇配是其于母族夫族皆恩斷妻絶者矣恩斷義絶則不得取資也其各項帳欠皆永斷葛藤者矣永斷葛藤則亦不得取資也斯時也該婦女祗一身而已一身並無身價何身外尚須錢文此而不及早查察嚴行禁絶勢必日甚一日馴致堂中賣娼一如官媒之所爲而後已則歴任有司之善舉不且變爲惡作劇耶目下英公堂蔡二源太守又創造房屋於棲流公所中藉以擴充發堂擇配之善事而西人且樂助五百金懿與美哉更宜從速將此等弊端彰明查禁以全善舉毋使其中司事人等沾染他堂之習以致他人從而議其後焉則幸矣以上來稿所述如此夫倉山舊主久居滬上其於滬地利弊知之最悉且疾惡如仇凡遇不平之事或時愼然作色非宣之於口卽筆之於書卽今此稿所言雖非得諸目見當必有所耳聞故亟錄之以供當道之採擇盖善堂惟上海爲獨多而善堂之弊亦惟上海爲獨甚僕亦曾屢揭其隱不啻一再大聲疾呼無如言者諄諄聽者藐藐徒以取怨於各司董而仍無補於實事夫此事其責在官耳官而用人果當察理果精彼董事固不敢隱蒙卽司事亦不敢舞弄祇以官之視地方上事如秦人視越人之肥瘠漠不加休戚於其心遂致弊竇日深善舉而反成惡舉良可惜也今者以裴浩亭大令爲之邑侯精明幹練久所欽佩時時關心民瘼雖在騐屍之案尚且革除舊例不欲善堂中爲之開銷而自捐鶴俸以作差役等工食之費欲使善堂中省得一錢卽善舉中多得一錢之惠故凡可以有利於善事者莫不毅然爲之旣興其利必能除其弊又有蔡二源太守主持英租界事務凡有便民之舉無不鼓舞權折以創行之卽如棲流公所增造房屋以爲發落婦女之所或者早知發堂之有弊而特不欲明言之以貽越俎代庖之譏故特創此舉然則安肯以已之所創者仍因他人之積習乎當必有加意周詳悉心訪察力除從前之惡習者巳又何待倉山舊主之寄語也哉然而倉山舊主之意則固爲力除痼習以效一得之助夫何得謂其言之過歟 
[本館接奉電音]  
　　昨接在京友人發來電音有本月十四日上諭一道敬謹譯登○九月十四日奉上諭廣西右江道員缺着張汝梅補授欽此 
[咨調雄師]  
　　臺灣埤南等處亂氛未靖經臺撫劉省帥發電至閩咨調長門曹統領四營渡臺協剿已列前報兹聞劉省帥又發急電至閩請調恪靖正副兩營渡臺恪靖正副營素稱勁旅係鍾軍門統帶省帥飛檄調取想因亂黨猖獗雄師一到庶可痛剿惟民間謡言有謂漳化嘉義被圍甚急云云重洋遠隔未知近日情形究屬如何俟接確信卽當登報 
[閩省官塲紀事]  
　　代理監臨陳桂生學使出闈後接到上諭補授内閣學士兼禮部侍郎銜卽時望闕謝恩闔城文武詣轅叩賀車馬紛紜頗覺熱閙○新任閩浙總督卞頌臣制車於初十午時接印是日楊石泉制軍委督中協楊恊戎興科福州府廷太守愷將關防案卷安放綵亭拾進撫署一時鼓吹喧天旌旗蔽日卞制軍循例接篆望闕謝恩文武各官皆來叩賀 
[考生受辱續聞]  
　　前報績溪縣考生程莘舟過清弋關被委員笞辱等情經該生於撫憲過蕪時喊控撫憲面諭蕪湖關道憲准詞批示並行提該關委員書役來蕪歸案訊辦及撫憲回至省垣又札委寍國府秉公核辦人証雖已提齊而承審官尚未抵蕪該生等於蕪湖縣騐訊後又往太郡赴學憲衙門控告雙錫五觀察以該生並未在蕪候訊輙赴學署上控卽委錢孟超明府前往太郡謁見學憲禀明情形請示核辦錢明府已於十二日午後由陸路赴太矣餘俟續聞再錄 
[潞江漁唱]  
　　北通州來信云北闈試罷士子爭先歸里多由通州東門外土壩買舟南下船價因之頓昻有某船高揭藍旗大書鄕試回靈四字詢諸船夥云係在塲病故者聞者憮然○城垣年久失修缺隱多至十七處日前張璞 
 
 

Page 2

 
 
君剌史在鼓樓後關帝　邀集紳商勸捐修築嗣因工程浩在所議無成剌史遂慨捐鶴俸委倪佩生少尉帶同工匠親往缺隱處丈勘擇日請曹守戎督飭興工○本月初十日恭齎玉牒十九日恭送成貴妃靈柩均道出北門外浮橋所過之處先期將道路一律墊平○北門外高裏屯爲由京往張家口大道一日有駱駝數頭䭾茶箱而過日尚未晡突有匪徒十數人手執洋鎗從廟後闖出意圖搶刼駝夫素有膽量上前迎敵匪等見勢不隹紛紛逃竄○美利堅醫生盈某就北后街建造醫院規模宏敞每日十二點鐘施醫給藥女先男後條理秩然遇有急症隨時醫治雖昏夜叩門亦無弗應有李甲者因母病垂危延盈診視藥到病除遂飭匠製成匾額一方題曰妙手回春懸掛醫院門楣以酬雅意○入秋以來霍亂盛行施藥施醫者隨地皆是京師救生局諸善　　隱爲懹特配製霍亂救急丸散託砂竹胡同李宅送曾舌人無算○城南某况弁拿獲盜犯二名捆送州署護送兵役戈矛鋒利氣象森嚴令人望而生畏○今夏西山水漲煤窑冲隱許多各煤行公議增價自九月初一日起大　每百斤售京錢二千文煤末每百斤售京錢一千四百文貶價者罰戯一臺○河東小柳店有少年女子騎驢歸家其弟年甫九齡執鞭在後路遇二匪將女子簪環衣服全行刼去幸本村人驅車而至救援得免○三河縣盜賊横行縣官因之獲咎自大憲檄派營兵駐紥後盜賊卽聞聲而散不復如前日之肆無忌憚矣 
[電傳順天鄕試南七省題名錄]  
　　黄毓琳江蘇　何其仁安徽　孫鼎列江蘇　馬昌棨安徽　王　郅安徽　　葆光江蘇　王　蘭安徽　葛嗣峯浙江　楊世爕安徽郭文治廣東　金蓉鏡浙江　梅　菼江蘇　下同方江蘇　徐中銓湖北　李瀚鋆廣東　姚炳熊浙江　畢光祖江蘇　姜筠孫江蘇孫傳袞安徽　姚詩馨廣東　尤俊才廣東　吳丙湘江蘇　章之傑浙江　葉佩瑲廣東　周　庠浙江　薛念祖江蘇　袁珉錫湖北崔登瀛廣東　丁學恭江蘇　吳爾亮江蘇　余　堃湖北　王保奭江蘇　羅宏洛江蘇　李亦　湖北　費震脩江蘇　宋壽崑浙江陳其旭浙江　葉培勳廣東　黎啟瑞廣東　吳　魯福建　王儀鄭安徽　王清穆江蘇　程　祖福建　羅崇齡廣東　馮鼎新廣東陳　普廣東　雷補同江蘇　吳國瑞廣東　曾紀依廣東　歐賡祥廣東　盧銘勳廣東　胡惟德浙江　陸震福江蘇　温仲和廣東　　順天鄕試於昨日放榜本館特托都門友人將南七省新貴姓名籍貫飛電傳來澤登報牘以副遠近諸君子先覩爲快之意解元劉 
[伻係直隸人其餘各省容俟續登] [  本館附誌]  
[江西鄕試題名錄]  
　　李政熾　　曾德人　　游三立　　葉立瀛　　黄佑麟　　蘇祖澤　　梁世淮　　王奂洲　　楊蓉鏡　　羅　環　　歐陽熙李克家　　馮濟川　　廖本賢　　李鍾嶽　　張培豐　　熊有賢　　胡壽燦　　葉繼高　　趙蕃昌　　胡漑湛　　文　珙李鏡清　　張炳麟　　盛　烜　　李光吉　　方文成　　羅大佺　　胡　綱　　束之璜　　燕華祐　　何莘耕　　楊裕宗吳　錡　　李樹華　　曹九成　　汪　漣　　朱雲照　　諸人傑　　程志曾　　胡紹蘇　　沈慶林　　劉肇塏　　袁巨濤徐　螭　　張燮　　　張洪嘉　　李觀瀾　　葉泰椿　　夏兆元　　汪駿聲　　黄漢中　　吳弼天　　樊慶棻　　魏志炯熊文炳　　萬效興　　袁枝先　　周紹濂　　朱　綸　　蔡　鎭　　葉鳴瀛　　　侯芹　　陳景賢　　鍾照離　　冷元英楊　步　　羅錫　　　王之述　　李師藩　　馬熙蒸　　劉　壬　　余　銑　　陳長榮　　萬　衍　　高善繼　　高　濬唐駿偉　　傅鳳崑　　郭煥新　　楊念慈　　晏松槃　　夏焜南　　范惟鴻　　李鳳飛　　蘇藴茂　　杜作苞　　程雲瑚路佩謙　　暴益堂　　廖文鸞　　胡邦彥　　司徒賡　　饒有容　　彭　章　　張德苞　　姜振拔　　劉培黍　　李松滋羊　新　　饒士敏 
[副榜]  
　　傅拱辰　　李夢蓮　　謝　焜　　馮道濟　　李原察　　竺元蔭　　盧成珍　　黄功銑　　張德行　　朱鏡澄　　裘兆蓉柯回麒　　彭樹華　　童源通　　朱美南　　楊勝樹　　周慶坁　　黄日貞 
[江右題名錄中電傳合卽譯登籍貫姑村闕如電碼亦有錯誤容俟接到官板再行校刊] [  本館附誌]  
[廣東鄕試題名全錄]  
　　楊裕芬南海　黎承流南海　潘應釗南海　楊蘭芳新會　張學華番禺　梁紹熙南海　張榮之東莞　何國禮順德　楊振鴻香山馬理中順德　胡玉芬番禺　林國庚廣府　郭慶均番禺　馮實霖漢軍　陳景彝香山　吳廷献南海　何鼎元香山　何作猷香山張梓誥新會　郭金湯順德　宋儀光鶴山　文家聘鶴山　梁保常廣府　伍文官順德　王之槐東莞　李兆椿番禺　陳燮元南海黄承驥南海　楊亦桐順德　潘　吉新會　劉泰階南海　何壽朋大埔　楊　昆漢軍　蘇馮聖順德　章瑞年番禺　孔昭湘番禺高學　澄海　黎榮耀新會　梁驥藻順德　黄家禮南海　任文燦花縣　麥椿培肇府　易彬邦鶴山　區逹名新會　陳官韶順德史猷履廣府　黄樹基陽春　葉女華文昌　潘廷誥南海　梁文興肇府　彭彤深南海　何啟齡南海　關祝堯開平　謝榮熙三水勞錦章順德　陸桂藩三水　容啟藩新會　鄭　權廣府　番澤燦番禺　馮　光新會　岑挺生南海　朱鑑堯順德　江愼中石城李慶朝順德　洗廷英三水　廖鳳章南海　林　行香山　韓卓春文昌　陳伯皆增城　周銘泉三水　張文蘭新會　彭偉英嘉應何文發南海　陳榮列新會　謝聘珍南海　梁啟泰香山　梁金敖東莞　任世杰番禺　歐陽盛廣府　潘　鐸南海　林飛鳳香山陳元鼎南海　蘇志貞高要　祥　康漢軍　蕭瑞奇香山　甄典元新寗　朱文格南海　陳贊瑜海陽 
[副榜]  
　　羅啟光南海　梁在濬順德　楊宗程新會　何兆　南海　馮藻芳番禺　劉宗文廣府　熊瀛士南海　林鴻椿新會　張鴻圖東莞何啟翰順德　歐陽慈從化　謝六諏嘉應　黄紹献南海　鄧萬泉嘉應 
　　廣東本科鄕試全錄前已由電傳來無府縣名目昨日寄到官板題名錄籍貫俱全合卽重登以供衆覽 
[津沽魚素]  
　　升授直隸按察使司周玉山廉訪晉京陛見海軍衙門王大臣深知廉訪爲洋務長才奏請暫留京都商議海軍事務廉訪悉心擘畫參用中西各法釐定章程由王大臣條列附奏奉旨俞允廉訪前由傅相奏明委辦旅順塢澳及前敵營務各事宜理合遄回以重職守當卽禀辭就道於初七日節旋○楊柳青人周老茂賣魚爲生其子弓冶相承每於紅樹半江鱸魚賣罷館手胼足胝從事於東阡西陌間今歲種地十餘畝刈得高粱二十石舉室相慶咸以爲願慰簧車矣其妻孫氏共生男女四人長者已十三歲日前偶逐牧猪奴作葉子戲其妻諫之 
 
 

Page 3

 
 
不聽遂於初三晨就窻櫺繫繩自縊時翁與夫俱入市賣魚姑向街頭購熟山芋哺孫炕上子女三人年紀尚幼不知其母覓死並未喊救適長子從外來瞥覩母已雉經呱呱而泣逾刻姑購山芋而回驚喚街隣覓利剪赶緊斷其繩屍身從高墜下早已體冷如冰不可復生當卽報知氏之母族幸其母尚知大義並無異言而地保已來城報案兩家並請免騐資購棺衾從豐殯殮事未完竣而所穫之高粱二十石早已化爲烏有兒啼女哭慘不可言死如有知毋乃後悔乎 
[彝陵近事]  
　　宜昌訪事人云八月二十六日之夜十點鐘時固陵輪船由漢抵宜聞此後已租與招商局不復行走四川矣江通輪船現欲往上海修理彝陵輪船機器亦微有損傷云○宜昌府存太守刻已調任德安不日　當卸事矣○江水近日稍退致輪船上下不能飛駛自如○數日來河下不見米船到來以致糧石忽然缺少蓋因新榖旣登人多刈割是以不及販運來宜也○荆沙徐某家本小康伯仲二子均入黌門季則尚在幼讀一日因事往他處挈之坐划船渡上輪舶不隄防稍一翻側四人均墮入波心幸有洋人及救生船赶爲撈救當將翁及具季子援起伯仲二子則俱隨三閭大夫逝矣哀哉○荆沙竊案甚多有林茂才家被竊一空具禀荆宜施道請飭地方官嚴密查拿近日盜風始稍戢○近值制憲巡閱之時宜昌内四營外四營兵弁莫不悉聚郡城以待臨時獻技一日在校廠演習弓馬有施南操防營兵丁及中營操防兵丁因拾箭枝互相齟齬施南營兵丁憤甚羣往東門内攔截中營兵丁去路擊倒三人幸未傷命施南協聞之出爲辦理施南營兵丁不敢降心相從再四調停始放鞭爆服禮而中營兵猶以爲未足云○上月初三日東湖縣决一重囚聞係歸州搶船之首犯初九日又决二囚一斬一絞聞係長陽搶刦之犯○裕制軍於本月初二日在省起程不日可抵荆州初三日宜昌鎭羅軍門坐民舟往荆恭迓城内外各營及内外八營兵弁俱整肅隊伍鵠江干 
[秋江絃韻]  
　　九江辦理保甲較往年倍極認眞城外委員嚴君城内委員林君日夜巡行不遑寢饋曹朗川太守金雨卿明府更每夜親出稽查以防員勇之倫安疏懈現又經李亦青觀察分諭潯城内外添募巡勇八名駐紥西門内城隍廟從此閭閻安謐大可高枕無憂誦宋人雨後有人耕緑野月明無犬吠花村之句覺昇平氣象何莫非賢長官之賜哉○九江各客棧暗藏流妓客之喜評花事者往往三九甫卸即可洞入迷香現經金雨卿明府嚴加驅逐鶯鶯燕燕巳相率於柳陰處戢羽斂吭不復敢障袖倚門公然賣俏矣 
[告示照登]  
　　欽加二品銜湖北漢黄德道監督江漢關稅務兼辦通商事宜江爲出示嚴禁事照得案據六帮茶商寳聚公萬泰恒春祥均安隆愼誠信東昇美等赴關禀稱緣咸寍生員劉士元前投晉昌源茶棧代售馥茂長茶莊寳魁茶三百六十四件交俄商百昌洋行每担隱吞價銀一兩後經劉士元疊控憲轅在案迨晉昌源邀請六帮茶商集公所從中調處除賠還茶價外另罰充漢鎭各堂善舉及鄭州賑捐兩造樂從處息商等仰體德意愛民息訟理合聨名具禀叩准銷案惟商等茶業交易中外言語不通必須茶棧通事經手轉售洋行恐後效尤并懇賞准立案示諭茶棧通事人等不得再蹈前轍以肅市規而杜弊端深爲德便等情據此除批准銷案外合行出示嚴禁爲此示仰各茶棧通事人等一體知悉嗣後爾等代客售茶務須據實報價切勿稍涉欺朦倘有隱吞情弊一經告發定卽傳案究懲不貸其各凛遵毋違特示光緒十四年七月十八日 
[滬北火警]  
　　英租界胡家宅南首德鄰里斜對面之鶴鳴里後面有張某所開木作昨日下午五點鐘時不知如何遺火致兆焚如巡街捕用德律風通報捕房鳴鐘告警英法美各洋龍保險行及絲業會館之藥水龍紛紛馳至就近取自來水灌救巡捕頭督令英印華巡捕包探分叚彈壓得卽撲滅延燒左右隣共焚去房屋五幢各洋龍噴息餘燼始各馳回附近居民已受驚不淺矣 
[吟社重開]  
　　岸吟香先生風雅好事老而彌篤曾於玉蘭花發時創爲吟社廣集海内名流刻燭弦詩互相酬唱兹訂於本日舉行第四集當此茱萸插罷香浥東籬裙屐聨翩定多雅興特書數語代先生折柬之招焉 
[訂期覆訊]  
　　英商華格綏而司經理大丹國人被無領事管束之西人開利欠洋藥價銀一千二百七十餘兩言明按月拔付銀一百兩已收過銀二百五十兩尚少銀一千零二十餘兩向索無着控由蔡太守飭傳開利會同英國賈副領事於昨午會訊華格綏而司同大丹國人投案申訴前情開利嘵嘵置辯太守商之賈副領事訂於下禮拜一覆訊核斷 
[縣案彚錄]  
　　瘋子劉桂露因刃傷多人逮案拘押經裴邑尊詳請永遠監禁在案劉在押所復發瘋　將糞桶舞弄在押各犯無不掩鼻奔避隨由管押家丁禀明邑尊飭將該瘋子上鐐以免胡作妄行○邵胡氏控潘玉卿王松泉誘匿媳婦招弟一案經裴邑尊飭令交出招弟着胡氏領回至被捲逃銀洋一節着自行清理胡氏因理處不明復挈子高貴投縣喊控前晚經邑尊升堂訊究胡氏稱荷蒙追回媳婦感戴彌深惟被捲銀洋數百元潘等堅不交還有六十元借票一紙係伊等所立叩求究追高貴所供從同　王同稱招弟並無銀洋帶出邑尊謂捲洋無據未便照追惟潘王誘匿少婦情殊可惡着各笞五十板並荷枷一月發公生明坊示衆六十元旣有借據着邵高貴檢呈借票候核 
[英界公堂瑣案]  
　　包探秦少卿稱日前抛球塲轉角空房起火附近之大豐洋貨鋪被梁阿狗搶失銅香爐洋件由捕拘案奉飭查明的係乘間被攫今又送案梁阿狗俯首求恩蔡太守判梁阿狗笞責二百板枷號兩月發犯事地方示衆贓交大豐洋貨鋪夥領去○西人溥那呣僱坐蔣仁富之東洋車有金邊眼鏡一箇忘在車上向索不還交捕後吊到原贓今請給領蔣仁富供西人遺忘眼鏡已經交出今求施恩蔡太守判蔣仁富管押二十一天以示薄懲眼鏡給西人領去○捕房包探唐青山疊次拿獲虹口聚賭之嚴桂清郭阿根張阿發等解由蔡太守訊供均不承認押候查明再訊已列前報昨又將嚴郭張三人送案仍執前詞太守隨飭一併管押候核○李桂福稱爲銅匠由顧金昌喚我修理洋房門上之洋鎖故意挑剔不給修資爭論之卜將我打傷報捕拘顧送案顧金昌供修鎖不合式與之理說不敢逞蠻蔡太守飭將顧金昌暫押待李桂福醫治傷痊再行訊斷○徐浩元控湯佩蘭將蟠桃閣生財抵押銀洋一案已詳前報昨又覆訊徐浩元申訴前情湯佩蘭開呈西文帳呈閱　稱照算應還無幾徐又稱湯開帳目不符賈副領事察閱呈帳不甚明白太守諭湯爾托何人冩西文帳目令人看不明白爾所供情節亦屬支離無從核辦姑飭徐與湯面結覆候核斷○捕送在路爭毆之王方氏華順全請訊王方氏供爲娼妓華曾來住宿昨被扭住圖詐遂與爭毆華順全供該氏向與我姘識現伊爲娼我去探望置之不理故與爭閙蔡太守以男女均屬無恥逐出不理如再肇釁定于重辦 
[法捕房瑣事]  
　　前報蘭芳里花烟館妓女巧珠被陳仲誘逃一節昨經英會審員蔡太守遣人將巧珠送歸法捕房備捕頭着暫押候訉○西馬路某茶肆門口設有餅攤前晚有三人睡在其内次晨餅帥某甲說失去錢七十文疑　某乙所竊乙以其誣良爲竊憤不可遏致相扭打甲稱被乙打傷扭乙至捕房轉解大巡捕房將乙管押一宵昨晨備捕頭騐得甲並無傷痕隨將乙釋放○小東門捕房昨解小窮某中到大捕房原告小工某乙稱被偷去鐵鎚一個備捕頭着押候解案 
[助賑彚誌]  
　　十二日寳順局交來常州存德堂徐善士經寄不書名善士爲體抱病愿捐振求速愈洋一百元顧雲錦寳號交來隱氏善士祈大小平安洋五十元十三日順成局交來鴛湖三山恕道人善士許愿助振洋五十元全盛局交來浙寍六一山房主人募蔡敦仁氏善士洋 
 
 

Page 4

 
 
三十元協成乾寳號交來妙香閣善士亡室節省月費遺存助振奉天祈增冥福洋一百元均照收到有求必應作善降祥可爲諸君子操劵上 
海四馬路高易　振公所詠南陳德薰等謹誌九月十四日 
[助資施粥]  
　　謹啟者本埠利亨寳莊冋設北市抛球塲南百前日隣居失愼東西延燒火勢甚熾而莊居咫尺安然無恙未始非神明之默佑也俗例每遇火災卽有建醀酬神之舉莊主人實事求是聞敝堂冬季施粥爰節醮費洋五十元移充施粥經費轉瞬冬令天寒貧民無食甚苦本堂遵辦施粥正在籌畫經費擬作無獻之求乃蒙利亨寳莊創助多金其功德及人固遠於建醮而諸大善士誠能節類此種無益之費移助施粥實惠之善貧民幸甚敝堂幸甚[  上海虹口寶順四里元滴善堂司董謹啓]  
[上海絲業會館恊賑公所接到政大源信局寄來壽州合肥兩邑士民告災書]  
　　敬啟者敝邑自去年五月迄今未得透雨陂塘盡涸禾苗全枯卽雜糧亦顆粒無收刻未入冬已有十室九空之象若届冬今其景况尚堪設想哉竊思水旱雖有不同而災荒則一諸大善士胞與爲懷心存利濟上年各處水災莫不仰荷恩施若知此方大旱想仁漿義粟亦早經源源而來詎忍令斯民流離失所哉爲此專函叩懇務求諸大善士早降福星於下里拯我待斃之窮黎則億萬哀鴻共沐生成之德矣專肅敬請德伏乞矜鑒壽合兩邑士民同叩首 
附啟者滬上恊賑各所因去歲鄭州河决黄水南徙　將遍及於豫皖江淮關係東南半壁勢不能不全神貫注今者决口尚未合龍又值順天奉直水患頻興放賑同人旣已奔馳不遑勸募賑欵亦屬弩末難繼接奉此函後實在力難兼顧愧無以報負疚良深但貴處當路於朝者濟濟盈廷一經上聞當不至令向隅寄語壽合諸公可靜以俟之復請德安伏維原鑒同人公具 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嗣慈顧安人五十壽啟]  
　　聨不幸生不見嗣父嗣父亡三年而聨始生生四十日慈母顧安人育而子之以長以教乞授室聨名未成而安人精力耗銷盖年已五十矣安人之言曰自吾爲汝家婦上奉太姑及姑太姑年已耄矣姑爲汝父繼母汝父事之如母事大母亦如之深痛祖若考棄養日久每蔡必慟哭凡事必請命重慈許可乃行以是大母繼母並憐恤之意謂謹厚必以培門祚也乃未幾而汝父死矣又未幾而汝曾大母又死矣吾與汝大母孤惸孑立覆巢岌岌覬覦朋興危苦萬狀猶幸天不隕祚汝父死有弟弟婚卽生汝俾汝父夭其年不奪其嗣或亦汝父誠孝之感耶汝三齡屢攖險疾幾殆者數矣六齡以後就教四子六經書遂教以學文學詩賦詎汝終以戲弄詩詞而薄時文致屈於塲屋毋亦吾之冀望徒殷而所以約束之者未盡合抑又德薄善淺天故遲滯以薄懲之耶聨聞訓益警悚不敢怠謹按安人以咸豐十年來歸嗣考同治四年嗣考去世又三年而嗣聨安人之爲家計者疲矣而所以長聨而教聨者周且至矣平昔引譬諄諄恒取斷機畫荻爲準的所憾聨不敏不能仰體育訓之勤以酬苦志是則聨之負疚莫贖者也安人今届五十擬奉觴誌喜輙以姑在不稱老爲辭且謂縻財不如周急不周急而又縻財更無謂也爰錄訓言以告當世伏冀當世之蓄道德而能文章者寵錫隹製藉鑿昏蒙抑亦聨所銘感無旣者也光緒十有三載歲在丁亥季冬之月南匯傅星聨縵　　稿 
[採蓮謌]  
　　悠悠復悠悠望郎上高樓樓高望不見却上採蓮舟采蓮向何許邂逅隣家女雙牃掠横塘俯首嬌無語横塘烟水深蓮葉空沈沈捲儂緑羅袖墮儂紅玉簪簪墮不可見人情容易變對鏡雙團圓郎心不如面蓮子墮秋紅郎心眞負儂歸帆及早發會是西南風佩珠菴主太痴稿 
[寳珠山茶館雜咏錄塵絳姊芳粲]  
　　鮮血淋漓玉唾壺病容憔翠瘦難摹分明三五年前事煎藥延醫記我無○妝面時新逞别才不知名色泥儂猜怪卿長向閨中坐日樣如何學得來○墮地烏　信手蟠梳成新髻樣團欒恰如十五嫦娥面　爾顚顚倒倒看○初學吟詩韵未繡聲音辨處亦玲瓏當今說着都堪笑錯把飛瓊押　東○　句仍嫌調不齊字音還要按高低雙胡蝶咏雙蝴蝶此是香閨得手題○種花刺通有餘閑豆架瓜棚信手牽落得閨房秋色○粗枝大葉滿窓前[  太癡焚餘草]  
[于役龍邱喜晤飯顆山樵率賦小詩藉誌傾倒卽請正和]  
　　得親工部倍懽然愛我先勞劈錦箋品重圭璋心契水文雄江海筆如椽窓前鴈影供詩　膝下烏私遂性天君今秋因萱堂病瘧未赴鄕闈此日相逢忽相别可能頻寄見懷篇新安笑漁弟王慶耀初草 
[上海北市絲業會舘籌賑公所施少欽經收河南皖北賑捐六月初十至十二日第一千七百八十四五六次清單]  
　　太原隱名氏求痼疾速愈除根并合家平安和順由道庫房來洋一百元唐熙業求合家平安由乾泰興毯子店來五十元皖垣江友馥募長冬佳氏求次子病愈曹平銀廿兩周汝鑫求母親鄭氏患病速愈洋廿元楊蔣氏求長女新大病速愈洋十元杭州王蔭椿求病速愈十元常州華如室昨非子八元桐鄕邵祥叔求妻楊氏身體平安六元又求合寓大小安好六元夾石子求父壽康五元無錫王源隆棧王陳氏求身體平安五元南翔一粟山房朱葉氏病愈完愿四元嫡母徐屠氏求子石麟四季平安由鄞江靈岩山人寄來四元又生母徐郁碈求子發熱求卽退凉又捐二元改春記三元力不從心子求合家平安二元崑山東門二樂堂二元蘭芬書屋一元求合店平安氏一元姑蘇老人和振記雲記求母病速痊本洋四元○九通寄來古龍眠清河心有餘十册托張慶甫募張慶甫錢一千三百文楊邦彥李學之張中和堂吳愼修汪發魁高化成吳恩普吳士傑許子讓九户各五百文吳悟兆方良陳立生齊履中李萬順邱永興六户各四百張傳貴吳維嶽唐鶴年光鑄卿倪煥章柏曉溪光培桂軒光五桂軒方子和方壯猷陳立生吳義盛胡金陳會仙吳鴻賓吳喬羽張良治陳德泰張賢朗陳春陽張子來廿一户各三日六十文吳泰占恆占三百六十文錢湖樹三百文張良士張同發各二百六十文同興和陳恆春各二百文九鰲一伯文共四十四户合洋十三元錢九伯三十文○江陰防營銘武春字行營軍械所諸友左虎臣李小峰各銀八錢張笑山七錢乍幹臣六錢王書臣唐道久賈玉山唐佑卿宋朗軒五户各四錢共九户各以薪水提助合洋七元以上初十日○了裕大曹小泉先生來通州德隆典戴君募居易氏洋一百元培桂氏一百元龍游朱聖豐布號海昌朱伯英募兄朱寳珊求子鶴年病速愈五十元吳江黄錫翁募興臣氏節省湯　費并親友賜儀移助三十元嘉興寄純居士畫潤助賑求妻病速愈由航船來十元閩省孫諧五平安完願十元周浦金馥堂傅顧記祝姑壽傳朱記保夫無恙各十元浣青閣主前因子病許願助賑次日卽轉危爲安求早全愈十元江右洋口厘局周昌壽爲女種痘平安完愿由　信府寄來十元龠秋泉求妻病速痊十元鄧小素鄭少均求母病速痊各一元沙溪朱卒卿募保安居士求一門康健出外安適五元福建成泰號逸休居士五元杭城鄭通德堂爲家用長班王長庚代來病速愈四元福建福寗府署芹香舘主同人四元寗郡内關鶴署鍾口翁募吳姚或吳五保均求身體平安各二元顧慶松患病藥資助賑並求速愈二元陳厚坤求病速愈一元徐屠氏續助求子石麟病卽全愈消災延壽由浙寗靈岩山人寄來銀五兩福建隱名氏爛板洋二元以上十一日○招商局保大船中撈取各物變價移賑洋九月三十四元一角銀四兩五錢錢八千七百文銅洋一元紹興鮑厚卿大善士爲長子德均祈病速愈由愼裕莊來洋五百元漢鎭裕餘堂由餘大莊來一百元山陰劉徐氏病愈完願廿元蛟川吟桂氏病愈完愿十元趙心銓爲媳吳氏病愈完愿十元杭州楊廉伯募五柳後人祈保遠行往回平安十元又延青舘主祈保一家安泰四元秀水吳世鴻爲妻徐氏求病卽愈四元金陵卓承弼爲父病全第二次酬愿四元沈張氏求女平安二元楊小卿求病愈一元楊國香子全福求病速愈乙元常熟同恆昌陶詒孫募王義進求子平安一元松郡胡又漁因妻求病速愈乙元江西饒州府署徐小衡　士生子平安助賑十二元又春酒移賑六元又續募傳玉藻歐陽西軒吳柯臣王石卿四廣文春酒移賑十二元和興質店春酒移賑永泰質店春酒移賑各十元會稽無民氏壽麵資捐賑程枚　求病各十元汪均熾煥榴各三元汪均標錦衣徐鴻鼎以長者見面儀助賑三人各二元程枚軒馮恩江送徐小衡令郎鈴儀蔡敏齋無民士張小寅賀小衡生子五人各一元周卾友明府爲徐小衡生子賀儀錢五千文徐杏記四千王拱辰經募廿一户三千八百文程小培吕德宏無民三人各二千范小方爲徐小衡生子賀儀巫秉臣爲徐小衡生子賀儀徐景咸以長者兒面錢兾愷亭叚秀屏杜彌山楊雨珊胡月人劉湘帆何梓記彭星查元祥號退思堂丁十三人各一千戴子卿黄釆其基善堂張龔譪人汪禮春胡璧池方輝堂勗仲堂黄恕思堂聶九人各五百李咸瑞四伯黄雲波鄭葵明各三百穎川氏乙百程翰翔經手程記六伯汪玉記本洋一元共五十一户合洋一百廿一元日本洋二元内銅洋一元同豐號山東久敬堂銀十兩又二人各四兩綉佛軒食舊堂各二兩零三分寳德堂錢六千王撫閣四千賈雨臣田餘三各一千高鳳鳴六伯魯文俊四百孫准王德林各二百曹雲祥一百三十葛鴻春田耘耕各一伯共十六户合庫　銀廿六兩四錢四分桐鄕公廳費安澄息金移助洋四元黄應氏求免灾順平二元王陸氏孫錦雲各五角費蕭氏錢一千王郭士梅郭士裘孫士王丁士杜沈士五户均求免灾順平各二伯春香一伯共十一户合洋九元以上十二日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年九月初七日京報全錄]  
　　宫門抄○御史劉奏爲大臣糜帑誤工罰不蔽辜擬請旨嚴懲摺○河督吳奏爲接印任事日期摺○江督曾奏爲知縣接署片○又奏爲副將請暫緩送部引見片○桂撫沈奏爲府經歴更正片○皖撫陳奏爲直隸州知州引見遴員接署片○豫撫倪奏請開復原官片○直督李奏爲捐助棉衣准請建坊片○九月初七日户部通政司詹事府正藍旗值日無引見○豫王等各謝署缺恩○福建學政烏拉布請訓○湖南學政張亨嘉請訓○湖北學政趙尚輔請訓○陜西學政柯逢時請訓○恩公請假十五日○許應騤續假十日○召見軍機烏拉布張亨嘉趙尚輔柯逢時○○掌河南道監察御史臣劉綸襄跪奏爲大臣糜帑誤工罰不蔽辜擬請旨嚴懲以儆將來恭摺仰祈聖鑒事竊臣恭閱邸抄伏讀初十日上諭知鄭工辦理失當情形已在聖明洞鑒之中矣惟以臣之所聞猶有不盡於此者請爲皇太后皇上詳晰言之臣維河南吏治之獘甚於他省巡撫倪文蔚蒞任之時正河工辦料之日朝廷嚴旨督催自宜設法變通以期迅速濟事乃倪文蔚不問屬吏之賢否概以辦料委之州縣州縣復假手胥吏旣不發價復多方抑勒小民深受其累遠方之人聞風而懼多將稭料付之一炬以致購辦無從有誤大工推原其始倪文蔚實職其咎此其表率無能已可概見道員歐陽霖係河南獲咎之員其歴任州縣素著貪劣河南之人至今深恨惟奔競鑽營是其所長此次報捐之欵非他卽河南黎民之脂膏也總辦稭料係河工要差乃倪文蔚不委他人而獨委一紳民交惡之劣員觀其借材他省一似舍歐陽霖别無可用之人者不知其貪汸性成一旦假以事權其侵吞浮冐何所不至謂非任用私人其誰信之似此庸闇徇私與成孚等厥罪維均僅予革留臣以爲未足蔽辜者此也辦河諸臣旣改將黄河挽歸山東故道則開辦引河自屬要工宜何如詳細酌度認眞經理乃不顧地勢之高下不計土方之多少竟以銀一百二十萬兩包與總兵崔廷桂辦理已屬駭人聽聞崔廷桂意圖自肥草率從事開河旣狹且淺河身高下逈殊未能一律剷平放流之後一二日全行淤墊大溜仍回舊處致口門日漸刷深未能合龍大功敗於垂成朝廷之鉅帑虚糜貪吏之厚資坐擁臣以爲亟宜嚴懲者此也河工之刻扣侵吞向屬積習此次鄭工用欵甚鉅宵旰焦勞於上臣工竭蹶於下承辦諸大臣宜何如激發天良認眞節省近聞自河南來者言發欵雖九百萬之多到工者不過數成惟督辦大臣李鴻藻清潔自失其餘大小員弁無不坐享厚利人言藉藉似非無據臣思鄭工一日不停帑項必源源接濟若復恣其侵吞罔思變計誠恐期廷之正供有常奸吏之貪囊無底卽庫欵充盈猶將不給况在支絀之時乎至督修兩壩之大臣其功過原自易見如果工堅料實自能抵禦洪流若坍塌蟄陷前功盡廢其罪亦何可姑容惟河工積習失事之後往往移東挪西以多報少借端請欵肆行欺飾此次鄭工旣據奏明僅餘六占未進六占之外皆已成之新工也前此工程浩大難以計核今則已有把握矣請飭下新任督臣吳大澂先行估計每占用銀若干兩六占共用銀若于兩預行奏明以杜挪借則發欵庶有成數可稽不致盡爲虚糜至新左如有疏虞自應責令該大臣賠修惟爲糜帑悞工者戒再臣聞河工薪水銀大臣每月千兩委員每月二百兩投効者至數百員之多以朝廷有用之欵養各省庸濫之人百姓之飢溺誰拯冗員之酣豢可鄙請飭下吳大澂破除情面嚴行裁减凡無要差者概行驅逐以省度支而杜濫冐臣愚昧之見是否有當伏祈皇太后皇上聖鑒謹奏○○署河東河道總督臣吳大澂跪奏爲恭報微臣接印任事日期叩謝　天恩仰祈聖鑒事竊臣於廣東巡撫任内奏明於光緒十四年七月十八日交卸撫篆遵旨迅速起程在案臣卽於七月十八日由粤乘坐輪船二十二日行抵上海換用小輪由内河徑逹清江二十四日在蘇城省視臣母暫住一日二十五日卽地二十八日由清江登陸兼程前進於八月初五日赶至河南省城與撫臣倪文蔚晤商一切初八日准前署河臣李鴻藻將關防文卷○王命旗牌委員齎送前來臣卽恭設香案望闕叩頭祗領任事伏念臣才識庸愚渥膺恩簡以全河重寄兢惕滋深竊查黄運兩河修防利濟在在均關緊要鄭州大工未竣應辦事宜尤須預爲籌度連日查勘東西兩壩督飭在工人員加意修守已成之工總可力加保護不致疏虞雖河流長落未定近日情形亦頗安穩堪以仰慰聖懷除到任日期循例恭疏具題並將鄭工緊要事宜另行具摺陳奏外所有微臣感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○曾國荃片○再華亭縣知縣楊開第現據捐離任以道員選用禀請開缺並因患病請委員先行接署等情前來所遺員缺係煩疲難沿海要缺必得精明幹練之員方能勝任查有丹陽縣知縣凌焯堪以調署遞遺丹陽縣缺查有候補班前儘先補用知縣葛培義堪以署理據藩臬兩司會詳請奏前來除檄飭遵照外謹會同江蘇巡撫臣崧駿附片陳明伏乞聖鑒謹奏奉硃批吏部知道欽此○○曾國荃片再准江南提臣謂碧理咨據前淞北營副將綦高會禀稱該員於本年二月服滿應行請咨赴部緣資斧未便擬請暫緩給咨以便籌措咨請核辦前來臣查該員前在淞北營任内甚爲得力嗣因丁憂開去副將底缺今已服滿照例應行送部惟所稱資斧未便無力北上係屬實情應准暫緩給咨俟措有資斧卽行送部以符定制謹會同江南提督臣譚碧理附片陳明伏乞聖鑒訓示謹奏奉硃批着照所請兵部知道欽此○○沈秉成片再指發廣西試用府經歴施恩熙前於剿辦桂林鬱林等府州各匪案内在事出力經前升任撫臣劉長佑彚案保奏咸豐十一年十一月十二日奉上諭候選縣丞施恩熙着免選本班以知縣選用欽此在案兹據施恩熙禀稱該員係指發廣西試用府經歴奉到行知誤作候選縣丞列保理合禀請更正等情前來臣覆查無異可否仰懇天恩俯准將施恩熙原銜勅部更正出自鴻慈謹附片具奏伏乞聖鑒謹奏奉硃批吏部知道欽此○○陳彝片再泗州直隸州知州方瑞蘭禀請給咨引見所有員缺應卽遴員往署查有候補直隸州知州李祖福緝捕頗勤堪以飭委署理據藩臬兩司會詳前來除批飭遵照外謹會同兩江總督臣曾國荃附片具陳伏乞聖鑒謹奏奉硃批吏部知道欽此○○倪文蔚片再據知府銜江西候袜直隸州知州劉學恂禀稱故父原任河南布政使劉齊銜於光緒三年因河南災荒辦理失當被議革職卸任未幾殁於豫省病革時以力疾從公奉職無狀仰荷天恩不加嚴譴感激涕零遺命遇有河南工賑等事竭力報効稍盡未完之城兹聞鄭工事起災賑殷繁該員變產湊集庫平紋銀一萬兩呈乞兌收以爲涓滴之助仰承先志不敢邀奬等情前來臣查劉齊銜起家科第講求實政咸豐年間由主事出守湖北德安漢陽等府嗣漢權黄德道其時賊氛方熾外籌助守内撫荒餘卓有聲績爲胡林翼所器重尋摺陜西糧道西安久爲回逆所困勢已岌岌劉齊銜單騎冒險馳入省垣部署城守親駐城外設防籌費聨絡紳民調和諸將遂惟克平回難秦中士庶至今猶能道之其在河南也洞悉吏疵綜核名實惟嚴查交代與籌辦災賑並行指摘所叢咎有應得該故員痛自怨艾彌留之際猶戒其子力爲補過念其生平之志事追溯秦鄂之政聲抱憾而終有足悲者伏查候選員外郎邵濟遵故父已革太常寺卿邵曰濂遺命捐助鄭工銀一萬兩仰冡特恩開復邵曰濂原官欽遵在案今劉學怐遵父遺命措捐鉅欵竭誠報効以施濟舊治之民事同一律可否仰祈特旨加恩開復劉齊銜原官俾得同邀身後之榮以廣勸善之路出自逾格鴻慈理合附片陳明伏乞聖鑒訓示謹奏奉硃批劉齊銜着開復原官該部知道欽此○○李鴻章片再據籌賑局司道詳稱光緒十二年水災案内前任豐潤縣知縣郝增祜遵其故母遺命捐助棉衣一千件由局委員騐收會同查放洵能克已救災善承先志查所捐棉衣照章合銀一千兩與建坊定例相符具詳請奏前來應請旨俯准郝增祜爲其故母二品命婦郝王氏在於奉天錦縣原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此 
 
