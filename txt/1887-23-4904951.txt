# 1887 - 23 - 4904951

 

Page 1

 
 
[定期分贈分牌] [  申報館主人啓]  
　　本館年例新正吉日隨報分贈中西合璧月分牌去有臘開印之時報首曾登告白目下將次印竣定於本月初九日分贈不取分文特此布告順頌新禧 
[重訂告白章程] [  申報館主人啓]  
　　本館初開時所定告白價目第一天每字五文第二天至第七天每字三文第八天以後每字二文半是時申報銷塲每日僅三四千張故定價格外從廉現在申報暢行每日發出報紙視初開時不啻倍蓰而告白價仍照舊例紙張太費實屬不敷因準自今正初六日起凡託登告白概以錢價改爲洋價如向例五十字第一天應作錢二百五十文者則改作洋二角五分第二天至第七天每日一角五分第八天起每日一角二分半分是類推庶本館不致折閱妙在洋價現亦平平所差無幾想諸仕商定能原鑒必不較及錙銖也此布卽頌新禧統希鈞鑒 
[隨報分送募捐啓]  
　　上海四馬路高易籌賑公所刊印募捐小啓因念被災各處待哺嗷嗷際兹宴啓春盤彌覺感興夏屋用持不憚苦口奉勸節費以佐賑捐昻固仁人之用心也兹託本館代爲分送藉資勸募定於今日隨報分送竞者倘有動其惻隱者乎則本館之所厚望也矣 
[論宜專設郵局]  
　　郵政之設其來舊矣孟子有云速於置郵而傳命古者郵序書舍爲傳送文書者所止處周禮遺入三十里有宿宿有路室是也惟古時以車謂之傳車後世用馬謂之驛騎春秋之際車馬並用故或乘驛或乘遽漢初尚乘傳車如鄭當時王温舒皆私具驛馬後患其不速一槩乘馬矣定制驛馬三十里一覆蓋三十里爲一舍也唐制亦然其行或一　而馳十驛史載天寳十四載十二月丙寅安祿山反於范陽壬申聞於行在所時上在華淸宫六日而達至德二載九月癸卯廣平王收西京甲辰捷書至行在時上在鳳翔一日而達唐制赦書日行五百里則又不止於十驛也當時緊急文書日行四百里以爲至速今則由六百里而至八百里矣其迅捷未有若是者也公文之至要者必揷雞毛漢光武時已行之所謂羽檄星馳也極北之地間有用牛狗者牛驛狗站向有是說元世宗中統三年自燕至广平立牛驛給鈔市車牛遼陽有狗驛一十五處原殺狗三千隻除死亡外存實在狗二百八十八隻皆能　　文書是亦創聞也驛務定例十里一　設卒以遞公文專設驛丞以主其事金史泰和六年初置急遞舖腰鈴傳遞日行三百里唐有銀牌宋金牌皆急牌所違者也明初凡驛皆有倉以不示體恤供不時之需禎時以裁去驛卒貧無的食揭竿並起以致天下大亂古人置驛多故行速而馬不斃後人以節費之說歷次裁併至有七八十里而一驛者馬倒官逃職此之故而驛務於以　矣國朝康熙中三藩之變聖祖仁皇帝首重郵政歲費國帑至六七百萬以故各路軍報爭先競捷甘肅必九日而至淇驗諸省必十一日而至無一遲悞者較之前朝莫之能逮今與泰西列邦通商以來酌取善法而用電報雖以南北一萬數千里之遥傳　信音昕夕可達往歲中法之戰滇黔軍報往來不過三日其捷可知而其費甚省傳電之效固已　明較著矣竊以爲電報之外亟宜專設郵局而以官主之其間制度權衡悉仿泰西成法每信必黏貼憑印紙於上以作一切　貲酌其路之遠近而定貲之多寡憑印紙必由官製造然後頒之民間一城一邑之中立一總局此外則招誠賓充裕之各信局承攬其事爲之分司馬信貲旣有一定凡爲分局者毋得妄行增益以示劃一如或舞弊其　維倍其有遲誤遺失者罰亦如之如是則利權操之自上而涓滴皆歸於公或曰仿照泰西郵局之說旣便於民何以囊日行之輙多掣肘　不能行以至中止何也曰是在行之者非其人也非立法之不善也昔者僅出自總稅務司赫君一人之意又具所行之處僅由滬赴津及傳遞北方一帶耳所經各地並未關會所轄官長所立章程未臻妥善其有所窒碍也固無足異也今必由大臣專摺於明請旨允准綸綍之傳頒諸遐邇又必由總理衙門照會泰西各國一切咸準西國定章凡在中朝管轄界内各西人寄信於國中悉用中國憑印紙由中國郵局代爲驛遞除香港一隅爲英屬地不在　例郵局旣設　國家必另簡大員專管驛務以總其成如是行之每歲國帑不驟增數百萬緡者吾弗信也蓋電報旣行爲建造鐵路之　亦卽爲設立郵局之始徒有電報而無鐵路則傳遞消息雖極靈通運載貨物終未便捷是猶有所歉也旣有電報有鐵路而無郵局則自然之利授之於人而其權不得一秉諸公是亦有所未備也是郵局者實與電報鐵路相輔而成並行而不悖者也况乎日本仿泰西之法而行郵便局已歷多年其效亦大可覩已何以中朝反不能行乎日本與泰西通商後於中朝十有餘年何以日本倣效西法祟尚西學反在中國之先製造船舶鼓鑄錢文開掘礦務演練士卒施放槍砲事事步武西人而幾欲借西國之所長以凌侮我中國此姑不必論獨驛務一端旣行之後已贏金錢數千百萬國用藉以充裕而民間寄遞信函者亦咸稱利便焉何中國置若罔聞遲回審顧至今而未之行乎豈以郵局旣設凡各處傳信之驛夫走卒將至無所謀食榜腹興嗟并無以爲仰事俯畜之資乎興一利必有一弊故有所不忍也哉不知機器必有連用之人舟車必有駕駛之人郵局必有奔走稽覈之人卽用其人以行其事又何必鰓鰓然顧慮乎哉事難乎創行謀　乎獨斷我願於專設郵局之舉當軸諸公毅然决然而行之實可裕無窮之利而深有益於國家者也 
[諭旨恭錄]  
　　十二月十六日奉上諭順天府奏請賞給資善堂米石一摺西城資善堂煖廠本年八月間業經賞給粟米三百石現因收養貧民人數較多不敷支放著再加恩賞給粟米三百石以資接濟欽此○十七日奉上諭安徽鳳隷六泗道員缺着王廉補授欽此員日奉上諭御史瑞霖奏請於城内添設練勇局一摺稽查巡緝本係步軍統領衙門專責若如所奏竊盗肆　尚復成何事體着步軍統領等督飭將弁實力稽醒認眞巡緝不准稍有懈弛以期除莠安良該御史所請添設練勇局之處事涉紛更　毋庸議欽此 
 
 

Page 2

 
 
[本館接奉電音]  
　　昨日下午接到在京訪事人來電有本月初四初五日諭旨一道敬謹譯登○正月初四日初五日奉上諭族於三月初三日恭奉慈禧端佑康頤昭豫莊誠皇太后啓　十一日祗關西陵十二日節届淸明恭詣慕陵行敷土禮兼詣隆恩殿行大饗禮禮成後于十六日還宫所有應行典禮並一切事宜着各該衙門照例敎謹預備欽此 
[祿水災]  
　　雲南祿勸縣屬江水冲入禾稼漂流小民蕩析離居情形可憫當經岑彥卿制軍檄飭該地方官查明被災户口分别極次並會同委員妥辦賑卹毋任一夫失所以廣皇仁云 
[官採硝磺]  
　　聞諸京友云京北昌平州大關西一帶及宣化延慶等處硫磺甚旺奸商私採防不勝防近有衆商擬於昌平州設立招商官局仿照西法集資千數百股先在附近採辦所出硝磺以一成運交各火藥局配製火藥較之各處購買非僅價廉且多裨益餘則運往各埠銷售以權子母刻已據情禀請李傳相傳相批准後札飭該管地方官出示曉諭矣 
[鳳闕輝]  
　　本朝定例外藩王公以下台吉塔布囊侍衛等之來京朝賀元旦者除日均在保和殿筵宴一次先是禮部移咨理藩院查明除夕應入宴之外藩王額駙貝勒貝子公台吉塔布囊侍衛等名爵並移咨内閣内務府查明入宴大臣職名並行文吏兵二部查明有無外省來京之督撫人臣及將軍都統副都統例應入宴者職名並由兵部轉傳八旗滿洲蒙古漢軍都統兩翼前鋒統領八旗護軍統領例應入宴各職名並東西兩翼分别坐次之處一併註明自行咨送領侍衛内大臣處　侍衛遞茶讞和照本部如咨送後遇有事故須自行知照領侍衛内大臣處查照云○前紀絞犯宗室再錫臨決脫逃因將値班兵丁送部研訊兹聞刑部收到此案後當派秋審處滿漢司員十人嚴鞫案情並關提宗人府宗室皂役二人到部分别熬訊欲將再錫如何逃走是否監禁空室之内確情澈底根究以期水落石出云○户部片薄八旂　營所有此次恩賞八旂各營官兵半月錢糧本庫定於十二月十七日卯刻開放左翼四旂賞銀十八日辰刻開放右翼四旗賞銀是日即由各旂營　官爵領赴庫支領○山西巡撫委員管解京餉銀十二萬兩赴户部投遞文批卽于本日在户部劈鞘交納經銀庫盤兌騐收存庫繕給解餉委員　批以便回省銷差支○曾襲侯自蒞兵部侍郎任後連日入署派各司員檢查各小兵馬册籍其中某省額兵若干練軍若干馬匹若干某軍係某員管帶無不詳加考察了然於心聞襲侯有手箸泰西各國演練水軍陣式書回呈醇邸醇邸大爲稱賞不日當恭呈御覽矣○户部奏請將本年京餉預先撥定計撥各省地相鹽課關稅等銀七百萬兩限五月解交一半年終帶數解淸違則嚴叅刻已飛咨各省督撫監督關道一體遵訊矣○内務府包衣三旗所放去年十二月兵丁餉銀虧短　多皇太后閱之向總管内務府大臣詢以兵餉因何不敷該大臣奏稱不敢短放迨旣退値赶將司員傳至立令迨詢各佐領管領下堂擋領催所放月餉是否短少並嚴飭嗣擬月餉絲毫不准短放如再蹈前轍定行照例重懲云○三旗侍衛章京以大門行走各侍衛均應隨扈明正皇上親政後差務僧蓰於前擬將應得例賞人參折價銀兩請旨賞還以示體　禀諸領侍衛内大臣諭俟明歲再議查此項人參折銀自咸豐初年停領後迄今三十餘載兹擬請還未卜聖意如何也○前門内外石路工程早經完竣餘下石塊甚多皆在路旁堆積駕車之馬繭足難行福箴亭協揆見户部街低窪不平不克如砥如矢遂諭令以餘石一半鋪砌該街　口以一半鋪砌户部署中甬道刻經一律竣工協撥顧而樂之鵠負甚厚○秋末冬初棉花甚缺每斤須銀三錢左右茅簷織女欲買爲難迨至十一月直隷各州縣花客接踵而來以致行情驟減每斤祗須二錢有奇刻崇文門外花兒市各店所到棉花客幾於轂擊肩摩吉貝之包高如山積想價値當夏從廉矣 
[鄂富大計]  
　　去年十二月十九日藩憲榜示大計卓異保薦官九員安襄鄖荆道盛植型現署江夏縣事江陵縣知縣龍兆霖本任漢陽縣知縣現署興國州知州事薛福祁本任襄陽縣知縣現署蒲圻縣知縣事梅冠林監利縣知縣諸可權穀城縣知縣陳夔麟襄　縣訓導劉元貴興國州吏員任嘉植漁陽縣興史錢寳書六法官十一員罷軟宫一員長樂縣縣丞張化南浮躁官二員光化縣典史錢穀貽鄖西縣典史韓蜚不　官三員咸豐縣知縣　正德興國州龍港巡檢方穀江夏縣山坡巡檢陳捷才力不及官一員南漳縣知縣張鵬舉有疾官一員長樂縣訓導鄭章年老官三員宜都縣知縣查佩恩建始縣知縣馬趣亨武昌縣教諭詹文楷 
[禁囤積火油示]  
　　欽加鹽運使銜署理湖北漢黄德道監督江漢關嚴爲出示嚴禁事據謙愼安茶業有成協成招商局　春茂榮永茂禀稱竊商等前因附近行棧囤積火油火藥一遇失謹　將莫測商等於光緒七年九月禀蒙前憲惲照會各國領事府並出示嚴禁各在案無如日久懈生禁　自禁囤者自囤前月初一日張美之者失謹其中國有火油以致蔓延至百餘家之多彼時商等附近之合興祥棧内囤積火油數百餘箱臨時搬至謙愼安棧外安放幸而無事查火油性類硝磺猛　異常質同水液泛濫堪虞一兆焚如如火益燃難於收拾　罹害不可設忠彼囤積者衹圖一已之徽利罔顧衆户之身家况在密邇大關爲國課與商本薈萃之所設有疎虞關係匪輕爲此冉叩賞准照案給示嚴禁並懇將各碼頭夫傳案具結不准挑運倘有違犯嚴行懲罰俾得以弭巨患而杜抗違等情據此除飭漢同知傳諭各坊地保夫頭人等嗣後火油　准挑入犬街房屋鱗次處所堆積外合行出示嚴禁爲此示仰行店人等一體知悉嗣後凡有火油等物務宜在於僻靜地方存儲不准取入房屋稠密之處任意堆積致貽同患倘敢故違不遵定卽拿案懲辦不貸其各凛遵毋違特示 
[丙戌年廣東大計單]  
　　特荐卓異官十二員南韶道華廷傑潮州府朱丙壽瓊州府謙貴廣州府海防同知陳坤准補連平州署番禺縣陳起倬石城縣蠲補南海縣郭樹鎔順德縣魏傳熙饒平縣惠登甲廉州府敎授謝家政嘉應州同易星曲江縣丞熊道翼高要縣丞李瑞杰　謹官四員長寗縣教諭王子俊龍川縣教諭林杰石城凌祿　奕福臻欽州長　司董恩榮罷軟官一員曲江濛　司錢福坦浮躁官三員澄海訓導許敬衡茂名典史朱　合浦高仰司王國恩有疾宫一員新會沙村司謝志淸年老官一員茂名縣姚成熙才力不及官一員河源縣晏聯奎 
[粤新談]  
　　香山縣文童陳廷昭于未臘出塲後接到家書以母病回籍迨揭曉已蒙取錄正額當由廩保禀明學憲寛限補　隨後探悉訪童回家已丁母艱未能親到補覆學憲將名扣除另于備取卷中擇尤拔補可見功名遲早亦關前定也○藩憲高紫峯方伯軍士愛才出於天性每於簿書餘　與諸士屬蓻除文又　取應元書院肄業舉人入署面試優加奬勵復以院中奬賞例銀無多未足以示優　于是借銀七千兩札縣發交當鋪生息每年所得息銀專爲該醫院經費及加增月課奬賞之用如方伯者眞蔣中丞後一人而已○升授按察司王魯薌廉訪之太夫人於去臘十三日壽　廉訪設　　客以表家庭之瑞省中文武各官無不赴轅祝嘏車馬喧闐冠裳蹌濟極一時之盛太夫人當顧而樂之○補用府韓太守世池由京領憑來粤於去臘十四日禀到○候補縣王大令頴　同鄭提憲淸理積匪頗著勤勞現在銷差回省由藩憲記功超委以示鼓勵○保甲局總縣雷刺史於未臘傳集各分局委員到局諄諄然諭以詰奸除暴綏靜地方想各委員奉諭之下定當黽勉從事不敢視爲具文也○執中輪船現由制　札委王叅戎世評管帶前管是船之楊游戎必仁已另有差委矣○廣州協鎭鄧副戎及督標中營撫標左右兩營綏靜營等各營官於臘底督率各哨兵勇於黎明時赴大兆門外校塲及箭道一帶操演鎗聲纍纍如貫珠徹於遠近○綢縀厘金改歸官辦仍照坐賈章程買賣各抽一分並無加增前經厘局出示曉諭一律遵辦乃有某某等綢縀鋪倡首抗抽　意撓阻遂由南海縣簽差提人到案懲　 
 
 

Page 3

 
 
以儆效尤各鋪　於官威旋卽具結遵抽矣○洋藥抽厘愈重走私愈多商人黄某禀准大憲自行置備輪船三號以資巡緝 
[烟臺新景]  
　　去年臘月十三日嵩武軍孫統領乘超江輪船赴威　口至十五日駛回翌日卽開往高麗○臘鼓聲中積陰如晦滕六君積得玉沙三萬斛時　撒向空中惟天氣温煖異常是以着地卽化道途泥滑繭足難行以致市上薪蔬非凡昻貴云○日之夕矣客有行經坌路口者見一孩赤身而泣詢之揮涕兩對曰我本前村某姓子父親閒遊海上終年不歸全賴萱堂以釬黹之資爲朝夕饔飱計今日父親攫取百文錢向賭塲角勝負不意花骨亟爲祟竟爾一擲全輸遂强脫我棉衣以爲孤注天寒難耐是以泣耳客聞是言憮然而去倩訪事人函商登報以儆天下之父不父者○巡司吳二尹之夫人疾終任所去臘十八日發引寅友紳商往弔者頗形濟濟○市面冷淡大腹賈咸鬱鬱不樂不復思問柳尋花以故妓館生涯頗形减色姊妹花之艶名素著者亦無不點金之術避債無臺等而下之其不甚着名者概可見已人言此是鴛鴦侣我畜哀鴻一例看不知世上有情人能普施十萬金鈴莫令名花蕉萃否也○東省食米每仰給于江南商賈挽輸舳艫相接今冬米穀豐稔其價甚廉寒士生涯當不至效陳仲子之三咽餘李已○電線有損壞之處二三日間不通聲氣局中委員前往修理　　撲面勞悴不辭亦苦矣哉 
[監犯脫逃]  
　　去年除夕大雨蘇州府監墻坍塌抵暮時候監犯乘機紐斷鐐銬趁勢逃出禁卒攔擋不住反被毆跌倒地盗犯九人從缺口而逸守監丁役聞風追赶當時擒獲一名其餘八犯已四散逃竄時値昏黑大雨如注魁太守聞警　飭差傳諭六門文武員弁閉關盤查一面禀報上憲請調城守各營弁勇一體協拿所有客店寓處分飭各叚委員逐户挨查通宵達旦大索不得鴻飛冥冥不知將來能弋獲否也 
[瀋陽歲事]  
　　封河前油價賤至二兩三四錢及河旣封忽又加至三兩左右臘月十三日合計營市萬餘簍之多老於經商者咸　此後當有絀無贏云○續燕甫閣學觀察東省時創設資善堂每届小雪後分葢東西兩廠按期施濟貧人去年因水歉收就食者益形濟濟每逢施放之日多至二三千人想營口最多好善士斷不令　費告窮也○奏補營口海防分府章幼樵司馬樾引見回省于去年十二月十二日傳電至營定於望日吉時接印署任之馬司馬卽飭書吏料理積案以便交代一淸○前記奉軍右營程春山協戎麾下撥駐虎莊屯之某哨哨長率勇緝拿海城佛爺溝爭山巨案中要犯以致悞傷平民兩命該哨長亦被劈傷云云前據該處人來言有一小孩當鬧鬧時亦被踹死哨長　姓被刀劈破額顱傷　甚重緣當晚核哨長追犯入隣家院中死者猝見數人手執刀槍誤以爲盗立持刀自後砍之所隨之勇見本官受傷卽用手槍　擊以致連斃兩人洎知其誤而犯人已不知何往矣至此案如何了結且俟日後錄登 
[丁沽新景]  
　　河北十三村未獲賑濟而災况寳在七分以上村民環向道署乞恩郡城紳士亦有向地方官爲民請命者無奈報核已定碍未准行楊柳靑河南地方尚稱中稔河北一帶則全行淹没顆粒無收數萬飢民莫不向隅抱痛云○駐津法領事以工部局經費不敷擬向租界民人加收捐項各户見其核定之數照前加至三倍有奇遂呈請津海關道作主關道劉需夫觀察以地屬租界難與力爭却之臘月十三領事飭捕傳諭居民繳呈捐項各户咸敢怒而不敢言至小販人等聞亦擬加徵如例更覺雙眉蹙損疾苦咨嗟云○堤頭某甲向津城某乙稱貸資財開張履肆虧空歇業兩年餘矣乙以借欵無着控諸公　日久案懸未經斷結歲云暮矣乙復向甲索償　被逼不堪遂於晚間自縊其婦某氏四肢癱瘓痛夫身死亦仰洋藥以殉屍親以乙威逼致命控官兼請相騐官遂逮乙拘押以待訊供噫點金之術避債無臺八千仞苦海中類此者何止恒河沙數豈獨一甲也哉然如乙者索逋未得先嘗縲絏之災靜裏自思亦復何益世之一文如命者尚其有鑒于前車○長蘆運憲委胡丹圃少尉等四員押解奉兵協餉於去臘十一日回津銷差○每屆封河後各船户必集資在楊柳靑演劇去臘循例舉行初十日演畢後諸伶前往王家口步行氷上淹斃兩人亦慘矣哉 
[北通多盗]  
　　通州訪事人來簡云去臘某日夜城南馬駒憍鎭附近松髮村某富家有盗十餘人持械而入掠去銀兩甚多事主聞聲狂呼護院壯丁齊出當卽擒住二人捆送本村廟内餘黨遂紛紛逃散正擬報官時盗復約集十數人來搶被擒之盗廟中立卽鳴鐘厥聲鏜然　於遠近村人持械齊集與之相抗直至天明盗始懼而退　其落後　又擒獲三人擊死一人王司馬得報之後會同營漏官前往勘騐　將所獲五盗捆押到州至一年甫十七歲飛簷走壁履險如平初時已被脫逃後因回救同夥以致被擒訊供之下據稱素與事主有仇特來報復區區阿堵物烏足汚乃公之目哉其桀鷔性成如此又十二月初一夜有數盗手執洋鎗竄入北關德泰錢鋪後院撬開櫃房刦去紋銀二百三十兩洋樂三包騐時表二枚旋復踰墻而去初三日有盗至北關兵米廠掠去東陵委員衣物銀兩爲數甚多城東三十五里西集坨子金姓人皆呼爲金百萬　户也去臘擬在後院建造樓房因遣大車二十餘輛往西山拉運木石逾期未返知事不佳卽飭練夫及塲工三十人整頓器械前往迎後時十一月初四夜也未及起程忽聞門外人聲鼎沸有盗三十餘人桀石撞門洎門開練夫等一擁而前兩相對敵槍聲貫耳各有損傷金姓二人登時　倒盗亦刃斃一人擒住三人鏖戰良久盗不能支遂潛向東場柴堆及西院縱火一時火光燭天人心惶亂盗遂趁勢將被擒之三人奪回并搶　銀物負屍而去王司馬聞報當卽會同曹守戎帶領兵役馳住勘騐洎飭捕緝拿而賊已杳如黄鶴矣一隅之地數日之間而盗案繁多幾至書　　竹恐居家者從此臥不安枕不僅天荆地棘行路難矣噫吁嘻 
[船身無恙]  
　　碰沈萬年靑兵船之英公司船你包而抵滬之後於昨日將貨物卸空駛往船廠騐視騐得並無損傷惟船頭略有小損云 
[碰船餘聞]  
　　萬年靑兵輪失事本館已將詳細情形登諸報牘所有在船溺斃之人聞昨日又在吳淞口撈得數具蔡二源太守陳竹坪　　已在天后宫後面飭令工匠搭改草棚以便安置屍身待人認領如無人認領則當置備棺木爲之盛殮蔡太守又派差役前往照料并雇工　　緊完工聞撈起之數屍今晨可以到滬又聞此次萬年靑由臺灣開行時統兵官之搭船者爲數甚多生還者祗一員不以馬革裹屍而以鯨　　魄豈始願所及料哉又有烏鎭人某甲在船爲庖人者落水後越二日始經别船撈救尚未氣絶幸得設法救甦昨已來滬眞可　死裏逃生　　　統領官吳開勝隨帶親兵四名現已救起三名得慶生還惟吳與一兵均死海中至陳善士于溺水遇救之人每名發給銀洋兩元外再各　新棉襖褲一套棉被一條昨又有六名領洋及衣褲亦往天后宫暫爾棲身當感陳善士之大德於無旣矣 
[家丁舞弊]  
　　本埠米石出口例須由道給發護照去臘之杪核計海關報數約短護照一千八百餘張之多龔仰蘧觀察查悉事由簽稿　　温某　續私售與人得銀二千兩之譜遂立傳該家丁訊明情節驅逐出轅 
[刼盗順供]  
　　昨日淸晨八點鐘時莫邑尊提去冬盗刼有利銀行之魏花天康得紀兩犯至案順供該兩犯供詞翻變不肯直承邑尊怒　　責脚　五下始供認不諱邑尊飭仍收禁候騐明面貌印成箕斗備文押解至司定擬 
[賊入縣署]  
　　前日傍晚時有一人闖入縣署某幕友房中竊取皮褂兩襲出外時經某家丁撞見獲住人贓昨日莫邑尊研訊之下該犯　　　俯首求恩邑尊着責一百板枷號示衆 
[各執一詞]  
　　上年十一月下旬德商福隆洋行投該管領事署控申源洋廣貨號主陳潭波定買洋貨逾限應加棧租保險等費延不付 
 
 

Page 4

 
 
　出貨等因由德領事照會英會審員蔡太守飭差傳陳經施繙譯會同太守庭訊福隆行請訟師司道而司投案申訴陳稱定買洋貨原定四个月内到貨如到貨後出貨延遲應加棧程保陳設或定貨遲到亦應向論今該行之貨逾一月始到故不願出棧租保險福隆行　定單並未載貨色到遲應議字樣太守商之施君限令一月付銀出貨在案嗣于十二月下旬施君以限期已滿仍未出貨復行照會太守傳陳廿七日施君　至　　　　令出貨口角施君知華語以被司帳人陳慶元辱駡卽至捕房派包探往拘二陳二十八日淸晨解送公堂是日太守與夏領事會判捕　　　　君申訴前因申源號請大訟師担文到案辯論　福隆行旣已控告應由華官差傳何致施繙譯自行喚同包探拘陳施君謂　辱所致 
　　　稱並未辱伊担訟師又言施亦不應自往申源旣　被辱各有錯處太守深以爲然惟定貨逾限理合押令付銀出貨担訟師又稱此事尚　　　然福隆行所控貨價銀萬餘兩本訟師可保銀五千兩太守允之並聞施者回禀正領事太守亦申詳道憲不知是案將來如何了結也 
[因賭肇事]  
　　租界中　新正五日内雖不禁賭博然如有因賭而爭扭爲巡捕所見　則仍不免拘拿　晚小東門外大碼頭某薙髮店　　　九起釁初則鬥牌繼而鬪口末卽鬪手某甲被乙抓傷正在喧鬧之時三道頭捕頭經過門外聞之着捕查問本擬將喧鬧之人拘押因念　　之人並無大礙略予申斥卽行釋放又某茶肆中有甯波人甲乙兩名因賭贏得銀餅四枚内一枚係銅質向之掉換頭家不允因此打架同　捕房捕頭以該店屢經犯事本擬押候解訊亦念事屬微細申斥而釋之良以新年故從寛典也 
[莫廨瑣聞]  
　　昨晨有僧法淸扭龔渙章至英公堂控被欠洋等　値日差禀明蔡太守飭將龔管押候訊○瘋人陶寳順卽陶小弟自行投　尋死由捕阻救解送英公堂値日差將情禀明蔡太守飭差將陶看管以待安揷 
[法廨訊期]  
　　法公堂每逢禮拜二四六等日訊案新年以來停訊已有數日現聞定于初九日卽禮拜二囑捕房將各犯解案發落以免　　 
[三雅園觀劇歌]  
　　層臺戳　排晴空千枝火樹燒天紅絲聲哀艶竹聲細登塲袍飭俱雍容王郎翩翩好丰致謂王鶴鳴淸詞戞玉　　瓏陸生入洛噪芳譽謂陸祥林應聲投袂驚飛鴻珊瑚玉樹各輝映淸歌妙舞誰能同雜以詼諧與笑駡其間神妙尤無　斯時座客各　　賛歎聲起如豐隆忽　嬌喉一輕試鶯聲　出芳蘭叢謂小桂林初如徐妃半面露繼如洛女微波通絳仙裙小柳腰细生愁仙去凌　　　　落拓世年久每借絃管將愁攻秦聲悽属燕聲鄙自鄶以下俱庸庸承平雅奏幸重遇如聽韶濩耳爲聰所惜流光若飛　子弟髮曰頭還　　幸桐花秀初茁一枝移向銀蟾宫桂林爲周桐蓀高弟頗擅出藍之譽歲寒之姿宜自葆莫令飄泊隨萍蓬會當俗塵撲萬斛日日顚倒黎園　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十二月十五日京報全錄]  
　　宫門抄○將軍托等奏爲訊明蒙古殺死商民二命循例定擬摺○西撫李奏爲籌欵購糶以裕民食片○河督成奏爲循章請撥豫省司庫銀採辦丁亥年歲科以俻修理摺○又奏爲節　冬至督飭各廳愼防凌汛並催辦來年歲料摺○黔撫潘奏爲查明光緒十一年分各屬並無未結　案循例具奏摺○十二月十五日内務府國子監正藍旗値日無引見○絪貝勒由東陵回京請安○福楙等各謝授缺恩○李文田謝充調官恩○王遵文預備召見○内閣奏派騐放之大臣派出六額駙長善畢道遠徐樹銘○召見軍機王遵文○○奴才托倫布永德跪奏爲訊明蒙古殺死商民二命循例定擬恭摺具奏仰祈聖鑒事竊據賽爾烏蘇管站部員志勳詳據窄爾瑪克台叅領車林達什報稱本年三月二十七日所屬寮普察爾台地方貿易商民王廣祿蒙名巴雅爾圖父子二人被害身死一案卽由該台　騹等登　將兇犯蒙古嘠丹綳楚克拿獲司員照章由庫倫咨調仵作騐明訊取確供連犯一併轉解口呈請訊辦前來奴才等當因案關人命重情復將要証挑水喇嘛以及該臺章京等札調來口飭司嚴鞫祿嘠丹綳楚克係該臺閑散素習木匠手藝於本年三月初間本臺廟裏找去做活來在臺上廟外搭了一間蒙古包獨自居住給廟裏做了一個門子　有零　聽說年年由庫來臺貿易之王廣祿蒙名巴雅爾圖帶的貨物及伊子來在廟西半里地空小院　搭的一个蒙古包居住嘠丹綳楚克與王廣祿平素認識並無嫌隙於是月二址六日傍晚時　嘠丹綳楚克至王廣祿住處賒取氷糖十兩馬鞭子一把衣線八綹共合銀五錢嘠丹綳楚克還想賒洋縐帶子一條王廣祿不允嘠丹綳楚克旋回因此起意夜間去偷一條帶子就於是日半夜時分去到王廣祿住處見院門關鎖外邊放着一個破　轅立在東墻登善跳進院裏抱蒙古包門撥開進去正尋竊之間王廣祿驚覺坐起點燈捕捉嘠丹綳楚克一時情急卽拾棉花口袋底下木棍向王廣祿毆去適傷左額角王廣祿就呌伊子嘠丹綳楚克復用木棍毆傷其右額角倒臥伊子驚醒嚷捕嘠丹綳楚克卽用木棍毆打傷其右後背伏地不哼嘠丹綳楚恐其甦醒起意至死把木棍擲下遂抽出身帶小刀將王廣祿脖項抹了兩刀傷其咽喉又將其子脖項來回抹了一刀亦傷其咽喉登時殞命嘠丹綳楚克棄刀就將其𧞅褳綢線鈕子等貨物包了一包將要走復起意他們雖死不如燒屍滅跡把那箱裏三瓶火藥打開撒在兩个屍身要點一經天亮不好放火不好放火就背着一个包袱抛擲克回住處於二十七日淸早經本臺廟上喇嘛蘇沁蒙克二人往井挑水路過王廣祿住的院墻外是放着一个包袱就跑回告知本廟喇嘛報與本台章京阿玉爾咱那一同前往王廣祿住處見院門仍關踢開院門見蒙古包門已開進去看見王廣祿父子二人在蒙古包内迤西躺臥脖上均有血跡已經殞命兩個屍身上還有撒的火藥不知何人殺害由伊子穿的小漢衫下找出有血跡小刀一把章京阿玉爾咱那等俱認的　做木匠活本台閑散嘠丹綳楚克的看明獲犯訊認報經賽爾烏蘇管站部員志勳詣騐明確解口由司提犯集証訊明禀請核辦前來奴才等親提研訊據供前情不諱究詰委因王廣祿不允多賒起意偷竊驚覺喚呌伊子起捕一時情急起意將其父子二人致死取去布疋等物越墻抛棄逃回並無起釁别情亦無加功之人矢口不移案無遁飾惟蒙古例無殺死商民二命作何治罪專條查蒙古例載凡辦理蒙古案件如蒙古例所未備者准照刑例辦理查刑例載凡謀財害命照律擬斬立决外若殺人後掠取家財並知有藏蓄而取去者審得實情仍同强盗論罪又律載竊盗臨時有拒捕及殺傷人者皆斬各等語　案蒙犯嘠丹綳楚克因王廣祿不允多賒起意偷竊事主驚覺起捕輙敢臨時起意行强將事主王廣祿父子二人一併抺傷身死係屬臨時盗所拒捕自應按律問擬嘠丹綳楚克合依竊盗臨時拒捕殺人者斬律擬斬立决拒殺事主父子二人情殊兇惡擬加梟示見証蘇沁等訊屬無干概予省釋並商貨物等件並各屍棺分咨轉飭該親屬領收埋葬兇刀本棍發回存庫除全案供招並屍單咨部外所有訊明蒙古殺死商民二命循例定擬緣由理合恭摺具奏伏乞皇太后皇上聖鑒勅部核議施行謹奏軍機大臣奉旨該衙門速議具奏欽此○○李秉衡片再廣西省各屬本年四五月間米價昻貴近省州縣每有土匪聚衆搶米情事臣旣動欵赶辦洋米復經督臣寛購解濟廣西平糶一面調凌彝銘由左江進省接署臬司督飭　營四出查辦協同地方文武將匪類飢民分别捕治撫卹不致别滋事端惟是入秋以來雨澤稀少高田被旱晚稻多有歉收雖續經得雨栽種雜糧而此時米價漸長誠恐來春靑黄不接民食維艱不能不早事綢繆臣已督飭藩司籌欵招商分路設局購糶以裕民食而安地方理合附片陳明伏乞聖鑒謹奏軍機大臣奉旨知道了欽此○○頭品頂戴河東河道總督奴才覺羅成孚跪奏爲循章請撥豫省司庫銀採辦了亥年歲料以備修防恭摺仰祈聖鑒事竊查工部議奏黄河兩岸應需辦料銀兩先於乾隆十年題准如出　題八萬五千兩之外應令該督等據實奏明撥發等因歷經遵辦在案查河工修守以歲料爲大宗必先未雨綢繆庶足以資儲備從前定例新料登　卽行發辦勒限年底全完比因庫欵支絀籌撥維艱往往遲至下年春夏之間始能竣事逾期採買價値倍昻其中折耗孔多辦理諸形竭蹶兹奴才商之撫臣藩司將應撥來年糾價銀兩實力設籌提前核撥一面通飭各廳均限十月内一律設廠於臘月如額堆齊不任稍有稽延短少茲據開歸河北兩道援案詳請奏撥前來查兩岸歲修額欵原准撥銀二十萬兩前經欽差查减工欵奏定新章自乙酉年爲始南岸酌减一成北岸酌减二成共減銀二萬八千兩奴才詳加確核所減之銀係在兩岸春伏防險項下按成核扣其額撥料價仍照歷年减定之　開歸道撥銀四萬兩河北　撥銀二萬五千兩以資購備而裕工需惟查各廳額辦垜數價目尚多不敷照章於春伏防險項下通融湊發謹當督令各廳赶緊分撥購運依限堅堆完　後　由該管道騐收再由奴才按廳復騐倘有堆垜虚鬆　及丈尺不足情弊立卽嚴叅着陪不少姑容俾昭核實而重工儲所有循章　撥司庫銀兩辦理來年歲料緣由理合會　河南　臣邊寳泉恭摺具陳伏乞皇太后皇上聖鑒冉各廳額辦理磚石如大汛不敷抛用卽在歲稭歲麻價内通融酌改隨時查看情形辦理合併聲明謹奏軍機大臣奉旨該部知道欽此○○頭品頂戴河東河道總督奴才覺羅成乎跪奏爲節届冬至督飭兩岸各廳愼防凌汛並嚴　赶辦來年歲料以重工儲恭摺仰祈聖鑒事竊黄河脩防桃伏秋凌四汎同關緊要兹已節届冬　朔風司令天氣沍寒河内冰凌漸易擁注兩岸各廳舊險新工固應節節防護而上南中河下北洋河等廳伏秋期内屢生鉅險新添掃叚煩多刻雖水落歸圈而溜仍緊靠各該掃前行走不稍外移鑲護追盤　時籌辦尤當倍愼修防奴才經查照向章通飭南北道廳督率營汛兵夫親駐河干嚴密防範　迎溜卑矮掃叚一律加　高整密掛逼凌椿把以資擋禦河勢兜灣處所多備器具船隻派兵專駐看守　○水凌近掃立卽敲打推行使之順流而下俾免壅遏爲患至歲料爲修防根軍亟應及早購堆已循照歷年减定數月另摺奏請一兩行司赶撥料價飭廳上緊儧辦勒限年底全完並將一切應辦事宜責令遵廳等分别緩急妥愼籌備庶春融水暢不致臨事周章以仰副聖主厪念河防之至意所有防護凌汎並催辦料物緣由理合恭摺具陳伏乞皇太后皇上聖鑒謹奏軍機大想奉旨知道了欽此○○署貴州巡撫臣潘霨跪奏爲查明光緒十二年分黔省各屬並無未結盗案循例恭摺具奏仰祈聖鑒事竊　咸豐元年欽奉上諭給事中焦友麟奏吏冶因循亟宜綜核名實一摺各省大吏有察吏安民之責卽如緝捕一端已迭經申諭力求整頓之方若如該給事中所奏近來四川之嘓匪何南之捻匪湖南之齋匪湖北之痞匪以及山東衮沂曺安徽廬鳳頴地方匪徒結黨成羣凡于所在皆有若不力加搜捕何以除奏安良着該督撫等各飭所屬文武嚴密查拿以期消患未形毋得因循坐悞並着於年終將特旨交辦事件並拿獲盗案除辦結外其未完若干案分晰開單並將　辦情形具奏以備查核等因欽此歷經遵辦在案伏查黔省地處苗疆民多梗頑加以山深箐密地僻人稀賊匪曷於潛蹤宵小時有竊發臣迭經嚴飭各屬地方官認眞緝捕寔力稽查　有詳報盗劫之案查某案之重輕核其贓之多寡勒限緝拿分别紀過嚴叅其已獲盗案　經隨時懲辭彚案奏報不敢稍涉寛縱兹　按察使李元度查明光緒十一年十一月起至光緒十二年十月底止黔省各屬並無未結盗案詳請具奏前來臣　查無異除仍督飭各屬於緝捕事宜實力整頓外所有查明光緒十二年分黔省各屬並無未結盗案緣由謹循倒恭摺覆奏伏乞皇太后皇上聖鑒再本年並無奉旨交辦事件合併陳明謹奏軍機大臣奉旨刑部知道欽此 
 
 

Page 10

 
 
[光緒十二年十二月十六日京報全錄]  
　　宫門抄○諭旨四道錄前○發抄旨五道○大臣額等奏爲四川廣東廣西三省武職懸缺過多請飭催揀補揀調以重職守摺○東撫張奏請奬勵河工出力各員片○江撫德奏爲舊病增劇懇恩賞假調理摺○將軍謙奏爲勘明豐甯縣被冲地畝收成該縣初報分數不實請飭部更正併予議處摺○陜督譚等奏爲遵議改奬各員銜名淸單摺○豫撫邊奏爲委署道員片○十二月十六日理藩院鑾儀衛光祿寺値日値年旗引見十三名○淸安假滿請安○薛福展謝署順天府府尹恩○壽昌謝授太常寺少卿恩○王汝礪志彭各預備召見○烏拉喜崇阿續假十日○内閣奏派騐放之王大臣派出怡王麟書祁世長薛允升○値年旗奏派專操之大臣派出續昌恩佑○又奏泒管理新舊營房之大臣派出師曾○内務府奏派更換犧牲所之大臣派出巴克坦布○召見軍機王汝礪志彭○發抄葉伯英奏潼　商稅展限奉旨户部知道欽此○又叅劾教職各員奉旨王文蔚惠駿均着卽行革職該部知道欽此○希元奉遵查協領明升叅欵奉旨知道了明升著卽行革職安祥達春慶壽均着交部察議欽此○張曜奏審明王簡文叩閽案定擬奉旨刑部議奏欽此○又彚襲世職奉旨兵部議奏欽此○○經筵講官大學士管理兵部事務臣額勒和布等謹奏爲四川廣東廣西三省武職懸缺過多並閩粤迥避各缺請旨飭催揀補揀調以重職守而符定制恭摺仰祈聖鑒事竊查四川省自光緒大年起廣東廣西二省自光緒九年起歷年所出水路副將叅將遊轚都司守備各缺節經該督等於出缺時隨案扣留由外請補均經臣部陸續行令按照例章輪次分别揀補在案惟四川省迄今已歷七年之久統計現已積至四十缺尚未准補有人該省旣不遵照例章通行揀補迨經臣部於十年十月十四日並上年十二月十八日兩次奏催後近據該督僅止請補數員且所補之人仍與例章輸次多有不符以致往返駁查徒延時日廣東廣西二省迄今已閲四年併計懸缺已有三十四員之多亦經臣部於本年四月二十六日附片奏催至今又逾數月並未請補有人竊維國家設官分職各省執掌專司値此善後方殷正宜求講武備必須寔任人員方足以資整頓似此要缺任意久懸必致署員視同傳舍良何以專責成尤恐將來懸缺愈久積缺愈多叙員更難合例殊失朝廷愼選將騹之意况現在各該省候補人員實不乏人何致難於揀選而該員等前已効力行間得膺保荐今則遇缺未能望補徒抱向隅旣不足以鼓勵戎行亦與用人行政之道甚有關係緊要相應再行分繕淸單請旨飭諭四川兩廣各總督迅將扣留未補各員缺按照臣部用輪次以接到部文之日起限三個月一律揀選合例人員分别奏補此後遇有武職缺出一經接准部覆仍當隨時請補毋得再延庶幾員缺不致久懸而地方可資整頓再廣東廣西福建三省應行廻避本省及五百里以内並籍隷本府武職人員前經奏明勒限揀調並於本年二月初三日請旨行催至今亦未遵辦應請一併由臣部再行分别開單行令該督等迅卽揀選合例人員對調以符定制所有臣等聲明請旨緣由理合恭摺具奏伏乞聖鑒訓示遵行謹奏請旨奉旨已錄○○張曜片再山東河務工程遞年章程防汛搶險所需料物均由隨　採買惟堵口大工所需較多且有急不容緩之勢附近無可採買卽按出產之地分飭州縣及時購運均照民價發給惟該牧令才具之大小不同辦法之情形各異河務一事工料並重是辦工辦料勞績相同如堵口搶險更有履危蹈險之功其培築隄埝挑穵淤灘功在消患亦屬異常勞苦此河務工程出力之實在情形也所有署濵州知州高靖鎭署惠民縣知縣蕭啓祥兩員於購運料物絶不假手胥役民有頌聲並在工次出力應歸合龍工程列保查三品銜道員用候補知府濟甯直隷州知州于恩培承辦　料遠道籌運經理得宜不爲民累擬請免補知府以道員在任候補此外者署鄆城縣知縣王恩堪德平縣知縣胡啓煐代理歷城縣知縣陳礽壽辦理妥善籌運迅速尚有在事委員紳董多有出力擬由臣存記俟别項工程完竣再當彚案請奬倘印委各員　辦理不善牟利僨事者亦卽隨時叅辦不敢稍事姑容臣籌辦河務當極難之時惟有仰賴朝廷賞罰以示激勸是否有當謹附片具陳伏乞聖鑒訓示謹奏奉旨已錄○○頭品頂戴江西巡撫奴才德馨跪奏爲奴才舊病增劇籲懇天恩賞假調理以冀速痊恭摺仰祈聖鑒事竊奴才前由刑曹服官外省幾及十年疉荷聖恩優渥不次超遷洊擢江西巡撫受任以來矢愼矢勤力圖報稱幸蒙慈庇地方尚無貽悞惟奴才向有頭暈耳鳴兼患心　舊疾從前不時舉發尚能强勉支持近自入冬以來頭暈耳鳴較甚於前心悸舊疾益復增劇每遇接見僚屬批閱公牘精神未　貫注遇事尤多健忘雖調理多方迄未稍效五中燥急焦灼時形據醫者云操心過度血脈交虧久恐變成怔忡之証僅資藥餌慮難速愈必須靜心調攝方可漸冀就痊伏查奴才身任封圻事煩任重正宜力圖振作期補涓埃何敢稍自便安致滋曠誤惟舊病復發求治愈急奏効愈難叵不請假調理竊虞受病愈深更難醫治合無仰懇天恩賞給假期兩月俾得靜心調理以期速就痊愈至署中一切日行緊要事件仍由奴才力疾辦理一俟調理稍愈卽行依限銷假不敢稍耽安逸自外生成所有奴才舊病增劇籲懇給假調理緣由謹恭摺具奏伏乞皇太后皇上聖鑒訓示謹奏軍機大臣奉旨着賞假兩個月欽此○○奴才宗室謙禧跪奏爲勘明豐寗縣被冲地畆應免應緩畝數銀數並收成尚及七分該縣初報分數不實懇請飭部更正併予議處恭摺具奏仰祈聖鑒事竊奴才前因本年六七月間連旬大雨恐傷秋禾飭查豐寗縣知縣陳功亮禀報該縣沿河一帶地畝多被冲刷統計秋禾實收五分當經據情彚題一面飛飭揀發知州李鴻猷前往會同　縣陳功亮　勘並因請勘遲延附片奏叅奉旨陳功允着先行交部議處等因欽此欽遵在案兹據熱河道德克精額詳據李鴻猷陳功亮會同詳稱遵查沿河被冲地畝大半已成河灘並無收成且沙石積壓來年不能耕種應俟淤出新地隨時呈報升科其被淹之地收成二三四五分不等惟未被沖淹地畝收成倘及七分不致成災統計東西南北四鄉大閣兒等村查明花户完糧串票銀數按照上中下三則逐村履勘實計被冲民粮地沙石積壓下年不能耕種者共二萬九千六百零七畝八分五厘一毫七絲七忽二微五纎應豁免正銀二百二十一兩二錢八分五厘五毫五忽耗銀二十二兩一錢二分八厘五毫五絲五微實計被淹民粮地下年尚能耕種者共二萬八千三百七十八畆八分四厘三毫七忽七微一纎應緩微正銀一百八十九兩　錢六分一厘一毫二絲九忽耗銀十八兩　錢九分大厘一毫一絲二忽及微實計衼冲旗　地沙石積壓下年不　　種　共一千五百四十一畆六分五厘官房十間應豁免租銀四十三兩五錢五分五厘七毫三絲三忽七微當經照章分别應豁應緩出示曉諭停徵其未被冲淹地畝仍行照常徵收造具細册取結詳送中核道查核不符駁回更正先行據情詳請具奏前來奴才覆核無異查該縣陳功亮初報沿河一帶地畆冲刷統計實收五　現經委員李鴻猷會同逐村履勘所有民粮旗租成熟地畆收成尚及七分雖仍由該縣會同委員勘明詳覆究屬初報分數不實除俟册結送到再行咨部查核外相應請每飭部更正併將　寗縣知縣陳功亮再行交部議處以爲勘報分數不實者戒所有勘明豐寗縣該冲地畝應免應緩畝數銀數並收成七分該縣初報分數不實懇請飭部更正併予議處　由謹會同直隷總督臣李鴻章合詞恭摺具陳伏乞皇太后皇上聖鑒再查例限四十五日應自本年十月十一日委員馳往勘辦之日起限除去往返程途六日統應扣至十二月初三日限滿今於十二月初二日具奏並無逾合併聲明謹奏軍機大臣奉旨陳功亮着再行交部議　餘依議該部知道欽此○○頭品頂戴陜甘總督臣譚鍾麟尚書銜降一級留任甘肅新疆巡撫二等男臣劉錦棠跪奏爲新疆大載邊防遵保各省關籌餉出力人員案内部議另核請奬查明聲覆並更正銜名各員謹　淸單摺仰祈聖鑒事竊臣等於光緒十年八月二十二日具奏遵保各省關及後路各台局　餉差委出力人員一摺奉旨該部議奏單二件併發欽此嗣准吏部咨議奏省關單開各員按其勞績應　奬叙分别准駁光緒十一年十二月十七日具奏章旨依議欽收等因知照前來比　欽遵咨行原保各將軍督撫臣查明具覆其業經　續咨覆到臣或係遵照部議另核請奬或應查明聲覆並各該員另行呈請　正銜名楊光熙等三十八員謹繕淸單恭呈御　仰懇恩准飭部分别註册以示鼓勵其　未經查覆各員仍俟覆到再行另案奏辦是否有當理合恭摺具陳伏乞皇太后皇上聖鑒訓示再此摺係臣錦棠主稿合併聲明謹奏軍機大臣奉旨該部議奏單併發欽此○○邊寳泉片再河陜汝道耆紳調補南汝光道經部議奏奉旨允准咨行到豫卽飭赴新任以專責成所遺河陜汝道員缺查有候補道萬年淸才具穩練辦事精詳堪以署理除檄飭遵照外謹附片陳明伏乞聖鑒謹奏軍機大臣奉旨吏部知道欽此 
 
 

Page 11

 
 
[光緒十二年十二月十七日京報全錄]  
　　宫門抄○諭旨二道錄前○發抄旨五道○大臣額等奏爲遵旨議處具奏摺○湘撫卞奏爲藩司到任未久　當計典循例展限片○新授粤撫吳奏爲懇恩賞假廿日便道省親片○又奏爲廣東學政與臣烟親應否廻避摺○又奏爲報銷前辦吉林富克錦地方俸餉墊欵銀兩片○河督成奏請河工報銷照例展限片○新授粤撫吳奏爲截　調防各軍收支各項摺○疆撫劉奏爲遵旨更正銜名改奬各員摺○十二月十七日吏部翰林院値日無引見○惇王等謝賞福壽字恩○奈　土假　請安○師曾等各謝授缺恩○記名副都統魁英西　阿各謝恩○倫五常耀恒謝祖源各預備召見○召見軍機倫五常耀恒謝祖源○發抄李秉衡奏張春發接右江鎭總兵奉旨知道了欽此○又邊隘各營請飭撥的餉奉旨户部知道欽此○又副將王寳華等留省奉旨着照所請該部知道欽此○張曜奏官紳等勸辦東賑出力請奬奉旨朱内壽等均　照所請奬勵該部知道欽此○又委解天津機器局經費奉旨該部知道欽此○○經筵講官大學士管理兵部事務臣額勒和布等謹奏爲遵旨議處具奏事内閣抄出光緒十二年十一月初七日内閣奉上諭前據御史謝祖源奏承德府知府嵩林卑汚貪墨劣跡多端請飭查辦當經諭令李鴻章確切查辦兹據查明分晰具奏承德府知府嵩林承修阜河未能核實並縱容家丁因案索賄聲名平常着卽行革職以示懲儆熱河都統謙禧因嵩林前辦災賑尚有微勞輒以人才登諸荐牘殊屬保舉不實　交部議處等因欽此欽遵到部查臣部例載八旗官員軍政若　堪膺荐舉因有定額濫行保薦勉强足數者將該管大臣照瀶舉匪人例議處並無武職保薦文員有犯劣跡原係大臣作何議處專條復查文職例載督撫密保人員不實照濫舉匪人例降二級調用私罪等語此案知府嵩林縱容家丁因案索賄聲名平常都統謙禧輙以人才登諸荐牘殊屬保舉不實欽奉諭旨交部議處應請將爇河都統宗室謙禧比照督撫密保人員不實降二級調用例議以降二級調用係屬私罪毋庸查級紀議抵所有議處緣由是否有當伏乞聖鑒訓示遵謹奏奉旨已錄○○卞寳第片再查定例各省藩司到任未及三月適當計典准其具詳督撫奏請展限三個月等語兹據湖南布政使孫翼謀詳稱本年例届舉行計典之期現在各屬册報未齊應舉應劾人員尚未核定該司甫經到任不及依限辦理詳請奏明展限前來臣伏查三年考績關係激揚鉅典例應封篆以前具題該藩司到任未久於通省屬員賢否未能一律周知自應　例奏明請旨將湖南省本年大計展限至來年二月舉行以昭愼重謹會同署湖廣總督臣裕祿附片具奏伏乞聖鑒訓示謹奏軍機大臣奉旨吏部知道欽此○○吳大徵片再臣請訓出都擬由陸路至上海乘座輪船赴粤必經臣本籍蘇州府城籲懇天恩賞假二十日回籍省親以慰臣母倚閭之望一俟假滿卽行航海赴任謹附片具奏伏乞聖鑒訓示謹奏軍機大臣奉旨着賞假二十日欽此○○新授廣東巡撫臣吳大澂跪奏爲廣東現任學政與臣姻親應否廻避請旨遵行恭摺仰祈聖鑒事竊臣奉命簡授廣東巡撫當經具摺叩謝天恩卽日請訓出京赴任惟查廣東現任學政内閣學士汪鳴鑾係臣姨表兄弟係屬姻親雖學政專管考試並非巡撫統屬究係同官一省應否廻避之處相應請旨飭下遵行理合恭摺具奏伏乞皇太后皇上聖鑒訓示謹奏軍機大臣奉旨毋庸廻避所有該學政年終考語着專歸總督辦理欽此○○吳大澂片再臣前在吉林督辦寗口塔等處防軍屯墾事宜曾經會同前吉林將軍臣銘安奏准在三姓富克錦地方添設協領一員筆帖式二員佐領四員防禦二員驍騎校四員領催二十名披甲四百名以資治理應需官兵俸餉先在防餉項下挪墊給發俟三姓放荒應收地價積有成數再行撥還歸欵並經咨部立案臣因前項俸餉銀兩係屬墊發之欵應由吉林將軍衙門籌撥歸還是以未經造報兹准户部咨稱仍應由臣造册報銷並據吉林邊務糧餉處協領文全將支過光緒九年春秋二季俸餉銀五千九百十八兩五錢及十年春季俸餉銀三千五百三十二兩造具官兵職各花名各項俸餉銀數詳細淸册聲請核銷前來臣覆核無異除將送到淸册照造咨送户部核辦外合將墊發富克錦官兵俸餉銀數緣由專案附片奏銷伏乞聖鑒飭部核銷施行謹奏軍機大臣奉旨覽欽此○○成孚片再每年黄運兩河辦過土掃磚石工程丈尺　數動用錢糧淸單以及比較等件向例年前具奏其有　數較遲歲内赶辦不及者歷届奏請展至次年春夏　彚辦有案本年秋漲旺盛兩岸工程屢生險要均經奴才隨額督飭搶護直至節逾立冬始漸一律穩定所有各案用數淸單以及比較等件册頁煩多必須詳愼勾稽逐細確核庶免舛錯年内爲日無幾繕辦不及應請仍照應　成案展至來平三四月間彚核具奏以昭愼重理合附片陳明伏乞聖鑒謹奏軍機大臣奉旨該部知道欽此○○新授廣東巡撫臣吳大澂跪奏爲截淸　防各軍收支各項欵目彚案奏銷恭摺仰祈聖鑒事竊臣接准吏部咨文光緒十二年十一月初十日内閣奉上諭廣東巡撫着吳大澂補授欽此當卽繕摺恭謝天恩一面躬詣闕廷叩請聖訓並聲明將營務事宜移交直隷督臣李鴻章接管等因臣查京東昌黎樂亭一帶海口現紥鞏海等軍馬步砲隊承雷等十一營二哨向有部撥專欵餉銀所有一切收支欵目亟應逐項截淸以憑交代現與李鴻章商明凡臣經手各款截至本年十一月底爲止應卽彚案奏請核銷查上届報銷案内截至光緒十一年六月底止節經部騐核减更換銷剩軍餉銅三萬四千四百十六兩七錢八分九釐二毫一絲六忽新收項下自光緒十一年秋季起至十二年冬季止六次委員赴部領到防餉銀六十二萬又天津海防支應局分撥十一年七月起至十月止四個月添練防軍加餉銀三萬三千六百兩核减七年帳栅工料銀一千三百十六兩九錢六分肆厘核減七年邊務案内兵槍運脚銀五百八十二兩四錢五分另五毫七忽又餉銀軍火車價核减銀三百另一兩三錢另四毫二忽靖邊案内運脚核減銀五百五址九兩八錢七分七厘弍毫七絲八年運解洋藥鋼帽等核减銀一百六十兩追邀九年七月起至十年六月止中軍官及書識薪水銀一千另八十三兩核減砲車水雷馬夫口粮銀陸百八十九兩三錢又於製造經費項下撥入防軍案内湊辦軍火銀三萬兩以上總共新收銀陸拾八萬八千二百九拾弍兩八錢九分弍厘弍毫陸絲管收兩共計銀七十弍萬弍千七百另九兩陸錢八分一厘四毫七絲陸忽開除項下自光緒拾一年七月初一日起截至拾弍年拾一月底止支過各軍月餉銀五十三萬二千一百五十五兩九錢四分三厘四毫八絲各軍搬運長夫口糧應銷銀四萬三千零十四兩四錢　車水雷馬夫口粮應銷九千三百十七兩四錢行營當差文武各員薪水應銷銀二萬五千六百二十七兩二錢九分各軍更換帳栅製造工料應銷銀二萬零一百四十四兩四錢四分採購外洋軍火應銷銀四萬九千二百兩領解餉銀購辦釘鐵木箱應銷銀一千二百四十兩各項水路運應銷銀二千六百四十五兩四錢一分六毫八絲九忽添補倒斃馬匹應銷銀一千一百九十七兩撥用十六匹馬力飛鳬輪船薪水工食應銷銀三千六百十八兩三錢九分八厘四毫九絲一忽又動用燒煤各油價値應銷銀七百九十六兩八錢二分九厘另案造報墊撥吉林富克錦新設官兵光緒九年春秋二季俸餉應銷銀三千五百三十一兩以上總共自光緒十一年七月分起至十二年年底止應歸調防各軍案内彚核請銷銀六十九萬八千四百三十三兩六錢一分二厘六毫六絲均經逐欵勾稽委係實用實銷毫無浮冒浮銷存防餉銀二萬四千二百七十六兩六分八厘八毫一絲六忽如　另造交代淸册移交直隷督臣李鴻章接收經管以淸界限除將造存各項细數淸册照例分咨户兵工三部查明核銷外所有截淸調防各軍收支各項欵目應請彚核奏銷緣由理合恭摺具奏伏乞皇太后皇上聖鑒勅部核銷施　再臣會辦北洋事宣奏銷後並無經手未完事件合并聲明謹奏軍機大臣奉旨該部議奏片二伴并發欽此○○尚書銜降一級留任甘肅新疆巡撫二等男臣劉錦棠跪奏爲新疆六載邊防案内部議應行駁正人員遵旨另核請奬查明聲覆並更正銜名改奬各員繕具淸單恭摺仰祈聖鑒事竊臣於光緒十一年五月二十四日准吏部咨奏新疆六載邊防請奬一摺所有勞績保案核與例章不符應行駁正人員於光緒十一年正月初四日具奏奉旨依議欽此等因知照前來比卽欽遵移行原保各軍查明其　除未經查覆各員應俟到日再行另案辦理外所有業經查覆另核保奬及請更正銜名改奬之白文淸等二十八員名謹繕淸單恭呈御覽仰懇天恩俯准飭部分别註册以示鼓勵理合恭摺具陳伏乞皇太后皇上聖鑒訓示謹奏軍機大臣奉旨該部議奏單片併發欽此 
 
