# 1883 - 341 - 4903816

 

Page 1

 
 
[新印宜行中版康煕字典出售] [  點石齋主人啓] 　　　　　　　　　　　　　　　　　　　 
　　本齋縮印之康煕字典久巳風行海内爭來　閱近因原本印過數次是以復出重價覓到殿版初印者仍用石印照相法　印惟從前所印者　　　列三層兹則　作看行逐行劉　而　亦較前放大更覺淸晰不費目力　部釘成六本封面均用古雅綾錦外則仍用紅木夾板準於月底出　該　　後再定然總格外公道也時此　　 
[本齋告白] [  點石齋主人啓]  
　　古今圖　集成　經購到惟日後開印就現在　屋　　　均不敷用是以本齋於　近處新近　　　地將　另建印　館並信致外洋速　　器多　一俟屋宇造成機　運到立　關工有願附殷者務祈送來預定此布 
[折獄客問]  
　　客有好爲問難者造於主人曰僕有一事疑不能釋子有辯　敢以相質可乎主人曰余鈍於舌而拙於口何足辱淸問於左右然苟有所知則是非曲直當爲之剖子盍爲我言之客曰設有一舗爲人賒物以去則將何如曰索償而已設其人與舗　習挽友代爲賒去則奈何曰向其友索償而已設初次爲其友領去後則經目取去奈何曰是則有辨其友自初次領賒之後尙與該舗言其人可信儘可付貨則嗣後雖逕自來取苟其不還可向友人追取也若友無是言則固不應付之又何得復尋　根以求償客曰然則前賒之欵友已代爲償之後賒之欵將向誰取償乎曰當向取貨之人索償如其人而遁不復見則當根尋其友令其交人其友而無從交人則後欵亦不得置身事外苟其尋獲其人而交出之則不特後欵當索之于其人卽前款之經友代還者亦當還之於其友此天下之大公也客曰其帳簿應作何書法主人曰書友之名而註以代某某可矣客曰第一次旣作此書法矣其後數次之未經其友同去者奈何曰該舗所信者其友也因有先一次之同來始有後數次之見信則其　法亦與第一次無所異也客曰第一次爲友同來故書友名而註以代字後數次非友同來則不應言代當書交某人手似爲明晰主人曰否不然也使其人而爲友之夥與家人輩則可書交某人手若其人因友而階進於舗以通交易或另有戶名則可否則自當係於其友名下先後初不能歧異也且書曰代某人則其物爲某人所用友不過代爲之取云爾若云交某人手則是其物本係友自用特令人走取者也帳簿雖不足爲文墨然亦有書法非可以意顚倒之也或者第一次則旣登帳後數次於代某之下再加註曰某人來以則有之然苟非司帳者極細心則此註必易踈漏無足怪者客曰設以此事而告諸官宜若何而斷之主人曰三面俱在該舗憑友以取貨則向友索償友則向取貨之人索償斷令取貨者以銀還友而友還該鋪直捷　當何足疑慮客曰取貨之人可以不償銀乎曰烏乎可其友可不償銀乎曰烏乎可其人旣取貨而用之例應還錢不還是强賴也因其友而始得取貨該舗但認其友若取貨者不還錢則友理應代還惟後數次之欵則當另作計議蓋同去不同去之情不同也客曰取貨之人苟　到案則友可不償乎曰其人而已到案則友將向其索還前墊之欵焉用償爲然則究應何人歸還主人曰取貨者旣到案則皆應向其人取償何待　哉客曰若是則惑滋甚矣現在法租界會審委員王司馬向爲縣署帮審聽訟折獄素稱明愼其所判斷必至公且明何以前者升和綢莊一案乃令人不解若此朱侣笙與升和素識乃爲王鶴溪賒貨朱侣笙之不識人亦可概見然第一次同去後數次不同去而該舗乃竟以貨付王鶴溪而不問之於朱侣笙遽寫其帳則　舗之鹵莽亦可概見然朱之咎不過不識人而止該舗之咎不過鹵莽而止而王鶴溪則既挽朱代取貨件後復背朱而自取之先後六十餘金並無絲毫還過則其設心直早存一誑騙之機而以騙該舗者騙朱也王鶴溪而竟不可獲則朱固難缷其肩王鶴溪而既獲案則責以誆騙之罪斷令出銀償該舖　償朱之墊欵以謝前罪而儆誑騙理固宜然矣乃騙貨看置不問而委罪於該舗夥之筆誤而概置不理理則不理而又於帳簿上批明以爲南山可移鐵案不可動度司馬必有權衡於其間而子言毋乃太執乎主人笑而謝之曰客休矣爲官之人别饒智計非草茅之末識可以私窺而竊議子勿　言請觀余翰墨之戱 
[倫敦電音]  
　　本月念二日倫敦發來電音登諸字林西字報云英國駐紥中國水師提督威君禮士現將調任英廷命陶君衛禮接任云又言埃及之兵發往蘇當行經耍金地方忽山上有土人突出與該兵相攻擊死得計有四百八十六人然電音簡略究未悉死者爲何人也 
[印度水災]  
　　印度新聞紙言賽蘭格之五路地方向有防潮之壩九月念九日該壩忽被水冲倒水勢浩蕩計高一丈餘該處所有房屋人民　被冲刷而去計房屋僅存六所此外並無一椽人民之死者不可以數計有一官署被水冲去宫亦與於斯難是誠不測之災也現已撈獲屍首十一具其餘尙無着落該處居民卽獲倖生手無寸鐵殊爲可慘賽蘭格之官聞已設法籌賑矣 
[傳聞難信]  
　　昨日字林西字報載有信息云中朝授劉義爲總理越南東京之元戎資以餉銀軍噐雲南各營命唐中丞烱督帶赴交界處與劉義合力以攻法人廣東廣西各慎邊防不得逾界兩廣總督及廣西雲南巡撫皆籌　軍餉等語不知西人何所據而云然想劉義本爲髮匪餘孽中國時防其内竄故兩廣雲南各籌邊防安有遽加錫封且令滇撫與之合力拒法之理竊以法人每疑中國暗助黑旗香港各西報亦有言及自桑台至北甯往來之兵多係華兵云云殆故爲此說以思挾制中國未可知也明眼人自能辦之 
[東報瑣錄]  
　　東瀛報言近日巿面殊形淸淡往來貿易甚覺寥寥故倒閉者巳有數百家矣又言大坂大家有女待嫁忽十夜間聞有男子潛人其房心疑爲賊高聲呼救傭人畢集遽將其人砍斃報捕舁屍而埋之數日後有人談及死者非賊實係女之舊好女亦頗聞其語巡捕知之乃啓屍令女往視果屬舊　女乃悲不自勝亦欲以身殉之云又言大坂自以挖挑沙泥爲生者其妻忽於本月初七日一産五男俱各無恙而其人業賤家貧無能養贍乃報之於官請爲設法賙恤然一索而得　男是亦古今所罕聞者矣又云近來日本米價頗賤故有三處農民禀之於官因貨米所人 
 
 

Page 2

 
 
不敷完糧請酌量收米未識能激准否也 
[營口近信]  
　　營口十六日來信云十一晚雨雪連日西北風狂吼積雪約尺許道途皆凍河水成冰輪帆沙寗各船赶緊收拾出口先是 
海關於初十日下諭自今以後不停禮拜初九十兩日輪船夾板擠滿河中十四日開去什九皆未滿載貨物蓋上城雖有豆石因上河冰排滿河不能下來名棧房油坊之駁船均已上塢似封河卽在目前矣又聞廣潮帮寫定輪船除望日下午所到之澳　船外尙有七船未到云○十二日午刻有一舢板載七客由西營往東送上輪船行未里許在老爺廟西首突遇小酒船横衝而來將舢板撞翻舟子泅水遇駁船救起七客則均沒頂矣○吉林防軍除海晏普濟兩輪船載赴天津外尙有鞏軍一營聞吳淸帥眷屬巳隨普濟去矣○前年湄雲兵輪在東營挖塢過冬自時厥後塢基兩年未修本月初五六日忽又招工開挖豈湄雲又須在此過冬耶 
[秣陵瑣錄]  
　　宰賣耕牛大干例禁官斯土者不惜三令而五申無如鄕人狃於目前之小計謂無衣無褐何以卒歲遂不覺以其所不愛及其所愛否則藉口於牛齒已長不妨貨其皮肉以俟買犢來年詎知錢旣到手事亦隨之不使其妙手空空不止迨至東皋共作聞隣家咤叱之聲始悔心急如火此愚氓之大概也近　鄕人牽一牛由朝陽門迤邐而來至城北某處因　價未合正欲牽往他處牛經紀又出而挽回之適江寗賈明將上院囘署過其地察色審聲知其必爲鑊中物也卽飭差逮至輿前一訊果然遂各予笞一百令地甲押鄕人牽牛回去自以爲可如子産之所謂得其所矣詎知作宰者方呵殿途中而受宰者已宛轉刀下乎以此知若輩非以嚴法繩之正未足以蔽其辜也○諸葛武侯行軍所至必令軍士鋤地種菜屯久則種秫種麥以取給自治其生則田十五頃桑八百株可見古人於菽粟布帛推之卽大經濟大學問左侯相蒞節金陵亦令所部親軍就城北荒地遍植蔓菁碧雲一片令人想豪傑當年乃昨聞有一兵忽掘得元寳兩枚碎銀　十兩喜甚秘不告人怱怱擲其鋤於屋角而自入巿沽酒巿脯以爲樂大醉告歸面尙有喜色詎夜未半腹痛欲解趨而出不覺酩酊於地然腰槖猶牢牢緊抱也天旣明酒亦醒則手足不知爲何人所縳腰　一空人聞聲急爲趨救已無及矣於是聞者咸笑其尙享醉飽之福猶勝於鄭人之覆鹿以蕉也○提學黄大宗師有本月二十七日取齊之信故下江考棚　加堊漆氣象爲之一新 
[老僕潛逃]  
　　鎭江張某父子皆游慕在外家道小康爲親友幹事頗稱信實老僕陳玉服役幾二十年主之所交無不熟習忽與隣婦有私婦本孀居誅求無厭陳疲於奔命適張將嫁其愛女於安慶前月父子歸辦奩裝陳忽生一計至張戚莊姓處言主人命借皮褂及鳳尾裙一用數日内歸趙莊卽付之陳復往包姓趙姓李姓王姓等處衣服首飾各有所借値銀三百餘兩遂挾婦以逃逕附江永輪船道出上海將至烟台投其密友不意在上海遇主人之戚李某間其何來兼問其主人何在陳不知數日前主人曾於上海遇李且有托辦之事因言語不符李大疑又見形色倉皇必有别故遂命僕監之飛信詢張張正以陳之忽去爲疑次日各家又紛紛來問適接李信赶緊命子前往拘陳及婦回查所借之物幸僅質去皮衣二件約四十金餘尙未動於是　還原主而送陳於官夫以二十年之老僕尙作此狡獪然則用新僕者可不愼哉 
[通州火警]  
　　通州北　至壩口一條大街東四兩面半係江西人所開之瓷器店街之西有瓷器會館係衆商祀神宴會之所會館之北 
隔壁同興昌瓷器店於今夏開張本月十一日始將新貨運齊約値萬金滿擬陸續運至京廣銷售不料十二日十點半鐘不戒於火適西北風甚大霎時烟燄衝天人聲嘈雜所有東北兩關四街新城各水會及文武員弁齊至火塲幸距河甚近踴躍取水竭力撲救直至三點鐘始息會館僅隔一牆幸未蔓延對面一元堂藥舗瑞升祥瓷器店門面均已烤焦賴有水龍保護得免延燒而附近瓷器店無不爭先搶貨存放别處倉猝之　傷損瓷器不少查該店起火之由蓋因新到瓷器打包之稻草堆積如山遺火於内遂肇是災櫃中存銀百餘兩當時被人席捲而去旣遇火燒又被賊槍何該店之不幸耶然不幸中實有大幸緣起火之際該店人皆睡靜幸會舘有人先見卽往敲門喊救東夥始醒遂得奔逃後院尙有一人住宿被火所阻不得其門而出當將後墻拆開始得逃命否則不堪設想矣 
[京師近事]  
　　崇文門外花兒巿小巿口德盛永糧店係晉人吳某所開聘同鄕某姓司出納頗信任之然某作狎邪遊爲吳所覺加意防之某亦知主人之將逐客也乘間書三百兩銀票一紙私蓋本號圖章以爲後日倩人取銀地步前月某果被逐遂將銀票交與某甲到店取銀言明彼此均分甲固勢利中人也遂　票親詣德盛永向吳取銀吳先不忍承繼畏甲之勢燄不敢與較且該票戳印實與本號無異遂挽人說合以銀百兩給甲而息其事嗣某知甲得銀欲與瓜分而甲竟據爲己有某無奈之何同鄕人知某所爲咸唾棄之由是鬱鬱成病數日尋斃鄕人捐金薄葬之說者謂某之書僞票也固欲利已害人卒之人受其害而己不得利且冒不韙之名人亦何樂而爲小人歟○初一日正陽門外草廠二條胡同有某銅作以銷毁官板大錢鑄片出售形跡敗露爲東珠營官役拿獲當抄出帳簿等件一併送交提督衙門且牽拉萬聚和萬盛和銅器舖等數家先後拿去不知如何辦理也○東便門甕洞月初有一老嫗垂首盤膝安坐地上前置紙筒一束觀者不解其故或問之卽答曰欲于九城各門施藥三日普結善緣自上月二十九日起在廣渠門施藥三日今移至此以待有緣者來衆問所施何藥嫗對曰若向紙筒虔誠求之藥自出焉持去服之百病立愈其心不誠則仍紙筒耳於是觀者愈聚愈衆適有某甲因母病危醫藥罔效聞信奔至伏地虔求嫗閉目移時啓紙筒視之果有藥丸數粒付甲持歸以奉其母服之果愈由是街談巷議以爲仙女下降吁左道惑人王法所禁何物老嫗竟敢於輦轂之下作此伎俩 
[袁江雜錄]  
　　近日五更時見有彗星長约五尺許在西北方尾指東南其光灼灼可畏不知主何徴兆也○淮徐海三屬今歲水荒以邳宿爲甚前經大憲撥款撫卹固可稍紓燃眉然瞬交冬令啼飢者更必號寒左侯相惕然傷之籌欵製棉衣萬件以備散給災民復飭兩淮運司曁淮揚海道徐州道勸諭紳商捐集款項與去歳留存之件及早散放焉○揚鎭一帶錢業倒閉者接踵以致銀根緊迫浦上爲之牽動蓋淮北票販半係　鎭富商正當籌欵匯寄以濟要需銀價因之驟漲每兩可換制錢一千六百五十文一起跌間業此者未免名有得失焉○山陽文風爲合郡之冠科第綿綿不絶相傳科歳考童生正塲必有細雨濛濛謂之天開文運則此塲必有一二偉人出乎其間屢騐不爽今屇歳試自上月二十七日開考迫至本月初八日天氣晴朗初九日微雨翌日更甚十一日乃霽故山陽童生之進塲出塲時雖淋漓滑撻而舉欣欣然有喜色焉○孫海岑太守近嚴宰牛之禁各屠戶置之不理設攤賣肉充塞街衢一日楊伯昂明府公出見之大怒飭將所賣牛肉數十斤立賞轎夫並拿售者屠者從重懲辦近日欲食太牢者不免饞涎空咽矣○前報大憲禁止烟舘勒限三月俾可徐圖生業奈已開者不但不肯遽歇而未開者又復乘隙而起保甲局深悉其弊特飭地保差役實力稽查地保等藉限推諉委員大怒乃將某地保重笞枷示通衢云○煙館某甲爲人擊傷幸甲朦朧間尙能辨其面貌傷後約略述諸家人家人據言禀縣楊邑尊卽着差役趙華訪緝華卽甲之兄也痛弟傷重而殞遂携貲遠出四處查訪一日至金陵遇某乙於巿固甲所述之仇人也華識乙而乙不識華華因直前語曰汝尙不思遠揚耶汝事已露差役四出矣乙始支吾其詞華曰吾不忍汝爲甕中鼈耳何瞞我爲約以次日至寓邸一謀乙感其意次日果來華又略加盤詰乙盡吐其實蓋謀財而未曾得手故流落成丐華曰明日再來吾當與汝數串錢可向楚鄂托跡翌日乙至華己至縣中佈置妥當當卽獲乙回浦歸案審辦矣○擔水某甲性嗇而行險銖集寸纍博有所　遂 
 
 

Page 3

 
 
放印子錢盤剝鄕人篋裏惜劵高約寸許一毫不能少一刻不能延人之仰其鼻息唾駡者隨之詎甲近患一症咽喉内肉掀二片左之右之頗艱飲食食卽作痛甲乃禱鬼求神欲以金錢買命無如此肉漸長身體日就枯瘠此殆刻薄之報歟 
[砍殺老子]  
　　金陵城南哄傳某公館有一乳媽羅楊氏年二十許性馴謹乳孩亦頗眞摯深得主人歡前日忽有十二三人在公館門首稱邀羅楊氏一路回家羅楊氏見係親蹸亦不敢自主惟公館以乳媽時須餔乳何可須臾離持不可久之有點者告以伊夫於上月十九夜將其翁砍死宫已相騐因兇手在逃故原差押同隣族渡江覓婦到案公館見事關逆案不得已呌媒行及地甲告知由媒行帶羅楊氏出門據來人云此婦係六合縣西門外楊家橋人距城僅二里其翁姓羅名長有年巳七十八歲姑早死有子二人長子在外經商家中惟伊夫婦二人伊夫名子玉向在營當勇桀驁不馴隣里莫不畏而惡之自婦來金陵帶乳子玉奉其老父在家伊夫甚無子道隣里以其豺狼性成未能越爼過問九月十九夜不知何故竟將其父用斧砍死鄰里當亦間聲然以爲畜生常事並不意其造此天大逆案黎明時有見其門大開者人見死者臥血泊中驚而號時逆子已不知逃往何所隣衆同地甲進城報官官登時相騐騐得死者面上縱横七斧因兇手已逃故飭尋兇手之婦到案然天下旣無無父之國天亦不容無父之人想必不難弋獲也又聞兇手尙非赤貧之家官騐後卽有快班李姓者出爲調處索洋二百元以免拖累鄰佑故衆議卽以兇手之婦妻李爲滅火之水云然而乘人之危而奪之計亦狡矣哉 
[新捕巡街]  
　　派往虹口之新來西捕十餘名前日已經出差巡街頗爲認眞云 
[奥員赴高]  
　　奥國駐紥上海之領事　君士於前日坐怡和洋行之南陞輪船前赴高麗矣 
[徹底根究]  
　　念一日報列太璞不完一節兹悉黎邑尊以事關風化飭値日差明查暗訪將十五鋪内火神廟前洪泰紙貨店内之張宗保及錫器店内之楊桂生一併傳案研詰之下據張楊兩人供稱此事與我等實不相干因在丹桂樓吃茶遇見阿海挾同大姐誤被牽涉邑尊謂一面之詞碍難准信當傳到談大姐到案研問究爲何人所誘再爲核理暫將張楊兩人交差現聞該大姐之父華某已由原籍到滬投案伸訴矣 
[窩賭判罰]  
　　八仙橋西自設巡防局以來宵小稍知歛跡局員鄧叅戎辦事認眞凡遇窩賭等事無不躬親查辦近日訪聞近處村落仍有賭檯鄧叅戎卽擬往拿又恐局勇之中或有通同情事遂僞稱往别處拜客而至西門外巡防分局借撥勇丁數名缷去號衣帶至賭塲令勇丁等先人觀看蹤跡詎賭塲中早已聞信罷賭祇於櫃中查出帳簿幾本載明收付各項將租屋之人判罰洋十六元充該處路燈費 
[收租逞凶]  
　　法租界寳興里一帶房屋雖由某洋行出面放租實係華人之産前日收租人某甲帶同管房人至中寳興里某姓家收租管房之南京人竟將租戶之女踢傷因之同入捕房經法捕頭着將所欠之房租先行理楚至被踢之女着倩醫生察治如能在外料理則不必涉訟云 
[寫捐涉訟]  
　　木匠作頭蔡某扭魯班殿司事周雨春到縣署控稱周到作塲拆梢與之爭論被其打傷等情經邑尊研詰據周雨春稱因擬建魯班殿後面房屋所有經費例應於木匠中每人捐錢三百文持簿登記其錢待動工之際收取曾經禀明前縣尊立案簿上盖印何得謂之拆梢前日到蔡之作塲内寫捐蔡挺身硬阻彼此相扭邑尊將呈詞及帳簿閱竟謂此是公所之事周雨春並無私侵情事各木匠自當照章輸捐如有不遵當再控告惟周雨春壇自毆人亦屬不合今姑從寛着責六十板 
[英界公堂瑣案]  
　　昨巡捕解到竊案中之卓行仙等三犯係某茶師洋人病故後所遺衣物皆爲細　管事所竊致爲就寓之行事控案卽在卓等房内起到衣被自鳴鐘等件訊據卓等俯首無辭惟内有何小毛係在隣近行家據稱所有衣物皆卓行仙所寄特是質之卓行仙因起贜已多不敢認寄殊難取信是以黄太守會審斷卓行仙爲首着令管押九個月爲從之鄭吟泉何小毛各押六个月分别以儆贜並給原報行家領去○又梁耀記皮貨號　陳本生控日升廣貨店之李玉川買去皮統三件値價四十一元往向索洋混稱已劃梁耀田欠帳乃梁耀田非與殷東人是以圖杻捕房投訊惟李玉川則指稱梁耀田實係耀記殷東然亦並無實據是以黄太守諭飭先自歸還皮統欠錢各淸各欵不得劃扣致多周折 
[贈牌鳴謝]  
　　字林報舘新製明年西歴一千八百八十四年華英月分牌告成每日一紙裱成一塊以中英兩國字詳書月日置之座隅閱一日則揭去一張最爲便捷昨以一分見惠從兹紀月編年更覺瞭然心目矣特誌數語以鳴謝 
[上海絲業會館施少欽勸募賑揖棉衣啓]  
　　昨接到子英四小兒由排遞來安稟現蒙東撫陳中丞留辦齊河冬賑務須赶速籌欵三四千兩棉衣新舊皆可刻不待緩卽日　烟台輪船開擬先湊解元寳四十隻棉衣二千餘忤純陽正氣丸二千服刻因北道封河在卽善昌不得不狂呼將伯務求諸大善士破格施恩俟有捐到飛速代解不勝拜禱之至十月二十四日 
[募各棧助直隷山東賑捐啓]  
　　老子曰大兵之後必有凶年我吳自脫離兵禍二十年來縱有偏歉不礙屢豐豈柱史之言無徴哉抑和氣致祥好善之人多足以弭咎祲而時雨暘也今歲直隷山東異常水災流離死亡不可勝數朝廷發帑截漕量爲賑恤各大憲及諸善士又設法籌恊奈地廣災重計口授之衣食備欵岌乎難周而吳中秋成尙爲豐稔各棧收數亦稱旺利夫十八行省猶一室也億兆生靈皆室中人也語曰一人向隅舉座不歡言哀樂相關也飽食暖衣優游卒歲坐視同室之人流離死亡宛轉於溝壑而莫之恤雖殘忍者不爲况我吳好善之邦人盡稱之而天實鑒之者耶用星仰告諸仁人視在已之豐收念隣省之災况量力捐輸多一分卽多救一命就一棧論之固爲目前小補之施合衆棧行之早儲來歲大有之兆則捐於今者卽可償於後也亦何欒而不爲乎倘蒙慨助請署左方[  蘇州協賑同謹啓]  
[松江郡城同人謹啓]  
　　霜高木落秋風戒寒言念齊東潸焉出涕閱申報告災之書幾於無日無之其蕩析情形令人不忍卒讀使鄭監門繪之當不知若何慘切也我輩安居樂業飽食暖衣自念德薄能鮮誠何脩而得此猶憶前年晉豫旱災吾郡殷實之家曾有分租助賑之舉法以每收租米一石酌提數升彚解賑欵各隨心願量力捐輸惜未及推廣自盡厥心而已今年直東大水江浙偏荒較之前年尢爲涳鉅盖旱則勢緩尙可設法豫防水則倉猝之間盡成澤國身且不保遑恤其他而吾郡雨暘時若歲卜有秋早禾雖有微傷晚稻頗形暢茂通盤核算當在八分上下是豈天心之偏愛與抑亦上海爲通商各口之冠卽爲籌賑總匯之區經辦諸公心力交瘁彼蒼特眷顧此方俾籌者得所藉手也刻下稻已登塲開倉在卽慨災區之彌廣念粒食之维艱擬踵行此法以期仰答生成竊以爲行之一方終覺有限何如登之申報俾衆周知伏念江左浙西各屬素號膏腴凡紳士以及經商大都廣置田畝爲保世之計一交冬令罔不米滿倉庾倘每石酌分一二升不過百分之壹二而積少成多未始不成鉅欵於賑務不無裨補此亦裒多益寡之壹術也用敢略述梗概祈貴館列之報中於家給人足之時爲家喻戶曉之計風行較速興起必多曷勝厚望抑愚更有請者近來年穀順成固屬可喜穀賤傷農在所不免鄕人終歲勤劬輸租之外不能備仰事俯育之需者比比也今行此法萬 
 
 

Page 4

 
 
有居奇者藉口助賑分捐之米取償農佃甚至苛加成色是利未溥於災區害先中於桑梓乃大傷天和之事全在至親密友隨時勸戒倘能於額收之租量加减免俾我農佃亦沾餘惠則子孫之食報無窮矣豈惟日前災民賴之是爲啓 
[金縷曲讀史感事錄奉龍湫舊隱和正]  
　　何處將愁窖破雙眸濤飛浪湧海天殘照過眼浮雲驚變幻太息人生易老算身世如何是好酒國心兵三百萬悮飲䊚夢人邯鄲道空惹得侏儒笑塡膺孤憤和誰告想英雄義旗旋指出關偏早到此詩情應更遠儘許談耕說釣風景補六朝詩稿政恐匈奴輕漢耳付狂歌喚起孫登嘯拌一醉金尊倒[  維楊柳隱詞人馬相如客海上倚聲呈草]  
[金縷曲讀史偶成奉畢采孚張堯松諸兄正]  
　　蝸國身如寄笑年年登樓王粲遣懷無計未斬葛藤荆又長漫想出人頭地論世事談何容易夜雨靑燈名士酒聽瀟瀟不盡凉滋味搔短鬢潸然涕平沙衰草連天際奏伊凉悠悠羌管暗催征騎白面書生謀應敵紈袴由來兒戲忘獻字兵家所忌南渡君臣空社稷只將軍未吐英雄氣終坐困和戎議[  柳隱詞人馬相如]  
[贈雉上廉周唐士]  
　　家世溯安道因緣遇客旌三生原石上一見便心傾句比春華艷神同秋水淸温恭皆景仰定卜奮鵬程○贈西泠武陵漁隱一自經離亂飄然海上來故鄕消刦火壯志未殘灰詩酒鍾奇氣琴書證逸才世途皆俗相靑眼爲誰開○贈蛟川蟾仙逸史渾璞原無匹襟懷自不同掞天雙眼白對酒一燈紅詩得天眞趣人如太古風佳章曾見讀筆底有神功○贈金閶藜床舊主昔與君同社昂然逈不羣放懷書度日落筆氣吞雲著作能驚俗聲名獨冠軍相看題臥讀君有藜床臥讀圖同人題咏甚夥盥手誦淸芬海上種榆山人悅彭氏稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
[錢江十月錢靖鬱賑捐單]  
　　　　　　○　　　　馬步　寧唐　　一　代　章五十　　　錄中　劉　　　　左　　二　　　三十石管　　　魏兵副營余　中前營　武左副營唐武左左營陳武　　營畢武右左營唐六日各二十五石　州協賑公所襦水銀五百兩　　　　翁二　　　南亦　堂　十元　補縣方四　靖字十九號閒車　　局淇五元傳雅堂郭一　　聖號七角鮑德泰貽慶堂鄒萬新堂華郭永盛金乾茂郭永森六戶各年元　　　昌　　號二戶各三百文靖十四號内河　　陶四元靖廿一號　宣荆　局魏六元靖廿三號　常昭海口厘局　弼丞九元　懷　山房潘雪　二戶各十元問　主人五元王　秦梁　錦堂等二戶各四元蔡　誠三元滸　海關馬伯珠等趙合興允泰　　書合興森義源唐縣泰七戶各二元鐵石人彭表臣聽　堂季　田氏張振泰馮合茂方　秦張　盛彭季良陸　香陸子律十一戶各一元靖四十三號　揚州三晋源匯票　三十元靖四十八號　寳山塘工李　無名氏五十元勤貽堂李二十元陳光裕堂勤業堂王寳善　顧三戶各十元海隅樵子七元儉堂王六元無顔氏釣船　　　祉似　書屋四戶各五元裕昆堂　　梅書屋二戶各四元謝啓　貨捐分局許吉甫　平甫四　各三元德潤堂　振采堂邵敦仁堂朱鴻記無名氏恩恩堂張無　氏周秋田八戶各二元隱名氏　成泰二戶各一元敦餘堂秦一元三百文師善堂朱對開四元牝平無名氏三百千文阜恆公典劉三百千文靖邑刑席任　席狄　　狄寳善堂四戶各千文○共收米三百六十石二七銀六百兩洋二百七十四元錢六百　二十于九百文○以上各欵均由靖江查邑尊經收散放○揚鎭洲賑○陳少峰募鎭字三百六十七號册舟紀十元壽萱堂劉得聚堂周時　軒　述　堂無名氏無名氏無名氏無名氏寳　培梧堂延齡堂隙十一戶各二元　記維善堂愛仁堂可久堂　壽堂豐　堂引記嘉興張宅八戶各一元承粲堂亷記二戶　　元又三百六十八號册愛蓮　力不昆齋洋藥公棧三戶各二元萬生同　恆大德嬰堂姚貴和文記五戶各一元益豐恊順二戶各半元隙寅谷來無名氏六元名醫　方遠號金移助七元陽湖縣　　　胎六百　○中旬共收揚鎭洲賑洋六十六元六七合二七寳四十四兩二錢二分 
[鎭江電通十月中旬代收直隷山東賑捐淸單]  
　　後附浙賑○金陵厘捐　局憲朱募發厘字十二號册下關局慕范承　三元公記白鹿堂無名氏大生堂公記　局侯全記陳德銘燕語堂六經堂務本堂十戶各一名鞏化宣柴廣桓穆記王玉振四戶本洋各一元又十四號册大河口厘局募斌宜堂李念元燕貽堂祝洪濟堂二戶各二　樂善堂十一千五百文又廿三號册通州花布局　三十元各卡執事十元又十七號册口岸界河厘局募愛蓮堂二十員崇讓堂崇德堂懷德堂德慶堂亦政堂耕禮堂敬業堂禮耕堂墨耕堂三讓堂大友堂惜餘軒十二戶各一圖又江理問廳查十千文俟德堂四元薛慰農觀察十員劉有心二元何梅閣募梅一號　洪硯耕堂劉德軒二戶各二千文杜立三彭星階錢藴山平雨薌王子田謙吉同吉質鋪丁德星八戶各一千文王公大來無名氏二十元○棠蔭書屋祝壽移助直振四元江西善土直振規元二千五百兩李潤哉　朱春滎直賑三十元○中旬共收規元二千五百兩來票折合二七寳二千三百兩英洋一百八十元六七合二七寳一百二十兩零六錢本洋四元七三三合二七寳二兩九錢三分二厘錢三十三千五百文折足錢三十三千二百四十文六零九合二七寳二十兩零二錢四分三厘○大共扯合中旬共收二七寳二千四百四十三兩七錢七分五厘○十五日解金荆礦局第三批直振二七寳二千八百兩○棠蔭書屋次子睟盤菓洋祝外祖父母康健二元會　邵誠哉補七年分補缺遵樂生會章程加倍四千文棠蔭書屋二元以上指助紹興黄幼雲書院膏火移助浙賑四元又募浙賑無名氏二員月鋤軒二元敦厚堂許一元　厚堂張一元 
[接錄上海陳家木橋順直山東等處賑捐公所經收十月廿三日第廿四單]  
　　鎭江電報局來第三批直賑二七寳銀二千八百兩○昇茂莊補來輪船桶捐内次碎銀八錢四分○葉雲卿爲求父病减輕一百員慧知老人祈孫筋病速愈二員杭省製藥局同人將中秋費又胡褚二公十員慈東存存局五十員徐賛廷三員○新安遊客經募太原愼德主人咳喘漸愈完愿五員承鼐甫生後祈消諸晦五員繡紅閣主求疾速痊二員梅花主人一員○涿州彦英堂指助順天六十員又指助直賑念員又指助浙紹念買○浙杭勉力學好人二員○蘋道人無名氏不留名虚心子四戶各一員雙鯉居半員朱春和楊麗泉各四角萬竹書屋隱名氏各三角郁永齡郁乃卿章友笙瞻雲書屋馮端卿潘麗江方文志隱名氏王明立林楚臣曹笑梅林韻笙錢虚子十三戶各二角錫璋一角餘外錢五十六文以上廿四戶義記洋行經募共洋八員四開三個八開一個錢五十六文○介福堂姚二員補過齋一員無名氏一員又四開一個○安亭公相公典經募莫釐居士等六十員培德記求痞疾全愈二員朱維不留名各一員以上四戶共交來洋六十四員○五無名氏一員○雪鴻社來第二次書畫潤唐子禪洋五角壽萱室主人四角五分西冷漁十二角錢廿二文始平生六角錢一百十二文 
[上海北巿盆湯衖絲業會館主施少欽經收順直山東江浙等處十月二十三日第一百一十一次賑捐淸單]  
　　黎陽吳興氏求病速痊洋十員吳興淸河氏求保産平安洋十元夢徴氏爲考妣資冥福洋十元秦溪再生子續捐洋八元吳興譙國氏求舊病速痊洋四元陳顧氏病愈完愿洋二元典衣子求師病愈洋一員又求内子百病愈洋一元以上二戶由七寳鎭婁界義塾寄全盛局來俞不留名洋一元五知老人由泰亨祥參號交來英十二月分吕宋大票四角○聽潮軒黄洋六元存義堂冀求闔家平安洋六元增壽堂趙求合家淸泰洋四元以上三戶由漢口黄君小舫代募寄江寛輪船帳房許友子交來○五畝居翁大德衆友節食瓜費黄吳氏求夫病早愈三戶各二元五畝居怡怡書屋萬昌園義記園無名氏信記坊厚德湧孫茂豐劉月汀夏韻謳不留名漢世第一家源順米行十三戶名一元天生堂義成號二戶合一元以上十八戶由閔行鎭顧秋園吳虞臣夏秋田普安堂紳董代募第二批寄來 
 
 

Page 12

 
 
[光緒九年十月十一日京報全錄]  
　　宫門抄○發抄旨四道○東撫陳奏請給奬片○又奏請議叙片○又奏仍請直州留任片○楚督卞奏請起復知府歸班補用片○將軍崇奏請立學校設官定額摺子○又奏請廣额夾片○將軍金奏署巡檢夾片○又奏請鑄頒司印夾片○十月十一日戶部通政司詹事府八旗兩翼値日無引見○召見軍機○發抄張樹聲等　革員徐賡陛投案請飭各省停緝奉旨卽着張樹聲等咨則各直省查照餘依議欽此○又試用鹽運同蔣偉等期滿甄别　旨吏　知道單併發欽此○又請以蔣從翎補黄岡協右營守備奉旨兵部議奏欽此○又請將　故大員曾望顔於香山縣原籍建祠奉旨禮部議奏欽此○○陳士杰片再順天府府尹臣周家楣代籌賑欵銀三千兩派委揀選知縣潘民表來東赴利津散放嗣復據邀滬上公請紳士候選訓導嚴作霖舉人施則敬等携資分赴齊河齊東放賑查該紳等所放欵項由直隸候補道盛宣懷浙江候補道徐潤翰林院庶吉士沈善登候選道鄭官應補用道李培松候選主事經元善國子監學正謝家福河南候補縣丞楊家杲等勸募統計先後由上海解到銀七萬六千兩棉衣一萬件爲數甚鉅實屬急公好義有益於民生者非淺至潘民表嚴作霖施則敬等心存利濟見義勇爲從前籌辦直晋豫各省賑務均著勞勛此次來東在利津齊河等處散放雖窮鄕僻壤亦必親身查到飢溺之民一再得官紳賑濟藉免委填溝壑除俟事竣查明各捐戶照章分别請奬外所有該府尹臣周家楣代籌東賑銀兩應否給奬之處臣未便擅請伏候聖裁至盛宣懷等或捐集巨欵或躬親散放均屬出於至誠似非尋常出力者可此可否擬懇天恩傳旨嘉奬以昭激勸出自逾格鴻慈謹附片具陳伏乞聖鑒訓示謹奏奉旨巳錄○○陳士杰片再各省助賑濟銀兩前經臣附片奏報蒙恩將左宗業等交部從優議叙在案兹查左宗棠又解到捐項銀七千五百八十九兩九錢六分内該督臣自捐銀三千兩餘係司道府縣公捐又河南撫臣鹿傳霖捐廉銀一千兩河南學政臣馮文蔚捐廉銀五百兩並承該撫臣與司道爲直東兩省經理捐務兹共准續解銀五千兩又前刑部尙書臣潘祖蔭守制在籍　東省災黎甚衆措捐銀一千兩又江西撫臣潘霨　亷銀二千兩江西藩司邊寳泉江西泉司劉瑞芬各捐銀一千兩江西候補道胡光墉捐銀一萬兩江蘇撫臣衛榮光捐銀一千兩直隷藩司崧駿捐銀一千兩湖北武昌道武震捐銀五百兩以上各項除左宗棠業已蒙恩甄叙其司道各員所捐之項並河南　解到捐欵　由臣咨請就近酌核請奬外所有前刑部尙書臣潘祖陰河南撫臣鹿傳霖河南學政臣馮文蔚江西撫臣衛榮不應否酌給奬叙伏候聖裁至江西藩司邊寳泉江西臬司劉瑞芬直隷藩司崧駿擬懇天恩一併交部從優議叙湖北武昌道武震擬請交部議叙以示鼓勵江西候補道胡光墉捐銀至一萬兩應如何奬勵之處並祈聖裁訓示謹奏軍機大臣奉旨戶部核議具奏欽此○○陳士杰片再臨淸直隷州知州王其愼前因短收光緒七年關稅銀兩部臣議處着賠當經臣查明所短之項實因河道阻隔商販蕭條所致並非經徴不力奏准戶部議覆援案准其寛免處分並减三成着賠具奏奉旨依議欽此欽遵轉飭在案兹復據吏部核議該員處分旣經戶部奏請寛免卽予查銷惟應賠銀兩現在未經全完核計已逾截缺行文减半核算日期照例不准留任應俟完繳銀兩後再行奏明辦理等因奏准行知前來臣查因公罣誤人員就原案寛免處分者例得仍回本任至稍逾開缺限期實因時値並撫臣交缷未及核辦臣到任後又須查明該關實在情形是以具奏稍遲該員王其慎平日居官甚好　任多處輿情愛戴自補臨淸直隸州知州後整躬率屬除暴安良於地方一切事宜均能實力整頓歴年挑　河道籌辦江北漕運亦無貽悮洵屬出色之員其短收關稅銀兩當此運河淤塞稅乏來源實非人力能　部臣洞悉情形故准其從寛减免至於應賠銀兩例准自戶部覆奏奉旨之日起限分限完繳自應卽飭回任以便責成陸續淸完以免得置身事外今吏部議以開缺似與戶部奏案未符臣忝膺疆寄於屬吏中固不敢見好巿恩執法貴於持平亦未便因循屈抑且非該員實有政聲斷不敢一再冒瀆有負聖主澄叙官方之至意合無仰　天恩俯念該員因公罣悮處分業經戶部援案請免准　仍留臨淸直隷州本日實于要缺有裨出自逾　鴻慈謹　片具陳伏乞聖鑒訓示謹奏軍機大臣奉旨着照所請該部知道欽此○○卞寳第等片再升用道湖北武昌府知府陳建侯福建舉人由部曹薦保知府同治七年於署理漢陽府任内經前督臣李瀚章奏保兩湖得力人員奉旨着送部引見欽此十年三月十七日引見奉旨俟補缺後以道員陞用欽此十一年奏補德安府知府以湖北無道員陞缺咨部奉文遇有湖北道員告病故休致選缺無論何項到班應卽扣留升用不積各項班次之缺光緒三年大計卓異　荐五年調　武昌府知府經前山西撫臣曾國荃辦理晉相出力奏保俟陞道員後加二品銜七年二月丁母憂九年五日服闋到省查該員在鄂前後二十年孰悉地方情形才守兼優政聲卓著現已服滿到省除起復供結照例咨部外合無仰懇天恩俯准將特旨以道員陞用之前湖北武昌府知府陳建侯以道員仍留湖北歸原班字補並俟補缺後送部引見出自鴻慈謹合詞附片具陳伏乞聖鑒訓示謹奏軍機大臣奉旨着照所請吏部知道欽此○○臣崇綺松林朱以增跪奏爲請立學校設官定額以廣文教恭摺仰祈聖鑒事竊案查前據署新民廳撫民同　馬宗武詳據舉人李連三等聨名禀稱新民廳毗連省會地當冲要東西廣三百一十里南北衺五百五十里幅𢄙遼闊戶口　多自嘉慶十三年設官建洽以來尙未立有學校每遇考試文武士子均附考錄德廣寍等縣歴年旣多文風漸盛現在省登科第身　摎庠者殊不乏人惟遠途跋涉資斧維艱應請建立學校設官定額並　該紳高等勸捐創建文廟學宫以爲培養人才地步應請酌核辦理當經批飭詳細妥　及查明捐資有無成數以憑會同具奏兹據署新民廳撫民同知　廣慶詳　勸捐已集有成數現在廳屬應試文童寳有百餘名之多歴逢歲科兩試在别城附考文武各童每　可取進十名將來一經定額勢難跨考若不寛定學額反較附考爲少則士子未免向隅雖核計廳屬丁糧未免多於大缺州縣惟寄籍流寓之人實倍土著必須預爲籌計方無窒碍等情聲覆前來臣等覆查治民以教化爲先掄才以取士爲重奉天新設各廳州縣均已奏定設有文武學額獨新民一廳建治較早尙未設學定額今據該紳士等聨名呈請自應援照添設專學成案辦理合無仰懇天恩准於新民廳地方建學設官定額取士以育人材而廣文教如蒙俞允擬請添設教諭一員歸部銓選現在該廳應試人數較多非從前昌圖岫巖兩廳可比固未便援二十取一之例致涉過寛亦未使設額太少反不如附考别城取進較易臣等再四籌商酌中定擬應請每屇考試文童取進七名武童取進七名庶於鼓勵之中仍寓愼重之意並請添廪額五名增額五名三年一貢從前附考别城各生均令改歸新民本籍不准跨考以淸籍　查　應考歸本籍廪生有九名增生八名此次准其先行充補嗣後卽照定額以撥歸附生及新進各生挨次序補添設拔貢俟下屇將近選拔之年察看人才再行奏請初次考試卽令改歸稟生結保額支稟餼在於該廳地丁項下動支造册奏銷所有建立學宫一切經費均歸廳屬紳商自行籌辦無庸官爲經理仍俟各工完竣咨部查核充其報銷所有請立學校設官定額緣由是否有當理合會同恭摺具奏伏乞皇太后皇上聖鑒勅部　覆遵行謹奏車機大臣奉旨該部議奏片併發欽此○○崇綺等片再奉天合字號廩生額設三名從前童試人數不多稽查尙易近來士子日漸加增今科至有六百餘名之多殊屬不敷認識且合字號童生散居各城非如民籍童生同在一屬易於周知滿字號廩增生額各六名而應試童生不過合字號之半相應籲懇天恩將合字號廩增生照滿字號之例各添三名改爲三年一貢庶廩生較易識認於考政不無裨　是否有當附片具奏伏乞勅部一併議覆施行謹奏軍機大臣奉旨覽欽此○○金順片再奴才於上年十二月十七日附片奏叅署綏定城巡檢王燮卽行革職於本年三月十六日准兵部火票遞回原片奉旨着所照所請吏部知道欽此欽遵在案其所遺綏城巡險一缺查有藍翎甘肅補用府經歴錢炳煥樸實讀練堪以委署除委該員任事外理合附片陳明伏乞聖鑒謹奏軍機大臣奉旨知道了欽此○○金順片再伊犁惠遠惠寗綏定拱宸四城巡檢司之印日經兵燹均巳遺失現在惠遠惠寧綏定三城巡檢員缺已經委員署理非部頒印信不足以昭愼重而垂久遠據署伊犁撫民同知雷銘三呈請具奏前來臣覆核無異除拱宸城巡檢員缺尙未　員署理　從綏議外相應請旨飭部將伊犂惠遠惠密綏定三城巡檢司印各一顆照例鑄造頒發由驛齎遞前來俾得衹領啓用以昭信守理合附片具陳伏乞聖鑒訓示謹奏軍機大臣奉旨禮部知道欽此 
 
