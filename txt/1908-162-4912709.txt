# 1908 - 162 - 4912709

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
[第一張上諭論說專電緊要新聞]  
[第二張譯論分類新聞農學談]  
[第三張小說本埠新聞國外新聞]  
[第四張函件]  
上諭 
[五月十九日奉]  
　　上諭京師因雨澤愆期迭經虔誠祈禱雖巳節次得雨尙未霑足現在節近夏至朕心實深焦盻允宜設壇禱籲着遴選道衆在大高殿祈禱遴選僧衆在覺生寺諷經均於本月二十三日開始大高殿派禮親王世鐸恭代拈香並派睿親王魁斌莊親王載功散秩大臣延康阿霖分爲两班輪班　香行禮莊山常川住宿覺生寺派醇親王載澧恭代拈香並派順承郡王納勒赫貝勒毓書委散秩大臣德茂海年分爲两班輪班上香行禮文煦常川住宿時應宮派貝勒載潤昭獻廟派貝勒載洵宣仁廟派鎭國以毓佶凝和廟派鎭國將軍載　向日拈香並派貝勒載濤詣黑龍潭拈香派鎭國公溥堃詣百龍潭拈香所有派出之王大臣等俱著先期齋宿分詣行禮欽此 
代論 
[請設中央蠶絲會條議（續）杜用選上農工商部書]  
　　日本自攺良蠶絲業。至去年即明治四十年。輸出絲額遂達一億一千六百十餘萬元。合全國輸出各額實。占三分之一我國版圖十五倍於日本。果能攺良發達。以日本輸出額爲比例。歲增一十七億四千一百五十餘萬之新富源。以現在二十二行省。平均配算。每省歲得九千二百餘萬元。民益日富舉凡敎育學藝機械電氣工業無不因之而發達即輸出貨物值百抽五。以所增之額而徵所得之稅。歲至八千七百餘萬元。亦不至司農仰屋。度支告匱。徒歇於外債與捐納厘稅而病國也。此關於國帑之充盈者其利二。 
　　日本蠶家言曰。日本山林原野及及耕地之總面積。合計八百餘萬町步。今其桑園。不過三十萬町步。只當面積百分之六。今後更增二十萬町步。桑園以養蠶。則輸出額不難達二三億萬圓以上。即所負債二十億元。不期年償却而有餘。於是全國叫絶。爲日俄戰後經營之第一急務。而恃爲戰捷於世界之平和武器。其政府今年預算案。更將常年奬勵補助金外。加八萬圓爲培植桑園之補助費。加十萬圓爲蠶病預防所之補助費。處此農工商界競爭劇烈之秋。鄰有勁敵。誠不能不自爲之謀。我若急設蠶業會。以圖振興舉凡。保護奬勵勸誘之策。逐日進步。則國債易償。其收效不啻十。倍於日本其利三。 
　　中國魯桑世界無匹。現日本因夏秋蠶未甚發達。乃培植魯桑。爲全國桑園之目的兼可以作春蠶之早生桑。僅一年種苗。二年移植。至三年即可供春夏秋三季養蠶之用。成效之速。可謂無比。考日本桑園一反步當我國一畝半。每年所得繭價。約值六七十元。今再攺良。更未可量。我國上田一畝。歲産數金。即種鶯粟。獲最多利者。歲不過一二十元。較諸日本桑園獲利僅三分之一。况政府嚴禁鴉片内地各省素産鶯粟之區。清查地畝。逐年减　苟能以社會之法。組織蠶業總會。而分配於支會。則舉種鶯粟之區。或易而爲桑園。否則無論何種其所發生足以助工藝而供人之衞生者。較諸鴉片之害。其利十倍。即以所短收烟稅鉅欵。取償於桑園之孶生。或其他之足以培元氣者。當超至數十倍。其利四。 
　　日本北海道氣候嚴寒。初開墾時。無願往者。嗣後設農科學校以敎導之。其夏秋蠶轉爲全國之冠。札幌農科大學之名。轟轟在人耳目。日本九州四國之民。亦趨之若騖矣。我國内地各省之産蠶業者。姑勿具論。即東三省蒙古新疆伊犁青海西藏及四川之打箭鑪等處。據各國旅行家言。地皆肥沃。宜於農業。且其緯度有與北海道同者。氣候有勝於北海道者。徒以地廣人稀荒蕪不治。强鄰耽逐。可爲寒心。擬仿日本開墾北海道之制 
 
 
 

Page 4

 
 
先設農業學校。再舉德國某氏設中央蠶業傅習所之議。以敎各屬之民。而兼以他種殖民實業。不數年後。敎育漸普。地利漸闢。不特旗丁皆願歸農。即東南人滿之患奔走海外。受人欺凌而爲人之　逐者亦無不趨之若騖。固彊圉以殖吾民。亦未有便於此者矣。其利五。 
　　上下同力。猛勇臻進。約七八年。一千十七億四千一百五十餘萬元之新富源年年取之於列國。即年年進步而增加。雖今後國民擔負因文明進步。益益加重。以及舊累之賠欵。工商界競爭之大漏巵。巳隱隱取償於蠶業總會之餘蔭而有餘。不待兵戎相見而我巳占優勝。所謂戰捷於世界之平和武器者。非我國更將誰屬。其利六。 
　　失此不舉。視爲緩圖。其害反是。居廿世紀人文進化競爭劇烈之時期。各固其團體。合君策羣力擴張巳國之勢力以爲務。故一國焉。不能猛勇臻進。則立見退化。而爲衆矢之的。非自退也。他人之進者日銳。吾不能並駕齊驅。即陷於不平等之境。立於恐懼擾亂之地。隳壞國勢。其勢然也。 
　　今日本自明治十六年攺良絲業。輸出絲額巳踰十倍。近復設大日本蠶絲總會於東京。攺良組織。以堅固其基礎其總會規則。平實易行。其堅忍務進之心。日益其亟。則吾國絲業頺敗之因。日益其其。再查法國里昂蠶絲商會之報告云。我國輸出絲價。每百斤平均不過六百元。日本絲價。每百斤平均至一千二百元。雖其間不無生熟之分。益以製造之工價。如日本之熟絲手絹。銷塲於美洲者。不可勝計。然據日法二國之品評。我國絲質雖優於世界。而製法粗濫價遂貶抑。即此一端國與民之交困者。何莫非憚於攺良之所致乎。况英美德法日伊及其他憲政進步各國莫不各有農會。即日本經灣營韓國。亦設韓國中央農會。以便系統而求攺良。又近閱各報。美國人爾賓氏說意大利皇帝創萬國農業協會。以圖各國國民農業之進步。加盟者巳四十餘國。俟設備完全。即開第一回總會於羅馬府。想必通告我國。加盟人會。有所準備矣。然我國巳無農會之組織。又無大蠶絲會以爲之基礎。竊恐對於内不足以慰薄海國民之希望。對於外亦不足以免萬國之輕侮矣。 
專電 
[電一（雲南）]  
　　滇督錫良電奏匪黨來去無定防務仍形緊要龍裕光請暫留滇省以資鎭攝俟劉春霖抵滇再議何防 
[電二（北京）]  
　　學部會議以近來留學生回國每多奔走仕途無意敎育擬攺定章程凡高等學堂以上之敎員作爲實官并食優俸 
[電三（濟南）]  
　　魯撫袁樹勛到任後頗嚴厲司道各員大遭申飭因此請假者七人 
[電四（漢口）]  
　　漢關道桑寶荆州道齊耀珊奉陳筱帥飭令對調 
緊要新聞 
[萍鄉縣電陳两敎鬭毆情形江西]  
　　萍鄉縣楊大令禀江督端午帥電云諫電悉本月初九日卑縣耶穌敎民余盛因口角被天主敎民毆打次日有巳人耶穌敎縣書孫繼昌縣差叚榮糾集耶穌敎日前往報復打毁天主堂什物毆傷敎民盧肇基四人經焜帶兵親往拿獲滋事之段榮孫繼昌文魁訊供管押提驗盧肇基等傷甚輕微踏勘堂内打毁磁碗數筒茶油一壜桌椅什物略有毁損巳將辦理情形通禀並無調兵及會匪焚燬殺斃各情現早解散地方安靜楊焜叩 
　　按十八日本報據南昌訪函所載情形視此較重或在地方尙未安靜之時故省中不免風聲鶴唳也 
[台州府禀商印山敎案浙江]  
　　台州府許鄧太守密禀浙撫略謂前奉鈞函飭令就近了結事宜謹遵惟王夢蘭等旣與李敎十思聰理論無效而潘令崇桂初議赴寗波與孫樹望磋商一切旋學界以潘令所說不甚可靠且恐别生枝節是以中止嗣後據臨海敎育會長舉人周濴湶來署面稱前派代表洪士俊赴杭現己回台述洋務局王道台之意謂趙保祿詞頗强倔台紳不妨來電力爭因與楊給諫合電憲轅并錄原電送閱其意以逼進一層說預備將來不至大受虧損之法知府當告知清算還款固爲正辦即法文列入隨意科而延聘敎習主權仍自我操在楊周两人固深悉此中之理由并無堅執之意惟求學堂早　歸還至如何議結之處恭候鈞裁此間學界决不敢妄有搞違伏乞速飭王道台妥爲辦結全台學界感荷無涯 
[楓涇防梟近狀松江]  
　　楓涇鎭自梟匪受創後人有戒心 
 
 

Page 5

 
 
近日省垣忽接該鎭紳商請兵公電省憲立派飛划水師第三隊管帶沈葆義都戎會同蘇捕小師共二十餘號馳鎭巡緝松江府戚太守亦接有省電親率鹽捕水師營先後駛往詎該鎭龐吠不驚毫無影響太守遂於十七日回郡沈都戎所部水師現仍駐防楓鎭藉鎭人心或謂此次因有匪棍暗布匿名揭帖希圖煽惑所致 
[附楓涇紳商原電]  
　　蘇州撫藩憲鈞鑒寗軍先後奉撤鎭上無一兵駐防梟匪蓄恨謡言報復團勇不足恃人心惶急除禀府憲外迫求飭營駐防楓涇紳商公叩 
[浙撫札籌移補遊學官費杭州]  
　　浙撫馮中丞近札藩學两司略謂四月二十八日准欽差出使日本國大臣兼管遊學生總監督李咨開案照監督處近日即須支發陽歷六月分學費其七月分學費轉瞬即又届期應亟將本年下半年書費預算表咨送察核請即分别札飭各司局所按照所送預算表實數迅即滙解來東以憑支發等因准此查部章私費生能考人彼國國立高等專門以上學校者准補給官費現在浙生巳人高等者聞巳有四五十人徒以財政困難未能照章給予官費本部院實深抱歉岩倉鐵道學校程度頗淺不及高等專門工業學校甚遠此後缺額隨時裁撤即移所裁之官費補給巳入彼國國立高等以上學校之私費生其他私立之高等大學亦缺額不補同此辦法一轉移間似覺官私两益其移補之法當先確查以人校先後爲次如一官費缺出應移補者同時却有二人則以年齡論先後如此逐年移補以足百人爲額仰提學司咨明日本遊學生總監督查照辦理至從前官費缺出准同鄉會分推請補此等章程亦應取銷茲准前因合行札飭該司務即遵辦 
[廣九鐵路總辦魏瀚爲購定漢陽鐵軌呈郵傅部文]  
竊照本路所需鐵軌及魚尾片等件自應從速訂購俾尅期運載來粤以資應用查漢陽鐵廠自攺良之後所製鐵軌工料堅實各路纷紛爭購應即仿照購辦庶工價水脚一功較爲合宜當飭總工程司格魯扶將本路鐵軌應用若干並詳細尺寸式樣應訂明何時交貨統籌核復其駐廠驗收之員並飭預爲遴選嗣據復稱六十二號來函備悉漢陽鐵軌應如何定購之處當賴德在漢口時格巳函囑其詳查矣據賴德回粤稱伊到漢陽鐵廠時即蒙李一琴總辦接見藉覘廠内規模極其欽佩承李總辦允本路所用鐵軌工料並交貨日期均能照格所議辦法且可由本路派員驗收價亦相宜照每墩計算包運到地如此辦法較之由英運華所省水脚不少現因急於函商定購理合請尊處准格向李總辦直接交易格旣總握路工所有定購材料侄格責任以後無論在華定購何件均照此辦法惟一切仍須預商尊處而行以後與該廠商定價目訂立合同皆格事也俟合同訂後再請尊處會同簽押似批格有訂約專責不特可省來往函商一周折也即將工料之適用與否工程之進步如何其基礎皆在此一著也來函承囑遴選驗收委員一節刻查有撑密兒工程司在澳州辦理鐵路三十五年前彌拉公司建築一千五百英里鐵路係伊籌度近年尙留工顧問一切甚有閱歷如果聘充該席彼必願就惟需薪若干須詳細一查鄙擬每月五十磅由澳洲啓程日期扣算起支並給頭等川費且須訂明於該廠鍊鐵時該員應常川在廠監視倘漢陽處另有籌度席面准伊就近兼辦如何之處從速賜覆等語當查該工程司所請與漢廠總辦李直接交易議訂合同一節事屬可行經即照准至擬聘洋員撑密兒駐廠驗收據稱該員向在澳洲辦理鐵路多年甚有閱歷度必名望素著以之聘充漢廠驗收員諒能副實惟所議薪費及事竣尙須照頭等川資發給所費似覺過鉅因查外洋路工本有核計墩數支給驗費辦法本路亦可援照辦理飭據該工程司復稱撑密兒願充駐漢驗收材料員並約每墩驗費一先令三本士至購辦漢陽鐵軌草合同己附寄該廠總辦數日當有復音所議撑密兒驗費准否請即示知又經令核减去後旋據函稱該員所有辦公局所紙墨各費以及往來澳洲川資均包在驗費之内碍難再減等語經准照訂至預支二百磅俟會訂合約聲明於驗費内扣還並准照辦茲據該工程司接漢廠李道復電巳將議訂鐵軌等件草合同允照簽押並將合約二分及鑄軌章程呈請簽訂前來經瀚逐條詳核均尙妥協除照議簽訂外理合照錄列摺詳請憲部察核備案訓示祇遵實爲公便再現據總工程司接倫敦來函並開鐵軌各價照錄呈送到局查所開各價僅止運抵香港照目前磅價核計較漢廠訂價巳屬有贏無絀合併聲明爲此備由具呈伏乞照詳施行須　詳者 
西報譯要 
[英相反對日人舉動]  
　　十九日文匯報倫敦電云英首相葛雷在下議院答人之辭反對日人壟斷滿洲利益甚力 
[滿洲居留日民之多]  
　　文匯報云據日報載稱日人之赴滿洲者日見其多西三月註册者共有二萬四千零七十三人據最近官塲報告大連一萬七千二百二十九人旅順六千零九十四人安東四千七百八十一人遼陽二千六百十四人奉天一千二百七十四人共四萬五千零十二人又據日報訪事函稱内有婦女一萬六千五百二十四人類皆行爲不正殊足損辱國體云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
譯論 
[美報論中國礦産富饒（錄商業月報）]  
　　中國礦産肥沃。甲於寰球。將來華人坐享礦利。天下莫與京焉。果其銳意經營。即藉金屬礦一項。以養百兆之衆。巳綽有餘裕。况深山窮谷。煤苗充牣需。人亦復不少。就今日各國産煤之額而論獨推中國爲巨擘且人工旣廉。地勢復便。運輸獲利。左劵可操。尤令人不勝豔羡。苟華政府去其覊縛勗勵商民。振興斯業。則物産發達。決非他國所能望其肩背。英國每歲出煤。約三百兆噸。值銀八百兆两。美國出産現亦有加無巳。本此以爲比例。則中國每歳出煤。可得四百兆噸。英國每歲出口之煤。有七十五兆噸。值銀二百兆两。所採鐵苗。年有十五兆噸之多。客歲美國出鐵。約六十兆噸。計两國每歲礦産進欵各有百兆两之鉅。然以十數日。僅指生料而言。至於鐵價日昂。鍊鋼製器航市各國。此中獲利。豈第倍蓰倘中國由開礦項下。每年驟進若是鉅欵。則今日景象。必有荼火之觀。奚至司農仰屋無。聊。每歎送窮。乏術耶。美國某公司。近七年間。售出煤油之欵。數逾英金一百入十兆磅今中國産煤之區。及他處窖藏之油。不在其下。特未經專門家認眞踏勘耳。古時四川穿井取鹽。偶觸煤穴煤氣溢洩。己閱數百稔。民智未開一似棄而無用者惜哉。夫世界資煤富國者不鮮。中國能從事於斯。蓬蓬勃勃之現象。轉瞬間耳天之生物予。人取携。掘藏濟用。人權所有。此天下之公例也。彼蒼固左袒中國者而中國朦然罔覺。夫復奚言。 
分類新聞政界 
[蘇垣巡警添設崗位蘇州]  
　　南路巡官陳令以岡位稀少呼應不靈擬添爲二十三岡每崗二人輪值等情禀請巡警總局核示經馮觀察批示云據禀各節切中巡警之弊所擬添設崗位裁去巡邏飭令巡警每人日班四小時夜班四小時輪流更替本局正在籌劃即與上年五月以前專派站岡未分巡邏巡防隊之時原定章程符合應准照辦至派一級巡警四人爲正隊長二級巡警四人爲副隊長一節該巡警既分一級二級不必多立正副隊長名目以免複雜雖飭令分區巡崗亦須派有一定地叚藉防躱懶所稱其餘五人以二人充當内勤以三人跟查隨查夜分局設有司事局使又雇護勇四名該巡官或在局辦公或上街查夜足供驅策毋庸另立内勤跟隨等名稱應將該五名一并派定分班往來梭巡該巡官旣慮站岡稀少必局中減一閒住之人庶地段增一巡警之兵若各路近在同城情形無甚區别本可一律辦理惟前據面稱並禀臬司衙門仰俟奉到批示錄報本局核辦一面先由該巡官移會各路知照並將所派巡警分區花名地址開列表册送查 
[撥放建造習藝所欵項蘇州]  
　　蘇撫日昨札飭蘇粮道惠觀察提撥道庫籌備米價項下銀二萬两發蘇州府興建罪犯習藝所惠觀察奉札後即以此項籌備米價一欵係專備買補歷年欠交餘米之用一經動用則無從買補欠交餘米可否另籌他欵爲建造習藝所之用等情禀復撫憲旋經陳中承批示云詳摺均悉此項籌備米價雖係儲備買補欠交餘米之欵惟蘇省歷年欠交餘米甚多此欵先巳借撥學務經費未經歸還一時亦無從買補習藝所事關緊要用屬因公自應移緩就急先行借撥仍候於奏報建設罪犯習藝所摺内陳明立案仰即遵照前飭作速如數發府領用一面移會臬司催飭蘇州府速將籌辦情形禀復以憑奏咨惠觀察奉批後己將此欵如數發交蘇州府何太守領用矣 
[僞造印信案從嚴擬辦湖南]  
　　湘省道州拿獲僞造印信實收案 
内李春林等經該州審訊分别擬辦詳禀臬司昨經陸廉訪駁詰批飭覆審從嚴擬辦略謂查例載僞造假印之案如同謀分贓代爲雕刻者將起意與雕刻之人並以首論若僅受些微價值代爲雕刻並無同謀分贜情事者以起意之人爲首雕刻之人爲從等語此案李春林因貧難度求在逃之羅元彪設法羅元彪抄給賑捐實收並僞造國子監印信令其將實收刻刷蓋印賣用該犯又在發貼告示内挖取藩司及道州信文屬王慶元刻好商令王宏苟將實收交龍懷仁刻刷蓋用藩司僞印售賣圖利是羅元彪僅給該犯國子監僞印一颗其藩司及道州印信實係該犯自行起意僞造照例應以爲首論至王慶元王宏苟人非木偶李春林囑雕僞印刷印實收作何用處斷無不向查問之理據供並未同謀分贓顯係揑飾且旣經該州訪聞恐該犯假照誑騙不僅一二次該州擬將王慶元照爲從擬徒監禁三年實屬輕縱犯供旣多狡避所擬亦未允洽自應駁飭覆審以昭核實仰永州府速飭該州再行提犯嚴切根究務得確情另行錄供妥擬禀辦 
[蘇撫請假養疴蘇州]  
　　蘇撫陳中丞近因政體違和巳具摺奏請賞假二十天以資調養 
[不准改用釣船運米安慶]  
　　粤商在蕪運米向用民船裝載凡過關卡均須完納稅釐沿途不免稽延時日曾經商人禀請攺用寗波釣船裝運仿照輪船運米章程報完正稅一次沿途概免重征當由皖撫批飭蕪湖道核議茲悉湖道文觀察以攺用釣船於稅釐民船均有妨礙未便照准業巳詳請皖撫咨部立案矣 
[禀領護照購米平糶寗波]  
　　象山地方近來食米缺乏市價昂貴每石須洋七元數角小民力食維難近由該邑紳董會議籌集巨欵購採米石以資平糶聞巳禀請程大令轉詳寗道給發護照往寗採買回象開辦以維民食 
[烟膏將由官售松江]  
　　松府戚太守近接上台札文謂此後須籌欵設立官膏專賣局所有挑膏之家承領執照須一例收回即有願挑者 
 
 

Page 11

 
 
亦須向官局認領然後携歸零挑 
[法政學員與敎習之衝突武昌]  
　　湖北法政學堂官班各學員自上堂聽講以來每輕侮敎員各敎員亦相約全用師長對待子弟手段以壓服各員以致大起衝突幾致罷課嗣經敎務長再四調停風潮始息而監督邵太史又發出手諭略謂各學員係初次滋事姑恕不究倘再故犯輕則開除記過重則詳請停委撤差各員見之大憤紛紛商議對付之策軍界 
[守備撤任寗波]  
　　磐石營守備黄金鑑現因案撤任遺缺經浙提呂道生軍門以提標中營補用守備王守戎蔚文前往署理業巳札飭赶赴新任 
[電飭嚴拿冒官羽黨浙江]  
　　嘉防統領徐梅峯參戎飭查形跡可疑船隻四艘船主王玉田稱奉端午帥命來禾巡緝等語巳誌前報次日探知該船起岸三人寓北門外客棧徐統領以形跡可疑禀請瑞方伯示遵五月十一日下午七時奉瑞藩密電謂到禾之王玉田係冒充委員現巳拿獲解寗至在禾登岸之羽黨三人嚴飭務獲解究徐統領接電後巳密飭查拿 
[督辦處准設參議員安慶]  
　　陸軍部日前咨覆曉撫略謂皖省編練新軍秋冬間混成一栛可望完備俟成立後再行照章規復督練公所舊制現設之督辦處派委叅議各員應暫照准以節糜費 
[嚴懲逃兵松江]  
　　鹽捕中營勇丁時竹林籍隸太倉因餉項所人不敷事蓄屢向幫帶哨弁求退不准時遂潛行出營逕回太倉張幇帶乃禀知分統戚太守派人緝獲到案太守以現當整頓營伍之際豈容任意出入遂親提訊鞫飭令重笞軍棍二千六百下復令負枷遊示各營 
學務 
[創辦斗煥女學長沙]  
　　長沙縣尊陽都鄭姓爲該縣望族三年前有鄭雁洲在該都倡辦振德小學堂一所學科規則頗稱完善迄今成效卓著其嬸母鄭易氏復以所有家産悉數捐出辦一斗煥女學校一切敎授管理均親自督率收費極少來學甚衆似此毁家興學得之巾幗中人誠不易矣 
[嚴懲敗壞學務紳士浙江]  
　　江山縣廪生姜天覲等聨名多人赴撫轅上控言大紳有權小民無命環請檄府親提嚴懲播弄追繳公欵而維學務等語現馮中丞巳嚴札提學司謂江山縣學堂經費充足辦理數年毫無成效虚糜巨欵姚爕堯不得辭其咎果有匿賑浮銷情弊自應澈底清查以重公欵屢經府委會核姚爕堯避不到案顯係情虚毛咏詩扶同隱匿究屬何心該生等擅拚充公之木以作訟費亦屬不合惟與木客胡大嘴無干何以遽行發押着該縣速准保釋仍仰提學司迅飭省視學馳往會同衢州府親提毛咏詩姚爕堯曁姜天覲等卷宗簿據質對核算秉公訊斷詳候核辦 
[准加契捐助學浙江]  
　　嚴州建德縣增令通禀省台以該縣两等小學堂經費支絀勢難推廣就地各項公欵早巳羅掘一空昨經學董蔡汝榕等聨名禀請援照西安麗水等縣前例征收契捐計每銀一两帶捐學費錢二十文爲數尙輕請予立案現省憲以此欵出自有錢之户如果衆情允洽毫無窒碍自可試辦惟如何杜絶弊竇毋使胥役藉端多取貽累鄉民仰再悉心妥議明定章程禀候核奪以憑定案 
[十二省旅學擬添中學班安慶]  
　　今春皖臬王廉訪創辦之十二省旅學校長楊雲峯經理合法頗著成效現聞該校長以就學者日多决議於下學期添設中學一班 
[毓英小學校舍落成衢州]  
　　龍游毓英小學校係商人葉恪章君發起去春成立開辦經費悉由葉君獨任又得杜琴泉郭子良汪文松諸君願盡義務敎授開辦巳逾一載今學生增至六十餘人葉君以原有校舍不敷乃於住宅旁基建築校舍一所現巳落成於本月初二遷人是日下午開校舍落成紀念會縣令唐公及附近各校皆蒞會叅觀來賓約六百餘人 
[湘紳熱心興學湖南]  
　　湘潭縣洙洲地方有學紳胡少修君慨出鉅資在該處興辦两等小學一所設額六十名高等二十名初等四十名一切經費均由胡獨力擔任巳經禀中提學司批准立案並飭該縣移會勸學所知照矣 
[浙省學務官報之内容杭州]  
　　學務公所自開辦以來凡一應章奏規制文牘等件日漸增多現經支提學詳請派員仿照直隸江蘇成式編輯敎育官報内容分撰述編輯記事三類擬多採條議及關於學務之論說以資考證現因開辦在即業經由司照請議長議紳等將所有關於敎育論著并錄取通人學說按月預期錄送以備編纂並以東西各國敎育學及他科學凡有專門名家究心譯述者均應廣爲搜羅至高等學堂两級師範各學堂　敎員於一切學術有能融貫東西介紹新學者亦經由司照請轉屬各敎員將隨時譯述之稿限於每月望前擇要抄錄送司以備採擇編纂 
實業 
[礦稅禀准酌减湖南]  
　　湘省礦産最富從前礦商完納稅釐每苦繁重且無劃一章程現經蔣少穆觀察飭以後隨時分别核减垂爲定章聞硫磺一項每歲巳减去稅銀五千元左右 
[商務總會攺舉總理杭州]  
　　十六日爲商務總會選舉理之期下午三時在皮市巷總會開會並設官紳界來賓席官界來賓如商局總辦王省三觀察提調王斗槎司馬商局文案王竹齋大令紳界來賓如陸慕周孫和叔朱碩甫盛鳳祥等俱到商界則各議董業董會友共到七十餘人先由代任總理金越笙佈告開會宗旨謂今日開會選舉非一年期滿續舉因本代理接原總理北京來電現因實授翰林院侍講不能兼任商務總會爲全省總機關部總理責任非輕請諸公重舉賢者云云遂分票選舉被選者金越笙得六十三票金君再三推辭經王觀察竭力挽留并演說三大綱（一）應結商團（二）應講商戰（三）應謀交通繼由前商局文案王竹齋大令演說種種勸勉整頓之辭五句鐘散會 
[甬屬集股開第二次大會寗波]  
　　浙路甬屬集股處現定十八日 
 
 

Page 12

 
 
在縣學明倫堂開第二次大會遍請學商軍界届期蒞會繳認股數未繳者速將股欵清繳未認者速來會認集股數以便彚解濟需 
[德大舊貨店案己結寗波]  
　　甬郡冲墟觀前德大舊貨店一案迭紀本報茲悉是案當洪令提店主笞青時該店旋即閉門停止貿易次日遍向各提莊理論以銅寳確以莊家發售並非私收賭具欲將各貨歸還各莊各提莊因轉向各典當理論日前各典當提莊均傳集同行並邀請業董在商會開議公請業董謁見鄞尊設法調停否則各典擬以一律罷市此議一出民間摇惑紛起嗣經两業董會商妥協令各莊赴德大店焚燭燃砲陪禮勸令照常開市此案始結 
[張督保護商旅之政見廣東]  
　　整頓西江捕務章程日前經李提覆加核議分别損益釐訂移請大吏察核在案現督憲以所訂各節尙屬周妥但營勇搜查搭客軍火一節最爲重要若不肖弁勇假公濟私藉端留難需索以致商旅受害實非維持保護之意亟應嚴定懲處之法并須將此節列作專條以資遵守現巳移覆李提查照辦理矣 
雜記 
[土棍從嚴懲辦蘇州]  
　　震澤縣昨將辦理清鄉事宜並拿獲土棍紀小娜等訊供各情通詳省憲現經瑞方伯批示云該犯紀小娜沈阿四倪勝蚊等三犯經該縣訊據紀小娜沈阿四供認與光蛋吳午生等搶奪民婦朱諸氏嫁賣得洋倪勝蚊供認與光蛋賭博一次該土棍等平日與匪爲伍昭然若揭未便僅擬監禁飭該縣再行嚴訊確供禀候從嚴核辦 
[梟黨從寛定罪蘇州]  
　　楓涇等處拿獲之梟匪汪小周等業經松江府審明禀准就地正法其餘犯陸秀鳳等擬分别監禁保釋亦巳禀經瑞督辦復核轉詳江督昨奉端午帥批云此案陸秀鳳沈阿祥陳長庚金阿庚張得標瞿書根等六犯旣據該司復加確核均屬情有可原應准貸其一死將陸秀鳳沈阿祥各予監禁十年陳長庚金阿庚張得標瞿書根各予監禁五年餘悉照辦仰即轉飭遵照 
[收捕蝗蝻辦法南京]  
　　海州南城鎭之東豐莊小海莊小海莊王家圩陳 
家圩及西路鎭之新灘莊現有蝗蝻出土棲息於葦柴田内者居多代理海州牧謝元洪日前親詣督捕並示諭設局收買所需經費禀請江督准支榖息覈　造銷當奉端午帥批飭該州督率農佃人等赶將所生蝗蝻實力撲捕給價收買毋留餘孽至所請設局經費動支榖息應准照辦以尙不敷並准將榖欵撥用一俟事竣造册報銷 
[擬捐鐵行山東]  
　　濰縣鐵器舗約有千餘家歷年所銷之貨甚夥而利亦豐厚近曹大令以各行辦捐巳有成規惟該行尙屬缺如擬傅該行人諄切勤諭著其一律認捐大約不日即傅該行面爲提議 
[卾督飭知鐵路購地辦法湖北]  
　　湖北鐵路經過地段鄉民每多居奇曾經前督趙次帥出示曉諭在案昨陳小帥接准郵傅部來咨略謂嗣後如有鐵路公司圈用民地應飭鄉民不得居奇公司亦須平價購買不得抑勒請即轉行各屬示諭等語當飭川漢粤漢鐵路两局查照並通行各屬一律遵照 
[借鹽虧累之補救揚州]  
　　淮北全體票販因丙午網借買東南鹽虧累六十餘萬事關大局約同三十餘人到揚環求趙運司維持至運司如何補救容再續聞 
[藩司迷信神權安慶]  
　　皖藩詳馮撫文據太平府當塗縣禀稱两處城隍靈顯異常有感斯通無求不應急應奏請勒加封號以慰神靈而符民望聞皖撫巳據情出奏矣 
[坍屋斃人松江]  
　　西門外長壽橋南首坊一圖一帶老屋欹斜過甚十六日忽然坍倒門面五幢其中係計姓劉姓等屋及蘭谿公所並復興下等客棧壓斃夏照耕一名丁阿寳被壓重傷其餘傷一女七男尙不知有性命之憂否 
[學生看戲肇事山東]  
　　魯省前有客籍學堂學生數人至聞善茶園觀劇甫經人門適有某姓婦女下轎移步上樓該學生等亦一擁齊上跟隨婦女僕人上前攔阻遂致口角學生等即將該僕扭交站崗巡兵着送總局該岡兵以事無頭緒按巡章向該學生等要一憑據帶至總局以便交差學生等以事難措詞又無法釋放遂帶至學堂責打後送往歷城縣縣尊丁大令以旣經責打法難再懲且爲事甚微旋送歸該堂釋放現聞某姓家擬合鄰家公控臬署尙不知如何了結 
[擬定毁局攤户罪名漢口]  
　　漢口警攤交鬨案迭詳本報茲悉馬即司光啓查獲首犯程階奔金二德两名業經解送夏口廳審訊一次當都重責收禁聞巳詳請當道援照外結章程將該犯遞回原籍永遠監禁農學談 
[治卵秘訣]  
　　勿泥手取卵 
凡備爲抱雛之卵。若稍染油質於殼面。則爲不育之卵。治卵者最宜留意。 
如家禽誕卵時。在窼中沾有泥質。須以清水濯之。輕輕刮去其汚點。 
　　凡卵置在天氣乾燥之地。約寒暑表五十度至五十四度之率。則卵。可以多閱時日。最妙每誕一卵。以紙裹之。勿使爲天氣所鼓盪。 
鵝卵及水雞卵。可經二十一日之久。雞卵僅十日鴨卵一星期而巳。然凡卵總以鮮者爲上品。 
　　誕卵時以紙裹之。即於紙而誌其時日。 
　　置卵之所。最宜另。製一眉木箱。將卵安放箱内。每日移易其。放置之方面一次。 
　　凡卵任意置一方面而不易。至一星期之久。則難望其育佳雞。因卵黄偏欹於一面。或不。能出雛。或出衰弱之雛。 
裝運出口之卵。更宜小心調理。每見有不明卵學者。常將雞卵摇之。以聽卵中之有聲與否。輒令黄白雜糅。成爲混沌。凡放卵入窼。令其母伏之。宜有一定時刻。移易其安置之方位。當比未入窼時。尤加謹愼。 
　　如卵與天氣隔絶至若干時期。摇之即有聲矣。但欲驗其内容之佳否。不宜用此法。 
[豢羊善法]  
　　豢羊之道擇。種爲先。相時種子。不可不講。倘徒賴芻草爲喂料。則下種不宜太急。須待稻草叢生之後。誕出小羊俟其斷乳草巳鮮茁。不虞缺食矣。凡羊方字乳時。母羊復孕。則所生之小羊。非　即贏。此擇種豢種之要訣也。至於喂養草料一節。凡牧塲陳草。不宜令其多齕。卽過肥鮮草。亦宜食之有節。不可恣其咀嚼。致令過飽。碍其胎孕。故牧羊者宜時時遷地爲良。不能株守一二畝草場。遂以爲羊糧充牣也。果其喂養得法。則羊身肥　。毛色亦佳。價值必增十倍。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（四十五）]  
　　西泠悟痴生譯 
波曰噫。此雉豈爲兎所逐耶福曰否否。予見雉飛有驚逸狀。兎竄有惶遽狀。恐此林木内有匪人藏匿。二君速備鎗以待。言未畢。果見一人首出。於林外若欲有所追逐者。瞥覩。福等三人。復又縮入。福疑甚。迅即飛步追上追至森林内則見一尸赫然倒地。一人形狀荒迫藏躱不迭。察其面目。確係黑人。服式依然警察。頓悟其爲二印捕。逃匿此間。無如從未識面。不辨是否。因效印度土音。在後試呼之曰。四門。汝無恐予等與汝係同一族知汝犯事特來援汝者。藏匿何爲耶不意其人。果爲逃捕四門。被福道着。遂將身閃出。操英語問曰。君等何來。何以知余犯事。而來相援。福見其操英語。故作不解。仍效印度土音詰之。四門始不疑乃引與石旁共坐。語之曰。君旣係我同種。料無相害之意。願以予之受愚於人相告福曰好友乎。予豈有相害意請述其詳。四門曰。予與死者波彌勒。曾在瑞拉尼警局當差。於此處認識一人。名曰勃郎克司而立。杯酒往還。亦非一日嗣余奉調至倫敦蹤跡遂疎。昨晚發下愛姆生之尸。令予二人看管。不料至夜二句鐘。忽塲内潛來一人。形狀甚爲詭秘。予方疑爲匪類。欲開鎗警之。其人急摇手旋出鈔票二紙。分贈予二人。引至僻處共語。蓋其人即勃郎克司而立也。允予二人五千余磅重酬。謂棺中人並未死。倘能聽伊行事。除報酬外。並携予二人。遁往外國。可以逍遥無事。余一時利令智昏。允從其請。豈知。行事後。跟隨伊等遁跡至此。住一人家小屋中。忽見伊等交頭聚語。似欲謀害予二人。以圖滅跡。予二人固素諳英語者。即時飛奔逃逸。而伊等一路窮追波彌勒爲其鎗斃。予幸匿身叢草間。得以保全生命。頃見草深處有一雉一免意欲捕以充。飢不料爲君所見。君其能念同族之誼。一援。手相救否。福曰嘻四門君汝其識余爲誰乎。余蓋歇洛克福爾摩斯。攺裝　此。而跴緝汝二人者。然汝母恐。倘能帶領余等。至愛姆生伏匿處。知其捕獲。則汝之罪不但較减。且必有以酬汝之勞。想汝亦甚願也。 
本埠新聞要事 
[外人在寶山購地之交涉]  
　　字林西報云前美國副領事白君在寳山縣屬營有别墅於星期日爲鄉民百人滋閙一節現巳由美總領事與上海道交涉要請二事（一）嚴查此事拘辦閙事首領（二）賠償損失並向白君服禮其照會内并謂如美國僑民寓居上海附近租界之外華官若不能善爲保護則本領事自有保護之策云云聞此次爭端之起原因甚長本報昨派代表往謁白君茲將白君所述情形照錄如下 
　　余於寳山縣屬購地一方計三畝九分九釐六毫曾於一千九百年西九月在美總領事署註册遂營造屋宇一所該屋坐落北四川路一百五十二號屋後有墳墓數處偏西又厝有屍棺數具余即商請寳山縣淮余圈入所購之地内該縣亦即許可謂如此始能阻止鄉民停厝屍棺云云圈人之後不料鄉民仍有破籬而人置放屍棺且孩棺尤多余遂函商寳山縣能否禁止鄉民不再將棺木置人圈地内或余另購一地與之交換遷柩等費由余照付其時余所購之地周圍皆巳塡高惟留該地尙未塡就溝澮縱横汅水淤積蚊虻充斥大與衞生有礙故余急思塡平該地業經現任寳山縣准予購地互易余遂向宇眞廟購定一地即將余園後之地塡平加高並買棺三百具將該地骨殖移至彼處此两月前事也經營將定忽接寳山縣來函阻止遷移謂前次未將此事實情見告故所准之事即須註銷云云余思該縣所以忽有此舉動者諒由各村董事威逼將與爲難所致且該縣於其地或不免有所賄賂故也 
　　寳山縣即將此事電禀江督僅謂有外人在該縣掘墓移骨並未提及允准二字此事在華人視爲莫大之舉故江督卽電命上海道轉請美總領事查明是否業巳停遷總領事接函親來查勘余即以寳山縣允准之函呈請察閱是以丹君並未有責備之言並函致上海道謂此事當由余與寳山縣調停辦理余遂邀請華友某君赴寳山縣署催訂辦法或在該地築一圍墻免再有新柩置入或准余以地互易或將該地以合宜之價售余或地主不願出售則余將南首之路割售一部分俾水道得有出路蓋南首之路爲馬丁君與余等數人所建之私路也 
　　未幾有董事两人來余宅謂若欲彼等售賣該地須出地價銀八千两否則擬將移出之柩重行葬入該地與余南首之路相連不過一畝而乃索此鉅價其居奇之心巳可想見余即對之曰請重行葬人可也两董事乃退余此後仍以善詞函商寳山縣（此書爲前星期日所發）不意本星期日晨間有鄉民百人驟來鋤蹋余地並於余地南首一帶挖掘深溝將他處棺木運來埋置其中且將泥土塞余園門阻余出路復在余地四圍埋置棺木園中樹蔬盡遭伐毁後又往傅地保到塲以地保遲到即羣向痛毆并命該地保築造一路通人該地以與私路聨接該地保約需用去洋三十元余復請寳山縣來丈量該處基地及余地址以證明余並未於八年前事購之地外多占分寸更請地主延一不關此事之公正人估定地價聽余購買與否乃迄今未得回覆此次之禍並非全欲與余爲難蓋其中有某地痞與爲余塡地之人懷有私恨之故該地痞曾向某董事二人曰此處乃一極好之地可使外國人購買云云故余急欲將該地丈量明白也今美總領事巳照會滬道而巡捕房總巡亦巳派一外國偵探來此 
 
 

Page 19

 
 
詢問滋閙情形矣 
[札催解還勦梟經費]  
　　蘇藩瑞方伯辦理江浙勦梟一切經費除由各處陸續解用外尙有司庫籌墊各欵未據解還現因須辦報銷立待歸欵故於日前禀請江督端午帥迅飭滬關將應解庫銀十萬两及鎭江關應解庫銀五萬两務於日内解司　墊現午帥巳分札滬鎭两關如數解司歸墊矣 
[哨長緝匪不力獲咎]  
　　駐防華涇鎭吳淞巡防隊四營左哨哨長季湘亭前因查有梟匪船只停泊該鎭當即往拿業巳脫逃祗獲匪船二艘並鎗械贓物等件禀呈該營統領徐太守嘉霔轉咨滬道蔡觀察據情禀請督撫憲示遵在案茲悉江督端午帥以該哨長率兵往拿先爲該匪等聞風遠颺以致全無一獲其辦事之不能機密妥速巳可概見雖無縱逸情弊究屬有忝厥職且所獲匪船等件尤敢支吾不繳殊屬膽大妄爲僅記大過二次尙覺寛縱應即撤差仍著留營協緝逸犯務期迅速破獲以贖前愆倘再玩延定予嚴辦所有起獲匪船贓物等件即由該道一併解交瑞藩司彚同變價充公具報業經批飭滬道移會吳淞巡防隊統領徐太守迅將所獲匪船鎗械贓物等件一併解請蘇藩司瑞方伯查收變價充公呈報 
[知照烟間遵限閉歇]  
　　租界實行禁煙由中西各紳商用拈鬮法分别限閉在案其拈著各烟館第一期定於華六月初三日即西歷七月五號閉歇茲英美工部局恐届期觀望昨日特派中西收捐司事至應閉各烟間挨户知照預備届時閉歇不得延玩 
[製造局防患未然]  
　　金陵製造局因工匠不愼於上月下旬轟斃多命兹江督端午帥恐各局廠工匠覆蹈前轍特於日前分行寗蘇軍械局及上海製造局傅諭各工匠嗣後凡遇搬運鎗械及藥性炸裂之品務須格外留心切勿輕忽以防不測 
瑣事城内 
[控奸商假冐牌號]  
　　許卓如鹿生厚生弟兄控奚曉耕冐牌一案前晚由縣尊李大令訊質許等同供有祖遣鼎茂布牌租與寅餘布莊詎奚曉耕在閘北以次布冐印鼎茂牌號混售北省上月二十八夜報請警局派巡士同往查獲仿單惟印板圖章巳被藏匿楊午田供在奚處爲夥奚供前年曾租許姓鼎茂布牌查獲之布係屬售存大令判奚收押着將即板圖章交出再訊 
[欺寡婦盜賣地皮]  
　　寡婦盛汪氏控稱故夫于咸豐初年受抵吳略堂基地單契後向唐姓轉抵洋三百二十元今被董昭福盜賣于王姓一案昨日奉大令提集中保人等訊明董無契據盜賣屬實判董交差著將王姓所造房屋拆去地交唐姓管業 
[錢債]  
　　孫叔明向余李氏借得方單向張姓抵銀一千五百两有同昌典當圖章作保久不回贖今由張姓遣丁張福控奉李大令提訊判孫收押限半月回贖楊星喬將堂嫂楊吳氏出抵方單冐贖抵于陳端岩一案亦奉李大令訊明判星喬管押着贖單清理 
[提犯]  
　　浦東塘工善後局查得英册五千六百七十二號契地調換公路有賈順和私立僞據揑造巳故之人曾經函致縣署飭提地保傅慶濤訊押繼又提到包明卿収押判補提賈姓等在案昨日原差金昇巳將賈安金提到禀知李大令諭飭看管候訊 
[道批]  
　　李　丞禀批禀悉前以李故員國祿身後蕭條歸襯爲難經本道許購船票相助無非爲體恤寒僚遂其首邱之願今該故員家屬嫌附輪周折擬裝民船一直赴湖等語查輪船赴湖比民船赴湘利便何止十倍今舍易就難舍近就遠殊屬不近人情顯有别情所請優加賻卹未便照准此飭 
[榜示]  
　　昨日一路一區巡警分局遊正巡官易副巡官將四月份巡長巡警功過賞罰及犯案罰款榜示摘登於下巡長杜海山等四人每名賞洋一元巡警李海藩等三人每名罰洋二角又施生發等九案共罰洋二十元零六角 
[官事]  
　　江常巡防營會計官黄雋江蘇試用府經歷魯垣雲南分缺選用州判景其湘昨均到道禀見巡警總局警法科裁判課員孫濤清禀銷病假 
南市 
[留女子不懷好意]  
　　傭婦朱詹氐之女阿大年十九歲近被朱李氏誘往留宿扭控到案孫明府判阿大戒責一百下交母約束朱李氐戒責五十下具結不准再留 
[辦押遷貼回裝修]  
　　采菽堂司事張金清控房客陳龍桂欠租霸房請爲押遷由孫明府提訊判貼還裝修十五元限陳月底遷出 
[遷竹木料]  
　　總工程局據縣尊移請將浦江岸邊竹木各料一律遷去當經分别查明現擬在各碼頭加釘椿木横以木板椿外一概不准堆料業巳分别諭遵並飭匠釘椿 
[又獲两强盜]  
　　盜匪陳五劉學春由區探在蘇拿獲解回總工程局巳紀昨報昨日由孫明府訊供屬實判解送上海縣歸案訊究 
[又一追悼會]  
　　滬南商會分所十八日借豆市采菽堂爲曾少卿觀察開追悼會到者四五百人二時開會先由議長王一亨君報告開會事由衆行一鞫躬禮旋由干湘春君宣布曾公行狀林景周君讀誄詞並由林景周葉惠鈞吳畹九蘇筠書沈曼雲諸君相繼演說聞者感動五時閉會 
英租界 
[四百元難爲鴇婦]  
　　王永田控吳叙生張宗氐徐阿和串拐伊女月英一案昨日由探將月英查獲解訊據供被瞽人徐阿和僞稱母舅押與迎春坊鴇婦金王氏李朱氐王張氏妓院爲娼訊之三氏供稱共出洋四百元由周姓出據求鑒中西官會商之下以金王氐李朱氐王張氏不應買良爲娼判各押女所二月吳叙生張宗氐徐阿和押候下禮拜一核辦月英暫交濟良所帶回 
[五百元保出火頭]  
　　漢口路四十三號仁記永綢緞號夥蔡　生因失火訊押在案昨由號主吳小舫代蔡延律師到堂求保官以勘得情節可欵不准旋據律師聲明願存洋銀作保著存捕房洋五百元暫行保釋 
[做繭子不交被控]  
　　日商松村洋行延村上律師控永興洋行買辦程松卿定購繭子不交一案昨奉襄讞王大令與日副領事鍾君會訊村律師稱松村洋行向該被告定繭四十担祗交十九担請追買之程松卿供詞推卸判程還原告定銀二百十两違干未便 
[定麵粉不出有因]  
　　鎭昌隆號主張美堂阜昌號主李星東均向丹商和平洋行定購麵粉不出被控到廨昨奉讞員寳大令與英巴副領事會訊原告延担文律師譯訴前情訊之張李二人同供去冬向該行訂立合同定購麵粉五萬包往出祗有九千包分派不開是以未出中西官判張李合繳銀五千两　歸原告自賣應虧若干再行核　 
[女子因貧軋姘頭]  
　南潯婦人沈張氐寄居偷鷄橋附近嚴王氏家包探以其形跡可疑昨解公堂請究沈張氐供夫名沈阿福現在南潯因貧來滬寄居王氐家内該氐囑令與人姘識不愿是實訊之嚴王氐供詞含混判沈張氐暫留濟良所候伊夫到案再核嚴王氐姑念年老斥釋 
[男子因貧尋死路]  
　　周言生投浦圖盡由捕見而救起昨解公堂周供南匯人年二十九歲貧病交迫忿極投河判送棲流所醫治 
[工價不增反受枷押]  
　　義園公所董事延侯魯公律師控江北流氓殷小連張小三張居興等霸工加價一案昨奉公堂研訊侯律師稱殷等覇衆停工勒加工洋不允復遍貼匿名揭帖煽惑工人請究訊之殷等均不承 
 
 

Page 20

 
 
認判各枷一禮拜再押十天 
[拉客不著倒要罰洋]  
　　雉妓周四寳蔡楊氏在馬路拉客昨晨由探傅至公堂判各罰洋五元 
[搶物屬實]  
　　婦人梁陳氐控王阿二陳阿毛搶取銀挖耳一案復訊屬實判王押六禮拜陳押两禮拜 
[竊洋無憑]  
　　黄浦路十二號西人控西崽陳阿銀竊取鈔票洋一百六十二元復訊無憑判交保候查 
[騙案]  
　　顧鴻生等控忻炳華騙取白米五十担一案昨解復訊忻供無力繳洋判押候繳洋三百七十五元再核 
[電車肇禍]  
　　昨晚入句餘鐘四十四號電車駛至廣東路復新園酒舘門首將途行之張永亭撞倒碾傷不省人事由三百五十九號華捕將張車送捕房捕頭飭送仁濟醫院醫治聞受傷甚重云 
[瑣案]  
　　過犯王瑞根復入租界圖竊判押捕房三月出境某客棧主控泰安客棧夥陳渭賓冐牌接客判押候提泰安棧主張關亭到案再核蔣桂泉出售攙水牛奶判罰洋七十五元太古洋人控王長根竊取金陵輪上客米一石判押一月 
美租界 
[調戲女子]  
　　侍者陳阿春夏阿慶前晚在楊樹浦路向二女子調戲口角由西捕查見一併拘押候究 
[私開烟舘]  
　　靜遠街二號屋内某粤人開設烟舘並未捐照由探查知禀明捕頭赴公廨請單傅訊 
[建屋違章]  
　　徐順興木作在塘山路建屋查無執照將徐拘入捕房飭令從速領照違干拘罰 
[打架受傷]  
　　吳茂春陳錫林等在黄浦路與王阿蘇互撞扭毆致王受傷由捕拘入捕房判令酌幾養傷費了事 
[串竊煤炭]  
　　梅雨樓陳阿三胡桂生串竊煤炭由探拘押候查 
[收買贓物]  
　　西華得路王阿金収買竊贓毛巾數十打由探查悉赴廨請單傅訊 
法租界 
[濮小紅險遭價賣]  
　　烟妓濮小紅被張桂芳徐春山誘往鄉間繼欲附輪拐往别處價賣小紅察知有異遂不肯同行互相爭閙當由巡捕一併拘案小紅同姊母李張氐投訴前情張徐不認誘拐判押候查辦 
[吳小龍驗實未汚]  
　　吳正通被劉阿連具控誘匿其吳小龍在冢鷄奸奉判小龍發堂驗明訊辦在案茲驗明實無其事劉因敲詐不遂揑詞誣控判枷一月示懲吳開釋小龍仍留善堂寄養 
[弄小賭致傷身頸]  
　　車夫倪子香在王阿三車庽内與王仁川等小賭啓釁互相扭毆致子香身頸等處爲長凳擲傷經巡捕拘究官以始念受傷甚微判仁川押捕房三天阿三從寛開釋 
[被供攀再提餅司]  
　　山東餅店主劉三前被梟匪賈德功在蘇州清鄉局供攀札縣飭提等情巳誌前報昨上海縣李大令仍派原差投廨請將劉交案以便移回質訊聶司馬准即提案交來差帶去 
[乘帶便竊取金戒]  
　　曹金喜至李靜生鐘表店僞買眼鏡乘間竊取鍍金表一枚當被察出拘捕送究曹供在寗波新江橋玉照和衣莊爲夥上月來申不敢犯竊判押候查辦 
[英艦隊抵威海衞]  
　　十八日威海衞電云英國駐華艦隊由海軍副將海特維斯統率巳於今日行抵威海衞現該埠共有戰艦六艘滅魚雷艇五艘 
[高麗日報館訟案]  
　　十八日東京電云高麗日日新聞主筆兼股東裴塞爾君被控後昨在漢城經英國中韓高等裁判所裁判員卜恩君訊問 
[脫國華工近聞]  
　　十八日倫敦電云近脫蘭斯哇在泊内托里京城舉行國會議員塞爾彭君宣稱近華工歇業回國者共有三萬一千一百五十七人土工補人者業巳逾額礦業巳較前進步又電云脫國亞洲工人經人調停後巳有九千零七十二人踴躍註册 
[英國養老議案]  
　　十八日倫敦電云英國議院討論第二次養老議案大藏大臣陸喬治君大加增攺此議案初年不過英金六兆磅長此日進可增至七兆五十萬磅陸君謂目下此數較之比德丹法各國所定之額業巳寛大以上譯字林報 
[俄皇遭險]  
　　十四日倫敦電云俄皇近在某處險遭暗殺 
[美艦隊不遊香港]  
　　香港總督盧茄特接美國國務大臣十二日來電稱美艦隊尅期回國不能復游香港以上譯泰晤士報 
[塔虎脫總統舉定]  
　　十九日倫敦電云美國共和國會今日巳在計茄閣舉行塔虎脫總統一席亦巳舉定彼所主張修攺稅則之主義不離保護本旨并主持羅斯佛之政策 
[英使報告波斯亂事]  
　　十九日倫敦電云波斯京城德黑蘭英國代理公使電稱波京亂事現頗激烈惟並未言及外人生命財産之危險 
[馬其頓問題之延宕]  
　　十九日栢靈電云馬其頓問題進步甚緩大約須俟秋初十京　公使會議後始有結局 
[摩僞王得衆心]  
　　十八日栢靈電云台掰及瑪格瀆各處皆認摩洛哥僞王海連幕飛爲摩國君主以上譯文滙報 
　　京都天寳齋人參鹿茸靈芝野术海狗腎扶陽種子衍慶丸 
　　天下馳名○種子仙丹○靈騐無敵○舖在上海二馬路中市西鼎新里内交易○若服他家藥不靈請來一試虚言欺人罪我惟天 
本草云海狗腎一名腽肭臍其性大爲扶陽養腎養精堅固一切諸虚百損五勞七傷夢遺滑精腰酸骨痛四肢乏力服則立驗本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男壯陽痿不舉舉而不固旣舉未久或精清如水精冷如冰或未交精先洩洩而不射雖年輕損傷體弱之人服之轉弱爲强白髮老翁久服陽足宛如幼年藍田種玉左券可操扶陽種○功效神速此乃本齋獨得秘寳非他家大言欺人毫無實際可比常服補命門益丹田開胃煖脾活絡壯筋培元固本養精烏鬚黑髮轉老還童却病延年多子多壽此丸扶陽種子固十分靈子敢稱第一絶非是誇口矣每料雙料二十两洋三十六元每两二元單料减半○另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣驗壯陽暖腎種子膏每張一元○扶陽第一海狗腎每條洋十元功勝鹿茸十倍遠埠函購託郵政局最妥信局愼防作弊○上海二馬路西鼎新里天寳齋啓 
　　商辦信義儲蓄銀行添招新股廣告 
　　本銀行爲推廣生意挽回我國利權起見添招新股一百萬元每股一百元正不折不扣按年八釐行息半年付息一次以交銀之日起息在各處信義銀行支付其餘擬分紅利充當一切職員應得權利另有章程乞就近取閱可也售股處鎭江二馬路○信義銀行○上海鐵馬路天妃宮○信義銀行○北京前門外長巷下頭條胡同○信義銀行○宜昌二牌樓○信義銀行○漢口河街董家巷○信義銀行○武昌芝麻嶺○信義銀行○湘潭十二總○信義銀行○蕪湖二街○信義銀行○長沙南正街○信義銀行○南昌石路街○信義銀行 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
函件 
[蕪商爲糖捐事上皖撫稟]  
　　爲商困日深糖捐力難承認瀝陳下情乞恩作主事竊查定章白糖正稅每石完銀二錢又半稅每石完銀一錢又蕪湖常關出口稅每石完銀一錢又沿途厘金每包完制錢二百文再加平色小費合計每石徵銀不下六錢赤糖正稅每石完銀一錢二分又法稅每石完銀六分學蕪湖常關出口稅每石完銀七分又沿途釐金每包完制錢二百文再加平色小費合計每石徵銀不下五錢似此稅厘重疊商力巳覺不支本月初六日忽奉沈益齋大令面諭云皖省糖捐開辦在即無論何項糖品每百斤概捐錢八百文以每包一百三十斤計之每糖一包須繳捐錢一千零四十文以錢折銀約在六錢左右沈大令且謂此係仿照漢口糖捐成案辦理商等一聞此諭莫名駭異查漢口籌餉專局糖捐原章洋糖每包八百文結糖每包六百文冰糖每斤十文二十九年三月新章减半抽收洋糖每包四百文結糖每包三百文冰糖每斤五文蜂糖每斤十文川結每桶四百文廣結每包二百四十文迄今仍悉照新章辦理今以沈大令所諭之捐數計之實較漢口多至倍半有奇况漢口無出口關稅又無沿途厘金糖品又有精粗之别且以包計捐不以斤計捐捐數又與正半稅相平等此闤圚所以易於遵從而市面不致牽動也今試問皖省糖捐開辦之後出口關稅沿途釐金能悉數豁免乎如不能免則是一物而五征矣商等恭讀乾隆元年上諭凡落地稅不許額外苛索亦不許重復征收聖德洋洋商等雖至今猶感戴高宗純皇帝厚澤深仁於不置也說者謂東西洋各國砂糖一項與烟酒同列人消耗品類重征無害商等徧查外國稅章祗烟酒两項有專門稅則甚至有值百抽百者以征爲禁之法未聞有施之於糖惟日本因保護土産於進口糖稅取數稍多而究未與煙酒相等盖糖爲五味之一屬滋養料爲人生所必需非若烟酒有戕伐身體之害所可比擬如必以糖爲消耗品則是布帛菽粟何一非消耗品乎或又謂捐出於商商出於民爲人代輸何庸計較殊不知捐稅重則成本大成本大則消數微此必然之理也且今日之民實有不能多取之勢米珠薪桂十室九空即中人之家亦時形竭蹶直接之稅巳負累甚重間接之稅必避而不來如此則商首受其困商受其困則捐數日减是商與捐必並受其困商等庸愚未識此理當焉否也總之蕪湖一埠以近日情形而論實有外强中乾之勢舗捐外又有房捐房捐之外更有所謂巡警捐巡警捐之外復有各種公益捐近聞印花稅紙巳將實行盖無一不取之於商即無一不取之於民商力幾何民力幾何而堪再負重累乎商等明知本省舉辦新政需欵甚殷無如皖省之糖稅厘素重絲亳未便加增惟有籲懇大帥大公祖大人俯念商艱别籌良法俾商清不擾而新政可行則大局幸甚商界幸甚無任急切待命之至謹禀 
[海州會員丁錫福致江蘇敎育總會函]  
　　敝州城内僅一中學堂久在洞鑒之中其有小學堂去年冬徐君子山來海調查始也嗣後風氣漸開各鎭小學堂以次成立今夏徐君復來益以提倡學務爲巳任故於前月十三日抵州之初即囑敎育會廣發傅單關白各鎭定於二十二日開談話會提議蒙小學一切事宜言訖便赴两縣調查不二日聞中學堂監督盧殿虎辭職聞學生電控敎育會有心破壞希圖肥巳等語提學憲飭州詳復學生又在州署禀控敎育會結黨營私破壞中學内有福陰謀監督去秋徐視學報告種種不實之譚皆福之誤云云捉影捕風令人駭異夫徐君膺視學之選調查自有主權何能聽同學之言而爲非理之挑撥福雖不才然於行檢上稍知自愛尙爲學界所公認今乃謀充監督浼及良朋眞狗　小食其餘尙齒於學界乎且福薄有田産非沾沾爲衣食之謀者現又襄理北鹺校務兼任敎科不能舍此就彼亦明矣名譽者第二之生命敗人名譽與戕人生命同苟非木石性成孰能甘此誣衊也顧福遭此誣衊蓋亦非無故焉去歲與張君福年在提學署公上條陳學務一禀内有節省經費一條略言學堂寄宿生均宜酌貼膳費唯極貧劬學之生始由堂中補助即以中學堂論同一本籍人可以新班收膳費而舊班獨否若遵守部章使舊班四十餘人一例納費堂每年可省一千數百元以此設立蒙小學堂可得四五處彼此相較所成就者孰多迭經提學憲飭州施行而盧監督堅持不可所以盧得學生之歡心在此學生所以銜福亦在此至三月二十九日爲等等小學堂問題開臨時會城中敬一奎文两小學當塲報告經費無措勢難久支求會中設法維持經會員邵君冶田提議擬請中學堂擬欵補助即以两校爲中學之附旋因州侯未允遂寢未嘗他有所議也而豈知中學堂鞏固利權即此巳切齒乎如控禀言盧君旣二月二十八日會員破壞灰心似當於是日辭職否則待至暑假而後亂亦無不可何以不先不後獨於徐君抵州時發電意者該堂缺點甚多畏人指摘故爲此先發制人之舉耶總之個人之名譽不足惜所可惜者敝州僻處海隅風氣久塞前因强派學捐之故外鎭富紳如宣健三杜爾康等皆避地遠遷而薄有田畆無力遷徒之家旣擾於捐復擾於經催捐欵之差委因此讐視學堂以子弟負笈爲大戒（前月敎育會派員到西鄉調查私塾該處聞會員至相顧失色以爲又催學捐生徒皆散去經會員演說再三人心始定固由風氣未開而學捐足生學界阻力亦可知矣）今之中學堂又生出無情無理之風潮起而與敎育會爲敵勢必解散敎育會俾各事皆由中學堂監督主持毋許他人干預而後快嗚呼敎育會者一郡敎育之基本也學堂僅居敎育一部分中學堂又居學堂一部分無敎育會則學務提倡何人無小學堂則中校生徒安出首立中學堂旣失計於先讐視敎育會又未熟思於後此風外聞得不貽通人笑乎（未完） 
 
 
 

Page 27

 
 
   
 
 

Page 28

 
 
   
 
