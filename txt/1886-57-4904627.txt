# 1886 - 57 - 4904627

 

Page 1

 
 
[點石齋叢畵出售]  
　　本齋向有叢畫之刻久己風行海内爲賞鑒或所稱許今主人又得時下名手筆墨若干種不自私秘願公同好故將初印中之未蓋愜意者節去三四成而增入之較諸初印本益覺盡美盡善遺憾毫無凡所謂山水人物翎毛花卉各以類聚鄰爲十卷分裝八本外加紅木夾做定價一元准子即日出興諸君有争先快覩者乎請向南北申昌購取可也此佈 
[六十八號畵報出售] [  申報舘主人啓]  
第一樓茶室當四馬路之衝對門間壁皆妓舘初九夜三點鐘遭回禄時妓與客聞警起身倉皇奔避其最近之定安里中益覺披衣不阪情形尤爲孤狽特圖之以告冶遊者之切宜自愛准於二十六日出售仍送淞隠漫録圖説一則附於畵報之末此布 
[祝壽説]  
　　洪範九五福以壽用先詩經之言祝壽者上下皆宜稱彼兕觥萬壽無疆此臣下之祝君上也君曰卜爾萬壽無疆此君上之祝臣下也古人質樸即萬壽二字亦爲頌禱之通稱未嘗專指天子今則儀文繁縟踵事增華奕而弁兮亦啓籌益之屋多爲貴者争飛桃熟之觴是亦不可以己乎偶有感觸不禁泚筆書之耄耋之祝壽宜也五十杖於家六十杖於鄉遞至於杖國杖朝貳膳常珍朝廷於養老之典寵賚優加况乎小子後生歸然景仰不啻靈光魯殿於其懸弧之日番精鞠鹿藉以抒祝哽祝噎之微忱則太椿之算歴八千作地行仙而不老内府之餐頒十七視天隨子而猶榮齒德俱尊趕承恐後此人生不易逢之事在稱祝爲不可少之文彼未至耄耋何爲者父母之祝壽宜也顧復深恩昊天罔極迨子能成立二老之精力半就衰頽幸而蘭絜陔南萱榮堂北效萊衣而戯舞俾梁案之增歡樂事天倫何修得此然必設音樂召親朋徒飾觀瞻轉漓眞實使身受者嫌其煩擾旁觀有識猶或非之不若加一觴勸一膳太和景象正在家庭彼非爲父母何爲者富貴之祝壽宜也坐擁多金咄嗟立辦偶以庚寅之誣徵兹甲子之生不過於熱閙塲中愈形熱閙漿酒霍肉點綴豪華若身歴仕途一清如水平日無較以苞苴進者惟於嶽降崧生之日門生故吏稍伸芹獻略表葵忱一燭屏當亦無從推却南垣星朗鶯遷而位列三台東閣筵開燕賀而歡臚四境躋彼公堂之句著在豳風彼去嘗富貴何爲者至於學士文人二三知己侑祈年之爵賡上壽之詩觴詠留連更相唱和鶴南飛一曲不使髯仙專美於前歐陽子自署醉翁元次山忽稱漫叟雅人深致百年三萬六千日正不妨歡樂幾塲特無如田舍奴賣菜傭且紛紛則傚何然在生而壽猶可言也無解于世俗之所謂冥壽者墓門有棘猶稱松栢之年朽骨己寒尚設笙歌之宴或僧或道以唪經禮懺爲孝思戚串交游居然登門拜祝無非以佳肴旨酒爲一日醉飽之資耳此等陋習似宜停止非徒可以節糜費亡于禮者之禮何必尤而效之哉昔顧亭林先生與友人辭祝書云竊惟生日之禮古人所無小弁之逐子始説我辰哀郢之兹臣乃言初度故再明皇以劬勞之訓垂泣以對羣臣而近時孫退谷張蕢山著論欲廢此禮彼居常處順者酒且辭之况鄙人生丁不造情事異人流離四方榆存視皇若前史王華王肅陸襄虞荔王慧龍之倫便當終身布衣疏食不聽音樂不參喜事即不能然而又以此日接朋友之觴炫世俗之目豈不于我心有戚戚乎玩其詞旨雖以家國變遷中懷悱惟有難於明言者是以如此云云然壽之不必祝則固可知矣邇者去臘彭宫保旌麾蒞滬正值七旬大誕宫保一概堅益不受慶賀清節高風彌令人仰泰山北斗焉又署蘇臬憲朱竹石廉訪之太夫人曾染微何廉訪親侍湯藥兩次告假就己康健如常亦值七旬華誕方擬捧婦乙之觚晉母丁之斝太夫人堅不受賀廉訪遂謹遵慈訓鈴轅外届期無車馬喧太夫人之險德朱廉訪之摯情二者皆可以爲法乃世之輕言祝壽者此此皆張其眞爲祝壽乎抑志不在於祝壽而以祝壽塗人耳目乎 
[本館接奉電者]  
　　昨晚七點鐘逾十五分時本舘派駐京都試訪事友人由電飛傅本月二十八日諭旨二道敬謹譯登○正月二十八日奉旨江南織造着廣英去欽此同日奉旨廂紅旗滿洲副都統着巴克坦布調補正白旗漢軍副都統着清安補授欽此 
[赶造軍裝]  
　　日本製造軍火急迫異常云云前己列入報端兹得外洋來信云日本前託英國某船廠製造兵艦多艘刻己將次告竣其船甚爲迅速每一點鐘可行十九个諾脱且又託英國代造水雷船三十八艘工程亦須赶緊俟造成之日拆開建往再行鬥笋日本之整頃武備如此誠不知其命意所在也 
[西員己來]  
　　大西洋欽差將即來滬等情己從西報譯登昨午十二點鐘時欽差己坐日本公司船來滬以虹口禮查客寓爲行轅聞小住數天即須回澳門云 
[税司將回]  
　　本埠法字報謂總祝務司赫德君行將回國云云不知爲何事也 
[續勸塤輪]  
　　厦門海防捐輪曾經署厦防廰丁訒臣司馬會同税厘提調曹芷沅司馬設局榕林捐集洋銀三萬餘元旋於去冬停收撤局大憲以未據里明數目復委傅節之太守至厦專辦厦門漳州兩處捐輸暫借玉屏書院關局委張吴兩二尹分赴馬巷金門等鄉勸辦至新正人日太守親往漳州設局而仍以厦門之局責之厦防廰及税厘提調十八日新任厦防廰唐蓉石司馬寳鑑會同提調委員鄧少雲别駕錫璠在税厘總局筵請富商紳士到局勸捐各紳商難却其情均經首肯云 
[火城肇禍]  
　　正月十七日厦門靈應殿前施放烟火十數架往觀者以千計殿前有萬春堂藥店屋頂鋪以磗坪無頼十餘人猱升閒看有陳慶餘者少年喜事偕陳碗倌亦在其列手持自製火藥球兩个内藏火箭火鼠等物迨烟火放畢游人漸歸車水馬龍喧闐擠擁陳潛將水珠然着抛向人叢一時紅燄狂飛黑煙亂滾火珠之毯滿地燔燒有被火星燒破衣裾者有被火點灼傷肌肉者甚或燔及鬢髮無異孫大聖之過火燄山而且火鴉四飛火牛猛突致婦女壅簪遺珥鬢亂釵横山崩地裂之餘驀聞婉轉嬌咅喚行不得也哥哥恨不能插翅飛來援之以出有金某之子驀被燒傷眼角金係海防局司事查知火珠在藥店屋頂放下即向藥店根查始追出陳劉二人劉畏陳勢燄不敢言明自願備燈彩檳榔戯劇向金姓服禮並認償醫藥之資事始得寢 
 
 

Page 2

 
 
[一落千丈]  
　　杭垣某公子於十九日雪霽後命輿作吴山之遊蓋連朝嚴寒剌骨滴水成氷日坐重簾煖室中圍爐酌酒意致索然因思登吴山絶頂一覽雪景豈非極生平之大觀哉公子風帽重裘殊有王子猷訪戴光景筍輿登山行路極滑公子曰我非新婦何用閉置車中下帷端坐殊令人氣闕欲死即命啓簾下輿徒步而行輿夫舁空轎前導公子隨後緩步得以左顧右盼極遊目騁懷之樂因思萬家樓閣十里人烟非置身千仞之嶺不足拓一時眼界遂由城隍廟之坡陀而上欲窮千里更上一層不意滿山積雪均己氷凍人行冰上極難舉足兼以公子脚力己盡風吹即倒方擬至山頂憩息而心在眺望偶一失足遂從山坡隊下而下面皆係積雪凍定極堅極滑仍隨勢直滾而下直至山脚下平地而止幸满山皆雪人從雪中滖下尚不致有折肱損臂等傷公子驚魂失魄極聲呼救而輿夫在前緩行偶一回顧公子己不見寫聲呼喚又不見應輿夫驚慌失措急奔至山頂四面下視方見雪中痕跡急沿山坡而下且呼且奔迨至半山始聞公子聲喚亟趨視之則僵臥積雪之不中能起立矣幸身無損傷不過受一番虚驚然乘興而來者正不僅敗興而返矣 
[圃拜誌盛]  
　　杭垣之皖江賓館適在柴垜薦橋之中横亘里許重樓廣厦峻宇雕墻以視楚南兩廣諸會舘有過之無不及也是月十六日爲新正圑拜之期凡皖籍之杭者無論文武尊卑現任候補者皆與焉是日席中推劉仲帥爲首而孫廉訪次之一時車馬盈門衣冠列坐聨故鄉之誼臚新歲之觀濟濟蹌蹌頗極一時之盛 
[祝融肆虐]  
　　金陵自月初雪霽以後火患頻聞近有自石頭城下貽我雙魚者言二十一晚五點鐘時下浮橋堍翟姓家失愼焚去房屋二間事後訪悉因烟囱積塞火烈上騰所致其子婦産未彌月當經多人救出小孩亦獲無恙惟被災之家俗例當露宿三日藉以袚除不祥翟姓未能免俗亦搭席棚於火塲左側産婦棲止其中連日寒氣砭人尖風剌骨誠有不堪其苦者後例之無謂皆此類也次晚六點鐘兩處火警一爲邊營萬壽宫是夕住持僧明德赴檀越家作道塲只留一道人守門寺門之燈忽然燃灼遂致燎原一彈指間佛殿禪房都歸劫火倘老僧月下歸來眞所謂四大皆空更無坐處也左隣蔣攸亭機作頗稱小康不逞之徒意欲乘火搶劫幸保甲局近在咫尺派勇彈壓不至遺失物件一爲上浮橋下塘陳姓家因晚炊遺火焚去矯屋兩間 
[甯波試事]  
　　浙江瞿子久大宗師聞己行文到甯定於二月初十日取齊故胡太守己懸牌定於正月二十七日開考象山縣童生鄞縣程邑尊亦定於是日開考武童無如日來雨雪交加小校塲之馬道泥濘不堪故須另改日期也 
[甯郡天時]  
　　甯波於十五日大雪如是者三晝夜至十九日天方晴霽二十三日下午積雪尚未消盡又見祥靈亂舞至次早而止旋即雲散日出二十五夜又大雨滂沱徹夙不止若不急放晴曦恐春花有碍也 
[舟中命案]  
　　漢𦤑橋口李二方船行碼頭案爲南陽襄陽各船聚泊之處船有包梢開梢之分人咸以牌子船呼之中艙例居客人家屬則就舵尾雞棲焉包梢聲價略高船身亦較闊雖與粤省六篷有異然亦以梢婆之妍醜定雇值之低昻客苟不吝腰纏恣情揮霍則食於斯宿於斯水雲漭漾之中儘可鴛鴦比翼誠哉銷金之窟不在秦樓楚舘碧榭朱簾也襄河著名牌子船首推甘氏姊妹花盈盈嬝嬝幾令人一見魂消而尤以一枝花爲此中翹楚花年十五六豐肌麗質流利端莊秀外慧中善伺人意好事者皆譽爲一顆如意珠去歳之杪有客雇之來漢客不知爲誰氏子亦不知其操何業惟帶現錢數百貫零貨箱籠而己既抵埠適值新年栢酒桃符盡人行樂客但默坐艙内並不登岸間遊一日有仁義司差役混名臭虱者與某佐難門役兩人至該船與船婦嬉笑旋即彳亍而歸至初三晚客突被人謀害將屍抛擲江心流至晴川閣前有划夫見之投報敦本善堂請爲收殮堂中察得該屍頭顱及手皆被刃傷甚重不敢殮埋呈報漢陽縣署縣尊正在派差訪緝而砲船管帶羅君己探知屍係甘氏船中抛下立將該船扣住拘獲男婦夥伴諸人又將甲乙兩差拿獲一併送至漢陽惟臭虱則知事不諧早己遠颺無跡至邇日始得被拘想一經到官當無難水落石出也 
[都門紀要]  
　　神機營王大臣擬於八旂驍騎營抽調兵丁更番教練奏派廂黃旗滿洲副都統文統制琇廂紅旗漢軍副都統恩統制佑鑲紅旗漢軍副都統色統制普徵額左翼前鋒德統領福爲專操大臣管帶訓練各兵擇地勢寛敝之處令此項練兵駐紥每届半年抽換一次俾該兵壹志專心演練各技久則自成勁旅並可節省經費云○神機營奏令八旗於閒散養育兵及並無各項差操之領催馬甲中擇其年富力强並無嗜好之人每旗滿洲抽調一百五十名蒙古抽調七十五名漢軍抽調七十五名歸於一處訓練○十處練兵自賞還全餉後奉文將槍兵公費裁撤鑲藍旗護軍營槍兵隊長富倫布瑞崑與印務護軍參領慶安伊思渾布籌商此項抬鎗鳥鎗練兵既將公費裁撤仍須照常操練總宜籌給津貼免致枵腹從公擬自本年二月起所有本營額設弁兵一千九百餘名每分每月扣下餉銀五分爲此項槍兵津貼之需○本年二月杪皇上啓鑾祗謁東陵神機營擬將所部震字威遠開花馬炮隊内滿洲火器營馬隊外火器營馬隊健字威遠洋槍步隊利字威遠洋槍步隊奏請隨○駕護衛云○前報紀正月初十日紫光閣筵宴外藩兹悉入宴者爲朝鮮正使官一員副使官六員經禮部内務府帶領入宴蒙古王貝勒公十二員台吉塔布囊四員活佛大喇嘛九員經理藩院帶領入宴皇上於己正二刻至紫光閣宴畢出福華門進承光右門至北海乘坐氷槎駛赴南海賞玩畢仍回北海春雨霖塘用晚膳然後出陟出門進神武門還宫○鑾儀衛出有滿漢整儀尉八缺咨取各項人員云云己列前報兹聞伯王等諭令鑾儀衞理懸整儀尉缺赶緊行催親軍營上虞備用處前鋒營護軍營八旗三山各衙門務須迅即將保送人員咨送到衛以便彚齊於正月内奏○派揀選以備二月間隨駕前往東陵○兵部行文各衙門本年二月二十七日皇上恭奉皇太后祗詣東陵所有各項行圍應需駝馬暨駝馬折價援照道光年間行圍成案核對數目咨覆本部以備查核是否相符再行辦理○西直門城樓年久摧殘瓦木零落日前某甲扒上樓頭縋繩城下令羽黨三十餘人猱升而上拆毁木料售賣分肥營弁見之帶兵掩至緝拿獲甲及甲羽黨數人餘衆鼠竄氣蹤旋將各犯連贓解赴本管衙門詳交步軍統領衙門微辦○連日係齋戒忌辰之期皇太后於散朝後前赴甯壽豈至戌亥之交始行返駕神武門因内務府各項辦差人常川出入至三更時始掩閉○客歲搶掠户部俸餉處書吏之劉陸徐丁四犯刻經刑部定以流罪於新正初浣解交大興縣辦理丁姓一犯旋在獄染病經該縣詳報刑部暫緩起解其餘三犯己派差投起解矣○前報紀己故内務府大臣俊啓住屋奉旨入宫一事皇太后旋將此屋賜與公爵照祥居住己於新正移寓其中矣○新正初五日天未大明前門外煤市街元豐錢店主人孫某親赴中正司署請發封條將店封錮居民聞而駭然茫無頭緒嗣悉該店向與吏部開設等科經承書吏往來客處墊辦諸科用欵多至一萬數千金年終無從索取以致十分掣肘不得己而請封孫旋投司署收禁云 
[序帥蒞申]  
　　升任湖北巡撫譚序初中丞由蘇起程來滬附輪北上等因己列前報昨日午後提右營陳叅戎松海防廰劉司馬上海縣莫邑尊英法讞員羅翁兩太守製造局聶蔡兩總辦松滬厘捐局蘇督辦江浙兩海運局總辦委員咸在英界觀音閣碼頭伺候不多時縣署馬快 
 
 

Page 3

 
 
報稱憲舟己抵羽嫟墩至三點鐘時又報稱憲舟係大號滿江紅用小火船帶駛過新閘小泊垃圾碼頭北首繅絲機門前文武各員急往迎迓序帥一一命之入旋遺家丁至道署請邵觀察詣舟次昭談洎家丁至署觀察己排道出轅隨即至船接見莫邑尊以序帥坐船過大不克過橋因預備蒲鞋頭船請序帥換坐以便駛往小東門外招商局金利源碼頭登海晏輪船於今日啓輪往北云 
[恭迎憲節]  
　　代理蘇松太道湯小秋觀察由金陵乘測海兵船來滬滬上印委各官均至金利源碼頭伺候撫標漓軍營勇及提右營兵小隊亦在江岸伺候及下午四點半鐘接吴淞信知湯觀察己抵淞口小駐今日即可到滬昨報云己扺滬乃傅者之誤也 
[古滬瑣談]  
　　英美兩界定章凡路斃及醫院病斃之屍查無家屬者概由地保投報保安堂備棺成殮前日有人在虹口同仁醫院病斃當經三圖地保錢金和報請該堂給發棺木堂中司事以邇來領棺者過多堂中經費無出且公堂罰欵往往撥充醫院及棲流公所經費從未撥及本堂遂不肯給地保無奈另從他處領得棺木成殮瘞埋一面具情呈訴英會審公廨請示○英界香粉弄中橋寓之甯人嚴銀福年逾花甲素患瘋癲往往彳亍街坊無端滋事由捕拘獲飭交家屬領回己非一次前日嚴又在路胡閙被捕拘拿送案羅太守命押候訊供發落值日差送至押所向嚴曰爾將就木矣時常滋事累我拐腹當差清夜捫心安乎否乎嚴曰我時來打官司正爲調劑爾儕起見爾儔專門擇人而噬何致枵腹當差耶差聞而然旁有人笑以鼻曰臣叔不癡 
[擲石被拘]  
　　昨日法捕房拘獲一人據稱其人在途見捕遽行擲石該捕初見其有醉熊知其從麴秀才遊不之理嗣因其人擲石不止遂即拘進捕房捕頭着暫押候解公堂發落 
[棧夥争毆]  
　　上海各輪船因北河業己開凍定期展輪北上所有赴津客商寓於各客棧者大半收拾行裝由棧中人擇定船隻兼定艙位昨晨有吉星公棧之跑馬頭人某甲與中和棧之出店某乙各送行李至太古公司之武昌輪船兩下忽因争奪艙位致在碼頭上争扭有固結不解之勢俄而甲之衣被乙扯破片片作蝴蝶舞正在緊急時適巡街捕至將兩人拘進捕房捕頭着暫押聞少頃即行釋放云 
[研訊諭]  
　　姚大寳控咸　　糾黨　錫山等將妻陸氏搶掠出阻被毆及莫邑尊撼訊各情前己次第筆之于報昨午邑尊升堂覆訊姚傷勢未痊不能投案陸福堂供稱小的姪媳陸李氏夫故無嗣祗有一女該氏旋與同村唐關慶有私迨女長大亦被唐奸佔爾時小的不認坐視來案具禀蒙黎前憲斷令小的將該女好爲擇配至去冬由張金發陸子廉作伐配與姚大寳爲妻旋於十二月十六日完姻並未許配與唐不料李氏竟唆令唐糾人强搶叩求明察可也陸張兩媒同供我等確曾監姚作伐但其中轇轕並未深知邑尊着退去飭傅陸李氏至案該氏供稱丈夫在時生有一女前年夫故無依遂由喬硯香爲媒將女許唐爲妻言定過門入贅施於十年二月二十日完婣立有筆據呈電邑尊間據係何　 
人所寫答由喬代書問喬作何事業現在何處可傅到否答稱喬己於去年八月病故矣邑尊詰唐供與李氏略同邑尊謂爾娶李氏之女既有媒証筆據何致强搶答稱去冬女被福堂誘去至今正始逃回小的並不去搶亦無將姚毆傷之事邑尊詰之福堂仍前堅執邑尊謂兩造顯有不實不盡遂着暫行分别交保候飭差查明再行研訊核辦 
[公廨停訊]  
　　昨日英法公廨讞員羅翁兩太守皆因别有要公知照捕房停解一日 
[上海絲業會舘專發電出解山東春賑來啓照登]  
　　東撫憲陳大人鑒今匯上庫平銀一萬兩禀函號信一并函託東海關道方佑民視　 
察排遞如春賑急迫請先塡撥飭知放賑紳士嚴佑之明經等領放上海施善昌正月二十九日己刻拜發○附啓者敝處今日所解山東賑疑係証巨豐莊向新泰厚票號匯庫平票銀五千兩該匯價一零九三又另匯庫平票銀五千兩匯票共庫平銀一萬兩專託招商局海晏輪船帶往烟臺投送關道憲轉遞到東伏念山東災象尚廣春賑需欵甚鉅還求各省諸大善士再發慈念廣種福田以全善舉諒勿以無厭之求見責也臨啓叩禱謹請公鑒 
[奉和原韵呈松堂司馬指正]  
　　小樓逸趣費搜尋卷軸銷閒滌俗襟詩味濃於千日酒樽前高唱八仙吟半生鴻爪留佳話萬里鯨濤寄壯心吾欲抱琴來海上冒將烟雨訪知音[  定生張際淸初草]  
[奉和松堂司馬小樓吟飲圖原韻]  
　　樓何名小費推尋别有民胞物與襟如吸長鯨無量飲復揮神翰縱豪吟捫談傲世饒高韵觴咏傳家愜素心尚許披圖共欣賞傾樽聨句訂知音[  海上遊子豫章煒生氏未訂稿]  
[和小樓主人吟飲圖原韻]  
　　爲慕詩仙海上尋小樓得踐豁幽襟提壺酌酒縱豪飲擊鉢催詩助朗吟四壁琴書饒雅興一簾花月訂知心欲思附驥慚才拙徒立門墻外聽音[  古吳杏生金澄熙未定稿]  
[奉和鴻伯仁兄大人公車北上留别諸同人原韻即請粲政]  
　　餞别臨歧啓菲筵彈冠正好慶華年不辭滄海風濤險要覽皇都景物 
妍手慣造樓應及第才如醫國定能痊陽關漫把驪歌唱紅杏看栽到日邊功名遲速本無心到手何分昔與今經濟久欽才老鍊文章共羡格深沈料將淡墨書黏榜會見泥金報好音衣錦歸來娱愛日萊階佳話説瓊林[  硯鋤陸增壽未題草]  
[乙酉客中除夜感而有作]  
　　三百六旬此夜終天涯有客尚飄蓬不隨俗例求如願且共詞人賦送窮春信五更燒燭候鄉愁萬疉借醅攻年年今夕天倫聚少長爐圍軟火紅爆竹驚魈輒夜喧番風細數盡山礬符書桃版忙千户詩供蕉牕祭一樽燒燭樂同人守歲索逋喜乏客登門只愁馬齒須臾長恐負華年似水湲○守歲萍飄蓬轉役風塵獨對寒燈悵此身未到五更猶是臘恐遲片刻又逢春從容酙酒愁澆旅檢點囊詩歲賀晨今夜漏聲何緩緩天心戀舊故逡巡○元旦試筆桃符旭旦換家家春氣先回潤筆花硯凹氷澌添雨露毫尖墨飽走龍蛇盃餘臘酒留賓醉囊有新詩賀歲華慶會風雲休致問毛錐樂我舊生涯○歲朝春今日方知是令辰東來紫氣喜天申杯斟椒酒人酣邜旛展梅風帝降寅寅時立春凍圃一時舘菜甲華堂萬户進盤辛屠蘇送暖傅纎手塵洗歸來大地春○和種榆山人元旦茶話見贈原韻旭日携詩賀歲來新茶品處勝銜杯陽春惠我將何報恐負陳思七步才○元日試茗於萬花樓口占二絶往來冠履煥然新賀歲兼之又賀春試間此身能換否笑看依舊去年人滿座清風一盞茶放懷不算負年華無邊春色闌千外開遍紅樓姊妹花西湖花隐季長楊槐卿求是草 
[題實菴二叔仁大人悟道圖]  
　　泛梗來思訪故舊知昔人星散如醉如痴公廼健在惠我酒巵一解面交神交卅載於兹我苦紛馳或合或離離合之際藉柬與詩二解暮鐘語罷載瞻圖畫載讀其詞寳籙同價三解下帷十年道悟先天解頤妙語玄之又玄爾我何異勞逸判然然非有我爾胡以傅四解彤也非賢因此識彼彼何人斯問之不語心儀其人未可有二二者非他一而己矣五解○世載仙槎寄海涯從頭週甲數年華漫嗟葭倚無多樹我獨欣將碩果誇○逹人履險且如夷奚事靈符作護持好是如花開四照且教動静各相隨○金沙學步寄詩筒忽忽三年此轉蓬終是墨緣相接引又從圖畫拂春風[  姻姪心柏傅曉彤拜稿]  
 
 

Page 4

 
 
[别後感懷四律録呈高昌寒食生斧正]  
　　憶從昔日整行裝空抱豪情悵夕陽看碧成朱都有韻聞聲對影豈能忘願憑玉杵酬卿意怎奈金風送我航從此鬢絲禪榻畔不堪重説杜秋娘迴溯當年離别情天涯客子陡然驚一腔抑鬱憑誰訴兩字縣思寫不成顔色己隨黃菊瘦夢魂時與白鷗盟三生自是緣由淺到得深侍命亦輕空齋無奈夜遲遲獨對孤燈恨寐時莫遺寒蛩吟淡月怪他洽蝶抱空枝百般往事纏心緒幾許痴情結夢思回首欲言言不得斷腸惟有落花知鏤骨纏綿纏爲卿行行恨恨恨行行且知今目增睢者祗艮當切年舊且降長魂肖胡蝶夢畫樓月落杜鵑聲而今萬事皆非昨回首章臺暗自驚[  瀟洲廂紅旂韻香仙吏求是稿]  
[江督轅門抄]  
　　正月廿一日候補道湯見謝委代理上海道巡檢楊由鏞京來○廿二日廣東知府劉尊廣東來進京署海州州判陳金鍚禀辭○廿三日水雷學堂同文舘教習候補理問沈敦奉松太道邵委赴香港辭 
[浙省撫轅抄]  
　　正月廿二日候補通判李鏡烏鎭專丁晉省禀謝辦留大挑縣江繼曾禀知臬司委接辦望江門外保甲差 
[蘇省撫轅抄]  
　　二十五日孫和鳴上海來即辭赴海運津局差江都縣謝禀辭並謝上屈蒙保卓異俟補直隸州後以知府用江錫珪禀辭赴滬騐收金磗○二十六日從九萬福泰禀知奉委解淮餉赴揚州並解河運經費銀兩赴寳應○二十七日吴縣馬禀辭赴江公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　書懷四章知涇川吴君廣霈韵○不因微利逐蠅頭身世悠悠一葉浮命不如人千日醉飢來驅我四方遊欲鎔鐡硯成長劍好把珊瑚作釣鈎輸與羣公眞袞袞匡時才調運邉籌○頻年槖犩走風塵狐負昂長七尺身猿背不侯誠福薄豬肝累爾見情眞學書學劍從吾好呼馬乎牛任世人幸有深情留一往桃花潭水誦汪倫謂張楚寳學博○未有蛟龍困硯池生成磊落好風姿即今宇宙承平日是我文章報國時尺管自甘留世謗寸心誰識祗天知窮通得失何須問男子當爲天下奇○悲歌斫地幾經年不飲醇醪亦醉仙骨肉死生千里外先君及三弟均没於中州伯兄鹺賈海濱四弟亦遊大梁烟霞契合五湖邊千尋翠竹摇朝露三徑黄花淡夕烟楊意不逢甘冷落丈夫從不受人憐枕琴生和卿氏待正草 
[咏雪]  
　　入望園林景物非顚狂學絮點春衣一般風力分高下仍是花枝有瘦把世味儘從寒裏得氷心必向熱中依好留清清白千秋譽再認蓬萊作上飛關河遷客鬢蕭蕭同是天涯感泊飄入世有心塡缺陷散花無樹不瓊瑶一鞭驢背尋詩隠萬里江山作畵描久負蒼生霖兩望敢遲雲珮出層霄[  石梁后煦和卿稿]  
[上海北巿縣業會舘核奬籌賑公所施少欵經收山東賑捐正月二十六七日第九百十八次清單]  
　　建陽蔴沙鎭高雲巖二尹二十元並經募薩沙鎭洋藥業移冬季酬神韱資番銀四兩油譽各業番銀四兩藥材各業番銀四兩各瓦廠及忠興社泥水各匠同業年規番銀四兩建陽李紹蓮六旬壽誕節移番銀四兩七錢以上共六户銀洋合併交來四十七元○盛朝烺爲友蔡子亭患略血求痊代助二十元黃繼善由珠家角萬松記寄全盛局來十元王藴時求妻顧氏病愈由無錫全盛局來六元太倉繆銜甫求室人患肝疾速痊四元蘇垣不具名雀度歲資三元子丹氏求父病痊錢五千文○烟台三奇居士募交泰亭源號來王裕後堂京平銀二兩誠樸齋監板洋二元葫蘆生减省菜蔬一元○江孚輪船帳房交來程賛記錢十千文以上廿六日○何鳳山爲胞兄碧山九患足疾代求速痊三十元山左王蘇海十元江西張昌平堂十元姚西日省子求雙視延壽合家平安五元江西張蓄經堂保佑姊丈趕速回家四元江西張福泰堂二元錢四百文江蘇無名氏求病痊一元○養吾菴主經募昌字二千七百九十五號册月旦堂三元恆大莊二元王永記震泰鮑蓉記胡祝記四户各一元許崑記七角魏義記陳萬昌袁績卿滋德堂歐恩記胡復記六户各五角韓南記三角天正和銅洋五元由本埠全益號交來○高郵丁鏡齋善士經募第十四次渤海堂一元楊漢儒一元慈濟慒王連喜韓紹湊　常蓮堂四户各錢一千文趙手三户六百文吉慶堂五百文懷記小西學知非子二户各二百文仁記秦姓二户各一百文苑記六十文桶收五十文計共十四户錢洋合併由福興潤局來英洋六元本洋一元以上廿七日 
[上海四馬路浦灘文報局内恊賑公所經收賑捐正月下旬清單]  
　　廿六日上海道署徐子瀞太守交來直隸練餉總局募庫平銀一千兩嘉定縣正堂龍募英洋七十五元錢一千七百十文丹陽啓昌綢莊交來無名氏英洋一元銅洋一元○催軍蔚長厚號交來江右甯都州彭積慶堂九三八平銀一百兩彭保安堂劉怡怡堂兩户各九三八平銀十兩聶有餘堂八兩姚學仕堂熊本譽堂張德癊堂賈安吉堂四户各二兩沈存義堂胡寳善堂兩户各一兩合收申規元一百四十六兩九錢七分○鋭册南通州募程泰昌衣店英洋一元銅洋二元劉門邵氏玉林英洋一元無名氏英洋一元陸鴻聲銅洋一元益泰衣號錢四百文胡允吉錢二百文隆泰工鋪錢一百文陶竹池西錢三百文崔錦鸞西錢二百文陸月波西錢一百文進修堂錢一百文○廿七日催單蘇州陳公館交來靖江陳田生先生募經鋤堂英洋三元四角焦翰卿一元六角管蓉江朱旭實王槐蔭堂三户各二元許沈卿慕曾齋兩户各一元永福村六角吉祥堂五角新陽朱錢一千文合收英洋十五元○松江輔德堂交來楊稻香翁募施蘭州候方伯殷照卿三户各一元源恆隆布號交來查硯記二元隆記銅洋十一元○兩天共收庫平銀一千兩規元一百四十六兩九錢七分英洋九十九元銅洋十五元錢三千一百十文 
 
 
 

Page 10

 
 
[光緒十二年正月十二十三日京報全録]  
　　宫門抄○上諭一道録前○滇撫張奏審明定擬摺○楚督裕奏審明定擬摺○皖撫吴奏報學政幕友姓名籍貫夾片○大臣榮等奏特叅司員摺○正月十二日○克土等各謝調授缺恩○嵩申假滿請安○莊浪城守尉英秀請訓○恰王請假十日○掌儀司奏十四日奉先殿親行禮節○又奏十五日早晚祭奉先殿載瀾載灜行禮○召見軍機○十三日○成公假滿請安○召是軍機○皇上明日卯正二刻至奉先殿行禮○○雲南巡撫臣張凱嵩跪奏爲審明武弁擅責竊賊致旁人訛詐釀成人命按例分别定擬恭摺仰祈聖鑒事竊查前據威遠同知方桂芳詳報署威遠營右營千總原保都司銜補用守備陳育珍拿拷竊犯董惟芳致革生易文德向其妻父張宏發索賠銀兩張宏發自縊身死一案詳經臣批司移營將該署千總撤任會摺奏叅奉旨陳育珍着先行革職歸案審辦核部知道欽此欽遵恭録轉行並飭迤南道就近委提犯証審辦去後兹據署臬司熊昭鏡詳准迤南道陳廷珍審明議擬移中該司核明具詳前來臣覆加查核陳育珍籍隷甯洱縣由行伍遞保都司銜補用守備同治十三年復朦混考入普洱府學武生署威遠營古營千總易文德董之美董惟芳均籍隸威遠廰易文德於光緒三年考入普洱府學附生誤考被革與己死張宏發素識無嫌董惟芳係張宏發招贅之婿董之美係董惟芳胞兄均先未爲匪光緒十年十二月二十九日董惟芳至董之美家閒坐邇在逃之刁三何二先後走至各道貧難董之美稔知周禮家畜有牛隻起意約同行竊宰賣分用董椎芳等允從是夜二更後董之美董惟芳刁三何二共四人均各徒手潛至周禮家門首探聽人己熙熟董之美用竹簽撥開大門同董惟芳等進内竊得牛隻牽出逃至山箐令董惟芳等看守董之美回家取刀宰剥俵分而散董之　等各將肉賣錢花用董惟芳携肉回家張宏發瞥見查問董惟芳告知情由夥同食用周禮因距城窵遠未及報案光緒十一年五月二十一日陳育珍告假回家掃墓道經該處投宿革生易文德家周禮查知牛隻係被董惟芳等行竊前往投報陳育珍喝令家丁李三李保將其按地用竹板責打二百始據供明隨將董惟芳發交鄉約嚴兆書看管稱俟回城送廰究辦二十六日易文德起意索詐走至張宏發家聲言董惟芳行竊係張宏發窝留同謀分贓若不賠贓並給伊銀兩定要一併送官之語向其訛詐隨即轉回張宏發無銀畏累稱欲尋死其妻張刁氏聞言歡慰詎張宏發情急莫解即於是夜自縊殞命董之美間知起意出頭控告命案藉圖掩飾即先報廰騐詳批司查明陳育珍遞保都司銜守備原案詳經奏叅革審飭據迤南道陳延珍提案審明分别議擬中署樂司熊昭鏡核明具詳前夾臣覆核無異查例載刁徒訛詐致被詐之人因而自盡訊明死者係有干例議之人雖非兇犯于己情事究屬事出有因爲首之犯杖一百流三千里又盜牛殺者枷號一個月發附近充軍俱照竊盜例剌字各等語此案革生易文德因張宏發將女婿董惟芳竊得牛肉收存共食起意訛詐銀兩致張宏發情急自縊身死查張宏發明知竊情收受牛肉共食即與分贓無異有干例議雖非易文德干己情事究屬事出有因並非無端肇釁自應照例問擬易文德應如該司等所擬合依刁徒訛詐致被詐之人因而自盡訊明死者係　干例議之人雖非兇犯干己情事究屬事出有因爲首之犯杖一百流三千里例杖一百流三千里解配折責安置董之美起意邀約董惟芳何二等行竊牛隻宰死亦應照例問擬董之美合依盜牛殺者枷號一個月發附近充軍例擬枷號一個月發附近充軍到配枷號滿日安置董惟芳係董之美胞弟聽從行竊應照凡人首從論應與何二照爲從例於董之美軍罪上减一等擬杖一百徒三年均係初犯各與右臂剌竊盜二字事犯在光緒十一年正月初四日恩自以前到官在後不准援减陳育珍署威遠管千總本有捕盜之責惟將竊賊董惟芳擅行拷責且以職官朦混考進武生均屬非是合依違制擬杖一百業經革職應毋庸議鄉約嚴兆書失察董之美等行竊應照不應重律擬杖八十折責革役張宏發罪有應得業己身死亦毋庸議買誠不知姓名人無憑追究逸賊刁三及聽從刑責之家丁李三李保飭緝獲日另結贓牛估值追賠除供招咨部外所有審明擬結緣由謹會同雲貴總督臣岑毓英恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○頭品頂戴署湖廣總督兼署湖北巡撫奴才裕禄跪奏爲拿獲張劫盜犯審明懲辦並事後知情分贓之犯按例定擬恭稽仰祈聖鑒事竊署均州知州楊炳堃詳報光緒十年九月二十九日夜陜西貿民吕宗盛船至州屬彭家河地方灣泊被盜推艙進船持刀嚇禁聲張搜劫銀兩衣物逃逸會營勘騐通詳等情一案批飭緝究詳審去後旋據該州詳報於十二月初十日會同水師營拿獲盗犯趙順王狗子張丑三名又經水師哨宫余岳祥督同該州兵役在陜西境内拿獲胡魁一名解州提騐均無拷剌痕跡訊據趙順供認糾之胡魁夥劫得贓並至狗子張丑供認　後知情分贓各情不諱録供通詳前撫臣彭祖賢與前督臣卞寳第批司飭州解府覆審兹據署襄陽府知府吉爾哈春審明録供解經安襄鄖荆道盛植型覆訊明確將趙順胡魁二犯照章正法王狗子張丑二犯按例定擬以由按察使黃彭年核明轉詳前來奴才覆加查核緣趙順胡魁王狗子張丑籍隸湖北鄖縣均州陜西洵陽州等州縣均先未爲匪光緒十年九月二十九日趙順會遲素譜己獲之胡魁在逃之王青各談窮苦難度趙順起意邀允行劫客船星度三更時分各持刀械油捻一共三人行抵彭家河適有陜西咸甯縣貿民吕宗盛之船灣泊該處趙順等即一齊上船推開艙門令胡魁在艙門口把風接贓趙順同王青進内事主吕宗盛驚起喊推趙順用刀嚇禁聲張與王青搜得銀兩衣物遞出與胡魁分携上岸逃跑行至店子河邊適土狗子駕划船汨於熟處即雇使渡河上岸又至伏灘灣張丑飯店門首拍開大門進内令其燒飯給食王狗子張丑先後各向盤結趙順等告知姓名及行劫緣由每人分給銀兩一錠各約重九兩零囑勿聲張旋將贓物携至僻處查點按股俵分各散該犯等各將所分銀兩衣物賣與不知姓名人得錢花甲事主吕宗盛投保報州會勘訊詳差關緝拿旋據兵役及分防該州水師營拿獲趙順王狗子　丑到案並經水師哨官余岳祥督同該州兵役　陜西境内拿獲胡魁解州訊供　詳批飭解州審辦該州楊炳堃隨將趙順等解經該府吉爾哈春審明録供轉解　襄鄖荆道盛植型覆審明確將趙順胡魁照章就地正法土狗子等照例擬辦移由臬司黃彭年轉詳前來奴才覆核無異查律載張盜己行但得財者不分首從皆斬又律載知强盜後而分所盜贓在一百兩之下者照共謀爲盜臨時畏　不行事後分贓例减一等杖一百徒三年各等語又光緒九年湖北省奏定章程拿獲執持刀械强劫盜犯地方官於審明後禀請解歸該管府道覆訊明確就地正法歴經照辦在案此案趙順起意糾允胡魁等持械强刦客民吕宗盛泊　得贓實屬凶暴昭著同惡相濟自應按律問擬趙順胡魁均合体强盜己行但得財者不分首從皆軒律擬斬立决業己遵章就地正法應毋庸議王狗子張丑事後知情分贓各得銀九感零均合依知可盗後而分所盜贓在一百兩以下杖一百徒三年例擬杖一百徒三年免其剌字事犯到官在光緒十一年正月初四日恩旨以前核其情罪在條欵准减不列應准减爲杖一百折責發落各犯均訊無父兄其在外爲匪原籍保甲無從覺察應免置議買贓人不知姓名無從拘究失贓同逸犯王青分别緝追另結直案首夥三名己於疎防限内拿獲首盜一名限外拿獲夥盜一名獲犯過半兼獲首盜所有疎防各職名　報除全案供招送部外謹恭摺具陳伏乞皇太后皇上聖鑒勅部核覆施行再湖廣總督係臣本任毋庸會銜合併陳明謹奏軍機大臣奉旨刑部知道欽此○○吴元炳片再學政幕友姓名籍貫例應奏明兹接准新任學政臣貴恒來咨共延幕友六人宗晉源順天舉人蕭世濂順天舉人陳明愼江蘇附貢趙鍾銓江蘇附生宗照順天副貢沙履康順天附生均非籍隸皖省所有姓名籍貫循例開單咨送到臣除函囑嚴密關防外理合附片具陳伏乞聖鑒謹奏軍機大臣奉旨知道了欽此○○奴才榮毓奎瑛懷塔布跪奏爲特叅司員嗜好太甚以肅官方恭摺仰祈聖鑒事恭查陵寢重地祀事爲先是以特設禮部司員專司其事該員等必須振刷精神恪恭將事方足以昭敬愼查現有泰陵禮部掌關防郎中福永平日旣聲名平常近來嗜好更甚精神疲軟難期振作倘於祁事有悮關係匪輕相應據實糾叅請旨將該員福永勒令休致以免將來各員相率效尤寔於陵寢重務有裨奴才等爲整飭官常起見是否有當恭候訓示遵行爲此專摺奏聞伏乞皇太后皇上聖鑒謹奏軍機大臣奉旨着照所請吏部知道欽此 
 
