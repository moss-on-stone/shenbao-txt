# 1907 - 196 - 4912303

 

Page 1

 
 
   
 
 

Page 2

 
 
論說 
[論中國治亂與人口之關係（危續）]  
食貨之源旣艱。積之日久。其賢者尚能安守本分。其悖悍者迫於飢寒。計無復之。則不得不早夜號以求亂。振臂一呼。應者雲集。而大亂生焉。至於大亂之後。則昔之以一物養數人者。一旦移而爲一人運用。吾國人民素無高尚思想。温飽外别無他圖。衣食旣饒。則昔之所謂悖悍者。亦伏處草莾。送數十寒暑以去。謂予不信。請徵之唐。元宗時户口凡五千萬有奇。高宗時户口則僅三百萬有奇。其相去蓋二十倍。乃未幾而安史之禍作。更徵之。本朝乾隆時之户口三萬七百萬。順治時則僅一千四百萬。其相去蓋三十倍。乃未幾而洪楊之難興。此亂之証也。請徵之隋。隋文帝時户口四千六百餘萬。至唐初則僅三百餘萬。此隋之所以亡而。唐之所以興也請徵之明。明萬歷户口六千餘萬。清初則僅一千餘萬。此明之所以亂。而本朝運所以治也。史册具存。可以覆按。數千年治亂興亡之數。固有可以篋衍而蒿灼者。雖然吾國數千年來。所以一治一亂相循環者。以財不外溢。雖有異種之侵。然大抵因其土地子其人民。食貨流通仍在内部。至於今。日以任天行之民。忽進而與歐洲重人治之民相接觸。生計界之横風怒潮。如水銀瀉。地無孔不入。一物之價。昔需價若干者。今將需價若干倍過此以往。又將需價若千倍。則物力艱矣。一家之中。昔每歲消費需幾何者。今則將增幾何。過此以往。又將增幾何。則生計困矣。户口之數日益多而生財之源日益絀。其危迫之現象。有絶非前此所能比。者資生同而所以資生者不同。西人以羣。中人以獨。西人以巧。中人以絀。西人以機械。中人以人力。近年以來。吾國大而省會。僻而廊村。其生計界皆有不可終日之勢。除三五商埠外。一入内地。觀其人民。景况迥非昔比。苟不設法維持之。自今以往。吾恐富者不富。而貧者日貧。人數雖衆。靡所得食。數百年後黄炎子孫。將人人爲餓殍以死。吾念及此。吾慄慄危懼。念來日之方長。痛殷憂之未已。吾眞不禁廢書而三歎也。（完） 
專電 
[電一北京（十一日午後十點二十分）]  
被刺安徽巡撫恩銘奉旨予謐忠愍（謙） 
[電二北京（同日午後十點廿分）]  
駐京　使林權助請禁直隷山東沿海私鹽運至朝鮮外務部即電魯撫查禁（好） 
[電三天津（同日午後十點）]  
津鎭鐵路廢約事前經袁張兩督奏　梁松生星使與英德兩公司磋商兹聞原訂草合同萬不能廢因擾向該兩國借欵自造惟須妥訂辦法期無流弊（齊） 
[電四北京（同日午後十點二十分）]  
大學堂監督因喬樹柟孟慶榮均不願就擬派張鶴齡並補學部參議所遺奉天提學使一缺以林灝深調補（足） 
[電五北京（同日午第十一點）]  
郵傳部派丁惟忠林壽熙監修西長安街衙署（書） 
緊要新聞 
[朝鮮亡國之實録]  
　　初十日柏林電云高麗内閣諸大臣全體辭職及國皇之退位均屬確實初九日晚韓皇與日本諸官員　議至本日晨四時始散韓皇于會終時親目簽押外開輿論皆謂日本將以嚴厲之手段在高麗操縱一切云譯文匯報 
 
 

Page 3

 
 
按韓皇遜位昨日已據西報譯登 
[西報論中國贖回威海衛之妄想]  
　　比聞中國政府有向英政府收回威海衛之意據北京訪員之來函則謂此事不足深信雖然華政府果懷此念亦意中事但英政府諒亦不患無詞以對也英政府之於其領土未見有一定之政策卽於威海衛之前途亦未細加計議而宣告之特就今日情勢而論英政府尚不至因有所逼迫而遽行捐棄威海衛是則吾人所共爲寛心者也夫華政府之求有駐屯海軍善港亦本於理之自然無可厚非惟今日興復海軍一事尚未就緒乂值國庫支絀實行之期亦尚渺茫乃本根未立而遽謀及此無乃太早乎况今中國果欲建置海軍能合於駐屯威海否日能久保其地否試爲思之可以知矣再今日中國所急需者内港之水師乃於此舉尚多未備及猝然思於威海駐其尚未成之海軍殊無謂矣譯字林報 
[皖撫恩新帥被刺十一誌]  
初九日安慶訪函云卾督張香帥對於此次革命風潮頗爲注意昨又特派聽審官三員來皖探聽一切今日該委員等有電禀知香帥謂皖撫胸無成見司道袖手旁觀朱道菊尊主輕恐又得罪政府許道鼎霖主嚴恐又傷軍學兩界名譽似此辦理大局不堪設想云 
監禁之鄧張汪吳四學生連日嚴訊然詳察形跡及始終供詞並訪查平日行爲　非黨類已有准予一律開釋之議惟徐錫麟之弟徐偉尚須窮鞫從重辦理 
安省　遭變故後官府戒嚴營兵密布人心頗爲惶惶現沿江之馬家窩從陽華陽各鄉鎭紳商恐有革命黨衆未遂所約潛散各埠煽惑愚氓釀成巨患擬卽設立民團逐日於停泊船雙及各客棧密爲稽查以防私運軍火夜間則按照門牌傳柝守更以昭慎密不日當卽妥定章程具禀上台立案舉辦矣（消） 
初十日紹興訪函云紹興府貴太守杳封之天生綢莊泰生油燭舖曁大通學校現擬一律召　備充舉辦新　之用聞已由貴太守其禀浙撫請示核辦 
秋瑾女士現年三十歲係徐錫麟之表妹曩時曾隨徐錫麟同至日本留學前年回里充明道女學校敎習未幾辭退時或垂辮作男子裝到處濱說頗能動人現方創立女子體育所殊負新學名譽此次慘被株連無不同聲歎息云 
邇日省城派來之常備軍仍未撤回城門至五旬鐘卽須封鎖風聲鶴唳草木皆兵闔郡居民莫不驚怖且仍有尚須查抄各學堂及滅除徐姓　族之謡雖經官塲出示安慰然東浦鎭（係徐錫麟故里）一帶居民已逃避不少矣（正） 
[黑省舉辦之要政黑龍江]  
東三省自改設行省黑撫程雪帥卽將所轄境内全體調查以便興辦新政有所藉手今以所查各項咨報京城理藩部考核並將圖表附送凡計十二項節録如下（一）界内已懇未懇各項地畝種植（二）界内名山大麓森林中産何木料（三）界内官私牧廠若干處及牧養牲畜之詳數（四）界内深山幽谷所産各種野獸（五）界内各種牲畜所産之皮毛角骨等项（六）界内有無河地魚業等類（七）界内有蒙鹽鹽廠鹽池若干處（八）界内蒙旗兵額器械錢粮敎練各事（九）界内學堂設立若干處及習何種功課與官立私立（十）界内台站若干處分别滿蒙（十一）界内四至八界均接何處及疆理之分晰（十二）界内有商團若干及貿易巿肆等項 
[議准豫甘兩省合辦陜路北京]  
日前　撫奏請聯合豫甘兩省籌辦陜西鐵路一摺現經郵傳部核議以陜西修築鐵路籌欵維艱若能田豫甘　省合力經營可以早日告竣自應准其變通辦理以裨路政業經具摺奏覆奉旨允准（丁） 
[糧業罷巿圖抗鋪捐之會議北京]  
民政部在京師地面開辦鋪捐久有是議近始議定自七月初起繳欵而城内外糧店以目下糧價騰漲錢盤不定虧累已屬不堪若再繳鋪捐何以支持當卽聯名具呈肅邸請准免捐然日久迄未批示日昨各糧行定於六月二十四日再行公同會議如果勒派重捐定當一律罷巿以圖抵抗並聞茶行亦有决不繳捐之議云（益） 
[桐懷兩縣水災續紀安慶]  
桐懷兩邑圩堤告警已誌前報兹悉此次連日大雨江潮陡漲較前去兩年已高四尺之多所有附隄内外之出全行淹没該處鄉民紛紛告急現省台又委派多員分赴各鄉搶護查看矣（重） 
[蘇提學司定期接篆蘇州]  
新任江蘇提學司手慶蕃於初十日抵蘇已誌昨報專電兹悉學使擇定十二日接篆任事陸升甫廉訪俟交卸學篆後擬卽起程入都陛見（欲） 
 
 

Page 4

 
 
[東三省督練處之内容奉天]  
　　東督徐制軍奏明三省共設一督練處調派張鎭軍懷芝爲督練處總叅議下分兵備叅謀敎練三處派傳大守良佐爲兵備處總辦（由北洋叅謀處帮辦調往）吳禄貞爲叅謀處總辦岳開先爲敎練處總辦（吳岳均由陸軍部調往）一切提調委員半由陸軍部半由北洋咨調三處均不設帮辦共分十股每股設提調一員兵備處所屬四股叅謀處敎練處所屬各三股自總辦以至委員皆無公費所需飮食器用由公家預備各厚給薪水總辦月支薪水銀五百兩提調一百五十兩委員分四等頭等委員月支薪水銀八十兩二等七十兩三等六十兩四等五十兩較北洋督練處原定章程尤爲優厚故軍界中人莫不欣羨爭欲赴東投効云（丁） 
[奉天財政局之參案奉天]  
　　某言宮奏參奉天財政局葉景葵金遺俞泰初李丙吉任毓麟孫　濟陳廷絜諸人謂購辦軍械包修馬路開墾蒙荒改辦統捐等事均勾通舞弊侵蝕鉅欵惟摺中並未涉及督辦史都護一語當即奉旨將原摺發交徐督查覆現徐督特委奉天提法使吳鈁郎中陶仁鏞調卷澈查均不能得其實據大約以查無其事覆奏了案矣（甲） 
[駐俄胡使電請保護移民]  
　　中國政府近得駐俄公使胡惟德氏電告謂近來中國工人移住西伯利亞一帶者繹絡不絶爲數至多惟當地土人及俄人常有薄待運事應請飭下東督徐世昌加意保護母使失所云譯大阪每日新聞（潁） 
[議飭檢查康雍乾三代要摺北京]  
　　據内廷消息兩宮近因改良政治宵旰勤勞每於深夜尚復披覽摺奏前月廿四日特諭軍機大臣將康熙雍正乾隆三代賢臣所奏有關政治要摺檢齊按日進呈以資參考（益） 
[學部第二次奏派各省學務議長北京]  
學部泰派江甯陜西湖北湖南雲南等省學務公所議長已誌前報專電兹將原摺節録如下查奏定各省學務官制章程學務公所設議長一人上年據直隷廣東福建四川等省選定議長咨送到部業經臣部奏准在案兹准兩江總督端方咨稱查有修撰張謇規模宏遠學術深純如派爲議長必於甯省學務大有裨益又准陜西巡撫曹鴻勛咨稱據署提學使劉廷璣詳稱在籍吏部郎中劉華前曾派充陜西遊學生監督熱心敎育衆論攸字以之派充議長必能盡職又准湖廣總督張之洞咨稱查有在籍御史銜前掌山西道監察御史吳兆泰品行端謹學問優長教育究心士林翕服以之派充議長實於　省學務有裨又准湖廣總督張之洞湖南巡撫岑春蓂咨稱查有在籍前任國子監祭酒王先謙學術純正博通古今以之派充議長實於湘省學務有裨乂准雲貴總督錫良電稱查有丁憂在籍前署貴州提學使陳榮昌學識宏通　苻衆望堪以勝任議長各等語查該督撫所舉各員旣據臚陳學行自應查照原咨奏派議長以資贊畫而謀進步其張謇劉華二員並請照章不扣資俸不停升轉銓選五月十六日奉旨依議 
[蘇撫奏陳大幫梟匪與鹽捕營爲難情形蘇州]  
再浙西内河緝私鹽捕等營前經會奏委派江蘇候補道徐賡陛接統並將浙西江海營緝私師船及海洋游巡併歸該道統領徐賡陛到差以來任事雖勇而情形隔膜改編營制裁撤官弁並欲將舊日淮勇盡行革汰辦理不無操切以致革勇流離勾結梟黨乘機思逞屢與所部爲難竟於本年五月初九日黎明在華亭縣屬之葉榭港口乘夜襲擊中營中哨槍船三艘轟斃哨弁一員艙長一名勇丁七名伏查蘇省梟蹤自上年迭獲巨魁丁士洪等正法以後業已漸就熄滅此次竟敢乘改章之際掩龔　船殺仇弁勇實屬兇悍已極該管營官失於戒備致被所乘咎無可辭業經臣將該營管帶沈葆義摘去頂戴以示懲儆徐賡陛調度無方先記大過一次並嚴責該統領督飭沈葆義激勵將士務將此次滋事首要勒限嚴拿悉數捕獲儘法懲辦以肅軍威而弭隱患謹會同兩江總督臣端方合詞附片具陳伏乞聖鑒謹奏（具） 
本埠要聞 
[是否徐錫麟案内要犯]  
　　皖撫恩新帥被剿後江督端午帥卽電飭沿江各口岸嚴查羽黨早誌本報兹悉都司米占元標下之周福亭等帶前日同眼線劉姓在浦東大阪碼頭大吉丸船上拿獲一人聞係皖省案内要犯昨日已由浦東總巡謝崇聲大令選派幹役押解赴蘇矣（懷） 
[督批資基硝皮公司交涉案]  
　　英商資基硝皮公司在寶山内地開設滬道瑞觀察因與條約不符禀請江督核辦兹奉批示云查租界外地方向不准洋商開設行棧　英商資基硝皮公司旣在寶山縣境係屬租界以外自應商令遷回以符約章查核該道先後照商辦法甚屬妥洽候據情咨請外務部設法商阻仰仍妥商辦理務以早日遷移爲要繳摺存（琴） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
奏牘 
[禦史趙炳麟奏請消弭黨禍摺]  
奏爲請辟遵祖訓以端皇極消黨禍而延國運恭摺仰祈聖鑒事竊洪範一篇箕子敷陳王道以訓武王其要在建皇極而建極之要則曰惟辟作福惟辟作威惟辟玉食臣無有作福作威玉食臣之有作福作威玉食其害於而家凶於而國人用側頗僻民用僭忒深切反覆而言之者何哉集傳曰惟者戒其權不可下移也無有者戒其臣不可上僭也反此大亂將自此生臣之有家者僭之必貽害於而之家臣之有國者僭之必致凶於而之國且大世不法則小臣不廉凡　位之人皆因之而頗僻君子犯義則小人犯刑凡在下之民皆因之而僭忒古人治亂之幾其在斯乎臣考作福云者爵禄慶賞是也作威云者刑罰征誅是也是故賞罰者天子之大權非臣下所可闇干者也倘賞罰之權落於臣下天下知有大臣不知有天子依草附木别户分門羣小乘　蜚誣搆謗互相齮齕迄無虚日久且殺戮以隨其後而國本因之動摇黨錮興而漢亡清流誅而唐亡道學禁而宋亡東林逐而明亡亡國之道如出一轍其原皆由皇極不端紀綱紛亂大臣爭勢小臣助瀾同室操戈牢不可破必至鼎遷社屋而後已我聖祖仁皇帝深鑒其弊力戒黨禍凡大小案件必明勘罪狀確定是非宣布天下與衆共之行政用人宸衷英斷如湯斌張伯行舉朝搆之聖祖用之拜明珠舉朝附之聖祖罷之王道蕩平毫無偏黨所以破明末結習立我朝數百年根基者皆守洪範之訓也臣觀今大臣爭權小臣附勢人心險詐朝綱廢弛不早維持弊將安極豈徒開明末黨援之習且恐釀唐季藩鎭之憂推究其原皆因威福下移天下知大世不知天子之所致也臣恭録聖祖仁皇帝上諭一道伏乞飭令京朝各部院及直省總督書之匾額竪於衙署俾觸目警心豫防流弊臣尤願找皇太后皇上思祖宗創業之艱念子孫貽謀之遠燭破讒間嘉納忠言行政用人斷之於聖衷公之於輿論使大臣無竊權之慮斯小臣無結黨之風所謂上有皇極下無朋比漢唐末習庶其免乎臣爲述祖德挽時弊起見恭摺具陳是否有當伏乞皇太后皇上聖鑒訓示謹奏康熙三十年辛未十一月已未 
上諭吏部從來致治之道在正人心人心偏私則詐僞日生而習俗滋弊人心公直則囂競自息而庶績允熙朕早夜孜孜崇尚德敎蠲滌煩苛期與中外臣民共適於寛大和平之治凡大小諸臣素經拔抉咸思恩禮下逮曲全始終即或因事放歸或罹咎罷斥仍令各安田里樂業遂生惟爾諸臣亦宜奉職恪共絶偏私而襄國事近見内外各官間有彼此傾軋伐異黨同私怨交尋牽連報復或已所銜恨而反囑人紏參陰爲主使或意所欲言而不直指其事巧陷術中雖業已解職投閒仍復吹求不止株連逮於子弟顚覆及於身家甚且巿井奸民亦得借端凌侮篾紀傷化不可勝言凡若所行雖跡甚詭秘朕總覽機務已三十年此等情態知之甚悉倘因仍陋習益致蔓延殊非朝廷所以體恤臣丄保全愛惜之意夫讒謟媚嫉之害歷代皆有而明末爲甚公家之事置若罔聞而分樹黨援飛誣排滔迄無虚日以致釀禍旣久上延國家朕歷觀前史於此等背公悮國之人深切痛恨自今以往内外大小諸臣應仰體朕懷各端心術盡蠲私忿共矢公忠豈獨國事有裨卽爾諸臣亦獲身名俱泰倘仍執迷不悟復踵前非朕將窮極根株悉坐以交結朋黨之罪爾部可卽傳示中外使咸知朕意欽此光緒三十三年五月二十七日具奏奉旨著考察政治館分行各部院並各直省督撫欽此（句） 
内治部 
[海州串票援案加捐南京]  
　　寗藩繼蓮溪方伯接　州汪牧電禀請將海屬串票每張加收十文分撥州縣學堂藉充經費即自上忙加收等語方伯以此事揚州各屬業已創辦自應照准並飭仿照揚屬成案定限三年卽行停止現已電復汪牧遵辦（或） 
[籌議禁閉烟館善後辦法蘇州]  
　　蘇省禁烟局總辦劉觀察國郇以限閉烟館非酌議善後辦法難免流弊爰陳辦法六條如下 
一六月底嚴令烟舘閉歇宜預備不虞也烟之流毒已久雖曾出示曉諭恐惟利自圖者希圖展限通同宵小煽惑造謡雖不足慮亦不可不防應請飭令三縣早日出示曉諭屆時並飭巡防隊及警察嚴密梭巡不可過於張皇庶不至稍有疏虞 
一烟舘應請分期閉歇也查城廟内外烟舘約有一千數百户同期閉歇恐有鞭長莫及之慮或分三期以甲乙丙次第封禁從六月半起五日爲期先示曉諭並宣布有願改專售膏者須預先報名具結以免臨期混淆而示區别 
一燈捐早已停歇現征膏捐應請　收一月以示體恤也查蘇垣燈捐光緒二十年間改爲膏捐按兩認捐兹奉旨禁烟所有膏店帶賣燈吃亦應於正月歇燈因體恤貧苦商民寛限至六月底一律歇業聞有指　店帶賣燈吃食户挑膏就店吃烟者概爲燈捐此實錯誤膏捐係按膏之銷數征收無論就店燈吃挑歸吃食概以膏之分兩收捐如以就店燈吃之膏爲燈捐則挑歸者非燈莫吃亦均是燈捐矣前因期限未屆故不能嚴令歇燈現在轉瞬屆期可否從寛免膏捐一朋則烟舘自必感激而樂於閉歇倘能免五六兩月膏捐則出自憲恩格外矜恤矣局中所收四五月之捐可濟六月之用七月則可商辦内地土捐大約相抵如五六月准免膏捐則六月之經費須另行籌辦也 
一烟舘閉歇貧苦者難於安置慮經費之難籌也倘有官紳樂輸鉅欵請卽委爲總理使之自行經理如係集欵則凑入現有之習藝所擴充局面卽可選性質靈敏身體强壯者入所習藝聘敎習敎令習淺近之藝仿做草帽地蓆等項查細草産於本地之楓橋及無錫江陰等處卽購此草製成草帽作價發給軍隊及各學堂資本旣可週流利益亦不外溢亦一舉而兩善也 
一内地所産土藥加價並無窒碍宜由商議　辦理也查雲貴四川徐州各處所産罌粟不少銷行最廣如運販來蘇儘可議加此係自主之權查商約始末記於光緒十一年七月續訂第五條内載洋藥拆包零買仍可抽釐細究其詳須土藥價值相較方可議增洋藥拆包釐稅此可從緩議至於内地土藥曾飭郭商議辦據稱每箱可　銀二三兩每月約土箱四五百箱之譜此可再行議辦以補公款之不足 
一勸紳商分行普設戒烟善會几普通民藉之食户則由地方官會同紳董調查登註領給牌照其富而願戒者聽其捐資會中助襄公益給以名譽運奬勵惟不許稍加强迫貧而願戒者則由善會量給戒藥至於大小商籍中之食户應請總商分知各行業調查登註領給牌照其願捐資或領戒藥者一如民籍食户辦法似此分别調查食烟之人旣無匿飾面户口亦因之而大清不特於禁煙政策有關並裨於警務者不淺　一舉兩得之計也（物） 
 
 

Page 11

 
 
[派員赴贛購米蘇州]  
　　蘇撫陳中丞因蘇省米缺價昂電商贛撫瑞鼎帥擬派員赴贛採辦米粮十萬石運蘇接濟當接復電允准中丞遂派現辦巡防營務處提調沈瑜慶領欵前往購辦陸續運至上海轉發各處平糴（具） 
[禀請派兵預防梟患蘇州]  
　　蘇卿南墓鎭近來大帮梟船時有過境該處雖有營兵一棚然不滿十人勢難濟事紳董朱君元直特於初九日禀請撫憲陳中丞撥派飛划營槍船若干號駐鎭防堵以備不虞（者） 
外交録 
[批查南昌日報移設租界南昌]  
　　省垣洋務總局因法神甫謝安東日前函告南昌日報館及印書局現已改設九江請將敎民姜頊民免予拿辦爰卽抄函禀知贛撫當奉批示云南昌日報館印書局雖據函稱概移九江開設是否在租界之内俟知會到日卽行禀報一面由局移查明確如果設在租界之内條約原所不禁是報館一事卽可就此了結至姜頊民等旣屢因辦報有意抗官恃敎妄爲實屬不安本分自應函致革逐出敎至該神甫函稱日報館南昌從兹停辦敎民姜頊民等地方官諒應無拿辦之事等語敎民亦中國子民應聽候地方官隨時查察如果安分悔過准予免究倘再有借端生事抗官違令等事仍行併案從嚴懲辦仰即查照辦理仍移饒九道查明該報館如果移在九江開設是否在租界之内刻日具覆察奪（來） 
[駐潯英領蒞省記事南昌]  
　　駐潯英領事倭訥君會同醫　額懷德等乘坐金沙兵輪由潯蒞省已誌前報兹悉英領抵省後假寓農工商礦局省中宮塲均先後邀請筵宴以盡地主之誼旋因章江水勢稍退金沙兵輪即先行向潯英領倭訥君因須商議油池及繫馬椿廢署二事故從緩起行云（孟） 
[滿洲稅關問題議妥]  
　　初十日柏林電云中俄稅關協商已妥蘇芬河（譯音）及滿洲各處行將設關收稅矣譯文匯報 
[調查南洋鴉片情形]  
　　十一日香港電云近有委員數人前往南洋查察鴉片情形並籌漸次减絶烟害之法譯文匯報 
軍事界 
[揀選旗營世職學習陸軍北京]  
　　陸軍部鐵尚書以京師東西各營旗人員向無恒産生計頗覺艱難前已將京西各旗營兵丁保送巡警或挑充衛隊兹擬於京東關内外所駐旗營世職官員中揀選才優者送入陸軍學堂肄業以資教練而備干城（士） 
[袁督飭議步兵夜間敎育札文天津]  
　　爲札飭事據敎練處呈稱竊維兵器日加猛烈夜戰將必盛行必須平日講求臨事之時方免周張錯亂惟查軍事書籍年來出本雖多而夜戰之書並無成本致各鎭於夜戰一事多未講求實爲極大之缺點卑處有鑒於此趕緊編譯步兵夜間敎育書藉繕呈鑒核等情並書稿一本到本大臣據此夜間敎育關係極重應將該書先行發鎭遴派專員詳細考校逐一實行體驗有無不合之處分晰簽註限一月具覆除分行外合行札發札到該鎭卽便查照辦理特札（金） 
[續募新兵優免差徭北京]  
　　直隷陸軍二四兩鎭兵士退伍後復募本省各兵入伍照章三月甄别留營并許優免差徭現由各營造具清册呈由兵備　禀請直督分别咨行按册照辦矣（木） 
敎育誌 
[明達小學請撥經費之批詞南京]  
　　阜寗縣職紳顧恩溥等禀陳創設明達小學擬提甎瓦捐欵等項以充經費奉江督端午帥批示云據禀該紳等於該縣篆河地方創設明達高等小學附設師範初級兩科因欵不足擬請免甎瓦船捐諭飭各窰酌提捐欵並於沿湖兩岸所産蘆榖價内每干抽收行釐五文以充經費各情是否可行縣差有無欺壓勒索窰户情弊仰甯學司會同淮揚切實查明妥議具復以憑察辦（克） 
[民立學堂添招插生揚州]  
　　揚郡民立兩等小學堂係方君爾咸周君樹年所創設現擬擴充學額添招插班生二十名本科以英文曾讀白且司算學曾明代數爲合格豫科以英文曾讀抱而温算學曾明諸等爲合格業已出示招考矣（差） 
[批飭查明捐欵息銀九江]  
　　德化文化高等小學堂堂長日昨具禀九江道請將瑞前道捐助學界一千兩息銀撥作該學堂經費等情當奉文觀察批示云查前據廪生蔡懋星等禀請將此項息銀充作民立兩等第一小學校常年經費當經批府督縣查議在案今該堂長等又請撥充公立文化高等小學堂之用究竟瑞前道捐欵息銀應歸何處領用仰九江府迅飭德化縣確查核議詳覆察奪（虚） 
[幼女學堂添設手工專科揚州]  
　　揚郡郭女士所創之幼女學堂擬添招手工專科學生不限學額一俟招足暑假後即當開學（論） 
實業類 
[批駁儀泰鐵路搭裝客貨揚州]  
　　候選道史濟禮等日前具禀運司擬將儀泰鐵路裝設大軌兼搭客貨當奉批示云查儀泰鐵路前據該職等抄録憲批禀司創辦又據劉職商禀陳創辦小鐵路據場運商禀認贊成並無該職等列名在内恐有爭權奪利情事札飭准南局諭商禀復核奪旋據禀稱該職等所禀前未聞知未敢妄叅末議嗣據劉職商禀稱集成股本十五萬元並運鹽章程聲明該職等所禀係屬大軌與小鐵路自保商業者不同並未預聞各等情又經札飭淮南局查騐股本詳議復奪在案據禀前情查此項儀泰鐵路因何節節阻滯鹽運維艱劉職商等業鹺有年情形尚悉禀請援照北洋商辦運煤鐵路章程集股創辦原爲保全商業起見而該職等所禀係於運鹽之外兼搭客貨並非專爲運鹽而設情形正復不同本司淮鹺總理祇須一無弊竇權限分明何庸偏倚 
 
 

Page 12

 
 
若如所禀旣須向公司籌議則鹽務亦將聽命於人後患方長多事不如少事矣且近奉督鹽憲札飭准河南撫部院咨稱蘆引改由火車裝運風馳電掣查騐無從更有奸商串同車站興販大宗雖地方官查知而車站袒庇不允現已咨請京師鐵路大臣曁直隷總督嗣後蘆引按照舊章仍由舟車轉運不得再裝火車以杜流弊等因本司深知淮南河道阻滯堪虞不得不及時變通辦理旣有鑒火車運鹽之弊此項儀泰鐵路又不能不特用小軌與公司大軌鐵路劃分疆界專歸鹽務期以無弊現在劉職商所呈股本業經淮南局驗明卽當核轉並將該職等所禀碍難照辦情形隨案聲復督鹽憲查核可也除行淮南局查照外着卽知照（止） 
[北滿洲小麥之産地]  
　　據特派員之調查云北滿最適農産之地莫過於松花江之全流域設移民於此則耕植之利美不待言試舉其地區如下一齊齊哈爾墨爾根二伯都訥三寛城子吉林四雙城堡五呼蘭城六賓州新站七三姓牡丹江之流域八甯古塔（穎） 
[營口商會大議事]  
　　本月初二日營口商人一百餘名齊集商務總會會議浚渠遼河及醵資補助洮南府鐵道經費曁劃一豆餅斤量等事宜贊成者居多數所議遂决譯大阪朝日新聞（穎） 
[仿辦速成工藝所揚州]  
　　揚州府桂太守以禁烟期限爲時在卽深恐失業之徒流爲匪盜因擬仿照上海辦法設立速成工藝所專收此項失業之人入所學習現已禀商運司籌備的欵擇期開辦（親） 
瑣事　 
[卸任粤督之閒散九江]  
　　卸任兩廣總督周玉帥乘輪蒞潯已誌前報兹悉玉帥抵潯後翌日即作廬山之遊遍歷名勝各遍至初九尚未下山大有厭倦風塵之意云（習） 
[淫雨爲災九江]  
　　九江連日陰雨江水陡漲數尺低處田園多被淹没農民惶急萬分昨已紛紛赴各衙門禀請蒞勘矣（異） 
[寶山縣因病出缺太倉]  
　　寶山縣竇大令蒞任未及二月乃於初十日午刻忽因痰厥病發卒於學署公館聞寶山紳學兩界以前任王大令尚未他往擬卽公禀省憲仍令復任云（草） 
[匪徒搶刦店鋪太倉]  
　　寶山縣西門外陳姓開設之雜貨店於前晚突被外來匪徒　餘人搶去洋紗十數包幸鄰佑聞聲出捕當塲獲住三人其餘見勢不敵隨卽逃逸現獲住三人已送請地方官嚴究矣（草） 
[曉諭商民赴日本賽會武昌]  
　　卾督張香帥日前接駐日公使楊樞咨開日本定於十月在東京舉行博覽大會請卽招商來日赴會等因當卽札飭各關及商務局曉諭商民以便届時赴會（今） 
紀事 
[江震學堂旅行杭州記（二續）]  
三籌畫經濟旅行一費在東西文明各學校固在常年經費之一項但我國學校經費現在半多不支不能援以爲例故須臨時特籌大概亦可略計之如校認若干敎員認捐若干學生認捐若干現本校所籌經費如下 
　甲校認洋三十元 
　乙學生認捐洋七元每生一元 
　丙敎員認捐以薪水大小差分擔任合計洋四十三元 
四函請介紹旅行一地必得一地之介紹始得叅觀一地之學校故須先請紹介者預爲接待庶不至臨時倉皇現本校先由本縣勸學所移知彼郡勸學所後因杭郡勸學所尚未成立未及投遞故請杭州女子蠶桑學堂校長樓君漢民章君慷天介紹叅觀 
五携帶行李旅行行李以簡捷輕便爲宜在文明各國旅館清潔行李可以免帶僅擕手荷物安置日記簿鉛筆等足矣但吾國社會程度未至不得不自行酌帶然仍以簡便爲是現本校携帶之行李分公衆個人兩種如下 
　甲個人單衫褲各一絨單二旅行瓶一書包一雨具等乙公衆校旗旅行旗軍號軍鼓照相具手風琴衣箱一安置雜物網籃一安置雜物 
前述準備各按以本校此次旅行運實情以備參考之資 
旅行之狀况 
此條專就本校旅行杭州所經歷者詳列於下 
一時期及過程自出校至杭郡其間所需之時間所過之路程簡列於下 
　五月初一日下午 
　　三時四十五分　　出校 
　　四時三十分　　　起程 
　　六時一十分　　　北㘮　　　江至㘮二十四里 
　　七時二十分　　　經　鮍灘 
　　八時十六分　　　平望　　　㘮至平二十三里 
　　九時三十分　　　梅野　　　平至梅十二里 
　　十一時　　　　　震澤　　　梅至震二十四里 
　　十二時四十五分　南潯　　　震至潯十二里 
　　　初二日上午 
　　七時三分　　　　湖州　　　潯至湖六十里 
　　七時五十六分　　經碧浪湖 
　　八時五十六分　　經袁家匯 
　　八時四十八分　　經荻港 
　　九時二十五分　　菱湖　　　湖至菱六十里 
　　十二時二十五分　雷甸 
　　　　　　下午 
　　一時四十五分　　經王家莊 
　　三時十分　　　　抵杭埠　　菱至杭一百里 
　合計時間二十三小時二十五分過程三百十五里汽機脩理約二小時故需時較長是有缺憾者吾鄉地濱太湖水道縈洄難踐旅行之實而此次所乘者又係日商大東輪船不免有無限感情擾亂中懷耳 
（仍未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（十一）]  
美哉山河。此非旅順口耶。險哉關塞。此眞旅順口也。璀璨哉如火如荼之旅順。奇異哉如金如湯之旅順。是我日本擲無量數赤血黑鐵。以曝遼天凍雪。浴勃海狂瀾。所賺之花息乎。悲夫。清人不能自守。而日人守之。日人不暇自守。而後委守於露人。天造地設之要隘。而今已籠罩于露西亞勢力圈中矣。車水馬龍。無非虬髯鷙性奴之足跡。千門萬户。無非鷲章熊標下之經營。蒼海桑田。令人心眩目。然而旣來則安。何必使吳人肆談越人肥瘠也。是日貞雄借宿於日本小旅館中。屋舟燈豆使一片相思。廻繞於蛒蟑聲裏。漏殘人寂。乃潛出參謀總長第二秘書。啓緘默誦。閟葫蘆。閟葫蘆。裂破。裂破。參謀總長謙吉氏忽而投彼於。軟紅繊翠之海。忽而驅彼於堅氷積雪之地。令人轟然一驚。從此大徹大悟。而貞雄氏始破迷離誕怪之陣。捷登雄壯快活之塲。愛讀諸君。急讀原書。快浮大。白 
　示諭貞雄知悉。夫失敗者成功之母。敗壞者建設之花。爾能歷盡辛酸猶存氣慨。的是大和武士。然某旣非顚狂。更無恩怨。何過使汝交戰羣魔。顚倒朱碧。蓋屠游騶飮。頗負茹鯁苦衷耳。今旣亂旁觀之視線。等汝身於棄材。正青年封狼居。胥立功絶域時代。蓋人以爾爲無足重輕。則一生經營之阻迫力全去此行務將。露西亞極東經營。調查詳盡。歸獻本部。則數年以後。吾雄武國民。百萬鐵騎。必能蹂躙遍於長白之山。鴨緑之水矣。邇時旭日東升。朝露融消握西比利亞鐵道權。敷設其枝綫於環球使櫻花錦斾。飛翻於東亞西歐。豈不令人額手脫帽。於爾崔巍銅像前哉。此機慎重。秘密秘密。爾不聞俚語乎。吾劍短則進一步斫。吾足鈍則先一着走。今朝士大夫。皆崇拜露人。如天帝要知獻媚奉謟。徒張他人蔑侮侵吞之慾燄。夫獅搏虎鬭。此讓彼迫。有天演公式。某所以巿狐裘於炎天伏日中。庶免他日卒歲無衣也。田俊氏眞俠勇子。今爲遼東缸瓦塞賣藥商。速投往協擔鉅任。和衷共濟。獲効更疾。委任鉅細。母庸縈念君爲國効死。某更爲君分憂。家散千金酬士死。身留一劍答君恩。某願與君分讀之。不破樓蘭。誓不生還。臆度大丈夫。非一鳴驚人時。必不肯見江東父老矣。明治年月日叅謀總長謙吉示書 
國外新聞 
[美國政界近情]  
　　初十日倫敦電云美國民主黨各首領已决議於下届選舉總统期之前不再改變稅則 
[印度近事]  
　　初十日倫敦電云印度孟買總督賚明登原干一千九百零三年接任斯篆近以其夫人患恙自請告退已蒙政府許可○孟買海濱近多狂雨約有五十英寸之深目下時令風來過遲故内地人民殊形憂慮 
[日本水災]  
　　初九日東京電云日本希卡地方（譯音）近遭大水淹没田盧無算東海道鐵道于前數日因是被阻不通又廣島一帶亦遭水災云 
[日本牢籠高麗逋臣]  
　　初九日東京電云高麗國事犯李彤元近流寓釜山日本伊籐請韓皇赦免其罪 
[海牙平和會紀事]  
　　日日電報云日本代表提議中立國在海上應守之規則此舉至爲緊要英國代表亦另有條議共計三十二欵其内容大要與日本所議大略相同但英政府所釋中立國應守條約尤爲周詳切實云○平和會中所提議以琪納伐條約實施于海戰一案已由委員會妥議完竣○德國代表聲請凡中立國所救獲交戰國擊沉戰艦上之人員或受傷者戰國兵艦仍得向中立國索回聞英國代表頗有賛助之意至于提議病院船用白色或緑色舷燈以爲表别一事實因鑒于病院船往往無特别燈號致與戰國兵艦相遇時常遇險也○俄國代表尼 
立道甫建議謂爭戰之際各戰艦亦須各視其性質分别備掛燈號○俄國極欲使琪納伐條約更加堅實並使各條欵尤加詳切惟必無緊要之更改云至各大國代表亦均望該約之大綱要欵悉仍其舊以上譯字林報 
[德親皇歸國]  
　　初十日栢林電云德國首相蒲羅親王已自腦頭行内地方遄歸柏林聞因患牙症故歸國就醫 
[俄英協約畫押定期]  
　　初十日栢林電云巴黎斐　加路報聲言關干亞洲問題云英俄協約將干西七月杪畫押云 
[俄十聯盟之傳聞]  
　　初十日栢林電云此問傳說奥意兩國互訂海權之約俄土亦與盟會維也納地方以此說爲無據 
[美國暑症盛行]  
　　初十日栢林電云美國斐來杜而斐省天氣酷熱中暑病者千餘人 
[美國水師大操之誤傳]  
　　初十日栢林電云扭約世界報稱美總統並不知遣派艦隊前往太平洋之事蓋發遣之訓令尚未頒出會操之處亦未擇定也 
[舊金山美日交誼復舊]  
　　初十日栢林電云聞舊金山美人疾視日人之心較前稍減施於日人之入口條件與施於他國者不同故美國經濟界中人皆反對此項條件以上譯文匯報 
本埠新聞 
 
 

Page 19

 
 
[租界贊助禁烟之先聲]  
　　自五月十二日本邑城内外實行禁閉烟館以來已經匝月而租界内禁令尚未頒佈日來公共工部局以華界禁閉烟館後不免有私下遷入租界重張旗鼓情事但禁烟係屬外人賛成之舉斷不能任其延蔓界中故由局中明定章程凡租界内已經報閉之烟館不准重開亦不准領照新開如私下遷入租界到局請領執照者亦不准行云（莊） 
[警官挾妓撤差]  
　　閘北巡警局劉副巡官因將妓女匿居警局爲滬道瑞觀察訪確立卽撤差另調胡某爲該局巡官胡巡官遂於前日在北巿巡警局接鈐視事並拜會巡防局員沈二尹及圖董等（根） 
[釐局函請挽回釐捐]  
　　大達公司紅粮船因被貨捐局扣留率領洋人强行放去一事已誌前報昨松滬釐局朱觀察以事關大局特移請關道切實會商張殿撰設法挽回將此次所漏紅糧飭令該公司先行補捐俾全厘源而維大局云（甘） 
[發給奘勵烟館銀牌]  
　　本埠城廂内外烟館業於五月十二日限滿以前一律閉歇兹滬道瑞觀察查得城内東南西北中五區界内烟館先期停閉者共計一百八十六户浦東楊家渡七十八户塘橋四十六户滬南高昌廟三十户太陽廟四十三户西鄉北新涇廿九户馬橋三十四户應將製造銀牌各給一面昨已札發各局按户轉給以昭激勸（速） 
[考查法律]  
　　法部前派關主政應麟來滬考查各國法律由滬道轉致英美總領事訂期會晤已誌本報兹悉關主政已於昨日午後三點鐘親至美臬司署會晤美律法員考查一切矣（廨） 
[嚴辦違禁售烟]  
　　前紀豐記烟夥違禁開燈一事現由城内中區正巡官程明府將鍾金生等送改過局管押一年并請上海縣李大令將房屋發封以示儆戒（域） 
[禀請開濬錢家浜]  
　　寳山縣境錢家浜河年久淤塞經該處鄉民公禀到縣請將大浦要口開通以利農田當經該縣親往勘得錢家浜係在吳淞口内現將浜口開通雖遇風潮水勢衰緩不致有冲决奔突之虞勘畢又傳詢紳耆僉稱有利無害昨已據情禀請滬道核示矣（甘） 
[禀請協撥燈塔經費]  
　　南匯縣王大令擬在鐵板沙海島建造燈塔豎立標竿曾誌前報兹大令以此項經費爲數甚鉅沿海居民貧苫居多未能籌募特具禀滬道請爲咨商閩浙海關酌量協撥並請函致新關稅司派員前往勘估以便建造（速） 
[監獄禁烟韵示]  
　　上海縣捕廳趙敬臣少尉昨發六言禁烟告示分貼内外監獄其文曰照得洋烟流毒害人實屬非輕明詔限年禁絶憲飭烟間閉停所謂雷厲風行務必革除净盡况屬監獄重地更當格外嚴禁如有故違私吃立即嚴究不輕深望謹守王章務各革面洗心看役如敢私授一併盡法以懲一概禁卒人等切勿試法沾唇本廳隨時察訪故先剴切示明是今出示之後務宜各自凛遵（烝） 
[工部局書紀回國]  
　　工部局書紀李文森君於前日動身歸國不久卽將返申所遺事務暫由麥金能君代理譯字林報 
[協拘惡鴇]  
　　小東門鴇婦沈二寶因騙良爲娼被人在英廨告發昨由英探協同法探拘入捕房交英探帶回歸案訊辦（泉） 
[請緝行兇馬夫]  
　　昨有泥城橋外退省路某西人出店陳金全投新閘捕房報稱有馬夫陳阿大硬來借洋不遂卽用手鎗向人亂轟求請拿緝捕頭准即派探徐阿華查辦（莊） 
[飭查失慎]  
　　前晚十一點三刻鐘公共租界石路北首協記洋貨店忽然失慎經隣居紛往施救未成巨災昨爲老閘捕房捕頭查知飭探沈阿岳與西探往勘並查有無保險禀候再核（泉） 
[縣批二則]  
　　姚文枬禀批據禀糶本不敷續提榖欵以資應急應准照辦候據情轉詳一面照會典董照數提撥希即知照摺存○曹文玉禀批該民人是否曹姓後裔抑係周寶大化名冒認被控有案虚實未明此項方單未便准予給領仍候曹董查覆到日再行察核示遵（尾） 
[上控受斥]  
　　馬錫純上控嫡母之子馬錫九覇産一案奉各憲批發本縣訊斷昨由上海縣李大令傳案諭斥錫九不遵伯父之諭涉訟公庭殊不自愛况汝伯立心公正素爲紳商學界推許汝等姪輩反疑其有偏護殊屬不合判錫九仍交東廳錫純交水利廳候明日請汝伯到署面議分産以杜爭端（杞） 
[工程局嚴禁差役嗜烟]  
　　總工程局董因城内禁烟甚嚴凡在衙役書吏概由上台札諭查明戒除在案本局辦公上下役人亦應一體循案辦理昨由正裁判孫明府派人密查偵探所丁以及探夥一應辦公人役如有私染烟癖朦混當差者一經查出立卽革除（夜） 
[協提案犯]  
　　公共公廨讞員關太守昨日飭差持函投總工程局請協探至南區新街地方協提英租界生森泰南貨店控被吞没客帳之店夥張順泉局董准卽派探協提歸案訊辦（永） 
[押解拐匪就訊]  
　　拐匪殷德華前因拐帶婦女史周氏等二十餘人經丁姓至臬轅上控批飭蘇府訊理本縣李大令遵將殷犯提出派差押解至蘇（車） 
[上海官事]  
　　試用通判蔡學培江西常備陸軍右隊官馬功成千總江鎭忠丹徒縣上得庚昨均到道轅禀見（杞） 
訟案 
[公共公廨會訊案]  
　　美商茂生洋行延哈華托律師控老順記損傷在棧貨物請追虧損銀兩一案昨晨美白副領事蒞廨以美最時棧房係德商之産故與德師副領事及帮讞寳子觀明府會訊據哈律師稱所有各貨存儲在美最時棧房内現在各貨均有損傷形跡請堂上追賠老順記延高易瓊師聲明不應賠償各節應請堂上核奪明府以供詞各執商之白師兩君判一併退去候復訊再斷（莊） 
[上海縣案]  
　　曹友谷强逼寡嫂周氏再樵一案由高昌廟巡局送縣質訊周氏供年三十五歲丈夫友高病故二年遣下子女祇四五歲夫弟友谷於上月底　醮不遂初四夜紏同張姓等叩門入内逼令婦人與粤人石長裕成親誓死不願被友谷喝衆兇毆無奈逃至巡局控提友谷餘俱逸去求究地保蘭亭供查明逼醮屬實曹供嫂欲回轉高郵小的勸阻相爭並無他意大令判具如有逼醮願甘嚴懲切結交保候查（車） 
 
 

Page 20

 
 
[總工程局紀事]  
江北婦人蔣楊氏控其子榮渭違忤奉陳參軍訊明屬實判伊母當堂戒責一百下著卽領圓管束○鴻裕錢莊包車夫羅阿新前由替工某甲將主人之東洋車放在同益里被人竊去兹羅在法界查見吳金德所拉之車確係原贓扭控到案訊據吳供由馮子卿經手向金榮處買得判交保查辦軍著該莊領囘○江北猪船夥陳甫去年在恆順鹹貨行騙取洋三十角錢一千文昨又在大碼頭唐恆泰水果行圖騙當卽扭控到案判陳戒責二百下押一禮拜○豐茂皮蛋作車夫王阿二在途駕車悮撞巡士向斥行兇扭解到案判罰洋五角○宗正榮等前因冐稱湯義興布莊至厚泰錢莊私取洋銀案内奉判宋繳還騙洋一百五十元在案兹因挺押不理判限十天先繳五十元（永） 
[公共公廨早堂案]  
　　朱關福荐袁錫堂到楊善聰家爲包車夫前日袁竊取主人鈔票洋一百零五元逃逸經楊報捕將朱拘獲解究帮　寶子觀明府商之德師副領事判交保限七天交袁再訊○毛增榮王阿大陳金張張仁桂等竊謝林記號内木頭三十五支報捕將毛等拘獲解究判毛押三月王押六禮拜陳張姑念年幼從寛開釋○劉月章與姜邢氏林高氏串拐徐長法家女孩賣洋二十五元報捕拘獲解究明府以彼此推諉判再還押限七天交孩○謝阿二在某洋人處無故停工經洋人以抛工等情控廨於昨傳案判交保候訊○王阿生在東洋碼頭與東洋婦人調戲口角之下報捕解究判枷示二十天　　押兩月○陸中甫不知在何處竊取脚踏車一輛由捕解究供稱係友人陳玉生托賣之物判押限　天交出陳玉生再訊○徐仲伯被施榮福等約出飮酒遂未歸家其弟疑係謀害報捕解追判送上海縣訊究在案兹經捕房查得正兇爲徐祥廷通風逃走由探解究判送縣訊究龔考郎還押下禮拜六再訊○王阿二在大馬路攫取王張氏金挖耳逃逸判枷一月期滿押六月○盛文裕在大塲鎭北竊取某鄉人　衣包并洋十三元來申由捕解究判押一月贓還衣洋送寶山縣傳失主　領○嚴保存欠德商貨銀判追（根） 
[租界公堂案]  
　　興聖街同和協東洋莊上春失慎波及鄰居楊祥記玻璃店控由公堂訊　該莊償還祥記恤洋三千元在案詎莊主王泰昌不甘遵斷挺押不保一面遣人投道上控迄今尚未訊斷昨原告又投廨請追聶司馬判令退去候示○李新富行竊立興輪船公　洋麫粉一包由巡丁查知拘入捕房解訊李稱係他人囑　上船並不知情判押候指傘囑　之人到案併究○沈桂林前日趁立大輪船赴甬詎被碼頭賊陳華龍竊去衣包一個交給同黨逃去陳當塲被捉扭送捕房　　判押候捉到同黨再訊○沈阿三前日在新街搶某鄉人小布　疋售與武元章王馮氏經探偵知一併解案判沈押七天武王各罰洋十四元　存堂候失主報領（絲） 
[美租界捕房事]  
　　二百五十六號印捕前晚在斐倫路與西婦口角繼竟無禮由捕頭查知昨解送英領事署請究○西探在某處拿獲行兇毆人之葡人一名昨送該管領事署訊供後帶回押辦○某俄人至魯意斯摩拍買物件誤携他人之物該行西人令出店携物向換反被兇毆昨已報知捕房飭投俄署控究○某西人乘汽車在百老匯路撞翻人力車致車中俄人跌出受傷由捕昇送西醫驗明核奪○楊樹浦某機廠小工嚴阿堂行竊銅噐數件由朱包探查見拘獲人贓押候送懲（西） 
來件 
[上海積谷總局經發截漕平糶章程]  
　計開 
一奉發截漕平糶糙米萬石漕斛改海斛九折打白八三折計得海斛白米七千四百七十石又耗米九十三石共七千五百六十三石按通縣漕田額數匀派每畝一升一合 
一本局領米墊繳價銀四萬四千元現定糶價每石六元以兩角津貼各局運費等用以五元八角繳本局歸墊不敷之處各自籌補 
一截漕平糶出自十令境内貧苦土著農民均沾實惠無遺無濫與洋　官米原議發米舖平價者不同各鄉局務先查造户口細册分别極貧次貧派定糶數否則　便傾糶 
一本局備有三聯單一存根二認狀三憑單仍由辦理平糶官米之司借駐勸學所專司填發憑單領米者務先親填認狀然後掣取憑單持赴垃圾橋北首源昌機器　米廠驗明發米運回糶畢交清糶價掣還認狀 
一沿途護照卽將平價宮米之縣印護照借用填寫加蓋紅戳叙明借填緣　並蓋本局圖記與憑單同發 
一城廂租界商塲及並不查户領糴之區其應派米石移撥城内留養貧民之善堂照糶價具領 
一本局收回糶價除各鄉局未次結算另找外仍專收銀元不收銀角　元 
一本局定於六月二十日停辦官米開辦截漕各鄉局務須先將官　價繳清再領漕米俟漕米糶畢須將漕米墊價繳清再領官米 
賑務 
[曾少卿往收海參歲華商總會經募徐海振捐報告]  
　　（第一　同利經募）然特老武司廿五羅布排立福夫二十五羅布俄人二十五羅布華羅新三羅布清國櫻十羅布哈　其十羅布同利一百羅布關雨亨二十五羅布（第二號商務官桂智臣太守經募）福羅格及里閙麻石各二十羅布孔氏洋行一百羅布由司輕高夫二十五羅布非立特碱高沙落得夫效特斗里横司克俄人居南見奇　巧夫各三羅布立得耳泉馬甫由司輕高夫司密　各五羅布徐子耕十萬立夫合里大特俄人各十羅布多羅范而夫一羅布法也耳地也耳二羅布五司彼恆西白耳獨腦夫高哈拿夫廿拿未高夫各二羅布桂君智臣五十羅布陳君美齊傳君肄三各三十羅布俄人石里子雞各一羅布（第三號同順經募東和隆十羅布興盛公五羅布同順三十五羅布（第四號國　雲經募）道勝銀行一千羅布及耳司各　耳宜街陳有鵬俄人媽客西一馬夫王鵬飛各十羅布朱景僑俄人維而脫司大隆作甫各羅布本任三羅布五俄人各一羅布公私頓金宣其六羅布國孫氏十六羅布（五號義泰經募焦錫九茂盛德廣增利焦經通各十羅布黄錫六羅布金學萬和豐泰各五羅布高尚俊三羅布王馥蓀一羅布義泰一百羅布第六號永和棧經募）永和棧一百羅布什半諾夫十羅布三合義永盛和三　永永合成和盛義于寶田趙培益子寶仁各五羅布（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
