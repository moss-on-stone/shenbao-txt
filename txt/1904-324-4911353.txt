# 1904 - 324 - 4911353

 

Page 1

 
 
[論行刺王之春事]  
　　萬福華在金谷香番菜館槍擊已革廣西巡撫王之春不中被獲解入捕房供出同黨張杏年周詠曾周寅山章士戞趙洪和張信龍善行趙梅湯祚賢郭寳生李壽芝萬雲卿等十二人由各包探按名邏獲惟所供有鹽船二艘泊於南市十六鋪馬頭則未經地方官拘住意者已聞風遠颺矣客或問余曰王之春何如人也何爲怨毒之入人者深而有萬福華其人者竟思一擊斃之乎應之曰王之春庸惡陋劣之鄙夫也不可與事君其叢怨毒於人亦正以居官失德爲衆論所不容當其爲廣西巡撫時嘗欲召法兵以平匪亂彼時人言嘖嘖未必盡屬無因然則觀王之春之爲人大抵以媚外爲心陽博擅長交涉之美名而隂實不顧國家之利害論忠君愛國之道王固非其人矣故前此奉命使俄與今俄皇尼古拉士樽爼聯歡甚爲相洽雖睦鄰修好本使臣分丙之事宜然而爾時李文忠執掌朝綱大權獨攬外交政策素主親俄又得王游揚其間中俄兩國邦交乃因之愈固此外間稱王聯俄黨之說所由來也今俄人侵奪東三省其平日之所以親我睦我者至此乃始知其别有隂很之計而朝野上下羣恍然於向者聯俄之非我國人民之稍具熱忱者怒俄尤深見日人能仗義執言起而與抗遂以爲是能顧同洲之誼保我疆圉而不知日人何以肯糜餉勞師爲中邦爭還故土居心所在彼輩固不暇爲之計及也然謂王之春至今日而尚有聯俄之心則吾可决其斷斷非是何也王之春屆惡陋劣之鄙夫也其先時之聯俄者亦以患得患失之心勝思藉聯絡外國之名譽以永保其厚祿高官今王之厚祿高官已因不能平西匪之亂早爲朝廷所褫革矣卽欲聯俄尚復休能爲力且今日外交政策已一反前時之所爲上不以聯俄爲然下尤以聯俄爲恨王之春詎不深悉而猶敢以聯俄者攖衆人之怒乎故謂王爲昔之聯俄黨王或不能辭至今日而猶謂王爲聯俄黨恐王尚非其人雖萬福華所供有在粤時聞王暗助俄人購取軍火之語然實幻說不足據以爲憑蓋軍火非貿然可購中國方嚴守局外海關稽察庸詎能逃以王之愚尚不至此然則王之來滬果爲何事乎曰王之來滬以爭粤漢鐵路廢約事也始王乘皇太后七旬萬壽時謀復官職求於某當道某當道難之謂必欲復官非有勞勩不可時湘中人士方欲爭回粤漢鐵路利權王以湘人乃令爲之首聞王當受事時曾受鐵路大臣之札維時人皆譏之笑之謂巡撫從無受札之事王雖已革而竟至甘心受此不復推辭殊爲可鄙之至試思王爲一官不顧恥辱若是推極其至卽使吮癰舐痔而彼尚願爲尚何敢於風尚拒俄之時而行此反抗之事乎綜王生平誤國殃民罪浮於殺一擊而斃正足以大快人心而惜乎萬福華之尚非其人器不精利擊不命中非勇也一詰卽得供出多人非豪傑之所爲也方之古游俠蓋去之遠矣 
[本館接奉電音]  
　　昨晚二下鐘時京師友人飛電傳來上諭一道敬謹譯登○十月十六日内閣抄奉上諭周馥奏糾參不職州縣等語山東曲阜縣知縣朱行祺庸昏疲玩不明事理署寗海州知州候補知縣董東巧滑怠惰難以造就候補直隸州知州姚延壎操守平常不知自愛候補知縣李洪琨辦事浮滑迹近招摇均著卽行革職邱縣知縣張福承才具平庸不知振作著以縣丞降補甯陽縣知縣王可墟性迂身弱惟文理尚優著以教職歸部銓選東阿縣知縣奏　久病身弱難膺民社著勒令休致榮城縣知縣劉應忠才拘識淺人地不宜著開缺另補改缺膠州知州劉思誠穩愼有餘才識不足著暫行扣補留省察看餘著照所議辦理欽此 
[電傳宮門抄]  
　　昨晚二十鐘時京師友人專電告知本館云十月十六日皇上召見軍機大臣及聨芳伍廷芳 
[署督啓行]  
　　昨晚山東來電云署兩江督憲周玉帥已於今日乘新濟輪船十二點鐘卽展輪駛赴滬上矣 
[復攻旅順]  
　　十月十五日烟臺來電云頃得某虞遞來信息悉日本陸軍第四次進攻旅順現已砲聲如雷矣 
[偵俄敗績]  
　　華歴十月十五日英京倫敦來電云本月十二日日本陸軍攻擊布鐵洛夫山之役俄　陸軍提督薩哈洛夫電報本國稱日人實欲藉此偵探俄軍强弱也當時進偪俄營相離不及三十碼卒被俄軍擊退戰場之上遺有屍骸百餘 
[俄艦蹤跡]  
　　華歴十月十五日英京倫敦來電云俄國波羅的海軍艦中有一隊約於本禮拜四註卽華歴十月十八日或可駛抵波德腮特矣 
[鹽浦近情]  
　　十月十五日烟臺來電云德國輪船潑洛克雷司及英國輪船開平從海參威駛抵此間船中人言及海參威一埠港中埋設水雷甚多市内亦各處設防極爲堅固欲入其間頗不易易目下彼處俄人積存糧食無算儘兄支持煤尤疉積如山港中泊有俄國巡洋艦三艘一名露西亞一名巴蓋忒一名克洛麻巴方我船離埠時其情形均甚完備惟海關現已關閉所有來往船隻載運貨物其權均操諸海軍人員前數日此間自沈俄艦名臘司拖洛潑尼者艦中水手人等刻均寄居中國巡洋艦海容之内 
[德認募債]  
　　華歴十月十五日德京柏林來電云刻下德國財政部實認不諱謂俄國確須在德國募集外債若干惟此事須遲至明年經始耳 
[德船被獲]  
　　華歴十月十五日日本東京來電云德國輪船維忒蘭本卽昔之英國輪船名賽而司者後出德之道克臘司輪船公司購得改爲今名近日滿載禦寒衣服及絨氈藥材等物於本月十三日午後三點鐘時向旅順進發行近烟臺忽爲日本軍艦名龍田者追及登船查訊船主詭詞以對曰此船開往牛莊然度其情形確係欲入旅順口門故卽帶往沙西河暫禁 
 
 

Page 2

 
 
[俄兵無紀]  
　　華歴十月十五日英京倫敦來電云頃由在鉛尼亞之某日報館訪事人傳電相告略謂俄國波羅的海艦隊中員弁水手人等每日酩酊大醉散布街市東衝西突擾亂居民計日來斃其傷斃者至少已有五人故有兵士四十名頃爲俄艦棄之而去矣 
[奏報黑龍江酌改營制餉章摺]  
　　奴才逹桂程德全跪奏爲黑龍江營務疲憊擬酌改營制餉章以資騰飽而期得力恭摺仰祈聖鑒事竊杏江省向有鎭邊新練等軍自庚子亂後全行潰散營務遂無可言經前署將軍薩保收合餘燼歸攏三千七百餘人改爲制軍分駐合城厥後有添練者有裁留者又有改步爲馬者均於二十七八等年迭經奏明在案惟是章程屢更錯綜互異或先添而後改或昔有而今無卒伍紛歧難歸一律且其人皆零星湊集非潰兵逃弁雜出其間卽尺籍伍符半同虛設其怯於見賊而勇於擾民幾爲軍中長技奴才等到任以來力求整頓無從措手竊訝陋劣何至於斯及推原其故乃知非盡兵之無良實由餉之太薄當制之屢更也一切餉章均照舊日精銳營辦理江省變後百物翔貴幾加往日三倍按馬兵月得銀六兩步兵三兩計之向時物價廉平除火食等項外盈餘已屬無幾及至今日不但不能餘銀而且均受賠累以辜無所得之人而欲其作奮不顧身之事兵雖至愚各有身家恐未必甘心出此於是兵藉口於餉不足則取於民官藉口於餉不足則取於商而仍扣於兵輾轉朦蔽空額冐餉之事遂至不可究詰奴才等籌思至再與其任令窳敗欲省費而實糜費何如厚其餉糈化無用而爲有用故欲求其進步非加餉無以爲功現旣重設營務處專爲整頓各軍卽飭該處如何變通如何歸併并估計每年應需正雜各欵共若干妥議辦法去後兹據禀覆擬將通省制軍統改爲巡警八成馬步隊十營合將弁兵丁共三千三百餘員名仿照吉省二十九年變通營制餉章辦理應需正雜各欵初年約計銀三十三萬一千餘兩常年約計銀三十一萬二千餘兩遇閏加增除從前奏明經部覆准由部庫撥銀十六萬兩仍請每年照常撥領外初年尚不敷銀十七萬餘兩常年不敷銀十五萬餘兩擬由本省新籌賣買一成捐欵項下開支然貨捐甫經開辦收數難定能抵此項與否實無把握如有不足仍當設法騰挪惟部欵十六萬兩無論如何必須常年按數照撥方足以資計授並擬於九月初一日一律改設成營等情開單禀請具奏前來奴才等詳加酌核非不知餉源奇絀安敢輕於議增惟與吉省接壤兵丁不時會哨餉項參差相形見絀况當邊陲之地土匪潛滋萑苻嘯聚在在堪虞非練兵不足以弭患亦斷非加餉不足以養兵不得不變通辦理然卽如此變通亦不過僅有此數仍是不敷分布祗以困於財力一時實難多練倘嗣後捐項日旺再當盡力所能爲隨時添募以期仰副朝廷整軍經武昕夕圖强之至意謹將擬改章程繕單恭呈御覽祇候聖裁所有酌改營制餉章以資騰飽而期得力緣由除分咨查照外理合恭摺具陳伏乞皇太后皇上聖鑒訓示謹奏奉硃批著照所請該衙門知道單併發欽此 
[禮訪耆年]  
　　姑蘇訪事人云本年皇太后七旬萬壽檢查檔案見乾隆朝有某處民人年至一百零三歳五世同堂曾朝廷恩賞標其目曰千中樂因電飭各督撫轉飭各地方官詳查官紳士庶無論男女有年在九十以上及五世同堂者令照成小影奏請旌揚以表熙朝人瑞本月十三日長元吳三縣蘇郭李三大令在長春巷全浙會館特設盛筵邀請各紳董詳細查訪如有合格之人准於二十日帶至元妙觀壽星殿用西法撮影以便呈候上憲奏請皇太后慈鑒 
[爲國培才]  
　　金陵訪事友人云署兩江總督南洋大臣端午橋制軍深慨江南地大物博而所派出洋學生寥寥無機下車伊始亟飭先就蘇省各學堂中選派四十人分往英法德比各國學習製造　礦及農商各專門實業另派四十名赴日本半習實業半習陸軍再由江寗省各學堂肄業學生中擇稍通東西文志行端正文理明通身體强固者酌量考送十餘名或數名並飭江寗京江兩駐防各選旗生六人其中二人派赴泰西四人派赴日本分途肄業至上海之南洋公學澄衷蒙學鎭江之承志學堂其中學生多可造就應於南洋公學中資送東西洋各二人澄衷承志各送泰西一人皆於籍隸蘇省中考送學務處咨遣出洋通限十日内考齊以便派員監督伴送刻日起程所有日本留學監督已奉派前送官紳赴日本學習政治之許苓西觀察炳榛充當又委駐辦高等學堂坐辦洋務局之徐積餘觀察乃昌伴送學生赴日本一俟考定卽日督送東行惟泰西留學之監督及伴送官則尚未經派委所需川資則於鎮江關罰欵項下提銀二萬兩常年學費則飭學務處司道查照前派學生赴德成案從寛籌備是誠爲國培材之要圖也 
[逆會宜防]  
　　鎭江訪事人云常鎭通海兵備道郭月樓觀察訪聞邇有革命同仇諸逆黨潛入長江一帶散放興華票布糾人入會鄂省大憲已在漢口破獲此案三起無如若輩黨羽極多根株難絶鎭江係通商口岸五方雜處深恐若輩潛匿其間爰商請南洋續備新湘全軍統領徐瀚臣及江南武威全軍統領魏榮斌兩鎭軍轉飭各營管帶加意巡緝一面通飭署丹徒縣張星五大令水陸總巡周錦堂參戎洋務局總辦邵虎伯刺史警察局坐辦濮大令曁沿江各州縣各防營一體嚴查拿毋稍疏虞誠防患未然之道也 
[星軺紀事]  
　　金陵訪事人云欽差大臣鐵寳臣侍郎駐節白門逐日察閱各軍營各學堂並沿江各要隘砲臺頗爲詳悉嗣以金陵爲長江上下游扼要之地外口防備雖極森嚴若腹地砲臺不甚得宜外臺亦同虛設爰於本月十一日上午十一點鐘時詣旱西門内清涼山聚寳門外雨花臺兩處查勘各砲臺旋命駕至機器製造局總辦徐觀察乃昌以禮迎入導閱鍊鋼提硝及槍砲子彈各廠然後回轅 
[横涇盗案]  
　　姑蘇訪事人云本月初十日之夜横涇鎭席順記米行突來盗匪二十餘人頭裹白巾手執刀械一擁而入將洋銀一千數百元悉數刧去翌日事主開單繕禀投報吳縣署縣主李紫璈大令飭典史某少尉下鄉詣勘飭捕嚴緝 
[花埭碧蕪]  
　　廣州訪事人云穗垣大新街裕和祥玉器店被革弁李世桂牽涉由縣查封隨有張蔡氏者赴善後局禀稱店中通盤核算李弁實存銀七千餘兩兹願如數繳案請將貨物發還局憲據禀轉詳督憲批准飭氏於繳其外另罰洋銀一千元○廣州府屬沙田屢受賊匪蹂躪潘紳譽徵特設安平沙所聯防局擬招護沙勇丁五百名以資防衞嗣因經費未裕暫由安勇三百名歸守備黃君永管帶請前在湖北隨營學校之肄業劉立齋悉心訓練在軍械局領得八響毛瑟槍若干枝馳赴香山藉資鎭壓 
[南臺紅葉]  
　　福州事訪事人云福建興化人某氏年逾而立性甚悍戾賃居廣城寺左近日前忽與賣山芋人某甲齟齬大肆兇鋒傷及甲之要害立時仆地一息奄奄警務局委員彭岳峯司馬聞報將氏獲案訊明掌頰若干下視押所傷能否痊愈然後酌懲○福建水師提督曹軍門仁祥於本月初五日由厦門抵省拜謁新署閩浙總督魏午帥初十日恭逢皇太后萬壽聖節隨同在省各官慶祝蓋媚兹之義宜然也○十月初七日爲左文襄公嶽降之辰閩地爲公舊治建有專祠凡夙沐鴻恩者莫不心香敬爇署督魏午帥誼關桑梓是日率同同鄉各文武詣祠行禮雍雍肅肅致慤致誠 
 
 

Page 3

 
 
[紅橋折柳]  
　　揚州訪事人云城南某姓家勤儉持躬小有積蓄十月初八日之夜忽來羣盗毁門而入將某姓之父用繩倒懸勒令供出藏銀所在其女見而不忍上前哀懇被盗掣木棍擊仆其婿某甲急從後門逸出鳴鉦呼救奈各鄉鄰皆遠在一里半里外迨持械麕集盗已拐贓四散旋在河漘拘獲其一然有三人疉被刺傷比天明某姓開具失單喚同地保將受傷人曁所獲一盗舁至縣署禀請勘驗訊懲○運河谷壩水大則啓水小則閉此向章也日前兩淮運司恩新甫都轉以節逾霜降札飭淮南局員照章將金灣東灣璧虎等壩分别修築局員遵卽遴派司事前往勘估奈連日河水復漲江潮亦高低無定直至本月初始行估定旋涓吉初八日興工 
[鹿囿探梅]  
　　姑蘇訪事人云上月二十七日飛划副左營領哨凌秉忠沈葆義偕松江緝捕領袖王玉田赴某鄉緝獲著名梟匪孔煥章吳昆山二名押解來省禀經護撫效述堂中丞飭交蘇州府許子元太守將孔發吳管押吳發長洲縣管押聽候示期提訊○上月二十三日省中某營哨弁在閶門外馬路中緝獲安慶山袁永和二盗搜出銀臂釧十一九枚當卽解至蘇州府署連日府尊許子元太守督同襄讞委員某某二明府升坐發審局大堂悉心研鞫二盗供稱小的等向在新陽縣治某鄉受雇於鄒雲堦楊文元二家耕作所有臂釧均係鄒楊賞給太守飭差持文至新陽縣移提鄒楊質訊鄒楊堅稱並無其事大約此案尚須澈底根求也○上月下旬某日蘇城北寺後荒地上偃臥一垂斃女郎行人向之詢問初不肯言旋經人傳喚地甲到來女始言昨夜黃昏時行經其處被匪徒十一人輪流奸汚以致受傷地甲因卽投縣禀報縣主某大令呵殿臨塲飭穩婆騐得委係處女被奸傷勢沈重有頃女卽宛轉斃命匪徒兇惡至此亦殊駭人聽聞矣○蘇城大太平巷裕大當鋪爲本城楊姓所開執事人潘某忽於上月某日自縊身死說者謂係虧空多金無計彌補以故出此下策其然豈其然乎 
[電飭嚴防]  
　　前日蘇松太兵備道憲袁海觀觀察接奉署兩江總督端午帥電開准兩湖總督張電咨在鄂拘獲欲圖起事之匪徒游得勝蕭貴生等兩人搜有令旗印信並註明同仇會等字様訊係日本留學生所爲故特電請加意防範等因昨已轉飭各州縣各防營統領一體嚴加防護矣 
[備迎江督]  
　　昨日蘇松太兵備道袁海觀觀察探知新署兩江總督周玉山制軍將次由山東蒞滬因飭上海縣主汪瑶庭大令在滬北斜橋洋務局傾備行轅並在法界小東門外招商局金利源碼頭搭蓋彩棚以便屇時迎迓 
[禁設製廠]  
　　蘇松太兵備道轅道袁海觀觀察接奉署兩江總督端午帥電飭嚴禁商人在滬創設製造銅圓子廠等因遵卽照會租界領袖總領事旋復移知商會一體查禁 
[禀留廳宰]  
　　川沙紳士謝源深黃琮等聯合數十人投藩臬道各轅禀稱川沙廳撫民同知陳丞自癸已年蒞任以來辦理善堂開設長浜疏濬鹽河整頓沙洲清理銀漕積弊創興西學堂籌辦民圑商圑緝拿劇盗種種善政不勝枚舉目下方與上海合開都臺浦及本境東運鹽河甫經會勘尚無頭緒且値冬防之際不便遽易生手特請暫留一月然後交卸將來新官署事一年期滿可否飭令陳丞回任等情前日蘇松太兵備道憲袁海觀觀察批候各憲批示遵行 
[惡棍解道]  
　　著名惡棍火燒毛毛卽林毛毛經寳山縣王大令緝獲訊供擬卽站籠處死忽於昨日奉蘇松太兵備道袁海觀觀察札飭迅解來轅聽候核奪因於午刻派差解送英美等國租界會審公廨禀請讞員黃耀宿司馬加派開役並令捕頭加派巡捕分乘馬車三輛押至護城河畔轉解入城 
[賓從如雲]  
　　江蘇候補道劉子鶴觀察更年商務局會辦周金箴觀察晉鑣前駐奥國大臣吳煥其星使德章新科進士安徽卽用縣知縣忻紹九明府江明松海防同知黃小霽司馬英美等國租界公廨讞員黃耀宿司馬寳山縣知縣王緯辰明府貨捐局查騐委員繆稚南參軍滬城南局警察委員黃幼香少尹大東門盤查委員邱幼林二尹同於昨日至上海縣署分别拜會禀謁 
[嚴約駁船]  
　　本邑南市浦江中駁船前經蘇松太兵備道袁海觀觀察觀察飭水利局員高邕之司馬諭令船牙查明共一千六百餘艘編明號數給旗懸掛以便稽查施復明定章程嗣後責成總管帮人隨時察核有無容留匪類一經查出重則嚴辦輕則罰鍰至各船戶或將變賣更名亦責成管帮人報明註册此次所給旗號由係公欵製就一年之後各船戶自行另製將舊旗交管帮人彚齊繳局以待派人查閱此爲清除匪類起見每日仍由局中派出水勇曁救生局小輪船周流巡察局中所給旗號不取船戶分文如有勇役藉故需索准卽指名禀候嚴懲管帮人於船戶一舉一動易於覺察如船戶有爲非作歹情事匿不禀報局中查出定予併究不稍寛貸 
[美界火警]  
　　前晚十二點鐘越一刻時吳淞路久遠里某姓平屋不戒於火烈燄熊熊救火會西人見之急驅水龍馳至吸取自來水竭力狂噴始得烟消火滅計焚去房屋五六間 
[續譯西歴一千九百零四年十一月十二號字林西報所登牛莊魏伯詩德致李提摩太函]  
　　又盛京友人亦屢有信來據云彼處災情近來更爲可慘敝處自當竭力相助等語接充瀾思惕君十月十四日來函據稱經兩軍戰鬥一帶各處村莊受累實深昨晨得距此四十五里之遥來函知居民被戮或被傷者有百名之多惟弟等不克親往救治而被傷之人又不能就弟處求治殊爲憾事弟已發大車一輛差遣兩人前往並囑其尋覓受傷之人載之而回如受傷之人不能行動務須雇人擡回醫院愈多愈好弟處各人均願出力帮同分赴各處接濟受傷之人無如俄日兩軍均不准他人出入其間現在逃難之人自白塔鋪等處來者已陸續入城昨晚弟等往觀南郭之院路經大道處處爲難民所阻塞弟當經按叚添人指引敝院之所在庶難民不致失路目下敝處所置七院業經擠滿每日仰恃敝處賜餐者將近一千人之數尚見源源而來今日已經添租北郭一戲園可容三百人之數今晚想可住滿矣現在敝處　事幸尚就範並稱順手誠堪幸慰耳旋於一禮拜後復接克瀾司惕來函據云前電奉懇賜寄醫傷應需之件諒邀清鑒　此電當經收到並將所要之物如數寄去矣魏註惟現在敝處需欵孔殷祈速寄銀五百兩以資接濟等因受傷人來此不但由敝處供給飯食卽衣服等亦須由敝處給予也且收拾三義廟一事亦有所需難民現在廟内居住但敝處紅十字會醫院業已滿足將來此廟亦需改作醫院之用敝處受傷人中就醫者十分難治其中有數人并有一農夫身被槍刺十五處目不忍覩可慘孰甚近一禮拜内難民到者之多三倍於前目下其數已至三千有餘以外由將軍留養者尚有六千人之譜每日必有數百人接踵而至敝處各院業已濟滿目下正在添覓空屋節近隆冬屇時如何辦法刻尚亳無把握爲喚奈何如尊處有欵項缺乏之虞務望速告知英美兩國善士速賜丞救以全善舉[  此函仍未登畢容俟明日續登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　十月初四日刑部都察院大理寺廂紅旗値日無引見那王假滿請安前喀什噶爾提督余虎恩到京詣奏糧　王崑中堂等謝賞綢縀恩裕中堂謝授大學士恩世續謝授恊辦大學士恩皇上召見軍機大臣及余虎恩沙木胡索特皇太后於明日辰正至壽星殿行禮畢還宫○初五日工部鴻臚寺正藍旗値日無引見長庚等謝授缺恩李灼華預備召見皇上召見軍機大臣○初六日内務府國子監廂藍旗値日無引見裕中堂謝授體仁閣大學士恩趙爾巽等謝賞朝馬恩掌儀司奏十五日祭奉先殿恭王行禮關防衙門奏十五日大高殿拜襄倫貝子行禮丙務府奏派致祭馬神派出英瑞皇上召見軍機大臣皇太后皇上於明日辦事後至頤和園駐蹕本日皇太后皇上升皇　殿　國使臣齊幹美國使臣康格德國使臣穆默俄國使臣雷薩爾比國使臣葛飛業等覲見呈遞恭賀皇太后萬壽國書初七日理藩院光祿寺八旗兩翼値日無引見興伯假滿請安皇上召見軍機大臣 
[甬江雜志]  
　　寗波訪事人云浙江兹谿縣典史陳少尉秉鉤現因患病禀請開缺上憲准之遴委候補典史王少尉文光接署業已下札飭赴新任矣○甬郡各肉鋪向有肉捐按日彚繳以充清節堂遷善所二處經費邇者德豐等肉鋪抗不繳納經紳董禀請鄞縣提追縣事高于勛大令准之○近日洋銀愈形缺乏市中出入升水甚昻每百元須貼一元五角每小洋銀十枚兌換一元須貼水三分有奇○鄞縣縣試定期本月十五日舉行縣宰高大令現已先其出示曉諭闔邑周知矣○杭垣武備練軍勇丁鮑恭亮逗留甬江與匪爲伍經鄞縣差役拘拿到縣在身畔搜出銀飾甚多縣主高大令飭暫發押刑房聽候研訊○横溪大　劫案迄今尚未破獲寗紹台道嵩嶼卿觀察寗波府喻庶三太守札飭鄞縣高大令赶緊嚴飭差捕將案内盗犯設法嚴緝 
[上海縣署瑣案]  
　　前有陳紀生者投縣控張德勝前晚縣主汪瑶庭大令升堂研訊陳供小的住治下洋涇鎭向在引翔港爲成衣匠與張同業光緒二十七年二月張妻央徐塘敬爲媒願以其女贅小的爲婿至三月十六日小的備齊金銀首飾各兩件交徐及姑夫顧森甫送往　家張卽回以允帖現忽賴婚訴之圖董王秋　連次理勸不允爲此控求究懲顧所供與陳相同徐供小的胞弟德勝自幼出嗣張姓弟婦於光緒二十七年病故並無央令小的將女許陳之事張供稱小的女兒並未許陳惟四月某所地保嚴惠祥來稱王董因陳姓婚事邀小的前去商量小的不去致遭誣控大令諭候傳齊人誼訊奪○張殿卿控高正發霸阻田地等情前晚大令升堂研訊高供故祖仁喜於咸豐八年與叔祖高巨元出資合購張姓田九畝後各分一半執業至光緒二十四年將故祖分得之田過小的兄弟戶名惟單上多出二畝三分四釐係張之墳地歸張納糧現在小的願將方單裁開分執張供此田未經出賣惟父親曾有急需向高抵押至小的納糧之墳地與高姓合一方單大令飭高恊差赴戶書處將單對裁註明分執 
[馬路工程局瑣案]  
　　前日捕役在十六鋪境内拘獲積竊陳阿四董阿福二名解入捕房捕頭轉解馬路工程局總辦翁子文太守倩　　委員黃衡堂二尹研訊之下判各責三百板一併飭捕逐出○船戶馬美生陳阿坤在十六鋪河南中華樓啜茗索取舊欠以致互毆巡街捕見之一併拘入捕房捕頭令轉解工程局禀請黃二尹研訊馬陳同稱小的等自願央人調處二尹　之 
[英美等國租界公廨晚堂案]  
　　京伶孫菊仙控玉仙戯園主王洪壽卽三麻子圖吞工銀請提追給等情前晚讞員黃耀宿司馬飭提訊究孫伶供稱今春受伶人王之雇言明每月工資洋銀二千元田任文寳介紹自正月初三起演至二月二十六日因病停止除收到洋銀一千七百元外尚欠一千九百元屢次倩任向索土圖狡賴求賜訊追王供小的前憑任姓言明以四十天爲一月孫只演劇五十四天除付去洋銀一千七百元外祗欠三百元當孫控告時曾向懇求折付分今明兩年如數付清孫不依允叩求公斷司馬判王於下月底還洋銀二百元明年七月底又還二百元年底再還一百元○游文賢控王福藉端詐去洋銀四百五十元並棉花等情司馬升堂研訊辦供上年有親戚私鑄富十銅圓事發奉判押禁王冐充探夥將小的軋至某茶館詐去洋銀四百五十元及棉花等物小的心不能甘爲特控請訊究王供小的在平和洋行爲夥與游並不相識安有藉端訛詐之事司馬著一併退去靜候查明再核 
[英美等國租界公堂瑣案]  
　　前者楊樹浦怡和繅絲廠司事洋人投捕房訴稱工人倪聽福　　奉串同朱金大竊絲　　　　　　　　　　　劉森堂查得絲由朱竊出交吳增福轉囑沈售與英租界畫錦里信泰絲線店賈伯扉王國秀因將一主人解案請究讞員黃耀宿司馬訊得吳已逃至無錫遂出票移　一面判罰寳王賠洋銀一百元倪沈交人保出俟將吳提到一併訊懲昨日包探陳洪德禀稱小的奉文至無錫提吳今已提到在途盤詰吳稱其竊四包由朱竊取倪沈在外接贜旋沈同往信泰銷售共得洋銀五十元吳分得八元其餘四十一元皆伊等分用司馬會同美副領事白保羅君訊究之下吳所供與陳探禀詞相同倪沈則指吳銷贜王寳指定　沈同來售絲二大包二小包計洋銀二十七元付與朱手並無五十元之多司馬商之白君判　朱責三百板枷示一禮拜期滿之後管押捕房六個月吳責二百板枷示一禮拜期納之後暫押捕房三個月沈倪各責一百板管押捕房一月捕頭請斷給包探赴無錫之川資五十九元　　著王償四十四元賈償十五元俟繳到後開釋○公和祥管馬頭洋人强生投案訴稱前日小工李六奎徐根友沈福和滋閙兇毆爲特拘案請辦司馬判令各捕校一日　洋婦禪細士氏　　人李金福行竊鈔票洋銀五元司馬詰究之下李供小的並未竊取氏又稱李雖未行竊然必知何人竊去請向究追司馬不准○包探劉　　　行竊　發長蔡金仁沈榮法王桂生等四家衣物之竊賊陸阿榮至案司馬判責二百板　案之贓分别給領○某善堂司事李鴻　訴稱　曾與　士徐錫　同居邇者兒子金培不知因何被徐毆傷勢漸沈重叩求提徐究辦司馬准詞飭差協同地甲將徐提案押候晚堂訊奪○前者　　　行主人延賀律師控華人楊冰奎欠銀三百餘兩等情司馬傳案訊追案懸未結昨日賀律師又投案請追司馬提楊詰究供所欠之數只一百七十兩並無三百兩之多司馬商之白君著於下禮拜二先繳洋銀一百元其餘再行商酌○四百零三號華捕八十九號四捕拘獲違章傾倒垃圾之胡明德等十二人至案禀稱伊等均在七八點鐘時掃過垃圾之後任意傾倒是以傳請罰　胡等同稱實係不知租界禁令司馬判令各罰洋銀一元 
[法租界捕房紀事]  
　　新拓租界中南陽僑左近現由陳姓雇工建造房屋十餘間尚未告竣昨晨九點鐘時忽然坍塌壓傷工人一名事爲捕頭訪聞急派包探前往查勘○某洋商以磚瓦匠某甲包製　門打工料太薄致多損　據情投報捕房捕頭派包探將甲拘獲押候解送公堂禀稱讞員陳楚生大令訊辦 
 
 

Page 10

 
 
[美租界捕房紀事]  
　　前晚有法國某兵艦上甲乙二水手乘東洋車至百老匯路翩然而去不名一錢車夫某丙向之索取反被兇毆後經一百四十號印捕將甲乙拘入捕房捕頭令丙自投駐滬法國總領事署禀控○前日傍晚時有某國小孩乘脚踏車至茂海路偶不留意將甬人張夏香家女孩撞仆碾傷足背適爲五百五十三號巡捕所見一併帶入捕房捕頭以女受傷甚重令人扶送同仁醫院求治西孩稱願償洋銀八元爲養傷費捕頭乃揮之使去不予深求○昨日葉鶴生以所雇寗波傭婦王某氏乘間脫逃恐其夫王金林前往滋擾投報捕房捕頭令包探前往查緝○昨日甬人錢忠鎬同其弟忠鏞投捕房訴稱頃至西華德路祥茂洋貨店購物論價不合被夥兇毆請爲拘送公堂禀請究辦捕頭允之○前晚某國兵艦水手某甲醉態酊醄在百老匯路手舞足蹈二百零二號印捕見之奮力拘入捕房捕頭令押至酒醒時釋出 
[蘇省官報]  
　　十月初五日通判丁方毅禀謝奉委赴吳縣各鄉秋勘差卽辭知縣王邦鼐禀謝奉委赴常熟秋勘差卽辭甲午科舉人候選教諭朱澤丹陽縣人由京來五品銜指分江蘇試用縣丞周　藍翎五品銜指分江蘇試用巡檢劉紹棠均安徽人禀知由京領照來省禀到同知金兆泰禀謝奉委房捐局提調差初六日辦理車坊　捐　局知府吉元由車坊專丁來省禀謝奉飭半年比較　收照章留辦蘇總捕同知黃家珍禀知交卸住事代理蘇總捕同知李鑒梅禀知接印任事知縣何乃蔚董潭均禀謝奉委土　局提調差巡檢呂烈徵禀辭赴南渡釐局差指分江蘇試用同知司獄孫嘉幹河南人禀知示期騐看遵卽禀到五品銜指分江蘇試用從九趙世恩浙江人到省初七日○藩轅牌示卽傳吏目王鎬巡檢張恩瑞鄭友第　九郭曾基於初八日來轅甄别考試辦理銅元局提調知府陸桂晏禀銷房捐提調兼差同知金兆　禀知到房捐局提調進銷工　局差知縣畢培先禀辭赴奔牛釐局差董潭禀知何工藝局帮辦差李恩棠禀銷鎭江發審兼水固州保甲差回首辦理吳淞　捐局知縣王元輔由滬專丁來省禀謝兩叅運盈　飭蒙記大功一次府經歴　嘉彬禀辭赴上海貨捐　查騐差府照磨沈久新禀知奉署督憲考取派赴日本學習警察道庫大使　鼎禀謝奉委中路編查保甲差五品藍翎指分江蘇試用巡檢姚之良浙江人禀知蒙示期騐看罰寗差　縣丞王文潮前日禀知到北路編查保甲差初八日正任如臯縣單儒紳禀知交卸任事來省知縣何乃蔚　知到工藝局提調差愛興阿由常昭崑新等　弛　保甲圑練差回省方敦吉專丁來省禀知奉金陵釐局憲委辦本局文案差按經廳劉敬煥禀知本日辰刻交卸代理按經歴何　　　知接印任事吏目王鎬巡檢　恩瑞鄭友　從九郭　基均禀知奉藩憲傳考甄别請補震澤縣典史楊志彪禀謝奉委到河釐局差　從九注嘉補禀知在部庫報捐指　府照磨淮安關監督恆啓由淮交卸來蘇文學士學務處　習　田豐人候選光祿寺署正羅振玉均奉署督憲　調赴甯初九日兼署藩憲陸牌示照得佐職九月分月課業經效前升司示期於九月廿五廿六等日飭傳考試嗣因廳院交　未及局試應由本兼署司改期補考　定於十月十二十三等日在遣署分期局試正任吳江縣方道濟知縣張祖廉　禀謝奉委海運省局文案差劉炳宵咸祖廉　　卿謝商衡將在泗李維漢均禀知奉藩憲傳閱道署課卷首府許禀知本日開辦海運省局知府莫枚由鎭江來禀知十月初一日先行接辦下游釐局差袁世輔禀辭赴吳淞貨捐局差知縣林華福建人由甯回王家寨禀知奉督憲考取派赴日本學習營務撫署文巡捕　源驥撫署文案瞿大椿均禀謝奉　海運省局差遣初十日藩轅牌示叩傳縣丞轅　巡檢池漢明劉三員於十一日幾列來轅甄别考試總辦銅元局候補道朱宜振辦理銅元局提調知府陸桂星又前湖南　州府裕慶均通知禀知　鑄銅元自初八日起加全夜班正任吳江縣方道濟禀知到海運省局文案差浙江候補鹽大使　光謀順天人中杭州來知縣俞志差禀銷吳淞江　局差凌邦璽禀銷昭文秋勘差回正任按經歴劉敬煥辭赴湖北漢口一帶採辦例木差從九李人俊禀銷太差遺期滿回省十一日藩轅牌示照得署陽縣巴城司巡檢陳翰英已屆一年期滿應已撤回所遺員缺查有　補期缺之王炳元堪以飭令赴任委署常州府照磨洪薌禀辭赴任縣丞韓　巡檢池漢明劉鏛均禀知奉藩憲傳甄别考試從札將裕鈺禀知中籍起復回省禀到徐之楠禀知奉委勇普濟堂　祖差道庫大使羅鼎禀知到中　編查保甲　代理興縣　　龔慶咸禀知按印任事府照磨梅祖培禀謝考取咨　日本學習警務十二日藩轅牌示卽傳典史張裕賢於十二日來轅甄别考試庚午科舉人崑山縣教諭徐嘉山陽縣人禀知奉委充師範學堂監院兼　文教習署理　道庫大使丁尚廣禀謝奉飭知廿六年分江北海運出力蒙保補缺後以知縣用奉部諭准准補新陽縣巴城司巡檢王炳元禀謝牌示飭令赴任從九張嘉謨禀知初三日交卸震鐸縣典史任事回省指分江蘇試用巡檢孫寳賢直隸人禀知由京領照來省禀到十三日　署邳州知州胡希林專丁來省禀知前至儀徽縣任内交代於叅限内稍算知縣　乃　禀知由溧陽公幹回並禀謝奉委善後局文案　放差通判戴祖詒　奉知縣李嘉福江震川沙均禀銷赴各回抽查保甲圑練差回省縣丞馮汝璋禀知上海貨捐局查驗於九月十六日銷差高松蔭禀銷海運京沽局差府經歴張樾蔭禀知奉委銅元局稽查卽到差典史顔緝斯禀知委銅元局外稽查差補用鄭司仇志鳴禀謝奉委蘇捕初總領　卽判驗 
 
 
 

Page 11

 
 
   
 
 

Page 12

 
 
   
 
