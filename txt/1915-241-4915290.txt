# 1915 - 241 - 4915290

 

Page 1

 
 
G>本館開設上海望平街第一百五十八九二號電話九十五號 
[本館定報價目]  
中國境内全年逐日寄大洋十二元半年六元日本全年十二元半年六元歐美各國全年十八元半年九元由西比利亞寄全年廿一元六角半年十元零八角報資先惠郵票不收 
[本館告白刋例]  
論前二行起碼第一日每行一元二角第二日起每行七角五分中縫價例同後幅長行三行起碼第一日每行四角第二日至第七日每行二角四分第八日起每行二角短行五十字起碼多則以十字遞加第一日每字五釐第二日至第七日每字三釐第八日後每字二釐半 
[英租界蔓盤路有上等大住宅一座出讓如有意置産者]  
請投函申報館四號信箱詳詢一切 
[天華洋行啟事]  
本行啓辦以來信用卓著早蒙商界歡迎茲因擴充營業起見另聘買辦鄭君文錦於陽曆九月一號接辦如蒙賜顧請移玉至江西路B字六號洋房本賬房接洽其價無不格外克已以廣招徠恐未週知特此批露 
[挽留夥友]  
茲有敝號夥友程銘卿君五月間因有事辭職今經一再慰留始允仍就舊職恐未周知特此登報聲明　元昌參號啟 
[癈票聲明]  
茲有甲寅年由江西撫州陳椒亭經手出立怡和誠向申本號二月底期第四十四號滙票一紙計規元五百兩當日止付將票退回今陳君未將該廢票繳號誠恐遺失在外不論中外人等拾得均歸無效特登申新兩報通告　上海怡和誠記啓 
[熒昌火柴公司廣告]  
本公司爲推廣營業組織第二廠添製黑頭火柴曾經股東大會議决施行所有各股東續認股欵請付上海泗涇路　興火柴總發行所當製收據爲憑其繳欵之期限定陰曆八月底爲終止過期不繳即將認定之股另行轉售則是自悞也特此通告惟希　　公鑒 
[怡和洋行江和輪船修理工竣准舊曆七月二十七號晚開往長江各埠初四日由漢回申帳房徐啟]  
[招商局新濟輪船准舊曆七月二十七晚禮拜一開往烟台天津]  
[如臬新開浙江鳳祥銀樓今擇陰曆八月初三日開張]  
本樓向在南通城内郡廟西首歷有年餘於今秋分設新店在如臬東門内縣前大街坐南朝北西式紅磚門面加煉十足赤金發兌條錠葉金精造時樣首飾堆纍嵌鑲包金鍍金赭金法藍無不悉心研究專收各路荒金並兌珍珠寳石承蒙各界　諸君賜顧請認明和合商標爲記庶不致誤 
 
[上海中洋大藥房聘請醫學博士徐生棠君按時應診]  
醫學博士徐君生棠美國博習醫院畢業潜心醫學極有心得淸季爲沈仲禮先生延辦紅十字會醫院學堂並發起創設時疫醫院事宜光復前又爲華洋義振會組織救　醫隊出發皖北到處救濟活人無算久有國手之譽海内紳商之延診者每日踵趾相接近徇中洋大藥房之請除星期日外午後二時至四時爲本藥房應診時間自卽日起門診送診一月收取號金小洋一角出診仍照醫例如遇急症不論早晚隨時用電話知照立刻可到誠恐遠近病家未及週知用特登報聲明惟祈公盬 
[滬寗鐵路永泰隆轉運公司遷移廣告]  
啓者敝公司向在高壽里口由金君麟臣經理滬站茲因金君另行高就故於九月一號遷移北浙江路寗安坊北首所有九月一號以前一切銀錢往來槪歸金君自理與敝公司無涉特此聲明 
[中國紅十字會敬謝本會贊助團沈君經募沈定夷大善士捐助浙江災振洋二百元]  
浙江水災浩大徧地哀鴻本會已派員親赴災區散放急賑惟地大災重普及爲難茲承本會贊助團沈君經募沈定夷大善士捐助賑洋二百元拜領之餘曷勝感謝除交會計董事朱葆三君核收彙解外合亟登報以揚仁風上海二馬路中國紅十字會總辦事處沈敦和啓 
[鳴謝各大善士演戲助賑欵列陳維新梁芹生先生送出游藝戲四天項下]  
門售及外賣票欵大洋二千四百二十一元小洋十三元四角演說臺上捐欵大洋三百二十六元小洋一元四角仙士二十六枚金戒指一只重二錢六分沾洋十五元六角何福林先生及魏女士賣花欵大洋五十六元小洋五十二元九角仙士六枚陳濟芳馬天民先生賣糖欵大洋二十六元仙士二十三枚小洋二十四元六角五分黄少巖先生賣荷囒水大洋四十六元小洋五元四角陳濟芳先生賣冰淇淋大洋十九元小洋三元一角以上六桂共收大小洋三千零十元零四角五分除支院租六百二十八元四角小洋貼水十四元二角實得洋二千三百六十七元八角五分銅元五百五十文又域多利戲院院主拉拇士先生送出影戲一天門售及外賣票欵大小洋七百九十二元演說臺上善士助洋二十九元以上二柱共收洋八百二十一元除支院租一百元小洋貼水洋二元八角實得洋七百十八元二角又民鳴新劇社先生演戲一天門售欵大小洋八十九元八角銅元六百三十文外賣票欵洋一千五百十八元演說臺上善士助大小洋一百八十元零四角銅元一千三百十文關女士金耳環一對重六分六釐沽洋四元是夕蒙不受院租實得洋一千七百九十二元二角銅元一千九百四十文又勉進體育會先生演戲一天門售及外賣票欵共洋一千零四十六元五角演說臺上善士助欵許氏五十元周懋初君一元無名氏共洋五元　善士買冰淇淋欵洋七十二元四角仙士三枚甲洋二分合共洋一千一百七十四元九角二分除支院租一百五十元實得洋一千零二十四元九角二分又同志勸善會先生演戲兩天門售及外賣票欵共大小洋共八百二十元零八角演說臺上善士助欵洋七十三元合共洋八百九十三元八角除支院租洋一百元實得洋七百九十三元八角總共演戲九天統得洋六千六百九十六元九角七分銅元二千四百九十文旅滬廣東慈善會籌賑處謹佈 
[蔣永亮仇邦鎮牙科醫學士]  
治療牙疳牙癰爛根骨盤槽根及一切風火牙患遇難等症妙法醫療立刻止痛不日即愈拔牙第一聖手眞能不覺而脫時間門診上午九時至十二時下午一時至六時出診應時隨請隨到醫金門診二元出診六元逾時加倍遠路及外埠塯可面議本醫室在上海馬立師新馬樂里 
注意凡欲　續補牙者無論各種橋牙電氣種牙金銀磁牙套牙等精善製法堅固美麗名稱獨一如欲優待劵函索即寄附郵票一分 
[福安保險公司兼辦人壽上海分公司廣告]  
本福安保險兼貨倉有限公司純粹香港華商資本在香港英政府註册受保水火兩險已十有餘年積年溢利爲數甚鉅本年兼辦保壽已在香港政府厚繳存欵註册辦理現在上海江西路福安保險公司内特闢人壽部廣聘人才專辦如有願充上海本埠經理及揚子江一帶城埠經理者請駕臨江西路本分公司接洽或函商均可本公司優待經理條件頗多如惠臨定當面罄本分公司定於九月一號開始營業至開幕日期一俟擇定再行宣佈上海福安分公司總司理羅倬雲啟 
[尋人]  
八月三十一日下午三點餘鐘走失女孩一名年十三歲江北口音名字呌來喜頭髮剪東洋式上身穿紅點白洋紗短衫外罩白洋布短衫下穿紅點白洋紗褲子黑線襪黑布蒲鞋面鞋子小圓白面孔身體矮胖捲去洋四十餘元規銀鈔票五十五兩其餘金飾珠子等件尙未查明如有人將該女孩及失物查獲送到者或知風報信因而尋獲者一律酬謝大洋一百元不誤北四川路横浜橋北昑桂路一百四十三號宦宅告白 
[浙江甯紹義賑會敬募急賑捐啟]  
寗紹舊属各邑沿江沿海地方於陰曆六月望後颶風爲灾被害之區綿亘甚廣冲毁塘堰淹斃人口不可勝計疊經父老函電馳告並承屈巡按使來電乞賬十萬哀鴻嗷嗷待哺務懇諸大善士慨解囊金以解倒縣無任拜禱收捐處上海三馬路中國銀行後馬路永豐錢莊二馬路寗波同鄉會泗涇路紹興同鄉便大馬路壽康里本會上海大馬路壽康里浙江寗紹義賑會田世澤虞和德等啓 
[康南海先生鬻字賑災並以意大利十二世紀美術畫助賑]  
康南海先生書法高逸雄蒼大字尤高出近世向不爲人作書今不忍粤東洪水慘灾特鬻字助賑凡中堂五十元條幅對聯四十元長聯加倍横額半帋條幅三十元皆不署上欵署雙欵者倍之字每字過一尺四十元不及尺者二十元過二尺者六十元石刻碑誌每字寸内一元過寸倍之篆額每字五元斗方帳眉名刺不書惡帋不書求書者交廣肇公所新閘路辛園十六號發回兩聯收條爲據○再承康南海先生以所藏之意大利十二世紀美術畫賑價値千元悉充賑欵旣得奇珍復成善舉如欲得者請臨廣肇公所觀覧廣肇公所潮州會館公啓 
[宋季生啓事]  
養子春霆乳名壽孫又號康侯年十九歲素性乖方甘伍下流屢經調誡毫不悛改不料於月之廿二日午前竟私取錶練等物出門不返誠恐在外闖事因此通告親戚知友如春霆在外有肇事及告貸銀錢賒取貨物等情與僕不涉特此聲明 
[買南京下關市面基地廣告]  
淸理大淸銀行委員會委員寗淸理處爲召買基地事查前江寗大淸銀行没收興仁怡昌南京下關永寗街基地一塊計長五十餘丈寛二十餘丈計地十九畝有零其基北至永寗橋堍南至洋橋菴牆西臨官河東臨永寗街四面交通便利又當繁盛之區現在海陵城門已經開闢不日馬路築成直達江邊此地適居中心市面之發達可操左劵茲奉　財政部飭變價歸欵爲此登報招徠如有紳商各界願購此項基地者請至南京城内珠寳廊中國銀行内寗淸理處接洽辦琎或先通函問詢立即照復特此廣告 
[辦礦者鑒]  
本公司經營礦業已數十年分設上海亦已歷有年所今爲利便中國紳商起見特於上海本公司内附設化驗分析所專代化騐分析各種礦砂備有化學機器任便選擇試驗並派富有學識經驗礦師駐滬應聘查勘礦山測量繪圖或代籌畫探礦開礦等事凡關礦務均可代辦並兼收買各種礦砂如蒙惠顧請至英租界北京路三號本公司面訂備有規則奉閱古河公司啓 
[寳山淸文報告書并地圖出版廣告]  
自中央經理局成立後各省正在籌辦淸文事宜寳山淸丈業經完全告竣其章程之完善辦法之周妥頗爲識者所稱許茲將一切文牘章程票單式樣及各樣表册編印成軼洵足爲辦理淸丈之南針並另印全境地圖曁圩形細號圖槪託本館一家經售計寳山淸丈報告書洋裝布面每册一元四角紙面每册一元二角寳山全景地圖每册二元寳山各圖圩形細號圖每册四元均係實價遠處函購每種加寄費洋二角各地分館均有寄售上海商務印書館代啓 
[上海棋盤街中華圖書館發行精校斷句仿殿本學士必備史記]  
司遷龍門史記上繼麟經下開百代實爲諸史鼻祖而其筆法矯勁文章雄健尤與左孟莊騷諸書同爲後世所法故無論治史治經治古文旘章均不可不以遷史爲根柢誠學校中人人必備之書近自學風遞變漸趨重國學方面而此書益不可少惟坊間流行多小字本旣患糢糊尤多亥豕之訛識者每憾無善本本館爲便利讀者計特覔得殿版大字初印本縮印成書更情歷史家照家藏歸震川先生所圏原本精校斷句旣無以上諸病又免讀者研索之勞誠現今最完善最便利最珍貴之精本也現已出版書印無多欲購從速中國連史紙市裝二十本定價大洋四元五角有光紙三元 
九朝紀事本末七元正續資治通鑑十六元顧亭林日知錄一元二四庫全書總目十二元大字通鑑輯覽三元十一朝東華錄二十元綱鑑易知錄一元四駢字類編八元明季稗史七角明末野史八角明季痛史四角淸宮秘史五角子史精華三元尙友錄統編八角 
[商務印書館]  
徵集五彩畫稿本館去年徵集畫稿頗承海内畫家不棄無任感佩茲因推廣五彩印刷特行擴充範圍擬定簡章如下 
一内容美女翎毛草蟲花卉風景故事各隨其便二紙幅直幅横幅斗方長條或單幅或數幅凡可作掛屏册頁月份牌用者不拘形式不拘大小三畫法水彩畫寫生畫油畫各隨其便以能印五彩石印及三色版　者爲限四期限自登報之日起至陽歷十月止 
五投稿於期内將畫稿逕交上海棋盤街本館發行所收到卽掣收條爲憑外埠由郵局掛號寄下並須注明姓名住址六報酬本館收到畫稿隨時評定於七日以内將當選者擬定報酬數目函告投稿人如承同意卽憑收條領取酬金或由投稿人自擬酬金與本館協商亦可其不當選或酬金協議不合者亦憑收條取回畫稿 
以上辦法評定迅速可免久候之勞報酬協商更無不均之弊本館正在推廣印刷需要畫稿極爲繁夥苟有佳搆不惜重資尙新鑒察甚幸 
美術品美女畫片石版三色版每張二角美女明信片石版三色版每張三分商務印書舘 
[商務印館書學生字典]  
訂正俗字註釋詳明上課自修均便攜帶誠爲學生諸君不可不備之書 
洋裝一册布面八角紙面六角辭典二十種分門别類搜羅宏富現正從事編輯俟陸續出版再行布告商務印書館 
[秋秀始業學校公鑒]  
採用新制書最爲適宜 ] 
學期制度敎育部仍主秋季始業分三學期並不更改本局新制書每學年分訂三册業奉敎育部審定並批謂每學期一册於用書者甚便現値秋季開學在卽秋季始業各校採用本局新制敎科書最爲適宜新制初小修身十二册每册折售三分新制初小國文十二册每册折售五分新制初小算術十二册每册折售五分新制初小手工四册每册折售二角新制初小體操一册折售一角五分新制高小修身九册每册折售三分新制高小國文九册每册折售五分新制高小算術九册每册折售四分新制高小歷史九册每册折售四分新制高小地理九册每册折售四分新制高小理科九册每册折售四分新制高小商業六册每册折售七分新制高小農業六册每册折售七分新制高小英文三册每册折售一角中華書局啓 
 
 

Page 2

 
 
時評 
[何必（冷）]  
　　字林報記商人之言曰貨品一樣何必改招牌如改招牌銷路必不佳徒壞市面耳嗚呼允哉斯言 
　　夫君主之改共和也以今之情勢言之無異舊店重開矣何則店中之貨品仍舊所易僅招牌也今以重開之店復重開之其果何所取義耶其他之損失勿論日營營於舊店之開張店事能無荒廢乎 
　　嗟乎店且不可况乎國家之大耶店之受害者股東國家之受害者我人民矣 
[命令]  
　　九月四日大總統策令察哈爾都統張懷芝特别委任監督該管區域司法行政事務此令 
　　又令海軍部呈稱海軍第二艦隊司令處秘書黄景琦另有差委請予免去本職等語應照准此令 
　　又令海軍部呈請任命高心源爲海軍第二艦隊司令處秘書應照准此令 
[專電]  
　　北京電昨日爲代行立法院開院之第二日各省公民向該院呈遞討論國體問題請願書者繼山東江蘇甘肅雲南廣西湖南新疆綏遠之後又有山西河安徽陜西湖北四川後藏七處 
　　北京電自籌安會發起後各界漸多贊成而以軍界爲尤力日前叚上將軍領銜及十餘省將軍聯名言大總統輿情有歸國體宜定等語近日徐州張上將軍奉天張師長長沙湯將軍又次第有電來京主張君憲披瀝直陳原文甚長 
[譯電]  
　　北京電今有種種現象足徴當局者擬竭力使恢復帝制之舉得論理上之結局華人各界之意袁世凱將於數星期内稱帝各省官員贊成帝制之電文紛至可見絕大之密謀方在進行預備實行猛斷政畧非政界及獨立方面均未表示國民歡迎此舉之意如梁啓超者且出死力反對之（三日） 
[戰電]  
　　其一（英人路透電） 
　　華盛頓電祁本士大敎正已以羅馬敎皇提議媾和之文呈交威爾遜總統（二日） 
　　華盛頓電祁本士大敎正稱與威爾遜總統晤談一切甚可滿意但結果尙無可望祁本士以爲英德兩國關於海上自由之豫約可以爲議和之先導協約國大使宣稱協約國如不得其所爭之條件則不願議和（三日） 
　　華盛頓電美政府不欲宣布羅馬敎皇提議媾和之文惟現有理由可以推料奥德土三國並不反對討論媾和條件（四日） 
　　華盛頓電據確實消息德國已暗告美國凡提議討論媾和者德國可以照允今確悉威爾遜總統須候英國及其協約國表示有願和之意後再行竭力斡旋（四日） 
　　巴黎電今晚公報謂法軍轟擊比境敵軍排砲兵營甚有效力亞土瓦有空中魚雷及手擲炸彈戰事法排砲曾將松末河與瓦斯河間 
[波蘭德軍陣線圖]  
　　（一）爲蒲洛將軍之馬隊（二）爲興登堡元帥之軍（三）爲奥師佛里特里克大公爵之軍（四）爲麥剛森上將之軍白粗線爲一月前之陣線黑點線爲目下約略之陣線德人意中陣線旣直則長度減短俾可騰出餘兵從戰他處其騰出之兵幾可及總數之半云（譯大陸報） 
之德軍轟至無聲愛恩河香巴業亞貢陣線一帶兩軍對轟甚烈勞蘭與伏斯巨砲火稍弱（二日） 
　　巴黎電今日下午公報謂砲隊活動如前是日爲法軍猛轟德軍陣線之第九日今日公報謂自亞土瓦起至伏斯巨止全陣線各地點兩軍互轟甚烈（三日） 
　　羅馬電今日公報謂奥軍在譬愛拉山境内及高峰上攻擊勝利悉屬意軍（三日） 
　　羅馬電公報謂亞爾泊境内有劇烈之炮戰意軍轟擊塞克斯登山谷中奥火藥局並擊敗西巴志山谷中泊萊特爾炮台外奥炮隊敵軍在加尼亞及加沙高原棄戰濠若干濠中死屍纍纍（二日） 
　　彼得格勒電今日公報謂里加至特維拉陣線無重要變動一日二日德軍在佛里特里區斯台特境日夜進攻均經擊退俄軍在斯文太河及維爾拉河中間得有進步現進窺維爾柯米俄馬隊於一日以鎗刺奪獲斯齊爾文蒂附近之村落兩所德軍紛亂退走俄軍沿維爾拉河右岸得有進步維爾拉河與尼們河間之戰局全未變動敵軍沿哇里太至米里資大洛專力進攻德軍乘夜猛攻兩次均爲俄軍擊退俄軍於離棄格洛特洛之際阻扼敵軍後已於二日之夜渡抵尼們河右岸格洛特洛南至泊里譬亞河戰局未變俄軍在魯士克境斯蒂爾河兩岸惡戰之後退至哇里加至拉特齊維洛夫陣線俘敵數百人獲機關槍數枝加里西亞之俄軍與其他俄軍相副行動已占據利於後衛戰事之陣地俄軍後衛在士波洛夫及斯特里巴河口者曾痛創敵軍俄軍取一部分之攻勢俘敵若干獲機關槍數枝戰品甚夥（二日） 
　　彼得格勒電今日公報謂昨日俄軍在里加至特文斯陣線猛禦敵軍後繼在林登村前渡河且焚毁橋梁戰事仍在進行一日二日德軍重砲隊轟擊佛里特里區附近俄軍陣線斯文太河及維爾拉河間俄軍之攻勢已遇勁敵惟俄軍仍在前進獲機關槍十三枝俘敵三百人維爾拉與泊里譬亞之戰局未變比里斯土維資及哥洛台資附近後衛戰事甚爲激烈二日晚間敵軍在格洛特洛附近將俄軍一部分逐至尼們河右岸北鄕西鄕之戰事仍在劇烈進行俄軍仍在加里西亞占取新陣地全未愛擾（三日） 
　　哈佛爾電比公報謂蘭斯加貝勒只爾維塞羅爾特斯旭特·敵排砲現復活動比軍回炮曾命中數次（二日） 
　　倫敦電英國商船被德人擊沉者自開戰以至今日僅一百三十三艘類皆建築已久船身不 
 
 
 

Page 3

 
 
　　大速率不强者查去年洛德船舶一覽表英國共有商船一萬一千三百二十三艘（三日） 
　　丹京電英潛艇十三號已經設法浮起運至丹京候戰爭結局時交還英國（三日） 
　　倫敦電土國公報謂英法掃除水雷艦近在達達納爾海峽中續有活動（三日） 
　　倫敦電英國小商船薩伏拉號二八○噸）已被擊沉有三人失蹤（二日） 
　　倫敦電英商船懷特斐爾號（二四二二噸）魯瑪尼號（二五九三噸）昨被擊沉（三日） 
　　雅典電三協約國與希臘已簽定重要條約希臘允取締違禁品貿易而協約國亦允不再檢查往來希臘各口岸之船隻並允其輸出某種貨物及輸入有限制在本國銷售之貨品（三日） 
　　倫敦電被俘之德軍官三人擬從登比脫逃者刻被判定監禁七星期之罪惟免苦工（三日） 
　　倫敦電德皇在洛伏喬治夫斯克對兵演說謂國民軍與後行軍竟能在前敵作戰實出其意料之外但敵人尙多國家需用戰士之時云云（三日） 
　　倫敦電海軍部宣稱九月一日止之一星期内爲敵潛艇擊沉商船三艘計六千七百五十七艘（三日） 
　　蘇菲亞電瑪克倫堡公爵刻來晤布皇隨帶熟於巴爾幹政治之德員一人今日公爵又往見首相此亦爲德國竭力阻撓巴爾幹諸國盟約之一表示（三日） 
　　香港電政府公報載有示文凡警察預備隊中人悉編爲特别警察得享條例所載各項權利以保治安（四日） 
　　其二（德人德文報專電） 
　　柏林電君士坦丁消息謂據前敵軍事專家述及英國步兵五師馬兵一師在加里波里半島敗北情形英兵在蘇夫拉登岸者共十萬名藉軍艦砲火掩護分兩股進行南股攻擊土軍中央及左翼受創甚重完全敗退北股用亞里白呂英軍陣地（距海濱一基洛邁當長五基洛邁當）爲根據地逼退土軍之右翼旣而土軍援師馳抵阻止英軍前進且逼令退走直至土軍占據長十六基洛邁當距海濱二基洛邁當之地位而後已土軍今仍在轟擊海濱君士坦丁續來消息謂英軍敗北似覺更甚土軍已能留其後備軍之大部分英軍損失至少當有五萬五千人軍官死者五百餘員林菲爾特貴族所統之兵一師全已覆没土軍占守英軍陣地周圍之高山發砲猛轟哈米爾登將軍已親自督師對於撤兵一節躊躇不决且已承認敗北法將勸其勿擇亞拉法太爲根據地哈米爾登堅不爲動土兵異常勇敢國民大悅皆懸旗誌慶禮拜堂祈禱者擁擠極甚（二日） 
　　柏林電（由倫敦轉）九月二日德軍大本營公報駢興登堡元帥之軍已占據維爾拉至格洛特洛鐵路上之柴洛柯德軍仍在米里區境進攻格洛特洛西面之外炮台已陷北德國民軍昨日占據杜姆白洛伏至格洛特洛鐵路北第四炮台俘戍兵五百人巴典之兵旋亦占據砲台一座俘戍兵一百五十人且占據其他防禦工程繼乃進至西面敵軍遂棄外砲台而走德軍苦戰後巳占有比洛維虛森林東面斯維斯洛區河及瑪加洛夫斯河渡口該軍團昨共俘敵兵三千零七十人獲重砲一尊機關槍三枝（興登堡軍團戰况）里哇波爾特親王之軍巳取路出比洛維虛森林之東北邊在恰洛伏北渡過茄斯約爾達河且藉襲擊俘敵千人（里哇波爾特親王軍團戰况）麥剛森上將之軍已於追擊敵軍之際沿全陣線越過末恰維區部分（麥剛森上將戰况）德軍昨俘敵兵千餘人東南境戰况）伏斯巨孟斯台爾北面德軍於八月十八日至二十三日所失之戰壕已於八月三十一日奪回自林巨柯夫至巴蘭柯夫之戰線復入德軍之手法軍回攻者均被擊退德軍俘山戰兵七十二人獲　關槍三枝（西境戰况） 
　　柏林電（由倫敦轉）九月三日德軍大本營公報云蘭伐堡橋端要塞已爲德馬隊占據興登堡元帥軍團迅速渡過尼們河巷戰之後已占領格洛特洛德軍已抵尼們河哇格斯土伏至斯維斯洛區河全陣線維爾拉西北之俄軍圖止德軍前進大受損失而罷米里區東南之俄軍已被擊退加洛維資將軍之軍已在亞里克斯其齊至斯維斯洛區大路摧毁敵軍之抵禦力興登堡元帥之軍俘敵三千餘人獲砲一尊機關鎗十八枝（興登堡軍團戰况）泊魯夏尼北面之戰事仍在進行（里哇波爾特親王軍團戰况）麥剛森上將之軍追擊俄軍已據茄斯約爾達河塞萊士及比里薩附近並柯白林東之安土波爾境奥軍東進者已抵波洛土及杜波伏其南某地點（麥剛森軍團戰况）波士末將軍之軍現戰於塞里士境（東南境戰况）法軍以手擲炸彈在沙歇附近進攻者受挫而退德軍在佛蘭德斯省及香巴業省炸地雷數枚頗獲效果 
[東方通信社電（日本人組織）]  
　　北京電聞憲法起草委員十人中惟梁啟超汪榮寳馬良李家駒四氏似有反對變更國體問題之意又國體變更論者中梁士詒氏之一派與楊度氏忽生内訌有分離之勢（四日） 
　　北京電奉天將軍叚芝貴聯名密呈請願變更國體由叚自爲領銜連署者爲廣東將軍龍濟光署督理湖北軍務王占元陜西將軍陸建章湖南將軍湯　銘雲南將軍唐繼堯浙江將軍朱瑞安徽將軍倪嗣冲山東將軍靳雲鵬吉林將軍孟恩遠黑龍江將軍朱慶瀾江西將軍李純山西將軍閻錫山河南將軍趙倜等十四將軍並甘肅巡按使張廣建察哈爾都統何宗蓮綏遠都統潘矩楹貴州護軍使劉顯世福建護軍使李厚基等（四日） 
　　濟南電日本撤去龍口高密之間軍用電信係於八月二十四日入手一二日内即可完全撤去又原駐龍口與高密之守備隊已奉命拔隊回駐靑島矣（四日） 
　　濟南電靑島中國銀行分行前因日德開戰停業茲以市况業巳恢復重行開張（四日） 
　　東京電台灣隱謀首要羅俊等八名判决死刑餘皆處以懲役（四日） 
　　東京電日置公使本日行抵馬關即行東上（四日） 
　　東京電西　探險家日僧河口慧海師於昨日行抵神戶（四日） 
　　東京電故井上侯爵之喪已於今日發表定於七日在日比谷公園行佛式葬儀（四日） 
要聞一 
[奥意之戰訊]  
　　德文新報曰意大利之初出戰也自以爲有若干日必能兵臨奥京以減東方前敵德奥聯軍之銳氣而使西方英法聯軍之攻勢再活詎知凡此種希望迄今多日無一如願所償而其所思用奇兵之攻勢則到處不利而止因是意大利與國人民皆鬱鬱不快嘖有煩言非特此也即與其各新同盟國亦因得不償失意見紛歧蓋意自以爲此舉大有功於協約國理當得重報而協約國則因其徒擁虛名無裨於事未嘗格外垂靑現在意大利已召集後備國防等老年軍人定於六月十四開始校閱惟主戰黨之報紙見事不利議論歧出誠屬可笑如代夫里斯者亟望戰事有一定之界限勿入世界大戰局以利三協約國而扣拉雅尼報則謂德國不敗奥國不滅意大利必永不得安然佔有奥國瓦解之省而且比利時亦必須光復云又有曰扣里爾得拉塞拉報者謂意軍出援前敵法軍之時機今尙未至蓋意雖與法聯合作戰面必須以意大利本國之利害爲首也 
　　奥意自開戰以來以六月九日一戰爲最巨是日下午意大利派兵一師進攻桂茲附近之橋頭卒被敗退當是時也橋頭兩側奥國砲隊又乘隙猛擊紛紛敗逃之敵人及事後查點敵人所抛棄之軍火除刀槍不計外有大砲多尊敵軍進攻格拉的斯加與芒法爾昆等附近其結果亦如是六月十日敵軍圖於薩格拉多·格拉的斯加·普拉哇等附近越境入寇白日無功繼之以夜而第一次大戰之結果終利於吾奥惟敵不甘心敗退耳故旋又進攻桂茲橋頭之一部分幸達爾馬田之國防軍早有所備力用槍火拒退進攻倫奇以北之敵軍亦如是敗退惟伊孫錯全線之炮戰依然隆隆不絕於耳由是觀之可知敵人向來各部分之圖謀與攻擊雖未得利而必不甘作罷休查此處前敵正面之廣闊計由芒法爾昆迄於加夫萊時有七十啟羅密達謂之伊孫錯戰地敵軍在此戰地以薩格拉多至格拉的斯加附近克門高　伸出之部分卽桂茲至普拉哇之西北端與加夫萊特至托爾麥茵一段爲總攻擊地點惟迄今意人僅能在加夫萊特與芒法爾昆（此兩地皆在吾軍陣地正面之前）附近求得立足之地六月十一日天將黎明之際意大利軍有曰拉文納旅者欲登普拉哇東之山嶺幾流血遍野亦未得成功且併未侵入吾軍陣地六月十四日意軍在普拉哇附近又渡過伊孫錯河顧是日意大利後路之援軍雖源源蜂擁前來而吾軍於劇戰之後仍能逐退敵人保守其陣地是役敵軍陣亡千人而受有重傷臥身於吾軍陣前者則多不勝計六月十四日意大利人又從新進攻托爾麥茵與普拉哇附近依然徒屬流血之慘劇無濟於事現在伊孫錯前敵大半安然無戰有意大利國會之代議士一人請求停戰以便收埋山坡上無數之屍骸而因有軍事上之關係不得不拒絕其請目前意大利正陸續調遣大軍至伊孫錯流域諒不久必有劇戰以决勝負請拭目俟之可也 
[英報之共和與君主論]  
　　字林報昨著共和與君主論一篇辭極委婉其文曰旅京外人之意見及佑尼干君之闢帝制說與記者之觀念不盡符合本報北京訪員謂外人有謂袁總統不應利用賴外人贊助而得之權力以謀其私圖者夫籌安會之存在袁總統雖不實力扶助之然自有所以容許其存在之理由今若謂袁有個人野心存乎其中則非記者所敢信中國公共人物爲記者信其有高尙愛國之觀念者不數數覯而袁氏即爲記者所信仰者之一袁即果謀帝王之尊榮記者敢信袁之所以出此者必袁確知非此不足以謀國家之最好幸福也袁自入政界以來在高麗在天津在淸代末葉時在被選總統後所行所爲莫不以國家幸福爲趨向袁雖不能無過其行爲誠有未免爲人訾議者但記者之意當大權在握志節易移之際及大局阽危患難紛至之秋袁常盡其力之能至以謀國福此固無可疑問者也今袁握無限制之權力固爲世人所共知今之政府爲個人獨斷獨行之政府袁掃去國會另立合於己意之憲法且可由己之愛惡以定其存廢政治良窳袁獨負責任等情誠有如本報北京訪員所云者然若謂老於世事經驗有素而有破壞建設之權之人而尙埀涎於隨時可得之皇冠如未經享受勢力富貴之少年所爲者則豈合於論理法乎記者知其决不然也若知其然則記者亦將不復有所討論而决計即反對之矣蓋妨碍此事實現之阻力有二即袁氏屢次矢忠民國及國家將有用兵之禍是巳縱個人奢念興致勃發然亦不容不顧及此種阻力也 
　　北京歐人謂撑定之繼位者必爲親握重權之人或爲常集權力行政統系之領袖若僅决定繼袁後者抑爲總統或爲皇帝則無益焉記者對於此語意見不同今日袁所處之地位與前君主之地位所不同者名義而已此種袁爲領袖之統系存在於中國者不知幾何年矣今非選擇或此或被以便試驗之問題但係脫去試驗無效之國體而恢復存在已久之國體問題今中國之行政統系非中國人民歷代相傳迄今猶然所習慣之統系乎世界各國行政統系殆無有自古相沿較袁氏今所指揮者爲更久者也佑尼干君謂華人推翻淸室時固欲建立權限分明之政府云云此語亦非記者所敢贊同記者以爲當時華人絕未有此宗旨明白意見統一之事且當時華人絕未全體行動即使全體行動然其所以激動之者絕無他　原因不過旣恨淸室之失道又憎異族之握權而已彼時革命領袖懷抱一定之意旨固屬當時之事實而佑尼干君未嘗以共和黨名之誠可注意佑尼干君之不加以共和黨名義極爲正當蓋革命至兩月之久領袖諸人始宣佈共和大綱也若輩第一次共和大綱頗不明確頗賴於立憲君主制之體裁立憲君主制者即今所謂袁氏所贊成之國體也 
　　故袁氏所宜慮者不在於違逆一般政治熱望之危險今日固無所謂傳佈極廣之政治熱望也惟激動少數理論家予以口實使其鼓起因經濟而發生之觖望致受擾亂治安之責此爲極重要之危險而爲袁氏所當注意者蓋召起禍亂者無論其爲袁氏與否則爲多數國民所不恕也上海某買辦曾以其商人之態度不規則之英語談論此事其言曰貨品一樣何必改招牌如招牌更改消路不佳誰能作生意乎徒壞市面耳此語簡賅中肯袁氏如不就其元首之經驗良友之忠告全國人民之眞意而確知改變國體之必要則不應輕易改變其理由已爲商人一語所道盡矣國中尙多不穩固之處今日所最要者爲堅定與和平耳商務刻方活動信用方漸恢復全國商界所希望者即照常進行而已記者非絕對　袁氏勿改變國體但記者願爲袁氏進一言曰苟不確知在事實上及名義上恢復帝制足使袁氏及其後人奠國家於磐石之安遠甚於今日者則可不必輕言改變也 
雜評一 
[假使（無名）]  
　　假使籌安會進行後而國中或起不安籌安會諸公其何說之詞即使國中不起不安而國中之安等於今日籌安會諸公　何籌之有况乎各種之謠言巳起各處之戒備類聞此皆籌安會之所謂安也罔待更俟進行哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[汪鳳瀛與楊度書]  
　　參政院參政汪鳳瀛氏昨致書籌安會楊晳子云晳子先生足下近讀報載我公發起籌安會宣言以鑒於歐美共和國之易致擾亂又念中國人民自治能力之不足深知共和政體晰不適用於中國因發起斯會期與國中賢達共籌所以長治久安之策並進而研究帝制之在吾國是否適用於今時是否有利而無害宏謀遠慮卓越恒情令人欽仰不已論者謂公於改革之際翊贊共和表示同意今忽以民國憲法起草委員之資格而復有變更國體之商槯至有疑公爲揣摩迎合反覆無常者不佞則確信公之眞愛國惟眞愛國故凡可以鞏固國基奠安民族者務求其至當不惜犧牲一身之名譽於恒人之所期期以爲不可者敢於昌言而不諱此眞豪傑之作用非陋儒瞻顧囁嚅之所能及者也不佞自辛亥以來每與知交竊議以爲治今日之中國非開明專制不可共和政體斷非所宜及見民國元二年各省大吏之驕蹇國會議員之紛呶益覺前言之不謬然就目前事勢論之斷不可於國體再議更張以動搖國脈其理至顯敢爲執事縷晣陳之自上年改訂新約法採用總統制已將無限主權盡奉諸大總統凡舊約法足以掣大總統之肘使行政不能敏活之條欵悉數剗除不復稍留抵制之餘地是中國今日共和二字僅存國體上之虛名詞實際固已極端用開明專制之例矣夫謂共和之不宜於中國者以政體言也今之新約法總統有廣漠無垠之統治權雖世界各君主立憲國之政體罕與倫比談歐化者豈無矯枉過正之嫌顧自此制實行後中央之威信日彰政治之進行較利財政漸歸統一各省皆極其服從循而行之苟無特别外患中國猶可維持於不敝茲貴會討論之結果將仍採用新約法之開明專制乎則今大總統已厲行之天下並無非難何必君主如慮總統之權過重欲更設内閣以對國會使元首不負責任乎則有法國之先例在亦何必君主然則今之汲汲然主張君主立憲而以共和爲危險者特一繼承問題而已顧新約法已定總統任期爲十年且得連任今大總統之得爲終身總統已無疑義而繼任之總統又用堯薦舜舜薦禹之成例由今大總統薦賢自代自必妙選人才允孚物望藏名石室則傾軋無所施發表臨時則運動所不及國會選舉祗限此三人則局外之希冀非望者自絕法良意美舉凡共和國元首更迭頻繁選舉紛擾之弊已一掃而空尙何危險之足云若猶慮此三數人之易啟競爭不如世及之名分有定抑知競爭與否乃道德之關係非法制之關係苟無道德法制何足以閑之竊恐家族之競爭爲禍尤甚於選舉不觀明太祖非採用立長制者乎太子薨立皇太孫固確守立長制也而卒搆靖難之變當口與太祖同時並起之梟雄桀黠巳芟薙無餘與太祖共定大業之宿將元勳亦消滅殆盡又無敵國外患出而橫加干涉故幸免於亡耳今則逈非其比矣而公等必主張君主立憲果何所取表乎公等旣主張斯制自必期其說之成立其事之實行明矣然而公等皆甚愛今大總統者也君子愛人以德不聞以姑息今大總統於受任之初即巳遵約宣誓且屢次宣言决不使帝制復活其言至誠剴切亦旣播諸文告傳諸報章爲天下所共見共聞矣往者勞乃宣盛倡復辟之說天下譁然羣起而闢之以是爲謀叛民國之大罪也今大總統復嚴申禁令後再有議及帝制者罪無赦誠以今大總統爲民國元首受人民委託信誓旦旦爲民國永遠保存此國體禮也義也孔子曰自古皆有死民無信不立果使於今大總統任期以内而竟容君主政體之發見致失大信於天下悖禮傷義動搖國本一不可也民國元二年孫文黄興輩之謀亂即藉口於今大總統有回復帝制之陰謀全國人民確信今大總統之誓言並無此意故羣目孫黄爲亂賊今忽於大總統任期内而見大總統親信之人有君主政體之討論是爲孫黄輩實其誣言天下皆將服孫黄輩有先見之明頓長其聲價增其信用是不啻代孫黄沉其謀亂之罪俾死灰得以復燃二不可也吾國旅居各國之僑民不下數千萬莫不醉心歐化以獨裁帝政爲不然前淸末造孫黄輩倡言革命華僑傾資相助冀其有成迨民國成立咸欣欣然有喜色相率回心内向一旦見祖國復興帝制是大失數千萬華僑之心理不啻推而出之使爲孫黄之外府隱助以無限之資財三不可也優待條件許淸室保存帝號正以民國國體已更無復嫌疑之可慮故聽其襲用尊稱耳假使民國復行帝制則域中斷不容有二帝勢必削淸帝之尊號寒滿族之人心且淸皇室近居宮禁即不免偪處之大嫌逸出範圍慮或爲奸人所利用設有僉壬從而間之爲德不卒勢非獲巳而予人口實恐天下從此多事矣四不可也近來各省水旱偏災區域至廣哀鴻徧野安集無資而公家以財政奇艱不得不厚增賦稅繁徴苛歛視淸末有加咨怨之聲已所難免然每增一稅設一捐地方官恒召士紳商會告以今爲民國國所有事責皆在民擔負雖增譬如自出己財以辦家事彼紳商心雖不願而無說以爲抵拒之資不得不俯首以從今若回復帝政彼習聞帝者私其國爲一家之産則觀念頓易此後再欲增重人民擔負私怨有所歸矣怨憤不平之氣鬱結於中如積薪之藴火遇有梟桀鼓而煽之則一發不可復遏藉燎原之勢揚伐叛之名荼毒生靈靡知所届明季饑民迫爲流寇卒亡其國可爲殷鑒卽使重煩兵力幸而得平而以私天下之故殘殺同胞至無算數天道好生必有尸其咎者矣五不可也今日在朝諸彦罔非淸室遺臣正以國爲民國出而爲國服務初無更事二姓之嫌屈節稱臣之病故一經勸賀相率來歸耳設改爲君主政體稍知自愛者名節所關天良難昧勢必潔身引退相與遯荒其留而不去者貪榮嗜利寡廉鮮恥之徒必居多數此曹心理視仕宦爲投機事業勢盛則爭先推戴勢衰則出力擠排彼且不愛其身尙何愛於國更何愛於君使當國者但與此輩爲緣共圖治理不獨又安無望抑且危險實多六不可也中國積弱對外無絲毫能力入民國後軍隊增多於前而上次日本對我破壞中立橫肆要求我惟屛息吞聲不敢稍與抵抗情見勢絀無可諱言今我忽無事自擾謀更國體際此歐戰相持愛我者或不遑東顧而忌我者則虎視耽耽惟恐我國之晏安無事不先與謀事必無幸苟欲求其同意非以重大權利相酬足饜彼欲殆不可得無端大損中國以厚利外人而謂中國人民對於此等行爲果皆翕然意滿乎卽不出此彼或以國體相同之故佯與贊成觀釁而動但使我於國體變更之際地方稍有不靖彼乃藉詞干涉别有所挾以兵力臨我人心向背正未可知公等當此將何以爲計乎七不可也以上數端皆實行後必不可免之事實至貴會宣言但研究國體之何宜不討論主名之何屬蓋本意在求繼承之際七鬯不驚而不知學說之禍人有時竟甚於洪水前淸末葉妄人盛倡種族革命之說竟至風靡天下迨辛亥武昌發難並無何等成算何等實力而天下遽土崩瓦解則種族之見革命之說中於人心者深也及民國政府成立革命已告成功而藉以作亂者猶屢仆屢起蹈死不悔流毒餘燄至今未息此說之陷人於死者不可更僕數矣今國基甫定人心粗安而公等於民主政體之下忽倡君主立憲之異議今大總統又有予决不爲皇帝之表示綱常之舊說已淪天澤之正名未定使斯議漸漬於人心不獨宗社黨徒倖心復熾將不逞之徒人人咸存一有天命任自爲之見試問草澤奸宄保無有妄稻符命惑衆滋亂者乎專閫將帥保無有沉吟觀望待時而動者乎召亂速禍誰爲厲階心所謂危不敢不告不佞之愚以爲新約法創大總統開明專制之特例治今中國最爲適當民國憲法謂宜一踵前規無所更易若公等必謂君主世及可免非分之覬覦競爭之劇烈則請取干寳晉史論及六朝五代之歷史博觀而詳究之憂危之言不知所擇幸垂諒齒 
[籌安會之面面觀]  
　　請願之投遞昨日參政院代行立法開院院長黎副總統事前卽有不到院之意昨日本報已誌其大略茲聞副總統之意極爲堅决此次會期决不到院與聞立法職權範圍外之事故昨日下午該院舉行開院禮時台上果未現黎院長之蹤影由副院長汪大燮代爲主席而各省公民到院遞請願書者果巳有八省之多據云其餘各省尙因請願書繕寫未完須緩日投遞否則一日之間二十四行省及各特别區域將紛至沓來矣茲將已遞八省之請願代表銜名錄下山東省領銜者王錫蕃江蘇省領銜者沈雲沛甘肅省領銜者馬安良雲南省領銜者李鴻祥廣西省領銜者周家彦湖南省領銜者杜俞新疆省領銜者楊纘緒綏遠特别區域領銜者李景泉開院典禮以下午二時舉行參政到者共計四十餘人由徐國務卿到院宣讀大總統申令讀畢即散會林長民秘書長於散會後即親往公府謁見黎院長面陳情形先是徐國務卿由公府前往參政院時西長安街及順治門大街一帶警兵密布遮斷交通至十餘分鐘之久行道之人均疑爲副總統仍行到院其實則國務卿也 
　　代表之消息各省復電派代表各情巳迭誌前報茲續錄貴陽電文如下籌安會鑒敝處派前政治會議議員王伯羣任代表尅日起程劉顯世升一印又聞該會定於本星期六借座江西會館讌各省代表討論一切由楊度孫毓筠出名邀請 
　　政府之保護自籌安會發起以來各省表示贊成者甚形踴躍而表示反對者亦屬不少政府對於該會外面則謂不加干涉然觀於現在外間有反對之聲恐惹不測故對於各發起人嚴密保護西安門外之楊君居宅門内則有兵士四名門外則有警士二人輪流守衛其餘如孫胡嚴李劉諸人之門口均有警士守備以保資護而防不虞 
　　兩周之態度財政周總長之乃翁周玉山氏與總統爲兒女姻家近聞函呈總統詢及籌安會意見總統即諭周總長曰致意尊翁予萬無爲皇帝之事蓋在道德名譽上俱說不過去也周總長已於竹報中具復乃翁矣又聞周總長身負財政重任頗有老成謀國之槪其對於近今發生之大問題亦復心以爲危最初卽聞其據各地中國分銀行報告將金融搖動情形瀝陳於總統之前前日入見又曾有所敷陳退後即請病假三日自昨日起未到署視事此蓋周氏到任以來之第一次請假也 
　　梁湯之養疴梁任公日前撰有一文約萬言以外係對於國體問題立論此文聞頗經幾番斟酌不日即可發表又梁氏對於進步黨已宣告脫黨茲錄其啓事如下鄙人前歲組織進步黨被推爲理事忽忽經時媿無貢效頃養疴津寓黨事久不與聞除致函本部辭去理事職任外並聲告脫黨此啓 
　　敎育部湯總長前因帶覲全國師範校長倉卒銷假但痢疾雖愈胃脘作痛仍須請假已誌本報茲聞湯總長又請假十日於前日（三十一號）下午乘火車赴津養疴矣 
　　古氏之行蹤總統府憲法顧問兼美國約翰賀白賡斯大學古德諾博士於昨日起程回國取道朝鮮日本擬在朝鮮日本小住數日大約於下月望前抵美至古博士以後恐不復回華以博士擔任該大學校務甚爲繁重云 
[鄂官商對於籌安會之態度]  
　　鄂省官商初聞楊度等發起籌安會主張變更國體卽議論蠭起官場一方面多趨於贊成商民一方面多意存反對但均未敢彰明表示其意旨及楊度等二次請派代表與會之通電至王將軍叚巡按當即復電表示贊同並擬派行署參議何佩鎔巡署顧問查爾崇爲代表俟該會集齊各省代表開議時卽令赴京隨同討論而紳界方面現則有起義偉人梅寳璣等十六人聯名電京謂自悔其前之主張共和爲非請附入籌安會惟商界方面則以贊成者寥寥致商會居於反對之列聞楊等必欲得商會之贊同故已派員來漢游說務期達其目的云 
[京都市協會開幕紀]  
　　國貨展覽會京都市出品協會係内務總長兼督辦京都市政事宜朱桂莘君因協助農商部所辦國貨展覽會而設曾於七月下旬派市政公所提調祝書元爲籌備處長王揚濱爲總匯課主任張毓書爲徴集課主任金紹城爲陳列課主任沈國均爲會務課主任尅日趕辦計三十餘日徴集物品達一萬餘種乃擇先農壇爲協會展覽會場昨於九月一日開會會長爲内務部沈次長銘昌是日農商總次長步軍統領京兆尹巡警總監商務總會協理及各出品人並軍警政商各界來賓均冒雨到會九時開會奏樂沈會長致開會詞農商周總長金次長内務朱總長演說出品人代表楊臨齋農商部司長陳介法輪印字局出品人相繼演說畢拍照奏樂乃開館朱總長導來賓參觀陳列品聞此展覽會會期共計十日云 
[大和俱樂部之歡迎會]  
　　日本早稻田大學北京同學會組織已有年昨日昨七時爲歡迎有賀博士德永博士永井敎授汪袞黼氏諸人特假大和俱樂部開晚餐會到者四十餘人幹事會公推神田君主席酒酣神田君金邦平君恭述歡迎詞有賀博士德永博士永井敎授各有答詞惟永井敎授演說甚長略謂英人嘗謂世界太陽所照之地無不有英國國旗吾人敢言世界太陽所照之地無不有早稻田學生歐洲大戰之原因安在乃白人種征服有色人種之大競爭也將來勿論孰勝孰負吾亞細亞人不能不受其禍故吾人不可不思所以抵抗之而抵抗之道在乎吾亞細亞人共同一致吾早稻田大學學友者乃維持亞細亞之利益抵抗他人侵入之先導也今日在此聚會實千載一時之會故敢發一言以壯諸君子之氣諸君子若有以敎之則又宴會以上之特别大餐也次由林長民言今日雖特爲歡迎會然幹事亦當選舉之時鄙人以爲可由有賀博士推舉由衆贊成較爲簡易衆贊成遂由有賀博土推金邦平神田正雄王印川井上恒太郎陸夢熊江庸六人爲幹事衆贊成後由幹事會公推李士偉曹汝霖姚震汪爔芝李國珍林長民林棨董鴻褘陳威蔣邦彦實相寺眞彦前田好雄十二人爲評議員十時散會 
[江蘇敎育會議第四次講演會詳紀南京特約員]  
　　二日下午三時江蘇敎育會議開第四次講演會是爲該會議講演之末日主講者江謙沈恩孚余日章黄炎培諸君江君講題爲根本敎育沈君講題爲敎育前途之希望記者入場稍遲不及聆其詳次余日章君講菲律賓敎育余君任上海靑年會講演部主任游美實業團書記前月方自新大陸考察回國演辭層次秩然迴應有致 
　　余君講旨約分七部首謂菲律賓自歸美人管轄方十餘年菲人本有文化當西班牙政治腐敗故菲之敎育亦衰頽不進社會貧富不均富者情性吝嗇貧者懶惰成習氣候甚熱土人爲半開化美人治菲各方併進而尤致力於敎育今略述其槪情如下一組織菲爲美之殖民地直隷中央政府由陸軍部派駐民政長官其下設敎育科更分爲數局據督學局長面告敎育行政在社會學校合力協助爲統一的動作始有實力足以改進學務云二系統美擬立菲島敎育系統先研究以下各問題（一）採用西班牙遺治之良政（二）研究菲人之必需（三）調查菲之生計狀况（四）參酌採取别國之特長（五）敎育最新發明種種辦法擇要試辦基以上五點之研究而得其系統乃初小四年高小三年中學四年大學二年至七年在初小卒業即有生活技能而有區民程度高小卒業即有工藝專門之技能而有公民之常識中學卒業則有專門職業而有活動於社會各界之能力大學卒業則有高等專門之職業而有活動於國家之能力是蓋於訂立系統時爲之預備也三方鍼計分七項（一）以英語統一語言（二）敎育普及人必入學（三）修養道德注重訓練（四）提倡運動以堅體魄（五）敎授工藝俾能自立（六）農業實習養成勞働（七）改良家庭以整風俗此七項方鍼現皆達其目的而收效果矣四菲敎育之特色有四（一）各級聯分自如初小高小中學大學其課程皆一貫相連結而又能隨時分之如初小卒業即可謀生若更入高小亦無阻碍中學大學仿之（二）學科平均彼中學校無文實之分而皆有文實課目並加體育一門文科實科體育三者其敎材時間均平匀分配（三）男女各職男女雖同學校至三四學年即分科各别敎授合宜技能（四）注重工藝其學生入學後習工而謀生者占百之九十蓋入大學始終學業者僅百之十耳五課程如初小一二年算術國文工藝爲家用品織蓆織籃等男重農藝女重縫紉三四年工藝則重商品男爲織工帽工各種女爲烹飪刺繡縫紉等至農藝則校園家庭園均講耕培之術中學大學以次而高六敎育財政菲之敎育費悉由本島供給中央政府不予補助每年菲島入欵總計華幣約四千二百餘萬元支出爲敎育費者爲七百數十萬元占百分之十七又菲島所屬各縣每縣地方費共六百萬元補助敎育爲二十萬元總各縣入欵八百萬元支出於敎育費爲二百二十萬元占百分之二十七統計學生總數四十四萬九千八百三十六人學工者四十一萬七千五百十人内學織工者二十八萬二千二百四十四人學縫紉者四萬零四百六十八人入工場實習者一萬七千七百四十一人有校園者共二千一百餘處有家庭園者三千一百七十九處敎育費充裕故設施常有進步也七工藝敎育之效績菲島施行工藝敎育約用四種手段（一）奬勸（二）誘導人類造物之天性（三）給奬（四）開學校出品展覽會前次展覽會出品共五萬一千零四十八件値九萬數千元賣去四萬二千九百二十五件値七萬數千元各地方學校赴會者占百之九十六去年有十九學校二千三百零四人所作之物共値十五萬元賣出而分 
 
 
 

Page 7

 
 
與學生爲三萬五千元菲島向食米美人以米有碍衛生爲脚氣病之原價貴而産少乃以玉蜀米代之初菲人不願食政府乃開玉蜀米展覽會研究玉蜀米烹飪之法有七十餘種任人啖食並送烹飪法不數年已全改食玉蜀米年可收穫三四次價亦甚廉菲人之生計問題解决不少其學生之數在一八九六年富家護送學生之僕數有十二萬五千人之多及一九零二年則學生之數爲十二萬五千人矣一九一零年爲四十三萬人去年爲四十九萬人尙有二千九百四十餘人爲學額已滿而見擠者 
　　余君講演至此戞然而止起伏呼應意態閑雅全場鼓掌次黄炎培君報告考察美國敎育狀况（未完） 
[粤省新會縣屬之械鬭禍]  
　　新會石嘴林姓族大人衆時常恃强凌弱於民國元年曾與沙江陳姓譚江阮姓葉姓戴姓蘇姓互相械鬭此案現未了結二十五號午有阮姓小童二人向羅坑地方涉水林姓人不准其登岸小童與之齟齬被林姓人用駁壳鎗轟斃一名餘一小童呌喊又被轟斃鄕中婦女聞耗即與林姓兇手爲難該兇手逃回本村糾率匪黨千餘人從祠内運出軍械無數及火油二百餘箱（此次油常時存儲祠内預備械鬭者）先向潭江阮姓焚燒並擁刦一空將阮姓老幼百餘名拿回石嘴林氏大宗祠生劏二十六號火勢未息燃至沙塘葉姓及石渠陳姓林姓人又復搶刦陳姓人以其慘無人理各子弟欲與之决戰經父老極力制止至被焚刧一空計共焚去村落十餘處殺斃焚斃人口無算火勢延至二十八號晚未息各鄕男女萬餘人呼天呌地被林姓人扼守石嘴上游無路逃生後繞道走至石嘴下游近陳姓處之海邊遇有船艇往來大呼救命有恩平貸船四艘駛近海邊欲將各難民搭救被林姓人在石嘴砲台（此砲台係林姓人預備械鬭以石結砌非常堅固者）開砲將各貨船轟擊各貨船遂不敢駛近後有新昌廣安拖渡由鄕來省冒險將各難民救出四百餘人載往汾水江及新會城曁江門省城等處又新昌永利渡亦救出二百餘人餘外公益水口各渡赤坎貨船亦救出千餘人二十九號早省垣得江門來電仍稱火勢未熄 
　　省垣得江門電云上將軍巡按使鎭守使報界公會鑒羅坑嶺背林姓聯結梁鍾李伍莫袁七姓匪徒數千無故挑鬭水陸並進二十六午焚燒陳冲陳姓房屋數千餘間死人無數餘留殘生仍被困圍殺焦急萬分迅派大兵救援免遭魚肉新會陳冲陳崇焦等合鄕男女泣叩又電云上將軍巡按使鎭守使報界公會鑒羅坑嶺背林姓聯盟匪徒數千無故挑鬭焚燒潭岡阮姓房屋數百餘間死人無數餘留殘生仍被困危萬分乞迅派大兵救援免遭魚釜新會潭岡耆民阮隆葉合鄕男女泣叩 
[奉省疆吏之來去談]  
　　段將軍緩來原因奉天函云新任鎭安上將軍段香岩氏本定於二十六日來奉憲兵營長王劍秋等巳帶兵赴京迎接詎二十六日下午接叚上將京電據云東省地方各項要政尙須與國務卿及各部總長磋議出京之期勢須從緩臨時再爲預告云云據政界確息係政事堂所擬訂之東三省特别區域改訂新官制等事尙未就緒故暫緩出京將來東三省文武大權悉操之奉督之手仿前淸總督制度奉天巡按使則由上將軍兼任俟段氏到奉後即行發表云 
　　張巡按去奉消息吉長日報云據行政公署人云段上將軍此次來奉當兼任巡按使至張貞午巡按使將來或調任河南及陜西巡按使二者必居其一現在巡按使公署巳將各項公事整理張巡按亦部署行裝或與張上將一同起程入京云 
地方通信 
[蘇州]  
　　崔廳長更動警員新任蘇州警察廳長崔鳳舞君下車以來查得各區署長署員長警巡士未能悉合資格前特令各區署員到廳考試分别優劣有北區署員蔡國治等不合警務資格即行撤差西區袁嵩範撤差查究南區書記張元斌斥革並有一二等署員降至三等者有二三等署員挑升警佐及一等者有三巡長拔升署員計共更動十七員現更動各員巳於一號分别到差接替幷由崔君規定警佐俸四十元一等署員三十元二等署員二十四元三等署員十八元書記十六元茲將各員姓氏錄下（東區）警佐李景輝一等署員李書方張元熾二等署員張維誠王玉山趙永華三等署員張鼎汾毛煦午張汝君馬麟閣書記高榮根（南區）警佐吳振麟一等署員游志亮吳世鐸二等署員李德銓劉銘動温殷培三等署員朱昆吾李登高韓允執書記田朝端（西區）警佐柴孝棠一等署員戴樹生二等署員孔慶鍾王濤章玉林三等署員趙鴻勝李俊泉朱迪康書記朱茀（北區）警佐丁藩一等署員龔少甫二等署員鍾人傑權瑞香高俊元孟昭鑑三等署員管肇鵬仲振華歐明修柴宗熙書記錢本立（閶區）警佐劉承恩一等署員萬虎鈐張鴻源二等署員王文燭戴文溥張海平三等署員谷子鴻張志松張世祺趙淸泉何景山陳國策書記陶藹如又聞警察廳勤務督察長藍心笏上禀請假經崔廳長此准遺缺派委楊某接充又廳署行政科長宋拂靑請假回籍省親亦經崔廳長批准遺缺派委馮珍接充該二員亦均於九月一號到差視事又聞衛生科長姚蔭達君昨亦上禀辭職改委沙某接充均已於三號交替尙有衛生課員高鵬辭職已邀准總務課員李遠香撤差昨均奉到廳長命令矣 
[松江]  
　　實行徴收屠宰稅松郡屠宰稅定九月一號實行每猪一頭捐洋三角羊一頭捐洋兩角羊肉舖城内外祗有陸姓一家而猪肉肆則有五十六戶之多此項屠宰捐由縣知事委下警區主政警局意每戶至少需認銷一頭再三磋議而各戶祗肯認捐半頭連日各屠舖祇銷半猪轉瞬肉罄後至者幾無從購買肉食者多深慨不便警局乃再邀肉業會商仍無眉目前數日猪肉每斥祗二百四十文現因小猪捐宰行捐陡然加增猪肉肆遂亦加增每斤至二百八十文若再加價恐食戶將嘖有煩言也 
　　根究同志會信件郵局往來信函現仍由鎭署縣署派員輪流檢視昨聞檢查員查獲一信係上海同志會寄松江陸姓者陸醒齋）中作何語外人不能詳悉檢查員以同志會名義不甚正當先派人調查陸姓係何等人物一面赴滬調查發函之人蓋届謠言蠶起之際故詳爲根究也 
[鎭江]  
　　查出嫌疑信件鎭郡城内小河邊藥師菴前有許氏宗祠内住該姓族人許式舞前日早晨有兵士多人帶同警察地保將該祠前後門圍住聲言奉令捕拿亂黨該兵士即入門搜尋旋將許某獲解旅部探其原由聞係司令部派往郵政局檢查信件之檢查員報告有上海某甲致信與許某語涉含糊疑有亂黨關係故特會同警察至該宅檢查並無别項可疑之處將許某帶至司令部詳細審查並檢閱逐日信件亦均關係商務故於翌日卽將許釋放 
　　委任女學校長鎭郡城内舊守備署市立女學前校長李淑愼因事辭職由城廂市學務委員薦任茅淑文女士繼任現巳奉知事批准委任接充矣 
[杭州]  
　　吳財政廳長來杭消息新任財政廳長吳鈁君於本月一日抵滬本擬卽日來杭嗣因往謁鄭鎭守使幷各舊好不得不稍作勾留現已事畢定於四日乘快車蒞杭於六日正式接印視事 
　　典業代表之電訊典業代表前日由京來電等情已誌報端茲聞浙省典業公會昨日又接王謝二代表來電略謂部批未下各省同志到京者除湘鄂外又有魯贛奉直四省擬於江日（即三日）在奉直會館開討論會爲最後五分鐘之商議誓不達通融之目的不止徐國務卿亦允人堇　主座微魚兩日（即五六兩日）尙須由京典率領赴内財商三部面陳商困云云 
[雜評二（步陶）]  
　　各省復電之比較自有籌安會通電各省以來據連日本報所載之各省復電其表示贊同者將軍爲豫晉湘吉陜鄂川黔滇粤等十省巡按爲吉閩豫陜鄂湘滇等七省商會爲晉陜豫滇滬五處然則承該會之殷殷下問而勉與附和最多者爲將軍其數將近二十二省之半巡按次之約有全數三分之一商會又次之僅爲全數四分之一而弱再本今之所發表以求其相對之一面則得電而未復或復電而未即贊同者將軍當有全數之半巡按當有三分之二商會當有四分之三而强是該會所亟亟欲得同情之三機關今猶吝之而未與以滿意之表示者固尙不在少數也夫將軍也巡按也其舉止皆視中央以爲進退原難語於民意商會爲官商間之一承啓樞紐雖間有若干分之衆意而主持者之人物其臭味之接近究已非純粹商衆之可比然而今者對於該會所表示之相差程限且若此 
　　起義偉人之自悔籌安會之兩次通電原文皆曰將軍巡按使商會鑒云云是該會之本意固僅欲於軍政商三界中一叩其同意而其外之任何團體固非有與聞之必要也然而今取已發表之各省復電觀乃豫鄂兩省獨有所謂敎育會者亦靦顔而舉該會所不必請求者自以代表上聞且鄂商會得電猶不即復鄂敎育會代表之梅某者（見昨日要聞）則更於特例之外以鄂紳名義獨聯所謂起義偉人者十六人别發一自悔前此主張共和非是之文電此其意眞彼籌安會發起諸人所不及料者矣嗚呼鄂紳嗚呼鄂敎育會我不知其對於鄂商會且將作何感想也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國貨維持會代徴出品之會議]  
　　國貨維持會此次代農商部國貨展覽會徴集出品蘇杭滬三埠工商非常踴躍其第一批貨二千三百餘件　於前日出發第二批亦將次包裝完竣副會長王介安前日代表入都請願免稅及出品人免票亦頗　意返滬後於前晚（三日）八時在錢江會館議事廳集出品人及籌備員開會報告一切並會商到京後種種辦法是夜到者二百餘人由王文典君主席報告略謂此次各商號之出品如此踴躍其原因在各人迭受痛苦故不得不奮力從事擴張國貨今本會所徴之件價値數量比較赴美巴拿馬賽會有　之無不及所以伍秩庸先生言我商如此愛國余到京亦足以自豪云云繼由王介安君報告云余此行　有伍會長致周總長之函抵都後京中士大夫對於本會感情甚佳農商財政及稅務處等均熱心贊助余與彼領袖晤見時力陳利害部中對於商人痛苦及納稅辦法均未明白即如部中言售出貨若一律全免政府收入未免受損過鉅余言我商貨到市及至售出自民國成立以來一物須稅六次現在出品其四　已經繳納只有進出口兩稅以國貨維持會徴品論之若免納不過數千金而商人則受賜多矣部中聞之遂允特别優待照章變通並有正式信件携回備查至車票已請交通部重印發下上海出品人之旅館已由部中指定一處甚爲寛敞王君並言貨到京須由會中先推四五人隨同照料至下車關卡查驗問題由部派人咨照大約可免王君並述及農商部以中華國貨月報爲國貨發展之導線俟九月十號出版後送呈二千册分發各省力爲提倡云云繼由出品人報告連日運貨至轉運公司所收水脚較平常奇昂如風琴七隻收費六十元紅木檯二只收費十五元照普通計算已收買價一半之數部中爲體恤商人起見所以指定一處易於照料詎因此壟斷故羣情不服云云旋經王文典君當衆宣布今農商部聯合工商辦理國貨展覽會上下均爲振興工商起見轉運公司應略盡義務如該公司果有壟斷情事可與部接洽或交招商妥運均可出品人不可灰心一切由鄙負責並請受虧各商於星期一前（今日）將平常運價及此次定價開一比較表到會以便星期一上午往彼接洽至散會時已鐘鳴十一下矣 
[印花稅實行檢查]  
　　警廳檢查印花稅一事本定九月一日開始由各區署遵照實行嗣又由警廳寛限三天以便商家依法補貼如逾期尙不購貼查出後即照章科以五元以上二百元以下之罰金昨已期滿由第一區董警正親率長警在醎瓜街等處各商舖挨戶檢查嗣在豐記義隆兩桂圓店及元大藥草店查其簿據上均未照貼當將執事人蕭阿弟戴文元王鼎九及簿據等一併帶至該區署諭令交保補貼並呈繳罰金又一分駐所宋警佐亦在所轄境内查獲祥發客棧瑞成羊毛店義洪昌號殷同盛碗攤吳長泰機器店嘉興公司等均未照貼亦將各執事帶所暫行保出候示 
[私運烟土案重行判斷]  
　　粤人林根私運烟土一百斤由香港來滬爲水巡捕房查獲送至上海地方審檢廳訊供明確判將林根監禁二個月並罰洋一百元嗣因原審之宗雲亭檢察官以所判監禁及罰金核與刑律不符請求撤銷原判另行判决當經復開合議庭研訊終結决定次日再行宣判已詳昨報昨巳届期午後由審判廳刑庭長趙君會同端木錢兩推事官並宗檢察官等開庭飭提林根至案略詰年歲問官以林根私運烟土罪有應得前庭宣判徒刑罰金實不足以蔽其辜一再會商判科林根四等有期徒刑監禁一年零二個月並罰金洋一百元判畢飭令還押候上訴期滿送監執行 
[十誌圖擊鎭守使之炸彈三十元之衅欵]  
　　黄包車夫唐恒子前因有人抛擲炸彈圖擊鄭鎭守使未成致被誤傷右臂由法捕房車送廣慈醫院醫治全愈經法總巡飭派包探韓邦達帶赴鎭署請求撫卹諭候查明核發等情曾誌前報茲悉鄭鎭守使以唐恆子無端受殃迄已旬餘不能食力情殊可憫特賞給洋三十元以示矜恤昨已飭傳該車夫來署具領矣 
[巡緝員拘獲偵探員]  
　　江蘇宣武上將軍行署巡緝員李某陶某因有要公於前日午後附搭滬寗火車來滬在車上遇有搭客兩名一爲劉國棟一爲龐金忠均口操浙音身被西服窺其舉動頗有可疑李等上前盤詰言語不符旋在身畔搜出簿册一本内紀長江各處駐軍地點並有僞江浙總司令黄某派劉爲一等偵探員委任狀一紙李等遂將劉龐二人拘獲押解到滬即於是晚由夜車解回江寗送請將軍行署軍法處訊明究辦 
[盜犯解送鎭署]  
　　本邑地方警察事務所昨奉沈知事諭飭將盜犯朱阿妹張有才周小毛王阿五四名詳解鎭守使署軍法處訊辦景警佐首領遵將該四犯提出驗明無誤遴委巡長吳文照帶同偵探戴逢春孫阿松並警察八名即日起解押送鎭署請爲收訊茲將四犯原案列后 
　　朱阿妹張有才（即小湖南）兩名爲强刦漕河涇鎭張家塘蔡晋生米店得贓案内夥盜前經該警所派探先後緝獲到案訊供屬實奉飭押候禀明縣知事請援懲治盜匪法辦理 
　　周小毛（即江北小毛）王阿五（卽蘇州阿五）兩名係搶刦南滙縣屬居民邢銀泉家得贓案内夥盜前由三林塘地方警察第五區署偵探任海潮先後獲送到所經該警所王司法員隔别研訊據各供認　糾夥刧得贓不諱核其案情應照治匪章程辦理奉飭押候禀明縣知事解歸軍法懲辦 
[鎗斃江北巨匪]  
　　前由法公堂引渡之巨匪彭三傑業經鎭守使署軍法科訊明該犯於光復之後迭在江北徐州淸淮等處糾黨刦掠殺人放火實屬罪惡昭著按律判處死刑電奉馮上將軍核准照辦聞已於昨日午後二點三刻時將該匪彭三傑押送西砲台鎗斃云 
[救國儲金昨日之收入]  
　　昨日（四號星期六）爲中國銀行收受儲金之第一百十九日計收銀圓一千零十九元連前共計已收銀圓七十三萬一千零六十七元又銀五千六百十兩三錢九分四釐 
[無錫米市之報告]  
　　昨日本埠米業中接無錫快信云近數日新客尖到埠甚旺銷場亦佳當地各鄕新糙粳米今早巳上市二十餘石農人居爲奇貨故開價極高每石洋七元二角高陳糙粳八元八角新客糙尖五元三角次者四元七八角客白尖五元四角高小麥五元三角中貨四元八九角糙元六元四角五分大麥二元六角糙杜子　六元三角五分糙洋　六元四角惟糙粳與小麥上市存貨不多不敷銷售價遂提高至現下早稻上市雖不多見惟觀其大勢約有九成光景新粳登場時價必日跌云云 
[又一振興茶業之通飭]  
　　滬海道尹奉江蘇巡按使公署通飭云案准稅務處函開前據漢口茶商陳兆纛電陳漢茶暢銷宜推廣新種一事經本處會同農商部咨行産茶各省巡按使飭屬勸諭各山戶及時擴充茶種並函各關監督各縣知事及商會勸導商人改良製造設法招徠期廣出洋銷路各在案茲據漢口茶業公所函送該商所擬改良種植製造辦法條陳前來核閱所陳頗有見地各條亦簡易可行相應照錄該條陳一分函送查照設法勸導俾興茶業是幸等因並附條陳一分前來合行連同條陳飭發該道尹行縣刋印多份轉發商會勸導商人改良製造以振茶務此飭等因楊君奉文後當即檢同原發條陳一份飭行上海縣知事遵即刋印多份轉發商會廣爲勸導矣 
[轉送通惠公司招股簡章]  
　　江海關監督施理卿君致南北商會公函云昨接江蘇財政廳長金陵道尹按署政務廳長公函以孫蔭庭先生曁北京諸鉅公發起籌設通惠實業股分有限公司爲經營各項實業之總惟仰蒙極峰優予提倡允給特權公舉籌備五人大致巳有端緒使座亦在創辦人之列首先認股一萬元集腋乃可成裘衆擎方期易舉檢寄招股簡章及創辦人公啓屬爲勸集贊助等因查閱簡章辦法係爲振興中國實業起見利益之溥願力之大固無待言而此舉之下裕民生即上關國計尤爲目前當務之急素稔貴會諸同仁長才碩畫平日以研求經濟維持國貨爲宗旨對於茲事必然大表同情且查閱簡章虞洽卿君即在創辦人之列益可以堅商衆之信用特照錄公啓並檢簡章四份送上即祈查收廣勸同人熱心贊助俾得早集鉅款而觀厥成實業幸甚 
[四誌國貨輸出之機會]  
　　勸用國貨會昨又通函各行廠云新加坡華商國貨展覽會據僑商諸公所述觀者不下六七萬人而該地之馬來人多喜用中國貨物此次寄樣陳列未始非我國推廣國貨之機會現各行廠以貨樣送至敝會者已復不少爲時局促即將轉寄該處貴處出品精良著名於時寄貨前去而能爲祖國增光當望迅賜送下以便預備 
[汽船總機師葬身火窟]  
　　亞細亞火油公司之汽船台里拉號星期四日由長崎載油抵滬下椗該公司浦東碼頭當夜總機師海姆泊森室中忽不戒於火火勢甚熾旋經該公司中人及江巡等協同救熄僅焚燬機師餐室一間寢室四間惟海姆泊森則因不及逃出已葬身火窟矣 
[駁船撞沈貨船]  
　　駁船戶金銀海前日承裝本埠同茂煤號之煤貨即在浦東三井洋棧出煤十六噸運往靑村港交卸不料傍晚七句鐘時駛至南市新碼頭生義碼頭浦江中忽有二十號運泥駁船由南而北該煤船不及避讓致遭碰撞船貨盡行沈没幸船上各人均由鄰船救起未遭滅頂云 
[推人落水之失誤]  
　　馮陳氏至法公堂控稱兒子馮阿毛年方弱冠於二十日行經法租界黄浦灘畔無端被野鷄挑夫王金榮推入浦中以致溺斃屍身甫於昨日由救生局撈起收殮王由巡捕查見拘獲請求照律擬抵王金榮供民人掮一貨包分量甚重行至黄浦灘畔被阿毛將民人一　貨包落地民人一時氣憤乘勢將阿毛一推跌入浦中民人趕卽撈救已經不及惟此乃出於失誤並非有意推伊落水求請恩宥聶讞員商之法副領事德賚沛君以案人命判王管押候再覆訊核辦 
[洋人下鄕受侮之結果]  
　　前報載德國人一司馬司與温克拉同赴浦東高橋地方遊玩被該處鄕人陶桂生毆打一則茲悉華司馬司係是奥商僑居公共租界新閘路是日偕友溫克拉携帶烏鎗獵犬至高橋鎭附近鄕間遊獵見有白鴿一羣認爲野鳥即開鎗繫斃數頭旋由養鴿人陶桂生出爲理論因言語不通致起突衝俄有多數鄕民耕田回家持有農具該西人疑與爲難一時紛紛擾擾經該處地保得悉飛報高橋鎭警察分局立派長警人等馳往解散勸令該西人等暫將烏鎗留局候示而該西人等回滬後以遭陶桂生等兇毆等詞訴由該管領事照會公共公廨移請警局將陶桂生提至公廨管押候究昨晨集訊先由原告西人華司馬司偕友温克拉投案訴明前情並稱被告衣上血漬因當時互扭悞擊其鼻所致訊之陶桂生供稱因該西人等將我所養白鴿開鎗擊斃數頭尙欲續擊民人上前阻止不服反被掌頰且毆傷頭額鼻孔旋由三四鄰人聞聲出視並無聚衆行兇之事求察俞代襄讞商之德副領事裴君以陶不應與外人爲難姑念受傷免究着罰洋十元充公如無力繳洋改押十天示儆所有烏槍草帽交還原告完案 
[叔嫂衝突之禍端]  
　　住居唐家弄一百八十六號之施福生前晚七時許至北京路寡嫂施王氏處不知何故忽起衝突其鄰人某甲代抱不平將施兇毆受傷而逸施至附近友人史阿生徐文慶處託代雇車送回家中由二房東周楊氏見其傷勢過重報告捕房捕頭命送同仁醫院已不及醫治而死將尸車送驗尸所昨經公廨中西讞員蒞所驗得死者身上並無傷痕委係生前因病身死據尸兄施阿五投案聲訴胞弟被嫂糾衆攢毆而斃請求伸雪又據寡婦施王氏供稱是晚死者來家借洋不遂被伊踢倒伊被旁人毆打不干我事判着尸兄施阿五具結棺殮了案 
[流氓持刀傷人]  
　　俞長福前晚在老朱家宅被流氓張海生不知何故用刀猛戮身受重傷俞卽報告捕房飭送同仁醫院醫治聽候緝兇究辦 
[乞丐倒斃]  
　　閘北漢中路西四區二分所境内昨有年約四十餘歲之乞丐因病倒斃由崗警查見歸禀該所譚警佐飭傳二十七保十一圖地保查無屍屬報堂收殮 
[再紀瘋犬咬人之惡毒]  
　　小南門外吉祥茶樓門口擺設花攤之李阿毛被瘋犬咬斃已紀前報茲悉是日該瘋犬所咬者連李共有六人内有四人皆因傷身死聞該瘋犬係住居裏生義弄竹笆中向做小本生理之紹興人某甲所蓄被害各家均住附近竹行弄施家弄及花衣街一帶其中最慘者爲兩房合嗣現年九歲之一孩亦被咬傷而死該孩之父當會同被害各家控經第一區警署於前日下午飭警將甲提案詰問據稱該瘋犬巳經擊斃奉諭交保開釋 
[陸軍部委任德州軍械局總辦]  
　　製造局總工務處處長謝邦淸君精於製造槍砲學術昨聞陸軍部王總長正委任謝處長爲山東德州軍械局總辦謝君當於日内首途前往任事云 
[法領謁見交涉員]  
　　代理駐滬法總領事乃齊君昨晨十時許特赴道尹公署會晤楊小川君當由楊君接見茗談良久握手而别 
[關貞女起程往鄂]  
　　公共公廨讞員關絅之君之女兄關靜之女士自幼許與鄂省宋姓未婚而寡守貞三十年茲由其姑擇期迎歸行廟見禮曾由關君柬邀官紳商各界設筵祖餞已迭紀前報茲悉關女士已於昨日午後乘隆和輪船赴鄂楊交涉員及其夫人與女公子並上海縣知事沈君公共公廨襄讞員聶王俞三君曁會審員王肇之君秘書長楊潤之君均送至舟次而别惟關讞員偕其夫人須伴送至漢口始行返滬云 
[省釋盜案嫌疑犯]  
　　糾搶泥城外彭友山家之盜匪周阿毛葉連生及嫌疑之季阿三顧漢明由捕拘獲解至公共公廨訊明判一併解送鎭守使署訊辦業經軍法科訊明判將周葉兩盜執行死刑季顧二人因無爲盜證據仍送回公廨發落在案昨晨由探將季阿三解廨請示並禀明顧漢明患病未愈中西官以季旣無犯法行爲判令開釋顧漢明候病愈再核 
[查獲私運進口之烟土]  
　　吳新金梁貝仁張松仁均在某公司輪船上服役近由他處私帶烟土來滬前日被水巡捕房包探何阿春查獲將吳等三人連同烟土一併拘押昨解公共公廨請究判押候照會俄領蒞廨會訊 
[爲國捐軀之追悼會]  
　　前任上海法捕房副總巡升任正總巡藍維藹君本係陸軍三道頭金線軍官上年秋間因歐戰發生自告奮勇回國從戎遽於本年六月三十號在法國亞爾高納地方與敵兵鏖戰胸部中彈以致陣亡本埠法總領事署日前接到兇耗後卽飭各機關各捕房均下半旗以誌哀倬現寓滬法國官商以藍君在任時除暴安良不遺餘力當民國二年七月間上海二次革命時法界因逼近戰線頗爲可慮藍君尤率同各探捕盡力防堵以阻潰兵攔入界内故中外居民咸能安居樂業其遺愛在民莫不稱道故由代理法總領事那齊君及工部局總辦唐登君等發起擇於昨日假法租界新北門外天主堂開追悼大會先期通告各機關及紳商人等届期蒞會昨晨八點時除法總副領事工部局總董總辦法總巡等外又有中外官紳到堂參列共有數百人捕房以届時車馬擁擠當派中西探捕前往該堂門外妥爲照料 
[查獲未貼印照之白酒]  
　　江蘇第二區烟酒公賣分局謝局長昨出條示云今據稽查員張廷芳報稱在十六舖地方查獲白酒一担未經粘貼印照顯係私自運銷應即照章充公以儆效尤特此佈告 
[判決夥盜刑期]  
　　盜匪朱大頭仔曾與同黨周仙友等在曹家渡等處行刧銀樓米店等數家經鎭守使署軍法科訊實除將朱犯槍斃外周犯因情罪較輕着發地方審檢廳按照通常程序訊明核辦在案昨日午後由審判廳趙刑庭長會同褚檢察官開庭研訊之下當庭宣判科周仙友一等有期徒刑監禁十二年 
[積竊禁錮五年]  
　　積竊王阿芳沈壽根楊左生王阿榮張阿六陳阿生王阿四先後竊取東有恒路居戶袁伯平杜蔡氏汪芝蘭等各家衣物由探一併查獲解送公共公廨訊押候究在案昨經中西官復訊屬實以王等屢辦不悛判各押西牢五年期滿帶堂再核 
[拐匪監禁十四年]  
　　著名拐匪胡阿玉迭次在外誘拐小孩販往他埠出售離人骨肉實堪痛恨此次又將小孩戎連發戎厚發弟兄誘拐無蹤當經該孩父母查明偕同證人至上梅地方檢察廳起訴將胡獲案預審屬實起訴審判廳昨日下午由推檢各官開庭將胡提案略詰之下以其拐賣小孩兩罪俱發判科一等有期徒刑監禁十四年以儆 
[行使僞質小洋之懲治]  
　　匪徒柯金章陳友和在市行使僞質小洋由警查獲並在柯之家中抄出鉛質僞角四百數十角併送地方檢察廳預審起訴昨由審判廳堵推事官會同樓檢察官開庭飭提柯陳兩犯至案研訊之下以其行使僞角證據確鑿判柯監禁六年陳監禁四年 
[朦混砌飾之允駁斥]  
　　閘北檢察分庭據王錦堂狀訴陳興隆僞證及僞造等由當於昨日發出批示云據稱此案巳提起上告如有僞證及僞造文書行爲上告審自能發見旣經高等廳决定駁回按諸一事不再理之例碍難准予受理且僞證及僞造文書之罪名應歸地方本廳管轄該民朦混砌飾希圖掣准實爲健訟之尤特斥此批 
[流氓詐擾妓院]  
　　流氓王時林蔡毛頭屢次紏黨向寗波路二百九十六號二百九十二號兩雉妓院鴇婦王張氏張王氏陳老三等拆梢洋六元前日又往圖詐被該院報告老閘捕房派探將王蔡兩人拘押昨解公共公廨經俞代襄讞會同德裴副領事研訊屬實判王蔡各押西牢二年期滿一併逐出租界 
[收贓與得賄並究]  
　　王連生因收買王阿根所竊瑞記紗廠洋紗由楊樹浦捕房派探紀立仁前往拘拿王稱曾出洋十元交於華捕吳裕德運動止提卽經紀探將王與吳捕一併拘解公共公廨訊供管押候查在案昨晨復訊先由中西包探上堂禀明前情訊之王連生忽翻前供代爲吳捕洗刷吳捕亦延律師到堂辯護會審員王肇之君商之德領師君以王連生與其母前堂均巳明白供認今忽翻供殊爲可惡判王與吳捕各押西牢九月示儆 
[工部局控追抵欵利息]  
　　法工部局控俞德康將地抵借銀兩應付利息到期不繳請爲訊追等情曾經法公堂飭傳抗違不到昨始到案據供利息已經如數付淸副領事德君諭曰察得汝實非安分之人抗傳不到本應究辦此次姑寛免究以後利息如再逾期不繳卽將所抵地産拍賣抵償不稍寛貸云 
[畏罪祗須繳欵]  
　　江蓮茹前至法公堂控稱蘇梓軒前來批發皮絲烟計價洋一千三百元有零付來期票到期向收分文無着請求訊追等情判蘇管押限繳在案昨日原告又至公堂禀稱前次傳訊時蘇允收賬歸還今仍置之不理須求嚴追又有蘇玉臣投稱亦被蘇梓軒虧欠皮絲烟價銀三百五十五兩今旣在案求請附追訊之蘇供放出之賬難以收取商人無力料理祗可俟後來陸續拔還判蘇梓軒管押西牢半年如能繳洋准予隨時開釋 
[賬據掯不交出]  
　　巳閉某錢莊股東陸泰孚蕭文泰因倒欠華洋各商巨欵被控由公共公廨諭將賬據呈出嗣因陸蕭二人掯不交案經理賬員禀奉公廨於昨日將陸蕭兩人傳案一併押候訊核 
[弔閱簿據]  
　　信義公煤號經理羅德佑前日扭住居三畏里之顧德來至閘北審判分庭訴稱被顧拖欠貨欵銀四百數十兩避匿不理今在途中遇見請爲追繳等情當經施推事開庭辯論判被告交保着兩造各携簿據到案再行訊核 
[被訴人交保候訊]  
　　兜安氏藥房控鄭鶴年欠洋二千零三十元八角又汪季氏控張德淸保薦乳傭被竊値洋一百五十元之金飾推諉不理又廣同昌控邱翼軒不理貨洋二百餘元又楊國襄控葉欽泉之妻葉王氏不付期票洋三百元等案昨由捕房將被告各人傳至公共公廨分别交保候訊 
[抗傳受罰]  
　　甘肅路一千零二十一號門牌居戶陸紀春因將垃圾任意傾棄經工部局衛生處查悉報告捕房禀請公共公廨傳訊不到昨由捕房將陸妻張氏傳案請究氏延律師到堂代爲辯護中西官以其夫不應抗傳判罰洋十元充公以儆 
[江北人導子爲非]  
　　江北人杜掌茂前日與其子杜阿大串竊虹口百老滙路八十八號門牌某西人家戤壁火爐兩只携贓圖消被包探查獲人贓昨解公共公堂訊明中西官以杜掌茂導子爲非本應嚴辦姑念年老從寛判押兩禮拜以儆杜阿大送改良所習藝半年贓交原告領回 
[竊案毫無憑證]  
　　日本人金里文三郎前日扭紅帮成衣匠李金生至五區三分所控李行竊大衣等情經張警佐質訊之下供詞各執判送檢察分庭由李檢察官預訊據李供在江榮昌成衣店爲夥該日人前曾來店定做衣服欠找洋二十五元屢討未還今又往索因其外出故在彼守候不料該日人歸家即誣指行竊扭控警區請察問官以原告所訴毫無憑證判將訴案註銷 
[過犯又犯竊案]  
　　張阿本前日竊取嘉興路三百三十二號門牌李王氏家皮衣等物由探查獲昨解公共公廨訊知張係過犯判押西牢一年期滿仍逐出租界 
[巡長捉賭]  
　　前晚一分駐所巡長黄保珍南廣祥查悉南市王家馬頭洽記茶肆内有人賭博當即報告該所帶同崗警等進内拘獲賭徒葉阿芳葉銀生嚴林生李銀生沈阿本倪坤張正福徐和尙朱老虎等十人連同賭具解所分别拘留聽候酌罰 
[工巡捐局批示照錄]  
　　商民黄衡泉禀批禀悉該商新閘橋北堍房屋上年籌備橋工即經查明在應行拆讓之列此次橋工進行圍築竹笆於地勢之阻碍巳屬顯著米店一幢自應趕速拆去有一幢仍在路線範圍 
 
 
 

Page 11

 
 
之内將來橋工落成後修築馬路並無存留之餘地所請修理　會未便照發 
[氣候報告（上海徐家滙天文臺天氣測候報告）]  
　　八月三日菲律賓之颶風仍於呂宋東北發展向西北偏函進行甚緩沿海一帶有北風上海與附近天晴而微凉 
　　四月晨間天晴尙有北和風 
　　四日下午四時三十分預測呂宋東之颶風似向西北進發呂宋與台灣中間及中國海北部天氣惡劣上海有秋季候風 
　　四日下午四時前二十四小時内上海氣候温度至高八四·四至低六八·二去年同日至高九三·四至低七三·六 
雜評三 
[盡我商人之責（字）]  
　　近日上海商界之所籌者無他事也一爲農商部國貨展覽會之徴求出品一爲新加坡華商國貨展覽會之徴求貨樣此皆與我商業前途有顯著之關係者故亟亟焉籌之以盡我商人之責耳 
來稿 
[朝鮮國有林設施順序及奬勵造林事業辦法]  
　　朝鮮總督府之營林廠在鴨綠江左岸一帶之地採伐森林其流筏之數實不及鴨綠江石岸採木公司五分之一該地現正奬勵造林極力進行 
　　向來朝鮮地方於森林旣不禁濫伐又不提倡造林故除貫於中央南北之大山脉與豆滿江鴨綠江之沿岸稍有林木外餘皆赤地童山總督府有鑒於斯嚴令各地方强制造林作爲村落共有財産又以林區劃歸小學校備爲學校基本財産勸誘生童造林並便各村民相助爲理共負造林保護之任凡有故意放火於造林地及盜伐濫伐者均受國法之制裁故近來成績頗有可觀朝鮮鴨綠江平安道自本年一月至五月凡五閱月以地方費投於造林事業其大略情形如左 
　　江亭山（屬我州管轄）補植三本枯（似胡藤）紅松共一萬五千株其經費計日洋九十一元四角 
　　西門山造林面積八千三百坪新植黄花松紅松櫸等共三千三百株其經費計日洋三十四元四角五分 
　　統軍亭補植樹種紅松櫻抱黄花松躑躅榷荻等共四萬五千株其經費計日洋四百二十四元六角二角 
　　定州南州造林面積二十萬五千坪新植黄花松紅松共六萬一千七百株其經費計日洋五百四十二元九角 
　　以上各處計造林面積二十一萬三千二百坪新植者六萬五千根補植者一萬九千一百五十株經費共一千零八十三元朝鮮經營造林如是而我國僅知採木不謀補植長此以往勢必有林盡山秃之患深望我當局者於此注意焉 
[游美調查茶業報告書（再續）（俞爕）]  
　　以上美國消茶狀况言之而我茶業亟應注意者有數事請以管見東之如下（一）宜多改製紅茶也美國人民多喜用紅茶就現在印錫所産紅茶數目論實不足以供其所求爕曾在紐約接見茶商傾談之下莫不深願吾華多改製紅茶以擴張消路並云吾茶商極願與之廣聯交易如此則多改製紅茶實又爲暢美國銷路之一切要之圖也一也（二）宜嚴取締有色綠茶也爕至美國在舊金山見海關司進口茶葉專員調尼君在華盛頓京城見財政部茶務局長麥邱而君談及吾華綠茶之佳頗爲彼所久慕但嫌用色有碍衛生並取有色綠茶及平水無色綠茶分别試驗示之爕以近年製消貴國之茶皆極注意不用絲毫顔色告之麥邱君謂現在所製雖不用色而製茶器具總未能一改其舊終不免難於淨盡此事務祈特别注意蓋以我國已著爲法律萬無通融者如此則欲製消美國之綠茶者不得不嚴有色茶之取締法也二也（三）宜組織中華茶業研究會也中國茶葉發明最早而研究之事反遠遜於美與日美國現尙在試驗種製期中旣如上所各美國試驗製種茶葉沿革狀况其專心致志爲何如乎日本自美國宣布不准有色茶進口後政府商民如何聯絡一氣設施種種研究取締方法以徴其信用故現在日本靑茶在美頗有暢消之效爕在美國所有飲綠茶之時則皆日本靑茶也於此足以見其推廣之力矣且日本種製之法全國一律非若吾華産茶各省且一省中之各産茶縣分多有自爲其風氣者蓋其得力於各種　究機關者深矣此中華全國茶葉研究會之組織不容緩也三也 
　　以上三者之外仍有所蘄望於政府者一事則就農商部内設立茶務局或茶務科也美國係消茶之國雖有種製之試驗並非産茶之國而財政部尙特設茶務專局海關則特設進口茶葉專員專研究茶葉良否及茶葉進口一切事宜日本則農商務省特設農産茶業一科設員專司各組合種製報告及推廣一切法制中國發明茶葉最先出口熟貨以茶爲獨一無二之大宗似尤宜設立特别機關以專理其事則於中華茶業前途之振興推廣不無大有裨益也此爕之所深祈望於政府者也（完） 
[參觀巴拿馬博覽會記（上海范永增）]  
　　四年六月余與同學友汪君至玉麟自北美合衆國紐約至西押得爾乘舟返國聞舊金山博覽會之盛乃繞道往觀留連凡六日盡覽園庭風景及各館各屋之陳設雖未能周至然於賽會之内容略見其梗槪觸景生情輙欲有言顧以久居海外文字荒蕪深恐辭不達意而又不敢自秘聞見無所佈告於國人明知彼先我後我而與會者必有錄述惟記載愈多則傳聞愈廣而工商業當重之見解將入於人心愈深爰不憚辭費拉雜爲記無　之議知所不免聯當獻曝云爾 
　　巴拿馬博覽會者設於西美舊金山所以誌巴拿馬運河工竣之盛也溯自一　零四年正月現賽會公司副經理海爾陳書於商會諸董創議設會零六年春合衆國議院始提議立會於舊金山零九年十二月舊金山公民集大會募捐至十年三月而賽會公司成立十一年二月前總統塔夫脫從國會之請允以舊金山爲會所同年八月十四總統親行動土典禮迄十四年冬而會場落成焉 
　　當公民大會時選舉委員五人此五人於公民中愼舉有才學者二百人代表各業各界及各敎門組成一籌備團籌備團公舉三人此三人又於籌備團中選董事員三十爲一部董事舉總經理一副經理六會計一書記一是九人者俱不受薪會務由　大部分掌曰陳列部部有長内分十科若機械科農務科等科各有主曰工程部部有長建築師機器師夜光師采色師及園景師等隷焉曰興業部部亦有長司刋刻招待及通告等務曰應允部除部長外有出租入場兩科主他若集會音樂及特别玩賞等皆有人專司其事 
　　是會用費合計美金五千萬由舊金山市民捐集者七百五十萬加里福尼亞邦與舊金山城公債各五百萬加邦各府合籌費三百萬其他各邦合出費八百萬外國貼費五百萬與賽各商六百五十萬租場費則千萬金云 
　　會場臨金山灣之南岸凡六百三十五英畝長二英里半平均半英里闊灣之北爲重山場之南爲高原其東西則夾以砲砦一天然之金城也場地劃分三區中區有十一館與慶節堂自東而西在南者爲庶業館製造館文藝館敎育及羣益館在北者爲鑛冶館遞運館農産館食品館此八館者混名圍城城中有大小各庭其大者曰宇宙庭居其中其東有豐饒庭與花庭其西有四季庭與棕庭宇宙庭前爲萬鑽臺高四百三十五英尺當入門之衝八館之東有機器館其西有美術館作月彎形前臨池沼曰園藝館在敎育及羣益館之南曰慶節堂在庶業與製造兩館之南介園藝館與慶節堂之間者爲南園園前即入場總門在鑛冶與遞運兩館之北者爲北園北園之西爲船塢西區之一部爲各國及各邦屋所國屋二十一邦屋二十七另有紐約城一所餘地爲畜牧駐兵飛艇游藝及賽馬各場東區闢作游戲界貫以三千英尺之大道兩旁招租設肆雜貨舖影戲館酒飯店及各種娛樂所在焉此外房屋由大商家獨力建築者則有煤油屋汽車屋南太平洋鐵道公司屋木人屋乳精房及汽灶房等所以便遊人者則有供助局報房男女靑年會電話站郵局及各種沽物亭所以防不測者則有救火局與救生局 
　　全場房屋之結構參酌東西以場地風景似地中海沿岸故屋宇仿法意式其佈置效東方之連合藉省遊人奔走簷壁有刻繪穹窿有銘鏤列柱有雕塑路燈有錦幛庭中有池池有噴泉路隅有磬磬有塑像綠樹夾道鮮花滿園飾繪之采色凡八由專家選配與房屋花木相和爲麗屋角牆頭藏置探遠燈入夜萬光齊放明亮如晝論者謂會場壯麗向所未有殆不誣也 
　　入場費美金五角如携照相鏡須另納費二角半場内食堂厠所均有道旁有椅可坐自動電車小火車小汽車可隨意雇乘價每小時自一元半至五分不等零星食物及畫片等可向沽物亭購取倘罹急症供助局備有病車送入局内醫院失物可向保留處領取走失之孩可至局中收養處認領物件置存寄處納費一角傳語可出費用電話託收轉處代達接信者於二十四小時内可由電話問得音信有備訪處可詢問各事有偵巡局可控訴不法凡所以便遊人者無不具備宜乎四方之來觀者有賓至如歸之樂（未完） 
來函 
[上海市北公學來函]  
　　謹啓者本公學同人以市北一帶地廣人衆靑年學子端賴引導特先設兩等小學於滬寗車站對面慶祥里業巳於八月二十五日開課茲以來學者衆特推廣學額添招新生取嚴格主義授必需學識聊盡天職敢詡識途尙希貴報登入來函欄内以資提倡而期普及不勝欣感之至市北公學上 
[萬金不換化痔仙丹]  
痔瘡之症皆由濕熱下注陰虧熱甚焦勞過度以致筋脉横解精氣脫泄若成瘰成塊或痛或癢者爲痔如膿血淋漓管長數寸或黃水紫血脫肛疼痛者爲漏以上各症無論如何危重速將此丹每日送服三次立能止痛去血且培元補氣永不復發雖數十年不愈老症至多連服一料包可永遠斷根保不復發萬試萬騐不靈包退還洋每瓶大洋一元每料五瓶大洋四元●又製三十六種惡痔去管膏如外痔十分危險名醫却步痛澈心肺速 
用此膏搽之三日之内連根脫落完好如初天下治痔之藥斷無出其右者此藥一出天下猶有不愈之症我不 
信也雙料每瓶二元單料一元近多僞藥欺人須認明仿單上有驥雲肖像反面五開間畫圖藥包上有註册商標天馬爲記若誤服僞藥貽害匪淺務須格外留意上海盆湯弄絲業會館北寗波路第一百十五號瓣香廬驥雲氏總發行所啓●本廬分設杭州陳列所南京花牌樓慶豐和隔壁天津北門東獅子胡同忠成棧内　無錫北門外江陰巷安慶城内將軍署西轅門○長沙城内粮道街中國銀行東首 
[半價預約黄氏士禮居樷書廣告]  
是書爲黄氏丕烈先生所出種類繁多不能備載綜共大綱厥有二十四門都三十册若經若史若子集若遺文軼事以及詩賦雜誌等等類皆搜羅宏富箋註精詳絶後空前别有心得坊間善本久矣失傳本主人現於某大藏書家覔得一部細繹諸篇頗覺爲士林之必要每憶本山房自成立以來屢蒙諸君子函購是書愧無以應而今又値崇尙實學之時則此書尤爲讀書者之必不可少用特不惜鉅資照原仿印優美完善遠勝於前至於帋張之潔白印刷之考校裝訂之精良更不待贅述第成本太重出書無多茲祇發售預約劵二百部每部但收紙工洋十元以答惠顧諸君之雅意額滿截止一律定價洋廿元遠近人士愛觀是書者尙其及早以圖幸勿失此機會也分銷處上海棋盤街中華圖書館上海棋盤街文瑞書局北京鴻文齋書局天津新華書局奉天章福記汴梁百城書局廣東華英書局汕頭華英圖書館漢口育文書局四川育文書局江西震東愼記書局湖南鴻文書局杭州德記書局蕪湖滙海書局南京天祿山房淸江江北圖書公司蘇州振新書局淮城恒有書局鎭江文成堂書局總發行所上海新馬路南福海里石竹山房書莊 
[立止腦漏丸]  
本局向在上海興讓街開設有年藥必揀選道地方須博考經騐精製立止腦漏一方早經海内馳名愈人無算精益求精專治腦漏虧症髓關不密無論男婦老幼新久未愈寳因風寒濕熱蒸酿而成邪入肺腎内朦淸竅以致濁涕濕膩滋膏髓液循竅散流封藏失固久延大損精血耗散髓液頭暈如空耳鳴似聾背肩骨脊酸楚頭痛畏風目視少神乃敗症徐出甚則醫藥無功如不早治則成損途宜服此丸立見神效屢著經騐輕者一料除根雖五年十載老病三料斷根屢試屢騐永不再發每料洋一元　上海東棋盤街五馬路中廣濟祥理又法界吉祥街吉如里華泰和記藥房朱氏蘭臺藥局謹啓 
[咳嗽藥貴能除根]  
咳嗽多端或傷風寒酒濕或因房事七情過甚或久處寒方濕地種種失治致成咳根故一冷一勞四時卽發也病因縱各不同病根總歸肺脾腎三臟嗽原肺鬱能調肺氣嗽爽痰鬆平氣之品反傷淸陽之氣痰因脾滯能建脾土痰自不生專用化痰則隨化隨生喘因腎逆温潤丹田腎氣自納强壓之品反損腎陰此久咳根種失治之原因也徐氏燕橘散先祖靈胎公參透三臟病本製煉功深藥性中和善治嗽根凡咳嗽症不拘如何危險深久三五盒永可除根新咳一盒立愈每盒一元半料五元上海鐵大橋大東輪船局東首四家老德安里二八八號徐氏總發行所分售英大馬路萬生銀樓寳善街源康銀樓大東門寳成銀樓中虹橋寳興銀樓松江德豐銀樓寗波新江橋瑞泰祥燭棧紹城水澄巷陳源泰金箔號 
[麥倫書院招考新生]  
本書院開辦以來成效卓著秋季始業更添聘西敎員MrJohnHJenningsBSo(UnivexsityofCambridgs) 
MrOrvilleFBarcusBSc(UniversityofCalifornia)二君擔任英文各科有志肄業者請觀下列簡章（學齡）十二歲以上（程度）分正館備館試騐後按級分挿（學費）寄宿半年六十元通學半年廿元貼午膳加十元（報名）陽曆八月二十日起至九月六號止除星期外每日上午隨帶證金五元不取則還函索詳章須附郵票（考期）陽曆九月六號上午九時至十二時（開學）陽曆九月八號（校址）上海兆豐路底 
[作新戒烟醫院]  
代人戒烟非精於醫學閱歷優勝者不可蓋吸烟者之體質吸法上癮土料旣各不同則臨戒時亦須視其不同處隨時診察求其根脉下藥方能收得效果本院西藥博士徐生棠君有鑒於此特設專門戒烟處於上海抛球場蔡同德對弄命名作新戒烟醫院四載以來戒除者五千餘人不吐不瀉毫無痛楚入出自由王道完全各界諸君所深知也本醫院定章頭等每日三元二等二元三等一元藥費房飯在内走戒頭等每日元半二等一元二四星期戒絶並無在外發售藥丸藥水及無派人招徠望吸烟諸君勿以尋常戒烟同日語也詳章來函取閱電話二四七六 
[上海新北門口第六家晶明國貨]  
自製中國天産水晶墨晶灣形鏡片赤金紋銀離鼻軟絲各式邊架暗室驗光裝配咸宜純用中國金銀戴舊仍可照市兌換夾金玳瑁亦能配製金匠磨片聘有專司批發另售無不迅速交貨 
[華泰洋行]  
本行今由外洋新到經緯儀水平儀向盤航海圖行船書礦路應用器具測量繪圖儀器晒圖藍白紙蠟紙布縱斷面平面紙千里鏡驗壓計以及一切軍艦商船應用之物不及備載如蒙賜顧請駕臨江西路念九號本行可也華泰洋行白 
[上海殖邉銀行廣告]  
本行呈准大總統財政部立案爲完全中國自辦商業銀行股本定額二千萬元先後於北京天津奉天張家口漢口上海成都重慶哈爾濱杭州等處設立分行並與倫敦紐約桑港孟買小呂宋浦鹽斯德東京横濱大阪香港各大銀行訂約代理共念餘處經理各種往來存欵定期存欵儲蓄存欵借欵貼現放欵國内外等處滙兌押匯及金銀買賣有價証劵買賣貴重品保管發行信用狀及其他一切銀行業務無不敏捷公道上海分行在南京路三十三號電話○事務部三八九三○營業部四四九二活期往來存欵利息二厘半通知存欵三厘定期三個月存欵三厘六個月四厘九個月五厘週年六厘長期面議 
[仙品馬寳治癡如神]  
京都天寳齋○眞正西藏馬寳專治文武痴癲痰迷心竅○試騐萬人○靈效如神○鋪設上海二馬路西鼎新里便是遠埠函購原班回件 
馬寳能有的眞經云治痴癲第一對症本齋濟世存心不惜千金採得眞正以救世人其性能入心肝脾肺腎專治百藥罔效之症惟各種文武新舊癎狂發痴作呆以及猪癎羊癎錯心失驚服之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅憂鬱驚恐痰滞胸腹糊塗不醒或事結於心或功名未成或見色而痴或爲財而癲致染失魂落魂之症則自語自述大呼小呌弄文作武嬉笑怒駡染此之症受累無窮世人如患此症者請即試服輕者五六分告痊重者一二錢斷根最奇者愈後永不復發誠天下第一除癲救命寳筏也○每分二元或購一錢照碼九折另製天下馳名癲狂鎭心心丸曾經試騐萬人效騐如神○雙料每粒一元○單料五角遠埠函購郵局妥速信力自給　京都天寳齋啓 
[感謝内外科汪家田醫士包好咳嗽]  
弟於五年前因感冒起後變咳嗽吐血已致漸成癆瘵面黄肌瘦飲食少進後承小花園對門永壽藥房汪家田先生包治連服湯藥三四劑均已斷根又荐蔡少岩咳嗽痰多至今三年服該藥房咳嗽茶葉一元現今除根又介紹沈高徐三君白濁刺痛出血下疳横痃痔瘡小腸氣吳氏調經白帶亦承先生治愈故特登報揚名鄭雲堂謝 
[中國銀行廣告]  
 
本行法定資本六千萬元先由財政部撥足一千萬元設總行於北京設分行於各省其已設之地點如左 
 
北京勝芳　覇縣　蘆台　涿縣　密雲　靜海直隸天津保定　邢台　唐山　灤縣　滄縣　祁縣山東濟南　滕縣　靑島　烟台　周村　惠民　臨清　濟寗 
益都臨沂山西太原　運城歸化城福建南台福州浙江杭州　寗波　蘭溪　温州　嘉興　湖州　紹興　湖北　漢口　宜昌沙市廣 
東廣州　汕頭　瓊州　東三省奉天　營口　安東　吉林　哈爾濱　長春　大連　錦縣　鐵嶺　黑龍江江蘇南京　鎭江　上海　清江浦　下關　揚州　無錫　蘇州　徐州安徽　大通　蕪湖　安慶　蚌埠　江西南昌河南開封　縲河　周家口　信陽　彰德 
 
陜西丁安三原湖南長沙本行代理全國金庫經收關稅鹽稅并辦理各處滙兌及貼現期票代收客票收儲存欵各項交易至上海分行定期存欵利率存一年 
者週息五厘存半年者週息四厘存三月者週息三厘活期銀兩往來週息二厘此佈 
 
[愼昌洋行經理意奎推勃而火險有限公司廣告]  
本公司備集資本銀四百萬兩在中國經營保險事務歷有年所辦事公正捷速素爲各界所信從保險價目亦極低廉如蒙諸君惠顧請　駕臨圓明園路四號本帳房接洽可也 
[足腫聖藥療腫健步丸]  
竊滬江最華之場乃人民彙集之區寄商作嫁在在於此乎近視世人患抱足腫如瓜步履艱難直至滿胸面浮攸關壽命呻吟在床徒成棄業回鄕本主人研鑒於此將異授之良方考製成丸耑療新舊一切足腫腰腿疼痛脚膝拘攣麻木如瘋胸滿氣　等症服之效速驟然大盒洋一元小盒洋五角服法另詳　　上海四馬路羣仙戲園東首舒同壽老藥舖啓 
[存濟局周文卿先生名不虚傳善治各種毒門重症真有藥到病除之妙]  
滬上醫藥林立眞僞難分報紙所載非假借揄揚即張皇誇大廣告傳單觸目皆是而欲求一眞正靈騐者百不得一鄙人初患白濁小便刺痛繼則紅腫破爛痛苦更甚市上丸丹徒費無益家人代憂未幾竟變爲血淋寢食俱廢更加劇烈適値内表來寓探望力述六馬路朝陽樓對面存濟局　周文卿先生包醫男婦各種毒門重症對病發藥無不神效鄙人婉言却之　子以至戚之言决爲可靠又恐前藥之悞或尙未極端發作因徑請　先生到寓診察相見之餘備承指敎而所言亦頗有把握因即試服先生湯藥如法兼服丸藥及外用敷藥果然當日痛止一夜安眠便覺腫退淋愈及至覆診實已霍然今已數月並不發生他症足徵存濟局醫藥靈騐確是名不虚傳爰述顚末以告同病先生秘製珠珀立止白濁丸每料一元珠黄下疳散每罐一元珠黄掃毒丸每料二元横痃内消丸每料二元横痃立消膏每張一元錢業李承生啓 
[期票止付]  
敝人付與蔡王二人之萬森盛第元號七月底期票元一百五拾兩業因蔡王兩人辦事未就該票已作無效蔡王二人亦已當面承認作爲廢紙茲特登報佈告如有持此票者請向原路交涉特此聲明蔡衡　王虞農徐芳桂仝啓 
 
[京都天德堂包醫]  
○來堂包治○立出保單○○過期不愈○卽還原洋○○醫金藥資○不取分文○○備有男婦○養病房間○○代煎湯藥○藥不忌口○○不誤公事○隨便往來○本堂每見滬上售花柳醫藥頗多考其有效者甚少不是混用倒提薰頂凉藥就用江湖生意門一套流口說的天花亂墜地震山摇妄言騙錢害人非淺本堂奚占一大醫士爲此起見故而特將包治價目列名於左○初起白濁四元○日久血淋十五元○魚口便毒横痃四元○已潰久不收口十二元○下部腫爛五元至十五元○婦女花柳毒症八元○白帶血崩三元○以及楊梅倒發升天落地週身斑點塌鼻壞眼咽喉破爛半身不遂筋骨疼痛髮脫齒落痔漏疥癬小腸疝氣小兒胎毒一切危險大症察病之輕重訂價包治立給保單門診隨到隨診外埠函請包治訂期不誤劣藥害人雷殛火焚患病同胞幸勿自誤請認明本堂牌號庶不致誤局設上海四馬路羣仙戲園東隔壁平望街内便是 
[感謝懷德堂淋濁聖藥]  
名不虚傳的係名家只此一家的眞治白濁血淋刺痛眞正當日立止余患淋濁之症已二月有餘受累不堪溺溲時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和油酒店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元亦靈效極速之丸也後馬路興仁里錢業成蘭生誌謝 
[立止白濁丸]  
每瓶三角雙料半元不效倍罰上海二馬路晝錦里北首保太和謹啓 
[懷德堂眞正老醫局]  
極靈極騐○永無後患　包治男婦花柳毒症包愈 
祖傳王雨香在申臨證三十四年秘製珠黄化毒丸靈效無匹專治男婦花柳疑難毒症横痃魚口便毒偏墜遺濁淋漓便後刺痛廣瘡濕毒内外毒痔婦女白帶腫痛楊梅結毒血淋毒濁囊　懸癰一切輕重毒門服之毒從大小便而去立效如神永無後患生育照常○每盒大洋一元○下疳腫爛生肌丹○神效婦女白帶丸○内消丸○珠珀立止白濁丸○横痃魚口元○加料八寳五金收口　○每盒洋一盒二元○珠黄化毒丸○極靈極速○每愈酒○此每料大洋十元○楊梅風痛包一料包可步履艱難四肢疼痛凡服靈酒二元每料行動如常靈若仙丹○每服洋四元本堂在申臨症七十年見多識廣治愈下疳腫爛咽喉腐爛損形塌鼻一切疑難凶險重症限日全愈活人無算四遠馳名如用輕粉倒提之藥爲丸天硃地滅雷殛火焚不愈還洋○内有淨室醫治毒門○近有假冒認明上海六馬路中市朝陽萬年茶樓西首恒和油酒店隔壁懷德堂王雨香醫局便是 
[拔毒止癢癩疥瘡藥]  
此藥無論何種疥瘡小孩黄水瘡濕毒一到止癢頭尾二天毫無痕跡大盒半元小盒角半上海抛球場北首廣東杏林軒啓 
[（龍涎哮喘氣急斷根丹哮喘氣急奇方）]  
此丸專治哮喘氣急靈驗異常無論痰哮風哮冷哮水哮鹹哮及痰壅肺愾逆氣上冲不思飲食不能睡臥等症服之立刻氣平喘止豁痰順氣潤肺寛胸固本攻補並進凡醫藥不能見效者服此靈丹包可藥到病除屢試屢騐百發百中眞仙方也每瓶一元六瓶五元小瓶六角上海河南路彭壽堂啓 
[欲習德文者鑒]  
茲有某君現住廣福寺前晚間欲與同志研究德文月脩一羊現已開課有志者請書明姓氏年歲及已習過何國文字以及通訊處至申報館三號信箱轉交可也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[海上新燄口] [  息游]  
　　鄕老呆人西望東張候電汽車來不及廻身避骨折筋傷身喪三叉路枉死無辜來受甘露味 
　　政界軍人體面經商輩催命星君送爾西方去十里洋場暗殺難防備橫死靈魂來受甘露味 
　　捕密官書一紙風波起亂黨誣攀有口難分辯囹圄幽覊終到閻羅毆寃死誰伸來受甘露味 
　　避署花園徹夜人如蟻草地遊楊大啓無遮會凉露侵肌病入膏盲裏樂死逍遙來受甘露味 
　　浪賭豪嫖揮霍全無忌金盡床頭落魄申江地一旦輕生性命鴻毛比客死他鄕來受甘露味 
　　大少連呼呌化求恩施匿跡迎春普慶平安里一到嚴冬難免沿途斃凍死游魄來受甘霧味 
詩選 
[旅夜書懷即呈馬秘書蛻桴] [  黄詩魯]  
　　離家三千里作客已四旬兩足苦趦趄游覽病未能曉起露未晞徐步出東門東門但烟樹而無車馬喧黄塵蔽人目不見遠山靑入夕倍岑寂一室惟孤燈孤燈不解事黯淡愁我心我心何所思高堂思老親壯游非不樂封鮓難爲情獨坐手一卷詩補白華賡論詩得良友季長乃知音吟風或嘯月皆足助狂吟即此旅懷遣詩成倒一瓶 
醫話 
[衞生要言十四則] [  朱笏雲]  
　　一每朝日出即起每晚九時就寢睡時最晚不得過十時每晚最少宜睡八小時 
　　二起牀後就眠前宜行冷水窳擦各一次必不得巳則僅於起牀後行一次 
　　按予向患肺病行冷水摩擦後肺病久已根治精力亦遠勝於前可知行冷水摩擦最於身體有益 
　　三起牀後宜飲開水一二杯以引起食慾通利大便 
　　四起牀後午餐後就眠前宜洗滌口腔及摩擦齒牙各一次必不得巳則朝晚各一次凡漱口之水忌過冷過熱牙刷宜用柔軟者牙粉宜用不含澱粉者若患齒痛則宜延醫診治 
　　五每日宜行深呼吸三回每回可行十分至十五分鐘惟初行深呼吸時時間不宜過長每回行二三分鐘巳足迨習練旣熟然後漸次延長其時間深呼吸者宜於空氣潔凈之處挺身直立緊閉口腔先將肺中之氣由鼻孔盡行呼出後再將外界之精氣由鼻孔盡力吸入每分鐘可行四次至六次此法能擴張肺臟撲滅肺中之結核菌預防肺病及治療初二期之肺病莫善於此惟喀血時忌行深呼吸喀血治愈數週後方可行之予罹肺病後實行深呼吸已四年實行甫及半載而十數年間頑固之盜汗劇甚之咳嗽喀痰心悸亢進等症已全消失 
　　六起牀後隔一小時方食朝餐朝餐後隔五小時方食午餐午餐後隔五小時方食晚餐晚餐後隔二小時以上方就寢每餐均宜慢食碎嚼忌過飽食至八分爲止 
　　七食物宜取滋養而易消化者滋養之物榖類中如米大麥小麥等鮮菜中如靑菜白菜菠菜匠菜甘馨山藥黄瓜紅芋白蘿葡紅蘿葡及各種蔬菜水果中如梨桃杏梅棗瓜橙橘葡萄香蕉蘋果等殻實中如榛栗胡桃杏仁花生松子等水産中如鰻鯉鱸鮒靑魚等鳥獸肉中以牛肉爲最佳羊肉次之鷄鴨肉又次之豬肉最下火腿與家鄕肉宜擇其佳者食之牛乳鷄蛋宜食新鮮者 
　　八食物之不易消化食之有害胃腸者如粉團糕餅油煎生炒乾魚乾肉等刺戟臟腑食之易生疾病者如酒類濃茶咖啡芥子辣椒花椒香料水烟旱烟香烟鴉片等均不可食鹽與糖亦忌多食 
　　九每日宜排便一次患便秘者每日宜於一定之時行　且多食新鮮蔬果以通利之下劑非不得已時不可輕服 
　　十所居之室宜將窗戶開放若緊閉窗戶則淸氣不能流入必易生病臥房雖在夜間亦宜留一入空氣之竇切不可將窗戶全行關閉 
　　十一服裝宜寛緊則妨碍呼吸宜薄厚則皮膚變弱易患感冒宜時加洗濯以養成淸潔之習慣 
　　十二事無論大小切戒憂鬱即見事壞敗亦不可忿怒憂鬱忿怒能傷害精神崩壞血球摧殘胃力最於身體有損 
　　十三每日宜體操半時或一時走路數里以活動筋絡流通血脈若終日坐臥不動則身體漸弱易爲病魔所侵 
　　十四每週宜洗浴二次凡體質過弱忌行冷水摩擦者尤宜多洗浴以增進皮膚排泄之功用凡浴湯不可太熱洗浴忌在空腹及飽食時食後隔一小時方可洗浴 
　　以上十四條均爲衛生中之最要者果能切實行之則却病延年有可操劵願吾全國人士廢俗說破習慣毅然决然將此各條一切施諸實行庶數年後吾國孱弱之國民悉變爲强壯之國民彼歐洲各國不復敢以東方病夫目吾矣 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第五十五章 
　　斜陽久滕素月尙匿山背馬汶山爲晚霧所遮漸漸不見狀如美人睡後乃籠紗帳密嘶安娜時獨徘徊田次輕銷之衣爲晚風所吹咸翩𦒘而舉玫瑰之頰亦復艶媚無倫霞彩映之有如中酒於時田中景狀至沉寂小鳥不鳴羣羊亦復歸　惟有層層麥浪一碧天際夫以女郎居此幽蒨之景且在夜間知者必以爲不可惟配新司正病而理痕又遠離誰得而阻之哉安娜悄立久之狀殊焦急且私語曰噫時巳非早彼人奈何尙未至更遲者吾殊不能待矣言未畢而竹籬之後現一人影背月光而行瞬息已至女郎之前安娜乃歡然曰哈勃克至耶何晏也哈勃克因握其手曰吾愛吾實與小安東尼閧爭故不禁來遲語次憤憤之容猶見顔色安娜本以哈勃克爲天人者故聞語亦不計其是非即從而詈小安東尼哈勃克悅乃握安娜手以此事始末告安娜且盡隱己短安娜果笑曰哈勃克此事實曲在若兄然汝又奚必怒蓋若父歸自當有公論也哈勃克悻然曰渠巳老悖焉計是非且安東尼又爲長子位在吾上又得吾母寵吾焉能爲敵或者吾父歸時竟以交閧之事而逐之亦未可知言次頓足申申詈其父母不巳著者曰使安娜而别爲一女郎聞此槍語必且大悟知哈勃克爲人之不可語然而安娜之傾心於哈勃克已深苦海情波行且同遭滅頂悲哉於時敎堂之鐘已報十下沉寂中安娜忽如夢覺亟出手於哈勃克臂間曰噫少頃淸談便爾夜如許吾其歸矣哈勃克勿欲曰以吾思之海斯得當未寢汝何必汲汲且吾前假汝之一書尙乞見返蓋此書吾實亦假自他人非素有也安娜曰諾讀者亦知其書爲何書乎是蓋爲摩爾所著之拉拉連傳頗涉艶語安娜讀之不下數次然亦未嘗弗懼恐爲配新司見者必且不直其所爲正欲還之今聞哈勃克見索乃曰哈勃克君即爲汝取來如何哈勃克曰亦佳特恐汝返未必能更出則吾可爲汝先道晚安言次乃執其手而親之安娜返身一笑正及鐵門之次忽見海斯得正方下堦則立自正容故爲暇裕之態仰視星月復觀草場僞爲無事者而海斯得果弗覺呼曰孺子胡久立露傾汝雙肩矣安娜曰阿姆今夜酷暑有如炎夏不耐室處故在此納凉初不覺時之晏也 
奇情小說 
[秘密汽車] [  東埜譯]  
　　第六章（續） 
　　里芙聽他念完便戰聲呼道這書和公爵有關係嗎誰人要謀害他政躬茉莉兒如何曉得這事奇極了險極了滕達道除出達而登一班人還有那個茉莉兒秀外慧中這種消息定是從他父親處探聽得來的呀照這封信看來挨周和達而登同謀益發顯而易見據我猜測黨人只有威嚇的伎倆若下毒手他們斷斷不敢的姑母放心只關照公爵留神一點好了說着把信紙拾給勃立南却見他呆坐在圈手椅上淚珠兒索索落落沾得衣襟盡濕後來索性抽抽咽咽的成了一個淚人兒只緣兒女情長遂使英雄氣短倒把里芙和滕達兩個人弄得面面相覷做聲不得眞是更無消息蓬山遠若說相逢蜀道難 
第七章 
　　光陰如翦日月如梭自從勃立南子爵接到茉莉兒一紙情書之後忽忽又是三天這三天的光陰人家一瞥即逝但是勃立南度這日子一分一秒不啻有三秋之久他也不到廠裏辦公也不到街頭遊逛也不在家中接見賓客終日終夜只　在一間房裏愁眉淚眼的嘗遍相思滋味不知有數百次長吁短嘆幾千回搗枕搥床呢他時時展出茉莉兒手書的那張信紙語語推敲字字咀嚼覺得行間字裏挾有無限恩情幾多血淚疊聲誦去滿紙都是泣聲便引得自己淚珠兒直滾出來滴得琳瑯滿紙用吸墨水紙吸去了再讀讀了再吸那信紙乾了再濕濕了再乾淚痕墨痕直透紙背情書不厭百回讀後來他不用展開信紙只消閉目凝神的默誦居然自首至尾不遺一字了這三天中他也不想吃因爲心頭肉已經失去還有什麽東西可口也不想睡温柔鄕方是黑甜鄕此外何能安枕也不到庭前看花以前一株解語名花如今想來不啻曇花一現見花不見人更加要添出幾重看花灑淚的心事來哩他做了個情場失意之人相思刻骨已夠他消受了何况相思以外再加一重隱憂襲心他遴料社會黨人隱謀擾亂秩序如今正在積極進行的時候秘密汽車一輛他們定有極大的用途以前親手授賊以刃現在要禁其殺人只恐來不及了雖說滕肯公司裏不替他們承造也另有别家公司替他們承造挨周有的是錢設廠自制也可以做得到何况託人包辦更是容易不過當時同他訂約的是我一人則將來閙出亂子來窮源返本我也是一个禍首當時利令智昏貿然承諾如今想起來那三千磅巨欵不啻塞翁之馬了列位試想勃立南也是一個人精神體力能有幾何前幾天内萬事勞其體這三日中又是百憂感其心弄得骨立形銷志盡神索一副翩翩風貌竟比平時淸減了許多 
文字姻緣 
[懷人六詩] [  東園]  
　　滿簾風露拍紅牙茉莉香飄四座花絳樹雙聲新樂府（謂公有新水令著作）靑楓一夢老詩家書　有筆才無敵琢月爲文點不加瓜李先施歌永好瓊瑤欲報路途賒（舒公問梅） 
　　斜橋文社久飄零身世沈浮浪打萍郎署馮唐頭易白窮途阮籍眼誰靑廿年鷗夢寒東野（自滬江别後二十年未通訊）萬里鵬程隔北溟（問梅詩有遼雲句想當官遼來）鴻雁不來秋又至天邊張角慨分星（馮公保如） 
　　江柳紅花江上村春風秋月　吟魂蔣侯昔日同黄浦謝傅中年在白門（謂去年官金陵）鄂渚回帆移節影杭州對酒認襟痕（初奉命之鄂繼改調之浙）靈飛篇目今猶在誰識夫人是上元（歲丙申余與公及保如詠植叔濤編王益吾先生續經解目錄凡十七卷經年始成）（蔣公奐庭） 
　　醉仙詩聖最相親同是龍華會裏人（謂公家龍華）香火夙緣禪一指鉢衣慧業佛三身（今改信裝）夜邀竹葉孤鑄月晝買梨花滿甕春（謂公善飲與謙甫師隱日從事靑州）公僅論安知雅量恰如飲酒味皆醕（陸公野衲） 
　　伏雨闌風六月時碧筩銷夏勺鸕鷟十千舊釀傾荷葉八百新詞唱竹枝（謂公著有八百首竹枝詞）在遠不遺吳季重（謂在伍公廷芳處文牘時與余通訊載讀新詩美不勝收）論文獨契沈佺期（謂與同鄕沈公師隱契洽）邇來酒價騰騰貴生怕靑蓮學士知（朱公謙甫） 
　　弘奬風流高達夫彬彬大雅此輪扶萬間朱綠翹材館（謂輯希社叢編入社凡二百人）一幅丹靑接客圖（謂希社有招待處）皎皎玉杯光琥珀沈沈鐵網滿珊瑚（謂叢編有珊瑚網）自一期至四期採及芻蕘莫名心感）徴文考獻功無量聖道干城德不孤（謂尊經存古與江東名宿同一熱心）（高公太癡） 
救國儲金 
[中國銀行收欵淸單]  
　　九月二日第一百十八次報告 
　　第四百七十四册八十四號至八十七號李杰大洋五角合元三錢六分吳仁沛同上方繹堂同上吳淞稽徴局補七月份薪金元四分 
　　第四百八十四册三十九號至五十七號張永淸十元林若愚一元王裕大號酒席費十元王裕大號公記五元劉子榮三元沙楫安三元羅子靜三元方繹堂三元李杰三元王坦二十元王承塏三元吳仁沛三元張壽安三元李汝航三元張韻石三元 
　　九月二日第一百十八日計收儲金銀元七十六元銀一兩一錢二分連前共計已收儲金銀元六十五萬零二百三十六元銀四千一百十七兩零六分中國銀行護啓 
 
 
 

Page 15

 
 
   
 
 

Page 16

 
 
   
 
