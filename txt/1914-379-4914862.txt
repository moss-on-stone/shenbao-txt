# 1914 - 379 - 4914862

 

Page 1

 
 
   
 
 

Page 2

 
 
　　時評 
　　 
[冷與熱（抱）]  
　　參政院亦暫時之立法機關也今開幕一週矣何國民熱視無覩一若於我無與也者吾人應憶前此參議院衆議院臨時成立正式成立其時國民奔走告語海内外抒誠慶祝一時轟轟烈烈爲何等景象而今乃寂然昔之熱幾於沸度今之冷幾於氷度皆非正軌也雖然猶是國民昔之日且沸矣則今日之氷夫豈其常度耶 
　　一國之政治羣一國人民一聽其理亂得失而莫之或顧此豈國家福耶又况冷於此方面或且熱於他方面伊可懼矣若以反動力之作用今日極冷或且醖釀以成他日之狂熱鬱久思伸感情遂一發不復可制不尤可懼耶 
　　今之當局奈何勿深究一般國民冷淡政治 
之所由來與其所究極而早爲之所也 
　　命令 
　　六月二十三日大總統策令任命黃開文允大總統 
府禮官此令 
　　又令内務總長朱啓鈐呈稱雲南己故孝子朱家琛因父病殁日夜號泣哀毁以致病殁洵屬至性過人難能可貴應給予孝行卓著匾額一方以示褒嘉而勵末俗此令 
　　又令陸軍總長段祺瑞呈請任命閣慶樸爲陸軍騎兵第一旋第一團團長應照准此令 
　　又令陸軍趙長段祺瑞呈核覆察哈爾都統擬以阿什塔巴雅爾接襲勲舊佐領請予接襲等語應照准此令 
　　又令陸軍總長段祺瑞呈核覆綏遠城將軍請補右衛廂黃正白二旗防禦等缺應准以秀春補防禦桂林補驍騎校此令 
　　 
[專電]  
　　西安電白匪己向漫川一帶四散途中遺有槍械甚多 
　　北京電新疆財政楊督迭電救援如再不理該督將不負責任等語大總統己飭財政部照粤東例派員清理 
　　北京電大總統前接陸建章電言前敵六月份兵餉分文無着請從速接濟己飭財政部照撥二十萬以資開發奉天電東路紅廟子地子鬍匪連搶劉家莊陶家莊並殺害多人日督福鳥向張督交涉速派軍隊剿平否則日本欲干涉云云 
　　張家口電托拉廟一帶裕匪踪跡己絶聞該匪原係庫倫殘兵一經追擊紛紛回庫 
　　京電電寗垣小學經費每月在省款項下撥銀二千元補助財政廳以該款未經列入預算特電逹中央請示辦理 
　　南京電韓巡按使據贛榆公民呈稱淡食情迫請設法以保民命特電逹運司暫行弛禁 
　　南京電清卿會辦李仲宣因東海蝗飛徧野傷禾磓烈特電商巡按使設局收捕督飭鄉民撲滅並報振務己广辦 
　　南京電通海鎭守使慶雲程曁許鼎霖昨謁巡按使籌商要公 
　　南京電江寗縣第一科長汪家聲辭職由王述臣暫代 
　　杭州電巴拿馬賽品展覽會明日（念六）開會今日省當道咸蒞會所從事布置物品甚夥較前齎往南洋時幾多二倍 
　　杭州電張嘉璈承財政部命來杭接收浙江銀行金庫事竣今日赴滬　　杭州電中國分銀行己定七月一日接收金庫 
　　杭州電國稅廳胡君茀交卸己竣昨搭車回蘇祭掃祖塋 
　　特約路透電 
　　北京電據華人消息張家口第一師第三團陸軍附和土匪大肆刼掠自昨晚十時起至晨間四時止焚屋二十所交通部銀行支行亦在其内該行存有現銀二十萬兩其詳情似與從前他處之刼掠相同惟未傷及外人搶匪均離張家口張家口電報交通於昨晚九時阻斷至今尙未規復據續至之消息張家口之刼掠極爲激烈燬屋多所華人財產損失甚巨此次變故乃因軍警衝突而起 
　　北京電聞濟南至彰德及高密至徐州之德國鐵路合同己於昨日畫押規定總工程司車務總管會計一員均須聘用德人所需之借欵尙未訂定惜不日可成二路即將開工濟南一路　與京漢鐵路在何點相接中德委員現正研究此事大約將接京漢道口支路不復在彰德興幹路相接或止於順德道口之間 
　　北京電中政府與瑪柯尼無線電報公司訂定借欵合同以英金二百萬鎊爲限五釐起息規定由該公司築造無線電報局八所電力三百鎊每所相距二千英里地點未定並可由中政府增加局所減輕電力及更改其他各節 
　　北京電海關關稅實收五釐一事雖己開非正式之談判然一時不致注重蓋先須組織列國委員會然後從事必需數月始能解决也中俄會商蒙古問題一事亦將延宕至久恰克圖會議尙無舉行日期 
[譯電]  
　　北京電魯省新鐵路合同己於今夜（二十四日） 
由德政府特别代表濟南德領事卑士君及青島樞密顧問根塞君與中國交通部簽定内有一路將由高密起築取道沂州而逹徐州高密一端即用山東鐵路之車站徐州一端卽用津浦鐵路之車站尙有一路將過山東鐵路濟南之三車站此路盡端或在京漢鐵路之彰德府或在衛輝府之道口容後再决並規定此項新鐵路之稅率當與目下山東鐵路通行者相同管理部當用德國語文新鐵路局擬每年派學生二十人分入青島高等學校及上海工科學校學習專門學 
　　海牙電海牙萬國鴉片大會中英代表提議定一九一四年十二月爲實行鴉片條約之期未簽押之國准其隨後加入全會己表同意 
　　倫敦電 
　　英政府提出自治律追加議案曷爾斯特州奉新敎之各郡准免依行此律六年保守黨對於該案殊不滿意大約不即反對惟將提出抗議國民黨義勇隊現己在愛爾蘭開操以與新敎徒之義勇隊抗衡 
　　倫敦電第四次萬國橡皮展覽會己於今日開幕與會者共有五十四政府之代表康諾特親王哇塞於行禮時宣稱他日橡皮出產之生利可與黃金相埒彼意此言距的不遠殖民部大臣哈考特君謂巫來由及錫蘭一九一三年出產之橡皮共有七千一百萬磅計值英金一千一百萬鎊一九一四年前五個月之出產似將遠勝於前云會中陳列橡皮器具橡皮打球場及橡皮路一叚會長白萊克君謂將來各道路必有鋪以橡皮之一日 
　　倫敦電國民黨義勇隊領隊賴特芒君曾向美國愛爾蘭聨合會會長乞助經費己接覆電謂該隊應用之欵均可有着 
　　華　　電　料美國戰　伊台和號及米西雪宓號將於本星期交與希臘伊台和號現泊地中海 
　　貝爾格萊特電塞維亞國王因軀體失健己讓位與王太子亞力山大塞王彼得下諭宣稱彼因政躬不豫故任王太子爲攝政王外間乃悮作讓位 
　　愛爾巴沙電墨西哥叛黨維拉將軍己佔據柴加台加斯 
　　柏林電德國飛行家巴塞君在茄漢萊斯塞爾飛行十八小時之久實爲空前之舉 
　　公電 
　　敎育部通告日本四校新生給費電巡按使鑒准駐日公使電開大部爲對外特約起見考入四校新生一律給費前己規定在案茲蘇省首不遵辦湘皖之外人頗有煩言乞分電各省一律照辦等因查四校新生補費案於本年一月十七日通行各省務請查照前案辦理以免紛歧除分電外請查照見復敎育部養印 
　　軍政執法通告取消調查護照電都督巡按使鑒順天巡防營務處經撤消該處發有護照分赴各省調查事件原照未能撤回近有該處舊部人員在秦越等省擕照滋事及擅捕無辜等案現經本處審辦嗣遇擕帶前項護照卽作無效如有藉端滋事者請即拿解來京歸案究辦爲叩北京軍政執法總長雷震春叩漾印 
　　要聞一 
　　 
[政府新提出之立法院組織大綱]  
　　立法院組織法據前次所聞係由約法會議自行起草及昨得確實報告此項組織法己由政府擬定大綱刻提交約法會議俟二十五日開會時卽行討論若得多數贊成卽推舉起草員依此範圍爲條文之起草茲爲撮記其綱要如左 
　　員額不取多額其理由謂中國自有議會以來以資政院成績爲最多臨時參議院次之至正式國會乃毫無成績其故以資政院人數爲最少參議院人數較多國會人數尤多故成績亦以次遞減今立法院組織法欲求良好成績即不能不於員額首爲注意將來議員最多額不可過三百人左右 
　　選舉選舉制取間接選舉以縣爲初選舉區以省爲複選舉區 
　　選舉調查通常還舉法皆對於遺舉人之資格加積極的製限至被選舉資格除受消極的制限不但無别於選舉資格外更定被選資格且通例被選資格較選舉資格尤爲寛泛而茲之大綱萁標準則適與此相反於選譽資格外更别爲被選資格卽有選舉資格之人未必卽有被選資格而無選舉資格者更不待論是被選舉之範團必小於選舉之範園也以此之故則調查選舉自多一番手續向之一選舉人名册者今則多一被選人名册矣（但此辦法只於初選行之於復選即不能存此分别） 
　　審議審查旣取複選制度更於初選竣事後由各初選監督呈報複選監督於省城組織審議會審議初選當選人有無不合資格然後行複選舉複選之結果由複選監督呈報中央更由中央組織審查會審查複選當選人有無不合資格　　政治約法兩會議之一夕話 
　　政治會議議長之出京李議長於昨日（二十一）下午四點三十五分鐘由東站搭火車赴津對於各方面並未辭行惟路政局特備頭等車一輛掛普通列車之後僕從亦甚單簡眷屬尙在青島抵津後即將遄返青島其出京時總統特派軍隊軍樂在站歡送並派夏午詒内名代表致送朱總長桂莘亦到並有趙惟熈劉若曾蔡鍔李慶芳姚震劉朝望江紹杰朱文劭龍建章等二三十人到站致送　　約法會議議案之内情約法會議前因移居曾布告會一星期茲擬再停一星期俾各職員得以休息數日所有議事日程及議事錄積累甚多刻聞秘書廳己飭各科員將速記之稿重加審定分案排比修飭文詞以備付印不久卽可成書其中公文秘書廳飭各科員愼重保存詳分類别並擬擇其重要有關係者附刋於議事之後該會議己呈請總統給避暑假一月總統亦以該會議非行政衙門可比不妨長期休息己准如所請大約下月半即將休假停會以度此炎炎長夏也又聞該會議定下星期四日開大會議題爲立法院組織法案惟此項法案政府所提出者止屬案中大意至條文起草則仍屬該會若總統咨交之制定憲法手續案則决定移交參政院餘者皆俟暑假後再行續議預計暑假休息一月續行開會至少非四五月不得將各項議案了結清楚故預料閉會之期必將在年終也 
　　財政問題之最近消息 
　　中國銀行歸部之暗潮中國銀行歸部管轄後暗潮甚烈聞財政會議某會員己提出質問案如下民國有無獨立國庫及國家銀行一獨立國庫及國家銀行之章程如何是否隸屬財政部 
 
 
 

Page 3

 
 
　　歸併後能保無棄亂之事否一國庫與銀行統系不明　　卽何維持 
　　三年度全國歲出之槪要財政部確息三年度全國歲出槪算册己經部中核定總數茲就其總數定爲百分支配八門如下一陸軍費百分之四十二二海軍　百分之十四三司法費百分之十二四内務費百分之十五財政費百分之九六敎育費百分之八七農林費百分之三八外交費百分之二綜觀以上分數陸海軍費竟佔五十六分己過全數之半亦云鉅矣又日前財政會議時周線長謂三年度預算尙未成立七八兩月用度當然適用上年度預算應責成巡按使詳造預算報部各會員均以爲然並議决總數以示限制甲等歲出不得逾一千一百萬如直魯晉粤江浙川鄂等省乙等歲出不得逾八百萬如豫湘皖贛奉等省丙等歲出不得逾六百萬如陜甘新滇桂吉黑等省當通令照辦 
　　農商財政兩部之交涉政界人云近來農商部爲領欵事與財政部起有小小爭執綠農商部近來於礦稅礦區稅荒地荒價等項可以稍得進欵其實不過僅能開消礦務署經費而己財政部則以於此不肯發欵該部祇得先向他處挪借欵項以開付部中人員薪俸一而再向財政部竭力交涉大約此事須將農部入欵滿解財政部方能解决 
　　洋稽核員兩起之交涉刻得確息審計處所聘洋稽核員近以向例無論何項賠欵均係以鎊計算獨上年辛亥革命時英德等國外商損失賠償銀兩財政部則以京平計算未悉該部根據何種理由昨特向該處提出質問書要求答覆該處以此事本係出自財政部處中未能知其根究當卽函致財政部請速查明以便照復又得財政部確息昨滇督唐繼堯有電致政府稱該省洋稽核員對於徵收鹽稅堅稱非現欵不河且謂鹽稅欵項非交由我國銀行存儲不可此等舉動殊屬有碍財權請由部轉交外交部嚴重交涉云云聞部中己行文外交部與銀行團交涉矣 
　　列强對華態度之冩眞 
　　英國與聞藏約巴黎時報倫敦通信載稱中英西藏條約　里業己議妥其要點如下（一）西藏倣蒙古現狀區爲内藏外藏（二）内藏治理一如中國本部各省（三）外藏得有自治權與中俄恊約中之蒙古等外間傳稱此項條約即將送交俄政府認可印度政府與逹賴喇嘛之交涉熊度殊欠明瞭英國任令西藏完全獨立而使之受中國廣漠無限之主櫃之管轄由來己久惟英藏前次所訂之條約逹賴喇嘛會允負責自後如無英國之許可不將各種礦產鐵道士地讓諸他國無論何種收入未得英國之同意不以之作　保品故在事實上言之所謂西藏者非英國之政治的保護國乃英國之經濟的保護國也千九百零七年英俄條約英國攤保在西藏絶不設置代表俄國亦有同權之　保千九百十一年藏人乘中國革命之亂將拉薩中國戍兵逐去翌年中政府爲恢復主權起見乃出兵征藏英政府令駐北京公使提出抗議不許華兵前進且要求中英重訂新約英國方承認中華民國云云此次會議英政府請俄國參與其列故最後條約非得俄國之承認固不得簽字也英俄兩政府現方研究千九百零七年之英俄條約是否可不加修正兩國在西藏是否可不遣代表以目前情形論之兩國若不設置代表殊有不利云 
　　德國經營青島法文北京日報轉載青島俄文報云千九百十四年爲德國經營中國最有關係之年度開發青島之鐵道問題己於去臘完全解决今復議决建設一鐵廠於青島以便經營山東省之礦產德國所取得自青島起點之鐵道敷設權於德國之工　上極有關係自德國資本己得在中國佔一席地至於鐵廠之建設尤關重要該廠在中國堪稱第一漢陽鐵廠殊不能望其項背云 
　　俄國利用蒙古巴黎時報聖彼德堡通信略謂俄政府爲鞏固俄蒙交誼起見擬設法令蒙政府有動用入市稅及内地稅之權且據俄京拿伏物來米亞報庫倫專電俄政府因蒙古外國語學校缺乏擬增敎師往庫廣佈俄國文化云 
　　美國不忘漢口在漢口設有租界者祇英日德法俄五國茲聞駐京美使賴蔭修未出京以前會向我外交部要求創設租界於漢口其理由以該埠日本租界後面洋火廠地方本係美國指定租界嗣售與京漢鐵路局今美國情願備價贖回創設租界云云孫總長以尙須與交通部商議轉詺京漢鐵路局是否愿將該地售出再行核復 
　　京麝中之應時點綴者 
　　古物籠圍之有人質問政府爲保存中國歴代遣留之種種古物前曾頒令蔡止商人售出外洋等情故自此令頒佈後聞琉璃廠各古董商家以政府所謂古物範圍甚廣若不明白分晰雖清代遺品亦可謂爲古物斯時與商務前途殊多窒碍故於近日己聨合本行同人議擬上書政府請釐定何代遺品爲古物並由何朝以下不爲古物以便遵照庶幾不蹈遠禁之罪云 
　　鐵路協會之開會情形鐵路協會於昨日（二 
十一號）假座湖廣會館開第二次定期大會到會之來賓及會員約共二千人有奇下午一時開會由該會長梁士詒報告一年來會務情形畢衆會員分别投票選舉正副會長及評議員旋當衆揭曉梁士詒得四百十四票當選爲會長葉君恭綽得三百五十四票當選爲副長（次多數各員未備載）權量方仁元周自齊馮元鼎鄭洪年黃開文關冕鈞蔡序東趙慶華施肇曾任鳳苞　鐸馮懿同龍建章詹天佑當選爲評議員隨由　君宗漢王君景春等相繼演說畢照相散會己六時矣 
　　日校出身之懇親大會前日（二十）午後六鐘設席於東城新開路司法總長章君宗祥宅特開在京之日本東西京札幌三處帝國大學出身者懇親會以温舊雨之情而敦親睦之誼聞昨晚到會者除章君及農商次長周家彥君等以外各部局司諸長及大律師等臨席之人約有一百餘名之多 
　　中外人士之西山避暑京師近來天氣漸熱屈指沈李浮瓜屆酷暑惱人之候而城西西山一帶峰巒參差樹林茂密房屋隠現風景幽雅誠鳳避暑之佳境聞在京中外紳士擬不久賃屋西山寺院中以爲避暑之行窩聞現時外交次長曹君潤田己覓賃一屋以備七月間携眷清遊云 
　　梁任公之講經 
昨日（二十一號）午後二鐘梁任公蒞孔敎會講演聽講者甚衆題目乃知命盡性四字該會幹事某君爲之筆記其　如下啓超忝在本會會員之列事冗罕至數甚今日承召講經目愧學殖荒落未能發揮聖道固辭不獲敬就聖經所恒言知命盡性四字敷陳其義就正於諸公前性命之學至宋元而大盛凡所發明啓超何敢望萬一伹靜觀世變覺天下之足以从吾人受用者不外此二字論語末章云不知命無以爲君子足見命爲孔敎最精微之理墨子非命篇所云老莊所力辯不靨求詳碾見命學關係之重子所云不知命無以爲君子君子二字乃孔子立敎之名稱卽人格也君子旣爲人格而命學又最深不知命即無以爲君子然則全世界之合人格者不其少哉不知孔子之所謂命乃人人所當知而且易知者固不必如宋儒理氣之說過於深且不似庸人吉凶禍福之說之近於妄中庸云天命之謂性率性之謂道修道之謂敎可見命者天命天命卽性也人之性受於天天之所命即成爲人之性性者非他宇宙間一切物類之所同具也附子性熱大黃性凉碈霜性毒故性者又本能之謂知命者卽知天命我以何種本能就此本能保存而發揮之是謂盡性孔子云唯天下至誠爲能盡其性能盡其性則能盡人之性能盡人之性則能盡物之性能盡物之性則可與贊天地之化育也（未完） 
[雜評一（抱）]  
　　白張潰矣裕匪退矣不可謂非好消息而孰意又出張家口大刼掠案 
　　苟不傷外人生命及財產也羣且幸其禍之小矣雖然中國人之生命獨非生命耶其財產獨非財產耶政府對於本國人民之生命及財產寗獨無保護之責任耶而聽其　　也重征苛歛政府日以義務責人民而政府所自負保　人民之義務乃荒棄若此吾民卽不敢有口寗獨無心乎 
 
 
 

Page 4

 
 
   
 
 

Page 5

 
 
   
 
 

Page 6

 
 
　　要聞二 
　　 
[南京卹欵債票之研究岐逸]  
　　寧城卹欵債票頭批己領到關於進行方法韓巡按於二十三日下午一時召集政務廳長徐壽茲江寧紳士金鼎江寧縣樊溥霖等會議當决定三項辦法如下（一）七月初旬巡按使派委員三人赴京領取債票一百十萬元（二）核算損失細數及支配細數　政務廳會同江寧縣妥速編製三紳商對於給卹辦法决不過問至若發欵地點時期須俟債票全數領到核算清楚方能定奪振撫調查事宜於去歲卽設專局辦理及損失總數報告中央請求給發卹欵於本年三月初即奉財政部准撥八釐債票二百萬元折寳發給約一成之數與現在辦法相同何以支配細數損失細數直至此時猶欲會縣核算此三月中振撫局雖取消公署中之振撫處仍然存在辦事之濡滯實難諱飾現所謂成數者三百元以下照一成發現銀三百元以上照一成外發六釐債票每戸折實應發現銀若干債票若干搭現銀者若干詳細造册送部備案並轉知中國銀行發息債票之要項昨己擇錄本報中有可研究者數事（一）條例第十條云五年以内祇付利息五年以後三十年以内抽簽還本此五年應從條例發布且起算乎抑從領取債票後發息日起算乎前說則民國五年即有中簽還本之希望從後說民國九年方有中簽之望也二條例第十三條云債票及息票得自償本付息到期之日起用以完納租稅及代其他種種現欵之用此項有應申明者二（甲）前次商人願領債票冀爲完稅之用者現則俟償本之日方能利用其餘則僅能用每年二期之息金而此息金本爲現欵所謂代用其根己失（乙）償本到期有二解說（一）五年後（或民國五年或民國九年毋庸中簽與否均可代用（二）五年後方有中簽之希望則其期日可至三十年後民國三十年或三十四年方能代用即與中簽無異中簽後卽爲現欵所謂代用其義又失總以上二說債票利用之範圍亦甚狹矣或者照條例第十四條集債票開銀行以爲保証準備金爲發行鈔票之營業庶乎其可 
　　陜省方面之勦狼消息 
　　陸督之任命西路剿匪總司令陸建章近聞己革職留任昨又忽蒙署理陜西都督之命探其原因係由陸氏胶在執法處積勞甚鉅且剿匪事宜又有勲功可賞者政府此次不過偶因狼匪之勢復稍强大並被彈劾始有前晚之密令嗣因政府又接到詳細軍情且與張都督意見相左之處大有可諒者在焉面禦防事宜尤宜急速需八督理故遂命陸君督陜以期効力圖功云 
　　防剿之專責政府於陜西都督一席本擬從緩更動以俟軍區　之發表然後裁撤之並仍任張鳳　爲陜省巡按使等情乃於日昨政府　　張鳳　來京　克所遺都督一佈任命第七師師長陸建章看理茲聞忽有此　佈令之内容係國張鳳翽與陸建章兩存意見故對於剿匪計畫缺乏聨絡各不相顧事爲政府所悉　其相妬有誤軍機遂將張鳳翔　京俾陸建章一人於剿匪事宜相機辦理庶幾可望迅收功效否則即嘗以責無旁貸是問云 
　　軍情之槪略近接到某方面消息略謂白狼匪軍數千人由寳雞縣附近向西安南方晋軍繼沿南山東行毅軍聞之卽由鳳翔追擊又北洋軍爲討匪計日昨離西安赶速開往子午鎭張旅長亦在出征列西安省内警備殊嚴居民驚駭不知所措聞白狼軍現仍有一萬左右道經　西安三十里地東行想有回汴舊剿之意 
　　官制官規之籌擬進行談 
　　北京府官制之預聞日前新地方官制發表時并未提及順天府如何組織外間諭者多謂順天府爲特别行政區域關於此項官制非另加一番籌議不可頃得政界消息謂此項行政區官制之編定己交法制局起草探其規模之内容大槪分爲四項第一此項行政區因與普通政區有别故擬仍名爲府惟順天二字嫌與帝制無異大約係定名爲北京府以期名實相符第二改府尹之名稱名爲太守第三因特别區域之結果不屬於直隸省而直接受轄於内務部第四該府行政機關倣照英法德美各都巿辦法漸次研究組織求其美滿完全以樹全國之模範所聞如是姑誌之以觀其後 
　　各道尹駐地之研究各省分道己經爲確定制虔惟道尹駐在地點以如何爲適定此亦最近至可研究之問題現在内務部關於此舉竭力探討期於規畫盡善己非一日茲聞其審議之結果己定有六種標準據政界人云一須與省垣接近之地二須擇定交通便利地方三須住民與實業有繁盛趨勢之地四須發布命令到逹便捷之地五須與鄰道之距離不遠不近最適合之地方六須與所轄各縣距離道里不偏不倚便於集中之地并聞此事由部發布通令於各巡按使不日卽可計盡實行此等事項吾國人向來不甚研究其於行政上之阻碍頗非淺鮮故内務部特籌議及之 
　　赴任新憑限之修正各省薦任以上文官赴任憑限規則早經總統以命令公布茲特將該項規則第一條第八條第十條重行修正亦於日昨以敎令發表其條文如左第一條（原文）本規則所定各省薦任以上文官赴任憑照及酌定程限考核逾限等事宜由國務院交銓敍局執行之修正爲本規則所定各省薦任以上文官赴任憑照及酌定程限考核逾限等事宜由政事堂交銓叙局執行之第八條（原文）凡各官領有銓叙局憑照或奉長官令知赴任按照限定日期逾限不及一月者免議一月以上者滅俸兩個　三個月以上者降等半年以上者休職另補由各主管長官曁各該省長官付懲戒會議次執行并分呈國務院交由銓叙局備案修正爲凡各官領有銓叙局憑照或奉長官令知赴任按照限定日期逾限不及一月者免　一月以上者　　兩個月三個月以上者降等半年以上者休職另補　各主管　宜曁各該省長官交付懲戒後並咨呈政事堂交由銓叙局備案　　第十一條（原文）本規則如有應行增改之時由餘叙局呈明國務總理改定之修正爲本規則如有應行增改之時由銓叙局詳由國務卿呈請大總統改定之 
　　阿爾泰籌辦之近情阿爾泰劉辦事長官擬於新疆至阿爾泰適中地點安設台站九處並於革爾濟斯河及克木奇河各造船筏以利行人辦法業己擬妥惟經費無着曾電請中央撥給經財政部核議着該處自行籌措茲聞劉辦事長官昨又有電到京謂阿爾泰財政極其竭蹶仍請財政部從長計議以重要政又内務部日前奉總統批交阿爾泰辦事長宫電呈一件陳述該防增設民政事宜略稱阿防境内新置設治局三處一設於哈巴河一設於布爾澤河一設於托布倫海等因經内務部查核該電呈所列設治局三處聲叙均略而不詳内如兩河一海其流域上下四旁廣袤不知若干里數其爲河海之總名可知而設治所在之親切地點及治域国上至皆未詳細聲叙且該長官前次所呈托布倫海所設者爲民政分局曾經總統批准在案此次該長官電呈忽又改其名稱爲設治局與前案殊不符合究竟因何變更部中無從懸揣因此核議頗難昨該部所司己陳明總長特電該辦事長官查照上列各點詳細聲明電復到部再行核奪云 
　　海軍區會議之槪情陸軍區制度己經大元帥統率處討論定妥其遲遲未發表者實因海軍區制度尙未有頭緒將海軍區制議妥時一同發表茲聞陸海軍統率辦事處自薩鎭冰主任到京後開始會商海軍區制大約將沿海各省劃爲三區區設大將軍及左右將軍其第一區設直隸天津左將軍設奉天右將軍設山東第二區設江蘇上海左將軍設長江上游右將軍設浙江第三區設廣東虎門左將軍設福建右將軍設廣西云 
　　審計院院長之因果譚 
　　兩院長之任命章宗祥爲審計處趨辦頗能盡職此次該院官制發表院長一席人我以此擬之乃昨日發表則正院長爲丁振鐸副院長爲徐因元此中正有原因聞初擬時正院長爲丁與趙爾巽氏最後則决用丁蓋現在用人不在搜剔今世之巖阿而在網羅勝朝之廊廟故官大老皆欲一次强起加之弓旌以示民國用人之無類一說謂正院長一席總統最後本屬意於周玉山而周則始終不肯就　舉丁以自代且聞日前　統派人到汴勸丁出山丁之意似對於參政不願就而行政官一方面方肯宣力故總統以此席相　至徐恩元則因新官制修改在卽財政部中各局司略有變動而徐之位置亦有不穏之勢所以先以此席　徐蓋徐現爲財政部制用局長兼幣制局副總裁其位甚高而財政部官制己在修改之中恢復五司無復局長如此隆高地位而紆尊降貴又大非人情所樂故目前頗有傳說謂徐局長將總裁中國銀行陳司長副之此戒未必出於徐意伹恰　周線氏有直轄中國銀行之請蛛絲蛇　嚴然似有迹象然則徐之必得一重要位置固無疑義矣又徐屢參與借欵事在銀行團頗相知名而於某公使尤深信用書計識權在檢查財政與借欵用途尤息息相關今此簡　之來其以此矣 
　　正院長之代理審計院長己任命丁振鐸丁現居河南羅山本籍日前因就參政有電謂患病請假三個月現簡膺斯任後政府擬再電敦促如一時果不能來尙須派人代理院長以便組織成立云 
　　北滿軍界變動之内幕 
　　江省軍界中人近日咸以許蘭州爲最負人望當地商民亦皆倚若長城前次防軍暴動各界對於軍使或不免尙有異議面對於許氏則異口同聲以爲後來能平種種風潮能負軍界重貴者莫許氏若前此迭電中央斯意亦均顯露然許氏則因此有人疑其運用别種手腕者於是黑幕中隠現之相離奇變幻殊不可測頃聞江省自兩次防軍暴動後均經陸軍部派員來江調查頃己回京呈覆部長之大意謂朱軍使調度有方變事非朱所激成又袁慶恩統領書生習氣亦不能激變云云似除此以外有人把持軍務暗中鼓　者一　玩索則匣劍　燈殊覺呼之欲出將來該省軍界或别有暗潮起伏亦未可知也又明省城防軍變兵先後拿獲槍斃十餘名有漏網叛兵二名因緝捕不　潛迹來省寓南關小店被　察署偵知當場拿獲送交謹軍使公署懲治當日經軍法課取供後卽押赴西門外藏書樓槍斃矣 
　　粤省之淫風竟若此耶 
　　粤警廳通告云照得維持風俗爲警察行政要務粤省自政體改革以來一般無知婦女誤解平等自由之說　妝艶服招摇過巿或在酒樓或在旅館公然陪飲陪宿以致此等地點幾爲私娼陳列所撮合場明目張膽寡廉鮮恥恬不爲怪其尤可惡者有等酒樓旅館夥伴專爲私娼媒介以圖分利甚至引誘良家婦女來往其間演出種種怪劇故昔之密賣淫則流娼與良家婦女參半今之密賣淫則流娼少而良家婦女居多涓涓不塞流爲江河青青不絶將尋斧柯長此不禁風俗何堪設想孰無妻女言之可爲寒心本廳於此等酒樓旅館何處藏垢納汚現經調查詳確本應一律拘究姑念事關名譽資本從寛翼其悔悟須知賣姦買姦及媒合容止在道德旣留活點在法律更有明條一經發覺萬無寛縱之理經此次通告之後各酒樓旅館及在該處食宿者務須遵守後開各條如有故犯定即分别逮捕訊究或予以停業歇業之處分除行區及派探並准和惠公司稽查員隨時嚴密報區查輯外特此布告第一條凡在核准開設娼寮花筵地點外所有酒樓旅館非正當眷屬無論己否領牌不得男女同食同宿第二條凡往酒樓飲食如確係眷屬須同來同去不得由女子先在該處開茶候客及種種輕薄舉動第三條學界寄宿舍仍照原訂取締章程不准女客留宿至普通旅館非正當眷　不得問住房第四條各種旅館凡男女住宿須遵照定章於到棧時將姓名來歴房位號數等項登記號簿以備稽查第五條凡在酒樓旅館男女同食同宿者該司事及夥伴如見其有不規則行爲或認爲非正當眷屬得拒絶之如有不服應報由本管驚區辦理第六條酒樓旅館各夥伴如有代私娼作媒合者該司事應制止之第七條本宫警區人員對於酒樓旅館有隨時稽查之稽該司學及夥伴或食宿各客人得抗拒第八條酒樓旅館遇有警員到查不得用暗號通報致令湮没證據其男女各客應在原　原房靜候查詢不得潛往别廳别房第九條花捐稽查員在酒樓旅館如查有私娼陪飲陪宿得報請本管警區辦理但不得直接干涉及指揮崗警如有任意誣揑仍受處分第士條凡在酒樓旅館發覺私娼與男女同食同宿者該司事及夥伴如知情故庇或代爲媒合輕則拘留罰金重則勒令停業歇業 
　　粤省收回舊幣籌備紀 
　　粤巡按使昨致國稅廳函云案准會辦廣東財事務處王環芳兩稱目下餉稅收入多係折收舊紙幣此項舊幣能否照舊發出抑或存庫待燬請即酌定辦法并以報載國稅廳佈告内有兩元舊紙帑即可折合中國銀行一元兌換劵等語此項佈告本處并未會行請抄送一份備案并請以後關於　收事項均請送交本處會行等由准訿查粤省前發橷舊紙幣雖經定價收回惟於未收以前所有各項租稅仍係折收紙幣現在庫儲支絀存庫待燬一節似難連爾實行至報載貴處佈告内有兩元舊幣即可哲合中國銀行一元兌換劵等語此項佈告敝署亦未會行無從抄送究竟有無其事相應函請貴處查明分别見復以憑轉復查照 
　　中國銀行昨致公署面云敝行發行兌換劵流通巿面經將發行日期詳逹貴處在案查敞行兌換劵用以代表大洋在粤省作收因舊紙幣之用並有政府紙幣之性質直與國幣無異所有廣東財政出納各機關收入欵項均應以大洋爲本位即以本行兌換劵爲準繩無論省外凡己經設立敝行行號之處即爲兌換發行地方所有官欵出入及地丁錢糧釐金稅捐電燈電話工廠各官業之收納倘持銀毫及港紙來繳者均應飭令換購本行兌　劵交納否則退回不收似此辦法在本行固可期推廣營業面劃一幣政在公家亦異常利便且省看銀補水各種種手續之繁除函逹國稅廳外相應函逹貴巡按使飭屬一體遵照 
　　粤省前時發出紙幣中央政府准以五成收回業經規定在案現財政僵辦王環芳以政府己經規定辦法亟宜設立收換機關此舉全屬行政範圍槪與營業性質之中國銀行無涉惟因玉會辦兼任銀行行長粤人企望進切不無因之誤會現王會辦爲劃清櫂限起見特由三府前大清銀行遷出改爲該辦以處十八號午己在該園門首懸出兩牌一百收換紙幣委員辦事處一日會辦廣東財政事務處聞收換紙幣日期即在旬日間云 
　　中國分銀行王會辦昨致函巡按使略云收換紙幣一事部派洋總司櫃業己到粤急待進行以免遲延别生枝節惟兌換紙幣分所尙未籌有地點現擬在金庫設一分所以金庫長充所長辦事人員由所長支配巡按使准函後己飭令金庫庫長知照矣 
　　浙省政聞紀要 
　　使署改組進行巡　使屈文六君自通告改行新　任事後忽將匝　茲悉省公署速日接到各省巡按使公電自受事後均己紛紛出發巡視各屬政治以專　化而察考成現屈君定於七月望後出省分往各屬實行巡視擬以嘉禾吳興等縣爲起點温處各屬爲終點 
　　政務廳辦事細則早己脫稿經吳廳長鑒定卽將草案購呈巡按使察核茲聞屈使披覽之餘以辦事界限猶不免興財政廳抵觸之處特於緊要所在標以紅籨復又親筆批註發回該廳重行修正當奉吳廳長仍交各科詳訂覆核 
　　浙路連綴問題寗湘鐵路浙贛本訂有小枝線係從常玉舊軌沿廣信而逹南昌與直接萍株之幹線相貫嗣因英公司忽翻前議舍浙贛而議浙皖遂有屯溪廣德支線之請現聞寗湘孫督辦己派英工程師會同甬嘉路員實勘由浙通皖路線查廣德一線上年在會會有杭泗鐵路圖表經衆議决由拱宸站及良渚勾莊以下逹長興之泗安鎭與廣德聨執甚易至屯溪戩連淳遂溝通桐富亦足爲閘口站建瓴之勢此番二線必占其一而要以屯溪爲占多數俟英工程師勘定以後再歸孫督辦電部簽約又杭滬甬紹兩路實行接軌線里延長車站增多原有鐵路巡警勢必不敷分配惟向來浙路巡　由驚務處管理現浙路收歸國有與滬寗鐵路合併所有滬寧滬楓杭嘉甬紹各路服務巡警亟須妥籌畫一辦法聞上海擬設立路警所節制各線路警寧波杭州各設路警分所專管本線各站關於路警學務以上二者皆於己接收浙路有連綴之關係云 
　　續贛省田賦改徵銀元章程 
　　贛當道通告田賦改徵銀元定期七月一號實行詳情己誌前報惟當時僅附錄章程第一第二條茲續錄全文如下三民間完納地丁每兩於微價外另征手數料銀元七分米折每石於征價外另征手數料銀元六分慶按銀米征額均匀扣算征收四從前地丁米折屯餘等欵於征價外另收串票錢文現在旣經規定於征價外另征手數料此項串票錢文應即裁革不准再收五凡從前向設鄉櫃之處現在改爲鄉征分局者地丁每兩米折每石各加收鄉局手數料銀元一分其新近添設未經呈報核准有案者不准私自加收六隨同地丁米折帶征之兵加每兩改征銀元二元内分國家稅一元七角省地分稅三角正七武甯縣兵折正銀一千零四十六兩五錢七分六釐同係隨同米折帶征仍照舊章辦理惟每兵折銀一兩應改收銀元二元二角内分國家稅一元八角省地方稅四角八九江縣兵折兵加均係另串征收兵折每兩征銀元二元二角兵加每兩征銀元二元劃分國家地方兩稅照六七兩條辦理九德安湖口兩縣兵折兵加向在兵米項下併征分解光復後改爲并征并解查德安米折連兵折兵加共額征米七百三十一石八斗七升七合湖口縣米折速兵拆兵加共額征米一千一百六十七石零六升五合九勺均照舊額改爲米折每石統征銀元二元九角内分國家稅二元四角省地方稅五角不准藉口舊章浮征病民其開征日期及逾限加價與通省米折定章一律辦理　廣昌縣米折六百五十一石六斗保隨同限丁帶征應照向章辦理米折 
 
 
 

Page 7

 
 
　　每石改征銀元二元九角内分國家稅銀元二元四角省地方稅銀元五角所有加價位期准照地丁之内辦理應征加價　元仍照米折之數征收　　分宜縣額征節省兵米一十一石八斗七升三合三勺係隨同地丁帶征每石　縣米折定價改征銀元二元九角餘均查照第十條辦理　　漁課蘆湖課沙課新陞課鈔課每兩改征銀元二元二角内分國家稅一元八角省地方稅四角　　屯糧一欵現正籌辦繳費給照象餘增屯一切章程另行訂定頒布其未經頒布施行以前暫照舊章每屯糧丁銀一兩改征銀元二元全歸國家稅餘租照舊額加半征收每實征銀一兩改征銀元二元全歸省地方稅俟屯田給照案辦理完竣此條即行取消改照新章辦理　　屯糧丁餘租漁課蘆課湖課沙課新陞課鈔課每兩於征價外另征手數料銀元一角亦照租課銀額均匀扣算征收　　凡係隨遇地丁米折帶征各欵應征手數料均各照帶征各欵銀米征額均匀扣算征收在地丁項下帶征者每兩每石收七分　米折項下帶征者每兩每石銀六分　　以上所定改征銀元各欵在中央幣制未規定施行以前暫以鷹洋爲比例湖北江南兩　　　庫平七二銀元與　洋同如以日本龍洋及他種雜洋爛洋　納者應分别補水日本龍洋每元補水銅元二枚雜洋爛洋每元補水銅元四枚征收官照收照解　　民間如願以銅元制錢官票折合銀元交納者由民政長國稅顧長按照省城巿　行清酌定銅元官票牌價報部查核一面通令各屬照價折收以從民便乙月牌價以甲月省城巿面上中兩句適中價格爲標準各縣應將每月牌價大書布告　示縣署及鄉征局頭門遵照征收不得稍有抑勒　　當年地丁自四月一日開征起至次年二月底止爲初限照定價征收遲至三四兩月内完納　爲二限每兩收滯納加價銀元二角五月一日以後爲三限每兩收滯納　價銀元四角　　當年米折自十月十六日開征起至十一月底正爲初限照定價征收十二月内完納者爲二限每石收滯納加價銀元三角次年一月以後爲三限每石收滯納加價銀元六角　　地下米折如遲至次隹六月預算年度終之後尙不完納者卽由經征官調查欠戸的名實行拘傳押追但上下忙地丁及米折應分卯摘欠催完至如何定期分卯得由各經征官按照各縣信例酌定催徵以杜延欠二十一所收加價銀元全數解交省庫二十二各縣向於地丁米折正欵定價外另收縣附加稅二百文至四百文不等現在丁米正欵旣己規定改徵銀元縣附加稅自應遵照部定劃分兩稅草案不得超過百分之三十地丁每兩除己劃收省地方稅四角外徵收縣附加稅以一角四分爲限米折每石除己劃收省地方稅五角外徵收縣附加　以二角二分爲限如有特别情形或增或滅者均由縣知事說明理由呈請民政長國稅廳長核明呈部核示後方准增减徵收二十三徵收手數料應於串票内分别加蓋地丁每兩收手數料銀元七分漕米每石收手數料銀元六分不另收串票錢文字樣紅戳其餘各欵一律照式刋戳加蓋不得有遺漏二十四各經徵官吏如有違反本章程之規定私自多取或巧立名目浮徵病民者查照知事懲戒條例第六條第十七項辦理二十五本章程以三年七月一日爲施　之期 
[地方通信]  
　　蘇州 
　　偵探獲盜紀蘇州警廳偵探隊長潘秀卿派探在閶門下塘反寳林寺前桃花橋等處先後拿獲盜匪沈招生王三寳高雲章　阿生顧福生王阿大陳阿慶周洪生八名起獲手鎗子彈當票贓衣等物解隊訊據沈招生王阿大周洪山供認二月間夥同十七八人搶刦崑山境離城三十餘　鄉村杭阿榮家并刼吳縣屬羊澄湖南洲村某農婦家王三寳陶阿生高榮章供認夥刼羊澄湖南洲村某農婦家陳阿慶供認搶劫崑山境杭阿榮家各得贓分用顧福生　供認受雇摇船並未同行爲盜等情當即解送司法科訊辦又由偵探姚德林等乘火車追蹤至崑山拿獲前案内盜犯范阿水一名解隊訊據供認隨同摇船至间澄湖某農婦家搶刼分得贓洋一元等語亦己送司法科併案辦理警察廳孫廳長日昨由寗返蘇當將以上所獲各犯親提復訊屬實立即備文解送新任蘇常道尹殷獻臣處歸入軍法範圍辦理 
　　附郭又出盜案蘇垣閶門外渡僧橋下塘小木梳巷内金源興坐莊（專銷常熟布之坐莊）寓所於前晚七句鐘時有盜匪多人到來先以四人在外守門餘人一擁而進時寓主外出僅夥友及樹司人等在寓各盜先將一夥一司務用繩綑缚又用棉花塞住口内各出洋鎗向之施放嚇禁聲張旋至帳房内將洋二千七百八十元用單被包裹負之而逸該寓主回寓飛報警署（該處爲閶胥區第三分署）游志亮署員即派警前往查看並報告偵探隊查緝茲經潘隊長查得此案係事主　之司務高七十高六六弟兄二人勾串匪類所爲現在高弟兄二人亦己逃逸昨經潘隊長派探分赴滸關無錫崑山常熟橫涇一帶兜拿矣 
　　定期開各校成續展覽會吳縣敎育會長潘徐二君以茲當學年之終各學校成績必須比較優劣以引起競爭之心擬關全縣不學校成績屏覽會特於前日先行開會討論進行方法是日到會者頗衆　己　决於陽曆八月一號起開各校成績展覽會三日期滿即行品評成績亦以三日爲期經費則擬撙節支用云　　 
[鎭江]  
　　發給旗民　欵鎭郡貧苦老弱旗民不下千餘人日昨生計所所長饒子敬奉劉知事令將該所賑欵核計散放計每旗民一口給洋三角自早八時起一律散給一般貧苦旗民到所領洋者極形擁擠 
　　撥兵守護監獄馮都督因各縣時有盜犯越獄情事特通飭所駐寧隊酌量分撥守獲藍獄以免貽誤刻己令行常鎭各防軍遵照矣 
　　飭給陶氏恤金政琗　以前鎭軍參謀陶駿保慘被冤殺特令照陸軍中將陣亡例給予一次恤金一千二百元遺族年撫金七百元建祠費一半元由部頒發給與并令馮督轉飭丹徒縣照給現丹徒縣劉知事己奉令照給矣 
[揚州]  
　　知事實行縣制江都知事署各科編制與現在頒行縣制不符現謝知事擬即遵飭改設第一第二兩科仍舊徵辟文牘二員辦理司　手續併入第一科裁撤承審處第三第四玫科裁併所有敎資實業等歸併第二科辦理 
　　遴選善堂總　揚城各善堂欵目向由鹽務按引輸捐刻姚運臺據場運食商清吉昌等公同遴選魏秉鉞爲善堂總董又據場運局　獲請委任並飭董事會吳次皇　將揚城鹽商捐辦育嬰等堂欵目刻日移交　楚 
　　禀請濬河批示揚州舊城本有城河兩道歲久淤塞汚穢不堪刻由者民鄭某禀請姚運司撥欵疏濬寒批以疏濬城河係屬城方公益應由城巿紳商詳請縣知事察核籌辦本司專任鹺政權限有關未便與聞其事所請母庸置議 
　　鹽察修業考試江都警罕敎練所第五班學生己屆修業期限舉行各科試騐於二十二號起至二十七號止每日考兩門謝知事特派料員孫德生君于該所監督試騐 
　　南京 
　　黑烰斃蝗之不可恃韓巡按致沐陽竇知事電云　電悉該縣東南一帶蝗蝻又生祇有隨生隨捕之法不畏難不惜費竭盡心力做去總可有效黑蜉斃蝗卻有此理惟不足恃耳巡按使韓養印 
　　安徽 
　　派兵赴　北防堵近聞白匪在陜西擾亂輿官軍戰敗四處逃竄倪都督恐其竄入皖北一帶擬派得力軍隊前往駐紥各要塞以便防堵因於日昨卽六月二十二號中午十二點鐘派王統領部下第一營及第四營軍隊立即馳往駐紥矣 
　　八十將遊街皖省清節堂向有一般節婦之子年在少壯坐食其中日以賭博閧閙爲事因之咸以八大將名之日前有人在懷甯縣控告經徐知事飭隊將該八大將等一併遠捕拘留數日今早復行派隊押赴四門遊街各人手執亡命之旗如臨刑然並飭其沿街口喊爲人切莫學我等行爲云云 
　　廣東 
　　康南海賀李太夫人壽聨康南海日前以紅緞聊賀李省長太夫人壽以墨筆書之文云水憶傳經自紗幔最難開府尙萊衣下欵署名處係用栗色作底蓋南海方丁母艱也 
　　濟南 
　　山東亦有蝗患近來天氣亢旱雨澤稀少蝗蟲之患漸漸滋生聞曹州府屬最甚而東府一帶亦所在皆有現各縣知事以蝗患正在萌芽之際亟懸從速撲滅己嚴飭各村莊居民盡力搜捕矣 
　　雲南 
　　廣南匪患錄雲南廣南縣所屬剝隘街係施匪出没之區近年來己滋亂數次不料日昨該處又有電來省謂剝隘至百色之間現有大股游匪數千人盤踞沿途搶擄客商並欲定期爲亂現在民心惶恐道路不通客商絶跡懇速電請桂督派兵協剿又廣南所屬田蓬街與越南毗連故該縣向來設有一對汛官職以備與越南法官辦理交涉及邊務事宜昨聞該對汛有電來省報告謂田蓬一帶近有大股游匪千餘人竄來己將卽平地方佔據意圖大舉並聞此起游匪即前次搶刼董幹股匪現在邊地兵數太單無力剿辦懇請從速派兵馳勦以絶根株 
　　雜評二默 
　　斯又一粤省之隠憂粤省之淫風如此誠所謂廉恥喪盡而道德墮落矣惟警廳歸其過於近來之誤解平等自由則恐不盡然也　一國道德之墮落必積有種種原因或爲地方變動之擾害或爲社會生活之困難或爲物質文明之侵入粤自光復以來地方變動至今未己生活困灘亦日甚一日此二者爲道德墮落之大原因若物質文明則近年來己無暇謀此至所謂誤解平等自由雖未必絶　影響然亦决非盡由於是也今欲救此積惡叢匿之社會其難豈在收回紙幣與防治匪盜水災下哉 
　　　一等愛國徽章吾見一等愛國徽章而喜喜今日尙有愛國之人也又見一等愛國徽章而悲悲愛國者　有雍氏一人以愛國爲徽章標幟所以示若人外皆不愛國也又以一等愛國爲標職所以示捐欵多寡分愛國熱度之高下也鳴呼以捐欵言愛國則中國民國之擁巨資者幾人能愛國者　變人耶况所謂一等愛國者耶吾誠傷夫愛國之途狹而懸格高也 
 
 
 

Page 8

 
 
   
 
 

Page 9

 
 
   
 
 

Page 10

 
 
　　本埠新聞 
　　 
[英比實業銀行總理之騙術]  
　　江西路五十一號英比實業銀行大班麥卡卡男爵昨由領事團飭人逮捕拘禁英國監獄其罪狀如何無由偵悉但聞男爵近在英國按察使署陳請破產其時英國按察使署副官蒲恩曾言此種公司香港殊不應爲之註冊註冊之後徒使無數可憐之華人受其欺騙麥卡男爵其時自供其爵位屬於比國初在比國銀行作夥旋改業律師得有法律博士學位曾執律師業五年至一九一二年忽作組織英比實業銀行之想其時不名一錢惟自中國人處得錢若干該行書記員皮契同時供認受職時己收銀四五千兩其後五月間收入銀十萬九千兩除去償還銀二萬六千兩銀行共收八萬四千兩但至開始營業之時除去費用僅餘銀萬兩招股得銀四萬八千兩惟股票祇發四張餘均未發云云 
　　切陳巿鄉用欵之不能停滯 
　　上海縣巿鄉經董公禀洪知事文云爲禀請事竊自治停辦董等奉委任經理各本巿鄉欵產曁繼續奉辦地方公益事宜　經禀承指示審愼辦理茲見二六八期省公報載有巡按使第二六四號通飭一件事關全國財政遵奉批令辦理自應聽候詳請省公署支配飭遵至各巿鄉附稅用途則敎育費十居八九即其他支出亦皆爲有益地方之舉且皆向來實事求是並無部文所慮徒有其名及多歸中飽等獘固在縣知事洞鑒之中即省公署亦不難考察無庸董等陳述惟各種用欵按月支放礙難停滯現距七月一日會計年度開始之期不滿旬日支配發表勢所不及惟有籲懇先行詳定於支配未確定以前循舊按月支放以免停滯困難庶地方公益不致阻碍合邑幸甚 
　　附錄上海縣知事公署批禀悉候即據情詳請巡按使批示再行知照此批 
　　拘救商業之治標策 
　　上海總商會通告各省商會云敞會六月六號第十一次常會據議董謝蘅牕君提出意見書以近年上海商業危象迭見揆之近因雖曰去夏兵禍所致其實實業未興銷流外貨歲耗金錢數萬萬年復一年至於此極若不從速補救則長此以往商業日形萎縮金融日見困難馴致權力盡失而國遂以亡此非衡言今就管見所及治標之策有三百調查商業之狀况二日提倡各業之組合三日國貨銷用機關之設立凡此三策各叙理由具函到會當於本届常會交請經會場詳細討論僉以前項三神問題不僅關係上海一隅全國商巿皆宜舉辦須將謝議董意見書及議决語通函各省商會徵求閑見爲集思廣益之助等語謹按本年全國商會聨合會第一次大會議案有江蘇泗涇商會提議設立商務研訪所一案湖北省事務所提議請各省調查貿易狀况一案江　　州商會提議組織中國商品貿遷公司一案江蘇南京商會提議推銷貨一案其議决結果皆面各省事務所通行各商會籌欵興辦此次敝會謝議　提出意見書與上列各案雖主張不同而宗旨無異皆爲商界切要之圖惟九仞之山基於一簣千里之行積於跬步應通告各省商會請求同意發紓高見用特將敝曾謝議蘆意見書另印送覽尙乞貴會俯賜研究必如何可以分别舉　使我商界有回復之機全賴長材碩畫以匡不逮商業幸甚 
　　附議董謝天錫意見書 
　　一調查商業之狀况調查一事爲商業第一耍着凡巿面興衰之現狀商品供求之相劑與否非經調查不能深悉今擬由會中多派調查員有關於商界事物一一調查確切研究精詳著爲報告而後經營商業者始有標準反觀外人售貨於中國能揣度我人之心理投我所好無他調查切實故也我國商人張弛失宣折衷失當者並非我人聰明才力不能與彼驕之子競爭實無種種可根之據有所憑藉而己果能從事調查由上海及於全國所得事實列表通告各商俾得詳悉本國出產若何若者可代替舶來品若者爲吾國取良品若者爲何國所銷售若者爲社會所歡迎筆之於書奉爲圭臬收效莫大於此至手續若何經費若何請我會中諸君子一規定之 
　　一提倡各業之組合吾國商業中最大惡獘在互相倾度軋衅端一啓報復相尋大局因之破壞不可收拾鄙意於調查一業後即由本會名義邀集一業之執事時開談話會藉以聨絡感情使同業中人互相提携彼此親愛因勢利導如有利可圖之商品勸其通力合作分擔資全設立工廠創始之時組合不易由本會設法維持之（例如端陽時節國人慣習小兒須服老虎衣今某國人設廠製造行銷頗廣本會如調查得此卽邀集洋貨商勸其相互出資製造此衣即由該業　任銷售之類） 
　　一國貨銷用機關之設立本會建築工竣後卽以現在會所房屋附設銷用所以推廣國貨爲宗旨凡製造品願託本會代銷者酌取佣金以資開銷夫設立工廠恒患銷流之不廣然欲各地分設支店則又患耗費之太鉅今設立是所凡屬國貨皆代運銷祇費佣金則工廠可省無數之消耗獲利自厚則　業家爭相投資挽利權於不知不覺中矣該所設立後通告各地商會仿而行之其利益有不可勝言者 
　　解決管鵬被控案之鷄難 
　　中央政府代表高易律師控皖人管鵬違法擅辦安正鐵路並以鐵路及安徽全省米捐作抵私向日商借洋二十萬元且借欵之一部份計洋九萬七千一百元未曾供給鐵路之用等情迭經公共公堂預審屢紀本報前日午後由廨復訊管鵬仍由捕房派中西包探押乘馬車解案中央政府代表高易及被告代表德雷司兩律師亦各到堂候示至二點十五分鐘英副領事康斯定君乘坐馬車蒞廨由正會審官關炯之君延入領事休息室會商片時即會同升座復又互商之下關讞員以案經預審終結證據完全惟原告所控之第三層領事之意擬卽在申訙結然第三問題卽係柏都督借用被告借欵係在安徽發生而交付借欵又係在甲故無論在皖在滬似均可以控告但全案係在皖發生而被告違法所辦之安正鐵路亦在皖省故一切證據均在安徽應歸安徽管轄未便在本公堂結案而英領康君以借欵係在申交接發生地點應作在滬不允將被告引渡磋商良久仍不能决卽由關康二君各將意見宣佈並諭候再行會商旋據被告代表德雷司律師聲稱堂上以此案業己成立然原告所控第三問題並未呈出實在證據祇呈出柏都督承認借欵之照會然此借欵被告前己在堂供明當來申接收商借日欵之時據柏都督云在申需欵應付如另行將欵匯申必須匯費而被告接收之日欵亦必須出費匯皖不如彼此借用均可節省匯費是以被告應允然亦不知所付何欵迨後回皖向索柏都督因無欵付還是以發給照會承認借用故此一層原告須指出被告明知不正當用途之證據如以被告不應借給則應由鐵路股東起訴始能有效中西官得供先由康君在西文案由單簽判展緩兩禮拜宣佈堂諭關君亦援筆判曰案己預審終結被告未奉中央命令擅辦安正鐵路借債侵挪公欵證據完全着仍還押候會商領事再行核辦 
　　法租界炸彈案之結束 
　　五月二十四號法新租界敏體尼蔭路弄中一號門牌内炸彈爆烈後由法捕房中西探捕拘獲劉鐵等九人於本月十三號解經法公堂判决劉鐵解送内地懲辦（己經鎭守使署鎗斃）劉逹生等五人分别罰洋開釋方孝貞張秋白方性貞逐出租界嗣因法總領事甘世東君恐方等復入租界擾害治安故飭知捕房仍行管押聽候逐往外洋在案現經法總巡藍維藹君核定於昨日實行押逐當將在押之方孝貞張秋白方性貞三人提出騐明正身特派探捕護解至碼頭押登郵船逐往日本並在碼頭看守直至該輪　　　探捕始回捕房銷差 
　　迎提暗殺案犯之又一說 
　　暗殺張堯卿未成案内之金金標屈文龍劉少雲許安邦四人由法捕房解交地方檢察廳按律懲辦己紀昨報茲據另一訪員報告則與昨報所載不同姑再錄之如下地方檢察廳長汪魯懷君因接法總巡來函囑派法警前往迎提特於本月二十四號備文委派司法巡長梅南枝帶同法警至法總巡捕房請將金等四人給予帶回該巡長等守候良久嗣據捕房中人云法公廨從前訊理命盜重案一經判决送歸司法衙門往往從輕發落不肯按律懲辦以致盜風愈甚地方不靖即偶有一二案件判决死刑亦尙准其上訴致多反覆所以此次金金標等四人解送内地法庭一節法總領事甚不贊成祇允送交鎭守使署訊辦因此未便將金等給予帶回云云該巡長等遂即回廳禀請核示 
　　阜寗巨盜就擒 
　　巨匪阜甯人于四章（即于仁捷）曾於去年陽曆八月間與其兄于大章糾同黨街許金富沙紹卿張二長脚等數百人在阜寗淮安等處大肆刼掠並焚刼阜甯縣屬東坎全村拒傷兵警數名逃匿滬北嗣經兩淮緝私營統領偵悉派　祁蔭之等來滬報請匯四捕房飭派中西包探將許沙張三匪拘獲解至公共公廨迭經中西宜預審明白判一併解送觀察使署轉解阜甯縣歸案訊辦在案惟兩于迄仍漏網茲經祁蔭之侦悉于四章匿居公共租界新閘重慶路一百九十號門牌於昨日清晨四時報請老閘捕房協同包探石仁信並一百四十四號西探前往該　將于及于之姘婦鄧朱氏一併拘獲並搜出手鎗一支當即帶入捕房旋解公共公堂請究先由中西包探借測捕頭米面生上堂禀明拘獲情形並將抄獲之手鎗一支呈案請寨　由祁蔭之投訴前情請將于匪暫押並稱業將緝獲于匪情形電告本營所有公文証據大約一星期可到關讞員商之美領博君判于與鄧朱氏分别還押候公文証據到廨於下禮拜四研鞫 
　　第三次研訊輪船誤撞沙船案 
　　寗紹商輪公司甬興輪船曾於二月二十二號夜半在寗波鎭海關外洋面悮與金慶順沙船碰撞致該沙船沉没嗣由金慶順經理王鴻藻延請禮明律師具控公共公廨請追損失洋六千元（前報謂甬興允賠三千不確）業經甯紹公司經理（前報誤爲甬興買辦）石運乾出庭一再辯論己紀前報前日午後經孫襄讞繼續研訊先由兩造律師向原告略詰數語旋有該沙船水手張西弟上堂由原告律師詰據答稱是夜由我巡更因天時甚寒故在艙内每一小時至艙面巡看一次然不過防偷竊所裝貨物不防被撞被撞時我在艙内因船身欹側故急喚同船之人逃命當時有三人落水由鄰舟放舢板救起是夜桅杆之燈甚明（因甬興謂其未燃桅燈之故）漲潮時船頭朝西是向寗波方面被撞後甬興雖亦停輪然是否抛錨不得而知云云復由隣舟水手朱元團上堂供稱在金寳明沙船爲水手是夜由我值夜與原告之船停在一處原告之船被撞後即放舳板援救有落水之三人由我舢板救起並經被告代表海司律師向張朱二水手盤詰一番訊至此因己鐘鳴五下中西官宣告退庭候禮拜五下午復訊再核 
　　再誌歸併南北警廳之計畫 
　　閘北警察分廳長徐輔洲君自奉中央任命爲湘滬警察廳廳長後議將南北兩分廳合併改組迭誌前報茲悉改組問題業經徐君一再與韓巡按使鄭鎭守使面商辦法己經解决即就南分廳舊址設立廳署閘北則僅留司法科督察長並由總務行政衛生各科各派科員一人駐廳辦事廳長曁各科科長每日往來南北處理一應公務至向設大統路洪慶里之閘北一區警署現擬併入北警廳卽行退租以節經費以上辦法均定於七月一日起實行另一訪函云徐君現又奉江蘇巡按使及上海鎭守使等飭將警察總廳改設於城内舊道署所有滬南閘北兩處分廳一併取消徐君卽於昨日下午邀集南北各區警署署長署員巡官等到廳會議進行事宜即將閘北一區警署改爲四區二區三區則改爲五六區分署至南巿各區名稱仍須照舊議畢即由總務科長分函南巿各警署等略云廳長面諭昨日發出飭各區改換匾額之件速傳知各區暫從緩辦等因奉此相應函逹貴署查照暫從緩辦可也 
　　偵察舉動之密飭 
　　上海鄭鎭守使訪聞浦東上寳兩縣毗連之高橋西北一帶近有形迹可疑之人數近四百餘人在該處聚集現當謡言　起之時恐有黨人混雜其間自應由該處駐紥軍隊嚴密偵查如有行爲詭秘者卽應拿辦業己密飭浦東第三營派探往查矣 
　　整頓浦東防務 
　　上海鄭鎭守使昨飭駐浦陸軍第三營營長廖守忠文云查浦東地面　澗沿浦江灘洋商　棧林立工匠衆多華洋雜處最易藏奸東北方面均屬海灘港汊紛歧海盜隨處皆可登岸該營駐浦有年情形熟悉防範頗爲得力近時浦東地方盜案疊出雖該營裁減以後兵力單薄然於巡防緝捕未可稍懈仰該營長嚴督官兵認眞梭巡以保治安 
　　　勒繳五響快鎗 
　　浦東川沙城北十二圖龔家路口鄉人余壽鹿家於去秋吳淞開戰之時購得逃兵所遺之五響快鎗數桿以爲防盜之用茲爲駐浦第三營軍事偵探顧元修查悉以民間私藏軍火有干禁令立即邀同當地圖董勒令余壽鹿將鎗繳出照章給價昨該探己將所收鎗支繳由廖營長轉解上海鎭守使署核收矣 
　　關於請讓賠欵之消息 
　　請讓庚子賠欵問題前經該會聨合中西人士公舉代表赴京請求茲聞外交部己與各國駐京公使提議昨駐滬交涉暑接到外交部電云庚子賠欵各國領袖正在商議有主張全數退回者有主張退讓幾成者至將來以此欵撥充何用均未能劃一大約其最後結果在單獨進行各行其法一俟議定再行電告云云 
　　李元著失踪 
　　庽居英租界長浜路之李元著前晚由相識之未久朱林二人邀往飲酒及至次日同庽友人未見李返當赴某酒館探詢知由某旅館茶房前往定座旋至該旅館詢問亦云確有朱林二人於前晚外出尙未返棧惟所乘馬車當晚即返候至天明始去據馬夫云同坐三人由某酒館至洋涇浜下車聞係　艇過江現李之同居友人恐爲仇人所害正在設法偵察並派人至浦江上下尋覔尸首其存其殁尙在疑惑中云 
　　續獲泰興逃犯 
　　泰興縣監犯反獄脫逃前經江蘇馮都督曁韓巡按使通令各屬恊緝己經軍探在上海緝獲逃犯蕭啓明（卽蕭啓全）一名轉解江寗歸案訊辦在案昨晨蘇都督府軍事偵探馬正標又恊同淞滬警廳偵探在九畝地大境相近獲到費蓮勝一名聞係與蕭同時越獄之犯由蕭供出匿跡沪地故被偵獲當送滬南分廳寄押擬於今日由滬寗火車解寗訊辦 
　　破獲蘇閶盜案 
　　蘇州閶門外金裕興布號廚司高雲堂前因有事回常熟原籍囑其子高七毛暫時代庖詎七毛見號内儲洋甚多邨起不良暗通盜匪周金生於陰曆上月二十夜糾黨十飶人持械擁入搶取現洋二千七百八十三元携贓逃匿公共租界漢口路三百零七號門牌蘇錫旅館内茲被伊父偵悉訴由號主秦藹生禀請蘇州檢察廳移文公共公廨轉飭捕房於前日派探恊同來警與高雲堂前往該旅館將高七毛周金生兩人拿獲起出贓洋四百餘元帶同捕房押至昨晨併解公共公堂請究先由中西包探禀明前情繼由事主秦藹生偕高雲堂訴明當時被搶情形訊之高七毛周金生供多推諉聶襄讞商之美領畢君判被告還押候補提人證於下禮拜二預審明白再行解蘇歸案訊辦 
　　盜匪仍飭還押 
　　匪徒王六朱大喜（即朱大憲子）因與劇盜余三龍等糾黨在英法租界搶劫由匯四捕房包探楊掌生等將兩人緝獲查與芝罘路三號奚蘭卿家及派克路邱辛農家被刼案均有關係一併解送公共公廨訊供不認判均管押候查在案昨日復由捕心解究中西官判仍還押候禮拜六上午訊核 
　　私造彩票案續紀 
　　滬南警察分廳偵探在大東門外如意茶樓後面拿獲私造彩票之張海生（卽范子仙）王文炳（卽王三）陳亞父及房主陳金福等抄獲機器鉛字及己成未成之各種彩票解送警廳發交司法科候訊等情己紀昨報昨午由該廳司法科顔科長飭提張海生等到案研訊張等堅不供認顔君曰人贓並獲豈容推諉若即供明尙可輕恕張等始供稱此項彩票係王永康葛新藩顧金福王瞿慶胡茂生等合股開辦小民等從中帮忙不知有犯禁令陳金福供伊等來借房屋不知其作此違禁之事求察問官得供判將張海生等四人連同抄出證據解送地方檢察廳訊辦所有同黨王永康等着即查緝務獲質訊迨張海生等解至地方廳後卽由田檢察官提案預審所供與前略同判分别收押聽候核辦至呈案之機器鉛字並各種彩票均着存案候示 
　　聲訴被誣得賄之原因 
　　地方檢察廳司法巡警王迪祥被前充探夥之楊阿貴在廳禀　得賄洋二元書經汪檢察長飭將王楊傳案分别預審收押在案前日據王妻王郭氏投廳訴稱丈夫王迪觧前清時曾在浦東　巡局充嘗　投迨光復後即在案下充當法警服務多年並不犯事查此次楊阿貴裝傷矇控被竊賊刀傷一案丈夫始終並不干涉查楊阿貴此次經控氏夫實有夙　緣楊阿貴於前清時專在浦東沿灘犯竊初次爲氏夫拘獲送局訊明笞責八百板二次又爲氏夫人贓並獲解局收押一年零一個月今乃 
月十六號預審時初供賄洋由保人張雨江過付繼又稱親自付　給其供詞己自相矛盾請求澈究以全氏夫名譽汪廳長諭候查核着卽退去 
[謊騙醫藥費]  
　　蘇州鄉人顧根實揑稱同鄉婦人王顧氏之子在籍患病迭次向氏騙去醫藥費洋十八元前日經氏媳來滬詢悉報捕將顧拘押昨解公堂質訊屬實以顧不應揑詞行騙判押兩月如能於限内繳洋准予酌减押期 
[無賴訛詐小販]  
　　前日有無賴張得勝欲向賣糖小販王阿江訛詐銅元五枚十枚被王扭控閘北一區警署昨解司法科訊明屬實判張拘押十五天以示懲儆 
[軍事稽查員由淞來滬]  
　　江蘇馮都督前日特派事事稽查員姚君帶同軍事偵緝員二人來滬調查淞滬軍隊事宜昨日姚君己由吳淞回滬即赴鎭守使署晤商一切聞姚君此來因馮都督以軍區將行發表是以委員　查全省軍隊以爲統一軍制之預備云 
[滬南火警續誌]  
　　前日傍晚滬南董家渡裡街張姓家失愼延燒隣居多家己略紀昨報茲悉當日火起於張之同居房客任鶴生家因小孩玩弄自來火不愼竟致成災殃及貼鄰喬順記成衣店前後進樓屋當場由救火會拉毁房屋數間火始熄滅計共焚燬樓房六七間當火熾時有花衣公所救火員顧彤輝從高墜下跌傷頭面等處卽投紅十字會醫院醫治旋由第一區第一分署飭探查得任鶴生現巳逃避候查緝到案究罰 
[泥水匠之當頭棒]  
　　住居小南門外青龍橋之泥水匠顧小祥前晚因其同居木匠黃阿康之妻趙氏在内室淴浴顧驀然推門而進意圖苟合氏即聲喊適其夫回家手持鐵棒上前毆擊傷請求提究署員詰其被擊原因堅不吐實因其傷痕屬實飭送上海醫院先行醫治隨卽飭探前往黃處查明情由詎己畏懼避匿僅將趙氏帶署詰明實情着即移送分廳司法科預審後俟察看顧之傷勢如何再行擬辦 
[發現受傷女屍]  
　　本邑西北鄉北新涇鎭附近田中昨晟發現一女尸身有傷痕當經該處地保查無尸屬投報地方廳請騐汪檢察長即於下午委派賀檢察官沈檢騐員等下鄉相騐 
[屍妻不願剖騐]  
　　甬人劉興垠家住虹口肇勤路永安里向在蓬路菜場擺設魚擇日前有買主張阿榮購魚因論價不合口角相毆張以秤杆戳穿劉之左眼受傷甚重當時由捕查見併送捕房將劉送往同仁醫院療治張解經公共公廨中西官訊判交保候劉傷愈再核在案茲劉醫治無效於昨晨身死由劉妻郭氏報由捕房飭探將屍車送驗屍所並傳到張阿榮一面報請中西廨員涖所騐得死者眼目雖傷實非致命或云如有内傷務須剖腹檢騐當因屍妻劉郭氏不允剖腹遂判該氏具結收殮張阿榮開釋了案 
[漆匠跌斃]  
　　漆匠周兆生昨午在虹口蓬路南灣路轉角某姓家屋上工作偶一不愼失足墜地登時斃命當由巡捕查見歸報捕頭飭探將屍舁送斐倫路騐屍所候騐 
[汽車碾斃小孩]  
　　汽車夫沈連寳前日下午在新閘愛文義路駛車不愼將曹又法家五歲男孩曹和通撞倒碾斃由捕查見將沈拘入捕房昨解公堂請究經中西官訊供一過判押候騐明尸身於下禮拜四訊核 
[預防疫癘之設施]  
　　法工部局衛生處以界内各里中之房屋每一幢内動輙同居二 
 
 
 

Page 11

 
 
三家人衆塊　　氣意無現當夏僵尤興　坐有　　　　令各工人　辟　藥水持往各居民家樓上下　　牆　問如有種沔痕跡及有洞隙之處亦即代爲修理粉刷以免腹成疫癘 
　　施醫給藥之善舉 
　　本城夏令施醫向由同仁輔元堂譽辦貧民頗沾實惠茲屆天氣炎熱聞定於陽曆七月一日起（即　曆閏五月初九）延請内外科王在蘭張杏蓀陳竹君劉卓如諸君每日到堂施診時間以上午八時至十二時爲止並約定藥舖按方給藥倬貧苦小民無力醫治者得以就近往診云 
　　寓客患痧殞命 
　　滬南老白渡成發小客棧内庽有車波小工陳阿喜忽於前晚起患急痧醫治無效而死該綫主凌鳳舟即報告第一區簧察署飭由十六舖地甲查無屍　報請地方檢察廳相騐昨日由汪廳長委任檢察官會同檢騐吏帶領法警於下午五時蒞騐據地甲喬忠聲稱死者年三十六歲在該棧住己多時彼此向來熟識惟身後蕭條請鑒詰之棧主所供相同旋由檢騐吏察騐一周委係患痧身死並無别故當即填格取具切結飭地甲報由善堂備棺收殮厝壇召認 
　　推放清潔地叚之反對者 
　　承辦東南區清潔之朱新記因推放地段致正方兩十二圖種菜鄉民生計頓絶幾起風潮經圖董顧張兩人出爲排解具呈工巡捐總局懇請免攷迄未解决茲顧張兩人又至鎭守使署合詞陳情當奉批示云禀悉所稱朱新記越界擾農一節己將原禀發交工巡捐總局秉公查辦矣 
　　王榮寳自知受愚 
　　馬福祺前延蒲石律師至法公堂控稱馬前向王榮寳轉包清潔夫頭立有合同王將湖南路之清潔事宜奪去自做等情奉判湖南路之清潔須照合同辦理仍歸患福祺管理完案今蒲律師又稱王於前日　將馬轉包之清潔一併奪去實屬藐視堂諭請爲訊究王延穆安素律師至法公堂控稱馬前向王榮寳轉包清潔上寛宥王稱自願向原告和平解决求恩寛恕聶讞員姑念苦求着罰洋十元充公 
　　粤巡按使之衛隊 
　　廣東李巡按使署近向贛省調撥衛隊五百名將由安慶乘輪來滬暫住一二天卽須附輪赴粤上海鄭鎭守使得悉後當飭淞滬警察分廳長轉知南巿第一區警察署等俟該衛隊從大碼頭登岸時卽派長警在彼照料並飭敎練所所長即就敎練所爲之布置以便暫住 
　　宣布審判分庭之權限 
　　上海地方審判廳在閘北組織分庭己於本月二十四號開辦經紀前報茲悉地方廳昨特出示宣布組織分庭之理由並將該分庭之管轄權及上訴程序遂條開列如下 
　　土地管轄 
　　上海地方審判廳分庭與上海地方審判廳管轄同 
　　事物管轄 
　　上海地方審判廳分庭對於左列民刑案件有第一審管轄權（民事）（一）因金額或價額涉訟在三百元以下者（二） 
　主　　日　收房　或　　使用修　或四業至留　　之家具物　涉訟者（三）　主興僱人因僱傭契約涉　其期服在一年以下者（四）放客與旅館酒飯館主人運送人船船所有人或船長寄放行李欵項物品涉訟者（五）旅客與舘主人運送人船舶所有人或船長因房舘費運送費涉訟者（六）因占有權涉訟者（七）因不動產徑界涉訟者（刑事）（一）三百元以下罰金之罪（二）四等以下有期徒刑或拘役之罪（三）刑律第三百六十七條第三百七十七條之竊盜罪及其贓物之罪 
　　上訴程序 
　　（一）不服上海地方審判廳分庭之裁判而上訴之案件應以上海地方審判廳合議庭爲第二審（二）不服上海地方審判廳合議庭之裁判而上訴之案件應以江蘇高等審判廳爲終審 
　　湖州旅滬公學定期放假 
　　老垃圾橋北信昌里湖州旅滬公學爲吳興凌銘之君所主持茲定於七月十二日暑假該校男女學生六百餘人先於昨日前往火車站北湖州會館攝影以留紀念聞該校前以校舍不敷己添　泰仁里房屋而下學期尙擬擴充云 
　　夫妾離異後之饒舌 
　　程述憲係前清政界中人曾娶旗婦賀張氏之女賀氏爲妾嗣因意見不合屢次反目己於云年五月間立據離異茲因賀張氏母女又至程處勒索赡養費洋六百元不遂吵閙破程控經公共公廨准飭捕房於昨日將賀張氏母女併傳到案原告偕證徐哲生投案訴明前情將離婚據呈案並延律師到堂請究訊之被告母女亦延律師到堂代辯良久中西官會商之下以旣經立據分離不應再往索取赡養費姑念女流無知判買張氏母女交保開釋　　少婦一時貪小 
　　商人蔣鼎初在地方　禀控同居婦人管趙氏行竊衣服等物曾經檢察官預審明確起訴審判廳於昨日下午由王推事官會同徐檢察官開庭辯論管趙氏供年十九歲卽據徐君將預審筆錄當庭陳述略謂蔣鼎初家失去衣服十四件書十三本並皮包等物當時蔣即投報警局嗣後偵悉爲同居之管趙氏所竊於是恊同巡警並隣人羅阿興等在該氏房中箱内起出原贓將氏併解來廳訊得管趙氏竊盜罪當然成立援照新刑律三百六十七條辦理請爲公判王君謂該氏曰爾尙有何說氏答稱衣服實係自己之物書籍係友人所寄又間蔣鼎初在　箱中檢衣之時曾有巡警在場否答稱巡警並不在場徐君又曰爾犯罪有四種可以證明（一）抄出之書有蔣鼎初圖記並有蔣親筆所繕之蔣雨和三字本檢察官曾飭蔣面對筆跡相符（二）抄出之衣服十四件均與原告失單相符（三）預審時言詞支吾（四）自稱與原告並無仇隙預審時稱巡警在場眼同搜檢今在公判庭上怱稱巡警並不在場前後自相矛盾顯見所供不實王君又詰該氏尙有最後陳述否氏答稱衣服實是自己之物請求察核問官以證據鑿鑿豈容狡賴姑念該氏年輕一時貪小並以贓物尙在從輕判拘役三十天以儆原贓聽候蔣鼎初來案具領 
　　拐賣女孩 
　　王談氏因誘拐墳山路一百七十五號住戸丁李氏之九歲女孩阿三賣於住居閘北之蔡戴氏被控昨出包探將王談氏拘解所堂訊供一過判押候移提原告之女及買主到案再核 
　　滬海道尹公署批示 
　　浙江鄞縣公民范盈　等東奉批聲明贓有確証由此事昨據具禀業經明白批示該公民等如杲得有証據應卽向法公廨提起訴訟所請飭廨提案戲追無此辦法仰卽遵照 
　　　董張作霖禀挾嫌誣控冒認目業呈請察核由禀悉此項田畝糾葛究竟是何實情前清清丈局獘混多端所發加戳驗單多不足憑會經前滬道查銷有案據禀前情仰上海縣知事確查具復再行轉飭會丈局分别核辦禀抄發 
　　商人沈寳森禀爲岳家祖墳被法工部局估築馬路請阻止由禀悉　商岳家祖墳法工部局何能勒迫籨押該商旣知如許關係前者何以貿然允予簽押茲姑准予據情函致法總領事轉飭工部局照約保存該商前次旣己妾允簽押仰上海縣知事責抄該商自行理楚將所簽允據取消倘有含糊定惟該商是問禀成發 
　　陸秋氏等狀稱爲不服上海會審公堂之堂諭提起控訴由此案該氏等旣不服會審公堂之判諭提起控訴應准俟本道尹回滬開庭集訊並候飭公共公廨停止執行將全案供詞送候察核仰即知照 
　　誌謝 
　　東亞同文書院定於本月二十八號下午三時假虹口文路日本人俱樂部舉行第十一期卒業禮並開宴會昨承院長根津一君柬邀觀禮書此誌謝 
　　雜評三（　） 
　　巿鄉用欵可停滯耶 
　　前此自治名目取消政府曾聲明地方敎育及公益各事照常進行省長亦力任維持此自治之所以不盡消滅也今因地方稅名目取消而飭將地方收入由省支配夫將來之支配如何誠不敢事前逆料收縮與否且緩論惟當此通盤籌畫之際支配决非一時所能了如必俟其確定而後支用則事業之停滯己多此循舊按月支放之請所由來也雖然此非僅上海一縣事當道旣有維持之宏願又有通飭照常進行之誓言其必能鑒此苦衷也乎 
　　來函 
　　 
[普益習藝所捐欵誌謝]  
　　敬啓者同人等組織普益習藝所己於陰曆閏五月初一日開辦所需巨欵全賴熱心諸大善士慵慨捐助惠莫大焉今將己收之欵先登報端以揚仁風而伸謝悃餘俟陸續交到再行續登謹將台銜開列於左謝老太太洋五百元謝蘅牕君洋三百元謝蘅牕夫人洋二百元聞蘭亭君洋二百元宋漢章君洋二百元胡稑薌君洋二百元　哈少甫君洋二百元　田老太太洋二百元田資民君洋二百元田資民夫人洋一百元本公公啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[董事戲擬八股文體仿兩大比格] [  東園]  
　　人有以董事稱者其優劣各有宗派矣夫優則爲董子一派劣則爲董卓一派槪稱之爲董事故新論語特詳誌之嘗考之新說文曰董懂也事倳也做董常在心故曰懂成事必倚人故曰傳此董事之大名所以滿天下然董貴乎正心放在旁則邪邪則謂之不正事貴乎公人恆在側則私私則不公舞獘者不公不正不正不公即矯其弊者似正非正似公非公總之不離乎董子之流亞與董卓之流亞者近是曷言乎董子之流亞曰董事之優者曷優乎董事曰董事之似正非正似公非公者董事旣以一董字冠首不妨目之爲董子之流亞董子在天上其許盜一董字乎其不許盜一董字乎董事當自知之吾意董事必於眼面前掛一燈每到夜深撫心而問一某事被幾人駡一某事被幾人咒靜言思之未有不憤者旣而老羞成怒毅然曰豈得盡如人意但求無愧我心乃以心香一瓣潛置帷燈下大書特書書漢江都相董子之神位行三鞠躬禮而退一旦天旱禱雨請董事出董事自忖曰我心雖不正有時而正我心雖不公有時而公或者上格天心且往效董子之閉南門董事其董子之黨派乎夢中吐一白鳳曷言乎董卓之流亞曰董事之劣者曷劣乎董事曰董事之不公不正不正不公者董事旣抱一董字在心只好聽人呼爲董卓之流亞董卓在地下其容假一董字乎其不容假一董字乎董事當勉爲之吾意董事必於肚臍上置一燈每到夜深捫腹而笑一某事得幾磅金一某事得幾磅銀幡然思之未有不悔者旣而倒行逆施毅然曰不能流芳百世亦當貽臭萬年潛以口碑一片覽路燈旁大書特書書漢大丞相董卓之神道行三鞠躬禮而去一旦地方有事請董事出董事自忖曰人知我不公不正我對人亦不正不公趂此再括地皮預備效董卓之營郡塢董事其董卓之嫡派乎衆中　一蒼鷹吾願天下後世一切大董事小董事正董事副董事不能戴董子之一董字不如仍戴董卓之一董字於事乃有濟於事乃有成庶幾不愧爲董事庶幾不失爲董事 
　　新衡鑒堂原批春秋無賢臣彼善於此則有之吾於新國董亦云作者思過半矣 
據談 
[滑稽新劇錯姻緣（共十）（上半本一名專制婚姻）（六幕）（下半本一名自由婚姻）] [  天虛我生編]  
　　第三幕露醜相一場掃興 
　　（設喜房上鋪新床台右設案高燃花燭兩小女子並一二老嫗在房守花燭鼓樂引掌燈人及新郎新娘徐步上衆女賓搶先入房一男實匆匆持紙包喜果入跳上床邊椅上向新人及衆女竇擲喜杲介女賓大　王媽媽鬼混介兩新人斬新床坐互相　　　實諧禮）（行揭巾國酒禮介）（此時新娘之面陡現乃一奇醜婦人麻斑滿臉口鼻歪斜新郎大失所望衆賓譁笑鼓掌稱好新郎推杯不飲拂衣連出幕外（幕閉）（新郎向看客頓足云） 
　　哎你併們持看這副尊容那裏說是天仙化人仙直是個夜叉變相我命裏要討這種妻子難怪我的名字呌做柏式竇呢可恨這個王婆他不過貧圖幾個媒錢說得天花亂墜我母親被他哄了直到如今還不知道是這種貨呢莫說晚間和他睡去要做慌夢便是白天看着也是嚇人道個如何使得如何使得（轉身介）呀母親母親（夫人自幕外上）兒呀你爲何一個兒站在此地（公子）母親你看見新婦了麽（夫人云）你看我忙得什麽似的我那裏有工夫去看新娘（公子）母親你且去看看去呢（夫人笑云）慢慢地總好看得發什麽急呢你愛看你便多看上幾眼罷（公子頓足云）這種怪物我是一眼也看不得了母親你道這個新娘是什麽人哪便是那張照相上旁邊的那一個活鬼並不是中間的那人呢（夫人駭云）有道等事新娘娘那裏好掉包兒的待我去看來（進幕介）（公子）你看我母親還睡在鼓裏頭做夢呢如今弄到木己成舟怎生想個法子補救補救纔好（尋思介）（夫人自幕内出介）呵吓我的兒眞個不是那照相上的美人快把王媽媽找來問他王媽媽王媽媽（王媽媽自幕内出）（公子便揪住云）好好鬼婆子你老實講掉的什麽槍花（王媽媽做臉介）什麽什麽我不懂公子的話呢（夫人云）我的兒你放了手不要勵蠻老太婆我且問你你說莫小姐如何標緻怎麽弄出這欄一個活鬼來了（王媽媽）哎　　這就呌做各人各看法了我老太婆看來實在是天上少有地下無雙的美人兒呢（公子憤拳介）（王媽媽）阿唷唷剛拜了堂馬上就打梅漿老太婆是不禁搥的呢（夫人勸開介）（公子憤恨立煬角介）（王媽媽）太太的明見我前兒還伯口說無憑先把照相送來看過太太說好公子也說願意才呌我去說成功的今兒這樣一個謝禮謝我媒人我這老臉可不丢藎了嗎（夫人）你把我看的照相原說是中間的那一個吓（王媽云）慢來慢來（向場下云）諸位做個證人我前兒把照相送來原說總而言之三個中間最標緻的一個便是我何嘗指定那中間的一個呢（夫人）是了你可不是說最標緻的呢（王媽媽）在我眼裏看着原是這種樣兒纔算標緻看官們看過鏡花緣或是馬龍　的定然知道世界上的眼光原來是各人各看法的（未完） 
小說 
[俠女花彈詞（九）（續四月三十日）] [  東埜]  
　　第四會船會 
　　自上海至漢口遵水道行計程五千餘里歷時四晝夜輪船出吳淞口溯江而上兩岸青山若隠若現采石則俯瞰江右焦山則砥柱中流百十峯巒環列白下兩三星火疑是瓜洲追赤壁之遊蹤己爲陳跡識匡廬之面目猶似當年凡在滬漢間旅行的人一覽茲江天風景朗若畫圖罔不心曠神怡旅懷頓釋小姑山下儘多感遇之詩燕子磯邊時有阻風之作這也算江山尤物足以移情然而境遇不同悲歡各别江鄉雲樹他人視以爲可愛者在愁人遇之方且以爲可憎遠樹緘愁落花訴怨天涯芳草慨王孫之不歸春水綠波望伊人兮何處而况素珠小姐以待聘之年攖悼亡之慘撫時感序觸景生悲淡淡春山蹙成螺翠陰陰夏木啼盡鵲紅那一天船過江陰離京口不遠他伏處房艙之内百無聊賴便獨自一個人走向舷旁憑欄遠矚但見山容黯淡雨景迷離雖則是烟波晝船乍奈他兩絲風片疑神　聽點點滴滴好不　煞人也 
　　江雨　霏江草青住人天末數歸程翩然倚棹蒼波裏忽見刑戲水雙鴛感不禁想儂家自幼飄零慣萬里孤鴻枉遠征身世茫茫難自料倒不如水中　鳥日相親待脫離情網無牽掛　又只恐辜負了高堂一寸心怕只怕十丈紅塵難插足更從何處覓知音再莫談如意有郎君好教我左右做難人曾記得艶陽三月花如錦結伴尋芳到水濱勝地名流修上己纔時相見便惜惺惺劍池春水明於鏡照　郎心卽我心都只爲羅敷有夫君有婦當時避面若尹邢早知今口相思苦悔不當初便訂盟到如今流水有情還惜别落花無計可留春儂家漢上君南國流水高山何處尋一度思量一回首天涯人是意中人除非崔護重來訪人面桃花證夙因月老紅絲牽一線消受他春宵一刻值千金予懷渺渺憑誰訴極日蒼波無限情欲託微波寄愁帳忽聽得後邊喧嚷一聲聲便驚回倩女小離魂 
　　話說素珠小姐斜倚欄杆之上對着江心呆呆痴想險些兒做了個離魂倩女正在那時忽聽得後面一片喧譁之聲方把他痴情收轉回頭一望見離己三丈多遠後　之旁有一個愁眉涙眼的人被縳在鐵欄干上旁邊立着一人形似船中司事圓睜兩眼在那裏大聲呢咜怪他没錢購票怎好趁船前面跪着一個貧苦婦人苦苦哀求請饒他丈夫胸前綳的那個小孩子呱呱而哭聲極悽慘旁觀的人極多聚作弓形却人人只是嬉笑不一援手只有一位客人身材適中衣服整潔獨自上前勸解又向衣袋中摸出幾圓銀幣授給那跪倒的婦人因他背轉立着所以看不出他的容貌年紀素珠小姐閑着無事便也信步上前去看個仔細那位客人聽得背後小蠻靴得得的響夾着一陣衣袑窸繼之聲也不免回轉頭來一望恰好素珠小姐走近與他打了一個照面兩下裏各自認得清清楚楚原來那客人不是别人便是素珠小姐前日同桂香在虎邱山上遇見的那個少年冤家路狹驀地相逢素珠小姐此時避也避不及了没奈何只得低下頭去芳心忐忑想待走開却有些捨不得欲待立着又覺得不好意思這兩個念頭在胸中倐起倐落爭戰了好一會待到後來那嬌羞的念頭究竟被戀愛的念頭戰勝了那粉頰兒便自然而然的又抬了起來凝着秋波只一溜誰知事有湊巧不曾溜着人的意中人偏偏溜着他貼身的侍婢只見桂香己亭亭立在面前笑迷迷的說道小姐你懷眷甚麽秘密獨自一個人出來喚也不喚我一聲太太怪我哩像你吹彈得破的臉兒怎禁得江風猛烈你不覺得麽兩頰兒己紅得婆菓似的素珠小姐本來心虛經　這麽一說只道己經被桂香蒼出破綻更覺赧然桂香見小姐神色有異便暗向四圍略略的一望己瞧見那丰姿濯濯的美少年認得是舊相識一時不及檢點對着他嫣然一笑那少年禮無不答亦即以一笑報之心裏却自躊躇道 
　　我是十年仗劍走天涯膏氣元龍意未賒剷盡人間不平事留心從不到裙釵胸中亦有難言隠辜負他春色撩人滿院花不效姑蘇唐伯虎情迷三笑賣華家不效揚州狂杜牧紫雲乞得興無涯思往事滬如麻中年哀樂只由他吳宫花草唐宫月都作優曇一刹那 
[俠情小說北美婦（二十一）（美人柏列希著）] [  是吾譯]  
　　騎者復問曰至何處對曰至密納司維與海考恊擊將有數日之血戰騎者曰甚善吾等須預備隊長聞此心有所感不待其詞　即匍匐沿河岸行抵一茅　甚狹小紙有一戸出入如漁夫所居隊長即　　而入然較伏在叢林舒服再進則庭中有馬數匹　於樹枝一馬黑色其馴良鞍韁齊備一飼馬者伏草堆而睡隊長默思一人易敵苟吾得　服此人則可策騎而去正擬試忽念此荒野之茅屋内尙有利用之物可尋獲者乎即沿地板而行直至極端見釘上懸一手鎗惟無鎗彈正在摸索　見營内指揮員欠伸起立向茅屋徐步來隊長見其進内遂即起恐被踐踏不待其啓口發間即摶搤之扼其　以鎗口準共頰曰一啓齒吾即開鎗此人魂飛魄散不敢　亦不言隊長曰請進一步又曰汝務必依吾吩附而行否則死不赦今問汝營中有多少人其人注視隊長默然無語隊長厲聲曰對與死任汝擇一其人戰慄曰祗十餘人隊長曰對河有人否曰無隊長默思殺戮乃戰爭時之常事但可免則免之亦仁人好生之德乃謂其人曰吾乃逃犯也今夜之事非吾死即爾斃好生惡死人之常情吾放汝一線生路即依吾令而行如敢抗違立即鎗斃望向後退對門立勿忘吾鎗之在耳側汝之軍曹何名曰海五特來隊長曰今吾命汝令其帶領十人步行至此嶺西百碼處佇候其人怒目而視似不願意隊長曰汝有妻子在北方否倘欲夫婦重會樂叙天倫宜順從吾命其人無法呼軍曹率領十人步行至此嶺之西隊長見其出發問曰尙餘若干人曰七人隊長曰有督隊員否曰一弁長耳隊長曰令其率領餘人步行至歧路之南其人亦依言隊長見前面無人即退至庭中牽黑馬攬轡而上將出門命其人向後隨將門閉疾馳而去途中凉風拂袖荒草凄凄隊長思及脫逃事不覺洋洋得意維時星斗己轉曙光微露隊長出錶視之己四句鐘矣尙有三點鐘路程可逹故鄉隊長所最注意者卽速將密信報知李將軍以破敵計彭搿定被復拘因同盟軍到處重兵鎭守彭搿不諳軍事如何得免至此忽憶及其所最親愛之婦人姿態莊麗秋波動人恩愛周至　係己婚之婦然淑德義氣令人欽羡他日倘能重見何幸如之正在幻想忽聞鈴聲從後至視之爲一騎兵黩思追兵至矣策馬而馳但追者之馬尤疾有頃蹄聲近矣隊長顧視之見騎者危坐精神奮發似欲報仇雪冤者隊長見勢不敵傾側避之而騎者己追至隊長呼曰汝何人騎者聽隊長之聲即柔聲曰衛隊長汝在此乎隊長驚訝曰彭搿早知汝吾甚歡迎不意汝亦出此險對曰在樹　約數小時之久待跳舞畢衆各鳥獸散護兵亦退乃得安然出行至歧路有二兵臥地馬繫於樹余緩步行牽馬至河岸按轡疾馳而脫隊長亦以所遇之事告之二人均得脫險互相慶幸 
了青追悼會 
[輓了青姊丈業師] [  秦華選]  
　　郎舅締師生惟公雅集西園明月譚經千載道文章同銘鼎使我涙傾東海清風滿袖萬人欽 
[輓徐了青先生] [  熱廬]  
　　讀書萬卷下筆千言君固有名當世壯志未酬塵緣不了天胡遽喪斯文 
[輓徐了青先生] [  葏湘楊子]  
　　曾採蘋花說自由落日照江南獻賦休誇得意筆認將錦字留長恨修文赴天上傷心空讀偉長書 
[輓徐了青先生] [  拜花]  
　　噩耗傳君返玉樓憐君壯志未全酬茫茫天道終難問渺渺詩魂去不留五夜罡風偏作惡卅年塵海漫言愁空餘紙上形容在（自由雜誌有君小影）展卷頻敎涕泗流 
　　輓了青君詩文聨極多不及備載祇將作者名字彙列於左以誌成　 
　　海厂鈍頭濟航胡梅棠粉蝶湖畔萍生甘棠影身 
 
 
 

Page 15

 
 
   
 
 

Page 16

 
 
   
 
