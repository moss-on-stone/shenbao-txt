# 1909 - 355 - 4913257

 

Page 1

 
 
   
 
 

Page 2

 
 
上諭 
[監國攝政王鈐章十一月十六日内閣奉]  
上諭四川川東道員缺著朱有基補授欽此 
上諭江西建昌府知府員缺著張其鎡補授欽此 
上諭奉天高等檢察廳檢察長著汪世杰補授吉林高等檢察廳檢察長着史菡補授欽此 
上諭本日引見分發廣東試用道劉慶鏜着發往雲南交李經羲差遣委用欽此 
上諭本日引見之陸軍部員外郎伊理年力就衰著原品休致欽此軍機大臣署名奕劻世續鹿傳霖那桐戴鴻慈 
[宫門抄]  
　　十一月十六日　召見軍機　陳夔龍　德麟 
代論 
[送十六省議員詣闕上書序（張謇）]  
宣統元年九月朔日。皇帝承先帝立憲之詔。令二十二行省諮議局同時成。立開會之始即聞東三省及傳自海外之警。告於是交通較便之。省凡十有。六其議員函電咨。詢交馳午。錯痛外侮之。劇部臣之失。策國勢之瀕。危而人民之不可一息即於。安不介而孚萬聲一。語於是合謀上。書請速開國。會建立責任内。閣諮議局旣閉會相約以十一月上。旬各推代表集於上。海先後来者凡三十餘。人就預備立憲公會日共討。論謀所以紓國家之。難而稱先帝明詔立憲使人民參預政權之盛。指會湖南羅君劉君宣示善化徐君斷指請開國會之血書殷赤淋。漓衆咸感泣。益思亟。行乃定十五日大會十六七日分道即。發謇旣設祖。帳餞諸君子之。行而耿耿之。私不能己於。言乃於會次離席再拜而致詞。曰悲。乎哉。二千年沈闇之人民。今乃得。以與憂國家之憂爲大幸乎諸君子之行也。有非而。笑之者矣。其一說曰國寗至。亡亡國爲兵連禍結之終。局庚子一。鬨金甌無。恙今奚所覩而無病而呻而曰國。會其一說曰國會非。鎗非砲非雷非。艦不足救。亡徒自擾。攘其一說曰國會名義愛。國防圉侵。害或轉召。亡其一說。曰立憲云者塗飾黔首耳目之具耳諮議局範圍且日。隘何有國。會欲速且長。猜必無。效其一則以爲國亡有任其咎。者何預人事而爲分。謗凡。非之說如是。是之者又從而刦焉。謂不請則己請必要於成不成不返又。激者。則謂不得請。當負斧鑕死闕下。是非龐雜如是而徘徊其間者。則以爲國亡非政府所恤。議員旣負十六省人民代表之責而。上書之議員又。代表十六省議員之責。居三累之上。當孤注之危。成非奇功。不成奇辱進。是而退難。是說也。若甚持重而消沮之力尤大。謇一議員。也旬日以。来從諸君。後飫聞諸君之論議。矣則請爲諸君正告之曰中國二千年。来亡國之。禍史。不絶書秦始專制而享祚最。促一椎大。案三户崛。興亡國之。民其魂魄激於兵鋒之。慘愈鬱而禍愈烈。下此則有玉步未。更而故老遺。民結其禾黍故宮之。痛寓託篇。章傳之子孫或百年或數十年而不能盡泯者。故有形之亡國。國亡而民不盡亡。今世界列强之亡人國託於文明之說。因時消息。攘人之疆域財政而尸其權。而并不爲一切殘殺横暴之勞擾。使亡國之民。魂魄不驚。而讋服於其威權之下故無形之亡國。國不必遽亡而民亡。至於民亡而邱墟宗社之悲。且將無所於託。此其禍視我者時一姓覆亡之史。何如諸君則旣心知之矣。幸而先帝之。明上師三。代旁覽列。國詔定國。是更立憲。法進我人民於叅預政權之。地而使之共負國家之責。任是古之君子所謂國之興。亡匹夫有責之。言寄於士大夫心口之。間今之責不必士大夫。而號稱列於。士大夫者。顧或諉焉而可無疚於心。乎君子之立言也有經有。權必明乎經之所。在而後不謬於權之。用朝廷以義使人民共任國家之責。人民亦以義奮而任其責所謂經也。視國之瀕於危而慮其亡。而謀所以救亡。其亡其亡。繫於苞桑聖人之言也。所謂經也。外審勢之所灼。内度言之所宜。庶幾達請願之意。而無所阻。則權也而不戾於經也。必挾逆詐億不信之心。褻視朝廷以。爲欺我者。以欺應之。經亦有言。誠能動物。誠不至者物容有不動。未有相市以不誠而期動物。而獨可以不動咎物者也。願我人民之立於誠。而諸君之積誠而進也聞諸立憲國之得有國會也人民或以身命相。捕事雖過。激而其意則。誠我中國神明之。胄而士大夫習於禮教之風但。深明乎匹夫有責之言。而鑒於亡國無形之禍。秩然秉禮輸。誠而請。得請則國家之福。設不得請而 
 
 
 

Page 3

 
 
至於三至於四至於無盡誠不己。則請亦不己未見朝廷之必忍負我人民。也即使誠終不達。不得請而至於不忍　之一日。亦足使天下後世。知此時代人民。固無負於國家。而傳此意於將来。或尚有絶而復蘇之一日。是則今日之請。迫於含創茹痛就。使得請無所爲榮得請且不足榮則。不得請之不得爲辱。可以釋然矣又何爲而必死。彼摇辱鼓吻以智自命之流。直心死耳。昌黎亦云。小人好議論人不樂成人之美。諸君行矣。不知明年何日。復餞諸君於海上 
專電 
[電一（北京）]  
攝政王並不受驚 
昨日文洪報載内務府廚司行刺監國本館即向京友電詢實情兹得覆電如石 
[電二（北京）]  
外務部奏請改駐使服式奉旨著政務處憲政館議奏 
[電三（北京）]  
湘撫岑奏粤漢鐵路經過湘省境内自全省集欵自辦奉旨郵傳部知道 
[電四（北京）]  
新直督陳夔龍奉攝政王諭北洋局差冗雜端方前己酌裁應再力加整頓現在時艱事棘用人理財不可稍忽 
[電五（北京）]  
攝政王近来至太后處請安日必三起 
[電六（東京）]  
著名漢學且精通支那戲曲家依田百川昨日逝世年七十七歳 
[電七（東京）]  
日本實業家預謀第二次招待美國實業家三百餘名明年三月内爲正式會合 
[電八（東京）]  
日本外務省將派商業委員視察上海天津香港倫敦巴黎漢堡紐約各埠日本人之貿易以便分别奬勵其費用七萬六千二百元己列入明年預算案内 
緊要新聞一 
[中國國會之發軔機]  
　　自各省請願國會代表到滬後連日在預備立憲公會開談話會到者十六省共計三十餘人十五日開正式會無旁聽席是日公决呈稿並公議代表圑行事次第及互守之規則聞其呈文有二稿一爲福建林君長民所擬一爲江蘇聯合各省時之初稿後加增删而經張君謇改定者經衆議定决用後稿每省繳公費三十元約十七八日分道出發但以十一月二十五日到京爲限 
是日各省推定代表如下直隸三人孫洪伊張銘勳土法勤江蘇三人吳榮萃方還于定一山東二人周樹標朱承恩湖南二人羅傑劉善渥湖北一人陳登山河南二人彭運斌宮玉柱浙江三人應貽誥吳賡廷鄭際平福建三人劉崇佑王邦懷連賢基江西二人閔荷生聶傳曾廣東一人沈秉仁廣西一人吳賜齡奉天二人永貞劉興甲吉林黑龍江兩省一人李芳安徽山西人數未定陜西甘肅四川雲南貴州遼逺不及與會聞此次遞呈領銜之人遵照會典所列各省次序以直隸爲首於直隸代表三人中公推孫洪伊君領銜 
十六日下午三時浙江旅滬學會江蘇教育總會在西門外教育總會開會招待十六省請願國會代表到會者除各省代表三十餘人外兩會會員及来賓約共一百餘人首由旅滬學會孫會長教育總會張副會長同致開會詞次由直隸代表孫君洪伊發表代表圑之意見進京後之辦法及對於兩會之希望浙江代表鄭君際平福建代表林君長民繼之次由来賓李君澤民會員楊君天驥沈君恩孚先後演說散會後即備晚餐留欵各代表 
[寗蘇電商選舉資政院議員蘇州]  
　　護蘇撫陸中丞昨接江督電云資政院咨行選舉議員章程並另咨納稅多額者選舉資政院議員係每届選舉年分於二月初一日在省城舉行並聲明宣統二年即係選舉年分等因兩咨早經轉行尊處必己一體轉飭現距明年互選之期不過兩月事屬創辦亟應赶爲料理照章係藩司爲互選監督會同商會辦理敝處己催寗藩司暨商會卽日遴選管理員詳院札委就商務總局開辦寗蘇似宜同時舉辦以期無誤選期惟院章互選人額以二十人爲限當選人額以互選人十分之一爲率則每省當選人實祇二名 
 
 

Page 4

 
 
如寗蘇分辦是否以互選額與當選額均分而爲二各得其半抑仍合辦飭互選人於江寗省城會集似應先飭兩藩司與寗蘇商會妥商定議如主分辦爲院章所不載非電請院示不可諸望卓裁速復事創期迫以後院司及商會轉飭各分會造具名册等事祗能均用電文隨補公牘並請轉告樊藩司等語陸中丞業將原電發司速即遵照辦理 
[某御史嚴劾龐鴻書北京]  
　　某御史奏叅貴州巡撫龐鴻書到任數年遇事不能振作以致吏治日壞學務尤形腐敗際此豫備立憲之時事事認眞辦理尚恐届期不克收效若龐鴻書者令其久任封疆必致不可收拾云云摺上攝政王本欲電寄雲貴總督查辦世中堂力求從寛乃免現己寄諭龐鴻書令其明白回奏說者謂龐到任以来被參不止一次而查辦之時甚少固因勳臣之後得邀寛典然樞臣亦屢爲說項庶得保全祿位云（按此節略見前報專電） 
[軍機處亦將開保北京]  
　　此次恭辦喪禮各部均專案請 
奬查舊案陵喪大差只有禮部及内閣兩處可以開保而本届則民政等部均奏保至二次因此軍機處亦擬開保己由章京回明邸堂大有一榜盡賜及第之意聞滿漢章京中僅剔出七人并擬保供事二十餘人本月杪即出奏 
[外務部與保和會北京]  
　　外務部近因海牙平和會議題與國際最有關係轉隣宣　三四兩年即爲通告之期尤於中國大局有關現議設立專館專辦一切預告事宜及稽核通國報告各項問題惟此項館員非熟悉國際情形者斷難勝任卷伍廷芳李盛鐸錢恂李家駒諸人均有入館消息 
[財政官與各藩司北京]  
　　自度支部奏叅甘肅藩司後樞府即有整頓各省清理財政之議近聞某樞臣建議各省監理財政官任事以来毫無成效或因與藩司互爭意見藉詞辭職或放棄職務日與各該省大吏作無謂之周旋似此情形財政斷難清理擬奏請頒發諭旨責任各該財政官並分别切責各藩司母得怗權誤政云云聞此事不日具奏 
[粤漢鐵路籌辦處之秘密北京]  
　　自督辦鐵路公所將湘粤鄂鐵路文件移交郵部後郵部即於署内設立粤漢鐵路籌辦處原派李王二京卿專管此事頃又添派關頴人陳子綬沈朗齋李楠芳四員襄理一切聞徐尚書意見關於粤漢鐵路之事概不用湘鄂人以免洩漏機秘云 
[旅京粤人又開禁賭大會北京]  
　　初七日旅京禁賭研究會開第七次特别大會是日到者異常踴躍十時開會公推麥秩嚴君爲主席（一）宣佈本會前擬呈稿原候諸公酌定入告頃聞粤督電奏己將鹽餉籌抵則此公呈應暫從緩議（二）提議諮議局議員乃爲全省代表查此次廣東議員竟有賭棍混列其間與選舉章程有背應如何摘名另選以維全局請公議黄藻甫君請宣佈蔡蘇張三議員之歷史 
陳春軒君擬函知自治研究社調查陳蘭生君起言不必調查祇問其人是否承過賭餉之人便可摘名另選（衆贊成）陳春軒君又言今日應定奪摘名與否馮幼偉君言宜即日定奪並電達粤督及諮議局摘名（衆贊成）陳蘭生君又擬一面電達粤督諮議局一面遞公呈於憲政編查館（衆贊成）黄藻甫君問電費何出陳蘭生君願由一己担任後由馮幼偉潘壽西陳蘭生三君各捐電費十元推舉陳春軒黄藻甫雷蔭孫三人先擬電稿後擬呈稿（衆贊成）雷蔭孫君擬續查劣迹之議員再行電請摘名衆議下次再集同鄉京官另議（三）提議粤督旣以鹽餉抵賭餉擬要求粤督應如何加以限制以惠小民并要求永逺將賭餉革除奏明立案朱藻韾君言以鹽餉籌抵恐兹弊竇害及小民應釐定章程限制承商黄藻甫君言俟有明文即提議限制之法（衆贊成）陳蘭生君痛言鹽斤加價之害擬舉一二人主持公呈事宜衆舉陳蘭生胡子賢二人主持（四）提議禁賭之後游民必多應如何籌善後辦法 
麥敬如君擬興辦工藝（衆贊成）時己十一鐘衆請念一日開會時再議工藝事宜於是茶會而散 
[分科大學之大建築北京]  
　　學部會計司彭慶兩司長前曾聘訂日本人眞水氏爲分科大學建築工程師該工師當將全校圖式繪妥交由兩司長呈請榮尚書核奪現聞榮尚書以建築該校度支部允撥的欵二百五十萬兩查該工師所繪圖式經各廠商核估需用欵項較度支部所撥的欵多至兩倍有餘此欵碍難籌措且該工師所繪圖式工程過於糜費房舍亦太廣大故於日前面諭司長交諭眞水氏速將該校圖式縮减至三分之一以便尅期興築現該工師正在重行圖繪尚未事竣惟京師大學堂早經學部擬定明春開學現擬先行借校開辦堂中教習除本國教習外其他聘用之外國教習惟德人最占多數 
[吉撫五萬言之封奏北京]  
　　吉林巡撫陳昭常昨有要摺到京詳陳收回間島以後各情形井關於邊防之計畫及延吉廳開爲 
 
 

Page 5

 
 
萬國商埠之章程全摺共長五萬餘字極爲剴切詳盡聞以外交事項政府特援新例秘不發表故内容無從詳探 
[京師近事]  
顯皇后景星帝聖容前諭如意館畫士敬謹擬繪呈閱業將稿本繪妥兹聞該館奉諭先后先帝聖容均按四季朝服及便服各繪一軸故此項畫工預定三年方能告竣 
聞郵傳部徐尚書現己决定將天津新車站地址讓爲津浦鐵路北叚車站以便四通八達其新車站另行挪地築造刻己定議日内即可宣布津浦南北叚辦事人員前經裁汰過半所留者均尚妥善現聞朱啓鈐總辦到差以来只用舊友一人所有段觀察委用人員一概不動以資熟手 
樞府自接薩使密電報告達賴喇嘛遣勘布至俄京後頗爲焦慮某中堂主持速改行省以弭隱患諸大老終以事體重大未敢輕易舉動現己决定提前議辦者二事（一）爲從速劃分政教權問題（一）爲預籌改省後達賴班禪之位置 
禮部此次辦理陵差出力人員經葛尚書寳華飭呈履歴以便奏保兹悉列保者一百七十餘人業於初十日出奏 
聞外部自接粤省紳民禀懇主持界務来電迭次會商對付辦法迄無成議現准日内先將澳界全案及交涉情形繕摺入奏 
新護鄂督之某藩司前在江蘇辦賑浮開用欵爲某督彌縫虧空三十萬且平日確有嗜好晚間尚吃數口因不及李岷琛癮大故知者甚少刻有某給諫將具摺劾之 
軍諮處王大臣因該處開辦伊始各科事務殷繁非遴選陸軍精明人員不克勝任現擬將督練處叅議江觀察朝宗教練處總辦唐叅領在禮北洋講武堂總辦蔣觀察雁行等三員調充該處某科科長襄辦一切 
時評 
　　湖北爭路代表十二日行矣紳商軍學各。界齊集歡。送可謂極一時之。盛然。我憶銅官山案風。潮劇烈之時。亦有爭約之代表歡。送者亦極盛於一時。各代表亦慨然有不達到目的不止之壯言。而今日麥奎仍舊在山礦事仍舊工。作鐵料仍舊禀請出口。若不知有爭約之一事者然豈。外人有意欺我中國乎。抑我國外部自欺代表而。代表又自欺我人民乎 
不然皖礦代表出京之時固明明言某中堂力主廢。約皖省歡迎代表之人。固明明言各代表己達到廢約之目。的而何以今日猶未宣布廢約也。我是以願鄂路三代表勿再輕聽人言而自欺欺人也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要所聞二 
[皖省礦路之危機蕪湖]  
　　銅官山安裕公司礦師麥奎擅自轉運材料屢誌本報刻聞蕪湖路礦公會據調查員報告云銅官山礦案雖經全皖人士公舉代表力爭迄今數月尚未宣布廢約現麥奎仍盤踞銅官山時常来蕪舉動極爲秘密陸續由滬運往零件甚多本月初二日又由江孚輪船運塞門德土六十石往大通聞此件并未報關并聞英領事傅夏禮據安裕公司禀稱銅陵縣存有鐵料二萬噸請發聯單二十張每張千噸由蕪裝運出口等情業己函致關道查麥奎現正在山招人工作所云鐵料必係銅官礦質無疑既經請領聯單朦混出口將来即可爲准開之據不得不早爲防範事關重大理合先行報告 
該會據報十一日邀集全體曾員開會集議除函請關道駁阻外并電安慶路礦會云麥奎私運銅官礦質出口以鐵料朦請聯單除請關道阻止希速呈撫憲核奪并電部急速宣布廢約蕪會眞 
蕪湖關道李梅波觀察前接英領事来函又奉外部朱撫電飭當即駁覆以出口土貨三十一種并無鐵料之條一面飛飭銅陵縣查復并密委崔州判克順前往該山查探隨時報告兹將外部朱撫来電錄下 
[外部電]  
　　蕪湖李道台鑒洪英使照稱英公司業於七月十三日遣工人四百在銅官山開工接續未停亦無阻碍一月前有礦鐵二萬噸預備裝船出口己請蕪湖關發給予口單尚未接准回音現准本國電囑請飭照所請辦理等語除由本部照駁外究竟該處是否實係加添四百人工作曾否請發裝載礦鐵出口准單希從速查明電復外江印 
[皖撫電]  
　　蕪湖李道台鑒勝頃接外務部江電（同前不贅）等因查銅陵縣楊令上月念五日禀稱前數日麥奎將所雇小工概辭現僅三四工頭看守房屋并查得距城十里之新洲頭有英兵輪一艘麥奎日則赴山夜則宿輪居民僉謂渠接上海電報令其停工等語與部電情形廻異究竟實情若何并有無請發礦鐵出口准單之事望確查速覆以憑電部核辦倘竟有礦鐵到關其請單出口一節業經外部照駁仍由尊處查案理阻不得聽其運出爲要寳支印 
[外部續電]  
　　蕪關道鑒洪微電悉安裕公司所存鐵料二萬噸是否係鐵料每墩價值若干足備何用出口後可銷售何處希從速密派委員詳查電復外魚印 
[皖撫續電]  
　　蕪湖李道台鑒洪微電悉此事當並禀督院如未禀速補電礦山情形尊處須密派委員常川往探隨時電達爲要寳麻印 
又蕪湖日来傳聞皖路總理周昧西廉訪有向英商借欵築路消息皖人譁然兹將關於此事要電錄下 
[周總理致駐英李欽使電]  
　　倫敦李欽差鑒前議如怡德總行照允請電復便與滬行商辦銘 
[蕪路礦會副會長致分會電]  
　　北京南京路礦會鑒弟因事至滬查實路局又借外債乞速電阻蕪會潘祖光庚 
[陶鎔潘祖光致諮議局電]  
　　安徽諮議局鑒路借外債乞速電阻鎔光 
[鄂人歡送爭路代表紀盛湖北]  
　　湖北鐵路恊會舉定晋京爭路代表劉心源密昌墀張伯烈三君於十二日啟程己紀前報事電是日天甫明時漢鎭紳商各圑體商業崇實華俄各官私學堂商圑軍樂隊省城各紳士諮議局議員均至大智門京漢鐵路車站送行車站左右滿搭彩棚崇實學堂學生並公製大旗一面上書一路福星字樣六句鐘三代表至送行者咸起立爲禮軍樂隊軍樂大作三代表向衆答謝畢復與各紳商談叙數語始上車送行者直俟不見車影始分道而歸 
前馬路事斷指之步兵陶勳臣原議爲三代表僕從隨同入京兹因刀瘡未愈三代表勸其不必偕往俟刀瘡醫愈後由鐵路恊會寛給資斧派赴各屬演說勸股然陶深以不克隨從爲恨將其身佩七世祖傳桃源紋獅形玉章一方解贈張代表伯烈作爲紀念隱寓路存物存之意張君再拜受言惟以此章乃世傳遺物仍行壁還並囑善自保存勿令人作睡獅看待云 
[全浙師範學堂大風潮三誌杭州]  
　　全浙師範學堂衝突情形己兩誌本報兹悉前昨兩日經提學使與陸春江中丞吳雷川太史姚作霖中翰等極力調停尚未知解此事複雜糾紛幾非局外人所能置喙姑將全體教員上學部電旣提學使與監督往復書函錄下 
[師範教員上學部電]  
　　學部堂憲鑒浙江教育總會會長夏震武新充兩級師範監督侮辱教員斥逐教長縱該會員蹂躪師校學憲調停監督堅不承認教員全體辭職出堂許壽裳等禀鹽 
[提學使致師範監督函]  
　　頃晤教甚快歸讀手示祇悉一切辭退教長乃監督全權司中本無從干涉惟旣承見示則亦不能不略貢其愚竊謂學生全體繫在教務長驟更此席窒碍甚多况時逼歳除得人不易而教務長關書皆訂至歳暮若暫遲月餘俟明正再定去留仍乎稍有把握季 
 
 

Page 11

 
 
茀頃来詞氣之間亦頗近理許以三日内復信新教長未到舊員不能離堂也惟尊處旣己發表自難收回成命可否由弟與春帥曁雷川作霖諸公從中代爲轉圜以維大局作爲俟得人後再令出堂尚祈酌示弟爲全體大局起見且恃在知愛故敢凟陳務懇鑒原不勝企禱 
[師範監督復提學使函]  
　　来云爲教務長委曲斡旋具見維持學界之盛心曷勝欽佩惟君子愛人以德不聞以姑息許君當日如此决裂萬無再留之理聽其辭去即所以爲許君地也否則不爲許君存一分廉恥卽爲弟留一分地步將来百事無可整頓弟惟有告退而己 
西報譯要 
[監國被刺之訛傳]  
　　文匯報昨載監國刺一電實係訛傳十五日該報又接北京電云據宮内消息行刺攝政王之兇手並未傷及王體受傷者爲旗兵隊官陳林（譯音）蓋其狀貌殊類攝政王刺客不能辨認故也刺客名慶祿（譯音）雖衣廚司之服實係旗兵字林報載同日北京電云攝政王被刺之說全屬子虚 
[安奉警察開辦期]  
　　字林報載同日東京電云中政府定期西歷止月十三號在安奉鐵路設立警察署保護路工 
[吉林賑務近聞]  
　　又載同日東京電云吉林省自被水災後冞民之得官塲振助者己有七千餘名 
分類新聞 
政界 
[調查局催送統計表蘇州]  
　　蘇垣調查總局以前奉憲政館嚴限本年年底將民政財政各表咨送到館則本局詳請咨送至遲不能過十二月望前且造送各項統計表非但以各處原表彚集轉送查核需時塡送需時且有分表有附表共計民政財政各表不下千紙即使各處之表統於十一月望前到局而一月之中漏夜赶辦己苦日不暇給引領以望深切徬徨長此因循必致貽悞憲政固不獨代人受過而己昨經該局總辦照催各關署局所軍營各學堂查照將應行造送三十三年之財政表迅速查塡務於本月中旬移送過局幸勿稍稽以重要政 
[安圖縣設治之政略吉林]  
　　新設安圖撫松兩縣介於長白洮南之間該處原屬蒙荒之地萬山層疊林木森森督撫憲前派劉大令建封前往籌備安圖設治劃界事宜原擬先以開墾殖民爲入手辦法聞劉大令抵安以来己將地士風俗界址等項陸續呈明在案兹又將應行籌辦事宜分别緩急繕具條議大綱十則呈請督撫核定聞其政見内容係注重於森林問題擬請先招練林軍採伐樹木開闢山荒爲第一要義待林軍練成然後舉辦開墾殖民籌欵興學等事至與撫松劃界分治一層則擬請以二道白河爲界其與長白若何定界尚未會勘一俟會同長白府知府田守履勘定奪再行繪圖呈報 
[督辦整頓捐務之計畫鎭江]  
　　金陵釐捐總局督辦翟觀察以近来釐源短絀餉項維艱轉瞬年關商人每狃於積習雖年關向不減折之貨如淮河餅豆爲收數大宗亦復結帮闖越聚衆滋閙甚至停積數百號紛擁而下不服盤查局卡無可如何捐務大受虧損現爲整頓計特先期出示重申誥誡曉諭淮河餅豆商販務須遵照繳捐不得違抗干咎並派總巡數員在要隘處駐紥查驗如有無票及票貨不符者按例補罰以重捐務十三日鎭江瓜洲各釐局委員接到此示均己張貼曉諭矣 
軍界 
[咨催各營隊駐地軍表黑龍江]  
　　公署昨准軍諮處咨催請飭各署營隊某隊駐紥某處山川險要某處與某國毗連限半月繪具詳細表送京以憑核辦聞經營務處通行各路照繪矣 
[禀請發欵預購軍草黑龍江]  
　　江省秣馬素以羊草爲大宗每届冬令羊草價低入春則價漲昨聞衞隊兼巡防中軍統領慶少峯以各兵清苦請由官欵塾發二萬吊儘數購備羊草以恤兵艱 
[札飭恊籌江防經費鎭江]  
　　政储以江防尤爲海軍基礎惟造船練兵籌餉一切所費不資必先籌有的欵乃可次第施行現經部議擬責令東南各省司關道局合力恊籌認定若干再行酌辦鎭關道劉觀察頃己接奉此項札文矣 
學務 
[小學生發起國民捐鎭江]  
　　鎭屬丹陽縣高等小學堂學生因近日時勢危迫財政困難擬創籌國民捐每日每學生捐錢五文以期積少成多爲他日救國之一助 
[師範附屬小學畢業蘇州]  
　　江蘇兩級師範學堂附屬小學開辦四年高等科初届畢業本月初二日行給憑禮是日夏學司蒞堂各校職員及學生家長亦先後至由附屬小學堂長報告辦學緣起及宗旨正教員報告教授科目及成績大概學司親授文憑致訓詞監督堂長教員亦各有訓詞末由學生家長来賓等相斷演說奬勉交至自晨至午禮成始散兹將畢業生名單錄下（最優等九名）張熙祚　謝瑞元　吕正邦　徐鴻標　郝之御　李紹言　程鵬超　徐達洪　方寳均（優等七名）張榮先　王同福　袁鎭圭　張文明　張文鎔　金玨華　蕭嗚騏（中等二名）薛炎　徐熙文 
[存古學堂逐鹿之監督武昌]  
　　湖北存古學堂監督紀鉅維被紳學界所排擠雖經諮議局常駐議員議决挽留然紀君退志己堅業有數日不問堂事楊護院因吳紳兆泰等各執意見亦不便挽留因問吳紳等孰可繼承其乏而吳之本意原欲逐紀代其位現又未便自荐爰舉高紳 
 
 

Page 12

 
 
曾介接充斯席但高紳逺在西寗少君任所久己不問世事吳舉之固别有用意楊護院當即囑吳函商高紳如其允就再下照會延聘現在存古監督一席則委劉紳聘之代辦俟得高紳復函如不願来再行選擇繼續之人大約非前臬梁鼎芬即吳紳兆泰也 
[江督愼重冬防之政策鎭江]  
　　江督張制軍以長江上下游爲數省交通之地刻值冬令伏莽堪虞未可稍涉大意除己電調各舢板游巡裡下河一帶昨又諭飭張玉山參戎督帶砲船數隻馳往大河口瓜洲鎭江一帶嚴密梭巡以昭愼重 
實業 
[設法交通内地航路浙江]  
　　本日接温州通訊謂該郡樂清縣與玉環廳孤懸海隅風氣素稱閉塞内地河道除航船及鄉民自置之小船外交通别無利便輪船尤稱罕見近聞玉環紳士富君發起商由德裕輪船主任人請於赴郡班次路過玉環每期停泊數點鐘一律搭客載貨以惠商旅致樂清紳民聞風興起現擬鳩集資本自賃堅快小輪一艘往来郡縣逐日開班大約年内准期實行 
[贛路報告續開股東會期江西]  
　　贛路公司禀郵部電云北京郵傳部堂憲鈞鑒本公司前經呈報股東會解散情形旋蒙電示與勸業道接洽妥速辦理等因現己漸次就緒謹擇於十一月二十三日續開股東會以竟前議合肅呈明贛路總理劉三立劉景熙協理黄大薰黄翼曾同叩又禀江督電云南京督憲鈞鑒本公司前經呈報股東會解散情形旋蒙郵傳部電示與勸業道接洽妥速辦理等因現己漸次就緒謹擇於十一月二十三日續開股東會以竟前議合肅呈明贛路總理陳三立劉景熙恊理黄大薰黄翼曾同叩 
[勸業會附設經濟農塲之計劃南京]  
　　南洋勸業會農業院後有餘地一百十三畝係膏腴沃壤總辦陳觀察以農爲實業之本尤宜特别注重除飭出品科函致各處物產會出品恊會徵集關於農事上特色之標本模型陳列農業院外擬附設經濟農塲區分花卉菓樹蔬菜林木園圃水田畜牧飼蠶八部以備游者實地研究藉增會塲風景俟算定開辦經費即行詳請正會長核示辦理 
雜記 
[蓮溪淫僧迎經紀盛武昌]  
　　鄂省中和門外蓮溪寺前數年時係一小廟香火亦不見盛因住持僧道明爲人詭譎且善歧黄由診病入手與己故某提督夫人私識將該提督家資盡數佈施蓋造此廟遂有今日之局面該僧得此巨資又廣交官紳並赴日本游歷故居然在鄂垣僧界爲最有名譽之叢林現該僧又在北京運動内府領得御藏龍藏經一部於月前祗領到鄂兹於初十日舉行恭迎該經回寺供奉大典先期柬邀官紳耆老一百餘人衣帽步行手執藏香在經亭前作前驅又集各寺僧人千餘鳴鐘敲鼓沿途口誦佛號迎經回廟並請江夏縣王棠軒大令出示諭令赴該寺游觀人等肅靜無譁母得滋閙聞是日廟内女賓有三百餘人並有某某兩議員及某學堂諸生亦在執香迎經之數眞可異矣 
[司法員得賄之眞相奉天]  
　　奉天承德地方審判廳刑庭推事曹重因崔祥案產涉撤差覊押查辦經吳提法使電調營口張推事志嘉新民李檢察長丙吉来省會同高等審判廳研鞫己審訊五六次而崔祥與高起山狡詐殊甚迄無確供惟成衣吳德盛初次訊問即承認不諱供係崔祥之第四妾託伊設法伊因高起山素與官塲往来託高代辦高允許見曹推事說明此事曹亦應允惟索酬一萬元繼减少五千元即與崔祥之妾會面迨崔祥釋放祇付一千元高不接收而審判廳當日又將崔祥提案掌責還押此後高起山即被訪拿惟高與曹推事是否串同並未親見迨第二次提訊吳又供稱如前兹聞張推事等以此案會審多日崔祥高起山二人仍無確供難以禀復明日擬提崔妾到案質訊再行辦理 
[銅觀音亦竟能作祟耶江西]  
　　贛省十一月初七日黄昏時有某甲持觀音銅像一尊至南海行宮（係贛省最大之僧院）求售議定價錢四百文約以初八日交付某甲異常寒苦當欲在寺借宿僧人未允至次日某甲往取得錢未及點數忽暴喀血數升而亡當經寺僧報由巡警南區招屬認領以致附近一班迷信男婦播傳四處皆謂菩薩責斃云 
談叢 
[汽機與電機之發明（醒）]  
　　現。今製造及交通之機關。大半均賴汽機。汽機以錢製之汽。機藉以發生作用之蒸氣。又以煤燒之煤鐵二物均由地中採掘而得。故西洋各國日以。開礦爲急務。蓋如此開明世界。全以煤鐵二物爲轉紐設。無煤鐵曷克臻此。人故號爲煤鐵世界。但近十年来又。有吐棄汽機。偏重電機之勢推其原因約。有兩端一因煤鐵之缺乏。蓋地中之物。所藏有限。日事採掘。終之有匱乏之虞英。國所產之煤。自謂祇足五六十年之用。餘可類推鐵亦如之若。不及早改圖。殊難免日後之恐慌也。一因電機價廉而功大。現在所用之發電機。雖藉汽機爲轉動之媒介。然燒煤少而生電多。較諸專用汽機。所省實多。且電氣之力。大於汽力。同一機器以多量之汽力轉動之尚不足者。往往以少量之電氣轉動之而有餘。如現在通行之電。車以一鐵條鈎於架設空間之電線。上電氣即能由此以達於電。事使其機關。動向前進。行可知用力少而成功大也。現在東西洋諸國。盛行電車。己有置汽車於不顧之勢（日本之電車。日形發達。鐵路之利己將被管。矣）電。車如此。則其餘各種機器改。用電氣。爲期當亦不。逺以後將一鑾而爲電氣世界。可無疑也。世界各國之趨勢如此回。顧我國。果何如乎。有礦產而不知自。開。有鐵路而不知自築慢藏誨盜。徒招外人之垂涎。且即急起直追。竭力經營恐。本國一切汽機工業。甫經勉强可觀。而外人己盛行電氣工業矣。兎龜同行。終難並。肩良可慨也 
雜著 
[泖東草堂筆記]  
　　大學言絜矩。必使上下四方物我之際各。得其分而不相侵越。今之爲自由之說。者曰我有自主之權。人不得侵越我。而自由之界。則曰不得侵越人。其歸同而其用有異。其同者則。皆欲物我各得其分是也。其異者。則一以恕而一以爭。夫當人之陵我。誠不免於秉。而局外之論。則不若導陵人者以恕道之爲無流弊也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
文牘 
[浙撫釋明公布施行案之無疑義]  
　　浙撫劄諮議局文云案查諮議局呈稱各衙門供應一件撫部院並未交令復議惟據劄稱應准公布施行而詳繹另摺所加一至五欵按語又謂以上各欵格於成例一時難於盡行革除理由中亦謂安衙費道府廳辦公經費各上房費秋錄經費等欵均經各屬按照成案照數解支官制未更公費未定以前未便即行議革等語復經衆議員公同討論謂目前旣尚未能即行議革則公布施行於此一部分内即無復生其效力且七至十八各欵又爲久經通飭革除之件是該議案之提出殆同贅瘤不知撫部院所謂應准公布施行者其能解釋果爲何如况辦法既有參差卽於原議有所變更未經交令復議議員自難承認等語按本部院向来爲政宗旨在開誠布公凡掩飾彌縫爲苟且一時之便計者素所深恥况對於諮議局爲實行立憲之設立尤有前途之望於所議事件惟欲切實舉辦於應准公布施行之後故不憚確切討論於未經公布之先此次對於禁革廳州縣供應一案己認可公布施行列舉向来各項事實以表示意見乃極欲與議員相見以誠其論早經通飭禁革之事項者以明所見若合符節其論格於成例一時未能禁革之事項者以見積習相沿動涉全局前此去之非易然一經本案公布施行則當一切更始必以盡行革除爲指歸夫革除凈盡者爲法律之效果而未經盡革以先必有實行實行以先必有預備此種預備實行之事况因此法律而發生即是此法律之效力法律之效力己著而後徐責其結果此爲當然之次序無論回種法律規章施行之時要不外此然則此案本部己准公布施行當無疑義矣爲此劄行諮議局希即查照 
[江西議員聶傳曾辭退資政院議員]  
　　贛撫馮中丞照會諮議局文云本年十一月初四日案准貴局来呈内開接奉照會發交資政院當選議員榜示一紙遵於投票所張貼照章准由當選議員於三日内呈明互選監督辭退兹據議員聶傳曾函稱以家事未能逺出不願應選懇即轉呈照章核補等因到本部院准此查聶紳旣呈明辭退自應按照定章在本届當選人及候補當選人覆加選定補充兹查有文紳龢堪以補充資政院議員名列喻紳兆蕃之次聶紳旣經辭退資政院議員應仍充諮議局常駐議員文紳旣補充資政院議員則資政院互選議員後六人中又缺額一人應以奏紳鏡中爲當選人名列黄紳象熙之次以足後六人之額緣奏係額滿見遺此次叅酌報酌報登憲政編查館覆閩浙督部堂文電辦理於定章亦確合也除批答並咨行外相應照會貴局請煩查照施行 
[江西諮議局對於稅法丁漕錢價各議案之疑問]  
　　江西諮議局呈贛撫文云查奏定諮議局章程第六章第二十六條内載諮議局於本省行政事件及會議所議决事件如有疑問得呈請督撫批答等語本局對於前奉照會發交稅法議案並布政局提出丁漕錢價各議案不無疑義理合遵章將疑問各條粘單備文呈請撫部院分别飭司查明逐條批答施行須至呈者計開疑問六條清單一紙一地丁一兩提補捐欵銀一錢漕米一石提補捐欵銀二錢自同治元年至今己有四十八年之久此項捐欵近歸何項開支是否逐年報部一漕米折價定章每石折錢三千四百二十文安福泰和龍泉三縣每石折錢三千七百廿文畝捐在外此項多收之三百文有無申解在案一樂平萬安二縣完納漕米一石較各屬多征錢二百十六文向稱此係兵米費其加增之原因應乞批答一漕米每石折錢三千四百廿文贛縣完漕米一石折錢三千九百四十二文較定章多收五百廿二文其多收之故應乞批答一落地稅獨吉安行之苛及細徵每年實在申解稅銀若干有無比較其申解數目應請批答一臨川縣漕米每石收錢三千八百八十二文照奏案三千四百廿文之數即除畝捐三百文不計外仍多收錢一百五十八文是否有案可稽應請批答 
本埠新聞 
[美國女子俱樂部宴待美艦水手]  
　　旅滬美國女子俱樂部於昨日正午在英大馬路議事廳設宴欵待抵埠之美國各軍艦水手一千餘名該水手等於十一點時聚集江干排隊而往前行導以軍樂迨抵議事廳時適交正午乃依次入座在座者有海軍大將西勃利君駐滬美總領事威爾特君各水手均各恭敬肅靜宴罷經招待員分授紙烟雪茄遂即散出 
[守備供認得賄]  
　　滬道蔡觀察於前日下午傳濬浦局提調關絅之太守到轅提訊掘港營守備薛恩得賄私放白米出口一案太守升座審訊鮑維瓚供寳山人候補守備於去年由李長春軍門委赴掘港營二號艇船當差八月十五日奉札飭查一號巡船薛恩得賄縱放私米出口十九日即往宋鷄港訪查據茶肆中人紛紛傳說有金長順船裝載白米一百餘担不知由何處裝来現下載往山東等語二十日赴通州營遇見汛兵王士源同至茶肆探聽云有放米出口之事己由徐順裕行經手向薛說情倩公興行具結保釋薛得錢與否未悉旁人說送賄洋二百三十元隨到公興行詢問云行主姓賈旋由徐順裕行主回稱此船裝載麻缸帶米三十餘担被外洋船查獲由行家担保確有其事惟並未給賄二十二日回營禀知營官二十四日轉禀鎭合均係實在情形求察薛恩供年五十一歳通州人光緒二十年拔補外委念五年補把總念六年到掘港老右營當差先署守備掘港共有艇船十二只現當一號巡船今年四月間到北洋查見金長順船裝米二三十担船主稱係食米旋有公興行徐順裕前来說情云在行内購去食米並非販賣該處係林連港後来由本汛汛官等来說囑令船户具結遂即放行並未得賄且有公興行具保蓋戳之結己呈於李軍門處求鑒太守得供向薛再三開導謂鮑己確切查明母須抵賴喝將大帽除下薛始備認得洋太守飭令具結仍發捕廳看管候禀詳上憲參革究辦 
 
 

Page 19

 
 
[船夥與巡士衝突續誌]  
　　久大號某沙船夥在橷街口空地摇繩與南品巡士大起衝突己紀昨報兹由工程局孫裁判訊據四十五號巡士禀稱前日由巡員知照飭在添設崗位處將摇繩小工趕開是以傳諭詎被兇毆詰之號夥李安照耆民彭富洪供稱向在該處摇繩並不碍路孫裁判以巡士傳諭時有舵工在旁該舵工應知理法遵允照辦何竟遽與船夥逞蠻實屬不合判罰洋兩元所損號衣曁失去警具俟警務處估明飭李酌賠至該處應否任令摇繩候南區查明再行轉知該號遵照 
[出品恊會體育館大運動會五誌]  
　　前晚青年會至出品協會體育館運動鐵槓雙槓籃球人梯等種種遊戲俱有特色而以籃球人梯爲尤勝昨日係女校運動到者祇有育賢蓬萊二女校其餘各校因未預備故不及到會兹將所演者列下育賢演（棍棒啞鈴競跳進行遊戲唱歌遊戲）蓬萊演（啞鈴方舞） 
[工程局開會集議]  
　　南市總工程司各董事以昨日爲參事會年會之期應將本年各區所辦事務分别籌議並預决明年應辦各事是以特邀西南區各區長及辦事職員到會集議 
[查獲僞造彩票]  
　　江南籌捐公益票公司夥葉粹之查見彩票掮客王錫生所售之副票實係僞造當塲查出四條送至工程局訊究王供在潮源茶樓内向同業胡子仙處拆来旋傳胡到案復訊胡供該票向流北錢江會館中旺弄葉某處批来共有兩册每條批價一角三分判胡押候查明澈究王斥退僞票存案 
城内 
[掘坟圖賣]  
　　王春生控盛近香毁掘坊墓昨由縣署襄讞德明府集訊王供坟地五分葬棺二具今年清明節前往祭掃不見坟山查被盛近香盜掘圖賣求究地保襦兆基供該地向由盛近香完糧原告實係姓金假冐王春生彼於掘坊後半月始来知照明府斥其盛姓掘坟時何不禀報喝責三百板盛供王姓與小的親戚己無後人該坟向由小的家照管今原告實名金生和假冐王姓訛詐妄控判限盛於三天内將棺移回原處無論何人不准出賣 
[進退維谷]  
　　沈鳳祥昨至縣署禀稱小的自幼由義父沈金生撫領爲子八歳時義父病故所遺田產方單由伯母經管今被伯母之孫覇吞並將小的驅逐求恩作主判候查明虚實再核 
[婦女胡閙]  
　　陳顧氏昨至縣署禀稱去年十一月二十六日娶萬姓之女爲媳上月初五媳母忽来强搬物件並給洋烟令女吞服爲恐嚇之計求請提究德襄讞諭候查辦 
[圖賴借欵]  
　　曹沈氏控程桂林圖賴借洋昨日由縣集訊氏供光緒三十二年程託何仲侯爲中借去洋二百元每月利息二分除收利洋五十八元外餘均圖賴求追程供利息按月由中轉交借本己還八十六元祇欠一百十四元且被沈氏搬去大牀一只判程交人銀並保限於一月内還洋三百元 
[道批四則]  
　　王肇洲等禀批張阿火等紏衆刦捕畜魚旣經控縣准是仰南匯縣即行催集訊明究理母稍寛延抄黏並發再該公司是否隸入江浙漁業公司一并查明具報安鴻喜禀批此案該廨如何處理仰會審官寳令查復察奪節略抄黏并發謝鑑林等禀批仰上海縣速遵前批辦理毋再任延徐自明禀批此案前據顧繼錘来禀當以該田應否准由僧恩榮賣爲修庵助賑等用批縣查復棧飭在案兹據稱恩榮乃係游僧私住該庵且曾犯賭被局拘罰有案何能准其將田私自出賣應否永逺嚴禁追還定洋給主抑竟出示召賣將價撥充築路經費之處仰上海縣迅速查核明確移復核奪飭遵毋遲 
[官事]  
　　署理吳淞司巡撫賀慶澂昨日到道禀知接印任事上海縣田大令此次赴蘇係與前任己故李紫璈大令之家屬結算交代約明日返甲江寗藩司樊方伯日内来滬縣署己飭辦差丁役預備迎迓 
南市 
[巡士被毆]  
　　南區分辦處二十二號巡士前日在董家渡地方查見某沙船夥在郵政箱旁溲溺向阻不聽即行拘區不料行至中途忽被兇毆乘隙脫逃該巡士受傷回報區長送至上海醫院療治一面飭埠頭迅即查究以憑提究 
[偷竊麵粉]  
　　沈寳榮在法租界竊得機器麵粉兩袋負至南市被一百三十五號巡土查獲人贓解至工程局訊明事在法界判移送法公堂懲治 
閘北 
[書作失愼]  
　　前日夜半寳興路寳興里西衖胡姓訂書作起火延燒左右鄰居樓房四幢三路一區德正巡官聞該書作保有炎險恐有别情昨飭長警前往查究 
[唆使行竊]  
　　陸三培子年十二歳其母在聚綸絲廠做工前日有江北人甲乙二人唆使該孩乘間至廠内竊取衣服錫管洋傘等物被廠中人拘獲送入四路一區昨經黄巡官訊明判押候提到甲乙二人再行訊辦 
[追繳地租]  
　　木作頭蔡順記前在馬姓地上私蓋草屋被地主告發訊明押遷迭詳前報兹悉蔡之草屋雖己拆除尚欠地租未繳昨經四路一區飭派巡士地保將蔡拘局押候傳到原告再行核斷 
英租界 
[查獲眞贓]  
　　盜匪陳錫林（即王錫林）王洪林（即王鴻来）吕步云（即吕三）元兪雨亭（即姚雨亭）曹云卿（即頂云卿）與杭州雉妓王陳氏等男女十餘人匿居麥根路九百八十一號屋内由靜安寺捕房包探陳云忠陳永康將男女各盜先後緝獲解奉公堂分别收押在案兹經該探等查得陳等五盜屢犯搶案上月初九夜曾夥刦青浦縣北門外孔宅地方蔣寳忠家值洋三千餘元之衣飾等贓兹在閘北某押舖查獲灰鼠皮袍官紗短衫各一件由蔣姓来滬認明昨經捕房將情訴明公廨並請函致閘北二區巡警分局移吊原贓以憑訊核 
[拐案解案]  
　　倪黑龍控馬和尚與王老太婆串拐小孩馬己由廨判押王老太婆亦經縣署查獲曾由公堂函讀縣主將王老太婆解廨訊核嗣因縣主必欲將馬送縣訊核故昨由李襄讞商明美韋代副領事飭知捕房將馬解縣該孩先給原告具領俟縣中將案訊結後仍將馬和尚送回公廨再行發落 
[覊押騙子]  
　　孫景川控徐福生騙洋三十元及衣服等物昨由包探將徐解廨訊明屬實判押三月 
[懲辦流氓]  
　　流氓李阿根用胡椒末擲與王吳氏面上乘間攫取金押髮逃逸被探追獲昨解公堂訊實判李押西牢一年罰作苦工期滿逐出租界 
[混用廢票]  
　　電車公司控王炳生將己廢車票混用昨由包探將王解廨判押五天 
[安靜一月]  
　　陳心生控蕩婦張阿寳串同姘夫王玉堂流氓吳明生等誘奸敲詐等情由探將吳與張婦查獲昨晨解廨請究判男女分别各押一月仍飭緝拿同黨究辦 
[不歡而散]  
　　四馬路西胡家宅三山會館對門山東人所開之顧興炒麵店違背定章深夜賣酒前晚一句餘鐘有無賴王金福王元生周連生三人入内飲至天明後與館夥陳阿四口角互毆由捕查見一併拘入捕房昨解公堂請究讞員以該館不應通宵賣酒姑寛判陳罰洋二元充公王等三人深夜聚飲亦非善類判各押滿兩天 
[覇留女子]  
　　舒世椿控張正豐水彩豐覇留伊之姪孫女祥大等情昨由包探將水張兩人傳至公廨一併過呈候訊 
[因案牽涉]  
　　何丹書控丹桂戲園欠租案内牽涉之程介眉昨由包探傳至公堂候訊 
 
 

Page 20

 
 
[欠欵不理]  
　　周德咸控程若州欠銀不理昨由差探將程傳至公廨過堂候訊 
[賠償醫費]  
　　妓傭朱老五控被龜奴張杏先兇毆打落門牙一案昨由公堂復訊明晰 
[誘拐無憑]  
　　朱張氏控吳木狗誘拐其戚季張氏昨由捕房解廨中西官因訊無証據判吳斥釋氏交其夫季柏誠領回 
[老婦蠻横]  
　　張渭卿控妻毋周吳氏妻弟周洪生將伊妻藏匿並搬取物件昨日由探解廨先據包探禀訴吳氏逞蠻行兇各節又據鄰人訴稱往勸遭毆請將吳氏究辦訊之吳氏供因婿抛家不顧是以領女回家並無毆打包探及鄰人之事判將所搬之物交還其女仍歸張領回並着交保具安分結開釋 
[逐出復来]  
　　過犯夏阿根李阿三王阿二均逐出復来由探一併查獲昨解公堂訊明判夏押西牢十五個月李押半年王押三月期滿仍一併逐出 
[屢戒不悛]  
　　馮升森等控六次過犯陳阿三行竊衣物昨由捕房解廨經中西官訊實判陳押西牢一年期滿仍逐出租界 
[收買賊贓]  
　　王金生竊取某洋人銀器由 
探查獲昨解公堂訊知原贓消於城内某姓家判王押西牢一年一面函請上海縣吊贓 
[不認行竊]  
　　夏順記控鄭友山竊取鈔票洋四十元昨經公堂訊供不認判鄭押候查明於禮拜四訊核 
[尚犯竊案]  
　　韓玉麟控方阿泉曾照榮用空客帳昨由捕房解廨訊得方尚有竊取火車站銅牌號衣情事判方先繳洋三十元給韓領回並各押限一禮拜方再繳洋三十元曾繳洋四十四元再核 
[仍須逐出]  
　　王沈氏控陳吉甫竊取衣物昨經公廨中西官訊得陳係過犯判押西牢九月期滿驅逐出境 
[挑夫不愼]  
　　張紹先控扛夫唐初琴朱泉生挑失值洋二百餘元之什物昨由包探解廨經中西官訊明判唐朱各押兩月 
美租界 
[洋兵毆人]  
　　前晚有意大利艦兵二名在斐倫路乘醉滋閙九百三十八號巡捕上前阻止反被兇毆擊落門牙旋有他捕到来始將二兵拘獲送入捕房押候解送該管領事署懲辦又美艦兵一名亦在斐倫路乘醉滋閙並將工部局守夜工人王桂山毆傷頭面由捕拘解捕房押候核辦 
[因何被毆]  
　　昨有住居漢碧禮路永祥里之周曹氏投訴捕房稱被伊夫周阿生兇毆受傷請爲提究捕頭飭氏退去聽候查核 
[欺詐婦女]  
　　金連生前日不知何故向住居靶子路王徐氏王岳王氏二婦詐騙銀洋後由該氏等喚捕拘解捕房押候查辦 
[日人强横]  
　　昨有東洋車夫謝阿二投訴捕房稱有日本人某甲雇車至兆豐路不給車資反被擊損車身請爲查究捕頭飭赴日署控請查辦 
法租界 
[婦人毒計]  
　　趙耀西（即趙曉峯）前因私藏軍火被人告發經公堂判押捕房一日甫於初七日期滿開釋詎前日又爲其妻檢出洋鎗藥彈數茵投報捕房飭探拘解公堂請究趙供釋出後即患疾病不敢爲非此事蓋因妻子别有所私聞其人現爲哨官串通圖害求察聶司馬准即派捕至家查抄如果無犯禁之物即予開釋 
[流入烟花]  
　　瞿毛氏前在揚州鄉間被姘夫劉金標拐賣於揚州城内妓院繼由鴇婦趙氏帶至上海押於張吳氏花烟間内爲其弟毛步昌尋見報知捕房將吳氏等一併拘廨訊究聶司馬以吳氏不應收来路不明之婦人爲娼判罰洋二十元充公毛氏發堂步昌退去令邀氏夫瞿洪發到案具領 
[伊誰縱火]  
　　新租界徐馬氏所開之小洋貨店日前失愼昨由捕房將氏解廨請究氏稱店中祇有學徒一人是明之火係外面所起定是匪人縱火章阿堂供在元泰店爲夥火在外面洋台上所發餘供與氏相同聶司馬商之顧副領事判從寛開釋 
[巡丁獲賊]  
　　王明桂於禮拜五日掩入太古棧房内圖竊至禮拜六晚始被巡丁覺察拘獲送捕解廨判枷號一月發往棧門前示衆期滿再押捕房一月 
[竊賊被獲]  
　　楊春山竊立大北京兩輪船綢布衣物吳順生在碼頭上竊取過客茶壺洋傘等物均由包探查獲解廨判楊枷一月押三月吳枷一月押半年期滿驅逐出境 
[通俗談（東）（吳）]  
處今日而有主張食米弛禁出口者將人人議其非然西北各省饑民如蟻旣不得食則必南下旣在南下則必滋事於是東南大吏不得己而出於阻截難民之舉蓋所以爲南民計也獨可憐此西北飢民雖有巨萬之振金曾無斗粟之可易將遂聽其輾轉溝壑己乎 
我謂出口而運往外國者律宜禁出口而轉運國内者法宜寛否則徒爲掘港營守備等開一納賄之門耳 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[陸軍部會奏核議廣州將軍等奏籌辦廣州駐防官兵實行禁烟辦法摺]  
　　奏爲遵旨議奏恭摺仰祈聖鑒事宣統元年九月初二日軍機處鈔交廣州將軍增祺等奏籌辦廣州駐防官兵實行禁烟情形一摺并酌擬廣州駐防兵丁懲罰戒烟復吸單行辦法一單奉硃批該衙門議奏單併發欽此欽遵到部原奏内稱粤省濱臨洋海爲通商繁盛之區駐防偪處城市久與民户羼雜而居非若他處駐防之聚族於一營之内者比稽查難易自有不同當經出示曉諭凡在旗籍即屬軍人一概不准承領烟牌隨將滿漢八旗及步軍營官弁世職傳集公所親加查騐復嚴飭各恊佐等各將所管領催前鋒兵等以及成年之閑散壯丁按名調查加結具報並於公所附近覔得六榕寺廟宇一所以爲禁戒之所然此日之戒斷固非嚴勒不爲功而他日之戒後復食正亦死灰復燃之可慮兹就廣州駐防酌擬單行辦法五條請飭核議以便遵行等語查禁烟爲自强要圖陸軍部前於光緒三十二年十月初六日欽遵諭旨並按照政務處奏定章程於水陸各軍有吸烟者以六個月戒斷復參酌機隊情形嚴訂禁烟章程六條通行各直省而於兵丁尤爲注意第三條於兵丁吸烟者如操法尚好應責成該管帶官勒限三個月令其戒斷至戒斷以後先令哨官隊官考其精力是否尚强出具切結申報本營管帶呈由將軍都統督撫副都統提鎭統制報部存案如有癮朦及過期不戒者均即斥革不准再行投効第四條於兵丁吸烟者如操法平常卽行斥革以示嚴懲又於上年六月咨劄各省軍隊嚴切誥誡如查得所屬各營尚有斷癮未盡者官弁應即參革兵丁應即革退嗣後迭據廣州將軍咨稱滿漢八旗巡防隊曁新軍各營衞隊選練時所有官長目兵一律俱擇併無嗜好始准入伍而於新軍改良教練時復一律覆查確無嗜好等情咨覆各在案今據該將軍等所報駐防官兵實行禁煙情形籌辦尚爲核實戒斷未盡之雲騎尉柯廷楨一員己奏參革職外其形迹可疑咨送省城禁烟總局分起調騐之官十二員及業經戒淨之兵丁二百五十名又調驗之餘兵三百三十六名究竟己否確己戒斷應即照章取具切結分别咨報禁烟大臣陸軍部查核至所擬懲罰兵丁旣戒復吸辦法五條係爲杜漸防微除惡務盡起見如第一條所稱委官領催前鋒兵丁等無論從前未經吸食及己經戒斷如再有吸食鴉片著即將錢糧革退送交南番兩縣習藝所罰習工藝半年等語查兵丁吸食鴉片定章即應斥革况旣戒復吸實屬難以造就所擬革退錢糧送交習藝所罰習工藝之處應請照准惟委官領催前鋒兵等均係現役軍人如僅止罰習工藝半年與原單第二條内閑散壯丁相較辦法似稍寛縱應於原擬罰習工藝半年之處改爲罰習工藝一年又等四條所稱該恊佐領等於本管委官領催前鋒兵丁閑散壯丁内如再有吸食鴉片烟之人知而容隱不卽禀辦者即予參處等語查上年五月間奏定禁烟查驗章程内載如查驗之員敢於扶同徇隱者查出一併嚴參究治今該恊佐領等係屬職官於本管所屬知而容隱與查驗員之扶同徇隱者情形正復相同應於原擬參處辦法改爲嚴參究治以昭切實其第二條所稱閑散壯丁等如再有吸食鴉片烟者卽送南番兩縣習藝所罰習工藝一年第三條所稱如有在旗界開設烟館或開燈吸烟者將該房屋無拘本產租借即行查封入官如犯係食饟兵丁即將錢糧革退送南番兩縣罰習工藝一年如係閑散壯丁罰習工藝二年係民人則送交地方巡警局照章懲辦第五條所稱領催於本隊兵丁閑散壯丁等如再有吸食鴉片烟之人知而容隱不即禀辦者即將錢糧革退各等語核其辦法均尚嚴密周妥應請照准施行惟無論兵丁閑散凡旣經革退錢粮罰習工藝者期滿後均不准再行應挑兵缺以示厲禁而杜將来抑臣等更有請者旣戒復吸之弊不獨廣州駐防爲然恐各直省駐防其情形亦大致相同似應一律推廣仿照辦理至遇旗丁有犯應行罰習上藝者卽就近解交各省駐防相近地方之習藝所罰習工藝俾昭畫一如蒙兪允即由陸軍部鈔錄原奏通行各直省駐防將軍都統副都統一體遵照辦理以期湔除舊染淨絶根株仰副朝廷振武圖强之至意再此摺係陸軍部主稿會同總理禁烟事務王大臣度支部具奏臣溥偉現在穿孝是以未經列銜合併聲明伏乞皇上聖鑒謹奏宣統元年十一月二十日奉旨依議欽此 
[度支部會奏遵議湖北兵工鋼藥廠加撥土稅欵項無着另行指撥的欵摺]  
　　奏爲遵旨會議恭摺覆陳仰祈聖鑒事本年九月二十三日湖廣總督奏湖北兵工鋼藥廠加撥土稅欵項無着懇由部另行指撥的欵一摺奉硃批該部議奏欽此由内閣抄交到部原奏内稱前因兵工鋼藥廠經費支絀奏請撥欵接濟經度支部陸軍部議覆由江漢宜昌兩關歳撥銀二十萬兩十藥統稅總局於行銷湖北之土除照章每百斤撥給正耗銀一百兩外另行撥給土稅銀二十萬兩以資接濟嗣准土稅大臣柯逢時来咨將此欵按年分四季解交方冀挹注有資得以補苴工料詎近准該大臣来咨云此項恊撥經費一年之數解交清訖以後收數短絀無欵可解己咨部另行指撥等語接閱之餘不勝焦慮伏查此案係經部臣奏定奉旨歳撥之欵鄂廠待用孔殷豈能遽歸無著溯該廠自成立以来於軍械要需極有關繫現在極力核實尚苦難資應付若驟短此二十萬兩之恊欵不獨無望擴充且將立形窘迫該大臣業己逕行咨部其無欵可解尚係實在情形惟是目下兩廠經費萬分艱窘惟有仰懇天恩飭部切實籌商另行指撥的欵以濟要需等語查湖北兵工鋼藥兩廠經費上年七月間臣等會同奏明由士藥統稅項下撥給銀二十萬兩雖未聲明按年照撥但使稅收仍旺則續撥尚不爲難無如禁烟以来土稅来源日形枯涸前准督辦土藥統稅大臣咨稱應撥該兩廠經費銀二十萬兩現己解清此後收數短絀無欵可解應請另行指撥等語自係實在情形然當此庫儲匱竭之秋另撥一層實屬無從設法現在鄂省財政該督正在極力整理將来必可騰出的欵以濟要需惟目前該兩廠待用方股不得不暫爲籌濟擬咨明督辦土藥統稅大臣卽在應解部庫土稅項下撥銀二十萬兩分批解交該兩廠應用以解足一年爲度以後應由鄂省勉力自行籌措 
 
 

Page 27

 
 
在該兩廠得此恊欵自可暫資挹注稍免爲難而該督亦可先事預籌免再臨時窘迫如蒙兪允即由臣部分咨湖廣總督督辦土藥統稅大臣欽遵辦理所有臣等會議緣由理合恭摺具陳伏乞皇上聖鑒訓示再此摺係度支部主稿會同陸軍部辦理合併聲明謹奏宣統元年十月二十八日奉旨依議欽此 
小說 
[社會小說自由女（四十四）]  
　　第十二回　聯眷屬嘉賦小星詩　結全書詮釋自由女 
許星彩聽。了默然不。語只對著袁直齋點一。點頭看官你道分竟怎麽的一回事。情原来許星彩和袁直。齋自從在珠江第一樓回来之。後到了明。天兩個人都接著伍閨英和趙碧秋的兩封来信伍閨英的来。信只說和自己丈夫吵閙了一。塲如今彼此分。居一時措不出。錢要向許星彩借三百兩銀。子趙碧秋的来信只說彼此旣結愛。情一定要掉換一個戒。子叫袁直齋快些去。買許星彩和袁直齋看。了起先都不放在心。上只把這兩封信擱了起。来不去理。他那知隔了一。天又来了兩封。信那信上的話。兒己經比那第一封来。信强硬了好。些只說這樣事情只。好算是分内應有的。並不是什麽意外的要求。在理不能不應。若果然置之不理我們自有正當對付的法兒。許星彩看。了還只當他們是閙著頑。的仍舊不去理。他倒是袁直齋心中明。白知道這班寳貝。都是些天不怕地不怕的脚色。那些希奇石怪的事兒。人家做不出来的。他們都做得出来。便勸許星彩看破些。兒胡亂應酬一。下省得纒繞不。清許星彩那裡肯。聽只說銀錢在我的腰包裡。面我不給他他可有什麽法。兒袁直齋見他不。聽便自己封了二百兩銀。票寫了一封信照着那来信的住址寄了。去只說自己没有工夫去。買請他自己去選購就是了。這封信寄去之。後許星彩還笑他是個痴。子那知一會兒的工。夫又接了伍閨英的一封信信裡頭著實把他罵了幾。句並叫他立時回。復許星彩看。了也只付之一。笑那裡知道這位伍閨英竟親自闖進制台衙門。来和他理。論弄得許星彩没奈。何怕他當眞要去見起制台来不是頑的只得也送了他二百銀子把他敷衍走了回轉身来走到袁直齋房間裡頭和袁直齋談論起来心上甚是懊悔只說我只道他們這班自由女是文明得狠的那裡知道竟比娼妓還要利害些兒 
國外新聞 
[日政府開放旅順口岸]  
　　據某日報載稱日政府决議將旅順口改爲大連之輔助地因大連一切措備尚未完美加以每逢冬令口内凍結其由中國各地運入滿洲之貨咸取道牛莊致大連旅順之鐵路冬季之内除供軍用外别無他利並聞日政府决不將旅順之軍港裁廢擬將該口照樸資茅之例作爲半商半軍之口岸 
[英報評論茶市]  
　　十五日倫敦電云每日電報評論一千九百零九年茶業市况謂入口之茶葉貨質日劣合用之佳貨斤額概減殊可爲憾惟目下己有變動之兆可以鼓勵佳品之日增各國需用佳貨有增無己尤以俄國爲甚故種茶者不必全倚内國之貿易然英人之嗜茶近亦有進步云徵此實本年最大之特色綜計本年至十一月三十號止内國所用之茶葉共七百萬磅其數己在一千九百零八年同時之上此蓋由實行養老金及民間减用酒精烟草之故轉運出口者共有九百四十三萬一千磅亦較上年爲巨明年内國之貿易己有佳望云 
[葡國風災]  
　　十五日倫敦電云葡萄牙哇帕托地方近起颶風吹沉汽船五艘帆船兩艘此外尚有汽船七艘帆船三艘擱淺甚危失事之船大都係英德人之產業杜洛河水漲四十尺之高葡萄牙及西班牙所屬兩處之地受害頗巨 
[德國銀行家逝世]  
　　十五日倫敦電云德國大銀行家巴沙台君業己逝世 
[土國前皇之愚謀]  
　　土爾其前皇在位之時曾以洋三百萬元存於德意志帝國銀行近據某德報載稱現在位之土皇擬設法將該欵提回而德意志帝國銀行因土國前皇存欵之時約定非有特别之印據不得於帳上支付目下前皇如自行簽押附以該印據提取該欵則願照數繳付惟該皇自謂印據業己失去故德國銀行遵守前約仍將該欵扣留（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
