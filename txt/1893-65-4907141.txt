# 1893 - 65 - 4907141

 

Page 1

 
 
[新印十三經難字音注○感應篇直講○岑宫保介福圖出售] [  點石齋啓]  
　　十三經中頗多疑難之字子弟讀書苟不詳爲考證音義輙易差訛鑑湖金鹿泉先生憾焉爰將各難字及圈讀者均行摘錄謹遵字典按字　成　核精詳字義明晰釘成兩本定價碼洋二角卽日出售○感應篇直講用潔白連泗紙印成足以啓發愚蒙闡明至理裝釘一本定實洋八分有欲　人爲善者躉購施送價更從廉○岑宫保介福圖係將公一身出處豐功偉烈繪圖四十幀每幀繫以小傳合裝一大冊每頁内均襯以連史繼每部實價洋八角售處向北申昌及本分局並各省分局購取可也此佈 
[張香濤制軍恭祝李傅相七十壽序石印告成] [  點石齋啓]  
　　李傅相功名事業彪炳寰區去年正月初五日爲七旬嶽降之辰南皮張香濤制軍撰文祝嘏閎深富麗包括靡遺洋洋數千言爲世間有數文字本齋今將原文照日成書字晝工楷印以潔白聨史紙外用粉紅箋封面裝潢精雅每本價洋一角二分卽目由本分局申昌及各書坊發售此佈 
[論將機就計深得捕盜之法八]  
　　人名有計亦時各有機人之用計不同而其機心亦不一以彼之計就我之機而我墮其術中以我之機就彼之計而彼亦墮我術中此固爲行兵者言之其實不獨行兵宜然也處事之道何獨不然所謂隨機而應變者正善運其機者也近來盜風日熾而粤東爲尤甚搶刼之案層見疉出日報中書不勝書諺云有千日作賊無千日防賊蓋防之有不勝其防稍一疎懈彼卽乘機而動賊之變詐百出不可以逆料此在鄉愚未有不中其計者全賴有捕盜之責者時以除暴安良爲心刻刻心臨機應變爲事防賊亦如防大敵而後賊計雖狡賊瞻雖大賊人雖衆不難一鼓而擒之以爲地方除害此無他在乎將機就計而已矣賊有賊計防賊者安可以不設一計彼任盜賊之縱横出没爲害行旅而絶不爲施一謀畫一策者皆尸位而素餐者也日前報載粤垣耳令一則謂盜匪圖刦渡船往往用計先以盜夥數人僞爲搭客附登該船預約渡船至某處卽起爲内應挾制舵帥奪其舵而駕駛之於是内外夾攻如取如携刼無不得去歳三水縣屬有恪平三江白石各渡船被刦皆中此計鄭軍門以捕盜爲其專責常以安良除暴爲己任以衞行旅爲至計懸重賞購眼線復每日密派安勇五名不穿號衣扮作搭客雜於稠人之中暗爲保護倘遇被刦突起擒之嘉平二十有八日属平三江白石三渡船聨檣而下由省會歸鄉是日搭客較尋常惟倍蓋以歳除伊邇回鄉度歳者衆也盜知回鄉度歳必有腰纒以爲卒歳之資乃分撥羽黨每船以六七人僞充附舟分先後下船佯爲不相識者方欲圖刼起爲内應船主察其狀貌生疎形迹可疑早已識破密報泮塘安勇廠添派勇下十數名赶赴澳口一俟該盜到口卽行助捕而盜猶未之知也及渡船行抵澳口船中數勇猝起捕盜澳口十數勇下船協助六盜全獲無一漏綱者復至三江渡船搜捕四盜知機鳬水逃去僅獲其二由安勇解交營主送縣兠辦厥後三江渡船行至半途船主復物色各搭客中有兩人面目生疎確非　　之人欲事搜檢彼二人者竟出惡言云欲搜檢當以火槍角勝負船主知其爲盜之漏網者乃招同三船工人夥伴將該二人擒獲搜其身畔各懷火槍遂一併解交安勇轉解然則盜之圖刦固具機心而其機亦易測也兵之捕盜必籌至計而其計不難籌也以我之機就彼之計一舉手而盜已就獲矣兵法云知己知彼百戰百勝盜雖横未嘗不畏官兵非必其力不敵也非必其衆不及也非必其器具軍械之不利也蓋勢使然也盜亦自知刦人奪貨之有犯王章不過冐險爲之以期官兵之不見不聞耳官兵而無人督率則飽食以嬉虛文操演之外非飲酒卽賭博或徜徉於花街柳巷之中行旅之安與不安盜風之熾與不熾一若與己不關痛癢也者而於是乎盜之赡乃愈大盜之力乃愈厚盜之計乃愈工盜之害乃愈甚然則盜之刼人不啻縱盜者之使之刦也盜之奪貨不啻玩盜者之助之奪也倘有人焉知官兵本有捕　之責朝廷養兵所以衞民由是顧名思義略盡寸心勤加督率時爲指授信其賞　嚴其號令則盜之見官兵究不異乎鼠之遇猫魚之遇獺蓋未交手而氣已餒焉故暗中密爲埋伏妥爲布置猝然起應則盜不能測其人數之多寡先已心慌意亂卽使官兵之數少於盜賊亦且有可以一當十以十當百者况其早知其情添派調度其衆寡之數適相符焉者乎夫水際捕盜頗不易易然苟得其所以捕治之法則可以一網打盡毫無遺漏不比陸地之可以分投奔竄歧路之中又有歧焉特恐平日不以捕盜爲事不過因上憲迫促勒限破案故偶一爲之過此則又坦然若無事報盜案者　　牘如山而司捕務者仍弛衣而臥此則雖有機可乘往往坐令失機雖有計可就往往反致中計吾於粤東之捕盜者詭其能吾又不得不爲天下之職司捕盜者策其志矣 
[本館接奉電音]  
　　昨由京友電傳上諭一道敬謹譯登○正月二十二日奉上諭直隷大順廣道員　著吳廷揚補授欽此 
[星使啓行]  
　　昨接天津來電云前出使日本大臣李伯伯行星使於二十一日早九點鐘乘豐順輪船南回　 
[上林春色]  
　　奏事處口傳十二月二十七日奉旨兵部尚書烏拉喜崇阿現在續假所有派出次年正月初二日在坤寧宫吃肉著卽撤下欽此○文淵閣校理一官例由翰詹人員不分旗漢一體派充遇有缺出例於年終彙奏請派光緒十八年出有文淵閣校理七缺檢閱三缺經翰林院開列翰詹人員曁内閣中書等銜名於十二月二十五日具奏請簡奉硃筆圈出翰林院侍講宗室景厚詹事府右中允格呼鑑額翰林院編修汪樹烈鮑臨陸繼煇陸寶忠檢討李昭煒均著充補文淵閣校理内閣中書吳均金王繩查恩綏均著充補文淵閣檢閱欽此○户部將光緒十七年分放過蒙古親郡王貝勒貝子公台吉塔布囊等應領春秋和季俸銀俸縀俸米米豆數目分繕黄册於光緒十八年十二月十七日具題進呈御覽十九日奉旨知道了册留覽欽此○稽察内恩豐等三倉大臣現屆更換之期經内務府咨取文武等衙門堂官銜名繕單請派光緒十八年十二月二十七日具奏硃筆圈出禮部尚書崑岡吏部左侍郎敬信禮部左侍郎長麟欽此○值年旗准兵部爲知照事武選司案呈本部奏派更換值年大臣一摺於十二月二十五日具奏奉旨圈出廂黄旗漢軍都統郡王銜多羅貝勒載瀅正黄旗蒙古副都統公恩燾正白旗滿洲副都統崇禮正紅旗滿洲副都統祥普廂白旗滿洲都統固倫額駙符珍廂紅旗滿洲副都統宗室奕功正藍旗滿洲副都統希朗阿廂藍旗蒙古副都統景善欽此欽遵到部相應知照貴旗轉行查照○巡視東城陜西道監察御史臣恩溥掌福建道監 
 
 

Page 2

 
 
察御史臣謝雋杭跡奏爲東城副指揮一缺任　　繁懇照西北兩城調繁之例飭部速議留補章程以資整頓恭摺抑祈 
　　聖鑒事竊臣城副指揮分駐外防所轄朝陽東直東使三門關廂内外地面之闊詞訟之多無異西北兩城又係倉儲重地每值漕糧入境客民日見加增良莠不齊較西北城尤稱難治臣等先後到任體察東城積弊以外坊差役疲骩爲最雖經從嚴懲辦無如根蒂有年勢難一律芟除總由副指揮一缺向歸部選多係初任之員人地生疎一切駕馭稽察未能悉中竅要若再遷就恐日久補救愈難惟有仰懇 
　　天恩俯念地方緊要嗣後如遇東城副指揮缺出准照西北兩城調繁之例先儘五城差委之熟悉地方情形人員留補可否 
　　飭下吏部迅速議覆以資整頓之處臣等爲愼重地方起見是否有當謹恭摺具奏伏乞 
　　皇上聖鑒謹 
　　奏光緒十八年十十月二十五日奉 
　　上諭吏部議奏欽此○總管内務府大臣爲知會事所有光緒十八年年終應得麅鹿賞之王貝勒貝子公文武滿漢大臣業由本府奏明照例分 
　　賞奏 
　　硃筆欽派分賞麅鹿大臣崇立定於十二月二十八日分賞放給爲此知會各處派員於是日赴總管内務府堂上承領可也○值年旗唯兵部○轉行事准光祿寺咨稱除夕 
　　賞外藩蒙古王公台吉等筵宴桌張等因查得擡送桌張應用管官兵章京四十員領催八十名兵四百八十名行文兵部轉行派撥務於十二月三十日黎明赴寺擡送桌張等因前來相應轉行值年旗轉傳八旗滿蒙漢遵照辦理○侍衞處爲知會事十二月二十八日奉 
　　旨朕於明日辦事後由乾清宫檐前乘禮轎出乾清門由景運門進協和門出午門端門至 
　　太廟行袷祭禮畢乘禮轎仍由端門午門恊和門由景運門進乾清門至乾清宫檐前下禮轎還宫更衣用膳召見大臣寅正預備欽此○侍衞處爲知照事二十八日奉 
　　旨朕於明日辦事用膳召見大臣後由乾清宫前檐下乘轎出乾清門走保和殿後槅扇升寶座筵宴畢仍由保和毆後槅扇進乾清門至乾清宫檐前下轎還宫卯正預備欽此 
[維揚火警]  
　　本月十七夜揚城運司街蔡恭和成衣店失愼炎炎直上霄漢光騰鄰人咸從夢中驚醒帮同撲救本街各水龍亦聞警馳至汲取源頭活水噴薄而出得以應手撲滅僅燬該店住屋一間所有衣物倉卒中未及搬出亦可憫矣至起火之由殊堪詫異緣該店主因事他出據店主婦云是夜黄粱夢醒瞥見榻前墜一紅球一轉瞬間烟焰迷漫滿房皆火聞者半信半疑以爲夢猶未醒故作此囈語也 
[潯江錦浪]  
　　上元令節城廂内外有龍燈數十起在各處遊行後至鎭道衙署均賞以鞭爆油燭菓品一時歡聲雷動風馳而去德化縣羅明府捕廳沈少尉保甲委員林少尹王少尹凌二尹恐迎賽龍燈遊人麕集難保不肇事端遂督帶丁役分叚梭巡鎭軍亦委武弁手持令箭分投彈壓閭閻得以安靜○總辦湖口厘局崔蘭嶼太守湘於十五日巡卡至九江遂進城拜賀鎭道憲新禧并拜同寅各官輿馬往還一時稱盛太守旋於十七日回局 
[紙船沈没]  
　　新正十二日有撫船一艘滿載各色紙張乘風破浪泝江而上行至九江下游十五里之横江磯地方悮觸暗礁以致船底穿漏登時沈没幸在白晝急喚小划船赴救諸人得慶更生貨物均已浸濕雇人打撈在岸上晾晒惟恐水漬斕斑不復光明似錦耳其船亦經救起雇工修理然所費已不貲矣 
[江水已漲]  
　　去冬江水大落輪船來往每於磯上擱淺迄今節逾驚蟄雨澤甚多江水已漲至一丈六尺有奇從此舟楫如林可以放乎中流不虞阻碍矣 
[盜案破獲]  
　　淞隱鎭係金山縣轄地該鎭後村有陳姓者家資日進廣厦連雲去臘杪爲子授室燈紅酒綠賀客盈門遠近聞風欣羡盗黨因此垂涎本月十七夜陳赴鄰村某姓家宴飲佳兒佳婦相隨而往式飲庶幾爲　未艾家中惟留老平把持門户某夕鼉吏二轉突在綠林豪客三十餘人擊破大門明火執仗而入各盜面塗粉墨猙惡異常穿房入室到處搜尋一似素所熟稔者共被刦去洋銀一千元木棉九十二包其餘金銀珠飾男女衣服所值甚鉅當入陳母寢室時陳母極力支撑被匪黨拔出霜鋒砍破耳畔傷及肩膊鮮血淋漓昏暈倒地翌晨開單報案縣主輕車减從前往勘騐立派幹捕跴緝卽日在泛水口地方拘獲販賣木棉之盜匪四名解案訊究供稱素在槍船當巡勇此後按名密捕當不難一網打盡矣○又距泗涇迤西四五里之楊家汊地方客歳刼掠信船一案經婁縣夏邑尊勘騐後節經派捕緝拿懸貼賞格兹於本月十八日由幹役在青浦元和兩縣交界之章練塘鎭拘獲盜匪二名解交婁縣訊辦夏邑尊研詰再三供認不諱聞有鷹銀五百圓藏匿本郡西關外秀野橋北首黄草地荒壟中曾否起獲傳者異詞姑俟探明續述 
[五茸春草]  
　　前報紀逸馬傷人一則兹悉松郡西郊某紙店學徒於十二日被逸馬衝踏後腕骨已碎如虀粉而頭顱又被踢傷雖經魯仲連其人令董出洋十餘翼以爲醫樂之資無如傷勢過重藥餌無功延至十八夜竟投枉死城中次日屍屬投案禀報夏邑尊帶同刑仵人等出郊相騐回署後卽飭差役將董及某甲提案研究董供稱所乘之馬不服控馭致被掀倒在地馬絶塵而馳釀此禍端實出無心邑尊謂馬逸傷人雖非有意但爾係世家子弟理當安分守法何得策馬揚鞭自干罪戾令掌頰百下再行核奪甲略詰數語一併還押○日陽鎭在松郡南鄉相距約六十里爲華亭縣所轄該鎭附近村落某甲者娶妻某氏細數年華剛到楝花風信旣有西施之美又同夏姬之淫與某乙有私數閱星霜異常歡愛甲不甘戴此一頂緑頭巾常與牀頭人反目氏銜之本月十八夜乘甲深入醉鄉頓起不良扼住咽喉竟致中於死地翌晨被親族等覷破情形羣擬報縣請騐至其詳細情形俟訊供後再錄 
[甬談]  
　　寧波訪事人云楊稚虹大令於某日赴杭州省垣拜賀各大憲新禧循舊章也○寧波崇實書院肄業諸生後歳例須甄别一次兹吳觀察脾示定於正月十九日扃試仰諸生先期赴禮房報名塡册屆期衣冠齊集聽候點名給卷命題○牛痘肇自蒙古泰西人師其成法加以研窮精益求精遂稱絶技通商以後各處盛行家有孩提者無不爭先求種寧波城廂内外牛痘局多至七八處如府署土地祠稅關關帝祠郡廟懷棠祠邑廟道前永豐街均已先後施種惟日來春寒料峭赴局掛號者尚寥寥云 
[珠海冶春詞]  
　　廣州訪事人云獻歳以來肇羅道吳觀察惠潮道曾觀察肇慶府張太守惠州府盧太守潮州府楊太守先後趨詣省垣恭賀各大憲新喜水師提督鄭心泉陸路提督唐沅甫兩軍門亦復分道揚鑣同時戾止此外各廠員各鎭將紛紛而至冠蓋雲屯洵乎一時盛會也○元旦天色陰寒雨絲飛灑拜年者皆以道路泥濘沾涴衣冠狐裘黄黄幾至斑斑點點碧翁翁眞惡作劇哉初七日氣漸和暖晨起卽大放晴光好事之徒羣起賽鬥龍燈蠟炬輝騰鰲山景麗笙簫咽雨檀板敲風西南兩門益形熱閙青衫名士紅粉佳人或拾翠以兠鞋或折花而臨水直至銅龍漏轉猶聞笑語喧闐姜曰石詩云花前月下無歸處不到天明亦不歸此景此情誠堪彷彿○南門同樂戲園妙舞清歌並世無兩祗以知音人少座上寥寥折閱良多遂於客秋停歇刻又招集梨園子弟改名和樂自元旦起逐日登塲展花下之氍舞翻渾脫拈屏間之豆曲記玲瓏大千春色在眉頭眞不使月殿霓裳爲李三郎魂消心醉矣○榖埠爲珠江勝處畫船花舫環列如雲綉地錦天風光無價騷人韵士當月滿花滿酒滿之際邀良友載名花容與中流傳杯弄琖笙歌達旦燈火連天彼朱雀橋頭虎邱山畔恐亦無此滿美風流也初七爲人日良辰晚間各舫燃　烟花光怪陸離目不暇給傾城士女駕桂楫擊蘭橈結隊往觀蜂屯蟻聚驀有緑林豪客溷猷其中覷某校書金翠盈頭所值何止于白遂於夜靜人稀之候一聲胡哨拔刀躍入艙中刦棟一空　水而去校書驚懼欲絶面若紙灰客有慰之者曰春宵一刻值千金我兩人且翠被薰香同選水 
 
 

Page 3

 
 
雲之夢莫使灘邊鷗鷺笑人孤負良宵也校書乃破涕爲笑呼婢掩篷窗○花埭在省城之西鄉人皆以蒔花爲業者藍秋到接畛速畔富凉逗沙幮香聞茉莉銀燈影裏微吐芳心尤足令人蕩魄消魂骨柔欲化其地有亭臺池沼點染生姿每到花時游人如織一日有數人乘舟而往結伴尋芳將抵河漘忽與他船相撞船破而溺諸人悉游泳中流幸得旁人救之免罹水厄惟一女子花顔玉貌竟赴夜臺吁慘哉○某日有一女子手提籃榼往城隍廟叅神時則宿雨初晴泥鬆路滑飛鳧貼地細步伶仃偶一傾欹仆於道畔適爲匪徒所見乘機掠取頭上釵環女子駭極狂呼繼之以泣有代爲追捕者匪徒已得意遠颺矣爲之誦繆蓮仙詩曰阿誰行露手雙携窄窄弓鞵滑滑泥願得將身化筇杖替伊扶過板橋西未免有情誰能遺此 
[金陵官報]  
　　正月十六日候補道丁兆基蘇州來辦安徽皖北土藥局候補道陳善淮安城守叅將謝得龍統領安徽澄清水師輪船砲船柳金源荷花池厘捐同知周澄清邵伯厘捐同知徐瑞昌仙鎭厘捐同知聶徽琨灣頭厘捐知縣許廷楨口岸厘捐知縣顔濟時高郵厘捐知縣馮譽騏靖江厘捐知縣俞熙均到見署蘇松鎭朱淮森狼山中營遊擊鄧業良又右營遊擊王定元通州營遊擊吳啓繩正任溧水縣譚日襄禀知奉府委赴溧水公幹泰州分司沈桂均見辭揚州府陳卿雲知府歡陽述知縣王治觀鍾爾濓孫友蕚錫金厘捐知縣劉葆源均見廣東試用從九張暉麒到補昨日候補府檢校齊嶢年見奉示騐看知縣趙從鼎禀知知縣曹鑾初九日病故十七日藩臺瑞洋務局候補道蔡辦海門釐捐知縣土禮運判施　桃源縣姚德鈞講補南匯縣汪以誠叩謝奉飭知准補並辭赴蘇州東臺釐捐知縣朱文炳辭鹽經歴許崇興均見海州叅將楊文彪鹽城營遊擊劉本桂正任鹽城營遊擊陳金福東臺塲大使劉承宗禀辭守備吳得勝松江來三江營巡緝鹽大使景祺由揚來均到補昨日周圩港厘捐知縣陳壎請補川沙同知署無錫縣陳家熊二位禀辭十八日水師學堂前淮揚道桂副將徐長順正任甘泉縣劉沛霖三江營巡緝鹽大使景祺均見直隷州謝陶胡雩衢傳見候補道丁兆基回蘇州淮揚中軍遊擊郎桂林統領安徽澄清氷師輪船砲船柳金源沭陽縣王之全帶新兵前營吳繼培均見辭泰興縣郝炳綸泰興厘捐同知徐炳倬鹽城縣陳玉斌蕪湖分銷候補監掣同知沈元龍福山左營右哨千總何友元來省請咨引見守備吳得勝均到見候補道丁銷大通督銷差提右營遊擊吳炳辰又後營遊擊李東武池州都司鄒玉祥六合厘捐萬中培知縣孫友蕚辭赴蘇州辦錫金厘捐知縣劉葆源均禀辭知縣葛祥熊禀知普育分堂委員典史張壽榮於初十日病故補昨日桃源縣姚德鈞鎭江木釐分局知縣龍璋辭藩轅牌示碭山縣前經卽用縣陳守晸請補現已奉部復准自應飭赴新任正任江都縣林之蘅前經調署邳州尚未赴任應卽飭回江都縣本任所遺邳州員缺查有候補知州陳道濟署理署高湻縣盛毓英調省另有差委遺缺查有前署安東縣李前泮堪以政委署理所遺安東縣員缺以候補知縣馮譽騏署理宿遷縣黄金鉞另補遺缺以卽用知縣葛祥熊請補銅山縣劉德銘另補遺缺查有現署上元縣正任高湻縣陶在鉊調補 
[整頓圜法]  
　　小錢店揀選重錢售賣鎔鑄名爲揀黄豆每錢一文重過一錢二三分者便可中選每八百文可易制錢一千文專由銅爐作中收買下爐鎔鑄便成小錢若輩但圖漁利不顧圜法良堪痛恨近聞鎭江薛家巷後面有馬司務及竇姚氏所開銅作專鎔重錢爲小錢爲王大令訪聞立卽飭差提案懲辦並將房屋發封又由保甲局委員出示禁止如有鎔化重錢或攙和小錢以及鳩工私鑄者一經訪出立卽提案照例嚴辦當飭坊保將所出告示在大街一帶挨户黏貼營私犯法者當可知所儆矣 
[縣試有期]  
　　欽加同知銜補用直隷州特授松江府上海縣正堂黄爲科考事奉本府正堂恩札奉督學部院溥批本府詳該縣等會禀松屬縣試展緩日期由奉批如詳展緩屆期務卽開考具報仰卽轉飭遵照繳等因到府轉飭遵照於三月初一日開考等因到縣奉此除移學知照外合行出示曉諭爲此示仰合邑與考文童及廪保人等知悉遵照示期齊集敬業書院考棚聽候本縣扃門考試均毋違延自悮切切特諭光緒十九年正月廿一日 
[戎旌已發]  
　　江南提督譚青崖軍門由松來滬爲前報所已紀兹悉軍門於前日午後乘輿登岸赴文武各衙門答拜卽於晚間換坐招商局江裕輪赴金陵恭賀劉制軍新禎本邑城守營以及各弁兵均至江于恭送如儀 
[祭神續志]  
　　致祭海神已紀前報昨日上午松海防劉司馬會同上海縣黄大令及本邑各紳董等齊集滬南商船會館伺候俄而江蘇糧道景月汀觀察海運總辦譚太守泰來先後莅止觀察率同各員排班行三跪九叩首禮致祭海神畢觀察復與各員茗談片刻始分道而回觀察仍回舟次所有龍神風神等廟由劉司馬黄大令等拈香致祭諒此後各商船裝米卽可揚帆北上矣 
[吊客盈門]  
　　上海城廂内外保甲總巡陳寶渠太守於本月二十日午後四點鐘仙逝經其公子等擇於廿二日午後大殮已紀前報昨日關道憲聶觀察提右營傅叅戎松海防劉司馬上海縣黄大令英法讞員蔡太守曷同轉及印委各員均往吊奠素車白馬絡繹於途 
[索欠忿爭]  
　　江北小工某甲與同業某乙均住小東門外城根結茅爲屋支板作扉聊蔽風雨去歳底甲因虧負纍纍難以彌補向乙借得青蚨二千餘翼言明交件元宵節前後歸還乙以限期已滿屢向催索甲不但不還反以白眼相向乙因此含恨於心復於前晚往索兩相口角遽奮老拳乙適失手將甲頭額擊破兩人互扭至鹹瓜街某茶肆一評曲直旋經旁人解勸令甲如數還錢其事始寢 
[竊鎗妙手]  
　　烟館路中九流三教無所不有妙手空空兒亦多混跡於其中有某甲者喜入烟霞窟裏一肄其技前日至小東門外寄園烟館令堂倌開燈堂倌見其舉止從容儼然座上客不疑其爲竊也取茶壼爲之瀹佳茗煮清泉甲見堂倌不在卽取烟槍一枝藏入袖中由後門逃去迨堂倌取茶回見孤燈無恙短笛横飛始知客固伸三隻手者飛步狂追已經不知去向矣甲一試之餘不憚屢試復至恊順祥燃館亦以吸烟爲名乘間竊取烟槍值洋十餘元現經各失主執捕緝查未知能原璧歸趙否 
[同浴被騙]  
　　滬上五方雜處良莠不齊拐騙之風較他處爲尤甚有某甲者不知何許人終日徜徉市肆不事生業家中所有諸物大半由拐騙而來有某乙者與甲有一面緣前日遇諸道途殷勤絮語邀往英租界某浴堂洗澡以泳以游不止蜻蜓點水直同鷗鷺衝波中謂乙曰我先出汝可稍緩須臾迨出外卽將乙之皮袍穿著從容惠鈔而去待乙浴畢檢視所有羔裘燦爛已歸無何有之鄉惟甲之破布衣尚如蟬蛻詢問堂倌方知被騙立卽報知捕房請爲跴緝前日傍晚時英捕房探夥某丙在小東門外法界將甲查獲中尚倔强不依沿途爭扭適巡街捕至此將兩人帶入捕房捕頭以丙不應越界拘人著一併管押昨晨經英包探陳阿九往訴情形始准將乙及甲帶至英界捕房歸案辦理 
[盜犯發回]  
　　盜犯蔣老五伍桂林郭金奎等行刦虞姬墩信船由捕拘獲迭經各前縣訊實解府翻供發回本縣前報已屢紀之矣嗣由黄愛棠大令訊實後解府轉解臬轅經陳廉訪訊供無誤遂將蔣等發回大令飭收内監再行核辦 
[解犯過滬]  
　　太倉州程直刺飭差押解毆斃人命之楊幅榮卽阿金來滬赴道過堂前晚解差行抵滬江星夜入城赴蘇松太道署投文聶觀察飭發上海縣寄禁内監聽候示期過堂 
[發封店鋪]  
　　洋人亨特生封法公堂聲稱法界公館馬路萬泰炒貨店積欠租洋廿八元一再游約今日忽然逃走請將店發封葛同轉 
 
 

Page 4

 
 
立飭包探郁庭湘前往查點惟存花生殻十八包餘無他貨當卽據情禀覆同轉著卽發封准其定期拍賣 
[重懲惡丐]  
　　乞丐横行其詳已列前報昨日下午二點鐘葛同轉蒞八仙橋捕房包探玉榮培禀奉諭飭提乞丐王阿榮前晚小的等往新北門外城根查問乞丐中並無王阿榮其人特來禀覆同轉著將在押之李春來王阿四逮案王供稱阿榮係江湖上老丐行蹤不定同轉謂爾等通同一氣不必抵賴是日毆打孔華小拉脫髮辫者究是何人王供十七早小的往食施粥聞王阿榮等闖禍小的隨往觀看致遭拘案孔華小投案禀稱當時車夫在車上加油有一乞丐竊取坐墊被車夫追獲毆打數下卽令釋放不料伊糾合乞丐數十人前來報復李春來首先動手將小的髮辫拉落衆乞丐紛紛逃散小的將王扭住不肯釋手工母亦將李追獲交捕送案同轉訊問之下王李兩人互相推諉喝將李笞責八十下復問據供小的每日在彼處經過實被悮拘謂爾先供王阿榮在城根棲宿何以不能拘到供稱江湖乞丐於二八月出外收限陋規此時恐已出外矣同轉謂一味胡言喝令再責一百二十板王阿四供小的向以拉車度日現因惠病不能拉車同食施粥謂當陽被護尚有何言判責一百板一併枷號著指交王阿榮到案再核諭孔華小如遇見王阿榮准爾送案嚴辦 
[英界公堂瑣案]  
　　華捕禀陳寶貴飲酒過醉在途中持刀亂舞拘案請訊陳供醉後糊塗以後自當改過蔡太守判管押七日期滿交保○華捕禀陳公館雇張阿坤之馬車在外守候良久不出張入内呼喚家丁胡俟甫上前喝阻令其不得喧譁張與之爭閙駕車之馬受驚而逸撞壞東洋車及豆腐乾擔共須賠洋二元是以拘送案下張稱馬車巳壞湖供小的囑馬夫不得高聲致被毆擊蔡太守判胡罰洋二元爲修車賠擔之用○曹安鄉訴稱去年十二月中旬兒子被鄰婦許丁氏騙至伊家將所帶金鎖金練解下曾報捕房查究現始尋見許丁氏送案請追包探黄四福禀查問許丁氏不認取物許丁氏供當日小婦人不在家中平空被誣求恩明察蔡太守以曹所控無憑飭將該氏交保著包探細查有無贓據禀覆候核○談富榮訴稱係寶山縣人畜羊三頭查被徐來印所竊躡蹤來滬將徐扭獲交捕送案徐供亦係寶山人並不犯竊蔡太守飭將二人移送寶山縣訊究○粤婦王郭氏訴稱兒子在門前嬉戲被王以生捋取銀鐲適爲小婦人所見當卽扭交巡捕王供詞支吾祭太守判管押二十一日○一百十號華捕禀見王阿毛向王阮氏頭上攫取銀挖耳追獲送案該氏訴稱昨晚八下鐘出外買水突有人從後面攫取銀挖耳當卽扭交巡街捕今請領贓王供係揚州人在路拾取銀簪不敢攫竊蔡太守判管押十四日贓給該氏領去○包探禀王四恒姚金生前因犯案遞藉今又來滬立卽拘拿姚尚敢逞蠻送案請究王姚同供前雖犯事現已安分蔡太守謂旣已遞籍豈容復來判各笞一百板押候遞籍○包探泰少卿禀祥泰洋行侍者陳增福行竊同行管事唐達生之狐皮毛一條在租界外質洋十三元由小的墊洋贖到原贓送案唐投案請領失贓陳供取狐皮毯付諸質庫家有老母賴小的養瞻餘洋已置辦衣服矣包探又禀陳增福所置衣服可抵質本蔡太守判陳管押二月贓給唐領陳之衣服准其抵當償質本 
[法捕房瑣事]  
　　侍者有益生探馬夫王永德竊衣一案已列昨日報章昨復偕馬夫王阿牛到案同轉問據王永德供稱爾欠洋銀一元半將衣服交伊典質是否王阿牛稱小的三人是晚在房中接龍王永德來看横臥在牀忽然失失因此疑其竊衣旋往押店中查到原　問明赴押之人確似王永德及回來在廚房内查見王永德睡在肯凳上當卽喚醒毆打數下以致懷恨誣攀同轉命帶王永德質訊堅稱王阿牛欠洋同轉喝將王永德掌責四十下問押本如何料理供稱不願償還王阿牛稱如查知小的欠伊錢聽憑重辦包探王榮培禀查得王永德之同事常失物仵洋東亦失去皮鞋等物皆疑伊所竊同轉謂行中有此歹人諸多不便著再責一百廿板著交押本王永德稱小的生意已歇何來錢文待我兄由寗波回滬始可商量阿牛稱王永德之兄現在某炒貨店爲夥並未回寗同轉著將王永德押交押本○捕房將疑竊銅杓之　阿福帶案包探孫錦榮禀查得陳阿福前日曾至某藥酒店内索取膏築一個某醫生云並未見有銅杓陳稱小的向以糖擔爲生因病不能安業故將家中物件陸續售錢同轉謂本應究辦姑念事屬細微從寛釋出銅杓存案待妥人來案准爾具領○航船主費玉祺費銀生兩人盜賣客絲昨復帶案質訊同轉謂爾等駕駛航船總以信實爲主何以將客貨盜賣玉祺供近來生意清淡不敷開銷以致將絲付質同轉喝將玉祺掌責四十下復問供稱欲將航船碼頭出售贖還原絲求限一月方可料理同轉著押候交保○胡楚善入花園内行竊衣服一案昨據顧義興花園主顧連貴聲稱在臥房中拘獲人贓包探王榮培禀查得胡常以租屋爲名乘間行竊同轉著將胡掌責八十一釋放衣服給顧領去○積竊李四黄偕吳家興在長江輪船行竊被法捕房包探查獲訊押在案昨據王郁孫三包探禀查得吳家興卽係劉四現將李四黄之同黨徐某查獲據云尚有劉慓張三子等未經拿獲故將徐解案請究同轉當將吳家興帶案照原斷笞責後令與徐質訊兩下均不肯承認著押候補拿羽黨 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[八閩官報]  
　　漳潮巡檢張炳文禀辭赴任典史季宗杰交卸署興泰里巡檢事前龍岩州盧慶雲奉興泉永道委赴泉州會府勸辦砲臺捐府經歴程嵩齡交卸營前稅釐分卡典史劉雲鶚奉府委代理長樂縣典史事藩轅牌示署漳平縣俞佳鍾丁憂遺缺輪委正途班孝廉方正卽用知縣李瑄署理甌寗縣典史楊宗逵三次俸滿交卸來省聽候騐看 
[粤東官報]  
　　潮州鹽運同缺委候補知府周福昌署理督標前營添設額外缺以督標後營步兵儘先外委梁汝光拔補撫標左營守備缺委撫標右營右哨千總崔成貴兼署 
[上海六馬路仁濟善堂籌賑公所施少欽經收山西徒陽賑捐新正月初一至初十日止清單]  
　　不留名大善士求保平安助規元一百兩長沙寶成銀樓交來武陵洪少岩紋銀申規元二十八兩五錢八分二厘次銀一兩八錢七分道署來薛東福求病速愈姚隱名求母病愈二户各洋一百元王心如翁交來懶仙爲妻病愈還願洋五十元無名氏洋三十元德星堂求夫婦却病消災亘心室主人求水陸平安鄧存善代求姚曉江增福壽三户各洋二十元余煥章求四季平安寄鷗軒求一年順遂福建游學楷爲妻産平安完愿隱名氏求合宅平安愼餘堂求保平安朱永林爲母請符求病速愈鄭何氏求保産平安德清徐清谿由湘省寄來朱義忠吳知房古閩知非子十一户各洋十元蘇省恆孚銀樓交來王欣之爲子病愈完愿太原女氏求合家平安二户各五元美善堂求病速愈四元無名氏求病速愈蘇州無名氏誠心氏三户各洋三元德隆彰號爲輔濟水龍救災謝金移助存善子求保平安吳世讓堂三户各二元心誠子張福旺韻記周笙記四户各一元蘇州恆孚銀樓義賑桶内銅洋一元以上共收洋四百八十三元銅洋一元規元一百二十八兩五錢八分二厘次銀一兩八錢七分再葛韓二君壽儀移賑尚有顧勉夫翁洋四元顧勉夫翁洋四元蔡紫纖翁一元合併聲明 
[上海六馬路仁濟善堂經收開廠施粥米捐上年十二月二十五日至正月十五日止清單]  
　　電報局交來貽範堂盛大善士施衣餘欵移助洋一百元施鴻聲洋三十元謝功立洋二十元王松年洋十五元張寶福雲龍二户各洋十二元夢休居士求合宅人口平安勤業堂求行中生意順遂無名氏求小孩易養易成王劉氏求病速愈常熟李求六嫂平安萬盛祥求保平安祥發元募不留名補過堂沈陳望生許尚榮隱名氏十一户各洋十元申和洋七元清河勉力子求銷災避凶楊貴寶求病速愈四好堂求平安王琴甫李彦生鄭梅溪鄭梅溪七户各五元譚麗生翁來無名氏無名氏求百病除根二户各四元四位合九江益泰號二户各三元高陽氏求佑痰塊速銷許鴻寶節省點心移助祈可身體强健二户各二元王照智一元五角王李氏一無名氏陸角羅培心堂米十石樂三記錢隱名蔡姓三户各米一石以上共收洋三百六十二元一角米十三石 
 
 
 

Page 10

 
 
   
 
