# 1914 - 443 - 4914926

 

Page 1

 
 
遊記 
[羗海雜誌（十）（五）（生入）]  
　　法台僧綱香錯法司衆僧官等着紅色袍黄色袿或黄褙子腰圍紅帶或袿袍褚子一律紅色皆用綱首戴平頂竹笠糊以布塗以漆爲金黄色此爲大禮帽其常帽則純用黄色或黄底黑緣如往日俗用一種小帽之式相傳宗喀巴衣紫衣其受戒時染僧帽諸色不成惟黄色立成遂名爲黄敎故黄敎派帽尚黄諸剌麻不戴平頂笠帽衣帶均與僧官同而用布者多此其平時之俗装也其僧衣多絳色布或紅　　爲之長幅闊袖亦披袒右肩其袈裟紅色本佛制所謂僧伽梨也袒右肩惟禮佛升座説法用之其或不服袈裟則以紅布長丈餘披於左肩兩端交摺於右腋之下露兩肘無論法台僧綱法台香錯衆僧官及衆刺麻皆如此寺僧皆吐蕃族與西藏唐古特同種本係西藏分支查其舊册建寺甚早而不詳年歲舊寺在丹城東二里許又不詳何時移於此原名爲東科爾寺譌音爲洞闊寺也 
　　按西藏通稱世家子家曰東科爾又説西藏稱弟子曰托音俗官初入籍者曰東科爾兩説未知孰是要之此寺與西藏剌麻同派其命名之義有由來矣 
　　蒙番分土曰游牧地僧寺世業曰香火地亦曰香糧地令鄉導将東科寺地址八到開列於册約香錯派寺僧數人偕行期以詰朝出查辭而出距寺前數十武有高原步而登眺寺據逹板山南麓山勢迤邐而東與分水嶺對峙如臥龍昻首土人名黑山以山色黝玄也番名屈贊央銀蒙名哈拉俄博圖山坳萬樹攢列斑鹿香　之屬棲止甚夥西高峯番名木倫通卜峯後一山土色微紅番名阿什漢踰諸峯西至青海路皆捷西南一峯番名灣什多克勒則爲入海之支路山之右林木森然爲南山林地廣二百餘畝松　二種最盛其根之徑有四尺餘者然其柯條横生自根至頂純任其天以致卷曲癕腫而多節反不成一材番僧喜培森林以寺前樹木爲供佛之品禁止採伐尤嚴此林聞是建寺至今未經攀折是以蔥蘢特甚 
　　天暮返帳悉會所屬員司議曰吾儕到此連絡蒙番清查地勢注重在開屯目的在設省青海全部情勢務期纖悉無遺非如游歷者僅僅得其大略已也然黄河以北地方遼闊查地并作一路似覺迂緩而需時且實任查勘事者不過一二人其餘隨同襄助而已而不能無所主張如或彼此各持一説徒亂人意此行務以靜謐爲主騷擾張皇反起蒙番之疑竇不如分作二三路或竟四路每路派辦事員一人酌帶書役數人不能測繪者以測繪生從之不明道里者以鄉導從之各護以馬隊數騎每路用馱馬二匹帶行帳兩頂行具皆全分道出查方二百里之地限以五日至遲亦母過旬日可以一律查清有專責而無推諉庶幾競勝而周詳俟各路會齊圖説而後派總查一員多携司役将各路覆查一次亦限以旬日平衍之地時限更可縮短人功無廢曠之時地域無疏漏之處如是不過年餘河北一路可以玄圭告成矣乃立查地簡明表 
　　一區域八到及相距道里地方之衝僻距名山大川之遠近 
　　一山川條幹源流 
　　一地土山澤原隰土色地質水味及沙漠磽确窪淖鹹鹼地段又已開熟地畝數 
　　一物産有何榖種森林及各種植物畜牧及各種動物皮毛及各種工品以及現晒之鹽現開之鑛 
　　一天氣四時氣候及風沙氷雹之常變 
　　一人民種族户口及風土習俗 
 
 
 

Page 2

 
 
時評 
[眞正之中國人（冷）]  
　　眞正之中國人未有不愛中國者政府當無論矣即黨人其反對者亦在政府非反對中國也故當此中國危急存亡之秋有乘間以謀傾覆政府置國家大局於不顧者非中國人也 
　　黨人孫逸仙之語路透訪員我不知其事之確否也其言之由衷否也其説之能主張於全體黨員否也然而其語則不愧爲各國之所謂黨人也故我謂中國政府之對於日本其保全中國之利益與維持中國之商業則宜感謝之其許協助中國阻止革命黨作亂則雖承其美意而不當有所承認蓋以革命黨亦中國人其愛中國詎不日本人若也 
命令 
　　八月二十七日大總統策令朱家寳給予二等文虎章此令又令岳靈霆牛口（電碼辦字）順均給予五等文虎章此令 
戰事要電 
[其一本館北京專電]  
　　北京電二十六日袁總統令外交部人往詢日使究竟議定書之説如何日使答確無其事各報皆極端憤慨參政約法兩會将責問政府有無干預此事今日新支那報特著論謂以時局推移中日爲維持東亞平和故當然有一種協約蓋日旣努力保全中國中國旣誠心倚賴日本則精神形式上皆須有一種締結但其内容若如世間所傳則未免有滋纷擾云云其論調竟如此 
[其二（英人特約路透電）]  
　　東京電奥大利亞政府命伊利沙伯皇后號卸去武装後復向日本宣戰殊出人意外蓋日人以爲奥國在遠東之利益頗微而日奥邦交素稱篤厚原期不致絶交故也奥國駐日大使及其隨員人等在日均孚衆望（二十七日）　　東京電駐日奥國大使已索得出境護照（二十七日） 
　　東京電關於中國海各事之消息檢查極嚴此間現信日兵尚未在山東省登岸刻正謹愼從事清除水雷聞青島附近一帶安置之水雷爲數頗夥（二十七日） 
　　東京電今晚九時接海軍中将加藤來電謂已於晨間抵膠州之外即致電膠督請互相拜會膠督答稱日本海軍之要求未經電告海軍中将加藤已於八月二十七日上午九時宣布封鎖青島中立國人民限二十四小時内離境違背封鎖令老須照萬國條約處置之（十十七日） 
　　東京電兹接北京確電中政府對於日本發表擬保全中國利益維持商業現状及許協助中國阻止革命黨乘機作亂之言大爲滿意路透電社復得悉日政府力能控制排袁革黨諸人孫逸仙爲個中最著名之一也孫氏現寓東京曾告路透訪員謂彼今安俟此次戰爭之結果且信目下於中國起事無益於眞正之中國云（二十七日） 
　　濰縣電據由膠州抵此之華人聲稱青島昨日曾聞砲聲其他華人則謂英日軍艦曾向炮台發數砲炮台亦開砲答之中國遠處之德國豫備兵今仍有過膠州向青島進發者膠州至青島間目下每日開軍用火車數次濰縣青島之間今寓有平民服装之德人甚多惟德國第一哨兵隊已駐於距青島十二英里之女姑口該處鐵路橋業已炸毁德國之外防綫乃由楊村河爲起點該河穿過衆山之中距青島約八英里該防線不甚鞏固其實在之防綫似沿一狹地頸起自東吳家村迄於新家荘長約三四英里距鎭約三英里此綫之内有毛根山卑士麥克山伊爾的斯山皆架大炮其他山坡則設鐵絲障碍物並埋地雷以固之兩山脉之間有一平原其上之小村林木均經燬除德人豫料開戰後日軍必卽佔據外山脉然後将在該處以砲隊與逼近青島之大山砲台交戰惟欲經過平原以攻内防綫則殊非易事（二十七日） 
　　倫敦電法國内閣業已辭職另行組織國防内閣加入米特蘭特君爲陸軍大臣台爾加塞君爲外交大臣白里盎特君爲司法大臣里巴特君爲財政大臣社會黨葛斯特君尚無職司維維亞里君仍爲首相向充陸軍大臣之曼斯里君則未加入新内閣含有各政黨人員 
（二十七日） 
　　巴黎電據政界宣稱昨日北部區域之事毫無礙於最近所籌用兵方畧又謂南錫與伏斯巨斯山間之法軍仍在進攻（二十七日） 
　　倫敦電據法國公文宣稱英軍曾爲優勢之敵軍所攻勇戰之後不得不向後稍退法軍在右面維持彼等之地位（二十七日） 
　　倫敦電官報局發布下文曰法國戰線長二百五十餘英里故吾軍不得不更變地位吾軍現佔據鞏固之陣線抵禦德軍之進攻英軍兩翼有法軍援助兩軍軍紀頗佳（二十七日） 
　　倫敦電英首相愛斯奎士君宣稱據陸軍大将費蘭巨爵士報告英軍昨與優勢之敵軍勇戰未來大戰之預望殊爲滿意首相又謂費蘭巨爵土極讚法國将士之品性才能（衆歡呼）海軍大　　青島圖 
臣邱吉爾君宣稱英國精鋭之水兵一隊已在比國西部哇斯丹海口登岸佔據附近各地未受抗拒（二十七日） 
　　倫敦電列里洛培克斯等處爲德車所佔之説實屬不確據法國公文宣稱法英兩軍曾在北方稍退（二十七日） 
　　亞姆斯特丹電據德國政界宣稱德國巡洋艦瑪格特堡號於濃霧中在安沙洛島擱淺俄國軍艦近在咫尺該艦所處地位殊無希望德國水雷艇維字第二十六號曾於猛烈砲火之下救出艦中之人若干其司令繼乃炸毁該艦死十七人傷二十一人不知下落者八十五人司令亦在其内（二十七日） 
　　倫敦電英首相愛斯奎士君今日在平民議院宣稱國會急宜於戰爭之際開短時之會議海軍大臣邱吉爾君在平民議院宣稱英艦哈愛拂拉葉擊沉德國武装商船大維廉皇帝號（哈愛拂拉葉號乃載重五千六百噸之巡洋快艦大維廉皇帝號乃載重一萬四千三百噸北德意志公司之商船）該船装四寸口徑之砲十尊阻碍斐洲之航路德國輔助軍艦曾入海内者共僅數艦此爲其一救起之船員悉於該船沉没前登岸英艦死者一人受微傷者五人（二十七日） 
　　倫敦電奥軍已棄洛維巴柴省之山茄克（二十七日） 
　　倫敦電俄軍已佔據東普魯士省鐵爾西特（二十七日） 
　　倫敦電駐德英國大使戈士成爵士致英外相葛雷爵士詳叙英德邦交决裂前事實之報告業已宣布可謂爲近時最可注意之外交文件八月四日英使質問德政府究竟德政府願免破壞比國中立與否德外相茄戈君答稱不能免因德兵已越其邊界矣德國不得已取捷徑直趨法國一决勝負愈速愈妙蓋經砲台線而南須多費時日也德軍不能撤回殊爲抱歉云云英國愛的美敦書遞入後德外相乃表示痛惜其政策全爲破裂之意蓋彼之政策欲交歡英國而因英國以結交法國也於是英使聲明英國因其契約關係不能不如此英使復謁德首相郝爾韋格博士德首相大爲震動乃大發議論滔滔不絶謂英國僅因中立之片紙而竟與同種國宣戰又謂彼結交英國之政策竟如紙屋之傾覆末謂此次劇變英國須負責任英使對於後説力與抗辯謂英國爲保全威榮起見不得不擁護比國之中立此事之結果不足嚇止英國德國首相聞之忿然作色顯爲英國之舉動所難而不暇聞言細思英使乃止與續辯苦痛之談話即終於此八月五日晨間有德人攻擊 
 
 
 

Page 3

 
 
英國　使署德外相指此爲柏林令名上難以洗刷之汚點德皇派其副官向英使一再道歉惟曾言曰足下從此等事端可知德人對於英國讎遇滑鐵路聨盟國之感情如何矣德皇乞英使轉逹英皇喬治德皇雖邀寵受有英國陸軍大将及海軍大将之銜號今均須棄之矣（二十七日） 
[其三（德人德文報專電）]  
　　紐約電德軍包攻佔據洛培克斯列納要塞及伐蘭西安斯鎭英法主軍曾爲德軍由比時利擊敗退守要塞之陣 
　　白巨炮台及希爾生鐵路中心點附近之炮基爲根據繼復爲德軍所迫退駐自坎白萊至納卡托止邊界線後三四十基洛密逹間法國要塞外圈之外法軍現復進攻勞蘭爲德國皇太子統率之大軍擊退亞爾薩斯上部尚有法兵蹤跡聞哥爾瑪以西之伏斯巨斯山仍駐有小隊法兵（二十七日） 
　　青島電日軍現以護甲巡洋艦兩艘炮船兩艘魚雷艇五艘封鎖膠州海濱且轟擊空無居民且未設防之朝連島大公島藉以示威大公島距濱約十二基洛密逹日軍尚未轟擊青島日軍已否登岸不得而知（二十七日） 
　　北京電京中可恃之華人各界視大阪新聞所載之中日協約乃日本藉以試探中國之意見者北京華文各報對於日本宣布日後交還青島與中國之言　　疑慮謂日政府當有切實負責任之宣言云（二十七日） 
[其四（英人字林報專電）]  
　　北京電駐京日使署正式否認日本擬向中德索取讓與權及日本已命奉天德領事離境之説　　　　　　　　（二十七日） 
　　倫敦電此間接巴黎消息謂據官中宣稱北部德軍目下顯仍主攻勢爲聨軍擊退比軍突由安都厄爾比衝出擊退德軍第一陣線　　　　　　　（二十五日） 
　　北京電駐京俄使署接有官電俄軍在德國東普魯士省進發一路勝利八月二十六日俄軍佔據鐵爾西特洛丹堡比倏浦斯堡山斯堡及洛斯拂里斯之火車站加里西亞省之奥軍已慈洛太里巴河之右岸敗退　　　　（二十七日） 
　　倫敦電據荷京來電謂接丹京消息土耳其人民寓於海外應盡軍役者均經政府調回（二十六日） 
[其五（美人大陸報專電）]  
　　香港電英國巡洋艦哈姆泊希爾號及法國巡洋艦特宇泊萊克斯號同出搜捕敵船迄今已獲多艘其最近一艘爲西萊根皮亞號輪船（三千七百八十噸）滿載牲畜石炭已於今日抵港亨寳公司定期輪船菲狄南拉愛士號（四千九百三十一噸）今日下午亦被捕入港内聞北德公司來往歐洲東方之約克號輪船（八千九百噸）及來往澳洲日本之華爾特瑪親王號輪船（三千二百二十七噸）均經捕獲現在赴港途中當道已在石匠島外畫定捕虜船停泊所捕虜品裁判所今日第一次開審運煤船愛爾斯貝士號一案按英艦哈姆泊希爾號前捕獲該船因不能拖入港内開炮沉之船中可以移動之物似均爲英艦兵士取去器皿現欵亦在其内　　　　（二十七日） 
專電 
　　南京電馮上将據通海鎭守使電告接滬電謂有黨人四十餘名改乘沙船來通圖謀再舉已派軍隊赴港嚴防請增撥機關槍隊一連步隊一營聞已允准 
要聞一 
[青島戰事談（三）]  
　　字林報云據青島傳來之簡單消息該地防軍於星期日前頗受辛苦蓋是日爲日本致德國之愛的美敦書滿限之日也上海某君接八月十五日及二十二日青島友人寄來郵片内謂衆皆飽嘗艱辛預料本月二十三日日人将開始進攻衆曾值役二十四小時在此之前復曾工作二十四小時内有言曰吾儕末日已在目前且謂日人已在遠處登岸 
　　字林報接駐滬法總領事甘世東君函告謂曾接確實消息日本海軍大将已宣布封鎖青島日本當道曾設法令青島美國及日本領事得以出境及准奥國巡洋艦伊利沙伯號自由駛行 
　　大陸報青島特别訪員昨日發來海電如下日本海軍中将加籐今晨由其旗艦發無線電報致膠督宣布已實行封鎖租借地港外已發見日本軍艦諸艦現轟擊海濱某小島上並無德人膠督曾照會美領事裴克君謂如願離境則可於二十四小時内啓程裴克君决意留此 
　　大陸報云盡力堅守青島此德皇致青島防軍之電諭也青島備戰直至日本愛的美敦書滿限時未嘗少息足見德人决計死戰而不受日本之恫嚇棄其地位此則一般人士所深信無疑者也某君昨由青島返滬述及該地今昔景象令人頗生感慨其言曰青島風景優美一如畫境三星期内遭此劇變夫豈夢想所及獪　三星期前旅館客滿車聲轔轔歌樂之聲起於四處當是時焉孰能料及歐洲兵禍将作而牽此如畫之城入於戰爭漩禍耶即在歐洲兵禍發生之後青島人民亦斷不料日本将以全力壓迫遠東之德人數千也愛的美敦書滿限之日青島居民爲之一空騾車興汽車之聲鮮有所聞蓋均供軍用矣偶出户外則見德兵三五成羣來往道中及預備兵操演於空場耳入夜面海之燈火一律滅熄全城乃處黑幕之中星期六夜之景象尤異尋常全城漆黑萬籟均息偶忽破此岑寂者惟有水兵高唱祖國國歌之聲耳當時以爲日本不待愛的美敦書滿限即将乘夜由海面攻擊此説雖無可信之理由但衆心惶惶不及辨其虚實應敵諸事均已早有準備矣衆意日本必會同英法軍艦先由海上進攻蓋山背之地連日大雨已成一片澤國遵陸輸運大炮殊非易事故日軍如欲佔據戰地决非一時所能逹其目的也 
　　青島防務極爲完善星期六日又毁去燈塔一座因其聳立可爲敵人砲靶也膠灣口刻仍安設水雷鐵路至車輛等悉數送至濟南青島縱爲敵有車輛等仍可保全聞前兩夜泊在港内之德國商船皆冒險衝出而往中立口岸刻港内確未見有商船或戰艦之蹤跡外國旅館兩家及水手總會均已改醫院又某大餐館亦改救治傷兵之所並置有小榻百具婦女自願爲紅十字會看護婦者爲數頗多除此青島别無婦女矣童子斥候隊亦顧留膠執役膠督准之令其運送文件爲軍官御車並辦差遣等事諸童勤於服役大爲人所稱讚大半華工業已出境星期六日有兩次火車滿戰華工駛往他處戰事開始時防衛各事尚有須擴張之處聞造酒廠之烟通後将轟去美孚洋行之油池業已油漆其色未易辨識亞西亞油池亦将照此辦理青島火車仍擬逐日駛行俟爲外敵所撓然後始停星期六日青島所有之外人及非交戰人俱已離埠日人限於星期六午時之前出境美領事裴克君願留住於青島圍城中裴君代理英法利益爲在青島獨一無二之外國官員也英美烟公司有代表二人於星期六日馳入青島欲取出價值八萬元之强盜牌香烟此烟由德國商輪装至青島後存在亨寳貨棧者 
[戰地以外之商場]  
　　字林報云據哈爾濱傳來消息該地商場情形近頗冷淡孳孳爲利者惟華商而已該地與海參威股票交易所聨名電請俄國政府特准海參威在戰事期間開作自由贸易口岸藉以輸進外貨蓋該埠入口税極重外貨久已裹足不前而現時輸進之來自俄國者又寥若晨星故不得不作此種請求也哈爾濱現時報律極嚴日前有某某兩報誤載意大利向俄宣戰一節旋各被罰俄幣三百羅布惟種種消息由聖彼得堡新聞通訊處傳來者日有數起該地人民尚不至處於十分黑暗世界也近日外間謡傳奉天及南滿洲一帶中國亂黨復将起事惟在滿洲北方各地殊見安靖意者凡在俄國勢力範圍之内當不至有暴動之行爲也 
　　字林報云據菲津賓傳來消息該島中有德國汽船兩艘一名馬泰特一名耶柏森業已變賣傳聞前者售與墨尼拉鐵路公司後者則爲烏爾拉夏洋行所購惟到底確否尚無明證英國汽船名古州者近抵新嘉坡該船主述稱德船亞肯菲爾號前法艦所獲查該船船員中有印度人若干名遂由駐西貢英國領事飭令乘坐古州船開往新嘉坡再由該埠運往印度想數日間當有郵船赴印也再德郵船克萊司號於七月十八日由上海開往歐洲及抵哥倫布時聞歐戰開端即灣泊薩邦停輪不前旋駛入濱塘港内現頗安穩 
[活佛煽惑内蒙之僞詔]  
　　　　　　　　（張家口特信） 
　　　　　　　活佛亦思傾覆民國 
　　活佛頃又煽惑内蒙背叛民國兹将原文譯漢其略曰庫倫政府布告内蒙　曰吾蒙人民於丁亥冬月由瓦薩拉逹拉師等發起選舉活佛爲日光皇帝國號曰衆奉皇帝登極之日曾命令内外蒙古各盟旗俱皆知悉當不負活佛之旨一律遵守但外蒙業經遵守而内蒙如昭烏逹錫林郭勒烏蘭察佈察哈爾等旗廔經民軍擾亂不無怨望活佛遣派常勝軍以敵民軍大得全勝回庫之日僉曰是吾活佛之洪德以至於此也民國起義以來死傷無數令人有目不忍睹甚爲悽慘之感至於人民心驚膽寒毫無競爭之心故與吾蒙人尤無戰鬥之力急欲懇求俄人出而調停以息戰端然吾蒙人示知所約之如何也衆奉三年十月聞所訂條約書一份遞還書一份吾蒙究不識民國同俄國私訂之如何條件也惟據中外各報紙上云外蒙之獨立俄國民國皆甚爲贊成而内蒙各旗乃返生疑心不服活佛之命竟向民國殊不可解現庫倫政府詳細磋商内外兩蒙互相結爲圑體以保獨立爲目前至要之圖倘吾蒙人各自爲我焉能保全我蒙之獨立耶民國雖土地廣大物産豐富而人民各圖其私不顧圑體决不能保全國家利權久立於亞東古人云世界者人民之世界也世界人民皆有佔據世界之權漢民旣可創造國家吾蒙人亦可創造國家天之所賜在乎能不能各畫其本分而已今民國有四萬萬人民該人民皆有被選總統之權亦有統率人民之權　如以一家自治而言昆弟之間擇其英才爲之家主而兄弟妻子皆守其職分互相親愛勤儉謹愼則一家未有不興也如不相和睦分散産業各　其私則一家未有不敗也昔前清之亡國亡於漢奸之手何則國家府庫不足向外人借債如百萬之譜以八十萬爲國家公費二十萬飽其私囊以欺政府而政府不察其詳忽忽爲之至於亡民國雖傾覆滿清而滿清之外債其初意欲不承認擔負外人聞之極不爲然　民國不負滿清之債即不承認民國袁大總統無法可施遂允擔任滿清之外債滿清外債甚多及民國成立所借外債亦復不少合而一之則民國何時付清也而内蒙同胞蒙昧不醒而服從之後悔無及矣吾活佛先知民國之意欲利用外欵竭力整頓國勢足兵足食以逹國富兵强從事武力然信用一輩無智年糼之人耗費重資爲此有名無實之事焉能逹其目的耶至於今日外債日迫國内之擾亂愈不能平危在旦夕其亡不遠矣由是觀之滿清雖有吳侯之豪傑不能恢復滿清民國雖有董卓曹操之雄以覆滿清不久仍欲亡國吾活佛早已一目瞭然矣故勸吾蒙古同胞倘服從民國則更改吾蒙人之禮節敗壞吾蒙活佛之英名吾同胞速回其心結爲圑體防護活佛之寳位萬萬年不朽之幸福望内蒙各旗王公貝子貝勒各呈同情之書内外合一不爲外人欺侮鞏固國家以傾覆民國稱雄於亞東不可失此大計也曩昔越王句踐臥薪嘗膽之舉卒敗吳國以復其仇而興其國吾蒙人皆可爲鑒遵守活佛之命恢復昔元之盛見書急速於本年秋月内差使覆音此致 
雜評一 
[交戰中之新發生事件（）]  
　　此兩日間過去之大戰旣已過去未來之大戰尚屬　來故戰局無大變動而戰局之外則又有新發生之事件如　國之於日本宣戰也土耳其之急治兵備也法國之改易内閣也皆與以後之戰局有密切關係者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之青島消息]  
　　官府文電交通部消息山東來電云聞昨晚六七句鐘青島洋面發現英魚雷艇一艘向德艦開放一砲未中旋即遁去今日風聞日人擬由距即　縣八十里之海口金家口登岸取道即墨攻擊青島餘容再探金叩梗（二十三日）交通部接卽墨來電云傳聞日本兵将來由即墨之金家口登岸而攻青島之謡該處無駐隊云又海軍部消息烟台來電日人現有六艦運兵赴青島方面另一消息云日本現在預備槍彈等事大槪三四日後日本陸軍大隊方能向青島方面進發 
　　卽墨籌防通來外電喧傳山東即墨縣（青島附近）有黨人起事一節兹經確實調查實因該縣與青島毗連德人宣布戒嚴後該處謡言四起有謂黨人百餘由大連赴即墨在金家口一帶上陸設立機關等語該縣知事遂田　縣　陸軍三排前往彈壓其實並無黨人蹤跡現該處因青島将有戰事縣知事曁郵電兩局委員等之家眷同時赴濟南一帶逃避因此人心大爲摇動山東蔡巡按使以該縣地面吃緊當派幹員曹倜前往署理知事以資鎭懾現曹知事已履任出示彈壓略謂中立國絶無危險不過慮匪黨乘亂思　有碍中立不得不密爲防範而已刻下訪查並無匪黨竄入情形各處居民萬不可輕信謡言搬移家眷以致惑人聞聽無事自擾云云 
　　軍事行動據二十五日亞細亞報云昨夕（二十四）由某日人處探得青島來電述該處軍事之行動甚悉原文謂青島海面防備炮台中以奥搿斯脱及維多利亞爲最堅固其他阿爾根納爾　台挨脱司炮台及　勝所砲台亦有相應之威力但阿司該司篤砲台有二十八生的砲一門沙子口僅駐警備隊青島對岸之揩陪窪司開岬有水雷電暴發之發電所即墨方面有許多德國軍事偵探出没和濟丸本日到此青島總督下令凡日本人須於二十二日正午以前全部離開其留者當捕縳之故日本人大部分皆上此船本日午後三時安然出航該船途中若無甚意外則於二十四時間内可抵烟台青島停車場厭惡日本人之往濟南者藉口滿座拒絶登車狼狽者甚多山東鐵路将於二十三或二十四日停售客票專作軍用線使用青島現兵已配置於防禦地點有四所兵營以豫備兵任之背面防備之有威力者爲機關槍十門及野砲十二三門四面附近以此爲最堅固軍器彈藥有相當之準備糧食今已補充煤最豐富惟被服欠缺頗爲困難海軍中佐哈司氏爲陸戰隊（海兵）隊長陸軍中佐開新該爾爲駐屯軍隊長直隸第七師之第四營有來濟之説但尚未見兵到 
　　日報述聞二十二日滿洲日日新聞云青島界内所有德國婦孺均於二十一日坐德輪柏克剌號向天津出發膠督家眷亦已離境青島政府聲言該處已将防禦手續預備妥當無論　人何時　取亦無防　並由膠督致電駐日德使聲稱該處守備兵無論如何竭力爲祖國國守膠州　云 
　　特派籌備政府以青島問題關係重要我國山東方　關於中立事務亟應　辦現已决議除濟南由該省将軍巡按使會同派員設立籌辦中立處外並於沿膠州灣之高密卽墨各縣擇地特設一籌辦中立處嚴加監視交戰國軍隊之登陸防害中國中立此次特派唐在章等赴東即爲籌備此事云 
　　膠澳條約摘錄中德膠澳租界條約如下第一欵大清國大皇帝欲将中德兩國邦交聨絡並增武備威勢允許離膠澳海面潮平週遍一百里内係中國里准德國官兵無論何時過調惟自主之權仍全歸中國如有中國飭令設法等事先應與德國商定如德國須整頓水道等事中國不得攔阻該地内派駐兵營籌辦兵法仍歸中國先與德國會商辦理第二欵大德國大皇帝願本國如他國在中國海岸有地可修造排備船隻存棧料物用件壑齊各等之工因此甚爲合宜大清國大皇帝已允将膠澳之口南北兩面租與德國先以九十九年爲限德國於所租之地應蓋砲台等事以保地棧各項護衛澳口第三欵德國所租之地租期未完中國不得治理均歸德國管轄以免兩國爭端兹将所租各段之地開列於後（一）膠澳之口北面所有連旱地之島其東北以一線自陰島東北角起至勞山灣爲限（二）膠澳之口南面所有連旱地之島其西其西南以一線自離齊伯山島西南偏南之灣西南首起往笛　山島爲限（三）齊伯山陰島兩處（四）膠澳之内全海面至現在潮平之地（五）膠澳之前防護海面所用羣島如笛羅山炸連等嶼至德國租地及膠澳周徧一百中國里界址将來兩國派員查照地情詳細定明在膠澳中國兵商各船與德國相交之國各船德國擬一律優待因膠澳内海面均師德國管轄德國國家無論何時可以定妥章程約束他國往來各船此章程即中國之船應一體照辦另外决無攔阻之事第四欵膠澳外各島及險灘德國應設立浮椿等號各國船均應納費中國船亦應納費爲修整口岸各工程之用其餘各費中國船均無庸納第五欵嗣後如德國租期　滿之前自願将膠澳歸還中國德國所有在膠澳費項中國應許賠還另将較此相宜之處讓於德國德國向中國所租之地德國應許永遠不轉租與别國租地界内華民如能安分並不犯法仍可隨意居住德國自應一體保護倘德國需用土地應給地主地價並中國原有税卡設立在德國租地之外惟所商定一百里地之内此事德國卽擬将納税之界及納税各章程與中國另外商定無損於中國之法辦結 
[戰事影響之北京維持]  
　　照覆英使聞駐京英國公使於二十三日照會外交部爲關於青島問題二十四日上午外交部即有公文照覆該公使内容甚密曹汝霖次長復往英使館會晤朱邇典公使聞係該公使對於英日同盟與德國之青島交涉及遵守中國中立並保全東亞商務提出最良好之辦法惟内容甚秘無從得其眞相誌之以待　訪 
　　連召會議二十四日午後四時政事堂中立事務處曾分知國務聊及黎副總統並外交陸海軍交通等部各總長又另請總統即時特開臨時會議統率辦事處廕薩王三辦事員各級軍官亦均隨總統同時出席所議内容聞係爲山東泰武将軍靳雲　巡按使蔡懦楷現有最緊急之要電請示機宜餘未細詳據聞會議時統率處唐在禮總務長及中立處陳懋鼎等各員分任起草政令等件會議畢即由統率處及中立處分電該省謂係訓令三道詳情無從探悉又聞該處星期一上午十一點餘開聨席密議由總統主席出席之人數頗多會議一小時餘所議仍爲關於青島問題聞已将完全解决閉議後曾由該處通致駐日陸公使一電駐美夏公使一電並轉致駐英德兩公使各一電皆爲當時所議决之各事云又聞二十三日總統府接得山東靳将軍蔡巡按使密電一件遂於傍晚由辦理中立處在崇雅殿召集緊要會議總統參謀總長國務卿均出席時聞頗久惟關防嚴密詳情甚難探悉略聞人云關於青島戰事區域之限制及調查戰事之計議等事業已表决云 
　　封呈内容政事堂昨日封呈大總統要案一件探其内容聞係代遞財政討論會周子沂會長所呈關於中立期内用款籌欵情形略謂該會於近數日間分會財政交通等部及税務處曁鹽務署並各省巡按使預籌中立籌備費之問題已議定統核京外認定者已逹三百萬元至若何籌措外間無從探悉 
　　宣布禁品中立辦事處昨奉總統提交要案一件略謂查各國戰時禁止品參差不一各有規定我國旣嚴守中立自應按照戰時國際公法詳查各國之戰時禁止品分列清表通飭各省地方宣布以昭愼重等語該處奉飭後刻已入手規定矣 
　　轉逹報告現在歐洲戰事消息除由各公使電報外駐京各國公使亦每日均有通告昨聞該部曾奉到政事堂函交由此星期起所有歐洲戰事消息均須轉電分致各省将軍巡按使等以憑考核 
　　提倡公債副總統對於内國公債一事極表同情日昨（二十四）特約提倡内國公債會汪立元康士鐸兩君於上午九時半到府談話副總統垂詢會事甚久擬於該會下次開大會時派財政部參事項　蒞會代表演説云 
　　新税利弊歐洲戰禍影響中國財政甚大於是一般理財政家羣相建議以增行新税爲補政財政不二法門提出新税十餘種如煤油税地價特别營業宅地税等均在舉行之列惟聞某肅政史對於此事殊不謂然以理財之法固不僅增税一途且當此外患方亟人心未定尤不應抽行新税擾亂地方擬遞封呈詳述此中弊害云 
　　新省報告新疆省與俄領之中亞西亞英領之印度皆相毗連於中立事宜須特别注　兹聞　将軍昨日致京電文一件内容甚長大要約分數端（一）俄國軍隊撤去之數目（一）華軍布置邊防之情形（一）緊要處劃爲警備地域之計畫（一）籌備中立之手續（一）報告中立分處成立 
[中立聲中之奉省觀]  
　　保護領事歐事起後我國嚴守局外中立對於各國使臣領事同爲友邦無可軒輕允宜調護其間昨聞奉省當局已飭軍警格外保護駐在奉省之各領事並防其自相衝突 
調查西人政府特電巡按使署調查奉省旅居西人究有若干該管官必須盡力保護以嚴守中立爲目的其調查事項如左　聘用洋顧問員有無請假回國　各該省究有各國人士多少　敎堂共有若干處敎士係何國人　各國遊歷之人數限滿即限止其遊歷並暫行禁制入山打圍 
　　解釋條規張兼巡按使近以國家已恪守中立大總統前頒二十四條條規原屬槩括其詞恐商民未能一律瞭然曾飭政務廳任廳長擬稿詳細解釋嗣復奉有中央電同前情故張君現已将關於該中立條件條分縷晣洋洋灑灑剖釋約有數千言某種某項列爲戰時禁制物品以白話出之使各屬家諭户曉刻已宣布通衢及四鄉知照矣 
　　籌還外債奉省因政變需用各欵向外人貸借甚鉅現已收支相抵但前債仍未還清昨奉部電因歐戰事對於借欵宜償者務宜清償不得償者務措底欵以免爲人要挾刻聞當道已将貸借者何國利子若干債額若干清償日期抵押品預備底款據實聲復矣 
　　專設郵便交通部電致張上将軍略謂東省界於兩强際此歐陸戰爭我國嚴守中立所有軍事甚關重要兹本部爲謀軍事靈便起見特擬定在三省適中地點長春地方設立軍事郵便專局一處應請貴将軍與郵政總局長合意籌辦務須選派精於英語人員專理以期妥愼 
　　隔絶交通德日兩國業已進牒宣戰凡奉天之營口大連安東等處無論兵船貨船客船自該處直到青島者一律禁止免生危險至戰事了局再行交通 
　　消納勞工關内魯直之民大半傭僱關外日來受歐戰之影響非惟勞働於外人者俱行歇業即充國内之工人值兹生活大昻入不敷出者十有八九長此以往失業者将流爲盜賊刻聞奉省内務處與警廳先事預防一擬添設工作以納消之一擬平定物價以安慰之 
　　日人回國日前日政府要求德國将青島交還中國德已拒絶刻聞日晒電令駐奉日領事凡在奉通商之日人有隷軍籍者一律令其回國故日來國國之日人頗多云 
　　日人演砲奉天南滿　道火車站近日日本屯兵至萬餘人刻已調集於前晚一鐘演習大砲隆隆之聲至天明始熄 
[歐戰影響之吉黑消息]  
　　俄兵之舉動長春二道溝俄站近因俄德戰雲日緊惡耗頻傳前駐紥鐵路沿線軍隊悉數奉　回國應敵遂又調來兵士四五千名屯駐窰門陶賴烏海各站附近保護路綫無論盡夜荷槍梭巡盤詰行旅甚爲嚴密自晚十二鐘起至黎明更換后隊梭巡不輟 
　　長春地介日俄租界歐戰風雲發生俄兵每赴四鄉游行示威近日俄兵又有下鄉驗房之舉本月二十號俄兵二三十名自德安鎭（即東卡倫）陳家崴子興隆溝等處查驗民房道路險夷山川形勢井泉多寡逐一登記手册我國商民見該兵有此舉動探詢其查騐原因答稱預備駐屯兵隊云 
　　長春城内向無俄兵游行惟自歐風雲起後城内俄兵往來日見增多馬步各兵半多荷槍游行或到領事署報告一切内容秘密局外人無從探悉　　俄人之愛國自俄人徵集全國軍隊以後凡有服兵之資格者已一律歸國乃近日歸國者仍絡繹不絶　係自行請願甘充義勇軍隊如中東鐵路銀錢處總辦費久斯欽與綏芬河站鐵路醫官馬斯羅夫司基均請假回國充義勇軍由哈起程時俄人均至車站相送 
　　自歐戰發生各處俄人皆熱心輸助軍費中東鐵路公司之俄人現已議定諭助軍費辦法每月每人由薪水中提出百分之一交公司中集成總數匯往本回撥助軍事經費由俄曆本年八月一號起直至戰事終了爲止 
　　又前在哈埠開設馬戲園之俄人依雜闊氏自離哈後即轉赴海參威埠現在東海濱阿穆爾兩省共有馬戲園五處每處有馬數十匹每匹值俄洋數千元自歐戰發生後該伶将五園中所有之馬如數輸助國家拍賣以充軍費 
　　火車停止搭客據滿洲里傳來消息西伯利亞火車日前因運兵忙碌将搭客車停止最後一次有英人數十名由哈回國不意該車行抵莫斯克即停駛西行搭車之英國人均留在莫斯克　　齊垣金融現象歐戰影響齊垣金融日益騰昻現銀漲至二十四吊八百五十文小洋羌帖均各增漲一二吊 
　　日訪員請止前敵日本某報訪員現擬赴俄國方面紀載戰陣詳情向駐哈俄司令部請發給准住執照聞俄司令官以事關重大未便遽行允許特電請該國陸軍部核示可否准該訪員前往俟接到回電允准後方　發給執照 
　　俄飯店捕獲德人日前東路火車到哈時由海參崴埠來有德人一名冒充英人寓於秦家崗鄂里昻特俄飯店曲竟無人知悉不意夜間俄巴釐司查店簿時見其姓爲富立德里賀實非英人之姓當将其帶至巴釐司嚴押　明官係德人恐非俟戰事平定不能釋放也 
　　日僑之祝勝會本月十九日晚僑哈日本商民開辦提燈祝勝會是夜日人所用之燈共有數千盞之多並有最大之燈一架由數人扛抬首至日俄兩領事署前高呼日俄兩國萬歲得勝萬歲又至英法兩領事署並歡呼萬歲俄人附合者極衆故所提之燈愈聚愈多輝煌燦爛沿街遊行直至江沿大公園内爲止 
　　中日之懇親會中日兩國官紳自去夏開聨和會一次嗣後迭次開會以聨感情日前在北陵開十七會昨又在西站俱樂部開懇親會共到會者四十三員中國方面張上将軍張師長祝外交員等十九員日本方面落合日總領正金三井洋行理事等二十四員並有中日歌妓助興一時觥籌交錯逸興遄飛直至晚七鐘始散會 
[歐戰聲中之烟台商業]  
　　烟埠爲南北交通口岸自歐洲風雲發生以來烟埠遂大受影響兹将該埠商業近状撮其要者如下 
　　船票現在各口岸航業殊多阻碍除招商局及日行等輪經營外英商太古怡和德商捷成等行之各輪素日按期行駛滬上天津青島威海衛香港者均已斷續營業故烟台赴各口之票遂紛紛增價 
　　纊工烟埠纊房工徒全係青萊兩屬人大都僻處鄉隅兹聞青島戒嚴威海警備之謡父老遂相誠裹足不前 
　　綢市繭綢各家向以輸出外洋爲大宗乃自　塞宣戰製　全球各繭綢荘銷路不通營業停滯雖将行情減落亦迄無過問者 
　　女工花邊髮綱貨品向輸出外洋附近婦女賴以餬口上等者可赡八口之家現因銷路不暢積貨累累女紅幾至停頓 
　　洋貨埠内各種洋貨無不仰給於外來乃自戰　旣關所有洋貨多不輸入因是一切洋貨　不驟行漲價 
　　菓品附近各縣地多森林盛産菓品夏秋之交天津威口香港上海等處客商雲集本埠設荘競買現雖有一二船隻装赴各口終較常年價值減半 
　　又聞烟埠警察廳馬　長以現在時勢如此各國所設銀行均須加意維持深恐好商揑造謡言希圖抬落市價挑剔各銀行紙幣用特佈告週知全文錄下奉山東巡按使第一千三百六十五號飭開案准外交部電開現在歐洲各國交戰與中國並無干涉各國與中國通商一切照常其在各省所開銀行設立有年資本雄厚與中國官商往來交易所發劵票流行市面信用素著希迅出示曉諭紳商各界與各該銀行照常往來贸易母得輕聽謡傳紛紛藉端擠兑致摇市面倘有奸詐之徒造謡煽惑希嗣生事者立即訪拿嚴懲並加意保護各銀行以維持商業而敦睦　等因到本公署准此除分行外合行飭知飭到該警察廳長即便遵照 
 
 
 

Page 7

 
 
辦理等因到　奉此　分飭外合亟出示曉諭爲此示仰　埠商民人等一體遵照須知各國在各埠　設銀行資本充足所發　劵信用素著市面交易自廳照常不得輕信謡言紛紛擠兑自示之後倘有奸商揑造謡言希圖抬落市價挑剔各銀行紙幣情事本廳有維持地面之責定即嚴密查拿按法懲辦决不寛容其各　遵母遠 
[歐戰聲中之鎭江商業]  
　　知事諭平物價丹徒縣知事劉鳴復君以　兹歐戰潮流不肖商人往往藉造謡言高抬物價甚将日用要品與外洋毫無關係者亦一律高抬如蔬菜魚米之類祗　一已之私不顧國家之害剝削貧民有妨治安故於日昨諭令商會及警務長切實隨時查禁以平物價 
　　洋貨價格飛漲鎭郡各商號因歐洲戰事問題滬上銀根吃緊洋貨飛漲是以連日各帮紛紛集議凡舶來品無一不增加價目洋貨布疋一律照前價加漲銀三錢太古怡和車糖每包加漲一兩五錢美孚亞細亞之煤油每箱加漲三錢前日各洋貨店家接上海號信云日本對於青島恐有戰事洋火向産自東洋滬市看漲因此洋火一項於日昨起每箱加漲三元又油糖雜貨帮亦因歐洲戰事金融影響於二十六號同業公議自即日起一律現盤交易俾資週轉而維現状 
[歐戰聲中之浙江觀]  
　　盤查金庫屈使人歐戰緊迫浙省金融大受影響昨飭財政廳長先将金庫現存整數盤查報告當轉飭主任鍾寅賓科長清查監盤據稱本月足敷開支惟各捐局所解省庫之軍用票已逹二十五萬之多理應兑現收入銷燬然爲數太鉅一時尚無辦法聞已開單詳請核示 
　　勸募公債勸募　内公債經財政廳張廳長召集紳商開會兹悉張廳長於昨晚電告財政部開會細情當奉内部復電優加奬語並電委張廳長任浙江國内公債總經理至商界方面已由杭總商會承認募集日昨先行通函錢綢典布四業各領袖略云勸募民國三年内國公債一節准財政廳函知組織董事會分擔代募并附公債條例及局章等因到會爰定於本月三十號下午二時開會討論一切届時務祈駕臨千萬勿却是所盼禱云 
　　劃付路欵浙路收歸國有股欵一千餘萬元由部按期償還前清算處葉處長曾商明交通部於首期未届之先劃撥現銀二十萬以資接濟現聞部已有十萬元於昨日（二十七）上午劃到杭州興業銀行俾清算處開支一切此爲中央買收浙路第一次劃付之現欵也 
[總統府新式結婚紀]  
　　總統之四公子昨日（二十四）舉行結婚禮其禮堂禮節早經擬定至前日總統以歐洲戰事之影　諭令停止覲賀由庶務司發出通告兹聞昨日黎副總統徐相國各部總次長平政院長清史館長政事堂左右丞各局長參議參事參政院參政約法會議議員届時前往覲賀者仍有二百人左右女賓如　寳琦周自　章宗祥等之夫人常出外應酬者亦有數十人入府覲賀總統以嘉賓旣已蒞止祗好出來答禮所有禮卽悉如預定之儀懷仁堂之上面爲禮堂其下爲食堂用立食式新郎係服西装另披紅綢新婦則穿粉紅色之裙衫上午九時新郎由府乘禮車至女家行迎親禮十時新人乘彩輿入總統府所經路線係由東華門大街經過東長安街進東長安門過天安門新華門至西罩牌樓北行進西安門入中海之福華門遂至總統府其所用一切之儀仗係新舊合用沿途有軍樂前導彩輿前後有軍隊扈從所過之地觀者如堵至彩輿入福華門後燃放百子喜鞭蓋循舊俗也昨日府中各項職員均照常辦公惟新華至豐澤園之膠皮車皆到福華門迎送賓客所有自福華門進府者均乘船隻云 
[蘇垣戒嚴三紀]  
　　蘇垣戒嚴各情已兩誌本報兹探得此事先係某密探報告軍政執法處殷道尹謂近有黨人來蘇密謀起事殷道尹即下令戒嚴分飭軍警嚴加緝捕旋警廳孫龐長派隊拘獲皖人朱長勝一名水警廳趙廳長派探拘獲毛漢武一名解道尹署審究供出同黨劉某王某來蘇以五千元爲運動費欲運動軍警爲内應勾串青紅帮爲外援有輜重隊正目崔長榮與劉某等接洽願擔任運動之事欲約期陰曆七月初一日晚間起事等語其時該輜重營長亦已得悉情形立将正目崔長榮及兵士李姓等十餘名一併鎖拿解送道尹處訊辦殷道尹先於七月初一日午後一點鐘在陸軍監獄提出馬光武張季兩名（馬係前次獲到之黨人張前充無錫馬快係青帮匪首）立飭押赴閶門外馬路空場上斬首以示威嚴一面親提崔長榮等與朱長勝毛漢武等遂細質訊明確於七月初五日将崔長榮及李姓等三名鎗斃又於初六日将毛漢武等四名槍斃其餘各犯均飭收禁候示日昨道尹特飭輜重營将洋鎗子彈一併提回道署其胥門外武備學堂内之機關槍隊内有機關鎗六架亦已提回道署供出之黨人劉某王某二名在逃未獲現經道尹懸賞一千元通飭嚴緝八月二十六號晚八句鐘警廳騎巡隊在西貫橋梚雙鳳茶館内見有一人形跡可疑報由本隊潘隊長率隊士二十餘人前往将茶館前後門圍住立将此人拘獲見其桌上有一小籃籃中有一包據云包中係一炸彈當時並未開看旋一併帶去又有同桌吃茶之兩人亦被拘去解廳後即将此二人先行釋出聞所獲之人已由司法科提訊據供姓李係河南人不認有附亂之事現在收押尚須復訊 
地方通信 
[奉天]  
　　本溪之交涉案奉天函云本溪縣李知事於前日帶領差役一名連夜謁見奉省巡按使聞所禀事件係有日本守備隊五六十名在縣境任意行動並有違約之行爲稍加阻止即被搗毁縣公署大庭及各房産除毆傷書記員等外護守縣署之警兵亦被毆傷請速與日總領事交涉以保主權現在巡按使已派瀋陽縣知事馳往　查其原因以便與日領交涉 
[安徽]  
　　獲犯解省之預告日前蕪　採訪局奉倪将軍電飭指拿華洋旅館三十號之殺人及盜賣公地要犯王小安當即會同巡警前往拿獲旋又拿獲暗設機關抛擲炸彈之盧輝武許業炘二名又在美仁里拘獲嫌疑犯曹鳳起一名復在大花園拿獲會充僞憲兵司令長之潘春山一名以上所獲五犯隨經該局長重告倪将軍擬日内解省交執法處訊辦 
　　蘆洲又有蝗　發現皖垣對江前次發生蝗蝻經懷寗縣徐茗樵知事親帶員役督率鄉民撲凈滅盡詎近來江心之育嬰鐵板救生三洲又有蝗蟲發現徐知事聞之即派員役星夜前往該州會同鄉民盡力搜捕 
[杭州]  
　　再誌白日行刦案上城水溝巷第五號門牌陳姓被刦一案曾誌前報兹悉事主陳氏雖經傭婦救醒奈傷勢過重業於昨晨八句鐘斃命由該管分署詳報警廳轉請地方檢察廳派員蒞騐確係因傷致死聞陳姓事主現充台州圑區司令部職員昨已電致台州一俟回杭再行入殮由警廳嚴報該管分署員勒限破案外一面由地方廳通飭嚴緝 
　　又有攔刧傷人案上城小橋頭地素荒僻行人稀少前日下午有行販邱阿生道經該處詎有匪徒三人尾　其後邱甫跨橋即被麻子某甲猛力一脚将邱腰部踢傷頓時暈仆不省人事迨蘇醒時包内所儲三十七洋已被刧去遂忍痛匍匐報告該管一區二分署當由馬署員勘驗屬實除飭崗警查拿外一面詳報警廳飭緝 
[揚州]  
　　輪舶撞翻民船永和公司飛艇小輪昨（二十三日）在二淺地方與張姓石頭船相撞當将該船撞翻溺斃船户之妻現由船户将屍撈起禀請謝知事騐究謝君即委派汪承審員督吏前往相　 
[江北]  
　　小輪違章行駛聞江北邵伯鎭前有米占元所部裁兵在邵由當地籌欵資遣回籍乃某公司之西安小輪不肯停泊以致未能運載而該兵士等雖係露宿並不滋擾刻聞江都縣謝知事以該輪違章行駛已轉函鎭關税務司請爲懲戒 
雜評二 
[青島之禍胎（步陶）]  
　　日之所以欲有事於青島者曰英日聨盟條約故青島之所以爲德有而致來今日之苦難者曰中德膠澳租借條約故甚矣夫條約之適以助人破壞亞東和平也雖然條約之性質有兩有所欲而借之以互相維護者有實力不逮惟一方之所欲以迫成者國强則任何性質胥蒙其利國弱則適反之固不獨青島一問題然也即以青島論試取膠澳條約之主要點而詳味之（詳文見要聞内）當日所以成立之情形固麗躍紙上矣然則今日青島之禍胎條約殆猶非其絶對之主因與絶對之主因維何曰所以致此條約之成立者是也由此言之異日青島之歸還不歸還與歸還時之附條件不附條件固無須問之日問之德問之英法美奥蓋惟視原有青島者之自力何如耳如曰不然今日歸還者明日可以復取今日歸還而不附條件者明日亦可以提出復加實力之不濟條約又豈能胥與任咎哉嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐戰影響之上海觀（二）（十）（七）]  
　　譯稿 
　　大陸報云本埠股票交易所及股商會社自歐戰發生以來實際上並無營業可言大有門雖設而常關之槪惟在所外各股商仍與大衆照常贸易日前股票交易所委員會宣告凡交易所會員中所有贸易原定八月清帳者可延長至九月清理年利以一分（每百抽十）計算商界得此消息不免呈一驚惶現像按此中贸易全恃支票之流通而現時戰事影響所及支票信用自見縮小且投機商家以及股商會社之會員離滬從軍者頗不乏人所遣債務将來能否償還亦問題至贸易合同兩造半係交戰國之仇敵将來如何處理此時姑置之不論可也據投機商家言交易所旣已停業則所有遠期近期之合同當然一槪取消且歐洲近來宣布戰期之商律遠東商場似可倣行凡在交易所停閉期間股票旣無市面行情則先期定購者不應有履行合同之責務也然此種論調於購者一方面固爲無傷而由售者一方面觀之損失或将不尠就現在情形而論欲解决此種問題誠非易易也 
　　訪稿 
　　聞上海鄭鎭守使接陸軍部電開青島實未有開戰之事現在乃由美國出爲調停俾便保守中立國之領土嗣後宜於淞滬兩地實力保守和平凡遇各交戰國及其他各國有兵輪進口者須遵約調查等因故鄭鎭守使已會同海軍李總司令楊道尹隨時調查如有各交戰國兵輪駛進淞口即令卸去武装停泊嚴加保守並赶飭所屬查禁貪利之徒将糧食煤炭私行接濟如違嚴懲 
　　海軍李總司令查得吳淞口外各洋面毗連江浙兩省所有南北洋往來輪舶必由之佘山大戢黄龍泗焦陳山等五山皆與淞口相離不遠平時素多海盜現　歐洲戰機緊迫之際誠恐各交戰國艦隊或在該五山洋而暫行進泊慮奸商海盜或以需用品物潛行接濟致違中立條規自應派艦梭巡嚴愼防範兹查海容巡洋艦旣在淞口駐　自應責成該艦在口外五山一帶洋面妥愼查察業於昨日雷飭海容艇長遵辦矣 
　　上海鎭守使鄭君滬地道尹楊君近将一切規畫呈報中央及省吏聞其内容如下　增厚軍備淞滬爲長江門户軍備宜增並報告目今要塞之如何設備及陸海軍之如何設防　安置苦工滬上輪船交通自歐戰發生以來運輸鋭減各輪埠苦工人數較别埠爲多宜設法安置維持其生計擬将城濠未竣之工繼續進行俾興市築路容納苦工　愼重中立淞滬地臨海濱華洋雜處關於中立條規對外事宜旣多而對内恐尤易作奸惟有愼重辦理嚴密防範遵照迭次電飭會同各機關督率所屬切實率行 
[歐戰聲中之防禦黨人]  
　　機關之偵查上海某繼關昨昨報告謂有黨人在某處秘設機關勾結匪徒組織華民軍本部希圖起事等情聞已分别移行一體嚴密查緝　　軍界之戒備滬上自歐洲戰事發生以來軍警各機關因又有黨人運輸軍火約期起事之謡防範甚爲嚴密昨聞鎭守使鄭君海軍總司令李君傳諭各圑營各艦長所有官佐兵士人等無故不得請假以重防務云 
[浦東添駐步兵之實行]  
　　上海鄭鎭守使前以浦東沿海灘一帶如川沙南滙奉賢等縣境内兵力尚嫌卑薄曾經電商宣武上将軍核准飭行江蘇陸軍第二師迅撥步兵一營馳赴浦東駐防在案兹悉第二師朱師長以本師步兵各營派駐滬寗全路防堵頗爲緊要現旣浦東地方需兵鎭懾勉爲抽關第八圑第一營步兵二連出發分防業於前日雇用小輪由蘇載兵二百五十餘名駛往浦東以第一連駐紥白龍港第二連塡駐南匯海灘之匯角地方防守昨已抵防呈報鄭鎭守使查核矣 
[淞滬警廳會議紀]  
　　淞滬警察廳徐國樑廳長於本月二十三號傳集各區署長署員在廳會議對於時局各要政計議决十一條兹爲探錄於下（一）現届地方戒嚴之際各區署不准容留閑人致碍公務（二）各區署須立巡警請假簿一本並製請假簽二支夜間無故不准長警出入如該長警實有要事只准請假一小時至二小時爲度每棚同時只准一人爲限（三）巡邏爲站崗之補助凡背街僻巷須多加巡邏箱以期完密（四）已經開革巡警須隨時考查明確勿令更換名姓朦混充補如已革後逗遛不去勾結匪人即行拿辦查獲一名送廳者賞洋五元如該區署漫不加察容留署内一經查出即将該管長官立予撤差（五）各區署長對於所屬各分署擔負完全責仕嗣後規定各署長一星期内應查各分署一次遇有應興應革事宜隨時詳報以憑核辦（六）本廳長新置督察簽數支無論晝夜隨時指派督察員赴各區署投簽於巡邏箱内日間所投限本晚十時繳廳夜間所投限次日上午十時繳廳以考勤惰而防流獘（七）各該區所屬旅館小店務須設法嚴查以免不正當之人混跡境内（八）各該區署鎗械是否稱用如缺件斷鐄者從速送廳以便修理而備應用（九）各轄境如有黑暗地段必須添設路燈者限二日内報廳以便派員勘查酌予添設（十）各區署崗警遇有運送靈柩及一切過重物件均須詳細查察如持護照者亦應辨其眞僞母得輕率放行（十一）署長署員改爲星期一會議一次巡官改爲星期五會議一次以資研究 
[關於私鑄銀幣案之批詞]  
　　奉賢公民范鎔等前日且禀鎭守使署略謂奉境破獲私鑄銀幣機器一案所有地保陸雲生實與此案無關請求免緝釋累昨奉批示云查此案前在奉賢拿獲私鑄人犯張春和等七名並起獲大宗機器等件到署現經訊據張春和等同供此項機器係由逸犯朱錫眞邵桂林爲首招股購辦租借地甲陸雲生房屋意圖僞造銀幣是實并據朱桂元供稱當時馬道明等招人入股每肌洋一百元朱桂堂朱金榮陸雲生等均是股東正在修配機器因事已敗露即由馬道明等與陸雲生商妥将機器搬至其弟陸阿浦家尚未装好即被破獲各等語核與本署前次派員查復及奉賢知事查復情形大致相同供證確鑿無可遁飾　地甲陸雲生已經飭緝在案如果無辜牽累儘可自行投案聽候訊明辦理該紳等率請摘釋免緝應毋庸議此批又批陸雲生禀云已於范鎔等禀内明晰批示矣仰即遵批投案聽候訊奪此批 
　　又南匯縣紳士楊子春等亦因奉賢私鑄一案特投鎭守使署禀訴證明馬道明實與此案無涉請求請求免緝昨奉批云查此案業經提訊所獲各犯均已供證明確一面派員往查據復此項機器向在松江葉榭鎭及南滙等處先後藏頓本年四月間由南匯人馬道明偕同上海人朱錫眞将機器搬至奉賢朱金榮家安放意圖開鑄因事洩漏復由馬朱等商同地甲陸雲生将機器搬至伊弟陸阿浦家装好正欲開鑄即被破獲馬朱陸現均逃匿等情並訊據朱桂元供稱此事係由馬道明爲首招股等語查核各方面情形則馬道明乃爲本案要犯業經飭緝在案如若無辜受累儘可自行投案聽候訊明核奪該紳等率行保　睛求摘釋免緝不准特斥又批馬道明禀云已於楊子春禀内明晰批示矣仰即遵批投案候質此批 
[鹽販聚衆械鬥]  
　　浦東一帶爲私販鹽　　集之區該販中又分帮口互相仇視時起衝突近又有湖北帮鹽梟曾大狗子胡炳林等因爭買私鹽致與青口帮及本帮大起衝突各糾黨羽百餘人執持器　於昨日上午十時在下海浦尋仇鬥毆江海關水巡捕房聞之立派小輪　板前往拘捕當與淅鹽事務所鹽巡拘獲四名解由水巡捕房轉送地方檢察屬請爲訊辦 
[勇於私鬥之禍端]  
　　本邑西北鄉徐家宅鄉民王春芳年約三十餘歲素有武力每日專以舞弄刀石仙人担等爲事該處又有凌關生潘金松等亦皆好勇鬥狠之流前日王與凌潘因爭奪仙人担起釁互樇爭毆當時王略受虧遂回家執持木棍前往報復詎被凌潘等用刀砍傷頭　並腦門等處歸家後因傷身死事爲該處二十八保十併十一圖地保歸桂韾得悉遂偕同屍屬投上海地方廳報請相騐昨日午後已由汪廳長委派宗檢察官沈檢騐員下鄉相騐矣 
[秋潮溢岸之埋怨]  
　　引翔鄉經董王銓運致洪知事公函略謂昨有分十九圖農民數十人來處報告圖内小洋浜北搶岸素稱堅固前年被包攬塡泥作頭凌昆榮等在岸北購田十餘畝深掘數丈致将搶岸挖傷近日秋潮大漲忽将該岸衝坍十餘丈被水處約二百餘畝禾棉被淹民歎其魚經董即着該農人挪去椿木三十根囑俟潮退迅将木椿敲住即在鄰近厚仁堂蘆蕩内取蘆壩塞以防夜潮再没所有塡築工程再行開報至包攬塡泥作頭凌昆榮掘泥損岸殃及農田應請派員履勘核辦云云洪知事接函後已派員前往履勘矣 
[清室貝子來滬]  
　　前清宗室商部尚書振貝子（即慶王奕劻之長子）爲某銀行存欵事前日乘津浦火車來滬假寓英租界白克路某國人家隨帶内監僕役數人並有北京探訪局偵緝員四名隨同保護是晚八時有下海浦林姓在禮查西飯店設筵歡迎聞在滬勾留三四日即須回京云 
[警察被窘]  
　　鹽城縣人葉萬山劉廣升同在王家碼頭景恒茂粥店門首擺設牛肉攤前晚彼此賤買爭奪主顧觀者甚衆當經該處第五崗警察張文海查見令劉葉移去劉已允洽而葉則不允致與警察爭論未幾爲粥店夥王林根陳義二人将該警扭進店中與之爲難致将警服扯毁並被主婦景魏氏将其所携之洋鎗一支私行藏匿後由鄰崗警察聞知立即前往将一干人拘獲連同見證陳宗春馬春明帶至第一分署由署員問明緣由飭将各人分别暫留立飭巡官帶領長警至店将所藏之鎗械起回然後解送警廳司法科預審擬究 
[拐案訊實]  
　　拐婦徐周氏陳陸氏沈俞氏等串拐女孩卜小妹頭男孩興子一案前由地方廳檢察官預審後判卜交伊姑卜張氏領回興子發堂留養一面起訴審判廳在案昨日午後端木棻推事官會同李紹基檢察官開庭研詰先據徐周氏供年六十一歲家住虹口以揀羊毛爲活陳陸氏供年四十七歲住火神廟爲人洗衣度日沈俞氏供年六十歲現在城内帮傭餘供三婦均各支吾李君卽将預審筆錄當庭起訴略謂據滬楓鐵路巡警局拘解拐婦徐周氏等三名口並被拐男女小孩各一口到廳預審時由卜小妹頭證明被徐周氏誘拐寄頓在陳陸氏家至興子一孩乃由陳陸氏沈俞氏串拐該三婦串拐小孩販賣漁利實犯新刑律三百四十九條第一欵第三欵請爲公判問官復向興子詰問據供今年八歲江北人家有父母方欲再供該孩見陳陸氏等在旁欲言又止問官遂命将該氏等帶出興子始供家住沈家灣父名張奎一日在門前玩要由陳陸氏到來給我銅元一枚許我同去買好東西吃領到人家囑我認他爲母不許實説如若説破欲送我吃官司辦我等語官曰爾説爾父之名並住處地點何以飭警往查無着該孩仍供詞含糊官命提陳陸氏等詰問曰興子俱已供明爾等不必抵賴速即實供該氏等始俯首求恩問官以該氏等串拐小孩略誘罪均已成立判令分别還押聽候宣布判詞興子仍發新普育堂留養候偵查家屬給領 
[同居串拐之無證]  
　　南市薛家浜小工沈啓學之妻徐氏近忽私逃無蹤事後　知實被問居之林阿九串同伊友杏林誘出藏　向林追問不認扭至第一分署控究署員因事無佐證着交保出外帮同尋覓 
[惜陰公會記事]  
　　英租界大馬路抛球場東首惜陰公會所設之英文夜學校暑假補習科業已閉　兹定陽曆九月一日與商業學校日課一律正式開學並定今晚（二十九）開第三次會員交誼會至該會印送之民德報聞近又改良式檥增加材料云 
[敎理與和平]  
　　李佳白君創辦敎務聨合會希望宗敎發逹則世界和平今睹歐洲戰事不勝慨然聞定於明日星期下午五時在法租界寳昌路尚　堂演説萬國和平其爲益於世界者何若其出於基督敎理者何若按李君深於敎理明於時局届期侃侃而談必有足以　人聽聞者 
[幼孩指出之竊賊]  
　　萬裕碼頭榮福里江炳奎家三齡糼孩前日在門首被匪竊去金鎖片一枚後由江得悉即令該孩指出李宗黄管桂生二人一併扭交崗警帶至第一分署訊不承認移送警廳司法科訊究 
[搶攫烟土類誌]  
　　無賴林金福顧阿毛因與在逃之春寳等在北蘇州路串攫鄒阿根值洋四十九元之烟土當被追獲嗚捕将兩人拘入捕房昨解公堂訊供不諱判林顧各押一月期滿帶堂再核又張阿榮因在潢庭坊搶取丹陽人陳金和值洋六十餘元之烟土由探将張拘押昨亦解案訊明判張押一月贓存捕房候失主認領又顧仲仁投法公堂控稱購得小土計洋一百二十元行經新租界被楊裕信軋住指爲私帶烟土索詐不遂即将土搶去報捕拘獲求請訊辦楬供搶得後售與周鳳岐今願　數賠還求宥周鳳岐供不知竊贓誤買是實判楊押六月逐出租界周罰洋十元充公 
[私藏烟具之窟穴]  
　　法捕房昨解林阿大王金谷至法公堂禀稱林等前因違禁私售燈吸已罰過次查林在牆壁上開有一洞如有探捕來查即将烟具藏在洞中今已查出依舊私賣請爲重辦林等同供後來决不再犯求宥判各罰洋四十元充公烟具銷毁 
[三誌懷刀狙伏之嫌疑]  
　　大英公司輪船司機西人與夥夫粤人華昌控伙夫王少懷刀狙伏艙底希圖謀害等情曾經公堂提訊因據王供患有神經病發時不由自主判送西醫騐明再核在無昨晨由廨復訊之下以王懷刀狙伏艙底時有人見其並無瘋癲状態惟圖害一層亦無證據因判王押候函送地方檢察廳訊核 
[行兇人還押候訊]  
　　滬西晏子路十一號住户蔡關林控被鄰人仇阿五用刀砍傷頭面手指等情由捕将仇拘解公堂訊得事起暗昧判仇押候原告傷愈再核在案昨由代理襄讞俞君會同英領卓君復訊因原告傷未全愈判分還押候訊 
[烟土犯分别判罰]  
　　昨報記五區警署查獲烟土犯七名一節前日由檢察分庭預訊屬實起訴審判分庭判决蒋殿元罰洋六十元王保山罰洋五十元華應高罰洋三十五元龔懷蓀罰洋三十元周德山罰洋二十元江生根罰洋十元吳更全罰洋十元一併還押着繳欵開釋 
[又獲烟土犯]  
　　五區警署前日又獲烟土犯陳金釗張廣珠陳四王萬西姚三王金生杭桂榮等七名抄出土膏烟灰土皮共計重七十五兩一併移送檢察分庭押候究辦 
[李玉章窮途無告]  
　　自稱鄂人之李玉章來滬尋友不遇流落滬江邇因貧病交迫頓萌短見於前日在南市浦灘投浦自盡當爲水巡隊巡船查見設法将李救起解送地方廳經檢察官預審後判令自投湖北會館請求資遣回里嗣因該會館查得李並非鄂籍拒却不理故昨日李玉章又投地方廳禀請成全 
[周小弟不認押欵]  
　　美國人密士門在地方審判廳控周小弟　單不贖一案昨日午後奉賀推事官開庭審理原告偕舌人潘桂林上堂訴稱周於前清宣統元年間将治下二十五保九圖並十三圖田單各一紙每紙計地八分有奇央潘桂林介紹共押去英洋一千元至宣統三年周将九圖中之田單贖去尚有十三圖内糜字圩六百四十三號之田單計押洋二百五十元延不取贖迄今本利無着請求究追遂将田單借據呈閲訊之周供本地人家住西門外　周略前與該西人押欵交易已於宣統三年間由民人備齊本利洋一千五百數十元悉數贖回所有糜字圩六百四十三號之田單至今存在家中該原告所呈田單　非原單求鑒賀君得供以原被供詞各執判周小弟交三百元人銀並保着将家存田單限三日内呈案查閲後再行集訊 
[婦人情急自盡之結束]  
　　常熟婦人李陶氏因爲同鄉婦人阿巧擔保託大沾路一百七十七號門牌薦頭店主婦徐王氏将阿巧薦往威海衛路五百零七號孫雪門家爲傭詎阿巧竊取值洋七百餘元之珠飾現洋逃逸徐王氏即向李陶氏勒交人贓以致陶氏情急自縊身死由捕報請中西廨員騐明諭令徐王氏代爲棺殮並将徐王氏及見證包連生顧培生等一併拘解公共公堂訊判包顧兩見證各交五元人洋並保徐王氏押候補傳孫雪門與死者之主人陸雲忠到案質訊在案昨晨由關讞員會同英領康君復訊之下以無威逼情事判将在案人證一併開釋惟陸雲忠不應抗傳着罰洋二元充公示儆 
[銅錫店賠償失贓]  
　　本年三月間招商局六號棧中失竊點錫值銀九百七十兩後由法公堂将管棧人王玉生提案訊無端倪故由局中出賞格洋六百元購緝在案現由探目黄錦榮包探韓邦逹方福林等拘獲是案正犯徐四倫同黨徐德興及收贓之銅錫店主羅雲生等昨解法公堂請究徐四倫供是晚行竊時共有同黨八人将贓售與羅雲生得洋八百元小民用洋一百八十元餘由徐德興等分用是實徐德興供認串竊分洋不諱羅雲生供收贓是實判徐四倫押二年半徐德興押二年期滿一併逐出租界羅雲生限一月賠贓銀九百七十兩管押追交 
[店夥私售貨物]  
　　蛋行主張德茂投法公堂控稱店夥王阿東私将店中之蛋九百個售賣與人值洋十一元六角察破後向論恃蠻不肯将洋交出故報捕拘究王供私售有之洋已用去無力交出求宥判押十四天了案 
[騙案不涉軍事]  
　　鎭守使署前日據公民趙柏森禀控錢小倉設計　　請爲查辦等情昨奉鄭鎭守使批示云禀悉察核該公民等所控各節殊與軍事範圍無關應赴滬海道尹衙門禀訴此批 
[祇可分期拔還]  
　　協程公司前在法公堂控張老三承租黄包車虧欠租洋並少去車上物件共計洋三百四十元等情張堅稱祗欠數十元判雙方帳目均不清楚着各認一半還洋一百七十元人銀兩保限交在案今因無保昨又提訊張供小民亦被各車夫欠去車租不少須俟收下陸續歸還判祗保人出外限分三個月拔清 
[拐匪禁錮西牢]  
　　向爲衣匠之鎭江人王臣珠誘拐住居新閳蔓盤路西福海里五百十三號門牌同鄉人殷伯田家八歲女孩小梅子寄匿老閳唐家弄二百十八號門牌沈寳山家希圖販賣業經捕房将王沈與女一併拘解公堂訊判女交其父領回王沈押候核辦在案昨復經中西官訊得王臣珠拐匿屬實判王押西牢三月沈無干省釋 
[狹路逢仇]  
　　崇明人倪登郎前晚行經北河南路相近寗波路日被仇人某甲撞見扭住肆毆復以小刀連戳三刀受傷倒地甲乘間逸去後經巡街捕查見将倪車入捕房捕頭飭送同仁醫院醫治聽候派探查核 
[形跡可疑]  
　　前晚有張明義深夜在途行走被探查見以其形迹可疑上前盤詰言語支吾當即拘禀捕頭詢押候辦 
[兜售彩票]  
　　甘松濤前日與葛星來同在山西路兜售彩票被包探王松濤查見以其違章一併拘入捕房昨解公堂訊明以葛無干開釋甘罰洋十元充公彩票燬去 
[公共公堂瑣案]  
　　美商　家公司控住居西華　路長安里之紅帮衣匠兩人張中發私将已購未給價銀之縫衣機器質洋化用昨由捕房将張拘解公堂請究據原告投稱該機器　洋九十五元祗付洋十三元不應私質洋二十七元請究訊之被告供稱應有急需暫押且與該公司跑街説明乞鑒中西官判張押候查明下禮拜二再訊　　英商萬太洋行控甬人鮑榮貴虧欠貨銀九百八十九兩由廨将鮑傳案着交人銀並保嗣因鮑滬地並無親友作保飭令收押在案兹已旬日昨晨由捕将鮑帶堂請示中西官判照前斷交人銀並保候訊 
　　三和瑞朱榜生同控已故方雲卿方瑞文不理欠欵又施文殿控周伯英欠洋一千二百七十元又金榮記控楊錫福不理欠銀一千零八十兩又薛同順控薛治臣不付米洋一百四二餘元又陳幼霖控朱琢庭賣地不交請追定洋三百元昨由捕房将被告各人傳案分别交保候訊 
　　無賴陳小春前日手持淫畫在四馬路兜售於總巡捕房包探趙和匀當被該探将張拘押昨晨解送公堂訊明判陳押兩月淫畫銷燬 
[介紹香艷叢書]  
　　香艷叢書一書計分二十集共訂八十册搜輯歷來閨秀名媛之趣史香草美人之騷怨間及宫闈瑣事詞苑叢談所選文體皆落落大方　不傷雅旣可爲遣興之資復可得作文之助前由國學扶輪社印行原價二十元兹歸中國圖書公司重行印刷發售預約劵僅取六元以陽曆十月底爲止十一月出版昨承惠贈樣本曁書劵一紙書此介紹並誌謝忱 
雜評三（宇） 
[吾國之黨人]  
　　吾國黨人自迭次失敗以來其心尚未死也然吾聞此次預戰各國其國中亦間有黨派平日積不相能競爭亦甚劇烈而一自戰事發生以後則此黨與彼黨莫不一致進行以謀對外其愛國爲何如乎今吾國保守中立能力薄弱已危如緊卵矣而黨人輸運軍火約期起事之謡言仍日有所聞而未　稍息吾國黨人果若是之愚妄耶吾滋惑焉 
來函 
[蘇州大同女學校來函]  
　　啓者光彝等創辦大同女學迄今九年精神財力困阨交并差幸民國以來仰邀維持得能積極進行今又接美國醫士惠君信函囑将本校每届高等小學畢業生中由本校選送一人得有特别利益惠君仁慈爲懷殊堪敬佩而敝校得此特殊之遇尤屬欣幸靡旣兹将原函錄右私立大同女學校校長張光彝倪安雅謹識 
　　秉生先生閣下久仰盛名莫遂趨謁貴校由先生賢伉儷獨力創建捐資巨萬迄今九年熱心毅力欽佩靡涯求諸貴國中如先生賢伉儷其人者實不多　至敎授之精良管理之周密久已馳譽　邇固無俟鄙人之贅述也鄙人來華多年在貴地齊門外經辦福音醫院差幸遠近求診者踵趾相接均能應手而愈曾在院中附設看護醫學校專收品優學粹之女子肄業仰體上帝之慈愛冀免下民之疾苦内中課程分聖經體學體功學看護學産科學内科外科及英文各科學除授課外并在院中實地練習俾增經騐建築二層高大洋式之臥房每層均有浴室安置白磁盆冷熱水管全舍均装電燈定章每年收學費二十五元膳宿費五十元五年畢業即可出而問世統計五年共應繳費洋三百七十五元鄙人素仰先生辦事實心實力凡貴校中高等畢業學生由先生每年選擇一人轉送敝校祗須先生認爲學行俱優與醫科看護性質相宜者則敝校即當憑先生之親筆信函加蓋貴校鈐記免共五年應繳三百七十五元之費其在校應穿之　服亦由敝校備送不取分文将來五年期滿給予證書或在院任事當給以相當之修金並無義務之年限或欲往他處任事敝校亦不相强此爲信仰貴校辦理之完善用特掬誠以推尚希每届畢業時留意庶幾貴校與敝校相提相擊開将來中美携手同行於東西兩半球之朕兆也大同福音吾等望之此上即請鐸安大美國駐蘇福音醫院長惠更生印 
 
 
 

Page 11

 
 
來件 
[英美德法大學敎育之比較（續）]  
　　（送清華學校赴美留學諸君演説詞）（王　惠） 
　　夫大學之設乃所以造成專門之人才耳胡爲乎學　之成續反違不如游戲之獲勝此吾人所百思莫得其故者然非無故也夫　鞠之戲所以施之於大學生徒者其爲重體育固矣然體育固不必如是即尋常於體操場爲之足矣奚必開如斯之大會而鄭重之若此此其中殆别有深意存焉蓋其意更在敎學者以處世競爭之方也夫競爭之道有正有　　者小人之爭而正者乃君子之爭也所惡於　者惡其相傾陷也其居心則利已而損人其爲術則射宿而詭遇於是此以譎施被以譎報互相傾軋卒致兩敗俱傷雖有一時僥倖成功者終無以自存於世若夫堂堂正正之爭則不然夫蹴鞠之戲觀者如堵十餘萬目之所視十餘萬手之所指已不容稍有詭得况加之以老於蹴鞠者爲公正人滿場監視一舉一動少有不正立予　止勝敗得失尋常事耳孰肯以詭得倖勝而自敗其名哉其監視之嚴若此故其爭也有不得不出於　者是以勝困光　敗亦名　於此可見君子之爭非所以相傾而乃所以相　焉然則　鞠之戲其爭之物　小其爭之道大哉推斯道也　　於大學　鞠爲然人之終央處世蓋無往而不在競爭之中即無往　不應由至正之道是區區一戲事而其所以致學者乃無窮也英國大學校學生習慣與美國　無持述若德則别開生而焉德國大學最重决鬥其事旣爲法律所禁故决鬥之會必秘密開之此則獪爲吾人所不解夫其事旣爲法律之所　而習慣獪重之者何哉余之在德也久懷此疑欲一觀之以窺其奥顧余在會外謀之於會中人而後可時同余往觀者尚有吾國同學一人鼓勇以往至則示决鬥也其會中之公正人及　士固已環伺其他參觀者甚多而决鬥者乃抽利劍寒光奪目復加磨礱談笑自若雜以歌聲若不知有格鬥之危險也者斯時也余友不勝戰慄忽然昏彙余不禁歎吾中國人之性懦爲若是其甚也余友旣行余仍留以待及决鬥開始繫剌之便捷各極能事其攻守之方均有一定之準則迨至勝負旣分而後被止於監視者於是醫士爲之縫創口凡一切止痛之藥均弗用而受傷者非惟忍痛不呻且能言談目得蓋德俗重决鬥其面有傷痕者爲榮譽所歸尤以多爲貴焉故自賈其勇以求之若此較之英美之　　尤足　矣夫决鬥　爲法律之所禁而政府固爲優容者豈無故而然　其重　育敎競爭曾不亞於英美而其用意則尤有過之者　人之立國不有所謂　血主義者乎使必得兵革從事之時而後崇尚　血則所以　行此主義者亦已晚矣故欲鐵血　戰時必先能鐵血於平時其尚武之精神謂非敎訓之功而能至於時耶夫英美大學之游戲　　大學之决鬥皆學校外之事於敎育之關係世罕稱之而余獨爲諸君詳言之者誠以輔助敎育之道莫過於是也若夫備體育之良法示競爭之正軌崇尚武之精神三者兼間有之亦具述如上矣雖然猶未有盡蓋天地間萬事萬物以動而進化以靜而退化故西人之性喜動吾國黄老之説以清靜無爲爲貴自滇以來施之政治習爲風俗二千餘年深入人心遂致成爲喜靜不喜動之性癖以致不能進化此其故由於人心之死而人心之死則由於清靜無爲之好尚有以致之然則英美大學之重游戲德國大學之重决鬥其精義一則養成喜動之風一則使之動而能得其當是以人種日强國勢日上吾國學者顧可忽乎哉辣丁格言曰强健之心必存於强健之身余願諸君此行有以副斯言則余之所以祝諸君之健康者豈有旣哉（按王君演説詞本報曾誌其大槪今得全文用再錄之） 
 
 
 

Page 12

 
 
   
 
 

Page 13

 
 
自由談 
游戲文章 
[新式遺囑] [  劍秋]  
　　西報謂青島德人已决一死戰發出　囑五千張吾國大員因人籍　國此五千張中必有其人之　囑在焉因揣測之如下 
　　遺囑大少爺二少爺三少爺知悉爾父旣入彼國籍自應爲之　忠效死但我死以後爾等須速速出籍另投一足以依賴而又不須盡當兵義務之國幸勿再蹈余之覆轍也所有一切家事處分如下 
　　一姨太太三十六個各贈一千元聽其另嫁我所最愛之三姨太太另贈二千元以作紀念 
　　一外國銀行存欵三百萬弟兄三人各得一百萬以後須擇妥當之處存放但不得存於中國銀行 
　　一洋房大小若干所弟兄公同居住不得另外再租小公館 
　　一其他切田地商業股票等財産均弟兄均分此係爾父一生心血不得在三年以内抵賣淨盡 
　　一做官捷徑及媚外秘訣兩書乃傳家至寳弟兄三人均應熟讀之以紹箕裘世業 
　　再我死以後如某　大皇帝念我盡忠致死欽派大員賜祭賜葬爾等應敬謹接待並三跪九叩首謝恩其神位上當書　清亡國大夫中華民國公民入籍大某國欽賜祭葬等字樣但不可奉入家廟因余已爲外國之鬼祖宗必不肯承認也臨死囑此其各遵守母違　 
[戲擬天篷元帥鼓勵羣猪與人類决戰命令] [  無聊]  
　　本大猪族和平性成夙以尊重猪道維持世界之平和爲職志自人類肆　以來非法拘禁恣意屠　本大猪族歷年所受之損失不知凡幾本大元帥猶恐有傷　誼　及邦交仍迭次告誡大小猪奴勿得有排人舉動以免釀成交涉乃自上帝默佑旱象日著以來按照國際慣列本大猪族當然享有禁屠之權利而人類政府竟悍然不顧益肆屠毒即有一二偏僻小縣照約履行亦大都陽奉陰違旋禁旋止殊屬蹂躙畜道有　擾亂和平本大猪族爲保障平和發揚國威起見際此事變應認爲可以用種種適當之手段與方法以自由解决此困難本大元帥謬荷重寄責無旁貸誓與爾忠勇果敢之猪子猪孫協力同心以保我族類之威武與荘　深信爾母猪公猪花白猪　脚猪淮猪平湖猪龍游猪以及匹格司外四等衆熱心愛國必能隨同長喙将軍大　封豕之　以鄭我國基本大元帥有厚望焉 
[滑頭碼子與壽頭碼子之新協約] [  高潔]  
　　　頭碼子與壽顧碼子爲保持人道和平預防　人侵犯起見其同議定協約如左兩方面均當永遠　守之 
　　（一）滑壽二人爲永久不易之墊友保持人道之和平　頭碼子當磪信滑頭碼子隨時之忠告 
　　（二）滑頭碼子當保全壽頭碼子一家老小之安　 
　　（三）滑頭碼子當保障壽頭碼子之獨立及田房屋産之管理權 
　　（四）如有第三人侵害或危及壽頭碼子之一家老小並田房屋産等滑頭碼子當即出恊動壽頭碼子須即與以特别便利滑頭碼子如因交涉上必需之時得動用壽頭碼子之財産 
　　（五）本恊約經兩方面互相承認後不得與第三人訂立與本恊約違反之恊約 
　　（六）關於本協約未盡細目兩方面得命姨太太或通房大丫頭隨時恊定之 
[戲擬入外籍被迫服役者自嘆詞] [  寄滄]  
　　　　　　　　仿滑油山京詞 
　　（衆兵喝）（生唱快三眼）思想起當年事好不心歡目幼兒學鑽營一心做官十八歲進宦途狼狽爲奸飽私囊顧不得民窮財盡存銀行保生命吸上了大烟因此上入外籍終身志願那知道强鄰啓釁迫令服役受罪眼前（衆兵白）走吓生唱原板丢下了大員臉哀求免我本是亡國賤俘那能磨礪悔不該入貴籍意圖久遠願此後撇了存欵棄了動産逃回祖國獲佑蒼天（衆兵喝）（生唱原板）發緊急動員令　體酥軟嚇得我三魂六魄不在身間看起來這時候逃生已晚噶今生是烟是賭是妻是妾怕的是夢裹空歡（衆兵白）走吓生唱原板在戰場見了些無情鎗炮在戰場見了些飛　兵艦在戰場見了些血流的遍野在戰場見了些鋒火連天善戰的奮勇迎敵殺潰兵奪砲台左繫鎗右轟砲人人踴躍獲勝捷他好不威嚴可憐我入籍的有誰憐念只落得身受烟癮肩拖砲車一步一跌一跌撲受盡熬煎（衆兵喝）（生唱原板）今日裏到歐洲入軍隊眼前邊濃烟起黑　慘慘他們眼睜睜身前進那管我路難行撲跌向前走的我遍體疼魂飛魄散（摇板）又聽見砲隆逼近戰線（白）司令官前向什麽所在（司令白）前面呌做愛里巨（不受酬） 
詩選 
[七夕閨怨] [  書味庵主]  
　　雙星夜隔銀河也似人間離恨多盼到一年　一渡神仙原目畏風波 
烏鵲塡橋計太癡乞靈羽亦何奇若将槎換支機石日泛銀潢任所之 
　　終日辛　　七襄爲誰催作嫁衣裳聘錢十萬價無計空　人間乞巧忙 
　　神仙本自重清間　女　夫例可删何事許他成眷屬不數　落在慶　 
[七夕集古] [  有吾]  
碧天如水夜雲輕（温　筠）野渡無人舟自横（韋應物）　杵敲　　　月（陸游）多情卻似總無情（杜牧） 
夜合花開香滿庭（竇叔向）綠塵幽蘇遍閒廳（雜句）敢将十指　　巧（衆　王）臥看牽牛織女星（杜牧） 
自由談話會 
　　南方某省執法處設莟府署内其處决黨人不用鎗斃而梱抛於花園池塘之内如水滸之吃　　麵其刑法除天平架　棍赤火練諸常刑外有最新發明之一術凡刑訊不供者則先以籐　茄責其背直至血肉爛　之時即以粗麻皮一塊遽蒙其上正當血熱易於拍合如狗熊之作法隨帶令退下逾數日麻皮與肉共長合爲一再行提訊則於背後将麻皮每根逐細撕脱麻與肉連痛澈心肺呼號之聲路人聞之此法用以　治黨人可謂奇妙然而太酷[  一水]  
儉德會 
　　儉德會規則一不狎邪二不　博三不必以酒食結交四不必華服五不輕寒　 
　　入會者丹徒朱長林揚州李逹齋松江黄怡如陳幼溪陸秀生　朱午橋　慈谿王家佑　仙源程育英　常熟劉嘉　　上第江李守一女史　江發乾　紹興魯可亭　嘉善范志一　江陰汪松齡　莫釐蔡志逵 
小説 
[蘆中人原名ＳＩＬＡＳ　ＭＡＲＮＥＲ] [  英國女小説家ＧＥＬＲＧＥ　ＥＬＩＩＬＬ原著中華林竹賢譯]  
　　第十三章（圈點悉仍原稿） 
　　置酒紅院草賢畢至剪燭黄昏杯已數滿諸人酒酣耳熱呼盧笑敖嚴顔怡懌幽情外揚乃贊舞操協以均曲羣作跳舞之樂　卽合奏亟舒紆揚妙姫秀郎携手交袖　辣俯仰興高采烈主寳相忘侍婢僮僕旣已獻膳奉盤亦得旁鑒乎其中故羣趨鶩往以觀仙雩神蹈後廳旁廡　無人焉而中堂之束廂鬥則羣僕雁列途幾爲塞西廂門則爲賓主所出入故絶無人阻道而門之側爲羣賓之座葛翁之幼子名勃勃者方弄舞曲婉轉　耳羣爲擊節稱賞葛翁素愛幼子更誇其絶曲以爲彷彿其幼時所弄也葛茀董則離衆遥立蓋恐其父見釀雪在前以兩家歡好提及秦晉之盟以作笑談也一縷與釀雪擊愛之情同一腔與毛蘭野好之悔相激盪唯時凝神注目于鍾愛之釀妇不肯轉瞬又幸衆人羣傾耳于葛勃勃舞曲不爲意私意舞曲終後當再與釀雪把　舞也旣而目光離釀雪他瞬忽見西廂惟後現　心動魄之物狐祟鬼怪不足喻其恐　　是何物　　　萬　　　　　　所有之　生　在馬　懷中而馬　　　曰　　木直於　　　不見此　月　矣意其心神作惡故現此景耶方孝其　　　　之幻景而　孟　及郭倫　已　　向馬　作　　　而舊　　無　　　　　　　　去一究所以説有人於此時注　　　者當其　　　　白手　肩　神　自主　幸各人　　目馬儂不以爲　　　翁此時　起立　然謂馬儂曰咄　咄　君來此　爲馬儂始　　　郭倫叔曰余來請　　　士即有　　曰醫士在此　有何需此時菲　亦已近立而馬儂喘息曰不知　家婦殭臥石坑之積雪上離余門不遠余意彼已氣絶矣彼已死　茀蕾覺　　如永澆背驚懼恐　其婦或　未死而其私事将或洩也郭倫叔曰呈言且退待於外　當語　士促其即來　又低　　葛翁曰一婦人　死於雪中余意且勿聲揚致落　婦人膽魄傷言一貧婦以迫于　餒病　危足矣　即去促醫士速在也而此時諸　女亦以情事離奇　來喘喁索居之　夫而雪　　目之女孩　忸怩匿　身無地時若驚室中之華麗士女之衆多一種天眞　漫之状　尤足令諸婦愛顧不舍故羣來爭視或撫之或懷之或與接吻而釀雪亦擠衆與其間　首間葛菲舊曰　家女孩耶葛菲舊曰予亦何　惟聞乃臥雪中貧婦之孩耳此時其心中恐怖潮集自問戰慄以爲　其婦　死乎醫土金僕兒夫人謂馬儂曰置此孩於此可乎余當命乳媪好爲之也馬儂曰否否余不忍離此孩余不能離此孩此　天授我由我撫育之非他人所得奪也馬儂初未究心于孩一經提及戀戀不忍舍孩之心倍覺濃　不能自已金僕兒醫士此峙自人蓋中出謂諸婦曰恕余倉猝請諸位　路面有厭色以爲何來擾人清興然以業醫故雖非所欲義無可辭葛翁曰君去或已無能爲力或者彼輩已請君高足徒先往乎醫士愼重将目曰或者二字乃無定之言亦可休矣顧　茀舊曰君可爲我取　鞋至並急囑僕招温絲蘿夫人至予深恃彼爲助伯　頣前尚在今又何往馬儂曰余途遇之唯未及談余告以請醫士彼謂醫士在此故余急來此至則後屬旁廡　無人故直突入此間也醫士聞之若充耳不聞唯　　欲與馬儂茀舊郭倫　同出此時馬儂　中女孩忽呱呱作聲一若與馬儂親　無或而促其同去者而馬儂亦作匆促状曰行矣余将造温夫人求共助也故與醫士飛步行郭倫督曰需予同往乎醫士已遠颺不聞矣茀舊亦已杳然蓋彼早已攫外衣一躍向外行亦不顧華聞之舞蹈履作爲踏雪用也有頃被即抵石坑與温夫人比肩立温夫人覺嚴霜氷雪着地寒慄見葛茀舊華履透濕爲之感憐曰君在此亦無所爲力不如歸也助順途可至　霓樓招吾夫至彼當爲醫士執役何用君親臨乎葛茀蕾曰旣外出在此貯立亦何妨君可招余助而告余該婦究殟否斯時彼等已至馬儂屋前茀蕾即立屋前温夫人曰君眞慈哉仁人之心使余敬服即舍之行葛茀　得此奬譽若芒剌在心乔徊途中寒雪没聞有所不顧彼其心中所忐忑者恐懼毛蘭未死之心與希望毛蘭已死之願　已憤悔交逼自怨自懟其自首其罪而直認凍殟之妻無怙之子乎則不敢而又不忍不敢者蓋彼固孱弱成心者也不忍者蓋愛釀雪之心勝事果洩釀雪必鄙其人而婚姻必成泡影矣彼又自問曰毛蘭其已死乎若然則與釀雪締盟成婚改過爲善不難享令名艷福而終老而其遣孩亦可設法收撫脱不然則事敗又不覺身顫 
　　冰塵先生鑒來書以爲值此生計凋殘人心離亂之際提倡粟帛常識　恐不及游戲讀物太多徒長澆俗卓哉名言我爲歎服顧自維頑省不足以副期望容訪專家請以撰著實業讀物國步有進先生之功也[  鈍根謹復]  
 
 
 

Page 14

 
 
   
 
