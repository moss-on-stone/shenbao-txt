# 1898 - 71 - 4908947

 

Page 1

 
 
[諭旨告成] [  申報館主人啓]  
　　本館每日電傳諭旨除譯登申報外每季必然敬謹彚印以廣流傳所有去年冬季欽奉彚綸音兹已排印蕆事每本仍收工料碼洋六分大報王言光昭薄海敬告官紳士庶請來購取可也此啓 
[出售廣學會新譯中國度支考○仍寄售中東戰紀本末初續編文學興國策每套兩圓] [  圖書集成局代啓]  
　　中國每歲度支出納之數向無刊布清册上海英正領事哲特就户部曁各省奏報中關係錢縠之數者積三載之句稽抉摘成中國度支考一書呈英政府轉發議院核准刊行於中國財賦之所出與夫一歲支發之欵逐項羅列旣簡且明廣學會譯作華文交本局代印精本卽托申報館帳房申昌書畫室出售每册洋銀一角五分所有前印之中東戰紀初續編連文學興國策并售拆售均有定碼專及泰西新史攬要仍并寄售上海英大馬路泥城橋東堍廣學會總局及美華書館格致書室古香閣文瑞樓飛鴻閣大吉樓外埠敎士售書處曁各書坊皆有出售諸君請分别賜顧可也 
[新輯自强學齋治平十議告成] [  圖書集成局代啓]  
　　近時風氣大開事事倣行西法喜談洋務者無不著書立說流播書區闕减擇之不精或語多耳食不特無以贊實用且更詒笑於通人是書采近人專作編成十種或則言利之可興或則言弊之當革或則言安内攘外之要圖但使謀國者簡練揣摩引而伸之觸類而長之漸漸收自强之效其中鈔弊論一書歴陳錢鈔利弊當此銀賤錢荒之際尤爲關心國計民生者所不可不讀兹託本局用新字排印成書每部十二本盛以錦套價洋一元四角賜顧者向本埠棋盤街文瑞樓蘇州緑蔭堂察院塲文瑞樓漢口漁古山房長沙省富文書局均有寄售 
[報紀擬辦津鎭鐡路因推論之]  
　　當海禁未開以前中國舟車之製雖不一例然舟則終不外帆檣篙槳車則終不外牛馬人力縱水陸皆通而不能迅速不能尅期西人來華以機器行舟華人初見之無不駭異今乃購造仿行江海之間乘風破浪向之不敢涉江海者今則皆以爲穏妥較帆檣之利十倍不特長江大河之中輪舶大興卽内河小港之中漸漸通行小輪舟幾至無省不有向之輪舶往來大江上下駛至宜昌而止今且由宜而上前報紀立德洋行置小輪船一艘由宜至渝用紅船保護將見一船可行卽各船無不可行瞿塘灔澦當失其險矣舟楫之便豈尙有過於此者乎然水之不通者不能不由陸而陸路較水爲勞且自興輪船似再無比之速而穏者而西人又興鐡軌以機器行車較輪船爲更速較輪船爲更妥輪船尙不免風浪之患礁石之虞而火車如無來車碰撞决無他患况來往之車限定時刻亦决無碰撞之患中國之有鐡路始自西人由滬至淞小試其技後爲沈文肅公購還拆毁可見當時風氣未開而未深思其利也今傅相任直督時創興鐡路由津至唐沽其規模本較淞滬爲大然初不過爲開平運煤起見而今則往來如織且更展拓至京至山海關於是朝野咸知鐡路之利欲處處展拓蘆漢一條綿亘數千里雖費繁工大而此路一通可以濟輪舶之不及京師爲首善之區各省仕商之赴都者無不憚於跋涉自有輪舶皆欲由滬赴津不特川資較省而亦可以迅速惟北洋膠凍之時則仍須奔馳於陸路建成鐡路之後則通年無阻滯之虞無論運兵運餉可以尅期而待卽裝載貨物轉運較靈而商務亦可以起巴惟僅建幹路則四川雲貴兩湖等省自是便利而江浙則仍須拆江而上再附輪車計以時日與航海而北亦無以異惟於江蘇建路直達天津則商務當更有把握因進口之貨多集上海若由漢口轉運不亦周折乎本報紀容純甫觀察曾駐美國於彼國之豪富官商如水乳交融極爲浹洽回華後禀請總署力奏尤重請開鐡路由鎭江接至天津以便與蘆漢鐡路聯絡一氣督辦盛京卿及湖廣總督張香帥先後電達總署謂無論鐡路工程浩大二時雙管齊下中國財力實屬不支卽借助他山竊恐目前難應取求日後難歸本利不如從緩辦理俟蘆漢之路旣有就緒然後他圖庶免棘手問總署覆電謂旣經入奏奉旨准行未便中止在香帥與京卿老成持重不欲博而不專未爲無見要知鐡路之舉不思將來之無利惟恐舉辦之無資容觀察已集有成欵自不致有初鮮終二十日本報登總署覆奏一摺及觀察條陳二十二條乃知此路之必不可緩且知此路之無不可成也摺稱由天津經山東德州至江蘇之鎭江府爲南北往來孔道必宜專築一路以爲便民興利之圖現值德人藉口教案欲修軌道直達濟南倘我先造南北幹路則德人修路至濟南後令其就近與我幹路聯接使不能再加展拓是此路非但爲本國之利權且以杜外人之覬覦建議雖在蘆漢之後而情形更較蘆漢爲急惟自天津至瓜鎭二千二百餘里道路綿亘集欵非易蘆漢鐡路與比國訂借鉅欵現甫解到頭批而指所云漸有端倪耳何容觀察之集股竟如此之易耶近來紳商禀請開設公司等事集資若干官憲必再三查察資本之確實方准開辦誠恐紳商有資本不敷冒昧從事必至不能竣事非但貽笑於鄰邦尤恐失信於仕商此次容觀察之集股一千萬苟非確有把握觀察亦斷不肯貿然從事總署苟不知其集股之已有確數亦未必如此具奏矣未完 
[請添榷使]  
　　英京倫敦來信云總稅務司赫德君以中國添設各稅關後榷政日繁遂商之總署擬請奏達朝廷設立副總稅司一員畀以總稅務之權以資襄理其缺卽以現駐廣州之英國領事官卑利仁君充補自能勝任愉快等情不知此議果能施行否也說見廣州博聞報 
[英報閒評]  
　　英國地球報謂膠州戕害教士後德廷向中國列欵索賠所定數目似覺太巨如英廷歴來亦照此索償則中國諸行省已早隸爲英屬矣乃六欵之中又欲在本省建立教堂此何要事而亦列入約章未免跡近游戲至中國所許各欵内如查辦兇犯及該管官長治以應得之罪山東巡撫解組後將來仍可簡放别省較之東省尤爲妥善亦未可知然此皆不足深論也所要者專山東鐡路之全利開膠州停留之口岸窺德人之眞意無非欲藉口教士以要求耳但鐡路一成不獨東省商貨卽可由本口百出無庸迂道天津且一應内地通行之利皆非英有其有傷英國商務豈少也哉說見南洋新加坡叻報 
[軍門接篆]  
　　松江采訪友人云皖南鎭總兵李壽亭軍門接奉省垣電信著署理江南提督篆務遂於本月二十一日清曉用小火輪船帶憲舟至郡標下各員弁傳聞引港船哨弁謝姓誤差被撤無不懍然有之方中軍門排列全副儀仗乘八人大轎由南門外大張涇登岸迤邐進東門入雲間書院行轅小駐前導有欽命江南全省提督軍門頭品頂戴奇車博巴圖魯丁酉科江南鄉試武闈會考官賞穿黃馬褂等銜牌申刻軍門派弁至中軍叅將署接取提督印信至行轅洎屆吉時軍門朝服朝冠望闕行三跪九叩禮然後接印視事至翌日午後三下鐘時卽登舟回吳淞防次 
[書旌已返]  
　　姑蘇采訪友人云江蘇巡撫奎樂峯中丞於本月十六日偕藩司聶仲芳方伯秉節出轅旋於二 
 
 

Page 2

 
 
十日之夜遄回聞之官塲中人謂是日憲舟行近周太僕廟江海關道蔡和甫觀察乘舟迎迓隨命駕至瀏河一帶閱勘工程方伯則與觀察啓輪赴滬云 
[股票將行]  
　　武昌訪事友云鄂中前奉户部來文以籌還洋欵需用孔殷擬仿照外洋國債辦法刊發昭信股票無論官紳士民均聽捐資入股每年利息五厘分二十年攤還又以股票刊印需時飭由藩司先給印收以昭憑信等語張香濤制軍奉文後節檄行藩司從速飭刊印收以資應用又以民間捐款必須官爲提倡因商諸譚敬甫大中丞擬各捐養廉一年并諭飭司道各官一體量力捐輸府廳以下各官則視缺分之肥瘠由藩司厘定等次武職各官則由督中協與撫中衡會商辦理一經派定卽須依限繳解不得藉口遷延其有差各員應由各總局按照薪水多寡酌量捐提惟厘金優差不在此例至紳商士民身家殷實者亦應勉力輸將以濟公用第須俟官欵捐有成數再由各地方官即切勸導不准稍有抑勒想官紳商民同受國恩必能慷慨解囊以濟公家之急也 
[雇船覆禀]  
　　北通州訪事人云江蘇糧道陸春江觀察浙江糧道鄭芝巖觀察去歲在通壩交漕完竣後公禀長李二倉卽稱剥船偷米之弊南員權力多限請將船户改歸南員雇募仍責成地方官嚴行追繳欠米並嚴查接買私米之人或追不足數將楊村通判及沿河文武一并核議等情倉憲將原禀發交天津道悉心妥議禀覆核辦現據天津道高觀察禀覆略稱查江浙海運漕糧從前抵津後本由天津道接運通州後因剥船偷米之弊日甚一日始由江浙糧道自雇民剥試辦徑運後因民剥爲數無多仍由楊村通判將官剥船　集河濵聽候江浙糧道挑選酌用近數年來剥船偷米之弊又甚自應力籌整頓查官剥船向章船户由船頭雇募船頭又由各州縣雇募如船户帶船而逃卽責成船頭認賠如船頭通同卽責成出結之州縣認賠若由南員自行雇募設有貽悞又將問之何人至船户盜賣之弊實應嚴禁嗣後如有前項情形請將該船户送交地方官嚴訊務須究出該私買漕米之人姓名照買去漕米之數加十倍罰賠除歸還南局外其餘應交籌賑局助賑云云惟未識倉憲若何批示也 
[批示茶務]  
　　漢口采訪友人云去歲湘鄂二省之作浮梁賈者咸恐權利漸失相約設法以挽頽波日前具禀江漢關道轅道憲批示曰兩湖茶務疲滯已極亟宜設法整頓所禀甚爲有見候札行武昌府分飭湖北産茶之崇通等六縣出示曉諭園户實力遵行各保利權並候詳請督憲查核咨會湖南撫憲轉飭産茶之處一體出示照辦並飭津卡仍照章禁止先運樣箱以免挑剔比繳 
[擬開馬路]  
　　武昌訪事友云鄂中興脩馬路并擬於操塲添造馬路一條直達撫署此已疊詳前報兹聞張香帥以鄂省街道年入失脩每遇陰雨卽泥濘難行擬將城内大街一律改築馬路并購備東洋車數百輛聽民雇用以利行人現日委員勘估工程陸續脩造果爾則經塗九軌閭閻當共樂康衢矣 
[渡黄遇盜]  
　　厦門采訪友人云本月初七日有一安海渡船由泉州東石載客百餘人來厦清晨七八點鐘時駛近金門島忽來盜船二號内藏海盜二三十人操刃阻攔上船行刦船中某客急掄巨斧斷一盜之手餘盜始不敢登船遥放手槍彈中舵工某甲鼻梁血流滿面復傷及一客之腿青天白日若輩竟如此披猖誦天荆地棘行路難之詩不禁嘅焉以歎矣 
[擒盜續聞]  
　　蘇州訪事人云前報曾記飛划營領哨宋君拿獲盜匪一名解至吳縣訊辦兹悉此盜姓胡名得勝湖南人前曾當過哨官近年在閶内外售牛肉本年正月初九夜蘇鄉七子山後士永順木行主住宅被盜刼去洋銀八九百元及金珠首飾衣服約值三千金之譜吳縣賴大令履勘屬實會同營官緝拿乃自出此案之後胡卽忽然不見本月十六日宋君帶領槍船在太湖附近各處查哨途中遇一客船氣象甚奢細審之見胡高臥艙中吐霧吞雲領略烟霞風味因卽攔住叩以何往胡言語支吾渾身瑟縮宋君遂喝令手下健兒一齊動手當塲獲住訊以是案是否爾之所爲胡初猶狡展不認宋君盤駁再三始吐其實遂連夜解回省垣本營管帶歐陽游戎略詰口供卽仍令宋君解至吳縣署歸案訊辦賴大令於翌日升堂提訊胡供認爲盜略不隠諱併供出是案夥盜某某等二十餘人得贓瓜分後卽散往四處各自逃生大令飭收入内監一面嚴飭差捕赶緊查緝逸犯 
[盜犯翻供]  
　　姑蘇采訪友人云去秋吳江縣民人陶雲經家被盜行刼旋由縣差拘獲孟阿大等五名解省正法至臘月某日續獲夥犯姚小毛田阿三迭經蘇州府發審局員悉心研鞫刑訊十餘次始供陳一切細情迨蘇州府桐子霑太守提勘書供後某日解至臬轅過堂忽皆狡賴翻供督審委員某司馬再三駁詰各犯一味狡展不承司馬爰禀請吳廣涵廉訪交發審局再訊十九日午後某明府升堂推鞫各犯仍百般狡展明府怒其刁惡喝令以天平架從事閱良久仍游移不定乃飭收禁獄中候再研訊 
[聊濟目碰]  
　　金陵訪事人云各粥廠停撤之後奉憲撥欵資遺飢民回籍不意渡江甫及其半天氣驟寒雨雪風雹數日不止江北之浦口江南之下關兩處地方凍斃飢民難以數計本報已誌其詳兹悉連日以來風雪未止省垣飢民無數流離於風饕雪虐中凍餒交加將塡溝壑好善之士倡捐義賑或施粥飯或散麫餅然捐欵無多不過聊濟目前之急恩膏普沛遍拯哀鴻深望於有力之君子 
[皖江漁笛]  
　　安慶采訪友人云本月朔日奇寒砭骨六出花飛迨初六七八日暖意烘晴輕裘可卸初九日黑雲潑墨飛廉怒號虎嘯龍吟聲震屋瓦入夜來布衾如鐡寒氣逼人滕六君復惠然肯來撒鹽飛絮鴛鴦瓦上一白無垠屋角簷凹積至寸許自初十午後至十一二等日大雨傾盆達旦連宵屋漏聲牀牀不絶市中諸物昻貴異常日内柴油每斤售錢一百文白麫每百斤售錢四千四百文切麫每斤售錢四十文白米每石售錢三千五百數十文日斯巴尼雅銀一圓祗買得三斗六升猪肉每斤一百十二文每銀一兩祗換九七錢一千三百五十文猶有攙和砂片者但願晴曦早放俾小黍可以豐收成者民困得蘇不致憂深懸磬乎 
[河流陡漲]  
　　金陵訪事人云下關係由河出江口岸江流高而河流低故河流恒視江流爲漲落然亦有時河流反高於江流緣省垣河水發源句曲如茅山水發則河流卽將汎濫矣近日陰雨連綿繼以雨雹山洪陡發下注於河以致河流較江流高至三尺有奇此處爲出江要道往來舟楫逆流而上順流而下莫不危險異常連日小划船之經此覆没者日有所見長年三老每比之爲倒流三峽云 
[北通火警]  
　　北通州訪事人云二月初四日午後忽聞警鑼四起喧傳西門内小後街周姓家不戒於火一時熊熊之勢直燭雲霄加之封姨肆虐以致祝融氏飛揚跋扈大肆猖狂幸在白晝距井較近各處水龍先後風馳電掣而至汲水灌救得卽熄滅計焚去倉柴兩大垜房屋二間左右鄰居雖未殃及然受此驚恐其煌急之情已有不堪言狀者矣 
[鄂省官塲紀事]  
　　湖北訪事友云奏補湖南辰沅永靖道莊觀察賡良由湘蒞鄂十三日赴督署禀見聞有要公面商也○署江夏縣典史陳少尉澤潤與現署鮎魚司趙少尹慶頤互調署理又江陵縣郝穴主簿俞少尹德城與平林店主簿曹少尹本元互調署鶴峯州州判委朱别駕安溥署理應山縣典史飭准補之李少尉文藻赴任均先後奉藩憲牌示矣 
[閩省官塲紀事]  
　　福州采訪友人云閩縣宼大令定於本月初九日交卸篆務新任者爲吕大令文起○惠安縣李綺青大令經上峯調省察看遺缺遴委本任仙遊縣王大令煒堂署理○本月初三日爲閩浙總督邊制軍懸弧令旦在城文武百官俱於初二夕初三晨赴轅祝嘏初 
 
 

Page 3

 
 
四日制軍排道出轅赴各當紳處謝步 
[羊城實録]  
　　廣東訪事人云前者番禺陶孝廉繼昌聯名禀請督憲嚴禁番灘督憲大爲震怒立將鳳協戎氏武弁多人叅革後幾於敝絶風清惟是日久玩生賭風漸熾日前孝廉又向廣州府遞禀控南海縣江浦司所轄開設番灘館并牽涉是處紳士包庇司宫收受陋規等情府尊准詞札飭南海縣董明府查辦○杉木欄某綢店於初九日有一年約十七八之青衣到店買生綢一疋店夥檢貨與觀連閱數疋皆不合意遂出門而去店夥將貨檢收少去一疋於是四出追尋至某押店見青衣正在將綢典質卽行扣住帶交杉木欄公所集衆詞究青衣直認曾行騙八次搜其身畔有當票多張惟不肯認傭於誰氏兹已解官審訊想不難水落石出也 
[潯水春濤]  
　　九江訪事友云本月十三日九江道誠果泉觀察九江鎭宋佩珍鎭軍率領文武各官于天未黎明恭祭歴代帝王廟煌煌大典禮至肅焉○城内學宫前道路無穢不治經道幕許召煥曾等集資修理已紀曩報矣兹又於孝子坊起至南門觀一帶亦一律雇工購石塡平行人稱頌不置○興國州汪春宇刺史州試初覆文童四書題能以禮讓爲國乎何有經題雨我公田遂及我私詩題賦得二分春色到花朝得分字 
[上海官塲紀事]  
　　本城提右營廖楚材參戎因新任江南提督李壽亭軍門定於本月二十一日接篆故於前日趨赴茸城叩賀軍門接篆後仍須來滬赴吳淞辦理防軍事務廖參戎亦卽於日内退申○寳山縣沈期仲明府因事來申昨日命輿進城先詣道轅謁見蔡觀察繼至縣署拜會黄大令大令進入花廳暢談良久始别○翰林院檢討孫問清太史廷翰定於本月二十四日附輪船北上入都供職日昨命駕赴各衙門辭行○浙江海運津局總辦符賡生觀察昨日命駕入城赴各衙門拜客至縣署黄大令飭丁擋駕○新任崇明縣田春亭大令寳榮擇吉本月二十七日接印昨日由蘇至滬乘輿入城詣道轅謁見蔡觀察並赴各衙門投刺至縣署黄大令延入晤談然後辭出○長江水師提督黄芍巖宫保於前日午前命駕進城拜會各當道至縣署黄大令飭丁擋駕○昨日下午駐滬督標奇兵營撫標滬軍營鄒龍二統領先後至天后宫行轅謁見長江水師提督黄芍巖宫保頃之上海縣黄愛棠大令亦乘輿而至宫不一一接見茗談片刻然後辭出 
[轉飭查照]  
　　比國駐華大臣費欽使照會總理各國事務衙門内間兩國通商交涉事宜深望日臻妥善本國現派正管領事官芬戛爾駐紥廣東省城兼管兩江湖南雲南福建各省軍務等由總理衙門照准後轉咨兵部卽用火票轉遞南洋通商大臣劉峴帥查照劉峴帥轉札屬下大小各員一體遵照昨日松江府恩詩農太守已抄札轉行到申飭上海縣黄大令查照矣 
[讞員文告]  
　　會審分府張爲示禁事照得英美租界人烟稠密訟案繁多或爲西商控欠或爲華民控追與夫誘拐之徒兇横之輩均須管押命押所積弊最深迭經本分府抉弊根源隨事稽查力加整頓誠恐日久玩生復萌故智合再列條示禁爲此示仰各原差看役及在押人等一體知悉凛退用違特示計開一在押之人准保與否應察核案情輕重隨事酌奪非原差及看役等所敢留難嗣後如禀奉批准交保者或奉諭准保者均准保人隨堂將結呈遞倘原差及看役等藉端需索攔阻上堂准該保人喊禀指控革究一押所差役均有工食在押人等向無費項如有從前執費等項各名目一概永遠革除如在押之人情願賄給察出予受同科一初進押之人如該看役等並不隨時照應或無端需索或故置污穢之地本分府不時親查一經察出卽行革究一押内並無樓上樓下高鋪底鋪之分倘看役及原差人等藉此需索或巧立名目查出革究一扭交曁捕房送押之人又女押及竊犯押内均各照以上各條辦理如違分别革究本分府言出法隨切勿嘗試凛之切切 
[傳諭造册]  
　　南市舊鐡路擬欵　築業經上海縣照會紳董並派丈書聞同工程委員朱森庭明府一再勘丈無如路甚繚曲且各店鋪房屋均有佔碍之處一時難以丈明故暫停數日俟縣主黄大令傳諭地保查明沿馬路一帶屋主何名及開何店鋪造册具報呈縣察核然後出示曉諭俾於有碍之處一律拆進 
[經營方如]  
　　江海關道蔡和甫觀察擬在南市新馬路江海關前隙地起造房屋一所安置灑水馬車及一切清渞之物已委朱森庭明府督工日内將鳩工庀材矣 
[流氓不法]  
　　前日之晚十下鐘時在文匯西報館執役之顧某持報紙至新閘迤西池浜橋左近分派突有流氓多人自後追至扭住尋釁顧知寡不敵衆避入某洋人家洋人令出店人出視則流氓已如鳥獸散矣聞日前某姓女郎自親串家回路經是處亦被若輩將衣衫褫盡巡防局近在咫尺而流氓竟敢恣意横行所願有地方之責者嚴緝重懲若輩庶稍知警懼乎 
[私販野味]  
　　法界捕房克捕頭目西歴三月一號起不准售賣野鷄鵪鶉竹鷄等物本報後幅登有告白乃有不遵禁令任意違犯者前昨兩日連夜販賣鵪鶉之甲乙二人詰知以一百餘頭售與英界四馬路某番菜館遂禀知法總領事咨照讞員鄭大令出票送至值年領處事簽字協與英界包探將番菜館主提案訊究甲乙二販押候解堂備質 
[賽會宜禁]  
　　本邑浦東廿四保十八圓社莊廟供奉順濟侯偶像定例每十年賽會一次會中有扮演三百六十行者哄動四鄉易滋事故今歲土人倡議賽會是處董事顧某恐肇事端禀請上海縣禁止黄大令以刻下時事多艱何得作此無益之事廢時失業遂批准所請日内當出示諭禁矣 
[暫停發落]  
　　昨日禮拜一爲法界捕房發落之期捕頭查得讞員鄭景溪大令判責人犯爲數無多爰飭探將情禀明大令大令請暫停讞政一期 
[贈書志謝]  
　　山東黄河南岸遷民圖說爲南海黄君小宋所箸而曹縣徐太史繼孺序以行世者也當黄君刺陜州時適丁黄河之患上下游數十州縣民歎其魚君乃蒿日時艱創爲遷民之舉事雖創格未免驚人然果見諸施行則二萬數千户生靈當不難永慶又安不憂墊隘君之建畫豈曰小補云爾哉兹特繪圖貼說付諸石印工旣蕆介理文軒主人以一帙見貽不佞讀而善爲跋數言以志欽佩 
[慨施巨欵]  
　　日前本館恊振所承四宜草廬指助嚴佑之先生江北義賑洋銀四百圓江北淮徐海三郡奇災迭告餓莩盈途觸目傷心幾令鐡人淚下今得囊金慨擲膏澍宏施中澤哀鴻生機頓暢諺云救人一命勝造七級浮圖得兹巨欵遥頒救人當以數十百計其功德尙能旣量乎哉書志數言以鳴謝悃 
[當厄之施]  
　　淮徐被災悽慘萬狀疊來急電催欵接濟正在籌解爲難現蒙鄭景溪明府俯念時艱將法會審公堂罰欵洋六十五元助振祥泰洋行劉松甫善士奉太夫人命去冬七旬大慶卽壽筵洋一百四十元爲親友造福恒孚銀樓經募金陸氏爲孫求病愈洋一百元又募四户洋四十一元張氏太太爲子病愈完願洋五十元南順記交來黄守謙善士振洋二百元四順祖善士洋一百元藏空齋善士洋一百元天順祥票號洋一百元王似山善士奉慈命放生餘欵移振洋七十七元陳公館爲幼孩節省移助洋二十元周紫草求父病愈洋四十元迦陵居士布衣居士鼎昌元三位各洋三十元當此災黎危急存亡之時乃蒙惠助而來俾垂斃鴻嗷得慶來蘇日民功德毋待贅言請登報章謹代災黎九頓叩謝又奉無名氏善士助施粥洋三十元合併聲明[  上海六馬路仁濟善堂籌振公所制施則敬等謹誌]  
 
 

Page 4

 
 
[募賑小啓]  
　　敬啓者世難時荒天災切迫勸捐求賑人厭所聞然而作降祥昭昭不爽無庸贅也江浙徐海等屬本係瘠區加以去年春秋荒歉遂至數百萬災黎扶老携幼道殣相望嚴佑之善士前往查賑疊電告急爲民請命伏祈仁人善士體上帝好生之德振下民於垂死之時撤富者一膳之資救災黎數人之命頃者西人有保險一說若能捨已財救民命竊以爲保險之道莫妙於此四海之内想不乏大福澤大智慧之人當亦早見及此也是爲啓[  鎭江錢業公所對門萬利錢莊代收解徐海振捐處]  
[新昌參號聲明二月十一日起二十止遠方購藥清單○内附存濟堂清單]  
太倉李永茂號馬寳一元蘇州宏泰漆號必孕丹一元金陵剪金巷謝丹侯翁馬寳四元杭城常茂號再造丸十二元鎭江隆泰號狗寳六元平湖源昌行馬寳四元嘉定張春山翁必孕丹十二元湖州仁昌祥縐莊馬寳八元淸江陸桂生翁狗寳四元蘇州馮公館再造丸五元鎭江恊昌號馬寳兩元安慶周公館再連丸十六元宜昌悅來號必孕丹三元○存濟堂兌出杭州望仙橋聚墨齋裱畫店肝胃散兩元杭州皇浩巷鄭宣民翁肝胃散兩元嘉興正大號回春膏兩元四角無錫豐裕號白鳳丸四元蘇州恊裕厚號種子酒六元又種子丸四元一併聲明請遠方購藥諸君均覽如報上無名請卽函致以便追究此法爲嚴杜假冐起見法至美也惟本地交易一槪不登而免瑣屑諒之 
[蘇貨續加春盤]  
緣絲經底盤皆知昻貴前議貨價加銀三分詎知近來絲經飛漲至二分鈿尙難　羅吾業造貨實難支持故不得不續 
議加價今於三月朔日起花素累紗貨每尺再加實銀二分餘貨一例遞加特而吿白　　上海雲錦公所啓 
[至寳]  
眞正馬寳自唐以後絶無僅有光緖庚寅曾登馬寳記於七月十九日第二千八百八十號滬報又經繪圖於八月上浣第二百三十七　畫報昔歲復曾登馬則辯於　報證據鑿鑿確是豫章徐氏得去藏之金匱不輕示人文人歌詠裒然成帙遇知已偶或一現觸目者咸云精氣内含責光外燦其形則圖如柚其色垣的肖蟹靑重註六十兩主治一切病痛若吐瀉交作水漿不入仆臥逾時疾卽脫屢試不爽至膈食不通之症服少許無不立效如欲得斯寳一擴眼界至皖寳電報局彭君新三或海西藥房呂君錦輝二處引去一觀當可首肯否則綜以挾之他往爲辭聞人問以値答曰至寳無定值噫須知唐以前無此責唐以後眞正馬寳直在豫章徐氏家　率眞子白 
[新出分類尺牘三集]  
尺牘一書汗牛充棟然祇分類尺牘足稱有目共賞其他皆譾陋無文殊爲憾事茲求是齋主人覔得海内精于書禀之士家藏散體四六各書票分門别類彙成已册顏之曰分類尺牘三集命意遣詞卑元合度連篇累牘體例精嚴直足與初集相伯仲也現已石印成書每部八本價洋五角在本埠各書坊均有出售 
[包愈吐血永遠斷根]  
久遠馳名廣東陳恒德堂包愈勞咳嗽吐而良方功效啓 
咳嗽吐血一症或因身體虚弱或憂思怒鬰或酒色過度或感受風寒咳嗆而傷肺甚至痰血　血或吐咸論血日久不愈致成　瘵性命有關雖求醫服藥往往治法不精反受其累本堂主人抱濟爲懐獨得祖傳良方不惜工本秘製包愈吐血膏此膏專治男女老少一切吐血之症以及勞傷咳嗽無論諸醫朿手危險萬分速將藥膏服下立刻見效屢試屢騐治愈者無數輕者一大盒重者二大盒包可全愈最妙在愈後永遠不發藥性和平不寒不燥此膏眞有滋陰潤肺淸金水火旣濟之具方却病延年順氣化痰止血斷根之聖藥天每大盒四元小盒兩元不折不扣不靈還洋○假冐甚多購者認明○函購信資自理○鋪分上海英大馬路萬康醬園對　德仁里　　　　廣東陳恆德　謹識 
[興陽奇騐種子神速參茸海狗腎興陽種子衛生酒]  
粤省保壽堂第一家始創參茸海狗腎種子衛生酒靈騐無比倘他家口舌强奪子孫永遠不昌倘本堂徒托空言毫無實效亦然不靈包退還洋 
本堂得始家傳奇騐揀選人參鹿茸海狗腎等珍貴純陽之品藥性温和不燥功效神速專治男子命門水虧下元虚冷陽痿精衰臨事不舉不能久堅未交精泄夢遺白濁諸虚百損五勞七傷四肢酸痛精神疲餘等症服則立愈當可以身强體壯任意房事百戰百勝雖白髮老翁無異少年男女同服求子得了而乃一點先天之眞靈必能一索而得男寳有百發百中屢服屢騐求子仙丹壯陽妙品倘試酒之神速卽非忠陽痿之人一經服此二三錢立刻陽物雄壯堅如鐵石可知眞正鹿茸海狗腎之功興陽神速加酒之一物善助元陽行血脉能調十二經絡骨髓無微不至引藥歸經較丸藥之功效大有天淵之别常服補命門養精血强筋骨健脾胃烏鬚黑髮轉老還童多子多壽却病延年功效無窮小瓶價洋二元大瓶四元○參茸海狗腎扶陽種子丸每兩一元雙料倍加功同藥酒重用參茸海狗腎如不善飲酒服此立可以扶陽種子功效大見○參茸九轉還陽鴛鴦種子丹每盒二元鋪分上洋天后宫朝東面便是 
[花桞經騐良方無憂愈人甚廣]  
京都天寶齋藥局○天下馳名○靈騐第一○珠黄八寶化毒丹○包愈男女一切楊梅結毒限日全愈永無後患救濟天下活人無算 
此丹乃本齋獨得異人傳授良方重用眞正犀黃珠粉血珀極品上藥泡製久練成丹專治男婦楊梅結毒橫痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸甚至鼻塌髮秃紅班起點皆緣毒藏筋絡且必染妻絶子其害非淺餘毒未凈其患不休本齋不惜重資修合濟世染者卽將此丹服下立刻止痛消腫去毒善治之法莫妙於斯當能掃盡一切毒氣且能生育無害屢試屢騐必發必中輕者三天重者五天如用倒提丸輕粉升藥雷殛火焚凡誤染此毒者請當試之方知所言不謀也每兩三元每瓶價洋二元○另有珠黃下疳散每瓶洋七角如男女下疳腫爛或陽物臭爛成筋或爛去半節搽此散立見拔毒去爛生肌止痛保復原形仍可生育得子此乃第一仙丹也○立愈珠珀五淋白濁丸價洋一元○上海二馬路中鼎新里口石庫門内便是 
[小腸氣一見斷根包愈耳聾天下第一良方]  
天下馳名廣東宏仁堂大藥局仙傳萬分奇效異法卽愈耳聾丸此丸專治耳聾耳鳴耳痛耳響膏耳脹百發百中效若仙丹 
小腸疝氣之症治藥紛紛如欲立刻見功絶無僅有本堂獨得奇方秘製小腸疝氣膏藥專治七種疝氣無論陰囊腫脹陰核偏墜諸醫束手痛苦萬分但將膏藥貼上立刻腎囊縮小氣鳴脹消妙在能將膀胱寒濕之氣一掃而空重者二張輕者一張包愈屢試屢騐神效無敵如貼雙料則藥力大而取效尤速矣每張雙料一元單料五百六如内服神效疝氣丸雖數十年老症三日包能斷根愈後永不再發患此者一試便知每盒一元○本堂仙傳異法卽愈耳聾丸奏效之速製煉之精無出其右無論男女老少兩耳聾閉一切耳内之症服之包能全愈雖二三十年耳聾老症藥到竟可病除屢試屢騐神效莫敵因此丸奇效萬分敢稱第一絶非誇口凡患此者一試便知其眞正耳聾聖藥也每盒一元鋪分上海三馬路西富春里内宏仁堂兌 
[瑞樂辦理機器行]  
啓者本行開設上海四川路第四號門牌專辦汽鍋汽車自來火車火油車轉輪鐵條輪盤皮帶等物又專辦車上所用各種器物凡製造五金本質石質所用之品出售又專辨紡織機器造紙機器造磚機器造糖機器舂米磨麥機器製油機器造氷機器造荷蘭水機器印書機器開礦所用大小各種機器查礦機器礦内所有抽水機器礦中起物機器用鐵繩拉坐人裝貨各車之機器又理辦水力汽力電力人力起重物之機器又代人承辦造鐵路所用各種機器及火車船　各工程物料如有人欲知一切者請卽函問可也此布 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[天竺香市]  
　　杭州訪事人云　傳二月十九日爲觀音大士辭晨官塲倒有參祝之典撫資廖中丞特委藩司惲方償於十八日先期往祝是日天氣初晴鄉民之往天竺進香者俱住宿山中寺内外由廟祝打掃清潔懸燈結彩殿上鋪設齊轉用　　阻撓人天甫明香客已往來不絶住持率同諸僧在旁照料及藩憲駕臨一府兩縣已先在官廳伺候迎入小憇閒雜人等一概超　僕各憲拈香畢始行放入殿東設長生茶會以供遊人取飲及盥洗之用晚間拜攤一堂至天明方散凡設攤塲求售諸物者無不利市三倍普門一帶乞丐雲集見有乘輿而來者皆叢集輿之前後以乞布施巡防局員恐人多滋事派勇前往彈壓故香市雖盛尙稱安　也 
[彞陵米貴]  
　　宜昌訪事人云去歲川省豐收而萬縣境内仍多飢荒日前有船至宜意欲採米入川因此宜地米價陡局　石需洋五元左右河下米船甚少米亦無多惟望南船速來米價或不致大貴也 
[海縣署瑣案]  
　　髹工環控已紀前報事後各工愈聚愈衆黄大令以若輩勢難靜候批示卽情帮審委員李二尹傳爲首之毛關秀王阿狗等訊斷原告杜友祥供在三馬路開設杜悅來漆作本埠漆作共有四十餘家雇用工人向章每日給貲二百文今忽欲加四十文各家不允禀控黄界公堂諭謂欲加工價應由公所商議是以小的等會同董事金源生發給知單集議途遇毛關秀王阿狗指稱小的廣同知單必係究辦百般駡辱並用穢物塗身後由董事金源生勸加二十文尙不肯允求請公斷各工所執之行單雖寫加價四十字樣然列名者祗朱萬興等七家其餘皆未列名且係糾衆勒寫當時實未應允金源生供與杜同訊至此有陳士孝者投案供稱吳來順等亦時常糾衆行兇求恩提究毛關秀王阿狗供因食物昻貴各行皆有增加小的行中數百人皆欲商議加價小的爲首不能不向公所中相商並未毆辱且前者已允加四十文後忽翻變求斷二尹判令加錢二十五文杜等遵斷具結而乎王等尙嘵嘵不服二尹喝將毛關秀王阿狗收押並將王笞責五十下再候補傳吳來順等到案訊究旣而衆工又將公所中之阿舒拖至公所内捆綁杜友祥卽禀知李二尹飭原差立赴公所將阿舒放下飭令散去候示○安徽舉人朱學曾本月十八日來申欲赴京應禮部試假寓滬北中和棧失去物件甚多並有文書等物昨日遣丁投縣稱係棧夥袁有德不小心之故請提究追黄大令卽飭捕役赶緊查緝○前者孫大雙子華步叙兩人毆傷董合楊一案訊明後判將孫華枷號兩月刻下董傷已愈孫等枷期亦滿帮審委員李二尹飭令帶訊孫等同供因糾會起釁刻已悔悟求准開擇二尹俯如所求准令疎枷釋放○烏山船户顧福生扭航船户李阿才至縣禀稱小的　滬南洞庭山馬頭駕舟行駛突被李船撞覆以致失去火油三百箱及肥皂等物約值銀數千兩求請訊黄大令飭看管候訊 
[上海巡局紀事]  
　　寗波人趙阿林目前將僞土携往南市章阿保烟館中求售自言每洋一元易土五兩有餘章貪其價應買得若干兩次日趙復將僞土求售章以昨購之土腥臭不堪卽扭至十六鋪巡防局請究局員楊聘侯二尹准詞提案研訊章阿保供稱開設小烟館日前趙阿林將小土求售其價甚廉與之交易付洋五元五角豈知製成之後知係僞土求追貨價趙供小的住居楊家渡左近罪内親串處此項小土實由友人托賣並不知是僞物二尹以章阿保貪賤購買咎由自取趙阿林不應將僞物欺人本當責究姑寛邀保開釋 
[英界公堂瑣案]  
　　包探趙銀河解陳楚卿至案禀稱此人在倡婦許青如家讌飲忽與朱倡靜蘭所帶女奴阿寳口角順手取磁盆猛擲致傷阿寳頭顱報捕後捕頭令小的拘送大老爺案下阿寳投案訴稱陳大少曾於去年欠靜蘭先生之夜度資一百二十圓收過票據二紙計八十圓餘尙未付昨日向之理說陳大少突取磁盆擲出以致受傷陳供稱刻在某洋行當買辦並不積欠夜度資期票兩紙前者失落朱倡處曾登申報告白讞員張賡三直刺商諸薩副領事官以其中尙不實不盡之處著押候過堂覆訊○包探趙銀河偕某號西包探解蔡周氏至案禀稱此婦凌虐婢女以致身無完膚事爲捕頭查知令小的等拘送案下蔡周氏供稱婢頑劣不堪是以小婦人略加訓責直刺令押候過堂訊究○包探趙銀河解張本才徐廷啓至案禀稱伊等二人不知何放在途肆毆旋復各出利刃亂刺以致身上受傷小的見之拘入捕房今者捕頭令送請究辦張徐同供稱小的等均山東某邑人販馬爲業偶因細故口角以致揮拳直刺臂一併解送上海縣辦理○某號華捕解方高明至案禀稱小的巡路時見此人扭住尤正興兇毆喝阻不依因卽拘入捕房令者捕頭令送請究辦尤投案申訴前情方供稱伊出口傷人故小的向之理論直刺判令笞責一百板○包探張阿五解賊犯胡阿二至案禀稱此人竊取温順昌家衣物報捕後捕頭令小的拘獲吊出原贓送請究辦温投案領贓胡供稱小的流落此間凍餒交迫偶然竊物實出不得已之苦衷直刺判令笞責一百板贓給還失主○前日流氓王阿星行至泥城橋左近見王鄔氏嬝嬝婷婷伶仃細步不禁膽如天大入以游詞氏駭極狂呼由某號巡街華捕拘入捕房昨日令送案請究王鄔氏投案申訴前情王供稱小的素與此婦相識昨向閒話不料竟反唇相稽直刺判令笞責二百板○水巡捕唐寳榮解船户高阿大至案禀稱此人將淤泥抛入黃浦有違新關所定章程故小的送請訊究高供稱小的在某處做工此事由工頭作主小的不敢違章直刺著傳工頭再訊 
[法界瑣牘]  
　　八仙橋某車寓失去東洋車一輛報捕查緝前日爲寓主所見意欲拘拿竊懼送官獲譴將碎玻璃瓶向項下自刎鮮血淋漓沽濡衣袂當卽送入捕房捕頭騐視之下幸喉管尙未劃斷卽倩醫生縫好用藥封固押候傷痊再核○電線工程局失去舊電線三十餘捆報捕查獲收贓之鐡匠鮑阿福詰知轉售與協興舊貨店起獲原贓廿六捆一併送入捕房鄭大令飭將吊到之贓先行給領鮑興舊貨店主董金生押候將售贓之船户王阿林交案訊究 
[美界捕房紀事]  
　　寗波人王鄔氏僑居滬北楊樹浦附近徐娘雖老丰韻猶存早失所天柏舟矢志流氓王阿生見而乘滬已非一日近忽與無賴劉榮生商通前日之晚闖入氏處偪令成姦氏駭甚大聲喊救劉見勢不佳脫身逃遁氏將王阿生扭至楊樹浦捕房請辦黎捕頭飭包探金阿三查得强姦屬實押候解送公堂嚴辦○湖北人程福德不知所操何業昨日至楊樹浦怡和舫絆廠乘間竊取花衣二包携之而逸日至提籃橋附近適被包探金阿三查見詰其來歴言語支吾爰將人贓一併解入捕房押候解堂究辦○北河南路第四百二十七號門牌向爲販舊貨之江北人某甲所居嗣因入不敷出將房轉租與某乙乙於前晚病故甲恐被波累遂將零星器物密遷至他處嗣爲管房人得悉報知捕房捕頭飭包探胡瑞龍查得乙確係病斃並無别故遂令房東陸道生備棺收殮○整容匠俞清意張銀朋夏水金三人因爭奪生意口角之下繼以揮拳被五百三十七號華捕一併拘入捕房押候解堂究辦○張記來不知何許人在虹口有恒路第二十七號洋房某西人家當細崽昨日主人失去洋傘金戒指單被等物疑何所竊遂扭入捕房捕頭飭探查明再行核辦 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年二月十一日京報全録]  
　　宫門抄○諭旨二道録前○理藩院奏爲蒙古郡王呈報監長因事派取銀兩謂飭下查辦大臣歸案核辦摺○恭王等奏揀員充補章京片○步軍統領衙門奏遵旨查明委散秩大臣被毆情形據實覆陳摺○滇撫裕奏爲甄别各員留省補用片○又奏揀員署理府州縣各缺片○大臣錫奏爲司局各員於中取利請旨整頓片○粤撫許奏爲調署知府片○二月十一日工部鴻臚寺廂黄旗值日無引見○陳秉和謝授右庶子恩○文琳續假五日○桂公續假十日○薛允升續假二十日○召見軍機梁仲衡皇上明日卯初二刻升譚和殿看版畢還海○○經筵講官東閣大學士管理理藩院事務都統臣宗室崑岡等謹奏爲蒙古郡王呈報盟長因事派取銀兩擬請飭下查辦大臣歸案核辦恭摺仰祈聖鑒事前據招烏達盟幫辦盟務翁牛特札薩克親王銜多羅都楞郡王贊巴勒諾爾布呈報該盟盟長敖漢札薩克親王銜多羅郡王達木林達爾達克因赴本王旗查辦給事中聯錦奏叅本王私開金礦並公倉存榖等件帶領官弁隊兵二百餘人行至烏蘭哈達分住店内多日該旗恊理根敦札布梅楞色爾固楞等向本旗官員大肆威嚇藉差苛罰及備辦公館等人項共被索詐銀一千餘兩懇乞由院飭還等情當經臣院以事關盟長藉差需索違例苛罰亟應澈查虚實以憑究辦卽飛文劄令該盟副盟長巴咱爾濟哩第按照所報各節逐一據寔查明聲覆去後兹據該副盟長巴咱爾濟哩第呈報遵劄查據盟長敖漢郡王覆稱該盟長奉劄查飭翁牛特郡王被叅私開金礦一案當因屢次劄令該旗備送車馬乃竟遲逾三月之久迄未送解是以由本盟長自雇車輛帶領官弁跟役人等前往巡查迨本盟長行至烏蘭哈達等候五日方與該王會晤又遲數日始出具並無私開金礦印結此問延宕多日實係伊等自行該攔其公倉存榖則藉詞被水冲刷無著抗不遵查實屬謬妄已極當將旗章京等擬罰牲畜存公充實又復支吾不交後旗恊理該班進京時達喇嘛巴牙爾護衛特英額始向聚泰號借用銀兩將前欠公欵補交等因聲覆到旗本副盟長當因盟長所用銀錢數目均係烏蘭哈達稅員曁赤峰縣查明聲覆在案嗣准烏蘭哈達稅員赤峰縣知縣會銜移覆查據本屬廣茂魁等店鋪執事人吕良弼等供稱上年八月問敖漢王因赴翁牛特王旗查辦案件帶領官弁人等來至本街分住各店用過錢文後均經翁牛特王旗如數償還等語理合照覆報院呈請查核等因前來臣等查該盟長敖漢郡王達木林達爾達克因查勘翁牛特郡王贊巴勒諾爾布被叅私開金礦一案該盟長被翁牛特郡王呈稱有派取車馬擬罰牲畜年交銀兩各節現據該盟副盟長巴咱爾濟哩第查明呈覆前情核與該郡王現在被叅奉旨查辦之件有所關涉臣等公同商酌擬將此案一併請旨飭交查辦大臣歸案核辦可否之處恭候聖裁俟命下之日臣等敬謹遵行所有蒙古郡王呈報盟長因事派取銀兩擬請歸案查辦緣由謹恭摺具陳伏乞皇上聖鑒謹奏請旨○○恭親王等片再軍機章京太常寺卿陳邦瑞刑部員外郎盧震先後丁憂所遺章京二缺應以額外行走之工部郎中繼昌户部郎中胡祖謙充補并添傳記名在前之吏部主事餉必增在額外行走再户部郎中林開章現在服闋臣等公同商酌仍令該員在額外行走謹奏奉旨知道了欽此○○奴才榮禄等跪奏爲遵旨查明委散秩大臣裕興被毆情形據實覆奏叅摺仰祈聖鑒事本月十九日奉上諭委散秩大臣裕興奏自請議處并據實糾叅一摺據稱本月十七日該委員秩大臣因車夫爭道被志姓派來之人將該員毆傷并糾衆搶刼管所等語著步軍統領衙門查明辦理其自請議處之處著該衙門於定案時聲明請旨欽此奴才等欽遵之下當卽飭派左翼翼尉德瑞督率該管地面官詳查禀報兹據鑲白旗漢軍步軍校詳凌禀稱本月十七日未刻有不認識二人揪扭到廳其一人便服口稱係世襲公爵名裕興因開車被人毆打囑爲呈送其一人口稱名黃貴係依致侍郎志顔之家丁困跟隨主人眷屬赴怡親王府拜年行至煤渣胡同東口外與這不認識人因開車口角彼此互毆查看二人均各有傷該廳官正在查詢間旋又來數人仍欲尋毆經該廳官告知此係公爵不准再行爭閙力爲攔阻始各罷息其後經人調楚該兩造均稱不願成訟說明彼此互相陪禮遂各走散此是月爭閙之實在情形也今該公具摺奏叅欽奉諭旨查明辦理奴才等詳核案情該公旣稱因差畢回寓自應冠戴而歸何致與若輩互相揪打且裝東與市人無異行路之人又安知其爲公爵也其不知自重已可概見至志顔之家人等　係跟隨伊主女眷出門自應格外愼重乃竟敢恃衆滋事任意尋毆亦屬目無法紀此等風氣亦不可長應由奴才衙門嚴傳該家丁等到案照例懲辦以昭炯戒至該公自請議處之處應如何辦理奴才等未敢擅擬出自聖裁謹將查明緣由恭摺具陳伏乞皇上聖鑒訓示遵行謹奏奉旨欽此○○裕祥片再道府同判州縣無論候補試用人員例應自到省之日起予限一年詳加察看甄别出具切實考語奏明補用等因兹查有分發雲南試用通判能啓夏署新平縣事補用知縣黄咸熙署雲龍州事試用知縣黃澤書署蒙化直隸同知事試用知縣莊楷均到省一年期滿例應甄别據藩臬兩司詳請核辦前來奴才到任雖未及三月惟由雲南藩司升任仍應出考查該員熊啓夏樸誠穏練黄咸熙辦事老成黄澤書年强才裕莊楷精明幹練均堪以各本班留省補用除將履歴清册咨部查照外謹會同雲貴總督臣崧蕃附片具陳伏乞聖鑒謹奏奉硃批吏部知道欽此○○裕祥片再新授曲靖府知府謝雋杭補授遺缺昭通府知府松堮現均到省繳憑又准補麗江府知府周瑞璧業已引見回滇應各飭赴新任以重職守又署順寍府知府王培心調省遺缺飭委現署開化府事准補該府知府蔣實英赴本任遞遺開化府缺查有現署麗江府事補授廣南府知府奎華堪以調署又調署鎭南州知州周名建留省差委遺缺查有新選該州知州王瀚存現已到省應飭赴任又江川縣知縣馮愼源因病請假遺缺查有試用知縣朱勛辦事勤愼堪以代理又署景東同知黄景濬調省遺缺查有卸署昭通府事本任武定直隸州知州馬晉錡堪以委署據藩臬兩司先後會詳前來除分檄飭遵外謹會同雲貴總督臣崧蕃附片具陳伏乞聖鑒謹奏奉硃批吏部知道欽此○○錫光片再年中關稅以及各省報銷每交户部事件先必勾通官吏說明部費方能呈堂辦理否則不知部章任意勒索内外司局各員於中取利甚至無恥之徒勾通庫兵遇有領項由平高低手眼巧領互相漁利名曰倒飽倒飽者卽盜寳也否則庫虧監領官竟與庫官爭論平之高低種種手眼不可枚舉此户部銀庫官兵之弊也内務府廣儲司銀庫向放侍衛盤費銀兩遇有園庭要差應領津貼經年短欠本管堂官咨行催文該庫官置若罔聞其意欲勒索已可概見况侍衛曁親軍俱係隨扈要差豈容任意遲延相應請旨飭下内務府大臣照數年清年欵毋得積欠以爲勒索者戒奴才爲整頓國課愼重要差起見是否有當爲此附片謹奏奉旨欽此○○許振褘片再瓊州府知府施典章才具明練措置裕如到任半載因水土不服眷口疊有傷殘該員亦抱病乞假來省就醫查有准補韶州府知府陳武純心地樸誠勤習吏事堪以署理業經檄飭在案現在署韶州府知府尹恭保調省差委施典章適已病愈韶州府長卽以施典章調署似均合宜據藩臬兩司會詳前來除檄飭遵照外臣等謹附片陳明伏乞聖鑒謹奏奉硃批吏部知道欽此 
 
