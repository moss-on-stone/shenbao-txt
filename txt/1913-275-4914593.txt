# 1913 - 275 - 4914593

 

Page 1

 
 
來稿 
[論鹽政改革之不可緩（趙）（廷）（炳）]  
　　竊鹽爲人生日用必需之物鹽稅爲國課歲入之大宗邇者大借欵告成又以鹽稅爲抵押品則鹽政之關係於國計民生外交者爲何如顧回視我國鹽政之狀况則仍二千餘年之舊制積弊相沿習非成是官場之中飽鹽商之壟斷弊竇叢叢有不可勝言者夫物久則窮窮則變變則通我國今日之鹽政可不謂之窮乎於是變通之法改革之議異口同聲遐邇一致遂爲今日不可稍緩是變通之法改革之議異口同聲遐邇一致遂爲今日不可稍緩之要政矣　　顧鹽政之改革當以何者爲標準乎世界各國鹽政制度不出四種一曰租稅制係在産鹽地方由國家徴稅以後任民自由販賣採此制者德法荷蘭是也二曰關稅制在輸入或輸出時由海關徴稅採此制者俄羅斯丹麥那威西班牙葡萄牙美利堅加拿大新著大島秘魯是也三曰自由制視鹽與百貨等旣無特别之賦稅又無營業之限制採此制者英吉利比利時是也四曰專賣制由國家盡收全國之鹽然後以規定之價格賣却之採此制者奥大利意大利瑞士塞爾維亞羅馬尼亞土耳其妥尼斯希臘日本印度是也就趨勢上觀之採租稅制之國三關稅制之國九自由制之國二專賣制之國十一大勢所趨專賣制實占多數况中國鹽制本係國家專賣後因官失其權柄移於下爲日旣久積弊漸深此專賣制之所以亟宜改革耳就事實上論之採自由制之國必其國課充裕歲入財源必無待於鹽稅而後可我國鹽稅爲歲入大宗之一國用之賴以挹注外債之賴以抵押惟此鹽稅一項當此司農仰屋之際政府方貿貿以鹽斤加價爲政策豈有採用自由制之理乎此其不適用者一若關稅制則尤我國今日絶對的不可行也何則以我國鹽之品劣而價昻欲與各國競爭雖五尺之童當亦知其不可也矧採關稅制度之國若俄羅斯若那威其先莫不經專賣制與租稅制之二階級迨至鹽質改良鹽業發達預計可與他國競爭者然後審愼以出之我國今日鹽政衰頽達於極點關稅制詎有討論之價値乎此其不適用者二若論租稅制則胡鈞君等今日所絶對的主張似有商榷之餘地者不知欲採租稅之制鹽場須有特别建築全國鹽場尤須聚散爲整方能實行其直接監督而免疏漏之虞當此鹽政改革過渡時代奚可一蹴而幾哉况今日之採租稅制者僉不曰若德若法容詎知德之始也未嘗不採專賣之制迨一千八百六十七年經關稅同盟國之協議始廢專賣制而變爲今制自一千三百七十三年以後至一千七百九十四年遥遥四百載法國亦猶是專賣制也可知租稅制度非經過專賣階級斷不能躐等以求也此其不適用者三　　然則租稅自由關稅三制旣不適用於今日中國無已應時勢之要求合國人之心理外符世界大勢内法唐代良規專賣制非今日獨一無二最適宜最完美之政策乎試觀東鄰日本當其未實行專賣以前全國需鹽額有三億五千萬斤而國内産鹽額祇二億五千萬斤其仰食於外鹽之輸入者有一億斤之夥其鹽業之衰敗爲何如者乃實行專賣之後製鹽事業蒸蒸日上向所仰食於外鹽者今則供求相抵之餘國内鹽之輸出額且有一日千里之勢也東望扶桑其興敗盛衰之跡昭昭在人耳目豈非我國鹽政改革之良師乎　　自張氏改革全國鹽政計畫書出而就場專賣之制漸成爲全國一致之主張其主義不外四端曰民製曰官收曰商運曰民賣除商運一層尙有商榷外（後當另論詳之）其民製官收民賣三主義要爲今日改革鹽政之不二方法顧自此政見發表以來忽忽又將一年矣政府之敷衍如故鹽商之壟斷如故嗚呼是殆政府故意因循不欲鹽政之整理耶今者大借欵告成矣鹽稅作爲抵押品矣其合同内第六欵規定鹽政未改革以前以直豫魯蘇四省之國稅爲第一担保接連三年鹽稅歲入足敷歷次借欵本利時始可免除四省之義務是三年之内政府不速實行改革非特四省不能釋特别之負担彼外人觀我無改革之决心必將乘間而起以攫得其債權上之利益至是則鹽政眞萬刦不復矣當此國家生死存亡之關鍵政府其亦念及否耶何以專賣則利迄未編制頒行也改革計畫迄未實行着手也在財政部之敷衍政策豈不曰鹽務改革計畫書已經出現一若足以塞責矣無如非　 
 
 
 

Page 2

 
 
非　不爲根本之計始終一商專賣之政策而已嗟乎我不整理外人將代爲整理我不攺革外人將代爲改革他日財　　　之實行其以鹽政爲　綫必矣不解粉飾遷延之政府縱不爲鹽政計獨不爲國家計乎縱不爲國家計獨不爲身家性命計乎我可　言已欲中國之不亡非整頓財政不可欲財政之整頓非以改革鹽革爲入手不可（未完） 
時評 
[張勳辭職（默）]  
　　京電李盛鐸述張勳有辭職意且謂張已有辭職電　張勳欲挽回已失之名譽者此其時也政　欲去張以挽回已失之人心者亦此其時也　　據謂政府之所以一時不去張勳者一因張勳部下有一萬餘之兵士二不欲因日人之要求而去張勳然張勳旣自願去甯則張部下之兵士自不致有所要挾而滋爲後患至謂不欲因日人之要求而去張勳則尤不合乎事理夫要求去張者不自日人始也政府固不欲因日人要求而去張勳獨不可因國人之要求而去張動乎國體之榮辱不在虚文而在實際若因日人要求而故不去張勳是文過飾非而已何榮之有哉　　所慮者張無眞心去甯意而政府亦明知張無眞心去寗意故遂亦無眞心去張意耳專電 
　　北京電李盛鐸前晚自寗回京據言張勳已有去志現尙着紗服未帶秋衣有人問之渠云不久就走何必費事牢騷萬狀云云　　北京電總統府已接張勳辭職之電　　北京電日使向外部聲言非去張無以服其國人孫寳琦以此語告袁袁謂此時手續上有難去者蓋張手下尙有萬數千之兵士袁尤不願以外人要求遽去重將張中間又曾來電謂現在諸軍漸去已漸有統一之把握云云 
　　北京電錢能訓係張勳在東三省時老同事故令會辦以助理之據此非張自請更堅一時决無去理 
　　南京電總統府顧問錢能訓奉政府命特派來寗與張勳商辦擊斃日僑及勸張布發罪己通告以謝商民等事十四日到寗十九上午乘滬寗車往滬 
　　南京電張勳請北京派來之警兵一千二百名於十九上午十時渡江入儀鳳門時首先二警手持紅色方旗上綴白色張勳二字該警兵服裝鮮明多精壯男子步伐亦整齊 
　　南京電近日張勳出門頗爲壯觀前列馬隊數名五色旗一對紅帥字旗一面現部下人員亦已改稱張都督 
　　南京電商會所查贜物以衣布兩種最多昨該會邀兩業商人購領估價一萬二千元俟三月後將欵呈交賑撫局該商均不願購領 
　　南京電前降馮軍之第三師於二十日由浦開赴天津聞該師有改編之說 
　　南京電馮煦魏家驊因辦理賑撫事聞不日由滬來寧　　北京電昌黎案報告已到與予前電略同外部已據送日使日使謂與彼守備隊所報懸異擬令兩面調查員會質 
　　北京電武昌黎電共和黨令其切勿選已爲總統謂若狥愛個人致隳成局惟有倘佯湖山不與人事云云 
　　北京電昨合議會表决會議憲法不用審查會將前次起草員所訂合議規則另行起草 
特約路透電 
　　重慶電成都軍隊已抵此間惟黔軍司令黃嶽臣已在此間設立軍政府而由中央政府任爲鎭守使成都軍到後此間恐與黔軍爲難即閉城門拒之已入城者僅二百人餘駐江北成都軍現要求黔軍退讓 
　　張家口電庫倫陸軍副大臣那親王昨日抵此該親王前嘗在張家口之北督戰近由蒙務局運動率同手下之兵二千名投誠民國該兵多已散開餘均回東蒙故里該處乃由華軍保護昨日抵此之兵共八十人均來自滿洲邊界附近者張家口各武員護送該親王入城時排隊極爲煊赫該親王或將晉京一行 
　　北京電外交部通告全國禁烟會謂據英使覆文海牙條約尙未批准故上海之洋藥店目下應准照常貿易 
　　北京電外交部致全國禁烟會之函中又謂外交部前請英國將通商口岸所存之印藥運回外國英國覆稱前禁印藥入口之各省今復栽種罌粟可見停止印藥入口並不有碍鴉片之出産云 
　　北京電徐寶珍已授勳五位 
譯電 
　　北京電張勳之至交錢能訓已任爲南京宣慰使 
　　北京電聞明日將有日本兵艦十艘聚集南京 
　　北京電北京日報載稱現議十月十日民國紀念日在太和殿選舉正式總統 
　　北京電十九日下午兩院聯合會開會共到議員五百九十五人僅討論聯合會議事章程之序言旣而以在會議員不滿法定人數遂由主席宣告散會 
　　北京電今日爲袁總統生辰北京各公署均懸旗致賀總統府並開會欵待各員 
　　倫敦電希王今日赴巴黎擬與法總統盤桓五日　　倫敦電洛伊特保險公司買爾太訪　電稱亨美公司普魯士輪船之貨艙已爲火力蒸氣海水損毁兩所船身受損甚微 
　　倫敦電普魯士輪船之火業已救熄共焚三十六小時之久所載貨物已有若干抛棄海中聞所餘之貨亦大爲受損 
　　墨西哥城電調查前任總統買特洛遇害一案之法庭查明此案並無應受懲罰之人　　柏林電柏林某報力主中國應早選正式總統德國應從速承認民國 
　　柏林電土耳其各報皆謂土布邊界條約之簽押足爲土國之勝利並稱土布兩國現已重相親睦　　柏林電奥國各報屢載社論表示奥俄兩國對於巴爾幹問題之能提携行事 
公電 
　　南昌李純通電各省都督民政長宣撫護軍鎭守使鑒贛省安謐如常袁萍業已肅清知念特聞貴省情形如何并盼賜敎李純洽印 
要聞一 
[内閣成立後之各總長態度]  
　　各部總長白總統正式任命後除財政總長首先到任其餘自張謇外亦均先後蒞部視事茲得各方面最近消息如左　　財政方面兼理財政總長熊總理已於日前到部曾將各項案卷略閱一週並略詢及出入欵項曁本月用途當對於各科宣言謂整理財政必首從减政入手以國家多設一機關即多一項用途所設之機關未必卽能將本機關應辦事件逐一辦理無非聚多數人具一紙上空談於事實上毫無補益現决計將各項無足重輕之機關分别裁撤俾可於經濟上之一小部分先行减輕此爲整理財政之第一步其餘各項手續或開源或節流再次第酌量進行 
　　外交方面外交總長孫寶琦素以圓通稱於外交上碌碌無所表見惟論者以孫出使有年外交之經騐必有心得聞孫近曾對某政客談及謂初上外交台即有好戲始則南京交涉近又有擊斃華警案發現唯有相機據理以運用外交手腕云 
　　司法方面梁啓超此次担任司法一席於本部改革首從節省經費入手以近來司法機關用途過巨而於事實上並未現有如何好結果僅成一形式的機關擬先節省經費次再研究用人問題　　内務方面内務總長朱啓鈐已於昨日視事當對於各部員宣言謂本部事宜無論已辦未辦均須積極進行庶於行政上不致有遲滯之弊　　交通方面交通範圍較他部爲廣刻聞周總長以近來交通事業多有未完備者擬嚴定各科權限以責成各科負完全責任云 
　　敎育方面汪大爕此次對於敎育方面擬謀全國統一辦法首從小學入手並擬實行强迫敎育云 
　　實業方面張季直一時暫緩來京所有工商農林暫仍其舊俟官制案發表後再行組織實業部張擬於組織實業部時將兩部人員各裁去三分之一云 
[湖北近事紀要]  
　　武漢各界之中秋樂武漢人民近來懾於兵禍無日不在恐慌之中茲者各地亂事已定鄂中暗潮亦漸消滅社會中頗有獲慶更生之象故對於本屆中秋節皆異常歡樂是日大街小巷紅男綠女極形熱閙鞭砲聲恭賀聲震人耳膜一般商民晤面之談論亦以戰禍已息今後可以樂業安居相慰藉黃鶴樓頭游人雜沓幾無隙地男女各級學校亦援前清舊習停課一日造幣兵工鋼藥制皮紗布絲麻各廠局均停工一日行政各官署雖未给假然至午即停辦公各自散走幾不知民國已改用陽曆所有主客各軍隊亦停操一日由黎公賞給錢文購辦酒肉犒賞此蓋從北軍之習慣故破例頒賞也惟時値戒嚴期中仍不准出營閑游以防在外滋事至夜各軍隊官長均帶隊分赴街衢巡查　　日艦撞沉華輪之交涉漢口行駛黃州之鴻翔小輪於十四日由黃满載客貨來漢行未數里忽有日本巡洋艦卡衣號開足汽機如飛下駛該輪亦行駛甚速不及避讓致被當頭橫撞將該輪截爲數叚全船僅救起七人餘五十餘人俱隨波浪而去泊黃之中國兵輪楚同艦長當即根據國際航行條約將該巡洋艦扣留並電禀黎都督飭令胡交涉員與漢口日本總領事交涉索賠損失撫恤昨胡交涉員已派員前往查看情形以憑向日領談判如何解决容俟續聞　　鄂省議會之新議員鄂省議會議員詹大悲趙鵬飛梁鐘漢等俱爲國民黨之健將於武漢屢次破獲黨人均供係詹等主謀現該三人已逃往日本久不到會經軍民二府咨請該會依犯内亂罪除名茲已經議會全體通過咨復民政長准其除名另以候補當選議員補充查梁係一區議員籍隷漢川詹係二區議員籍隷圻水趙係三區議員籍隷武昌夏民政長特飭前各該區複選監督查照選送茲該知事等已先後選定將姓名開報轉咨議會知照俟二十號續開第二次臨時會時即抽定坐次茲將新補各員列下一區李文彬二區殷鎭南三區葉啟章　　法校學生之大風潮鄂省法律專科學校原係前司法司張知本所倡辦迨該司取消仍張爲監督張本係國民黨人故該校學生多入該黨近日國民黨失勢張辭該校監督由民政長商准敎育司委朱國楨接辦飭將該校大加整頓詎學生因朱所改革各事多不合法特上書請願表述意見朱以監督負完全責任一槪不納昨又以經濟困難令各生每月加納學費二元以致全校學生八百餘人大譁於十五日糾集全體質問加費理由謂他校現無此例朱復不知婉勸惟以壓力威嚇致諸生大怒蜂擁入室搗毁物件朱見勢不　遁去諸生等乃復至操塲聚議以法校原係部轄民政長無擅行委任監督之權除電請司法部另委人員前來辦理外一面全體罷課决不承認朱爲監督云 
[川黔軍又將爭功]  
　　黃毓成電大總統參陸兩部各都督各師旅長鈞鑒黔軍克復重慶已逾五日迭電請命中央未奉令下莫知所從實深焦灼聞胡督已派重兵來渝聲言將驅逐黔軍出境前次滇軍援川成功不居猶受脅迫今奉令遠道星夜赴援結果將又如斯何以服將士之心而聯川黔之好情急勢迫請速電示黔第一混成旅黄毓成叩删印 
　　張威電大總統副總統各都督各軍司令師長鑒此次夔城應渝獨立實威個人主張將佐兵士無與聞今各軍政以兵單案重不事誅殺威豈無心而甘作倀現已於十二號取消獨立并將全營槍械悉繳地方行政官長及商會存收所有本營將佐士兵已悉令歸還現夔城秩序如常勿念　注營長張威叩删 
　　唐繼堯電大總統國務院黎副總統都督民政長轉護軍使鎭撫使鎭守使各軍師旅長均鑒援川右翼黔軍黃旅長毓成已于元日克復重慶特先電聞餘容續報都督兼愼黔援川軍總司令唐繼堯叩删印 
[浦信鐵路削足適履之審查談]  
　　浦信鐵路問題擱置已久近日政府忽派沈雲沛與英使磋議合同成立後交由衆議院請求同意公付審查後茲得其報告書略謂浦信鐵路五釐借欵案本審查會前後開會六次政府委員出席一次經過情形係分根本問題合同内容兩層研究根本問題約分四項（甲）草約能否作廢（乙）如不能廢約能否再從延緩（丙）浦信一路修成後能否有利此時有無急修之必要（丁）於前清批准安徽商辦鐵路公司所規畫之安正路線有無妨碍執此四項理由要求政府委員出席逐條質問據政府季員出席答覆後經本會繼續審查僉以爲廢約問題當前清末年蘇杭甬拒欵劇烈時商民踴躍舉國狂呼其結果卒歸於部借部還迄未能達廢約目的此次浦信一路證以目前國勢參以各路先例廢約一層勢難辦到旣不能廢約則十餘年未完交涉早日解决於外交上亦頗相宜似無庸再爲延緩所應研究者惟路成 
 
 
 

Page 3

 
 
之後有利與否耳查政府交來調查表及損益估計書内稱按表載各政减去三成每歲可得五百五十七萬二千元交通部以該路初興所有運輸未必遽能發達再减去四成以三百五十七萬二千元計算除開銷利息外可淨餘七十五萬五千元以此觀之雖不能認爲確定大約養路必尙有餘至於該路線與安徽鐵路公司所規畫之安正路線有無妨碍政府旣未說明當由本會公推王源瀚劉鴻慶甯繼恭三君函詢安徽鐵路公司旋據覆稱浦信由烏衣起點經合肥六安以達信陽純係東西線安正自安慶起點經桐城舒城六安以達正陽係南北線兩線約在六安城東交軌不但兩無妨碍並能交受利益惟浦信擬修合正枝路不惟有礙安正北線即彼亦無利益之可圖且草約並無合正枝路即九廣滬寧等四路亦未修有枝路務乞糾正不但裨益安正即浦信亦免受他日之虧折也）等語此外尙有一問題即與海蘭路線是否並行也查圖載浦信起點之烏衣距海蘭線之徐州五百餘里其終點之信陽距海蘭線之鄭州六百餘里按之各國通例似無並線之嫌本會據以上各種理由認爲此案可以成立但合正枝路應毋庸修築於是繼續審該合同内容查該合同第十二欵提前二欵字及第十三欵提前將三百萬磅之債票售出及遵照五國借欵第十七條辦理等語均易滋流弊詳理由書内）第十四欵三釐回息與津浦滬杭甬等合同之四釐較爲損失第十九欵規定枝路未免另生枝節均經分别修正删除其餘各欵或係普　辦法或較他路尙有優點似可一律贊成茲將修正條文附錄如左第十二欵提前二字改爲分次二字（理由）因第十三欵已經更改故此欵亦須照更第十三欵（修正爲） 
此借欵出售債票俟此合同簽字後由督　酌量工程之需要與票價之相宜知會公司分兩次或數次售出並按照票一千九百十年九月二十八日中國津浦鐵路　借欵合同之第十三欵辦理（下照原文） 
（理由）因原文遇有機會四字不甚明瞭而英文合同中意思又稍有不同且此時若提前作一次賣出必無良好價値故修正又原文應遵五國借欵合同第十七條辦理查五國借欵第十七條内牽涉第十三條而第十三條之所規則係發行額九十照票面虚數扣六釐　交八四等項若本合同照此立理則名爲無定額借欵　則隱成爲八四之借款矣查實業借欵係生産品與政治之消耗品性質大不相同決不能引失敗之條文受無形之拘束故修正第十四欵其在倫敦所存之鐵路欵項按常年三釐發利息三字改爲四字（理由）因津浦滬杭甬　合同均係四釐故修正第十九欵全删（理由）因浦信路旣受草合同之拘束於交通計畫不能自由主張已覺苦痛此合同又添出枝路一欵將來欲發展枝路延長本路又須受此拘束不相宜故删去 
[贛省實業司長李代桃僵之趣史]  
　　江西實業司於十二日接到代理司長胡函路謂現奉民政長委狀代理實業司司長准於明早到司視事仰各科人員一體知悉晚間實業司派護兵到胡寓所請示接印禮節胡謂　内務財政兩司長接印時爆竹聲喧極其熱閙鄙人素無官派明日不過是到司辦事並無何樣禮節云云翌晨八點鐘實業司又派護兵四人前往胡司長寓所歡迎　任至九鐘時前李代民政長所派署理實業司司長孫慶錫乘輿到司接事未落輿時該司各科長員以爲胡代理司長至趨往迎迓及見名片乃知爲孫署理司長當卽接談孫司長人極謙和略詢各科情形旋入司長室休息正警驚疑間而該司往迎胡代理司長之護兵亦遂回署接有胡函一通略謂頃奉民政長傳諭暫緩到任視事云云衆始釋然下午該司各科長員請示辦法三條皆關於司丰長蒞後例行之公事聞第一條爲司長旣已到任應否呈報民政長及護軍使並片知各司當由孫署理司長批示已經呈報少頃前李代民政長所派署理實業司第二科科長黃榮署理實業司第四科一等科員齊兆桂亦至署到差視事現聞汪民政長電中央請於胡懌孫慶錫二人中簡任一人爲江西實業司長紛紛擾擾未知果屬誰氏也 
[外人論中英藏之西謨拉會議]  
　　派員會議之緣起關於西藏自主之問題中英藏各方意見甚爲扞格至今年六月彼此協商特開會議以資解决七月二十八日英國謨烈卿在上院言明於兩星期内開催英中藏會議等語中國政府任命陳貽範爲代表於九月一日自北京起程前往印度西謨拉會議印度西藏亦各派代表到會矣 
　　西藏自主之承認中國政府不肯輕認西藏之自主去年四月十二日大總統命令布告西藏與二十二行省處同一之地位及八月間英國公使提議西藏自主事宜中國政府延未答覆及於十二月始發表拒絶通牒而西藏政府不願承認中國宗主權本年一月十三日與蒙古締結秘密條約互相承認獨立當時中國駐藏大臣率同護衛兵紥營拉薩西藏政府卽放逐該大臣以示决意矣蓋中英兩國似此之熊度英國頗不满意若不爲改轍之計勢必發生重大責任乃意中事是以中國政府曾於本年一月十日表示商議本問題之意並承認對於西藏内政權利不爲積極干涉西藏亦通告與蒙古不締結條約英國玫府乘此機會得隨其預料即承認西藏爲自主國中國對於西藏僅有宗主權各等要件頗有希望此英國所以開中英藏會議於西謨拉意　在議决此事也 
[青海改選參議院之質問]  
　　參議院以青海改選參議員提出質問書云大總統咨送兩院議　員名册一案咨文内開青海參議員應行改選云云其中疑點甚多特列舉之如左查衆議院議員選舉法第八十五條當選無效時當選證書已給發者應令繳還並將生名及其緣由宣示個人之當選無效應宣示全體之選舉無效更應宣示可知此次咨稱應行改選參議員地方有二一廣西一青海廣西選舉另一問題其改選理由充分與否茲姑不論然屢見政府公報尙覺有案可稽共聞此見若青海參議員改選僅見此次來咨究竟改選因何緣由據何法律同一改選一則宣示一則秘密此應質問者一青海參議員三人已於五月到院该處辦理選舉情形若何議員三人選舉名册報部之先青海辦事長官與籌備國會事務局往來文電若何本員無從懸揣惟查參議院議員選舉法第十八條選舉變更及選舉訴訟准用衆議院議員選舉法之規定又衆議院議員選舉法第八十二條凡有左列各欵情事爲選舉無效一選舉人名册因舞弊牽涉全數人員經審判確定者二辦理選舉違背法令經審判確定者旣須審判確定則必依法定其期日起訴該議員等領取證書赴院報到是已逾法定起訴期日可知即訴訟亦不發生效力乃忽於行路數千里出席三四月之後一旦取消不查其資格不合或選舉違法於先而許其應選不加駁斥是辦理選舉人之違法也明知之而故容之使人已到齊而始駁斥是誘人犯法爲阱國中也此應質問者二查各國通例除選舉訴訟應歸司法判决外到院議員審查資格及選舉手續是否合法均歸議院自行議决誠以立法行政司法三權分立不容侵越也青海議員旣經到院俟議院法兩院通過咨請公布後其資格及選舉手續是否合法自有正當解決况前參議院法並無明文廢止院法第九條參議員旣到院者原選地方非得參議院同意不得取消今青海參議員到院日久政府飭原選地方改選原選地方是否應得　院同意以行政而侵越立法權此應質問者三以上疑點依臨時約法第十九條第九項國會組織法第十四條第二項提出質問請咨政府答覆 
雜評一（無名） 
　　面子政府之所以以張勳督江蘇者爲張勳面子也張勳之所以不去江蘇者自爲面子也政府之所以不去張勳者又爲張勳面子也并爲政府面子也不然政府何用躊躇張勳何用牢騷然而面子如此骨子何如　　骨子馬林醫生今日在滙中星期六會惡斥張勳並惡斥政府謂中國無復可望馬林醫生英人無惡於政府無惡於黨人然而不復能加之恕詞者以事實如此南京醜早已聞諸五洲骨子如是面子何存政府與張勳不急悔過而復掩飾寧不更令人失望也耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[何海鳴斥偉人書]  
致各報記者 
　　記者足下二次革命之事業及討袁獨立之聲浪自予金陵失守而後乃劃然中絶矣天喪予金陵卒爲賊所得其影響乃不僅及於討袁而彼不倫不類之宗社黨張勳亦乘茲崛起以爲中華民國之梗嗚呼民國亡耳有袁世凱有張勳各欲恢復其帝制而不相爲謀雖欲不亡其可得耶民國之國民有熱中者恆欲以力挽狂瀾之巨責希望於國民黨中之大偉人今予亦幾成國民黨中之在偉人矣予自思偉人之稱予鳥敢者然在國民黨而稱偉人則予又奚辭雖然予旣欲靦然受此國民黨大偉人之稱其能　諸大偉人作民國之中流砥柱以　國民之望否則予更不敢必然則偉人之稱不過强予與諸大偉人同丢其臉耳此心不死廉恥尙存豈可無一言以告我國民乎予之欲爲此言也久矣顧久隱忍而不發者亦自有故今忍無可忍矣不如及早出之以免人反唇之譏嗟夫閱者諸君乎此中一最大之黑幕予將爲閱者揭出之予先欲爲一言以問閱者予究爲國民黨諸大偉人之黨徒否想閱者必瞠目結舌不知予意之云何也在袁世凱上諭中予之爲逆夫何待言且予固甘爲此逆也然贅以逆首黃興逆黨何海鳴之詞則予意實有未满雖然此不特袁世凱然也卽一般國民在南京二次三次獨立之時亦莫不曰此國民黨　大偉人所爲也何海鳴必即黃興所派往者也其至南京時不知得國民黨許多金錢始克運動至此其實此中内容國民究知之否予今不能詳爲國民告一言以蔽之則予固單獨之行動也予是否爲國民黨此無大關係者國民黨而爲諸大偉人所有則予寗捨此佳號而爲一尋常之人尋常之人亦有目有耳有口有腦筋袁世凱無狀卽尋常之人亦可討之原不必附和諸大偉人始得謂爲正式之討袁乃諸大偉人不然以爲革命者乃諸大偉人拿手之作其腦筋中殆嵌有包辦革四字某也昔在某省爲留守則某省非某莫屬某也昔在某處爲偏安之都督則某省亦非某其誰推其究極殆視中華民國二十二行省爲諸大偉人之采邑然諸大偉人果能具大魄力以佔領此采邑則國民亦不得不拱手相讓乃諸大偉人其力又不能至此始也興高采烈决不許不諛己者之　入以謀壟斷繼　　花一現卽揚長而去國民試思之二次革命之時期中如無予何海鳴金陵一戰者此二次革命之笑話當尙不止此也予之謀寧事在黃興未决心討袁之前其時固無人信予者及黃興獨立之時司令部袞袞諸公自有彼夾袋中人物予實未履金陵片土爲意外之倖進及其逃也予乃不得不去予之去予敢信國民黨無一人知者予旣至甯以函報國民黨中人猶晒予以鼻及爲陳之驥所陷也詆予爲少不更事者益多及再四獨立以至今日而徼倖二字固日日嵌在國民黨諸人偉人之腦筋中也夫事旣徼倖矣其易也可知然則力拔山氣蓋世之偉人胡亦不去徼倖逍遥事外冷眼向人使予至今而尙痛心者有二事焉其一予旣　逐陳之驥後金陵始稍稍發現國民黨中之人而其宣言乃大不滿意予曰此書生也此孺子也都督司令一席非某大將軍不可非某大偉人不可已勸駕矣行將至矣咄爾何海鳴若不退讓賢路者則汝爲爭權奪利之醜類夫爭權奪利之美譽予烏敢受唯唯諾諾以靜待某大偉人某大將軍之至乃張勳偏不作美竟刻不容緩以攻予金陵於是某大偉人某大將軍竟不至矣至今思之予之都督司令殆爲張勳所賜如無張勳之逼攻則某大偉人某大將軍必至而予仍將爲主筆矣但某大偉人某大將軍如果早至金陵則張勳之入南京當不遲至九月二號監衣辮子之軍人入紅十字會掩埋隊者想無此纍纍若也其二南京自黃興逃走以後財政異常困難據國民黨某君所云黃之捲資當在八十萬以上及予入金陵百無所有飛函告急迄無應者未幾某君以三萬元來適與栢大都督文蔚相遇以四千托柏文蔚交予餘二萬六千竟挾之返滬及予事後調　此三萬元並非某君所私有者予費幾許唇舌向袞袞諸公乞憐承諸公大破慳囊集腋而得此數乃尙以全權與某君靳不予與四千金之犒賞受賜多矣况又爲柏大都督所作保者乎又未幾某君至寗亦携有一萬餘金乃悉數交柏大都督翌日某君去又逾一日栢大都督乃挾此金而逃綜計之予在金陵苦戰二十晝夜得國民黨諸公之錢先後零星不上一萬而受指摘之處乃不能算其次數予小子雖不知兵然能拚死柏文蔚之來以其能知兵也但其得兵心亦不過如此及其逃也以一函與予曰（金陵困守終非久計弟率八師全　出南門矣）夫八師誰之八師哉予兼八師師長以不知兵故而讓與柏文蔚且以都督尊之而受其指揮柏乃欲挾入師而逃八師中入與予感情最洽又豈能捨予而去及其終了匪特八師不行卽二百個安徽都督護衛兵亦戀戀不肯去柏都督所謂出南門者惟挾有某君所贈之一萬金耳知兵之柏都督旣逃不知兵之何海鳴尙存海上逍遥之客尙指摘予腦筋昏亂不能用人夫程度高聲譽佳之人逃去無遺後無來者予雖腦筋不昏亦無人可擇而用况予所用之人雖無程度無聲譽爲人斥爲流氓土匪然流氓土匪與一般志士政客較尙不至於怕死愛錢則雖爲流氓土匪當不稍遜嗟夫此已往之事也言之實傷予心茲金陵陷於賊矣予亦爲逋逃之客艱難困苦至此而極一般大偉人固始終未正眼一覷予而予亦未嘗求其正眼一覷以爲榮也不知予之苦者卽一般國民黨人亦謂予之近况與諸大偉人同富而多金矣此種心理卽國民黨一敗塗地之大原因予此次一嘗試都督司令之滋味對於第一次革命頗有所疑者則諸大偉人胡能得多金而歸予胡窮困猶昔也予之在寧先後不過耗去二十餘萬元軍士困苦極矣苦戰二句乃未予以分毫之餉此二十餘萬不過發給養耳如無商會十萬之捐助並給養亦將不足予非喪心者豈忍再從中侵蝕若干以促諸軍士之死卽予苟喪其天良從中侵蝕其時軍士又豈能容予計予在寧之日予家不可不謀升斗之需予之　乃爲予先後共寄五百元至予家而中途輾轉受實惠者不過二百餘元天實鑒之此予作南京都督之所得也國民黨人不諒以爲予亦偉人其行逕必無不與偉人同豈有偉人而無多金者乎於是不特坐視予困而不一援手且有多人百方覔予冀爲贜物之分肥寃哉寃哉予眞欲死矣革命必作都督作都晉必得錢然非革命也括錢耳革命予所表同括錢予則自愧不能括錢而稱革命之偉人則人雖偉予予亦不敢受故予乃終不能不一言也 
　　予之目的在討袁世凱不在得偉人之佳號以爲榮袁之亂命置予於偉人之列其後贅以挾資而遁等詞國民黨人見予之名與偉人並列亦疑予爲富而且貴省與諸大偉人同受一般同黨之怨恨之敲索予又實無餘資可以匿居外國之旅館又不忍棄祖國而去爲海外之逃犯又向來未曾高攀某國大尉中尉少尉爲朋友得以上外國兵艦求保護嗟夫予惟有一命耳在此命未盡之日討袁之志决不能變然亦不能贅於彼以革命而括錢之偉人之後以自貶予之身價而徒增予之煩惱嗣後盡予之力而爲袁世凱不退予之心必不死予亦不學他人作和尙作隱者以解嘲予仍爲予之流氓土匪可耳有此流氓土匪在必使袁世凱不能作一日高枕之臥爲袁世凱計者當轉羡彼海上逍遥之偉人安閒無事也　　嗟夫民國之前途何堪設想乎袁世凱如此國民黨中諸大偉人又如彼綜言之國民决不能靠彼等得幸福耳袁固無狀孫黃等亦未必佳此言也匪特予言之即國民黨中人亦嘗有國民黨貴族之說其言殆目偉人爲國民黨之貴族也頻年以來貧兒暴富惟知養尊處優細嚼偉人之滋味嘖有煩言者多矣而天下之人均以爲國民黨者不過諸偉人之國民黨以此種偉人而代表國民黨國民黨人寃矣予本國民黨中人國民黨人亦多與予爲友而能知我者予又何能脫離國民黨而去然此國民黨三字爲諸大偉人玷辱殆盡黨人不滿意於偉人者黨不僅予一人予今忍痛與國民黨作訣别之　非别國民黨别諸大偉人也予之友予國民黨之友其諒予乎痛哉痛哉國民黨乃同盟會所改組同盟會之幟固許多革命健兒之心血頸血所渲染者也今爲諸大偉人所汚辱乃不能不另樹新幟以自表見於世言之予心房碎也予言將竟矣讀予言者在袁世凱一方面將哈哈大笑以爲國民黨之内閧在諸大偉人一方面無可解嘲惟有於海外吹牛時駡何海嗚變節受袁世凱之運動已耳子然一身四面受敵其結果亦不過是一個死字雖然予豈畏死哉予一無美妾多人二無金銀財寶及銀行存欵與未押出之公債票三無自置之高大洋房四無洋場出風頭之汽車男兒死耳夫何足慮但此趾高氣揚之皇帝與海上逍遥之大吹牛家亦未必安穩過得去也國人無辜罹此浩刦無非袁世凱　諸大偉人之所賜是皆可殺無可宥赦即予小子亦當於諸賊授首之後自刎其頸以謝我金陵之父老也至於予之近况如何窮困二字可以了之然作事之心未嘗少灰停辛竚苦百折不回此外尙有以告人者則予陸居於陋巷之中水行在三等艙之内兵船使館與我無緣飯店娼寮未嘗寄足與衆人之懸想及各報所記載者實不相符今　筆言此亦無至神奇之海話以驚世炫俗惟念及金陵遭難之人民天堡城雨花台同甘苦患難已亡未亡之將士與一般同志輒淚隨聲下泣血椎胸不能不出此無聊之言以自明心迹而爲一般人發洩其不平天乎天乎余言竟矣 
　　（筆餘）國民黨偉人中亦有爲中外人士所欽仰者如李烈鈞鈕永建在此次革命時期中均錚錚有聲而平日無名之英雄此次始嶄然露頭角者如林虎輩均爲不可多得之人才　勝於黃興等百倍予爲此文曷敢　一抺煞之望風懐想愈　同病之憐也 
　　與國民黨三字作别是一事與諸偉人作别又是一事不　國民黨三字爲諸偉人所玷辱而國民黨所應辦之事由諸偉人任意出之是國民黨三字已爲諸偉人所私有故不能不因脫離諸偉人關係之故而脫離國民黨其實國民黨中之眞能作事者在此無形之團體中仍與予爲革命之好同志也 
[南昌孑遺錄]  
　　收繳潰兵鎗彈贛垣警視廳總監閻恩榮以吳城捷音到省歐賀　賀　率潛逃省垣秩序大亂逃兵四竄當時總監支持危局由前衢戍司令官廖伯琅議定每收鎗一枝給洋八元彈百粒給洋三元由廳向民國銀行領洋五千元復由商會發來洋二千元兩共領洋七千元作爲給繳鎗彈之賞自八月九日起至十五日李逆入城之日止共收到各種鎗桿二百零二枝計給洋一千六百六元又各種子彈八萬三千二百粒計給洋二千四百九十六元至十八日我軍入城復經總監商同衛戍司令張議定每收鎗一枝給洋五元彈四百料給洋一元自八月十九日起至九月七日止共收各種鎗枝三百三十一枝計給洋一千六百五十五元各種子彈三萬五千六百粒給洋八十九元又另收無機柄鎗十七枝給洋十七元兩次共收鎗五百五十枝彈十一萬八千八百粒共計給洋五千八百七十三元即以前項領欵抵付尚僅存洋一千一百二十七元應即先行解府以清領欵呈由護軍使批准核銷矣 
　　組織行政公署江西民政長汪瑞闓接任數日佈置就緖　將行政公署從新組織預備九月十六日起開署辦公茲將新委職名錄下秘書長吳筠孫秘書汪長祿汪煦歐陽溥存第一科長程希文第二科長毛昌嗣第三科長邵啓賢第四科長蔡炯　餘科員已分别委定矣 
　　解散女子同盟會李護軍使抵贛後業將查獲亂黨罪狀雷達中央宣布中外一體拿辦以絶根株近以蓬銳霆之妹蔡蕙李作舟之妹李果及胡秉珍史秉直諸女子在墩子塘地方倡設女子同盟會素行不端宗旨謬妄亦屬黨人機關　於九月十五日飭令警視廳查抄封禁並通諭軍警嚴拿該會女子蔡蕙李果吳木蘭等務獲到案懲辦 
　　維持潯江分銀行民國銀行日前到護軍府呈稱贛省亂後金融艱窘請佈告軍民人等暫勿持鈔票向潯分行兌現俟金融活潑卽行照常兌換等情並請飭駐潯軍官派兵彈壓李護軍使以該銀行所禀自係實情應准照辦業已撰就布告禁止軍民持鈔兌現矣至派兵彈奛人一節有無事實之必　應由該分行向駐潯軍官就近商撥不必由府令飭等　批復該銀行知照矣　　清理民國銀行民國銀行爲全省財政收支總滙之區事繁責重自贛昌言獨立後脅迫放欵爲數頗鉅亟應清理數目以憑報部核辦現聞汪民政長委任文炳堃等承查該行欵自由傳總理於十二號在行設席接洽云 
[粤省大開攻訐之風]  
　　晦鳴學舍解散之令文龍　曾據密告爰飭警廳勒令晦鳴學舍卽日解散并將所刊發之晦鳴錄永遠停版一事已略見前報　將令文錄下近奉大總統命令（中略）等因查本城存善東街八號晦鳴學舍係社會黨人結集而成平日以無政府爲主義其八月二十日所刋發之晦鳴錄内所標綱要有曰共産主義反對軍　主義工團主義反對守敎主義反對家族主義種種悖謬之語不一而足其無政府小說一則内　政府爲擾亂和平之毒物又謂平民旣有推倒　府之能力可以勝一國之軍隊即可以勝他國之軍隊旣推倒一國之政府且將分其餘力助他國之無政府黨以推倒他國之政府此種謬論尤足以危害民國擾亂世界之和平應將該學舍勒令卽日解散并將所發之晦鳴錄勒令永遠停版一面分别懲治以儆將來爲此令仰該廳長即便遵照切實辦理仍將辦理情形具報勿違此令 
　　勒令掞華報停版又令警廳云迭據僑叻潮商羅福海曾吉階何治平僑港潮商方乃照鄭廷璣許雪史京師法政學堂敎員馬之驥等分呈控告汕頭掞華報自八月初五日以後言論益肆狂悖該管警長蕭星聯并不過問等情查該報於八月初五日以後仍復任意鼓吹意圖煽亂實屬無可姑容應即勒令永遠停版警長蕭星聯徇庇黨人不爲干涉亦難辭咎應併查明懲處並將原呈函件發交該廳仰速切實辦理具報勿稍玩延此令　　攻擊陳鴻銓之公啟粤省有吳子楷李星林譚載文等致函粤報界公會云啓者近閱報載有省議會議員陳鴻銓啓事一則内稱陳逆宜布獨立鄙人即避席來港等語查省會是日助逆議員之出席者一百一十二人陳鴻銓亦在塲贊成何有避席飾詞狡脫言之痛心夫陳鴻銓前往通函報界摇尾乞憐各報館已譜爲歌曲穢言痛駡今仍不知歛迹屬無恥之尤再查港報經載其在港設立機關運動恢復今所登之啓事想亦爲運動恢復之先導也噫休矣此等黨人應全數投之白鵞潭中稍留一人均足爲地方大害請正其罪以告同胞無使再煽毒燄則非獨我粤之幸也　 
[雲貴匪徒之猖獗]  
　　彌勒之匪雲南廣西州所　彌勒縣因係通開化廣南大道商務發達人煙稠密惟匪風極盛因自民　事起後搶案時出人民之受害已　不少經官軍前往鎭懾始稍平息詎近日又有大股　徒聚衆滋亂該縣知事當卽率兵往拿行至該縣所管之普朋街　被匪等六七百人重　圍困勢甚　急乃專人電禀軍府請救蔡都督得電即令臨安張旅長速派附近軍隊趕往求援並會同該　剿辦務　根株云云未知刻已解圍否也　　邛水之匪貴州邛水縣爲來往通衢行人甚多日昨有清江縣苗商二十餘人販貨經過該屬之梁上地方突來匪從一百四十餘人僞稱奉楊總辦命令在此搜煙　商見其各帶快鎗知係匪徒乃預備抵拒不意該匪已先行放槍　擊當斃苗人二命帶商十餘人所有銀錢貨物均被搶刦一空　　仁懐之匪貴州仁懷直隸廳四鄰近川省人烟稠密商務發達惟匪風素盛搶案　有所聞詎近日該廳所管温水一帶更甚刻有巨匪李大眉毛出現招集黨羽數百人儲有鎗械筆碼甚多先在該處肆行搶刦人民大有日不安食夜不安寢之概復聲言將往攻擊仁懷廳城以圖大舉因之紳民紛紛遷徙云　　定番之匪貴州貴陽府定番州因距省甚近匪徒極多搶案迭出日昨又接黔省來信略謂該屬西鄉有素充總甲楊錫九性極兇惡平日專以搶擄敲詐爲事現復勾結三槽匪徒　集黨羽數百人其志不僅在搶刦並擬　虚揭竿起事以圖大舉云 
地方通信 
　　揚州 
城鄉市議員反對審檢廳城鄉各市議會以揚州地方審檢廳明目張膽　受賄賂不勘盜案不還訴訟者之保証金其黑暗視前清官廳尤甚故特連日集議擬電致蘇省高等廳請其另委妥員未卜實行否也 
　　仙鎭設置巡警分區揚屬仙女鎭爲米商薈萃之區且地居水陸要衝素稱難治現在張軍之逃兵及南軍之潰兵均紛紛至鎭以故該鎭巡警區長劉起鳳特於河北設置分區會同駐鎭第四師陸軍嚴密防衛現已將分區情形呈報來縣矣 
　　杭州 
　　稅關失竊駭聞昨日財政司張壽鏞分函軍警各機關云九月十五日准杭關稅務司轉據嘉興分關副稅司馳報該分關迭次查獲土藥計大包一包小包若干内有重六斤十二兩一項存儲私貨房待結案後照章銷燬乃日前忽然失去土藥三包當卽報由該管警署至今贜賊無獲應請迅即移知省會警察廳轉飭該分署勒限破獲盡法懲治等因查此項土藥係屬違禁物品密藏稅關貨房何至失去三包之多稅關重地貨房嚴密竟有失務情事實屬駭人聽聞其中有無員役串竊情事除函復該稅司嚴密查　外應請貴廳長迅轉嘉禾署長將是案贜賊上緊查追務獲嚴辦 
雜評二 
　　此後之江蘇李盛鐸小户已經繁盛云云爲張勳洗刷一個搶字劉恩源並無當街官淫云云爲張　洗刷一個淫字政计全認日本之要求爲張勳銷弭一個傷害外人之禍從此張勳可以安然無事矣　　非特安然無事以前所闖之禍可以不問即此後再闖禍者亦有人代爲洗刷有政府代爲銷弭張勳又何懼而不再闖禍耶是故張勳安然而江蘇從此不安張勳無事而江蘇從此多事 
　　中日之交涉何多中日交涉有兗州案有漢口案有南京案有昌黎案不僅此也又有上海南陽里日人拘捕案有長春中日警察　　案有湖北日艦撞沉華輪案交涉之多　此已非中日　　　福而况更有人挑撥者耶　　各交涉案中以昌黎案最爲難結彼執一詞此亦執一詞此後之結果全視政府外交之手段何如耳（默） 
　　浦信路亦當贊同耶昔日之議會苦在事事與政府爲難而苛求責備其失也必至一事不舉而全國之庶政鑒於叫囂衝突之中今日之議會苦在事事承政府之意旨而勉强求合不顧民生大計而惟以贊同爲要務嗚呼胥失之矣夫以浦信鐵路之無成立理由也此　待知者而知之矣論其時則昔日草合同已在可與廢棄之列論其地遠則與海蘭有並線之嫌近且與安正有衝突之虞今乃以徇一方面意旨政府不惜以駢姆歧指而公然訂約議會不憚以阿附苟容而曲予贊同並不惜停辦自築之安正路線以爲削足適屨之地吾爲皖省鐵路痛吾不禁爲議會並途痛矣（萍） 
 
 
 

Page 7

 
 
本埠新聞 
[南京與昌黎之比例]  
　　本邑公民周醒民等昨致政府電云北京大總統國務院參衆兩院鈞鑒張勳縱兵殃民戕及日人亟請按法懲辦以安人心又報載昌黎日兵殺吾警察可援南京交涉向日政府爲同等之要求保全國體迫切直呈上海公民周醒民曹小樓周濟民陸承璣叩 
[檢查助亂日人之寓所]  
　　日本人武華笠即武田確忠北島未雄二人經淞滬警察廳暗探拿獲並搜獲駐寗安徽討袁軍總司令部印布一方已由鎭守使署軍法科長訊不承認判送駐滬日本領事自行訊究在案茲經鄭鎭守使查得該二人寓居之處並非西門外南陽里三號門牌係在法租界菜市街大昌樓上該處係該二日人常寓之處又爲黨人陳其美等組織之秘密機關惟該房究由何人租借該二日人寓居該樓究於何日爲始此外有無華人同居樓上來往之人究屬何類茲自該二日人獲案以來同居者已未逃逸其房内有無遺留物件曾否遷移亟應澈查業已函致張交涉使照會法總領事轉飭法捕房迅即派探前往查詢並將所遺物件詳細搜檢一併查復矣 
[鎭守使犒賞警探]  
　　上海鎭守使鄭汝成君因淞滬警察廳所屬警探迭次破獲黨人機關殊爲得力而尤以日人武田確忠徐獨及愛國婦女會三案爲最關緊要現該三案已分别辦理所有在事出力各探警亟應量予犒賞以資獎勵茲已酌定每案給發賞洋千元共計三千元已先後交由穆廳長分别酌量核賞並悉徐獨一案係由第一警備隊破獲賞洋歸該隊獨得愛國婦女會一案係由巡警協探破獲故以探七警三分派至武田確忠一案則全歸軍事偵探聞某暗探獨得洋數百元現正造册以備呈復鎭守使備查云　 
[優賞海軍彙紀]  
　　駐滬海軍總司令李鼎新君前以駐泊浦江之海籌應瑞肇和南琛鏡清江犀楚有宿字列字等九軍艦竭禦敵擊退南軍曾經會同鄭鎭守使會銜示諭准以二十萬元爲該九艦前艙兵士水手人等之犒賞所有後艙官長員弁各加一級以示獎勵電請袁總統允如所請先由財政都核發現洋四萬元滙滬已經李總司令頒發該九艦每一兵士水手先賞洋三十二元在案茲悉袁總統又將所少前項賞洋十六萬元於前日一併滙滬卽由李總司令飭傳該九艦長到部具領業已分攤無分階級每一兵士水手按名賞洋一百零三元連同前領三十二元總計每人得洋一百三十五元已於前日先將在滬各軍艦核算分發矣　　海容巡洋艦後艙兵士水手人等因袁總統所賞之二十萬元未奉分攤未免向隅公請艦長杜錫　要求李總司令併案彙攤李總司令以該巡洋艦迭次裝送軍士南下功續　著應候續請獎昨已令飭杜艦長安慰各兵士人等靜候核示矣　　又聞海軍李總司令以此次海軍各艦在寗垣攻擊南軍亦甚猛勇自應援照駐滬各艦犒賞辦法擬賞洋三十萬元以示鼓勵亦已電陳袁總統核示矣 
[穆警長請爭主權]  
　　西門外華界與法租界接壞之打鐵浜地方前有業廣公司房屋曾由法租界之自來水及電燈兩公司越界裝設事經市政廳路政處查出以其故意侵越範圍當即函報上海縣吳知事照會法領事請爲阻止在案茲爲淞滬警察廳長穆杼齋查知此事妨礙主權是以呈報淞滬水陸警察督辦薩君移請交涉司照會該管領事嚴重交涉速令該兩公司早日拆除母再遲延 
[警廳嚴查黨人]  
　　淞滬警察廳長穆杼齋君查得黨人在境内私設機關尙未盡絶自應實力稽查爰特委任一等勤務督察員譚漢誠許寶鉤兩員專查城廂内外各旅館已於昨晚起實行查察矣 
[捕房護衞廨員再記]  
　　上海爲通商巨埠輪軌交通黨人最易潛匿乃自拿獲希圖赴浙之黨人雷鐵生後公廨即接有揑名恐嚇郵信以故承審此案之王副會審官曁關讞員出入均有包探隨護並派暗探到廨防衛茲聞外交團以聶孫珦襄讞亦須派探保護故昨已飭知捕房派探兩名分隨保護矣 
[新魚雷艇將次來滬]  
　　海軍部劉總長查得海軍艦隊内所有魚雷艇一項與戰事最關緊要現尙不敷調遺是以報由袁總統核准向美國訂造三艘聞現在已造竣即將駛滬云 
[船塢工人着急]  
　　製造局内附設之江南造船塢原有工匠千餘人此次因有戰事已於七月十三號起停止工作四十餘天所有停工期内工資曾由該船塢陳所長允照向章減半給發出示曉諭在案茲因該船塢所允一半薪工已作罷論祗允减發工資十天且開工以來所許十天之薪工亦未給故由該塢總工頭李國園連同全體工匠禀稱匠等家道素貧此次自被戰事而受炮火之災損失極巨近日飢不得食困苦難堪且查向例停工均奉核發一半工資今遭亂災之後僅給十天反較前例又減殊難撫養家室叩求俯念船塢原屬營業性質憫卹貧　交迫仍將全半工資迅賜核發云 
[姚議員今日北上]  
　　北京衆議院議員姚文枬君前因滬地兵災特向國務院請假四星期乘輪回滬與市政廳總董及縣議會議長等籌商善後辦法兹已辦理就緒定於今日起程北上昨由縣議會議長莫子經君會同市政廳市議會副議長董堇事會各董等假滬北通源酒館設筵祖餞 
[添派勤務督察員]  
　　淞滬警察廳長穆杼齋君昨日通令總務科長衛生科長曁各區署長勤務督察員云滬亂告終秩序回復欲保公共之安寗端賴巡警之防衛本廳長前恐上差長警或有荒懈特申訓誡並派勤務督察員按區巡查以資整理茲特　委總務科胡張應良衛生科長顔玉琛兼任勤務督察長除署長歸本廳長考察外其餘自署員以下各員警概歸該勤務督察長督察考成第一二五區歸張勤務督察長督察第三四六區歸顔勤務督察長督察以地勢之便利藉分勤務之責成該勤務督察長兼　不兼俸撙　公帑而符定章除飭令督同勤務督察員即日從事實行職務外爲此訓令該員卽使轉飭一體遵照此令 
[川沙請兵駐防]  
　　浦東川沙縣地方接近海濱久爲强盜梟匪出没之處且沿海一帶民颼素悍動輙聚衆　關而該處向無重兵駐紥此次滬上黨人擾亂之際各黨人亦恃該邑海灘爲交通之區現因黨人星散特由該縣各公民與縣知事籌商善後方法於前日來申呈請鎭守使迅派兵隊前往駐紥以保治安 
[請緝謀財害命之舟子]  
　　松江人貝子良向在原籍開設布莊此次因各處忽起挒　貝特携同一妻一子並衣箱等到申暫避現因大局已平於本月十三日雇戴阿法之船搬運回松貝則在船押運其妻子由火車返松不料是晚舟至中途上華兩縣交界之處戴同夥某甲忽起不良將貝誘至船首推入浦中貝浮在水面爲魚船救起得慶更生旋卽由魚船上人沿岸師上約至三里許始得追獲的有衣箱各物毫無損失戴與甲知事不妙彼此躍入河中鳧水脫逃貝心不甘服於昨日分投上海華亭兩縣檢察廳具禀請求飭緝戴阿法並某甲等到案究辦 
[孫詞臣擔任南京財政]  
　　孫廷林君詞臣前在江南創辦裕事局光復後居留滬上茲由張勳迭囑赴寧委以清理財政任務孫君已允暫時擔任不取薪水一俟省長關稅廳及財政司長到寧即行引退並悉孫君以金陵現値兵燹之後興商恤民最關緊要擬倣天津救濟銀行辦法在南京設立恊濟銀行刻已　有基本銀十萬元專備維持寧垣商市之用並擬商請家先撥的欵修築馬路建造市房以期恢復下關商埠云 
[烟禁並不鬆懈]  
　　滬上禁烟功令業已繼續進行違者逮捕照章懲罰昨日又由第一區警署三百念五號巡士在大王廟弄查知潮州人陳世春私吸鴉片當即入内搜出烟具一副又在四百十八號門牌内查獲向爲木業之張永堂亦搜出烟具由區問明一併移送司法科預審轉解地方檢察廳懲治 
[違犯煙禁之調查]  
　　閔行鎭第四初級廳日前解送在鎭私販洋烟並在家私藏烟土之張王氏吳陳氏及黃阿狗大等至地方檢察廳請辦當經檢察官提案預審該氏等恃無佐証狡展不認判令分另收押一面禀復汪廳長於昨日特飭法警前赴閔行一帶詳細調查該氏等有無販烟藏土情事復候核辦 
[水巡隊查獲烟犯]  
　　李子藩私吸鴉片被水巡隊查獲移送檢察廳經許檢察官預訊之下判李繳保證金洋八十元暫行交保聽候起訴同級審判廳核辦 
[煙膏店私賣燈吃]  
　　廣東路四百八十九號煙膏店主吳進德因私售燈吃被包探錢壽生查獲昨晨將吳連同煙客林瑞子周仁生等六人一併拘解公堂訊實判吳罰洋二十元無洋改押三禮拜餘人各罰洋五元一併充公無洋均改押五天烟具銷燬 
[夜明珠自由擇人]  
　　法界歌舞台女伶夜明珠（卽周鳳福）其父早故與母方氏同居雲南路安康里二百二十三號屋内近與其母之姘夫不睦時出閑游經其母略加訓斥該女伶卽以伊母逼娼等詞自投濟良所求援昨晨由所解訊卽據夜明珠投訴前情並稱不愿住居濟良所求請斷令與母分居准予自由等語並由其母周方氏延律師上堂辯稱並無逼娼情事關讞　商之德領師君判夜明珠交其母具結領回惟女擇人婚嫁不得阻止並不准逼女賣娼 
[婦人收買竊贜]  
　　大碼頭停泊各駁船專代各號包運桐油茲由船主丁某等唆使船夥行竊爲數甚鉅銷贜於董家渡周錢氏家事爲失主投報法捕房立派十四號偵探於前日至地方檢察廳禀請協提汪廳長立飭法警徐文德同往將該氏拘解到廳交該探帶去解堂訊究 
[法警拘獲逃犯]  
　　王永順即王永生前因犯案由地方審判廳訊實判决監禁一年在案此次滬上戰事發生之時王由獄逸出匿跡大東門外醎瓜街五號門牌昨爲法警侯鶴　訪悉禀准汪檢察長持文前往將王拘解廳收押候究 
[流氓擾害治安]  
　　無業流氓周和尙陳金生吳仲生等十二人專在租界内擾害治安由探一併查獲昨解公堂　供一　　均押候下禮拜核辦 
[串竊與串拐並發]  
　　靜安寺路十九號婦人朱陳氏　證陳張氏控女子秋桂香與楊榮生串竊値洋一百五十餘元之金　　　捕房查得原告與見證有串拐桂香之事一併拘解公堂分别訊押在案昨經中西官復訊明晰判兩氏與女各押三月女期滿送棲流所擇配楊從寬開釋 
[全船覆没]  
　　船户某甲昨早裝有河沙一船行經斐倫路相近有恒路橋畔潮水漲急全船覆没由捕房派人設法將船撈起幸未傷人 
[失火即熄]  
　　密勒路二百十四號鮑維記家前晚於棉花包内忽然起火經衆救熄未致成灾捕房昨飭中西包探查明覆核　 
[對付抗不繳欵之辦法]  
　　寶善街宏茂昌襪店主韓榮源與比鄰同業陳履昌因互爭宏茂昌牌號涉訟公廨多年未結嗣韓因陳屢訊不到忽指陳之外甥賈桂福爲陳之子陳貴全　由捕房拘押希圖挾制旋經公堂訊聞賈非陳子始行開釋因此賈以韓有意指鹿爲馬損人名譽心殊不甘故特延請律師控奉公堂迅得韓不應妄指無辜判韓賠償賈名譽損失洋二百五十元連堂費洋十五元勒限一併遵繳在案詎韓一味抗延逾限不繳故經賈之代表律師禀奉公廨定期前晚復訊韓忽不到以故王　讞與蒞廨觀審之美强副領事會商之下以韓抗違日久今復臨訊不到顯係刁玩因卽宣佈堂諭姑寬再展限至下禮拜五着仍照前斷遵繳如違卽　所開之天官商標宏茂昌襪店發封拍賣備抵並着將諭單封條先行繕就交存本廨監察處俟　期不繳母須再行帶訊立卽按照此次判决執行以爲故意藐抗者戒判畢移時忽據韓之代表　安素律師偕韓投案聲請所頒堂諭暫緩執行堂上不准因復向堂上反覆辯論再四要求中西官以此案判决迄今　已日久該被一味刁玩抗不履行未便寬貸乃今仍寬限一禮拜繳洋已屬格外從寬如再故違係屬該被自取之咎因卽諭令退去母再多凟穆律師乃廢然而退 
[徐雙麟奪供受罰]  
　　法公堂會審副領事德賚沛君蒞任以來整頓一切不遺餘力現德君以原被告在堂有互相爭諭者有原告尙未問供被告爭先奪供者殊屬不成事體昨適有徐雙麟數次奪供飭阻不聽中西官大怒判罰洋二元以儆 
[供詞不足憑信]  
　　郭馥森前控萬有全火腿店主徐永清虧欠洋銀一千元徐供郭用計蠱或父親徐雙麟將店謀奪而去如能將店交還方能料理昨日傳到雙麟供兒子於上年底欠人銀洋故此商人作主將萬有全盤與股東葉記開設得價洋四千元將各欠欵如數料理清楚訊供至此詎有蔡春林吳公生陸連記等同控被萬有全欠洋一千餘元雙麟並不清理求請訊追徐永清仍執前供聶讞員以所供如數理清何以又有蔡等具控顯見不實判雙麟交妥保限一月理還如違將店發封作抵永清仍交原保 
[公共衞生處之通告]  
　　上海兵災善後事務所公共衞生處昨日刋發通告云居家舖户各自留心識字者看過告訴不職字的人做家主者不可大意須督率家人或僕役（一）每晨九點鐘後不可沿途傾倒垃圾查出要罰傾倒的人（二）每晨十點鐘後不許倒糞如挑夫偷懶過時隨時函告本處卽予究辦（三）大街小巷陰溝淤浜現已澆遍消毒藥水如居家舖户願意自已天井内屋裏消毒者祇須報知本處當即照辦不取費（四）凡居家如患病有傳染者速報明本處醫生可代送相當之醫院不取費並可代爲消毒並不損壞器物擾及他人（五）各項穢物有礙衞生者經本處查出應即除去不得阻擋（六）居家陰溝及小便處每日多用水冲勿任汚穢（七）勿貪凉弗露宿勿飲酒過度弗貪食生冷之物油煎之物（八）凡低窪處積水水缸内存積之水爲蚊蟲散子之處趕緊將低窪處塡平水缸常换新鮮之水否則蚊蟲爲傳染疫氣之媒交春後便難收拾（九）凡傳染病有多種茲列最平常者如下以便留意霍亂痢疾喉痧紅疹勞症瘧疾等（預防法另有印刷品可索閱） 
[地方檢察廳批示]  
　　陳鐵生請釋放衛金囝飭提諸祥祥等到案質訊由批狀閱衞金囝對於本案嫌疑應靜候偵查核辦母庸齦齦置辯至於諸阿祥所訴各節並非虚搆事實不得請爲誣告其　獲衞金囝後當日即解警區事　正當行爲不得謂之私擅逮捕所訴殊屬誤會且本案諸阿弟究被　人殺死現正　律偵查衞金囝旣未提出反証尙在嫌疑之列何得率請　放所請應不准行　　賀書亭訴伊子效良凶横請提嚴究由批狀悉據訴爾子賀效良横肆毆駡如果屬實殊爲不法仰候飭傳訊究可也 
　　印元元呈請給還田單由批狀閱查印玉章田單一紙節經本廳傳領在案爾延不到案殊難索解茲據請求給還　情着即來廳具領可也 
　　劉義生爲雲生在押請求保釋由批狀閱查劉雲生毆傷劉雲青早經騐明在案　靜候核辦所請保釋之處未便照准 
[公共公堂瑣案]  
　　張佑卿因騙取烏利文等各家洋五百元並竊空白支單被控昨由包探將張拘解公堂訊實判押西牢八月　　女子陳雨貞控流氓周登寶在泗涇路搶取金鐲等情昨由捕房將周獲解公堂訊實判押西牢一年 
　　婁瑞廷控張子欽借洋不還又蘇仁國控洪子和不付票洋又譚　控　順甫陳小芳不理土價銀兩等　昨由捕房將該被告等傳案諭各分别交保過堂候訊 
　　胡芳鎰四欠德商禮和順全隆等貨銀被控昨飭捕房將胡傳全公堂　示判押候訂期會訊 
[法公堂瑣案]  
　　鮑汪氏控稱用趙徐氏爲傭盜去金珠衣飾價値甚巨報捕拘獲求究徐氏供婦人聽從庖人吳姓行竊後將贜交與吳姓均被携去逃逸婦人分文未得判補緝吳到案訊辦昨日包探禀稱吳逃逸無踨難以拘獲遂將徐氏解請發落判押一年　　捕房禀稱馬車夫劉阿福陳阿四駕車行經法馬路加鞭疾馳向阻不理有違章程請究陳供小民當小馬夫此事係劉阿福之責任求察劉供後來不敢再犯判罰洋五元充公 
雜評三（訥） 
　　獎賞費海軍各兵艦於上海一役獎賞二十萬於南京一役　獎三十萬而海容一艦尙待續請何其厚耶海軍而外尙有陸軍上海南京而外尙有皖贛等省合而計之其數必可驚駭嗚呼誰謂中國財政之窮　　犒賞費破獲婦女愛國會與徐獨及日人武田確忠等三機關共犒賞洋三千每破一機關犒賞一千則已有定價矣今日黨人之機關遍布内地犒賞愈厚搜捕愈力此後若如武漢之日日破獲機關者則此犒賞費亦豈非一大宗出欵耶 
來函 
[徐州各公團致上海紅十字會乞賑書]  
　　仲禮子英大善長先生大鑒敬啓者辛亥光復之後徐州適當兵衝復遭兵變始以搶刦繼以焚燒固已閭里爲墟杼柚告匱同時被兵之地武漢之外惟徐爲酷乃瘡痍未起而兵燹重罹本年六月開戰之初國軍與叛軍皆以徐州爲必爭之要點於是郡城以北如柳泉利國驛數十里之間遂爲兩軍戰場一時砲彈横飛往往村舍延燒傷亡枕藉身家財産付之烽烟至於運城運兵又皆驅迫鄉農挨户出車使供徭役牛畜喝斃於道田禾踐踏如泥加以徐屬盜風素熾平時屢　剿捕尙苦不足相制一旦軍興秩序紊亂更若輩得意之秋燒殺姦淫勒贖掠賣之慘幾於口不忍述筆難罄書是他處災止一隅徐則禍徧全境也又兼兩月以來天久不雨大兵之後必有凶年臨近戰線之區卽尙有孑遺之民亦恐無求活之路吾民何辜而罹此禍惟念經此浩刧尙留殘生哀我至近之同胞　爲呼號而請命夙諗貴會仁聲義聞薄海同欽如蒙念此鴻嗷續其蟻命生死肉骨之感豈惟徐民除函請敝同鄉黃伯雨張雲生兩君詳細面陳外肅此籲懇敬請善安 
[旅滬江寧公民致字林報函]  
　　字林報大記者足下本月十二號上海某某報譯載貴報登有兩京公民哀籲各國元首書一則閱之不勝詫異查此次南京之役暴徒倡亂蹂躪百端官軍虐民　無人道嗟我寧人迭遭殘殺無論身受與否同莫不疾首痛心迫憶西醫馬林君偕紅十字會諸善士不　艱險拯救流亡凡託賴安全　固已同深感謝惟敦篤個人之交誼與尊崇國家之觀念界限極明家軍虐民法應訴之本國政府斷無請各國元首越俎代謀之理現經南京著名人物在上海南京兩方面切實調查凡屬上流社會並未　發寄此　惟甯人衆多或有一二缺乏常識之人　於一時之　憤發爲個　無責任之言而投書貴館者亦難保其必無但此等個人意見何能代表南京公民全　同人等調查之結果僉以緘默不言恐外間不免誤會爰特布函聲明卽請貴館迅賜更正藉釋羣疑是所禱昐此上敬頌著祺旅滬江寗公　同啓 
[昇和棉紗號函]  
　　大主筆鑒閱貴報本埠新聞欄内有棉紗商業調查記一則中有昇和號主周姓亦因涉訟公廨破産不足歸償情急吞烟致斃云云查敝　中因虧致倒者乃係生和號　爲李姓且其事已在數月以前想爲貴訪事員所傳悞恐閱者不察以訛傳訛有關敝號名譽與營業者甚大爲此具函請求更正以昭實在北蘇州路昇和棉紗號周具九月二十日 
[洋貨商業公會函]  
　　大主筆偉鑒敬啓者敝公會前辦法界臨時救濟會係上海鎭守使鄭汝成君所助五千兩之欵其欵先由鄭君送由法總領事署轉送同仁輔元堂旋由法領事邀集聶君榕卿及敝總董貝潤生君項如松君並法界紳商等組織辦理計七月二十九號起至八月十五號止共收留難民二萬九千零三十二名除諸慈善家資助外淨用洋一千九百四十元零八角業已刋單報告惟恐不及周知茲特奉上報告清單一紙務懇連同蕪函一併登入貴報來函欄内俾徴大信諒事關善舉定荷樂許也專此順頌撰祺洋貨商業公會謹啓九月二十號 
計附印刷品一紙 
臨時救濟會收付總帳列左 
一収同仁輔元堂洋一千九百四十元另八角一收各善士助欵洋一百三十元一收又錢二百九十六千一千三百算合洋二百念七元七角一收小洋貼水洋八十五元五角共收洋二千三百八十四元一付給發難民洋九百七十元另五角五分一付麫包饅頭洋二百五十七元三角一分一付藥料洋六十元一付救濟婦孺會洋三百另一元七角一付雜項洋三百五十六元七角四分一付茶房工資洋一百六十二元一付福食洋一百十七元八角一付電燈自來火自來水自來燈洋一百五十七元九角共付洋二千三百八十四元以上收付兩清民國二年九月一號會計處核呈 
　　難民留所每夜計數列左 
七月念九日本會計一千二百名七月三十日又計一千零八十名七月三十一日又計一千另三十五名八月一日又計一千另六十六名八月二日又計一千另八十名八月三日又計八百五十五名八月四日又計一千另四十名八月五日又計四百九十五名八月六日又計八百八十四名八月七日又計七百五十名八月八日又計一千二百十六名八月九日又計九百二十名八月十日又計六百名八月十一日又計六百五十七名八月十二日又計八百二十名八月十三日又計六百八十四名八月十四日又計八百二十名八月十五日又計九百五十一名本會共計一萬六千一百五十三名七月三十日分會計四百五十名七月三十一日又計五百五十四名八月一日又計六百七十三名八月二日又計八百四十名八月三日又計七百九十三名八月四日又計八百二十三名八月五日又計六百五十名八月六日又計九百五十一名八月七日又計九百名八月八日又計九百八十八名八月九日又計八百念四名八月十日又計八百十名八月十一日又計七百六十名八月十二日又計八百十二名八月十三日又計七百七十二名八月十四日又計六百四十名八月十五日又計六百三十九名止分會共計一萬二千八百七十九名兩處共留計二萬九千另三十二名 
　　各帮輔助錢洋列左 
收曹秀峯君洋十元收葉子安君洋十元收無名氏徐相宸費子權兩君介紹小洋一千角收聚成土行自發銅元一萬枚收新旗昌倪子祥君諸大善士銅元一萬枚收咸康楊霈霖君洋十元收方九霞洪君銅元九千六百枚 
　　各帮輔助食品列左 
收陸維記十滴藥水兩盒收楊叔英君又六百瓶收德昶又三百瓶收老順記臭藥水三聽收吳錫山程根培劉永康三君糕桃券計洋六元錢十四千八百文調換黃松糕給發難民收瑞泰號童　樓君糕桃券計一元錢六百文調換黃松糕給發難民收韓柱臣君白米十石此米已撥助救濟婦孺會收錦元北貨號饅頭二百斤收醉漚齋又　羅收源盛隆麫餅四千個收戎子翁饅頭七百個收　康莊又三千個收濟急團又三千二百個收中華女子同義會麫包三百廿磅收協濟會又一千七百磅收又饅頭二千七百個收元濟善堂又二千一百個收葛日廷君又一千四百個收錢君又三百個收清眞善會麫餅八百塊收潮州會館黃少岩君饅頭十萬另五千個收總會又四百個收報昌聯洋餅乾四十罐收正記又十罐 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[擬某將軍宣言] [  超然] 　　 
可恨這批鳥報天天把喧老子當做材料駡個不了惹起咱老子的火來索性造他媽的反又怎麽了不過咱老子噍着那些做皇帝的也没什麽味兒欠上一屁股債撒上一鼻子灰當着這個當兒還有什麽做頭所以咱老子也不上這道兒這會子打這個鳥仗咱也不是替什麽人出力只爲前年吃過那班小子的虧被他們打從咱老子手裏佔了城去吹着牛皮還講咱老子的臭話這會子打他一個還風陣只算替咱老子自已出一口子惡氣罷呢不是咱誇一句口若不是咱老子手下的一班孩子們個個來得只怕到今兒這班老百姓還圍在牢城裏呢横竪這班老百姓總派遭一場刧說不定圍到今日早已死　了如今倒說咱老子克復了城池的不好倒說還是亂黨的舉動文明這一班鳥百姓可不是明明自已畫上招供甘心助亂照着從前的辦法就該　城咱老子因爲抱着人道主義守着長毛的規矩封刀不殺也就造化了他們孩子們出了這許多力上頭也不犒賞一點兒比着徐企文打製造局的時候怕比不上那些守局的兵士麽咱老子體諒政府正在没錢的時候借上外債依然苦在百姓頭上况且兵數多了賞也賞不得許多横竪這座牢城裏面的東西是炮灰裏　下來的孩子們取些來用値得什麽那些婦女的性命也是亂黨留下來的孩子們要幾個頑也値得什麽何必這等大驚小怪况且姦淫擄掠並不是咱老子親自幹下的事怎麽都歸罪到咱身上來咱又不是孫行者能够化上幾千百個化身跟着他們跑嗎請你諸位設是處地拿咱老子的地位超過來想想只怕也是放火不由手的呢如今咱也不用辨得如果有這們的事被害人爲什麽不指名的姓提起訴訟呢可見都是謡言謡到外國人耳朶裏可不辱没了咱們中華民國軍隊的體面謡到革命黨的耳朶裏可不授他們口實組織起討張隊來再打一陣依舊苦了百姓這又何苦來呢什麽牢什子的都督咱老子也不希罕如今已辭了只是名譽折翻不得因此把這話講明了聽與不聽咱老子也問不得許多 
尊聞閣詞選 
[無題七律十首集李義山句] [  華亭張伯賢] 　 
樂遊原上有西風車走雷聲語未通翠袖自隨迴雪轉華筵俄歎逝　窮玉桃偷得憐方朔香棗何勞問石崇守道清秋還寂寞直敎銀漢墮懷中 
雨打湘靈五十絃一絃一柱思華年豈能無意酬烏鵲忍委芳心與暮蟬珠樹重行憐翡翠鳳樓迢遞憶鞦韆如何漢殿穿針夜露欲爲霜月墮烟 
日西春盡到來遲渡陌臨流不自持露氣暗連青桂苑靈風正滿碧桃枝枉敎紫鳳無棲處便是孤鸞罷舞時見我佯羞頻照影迴頭更望柳絲絲 
三生同聽一樓鐘來是空言去絶蹤蹺飲豈知金掌迴丹鑪猶用紫泥封風波不信菱枝弱清露偏知桂葉濃欲織想思花寄遠碧文圓頂夜深縫同向堂風各自愁綠楊枝外盡汀洲明珠可貫須爲珮海　遥驚恥化樓下苑經過勞想像酒鑪　古擅風流幾時心緒渾無事更醉誰家白玉鈎 
芙蓉塘上有輕雷換得年年一度來絳簡尙參黃祇案玉樓辰御白雲杯宓妃愁坐芝田　温嶠終虚玉鏡臺朱槿花嬌晚相伴開時莫放豓陽迴 
日日春光鬥日光輕於柳絮重於霜先知風起月含暈欲拂塵時簟竟牀豈有蛟龍愁失水不辭鵾鳺妬年芳旋成醉倚蓬萊樹此去瑶池地共長相見時難别亦難南風無處附平安蝶銜花蕊蜂銜粉犀辟塵埃玉辟寒何處哀箏隨急管豈知孤鳳憶離鸞月娥未必嬋媚子不敢公然子細看昨夜星辰昨夜風風聲偏獵紫蘭叢君今併倚三珠樹長定相逢二月中雲路招邀迴綵鳳玉壺傳點咽銅龍東來西去人情薄不識寒郊自轉蓬 
實釵何日不生塵淪謫千年别帝宸永憶江湖歸白髮枉緣書札損文鱗金輿不返傾城色玉樹未憐亡國人浮世本來多聚散别時冰雪到時春 
自由談話會 
　　東南數省之人民經此次擾亂死於炮火死於搶刼死於姦淫已不知其幾千萬政府以伐罪之師出而討逆救民水火果不一月而疆土恢復甫經息戰報功邀賞函電紛馳苦吾被難人民血淚未乾而政府不聞也嗚呼政府以討黨人黨人以傾政府然而今之政府仍昔日之政府也今日之黨人又昔日之黨人也一則得平定内亂之榮與譽一則得席捲無數之金錢所謂討逆討賊亂者皆假吾民之膏血以助彼兩方面之氣燄而已 
國務員任命矣熊内閣成立矣所謂璨爛民國政治上必將有人光彩發現也然而張勳在南京一切强行滿制對於中央儼若敵國是則吾江蘇人之對於新國務員猶隔岸而觀雖有禍福吾無與焉 
　　應德閎之去蘇也刻不容緩韓國鈞之來蘇也遲遲吾行是二公者視姑蘇之臺一若望而生畏豈孔子所謂西子蒙不潔二公已常聞之乎[  劍樸]  
　　張軍克寗縱火打刦姦淫婦女受者切齒聞者痛心據長者言無異當年曾軍之殘暴嗚呼專制時代不惜以同胞之血染紅其頂不意復見之於民國復見於被害之安分無辜之寗民夫寗民而果有罪也殺之誠當亦何必掩耳盜鈴以欺人自欺若果無罪雖總統不加罪人民不敢問良心上如何過得去[  劍]  
　　匪徒搶掠何必喬扮軍裝喬扮軍裝又何必喬扮某軍之裝吾甚不解　　或者某軍之兵個個皆有搶掠之威望喬扮某軍魚目混珠較易得手也　　不然喬扮軍裝肆行搶掠已覺絶無而僅有况在全城克復之時况在大軍會集之處此時南京城中已盡屬國軍勢力範圍之内尙有人敢喬扮軍裝乎尙有人敢喬掠軍裝而公然搶掠乎吾又有說喬扮他軍一時尙易喬扮某軍一時實難因某軍個個皆埀大辮子也 
　　吾祇言搶掠已覺寗民之痛苦難堪姦淫之事吾更不忍言之 
[  四志]  
民間疾苦聲 
[哀學生軍] [  紱章] 　　 
　　南　南白骨高嶙峋悲風撲面來赤血漬　塵但聞髑髏哭不知誰家人母也　　妻也搗衣逢人問信不見汝歸將信將疑怕聽子規有夢見汝面無處覓汝尸戰滬南哀復哀烏鴉暮徘徊啄腸瞰人來昻藏七尺　　那　荒　吁嗟學生軍到此莫思回　　悲苦行 
嗚呼人生禍與福老鳥號鳴屋上木誰家男子死軍中父母妻孥相對哭哭聲嗚咽悔莫追回頭復向行人悲死者一身學生者百感隨左手携大女右手抱小兒愁腸轆轤轉悵悵去向之布衣典盡草衣拆　嫗瞔翁頭堆雪一家老小俱嗷嗷生計未知何所出昨夜炮聲忽摧殘比來彈雨如飛湍可憐江南一片土酸風入骨生苦寒青燐黯淡　顔色凝雲者地如墨黑半甌　粥不療飢滿眼黃沙歸不得囁嚅不敢大聲語何來官兵猛於虎相傳住此十世餘故老未嘗罹此苦行兮行兮重嘆吁不覺雙淚滴如珠安得壯士挽天河一洗陰霾清九區坐令若輩皆歡娛 
[贈袁大總統] [  萬目] 　　 
千鈞一髮賴吾公呼籲甯民水火中命令張勳來鎭撫縱兵三日滿城空 
劇談[  鈍根]  
　　十九夜新民演劇社演芙蓉刧此劇與黑籍寃魂同一用意惟有某落魄太速稍失步驟在妓院中被褫衣服後尙有襯衫褲甚完美歸家可飾言被流氓中途剥去外衣令妻更取他衣在家安住幾日再設法騙取其妻首飾首飾騙盡再竊衣服衣服當盡再竊什物器具出售方合於理何致遽服烏龜之破長衫歸家何致遽偷燭臺且在烟間討烟吃寫賣妻文契時身上猶穿紡綢褲新緞鞋此等處願藥風有以改良之 
　　芙蓉刦後接演頭本謝女淚小雅扮謝女嬌小明慧摯孝之性溢於詞色傾心王生若近若遠醫生爲之作合却又羞赧避立益形娬媚惟從王生家出來時語王生曰耐有空到伲搭來别相　　　）此言殊欠大方宜改爲（我母老病頽唐弱弟年尙糼稚一家無人將護君儻有暇乞爲相顧云云）以此意立言似較得體 
　　余嘗謂男女愛情發生於感激者最爲正當若王生仗義救護謝女并願代任其母醫藥之費謝女固孝母者因感生愛遂有託以終身之願然則王生與謝女者世間最文明之結婚也 
　　雙雲扮王任俠言語舉動均見誠懇惟少一種活潑灑脫之氣於維新人物稍有未合醫生議婚謝母已允而王堅辭固拒語意決絶試爲謝女設身處地何以爲情鄙見王生却婚之言更宜改爲和婉雖然雙雲非不能體貼者其言曰（我救他的性命全爲公道如今娶他爲妻反似有了私見了）此言最爲有理以此意却婚庶被却者不致難受　　劇場佈景應用物件速宜添置譬如此劇應用醫院中之床褥醫生看護婦之裝朿等等均不可少坐中有二西人相與笑議其陋余爲不平深望藥風注意焉 
小說 
寫情小說 
[黄金祟（八十六）] [  天虛我生]  
癡石讀予此詩謂與其友何頌花者頗相若并述頌花之爲人則亦鍾情如我輩也比自吳門言旋予心中含有無限　欝苦不便　表述乃於雪窓燈底譜爲桃花夢傳奇一種聊以寄托抒我積悶出示癡石轉以眩之頌花頌花固以詩文自豪特不嫻於詞曲有所點竄多不協律予因笑而斥之癡石轉以告之頌花渠乃大恚於時彼此皆在少年負氣好勝實有同病乃約日聚飲於癡石之家藉舌戰以决勝負比及相見略談數語則即互相　服　苦平生而癡石之狂熊鴂矣敼掌笑曰固知多情人必不沾沾於兒女但使情性相合則朋友亦兒女也自茲以往予三人每飲必偕每游必　予初不喜結友予蓋夙受甄寳压之心傳以爲天下男子皆濁物也以故離羣索居落寞之况實無殊於閨女至是則覺彼二人者其性情亦殊無背於我所不侔者則彼狂而我狷耳然以我與彼儕相較則覺彼儕之放浪實饒天趣因之我亦漸爲所化間嘗曠論古今高自比擬幾乎舉世之人不足與我三人相頡頏也頌花生有駢指予嘗擬之爲六如後身癡石則豪狂黠譎大類三笑劇中之祝枝山也彼二人者亦俱承認此謚而無所諱因亦以予擬爲寳玉予乃仿爲紅樓體裁著淚珠緣說部六十回每成一書内則素卿　兒外則頌花癡石爭先快覩予因之頗以爲樂凡予心中欲如何者吾書即如何之搆造園亭則頃刻可成撮合姻緣則隨意所欲愛之者生之惡之者死之視我所操之權雖天公造化亦莫與我京也（二） 
文字因緣 
[送嬾雲女兄赴蛟門] [  包者香] 　　 
　　聞君將賦甬東游爲唱陽關送客舟最是離情消不得夕陽疎柳謂城秋　　信是前身　綠華詩才玉貌儘堪誇璇閨幾見清新句愧煞牆東道韞家　　江上秋風放桂橈劉樊仙　自逍遥到時明月團　夜雙倚吟樓譜玉簫（計程到日正屆中秋） 
　　萍蹤聚散亦前因雲月誰分主與賓他日西泠重卜築再從蔣徑結芳隣 
[癸丑八月隨外子赴蛟川錦霞女兄以詩贈行謹步元韵留别] [  雲] 　　 
　　濲水蒼山憶昔游鴒原風雨賦同舟漂摇家國還如昨彈指流光又一秋　　牽蘿倚竹感年華眷屬神仙只浪誇眼底風雲猜不定寄身天地本無家　　勞君送上木蘭橈約夢相尋路更遥却曲迷陽行處是綵鸞騎虎伴文蕭 
　　搦絮吹蘋亦夙因同聲相契躍𤯾賓來時認取紅絲燕乞與流　結比隣 
 
 
 

Page 11

 
 
   
 
 

Page 12

 
 
   
 
