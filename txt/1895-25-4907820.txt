# 1895 - 206 - 4907820

 

Page 1

 
 
[今日附贈月分牌] [  申報館主人啓]  
　　桃符彩煥萬象昭蘇本館年例印成中西合璧月分牌分贈閱報諸君子兹已印工告蕆特隨今日申報贈貽不衆分文藉酬雅意牌中並列中西月日四面雕鏤花草物大都義取吉祥諸君子披閱之餘或亦不以一紙微情捐同紈扇乎肅此布告順頌新祺 
[新印隨園三十六種告成] [  圖書集成局啓]  
　　隨園太史全集三局覓得初印善本用新鑄大號鉛字排印風行寰海内外阜已不脛而走不翼而飛茲訪求太史遺像及隨園圖延　　摹種運太史遺囑冠諸卷首并將湘痕閣詩稿瑶華閣詩草匯園瑣記談滬錢諸書附印於後共成三十六種可謂盡善盡美髮憾　　矣而又字　蔬　　墨精良讎校再三裝潢精雅以視蠅頭細字辨認模糊者展有天壤之别工旣竣又精製櫸木箱盛之以便舟車携帶每部分釘五十本倍敢實　五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[論歐亞二洲之關係]  
　　竊窺歐洲大局目前雖稱承平無事而將來亦難保永久弭兵德與法世仇俄人之心益忌奥德義聨盟英人之心亦動於是俄法密盟而待機會之來英德結好而固玉平之局爾虞我詐兵額日增彼戒此防軍裝迭異年來俄德義法修武備而整軍容幾至筋力交盡恐非効命疆場不足以洩其蓄恨况德乵志地瘠人强行將不敷自養民無不兵兵無不學自卑相以機謀勝法以來失日益精將尤健戰二十年磨勵以須合衆國交孚不懈常備額兵四十八萬六千有奇只須一紙軍符不難按期畢集其餘副備各兵不啻四倍之多若再調取備守各兵則有三兆三十八萬有奇俄國地廣人稀思耀武功而將之謀略兵之操練遠遜於德惟是崇教忠者暗受同結之益故其政府日加淬厲常思一决雌雄以爲快惟其君不願居戎首之名徒使將弁悉力經營添兵築壘爲不虞之備耳按俄國副備城守各兵共得四兆五十五萬六千有奇年耗國帑二百二十八兆九十萬羅卜有奇其改換軍火項下二十兆十四萬羅卜又水師項下四十九兆有奇光緒十九年其軍餉項下議加四兆改換軍火項下議加九兆每年費此鉅欵似難持久然勢成騎虎欲罷不能况俄法聨盟之兵額較多於德奥義三國之兵額蓋法備額兵五十四萬三千有奇戰時調齊共有四兆五十萬三千奥備額兵五十六萬七千戰時調集共有一兆六十八萬有奇義備額兵二十六萬六千戰時調足共得二兆五十九萬有奇俄兵額數本多於德兵額數一兆十七萬六千故俄法聨盟非大局之幸前年德君有增兵之議雖經議院辨駁以後在所必行似此情形足徵歐洲大局之岌岌矣德相卑公有言三年無事十年必征其此之謂歟夫戰之勝敗本難預操古時用兵全恃將帥之謀略士卒之精强今時用兵與古不同軍火精者爲勝兵額廣者爲長嘗考歐洲各國軍火英德爲精德國不但精美全備而且儲藏尤多俄人雖竭力仿效尚難步其後塵俄國各廠晝夜辛勤以德國新製爲先路之導限光緒二十年春間先將四陲防守各兵概易五響小口快槍寛以二年之期全軍俱易此器此等快槍試以俄尺一寸厚之木板四十塊樹之二百步以外放之尚可洞穿緣槍彈尖頭易鉛爲鋼故能鋭利無匹論其遠界則可供十里之用槍彈出時非中敵人要穴不足以致死地雖兵列數排猶能洞穿而過其勢力之猛已可概見此歐洲各國將來交戰未能預揣勝負之情形也至於戎首之禍非俄與德卽德與法德法開戰俄必隨之俄德交兵法亦助之奥必助德而攻俄義亦守盟而侵法英人則可作壁上觀相機而動或渡海而收漁利或謀土爾其而霸黑海皆可如願以償獨我中華遠在亞洲似可守局外之例竊以爲不然正可乘機而動奪回已失之權利利何在曰振兵威於滇界以復安南整武備於回疆以收失地守一著之先機則鮮後悔矣否則隣國之勝負均足以爲我之害害何在曰俄勝則雄視歐洲恢張無限俄負則收之桑榆伺隙於我故俄國年來於東海邊務竭力整頓此中亞細亞尤爲措置之所由來也况俄人性情猛鷙吞併爲心就三十年中所據中亞細亞各地計之不下一百四十二萬方俄里蓋東從裏海西逼葱嶺東西三十度南北十餘度而心猶未饜尚以未得帕米爾爲憾日夜圖維行將佔据一朝得手則天山南北在在可虞幸我當軸諸公鑒及於此綢繆未雨屢有分界之議界務旣明爭端自息而强隣逼處邊備未宜稍弛夫邊備莫重於軍火而軍火莫貴於新製凡槍砲利器不難購於西國無奈路遠費多雖電信定購輪船運送總須半載之久不若隣國製廠林立鐵路轉輸號令一下半月可齊然猶以爲未足也日夜從事於西比利亞鐵路而接連中亞細亞爲聨絡聲勢之計觀隣國之政可以知歐洲大局之變動而我中國亦不得不修武備爲禦侮之策也質之有心於時務之君子以爲何如 
[本館接奉電音]  
　　昨由京友電傳上諭五道敬謹譯登○正月初三日奉上諭福錕奏假期屆滿病仍未痊懇請開缺一摺福錕着賞假二個月毋庸開缺欽此同日奉上諭已革直隷提督葉志超由公州退回平壤後又復漫無布置節節潰退前經降旨拿交刑部治罪兹據刑部奏稱葉志超現已解送到部請旨辦理等語革員葉志超應得罪名卽著刑部嚴行審訊按律定擬具奏欽此同日奉上論恩澤奏邊疆需員請飭調員差委等語已革記名提督方崇發已革叅將張錫錄七品小京官聨瑛丁憂山西和順縣知縣曹廷杰著直隷湖廣各提督荆州將軍飭令該員等迅赴吉林交恩澤差遣委用該部知道欽此同日奉上諭翰林院侍讀王懿榮奏請回籍帮辦團練並請酌帶援兵一摺王懿榮著准其回籍辦理登州團練事宜以衛桑梓至請調記名提督王鴻發係總兵馬心勝營中分統此軍已歸牛師韓統帶業經劉坤一調赴榆關所請著毋庸議欽此同日奉上諭裕祿奏查明失守地方各員開單分别叅辦並自請議處一摺奉天鳳凰城等廳州縣地方各官均未能竭力守禦咎有應得所有單開之劉繼勳等五十九員均著革職查辦按例分别治罪裕祿身膺疆寄備禦未能周密著交部議處餘著照所議辦理前經降旨將東邊道宜麟鳳凰城城守尉佑善署鳳凰廳同知章樾署安東縣知縣榮禧革職查辦尚未覆奏着裕祿迅速拿辦按律治罪毋稍遲緩該部知道單併發欽此 
[倭奴屢敗]  
　　西字報館得烟臺電報云正月初一日倭人由西邊來犯威海衛駐守此處之某軍統領劉軍門急用快砲及格林砲擊之相持至半日之久倭人力不能支相率遁去閱半晌復整隊來侵又被華軍擊敗至初二日倭人又從東邊攻入華軍與之鏖戰奮勇異常倭人見勢不佳棄甲曳兵而走此好消息也亟照譯之 
[譯西報紀東北軍情]  
　　西字報登新正初二日北省來電云倭奴有兵船二十號水雷船二十號遽送船十九 
 
 

Page 2

 
 
號游弋於相近威海衛之海面英德二國水師提督坐船亦下碇於此旣而倭奴在崆峒島左近登岸將崆峒島燈塔據爲己有閱時法國利宏兵船鼓浪而至倭奴鳴砲爲禮西人之作客烟臺者恐倭奴無理取鬧特請各國兵船共十三號來此保護按倭奴兵船本祗三十五號其中如迅鯨千珠小鷹等全不足用惟藉以充數而已若扶桑比叡筑波日進龍驤等則皆老朽𡮦壞不足以禦風濤洎鴨緑江之戰所最堅大之松島浪速高千穗等又經砲火所毁目下海軍已寥寥無幾安有兵船二十號之多所謂兵船者大抵皆强廹商船安設小砲數尊將船身改用白堊者耳雖多亦奚以爲至崆峒島爲山東登州府寍海州所屬燈塔在緯度北三十七度三十四分十秒經度中國中綫東五度三分二十七秒英國中綫東一百二十一度三十二分十五秒於同治六年設立西字報又云日内接牛莊來信言此處左近之阿經華軍暗置毒藥倭奴遠道來此渴　難消汲而飲之致有數千人中壽而死餘亦吐瀉交作憊不能興想華軍當乘此機緣掃彼狂燄也 
[議和零語]  
　　中國簡赴日本議和之全權大臣張樵野星使及副使邵小邨中丞秉節出洋已登昨報兹悉日主所派者爲外務省大臣陸奥氏按陸奥氏名光宗係平民出身並非世家大族一旦驟躋顯要竟令壇坫周旋不知果能就我範圍得以言歸於好否也 
[遼瀋軍情]  
　　昨日又得特派赴遼東偵訪軍務之友人來信云邇日奉天電報局派某工頭隨喬營官兵往牛莊以北接修電線從此傳消遞息千里一堂不致憂軍報之梗阻矣○倭奴凍餒交加受創實甚以致甘心自縊者不下千百人長林枯木之間一望纍纍幾如屠肆所懸之豕殊可憐已○宋帥進紥盛王寨以姜翰卿軍門桂題爲前鋒毅軍各營繼之聲言尅日進攻盤踞海城之倭奴蓋欲乘此和議未定之時挫其跋扈之氣也○倭酋之占據海城者係大島宏毅其叅謀則爲北山平助之二人在倭邦亦素未有名不知何以竟來此白白送死也 
[備迓薇旌]  
　　正任江蘇藩司鄧小赤方伯前奉諭旨升署漕運總督當卽交卸藩篆詣淸江接印兹悉正任漕督晉京祝嘏後業已回任是以憊方伯筮期嘉平二十三日交卸漕督印信旋卽啓程由金陵繞道滬江准於臘底回蘇藩轅書吏及地方辦差人等探悉之下咸在胥門外接官廳預備迎接 
[查夜認眞]  
　　自倭奴犯順以來蘇州地方官整頓防務悉心辦理當冬防吃緊之際於巡夜一節尤宜加意去臘撫憲奎中丞以在氣嚴寒恐各叚巡防局員畏寒偷懶於查夜一層未免虚行故事因於二十二日之夜三鼓後輕車减從親至各處巡防局察看直至天將破曉始繞道回轅○是夜署臬憲韓古農廉訪亦徒步出巡至元妙觀西首大成坊巷口見一簇人圍住是處栅夫某甲奮力兇毆甲寡不敵衆大聲呼救廉訪喝差拘拿當將行兇之四人獲住帶回行轅飭送西路總巡局究辦聞四人卽在是處某鋪爲夥因醉後肇此禍端不知如何辦理也 
[水陸兩火]  
　　烟臺信云去臘二十四日烟街之東南街某鋪家不戒於火焚燒房屋一間幸在白晝施救較易不至蔓延○是夜又有民船名寳成興者滿載貨物其中煤油較多係由威海來烟購辦以備年節所用資雇此船裝運前往詎於初更時遺火烈燄轟然遂致片板無存幸西南風較勁此船纜斷後隨流出口是以口内停泊諸船未遭殃及甚幸事也 
[烟臺雜錄]  
　　烟臺訪事人去臘底來書云各營軍械已置備齊全今將餘下槍砲仍解往登州存儲○娼妓輩儘日揮霍毫無限制每至年終債主盈門無可騰挪往往以旅順威海二處爲逋逃藪今倭人搆釁市面寂寥若輩生涯倍形冷落而旅順威海二處烽火驚心又非藏鶯棲燕之所未免歎避債無臺矣○有某甲於日暮時獨行踽踽至迤西之小辛店地方有匪人持梃攔阻甲固孔武有力相與支持未遭毒手後有他人至該匪始遁去○爆竹憊物古人借以辟鬼今則取以祀神用意大不相侔官府以海氛不靖傅諭各商民除夕元旦勿得燃放鞭砲以資靜鎭而免煩囂○往年臘月間銀價每兩比較平日必增長大錢百餘文去冬反見跌落銀價每兩不足一千三百之數據父老言自乾嘉後未有此等行情○封印而後各防營暫停操演惟新募各營仍照常操演不稍間斷以資純熱 
[委查營伍]  
　　東西梁山爲長江上下游之緊要關鍵已疉志報端近自駐臺之統領張良臣軍門奉裕壽帥奏調北上後所有駐紥蕪湖及東梁山良字練軍左右兩營暫由帮統梁遊戎庖代撫憲福大中丞以近日各營習氣最壞往往缺名空額上下相蒙視爲常事現當江防吃緊亟須力挽頽波因遴派候補道潘作卿觀察於去臘十七日乘輪至蕪湖前往東梁山查看砲臺卽藉以點騐軍實觀察抵砲臺後將良字左營認眞點騐畢於十九日回蕪卽傳今點騐駐蕪右營該營官徐叅戎已作凖備經觀察升帳唱名點卯事竣拜會各當道就江口廣肇公所小駐行旌於廿一日附輪回省銷差 
[猾匪成擒]  
　　去臘廿三日蕪湖保甲緝捕委員李副戎訪聞有巨匪張老六帶同羽黨潛匿蕪湖並有起意約期糾搶某錢莊之說當卽密禀袁觀察飭速多派線勇立刻查拿旋探知該匪窩藏二街觀音巷口湖北人某姓所開小茶館内乃加意布置於祀竈日黄昏時督帶幹勇蠭擁而進當將張匪一鼓成擒尚有夥匪二名紛擾中被逸其一遂連窩主一并帶解比因線丁禀報張匪素善拳勇擒獲後特用鐵練鎖帶詎料行不數武該匪忽猛飛一足將左右夾持兵丁踼倒絶足飛奔幸副戎親自督解分飭部下四面兜捕迨至吉祥寺前始經拿獲於是扭解以行帶至總局會同饒刺史略加訊問卽派兵押送蕪湖縣收押俟禀明道憲後再行從嚴推訊如何辦理容俟續聞 
[揚城火警]  
　　去臘杪揚州訪事人來書云交冬以來天氣乾燥邗上居民預爲曲突徙薪之計是以火災尚不多見乃嘉平廿二日傍晚南皮市街都天行宫巷口某公館忽兆焚如鳴鉦告警各善堂洋龍水龍風馳電掣而來某公館將先到之龍放入旋將大門緊閉後至各龍皆在外吸水澆灌如萬斛銀泉從空倒瀉各龍夫亦皆踴躍非常祝融氏力不能支偃斾而返僅燬廚屋一大間餘皆無恙然左右隣已飽受虚驚矣當火熾時地方文武各官及地藏菴駐防之合字營均先後臨塲彈壓故尚無搶火等事至肇禍之由聞因廚下製備年肴偶爾疏虞遺星火於積薪以致一發而不可遏云 
[雲間臘鼓]  
　　某甲金山張堰人也藝圃爲生積資稍裕臘月中旬駕一葉扁舟滿載菜蔬售於浦南一帶將錢轉購鹽斤兾圖販運以權子母行經汆來廟卡畔爲緝私船所覷横截中流將舟扣住甲與夥友某乙自揣卵非石敵鳬水而逃緝私兵將所獲鹽斤解交公堂憊邀重賞○婁邑黄橋相近陸某者饒有積蓄秉性誠樸邇因闢地營屋煥然一新猶子甲乙二人豔伯父之佳境起而相爭膽敢扭毆乙知事不得了遂爲先發制人之計控伯父强佔基地張大令批飭提訊研詰再三察知乙實有不是况又毆辱尊親罪無可逭喝令鞭背二千笞臀一千押入禁所甲亦被笞千下經人求保乃得免禁獄中○華邑東鄉朱某因娶婦爲妾被婦之姘夫劉某赴官控告當經前任童大令更番研鞫斷歸朱某爲室並將硬詐蟻媒之地保某甲斥革在案邇者該革保以事起於婦致遭擯斥疉與該氏爲難現因索錢不遂將婦拖拽塲中奮力毆擊傷及數處氏不得已倩人舁入華亭縣署禀請檢騐現已由葛邑尊籤差提究矣 
[皖垣小火]  
　　客臘初九日午後兩點鐘皖省平心橋地方某姓家不戒於火幸在白晝人力易施風力变不甚狂登時撲熄只焚去房屋四間 
[皖省官塲紀事]  
　　安徽廬州府范映泉太守葆廉於十二月初七日行抵省城小住江西會館謁見撫憲福少農中丞良久始由再謁司道各員不日卽當回郡○安徽候補直隷州張直刺恩培月前奉大憲委赴廬州府會訊案件尸紀報章兹悉直刺將案訊畢當卽　程初六日 
 
 

Page 3

 
 
行抵皖垣詣各憲衙門銷差○候補縣劉明府籌奉上憲委赴距省三十里之攔江磯查看砲臺明府奉札後詣轅謝委卽帶家丁束裝就道○候補直隷州朱劭卿直刺式程前因丁憂回籍讀禮兹曰服闋請咨赴省隨班聽鼓按直刺籍隷湘省係原任兩江總督曾文正公之快婿簪纓世胄才望冠時將來畀以事權當有循聲遠播也○候補知府王子裳太守詠霓現奉撫藩憲委赴蕪湖勸捐濟餉太守奉札张詣各衙門謝委不日卽當就道○卸署安慶府邊卓存太守保桱現奉大憲札飭委辦支應局提調諏吉到差視事○撫藩奉到部文勸辦籌餉新捐中丞隨與司道熟商一切卽札候補知縣許明府金綬前往蕪湖一帶勸辦 
[吳下官塲紀事]  
　　原任太倉州知州程刺史其玨以前年代理鎭洋縣知縣郭少泉大令冏被前任門稿家丁等誣以瘋癲綑縳七晝夜一案經本任臬司陳舫仙廉訪訊實以刺史於是案咎無可辭詳請開缺其細情本報已屢紀之矣兹悉署藩司黄方伯高懸牌示云照得太倉州知州程其玨因案開缺查有記名直隷州知州蔣體梅堪以請補○江蘇督糧道吳廣涵觀察因事赴金陵已記前報兹悉觀察已於客臘二十二日下午回蘇矣○上月二十一日奎大中丞懸牌云爲慶賀事恭照光緒二十一年正月初一日元旦令節是日五鼓應穿朝服齊赴萬壽宫慶賀其自十二月二十八日起至正月初一二四五等日俱穿蟒袍補服掛朝珠 
[漢口官場紀事]  
　　署江漢關漢黄德道彭實菴觀察世華之三公子誕育祥麟上月十九日爲彌月之期適逢觀察繼配夫人四旬壽誕僚屬員弁僉詣憲轅申賀雇菊部二班合演吉祥戲齣彩觴宴客騶從如雲洵極一時之盛○去臘十七日夜間有小火輪拖帶滿江紅二艘順流而下鄂漢兩岸長龍杉板砲艇迎出江面鳴砲致敬小泊裏河下首次晨黎明仍由小火輪拖帶東下由杉板哨弁護送砲聲隆隆遠聞數里桅上彩旗高挂上書欽命長江水師提督軍門統領南字全軍利勇巴圖魯字樣知彭軍門楚漢巡閱江面遄返金陵也○新任鄂臬龍仁陔廉訪由閩過滬道出長江乘坐江永輪船赴任於十二月十八日晨刻到省鄂中文武各員迎接如儀廉訪假省垣長街公館暫駐襜帷至接印之期大約在新正云 
[漢上三災]  
　　漢口訪事人云鎭上沈家廟上首廣福巷口鍾兆興首飭店於去歲嘉半月二十三日之夜不戒於火時適更魚四躍左右鄰咸擁被高眠忽聞燦坼之聲業已火近臥榻夢中驚醒大聲疾呼而街上巡更者已鳴鑼告警矣少焉近處水龍紛馳而至汲水以噴祝融氏見力不能支偃旗而遁計僅燬房屋一所並未殃及池魚事後訪聞起火之由據云銀工用鐵管吹火以製首飾火忽横竄致肇斯災也至二十七夜漢口武聖廟上首三善卷某磨坊又以火焚草料致成災及水龍馳驟而來業已焚去若干户并斃推磨之黄牛二頭小孩一口同日漢陽高公橋某宅遺火亦焚去門面十餘椽貧户小民突遭此厄哭聲震地久耳難堪其也賔臨湖塘得水龍奮力救援隨卽撲滅 
[軍威嚴肅]  
　　兩江督標果勝軍勇丁經過揚州已紀前報玆於嘉平廿二日由統領果媵全軍皖軍總鎭李軍門占椿率領中後各營到揚各勇皆由瓜洲口遵陸而來軍門則乘坐官舫駛抵馬頭命駕入城至各衙署投刺各勇咸在城外凈慧天寍等寺寄宿當軍門戾止時面諭管帶營哨各官以上諭煌煌凡各路大軍經過之處不准騷擾地方揚城爲繁盛之區本營勇丁須時加約束無事概不准進城倘欲購買物件須派什長同行公平交易如有不遵定按軍法從事等語時當歲暮城中街市擁擠非常而果勝勇並不多見卽偶有購物者亦皆恪守營規和平公允一時見者咸曰卽此可見軍門之軍威嚴肅矣迨廿三日黎明但聞畫角聲嗚嗚然拔隊啓行循運堤北上聞軍門尚駐節舟中約一二日内後隊到齊卽解纜揚帆向袁江進發 
[詳記土匪始末]  
　　蕪湖下游廿餘里四褐山地方有水師遊勇唐姓煽聚羽黨勒借民財經當塗縣聞之派差訪拿旋悉該匪匿跡蕪湖弋磯山窪匪民汪老三家卽派捕移文蕪湖恊同縣局於去臘十三日淸晨密往查拿當卽一鼓成擒押解回郡此已兩誌前報兹聞是日所獲尚有羽黨曹狗子及窩家汪三等三名蕪湖道袁觀察於此案早經訪聞兹又特派保甲緝捕委員李副戎馳往覆查緣該匪唐老六匿跡此鄉已數年於兹煽惑農家不肖子弟聨盟結黨横行鄉由幾於無惡不爲鄉民畏其勢燄咸敢怒而不敢言近兩月來該匪竟偕曹狗子關大祥及黄召等姓徒黨七八人擇肥而噬登門勒借自數元以至數十元不等苟或慳囊不解卽抽刃咆哮揚言縱火鄉民懼禍多有向之哀懇求其减讓而奉之如附近葛長洲江廣村許扁頭等農民十餘家已被嚇詐洋銀百有餘元然猶無敢舉發者因是匪膽愈壯冬月初十邉竟聨衆至關黄村黄鏡坤家勒借洋銀五十元告以大哥唐六現將娶婦不可有誤黄本懦弱聞言瑟縮幾不能答由其婦混號小張子者出而語之曰舍間雖號小康然農家者流祗有倉榖在儲君等如不嫌棄儘可自取如曰阿堵物則實無以奉命也匪黨嫌稻穀累贅不顧而去次日又來勒借婦答如故匪黨乃恨恨指其屋曰改日火汝居始知乃公手叚也臨行又謂如敢告官當令汝鷄犬不留因是黄駭甚星夜挈家遠避十四日若輩又喚渡至江心曹伏洲章紳家勒借洋蛈一百元緣曹伏洲浮漲江面綿長約有三里盛產蘆荻皆章姓一家產業且眷屬亦住其上旁有茅屋數十家圍繞左右卽章之佃户也是日章遣丁辭以家主外出俟歸時再圖報命匪等卽歛威而去去後章念若輩已自命爲匪苟或不予必遭慘報予之又必誅求無厭因與佃家約辦團練謂敢再來汝家卽羣起禦之倘有被害除按名給棺殮費五十元當令其家永免付租一面又奔赴裕溪水師營叅署禀報其時王叅戎調赴防次由左哨都司吳秋田都戎詢悉情形令其具禀並單開匪黨姓氏星夜飛咨當塗縣一面親至此洲訪問屬實卽撥砲船數號環衛保護未幾當塗縣湯明府亦派城守王把總前來查拿至則一無所見孰料其固依然狙伏左近迨把總去後又復肆無忌憚十七夜竟縱火將黄鏡坤堆置農具之草房三間焚燒一空謂敢有倔强者當以此爲例於是合鄉震驚不敢安居聨名赴縣請示舉辦團練並由關黄二族自將入黨爲匪之族人關太祥及黄某捆送赴縣其餘諸匪始稍稍歛跡兹由縣宰湯明府訊知匪首唐老六等潛匿弋磯山後派差移文一舉而獲唐曹汪三匪所有章紳禀開之犯漏網者僅邵姓及某三名而已此該匪在鄉結黨勒借民財之始末也袁觀察據委員禀復後以該匪旣已明目張膽公然爲不法之事其羽黨或尚不止此數人函飭當塗縣務必從嚴搜訪按名拿獲毋任漏網致貽他日之患觀察可謂藻周慮密矣特未識先後所獲共五匪供招如何及懲辦情形俟有續聞再述 
[大兵到鄂]  
　　湖北訪事人云客臘二十三四日又到楚軍數營船泊鮕魚套口偵之知係鎭南全軍管帶爲記名提督李軍門考祥陳軍門建南周總戎雲吉計共十營由湘中招募而至一俟到齊卽當分乘各輪船東下以備馳赴北省候調 
[幼童被拐]  
　　近來拐風甚熾各處尋消問息者幾於縷指難終昨有友人述及洞庭山人孫楚卿之子年約十三四歲被匪人拐至湖州鬻在某寺内住持僧又將轉售據此童自言母席氏聘妻係同鄉翁氏女尚未過門有好善者聞其言遂將此童扣住不準寺僧再賣特未得其家屬前來認領恐日後或仍入匪人之手耳 
[船中走水]  
　　前晨甲乙等寍波人駕一烏山船載毛竹來滬駛至浦左張家浜刺篙度夜鐘鳴六下忽然火起艙中毛竹被焚坼裂如鞭爆甲乙等救援不及捨船而逃至十一下鐘時火始息滅 
[鄉間走水]  
　　虹口迤北侯家巷侯姓家於去歲除夕十二下鐘時遺火積薪中頓兆焚如之象被燬平屋十二椽迨火熄天已將明矣 
[茅龍飛去]  
　　本邑南市陸家浜一帶每有江北客民誅茅結屋室如繭大蟄處其中偶不小心易罹火患新正初一夜四鼓時某姓茅屋 
 
 

Page 4

 
 
忽兆焚如室中夫婦二人及小孩二口當火烈時深入夢鄉葬身其内殊可憐也 
[病斃免騐]  
　　有湯某者素有痰疾時發時愈已有年矣家住法界餘慶里去年十二月廿九日因事至德順里林姓戚串家商議忽然宿發不逾時而氣絶當卽告知其家並投報捕房捕頭飭探將林姓嫗拘入捕房擬報請上海縣黄大令相騐旋據屍兄某甲投捕房願自行棺殮求請免騐捕頭命出具自行棺殮切結准免報騐林嫗仍俟堂期解請讞員究訊 
[流氓攫物]  
　　元旦以來天氣晴霽遊人如蟻各處賭檯林立幾如山陰道上應接不暇昨日上午十一點鐘時法界紫來街某木器店所設賭攤正在興高彩烈之際被流氓攫去洋銀並失去皮馬褂一件當卽扭送捕房捕頭以時在新年因賭起釁未便准理一并麾之使出 
[鄉人匿艇]  
　　去冬有某國兵輪船下碇吳淞口外臘月望後某日忽遇暴風吹去船上所懸小艇旋由船中員弁報知美租界捕房黎捕頭遣華包探張阿五及二十二號四包探乘捕頭所置游船尋至寳山縣境高橋鎭鄉間得將小艇查獲惟艇中銅板等物已盡被鄉人取去乃指交地保看守將情回告捕頭由捕頭轉禀英讞員宋通刺移文寳山縣請爲辦理前日午後三下鐘時復飭江探偕英廨差役至此處拘拿鄉人歸案核辦昨日尚未回也 
[補錄去臘上海縣署瑣案]  
　　去臘二十八日裝運豆餅之船户趙步靑投南市章悅來報稅行將船扣住黄大令飭差查明判令將擅賣船篷之邢桂榮笞責二百板交差看管候補提彭石甫覆訊等情已詳前報二十九日彭自行投案供稱小的係南通州人在章悅來當看艙之役船夥吳雲書經理趙姓船時虧空太生行内銀一百餘兩係小的經手後遲延不繳小的故將船扣住大令曰吳之欠銀有何憑據答稱無大令曰吳旣無憑據豈可將趙船扣住任令邢將船中各物變賣一空又詰邢曰爾前者供稱彭先生薦爾爲夥今已到案爾可質明邢支吾不答大令大怒曰本縣豈不知爾從中多事爾前者供係彭先生所薦今彭到案忽不供承况趙到船時爾强作不相識膽敢將船上風篷變賣如此横行不法烏可一日姑容遂再笞二百板又問葉順山曰爾在章悅來所司何事答稱當出官曰爾當出官之役所以如此膽大敢在大關朦禀稱本縣曾言趙船不須報捐究竟此語從何而來爾可從實供出答稱此事皆係繕禀人不妥非干小的之事問禀由何人繕寫葉含糊不答大令怒益甚　令責手心一百下諭以趙船需捐若干可從速代爲料理共該洋銀若干當著趙算付與爾葉供稱縣署道轅提右營海防廳大關水利廳各處均須掛號再有幾處善堂及捕盗局捐輸共該洋銀十餘圓大令謂趙曰若葉代爾掛號報捐納稅爾得以領照出口其所付洋銀須逐一算還趙唯唯遵斷大令令將彭暫行收押俟料理淸楚趙船出口後始能開釋○去年六月初八日報紀上海學生員沈寳琳控刑房書辦吳開基挖禀故批經前帮審委員葉司馬訊明將淸書許憇棠收押戒責沈不遵所斷控諸府臬兩轅經前臬司陳訪仙廉訪批示據文生沈寳琳呈控上海縣刑書吳開基上蒙下蔽挖禀改批如果屬實大干法紀仰松江府札飭上海縣再行提集人証研訊確情秉公詳辦毋稍徇延松江府恩太守亦一再札催訊辦至秋間沈得赴臬轅催訊并請飭府親提時韓古農廉訪已權臬篆批飭上海縣速訊詳辦臘月二十八日黄大令倩帮審委員翁明府升坐花廳提訊沈訴稱生員家中失竊赴案禀報遵章由刑房掛號呈送因將禀詞親手交吳接去隔三期向伊索閱批示尚未抄出延之久久始將批示抄付後查知將禀擱過三期挖補改填然後呈送内署及批示後又將批語删改致生員所失之贓無從緝獲迨生員指名控訴吳卽諉卸與淸書許憩棠得以含混過去務求照例嚴辦許供稱淸書前蒙葉大老爺收押枷責業已了案且公事久不干預矣吳供稱挖改禀比之事確是許所爲書辦實當時並未得知後屢次央人向沈賠禮沈婪索銀錢不肯了事明府謂許曰爾旣在房科當淸書有年豈尚不知輕重敢任意舞弊乎吳亦難辭其咎喝令各責手心一百下馬少香供稱小的是已革地保沈秀才家失竊之事小的曾上緊查緝後因另案斥革沈訴稱馬保在外揚言刑房挖改禀批均與伊串仝并自稱有通天手叚能使生員家失贓無從緝獲明府喝令將馬保掌頰三十下諭令沈具結銷案以便申詳臬憲沈堅不具結明府怒謂爾亦不安本分之流可卽退去沈復請將吳照例究辦明府曰應照何例臬憲大人自有權衡現惟據情詳覆而已沈乃唯唯退去○小船帮流氓張掌華前在浦東將陳阿榮陳朱氏陳金泉一家三人戳傷經金泉投案控訴翁明府訊供之下立出堂單將張提案笞責一千板枷號三月發交十五鋪地甲看管去臘二十六日之夜張棄枷而逸地甲據實禀明明府飭提看役胡三嚴究禀稱前晚四更後張將枷放在門口乘間脫逃其時小的稍有所聞查閱臥處見棉被高厚意以爲臥在被中故不介意迨天明細視誰知被用木棒撑高人已遠去矣明府大加申斥限十日内緝獲如違定提地甲正身斥革究辦○陳海棠偕弟永松與陸金泉涉訟翁明府訊知二陳謀奪陸之家產並將永松收押諭令海棠回去速將陸義女趙何氏之物逐一點交并將冐贖之田單繳出至去臘小除日海棠偕地保某甲投案具詞稱趙何氏之物業已交楚惟田單檢尋無著定於正月十六日邀原中及地保另立一紙交陸今求恩先將永松開釋明府惟之諭令海棠如期將契交還不得延宕○去臘二十八日南市二十三七鋪巡防局轉送受傷人陳惠金到案翁明府於晚間提訊騐得陳左耳割去耳下亦用刀挖傷問究竟因何致此陳供稱徐阿裕徐掌生係父子去年正月伊家失物疑小的所竊阿裕因將小的之耳割下明府曰伊家之物究竟是否爾竊答稱小的以驅車爲業素無行竊之事明府飭差送請仁濟醫館醫治一面提徐父子到案訊辦○寍波人吳國榮承包織布局填泥議定價銀一千七百零五兩收過二百四十一兩及洋銀三百二十三圓後因無力墊銀轉包與顧雲輝承辦議定洋銀一千九百圓及至八分工程吳無錢可付赴英公堂控追經宋讞員移送縣署翁明府訊斷之下顧供稱原議工程一半卽付洋銀九百五十圓現已有八分工程而吳分文未付且吳收過洋銀約計六百圓掯不肯付是以停工明府令顧仍將工程告竣一面著吳付洋銀吳允先付三百圓明府著交差候繳至臘月二十八日之晚飭差將吳帶來問爾自允先讞三百圓何以迄今未繳吳供稱小的措借未成妻子被顧所傷足踝行步艱難是以更難應手明府飭笞責二百板收所押繳 
[英界公堂紀事]  
　　去歲周介藩投上海縣控稱金彩章誘令寡媳奚氏携孫女二寳潛逃現已獲金而二寳則仍在英界某娼院黄大令准之移請英公廨提二寳歸案前日宋通刺飭差役提到二寳送縣訊供○俗呼粤妓爲鹹水妹不知其何所取義對山書屋墨餘叙則謂爲鹹酸梅以其物雖微食之亦頗有味也昨日有鹹水妹鄭雙喜者强拉某洋人入室尋歡洋人不依雙喜僞向之纒擾洋人怒甚大聲斥之適二百四十號巡捕得得而來乃解送英公廨宋通刺飭暫交官媒收管候再訊供○二百七十五號華捕送瘋子包雲山至公廨包自稱有親戚在新閘醬園弄王姓家差役據情禀知宋　刺通剿飭送交王姓收領毋許放令出外滋生事端 
[美界捕房紀事]  
　　粤東人沈阿金於前日午後行至篷路竊取某亥所繫縐紗汗巾及衣服數件持至密勒路某押店求質經所探張　五所見細加盤詰言語支吾因卽拘入捕房捕頭令押候解送英公堂究辦○去臘百老匯路第一千零九號門牌某洋貨店囑童阿東彭鶴德林三縫工製寍綢皮袍三件約期歲杪告竣屆期往催取則三縫工已蹤影杳然乃奔至捕房據情聲訴捕頭遣包探竇如海將彭鶴鑾善拿獲惟童尚在逃捕頭令押候拿齊然後解送英公堂請究 
[正悞]  
　　昨日報登輪船擱淺一事兹悉寳華輪船係鴻安公司所置並非麥邊洋行之產云 
[贈牌鳴謝]  
　　臘尾春頭更新除舊本館承屈臣氏藥房楊子江保水險公司巴勒保水火險公司亦中呂宋票店赤金公司以月分牌見贈類皆鉤心鬥角鮮艷出羣懸之座隅足令牌生蓬户因志數語以表謝忱 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十年十二月十三日京報全錄]  
　　宫門抄○諭旨十一道錄前○粤督李奏籌解厘金京餉摺○又奏籌解地丁京餉摺○都統德奏請飭山西　　　　　銀兩摺○粤督李　奏叅革鹽知事片○陜撫鹿奏叅革叅將片○又奏調營北上起程日期片○將軍長　　　　　　　　　衣請准作正開銷片○粤督李奏委署鎭篆片○十二月十三日理藩院鑾儀衛光祿寺正白旗値日刑部引見今　　　　　　十三名提督衙門二十六名　正黄滿十一名廂白滿十一名正藍滿十三名兩翼十八名　圓明園十六　　　　　　　上馴院一名奉宸苑四名咸安宫一名造辦處五名○張中堂等同鄉官謝恩○麟中堂謝稱諭　七　　　○　　　　請安○嵩恩謝授右中允恩○曾伯謝授太常寺少卿恩○山西副考官周爰諏到京請安○　　　李文田各請　　日○額中堂續假五日○裕德安興阿各續假十日○召見軍機薛允升啓秀周爰諏○○太子少保頭　　　兩廣總督義署廣東雜撫臣李瀚章跪奏爲籌解光緒二十年分原撥厘金京餉恭摺具陳仰祈聖鑒事竊惟部咨光緒二十　　撥京餉案内廣東奉撥釐金銀十萬兩當經飭據司道籌銀五萬兩作爲第一二批遴委候補知縣彭本河等領　匯單赴京投　　　兹據布政使覺羅成允會同厘務總局司道詳稱在於厘金項下籌銀五萬兩作爲第三批仍交殷實商號日昇　百川通蔚泰　　　厚　泰厚　兌至京飭委試用同知孫家翼等　齎匯單文批於光緒二十年九月十六日起程由海道進京支取銀兩赴部投　所有本年廣東奉撥厘金京餉銀十萬兩現已如數解淸等情具詳請奏前來臣覆覈無異除咨户部查照外謹合詞恭摺具陳伏乞聖上聖鑒再兩廣總督係臣本任毋庫會銜合併陳明謹奏奉硃批户部知道欽此○○太子少保頭品頂戴兩廣總督　　　　　撫臣李　章跪奏爲籌解光緒二十年第三批地丁京餉銀兩恭摺仰祈聖鑒事竊准部咨光緒二十年京餉廣東奉　　　　十萬兩當經飭據藩司詳報遵照部行劃留恩賞廣東廣西兩省銀四萬兩並籌銀四萬兩分作第一二批遴委試用通　　　　　　　　　　　　後領齎匯單赴京投納恭摺奏報在案兹據布政使覺羅成允詳稱現籌銀二萬兩分作第三批地丁京　　　　　　　　昇昌百川通蔚泰厚蔚長厚新泰厚匯兌至京遴委試用同知孫家翼等領齎匯單於光緒二十年九月十六日報　　　　　　支取銀兩赴部投納所有粤東省奉撥光緒二十年分地丁京餉銀十萬兩内除　留銀四萬兩尚應解京餉銀六萬兩　　　　　　　　其詳前來臣覆核無異除咨部外謹恭摺具陳伏乞皇上聖鑒再兩廣總督係臣本任毋庸會銜合併陳明謹　奏　　　　　　　道欽此○○奴才德銘跪奏爲請旨飭下山西巡撫嚴飭豐寍二　迅將積欠地租銀兩報解並請由　部酌　　　　　　　　淸公欵恭摺具奏仰祈聖鑒　竊查奴才衙門辦公淸有種銀一項由山西所屬豐鎭甯遠兩廳每年徵收地　　　　　　　　　以　　公需用年淸年欵歷經遵辦在案迨後考成補疏每年應解銀兩該廳等視同弁髦並不掃數撥解拖欠　　　　　　　　　　　　各屬不敷開放上年十二月間曾經奴才附片具奏請旨飭下部咨令山西巡撫嚴行勒催　論如　　　　　　　　　　　議妥章程永遠立案使以後不得取巧中飽有礙辦公等因奉旨户部議奏欽此旋准户部咨開該省於光緒　　　　　　　　程量爲變通案内以係代徵之項請免開處分並免造册　部議准在案今據該都統奏稱專恃此項地租銀兩開　　　　　　　　　　租銀向案雖列代徵究與王公私租不同應請旨飭下山西巡撫察酌情形將如何杜弊之處妥議章程奏明辦　　　　　　　　　無迅卽嚴飭淸解毋庸拖延並將歷年欠解租銀分年分欵詳細查明同豐錢寗遠兩廳代徵察哈爾地租原案　　　　　　　　　　等因前來迄今又復一年該省並未咨復如何嚴定章程之處該廳亦若有恃無恐絲毫未解查豐鎭廳自道光　　　　　　　　　年止共欠解地租銀一萬五千九百八十九兩有奇寗遠廳自道光三十年起至光緒十九年止共欠解地租銀　　　　　　　十九兩有奇以致奴才衙門應放一切緊要差務均不能開支似此延欠不特辦公棘手亦無另欵可籌現値多事之秋差務倍繁各旗員來口紛紛請領債欠如鱗目覩情形無法籌撥惟有據實再懇天恩俯念辦公拮据請旨飭下山西巡撫嚴飭豐鎭寗遠兩廳迅速將前項欠解租銀如數啓解抑或由藩庫先行設法墊撥以應急需查前項地租銀兩旣據户部議覆雖列代徵究與王公私租不同愿請飭下户部妥議處分以儆效尤實於辦公有裨所有請旨飭下山西巡撫嚴飭豐寗兩廳迅將積欠地租銀兩報解並請由户部酌定章程以儆玩延而淸公欵緣由理合恭摺具奏伏乞皇上聖鑒訓示遵行謹奏奉硃批户部議奏欽此○○李瀚章片再廣東試用鹽知事李丹時管駕緝私輪船在附近澳門海面行走縱容水手人等需索民船滋生事端經該處稅務司聞知具報並據兩廣鹽運司英啓禀請撤叅前來臣查知事李丹時以緝私人員縱容需索實損貪鄙妄爲罔顧顔面相應請旨將該員卽行革職以肅官方除飭司另行遴員管駕輪船外謹附片具陳伏乞聖鑒訓示謹奏奉硃批著照所請該部知道欽此○○鹿傳霖片再臣奉命選派勁旅入衛當卽欽遵飛檄調派馬步各軍迅速來省整頓北上乃管帶撫標右旗馬隊補用叅將侯有明任意延岩因循畏葸動違節制似此昏庸退縮萬難姑容相應據實糾叅請旨將補用叅將侯有明卽行革職勒令回籍以爲違玩軍律者戒除咨部外謹附片具陳伏乞聖鑒訓示謹奏奉硃批著照所請兵部知道欽此○○鹿傳霖片再臣於光緒二十年十月初四日欽奉　寄諭旨現在倭宼擾及奉境畿疆吃緊兵力尚形不足者鹿傳霖挑選勁旅數干派令得力將須統帶入衛切勿延緩欽此當經臣先後奏明調撥精壯馬隊五百人分爲兩營步隊二千人分爲四營選派留陜甘補用總兵記名提督馬心勝先生統帶北上兹於十月二十八日將馬步六營調集省城配齊槍砲軍裝名曰陜西撫標永興軍據統帶官馬心勝呈報擇於十一月初一日整隊起程分作三起逐日挨次前進迅速北上聽候調遣查陜省駐防馬步各軍歷　改營爲旗長夫伙勇亦均裁撤凈盡所需餉頂均照節年裁减章程支發現在奏調入衛自應添募成營　便戰征調遣其長夫伙勇亦應遼募以供長途跋涉及平日炊爨之用一切餉項均應按照征兵章程撥給月餉俾資飽騰而期得力臣當與善後局司道籌商仿照楚軍章程　隊以二百五十人爲一營步隊以五百人爲一營并添募長伙夫勇分别支給口分均自光緒二十年十一月初一日爲始一律按照别章支發　帶三個月餉項以便開支而免乏食至該營以後餉項軍火如何接濟之處應俟到京後奉撥何處再行籌議辦理兹據善後局司道開具營制餉章淸抄詳請奏咨前來臣覆查無異至續行調募馬隊六營業已遴委得力將官分額調募一俟齊集來省操練嫻熟再飭星馳北上以及本省防軍妥籌添募駐紥兼顧地方容俟籌辦就緒另行具奏所有奉調陜軍馬步六營起程日期並仿照楚軍餉章辦理緣由除呈報督辦軍務處並將章程咨部查照外謹附片具陳伏乞聖鑒謹奏奉硃批該部知道欽此○○長順片再從軍士卒値此崎嶇冰雪辛苦異常邊練各軍原用舊單帳棚殊難禦寒今新舊各軍一律改給夾帳棚以免號寒并每營兵勇各擬給皮衣一件庶幾冰天雪地之中稍免裂膚墮指之苦俾士卒得以衝寒所有改給夾帳棚并擬給皮衣銀兩可否請旨飭部准予作正開銷出自天恩謹附片具陳伏乞聖鑒訓示謹奏奉硃批著照所請該部知道欽此○○李瀚章片再准湖廣督臣張之洞電稱准總理各國事務衙門電開奉旨廣東記名總兵廣州恊副將李先義著　往湖北交張之洞差委欽此等因當經臣　飭署北海鎭總兵廣州恊副將李先義欽遵交卸赴鄂所遺原署北海鎭總兵篆務查有廣西左江鎭總兵董履高久歷戎行戰功卓著堪　接署遞遺廣西左江鎭總兵篆務查有記名總兵兩廣儘先副將陳桂林營務熟練明幹有爲堪以署理除分檄飭遵外所有委署總兵緣由謹附片具陳伏乞聖鑒謹奏奉硃批兵部知道欽此 
 
 

Page 10

 
 
[光緒二十年十二月十四日京報全錄]  
　　宫門抄○諭旨六道錄前○大臣奕奏因病請開要差摺○侍郎祥等奏請奬辦運員弁摺○監督常奏叩謝天恩摺○皖學正吳奏報任滿交卸日期摺○直督李奏徵解帑利銀數片○閩督譚奏解甘肅新餉片○又奏遴補陸路副將摺○皖撫福奏籌撥耗羡銀兩片○東撫李奏請將應徵漕豆改徵粟米摺○十二月十四日吏部翰林院正紅旗値日宗人府引見七名吏疗四十八名工部六名都察院五名廂紅滿六名正藍蒙二名火器營七名兩翼十六名○八額駙文熙各假滿請安○慶林預備召見○桂公奕年各續假五日○海緒請假五日○吳樹梅續假十日○阿公請假十日○内務府奏派管理犧牲所派出懐塔布召見軍機阿克丹慶林○○奴才奕劻跪奏爲因病請開要差恭摺仰祈聖鑒事竊奴才氣體素弱自今年入夏以來屢患脾瀉夜不能寐等症雖經調治常服益氣理脾之劑總未見效近復腰膝酸軟無力步履遲緩屢次傾跌伏思御前大臣差使最關緊要領侍衛内大臣掌衛事大臣亦有扈從之差非衰弱之軀所能勝任奴才受恩深重未效涓埃當此時事多艱正臣子竭力圖報之日斷不敢稍躭安逸尤不肯自甘廢棄維念衰病侵身雖供奔走且奴才所管旂營一切等差責任綦重設於應行籌畫之處稍未周詳卽有妨時局　戾滋多惟有據實陳請籲懇天恩開去御前大臣及領侍衛内大臣掌衛事大臣差使俾得竭盡愚誠於旗營等差專心奮勉圖維以冀仰酬高厚鴻慈於萬一所有奴才因病請開差使緣由謹此恭摺具奏伏乞皇上聖鑒謹奏請旨○○革職留任倉場侍郎臣祥麟許應　跪奏爲本年漕務竣事謹將出力人員照案奏懇恩施恭摺仰祈聖鑒事竊照江浙海運糧米改由糧道徑行由津起剝運通交納直隷應辦事宜經直隷督臣曁臣衙門核議奏咨章程天津通州兩處辦運委員書吏核其勞績奏保每處以六十五員爲度等因歷經循照辦理在案本年江蘇浙江海運山東河運漕白正餘各米以及湖北採辦漕糧奉天額運米豆先後挽運到通臣等督率坐糧廳等隨時查騐斛收飭令派出在事各員認眞經理隨卸轉運入倉業於九月三十日奏報在案所有在事各員不無微勞足錄臣等詳加酌覈除出方較次員弁兵丁酌給咨奬外坐糧廳滿監督記名四五品京堂宗人府理事官宗室英慈擬請俟升四品京堂後賞加二品銜漢監督記名道府截取知府得知府後卽補道户部郎中葛寳華擬請俟升道員後賞加二品銜此外辦運出力之咨調委員六十五員通州地方文武印官漕務專員十三員臣衙門派出監督筆帖式十一員大通橋所調巡粮武弁十七員分繕淸單三件恭呈御覽可否照擬給奬之虚出自鴻施除飭取各委員履歷咨送吏部備核外所有臣等請奬辦運員弁緣由謹繕摺具奏伏乞皇上聖鑒謹奏奉旨已錄○○武備院卿銜淮安關監督奴才常恩跪奏爲叩謝天恩仰祈聖鑒事竊照淮宿海三關稅課自光緒十九年二月十二日起至二十年二月十一日止奴才經徵一年期滿當經恭摺具奏奉硃批户部議奏欽此前經部臣議覆請將短收稅銀减免九成四釐七毫予限賠繳等因光緒二十年七月初十日具奏奉旨依議欽此恭錄劄行前來奴才當卽恭設香案望闕叩頭謝恩伏念奴才恪供職守勉策駑駘上年關滿之期渥荷鴻慈優予减免涓埃無補兢惕方深兹復蒙聖主逾格矜全俯准减成賠繳沐隆施之無已圖報稱而尤難現値秋成正當稅務喫緊之際奴才惟有竭盡心力籌裕稅源仰答高厚生成於萬一所有奴才感悚下忱謹恭摺叩謝天恩伏乞聖鑒謹奏奉硃批知道了欽此○○安徽學政臣吳魯跪奏爲恭報任滿交卸日期仰祈聖鑒事竊臣前於四月間曾將通省歲科兩試完竢情形恭摺奏報在案嗣於七月十二日馳赴金陵辦理本年甲午正科錄遺旋奉恩命代辦江南文闈監臨一切循照舊章敬謹將事業將入闈出闈日期恭疏具題各在　臣出闈後遂於九月初八日　太平府接辦武場錄遺均己蕆事兹新任學臣李端遇行抵太平臣當將關防案卷於十月二十八日敬謹移交所有任滿交卸日期除恭疏题報外謹繕摺具陳伏乞皇上聖鑒謹奏奉硃批知道了欽此○○李鴻章片再據長蘆鹽運使季邦楨詳稱光緒十九年額徵在京各衙門帑利銀十八萬九百三址三兩一錢六分四厘内除奉部覆准减停京引二萬道應减徵利銀五千八百四兩一錢三分八厘又尉氏扶溝兩縣因鄭州黄河决口被災奏准停引四千一百五十七道應减徵利銀一千一百九十六兩一錢五分八厘尚應徵銀十七萬三千九百三十二兩八錢六分　　　　　年正課緩至十月奏銷接徵帑利爲日無多不克全數徵解本年春間運務緊要勢難兼顧旋經該司不拘卯期嚴行比追　　　　　　　　未完共銀三萬七千一百二十六兩九錢一分一厘實徵完銀十三萬六千八百五兩九錢五分七厘又應解户部　　　　　　飯隨飯山東司飯六分扣平内閣飯共銀八千七十六兩六錢六分五厘又應解内務府筆帖式護　校修理衙署攤　　　　　叅價等　共銀三萬六百七兩七錢三分以上帑利並年例等欵共銀十七萬五千四百九十兩三錢五分二厘内户部　　　　　　飯等欵　内務府内殿廣恩庫步軍統領鑾儀衛太僕寺等處帑利銀兩己于光緒十九年十二月派委官吏分　　　　　　　　　欵　　銀兩亦于本年十月二十日委解起程交納聲明累商未完之款續徵補解等情造册詳奏前來除分咨　　　　　　　　伏乞　　聖鑒謹奏奉硃批該衙門知道欽此○○譚鍾麟片再臣准户部電開軍需甚急年前應解新　　　　　　　　等　　　就現徵洋稅項下提出銀六萬兩作爲閩海關本年四月應解甘肅三成新餉發交號商蔚泰厚源豐　　　　　　　　　於十　　十八日起程限十二月到京前赴户部投納以應甘軍餉需除分咨查照外謹附片陳明伏乞聖鑒　　　　　　　　　知　　此○○太子少保頭品頂戴閩浙總督臣譚鍾麟跪奏爲遴員請補省會陸路要缺副將恭摺仰祈　　　　　　　建福州　　營副將黄開甲現經病故所遺係陸路題補之缺輪用儘先人員伏查是缺副將駐紥福州省城爲各　　　　　　　　務戒嚴非經明幹練之員斷難勝任臣於閩省陸路儘先副將班内詳加遴選其名次在前者於是缺人地均不相　　　　　　先副將梁鴻盛年五十四歲湖南保靖縣人由武童隨軍著績遞保花翎　陜儘先補用副將加總兵銜報効來閩奏奉　　　　補用咨部誩册在案該員忠勇性成才具開展現署是缺兼帶防練各軍甚爲得力於省城營務民情亦均熟悉以之請補　　　　　在相需○無仰懇天恩俯念福州城守營副將員缺緊要准以現署副將梁鴻盛補授俾資熟手而重省防俟部覆到日給　　　引見除履歷咨部外謹會同陸路提督臣黄少春合詞恭摺具陳伏乞皇上聖鑒飭部議覆施行再福州將軍係臣兼節　　　　　奏奉硃批兵部議奏欽此○○福潤片再安徽省歲徵耗羡不敷支用向於司庫地丁正項内每年酌撥銀伍萬兩歸　　羡支用歷經遵照辦理所有光緒十九年分應撥銀兩前經劃撥銀二萬兩附片陳明在案今因耗羡仍不敷用請再撥銀一萬兩　　耗羡項下支用據署布政使員鳳林循案詳請附奏前來臣復覈與例相符理合附片陳明伏乞聖鑒謹奏奉硃批户部　　欽此○○山東巡撫臣李秉衡跪奏爲本年豆收歉薄各屬應徵漕豆請援案改徵粟米恭摺仰祈聖鑒事屬山東漕粮項　　有應徵黑　如遇歉收之年向准改徵粟米查民間種豆遲於種穀本年各州縣或因被水被沙或因被蟲被旱收成减色顆粒細　　　兌運除被災較重之處另請蠲緩外所有應徵漕豆之齊河齊陽禹城臨邑長靑陵縣淸州淸平平原泰安萊蕪肥城東平東　　　　民靑城陽信樂陵商　寗陽汶上陽穀菏澤鄆城單縣觀城朝城聊城堂邑持平茌平莘縣冠縣館陶高唐恩縣濟寗金鄉　　　　　　夏津武城等四十四州縣先後禀報豆收歉薄請將應徵黑豆及批額一五耗豆改徵粟米俾小民易於輸將等情由藩司督　　　群請奏前　　　查無異相應仰懇天恩俯准將齊河等四十四州縣應徵本年黑豆及批額一五耗豆改徵粟米兌運　　鴻慈　　　咨　　　外廑恭摺具陳伏乞皇上聖鑒訓示謹奏奉硃批著照所請户部知道欽此 
 
 

Page 11

 
 
[光緒二十年十二月十五日京報全錄]  
　　宫門抄○諭旨六道錄前○皖學政李奏報到任日期摺○直督李奏請改奬合龍出力各員摺○又　奏甄　　　各員片心交奏叅革知縣片○又奏請將浚船經費暫辦永定河樁料摺○又奏分防威海衛之綏鞏軍第七案報銷收支　　　　閔督譚奏揀補同知摺○兼護雲督譚奏甄别知府片○十二月十五日户部通政司詹事府値日値　　　見五十九　○　貝子會章各假滿請安○崑貝子由東陵回京請安○李培榮謝賞福壽字等物恩○孫家鼐續縀　　○召見軍　　　　桓最麟○○安徽學政臣李端遇跪奏爲恭報微臣到任日期叩謝天恩仰祈聖鑒事竊臣蒙恩簡　　　學政於九月初五日跪請聖訓並陳明新城雄縣一帶阻水由通州自行雇船至德州改歸旱路馳　赴皖兹於十月二十五日　　太平府駐所二十八日准前任學政臣吳魯委員齎送關防臣當卽恭設香案望闕叩頭祗領任事訖伏念臣海東下士山方　　　荷隆施興試江浙兹復皖江督學責任愈專莅文獻之名邦膺甄陶之重寄臣惟有矢勤矢愼勉竭愚忱防弊認眞閱文求細　　　以覘士習勛彼儒修振文教以拔眞才蔚爲國器以冀仰答高厚鴻慈於萬一所有微臣到任日期除恭蔬　題外理合繕摺叩　天恩伏乞皇上聖鑒謹奏奉硃批知道了欽此○○革職留任大學士直隷總督一等伯臣李鴻章跪奏爲光緒十九年永定河南上汛大工合龍出力各員改請奬叙恭摺仰祈聖鑒事　查上年搶辦永定河南上訊大工合龍出力請奬各員前經吏部核議分别准駁行查奏奉諭旨咨行遵照兹據按察使周馥候補道張蓮芬永定河道萬培因將奉駁行查各中員改擬聲　　　來臣覆核無異謹另繕淸單恭呈御鑒仰懇天恩俯准敕部照擬給奬以昭激勸理合恭摺具陳伏乞皇上聖鑒　不　　　　硃批吏部議奏單併發欽此○○李鴻章片再同通州縣無論候補試用人員應自到省之日起予奶一年詳加　　　　　　考語奏明補用兹查有候補同知直隷州知州瑞徵候補知縣蔡朝元高維敬吳鴻祺林喦均到省一年期滿例應甄别　　　　　　請核辦前來臣查瑞徵品端守潔蔡朝元心地樸實高維敬敏幹耐勞吳鴻祺辦事穩練林喦年强才裕均堪留省補用候補　　　　照例序補除履歷册咨部外理合附片具陳伏乞聖鑒謹奏奉硃批吏部知道欽此○○李鴻章片再前署　　　　　　　交代案内未淸内結正雜各欵共銀一千九百四十五兩五錢六分三厘屢經嚴札催提現在二叅例限已滿尚未完繳　　　　　　　　吳中彥大順廣道吳廷斌揭由任蕃司裕長轉請叅追前來相應請旨將前署雞澤縣知縣徐銓暫行革職勒　　　　　　　　倘逾限不完或完不足數再行從嚴叅辦除咨户部外外理合附片具陳伏乞聖鑒訓示謹奏奉硃批著照所請　　　　　　　○革職留任大學士直隷總督一等伯臣李鴻章跪奏爲永定河工多險重歲欵不敷請將浚船經費暫辦樁料以　　　　　　　聖鑒事竊本年春間東河督臣許振褘奉命查勘永定河形勢議治中洪仿照乾隆年間裘曰修辦法修復浚　　　中號每年　　經費銀二萬兩因前請部欵銀三十萬兩除建減水潮外尚存銀三萬二千數百餘兩就此開支造船銀一萬二千兩　冀餘二　　　爲本年浚船經費自光緒二十一年起由部撥給浚船經費銀二萬兩會同臣奏奉諭旨允准嗣接户部來咨此　　　　　　　　連兩司庫提撥經　檄藩運兩司每年各籌銀一萬兩撥解濟用本年該河工多且急不便停欵待船經河防局詳准　本年　　　二萬兩辦理兩岸要工又另雇民船試挖南上並下游淤灘在於造船欵内動用銀一千一百餘兩核計造船一欵僅存銀一萬一千兩　餘兩本屆汛防竣後卽應查照原奏排造浚船當令河防局體察情形悉心籌辦該局飭據五廳查得浚船疏濬中槽使大淄不　　岸固屬有益然必積年而後見效該河兩岸上下數百里埽段林立每遇伏秋大汛渾流湍悍異常上提下挫奇險遞生隄之存亡年　呼吸臨時搶險樁料偶不應手提埽立見潰决該廳等再三審酌浚船尚可暫緩樁料預備宜豐僅恃原額並新增歲欵萬不敷用　　　疆多故軍需浩繁來年未能多籌鉅欵以應修防擬將每年浚船經費並原存造船銀兩添辦兩岸大汛搶險樁料洵於要防有裨禀由該局核議詳奏前來臣查永定河工險重需欵繁鉅本屆辦理兩岸隄埽各工及大汛搶險除原額並新增歲欵外飭由籌賑局添撥銀兩撒手檢辦始保安瀾此後一切修防歲欵斷不敷用該河切近京師關繫重要不得不移緩就急妥愼籌防應請各該局廳所議暫將每年浚船經費銀二萬兩並原存造船銀一萬一千四百餘兩均撥作兩岸各汛搶險樁料之需雖該河工程之險埽叚之多添此欵項修守尚難裕如然多一分經費究多一分裨益臣當督飭該局認眞籌辦務期工歸實在欵不虚糜以仰副聖主愼重河工之至意理合恭摺具陳伏乞皇上聖鑒訓示謹奏奉硃批户部知道欽此○○革職留任大學士直隷總督一等伯臣李鴻章跪奏爲分防威海衛之綏鞏軍第七案報銷收支銀數恭摺仰祈聖鑒事竊綏鞏軍各營派防山東威海衛海口東西兩岸修守砲臺業將十八年七月起截至十九年六月底止收支欵項列爲第六案報銷於光緒十九年九月具奏並造册送部接准部覆按册核銷在案兹據總理該軍支應局道員呂耀斗詳稱現屆應辦第七案報銷之期督同委員將收支各欵照章詳細稽核造報計自十九年七月分起至二十年六月底止領過部餉銀四十四萬兩共發過十二個月正雜各欵銀四十一萬五百八十四兩零計存銀二萬九千四百十五兩零其放欵内有續撥威海衛建築砲臺等項經費銀六萬五千二十二兩零應行登除暫記俟該處臺工辦竣再行報銷計此次實請銷銀三十四萬五千五百六十一兩零内應歸户部核銷銀二十八萬七千一百二十二兩零兵部核銷銀三萬一千九百二十六兩零工部核銷銀二萬六千五百十三兩零至第六案内聲明不敷開支銀五萬二百七十五兩零係由江浙兩海關歲撥威海衛大連灣購砲專欵内暫行借墊本屆除將存銀二萬九千四百十五兩零全數抵還外仍惜用銀二萬八百五十九兩零統俟後案正饟有餘再行陸續　　淸欵造册詳請奏咨前來臣覆加查核所支各欵均照奏定章程及部案據撙節動放實用實銷並無絲毫浮冐除分造淸册咨送各部核銷曁將以後用欵按年接續造報外所有十九年七月起至二十年六月底止綏鞏軍第七安報銷理合理摺具陳並繕簡明淸單恭呈御覽伏乞皇上聖鑒敕部核銷謹奏奉硃批該部議奏單併發欽此○○太子少保頭品頂戴閩浙總督臣譚鍾麟跪奏爲揀員請補海疆同知要缺恭摺仰祈聖鑒事竊查福建福州府福防同知倪惟欽於光緒二十年八月十九日聞訃丁父憂所遺係衝繁難要缺例應在外揀選升調該同知分駐南台有緝匪查船之責兼辦通商華洋雜處必須通達大體熟悉洋務民情之員方克勝任臣督同藩臬兩司於閩省現任人員内逐加遴選非現居要缺卽人地未宜一時實難其選查有記名同知温冠春年四十八歲廣東博羅縣舉人遵例報捐内閣中書補授實缺捐免歷俸經吏部截取記名外用光緒十二年十一月以截取同知捐指福建十二月初十日欽派王大臣騐放堪以發往福建歸候補班補用十三年二月二十七日到省十五年七月聞訃丁母憂服滿起復十八年四月初六日回閩候補該員年力正强公事留心於海疆風土洋務情形均爲熟悉以之請補是缺洵屬人地相宜與例亦符合無仰懇聖恩俯念海疆員缺緊要准以記名同知温冠春補授福州府福防同知於地方不無裨益如蒙允兪該員係由記名同知請補同知銜缺相當毋庸送部引見並免核計叅罰據藩臬兩司會詳前來除咨部查照外理合恭摺具陳伏乞皇上聖鑒敕部義覆施行謹奏奉硃批吏部議奏欽此○○譚鈞培片再道府同通州縣等官到省試用一年期滿例應督撫察看出具切實考語奏明甄别以肅官方兹查有在任補用知府黑鹽并提舉鄒馨德試用已滿一年例應甄别據藩臬兩司會同鹽法道具詳前來臣查該員鄒馨德爲守兼優堪以知府在任補用除履歷淸册咨部查照外謹附片具陳伏乞聖鑒再雲貴總督係臣兼護勿庸列銜合併陳明謹奏奉硃批吏部知道欽此 
 
 

Page 12

 
 
[光緒二十年十二月十六日京報全錄]  
　　宫門抄○諭旨四道錄前○護湘撫王奏補募防營分路駐紥放哨梭巡摺○直督李奏請旌表片○護湘撫干奏解備荒經費片○將軍裕奏請飭撥賑欵片○閩督譚奏委署道員片○十二月十六日禮部宗人府欽天監値日値年旗引見四十一名○肅王因伊子賞頭等侍衛謝恩○澤公假滿請安○岑春煊等同鄉官謝恩○善旌等授職謝恩○榮銓謝授直隷保定府遺缺知府恩○道府趙詒書等謝恩○裕庭預備召見○肅王祥祺各請假十日○葆公續假一個月○英亷續猳二十日○召見軍機榮銓溥善裕庭○○二品頂戴護理湖南巡撫按察使臣王廉跪奏爲湘省調出防營一律補募分路駐紥放哨梭巡以整營伍而資鎭聶恭摺仰祈聖鑒事竊撫臣吳大澂隨調親軍中左正右後四營北上當經臣添募副中營委都司楊耀盛督帶以吳大澂添練之新右營補添調出正右營原防委遊擊胡世貴代統又補募新後一營添補省防附片奏明并聲明新左一營俟補募成軍另報在案嗣准本任督臣張之洞咨欽奉電旨命授廣東高州鎭總兵余虎恩來湘募勇十營北征余虎恩隨調在湘原帶之振字中前左三營　丁一千一百名一同前往所有薪糧銀兩由湘省照防軍章程發至九月底止其駐紥兵州之振字中營遺額經張之洞咨商歸提督臣婁雲慶添募填防旋准婁雲慶咨委記名總兵杜崧齡添募勇丁五百人名曰慶字右營於十月初一日成軍其所遺新軍左營及　字前營左營遺額經臣委記名　督胡定坤添募勇丁五百人名曰新軍左營於九月十五日成軍又委廣西題奏提督雷震雲添募勇丁五百人名曰新軍副前營又委記名提督王紫田添募勇丁五百人名曰新軍副後營均於十月初一日成軍以上先後調出七營　均一律補募又調出之正右一營勇額五百名前以吳大澂添練新右營補填勇額祇有四百名現飭添募一百名以符原額之數此補募添防之實在數目也竊維湖南地面遼闊東界江西西接川黔北連鄂楚南通兩粤道路則水陸交衝地勢則山林叢雜自散勇遣回以夾久爲會匪淵藪現値調勇北上防營半屬新募誠恐不逞之徒乘機煽惑思彌患於未萌必資防營爲鎭攝而防地界限不淸布置難期周密查原設防營不免有隔越之處臣悉心體察分岳常澧爲北路由提督臣婁雲慶飭將率帶原有之慶字中左二營及補募之慶字右營擇要駐紥分辰沅永靖爲西路仍歸總兵劉福興率帶毅安三營照舊分紥分衡永郴桂爲南路飭提督雷震雲自帶副前營飭赴衡州駐紥并代統楊耀　所帶副中營駐紥永州又委提督王紫田督帶副後營馳赴郴桂擇要分紥分寳慶益陽安化寍鄉等處爲東南路飭叅將胡世貴將自帶駐紥衡州之新右營移駐益陽等處仍代統副右營駐紥寳慶飭提督胡定坤督帶新左營駐紥　陵分巡瀏陽攸縣等處并省城原駐新軍前營新後營爲中路界限旣定責成乃專無事則各顧操防有事則相爲策應此分路駐紥之大概情形也查光緒十年以前湘省共設湘勇二十餘營迭次裁併現在只有十四營防勇本形單薄各屬地叚綿長合營駐紥旣有顧此失彼之虞分栅列防又有單弱　　之弊臣與各將領再四商籌思爲寓散於整化板爲活酌定章程每營擇要分駐不得過三處其分駐之處又分爲東西南北四　　　一二栅輪流梭巡不准稍間每値巡歷以二三十里爲率近者旬日遠者兼旬往返一周所過村莊市鎭各地情形按期通報並責成地方官整頓團保遇有匪黨恊力捕拿俾偏陬僻壤皆有勇弁蹤跡匪類觸目驚心潛消覬覦而勇丁口習勤勞藉悉分駐地叚情形巡刻回營仍可按期覦演不致荒廢訓練之功所謂兵如流水不流則腐似於地方營務均有裨益此放哨分巡之變通辦法也臣材輕任重護理撫篆以來轉軍饋餉寺凛冰淵所尤慮者湖南爲會匪藏伏之區宜爲居安思危之計就此填補防營設法布置非敢妄議更張實於軍務有濟現在西境均覦靜謐堪以上慰宸厪除水師各營照舊分駐並咨部立案外所有募勇填防及分路布置緣由理合會同兼護湖廣總督臣譚繼洵恭摺具陳伏乞皇上聖鑒訓示謹奏奉硃批該部知道欽此○○李鴻章片再據大順廣道吳廷娬轉據署大名縣知縣馬毓桂等禀稱安徽舒城縣人署大名鎭總兵李大霆之子同知銜李晞蟠之妻武氏係副將銜武靑龍之女于歸一載晞蟠偶得微恙武氏晝夜辛勤服事及至沈疴日篤復刲臂和藥祈禪代死本年正月初八日晞蟠疾終該氏誓從夫於地下絶粒六日以殉時年二十二歲又據天津府知府沈家本等禀稱浙江嘉興縣人辦理天津電報商局委員湖南候補知府周冕之子婦黄氏係浙江補用知府黄恩詔之次女舉人周紹洪之妻紹洪中式覦覦覦不起該氏撫屍大慟哽噎不能出聲嘔血血升許已而淚盡繼以血兩目上視須臾氣緒僅越夫故數刻時年二十七歲又據天津　縣李振鵬等禀稱孝女劉藴華存年二十七江蘇吳縣人前國子監祭酒劉廷牧之長孫女也直隷候補知縣劉傳祁之長女　　　　吉士沈鵬之聘室生有至性逮事重闈極盡賢孝光緒十一年廷牧任浙江學政時驟病不起該孝女刲股和棄以進迨後　　　　　愈母韓氏患病昏迷該孝女兩次刲臂救親至今左臂傷痕纍然現因隨宫來津於二十年九月二十八日身故該員　　　　　　　救確造具册結由服官省分呈請核奏又據寗河縣知縣鍾　輔詳稱該縣舉人任嘉莪次子儒童任符愼已字未　　　　　　　　國寡言深明大義光緒十七年五月任符愼遇疾夭折貞女楊氏年二十二歲聞耗誓以死殉維粒七月　父楊濵　　　　　　　　　於母　於義未盡乃跪泣父母前請赴夫家守貞數年鄉鄰莫不歎服由紳耆呈縣詳請核奏前來辟查李武氏　　　　　　　　　　親或矢志守貞深可敬憫例得由直隷具題請旌惟至行奇烈不比尋常自應彚案奏請台無仰懇天恩　　　　　　　　　孝烈而讞風化除册結咨部外理合附片具陳伏乞聖鑒訓示謹奏奉原批著照所請該部知道欽此　　　　　　　淮户部咨湖南巡撫吳大澂奏明湖南本屆新潛仍請折徵解部並照案兼籌採運一摺光緒二十年六月十四日　　　　　　　　該部知道欽此查本部議覆順天府兼尹等奏請撥江浙河運漕米爲順天備荒之用擬令將湖南採買米價運買　　　　　　　　備荒經費一摺光緒二十年六月二十日具奏内閣奉上諭所有湖南每年應辦京潛三萬石嗣後毋庸解　　　　　　　　　　撫提用餘依議欽此欽遵咨行湘南巡撫查照轉飭毋得稍有蒂欠等因當經札行司道去後兹據署湖南布政　　　　　　道但湘良會詳湖南省光緒二十年新潛仍辦折徵其應採買京米三萬石旣經奉旨毋庸辦運所有米價水脚等項　　　　　　分批解部專備順天賑撫提用初次籌備銀二萬兩交號商蔚泰厚承領匯兌由京城銀號以足色庫平解赴户部授　　　　　　　經費之用等情詳請奏咨前來臣覆查無異除給咨發交該號商蔚泰厚承領匯解併咨部外理合會同兼護湖廣總督臣　　　　　具奏伏乞聖鑒謹奏奉硃批户部知道欽此○○裕祿片再奉省自本年夏間大雨連綿河水漲發所　　　　　　及省城西南之新民廣寍錦縣遼陽海城蓋平復州岫巖等處各廳州縣同時均被淹澇迭據各該旗民地方官呈報業經派員分徒各處將被災輕重情形詳細確查禀覆另行奏報在案伏查奉省地方素稱瘠苦民鮮蓋藏偶遇偏災卽不免庚癸之呼前年新民廣寍等處被水成災尚在地方無事之時然籌欵辦賑已覺異常竭蹶至本年又因雨水過多各河同時漲溢被災之處　　時當辦理軍　　民交困之員顴捐極爲不易本省又别無欵可籌現在節屆隆冬哀鳴嗷嗷待賑孔殷而鳳岫安寛金復于帶被鑿天民逃入西北　　州縣境内者又復絡繹不絶當此嚴寒凛冽之際無衣無食倩尤可憫現雖由奴才於恩賞銀二萬兩併另籌欵酌給賑濟聊顧　　惟災區較廣難民衆多轉瞬臘盡春來貧民生計愈蹙枵腹待賑爲時正長亟須預籌接濟冀免臨時束手補救無及現在奉省實　　　之欵惟有仰懇天恩俯念災民待賑孔殷當辦理軍務籌賑維艱敕部速撥賑欵銀十萬兩以資接濟如蒙兪允並請　勅　　部迅賜撥發仰　於年内解到分解災區及時散放以拯民命仰副皇上痐瘝之至意理合兩片陳請伏乞聖鑒訓示施行謹奏奉誅批　　　　欽此○○譚鍾麟片再福建延建邵道司徒渚因病出缺所遺員缺應卽派員接署查有候補道孫　歷練穩愼公　　必　以委令署理徐咨部外謹附片陳明伏乞聖鑒謹奏奉硃批吏部　道欽此 
 
