# 1902 - 193 - 4910505

 

Page 1

 
 
[欽定續通攷出書啓] [  圖書集成局謹白]  
　　本局用新鑄大號鉛字排印九通全書其皇朝三通已於正月告竣續三通晝夜赶印亦次第竣工惟邇來滬上釘作擁擠異常一時遽難釘出現在僅將續通考釘就若干部先行運赴川省蓋因楚蜀之交夏秋水漲貨物萬難載運不得不先乘此時運往也此外各外埠及本埠一俟日内赶釘齊全卽行登報發書此啓 
[論盛夏考試之非宜]  
　　赤日行空驕陽如熾執筆人方揮葵扇以招凉踞藤牀而小坐恨不能浮瓜沈李繼南皮之清遊雪藕調冰仿杜陵之逸致鬱鬱居此炎炎票何俄而有客理琴書携筆硯一揖而别飄然遂行詢以何往則曰將應學使者之考試也噫嘘嘻異哉富貴賺人功名累我有若是哉夫應試者之苦久非管城子所能罄矣衣冠束縳鵠立人叢則候點名之苦也負笈擔簦鷄肋欲折則携考具之苦也泊乎應點入塲携卷歸號方寸之地局促若轅下駒前後左右之列坐者如蟻陣如蜂房雖一舉足一揮肱而皆有所不便兼之飲食無從取給溲便不得自由種種情形皆墮惡趣應試之苦旣如此然苟在春景融和之日秋風凉爽之時逐隊觀塲猶或可耐今則祝融司令赤帝行權靜坐凝神尚若吳牛之喘而乃側身矮屋握管爲文旁觀代爲籌思亦將爲之心悸雖然此懂猶指塲屋言也若未入塲之先更有不勝其苦者一郡之中附郭者僅一二縣此外相距數十里或百餘里一水盈盈非舟何以能達當此炎皜四逼朋儕三五促膝於中微風不来澄波如沸蚊蚋所集魂夢難安其有窘於旅貲力不雇舟者或附航船或乘輪船擁擠特甚情更難堪此在途之苦一也旣抵逆旅一椽之屋棲止必五六人繩榻叅差幾同雁齒衣服有污穢浣濯豈能以時氣味卽薰蒸辟除亦殊無術精神强固者尚可勉强支持苟使氣體稍虧雖片刻亦難安處眠食一有不適神志豈能如常此在寓之苦又一也或曰士子盛暑赴試固事之至難堪矣彼寺玉尺量才者豈别有大地而暑不能侵與不知彼爲學院者其行也峨峨大艑容與中流彈棋足以遣閒情飲酒足以滌煩渴水鄉風景未嘗不可遊目騁懷而孰知赴試者之局於一舟熾如炎火耶其居也渠渠夏屋高敞軒昻帳則垂夫碧紗簟則鋪夫青篛遽然一覺可以深入黑甜而孰知赴試者之逼處一室汗流如瀋耶至於入塲考試校閱則委諸幕友册籍則付諸吏胥終日燕閒毫無事事即當點名之際未嘗不衣冠整肅高坐堂皇然時值深宵凉風襲袂而二三傭僕猶復趨侍左右扇不停揮故天時之寒暑雖同而人世之炎凉大異此所以巍巍之大人若不知其時當盛夏而毅然按臨與　然樸之所云猶僅指應試者難耐酷執言也若夫地方官之供給其糜費更有不忍言者蓋當星軺初蒞之時有司類皆備有盛饌爲之洗塵一日之間計須二十餘席一席之費計須十餘金似此火獄高擎曾不須臾卽己變色變味鄙人曩曾佐某學使幕商夏日按臨某郡至則所備酒肴己腐敗不可食異而詢之始知第一二次所備己投諸濁流此其第三次矣嗟呼一處如此他處可以類推當此米珠薪桂之時彼中人之家尚有惕惕焉難謀一飽之慮而大府供張之盛幾欲以糞土視肥甘讀杜陵詩所謂朱門酒肉自路有凍死骨苟有天良安有不怦然心動者夫考試大典也考試而適在夏日亦不得己之事也然苟使學使者有體恤之心思變通之法彼蔀屋寒儒以及辦理供應之地方官或亦可稍沾惠澤乎芻蕘之言當事者垂鑒焉 
[諭旨恭錄]  
　　六月初四日奉旨分發安徽補用道趙上達直隸試用道劉安泩徐鼎康江蘇補用道曾廣祚江蘇試用道趙受璋陳遹聲楊覲圭張彬朱錕徐棠劉榮拔羅仰經張金城唐致隆慶錫庚王鈺孫李澂徐炳倬崔寳鴻胡念修郭本謀秦炳禮黎錦彝崔来臨蕭仁暉鄧炬劉更年陳惟彥高廷蘭兪啓元錢炘朱承昌張子采袁恭宏胡銘業葉兆綱翟衡璣周業濤唐郁華陳時政山東試用道劉先登陜西試用道常輔清甘肅試用道鈺山江西試用道鄧裕聰朱震金葆廉鍾崇樑福建試用道蔡光弼湖北試用道喜源梅光羲劉廷鈞黄福徽馮譽駿鍾熾昌廣東試用道寳巽王祖慶廣西試用道羅乃馨雲南試用道柳旭李光覲貴州試用道陳時濟江西補用知府汪文綬直隸試用知府蔡儒楷江蘇試用知府王銘漸果濂劉藝孫毓驥凌培江西試用知府余長春榮啓姚廷棟福建試用知府梁冠澄鄭鴻壽倪堃湖北試用知府榮陞謝翱四川試用知府馬崧生廣東試用知府黄懋楨丁立本丁乃澄宋壽嵩俱照例發往欽此 
[本館接奉電音]  
　　昨日十前九下鐘時京師飛電傳来旨三道上諭一道敬謹譯登○六月十二日内間抄奉旨浙江正考官著朱益藩去副考官著李家駒去欽此同日奉旨江西正考官著李昭煒去副考官著顧瑗去欽此同日奉旨湖北正考官著寳熙去副考官著沈曾桐去欽此同日奉上諭劉坤一等奏三品銜前江蘇揚州府知府陳卿雲鄉舉重逢懇准一摺該員早登科第曾列清班現在年逾七秩科舉重逢洵屬藝林盛事加恩著賞給一品頂戴准其重赴鹿鳴筵宴以惠耆年欽此同日奉上諭七月初一日孟秋時享太廟朕親詣行禮後殿著派訥勒赫行禮兩廡著派銘勛德壽各分獻欽此 
[宮門抄]  
　　六月初三日兵部太常寺太僕寺廂紅旗值日吏部引見八十員江西按察使陳慶滋請訓松鶴岳樑各假滿請安崑中堂朱侯各續假十日熙貝勒請假五日王振聲預備召見太常寺奏派分獻之大臣派出德茂錫明鐵麟希璋倭林保承蔭恩輝延康召見軍機及陳慶滋王振聲初四日刑部都察院大理寺正藍旗　日吏部引見八十員河南知府劉更壽謝恩道府張九章洪懌孫謝恩普齡假滿請安高熙吉武瀛孫崇緯謝化南預備召見召見軍機及高熙喆劉更壽初五日工部鴻臚寺廂藍旗值日吏部引見八十員克王假滿請安王中堂因伊孫授江蘇試用道謝恩道府趙上達等謝恩分發陜西試用道常輔清謝恩延伯等謝分獻大臣恩崇禮續假五日硝北補用道喜源謝恩江西補用知府榮啓謝 
 
 

Page 2

 
 
恩廣西試用道羅乃馨謝恩吳保齡恒啓預備召見召見軍機及吳保齡恒啓皇上明日卯正至大高殿拈香畢還宮辦吾召見大臣 
[搭肆奸謀]  
　　香港循環日報登英京倫敦来電云南阿非利加洲搭浪司華列國旣與英人議和忽又有不軌之徒在布里多利亞城暗設隂謀欲焚燬官署及統帥結氈拿氏所駐行營升將軍械局扃閉毁壞客大砲然後殺害一應英官幸有線人先期發其奸謀經英官拘獲匪黨六十人詰之其中有狀師若干名醫生化學師各十名大約一經按律嚴懲和局當不致因之决裂也 
[邦交無碍]  
　　香港循環日報云某日法國外務大臣爹路奇氏宣言曰僕觀德奥意三國重聯盟好所定之欵與初次聯盟時了無所異曾無碍於我法邦交俄國那和廉也報亦言彼寺三國聯盟於俄法輯睦之情略無所損 
[駕言出游]  
　　德京柏林来電云意君擬赴俄德兩國游歴之後順道往英京一行法百里璽天德劉弼及俄皇倪格里亦擬於西歴十月遊歴意京 
[商請付銀]  
　　天津大公報云中國簡駐美日秘三國大臣伍秩庸星使平日頗能聯絡各政府俾有事時得以和衷商榷不致有格格不入之虞近因磅價過昻請將償欵用銀交付美政府允再會議并向各國盡力調停 
[鐵路易名]  
　　徐家匯匯報云乙未年英人援德國賃取膠州灣之案請准由山西澤州至湖北襄陽修築鐵路中朝不得己而許之英人遂創立福公司綜理其事今者經理公司事務之英商哲美生欲改由澤州築路至江蘇六合縣境浦口鎭易其名曰澤浦鐵路外務部王大臣力持不允謂須與商務大臣會商 
[俄路紀聞]  
　　天津大公報云由太平洋附西比利亞鐵路火車至俄京聖彼得羅堡所携行李在英權三十六磅以内者不另收費若逾三十六磅則每磅收俄國通行之高貝四十枚　高貝係俄錢名每枚值日本銀貨一錢卽中國銀圓一分沿路皆設有電線可通信至英之倫敦及歐洲各國每字收俄錢五十九高貝至美洲紐約克則每字須收九十八高貝若俄國各埠則每字只收十五高貝誠可謂廉之又廉矣 
[續記張家口鐵路里程]  
　　由遼東抵張家口鐵路所過之處分作三區一切情形己備記本月十一日申報兹閱天津直報續述其友游歴時所見謂第三區自沙城起經新安堡雞鳴響水等處至宣化府計程三十七英里沙城新安堡之間草木繁茂河水清漣榆柳成村别饒風致旅客至此頓消萬斛鄉愁過新安堡一變而爲高山峻谷直至洋河旁鷄嗚驛始漸平垣此處人口約三千餘城郭荒蕪街市衰落東北有高山山頂有遼蕭皇后祠丹壁黄甍斜陽低映山形頗似日本芙蓉峯土人呼之曰雞鳴山山麓產煤質佳脈逺田雞鳴驛沿洋河經上花園下花園二村達響水堡計程十英里工程師往来測騐皆謂此地工作頗難就中自下花園至潔水堡怪石攫人奇巖壓頂有老虎溪羣狼峽諸勝境形勢突兀較洋琴峽且過之其地須開鑿隧道二三處然尚非居庸關之比也自響水至宣化高下不齊頗適於建築鐵路總計第三區除響水溪一帶名别無險阻之處第四區自宣化府起經八里莊程家莊石壑口榆林莊以抵張家口計程二十九英里道路極爲垣蕩旅客往返絡繹如梭出宣化城西門有萬柳亭焉老柳數千株掩映白沙隄畔嫋嫋若飛燕之弱不禁風實朔北旅行意外之奇觀昔聖祖仁皇帝游幸至此見而樂之建小亭其上賜額萬柳輝煌宸翰歴數百載如新宣化程家莊之間道路坦直可行自程家莊至石壑口五英里則忽又高坡險峻自石壑口至榆林莊亦時有高坡隆起自是卽經姚子茶捆菴達張家口之上堡宣花張家口之間計程二十九英里無一河流無一谿谷實最適於鐵路之用者也 
[比使出遊]  
　　天津直報云駐京比國使臣某君於本月初五日携帶隨從人等由京乘火車至天津往游唐山北帶河秦皇島山海關一帶蓋藉以避炎氛也 
[英使回京]  
　　前報紀英國使臣由京赴威海衞一帶游歴等情兹閱天津直報云本月初一日英使由威海乘某輪船抵秦皇島然後附火車至山海關勾留一宿初二日卽附火車入京 
[示繳軍火]  
　　京師訪事人云直隸總督袁慰帥以匪亂甫平差蘖未盡綢繆未雨正在此時因於日前出示曉諭曰案照私存軍火冋干例禁庚子之亂多有軍器遺留民間實爲地方隱患前經本大臣明定賞罰章程通飭收繳在案其各屬圑練所存軍械如有未經遵繳者自應卽行收回永杜後患至教民存有軍火者亦應律照繳概不准私儲携帶期免彼此猜疑致滋事端至前年拳匪擾亂民教關涉案件或人命或搶掠或爭競各詞訟業己事過情遷均應一律銷除不再究問以期安輯而釋嫌怨除通飭各屬一體認眞遵辦外合行出示曉諭爲此示仰各該紳民人等一體遵奉辦理所有私存軍火悉數照繳不得隱匿諱飾其庚子拳教關涉各案皆不准控追株連倘或有逞私報復再啓釁端者定將按律嚴懲其各凛遵勿違特示 
[研求軍政]  
　　聞之保定友人云直督袁慰庭宮保創設軍政司規模頗爲宏大定制分兵備教練叅謀三大事其兵制仿照德意志以一萬九千人爲一軍延某國人充教師而以日本學成回華之武備學生副之刻己訂立章程惟急切尚未刊布耳 
[梧亂確情]  
　　粤西之亂本館雖曾迭次紀載終難訪得確情昨有友人由龍州營次来執筆人甘年舊雨也信門一揖不暇作寒暄語卽詢以邊陲近情友人云廣西提督兼欽命邊防大臣蘇子熙宮保督率軍士二十營坐鎭鎭南關歴二十餘載此次境内亂起卽調馬仲平鎭軍署左江鎭總兵帶勇四營赴邕以防匪竄邊上祇存一十六營沿越界千七百餘里隘卡砲臺對汛均須嚴爲防範而抽出行隊爲數實屬無多不得己電商督撫憲添募十營或六營俾　分途進剿督撫憲咸以償欵急迫力難兼及爲詞宮保乃捐廉自募親兵　營藉資調撥默察匪勢以百色泗城境外滇省游勇爲最熾爰將前奏留之五營歸署右江鎭總兵陳一山鎭軍督率竭力堵截匪蹤而太平鎭所轄各處游匪如林急須一律肅清方能併力於色泗宫保因於五月望日由南寗赴太平以便居中調度大約跳梁小醜不難指日蕩平矣 
[直督袁慰帥奏設北洋行營將弁學堂摺]  
　　直隸總督袁慰帥所訂洋行營將弁學堂一切程己登本月初二日本報兹又由京友郵示原奏摺稿言之有物確切不磨與敷衍成文者顯有上下牀之别大臣謀國誠哉慮逺思深哉爰再錄之俾成完璧其文曰太子少保北洋大臣直隸總督臣袁世凱跪奏爲練兵重要需材孔亟現設北洋行營將弁學堂以廣造就而資任使恭摺仰祈聖鑒事竊維三軍易集一將難求將非其人以卒予敵方今泰西各國相尚以武相競以智兵皆知學將皆考升牙校匾裨胥明方略良由材經造就學有本原　視一勇之夫憑 
 
 

Page 3

 
 
恃血氣矜何膂力者　爲優劣蓋較然俱　侔矣伏讀土年七月三十日諭旨練兵必先選將而將才端由教育而成但學堂成效旣非旦夕可期各省學成之員現尚不敷分調惟有先就原有將弁遴選摧用等因欽此嗣准政務處咨稱將弁必使粗通文字舊日營哨各官甄别擇留令入學堂講習等語仰見廟堂之上擘書精詳洵足爲求將之良方扼治軍之要義臣查武備學術途徑紛繁須學習四年始可畢業旣畢業後又須入營歴練二年再入大學堂肄業三年綜計須八九年乃能成材現值時艱尤殷將才消乏固亟應廣設武備學堂爲三年蓄艾之計然如專待此項學生出供任使實屬緩不濟急臣因在省城建立行營將弁學堂一區遴選曾經帶兵員弁粗識文字有志上進者作爲學員酌訂章程選還各種切要學術督飭肄業以八個月爲畢業之期業成考選優等卽可酌委軍事雖不若由武備學堂出身者學博詣精根柢深厚然曾經閱歴戎行而所學又皆　要適用亦堪備時下將弁之選惟創辦伊始董其事者必須得人始能經理認眞不可敷衍查有指分直隸補用道雷震春饒有才略能任勞怨諳練武備孰習營務堪以派充該學堂總辦卽責成該道督飭諸教習等加意訓迪實力振興俾赳恒之夫皆得嚮學成材尅期收效於以宏樂育而資器使計無便於此者亦足抑副朝廷練將作人誖誖誥誡至意除武備學堂仍一面　臣籌欵舉辦外謹先將擬訂行營將弁學堂試辦章程繕具清單祇呈御覽是否有當理合恭摺具陳伏乞皇太后皇上聖鑒訓示謹奏奉硃批知道了著卽督飭認眞肄習務收實效單併發欽此 
[文星高照]  
　　江蘇提督學政李蔭墀大宗師行文松江府署限於六月十一日取濟所屬各生童聽候示期考試等因己詳前報兹由松江采訪友人函告云十二日宗師試畢婁江卽乘舟抵松郡西門外祭江亭松江府知府余石蓀太守曁華亭縣宰林霨生大令婁縣宰屈吉士大令先期出郭恭迎城守營游擊曾鏡亭游戎亦率同正副兩營兵在河干鵠列午刻文旌戾止各員以次禀安閱時宗師呼殿入城迤邐至貢院駐節各員咸整肅衣冠入謁宗師分班接見小叙寒暄可晚卽將塲期牌懸示轅前計六月十三日謁聖放告十四日考試生員經古時務十五日各學生員科試十六日考試童生經古時務十七日考試奉金上三縣童生十八日覆試生員經古時務十九日考試南青二縣童生二十日覆試生員及提覆奉金上三縣童生二十一日考試華婁二縣童生二十二日第一塲考選優生及提覆南青二縣童生二十三日貢監錄科及生員補考二十四日第二塲考選優生及提覆華婁二縣童生二十五日覆試各邑新進童生及總覆二十六日奬賞二十七日啓行 
[加捐文告]  
　　武昌訪事友人云月初某日湖北籌餉總局憲朱會之觀察大張告示遍貼通衢大略謂鄂中烟酒糖三項捐自奉兩院憲奏請加抽三成以濟軍餉業經遵辦在案惟念貿易中人既宗納各處釐金又須捐籌餉項未免過於煩碎兹復禀商兩院憲請將三項釐金一律蠲免惟於籌捐餉内除上次加抽三成外再抽三成卽在省城籌餉總局及各分局完納以歸簡捷爲此示仰各鋪户商民人等一體遵照無違特示 
[學堂招考]  
　　杭州訪事友人云省城崇文此陽兩書院經撫憲任筱沅大中丞奏請改爲小學堂以崇文爲錢塘小學堂延孫仲華主政榮枝爲總理紫陽爲仁和小學堂延王同伯主政爲總理因舊屋坍壞重加修整鳩工庀材閱半載始竣事隨由仁和縣蕭藴齋錢塘縣汪半樵兩明府出示招考凡己報名者定於五月二十七日黎明齊集本院聽候點名給卷命題扃試是日到者仁和計一百二十餘名錢塘不及百名蓋因學堂設於西湖之西路途較逺城中子弟進出俱嫌不便故耳 
[解犯過站]  
　　前者川沙廳撫民同知陳桓士司馬拘獲盜犯李火金李三兩名訊實解省刻奉江蘇臬司效述堂廉訪發回監禁昨日到申過站解差投文上海縣署縣主汪瑶庭大令披閱之餘飭將兩犯暫禁獄内立卽備文轉解川沙 
[滬城火警]  
　　昨日午前本城老北門内和尚浜某姓家幼孩持火柴嬉戲遺火積薪中致釀燎原之禍地甲鳴鉦報警左近沈香閣十二鋪各洋龍飛馳噴救移時即熄僅焚去小屋兩間 
[飭修局屋]  
　　本邑南市籌餉貨捐局前經賃用日商大阪公司地基營造現在賃期己滿由前總辦勞厚菴太守另賃生義弄沈姓屋擇日遷移迨新委總辦文幼峯太守到差以是屋凋敝不堪擬先雇匠興修然後遷入 
[嚴禁夜游]  
　　馬夫陳金生沈阿四均因深夜駕車載客出游由包探拘解英美租界會審公堂禀請讞員張柄樞司馬訊罰此前數日事也昨日司馬與美國駐滬海副領事互商大旨謂近奉道憲札飭嚴禁游人深夜坐馬車本分府行將遵札出示不日送請簽字發貼惟查奉旨斥革驅逐回籍之道員張叔和在公共租界中開設張園于十二點鐘後容留馬車數百輛通宵達旦男女混雜每每於黑暗中作無恥之事傷風敗俗莫此爲甚請卽傳諭各捕房體查禁不論張園及愚園均於十一點鐘後不准再賣茶烟及容留遊人轍迹如再違犯無論男女一律拘懲倘園主不遵亦立提究罰海君允之聞己傳諭各捕頭一律遵照辦理矣 
[上海巡局紀事]  
　　前日保甲總巡朱森庭明储親率差役人等赴浦東各處稽察平糶事宜比至爛泥渡巡防局員徐錫臣二尹並不在局乃傳到二十四圖地保查亮卿以其玩泄公事飭重責四百板未幾二尹馳至明府嚴加申斥隨禀請蘇松太兵備道憲袁海觀觀察核示○日前上海縣署捕役某甲行至浦東二十四保北六圖見流氓吳金生向航船户訛詐回卽拘獲後吳浼管帮人理處得以釋回事爲叚董孫雨田所聞以流氓訛詐有害閭閻函致三林塘巡防局請局員沈二尹訊究二尹提吳到案判令笞責八百板吳憶前年孫曾唆竊江境廟住持僧棉花十七包彼此瓜分遂將情訴知紳董某君轉禀一尹孫亦投局控吳魚肉鄉民二尹飭差查訪確情提孫訊奪 
[意延年]  
　　頃承何鏡民善士求合家平安助振洋一百元許伯陽求消災延壽洋五十元朱華氏洋五十元無名氏求母病速愈洋五十元行素堂洋三十元恒孚銀樓經募各户洋三百六十七元一角銅洋八元順泰行求合行諸友平安洋五十元留餘堂惜福者求平安洋四十元敬心堂洋一百元目下災區過廣且距秋收之期尚逺設無鉅欵接濟此數月中災黎如何度日務乞諸大善士逾格矜全造塔合尖續籌佽助是所叩禱又奉到紀蓮溪求人病愈助敝堂施棺洋二十元合併誌謝[  上海六馬路仁濟善堂籌振公所施則敬等謹誌]  
[申報館恊振所經收順直江西長江振捐六月初一日至六月初十日止第十五次清單]  
　　六月初一日營口裕盛長票洋二百元敉朝老人洋廿元○初二日陳石亭保合家平安洋五十元無名氏銅洋二元力不足氏銅洋一元○初三日吳宅洋一元周林慶爲小兒彌月惜福洋十元○初四日縐業　所銅洋三元銅小洋二十角○初五日亦琴書屋羅洋四元立盛號求友平安洋五十元○初七日淑水氏洋一元不留名求子平安洋四元海昌順成来綿力子爲内人患邪許助洋十元楊毓煦求先父母堂福洋二元楊王氏求產子平安洋一元楊宗駒求母百病速愈洋二元溧陽恆吉祥張鴻賓求合家平安票元五十兩陳珠聯求合第安康洋五元恆吉祥銅洋十六元○初九日京口周先魁龍一元全昌仁來以上總共收洋三百六十一元票元五十兩銅洋廿四元 
 
 

Page 4

 
 
　　戒烟溥濟水　一絶　二能　三奇　四妙　售藥濟世言貴誠實虚言欺人死當拔舌鈔人告白子孫不達凡我同業所富痛革 
一妙在靈藥苟不靈貴固無益賤亦不値而此水之靈則久播人口如人烟癮一錢日需烟資一角十日便費一元若以一元購水便可戒除等而上之癮一兩亦祇十元卽使加倍不過廿元以廿日之烟資際畢生之痼疾其爲便宜孰大於是　一妙在穩戒烟藥最多未必全無效驗所難者戒時不吃力戒後不拖累耳惟服此水能免一切疾苦癮斷藥停决無後患　一妙在適天下最適意者莫加吃烟卽最不適意者莫如戒烟惟服此水則一邊吃烟卽可一邊戒烟戒而不戒不戒而戒癮斷不覺　最適意之事也　一妙在便别種戒藥每含毒質常人悞服爲禍甚烈惟此水性極和平三歲小孩皆可試服並無妨碍隨置案頭不勞檢視是之謂便右四妙　一色奇色本黄也而水面則結成白花一層如瑞雪如糖霜適澤鮮明藏久愈妙凡假冐者其色帶黑一陳卽臭一香奇龍涎枷楠别種戒藥常用之而服者不覺其香惟此水則不用龍涎諸品别饒韾逸每一開瓶淸沁肺腑使人精神一爽　一味奇甘而微鹹淡而彌旨耐人尋味服後能開胃健脾飯量驟進醉後服之兼能醒酒右三奇　一能治癱瘓據嘉定李荇洲醫士言邑富人嘗購此水數瓶戒烟癮旣斷矣而水尚餘半瓶以贈其隣卽有烟癮而兼患癱瘓者也服水之後烟癮若失且能起行然患疾已十餘年服水僅半瓶耳李君嘖嘖言之諒非過譽也　一能治白濁本埠薙髮匠某患白濁已久而有烟癮服水二瓶小便意通至三瓶而癮斷濁亦全愈矣購藥時親述如此接本藥房神藥奇功告白雖臚列此水能治吃烟人種種疾病然並未道及以上二種是則神藥之奇眞有不可思議者矣右二能　一戍戌以前未聞此水戍戌以後惟有本藥房出售此水可謂絶後空关一時獨步矣彼未得良方而謬誇創製者能毋顏汗右一絶　括打藥房啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　法界公廨讞員杜枝園大令移送率賣幼女之徐阿大陸阿三王開三蟻棍至縣前晚縣主汪瑶庭大令升堂研訊徐供小的係南通州人在某姓家當車夫周阿四之女許字王開之子過門童養今春王子病殁周欲將女賣去所得身價與王瓜分適小的主人之友李姓欲買一婢小的因與陸阿三介紹賣得洋銀六十五元嗣因所繕賣契尚未合格由小的等在某烟館商量重寫包探聞之疑是串拐拘解公堂轉送案下陸所供與之相同王供周女在小的家爲童養媳己歴四年今春小的之子不幸夭殤周欲將女出售言明得價與小的均分及至售與李姓得洋銀六十五元悉數被周乾没小的未得分毫大令飭將三人分别交人保出速邀周到案復訊察辦○十六鋪巡防北局委員某君函送劉木林金阿泉至縣大令向之詰訊劉供小的在某麻袋店習業比鄰金姓素患痴癲今晨忽爾手舞足蹈小的偶向微哂金卽持烟管向額上猛擊血流如注因卽扭送巡局轉解至案金供劉額確係上的擊傷惟劉店中亦有多人將小的兇毆致傷下體大令叱之使退　傷著自行醫治○前日沈谷歳扭朱大有到縣大令研訊之下沈供小的向租徐姓之屋開設店鋪前年閉歇將門面轉租與大有開玻璃店每月租錢三千二百文本年正月因事商令遷移迄今半年置之不理求恩訊究供至此忽有朱茂順者貿然上堂聲稱此屋由小的向沈租得轉租與堂弟大有合股開設順興玻璃店並未欠租邇因沈子欲自開玻璃店恃强偪遷求賜鑒核大令謂爾非案内之人不應插身多事著笞責一百五十板及訊大有稱房屋由小的租下店鋪遷讓殊非易事求恩寛限日期茂順復供大老爺卽將小的笞死誓不遷移大令怒其蠻横飭再責五十板收押所中限大有於二十日内遷出 
[馬路工程局紀事]  
　　前日劉少卿由金陵乘大利輪船来滬既抵浦東馬頭積竊王桂芳錢金海及划船户張福明王道喜四人故意攬載行李驀將竹箱攫去劉遂投報南市捕房捕頭派包探拘獲一干人轉解馬路工程局總辦翁子文太守倩襄讞委員黄衡堂二尹升座研訊判令將王錢各責八十板枷號半月張王同供稱小的等由王錢雇船載貨不知其爲竊贓二尹判令各責八十板贓給劉具領 
[英美租界晚堂案]  
　　蘇婦陶阿金奔至鄭家木橋投河自盡由巡街捕援起解入捕房轉送英美租界公廨讞員張柄樞司馬飭暫交官媒收押前晚升堂訊究阿金供稱奴年二十有四蘇州府屬常熟縣人貧難度日偕同鄉人来滬入某妓院爲傭未及半月卽被龜奴所逐苦無川資回籍是以投河司馬惻然憐憫捐廉賞給洋銀一元飭差押送常熟航船載回故里 
[英美租界公堂瑣案]  
　　史華三行竊某洋人家紫銅售與城内胡萬昌銅店及余桂龍張菊生二家報由包探李星福拘獲吊到紫銅一百二十八斤解赴公堂禀請究辦史供此項贓銅由小工竊出令小的代售求恩鑒宥司馬判責三百板胡余張候提案究辦○前夜捕房押犯土天寳强欲鷄姦同押犯人王阿大王不允喧聲外達由三百七十三號巡捕詢明情節告之捕頭將二犯解案請辦阿大供訴前情司馬查得天寳因拆梢事發判責五百板押半年今未滿期又敢如此妄行實屬可惡著再責五百板加押半年○包探劉光震禀流氓沙阿毛攫取女郎王素雲所携牙骨摺扇由小的拘獲解案請究司馬判責三百板押候遞解回籍○包探米順解馬德林到案禀稱此人行竊余錫開家銅壺棉被由小的拘解　究司馬判責四百板押候遞解回籍○包探劉光震禀陳信泰專在四馬路一帶茶烟館内行竊客人衣服是以拘解請究司馬判責四百板押捕房一月 
[法租界公堂瑣案]  
　　去年木作頭王龍生承造某洋商房屋議定價銀一萬零四百五十兩限七個月完工如逾期一日則罰銀四兩今造價己收至七千兩而工程仍未告竣洋商惡之送請究追透付之銀以便另雇他人承造王供一時工匠不敷致延時日現在只求寛限兩月定當一律竣工讞員杜枝園大令與法總領事署費繙譯官會商將王交人保出邀同公正匠頭估計工程尚有若干禀復核斷○劉建章以其子根堂私取田單二紙托蔣章紀抵押洋銀十三元俵分使用爰一并送案請究根堂直認不諱蔣供小的不知此單由伊竊取故敢爲之抵押然並未分用半文大令判責根堂五百板發改過所監禁四月蔣責三百板從寛免禁○車夫徐德昌乾没坐客所遺金約指二枚洋銀九元被包探缉獲解案大令判枷號一月責五百板○積竊徐阿狗徐桂和行竊某姓家衣服報捕查獲解案請懲大令判各枷一月期滿責三百板○流氓胡連君糾同羽黨王福寛等人向史兆恒訛詐不遂拔刀刺傷腰際適爲包探所見拘獲送案禀請重懲大令訊得情由判將胡枷號二月期滿責釋王責三百板從寛免枷 
[美租界捕房紀事]  
　　前晚小竊某甲混入穿虹浜左近某小烟館行竊烟槍二枝被烟館主追獲扭入捕房捕頭令押候連贓轉解公堂禀請讞員張柄樞司馬訊辦○昨晨甬人林阿四在北蘇州路酗酒滋事適爲某號巡街華捕所見恐肇禍端因卽拘送捕房捕頭令押至酒醒時釋出 
[皖省官報]  
　　五月廿九日分發安儆試用知府許炳榛到廣東人芩西指分安徽試用縣丞瞿世瑀到奉天人署休寗縣徐景鏞辭並銷平糶彈壓差卸署休寗縣張奎漢漢到委署巢縣胡汝霖知銷辦籌議公所文案差候補知縣梁昌駿知接辦籌議公所文案差鄭壽彝　奉臬司委兵部請領勘合鄭秉璘到由湖南来調補鳳陽縣陸士奎辭赴桐城清理籌　　　六月初一日候補直隸州趙鏡源辭奉臬司委赴繁昌查案通判周家煜方維濬辭赴引初二日代理旌德縣文化舒太平府練黄傳鎣堃江華陽司李鹽天長縣典史吳文煥當塗縣典史任春森均辭卸辦三河分卡府照磨沈念曾到改指分徽用縣丞曾慶詔到湖北人通判札拉蘇辭奉臬臺委赴含山堤工知縣蔡錫元到解甘肅餉回州同王士堅到由皖北階資回初二日委辦五河釐卡知縣林東雲到代理績溪縣李壽辰辭並銷發審局差霍山縣吳則藩太湖縣吕林鍾旌德縣文化舒舒城曉大司湛慶奎太湖後部司余家璠和州吏目李鑫蕪湖典史金士璜以上均辭指分安徽試用縣丞何汝翼到河南人候補知府惲毓麟知奉撫憲委辦大學堂提調初四五日代理繁昌荻港司夏仁澍委署巢縣胡汝霖均辭委辦街口釐卡直隸州王鑒知卸辦大學堂提調知府葉炳章到由京引見回知縣王元綎吕曾均知奉撫憲加忆簾差萬琅到赴上海回巡檢沙厚滋辭回籍赴部註册 
[尹靜齋仁翁經募施醫給藥一文愿册捐清單]  
　　葉記曾記劉記三善士各洋十元續記洋陸元劉崑記五元像大行劉子壽舒儀記辛記胡松如匯源六户各洋四元愼昌行藝雲卿豫安號乾大號月記五户各洋二元劉熊記劉銘記舒麗生劉賢記劉甡記劉綿記省體記陳東記雲記范記李明記李竹記王玉記劉峻軒無名氏十五户各洋一元以上共收洋九十五[  上海六馬路仁濟善堂司董等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年五月二十八日京報全錄]  
　　宮門抄諭旨均錄前○雲南巡撫李奏爲微臣任内籌辦各事件關繫重要擬懇勅部切實立案並飭接任撫臣認眞照辦以期經久而裨地方摺 
　　開缺雲南巡撫臣李經羲跪奏爲微臣任内壽辦各事件關繫重要擬懇勅部切實立案並飭接署撫臣認眞照辦以期經久而裨地方恭摺仰祈聖鑒事竊臣自奉命来滇由藩司而擢膺疆寄受恩愈重報稱愈難凡一切應辦事件均經會商督臣督同司道認眞辦理隨時奏明各在案惟念臣前者到滇甫及兩月卽遘艱虞當法員来滇之時正北事戒嚴之日風聲鶴唳警報頻聞西南兩防一夕數驚而餉無隔宿之儲械乏千軍之用事機危險鄰省亦爲寒心不得己聯絡三迤紳團倡辦鹽捐乞援川粤各省撥濟槍砲勉强搘拄幸賴聖主洪福邊防旋棻靜謐痛定思痛深知臨渴掘井貽誤實多懲前毖後早作夜思期以未雨之綢繆胥恃邊防而無恐顧籌邉以籌兵爲先而兵之所持者械若器械不精或雖精而不足皆與無兵同是籌增器械尤爲先務二者均非欵不辦而滇本受恊省分近則轉奉恊助京餉派認賠欵三十萬兩數尤甚鉅皆出常例之外詎有點金之術若盡藉資民力如房捐畝捐等項本非必不能辦然邊瘠迥殊内地鹽捐團資歳輸己逾五十萬兩民力有幾何堪再事搜括致失人心轉滋隱患曾與督臣再四籌維竊謂居今日而言理財惟以剔中飽裁冗費爲第一要義凡從前隱匿之徵解浮靡之開支相沿之陋規外銷之津貼等非萬不可少之需悉裁提以歸於公倡率則自臣與督臣衙門始而皆免究其旣往庶幾民不擾而欵易集餉不匱而後籌兵籌械乃可次第應手經營將及一載諮詢徧於三迤官紳尚覺翕然推行亦幸無滯固非臣意料之所能及是也回憶舉辦之初冥搜袜索計慮俱窘不便其肥己之私故立法雖周皆欲破之而後快不遂其殉財之意故推誠己至終難感之而遂通於是立持於上者或不免曲撓於下况於計口授食之需籌固圉緩邊之費小民可與圖成難與慮始　邊釁之幾開人心惶惶稍不愼重民氣卽囂然而不靖今幸中飽己歸實用冗費不致復糜賠欵則按數可稽正供則嚴查無隱簡軍實則三年之艾可儲練團營則連鄉之法以備非損下以益上或有備之無虞倘維之者不諒始事之艱難初即率由而不愆久必紛更而罔顧此臣所爲不能不長慮而郤顧也所有辦理緣由請敬爲聖主詳細臚陳之一曰裁提正雜以備賠欵查此次賠欵之鉅亘古未有期限又復迫促稍有遲誤枝節卽生滇省奉准户部每年派認銀三十萬兩雖奏請减免三成辦法己奉諭旨統俟洋常各關收數及漕折銀兩均有的確數目能否加足三成或格外有贏餘再行核减部臣遵旨電飭仍應照奏定之數匀分十二次按月匯滬若將来縱卽减免目前必須匯解臣前於瀋司任内早己逆料及是固知百計籌維終無良策然與其剥削於閭閻雖科峻法嚴仍恐無補何如剔釐官吏雖摾嫌歛終怨爲綜核所應爲蓋源難遽開不能不出於節流之一法也是以於藩庫則裁减開支銀五萬九千九百餘兩並加提各府廳州縣商牲稅課銀二萬四千九百兩糧庫則裁減開支銀一萬一千餘兩鹽庫則裁减開支並提解柴本飯費約共銀一萬二千四百餘兩釐金局則裁减開支銀六萬一千四百餘兩又加抽土藥茶糖綢縀麝香等項釐金銀五萬六千餘兩善後局則裁减有定無定開支約共銀六萬八千餘兩蒙自思茅兩關則裁减開支約共銀二千五百八十餘兩團練處團保局則裁减開支約共銀一千六百餘兩統計每年約合得銀二十九萬九千餘兩皆非取之於民而仍無傷於吏卽加提商牲稅課其數雖若甚鉅然皆尚未足額或雖逾原額而所徵實不止此際此時艱旣寛前咎宜知愧奮特積習相沿究恐不無諉卸但得堅持而嚴核之總可勉敷其數據藩司林紹年等會同開單具詳前来據稱加抽土藥等項釐金及稅課各欵必俟次年始有成數惟有先何商號天順祥如數借墊接期匯解交收俾可力顧解限等語臣覆查屬實數亦相符惟以極邊西南衝要邊務洋務迭起循生新政頒行需費大鉅而籌措己無遺隙就使賠欵幸能無悞他事何所取資惟冀洋常各關及漕折收數足敷三成庶滇省得以現籌之數撥解七成稍舒財力移爲整頓各項要務之需則邊疆幸甚一曰清查錢糧以復正供查錢糧爲小民脂膏藉供國家之正用滇省原額應徵條公官莊等銀三十三萬二千三百四十五兩零稅秋米麥菽等項二十二萬四千八百九石零自經兵燹各州縣率以户絶丁逃田荒田蕪爲詞初只徵解六成迭經勒限開墾仍只徵解八成有奇夫以同治十三年軍務卽就肅清至今己將及三十年户口之繁滋己覺無異承平試觀鹽爲計口授食之需光緒二十三年卽己將正雜原額課銀如數徵足何獨於錢糧一項升科者不過兩成零臣前在司任心卽疑之而以揑熟作荒例議綦嚴州縣縱或不肖未必敢冐法嘗試是以僅於州縣到任責成躬　督勸興修水利務將永荒暫荒一律墾復計數多者奏予奬叙私冀賞之而能勸原額或可規復而應者仍復寥寥本年乃據署尋甸州王樹槐以該州向有升科條糧等銀六百餘兩歴任以地當孔道移爲辦公之費未經報解該署牧接准前署州羅振雯照案移交未敢隱匿禀請另行籌發津貼卽日該任起解等情各屬征解之不實於此益可槩見除前任羅振雯業經另案甄别外本應遞任查追嚴加懲辦惟行法不僅警衆將以益公儻以畏法過深必致遁法益巧天下事固有失之於密而得之於疏者况今日吏治之玩正非法之不密也因申明定例通飭該各屬將原額應征條糧是否均己一律升科足額現在實收若干歴任僅祇報解若干逐一據實禀覆其從前曾經任署各員無論年月逺近或升調他缺或在省候委旣曾接經徵必知確數並飭詳細禀覆道府有督催盤騐結報之責亦飭查禀報統卽本年開徵再徵照實徵解如均能和盤托出覆查果實嗣後徵解如數擬懇大恩概免深究倘仍觀望揑飾或現經查報不實而前任以先禀明或甲任有意徇隱而乙任己先揭出均卽分别撤委奏叅拿問按律定擬併贓追繳以　嚴懲旣實荒欠無難勒墾升科現據陸續禀報一俟到齊卽可互証叅觀核明請旨辦理理財之政亦即可由是而推俾裕餉源而肅吏治一曰就鹽捐以練團　兼辦學堂查前因邊防吃緊諗知緑營積弊過深瘴鄉尤匪客勇所宜激紳民由食鹽每計捐錢十文年約得銀五十萬兩上下舉辦團練兼購槍砲臣於藩司任内詳奏在案隨復舊章前撫臣崧蕃奏設省城團營案内奉硃批創設團營辦理甚是卽著督飭認眞操練次第擴充以資保衞欽此聖謨深逺自應懍遵當查臨蒙開廣騰越順寗以及猛烈盞達師宗羅平等屬均爲西南最要門户土遊各匪出没之區地險瘴深非就地各設團營難期得力先後共設十九營人數則因地而定每年共需薪餉銀二十萬兩有奇而九屬尚未挑練夫團練本寓兵於農之要圖必須三迤聯爲一氣乃竟全力功非備巡防於一隅也而前此雖有每屬年練數百人之舉因經費無著大都不給口糧以致有名無實尚鮮實效復經妥定章程口糧月給二兩四錢紳弁各給薪水先杜擾累嚴其考成除己設團營各屬各酌分邊要三十一屬每屬各設團練一哨以六十五員名爲額每哨軍需薪餉銀二千七百餘兩腹地五十一屬每屬各設團練一哨以五十五員名爲額每哨軍需薪餉銀一千三百餘兩二共年統需薪餉銀二十萬七千餘兩　弁之外每班各設領班各就本境選充約朿則官紳互濟稽查則上下相維槍械鉛藥纎悉必周均以訓練三月爲一班兩年半練足十班更班輪練週而復始共得十哨一部勒之適得兩營通省可得一百六十餘營以各廳州縣爲管帶各府直隸州爲督帶而統之以各道據團練處會同藩司林紹年詳經通飭各屬據報於上年十二月先後起限訓練由臣頒發册式嚴飭各屬按月將哨弁領班團勇所習施放槍砲開挖地營各項技藝秉公較閱塡註申報責成團練處及各道府州此摺未完 
 
 

Page 14

 
 
[光緒二十八年五月二十九日京報全錄]  
　　宮門抄諭旨均錄前○接續前摺○雲南巡撫李奏爲特叅貪劣不職之知縣請旨革職勒令回籍片○陜甘總督崧奏爲嘉峪關徵收俄稅扣足四結造册報銷摺○杭州將軍常奏爲副都統丁憂遵例回旗穿孝摺 
　　續前摺或隨時親往或委員核查按季公核年終彚計務以辦團之善否定地方官之優劣信賞必罰握辦團之樞要卽爲課吏之權衝持久不移偶有招募就地取材既無烏合之虞尤免竊械潛逃等弊實於邊防大有裨益惟鹽捐一項原議以一半挑練團營以一半採購槍砲而現計營哨兩項每年己需薪餉銀四十餘萬兩則所餘無幾且整軍之要必先講求方略當明製造測繪非僅以勇一健即盡其能迭奉諭旨改設學堂尤爲自强本務而庫儲支絀地方自籌之欵舍鹽捐其將何取幸原設西南團營奏准以隨糧所抽團費備支並准提用鹽庫溢課反夫馬項下共銀四萬兩再各屬地方原有公租升斗等費經臣分飭各地方官清查提儲作爲各處辦團底項合計亦約數萬兩亦應入於此項團捐之内分别撥補不敷之費賴此三欵略資挹注臣與督臣確商至再督飭藩司等無論如何匀籌總當於鹽捐内除提銀十萬兩添購槍砲外務另提銀十萬兩作充興辦省城及各屬大小學堂經費雖目前次第辦理需欵不至如此之鉅而此後漸推漸廣用費必多滇省民力拮据一造士之万必須官爲籌助始能經久有成故專欵務須預儲以待現在省城大小學堂章程臣會同督臣飭藩司妥議熟商己有端緒費旣籌定尅期可以開辦應另案奏明辦理庶儲才與强兵并重益副滇民捐費之苦心一曰提專欵以購槍砲俾儲利器滇居邊要近火光炙防務孔殷居今日而言戰守苟器械之利鈍懸殊無待交綏而勝負己見滇本固陋而又僻處天末舟楫鮮通就使各省可以乞援而挽運己非易易臣前查知滇省原存槍枹不惟計數無多且一營之内此哨卽殊於彼哨甚有無槍而請逼碼其失究先由於名目之紛歧是以到滇兩月卽會議詳奏自光緒一十六年起由鹽庫溢課項下每年提銀四萬兩專購外洋槍砲運湏存儲嗣於是年裁提三井提舉漏報浮支年得銀六萬二千餘兩又經詳奏併數採購各等因奉旨允准在案本擬先由他項挪借三年之數赶爲採購以厚軍儲而以拳匪肇釁外洋禁運軍火致違初願以致本年剿辦游匪小有挫失槍枝遽形缺乏萬一邊防不靖何恃無恐幸江鄂兩省製造尚精亟應從速採購惟補牢之既晚宜併力以兼營臣因滇鹽每斤加捐團費之文而川鹽借消滇邊者未經照加恐致充斥一再咨商四川督臣電允酌量加價於原解滇省鹽釐一萬四千兩外每年加解銀三萬六千兩亦係新增之欵與團費相等擬請併同團費項下應提銀十萬兩連前項共銀一十三萬八千餘兩自本年起按年先期匯寄江鄂兩省咨明兩省督臣轉飭局員按匯到銀數約以七成代造小逕口無烟快槍名目膛口務均劃一約以三成代造快砲及藥球炸彈旱雷等項工料務極精實由滇委員提解仍如採購外洋軍火之例由該省局員出具切結如有窳敗奏叅著賠如頭批夏季到滇滇省卽于六月出奏一批冬季到滇滇省卽於十二月出奏不得遲逾亦不得絲毫挪移一俟運到愼選明習製造之員詳細立表妥愼存儲隨時稽核槍碼相配並先將舊存者遲　查核計數匀配實有不敷再以新購者添換無論團營　營縱不能通省一律每路必須一律一俟軍火禁開或並提兩年之欵搭購　洋大批精械或仍由江鄂按年代造臨時釋善而從總期於每年儘欵辦足器皆適用爲第一要義此後遞年增多如再仍前叅差混淆或經收不愼致今潮銹損失卽將軍械局大小各員分别嚴參示儆其本省機器局應如何整頓擴充以除舊而圖新不因人而恃己應由督臣另案奏明辦理俾益充裕凡厥四事非敢謂立法之盡善實己詢謀之僉同但奉諭旨允准自可遵行勿替顧事非一日之可竟效必積累而後成當此敝玩之餘官吏之辦公每承意而不承令振奮以圖之猶恐赴功之或後苟精神之不屬必廢弛於無形合無仰懇天恩俯念事關籌餉籌兵邊防要務勅部核議切實立案并飭下接署撫臣照案會商督臣督飭遵辦以期經久而裨地方則臣雖去滇猶得藉將来整頓之有方稍補前此奉職之無狀除專案移交後任並將章程清單抄咨軍機處各部外所有緣由理合恭摺具陳伏乞皇太后皇上聖鑒訓示謹奏奉硃批該部知道欽此 
　　李經羲片再臣前奉諭旨飭將通省實任候補官員詳加甄别半年具奏一次仰見聖主澄叙官方整飭吏治之至意亟應欽遵辦理兹將届半年甄别之期其闒茸溺職粗浮僨事各賞得咎輕重不同尚待悉心酌核以期允當者自應由兼者撫臣魏光燾詳愼考核甄别具奏至若貪劣之尤爲衆目所共見者懲之則紀綱以振聽之則風氣爲移臣在任一日即有一日應盡之責未便因解職在即任其乘機倖脫仍貽日後殃害兹查有候補知縣孫祥麟蔭柔貪猾婪索誤工前署南寍縣路南州等缺訟以賄聽政無一善卸任時士民切齒怨恨千百成羣阻行索贓咸以瓦礫穢物抛鄭滿輿窘辱倍至去路南州時尤甚臣去冬卽聞該令貪聲甚熾因其卸任己久惟恐訪聞未確與升任藩司林紹年一再熟商密訪署糧儲道湯魯璠曲靖府知府謝雋杭分别詳查近據禀覆均屬確實大挑知縣楊應諴辦事糊塗居心齷齪前署祿勸縣事聽斷乖謬誣良縱暴輿論大爲不平從不清理監獄半月之間囹圄瘐斃多命又聽劣衿蠹役藉事勒索閭閻不堪其擾據署武定直隸州知州劉雲章錄案禀揭委查屬實該令不將劣丁交案願代賠繳贓銀其中情事噯昧不問可知以上二員均難一日姑容理合據實糾叅相應請旨將候補知縣孫祥麟大挑知縣楊應諴卽行革職勒令回籍以儆官邪是否有當謹附片奏陳伏季聖鑒訓示謹奏奉硃批另有旨欽此頭品頂戴陜甘總督奴才崧蕃跪奏爲嘉峪關徵收俄稅扣足四結造册報銷恭摺仰祈聖鑒事竊照嘉峪關新設俄國陸路口岸徵收稅項遵照部議扣足四結專摺奏咨一次前因光緒二十七年二月初九日第六十四結屈滿業經奏咨在案今自二十七年二月初十日起至二十八年二月初九日第六十八結止又屇四結期滿其第六十五結至六十八結徵收稅銀己節次分别咨明所有十七次四結内共舊管新收除提火耗每兩一分二釐外徵收内地正子稅銀一千一百三十九兩九錢七分二釐五毫一絲又開除提入光緒二十七年滿年經費銀八百七十兩四錢七分四釐一毫一絲實儲稅銀二百六十九兩四錢九分八釐四毫據該關監督和爾賡額造具清册詳請奏咨前来奴才覆檄無異除清册分送外務部及部科查照外理合恭摺具奏伏乞皇太后皇上聖鑒謹奏奉硃批該部知道欽此 
杭州將軍奴才常恩跪奏爲副都統現丁母憂遵例回旗穿孝恭摺奏報仰祈聖鑒事竊據杭州副都統德濟差委印務恊領栢恒呈稱兹於本月二十八日接到家電知生母馬佳氏于本年正月三十八日卯刻在京旗病故德濟係屬親子例應卽日起程奔喪回旗穿孝呈請代奏前来奴才查副都統德濟之母在京病故自應遵例卽日回旗穿孝百日所有杭州副都統員缺未奉諭旨以前由奴才暫行兼理是否卽由奴才兼署抑或另行派員署理之處出自聖裁奴才未敢擅便理合恭摺具奏伏乞皇太后皇上聖鑒訓示謹奏奉硃批知道了欽此 
 
