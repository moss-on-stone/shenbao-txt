# 1919 - 93 - 4916573

 

Page 1

 
 
   
 
 

Page 2

 
 
   
 
 

Page 3

 
 
時評 
[輕舉妄動（冷）]  
　　凡欲自存必與人以可存之信用非謂其名之當存自暴自棄其信用而人亦莫敢不存之也即使人以投鼠忌器之故莫敢不存之然信用旣隳幸而存者亦不過告朔犧羊之類耳曷足貴乎 
所謂自存之信用維何即不輕舉不妄動之謂也事必務其正大而確實者言必求其能行而有效者盡心盡力而爲之人無不尊敬之也一國家然一機關然即一人一業亦然 
命令 
四月九日大總統令任命韓光祚爲湖北政務廳長此令 
又令黄贊熙晋給二等文虎章此令 
專電 
　　北京電中美借欵中之軍械第二批有子彈三十萬由津運湘在塘沽裝載時被某國設法扣住（十日下午三鐘） 
北京電日本對張敬堯與愼昌洋行軍械借欵非常憤激除向中政府抗議外又向美使提出質問以促美國返省（十日下午三鐘） 
北京電美使館承認軍械借欵確由湘張督與愼昌行經訂但係去秋成立已交兩批聞塘沽扣留之彈已放行（十日下午七鐘） 
北京電幣制局又向日本訂新借欵二千萬以收買舊銀改鑄新幣爲名頗引外人注意（十日下午三鐘） 
北京電財部已將新公債五百萬出抵與日本某銀行月息分二期限四月到期不贖聽憑時價拍賣（十日下午三鐘） 
北京電美亞細亞艦隊司令羅谷司來京外部在大樓設宴歡迎並由美使介紹請覲徐訂明日接見（十日下午三鐘） 
北京電庫倫電謝氏日前離赤塔赴哈崴一帶或由崴赴日商訂密約（十日下午五鐘） 
北京電崴埠軍事會議决定三事一兵工廠罷工風潮由協約國派兵鎭懾一俄過激黨在海濱省發動由日本派兵往剿一自崴至西比利亞路線由協約國共同派兵保護（十日下午七鐘） 
北京電黑督以蒙事急軍隊不敷防堵海滿一帶需兵尤多請速籌大計派隊協助（十日下午四鐘） 
北京電外部昨晚印送中日間之鐵路借欵換文及豫備合同濟順高徐鐵路借欵豫備合同各一件（十日下午三鐘） 
北京電外部頃印送滿蒙四路借欵預備合同全文十四條債權者爲日本興業台灣朝鮮三銀行由銀行發行四路金幣公債期限四十年第十一年起還本以四路一切財產擔保四個月訂正合同先墊借欵二千萬息八釐無回扣（十日下午九鐘） 
北京電德國取去天文台儀器及書籍等現已商准返還政府决派海圻艦承運（十日下午七鐘） 
北京電陳樹藩報荆姚關山興市爲我軍撤退地點（十日下午四鐘） 
北京電張瑞璣電陳劃界折衷辦法乾岐鳳三縣歸南餘就現狀辦理（十日下午四鐘） 
北京電吳鼎昌語人滬會恐仍决裂北代表或戕提出總辭職（十日下午九鐘） 
北京電華文日報載陜省又發生戰事仍係開自陳督部下（十日下午三鐘） 
北京電張慶桐來電報告陽日夜半軍警索餉暴變槍殞隨員三人當由軍警官長彈壓解散現已照常並引咎請簡員接替已由新疆派員赴阿查辦（十日下午五鐘） 
北京電李純電商人私運蘇米現將已裝車扣留八千餘石按二成充公餘勒令在蘇境内運銷（十日下午五鐘） 
北京電徐樹錚奔喪到徐電請開差守制批給一月假盡從段請（十日下午三鐘） 
北京電蘇齊省長電留蔡寳善請免調京（十日下午九鐘） 
北京電西北邊防籌備處自徐樹錚出就經費無着羣向段逼索段約十日爲期現擬歸併參戰處并將軍官等級修正（十日下午三鐘） 
通過交起草員修正文字提付委員會表决（十日下午八鐘） 
北京電今日新衆院法典股開會（一）僑工局官制案由法局委員出席說明討論結果第四條外内農三部各由局長調用二人加例外一項必要時得三部各選一員以明令任之（二）所得稅案由財部派委二員出席結果認爲預算未交議前無憑判明財政眞相從緩審查表决 
北京電北京大學文理兩科改制廢學長設敎務長（十日下午三鐘） 
北京電政府將下明令改良司法分期籌備爲收回領事裁判權張本（十日下午三鐘） 
北京電李奎元電奉令裁卒减費所部在湘剿匪迄未稍息仍請照前線例支給臨時費（十日下午四鐘） 
北京電閣議决定王嵩儒爲鄂財廳長（十日下午五鐘） 
北京電魯省長電允緩調徐國樑（十日下午五鐘） 
北京電載濤授爲懿威將軍（十日下午五鐘）香港電交通部人員關於廣澳鐵路事有因納賄被發覺者政務總裁特於七日開特别會議由交通總長親自報告該案並由各總裁代行總統職權將與案有關諸人員免職提交司法部審訊納賄詳情未經宣布（九日下午四鐘） 
香港電五日國會開聨合會議議决處置梁啓超辦法（一）請軍政府下令捕之交由司法員訊辦没收其國内產業並請法使引渡（二）要求北京亦下令捕之（三）向中外宣布其賣國罪狀（四）以上述决議案電告巴黎和會中國代表又議决致書軍政府請唐紹儀辦理陜西問題須北方先行（一）取銷參戰軍與參戰借欵（二）展緩發行八年公債（三）撤除陳樹藩一面直接電唐請堅持此項要求又議决請軍政府驅逐帝制黨薛大可離粤或下令捕之（九日下午四鐘） 
香港電譚浩明建議在南寗武鳴梧州龍州設無線電臺總電臺設南寗俾與國内各電臺互通消息（十日下午三鐘） 
香港電廣東政界人物之更動傳說不一聞莫榮新楊永泰均將辭職馬濟將被任爲襄辦廣東軍務專員數日前督軍署曾會議此事昨晨馬濟赴桂謁陸榮廷一說非俟和局告成不致有所更動（十日下午三鐘） 
各通信社電 
　　北京電陳樹藩電請剿辦曹老九並請　駐松茂彭軍移紥陜境 
北京電邊防軍組織令以指令宣布並擬在滬會聲明 
北京電北京商借日欵二千萬元改鑄銀銅幣由曹汝霖陸宗興二人經手 
北京電徐樹錚返徐州後北軍乏餉各旅長請求段祺瑞維持（以上九日）以上平和通信社電 
北京電院得朱電眞日即議陜省劃防界址 
北京電國會開議參戰借欵八年公債等問題 
北京電協約國特商我國會議防止俄過激黨入境辦法 
北京電小幡日使昨午謁總統聞關於外蒙問題聲明日政府决不干預 
北京電鮑督日内抵京面陳蒙防事（以上十日） 
以上中華通信社電 
北京電公府消息駐日公使確將另簡章宗祥内渡後不復回任 
北京電此間外電廣州軍政府徇陸榮廷之意見已提出改任沈鴻英督粤議案將予通過 
北京電參陸處因沿邊各省區受蒙亂影響原有兵額能否抽裁已指派委員分别馳查覆辦北京電京奉路收現案取消後現由交部擬有便利辦法在奉天之瀋陽南滿皇姑屯新民屯等車站設立京鈔兌換購票憑單處以京鈔向該處換取購票憑單再行購買車票可按鈔面原值行使免受折價之累北京電總統令滬代表會議但訂綱要勿涉立法行政範圍以求簡捷易决 
北京電廣州消息王正廷不願赴比預會南方選派議員事因是中止（以上九日） 
北京電俄列寗政府有傳布過激主義於中國蒙藏及印度高麗之密謀英日公使議與我國協防 
北京電政府電令恩華楊增新各派兵赴阿爾泰區鎭變並將詳情陳報 
北京電沈銘昌請調徐國樑案已交内部核辦 
北京電錢總理面催吳鼎昌即行返滬 
北京電交部將分咨京内外官署電勿輕拍發電文力戒冗長一可節省金錢二免商電積壓 
（以上十日）以上中孚通訊社電 
北京電陸軍總長靳雲鵬因各各方面之　留改變辭職之意從昨日起已到部視事（十日） 
北京電徐樹錚以丁憂呈請辭將軍府事務長參戰參謀長西北邊防司令等職政府不允唯准其請假居喪在假期内擬以翁之麟代理參戰參謀長以宋邦翰代理邊防軍司令（十日） 
北京電日本小幡公使關於中美購買軍器合同向美國公使質問美國公使芮恩施氏之答覆略謂確有是事（十日） 
奉天電傳聞張作霖不日將赴天津爲解决内外重要問題擬開天津會議云（九日） 
漢口電湖北爲改良敎育起見决計選派鄂省有名敎育家八人先視察江蘇敎育狀况再赴日本東京考察各學校所派之人已經選定定於十日左右啓程每人由省長公署給予旅費三百元（九日） 
東京電駐日章公使定於十一日由東京啓程回國該公使離東京後將由參事官莊　珂爲代理公使聞是日午刻日本外務大臣官邸擬設宴欵等章公使及其夫人及公使館館員等（九日） 
東京電據報紙所載日本當局對於美國安逹生邁耶公司與中國政府締結供給軍器合同事件正在調查事實之眞相日本政府因該軍器有一部分似已引渡湘省北軍之手認此舉爲足爲和平之障碍將訓令小幡公使與英法意三國駐華公使商妥後即向美國提出抗議（九日） 
東京電日本政府因關東州事務日繁已决定將金州民政分署仿照旅順大連辦法改爲獨立之一署同時在普蘭店貔子窩兩地各添設民政支署 
東京電駐日章公使將於明日啓程回國於今晨至日本宫内省告假已由正親町侍從長代奏日皇 
（十日）以上東方通信社電 
 
 
 [ 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　廣東蒙古議員通電之報館均鑒各報喧傳外蒙獨立野心家利用時　將藉外人所訓練之參戰軍以平之眞所謂揚湯止沸爲虎作倀者也夫專　國家之統一以威力共和國家之統一以法律民國肇造五族平等載在約法炳若星辰徒以政府不道暴戾恣睢於五族人民所共守之國憲則破壞之於五族人民所公組之國會則迫散之剛愎自用遂起紛爭倒行逆施浸成邊患分崩離析責有攸歸欲求補救之法應爲根本之謀誠能罷黜段氏撤消參戰軍使南北和平問題依法解决我中華民國國家之自山意思庶可完全表現於外縱有邊境少數不逞之徒必爲國人所共棄議員等籍隷蒙族代表民意法律所在生死以之務望邦人君子勿受恫喝勿墮詭謀苟釜底以抽薪自令出如流水議員等無似願負其責蒙籍國會議員樂山諾們逹賴巴逹瑪林沁訪謨圖金永昌石鳳岐白瑞恩克阿穆邇同叩印 
詔安夏述唐等通電各報館鑒奉讀林總裁箇電以和議停頓咎有攸歸願率海軍全體與全國同胞共伸天討云云正義嚴詞全軍激涕伏以段黨亂國罪等邱山循諸公理揆之人心唯有從事討伐無所謂和我軍府鑒於世界潮流徇友邦希望慰望治人心用戢討伐予以自新本法律而兼顧事實衡現在而企圖久遠苦心至意薄海同欽乃和者自和戰者自戰滬會甫開陜禍轉劇徐氏雖停戰有令段黨仍悔禍無心以致北方代表迫而辭職我總代表唐公已兩次宣言力竭聲嘶段黨猶怙惡不悛一意孤行逆軍擴張本已違法公債又出長此容忍不特根本問題永無解决希望充其逆謀所至勢不至亡國不止我護法各軍轉戰經年志在救國此而可忍不如偕亡惟望請我軍府速下戰令聲罪致討並懇諸公一致進行懲彼羣凶戰端重開釁由彼啓公道所在即最後勝利所歸某等雖驚願率所部効命前驅甯爲玉碎毌作瓦全臨電悲憤倚馬待命夏述唐高爾登林知淵周朝宗李世　楊子明張貞楊持平黎萼祁光寰馮金濤陳光吳樹吳俊英等率全體軍官謹叩東印 
美國無線電 
　　八日巴黎電國際同盟委員會擬於星期一日夜開全權大會投票解决美人所提出之孟祿主義問題及日人所提出之種族區别問題 
八日巴黎電國際同盟約章編纂委員會正在進行中全案共計二十七欵 
八日巴黎電賠償委員會之控告已經大會議贊成贊成指明德國應賠各項及估計方法至於全案之總數仍歸該委員會於和約簽定後接續進行俾按期向德國收欵 
八日巴黎電和會第一次大集議定於星期五日正午舉行全體代表皆將與會惟斯時美總統已回美九日華盛頓電今日此問通告威爾遜總統回美行期已自四月十四日改早至十一日云 
九日華盛頓電農部預計今冬小麥收成爲八億三千七百萬布希歷年來未有如此之豐富者蕎麥可收一億○一百萬布希上年祇收八千九百十萬三千布希 
九日華盛頓電太平洋美軍艦總司令加必登大將今日同美又駐歐洲美海軍總司令西門氏亦於同日自紐約抵華盛頓九日華盛頓電今日陸軍部宣布美國陸軍在本年四月一日共計二百○五萬三千七百十八人又海軍在法出征者十一萬七千七百三十八人各軍現駐地及人數如下歐洲一三七六六一○人美國五六二○六四人西比利亞八八九三人美屬各島三五四一二人回國在海上途中者八二七三九人 
路透電 
　　六日巴徐電中國决議脫除政治上與經濟上東縛之表徵今已見於巴黎中國代表團所發之文中請注銷著名二十一條要求廢除一九一五年日本强迫之牒文與條件以此與國際聨盟之原理相抵觸故也中國要求發揚其本國前途之完全自主權並謂光復主義今方昻首於朝鮮滿洲山東云 
五日巴黎電法國報界代表紛紛往晤英相喬治英相請大衆再予四大國以兩星期之信任勿對於擔任改造舊世界之大責任者相逼太甚關於德國之各問題不久將議妥法國各報愈抱樂觀謂巳决定以來因河左岸爲軍事中立之區域並以薩爾煤鑛之土地權讓與法國又謂德國每年所付之賠欵法國可得其中百分之五十五此項分年攤付之欵額每年多寡不同共確數每年由專家决定之比皇已乘飛機遄回比京頗以其所得之印象爲滿意 
四日巴黎電英法美專家所組合之各審查會由四大國會議所舉定者今方編擬大綱已得同意之解决辦法法國開拓薩爾流域與來因地軍事中立兩事現由某審查會草擬辦法又賠欵問題之解决現亦在編擬中四大國將依據審查會之報告重行討論上述事件 
四日巴黎電消息靈通之英人各界謂波蘭問題可稱業已解决丹齊成爲自治之城大約名義上將居波蘭管轄之下至於波蘭通海孔道一節現料將割西普魯士一部分與波蘭人且將於東普魯士舉行公民大會解决此事 
四日巴黎電英相喬治與小巴黎人報記者晤談時謂英國願始終爲忠於法國之與國英人來此與法人並肩作戰非欲法人享受限定時期内之比較的和平但欲法國得於將來獲有完全安寗也英國不因其戰中犧牲稍存悔意且準備於必要時再作犧牲以保障法國之和平與獨立云 
四日丹京電今日柏林發出關於斯巴談判之電報謂據半官消息歐士白格氏建議波蘭兵可由吕勒維勒出發假道德國第一批糧食已運抵羅爾區當道將以巨額發給今仍工作之鑛工 
四日丹京電柏林消息哇格斯太聨隊反對改爲國防軍屢有蠢動之象陸軍當道已以嚴厲方法解除其武裝並包圍其營壘又以砲隊及機關槍置於扼要地點該聨隊不得已乃繳出武裝 
四日倫敦電匈京半官機關否認德意志報所載匈國外交總長已赴末尼克之說德國洛加爾才格報維也納訪員電稱意法殖民地之軍不日將進攻匈京惟此說未由他方面徵實 
五日倫敦電末滿斯克英軍大本營電稱美拉特將軍部下之芬蘭兵有叛變之象步兵與水兵援隊現正趕乘火車而下現信芬蘭兵之目的乃欲與過激黨結合亞昌格爾之時局未變過激黨之軍自近今大遭挫衂後未綴取攻勢 
六日倫敦電北俄英軍戰報云敵軍終夜猛轟後攻擊希里特末希斯加英軍之陣地大遭失敗被俘者數百人内有大隊司令一員英軍未受死傷 
四日倫敦電路透電社接哇姆斯克消息安加拉河與梯滿河（距雅庫斯克三百哩）發源處附近發見金脈有冲積金甚富 
四日巴黎電意國運船一艘由威尼斯載兵二千人赴特里波里觸水雷死數人傷百人 
二十八日開魯電埃及領袖懇請人民安分守法且勿圖侵礙爲地方服務之人又請顯貴竭力遏阻可以貽害地方之事印成傳單由飛機自天空抛散 
九日偷敦電今日下院非正式議員開會志在輔助依據一九一八年八月二十日宣言之印度憲政改革議案當時組成委員會並議决容印度代表宣布意見 
要聞 
[美國通信（任堅）]  
國際大同盟憲法評議 
　　世界引領企望之國際同盟憲法竟經威總統一手造成和平會議中各國雖問以利害不同各有意見但爲大勢所迫自不得不以和衷共濟爲前提於是二十六條大憲章得安然通過無大困難大同世界行將實現人道主義因以大昌豈非人間一大好消息惟憲法雖然成立苟不經各國人民一致承認則亦等於一紙空文而已故自該案宣布後歐美人民爭相評議各以己國之利害爲該問題主觀歐美報紙登載輿論固非如吾國報紙僅寥寥數句不痛不癢之評論也諸協約國對憲法之態度意則絕端贊成法則嚴加評判英則意見未統一美則因國中黨派關係輿論紛雜威總統現正竭力說明人民結果如何不得而知惟一般人民深信威氏終得人民承認此憲法也意大利報紙評此憲法曰此人類同結之文書也不圖威總統於數旬間能奏偌大之奇績又曰此威氏渡洋携來歷史上之奇珍也斯法宣布不特使美國人民歡欣鼓舞全球人民亦當爲之距躍三百從茲人道主義從無形之抽象名詞產出一有形之表記惟能成此大功吾人因有偌大之犧牲始有如此結果其首相渥蘭渡亦有同一之論調法國報紙則有謂此種萬國同盟究不過一晚近戰勝德國之五國同盟所用以謀戰勝之平和者耳有謂吾人一方面高唱世界之大同永久之平和然一方面亦不可不注意彼七百萬戰敗餘生尙在吾臥榻旁也今歐洲一半已入混沌世界矣試問軍隊解散之後吾何恃而衛吾邊疆循閱此二十六條憲法所載始知吾輩將來所恃者所謂道德力而已故巴黎聲報曰質言之從此二十六條憲法吾人並無獲得任何之安全擔保是不可謂非大失望其人道報則曰雖愚婦亦知此憲法與威總統當初提議之完全不相侔也威氏主張之精神旣蕩然澌滅而團體之組織亦糢糊杳渺威氏雖口若懸河竭其力以維護之果何能得萬國人民之信託云云然法國報紙固亦有贊成之者如阿阜日報時評大意謂國際同盟非政府之同盟實人民之組合威氏固未將此意十分證實顧其政策確爲建設人道之基礎種種工程姑俟來世今基礎已固前程未有艾也赫白德在法最有勢力時報之主筆也曾曰此憲法根本之點卽各國旣共圖戰務於前自當共維平和於後此乃自然之理今甲兵已解戰約失其效力和平新約自宜成立憲法訂成大功俱屬威氏威氏宣言憲法不立不顧返華盛頓今氏安然携憲法返美京矣吾人慶賀威氏亦慶賀吾人自己也若夫英國雪西耳公爵曰此法非烏託邦計畫乃實行之憲章也起草立法之第一宗旨在實行彼讀此法而信之者大都亦不外是嘗有人獻議謂各國代表宜負一種顧問責任長住之書記官及必須之行政會應完全主行政事務今憲法所載如何不難了解此固未犧牲一國之主權各國之意志完全未受其拘束也且從此可知戰事非經各國竭力以圖免去不得時始能發生又竊以爲現時小國似以無多代表爲得計全法固至公無私施行自在意中至於各國應人民之要求不得已須監管人之領土此事憲法亦無十分拘束要以該地人民無管理能力爲斷又機關之組織用權之主旨皆須按大同之精神及同盟各國之主旨始可永久各報所載如時報則曰此爲自有生以來最緊要之萬國公法其足以剷除戰爭之能力固爲人所夢想不到者倫敦日報亦稱爲自來維持和平最要之法則惟倫敦朝報素反對威氏主旨宣言同盟憲法若無弭戰有效之方法是非徒不足以弭戰而反足以啓戰爭之漸孟戚斯忒導報希望憲法中數處宜加修改以爲將來同盟若破壞必在諸官吏而不在人民也然一般人民對憲法之不滿意處大要有三點一對於德或俄之問題幾完全未曾解决二諸小國問題雖未有足夠之討論善後之良策而其人民之數較英法意三國民數之和而有加今不籌及必遺後患而東歐諸新國之解决幾全以俄德問題爲樞紐者也三經濟問題爲召禍之原亦爲止亂之本此不解决萬事無效憲法所載除國際工人問題外毫未涉及是謂之半同盟而已至美國爲國際同盟發祥之地至今人民猶未完全承認同盟憲法共和黨以其與美國孟維主義相抵觸攻擊威總統甚力民主黨則以對抗之勢佐威氏與共和黨相接戰憲法宣布之後彼獨立共和派有謂美民之承認與否當以開明的外交手段直接待民意解决有謂須謹愼討論者有謂經朝野辯論之後必得人民承認者有謂無非重演承認美國本國憲法故事經幾度騷擾終必底於妥協有謂以黨見而大費唇舌動揺萬國民心罪等摧殘世界文化彼民主黨則曰美國人民性向大同有民主之本能不旋踵自能洞悉斯憲法之價值議論紛騰徧於全國當另篇紀載茲不備述日本代表麥開奴公爵亦曾在巴黎表示贊成日本輿論雖不能審知惟讀東京報紙所載前日本外務大臣加藤子爵論及日本與國際同盟一篇亦可見一斑其意謂美國究否以德國潛水艇之舉動爲非人道而加入戰爭洵屬疑問又國際同盟能否實行不得而知英國格雷子爵雖余知其爲當代實行家而躬聽其議論亦頗難了解同盟之眞義即如現在吾國（日本）外務大臣内田子爵余深信其不能如威總統及格雷氏徹底覺悟要知吾日本於西方之文化固猶是門外漢也晚近日本法學博士小寺謙吉新著之大亞西亞主義中亦有曰歐洲之大敎訓卽（絕對平和之不可期）蓋平和與非平和之並存猶空想與事實之對立而事實之能制勝乎空想有不待言者夫一帝國也猶不能不戰而統御之今舉大小無數之國家民族異歷史異利害亦異下至言語思想傳說感情文學藝術無不俱異以無不俱異者而强之使同則將以毫末之爭啓分裂之漸必矣安有同盟之足言所謂國際仲裁者所謂國際同盟者幻境耳夢想耳欺人之談耳縱吾人以之爲可能然實現之日必在後今之世數百千年是以今日國家之平和主義求未來之樂觀與舍生不惜以圖地球將來不免毁滅之說不見實行者其智愚相去果幾何哉記者竊以爲人羣進化以次演進人類之於政治組織由國家而爲國際團體山國際團體而爲世界之國家其演進之遲速一隨人類之動力與阻力相正反比促進世運掃除障碍爲人類唯一天職亦爲所謂文明先進國當然責任吾儕其可俟世運之徐進而爲天演之奴隷耶况乎人道主義日昌惟彼蠻族不知人道爲何物猶且包藏禍心甘爲公敵且現世經濟勢力包舉天下一國有亂則他國之金融界受其影響工商業亦從而被害證以晚近事實歷歷可數國際同盟誠有如波蘭大政治家特孟斯幾所言乃應現世人道之急需而絕對的中於論理者也自國際關係日趨繁複戰禍所及至於歐美各國然此次協約國從事於戰不過爲世界全體謀利益消極之表示消極之後是宜繼以積極若消極消過則世界文化將墮地無餘又不得不急急從積極方面圖之威總統國際同盟之主張積極爲世界全體謀利益之表示故討論憲法之時威總統即注重和衷共濟迅速蕆事自始至終鮮有牴牾蓋孟氏深信威總統對於同盟憲法萬分謹愼决不欲其成一紙空文歸諸理論夢想人或以威氏爲哲學家名敎授或大夢仙等等不知氏固純正之政客當代唯一之實踐政治家也噫彼以東方先進國自命者何與西人見解之逕庭若此至德之態度不難測知憲法宣布後柏林報紙幾無不大肆批評痛加反對甚有宣言與德絕無關係德未曾顧問其事者惟德之國際同盟討論會副會長塞兄林敎授以爲德國應當同時與各國加入同盟團體而對於憲法指摘甚多氏意德國宜竭力設法以圖修改則德在新建之國際同盟中得保持其生命利益也 
[韓人設立臨時政府之外訊]  
　　路透社九日北京電云韓人方面稱八日漢城宣布臨時政府之成立總裁爲李某外交内務財政交通諸部長官皆已派定 
路透社八日　城電云美敎士一人被拘指爲與朝鮮亂事有關 
大陸報九日漢城電云巴黎和會傳來之消息與威爾遜總統在和會進行時所發之言論爲促成朝鮮革命之一大原因韓人自覺國内情形未爲外界所知迨聞善待弱國之言乃以爲朝鮮不可不將日本治權可憎之眞相昭告外界庶韓人寃苦得山和會辦理之朝鮮目前之徵象可表明韓人已不復爲消極之抵抗而以力制人者已不復爲韓人所畏試觀近日漢城附近村落中之起事即可知之日本軍警欲驅散之然爲村人所拒刀棍齊施加諸鋤己之人雖流血亦不之恤此日本所以有派兵之舉也 
[德國之新聞政策]  
　　法國無線電社巴黎特别通信云文字鼓吹亦稱新聞政策各國皆利用之所以發抒自己意見左右他人言論也各國大半於必要時偶一用之惟在德國則極重視之德政府行政部如外交海陸軍等各設專司發表與該部有益之消息此外又有報務局及私人所組織之通信機關以鼓吹德國與他國問之交誼而期造成各處利於德國之與論凡此機關成立已久不盡始於歐戰發生以後也其最重要者爲德意志過海電社此社成立於一九一四年之春專以鼓吹德國利益爲務與萬國新聞社性質逈異德國向有胡爾夫電社但係半官性質發揮言論傳佈新聞不得不稍有顧忌若過海電社則在名義係私人所組成儘可任意發電而不由政府負責故改頭換面之戰電淆混是非之新聞悉由該社逐日發無線電分致各國有時承當軸意志凡政府未便公然負責之　言亦代爲發表觀其消息之傳佈迅速無稍問斷已可見當軸之特别優待矣亨堡殖民社與德國實業戰時聨合會亦爲托名私人組織之鼓吹機關餘如德華協會德亞協會德布協會德巴（巴爾幹）協會等亦各就其範圍所及分别運動而南美中美尤爲德人鼓吹最力之地第事之曲直究非巧言所能掩飾迨眞相旣明新聞政策遂失效力美國中國及中美南美諸共和國或對德宣戰或與德絕交德國運動之結果適與其所期望者相反夫理直則言順苟理不直而徒恃空言曉曉置辯能淆惑耳目亦必暫而不常觀於德國新聞政策之結果即可知其故矣 
[英國之陸軍力]  
　　中美新聞社云英國素以海軍能力稱於世陸軍並不十分雄壯一九一四年八月歐戰開端之時英國常備兵共二十五萬人後備兵二十萬人屬地防軍二十五萬其中祇有半數曾經訓練者總計不出七十萬之數此外則有精練之遠征軍十六萬人軍器完美助法作戰者卽此大軍芒斯與瑪恩之役皆立大功但十六萬人終不敷調用是年八月四日吉青納大將下令限兩星期内召集一十萬人全數招足直至開戰後第五星期共有十七萬五千人及一九一六年五月二十五日英國海陸軍兵士已逹五百零四萬一千人矣再至一九一八年一月英國陸軍之數可立表如左 
英吉利四五三○○○○人 
蘇格蘭六二○○○○人 
惠爾斯二八○○○○人 
愛爾蘭一七○○○○人 
以上三島共五六○○○○○人 
屬地各島九○○○○○人 
印度及他藩屬一○○○○○○人 
總計七五○○○○○人 
去年三月德軍大舉英軍兵力又加故在八月間之計○○○○人印度等處一二五○○○○人總共八百五十萬人較前加一百萬人英軍在大戰中死傷數在一九一七與一八年間爲最重大試依一九一八年十月末日算各地英軍（法意逹逹耐爾塞洛尼加美索波太米埃及東非等處）兵士之陣亡者共六十二萬零八百二十人軍官三萬七千八百七十六人傷者官九萬二千六百六十四人兵一百九十三萬九千四百七十八人又散亡者運俘虜在内官一二○九四人兵三四七○五一人三項總計官十四萬二千六百三十四人兵二百九十萬七千三百五十七人二者又相加則總數爲三百○四萬九千九百九十一人此英軍之損失也再英國平民入行伍者除年在五十一歲以上及身體不及格者外共六百萬人又英軍之戰俘品在去年八九月内共獲敵兵一二三六一八人敵官二七八三人大砲一四○○尊機關槍數千彈藥無算英軍所佔之地共德屬地一二四四○○○方里小亞細亞地方五萬方里埃及二萬方里 
[遠東之西人生活情形]  
　　中美新聞社云美人每不解彼等在遠東之生活代價何以與在本國者幾至相等此中理由爲欲居東方之人所不可不知據最近消息中國銀幣因其中所含之銀市價增高故價值實際上已與美國金洋相同而一銀元可購之物近亦減少因此一金元之購買力大減按一九一四年前美金一元合華幣二元二角半至六角如一人月入薪水一百美金者在往時可合銀元二百二十五元至八十元但在今日祇合一百二十一元辦事員不免大受損失故公司有指定專付銀元者亦有半銀元半美金以便匯回存放亦有在合同内訂一劃定兌換率者譬如一九一四年訂合同三年美金一元作銀元二元二角半辦事員自可不受虧而公司出入賣買一美金紙作價銀元一元一角一分金幣旣跌價銀元因大張於是用銀元之國生活程度隨之以高西人居中國者每人每月需銀元一百五十元旅館之費在一九一四年祇五元今增至八元如一家四口至少月費四百元其故大半由於價房之昻一平常之屋月租自五十元以至一百元因各通商口岸外人日增而西式之屋則不增多遂致因稀見珍香港因華僑日衆房價尤昻上海亦然又在華西人所食之物大半仰給於舶來品各大商埠華人雖有設牛乳廠者而内地則無之華人僕役傭值頗廉然正惟其廉外人住家者每每用至三五人令分部作事其結果則需費亦多此外又有每月擔任之俱樂部捐欵雖非必要却亦不可少再外人僑居日本者情形大概與在華相仿自俄國革命後俄之富人移居日本者甚衆以高價租住西式之屋又日人之醉心歐化者歐戰後亦飲食起居皆摹西法因此西式房屋及適合外人之食物用具皆求過於供日人大半爲佛敎徒食牲甚少牛肉牛油多從澳洲輸入其他食物及煤等皆貴旅館費等於中國横濱旅館上等室一間每日需價十一元凡外人洲歷中國内地者有一端不可不知卽譬如携旅費十元不能作千元之用因各地本地幣制不同在甲地往乙地必須先換乙地之幣而兌換時必被錢店吸去其一部分又錢莊匯欵匯水須五釐之鉅凡此皆外人游歷東方者所應知也 
[旅京華僑學會之成立會]  
　　旅京華僑學會由緬甸華僑學務總會代表薩君陸協同新加坡安班瀾小吕宋泗水把東文島仰光等埠旅京僑董學員楊廷章傅大焜洪德沛吳警民陳沙白養浩諸君發起先後呈請僑工局敎育部農商部核准立案其事業以編緝雜誌籌設實業訪問處爲着手辦法外埠特别會員多係南洋各埠社會領袖而海内名流如蔡孑民張季直諸公均在提倡之列其組織之分子以純粹僑民子弟爲主腦茲聞昨日下午二時在中央公園來今雨軒開成立會來賓如北京大學校長蔡孑民敎育次長代表覃壽堃僑工局長張岱彬議員何一雁諸氏均蒞會開會秩序如下首由臨時主任薩君陸君讀開會詞云今日爲本會成立大會之期君陸不敏謬承諸君子委託以周旋會務慚幸交并竊維敬業樂羣古有明訓觀摩策勵學術斯精顧學海淵深徑途非一而綜厥大要必以戒虚枵切實用爲指歸方今世界潮流民生日亟救時之策實業爲先故研究敎育之外尤當注重於實業此樹立本會之宗旨也溯自立會動議始於客冬旋以會員未集校課方殷荏苒至今乃臻成立同人等散居各屬如胡越之渺不相關今乃蹌蹌濟濟聚首一堂共獲賞奇析欵之益可謂盛矣雖然此特基礎耳進行發逹尤賴有邁往團結之精神以繼之所願抱定宗旨歷久不渝俾我僑衆足增榮譽於宗邦此豈徒僑界之光抑亦國家前途之慶也繼由治事部職員林慶年報告本會經過情形本會自客冬組織迄今四閱月有餘先後開會六次其所已辦之事件凡七（一）關於雜誌資料調集之事項本會公决編輯雜誌大網旣定旋即從事搜集材料大抵取自東籍者半取自海内外報告者半目前端緒略具出版之期以五月中旬爲率（二）關於實業訪問處設立之事項本會於一月十九日會議設一實業訪問處機關以備父老諮詢承橋工局及農商部核准並蒙工商司據情函告各埠商會目前基礎已具尙應羣策進行（三）關於鼓吹僑生回國之事項本會以爲欲使海外父老有愛國之思想必先使其子弟聨翩回國乃可奏效當經本會具函勸導各埠學校隨時派遣子弟回國就學目前如彭亭關丹商會總理葉貴彩業已致函本會查詢一切並擬於下學期派遣其子享文回國（四）關於推舉特别會員之事項本會同人半係學子資淺望輕特别會員一席席承張局長蔡校長張南通李石曾諸先生允爲提倡此外海外各埠如小吕宋工會會長陳文忠新加坡道南學校監督王會疑泗水學務總會幹事潘鍊精把東商會總理吳淑逹孟加錫中華學校校長王蔭翹仰光商會總理楊子貞諸先生等均函允俯就指導一切庶無隕越之虞（五）關於清華學額增加之事項清華學額原定僅兩有名而實際上英屬如新加 
 
 

Page 7

 
 
坡檳榔嶼仰光荷屬知爪哇安瀾蘇門答腦以及法屬之安南美屬之小吕宋等處非有七名不足分配現已呈蒙敎育部咨請外交部轉行清華學校核辦（六）關於僑民子弟回國就學規程修正之事項僑生歸自海外往往以船期愆誤及其他事故不克依期回國以應入學試騐又凡僑生肄業外人所設學校本國學校以無從稽核不許有轉學之資格該規程倘不變通辦理於僑民殊不稱便業經本會一再請求敎育當局之注意（七）關於僑商回國保護之事項本會以近年各埠僑商接踵回國間以閩籍者爲夥業經呈蒙内務部咨行福建地方長官通飭各屬格外保護俾我僑民得享安居樂業之幸福又次爲來賓演說蔡孑民何一雁諸先生相繼演說對於敎育實業方面發揮極爲痛切最終會員及來賓合撮一影以爲紀念六時會餐畢閉曾 
[直隷棉業之近况（靜觀）]  
　　黄河流域各省產棉之地當推直隷爲第一直隷所產出之棉花分北河西河御河三種論其品質北河產最良御河次之西河又次之論其產額則西河最多御河次之北河又次之在民國五年直隷棉花之產數共計六十三萬擔比之江蘇殊不逮也然若以此產數儘其所有則可以供給二十萬錠之紗機製成十八萬包之棉紗但用之於本省及鄰省者其數僅有三分之二其餘三分之一則悉爲輸出國外之品就五年計之直隷之棉輸出於日本美國及香港者約及二十四萬擔而以西河所產佔其大宗因西河所產之棉質纖維粗硬可與羊毛合紡細紗故日美各工廠咸欲利用之也若就紡紗之程度以言所謂西河綿者不過可紡十支以上之棉紗而已御河北河兩種合用則亦僅能紡至十六支上下如純用北河綿則可紡紗至二十支惜乎北河之產較少耳此則地方人士所亟應注意推廣產棉之地而不容稍已者也 
論直隷紡紗事業則近年以來確實大有進步所用棉花之量亦日益增多在民國二年直隷僅有省立紡紗廠一所當創辦之始規模頗小年來增加資本力謀擴充現在紗機已有五千一百二十錠晝夜運轉全機每年可出十六支棉紗三千七百餘萬包該廠原以模範名故一切組織不能不力求完善以爲全省所矜式現廠長王竹銘對於棉業極有研究辦事亦極熱心該廠前途發逹正未可量此外裕元紡織公司規模亦頗可觀華新恒源南公司組織已就緒不日卽開工合計直隷各紡紗廠之紗機當有十七餘萬錠每年當能出棉紗六萬餘包即需用棉花二十三萬擔其他民間所用之棉花亦當佔去六七萬擔合計現在直隷一省所用平均約需三十萬擔而紡紗之廠將來設立日多已成各廠復添加錘數益以鄰省需要其量日增是直隷之棉用之於國内者已有供不應求之勢而况日本需用直棉日益增多乎 
至直隷之織布業早已著名於全國所謂愛國布者風行海内貧富各戶皆樂用之天津一隅布廠林立每年出貨足以衣服本省之人而在内地如高陽一縣織愛國布尤爲出名一縣出產之價值每年不下千萬餘元亦大可驚異矣 
棉花棉紗棉布三者本互相國聨欲棉布之產量增加不可不謀棉紗之出品豐富推廣紗廠不容緩也欲紗廠之原料易得不可不謀棉產之增多擴充棉地不容緩也不然織布雖多而所用之紗悉爲舶來之品則有益於國亦云僅矣 
[陜甘現狀之西訊]  
　　字林報三月十九日蘭州通訊云吾人近曾親歷陜西亂區目擊眞相茲泚筆紀之以餉閱者陜西全省今頒行戒嚴令外人非携有特别護照殊不易入潼關警察盤詰尤　凡非前曾服務本省者皆在擯拒之列吾人旣至警察乃言非電西安請示不得前進幾經商懇始蒙放行渭河南岸西安東三百里一帶極爲安謐惟對岸由南兵或土匪佔守其景狀大如數年前之阿爾巴尼亞或封建時代之蘇格蘭邊陲一縣有一縣之首領境内尙略有治安可言惟在兩黨交界之地輒爲盜藪羣盜中尤多游兵渭河北岸之主要首領爲林羅二姓西安以西則郭堅主之乾縣鳳翔皆在其掌握陳督部下之軍今扼守西安以西之醴泉武功兩縣助以奉兵與隴兵若干隴兵今且由兩地抄擊郭堅一爲漢兵由甘肅秦州穿山而逹隴州與汧陽一爲寗夏馬福祥部下之回兵前鋒北軍現正力攻乾縣如能下之則北軍將控制潼關西安蘭州間之大道乾縣之關係若是之重故爲敵軍佔有則西安蘭州兩省城當岌岌可危西安東面藍田附近一帶甚爲騷亂諸處滿駐北兵騷擾閶閻不可言喻逆旅或民居之物輒被任意取求逆旅主人於是皆除其門窗埋於隱處毁其土坑逃往他處而棄其空屋與官兵故今日旅行該地殊形困苦旣無糧食可購又無食水可得必稍出智謀始能向居民購得其隱藏而懼爲貪兵所見之物焉　粟之苗隨地皆是當道對於禁烟一事今無暇及之且有暗中爲之助者蘭州今殊安謐人民皆安居樂業第百物騰貴耳銀幣甚爲缺乏蓋爲官員搜括所有以便他日宦囊旣豐歸而用之也今雖出價銀七錢七分亦不能得之也 
[西南要人之時局主張]  
　　自和議中梗謡諑繁興時局頓呈險象茲將西南要人之應付方略彙誌如下亦國人所宜注目者也（一）維持内部近日有人利用各個議和冀推翻對等和局設成事實則和會等於虚設西南將見四分五裂護法前途深爲可慮昨唐總裁繼堯關於此事特通電表明心跡並請西南同志力謀團結免中詭謀蓋以軍府總裁分處各地每遇重要事件未能直接協商而政客播弄於中敵黨搆陷於外或謂某公得某項權利或謂某公與某系提携訛言朋興不可究詰西南當局雖確信無此等曖昧之行爲亦不至爲此訛言所激憤惟意見苟有參差之處即與人以蹈瑕抵隙之端亦不可不預爲之防故唐氏力請鞏固内部以期貫澈初衷同時莫榮新林葆懌李烈鈞吕公望方聲濤李根源等亦通電共矢精誠深願全始全終實踐護法之旨經此大聲疾呼局部議和之謬說可不闢而自滅矣（二）磋議和局昨日軍府開政務會議因連接陜西劃界專使張瑞璣報告入陜及南北兩軍停戰情形並請軍府速電上海議和總代表繼續開議特開會討論結果以應否繼續開議應電唐總代表相機進行惟聞某要人所得消息則以陜戰雖據張瑞璣電告停止仍須待于于右任之同樣密電方足證明和議之能否轉　且陜事縱令解决而同時提出之國防軍及參戰借欵等問題尙未獲完滿效果和議尙難再開刻聞已决定和議開否悉聽唐總裁主持不爲遥制（三）對付蒙古咋軍府以蒙古獨立喧騰報章亟應討論對付辦法但此事尙未可深信宜先調查實在情形庶幾因應得宜現已由蒙古議員樂山君去函確查俟得確實信息再行磋商又外交後援會用會長名義電問北京政府請將搜獲某國煽蒙證據宣佈全國共籌對付之策（四）應付外交國會昨得胡漢民轉來李石曾電云中日密約因英美法援助有廢除之希望宜更喚起國民與論請由國會電各省省會提挈主張影響所及必收良果因是外交後援會特請兩院關於外交通電加入該會名目以助國民外交後援聲勢又以梁啓超有親日嫌疑要求護法政府電往巴黎反對梁啓超列席并取銷其代表資格矣 
[沙面電局交涉了結續聞]  
　　廣東沙面電報局交涉一事情形迭紀前報在軍政府方面之意以年來電政經費奇絀已極不得已令吳楚生將該局本線存餘之欵撥出接濟而吳則終不應命并抗拒監督查欵故將吳撤差委廣局報務總管黄勝祥兼理在英領方面之意以此事未先與之磋商且局中一切賬目欵項因何者屬於電局存款何者屬於洋行未劃清楚電政監督軼出範圍故不承認接任之人因此兩方相持致有停止發電之事嗣經某領事出而擔任調和擬請粤當局將被留之局長吳楚生釋放另派一新局長前往沙面電局查核賬目聞莫督軍爲和平了結起見已允將留押之吳楚生立予釋放並飭由廣東電政劉監督另派陳昌前往沙面接充電報局局長職務及清查賬目欵項昨已函覆該領事查照並請轉告英總領事聲明此次係屬通融辦理云云此說果眞則此項交涉將從此了結矣 
[南寗火藥局爆炸之慘劇]  
　　南寗通信云本處之火藥庫設在北門城外六公祠嶺脚三官塘地方距城約三里許原就該處舊廟宇地北改建聞局中藏有黑火藥五十餘桶約重二千餘斤埋藏地窖向安無異不料昨日午後三點鐘不知因何失愼該庫忽然爆炸震動山岳後庫三進廳房悉成　粉并炸入地基數尺當時附近村落并城中店舖陡覺屋摇地震驚慌莫可名狀繼見磚瓦木石飛騰空際始悉藥庫被焚該庫原有軍士員役十數名駐守聞有三人適因事外出未及於難餘已慘遭炸斃事後發掘災場先後檢獲屍體八具惟已焦黑若炭或有首無足或有身無首種種慘象不一而足當磚瓦木石飛騰空際時擊傷屋宇行人鷄犬豕牛不少刻當道已派員查辦矣 
[河南發現脊椎腦膜炎症之外訊]  
　　中美新聞社七日北京通信云洛克弗勒基本團之中國醫學部代理部長霍登博士接河南羅山縣美敎士費特博士來信多通謂該處二月上半月發行脊椎腦膜炎流行病自後蔓延甚廣且頗劇烈霍登博士最先接此消息在二月二十八日立即報告内務部該部於三月某日答覆謂已令河南省長與費特博士商量辦法内部續於三月十七日致函霍博士謂據豫省長報告已商諸費博士設法防止現疫症已減毘連羅山各縣均在施行警備方法惟本月初霍又接費函似豫當局對於防疫並未出力羅山及附近各村自二月初即發生脊椎腦膜炎症地方官自謂即已知之但並不設法遏止迨三月中旬羅山知事始邀費博士商之博士擬一條陳請將當地罹此疫症之病人一概加以隔離但知事並不照行同時省當當派一醫生至疫區調查情形此醫生並未携有血清或其他治疫之設備品毫無作爲僅視察一過即回開封三月垂盡費博士接正陽縣好倫敎士來函謂該處似已發生脊椎腦膜炎疫用時與費特同敎會之白倫此博士接汝寗格林維克敎士函稱該處已有九人猝死彼意恐皆係脊椎腦膜炎症所致同時霍登博士報告新由河南調往保定之兵士間發生斯症霍博士於四月三日致書内務總長謂目下顯然有一種極危險之脊椎腦膜災流行病盛行於河南南部並蔓延至他處目下天氣漸煖旅行者衆如不速設法遏止恐有嚴重結果又内部所下命令豫省官吏顯然漠不遵行甚至該省最高當局似亦有意將實情隱蔽云云霍博士鑒於事情重大已獻議於内部謂防疫之事宜由中央直接舉行並提議組織一切實有效之機關辦理防疫事務其經費即以一九一八年防疫借欵所餘十一萬元充之云 
[贛省城門山礦案近聞]  
　　贛省議會爲城門山礦案五日連開三會上午開特别會中午開審查會下午開緊急會結果擬成文電發表（咨省長文）案查九江城門山鐵礦原係省有證據確鑿王揖唐等朦部立案開採種種不合經本會先後咨逹呈請令實業廳將來礦照到省即由該廳扣留不得轉給商人王揖唐等承領上月三十日准貴省長咨覆據該廳呈稱此項礦照尙未奉發到廳各在案惟本日本會三義長面謁貴省長詢悉農商部已來電發給礦照足微此礦照業已到省毫無疑義現經本會開緊急大會討論僉謂該實業廳長夏同和溺職舞弊及種種違法業經本會咨請查辦在案對於省長能否扣留殊難信任應請省長訓令該廳長即將該礦照呈交省公署保存討論結果一致可决相應咨請貴省長查照訓令實業廳卽將仙居公司礦照呈交保存再此案旣經本會電懇大總統及南北和議代表主持撤消在未完全解决以前農商部令當然不能認爲有效合併聲明此咨致督軍函略同致南北電已錄前報（戚省長覆文）爲咨復事本年四月五日准貴會咨開案據本會議員温肇祥提出對於城門山錢礦案質問書一件查經依省議會暫行法第十九條之規定有十人之連署相應抄錄原書咨送查照依期答復此咨計抄送議員温肇祥質問書一件等因准此查此案准農商部東電本署並未轉行頃據實業廳以礦照已奉部　給具呈前來當經本公署指令將礦照由廳扣發在案茲准前因除行實業廳並電部外相應咨請貴會查照此咨 
[江蘇二次商聨會要訊（九）重公]  
　　四月五日蘇全省商會聨合會上午十時行閉會禮 
各商會代表到者五十餘人由臨時議長蘇錫岱君主席因二日議事日程所列江蘇商會協助稽徵貨物稅簡章施行細則經審查會報告尙未公决當由蘇議長委託馬君息深逐條宣讀經錢君直方變尹鄭立三孫北　諸君提出修正逐條討論通過付表决全體起立並公推蘇岳宗馬息深儲　農錢君直方變尹鄭立三俞孟涵鮑執之周茂如韓天序王贊臣倪伯符周彝臣諸君爲全體總代表協同省事務所總幹事辦理協助稽徵事宜並議决致函財政廳先將土產土銷爭議一案從速議妥以免紛擾議事終結議長遂宣告行閉會禮全體會員向國旗行三鞠躬禮並攝影以誌紀念此會開會計二十五日所議議題不下六十件以裁併稅所關卡者爲最多而協助稽徵一案實居主要地位茲將江蘇商會協助稽徵貨物稅簡章施行細則照錄於後表而上雖似告一段落而財廳對於土產土銷裁併關卡協助稽徵各要案仍復猶疑未有確切之辦法亦無正當之表示假令商會雖議决而財廳不實行則所舉之各總代表一時尙難解除責任也然無論何如爲革新本省之稅法計財廳亦應察核本省情形而尊重全省商民之公意則蘇省稅政之改良足繫舉國之視聽豈不冠冕堂皇爲江蘇放一異彩耶 
附江蘇商會協助稽徵貨物稅簡章施行細則（第一）章總則）第一條江蘇商會依省議會之議决案實行協助稽徵凡本簡章無明文規定者依本細則之規定第二條商會謀協助稽徵之統一應於江蘇全省商會聨合會事務所内附設協助稽徽總事務所各總商會商會内附設協助稽徵分事務所（第二章組織）第三條總事務所設理事長一人理事二人評議員每一分事務所一人監察員每一分事務所二人第四條分事務）設理事一人或二人稽查員若干人（第三章職務）第五條理事長執行評議員之議决事項理事長有事故時理事得代理之第六條評議員議决監察員及各分事務所理事之報告事件第七條監察員及各分事務所理事之報告事件用通信議决法由理事長詳叙事由寄交各分事務所評議員限函到三日内答復從多數决定之可否同數時取决於理事長第八條凡關於協協助稽徵緊急事項理事長得隨時處理之但須詳叙事由通告評議員評議第九條各事務所之監察員有互相監察之責第十條各事務所之協助稽徵有不合法時監察員得糾正之第十一條不服監察員之糾正監察員得詳叙事由報告於理事長經許議員之議决處分之第十二條投稅收稅有無弊混監察員有隨時稽查之權第十三條監察員之行動如有逾越範圍各理事得報告於理事長經評議員之議决處分之第十四條稽查員商承理事協助稽徵辦理填發投稅憑照事務第十五條理事長理事評議員監察員均爲名譽職（第四章選舉及任期）第十六條理事長由各商會選出之評議員投票選舉之第十七條有左列資格之一者得被選爲理事長（一）商會會長副會長（二）商事公斷處長（三） 
商會會董第十八條評議員由各商會會長副會長公斷處長會董投票互選之第十九條監察員由各商會會董投票選舉之第二十條有左列資格之一者得被選爲監察員（一）商會會長副會長公斷處長會董業董（二地方公正紳董第二十一條各分事務所理事由各商會會長或副會長兼任之第二十二條者連任但以一次爲限其分事務所之理事即以各該商會會長副會長之任期爲爲任期第二十三條稽查員由理事任用之（第五章會議）第二十四條評議員每年開常會一次由于事長召集之第二十五條經評議員十人以上之請議得召集臨時會第二十六條各稅所之收稅總額及進出口貨物由稽查員分别種類按月報告理事每屆常會時由理事分别列表提出於大會稽核之第二十七條每年收稅總額於常會時與財政廳核對一次第二十八條一年度之收稅比額及如何改良徵收於常會時與財政廳協議行之第二十九條每屆常會理事監察員得列席與議第三十條常會開會時以總事務所理事長爲議長理事爲副義長第三十一條會議時之議事細則悉照全國商會聨合會議事細則辦理（第六章經費）第三十二條總事務所之經費由各分事務所擔任之各分事務所之經費由各商會會董議决籌集之（第七章附則）第三十三條本細則呈請農商部財政部核准後呈報省長並咨請江蘇省議會備案各商會得就各地方情形商承財政廳定期實行第三十四條木細則得於常會時提出修正之 
[杭州快信]  
　　各縣騐契罰欵紛紛呈請展綏現奉財廳核准决定七月一日實施 
楊督今午（十日）在本署讌請省議會周陳姜正副三議長敎育商會經顧兩會長文武各當道大半陪席 
省議會開會在卽警務處昨派楊桂欽陳世渠朱勗夫夏鍾澍充出席委員顧謨充寸衛巡察官 
崇德知事委孔憲熙代理青村場知事委屠聿同署理昨俱發表 
蔣運使於八日起程北上詎抵滬後不知因何忽又展緩行期中道折回昨已乘晚車回署 
杭縣景知事奉財政廳令經募八年公債預定以十萬元爲額現已查照成案分請紳商廣爲勸募 
陳變龍前晚偕奉天人桂某乘快車抵杭寓湖濱旅館昨晨遍謁各當道午後三時齊省長親往答訪 
張載揚由京旋浙後途受感早職務由參謀長汪鎬基化理昨甫銷假視事 
地方通信 
[蘇州]  
　　敎育參觀員之出發蘇州市立各學校　奉教育廳訓令於春假期内組織參觀團分赴各縣參觀以資考鐘茲悉各校教員已於前日在勸學所議决共分兩組一組二十餘人山學務委員彭禹言率領前往無錫各校參觀一組十餘人由學務委員王昕東率領前往南京各校參觀業由勸學所發給川資洋一百元同於本月十日出發十二日返蘇云 
通飭各縣法庭設旁聽席江蘇高等審判廳林肖旭廳長以兼理司法各縣知事審理案件不准人民旁聽以致流言四播謂縣判每多黑幕云云而當事人上訴者亦不一而足按照法院旁聽規則原許人民旁聽一律增設旁聽席以符法令 
商戶剪電燈線之進行本埠自振興電燈公司調查員肇事後金　市民公社首先發起改燃洋燈一律剪線而馬路四隅山塘胥江觀前臨平等社接踵而起勢頗踴躍惟道養範圍（養育巷一帶）各商店大都觀望現經該社長等以反對振興添招外股道養爲發起之人而此次剪線反落人後未免貽人口實特邀集各大商號股東議决由德豐祥福興隆柏年長萬年樓九如等號購備汽燈先行剪線停燃以資表率而俾一致 
[無錫]  
　　呈辦清丈之飭覆楊潤山等於去冬呈省略謂無錫地近上海鐵路旣通内河深廣在滬工廠多移錫地因之地價日昻爭訟基地之案亦由此不可勝理錫邑自清雍乾之際曾經清丈未能完全相傳舊時魚鱗　册多藏戶書之家大都缺失從前界址多已滅没一旦爭訟無可定斷今日急行清丈事不可緩管見直截辦法不外兩端使各糧戶不相侵奪而籌欵即寓其中凡糧浮於地山官清丈裁其浮糧按地照數給單令其世守其地浮於糧者山官照丈覈其浮地作爲充公仍按照市價酌行核減先儘本戶領買他人不得爭奪凡歷來積存爭地各案皆可歸入辦結敬乞飭山地方官會同合邑紳董公議籌定設立公局按照清丈成法興辦奉齊省長批云舉辦清丈實爲清糧要圖錫邑錢糧徵收疲滯其原因未始不由於經界不清惟茲事繁重究竟目前能否舉行其中緩急利弊均須通盤籌畫以期事集而民不擾仰候令行無錫縣知事邀集紳耆悉心籌議呈復核奪 
[揚州]  
　　飭商運鹽濟銷鄂湘西皖四岸需鹽孔亟各運商循環訂運之綱鹽强半未運現經理塲運周　之冕局長以旣關岸銷復阻塲運特於九日諭飭四岸運商清吉昌迅即繳價給單啓運以濟岸銷且便塲商領價收購後鹽 
[南通]  
　　墾務會議一束大賚公司定於夏曆四月初十日就南通城南别業開第二届股東常會報告戊午年經過狀况並提議分地事項大豫公司訂於夏歷四月十二日在城南别業報告戊午年鹽墾狀况並分派放墾田畝每股計二十五畝優先股聞另加一成大有晉公司訂於夏曆四月十四日就城南别業舉行第六届股東會並報告戊午年鹽墾狀况及賬略等項華成公司放墾之地己逹九萬數千畝每股可分配六十畝訂於夏曆四月十六日在城南别業舉行第一次股東常會大豐公司訂於夏曆四月十八日就城南别業開第一次股東常會并提議進行事項聞由各該公司總理函告各股東届時與議 
[杭州]  
　　緯成公司分贈蠶種緯成公司線絲部成立以來歷年在杭屬嘉興紹與各地方收買鮮繭因　於各處鄕民所產之繭絲量旣少繭質又壞以致繅絲一擔非乾繭五擔餘斤不可而現在省立各種蠶業機關所產之繭祇須三擔半左右即可繅絲一擔其主因皆山於蠶種好壞而來故於昨日由公司備有改良蠶種多張派邵鶴庭帶同夫役分赴臨平喬司及二三四五六堡等地方挨家分配並附有說明書隨送其說明云（一）此春蠶種此蠶種時在頭眠前後常宜温暖二眠至三眠之後可稍凉大眠之後則宜清凉如是養法可使多食桑葉結成上等厚繭（一）此蠶樣爲本公司改良之好種今年備有一千張分贈近城各蠶戶飼養不取分文種價（一）此蠶種暫按各朁戶贈以三張爲限今春飼養得法來年欲用多張者今年蠶畢之際即到本公司繅絲部内報名預定（一）此蠶種養出之　欲售於本公司者必須將此蠶種原紙同時繳呈收售鮮繭處以便證明本公司贈種之繭可以格外給予商價 
[寗波]  
　　和豐紗廠股東會本埠和豐紗廠於八日午後假總商會開股東常會並選舉董事監察人經理人報告略謂去年上半年花價奇昻不得已暫時停車秋間新花豐收價漸平落繼續開車年終結獲盈餘三十二萬元有奇除開支外凈餘二十萬餘元股東吳麟書提護以戊午年紅利創辦第二廠張雩春等主張將戊午年紅利分派股東俟己未年起倘獲有盈餘再行開辦第二廠贊成者多數謝蘅牕徐鏞笙袁履登等以開辦第二廠廠旁雖有餘地填費浩繁且水源缺乏若増設一廠萬難敷用經表决將第二廠設在灣頭並决定設錠子一萬五千枚左右定資本額九十萬元其所需資本將前購買灣頭第二廠產業證劵二十四萬元及前存公積金爲基礎自己未年起以木廠盈餘湊足九十萬元作爲第二廠資本嗣選舉董事六人監察人三人朱葆三范杏生謝蘅牕錢中卿等當選乃散會時已下午六時餘矣 
[濟南]  
　　張督軍北上張督於七日晚八點半乘專車北上隧帶人員係津浦路申統領萬軍務科長五師楊副官長秘書副官衛隊七十餘人聞晉京之原因爲而陳剿匪事宜並與中央核算墊欵且張子志尙有未了之交代必須面商云 
長官之宴會忙總統介弟徐世光來濟同來者尙有公府顧問張永成張督軍於軍署珍珠泉設筵邀宴與座者爲沈省長張參謀等諸要人至五時許方盡歡而散沈省長於七日午在省公署二樹軒筵宴日本官紳沈省長演說盼望將來兩國交際愈形親密山田代理領事答詞日人與宴者爲山田代理領事棚谷通譯生大浦站長官野衛生顧問豐田東文學校長大問知市民會長杉之原朝鮮銀行經理牧野濟南醫院長濱三菱公司分長遠藤鐵路公所長等中國陪賓爲俞政務廳長宋警察廳長梅高檢廳長陳高審廳長唐道尹李旅長吳膠東道尹靳歴城縣知事李財政廳長崔課長（當翻譯）彭秘書等按二樹軒以庭院中有宋代海棠二株故借以命名風景絕佳泉石布置可謂歷下第一名園惟諸多荒蕪尙須修整云 
雜評一 
[江蘇商聨會（默）]  
　　官與商民本爲一體有互相維繫與扶持之責商民有時不得不求助於官官亦有時不得不求助於商民也是故爲官者且勿論尊重民意體恤商艱等種種虚語即爲自身地位計旣有時不得不求助於商民則於商民有所請求時亦應盡力爲之設法此其情理之顯然者也 
然而今日之官則大率不明此義省議會之議决案官廳視若無物而不予公布施行者已爲數見不鮮之事今江蘇二次商聨會已經閉會而所議决之各要案財廳迄無正當表示豈以所議有關革新江蘇稅法事體重大而尙待商榷耶抑以此等議案利商民而不利官故有意延宕之耶又或視爲商民之事無與於官而漠然不以爲意耶誠不能令人無疑然而爲官者苟失信用感情於商民則此後辦事有無困難否得不慮商民以漠視報之否亦宜熟思而深計之也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開正式會之第二日]  
審查軍事問題 
　　昨日之會議紀事辦事處公布云四月十日上午九時南北總代表及各代表到會開全體審查會審查軍事問題討論大體下午五時散會 
國民通訊社消息十號午前九時起南北總代表及各代表到德國總會仍開正式會繼續討論軍事問題首就軍隊收束問題略有研究有人主張裁減標準宜隨裁減時期而定假如分三期裁遣第一期應以民國五年兵額爲標準第二期應以民國三年兵額爲標準第三期應以宣統末年兵額（按前清末年預定三十六鎭實際祗成二十鎭）爲標準總之兵費以全國歲入爲比例不得超過預算三分之一此其裁減一定之標準也至裁兵安挿方法或由國家資送邊陲開墾荒地或修築鐵道或修濬河道或粗織歐美移民公司設法移植海外均可擇善而行至裁減方法不外南北各派出同等人數組織裁兵委員會而裁減費用必須借欵無可諱言最好以外國債權者爲裁兵委員會監察亦策進裁兵之一法也且裁兵與廢督相需爲用故廢督裁兵案爲今日一般人民之所希望宜極力策進之云云又有主張實行徵兵制者末後更就軍隊編制問題互相討論雙方認將軍事議案交付審查隨後改開全體審查會軍事問題大體已審查終了結果如何暫不宣布聞軍事議案審查員雙方代表已於今日（十號）各推定二人云湖南問題乃唐總代表所提承前續議案之一聞將於五六日内提交大會解决今次和議續開關防極嚴旅滬湘人苦於張敬堯惡燄益張又不明湘事可以即日提交大會解决之眞相特於今（十號）晨公推袁家普馬隣翼荆嗣佑文斐文啓　五君造訪章代表士釗訽曰昨聞徐代表佛蘇言湖南問題有艱於解决消息究竟如何章代表答謂艱之一字愚人字典中有焉此拿破崙第一語也余亦云然余湘人也當與公等努力圖之云云袁家普等五君乃欣然而出後袁等更訪彭代表允彝同一詢問彭答亦如章言聞旅滬湘人擬於明日（十一號）集會預備向湘籍代表徐彭章三君分途陳說云 
平和通信社消息本日開第八次會議討論軍事問題仍分上午下午接續開議聞因事關嚴重特開全體審查會審查結果雙方意見甚爲融洽至於會議内容因雙方代表相約嚴守秘密不許洩露未便爲之宣布法律問題内含憲法國會總統三端爲平和會議最難解决之點關心平和人士爭爲種種調停之案似均未得多數贊同現比較最有力量之說爲左列兩種（甲說）主張民國六年六月十三日解散時之國會重行集會於南京組織憲法會議將二讀會通過之憲法案繼續完成並組織總統選舉會選舉總統俟總統舉出憲法公布南京北京兩國會即同時消減此說數月前廣州國會議員二百餘人曾聨電主持之近日唐督軍繼堯亦表示此種主張惟未言在南京開會耳（乙說）主張民國五六年之憲法會議繼續開會於南京將從前二讀會通過之憲法案繼續完成其廣州北京兩國曾即同時消滅此說凡未赴廣州之舊國會議員及北方各派多主持之右列兩說實際上彼此相差之處在主持乙說者認爲總統旣已選出是元首之地位早已確定當然不生問題在主持甲說者則謂今總統係由北京國會所選舉手續合法與否姑置不論而北京國會旣無西南五省代表終屬一方之國會全國元首由一方國會選出總嫌不甚完備故必須再選一次方爲圓滿但細察大勢似雙方漸趨一致者有左之兩點（一）以憲法解决國會問題（二）承認從前二讀會通過 
之憲法案爲有效 
聨合通訊社消息昨（十日）爲和議停頓後開正式會議之第二日上午九時各代表齊集開議討論軍事案之大體移時改爲談話會下午開全體審查會結果極爲融洽惟暫時不能公布今日正式會議必更有顯著之結果也 
加增會場之軍警費松滬盧護軍使近電中央略謂和會繼續開護前擔任全場保護招待手續責任旣重現因期限已及月餘所有特派在場軍警應否撥換經費是否加增請爲核奪示復去後茲已得復政府深爲贊許並允撥換軍警加增經費以期和會得收圓滿之結果云 
[公共租界納捐人年會紀（續）（昨）]  
　　工部局總董不爾斯氏提出推廣無軌電車之議案　以說明略謂工部局與電車公司往來函牒已發表於去年十一月十四日工部局週報中工部局意見以爲如無明確之反對則工部局將准電車公司在北京路一帶自福建路起至西藏路止添置無軌電車此事披露後特克氏等迄來抗議殊未知推廣無軌電車一層早經一九一六年納捐人常會贊成正未可因特克氏等之抗議而取銷大會之同意自上海設無軌電車以來已及兩年人皆稱便工部局詳察所屬各科之報告與租界中段往來行人之需要覺推廣無軌車路實與大衆有益故核准之並非以專利權給予電車公司假令有他種輸運之具便利敏速取費便宜足與電車相抗者工部局亦願歡迎之也特克氏主張工部局收買電車公司以工部局現時財政而言電車收爲市有一層尙非一時所能置議今請予工部局以自由辦事之權俾隨時可拒絕或核准擴充無軌車路之請求若必俟納捐人常會許可始克舉行則重要之擴張勢必延擱一年茲特提出此項議案（文曰受權工部局隨時對於無軌車路之擴張認爲公共利益所必要者可依照其視爲適當之條件而核准之惟不得因此使任何個人或公司享有關於載客運貨之特殊權利致令上海社會不能在無軌電車所經過之任何路上利用他種客車或貨車）請衆公决賀立台氏提議修正此案主張由主席派無關係之納捐人五名爲審查委員詳細調查無軌電車之問題及電車公司應報効工部局之欵額與工部局收買電車公司之得失繕具報告而刋登於工部局之週報工部局須至此報告發表滿一個月後始得對之有所舉動丕氏答稱此種修正直欲將此事奪諸工部局之手而轉給於委員會要知工部局已從種種方面研究此事自信能以措置裕如苟需外助工部局自當請納捐人襄助也此案旋付表决舉手者居多數故第六條原案遂通過第七舉西姆斯氏爲本年地皮委員第八舉傑克森醫生麥克勞醫生大來氏丕爾斯氏爲上海公濟醫院董事第九舉卜舫濟氏馬斯德氏爲永遠學務董事三條議案皆一致通過無異議華克敎士起立提出第十條議案其文曰授權工部局舉出特别委員調查公共租界中之淫穢情形此項委員有權可向工部局各科及他處徵集證據繕具報告於下屆納捐人年會佈告應行之辦法此項特别委員會以九人組成之工部局與進德會各指定三人其餘三人由指定之六人推舉之提議人華克氏與贊成人甘寗氏皆有演詞說明此舉之必要工部局總董丕氏對之略有批評謂此項特别委員未必能較進德會得更佳之成續進德會去年事業已屬可稱若不另組新團體而仍其舊貫以圖進行則必仍有成效云云此案付表决多數贊成衆大鼓掌最後之議案乃郝穆氏所提出請組織委員會調查上海義勇隊英人Ｂ隊之情形及管理義勇隊之規則然後繕具報告佈告於衆郝穆氏謂義勇隊内有齟齬而Ｂ隊之地位困難尤甚丕爾斯氏答稱隊伍首重紀律抗命者當然撤革再義勇隊規則刻在修改中工部局自當予以愼審之注意請大衆勿贊成此項提議後付表决郝穆氏之提議卒經通過議事旣畢衆向主席致謝而散時已過五句半鐘矣 
[商業公團開會决定大會期]  
　　商業公團聨合會昨日午後因將開團體大會籌備進行各事特先聚集討論到會各公團所舉之籌備員數十人公推湯節之爲臨時主席所議各事如下（一）開會之宗旨約分對内對外二種公决除本會所主張請南北議和代表付議軌行外并徵求本會各公團各就本業所受之痛苦及其希望開具意見書送會彙集審查後付大會議决轉送南北代表其審查法由各公團公同表决意見書限本月十五日以前送會以便彙集至於審查會則定於十六日（二）大會日期决議本月二十日（禮拜日）舉行（三）各公團所舉之籌備員辦事時間公决每日午後四時至七時所有開會地點及一切事務則付籌備員與各幹事酌量情形分别擔任 
[和平聨合會十六次評議會]  
　　全國和平聨合會昨日午後二時在麥根路十五號開第十六次評議會到會者二十二人省區十二處由主席宣告開會報告來往文件次由陜西商會代表張繼宗提出請求和會籌劃陜西善後問題議案經衆表决此案存立討論多時文字交原提案人略加修正直交和會茲將議案誌下爲提議事此次陜西戰禍實爲亘古未有之奇災兵匪林立哀鴻遍野民不聊生已逹極點現據張君瑞璣電稱確已停戰和會亦將繼續開議善後問題諸待籌畫本會代表民意急應有所建白以資補救茲擬就下列八項辦法應由本會請求和平會議極力主持以解陜厄是否有當尚祈公决（一）從速規定剿匪辦法恢復全省秩序（二）請速撤退在陜各省軍隊並遺散本省軍隊（三）請另簡大員會同地方紳耆設立善後機關辦理清鄕及其他善後事宜（四）請速籌巨欵賬恤災民（五）請亟償還各軍借用商家欵項並地方公欵（六）請豁免本省全年賦稅以蘇民困（七）請速查禁鴉片並嚴懲弛禁官吏（八）八年公債本會迭電中央否認現聞陜西八年公債業已施行請速電取消 
附粤滇致和平聨合會電（其一）全國和平聨合會鑒　日奉到來電奉悉早躋和平同此心理軍政府以拯民爲職志故希望尤切前接商團聨合會號電業已掬誠電復使北廷果能確實停戰撤兵陜民得以紓痛苦續開和議何待躊躇如一面言和一面進襲陜民亦我同胞忍令獨罹鋒鏑貴會爲民請命極所心欽還希力向北廷痛切陳詞促其感悟則不僅陜民得延殘喘解决大局亦可從此進行矣特布悃忱諸維亮鑒粤政務會議歌（其二）北京徐菊人先生廣東軍政府各總裁參衆兩院天津熊秉三先生直隷錢幹臣先生上海和議會各代表和平聨合會各省督軍省長省議會敎育會農會商會各報館均鑒本會頃致巴黎胡公使曁陸王顧魏各代表一電文曰巴黎胡公使陸王顧魏各代表鈞鑒冬電計逹中日各密約聞已宣布其中四年二十一條及去年參戰借欵鐵路合辦各合同均未經國會通過按照我國約法不生效力諒爲各國所洞悉我國民誓死力抗不逹取消目的不止應懇轉逹和議大會請求公判取消以造遠東和平幸福不勝企禱滇省議會叩馬印等語拍發在案相應電請諸公協電力爭務逹取消目的無任盼禱滇省議會叩馬印 
[旅滬湘人反對張敬堯借債]  
　　本埠湘事維持會致湘省快郵代電云長沙省議會敎育會商會農會和平期成會各報館湘南程總司令趙師長林師長林民政處長辰州田張總司令胡副司令叙浦周總司令永順林總司令均鑒頃據滬上報載張敬堯藉辦實業名與日商興業社借日幣四百萬元以長沙商埠建築物及所有利益爲抵押品限期十五年年利八釐電京呈請核准喧傳載道事必有因查長沙商埠自闢通商口岸載在通商條約且私借外債久經明令禁止張氏甘冒不韙貌視政令無端增加湘民四百萬元之擔負凡我湘人豈能容忍張氏在湘年餘日以掊克暴歛爲事旣設裕湘銀行復私設日新銀號繼又發行惠民劵無非吸收現金以填私槖預作捲逃之計吾民何罪供此貪婪此項借欵同人等誓不承認除陳請和會代表速行阻止并正式通知興業社否認債權契約外特此電聞切望諸公一致主張務期取消此約以蘇民困不勝企禱湘事維持會叩庚 
[海參崴開辦軍事郵遞處]  
　　海軍司令公署近接海軍部令云准交通部咨開駐海參崴海軍代將海容軍艦艦長林建章呈稱職艦近在崴埠設有軍事郵遞處傳遞軍事郵件聞辦以來對於軍事上傳逹之郵件旣屬私密尤爲利便應請通飭團内郵局及各機關嗣後關於寄往崴埠投遞各機關之郵件不必再由俄局代轉可由吉林綏芬河逕寄崴埠軍事郵遞處轉交按照國内郵件納費章程收資並乞通飭查照此令等因藍總司令已遵照辦理矣 
[稅司對於船商呈文之批示]  
　　淞口衆船商楊希棟等數十人具呈江海關監督稅務司略云此次頒布取締長江貿易船隻實爲秉公辦理杜絕弊竇起見衆船商等聞命之下曷勝歡忭無如各船商向在淞口稽徵局報捐隨捐隨放不限鐘點若赴常關報騐每日須九時後四時前方可投報如遇封關日星期日例不騐貨各船停泊海口如遇風浪之天多一日停留即多一日之損失况生猪及牲口散處則易生聚處則易斃一船裝數十百之牲畜適逢炎暑之天刻不容緩尤宜迅速駛行爲第一要義至各鮮菓植物及現届魚汛上市之際貨船往來如織風水不順行程稍遲尙多損失若一一投關報騐時間有限手續無窮不致躭誤不止船戶貧苦生涯倚此度日依此新章取締不如率由舊章請從緩實行較爲便利云云 
稅務司閱呈後隨即批示如下呈悉（一）查此次佈告各條並非新章常關設立以來已五百餘年向有管轄海洋民船進出口之權常關老章程老稅則均明載此點實無疑義（二）淞關辦事時間係自上午八點起至下午四點半止並不如來呈所述自九點至下午四點也如果事繁四點半决不閉門且辦公時間過後尙有關員值班通宵逹旦且有關員值職誠實船戶如在淞關辦事時間以後抵淞而欲在開關辦公以前離淞者隨時可投關報騐即在封關日及星期日亦有關員值班隨報隨騐隨騐隨放固毫無不便也　船隻如果確實裝儎牲口及鮮魚等物往來沿海主長江各口者抵淞時如立即報關報明來往口岸常關即不扣爲查騐將來須設法務使該項船只得極迅速之辦法（四）該具呈人等謂此舉在關爲杜絕漏稅起見本稅務司聞之甚爲欣悅該具呈人等類皆誠實商人本稅務司深願彼等遵守關章毌事多凟須知違背關章本稅務司定爲究罰决不寛貸此批 
[海關監督宴請稅務司]  
　　江海關稅務司威厚瀾請假回國已奉總稅司核准委派賴發洛繼任茲聞賴君已到關視事日昨江海關監督姚文敷假禮查西菜館與威稅司餞行並爲賴稅司洗塵陪坐者有海關西員歐森盧立基許禮雅丁鑑仙滬寗路局長任小山交涉員楊小川交際科員陳世光滬海王道尹郵務局代理奇里商會沈聨芳等觥籌交錯盡歡而散 
[海關撥早時鐘之知照]  
　　上海總商會昨接滬關稅務司威厚瀾公函云逕啓者四月七日准本埠英商公會送閱貴商會函開愛惜日光撥早鐘點一案敝會自應允從衆議贊成撥早辦法除通告各業查照並登報外函復查照等因到關查此事旣經華洋各商議决照辦茲本關定於本月十二日（即星期六）夜間十二點鐘時將本關大鐘之針撥快改指一點以爲標準除登報布告華洋各商知悉外合特函致貴商會查照轉知爲荷　 
[葡公使由京抵滬]  
　　駐京葡公使何德門由京來滬昨詣交涉署謁會楊交涉員並謁盧護軍使聞勾留二三日即須回京云 
[徐國樑暫緩更調]  
　　本埠官場消息淞滬警察廳長徐國樑調升魯省警務處處長一事由滬上各國體先後電呈中央請緩升調後蘇省軍民兩署已接政府電令准予暫緩更調現兩公署已據情函復各團體查照矣 
[許繼祥赴京]  
　　北京海軍部前派許繼祥爲理事官來滬辦理江寛船被楚材兵艦撞沉案業經審理多次尙未結束昨許理事官接海部電略謂海部現設立航律委員會業派許上校繼祥爲該會委員希尅日來京與會云云故許理事官卸工楚案赴京矣 
[鐵路局長由京回滬]  
　　滬甯杭甬南路管理局局長任小山日前乘車北上與交部接洽要公等情已誌本報茲悉任局長在京公畢特乘通車南下於昨晨抵滬當即到局視事矣 
[浦東焚燬私土續紀]  
　　海關抄獲之私土嗎啡等類自前日起在浦東陸家嘴汽窑焚燬前日焚燬情形已紀昨報昨日繼續焚燒上午八點半鐘由姚文甫監督率譯員夏嘯雲潘傳冕關員金子輝等渡浦會同威赫二稅務司總巡道生管棧房西人勞勃生　托巡人等部署一切並在場各任職務辦理焚燒手續至午後六時始竣事而返茲將昨日焚燒狀况列後 
焚土計數此項烟土嗎啡等類總計一萬一千七百七十九斤十三兩前日燬去五千九百二十斤七兩二錢尙餘五千八百五十九斤五兩八錢昨已悉數焚燬所燬之嗎啡約計小方洋鐵箱二十四箱曁一百二十磅 
監視人員除姚監督文甫外有齊省長代表滬海道尹王芷揚松滬護軍使署劉化人交涉公署李子光地方檢察廳朱幹卿淞滬警察廳張祝蓀上海縣公署熊列會審公廨姚端甫等十餘人 
火夫偷土在場彈壓之軍警一如前日而火夫十餘名則由流星巡江輪上調來者昨日有火夫袁松李烈均二人乘間偷竊零星土肉當被在場彈壓之巡長梁玉賢安振東岳祝三巡警閆文山張長勝等先後查獲報告姚監督飭即解送三區警署轉解地方檢察廳訊辦此事發覺朱幹卿檢察官亦在場目覩 
事後情形昨日午後因挖檢餘燼收拾一切故海關辦事人員至傍晚六時許始得渡歸所餘灰燼俟海關巡江輪出口携往抛棄海洋至焚燒情形則由姚監督備文詳報北京總稅務處曁財政部轉呈國務總理大總統察核 
[歐和停頓與生鐵市面]  
　　本埠某鐵商得天津快訊云天津各貨棧堆積之生鐵去冬以來本地購者甚少故今年開河後紛紛裝運外埠日前報載歐洲和議停頓消息各鐵商聞之大爲注意即有買進生鐵者市面因之大爲活動白口之價陡張二十餘元殊出意料之外倘歐和不卽繼續鐵價尙須累漲云 
[生油市面之活動]  
　　生油一項向來國内銷路以廣帮爲大宗國外銷路亦屬不少本年來銷場并不活動故市面常在八兩一二錢乃自本星期來廣帮頗有購辦而洋莊竟大爲活動采菽堂交易共售出二萬三千件之多昨日采菽堂夾倉生油開至十兩零五錢較前星期漲起二兩以外囤貨之戶咸起而爭購以後尙須看高也 
[又將有一紗廠出現]  
　　近年來本埠紡紗廠營業頗爲發逹邇又有鮑星槎等發起組織紗廠定名寳成已在义袋角鴻裕紗廠之西購定廠基地三十七畝資本共集一百六十萬除發起人擔任其半外尙有八十萬兩另招附股聞該廠已向美商愼昌洋行訂定全付紗機預計紗錠四萬只限六個月到齊年内尙須開幕云 
[交易所問題之重行磋商]  
　　上海交易所由發起人虞治卿籌備以來即有金業代表反對意圖軍獨進行曾經電呈北京農商部請示辦理旋奉部令該紳妥爲集議確切呈復農經總商會迭次邀集各業代表公衆討論對於分合問題頗難同意雙方各持一見迄今仍無效果茲滬海道王道尹奉江蘇齊省長訓令奉部令着速會同商會妥爲籌議查復故總商會又於八日午後邀集該所認股各業代表到會開談話會重加磋商僉以交易所之籌備原以抵制外商壟斷把持之勢力並無有權利思想現在旣有少數人出面反對合組問題是該所無成立之必要惟宗旨决定在前亦無變更之意云云磋商良久仍照前議辦法據情函商王道尹請爲詳復核示施行 
[南滙縣敎育會之成績]  
　　南匯縣敎育會自黄報廷楊而墨兩會長任職迄今會務日漸進行若組織參觀團迭開講演會舉辦敎員研究會成績斐然其平日之發布問題通信研究製就表式調查敎育上各項概况尤爲注意至所出版之敎育月刋現索閱者紛至杳來上次章省視學慰高報告亦頗嘉許本年又以縣市鄕敎育欵產來源及沿革情形至爲複雜關係重要欲予邑人以共知因又於會内組織一臨時特别調查會推定調查員從事調查一俟告竣擬刋一單行本廣爲分送 
[學生會旅行隊由杭返申]  
　　靜安寺路五十一號寰球中國學生會乘春假期内約集會學員生及童子軍等五十餘人作旅行杭州之舉藉以增長學生之見聞於三號晨由本埠北站登專車赴杭當日即游岳墳公園等處次日往游靈隱天竺北高峯雷峯等十餘處第三日往訪保叔孤山放鶴諸勝於前日午後乘專車返滬途中均由該會日夜校敎員照料學生及童子軍俱精神充足涉山渡水毫無倦容沿途並採集標本多種 
[續誌擅搜旅客行李之拿究]  
　　京畿憲兵營偵探前日查獲冒充福建司令部稽查員之陳貴林在大逹碼頭各輪上搜查旅客行李尙有身穿陸軍制服之同黨一名脫逃未獲等情已誌昨報茲悉陳貴林與在逃穿着軍服之同黨係從閩省來滬寓居南市十六舖新榮康旅館已有半月每日至輪假冒稽查搜檢旅客之铺蓋箱籠設有違禁品發現卽向旅客索詐而新榮康旅館内適有閩省緝私營士兵温書林等七名請假回里道經滬上亦寓該旅館陳貴林等遂自稱閩省軍署官員向温等聲言能爲爾等介紹升官藉以騙取銀洋因此温書林等所帶川資被騙無存前日見陳被獲遂同該偵探至憲兵第一連陳明受愚被騙情形請求併辦昨日吳連長以獲案之陳貴林未穿軍服諒係附從之人而身穿軍服者必係爲首未便任其漏網故已分致淞滬警廳及公共公廨法公堂等請爲一體訪拿矣 
[盜匪訊實定罪]  
　　派駐老閘捕房之特别機關華探目陳雲忠李星福一百零一號西探目壳羅香（譯音）於上月十三號晚得有報告謂去年陰曆十二月二十六日公共租界浙江路五百二十一號門牌協茂錢莊被盜刦失鉅贓並開槍拒捕擊斃老閳捕房三百十八號華捕案内之盜黨安徽人陳漢周（卽程海秋）與去年十二月十一楊樹浦鞱朋路某棉紗廠對過七十九號門牌居婦劉王氏家被刦金飾現洋案内有關之嚴道年糾黨在北火車站附近界路弄内密謀圖刦北山西路六百六十五號門牌陳姓家等情因即協往將陳嚴二人連同跡涉嫌疑之周思荃王文章並報告人謝玉堂一併拘入捕房抄出手槍一支彈珠五粒利刀一柄圖刦地點之字據一紙旋在押店吊出劉王氏家被刦金戒金釧原贓解經公共公堂訊押在案前日午後由中西探捕傳同事主將陳漢周等五名解廨續訊即由工部局刑事檢查科代表牛門律師上堂譯明案情並稱謝玉堂一名與本案無關請爲摘釋並由事主劉王氏與協茂錢莊夥邱姓相繼投案證明當時被刦情形並均稱獲案各被告是否係當時在場行刦之盜現在辨認不清而邱姓又稱被刦後曾聞槍聲一響出外看視見一巡捕被擊倒地云云又據謝太堂之妻謝楊氏供稱陳周王三人係在大世界遇見陳令我代携手槍至北火車站故我告與丈夫轉報捕房云云謝玉堂供稱係得妻子報告因據以報捕並由西探目壳羅香與陳李兩華探目上堂禀明得眼線謝玉堂報告即往拿獲各被告所有抄獲手槍子彈利刀字據以及吊出原贓金飾呈案請察詰據陳漢周供稱協茂被搶我雖同去但非我起意巡捕亦係他盜打死此次預謀搶刦亦非我起意等語嚴道年供稱鞱朋路搶案我於事後由行搶之人分給贓洋三元是實吊出之金飾原贓亦係在逃之盜於抵押時告知我押店牌號故偕包探按址吊出此次係謝在大馬路將我邀往北火車站茶館吃茶被捕云云而周王兩人均供係謝邀去吃茶因何被捕不知等詞關讞員核供商之英副領事後即於華文解案單上判陳漢周押西牢五年期滿帶堂再核嚴道年押三年周思荃王文章無干開釋謝玉堂旣據捕房律師聲請准將控案註銷手槍子彈利刀充公起出原贓給原告領去而卓君則於西文解案單上簽判陳漢周應科刑期十四年 
[槍斃盜犯兩名]  
　　松滬護軍使署昨日槍斃盜犯胡鏡如（即胡海寰）苗清盛二名茲錄罪狀於後爲布告事案據公共公廨呈解迭次夥刦湖北路協豐烟紙店等家得贓案内之盜犯胡鏡如即胡海寰苗清盛二名到署發交軍法課號房屋窩藏盜匪先後指使夥黨於上年六月十八日行刦湖北路協豐烟紙店又上年六月十五日行 
 
 

Page 11

 
 
昌路鴻泰烟紙店又上年七月二十三日行刦福建路德康錢莊又上年七月二十七日行刦漢口路尤祥興烟紙店又上年八月十八日行刦福建路張生寳烟紙店又上年八月十六日行刦重慶路張少園米店等家得贓分用共計主使搶刦得贓八次又苗清盛一名係與胡鏡如同居先後聽胡犯指使夥衆搶刦山東路周月嵩烟紙店又福建路德康錢莊又漢口路尤祥興烟紙店又福建路張生寳烟紙店又重慶路張少園米店等家得贓分用共計夥刦得贓五次供證確鑿無可遁飾查該犯胡鏡如即胡海寰一名膽敢賃租房屋窩藏盜黨先後指使夥黨侵入商店行刦得贓分用竟至八次之多核其行爲應以共同正犯論實已八次觸犯刑律第三百七十三條第一二兩欵之强盜罪同時俱發似此窮兇極惡實屬死有餘辜又苗清盛一名先後聽從主使夥衆行刦商店得贓五次核其行爲實已五次觸犯刑律第三百七十三條第一二兩欵之强盜罪同時俱發亦屬兇惡昭著罪不容誅該兩犯均應按照懲治盜匪法第五欵之規定判處死刑以昭炯戒除飭提該犯胡鏡如苗清盛二名騐明正身執行槍斃外爲此布告軍民人等一體知悉此布 
[社莊廟迎神賽會期已屆]  
　　浦東社莊廟定於今日迎賽神會由護軍使派兵前往彈壓等情迭誌本報茲悉前日派往之兵係向駐其昌棧之三十七團第二營二排昨日本擬續派一連嗣因當地紳董懇請愼重辦理故昨日並未增加惟三區警正曾永奎率領游巡隊四十名馳往駐守因態度尙本表明故人皆猜疑或言用武力强迫禁止或曰隨會彈壓言人人殊惟該廟一帶人已　集大半從南川等處遠道而來廟拗四圍熱鬧異常當地士紳深憂兵民衝突現正與曾警正王警佐等籌商妥善方法昨日起各處來觀會之人逐漸增多各渡船生意驟增而小車尤昻其值有人從爛泥渡雇小車赴社莊廟車資已漲至一元數角　今日將增至二元云 
又函云浦東南匯縣境（上海縣洋涇鎭東南）社莊廟所供三太太偶像由各會首定期舊曆本月十一日舉行三百六十行賽會舁像周行各處先期由會首佈置一切茲因會期已届所有會中抬閣並扮各種戲劇連日在滬向各花草店紙紥舖等製造並有一般好勇鬭狠之流扮成托香會以極大極重之錫香爐（最重者有六七十斤）用銅鈎數十隻摘在右手臂皮膚之上如是者共有數十人前昨等日各會首已備齊全猪全羊並香燭冥寳等同詣廟中敬神名爲酌獻想今日必更熱鬧惟望其勿生事端耳 
[大場鎭大鬧屍場案九誌]  
　　寳山縣大場鎭巡警毆斃葛杏元一案迭誌前報前日寳山縣張允高知事由滬換乘滬甯火車赴南京面禀齊省長回署後因查得屍親方面有葛蘭倫者係前清武生有從中唆使聚衆與官爲難情事因葛住居二十四五兩圖内故飭該地保及警察所金所長等交案詎葛已聞風潛避無從尋交昨已由該保具復矣 
[粤僑籌辦梓鄕平糶之近訊]  
　　粤僑商業聨合會對於籌辦梓鄕平糶事於前晚七時又開會議到者正會長陳炳謙副會長梁綸卿會員黄式如陳翊周等百餘人首由陳會長宣布昨日廣東糧食救濟會來函兩則（一）粤東米市自正月飛漲人心皇皇惟恐絕食於是有救濟會之設與尊處謀救粤食之計劃正同迨宣布貴會函電布告圖南米石二月十七到省並聲明滬上粤僑籌有現欵四十餘萬聨同運米源源接濟風聲所播人心大安影響所及米市日跌各辦家逆料圖南米到價必大平遂如潮水當退一落千丈迨　南到省大局更定十九二十二十一等日米價大跌全粤人民皆感頌貴聨合會運米快捷功德無量承示注重四鄕與本會宗旨吻合各米到省均派專員收磅即行入倉（已在花地租定米倉）並派可靠磅手五人專司收發另由稽核部派員監理省中原有平糶公所自本會成立公决將平糶歸併本會（二）圖南之米扯計每日發出約二千擔計圖南米二萬擔足敷十日應付第二批米二月底到亦極恰好以後各船陸續五七日一船起運便合粤地温暖蕪米過十天半月變色不似蕪地可久貯也四鄕購米以廣肇爲多尤以南番順三新爲踴躍圖南一號米數日即已賣完統計圖南全船米雖虧折二萬餘元而無形已收數百萬元平價之利益公等辦事心靈手敏中外同欽此後務祈隨時直電本會告知米價本會亦隨時將粤中市價電告云云兩函向衆宣佈畢復經陳會長起述略謂第三批米三萬零一百擔已裝杭州船第四批米二萬七千三百擔已裝遇順船均於日内可以到粤並由廣東糧食救濟會在香港租定日本商輪由蕪放粤每擔水脚五角二分本會再行在滬續租船隻放蕪運粤以期源源接濟云云述畢散會已十一鐘餘矣 
[軍工路舉行落成禮之預備]  
　　松滬盧護軍使據閘北工巡捐局長曹履冰呈報依周塘軍工路業已告成加填路面煤屑及接築張華浜逹藴藻浜一段工程日内亦將完竣除函邀浚浦局華洋工程師協同本局路工各員於卽日前往該路履勘騐收全路工程外特行呈請軍使擇期舉行全路竣工落成典禮以重路政而資紀念等情盧使據呈後當卽批令本月二十二日舉行除據情呈請軍民兩長屆期委派代表蒞滬參觀外諭令曹局長妥爲籌備一切曹局長奉諭後於昨日起已派員分投籌辦籌辦事項如下（一）假定張華浜海軍醫院爲禮場業已前往佈置（二）屆時商用陸海警各軍樂分班奏樂（三）遍邀中外各長官及紳商學報各界共同觀禮（四）贈送盧使興闢是路功績紀念亭碑詞文軸（引翔鄕紳士一）（工巡捐局一）（五）製五色國旗百餘面預備插於全路兩側（六）沿途密派軍警擔任彈護（七）柬邀中西路政各工程師測繪人員等參觀（八）設備中西名酒茶點以餉來賓其餘詳細會場禮節與開會秩序尙在擬議中聞盧使擬於是日親率各軍官前往舉行典禮云 
[開浚三林塘市河之近訊]  
　　本邑浦東三林塘鎭市河前經沈知事派委該鄕經董趙履福等設局開浚該河東自三林港起曲折迤西至陳村港止綿亘一十七里自前清光緒二十二年冬間開浚後迄已二十餘載不無淤塞於兩岸農田水利關繫至重故由該鄕公民呈奉上海縣公署核准開浚估計全河土方五萬三千七百八十八方工價銀洋一萬五千餘另加繁工銀洋二千二百有零自開工至今竭力從事惟上冬今春雨水連綿以致全河屢浚而兩岸屢坍急切不得竣工現在天色轉霽工程甚速故該局已呈奉沈知事定於本月十二日親臨該鄕勘騐工程 
[龍華展寛路面工程之進行]  
　　高昌廟西棚口起至龍華止之馬路由護軍使署命令展寛路面先將兩旁小浜挑泥填築等情迭誌前報茲悉沿途小浜業經一律塡平前因路基鬆浮先鋪煤屑使其堅實現亦鋪竣擬俟二星期後卽當開工築路惟新橋曁外日暉橋兩座必須重建橋椿與橋面皆須四丈寛闊故由軍署繪具橋圖以水門汀泥砌築橋墩以鋼條爲橋梁橋面則仍鋪柚木昨日已將圖式發工巡捐局雇匠估價復候察辦 
[營房限速竣工]  
　　龍華操場建築砲兵第十團二營軍房一百八十五間係由裕興泰匠頭承造原限二個月工竣嗣經迭次展期訂定三月中旬完工茲又將届限仍未工竣屋面之瓦亦未鋪齊昨日盧護軍使親往查勘見之大爲震怒當卽命傳該工頭至署申斥限令速爲造成如再遲延定干究罰 
[江北同鄕會創立通俗敎育講演所]  
　　江北同鄕會主任宋士驤因鑒於旅滬同鄕人品不齊時有踰越法　之事擬就閘北地方創設私立通俗敎育講演所專以勸勉守法增進道德啓發美感爲宗旨業已函請道尹核准昨日閘北市董錢貴三己奉到縣署知照該所成立期當不遠矣 
[澄商追悼奚蕚銘紀]  
　　瑞康顔料號主人奚君蕚銘平日持躬儉約待人寛厚對於宗族鄕黨社會公益均熱心慨助殁年祗三十有九遠近多悼惜之江陰旅滬同鄕會於昨日下午二時在黄家闕路江陰公所開追悼大會到者甚衆是日開會次序主席毛耕園報告秩序次行禮次馮懋岑宣讀奚君行狀次李迪先代表公所致悼辭次陸愼夫代表旅滬同鄕致悼辭次穆藕初演說略謂奚公蕚銘爲富而仁天不假年竟於去年底溘然長逝聞者惜之本日澄江同鄕曁寓滬諸親友就江陰公所聞追悼會以玥悉奚公梗概推玥陳述奚公生平公力行節儉留好樣與社會吾人應作爲表率者一也奚公獨任巨欵創立義莊施惠於族人臨終時慨然以數十萬金爲購地產之用使義莊得以永遠成立又獨任巨欵設立學校嘉惠彼生奚公由一身而及於一族吾人應作爲表率者二也辛亥之年洪水爲災江陰圩田悉被衝没奚公慨捐巨資以工代賑次年又大水因圩岸加高並未受災境内農民之受其惠者歷久未忘至於在梓鄕之造橋修路踴躍輪將猶其小焉者也江陰人經商滬上者甚衆而奚公捐資造丙舍至今公所甚興旺亦奚公之力居多熱心桑梓如奚公吾人應作爲表率者三也此外對於湘賑順直水災以及各省慈善事業之爲公所知者無不慨焉解囊捐助巨欵竭其心力爲社會謀公福吾人應作爲表率者四也奚公邇來對於各實業均甚熱心鄙人所經理之厚生紗廠其一也提倡實業直接以裕民生問接以紓國難吾人應作爲表率者五也今者奚公往矣然而奚公所手創之事業如養莊與學校及便利地方之道路橋梁等等均在吾人紀念中雖謂奚公仍舊在世亦無不可雖然奚公固雖死猶生而奚公所辦諸種之公益事業深望諸親友按一定之程序繼續做去發揮之光大之使奚公已在之成績永久存在不致有人亡政息之慨果若是則於奚公之素心乃大慰而今日之追悼紀念亦於是乎不朽矣次爲吳行露鄭立三演說次家屬答辭並共攝一影乃閉會 
[牙科博士由美來滬]  
　　史高德牙博士近由美國來滬接盤南京路三十八號已故賈滿龍博士之牙科營業現正在室内裝飾修理一俟工竣即行施治牙科各症將來用最優等新式器具裝鑲嵌補各種齒牙均可適用於衛生史君係畢業於美國北太平洋牙科大學該大學乃美國著名大學之一史君現又在上海紅十字會總院辦事云 
[呈控鹽場知事之運副批示]  
　　奉賢縣公民潘國樑等以青村塲鹽塲知事屠某貪暴瀆職縱警殃民爲害地方堃情鼎沸臚列多欵呈控浙江正副鹽運使昨奉副使批示云呈悉控關官吏虚實均應澈究仰候派員赴青逐欵嚴查明確據實呈復以憑核辦仍候浙運使批示此批 
[警正因病請假]  
　　淞滬察察二區警正杜金釗因病請假經徐廳長給假一月委派勤務督察長張桂榮前往代理昨已到差視事矣 
[檢廳第一看守所之整頓]  
　　新任地方檢察廳第一看守所所長汪維藩自到任後將所中内幕從事整頓現所犯接見家屬日期每週推廣一日爲星期一三六三天以示體恤業已禀准林廳長出示公布至所丁值班由汪所長改爲三小時一班若上差後擅離職守至五分鐘之久者一經查明立即開除 
[電燈線中斷之修理]  
　　公共租界廣東路（即正豐街）湖北路轉角處之電燈線於昨日午後四時忽爾中斷當經巡街捕瞥見恐生危險回訴捕頭飭捕前往照料一面用電話通知電氣公司立飭工匠駕摩托車馳往修理未幾即行修竣 
[衣店主棄店潛逃案之近訊]  
　　南市楊家渡天源估衣店主潮陽人翁栢舟因虧負鉅欵勢難彌補於上月抄葉店逃逸後經各債權人鉅源明興等查知報告第一區警署派警將店看守並拘店夥余元芳等到署暫留候飭緝翁栢舟來案質追在案茲悉翁在逃並無下落趙署長屢傳原告人延不投質遂飭余暫行交保出外候示旣而各原告赴地方審判廳狀訴經該廳函致該署請將余元芳送廳歸案候審乃該署將余送廳後飭傳原告人又不投質故該廳於昨日仍將余元芳送還第一區趙署長仍着原保人保回再核 
[汽車碾傷行人]  
　　昨晚八時餘南京路樓外樓門前有某號汽車駛過適有江西人徐復梅在馬路行走不及避讓被撞倒地左足小腿骨爲車輪碾斷經老閘捕房一千三百號華捕到來抄錄汽車號數另雇車送受傷人往醫院一面據實回報捕頭候示 
[小工壓傷殞命之請騐]  
　　吳春昨扭江北小二陳二桂至關北四區二分所控稱我兄春元與陳同在車站掮運貨物前日陳不小心將重約五六百斤之物壓傷我兄要害當送仁濟醫院醫治無效而死請爲騐究經倪警佐預訊一過命解司法科移送地檢廳一面飭地保報謂檢聽派員相騐 
[女屍騐係病斃]  
　二十七保四圖地保趙大麒至地方檢察廳具報斜徐路東廟橋倒斃女屍一口查無家屬請求相騐巳誌昨報昨日該廳委派沈檢察官毛檢騐員等蒞場騐得該女屍年約五十歲形似女丐並無傷痕委係因病身死遂判山善堂棺殮發封厝壇 
[扭控姦拐姪女]  
　　江北人徐開榮昨在閘北五區警署控陳起元姦佔伊姪女林二並被誘拐來滬今始尋獲請爲究懲經王署長研訊一過命解司法科移請地檢廳究辦 
[再誌寳寳不知去向]  
　　陸開桂偕戚徐陸氏至四區警署控稱我女寳寳年十二歲過繼與徐陸氏爲義女前日有陸漢章陸王氏夫婦串通將我女誘出雇郁喜扣之黄包車車送閘北南林里十七號門牌民人得悉趕往見陸漢章携我女從後門逸去現被藏匿請求提究當經該署將漢章夫婦拘案於昨午移送地檢廳開桂至廳候示車夫郁喜扣亦願棄營業到廳作證經檢察官預審之下判漢章夫婦分别收押原告等退去候追寳寳到案再核 
[患病西人之發落]  
　　虹口捕房八十四號西探目利扶司（譯音）前日在百老匯路查見一乞丐西人向其詰問據稱名强生（譯音）餘言支吾形似患有神經病故即帶入捕房昨解公共公堂禀明前情並稱該西人並無領事管束請爲發落云云中西官核禀會判强生發押西牢三月期滿資遣回國 
[身藏烟土禁押兩月]  
　　江北人張成芝於前日下午携帶鴉片烟土一包計重五六磅行至虹口兆豐路被七百九十五號八百二十二號華捕與三百九十八號印捕查見張即將烟土抛擲於該處屋上旋由該捕等取下連張帶入滙山捕房押至昨晨解送公共公堂請究先由捕頭凌處（譯音）禀明前情繼由華印各捕分别上堂證明查獲被告取下烟土各節旋據被告張成芝所延律師到堂辯稱查捕房解案單係控被各違犯二百六十六條刑律但該條内載係關於製造烟土及販運販賣而身藏烟土並未規定犯罪處分且解案單註明被告將烟土抛棄則顧無販賣等情事且前日英領事堂期有人帶土至十五磅之多被告係延禮明律師代表到堂聲期其情判案註銷烟土發還即敝律師在新閘捕房充當特别巡捕時曾有一日查獲一人身藏烟土兩包經捕房問明並非販賣將其人釋出並囑嗣後如遇此種身帶烟土之人毌庸拘解以故敝律師以本案被告身帶烟土不能作爲違法要求將案註銷云云李襄讞核供商之美丁副領事以被告張成芝不應身藏違禁物品判押西牢二月烟土送海關焚燬 
[抄獲私賣烟膏]  
　　江陰人陳金生在虹口頭壩路八十七號門牌屋内私售鴉片烟膏被包探薛正昌沈阿炳偵知禀明捕頭協同九十八號西探麥道漢往將陳金生拘獲抄出烟膏多盒帶入捕房押候解廨請究 
[探捕破獲賭窟]  
　　賭徒陸阿根李阿土近在四馬路西胡家宅二百四十三號屋内開設賭塲日夜聚賭抽頭前晚被老閘捕房捕頭偵悉密飭中西探捕協往將陸李兩人及在賭之張仁富王阿六傳根全胡時香汪炳生等二十四人連同賭具一併帶入捕房着將陸李兩人收押餘人准各存洋五元保出昨晨由廨提訊中西官向陸李二人研訊一過以其聚賭違章屬實判各罰洋二十元無洋改押三禮拜餘人均保出不到着將保洋充公賭具銷燬 
[尸棺照料不周]  < 
　　江陰人蒲蔭堂其弟於上年逝世屍棺暫厝閘北胡家木橋分水廟後荒地上託譚萬生照料本年清明節時蒲前往祭掃見其弟棺柩已移動並被火焚骸骨狼籍向譚詰問答稱不知當即將譚扭控五區三分所經唐警佐提訊後昨解司法科核辦 
[搶匪與車夫並儆]  
　　住居新閘路某捕房繕譯顧某之妻陸氏於上月二十九號衣雇乘黄包車行經新垃圾橋北文極司脫路被匪攫去值洋一百元之嵌鑽挖耳一隻氏即停車喊捕詎將值洋一百三十元内儲金香烟盒金小鏡子之銀絲袋遣忘車内被該車夫乘間携物逃逸報經捕房飭由包探張天林居阿巧將搶匪曹榮生車夫楊阿林一併拿獲解送公共公廨諭着押候吊齊贓物再行解訊在案昨由捕房將收贓之老鳳翔銀樓夥沈良才與曹楊兩人解廨訊究即據包探張天林等投訴楊阿林曾將香烟盒得洋二元賣與北京路一千一百六十八號門牌秋月樓茶館主朱阿木由朱轉消與老鳳翔銀樓得洋八十元現朱已逃匿囑其弟持洋八十元至寫字間至曹榮生所得贓物質與周阿三押店嗣因以所質之物與捕房失單上相符報告捕房得以將案破獲等語並據老鳳翔夥友沈良才供稱此項金香煙盒係一婦人携來掉換金戒金環另找給現洋二十七元且捕房送來失單上並未開明重量因之悮收求鹽又據原告顧陸氏上堂訴明被攫情形訊之曹榮生楊阿林均俯首無詞王襄讞核供商之美丁副領事以曹白日攔刦判押西牢九月楊押三月老鳳翔夥沈良才收贓匿不報捕違章着將兌價洋八十元充公周阿三之當本五元應着原告認償 
[鄕人虐待水牛]  
　　鄕人丁坤林在狄思威路將足間皮破不能行走之水牛强迫行走被七百九十一號華捕查見以其虐待畜類將丁拘入捕房經捕頭詰悉其情飭丁存洋十元保出聽候公堂傳訊 
[縱妓拉客之科罰]  
　　愛多亞路一百七十二號門牌花烟聞龜奴揚州人主連生縱令烟妓至三馬路拉客被總巡捕房一千三百零六號華捕查見以其違章回禀捕頭請廨出單於昨派探將王傳至公共公廨經中西官訊明判罰洋十元充公着令繳洋開釋 
[支票來歷不明]  
　　甬人吳桂生前日持一計洋十九元六角之支票一紙至南京路十五號門牌美豐銀行領取經該銀行西人向吳詰問來歷不能指實當被報由捕房飭探周志仁將吳拘志寫字間詰據聲稱係住居西門外方板橋附近之婦人王張氏囑令往取因復將氏拘至捕房分别收押昨晨併解公共公廨經中西官略訊一過判吳與氏仍分别押候查明再訊 
[押店收贓不報]  
　　虹口吳淞路一千四百八十一號門牌發押店主翁沐記因收押賊贓匿不報捕被探陳維坤查悉禀請捕頭轉禀公共公廨出單於昨將翁傳至公共公廨請究即據陳探上堂禀明前情訊之翁延律師到堂代辯中西官核供以違章屬實判罰洋十元充公 
[攫紅綢禁押兩月]  
　　居鏡湖前日携帶紅綢兩疋行至北蘇州路弄内被匪人王阿五攫之而遁經包探施金生與五十六號特别巡捕查見將王攔獲昨解公共公堂經中西官訊實判王押西牢兩月期滿遂出租界 
[摸竊銀表禁押三月]  
　　竊賊蔣阿四日前在法租界摸竊路人身畔之銀表一只持至同康押店質洋兩元化用現爲法捕房包探查悉將蔣拘獲吊出原贓帶入捕房昨解法公堂請究先據該探上堂稟明前情詰之蔣供認摸竊不諱中西官判押西牢三月以上儆 
雜評二 
[撥早時鐘（邠）]  
　　外人商會爲愛惜日光計主張將時鐘撥早一點鐘我總商會贊同之新關稅務司乃據以布告定期實行夫暑期中提早辦事政學各界夙有行之者所異者彼則改其辦事時間表而今則移其針之所指耳蓋更變辦事時間則一歲有再改之繁不若移撥指針之較易也時鐘之指針欲令何指則何指耳即令平明指十二點亭午指六點亦奚不可者 
外人之赴事也平日爲上午十點至十二點下午二點至四點撥早而後實爲九至十一與一至三點其辦事時間居一晝夜間之六分之一居日光中時間之三分之一以云愛惜誠哉其應愛惜也至若華人之大多數日出而作日入而息已耳商人不盡有一定之時間即有一定時間者以此四小時改早改遲於間亦復綽有餘裕撥早與否初無大殊然稅務司猶根據於總商會之贊同殆猶重視我商人習慣歟 
華商之在滬市無在不隨洋商爲轉移洋商曰行華商不得而止洋商曰止華商不得而行己無獨立自營之能力又安往而不如是蓋華商之爲時鐘之指針也久矣我商人宜自知焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六十七）] [  一之]  
　　與美國徵兵註册事同時發生而足引起一般人士之注目者即爲檀山日僑小澤孝雄氏入籍問題小澤年近不惑渡美後已歷二十寒暑初往美國西部爲大學生迨八年前乃移美屬之檀香山專在商會供職全家均善英語其生活絕似美民當其旅寓加州時已向州政府取得第一入籍證嗣因檀山方面申請第二入籍證不得向地方官陳訴又不得直乃於民國七年五月更以曾任上院議員之加州著名律師威靈敦氏任辨護向州政府提起訴訟而爲第二入籍證之請求焉 
小澤氏並因美國入籍法中特提自由白晳人種乃以最新奇最精闢之長篇研究談投諸美境各日文報其以日本人爲自由白晳人種實言人之所不能言其結論中有云世界人種分黄白紅棕黑五大類實原始於德意志人種學者蒲孟白氏其學說於一七八一年發表論其時代雖在美國入籍法制定之九年前按其實際美國入籍法中之（白晳）字樣實爲（黔黑）之對等名詞所謂自由者本示異於貧乏無賴遊蕩諸流民而此雙方不同諸稱謂實互立於絕對之地位者也 
其證明美國入籍法之不能根據五項人種說共得五種顯著之理由（一）美國各專校各大學授人種學一科乃在入籍法制定後五六十年（二）入籍法制定時美國各專校各大學未授德語美國大學有德語科實自哈佛始其始增德語之年一八二五年也距入藉法制定時已逾三十五年矣（三）入籍法制定時上院議員三十人下院議員六十三人嘗追溯其行略式履歷大抵均於一千七百八十年前畢業出大學間有曾往英國留學者爲數亦甚少受德國敎育者止一人係於蒲孟白學說發表前十年返美（四）蒲孟白學說發表時美國獨立戎馬倥偬德國方而以德語發語之新學說美讀員中誠不遑研究及之（五）蒲孟白人種學說原以德語發表美至一千八百零七年始由Eli　　ten譯英美國學者Caldwell初次轉譯成國語雖視英國爲略早然已在入籍法制定八年後蓋即一七九八年也小澤氏於上述五種之證明外復引美國最高法院對於某案判詞中﹁自由白哲人種字樣實川以拒劣等或流落之黑人﹂等語及十三州憲法﹃凡含八分一以下之黑人血均可稱爲白人﹄等條文以實其說而更綴數行爲斷語曰一等國民之日本人旣非黑人必白人也必有入籍之資格者也其研究方法之精審誠不讓於彼美民以視我國之考據家理想與實用和去甚遠矣 
老申報 
[假巫敗露（上）（見光緒二年正月二十日）]  
客從鄕間來述一逸事不禁令人絕倒沈近省河鄕落李某者巫陽流亞也居然自附大巫禱神　鬼詡爲生平絕技鄕愚趨之如驚有　者求代禱之鮮不應手愈某益自神酒餘茶話竟言予不啻病人司命有鬼敵其室者予法令所及奔竄不遑或曰竊聞巫者祈禱之術本亦平常不過世人自爲巫蠱何子於此竟能使鬼畏豈鬼方氏之苗裔耶某曰否予初學巫其不足齒儼類君言繼而轉遊茅山馬禮治之門得其五雷秘訣故鬼之畏我猶畏鬼伯也於是時自標榜愚直者或深信其爲茅山門下士故其道與神通技堪鬼拍歪嘴三者燕賴中之雄也每賭敗時向某爲恢復計積欠頗纍月初賭敗復與張口某託故拒之三知其昨日入十餘元竟託故峻　頗啣之會有稱揚某之神術者三適酒後耳熱笑曰君猶　底蛙惟聞風雨聲不見天日而宜以鬼侣爲神人矣或叩其故三曰某　運與時會代病者　多獲愈而又恐人輕其技故　茅山以自重實地空疏無具一指揮間當令其原形出現矣或請其故三日某外强中乾以鼠子之膽而謬託獅子每深宵自行以鳴無所畏　彼今夜往鄰鄕有巫事當使彼膽落或叩其底裏三日事後當知無庸預洩但子愼無漏吾言否則敗矣或曰我正樂此老撞嘴豈有敗乃公事之理一笑而别 
新拾遺 
[戰爭時之英國童子軍（上）] [  許嘯桐]  
歐戰叢談 
曩在戰爭初起之時白頓普惠爾將軍曾宣言曰當此國家多事之秋實爲童子軍効身祖國之大好機會今童子軍盡力祖國之事實已可譜之筆墨傳之史册當爲閱者諸君一詳述焉戰幕初開英國童子軍即下動員令準備出發政府亦承認其集合目爲正當有裨於國家數月中保護鐵道電線監察水池守備海邊不遺餘力有足多者其後責任更增繁多例如收集鷄卵以供僞兵運輸芻料以實軍馬從事種植以足餉糈檢拾廢紙以清道路舉凡至瑣且賤之事莫不忍苦竭誠而爲之忠勇堅毅令人聞而生敬當敵人空中入宼之際脚踏車隊其裨益於城市警察更爲重大如敵船皆已掃清則彼等吹其軍號以爲報告至於服務醫院則陪送痊愈軍士至前敵即以前敵軍情報告當局彼等更抽閒以獴鼠誘致野兔用補糧食之不足然責務爲各青年最所留意樂爲者當推傳遞軍事文書及各種緊要函件蓋以青年能任此重大之責務而無危險之虞其得意可知也 
在近今某雜誌中童子軍之首領某君發爲問辭曰吾輩青年將漸衰頽乎彼爲有名著作家故意設此疑問以鼓勵一般青年其實童子軍之行動至今並未稍懈可敬愛孰有甚於此者 
常識 
[省用熱氣簡便之方法（下）] [  守眞]  
譯大陸報Mrs　Cbristine　Erederick（原著） 
室中不須熱氣時宜用可移動之温煖器温煖器或屬油或屬電或屬煤氣而以中貯燈心形圓者爲佳是器能於倐忽間使長十尺寛十二尺之室生煖尤宜於朝夕燻煖浴室並植物園屬電新式之温煖器其紫銅之圓聲直徑二十英寸其傳熱之球形物有射光之電線圍繞之可與電燈單接連一刹那間射放熱氣於室中其他屬電之温煖器狀如屹立地板上之小煖爐另有屬電之新式温煖器與通常之煤氣管銜接狀似　巨之香菌向下射放熱氣數分鐘内使室温煖 
美利堅新發明之器具使燃料减少創制一種用煤油燃火之煤氣管與通常貯煤油之巨桶銜接可裝配煤氣燈龍頭或厨中之爐燃火之法龍頭之上端展放煤氣油若干以自來火燃之比其焚煖煤氣油發生酷熟之煤氣可用於烹飪及生火通常之鐵爐可裝配煤氣燈龍頭兩具需油而已不需煤也凡百之烹飪賴焉 
夫節省燃料之人欲保存燃料也流費煤炭並其他之燃料實緣未嘗注意及用燃料之法也不能節省燃料即不能愛惜物力節省燃料養成節儉之習慣不僅省幾千兆之金錢並鑄就國民固有之品格也 
小說 
[五鎊之懸賞（續）] [  雄倡]  
　　柏累堪徐曰五萬鎊之數非小然此產今已不下二百萬鎊矣客曰今請毌問其他此數吾請增至七萬五千鎊凡物均有其價值以戔戔一紙而得七萬五千鎊之鉅金亦不爲太廉矣柏累堪目作奇光曰然足下胡乃必以是下顧乎曰以君在歐洲中探索事物最爲慧敏聲譽隆然吾嘗得讀尊著舊墨跡及舊字紙分析辨然則凡文牘之爲眞爲贋君宜能識别較他人爲審矣柏累堪横倚案上若有意若無意間以指微按視一蔽舊之書札署名曰倭司迦白郎林其下尙有一書爲古舊手筆署名爲梅白耳賴天墨斯二者柏累堪審爲皆非贋品無少疑義來客復徐徐言曰七萬五千鎊言時四顧室中則敝陋已甚已而二人之目光忽復相觸柏累堪即他顧而言曰其數誠鉅吾或且爲君根究其事惟事之成否吾亦未敢預定要非易易也客乃氣爲一舒曰然則此字據吾留遺與君矣未卜君計將安出曰吾明當遄赴郎威直一行凡事固宜確審其實際客微晒曰誠然君大功告成之日吾即立據授君今爲君道日安並鳴謝悃吾居址即書諸吾名剌之上君得之矣語後取冠斜加諸頂微笑點首疾趨而出柏累堪直待聞砰然閉戶聲室中旣寂則吃吃笑不已至於久久次日晨柏累堪遂遄赴郎威直聖泊多夫禮拜堂者果於一八七八年災已成焦土舉所有字據並付刧灰柏累堪旣至四加偵訪愈訪乃愈嘖嘖稱羨彼來客約翰白郎林不置蓋約翰曾親蒞村間居可經月逢人輒詢堂中故實旣乃確審其簿籍都燬當無他人猝起而能斥駁其言者方柏累堪行嚮火車站時途次斗遇一人迎面而來直過其側其人踞坐二賈人所用之笨車方與御者欵語乃未覩柏累堪而柏氏則已見之且識其人曰約瑟白蘭生爲貪猾之律師而門庭冷落竟莫獲利市律師渺小目睛流動不已赤髮黄臉臉乃似鼠人乃從而加以外號曰鼠子柏累堪默計此鼠子律師之至郎威直所事未必不與彼來客有聨旣觀律師入三等之車則自踞隔廂而坐車入城時已逾中午律師旣下徑歸其治事之所柏累堪尾躡其後隨入屋中柏氏固熟審其治事室在屋之何嚮旣入甬道中乃列數門柏因佯觀榜門之書逾五分鐘白蘭生復出出時且嚮肩後言曰吾非至二句半鐘不歸汝可往進小貪飲逾刻須歸苟有人造訪但言吾非至四時不得問可也語後竟去柏仍延竚又逾五分鐘復出一亂頭　服之年少啣一廉價之菸卷白蘭生爲人猥鄙狡獪胡復能容一記室此年少則其僮厮耳此奴厮狀至蕭閒旣鑰其扉遂出柏累堪乃探囊出鐵絲彼僮厮足未履及街衢而柏累堪已身入其治事之外室矣 
[自由談之自由談] [  不冷]  
　　可否中國人性質中最有害於事者則無可否二字之眞義也其一無可無不可其二旣可又否旣否又可其三在可否之間有此三者而可否無一定可否無一定而相與爲事者遂無從着手矣此事之所以常懸於空中不能進行又不能消滅也 
右中國人之性質六 
 
 

Page 15

 
 
   
 
 

Page 16

 
 
   
 
