# 1896 - 3 - 4908158

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[續印王肯堂六科準繩出售] [  圖書集成局啓]  
　　六科準繩一書醫科之大成係金壇王肯堂先生所輯其中論症無微不燭有美畢臻本局前出之書蒙識者爭購幾同帋貴洛陽今仍以新鑄鉛字續印管列并然紙色潔凈盛以錦套每部四十本仍售實洋五元五角卽日出書有欲探索枕秘者請移玉至三馬路申報舘帳房及申昌書室各書坊外埠則向申昌書室售報處購取爲盼 
[論有鐡路必先求有養路之法]  
　　敝居在滬南製造局之東栅外竹籬茅舍炊烟縷縷出環堵間屋角一小陂吐納潮汐朔風怒吼詹際許由瓢挾敗籜震盪有聲未能去也時余方圍爐有操新安音者披鶴氅欵扉而入則崇山故人也引坐爐側譚時事因及鐡路余曰鐡路與輪船相輔而行者也中國已知輪船之利設招商局長江自宜昌下迄吳淞海外則環粤閩繞江浙趨成山而東極之高麗之仁川釜山以外靡不鼓輪直駛尅期往返如履户庭獨鐡路議之者有年倡之者有年旣興而復廢者又有年今始奉旨興辦迭見邸抄而兩江總督張香帥又申舉辦自鄂達京幹路之議此南北鐡路有可辦之先機也上月間張香帥又委候補知府沈笛伊太守前來上海與地方官查勘由滬至蘇之地叚以備舉辦鐡路行駛火車此蘇滬鐡路之先機也子其拭目觀成何疑焉故人曰日前貴報不載有某大臣奏阻鐡路之事乎中國作事往往議論多而成功少貽誤因循後先一轍今日者正不知幾經審度幾費躊躇當創深痛巨之餘朝廷有鑒於前失不得不幡然變計首以鐡路爲自强之要圖誠千古一時之一大轉機也然愚猶有說焉從來謀事者圖終於始濬利者窮委於源泰西章程鐡路最重亦最密要有路必先籌養路之費有路而無費不可也然籌費不籌之於有路之先尤不可也譬如有一人焉其乃積乃倉陳陳相因者菽粟也其取諸宫中不知其幾千萬億者布帛也此其人不可謂不富厚矣　使不以所有易其所無則有菽粟者無布帛有布帛者無菽粟縱彼各擁贏餘而究之凍者自凍餒者自餒於是爲陸謀者勸備車馬爲水謀者勸備颿檣其初未嘗不慮其車馬颿檣之過費也然而報往跋來通融交易不數年間富者日益富厚者日益厚卽彼之依車馬颿檣藉沽其餘潤以贍身家以長子孫者近則三五年遠則千萬里居然亦若爲紫標若爲黃標焉無他交相養焉故也且子不聞津沽開平之鐡路乎就二者而較之津路官與商畫疆而治其贏虧非局外所能知若商則每年需費三十一二萬而所得脚價僅二十七八萬故每年折閱至四五萬開平則有盈無絀推原其故一則先有煤而後有路故坐享其利一則并無大宗貨物運載專恃落成後攬載搭客與小商販焉得不頻年折閱爲今之計宜先於未安鐡軌之先一面通飭各省振興商務一面派人查勘輿地估計工程令精於測量者率聰頴子弟自南而北或自北而南或南者南北者北分别遠近繪圖貼說一路山川險要道里廣狹靡不詳盡無遺計至速亦須一二年方得明晰及至安軌行車則已三年光景此三年中一意倡明商務如南省則於武漢上游淮揚下游北省則於天津或山西河南酌設商務部欽派商務大臣總理一應經商之事署内承乏奔走官商並用不拘資格惟官塲習氣不准羼雜於生意之中致撓生意人按部就班勤愼耐勞本色查中國各行省出産仍以絲茶爲大宗棉花煤鐡次之米麥豆麻鉛錫磺碱又次之而可補印度鴉片之漏巵者莫如碭漿台漿川土雲土目下遍地皆是雖係自戕生命然載之賦稅則例旣不能禁人之不販又何必禁我之不種乎不如廣收其稅如烟酒之加重猶不至於立法自斃此外如生物植物動物與夫工匠藝成之物皆由官設法督勸如古者勸農之官分門别類以所習課其優劣辨其等差上是好物下必甚焉行見此省之貨運之於彼省而合宜彼省之貨售之於此省而適用貨無留滯卽費有常經總之西北各省所産其朴實可垂永久東南各省所産其奇巧可悅耳目利之所在人必爭之不必官爲之教習也不必官爲之創造也祗須百姓知有此鐡路之可恃而中國之物走中國之鐡路而有餘中國鐡路載中國之貨物無不足而養路之費裕如矣不特此也天下事盛則必衰極則必復近年泰西人占我内地之利權者幾乎無鉅細無精精一網打盡錙銖不遺内地商民敢怒而不收言今聞我國家注意商務鐡路縱横吾知東南則粤西北則晉多有擁厚資求龍斷以左右望者安知其不湊集殷户英豪出而爲商家之領袖也乎論至此快甚天寒兒輩索行酒余欹枕相與對酌歡盡而散旣去次其語刊之報喘以質當鐡路事者 
[本館接奉電音]  
　　昨日午前京師飛電傳來上諭一道敬謹譯登○十一月十七日奉上諭南澳鎭總兵員缺著萬國桁補授欽此 
[禁苑鐘聲]  
　　都中訪事友人函稱程軍門文炳統帶全軍自十月中旬開差赴甘至廿五日已取道西進忽有密諭追寄該軍門令將所統之軍遣散十營其不遣散者改道折回東赴威海駐紥傳者謂連日董軍門福祥電奏報捷招撫𤞑逆已將就緒故諭止程軍赴甘之行○京師傳云刻有粤東富紳三家到京寓同鄉某京官宅内擬呈請興辦蘆溝橋南至漢口鐡路集股事宜并由商號匯來巨欵千八百萬兩此言果確則中國鐡路指日可成矣○胡雲楣廉訪復於十月二十五日出都赴津○邇來都中相傳有設立鐡路火車總局於前門外北孝順胡同前開燕喜堂飯莊内一說將來鐡路修成該局卽爲寫買車票經理一切來往事宜總匯之區該巷地居衝要屋宇寛闊此議若定洵屬合宜○宗人府考取供事題存誠去僞示正取五十六名副取十名扃試甚嚴仍無紅卷一本可謂弊絶風清○九月間皇太后駐蹕頤和園營汛兵弁因連朝伺候道差漢軍八旗及緑營秋操均改於十月廿八日在德勝門外教廠補演是日黎明步軍統領堂官八漢都統齊至教廠看操八漢按雙龍出水陣式起首變爲八團式末復改爲一字式三疊式合演連環鎗而止緑營五軍合爲一字長蛇陣式起首變團城子式再變十三疉式亦演連環鎗而罷是日風沙眯目天氣嚴寒兵弁甚形勞苦云○國子監小住户某甲向賣燒餅爲業隠蓄私酒影射漁利十月廿七日值中又歇酒一馱被稅課巡役看見闖入甲家翻出高粱燒酒四十餘罈約有兩千餘斤之多甲被捕情急糾集多人拒捕毆傷二役役令人守甲復回總局喚來多役起獲私酒鎖帶某甲而去 
 
 

Page 2

 
 
[賽技釀禍]  
　　宜昌采訪友人云本埠所泊各國兵船選定十月初三日在聖公會園中賽技先期遍懸各種旗幟又在園旁支搭官栅以便邀請中國官商觀覽是晨西兵二十餘人絡繹而至海關封閉半日並不收稅放行關上委員及各洋行執事皆邀集親友婦女憑軾而觀聖公會主柯君曲盡地主之情招呼周至至十點鐘後各西兵齊集或賽跑或抛毬或賭力有一洋人臉抹黑煤頭戴大帽坐於桶内任人扔木棍擊之以擊中者爲勝園之前面設有放槍打靶處有官兵爲之護衛正在熱閙喧闐之際忽一觀者頽然倒地羣以爲是中風也中西各人羣往探視方知係海關委員孫君廷樾實被槍擊中在耳旁西兵知已釀禍急收隊回船觀者亦紛紛散盡有知其事者謂孫君先在官栅内同諸人坐看後辭回關上少刻復偕昌和輪船買辦入園閒觀半晌偶賦歸歟帶同跟丁在園前散步行至此處忽掉頭回看適一槍子飛至擊中耳旁眼角等處因卽倒地昌和買辦因嚇奔逃查得其時各西兵皆在賭賽技藝槍係華人之當細崽者所放本城文武官員聞信之餘陸續俱到屍親立奔來痛哭旋經蒯中衡派弁送至園旁圓覺菴屍首亦舁之而往不料巴東等處之人有與試者有閒觀者哄傳西人擊死華官聲言須拆去柯君房屋適西人前往收取所懸旗幟人皆霸不許收拾石塊以扔密如雨點後由地方官令兵士將旗收下及領事官帶人往領衆人爭以石塊扔之領事官正欲勸解突一石擊中領事官之面領事官卽回署請兵船上人護衛兵船上放出火毬三五次以示威又下半旂爲孫君志悼少焉各兵船上人爭先上坡地方官攔住不准西兵不聽俱入領事署排隊而巴東等處之人已馳至海關先自後門打進幸協鎭由前門入將衆人赶散衆人又擊丁教士之後門正嘈亂間見有西兵赶來乃鳥獸散西兵欲向開鎗地方官出爲力阻衆人又爭拆柯君房至房中細小物件或携去或擊壞經官兵禽住二人餘始散開於是各官議論謂孫君之屍放在圓覺菴中恐衆仍前喧閙不如舁入城去而定例城門不准屍入乃從中水門進鎭軍旋派營兵兩棚駐守柯君門前圓覺菴亦紥兩棚領事府署更派兵若干名盡心護衛海關門首及各街道多有營兵巡視次晨又有人在道憲行臺前高貼揭帖托名孫君家屬所繕邀約闔屬武童攻殺洋人燒燬洋房定於初四日閙事人無敢揭下者蒯游府之知始派人揭去鎭軍等又令操防營兵將圓覺庵聖公會領事署保護現在圓覺庵已紥四營聖公會亦四營俱有武弁督率衆人遂不敢滋事矣又聞孫君傷斃後不特華人皆歎惜憐憫卽西人亦驚駭異常現已出錢一百八十串購棺裝殮於初五日延僧超度地方官復請領事官查明鎗果何人所放并電禀荆南道周觀察觀察委道憲行臺委員陳君鳴珂代辦海關公事東湖縣更出四言告示云洋兵賽力誤傷關員事在白日衆目共瞻由官查辦與民無干游痞地棍毋得藉端考童附和拿辦維嚴學憲有示各宜愼旃學憲亦示諭不論文武生童如有滋閙事端卽行拿辦嚴懲不貸等因傅鎭車則每日至大南門巡查地方爰得以安靜 
[火警迭傳]  
　　漢口自交冬令失火之事幾於書不勝書本月十三日之夕約九點鐘正辦挑燈夜課忽聞户外人聲鼎沸啓關出視見火色照同白畫往觀火塲係五彩巷及永玉河交踵之處該處概是蓬户火鴉軍遂縱横得意曾不須臾計草屋四十餘間一掃而空少時水龍紛來將餘火灌熄至肇火之由因某木箱作夜炊僨事致惹此災火塲中有敝廬一間如魯靈光殿巍然獨存斯亦奇已 
[火災詳述]  
　　據姑蘇訪事友人云前報載蘇垣本月十四日抵暮六點半鐘元妙觀後牛角浜火警一則兹特詳細述之蓋浜之東轉角素有山東人開設梨膏糖店是日起火由小孩將洋油燈潑翻延及板壁頓卽轟轟烈烈冒穿屋頂勢已燎原元妙觀前東西兩洋龍聞警道先馳至起火之梨膏糖店早已化爲灰燼東又從凉棚上延燒對岸載米舫書畫店西又延燒車玉器作曁口香光餅店該店有二十餘歲之女時在樓房中收拾衣包因見樓下祝融氏已經稅駕遂手提衣包從樓窓一躍而下得保無恙而該女之母年逾古稀素佞佛持齋火未燒及之先已經出險不意忽想及私蓄洋蚨數十枚置在灶間返身往取竟至燒斃霎時各水龍紛紛馳至竭力湗灌無如物燥風乾蔓延最易時蘇州府桐太守總捕分府劉司馬曁長元吳三首縣保甲局叚防局各員中鎭府常曾兩叅戎等俱在元妙觀相近市廛衝要之間往來督救旋將西首火路拆斷又得各水龍百道飛泉力爲噴射火勢漸漸始衰約歴半點鐘之久纔獲火滅烟消然已焚去店鋪四家房屋亦有十餘椽是役也梨膏糖店及光餅店被災最慘十五日從火堆搜索祗得熬糖鍋一只火夾一柄制錢半籃而已蘇地本屬生疎依棲無地乃挈妻子在平江書院塲外露宿哀號光餅店所有亦已灰飛母又灼傷斃命徧體黑如焦炭該子撫屍大慟又無安殮之資見之尤爲苦慘云 
[之江寒鯉]  
　　杭州訪事友人云錢塘縣束大令定於十二日開倉收漕先期各書吏人等將倉房打掃潔凈并將牲牢祭品預備齊全次早大令呵殿而來先行致祭倉神然後升座設櫃收徵各書吏將斗斛呈騐較量一番以防舞弊○按經歴葛安之叅軍病殁任所當由臬司委司獄顧叅軍暫行兼理現奉藩憲牌示委試用按經歴陳振翮署理矣○許留仙觀察前兵部尙書恭愼公之介弟也今夏病殁吳門現由其公子輩扶柩回里城内預備執事往迎前導銜牌百餘對誥命亭公祭亭香亭像亭糧食亭引魂亭魂轎馬傘清音燈片之類俱極華美柩罩係用緑呢盤金者於初十日由下馬頭起岸沿城至法相殯房暫厝十二日在城内華藏寺開吊一天素車白馬而來者絡繹不絶云 
[掘墓慘聞]  
　　杭地設立通商口岸各紳富集資創立繅絲紡紗等廠所購地址之中墳墓頗多當立劵之時註明由該民户自行遷徙無如數月以來鄉民均觀望不前經紳董禀請出差押遷鄉民恐被需索俱已逃避刻下繅絲廠已經動工責成地保雇人開掘以致白骨暴露慘不忍聞有樂善者擬爲購地另行掩埋查點屍棺計有五百餘具之多經費浩繁辦理頗形不易一時難以措手此就一處而言尙屬爲難將來紗廠興工更不知若何收拾也 
[幾兆焚如]  
　　揚城磚街某藥鋪本月十四日清晨後進房屋遽然火起紅光四射烟霧迷漫左右隣聞警咸至一面飭人鳴鉦告警一面汲水帮同該鋪中人澆救須臾各善堂水龍雲集幸已火滅烟消未致冒穿屋頂然屋内椽柱等均已焦灼如炭矣誠爲不幸之萬幸也又北街某信局於十二日上午亦幾兆焚如幸人手衆多得以立時撲滅按揚郡久未得雨風乾物燥遇火卽燃所望鋪户居家尙其各自小心愼益加愼也可 
[日犯發瘋]  
　　當李傅相赴日本之下關與日相伊藤氏議和時突被壯氏小山氏放槍轟擊傷及眼眶日廷以小山氏無禮已甚嚴加訊鞫定以監禁終身之罪兹忽在獄患瘋終日譫語狂言手舞足蹈獄吏無可設法因卽置之黑暗獄中 
[儲材待用]  
　　署江督張香帥現因水師學堂及新設練軍公所均有成效可觀擬於草鞋夾地方再創立武備水陸學院刻下已在天津武備學堂并廣東等處延請教習挑選優等學生均於月前電調來寍不日興工建立館舍傳說總辦局務者係江蘇候補道錢觀察德培未識確否 
[豸旌蒞滬]  
　　江蘇督糧道陸春江儲憲將次來滬開辦海運事宜縣署辦差人等整備迎迓已綴前報兹悉儲憲於昨晨乘坐大號官舫以小火輪拖帶由吳門來中泊舟於滬南大碼頭本縣黃大令聞信立知照各文武同往迎謁儲憲登岸就南市海運局駐節海防同知劉乙笙司 
馬亦卽詣局謁見儲憲於午後三點鐘命駕進城先赴道轅拜會繼至縣署大令恭迎入内茗談良久辭去並赴各衙門謝步禮也 
[冬防周密]  
　　本城自交冬令宵小殊多竊案暑見疊出保甲總巡曹明府諭飭各巡防局除尋常支更外再添更夫兩名身穿民團號出分路巡守名爲小更以期周密刻下十九鋪二十鋪八鋪均已遵辦矣並飭嗣後各巡防委員每逢三六九期齊集總巡局會哨一次然後按叚巡 
 
 

Page 3

 
 
查 
[英界火警]  
　　昨晨四點鐘時天尙未曉英租界四馬路老巡捕房對門之一品香番菜館不知如何失愼一時烈炎熊熊不可嚮邇各人從睡夢中警醒但見滿屋皆火早已冒穿屋頂幸捕房近在咫尺立卽鳴鐘告警救火西人風馳而至急以皮帶接上水龍頭竭力灌救是時北風正猛旋卽延燒東隔壁之章興外國皮鞋店至東首之某馬房則並未燬惟一品香後之平洋房一宅係華英藥房之貨棧雖未殃及然所有各種藥水均已水漬淋漓不可收拾矣聞所燬之家均皆保有火險云 
[沙船沈礁]  
　　寍波人張阿寳在本邑浦東開設船廠並置沙船專走申寗兩處前日一沙船名寳大者滿載火油布疋零物棺木十餘具搭客數十人由申開往寗波行經吳淞口外川沙洋面不隄防竟撞暗礁將船沈没後聞船中搭客一半遇救得慶更生一半竟與波臣爲伍吁慘矣哉 
[滑路撞人]  
　　本城街道泥滑難行每遇潮漲之際各城門挑水夫爭先闖走祗顧信步直衝不顧將人撞倒昨有某甲衣服華麗行經老北門被挑水夫從背後衝來甲避讓不及致遭傾跌渾身泥水淋漓狼狽不堪而挑水夫已趁勢狂奔而去甲追之不及無可如何忿無所洩卽赴巡防局禀請查禁未知如何辦理也 
[移提歸案]  
　　本縣前准英公廨移送搶刦蘇州某妓院洋銀首飾之匪犯蕭縣人趙金標清江人萬金林二名到縣後黃大令飭收自新所暫押在案兹經蘇州吳縣凌鏡之大令派來差役戴永等捧文投縣禀請移提該犯歸案訊辦 
[訊斷鼠皮]  
　　英租界南晝錦里榮生太顧繡店主居曾榮控修皮匠任寳生鯨吞洋灰鼠皮十九套求爲究追屠别駕升堂提訊居供小的蘇州人在治下開設榮生太顧繡店上年九月曾向元亨洋行購得洋灰鼠皮三件計資本銀一千九百餘兩旋請任寳生修理正齊年終揭帳除陸續付過工資外尙該任工洋三十餘元惟小的存任處皮貨二十套議定今春洋貨兩交迨三月間經小的屢次催索僅交來皮統一套尙有十九套詎竟心存不良游約圖賴昨又往索任乃出言不遜並查任已將皮統付質向索質票亦不交出爲此情急控求究追質之任供小的原籍金陵生長滬江南晝錦里修皮店係祖父遺業父親故後小的繼之素來安分不干外事上年九月間有鄰佑居曾榮糾錢合買洋灰鼠皮三件計貲本銀一千九百餘兩當時錢以乏貲對居云貲本由伊獨出小的雇工修理出售如有盈利照數公派繼居將貨售脫除歸清資本外尙盈餘銀一千二百餘兩所有修理皮統工錢照算應該小的錢二百餘千文詎居旣不分派餘利亦不付清工錢反誣小的乾吞皮統十九套殊出情理之外况當時居倩監工人林某在小的店内監視各工匠所有皮統三件統共若干套林均在塲目覩現司邀來質証伏求詳察别駕訊得任寳生供詞狡猾情實可惡本應嚴究姑寛酌斷限一年内歸還居增榮洋二百七十元完結判畢飭各具遵限結存查居叩謝而去 
[英早堂案]  
　　包探孔阿才禀稱昨有金小佛持金鑲籐鐲一隻至公和典當錢旋被看破内夾銅皮當卽扭交小的送案請究公和遣夥投案申訴旋有俞慶昌王福泰二人投案供稱小的等均是質鋪夥曾經金將内有銅皮之金鑲籐鐲三隻共質去洋六十元比及看出已無從查究今旣拘獲惟求恩鑒質之金小佛供湖北人在王姓處爲跟隨所有籐鐲係王命小的質錢不知是假今王已不知何往求恩命慶昌等又禀此項籐鐲小的等見有永和銀樓圖印故不疑夾有銅皮求向永和銀樓查詢永和銀樓夥投案供稱小的店中惟代做金皮伊等自行取回鑲上内夾銅皮實出不知求鑒别駕得供以俞慶昌等看貨不眞亦難辭咎籐鐲三隻分别發還金小佛遞解回湖北○包探趙銀河禀稱陸掌生吳榮生因吃醋起見各糾流氓吵閙爭毆有當巡捕之張松泉插身多事藉端拆梢張係辦公之人安得如此故轉送請究張供在新巡捕房當華捕見陸吳二人爭閙故向理勸不敢拆梢陸掌生吳榮生同供口角求恩别駕訊得均非安分之徒判令各責二百板○著名流氓謝阿多綽號瞎和調阿多日前串令葉渭泉竊取胡阿三家衣服數件謝則藉此向胡勒索事經包探趙銀河查知一併拘入捕房昨晨解案胡阿三投案申訴前情質之葉渭泉供認行竊謝阿多供寗波人胡自欲小的從中理勸不敢勒索求鑒别駕訊得謝委係著名流氓今竟敢串竊勒索情殊可惡判令各責二百板遞解回籍葉渭泉管押七天期滿自行回籍○包探黃四福禀稱沈阿金馬金昌二人串竊沈張氏家牙柄扇子一柄經小的拘獲送究别駕判將沈阿金馬金昌各押三天示儆○包探石金榮禀稱劉掌生竊取顧阿榮家雜物當被顧瞥見拘拿被劉用銼刀戳傷大腿經小的拘獲送究顧阿榮投案申訴前情質之劉掌生供本地人不敢行竊不知顧阿榮何故糾人毆打因戳顧一下然小的亦被毆傷别駕判將劉掌生管押十四天○所探倪順泉禀稱積竊何小毛屢經懲辦今又混入同仁醫院竊取綢布衣十七件由小的拘獲人贓送究同仁醫院執事馬錫亭投案領贓質之何小毛供本地人前曾在醫院爲出店故而熟悉近因失業無奈行竊今求大老爺恩典别駕以何屢次行竊殊爲可惡判交巡捕房管押一年○包探竇如海禀稱沈阿祥竊取樂長永家綢布衣銀鐲等經小的拘獲人贓送究樂長永投案領贓質之沈阿祥供認行竊求恩旋有沈之叔父沈三多投案求稱沈係小的之姪可否求恩免辦情愿罰鍰别駕判罰洋二元○包探范進才禀稱張陳氏家走失七歲幼孩因曾與陳阿榮一同游玩疑卽被拐去拘送請究别駕以張陳氏疑竊無憑惟陳阿榮亦有不合判掌頰二十下 
[法界捕房紀事]  
　　昨日禮拜四本爲公堂訊案之期捕頭以時在四國新年請中西官暫停讞政○寍波人某甲年二十有二經氷上人撮合文定某氏女爲妻六禮旣成同牢共賦至本年五月氏忽被蟻媒勾引至興聖街第十三號門牌某花烟館賣倡近經其叔某乙偵知遂於昨晨投捕房聲訴捕頭命繕禀赴公堂呈控○前晚突有甲乙二流氓至小東門外醉曰園徽麫館呼肴果腹需錢二百數十文吝不肯付酒保扭住互毆堅不擇手館主恐釀禍患喚巡捕至將甲乙拘入捕房捕頭判令禁押一宵申斥數言而後開釋○丹陽人鍾阿七車夫也夜宿洪義園茶肆對門第四十六號門牌黃四所開車寓内同寓五人皆江北産見鍾竹籃内儲洋銀三圓四角及烟缸棉被遂乘間攫之而去按股瓜分鍾知之投八仙橋捕房控訴捕頭著五人出外交還原物五人非但不依反將鍾毆辱鍾遂又投訴大自鳴鐘捕房○自來火公司東街第七十七號門牌江北老大以放印錢爲業前晚八點鐘時因事出外留一十齡孩子在家不知如何遺火延燒蚊帳烈燄熊熊然及板壁幸鄰人助之救熄得免成災事聞於巡街捕立卽報知捕房捕頭派包探查明究罰 
[分發人員騐看名單]  
　　新海防掣籖分發郎中惲毓珂江蘇葉長綬湖北員外郎花翎四品銜常錕廂紅花翎五品頂戴清保正紅張雲慈山東都察院都事藍翎楊萬傑直隸部寺司務張紹旭湖北知縣冬之陽奉天王鼎昌河南李遠棨湖北○鄭工指省分發典史張麟圖河南甘肅○新海防指省分發道三品銜杜俞湖南江蘇黃承乙浙江江蘇花翎世襲二等子爵承厚滿洲江蘇花翎錢志澄浙江江蘇同知鄭孝胥福建江蘇唐典浙江江蘇王邦傑浙江湖北嚴恭壽浙江江蘇直隸州知州童大疇浙江江蘇知州胡成立貴州廣西通判賈詒孫山東直隸知縣史悠頤廣東江西張峻基山西江蘇趙上達湖南湖北龍衡湖南江西同知銜慶瑞滿洲山東吳守訓江蘇湖北鮑炳麟安徽江蘇姚壽祺浙江江蘇劉庚四川湖北王廷佐四川雲南孫喬年浙江江蘇袁國鈞湖南江蘇毓楨漢軍江蘇天積勳浙江四川韓嘉駿直隷陜西馬猶龍四川陜西花翎五品頂戴如柏滿洲四川胡榮光江西陜西薛華墉四川江蘇陳常鏵福建浙江布政司理問龔鳳藻安徽江蘇孫傳準安徽江蘇州同饒宗韶廣東廣西直隸州州判江炳福建江蘇府經歴劉翊宸山東陜西李濬 
 
 

Page 4

 
 
山東廣西張桂藻山東直隸李炳浙江湖北縣丞康繼祖順天浙江時廣俊奉天直隸伊立勳福建江蘇傅沛然湖南廣西劉蔭熙山東直隸方榮焜湖南江西禹門登湖南江蘇徐立熉湖南湖北胡立森江蘇廣西邵樹棠江蘇北河孫多煌安徽山西吳傳曾江蘇北河湯建中安徽江蘇莊兆鈐浙江江蘇朱景圻浙江江蘇傅錫璋浙江江蘇郭松年四川雲南顧學成四川江蘇孫毓清浙江湖北六品銜劉春濤安徽江蘇州吏目劉兆馨山東江蘇福蔭蒙古安徽陳允恒順天廣西府照磨徐鈞湖北江蘇巡檢陸廷琦順天浙江黃日昌順天安徽羅錦文湖南江西張炳蔚湖北江蘇李華穠湖北浙江李汝瀛山東山西聯祥滿洲陜西薛鳳翔安徽直隸汪權江蘇四川金廷傑漢軍福建薛熙蘭河南湖南許陰琛浙江湖北從九品○陳毓萱廣東湖北藍康陞廣東江西黃善詠湖南湖北李聯玠順天浙江劉俊英湖南陜西張恭壽浙江江蘇鹽茶大使劉康榮江西四川典史王懋祺直隸四川雷熙賢順天江西張三祝廣東廣西刁銘勳順天雲南田偉臣山西陜西楊耀祖湖北直隸吳燦英江蘇浙江董人俊江蘇浙江胡源深貴州廣西錢覲揚江蘇安徽郭金辰江蘇安徽王維城江蘇浙江萬鵬四川雲南馬禮和浙江廣西孫濟川浙江江蘇周啓墉浙江江蘇周元照浙江江蘇彭德基四川貴州孫承洤浙江福建王壽慈浙江福建沈邦述浙江江蘇覃勳積順天雲南未入流傅耀文江西陜西吳繼昌湖南四川何其敬湖南山西黃嘉鈺江西山西○籌餉指省分發鹽運司經歴阮景烈浙江兩准縣丞王祖培湖北山東府知事沈喆浙江江蘇縣主簿尹旋鑾山東東河從九品薛贊善江蘇江西未入流李寳誠四川陜西○勞績掣籖分發知府李慶霖河南知縣藍翎同知銜曰維城陜西○勞績指省分發道花翎二品頂戴王頤勳直隸奉天知府花翎周政廣西直隸同知查燕緒浙江江蘇知縣陳時福湖南雲南温志渭浙江山東吳淞霖安徽雲南五品銜張祖翼安徽江蘇錢國選安徽江蘇同知銜鍈麟滿洲熱河陳金錫浙江江蘇黃瑞勳廣東安徽藍翎程慶明安徽江蘇藍翎同知銜黃宗榮湖南貴州縣丞汪孝銘江蘇安徽縣主簿六品銜李澂安徽江蘇○議叙保奏掣籖分發縣丞魯厚堃江西○議叙保奏指省分發巡檢陳長臨山東直隸議叙指省分發知縣聶培新四川江蘇○議叙指省分發縣丞徐澍春湖南湖北未入流姜毓滋直隸安徽○恩廕呈請指省分發通判賈厚墉直隸浙江○進士呈請掣籖分發知縣李士田山東○進士呈請指省分發知縣俞省三浙江江西○應補呈請分發從九品張壽椿浙江江蘇未入流吳廷鑣江蘇四川余人僑順天山西 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美界捕房紀事]  
　　本邑人蔡志汀年將弱冠在天潼路晉昌牛肉店肆業前日晨起啓門瞥見街旁遺有金約指一枚拾視之上鑲金銅鑽不禁喜出望外然尙未知其價值若干也店中司帳人某甲與屠夫某乙竊議曰此物甚佳約值銀七八十兩决非華人所有盍哄之到手售價瓜分乎乙首爲之肯未幾蔡自外入甲乙佯驚曰頃有某洋人自稱家住有恒路第二號洋房爾所得約指卽伊所失本欲報請捕頭派包探拘拿誣爾行竊幸我輩從中勸解始允酬洋銀一枚令將原壁歸趙蔡懼禍卽以約指交甲甲出洋銀付之至午後自思此物决非一圓之值恐是甲乙中飽因尋蹤至有恒路洋房詢問洋行告以並未失物亦無酬銀之事蔡始知果被甲乙所騙奔告捕頭捕頭立派包探竇如海將甲乙拘至捕房詰問之餘供稱寄存某友處捕頭限日將原物交出待人認領否則送請究懲○積竊王阿金竊取唐家弄某詢沙作報時鐘一架打靶塲某木作水烟袋衣服等物前晚彳亍篷路中又欲施其伎倆經包探范進才查獲解入捕房捕頭令押候吊贓送辦○前晚江北人小黑子至有恒路蘇州人吳阿六家撬門而入竊取衣服一包負之出外適吳自外歸見而扭獲喚某號印度巡捕解入捕房捕頭令押候遺包探查明送究○寍波流氓王三和前因犯案經包探獲解公堂屠讞員判令責押遞解兹者押期已滿捕頭遂於昨日午後遣包探倪順泉帶至法界附江天輪船解往寍波○某西婦家在靶子路十四號洋房昨晨投捕房報稱失去領巾一條值銀十餘兩請爲查緝捕頭准之派各所探代爲偵訪 
[江督轅門抄]  
　　十月二十五日二品頂戴安徽按察使趙爾巽到由京來同知周澄清姜泰署南捕通判裕恆六合知縣俞明謙孔家涵均謝委厘捐差直隸州魏恆銷鹽辦商務差禀請護照遵領咨費赶軍械帮起程贑榆縣陸秉森到知縣朱之幹禀知知縣吳摸東病故守備林鳳藻辭解軍火赴甘肅州同李維新銷假指分江蘇試用巡檢張端生劉國楨奉安徽撫憲給咨到省○二十六日湖北知縣吕賢笙辭赴東洋丁臺湖北補用道劉保林副將錢永林湖北來遣散永清馬隊銷差指分江蘇補用直隸州吳鴻懋山西來知縣胡廷琛交卸署安東縣回統領果勝長勝軍忠信等營皖南鎭李占椿回江西廣東知府陳文鑾奉委赴上海公幹勝補沐陽縣馬光勉赴徐同知劉車栻知縣鄧矩鄒履和第煃均禀知對本畢又季逢辛謝委漢西門粥廠差廣東知縣文博銷假○二十七日安徽按察使趙爾異見辭　　　李鎭邦禀銷曾揚徐州鳳陽河工差總兵　盛寛到天津來　用縣廣麟到由蘇來○二十八日總辦湖北鐡政鎗炮局候補道潘學　直隸候補道徐建寳廣西候補道　　　　京來卽選道李宗棠銷辦理江南分設鳳　　輪差知府吳　僅上海公幹回知府唐光照請假五天新選理事同知崇山謝飭知赴任直隸州劉道吉銷銀錢政　提　湖北　州　　　崇明宫電分　江西知縣何克元知縣霍　炳由蘇　李芳奉委撤防差唐樹大銷措資假戴光請惑冒假郎檢汪時鑑奉委解漕淮軍餉卽辭○二十九日統領廣保軍林保辭城守協袁請假一天廣東海安營遊擊吳良　奉委接代楚材輪船上江縣丞王江寗縣丞甘禀知粥廠彈壓差○十一月初一日委辦姜泰釐捐同知周澄清六合釐捐直隸州裕恆孔家涵釐捐知縣俞明謙副將錢永林叅將余思敏代鐡字後營漢陽中軍遊擊章文彬縣丞李廷銓李國華張羣成施維明主簿吳本　巡檢鄧炘典史凌致敬從九　瑞　鹽巡檢沈繩武鹽知事凌沆王紹求盧祖培府經歴戴邦　均奉示騐看楊準奉札委轅下監印差副將朱復泰謝委先鋒官上江蘇王請假一天知縣王以粢謝咨文赴部引見並奉兩淮運司委解京餉差駕時輪船董事錢永銖湖北事卽辭裝散勇赴鄂補用巡檢盧忠麒禀知捐升知縣仍留原省補用東海營都司陳吉順謝飭知赴任○初二日署巡道桂見候選内閣中書徐鳳震到無錫來金陵書局候補道　禀知書院監塲丁憂湖北補用道劉保林辭赴江西中恊俞禀知拜本畢委解陜餉偵探軍情廣東直隸州魏恆辭上元縣王請假知縣常牧銷監印差王友桂謝委漢西門粥廠前縣丞蕭仁馥儀鳳門巡檢劉壽蘭通濟門二位均謝委粥廠隨員卽到差○初三日前兩廣總督李瀚章會刑部主事鄭德到福建來會辦上海輪船支應所何亮采到直隸州王　中知州孔祥霦知縣徐之棨霍鎔炳候選縣唐繼淙太湖水師支應候選州判魏允恭均見代統章字等營提督譚禀知散勇起程新授安慶府遣缺知府方運軫辭新選江寗府理事同知崇山禀知今日任事同知李文濤謝委海運差分省補用同知仲文熙銷運北洋軍械差鐡政局委員浙江遊擊陳雲龍湖北來已革敎職候選縣張堃由皖來禀謝憲恩　奏指分江蘇試用知縣張紹棠禀知赴鄉巡查電桿代鶴字中營鄭改友後營王永年均辭送兵赴沙市 
[皖省官報]  
　　指發安徽新海防試用從九曹鴻鈞少尉到江蘇人分發安徽試用同知范司馬啓龔到順天人試用布經歴孫廷枬叅軍到浙江試用巡檢臧少尹榮淼　　　　　　　　 
到江蘇人新海防遇缺先補用州吏目侯啓元少牧到廣西人署無爲州石鎭直刺卸事回省卽用縣陳祖綬大令候補縣李文翰明府均由寗國府閱卷回候補典史史濟普少尉知奉臬憲委辦監印差候補道文觀察弼辭赴金陵本任太平府王汝礪太守卸署頴州府回候補州同潘福增州司馬辭奉前臬憲丁委查鳳陽英山兩縣保甲候補知縣嚴忠培大令祁門涇縣候補從九王少尉燮鳳台巢縣從九梁景少尉懷遠鍋陽候補縣丞陸二尹鈺蕪湖繁昌候補典史傅作舟少尉泗州天長典史袁啓祥少尉壽州　和以上均奉　提錢粮差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年十一月初二日京報全録]  
　　宫門抄○諭旨一道録前○將軍裕奏仍請試署知縣摺○直督王奏報各屬新案交代已未清結起數摺　兼護湘督譚奏提審京控案件請將被告各員由湘解鄂片○浙撫廖奏拿獲要犯審明懲辦請獎出力人員摺○十一月初二日刑部都察院大理寺侍衛處值日中書科引見一名吏部二十一名刑部四名國子監四名欽天監四名廂曰滿十七名正黃蒙九名兩翼十八名○恭王謝賞燕窩恩○愛隆假滿請安○王文錦謝管賞三庫恩○張中堂續假十五日○恩輝請假十日○恩燾續假十日○會章續假五日○額中堂奏請開缺○景運門奏派專操之大臣　派出瀾公○召見軍機薛允升王文錦○○奴才裕禄跪奏爲邊缺緊要人地相需請仍以原請署理之員試署以資治理恭摺仰祈聖鑒事竊查寛甸縣知縣咸斌升補岫巖州知州所遺員缺應以光緒二十一年三月二十九日接准部文之日作爲開缺日期係沿邊題調繁疲難兼三要缺例應在外揀補當經奴才奏請以候補儘先知縣鄭錫華署理欽奉硃批吏部議奏欽此兹准吏部咨開該員到省一年期　甄别在寬甸出缺之後其加捐本班儘先花樣尙不足一年之限與例不符且有合例應補人員駁飭另揀選等因自應遵駁另行揀員請補惟查寬甸地隸邊外與朝鮮地界毗連流民衆多風氣强悍政務最爲繁劇夙稱難治之區矧自去歲辦理軍務以來地方遽遭蹂躪現在雖經克復而當兵燹之餘民生凋敝其招集流亡巡緝奸宄在在均關緊要尤賴地方官實力整頓方能使元氣漸復自非精明强幹通曉吏治之員難期勝任查吏部則例内開各省知縣如係奉旨命往及督撫留於該省候補者無論應題應調應選之缺令該督撫酌量才具擇其人地相宜者悉准補用又定例調補官員如因員缺緊要人地實在相需所保之員與例未符須將不合例之處摺内聲明請旨核覆各等語又奉天奏准變通邊　各缺章程邊外新設知縣各缺如無可調之員比照熱河成案准於候補委用人員内有委署地方無貽誤者與卽用一班一體揀選試署等因在案奴才於通省現任知縣及佐雜俸滿應調應升人員逐加遴選非現居要缺卽人地未宜一時實無堪以升調之員其卽用候補知縣班内祗有卽用知縣楊澍曾任實缺候補知縣馬鴻階二員與例相符業經奴才另案奏請將楊澍請補海城縣知縣馬鴻階請補蓋平縣知縣此外並無記名分發正途出身及卽用候補各班合例應補人員惟查有同知銜候補班儘先補用知縣鄭錫華現年四十三歲四川成都府華陽縣監生由奏留奉天試用縣丞於援剿熱河匪徒案内出力保俟得缺後以知縣用遵例報捐免補本班以知縣仍留奉天補用光緒十九年十二月十四日經部帶領引見奉旨著照例發住欽此領照後復遵新海防例報捐候補本班儘先補用並加同知銜光緒二十年正月初十日到省繳照查該員年力富强勤奮穏練前委署理承德縣知縣適值軍務緊急該員於承辦兵差整頓地方諸事務均能實心任事勞怨不辭洵爲奉省不可多得之員前因寛甸員缺緊要富將該員奏請署理兹准吏部　覆以該員請署寛甸縣知縣與例不符駁令另行揀選惟查該員甄别期滿雖在寛甸出缺之後加捐花樣亦不足一年之限與例稍有未符第該員先已在奉有年與奉天邊情最爲熟悉當此事務尙未大定寛甸又甫經克復撫綏安輯尤關重要該員現署承德縣事前邑繁劇措置一切均臻妥恊以之請署寛甸縣知縣實堪勝任而人地實在相需例得專摺奏請且奉省知縣現在已無應補合例人員覈與前次候補知州高欽請補義州知州事同一律又與奉天奏准變通邊要各缺成案相符自應暫爲變通以資治理合無仰懇天恩俯念員缺緊要准以候補班儘先補用知縣鄭錫華署理寛甸縣知縣洵於地方有裨仍俟試署一年期滿果能稱職再請實授該員係候補知縣請署知縣銜缺相當毋庸送部引見奴才爲要缺得人起見是否有當理合恭摺具陳伏乞皇上聖鑒敕部覈覆施行再奉天府府尹係奴才兼理毋庸會銜合併陳明謹奏奉硃批吏部議奏欽此○○直隸總督臣王文韶跪奏爲光緒二十一年上半年直屬各州縣已未清結新案交代起數繕單恭摺仰祈聖鑒事竊據升任藩司陳寳箴詳稱直屬各州縣交代前奉部議自光緒八年起依限交收清楚先行造册結報半年彚奏一次業將光緒二十年下半年交代開單詳請奏咨在案兹自光緒二十一年正月初一日起至六月底止又屆半年彚報之期該司將各案交代分别已未清結彚開清單已結者造具妥確册結咨部二叅限滿尙有交項未完者詳經彚案叅追其未滿二叅各案歸於下屆併案辦理均於單内分晰開明等情前來臣覆核無異除將送到詳細清單咨部外理合開具簡明清單恭摺具奏伏乞皇上聖鑒敕部查照謹奏奉硃批户部知道單併發欽此○○譚繼洵片再光緒二十一年九月初八日都察院咨七月二十九日内閣奉上諭據都察院奏已革湖南候補知縣張銘呈稱前控被叅寃抑之案回鄂年餘終未提訊復行來京呈訴等語此案前諭令張之洞查奏嗣經調署兩江奏明移交譚繼洵審辦現己年餘何以尙未訊結著譚繼洵迅卽提集人證研訊確情據實覆奏該革員張銘仍著該衙門飭令前赴湖北聽候傳訊欽此遵查此案前准本任督臣張之洞移交臣當以原呈枝節叢生兩造應訊人證甚多鄂省遠隔重湖勢難紛提解審奏明檄委湖北督糧道岑春蓂前往會同湖南臬司秉公訊詳仍俟訊明後酌提集緊要人證來鄂由臣親提覆審並飭該革員張銘赴湖備質該革員並未遵飭前往卽行赴京續控旋據該道岑春蓂會同湖南臬司俞廉三將查訊被告供情詳覆臣查覈各供均屬一面之詞必須與張銘提同質審方可定讞批飭將已到人證一併解鄂審辦惟查案内被控各員有湖南糧儲道但湘良候補道前任長沙府知府趙環慶俱係監司大員記名總兵歐飛林亦係武職大員其原控囑託關說各情均屬較重自應飭調來鄂備質俾免該革員張銘有所藉口相應請旨飭下湖南撫臣將糧儲道但湘良暫行解任飭令與候補道趙環慶總兵歐飛林並督審局委員王寓生等一同來鄂聽侯查訊除咨湖南撫臣查照並札催臬司赶將被告人證解鄂審辦外謹恭摺具陳伏乞聖鑒謹奏奉硃批著照所請該部知道欽此○○頭品頂戴浙江巡撫臣廖壽豐跪奏爲遵旨拿獲盜首尤田鷄等訊明懲辦請將出力之知府弁勇分别給獎以昭激勸恭摺仰祈聖鑒事竊臣欽奉上諭有人奏浙省盜風熾肆請飭認眞搜捕一摺據稱浙江洋面刼案疉出盜首尤田鷄在奉化招集匪徒三百人白晝擄掠出入乘坐官轎漁船出行必須領其盜照方可開駛等語果如所奏實爲地方之害著廖壽豐嚴飭文武員弁認眞巡查實力搜捕以靖盜風並將尤田鷄一名嚴拿務獲徒嚴懲辦等因欽此遵經臣將查辦情形並拿獲該盜首夥黨葉樹才等解府訊辦據實覆奏在案一面嚴飭該道府督同地方文武勒限設法兠拿去後該盜首因捕拿緊急不能存身各處竄逃經署寗波府知府錢溯時查有護洋勇目五品軍功柯汝昌緝捕勤奮認識該犯面貌令購綫酌帶勇役疉次追捕均被兎脫該勇目到處偵探越境至臨安縣五里橋地方會同營縣兵捕將盜首尤田鷄拿獲並續獲陳才如糜善來二犯先後解府禀經臣批令該署府飭提奉化縣前獲之葉樹才等督同署奉化縣知縣周炳麟等提犯隔别研訊據尤田鷄供認起意糾夥在洋陸續擄刦得贓多次陳才如糜善來均係尤田鷄悍黨葉樹才楊小狗沈夏木屢次隨同行刼得贓拒捕傷人等情各據供認屬實開録摺禀請核辦前來臣查該匪尤田鷄積年巨盜漏網已久招集陳才如等結爲死黨肆搶得贓均非一次内陳才如一犯殺人尤多王幗昌代製旗照勒令漁民輸銀尤屬愍不畏法旣據逐一訊供不講實屬兇暴最著罪不容誅卽經查照○奏定章程批飭該匪尤田鷄卽柯有陳才如糜善來葉樹才卽黑炭楊小狗沈夏木王幗昌七名一併就地正法梟首示衆用昭炯戒仍飭將尤田鷄等認刦各案知縣分别入正案議擬詳辦尤田鷄等糾結夥黨供實止數十人委無二三百人之多業將首要各犯緝獲餘黨星散此次奉旨飭拿要犯該署寗波府知府錢溯時不動聲色密派勇目柯汝昌越境跴緝奮勇追捕仰賴聖主威福得以迅速就擒脅從解散不無微勞足録合無仰懇天恩俯准將道員用前署寍波府候補知府錢溯時送部引見五品軍功勇目柯汝昌咨部註册遇有本省把總缺出儘先拔補俾資鼓勵出自逾格鴻慈除仍飭地方文武嚴拿逸犯高傳木等務獲究報外所有遵旨拿獲要犯審明懲辦請將出力員弁分别獎勵緣由謹會同閩浙總督臣邊寳泉恭摺具陳伏乞皇上聖鑒訓示謹奏奉硃批著照所請該部知道欽此 
 
