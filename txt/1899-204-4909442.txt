# 1899 - 204 - 4909442

 

Page 1

 
 
[中澤哀鴻] [  申報館協振所謹啓]  
　　皖北各屬連歲慘被奇災小民蕩析離居狼狽情形雖鄭監門流民圖亦不能彷彿萬一加以牛匪作亂干戈遍野益不聊生本館協振所從諸君子後承辦義振募捐之牘乞振之書旣已歴登報端蒙海内諸大善士惻　爲　陸續概捐巨欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恐凍餒餘生不免流爲盜賊言念及此可爲痛心所望諸君子節日用之資爲行善之舉慈暉所布自能威召天和他日福壽綿長公侯萬代匪特百萬哀鴻所禱祀以求亦本協振所所馨香拜祝者也肅此布陳伏維垂鑒 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜突言天下大同此其左劵合括宏旨藉貽通才○新學彚編四卷衰西瀛旅客名篇開東十導師先路理明法備言簡意賅八角○中國度支考二卷詳稽奏報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新新論等書傳誦上林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購[  圖書集成局啓]  
[書本報紀奥人之言後]  
　　昨日本報紀奥人之言一則據西報云奥國向無覬覦華地之心今閲奥國報言有獨具遠見之大臣忽變初見日展中國輿圖細細評按擬俟秋風薦爽時暢諭於議院之中又云西歴四月十七號奥國恒加利議員問於户部尙書曰我國欲租華地政府意見如何對曰曾有奥人問諸宰相尙未作答云云嗟乎中國自甲午敗衂而後環球各國鷹隣鶚視咸思占我土地以遂其長駕遠馭之雄圖英俄德法之各肆狡謀者無論已意大利僻處海西財力兵威未見出人頭地而亦乘時而起索取巖疆幸我政府定力堅持不爲所動意亦帖然就範不復再肆鴟張其餘若比利時西班牙葡萄牙或以擴張商務爲心或以聯絡屬地爲計紛紛瀆請各生覬覦允之則勢有難能拒之則力有不逮左支右絀種種爲難今者奥人又有欲租華地之議雖尙未向我政府陳詞而躍躍欲試之心已如金之在冶綢繆未雨袞袞羣公豈能辭其責耶竊嘗考奥國地處歐洲中原東北界俄羅斯普魯士西接瑞士日耳曼南連土耳其意大利其地長三千里闊一千五白里總計得八十五萬方里户口約三千八百萬漢時爲羅馬所征服越四百載爲北狄所據唐時法蘭西取其地立爲别部元初日耳曼酋長羅得福者攻獲其地各部推立爲王稱爲東國疆土褊狹無大權越數十載歴代嗣君邦基漸廣創業垂統始與鄰邦姻婭相通附近各地多爲所有嘉慶初年被法皇拿破侖攻克占據過半至十九年兩國議和前失各地盡行恢復國勢日漸富强在日耳曼列邦中幾首屈一指嗣因普相俾士麥克不甘受奥範圍籌劃富强經營盡瘁至同治六年與奥戰大敗之於是日耳曼列邦羣奉普爲盟主自是以後雖會盟玉帛奥仍列於諸强國之中而國勢凑夷遂爾一蹶不振今者忽萌貪念欲思拓權利於中國誠加倫敦特報所謂舉大事者必要其成若無奥銀數百兆福祿林恐致虎頭蛇尾貽笑他人且奥與中國交涉頗鮮苟無釁隙可乘何可憑空要索以故陰謀雖屬可畏旁觀者早知其事之無成或曰奥人之爲此計者並非欲在中國肆其非分之想不過欲援例租賃一地藉以擴充商途不觀西報云奥國官員近擬津貼巨欵於某公司俾公司中派人二十名至東亞詳詢中國及日本商務并代製造家經售貨物其貼欵第一年計一萬二千法羅令次年萬法羅令再次年八千法羅令三年後觀其成效如何再定辦理夫擴充商務本屬萬國公共之理况中國之金陵吳淞等處已自行闢作口岸任各國互市其間奥人果能製造精美貨物豐盈本不難於貿易塲中别樹一幟更何必躊躇滿志爲此陰狡之謀吾願奥國政府諸公息此貪心重敦睦誼幸勿鹵莽從事徒使有損邦交而無益商務中國尤當及時振作力圖自强固江界之藩籬消外人之窺伺庶亞洲和平之局可保而各國亦胥受其益哉 
[讓島約文]  
　　天津國聞報云西班牙與美國啓釁致開兵端班師不利國帑遂因之匱乏竟至以南洋羣島　與德國其條約文照譯如左第一條西班牙國取價金一千萬元卡魯林卑流拉度龍羣島中除戞武島外悉讓與德國第二條德國遇班人之在羣島營商務及農業者一如視本國人其對班人所奉之各派宗教亦同第三條德國許班國以設置海軍商業之地及貯煤炭所於羣島第四條此條約提出兩國議院經其協贊可直行批准聞德政府已將此案交付議院矣 
[韓亂未平]  
　　朝鮮訪事人來信云韓國亂匪蠭起雖經剿辦尙未敉平嗣有商人李粲永者投報官署謂參尉尹泰興副尉尹濟普等數人欲乘機謀廢韓王并其世子而擁戴李峻鎔入承大統刻已將二人收禁並拘獲形跡可疑者二十餘人派警務官何相驥韓在益二人嚴刑審訊尙無實供亦無憑証未知將來作何辦法也 
[議設電局]  
　　天津國聞報云英議員愛師克老甫向外政大臣曰廣東三水開埠已届年餘尙未設立電局貴大臣知有此事否且沙面各英商皆以附近電局無能打西文電者商人頗爲不便我政府亦知商人之不便代爲設法否外政大臣勃老烈答曰三水未設電局以致商人不便各節已載署領事一千八百九十八年報册内業已呈諸國會但商人旅居之地附近三英里内如有電局最爲便捷否則總嫌阻隔但此時尙有他項緊要商務此舉恐不能卽辦請俟異日可也 
[日艦遭風]  
　　日本長崎埠訪事友人來函云數日前巨颶爲災有紀平會社中小輪船一艘駛至港口被怒濤激損舵機勢將傾覆船上人急將救命旗拽起水捕船見之急往援救奈風浪滔天不能駛近乃轉求停泊是處之俄國某兵輪船派水手三十餘名帮同拯救始得轉危爲安同時佐賀縣下彌永傳七之永榮刃輪船載煤一千三百墩亦在港口被風吹覆幸船上各水手均遇救獲生未致葬身水府云 
[東路定議]  
　　天津國聞報云近德國政府已與德華銀行將山東鐵路合同議定畫押凡欲承辦東省鐵路者須糾集資本合爲一大公司不准互相謀利俟各處鐵路礦務興辦後公司如能獲利除國家應取之數外其餘按本分給各股東六十年後國家可以公價收買各鐵路火車機器等物公司所造鐵路分兩支一由靑島至濰縣限三年竣工 
 
 

Page 2

 
 
一由幹路造至博山限五年竣工由靑島濟南府至沂州之兩路如公司情願承辦亦准其建築各鐵路兩旁十里内之煤油井煤礦等五年内亦准公司開採若德國水師需煤公司須售以公價計公司共有資本銀五千四百萬兩合股票一千張 
[講求俄文]  
　　京師訪事友人云東長安街俄文學堂係由俄人請於總署奏准設立總署卽派管理俄股章京塔瑞兩君妥爲經理五月二十九日考試錄取學生一百二十名准住堂肄業者四十人其餘俟有缺出以次傳補學生上等月給膏火銀三兩次等二兩下等一兩凡堂中所延教習以及學生飲饌一切均歸俄人自備中國概不與聞説者謂俄人遇我之厚也然而其心詎可測哉 
[籌增國帑]  
　　蘇州訪事人云欽差查辦江南事件剛子良中堂於十九日蒞蘇已紀前報兹聞官塲傳述謂中堂以現在國庫支絀與德中丞會商籌增國帑擬先興辦房捐大旨將民間房屋按年抽捐一月房東收十一月半房客出十二月半又民間房産概令更税紅契其費照價三釐限半年内一律納税如期滿不税者查出概行充公又各府廳州縣民間應徵錢糧歴年欠繳甚多現　催令悉數完繳以上三事聞已遴委江蘇藩司聶仲芳方伯與牙釐局督辦朱竹石觀察爲督辦蘇州府彦詠之太守爲會辦矣 
[整飭戎行]  
　　京師訪事友人云武衛中軍所募東三省馬隊四旗曾以數十名撥作榮仲華中堂親軍小隊卽從西安馬隊中挑補三十七名以足其額嗣因西安所調勇丁與東省勇丁不洽統帥張軍門俊察知其情禀商中堂將西安勇丁三十七名發給川資遣回原營仍歸西安將軍駐防營管轄四旗空額卽令就近募補武衛中軍步隊左路某旗勇丁係由山東招募而來近與袁慰庭侍郎所部練軍勇丁因事齟齬兩旗之勇均向營官處播弄是非激生事變竟於六月初旬某日各率所部列陣以待互放火槍如臨大敵聞者爲之駭然旋經他營派隊彈壓兩營官始散然兩旗之勇猶未退也統帥張軍門聞之卽派親軍持令箭前往始各紛紛散歸然已互有損傷矣事聞於榮中堂大爲震怒已飭張軍門將兩旗肇事之勇丁千餘名概行裁撤每名發給一月口糧俾作路費赶緊回籍營哨各官約束不嚴漫無紀律著卽撤差驅逐不准留營於是中堂見近日中軍多事知非大加整頓不可爰定於本月中旬親赴南苑點名校閲至遣撤之兩旗亦俟中堂閲軍後再議招募當武衛中軍設立之始所需各項餉銀由諸軍赴户部請領日期叅差不一部庫幾致接應一暇現議自六月分起攺歸劃一此軍應給月餉柴草薪水辦公等欵均於二十日以前造册送部俟二十日一律開庫散給 
[曹江水决]  
　　紹興友人投書本館云本月十五日四點鐘時曹娥江連决五處坍屋傷人無算餘姚上虞兩縣水勢大漲低窪處幾可及肩所植禾苗盡被淹没秋收諒無所望説者謂道光三十年水災不是過也刻下雖經設法求振然須建築石塘以絶後來無窮之患方爲上策 
[妄言釀命]  
　　金陵訪事友人云近日驍騎營左近都天廟中經各業商民集資演戲以娱神聽經旬未已距廟咫尺侯姓家女從夫家歸寗登樓憑眺聞聲心喜濳往縱觀適與對宇素有嫌隙之楊寡婦相遇彼此未交一語楊寡婦先返揚言里黨中謂侯氏女與某男子携手同行無端被人圍住大受窘辱女父母聞之急卽趨視則女固安然無恙也遂挈之歸登楊寡婦之門詰其造言污衊之罪聲勢洶洶幾不兩立經鄰人竭力解勸始息爭端事後楊寡婦旣悔且羞無可自解竟服阿芙蓉膏奔至侯家尋釁旋卽毒發殞命於是楊之家屬大興問罪之師侯姓知事不得了乃情魯仲連其人出爲排　用去洋銀五百元爲殯殮之費其事始已 
[金臺夕照]  
　　京師訪事友人云客夏督理五城街道察院曾經示諭正陽門外石路兩旁所有棚攤一律遷移他處至冬初仍復遷回照常貿易負販者流方喜故土相安不意本月初間街道察院又遍張告示令諸棚攤各於石路旁讓出地址一丈准在空地上設攤生理限至二十一日一律移徙盡凈并援乾隆年間舊例曉諭諄諄俾各遵照辦理○馬家堡迤北至永定門一帶現已設立電氣車自永定門内北至天橋石路兩旁土路業已告成正陽門内直達總署之路近亦開工修理中間只剩正陽門外南至天橋二里許依然未攺惟石路兩旁之土道勢不能不卽平治今者都察院示諭各棚攤讓出地位意者開工之期卽在指顧間矣○京外人某甲習貨郎業　居崇文門外清化寺中六月初間與前門外濕井胡同余某索欠口角余素非善類致相用武甲力不能敵受傷逃歸忿不欲生背人吞服阿芙蓉膏倒斃廟門之外由地保報經南城司官相騐飭令棺殮同寓數人有知其底蘊者遂具詞將余控禀未知如何訊辦也○廂白旗漢軍兵丁恩賞米石經户部札飭儲濟倉開放前因米色低潮各兵丁不肯認領聚衆滋閙致有毆辱本旗叅領之事嗣經倉憲奏叅該旗領米遲延之咎奉旨察辦近經該旗恊領叅領佐領等官責令滋閙兵丁指出爲首之三人禀明都統送交步軍統領衙門從嚴懲辦 
[襄水櫂歌]  
　　漢口訪事友來函云漢口清軍府金汝翼司馬蒞任以來安良除暴卓著政聲兹奉上憲保陞隨州州判啓行在卽地方紳耆士庶製就萬民傘德政碑恭送至署藉誌去思司馬謙讓再三然後收受○十四日午後四點鐘時漢鎭永寍巷左近有某氏婦淺粧淡服小立門前適有某營勇丁某甲揚長而來見婦秀色可餐一時色膽如天竟敢上前調戲婦駭極狂呼其夫聞聲下樓乙見事敗卽手出利刃將婦連砍數下登時斃命其夫亦被傷數處乙卽乘間脱逃刻下由死者家屬禀官請騐不識兇手可能緝獲否也○漢口英租界額設包探二名訪查各案頗爲得力邇因事務日繁深恐不敷差遣由寓漢西國董事聚議擬添數名藉資臂助○漢口仁義道德四錢店均係姚姓所開日前忽相率倒閉嗣因四店所欠官項竟有二三十萬之多爰將經手店務之甲乙兩人拘入江夏縣署押追旋據甲乙供出此事實由店夥樊月卿與店主姚姓商同辦理縣主卽將姚姓拘案細詰緣起確由樊姓爲之主謀遂諭令姚從速將樊交案嚴究想一經對簿公庭不難水落石出也○駐紥湖北金甌兵輪船向有勇丁數十名兹因别有調遣遂由上憲發給恩餉委員督同遣散不准在鄂逗留○鄂省裁撤護軍中營勇丁大半逗留漢皋若輩兇暴性成兼之無所管束益復肆無忌憚到處拆梢訛作無惡不爲地方官若不速行驅逐閭閻受害恐無已時也○　歲洋商在漢購茶大半由太古公司輪船附裝藉省糜費其專備載茶之用者漢江中祗有俄輪船兩艘餘則不多見也 
[吳中銷夏]  
　　蘇州訪事人云浙江候補知府某太守因公至蘇事後在閶門内大有綢縀莊購得綢縀二十八疋定於某日遄回武林是夜舟泊南濠河中擬俟天明解纜不料爲歹人所悉卽於是夜潛入艙中將綢縀悉數竊去翌晨太守親赴各有司衙門報請查緝旋以前充總捕署捕勇頭目之孔老四長於捕務因禀請某大憲飭令跴緝孔卽會同現充捕頭之夏長立於十五日在葑門外寶帶橋緝獲賊船一艘竊賊一名搜出綢縀十三疋的係原贓因卽解至總捕署請王竹甫司馬訊究司馬提訊之下該賊供稱小的姓曹名榮卿湖南固始縣人向在浙省某營當勇是案同夥三人二人已得贓遠颺小的擬往上海銷售不料卽爲捕役緝獲尙求恩宥司馬訊以平日匿跡何處供稱上月某日至蘇假寓靑陽地某妓家司馬遂飭釘鐐押發吳縣署收入刑房候覆訊核辦○靑陽地自開埠通商以後紅樓大道妓院如林水販蟻媒咸以是處爲利藪因是販賣人口之事遂時有所聞雖經地方官隨時拘辦而懲者自懲犯者自犯未聞因官禁森嚴稍知斂跡者近有上海人混名油嘴德標及上海阿毛等咸在是處賃屋數椽或開花烟館或設小客棧專以販賣婦女爲事小家碧玉之被其害者已不可僂指計安得嫉惡如仇之賢父母執而嚴治之耶○閶門外有擺設魚攤之某甲前曾用本地人混名賣魚阿四者爲夥嗣卽因事辭歇今年正月某日甲婦某氏忽然逃匿無蹤甲雖四處訪尋迄今仍如黄鶴本月十四日甲偶以細事至阿四家瞥見氏在内　作因卽投吳縣署禀控賴大令准詞飭差協同地甲將阿四及氏一併拘提至署分别管押聽候究辦 
 
 

Page 3

 
 
[訂期會訊]  
　　英商惠通銀行控索華商何瑞棠韋步記等股價銀兩經前上海道蔡和甫觀察訊判案已結矣去年惠通銀行復至京師赴英國所派駐京竇公使處上控竇公使商之總理衙門咨行南洋大臣劉峴帥札委沈仲禮觀察會同英總領事詳細復訊兹者英總領事霍君訂期本月二十五日在北河南路匯業公所會訊惟會訊時例須專設公堂繙譯乃由沈觀察電請南洋大臣派前英美會審委員鄭司馬汝騤來滬專任繙譯之事 
[守戎謁客]  
　　江南提標右營守備程少菴守戎因有要公於昨日午刻命駕至上海縣署拜會縣主王欣甫大令適大令公出未回由家丁擋駕 
[預備閲團]  
　　江海關道憲曾經郛觀察委候補縣汪明府國奎閲視各縣團練上海縣王欣甫大令知照董事率領團勇聽候校閲已紀前報昨日王大令飭差頭薛貴在大堂竪立旗幟設立公座以備汪明府駕臨簡閲 
[清理街道]  
　　上海縣王欣甫大令以邇届盛夏天時炎熱宜防疫癘叢生昨日特發出簡明告示多張諭令挑糞夫役須於清晨卯辰兩時挑運桶上加蓋並著地甲隨時傳諭如違拿案枷責不貸又蘆粟一物皮渣抛棄街中最易堆積有碍行人亦宜一概禁賣不許肩挑入城違者拘案嚴究 
[操演救火]  
　　前晚租界救火會中各西人齊集於大馬路新築之小菜塲操演各種救火技藝鐘鳴十下捕房先鳴警鐘會中人均裝束整齊至三馬路紅禮拜堂前共驅水火龍各一架皮帶車八乘各種器具車一乘竪梯一架布筒一個風馳至大馬路新署前水火龍中均加足煤斤機器展動水由龍頭飛出直標過新屋頂一丈有餘皮帶數條接於自來水管標出之水約過屋頂數尺移時各洋人猱　上屋作種種撲救拆屋狀直至鐘鳴十二下始各由布筒内墜下布筒係用篷布製成約長十丈凡救火者旣登屋頂一時欲至平地卽身入筒中可以由高直下並無傾跌之虞是亦救火中不可少之器具 
[查檢存物]  
　　大成祥東洋莊　夥吳子方洪以貴串竊貨簿　單交同和祥棧主劉清泉轉交洋務委員曹維善向該莊勒索鉅欵控奉法界讞員朱森庭明府訊供押交貨簿碼單並奉憲飭將委札繳銷曹在押所繕就禀詞遣家丁赴道轅呈遞奉曾觀察批示略謂該丞旣執有貨簿碼單並洋鐵印等理應一併交案何得以一紙詞空言塞責仰法會審委員朱令追繳各物並檢齊卷宗人証親送來轅聽候核辦昨日明府蒞捕房命提洋務委員曹維善同和祥棧主劉清泉飭包探帶至該棧明府親往察閲一週並查檢曹維善寄存箱籠物件有無匿存委札情事仍交該棧收存飭將曹劉二人帶回捕房候禀明道憲　觀察核示 
[捉賭不易]  
　　裏虹口何家　橋沈家灣一帶自劃入各國公共租界後已歸美界捕房管轄英界老巡捕房柏捕頭審知是處賭臺林立屢經圓通寺巡防局員劉穆庭二尹督勇往捕從木弋獲一犯而美界捕房亦經派出中西探捕往拿未獲深念賭棍神通幾至不可究詰因於前日午後五點鐘時預遣華捕六十餘名各裝賭客分爲二班一從新閘等處一從下海浦分投馳往後有西探及西捕多名隨之以爲援應方冀悉數成擒毋使網漏豈知各賭徒消息通靈已將賭檯停歇及探麕集則已闃其無人遂將沿途招接賭客之某甲拘入捕房押候解送公堂禀請讞員翁笠漁直刺訊辦想一經根究各賭徒姓名不難按圖索驥盡法嚴　也 
[獄犯斃]  
　　命案重犯錢四榮前因另案收押待質所忽發瘋癲將同號錢債案内之方子林用板凳擊斃經縣主王欣甫大令訊明後解　訊供發還監禁詎料該犯瘋症日重延至前晚竟斃於獄中當經禁卒禀報王大令立卽繕禀請道憲曾觀察札委隣封相騐 
[美界捕房紀事]  
　　日前小竊張阿海掩入下海浦老公茂紗廠　取某西人金　子四枚報捕後由包探胡瑞龍緝獲人贓帶入捕房押候解送公堂禀請讞員翁直刺究辦○昨日偷兒李寳泉在外虹口順泰碼頭竊取什物正欲逃逸適爲巡捕所見立卽拘入捕房捕頭令押候解送公堂請究昨日清晨積竊胡阿榮混入元昌路甬人某姓家竊取衣服由包探劉阿炳查獲拘入捕房押候解送公堂禀請究辦○昨日亭午時賭徒趙阿揚在北河南路天后宫前設攤誘賭爲某號巡街捕所見因卽拘入捕房押候解送公堂禀請訊辦 
[壽儀助振]  
　　王君春洲壽儀助振已三紀報章昨楊子堂觀察又交來壽儀洋四元卽由本館協振所付給收條連前合共洋銀九十五元十四日第二次紀壽儀助振内收第一次洋銀三十二元誤爲三十一元二十日第三次紀程仲堅誤陳仲堅戴士良誤戴兆梁朱愼餘洋一元脱去一字合爲更止補注於此 
[宋培之大令辦理贛榆春賑清册]  
　　今將經放贛榆縣春賑收支數目繕成四柱清册恭呈台鑒舊管無項新收項下一收藩憲第一次發給庫十寳銀二萬五千兩每百兩申平二兩計漕平二七寳銀二萬五千五百兩每兩一千二百二十五化錢合足大錢三萬一千二百三十七千五百文一收藩　第二次發給庫平寶銀一萬兩每百兩甲平二兩計漕平二七寶銀一萬二百兩每兩一千二百二十五化錢合大錢一萬二千四百九十五千文一收嚴紳作霖撥濟鎭平二七寳銀五千兩每兩一千二百二十五化錢足大錢六千一百二十五千文以上統共收足大錢四萬九千八百五十七千五百文開除項下一放范家口鎭災重極貧户二千七百七十六户計大口五千九百八十七口每口給大錢三百文共放大錢五千一百二十四千九百文一放臨洪口鎭災重極貧户二千二百六十七户計大口四千二百六十九口每口給大錢六百文計小口二千六百十八口每口給大錢三百文共放大錢三千三百四十六千八百文一放小河口鎭災重極貧户三千四百十三户計大口六千三百二十七口每口給大錢六百文計小口四千三百十六口每口給大錢三百文共放大錢五千九十一千文一放上莊鎭災重　貧户二千六户計大口三千三百八十八口每口給大錢六百文計小口一千九百十四口每口給大錢三百文共放大錢二千六百七千文以上四鎭係災重極貧大口給錢六百文小口給錢三百文共計大口一萬九千九百七十一口共計小口一萬三千九百五十七口共放大錢一萬六千一百六十九千七百文一放靑口鎭災輕極貧户六千八百七十六户計大口一萬二千八百七十七口每口給大錢四百文計小口一萬一百六十一口每口給大錢二百文共放大錢七千一百八十三千文一放　莊湖鎭災輕極貧户二千二百七十户計大口四千五百三口每口給大錢四百文計小口三千三百八十四口每口給大錢二百文共放大錢二千五百五十八千文一放歡墩埠鎭災輕極貧户三百七十八户計大口七百六十七口每口給大錢四百文計小口六百三十六口每口給大錢二百文共放大錢四百三十四千文一放太興鎭災輕極貧户一千四百三十户計大口二千九百三十一口每口給大錢四百文計小口二千八十八口每口給大錢二百文共放大錢一千五百九十千文一放盧單鎭災輕極貧户二千七百六十五户計大口五千七百六十九口每口給大錢四百文計小口五千四百七十五口每口給大錢二百文共放大錢三千四百二千六百文一放　坵鎭災輕極貧户三千一百七十七户計大口六千四百五十三口每口給大錢四百文計小口五千七百七十九口每口給大錢二百文共放大錢一千七百三十七千文一放大沙河鎭災輕極貧户計大口九千二百三十口每口給大錢四百文計小口一萬二十九口每口給大錢二百文共放大錢五千六百九十七千八百文以上七鎭災輕極贫貧大口給錢四百文小口給錢二百文共計大口四萬二千五百三十口共計小口三萬七千九百五十二口共放大錢二萬四千六百二千四百文此册未畢 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴防小竊]  
　　滬城大南門外護河浜迤西至山川潭皆荒僻之地爲竊賊淵藪向恃一河之隔可以阻其來路自前年築有小路來往便捷居民夜難安枕現經紳董聯名禀明保甲總巡戴明府欲將小路編設竹籬以隔明府允從卽傳諭地甲速卽照辦並飭汛捕等每夜加意梭巡如果再有竊案定予嚴比革究不貸 
[失貨轇轕]  
　　蔡彤春投英界公廨控李養明盜賣貨物一案前日晚堂經讞員翁笠漁直刺提訊蔡供　　　　鄞縣人在怡和洋行樂生輪船爲買辦今春二月初二日有素識之郭廷椿　李養明至小的船中爲副買辦初三日登船　　日開往天津二月十九日抵唐沽停泊數日缷貨據李稱失去貨二千餘件小的囑其細細檢查又稱少十八件　明日　　少　　小的隨　　　查看實少漂布等四件爰令李同吳炳元往天津查問事隔數月貨件並未查回小的不得已復托天津駁船翁司内友人楊子平　貨查獲出費銀三百兩贖回前日小的忽在途中與李相見向之理論李膽敢逞兇是以鳴捕送案求將贖費銀三百兩向李追　李養明供今春二月在津失去貨物後蔡囑小的往查小的轉托友人查到失貨費銀三百兩始將貨贖還又用去盤費　銷洋銀二百零一元求請明察直刺以李旣爲副買辦失去貨物事有責成蔡彤春托人查貨費用應由李養明貼付今乃不肯認貼膽敢　　　屬可惡著責二百板李一再苦求並有李之親戚投案聲稱此事小的等均知細底蓋因李養明在蔡處爲副買辦失去布正　　　吳炳元與李同至天津迨查得貨物回申蔡已赴廣東李乘輪船追往蔡又回天津往返三次均未　面而盤費一切所用　　　日在途相遇後蔡向李索洋鳴捕扭入捕房轉送案下求恩查察直刺以旣經兩造均託人住查所費著各自清理李養明從寛　　　釋 
[上海縣署瑣案]  
　　龍華汛函送錢阿桃到縣稱其　不安分與錢海明尋　滋閙請爲究辦前晚馬明府提訊錢阿　　小的華涇鎭人駕航船爲業與錢海明同族同業彼此挨班裝貨嗣因小的之船裝貨較多海明送懷忿恨汛官與之認識故聽一面之詞誣指小的不安本分求察明府判責二百板押候核奪○本城天燈弄唐寶春因在門前小便爲房客魏鄭氏面斥致起爭端　倒鄭氏氣閉不能出聲由總巡局送縣馬明府因魏鄭氏未請騐傷無從核判令卽擡騐前晚其父鄭榮標將鄭氏擡請騐傷經馬明府訊問鄭榮標供女兒魏鄭氏因見唐寶春在門前小便面斥數語反被毆踢受傷雖經醫治至今仍未出聲求騐訊究唐供魏鄭氏自行跌倒氣塞並未毆踢明府以魏鄭氏不能言語無從取供當據官媒騐看傷勢據禀實係氣閉所致明府遂判擅回醫治　交康保俟氏病痊訊明究辦 
[南市捕房紀事]  
　　前日午後有某姓童子在新馬路中徘徊啜泣旁人見之恐入匪人之手代爲送入捕房捕頭詢之　　年三十歲洞庭山人父名大基前在本城陳　桶橋開設京貨店今已故世嗣因母子孤苦無依遷居西門外　橋北首王家　左近今因隨母回家令往萬裕馬頭同發南貨店購物偶忘歸路故在此間捕頭著暫爲留養候其母前來認領○陸關泉娶妻王氏生有一子年甫四齡王氏本姓陸自幼過繼與王姓家遂姓王氏胞兄陸子坤陸坤寶二人邇因失業時向借貸氏不能常遂其欲以致　恨前日陸關泉挈婦與子在法界浦難某茶樓啜茗二陸見之乘間將其子懷抱而逸關泉急向追尋已無蹤影昨日在新馬路　子坤因卽扭住查問之下言語支吾致相爭閙三十四號巡街捕詰知緣由一併拘入捕房捕頭令押候查明再核○大馬頭和昌盛水菓行與錦祥米行比隣而居昨日上午行販某甲在米行門首小便米行中人見而怒詈水菓行學徒謝炳才出爲緩頰致被米行中人擲破頭額互相爭論後由十號巡街捕查見一併拘入捕房捕頭遣地甲將錦祥執事人錢金鏡扭押捕房候解工程局禀　　　委員司徒貽芬司馬訊究○王阿二在貨捐局司事陳某家　工前日在增祥馬頭河干垂釣忽與林阿培口角爭閙林桂記陸阿才等與阿培相善從而助之將王攅毆不已由三十九號巡街捕查見之下一併拘入捕房捕頭令押候解請工程局會辦委員司徒司馬訊究 
[英界公堂瑣案]  
　　工部局洋人控虹口益大馬車行主朱道生不給馬料昨由捕房將朱傳案請判工部局洋人投案訴稱凡屬病馬例應送該行喂養而朱不肯優給馬料實屬違章　之朱道生供以後自當格外留心此次尙求恩典讞員翁笠漁直刺商之梅繙譯判罰洋一百元以儆毛阿生傅雪鑑因糾衆將朱金林私刑吊打朱報捕後由包探石金榮將毛傅二人拘獲送案請訊朱金林供被毛等藉端拆梢糾衆私刑求爲嚴究毛阿生供小的妻子向與朱金林有私小的畏其勢力不敢與較近竟誘妻捲逃故邀同傅雪鑑向之詢詰反被毆擊受有傷痕求騐傅供向與毛相識因伊妻走失疑係朱誘逃故邀小的同往詢問朱非但不認反將小的等毆擊求爲明察直刺以其中顯有不實不盡著一併押候過堂復訊○包探洪阿寳禀稱租界居民豢犬者須照工部局章程帶一皮套蓋防其發瘋噬人也日前局中捉狗夫施克明强將某姓之狗拉脱皮套捉去經工部局查知以其不應如此故送案請辦施克明供甯波人並不强捉有套之狗求鑒直刺判責三百板枷號半月○包探徐榮珊禀稱小工王阿毛向在字林西報館内做工此次竟將印字機器毁壞爲特送案請辦字林西報館洋人投案申訴前情質之王阿毛供事出無心求恩鑒宥直刺判押一個月○騙子李金裕張阿寳前日至王長興木箱作僞稱購買木箱五只計洋三十元言定扣用洋五元囑送至斜橋畔某洋人處取洋惟扣用則先須付給王信以爲眞將洋如數付交飭人送箱一同前往詎行至中途李張二人飛奔而逸當經送箱人將李追獲張則已逃逸無蹤昨由包探胡瑞龍將李先行送案請究王長興投案申訴前情并求追還被騙之洋李金裕供此事實係張阿寳起意今洋亦在張處求鑒直刺判責二百板押候補提張阿寳到案再訊○包探顧阿六禀稱張阿海掩入朱阿二家竊取布衣三件經小的緝獲人贓送案請究朱阿二投案請領失贓直刺判將張責一百板贓給還失主 
[法界捕房瑣案]  
　　昨禮拜五讞員朱森庭明府蒞捕房發落各案命提竊犯馬新泉照原斷笞責二百板從　斥釋○侍者朱榮寳前因竊取洋人刀叉檯布絨毯等物送入捕房解經明府訊供姑念朱年尙幼稚判押捕房半月期滿交家屬領回昨已滿　其母某氏投案求請開釋明府准予領回管束○陳薛氏卽阿二積欠房租四十九元五角爲收租人扭控捕房明府判令交保出外限十日内理楚昨日飭探帶出覔保○久康錢莊控山西人李生美欠錢四百五十千迭奉明府訊供責比飭探帶出查封各户欠帳禀覆核奪昨日李請提各欠户到案嚴追明府准之 
[粤東官報]  
　　六月初九日　轅牌示准補番禹縣德理司逕　謝璿飭赴新任惠州府知府　委候補府盧　　　理　　　　　司巡檢　　以　海分缺先用巡檢谷懷虔咨補瓊山縣水尾司　檢缺請以遇缺先用巡檢張　蔭咨補善寗縣雪落徑司巡檢缺　以鄭工試用　　　　　咨　仁　　　　司巡檢缺請以新海防巡檢遇缺先用王桂生咨補防域縣訓導缺請以　昌縣訓導　逢　　補赤溪直隷同知缺委記名分發候補同知陳　署理　　　　縣知縣朱念祖飭赴新任　來縣知縣缺委候補縣知縣烏爾署理新　翁　縣　下　司巡檢陳　　赴新任 
[金陵官報]  
　　六月初八日江　提　李　門　首府　　　　　　正　　　首縣　　　　見　辦理捐　　　木　　候補　　禀知　　並　　 
 
 

Page 10

 
 
應局差調辦支應報銷局候補道歐陽禀知到並銷厘捐局差叅將彭仁壽到交缷署鹽據營遊擊　管　　下小隊鄧生業禀知到差知縣　　　到交　　　　　　又　　　　丁禀知交缷署如皐縣澄波輪船王金相禀知赴太平接前安徽學臺徐官眷赴江陰江寗布理同劉思德禀知解養亷銀來虎威蚊　　倫到送李　臺來○初九日上海　　　　候補道林志道辭皖南茶厘候補道李維　到管帶水師左　提督吳恆山禀知交缷管　轅下小隊差○初十日　臺恩傳見候補道丁葆元見由　公幹四首　　禀知考試時務　遊擊韓有珍謝委先鋒官福安輪船黄友勝禀知解廣東制錢至南京督粮同知教謝委兼理江防同知姜泰釐捐知縣　璋丁　釐捐劉佐成均到○十一日　　　捐　鑒到由京引見回禀謝又袁秉楨禀知交缷城内外保甲差首府劉禀知接辦城内外保甲差安徽南陵縣孫鳴皐到交缷亳州來鹽經歴沈師　到揚州　賞　　來○十二日提左營遊擊吳炳辰到大河口釐捐知府徐炳倬大勝關釐捐石作楨海門釐捐田承熙適花布釐捐徐乃昌高郵厘捐同知李文濤通港厘捐　判朱瑞荷花　厘捐張景祜灣　　捐王彦激樊興厘捐知縣朱寳森寳應釐捐許廷楨仙鎭釐捐倪光　泰興厘捐陳其環靖江釐捐胡葆慶均到卽辭平鏡輪船馬儉餘辭送　春鎭郭赴安徽飛　輪船　宗全到由陰來 
[解欵總登]  
　　啓者則敬自廿二年四月初一起至本年五月底止經收義賑欵項業經分列清單六十次按月鈔乞登報計共收規元十萬零四千四百零三兩一錢八分一厘所有廿二年份報解江西萍鄉順直營口等處賑欵計規元一萬二千七百三十五兩六錢九分一厘早經鈔登廿三年三月廿三日申報附張兹又將廿三年至本年五月止經解各欵彚總刊登藉資徵信計開廿三年二月初三解湖北第二批規元一千五百兩廿七解湖北第三批規元一千五百兩三月十六解湖北第四批　元一千兩又解四川規元一千兩廿一解印度洋五百元交英領事署合規元三百六十六兩七錢五分廿五解山東規元二千兩三十解湖北第五批規元一千五百兩又解四川規元一千五百兩四月二十解四川規元三千兩又解湖北第六批規元三千兩五月初一解湖北第七批規元一千五百兩又解四川規元一千兩六月二十解四川規元二千兩七月十四解湖北第八　規元二千兩九月初三解湖北第九批規元一千兩十一月廿三解振湖北草棚飢民規元八百兩十十月廿一又解規元二百兩以上兩項張雪堂先生囑交漢口樂堂善堂傳金谷先生　　不列批廿四年正月初十解淮徐第一批規元三千兩二月十五解淮徐第二批規元四千兩廿八解安東規元三千兩廿九解海沭留養第三批規元二十兩　三月廿六解淮徐　四批安徽第一批共規元一萬五千五百兩四月廿二解贛　第五批規元一千兩九月十五解山東第一　規元七千兩十一月十二解淮徐第六批規元三千兩十八解山東第三批規元一千和百六十兩廿五年二月十三解山東第四批規元九千九百廿兩十四解皖北　乾價規元一千四百七十七兩二錢一分四厘十九解　乾價規元三千六百八十二兩四錢二分七釐廿五解茹乾價規元一百六十四兩九錢零八釐廿六解皖北第二批現元三千九百六十兩又解規元五百兩廿九解　乾　規元七百三十七兩五錢三月初十解皖北規元五百兩交王欣甫大令轉解不列批十二解　乾價規元三千七百零六兩四銀四分九釐又付碼頭捐上下扛力棧　等　元九十四兩一銀七分四釐洋三十二元七角三分錢六十文合規元廿四兩四錢三分十四解河南柘城規元三百八十二兩廿四解皖北第三批規元一萬二千兩以上連廿二年份共解出規元十一萬五千二百十一　五錢四分三釐除收川東道任觀察解還賑餘規元五千兩並由永吉茶棧找疏乾價餘欵洋五元六角合規元四兩一錢七分二厘外凈解規元十一萬零二伯零七兩三錢七分一釐核之收數規元十萬零四千四伯零三兩一錢八分一釐計墊解規元五千八伯零四兩一錢八分八釐所有報解山東第二批庫紋一萬當時蒙南洋借塾嗣奉東撫憲奏准　東省自行籌還故未列入解數至採辦茹乾一伯零二萬七千五伯斤分捆六千八伯五十包　繩　捆工船力棧力裝力共合規元一萬四千八伯八十二兩九錢三分均由永吉茶棧袁詠笙先生及招商太古兩公司分别收支中有仁濟堂撥助三千申報館　助二千故　所僅付規元九千八伯八十二兩九錢三分竊恐皖省籌賑局諸公誤會僅祗　　　一併聲明統希公鑒[  上海北市絲業會館籌賑公所施則敬謹]  
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年六月十二日京報全錄]  
　　宫門抄○諭旨四道錄前○湘藩錫奏爲恭報到任接印日期摺○秦撫魏奏爲甄别道員片○又奏爲甄别州縣留省補用片○湘撫俞奏爲安化武岡新寗三州被水失額田畝懇恩豁除錢糧摺○御史余奏爲裕帑便民摺○秦督陶奏甘凉道到省飭赴新任並委員署理甯夏道篆片○閩督許奏委員辦理洋務局事務片○六月十二日刑部都察院大理寺侍衛處值日都察院引見三十五名欽天監六名廂白滿十六名正藍蒙三名圓明園十名○瀅貝勒假滿請安○良培續假十日○文光預備召見○掌儀司奏十五日祭奉先殿潤貝勒行禮○召見軍機文光○○湖南布政使奴才錫良跪奏爲恭報奴才到任日期叩謝天恩仰祈○聖鑒事竊奴才在山西按察使任内蒙天恩調補湖南布政使著錫良補授欽此當兩次具摺叩謝天恩並籲懇陛見欽奉硃批著來見欽此遵卽交卸北上趨詣闕廷仰蒙召見三次訓誨周詳莫名欽感陛辭後卽取道天津航海泝江於四月二十四日行抵湖南省城奉撫臣俞廉三飭知赴任二十六日准署布政司但湘良將印信文卷移交前來當卽恭設香案望闕叩頭祗領任事伏念奴才甫調冀方旋陳臬事曾涓埃之未報廼拔擢頻膺固深感恩圖報之忱益增任重材輕之懼查湖南山叢水衍本屬奥區地隘人稠素非饒富政務綦劇治理維艱藩司責在理財職當察吏值此庫儲奇絀指撥繁而開裕殊難况當時事孔殷思治亟而需材彌切凡此用人籌欵實爲目前緊要大端自顧駑庸倍虞蚊負惟有恪遵聖訓遇事認眞不敢怠逸以曠官尤戒瞻徇而附下仍隨時隨事禀商督撫臣悉心經理勉竭愚忱以冀仰答高厚生成於萬一所有奴才到任日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○魏光燾片再查定例捐納試用道府該督撫於分發到省後悉心察看一年期滿出具切實考語奏明分别繁簡補用等因今查試用道史悠贊自光緒二十四年三月初九日到省連閏扣至本年二月初九日一年期滿例應甄别據藩臬兩司會詳前來臣查該道才識明幹辦事勤能堪以繁缺補用謹會同陜甘督臣陶模附片具陳伏乞聖鑒謹奏奉硃批吏部知道欽此○○魏光燾片再前准部咨道府州縣無論何項勞績保歸候補班人員到省予限一年察看才具甄别補用等因兹有在任候補直隷州知州米脂縣知縣賈振鏞於光緒二十四年正月初二接到部文之日作爲到省之日起連間扣至是年十二月初二日一年期滿又候補知縣易國動於二十四年閏三月二十四到陜之日起連閏扣至三十五年三月二十四日察看一年期滿均應照例甄别據臬司會詳前來臣查該員賈振鏞年力富强才具穏練易國　年强才裕辦事勤能堪以繁缺直隷州知州曁繁缺知縣補用謹會同陜甘督臣陶模附片具陳伏乞聖鑒謹奏奉硃批吏部知道欽此○○頭品頂戴湖南巡撫臣俞廉三跪奏爲查明湖南安化武岡新寗三州縣被水失額田畝籲懇天恩豁除原額錢糧以示體恤恭摺仰祈聖鑒事竊安化等州縣所屬地方光緒二十四年六月間山水驟發冲壓田畝業經前撫臣陳寳箴批司移行該管道府督飭查勘設法疏消挑復乘時補種仍飭於秋後復勘是否成災應否蠲緩錢糧據實禀辦旋據禀復被水冲毁尙可修復各田業經督飭各該州縣逐一查勘分别成災分數輕重情形請蠲緩遞緩錢糧等項並聲明被水不能修復各田應行豁免錢糧容俟查勘明確另造册結詳辦等情業經臣於查辦是年秋災案内具奏欽奉上諭刊刻謄黄通頒曉諭在案兹據署湖南布政使但湘良署糧儲道况桂馨會詳稱光緒二十四年六月間安化武岡新寍三州縣驟被大水所有冲壓不能墾復田畝現據署安化縣知縣啓宇詳縣屬滑巖溪等保衝刷成河並沙石壅塞不能墾復民田五頃一十四畝三分應徵正銀二十二兩七錢三分八釐隨徵加一耗羡銀二兩二錢七分三釐八毫又據武岡州知州余振麽詳州城内外及東南西各鄉　頭等團村衝刷成河並沙石壅塞不能墾復民田九百六畝八分八釐五毫應徵正銀三十二兩二分八釐隨徵加一耗羡銀三兩二錢二厘八毫又應徵糧道庫秋米七石二斗六升一合八勺又據新甯縣知縣張起南詳東鄉盆溪水頭兩村内之大埠頭等處衝刷成河並沙石壅塞不能墾復民田十頃六十二畝七分七厘應徵正銀四十九兩七錢一分一釐二毫隨徵加一耗羡銀四兩九錢七分一釐一毫二絲又應徵糧道庫秋米二石八斗九合九勺均據各業户將置田印契繳縣呈請註銷實係失額無征應請照例豁免等情由司札飭各該管長沙府知府顔鍾　寳慶府知府莊子楨分别親詣復勘取具各册結由府加具印結齎經該管鹽法長寳道湍多布覆核加結移司由司核明詳請具奏前來臣查光緒二十四年安化縣屬之滑巖溪保等被水衝刷失額不能墾復田畝應完地丁正耗錢糧銀二十五兩一分一厘八毫武岡州城廂内外及東南西各鄉龍頭等團村被水衝刷失額不能墾復田畝應完地丁正耗錢糧銀三十五兩二錢三分八毫又應完糧道庫秋米七石二斗六升一合八勺新寍縣屬東鄉盆溪水頭兩村内之大埠等處被水衝刷失額不能墾復田畝應完地丁屯餉正耗錢糧銀五十四兩六錢八分二厘三毫二絲又應完糧道庫秋米二石八斗九合九勺失額無徵均屬實在情形相應籲懇天恩俯准豁除糧客以紓民力除將各册結送部查核外理合會同湖廣總督臣張之洞恭摺具奏伏乞皇太后皇上聖鑒訓示謹奏奉硃批著照所請户部知道欽此○○山東道監察御史臣余誠格跪奏爲籲懇天恩請將民捐昭信股票勅下部議領息移奬兩從民便以伸忠愛而順輿情恭摺仰祈聖鑒事竊臣維政之要首在便民忠愛之忱草野尤摯昭信股票本爲一時權宜而設而兼權爲母按期歸還尤屬朝廷體恤之仁在小民踐土食毛奉上急公本不計此譬如子孫捍祖父之急猶有責課利之心無是理矣現時官商所捐疉經奏准作爲報効給予奬叙而民捐仍令各省籌欵付息聖恩優渥終始不渝薄海黎元益深感激惟認捐各户或僻處鄉隅或分居市鎭卽逢頒息給本之期遠至省城禀官領欵幸無侵蝕延宕之虞難免周折勞費之事故以臣所聞實多慨念時艱樂于報効國家者凡此草野樸誠似宜及時鼓勵可否仰懇天恩敕下部議凡民捐昭信股票有情殷報効不願領本息者准其具呈繳票按給奬叙其願領本息者仍照原章程辦理庶小民自抒忠愛之忱朝廷昭示大信之意兩無妨礙臣爲裕帑便民起見是否有當理合恭摺具陳伏乞皇太后皇上聖鑒訓示謹奏奉旨欽此○○陶模片再新授甘肅甘凉道白遇道現已到省應卽飭赴本任以專責成又甘肅寍夏道胡景桂奉旨升授山東按察使前經附片奏明暫留督辦寍夏中衛渠洞各工現據報稱均已辦理就緒擬卽進京陛見所遺甯夏道員缺應飭寗夏府知府崇俊就近兼護除分别檄飭遵照外謹附片具奏伏乞聖鑒謹奏奉硃批吏部知道欽此○○許應騤片再閩省通商局更名洋務局遴委熟悉洋務之員辦理前經附片奏明在案查福建補用道陳同書事理通達才具優長前委辦通商局歴有年所於洋務情形最爲熟習現委總辦洋務局所有交涉事務飭令認眞妥辦遇有重要事件仍隨時禀商臣辦理際分咨外謹附片具陳伏乞聖鑒謹奏奉硃批知道了欽此 
 
 

Page 14

 
 
[光緒二十五年六月十三日京報全錄]  
　　宫門抄○諭旨一道錄前○將軍永奏爲遵旨練兵挑選成軍摺○秦撫魏奏爲覆陳湘軍遣撤繳儲軍械摺○閩督許奏爲奉撥協餉無術籌解請旨飭部攺撥摺○湘撫俞奏甄别知縣片○六月十三日工部鴻臚寺廂黄旗值日無引見○熙公假滿請安記名提督徐德標謝恩○董履高謝北洋差遣委用恩○山東副將夏錫純謝恩○李蔭梧預備召見○倉塲奏漕船五日回空○召見軍機李蔭梧徐德標○○奴才永德奴才奎成跪奏爲遵旨練兵挑選成軍營制餉章從　核定各緣由恭摺仰祈聖鑒事竊奴才前因接奉諭旨選練旗兵謹將擬辦大概情形曾經覆陳奉硃批知道了著將營制餉章切實籌定卽行挑選成軍勘加訓練欽此仰見聖諭周詳欽佩靡已遵卽挑選得綏遠右衛兩城漢丈高大年力精壯閑散共三百八十名奴才等熟商會擬以三百演練擡槍一百五十桿常川操練其餘八十名内分派隊長執旗號令貼寫等差並令更番操練務皆純熟其帶兵各官揀擇平日差操得力者擬派今查有署協領佐領榮昌熟悉紀律曾歴戎行堪以委爲營總以資表率並揀委筆帖式一員隊官六員開單咨部立案所有營務事宜仍令各司辦事人員經理無庸另設文案總期兵歸實用餉不虚糜該官兵應支津貼銀兩奴才等深知餉項奇絀於無可再减之中核實擬給以資撙節而除冗費委營總一員月支銀八兩筆帖式一員月支實銀三兩隊官六員各月支實銀四兩每月薪紅銀四兩該軍内除隊長十五名各月支實銀二兩外其餘兵三百六十五名各月支實銀一兩五錢以資餬口每月共約需實銀六百十六兩零擬照從前河防成案由歸綏道支發隨到隨領並無雜欵至應需旗幟號衣銅子等項亦照案由該道籌欵赶緊製造以備開操共需價銀若干造妥後咨由晉撫如數核發以　簡易所需器械等項擬由神機營請領洋槍抬槍一百五十桿酌帶全分什物並洋藥銅帽等項以資操演如蒙俞允奴才等卽酌量開單咨派官兵赴京請領伏思練軍爲當時急務現旣挑選成軍而營制餉章概從减定奴才等責無旁貸若俟抬槍由京領到再行操練誠恐久延擬請先由八旗存有例操抬槍内暫行提用自六月初一日起督飭該營總卽行教練空演陣式學習步伐方昭妥愼如將來解到擡槍時卽行換用勤加訓練早望精鋭以備緩急兹查歸綏地方遣駐塞外出産毫無旣乏閑欵可挪又無富商借墊實屬無欵籌措前已遵旨咨商晉撫飭司籌欵撥解嗣奉爾復札飭歸綏道會同藩司酌擬籌辦迄無定議現在練軍旣已挑定成營待餉開操惟有仰懇天恩俯念練兵在急請旨飭下山西巡撫遵照諭旨迅飭藩司無論如何赶緊寛籌酌欵以資訓練俾得速成勁旅嗣後如有未盡事宜再行隨時奏明辦理所有練兵挑選成軍營制餉章從减核定各緣由是否有當理合恭摺具奏伏乞皇太后皇上聖鑒謹奏奉硃批著照所請卽咨行山西巡撫按月　撥以資訓練欽此○○陜西巡撫臣魏光燾跪奏爲湘軍遣撤繳儲軍械開具清單遵旨據實覆陳恭摺仰祈聖鑒事竊臣承准軍機大臣字寄光緒二十五年四月十八日奉上諭有人奏南北洋所存新舊槍械甚多爲魏光燾唐仁廉牛師韓宋朝儒劉樹元諸軍所領　散後曾否繳回請飭查明等語甲午之役在事各軍均已遣散各該統領等所領槍械繳存何處及漏未呈繳槍枝亟應澈底清查著增祺裕祿　坤一查明原領及已繳　繳各確數飭知該統領等限期繳回其有業經回籍及病故者卽由該省傳知該員及該家屬一律清繳其魏光燾一軍所領槍械已否繳回卽著該撫據實奏覆將此各諭令知之欽此欽遵旨寄信前來等因承准此伏查臣於光緒二十年由湖南募勇六營統帶北上進紥山海關開赴遼東嗣因錦州添募四營按統湘鄂各軍旋挑馬步砲隊三十二營旗兩哨率同西征事平分别送還遣散期先後在於湖北軍械局南洋駐津駐關轉運軍械局北洋軍械局曁前統湘軍湖南巡撫吳大澂移交護軍營移交以及撥隷湘鄂各軍存營各種搶枝砲位除臣領軍西征時陸續在山海關天津繳還南洋駐關軍械局北洋軍械局称交前江西藩司陳湜外所有湘軍帮帶西征槍枝砲位遣散之時　繳查騐雖間有損壞均已悉數收回儲存陜西軍裝所並經造具四柱清册分咨户工兩部備查在案内惟吳元愷分統之砲隊四營領用槍砲　由湖北配帶該營咨回湖北分别留遣槍砲均卽帶運回鄂是以未列收村其餘馬步二十八營旗二哨尙無漏未呈繳之件劉樹元軍撥隷臣邵領繳槍砲亦均列入册内具報應請毋庸飭查惟查繳存槍砲　數不一後　快槍一萬六百九十枝計十一種僅奥槍一種三千九百餘　　　大宗現發挑練洋操隊伍領用學習其餘各種多者千數百枝少或百數十枝且儲存彈藥無多臣前經奏明籌欵採購期每枝各足千出以備　急嗣後會商督臣奏明購買製造各種彈藥全副機器來陜由陜甘兩省開局合辦俾儲存各種槍枝悉歸有用至原領砲位多在津移交砲還　繳陜局者僅得砲十尊或體資笨重或以窄小實非行隊利器現練砲　　用土砲電詢南北兩洋均無快砲可撥臣與司道熟商尙擬籌欵　　以資練習而備不虞除分咨南北洋大臣外所有查明湘軍　散繳儲陜局軍械理合繕具清單　實恭摺復奏伏乞皇太后皇上聖鑒訓示謹奏奉硃批該衙門知道所有領繳槍械數目是否相符仍著咨查各處核實辦理單並發欽此○○閩浙總督兼署福州　軍臣許應騤跪奏爲閩省鹽課奉撥恊餉無術籌解請旨　部改　恭摺仰祈聖鑒事竊查前准户部咨福建鹽　項下奏　黑龍江已亥年俸餉銀三萬兩又揆補浙江釐金抵解洋欵銀三萬兩等因咨會到閩當經轉行遵照兹據福建鹽法道詳稱查閩省鹽詳額徵本屬無多自鹽厘减免以來出入相權不敷甚鉅前准攤還洋欵無論何項准予劃提當經前督臣邊寳泉奏請將歲撥黑龍江俸餉自光緒二十三年起　留湊還免予再撥在案是以二十二二十三兩年所撥黑龍江俸餉疉准部咨催僅將二十二年分撥銀二萬兩匯交湖北附鑄銀　轉解應用　二十三年分撥銀三萬兩因無欵可挪迄未解交二十四年分業經由部攺撥是部臣於閩省鹽庫支絀情形早已知其底蘊此次績奉撥黑龍江銀三萬兩並撥補浙江厘銀三萬兩事同竭澤實屬無可挹注而京餉洋欵均關緊要必須按期籌解刻不容緩惟有請將前項銀兩另行攺撥　免顧此失彼等情具詳前來臣覆加查核閩省徵收鹽課按年應支各欵及京協各餉已屬入不敷出現因籌還洋欵數鉅期迫不能竭力騰挪　爲應付協餉未能兼顧洵屬實情合無仰懇天恩俯准敕部將前項協餉另行攺撥俾顧要需而免貽誤除咨部查照外謹恭摺具陳伏乞　皇太后皇上聖鑒訓示謹奏奉硃批户部知道欽此○○俞廉三片再查定例道府州縣保歸候補班人員予限一年察看甄别等因歴經遵辦在案兹查有候補知縣徐本麟年五十一歲順天宛平縣人原籍浙江德清縣於光緒二十年十二月初四日到省扣至光緒二十一年十二月初四日一年期滿又候補知縣王贊臣年五十歲貴州修文縣人原籍浙江象山縣於光緒二十四年閏三月初二日到省扣至光緒二十五年三月初二日一年期滿均應甄别據署布政使但湘良署按察使湍多布會詳請奏前來臣詳加察看該員徐本麟練達有爲該員王贊臣才具明晰均堪留省照例補用除咨吏部查照外謹會同湖廣總督臣張之洞附片具陳伏乞聖鑒謹奏奉硃批吏部知道欽此 
 
