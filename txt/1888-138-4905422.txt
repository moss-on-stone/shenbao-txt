# 1888 - 138 - 4905422

 

Page 1

 
 
[重印詩畫舫發售] [  點石齋主人白] 　 
　　昔米襄湯載書畫滿船拆滄江而行有五色虹光貫月盖神物精氣凝結上燭霄漢也本齋前在東瀛購得唐宋元明名人書畫册扇不敢自補縮本石印以作巾箱小品公諸同好名曰詩畫航其中山水人物花鳥蟲魚無不須麋畢現曹衣吳帶活色生香足供六法家臨摹精本前印早經售罄兹復加工重印仍訂六册卽日發售每部工料洋六角五分風雅耆古之士當先覩爲快焉此啓 
[發兌大題觀海告白] [  點石齋主人]  
　　本齋精選精印出大題觀海一集計文三萬六千篇分爲兩集初集釘廿八本二集釘三十二本外用江木夾板五月内先出二集六月内再出初集現經慶泰絲棧石梧記躉售去二千部尚有千餘部如有主顧請至本帳房面議可也此佈 
[發售繪圖東周列國志告白] [  點石齋主人啓]  
　　從來彈詞小說陋不足稱野史稗官無徵不信卽或穿鑿往事詞近雅馴究之秉筆者意在使才印行者志惟射利故甫一展卷既議論不經復豕魚混目惟上元蔡君元放所編東周列國志藍本盲左旁采國語國策體例則編年紀事並詳語句則莊論諧詞共載洵善本也但坊間屢經翻刻題詠粗淺字跡模糊不堪尋繹爰取家藏善本重加校訂又按每回情事繪以一圖俾開卷了然卷首冠以繡像畫師悉仿元人遺意更乞四方名士飾以韻語摛以藻詞或仿韋杜倚聲或效馬班評賛又復行行玉潤字字銀銁誠能傲睨鍾王衙官屈宋者矣取而讀之信爲含英咀華之一助本齋今爲石印尤覺爽朗可觀至書中之精妙有目共賞不待重贅一詞每部售價三元外加紅木夾板一㓲躉售尤廉志在行世非同沾沾射利之心也識者其鑒察焉零售在三馬路申昌及南申昌如欲躉售向本局帳房面議可也此佈 
[論虐妓事]  
　　女閭三百管氏作俑後世青樓實始基焉教坊記北里志及畫舫錄板橋雜記諸書鬢影衣香形摹神繪讀之芬芳之氣猶流溢於齒頰間然終不及滬上今日之盛英法兩租界狹巷通衢懸琉璃燈黏硃砂帖者棟援甍連鱗次櫛比粉白黛綠者徙倚徬徨神光離合不啻遊衆香之國人不夜之城自書寓長三么二住家野鷄以及花烟間鹹水妹湖北倌人廣東堂子江西戲班諸名色無不風流格調調時世梳妝弄粉調脂勾蜂引蝶洋乎大觀也哉乃風月無情烟薄命拷逼凌虐斃命戕生者時時有之咏非烟詩絶似傳花人影散空床抛落最繁枝一句輙不禁黯然傷焉是以　邑尊飭傳英　界頭二三圖地保并法租界四圖地保及十鋪十二鋪地中到案給有諭單凡妓館及花烟館中有龜　凌虐妓女拷偪賣娼以致含羞自盡被虐亡身等情皆須隨處訪查隨時禀報倘或受賄容隱一經訪間或被告發定卽懲是眞仁人君子之用心大無不包微無不至同此生成何分良賤誰非胞與無間親疏吾知一路福星照臨楚館萬家生佛拜倒章臺矣且夫爲妓者大抵遭家不造賦命不辰窮無復之忍而出此其事人以色悅己爲容不過博區區之纒頭已耳甚至爭妍取憐㺯盼巧笑打情駡俏插科打諢未始非不得已而爲之夫亦大可哀已彼曳尾之編集栩之鴇并有所讐怨也非有所嗔怒也乃當頭棒下而催命符來忍使之璧碎珠沉花殘月缺而不之惜抑何狠於豺狼毒於蛇蝮乃爾耶間嘗探其原究其故而思有以懲之焉蓋自粤宼蕩平滬濱開埠舟車輻輳雲集響應端木之貨殖不韋之居奇莫不利市三倍富商鉅賈公子王孫徜徉花街柳陌間往往擲千金以買一笑任意捐輸縱情揮霍妓家視之亦不甚惜香車寳馬闐咽於其門珠履繡衣熙攘於其室而億萬銀蚨紛紛然鼓翼而來矣雜時爲龜　鼓腹而嬉爲鴇者張口而笑其視摇錢樹子也愛之如父母敬之如神明觀其顏色而趨奉之承其頤氣而奔赴之喜則佯歡假笑以阿附之怒則柔聲下氣以謟媚之一事之乖一言之忤則自怨自艾自咎自責以跽謝之是故拷逼凌虐之事寂無聞焉尚何有斃命戕生者乎無如時運之推移地道之遷變二十年來業以盛而愈分利以爭而愈薄雖工於運籌精於榷算者皆有外强中乾之勢入不敷出之虞市面日見其奢華商務日形其短絀向之富商鉅賈公子王孫雖復徜徉於花街柳陌間其能錙銖取之而泥沙用之乎其樹艶幟占花魁者門前之香車寳馬闐咽如故也室中之珠履繡衣熙攘如故也而揶千金以買一笑者不過千百中之一二焉若夫羅雀之門懸磬之室跫然足音三過不入曲終而祇自　香妝罷而依然對鏡同行姊妹訕笑時聞帶擋娘姨譏彈交至望見銀蚨億萬翼紛紛然飛入他家自顧秋月春風等閒虚度維時爲龜者倚門而躊躇爲鴇者兀坐而愁嘆其始也微詞冷句姑爲嘗試之端其繼也狺語哮聲視爲尋常之事由是藉端逢怒觸類生嗔痛詈之毒駡之詈駡之不足則鞭朴之箠楚之鞭箠之不足則有引錐以剌股者矣有熨斗以灼膚者矣困苦之狀尢酷於官刑呼號之聲尢慘於囚犯爲之妓者告無所告逃無所逃亦唯是俯首而受命焉顧念地獄輪廻有宵靡旦夜臺滋味諒不殊斯則將伺其間而乘其隙或吞烟或投繯捐生就死甘之如飴嗚呼天壤間生趣於此絶矣裴邑尊之諭地保令其訪查禀報固將盡法以嚴懲之按實以重辦之也然而龜鴇之狠毒固有視豺狼蛇蝮而加甚者自有此諭雖不敢拷逼凌虐無忌無憚如曩時而日夜靡龑家常拘困以致妓女含冤受枉畢命輕生者或猶不免焉是在地保之實心任事暗訪明查防微杜漸而後此風其可以少殺矣乎假令因此諭而遇事生波借端兆釁勒索於下欺蒙於上其弊有不可勝言者裴邑尊亦既洞其微而燭其隱矣彼爲地保者愼毋以身試法焉可 
[本館接奉電音]  
　　昨接京友發來電音有本月十三日諭旨二道敬謹譯登○四月十三日軍機大臣面奉諭旨此次考差試卷着於十七日閱看欽此同日奉上諭德福札拉豐阿均着管理神機營事務欽此 
[將軍噩耗]  
　　本月初三日爲福州將軍善厚齋都統制懸弧令誕官紳咸赴鈴轅祝嘏笙簧酒醴極盡歡忱初六日都統制尚親臨箭道考課至夜二鼓方與家中人劇談痰忽上升聲如曳鋸又因感冐愈覺不舒逾時遂　寢鐘鳴二點突然流汗浹背神色異常赶急延醫至寅刻則己溘然而逝矣闔城文武聞報馳來親臨殯殮楊制事卽會同多都統飛電至京請爲代奏初九日得京電悉於初八日奉旨着楊昌濬暫行兼理制軍奉命之下卽初十　卯時接受將軍印信各員皆衣冠往賀幾於車馬塡門按此事前已接得電音登諸十三日本報兹得訪事人來信所述較詳故再誌之 
[賭徒凶很]  
　　西字報云華歴三月廿六日新加坡地方有一西捕與印度巡捕六名往小船上拘拿華人之賭博者拘住十人將帶至捕房忽有二百人各持棍棒前來截擊兩相格鬥將所獲之人奪回印捕五名逃至水中祇媵一 
 
 

Page 2

 
 
印捕一西捕與二百人相拒寡不敵衆西捕之臂爲折鱗傷徧體印捕亦受重傷現送醫院療治未知該處官吏以後作何辦理也 
[温州紀事]  
　　八仙樓東嶽廟　加修茸業已竣工擇吉四月初四寅刻開光辰時舁神像出門游行各處并聞新同福昆腔班現在玉環坎門遂飭人前往傳來演戯想定有一番熱閙也○新任甌海關稅務司柯君自前月接辦以來恪守舊章所有信局携帶貨物零星照章補完正稅半稅現復將信局携帶及搭客隨身瑣碎物件概行豁免稅厘於是各處稱揚幾於口碑載道云○去年五月福鼎縣烽火巡政廳託温郡大南門某信局寄家信一封并洋銀三十元久無回信遂於九月間再由該局催取覆音嗣是以來連催六次局中人皆託人正在追查近有親戚到來詢及去年所寄洋蚨及疉次查問之信實無片紙隻字接到遂於前月囑親戚向該局理論局主自知侵知隱匿兩難辭咎邀同業某等向之乞情愿賠洋三十元罰酒二席其事始寢息○永嘉縣恩邑尊偕委員楊君隨帶堂招刑仵人等前詣柟溪彈弓東臯兩處騐屍連日淫霖溪流驟漲邑尊　木所阻僑寓多日方尅過溪是以延至十餘日之多至前月廿八日始返署云○前報載繡花匠朱奞娒被賭棍徐元娒林慶升等誘賭輸錢朋逼溺斃云云兹聞抽頭之戴陳等邀人理處其事業已寢息矣○永嘉西溪黄岙頭出命案恩邑尊本擬赴柟溪彈弓騐畢順道馳赴黄岙頭檢騐孰意是案死屍被兇手藏匿邑尊卽飭值日差先往查辦似此民情頑梗亦屬聞所未聞也 
[賽會滋事]  
　　金陵東岳會最爲熱閙因廟在城北雞鳴山之麓卽相傳雞鳴十廟之一由是在會者遂分爲南班北班往往互相爭勝一如劉項之臨廣武向例以三月十七十八兩日奉神出巡由北而南由會首預將聖駕經過路程按照向來先後次序刷印黄紙黏貼通衢以便鄕下人之進城燒香者得以隨處迎駕聞上年有廟祝欲見好于某紳特紆其道使徑出某紳門首旋爲會中人所知勢將用武急將　程改正而止諸無賴恃衆不軌就此可見一班本届第一日天氣晴朗是日城北人爲會首尤其興高采烈會過淮清橋下有數人將鞦韆架上之假嬋娟彼此推送意似戀戀於雙鈎之纎小者而不知其已不啻痴人說夢也正嘲笑間則財帛司之鹵薄冉冉而至此人卽謂聖駕前當用當方土地爲巡捕官不當用財神爲前導手指口畫旁若無人會中爲首者睨其團扇輕衫知必係狂童之有持而不恐者因佯效陳仲子之耳無聞目無見藉以息事適碧霞夫人之鳳輦亦至兩旁螓首蛾眉綰銀鐺赭衣白裙泛運船而爭先恐後者以百數人皆屏息凝神跂望大帝聖駕無敢譁者意謂此亦口角偶然耳不料南北兩班中竟借此爲由居然小題大做意將尋仇幸次日隂雨雨至月杪方霽在北班以爲南人不復反矣乃會過武定橋之油坊巷口非常擁擠該處多機坊織機匠類皆惡少平時以生事爲脚色以多事爲武藝是日憑空中扭住演故事之扮武松者用方棹三張攔疉街心謂武松乃當日梁山泊之好漢能在景陽岡赤手打虎爾既敢做其後身本領之大自不消說應請小試其技俾我輩得在下風瞻仰否則老子興復不淺當各奉敬一拳頭爲賣路錢此人本羊質而虎皮者一棹亦雖超越何况三棹之高與檐齊不得己自毁其衣冠側身便遁城南人遂比爲韓信之俯出跨下欣欣有喜色翌日該南班爲會首南人本衆至是益懼爲仇家所算輙用數人傍一人衷甲戒嚴人人擦拳摩掌以待於是兩家解事者各隱爲勸慰而約束其桀驁自旦至暮果晏然無意外寗俗素以夜色相誇耀卽一牌一傘亦且燃燭數枝其鳳輦龍舟更不止鰲山火樹因此坐而觀者珠翠相映若五都之市每會過處老的少的村的俏的各有以館其眼福相沿已久是夜會中人以不卜夜爲請竟不許初更時候行過内橋橋兩旁素有橋市香亭仗馬過者無慮數十起忽一行扮故事者蜂擁而來恃其孔武顧盼有驕色約齊至橋頂則暗中頓有舉索者將前後數十人一齊絆倒如絆馬燈盡落黑暗中並不知誰氏子所爲僅拾得巨繩十數根欲指此爲評論憑據詎北人不惟不理反加毆辱跌者益怒月之朔日南班中因請機器局工匠三百餘人又雇染匠百餘人合其本坊之織機者五百餘人徑赴城北圖報復從乾河沿出洪武街繞小管環走一周竟未遇一似曾相識之面目索然而返論者謂此事實由天幸否則省城中血飛肉薄尚復成何世界查機匠之在城南北者不下二千餘人睚眦之怨不稍讓人人亦莫敢犯者今因賽會而敢嘯聚至此其目中尚知有王法也耶是在地方有司之有以去其薪而止其沸也又會至製造局局門外有護衞一營朱哨官以敬神飭勇升砲禮也不料第三砲正在裝藥忽轟然一聲烟火眯眼陡將抬財帛司之轎夫及看客二十餘人震倒在地烟旣散則一勇己無耳目口鼻奄奄一息一勇斷其右臂總辦憫之乃爲延請醫院之外國醫士爲之救藥第未知能保其性命否也 
[查究烟攤]  
　　寗波城廂内外各烟攤業經前府憲宗太守各給牌照不准添設閉歇後亦不准他人頂開近有八人創立公所私刻圖記苛派錢文被同業具禀府中胡練溪太守札飭六柱保甲委員查拿送辦忽又有某氏等男婦三人呈訴涉及地保太守察得諸人起滅自由遮遮掩掩其非善類不問可知仍候扎飭委員赶緊確切查明再行核辦 
[襄垣瑣誌]  
　　蕪湖上游瀂港鎭停寄棺柩十數具一時蜚語謡傳錢孟超明府諭飭差保前往查明亦係湖南北人在外從軍病故後經統領楚軍新左營張軍門札委楊春泉守戎護運回里經過其地暫寄數天明府調取委札騐明屬實禀復道憲飭令守戎迅速上駛并密查造謡生事之人曉示鋪戸居民各安恒業毋得妄聽謡言亙相驚惑○阿嘯山方伯牌行各屬略謂安省軍務平定已久凡有捐納貢監各生均經調騐實收熱照分别眞僞造册詳咨在案其勞績得有功牌奬札以及報捐實職虚銜封典各項人員均應調騐造册咨部以别眞僞而清流弊仰各州縣官吏曉示各員各將年貎籍貫三代存殁履歴開明並檢同牌札收照呈請地方官詳司騐明後將原照發還以憑彚總詳咨嗣後如再查有冐充頂戴者定卽按照律例究辦刻己由蕪湖縣曉示通衢矣○調署宣城縣范映泉明府由省來蕪晉謁道憲並拜會各寅僚小住數天旋由内河往宣州履任○日前太平縣批解盜犯二名來蕪過道勘訊狡展　供道憲遂札調該縣胡蘭軒明府前來會鞫明府奉札後輕裝來蕪禀見雙觀察奉觀察諭隨會同蕪湖縣錢孟超明府于初九日提犯至道轅發審局内詳加研訊錄取口供仍寄蕪湖縣監内○大關委員德蓮舫大令政躬不豫請假什寓次調　雙錫五觀察體卹屬僚無微不至因鳴騶親詣大令寓中看視○前任太平縣教諭馬素臣廣文卸事後慕涇縣茂林邨之勝遂移家於此日前由蕪湖遵陸前往行經距南陵五十里之艸坑地方是夕投店旅宿隨行有數車裝載行李衣箱途中被宵小所窺一路隨行至夜半竊取細軟衣衫撬門而遁翼日廣文檢點所失實屬不貲惟行囊中洋銀憑照尚存亦不幸中之大幸矣廣文隨命旅店細察賊蹤報信以憑追究 
[鴛水錦鱗]  
　　嘉興縣屬寺堰埭鎭鄕間某姓植桑爲生計近當蠶市恐人偷采桑葉遣人夜間防守一夜有人偷葉守者瞥見奮勇追拿偷者竟敢拒捕守者被其所傷倒地不起經别人帮同捆獲一賊次日正擬乘船送入城中適王邑尊因事赴鄕遂將所獲之賊就地送官邑尊飭令帶回卿署看受傷人有無妨碍再行核辦○海鹽縣屬鄕間某甲亦以養蠶爲業屋角隴頭種桑數十本甲父見近來桑葉價昻擬將蠶抛棄河中專賣桑葉當可得利計議忆定其子不敢違其媳則佯許之而心弗善也遂將蠶去其大半留其小半夜間令甲私翦桑葉以飼蠶於時甲父防守正嚴聞翦葉聲以爲偷葉者至矣卽取魚义擲去適中要害登時倒地近前視之則其子也甲父不覺大痛與其媳相繼縊死聞者爲之慘然○嘉屬厘鹽楊總辦前日乘舟至各處查究厘務聞今年已第三次矣向來捐項皆用制錢若交洋元照莊價短一二十文楊總辦接辦以來統照莊價收用又向來鄕鎭分卡貨船持票照騐巡丁需索盖戳小費錢數十文楊總辦亦爲裁革近來過往客商無不感總辦之恩也 
 
 

Page 3

 
 
[濬河述聞]  
　　蘇州河開濬以來已三月有餘從前本有挖泥機船日事開挖現在又有小機船與大船相輔而行從此通力合作當可易於竣事也 
[求志書院丁亥秋季案]  
　　經學超等汪開祉曹心怡蔡啓盛潘彭齡陳慶年朱逢甲特等張綬青汪贊鈖朱德傳王念君李經文許克勤一等六名不取八名○史學超等汪開祉朱逢甲唐日乾汪贊鈖許克勤姚元鈺特等葛士濬季光鏡戴義嚴家駿侯庚吉黄錫恭不取六名○掌故超等朱逢甲汪開祉汪贊鈖李鼎頤葛士濬丁桂琪特等項文瑞李慶元許克勤黄錫恭不取六名○算學超等崔朝慶支寳柟胡惟德程之驥特等錢潮不取一名○輿地超等彭瑞熙王廷材葛尚質汪開祉汪贊鈖陶承潞特等戴輔堯戴羲吳佐清張子純季光鏡許克勤潘彭齡張綬青一等十一名○詞章超等陸珩楊引傳李鼎頤王念祖張之純李鍾淦特等程理鏞陳曾彪謝榮鈞沈汝豹楊應環趙毓楠一等六名 
[四絃絶調○滬北西園自本月初九起新設琵琶盛會至五月初十爲止此已列諸前報前日公餘偶暇驅車而往入門卽聞遊客嘖嘖稱道聲排衆入庭主人呼茗敬客嘿坐靜聽覺白司馬所謂大珠小珠落玉盤者猶未盡其形容環坐而聽者紅男綠女履舄交錯皆點頭擊節如有所會盛矣哉直至夕陽下林明月穿逕始興盡而返爰泚筆爲綴數語以誌勝會云 
[翻造捕房]  
　　八仙橋巡捕房屋宇狹窄不敷所用兼之靠河一帶中國樓房因橋南沿河改作馬路亦須拆卸故擬一并翻造惟刻下尚未有人包攬工部局因登告白於本報中招人承辦云 
[禁止競渡]  
　　上海縣裴邑尊訪聞閔行鎭有人歛錢置備龍舟以俟端陽競渡恐滋事端飭傳該處地保顧衷和到案訊明情節立卽出示禁止并查拿爲首人到案訊究 
[儲油宜少]  
　　上海縣裴邑尊以洋油最易肇禍乃出示諭令各鋪戸毋許多積凡買賣洋油之家祗准以五箱爲限逾此數卽以違禁論是亦思患預防之一法也 
[戯謔賈禍]  
　　城内也是園浜有開板箱作之某甲前日與同業某乙杯酒晤談酒至半酣乙忽謂甲曰爾因何做臭烏龜甲聞之赧然而歸突向妻曰爾作得好事已爲我捐下好頭銜其妻茫然不解堅詢之甲曰乙駡我臭烏龜非爾汚衊閨門何以有此其妻聞言羞忿交并潛入房購阿芙蓉膏而吞焉旋爲甲覺察得已略醒乃大悔悟卽將其妻舁置乙家天肆咆哮乙惶遽萬分立卽請人求治幸烟毒未散不致殞命後經旁人理勸軍始舁妻回家一語戲謔幾釀命案此出言之所以不可不愼也 
[縣案併誌]  
　　上海縣解省秋審之殷光海陳大元徐春春等三犯業經撫憲於四月初五日審畢發回本縣監禁各原差卽將三犯解回於前日抵滬禀明裴邑尊於昨日午後過堂飭令還禁○閙事監犯高金才汪坤發等經裴邑尊嚴懲後復於昨日午後升坐大堂飭將高汪兩犯帶案訊問兩犯同稱蒙大老爺懲責後小的等業已知悔求恩超豁邑尊謂爾等身犯重案尚敢如此胡閙實屬目無法紀嗣後新犯入監爾等尚敢需索否高等同稱不敢邑尊乃飭令還禁○新閘鎭源和永煤炭店夥姚渠木吞烟斃命經裴邑尊臨騐飭殮迭紀前報昨日午後屍表兄周渭泉具詞投案稱姚係監生之中表親不知因何吞烟自盡且棺殮時亦不知照擅自報騐監生不能親見屍身且姚之妻子來滬時亦無詞以對當日監生被源和永店中人辱駡扭辫其恃蠻欺人已可概見邑尊謂屍由本縣騐明飭殮且姚吞烟自盡與源和永何尤屍妻何日可到周稱業已發電到甯波大約今明可到邑尊謂屍妻等來時爾須開導囑彼領棺回籍不得藉屍多事周稱俟屍親來時監生自應開導地保徐子良稱姚屍奉諭棺殮後周到該店吵閙邑尊飭差將周暫行看管俟屍親到滬着令領棺回里○潮州人郭阿林在製造局相近開設烟館前日與族人良才口角爭毆阿林突被刃傷禀經該處巡防局訊供送縣前晚經裴邑尊庭訊騐明傷痕飭戕受傷人發普育堂醫治行兇人發待質所俟阿林傷痊再行訊辦 
[英界公堂瑣案]  
　　前夜有某逹官在留春園觀劇散塲後偕友出外被東洋車夫彭阿金碰撞口角之餘彭訴之一百六十四號華捕王阿生將某逹官及彭帶秷捕房彭言被毆傷捕頭飭將某逹官及友暫押經人具保出外某逹官以既被華捕毆二下復遭管押心實難甘禀請蔡太守查究太守告知麥捕頭於昨晨傳中西捕候訊某逹民及友申訴前情并稱曾令華捕同至捕房申說不料竟遭毆擊王捕禀稱彭言被伊等所毆故特查問據言因被車夫碰撞起見小的以事甚細微勸令走散俄又聞彭呼被打因又查問竟被戕小的髮辫拉住伊等共有六人小的勢不能敵急吹號呌由印捕等赶來帶二人至捕房其時有戯園西捕目見二百十九號華捕張盈盈禀稱王捕帶伊等至捕房由小的傳話二十一號三道頭西捕禀稱是夜值寫字房據言車夫被毆故將二人暫押嗣由公記號劉正豐來保二人言小事容伊調停並未說及二人被捕毆擊之語彭供拉車過是處見伊等出來恐致碰撞囑令讓開反被掌頰因此告知巡捕勸散後又被扭毆巡捕軒伊等帶住亦被拉辫後由西捕同拘戯園管門西人稱聞捕吹呌聲出外觀看時伊等人多惟見一身材長大之人拉住華捕髮辫然小的不能指明拉辫者係何人某逹官稱是夜祇有三人並無六人實被彭車碰撞以致口角華捕帮助車夫職員原欲同至捕房安有拉住華捕髮辫之事太守以供詞各執姑飭兩造暫退再行商辦○張錫桂訴稱虹口馬立師洋行房屋二百零八幢由小的包挑糞穢每月出洋六元今被楊桂生等佔挑與論逞蠻報捕拘案楊及發坤柳生阿桂等同供小的等所挑者係干長壽屋内之糞今被張糾人扭毆蔡太守謂楊既不挑馬立師屋内之糞可無庸議一併叱令退去○包探王阿二稟稱前　西包探至虹口拆賭棚後有粤人吳阿位追赶江北人吳阿松作欲毆狀阿松奔告西包探回身追阿位阿位手持東洋扇子刀欲剌西包探西包探不知是刀奪下刀壳然後獲住送案西包探禀訴前情并將東洋扇子刀呈案又稱阿位諒是賭徒拆棚後阿松拾取柴料因此挾嫌欲打阿松供與同阿位供向爲廚司現在失業前日在虹口見西捕欲拿粤人奔逃跌仆起身時被西包探持棍擊一下並不知有東洋刀西包探又禀持棍毆伊伊始跌仆茶舘門前蔡太守謂阿位既欲剌西包探豈有刀未拔出連壳戳去致被奪下刀壳之理此中情節殊不可解姑飭將阿位押候查明實情俟下禮拜二再訊東洋刀存堂○包探顧阿六禀稱三月十五日有瘋人陳洪卿至某茶館樓上從窓口躍下跌傷送至醫院今已略痊查係湖南人滬上並無親屬爲此送案請訊陳供語含糊蔡太守飭送湖南會舘資遣回籍○八十三號華捕禀稱昨拘沿街聚賭之人四散奔逃祇獲其一身邊搜出押票十餘紙今特送案李阿二供潮州人來滬尋親不遇所有衣衫典押已盡昨在賭攤旁閒看以致被拘蔡太守察得李窮迫堪憐飭送潮州會舘安置○王元隆縀莊夥王炳榮訴稱沈樹堂卽沈蕚樓偕王子山在抛球塲開設裕通和臺灣字號曾向我莊購辦縀子十三疋送去後照付恒福票銀届期向收恒福庄已閉歇情同　騙爲此尋沈送案發票呈閱陸正卿稱是文章細莊夥亦被誑去細縐開單呈電陳湘巖稱被誑貨物今知獲案請究顧廷芬稱大豐鋪夥取去洋貨價值無着呈票請追戴福堂稱開鐘表鋪被取去時辰表一只價洋二十五元向收支吾沈供紹興上虞縣人裕通和是王子山所開所取各貨均由王携去容卽尋王交案蔡太守飭將沈押令交王再行訊究○三十二號西捕禀稱昨日路見李阿生坐小車帶有八十二磅重之小鋼砲一尊此係軍裝爲特帶至捕房送案包探戴金寳禀稱查得李係拒商局圖 
 
 
] 

Page 4

 
 
南輪船上水手行竊小砲已由船主至捕房認明并言尚竊雙眼千里鏡李亦直認不諱因帶同雇舟往取跌落浦中李供小的已當水手三月兹因停歇是以行竊該包探又禀西捕拘李時見有同伴諒亦水手李又稱同伴之水手新到船上不知其名姓小的登岸後卽各自走散矣蔡太守謂李胆敢竊取輪船上防變之砲情殊可惡判笞二百板發捕房管押三月砲交捕房給還輪船 
[法界捕房瑣案]  
　　昨報列老北門外金陵醫生某甲之孫被湖北人某乙之子誘出不歸云云查湖北人係李世泰保出外偕妻及母往醫生處吵閙不休因復鳴捕將三人送入捕房旋有公舘馬路永興里某姓家亦至捕房控稱家有兒子年僅十歲前日被李子誘出至今未歸捕頭着將李等分别交保出外臨訊候傳以憑質對○昨日某花烟館扭一人至捕房訴稱有小兒携錢二百文上街買物被人搶去經巡街捕拘獲某人送家請辦捕頭着押候　案○包探獲到竊棉被之某甲一人連贓送入捐房管押○小竊某甲竊取水落經包探查悉拘乙押候解懲 
[丹青助賑]  
　　古鹽官張君芝青夙擅翎毛花卉爲賞鑑家所欽佩近移硯來滬因念被災各省籌賑維艱意欲捐金奈力綿不逮現擬將潤資七成助賑合計大小二百件海内諸君如欲索畫者潤資來件均由上海四馬路玉聲堂轉交七日取件外埠半月爲期信資自給潮扇劣紙不繪潤格列後堂幅四尺一元五尺二元六尺三元八尺四元横幅同屏條每張照上減半紈摺扇三角琴條同帳額一元手卷尺頁另議泥金加倍上海陳家木橋電報總局賑所代啓 
[鏡影簫聲錄序]  
　　掄化舘主身居佳麗眼熟繁華明鏡當胸洞簫能賦入衆香之國未免有情游羣玉之山難忘彼美爰倩周昉傳神之筆廣描秦樓絶代之姝着手成春添毫欲活綠肥紅瘦一編聚花草精神戞玉敲金十倍長燕鶯聲價記秘辛之雜事雛鳳聲清圖之子之芳容驚鴻影妙飛來蝴蝶齊現化身畫出鴛鴦都成比翼覔良工於東海苕玉精鐫嫓妙繪於南田雞林爭購洵風流之韵事亦月旦之　評也僕綺障難消艶情欲懴十年盈水畫舫嬉春兩度滬江紅樓訪素鸞飄鳳泊增覊客之幽愁絮果蘭因感美人之遲暮此日柳邊讀畫喜展卷而探驪他時花下徵歌擬按圖而索驥[  光緒十四年歲次戊子百花生日綺玉生序於盈川秋樹齋]  
[懷羅少耕太守]  
　　渾厚精明察斷神從今海宇慶風馴才超顧陸時流仰績嫓龔黄德政新豈謂無心成雅化定知有脚羡陽春天涯遥企常相憶濯魄冰壺不壓頻[  甬東小樓主人拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[邗江官報]  
　　四月初九日鮑鹺尹曾憲禀知回　坎關差次許太守元章由河工來過揚赴省初十日新甘泉縣學馬廣文錦繁到揚卽日接篆瓜洲司吳少尉繼祖來揚公幹十一日陶鹺尹福齡委李家橋緝私差 
[皖垣官報]  
　　四月初八日卸辦和州厘卡知府楊璋到改掣女徽卽用知縣黄兆岷到江西人候補知縣汪錫麟張奎漢均知帮辦懷寗縣發審事件分發安徽候補知府李成鰲到江蘇人初九日候補直隷州同林曉東到起服來省十一日新選涇縣包宗經到浙江人五品頂戴分發安徽鄭工本班儘先補用典史左儆到江蘇人候補直隸州劉占傑到解京餉回府經縣丞楊鈞謝奉飭知准補阜陽縣丞十二日准補黟縣孫履材到赴宿松曾審案件回本任泗州州同汪炳堃到 
[贈舅父徐肖春大吟壇卽請誨政]  
　　一年一度渭陽游訓誨親承龍渥優望重雞林詩稿富者番披讀夜窓幽今歲家居竟杜門春風披拂也推尊吉人天相徵痊可消遣間情倒酒罇澤衍芝雲守一經生成傲骨德維馨結交雅慕多名士昨日高車門外停謂唐伯康太守韶光荏苒值清明追憶萱望感慨生還愧才疎非宅相學吟功尚欠研精[  晉梅甥曹鴻翥拜稿於岱雲吟館]  
[識李君潤琴卽别詩以訂交請桂丈夢兄同政]  
　　清才人世邁無儔幕府參軍第一流君隨王介亭觀祭籌稅鳳　之臨淮關不是尋常貪熱輩故隨野鶴訂交遊襟懷鹿脫性寛容豪氣原來陸士龍暢叙平生言未盡夕陽斜過兩三軄我輩鍾情不諱痴相逢同在少年時還期後約申江去載酒旗亭　賦詩嗟子浪跡遍天涯粲依八到處家　别一言三致意莫教有志誤烟霞○和香雪山人感懷以自述四海五湖天地小墻東難隱一吟身賒無清酒方知苦典盡寒衣始覺貧兒女情長凄欲絶丈夫志大屈　神我將皖北君　左同是悠悠行路人○秋暮客感千家碪杵雁南飛蕭索江城客未歸惆裝閨中無少婦倩誰打點寄寒衣黑貂裘敝涙痕新明月西風逼瘦人欲寫家書難下筆　將幽恨惱雙親○酬評花生石友梅舊友用見貽原韻聯牀覓句憶當年别　心情兩地牽對月懷人搔黑鬂看花把酒問　天揚州夢醒蟲　閙歇浦書來雁字連記得草堂分手處不應自取紫絲鞭蟋蟀聲中又一年客懷每被艶情牽夢遊滬北東風皖腸新淮南秋雨天慘月半簾孤館寂悉雲千車暮江連可憐秋色催人老美景良辰逐去鞭[  丁亥暮秋太憨生拜玉氏草]  
[上海四馬路高易公舘内籌振所經收河南皖北二月十七至廿五日第四十三次振欵清單]  
　　十七日不書名洋二元趙鎔煥凌仁壽堂各一元陳訓庭程穗甫各共半元洋五元○麥積遠堂廿五元○徐眞甫許春輝各二元○閩省遵養齋十二元正順廣泰隆正成李有盛寗恊豐吳履泰梅泰元公興致萬祥各洋一元潘霞峰潘霞氏韻堂余黄氏各二角五分共捐五兌洋十元換洋七元英洋十二元花洋一元○長沙未澄之洋二元○恆安莊洋二元二角○姑蘇袁潤甫三年蘇愼欽一元補過于錢八百公正祥二百三十合來洋五元○丹陽愼行堂募了餘氏洋五元劉松翁誠心堂　友翁項子明無名氏張鶴翁束載舟各洋一元共洋十二元○福建馬江通商局寄來邱簫九邱仁壽各花洋一元邱家福邱廪福各半元共花洋三元廣西博白縣謝慧初大令募桂字册拾本經古書院銀三十兩賓興舘二十兩崇安店悅安吉祥隆安寳原同泰安仁同安各五兩　商公項十兩博一稂房四兩李質昱張漢書金佩璠林嘉澍　道韋各二兩博邑工房王源盛各一兩蔡邦衡丁朝芳余朝　各四元蔡文　未永福李男萬昌押胡保樂王第前王書祺王書普　允　朱錫煐陳國奎蔡逹仁朱九　未允河李燕紳各二元鄧經祥聯盛店李曉春陶宗　聯安店錦昌店廣隡天福堂巨綸店鄧經亨龐三　盛昌店　爲霖棄春元余園超余國安林仕寛張毓嵩許恩華龐則緒龐其中丁文華徐永勝龐懷　鄧國　未鳳羅開泰刺清成葉清溪黄鵬黄　龐漢椿蔡綿衡管　清余聯上賓宗方陳茂昌戴運霖王書榜徐興榮朱爲　陳家樓公泰押泰盈店陳怡成葉秀龍王家　合和堂朱錫栩李　塲王宜壯王同生龐象儲蔡源盛無名氏王承翰王和源黄福生符日球賴文城李華生王元和符文芳凌廷超和珍號恆德店遂香店黄雲階石洋一元共捐　洋一百十一元花銀一百十六兩除匯費外實收規元一百九十四兩七錢九廿○鎭江申昌寄來無名氏一元○鎭江東台厘局皖北下士募十二戸洋四元○宿武華軒募丹徒任氏十元丹徒盧氏二元○十八日大豐店高公舘各一元○蕭城韓仁壽堂募四十口洋六元○馬子氏銅洋五元○海昌布廉　募樂善士募十一戸洋一元○安定彭金和董玉興董玉珊許作森劉金山劉玉魁楊萬　曹明生彭金榮運永興王學全袁玉興潘月普各半　姚廷梓一元安定無力人錢四百四十鄭明同鄒克德程登永袁景華各四百夏月治殷文魁王守興熊應燮黄金成張寳祥胡大發張福興樂啓瑞向文旭各三百江夏居士吳國　陳光興各二百共捐洋七元五角錢五千六百四十伸洋五元五角○海安盛泰昌號寄來李錫堂洋二元戴義貴戴品三各一元張玉山錢五百韓献唐輔廷翁各三百無名　傳堯文各百王步衢一百八十朱九如無名氏三戸各一百共捐洋四元錢二千零八十伸洋二元○孫會揚洋二元錢三百三十七程泰裕募洋一元錢六百知非子一元南記銅洋一元花記接記雲程閣募各錢八百秉記錢三百四十溥記古記馨記各二百伯記一百八十德記錦記樹記貢記各一百共捐洋四元銅洋一元錢五千另五十七換洋四元另錢九百另七○徐賜書堂王書禮堂沈德和號各一元○徐朱一元○十九求産婦平安洋二十○揚召南三元○日昇昌號交來敬德堂四元存厚堂衍慶堂知足子四維堂各二元存心堂友宇堂敦厚堂各一元共洋十五元○間記一元○石門善長典洋三元○二十日公善集會一元○上谷氏一元○通州程永懋寄來偣箸齋洋十二元脩竹軒補過軒各十元共捐洋三十二元○常州陽湖捕吳省餘洋二元張輔珠沈勉齋鄭宗瀛各一元共五　甬江李乾豐募無名二元江西心有餘齋募兩稚子一元沈聚芳銅二元南徐無名四元○念一日幼泉一元公集堂二角五元芳帳房交何麟洲十元田瑞卿翁來山西日昇昌號募廿三戸規九十兩七錢一湖北　中收支轉運局尤燧翁募蒲圻縣劉錢十千汪劉孟張善士七千五伯耕讀堂二千五百共捐錢二十千投紋十三兩四錢申銀十三兩七錢九○廿二日潯江盆豐庄一元無名不書名無力己憂人各半元共三元海陽惜花愛月生觀樂山莊各一元周旭堂有心無力各四角柳介庵柳黄士各一元余庸江二角錢三伯○廿三日仁記洋行一元錦城述曲華廷募單元府單復江單元康各京錢一千單復瀛二千單丕方單丕冒各四百李福興單樂基李兆意李風雲各二百劉玉亭一伯共捐錢六千七伯換大錢三千三伯五十伸洋三元二角○廿四日乍浦　廿子朱宗訓一元許口裕通號募曹云記　　金吟香一元蔚豐厚來湖南湘　厘局饒湘史翁募銜州厘局無名錢十千兵部郎中唐十千馬貴卿鳳意蘭湯祝三交河委員毛各四千泰昌饒湘史各三千郁　晋二千八百全順東全順誠吉丰號來卡公能東洲卞巡丁葛培知交河公記巡棧房春芳戴雲階唐　豐賀伊儀少仲曾三省堂吉昌號黄秋風各二千同春生天福聚和堂楊萬盛恆泰義聚豐各一千六伯徐卓夫一千三伯大陂公記　源各一千二伯郭　修郭儀初程經餘何泰安福興忠盛永興李陳福有義昌勝源廣聚張百治王聲駮陳凡九劉子惠龔　光胡靜庵周樹珊陳安哉勞種圃熊友竹蕭桐芬蔣季懷白沙公子馬立齋章壽昌沈子云蕭　山徐索垣謝最夫廖雋珊郭條峰兩美吳文臣愼成勝乾利恆美廖培卿黄純意胡弼　高意軒厚和舘萬丹田王萬盛林初明羅星田廣和昌鄒春方李貴脩大昌各錢一千顧日星顏　新堂八千雷乾元無名賀國慶德源祥雙興合各八百何季蕭七星六合一千吉昌七伯四十又朱詔榖堂六伯郁右星李壽萱羅季　何高山鍾德元羊榮生尹盛昌陳榮慶寳林徐玉和各五伯共捐錢一百六十千四伯四十七申元一百兩○河南氏無名各一元江右　義堂同祿堂德蔭堂各二千紹先堂一千五伯召溪六也書屋承慶堂各一千共錢廿八千五伯換來洋廿六元另錢二伯九十西壩公茂募三歲童子洋一元耕心人半元鼎德銳祿心各一角共二元盧郡李同泰五元漢　茶業公所寄來祥册旦初因室人求病全二元本洋一元無名一元○廿五日殷兆煌募殷體泉十元芝眉湘泉各一元福記二伯海寗問心堂錢俊星　生移賑二元恐悞氏銅　十元川注藍護臣一元新泰厚來江西正心堂募一粒軒三十兩正心堂念五兩五錢四無名職思居吳新泰厚蔚長厚天順祥各二十兩李義和堂十四兩八錢八分邱誠意堂十兩　謝氏七兩九錢七分毛敬業堂裕盛德乾大信各一兩四錢無名七錢游萬氏三兩九錢八分陳黄氏一兩三錢三分共捐江西市平銀二伯兩伸元二伯十四兩林培薌三元林國來二元林三和銅洋三元陳毓記一角○以上統共收規元五伯三十三兩二錢九分英洋三伯零六元七角五分本洋一元花洋三元銅洋十一元錢一千六伯九十七文 
[上海四馬路高易公舘内籌振所經收河南皖北二月廿六至廿九日第四十四次振欵清單] ○廿六日廣東愛育善堂第十八批洋二千元伸規元二千一百六十兩○香　樂善堂寄來何曉生吳木卯堂各一元陳壽康曾英甫韋卓南何植臣各半元黎寳田吳逹史各三角陳謙泰韓羣軒各二角陳應重陳應熊陳兆揀各一角共洋五元三角○日昇昌田　卿翁交來桂字册六本應西尋州府正堂王募規銀九十二兩三錢一分○安嚴氏求嗣規元二百兩安王氏洋八元　劉氏三元嚴徐氏二元黄氏何温氏各一元○江右撫州黄隆昌號募何際棠洋三元黄隆昌二元黄平　樂馨一林西垣羅宏大杜紹斌杜延叔杜王俊何際高各一元王德濟堂羅　軒萬樹芬羅啓瑞余彩成陳玉田慕陶生李瑞明何什　王東生陳芳松王連三心與力違陳積昌各半元共捐洋二十元馮氏子三角○江右吳松圃翁募安仁堂陶勤甫漁影軒雙桂軒各一千松筠軒汪炳淡成　悟迷子聽　軒貴　堂各五百龍津　人洋四角無名氏怡餘軒還讀軒　二角劉敬卿劉策卿各四百黄幼珍錢三百明和堂二百許記善記桂記吳貪吳刻聽月軒吳吝吳苛吳嫌各一百共捐洋一元錢九千二百伸規元六兩四兩五分四厘○江西梅述德堂募王益善堂紋四兩王壽萱堂華林居士王益算堂各花洋八元王幼嚴六元王厚軒華善述各四元王餘經堂　塘氏各英洋二元王管香梅祥秀各一元共捐紋四兩伸規元四兩二錢五分英洋二十元花洋廿四元換英洋二十三元○廿七日嶺南李餘　堂四元○存之節省車資一元○　子聯　訪寄來劉仁山大令募　册劉仁山　令銀二十兩商城縣署各幕友周子均各十二兩周雨青六兩耕心堂楊張少田張榮封堂各四兩毛鴻興三兩黄樹德堂譚培元堂李榮德堂各二兩　捐銀七十一兩伸規元七十五兩二錢八分五厘○蛟鎭氏一元○謹邑方三韋在閩病篤求保佑轉機安痊洋二十元寗波陳錫爲次子妹　抱病求安十元○廿八日　原知非子錢三百女善士二百十一歲孩一百共六百○平湖無所求洋二元○漢口茶業公所寄來粤東無名氏錢四千一百二十求　氏五百補過氏四百無名氏三百隱名氏無名氏各二百湊合人一百八十求愈氏求安氏隱名氏改過氏各一百共捐錢六千三百伸洋六元○成泰號洋一元無力氏三角無力氏朱泗漁無民　沈鑑堂各二角沈淮漱無力氏王亦喜各一角共捐洋二元四角待時居士英洋一元銅洋一元○神知人求嗣洋七元○如臯周承曙四百補不足氏二百二十丁金清等七戸各二百周厚培等念三戸各一百共捐錢四千三百十二伸來四元另一百○厚康庄交來友竹山房錢二兩宣茂堂指明堂名京錢八千叢心史叢桐氏張毓中霍銓楊寳善魁慶堂伴竹主人各京錢四千廬吳氏燕鄧氏田劉氏劉審氏黄趙氏王老存德堂各京錢二千共捐錢二兩京錢五十八千伸錢六兩零四分共銀八兩零四分伸規元八兩四錢九分○廿九日李蓉汀一元張崇善等錢四兩八錢○清江王蔭槐堂募知吉齏景錢二千二百楊友仙張周氏楊合三各五百楊席璽王超羣各三百義興等八戸各二伯隆昌等十三戸各一伯恊成等二　各五十共捐錢七千三伯伸洋七元○卓國卿先生交來趙小撝渭筆移振洋十二元五角○張新之五元○以上統共收規元二千五伯五十二兩五錢三分九釐英洋一伯六十七元五角銅洋一元錢七伯文 
[上海三馬路與昌恊賑公所陳竹坪經收山東直隸河南皖北賑捐正月初一日第九百十次清單]  
　　本埠方金　善士助洋一百元曹馮氏五元陳一鶴齋紙號錢五十千胡復堂四元銅洋一元無各士郭虹菴各一元郭翰臣一千靠天地人求母親延壽康健又求合家平安生意興旺又求保咳倉喘哮除根共二元○水災圖　印徐氏一千楊徐氏一元健　四千三小姐各五伯以士共一元錢六千○又嚴子孫太史募來百福樓女十嚴　氏四元小同心蘭室女士許嚴氏三元八歲十一歲十三歲童子善坊善培善延節省逐年押歲錢移助賑洋十八元許鳳孫三元十一齡大齡女兒一珠雙珠二元文册海甯馬念氏金元寳　一支重　　二　金押髮一支重錢以上共洋三十元金飾重四錢二分又　陳照元四千陳黄氏陳應培各二千邵陳　求延年益壽陳陳氏求瘋病早　各四千陳應增陳應均陳侯氏郁氏王氏邵陳譚陳氏七戸各一千五陳氏一　陳　標李士各四百美　美廷美英蘭貞秀貞芸貞時貞薇貞匹女譚幼女十戸各二伯又册邱少梅三伯　嘵止葛廷　王電　張笏裳四　各二伯又　俞仁傑二伯黄升蘭秦阿全陸念　　師　陸杏春徐役東姚司務七戸各乙百　上供錢　八千七伯○又昧秋舘募六戸　三伯五十○又吹虎子募八戸錢四百○本日供收英洋一伯四十三元錢八十七千六伯七十　金飾重四錢二分銅洋一元特此聲明 
 
 

Page 12

 
 
[上海六馬路仁濟善堂經收咸有一德册施醫給藥一文愿捐三月二十至四月初十止清單]  
　　通州戴楚材洋十五元樂安主人代募九八規銀十兩巨興和票　來無名氏規元三兩二錢二分周毓才六元益記洋貨號節少立夏酒席資五元積善堂清貽堂二戸各四元薛世疇全福堂羅莊氏文莊氏莊水客四戸各二元無名氏聞一齋蘭階書屋梅影軒雙甘軒重慶堂卽喜書屋望衡堂松隱軒雲光室求嗣堂雲傲仙舘韓榮芳程子珊朱榮根洋坯餘潘餘慶堂不書名杭莊水客洪立大王模山大成春記廿二戸各一元耕餘堂二知堂兩戸各六角六分半王心容施善堂平心堂陳雲麟四戸各五角無名氏無名氏二戸各四角袖石軒四季平安室小禪閣歡喜室畫龍室戴日樓珠光室三多閣全知有屋小山堂二添堂觀潮樓吉祥室同軒長壽閣順時小野燕詰軒十七戸各三角三分三釐陳國雲二角無名氏一千二伯無名氏九伯張鳴祥五伯張鳴祥五伯五十鄭芳桂顧　雲夏　基三戸各四伯徐萃生王詩恆沈文銘馮忠漢金純修敦睦堂邵士兀張鑑三鄭楚卿金添才無名氏凝靜書屋倪奎記魏玉記諸新春蔭書屋復升齋經餘書屋倪餘氏鋤金　訃昧記諸桂記袁丙照廖谷堂陳雨三不留名江方濤廿七戸各三伯六十樹德堂馮三伯廿姚問槎勝友卿何夢　何謹卿韋鶴亭錢瞻雲弘鼎臣袁守中陳凱　王名魁沈子聯彭子　與　齋十三戸各三伯洪寳卿錢承源二戸各二伯五十孫裕春孫許記李狐山顧　興王小景陸頌君盛聚與無名氏孟實菴王在卿無名氏何宜之李左卿向定元顧鈺臣十五戸各二伯曹仲　顧瀛洲二戸各一伯八十唐海如周樹卿蔣錫林姚鴻生戴雅橋蔡祝庭陳雲發愛勝右祁雲堂張寳生凌上桂張聚順張慶泉隆孫家丁晴波局德泉胡應壽十七戸各一伯勝肇記九十文共收洋七十四元共收九八規元十三兩二錢二分收錢廿三千九百四十文 
 
 
