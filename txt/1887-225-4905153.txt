# 1887 - 225 - 4905153

 

Page 1

 
 
[石印殿本直行康熙字典出售] [  點石齋主人代啓]  
康熙字典一書縮印創自本齋比年踐起者甚衆早已四海風行現本齋復得殿板初印一部精美齊整洵爲罕世奇珍因仍縮印中　直行生部分裝六本碼洋二元五角悉數售與愼記已於本月卽出書零躉購者請至逢源里愼記面議可也 
[石印增廣詩韻合璧後檢韻出售] [  點石齏啓]  
合璧一書係湯氏輯珠璣集成音義註異同辨及漁古軒而成附以詩腋典腋誠韻學之善本也厥後翻本迭出增補不一或文選解題賦彙錄要　虚字韻數初學檢韻茲合各家互見者悉爲增人復以子史題解增列第四層卷尾書眉幾無餘紙尤爲簡而能胲用宋字依原本行列重鈔再三詳校石印成者較之他本韻脚頗倒字畫譌脫者實爲精審閱者鑒之合裝六本外加綾匣定價兩元南北申昌摕葉江左文玉芸湘萬卷各書坊均有寄售躉者從　請至千頃堂面議 
[砭俗論]  
今使執途人而語之曰爾固天下至俗之人也人未有不艴然怒者又使執途人而語之曰爾固天下至雅之人也人未有不色然喜者何則人雖至愚至賤無不避俗而就雅惡俗而喜雅者也顧天下眞雅人旁人見之固覺其儒雅風流並世無偶　　然　　然俗塵不得染些子而已則但率其自然本乎天然無一毫矯揉造作之形並不自知其爲雅人深致若今之自居爲雅者我知之矣開口卽風花雪月短詠長謡失黏不顧也出韻不知也滿紙陳言居然自附於詩人之列一篇甫就先自矜誇彼豈不知所作之不佳特以滿天下無人肯讚揚故不得不自爲推許耳亦或山水人物任意塗鴉篆籕鼎彝盡情橅倣問以南宗北宗而茫然叩以秦銅漢銅而昧如置之盲人評古圖中頗覺位置悉稱而彼則曰我雅人也此雅事也而不知其俗氣已淪于肌骨非　沐所能湔除矣顧猶得曲爲之原曰彼旣童年就傅稍識之無欲藉筆墨爲生涯不得不忝顔而託爲風雅所可哂者本習粗笨生涯十指如椎幾不能握寸管偶得一二册前　詩稿卽　墻　壁模繪成章老師宿儒或一獎借便詡詡然自鳴得意連篇累牘剌剌不休而不知吟社詩壇早已唾而棄之等于陳羹土飯矣顧猶得寛以宥之曰彼旣身居闤　欲竊附子　文中人學雖不精志尚可敬未可爲俗之甚者也尤　鄙者一優伶也一曲纒頭淸歌妙舞聲容之美婉轉動人其本分耳而彼則必舍其所業從事詩書見人便講文選集評皇淸經解一知半解謬附通人一娼妓也掠鬂掃眉　新送舊亦常情耳偶聞人講校書人曳雪仙故事者不禁心焉慕之遂舍管絃而事筆硯覓得殘缺畵譜破碎古碑朝臨夕橅亂　亂抺好事　偶乞其一縑半紙傳示於人不覺聲　頓增自高位置實則心地鄙俗有非八功德水所能　滌一淸者而尚何僞飾爲宏通淹雅哉客曰以上諸項人子以爲俗誠哉俗矣顧我觀　上之俗人正不止此數者且有更甚於此數者幾倍者子獨未之見耶逹官巨宦顯　　巍公事稍閒陶情花柳銜燈前導兵勇後隨旁人見之幾疑具爲緝拿巨盜花間喝道柳下排衙豈獨古人爲然哉此其俗不可耐者一巿井子弟時運忽來經手巨號巨莊歲入以百千計於是裝腔做勢　耀一時出則安輿入則大厦衣服華美　妾麗都驟而觀之幾訝其爲世家大族實則祖父出身寒儉大都來自田間得志一時卽忘却本來面目矣此其俗不可耐者二大家子弟何如守法由禮文質彬彬乃觀滬北少年而此風幾不可問矣非宿妓卽狎優或則打彈子以消閒或則坐馬車而遺興同儕相値非邀打茶會卽拉吃大餐游手好閒踰閑蕩檢打降酗酒習以爲常禮法有所不知衣冠有所不習自儕無賴甘作下流此其俗不可耐者三之三項者不自知其爲俗並不知何者爲雅昏昏鄧鄧畢世作糊塗蟲坐令俗骨難醫俗塵難拂卽有憤俗之子脫俗之人亦將望望然夫之不屑與彼爲伍至於學究之附庸詩國娼　之僞託文人伹儈之寄情吟咏其事雖俗其心非不欲竊比于雅人則尚可誘掖之陶鎔之以期其萬一化俗爲雅子乃一例抹煞未免求之太苛乎且今之愈雅而愈趨於俗者豈第學究娼優伹儈爲然哉自居於淸流而貶人爲濁流其量隘矣隘則不免隣於俗自秘其所知而傲人以不知其識陋矣陋亦烏能辭夫俗一文字也而風雲月露之中暗寓憤世　時之意此之謂狡而猾狡猾亦俗之見端一語言也而高談雄辯之中微寓刻薄尖酸之意此之謂忮而刻忮刻亦俗之别派至於呼天斫地寄其牢愁艶曲淫詞恣其褻越金張右族故作矜貴之容草野匹夫矯爲倨傲之態亦皆末流之俗態非雅人所欲出此者也然則必如何而後可曰不矜才不使氣不尊己不凌人雍雍乎其安閒也温温乎其舒泰也秩秩乎其有序也彬彬乎其有文也無言是而行非也無語煩而意亂也無前恭而後倨也無飾貌而矯情也是之謂夫惟大雅卓爾不羣鳴呼其誰能之 
[禾中火警]  
　　昨接嘉興訪事人信云秀水縣屬西眞寺鎭中巿某南貨店於本月初一日午前失愼祝融氏飛揚跋扈幾如陽侯敗陣而回至火於何時就衰焚去若干房屋則置書郵跂足以待是以未及訪明云 
[保大輪船失事餘聞]  
　　烟臺信云日前解到保大輪船水手四名蓋該船失事時水手等紛紛竊物被獲先行發交巡司管押俟訊問明確再行發落也又當該船失事時地方官恐有附近居民乘機搶物因派勇役前往彈壓惟率領勇役之人平日不洽輿情以致衆怒難遏頓起事端竟將勇役傷斃二名該船錢包亦被衆人攫去嗣乘隙拿獲該村之疃長四人於六月廿七日解烟晚間八點鐘道憲同榮成縣在海關訊問招供如何尚未知悉又聞二十九夜海防營嵩武軍廣武　中營各派營勇數隊齊集道轅聽候調遣十二點鐘時同乘兵輪前往榮成成山一帶村莊拿辦搶劫贓物聞威海各防營亦派撥勇隊同往協緝云　　 
[東甄瑣誌]  
　　温郡三官殿羽士遠靜向以外科爲業西門外開炭行之邱某腹患一癰延請遠靜醫治邱體質素弱且患病已久而遠靜不察虚實遽以泄瀉之藥丸令之吞服邱卽名登鬼籙邱之卷屬咸歸咎於遠靜遂著人將遠靜騙至家中娘子軍大逞凶鋒以裹脚布將遠靜　縳吊在屍　並以藤鞭不時亂擊遠靜　　法此時亦無法可施後懇該處鄰居代爲勸解將邱身後事由遠靜承認置辦並書期票洋四百元以爲未亡人日後餬口之資吊縳一晝夜始得釋去聞遠靜心不能平以敲詐等詞赴縣呈訴已蒙批準飭差提訊矣○西溪嶼頭陳某與同姓不宗之某甲因爭管 
 
 

Page 2

 
 
漲田各雇拳師械闘詎陳某所雇各拳師均有邪術上月十八夜一次鬭毆某甲之拳師林　右肩受砍一刀直透胸前當卽赴縣請騐次早卽行斃命時値恩邑察因公晉省遂由府札委樂淸縣路明府來郡檢騐連日異常亢熱　易臭　洞橋一帶竟至不能行走云○招商甌局與廣祥茂被衆毁搶一節其鳴鑼聚衆之阿連在白象地方畏罪投河疉經錄報李太　復將此案人証於六月二十日提訊廖自新與三　等所供均與在縣時相同李太尊斷令原差洪升等出洋三十元以爲阿連厝葬之資屍母明知其子平日妄作胡爲向非安分故被李太尊一番開導遂俯首無辭惟屍姊在堂嘵嘵爭辨聲稱我母棺木壽衣等物業已變賣罄盡非三十元所能了事李太尊諭以汝是已嫁之女究難作爲屍親今日本府姑念汝係女流所以格外體恤善爲勸導不然公堂之上豈容汝等饒舌况廖自新與三姆等衆供確鑿　連之罪已無可辭汝尚不知恩典卽使移屍亦不過一軍徒罪名且汝又無証據何能以汝一面之詞作爲定讞此案連問　堂至今尚未能斷結也○磐石營方守戎被天妃汛砲臺革兵方振標王勝標等十餘人聨名呈控尅扣需索一節屢經道憲苑觀察會同劉鎭車親提卷宗屢次研訊各革兵供詞早已彚錄前報兹聞苑觀　同劉鎭軍於二十日復將此案提訊而各革兵均以並無尅扣懷疑悮控等詞畫押具結事已了矣復有天妃汛砲臺於光緒十年夏閴經温郡海防局發交大小杉木二百株以爲該砲臺築隄釘樁之用前被局目朱光前呈控墊買八九尺長松木二百株計錢十四千零不肯給還價值旋經方守戎將是項築隄杉木被前任程守備調換等詞通詳省憲慈已接奉明文札飭查明詳覆故苑觀察遂委惲直卿明府前往查騐垷聞惲明府查明該砲臺樁木共一百六十餘株是杉是松水浸日久似難辨認當將樁木取回一株呈送核騐是眞所謂一波未平一波復起者矣○水客金文成其弟向習錢庄生理今春文成以洋蚨數百元命弟自行開張錢鋪詎其弟性好狹邪游遂在土娼林喜媛處與二媛姘識僅止月餘而洋　數百元早已不翼而飛但娼妓伎俩原以銀錢之多寡定情意之親疏兹逢金文成之弟揮霍興豪二媛之謟媚献勤勢所難免孰意二媛之舊相識包某以其厚於彼而薄於我當卽打翻醋罐竟糾多人將金文成之弟捆縳吊打意欲肆意索詐幸隣人蒲鞋榮等聞聲出視詢悉其情代抱不平方將文成之弟帶出不然則求免票據謝金等項勢必縻　不資第温郡土娼林立敲詐成風少年子弟一墜術中非但敗壞名譽抑且破蕩家產其禍之烈不堪言述錄之以爲少年游蕩者戒以上皆温州訪事人信也 
[嚴刑斃命]  
羊城鄭某富翁也上年曾延某甲管理租務甲用空銀若干潜逃無蹤鄭訪知甲母傭於木牌頭陳　家因往理論責令賠償迨日前與甲途遇獲送五仙樓暫行看管一面報知其母備銀來贖　仙樓統帶官某外委有捕盜之責見甲愚懦可欺誘令招認各刼案甲惡其有心誣陷反唇相稽外委大發雷霆喝令嚴刑毒打以致斃諸杖下外委　事不得了潛將屍首棄諸萬壽宮照牆外越二日其母訪聞向陳紳泣訴情由來代伸雪陳紳素知該營官擅作威福惡積如山約同紳士多人通禀各大憲外委懼挽人向各紳調停願饋銀三千兩紳等不爲所惑峻詞拒之臬憲見事關營官私刑斃命案情重大遂率同刑仵人等覩臨騐屍塡明屍格立拘外委到案嚴究鄭亦一幷下獄旋提訊一堂供認不諱遂將案由詳報兩院請卽按律治罪事經粤省訪事人所報諒非無因因照錄之以觀其後 
[珠海新凉]  
　　廣州函報云天華礦廠解來礦砂甚多存貯礦政督銷局聞俟機器配齊卽當開爐煎鍊云○東關護城河壅塞有年大憲就是處設局鑄錢擬將河道疏通以利舟楫其河面之被居民侵佔者勒令一律退還至疏濬之法係用機器業　向美國購造矣○蘆苞釐廠每於商人任意勒索稍不如意多方留難商人苦之怨聲載道吳淸卿中丞早有所聞特派親信家丁馳往查訪家丁扮作商賈赴廠報釐委員勒繳規費銀二十兩方　放行家丁不與辨如數付給隨回省禀覆中丞中丞大怒批飭務總局將該廠委員司事人等調省訊懲以昭儆誡○前紀碣石鎭總兵員缺委南澳鎭總兵劉淵亭軍門永福署理兹聞碣石地方有民教失和情事制軍以軍門威望素著特委署是缺以資鎭壓云○大憲向外洋購置大砲數尊運抵香港後卽委嗣癇往提取交善後局騐收 
[四明錄要]  
　　六月二十八日恭逢皇上萬壽聖節因在齋戒期内故郡中文武各員先于二十六日五鼓時詣萬壽宮朝賀提道兩署均結綵懸燈資雇梨園演劇禮也○某日淸晨江東白骨橋一婦背負包袱踽踽獨行深林中忽竄出一人攫其頭上簪珥復欲奪取衣包婦抵死不釋手大聲疾呼行人聞聲赶來其人始棄包而遁○邇日時疫盛行霍亂吐瀉諸症無處無之而以石桂橋至新橋一帶爲尤甚一日之内患此者七八人片刻間悉數名登鬼籙安得有和緩妙手起死回生也○湖西詹背　某甲癖嗜烟霞並無恒業惟賴其妻針黹以供黑　兩飯日前甲向妻索貲妻無以應甲忿而毆擊致妻徧體鱗傷自念夫也不良生不如死遂濳服烟膏以圖自盡隣人知覺急爲灌救得生事後羣　不平與甲要約嗣後再有毆辱情事卽當羣起而攻甲無奈唯唯從命噫大丈夫不能自立致饔飱仰給于牀頭人已負此鬚眉七尺矣而復焚蘭泥玉豺虎性成其尚有人心乎哉安得　以荆　爲　眉人一伸怨氣 
[黎庶銘恩]  
　　今夏九江北岸潘興大玕洪水氾濫岌岌可危朱春山鎭軍俯允官紳之請飭新勁營勇移紥小池口一帶認眞搶築得以轉危爲安日來江湖諸水已减二三尺許農民始安心耕耨不復若杞人之憂天陶營官於二十五日整隊渡江仍回防所玗内紳民齊集小池口焚香頂祝恭送行旌各鋪户更燃放邊爆幷備猪羊酒醴以犒三軍羅拜歡呼極形熱閙按潘興大玗爲迤北各圩之保障此次經軍門調營堵禦得免于災上全數十萬國賦下奠億萬姓民生莫大之勛成於頃刻其傾　感戴也固宜 
[烟業續聞]  
　　前報有烟館叙議一則兹聞綺園主朱少梅是日曾　夥友陳月芬前往會議在朱君之意以爲應將烟匣减小蓋現在每錢九十六文加以茶二十餘文水烟十餘文小帳四五十文約計吃錢烟要一百七八十文不若改匣减價爲是　未成議云 
[解錢過滬]  
　　安徽委員胡君押解制錢二萬串至京交納昨晨抵申舟泊天津碼頭上海縣蒯大令立飭幹差恊同汛兵督率地保更夫人等在船左右加意巡防俟胡君起程北上方可銷差 
[聞風兎脫]  
　　招商局海宴輪船買辦陸雨生囑司帳人楊馥順携金條共十根裝成一盒遺忘在東洋車上嗣有人爲眼線報知英包探陳阿九言明得金之車夫朱某已經病故現由其弟朱麻子收管該包探告知鉛捕頭禀請察二源太守備文派差恊同包探眼綫前往江北呂泗塲署投文添差往拘詎朱麻子已知風逃遁惟將其堂兄拘拿又經人具保交朱麻子未果又請塲官押令着交一面返滬法捕房包探亦派夥齎王鴈臣司馬會捕局鈐記文書投通州署該探夥等又至呂泗埸等情曾見前報兹悉該包探回禀捕頭又禀太守詳請道憲札飭通州牧轉札呂泗塲官赶緊嚴緝着交聞呂泗塲官已有覆文到公廨内開奉文之下不動聲色派差協同來差幷傳地保前往密拿本可期扵必獲適法界包探亦至卽同鹽差地保草率從事逕往該處致被知風遁逃旋據法探呈有文憑係投通州署者未便拆閱已經責斥鹽差地保擅自同去之罪幷將朱麻子之堂兄保人押令着交朱麻子外再行飭差嚴緝然貴署差役同英　旣來又有法探諒必伊等因爭功起見以致如斯一俟敝署緝獲卽行移送云云未知日後果能緝獲否也 
[拔續聞]  
　　英租界公陽里妓女花寳林有客鄒月卿欲爲贖身鴇母袁氏居爲奇貨嗣有王某周某約妓出局托捕役帮助將妓拔至城内巡捕房　而查究捕役柴樛卽將捕夥謝二王榮等解縣該妓亦卽投縣稱被鴇袁氏　阻從良求請超豁蒯太守飭傳該鴇到案准其從良 
 
 

Page 3

 
 
各情已列前報兹聞鄒月卿係有職人員初欲爲妓贖身因該鴇勒索身價以致爲難後　王某自稱王老爺周某自稱周師爺喚妓至十六鋪長興館侑酒其時鴇及男女傭人均隨在後卽由捕役帮同拔妓進城到王榮家與鴇冉　　身事然該鴇已投巡防局及巡捕房訴明拔妓事又經柴樛將捕役解縣　亦於此時投縣喊寃聞鄒不願爲拔妓事業已與鴇說妥償洋若　　妓贖身事已可了惟王周二人現尚未能逍遙　外云 
[私硝案送道]  
　　西捕見李富成挑有私磺拘拿時有蔡子安認開恒義昌官硝鋪此磺囑出店人送至南巿王家碼頭鞭砲鋪該西捕將人及私磺一倂帶至捕房蔡又呈出上海縣緝私牌票捕頭眞僞　辨解送公堂由蔡太守訊供蔡子安又稱在江灣一帶收買土貨回見私　因卽拘拿販私人已乘間脫逃故命李富成挑運本欲解案途遇西捕被拘太守以所供兩岐飭傳西捕質明拘拿時情形太守以蔡子安藉官硝鋪爲名販私拿　任意胡說假公濟私一至於此實堪痛恨押候從　澈究此係日前事也兹又由蔡太守覆訊飭將蔡子安李富成及私磺解送道轅請爲發縣根究 
[不是野雞]  
　　蘇婦某氏年已三十許半老徐娘尚饒風韵曾與某佐雜　識由是龐然自大竟稱之爲太太前晚至英租界四馬路紳園烟館有游手閒之徒指該氏曰此野鷄甚妙該氏聞之勃然大怒欲掌其人之頰霎時間人聲鼎沸幾乎擾釁旋有魯仲連其人者爲之排解向該氏服禮始寢其事夫以家鶩而指爲野鷄在其人固太鹵莽然在家則爲家鶩在野卽爲野鷄該氏不欲居此美名正當匿影銷聲不必抛頭露面否則南山有鳥北山張羅吾恐天下不乏射雉之賈人夫也 
[騙桃受貴]  
　　前報列朱東生與蔡陽桂至黃泥牆騙水蜜桃一案昨晨王司馬至捕房先提蔡陽桂詰問據蔡供本地人賣魚爲業是晚在碼頭乘凉朱來兠搭閒話我與伊本不相識伊自稱爲新關巡丁現缺一人每月工洋十二元肯荐我去故墮其計後來伊云外國人要買桃知我認得桃　因與同去　司馬謂不是爾同去伊不能騙桃子着將蔡陽桂拖下笞二百板迨貴至四十板卽有楊杏卿投案訴稱亦以賣魚爲業與蔡鄰居因蔡母來稱前期奉諭著檄桃價一半蔡母將衣服質押今囑代繳洋二元五角說畢將洋呈案王司　乃將蔡從寛責滿一百板交楊杏卿保去以後出外營生不可騙人財物又將朱東生提問朱叩頭如摀蒜稱已經寄信出外於後天定可將洋繳案大老爺要責請待繳洋後再責王司馬着拖下先責二百板迨責至一百板朱又稱繳足洋五元司馬着停責如下期無洋再當比貴 
[省釋押犯]  
　　法會審員王司馬因連日在花衣　内不理刑名是以未臨捕房昨晨始至捕房除將應行笞貴各犯分别開發外其餘在押人着一倂帶出共十六人或交保或具結逐案淸理免致覊押亦足見王司馬之體恤民隱無微不至也 
[上海縣署瑣案]  
　　昨報載寍波人嚴晚生在日本虧欠銀兩由派駐神户領事照會英公廯轉移上海縣飭差提嚴兄晚香着交云云兹悉嚴虧欠者係華商鄭日卿之銀千餘兩由鄭控諸駐　神户兼大阪理事徐君案下因此照會拘提昨晨原差至泉漳會館左近嚴　生藥材行内查悉在行者乃嚴怡橋晚　則住居英界金　里内遂禀覆𠜳大令將徐領事原文移歸英公廨飭差查緝云○前日有通州人袁茂枝扭同鄉張雲泉　縣控稱小的賈買沙船一號張時來糾纒爲此扭請訊懲帮審委員吳端甫司馬升堂研訊袁供稱前向張浩泉價買沙船伊弟雲泉屢次纒擾雲泉供稱此船係父親所買由顧子村爲中後袁　我兄買去小的並不知情已經控諸通州蒙州尊關提質訊小的故來此指提求恩飭差將小的幷袁　通可也司馬謂爾須將顧交案問明方可解通歸案遂飭將張暫行交　看管袁叱令　出 
[法捕房瑣案]  
[法捕房瑣案]  
　　上月間有馮　氏投法公堂訴稱在海珊所開烟館内爲傭　珊不但囑我遞給烟鎗兼欲强佔等情王司馬卽飭提海珊而將馮浦氏交保嗣經海珊自行投到指浦氏爲妻且言伊背夫誣控而馮浦氏自交保後竟不到案及屆訊期　自稱妯娌之馮張氏到案稱被海珊拉吃　茶講烟及拆梢去洋六元錢四千二百數十文王司馬着海珊先將洋　案再核昨晨司馬蒞捕房提海珊研　據供管押在内無人通信求交保出外措辦洋元司馬着具以後不再開女堂烟館切結幷准交保保狀上亦須載明一切如犯當與保人倂辦○前報列餅店主王阿榮爲小東門外鄭劉氏花烟館内之烟妓雙喜贖身一節因　稱出身價洋一百六十元已經交付有曹阿榮經手王司馬詰問洋從何來據土稱六十元是逐　積聚下來一百元係　朱子山所借是以王司馬着傳朱到案詰間昨晨司馬在捕房時朱子山投案稱寗波人在法馬路西德錢莊爲夥西德係西人所開我爲夥計與王阿榮認得西人亦認識王阿榮前借過洋八十元已經還訖現於五月三十日又借洋一百元二分起息王司馬詰問可有借　及中人答稱中人現在外面借據呈案司馬着傳中人旋據張老方投案稱浦東人與王爲鄰居伊爲辦親事向借洋元有會一集作抵收足有七十八元零尚有小會二十餘元王司馬謂萬一王阿榮無力歸還此種借項如何料理張老方稱我亦在會中深悉情形况會期將滿决不悮事司馬謂朱子山爾不似錢莊上人好似擺舊貨攤者着將朱子山交保幷着法包深查明又謂張老方是老實人不要墮伊等之計張稱王阿榮事實是眞情决無異念司馬着退去候查再核○城内四牌樓萬順昌戯衣店被學徒劉阿三串同丁阿明朱寳生偷竊戯袍八件一案王司馬以劉阿三年歲甚幼敢胆偷　宜爲重辦着將劉阿三朱寳生丁阿明三人各鞭竹枝一百下仍還押候劉阿三之父到案再行發落○城河浜糞船主徐迪英失衣當場捉到陳阿六卽王阿六高阿生又名陳阿生供出是名阿三者卽陳阿　唆　　竊等情當將阿勝捉到王司馬咋臨捕房將該三人各責竹枝四十下還押候再解訊○前日有某中投法捕房訴稱住法馬路永和　内數日前晚間十二點　次子自外回家見隣　某乙家尚有竹杆所晒之衣服未收因念深夜恐被竊兒收去爲此呌喚伊家不應門已緊閉寂然無聲乙尚未歸察其情形似覺有異因同管房人將門撬開驀見乙妻懸樑自縊次子頓吃一驚當時將乙尋回立卽解救得以不死詎我子被嚇後陡患寒熱竟至不起　患病時因思此係吃嚇所致欲到伊家去領魂而乙家不念我子爲好之情反多方阻抑不便再去現在我子去世心有不甘爲此投案請爲究辦法捕頭以此等憑空之事何能准理斥退　管○大自鳴鐘南首典當街某花烟館於前晚扭送一人到法捕房稱伊來烟館硬吃曰烟備捕頭　將其人暫押查明再核又昨報列小東門外某花烟館扭控陳阿順廖阿福稱硬要借洋十元一案原告竟不投案故陳廖兩人經人保出近來花烟館往往將人向捕房亂送而已却置身事外不管靑紅皂白此風何可長耶 
[上海文報局内協賑公所一初二日金苕人先生山東黃河局來電]  
　　綏翁鑒昨至開焜范見金堤以北河堤以商水圍四十餘里災與壽東相等全村被冲不少倒屋十有七八較上年倍重弟欵太少可否乞再撥五千指賑開州匯東濟急諸大善長均叩福曾上 
[上海四馬路文報局内協賑公所瑣記三十六]  
　　二十八日宜興聊盡心先生寄來延陵氏助東賑蘇漕銀二百兩函云閱申滬報知山東齊歴各邑又遭水患荒上加荒歷年已久何東省之民如斯不幸也弟年老退歸林下無能爲役兹僅募得延陵氏漕　二百兩　請彚入山東賑欵齎解餘托一二知己勸募徑寄貴局以期便捷敝所　收盥讀欽感莫名樂道行善姓名不播其殆古鹿門漢陰之儔歟○同日天津電報局王景桴先生寄到不書名善十助賑洋一百元按此欵敝所於前日先得電音茲承如　寄到足徵救災之勇敬代灾民望雲叩謝○二十九日任逢辛孝廉交來寳應朱孫閬朱孫閶朱稱保三善士助洋三十元仁施所被餓殍回春 
 
 

Page 4

 
 
[奉贈蔡二源太守卽希哂正]  
　　海角民風未易馴偏能移孝作忠臣口碑載道傳輿頌心鏡懸堂𫄑點塵夙裕才華驚出衆宏施德澤仰如春治功漸被安中外嫓美龔黃有幾人[  鄉愚弟王恩漙稿于海上小樓時丁亥夏六月]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌協賑公所陳竹坪經收山東直隷賑捐六月廿八日第七百三十一次淸單]  
　　新册第七萬六千一百四十四　　　　　　　　　　　　　　　　　六元楊天祥保險費洋五元孫實記洋四元豐記號大阪演明惠德堂頴川氏楊如記吳錦堂燧昌號萬聚魁天保生順興號無名氏　一　　　　　　　　　　　　　　阪　　萬治郎又近藤幾之助又山田　平又日本人大野號朱輔淸祈平安無名氏省燒香神户中左平大阪小林當太卽大阪十伏南　　廊　　　　　　　　　　阪　保　二　　水垚象大阪鷲尾　七十六户各洋一元以上三十户共合來洋五十三元由本埠城内楊天祥玉器號沈思奎先生交來○本埠新北　東興　銜　　人　　火　餘資　助　　四十二元虚對洋四小洋三角汝南知非子求合家平安洋五元　善子助痧　五百瓶求病愈洋二元求父母平安天津人洋一元○萬家生佛　第　　五百三十　號　　順泰　棧魏天花先生續交來宋朝春洋五元不留名洋二元陸桂山張榮森申惠卿林禎忠周銘甫張禮卿安定氏七户各洋一元陳耀天洋七角王湘　　天花龔漠　趙春　　德合吳鳴琛張麟圃七户各洋五角林義安洋四角奚劍卿嚴永　二户各　三角程金海孔金聲瞿子兼周天發四户各洋二角以上廿四户共來　廿　○　　儒學正堂　浩泉先生寄來嘉會堂洋十元由全盛局來○靈字册現字第八百另六號新陽捕廳寄來安順堂胡銅洋二元○又册錯字第三百三十三號揚州福興　局寄來巢憲館　二元隱　　　六角復記銅洋一元望鼎初郭平安萱壽堂二户各錢五百願高科一百以上七户共合洋三元銅洋一元虚對一個小洋六角○蘇州天益豐　金鋪寄　退省　人求　秋合　　善　三元隱名氏求子消灾免晦洋二元以上二户共洋五元安慶澤花吟館洋四元江西湯家園章叔馨求保亾弟季馨冥福洋一元○容膝　　　免病　五元僊　居士求免病洋　元以上二户共來洋十元○本日共收英洋一百五十八元銅洋一元虚對洋五個小洋九角痧藥五百瓶合併聲明 
 
 
 

Page 10

 
 
   
 
 

Page 11

 
 
[光緒十三年六月二十六日京報全錄]  
宮門抄○選單○發抄硃批六道○晉撫剛奏叅將耆慶申萬祿對調摺○又奏閱伍事竣回省日期摺○疆撫劉奏請　司道勅書摺○又奏請頒王命旗牌片○又奏纒民蘇皮蓋毆死小功服叔定擬摺○又奏爲命盜案件摘由彚報摺○六月二十六日推班○召見軍機○光緒十三年六月分選單小京官太常寺博士謝永泰舉京府通判順天府督糧張如枚供知州雲南南案栗國良監知縣四川鹽源梁鴻翥甲山西天鎭魯彥光拔四川江油李振武文童湖北鄖縣敖貢賢拔湖南寍遠侯名揚監州同四川崇慶郎廷杰監直州判四川資州郎學壎拔縣丞廣東番禺穆文監巡檢湖北漢陽兀壽榕監廣西武緣張肇邦監典史陜西咸陽吳瑞之監四川銅梁尤傅彝監陜西同官汪恩黼監○發抄謙禧奏整頓保甲奉硃批知道了欽此○又修理八旗兵房直隸解欵不敷並先行開工日期奉硃批知道了欽此○又請將提案延宕供詞狡展之護印恊理梅倫等摘頂質訊奉硃批阿爾他希第等均著先行摘去頂戴餘依議該部衙門知道欽此○又拿獲圍塲盜犯名數奉硃批刑部知道欽此○安德等奏卡倫總管年滿　叙奉硃批著照所請該衙門知道欽此○那遜綽克圖奏病痊銷假奉硃批知道了歛此○○山西巡撫巨剛毅跪奏爲要缺叅將揀員對調以重營務恭摺仰祈聖鑒事竊查太原鎭屬之澤州營叅將一缺駐紥澤州府城界連豫疆邊隘林立實晉省東南門户近復兼帶練軍步隊左旗訓練巡防在在均關緊要現任該營叅將申萬祿年五十九歲係河南河内縣人由軍功保舉於光緒九年題補今職該員老成穩練在任數年辦公尚無貽悮惟於沿邊要缺不甚相宜當此整頓營五之時未便稍涉遷就查有平陽營叅將耆慶年四十一歲漢軍鑲黃旗人由廕生承襲一等男光緒三年選授今職該員心地明敏操防勤奮以之調補澤州營叅將可期得力其所遺平陽營叅將一缺駐紥腹地且與太原鎭總兵同城卽以申萬祿對調亦堪勝任合無仰懇天恩俯准以　慶調補澤州營叅將申萬祿調補平陽營叅將一轉移間洵於人地各得其宜如蒙俞允該員等係以叅將對調銜缺相當毋庸送部引見臣爲整頓營務起見是否有當理合恭摺奏明伏乞皇太后皇上聖鑒訓示謹奏奉硃批兵部議奏欽此○○山西撫臣剛毅跪奏爲校閱大同鎭屬各營官兵事竣回省日期恭摺仰祈聖鑒事竊臣于光緒十三年閠四月二十日自省起程赴北路大同鎭屬查閱營伍兼查地方吏治曾經奏報在案出省後當由忻州代州大同出德勝口至豐鎭寍遠歸化等廳折回進殺虎口取道朔平朔州寍武仍循忻代原路於五月二十日校閱完竣回省統察省北各營其兵力之精銳坡藝之優嫻固以挑練馬步各旗營爲最其餘各營官兵經臣上年閱伍加意整頓之後亦均較前稍有起色臣每閱一營將槍砲箭靶照定例步數較准安設於各營官弁先較其中矢多寡復騐其弓力强弱察其年力衰壯以分優劣各營官皆用六力官弓間有八力者箭中三四五矢不等其騎射精熟挽强命中者分别記名獎賞技藝稍生而年力强健堪以造就者均予記過勒限學習限滿再送考騐如無長進卽行分别降革至各營兵丁弓箭中靶者大同三營及忻州懷仁兩營均在九分以上其次則德勝靖遠寍武朔州等營均在八分以上東路營岱岳汛均中七分以上殺虎歸化等營均中六分以上而演放鎗礮亦推大同三營中至九分以上並至十分其餘均中至四五六分不等臣擇其中數較多者酌量記名獎賞少者分别責懲降革至各營所演各種陣式步伐整齊進退嫻習施放連環槍礟聲勢均能聯絡刀矛籐牌　扑擊剌亦均便捷合法點騐馬匹脿壯軍械齊全錢糧鉛子等項委盤亦無虧短臣以營伍首重操演年來客軍悉撤主兵力單挑練各營旂固當加意精練卽存營未挑各兵亦當日勤蒐討以挽積弱而免虚糜臣於校閱後仍嚴　各將領督率弁兵認眞訓練務期一律精强　成勁旅倘有始終易轍不知振作之員立卽隨時參劾以抑付聖主鑒飭戎行之至意再臣回省後查騐各項工程除　外大提金鋼堰挑水壩等工　 
業經築就外惟城垣衙署兩項工程浩大告竣需時而現當大雨時行城工尤關緊要不得不盡力赶辦先事預防臣擬督同司道嚴催　 
在工各員倂工䟎修並隨時親歴工所指示一切用期妥速約計城垣各工規模粗具伏汛已過臣再前赴省南按營校閱至本年例應舉行軍政臣仍照上年辦法於查閱營伍時卽應舉應劾人員留心考察密爲存記以及地方吏治情形統俟省南一律查竣再行分則彚奏合倂聲明所有校閱大同鎭屬各營官兵事竣回省日期緣由理合恭摺具存伏乞皇太后皇上聖鑒謹奏奉硃批知道了欽此○○尚書銜降一級留任甘肅新　巡撫二等男臣劉錦　跪奏爲請旨頒發新省司　傳勅以資信守恭摺仰祈聖鑒事竊臣據新疆布政使魏光　詳稱定例各省布　二司守巡各道給予傳勅新疆新設布政使及鎭迪道新兼按察使銜並新設阿克蘇道喀什噶爾道均應請領勅書以符定制造具淸册詳請具奏前來臣覆查　異相應請旨飭下内閣撰給新疆新設布政使鎭迪道新兼按察使銜並新　阿克蘇道喀什噶　道勅書各一道俾資信守除將淸册分咨查照外謹　摺具陳伏乞皇太后皇上聖鑒訓示施行謹奏奉硃批該衙門知道欽此○○劉錦棠片再查各直省巡撫衙門例有應領王命旗牌等件新疆巡撫係屬初設所有應領王命旗牌尚未奉發相應請旨飭部照例頒發施行謹附片具陳伏乞聖鑒訓不謹奏奉硃批該部知道欽此○○尚書銜降一級留任甘肅新疆巡撫二等男臣劉錦棠跪奏爲核明卑幼毆本宗小功尊屬斃命按律分别定擬恭摺具奏仰祈聖鑒事竊昭葉城縣纒民蘇皮蓋毆傷小功服叔則衣提身死一案前據署葉城縣知縣周發鏞票詳當經臣批飭訊擬招解去後兹據該縣審擬詳由署莎車州知州劉嘉德轉解喀什噶爾道黃光達咨移鎭迪道兼按察使銜恩綸核明再詳前來臣親加覆核緣蘇皮蓋籍隸葉城縣兄弟三人已死則衣提係蘇皮蓋共曾祖堂叔服屬小功早年分居另度和好無　光緒十二年十月十六日上午則衣提撞遇蘇皮蓋耕牛到伊包榖塲上兩次趕走用斧丢去致傷牛　蘇皮蓋傍晚歸家查知牛骽受傷情事遂與則衣提理論阿布都色衣提占米粒星兩人從中勸說則衣提亦曾認賠牛隻或交伊整好祇以蘇皮蓋因牛被砍傷總是氣忿一面將牛牽至一面用繩子搭在則衣提頸上拖拉聲言定要控告則衣提不依兩下揪扭阿布都色衣提等亦復從中勸解適蘇皮蓋之胞弟白拉走來遠遠望見心疑一團扭結均係毆打伊兄之人遂順拾柳木棍一根故意聲張猛然　去原想嚇散詎拉勸之阿布都色衣提等二人慮被毆傷見而跑走惟則衣提與蘇皮蓋揪扭仍未放手白拉用柴棍毆傷則衣提頂心偏左蘇皮蓋卽行鬆手詎則衣提以被毆不甘隨拾石塊毆傷白拉左眉叢並拳傷白拉左眼胞蘇皮蓋赶攏帮毆順拾木棍適傷則衣提腦後登時倒地蘇皮蓋兄弟均各跑走阿布都色衣提等一同救治罔效延至十七日夜因傷殞命該經該縣騐訊通詳奉批審擬解州轉道提犯覆鞫據供前情　諱詰非有心欲殺亦無起釁别故再三究詰矢口不移案無遁　咨經該兼司轉詳經臣覆核無異查律載卑幼毆本宗小功尊屬死者斬註云在本宗則决又卑幼毆本宗小功兄姊杖六十徒一年尊屬加一等各等語此案蘇皮盖與弟共毆小功服叔則衣提身死查則衣提被白拉所毆頂心偏左傷僅紅色均非致命之傷惟被蘇皮蓋所毆腦後皮破骨損委係死於腦後一傷應以蘇皮蓋擬抵雖殺出無心第核其情節始以砍傷牛骽之故輒敢用繩將則衣提拖拉繼則見其與白拉毆打復敢用木棍嚇毆致傷殞命情同互鬪自應按律問擬蘇皮蓋一犯合依卑幼毆本宗小功尊屬死者斬律擬斬立决白拉撞見從中毆打意在嚇散且傷痕尚輕與伊兄蘇皮蓋旣無預謀共毆之情亦無臨時主使之命自應照傷科罪白拉一犯合依卑幼毆小功尊屬加毆小功兄姊一等律擬杖七十徒一年半無于省釋除全案供招咨部外所有核明此案按律分别定擬緣由理合恭摺具奏伏乞皇太后皇上聖鑒飭部核議施行謹奏奉硃批刑部速議具奏欽此○○尚書銜降一級留任甘肅新疆巡撫二等男臣劉錦棠跪奏爲光緒十二年各屬命盜案件未准部覆以前仍照舊章摘由彚報恭摺具陳仰祈聖鑒事竊臣前因新疆邊遠迥異内地命盜案件奏請變通辦理按季摘由彚報奉旨允准歴經遵辦在案本年三月初七日准刑部議覆嗣後新疆情罪重大及實係不符待時人犯暫准就地正法其餘服制罪應凌遲斬　立决並尋常命案仍由該撫擬定罪名專摺奏報請旨聽候部覆等因奉旨依議欽此仰見朝延愼重刑章之至意以後新疆服制人命等案自應恪遵辦理惟十二年夏秋冬二季係在未奉定章之先已照前次變通章程由各該管道咨送兼臬司覆核轉詳槪由臣揆核案情參諸律例分别辦理不敢稍有枉縱所有截至光緒十二年冬季辦結命盜各案應仍查照舊章按季彚報送刑部外謹彚繕淸單恭摺具陳伏乞皇太后皇上聖鑒謹奏奉硃批刑部知道單倂發欽此 
 
 

Page 12

 
 
[䢴江官報]  
　　六月二十五日許分轉均詩委運轅發審差裴鹺尹士麟解海分司餉由省回○二十六日陳鹺尹鈞委解南京餉起程○二十七日方鹺尹有齡委姜埝緝私差 
[粤省官塲雜誌]  
　　總查新城保甲委員福司馬海現届期滿臬憲檄委施司馬鼎文瓜代○管帶靖衛營勇駐守沙面之羅介卿都戎奉委署理惠來營守備員缺所遣該營事務經張制軍檄委新城緝捕委員李大令家焯接管○吳淸卿中丞現因感受暑氣稍有違和連日屬員之禀見者均辭謝弗見○現署廣州恊副將鄧安邦鎭戎奉飭赴潮州鎭總兵本任遺缺委現署肇慶協副將黃副戎金福調署遞遺肇慶恊副將缺委現署督標右營叅將余叅戎大勝兼署現署潮州鎭總兵戴鎭戎朝佐奉飭回龍門協副將本任○藩轅牌示潮州通判缺詳請以候補通判劉傳霖題補高明典史缺詳請以海防新班先用典史蔣金　題補欽州如昔司缺詳請以嘉應州太平鄉司何建猷調補欽州長墩司缺詳請以永安寛仁里司董炘調補南雄州州同缺委候補縣丞鄒熙昌署 
[閩省宫報]  
　　同知福勲卸辦光澤雲際關知縣趙丙榮卸辦安溪稅厘局到省鹽塲邱晉豐卸辦下里塲大使事到省丁憂通判宋維釗禀辭回籍守制知縣張翥府經歴李繼昆知府柯先榮均就閩起服巡檢朱福麟管解革書赴浙回省禀到銷差副將萬起順奉委署撫標右營遊擊事知府侯材驥奉委辦理閩安稅厘二關通判王曰瑛奉委接辦南門茶稅海潭鎭吳奇勲上月廿一日到省廿五日禀辭補用副將顔福勝准補台灣北路右營游擊同知温冠春禀辭赴建寍府浦城厘局藩轅牌未新選長汀縣夏敬中新選海澄縣何鼎均已到省各應飭赴新任 
[與内兄孫雲崗茂才夜話錄請弢園吟丈指正]  
　　與君剪燭話尊前兵燹餘生各自憐嫉俗無妨矜傲骨還鄉有願墾腴田廿年同作携家客兩代欣聯宿世緣梅鶴春長萱艸壽風塵潦倒尚陶然鶯花風月自年年閱歴深時比悟禪舉目易增文士感放懷好結酒人緣游山乘興勞雙屐航海閒吟聳兩肩君昔游舊金山著有海外閒吟草恰似大雷登岸客艸堂有妹話團圓潜溪問梅山人舒昌森求正艸 
　　王君省齋爲其尊堂黃太孺人五十大慶壽圖徵題一時名士大夫頌咏殆徧而省齋猶以爲未足復介蒲子作英徵及鄙人僕奉師誨痛除綺語久矣廼承督索再三感其孝思維篤勉呈律章尚希哂政○寳婺星輝敞壽筵霞觴爭捧集羣仙交梨火棗岡陵頌詩虎文龍錦繡篇淑德淸儀傳里　蘭孫桂子悉英賢遙知他日期頤慶鳳誥鸞章沛九天古潤嚴鍤爵吉人甫拜稿 
[和西湖花隱近况韻]  
　　歲歲生涯守石田不耕不穫尚依然文章未敢先欺世貧賤何曾肯乞憐顧我蹉跎年四十問誰結納客三千閒中光主銷磨易旅思鄉愁半烟○和西湖花隱詠鍾進士韻畫圖一幅仰容儀正是先生藉手時啖鬼餘威依舊在降魔當世究誰宜果能驅盡跳梁黨不見飛來人塞旗畢竟科名非易博如君生死兩榮之崇川驪睡軒主秋丞氏未是艸 
[上海三馬路與昌恊賑公所陳竹坪經收山東直隷賑捐六月廿五六日第七百廿九次淸單]  
　　馬仲勛先生交來應氏昆季爲母病全愈完愿洋一百元大源號將歴年悮用積存銅洋廿四元鴻福來票行交來隱名氏得彩移賑洋五元知非子求日疾速愈洋五元順和烟號交來浙紹山陰文肅子因妻去年臨產向灶神前許愿助賑卽獲平安完愿洋五元二角王佩衡醮資移賑洋十元滬南李沈氏爲四十生辰承諸親友餽送隆儀移賑並求病愈洋六元無名氏代燒香洋二角前談過客助來銀圈一雙售見洋三角錢二文○茂字册錯字第三百八十八號晤月主人錢四百文胡雨記黃姓陳桂記王少記如意子曹姓陸姓八户各錢二百文以上九户共錢二千文○又册機字五百九十八號淸江西覇公靈棧慶延生續募敦厚堂洋一元永恆康錢一千文德生源錢八百文務本堂六百文物心齊物永年　丙生種德堂四户各錢五百益壽堂樹德堂各錢四百文有餘氏三百文十一户合洋六元又作善降祥册第一萬二千另四十三號慶延生求次子體健洋四元耕心人考得書院膏火助洋一元以上二册共求洋十一元由政大源局來○新册六萬一千一百十七號江西劉公舘寄來楚南劉豫遠堂爛板洋六元虚花對八個由乾昌局來○長沙小桃源陳桂林先生爲子病愈完愿爛板洋十元陳蔭蓉求父安康爛板洋四元陳閏生求保三子淸吉爛板洋二元以上三户共來爛板洋十六元由森昌局來○常熟吳冠亭先生洋二元又募戴裕培求病速愈高氏爲舊疾夾新求愈二户各洋二元以上三户共洋六元○萬家生佛册康字四千六百八十四號吳淞解晴峰張良卿兩善士交來竹隱山房錢四百元不留名三百五十文無名氏三户孫氏立新氏崇本堂夕生氏不留名八户各錢一百文質夫子鑫各錢二百文無名十二户各錢二百文以上廿四户共合來洋三元○杭州順號錦記續募孫沈氏有病不孕求病愈得子洋五元○兩天共收英洋一百七十八元内爛板洋廿元外銅洋各四元小洋七虚花對洋八個錢二千另另二文合併聲明 
[上海三馬路與昌協賑公所陳竹坪經山東直隸賑捐六月廿七日第七百三十次淸單]  
　　感悟子爲兄病愈完願洋一百元客星堂嚴洋一元樹滋堂洋二元銅　三元○　波甬莊陳兆麒　保合家平安洋十元由正大局來○塔册五千三百九十五號本埠陳之楨先生洋五元又募馬裕順洋三元六角吳斌崗洋一元八角丁　槐貝祥泉二户各洋一元二角應會康問景芳二户各洋六角六炳章洋五角劉小東張慶云各洋四角王銀大陳之梁余德意李金來丁小鳳施長林周迎友吳湧江吳彚豐徐阿鮑阿壽吳佩鈺林阿生十三户各洋三角汪孝友周福有陳玉泉吳庚卿董裕桃徐寳順王成之七户各洋二角陳元和李小才周阿記蔡景生張慶濤洪賢裕賀二二王榮慶程彥寳胡雙林朱七元薛生連丁才楊夏記生沈小毛徐仁水周阿多史連生傅　榮周仁甫方卓庵薛金寳吳瑞云徐意信張兩全韓加增孫阿安王桂林陳德高吳會楊　承衡洗阿杜王阿全施紀生徐云慶朱富金鄧萬喜董小保三十八户各洋一角以上六十九户共合來洋廿五元○萬家生佛册葉榭大德典經募不留名十元無力子吳無名氏保友病痊二户洋一以上三户共洋十一元○杭州錢塘縣鄭　元爲女雲寳折患痛求速愈洋十元庽姚金陵子任氏續募候陳氏來病速愈洋五元吳淞慕留氏爲媳患肝瘋等症求速愈洋五元○靈字册成字第五百七十三號王鳳鳴紙號洋一元蘇餘記錢六百文周錫鈁錢四百六十文以上三户合洋二元○萬家生佛册諸曁新恆隆小峯道人寄來韓甫春募孫起琨洋一元同安各倉錢五百文恆隆新棧錢三百文無名氏萬源各錢二百文無名氏錢一百五十交繆福堂瑞昌張振林恆和無名氏袁振祥萬豫各錢一百文趙天順五十文以上十四户共合洋三元○新　五萬三千五百六十八號餘姚無名氏洋一元銅洋一元又福田册保　持盈主銅洋八元又救命摺補過福安子銅洋四元又造福册消灾却病願銅洋四元○○本日共收英洋一百七十六元銅洋廿元合併聲明 
[上海四馬路文報局内恊賑公所經收賑捐六月下旬淸單]  
　　廿七日急單湖北藩署交到又漳縣正堂王明府經募周鴻軒大　士助錢一百千文周應龍周應凱周應元三户各十千文周應福五千文實收九八半平它銀八十五兩五錢三分○作善降祥册江西饒州府永豐錢庄交來萬年縣署内江南隱名大善士助九三八平銀五十兩○又册　河隱名氏無名氏不留名無力子四户各二元潘步記銅洋二元○又册本埠裕德糖行交來烟台建隆號三省堂曾助洋二十元又還願四元又經募葉錫圭一千文隱名氏百文榮瑞陳朝卿林萱亭三户各二百文實收洋廿六　○又册本埠德興隆號交來東洋神户邵家浩先生經手日本大板五十五番號經募德興商舘三元五角無名氏三各一元無名氏二户各五角小林氏五角○受福册公字四百廿五號靑浦縣署勉正居士募錢振聲洋八元錢百英漱谷二户各四元錢鼎甫勉正齋理琴室三户各一元靑娥靑雲一元○有　斯通册莫字泰州八字橋許公舘募桂馨閣十元許以成許以約二户各二元九畹軒　以讓二户各一元蘭英二百文陳氏一百文○救災　杭城上后市街勉力學好人交來陳文之廣文募陳頤記善士等十户各一角樂善氏等十户各一角隱名氏四户各銅洋一元不書名二户各銅洋一元心禱神知陳敬之心願神知陳　高四　各虚對開洋一個○吳中顧正心大善士十元○無名氏銅洋一元○沈昂靑先生交來志雨草堂節省馬車茶酒費移賑十元○嘉興府幕府陳欣泉善士素患痰疾許願求愈四元○江寛輪船交來　善士二千文○菁溪樵客一元○實應陳云溪善士令孫抱恙藥資移賑二元○本日共收英洋一百另七元原平　一百三十五兩五錢三分銅洋九元虚對開洋四元錢二千三百文 
[上海四馬路文報局内恊賑公所經收賑捐六月下旬淸單]  
　　廿八日急單宜興聊盡心大善士勤德延陵氏善士助曹平銀二百兩○天津報局景大善士交來不書名善士助洋一百元○浙寗寳生藥行代交到台州同昌鹽號孫月巢善士五元○京都老福興信局交來全雲軒先生募四元○作善降祥册本埠王銘記一元又募王盤記一元蘇思記周烈記二户各五角周頌記餘記炳記三户各二百文談子云朱吉記魯承榮韓桂記四户各一百文不留名四十文實收洋四元○有感斯通册莫字南匯嚴筍初善士募潘振家徐姓松記唐姓三户各一元○又册機字甬江鹽厫於公策光生交來梅曉坪先生募蓮蓉居士等四十户六元○使君受福册山陰縣署幕府孔康甫先生募宋國惠二元孫兆昌一元○救災單南匯泰日橋義和號募周松泉善士等九户共助洋一元○本日收英洋一百廿六元蘇曹平銀二百兩 
[上海北巿縣業會館籌賑公所施少欽經收山東順直賑捐六月廿三四五日第一千四百四十三四五次淸單]  
　　現成功德莫要錯過機緣救命摺第五千六百五十一號甬上鼎記號募由靝順局來洋六元○又四千三百二十六四千三百廿七號二册張燮卿募中山堂洋二元　羅堂一元遺經堂募眞子各錢五百師竹子樂壽堂光裕堂百忍堂四户各三百芳遠堂玉照堂各錢二百拂珊堂洋二元正豐福昌永各錢五百共十三户由南京金祥豐綢莊託程馨山先生交來洋八元錢三百六十文○蘭記由杭州汪恊源局來洋廿元愧無力十元　善卿求病速愈十元遠遊子嶽生氏求母巫氏感冐氣痛速愈並祈保佑安康由成茂笋行來十元盧啓　求妻病速愈十元汪承啓堂求病速愈四元朱蘭生三元朱門高氏二元王氏因今除制之期求保佑慈親康健二元吟僊館主目疾已愈求面額瘡疤速退復元節省醫藥資移助由杏記茶棧來二元林孝堂求病速愈一元張乾元由金陵全昌仁局來一元以上廿三日○隱名氏由厦門隆豐號寄託本埠　興糖行來洋一百五十元周浦朱榴珊由　順局來二十元王月舟十五元丹陽匯源泰興匯昌　興潤源濬源廣源由蘇州老人和託惠泰庄來十四元吳　求外症全愈先助由徐昇甫兄來十元吳興不列名省日用廩糧膏火由杭省正和局來十元有心無力人張克明求母病愈　常熱實順局來六元廣東廖啓順求父母病愈五元吉祥主人來家室咸慶由蘇州凌榮翁來五元隱名氏求病速愈由蘇州通裕局來五元吳芝記求兒女四季平安二元吟蘭書屋求病速愈二元費松記求生意茂盛一元奉天隴西氏元眞子一元超武元凱兩兵輪温鎭提標各練兵公助由　子琴寄江天船來洋四元内有銅洋二元○救命册第一千八百三十八號眞州力不足子爲元配　宜人冥壽醮資移助庫平足　四兩又爲孫兒身體安健四兩又還心願一兩三户由江西定甫廳寄九江福興潤局來庫平銀十兩批見規元十兩零四錢零四厘○延陵季子蓉鏡氏求病速愈十元四知堂水易子求願速償四元靑蓮後裔有心無力子虚對開一元三户由杭州正大局來○顧康福爲室人重痧已愈完願十元虞山隱名氏書院膏火移助一元二户由常熟永義昶局來以上　四日○紹郡誠心向善人求子體健並早得孫由延康庄來洋一百元平湖隱名氏由同裕號寄恊大局來五十元莊善士病愈完愿五十元四明存德堂馬病愈　愿由陳鑑翁交來四　元　州無名氏免災完愿由朱菊屏交來廿元永生利號李秀峰等保合店平安廿元時長募保產母子安由無錫通裕局來二十元容膝軒主人求合家平順廿元張伯孫求疾愈二十元張百順求寒熱速愈十元三户由江裕船朱煦翁交來洋五十元胡志修求濕阻胸悶等症速愈由鄭榮記紙號交來十元江三洋十五元程繼源爲女秀璋病求愈由三洋涇橋源恆隆錢鑑堂交來十元馬仲鑫爲妻生產平安完愿十元劉鋤經堂醮資移助求保平安由蘇州恆永盛寄寳順局來四元又蔡恩銓求長幼安康二元殷文若募殷福生求寒熱卽止四元　芝楣募殷傳福求時症速痊二元二户由黎里大源義寄全盛局來陳顧氏求病速愈二元○救命摺第一千四百廿八號越客爛板洋十元又募八元二户由厦門全盛局來爛板洋十八元○金陵上元縣南鄉王放生愿移助由蘇州福來康寄恊源局來洋二元以上廿五日 
 
