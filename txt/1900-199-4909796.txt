# 1900 - 199 - 4909796

 

Page 1

 
 
[議和說]  
兵端之啓國家萬不得己之事也無論强弱大小一經釁起疆場雖勝負未能預期而宇内人民己難享和平之福赦苟非仇讐世積斷不肯兵連禍結傷損天和此中外之恒情亦古今之通理也中國自甲午一役败於日本巖疆麌先　畿輔震驚朝廷不得己特派北洋大臣直隸總督李傅相赴東灜議和雖割地償金國威大損而戰端因此而弭間閻得免鋒鏑之災未始非中外人民之大幸兹者北省拳匪肇事京師各國使館半被焚燒而吾之大沽砲臺亦被占據中外交鬨之禍似己一發難收而朝廷愼重邦交仍屢降綸音飭將各國使臣竭力保護又以李傅相老成碩望素能見重外人特降旨仍任直𨽻總督以便辦理外交日前相節涖申海濵士庶瞻望旌旗方以爲上相威名一經與在滬各領事熟商卽不難壇坫雍容化干戈爲玉帛乃不意外間傅說謂傅相此次蒞滬雖與各領事照常酬酢而情意落寞實不能聨中外之歡各西報尤大放厥詞議論蜂起隠然有不願接待之意推原其故蓋因北事旣亟南方各督撫己與各領事訂立約章彼此共任保護商民之責傅相粤東坐鎭頗能籌畫大局洞中機宜寓粤西人幾號爲長城之倚今一旦持節北上深慮繼其任者未能萧規曹隨顜若畫一則南方平和之局恐將由此而隳且北省戰禍方役津郡己遭淪陷而直督有統籌全省之責彼此意見豈能悉免猜嫌此不能融洽之故一也各國使臣除德使被匪戕害己見明文外其餘各使及總稅務司赫鷺賓榷使雖欽奉上諭派兵隨時保護並無意外之虞而自月初以來竟無親筆信函傅遞出外故雖中國宫塲屢接電信代報平安而各西人終疑信相參未敢據以爲實且疑刻下己悉數被善故作誑語俾和局得以速成因之益啓猜疑愈形落寞此不能融洽之故二也然由前之說不過以傅相旣在粤垣力任同心保護之責今乃輕離南嶠自背前言未免心滋不悅而其始終以和爲重之意不難於言外得之由後之說以使臣之存亡未卜而不能遽與言和人情之常亦無足怪惟各使旣經皇上諭令竭力保護諒不至再蹈德使之覆轍變起非常他日尺一書傅使旌無恙則各國方欣喜之不睱豈遽不能轉圜總之此次之事變起倉卒非特中國各省震動勢甚可危非早日言和斷難支拄卽東西洋各國亦以商務遽衰受虧甚巨未嘗不思重敦舊好共享昇平故美國　肯任排難解紛之事而德皇移書歐美諸大國办謂並無瓜分中國之心且不願乘此機緣求償大欲其語之是否由衷而出雖難深知而其瞻顧列邦不肯爲首先發難之人則竟可以預决故愚謂傅相此行雖未能驟與各國言和而其機己動轉瞬歡聨樽爼彼此式好無尤非特中國之幸亦全毬人民之幸也試拭目而觀其後焉 
[上諭恭錄]  
　　五月二十一日奉上諭五城御史文瑮等奏京城地面情形日亟請安民心而弭禍變一摺著派李端遇王懿榮爲京師圑練大臣會冋五城御史督率弁兵嚴密稽查加意巡邏城門出入亦按時啓閉以靖閭閣欽此同日奉上諭近因民教尋仇訛言四起匪徒乘亂燒搶迭出所有各國使館理應認真保護著榮祿速派武衛中軍得力隊伍卽日前往東交民巷一帶將各使館實力保衛不得稍有疎虞如使館眷屬人等有願暫行赴津原應沿途一體保護惟現在鐵路未通若由陸遄行防護恐難周妥應仍照常安居俟鐵路修復再行查看情形分別辦理欽此　二十三日奉上諭現在京師糧價昻貴錢店紛紛關閉商民交困亟應設法維持著户部將京城旗緑各營兵丁六七兩個月應領錢糧一併預行放給並先發給三個月兵丁用示體恤而資周轉至現錢短少市面未能流通並著户工兩局赶緊加卯鼓鐲分別搭放總期使民利用以靖閭閻欽此同日奉上諭昨因銀號爐房被焚以致寳銀無從周轉錢店紛紛歇業當經諭令步軍統領衙門等示諭各商酌中定價設法流通現聞恒和等銀號亦暫閉門該號等開設有年素稱信實官民與之交往甚多一經關閉貽累殊非淺鮮著步軍統領衙門傅集四恒等號商人剴切曉諭應令速籌照常開設如因票存過多慮及银錢短絀一時應付不及並著該衙門示諭市面所有存號零星银錢票先　陸續開放數目過鉅票存一俟鑪房復業周轉從容該號等自能隨時應付並由該衙門派令弁兵妥爲彈壓倘有匪徒藉端擠搶卽行嚴拿從重懲辦以便民用而靖地方欽此 
拳匪作亂以來京師音信不通瞻望觚棱如在天上昨有友人之宦游京邸者襆被南歸行李中携有邸抄數本借而讀之中有上諭四道其第二道宗旨與昨報所登廷寄相同益足見我皇上愼重拜交保護使臣加有無己亟敬謹錄登於報俾薄海内外十讀三復咸曉然於前此外間所傅僞諭的係奸人揑造而本館歴次申論朝廷决無開釁外人之意信而有徵矣 
[電致國書]  
　　西字報云日昨中國皇帝繕就國書電致法國伯里璽天德魯培美國百里璽天德麥根利德皇威廉各一分懇求襄助中國俾息戰爭其致德皇書内述及德欽使被亂民戕害深爲歉仄並允竭力將兇手拘獲究懲 
[法廷意見]  
　　西字報云頃得華歴六月二十六日法國哈發電局發來電音略謂日昨駐法京之中國使臣將中國皇帝所發電報交法國外務大臣逹爾葢西君轉呈伯理璽天德魯培求爲中國排難解紛翌日外務大臣宣言曰伯理璽天德之意必俟得駐京法使無恙確音始行答覆又云中國皇帝若欲求法廷助之息戰必須辦理三事一將各國駐京欽使保護出境二必將端王治以應得之罪三設法剿滅義和拳匪若三事不能依從則各軍仍須直趨京邸也 
[英搭戰事餘聞]  
　　昨日本埠字林西報譯登華歴六月二十七日路透電局所發專電云昨日有搭軍一隊忽到海奪而西伯地方意欲拆毁彼處鐵路幸有英兵約八百名竭力阻止得免殘毁又云是日火車載有病人二十三名由雷九斯道鎭往波鷄斯登城忽遇搭兵直前攻擊因無人抵禦致被悉數擊退 
[補紀相節抵港情形]  
　　香港循環日報云李傅相由粤垣乘安平輪船啓行於本月二十一日之晚十點鐘時抵香港停泊口外二十二日清晨六點鐘時入口下矴省港輪船碼頭港官卽預備迎接儀文迨九點鐘時卜制軍命中軍官至馬利埔頭代迎相節樂兵伺候河干中軍官詣小輪船謁見傅相道逹來意隨由從人掖傅相登輿樂兵按　奏樂砲臺亦遵禮鳴砲隨員繙譯乘輿隨其後港兵四百名沿途排隊閱數杪鐘駕抵督轅制軍及駐港將軍暨水陸將帥數員出騎樓迓入晤談約二點鐘之久傅相辭出各宮送至門前握手言別仍由中軍官親送下船并派華捕一大隊驅 
 
 

Page 2

 
 
逐　人各兵排隊擁護傅相由馬利埔頭登域多利小輪船回安平事後制軍召集各報館採訪人示以與傅相問答之語大旨勸傅相留粤共保時局昇平傅相答以奉旨量移事非得己但望早日到京得見太后及皇上定奪剿匪之策至於粤省必無亂事蓋業己將防務籌畫定妥交與德中丞也又言本爵督聞德使被害心甚憂傷但所接京信甚遲卽目下亦祇接到十二日消息耳 
[兵艦抵粤]  
　　廣州訪事友人云日前有英國兵艦二艘美國兵艦一艘鼓浪至省聞因保護本國商民而來蓋以中國大憲雖己派兵竭力防護仍恐變生倉猝力有未周故爲此未雨綢繆之計也 
[電傅將士]  
　　金陵訪事友人云北地因拳匪之亂與各國開兵釁後南洋大臣兩江總督劉峴莊制軍旣與兩粤兩湖閩浙各督撫遣派大員與各國領事訂立互相保護之約尤恐人心振動不能不加意防維除飭省中標防各營及沿江内地砲臺嚴爲設備外並電調所屬各要隘營伍砲臺統帶諸將弁卽日來省面諭機宜日來奉調而來者皆隨到隨見見後卽辭蓋不能久離職守也當接見時悉屏侍從俾免多魚漏師故一切軍情外人無從探悉云 
[雄師如虎]  
　　南昌訪事友人云前者兩江總督南洋通商大臣劉峴莊制軍目擊時艱孜孜以整軍經武爲事曾飛札署江西袁州協王協戎國權招募勇丁五營聽候調遣協戎奉札後立卽樹纛開招近己足額尅日訓練成軍名曰虎營旋於日前交卸協篆以便帶赴金陵謁見制軍禀承方略 
[招軍入衛]  
　　南昌訪事友人云江西巡撫松鶴齡中丞蒿目時艱憂心君國擬派威武剛字等營入京保衛本月二十一日親赴大教塲會同統領申軍門道發按名點騐諭以各懷忠勇戮力戎行冀收敵愾同仇之效旋委王副戎德懹分統其軍而令申都戎玉衡辦理營務定於二十四日先發四營至七月初旬再由軍門總統威武新軍全營及剛字全營相繼進發時新補天津府袁海觀太守樹勛適在省垣請咨北上中丞卽委令隨營辦理營務支應事宜而以黄明府宗典馮明府用霖佐之近己購就米一千石以備兵食餘則陸續運往接濟並聞藩憲張筱船方伯委邵明府逹善李明府啓煃管解地丁銀十萬兩隨同軍士起程解交戶部收納 
[赶造軍裝]  
　　　2　2　　　　　　金陵訪事友人云北地軍務方起南洋防備益嚴本省沿海沿江各要隘營伍砲臺統將旣紛紛遺派員弁請撥軍裝粼省移文乞借者亦復紛至沓來軍械所舊存之件現己發盡而江寗上海兩製造局每日所造槍械彈藥皆有定數大有日不睱给之勢加以月前遺員四出招募勇丁不日招齊需用軍裝尤夥南洋大臣劉峴莊制軍因令江寗製造局總辦吳鑑泉觀察督飭各廠工匠赶緊多造軍火觀察奉札後卽諭令各工匠自本月二十一日爲始每日加作夜工倍給工值不准稍有怠惰 
[防患未然]  
　　南昌訪事友人云江西南昌縣孟子卿新建縣江雲卿兩明府以目下各處匪徒蠭起雖經上憲派兵巡緝防範終恐未周因於日前邀集省城四十八廟紳董議興圑練每户派一人輪流巡綽遇有造謡生事之輩立卽拿獲訊明口供禀請就地正法誠防患未然之道也 
[募勇設防]  
　　九江訪事友人云前者鎭憲宋佩珍鎭軍委員赴江西安徽等處招募精壯二千人别成一軍名曰江安新營近己足額遂製造軍裝旗幟委李張白周四遊戎管帶駐紥附城各要隘勤加訓練以靖匪患而保地方 
[示安生業]  
　　浙江寍波府正堂高爲示禁事照得北方拳匪滋事致啓釁端現奉撫憲示諭己會同兩江總督部堂劉湖廣總督部堂張與上海各國領事商定東南各省力加保護教堂及中外商民各不相擾甬城現己招募巡防壯勇添派文武員弁不分晝夜督率營兵局勇嚴密梭巡地方頗臻安谧乃連日忽有匪徒揑造無根之言輾轉傅播難保非有意煽惑以冀我民遷徙之時暗圖搶劫亟當從嚴拿辦以遏亂萌除嚴密查拿外合行出示曉諭爲此示仰闔郡軍民人等知悉爾等各安生業毋得輕聽浮言妄自遷移致有疏虞自貽伊戚倘再有匪徒思逞造謡生事一經緝獲審實定卽就地正法决不寛貸其各凛遵毋違特示 
[民心難定]  
　　金陵訪事友人云自京津匪亂風鶴傅來都人士咸有不安厥居之意加以謡言紛起揭帖遍張於是相率爲避地之計雖疉經大省憲剴切示諭冀奠人心而宦紳商富之亟亟遷徙者仍未稍止大憲深以爲慮某日復大張示諭大致謂南洋一帶己經兩江及閩浙湖廣各督撫與通商各大國新定互相保護約章省中决無兵戎之事商民人等務仍各安生業毋得輕舉妄動自示之後如再携家遠徙卽嚴拿家王治以惑亂民心之罪此示甫出卽有易家橋某寓公乘其房屋辎車星夜奔回安徽原籍居民見之格外驚惶僉以爲禍患必近在目前曾不終朝而盡室以行者又不下百數十户矣 
[匪黨太多]  
　　昨有人由南洋新加坡投函本館云近日穗垣匪類各自結黨爲害中朝其中有名南黨者有名北黨者有名康黨者有名孫黨者有名三合會黨者北黨專欲殺害西人南黨則地痞流氓只圖剽掠康黨拾逆犯康有爲之牙後慧言欲剿平水陵諸盗奉皇上復辟中多衣冠子弟膠膠櫌櫌藉大言以斂貲財孫黨奉謀叛末成之逸犯孫逸仙爲宗旨意欲剿盡满洲人三合會黨命意與康孫二黨大同小異每與人言無非欲令中國除君權而爲民主蓋竊逆犯梁啓超在湘中宣講之緒餘也幸李傅相坐鎭其間嚴以懲治若輩始濳鱗戢羽不敢恣意爲非然星星之火可以燎原及此不絶其根株後日終必潰敗决裂𠖐軸者盍一誦撤桑綢户之詩乎 
[港禁華人]  
　　廣州訪事友人云邇者香港總督恐有華人圖謀不軌擬卽設法禁阻是以每遇輪船抵埠必派人前往查察倘在港中並無事業或無人爲之擔保一概不准登岸誠不知其何所見而爲此也 
[示緩試期]  
　　漢口采訪友人云本月下旬某日湖北藩臬一憲會銜出示暫緩試期其文曰爲出示曉諭事竊奉撫院于札開准兩江總督部堂劉會同江蘇安徽江西湖北湖南四川各督撫電請總理衙門代奏懇將試期展緩數月等因行司奉此除分行各府州縣轉飭所屬遵照外特恐士子未能一律周知合應出示曉諭爲此示仰闔省士子知悉爾等在本籍靜候俟奉到諭旨再行示期以遂觀光之志其各凛遵毋違特示 
[維持市面]  
　　松江訪事友人云自北地拳匪肇亂以來各處人心皇皇市面大爲震動各典鋪藉口銀根緊急相率將受質之物任意抑勒向之值十當五者今竟欲求值十當二三而不可得此外各業亦因錢莊無可挹注窘迫異常貧民仰屋興嗟更從何處呼將伯華亭縣林霨生大令憂之因於日前邀請姚松泉比部宋守初奚德腴兩廣文沈儀庭杜鼎梅兩明經及于子葵二尹等八人至署會議維持之道聞擬籌撥公欵若干俾資流轉亦是救時之要策也 
[移緩就急]  
　　甯波訪事友人云本月二十四日某卡委員在永安小輪船上查獲洋銀八千元係某某等十六錢莊令運至餘姚縣屬某鹽厫者因卽解送寍紹台兵備道署道憲誠果泉觀察立卽飭差拘各莊主到案發交寗波府高璵卿太守研訊太守謂之曰邇來本郡興辦圑練正苦經費難籌今爾等有此閒欵何不移緩就急借與民圑局本府當令局中董事出立借票俾得日後歸還豈非一轉移間兩得其便乎莊主不敢置辯遂唯唯遵諭而退 
[商埠停工]  
　　金陵訪事友人云此間自創設新關以後東西洋各國之多財善賈者紛紛購地建屋爭著先鞭本年四五月間各商由滬 
 
 

Page 3

 
 
率帶工匠至此相度地勢大興士木業己次第經營迨北省拳匪肇亂以來猶以相距甚遥依然工作近日則謡言四起民心皇皇祇得將各項工程暫行停止 
[嚴密巡防]  
　　松江訪事友人云日來華亭縣林霨生婁縣屈吉士兩大令預防匪患每夜督率差役各就轄境嚴密梭巡遇有形跡可疑之人必帶回研訊見有夜行不持燈火者飭役送回其家以騐其人是否土著本月二十三日之夜林大令巡至東門内聞吳姓縫工家有抺牌聲飭役叩門而入各賭徒己從後户逃逸遂責令房主交案翌日研訊之下判將是屋發封入官爲懲一警百之計與賭之李才生張同生吳關慶三人則荷以巨枷遊行示衆 
[請免發兵]  
　　松江訪事友人云日前郡境東北鄉七寳鎭忽有梟匪連檣而至大開賭塲汛弁謝君向之禁阻幾肇事端事爲城守營楊克明遊戎訪聞擬撥所部副營親兵兩哨馳往驅逐未及登程而是處專防汛弁劉菊坡把戎己於本月二十四日駕舟至郡趨詣遊署禀稱此股梟匪己勸令他去請免發兵遊戎聞而喜之事遂中止 
[盗犯成禽]  
　　甯波訪事友人云日前鄞縣署差役在鄞江橋左近拿獲盗犯數名立卽雇舟押解回署本月二十四日清晨由裏濠河登岸有見者謂己觳觫若堂下之牛矣 
[政躬小極]  
　　兩廣總督調補直隸總督兼北洋大臣李傅相由粤抵滬因途中偶受暑熱小有不豫文武各員弁之赴轅禀見者一一飭材官婉辭想天相吉人不日當爻占勿藥也 
[請領洋槍]  
　　昨日本邑九畝地滬軍營管帶翁子文太守飭家丁赴江南製造局禀明總辦潘芸蓀觀察請領槍二百枝觀察准之飭卽如數給發 
[暫停讞政]  
　　昨日禮拜六爲法租界公廨訊案之期讞員朱森庭明府别有要公特飭家丁持名片咨照捕房暫停讞政一期統俟下期判斷 
[兇犯候解]  
　　巨痞張順華係惡棍張掌華之胞弟前由上海縣主汪瑶庭大令飭捕拘獲迭次研訊供認戳死小常熟遂詳請各大憲按律定擬日前大令接奉署臬司朱竹石廉訪札文著卽解省覆勘因委典史趙少尉騐明面貌箕斗聽候備文起解 
[大令騐屍]  
　　前日傍晩時二十五保四圖地保林少卿投上海縣署禀稱西門外四明公所左近居民黄永明與蕩婦陳氏及周氏私識兩蕩婦各懷醋意時相勃谿黄悔恨交加竟於前日吞烟弊命小的查無屍屬是以來案報請相騐縣主汪瑶庭大令准之少選卽命駕赴屍塲將兩蕩婦略詰數語旋命仵作如法騐視仵作用銀針探入咽喉良久取出己成黑色遂唱報曰騐得屍身委係呑烟致死並無别情大令離座親視無悞飭地保購棺收殮發壇暫厝並取具各結附卷兩蕩婦飭差帶回發交官媒看管候再研訊 
[兇棍送縣]  
　　著名流氓謝掌華開槍擊傷李顯華馬路工程局總辦程雨村大令聞之飭水巡頭目陳向榮至徐家匯拘獲連前獲之同黨朱春泉解案訊取口供前晚飭吏備就公牘派差解送上海縣署稟請縣主汪瑤庭大令訊明懲治 
[押繳欠捐]  
　　本邑南市鹽馬頭紙貨認捐公所經理人朱祥甫前因短繳包捐銀九百餘兩經貨捐局總辦林太守文彬拘押朱懼罪當卽措繳洋銀三百元央人保出旋忽避匿無蹤事爲太守查悉因于昨日命將朱之同夥朱藝齋拘送十六鋪巡防中局寄押限令繳完欠欵然後核奪 
[芙蓉小劫]  
　　前日英租界四馬路聚賓園徽州酒館司帳人吳鑑堂失去小銀錢二枚誣指值堂人方賓才所竊方受屈難伸購取紫霞膏吞服及館主知覺舁送仁濟醫館則受毒己深不及救治旋卽氣絲不屬方之兄嫂聞信奔至向吳理論幸由同鄉人竭力調處令館主從豐棺殮其事始寢 
[失足墮浦]  
　　本邑陸家嘴鴻源紡紗廠小工龔雲汀浦東人也日前因事回家至昨日附渡船至日本郵船會社碼頭正欲登岸偶一失足墮入浦中頃刻杳無蹤跡想己與伍大夫把臂同遊矣慘哉 
[美租界捕房紀事]  
　　昨晨積竊王阿大混入天潼路粵人某姓家竊取綢衣若干件携之而出適爲包探沈阿岳所見拘入捕房捕頭令押候解送公堂稟請讞員翁笠漁直刺訊辦○前晚有流氓綽號爛生梨者糾集羽黨至西華德路某茶肆向鄉民某甲訛詐洋銀數元甲畏其兇橫不敢與較傾囊付之事後心不能甘奔赴捕房訴請查緝捕頭允之 
[轉錄香港循環日報保皇宜有實濟論]  
　　昔康有爲以應試入都在京師創立保國會不期而集者數百人究其宗旨則曰祇保中國不保大清旣而得志春闈受職郎署有以此事劾之者皇上不惟不加罪且從而攉用之計從言聽　　恩遇日隆使本其平日所學循序漸進次第施行富強之基將於是乎在而乃鹵莽從事操之過蹙又以謀圍頤和園之故事敗脫逃竄身異域至是又借保皇爲名妄謂奉有皇上密詔令其在外設法拯彼傾危信若所言是康固受重托之信臣凡皇躬所賴以維持而挽救者固舍康莫屬矣及聆其所言則謂是時皇上困厄於瀛臺幽囚於鐵室奸宄潛伏於肘腋硝粉暗下於食中似此則皇上存亡之機間不容髮康旣奉有密詔理宜不顧生死挺身赴難出我皇於水火拯宗社之淪亡方足圖報於萬一乃猶逡巡不進坐失事機而吾人不遽責之者則以皇太后出駐頤和入居南海皇上固無役不從而凡入觀諸臣仍見皇上垂拱朝端巍然高坐是前言或者傳聞失實而保皇之事尚可置爲緩圖也旣而康有爲遨游列邦仍借保皇之名設保皇之會每分科銀二元就加拿大三埠計之入會者不下數十萬人得資己百餘萬繼而新金山檀香山接踵而起所得何止千萬於是人皆躍然喜曰有此巨欵他日康以報國之忠心施回天之妙術庶幾有所藉手乎而康亦厚自期許凡筆之所書口之所言居然以平勃自命不期拳匪肇亂擾及京津赫赫皇都危在旦夕甚且謠諑紛紜駭人觀聽朝事之亟莫亟於此日皇上之危亦莫危於此日人皆曰康某具此大才此次必將手定河山重興帝室足以慰吾人之心矣吾則曰康某歛此巨資此次若猶大言不慙毫無建樹其何以塞衆人之口而康亦知公論難逃於是大放厥詞謂欲中外相安莫如速平匪亂欲匪亂之速平莫如請我皇上親裁大政且曰皇上如仍復辟一可以靖亂黨而睦鄰國二可以安人心而絕亂萌誠哉是言洵不失保皇之宗旨矣然而言之非艱行之維艱吾意康於此時念國步之艱難見帑項之支絀必將出其所斂重資以充軍餉助我王師削平巨憝否則亦必自募健勇請命勤王扶我聖君復登大寶方於保皇二字可告無忝乃遲之久而寂然遲之又久而仍寂然惟觀清議報所言一則曰我國民惟當求之各國合各國之兵力以迎我皇上復位而己再則曰我國臣民痛國種之淪亡念君父之危急奮發忠義敵愾同仇則義旗所指天日重光小醜么麼寗能抵拒燕雲十六州豈果無此豪傑忠憤之士耶其有能起而倡國民之氣者當不止包胥存國之功五王復辟之烈云云信如所言是康之所謂保皇並非任之於一身無非欲求之於列國耳且不敢責望於同類則無非期望於他人耳然此千萬巨資將恃一紙空言公然消受乎抑將留以有待乎非鄙人所敢知也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　高昌廟巡防局員馬午橋叅軍函送擊傷李殿山之周大發至縣署前晩縣主汪瑶庭大令升堂研訊李供小的係湖南某縣人在江南製造局東首開粥店被周積欠粥價日久未還前日清晨周來領略雙弓米風味依然不名一錢小的向之索取彼遂老羞成怒擲碗擊傷小的頭顱叩求究辦周供小的係高郵州人在製造局工作李店售粥每碗計錢六文是晨小的啜粥兩甌彼忽增索錢十四文小的不服且惡其信口謾罵不覺怒從心起順手取粥碗擲去誤傷伊額自知不合叩乞施恩大令飭仵騐視李額受傷屬實諭令自行醫治周細故逞兇實難寛恕判責一百板押候李傷痊再核○本城巡防西局委員某君派差解送吳王氏殷施氏蔡殷氏三婦到縣汪大令研訊之下蔡殷氏供小婦人年十七歳前年由母親殷施氏送往龍華蔡姓家爲媳公公蔡老虎性極暴戾去年小婦人偶拂其意遽被毆傷因此逃回上海欲至母家覔醫調治中途忽遇吳王氏佯稱伊能醫愈誘至其家隨被帶往南翔賣與蔡木全爲妻不知共取身價若干近聞蔡老虎時向母親索人小婦人恐母親受累不堪因於本月十二日逃回向母親陳明其事母親遂挈小婦人至西門內學宮後吳王氏家將吳王氏扭送巡局轉解案下叩乞究懲殷施氏供小婦人前在洪昇碼頭開粥店今傭於左近某姓家女兒自幼撫自某姓家後許字蔡氏子過門童餋自被吳王氏拐賣之後蔡老虎時來索人誣指小婦人將女兒賣去今幸尋獲事得明白叩求將吳王氏按律重辦吳王氏供蔡殷氏由龍華逃出後向小婦人借宿後不知如何被租界中某客棧主婦拐賣尚求明察大令惡其刁賴喝令掌頰一百下著交官媒押候嚴辦旋援筆判曰蔡老虎將媳毒毆逃失蔡木全娶被拐之女俱不準領著將蔡殷氏發堂擇配殷施氏斥退 
[上海巡局瑣案]  
　　本邑人高桂賢在金萬順沙船當舵工去冬向同舟人顧春山借貸洋銀十五元今春續借十元迨駛至牛莊高己因病逝世日前顧回滬訴知高妹乾林令代向高妻王氏催索至前日遇諸南市平陽茶樓復申前說隨有張阿虎者願作調人令王氏措還十元事己了矣顧戚彭雲章忽興氏爲難氏情急投十六鋪巡防中局控訴局員文斌臣二尹研訊之下供詞各執因著交人保出俟查明核辦○昨日亭午時江蘇候補知縣某明府乘車至南市鈎玉弄左近悞碰僧人恊勤僧大怒遽效金剛之努目毒詈申申明府聞而大怒命扭送二十三七鋪巡防局稟請局員邱友林二尹訊懲僧供僧人在普陀山某寺焚修己歷年所今者因事至滬寄居南馬頭大悲巷內恪守佛戒不敢逞強二尹罰令長跪逾時飭十二圖地保傳大悲巷住持僧到案具保○本邑西門內金家牌樓左近居民王阿三扭族弟阿六阿七至巡防西局控被行竊珠飾局員陸二尹研訊之下判將阿六阿七各責一百板贓給還原主 
[英美租界公堂瑣案]  
　　包探趙銀河稟稱某木器鋪主榮子芹冋妓女沈二寶索取租價以致口角狎客虞慕良出爲喝阻榮不服遂互扭至捕房今者捕頭令小的解請訊究榮供小的鋪中有紅木器租與妓女沈二寶先後被欠租價洋銀三十元迨鴇婦逃逸房主將木器封釘在內現在沈二寶己遷至東薈芳里向索租價及木器忽由狎客虞慕良及姚會泉逞強霸阻并誣竊銀水烟袋等物喚捕將小的及學徒拘案求鑒傭婦沈阿寶供鴇兒積欠租價不知逃往何處木器封釘在內榮硬向二寶索賠口角之際忽失去銀水烟袋銀豆蔲匣等物請追虞所供相同讞員翁笠漁直刺商之美繙譯白君以事屬細微沈阿寶不應誣竊發交官媒管押三日所欠租價著繳洋銀十元一面赶緊清理房租以便將木器交還原主虞慕良逃會泉斥退○粵人余小能禀稱小的行經胡家宅被雉妓陳月英陳美英强拉進內小的不允卽攫去小銀錢八角正在向索忽五百六十五號華捕到來將小的兇毆請卽究辦五百六十五號巡捕供余將小的之妻調戲故與理論並未兇毆包探沈阿岳禀稱華捕實兩妓之護符並非與妓爲夫婦直刺判將兩妓各掌頰五十下華捕不應冒稱妻室交捕頭帶回嚴辦○某包探禀稱俞大才失去綢衣三十一件報捕後小的查係金長生所竊吊到原贓解請究辦金供小的一時貪小叩求恩宥直刺判押捕房三月○林書訓訴稱張有根鄔阿六張徐氏以索欠爲由無端將小的髮辮剪去請卽究懲張徐氏供林向小婦人陸續借去洋銀一百四十五元昨日偕張鄔兩人向索非但不還反稱剪伊髮辮求鑒直刺著一併押候過堂復訊○包探沈阿岳禀稱著名流氓陳如山前曾犯案遞籍今復來此向張有根訛詐小的是以解請究辦陳供小的前奉遞籍之後聞母親在申患病故來探視並不爲非求恩鑒察直刺諭令赶緊携母回籍○某包探禀周阿榮行竊義生輪船上酒盃刀叉等件解請究追周所供支吾直刺判押二天○包探顧阿六稟稱陳阿二奔至蘇州河邊投河自盡經小的救起請爲安插陳供小的向爲漆匠家住南翔鎭現因患病無以爲生故圖自盡並無別情直刺著送樓流公所安插○包探倪順泉禀稱積竊沈岳吉李福元錢阿六徐渭榮汪阿寶錢金法王阿少串竊姚裕興家綢衣十六件洋銀一百四十元今特送案請辦姚投案求追沈等俯首無詞直刺著押候過堂復訊 
[法界瑣案]  
　　王暄麓前控馬正祺串同歇夥鮑漢之侵吞銀三百兩讞員朱森庭明府提訊口供著交的實人保出限半月內理楚今己逾限玩延不理原告投案求追明府著保人交案訊理○昨日有甲乙二人因索欠起釁在途扭毆巡街捕喝阻不理因一併拘入捕房捕頭命押候解送公堂禀請讞員朱森庭明府訊究 
[南都官報]  
　　六月十四日兩江營務處李洋火藥同楊軍械所朱支應局郭機器局吳洋務局汪均見統領衡字全軍王辭赴揚州○十五日吳淞清丈局候補道沈由蘇回威靖運船王得標由蕪湖運米回司道三大營首府兩首縣稟知謝壇參將王雲松山東回遊擊范維章請假回籍省親辦理武衛左翼軍裝局留川候補縣劉祖鴻到由濟江來領軍火縣丞鄧琳稟知奉正陽卡陳道札委臨淮查騐士銷分卡差鹽大使梁慶和辭回○十六日准補太湖恊歐陽成松到由京來借補九江前營遊擊胡兆有叩謝先行赴任威靖運船王得標辭赴滬開濟兵船李田傳見通判王萬選由蕪湖運米回知縣李雋知奉鹽道委赴湖南緝私卽辭九江鎭武巡捕守備李大鵬到投文領前膛槍一千桿武備右翼先鋒軍領餉械委員通判王景祺辭赴天津○十七日候補道曾丙煕赴蘇州催米統領親軍等營劉見軍械所候補道朱洋務局汪均傳見開缺福建興泉永道惲祖祁到見○十八日委署山陽縣李明垣辭赴任知縣陳紹唐交缷署東臺縣回並叩謝請補新陽縣正任碭山縣陳諴交缷回均見三大營首府兩首縣均請令卽繳提督曾煕照到由湖南招兵回借補九江前營遊擊胡兆有辭知縣吳兆林禀知沭陽縣任內交代結算清楚又李樹生奉示寫履歷鹽大使傳繼烈奉示考試保民兵船楊永年鎭江來辭赴漢口裝兵崇安輪船劉德輝清江公幹回○十九日儀棧鹽　候補道龔盛際到見統領衡字全軍王由揚來統帶北洋兵輪兼帶海圻快船參將　正冰江陰來均見卽辭知縣松齡禀知江北公幹回淮中營守備諶自元到○二十日副將徐芳林到四川來投効孫寶穀叩謝請補東臺縣牌示又李樹生辭赴鎭江臨淮查騐士銷分卡縣丞鄧琳赴正陽典史彭煥禀知通判丁健箱丁母憂鈞和輪船馬廷樹辭赴江西南洋公學監院福開森由滬來保民兵船楊永年傳見藩轅牌示東臺縣湯曜調補江都縣遺缺按班輪應海防新班先知縣孫寳榖堪以請補○二十一日沙漫洲緝私候補道凌盛熺到前兩江副將湯榮恩由籍來保民兵船楊永年赴湖口裝勇崇安輪船劉德輝儀棧監厘候補道　辭○二十二日開缺福建興泉永道惲祖祁謝委清江轉運局籌防局候補道沈兩江營務處李支應局郭軍械所朱均見帶南字右營唐玉才南琛兵船徐傅隆均見飛霆輪船屠宗全到見江陰來辭赴九江藩轅牌示沛縣馬光勛調補山陽縣遺缺輪應正途出身新海防分缺先用知縣周清溱堪以請補○二十三日藩憲恩傳見清江轉運局惲祖祁兩江營務處候補道李軍械所朱洋務局汪均見銀圓局劉由滬回支應局郭辭赴滬候補道周家駒辭赴滬見李傳相遊兵營遊擊徐青雲張振聲奉籌防局委赴山東公幹辭又秦炳禮奉委點騐轅下新招衛隊右哨畢祥雲輪船陳義堂由滬裝銀回 
[江西官報]  
　　知縣馮元亮輪委釐卡一次廣豐縣丞周光弼吳城主簿周克讓吉水阜田司劉肇唐缷事回府照王朝賀起服來江千總姜思華接查順化門候補府沈璘慶督查章江門知州邱承榮由星子知縣向步瀛由崇仁余官濬由甫康俱催地丁回李鏡銘往饒州發審指分縣丞舒培昌到典史張從龍繳照丁憂直隸州魏秉銓委辦吉安淮鹽分局縣丞蔡潤暉起服來江城守營徐啓祿稟謝咨補耑城守備行知江添籌委查惠民門候補府承思禀到鲁鵬委吉安牙釐分局知縣吳政修委辦市汣釐卡舒龍　輪委釐卡一次賀昌祺由餘干張藻由鄱陽俱催地丁冋葆保由廣昌汪文鬴由瑞金俱催地丁回 
[维扬官報]  
　　六月十六日沙漫洲總辦緝私凌觀察盛熺公幹到揚○十七日盧鹺尉一堮辭運北鹽○十八日王分轉家棟赴板浦守提漕餉簡放道許觀察珏○十九日毛分轉昌駿銷儀棧提差○二十日王鹺尹永祺委臨浦局郭鹺尹曾尚銷南鹽　毛分轉昌駿委會辦淮南總局 
 
 

Page 10

 
 
   
 
