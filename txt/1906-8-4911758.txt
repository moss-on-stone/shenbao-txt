# 1906 - 8 - 4911758

 

Page 1

 
 
[電傳上諭]  
　　十二月十三日奉上諭那桐著授爲大學士榮慶着以學部尙書恊辦大學士欽此同日奉 
上諭陸寳忠著仍在南書房行走欽此同日奉上諭張百熙著兼管順天府府尹事務欽此同日奉 
上諭湖南長沙府知府員缺緊要著該撫于通省知府内揀員調補所遺員缺著張元奇補授欽此同日奉 
上諭本年京師入冬以來雨雪稀少前已虔申祈禱尚未渥霈祥霙允宜再申籲禱朕于本月十六日親詣大高殿拈香時應宫仍派溥偉昭顯廟仍派載洵宣仁廟仍派載濤凝和廟仍派溥倫同於是日分詣拈香欽此 
[抽米稅以贖鐵路借欵議]  
米榖出口之禁爲地球各國所無所以奬勵農業增進富源者法至良意至美也北美之富其進步之速率陵駕各國論者探其本原謂由於農業之發逹者居其大部分日本今歲西北境荒歉議者擬輸入外國米以補救之故有倡廢止米榖關稅之議者然深識之士則謂米稅一廢外國米榖之輸入者必多有妨本國之農業可知東西各國雖競重商戰而本富必在於農故以貴粟者重農米價貴而百物之價準之而俱貴民不以爲病而全國産業值價之額則倍增於前矣 
中國往昔雖有榖賤傷農之説然近古以來遊手坐食者多一遇米貴輒譁然以爲不便昧於時務者往往泯目前之小害而忘經世之大猷遏糶之策視爲固然而農家者流又皆田野之鄙夫不能自鳴其困苦於當世而人亦遂無復恤之於是禁米出口之議迄今持之者猶衆雖有弛禁三月之令然膠柱鼓瑟第以弛禁之限期爲斷而不以米價增漲之度爲斷不知内地之盻望弛禁者以米價過賤之故也今弛禁之後不至米價踊貴人心皇皇爲浮議之所億中可知内地存米實有壅積之勢斷無缺少之虞旣以米賤之故而弛禁則不逹米貴之目的不應遽爾中止是則卽爲民食計封禁之期限當以米價漲至幾何爲度庶幾農人不至以無利而荒其本業不耕而食者亦不至驟感其不便此如置閘以蓄水水大則洩之而所洩而度必以存水多少爲斷不能以啓閘之時刻爲斷也 
 
 
 

Page 2

 
 
雖然此猶指出口轉運各省而言也若以土貨出口爲利言之則米榖出洋亦未始非增進國富之一道特外洋米價與内地相懸過鉅一旦弛禁恐有一瀉無餘之勢則米價驟形倍漲内地經濟界必爲其牽動而一時沾其利者固多受其害者亦必不少故轉運出洋列之條約著爲嚴禁非無故也今有一策於此能使米榖出洋不至漫無限制内地民食不至受其影響而又可爲本省籌出鉅欵一大宗以爲贖回鐵路借欵之用則莫如重抽米稅一法是已查皖省鐵路籌欵曾擬於蕪湖出口米每石抽捐以作鐵路經費然爲數甚微加以近年各省米價均平出口米數遂少商人亦以稅重商困爲言是則於各省流通之米未始不可以加稅一層限制内地之米價使其爲不禁之禁公私兩得其利然欲籌大宗之欵則莫若乘此各省米價稍平之時縱令出洋而加重米稅以爲節宣之樞機試陳其辦法於下（未完） 
[漳道竟允外人買地福州]  
　　福建厦門鼓浪嶼後有一山岸地接海澄縣名嵩嶼又名星嶼曾經路礦大臣陳伯潛閣學勘得修造閩厦鐵路須以嵩嶼爲起點詎日前某國商人竟欲將嵩嶼一島購買擬作煤油池之用昨已照會漳道存案並納糧租稅七千金聞漳道李某竟准其所請云（列） 
[法人邀求龍州行輪京師]  
　　聞法國商人擬邀求龍州内河行輪現由龍州法領事向桂撫提議由桂撫電致外部請示矣（閏） 
[賠欵新定辦法北京]  
　　庚子賠欵從前辦法係上半年還本下半年還息茲聞政府與各公使新定辦法改將本息匀分十二期按月付還並將中國提前之本息自西歷六月十三日至十二月三十一日止由中國收回四釐之利息（日） 
[擬請緩辦統捐京師]  
　　政府以各省舉辦統捐恐日久辦理不善勢必流弊滋多將來民間尺布斗絲均不免抽收捐欵實屬擾累閭閻擬請于未行統捐之省分暫緩議辦云（閏） 
[電飭籌議要政京師]  
　　日前軍機大臣電致直隷總督袁宫保文二件探詢一係催飭議訂東三省開埠章程一係妥籌對付德俄兩國要求條款（龍） 
[拒絶法使要求路礦京師]  
　　日前駐京法使與外務部大臣會議良久仍欲要求多得閩黔兩省路礦利權那尙書以關繫甚重力爲拒絶（師） 
[籌辦津德鐵路紀聞京師]  
　　廿八日山東直隸江蘇三省京官於松筠庵會議兩誌本報茲悉是日所議籌欵先築津德鐵路辦法如有願捐股本及願擔招集資本者卽於是會書於册内并公議辦理各項大概章程及各舉辦事人員山東省張侍郎柯司業管祭酒等均各擔認招集鉅資而該省富紳孟德麟已允認自捐五十萬兩其餘認捐有差直隷省鹿大軍機等亦各極力贊成是會因人未到齊所有辦法宗旨未經議定尙擬開第二次會議（吕） 
[晋省紳商急爭礦權北京]  
　　晉省紳商公請外商兩部議廢福公司山西礦約迭誌本報茲聞該紳商等以此事斷不可日久因循特公舉劉紳勸功爲全省代表於前日到京具禀商部卽請速爭廢約聞商部已批准照會英使切實提議（石） 
[電催飭查鞏縣礦産京師]  
　　日昨商部電催河南巡撫畧謂前經飭查鞏縣各礦迄今未據聲覆應催貴撫迅卽派員查明該縣礦産填表繪圖咨部查核（師） 
[外部咨請緩發銅官山開礦執照京師]  
銅官山鑛經該省紳商集議廢約自辦禀請商部給照嗣經商部咨詢外部辦法茲聞外部復咨商部略謂該礦廢約正與英使磋商請從緩發給執照（珠） 
[咨查義州煤礦曾否照會美使北京]  
　　職商吴楨美商劉承恩日前公吴商部請合辦義州北大平高力井子煤鑛商部以旣有洋商合股須准外務部咨行查照因於日昨咨呈外部畧謂此案曾否准美使照會希查明見復以憑核奪（珠） 
[商部批准通濟銀行立案京師]  
　　内閣中書劉坦前禀商部集貲五十萬兩創設通濟銀行提倡積蓄之風呈請立案昨經商部批准并飭從速開辦矣（巨） 
[電飭實行分造預决出入表京師]  
　　外洋各國出入欵項皆於年前分編預算决算表中國各省支放欵項營兵薪餉有預估數目册其他項奏銷率多由甲年積厭至乙年甚有至丙年者以致帑藏盈虚部中無可稽考即該省督撫非檢卷稽查亦茫然莫得要領茲户部財政處已擬將部中出入各欵綜核實數預先立表决算榜示國門以昭核實其各外省出入欵項無分正雜亦擬自明年起一律飭令編造預决出入各表分門别類提前報部刻已電各督撫查照辦理勿得延誤（閏） 
[川省銅元局尙未開辦重慶]  
　　重慶銅元局自興工以來將近半年而築墻蓋屋等工程尙需時日所購機器各件或遭水濕銹壞或上下不全一時難以開鑄近聞錫帥已商請湖北銅錢局代鑄四川銅元若千萬來春軍川使用以試銷塲（寸） 
[江南銅元推廣江北銷路揚州]  
　　寗省鑄造銅元日出愈多而銷塲反不如前此暢旺總辦司道因籌擬推廣章程禀奉督憲周玉帥批准在江北各府廳州縣曁通泰海三分司所轄之各鹽塲廣設兌換銅元處俾各商民得以就近換兌以寗省裕寗官銀錢總局内添設總兌換如江甘兩縣則以駐揚官銀錢局附設兌換銅元分處各縣每月先領一萬試銷現銅元五千銅元劵五千凡完漕粮鹽課厘金等均一律收用以廣銷塲前日揚郡地方官已奉到此項公文矣（化） 
 
 

Page 3

 
 
[通飭不准購買外洋銅餅廣州]  
　　岑督近接財政處咨稱本處會同户部具奏請飭各省銅圓局不准購買外洋銅餅一摺已奉旨依議爲特咨請通飭各屬一律知照（谷） 
[中日議約餘聞北京]  
　　東三省條約本定念三日畫押恭呈欽定嗣聞兩宫因末後兩條尚待磋商盡善故遲後二日改於念五日畫押所議各欵共十二條現在尙未宣布聞東三省路鑛林業日本亦得有干預之説確否容續探此次議約經慶邸及袁宫保以次諸大臣一再妥商想不致放棄主權也（珠） 
[岑督對於中日會議之忠告廣州]  
　　聞雲帥近日電告政府略謂中日會議宜保利權存國體粤民現設組織會議預籌抗議失利條約若先退讓轉恐生反動力等語故全權議約大臣於磋商此事頗加慎重云（谷） 
[警部議設裁判所北京]  
　　近日巡警部各堂憲會商以現在京師地面悉歸管轄緝捕巡防事極繁重另以詞訟案卷尤較繁雜擬設立裁判所一區揀選熟習西律人員派充裁判官遇有轇轕及疑難案件即歸該處訊斷以示大公而彰民隐聞於年内即可實行（日） 
[巡警部開用印信京師]  
　　巡警部前經奏請飭禮部鑄造巡警部印信並暫刋木質關防以資鈐用奉旨依議欽此當經咨明禮部嗣於本月十二日准禮部咨印信業經鑄就令派員請領因於上月二十一日派員前赴禮部將光字一百廿二號巡警部印一顆領取到部卽於是日啓用併以管轄地面責重事繁時有緊要公事必須隨時辦理特奏請毌庸照舊例封印以免延積（露） 
[商部飭業勤繅絲廠赴部註册京師]  
　　日前商部札飭　州商務局議員陸樹藩觀察傳知無錫業勤繅絲廠卽日按律赴部註册以便保護（珠） 
[商部咨復趙次帥請保送奉天商務議員京師]  
　　奉天現設商務局日前經趙次珊將軍咨行商部查照商部以該省旣設商務局應卽遵章咨送商務議員現已咨復請卽保送以便札飭矣（珠） 
[劉給事奏請推廣仿造洋貨各廠京師]  
給事中劉學謙日前遞封奏一件略謂洋貨輸入日漸加增中國漏巵莫此爲甚應請飭下商部轉知各省將軍督撫擴充機織呢絨粗細洋布各局廠以期抵制而挽利源奉硃批商部知道（巨） 
[咨行保護織麻公司蕪湖]  
　　職商張廣生等前禀江南商務局總辦劉世珩略謂麻袋一項來自印度安徽蕪湖一埠歲銷甚巨其江西河南浙江湖北等省出産亦多每爲洋商捆載而去商等目擊時艱擬集資自造現已集股銀二十萬兩在蕪湖開設裕源機器織麻有限公司呈請詳部註册立案不惟漏巵可塞亦且利權自操等語劉觀察當卽據情詳部現已奉到部咨飭地方官一體保護矣（奉） 
[工藝局製造改良京師]  
　　廣安門内四眼井商部工藝局近日製造各項物品大加改良而玻璃一科所燒五彩烟壺尤爲特色其大小宫燈異常精美内廷應需物件亦由該局購竲銷路甚屬暢旺現經商部各堂議商添製操衣一項專備各學堂體操之用（龍） 
[商部奏煤礦收稅各省歧異請旨通飭一律按照部章摺]  
奏爲煤礦收稅各省歧異請旨通飭一律按照部章以符奏案而恤商艱恭摺仰祈聖鑒事竊自中外互巿以來工商各業尙待振興全恃天然富有之礦産以資補救向以商情不固運道不通稅釐苛擾致令華商所辦之礦僅有開平萍鄉兩處差堪抵制現開平尙與英商涉訟未結萍鄉亦資本未充煤炭爲輪船鐵路所必需正待竭力擴充以免利權外溢臣部於光緒三十年二月奏定礦務章程第三十四條内開礦産出井視品類之貴賤以别稅則之重輕第三十五條内開礦産出口關稅仍照稅關章程徵收納此稅後其内地釐卡概不重徵等語原係於國家抽收經費之中仍寓體恤華商之意業經通行各省遵照在案近來風氣日開各商請辦煤炭等礦較前漸多雖商力棉薄尚未造端宏大而觀瞻所繫如果辦有成效羣情鼓舞自在意中惟各省所收釐稅未盡遵照定章往往於出井出口兩項外藉詞加徵卽如山東嶧縣之華德中興煤礦公司自光緒二十四年歸鹽運司張蓮芬接辦之後每煤一墩在山東淮關兩處統共納稅釐銀二錢七分係在臣部未設以前遵照路礦總局章程參以開平煤礦成案辦理核其數目已較臣部定章每墩溢收銀二分而江省督撫復據寗蘇滬各釐局議詳擬徵落地釐全每墩一錢臣部近接山東巡撫咨稱據張蓮芬稟各處釐金分局聲稱現奉總局飭收嶧煤落地捐項紛紛嘵舌嶧煤銷數因之大減又山西陽曲縣之王封山磺礦本年七月經臣部批准由湖南試用道劉篤敬開辦一切按照部章辦理而晉撫以該道原定章程有出礦之後每斤完納釐錢六文之語不得瀆請邀免當經臣部駁令仍照礦章於完納出井出口稅後概不重徵以歸劃一而晉撫來咨仍以晉省無常洋各關此項礦觔並不經由關口毫無關稅可收自無重疊徵收之慮且磺較煤鐵獲利倍饒礦産免釐應請俟之商約加稅免釐通行以後爲詞不知臣部奏定礦章原有抽納出井稅之條礦産一經出井卽須納稅本省不慮無稅可收内地行省未設常洋各關者甚多若皆引此爲詞則部章幾同虚設中國地大物博磅礴鬱積至今日而將大洩其菁華目前風氣初開正宜因勢利導抽收釐稅豈容歧異明知各省庫藏支絀在各疆臣注茲挹彼亦有不得已之苦衷而奏定章程自宜一律遵守且查長江一帶向銷英日煤焦山東則多用德煤洋煤之稅旣輕華商之力又薄相形之下不足抵制爲叢 
 
 

Page 4

 
 
驅雀尤可隐憂相應請旨飭下各省將軍督撫一體遵照無論所屬礦地禀請開辦在臣部定章先後不得於奏定章程完納出井出口稅外别有徵收以恤商艱而昭定制恭候命下臣等卽分咨各省遵照辦理所有釐定礦稅緣由是否有當理合恭摺具奏伏乞 
皇太后皇上聖鑒謹奏奉旨依議欽此（露） 
[北洋札飭輪電両局籌撥實業學堂的款北京]  
　　上海商部實業學堂前以經費不足經王丹撥監督呈請商部轉咨北洋大臣札飭輪電兩局妥籌常年的欵又議在學堂内添設輪電兩科并購機建廠招生學習均經商部照准刻已由北洋轉札輪電兩局妥籌的欵一俟該局籌定禀復後即可奏准立案矣（珠） 
[學部致各督撫電（爲提解科塲欵目事）]  
本月初三日學務處奏請提解各省報部外銷各省科塲欵目仰邀俞允望於奉旨後飭司將各項實數彚造清册從速送京一面備欵迅解以應急需學務處經費支絀情形畧見原奏自科舉停止後斟酌累月實因别無籌欵方有此奏各省興學緊要分當兼顧惟籌欵一層較京稍易權衡輕重似應急於先務尙乞加意維持俾於應辦各事有所措手公益所關感盼何極（能） 
[梁啓超記東京學界公憤事並述意見]  
最初之風説初日本政府有發布清韓留學生取締規則之説取締者管理之意其内容若何未能知也而學界聞之乃大悲蛇僉謂今韓國者日本之保護國也儕我與韓伍是日本蔑視我國權也此規則若布無論内容若何我輩我不可更託呈於日本此六七月間之風説也 
規則之發布迨陽歷十一月二日日本文部省有關於許清國留學生人學之公么宜學校規程發布凡十五條曾録前報從畧 
此規則對於我學界之利害如何此規則之間接關係於我學生者惟第一第四第九第十之四條其餘則皆彼文部省直接監督彼國人所設立之學校者也當其未發布時鄙人聞有特别取締之説心竊憤悶　留學諸君同及現此規則而反釋然誠以其利多而害少也請畧舉之 
（一）日本人近來爲中國學生特設之學校如弘文同文經緯陳斌等日見繁夥雖非無稍臻完善者但其間亦多有託教育之美名行營利之目的教科混雜教授非人講義則因陋就簡試騐則奉行故事我青年最可貴重之時日被其躭誤者不知凡幾此規則之大部分專在監督此等學校其第八條第十一條第十三條尤爲嚴重此規則旣頒此等學校其前此混雜之常態必不能久存 
（一）此等學校其於寄宿舍衛生上多不注意管理法亦不能與普通之日本學校盡同一之義務乃至有月徵收二十五元並校醫而不設者其他缺點不可枚舉此規則第九條使辦學校者任校外取締之責以後不能不趨於整肅 
（一）中國人入日本原有之學校與日本人同學者其間學科多有爲我國人所不需要勉强學之徒費日力如彼之所謂國文（其國文中之高尙者如太平記竹取物） 
語之屬中學校師範學校皆授之及日本地理日本歷史之類是也我學生之人其中學及高等師範學校者多以此爲苦此規則之第二條實爲我學生開一方便（一）規則之第四條於我入學轉學之自由稍加制限此爲不便之點然前此學界實有以轉學退學太自由之故甚有一月而所入之校更迭再三者其於進學之道所障殊多加此限制抑利害參半耳 
上鄙人最初對於此規則之意見也故竊以爲此規則發布其最覺不便者當爲日本人中專辦營利學交之輩而我國學生雖稍有不便顧其利益足以償其損害而有餘也乃萬不料有今日之事 
留學生總會館之提識規則布後逾旬日留學生總會舘經評議員之議决有所提識大略認第九條爲侵害我居住自由第十條性行不良一語意善漠然失諸廣泛慮生誣陷啓爭論請公使照會文部省改正或加解釋似此辦法尙慎重而有秩序鄙人所極表同情也乃更不料交涉未了而遽有今日之事 
學界大多懿憤慨之原因今次之決裂其原因決非徒在此規則問題也盖蓄憤甚久而借此一洩也（一）以近今日本對韓政策在在痛心怵目學界稍有血性者無不表哀憐於韓及聞有清韓取締之風説益挑撥其惡感（二）日本戰勝後其對於中國之政策似有變動輿論多持威逼主義而現在方在北京會議滿洲事件相持未决學界以愛國之故對於日本多感不快（三）在東習普通者於其所入　學校覺其教科之不完備管理法之混亂平昔已不勝感慨特以求學之故舍此無含辱忍垢以就之（四）日本報紙對於我學生常有謾辱之批評使我不堪以此諸原因故其惡感情磅礣鬱積於胸中者旣久如炸藥徧地待熱度而爆發此規則之發布則無端而忽予之以導火線耳 
學界大多數對於此規則之批評兩旬以來學界中積熱成狂其關於此規則之批評繁多不可悉紀以鄙人所聞者 
一此規則之名清國留學生取締規則也故無論其内容若何吾輩義不可忍受何以故以損辱我國權故日本人留學於歐美各國者寗乏人何以不聞某國有取締日本學生之規則即我國人留學他國者寗止一日本何以不聞某國開日本之先例别爲規則以取締我也若是夫彼日本明明蔑視我國權也 
二此規則之名原清韓留學生取締規則也不過恐我國不認姑爲朝三暮四之計去韓留清云爾夫其儕我使與受彼保護之韓爲伍是可忍孰不可忍 
三規則第一第四條言入學轉學必經公使之介紹承認明侵害我入學自由 
四規則中有侵害我書信秘密自由之件 
五規則中有學生卒業後將姓名通告於我國政府請其登用之語是日本人欲結好我政府愚弄我學生以握我教育權且漸干預我用人行政之權 
六規則第九條剥套我居住自由權查日本惟待娼妓乃有勒令居住於指定地所之制是娼妓我也 
七規則第十條性行不良一語不知以何者爲良不良之標準廣義狹義之解釋界説漠然萬一我輩有持革命主義爲北京政府所忌者可以授意日本竟誣指爲性行不良絶我入學之路其設計之狠毒不可思議 
以上皆鄙人日本所習聞一般之輿論也其尙有他論與否未及悉知但大概所以煽動一船學生起爾許大風潮者皆此等議論激成之至其是否辨於下方（未完） 
[飭查自請奬賞之武弁]  
　　前月二十二日滬巿閙事時比國領事乘車在龍飛馬車行門前被匪圍繞勢將攅毆幸經襄讞金大令下車勸阻始散事後比領事照會道憲查明道謝已志前報乃日前讞員關司馬復奉觀察函諭謂有千總陳鳳樓自稱當日亦經在塲喝阻開呈履歷禀請奬賞爲此函請查復等因司馬奉諭之下詳詢金大令因當時並無其人故卽據情禀復核奪（見） 
[日俘回國]  
　　十一日倫敦路透電云載運日俘虜九百三十六名回國之文考佛船已經過賽德港 
[莫斯科亂勢已衰]  
　　十一日倫敦電云莫斯科各處之工業俱已復舊亂黨仍有陸續被獲者俄皇因官軍勦亂忠勇深爲嘉尙譯字林報 
[英俄交誼]  
　　十一日栢林電云斐加魯報載一奇異之論謂英俄兩國將重開會議磋商兩國交誼之方法譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄法比三國出使大臣奏保參隨及學生等名單北京]  
駐俄欽使胡惟德奏保外務部候補主事吴錡請免補主事以員外郎歸本部候補並加四品銜刑部候補主事施紹常請免補主事以員外郎歸本部候補並加四品銜六品銜即選部司務管尙平請免選部司務以同知歸勞績班儘先前選用並加知府銜六品軍功頂戴劉德禄請以把總歸標補用並加五品頂戴又保同文館所派俄文學生鹽運使銜分省補用知府張慶桐請免補本班以道員分省補用並賞加二品銜知府候選同知郝樹基請免選本班以知府不論雙單月遇缺卽選並賞加鹽運使銜知府銜候選同知范其光請免選本班以知府不論雙單月遇缺卽選並賞加鹽運使銜五品銜分省補用知縣陳瀚請免補本班以直隸州知州分省補用並賞加知府銜 
駐法欽使兼使日斯巴尼亞國孫寳琦奏保駐法參贊銜隨員兵部武選司候補主事夏循垍請免補主事以本部員外郎遇缺卽補並賞加四品銜駐法參贊銜隨員分省試用同知沈承俊請免補同知以知府分省歸候補班遇缺卽補並賞加鹽運使銜駐法隨員户部湖廣司郎中李煜瀛請俟截取知府後免補知府以道員分省補用並賞加二品銜駐法商務隨員分省補用縣丞水鈞韶請免補本班以知縣仍分省歸候補班儘先前補用並賞加運同銜駐法繙譯官浙江試用府經歷廖世功請免補本班以知縣仍歸原省候補班儘先前補用並賞加運同銜駐法繙譯官理事同知銜候選筆帖式海文請免選本班以六部主事候選並賞加四品銜駐法隨員候選太常寺典簿林桐實請免選本班以同知不論雙單月歸部儘先選用並賞加四品銜　駐法隨員湖北試用同知沈成鵠請免補本班以知府仍歸原省候補班儘先前補用駐法學生通判職銜王繼曾請以通判不論雙單月遇缺卽選駐法供事從九品張永修擬請以縣丞不論雙單月遇缺卽選駐日代辦使事二等參贊官外務部候補主事文溥請俟補主事後在任以本部員外郎無論畱題畱補遇缺儘先卽補並賞加四品銜駐日商務隨員兼繙譯官附生胡德望請以部寺司務不論雙單月儘先選用並員加五品銜駐日隨員指分湖北試用縣丞汪原懋請免補本班以知縣仍畱原省歸候補班遇缺儘先前補用並賞加運同銜駐日學生指分廣東試用縣丞吴匡時請免補本班以知縣仍留原省歸候補班遇缺卽補駐日學生候選同知翁兆霆請免選本班以知府不論雙單月遇缺儘先前選用又奏保同文館學生候選同知唐在復請以知府歸部遇缺選用並加三品銜候補縣丞戴陳霖請以知縣歸部遇缺選用並加運同銜筆帖式貴和請以主事歸部選用並加四品銜又奏保已經回華之參贊官江蘇候補道嚴璩請賞加二品銜並隨帶加三級候補同知恩慶請免補本班以知府不論雙單月遇缺儘先前卽選並加鹽運使銜 
駐比欽使楊兆鋆奏保三等參贊官三品銜指分直隸試用知府沈瑞麟請免補本班以道員仍畱原省歸候補班儘先卽補並加二品銜參贊銜隨員刑部四川司員外郎祁師曾請俟歸知府班分省後以道員補用並加二品銜隨員指分安徽試用直隷州州同顧賜書請免補本班以直隷州知州仍留原省歸候補班儘先補用並加四品銜繙譯官補用知縣指分直隷試用縣丞徐家庠請免補本班以知縣仍留原省歸候補班儘先補用並加同知銜隨員江西試用直隷州州判陳漳請免補本班以知縣仍畱原省歸候補班儘先補用並加同知銜 
[行刦恊茂典當之盜犯認供蘇州]  
　　蘇鄉蠡墅鎮恊茂當鋪於上月初一夜被盜行刧報經吴縣張大令履勘後會營跴緝雖經各營迭獲贓盜數起均非正犯現經飛划左營管帶鍾堯堦明府資購眼綫在震澤縣治廟前地方緝獲正盜李玉堂王文卿二名并供出夥黨多名避匿各處明府遂派師船旋在東山集拿獲伍正奎方鴻林龔狗兒三名翌日又在元和縣境章練塘地方獲到戚阿和千星加陶阿福三名及匪船一艘起出浙省槍划營號衣一件洋槍三桿槍子百餘枚子袋十餘個嗣由浙江長興縣跟蹤至蘇省盤門外在輪船上拿獲汪本書卽王老板汪本三卽王老三又卽王大辮子二名連前共獲八名一併解送吴縣署歸案訊辦張大令研訊李玉堂等供認行刧蠡墅鎮恊茂典當尚有贓物多件藏在湖州許姓家大令得供移文至湖弔贓照律懲辦（首） 
[巨梟認供請飭就地正法蘇州]  
　　上月飛划左營後哨領哨唐逢奇在廣德州東下地方緝獲著名巨梟魏家元丁子紅屬下總頭目陳家才卽陳老窩子一名起出後膛槍十五桿一併解至省垣迭經蘇州府發審局研訊該犯供認不諱府尊許子元大守因禀請撫憲陸春帥批飭就地正法（首） 
[師範傳習所將次開辦鎮江]  
　　常鎮道郭觀察前與紳董擬設師範傳習所已經議定學章設額八十名分兩班上課計午後一班晚間一班一切課程均由留學日本速成師範生認真教授（此） 
[紳民因興學衝突鎮江]  
　　七濠地方前因遵檄設立學堂日前不知何故致紳民兩相衝突幾釀巨禍幸經白朶卿大令竭力調停始得寢事（此） 
[蘇州府派委稽查本年年終度歲薪水各員銜名單]  
　　八旗奉直順天等省知縣楨興雲貴廣西等省凌邦壐山陜甘肅等省宋殿元廣東省張夢瓛四川省通判任汝霖湖南省知縣李相鈞湖北省同知李念典江西省知縣盧懋善福建省劉怡河南省通判陳鎬山東省請補新陽縣王熙宇皖南知縣洪冀昌皖北方時褧杭州府總捕李修梅又知縣錢國銜 
嘉興府何榮烈湖州府許文濬寗波府楊魯曾紹興府胡燡金衢嚴温台處等府阮尙疇 
[咨飭散放蘇省兵丁瞻家餉銀蘇州]  
　　蘇撫接准會辦練兵大臣袁慰帥咨會北洋陸軍各營兵丁成營三個月後卽扣存瞻家餉銀向按六個月派員會同原藉地方官散放一次見屇散放第二三四鎮各營兵丁瞻家餉銀之期所有藉隷江蘇等省之兵丁瞻家餉銀已派委候補縣丞何權携帶餉銀前往會同地方官散放請飭遵等情蘇撫隨卽轉飭蘇省督練公所轉飭各屬照料（甚） 
[營官更調蘇州]  
　　江督周玉帥以浦口營都司馬得陞應行撤任遺缺以青山營守備許和生調署遞遺青山營守備以守備胡清雲署理又蕪采營參將劉長清期滿應行更換查有副將李永欽堪以接署等刻已分别札委矣（基） 
[首犯已獲蘇州]  
　　丹徒縣屬姚家橋鎮泰昌典當被盜匪七八十八搶刧失贓巨萬一案前經獲犯楊老六孫二訊明此案係首犯張仰高與姚東山起意糾夥搶刧先將該二犯正法在案現由丹徒縣飭捕至姚家橋鎮將首犯張仰高姚東山二名拿獲（基） 
 
 

Page 10

 
 
[假冒日人就獲漢口]  
　　某甲扮束日模樣在武漢地方有招摇情事梁星海廉訪訪知嚴飭夏口廳馮韻軒司馬委飭余二尹鴻勝在剪子街福元公棧内拿獲解省訊懲（民） 
[查禁浙江彩票入境鎮江]  
　　浙江彩票分銷鎮地與南洋官彩票銷路有碍刻已由江督札飭常鎮道仿照杜絶外省銅元辦法查禁浙江彩票入境（安） 
[九江]  
　　職商余致和在九江西城外開設客棧有年今因修造吊樓爲衆所阻赴縣具訴旋奉道憲瑞觀察批示云江岸馬路爲上下貨物往來行旅要道固未便稍有侵佔而沿路小貿貨攤亦向來禁止驅逐有案可稽該客棧開設多年房屋翻造非只一次門前旣有餘基何以早不圈入此次改造吊樓據稱基爲本業殊致疑竇飭據德化縣面禀該商呈騐契據書寫前止江岸則是該處基地從前修築駁磡劃分馬路早已撥爲官道其理可斷倘劃定之路各户屢次翻造屢次僭越勢將漸隘不堪行走惟該棧吊樓係在現設卡房之後尙與行人無損候照商稅務司酌辦此次縱准免折以後萬不得再前侵佔并候札飭德化縣親詣查勘卽以各户現造之屋一律爲界無論何人均不准藉端阻碍仍候商由稅務司查明從前原定丈尺案據照覆核辦著卽知照○民人周老大以其出嫁之女忽被離婚赴道轅具控奉批云人倫之道始於夫婦如果民女周蓮媖并無不端則伊夫徐秀時何致不顧恩義誣竊誣姦投鳴將其送案該縣提案質訊又何致偏聽一面不辨是非遽行斷離控情失實已可概見且披閲黏抄縣批有民女偷竊寳銀及私與汪澤蘭交好已訊據供認不諱等語足見該民來禀尤不實不盡惟控關名節風化究係如何案情及該縣究斷與例是否相符仰九江府卽飭德化縣迅速查明斷案刻日禀覆察奪母稍違延○職員吴先景具禀瑞記行欠銀不繳道憲批未云德商瑞記所欠銀兩該店旣允三股收還則餘钦銀四百二兩零自應俟西歷年終請飭清償刻未屇期未便照會追繳致與原議不符著卽知照○米行同業因事爭訟致米業公所停歇現奉道府州縣批示飭令妥議章程仍前開張貿易各米行已遵照矣（名） 
[虬江學校發起]  
　　江灣鎮嚴君於明年開辦虬江學校初定簡章二十四條附寄宿簡章六條學級分高等尋常兩種科目分倫理歷史地理國文算學圖畫體操理科樂歌英文十門其無力者由本鎮紳商保送准免修金尤足見其熱心教育云（外） 
[天足會女學年假紀事]  
　　天足會女學於正月開辦至年終放假第二學期學生共一百十人藝科學生手工畢業者九人該校經費每月需洋七百數十元除收學費外均經同志紳商捐助（望） 
[滬江官事]  
　　江南提台楊鏡岩軍門金龍因公於昨日來申舟泊董家渡浦江適值政體違和故未登岸定於今日返松○候補柘林都司升用參將儘先遊擊張禹臣都戎古謨由原籍安徽來申舟泊南巿大碼頭又奉天採辦委員同知銜董季友司馬元亮昨亦來申住義昌洋行又督理電報學堂委員浙江候補府叚子敬太守慶熙住鄭家木橋電報局昨均分别到道拜會禀見○浙江海運局總辦楊霽川太守幇辦桂南屏太守又江蘇海運會辦沈太守泗孫戴太守文佐昨均到道拜會○綢捐南卡委員魏明府元濟昨詣道署請假十天赴蘇禀見新任藩司○高昌廟保甲局員孫明府調鼎又道轅護勇幇帶李千戎萬富昨均到道禀銷奉委江督行轅文武巡捕差○總兵徐吉雲總戎傳隆到道禀知由滬遄返崇明（近） 
[製造局記事]  
　　蘇撫陸中丞前將舊毛瑟鎗若干件札發製造局修理除已領外尙有四百七十四桿刻甫修竣由總辦魏觀察申禀奉派候補知縣錢明府國選來申提解昨日抵埠拜會觀察卽將各鎗及鎗子三萬顆一併提裝炮艇起程○江督周玉帥日前在製造局查有工業學堂各學生課程甚爲嘉許給賞銀五十兩由監督黄部郎受謙分派各生昨日歲假各生歡領而散（欣） 
[札飭開繕履歷]  
　　縣尊汪大令近奉督撫憲札飭明白開繕履候核當卽遵照辨理（近） 
[集款添建西屋]  
　　滬城新北門内七星井自保甲總巡朱明府會董籌款修理後四週圍以木栅建設井亭刻又集欵在井亭西首添建西式紅磚房屋一所行將工竣不知作何用處也（近） 
[查明焚斃棧客姓名]  
　　木月初七早寳善街通濟公客棧火災焚斃五人迭詳本報茲將由棧查出之姓氏録下王德安三十四歲鎮江人應槎甫三十一歲鎮江人以上二屍由恒餘昌收殮祝芝長三十五歲寗海人報堂收殮棺由伊兄元甫領去王祥甫三十四歲黄渡人棺由表第陳阿根領去周根生三十二歲黄渡人棺由伊弟壽生領去（見） 
[逼娼喊控]  
　　舟山人張承香在申爲掮客生意家有一妻二妾均已生育年來張因生意虧折且復任情揮霍以致室如懸罄將第二妾送入妓院爲娼昨日其第一妾揚州甘泉縣人翟氏携帶小孩兩口投會審公廨喊稱被夫逼娼求恩超豁等情值日差據情禀知關司馬奉飭靜候訊供核奪（見） 
[禁放花爆]  
　　本縣汪大令近以常平倉一帶貯存漕米恐有無知幼童施放花炮肇禍故於昨日出示禁止（近） 
[諭飭添派巡士]  
　　現届年關將近每有外來宵小乘間挖竊行人財物邑尊汪大令因諭東南西北四警察局委員按叚多派巡士嚴爲巡緝（近） 
[法代總領事赴漢]  
　　本埠代理法總領事喇伯第君前日將所有公事交與正任總領事巨逹籟君聞定今晚乘輪赴漢接任漢口法正領事（居） 
[吞烟報驗]  
　　英界芝罘路二十四號屋内成衣匠陳長福之妻王氏前晚私吞洋煙斃命英捕房昨飭二圖地保報縣請騐（見） 
[縱火圖賠]  
　　美界北河南路生生泰洋貨號失慎已紀本報茲悉該號保有火險銀七千兩保險行西人查得號中存貨僅銀二千餘兩與所保不符殊甚顯係縱火圖賠當卽函致捕房飭探陸恊庭前往查辦（古） 
[美界火警]  
　　前夜二點鐘元芳路福昌煙紙店樓上失慎延及比鄰某外科醫局某米店及顧阿炳所開箍桶店等房屋四間由探朱子藩查悉顧店保有火險銀五百兩該店與福昌僅隔一壁由顧挖一壁洞將火抛入遂肇是禍爰將顧拘入捕房押候澈究（古） 
[火警續誌]  
　　昨報紀北浙江路某姓家失慎一則茲悉火起於新署前正源館飯店後披計燬樓面一椽卽息（古） 
[總工程局將收巡捕月捐]  
　　滬南總工程局總董將内街各户遍釘門牌後昨派司事傳諭各居民定於明年正月爲始按收巡捕月捐住家自一角以至三角不等各店鋪則或八角一元不等云（欣） 
[總工程局記案]  
　　草貨店夥孫忠桂控鞋店主金金榮欠牛 
 
 

Page 11

 
 
皮洋二十六元請追由副裁判官陳二尹提訊限金分十五二十兩限還清○住居城内火腿弄之趙明卿由周浦乘金阿四航船回申缺少木板數塊值洋五元昨將金扭局控告金供當時雇籮間未挑送進城不知因何失去陳二尹判候補提籮間夫復訊○鄉人李耕郎至萬裕碼頭金阿桃飯店内吃飯口角打傷金之面部由巡士拘局陳二尹判李責手心三百下交保○嘉廣生藥材行失竊一案前日午後由正裁判官孫明府親往勘得賊由大門掩八諭令包探趕緊跴緝○兆豐米行斛司侯和尙私斛米客王如琮米十五石一案斷令如數措繳在案昨由該行主陳樹芳先繳洋六十元由孫明府傳王具領（欣） 
[上海縣案]  
　　薙髮匠吴貴仁吞服洋烟被店主衛永和抛棄路上斃命報縣相騐提衞訊押在案前日有飭提未到之李福壽自行投縣奉汪大令訊問李供與吴同店爲夥吴患毒瘡不知自檢是日因煮菜被店主申斥少頃卽出外私吞洋烟由衞察悉雇東洋車載往醫院不料因毒發未收致被抛棄路隅是實現悉奉提爲此投案大令判姑退去候核○烟妓陳彩銀被虐入城由北局解縣已紀前報昨經大令提訊妓供常州人年念一歲去秋被母舅賣入陳寳金花烟間爲娼計洋一百七十元陳與鴇婦凌虐成病仍逼接客爲此入城鳴寃由巡士詢悉解案求察大令判發堂醫病再核○趙安齋扭控洪似雲串吞亦奉訊究趙供前將房地方單租摺托洪及陸介眉爲中向楊源泰抵借洋三百元其洋後經付陸交還乃單摺抵據至今被掯當時洪亦在場必係串吞求請嚴究洪供祇聞趙將抵欵交於陸手並未目覩大令判趙扭陸介眉控告洪無干省釋○西局解圖竊未成之王連生到縣訊究王供在蘇習業逃至上海入城尋親悮入龍門學校疑竊被拿大令判押候遞解回蘇（近） 
[法租界捕房事]  
　　徐樹之有祖遺田一畆抵與堂兄朝朝本年六月樹之又將該田永遠出租於泰培洋行一面備足原價向朝朝取贖朝朝知其得價甚鉅向索分肥洋八百元延宕至今尚未贖出前日泰部西人投法總領事署據情禀控由蘇繙譯官咨照讞員陳大令出票將朝朝拘入捕房押候堂期解訊○包車夫王阿金行經法大馬路撞倒途人某甲碾傷兩足由捕拘入捕房捕頭命將受傷人送院醫治王押候解廨訊究○唖子某甲時將家中物件竊出質錢浪用爲其父拘送捕房請辦捕房命押候解堂訊奪（居） 
[美租界捕房事]  
　　某西人酒醉闖入南潯路朱阿寳所開糖食店内擊毁雜物由三十八號西捕拘押核辦○李彩章竊斐倫路蔡洪濤家紬布衣服數十件由探顧福其拘押候辦○徐阿隆竊唐出路某木作内木板由作主扭請押究○徐少林年甫十三在西華德路拖東洋車一百號印捕以其年幼違章拘入捕房鋪頭着姑退去俟傳車行主到廨訊罰○某鐵行夥投報在華順馬頭提貨被竊俄英鈔票洋千餘元請予查緝捕頭准之（古） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
贛關稅壽已被洋關侵占過半雖經盡心整頓勉力賠完其勢萬難足額右賠項責令以十成實數繳庫關員卽破産毁家亦斷難湊茲鉅欵籌思再四惟有瀝陳實在情形詳請奏咨將該關徵收贏餘除賠完外其餘銀兩准予寛免此後如能長收仍復儘徵儘解或將湖絲一項查照咸豐十年以前收數剔歸江海關比較等情前來臣伏查關稅錢糧均爲國家維正之供值茲時勢艱難庫藏奇絀斷不容徵多報少致涉欺蒙是以到任以來凡各屬徵收丁漕與釐金關稅無不周諮博訪力求整頓而訪查贛關短徵常稅該道所陳各節委係實在情形查吉南贛寕一道地連閩粤民風强悍該道於地方公事頗能清廉勤慎措置咸宜如户部所奏徵多報少情弊似可信其必無若以江海關短徵之絲稅而責該道如數全賠則該道卽不能安於其位且恐叅追相尋贛關一缺從此無人敢任臣爲實事求是起見合無仰懇天恩俯念贛關徽稅今昔情形迥異所有本届短徵正額贏餘該道認賠之數已過萬金此外贏餘本屬昔年收數暢旺奏請加增之欵今因絲茶百貨改道行運以致收數驟短並非稽徵不力所致准予從寛恩免嗣後照此闪認賠之數完繳若能長收仍復儘徵儘解或將絲稅一項查照咸豐十年以前收數剔歸江海關比較俾邀變通而資遵守出自鴻慈除咨户部查照外理合恭摺具陳伏乞皇太后皇上聖鑒敕部核覆施行謹奏奉硃批户部議奏欽此宫門抄九月十七日商部變儀衞鑲黄旗值日無引見前江蘇藩司效曾到京請安伍廷芳假滿請安崇勳請假十日内閣呈進勾到本召見軍機伍廷芳 
[山東巡撫楊奏爲明屬員賢否分别舉劾以示懲勸摺]  
頭品頂戴署理山東巡撫直隷布政使臣楊士驤跪奏爲查明屬員賢否分别舉劾以示懲勸恭摺具陳仰祈聖鑒事竊維中國以郡縣治天下吏治隆汚關乎邦本强弱權衡舉錯迺樹風聲方今朝政奮興變通求治一切教養經營之策治安裁判之方不惜參仿時宜冀臻上理東省交涉繁重將欲圖求進化必須講求内政爲先行政法之權本爲地方官所分任藉非慎選賢能以用激揚亦奚以發逹新謨濯磨治理臣抵任後接見僚屬批答文書誡勉不遺餘力嗣因行河巡海經過各屬地方考政績之廢興諏民生之利病證以事實回省後復詳稽文牘考察羣言益知究竟查有濟南府知府胡建樞器識閎通能任勞怨調補泰安府知府吴筠孫任事勤勇爲守俱備膠州直隸州知州余則逹應變有才能知大體署平度州知州請補寗陽縣知縣曹倜識練才優諳於交涉准補東平州知州張世卿廉惠廉明循聲卓著署惠民縣知縣正任樂陵縣知縣王學曾樸實廉勤學識優裕署齊河縣知縣鄧際昌實心任事吏畏民懷署范縣知縣王鴻瑞緝捕勤能事無廢弛調署濰縣知縣鄒縣知縣宋朝楨器識明逹勤求治理以上各員擬請傳旨嘉奬以昭激勸署夏津縣知縣候補直隷州知州王翰琛疏脫要犯庸玩不振濟南府通判趙作新不知檢束聲名平常萊蕪縣知縣方名洋任意苛罰罔恤民艱鉅野縣知縣項景昇緝捕不力罔顧職守代理滋陽縣知縣張檢怠忽性成獄務不慎棲霞縣知縣韓壽椿縱容丁役習氣太深候補知府彭寳銘性貪才庸操守難信滋陽縣典史楊彦臣獄務廢弛幾釀巨案黄縣平邑集巡檢梁鯤遇事張皇不知政體以上各員擬請旨卽行革職高苑縣知縣王大堃年力衰庸聽斷竭蹶濰縣典史劉棫身有痼疾擬請開缺以原品休致又查有署台莊營參將何成忠舉動任性擅責平民台莊營守備王殿華藉查營田項取民利北營河營哨官候補副將鄭彦儀行爲荒謬被控有案署梁山營都司于德昇營務廢弛東平汛把總王以信膽大妄爲擬請一併革職以示懲儆此外各省如有應行舉劾之員仍當隨時考察據實上陳以仰副聖朝澄叙官方之至意所有分别舉劾屬員緣由是否有當理合恭摺具陳伏乞皇太后皇上聖鑒訓示再所遺參劾各缺東省現有應補人員應俟奉旨後照例畱外叙補合併陳明謹奏奉硃批另有旨欽此 
宫門抄九月十八日吏部翰林院正黄旗值日吏部引見六十四名湖北學政裴維侒到京請安醇王肅王鍾靈各請假十日卓公溥侗紹英各續假十日吏部奏派騐看月官派出李殿林景灃薩廉徐會灃葛寳華孚琦李昭煒岳樑秀林劉學謙汪鳳池儼忠李灼華杜本崇夏敦復陳恒慶召見軍機李士鉁裴維侒 
[福州將軍兼閩浙總督宗奏爲閩省開練常備新軍就本省餉力變通辦理分期成軍摺]  
尙書銜福州將軍兼署閩浙總督奴才宗室崇善跪奏爲閩省開練常備新軍就本省餉力變通辦理分期成軍恭摺仰祈聖鑒事竊查閩省常備新軍經前督臣魏光燾奏明設立一軍両鎮每鎮先練一恊先設第一鎮之甲恊步隊六營並配山砲一營馬兵工程輜重軍樂各一隊再設第二鎮之丙恊所有步砲馬工輜重軍樂營數隊數悉行配與第一鎮相同第一鎮專設鎮統而虚恊統第二鎮專設恊統而虚鎮统計通鎮員弁兵夫共一萬一百六十六員名歲需餉項雜支共銀八十九萬八千五百六十三兩零就原有常備防練三項兵内可抽調改練共底餉銀六十六萬三千四百七十七兩零計不敷銀二十三萬五千八十六両有奇尙有活支雜欵及開辦經費不在其内魏光燾原奏於本年正月開辦乃以短餉過鉅未及開辦交卸本年二月奴才兼署督篆以練兵爲當務之急籌餉尤軍實要需不敢稍涉鋪張亦何敢意爲增減日夜焦思與司道等悉心籌畫祗有查酌餉力就原奏營隊及雜支各項切實覈計有可暫從緩設者有可格外撙節者如原議山砲兩營閩省現有過山砲祗敷安配一營擬就第一鎮先練山砲一營步隊六營工程二隊軍樂一隊再於第二鎮練步隊六營軍樂一隊按之原奏少練山砲一營馬兵兩隊輜重兩隊俟餉力稍紓再行陸續添練又於各營隊内將備補兵暫從緩設遇有調遣酌用長夫現擬辦法共計員弁兵夫八千五百零八員名較之原奏每年節省正餉銀十二萬數千兩又於常年雜支額欵格外從省核減銀三萬餘兩統計每年薪餉額支以原有常備及防練各底餉核抵不敷銀六萬七千餘兩業經指有的欵惟設立督練公所薪工等項不在其内應由司局另籌此外成軍經費如添購馬匹製備號衣等項約需銀十八萬餘兩暫由司道局庫挪借備用成軍時尙須購辦工作器具及背囊水瓶飯盒約計需銀六萬餘兩預提第一年雜支額欵勿庸另籌以資撙節正覈辦間承准練兵處電訽各省編改新軍情形當經奴才將現擬辦法電咨練兵處核准照辦並飭併爲一 
 
