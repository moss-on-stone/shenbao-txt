# 1916 - 335 - 4915739

 

Page 1

 
 
   
 
 

Page 2

 
 
時評 
[不能成立（冷）]  
　　各國政黨之所爭者在我黨成立與爾黨成立故無論所爭之事熟勝孰敗而其事必成立無疑中國政黨之所爭則不然在我黨不能成立而爾黨亦不能成立故無論所爭之事孰勝孰敗而其事必不能成立無疑 
是故甲黨之主張不能成立也乙黨之主張亦不能成立甲黨提出之人不能成立也乙 
黨提出之人亦不能成立甲黨之彈劾不能成立也乙之彈劾亦不能成立事事不能成立乃成爲不能成立之政局世安有不能成立之政局而可以成立其國家哉 
　　况乎國内事之不能成立如此國外事亦因此而風靡各種交涉之屢議而不得結果其不能成立可知也借債而每來抗議其成立之難又可見矣噫 
命令 
[十二月二日大總統令]  
　　白玉山給予四等嘉禾章此令 
又令　王周給予五等嘉禾章陸文生給予六等嘉禾章此令 
又令　劉存厚加陸軍上將銜此令 
又令　前政事堂存記之梁正麟著交財政部酌量任用此令 
又令　國務院存記之陳廷英著發往江蘇交該省長酌量任用此令 
又令　内務部參事張友楝司長祝書元許寳　均著即行免　此令 
又令　内務部呈將參事殷錚唐堅沈國均曾維藩汪立元王履康王念曾陳毅傅世常金紹城華學瀚汪郁年鄭咸陶洙董瑞椿汪東寳鄭迺鑑許德芬余詒張維勤技正馬榮均予免去本職等語殷錚唐堅沈國均辦維藩汪立元王履康王念曾陳毅傅世常金紹城華學瀚汪郁年鄭咸陶洙董瑞椿汪東寳鄭迺鑑許德芬余詒張維勤馬榮增著卽行免職此令 
又令　外交部呈請任命朱壽朋試署僉事應照准此令 
又令　衆議院咨請查辦河南省長田文烈第一案當經國務院派員前往河南秉公確查茲據覆稱已將交查各欵或徵案牘或採輿論逐項查明請予分别懲處等語河南省長田文烈旣查無溺職殃民情事雖用人間有未當究其在豫保衛地方維持大局實能竭盡心力功不可没著即免予置議政務廳長陶琪雖據稱無招揺納賄確據而檢束不嚴致滋物議實屬人地不宜著即免職卸任財政廳長顧頎歸辦理捐稅多涉繁苛警務處長王景福各項報銷任意浮濫均著該省長督同新任財廳長王荃本覈明收支各欵有無侵蝕情弊再行呈明辦理河防局長吕耀卿署禹縣知事李海勳前潢川縣知事朱正本安陽縣知事龐毓桐開封縣知事陸嘉淦許昌縣天事曹慕時均著交高等文官懲戒委員會依法議處河朔道道尹范壽銘永城縣知事徐家璞官聲尚好查無劣跡應即毋庸置議嗣後該省行政用人責成該省長切實整頓淬勵進行其苛細雜收及未經部准加收之附捐並着查明分别停減查覆原呈鈔令閱看并交内務財政兩部查照此令 
專電 
[北京電]  
　　財部答覆四國質問美借欵聞有二理由（一）政治借欵優先權之契約係與五國訂立今德已分離不能仍認爲曩日之團體優先權已失效力中國當然有與他國另行借欵之自由（二）今次借欵性質爲凖備兌現等專供實業用途决非政治借欵但四國團一日會議决先各問駐使之意見昨更會議决定再行抗議一面報告本國銀團其第二次抗議要點（一）德因不得已而分離曾通知中國政府且經承認而與商大借欵（二）借欵性質必認爲政治已詳前質問云云 
[北京電]  
　　四國銀團昨開特别聯會某代表提出三問題（一）美加入本團應否與德商明（二）中政府提出之抵押品須以現收最穩妥者爲準（三）聲明中國以後不得借本團以外之債第一問題未决尚待續議 
[北京電]  
　　今晨（三日）八時晤伍外交總長謂老西開案利在速結准次日開始談判本我道德希望文明國人從良心上解决 
[北京電]  
　　駐日章合密報日新外省對華政策並陳鄭家屯案最 
後解决法段總理閱後即封交伍總長主持 
[北京電]  
　　國務院以内外蒙界俄照約劃分爲期甚促通電沿邊省區均各就毘連地點確切調查繪圖列說儘明年正月底送院彚核 
[北京電]  
　　中英藏事會議聞英國提出要求（一）自印達藏之鐵路權（二）中國將來整理藏事須向英借欵（三）英藏間條約均作有效（四）開辦西藏實業聘英人襄助（五）中政府償還西藏向英借欵（六）不得無故以兵開往西藏（七）官吏簡放須經協商（八）電線郵政敷設（九）不以藏所有權讓他國（十）合辦礦產 
[北京電]  
　某報載包頭鎭失陷探係不確惟已受匪三面環攻勢甚緊急飛飭蔣都統迅往救援 
[北京電]  
　　昨聞段總理言内務繼人俟黎總統與各派接洽再提 
[北京電]  
　　内務總長提李國筠閣議昨已通過 
[北京電]  
　　彈劾案有自行取消署名者但案不消滅且參衆兩院均尚有續提出者 
[北京電]  
　　岑西林電復當局足疾稍愈即當北上并另電招章士釗楊永泰赴滬垂詢中央近狀 
[北京電]  
　　崇文門及左右翼稅務統一將發表督辦爲趙椿年 
外電 
[北京電]  
　　山東又有軍隊衝突之報告似僅有一次之小戰張懐芝之兵擊敗黨人所集合之兵中央政府已派員前往調查起釁情形並籌議處置方法此衝突原因其詳不得而知惟聞張督與民軍領袖前曾因解散民軍一事各以破壤原議相詬責吳大洲電致國會謂張督不肯履行原議之辦法僅撥欵十七萬元以作遣散兵士之經費較諸所之需之數相差甚遠其他辦法張亦未曾履行故民軍領袖不得不與魯省當道斷絶關係云云而張督軍來電則謂黨人横行不法勒索金錢煽亂軍隊故派兵鎭壓以保秩序政府覆電諭令張督靜候中央解决（二日） 
[北京電]  
　　王芝祥被簡爲四川檢察使數日内即可出京此行目的在於遣散冗兵並調查羅佩金與戴欺戡等之爭端（二日） 
[成都電]  
　　羅督軍對某敎士云當以迅速嚴厲之方法懲辦種賣鴉片之犯已派委員多人分赴各鄉秘密調查俟其回省後所有查明辦理不力之官吏當即撤任再栽種鴉片之地無論民地廟產一律充公云（二日） 
[廣州電]  
　粤西新省長劉承恩近日留庽廣州曾向其友人云雖粤省議會反對其爲粤省長然仍有暫爲粤省長之望傳可使某某官員達其某種目的云（二日） 
[東京電]  
　　大藏省宣稱日本定以日洋一萬萬元之借欵貸與英國利率六釐三年歸還 
（二日）以上路透電 
[北京電]  
　　今晨内閣會議决定以曹汝霖使日賣送大徽章贈與日皇聞曹之使日含有政治與經濟之臭味與鄭家屯案及八千萬元之興亞借欵有關（二日）大陸報 
[北京電]  
　財政部昨夜（一日）回答四國銀行團大意以按五國團借欵契約之條項四國團提出抗議實無理由故四國銀行團本日（二日）復開會議（二日） 
[北京電]  
　　湯化龍王家襄等爲維持段内閣組織政黨現正極力運動湯等目上在天津開同 
 
 
 

Page 3

 
 
派之大會協議進行之法據某政客言湯氏等爲基礎之憲法研究會及憲政討論會其中屬徐世昌派者不少此等之徒前爲反對民黨與湯共同行動惟能與徐世昌氏聯合與否尚不能明是以此等之大合同能如豫期之進行與否頗爲可疑云云（二日） 
[南京電]  
　　陸軍第一混成旅長施從濱近於蕪湖採辦軍米五千包其中三千包運赴兗州二千包運赴濟南昨日由陸軍部通電江蘇山東安徽各省長轉飭所屬免稅放行（二日） 
[南京電]  
　　浦口商埠商業家開會招待商埠督辦馮副總統及會辦温宗堯氏商議浦口之市政籌辦等事以便著手進行（二日） 
[東京電]  
　　故蔡鍔氏之遺骸先移中國政府派遣之海容軍艦後復由儀仗兵移入新銘輪船旋於今日（二日）午後一時開向上海其遺族及他人等亦附該船居留長崎之中國人等往送者甚多（二日） 
[東京電]  
　　駐俄大使遺缺熟議之結果决定内田康哉子爵俟得子爵承諾後由政府通知俄國（三日） 
[漢口電]  
　　王督軍因擁護段祺瑞内閣曾發長文電報極言段氏一旦去職時局不免更加紛糾（三日） 
[漢口電]  
　　詹大悲突然奉命退出法租界遷移德租界内（三日） 
[東京電]  
　　大山公爵病體後仍不佳因嘔吐痙攣以致飮食不進衰弱頗甚惟意識尚明恐有 
心臓痲痺之虞病勢頗重（三日） 
　　以上東方通信社電戰電 
[華盛頓電]  
　　德國大使以公文請國務卿轉達英政府抗議迫令德奥土布駐希公使離境事指爲蔑視國際公法（三十日） 
[紐約電]  
　　駐德美國大使桀拉特君擬於十二月二日回任携有威爾遜總統一書促請德政府對於驅逐比人問題再行熟思因此事使中立國疏德故也（三十日） 
[華盛頓電]  
　　土政府前允叙利亞之美人數百名離境今藉詞彼等得有貴重之軍事消息取消前約國務部頗爲不安現正從事調查 
（三十日） 
[倫敦電]  
　　每日捷聞載稱海軍部决議設一空中事務總管（一日） 
公電 
　　蔡公治喪處通電北京大總統國務院參衆兩院南京副總統各省督軍省長省議會各報館巡閱使各鎭守使均鑒蔡公松坡靈柩定於本月五號到滬登岸謹聞蔡公治喪事務所叩江 
要聞一 
[北京特别通信（四十六）飄萍]  
　　當孫段衝突尚未解决之時孫派謂段去則時局可以太平段派亦曰孫去則政界可以安穩以國家與一人之去就相比關係孰重苟國家可賴以平安無論去孫去段都無所用其愛惜但同爲一人去有難易舍難就易無寗去孫此破天荒之内務總長免職令所以下也 
　　孫免職矣政界其果安穩乎第一種最顯明之表示即爲新内務總長任可澄之不通過夫新内務總長之通過與否政局安危内閣成敗之一大關鍵也當局者輕視此種關鍵不爲種種凖備而聽其少數至於一百二十五票當局之天眞爛漫誠不能不愛之而又責之蓋自任可澄之不通過其一益損政府之尊嚴其二益增政府與國會之隔膜其三益逼近各派之敵視心其四益鼓動孫派對於段派報復之勇氣有此數者試問政局如何得安試問今日與孫氏未去之日有何分别觀於最近之趨勢不安之程度實有加而無已此非一人之罪亦非一方面之故其原因實有種種約爲分之（一）直接反對段總理者（二）利用第一項以間接反對段總理者（三）因反對敵黨而反對段總理者（四）因反對段總理而反對敵黨者其五反對段氏又反對陳谷張者此一方面之情形也在他方面又可分爲（一）直接反對孫派與國民派者（二）因擁護段總理而反對反對段總理者（三）以擁護段總理爲壓倒敵黨之一種手段者（四）旣擁護叚總理而對於現閣中之陳谷張等又欲排斥之者此又一方面之情形也尚有一方面則旣非段派亦非孫派國与派以老官僚資格暗中扶植其勢力欲坐待時機以收漁人之利者有此若干派别活潑動作於汚濁政海之中握有政權者又復不能放明鋭眼光敏捷手腕以減殺爭點且反從而益之誠政治之不幸也 
　　内務總長提出誰氏之新聞日有所見而皆自行鼓吹其所好實則當局鑒於屢次之失敗今尚在躊躇未决之中己所欲提出者國會必不通過也國會所可爲通過者當局决不願提出也欲求折衷於兩者之間則决定尚須時日加以各派神經過敏之言論羣謂此次之内務總長有大關係於下届之選舉故爭之惟恐不力己不能得亦必從而破壞他人以洩其憤其難產殆比之外交總長將有過之而無不及 
内務總長之難產不過一部今則更有欲進而彈劾段總理者其理由則凡徐州會議興亞借欵外交失敗等均羅列之將由孫派與益友派及丙辰俱樂部等之議員分頭提出而心理又各有不同其一直欲逼段去職者其二無此决心而因其受反對黨之擁護欲以此加之以警告者觀於陳谷彈劾案之日日置諸議事日程而至今尚未開議其成立也似乎甚難但果能列入議事日程反對派之目的雖不易達而内閣之顔面則益將垢膩而無光矣 
　依上所述希望段内閣之完成不知在於何日欲大刀闊斧掃除一切國會又難通過欲因循苟且延其殘喘則政治實無進行之望總之今日之内閣退則不肯進又不能推翻固屬煩難擁護亦無效力遂成爲一種不可思議之奇物而已 
[馮副總統之不黨主義]  
　　南京馮副總統對於各黨會素持不偏不倚主義且於行政上最稱穩健惟邇來各方面新發生之黨會聯絡河間加入者現聞馮公深恐此項舉動易啟杯弓蛇影之疑而蹈瓜田李下之嫌昨特致電大總統及各省督軍省長表明個人心跡誓志不入黨會免生種種波折並聞總統當卽電覆河間表示贊成矣又一消息馮副總統昨曾分致各部總長及各省軍民長官請其堅持不黨主義旣可彼此免生意見又能和衷共濟維持時艱云云 
[中央公園公祭黄蔡盛况]  
　　昨（一日）晨在中央公園開會追倬黄蔡二君八時許各團體代表及籌備事務所職員先陸續齊集禮堂是日也天氣晴朗碧空無際中央公園門首以至禮堂道側遍懸白紙燈籠與樹上之輓聯門内外之綵坊相映社稷壇後有軍樂隊四部俱禮裝整立及入禮堂則見壇上高揭黄蔡二君遺像繞以鮮花園以錦繡祭案上陳列紅果綠橘十數具祭壇四周編以鮮花紥成額對香烟繚繞幛幕深沈九時過各代表齊集開始致祭第一班即追悼會事務所之公祭庭中軍樂高奏哀曲各代表等列爲數行由事務所主任白逾桓君登台主祭拈香獻花畢某君宣讀祭文全堂　靜約五分鐘讀畢衆行三鞠躬禮而退其次則大總統代表金永炎君之致祭金君戎服禮帽登壇致祭拈香讀祭文各禮又次爲副總統代表副官長何紹賢君致祭禮節同前此時段總理等已先至副總統代表祭後國務員行公祭段公衣陸軍制服只佩一大勳章國務員在乾有谷許兩總長殷次長張秘書長等段公登壇主祭畢肅然而退司法張總長稍後至單獨行禮伍總長約十時後臨場便服外套登壇行禮而退又次則江統領吳總監分次代表軍警致祭兩院議員未用團體行禮王議長加入第一班致祭湯議長王副議長皆後至自九時至十二時兩院議員絡繹入堂鞠躬而出自軍警行禮後各重機關已無公式致祭者惟中外名士來者絡繹不絶如譚人鳳于右任諸君西人則政治顧問韋羅貝君等先後入堂行禮而退總計會中全日情形上午往祭者多爲各機關人員及各校學生如滙文學校中國公學校等皆全校排隊入堂共同致祭至下午則婦女較多且多有携全眷而往者祭堂初時尚許出入正門繼因人數過多乃分爲由左門入由右門出而猶擁擠不堪祭堂前之社稷壇初時可任意經過後亦只准入者經過出者則由壇之兩旁分道而行至五鐘時園中之人漸漸散去出園之後三道門及西長安街一帶車馬塞途而新來者猶復絡於道路可謂盛矣追悼會事務所製有兩種紀念章一名紀念章執務者佩之一印黄蔡二公遺像者與祭者亦可請求但昨晨已散布一空後來者不復可得普通祭者皆贈黄花一朶紀念明信片一紙昨日午後天安門刑部街一帶行人胸間無不帶黄花者外城亦多見之社稷壇後殿爲演說臺十一時許譚人鳳君在此開始演說其詞意印成傳單散布公衆其後則鄧家彥周震麟温世霖等共三十餘人依次演說多臨時簽名之來賓大抵皆藉昨日爲機會演說政治各吐抱負其詳不可得紀聽演說者常有百餘人熙熙攘攘經日不斷五時許時沈佩貞女士亦登壇演說政黨娓娓不倦惜不記其詞旨如何矣昨日有一行祭者衣大禮服登場號哭不知其姓氏午後有二三女賓哭者而沈佩貞女士向黄公之像長號不止嗣由女招待員扶之始起而去小鳳仙手扶女僕之肩對蔡公之像而哭可謂無獨有偶矣昨日北京各公使館均未有人赴弔不過三數私人如韋勒卑麥萊德諸君而已前次趙秉鈞出殯各使館均贈有花圈此交仮寂焉無聞是誠可異惟日本人到場行禮者不少此外則鄉間農民村婦皆紛至沓來更有高麗人一人自朝至暮赴弔者約有四萬之衆場中所懸祭文聯軸甚多茲錄大副總統所贈者如次 
　　大總統祭文云維中華民國五年十二月大總統黎元洪特遣金永炎致祭於黄克强上將蔡松坡督軍之靈曰王綱解紐海水澎飛觥觥哲人實先知幾世界大同文明極執不有健者孰振衰靡三湘七澤間氣獨鍾譚唐邀矣復見二公偉哉黄君昌言改革遯跡東　熱心祖國鐵血主義前仆後興鍥而不舍以　於成手造共和力摧專制不居其功不在其位蔡君傑出振翼南溟滇池奮發迅若風霆國體議更莠言亂政登高一呼四山皆應浴天沐日旋乾轉坤邦基再奠國脈斯存百廢俱興萬端待理前席久虚日俟二子如鳥雙翼如車兩輪奈何中道軸折骨驚士悼人亡民哀國恤靈兮儻來享此芬苾尚饗 
　　又輓聯一付文曰正倚濟時唐郭李竟嗟無命漢關張副總統祭文云維中華民國五年十二月一日副總統馮國璋謹遣副官長何紹賢致祭於克强松坡上將之靈曰烏乎大野　波龍　起陸鈎陳耀芒百靈夜哭爰有異人奮戈而起天昏地霾一麾清瀰國本旣定無故動摇孰綱維是責在吾曹神勇先倡毅謀後斷不有兩公嘻甚矣亂方事之殷風雲鬱藹誓殄微軀以塡東海豈期今日裸薦芬芳笙哥旖旎士女啾瑲獨惜雄才不　上壽九月初寗雙星並靈豈其俊氣不可人間紛呶小定脫屣而還抑彼深衷牢憂獨絕百藴一施摧傷自折男兒死耳何去何從但蘄來裔勿墜豐功留此大名常懸天壞萬代千秋靈威曶爽伊余薄植與子周旋左槖右弭驂駕中原逝者功成垂光星嶽存者巋然兀如蠶縛來日大難閔憂未巳顧隄蒼茫淚如鉛水尚饗 
又輓聯兩付其輓黄君聯云開新國先河百禩英名留柱史慨萬方多難一腔熱血洒神州其輓蔡君聯云天道竟難論溯當力疾戎行終仗精誠扶世運同心能有幾忍聘招魂異域不堪殄瘁痛邦基 
 
　　南京通信 
 
會歡迎浦口商埠督辦馮副總統會辦溫宗堯會 
 
督會辦入招待室主席送茶畢率全體業主脫帽向督會辦行三 
 
 
 
午前十一時開會公推虞和甫謝蘅牕二君爲臨 
林江寗鎭守使王廷楨警察廳長王桂林軍署參謀長師景雲交涉員馮國勳侍從武官王者化政務廳長曹豫謙江寗縣知事吳其昌均聯袂蒞會至正午十二時齊省長亦到旋接軍署電話云副總統巳出府乘汽車蒞會沿途均派有護衛軍禁衛軍荷鎗守護未幾即聞汽笛聲業主來賓即趨至門首歡迎馮督辦下車全體脫帽行一鞠躬禮奏軍樂主席引督辦入招待室稍憇即請督會辦入餐廳用西餐酒至五巡主席虞君和甫起立讀祝辭馮督辦致答辭畢全體起立舉觴三呼民國萬歲商埠萬歲督會辦萬歲終席全體撮影散會 
浦口三洲聨合公會祝辭今日爲歡迎今副總統江蘇督軍兼督辦浦口商埠事宜河間馮公曁會辦浦口商埠事宜台山温公之期此我三洲人士所禱祀以求而歡迎恐後者也乃爲祝詞曰懿維馮公萬邦之望兼領封圻樂利孔長乃以餘澤惠此商場自南而北襟帶一江闢我地利利賴無疆又爲祝詞曰懿維温公流譽中外商業振興大利所在百堵旣作萬民攸賴輔我馮公膏澤下逮三洲人士同聲共戴 
　　督會辦答詞今日本督會辦蒙三洲人士開會歡迎甚爲感謝論列强商戰劇烈時代商業爲立國要素商埠又爲商業權輿浦口地點係南北水陸要衝本督會辦旣承受開闢商埠責任深願與三洲人士羣策羣力共謀進行將來商埠告成不獨副三洲人士之望中國商務且自此而興此則本督會辦目的之所在也 
[徐州特别快信]  
徐世昌徐樹錚均有來徐消息 
白寳山來電報告泗陽匪警 
董中軍前日護送伍外交總長赴津昨日已回 
徐銷差 
　　張勳昨派閻中軍帶隊出城賑濟饑民 
李道尹因事今日未克赴寗 
萬繩栻擬明日赴皖晤倪嗣冲 
饒士端昨奉張勳派赴贛省公幹 
大通督銷局長孫廷林日前由後乘車入京昨又出京來徐即謁張勳明日赴寗轉輪回大通 
[杭州快信]  
　　高等審檢兩廳昨接北京范經殷三廳長來電謂部務未了須過江日（三日）方可出京 
　　現聞省公署機要秘書沈衡山就司法部秘書之職 
　　省道籌備處現請省議員張廷霖張立王倬周寳綸鍾瀚卿勞錦魁鄭永祚徐中偉等爲等一期省道評議員 
烟酒公賣局自改組後委任阮仲眉爲總務主任葉鏡淸爲酒務主任任爾康爲烟務主任 
　　吕督軍致電岑西林請其來杭並囑先示行期衆議員褚輔成於昨日乘四點二十分車回未滬江同濟德文大學校足球隊學生五十餘人昨乘車來杭定於今日與之江大學二三足球隊比賽 
[南京快信]  
　　馮副總統日前通電各省主張擁護段總理昨得各省復電均表贊同 
　　廣西督軍來電通告十二月十日軍民兩界省議會聯合各團體在南寗商埠開黄蔡兩公追悼大會 
　　黑龍江省議會昨電蘇議會請協爭明定閉會後之職權滇省議會來電請贊同雲南起義日爲國慶日閩議會電請協爭取消内部宥電以維職權 
　　省議員許蘇民提議整頓學校兵操實施軍國民敎育案劉議員坤元提議豐縣治水經應由二分畝捐支配案葛議員夢樸提議界口釐捐局長華桐有違法情事咨請查辦案陳議員爲軒提議剔除荒蕩灘溢畝捐案即日列入議事日程付大會討論省議會議决崇明外沙分治建議案昨已咨請省公署查照施行 
湯化龍有日内來寗消息 
海軍部軍學司長謝葆琛昨日抵寗今日晉謁馮副總統曁齊省長接洽一切明日午車赴滬 
財廳前日滙解現欵二十萬接濟中央 
蘇常道尹王莘林昨來省晋謁齊省長 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[美人計畫中之東方商塲]  
　　英文京報載美國查丹奴加城十月二十五日通訊云北京美使館商務委員阿諾爾君近到此問演說謂美國製造家及輸出家忽視遠東商場實失却絶大機會美國人民多注意於南美之貿易且有視彼爲美國對外貿易全部價値之所在者殊不知中國居民之衆十倍於南美合中國及亞洲印度俄日共計居民佔全球三分之二東方將爲世界最大之商場世界商場由大西洋而轉至太平洋爲期已不遠十年之後中國對外貿易必將十倍於今日試思中國目前僅有鐵路六千英里其所需以爲轉運之用者實在十萬英里以上中國更需各種製造廠機器鋼鐵器以爲發展中國現正按近世新方法建設大小學校醫院及衛生上之設備故所需化學品醫療用具及學校衛生用品甚繁中國本爲務農國然一切耕作尚未採用新器械故中國革新無論在何方面皆予吾人將來貿易以絶大機會設吾人欲獲之當利用中國之歡迎起而謀之吾人當研究其市場中國所需爲何物如何供應其需求爲最善吾人亟宜趁各國在戰爭中而經營之庶幾戰事告終吾人便可爲東方商場之領袖矣云云 
[伍廷芳之外交方針]  
　　新任外交總長伍廷芳博士抵京後之情形已迭載本報現聞大總統對亽於伍君頗以前輩視之特於日昨（三十）下午六時半在居仁堂設筵與伍君接風陪筵者僅某某兩要人黎公執壺敬菜優待秩老尤甚於東海席間所談各項外交要政極多只緣關防特嚴未能探悉伍君至九時始告辭出府同日有某外交顧問往訪伍君叩以對於外交方針伍君答辭極爲愼重略云處此時會外交風雲層出不窮予此時實無方針之可言蓋方針旣定非行久不能收效若今日換一令尹明日更一部曹要方針何用現在外交問題最要者老西開與鄭家屯案前日過津卽有人問辦法予現在亦不敢以個人主張爲準容俟檢閱歷來會議錄再定辦法庶有把握云云 
[憲法審議進行之敦促]  
　　自國會復活以來當局者鑒於民國成立將及五稔共和國基尚未固鞏正式憲法從速議定實爲必要於是兩院議員遂據法爲憲法會議之組織而該會議組織成立以後憲法草案初讀終了後即因省制是否訂入憲法問題各派議員有堅持其所抱主張之傾向致遷延月餘之久尚未有所决定近日雖由各派議員極力疏意見仍未能充分一致因此 
之故遂不免阻碍正式憲法議定之進行茲聞大總統對於此節極爲注意業向各派領袖議員再三接洽並略述其對於憲法議定進行並迅速成立之希望如下（一）憲法審議會務於一星期内將各該問題審議竣事即日擬具審議報告爲續開二讀會大會之准備（二）憲法會議二讀會大會迅速將事並加多會議次數務於兩星期以内告竣（三）憲法三讀會大會繼續進行務於一星期内報竣以期此正式憲法案之尅日成立（四）此中華民國正式憲法於陽曆年底成立於明年一月一日正式公布以留永遠之紀念 
[交通會議之開幕]  
　　交通部召集交通會議一節已誌前報茲聞各會員陸續報到者計漢粤川鐵路督辦詹天佑考工科長趙世哲湘鄂工程局長顔德慶考工科長宋鏘鳴隴海鐵路代表張祖廉章祜津鐵路代表盛文頤車務處長周善同會計處長包光鏞京綏鐵路代表任傳榜工務處長鮑庚滬寗鐵路代表總務處外務科長朱成章英文秘書朱庭祺正鐵路局長丁平瀾車務總管許壽仁廣九鐵路代表周獻琛道淸鐵路局長程世濟總務科員周冕吉長鐵路局長王淮琛段長黄兆桐株萍鐵路局長龍毓彪漳厦鐵路處長王靖先四鄭鐵路局長虞愚總務股長廉繩先直蒙電政監督厲藻靑山東電政監督陳棣堂奉吉黑電政監督吕永恩川藏電政監督高恩洪河南電政監督劉瀹江蘇電政監督汪洋山陜電政監督陳塘湖南電政監督兪兆桐浙江電政監督蔡文振江西電政監馮世圻安徽電政監督吳煥榮福建電政監督李郁湖北電政監督代表陳均福廣西電政電督劉天瑞廣東電政監督代表伍璧琛雲南電政監督代表朱開銑交通傳習所代表華南堂北京電話局長羅朝漢唐山工業學校駱通上海工業學校代表阮惟和招商局代表麥信堅曁部派劉成志等十人聞於今日（一日）行開會式二日抽定席次並選定各股審查長並聞許總長將有兩類諮詢案提出（一）鐵路擬用雙軌案查各國鐵道均用雙軌一遇急事一軌載兵一軌載民時間旣省營業亦無妨碍我國均係單軌致有此弊端今擬效法各國（二）電報擬用復線案查現在電線均用單線以致緊急電報有數件時必須依次拍發不能同時並舉如用雙線則斷無此弊兩案均屬重要第不知此項經費當如何計算耳 
　　部院中負僨最多積弊最深者爲交通部此番會議當於此點詳爲研究開會以後所提議案宜從事實上着想以去太甚而救將來勿徒爲形式上與理想上之美觀以相標榜而聊快一時討議旣定部中即當一一依議執行而勿事過卽置諸高閣斯此會議之召集乃眞能有益於交通事業也 
[朱陸辭職中之反對劉承恩者]  
　　廣東督軍陸幹卿省長朱子橋兩氏呈請辭職已誌前報茲聞該兩氏日昨又電達大總統報告粤省軍民政務種種掣肘政窘枯詳情並擬月初來京晋謁請示維持粤局要策惟大總統以廣東隱亂未艾軍民兩長官斷難輕離職守遂飭專電處電覆兩氏阻其北上以資坐鎭倘有密要政務應派代表來京磋商一切同時外間傳說頗謂朱省長將與桂省長劉承恩對調於是粤中反對此說者又電京爭諭其中粤省議員謝已源等之一電文云大總統國務院參衆兩院鈞鑒自龍氏禍粤粤省久無民政可言雖有巡按省長之設曾未爲吾粤舉一善政爲人民謀一利益雖曰軍人時代使然實由各巡按使省長昧於粤事縱欲實心整理終形隔閡至使吾粤痛鉅瘡深日甚一日比閱報載朱省長慶瀾電京辭職政府擬以劉承恩調任始無論劉之賢否而未諳粤事終不免陷粤於危險大總統關懐南服望簡物望所歸之粤人長粤俾得早日收拾粤局危迫謹此電陳不勝待命之至 
　　川省之反對戴戡以其有帶兵入渝之嫌陜省之反對李根源謂其爲軍人難膺民治禽屏省之反對劉承恩又以其未諳粤事不能爲粤人謀利益然有同一之點則均於省長禾經任事之前即先表示反對也夫旣未任事則反對之者乃爲對人問題而非其人勝任與否之問題可知矣惟是三省者苦於軍事餘燼亟須民治長官整理政務固爲今日必要之事實乃李根源旣趦趄不前戴戡亦與羅督相持未下而朱去劉來方在擬議中又不爲省會所歡迎何三省大多數人民治安問題若是其運蹇也 
[粤省議會財政上之三要案]  
　　交議加征田賦朱省長昨咨省議會文云查粤省財政萬分奇窘總計積欠各項及不敷各欵已達一千萬元以上前虧旣難望彌補新累尚不免日增昨經將艱困危急情形開具各項表册會同督軍咨請貴會籌議捕救在案現在解救之法非速籌鉅欵無以救危局而應急需粤省連年因收支不敷業經多方羅掘籌欵應付實未易言惟田賦一宗自變政以來因仍舊章迄未改變考查每田繳納糧稅比之别省爲數常輕而各省田賦改章多已增加收入今本省因軍需善後擬按田每畝一次過征收銀四角專爲此次解濟善後之需自明年早造起開收似此攤之每畝擔負尚不爲多輸之公家集合可裨實用即較之别項捐欵亦覺輕而易舉此事應由貴會審查議定再行酌議簡章分布各縣執行相應咨請貴會希爲議决見復爲荷 
　　議員反對沙捐朱省長以粤省經兵燹之餘庫儲空虚現在淸釐善後不敷極鉅自應妥籌欵項以應急需現有人條陳因沙匪擾及沙田擬設立籌餉衛沙總局於各屬沙田每畝一次過征收銀一元主六佃四名爲籌餉衛沙捐約計可得一百二三十萬元除局用勇餉兵輪等項以及臨時一切活支外餘欵可得一百萬元之譜全數解庫撥充公用其宗旨擬一面爲沙所靖盗匪一面爲公帑謀增益用意尚善查粤東香順東新等屬沙田不少每年征收沙捐關係公家要需而早晚兩造登場沙匪每每乘機滋擾打單刦擄不一而足雖經各沙自行抽費募勇惟地廣匪熾恒虞不周迭據沙户要求請派軍隊或願自備兵餉公家均因軍隊不敷派撥難饜所求今經一次過之抽收得以多備輪船添募護勇分投巡衛尚係統籌兼顧之意日前已將此案提交省會核議惟聞省議會方面以此舉係增加人民負擔且迹近偏枯頗有否願贊成之意昨已由議員趙鰲容文鎭提出反對意見略謂國家對於人民生命財產當然擔任保護今據加征沙費理由竟稱一面爲沙所靖盗匪然則沙田不加征政府即不任保護乎即不爲沙所靖盗匪乎其立論差謬背馳法理即不可行者一賦稅原則最要莫如均平若謀省庫公帑之增益當就全省立普通稅則酌量加征今欲加征香順東新等五屬沙田標其宗旨曰一面爲公帑謀增益凖諸事理豈得謂平不可行者二沙田一項每畝正供外復加沙捐三毫三護沙費數毫團保費及更穀又數毫重重抽剝已及二元以每畝租銀四元計算稅率已逾其半今更欲每畝加征一元負擔過重民何以堪不能行者三近數年來水災風災盗賊災兵燹災無一不備民力凋殘斯時爲極今縱未能減稅勵農亦何忍重征騷擾以重擔負不可行者四護沙費一案曾經胡前都督擬議加抽其時每畝僅議收沙費五毫輿論尚一致反對况當此農困幾極之時而議加抽至一元之多乎前車之覆不能行者五以上所舉此案之萬不能行顯然可見本會旣爲人民代表應如何持理正平觀察周密以代表眞正民意無墮沙棍狡謀云云 
　　審查籌餉局案陸督軍朱省長前因粤省善後經費無着擬設籌餉局咨省議會後省會已付財政法律兩股合併審查頃因手續完妥已將報告書提出原文如下查原案籌餉局之設爲籌備粤省一切善後要需以救濟目下財政困危自屬刻不容緩之舉惟機關之組織分執行評議兩部而人員之支配則議會與社團共之是立法行政混爲一途職權範圍廣漠無限揆之理法旣相背馳按之事實尤多流弊故合併審查之結果僉謂爲解决一時財政計本案不能不成立爲維持三權分立計則章程不能不修正爰由本兩股將原章逐加修正以議决權屬之議會以執行權歸諸官廳此項機關祇爲補助行政而設其職權全在研究籌欵各種方法呈由官廳採擇以爲提案交議之准備而已基此修正理由並擬將善後臨時籌餉局名稱改爲善後財政研究會以符名實而淸界限是否有當仍待公决修正簡章如下第一條本省因安插隊速辦淸鄉籌備一切善後需用欵項甚亟特設立廣東善後財政研究會第二條本會會員以三十名爲限設正會長一人副會長一人會員互選之第三條本會會員由督軍省長擇有財政學識經驗者任用之但現任省議會議員不得兼充第四條偮本會專爲研究本省財政上一切增加收入之方法如有會員過半數之同意得建議於行政長官資交省議會議决之第五條本會會所附設於財政廳内以省經費第六條本會會員全不支俸薪但得酌送輿馬費每員每月仍不得過五十元其他會中一切雜費每月不得逾三百元概由省庫支出之第七條本會研究期限暫定爲六個月如本會認爲應延長時得呈由省長轉咨省議會議决之第八條本會議事細則由本會自定之第九條本簡章得隨時詳請督軍省長轉咨省議會修改之　　 
　　按籌餉局原訂章程『詳上月二十八日本報』組織旣極複雜職權亦復廣漠且其籌欵方法苟匪直接增加人民負擔儘可聲請省長批准執行毋須議會同意一般論者謂此殆粤當道規復番灘之初步蓋以賭餉固匪直接增加全省人民之負擔有此一著已可躱避議會之干涉也今如省議會之審查案對於名稱旣加修改而實質上又復多所變更卽使設立亦不過研究善後籌欵方法之一機關而已在省會 
方面籌慮固極周密然官廳則已感買櫝還珠之痛苦交吾不知通過以　官廳　滿意執行杏 
[廣東酒鹽商之風潮]  
　　酒商集議停業聞省河賣酒行商現因公賣條例太苛箝制殊甚連日賣酒商人在街上或在店中被執去經稅之酒三十餘起甚且扣留工伴於十一月初一日集議决於初四日起由各店前赴酒稅局報明停煮酒飯十日後再行停甑休業并聞各行商自議决後已將米酒花酒泰酒之飯一律停煮以免負擔之重累恐風潮將愈演愈大也 
　　鹽商集議反抗當道現以庫欵奇絀擬將五毫之鹽捐改作一元徵抽以濟急需省中各鹽商聆斯耗後以粤省自起軍事後道途梗塞鹽斤價格已有一落千丈之勢今若再加徵抽實恐無力擔負行將益多閉歇故於昨日大集會議决定此事若確即聯呈當道俯念商艱准予豁免未知能有效否也 
　　按據昨日專電省河各酒商已一律罷市矣此後如何挽救尚難逆料惟吾謂酒捐之苛擾不過及於一部分之人鹽則人人用之重稅之累及於全體窮苦小民亦不能免倘因重稅而引起風潮者勢必較一部分之酒商爲尤甚也吾願粤之主持鹽務者急以酒捐爲鑒戒而有以消弭於無形也 
[荆州之棉（楚客通信）]  
　　荆州古稱產棉之區逐年之銷於日本滬漢及四川雲貴者爲數頗巨茲據調查所及略述如左 
　　產棉之地極廣如江陵荆門松滋宜都等縣無不出棉近年來公安縣屬之瀕於洞庭者幾盡變爲膏壤爲地不下千百頃亦無不植棉故棉之產額愈巨而需求者亦隨之日增 
　　棉之類别約分兩種一土棉一則洋棉也惟所謂洋棉者並非印美之棉然又實非中國種其始播植於荆州也實在淸初類木棉實大而味苦性堅韌而長紡織廠極樂用之尤爲日人所樂購至土棉則實小而味甘柔軟宜於絮四川雲貫樂購之故土棉之入川者價視洋棉昂而下行者則洋棉又視土棉昻矣有此兩種絶好之銷路宜其日興未有艾也 
　　每年產額若干極難得詳細之實數第知今年棉之收成僅得往年之半而初次棉衣上市時各錢莊之進出欵項已達二百餘萬串二次三次均不在内則每年之出產必在千萬串以上所可斷定矣往時以江口爲棉市之中樞近亦漸漸衰落其地現僅有花行二十餘家此外則各小鄉鎭凡產棉之地無不有花行六七家綜計之當在百家以上而日人之購棉者各鄉鎭皆有其機關焉日人購棉之數每年約自千包至七八包每包約二百斤内外以其貿易之大市價幾聽其操縱矣至與棉相屬之各種營業（爲軋花機之類）亦無不惟日貨是賴棉旣外流而自古出布之區如荆州者（容另章記之）遂不得不仰給於棉紗紗之銷數年千萬以上皆日產也至入川之棉以棉紗之銷於川也其數已視往昔爲減然以改植洋棉者多尚未現若何影響以後則正難言也 
　　按荆地旣宜植棉而產額又如是之巨使能善爲提倡從而改良其品類更自設紗廠以經營之擴生計而挽漏巵寗獨荆州一地之幸蓋今日救國之道惟希望實業一途而實業則惟以棉鐵主義爲最有希望我國出產豐富而足與各國競爭者棉鐵也故今日爲捍衛圖存計惟有望全國之人竭全力以赴此主義而已 
[鄂省會逐員風潮]  
　　省議員詹梁趙三員資格問題王兼省長置内務部電於不顧前日復咨省議會以前次依　遞補之杜瑞壽戴孚夏丁榮學三候補議員已通知其先行到會所有遞補證書現已依式製就請赴署具領蓋王不欲直接給證書於三人欲使議會具領轉給則詹趙梁資格不取消而自取消矣二十九日正式會杜戴丁三員恃有省長通知故未經議員介紹亦未由主席命秘書歡迎逕入議場列坐於未出席之議員坐次是日屈王兩副議長均未到係周從暄爲臨時主席以三議席而有六議員早知其必有一場大閙也時各議員尚未知該三人已逕自入席以預算案重要今日覆議詹梁趙資格案人數又不足（是日出席者六十一人）俟各案議畢再討論遂依日程研究預算各案議至規定缺席罰費案表决之際有桂厲鋒等見杜戴丁三人私踞後座大聲言有外人攔入議席請暫緩表决於是國民派大鬨李法周之瀚等十餘人相繼質問主席主席以爲臨時所推不便軒輊兩派遂大起爭論卒以該三人無證書無介紹强踞他人座位公議驅逐出場一時秩序大亂遂散會尚不知後事如何結果也 
[蜀報被封之大交涉]  
　　報界開聯合大會蜀報被封之初人皆料編輯人必有危險當該報編輯曾樵初被看管時該報派送飯食之小工亦被衛戌司令部捕去看管一時輿論大譁成都各報皆以該報無被封之理且瀘州一部分兵變確有其事城内郭姓及城外草鞋沱統捐局均確被刦故各報定期於十一月十六號在報界公會開會籌議對付之法一面通電北京各省請伸公理該報社内部人員亦連日集議民黨中人異常憤激十三號在汪家拐前汪氏九曲法校内開會議與顧品珍嚴重交涉而省議會議員亦擬具書質問蓋勢甚激昻也羅顧等見此情形乃於十三號密派人到北打金街該報編輯部將封條及告示揭去時該社内已無人居住故未之知十四號午後顧氏又派兵十數人到總府街將封條及告示揭去並將所看管之曾樵初送出顧氏言封報之事余並不知意在卸罪於該部某秘書該秘書係進步黨又係黔人故顧詭稱前日該報攻戴爲該秘書所不容并將墨書之封條以證明之封條揭去後該報遂貼出一廣告略謂封條告示均被衛戌司令部自行揭去本報現正整理一 
 
 
 

Page 7

 
 
切尅日出版以副閱報諸君之雅意云云 
　　聞該報出版後即將向顧品珍要求賠償損失如顧固稱不知則擬與之提起訴訟 
　　十六號午後五時蜀報曾　初請省城各報開臨時聯合會到會者有國民公報四川羣報四川報四川新報平民新聞日知報覺民報四川晚報曾向各報記者報告謂此次敝報被封承各同業先生辯誣致有自行啓封之事無任感謝今日令香（曾之名）之請敎於各先生者卽顧品珍無故逮捕新聞記者事謹將事之始末爲各先生陳之十一月十一號早衛戍司令部派一人到社稱顧司令請各主筆有事相商令香隨即前往初稱未起牀繼言早膳最後又言在辦公事始終不能見顧之面亦不知爲何事及午際該司令部某副官始言爲登濂州兵變事已派軍隊封報矣旋有軍法課一人言曰請先生去問一問令香從之行將到一拘留所内有囚人五六十名彼令令香入令香力言非所以待新聞記者彼又引至一空屋中派數兵看守令香不知眞象書紙條由副官看過始准交出請到報社内書記始悉被封情形詎此書記又被該司令部看管此皆十一號事也連日飮食等類均頗不便凡外間送物者必多方留難日日求見顧氏而不可得直至十四號一副官到言司令請談話令香同書記隨副官見顧品珍顧氏口操雲南音而聲又低所說聽不明白其大概係稱并無他事請兩先生回社一面呌送客而數兵前導後擁遂將令香同書記推出司令部此該司令無故逮捕令香之大概情形也後回報社顧氏又言此事係彼之某參謀所爲彼不知情羅督軍亦向譚創之言已飭顧氏辦此案謀此事確係羅之意思囑顧所爲人盡可知今彼等竟卸罪於參謀誰能肯信今惟有請各先生昭雪云云國民公報記者發言謂此事控訴法庭本無益之舉可由公名義具書質問羅督一面請願於省議會曾云令香已預備質問至請願於議會請建議糾舉甚爲妥善令香意思質問羅氏後得其批答即具控於平政院衆皆稱善四川羣報記者言今日新聞團開會不能不代曾君一吐氣且須使以後擁兵者不能蹂躪報館故應由報界聯合會以各報名簽押蓋章具書質問羅氏請羅明白答覆俾免新聞界人人自危衆以爲然乃公推平民新聞日知報兩記者起稿後四川報日知報各記者均言顧品珍之蠻横無理曾言此事始末令香已交印刷廣爲傳佈四川報記者即係省議會議員言請願一事鄙人願介紹議定遂散會 
[蕪湖快信]  
　　旅蕪湘人於本月一日九時在湖南會館追悼黄蔡二公來賓到者甚衆 
　　倪省長刻通飭各縣凡錢舗錢攤收兌中行紙幣不准折價 
　　安武軍第一路統領馬聯甲出巡徽州已於一日由滬返蕪 
　　警務處長易迺謙刻委派方夢超來蕪調查警務定武軍駐紥合肥第十二營管帶李坤山前日由寗來蕪當乘小輪赴合肥 
　蕪湖各官署奉倪省長令内開准國務院歌電通緝關於漢口華景街案之向海潛聶豫吕丹書王道人王質（即王　　）等五名 
地方通信 
[鎭江]  
　　貨物稅收數減色邇來市面凋敝金融阻滯商界大受打擊丹徒貨物稅所向來每値十月一月徵收稅銀必較平時加多現在十月分業已終了據個中人云所收數目不伹較九月分短少即較之七八兩月分亦形減色云 
　　緝私營派兵防梟江北高寳鹽一帶素爲鹽梟光蛋麕集之區每届冬令即糾黨大開賭場强奪豪取無所不爲近日如高郵之錢家集寳應之下蕩鹽城之沙溝等處均有若輩開賭販私良民受害實深現江北緝私季統領已調派師船趕往嚴拿 
[揚州]  
　　西岸擬自立公所淮鹽湘鄂西院四岸運商公創自淸末以聯絡商情共謀進益爲宗旨内設職員專司所中一切事務常年經費悉由四岸運商公攤行之已久乃近來西岸鹽商忽擬脫離四岸公所自組一淮鹽西岸公所推沈澹安爲董事現經多人從中調處尚未實行不知將來若何解决也 
　　内河小輪肇禍泰昌天泰等六公司小輪向駛淸鎭長班（由鎭江開往淸江）昨日泰昌元竝輪船由淸回鎭路經高郵縣屬猝爾不愼將該地停泊之重儎某姓米船撞沉淹斃船户二人傷一人聞該船主已投禀行政官並鎭江關訴請賠償矣 
　　焚燒小輪案完結秋間頭橋鎭鄉民焚燒小輪一案遷延至今於昨日由縣知事賠洋九千五百元（英商永和得洋五千元日商戴生昌得洋四千五百元）始行結束淸楚聞此賠欵仍由鄉董在鄉間按田畝捐來者并非出自公欵云 
　　魔術忽然禁演日前有留東畢業劉蘭芬馮快手魔術家二人自滬來揚假第五泉茶社每晚開演魔術已先期張貼廣告擇定今晚（一號）開演事前曾報告一區并由羅區官許可不料沈警佐謂其有礙治安忽加禁止一般觀客均掃興而歸惟聞明日仍有開幕之說不知確否 
[無錫]  
　　議辦三縣冬防今届冬防固太湖梟匪横行較諸上年尤爲吃緊聞無錫常熟武進三縣水警梭巡會哨辦法已由各該縣知事會同水警協議决定大致如下（一）舊曆十一月初一起每月分上中下三旬逢十爲會哨之期下旬如遇小建卽以二十九日舉行無論雨雪斷不更移日期以示一定（二）嗣後彼此互通聲息均須嚴密不得有分畛域視同秦越務期聯絡策應襄助進行以免鞭長莫及之虞藉取輔車相維之效（三）上旬係吳縣與無錫之水巡隊聯合二三兩專署之水警會哨於南望亭中旬則無錫常熟之水巡隊與駐在常熟之第三分署水警會哨於羊尖鎭下旬係武進與無錫水巡隊及第二專署水警會哨於横林以上辦法并聞業由水警趙廳長會同三縣知事呈報省中核示一面已通令各專署遵照矣 
　爭舉善堂董事同仁育嬰兩善堂歷由紳士中公舉董事二人督理一切近自該堂董事華衮病故後即有杜某等具呈縣署請照會華承謨爲董事旋有公民孫某等以華承謨性情暴戻不堪充任慈善董事聯名呈縣反對繼有紳士王某等公呈縣署請以華佐治爲董事楊知事以紛紛呈請一迎一拒莫衷一是已照會市董查議該縣核辦 
[安慶]  
　　發還黨案財產彚誌皖省自癸丑以後人民因黨案牽涉抄没財產者甚多現因共和恢復紛紛請求將此項没收之產一律查案發還近有柏和臣者卽柏烈武之族姪光復時曾在省城天台里置有房產一所又在西門外開有怡和米店資本數千元並租胭脂巷方某房屋爲住宅當二次獨立時柏和臣亦在被捕之列其家產均爲警廳查封現在天台里房屋及棕湯漁業已經省長批准惟怡和米店及胭脂巷住宅内之銀錢家具等件約値數千金官廳查無案卷想係被前警廳長朱家珂查封時私行吞没惟朱家珂已因案被控撤任私逃行至蚌埠經省長扣留昨柏和臣特赴省長公署正式起訴請追矣又棕陽鎭之羹膾賽漁湖當光復時爲柏烈武之族戚柏心郎王履祥等所買組織漁業公司前被查封現亦發還乃柏王等以漁湖雖然發還心猶未足以該湖查封以後數年漁稅依然照繳此項稅欵爲數甚鉅現在漁業公司資本不敷請求省長將歷年稅欵一併發還聞省長以此項漁稅已充軍餉曾經造册報部在案無從發還已批示不准云又聞省成北門内有黄建明者前亦因涉黨案嫌疑竟遭鎗斃房產亦被查封現伊妻陸陳氏業赴省長公署懇求昭雪并給還被封房產昨經省長批云此案前據警廳詳報查封黄建明房屋一所坐落北區境内丁家巷第一千零四十七號門牌嗣後樂善堂經理蔣舜淵禀准備作該堂辦公之用旋據該氏及紳商各界邵國霖等禀准請將原產契具一併發還又據該廳轉呈請示到署均經批候核明辦署在案查該氏迭次禀叙黄建明所犯案由尚屬相符惟該產地名門牌號數均屬兩歧是否係屬一處無憑查核候再飭警廳查明如果係一處好將黄建明房產及原契一併發還并轉行樂善堂經理遵照 
[杭州]  
　　省議會臨時會開幕昨日（二號）爲省議會第二届第一次臨時會開會之期議員到會者八十七人吕小長莫財政廳長均赴會上午九時沈議長振鈴開會各議員魚貫而入議場依次就席秘書長孫智敏引省長財政廳長入席沈議長讀臨時會開會詞吕省長登台讀頌詞於是官長議員及在場各職員咸向國旗行三鞠躬禮畢吕省長莫財政廳長均有演說議員方面則沈定一鄭凝孫如怡王兆基孫棣三張廷霖胡炳旒陳度諸人亦各抒意見說畢即散會 
　北星橋大火紀杭垣大關北星橋西首萬興米店前日（一日）午後二點鐘不戒於火遂至燎原一時烈燄飛騰不可嚮邇五界廟拱宸橋消防隊近地各水龍及城内太平橋白澤廟兩處消防隊聞警馳赴灌救無如其時風勢甚猛水力不敵延至四時始熄以致上至天志堂藥店下至鳳凰橋泰豐米店東至北星橋弄太平橋茶肆中問永昌茶葉店同昌醬園鴻昌烟店鴻福昌澆造店倪經鋤剪刀店三和飯店大成牛肉莊會仙樓茶店天主堂等四十餘家計房屋百餘幢同付一炬沿河之惠生米肆以在下風幸保其半王子球君住宅在天志堂裏進以牆垣峻固巋然獨存而其上面距離數丈外之草舍一間倒被火星飛飛亦至灰燼肇禍之萬興米肆主朱阿根當由三分署王文田警佐飭警帶署鞫究 
[廣東]  
　　薩巡閱使回京閩粤巡閱使薩鎭氷自因奉命抵省監視龍濟光交代手續告竣急欲返京陳告情形昨日午後二時已乘永翔軍艦啓程北上先一日曾晋城向陸督軍朱省長及各當道辭行譚浩明莫榮新周天祿黄倫蘇周淦及各等兵艦艦長等卽於三時假座長堤增仙鐵路公司設筵公餞散席後薩使乘永翔小輪馳返軍艦昨日午後陸督軍朱省長及各官員紛紛乘輪前往永翔軍艦送别 
[奉天]  
　　追悼大會之籌備蔡松坡黄克强兩先追悼大會現由省議會敎育會農商工三會各舉數人籌備連日會議進行并通函徵集文聯其會址已定在小南關幾輔會館并在該會館設追悼籌備事務所訂於十二月三日一准開會 
雜評一 
[蜀報風潮（一子）]  
　　中國之大患在政治與社會扞格而不相入其實社會爲意思結合之產物而政治乃爲社會心理之映象社會愈發達而後政治之運用愈有實力故社會與政治有息息相通之關係者也若徒知倚恃政府之强力而不謀植社會之根基則社會誠萎靡而政府亦不振矣 
　　輿論者所以范成强健之社會者也雖其爲物飄忽無定然苟愛護之而不加摧殘則潛滋暗長於社會中隱爲厚植其基礎一旦發揚蹈厲則能磅礴萬物而爲社會至有力之代表政府亦賴以强固而人莫敢侮焉袁政府時代之摧毁輿論絲毫不存意欲弱社會反抗之力而不知政府自身亦即隨之以盡寗不可爲殷鑒耶 
　　今者各省官吏每每輕視輿論吾謂輕視輿論之結果與報界起衝突猶爲小事其大者因與社會扞格而事事不相容窮其所至殆有不忍盡言者矣嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[迎接蔡公靈柩之佈置]  
　　蔡公治喪事務所昨接新銘海容兩輪　無線電信知蔡公柩船本月四號十二點鐘可抵吳淞下椗五號上午九時可抵碼頭登岸本可逕行駛進因口外泊有英國軍艦須打看旗號故須天明方能進口該事務所接新銘海容輪艦無線電信後以蔡公柩船抵埠已有確期所有迎柩登岸臨時一切招待亟應先行派定是以於午後由該所主任蔣叔南邀集紳商學軍各界同人集議各界招待員由各界自行派人接待俾得熟悉引導至各界迎柩人員徽章該所已於報名後分别送去該所裝設租界電話昨日亦已接通其電碼第一千七百二十八號茲將昨日商界同人所發公啓與蔡公治喪事務所啓事及迎柩行列路由單分錄於左 
　　商界同人公啓啓者蔡公靈櫬於陽曆本月五號即陰曆十一月十一日上午九時抵滬登岸凡我商界應下半旗以誌哀悼特此佈知 
　　治喪事務所啓事（其一）本月五日即陰曆十一月十一日上午九時蔡公靈柩到滬在招商局江天碼頭登岸凡欲加入迎柩行列者請佩帶蔡公遺像徽章於九時前齊集江天碼頭就敝所派嗣招待并議定場所駐候靈柩登岸依次加入行列除分發通告及行單外此佈 
　　（其二）敬啓者蔡公松靈柩業經護運到埠定於本月五日（即陰曆十一月十一日)九時登岸所有各界迎迓諸君均請於是日上午九時以前佩帶蔡公遺像徽章齊集招商局江天碼頭按照敝所指定地點分别駐候俟靈柩登岸時照後開行列單依次排行至蜀商公所門口在沿馬路依次停駐俟靈柩先進入靈堂停放安妥後由引導員挨次引導各界至靈堂行禮後各散特此通告即祈公鑒爲荷 
　　迎柩行列路由單一捕房馬隊二惠兒院音樂隊三省立第一商業學校（以接洽先後爲序行走時以二人爲一列)四南洋商學校五南洋商業公學六復旦公學並童子軍七靑年會童子軍八工業專門學校童子軍九省立第二師範十女子同義義務學校十一中國婦孺救濟會音樂隊十二閘北救火會十三商界各團體十四中國音樂班十五像亭十六遺電亭十七大總統命令亭十八勳章亭十九服用亭二十花圈二十一海軍二十二護軍使署軍樂隊二十三陸軍二十四警衛隊二十五孝幃二十六銘旌二十七魂帛二十八執紼親友二十九柩車三十各界乘車送柩者及空車靈柩路線自招商避碼頭登岸經行洋涇浜路過三茅閣橋進棋盤街河南路穿過大馬路過鐵大橋經北河南路寳山路至蜀商公所 
[贛同鄉歡迎李協和大會記]  
　　旅滬贛人因同鄉李協和氏自粤回滬養疴特於昨日假公共租界靜安寺路愚園開會歡迎各界男女蒞會者極形踴躍官廳方面如代理上海縣知事景毓華滬海道尹代表某君等亦預焉午後二時許李氏命駕蒞臨略欵茶點稍事休憇　鐘鳴三下遂卽振鈴開會首由江西同鄉公維鄒靜齋爲主席起述開會理由大致以李氏手創民國桑梓愛戴是以開會歡迎宣告畢卽由陳彥通起向李氏展誦歡迎辭次李氏演說其辭甚長大致謂鄙人自癸丑二次革命失敗後出亡在外國内政治時得於報章及傳聞知之上年冬問袁氏假託民意謀爲帝制中外皆不敢顯然反對竊恐共和之不保故挺身回國圖謀三次革命以冀推翻袁氏擁護共和幸蔡松坡君首義雲南鄙人得追隨其後以盡國民之義務嗣因廣西獨立而龍濟光負隅粤東實爲共和之梗故敢出身犯難以驅除爲目的初非有權利思想外間不明眞相是非頗多混淆言至此遂將自已在粤事實詳述一切末謂現在粤省軍隊業已收束完結故來滬養疴擬暫不投身政界緣現在大勢雖平而政治未淸此後之須用民志力者正多故願隨國民後改良社會整理地方再爲國家犧牲云云次工商研究會副會長謝復初中華新報編輯陳榮廣上海縣議員代表副議長李右之等相繼演說大致均贊李氏成功不居末則要求李氏仍當爲國宣勞之意演說畢遂在園内草場合攝一影以誌紀念散會時已鐘鳴四下矣 
　　另一訪員報告云昨日午後江西旅滬同鄉假愚園敦雅堂爲李協和上將開歡迎大會除旅滬贛人外男女來賓約千餘人會場中幾無插足之地鐘鳴三下李上將乘汽車蒞場軍樂大作來賓均起立鼓掌歡迎先由鄒靜齋君宣佈開會宗旨次由包荃孫君讀歡迎詞畢即由李上將起立演說謂自江西别後至今與諸同鄉會晤業已三度一在廣西一在廣東第三度即爲今日今承諸父老昆弟開會歡迎感激之餘殊不敢當旣承諸父老昆弟不棄不揣譾陋謹將年來經歷及將來希望爲諸父老昆弟告辛亥光復後烈鈞承乏梓鄉本抱絶大希望俾社會從此改良地方從而整頓由一省以至全國躋吾國於富强之域與東西各國並峙稱雄旋見袁世凱柄政種種舉動殊軼共和正軌專制復活之幾數見不鮮乃不得已而又起謀改革不幸至於失敗烈鈞遂赴南洋各島游歷奥塞事起如蔓方滋德法英俄意日等國先後陷入戰事漩渦袁氏帝制自爲竟由意思而將見諸事實不禁興無涯之悲感以爲共和二字行將告終惟見歐人雖各陷戰事漩渦而各國人對於已國愛護之熱誠初無二致不禁心爲感動因至雲南與唐蔡岑諸公密議一切並將歐州各國人民愛國行動及袁氏帝制運動近事向衆宣述滇省軍民心俱感動維時烈鈞祗知愛護共和至成敗利鈍均所弗計嗣又得張開儒方聲濤二師長助力乃率兵由雲南以至廣西天佑民國袁氏暴殂烈鈞見龍濟光忽獨立忽取銷反覆無常留之將貽大患爰立率兵至廣東兵力軍械雖極單弱差幸所向勝利龍軍疊受敗創正擬再决勝負而中央停戰之令下當即遵令停戰輾轉來滬惟用兵以來頗受感冒現正調息俾留此有用之身將來爲國民服務尚有一言欲爲在場諸君告者袁氏雖已暴殂而默察中央政治尚不能盡愜民意各國政治統一固皆賴乎政府吾國政府與國民隔閡甚多欲賴政府統一政治尚非其時吾國民欲望政治統一非從改良社會整理地方着手不可欲謀改良社會整理地方國民必各具自立心各袪依賴性而後可演說至此全場鼓掌如雷而演詞亦遂終結次由來賓謝復初陳白虚李佑之相繼演說畢爲時將晚即摇鈴停止演說鄒靜齋君復邀上將與各來賓至草地合攝一影以作紀念而散 
[昨市之標金銀拆]  
　　昨日係星期日先令滙票均無報告惟有大條銀之電報計三十六辦士較前日復長一二五以致是日上午本月份之標金價又跌開盤三百零一兩五錢俄而小至二百九十八兩零至十一點鐘時收盤復漲至三百零二兩二錢星期六大條祗縮零六二五今復長大一二五逆料今日之先令必有更動惟據外人預測年内之先令或到四先令上下亦不爲奇云 
　　昨日銀拆又漲至二錢收盤因値星期日各埠裝來之銀不能提用之故 
[烟酒聯合會開會紀事]  
　　全國烟酒聯合會接京師代表團報告抗議公賣抵借美欵情形已誌昨報昨爲星期日例開常會畢復爲此事於午後特開會議討論辦法當經公决（一）要求財政總長明白宣布究竟此次借欵合同於改良苛稅之主權是否不受拘束（一）要求衆議院將已經審查通過之本會請願案即日提前議决以慰衆望旋經裘如邦聲稱目前政府對於兩業所受痛苦竟至不一顧恤兩業生計總無希望第一須籌自救之策現紹酒業因抵欵已成苛稅廢除無望業經同業公議决定七製紹酒之辦法將内地各區作場遷至上海租界通年約計於捐稅上便可減少十餘萬元之負擔稅無則本輕本輕則價廉我紹酒業之定計可不致絶減此自救之策也目前已紛紛在曹家渡楊樹浦一帶購地建廠等語次由兪葆康報告現在寗波象山慈谿一帶人民因烟酒稅重價貴經公議凡遇婚喪祭祀讌客等事皆不用酒以糖茶作代而各項工匠由各作雇主等公議條規不给烟酒通年约計烟酒兩項銷路大受影響稅重商滅之言已成事實吾兩業前途正多悲觀等語次由象山酒業石渭川及各埠所派留滬候信之代表發言謂現因苛稅難望廢除已决定停止營業另謀生計云云當經公决營業自由載在約法此種辦法原無不可惟目前請願尚未議决稅則改良尚未絶望不如稍緩以待後命旋經主任員金拜宸宣布京師代表團及閩贛鄂浙皖湘豫寗等所來函電並本會所發各方面函電及湘潭酒業湘裕豐函助本會經費等件報告畢即於五時半鐘散會 
　　附烟酒聯合會駐京請願代表陳良玉等致全國商會聯合會陳請書爲陳請事竊查政府以全國烟酒公賣稅向美國芝加哥大陸商業銀行抵借美金五百萬元報告國會通過業經陳祈轉請參議院維持修正在案查烟酒公賣名實不符此應取消者一燒鍋散處各鄉關係小民生計中國地大人衆公賣制度萬不適用此應取消者二公賣機關獨立每年開支約一千萬元政府因財政困難而加稅何必設立病國病商機關消耗此千萬鉅欵此應取消者三公賣名稱旣不能存在萬不得已而借用外債只能以菸酒稅作擔保萬不能用公賣二字使烟酒稅永無改良之希望抑更有進者烟酒營業完全商民資本公賣即專賣之代名詞如果以公賣作抵將來外人干涉我烟酒營業稽核所之設立皆意中事也鹽欵前車殷鑒不遠生命財産所關不禁慄慄危懼兩業商人奔走呼號來京請願已數月於茲乃政府以數分鐘之時間斷送之而無所顧恤言念前途向堪設患迫切陳求會長鑒核轉呈財政總長請求爲負責之答復以救烟酒兩業人民生命母任追切待命之至 
[救火聯合會定期會議]  
　　爲電話局躭悞火警事上海救火聯合會發出通啓云敬啓者據鐘樓望警員報告本月二日早五時三十分鐘四牌樓老恒吉後面失火頓時冒穿屋頂即鳴鐘告警一面急於鐘樓會所分用電話通知各區救火會豈知兩處電話屢摇不應無可如何以致各區得悉稍遲以後照此如何辦法請示到會正核辦間復據各救火會紛紛報告是日火警因聞警鐘恐於租界悞會各用電話詢問摇之許久均不　應並據相離電話局最近之第六區救火會會員面稱聞警後亦用電話詢問連摇十餘分鐘無人來接不得已即驅車出救一面派人至電話局詰問詎敲門甚久始有該局茶房某甲開門入内始悉司機人均入睡鄉以致機器無人管理如此貽悞爲害地方甚非淺鮮若不與該局嚴重交涉將來一悞再悞演成巨患何堪設想爲此報告等情前來查裝設電話本爲傳達緊要事務起見前日遇警傳報均不接應迨敲門入内始悉該局司機人均上樓熟睡置電機於不顧以致消息被阻聞警延遲延燒房屋七幢之多似此悞事實於地方生命財產頗有關係若不亟籌善策何以保地方而衛公安爲此訂於陽歷十二月六日下午二時（卽陰曆十一月十二日）開會集議辦法務請台駕准時蒞臨同相討論至祈勿却是所盼禱再本會因修理房屋是以暫假廟東第一區救火會樓上爲會所 
[恐嚇圖詐繡雲天巨欵]  
　　公共租界福州路湖北路轉角繡雲天遊戲場四層樓影戲場内前日忽有人投送炸彈一枚該經理汪秉賢同時亦接到陶姓具名之信函一封披閱其詞有告借洋數千元倘不能照付即當用激烈手叚對付云云汪閱畢即將原函投送該管老閘捕房禀明前情捕頭立飭中西包探前往將炸彈一枚携回捕房禀明捕頭飭將炸彈妥存聽候銷滅並通飭各探捕跴緝投送炸彈人　獲解究 
[打鐵浜越貨傷人案近訊]  
　　寓居法新租界打鐵浜常盛里四十九號門牌水烟袋作内之湖北人楊連關於上月二十一號晚上帮同伊兄楊連富送貨至城内歸家將近里門被匪徒搶去水烟袋壳子三十三只並被戳傷左肩身死由中西讞員驗明緝兇後由探目沈德福等拘獲台州匪徒白福山劉金生兩人解入捕房抄出刀械各兇器迭經法總巡詰訊不認行兇一再盤駁白始供於某日糾同劉金生持械搶刦新租界吕班路十二號門牌小雜貨店内小洋銅元民人分得銅元一百三十枚是實劉供隨白福山往搶事後分用小洋八角銅元三十枚並未犯有别案捕頭諭令還押再候詳細盤問錄供解堂訊辦 
[盲學生表演成績]  
　　本埠愛定盤路盲童學堂創辦僅三年有餘成績已斐然可觀前日午後三時該校校長傅步蘭君允復旦公學之請率領學生二十餘人至李公祠表演各項成績先由復旦校長李登輝君詳述盲童學生在社會上種種重要次由傅步蘭君說明創辦該校之宗旨及現在之成績并謂常人祗用二目而盲童能以十指代目竟有十目所用敎本悉以各項凹凸符號爲記故感覺非常靈便次由朱少屏君闡發傅君之意并多勉勵不盲童之學生語說畢即由一盲童學生踏琴全體唱歌節奏全拍次由二學生朗誦中西敎科書各一課字音眞切次默書（默中西文各一段一人默畢另指一人朗誦)次演算或用手算或用心算心思非常靈敏次全體徒手操及啞鈴操操法均甚爲整齊最後疊成金字塔形聚散甚捷觀者無不拍掌尚有各項手工以時促不及演　散會時已鐘鳴五下矣盲童能有如此成績令人非常驚異有社會敎育之責者急宜提倡此種學校或扶助之也 
[紀省敎育會之三研究會]  
　　江蘇省敎育會附設之職業敎育師範敎育小學敎育三研究會於昨日上午九時在該會會所合開職員會討論職業敎育問題由沈信卿君主席其研究方法分爲三方面各就對於職業敎育方面應行注意之點合併討論之到會者除各職員外和安小學校校長毛吉生亦列席歷三小時始宣告散會茲將討論結果錄後　　職業敎育研究會方面就上海社會之需要擬職業學校辦法草案公推童季通顧蔭亭周厚坤三君擔任 
　　師範敎育研究會方面省立第一師範學校報告已設實習農場并試辦一弓（即一方步)農業省立第二師範學校報告已設商業科預備設商業實　室省立第二女子師範學校報告擬加設蠶桑科共同目的改良手工敎法趨重應用 
　　小學敎育研究會方面職員報告已於手工研究會議决改良手工敎法發布通告省立第二女子師範學校附屬小學校報告園藝汪重農作蔬　二畝種本十二元除供本校食料外可餘三十元校園沿墻植桑二十餘株可收入十餘元均作爲推廣園藝之用此後擬以餘利分給學生 
[回復縣會請求各省協助]  
　　江蘇縣議員聯合會前次開大會時推舉代表赴京請願茲經各幹事協商之後以江蘇一省未便單獨進行擬先再具請願書於國會一面函致全國各縣議會速推全省代表赴滬同時晉京以利進行茲將該會致全國各縣公函錄下查國會省會已次第回復而各級地方自治尚復遲遲即有國會之建議人民之請願國務院仍以編制新章爲詞在政府雖持之有故於法治理恐窒叩難通本會同人不敢自安緘默聯合本省原有之議員商議進行方法曾經請願號呼奔走力竭聲嘶者四月於未收圓滿　效果惶悚何如茲又公推蔣懋熙費玄韞楊友熙爲代表具呈面謁大總統請以速頒明令先行回復自治原狀俟新章成立再行修正改組現正預備手續不日北上惟是積極進行衆擎易舉所望貴省各縣議會聯合團體協力進行速推全省請願回復自治代表抵滬協商同時赴京請願以達 
 
 
 

Page 11

 
 
目的自治前途之幸卽中華國民之幸也至代表來滬日期並乞示知是否有當統希卓裁 
[國貨陳列所已組織成立]  
　　中華工商研究會假樓外樓屋頂花園東茶廳創辦國貨陳列所業已於昨日（三號）組織成立上午十時該所主任徐春榮會同各職嗣先後蒞所遂即開幕各界來賓陸續蒞止當由各職員分别招待參觀陳列各品無不稱贊成績之美茲將該所佈置及陳列品誌下 
　　該所設立屋頂花園之東南角上原有茶廳中門外懸掛國旗二幅廳内四圍陳列國貨如美華利之打時鐘興華製麵公司之麵食振新染織工廠之美彩布線呢增盛中華國貨公司二家之各色花蕊線球冠華之洋式國貨尼帽各種草帽中國化學工業社及廣生行之化裝品裕泰成之繡貨義豐和之絲呢華豐鼎豐南陽之各種香皂洗衣皂裕國實業廠之國貨減王俊記之黎大總統堆花肖像德昌廠之小號毛巾和華廠之絲紗襪等貨其餘陳列各品爲數甚多不及細錄 
　　至午後二時特派交涉員楊小川約同通商科李惺庵李子光諸君聯袂到所察看一切約定於下星期通告工商各界行正式開幕禮而楊君并向裕泰成定購繡花門鏡十方及美華利之大號落地屏鐘二架並由華僑某君購買增盛之花蔴線二箱髮帚二箱其餘零星化裝品購者亦多所有工商界深知該所得以推銷貨品亦非常踴躍故於昨日午後前往報告參加入所陳列者頗不乏人該所貼有廣告兩則如下（其一）本所能力薄弱設備未週殊不堪副賞觀者之雅意惟是發揚國產推廣國貨貿易爲國人共同所負之責任幸望舉國同胞力贊進行以宏盛舉無任盼禱（其二）本所原爲發揚國產推廣國貨貿易所組織無論本地外埠各工廠有如有出品幸希迅速送所陳列以資介紹萬勿自誤 
[漁牧進出口數目之調查]  
　　海關施監督昨奉稅務處令開前准農商部咨開漁牧兩項爲吾國出產大宗比年以來此項貨物歲由外洋入口源源不斷利權外溢莫此爲甚本部有鑒於此旣欲期漁牧之振興應先盈虧之比較查海關爲百貨出入之關鍵所有農產出口曾經按月詳報而於漁牧兩項尚付闕如相應咨行者照轉飭各關監督調查各該關漁牧兩項進出口數目按月另册造報送部以供參考等因當經本處以前項册報旣意在振興漁牧兩業挽回外溢利權自當轉飭各關遵辦惟漁牧兩項種類繁賾現所調查其進出口數目是否僅撮大綱抑尚應臚列細目必須定有方式始不致辦法參差應先由部擬定此項册式咨送本處再行轉飭各關監督填造俾臻妥協咨復農商部請其照辦去後茲復准農商部咨稱此種册報意在同知漁牧兩項輸出輸入盈虧之比較各關貨物出入情形未必盡同儘可就所有者列之無則闕如應擬定册式咨請飭關按月分别種類專册報部等因並將册式附送前來本處查各關稅務司向係按月造　農產出入量數表送由監督轉呈農商部考查此次農商部擬定册式調查漁牧兩項進出口數目其用意與調查農產邮入量數無異惟是各關稅務司事務亦繁如再將漁牧兩項責令兼辦誠恐力有未逮應即由各關監督按月照農商部所定册式分别種類詳細調查填造連同農類出入量數表一併自行送部如有須稅務司協助之處就近與之商酌辦理總期造報一歸核實合再令行該監督遵照辦理可也 
[製造局紀事三則]  
　　製造局槍砲鋼三廠各有繪圖學生十數人專事練習測繪各項軍械圖樣各該學生之薪水月給在二十九元以内每年定期考試如能考取則加增月薪升爲各該廠司事兹届考試之期李總辦以鎗廠繪圖各生未列入本年預算不能與考故於前昨二日僅飭考試砲廠與練鋼廠之學生所考課程爲英文國文繪圖算學四科業已考竣一併錄取分爲二等一等加增薪水四五元二等加給二三元而鎗廠各繪圖生以此次並未與考致薪水未得增加殊爲向隅故於昨日禀請鎗廠委員王蘭生要求李總辦一律予以考試云 
　　陸軍部以前飭上海製造局仿造日本哈其司式之輕便機關鎗現據呈報已經造成二十餘尊每分鐘祇射子彈二十五響似乎純係外洋舊式應將此種哈其司機關鎗一律改爲每分鐘可射三十響所有已經造成者亦須改造限予本年陽曆年終先行告成三十尊解部備用業於日前電令製造局遵辦矣 
　　陸軍部近考某國所出之新式機關鎗其機頭每摇一次可連射彈二百二十枚自宜研究仿造故特電令製造局先行將該機關鎗之機械繪圖說明送部核奪以便飭令鑄造 
[匪徒趕速解送使署]  
　　海門人施祥歧（即小其）顧文炳（卽章郎）王阿林（即小金狗）因於十一月十一號糾黨持械雇乘何阿高之汽車在文監師路北福建路轉角開鎗示妻攔刦周惠才等押送値洋四千五百三十餘元之烟土携贓逃匿法租界經滙司捕房中西包探將施顧王三人連同汽車夫何阿高施父施福炳施之姘婦施韋氏一併拘獲抄出原贓移提至廨由王肇之襄讞會同英領卓君迭次研究明晰判將施顧王三人詳解護軍使署懲辦餘人從寛斥釋在案茲因施等三人尚有紏黨夥刦浦東魯家滙鎭滙豐典當情事經江蘇水警第二廳備文派警投請公廨移提歸案訊辦故奉王承審官飭承錄案將判决情形函復水警第二廳查照外並飭趕速抄供備文發交該管捕房以憑派探起解又九月八號淸晨紏黨持械夥刦重慶路六百四十八號門牌嚴怡廷家値洋一千二百元金珠飾物之盗魁安徽人張小亭由新閘捕房包探周小弟拘解公共公堂訊明判决各情已誌昨報茲悉兪副會審官因該盗首先闖入嚴家持鎗威逼情形不法已極故特商由關正會審官飭承即日錄供繕就詳文發交新閘捕房選派幹探將張押解護軍使署按律懲治 
[供出謀財圖害之内幕]  
　　在法新租界吕班路文德里一號門牌開設小雜貨店之寗波人王某被董家元張炳三將迷藥和入洋烟内請王吸食當即昏不知人經鄰人報告捕房車送醫院醫痊嗣由探目沈德福等將董張拘獲管押聽侯詰訊在案現由法總巡詰訊董張同供因時向王店購物故與王略爲認識日前聞悉王在某處取得洋一百元回店民人欲圖搶刦後思强搶不如智蓮子燉紅棗内和嗎啡送至王店王當場吃食食畢毒發大喊一聲不料被鄰人聽見數人到來詢看民人等恐被察破拘拿即行乘隙逸出故並未攫得分文是實奉諭還押候錄明供詞再行解堂訊辦 
[通緝在逃軍官]  
　　江蘇淞滬警察廳昨訓令各區署所文云案奉江蘇督軍公署訓令内開案准陸軍部咨開准新編陸軍督練處咨稱據陸軍十一師咨開四十一團一營三連司務長羅逢春於九月四日早六時因放假休息日請假進城往西河沿恩成棧省視乃叔至晚未歸當派人往該棧詢問未見其人顯係潛逃除開除軍籍另行遴員接充並通緝一體協緝外請通行各軍事機關一律勿予錄用並懇協拿歸案究辦等因准此理合儉同面貌書咨呈鈞部鑒核通咨各軍事機關免予錄用並懇協緝歸案以儆效尤等因到部查該司務長竟敢藉故潛逃殊屬不法除分行外相應抄錄面貌書咨行貴督軍查照轉飭所屬一體查拿俟獲案後逕解該管長官歸案訊辦等因到本督軍署准此合亟令行通緝令到該廳嚴緝務獲呈報轉解等因附面貌書奉此除分行外合亟令仰該署遵照轉　所屬一體　眞嚴緝務將該逃官羅逢春一名獲解到廳以便訊轉母稍疏縱致令倖逃切切此令 
[函送苛細雜捐調查表]  
　　全國商會聯合會江蘇省事務所致滬上南北商會公函云逕啓者案准全國商會聨合會函開迭奉大總統令飭各省減免苛細雜捐各省迄未實行現已由部派員調查竊恐不能得其眞象茲已由各商會自行調查報告本會彚案呈轉以期核實相應檢同調查表紙函達貴事務所請煩查照分致各商會切實調查按表填明由貴事務所彚寄本會以便轉呈如表格不敷並祈照式刋送等因並附表到所准此相應將調查表函送貴會查照希即詳細調查列表陳報以憑彚轉 
[工黨簡章應向警署呈報]  
　　中華工黨總部自成立後即將所擬簡章呈請松滬護軍使署立案昨奉使署批云函及黨章均悉具見關懐民生事業爲全國工人圖謀幸福規畫至爲遠大惟查本月八日政府公報登載内務部通咨各省文開關於政治結社應按治安警察法之規定報由所在地警察官署辦理至其他關於公共事務之結社集會雖與政治無涉行政官署因維持安寗秩序認爲必要時得以命令令其呈報邇來結社集會多有逕向本部呈報立案者程序旣屬不符辦理自多周折請轉飭所屬嗣後人民如有關於結社集會呈報事項應卽逕向該管警察官署呈報等因今核所送黨章係關於公共事務之結社按照現時情形應即照章呈報該管警察官署聽候察核辦理可也此復 
[籌設金星銀行之部批]  
　　金星保險公司現集巨資籌設金星銀行擬具章程呈請財政部核辦昨奉財部一一五號批開據呈已悉振興實業首在調劑金融該公民等以籌設銀行爲實業張本可謂扼要之圖查核所擬金星銀行股分有限公司章程十三條曁招股簡章八條均屬妥洽應准備案惟第二條乙項所列發行存欵票一節仍不得涉於取締紙幣條例之規定庚項所列買賣公債票應遵照證劵交易所條例辦理以符定章所有集股曁應行籌備各節務宜迅速進行早觀厥成創辦合同曁創辦章程存惟此項創辦章程應即酌量情形改爲辦事章程可也此批 
[神州醫藥會附設醫院之部批]  
　　神州醫藥總會會長余德壎前因附設醫院呈報内務部并附簡章規則等情昨日轉奉批示云呈及簡章均悉查該員等於民國三年一月十六日呈請提倡中醫中藥等緣由曾經國務院批示除中醫中藥設立專校規程暫從緩議外其餘各節應准分别籌辦等語茲據呈請實行開辦醫院核與院批並不抵觸尚屬可行惟設立醫院關係人民生命非嚴予取締不足以昭愼重此項取締規則未經本部頒行以前仍仰呈明地方行政長官立案遵照警章辦理仰即轉行遵照 
[戒烟藥水須由警廳化驗]  
　　滬海道公署昨批唐祁欽爲設立戒烟醫院行銷藥水請立案呈云呈及藥水均悉查該醫院銷售戒烟藥水應向警廳呈請化驗其中有無嗎啡毒質及不合衛生藥品驗明無弊由廳呈候轉呈省公署立案准予行銷該醫院旣稱開辦已將四年何以未向警廳禀請化驗且設立處所亦未聲明殊屬不合姑念意在捕助社會消除毒害非徒事牟利者比候飭警廳驗明呈復再行核辦可也此批 
[揑冒審廳號房之信函]  
　　有陳福者前在地檢廳訴其子湘濤違忤當經傳訊以無證據斥不准理詎料近有人冒審廳號房蕭金福之名揑造一信寄至陳處略謂案不准理因無證人望速邀同證人前來繼續起訴等因該信因地址不明由郵局送至蕭處蕭見信大詫立卽禀明袁廳長請求查究當經袁君移請檢廳飭警查緝 
[匪徒攫取金飾類誌]  
　　婦人王嚴氏前日行經公共租界蘇州路被匪徒王阿根攔刦去耳上金圈一副圖逃被巡捕帮同將王追獲連同原贓拘入捕房捕頭略詰一過諭飭押候解送公堂請辦 
　　住居城内之婦人楊李氏前日行經公共租界帶鈎橋北堍突被匪徒將髮髻上金壓髮一隻（計重一兩多）攫取逃逸經氏鳴捕追捕不及遂投該管總巡捕房報請查緝 
[軋花廠果係縱火圖賠耶]  
　　閘北新民路洪吉里張預記及梅園路三和兩軋花廠先後起火均保有火險由衆鄰居查悉三和亦係張預誠所開公禀四區警署請究各節已誌昨報茲悉被害居户陸夏氏等十餘户所具公呈略謂一號傍晚五句餘鐘該氏在厨下預備晚炊從玻璃窗中瞥見三和廠内有一人手執形似篾彈火反之物在内縱火霎時四處火起廠中人聲寂靜紛紛躱避出外該氏自睹情形大聲喊救鄰衆畢集已冒穿屋頂無從施救查該廠分三家保險共保二三萬兩顯係圖賠縱火務求澈究立提　預誠到案嚴辦云云當去年該廠開辦時衆鄰居逆料必有種種危險曾公禀工巡捐局諭飭遷移以保公安嗣經圖董瞿立芳代爲轉圜責令該廠於廠外加築圜牆廠内裝置太平龍頭以防不測其事始寢嗣張預誠並不遵辦故前日被害各户羣赴市經董錢貴三處具呈公函請求扶助錢君即據情轉請警區從嚴懲治以洩衆怒 
[逆子之罪孽]  
　　本邑西鄉諸翟鎭三十保二圖農民張大小弟有子阿毛於去年娶陸氏爲媳阿毛不務正業日事賭博飮酒屢經大小弟訓戒不悛前日阿毛又在該鎭賭博被其妻陸氏告知乃翁大小弟即將阿毛訓責一頓阿毛怨其妻之多方乃於晚間身藏利刃潛入房内向陸氏頭上連戳二刀該氏大聲呼救阿毛乘間逃逸當由大小弟到來急延醫生醫治聞傷中要害旋即斃命大小弟睹此情形恨生子之不肖卽入自已房内投樑自縊而死次日由其妻舅杜老全到來始悉其自縊身死即鳴同地保於昨投報上海地檢廳請驗經林廳長諭候派員蒞驗再行核辦 
[車輛碾斃人命兩則]  
　　公共租界三馬路上海旅館股東談壽臣所僱之馬夫吳蘭生前日駕車至江西路九江路口將木匠郭如榮撞倒被木料壓傷頭額送院醫治無效身死由捕將屍舁送虹口斐倫路驗屍所報請英公廨王襄讞與英康副領事蒞所驗明委係壓傷身死填明屍格卽飭屍子郭金財備棺收殮吳蘭生押候解送公共公堂請辦 
　　汽車夫陳桂明前日駕駛七百六十九號汽車在南京路（卽英大馬路)貴州路口因司機不愼將行路之蘇州人榮爵淸撞倒碾傷肚腹由捕查見將受傷人車入捕房轉送醫院醫治無效斃命由捕將屍車送驗屍所報請英公廨中西官蒞所驗明委係碾傷身死填明屍格即飭屍女榮順寳棺殮並將肇禍之汽車夫陳桂明傳案略詰一過諭飭押候帶堂訊核 
[汽車碾傷小孩續誌]  
　　寗波小孩樓恩來在北四川路天潼路口被九百五十二號汽車撞倒碾傷肚腹頭部等處由捕房送同仁醫院醫治各節已誌昨報兹悉恩來之父樓某昨至該醫院將其子領回家中另延他醫調治經該院傳電話至捕房報告捕頭准之 
[罪犯脫逃未遂之加罪]  
　　宋阿華前因在外私掘他人之祖墳被控獲案當經上海地方廳訊明判决徒刑並着令回復原狀飭派司法副警長王錫堂法警嚴漢九押同前去執　行至曹家渡宋卽鳬水脫逃當爲嚴警追入水中將其拘獲回廳請究在案茲悉此案前日經該廳堵推事官劉檢察官公開　訊提宋到案供求恩宥問官以其脫逃未遂罪已成立判加拘役一個月王嚴二長警經林廳長各記一功以示鼓勵 
[水木作小火即熄]  
　　前日傍晚七時許新閘路鼎昌里一千六百十五號劉金記水木作忽然起火當經巡捕查悉飛報捕房由各救火會員驅皮帶車到場已經鄰衆灌水救熄當即折回事後捕頭飭探往查起火情形禀候核辦 
[造船所工匠舞弊之懲儆]  
　　江南造船所船塢鍋爐廠工匠朱木生因竊材料私鑄鐵爐爲該塢洋工程師查見獲送上海地方檢察廳請爲訊辦去後茲准該廳長復稱以此案乃係行政機關之事並非關於地方民事應將該工匠送回仍歸造船所自應訊辦等因現經該塢劉總辦以朱木生私竊料物鑄造鐵爐糜費公家材料實屬可惡判令罰洋二十元以示懲儆並卽驅逐出廠完案 
[傭婦竊取飾物]  
　　住居密勒路之蔡姓家於前日失去値洋千數百元之金銀珠寳等飾物因疑傭婦應陳氏所竊報告美捕房飭探將應陳氏逮案捕頭研訊之下據供將此項贓物寄存於老朱家宅路六十六號胞妹吳陳氏處當派探前往抄獲原贓連同吳陳氏一併解案尚少金鐲數隻聽候解　懲辦 
雜評二 
[酒業愈恐慌矣（庸）]  
　　烟酒業之抗議抵借美欵匪以借欵之有損國家利益而反對也亦匪以抵債之後烟酒將被外人監督如大借欵之於鹽務而恐慌也蓋以公賣收入一經抵債發生對外關係將愈無取消之望故出全力以抗阻留一活動之地以期將來或能如願以償耳 
　　兩年以來烟酒兩業新稅疊出增加酒稅之外牌照有捐公賣有費貨以稅重而滯銷商以貨呆而愈困今予地居民又以稅重而相率廢酒此後業酒者之生機日蹙吾不知社會上之消耗事業或亦因此而少減否 
來函 
[愛多亞路李寓來函]  
　　啓者頃見本日貴報本埠新聞所載前晚敝庽有人投送炸彈一節與事實略有不同敝庽主人李徵五前代商會辦理黨人善後及船票事務收束以後因患咯血暫入病院就醫嗣至杭州調養迄今未回且炸彈係暗置於門首以外並未持入發見以後轟傳多人巡捕立至乃由捕房派探前來將信件及炸彈一同携去特將實情奉陳務乞賜登來函以便更正愛多亞路修德里三百六十八號李庽門房啓 
[錢又新來函]  
　　敬啓者前閱貴報載安徽合肥鄧君子雲爲著匪一節殊屬失實鄙人素悉鄧君係民黨純正分子曾充軍職昔年隨龔先生鎭鵬倡義皖北事後悉心經營癸丑次年十二月在　被捕解交江寗覊押兩載有餘幸去年西南起義還我共和今八月間經馮上將軍開釋在滬就醫數日遂歸故里至今其病尚未復原横行不法全屬無根鄙人敢證實此種消息出於肖小揑造誣良爲匪名譽攸關應請貴報館臾正無任盼禱 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲記議員因僧道請願打破頭顱事] [  詩隱]  
　　憶自虎邱說法點頭效頑石之靈鹿苑聽經仰首誌散花之異良以胸無罣礙修成苦行頭陀遂敎頂現圓融照出光明舍利不謂場開淸淨地闢莊嚴偶因未協玄機煩我掛錢之杖施出無邊法術任他漂杵之流豈其劍斬天魔比霹靂而頭經喝棒料是孽淸地獄極淋漓而頂灌醍醐以選佛之壇場作驅妖之地點絲牽煩惱菩薩偏不肯低眉相變空虚金剛竟忽然努目想此際梵音齊起當頭聞淸磬敲定大家頂禮當空俯首聽紅魚之叩恰似聲傳擊鉢施甘露以先嘗有不笑共拈花擁慈雲而受戒也哉（四） 
[擬請設國少院建議書] [  太雄]  
　　蓋聞老大帝國見誚於列强老朽腐敗致屏於新學近見我國政府中有議設立國老院者竊以爲謬矣誠以我民國出產未久正當幼稚時代人皆榮以少年中國之美稱逈非前淸以上四千餘年稱爲老大帝國者可比允宜敬重少年儲爲國體之强魂壯氣豈可以豢養老人表示國勢之衰齡頽象乎擬請審度國情貼切國體速籌設國少院專養國中少年新訂養少典禮仿古養老之意惟師其意而不師其制可也至收錄各院少之資格宜取其有幼稚氣孩提心而擅於兒戲者斷不可稍雜以老大派所有國中之少爺少奶奶少太太以及軍界之少將少尉均當收錄尤要者最時髦之大少闊少與乎所謂少艾者宜特别歡迎入院其他雖不名少而與少同類者如小姐小旦小生小丑小官小滑頭等均可收入院内宜編爲班次各班名數不用甲乙丙丁等字宜改稱少一班少二班少三班等其居室號數亦稱少一號少二號少三號可也各院少年之稱呼宜推原養少敬少之意姓而不名可仿漏上妓院中稱某大少之例略去大字如張少王少李少等稱呼不可稱先生因先生已含有老意有淆眞少也至院内養少之物食則以隨意小吃及小糕餅爲佳衣則以小襟小褂爲宜凡此不過舉其概略也其他惟在主擬院章者臨時斟酌損益總以件件皆少事事皆少爲得體其議設國老院原案請即取消之謹此建議（五） 
笑話 
　一投稿家每次投稿恒不書明住址人或問之曰無他使其無從退回强之受吾稿耳 
　　某甲投稿於報館篇末大書不受酬三字已而不錄追回某甲持稿自語曰如此便宜發尚屬不要豈不可惜其友在旁應之曰然而未登一字已酬郵票三分價値亦可觀矣（二）[  莊生]  
談叢 
　　印度某村嘗有巨量之棉花被竊旬日不獲案遂以懸會有遠方酋長至聞其事願爲訪緝一日大張筵宴於市政廳遍召村人赴會無使或遺旣集各就坐席將半酋長忽驚起呼曰噫愚哉何以累日未破之竊棉巨犯竟敢明目張膽徜徉於此問乎諸君不見彼等鬚上（印度人咸喜蓄鬚）尚黏有白絮者非乎竊棉輩陡聞是言倉持失措各舉手摸鬚酋長乃命軍士一一入諸縲絏中賊皆無言衆咸稱快（二）[  九香]  
聯話 
　　昔沈蒙叔在京師時一日與友人乘騾車往某處行至中途騾竟倒地不起御者因設法易以他騾沈君與友人正無聊問因戲作輓騾聯話其友人云日夜苦馳驅從茲解脫泥塗庶識前因皆後果風塵經困頓長此備嘗鞭策莫如死逸代生勞沈君聯云休云後果前因要知十殿廻輪畜道原從人道入漫說生勞死逸倘使一車載鬼前途更比世途難前作爽朗後作沉刻各盡其長 
　　倪豹岑知荆州府時題廳事聯曰問誰爲倚馬才請試萬言斷不吝階前尺地願相戒牧猪戲習勤百甓莫辜負世上分陰其上聯妙在純用荆州古典絶無牽强之跡能手也（二）[  詩隱]  
小說 
[言情小說妍媸鏡] [  常覺小蝶合譯天虚我生潤文]  
第十四章（二） 
　　其時菲雪進矣則握予手吻之蓋自前日定婚時吾拒其親吻後遂不敢爲非禮親手而外相見之禮畢矣故姑母嘉蓓謂吾儕禮節實同中古之人語亦殊確時曼睞見菲雪至則且避而他去其實我與菲雪猶不若曼睞與彼較爲親睦也菲雪初欲與予憑肩立旣見予却步則立亦稍遠曰密斯君以爲此間風景如何予漫應曰君以爲如何哉我則但覺塵烟棘喉使人暈眩而已菲雪曰然耶然吾視令姊則興致殊高予曰吾安能及彼彼固如覓食之雀無論城鄉皆所樂居菲雪笑曰君言未免過刻予曰吾於曼睞刻耶菲雪期期曰君固於人人皆然但君今日亦嘗出門歟予曰然與吾姊偕出菲雪曰吾料汝儕出必循例數倫敦街道一週耳否則即入肆購物顧吾今者亦購得一物將以贈君言次出一銀盒中貯聚頭小扇狀頗玲瓏予懶然曰謝君君所贈扇此爲第四柄　菲雪亟曰但形式均無雷同君試視此予曰果也但吾手祗兩且句旣念此語過重乃易之曰且亦太費吾一人焉用多扇此語出使我而爲菲雪似當愠然彼蠢人則反意得曰費耶但得君歡者費又何恤未必以君之故遂破吾產予曰誇者君也使君竟貧者則如何菲雪曰此則吾亦有法伹以手鎗親吾額可耳嗟乎人而至於窮困尚何生趣可言予聞其語不禁竊自嘆曰嗟乎菲雪汝蓋未歷貧困之境耳使汝而與吾父易地處者吾不知汝又當如何然按其實菲雪亦何嘗不自貧困中來今者富遂乃忘具貧耳時菲雪置其扇盒於小儿上又曰以前贈君乃區區無足言今尚有一物吾知必合君意予見菲雪鄭重而言則亦不期注意曰何物耶菲雪曰吾意欲爲汝購雷格萊爵邸茲事交易已在進行之中予愕然曰雷格萊爵邸耶曰然吾知汝必喜此予聞此語不禁破格以手撫菲雪之肩此舉實予生平第一次也蓋此一事實合吾意因曰君已購妥耶菲雪曰然其地風景至佳且離桐樹莊亦不遠可與嫿娜永遠聚首予聞語及嫿娜心忽怦然而動蓋因嫿娜而更思及一人嗟乎吾身乃竟爲彼所棄耶此後吾居爵邸與彼所居不過咫尺若使相見又當何以爲情 
閱者注意今日新自由談印在後幅 
 
 
 

Page 15

 
 
新自由談 
小說謎 
[愛國小說懸賞徵續奇童案（二）（蝶影）]  
　　夫此一百三十六幼孩豈愍不畏死歟抑驚亂失辭歟此亦絶大問題也雖然吾於是得覘法人之程度焉法王路易十四者奪國於其兄之手而幽其兄於濱海之野馬島國人已深怒其無道特制於威禮之黨不敢發難雖婦孺念先生之恩亦往往泣下沾襟故彼一百三十六幼孩之心以爲此刺王之所爲實大快事也彼爲吾刺王吾遂爲彼代死適得相當之　酬死復何憾嗚呼偉哉雖然彼等誠不料認罪者多而適足敗事也前夕之事明明祗一罪人而此反得罪人無數威　縱極暴恣豈得並此芸芸者悉誅夷之乃召懐仁至驗彼等足印彼一百三十六幼童乃各急弛其足公庭之上履舄爲滿意者吾之足印苟幸脗合則吾大快懐仁者歷歷徵視咸歷歷不滿七寸咸歷歷筋節肥厚雖以通國奇案之著名大偵探家乃亦瞠目結舌束手無策懐仁集諸偵探謂之曰今者吾輩名譽大損諸君苟有可以匡我者試各舉所長以雪此恥何如諸人相顧若木偶於此乃不得不致敦請於素徒包探老人亞侣（素徒包探乃居家而業偵探不受官僱者） 
　　老人亞侣黄髮　背傴僂龍鍾素爲懐仁所輕懐仁先尚不肯低首下心緣勢已至此不得不徇衆人之議亞侣年近七旬筋肉蜷縮秃頭童童身量短小苟非歷如許老大歲年則且有疑刺王之舉動爲其所爲者亞侣來一一問一一駁遂約明日相見於王之前 
　　是日亞侣見王威禮集諸近衛懐仁以下諸偵深咸在階下纍纍然囚者則彼一百三十六幼孩也王問亞侣曰罪人得否亞侣曰罪人斯得耳亞侣顧懐仁曰若以爲足印悉孩乎曰然曰若以爲足印悉無他異乎曰然亞侣乃口銜雪茄手指足印油紙啞然謂懐仁曰凡人手足中指必較他指爲長汝驗此足之中指何忽短乎懐仁不服擇長者駁亞侣亞侣曰否汝不見此足印中指實爲殘疾且汝所指爲右足吾所辨爲左足耳人行則右足前固知此在後者爲左足矣亞侣言至此啓其敏鋭之眼　睨王王色忽變亞侣益悟（未完） 
海外拾遺 
[各國醉態（醒夢）]  
　　近據友人云各國人於醉時之特性俱各殊異可列舉之殆無或爽美國人醉時則必演說法國人醉時則踊舞愛爾蘭土人醉時則起紛爭德國人醉時則歌西班牙人醉時則賭博英國人醉時則暴食俄國人醉時則春情勃然意國人醉時則傲言慢話是亦由大量觀察之所得者觀於歐美名家所著社會小說信也（二） 
[墨西哥蠻夷之裝飾（囦公）]  
　　美洲墨西哥之南部居蠻夷至衆風俗人心殊異常人無所謂禮敎文化男女雜處披髮掛肩紅衣赤足以爲美麗甚者面部刺印身膚刋花復施以五彩不啻粉飾木偶然此種裝飾貴族可之貧者猶弗許焉大概以粗麻及樹葉等物遮其下半體耳（二） 
續刋小說 
[絶塞奮椎記（野鶴）第七回血濺芳塵靑萍乍吼車停古驛紅友狂斟]  
　却說晦軒等坐下的征車正行到森林裏忽的數十個人出來攔路駕車的人見了早已嚇得渾身亂抖一匹疲弱的馬也停着不前祗自臨風哀嘶個不住晦軒知道又閙了亂子急忙推開車窓仔細看去祗見那一輩子毛賊個個狰獰醜惡如同山魈本魅一般手中執着的或是白刃或是巨棒光閃閃好不怕人爲首的一個賊子騎下一匹銀鬃赤鼻的雄駒氣揚揚一直犇來晦軒覺得那人似乎見過的只是一時記不得這時一般賊夥早已擁到車前春巒見事機不妙急急從腰邊製出一柄苔花斑駁的古劍來砍去　窓祗一躍跳到地下睜着眼大聲喝道你那毛賊莫不是要買路錢麽肯給不肯給只問我那寳劍說時縱目一看忽然呵 
　　虚左以待（悲世） 
　呵大笑原來那騎馬的人便是平羗嶺下被打的御者那御者因昨日受了一頓痛擊心中好不憤恨眼巴巴見他無事而去氣花兒也不敢出後來緩緩的回去行没一里恰遇着桐葉村上的一羣游手就中大半是熟識的便把這回情事明明白白的訴了一遍那些游手便情願替他探訪蹤跡預備報仇後來晦軒三人在趙宅出去果然給游手看見了便商量妥當在這箐篁蔥蒨的場所打劫那一班面貌獰恶的便是游手的幻相當下御者見了春巒也獰笑說道唉我章秋田也不是甘心吃虧的你昨兒自由的打我一回何等有氣概今兒楚歌四面看你還敢那樣倔强俺老實對你說你若是要饒活狗命除非給俺叩上幾千百個響頭追認了昨天的不是若有半個不字好敎你立刻就死說罷便把手中的短刀望春巒頭上砍去一羣游手也便擁上前來春巒一個人雖是虎一般力龍一般技祗是衆寡懸殊一時竟脫不得身正堅結的時候忽然背後寒風四激血肉横飛原來柳娘也舞着劍砍殺進來此時的光景眞個慘雲若墨殺氣連霄匝地黄塵迷漫得幾乎覿面不見不一會秋田的馬被春巒在頸際劃了一下濃血噴溢大吼一聲便撲下地來秋田坐不穩和馬一同跌丨 
 
 
 

Page 16

 
 
   
 
