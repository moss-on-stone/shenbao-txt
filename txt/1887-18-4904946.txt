# 1887 - 18 - 4904946

 

Page 1

 
 
[本館啓事] [  申報館主人啓]  
　　本館年例印有中西月分牌於新正初隨報分送久邀諸君青睞紗籠壁間兹則格外加工紙張放寛字蹟　大四周繞以緑色人物花邊中印朱字鮮艶奪目足供清娱且悉用潔白洋紙印成堅韌結實無虞剥落刻下刷　將竣明止於何日致送一俟懌定自當再出告白特此預聞 
[顧惠卿先生精繪衆神圖出售] [  點石齋主人啓]  
　　兹復不惜工本請顧惠卿先生燮别出新裁另開生面其中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻已用照相石印法成軸出售著色收回工本洋一元三角水墨者洋五角裱成者洋一元六角五售處仍照曩例諸君幸賜顧爲盻 
[中西會議情形不同說]  
　　泰西各國有民主者有君民共主者其君主之國蓋不多焉故凡作一事舉一謀必會議而後定蓋卽中國古時詢謀僉同之意第中國之所謂會議者皆官而西國之會議則有官有民此其所以異耳客有言及此事若不勝慕悅乎西人者日僕見西人之會議矣無論大小無論多少聚集一處皆肅肅然無敢錯以游詞間語有自上議院議定而後交卜議院公議者設所議有不盡妥當之處下議院諸人皆可以駁回上議院不敢固執已見也有下議院所議而未當者上議院亦可重申前說平心論定初無成見在胸也有數國則但有一議院而不分上下者總之不離乎周爰咨諏周爰咨度者近是當衆人旣集之時各就其位靜坐凝神會議時必有一主者由主者宣明此日會議之事並陳說所以會議之故如有意見各異者請各以所見對于是各出筆札卽其所議之事而書之各自思索各自書寫其所欲爲之意而呈之主者然後由主者檢閱盖所議必有是非兩端言是者人衆則從而舉之言非者人衆則從而罷之若是者可不謂之公乎又有不用筆札但以一事宜行宜止詢諸衆人有謂宜行者卽舉一手以爲應否則作袖手旁觀主者見舉手者多則從而行之見袖手者多則從而止之此尤爲便捷公允或者軍國大事則須各書所見小事則僅以舉手爲準僕觀於此而知西人之心齊不若華人之人各一心也前者游於京師適聞有其事命王大臣會同六部九卿妥議僕以爲此盛舉也因往觀之然機事秘密不得近觀僅從門前遥矚之屆時各官紛乘輿馬陸續而至會所大都官之小者則其至也先官之大者則其至也後相見之後拱揖入座並未及所議之事也相與閒談或曰今日天時頗佳近日風來稍凉將見霜雪乎則應曰唯唯僕聞之以爲此或調爕之理寅亮者所宜知同於丙吉之問牛喘也繼而出鼻烟互奉則拈以入鼻嗅數四各嘖嘖賛不止謂購自何處諒非西洋無此妙品是且陳矣一面頻嗅一面手把烟壺玩賞不置則又贊歎以爲膛子頗大色澤頗佳言之刺刺不休聞者則又應曰唯僕以爲此殆格物之道將由小以及大所謂一物不知儒者之恥是亦不容已者乎繼或瞻顧四周開　曰某人何尚未來則又咸應曰諾僕以爲其人必係要人會議中所必不可省者如是者閱數時而初未一言提及所議何事也久之王公大臣相繼畢至閒談者乃止以次坐定亦稍稍叙寒暄敬鼻烟一如前又久之王公大臣開言謂今日交議之件應如何辦法諸君其各抒所見於是大官顧小官亦如其說小官則謙讓未遑彼此推諉仍屬之大官大官亦不敢出一言異一議轉以請之王公大臣王公大臣則又正容謂此係朝廷交議之件各官理宜各抒所見幸勿推讓各官又曰唯唯諾諾仍無敢出一辭然後王公大臣侃侃而談謂今日之事惟有如此辦法未識諸君以爲何如一時諾諾之聲雷動一則曰王爺明見再則曰中堂高見遂出一紙自上而下各官莫不簽押於其上以俟次日覆奏而會議之事畢上坐者顧日影欠伸而起曰時不早矣命駕先去各官亦次第皆去其有異議者則不與會蓋其人亦寥寥焉是則有會議之名而無會議之實烏用是虚文爲且不但官塲中如是卽商人中亦有如是者前者某業董事邀衆議事同業旣集則並不言及所議而談之娓娓不倦者無非無關緊要之語大都亦如問天時講烟品之類甚且述及笑話有某董事不能忍謂之曰夜已央說大書者亦將散矣盍示以所議之要領乎夫然後書歸正傳議畢而散以視西人之會議其相去幾何哉余謂之曰客無然西人之會議者會而後議者也華人之會議者議而後會者也夫旣議矣則會亦可不會亦可會而言及所議也可會而不及所議也亦無不可官塲商務其揆一也大約商務則尚有會而後議之事官塲則無不議定而後會故異議者是日卽不與會而另自拜摺是亦足以證之矣非然者盈廷唯諾有都俞而無吁咈世運且遠過乎唐虞矣夫彼王公大臣無非老成練達其於事變之來早已胸有成竹天下事曾不足措意又必待諏咨于衆而後資以運籌也耶雖然客之爲此言也初非有慕乎西人而譏訕夫華人也祗以西人事事認眞雖一會議而未嘗虚應故事華人智謀才力皆足以邁越西人而徒以　夸因循之弊不能一時净絶而反貽西人之笑此則心有不安而故爲是憤言也則請爲客存此說以聽採納何如客曰幸甚 
[要電續譯]  
　　前報列俾思麥克宣言議院意欲添兵等語兹閱倫敦廿一日發來電音知俾思麥克謂現擬添兵非因往攻法國實防與法有戰爭之事藉以備禦乃議院諸員不以爲然均不允從且一齊辭差告退民間聞之不免惶懼云 
[藥稅新章]  
　　駐滬英總領事官于昨日接到駐京欽差來電内言洋藥運至中國口岸除完納海關正稅外每箱須再完厘捐八十兩自西歷二月一號爲始云 
[福州西信]  
　　福州西字報云有人以開白鴿票店爲業爲官府訪聞于初一日特派差役并撥兵勇前往拿捉其店適臨水邊店主見勢不佳卽躍入水中沈而復起經差弁持械搠之遂致淹斃次日始將其屍撈起聞當日差弁欲捉店主　店中諸夥召集其黨欲與差弁爲難差弁見其人多恐不能敵相率避去該店夥等尚復率衆追之至半途始返未知以後如何也 
[閩省大計舉劾員名]  
　　頭品頂戴兵部尚書閩浙總督部堂兼管巡撫事楊爲曉諭事照得三載考績黜陟攸關今辦理光緒十二年分大計凡應舉應劾之員本兼管巡撫事督部堂率同司道秉公考察内有循良懋著堪膺卓 
 
 

Page 2

 
 
異之員特與荐舉用示風勵若夫衰庸不職闒茸無能旣有忝於官箴自難容其尸位用登白簡以肅官方除另行恭疏具題外合行列榜曉諭闔屬宮員知悉務宜交相訓勉其勵清勤當知荐非倖邀劾由自棄凡已經荐舉耆務須名實相孚益勵清操於夙夜卽現居平等者尤宜廉隅自策共圖報最於將來倘或自甘暴棄六法難逃榮辱所關惟人自取有志者當知所戒勉焉各宜凛遵特示○正荐宮八員漳州府知府吉昌才識優裕率　有方汀軍同知張希淵老成端謹輿論交孚莆田縣知縣徐承福理繁治劇措施裕如平和縣知縣楊卓廉有守有爲勤求治理泰甯縣知縣羅東之清正廉明盡心民事淡水縣知縣汪興褘　明幹練治事有條麻沙縣丞高岑老成練達供職　勤臺灣府教授邱錫熙人品端方學問優裕○不謹官三員海澄縣知縣賴以森辦事　頇操守平常龍岩州吏目儲梁材控案纍纍聲名狼籍　古城　巡檢曾良材辦事乖謬不治輿情○罷軟官一員雲霄同知施德瀛信用家丁事權旁落○年老官一員長泰縣訓導江輝文年力就衰不堪司鐸○不及官二員仙遊縣知縣蔣寳光神志頽靡無裨治理崇安縣知縣胡炳升文理尚優吏治　嫻○浮躁官一員長汀縣知縣周樹森性情剛愎難副民望光緒十二年十二月十七日給 
[火匪正法]  
　　放火之罪例定斬决近日杭垣此風最盛衛中丞深痛惡之批以就地正法蓋亦辟以止辟運意也月初江千所獲放火匪徒審定後禀請憲示於十四日正法是日憲　到司時已抵暮次日又值月望拈香之期不宜行刑十六日辰初各文武衙叅已畢本標四營列隊站圍在城汛弁已由縣監提取該犯正身押解憲轅當堂綁縛衆兵簇擁出西角門詣轅門外裝入木籠卽有數人高舁崖馳電掣而行中丞以放火衆多預命新製高大木籠押令該犯徧歷十門　街示衆該犯身坐囚籠半身盡　雙手反縛背插斬條上書放火搶火斬犯一名周大發斬首示衆云云先則馬隊數十騎開道繼以洋槍一隊籠前有兩兵掮牌鳴鑼高聲呼喚籠後則軍健劊役隨身緊護其前後左右擁護者皆四營兵丁不下二百餘人一時白刃成林霜矛映雪更有長槍大戟排槍洋砲之　押隊者一武一文皆载大紅風帽披大紅一口鐘各有親兵僕從擁衛而行蓋騎馬者爲在城守備乘輿者則仁和縣也該犯擁出轅門卽由大街而上抵鳳山門繞城而歷候潮門及望江門遂由横街而直衝望仙橋日鼓樓灣自清河坊直落太平保佑各坊轉入琵琶街經薦橋章家橋直抵清泰門乃由石牌樓而下至十字路越慶春門　菜巿橋忠清里然後折入東大街繞艮山門而西遂由西大街向武林門錢塘門一路而行乃横至衆　橋人街過富巷口三元坊轉入洋壩　至閙巿口越湧金門而過由運司河下直衝司府前大街夫然後由塔兒頭抵清波門出城迨至法塲行刑時已二點鐘餘矣其首級卽裝入頭桶發往金華會館門首懸竿示衆所過之處觀者塞巷隨往觀斬者尤實繁有徒該犯年只廿五歲是日杭人滿城傳說談者色變想各匪徒目覩情形當知所警惕矣 
[賊黨羣毆]  
　　十一月二十八日夜三更時京師前門外迤東東河沿有三人各持木棒毆打一人其勢甚爲凶惡經守更者瞥見潛赴守府及南城坊署報信迨　署官役到來僅見受傷者一人僵臥地上其三人已不知去向官役卽赴各街巷分尋查無蹤跡祗得相率而回共騐臥地者之傷痕見其渾身幾無完膚又見身旁有兩目珠鮮血淋漓因視其眼眶空若深洞始悉被人所挖急詰其姓名受傷者口尚正言供稱馬姓通州人行兇者三人爲苗大苗二李三亦通州人并將住處一一供明官役卽照其語具狀禀於守府及南城司官次日南城坊官泒多役往通州會同該州官役捕拿幸皆弋獲押解到京旋經坊官審訊據三人供稱向與馬同夥爲賊每當竊物瓜分時馬爭多論少毆駡交加使人難忍尚有羞恥不可言者妻室　被逼成姦蓄忿已久此時始得報復宿讐耳司官將其口供詳城不日卽解送刑部定擬太史公曰怨毒之於人甚矣哉據三人所供則馬固自有取禍之道也特三人亦不免很心毒　耳 
[瀋陽邊雁]  
　　去年海城縣東南鄉印子峪佛爺溝地方因居民爭奪荒山致八大會中人將朱姓合堡焚殺無遺歷控憲臺致張省吾邑尊摘頂撤任現署任之奭召南刺史未滿一年苦主已三次上控月前案中人証瘐斃二名遂詳請檄委隣封檢騐甚矣此案之不易了也○初六之夜更柝兩鳴四邊人靜忽聞警鑼亂響人聲鼎沸急往查之知東洋行瑞林碼頭街南東福盛店失慎焚燬　稈一大堆及四圍木杆篷帳幸赴救人多立時撲滅而房屋簷牙已皆焦灼矣險哉○大流河至今未凍不但車輛不能來往卽本街窮苦小民亦不能過河檢拾蘆葦說者謂冬煖如此從來所未有也○本月初二日爲東西廠放餅之期西廠兼施棉衣褲　憲命馬司馬親往　壓洎放完司馬乘輿出廠忽一鄉農跪道旁大哭司馬喝問何事農曰小的肩賣繭雄今日共賣得錢七千有奇行經此處被兩乞丐搶取不特錢文掠奪一空且扁擔亦遭攫去小的身上棉襖並被强褫小的空手回家老母寡妻無以餬口小的從此不能謀生涯矣供畢又大哭司馬喝令起去諭以靜候查拿洎司馬行未百步其人又來哭禀曰小的已得贓矣小的棉襖現在小押店内太守立飭拘小押店主人至前命指　押衣之人俄頃卽偕役拘兩乞丐來七千錢尚在手中太守命帶回訊辦 
[榕垣談柄]  
　　某甲在北後街某公舘服役得主人憐遂不覺趾高而氣揚日前騎馬出門至鼓樓前加鞭數下馬忽躍起甲素不諳控勒至此不覺驚惶失措翻身墜地馬卽狂奔直冲入蘇麻店内幸該店人多見之譁然馬始出又有小經紀人某乙行至總督口被馬冲趺跌傷脚骨昏倒于地聞某丙及某婦之脚亦被踏傷痛不能走時經舖户雇輿送回各家其馬復經甲牽回徜徉而去夫馳馬通衢本干例禁甲旣闖禍仍得晏然無事可謂幸矣○閩轄玉四鄉周某年四十餘矣前日偕友出門被某甲持刀亂戳頭面均受重傷幸未斃命十九晚赴縣請騐閩大令提訊之下飭填明傷單諭令回家調治聽候簽拿兇手不識周之於人有何夙怨而至以白刃相搏也○府城近日雞價甚廉每斤只值青蚨七八十翼相傳雞翅有小雞爪者腹内有小蛇蛇有黑白色達明里某家宰一雞腹内有一小蛇長五寸許鱗甲宛然某以竹竿懸諸墻上觀者如堵後聞九彩園龔公舘亦然布司埕意如巷李公館内日宰三雞皆有黑蛇均棄而不食渡雞里某家殺一雞視之無蛇及蒸熟以銀針試插其肉立變黑色亦不敢食此豈戾氣所鍾歟因此公膳雙鷄多有更騖者而棲塒者反得藉此以苟全性命矣 
[禾中碎錦]  
　　自十六日起連朝陰雨繼以雪珠至二十日始止街衢泥濘屐齒聲喧各業收帳之人艱於跋涉咸盼黄綿襖子早出也○石門縣周邑尊於二十日至禾舟泊北門外碼頭旋卽乘輿赴府署謁見宗太守聞周邑尊此來係與前任劉邑尊合算交盤隨於二十一日回石門○嘉秀兩縣漕糧已經出兌頭帮船開至杉青閘處備牲醴在施王神前祭閘以祝一路平安聞桐鄉石門仁和錢塘四縣漕米船已至嘉興矣○西塘鎭廣泰紙店收帳夥徐姓往東鄉白鶴港等處收帳回至珠街角泊舟過夜至晚有西塘至珠街角航船亦到泊在一處船夥與之熟識夜膳後相將登岸共至茶肆啜茗閒談是時徐亦上岸舟中祗剩十餘歲之童子初次出門未諳世故竟閉後艙門而睡有賊瞰舟中無人悄悄上船携其帳籃而去籃中有洋五百二十八元及徐回見頭門板已開乃大驚登舟呼船夥不應又大聲急呼童子始在夢中驚覺答以諸人上岸未回徐入艙查檢已失帳籃一隻餘物仍在急上岸尋船夥告明失竊四出追捕毫無蹤跡至次日清晨在城隍廟後面尋得空籃徐不能回店控於　山司置之不理而船夥等又以事難明白有欲香燭自盡者幸經旁人勸救刻聞已赴青浦縣報案矣○嘉秀兩縣漕倉定於二十六日停收至明年正月初七八日再行開收○二十日有杭省織造委員解送上用龍衣船過禾泊北碼頭次晨開放○嘉協所調各外汛弁兵來禾操演連日爲雨雪所阻協戎以時届年终飭令各回汛地以專　成至新正再行調集恭候撫憲大閱○近日各　生意漸見起色南北貨香燭　及鮮鹹　 
 
 

Page 3

 
 
肉店更甚忙碌交易每至半夜燈光照耀人語喧闐猶有昇平景象 
[袁江談薈]  
　　秋間雨澤愆期冬令旱乾尤甚于二麥未免有礙官憲關心民瘼於初五日在邑廟設壇祈雪並禁屠宰想滕六鑒此眞誠或當惠然肯來耶○今年豆麥雜粮落花生等無不豐收價值旣賤而錢店所出錢串又多沙壳薄片鄉民及貿易者吃虧不小邑尊察知其弊立卽出示禁止未知壠斷居奇者卽能洗心革面否○初七日清晨南土圩外某姓家失慎焚去柴草一堆旋經救熄午刻吳公祠地方某姓失慎焚去草屋二間及洋龍水龍聞信赴救早已烟消火滅矣○某甲者腹膨脝而善心計適某司馬奉檄榷稅延爲司事倚之如左右手甲貌若勤能心實叵測掊克貲財不可以數計悉以飽其私囊及司馬當差期滿需次省垣甲復往借貸司馬頗以前事未能釋然於心峻詞拒之甲纒繞不已司馬無奈繪以川資甲乃憤憤而去亦可謂貪得無　者矣○防軍限以汎地課以功過法至嚴也乃有馬隊左營於地方盜案事前旣不防禦事後又不追緝實屬貽悮公事統帥特將營官撤任另委記名提督尹軍門興茂接管 
[漕務派差]  
　　初二日漕帥　同　憲當堂籖掣衛所人員差使其得差諸人銜名録左德州正帮隨帮候補衛守備齊孝則空運候補衛千總郭武英濟甯左帮隨帮千總李翼清催兌催開千總王榮祖右帮隨帮守備周恩科催兌催開千總陳國慶前帮隨帮千總周壽昌空運守備諸葛金催兌催開守備楊兆熊後帮隨帮千總王廷杰空運守備王邦任催催開千總吳慶元臨東前帮隨帮千總吕華清空連千總黄海寰催兌催開千總王利賓後幫隨帮千總饒增元催兌催開千總王同春東昌帮隨帮千總海長原空運千總陸榮槐催兌催開千總靖國鈞東平所隨帮守備陳殿元空運守備于　蘭濮州帮隨帮千總葉玉書空運守備翟榦浙江海運守備吳世相陳賞萬誠德蘇松　海　守備馬炳文崔景春陶金勝楊保定千總陳萬餘葉永祥竇立本孫保國胡殿元張斌江北河運守備陳志魁黄建章袁厚基張金翎千總田藍田黄毆元　璞張濚慧榮 
[袁江官報]  
　　調補江南興武衛守備聶士進於上月十六日自徐州任所來浦旋赴新任内閣中書冠從仁於二十七日自京過浦赴川户部員外郎魏杰於二十八日自廣東來過浦赴都分發南河試用閘官秦以炘於初二日赴漕轅禀知到工候補同知丁象鼎奉漕憲辦理宿遷運道工程候補鹽知事黄慶瑞奉漕憲委南城門稽查 
[蘇臺雜録]  
　　張屺堂廉訪赴吳江等處查拿梟匪疉紀前報兹聞廉訪已訪獲梟匪頭目老表等兩名隨卽帶回省中前晚進署卽將該兩犯提訊據供在胡老大帮下販私所有搶刼各案亦　有分廉訪遂將兩犯收禁再行研訊定罪○二十日已刻蘇撫憲崧中丞恭行封印典禮先一刻合屬文武官員均詣轅門呈遞手版恭賀屆時中丞恭設香案望闕行三跪九叩首禮拜印後卽升公座封完印信然後受賀轅下文武員弁吏役執事人等次第叩賀各官俱免叅見於是藩臬兩大憲以下均回本署威儀烜赫極盛一時○十一日早微雪後至十七十八兩日均於夜半雨雪交作雨止雪積兩次共有五六寸繼以大雨淋漓滕六不及結伴而已銷聲匿影二十日陰雲靉靆廿一早天氣晴明至午後四野雲低天容若墨又有釀雪之意矣 
[甯波試事]  
　　甯郡府試鄞慈奉鎭四縣文童現已竣事惟象山一縣遠隔重洋往返不便聞胡練溪太守擬待新正學憲按臨之前再行傳考也 
[鄮山年景]  
　　甯波拆息甚貴而洋價每元僅換錢一千零二三十文食物惟米稍昂餘皆爛賤如泥經旬苦雨至二十一日起晴曦大放民皆便之以故街道往來愈形擠擁食貨各店生意甚忙其中以方怡和　同董生陽同和四家爲更勝時至三更門尚未閉巿面之繁興實由於年歲之豐盛也 
[鶴背清談]  
　　之江某甲年逾弱冠貌如冠玉誠翩翩濁世之佳公子也隨父至䢴江寓居小東門内竟日無所事事第效董仲舒之下帷讀書暇時常與南門街某乙相契乙固三河少年不喜文墨惟以馳馬使劍爲玩好甲喜其豪故與莫逆一日新雪初霽嫩寒襲人乙至約共出遊甲以道途泥濘艱於徒步却之乙曰有駿馬在盍一乘之趁此時積雪未消君吟吾射不更勝於壩橋驢背上乎甲曰諾遂並轡而出甫出城甲馬驟狂奔甲魂飛魄散疾呼不好聲未已而人已翻鞍　鐙馬則一往直前絶塵而去乙見馬驚逸加鞭猛追狂命七八里始得擒獲帶回見　仍臥地呼之不應撫之則一息僅存矣乙至此不覺驚　欲絶急雇人用板擡回立請醫敷治移時氣絶甲父公幹淮北接得電　連夜馳回見其慘狀痛不欲生聞甲乙於前歲入泮去歲授室猝遭不測誠可憫也現甲父與某姓誓不干休雖經人再三解勸於十四日入殮恐尚有一番龃龉也○揚州某甲所開錢鋪向與元女鎭某乙錢鋪往來匯撥銀洋從無舛錯月初乙夥某丙偕車夫來揚向甲鋪撥兌現銀七百五十兩聲稱因有急需運往鎭江某號切勿遲緩甲素悉丙爲乙夥嘗來店匯撥多次車夫亦係熟人不之疑也逾日不見丙回遂函詢鎭江某號覆信至則謂並無其事甲不勝駭異親往元女鎭查詢乙曰嘻君醉耶吾店何嘗撥銀丙雖曾爲夥已于上月告辭爾豈未之知耶甲聞言形如木偶半晌不能出聲旁有解事者曰勿急可喚車夫至不難水落石出也甲恍然急覔車夫問以當日之銀卸交何處對曰丙由爾店出卽令推至彼家云尚有躭延囑吾先返吾卽領取車價回來嗣後情形無從知悉矣甲立至丙家則魚鑰雙啣屋内已空空如也詢之房東云前晚搬去不知所之甲情急央人與乙評理謂吾與丙本不相識因在爾店是以照付至所稱前已辭歇爾旣不關照吾惡得而知不知以後如何了結也○邇來各處砲船行駛内河間有夾帶私鹽出江私售情事大憲聞之特飭楊子穆觀察在五臺山設立緝私分局專查來往砲船有無夾帶刻已開局并出示曉諭通衢說者謂從此實力稽查鹽務可蒸蒸日上矣○竹西爲烟花薈萃之塲紅板橋頭簫聲月色綺羅絃管交錯蒸淫眞不數榖埠畫船秦淮玉樹乾嘉之際稍稍衰矣然鄭板橋有旬云千家養女先教曲十里栽花當種田則當日繁華猶堪想見自紅羊劫起平山螢苑盡化灰飛昔之越女吳娘大半隨波漂泊至其地　殊不勝今昔之悲近則景物昇平人民康樂鶯花歌吹漸復舊觀每有老妓資購幼女送入烏師處教以彈唱其烏師雖戴上緑頭巾亦公然以師尊自命拍按稍誤夏楚立施誠可憫也現爲保甲委員趙觀察所聞一而派人密訪一面出示諭禁略云前有教曲烏師丁某經　局訪拿嚴懲　　兹聞有等老妓胆敢故智復萌殊屬不知法紀合亟示禁倘敢再蹈前轍定將該妓及烏師等拘提嚴辦幼女發堂有心世道者見之莫不加手於額曰護花恩比種花多彼飄茵墮溷之流定當合十焚香奉觀察爲重生父母已 
[皖官報]  
　　十二月十九二十日牌示試用訓導江照委署大和縣教諭試用訓導徐培源委署太湖縣訓導協台劉先文到由淮北監塲回鳳陽府趙舒翹池太同知沈守謙調署合肥縣孫葆田均辭候補同知劉汝霖到解南河協餉自清江回 
[紀什魚雷艇]  
　　竊自海禁一開各國爭尚水師堅其船巨其礮往來於驚濤駭浪之中履險如夷毫無顧慮又復勾心鬥角逾出逾奇如什好廠　製之魚雷艇是也查該廠所製雷艇有敝種其行駛之迅速均如風馳電掣倐忽往來無從窺測倘於晨光熹微夜色朦朧之際雖敵船預知其來每難防範如去歲意大利國操演雷船時預知鐵甲船主於某時日在某處演擊屆時鐵甲船朗燃　氣燈各持千里鏡四周瞭望迄 
 
 

Page 4

 
 
至雷船駛近距船四十碼始經瞥見如此時眞臨大敵魚雷艇之魚雷勢必早經放出鐵甲雖尚趨避恐將不及卽格林挪登非耳諸快礮連環施放亦無濟矣此尚指一雷船攻一鐵甲而言若以十數艘蜂擁而來其有不立成虀粉者幾希且價值較鐵甲廉至數十倍舉凡歐洲各國莫不望而傾心羣推其無一能出其右以故德國去歲已向該廠定造二號雷艇二十四艘今歲復定二十艘我中朝亦知該廠雷艇實爲投時利器前歲冬張香帥曾委泰　洋行向該廠定購小號雷艇九艘已運來粤後先合擺試洋時每點行十九英海里粤東當道無不奬譽設殷以爲實有把握雖小號雷艇朱能逕出大洋而守禦海口旣不長碰快之利又可屈鐵甲之堅去歲福州船政大臣亦委泰來洋行向該廠定造二號雷艇一艘今夏試洋時每點行二十四英海里曾由德總巡科親騐明確移諸德國領事盖印後頒發實據使泰來收執設沿海各口多俻小號雷艇數十艘再備二號雷艇數艘將見固城野如金湯奠邦家於磐石不是過矣爰誌之以待留心時務者爲芻蕘之採 
[船案發落]  
　　前有往來蘇滬之小火輪船一艘名曰德星者經蘇撫憲派員在婁門外扣留所有水手人等發縣研訊此已列報現在訊無端倪故將此案發蘇松太道訊辦務將船主何人如何請領護照詳細訊明據實禀覆其水手等已于日前由蘇解到上海龔觀察前晚親自鞫間其詳俟探明後再録 
[仍飭送縣]  
　　朱顧氏與子少谷涉訟不休經莫邑尊斷令少谷月給養贍之資後又有該氏之内侄周某向朱索欠被巡捕拘送英公堂移送縣署訊理各情節經登報日前周偕母顧氏及胞弟某又至朱家吵閙由少谷報捕傳送公堂蔡太守訊供之下少谷訴稱庶母顧氏由縣斷給養贍後依舊多方尋釁昨晚送竈竟將穢物抛入水缸不得已而報捕朱顧氏稱丈夫在日向妹夫借洋六百元今由妹干周顧氏挈二子前來索欠少谷不肯理償周顧氏供稱借洋六百元僅收過利息百元俗語云父債子還理應向少谷索取不料少谷一味胡言現在年關日近窘迫萬分朱所立約期付洋運信呈請電閱太守閱竟交與少谷少谷稱卽使果係父親向借現亦無力歸償總之職員因庶母之事　受累不堪　太守向朱顧氏曰爾夫旣向爾妹丈家借洋爾亦不能帮同向少谷索取該氏稱實緣少谷欺人太甚是以致此太守飭仍送縣辦理周姓弟兄又稱年關在邇可否叩請斷結太守謂恐年内不及斷結送縣可也朱　氏等隨退出揚言俟少谷出來扭至縣中少谷在内聞之據實禀明太守及賈副領事諭令捕　派西捕西包探送出甫出門周姓兄弟上前推結西捕力解不開遂將二周毆擊幾下拘拽上堂二周假裝傷重倒臥堂上如死人一般太守及賈君騐得傷係僞裝仍命送縣少谷則由　捕護送入城 
[擔保洋元]  
　　盧照安等扭控工頭陳宜甫卽陳維荃侵吞工洋一案縣訊之後有公義局董韋永興等遞呈公禀叩請押追云云前已兩登報上前日縣中帮審委員宋二尹飭提兩造研訊各小工紛紛投案請追韋稱陳所欠之洋内有五百元董等可以担保其餘尚請核示二尹隨向陳謂雖有人担認五百元然尚有六百餘元作何料理陳稱一時無力措還惟求寛限二尹謂爾可赶緊清厘延于未便遂着將　還押候核 
[嚴防匪類]  
　　時值歲闌匪類多於往日鄉人入巿最易受欺總巡馮蓮士刺史因知照巡防各局認眞邏察毋稍懈怠日來各局委員均督率勇丁徹夜巡緝自昏達旦不敢安枕巿中宵小無不匿　銷聲是亦刺史先事防維之意也 
[英界公堂瑣案]  
　　本報所登聽候判罪一節昨晨慶雲銀樓執事人李惠州偕夥伴十餘人投案候示蔡太守逐一問供各人皆稱費芝平實係通裘盜竊太守着均列名畫押退下候示○華鄒氏控孫女阿壽被王寳琴迫令爲娼旋被售與人家作妾云云蔡太守訊供各情均已筆諸報紙昨該氏又投案聲稱奉斷偕　到甯尋女迄今未去卽着王酌給度歲之資王亦不遵諭王寳琴之弟王某訴稱小的已備洋五元請給該氏太守謂五元太少可給十元該氏以不敷對太守謂此　未經斷結所　十元者不過體卹下情給爾爲度歲之用而已明春二月到甯見女爾時自有分曉現可無庸多瀆該氏始領洋而退○前有潮州人廖春來控同鄉蕭金裕欠洋圖賴事未提訊昨蕭扭廖到案供稱小的被廖欠會　且與人合股開店虧折資本其人被廖藏匿不面如何反控小的欠伊洋銀廖供小的被蕭欠洋有據先已控追蔡太守飭一併押候過堂　訊○常州人時理亨訴稱祖父與蔣金兆合股販牛　籍央人担保資本由蔣載牛來滬售與趙姓收價後並不回常算帳祖父因　小的來申探　蔣收得牛價又往松江販牛到滬另行賣去今得相逢扭案請訊照祖父結算應收洋四十　元趙稱蔣前次販牛賣與小的今則另行賣去蔣供曾與時言合股販牛後以時無資本因此獨做並無欠洋情事蔡太守飭時函追祖父來案以憑質訊 
[法捕房瑣事]  
　　前報越南女子被廣東人拐販經法領事設法安置一節因越女言語不通擬廷熟諳越語之人爲之傳話以便訊究被拐情形　聞有某姓可膺是選法公廨擬卽延請以便詰訊　○　琯將終債臺爭築平　空心大老官至此咸露馬脚固屬尋常之　乃不謂花烟館中人亦有避　逃避者日前法界蘭芳里某　倐忽不見遣人偵之蹤跡已杳又前晚後新街某花烟館亦逃去一妓遂報法捕房請　查緝然飛絮落花豈易捉摸耶○昨午後二點鐘招商局富有輪船從福州來　作函致法捕房略言船中獲到竊賊一人請派人查看云云備捕頭接函之下卽飭法包探王榮培到船查看旋將賊獲住又抄出衣服銀　金葉子等拘入捕　細情俟訊後再録 
徐園四詠并引余友徐棣山司馬浙西望重城北名高博學多才温良冲淡僑居滬瀆肆志林泉購吳淞江北數弓地爲游息所靜談秋水潄石眠花閒話農桑　園嘯竹所謂　人深致不媿名士　流冬日往遊得四境焉曰菊籬曰桂窟曰竹徑曰梅喦各卢一嚗以誌雪泥録請桂笙　所夢　意琴綺禪醉墨太痴友翠明　次山　坡小柳惜紅知白曁諸吟壇政和○菊離村樹籠烟媚晚霞遶籬萟遍傲霜花　寒夾揖　生柳三徑依稀處士家○桂窟根　蟾窟倚　裁萬斛黄金散作埃可有寒簧私下界木樨香裏聽經來○竹徑　筠深處沸松濤遍地陰濃緑四遭瓊葉打窓天欲雪正堪於　　　騷○梅喦冰蕋含姿鶴啄苔修成仙骨上瑶臺詹前烏亦多情甚爲愛梅花結隊來丙戌冬日小藍田懴情侍　魏塘畢以堮玉洲氏稿 
[丙戌大雪後七日過黛影樓萬翠雅眉史]  
　　水雲卿　偶棲遲難得相逢　故知壁間有倉山舊主看花客太痴生諸作眉黛　憐京兆　　樓一笑便題詩綺　羅幃動晚風燒殘蠟　影摇紅忘機客本忘情者不遇又君句不工[  海上忘機客待定草]  
[太太親母黄太孺人五秩壽序]  
　　幃日永承開爲介壽之筵菊院秋深濡筆上延齡之頌捧霞　而進爵算紀五旬書彤管以揚輝序　九月惟我黄太親母江夏名姝太原淑母温　天賦垂懿範於閨中婉娩性成仰高風於　下閫儀無忝姆訓深姗迨夫鳳下　歸雞鳴克儆　荆裙　孟德曜之遺型蘭質蕙心鮑昭萱之夙慧少　知　挽鹿　殷仲郢多才丸熊倍切方兾提携兒女長齊鴻案之眉豈知履　冰霜頓失　　之翼於是依苦席邵錦茵　心與井水同盟堅　共松筠並箸辛勤課子畫殘午夜　灰節儉持家鳴斷中宵機杼當　承志孤寡焦心此日懽懽兒孫繞膝　裘勿墜令嗣之善　咸稱省　親家克承父業堂　　承賢母之義方可式屬今授衣之月欣逢設帨之辰在省齋蘭采陔南欲集朋簪　祝嘏而孺人萱榮堂北不願海屋之稱　力謝親　堅辭戚友儼同廉吏守清慎勤之箴倘有隆儀惟詩書畫不却于是文壇飛將藝苑名家屬筆　揮鴻文共献一堂　扢無非李杜風流四壁　皇　是鄭王墨　德自漸駑鈍未敢蟲彫旣開北海之尊宜譜西池運瑞蕪請進頌願效華　三多栢節同春冀備箕疇五福謹序光緒丙戍重　前二日通家姪上海鍾樹德頓首拜譔 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接録中國創設海軍議] [  浙江甯紹台道薛取録格致書院丙戌夏季藝超等第二名土恭]  
　　謀接濟海軍分布九處散漫數千里煤鐵藥彈糧食不能無别船以接濟者勢也欲謀接濟先謀屯聚以臺灣基隆爲屯煤之所以江蘇鎭江爲屯米之所分兵扼守不使敵人窺視而撥招商局船十艘往來裝運　謀遊軍之接濟也若守軍之接濟於天津旅順等　擇煤旺之地另開一煤　以備海軍之用復於天津設立屯米所卽由清江開木路至天津裝運糧米聚於天津除本船自行運載外卽撥招商船局船六艘運裝此謀守軍之接濟也再於各軍分駐運所屯積一年之煤必須可供全軍之用倘有隨時裝運卽行屯足以備其缺如此則敵若將我南北洋隔開我卽分二處以接濟敵若將我日本海黄海隔開我卽分三處以接濟敵若將我長江口封住我卽由分駐之所以接濟半年之後迂道可行何况一年敵卽分擾我邊疆我亦無患空乏矣此外又有出洋一軍而分招商局船四艘隨軍驅使或從他埠販運或由本國載往要在主使者相酌時宜無使匱乏卽分駐九軍亦宜因時制宜不爲敵人所困此謀海軍者宜首先經營也○繪島嶼沿海島嶼星羅棋布其中雞犬桑麻　　世界者良不乏人居民多寡雖不定而山川物産皆可爲海軍所接濟者此亦不得不講求也自北之錦州大小筆架大小長山旅順之鐵山海毛登州之大小黑山文登之五里琵琶島山東洋之陳薛劉顧家島江南洋之大小洋山浙洋之大謝金塘遊山南田松門楚門閩洋之大小琵琶大嶼小嶼上竿下竿東引西落興化之白鶴鷺　厦門之金門附近澎湖之各島洋之竹設梅蔚附近香山之各島有一島卽繪一圖不拘其大小而以其地有煤有糧爲斷繪之之法測其口岸闊狹淺深形其周圍大小量其山之高低遠近候其潮汐時刻漲落拓數騐其風向之順逆記其户口之多寡　其民情之强懦訪其土地之肥瘠攷其土産之有用無用相其形勢之可守難守能否城其地以聚居民一年所出物産能否收其稅以供一城之用一一詳其說繪其圖送呈海軍衙門以備採擇布置設其地不能守並無物産可供用卽遷其民於附近諸島使其野不能爲敵人屯積則得矣○測天星西洋行船於素所未經之地可以往而至者由測天星以定經緯凡船行駛無不準此而兵船爲最蓋兵輪之變遷莫測不如商船祗常行之地若非平時習練一經倉卒勢必敵可越重洋而來我不能跨别州以往此天星所由宜講也其測法凡於海面行船須知兩距數并各行向亦須知每日行至何處必先於某處作定點測緯度距赤道南或距赤道北各若干度并經度偏東或偏西各若干度緯度上應天空赤道大圈分地　爲南北兩半球經度上應天空子午大圈過二極與赤道相交各成十字線分地體爲東西兩半球自北極起過某處至南極止名爲午線又自南極起過某處至北極止名爲子線而成一周其過某處對面之線爲午線之對經線測量家先於某處測一定點爲本以經線過此定點爲中線旣知各國之中線不同或各以本國之經線爲準凡某處午線距中線度分爲某處經度若干如某處午線在中線東面爲偏東若干度某處午線在中線西面爲偏西若干度例不過於一百八十度蓋自中線起至中線對面之午線止也若緯度凡距赤道南北若干度爲某處地平緯度例不過於九十度因以赤道起初度至南北二極各應天空一象限也各處緯度小圈皆與天空赤道大圈平行是爲地體赤緯亦可謂之距等圈按法而測全地球皆可駛行矣○騐風暴風者氣之流動也日月異吸之力錯亂空氣變作氣浪如潮之流行故恒風曰貿易風周歲無閒遲速大略如一又曰信風積歲積日次第而不失其常如印度洋之薰朔二風地中海之夏風海地之温風是也此言其常而其變則曰暴風因二氣相搏旋　而成又曰旋風或名颶風力能拔樹傾屋其界不踰熱道八度十度之間亦不越於寒熱二帶帆船順信風而行古今賴其利若輪船行駛雖不藉於信風而暴風則當避焉且暴風之至易地而更敵船遠來未必詳悉若能知其方向記其時日不獨無害并可藉以破敵西人爰製一器以察遲　名曰量風器暴風一時刻行三百八十里狂風一時刻行六百餘里山上之風因多阻截激而愈速行駛者當日省月試則知所避忌焉○候潮汐行船者重潮汐候潮汐於一洲一國者易候潮汐於各洲各國者難何也候之一法推其本窮其源耳蓋潮汐是海水之動漸消漸長各有次第不失其常潮長約三時至長足靜一刻始消消盡約三時亦靜一刻復長如前於是十二時三刻四分潮消盡長足二次潮之所以消長者本於日月相吸也地旣晝夜輪轉周於一綿每日二次爲月直吸是以一日間有二　當日離地最遠則吸力小於月其吸水與月無異故潮有次第而長非一式朔望則日月交會故潮大上下絃日月相違故潮小且一年之内大潮小潮均各小二次卽立春立秋之際也地有形勢不同斯潮有高低之别大洋中其潮水之高罕過三尺若狹處奔騰高至二丈三丈六丈十二丈之數不等故凡水戰在口門近岸之處每於潮長八分時閒仗至潮半退而止誡能審其水拓深淺則沙礁無礙敵所進退顧忌者而我遊行自在也此稿未完 
[水香小傳]  
　　王蒓字水香滬北名字史也初名玉貞出金陵良門貌豐而腴落落有大家風　一時名士爭委禽焉玉貞物色　峻或　故以母老妹弱爲辭奸人窺其貧驚其豔慫慂其母抵蘇以玉貞隷平康始名水香水香極善酬應藝不學自嫻舞榭歌樓名慈大噪不數年自脫其籍招母携妹來海上賃樓三楹止焉薄有貲藉留心當世俠士計終老雖馬龍車水過客如雲水香崖岸自高有不可一世之槩尋常好結帕宴姊妹間有謀贖不得者恒解囊贈之其慷慨激昂如此會友人招飮水香樓上挑　一見若相識然爲訴里居及十年萍溷縱譚竟夜玉屑横霏僕不禁棖觸鄉心感懷前夢猶憶秦淮走馬尚在兒時玉貞豔迹索解無人曾幾何時又增鴻雪用誌數語非諛也留以證諸知水香者江東劍僕稿於吳淞江上行幕 
[慷慨樂施]  
　　寓滬禮樂氏善士仁心爲質好善樂施憐憫窮黎死無以殮大發善願助來施棺三十具爰登報章以誌大德滬北仁濟善堂謹啓 
[丙戌歲莫海上逢黄紹庭孝廉世兄將歸蜀中賦此贈别]  
　　書劍連牀共雨晴前因石上幸三生羡君祖逖鞭先着是孰伏波器　成萬里家山悲雪夜一堂桃李滿春城此時海上重分手各抱相期答聖明[  荆州嵩嶽出均未是草]  
[上海北巿六馬路西首仁濟善堂經收各善士樂助施粥捐欵十月廿七至十二月十七日第二批清單]  
　　劉貰經陳印波二户各助洋一百元羅敬　堂助洋四十元善不留名由王珊記募來規銀二十九兩一錢九分三南巿花業吉雲堂助洋三十元朱紹立助洋二十元震大號助洋十五元梁棟立助洋十四元錢善女助洋十二元朱隱名徐　侯沈復恩張巧林何松記何恆才翔記何辛巖鼎記成叅丁硯霖邵文順北巿花業知煦堂氏無名十四户各助洋十元不留名求目疾愈吳承繼求子病痊愈二户各助洋十元無名氏陶斯樑兄交來洋十元陳　女夤晴軒翁交來洋六元振和號周明熙周雨楠世芳堂桂恩補軒陳惜陰居謝六户各助洋六元鄭潤記鄭增記張禾芬吳子生四户各助洋五元不　名張雪翁交來洋四元蔣鎰新蕭再秀二户各助洋四元陳雲溪久和盛裕茂和廣泰豐新昌泰吕義泰立記七户各助洋三元無名氏鴻興洋行交來洋三元王陳氏思靖軒陳姚廷華至德堂郁秦氏慎和泰　順昌延陵柏禄氏邱雲舟怡慎堂大和興正茂順十二户各助洋二元無名氏鄭仰翁交來無名氏吳誦清翁交來二户各助洋二元陳宏遠堂病愈　　章長生求父病愈二户各助洋二元張宗靈助洋二元又銅洋一元有心無方子助銅洋七元翁松橋朱　女吳鰲峰魁記信興源王文熙幸免於難人七户各助洋一元孫年香保妻胎平安屠用　求女病愈無名氏由茂泰慎號交來以上三户各助洋一元王忠友助洋一元文匯舘博陵心願人二户各助粥米十石無名氏慎昌號徐棣山程岷江四户各助粥米五石協泰源朱普恩二户各助米三石紀小亭丁邱氏仝男聯生二户各助米二石五斗邱汪氏李鑫山趙榮昌大有號四户各助米二石和益厚文豐厚沈禄恩徐芝卿鄧　泰董　生六户各助米一石葉安心助煮粥煤半墩○以上九十八户共助來洋六百五十三元銅洋八元規銀二十九兩一錢九分三白米六十五石煤半墩 
[上洋協賑公所陳竹坪大善士查給唐家浜村被災户口銀洋衣被並收換焦米實數清單]  
　　唐家浜全村六十七户大小人二百九十八口内被災五十四户除唐陳氏一户久出不計外實共被災五十三户大一百七十一口小九十口共二百六十一口给去屋洋五十七十九元棉衣一百三十六件棉褲七十八條棉被二十八條又收換焦米七十二石八斗六升合洋一百六十六元三角三角三分除焦米折繼槽坊外虧價洋五十四元六角四分二局由接嬰堂墊出○又山秦村俞姓被火三户由陳善士各給洋一元被棉一條又共給棉褲五條另莘塔徐翰波善士給屋洋三十六元棉衣褲十付合共登明以昭衆　[  章練塘鎭嬰堂同人抄登]  
[上海三馬路與昌恊賑公所陳竹坪經募山東直隷賑捐兼勸棉衣十二月初十日第五百另五次清單]  
　　新册本埠無名氏求福記源記三户各洋二元嚴士記洋一元　儒宗洋六角無名氏洋四角以上六户共洋八元○新册寶澤堂錢洋二元無名氏錢茂生各洋一元平心人不平人各洋五角以上五户共洋五元○新册申慶隆交來吳嘉樹洋三元○青浦儒學正堂陳子愚先生續募繆季豐先生豐字册隴西李李國墀二户俱節省每日伙食費恆益起鳳堂張四户各洋一元合豐義興義茂善記汪坤生四户各洋五角以上八户共洋六元○無錫梁溪居士交來二心氏洋一元銅洋二元崑　新陽縣署孫仁　洋一　○陸德和祈合家平安洋三元滬南知非子祈赤眼卽愈洋一元義記洋一无誰　士女祈平安洋八角鮑啓盛銅洋五元本宅桶捐錫山王岐昌洋一元平湖寄　虚對一個白祗包　洋一元散銅洋三元小洋五分散銅洋二角散二百五十文○甯波府正堂胡交來鎭海縣正堂王經募武以成洋一元又册朱世鋐張　泉各洋一元又册張士藩洋一元又册後哨哨官黄瀛州黄槐里堂各洋一元哨長丁　勝洋五角又册正營左哨哨官陵占貴洋一元哨長汪品有洋五角一隊衆二隊衆三隊衆各錢六百又册親兵小隊前哨三隊衆四隊衆各銀四錢七分八厘五隊衆四錢三分五厘六隊衆七隊衆隊衆各銀五錢二分二厘又册洋善十錢六百陳玉記五百高用之二百又册豐泰二千洽潤一千又册湯公順一千六百五十又册張氏二百五十　本堂郭氏樂氏張國記向記各二百張國安一百五十王雁記李文記王智房李周氏王蔚記徐氏盛玉記王芾記盛鈺記各一百又　虞胡氏八百和房永德沈氏各五百又册王　福五百親兵什長二户各一百又册什長八名八百獲勇四名二百四十隊衆二隊衆三隊衆各五百後哨字識一名一百文又册前哨哨官　大榮左哨哨官方啓業各錢一千前哨一隊起至八隊兵衆止共六千四百文左哨一隊起至八隊兵衆止共六千四百文前哨什長八名共八百左哨什長八名共錢八百哨長沈學啓又彭永發翁寛甫各五百文親兵什長一名一百文又祝同心先生第一萬四千一百八十二號同字册吳玉田王國樑黄進發三户各洋三元王光慈洋二元又册孫臺洋十三元又册王立堂洋九元五角營中文案等錢五千又册大善士洋五　吕文廣林金同各洋一元以上十八册共洋五十二元四角五分錢四十千另五百四十八文○本日共收英洋八十二元銅洋十一元小洋十三角另七分錢四十千另七百九十八文虚對一個合併申明 
 
