# 1908 - 13 - 4912560

 

Page 1

 
 
   
 
 

Page 2

 
 
上諭 
　　十二月初九日奉 
　　上諭江蘇巡撫着陳啓泰補授瑞澂著補授江蘇布政使均著即赴新任母庸來京請訓欽此同日奉 
　　上諭黃雲著開缺來京另候簡用山東按察使著胡建樞補授即赴任母庸來京請訓欽此 
 [宫門抄 
　　十二月初九日召見軍機蒙古王公 
[[論改良食料以救米貴之辦法（再續）]  
　　論者或曰。肉類之需用。固可使之進步。然其價現己臻於法外之高。苟盛播勵行之説。則將來需用愈廣。價必益昻。與選擇低廉食物之初意。不自相剌謬乎。不知現今馬牛豚羊各獸肉之價。所以日見騰貴者。蓋有兩大原因在。（甲）肉類之輸入税頗重（乙）因需用之範圍狹隘而其他供給輸送及儲藏蓄養等之文明機關不便利因此二者。而肉類之價。遂日見增高。而不見低落。苟我國實行此法一方面要求廢除此不規則之輸入税一方面將輸送儲藏等各種機關逐漸使之完善如冷藏庫及其他各種應用之文明裝置咸備。且多設極廣大之牧塲精究蓄牧之術。則家畜之生産必廣而供給足以應求。蓄養之資本既輕而價值自然日下。價廉産廣則其勢足以養成肉食之習慣而減少米食之消費。證以英國五十年前與今日肉價漲落之比較。美國生肉輸入之利益。及罐頭肉輸送課税各情形。亦可畧見一班矣。或者之論。是猶僅知其一而未知其二也。　　蓋此點與世人有密切之關係。將來苟實行此二策。則肉類之需用。自可普及於民。間而得制其價值騰貴之勢。我輩欲食廉價之肉類。决非無望。假使肉類及小麥馬鈴薯等一切且低廉日優美之新食物一旦發逹前我人對米嗜好之習慣自然轉移而米價暴騰之患不足慮矣 
　　此年我輩之空言也。此種食料變遷之希望。斷非如水中撈月而不可得者。故今日對於食料困難問題。而必欲得其最終之解决者。蓋在於是雖然。此僅對於我國現今大勢言之也若以原理言之。常用食品日進於奢侈則其國力之展發亦伴之而進需用之程度日增物價之程度亦益高則米價之騰貴。是又我同胞之慶福。而我輩尤希望食料品有此種之變遷也。故以研究民食問題。當以擴張我國民之經濟爲最後歸宿點我輩對此問題之見解略具於斯然而此等變遷之大勢非一朝一夕所能成。 
須俟數十年後實際上之發展。而我輩特預示其方向而己。 
　　按植松氏所著米價騰貴之眞相。共九篇。此特其末篇耳前數篇論米貴之現象及其原因。見到處與我人所發之議論。大略相似。惟此结束一篇。論救米貴之法。歸本於改良食料。則我國未有以此爲提倡。而各報亦鮮有發明其原理者。故譯而載之。以供當世研究。蓋我國今日米價暴騰之恐慌。較日本尤甚。而當局對此民食問題。所籌補救之法。不過曰辦平糶也。禁出口也。查屯積也。然平糶雖辦。而米貴如故。出口雖禁。而米貴如故。屯積雖查。而米貴如故。非僅如故也。而價且益昂。則知 
 
 
 
] 

Page 3

 
 
米貴之患。决非一二治標之策如能補救。而當致力於開源的根本辦法。無容疑義。所謂開源辦法。當以改良農務使增米穀出産額爲主。而以改良米穀以外價廉之各食料爲輔。日本講求農業近益進步。故其目的。祇在改良食料以補米食之不足我國則農業不修不當僅注重於改良食料一方面然我國依頼米食之習慣甚於日本而於改良他種廉價各食物以稍分食米之消費均未措意記者譯此蓋欲使我國民於米食以外。究有何種廉價食料。足以故良而代米者。預先研究。即植松氏所謂開當世研究之端緒而己。 
專電 
[電一（北京）]  
　　路事漸有轉圜惟部借部還之法仍未商定 
[電二（北京）]  
　　拒欵事兩宫屢次垂詢軍機外部均極爲難英使又時催訂約恐將仍照初議 
按此係另一訪員所發與前電不同 
[電三（北京）]  
　　西江緝捕事英使允三月不出刦案當飭英輪退出 
[電四（北京）]  
　　法部原調二百餘員兩次奉旨飭减各堂官會議多次稍有衝突現擬酌减三成 
[電五（北京）]  
　　法部請撥京師各級審判廳常年經費十二萬奉旨依議 
[電六（嘉興）]  
　　石門縣署被莠民聚衆搗毁海鹽乍浦亦危急 
路欵要聞 
[梁士詒與代表商議]  
　　京函云上月抄袁盛梁與英使開議以後英便仍不退讓部中調停辦法决計以部借部還再商兩面收束之策 
月初派出郵傅部鐵路局長梁士詒與江浙各代表籌商一切 
[蘇路接各處認股函]  
（鹽城拒欵會啓）敝會公推季龍圖薛禄同赴各鄉鎭分任招股事宜季君　湖　鎭二十一日開會當場認股者以下等社會人數居半計共得零股二千五百餘股内左君惺字獨認招六百股金山吕巷鎭徐安和函）願認招一千股（鎭海縣署僚幕報告）勉認路股一百二十股（南匯祝橋鎭函）上月二十五二十六兩日開會招到六百零七股（奉賢勸學所莊印若招路股清單）衛口源徐九錫徐九齡洪雅娱徐頌仁徐聘卿各二十股宋簾波一百股宋叔德二百股屠升吉黃裳吉謝祖安各十股范幹卿五十股戴叔鰲四十股徐九成十五股常州府屬路股會劉逹權函）刻下又收得女界保路會陸拾股洋陸拾元仍交永康寄上公司收據望速塡寄兹將第三次收股清單附上鄭月官十股十元鄭英官十股十元孫璇二十股二十元張玉鳳五股五元沈季官二股二元高克誠一股一元唐芝仙朱華芳吴磐馮鏡澄姚瓏屠　須秀貞金福官唐喴惲蕙虞瑞蘭劉孟記各一股共十二股洋十二元（常州繩正學堂）教員學生共認二百陸拾股（上海保安堂陸松侯經招） 
[甬屬集股處報告]  
　　中國教育噐械館同人認股清單鄭式甫符紀生各二十股舒仁德鮑錦文沃子敬傅子琴胡穗村王兆豐各十股俞敏初林文潤吴寳琛唐新賚顧小東洪文來各五股以上共計一百三十股 
　　楊慶和久記同人認股清單沈文鑑五十股費芸孫三十股蔡萊崗二十股公記十五股張子鴻朱子寳源張鐘韻各十股張運甫徐信佐吴瑞熙李純水陳卿吴安邦張隅三徐芳泉袁光琳毛鶴年胡長發高金生陶子興蔡朝綱陳子卿葉韻生裘静生鄭小九各五股夏寳泉三股邵水濤二股以上共計二百五十股 
[餘姚紳學商界認股清單]  
　　謝賡仙謝檢庭各認一萬元馬永樵陳子生蔣履齋張星樞洪元初沈燭齋新民社各五千元馮子軒馬榮階各三千元王仰亭黃子封胡灜嶠張谷薌培義莊翁季良各二千元師範講習所師生姚江女學堂師生陳冠雲各一千五百元高等縣學堂師生一千二百元時照齋勞迪齋胡圮書朱莪軒朱積臣史席珍經旭初業傅生朱雨帆陳雲樓毛鴻賓朱伯磬朱仲立朱一本學堂史簏珊彚餘府莊各一千元胡圮書胡仕安胡俊張弢合認一千元初等小學堂師生八百元應壽庠六百元史子甄黃慶脩楊梅卿盧薪莪劉介記各五百久成謝莘庵倪敬元謝元音朱雪山先天客董汝香楊醒庵各二百元振德小學堂學生一百六十元黃宏昌一百五十元羅蓉生施虎臣裘景矅葉念記楊福辰亦囂囂軒蔣浣心齋自愛山房陸汝舟各一百元熊寳慈熊寳康各七十五元朱岑氏朱源餘軒高嚴愼生胡梅卿陳恆發熊佐堯徐宇周徐德峰馬名標李文煒葉虎記葉金魁裘景榮裘芝彬孫寳惠徐長標徐長炎陳增祥吕孝鳳各五十元邵月軒四十元余德興三十元大本堂周徐寳元俞惠泉楊寳初各二十五元師範所齋夫阿王楊昌記葉桂生徐乾忠徐芝森各二十元陳榮標十五元陳元陳英施紹寅施紹濂韓開宏曹學源謝蔭堂謝芾棠謝運棠謝森棠王槐蔭軒吕念四董順記袁源來桂祥魁楊德明圖書公司棧司阿剛原亨莊棧司阿全李仁山各十元黃聚椿聚茂增記姜賓記陳金椿各五元以上共計洋十萬零六千零零五元　 
緊要新聞 
[改訂懲治學生干預政治章程北京]  
　　日昨學部遞封奏一件未見交片聞係遵旨酌擬各學堂學生干預政事懲治章程醇邸因其過於嚴厲恐於學務前途有碍遂請旨留中飭下學部重行改 
 
 

Page 4

 
 
訂云云（響） 
[樞垣又催袁京兆入京北京]  
　　袁府尹樹勛在湘辦理鐵路紳商悦服近因奉召入都鐵路股欵相率觀望湘省士民粉粉挽留業經趙次帥據情電奏在案現軍機處以召袁來京實有面詢要事刻下容緩仍電致鄂督轉致速來勿稍延緩（山） 
[台練擬請緩辦印花税北京]  
　　度支部奏定印花税章程本擬即日實行後經某大臣倡議謂前直督曾經試辦因窒礙不通遂即停止此次必須妥議萬不可操切從事致起物議又有都察院給事中御史某某日前集議以現在銀價無定小民困苦異常著再加此項捐税何以聊生果使實行恐或有民變之患現己公舉某某兩御史聨銜奏陳民困情形請旨飭將印花税暫行緩辦以紓民困大約日内即須入奏 
[江督撫曾奏緩運舊漕原電]  
　　北京軍機處鈞鑒辰前准度支部咨具奏江浙本年應征漕糧循案酌留一百萬石運京並令訊將上年緩運漕糧如數補運等因當即轉行遵照旋據蘇紳前順天府府丞朱以增翰林院侍講鄒福保等十六人錫金商會前浙江杭嘉湖道鄒仁溥四品卿銜許珏等二十餘人先後以蘇屬米價增昻民情惶懼呈請奏懇將上年緩運舊漕再行展緩並將新漕酌量减辦等情又經轉飭司道確切查覆兹據署蘇州布政使朱之榛蘇松糧道惠綸會詳稱上年蘇漕奉准緩運三十五萬石本應於今歲秋後補運京倉乃目下新米甫經上市調查糙粳市價每石己需銀洋五元七八角合錢六千五六百文較之上年冬間價反昂貴推原其故由於前年弛禁之後接值去歲鉅災以致毫無儲蓄本年九十月間兼旬陰雨晚稻受傷秋成因之减色至湘皖贛各省客米來源久斷更屬無從招徠本省新漕連同備帶各耗己需米六十六七萬石若再補運舊漕必致市價飛漲民食維難際此人心浮動深虞匪徒煽誘别滋事端等情詳請具奏前來方等覆查上年蘇漕先後奏准緩運三十五萬石出自逾格特恩爲從來所未有原奏均經聲明本年秋後買補還倉本不敢再作發棠之請無如本年秋穫之際陰雨過多收成减色且承上年災歉之後儲峙久虚以致現在米價之昂較去歲冬間爲尤甚該司道等所稱若將新舊漕糧同時購運必與民食有碍核與紳士迭次來呈符合委係實在情形目前欽奉寄諭飭查來春青黃不接應否接濟仰見朝廷體恤民艱有加無己之至意刻下新漕尚未開辦己屬米缺價昻來春匱乏概可想見若不綢繆未雨殊無以保民食而廣皇仁第天庾正供關繫根本至計尤不能不並顧兼籌方等往返電商擬請將本年應辦新漕按照成案六十萬石之數無論如何爲難逸力辦齊起運其上年緩運之漕米三十五萬石籲懇天恩俯准暫行展緩一俟明年米價稍平即行接續補運再司庫現存上年緩運米價及備帶水脚共銀七十餘萬兩洋七十三萬餘元應請酌提現銀若干先行折解似此變通辦理在京倉有己有新漕並無缺乏慮在部庫得兹現欵堪爲挹注之資蘇民喘息既蘇人心大定於大局亦隐有裨益所有上年舊漕請緩補運緣由謹請代奏端方啓泰艶（商） 
　　按原奏業經度支部覆准見初七日北京專電 
[保護嘉湖教堂電文]  
　　駐滬法領事致浙撫電聞有巢湖帮匪徒在嘉興湖州等處來往滋擾恐於教士教民有害而於海鹽縣蘆秋里陶家堂教堂及教民陶紫官最險潼主教現在該處地方其坐船己遇匪黨被彼攻打請貴撫部院設法保護（初五日） 
　　浙撫轉駐滬各國領事電嘉湖一帶匪徒滋擾搶焚所有各處教堂均己飭地方文武竭力保護惟恐兵力不敷分佈零星散處恐難兼顧請貴總領事電告在嘉湖各屬教士由地方官派兵護送來杭或到府城尤爲妥善並詳告敝處以便飭各該地方營縣照辦（初七日） 
[海甯民變四誌浙江]  
　　此次海甯州鄉民激變係由閙漕而起閙漕之原因係由暗荒徵漕田主重租而起現在亂象己成紳富大半遭刧硤石鎭亂事最甚（己録前報）至初二晚斜橋鎭初等小學堂亦被鄉民聚衆搗毁旋又打毁油車鋪户十二餘家至初三日一律罷市兹將該處請兵電文分列如左 
　　海甯紳商學界第一電田禾暗荒歉收過半海甯毗連嘉屬鄉民因徵較重窮迫思亂鳴鑼聚衆路紳慶雲橋尹橋等鎭七處學堂館宅業被打毁梟匪混雜禍在眉睫非減漕難安民心非派兵難攝匪勢蔓延全州急迫萬分先電叩容禀詳海甯全州紳商學界朱寳瑨錢鴻寳徐光溥等公叩 
　　海甯紳商學界第二電杭州撫藩府憲鈞鑒昨電蒙鑒今斜橋等鎭學堂舖宅又被搗毁揚言南至城北至硤石情形更迫民憤實爲漕重禀荒官慝不報致召此禍匪混雜大局堪危急請减漕安民派兵懾匪並委大員速來相機理保全合州生命切迫待命 
　　硤石鎭紳商學界電鄉民借漕乍亂初四夜鳴鑼糾衆萬人突至硤石打毁學堂焚燒教堂此外警局營汛郵局厘卡公司及各紳士家均遭 
 
 

Page 5

 
 
毁搶且至各行舖搶劫勢同流寇肆言即日再來且梟匪竄在近處恐釀大變全鎭罷市人心惶迫速候札撥大隊兜拿以弭巨禍地方待命之至 
[桐鄉縣匪亂續誌嘉興]  
　　桐鄉東南鄉石琿橋米行於初一晚突來梟匪數十人將其幼東擄去案四千金贖還其餘附近各處匪船往來如梭商旅裹足又屠甸鎭亂民於初三夜聚衆數千打劫學堂紳商各家初四夜聚衆萬人打劫紳商百數十家之多初五日全鎭罷市教士護送出境該鎭紳民籲請省台發兵救援聞己派出管帶張載揚前往防剿云（光） 
[四紀青浦縣兵匪開仗事松江]  
　　青浦縣境梟匪滋 
事己三誌本報兹江南提督劉軍門電致督撫略云據游擊孔德陞張普沾等禀稱初三游巡至青浦之朱家角探報匪三百餘人在河頭三灣等村申刻率隊往擊斃匪數名陣亡勇丁一名匪由西竄逃跟蹤追剿復據青浦縣趙令禀同前情此次抽撥提標鹽捕營弁兵二百餘人匪勢猖獗才處無兵添派若不合力痛剿養癰成患蹂躙地方所有各處水陸零星之隊爲匪仇視勢必報復希我公籌撥砲艇搶划嚴申紀律會同兜勦以絶根株（齊） 
　　前營余遊戎初七日由青浦回松即詣提轅面禀梟匪猖獗情形隨即請領格林快砲兩尊即日再往痛勦至初三日三家灣一役孔張兩遊戎部下除陣亡張領哨外尚有兵丁兩名亦被梟黨擊斃究竟梟匪傷亡若干現尚未得確數云（此） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史（釜底抽薪） 
要摺 
[補録外務部覆奏蘇浙路欵交涉情形摺]  
　　奏爲覆陳江浙官紳請拒蘇杭甬鐵路借欵磋商爲難情形恭摺仰祈聖鑒事竊蘇杭甬鐵路臣部與英使歷年商論情形暨現與英公司磋議借欵辦法業經臣等於本年九月十四日具奏欽奉上諭一道由軍機大臣字寄臣部暨江浙督撫等復由臣部恭録諭旨抄録原奏並加叙案情函電各該督撫佈告紳商各在案嗣於九月二十七二十九十月初四十五等日先後准軍機處抄交翰林院侍講學士朱福詵奏請保全浙路御史徐定超奏浙路辦有成效忽借英債請籌補救都察院代奏朱福詵等請拒絶鐵路借欵徐定超奏鐵路借欵人心驚疑請派大員察看情形妥籌辦法御史孫培元奏蘇杭甬鐵路借欵輿情未洽請籌變通辦法並請簡重臣勸諭江浙商民各摺片均奉旨外務部知道欽此欽遵前來查該學士等原奏其大意無非謂蘇杭甬鐵路草合同經盛宣懷於光緒二十九年四月函致英公司限六個月不辦作廢英公司不答即屬默認外務部儘可據復英使此次議借英欵全省生命財産寄託外人國民利權隨路而失務祈收回成命不借外欵必不得己或由國家擔借擔還不必定以鐵路爲言或請海牙平和會公議若仍許江浙紳商分購股票是反客爲主各國皆將援例各等語臣部復迭據江浙兩省紳商來電大致相同臣等竊維該路草合同雖係由盛宣懷與英商議訂實發端於二十四年前英使竇納樂奉政府之命請准其修築鐵路爲緩急相助之計乃情事中變輾轉棘手英人責我以有意失和幾至决裂又援比國承脩蘆漢鐵路五條歸英公司承辦並經英使與總理衙門往返照會斟酌字句切實允定以爲言歸於好之據是此案根據實關係兩國國家交涉此路於光緒二十四年七月間經盛宣懷電奏九廣浦信蘇杭三路與幹路銜接由總公司辦理實有益無損其由蘇而杭至甯波之路併己與浙撫議妥在案經前總理衙門會同礦務鐵路總局於光緒二十四年十一月間具奏通籌鐵路辦法摺内聲明蘇浙等近幹要枝均由盛宣懷承辦應請旨飭下該大臣督飭先儘各國定有成議各要路妥速辦竣等語復於二十五年三月間議復徐琪奏請停辦杭甯摺内聲敍英使請辦五路之緣起杭甯一路己有定議在先勢難中止等語均經奉旨依議欽遵在案迨至三十一年七月因浙省紳商請立全省公司經商部奉准未及匝月駐京英使即來文照請臣部派員與議正約嗣經御史朱錫恩奏請將蘇杭甬草合同撤廢奉旨派盛宣懷磋商收回自辦並着浙撫會同籌辦等因相持數月迄未有成盛宣懷旋於三十二年二月覆奏内稱二十九年滬甯合同簽押時以此路逾時己久責其應作廢棄面詰再三英公司不允復致函申説彼雖張辯然商廢之説實己從此理根等語夫曰不允曰强辯是英公司何曾默認至盛宣懷逾限作廢之函彼時並未咨送臣部該公司即未答復臣等亦無從知悉直至三十一年十二月盛宜懷始將函稿咨送前來共時該公司致盛宣懷覆函有此路草約前經貴政府允許籤押曾抄送使署備案今會議之前必須候公使回示等語是該公司亦無會議廢約之權英使且失次來照堅執成言請飭兩省公司停工不認自辦之案此後或照催或面詰直謂中國政府爽失大信有意與英爲難盛宣懷與英商議廢既未得人承認英使在京催詰始終未稍鬆勁何能指爲業經廢約之定案歷經臣等設法因應己智盡能索實有不能再事延宕之勢因派汪大燮復與英公使改商借欵辦法磋商至再始辦到不以路作抵並不以英人管理路務自造自管英公司既並無干預之權江浙兩公司亦何至有損失之慮查兩國交涉與尋常商務議訂合同情形廻殊當時既欲議廢自應索取憑函方能作准若在我先有 
 
 

Page 11

 
 
　　允許照會而在彼後無廢撤明文遂欲指爲默認勾銷前案直自欺耳何能强人必從况盛宣懷函稿到部己在英使催迫之後雖經臣部迭與口辯而詰責之言業己愈逼愈緊則改商辦法正所以收回事權借欵自造亦與外人承辦逈乎不同路權仍自找操何謂反客爲主他國初無此等交涉又何從無端援例至海牙平和會章程必先由兩造認可方准訴請公斷無論英不允行亦豈有人方坐我失信而我猶得以一面之詞取直於公斷者如能將此欵移用他處臣等早己籌及迭派員與英人磋商亦未允許且體察情形即或勉强就範國家必受虧更鉅巨等統籌全局惟期補救一分即受一公之益無所用其回護更不敢畏避嫌怨在江浙紳商意在自辦亦無非保守權利維持路政之深心朱福詵等交章披陳亦體察鄉情隐慮利權之旁落不知兩國交涉既有成議在前路權我操何至貽患於後况近者英使疉來詰問謂英政府之意蘇杭甬借欵合同務與津鎭鐵路合同同時簽字若再拖延英政府决不應允又謂所擬借欵各條退讓己至極點與中國主權毫無妨碍並謂二十四年草合同之辦法及他國在華修造鐵路之情事與此次大相逕庭英國獨以好意相待處處出以和平而中國反不體量拒我特甚似不願英以和平相待詞意决絶切請從速妥結又於本月初六日來有照會稱中國政府如此柔懦輕聽浙紳强硬之求英國國體有所捐碍中國政府應負其責任且關我兩政府交誼之處甚屬危險等語又據駐英使臣李經方本月十七日電稱英外部面遞節略蘇杭甬路事英政府責望實行中國於業經應允者反覆延擱議院攻擊甚力務期設法速辦等語彼國之力催訂約既若此兩省商民之堅拒借欵又若彼中外争持勢甚急迫現在既無確切作廢之憑証足以應付外人而延宕愈久誠恐枝節愈多倘江浙紳民始終誤會一倡百和激成事端適足與人攘奪之柄彼所謂政府柔懦紳民强硬損彼國體邦交危險並責我以業經應允者反覆延擱如此情形决非口舌所能抵禦尤非推諉所能了局江浙兩省紳商个乏識時明理之人亦應關懷大局該學生等自更洞悉時勢當能灼見外情方今列强環伺絡繹聨盟中國勢處孤危即能謹守約章講信修睦猶恐不足以自保矧敢輕棄成議自取紛擾庚子之亂足爲殷鑒臣等何能當此重咎又豈江浙兩省所能獨安現經臣部電致江浙兩省公舉數人來京諮詢路事當俟到京後相與聞誠布公集思廣益但有可以維持之法臣等仍當竭力斡旋以仰副朝廷體念紳商眷顧東南之至意所有覆陳江浙官紳請拒蘇杭甬鐵路借欵磋商爲難情形理合披瀝具陳伏乞皇太后皇上聖鑒謹奏光緒三十三年十月二十四日奉旨知道了欽此 
分類新聞 
政界 
[派員會勘堤工武昌]  
　　鄂督趙次帥近據監修潛江堤王委員彭覺先太守禀稱擬將潛江屬吴家口修造石坡乃天門縣官紳以該處建坡於天門大有妨碍羣起阻止等情次帥當即遴委候補道左觀察元麟前往會同彭守及安陸府天潛二縣傅集各紳耆查勘情形禀復核辦（生） 
[詳准蘇省欠漕各員摘頂蘇州]  
　　蘇省各前縣積欠上届漕米銀兩爲數甚巨當經署藩朱方伯一再札催迄未解省日前特詳准江督飭將前任長洲縣蘇品仁華亭縣程鵬青浦縣田寳榮丹陽縣翁有成溧陽縣劉佐宸江陰縣承厚等一併摘頂限半月清繳其餘己故宜興縣汪令元和縣寳令飭提家屬嚴行追繳至己革潘令宜經則專案奏叅發府看管云（命） 
[禀請購備平糶米粮重慶]  
　　青陽縣蕭令仁昺具禀皖撫略謂近來米價昻貴民食維艱來春青黃不接之時難保無囤户居奇致米價益加珍貴擬將所有捐欵多購米穀存倉以備開春平糶請示祇遵云云當奉馮中丞批准照辦矣（孔） 
[皖省警察學堂畢業案揭曉安慶]  
　　安省警察學堂高等補習科現届畢業己由該堂總辦分門考驗後呈奉臬司評定甲乙於初五日將案揭曉計取最優等一名優等九名中等六十名休業生三名（孔） 
[蘇省録取法律學生蘇州]  
　　蘇省毛提學前奉前學部咨飭選送京師法律預科生曾紀本報兹悉此項學生現己録取足額計共十名照録如下曾岳佑汪昌裕蔣福琨馬遵軌郭興績金鵬黃承忠陸煒曾王昞齡瞿鴻疇（必） 
交涉 
[索交粤匪之交涉廣東]  
　　駐紥東興洋務局委員朱丙炎以防城著匪周先生詹亞南黃秀俊孔文甫吴福即吴有山吴有貴六名均曾犯搶殺人命重案經官緝拿逃匿越南電請提解詳情電禀粤督當經張安帥照會廣州法領事轉電越南法官辦理旋據朱内炎續電禀稱該犯等己由法官解赴河内監禁等語安帥以中法會議越南邊界章程中國人犯法逃往越南由中國官照會法官訪查嚴拿交出今法官何得不行解交輙自監禁當經電請外務部照商法使轉電越督按約交出（矣） 
[札飭編傅教約章廣東]  
　　粤督張安帥前日奉諭飭刋教民傅教約章等情當即札飭藩臬學三司飭將約章内之傅教辦法一律摘出次第編列并兩以國際公法及調和民教預杜仇隙與歷來教案之損失貽害輯刋成册札發各屬認眞研究俾遇事有所率循并准於明春一律頒發日來三司己會商數次大約日間即可發刋矣（如） 
 [P派兵防護教堂鎭 
　　鎭道劉襄孫觀察現以梟匪到處充斥冬防最關緊要因特札飭巡防隊第三營管帶周錦堂恊戎撥派弁兵分駐洋馬路何家門各教堂晝夜梭巡以保治安而免交涉（射） 
東界 
[批准撥給圑防鎗藥江西]  
　　江西信豐縣近因招募圑丁禀請贛撫給發快鎗子藥當奉瑞中丞批示云所禀招募圑丁各節務須實力整頓認眞操練一面赶緊籌欵添請教習訓練操法以期深明紀律保衛地 
 
 

Page 12

 
 
　　方所請撥發快鎗二十桿並子藥等項即由營務處核明酌撥并飭縣妥愼經管母任鄉民私作械鬥滋事之用是爲至要仍飭將城鄉各圑章程條規及圑丁確數造册呈報以憑查核（天） 
[東西軍會剿邊匪廣東]  
　　桂撫因籌商勦匪事致電粤督謂東軍現己到西境遇有圍剿搜捕匪村之事應由西軍約會東軍前往方足以昭愼重盖西軍士著居多民匪當能分别庶不致延累無辜至匪蹤飄忽各軍追匪應不必各分疆界沿邊營縣亦應一體遵辦等情張督接電後却轉飭欽廉文武一律遵辦（望） 
[請撥換造砲船經費安慶]  
　　長淮水師沈振慶禀詳皖撫略謂奉飭換造砲船二十五隻内有督陣舢板三艘向領雙價請即札行皖北支應局照數發給業己奉馮中丞批准照辦矣（政） 
[鄂督犒賞伊犂軍隊武昌]  
　　鄂省前代伊犂所練之新軍擬於日 
内拔隊前往初二日趙次帥特至該軍演説并慰勞再四分給酒肉以作犒賞（生） 
[改良督練公所辦事章程浙江]  
　　浙撫馮星帥添委籓臬兩司爲督練公所會辦擬將所内一切章程大加改良用分科任事辦法聞章程己經擬定不日即可送院察核施行（爲） 
學務 
[縣令與學堂之大衝突湖北]  
　　湖北羅田縣某項公欵前經公議撥充高等小學堂經費乃該縣危令欲將此欵撥作署中胥吏津貼致與學界衝突甚至指學堂中人謂爲匪類日前派差數十名至高等小學堂拿人學生等見此情形紛紛逃散差役遂將該堂堂長劉恩禱明經及學生某某等齋夫甲乙二人一併拘獲解縣危令即將劉堂長收押學生則飭令各該父見領回齋夫重笞數百板管押在署現至邑人心大憤紳耆王保和等將情具禀提學司當奉黃仲弢學使批飭黃州府迅照原禀各節切實查明禀侯核辦（生） 
[毛提學暫兼師範監督蘇州]  
　　蘇省師範學堂監章式之主政初擬即日赴甯旋由毛提學一再挽留襄辦考試畢業事宜蘇撫以監督一缺未便久懸特札委毛提學暫兼監督之職一面再由學司博訪學行兼優之士主持此席以重教育（閲） 
[育賢小學定期畢業松江]  
　　松城東門外育賢小學校四年級生定於十六日行畢業式並擬是日就校中開學生遊藝會云（退） 
[札飭學生不准干預政事安慶]  
　　皖撫近准學部咨開奉都察院代奏各省學堂學生務須安心向學不得干預政事開會演説相應咨行貴省一體欽遵辦理等因馮中丞己札屬轉飭各學堂遵照辦理（孔） 
[教育會舉定正副會長武昌]  
　　鄂省教育總會現己組織成立於初二日開會選舉會長及各部職民富場舉定前晉撫胡聘之中丞爲正會長吴兆泰侍御爲副會長云（生） 
[諭飭書局購買書板南京]  
　　朱訓導駿聲所輯之説文通訓定聲一書實爲小學津梁是項書版現由長洲舉人朱孔彰珍藏江督端午帥特諭飭江楚編譯官書局坐辦陳訓導慶年購運到甯所需價銀五百兩飭由財政局籌撥給領其書板即由該官書局收存隨時印刷售銷以便餉遺多士云（商） 
實業 
[創設織綢廠浙江]  
　　杭省近有金某發起在烏龍巷設廠製造各種外國綢緞聘請日本織綢蓺師村田富五郎爲工師現正在購辦機器大約明年正月可以開辦云（如） 
[禀請創設茶葉公司漢口]  
　　現有某資本家因茶葉一項爲中國出口大宗惟因製造不精以致銷路日有減色現擬集資一百萬兩在漢口創設茶葉公司一所考求種茶製茶諸法以便運往各國挽回利權昨己將辦法章程擬妥親赴農工商部呈請立案矣京 
[飭裁武漢電話局總會辦武昌]  
　　鄂督趙次帥以武漢電話局業由職商王植厚余成之等集資承辦所有官委之總會辦均應銷差以清商辦權限因特飭知該局總辦王游繫學魁趙司馬承康遵照辦理（音） 
[電催滙欵接濟銅礦安慶]  
　　皖省奏撥之鐵路經費前因雲南銅本需欵孔亟當奉度支部飭將此項銀兩由皖匯解移用現皖撫馮中丞又接滇督電開現在辦理銅鑛需欵孔急所有安省認撥之前項銅本銀兩請飭速爲籌解等因中丞業己遵照辦理矣（孔） 
雜記 
[批斥革令縱匪之謬南昌]  
　　己革南康縣楊寅揆具禀贛撫略謂此次民教肇釁並非故縱使然實由民教結怨己深所致瀝懇昭雪賜予回籍等情當奉瑞中丞批云察核來禀該革令於拳匪起事之時毫無布置防範其爲任聽蔓延不問可知且於將進城時即囑沿途居民預煮粥飯是不惟不籌防勦之策更迫令居民迎匪據此一端即加該革令以通匪之罪亦不爲過其叙述情形一則日用香火畫符念咒教堂火起救撲不滅然隣佑民房並不延燒再則曰招呼百姓照常買賣不必驚慌秋毫無犯三則曰百姓毫不驚慌依然貿易此皆庚子拳匪故智該革令豈竟一無所聞竟敢附會其詞形諸公牘昏瞶至此眞不可解（涯） 
[要求補缺駁斥之老吏福州]  
　　候補知縣周明府有基日前具禀藩司禀中有卑職行年己七十有三足稱老吏兼之歷叙勸辦振捐開導水利不無微勞足録乃於應補各缺皆爲捷足先得等語方伯當即嚴加駁斥並謂即屬應補一經此等舉動殊不足爲訓云云（涯） 
[夜行可危松江]  
　　松郡西灘米某行夥於初五夜携洋二百元行經秀野橋左近忽來甲乙兩無類將該夥推倒仆地各搶洋一百元分途逃遁該夥躍起窮追並沿途喊捕居民聞聲而出帮同獲住王才根一名搜出原贓當即解請婁縣劉宣甫大令訊辦尚有一名己不知去向矣退 
[梟匪强賖皮衣松江]  
　　浦南亭林鎭前日到有巢帮梟匪數十百名梟船二十餘號聞臨行時有梟黨數人至某衣莊强賖皮袍數件而去 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[短篇小説拆字談]  
　　（無術） 
寒陰積林。朔氣横野。吴越千里。風潮猛興。憂時憤世之徒。莫不走相告曰。江浙路事。｜江浙路事。 
有某君。關心路事尤切。自代表入京日。手一報紙盻望轉圜。顧函電雜出。議論紛紜。悶悶不樂者累日。 
　　一日過市。見道旁坐一拆字先生。桌上堆着紙捲。置一。盤上書觸機兩字。某君一想吾姑且把這件路事拆固字看。 
　　拆字先生問道。客人尊姓。某君説敝姓華請教台甫。某君説草字保權。一面説。一面從紙盤中亂翻一過。拾起一個紙捲授與拆字先生。 
　　拆字。先生展開一看説道是個。（袁）字請問客人何用。 
　　某君歎一口氣道咳。我不爲别的。就爲這條江浙路事。連日從報紙中。探取北京信息。有的説能夠轉圜。有的説萬不能夠轉圜。弄得吾寢食不安心緒惡劣。所以吾想拆個字。卜一卜休咎看。 
　　拆字先生連連摇首。説道。從這個袁字講很不。好隨手將士字。除掉上一畫。説道。領士失其半。便成一個。（哀）字哀莫大於心死你死心蹋地。不要望好消息了罷。 
　　左旁加了一犬就是一個（猿）字還好说有人心麽。 
　　四面加了一口就是花園的（園）字。園字與國字。同在一個圈内顯見這個國。被這個袁字鑽進以後。便不成其爲國字子。 
　　并且你望的轉圜。這袁字既非睘。則無還歸之望。四面又無圈。更恐轉他不傅。這句轉圜的話就此算了罷。 
這華保權一聽。不覺垂頭喪氣。手摸一個銅四開。酬與拆字先生。長歎一聲而返 
本埠新聞 
[滬道上督撫電]  
　　（爲洋棧小工鬥毆事） 
浦東爛泥渡碼頭德商美最時棧房運貨小工於初五日下午因輪船到埠争奪搬運麕聚闋鬥當由浦東總巡派巡士彈壓將毆傷之工人三名及拘獲兇犯姜慶一名連同見証送縣驗訊究辦職道聞信慮有意外即知照警局營縣派兵役馳往該處彈壓保護業己解散安静除飭縣查拿會首滋事者嚴懲並函德領事轉飭該棧主責成所雇工頭約朿各小工妥訂搬運章程不准争奪如再有鬨閙情事惟工頭是問外謹聞浩陽 
[滬道復義總領事函P ] 
　　（爲花行串揑洋商事） 
昨展來函裕通同茂互控一案囑飭知廨員另訂訊期由本署派員會訊如訊及有碍義商利益惟寳令是問等因查此案應歸早堂訊問向章貴國從無派員會審之事承囑一節應請無庸置議至同茂花行如果實係華洋合夥該合夥華人訂立合同何以先未禀明地方官立案直至涉訟時始由義商出頭其爲串揑可知碍難承認請查照飭知爲荷 
[南匯縣禀復巡警總局及滬道文]  
　　（爲馬家浜開河閙事事） 
前略）此次鄉民閙事係被刁抗業户張秋揚等從中煽動所致縣中飭拿之龔仁甫即小張仁甫係另案訪提之地痞與河工無涉縣中出票訪提係在十一月二十日差於二十一日傍晚到鄉恊保往提即被羣起捆毆差船亦被焚去非意料所及張江栅鎭錢董瑞濱家房屋被燬係在二十二日早晨該處離浦有七十餘里之遥縣中得信己在是日晚間立時移會柘林營都司督帶兵役星夜馳往彈壓實未敢稍事躭延惟不能先事預防致奉憲斥惶悚實深現在該處事己平靖滋事首要亦經會同上海縣嚴密查拿並將善後事宜會商紳董妥議籌辦（後略）（棲） 
[青浦縣詳滬道文]  
　　（爲限制行駛小輪事） 
（前略）查裕青輪船公司總恊理蔡承烈等招集股本初置惠通惠濟兩輪按日由角鎭開往上海經營擘畫固己煞費苦心始而被杜怡昌輪船尋釁索貼繼而被招商局輪船跌價攬奪以致費盡唇舌虧折甚鉅且輪船彼此因争奪生意起見水手人等互相左袒往往藉端滋事在本地輪船雇用本地士著之人情意相通尚能自行約朿若外來輪船水手素性兇暴者居其多數每恃勢凌人不可理喻民船常被其損害搭客亦屢蹈危險非惟該公司受其影響抑且於地方大有關碍前經知縣查案諭催該公司赶與内河招商局和平商辦設法改良妥定章程以期彼此有益現經該公司與招商局一再集議允洽訂立合同逐日各開一輪由公司改造源源溪溪兩船一往一來永免争競辦理甚爲妥善查朱家角係青邑一鄉鎭地居腹裏風氣初開非通商碼頭可比生意無多航路亦應示以限制嗣後杜怡昌固不能再収貼費妄生覬觎即此外亦不得再有人請設申角輪班復起釁端以杜後患而靖地方理合抄粘合同詳祈鑒核並移咨税務司一併立案（企） 
[英領對于洋貨抽厘之意見]  
　　英商老茂公行洋米被扣一事英領現據該行禀復願循華商錦祥泰央求情愿了結之請不再追求惟英領之意應令貨捐局嗣後不得再于上海口岸一帶向洋貨抽收釐金以免葛籐聞己函致滬道飭遵矣（企） 
 
 
] 

Page 19

 
 
[議設偵探學堂]  
　　總工程局各董近因竊案迭出所用偵探不甚得力爰於前日在局集議擬設一偵探學堂招生學習俟畢業後給憑承充云（夏） 
[詳請分售彩票攤還欠欵]  
　　滬道准商會移山陽典商一案債主擬援尹辛成案分售彩票攤還欠欵等因當即詳奉江督批准飭將得彩章程及票式先行呈送察核再行開辦（商） 
[總工程局議節經費]  
　　總工程局各董前日因公費支絀開會集議擬將清道併入路政處採辦處併歸帳房以資節省業己擬定章程禀請滬道查核矣（夏） 
[俄國新年]  
　　明日爲俄國元旦昨經滬道梁觀察諭飭營廳縣及英法兩廨委員届時隨往俄領事署道賀（車） 
[斥革巡士]  
　　城内中區游正巡官牌示云查得五排巡士張寳卿膽敢舞弊營私著先行斥革嚴懲究辦以儆效尤（車） 
[閘北盜案]  
　　閘北天通菴附近寳山縣境居民倪姓家昨被暴客十餘人擁入内室刧去衣飾等物約值洋二百餘元當即開單投報該處巡局請爲查緝（衣） 
[縣批照録]  
　　劉魏氏禀批該氏己嫁之夫嫂鄭氏將其所生女秀金搶去等詞控案節經批飭而猶争執不休刻准巡警中局函送該氏來禀據稱朱成卿將夫婦二人私行拷打等詞是該氏固有夫在也氏夫爲何名秀金爲其胞兄之女果不應由己醮之嫂領去何以爾並不出頭先後皆由該氏具控情節大堪詫異惟控稱胡成卿私行拷打虚實俱應嚴究候即指提集訊核奪禀係劉魏氏具名既不遵式又不列抱殊屬荒謬並飭（車） 
[拐騙珍珠]  
　　新北門外瑞昌珠寳店主陳瑞生在南區控告李根泉騙去珍珠一百二十粒值洋四百二十元由區傅同李父順卿及李之姊夫張兆林鄰婦趙王氏解至總工程局訊明此事張趙二人先亦知情判合赔洋四百元李交伊子到案訊辦 
[累及妻子]  
　　鴻餘莊等因錦祥泰米行主錢成鑑欠欵逃避將伊妻畢氏及子唐生吉生扭至總工程局請追孫明府訊判氏交保追錢到案兩子押候核辦（夏） 
[自縊身死]  
　　粤人某甲前晚在生義碼頭長春醬園後門竹笆上用帶自縊身死由九號巡目查見報知總工程局飭甲報請本縣李大令收殮（夏） 
[吞烟自盡]  
　　居住老閘南新街之箍桶匠周瑞生因貧不聊生吞烟畢命當由屍弟周阿銀備棺収殮（戎） 
[官事]  
　　候補知縣張毓麟公廨讞員寳頤等昨日到道禀見新委棉花驗水局員洪長褘昨日飭丁續假三天城汛周監之禀知由松回滬（軌） 
訟案 
[公廨會訊案彚誌]  
　　定貨不出一英商拔維晏洋人控殷步驥定貨不出昨由寳讞員與英巴副領事會訊原告供殷所定各貨延宕不出現由商人出售約虧折銀兩甚鉅請追質之殷之店夥李永明供店主現赴鎭江所定各貨不能令原告代售求恩寛期囑店主回滬料理中西官判李退去趕即追殷回滬母得自悮 
　　定貨不出二拔維晏洋人又控懋昌號主劉安甫定貨不出亦奉會訊原告供被告所定各貨延久不出現在商人擬代售去約須虧折銀二百七十餘兩應請著令償還質之劉供詞支吾判押限十四天貼還原告銀二百兩 
　　圖頼期票義商李閥控楊允之圖頼期票洋元昨由寳讞員與義領事會訊原告供前與楊允之等合做生意伊等付下期票到期不付請追訊之楊供此項票洋應歸顧姓等付還中西官判一併退去限明年正月内還洋一千五百元所有顧姓准另禀控究（業） 
[上海縣案]  
　　王阿二專造假銀飾販於李小弟在路兜售經法公堂先後拿獲移解到縣由帮審李明府訊供不諱判王責二百板李責一百板一併收押候辦○工程局函解黃鍚章並妻俞氏到縣訊究黃供俞氏於二十一年背逃至二十四年始行尋回二十七年復逃昨在王家碼頭張佩生家尋見扭局解案俞氏供由未價賣於張是實明府詰無憑據判俞氏交黃領回管束○陸萬奎控張長明霸吞洋元提案質訊陸供前與徐洪卿各出洋二十元與張長明合開糞行張又向小的借去洋二百元今被一併霸吞求究張供並無合夥借洋情事實遭誣控判候補傅人証復審○李許氏喊稱有田二畝抵於地保揭鶴亭得錢六十千今向回贖稱己被夫兄贖去求提追究判候查核（車） 
巡警局紀事 
　　總局某成衣店積欠拈孖洋行租金昨由經租人將店夥嚴金林扭入押交店主到案訊追○賭徒周阿三王阿大經騎巡弁拘局收押在案昨奉黃巡官提訊以王屢戒不悛判還押候究周從寛釋放○昨有五歲男孩一口在閘北迷路啼哭經汛捕送局旋由孩父王四林投局領回○陳和尚竊徐桂記木噐店紅木檯子兩只寄贓徐張氏家昨被查獲送局押究○己革巡長曹荃奎前因將何蘭亭案内方單撕毁經一路一區游巡官查悉解局請究判罰洋二十元以充路燈經費 
　　閘北第三路二區張汪氏陳福王德卿等控流氓高口紅冐收地捐當奉飭探得高拿獲判責一百板從寛釋放○周春華拐匿張德三之妻郭氏由張查悉控究當奉飭探將男女一併拿獲判周不再與氏往來切結開釋氏交夫領回 
　　城内第一路四區陳王和竊取劉錫林衣服當鳴巡士掏局旋由伊母朱氏求究辦判令帶回管束 
　　第一路五區戎明鎧向朱恆連索欠争閙扭局請斷朱供戎己取去棉被一條判還被交錢斥出 
[英租界捕房事]  
　　四川路瑞和洋行出店某甲前將空木箱四只賣於收舊貨之周阿三悮將草帽一箱併入前日經該行查悉報請追還捕頭爰即飭探將周阿三并串賣之朱金花及草帽一箱一併解入押候解廨訊究○蘇喜春趙玉其因竊脚踏車被郭老大控奉公廨訊押由黃鼎甫保出兹黃因日久不理將蘇扭入退保奉飭押候解訊○河南路三號水龍間失竊銅條十根昨由捕房飭探何阿春查緝○四川路廣福成號失竊現洋衣物投報請緝捕頭飭探王長根往查○悦來公司失竊值洋四十元之彩綢二疋報由捕頭飭探張寳榮偵緝○賈元先生培祥錢和尚陳仁廷等四人昨在金隆里互毆由捕拘入一併押候解辦○兆貴里妓女彩雲閣失竊銀水烟袋一只報由老閘捕房派探蔣文彬至法界某當舖查見原贓禀奉捕頭飭吊贓物緝賊解究○王阿三竊法界某姓脚踏車一乘携贓至英界由探查獲拘入究辦（業） 
[法租界捕房事]  
　　恆豐土行主周子平控公順祥烟間經理陳紫坪圖頼銀一百九十八兩昨由公堂派令包探將陳拘入押候解訊○廣貨舗主姚伯君虧欠烏利文洋行貨 
 
 

Page 20

 
 
洋四百另八元逃逸昨由包探將姚妻馬氏拘入押候解訊○流氓陳金保王英福蔣清年掩入廣大輪船竊取某甲之大衣一件内有船劵等件持贓登岸爲捕查見拘入押辦○陳觀善竊金陵輪船生菓苻桂林竊立豐輪船芝麻王阿三竊黃荳周亞山瞿亞庚串竊某姓衣服由包探一併拘入押候解究（舟） 
[美租界捕房事]  
　　　車夫凌瑶庭在黃浦路將鷄毛裝車堆積碍路由捕頭查見飭探赴公堂請單傅訊判罰○王星桂錢得全在西華得路口角互毆由捕拘入各存保洋若干出外候訊○錢渭川携有衣服數件形跡可疑由石包探拘入押候查明核辦○徐榮甫股稱家住塘山路某號房屋餘屋轉租於某皮匠被欠房租十餘元逃逸求緝捕頭飭赴公堂具控○李阿金竊某姓東洋車一輛由探拘獲人贓押候送究（西） 
振務 
　　上海北市絲業會館籌賑公所施子英經收各處水災賑捐丁未年十月十二至廿六日第二百零一次清單○十二日王佩香洋十二元沙溪李雲記求平安無事二元○十四日吴華堂因病許愿求速愈洋五十元○十八日無力子洋一元○廿五日無名氏銅小洋七角○廿六日吴華堂洋五十元○十月份共收洋一百十五元扯七五零二五合規元八十六兩二錢七分九厘銅小洋七角連前共收規元六十萬零八千零零三兩五錢二分八厘銅洋四百三十九元鍍金押髮一支珠墜二個小珠一粒 
[上海北市絲業會館籌賑公所施子英經收各處水災賑捐丁未年十一月初一至三十日二百零二次清單]  
　　初一日楊門徐氏求病徐氏求病速愈助棉衣洋一百元○初六日無名氏洋二元隐名氏一元○初七日程味詩棉衣折洋廿元○初九日姚伯欣陳氏八九十月捐洋六元陳壽萱八九十月捐洋三元姚伯欣八九十月捐洋三元陳氏銅洋一元○初十日周仕沅率子懋德懋功懋昭龍洋七元英洋三元無名氏銅洋一元○十四日仁和朱枕湖爲次兒毓琴了願爛板龍洋廿元兌換光洋十八元七角八分四厘順康莊銅洋廿四元破銅洋十四元○十八日高郵丁玉軒募陳一峰代父祈修冥福洋四元○廿八日鼎康莊銅洋五元○廿九日張蔣氏求臨産平安速生洋五元○三十日無名氏隐名氏各洋一元○十一月分共收英洋一百六十七元七角八分四厘扯七五三合規元一百廿六兩三錢四分一厘龍洋七元七四八合元五兩二錢三分六釐銀洋四十五元連前共收規元六十萬零八千一百三十五兩一錢零五厘銅洋四百八十四元鍍金押髮一支珠墜二個小珠一粒 
　　夫通譯之艱不在於名物稱代云謂等字而莫難於介係挈合疏狀區别等字此種字渾言之即支那所謂虚字也凡一句之神情一語之口吻係焉故是書所譯牽引介係掣合等句爲多而以英瀝博士所譯四書以爲標準中有未信之處則加以貿易以符原意而更申明其用法之異同於後精而靡疏寡而擷要洵象胥家之津梁也西裝一册大洋一元　　北洋新編第一最新最備最要之外交書約章成案匯覽出現按是書爲連平顏韻伯觀察奉　北洋大臣袁宮保之命編纂觀察曾至外部調查案卷圖表綦詳門目大備海内認爲第一外交要政全書初印五千部早經各省大吏紛紛提取發給各屬備覽現又續印除官用外除交本局發售公諸海内士林倘研究外交者必以先覩爲快也現已出售速來購取每部售大洋十元每册後面有分類檢查目錄極便查閱　　　　　●總發行所上海點石齋申昌書局 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
