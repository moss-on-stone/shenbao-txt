# 1882 - 192 - 4903308

 

Page 1

 
 
[蒐羅殿板書及各種初印書籬告白] [  點石齋啓]  
　　本齋歴印縮本識籍頗荷識者許可今欲購求初印白棉紙　殿　淵鑑䫫函子史精華并初印白棉紙皇清經解經籍纂詁等肅如海内藏書毁君子不吝惠敎卽希寄至本齋議值果其紙張潔白點畫精　無缺無悞者本齋不惜重值購閱也此佈 
[論華人僞造銀圓]  
　　中國民俗與泰西諸國不同者惟憚於遠游最爲通病海禁旣開華人漸知出洋謀生如美國舊金山等處華人之居者不可以億禹計此外南洋各島則粤閩兩省之人向有經商往來者近則日益加多太平洋各島如火奴魯魯三危等彈丸之地亦爲華人所聚至於日本則與江浙等處海口不過隔一洋面一葦可杭無經旬累月之苦宜其往者如水歸壑而况地面較各島爲大在通商諸國之中又爲大邦中朝特簡欽使駐紫其地各埠分設領事以管轄華人之事聽斷華人之訟視他處之未有華官隸籍於其土官者更爲便利起居出入雖在異鄉無殊故土是以近年以來華人之赴日本者又特夥矣然則中國之俗似乎已大變革從前畏險憚勞之見此時勘破而四洲之卜無往而不爲華人所趨日後利源將匯歸於中國其事豈可限量者但中國治安最久自開闢至今五千年間列聖歴王之制作大啓文明旣庶且富民間生息繁盛合各直省之數而綜計之當推爲萬國之首蓋中國屬地大於歐洲諸國不止倍蓰顧如俄羅斯之跨有三洲美利堅之二十六部亦不下於中國而民數則均不及中國之盛散其所聚分其所羡則外洋縱已有人滿之嫌而内地實不覺户口之缺計今日之出洋謀生者不過萬分之一耳中朝旣泒欽使設領事事之擴充此時不能有限制所惜者華人尚有一見未破大凡樂於出洋之人半係於本國無業可執無利可謀而後勇於遠涉也雖有資本殷實之人思博大利於海外遠出經商然仍止萬分之一而已從前祕魯古巴等處僅有華傭而無華商且多係被拐販賣之人今日此風漸息凡屬出洋皆出自願然除傭工之外大率手藝工匠與小本經紀爲多至於正經商賈尚不數覯人多類雜賢否不齊安分守己者固仍爲内地之良民而游手好閒者亦甘作異鄉之無賴前有郵述日本事者謂華人之在彼爲竊盜者不少又屢聞有行凶之人或自與華人鬥毆或與日人爭閙乃近復傳聞僞造銀圓一案嘻可異已夫作奸犯科往往迫於貧乏而後忍於爲此若居日本之華人竊謂彼在内地無業巳久惟其不肯作奸犯科乃始飄然長往覊棲海外以爲治生之道或多於枯守家門而牟利之途亦寛於作夥鄉里也今計不及此至於居異國而仍不免作奸不免犯法是誠何心哉夫此事眞僞固未可知曩年日本有僞造國家銀票一案是日人曾經犯此今之洋圓安知非有日人在内通同華人而爲之然華人之貽笑外邦於此可見通商大埠各國商民會集原不能盡人皆賢不特日本卽歐洲各國亦晉有放辟邪侈者滋事於中國而煩其領事之懲禁然則此事卽使察出果係華人爲首在中國亦未必大辱也顧嘗思之華人所在之地設駐華官原以資其化導約束蓋在内地則民間去官長甚遠惟其體制太覺尊貴故成扞格之勢雖以地方官而不能與鄉民通氣誼教化之權宜其有所不行若在外國則領事之於華人大有父子兄弟之親相賙相恤相保護安能以内地體制爲衡今約束不嚴而任其胡行妄作化導不力而縱其作僞貪婪譬如子弟爲非人執之而告其父兄父兄其何以爲情耶吾謂此等案情較之内地尤難輕恕不但以事後之懲辦見領事之無私自當以平日之疏忽責領事之無能現在出洋差使保舉優於軍功候選入員隨欽使三年無不指有省分且請免補升官發財爲仕途之捷徑惟此三年之中當此承平敦睦之時有見功之地而無見過之事似朝廷特重洋務人才有重賞者竟無薄罰未免太佔便宜或卽於華人在外洋作奸犯科之案定爲記過之法每三年之中記過幾次則期滿不得保舉如此則於優異之中寓勸懲之意庶幾領事等官操約束化導之權事事整頓將來華人不爲他國所輕豈非中國之幸也哉 
[諭旨恭錄]  
　　五月二十三日奉上諭前據銘安奏吉林添設道缺事屬中創始政務繁難並詳陳道員顧肇熙熟悉情形洵堪勝任等語吉林分巡道員缺卽着顧肇熙補授此次係因新設員缺是以俯如所請嗣後不得援以爲例遇有缺出仍着請旨簡放該部知道欽此同日奉上諭敬信着調補兵部右侍郎補授左翼總兵刑部右侍郎着福錕調補未到任以前着貴恒署理欽此同日奉旨正白旗滿洲副都統着崑岡調補正白旗漢軍副都統着慶福補授崑岡木到任以前着符珍署理欽此同日奉旨恒明補授通政使司副使欽此同日奉上諭恩福着調補户部右侍郎兼管錢法堂事務未到任以前着錫珍兼署盛京户部侍郎着啓秀調補寳森著調補盛京刑部侍郎盛京兵部侍郎着鍾濓補授欽此同日奉上諭本年入夏以來雨澤稀少現在節逾小暑農田待澤方殷允宜虔申祈禱朕於本月二十六日親詣大高殿拈香時應宫着泒惇親王奕誴昭顯廟着派恭親王奕祈宣仁廟着泒惠郡王奕詳凝和廟着泒貝勒載澂同於是日分詣拈香欽此同日奉上諭兵部吏部奏遵議處分各摺片署步軍統領左翼總兵户部右侍郎崇禮應得革職處分着加恩改爲降三級調用署左翼總兵容貴右翼總兵文秀應得降三級調用處分着加恩改爲降三級留任委步軍校德昌着照部議降三級調用不准抵銷翼尉連祥着照部議降二級留任准其抵銷委翼尉恩昌着照部議卽行革職餘依議該部知道欽此○二十四日奉上諭溥廉等奏應修各工請派員查驗等語孝陵宫門内並陵寢門内及寳城等處均有應行急修各工着派徐用儀敬謹查勘奏明辦理欽此 
[電音照錄]  
　　昨接電報云埃及人前日將砲臺降於英兵蓋惟欲使埃及兵可以出砲臺而已詎於昨日大放火於阿里雙地亞城内以致西人死者不少云照此信息則蘇彛士河恐不能通行於生意大局大有關係也 
[孝思不匱]  
　　有客赴合肥敬弔李太夫人之喪近已回滬述及李傳相在籍守制旦夕坐臥柩旁顔色之戚哭泣之哀旁人皆爲動色又以穿孝僅止百日於心殊覺歉然故不忍一刻離苫塊蓋其孝思純篤誠有不能自已者也 
[華棉佳耗]  
　　有西入自外洋致信於滬據稱中國織布公司前以棉花載往美國業經試織目下又經試織一次柔軟細白直與美棉無異初不料中國之棉乃有如此之佳云云然則將來該公司開辦其興旺有可預卜者矣 
[遊廟滋事]  
　　京帥永定門外南頂娘娘廟去城八里廟門例於五月朔開至望而閉其廟大殿兩進前爲碧霞 
 
 

Page 2

 
 
元君後乃東嶽大帝兩廊列幽冥變相竦人毛髮雖年久失修丹青剝落而遊人甲於諸廟車馬絡繹不絶廟南半里有凉水河水清而淺沿河結蓆爲棚名曰河棚内設坐具賣茶延客廟西高阜上緑柳陰中酒旗隠現則巿飮處也迨日影西下遊人始散爲京師熱閙塲之一廟前設有官廳按日有官輪流彈壓今歲五月初七日一車赴該處遊玩正馳驅得意間遇有小樹礙軸僕夫在車見樹不盈握以足踢之詎足出落空收之不及車巳過樹夾其股於車樹之間樹未折而股先斷僕歸因傷則斃次日又有惡少某甲在酒家飮醉將走堂某乙揪至官廳彈壓官適尚未至甲乃自升公座擲籖呼打自稱爲某老爺之子差役皆袖手胡盧卑復下位取大板擊乙經跟甲之人從旁爲乙乞免乙又殷勤代爲雇車跟班扶甲登車而後已究不知甲係何人而乙又緣何甘受其辱也十三日又有一木匠與一經營人携二土娼遨遊南頂歸來在飯館小叙因飯舘不允挂帳竟至爭鬥涉訟男女四人俱被押在中城坊署云 
[因忿破家]  
　　松郡東門外華陽橋南羊涇地方居者皆陸姓日前有伯姪因田間細故遂至爭閙姪頓起殺機將菜刀磨之霍霍意欲加刃於伯其妻見之將刀奪下旋卽睡去次日天甫辨色又濳起握刀直赴伯室遇伯卽迎面砍去伯大聲疾呼然已連砍六七刀伯子聞呼而至亦被砍傷面頰及肩伯忍痛與敵欲扭住之奈已挣脫遠颺伯家乃延醫救治幸敷藥後傷處血止醫云尚無大碍而其姪次晨揚揚回家若無事者或有詰之則僞作瘋狀於是族衆將其拘住并及其父鳴諸保正該保正亦係族人先將其姪之田二十餘畝盡行變賣除給醫藥費六七十金外餘則悉飽私槖族議謂事如經宫費用較大且伯傷可望醫痊擬俟痊後罰該姪置酒服禮長跪筵前請伯責懲第姪之家産已盡日食不繼故有人勸保正推一本之誼將所變之産價開銷用度還其贏餘以免老幼凍餒而保正則謂逆倫大案得保首領幸矣尚兾區區之田産乎噫保正貪殘小人故態若某姓姪誠所謂一朝之忿忘其身以及其親者矣 
[淫戯害人]  
　　湖北江夏縣北鄉有甲乙二人習演花鼓戯色藝俱佳鄉人皆延唱恐後春暮時該班演唱至武昌縣鄉間有女郎觀之心醉眉目間不無逗引兩伶胆大妄爲隨至其家被女兄撞遇當時將二人喝令綑住傍人議論紛紛女羞忿交集須臾投繯自盡救之不及遂鳴保報官請究武昌邑侯審明各情卽囚解二犯到省覆審夫花鼓戯淫詞艶曲最足壞人心術各省均經禁止何武昌禁令之寛耶 
[維揚近事]  
　　揚城說書之技其業雖賤而獲利頗厚著名之輩每日竟可獲錢十餘千文有日書燈書塲局堂局之别說書張某者專說絃詞名播一時近日午後在新城丁家灣某茶社坐塲局正說水母娘娘與觀音大士鬥法大士將魚籃一抛卽將水母所發之滔天大浪全行收去點滴皆無惟剩滿地潮斑聽者轟然一笑此語未畢忽一茶杯飛擲於張之桌上卽有華服少年十數輩或作京語或操楚音粤音蜂擁而上揪張下臺拳脚交加大肆辱駡旁觀不知其故主人及茶博士盡力拽開張巳狼狽不堪亦不自知其開罪之端其時有數老者力將衆少年勸去猶叱語如再來說書定行重打云衆去老者始謂張云是汝大意汝亦知若輩爲某某公舘某某票鹽局之跟班耶衆始恍悟蓋揚州富貴家之跟隨皆稱爲二朝奉人於背後則稱之爲二朝又謂朝班今張只顧發科取笑未暇顧慮遂遭此厄自此收塲足跡不敢再至聞其兩頰打腫欲裂只得忍氣吞聲就醫診治云○揚州私妓脚大者曰鰉魚脚小者曰長魚新城灣子街後巷有名大脚蘭子者爲鰉魚之流年雖三十許而風韻猶可現作魚中之鴇已離網而高飛矣其養媳假女甚夥皆蓮葉東西柳條上下物也有美少年王某者寡婦之獨子與蘭子之假女三子情好綦篤所有洋數百元早已用罄午節床頭金盡老魚已飜曰眼王泣謂三子若得借十元與我作川資往求我舅氏可得資本作生涯以復舊業汝能從我終身乎三子果借與十元且誓以死從王感謝而去節後果得資而來乃三子則深藏不出老魚極意逢迎以假女五子陪侍王因欲見三子假意與五子網繆藉探音信及知爲老魚所欺悔慟交集且無以對母及舅遂服芙蓉膏而死此係上月初十邊事死後當坊地保及旁觀皆抱不平招其母至使控於官母不欲興訟得洋三百元而罷然老魚已用去七八百元矣此事揭帖甚多蓋深誠作濠梁觀者及早止步也○四月杪新城徐寍門地方有一丐死於路側係吞煙自盡者屍旁墻上粘一單書云我係浙江某縣人祖爲江西某府知府父爲直隸某府知府皆兩榜出身同父兄弟一在廣東候補知縣大挑班一在福建候補同知由附貢納捐我幼年爲繼母縱入下流資我揮霍致成乞兒於其所生則嚴加教訓至於成人然此亦自作之孽何敢怨尤今年已四旬今日爲我生日卽行自盡死後不肯再累人平日乞得之錢足一百文卽存於某店某人今存有十二千文敢求仁人君子代爲取來爲我棺殮之用將柩存於南門外福緣菴我巳函致弟兄囑其搬回理葬矣至我之姓名家世不忍自述云云餘言尚多不及備錄其字跡居然完好巿中長者往所言之店詢問存錢無錯卽爲照辦揣其情詞大約非虚古云一失足成千古恨此丐誠屬可哀今之世家少年醉生夢死者尚鑒之哉○泰州人王福堂住居舊城義學街久習鹽務今在十二圩鹽棧當屯船總家道小康其弟某無故自縊死王甚慟之前月二十七日爲避殃之期揚俗於此事最爲信畏且以死非正命全家更懼是夜羣避於前宅空出後進以待殃并多約少壯通夜飮博壯胆三更後果聞後宅窸窣有聲兼聞鬼哭羣怖甚王不禁大哭繼聞鏜然一聲銅盆落地衆更懼一少年笑日蟕必有異鬼何敢爾遂約有胆者數人不携燈出大門繞旁巷以覘之果見牆外有人接贓乃大呼前宅人盡出只獲接贓者二人餘皆逃去逃時屋上飛瓦如雨打傷數人隨綑此二人交保次早檢點物件幸所失尚不多云○姚姓住舊城南門街於前月念八日早起女僕出門買水回則見其四歲之小女孩仰臥於地昏不知人急抱起呼衆其母奔至解衣視之突一大蜈蚣竄出諦視女身見腹上巳咬成兩大孔另有傷處亦甚重母慟甚灌救多時始甦乃自云蹲地小便被一蜈蚣穿出一咬卽痛極而仆以後不能自知衆急用諸法治之而傷處紫腫痛不能止外科王竹亭云毒氣深入且係小孩恐難救治云 
[照錄紹郡徐仲凡部郎復某君書]  
　　仁兄大人閣下昨辱還教承覬誼勤拳溢於楮墨再三循誦淪感無涯此次霉霖接連四十餘日山會蕭三邑内河之水暴漲幸三江大閘宣洩通暢隨漲隨消尚無停滯之患外江因徽金衢嚴山水奔注蕭邑大瀝山一帶塘隄俱出險工楊家濵土塘衝決二十八丈此外可危之處甚多幸皆逐段搶護添築柴　外水不曾内溢現巳禀請上台借撥帑錢二萬緡赶辦塘工得能此後雨暘時若則早禾收成雖不能無歉而補種之晚稻尚可有秋此山會蕭近日情形也蒙執事誼切維桑惠函存問兼荷籌其緩急許爲發棠高誼雲情感刻何能言喻當將來書徧示諸搢紳及從前之力助賑捐者靡不同聲感歎以爲得公斯言已足召甘和而消疹戾正不必固沾實惠也敢布近狀用慰厪系弟公私栗鹿凡百粗適知憂愛之深敢以附聞冗中答復百不盡一敬道感情並承德福不宣 [E>五月二十八日[公餞行旌]  
　　升任江西臬憲前任蘇松太道劉觀察自卸任後其公舘暫駐於本城五老峯後面今聞觀察擬於本月初六日起程赴都陛見故滬地廳縣教官及各委員以憲駕指日啓行於昨日午刻在南巿油車碼頭江蘇海運滬局設筵公餞在座大小委員約有百餘人冠裳濟濟洵可謂極一時之盛者矣 
[張燈屇期]  
　　法界張燈申慶節經列報現於今晚屇期其公廨及各處捕房門首皆木標高立以懸旗幟而園内仍設各式紙燈懸以鐵線繫於樹枝微風輕颺如星光閃爍甚屬可觀法界之自來火行又裝設各種西字燈别開生面并聞法人之僑居英界者是晚亦一律欣賀云 
 
 

Page 3

 
 
[觸諱被毆]  
　　蘇人某中以李龜年之技承柳敬亭之風其在本埠各妓院爲樂工歴時已久前日甲到某妓院奏技得酬洋四元託錢莊估看適爲該妓院之子某乙所見呼甲曰先生發財甲卽答曰小本家此洋卽從汝家得來乙聞小本家二字勃然大怒飽以老拳而去蓋乙服飾甚華不知者且疑爲富家子弟彼亦自諱其本來面目今甲所奉之稱呼顯觸忌諱故遭凶打甲將前情告知乙之父母并稱因被毆打失洋四元其父母則言我子何致攫汝之洋置諸不睬乙知而愈怒復紏人尋甲而痛毆之甲以受重傷知照地保向論不知如何料理在乙固屬可笑而甲亦未免不識趣也 
[工匠跌暈]  
　　英租界新橋堍現在拆卸改造前日某匠升高偶不謹愼失足墜下當時昏暈經人舁送歸家延醫調治聞可無碍云 
[車夫輕生]  
　　前日有東洋車夫在公家花園相近之怡和碼頭聳身入水適有華捕在側赶卽拯之以起詢其何事輕生答稱因自怨命苦終日奔馳不勝勞瘁故情願一死云諺有之好死不如惡活乃此人則以爲生勞不如死逸所見何其左耶然而其情可憫已 
[酒醉迷路]  
　　寍波舟山人鮑某旅居滬上巳十有餘年現在某棧作管碼頭之夥昨晚七點鐘自鴻運樓罷飮而出擬往北泥城橋訪友不知何故竟走至泥城外斜橋地方時巳十一點鐘猶在彼踽踽獨行若流連忘反者幸有車夫見之問其因何夜行不休鮑始恍然如夢初覺卽喚該車夫推至北泥城橋而去夫鮑某旅滬已久路途熟悉卽使酒醉亦何至昏迷若是耶 
[代籌移賑]  
　　今歲梅雨過多水患迭見安慶各縣首先告災其待賑情形登諸報章者固已昭然共見然必俟集欵而始放賑則緩不濟急是猶濟涸鮒而待西江竊恐賑歀集成已將索災民於枯魚之肆矣聞天津籌賑總局尚有各路捐賑餘銀數萬江陰賑欵亦有餘銀數千寄子恤嫠局雖津欵較遠不及移借而江陰賑銀取携甚便何妨暫爲移賑速解倒懸一面另爲設局籌募以爲撫卹善後事宜庶緩急有資不分畛域方無負辦賑諸善士之初心若必以捐賑餘銀各存各息而坐視鄰省流離困苦之民於不救則天下一家中國一人之謂何旣不能一視同仁又安望急公好義耶現在各處善士曾已屢次解囊似難復爲發棠之請然在樂善不倦者仍肯踴躍輸將惟以收解無人爲憾誠得實心辦事者起而任之則聞風樂助者尚不乏人幸毋以小人之心度君子也救灾惜隣有施必報願爲原辦恊賑放賑諸君借箸籌之冷眼鷙腸人拜啓 
[贈相士朱子琴叅軍呈吟壇諸君子正和]  
　　脫却鳥紗胆氣麤麻衣水鏡眼中無王侯將相言前定富貴榮枯望裏殊君有神仙傳妙訣我從氣色考工夫英雄海上如相訪認取潯賜舊酒徒[  春漁席時熙未定草]  
[瀟湘夜雨題同學友俞君元春慈竹感秋圖]  
　　回首悲懷難忘將母曩年寸草春暉問君何事别萱闈謀菽水涉閩海望雲旋切曾寄當歸倉皇聽風聲鶴唳伏莽揚威天涯游子萍蹤久滯始出長圍迨西泠聞耗涕涙交揮傷此後堂前慈蔭無復得左右瞻依平安報今成已往霜露溯遺徽[  嘉興孫熙曾莘田甫草]  
[鵲橋仙題王次霞可馬淑配錢遠青女史八分七巧圖後]  
　　裁雲妙手參天餘事漫說葫蘆依樣一經組織便成文更覺得窮形盡相標新領異分門别類合讓左芬提唱良由蕙質共蘭心乃象外環中曉暢○金閨十載璇圖千變不減廻文纎巧阿妨手澤喜猶新賴有女能編遺稿當年唱和才高詠絮只恨此緣易了曇花一霎太怱怱幸剩得瑤篇還好[  鴛湖映雪生莘田甫草]  
[浙省撫轅抄]  
　　五月二十六日署金華府鄒禀見禀辭赴任許星箕禀見辭赴江北查硝磺差徐樹鋒禀見銷覆催蕭會諸地丁差禀知厘捐局委辦江干船局差叩謝 
[蘇省撫轅抄]  
　　五月二十九日候補道鍾啓祥辭行赴金陵提督銜候補總兵萬重暄安徽人自籍來署淞北營恊鎭葉廣全松江來蘇海防同知王謝委兼署蘇管糧通判事於初一日接篆宜興縣周禀到縣丞朱康壽謝飭知咨補宜興縣縣丞缺探聞臬憲許現在上海大約明日可以旋蘇 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月念二日京報全錄]  
　　宫門抄○旨三道錄前○發抄旨四道○御史陳奏請申諭各省考試人員倣照閩省章程片○晉臬松奏恭報交卸兼署藩篆日期摺○晉藩方奏恭報到任日期摺○晉撫張奏請展緩辦理軍政摺○又奏調署道府縣片○又奏檄飭藩臬兩司赴任回任片○將軍銘奏拿獲盜匪正法並審明疎防官兵摺○又奏援案懇請末减片○大臣劉奏飭副將回任片○五月二十二日内務府國子監廂藍旗值日無引見○橚貝子續假十五日○成志預備召見○掌儀司奏二十三日祭奉先殿劻貝勒行禮○召見軍機成志○發抄張樹聲等奏遵查明陵附近民地並非私懇碍難封禁奉旨户部議奏單併發欽此○又近陵隙地誠端令另交私租任意訛索銀兩請旨飭禁將私租悉數革除奉旨覽欽此○又請將約束不嚴之遊擊翁長林等革留奉旨着照所請該部知道欽此○又請將催科勸辦踴躍輸將之寧津令邱溶恪等從優議叙奉旨著照所請該部知道欽此○○御史陳啓泰片再各省請停分發誠有見於冗員之多甚妨吏治賢否混淆日形壅滯以致奔競成風廉恥道塞一缺出而謀幹者數十員一局開而求差者百餘輩未得則汲汲鑽營旣得則孜孜爲利雖人心之不古亦積弊之勢使然也近見閩省奏准考試章程以酌留四五成爲率遵奉部章破除錮習察吏之道莫善於此使各省盡如此辦理方可責疆吏以廓清仕途振興吏治之效應請申諭各督撫　考試人員倣照閩省辦法各按本省人數或留二去八或留三去七至寛亦以四五成爲定破除情面分别去取無稍寛濫旌别旣嚴人爭自勵亦不必輒以停止分發爲請矣是否有當謹附片陳明伏乞聖鑒謹奏奉旨巳錄○○二品銜山西按察使奴才松椿　奏爲恭報奴才交卸兼署藩篆日期叩謝天恩仰祈聖鑒事竊奴才於本年三月十二日接奉撫臣張之洞飭知奏委奴才兼署潘司篆務當將兼署藩篆日期恭摺奏報在案現在新授山西布政使方大湜業巳到晋經撫臣檄飭赴任奴才遵於本月二十四日將藩司印信文卷移交布政使方大湜敬謹祇領所有奴才交卸兼署藩篆日期理合恭摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○山西布政使臣方大湜跪奏爲恭報微臣到任日期叩謝天恩仰祈聖鑒事竊臣恭膺簡命補授山西布政使當經具摺謝恩籲請陛見嗣專丁齎回原摺後開軍機大臣奉旨着毋庸來見欽此跪聆之下欽感莫名臣於四月初二日交卸直隸臬篆遵卽束裝起程是月二十二日行抵山西省城奉撫臣張之洞檄飭赴任二十四日准兼署布政使按察使松椿將印信文卷等件委員移送前來臣卽於是日恭設香案望闕叩頭謝恩祗領任事伏念臣一介庸愚渥承寵遇柏垣恭擢曾無涓滴之酬薇省洊躋彌切冰淵之凛查山右瘡痍未復藩司庶政綜持惟察屬始可安民欲理財必先節用嚴懲貪墨當如漢吏之循良縟黜奢華庶追唐風之檢機如臣檮昧深懼弗勝惟有殫竭愚誠破除情面將一切應辦事宜隨時禀商撫臣實力講求認眞整頓以期仰答高厚鴻慈於萬一所有微臣接任日期並感激下忱謹繕摺具陳恭謝天恩伏乞皇太后皇上聖鑒謹奏軍機大臣奉旨知道了欽此○○山西巡撫臣張之洞跪奏爲晉省兩次軍政屇期懇恩併予　緩辦理恭摺仰祈聖鑒事竊查晉省應辦光緒三年軍政前撫臣因荒政大行節經奏准展緩在案去年前撫臣衛榮光查閱營伍時奏明將三年軍政隨時考核存記統　查閱事畢彚案辦理嗣因時屇年終兩鎭造册本齊調任江蘇卸事奏明移交臣核辦臣到任後本應接辦因兩鎭將備多未接見無憑舉劾惟有應行照例調考歸入本年軍政併案辦理但今秋適值鄉試之年應辦文武兩闈萬難兼顧軍政鉅典未敢草率從事合無仰懇天恩俯准將光緒三年及八年軍政展緩至九年併案辦理俾得分班調考核實舉行以昭愼重臣仍當隨時訪察各營將備内如有貪劣衰庸營伍廢弛之員卽當據實嚴參以仰副聖主整飭戎行之至意是否有當理合恭摺其奏伏乞皇太后皇上聖鑒　奏軍機大臣奉旨着照所請兵部知道欽此○○張之洞片再據冀甯道王定安詳稱前在軍營感受潮濕脾胃素虧近患心跳夜不成眠迹近怔忡據醫者云由於心血過虧必須安心調養懇請開缺回籍調理等情並據兼署布政使按察使松椿據咨轉詳前來當卽飭司騐明患病屬實除照例具題開缺外所遺冀甯道篆務自應先行　員接署查有太原府知府左雋誠實老練堪以署理所遺太原府知府篆務查有候補知府馬丕瑤亷惠剛明堪以署理又太平縣知縣勞文慶告病開缺所遺太平縣篆務查有萬泉縣知縣失光綬曾署該縣能得民心堪以調署所遺萬泉縣篆務杳有輪委到班之優貢知縣鹿學典堪以署理據藩臬兩司具詳前來理合附陳伏乞聖鑒謹奏軍機大臣奉旨知道了欽此○○張之洞片再新授山西布政使方大湜於本年四月二十二日到省當卽飭赴新任兼署布政使按察使松椿亦卽飾回臬司本任除檄飭遵照外理合附陳伏乞聖鑒謹奏軍機大臣奉旨知道了欽此○○奴才銘安玉亮跪奏爲盜匪結夥闖獄立時拿獲正法並審明疎昉官兵等照例免罪緣由恭摺具奏仰祈聖鑒事竊於光緒七年十一月二十七日據甯古塔副都統德平阿報稱十一月十八日夜四更時據管獄藍翎驍騎校永祿聲報前有審明盜匪趙枕山等八犯在監内喊　盜匪趙枕山趙開山張受城三犯不知何時暗將刑具扟壞谷持木忸先將睡熟獄犯姜公善等毆打並喊衆盜齊向伊等亂毆該獄宫　其闖逃隨飭兵等急將獄門護守赴司呈報經左司常關防恊領瑚回哩帶兵督同獄宫等捕拿監犯姜公善鄭克舉徐停俊陳立本等四名亦帮同堵禦受傷立將該盜匪趙枕山趙開山二犯格斃將張受城孫才李海劉常桂王占傲趙得昌等六犯綁縳獄兵祥發慶貴春海監犯姜公善等均各受傷等　隨派員勘騐閶獄形跡並該兵等受傷屬實　訉張受城等六犯均各供認因搶劫犯案監禁後聽從趙枕山等闖獄毆傷管獄兵丁各情不諱查該犯等係審明盜犯前經報請正法尚未奉文兹旣闖獄未便久稽顯戮於十九日將該匪張受城等六犯先行正法並將格斃趙枕山等二犯照例戮屍等情報省隨行令該副經統將失事官兵等訉取有無賄縱情弊確供去後兹據該副都統於官兵等傷拴後訉供報請核辦前來奴才等督飭刑司部員詳加覆核緣永祿係甯古塔滿洲鑲白旗常伸佐領下驍騎校郭阿係巳革領催祥發慶貴春海順德富倫均係甲兵光緒七年正月二十一日永祿奉派管理監獄郭興阿祥發慶貴春海富倫順德等六人在封裏巡邏永祿在外把守獄門每夜督同防範並無疎忽適有官兵拿獲盜犯趙枕山趙開山張受城孫才李海劉常桂王占敖趙得昌等八名審明送獄收禁與監犯姜公善鄭克舉徐停俊陳立本等四犯分屋看管十一月十八日下晚時永祿進監查點人犯騐明刑具均係依法鎖固並未鬆卸隨囑慶貴小心看守卽出外將門鎖閉仍回前封把守四更後聞獄兵慶貴　在監内喊嚷盜匪趙枕山等三犯不知何時暗將刑具扭　各持木扭先將獄犯姜公善等四人打傷復向伊等亂毆並喊同衆盜　向嚇毆等語永祿急赴司呈報經恊領瑚圖哩帶兵督同永祿等入獄立將趙枕山趙開山二犯格斃將張受城等六犯拿獲祥發慶貴春海監犯姜公善等均各受傷訉明張受城等六犯供認因搶劫犯案監禁商同闖獄各情　諱卽行正法趙枕山等二犯照例戮屍騐明甲兵慶貴等傷痕現巳平復研詰該官兵等委因一時失防以致盜韭趙枕山等結夥闖獄並無賄縱故縱情弊訉供報省兹經覆核無異應卽擬結查律載囚自内反獄獄卒能自捕得及他人捕得皆免罪等語甲兵郭興阿祥發富倫順德慶貴春海等在獄值班訉係依法看守並無賄縱故縱情弊且又受傷犯經立時捕獲並未闖挑應請照囚自内反獄獄卒能自捕得及他人捕得律免罪管獄驍驅校永祿于盜　趙枕山等闖獄毆傷多人雖失察在先惟能督率該兵等立時將盜匪全獲尚知奮勉亦從寛免議餘將官兵供招咨送刑部查核外理合將審明官兵失防緣由恭摺具奏伏乞皇太后皇上聖鑒勅部核議施行謹奏軍機大臣奉旨刑部議奏欽此○○銘安等片再前據寗古塔副都統德平阿報稱監禁盜犯趙枕山等八犯結夥闖獄毆傷獄兵時經監禁人犯姜公善鄭克舉徐停俊陳立本等四名幫同堵禦該獄官等藉壯聲勢立將趙枕山趙開山二犯格斃並將張受城等六名拿獲正法該副都統飭查監犯姜公善等四名均因堵禦愛傷將該犯等犯事案由造　咨請核蹴前來奴才等覆核無異查光緒七年六月間省城監犯李汶舉敎唆盜匪劉付桂等闖獄幫同堵禦受傷各犯前經奏請量予末减奉准部覆在案兹監犯姜公善等因盜匪趙枕山等闖獄　同堵禦受傷巨憞均未漏網與前案事同一律亦未便没其急公之忱白應援案奏請量予末减相應　旨飭部議覆施行除摘叙該監犯姜公善等犯事案由造　咨送刑部查核外理合附片具陳伏乞聖鑒示遵謹奏請旨軍機大臣奉旨覽欽此○○劉錦棠片再署甘肅哈密恊副將丁連科署事期滿飭令交卸所遺副將篆務臣查有隨營差遣之實任哈密恊副將郝永剛現無經手未完事件應飭該員回任以重職守除　飭遵照外謹曾同陜甘總督臣譚鍾麟烏魯木齊提督臣金運昌附片具奏伏乞聖鑒謹奏軍機大臣奉旨知道了欽此 
 
 
