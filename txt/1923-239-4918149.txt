# 1923 - 239 - 4918149

 

Page 1

 
 
第一萬八千一百四十九號;中華民國十二年 西曆一千九百二十三年九月五號
星期三 * *   
 
 

Page 2

 
 
第一萬八千一百四十九號;中華民國十二年 西曆一千九百二十三年九月五號
星期三 * *   
 
 

Page 3

 
 
第一萬八千一百四十九號;中華民國十二年 西曆一千九百二十三年九月五號
星期三 * *   
 
 

Page 4

 
 
第一萬八千一百四十九號;中華民國十二年 西曆一千九百二十三年九月五號
星期三 * *社論[  抱一]  
[吾國民對於日本大刼之態度]  
　　駭人聽聞之日本天災颶風海嘯地震大火合地水火風四大力以摧毁其五十年來血汗經營之全國經濟中心地横濱全國文化中心地東京以及其他各地幾成一片焦土可謂空前大刧矣日本人民在此五十年來於學術上治理上武力上經濟上莫不努力以求振拔於列强並峙之間日本誠可謂卓然能自立者哉天胡不弔降此鞠凶凡在人羣孰不灑其一掬同情之熱淚而况近處同洲之吾國也乎 
　　吾國民自聞此耗兩日以來集會討論發電慰問籌欵振恤乃至發船舶遣專員運食物視人之難若已之難吾國民無所爲亦無所求但本吾良心之所驅使人道之所要求行吾所不得不行而已 
　　或曰中日兩國國民間平日不且因種種國際問題發生情感上之障礙乎何以吾國民一聞此耗立變態度絕不留芥蒂於胸中而惟知引救災卹隣爲其無上之義務也則應之曰慈善之事初無國界惻隠之心隨地而施人有厄我者我奮力以自救人有被厄者我奮力以救人總不欲使世有被厄之人其爲已爲彼寜有歧視凡我和平奮勉慈祥勇敢光明義俠仁厚博大之國民不當如是耶苟父兄以此敎其子弟師長以此訓其生徒國人間以此自相勗勵俾發揮而光大之陶成中華民國之國民更寖以成全世界人類共同之美德豈非吾人之所厚望也乎 
　　况乎此次日本大災凡僑日同胞被害者必非少數横濱僑商集中於山下町而華工則集中於深川及本所留東學生三千在東京者不下千人大都聚居於神田區今據報載上列數地悉已蕩爲灰燼我同胞之旣死者已無及矣其瀕死而未絕者與未死而流離失所者呼號求救之聲吾國民苟一念及豈能一刻安者然則解衣推食人道也亦人情也 
國内專電 
　　北京電今日政府電慰日政府及災區人民（三日下午八鐘） 
　　北京電二日外部派熊垓赴日使館慰問日本大震災因東京重要官署全燬日館亦未接詳細報告在日華僑生命財産及使領學生全不知情東京電報不通無線電亦壞二日横濱來電日皇駐日光離宫日攝政在東京宫内省全火鐵道省亦倒大阪來電謂二日午東京地震始停遞信省亦火燬三日午外部尙未接駐日使領隻字報告使團中得横濱來電謂日攝政無恙英美法義使無恙惟使館日員有受傷失踪者列國重要人土均避公園等語（三日下午一鐘） 
　　北京電江（三日）特别閣議决撥二十萬賑日本震災組震災救濟會并撥十萬賑在日僑民派顔惠慶汪大夑熊希齡辦理此事吾人對日本此次物質上損失（一）東京圖書館（二）參謀部之軍用地圖價值三萬萬全部燒失尤無價之寳（四日下午二鐘） 
　　北京電支（四日）政府召名流會議賑日問題張弧聲明賑日及僑日華人費三十萬負責籌措更將派商船運救濟材料赴日并電上海總商會聨合滬上慈善團體並電神户總領事赴災區調查有人主張糧食開禁輸日（四日下午二鐘） 
　　北京電三日東方時報辛博森提倡振濟日本災民（三日下午一鐘） 
　　北京電外部擬定救濟日本火災辦法江日（三日）交閣議並電駐日代辦慰問日政府（三日下午八鐘） 
　　吉林電奉張因日災捐小麥二萬袋牛一百（四日下午一鐘） 
　　北京電美館息冬（二日）申海軍司令安特生派兵艦一隻前往横濱營救美人今又派兵艦六隻安特生於烟臺登艦赴日（三日下午八鐘） 
　　北京電三日午各政團開會决定選舉會之開否視津保之欵若干而定（三日下午一鐘） 
　　北京電三日衆議院發出席費每人第一星期之百元（三日下午一鐘） 
　　北京電王懷慶江（三日）電以索餉爲促選謂三月選舉次任總統僅有一旬若再停頓首都秩序安能終保該電係致參衆兩院及攝政院者（四日下午二鐘） 
　　北京電使團對趙離長沙認孫文勢力已及長江謂與大選問題有打擊（四日下午二鐘） 
　　北京電大選票基本票四百未凑足因分子要求先付現金五千不要支票故接洽者甚痛苦（三日下午一鐘） 
　　北京電二日夜甘石橋保津要人宴議員到者百餘熊炳琦謂攝政期將滿望依法進行大選議員答詞後附耳密語有欵卽有辦法空話無用（三日下午一鐘） 
　　北京電黎不勝勸駕者之糾𦆑以病足爲拒客（三日下午一鐘） 
　　北京電外部答覆臨城案再經一二次閣議卽可送出（三日下午一鐘） 
　　北京電張弧否認與利中公司談滄石借欵因該路非財部權限所及（三日下午一鐘） 
　　北京電敎育部以印花税五萬押三千元一月期過期處分擔保品餘厚堂承辦（三日下午一鐘） 
　　北京電墨使署存欵震義銀行提欵不付墨使向義使詰問震義催財部速撥還六萬（三日下午一鐘） 
　　北京電江（三日）加拉罕見各記者宣言本平等互助主義建設中俄邦交對蒙及東路勞農無侵佔野心聞中俄會議至早在國慶後方開（三日下午八鐘） 
　　北京電某閣員在閣席上提議特發明令禁止今後任何軍隊不許招兵謂對外表示裁兵初步閣員未同意（三日下午一鐘） 
　　北京電高碑店守備隊第四區劉連長因守備兵與路警尋釁已看押曹錕令將第四區守備隊繳械守備隊排長一員並路警二日已有因傷死者（三日下午一鐘） 
　　北京電京漢報告前月無票乘車軍人將近五萬人（三日下午一鐘） 
　　北京電交部决定擴充長途電話計畫於全國重大市鎭均須設置招商承辦承辦者應繳巨額保證金昨記者晤美友某君謂西方電汽公司代表正與當軸接洽原此事葉恭綽於前年曾與斐德利公司談過未成議使團對此事謂完全用於一工程則爲善舉苟爲保證金目的大可不必（四日下午二鐘） 
 
 

Page 5

 
 
第一萬八千一百四十九號;中華民國十二年 西曆一千九百二十三年九月五號
星期三 * *   
 
 

Page 6

 
 
第一萬八千一百四十九號;中華民國十二年 西曆一千九百二十三年九月五號
星期三 * *國内專電二 
　　北京電美安迪生司令所率六艦滿裝糧食醫生看護藥料今晨由烟臺逕赴横濱（四日下午二鐘） 
　　北京電昨今閣議决發明令振日本震災二十萬元（四日下午二鐘） 
　　北京電保洛對趙退長沙交換電報結果洛將發兵交趙恒惕指揮助趙回湘（四日下午二鐘） 
　　北京電江（三日）夜政團會議以長沙事變對大選稍冷淡原要求以先付現欵五千一票再開選舉會迄昨夜并預備會亦不能决定日期津樹德堂願借政府二三百萬作大選利二分二先扣一年由十三年鹽餘分二個月扣還須稽核所出函證明或外銀行擔保（四日下午二鐘） 
　　北京電三日晨邊守靖吴毓麟來京（三日下午一鐘） 
　　北京電政團某電詢洛吴報載雙十節君將實行干涉國會此爲憤語抑爲事實請示吴電覆佩孚向抱治軍不干政主義近有多方欲佩孚出而干政且函電督促不止一次均經婉言謝絕嗣調查希望本人干政者卽今日在京爲議員謀津貼出席費者因益滋疑佩孚對政客向不恭維但對國會决不敢損益無論雙十節前後决無表示謠言離間請付一笑私衷固甚盼憲典早日告成也（三日下午一鐘） 
　　天津電直派大選計劃定本月六日開預備會十日開正式會卽選曹爲總統兩院人數决用瞞天手段硬説已足定數（三日下午十鐘） 
　　天津電保曹爲進行大選困難已患神經病喜怒笑駡遇物卽砸又在保站備花車一輛爲晉京之用病發時問花車來否左右以來了答之曹病始爽然若失（三日下午十鐘） 
　　天津電谷鍾秀復褚輔成書否認提膠濟路盈餘及人民儲蓄贖路金籌辦大選（四日下午一鐘） 
　　天津電吴景濓商高凌霨九月十三攝閣期滿國會當有表示如攝閣能允衆院延長任期國會可不説話高吴已同意但不願以公文書留一痕跡（四日下午一鐘） 
　　天津電日僑官商三日下午五時四十分在俱樂部會議祖國巨災救濟方法田島副領事等均列席議定由官民共同設立救護特别委員會吉田總領卽晚由京趕回討論實施方法（四日下午一鐘） 
　　天津電旅津皖人以吕調元設和尙港卡苛税擾民縱警務處舞弊營私勾结省閥亡省求官破壞省憲虐民逞威將聨合各省同志嚴加攻擊（四日下午一鐘） 
　　天津電吴基本議員言如每月發六百四十元可暫留京但不出席憲常兩會（四日下午一鐘） 
　　天津電日領昨訪王承斌談中日親善及解决抵貨風潮（四日下午一鐘） 
　　天津電京津議員願隨沈鈞儒南下制憲者極多（四日下午一鐘） 
　　天津電擁閣議員張琴湯松年等集議攝閣期滿非張紹曾復職無從轉圜已推代表四人赴洛寗請吴齊通電主張（四日下午一鐘） 
　　濟南電省議會爲三礦省有及威海交涉今日開茶話會（三日下午四鐘） 
　　濟南電官錢局因擠兑請督署護照衛兵赴滕縣收買銅元與商會長衝突滕籍議員提出質問（三日下午四鐘） 
　　濟南電財廳再向銀行借欵（三日下午四鐘） 
　　漢口電匪首裴十閻王千餘人盤踞隨店范團沁（二十七）晨往剿匪死傷甚衆裴亦殞命匪衆多潰散（三日下午五鐘） 
　　漢口電豫匪在隨店戰敗後竄往棗陽又被潘旅孔營在興隆集邀擊斃匪二百餘人匪首李占標劉老三中彈斃命餘匪向鹿頭鎭潰竄孔營尙在追擊中（四日下午六鐘） 
　　漢口電孫傳芳决卽回閩先派旅長盧香亭返閩宣慰各軍並將眷屬送回山東原籍（四日下午九鐘） 
　　漢口電孫傳芳電保洛請代催餉兩關擬十日回閩（三日下午五鐘） 
　　漢口電宋大霈第三旅在川死亡過半蕭令退卾駐防上游沿江各要隘擔任清匪（四日下午六鐘） 
　　漢口電傳周西成軍已被袁祖銘部擊退重慶現在黔軍手中（三日下午五鐘） 
　　漢口電林支宇三日宴卾議長屈佩蘭商洽湘卾和平湘紳胡元剡與卾紳孫武等亦正爲湘卾弭兵運動（四日下午六鐘） 
　　漢口電二日午由岳到武客車内有湘軍官多人押解大批箱籠過漢並分乘汽車多輛傳趙恒惕亦在内（三日下午五鐘） 
　　漢口電湘訊張輝瓚一日率朱耀華黄輝祖兩團由易家灣乘車猛撲長沙趙僅有兩營不能禦敵又因湘潭及劉家台兵變遂由某領事護上外艦出走並分電蔣鋤歐鄒振鵬唐生智賀耀祖等設法退兵待援魯滌平二日晨入長沙維持秩序並電請林支宇劉鉶返湘劉因趙已出走擬卽回長（三日下午四鐘） 
　　漢口電趙東（一日）午電蕭報告前線戰事失利準備退岳請速派兵來援譚亦派代表余道南謁蕭詢對湘事態度蕭表示湘事係内部變化與卾無關湘軍若不侵卾卾軍决不犯湘（三日下午四鐘） 
　　漢口電趙恒惕蹤跡不明一説尙在醴陵收合殘部圖反攻一説已退岳匿居邊防司令部並派諜報股長陳某偕鄒禮赴洛求援長沙秩序現由魯滌平張輝瓚維持小吴門一带被潰軍搶掠一空岳州亦形混亂汩羅以下桃林寺榮家灣匪勢亦熾武長車仍僅開岳（四日下午六鐘） 
　　漢口電湘財政司長唐巘二日晨逃漢寓東方旅館首斌二日亦由漢赴滬（三日下午四鐘） 
　　漢口電吴電蕭出兵援湘蕭令五十旅一團赴岳二十一旅一營赴城陵磯張輝瓚已派兵在汩羅南岸防趙反攻傳京漢路客貨車三日奉令駛往鄭州德候運援湘軍隊南下（四日下午六鐘） 
　　漢口電蕭二日召見武漢兩商會長告以卾對湘事嚴守中立請勿誤信謠言動搖市面另訊二十五師五十旅確下動員令董振國旅亦有下令援湘説五十旅長陳嘉謨因事來省蕭二日令陳回防並囑以湘軍若不北犯務勿輕動預測譚軍若不越過岳州湘卾永可保持原狀（三日下午四鐘） 
　　長沙電魯滌平三日抵潭此間要人紛往迎接一師砲團工營機連二師騎團三日均到省賀耀祖部七團二七兩營改𦆑青白布標識加入中立三日由益陽返省第一軍司令部成立由方鼎英兼代軍長已派員赴漢迎宋（四日下午三鐘） 
　　長沙電省議會三日開協議會决派員迎魯又電三議長促回省暫推何紹元三人主持會務（四日下午三鐘） 
　　長沙電軍民維持委員會决俟魯到再成立暫派員保守各機關案卷什物（四日下午三鐘） 
　　長沙電三日開绅商會决抽房租一月充軍餉在省非正式軍昨已解散數起趙確赴衡山譚尚無來省期（四日下午三鐘） 
　　香港電孫調留省范部救博羅適東潦又漲加調淺水艦數艘助戰至一日始將粤軍擊退數里現粤軍仍據飛鴉嶺相持孫仍重視此路昨調梁鴻楷部二千赴博增防（四日下午七鐘） 
　　香港電東路戰事沉寂因滇軍佔淡水後按兵不動一説因潦漲一説因滇軍要孫發餉三十萬始前進（四日下午七鐘） 
　　香港電連日東江戰事官廳無捷報因此省中謠言甚盛公安局昨下令禁謠（四日下午七鐘） 
　　香港電孫令航空局在蘇村設飛機站聞孫將赴該處駐節（四日下午七鐘） 
　　香港電中央直轄旅長陳先覺世（三十）（一）電稱三十一晨率隊入駐濛江地方治安完全負責（四日下午七鐘） 
　　香港電大本營調江門卓仁機旅來省鞏衛帥府（四日下午七鐘） 
　　香港電兵站總監呈孫謂拉夫數月逹三萬餘名本市苦力僱募殆盡而取夫之電紛馳乞帥令各軍在駐地警區代募孫令照准（四日下午七鐘） 
特約路透電 
[日本地震大災三記]  
　　三日長崎電據興洋丸船長（該船於今日由横濱駛抵名古屋）稱横濱已成一片焦土僅能望見三菱會社與横濱正金銀行之牆惟内部已毁數萬難民集於公園且因水管爆裂半爲水淹東京之火似已於今日午後五時漸熄大約因無可燃之物之故中國使署被焚秩序現漸恢復福田將軍被任實施東京戒嚴令東京獄囚連近今被逮之社會黨員在内黨火燒近時均被釋出自明日起陸軍飛機一架將來往於東京大阪間傳送重要消息及官塲郵件各報訪員探訪消息異常活動故各報之紛載目覩災象者之紀述現且竭力修理電綫數道及鐵路軌道 
　　四日大阪電伊津半島之大島陸沉大阪朝日新聞今日發號外上印東京慘象圖内有一幅爲東京觀象臺巍峙於烟燼中其大鐘停於十一時五十八分東京朝日新聞某職員步行出東京半途乘汽車卒乘火車抵大阪據其沿途觀察東京及横濱外之地震亦極劇烈有老婦自破屋中躍出向問曰吾子在東京如何 
　　四日神户電横濱受難外人現陸續抵此據稱横濱外人死者約百餘名英美領事大約亦均罹難 
　　四日大阪電據東京目覩災變者稱難民爲火炙死者甚多某時氣温高至一百五十度ＳＨＩＤＵＯＫＡ難民數百萬人復因自星期日晚大雨如注增重苦楚東京市民數萬人向角田河方面逃生飢　之男婦因發狂投河者甚多河中現滿浮死屍上野公園集有難民數萬人老弱之被踐踏而死者及奄奄一息者舉目皆是角田河上某巨橋初受重損旋因難民千餘人行於其上負重過甚而坍塌落河者多遭非命尙有一大橋亦因是坍塌落河者约三千人據箱根來人稱宫之下無一屋存在　　三日倫敦電利物浦日本總領事接東京電證實横濱横須賀川倉海軍根據地全毁之説又稱東京十五區中毁去一部分者占八區數區之火今尙未熄距東京三十哩之兒島有火山噴發 
　　四日長崎電星期一日夜間長崎接致東京横濱及附近各區之電報約四千通均由某巡洋艦載送東京救災局宣稱東京共毁屋三十五萬所死傷十三萬人 
　　三日大阪電聞意法使署均被毁 
　　四日舊金山電據岩木電臺發出之無綫電稱東京發生搶食暴動由憲兵遏制甚至施用刀劍 
　　三日比京電烏克爾天文臺報告日本方面續有地震昨日共震三次第一次在午前二時五十九分二次在九時三十九分三次在午後十一時五十一分第一次較猛烈 
 
 

Page 7

 
 
第一萬八千一百四十九號;中華民國十二年 西曆一千九百二十三年九月五號
星期三 * *　　四日舊金山電日本富岡發出無綫電謂據東京警察估計死傷於地震有火者約有五十萬人 
[日本大災後之救濟]  
　　三日大阪電政府現有三大問題從事解决㈠爲東京二百萬災民及其他受災諸處數百萬災民備衣食居處臨時徵發令可使當局徵取必要之材料人工全國現已籌備賑務矣㈡維持東京等處治安秩序受災各處今已發生搶刦騷亂當局已宣布戒嚴令及其他軍事計畫以應付此問題矣㈢京城等處及鐵路電報電話道路之重建估計此項經費至少須需英金十萬萬鎊日本國民現决計奮勇作戰前之犧牲大阪安靜衆皆覺欲濟數百萬災民及保救國家須賴彼等之力居多 
　　四日長崎電攝政太子今日召山本入宫撥付一萬萬元救濟災民聞皇室中死傷多數島津親王亦在内各處賑欵源源四集神户外人於數小時内　集五萬元東京新式各建築均毁獨上野公園之古塔巍然存在英皇致日皇及意相致日相弔濟電文日人殊深感激 
　　四日大阪電反對山本内閣之各報現均宣布休戰謂今全國當與山本恊力救濟數百萬災民及重興京都云 
[日本大災後各國之救助]  
　　四日馬尼剌電此間美紅十字會現擬派幹事二人醫士二十五人看婦百餘人携带應需各品赴日 
　　三日華盛頓電駐美日使今日與柯立芝及代理國務卿費理卜氏晤談聞美當軸詢日使美國助救日人災苦之最善方法 
　　三日華盛頓電柯立芝總統已發通告请國人捐助日本振災經費 
　　三日華盛頓電柯立芝總統已訓令太平洋及遠東海陸軍盡力扶助日本並飭航運部派船赴横濱於需要時移送災民 
　　三日倫敦電英皇電致日皇對於日本奇災致生生命産業之損失及人民之困苦者表示震駭及深切同情之意 
　　四日倫敦電日本公會及日本協會現已連合會開募地震奇災之救濟金 
　　四日倫敦電日本公會及日本協會已在各報啓事乞募日本振費各報多有贊助此舉之社論 
　　四日巴黎電法國海軍部已令輕巡艦柯爾麥號等由上海赴横濱助救地震災民 
　　四日馬尼剌電美商會今晚集議决定向日本弔慰并籌募振金商會自擔任五千元分請在菲島美人捐助伍德總督已派專員會同紅會辦事并發表同情弔慰之文 
　　三日北京電美使署於星期日發無綫電報致現泊大連之美國亞洲艦隊司令報告日本災變驅逐艦隊即載藥品赴日海軍司令將乘旗艦續往 
　　三日華盛頓電亞洲海上美艦隊司令安德森氏報告已將其所屬船隻撥聽日本海軍部差遣已有數艘裝數醫品赴横濱等處 
　　三日雪梨電澳洲代理首相裴志氏電致日相伸述澳洲朝野之同情聨太平洋會議末次集議時紀述會衆對於日本代表及其國人悼惜日本奇災之同情 
　　九日巴黎電法總理普恩賚託路透社發表其悼惜日本奇災之意謂法國朝野大爲感傷 
　　四日羅馬電羅馬敎皇已向東京弔慰 
[意希間暗殺交涉]  
　　三日倫敦電路透社探悉意國已正式照會希臘聲明意希問題非國際聨盟會事因此非爲權利問題但爲聨盟會章所未載入之個人榮譽尊嚴問題也並聞意國已訓令國際聨盟會意代表勿再出席討論意希爭端 
　　三日倫敦電路透社深悉希臘昨日送交大使會議之牒文内稱大使會議之來牒亦由意代表簽字乃此牒甫發而意國已以哀的美敦書送逹希臘並佔領柯夫意國如此行動實堪骇異按意國之佔領柯夫乃希臘拒絕其要求之結果惟其條件若慨行承認則可視爲希臘與聞暗殺案之口供希政府對此罪案深抱不安願依大使會議之建議澈底調查擬組織國際委員會在希臘及在阿爾巴尼亞從事调查兇犯或已匿居阿爾巴尼亞境内云 
　　三日日内瓦電國際聨盟會中之多數輿論以爲無論意國態度如何聨盟會必須干涉意希交涉聞瑞典丹麥瑙威三國代表已一致表示意見如聨盟會不出塲干涉則此三國將退出聨盟會 
　　四日雅典電柯夫島災童救濟會督辦美人洛威氏現偕柯夫希員及被逐希兵六十人抵此謂希人被砲擊死者共逹二十人内有九人當塲殞命刻尙有傷者三十二人在醫院療治受輕傷者約有五十人所有死傷之人全屬英美人在舊砲台營内所辦災童院内之孤兒營房爲砲彈數枚擊中致死災童十六人砲台前四百災童游泳時忽有榴　彈在水上爆裂云 
　　三日倫敦電工團大會議今日在濮資茅聞幕到會者七百人計其所代表者共四百三十六萬九千工人較諸去年少去五十萬人主席威廉氏斥詆意國之行爲謂帝國主義之狂燄已由和漢索倫而轉至墨索里尼吾人豈欲袖手旁立而觀世界和平爲此帝國主義所擾亂乎云云各代表後一致起立全塲肅靜數分鐘以爲同情於日本地震受害者之表示 
[國際聯盟會五届開會]  
　　三日日内瓦電國際聨盟會今晨開第五届集會旁觀席無虚座代表全數出塲空氣甚爲和睦日代表石井乃代理議長演説聨盟會事業其詞甚長聽衆大鼓掌澳代表動議智利與波斯代表附議主張向日人表示極深切之同情以悼惜其國内所遇之奇災此議案一致通過石井起致謝詞謂國人對此人類團結之表示實大爲感動云 
　　三日日内瓦電國際聨盟議會開議時石井致詞謂賠償問題仍爲在會各國交誼上之障礙故本會事業不得不狹小而無力深望此項爭端在下屆議會開會時早已消滅本會雖未普及世界然已代表世界人民四分之三今尙逐漸進步趨向發起人所懷抱之目標云議會以二十四票對十九票舉古巴代表陶令德博士爲議長瑞士代表摩台氏得十九票觀此可見各代表心理不欲於目前潮流中以歐人爲議長也 
[魯爾之抵抗力]  
　　三日巴黎電法國官場消息謂魯爾之抵抗力現漸衰弱德總理現殆預備抵抗停止爲對法比續開談判之初步 
[趙譚更迭湘局記]  
　　三日漢口電叛離趙恒惕之軍隊聞向武昌方面出發已行百里而到泊羅與北軍相遇譚延闓不久可入長沙北軍援兵刻在途中 
　　三日漢口電譚軍已抵岳州聞駐岳北兵已降譚 
國外要聞 
[日本大地震損害紀（三）]  
　　東京火已熄　損失五十億　皇族被難者不少 
　　朝鮮人已與日軍衝突　横濱鎌倉横須賀全滅 
　　横濱税關全燬市長燒死英美領事壓死 
　　發現新島　東京大雨且傅再有劇震 
　　横濱中英美法意各領事館全壞館員均失踪 
　　中國使館全燬 
　　東京方面 
　　東京三日晚火始熄四日東方社大阪電沼津以東東京間昨日以來爲豪雨所洗慘不忍覩東京於三日夕刻火始熄然無水無食無家者一百五十萬人今皆頻於饑餓又死者計東京十五萬四日東方社大阪電東京之被害南北三十九町東西亘三里全市二分之一爲火災全燬呈慘澹之光景火至三日午前八時始熄焚燬户數計三十五萬死傷人口逹十二三萬 
　　中國駐日使館被燬四日東方社大阪電中國駐日公使館於三日下午燒燬 
　　東京傳説再有劇震四日電通社上海消息今晨本埠徐家匯天文台地震計感受日本地震餘波其方向及震度與去一日之記錄略同似乎東京今日再有劇震（但上海天文已更正並無此説） 
　　大火後又繼以大雨四日電通社東京電東京於三日午後六時大雨災民大形狼狽死者更多日陸軍大臣於三日午後九時傳命第十三師團司令部令各隊準備糧粖三日内出動又命松江第三十四聨隊出動 
　　東京損失約五十億四日東方社大阪電東京之損害約計五十億三日午後一時五千分發往東京之電報有一綫始通停滞於大阪之各國元首之慰問電首先拍發 
　　文法兩相生死不明四日電社東京電岡野文相平沼法相因地震行衛不明 
　　日本皇族之被難者四日東方社大阪電今探悉遭難而死者爲華頂宫博忠王殿下（在横須賀地道内壓死）山階宫妃殿下（年二十上歲在鎌倉）閑院宫（十八歲在小田原）東久邇若宫（七歲在小田原）松方公爵（在鎌倉）島津忠座公爵（在大崎）等四日電通社東京電逗留相州之閑院宫元帥一日以來行衛不明山階宫宫武彦王妃佐紀子女王亦受重傷東久邇宫第二王子師正王亦因傷重殞命鎌倉避署中之松方公爵因地震陡起家屋倒塌被壓殞命聞已報告内省華頂宫博忠王一時行衛不明後探悉其所乘坐之火車埋没於横須賀第一隧道因已殞命又島津忠重公爵亦於一日壓死於大磯别邸四日電通社小田原電閑院宫寬子女王因小田原别邸崩潰負傷殞命 
　　被災各町區之調查三日東方社北京電據今晨十時三井雙橋所接無線電得悉東京被焚之各町區如下本所深川下谷全滅日本橋區自本町一丁目至本關町正神田區美土代町須田町駿河台神保町［麴町區］至麴町六丁目止［赤坂區］至通町四丁目止［本鄕區］新花町三組町［淺草區］吉原全部［四谷區］荒木町甲賀町［市外］　谷町［此外免於厄者］牛込區之一部四谷小石川麻布各區及本鄕區之北方三日北京電今日午後三時半雙橋無綫電海豐關無線電云東京市内之倒壞及煑燬之大建築物除已報外有女工學習院各大臣官邸明治大學二重橋幼年學校博物館日本座陸軍衛生材料廠本部日本印刷會社之鍋島子爵邸意大利大使館法蘭西大使館歌舞伎座淺草觀音堂伏見宫邸東伏見宫邸華頂宫邸莫斯林會社等水交社是時正商議内閣組織突然倒壞發火亦遂被焚本所深川方面火燄猛烈避難於舊陸軍被服廠者約一萬人然因四面爲火所包圍殆似全部焚死淺草十二層樓由第一層倒壞死傷者多數花溪嚴之猛獃已被槍斃吉原全部倒壞火災突起死傷甚多吾妻橋廐橋以受彈震亦破壞時因多數之避難民奔集故死者屍骸如西瓜之浮上野公園之避難民數逹數十萬幾充滿糧食飲料均不足極慘至於松户方面則鐵路線上多數難民羣集殆沈淪於絕望中矣四日電通社東京電其後判明之倒塌家屋爲女子大學明治大學幼年學校博文館陸軍衛生材料本廠日本印刷公司鍋島侯邸伊大利大使館法國大使館歌舞伎座伏見宫東伏見宫華頂宫毛斯利公司水交社等 
　　帝后太子移庽京都四日電通社東京電東京宫城大部分旣已破壞高輪御殿亦化成灰燼避署日光之日皇皇后及避難中之攝政皇太子不日將乘軍艦移庽京都 
　　各路軍隊出動命令四日電通社宇都宫電爲維持關東治安起見於三日午後六時特調宇都宫第十五聨隊入京拱衛又第十三師團司令部亦接準備糧秣三日實彈三十發隨時可以出發之命又金澤電三日陸軍大臣又電命金澤第九師團之工兵隊衛生部員步兵計四百名儲十日之糧於四日午後三時入京又大阪電對於東京神奈川鄰縣五縣之在鄕軍人下動員令令其擔任分配食糧維持秩序 
　　韓人與日軍隊衝突四日電通社大阪電岩屋　長於四日午前八時半乘甲式五三四號飛機出發延站擲下報告書於十二時四十分安抵大阪該飛機裝載致第四師團長由良要塞司令官及大阪府知事書類甚多並带有許多照相覩之慘狀歷歷如在目前據岩屋曹長之談災情較新聞所報有過之無不及現在謠言四起人心洶洶鮮人横行無忌聞已與軍隊衝突又電據飛行將校消息多數鮮人羣集所澤飛行塲已被擊退又四日東京電警視廳於三日發布告如左昨日以來鮮人横行無忌因政府戒備嚴密近已稍行歛跡惟鮮人中亦不乏善良之輩慎勿加以廹害行爲倘有不穏之徒從事騷擾可速報告軍隊警察以便取締云 
　　朝野捐助者之踴躍四日東方社大阪電日皇已發出内幣金一千萬元又政府亦可决救濟費九百萬元關東方面之同情逹空前之高調大阪朝日新聞社之義金受付所由晨始捐欵者如雲集現提供捐欵處有京都府二十五萬兵庫二十萬愛知十三萬堺市一萬元滋賀縣捐米十萬石咸謀救援之策 
　　發送災地郵便中止四日電通社東京電發送災地之郵便書信小包匯兑電報電話遞信省已通電各遞信局暫勿接受 
　　戒嚴司令部已成立四日電通社神户電二日正午特於陸軍省内設置戒嚴司令部管轄區域爲東京府及神奈川縣司令爲福田雅太郎參謀長爲少將阿部信行又府立第一中學校定爲徵發事務所 
　　兵庫縣貯米之輸送四日電通社神户電兵庫縣貯藏米二十三萬石外國米十二萬石决定輸送東京已於四日上午由筥崎丸裝運 
　　日員致駐華使館電四日電通社上海消息據四日午前九時上海入港對馬艦所感受無線電報係侍從長官發致北京日本公使館附武官森少將者其電文大意謂九月一日東京附近發生地震東京市到處起火損害甚大惟皇室及陸海軍衙門無恙第二電云東京灣入口觀音燈台因地震破損標燈全部不能燈火云又海堡變形横須賀防波堤全行陷没 
　　鐵路終點站之變更四日電通社東京電日本鐵道局關於輸送旅客擬撤廢川口站以大宫站爲終點因川口站難民羣集嗷嗷待哺由各地携带糧食抵是站者如以羊投虎頃刻爭奪立盡爲免避此種危險故特變更終點云 
　　裝送馬糧急赴芝浦四日電通社上海消息對馬艦感受無線電（午後四時二十分）日陸軍省内本廠長致札幌陸軍糧粖本廠札幌派出所長無線電云因震災馬糧皆盡請急送麥三十萬貫到芝蒲 
　　金剛艦裝載救濟品四日電通社上海消息對馬艦感受無線電（四日午後四十分）佐世保鎭守府參謀長致日海軍省署副官無線電云金剛艦裝儎罐頭四萬罐氈八千領即共運去該軍需部所存三分之一又吾妻艦因有事故延至明早開行 
　　由新瀉縣運米振災四日電通社上海消息對馬艦感受無線電（午後二時五分）東京海軍省副官致舞鶴要港部副官無線電云臨時震災救護事務官所覆與新瀉縣知事請將救濟災地米暫待一二日裝送事茲協議後請立即裝送 
　　派船裝配救護材料四日電通社上海消息對馬艦感受無線電（四日午後二時十分）東京海軍省副官致横須賀鎭守府副官無線電云爲裝配救護材料請貴港務部（電文不明）及運貨船派赴芝浦并使暫留 
　　裝送米藥赴小田原四日電通社上海消息對馬艦感受無線電（四日午後一時二十五分）東京臨時震災救護局致靜岡縣廳無線電云可否由貴管下採辦醫藥米五百石急送神奈川小田原町請即回電 
　　準備飛艇二隻待用四日電通社上海消息對馬艦感受無線電（四日午後二時十三分）日海軍省副官致横須賀鎭守府副官無線電云臨時震災救護事務局或者須用飛艇二隻飛航東海道沿線以西請即凖備 
　　郵船肥前丸受徵發四日電通社上海消息對馬艦感受無線電（四日午後一時二十五分）日本郵船營業部長致日本郵船神户支店長無線電云（前段不明）肥前丸輪船已受徵發若震災局有交涉時可即取適當取置又赴東京横濱方面船客除带有糧食者及有不得已事情者不得接受 
　　天龍艦將開赴災地四日電通社上海消息對馬艦感受無線電（四日午後一時三十五分）震災救護事務局致神奈川縣知事無線電云天龍艦將於明日開赴搭載糧食请與横濱市長協議裝配 
　　大連派船裝運白米四日電通社上海消息對馬艦感受無線電（午後四時四十五分）關東軍參謀長致日陸軍參謀次長無線電云二日夜接得次官命令於本四日準備白米三千五百七十石罐頭一萬五千罐由明五日自大連開之貝加寗丸送交另向内地採辦白米約四千石發送對於此回震災至爲痛心云 
　　中日連絡船受徵發四日電通社長崎電爲裝運災地救濟糧食中日連絡船長崎丸上海丸已皆於今日受徵發目下不能連絡開行 
　　救護局發表死傷數四日電通社東京電震災救護局發表至二日止所查知者死者三萬負傷者十數萬　　各軍隊出動之别報四日電通社上海消息對馬艦感受無線電（四日午後二時半）日海軍省副官致横須賀鎭守府副官無線電云因東京市及附近震災警備命豐橋第十五師團長带全師團一部迅赴小田原附近受關東戒嚴司令官之指挥又對馬艦無線電感受（四日午後四時半）之第十三師團長致日陸軍大臣無線電㈠陸軍大臣命該師團一部出動之命令於三日午後六時接得㈡出動部隊先發隊於四日正午可以從高田發隊 
　　室户艦裝運救濟品四日電通社上海消息對馬艦所收無線電（四日午後四時五十五分）吴鎭守府參謀長致海軍次官無線電云室户艦裝儎乾麵包三萬貫罐頭四萬罐氈一萬領臘燭天幕五十張於四日午後自舞鶴開赴吴宇品運輸部準備有幔幕三千張糧食十萬貫請將此裝儎室户艦使開赴芝浦 
　　海軍省發表死亡數東方社載大阪每日新聞分館四日接得電報云據海軍省公表東京市之死者十五萬僅深川區一區罹災已有十三萬人火災繼續延燒二十五小時之久 
　　新聞記者報告慘况四日東方社大阪電大阪朝日記者福間謙造歷三晝夜徒步東海道幸得脱險中途附乘火車於今晨九時行抵本社携有東京慘害之攝影彼云自八王寺起經厚木平塚國府津至御殿場其間之町村全滅福問氏因東京朝日新聞社雖由社員等出必死之努力而無效被猛火包圍之後專爲報告東京之慘狀而出發者也携實地之被災攝影至　西者以氏爲嚆矢 
　　横濱等處 
　　各領事館員都失踪四日東方社大阪電據此間接得無線電報在横濱之英國總領事館美國總領事館中法意各領事館全部倒壞各領事館人員全部失踪恐已遭不測矣 
　　郵便電話局均倒壞四日東方社北京電原町發無線電報三日下午一時雙橋無線電報局接電謂横濱郵便局及電話已全部倒壞焚燬郵便電報焚燬者甚多該局現避難於横濱港内 
　　横濱等處之全滅者四日東方社大阪電據所澤飛行隊員談鎌倉横須賀横濱之全滅確實因有大海嘯故一家之屋亦不能見横須贺鎭守府似全滅海上之船舶軍艦殆皆坐礁江之島鎌倉變成泥海大島目下正在噴火中 
　　構濱税關全部倒塌四日電通社神户電據日本郵船神户支店消息横濱埠頭弄倉　及税關全部倒塌税關長神鞭常孝氏以下幹部多數全被壓死 
　　横濱市長被火燒死四日電通社横濱電渡邊横濱市長一日正午在市政所執務中暴火襲來未及逃避以致燒死 
　　英美兩國領事壓死四日電通社横濱電駐在横濱美國領事沙匹亞夫妻因家屋倒塌壓死英國領事夫阿氏亦同樣壓死其他外人約死二百名 
　　各地死亡者之調查四日東方社大阪電死者（除東京外）横濱十萬熱海一萬横須賀則逹全人口之三分之二其他可知矣 
　　近畿長官會議救援四日電通社大阪電四日午前十時近縣長官在大阪會議討論關於救援之連絡及統一各事云 
　　大地震後發現新島四日東方社大阪電大島之前有新島出現大島爲所遮致不能見四日電通社東京電據千葉警察部消息伊豆大島附近出現新島大島因之被掩又一說謂大島已陷沒又電伊豆大島聞已沈下島民全部溺死但尙未徴實 
　　神户爆發說之讹傳四日電通社消息本日神户地震爆發之説忽喧傳一時其實係字林西報之號外由神户發電報告箱根之災害狀况者即誤傳神户爆發其實神户尙安全無事 
　　鶴見艦駛赴横須賀四日電通社上海消息對馬艦所收無線電（四日午後四時四十分）佐世保鎭守府參謀長致日海軍省副官無線電云鶴見艦裝儎氈五千領帆布二千六百五十疋蠟燭三百枝蔴三千四百基羅等救濟用物資於四日午後六時開赴横須賀以接受大臣之命令 
　　上海航線暫停開行四日電通社上海消息對馬艦感受無線電（午後一時二十五分）日本郵船東京本社致神户支店無線電請打下電交長崎支店長崎丸及上海丸决定開行東京大阪神户間以資連絡已與遞信省交涉定當請裝運多數米醬醬料等食糧及炭等速開到横濱惟在横濱不能添炭添水請豫爲凖備又今日自横濱開之近海郵船岐阜丸請由貴處裝配糧食駛回横濱或用他船速即裝運糧食到横濱至各船之開行由貴處適宜處置上海線之長崎丸及上海丸現用以航行京濱阪神間此外往復阪神上海線在長崎寄港（以下不明） 
　　難民陸續逃往神户四日東方社大阪電四日朝震災最初之避難民坐外國輪船到神户今日中將到數千名 
國内要聞 
[米榖因日災弛禁之外訊]  
　　高凌霨輩之主張解禁令有已發表説 
　　日本電報通信社四日北京電云電通北京特派員於三日午後走訪高凌霨氏其談話如下此次日本災情非常重大誠有史以來之大慘劇吾輩本救災恤鄰之義亦深致哀痛之意本日午後特開臨時特别閣議一面派使慰問一面協議救助方法惟兩陸下及攝政宫殿下安全無恙此又不幸中之大幸至救助難民之應急方法擬應日本芳澤公使之請發表榖物解禁令蓋中華民國無論如何將盡力之所及以急鄰國之難也該電又云中國已發表糓物解禁令同時芳澤公使即急電駐華各地領事速行採辦糧米以資救濟又同日北京電云本日閣議决定支二十萬元賑濟日本災民並由上海漢口購買食糧品衣類以船二隻輸送赴日 
　　又東方社三日北京電云今日午後高凌霨氏語曰此次東京横濱因崩頽及焚燬而罹厄之生靈逹十數萬對此悲慘之報痛心之至政府已於昨晚由外交部以電報致貴國政府表我政府及國民之衷情今日午後四時半又將開特别緊急會議討論我國對於貴國之災變表示誠意之方法據我鄙意擬用商船載貪糧及其他救助之貨物若紅十字社員等特派人速送至災區又得却天皇陛下及攝政宫等之甚平安實欣幸之至又東京横濱我國之留學生及華商等有多數對於此等人之生命財産亦不勝憂慮云 
[補充閣員説復活]  
　　近來補充閣員之説復活高凌霨等昨日（一日）在閣議席上先討論財部之提案次由高凌霨提出補充人選如下㈠農長擬齊耀珊㈡敎長擬黄郛㈢陸軍以次長金紹曾兼代部務據聞業經通過日内當有派署之令發表農敎兩長在補充内閣中本來比較容易解决其遲遲未决者最大原因厥爲各方意見之紛歧保定方面對於補充内閣不願多所主張目下能操補充閣員之權者爲一部份之津派及自稱攝政之閣員與吴景濓等主其事者不下十餘人此十餘人中派别旣殊意見自異於是甲提某人而乙丙不贊成乙提某人而丙丁反對此所以今日擬甲明日擬乙而迄不能解决也據政界某君云高凌霨因地位關係頗不願有異已之新人物加入内閣凡有人提出不合已意之人物充當農敎則在會議席上以暫緩幾日一語却之其他各人見高氏態度如此頗爲憤懣故高氏提人時亦以暫緩幾日一語報之致造成互相觀望之局面前日有某人晤高談及此事高謂農敎人選大家旣不肯提人余爲大局計不妨出面主張此所以有昨日之决定特未知齊耀珊等本人是否敢幹耳 
[顧維鈞否認克利斯浦借欵]  
　　覆湯斐子函 
　　克利斯浦借欵由顧維鈞電令倫敦朱代辦簽字京津各報言之鑿鑿離京議員湯漪等以顧就職之初固曾聲明不助曹借欵以長内亂因據前項風傳致函質問茲接顧氏覆函對於該項借欵指爲無稽讕言一似確無其事者姑錄原函如下斐予先生閣下頃奉執事領銜之四百八十五人公啓以外間謠傳克利斯浦借欵近已成約謂由弟電令倫敦朱代辦簽字責以不守信義展誦之餘且喜且駭所喜者弟鞅掌塵牘於外間造作之空氣茫然不知而承諸君舉以相告俾得有辨正之機會此極深紉感者也所駭者愛我如諸君對於無稽之讕語猶未能釋杯蛇市虎之疑苟非弟之誠意不足以相孚則責言何因而至此不勝驚託者也京津密邇博訪匪難來函所稱克利斯浦借欵由弟電令朱代辦簽字者究竟有無其事還請澈查爲幸弟顧維鈞謹啓 
[俄代表加拉罕到京] [  尊庸]  
　　本日（二日）上午蘇俄政府代表加拉罕氏到京到站歡迎者有外部朱秘書中俄交涉督辦王正廷衆院議長吴景濓西北邊防督辦馮玉祥代表蔣鴻猷鄧潔民曁馬克司學説研究會新聞記者聨歡社橷聞記者同志會憲法促成會中華民國收回旅大協進會國民監督議會民外交同志會國民監督選舉團籌邊協會中華西北協會中華協進會學生聨合會新聞記者俱樂部平民階級大同盟各團體聨合會華僑會業協進會民國大學京師總商會各團體代表高金釗王薫午余調生等三百餘人并有俄國化團及俄國著名學者都魯茲（都於前一月到京目的在聨絡中俄親善主張中俄美三大共和國互相團結方可絕野心者對於中國之一切覬觎）等均皆手携五色旗書有中俄文俱爲中俄親善及歡迎加拉罕君字樣又有軍樂隊一隊皆齊集車站月台上候接十時十分加君乘京奉第八十一號花車抵站同來者有奉天交涉署張玉衡等華員十二人及德夫金等俄員六人抵站時軍樂隊奏樂歡迎王正廷吴景濓等均登車與加氏略談并由王薰午等致歡迎詞歷時約二十分鐘加氏與各人一一握手答謝始下車出月台督辦中俄交涉署本預備北京飯店爲招待處加氏謙辭臨時仍改寓東城官塲胡同二十一號俄代表團所預備之公館出月台後即乘汽車而去是時并有西報記者多人在塲拍照及某團體在塲發歡迎加氏中俄文傳單其文云㈠歡迎世界惟一蘇維埃社會主義共和國聨盟之代表加拉罕氏㈡歡迎扶助弱小民族以反抗資本主義軍國主義及帝國主義之暴政之國家代表加拉罕氏㈢歡迎力圖本平等及正義之原則以樹立中俄邦交之加拉罕氏工極形一時之盛（九月二日） 
[顧維鈞接見外國記者]  
　　前日（三十日）下午一時爲外交部接見外國新聞記者之期由顧維鈞在外交大樓接見英美日各國旅京記者二十餘人顧氏談話之内容計分四點㈠克利斯浦借欵顧謂自本人就職以來爲尊重國民意旨起見並未向何國接洽借欵克利斯浦借欵前任財政總長張英華雖有所接洽但現改府因種種關係未克進行外間所傳純屬不確㈡臨案通牒自接到十六國公使簽字之臨案通牒後曾將全案提出閣議討論一次當决定由内外陸交四部派員會同辦理現在因以上各部之意見尙不一致無若何之具體的結果故其内容未逹到發表之時期㈢威海衛交涉中英間對於此項交涉僅於上月由梁如浩氏與英便接洽共同派員調查眞相以作開始交涉之準備現在兩方報告均已到齊外部即本此項報告復查一切若英國方面提出之草案爲片面的行動未經法定手續當然不能以之爲據㈣漢口英國租借地收回問題扣至今年底止已滿九十九年當然按約收回時某記者詢顧根據何種條約顧謂係根據中英條約云 
 
 

Page 8

 
 
第一萬八千一百四十九號;中華民國十二年 西曆一千九百二十三年九月五號
星期三 * *   
 
 

Page 9

 
 
第一萬八千一百四十九號;中華民國十二年 西曆一千九百二十三年九月五號
星期三 * *   
 
 

Page 10

 
 
第一萬八千一百四十九號;中華民國十二年 西曆一千九百二十三年九月五號
星期三 * *國内要聞二 
[留京議員反對常會費日多]  
　　吴景濓擅自創立預備費名目凡每次出席兩院常會者照憲法會議成例給與支付證每次發一百元預備費冀使常會開成以便進行其包辦大選之計劃不料留京議員因此項名目太無根據亦自覺未便支領紛紛對吴提出質問並退還支付證以示拒絕之意茲覔得李國珍王侃杜成鎔等致吴書原文錄之如下李國珍蓮伯議長左右本月二十九日常會爲執事施行臨時支給方法之期鄙人當場發言謂談話會係以私人資格之聚談縱有全院人數集於一堂亦不能依其議决變更議院法且執事實無何種法律之根據得有權力執行談話會之議决則所發布之臨時支給方法三條應即宣告無效執事嘿爾而止方以爲從善如流將别圖救正之策也詎知僅隔一宿專差到門賫來臨時出席證一紙囑赴會計科換取支給證竟又悍然不顧實施非法之臨時支給方法矣嗟乎元年共事以來頗有嚶求之雅在公言公不得不爭况此法外支給預備費之事殊足引起風波撼動國會凡眞具維持之苦心者又何忍苟同耶執事倘能幡然澈悟改絃更張仍以歲費之名而周在京同人之急分期而予量入爲出旣無損於法規復不失夫維持之作用事之幸也否則執事縱不畏鳴鼓之攻鄙人誠竊抱覆巢之懼也承送臨時出席證一紙義不敢受特以奉還請即飭科注銷並願嗣後勿再授也順頌議祺弟李國珍載拜王侃兩院同人公鑒本月二十八日本員及李國珍致衆議院議長一函聲明前次談話會談决之支給預備費方法係屬違法義不苟得並請報告大會宣告無效李君復於二十九日常會開會時當塲發言而再申前議吴議長答稱支給方法係談話會議决本席無權取消等語而於該支給方法之是否合法並無隻字道及本員因見當時未發出席證以爲議長或有幾希之覺悟尙可徐圖補救故未深究不意於散會後仍令秘書廳函送出席證一紙囑向會計科換取支給證以備支費之用接閲之餘益滋惶惑按法家通例撤銷有效之行爲謂之取銷本來違法之行爲謂之無效今不經正式常會法定手續而擅改成法增加預算其爲違法無效不待深辯爲議長者惟有宣告無執行權限而已更何取銷之可言若爲維持在京人數起見不得已而略事變通其用意未嘗不可原諒本員自政潮發生以來從未缺席亦未主張離京對於此等維持苦衷當然無反對之意但維持出席人數爲一事維持院法另爲一事本非絕不相容不應設法以殉本員遍查院法及支給規則並支費先例均無嚴格束縛詳加考慮儘可於合法範圍之内勉求維持變通之方何必悍然破壞成法自陷不義此眞大惑不解者也同人久列議席皆知守法區區之愚以爲無論借支歲費補支欠費或就出席者儘先發給歲費欠費皆於院法規則及先例無所抵觸任何方法只須不涉違法皆可採用舍此不爲而必執行違法之議决變同人應享之權利爲國庫法外之負擔不啻朝三暮四朝四暮三人爲狙公我爲衆狙默然甘受實所痛心同人若不共負矯正之責亟圖補救一任其支離滅裂惹起糾紛名爲维持實以破壞兩院前途眞有不堪設想者矣除繳還出席證外謹佈區區諸維公鑒王侃謹啓杜成鎔蓮伯議長鑒頃接本院秘書廳函送八月二十九日（星期三）常會出席證一紙囑向會計科換取支給證云云接閲之餘莫名惶惑查當日談話會提議此項臨時支給方法準情論法均有未妥在議場時已有多人反對不圖以非法議决於胶竟復冒昧執行於後成鎔認爲此種辦法實係破壞院法蹂躪人格萬難承受特此奉還即祈飭科注銷爲盼弟杜成鎔啓 
　　在京議員反對此項出席費旣日益加多吴景濓恐影響留京人數頗爲焦慮乃由各政團協商會出面於昨日（一日）下午八時半在甘石橋一百十四號開會公推谷嘉蔭主席萬鈞湯松年王猷馬驤等相繼發言結果將下列意見提付表决前次由兩院談話會議决支發出席費此項辦法本爲維持國會起見一方面固欲挽留在京同人一方面且欲招致離京同人不料此種辦法甫經實行即惹起反對不但不能招致離京同人且反使固有之在京同人轉因此有破裂之虞顯與當初議定意旨不合故不得不對於反對者之意見加以愼重考量爲尊重反對者意見之故特公推葛莊錢崇塏馬驤三人列名邀宴反對派請其充分發表意見彼此開誠佈公爲切實之磋商俟彼此交換意見後最好即能開成常會將此項出席費由常會中加以修正萬一不能則開談話會修正之在常會談話會均未開成或雖開成而仍未議决時則此項出席費仍應照舊支付不便因少數人之反對遂取消或變更之上項意見提出後全場表示贊成被推代表之請客日期亦即當塲宣布定爲下星期一（即三日）凡曾發表反對意見及曾退回常會出席證者均在被請之列至十一時遂宣告散會 
[北京八校代表會改選主席]  
　　北京國立專門以上八校敎職員代表聨席會議爲追索積欠及改選正副主席問題昨日（一日）上午九時在前京畿道北京美術專門學校開會八校代表全到首由主席許繩祖報告㈠關於向政府交涉發清積欠之經過㈡數日來與各方往來函件畢即提出本會議正副主席改選問題因按照聨席會議組織大綱每年二月底及八月底須改選主席遂依照歷次選舉辦法發出投票函八件每校一件投票一張並指定北大代表楊棟林美專代表楊敏修監視開票開票結果工業大學代表許繩祖當選爲正主席美術專門學校代表徐瑾當選爲副主席許君原係前任副主席代理正主席者今旣當選爲正主席全體代表皆鼓掌歡迎二人力辭衆皆不允於是當塲宜告就職並由主席按照本會議組織大綱指定北大楊楝林女高師歐陽祖經爲文牘組幹事美專湯文聰爲庶務組幹事其會計組幹事一席以主席擬指定之人本日未到會暫緩指定尋即將索欠問題繼續討論辦法討論一小時餘大體均已議妥惟恐於具體進行尙有不妥善處乃議定暫不對外發表至十二時一刻始宣告散會 
[魯軍界之擁田態度]  
　　旣拒王承斌移師督魯　復拒陳調元派兵來魯 
　　自八月二十六日津派要人在津會議决以王承斌督魯陸錦長直馮玉祥回豫同時决定次日派人到濟疏通鄭士琦吳長植適值反對派在津得訊立派人持函來濟報告一切濟南軍界於午後六時許得此消息當即召集緊急會議討論對待辦法一時商埠一带軍警加崗特别戒嚴後議决電致曹吳表示反對以故天津之疏通專使未來而濟南之擋駕電報已至津派受此打擊因遂秘而不宣靜聽消息而濟南方面則秘密戒嚴緯三路鄭宅内每晚均有會議聞自師旅長以下無不表示擁田探其原因乃歷史上與時局上之關係現除駐烟台張懷斌之第二旅駐曹州徐鴻賓之第三旅駐沂州李森之第五旅駐兗州張培榮之第六旅開赴郯城吳長植之二十旅暫時不能調動外其餘駐東臨張建功之第四旅駐濟南施從濱之四十七旅鄭士琦之第五師旣以皖系色彩而一致駐德州之第七旅長胡翊儒爲田氏參謀長拔升可謂股肱心膂田氏令其駐德州似屬智燭幾先中央一旅長潘子和現駐濟寗此刻以洛吴關係亦一致擁田此在感情上地理上皆能使刼車奪印之王承斌能得志於天津而不得志於濟南也現津方以第一步業已失敗又擬有第二步辦法即借剿直魯接壞匪患爲名派兵來魯駐紮津浦北叚德州一带於以攫兵工之塲拊歷城之背復避王承斌之二十三師來魯嫌疑而易以換湯不換藥之二十六師此電到濟軍界復開會議請田督特電天津謂東省匪患漸息本省軍隊足敷調用不勞貴師勞師動衆竭力阻止刻聞鄭士琦已由財廳領到十二萬元發放五師全餉擬於日内親率十八團之一三兩營十七團之第二營編一混成團携带山砲兩尊機關槍再架馬隊一百名由濟南出發經膠濟路東下轉赴沂州再折西南痛剿曹州巢匪然後往東臨一带表面上之觀察如此内容固非外人所能窥探又鄭士琦昨接洛吳覆電云易督之事事前並未與聞當代電詢保帥據覆魯人旣反對暫從緩議此電傳來不啻於山東軍界激烈拒王之時而復痛飲以興奮劑地方人士擁田倒田固屬不同而拒絕客軍入境尙屬一致刻擬聨合各界組織團體作大規模之運動事雖爲地方設想恐增人民擔負而田中玉則身受其惠田氏之官星可爲旺矣（九月二日） 
　　另一訪函云昨今兩日王承斌督魯消息漸歸岑寂惟軍界人物仍不甚放心各鎭守使及各地駐防之旅團長均紛紛來濟不問可知其與易督問題有關惟此中最可注意者自臨案發生田中位置動搖已非一次但每次風聲漸緊時均由田氏自身招集軍人會議以謀對待方法此次自王氏督魯消息傳至濟南後無論致電洛吴招集會議均以第五師長鄭士琦爲主動可見鄭氏與魯省軍界人物已有一種新結合其極力拒王係别有所圖并非專忠心田氏也据聞前晚（三十一）鄭宅會議時除討論拒王外對於陳調元爲魯豫皖蘇四省剿匪總司令事亦曾作一度恊商僉以剿匪總司令旣關係魯豫皖蘇四省而事前東省軍界實未與聞且東省有一師十一旅之兵力足以剿平土匪而有餘越爼代謀實與吾等以難堪討議結果鄭士琦决於一星期内親自督師赴各地剿匪開拔費昨已由財廳撥到十二萬元先由濟南出發赴膠東由膠東赴沂州折而西南向曹州濟寗一带最後由東臨回濟軍隊則先挑五師十八團之二三兩營十七團之二營編爲一混成團作鄭氏之隨身勁旅不足時再就附近防軍中抽調并携带機關槍兩架過山砲二尊馬隊一百名云（九月二日） 
[趙恒惕出走後之援湘問題]  
　　湘省譚趙兩軍業於二十五日實行接觸據日來形勢以觀趙軍之在中路雖估優　而長沙後　則勢頗危殆以實力論趙軍械彈以得北方援助故比較譚軍爲充足然地盤不及譚軍之大軍隊不及譚軍之多而湘人驅趙之心理又比較拒譚爲堅强故不待單鬭之結果即可逆料其勝負之所在矣吴劍學所部軍隊在湘軍中爲最不可恃趙軍二十五日開始攻擊二十六晚即克衡山已而又攻下賀家山而衡陽遂失其屏蔽吴部之在衡山方面望風而退幾乎不能作戰若非朱耀華黄輝祖等聨合邀擊趙軍之蔣鋤歐團則衡陽早爲趙軍所攻下據官場昨得湘電趙軍於三十一日午攻下衡州吴劍學部潰走寳慶謝國光部與譚組庵向常寗退却同時又得交通方面消息長沙三十一夜忽然發生内亂城内外混亂一晝夜趙軍不敵業於一日午後五時許退出長沙而外人方面得電則謂長沙兵變趙恒惕退駐岳州由武赴長之客貨車昨晚均至岳州折回是長沙内變之事確非子虚惟趙是否退到岳州則不能定至其内亂原因有謂湘東方面之譚軍與民軍佔領茶陵攸縣安仁沿株萍路以窺長沙長沙因而内亂者有謂葉開鑫旅長暗中通欵於譚被趙探悉忽免葉職因致激變者證以各方面消息似以後説爲近是趙旣退出長沙是趙軍根本已動搖其在湘南湘東湘西三方面之趙軍亦必無心與譚蔡相持而湘省戰事或可就此暫告一段落矣 
　　趙恒惕與吴佩孚向有一種特殊關係此次吴對湘戰果作若何態度當爲目前最要之問題爲國人所急欲知者趙於蔡鉅猷抗命稱兵時即與洛陽有接濟械彈助其平亂之接洽洛吳以蔡肩著西南旗幟不能認爲僅屬湘省内部問題曾允趙請令鄂就近接濟子彈二十萬並囑蕭愼重公安石首防務以堵蔡軍之竄鄂及譚組庵自粤來湘表面由趙蔡問題變爲譚趙問題暗中則由譚趙問題變爲南北問題吴素以武力統一自許其不能忘情於湘事當可斷言惟吴之於趙已覺其不甚可靠雖具援湘逐譚决心但亦不願以全力助趙故趙之代表鄒禮首斌李振中等先後奔走於洛鄂卒不能得有圓滿之結果最近喧傳靳雲鶚部第十四師有奉吴命入湘説均爲鄒首等所造之空氣實則吴已决定對湘方針非至趙力不支時决不出兵援助現在趙已出走已至力不能支之時矣吴將坐視譚之復掌湘政抑將出兵以援趙驅譚此時雖尙未得有確報但據軍界代傳説二十五師五十旅陳嘉謨部已由蒲通鄂邊進駐岳州又補充旅一營亦進駐平山舖表面則藉口於聶市之匪警按其實際不無其他之軍事動作又現駐公安之胡念先第二混成旅亦進駐湘之澧縣似爲對付蔡鉅猷者可知鄂軍入湘其作用决不在於防匪鄒禮三十一日亦在鄂領去子彈五十萬發回湘均可爲凖備大戰之佐證不過湘人多數心理均欲逐趙趙氏此時已成衆叛親離之局面宋鶴庚避之滬瀆林支宇劉鉶寄寓漢臯魯滌平葉開鑫則皆有不願與趙合作之表示可見趙已勢成孤立日前趙派陳强來漢力勸林劉回湘三十一日又電陳竭力敦促内有二君主張和平某並無成見萬乞回湘一切從命等語林劉仍拒絕其請陳於昨日掃興回長及至晚問趙氏出走之消息傳來林及譚之駐漢代表左某熊某等恐鄂將出兵實行援趙特致函蕭督陳述湘人願望請勿以兵助趙聞蕭督頗爲省議會保境安民之宣言所動不願與聞湘事但洛陽能否恝然不問則難預料也（九月二日） 
[川戰局變化之經過]  
　　國聞通信社成都通信云川局於句日之中大呈變化當未變化以前和平之説喧傳一時而省軍形勢亦頗不順利顧局勢忽焉急轉乃爲意料所不及此中因果大可注意茲有軍政界某君由軍中至省爲談經過詳情其事多有外間所未聞特爲紀述如下前者楊森督率北川各軍近逼省門省軍迭破之於龍泉山獅子山燒酒房等處省軍原定計畫以取得隆昌後即由左右翼進兵俟逼近重慶中路然後由隆昌前進及得隆昌後以敵勢已不支瀘州已爲石軍湯子模所收復即一面分兵由瀘州取江津由長江順流直驅重慶一面令喻何兩師由北道逕取合川欲由沱江順流直窺重慶中路亦同時進攻連克榮昌永川兩城進至大安塲廣順場一带將抵老關口右翼克復合江行抵油溪（距江津約八十里爲江津要隘）左翼亦逼近合川重慶已唾手可得適袁祖銘將所部黔軍大部加入楊軍以全力直攻中路二混成旅及六師與戰均甚得手因賴軍疲勞過甚（賴軍在永榮問之郵亭舖爲匪所截頗有損失）爲所衝破遂影響全綫不得不暫退因節節退至燒酒房相持數日以敵勢頑强省軍兩翼均未得手因退内江扼守椑木鎭白馬廟一綫藍（文彬）旅由安岳進取壁山大足喻何進取合川均因鄧陳由巴中經渠縣逹重慶增加楊軍兵力致使各地均得而復失楊軍復分兵奪回瀘州湯軍仍退入永寗左右翼旣不得手中路仍厚集兵力謀反攻及進攻旋將隆昌恢復楊反攻復大戰於雙鳳驛一带省軍主力爲第二混成旅楊軍主力爲黔軍血肉相搏戰事之烈尤甚於龍泉山五皇埸之役 
 
 

Page 11

 
 
第一萬八千一百四十九號;中華民國十二年 西曆一千九百二十三年九月五號
星期三 * *雙方傷亡以千計精鋭均　因此雙方力均不支遂同時下退却命令（省軍退後方知彼軍亦同時退却）經此役後兩方一時均無再戰能力省軍大部集中資中休養黔北兩軍則聚於隆昌一带整理殘部森軍隊則以歷次惡戰傷亡殆盡前由永川敗回重慶飽受趙盧之氣含憤忍恥率其殘部移駐瀘縣另　進展第一混成旅長劉文輝者爲前總司令劉湘之族叔號爲劉湘嫡系前者鄧陳由北道反攻成都陳遐齡率邊軍到卬崍之百丈驛爲鄧陳聲援劉成勳特委文輝爲九師師長令其率兵來省抵禦邊軍劉到省鄧陳及邊軍已逼成都文輝以調以自居伺機爲擁劉湘出台之謀旋劉成勳辭職委文輝爲成都衛戍司令一軍及賴軍退出省城鄧陳旋入城劉欲聨一軍及賴軍擁劉湘不成鄧陳失敗楊軍旋西上劉文輝度劉湘之力不足以控制楊森又不足以籠絡一邊各軍又恐戰事形勢一變叙府防地爲人所擠自率所部返叙後楊森節節退敗劉更自度劉湘無登台之望詎是時楊森藉黔軍之力反攻至榮隆兩方精鋭大損軍士疲勞楊森自忖無收拾川局能力亦欲擁劉湘出台一可以得劉文輝實力之援助二可以聨絡川中軍隊以破省軍之團體三可以抵制北黔兩軍劉以現在雙方疲勞彼實有舉足重輕之勢以有機可投擁劉湘出台大倡和議劉湘亦假峨眉避暑之名由原籍大邑經嘉定至叙府漸出面與各方接洽以三事相號召㈠禮遣北軍出境㈡川軍内部團結一致㈢解决第一軍劉等表面以調和和平一致對外諸説以淆觀聽而其裏面則欲藉此渙散省軍團結便其事後之宰割一面并爲軍事上之準備以脅省軍其實劉文輝之兵力不過四團（劉原共二團陳大眉毛之匪軍約一團餘前在省提有兵工廠槍千餘支不過編一團前所收之鄧陳殘部約一團後鄧陳抵渝此一團仍歸原隊故其兵僅四團餘且未經戰事無甚戰鬥能力（省軍窺知其謀暗爲準備并加入張（成孝）師二團彭（遠耀）師二團以厚兵力楊森及北軍均欲劉湘附北遂並請曹吳委以川省要職曹吳即請高凌霨委爲川西清鄕督辦劉湘嫌其無實權欲得川省善後督辦楊森屢請另委無結果遂聨二軍各師旅長及鄧陳各部通電推劉湘爲善後督辦劉王興高采烈以爲時機成熟登台有期忽霹靂一聲黔軍周西成忽變以全力圍攻重慶占領各要隘時重慶空虚指顧可下忽鄧陳以大部赴援楊軍由瀘襲取江津以拊周軍之背周軍圍攻八日以敵援軍大集不得不暫退綦江南川一带周軍傷亡僅三四百人會湯子模由永寗繞道貴州境經松坎抵綦江與周軍合北軍令鄧陳軍渡河追擊湯周不與抵抗合謀攻下涪陵以斷北軍後路適顔德基亦軍墊江（顔前率所部截安寗輪提北軍槍數百槍轉戰忠萬一带旋退墊江連克鄰水各地兵力在三千以上）遂相聨絡聲勢頓增時喧傳滇軍亦以四師兵力援川集中貴陽分三路入川前隊行抵松坎劉湘劉文輝形勢不佳不敢即作登台之想楊森見劉湘收拾川局無望北方不特無援軍入川且子彈接濟亦極困難（洛吳僅令鄂擁五萬或十萬接濟外輪不載用紙烟筒裝載亦被查覺故楊北黔各軍子彈異常缺乏）深恐省軍援師大集行將坐困於是急聨各軍爲孤注一擲以陳軍應付湯周各軍以李（樹勳）唐（式遵）居大足安岳應付藍旅（藍世旺所部之藍文彬旅）以鄧居合川江北應付喻何兩師自率郭汝棟何金鰲陳大眉毛及新招之匪軍聨合北軍分兩路攻省軍一路由白馬廟取内江一路由自流井脅資中并預定由威遠仁壽直趨省門在省軍方面則將大部集中資内相機動作楊軍先攻白馬廟省軍即退出内江集中資中以全力反攻楊軍大潰於八月十一十四等日先後占領内江自井隆昌富順楊軍大隊退至隆昌爲前余師暗留在榮隆之周（紹武）團所夾擊大潰因與北軍内閧楊率其殘部退瀘縣北軍退榮昌旋復敗退大足省軍復分兵兩路一取大足一攻瀘縣喻何藍旅及湯周各部亦同時動作刻聞湯周已將陳軍擊潰占領長壽行抵距渝約百里之洛磧藍旅亦將安岳攻下合省軍攻大足現渝瀘已在包圍中川中戰事不日可望解决至劉文輝當此次楊反攻時本派有軍隊暗助楊森至是亦暗撤回所部以圖自保而劉湘督辦之夢亦行將醒悟矣 
[周西成攻入重慶]  
　　守軍僅作戰一小時半 
　　字林西報云漢口英文楚報訪員於二十二日重慶發出通信云重慶現又處被圍之中周西成於二十日晚重率隊行抵斯地意將渝城奪回周此次之來並未出於他人意料之外故此間於第二道高岡上早派出步哨終日在要道瞭望當是日晚十時三十分寓近防綫之西人即聞遠處有呼號聲及槍聲惟初聞槍聲時尙以爲係爆竹聲耳不久乃知非是是時來攻軍隊沿该地竹林中小徑匍匐而進距離數百碼小山上之駐軍亦開槍向下轟擊守軍當作戰時屢次衝入附近外人所居平屋之廊内在該處發槍射擊並有在一網球場内作小戰鬥者當時聲浪觸耳欲聾蓋除槍聲而外兵士口中猶狂呼不絕交戰一小時半後來軍攻過由岡之頂守軍且戰且走向暗中後退按周軍於上次由重慶退走後即度嶺取涪州留其軍隊半數於彼率其餘半數攻下綦江今乃由綦江復攻重慶當交戰後第二日晨周遣其代表軍官一員往見在山之英美兩國領事聲明交戰决不損及外人並言將力謀外人之便利旋周在前綫復接見外人重行聲明此意且允美國砲艦安全通過又該報二十四日重慶消息云趙榮華軍隊已决定由重慶撤退城後小人已搭就浮橋並已有一部分由此渡河但其軍隊是否將待楊森軍隊復退後始悉數撤退現尙未有確實消息 
[洛吴幕僚觀] [  鎭]  
　　吴佩孚左右之最得力而恃作心腹者厥惟三人即總參謀長李倬雲秘書長郭良臣及政務廳長白惺亞是已李頗有幹才吴之運籌帷幄計操必勝賴其力爲多吴嘗語之曰君乃我之張良也李亦頗自豪寖漸恃才傲物頗有桀驚　度且與郭白輩因種種内幕各不相容吴私慮之乃命充代表奔走各方且委爲汴省軍務帮辦於是居洛時少出外時多其所以遠之之　不言而喻白惺亞性頗活潑善結納故亦佔有一部分勢力然其勢最大炙手可　者莫如郭良臣郭學問淵博胸具城府較前任孫丹林爲能大凡吴詩之可誦者无屬此君捉刀（近來外間流傳似通非通之吴詩乃爲吴氏親筆）吴敬畏之言聽計從無殊良師郭嗜阿芙蓉遲眠晏起起後必先過　而後事函牘無論多寡瞬息竣事吴起極早某晨曾親持公牘面郭催閲批郭方吸烟不之答吴再催郭曰母亟亟余猶未過癮也吴無奈逡巡自去又某日衆方聚餐郭取白麵包且撕且食意頗自得吴忽趨入與談某案批駁事剌剌不休郭怫然曰請勿談公事此乃會餐時也以上云云得之於洛陽某君自謂頗確是吴之於郭可謂卑躬禮下矣詎知保曹之於王毓芝且尤甚焉蓋吴閲公牘後必書卷末曰請良臣兄酌奪郭閲後大都亦承吴意顧曹之於王則否曹批曰可王或以爲不可王批曰可曹則未必敢曰不可也故王爲保派柱石津派每欲中傷之在理萬不可能噫當今武人威武無匹誰復能制之者而不圖内幕乃如是如是 
[哈埠江水暴漲]  
　　華東通訊社消息松花江水勢暴漲連日官商在江堤道口僱人用蔴袋裝土防堵近兩日風雨交作水勢益行增漲頗爲危險幸防堵得力未至出險惟江北於八月二十九日夜水已溢入又據扶餘二十九日電訊該縣一带立水約有一丈六尺以上實屬可畏記者（通信社）特赴江沿探紀如下㈠防堵江堤情形二十九日夜水漲益厲距堤土只有半尺形勢極爲險惡當局及紳商異常焦急除原有消防隊衛生局在道口防堵者外三十日晨復增添工人並有軍警及商團前往監督用水門汀及紅磚增築江堤三尺以防水溢㈡江北淹没情形據赴馬家船口一带修堤工人逃回者云馬家船口迤西有一乾溝前日江水侵入二十九日夜内忽溢出溝外由平地增漲五尺有奇殖業公司及糖坊一带一片汪洋又自馬家船口至呼蘭河六十里之陸道昨夜亦盡成澤國與呼蘭河水牽連一處居民紛紛向南岸逃來或往狐仙堂北沙土崗上避難惟船家居奇由該處渡至南岸每人須大洋七八元刻未逃出者尙多呼天喊地殊爲可慘當局亟宜遣派船隻前往救護否則將不免死於非命矣 
[浙省平民敎育運動會（三）]  
　　三日下午七時半杭州平民敎育運動會開第三次大會省會警察廳勤務督察長陳惟儉第一區署長馮光宇第二區署長厲家楨旣署員章益栽王耘仲陶仲　顔信成周英夫等带同長警到會共五百三十餘人首由學生部幹事姚韶聞報告開會宗旨次傳若愚講演略謂民國成立十有二載其間經過情形不堪言狀而至今日幾乎不成國家一般愛國志士目擊情形　焉憂之於是義務學校也通俗講演也白話報章也紛紛而起皆思從敎育方面救國此種普及敎育學動良堪嘉尙然因無完善之組織無　宜之課本其結果終寥寥現在開辦平民學校使不識字之人　可入校讀書不費一錢收效甚速惟對於招生一事須請警界方面帮忙俾利進行云云演説畢幹事竺春陽報告招生方法陳督察長述平民不識字之苦敎育非普及不可應由各區警察擔負招生責任衆鼓掌贊成至十時餘散會四日上午十時柬邀省城各報館新聞記者開平民敎育討論會與傅若愚討論平民敎育又定五日至七日每日下午七時半至九時半召集各校敎員開敎授敎材研究會特請敎育專家劉湛恩博士講演並商榷敎材之選擇及敎授之方針與方法俾各校易於實施云 
[南京快信]  
　　寗垣昨（三日）得日本大地震慘訊僑日家屬憂急萬狀聞兩長已急電東京中國使館探詢僑民生死狀况今明日可得電復 
　　省立各校以紙烟營業特税迄未舉辦昨推王汝圻仇埰劉勳麟屠方張倚陸殿揚等六人晋謁嚴財廳長催詢辦法及開辦日期嚴答章程已擬就惟其他分區投標定額印花等尙未妥定實行之期尙需時日該代表等辭出又往謁金陵朱道尹朱將經過情形及所擬辦法加以説明頗爲詳盡 
　　督辦運河工程局以江北貨税带征治運經費三年期滿因有撥付賑捐照原案並未收足擬展至裁釐加税止現聞議會及各商會均堅决反對 
　　齊督令上海製造局趕造陸路過山砲子彈三千發以厚軍儲 
　　利濟兵輪昨由蕪湖運來大批砲彈槍械即由浦口起岸轉車運蚌 
　　津浦路局規訂護路辦法七條昨咨軍民兩署查照 
　　陳調元來電不日將來寗請示組織四省剿匪總司令部計畫 
　　兩長以浦口商務日見發逹昨再會銜電京請在該處設立海關徵收貨税 
　　灌雲縣商會會長許鴻文以該縣商店紙幣充斥深恐影響市面金融特具呈省廳請飭縣嚴禁發行一面限期收燬 
　　碭山農會黄濟川電請省長派員澈查徐局現金取締濫發銅元票以維金融省令徐海道尹同核辦理　　溧陽女子高等小學校全體學生電呈省廳謂該縣議員陳人厚等摧殘女學諱省長特令廳飭廳查復　　敎育廳招考武昌圖立商科大學預科生頃已　曉計正取二名魏裕平王梀臣　取一名縱精哲 
　　財廳委左述杕會勘崇寳兩縣沙地爭執案 
　　灌雲縣民人馬廷保率衆搗毁警察所毆斃民婦經警務處飭縣查辦迄未依法辦理王警處長以該知事玩忽職務特令申斥並飭限十日將案内人犯獲案具報 
地方通信 
[松江]  
　　勘查監犯脱逃縣署據獄官呈報執行盜犯周阿大白畫脱逃請賜勘緝等情當由縣署委令張書記官前往獄中實地查勘茲悉該犯原判刑期十年執行已越六載因其向業泥水匠故粉刷監獄必由該犯工作脚鐐等刑具早已免除故二日上午該犯在刷牆之際乘人不備即行逃逸看守警士尙無賄縱情弊云 
　　新橋鄕補選董佐新橋鄕議會於九月一日开成立會出席議員八人當請補選董佐結果錢策當選鄕董吴江清當選鄕佐 
　　亭林市公所行恢復典禮亭林市議事會會長張忍百呈明縣署於九月一日行市會正式恢復典禮是日到會者有議員沈慰萱等十餘人董事沈以義等四人來賓有松江縣警察第三分所各職員市敎育會正副會長沈汝賢朱耀祖商業公會會長劉季懷等午前十一時行開會式先由張議長述市自治經過情形次朱耀祖致頌辭張議長答辭然後叙餐聨歡而散至該會房屋舊本與警察第三分所合居自議會停辦後房屋全被警所借住茲經張議長具呈縣署要求恢復原狀已經縣署令行第三分所照辦但該分所因未得相宜地點且遷移費亦未着落故一時尙難讓出云 
　　敎育委員會定期開會敎育委會三日通函各區委員云敬啓者本會於前月十五日開成立會因時間局促於下學年一切事務未及討論茲又准敎育局函於十二年度開始各區服務一致互調彼此交替當有接洽又本會組織尙未完備並須互商進行事宜爰定於九月六日（即舊曆七月二十六日）上午開會討論一切祈大駕務必到會至以爲盼又學務委員會以學委職務已經廢止所有經辦事務應即結束故亦定是日上午十一時會議結束云 
　　三善堂正式接收舊府屬慈善欵産董事會議决定於九月三日接收三善堂舉定金詠榴胡海望畢治安傅恭弼賈豐臻黄洪培六人爲接收代表已誌本報三日午間金胡畢傅黄五君（上海賈君未到）齊蒞全節堂縣委顧葆康倪宗伊蒞塲監盤當由該堂舊董將契據册籍賬洋莊摺點交接收事畢新舊董各簽名於總簿次至普濟堂由縣委何啓運監盤該堂事業最簡片刻而出旋至育嬰堂由縣委莊正本監盤該堂舊董到有七八人由吴董前　將契據欵册一一交代接收畢亦由新舊董及監盤於總簿簽字所有各堂司事由新董傳齊面諭暫行照舊供職是晚新董每堂各駐一人查點一切聞此項查點手續須三四日方可竣事 
[蘇州]  
　　屠宰税征收所遷移吴縣蘇州市屠宰税征收所原設在　門内東中市下塘大街崇眞宫橋北堍崇眞宫内茲悉蘇市肉業新近推定沈雲卿宋桂芳二人爲屠税代表後日前已將崇眞宫内所設之蘇市屠宰税征收所遷設玄妙觀火神殿内而該所舊職員周君及邵賡麟二人至今蟬聨辦事未曾更動云 
[常州]  
　　越獄首犯執行絞决武邑地方監糾衆越獄造意犯吴盤甫一名自緝獲解縣訊明後縣署特呈報高等檢察廳請轉呈司法部將該犯判處死刑前日姚知事已奉令依法執行遵於三日上午十時將吴盤甫正身由監提出綁赴鳳尾墩絞斃並布告該犯罪狀俾衆周知 
[南京]  
　　組織太湖水利協進會太湖水利與江南各屬有直接或間接關繫者計有吴縣吴江常熟崑山寳山上海太倉嘉定南匯川沙金山奉賢松江青浦崇明江陰靖江武進無錫溧陽丹徒丹陽宜興金壇揚中二十五縣雖設有督辦大員綜理全局惟工程進行每因經費困難及其他種種障碍成績未臻圓滿水利協會同人以利害關繫至鉅爰有太湖水利協進會之組織以爲輔助機關已分函二十五縣本會會員及縣議事會公推代表於九月十一日在南京水利協會集合共商組織方法聞已有多數縣分表示贊同矣 
[寗波]  
　　僧人挾嫌誣控之查辦普陀山僧永良揑列清心了圓廣清等多名在浙江省署誣控普濟寺前住持僧了餘毁滅古跡任用私人處分公産等情即經了餘呈訴永良等挾嫌誣控妨害譽請求澈查現經定海縣知事奉省令查明清心了圓廣清等實無其人惟永良一名係該山百子堂僧徒向不安分六年前業已出庵所控了餘各節盡屬子虚惟永良了餘於八年二月馮前任内到縣互控訊係永良栽贓誣控侵蝕寺欵發監管押嗣具悔過結派警押赴普濟寺結臬賬目在案奉指代令呈悉仰即將該僧永良飭緝歸案究辦具執此令 
 
 

Page 12

 
 
第一萬八千一百四十九號;中華民國十二年 西曆一千九百二十三年九月五號
星期三 * *   
 
 

Page 13

 
 
第一萬八千一百四十九號;中華民國十二年 西曆一千九百二十三年九月五號
星期三 * *本埠新聞 
[關於日本地震大災之昨訊]  
　　招商局新銘輪明日載米與麫粉前往賑濟 
　　此次日本東京横濱大地震釀成歷史上罕有之慘刦初尙在京濱兩地後則災區延廣若横須賀深川小田原千葉市關東州所屬之鐮倉甲府三島伊東等等亦均波及而災區猶在蔓延之中微特日人受空前之大損失即本埠之商塲與航輪業受其影響極大茲將本埠救濟慰問情形及續得災訊彙報如下 
　　各善團開急救日災會議本埠慈善團體代表慰問日商已誌前日本報嗣由管芷卿朱芑臣孫仲英邀集滬上紳商在一枝香叙餐會議救濟列席者朱葆三盛竹書陸伯鴻王一亭徐乾麟錢新之陸維鏞沈田莘葉慎齋王曉籟張賢清王駿生朱芑臣袁履登單仲範等三十餘人僉以救災恤鄒古有明訓即前次俄災我國人士亦曾力爲拯救此次日本罹災實爲從來未有之巨禍我國僑寓該國士商爲數至夥更宜從速救濟惟茲事體大亟須會集各公團各善團羣策羣力積極進行當約於即晚八時再在仁濟堂會議具體辦法届時復集又加入徐冠南謝　牕等十餘人公推盛竹書主席决定本月六號開各公團各善團聨席大會主席即夕起草送登各報並發通告邀集會議公决籌欵急救方針臨時籌備期間推舉職員如後（籌備主任）朱葆三盛竹書王一亭朱芑臣（坐辦）葉愼齋陳少舟孫仲英（文牘）沈田莘王曉籟（經濟）管芷卿陸維鑣（交際）袁履登謝　牕顧馨一徐冠南單仲範（庶務）張賢清王駿生（赴日調查）朱芑臣葉愼齋王駿生事務所設六馬路仁濟堂王一亭之子叔賢在大阪電屬先往實地調查旅滬日領及商會長組織罹災義賑會募集委員會已由王一亭接洽雖皆各自辦理而可互相聨絡招商局漢冶萍擬專舟赴日救濟公推盛王二主任前往接洽共同進行决議大會籌備事　至十一時散會昨日朱葆三等已决定先辦秞米一萬擔麵粉二萬包由招商局新銘號於明日專運前往救濟茲錄其致南京電如下南京抄送齊督軍韓省長鈞鑒日本奇災僑民罹難佩珍等已召集各公團善團開會籌議辦法惟災情孔急先行採辦秈米一萬擔麵粉二萬包魚日特由招商局專放新銘輪船裝運救濟乞電江海關監督知照税務司免税騐放出口無任盼禱朱佩珍傅宗耀孫仲英盛炳紀王震徐懋嚴履桂謝天錫方積蕃莊籙虞和德朱芑臣管趾卿沈澤春陸維　等支 
　　總商會救濟日災之具體辦法上海總商會爲日本救災事於昨日午後五時特開臨時會董會討論辦法議决結果如下㈠議决由總商會會同各業團體及慈善團合組救災大會㈡議决通告各業各帮以災情重大務希踴躍勸募並於星期四日共赴救災大會㈢議决由總商會致函日領事轉日内閣唁慰㈣議决函請全國商會聨合會總事務所通告全國商會對於募捐救災事宜務希協力進行㈤議决購辦麵粉一萬包米三千包明日裝招商局新銘輪船赴日救濟㈥議决公推虞洽卿君辦理報關事宜顧馨一榮宗錦二君辦理購辦麵粉米及裝船事宜又公推總務主任徐可陞君代表赴日調查災情及辦理救濟事宜並調查留日學生及僑商被難情形一併救濟㈦議决當塲由各會董認墊捐欵即日購辦糧食共計洋六萬一千元姓名及數目如下本會一萬元方椒伯君向各董接洽一萬元祝蘭舫君五千元顧馨一君五千元榮宗敬君五千元薛文秦君五千元虞洽卿聞蘭亭沈潤挹三君一萬元徐冠南君三千元葉惠鈞代表雜糧公會二千元徐乾麟君一千元田祈原樓怐如王鞠如盛筱珊謝韜甫五君五千元 
　　葉惠鈞請總商會發起救濟機關上海總商會會董葉惠鈞君昨因日本巨災事致函總商會請發起救濟機關文曰逕啓者頃得電訊驚悉日本東京横濱等處颶風地震火災水刼同時並發爲亘古未有之奇災無論國交之感情如何爲人道計斷不容坐視况與我國同種同文商學兩界之僑居京濱兩處者尤居多數貴總商會爲中外共仰之重要機關登高一呼衆山皆響務祈迅即通電全國重要各團體曁萬國商會發起組織救濟機關以冀拯援於萬一急迫陳詞惟祈察照至爲盼禱 
　　日僑募捐會成立日總領事署自接東京等處罹災電報後當於前昨二日下午一時在蓬路日本人俱樂部召集會議列席者有行政委員會居留民團及商業會議所各代表會議結果即成立震災義捐金募集委員會並當塲舉出委員十一人將竭力籌募欵項從事救濟所有籌欵銀行之行名附錄於下收欵後即付收據爲憑茲將其委員會成立緣起及委員名額受欵銀行分列於下［緣起］本月一日在日本突然發生空前之地震因此重大火災及暴烈之海嘯相繼而起此在日本歷史上爲一最大可慘之事實東京横濱箱根熱海小田原紹津及千葉以至其他各重要區域據報所有建築物並住屋均完全毁壞盡歸鳥有或被海潮所冲刷就中以東京横濱兩處更爲劇烈以上被災之處與外間交通機關全行斷絕且有無從計算之生命及財産之損失尙在繼起現有無數災民無家可歸者擬流徙他往本會對於該災民將來之命運如何不勝憂慮不但如此因該災民處此慘苦之境地將來流行病之猖獗其生命之喪失亦不難預測也本會敢斷言以目下情形而論日本人民實爲受亘古未有之大禍害現日本人民遭此災難是以在滬總領事館居留民團及商業會議所各代表於今日開會集議關於救濟災民之方法討論一切結果組織一日本震災賑濟委員會從事救濟渴望世界人類予以贊助云［委員名額］矢田七太郎總領事（委員長）野田實之助副領事菊池虎藏日本居留民團議長河端貞次居留民團副議長友野盛居留民團書記長田邊輝雄上海日本商業會議所會頭米里紋吉商業會議所副會頭安原美佐雄商業會議所書記長櫻木俊一（上海工部局董事）井手三郎上海日報社社長宫地貫道上海日日新聞社社長深町作次郎上海經濟日報社社長［受欵報行］横濱正金銀行黄浦灘路三十一號台灣銀行同路十六號朝鮮銀行南京路七號住友銀行九江路五號三井銀行同路四號三菱銀行同路二號 
　　男女青年會之籌賑中國青年協會幹事某君謂賑災事宜係上海青年會之責協會對於日本此次浩劫不日或將致函各地城市青年會請其募欵賑災云云 
　　上海青年會總幹事郝伯陽對於日本火災極爲悲悼即將與該會内部重要人物磋商由該會發起一賑災募金委員會設法救濟中國女青年會協會昨爲此事特開幹事會議結果主張先發一電由大阪轉至東京日本女青年協會致慰問之詞並當塲推出代表二人與上海女青年會接洽共同討論一具體之救濟方法並願加入其他團體發起之振災委員會以盡救濟之責云 
　　工部局籌議救濟公共租界工部局前日下午四時特爲此事召集市參事會並提出救助議案全體通過云 
　　市民大會之提議案日昨市民大會林炎夫君亦向幹事長提出召集評幹聨席會討論組織義振會議案連署者張振遠宋佩璲兩人提案如下逕啓者此次日本地震成災東京横濱等處全遭燬滅實爲亘古未有之奇災凡在人類寗不悲悼本會前以日人覇佔旅大不得已籌議經濟絕交藉戢野心數月以來積有成績惟此爲吾人對於日本政府暴行所取不得已而抵制之方法其日本人民於我固無仇怨乃者日本忽遭火災繁華都市半成灰燼人民死傷者逹數十萬揆之救災恤鄰之義本會固宜爲披髮纓冠之助鄙人等忝爲本會職員知而不言謹具意見請幹事長召集評幹聨席會議組織義振會以盡愛護人道之主旨是否有當敬候公决 
　　救濟意見之研究關於救濟意見日本各方主張不一或主以現欵救濟或主以米糧救濟昨有人晤日本總領事矢田據云現在災地所需物品米糧尙爲次要其最要者係爲藥品綳带兩物緣此次因居屋坍壞而受輕重傷者至數十萬人之多搜集全國是項物品仍不足以應需要者甚夥故希望我國之熱心救濟日本災民者能在此點注意云又學藝社鄭貞父君主張我國賑災各團體應急醵資雇輪船兩艘載藥品綳带等物赴日抵日卸除運品後即以原船運載受傷華僑歸國俾於國内受周全之醫治該社已派定代表林騤赴日調查留學生被災狀况及慰問日僑林爲帝國大學林學士准於七日乘船起程云 
　　慰問電函一東（甲）［國會議員］昨國會議員褚輔成等特發慰問電兩通㈠致日本政府電云東京外務省鑒頃接貴國二日電悉東京横濱等處忽起猛烈震繼以洪水巨火全城瓦礫大地陸沉實爲空前未有之浩刼敝邦人民逖聽之餘無任慨惋議員等謹代表全國國民一致吊慰敬希察及是幸中華民國國會議員褚輔成焦易堂潘太道等五百三十二人叩㈡致駐日公使電云東京中國公使館轉留學生總會華僑總會公鑒頃接東京二日電訊知東京横濱等處地震爲災兼以水火死傷無算我國僑民及留學生等亦同受重大之損失遠道聞知無任惋痛除會同各界設法救濟外特先電慰即希轉逹爲幸（署名同上）（乙）［國民黨一昨中國國民黨本部致函日本駐滬總領事矢田君略云頃悉貴國東京横濱等處慘遭奇災損失至鉅死傷尤多逖聽之下悲憫曷極除已另電貴國駐京公使轉逹貴政府曁貴國人民表示哀忱外茲恃委派本黨交際部部長張秋白副部長周頌西兩君親詣貴署代表慰問一切即希鑒納云云當由矢田總領事接見極表謝意並謂彼東京之家室亦有二人死傷張周二君同時又對於彼個人表示吊唁之忱遂握手而别又聞該黨本部以其黨員遍居日本各處僑居東京横濱者尤多頃已電托大阪同志就近調查華僑商學界及該黨黨員有無受災情形云（丙）［省敎育會］江蘇省敎育會昨致日本總領事署云敬啓者日來驚　貴國東京横濱等處　遭地震大災數十年之文明建設多付刧灰損失之鉅未可數計似此空前浩刧聞者咸爲震悼敝會同人尤深軫念謹先專函慰問即希鑒察順頌公安（丁）［美總領事］美國領事克銀漢君昨日往訪日領事親致慰問并命該國紅十字會救護隊即日携带藥品等前往災地救護矢田領事極謝其盛意云 
　　關心僑胞之電函寗波旅滬同鄕會昨特電詢僑居神户同鄕吴錦堂云神户怡生號吴錦堂君鑒東京横濱浩刦甬僑商及留學生若何情形乞調查盼覆寗波旅滬同鄕會支昨日全國各界聨合會致日本大阪中華商會函云（上略）此次日本國災出人意表救災恤鄰古有明訓凡屬人類當具同情素仰貴會諸君痌瘝在抱胞與爲懷覩此慘禍見義勇爲敬請貴會發起日本國災拯濟華僑災民會通告僑日各地華商庽公解囊傾助募集資糧遴派幹員馳赴災區從速拯濟被災僑胞出境或資送歸國或設法安頓並調查被災僑胞傷亡人數及流離失所者據情報告國人以備考查是爲要圖敝會同人感此浩刦殃及僑胞尤爲痛心自當竭力向國内各界人士呼籲勸其組織同樣團體募金拯濟以盡天職（下略） 
　　在東華人無確訊今次帝大商大兩校毁去其中中國學生遭難者必夥惟昨得日商方面傳出消息謂有多數學生於署假歸國問有現尙未往日者然在校之華生亦頗不少尙有横濱市中之華商究傷害若干迄無確息大約在此兩三天中有日本輪到滬及有華人之歸國者當可明晰其大槪也惟此間現在裝運横濱之貨物及旅客之赴東京者業已停止矣 
　　日僑所接之電信本埠三井洋行絲繭部大班日人大長氏甫於地震前三日由滬乘輪回國該行自得横濱東京慘遭大地震之消息後即分電並派員回國調查昨接大阪電信東京三井總行與三井銀行毘連是日行員等正在午膳忽感地震房屋搖動即時地下噴出火燄加以暴風無法施救全部房屋均成焦土行員約共焚斃六百人富十紡織廠全部被焚工人約共死六千人云 
　　中國郵局之忙碌昨日上午八時日郵船上海丸開駛赴日本埠日僑及我國留學生家屬等均紛紛致書慰問其親友或探詢下落因之郵件驟增各郵局均非常忙碌臨時由副郵務長調遣多人助理一切云 
　　回國日僑之擁擠災地情狀雖已有報告然略而不詳死傷之數尤難查考旅滬日僑多極擔心昨日上海丸出航時船客異常擁擠福州日領事栗原正菊地行致長東方通信社記者波多等均紛紛回國調查眞相 
　　航業界之消息［提督昌興横濱分行確毁］連日滬濱間電綫不通本埠航業界所得消息甚少昨日午後一時許此間接得確訊謂美商提督公司之横濱分行設立於Ｍainsta字五十七號内者今已證實其毁滅公司内之辦事員逃避較早死亡尙少同時又得消息本埠昌興輪公司之横濱分行在沿海灘十四號之寫字間今亦受地震激動房屋已完全毁去以上兩家昨日業已證明其他之輪公司一二日内亦可知其遭難確訊矣［西比利亞丸更變行程］東洋汽社之西比利亞丸此次由北美舊金山經日本横濱來滬惟因兼灣大連故在横濱駛往南滿時地震尙未發生及至由大連至申甫經進口即得警報船中職員自船主大副至水手侍役共二百餘人大半爲東洋人得此凶耗以家屬仕房悉在横濱一带之被災區域内頗爲惶急該輪到滬後上去由美日滿來滬之貨客外本應即開赴香港至十八號再來滬往日轉赴北美但自警耗到滬後輪中各日籍船員水手等同盟要求滬公司取消赴港之舉立刻返東觀察家屬並籌援救該公司以船内赴港旅客甚夥初時不允緣定期郵船不得擅變航綫即使要返日亦須請示總行俟得復電後再定乃各船員堅不允可遂定赴港旅客及貨物等起上本埠該輪旋即開還横濱云［林肯輪赴港之擁擠］東洋公司見西比利亞丸内之日船員無法磋商不得已臨時將轉港之貨件駁起旅客亦接登上海由公司供給地方居住一方面與花旗公司磋商將西比利亞丸之運港貨並直接間接赴港之各旅客一律轉乘林肯總統輪於本日往香港即此略一紛更東洋公司所蒙之損失已不少矣［僑華日人紛紛歸國］僑居上海之日人今因本國之災區逐見廣闊以祖國利害關係遂紛紛離滬歸日昨日口郵社之上海丸出口全船旅客幾全係本埠日僑聞在中國各地之日人在此數日内或亦將接踵歸國也［英日兵艦開赴東洋］英國爲搭救本國僑民並接濟食料起見已先由上海調派巡洋艦笛駛斑喜號由申急駛横濱施行援救而日本駐防揚子江之旗艦對馬號昨亦從漢口載得長法各地之日本居留民歸國昨午到申後即行赴東［中日班輪之救濟訊］日本郵船公司現得神户總社來電設京濱兩地災重而飢民孔多僅横濱一埠現有無食無宿者二萬人刻下該公司之長崎丸熊野丸箱根丸以及備後丸山城丸並大阪公司之倫敦丸等統留日本專司裝載糧食飲水等至被災各區應開船期因之不無延誤云［高麗丸容留避難民］東洋公司之高麗丸今次到横濱時適遇地震横濱東洋總公司毁壞後其辦事員均逃至高麗丸船中其他市民之避難者亦一律登輪現此間得訊該輪中現有五千人留居於海面候救云［澳洲皇后號損機葉］昌興之澳洲皇后號由横濱發出電報該輪之發動機葉今已遭地震激損船已不能行駛候修理開行［提督兩輪來往平安］提督之麥留遜昨已到滬該輪經過横濱時尙未發生巨災故得安然至滬又由滬還美之約斐遜輪昨日適抵該埠現本埠得訊該輪尙可稱安謐［漢美汽船公司熱忱］上海德商漢美汽船公司支店由海洋社介紹對於日本總領事深表歉忱之意並謂該公司汽船阿爾天帖谷號當於九日由公和祥碼頭開赴神户横濱關於東京罹災救濟貨物一千五百噸以内允不取運費云 
　　滬上商業所受之影響日本遭此大刦以來滬上商業巿面之首受影響者厥爲［湖絲］與［金子］兩項蓋日本近來絲經輸出額甚巨而以運往美國與歐洲者爲唯一去路其運輸出口地以横濱爲下船之集中地故日本絲之存在横濱棧中侯裝者占全國百分之九十此次横濱貨棧絲織廠同遭地震焚燬一空新絲上市未久積存甚多故損失尤巨此訊傳至上海本埠之華絲市面驟然飛漲現在業湖絲者對此尙望價格之日昂今已首見其端矣舍此之外厥爲［金市］連日爲日本辦急賑震用巨欵現銀故銀價飛增而金價乃大跌約須跌落七八兩之鉅市面上猶逆料必更疲也昨日東匯因無電報故全日無市英美滙兑亦受影響自上午開出十時後即無交易而内盤結價硬起一辦士標金市况變動更劇自開盤之後即一落千丈上午由三百三十八又四錢一落至三百三十三兩下午又小至三百三十二兩市塲上人心恐慌幾有毫無需要之槪上海金業交易所因昨晨滙豐銀行掛牌中之東匯市價未見掛出標金結價無從標凖爲此特於十二時半在該業公會内開全體緊急會議討論解决辦法多頭方面須以美匯標凖而做空頭者必須以先令爲標準旋因雙方相去懸殊不能平匀改期十四號或二十號再行解决俄即散會云 
　　避署西人之死傷訊昨午本埠接得急電謂上海西人之在日本避署者刻有在箱根之避署西人體白德開特等兩人已經遭難其隨往之小孩與傭僕則受傷尙輕不致有生命之憂至僑居横濱之英美外商各十二人今已組織救護隊分往大阪各處載運糧食飲水至横濱以救援各本國商人云又神户之大英總領事發斯得氏今亦已開始募賑在十分鐘内竟募得日金三萬五千元云 
　　電報通線之地點日本被災後各地前因各處電線損壞交通斷絕現有數處已修復原狀茲將昨日日本電報發表已可通電各地列下束海道靜岡以西中仙道長野以西北陸道福島以北北海全部 
　　綠牡丹幸免於難東京帝國劇塲前派文學博士二宫行雄來滬歡迎綠牡丹二宫氏家住東京小石川距砲工廠甚近此次地震該廠爆裂二宫氏家有一妻六子生死不明昨晨附上海丸返日省視綠牡丹渡日一事將因之停頓且聞該劇塲原邀綠伶於八月三十日到東九月一日登臺因介紹人朱啓綏君須中秋後方可離滬故改期十月一日登臺否則將同遭此厄亦云幸矣 
　　西報之紀載文匯報云迄今日下午止滬上西人之赴日者尙無遇難消息來滬按本埠西人在箱根尋處避署者約有三四十人今旣未有遇難消息大約可望平安出險日艦對馬於今晨自長江來滬即於午後載大批搭客糧食駛回横濱上海丸於今晨開往長崎搭客四百二十餘人幾全係日人若輩皆有家屬戚友在災區故急欲回國探視又本埠昌興公司於下午四時一刻接日本電訊稱横濱全燬東京横須賀亦然據避難人言箱根亦毁横濱美領事及其夫人俱及於難西人受傷者甚衆横濱海隄内海底驟升輪船不能安全駛入昨午字林報號外云箱根毁於地震台弼德氏夫婦並遭壓斃嬰孩無恙此外西人之遇難者尙有四名按本埠西人姓台弼德者共二人一在公平洋行辦事一在公和辦事未知孰是云大晚報云本埠美人協會昨接神户美人協會急電懇請代籌賑欵該會今日覆電稱已着手籌備日内即將開募募得之欵當悉美紅會代發大陸報云本埠昨晚接無綫電稱美海軍部已令第三十八艦隊驅逐艦七艘駛往日本救護横濱東京美僑傳遞消日將於明日抵横濱云 
[甘肅固原地震與虎疫之電訊]  
　　死者頗衆 
　　大陸報云本埠昨接甘肅固原來電稱二日夜間九點十五分該處地震甚烈麗十八鐘始止財産損失甚鉅人民皆避往空地蓋自民國九年以來從未見此猛烈之地震該地虎疫亦劇死者頗衆 
[長沙突下之眞象]  
　　公平通信社云趙恒惕忽然遁走岳州聞者疑其朱敗之速頃得確訊知實爲朱耀華所乘朱爲張輝瓚之甥現任葉開鑫部二十五團團長張輝瓚固譚氏之舊部因令朱氏乘省軍盡出長沙空虚之時突然起兵反攻以致省城立下趙氏遂不得不出於一走昨又接某方確電魯滌平部已由湘陰進至省城聲明維持秩序再决迎譚云 
[湘籍議員致趙恒惕電]  
　　昨日湘省國會議員李執中等致岳州趙恒惕電云岳州探送趙炎武先生勛鑒報傳台旌退駐岳州長沙想已不守此次湘省内訌洛吴耽耽虎視亟欲襲用殘害川黔故智以殘害湖南惟湘省苟無楊森袁祖銘其人爲虎作倀彼或未敢在冒不韙迭頌執事近日通電屢以湘人自治爲言川黔浩劇諒不忍復覩於湖南湘局不靖究屬蕭牆之爭外人不得而與允宜各本自治之精神一聽輿論之公决否則開門揖盜終必兩敗俱傷而作俑者乃爲湘人之公敵尙望執事始終自治之心顧全三千萬人民之生命財産爲湘人留去後不盡之思不勝幸甚李執中周震鱗彭施滌田永正石潤金何弼虞劉重胡摰張宏銓羅永紹向乃祺覃振周澤苞羅上虎支 
[朱兆莘覆國會議員電]  
　　辯明未接有克利斯浦借欵簽約電令 
　　國會議員湯漪等前因克利斯浦借欵有在倫敦簽約消息特電朱兆莘止昨日湯等接到復電云上海許交涉員探送國會議員湯漪褚輔成諸先生鑒辱電誦悉克利斯浦借欵事北京並無來電令莘簽約亦無他項借欵之委託莘亦曾厠身國會更不自敢違報紙謠傳克氏聞之亦啞然失笑謹復朱兆莘東印 
[杭商會之護路問題主張]  
　　反對外人辦理護路 
　　總商會昨接浙江杭州總商會電云各省各埠總商會鑒致院部東電文曰自臨案通牒護路問題發出後鐵路共管之聲喧人耳鼓茲閲報載英國擬仿照鹽務及海關辦法㈠中央設立護路行政局以外國軍官爲長握全國國有鐵路警察權㈡每路設立護路辦事處亦以外國軍官管轄㈢組織護路常備隊分配各路直接受行政局之指揮㈣派外國人充當各路會計及車務總管不日提交外交團會議如通過後即向我政府正式提議誠如報載則全國鐵路之路政警政財政盡握於外手之人雖無共管之名不啻共管其實路線所經即外人權利所至鐵路發展一里則國脈窮蹙一里外人原有瓜分中國之説以格於均勢未敢首先發難此議若成是不瓜分而自瓜分窺其用意直欲以商業亡印度者以路政亡我中國况土匪盜刦何國蔑有獨以嚴厲之法對待我國者蓋以弱國無公理也值此千鈞一髮之時若使團果然提出務祈鈞院鈞部據理力爭嚴辭拒絕其護路辦法應由我國自動辦理有匪區域則責成該管軍事長官認眞剿辦各路巡警則責成該管路局竭力整頓總以能維地方安行旅不使外人藉口而保國家主權爲唯一宗旨并請將護路經過情形通電宣布以安人心禍在眉睫急不擇言廹切陳詞伏維鈞鑒等語事關國命利害切膚務祈一致抗議挽回主權不勝盼禱浙江杭州總商會叩冬 
 
 

Page 14

 
 
第一萬八千一百四十九號;中華民國十二年 西曆一千九百二十三年九月五號
星期三 * *[總商會今日開臨時會董會]  
　　核定關於護路問題函件 
　　總商會對於護路問題因事關重大擬定期開臨時會董會以解决等情已誌三日本報昨日該會發出通知云逕啓者對於護路問題表示意見一案經第十八期常會公决應將自動整理拒絕外人干預之意向公使團表示並以此旨通知各省商會一致主張等語茲將此項函件擬就訂於本月五日（星期三）下午四時開臨時會董會公同核定後再行繕發敬希準時駕臨爲荷 
[皖南鎭守使復徽寗弭兵會電]  
　　謂增兵爲謠言　聲明保衛地方 
　　徽寗旅滬同鄕弭兵會前爲徽寗增兵事曾致電皖南鎭守使署訽問詳情昨得復電云上海徽寗旅滬同鄉弭兵會公鑒漾電敬悉徽寗各縣駐兵一節此間旣未奉有命令且並未之前聞報紙紛傳究竟不識何所根據總之政變以後謠諑易生市虎杯蛇每多影響敝督理有鑒及此故於奉復貴會電内業將皖省保境安民宗旨揭　無餘鄙人作鎭鄕邦愛護和平乃所夙願所堪爲我邦人君子告者服從命令黽勉職守保衛地方三者而已披瀝奉聞伏求公詧王普叩東 
[靖安艦發清欠餉]  
　　靖安軍艦於前月由寗裝運軍械到滬投入滬海軍艦隊時所有該艦欠餉計有六個半月按月需洋八千元當由該艦長朱天森面請滬海軍領袖林建章設法籌撥林領袖以海軍將士終年漂泊海面異常辛苦所欠餉糈亟應清發以資激勵業於上月底發餉時一併發清矣 
[顧維鈞對日外交之官樣文章]  
　　謂以民意爲歸宿 
　　市民會宣傳股主任翁國勳因聞有日商調查抵貨損失將要求中國政府賠償消息曾以鄕誼致函顧維鈞勸其本民意對日據理力爭昨得顧覆函如下國勳先生大鑒接誦惠函諸承雅敎感幸無似時事糾紛益甚國際情勢因之日呈險象執事明逹當已深知無庸贅説弟此次出膺艱鉅實不忍見國際地位有失墜之虞遂不惜奉此孱軀暫維現狀履任伊始曾以此旨白之於國人想執事亦經鑒及也至於各項交涉進行當以民意爲歸宿鄙意正是如此旣蒙諄囑此後自益加注意耳尃復即頌講安顧維鈞啓八月三十一日 
[吴淞清潔問題又生滋擾]  
　　昨日上午十時許吴淞北橋堍集聚媪婦數十人毆打清潔夫并毁其器具一時秩序頗亂旋經警察驅散此次淞埠辦理清潔事宜迭生波折皆因糞料寶貴尤認坑厠有利益所在一般無知識者肆意搗亂目前公坑尙未造成私坑不能同時塡去致清潔章程未能遵行因之横生枝節云 
　　又訪函云吴淞商辦清潔所業經警局布告定九月一日實行平除露天坑厠詎延至昨日由所派人並飭挑糞夫役十數人與警察等前往北高堍下將坑糞出清不意尙未起除突有老嫗婦女計數十人蜂擁而至阻止平除并向清潔所中辦事員滋擾各人只得與警退步不與計較聞該所執事張菊坪擬再與各機關妥籌辦法免生誤會惟查露天坑厠全鎭共有三四百隻若不取締清潔事宜雖收效果云 
[行將組織之商港研究會]  
　　聞滬上紳商吴寄塵李平書等將組織一商港研究會以期改良港務各界著名人士如入者甚多不久即將集會商議進行辦法云 
[四團體定期歡送張孝若]  
　　考察歐美日本實業專使張孝若定于本月十四日由滬乘法國郵船安得來朋號放洋准七日由里起行先到南京與當道接洽要公約八日晚即須到滬聞本埠總商會青年會武術會道路協會四團體訂於九日晚七時假青年會會食堂設讌歡送云 
[惠工銀行贖路储金交涉]  
　　僅儲户向贖路委員會掛號 
　　上海籌贖膠濟鐵路委員會前因惠工銀行倒閉後對於贖路儲金雖經交涉迄無結果特登報公告該行儲金各户於本月五號以前持摺向總商會内該會辦事處報名掛號以便集議對付刻以限期將滿而到該會掛號者僅有八十餘户總計惠工銀行所發存摺共計三百七十餘户相差尙遠昨特又發通告催該行儲金者速往掛號以免損失權利云 
[電請省署直接行文縣參兩會]  
　　縣聨會致省長電 
　　江蘇縣議會聨合會昨致省長電云南京韓省長勛鑒查公文往還首貴訊捷而監督機關與被監督機關尤貴直接縣制第八十一條載有縣議事會或參事會行文都督用呈都督行文縣議事會或參事會用照會等語揆諸立法本旨原以省行政長官爲縣自治之監督縣議事會與參事會爲法定自治團體故彼此均可直接行文以期迅捷民國元二年間早經實行近閲省公報悉貴公署對於各縣議事會或參事會之行文均由各縣知事代轉不獨公文往還因而遲滞且於縣制亦有未符敝會近接各縣議會來函以省署公文時被縣署稽誤請爲共籌救濟之法爲敢肅電奉陳擬請貴公署嗣後對於各縣議參兩會之行文統歸直接俾免隔閡而符成案如須令知各縣知事之處並祈另文飭遵實爲公便謹陳管見伏乞採擇施行江蘇縣議會聨合會叩印支 
[英國安德生女士將由澳來華]  
　　字林報云中國基督敎會書記羅慈敎士近接安德生女士來函稱甚願來華一遊調查工廠狀况俾有所貢獻安女士前充英政府所派視察工廠專員近往澳洲游歷原函略謂承貴會寵召甚願摒擋一切早日來華獻其一得之愚爲貴會助夫以中國土地之大立國之早際茲初入工廠勃興之困難時期正有大好機會俾吾人效其棉薄今日中國工廠制度之勃興旣若是其迅速諒國内人士必深覺有用道德的規則以節制工業生命上機械及經濟勢力之必要鄙人甚願就力之所及助貴會調查工廠狀况參以多年在歐所得之經練供獻芻蕘云云至安女士之離澳期大約遲則十月二十六日早或十月十三日故其至滬必在十一月中旬以前各界如欲請其演講或有所諮詢者須日内即與該會書記接洽云 
[友華銀行滙市報告]  
　　昨日友華銀行滙市報告云三日倫敦大條銀價近遠期俱未動紐約以節日無市倫敦紐約間匯價據倫敦來電爲四元五角三分半今日此間市况堅硬惟各滙價格時有升降英鎊最短成交價九月份三先令一便士一二五十月份三先令一便士○六二五十一十二月份三先令一便士美金最短成交價近期七十元二角五分遠期七十元至收盤時市况復堅英鎊售價九月份三先令一便士三七五十月份三先令一便士二五十一十二月份三先令一便士一二五美金售價近期七十元六角二分半遠期七十元五角日金售價近遠期均六十九兩銀行滙票定價英鎊三先令一便士八七五美金七十二元五角佛郎一二九○枚昨日倫敦銀市中國購進印度售出收盤市况穏定 
[上海商業市况彙錄]  
　　金融 
　　昨日銀幣早午兩市釐價皆爲七錢二分零六毫二五較前日收盤小三毫七怱半各幣廠均無進口交通銀行裝往青島洋十萬元銀拆早市息價一錢三分較前日收盤漲起五分午市收盤又回小至一錢比上日大二分中國銀行裝往南京大條九十三條又裝往杭州大條三百六十七條 
　　昨花旗公司船由歐美載來各銀行大條三千一百二十一條内中匯豐一千四百五十條嗬囒五百四十五條正金四百六上條友華三百四十八條大通三百十八條此項現銀均由紐約等處裝來已分别提取入庫矣 
　　昨晚止各銀行及本街查倉庫存現銀二千四百五十四萬兩現洋三千九百萬元大條二千六百六十一條 
　　公債票 
　　昨日各項公債市况依然清靜票價大致繼續趨跌金融公債現貨千元票由六十七元四角五分逐步小至六十七元三角較前日縮去七角九月期全市成交價常盤旋於六十七元五六角左右收盤計六十七元五角半計小四角五分十月期除息結果比前日小三角半收盤價計六十四元八角半十一月期祗前市稍有交易價爲六十五元一角半計跌二角五分整六現貨全市只做二盤價計五十元零四角比前日降去三角整六九月期開盤五十元零四角與前日收盤價相仿嗣後雖稍有改動結果毫無上落十月期結果比前日小二角收盤價爲五十元零六角十一月期收盤五十一元一角計跌一角五分償還八釐收盤計二十三元三角較上週末跌去二角此外如三五年票及整理七釐等票均無受主故價未開出云 
　　國内滙兑 
　　昨（四日）内滙市價祇京津銀滙較前日改長五錢洋匯各高一元北京公砝價計一千零五十一兩半銀元爲一千零十三元五角天津行化價計一千零五十九兩五錢銀元爲一千零十二元半漢口洋例勿動價計一千零三十二兩七錢五分銀元跌落一元計一千零九元五角南昌銀元久無改更昨日忽改小二元計一千零六元此外各處滙兑均與前日市價相同濟青均未通滙致價未揭曉云 
　　上海商業儲蓄銀行國内匯兑四日行市報告云頃據漢口　訊上週洋釐稍見回鬆其緣由實因湘省米市稍疲現洋去路減少近或時運時停故釐價亦隨之漲落靡定今電銀滙未動計洋例每千兩合規元一千三十二兩七錢五分洋匯跌落一元爲一千零零七元京津銀滙又漲五錢計京公砝爲一千零五十一兩五錢津行化爲一千零五十九兩五錢洋滙各漲一元計京爲一千零十一元津爲一千零十元張家口石家莊則仍爲一千零十五元港電爲七四七五廣州雙毫漲起一釐五毫計規元六十四兩五錢可兑毫洋一百元此外油頭鄭州贛州宜昌貴陽等處每千元均貼滙水十五元餘市仍照昨盤 
　　外幣 
　　昨（四日）各項外幣市况初尙平穏其後此間日滙因東京横濱等區受巨災之影響故無電來同時英美兩匯亦無正式市價致市場人心異常恐慌且標金暴趨下游是以各票交易似有完全停頓之勢票價紛紛改縮英票成交買價小至九元零六分較前退去一角二分美票買一元九角五分半計小二分荷票買七角二分半坡票計一元零三分半比前日各跌落一分日票疲去七厘買價爲九角六分半馬克成交價計一元四角三分港票爲一元零二分四厘法郎計一角二分一厘羅卜一千元新票計二兩二百五十元票爲一兩二錢五元至二十五元票爲六兩半五百元老票買三兩半價格雖無改動而受主非常清靜云 
　　金市與滙價 
　　昨日大條近遠期均未更動十月份標金毛盤較上日漲銀三錢係三百三十八兩四錢嗣因賣者見湧金價逐小至三百三十七兩左右先令揭曉有法匯小十法郎印滙大半羅比此外均無變動其時金價係三百三十六兩四錢後因東匯未曾掛出先令華市面亦軟硬不一各銀行賣出先令鮮有交易成交者皆係買進由華比等銀行買進十二月份先令數萬磅價三先令一辦士半至三先令一辦士二五銀行賣出者三先令一辦士一二五至三先令一辦士○六二五美滙賣出價七十元○六二五至七十元八角七分半買價七十一元一二五至七十一元東滙十二月份賣出六錢九分七五至六錢九分半又正金銀行買進十二月份六十萬元價六錢丸分半至六錢九分二五又本月份賣出六錢九分半人心益虚十月份標金爭相賣出故金標頻小至三百三十二兩七錢旋有某某數銀行買進十二月份先令十萬餘磅價三先令一辦士○六二五至三先令一辦士一二五又買十二月份美滙十萬元價七十一元二五至七十一元一二五期金買者亦稍有故價漸漲至三百三十五兩六錢後小至三百三十四兩六錢收盤午後該業因開緊急會議開始較常日遲半小時價仍三百三十四兩四錢先令揭曉未動金價小至三百三十三兩二錢先令等市面又硬由某某等銀行買進十二月份先令數百磅價三先令一辦士一二五至三先令一辦士二五賣價三先令一辦士至三先令一辦士一二五美滙賣出價七十一元二五至七十一元三七五東滙十二月份賣出六錢九分二五買價六錢九分又花旗銀行買進現金四百二十條價三百三十四兩五錢（係裕發永等賣出）致金價又復漲至三百三十四兩二錢後大連帮賣出期金有二萬餘條之多惟金價常在三百三十四兩之間嗣後先令益硬銀行賣出十二月份價三先令一辦士一八七五至三先令一辦士二五買價三先令一辦士二五至三先令一辦士三一二五美匯賣出七十一元半買者七十一元七五東滙賣出六錢九分買價六錢八分七五期金賣者仍旺於此最小金價跌至三百三十二兩收盤係三百三十二兩四錢比前日之價每條跌五兩七錢現金無市恒孚永豐餘等首飾金價每兩亦小半元云 
　　紗花 
　　昨係星期二三品紗因大阪來電謂東京横濱發生地震巨災大阪紗業停市現准星期四（即六號）復業又美國紐約美棉印度孟買棉花皆爲日本災事無電報告紗布物品等交易所之雲鶴人鐘標準紗價比較上日小云一兩之譜現貨客帮買價仍屬平穏川帮又續購二十支十支本紗五百餘包計二十支金鳳價一百五十二兩五錢又紅福價一百六十九兩又雙魚吉慶價一百七十兩又五福牧羊扯盤一百五十六兩十支紅荷花價一百三十四兩其餘北帮青島長江汕頭等帮共買零星花色本紗一二百包日紗三百餘包公會小包無開出日紗小去二錢五至五錢東方紗廠開出二十支金鳳西九月期大包五百包價一百五十四兩申新廠開出十支人鐘大包二十五包價一百三十五兩現出扣　紗申面現爲日本在災恐有變遷 
　　昨日棉業交易所通州花標準比上日小去一錢至二錢聨合會報告厚生紗廠買進陰曆八月初一至十四止交貨南市本花五百包價三十六兩崇新廠買進陽曆十月份送廠火機花二千包價三十三兩五錢又買十一月送廠二千包價三十三兩厚生廠又買現貨送廠興亨花一百件價三十九兩七錢五分又餘姚花到貨有二千八九百包價小六錢未有受主又昨報紀廣勤廠買進之餘姚花八百包價三十七兩一節現查得未經成交 
　　絲市 
　　昨日洋莊絲市益趨俏利緣歐美各莊昨接可靠方面之調查報告據云此次横濱大災所有存絲被毁數逹六萬五千餘包之鉅是以昨日各洋行到期之各種電報大半照轉致廠絲市面頓然堅俏成交額異常暢旺絲價亦隨之頓跳五六十兩輯里干經紐約方面需胃甚濃昨共談成上等貨三百擔行情逼大五兩大經交易法莊稍有購成市價漲十餘兩魯黄廠經里昂去路尤暢計由法莊買進另星貨六十一擔絲價亦均較前提漲十餘兩八繭灰經中等貨稍有交易價仍堅定統觀目下行市洋商因需要旣殷出價已高然華絲商希望甚奢故預料本週絲交恐難更旺惟各絲市價勢必大有起色矣 
　　茶市 
　　昨日洋莊茶市婺源屯溪等路之綠茶去路略暢路莊珍眉怡和協和同孚謙義等行均已先後開辦市面已見發展珍眉成交一千七百六十箱實爲近週以來未有之暢旺惟售開盤價婺源東鄕濟溪之貨不過六十五兩中莊貨自四十七兩五錢至五十八兩市盤尙未能見高貢熙市面頗爲穏固惜來路莊貨到源稀少故交易仍不見多眉熙針眉市面漸形堅穏昨市眉熙成交二百九十二箱售盤十八兩五錢市價極爲堅硬針眉成交一百六十一箱售盤自十八兩至三十九兩貨價平均比較照前日亦稍爲見高惟大帮市面依然岑寂日前發往美國電報仍未見轉人心益形疲軟平水湖茶昨市毫無交易祁寗等路之紅茶亦未見有成交云 
　　呌莊 
　　昨係星期二輪值英商公平洋行不限價拍賣之期排呌之貨爲花羽綢素羽綢斜羽綢尺六元絨泰西緞細布市布原布漂布等各項貨共計二百三十一件總共九千三百八十疋均按照不限價常例拍出比較上期該行所拍之數多拍十三件計二百零三疋各客帮曁本街之到者均有拍進惟北帮與漢口兩帮爲多數所拍之價略有升降統核全盤大致仍屬平穏 
[菜蔬秤户納費換照]  
　　滬南工巡捐局長姚慕蓮以道路上秤賣菜蔬之户共二十餘處皆散居南市十六舗永盛碼頭公義碼頭董家渡南碼頭西門外陸家浜斜橋日喗橋一带凡各處鄕民挑運菜蔬來滬者均歸該户過秤販賣該秤户經本局給照營業每届換照繳費歷經辦理在案今届又值換照納費之期已令知税務處諭飭各司員分别傳諭各該秤户務須遵限赴局納費換領新照方准秤販並須由局頒發布告周知各户云 
[南工巡捐局董事常會紀]  
　　滬南工巡捐局昨開董事常會於午後四時舉行首由正副局長宣告開會宗旨畢即將預行編定之議案提出當衆交議其關於最要之議案兩件由各董互相磋商議决如下㈠薛家浜塡浜築路除應築之路外尙有餘地約十四畝零應如何定價召賣案議决此項餘地劃出救火聨合會請求建築一區一分署之派出所其地基約需四分亟爲留出外其餘應儘業主承買全部地畝規定價格八萬四午元凡承購者不得少於此價㈠議民立中學堂現欲請改路綫案議决仍照原案辦理不得紛更次又將該局經過狀况及尋常各案略事討論迨搖鈴散會時已六時半矣 
[靜安寺訟案又訊一堂]  
　　靜安寺之訟案由爭産問題而變爲奪取住持問題紛擾經年仍未解决昨晨又經公共公廨俞襄讞會同英副領事麥丁君集訊原告逸善堂代表姚芝庭之律師請求取消前次所下堂諭將案復審該律師乃詳述此案自姚芝庭控告林稚周與該寺已故住持常貴盜賣寺産方單中間因常貴病故遂發生住持爭執各方紛紛參加由公堂於三月二十號四月二十一號兩次堂諭由心如爲該寺住持之經過情形並稱該寺派别係屬沙門住持一席例非選舉乃自公堂下諭後常地紳董咸皆反對且此項問題應歸行政官廳解决不屬司法節圍云云而該寺施主及當地紳董亦延佑尼干帮辦施乃德律師到廨陳述意見旋由心如方而之律師稱原告之請求意在保護寺産但心如旣爲住持斷不致有不規則行爲彼已承乏數月一切舉動能否　原告之意可請堂上向姚訊問中西官遂傳姚上堂據稱邇以患病久未往寺心如舉動善否未能得悉亦無人向我道及云云問官得供判候會商堂諭宣布 
[爭産命案兇手就逮]  
　　住居楊樹浦附近華租交界寗國路之鄕民楊根生因爭奪家産被其叔楊生銓糾同在逃之陳崇卿（即老無錫）用刀砍傷身死業經中西廨員騐明諭令户屬棺殮各情經紀本報前日午後尸父楊毛狗投公共總巡捕房請求偵緝兇犯捕頭准飭特别機關華探目　星南包探韋金福偕西探長壳羅香協往寗國路將楊生銓拿獲昨晨解送公共公廨即據中西包探上堂稟明前情並由死者之父母投求伸雪中西官得稟判楊生銓押候另行訂期研訊 
[控妻毒殺幼子案之審訊]  
　　住居閘北虬港橋煤屑路紹賢里之甬人虞阿根在五區一分所訴其妻王氏將鴉片烟灰毒殺七個月之親生子一案已見昨報昨由王署員研訊據王氏供婦人出身海門適虞十載共生三子前長次兩子患痢均呑服烟灰得愈此次幼子亦患痢疾仿用前法呑服烟灰冀其止瀉當呑服時有鄰居人等在塲目睹不料呑服烟灰後仍未見效又送醫院進以藥水想必藥水力猛因此致命若云與夫挾恨何不毒殺長子次子王君詰其旣非謀斃幼子何以逃避該氏又供幼子死後恐受伊夫　責故而暫避即歸問官以案關毒殺嫌疑判虞阿根虞王氏一併解送司法科核辦趙科長諭令管押候將嬰孩屍體延請醫生騐明是否毒斃再核 
[破獲廣東路販土機關]  
　　公共捕房車務正巡史必林斐爾於前日午後率同三十二號·一百九十八號西捕在廣東路七十四號屋内破獲私販烟土機關當將其主潮州人姚阿大·夥友何阿潼廖阿炳·廖光昌·連同烟土賬據及現洋一千餘元一併带入捕房於昨傳同二房主陳錫記將姚解送公共公廨第一刑庭先由捕房代表梅脱蘭律師上堂譯訴前情並詰據陳錫記供稱該房屋係租與姚阿大云云訊之被告等延律師海德禮到堂代辯要求准被告等交保候示經關讞員核供商之美阿副領事判姚交二千元何與兩廖各交五百元保候展期研訊 
[浦東川沙發現大同敎]  
　　謠言惑衆　亟宜嚴禁 
　　川沙自前月發現世界宗敎大同會書籍多種封面題爲［霹靂］聲［世界宗敎大同會宣言書］等一般愚民趨之若騖其内容謂世界末日將至陰曆八月十五日以前全世界將有大水及狂風烈雨五日五夜日月無光所有全球人數約死三分之二該敎主唐煥章受上帝眞傳出而度世人能尊敎奉行或可倖免等語故數旬來入敎者已逹四百餘人並由周某陳某等醵金赴嘉興延聘所謂李師者來以傳道李住宿於周某宅内其傳道法係分三級初入敎時祗須具水果三盆對天頂禮設誓（如謂受道後漏洩秘訣雷殛火焚等等）然後由敎師引之秘室授以行功秘訣其行功情形先屈膝危坐合掌閉目口唸所受秘訣謂可使全身血液運轉身無疾病迨第一級成功進而入第二級則須住宿該傳道處終日跌坐每日祗飲淡糯米飯三盅不准用蔬菜茶二小盅而已其已入第二級者已有二十餘人均面黄肌瘦幾失人形其中尤以赴嘉興延聘之陳某爲甚陳體質魁偉精神素旺自入該敎至第二級後即神態萎蘼吐瀉交作幾瀕於危幸由家屬强拽之出並阻其再入始得復原然陳某心中仍念念不忘見人尤稱道不置至死不悟可笑亦可憐矣自此敎發現入敎者雖居全部之少數而一般人之心理究以迷信神權者居多故旬日間城中空氣忽而大變人心惶惶均如大難臨頭寢食不安已入敎者並紛紛求敎師指示免難之法謂用黄豆芝蔴等數味研細爲丸大難來時可充饑免難當由某藥店主發起配合昨聞投資加入者非常踴躍數日間竟醵集至二百多金此敎中人之深亦可見一斑矣 
　　一號下午縣署接到北京寄來該會警告一種標題爲［大刦業已臨頭］［霹靂一聲之實現］［再不信就有性命之憂］［世界之類之迷夢可以醒矣］及救苦救難之方法時嚴知事閲後勃然大怒即微服至周某宅内飭李某即日停止進行一俟詳過省長再行核辦詎李以内務部敎育部批准立案抗不遵行並謂貴縣是否隸屬中央若然已經大部許可何得任意勒令停止嚴知事知不可理喻視案上有傳道錄一册取閲之後知係入會題名乃挾之而出並謂大風大雨等情無非你們假此惑衆川沙境界我可保險不致有此現象且雖經内務部許可未曾具報地方行政長官不能任意傳道言罷步行至警局出親筆手諭派警勒令停辦此一號下午四時許之實在情形也是日縣者宴請調查捲烟税省委劉　等及商會會長陸文信葉溶川城董陸蓮溪警佐李久新等席間嚴知事謂此敎男女混雜有傷風化而入第二級者終日俄坐尤背人道即囑李警佐切實調查具報一俟省署復到再行呈報務必取締以安人心並責李警佐辦事疏忽二號之晨警局派巡長警察至周宅視察詎知所謂李師者已於晨光　微中專車赴滬據聞該會中人謂李將至嘉一面電告軍民兩長並將提出行政訴訟不知如何解决也 
[棧業公義會殯房定期落成]  
　　夏曆八月二十一日 
　　上海棧業公義會在引翔鄕徐家橋建築殯房現正積極進行茲悉該會所築　房共有三十餘間現已將次完工由　龍記工頭承造建築主任樓道富現已定於夏曆八月二十一日舉行落成禮昨已預備分函官商各界邀請觀禮云 
　　尙有本埠新聞等轉入後頁 
 
 

Page 15

 
 
第一萬八千一百四十九號;中華民國十二年 西曆一千九百二十三年九月五號
星期三 * *本埠新聞二 
[奉賢鹽警槍斃民命之提辦]  
　　江蘇省長昨指令奉賢縣知事文云兩呈均悉此案夏茂全等徒手購買食鹽三十四斤竟被鹽警追捕將夏茂全開槍致死情殊慘酷旣據提訊同獲之孫阿鑑供証明確並據該縣敎育會幾會電陳情形相同亟應將該鹽警歸案審辦以重民命除令松江運副轉令青村塲迅將開槍斃命之鹽警尅日交縣訊辦外仰即咨提到案集詢確情按律擬辦具報毋稍縱延並轉敎育會農會知照此令又滬海道尹公署訓令第三二八號云案據該縣敎育會長朱醒華元代電稱鹽警槍斃夏茂全私押孫阿鑑逼勒拒捕口供匿不交出肇事鹽警等情到道據此查此案前據該知事呈報業經指令咨提開槍肇事鹽警並傳集案内人証研詢確情依法擬辦在案據電前情仰即查案咨提鹽警人証到案研詢法辦具報並轉知該會長知照此令 
[盜匪解崇明訊辦]  
　　崇明縣境北義鄕事主陳國强家於本年八月二十七號夜間突被盜匪三十餘人明火執仗侵入内室刦去金銀首飾衣服等件又快槍五枝當報該縣及駐防該處盤船洪港水警十七隊巡官伍壽昌勘緝在案茲由水警十七隊隊長池月喬查悉此案盜匪駕船潛往上海避匿是以令飭偵探陳長福協同崇明縣駐滬偵探曹楚　等於昨日在滬南浦江内緝獲是案盜犯王旺興一名解由水巡隊轉解淞滬警察廳寄押一面即由該探等報由駐滬水警等三隊王隊長就近備函請淞滬警廳准將該盜王旺興一名點交來探解回崇明歸案訊辦云 
[高昌廟破獲僞造銀角機關]  
　　美租界虹口捕房派令華探范德福西探七十二號·一百零六號等带同綫人倪阿根於前晚投淞滬警察廳報稱高昌廟東街地方有僞造銀角機關請爲派探協緝等情當由徐廳長派令偵探陳幹泉協同來探前往按址密查昨日該探等在高昌廟江邊碼頭地方查獲福建人陳心强·楊道生·王阿三·楊阿弟·鄭連之·任童同·林友春等七名並搜獲假銀角均鉛質七百三十一角又搜出烟槍二枝烟燈烟膏等件一併解廳諭令收押一面由美捕房中西包探聲請另行備文迎提以便訊辦云 
[山東路商聯會開會紀]  
　　山東路商界聨合會星期一晚八時舉行職員會錢龍章主席報告合併未成立以前由委員會維持一切草案問題各路正在商榷中今將所議各案分述於下㈠本會第四届初選職員四十二人當選者以錢龍章·狄楚青·馬倬雲·程瑞卿等爲最多數㈡鐵路共管案當另籌特别對付方法對外交團聲明㈢討論日災案以旅日華僑甚夥應籌救濟方法對於日本國民亦應爲同等之救濟㈣僞鈔票請各銀行各商店留心注意㈤主席報告大豐公司來函爲所出雪花膏瓶五千又蓋一萬係完全國貨因恐别處不知來源特要求本會証明云云至十時散會 
[寳山青年麗澤會之進行]  
　　寳山青年麗澤會於前日（九月二日）假縣立一高開成立會該會會員分普通·特别贊助·三種普通會員以現在中等以上學校肆業者爲合格特别會員以曾在中等以上學校肆業者爲合格贊助會員則請該邑有名人物如袁觀瀾趙厚生·張君勱·張公權·袁俶　·吳士翹·朱經農等均在被請之列徵求會員之函件已由總務股發出通訊處上海東亞同文書院該會務務主任葛建時聞該會以聨絡感情研究學術爲宗旨現入會者已有八十餘人半爲國内各大學肄業及國外留學生半爲中學生云 
[公共學校園開會籌欵]  
　　推廣園務 
　　上海公共學校園因推廣園務缺乏經費於前日邀請敎育局長各區敎育委員及各學校校長開會討論辦法到會者爲李頌唐賈叔香·楊聘漁·徐芑洲·葉袖東·朱連三·奚安齋·劉柏生·趙　吳等十餘人開會後由該園主任沈嘉徵報告經過狀况及收支賬略·並現應推廣之情形次由敎育局長李頌唐起述本園開辦時因無開辦之費一切佈置均因陋就簡園中所置物件均係由逐月經常費項下節省抽用今因建築暖房添購動物花木及鋪草地等項需洋六七百元須有大宗的欵方能設備而所備之物均爲各校應用其欵應由各校補助經衆討論之下議决由各校量予認助當塲認定欵數目如下計縣立一高一百元養正·梅溪·二師附屬各認五十元其餘由敎育局敎育委員分别指派各校灘認云 
[救國十人團徵募會紀]  
　　各隊繳分競爭甚烈 
　　中華救國十人團聨合會建築會所徵募大會昨晚假國語專修學校開第三次揭曉大會總隊長陳良玉因事未能到會由民治隊隊長陳翊廷代表主席各隊繳分至九時截止以正義隊大同隊·和平隊·一心隊·建設隊·民治隊·責任隊·互助隊繳·分競爭最烈其餘各隊隊長於末次揭曉時咸願與繳分諸隊一爭勝負 
[交涉署重申護照章程]  
　　江蘇特派交涉公署前因對於出洋護照每有人照不符致被騙逐遣送回國者前經許交涉員嚴行佈告在案茲聞交署近又按照部定發給出洋護照試辦章程摘錄數案通知各商會查照計開㈠請發出洋護照時應詳細註明後開事項㈠漢洋文姓名洋文拚法用長寫㈡年歲㈢籍貫㈣官階職業㈤領照事由㈥前往何國㈦經過地點㈧進口地點㈨居留日期㈩搭乘船名㈩㈠開船日期㈩㈡開船地點㈩㈢隨带眷屬以妻室及親生子女年在十五歲以下者爲限㈩㈣隨带僕從姓名年歲籍貫亦須詳細註明㈡領照人應繳近時最肖之四寸半身相片三紙㈢護照每張收照費洋四元印花税洋兩元㈣官員或個人自費出洋游歷者須由新在地同鄕官荐任以上之在職人員出具保結請發護照㈤商民人等出洋經商工作或游歷者應由新在地之商會代爲呈請護照㈥凡領照赴美者除照章辦理外應將在美居住日期代行聲明　美後應赴使館騐照即由該館蓋館戳爲憑 
[祀孔演習樂舞]  
　　本月十一日（即陰曆八月初一日）爲秋祀上丁釋采之期應辦祭品已由地方欺産經理處備辦現洒掃局各董事定於七月二十九日公同洒掃並傳樂舞生先期演習昨特分發通告通知新舊樂舞生知照其通告云逕啓者本月十一日爲秋祭之期本局定九日下午二時演習藥舞十日演祭新藥舞生於九日下午二時齊集舊部樂生於十日上午十時齊集勿得延誤云云 
[悦昌號火案之復訊]  
　　廣東路悦昌洋貨號因保險起火其號主張美全副經理胡松州夥友宣光燦宣光煒水文祥已由廨訊諭胡與宣光燦各交一千元張交五百元宣光煒水文祥各交四百元舗保候訊在案昨晨由廨復訊即據捕房代表梅脱蘭律師上堂譯述案情並由救火西員勃脱到堂証明當火熾時情形與前堂三十二號西探所供略同（故不贅錄）訊供至此時已過午堂上宣告被告等仍交原保候展期再訊 
[控侵佔財産案判交五百元保]  
　　徐伯勳何志樓屠金林陳瑞德等在公共公廨刑事科狀訴寗波人賀圭慶於七月二十七號侵佔立興公記輪船公司財産一案昨晨捕房將被告票傳到堂被告延甘維露律師請求交保經李襄讞商之美雅副領事限被告於三日内交五百元舖保訂期訊核 
[汽車傷人案六起]  
　　蘇州人裴仁德昨日上午九時許行經四川路被汽車撞例跌傷頭部由老巡捕房五百四十七號華捕抄錄汽車號碼另雇車送受傷人往仁濤醫院醫治一面報告捕頭候示又昨日上午十一時許某號汽車駛經法界愛多亞路撞倒通州人龍仲英碾傷腿骨當由大自鳴鐘法捕房一百七十一號華捕拘汽車入捕房請示捕頭諭着送受傷人投仁濟醫院醫治再核又鎭江人陳根寳於昨日下午二時行經浙江路被汽車撞傷腿膝經老閘捕房一千四百六十四號華捕抄錄汽車號碼另雇車送陳往醫院醫治又有寧波人劉阿祖昨日下午三時在福州路被汽車撞倒跌傷頭部當經老閘捕房一千四百五十一號華捕送入醫院醫治一面將汽車號碼抄錄報請捕頭核辦又昨日下午五時小沙渡路有某號汽車撞倒十一歲寗波男孩張才興碾傷足部經戈登路捕房五百三十三號華捕抄錄汽車號碼另雇車送孩往仁濟醫院醫治 
　　又昨堍八時半一千五百七十九號汽車駛經北四川路大德里口撞倒廣東人二十歲女子陳阿大跌傷頭腦不省人事當由捕押令汽車載送同仁醫院醫治旋即持傷狀單带該汽車夫入捕房請究 
[電梯墜下壓傷五人續聞]  
　　前晚十一時半德律風公司接線人五人放工歸家在四層樓乘電梯下樓電梯繩索忽然於四層樓斷折電梯急速下墜致接線人鎭江人聞貴林跌斷右足小腿骨本地人張法明跌斷背脊骨及傷頭腰等處南京人常侯寬跌傷腿足蘇州人徐耀樑跌傷腰部司機蘇州人金啓元跌傷肘膝常即由公司通知老巡捕房經西捕頭用救傷車送入仁濟醫院醫治除聞貴林張法明二人外餘三人包藥後即行回家聞貴林昨日已經西醫用手術將碎骨箝去醫治月餘可望不至成爲殘疾云 
[擅開汽車代運烟士之科罰]  
　　川沙人凌阿齡與陳阿奇因擅將西人雷樂司之汽車開出爲人代運烟土並將汽車上器件損壞且無開車執照被捕房查悉以其違法將二人拘解公共公堂訊諭各交二百元舗保候訊在案昨晨由廨復訊由捕傳同中西證人多名到堂經捕房代表律師向各證人逐一詰問明白聲請堂上核辦訊之被告二人供均推諉中西官核供以被告等均屬違法判凌罰洋二百元無洋改押西牢兩月陳罰洋一百元一併充公無力改押一月分别示儆 
[排字人觀漁溺斃]  
　　滬城梅家弄某甲在北市某日報爲排字某日偕其親戚至小東門外十六舗碼頭觀看漁人捕魚偶一不愼堕入浦中同去之親戚急央各杉板分投施救已經不及屍亦無踪直至前日該屍在離原處百步之遙浮起已經腐瀾當經家屬設撈起舁入輔元分堂備棺成殮云 
[少年驗係發痧身死]  
　　二十五保十三圖地保張咸桂昨日午後投地檢廳報稱本日午前九時有一年約二十餘歲之少年行至斜橋徽寗會館門前忽然跌仆倒地旋即氣絕而死該屍身穿白色汗衫藍布褲灰布鞋查無屍屬由警報告二區警署令飭地保來廳報騐嗣奉檢察官等蒞塲騐明該屍周身無傷委係發痧而死塡明屍格拍照判由堂棺殮發封厝壇候屬認領 
[退回童養媳之糾葛]  
　　引翔港迤西楊家宅曹肯堂曹梁氏夫婦之女金娥年十九歲前憑錢曹氏爲謀許與周王氏之子周根福爲室即過門童養尙未成婚金娥已暗結珠胎爲周母子察破知照原媒將金娥退回母家前日又糾合多人趕到曹家行凶毁物曹夫婦情急報警將周母子及金娥並原媒錢曹氏連同曹夫婦一併拘送警署於昨轉送地檢廳並據湯才高具詞界稱與肯堂爲友昨在伊家吃酒忽遭周根福等趕來逞凶致將民之衣袋中銀洋打失爲此來案請追奉諭着靜候核示 
[婢女竊飾潛逃之訊判]  
　　婦人程羅氏之使女程阿鳳日前私竊金鐲一只出外先住徐應堂所開之客棧内旋又住居婦人唐秦氏家現爲法捕房包探高金林查知前往將阿鳳及客棧主徐應堂婦人唐秦氏一併拘入捕房昨解法公堂請究先控原告程羅氏稱婦人買阿鳳爲使女已有四年時常行竊物件出外售洋化用今蒙獲案不願領回請求發落詰之程阿鳳供實由方阿毛唆使女子行竊所有飾物被方取去現逃何處不得而知徐應堂供女子由方阿毛領來住宿是實婦人唐秦氏供阿鳳前在婦人門前啼哭故由婦人收留數天餘供支吾聶讞員商之法副領事葛君判以唐秦氏不應收留來歷不明女子着押二個月准予贖罪徐應堂罰洋二十五元充公以儆阿鳳發堂擇配 
[鴇婦收買來歷不明女子之科罰]  
　　法捕房專查妓院之包探　順賣前日查得陳喬氏所開妓院内之妓女丁金仙來歷不明爰特稟明西探於昨日將陳喬氏及丁金仙傳解法公堂請究先由西探稟稱察得被告陳喬氏買身契上載明出賣人係丁阿狗查丁阿狗即金仙之化名事實可疑故此解案請爲訊核詰之陳喬氏供丁金仙實由伊母領來買與婦人請以丁金仙之母現在何處可能交案否氏語塞聶讞員商之法副領事葛君判以喬氏不應收買來歷不明女子着罰洋一百元充公金仙發堂擇配 
[報關行私藏大宗烟土之科罰]  
　　法捕房探目沈德福唐云卿包探董長生曾九如偵悉永安街太古新報關行内藏有大批私土爰於前日稟明西探同至該處抄出川土兩大箱烟膏一缸連同行主張炳月一併带入捕房諭令交保昨又傳至法公堂請究先由捕頭上堂之稟明前情結之張炳月供此項烟土實係客人寄在商人行内不知内藏烟土餘供支吾聶讞員商之法副領事葛君判張罰洋八百元充公烟土没收 
[搶飾禁押一月]  
　　無賴李吉祥前日在法租界地方先後搶取婦人陳汪朱吴氏兩人頭上之金挖耳而逸現爲包探李連生拘獲抄出原贓带入捕房昨解法公堂請究先由原告投訴被搶情形詰之李供認搶取不諱中西官判李押西牢一個月以儆 
[影戲院夥吸紙烟罰鍰]  
　　梧州路中國大戲院夥陳勇三前晚在院内手搖影戲片機器開映電影同時口吸紙烟爲場内之救火會西員瞥見以陳吸烟易肇火患通知捕房稟請公共公廨出單昨晨將陳傳案中西官訊實科以罰金二十元充公示儆 
[婦人控夫鎖閉之查究]  
　　五區警探辛金生前日見寳山婦人金王氏带有脚鐐形狀可疑拘入區署經李署長研訊據供家住金家店係鄕民金阿大之妻前因常遭翁夫凌虐於四月間逃出曾在大東門張飛熊律師家帮傭至六月間由張律師喚氏夫翁到來領回囑令以後不許再行虐待不料歸家後即被用鐐鎖閉内室苦楚不堪今得乘隙逃出請求援救等情李君得供飭警　該律師處調查屬實昨將該氏解科聽候訊核 
[攫金挖耳押三月]  
　　無錫人朱阿三前在昆明路攫取婦人錢宋氏之金挖耳被包探何慶恩拘解公共公廨押候訊究昨經中西官飭令提案訊實判决朱押西牢三月示儆 
[竊鈔票判押四月]  
　　在百老滙路益利西飯店爲侍者之寗波人許順金因盜竊賬箱内之鈔票現洋二百五十元逃避案發被捕解由公共公廨押候訊究在案昨晨提審據該飯店主阿弟上堂訴明被告現已吐還一百二十六元餘欵則被用去云云質之許供願將用欵設法歸償中西官以被告侵佔罪已成　判押西牢四月如能繳洋准予减輕刑期 
[請限令拆讓圍墻函]  
　　滬北工巡捐局許局長昨至四區總署函云大統路南段蒙古路口恒泰和醬園門面外墻突出路綫以内經飭匠拆讓並於六月十二日及二十八日函請貴署派警飭催在案轉瞬又逾兩月該醬園迄未遵辦殊屬遲延該處係屬橋路衝要自泰利洋行經理之房屋完全拆讓以後凡屬應讓之處萬難任其延宕致啓人言所有恒泰和應讓墻垣請煩貧署查照先命去函專派長警限令從速拆讓以利交通而杜浮議並希辦理見復云云聞已由劉署長飭令長警知照該醬園遵辦云 
[公共公廨訊案彙錄]  
　　昨晨公共公廨民四庭由俞襄讞會同英密副領事訊理㈠婦人虞薛氏延佑尼干帮辦施乃德律師訴陶玉生不還方單道　結果改期訊理㈡薛邁羅訴一價公司欠中茵地毯公司貨欵案施乃德律師以被告未到請求改期結果改期提前排訊㈢婦人徐金耕梅訴與其夫徐時逹離婚案結果候公示申新兩報十四天傳逹被告到案否則缺席判决又午後民四庭由李襄讞會同美阿副領事訊理㈠盧楚泉延台維斯律師訴徐潤祥不將采芝堂藥店賬簿交出案被告延甘維露律師代辯結果本案懸擱已久兩造賬簿推諉不交開呈之賬又彼此均無根據碍難核斷應連同卷宗函送藥業公所調查眞相並邀同兩造質證明確報告公堂再行核奪被告所呈賬略殊欠清晣應限一禮拜内將各舗地址註明連同收據檢呈並告知原告勿悮勿延㈡程步青延台維斯律師訴李健秋欠借洋案結果被告應准飭提並將保人産業發封備抵㈢慕訓公司訴王辛歧欠房租洋案結果原告律師請求註銷發封應照准㈣黄筱明延朱斯芾律師訴張邦逹案結果准免堂費㈤李守勤訴顧如槐等私收客賬案被告延高露玲朱斯芾兩律師代辯結果着原告開明各見証住址候移傳到案作証並着各見証带同簿據呈騐㈥顧珍先延朱斯芾律師訴王崇素不交定售花衣一千包請追損失銀五萬五千四百兩案結果改期續訊 
[誌謝]  
　　昨承商務印書館惠贈第十五卷第七號［敎育雜誌］及第四一二號［英語週刋］各一册謝謝 
來函 
[中國科學社來函]  
　　九月三號報載中國科學社在滬建築科學館一節與事實不符敝社事務向由董事會理事會主持負責並無個人發起之事亦無何方担任經費之語謹此更正即希賜登貴報來函攔爲荷中國科學社董事會謹啓九月四日 
[楊擇來函]  
　　頃閲報登運動議員北上新聞一則内稱各政團派來代表四人列有擇名並稱在南京金陵旅館設有辦事處等語鄙人並本充任何政團代表更不知南京金陵旅館有所謂辦事處應請更正是幸　擇敬啓九月四日 
來件 
[日本天災之急宜籌賑] [  鄒翰義俞鳳賓]  
　　東京横濱於九月一日遭空前未有之地震風災·火焚奇禍國外首先覺察之地爲歐洲維也納城之天文臺曾傳電刋報警告於時　海颶風勃起日本·東京·横濱·横須賀·下谷·深川·神田·淺草·各全境有巨大之地震若與颶風相約於一時者地軸震裂地心烈𦦨噴湧濟之以電線斷裂之火一時祝融風伯颷舉飛揚人民急不能逃較一八五六年十萬人陷於地震之役爲尤巨今四十四萬餘户慘遭焚毁矣十六億之財産忽已損失矣無家可歸者逹二十餘萬人即富士紡織廠一處而論工人之斃命者已八千名東京之死傷者有十六萬横濱之死傷者十萬以上起火之地有八十餘處之多銀行·報館·以及敎育機關·政府公署·内務省京畿警署均在燼中如此巨災亘古未有 
　　吾中國前五六年七省荒旱及浙江温州水厄日人曾以巨欵滙救華黎今該國亦召奇災吾與之同種同文除國交之外感情素洽凡忠敦睦者宜如何激發誠心振此浩刼况吾國民素以卹鄰自居今日顚沛流離更宣乘此患難之機加意與之修睦仁者當仁不讓一視同仁義者見義勇爲以義爲利天予吾以發表仁義之良好機會以展同舟共濟之懷俾東鄰袵席同登以收他日親善之果某等所屬望者（一爲政界）近日外交往往多所曲折苟執政者節其宫室田園妻妾之奉以作振資則逆吾者亦順吾矣（一爲學界）中國學生因山東之事起抵日之心致日人多生抗辨此利害之關係也今日人在水深火熱之時吾人宜忘昔日之嫌振其顚沛譬如一家之人兄弟有鬩牆而患難之來必當相救所謂外禦其侮也（一爲商界）近日中國商人愛國之心在各界之上苟有表率如草偃風行事半功倍即如江浙和平之約亦定於商人如欲眞居和平不可幸災樂禍是更宜通電全國歛巨欵以濟之（一爲工界）吾中國工人僑居日本者或有被拒之時苟能不記前嫌則日人亦有天賦之良感激之餘自能相勸一氣 
　　勿謂涓滴之無濟於事杯水之不能救車薪蓋集腋可以成裘衆擎自然易舉急公好義不可落人後也近聞美國紅十字會已派在華及菲列濱之代表設法振濟日災今被難之中有吾國之學生與商民吾人何能自處於旁觀之地位某等雖人微言輕而好善之心與睦鄰之願自以爲不後於人伏祈各界仁人伸已飢已溺之懷公善與人同之量救人一命勝造浮圖敬萬拜馨香以告愛國善鄰之君子 
 
 

Page 16

 
 
第一萬八千一百四十九號;中華民國十二年 西曆一千九百二十三年九月五號
星期三 * *   
 
 

Page 17

 
 
第一萬八千一百四十九號;中華民國十二年 西曆一千九百二十三年九月五號
星期三 * *本埠新聞三 
[大綸綢緞局之擴充]  
　　南京路抛球塲大綸綢緞局近將門面重行整修甚爲美觀茲已將近修竣該局洋貨部綢緞部等正在從速布置約於陰曆八月朔日舉行裝修開幕洋貨部董雲發君昨謂已將各種最新式之綢緞洋貨等運到定於裝修開幕之日出售想届時必有一番熱閙云 
[永利威酒行明日開幕]  
　　北四川路十號永利威酒行係由香港分設來滬趙君甫臣爲經理營業部陳列各色酒類賬櫃設在門之右邊中爲經理室及會客室内則儲藏間現已布置就緒定於本月（九月）六日開幕並將各貨一律九折出售云 
[廉售之運動器具及玩品]  
　　先施公司二層樓運動器具部有足球約五十只每只原價俱在十元以上減價爲五元因皮色稍有塵漬故削本出售另有網球約五十打每打减至七元五角球拍則一律减沽八折美國上等汽槍每支洋二元二角五分其餘玩具部之洋囡囡五光十色活動如生一律照本平沽云 
[衣帽新貨之陳列]  
　　永安公司自舉行大亷價以來連日顧客擁擠二層疋頭部到有大批線呢刻已陳列約有百數十種定價甚廉下層男式部發售之羽毛雨衣每件九元七角至三十三元五角各種絲織男女圍巾每條由二元七角半至十二元半又有一種新式之絲巾爲上海從未見過者每條二十四元五角又帽部新到有英美意三國名廠毡帽質美式新一元半至三十九元半云 
[歐美運來嗶嘰呢]  
　　小東門内大街何恒昌綢緞局近又運到歐美大批上等嗶嘰呢·華逹呢·直貢呢等·質美價廉花色咸備云 
[東州理髮社之刷新]  
　　浙江路芝罘路口東州理髮社開幕未久進步甚速社主李福壽將社中之一切設備俱採用西式免除舊時陋態茲已有大號搖旋椅十四座左右裝以長方巨大玻璃鏡并聘優等藝司所用器具若電氣刷箒·電氣摩面·摩身器·搖旋髮刷箒·燙髮器等俱用電氣機件招待周到理髮收費兩角地段又適中營業頗旺云 
[新到雨天黑漆套鞋]  
　　微微公司新由美國運到大批雨天黑漆套鞋有深淺二種尺寸自四寸起至九寸止價目自二元半起至三元半云 
[中央皮鞋公司開幕廉價]  
　　四川路青年會南首中央皮鞋公司已於本月一日開幕經理爲康賡順君自本月一日開幕日起至二十一日止爲該公司開幕之廉價期云 
[南洋銅鐵床减價一月]  
　　南洋銅鐵床公司出售各種銅床鐵床自設批發所於浙江路渭水坊近特廉價一月往購者甚衆云 
[繙譯社業已開幕]  
　　留美理學碩士汪仲長法學博士王敦常等創辦上海繙譯社已誌本報茲悉該社已於九月一號正式開幕連日各處前往或通函接洽譯件者頗夥社員除原有數人外又有文學士金書百君將加入云 
[維多利亞將映「蘼蕪涙」]  
　　［蘼蕪涙］一劇前曾在夏令配克戲院開演頗受歡迎茲悉自本星期四起將在維多利亞戲院開演届時必更有一番評論考［蘼蕪涙］乃維廉低米Ｗillam　Ｄe　mille之傑作維廉低米者美國之鼎鼎大名導演家西色低米Ｃecil　De　Ｍille之弟也低米兄弟俱以導演著名惟二人性情各别大凡西色導演之影片尙色彩浮華佈景之巨恒一擲億萬金然其浮華内亦萬有一種眞實人情Ｔhe　truth　aud　debth　buman　natune是爲西之特色維廉則反是維之影片尙表情做工不尙佈景而其樸素中乃愈見情之眞切是爲維廉之特長非西之所可及者也［靡蕪涙］一劇雖非維廉生平之傑作然於演員之表情動作内俱見導演之思想有精神甚矣導演之不可不具本性Ｏriginality　of　thought也茲將［蘼蕪涙］之劇情述之如左 
　　是劇開幕引聖經故典亞當有妻不肖而一轉爲一近世婦人名卑爾者與英人名尼格而者相友善及尼因事名裂婦乃棄尼若路人尼有至友名不蘭者憫尼遇舁以位置使掌其家財蓋尼爲貴族固雄於財者蕭旣受聘痛改前非立身行事乃與前判若兩人時尼與無知少女蒙立卡相友善不蘭則方自海外旅行歸已娶卑爾爲室矣相遇之下尼大驚異雖未便明言心中終不能釋時尼與蒙交誼雖密終終未敢以已往事實告防爲其所輕視也無何不蘭營業失敗宣告破産卑本爲財而嫁至此乃大失望暗中復與富商名羅卑者密約私逃事爲尼所聞急阻止時不蘭亦至卑乃面指尼格爲伊從前情人不蘭大恚逐尼出户其後尼與羅卑復大起衝突羅被毆倒地卑急救之相偕遁不蘭至此乃感尼事旣白尼乃娶蒙爲室云（罪田） 
[戰事影片映於申江大戲院]  
　　六馬路雲南路轉角之申江大戲院新由美國運到歐戰名片一部名ＬestWeForget該院譯爲紅顔禍主演者爲電影明星Ｒitajolivet女士且此片爲基生平之傑作ＭetroPicturesCorp之出品其餘演員共有五千餘人之多費十四個月始攝成全片共長八千餘尺分作七大本劇情演美國加入歐戰之原因船即美Ｌusitania號被德國以潛艇擊沉美國憤而宜戰卒致敵軍戰敗求和所有片中各幕戰景均在實地攝取槍林彈雨非常劇烈實爲見所未見之戰事影片加之各演員表演均極合法誠不愧稱爲著名之戰事影片也聞該院映此片時尙須加價想滬人士愛觀歐戰影片故預料往觀者必甚擁擠云 
　　又該院現在開映之［百萬金之愛情情節頗佳又爲本埠第一次映演之愛情影片故觀衆對之深表讚許聞此片映至本星期五晚止云 
[法國影戲院重映「春香閙學」]  
　　法租界三洋涇橋法國大影戲院今日起日夜開映梅蘭芳之春香閙學兩大本中國諷世影片［兩難］二本中國警世滑稽世［死好賭］二本夜戲又加映［俠義警察］第十三十四集四本笑片二本上述之中國影片表情以春香閙學爲最佳情節以兩難爲勝死好賭則爲滑稽兩難略演一富人娶一孝女爲妾孝女爲父賣身幸富人之女見父恃富欺貧憐女之貞孝乃暗送五十金與女卒全其孝貞且此片設景都爲本地風景更見生色並聞該院於下禮拜一開映羅克之［祖母之兒］五本及卓别林之［從軍夢］三本云 
 
 

Page 18

 
 
第一萬八千一百四十九號;中華民國十二年 西曆一千九百二十三年九月五號
星期三 * *[紀各校之開學禮]  
　　昨得各校消息其關於開學禮者如下 
　　東吴法科東吴法科辦理已届九載學生年有增加現已遷至崑山路十一號大洋房内該屋前爲女青年協會會址課堂宿舍均極完備現又添設藏書樓及模範法庭氣象一新今年清華首次招攷法律生直接出洋限額一名而奪得錦標者即爲該校今年畢業之石熲君新生報到者現已逹七八十人又今年該校爲不及格入正科之學生設特課一班專授一切關於法律之主要科目一年畢業升入正科報名者亦極踴躍現全校定於九月六號開課尙有餘額可補敎員無大更動敎務長劉伯穆主任敎員陳　鋭敎員安東尼梅華銓羅泮輝蕯萊脱龔斯克雷斯何世枚何世楨蔣保釐羅敦敎務顧問美按察司羅平吉云 
　　法文專校霞飛路二四七號法文專修夜校曾於六月間舉行畢業定於本月二十四日開課茲聞六日起無論工商學界已讀未讀者均可報名入學印有簡章函索即寄云 
　　寰球夜校卡德路九十五號寰球中國學生會夜校昨晚行開學禮敎員學生到者二百餘人該會總幹事朱少屏君敎員劉同嘉吴景星馮　錢冲甫戚鳴岐陸學煥邵行慷任議曾周文榮君等相繼致調而散該校各級尙有餘額數名云 
　　商會夜校上海總商會商業補習夜校九月一號開學同時並舉行考試第二次新生現定今日正式開課該校學生形將滿額新闢校舍地方寬暢擬於原額之外添招若干人云 
[學務叢載]  
　　敎育界之各項消息合誌如下 
　　武技會聘拳術敎師北山西路棣隆里武技研究會現除形意八卦太極等拳派仍由劉高兩敎師照常担任外復向北京聘定少林曁醉八仙名家李君全福·及反子門專家劉君克讓云 
　　上海女學添敎職員南成都路上海女學近聘謝遠涵·哈少甫·費公俠等爲校董又請定各科主任云 
　　虹口乙商義校會議百老滙路商界聨合會附設乙種商業義務學校前日下午開會議决九月十五號開學聘請何紹庭邵驥干兩君擔任一切校務云 
[郵信截止時間表]  
　　來往地點　火車或輪船　平信　掛號信 
變琿（取道浦口哈爾濱）　　　　火車　　　　今日（五日）上午十一時　十一時香港廣州　　　　　　　　　　　麥迪生總統　晚八時　　　　　　　　　七時半馬尼亞澳洲紐絲綸（取道香港）　麥迪生總統　晚八時　　　　　　　　　七時半香港廣州（包裹）　　　　　　　綏陽　　　　晚九時　　　　　　　　　　九時牛莊　　　　　　　　　　　　　得生　　　　晚九時　　　　　　　　　　九時温州　　　　　　　　　　　　　飛　　　　　晚九時　　　　　　　　　　九時廈門　　　　　　　　　　　　　綏陽　　　　晚九時　　　　　　　　　　九時福州　　　　　　　　　　　　　海晏　　　　晚九時　　　　　　　　　　九時烟台天津　　　　　　　　　　　甫寗　　　　晚九時　　　　　　　　　　九時 
[少年團徵求揭曉]  
　　已及目的數之半 
　　少年宣講團落成紀念徵求會昨假大東門費宅宴請各隊長並揭曉各隊如下 
　　（一）青島隊一百五十二分（二）龍口隊一百五十分（三）九龍隊一百二十分（四）缅旬隊一百十分（五）旅順隊一百分（六）馬關隊八十分（七）伊犁隊六十分（八）台灣隊五十分（九）總隊四十分（十）澳門隊三十八分（十一）朝鮮隊三十六分（十二）威海隊三十四分（十三）大連隊三十二分（十四）庫倫隊三十分（十五）昌黎隊二十六分（十六）安南隊二十四分十六隊共計一千零八十二分該團此次徵求團員五百人目的數二千分已逹目的二分之一尙有數隊未曾報告閉幕期爲本月十五日云 
[春華舞台昨日宴客]  
　　昨日下午四時春華舞臺安舒元張銘武宴客於閘北之北西藏路開封路口春華大旅社列席者甚衆宴叙盡歡乃散 
[集會表]  
　　陽歷本月時間　地點　　　　　　　召集者　　　事由 
　　五日　　　高昌　半淞園　　　　國民黨同人　歡迎南下議員　　五日　　　小四門　工敎育　　衆議　議員　　　　 
[今日天晴而凉]  
　　徐家匯天文台昨日下午四時三十分氣象預報云天晴而凉此間海濱東風微約低壓區域或已經過太平洋進至琉球東南甘姆西之颶風以未接琉球電報其方向未悉本埠温度在下午三時前之二十四小時内最高八八·九最低六八·九去年同日最高八二·○最低六八·二 
　　該台又發通告略謂外間喧傳三四兩日本臺地震計上又有猛烈地震之紀錄乃係謠傳並非事實云 
 
 

Page 19

 
 
第一萬八千一百四十九號;中華民國十二年 西曆一千九百二十三年九月五號
星期三 * *常識 
常談 
[語體文與國語] [  漸]  
　　提倡國語一事也提倡語體文又一事也二者皆推行敎育之利器但不可混而爲一 
　　有不作語體文而能操國語者必無不能操國語而能作國語之語體文者若不能操國語而作語體文則其文必爲土語之語體文今學校中之作語體文者間或不免爲人詬病坐此弊耳 
　　吾非謂土語之語體文於敎育無絲毫之關係蓋能作土語之語體文較之不識一字不能動筆者固勝一籌矣若欲提倡國語而不從練習國音練習國語入手以爲提倡語體文即是提倡國語則其説似是而非决不能得美滿之結果彼時論對於語體文之反對不反對則見解之不同可無庸深辨也 
衛生 
[雞汁之功效] [  五魁]  
　　余友唐君志文前歲春間忽起咳嗽一症經久不止後愈咳愈重變成癆症至精神日漸疲乏形體日漸憔悴雖請醫調治日進湯藥不能見效後有人敎服雞汁（云唐君之病因身體虚弱所致宜用黄色童雌雞煎汁服或可有效也）唐君乃照法煎服一星期後身體漸覺舒服服至三個月（約用雞二十餘隻）則諸病全愈身體康强矣後唐君之鄰婦亦患肺癆咳嗽亦服雞汁而愈 
　　夫癆病起於弱體者多雞汁乃富於滋養之品以弱症而進以滋養之物則體可康强體强則病自去矣然此法知者尙少故記之以供諸君之研究（乙種酬） 
[吸烟之小學生] [  豪]  
　　某日余自卡德路乘電車至日昇樓車中人不多有一小學生年約十三四齡手挾書數本似方下學歸來口中啣香烟一支呑雲吐霧意態閒適不時且撑足搖其雙股香烟二根約三分鐘即抽盡更取其三續吸不已坐其旁者爲一西婦白髮滿頭老矣惟慈祥之色睟然現其面見狀詢曰君何爲而欲吸烟乎小學生似不解其所言以爲問其所吸係何種烟也即坦然答之曰康蠻德（Ｃommander香烟名即司令牌）耳西婦聞言大笑再詰之彼已知其意惟期期不能答良久始支吾一詞曰斯特呆（Study譯言讀書）言時更以手指書示之意謂吸烟蓋所以助文思也西婦見此狀甚爲不歡曰吸烟傷腦尙能助爾讀書耶願君速改之小學生此時微笑甚忽其言且又狂抽香烟二次西婦見狀悻悻下車面去余冷眼旁觀此活劇至是亦不禁太息 
　　吸烟之害人人所知成年者猶且禁之况於童子而尤况於我所見之小學生耶爲父兄者閲此更復何如 
經濟 
[勞働界與資本家當互相諒解] [  駱兆演]  
　　五四運動以還我國勞働界受外潮之激盪因之應聲而起全國瀰漫鐵路之罷工也機輪之羅工也工廠之羅工也擾擾攘攘迄無已時吾國當此工業幼穉時代而有此不好現象良可慨嘆也夫勞働之與資本如唇之與齒車之與輔兩者不可偏廢也故欲謀兩方之幸福必須兩方之諒解 
　　㈠勞働對資本吾國工業初步各貨物出品色之裝璜質之良美不外國若無可諱言矣其所能與舶來品互相競爭者價之廉賤耳價之廉賤一恃取材内地次爲工值廉賤故工人對資本當予以諒解務須勤愼從工不負每日所得之工值非分之求切勿爲也 
　　㈡資本對勞働際此米珠薪桂時代工人每日所得之工值自用而外實無多餘誰無父母誰無妻子嗷嗷數口之家仰給個人不至啼寒啼飢也不止矣故資本家亦宜體諒工人之苦辛而予以該工人應得之相當工值（乙種酬） 
　道德 
[樂業之重要] [  葉伯平]  
　　統觀現在辦事之青年十九不能滿意於所從之業試一問之無不怨聲隨起工者羡商商者羡工大率皆以自已之業爲不可爲日思調換職業以冀如願叩其故不曰酬勞太薄即曰無甚希望不可發展 
　　我國現行各業之制度誠有極不合理之處非急改良不可然一考彼輩不能樂業之故半亦已咎蓋現在之青年大都皆出自學校略具學識驕態臨人平日已有商界腐敗之心理存之胸懷兼之惡勞好逸喜發議論而於不善之處不肯負改良之責但掉頭而鄙棄之如是則烏能得豐厚之酬勞乎烏能見有可發展之處乎欲其如願勢必難矣苟能樂其所業易消極爲積極於空間時研究所從之職業視業爲已有與業主共策發展之計熱心謹愼不圖額外之得能如是則定可得相當之酬勞盡量發展矣於人於已皆有所利何憚而不爲哉且我國之農工商業亦可因之而振與歐美各國並駕前驅使我國由貧弱而變成富强也 
　　總言之［行行出狀元］如能專心於一業不見異思遷必底於成無疑也有業之人皆當如是非獨青年爲然（乙種酬） 
法制 
[窩家的罪] [  正之]  
　　窩家就是藏匿贓物的人在現行律上説起來就是受寄贓物的人比較那普通的竊盜罪還要重些因爲窩家的罪要處二等的有期徒刑或三等的有期徒刑就是　　的也要處四等的有期徒刑假使爲了這個原因得了利益還要併科所得利益二倍以下價額以上的罰金或五十元以下價額以上的罰金至於當業窩家的人連那公權也要把　　奪掉退一步説就是一般未遂的窩家都要照着新刑律第三百九十九條的規定一律處他的刑罰咧這不是被竊人應有的一種常識麽（乙種酬） 
敎育 
[視學員應負之責任] [  靜英]  
　　所貴乎視學者不在消極之批評而在積極之指導乃今之視學者多抱敷衍主義每至一校不過數十分鐘巡視一週足不暇駐手執小册且行且記所記若何秘而不宣迨下課鐘響敎者將求指示而所謂視學員者早已杳如黄鶴事隔數月始見一紙空評某也敎授合法某也尙須研究無具體之指導而欲求敎育之進步其可得乎余意欲救斯弊當使視學員負敎育指導之責任或竟改視學員爲指導員俾顧名思義不以視察周詳爲盡職而以指示剴切爲要圖孟祿博士調查中國敎育以後亦有將視學員改作指導員之主張謂當從積極方面扶助學校的改進不當從消極方面指摘學校的劣點誠中肯之談也（乙種酬） 
禮俗 
[刁氏之擇偶談] [  程裕昆譯]  
　　青年女子在婚約未定之前宜悉心考察彼方之品性學問及其他要點以免將來之懊悔下列諸點均爲女子所應注意者 
　　（一）容貌與學問凡美貌女子應嫁與曾受高等敎育者而身矮者應嫁與身長者爲佳此等夫婦可保安寗焉若使貌美而又曾受高等敎育者嫁與愚蠢之男子或奇醜而未受敎育之女子嫁與貌美而曾受高等敎育者則終無美滿之結果也故擇婚須以兩方相等爲妙 
　　（二）年齡結婚之年齡以二十至二十八爲最宜惟男子以長二三歲者爲佳 
　　（三）職業彼有無獨立職業彼之職業如何彼之入欵能不賴家産以度日否 
　　（四）家産彼之房屋若何係自産否彼曾有貯蓄否彼尙有他項産業否女家之産業與男家能成比例否 
　　（五）親屬彼父母雙全否彼尙有兄弟姊妹否彼家有若干僕人彼之父母愛他否彼之舉動父母干涉否彼與兄弟姊妹或其他家人感情融洽否 
　　（六）身體彼身體康健否彼有何遺傳病否 
　　（七）生活彼用錢浪費歟抑經濟歟彼吸烟否飲酒否賭博否彼之進欵若干彼如何消耗其金錢彼除費用外尙有餘金否 
　　（八）性情彼待朋友與僕人和靄否 
　　（九）德行彼對於公共事情若何彼曾有何事使彼失去大衆之信仰心否 
　　（十）主義彼對於婚姻問題有成見否彼信仰一夫一妻主義歟抑多妻主義歟 
　　（十一）其他考察彼之起居飮食清潔否其他要點可於會面時與書信上探知之 
　　此種要點有關將來終身幸福深盼青年女子加以留意切勿以嬌羞而略視之 
　　此篇譯自刁作謙博士之ＣhinaＡwakened一千九百二十二年在美京紐約之TheMacmillanCo·（乙種酬） 
科學 
[化學常識] [  天夢]  
　　（八十一）鋵之説明 
　　㈠名稱鋵 
　　㈡各種各稱拉丁英德等國都叫做（Ｔhullium）日本叫他是（丟留姆）我國舊譯叫他是（銩）又叫做他是（鍉）現在决定叫他是（鋵） 
　　㈢符號又可作但普通用的符號是 
　　㈣存在存在加度里内得鑛中量至稀微 
　　㈤性質係一種無色而稀有的金屬物至今尙未得到純粹的 
　　㈥舉例質量雖不易取得但能放特别光带可以辨别他的物質 
　　㈦製取把他的化合物用電氣分解法即得 
　　㈧總結鋵歸入錳屬 
　　氱化鋵（Ｔu2Ｏ3）又同了土金屬彷彿能成一種鋵明礬如同了草酸化合變成一種不會溶解的結晶體 
　　發明鋵的人爲Ｃleve氏時在一千八百八十年左右（乙酬種） 
宗敎 
[我行我素卽我之宗敎] [  山]  
　　我國男女智識淺薄各言自已宗敎之長論他人宗敎之短每日焚香燃燭虔誠拜禱於［偶像］［十字架］前皆以爲尊神聖也吾則以爲未足也終年讀孔子之書念釋迦之經學眞人之符唱贊美之詩皆以爲尊自已之敎主也吾則猶以爲未足也蓋前之尊者近於諂後之尊者近於諛以孔子釋迦眞人耶穌爲天下之至聖聖而不可知爲神豈有聰明正直之神而受人之諂諛者乎尊神聖者尊神聖之道不徒尊其人也抑能尊其道即是尊其人也神聖之道無他行之於已能獨善其身行之於人能兼善天下我尊神聖之道不惟出之於口而並蓄之於心不惟蓄之於心而並行之於身是我尊神聖我即能獨善其身而兼善天下也名爲尊神聖而實尊其道名爲尊其道而實我行我素也是之謂眞宗敎是之謂能尊神聖至若徒爲形式之崇拜豈可謂敎徒耶吾故不揣鄙陋以草斯篇願世之信仰宗敎者廢除形式而求精神上之崇拜也（乙種酬） 
雜錄 
[閲報須有恒心] [  立生]  
　　報紙登載事端無論遠近不分中外以通信記其詳以專電記其要吾人手置一編則遠近中外之事瞭如指掌可謂足不出户而能知世界者舍報紙外其誰與歸報紙爲吾人耳目誠不可須臾離也 
　　雖然知以報紙爲耳目者十人中得幾人乎誠知之矣則其閲報也必有恒心無論何時無論何地無論時局上有無重要事發生閲報要不可一日間斷吾觀社會上閲報之人彼長期訂閲者固然有之大部份或上半年閲之下半年則否居於甲地時閲之遷寓乙地則否時局發生重要事時閲之清平之時則否報紙爲開化社會之利器似此境况而謀社會敎育之進步豈不戞乎難哉 
　　報紙登載事端乃隨時事轉移事之起也自有原因其後必有結果如報紙忽閲忽止則事之始末鮮得其詳假使時常閲之絕無一日中斷則事之始末全知時局之變化無一不曉見聞旣富學問與智識自與之俱增故余謂閲報須有恒心國人當以予言爲然也（乙種酬） 
 
 
 

Page 20

 
 
第一萬八千一百四十九號;中華民國十二年 西曆一千九百二十三年九月五號
星期三 * *   
 
 

Page 21

 
 
第一萬八千一百四十九號;中華民國十二年 西曆一千九百二十三年九月五號
星期三 * *自由談 
[一知半解] [  堅白]  
　　走禽類中之鴕鳥·產於非洲之沙漠·長達六尺餘·高約七尺·爲現世界鳥類中之最大者· 
[秋之鳴蟲] [  寂寞徐生]  
　　新秋方届溽署稍闌草裏華間候蟲爭鳴吾人納凉院中聞蟲聲繁噪如飄風驟雨如繁弦急管餘音嫋嫋繞梁欲飛洵堪陶情怡性者也 
　　蟋蟀蟋蟀一名秋蛩又名促織袁瓘秋日詩曰［芳草不復綠王孫今又歸］王孫者蟋蟀也秋花中有澹級織形花序者厥名［景天］而蟋蟀又有［景天］之名也賈秋壑促織經則分爲［梅支翅］［琵琶翅］［青金翅］［紫金翅］［油紙燈］［紅鈴月］諸名色嫋秋風瞿瞿喞喞鳴於階下詩云蟋蟀在堂歲　云署故里語有［促織鳴孏婦驚］之言也蟋蟀之性好勇鬭很天寳遺事紀唐宫中每至秋時妃妾　金籠鬭蟋蟀寘枕函畔夜聽其聲庶民之家皆效之按天寳間長安富人鏤象牙爲籠以蓄蟋蟀鬭鞏之戲其即濫觴於此乎泊乎宋代丞相賈似道不問朝政于半閒堂日與諸妾據地鬭蟋蟀狎客廖瑩中曰此豈平章軍國事耶今之攝政内閣燭羊太尉伴食宰相而聲色狗馬之好無人無之皆賈似道一流人物也 
　　絡緯絡緯一石紡織孃似蝗而小羽灰黄色或青色羽下深紅色六七月生草中梧閣風清薇垣氣爽銀漢不波星光皎潔有聲起於草間如怨如慕如泣如愬緩若清風徐來急若大雨驟至其小者鳴聲札札如紡絲之聲故名梭雞即毛詩所謂六月莎鷄振羽之［莎雞］也左傳云［嫠不恤其緯而憂宗周之隕爲將及焉］際茲萬方多難民蹙靡騁聞絡緯之聲不知能僾然有動於中否 
[鄕村小名錄] [  折檻書生]  
　　鄕村人民多不知書其所取小名皆俚俗不文蓋兒女命名時爲父母者偶爾呼之某即爲某雖至長不易也 
　　小名以吉利語爲最我雙字者如長生高陞順發來順等單字者如何豐阿福阿祥阿發等良以父母心愛子女無不望其吉利者也有以珍寳取名者如阿金阿銀阿寳蓋示其可貴也 
　　有以家畜取名者如阿貓阿狗阿牛阿羊小貓小狗蓋期如畜類之易於長大也 
　　亦有昆弟姊妹序次爲名者如阿大阿二阿三阿四等至九而止［十］則不名蓋其音不便於呼而聽之又似［賊］也十以外則子女無如此之多（鄕村多一夫一妻故子女不多）有之亦罕有名十一十二者最幼之子女則多以［阿小］名之 
　　越俗多以父母生子年歲名子如四十六歲得子則名之［四六］六十得子名之［六十］外地人偶叩其名當疑其悮報年歲也 
　　獨養子恐其不長多名以女名如阿香阿秀等是間有名之不足爲之穿耳垂璫學女子妝者無意識之舉動殊可笑也 
[火車中之笑話一束] [  耕崴]  
　　余客海上月必返里一二次故滬杭車中時有余之踪跡往來旣頻聞見頗夥記之以資談助 
　　一近視眼見隣座有人向之點頭近視眼以爲熟人連忙起而招呼近前一看原來那人在那裏打盹 
　　有一人命茶役去喚西崽做蛋炒飯茶役裝作不聽得其人打着官腔駡道忘八蛋茶役道此地的飯只有鷄蛋炒的没有忘八蛋炒飯 
　　有一人一上車室即倒頭而臥車抵上海隣座告以已到其人問道到松江了麽告者道松江早已走過了其人便仍復睡下道如此只好待原車回轉松江時落車了此刻落得多睡一回 
　　有一和尙箕踞椅上占住兩人坐位後來一胖子見無容膝地便目不轉瞬的啾住和尙和尙佯不理會胖子道現在鐵路上新章實行了你們出家人未免吃虧要出雙倍票價和尙道並無此事我的票也同他們一樣價錢的胖子道你旣然没出兩倍票價爲何要坐兩人坐位和尙笑道要我讓坐儘可直説何必城頭上抬棺材繞這麽一個大圈兒呢 
[不堪設想] [  澤風女士]  
　　假設這世界上没有蔚藍色的天空我們抬眼望上去黑漆漆的不曉得要像一個什麽東西了 
　　假設全世界上人們的面孔都是没有半點的差别不曉得 
[好夢難圆] 事情要弄糟到什麽地步 
　　假設這地球不幸和其他行星碰了一碰不曉得要得到一個什麽結果 
　　假設人們没有［笑］的特點不曉得怎樣去表現喜悦快樂的情緒呢 
[銀幕上人] [  姚賡䕫]  
　　曼萊畢克馥所演諸片無不玲瓏活潑不假絲毫彫琢然其平居絕幽靜與演劇時適相反名導演者掘萊恩氏嘗言曰設以曼蘭燕居時之狀態攝一片必可令人驚訝其性情之　易也 
　　賈克珂根近爲聨合影片公司攝一片名［死吻］片中情節爲［一女郎産一私生子偕遁至一小村中居焉後女郎忽被人所殺其子爲之復仇事機不密反被仇人所殺後仇人受良心讉責遂自首始知殺女郎及其子者即女郎之情人而其子之父也］此片二日晚演於倫敦皇家影戲院中見者咸爲之下涙片中私生子即賈克所飾也 
　　有英某大學生致書羅克謂彼乃愛羅克之一人頗不願見以自然勝之羅克效却潑林作無謂之奔走及種種迫人使笑之不合情理的舉動云云 
　　泡洛之妻名丁珂特貌甚美麗近與泡洛演二十四小時一劇頗佳伊在勝琪影片公司之薪資每週八百鎊在未演此片時每週僅三百五十鎊也 
　　美國陸司恩琪爾地方之電影展覽會於七月一日開幕在會塲上攝演影片哈定亦被攝入未終會而哈定卒預計此片開映於銀幕上時美國人將視爲莫大之紀念云 
社會小説 
[人間地獄（一五九）] [  娑婆生]  
　　第五十四回黄葉初彫伊人不見弘基乍闢意見横生 
　　孫桐耘説完這兩句話也不等他們回答逕自下樓去了程藕舲一想桐耘必有一番説不出口的話因此只好蠻而無理的辭職此時自然不便去問他心中只在那裏轉念頭姚嘯秋皺皺眉頭道桐耘這種辦法大非本行之福監察人道我看這事來的非常兀突究竟不知他是什麽内容程藕舲道依我看來他這種口頭的話我們只能作爲無效不去管他一面我再直接以私人資格去問他一個究竟衆人極以爲然於是大家各散程藕舲回到東方旅社正自納悶忽的柯蓮孫推門進來藕舲道你瞧桐耘今天的辭職爲的是什麽柯蓮孫笑了笑道那也不必説當然爲的是總管理虞和他糾𦆑罷了他想借此根本推翻總管理處我是總管理處的人所以剛剛不便發言藕舲點點頭道我也這麽想十有其九恐怕因爲屢次三番的信催下去將他催急了憤而出此柯蓮孫道我那寫下去的信還是十分當心十分客氣呢倘若打官話孫桐耘簡直還要憤而自戕呢．．．．．正説到這裏門外輕輕的敲了兩聲推門進來一人程藕舲柯蓮孫全怔了一怔原來正是程柯兩人議論的孫桐耘孫桐耘走進來見了蓮孫也不覺怔了一怔程藕舲赶忙的和孫桐耘招呼問桐耘從那裏來桐耘心中有事口中只含糊著答應説是從行裏來桐耘説完了這句話依舊呆呆的坐着抽紙烟柯蓮孫心中明白曉得他個人來此一定與程藕舲有一番話説自已在旁必定防碍他的談話許多不便於是立起來先告辭而去程藕舲也會意並不留他　 
三言兩語[  鵑]  
　　北京專電説馮玉祥軍費年支五百九十一萬九千二百十五元二角六分試想我們中華民國的軍閥高於馮等於馮或次於馮的不知有多少人像這樣年支五百九十一萬九千二百十五元二角六分的不知有多少筆這樣一筆一筆大數目的軍費可是誰出的出了這許多錢又得了甚麽利益中華民國的國民啊請大家子細想一想更打打算盤算一算這一筆賬 
 
 
 

Page 22

 
 
第一萬八千一百四十九號;中華民國十二年 西曆一千九百二十三年九月五號
星期三 * *   
 
