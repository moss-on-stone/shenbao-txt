# 1918 - 20 - 4916143

 

Page 1

 
 
   
 
 

Page 2

 
 
時評 
[若有所待（冷）]  
　　觀中國近時之情形。一若用兵於危險之地。多方遷延。以待救兵之至者。雖然。其所待之救兵。我不知究在何所耶。 
　　不然今日戰。而明日又和。明日和而後日又戰。言和則無正當之處置。言戰又無確實之舉動。是果何所爲而若是也耶。 
　　更不然如是相持不决之情莆。能爲中國永久之生活乎。事業常此停滯。人民常此流離。錢財常此告貸。政治法紀常此紊亂。而可以立國數十年數百年而無恙耶。 
　　嗚呼 
[命令]  
　　一月十七日大總統令陸軍總長叚芝貴呈請任命楊向林爲陸軍第五混成旅砲兵團副軍械官應照准此令 
　　又令程昌恒聶憲藩均晋給二等嘉禾章藍建樞蕭星垣蕭慕何胡永奎葉長盛唐治寅羅澤偉胡人俊高志忠方若均給予三等嘉禾章虞維鐸金大猷簡業敬藍任大周士傑均給予四等嘉禾章此令 
　　又令申振林晉給二等文虎章此令 
　　又令浙江省長齊耀珊呈考核現任縣知事成績較優各員擬請分别給奬等語署餘姚縣知事王嘉曾庶政修明賢能卓著署宣平縣知事涂貢琳撲實耐勞盡心獄政調署温州縣知事歐陽忠口居官勤謹防務尤嚴均著給予五等嘉禾章德淸縣知事吳嵩臯防緝認眞稽徵得力署靑田縣知事張鵬才識沈毅禦匪有功署嵊縣知事牛蔭　治事嚴明安良戢暴署松陽縣知事錢世昌局度安詳政平訟理仙居縣知事孫熙鼎悃愊無華盡心民事均著給予六等嘉禾章署長興縣知事王吉檀遇事勇爲長於聽斷麗水縣知事口贊唐精明穩練應變有方署臨海縣知事江瑩動政安民不遺餘力署諸曁縣知事陶鏞才識開明治訟有聲江山縣知事程起鵬學識優長熱心敎育均著傳令嘉奬以資鼓勵此令 
　　又令兼黑龍江省長飽貴卿呈考核各縣知事擇治績較著人員擬請分别核奬等語綏化縣知事常蔭廷强幹精明規模畢具着晉給四等嘉禾章巴彦縣知事王峰才長心細措置有方著晋給五等嘉禾章愛煇縣知事孫蓉圖才力精强實心任事着晉給六等嘉禾章克山縣知事趙桂馨樸實耐勞勤求治理泰來縣知事馮文洵幹練有爲才堪治劇肇東縣知事李興唐辦事認眞饒有毅力綏楞縣知事徐國順講求治理勞怨不辭鐵驪設治員王丹墀勵精圖治提倡實業景星設治員李暹冒險衛民克盡職守均著傳令嘉奬以資鼓勵此令 
　　二月十九日大總統令王金鏡加陸軍上將銜此令　　又令派余紹宋錢泰胡貽榖梁尹充司法官再試典試委員此令 
　　又令參謀總長蔭昌呈黑龍江督軍公署上校參謀張慶昶久病辭職張慶昶准免本職此令 
　　又令任命黄鸞鳴爲黑龍江督軍公署上校參謀此令 
　　又令參謀總長蔭昌呈請任命駱斌爲黑龍江督軍公署少校參謀應照准此令 
　　又令内務總長覺能訓呈准福建督軍兼署省長李厚基咨稱建甌縣知事左坊改分浙省請予免去本職應照准此令 
　　又令林頌莊林建章均晋給五等嘉禾章楊樹莊給予四等嘉禾章此令 
　　又令蔣拱給予三等寳光嘉禾章此令 
　　又令梅滕更晋給三等嘉禾章此令 
　　又令程長慶晋給三等嘉禾章湯德蔚晋給四等嘉禾章此令專電 
[北京電]  
　　防疫委員會昨開大會議内財交各總長均列席先决者爲經費問題要求財部撥現欵百萬王克敏以無欵辭謂必欲部籌非先提出預算不可相持至晚無結果而散（二十日下午三鐘） 
[北京電]  
　　今日閣議一决定東淸鐵道督辦之辦事權限大綱二直隸與察哈爾爭管某鄰縣治權决定仍歸直管三交部以路票用京鈔虧損甚鉅財部又不能維持請取消商久不决仍由財交兩部商辦法除交通次長代出席外餘全體出席（十九日下午七鐘） 
[北京電]  
　　主戰派請先下戰令事某當局對余（訪員自謂）言現已疎解（十九日下午七鐘） 
[北京電]  
　　和局有端倪仍令李純參預頃馮致陸岑電各二通一直接拍發一交李轉（二十日下午三鐘） 
[北京電]  
　　陸建章願赴岳州前敵王士珍請馮許之猶豫未决（二十日下午三鐘） 
[北京電]  
　　川電戰事遵令停進（二十日下午三鐘） 
[北京電]  
　　沈銘昌有調農部次長說以李士偉繼中銀副總裁改李宣威（二十日下午三鐘） 
[北京電]  
　　官産處長定徐楨祥（二十日下午三鐘） 
外電 
[廣州電]  
　　粤省議會將於二十二日開臨時會議以便籌議由省庫撥欵五十萬元至一百萬元爲國會在廣州舉行常會之經費護法聨合會之條例定二十日公佈届時莫督等及西南諸省之官場將各代表其省宣誓遵守（十九日） 
[東京電]  
　　據傳軍械合同已於十二日在北京簽定日本允以值洋四千萬元之軍械供給中國由三井高田大倉三行合組之團體承辦（十七日）以上路透電 
[北京電]  
　　據政府方面某要人語王芝祥於十五日到南寗見陸榮廷後電中央曰如以陸氏爲兩廣湖南宣撫使必有利於和局之前途馮總統不贊成此說王總理贊成之（十九日） 
[北京電]  
　　傳說段芝貴憤慨馮總統政策之迂緩將辭職（十九日） 
[北京電]  
　　十九日下午開中華滙業銀行創立大會决定陸宗輿爲總理杮内常次郎爲專務理事及其餘諸職員等定二月一號開幕（二十日） 
[南京電]  
　　莫榮新電江蘇省議會云貴會以希望時局和平解决爲宗旨發起各省省議會代表會議苟有轉廻之良策余無不贊成段芝貴所派之葛靜岑氏業已抵寗謁見李督軍磋商魯軍經過浦口入贛之方法（二十日） 
[漢口電]  
　　據岳州總司令王金鏡之報告湘省之南軍已漸次進軍其兵力在湘陰者有馬濟統率之桂軍六營趙恒惕統率之湘軍十營程潛率湘軍十營在平江劉建藩林修梅率湘軍一旅桂軍八營擬從瀏陽進窺通城（二十日） 
[漢口電]  
　　宜昌來電云目下宜昌交通斷絶米榖食鹽缺乏居民大困（二十日） 
[濟同電]  
　　日來魯省討南軍絡纆南下致該省各地土地匪乘機蜂起全省有危急之形勢兗州曹州方面有毛思忠舊黨數千人結合團體自稱護國軍恣行搶殺而揭反抗政府之旗幟勢頗猖獗張督軍已電請政府速派直隸及徐州之第四師赴魯圍攻匪黨（二十日） 
[東京電]  
　　海參崴來電云哈巴羅夫斯克沿黑龍江軍管區司令官（爲殘留於海參崴方面之唯一之俄國官吏）於十五日經由駐海參崴外國事務官發表聲明曰日艦至海參崴認爲有效之行動且確信嗣後爲俄國及聨合國之共同利益起見所取之行動必於事前豫先關照（二十日） 
 
 
 

Page 3

 
 
[東京電]  
　　駐華日本公使林權助氏定二十五日啓程歸任林權助今日訪謁日本外務大臣本野氏晤談良久（二十日） 
　　以上東方通信社電 
戰電 
[倫敦電]  
　　德奥諸國已拒絶十五日電傳之俄國條件不允於戰爭之際撤退所佔土地之軍隊惟允由所佔土地之人民選舉團體表决前途至於公民大僵一節礙難實行云（按俄國條件爲俟被佔土地之德軍撤盡居民出外避難者回里後再開公民大會解决前途）（十八日） 
[俄京電]  
　　過激黨領袖特羅資基氏發表宣言書詆責德員紀載白里斯特里土夫斯克會議失實以期誘惑德人俄國國民委員宣稱自一月二十日起至二月二日止因急須運糧至前敵及莫斯科彼得格勒等處故某某若干處路線一律停開客車國民委員宣稱邇來常有兵土人等在火車站騷擾胡行此種舉動足以紊亂輸運事務使糧食不能得逹患餓地點與乏食之各軍故特召集會議訂極嚴厲之計畫以安秩序云（十七日） 
[巴黎電]  
　　駐俄京協約國代表公同干涉後俄政府始將羅使狄亞姆安地氏開釋法大使洛蘭氏曾親赴彼得保魯砲台以車載送狄氏回署（十七日） 
[倫敦電]  
　　今日發表白皮書載英荷往來之公文十月二十六日荷使要求英國賠償爲敵潛艇所沉之荷船兩艘因出法屬西斐啟行中被迫駛至英國某口岸以致遇禍之故外相貝爾福氏覆稱中立國船舶因德人不法之行動而失事英政府不能負責且荷國不抗議德國之潛艇戰爭而惟圖索償於英國殊背中立之義云云荷便於十二月十七日函中謂英國旣迫令中立國船隻駛入其口岸荷國自不能不向索賠外相貝爾福氏十二月三十一日覆函仍言英政府不能承認此項要求（十八日） 
公電 
[李純通電]  
　　特急各省督軍省長各都統甯夏烏護軍使南寗陸上將軍蚌埠倪巡閱使瓊州龍巡閱使徐州張督辦上海盧會辦浦口王巡閱副使下關饒纥事令岳州杜司令宜昌吳總司令岳州王總司令王范兩司令均鑒反覆矛盾之行君子所恥而進退出處之際古人所難二者不可兩全則寗犧牲其所難而决不容隱忍遷就以忘其所恥純誠無學然嘗稍聞信義矣苟上無裨於國家之大計下不能副國人之所期内次神明外慙知已茫茫四顧無地自容旣知任重力微自當潔身遠引並非避嫌負氣不過行其心之所安眞日已電呈大總統請予罷免另釋賢能特將原電通行門希鑒察其文曰（原電已誌十四日本報從略）等語抑更有進若純一人去留無關大局戰和之計固不視此爲轉移即當畢諸公宗旨素定亦不以純去留之故而生異同惟時機甚危間不容堤深望諸公大力飽圖補救互相退讓共與維持凡我國人各盡所能務期貢澈救國之志純雖去職原非苟劣自全若尚不至見棄同胞樂與提挈雖復艱難險阻仍當百折不回臨電欷歔欲言不盡李純删 
要聞一 
[東京通信] [  （心危）]  
　　日本軍艦出動於海參威 
　　改正關稅與日本之對應方策 
　　哈爾賓俄國過激派已由我派兵鎭壓幸得苟安而俄領各處蔓延殆遍據此問消息海參威目下秩序亦復紛亂該埠過激派兵士計三千餘名其他後備兵雇傭兵等合計一萬過激派運動軍隊之舉時有所聞丹麥人諾爾遜夫人避難來日據云海參威謡諑紛起白晝尚穩靜而夜間則到處聞手鎗之聲故天將晚均已閉市且商家貨物海陸均無進口所有商業莫不成爲休業狀態而在住外人悉預備行裝至交通機關如電報電話郵政等局已屢次被過激派襲擊是以通信幾若杜絶寄來日本之函件自去年十二月二十八所發者迄今始到較諸平時約三倍其日數云日本在該埠除三井三菱等大公司支店經其外營工商業者計六七千人一時音信不通均惶急異常故目下該埠日本總領事菊池氏已集合在住之日本在鄕軍人卽退伍兵組織義勇隊以預備於萬一兼之謡言四起以爲目下俄德單獨講和雙方似已握手交歡一旦成功則德之勢力將遠及於西比利亞蓋開戰後被監禁於西比利亞之德國俘虜已逹十五萬人以上苟一旦解放則助過激派而騷擾俄領當無完膚風聲鶴涙草木皆兵故日本居該埠者紛紛預備歸國一方面組織義勇隊以自衛一方面電其政府派遣保護故今日海軍省已發表派出軍艦前日有遣加藤寛治海軍少將率軍艦石見活動於某方面消息殆指此耳聞此次該艦出動僅搭載海軍陸戰隊有人往詢陸軍省副官二宮中佐陸軍曾否出動則答以苟無外交上問題則陸軍當然無出動之必要云此次日本派艦一事據表面上觀察似不外保護其僑民而已然日本出兵西比利亞之風說久有所聞日本政府屢次辯明而俄之過激派形勢日益險惡聨合國初雖不願日本出兵西比利亞今後或一變其態度亦未可知據某要人云目下海參威日本僑民已不能仗俄國權力之保護故須與聨合國協商適當之辦法此欠日本派艦蓋其先聲更有游弋於馬尼拉方面美國東洋旗艦博爾克林號不日將至横濱或更向海參威出動亦未可知但此聨合國之動作匪物僅在海參威一部其範圍或將擴張至俄領沿海州一帶也至俄國目下東洋艦隊僅前年日本售與之姊川一隻以外以巡洋二隻水雷艦四隻潛航艇一隻而已苟聨合國海軍前往俄國無抵抗能力故不至有戰鬬云 
　　我國改正關稅當初提議之時日本議論蜂起贊成者有之反對者有之政黨中以憲政會反對最烈以爲無對應方策卽承諾改正於日本貿易上受極大打擊此不過内政上之一種政策藉以攻擊其政府耳然此種論調仍不免成爲一部分有力之輿論兼之因我關稅改正日本紡績業所受損失至鉅年約三百萬圓當時雖向其政府陳情而政府已允諾我國增稅不過以將來關稅會議時與以相當之保障云爾今上海已開改正關稅委員會其結果之程度如何雖不得而知大致當改爲從價百分之五也觀近來日人因我國增加關稅期在必成乃建言籌對應方策亦殊不乏人所謂對應方策何大致不外左列各項一要求我國撤廢釐金及常關二要求我國全廢出口稅三要求日本貨與中國貨受同一待遇夫釐金常關撤廢問題與目下改正關稅爲兩種問題豈可併爲一談况此次關稅增加仍平均一九一三年至一九一七年之物價而定終非根本上從價的增加關稅物價騰貴無已將來我國仍不能得從價增稅之實益也至出口稅全廢爲日本年來之希望因日本所需我國原料如鐵棉等苟無出口稅則日本所得匪尠在我國雖因廢出口稅而原料可以輸出增加然目前情形非詳加審愼後不能實行者也日本之要求乃其一方面之觀念耳 
[北京特别通信（一百四十一）（剽萍）（一月十七日）]  
　　時局之過去現在未來 
　　調人：調人之調人 
　　傀儡：傀儡之傀儡 
　　愚在本報已十餘日未有通信對於讀者深抱歉忱此十餘日以來時局依然無解决之望而前途險惡又增十倍愚知一般酷愛和平之國民必時時疾首蹙額而相告曰夫何使我至於此極也...欲解答此種疑問俾知時局所以不易解决之眞因而憐然於政府以下各種郓民長官以及號稱擁護約法獨立自主者之皆不足依賴因以振起國民自救之决心與其能力愚實有其責者矣 
　　全國所視爲政治中心之北京近旬以來旣一變而爲挑撥謡言之産地愚欲詳細說明其眞相當再行追溯段閣將倒之時讀者諸君應尚憶及段閣之所以倒因四四督主張調停王范通電休戰段氏臨去之電歷數王汝賢罪惡不已其實王汝賢豈有供段氏通電痛罵之資格不過借用『王汝賢』三字略吐胸中塊壘直是『項莊舞劍』小僅『取瑟而歌』已也自是以後馮段兩派平時把兄弟之假面具遂至揭破北洋派中馮以長江三督爲腹心以妥協西南爲後盾力向調停方面進行以調停爲手段以擊破段派雄視北部中部控制全國爲目的此馮派最初之計畫也段派知之乃於段氏旣倒以後南北調停聲中奔走呼號重新主戰然段派初無何等團結之力故作用不見其强而所以能使馮氏無可奈何戰又不能和又不得者則依附段派之交通系與研究系懷抱利馮之倒以遂野心之策略且有調停成功將罹於禍之恐怖乃不惜推波助瀾盡情挑撥盡情破壞所謂主戰之督軍同此心病正合吾意其運動方法先及於懼禍之倪嗣冲由倪而張懷芝由張懷芝而曹錕張則希望督蘇曹則志在督鄂另有張敬堯盧永祥志在督贛楊善德則欲蘇浙皖之聨絡一致以永固其地位倪則固位與免禍之兩種心理兼而有之主戰派有此積極消極之希望所以甘爲傀儡且爲傀儡之傀儡而不辭也 
　　在馮派方面段氏旣倒利於調停之速成然旣不能懷幾分犧牲之决心即下停戰之令又希望龍濟光在粤得志以牽制粤桂之圖湘鄂一面則以參戰督然安頓段氏一面命江蘇李督出作調人欲西商就我範圍主戰派無所藉口但彼所謂西南者其初與馮派爲半眞半假之提携繼見馮段乖離北派分裂則討龍罷段之聲又起昔之對於國會無明瞭主張者今皆一變而爲舊國會恢復之說雖有停戰布告其絲毫無效如主戰派之所詛咒固已久矣 
　　在段派方面今日唯一之目的厥爲倒馮抵抗西南其問題尚居第二倒馮之方法一先倒王内閣使成無總理之總統二排斥李督軍旣可中止其調停復以去馮之手足此皆可於（主戰）兩字之中求之故近旬以來嘲弄王聘卿誣衊李秀山殆無所不用其極而請下討伐明令請以臨時參議院代行國會職權請發數十萬數百萬之軍餉請解除李督軍之作調人紛至沓來使馮玉兩如居居山陰道上應接不暇於是李秀山旣辭調人又有調人之調人焉王聘卿雖懷去志竟冷靜而不動焉臨時參議院雖滿貯丫頭扶正之野心竟大受政府憎嫌而散之惟恐不速焉惟軍費一層旣令其出兵矣即有不能不許之勢如曹錕者兵固未出也而五十萬軍餉已存諸天津某銀行矣其餘如張懷芝如張敬堯殆無一焉不以請欵爲先務此輩殆預知中國非亡不可故籌備海外庽公之費用耶昨今消息請下戰令之電報到者旣十餘省馮氏而果許之則猶是按兵不進爲第二步復段之要求段必不出王此時亦不可留於是馮與西南之感情絶與李陳兩督軍之聨絡衰仍非出於一倒不可以現在論馮氏知此故戰令斷不能下然主戰派又有言曰天津會議閉幕已定最後辦法準兩星期以内實行所謂最後辦法者腐鼠嚇人不過自由行動耳然此殊非易易蓋戰令不下王不輕去主戰傀儡不過數人其餘皆爲傀儡之傀儡同時對於馮王兩人自由行動恐辦不到彼定期爲兩星期以内者今殆尚在籌備運動之中也綜觀時局之所以陷於絶地蓋由各方面皆無寗人息事之眞心西南之眼光一方對馮一方對段馮派之眼光一方對段一方對面南段派之眼光一方對西南一方對馮時局解决旣已無望惟互乘釁隙擴張利權就現勢言北派交閧西南自應有利但從内外情勢加以研究將來非外人出而干涉則或至重演張勳入都故事須知内外之牽線者皆有故意搗亂時局使共和國體身無完膚之野心政府以下各種軍民長官以及荒稱擁護約法獨立自主諸以旣皆不足依賴則國民除振起自救之决心與其能力而外有何術乎嗚呼正當之國民可以興矣 
[主戰派仍請頒戰令]  
　　主戰派於十三日聨名電請頒布戰令參陸辦公處卽於次日拍覆一電大意謂諸公敵愾同仇　所欽佩現在荆襄用兵和議慮有决裂戰備亟宜預籌仍望曹張二督軍統率大兵親赴前線軍隊逹到地方明令隨之即下若先下令而後發兵恐我軍未集彼先進攻轉難抵御云云此電發出之後主戤派中仍有續請迅頒戰令者其措詞略謂中央先頒戰令各省自立卽出兵中央如尚不能見信則第一路之兵已開抵孝感者當更進至武昌第二路之兵已開抵滁州者當更進至浦口由武昌赴岳州由浦口赴贛境爲程均不過一日明令朝頒大軍夕集决不至更有疏虞等語以上情節由主戰派所派之奉天參謀長楊君來京面謁當局陳說同時倪嗣冲又發來一電大意謂各省要求先發戰令後行出動者並非對於中央懷疑緣有先日停戰布告人懷貳心軍無鬬志此時非更明發戰令無由振作士氣且寗贛參差不能一致者以奉有先日布告爲辭中央如能確定方針先發戰令則寗贛失其憑藉自不至再有異言吾北洋派團體亦不虞更有分裂云云因此馮又於前日諭王聘卿總理以國務院名義覆電略謂宣戰明令中央亦非絶對不可頒布惟軍事計劃關係秘密似未便預先明言尚望靜待機宜如有頒布宣戰明令必要時自不待諸君來電要求等語又聞奉天張作霖安徽倪嗣冲兩督軍昨前兩日相繼致電政府瀝陳時局糾紛已逹極點實難延宕不决特懇馮轉令曹張兩總司令迅派大軍南下以備萬一况南方旣無議和誠意政府尤宜名正言順頒令討伐或能收拾千鈞一髮之危局否則南軍藉政府實行南北停戰之際派兵節節進行包藏禍心我總統不可不特别注意等語是否允其所請刻下尚無具體的表示 
[南京快信]  
　　主戰各督軍昨忽紛紛來電勸慰李督勿辭職並請勿缷調人之責而以曹錕張懷芝兩司令電措詞尤爲懇切此事殊出人意料之外 
　　聞李督已復電中央允不辭調人之責和議仍廣續進行 
　　贛督陳光遠鄂督王占元近日主張與李督稍異調人勢力渙散和議進行甚形困難 
　　谷鍾秀昨日早車又由寗赴滬會晤岑西林接洽和議 
　　李馨（李督之弟）昨已由京公畢回寗 
　　王者化何恩溥王健飛等昨在第一旅公宴馮總統特使何宗蓮聞何昨有電致政府解釋一切謡言並謂李督公忠體國請勿任缷去調人之責云云 
　　湖南譚浩明派劉彦來寗谒謁李督接洽湘事 
　　鄂議會昨致蘇議會電云冬電計逹前因開會地點未經確定始有武昌開會之商榷原爲交通便利决無别項成見嗣接貴會函電主張在寗果使多數贊成有裨大局本會無不從同特電聲明又滇議會來電云魯議會發起代表會議藉弭戰禍本會極端贊同惟會所地點湘省主張武昌固屬適當然上海似尤便利究應確定何處會期定在何時並祈酌定切盼 
　　駐滁魯軍有要索雙餉始肯出發之說 
　　聞倪嗣冲前日已由津遄回蚌埠 
　　憲兵司令楊恩培奉派赴蘇錫常鎭慰勞軍隊李督委本署顧問高巨瑗兼本署參議在機要處辦事月支薪水三百元 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張秘書長之時局談]  
　　府院秘書長與人談話等事京中時有傳播其事是否可靠爲另一問題惟卽其所談之语氣似亦有可略參政府方面之意旨者爲錄其語陳班侯一段如下日昨下午四時神州通信社記者陳班侯君謁見公府秘書長張仲仁君接談甚久茲記其問答情形如左問政府最近對於解决時局之主張如何答政府近日主張與前毫無歧異擬俟直魯軍隊全行開抵贛鄂境域後再與西南方面正式議和以收武裝調停之實效問直魯軍隊何日可開抵防地聞魯軍將仍撤回濟南有其事否答直軍已開拔者有一師一旅不日當續開一旅前往魯軍開赴南昌早經就道决無撤回濟南之事問西南方面情形極爲複雜直魯軍逹到防地後政府將如何着手議和答岑西林爲西南方面所極推戴之人陸榮廷唐繼堯陳炳焜莫榮新譚浩明程潛劉顯世等曾公舉其爲總代表足徵其信用中央擬敦請西林北上出任調人或能事半功倍問荆襄方面此時有無戰事是否牽動和議答黎石各軍與土匪勾結擾害地方之安寗王子春督軍擬俟曹軍完全到鄂後始行進攻荆襄原爲保持秩序起見當不因此牽動和議問岳州近日有無戰事發生答岳州此時尚屬安靜惟兩方面刻正厚集軍力恐和議决裂後戰事在所難免問聞湘軍已由監利沔陽進窺武溪其說確否答此種消息多係得之探報中央實未接有正式報告事之確否尚難證明問川滇戰事最近形勢如何答川滇戰事劉存厚方面雖少失敗而陳遐齡軍隊確已攻入滇境勝負之數適以相抵中央已電令川中各路帶兵軍官隨時與滇軍單獨議和彼此不必互受牽制庶易於收拾惟此電去後尚未得覆問閩粤方面近日有戰事否答閩粤二軍雖逼處甚近然尚無戰事粤省亦未有戰訊到京據陸幹卿來電謂已極力勸阻閩粤方面停戰或有其事問答至此張秘書長因有公務接洽陳君遂興辭而出 
[國務會議情形]  
　　昨日星期四爲國務例會之期王聘卿總理上午十時首先到院即以電話敦促陸外交出席會議陸外交與各部總長於上午十一時左右到齊（財政交通係沈葉兩次長代行出席）照常開議第一案卽爲禁止對敵通商條例案第二案爲哈爾濱附近鐵路駐兵問題并聞昨日所開議者除籌撥直魯各省軍費案爲財政部所提出外餘均爲外交部所積壓之瑣屑案件又交通部提出之維持四路金融辦法案亦經議决再議至各部提出例案數件因爲時已晚各總長部中均有要政不及開議散會後議决情形由外交總長赴府報告又一消息云昨日尚有續議内務部擬定防疫辦法又一消息昨日國務例會最多例案爲財政部提出各處紛紛請欵之事討論後分别准駁其他外交上之兩大要案（一）戰時國際事務委員會提出之禁止對敵通商條例先由陸外交總長報告協商國對於此項條例之希望議决實行遂先提出於國際委員會經數次討論决定條例内容八條係仿日本意大利辦法之精神對於敵國或敵國之同盟國商店或法人之商業一概禁止交通閣員討論後皆無異議即交法制局繕寫不以敎令公布（二）外交部再提出之放逐敵僑問題似英使代表恊商方面希望頗急討論後仍未完全决定其内容政府尚守秘密其餘如防疫之進行内務部亦有報告 
[國會問題之聚訟]  
　　臨時參院修改國會組織選舉兩法二讀已將告終是無論所改之兩法事實上法律上能否有效而該院由命令所畀與之職務已算終了一般見事明白之參員咸欲就此收場以免將來爲時局潮流捲去然尚有因主戰督軍除夕之電而欲行督軍庇廕之下一試其行使國會職權之說者且聞此種主張不以得行國會職權而止直欲於得此職權後即發生一種作用掀起莫大之政潮以與天津會議所謂最後辦法者相應現已有人提出建議案覓人連署矣夫此事成否固未可知而在受命令限制時能否有此種提議尤不可知但聞自曹錕三十一日之電發表後政府覆電對於此層已絶對不許而陸榮廷唐繼堯等十四人昨日有聨銜之電到京略謂解散國會乃軍人蹂躪法律蔑視國權之行動此風一啓國基永不能恐固是以吾人絶對主張恢復舊國會若以臨時參議院爲立法機關尤爲違法更無足論停戰布告後南方早已自行停戰而北方則新編成第一第二兩路討伐南方軍任龍濟光爲兩廣巡閱使以擾亂兩廣以段祺瑞爲參戰督辦段芝貴爲陸軍總長劉存厚爲四川督軍且發布停戰布告後不旬日間參陸兩部又發有出師命令進兵老河口等事令人難解政府意志之所在云云 
　　又聞王占元陳光遠李純三督於十二號晚有一聨銜密電直逹總統内容對於解决時局分有二大辦法一爲取消參議院速召集新國會命令一爲指定地點另舉國事善後會議其理由以南方絶對主張恢復舊國會北方堅持保存參議院中央旣陷於困難境地不如折中取决又謂開會議和未免中央示弱故避議和形式指定地點雙方各派代表藉口會議善後之名實行解决一切紛擾在中央旣無不利在南方亦易首肯並稱不必預先通知可由中央逕自頒令占元等願負責任等語 
[北京辦理疫務之兩事]  
　　反對伍連德疑非肺炎疫 
　　大陸報十六日北京通訊云近兩日中關於辦理疫務一事忽有奇異之發展其可記者厥有兩端一爲反對伍連德之風潮一爲此次傳染病是否肺炎疫症之疑念茲請先言伍連德事當疫症之初作也伍連德當然爲人人屬意之人以爲是人必宜立即遣發疫區使其督辦防疫事宜内務部果即邀伍前往調查伍亦聲言願去伍本擬趕緊出發其行李與醫藥用品皆已置諸車中詎是晨伍忽發病其勢頗劇未克啓程故其行李等物先到豐鎭閱兩日伍始到當伍未出發時已有未經政府委託之外人先至疫地其對於綏遠都統之舉動未免觸都統之怒故都統不承認其有干涉之權伍繼至都統亦視爲好事之人此伍之所以屢遇困難也察困難所由來實緣於伍之無權而其體氣不强亦爲不能戰勝此種困難之主因第伍所遇之困難不僅限於疫區之内北京内務部似亦有之内務部之防疫頗覺出力但其致力之點不在厲行治疫之法而在傾陷伍氏耳政府無使人滿意之作爲而有令人不懌之行動即爲人利用以排擠伍氏是已政府前被攻擊吾人尚爲之原諒今則意見一變而謂理當嚴責政府矣刻在大同之醫士爲伍診視病狀來電報告謂宜靜養弗可勞動其目的何在頗難推知惟今日報紙登載原電列有發電之中外醫士六人而外醫之中有法醫郁菲勒特氏之名此人刻駐大同治疫依中政府之請求也北京外人僅觀法醫一人署名即知伍氏靜養之必要惟内務部一接來電卽將電文原原本本發表於報端迅速乃爾部中之有欲排擠伍氏而去之者亦從可知已質言之伍氏之去固内務部之願也試進言此交傳染病是否肺炎疫之問題上星期六日某醫士告記者謂今之傳染病或非肺炎疫言時閃爍其詞惟其腦筋中顯有疑念轉觀星期一日豐鎭之電而知此疑念之非出無因此電昨由内務部發表乃何守仁所拍發者據爯黄醫考騐所謂肺疫者兩起並未查見肺炎疫所應有之特别現象而星期一日陳醫由大同電稱伊在城中爲時不久尚不見有疫症惟前所報告之疫症就醫學而論其存在已有確證此電並未指明前所報告之疫症究爲何症而於接報告者何人發報告者何時何人亦未言及也茲就北京所知者而言尚未信有肺炎疫發現之實據不過醫界疑問而已設非肺炎疫也則此傳染病果屬何種尚待後聞惟此症之兇險較諸肺炎疫相差無幾似當局者允宜嚴爲防範都人士對於疫氣似不驚惶少數膽怯者確已避往小吕宋惟多數人民非俟此種疑似未定之疫症行近北京時則不倉皇出避前天津傳語獄中有疫後知非肺炎疫而爲腥紅症故都人更覺放心想都人必俟確知綏遠之疫實爲肺炎疫而始羣相震恐前大陸報謂漢口有疫茲據英文楚報云則癰疽症耳 
[關於防疫之要電]  
　　内交兩部致陳伍何檢疫委員電云前據電陳辦法七條已另電逐條答復矣原擬南口設所檢驗一節經本會全體反覆討論該地確有不能設立檢驗之理由（甲）該地在長城以内面積逼窄人煙稠密各棧雖有五六家容積甚小無處可容留多人假定每日乘車二百人留住六日即有一千二百人（乙）該地有鐵路工廠工匠八百餘人若設法檢驗恐波及工人必致停工（丙）京綏停車已完全八日而大同以東張家口以西均未報有發現疫症南口尚在張家口之東目下自無須多此一重手續以上種種事實上之困難是以擇定紫溝堡康莊兩處合將經過情莆補行電逹交通部内務部銑印 
　　内交兩部再致陳伍何檢疫委員電云十四日下午來電悉所議之條本日由委員會討論茲將遂條討論結果電逹如左一伍委員旣經各醫士診察證明確患心疾准俟檢驗六日後另車回京以資調查但原來之車應由陳委員監視路員實行消毒二與三查南口豐台兩處設所檢察一節詳查事實當分兩層一爲發疫地點一爲京綏路行車段落其發疫地點現在豐鎭大同兩處其大同以東尚無肺疫發著當分别辦理其京綏行車地段（甲）自豐鎭大同至張家口爲一段（乙）自張家口至西直門爲一段如此則當在紫溝堡設一檢疫所檢查並扣留東來旅客以杜絶疫病來源最關緊要張家口尚無疫症其由張家口開來北京火車本無檢查之必要但爲未雨綢繆計當在康莊另設一所以備將來之需要且康莊係在居庸關之外所有旱路之來車亦可在此截驗四路易斯諸醫士旣不頤在大同以北請即在大同協助陳委員辦理一切前已電陳委員知照五現在江會長不日出發視防疫各地方關於防疫應辦事宜自當與地方文武官吏及諸醫士就近商酌辦理六防疫情形檢疫委員得隨時據實電告主管各部責其關於執行防疫事務亦得與地方行政各機關通電自無干涉七娘子關速設法防止一節業由本部與交通部事前分别電知太原閻督軍與正太路局調查辦理據實報告頃據正太路法國醫士親往太原壽陽各處實地調查報稱各該處均無肺疫發現自無停車之必要又據山西閻督軍寒電稱省城已設檢疫總局會同中西醫生辦理並在由綏入晋之七口亦經派醫前往分别設所檢驗矣 
[鄂屬迭起警耗後之潯訊]  
　湖北武穴鎭黨人起事失敗當被陸軍緝獲水警及黨人二十餘名聞執行鎗斃時將一人心肝剖出云 
　　九江泰昌公司由潯駛武之陞泰小輪前晚駛抵武穴被陸軍扣留聞其原因緣該輪管帶李某於前晚武穴之役亦在其内起事之前黨人首領蔡濟民係與李某及龍坪水師船長楊某段長輩某同坐該輪於八時抵武先匿跡輪中至兩點餘鐘出而發難武穴水警同時響應及至陸軍反對擊敗之後楊董二人已先後緝獲鎗决而蔡李兩人則卽行逃逸茲陞泰小輪前晚復抵武穴故被陸軍將其扣留勒令交出李某方准放行 
　　湖北黄梅縣屬孔壠鎭警察署長聞各方警報傳來大起恐慌棄職潛逃當被該地士紳追回照常供職 
　　黄梅縣黨人自迫脅傅知事逃走後當搶去徵收局錢糧六千有奇並奪去軍隊鎗械數十枝當事起時各城門盡行關閉現在東北二門尚未開城該縣士紳以無人維持秩序特舉石敬甫（湖北省議員）爲縣知事以靖人心昨石電贛北鎭守使吳金彪請派兵前往防範黨人再舉吳使覆電謂九江軍隊無多不敷支配已代電贛督請兵而贛督則覆以贛防吃緊未便調兵出境該知事儘可逕電王督軍派兵云云聞黄梅縣傅知事棄職逃走後卽潛居某敎堂刻已被該縣士紳迫其回任云 
　　贛北鎭守使吳金彪以黄梅武穴各方迭有不靖消息九江相距密邇深恐黨人竄入特派省防第四團第二營第四連開赴對江之小池口防堵 
自張懷芝張敬堯率兵南下集中南昌之耗傳來九江爲必經之地人民無日不在風鶴之中迭經陳督去電阻止乃張敬堯復電堅欲入贛聞陳督特於前日電知駐漢口第十一師長李奎元如張堅欲帶兵來贛時卽飛電該師開拔來潯帮同防堵李已覆電應命陳督前派第二十四旅長岳兆麟赴漢亦即因此事現聞張知陳督得第十一師之協助贛省兵力亦極雄厚恐率兵來贛發生衝突故此說因以消滅又一消息陳督電告中央如張敬堯堅欲帶兵來贛惟有宣告中立政府因電張敬堯軍隊停止進行故張軍不再來贛云 
　　自湘事發生以來贛省爲保固邊防起見於吉安萍鄕樟樹一帶設立兵站聞已花費三十餘萬元 
　　回皖安武軍前隊聞已行抵永修縣界 
　　湘贛交界醴陵縣所屬老關地方有民軍十餘營兵官爲馬濟與贛軍各守疆界兩不相犯地方極爲安靜商民貿易亦平買平賣 
　　安武軍兵站司令陶鎔於日前乘招商局某輪來潯身帶滙票洋十萬元（係由蕪湖滙至大通）現洋四百元皖督密函二件忽被人悉數竊去當電各埠通緝并由潯警廳派探在漢口武穴等處緝拿今日警廳接前派往漢口之偵探電告已將該犯緝獲不日押解來潯 
[贛垣禁止現金出城]  
　　自和議破裂之風傳至贛省風聲鶴唳商民時抱隱憂現陳督軍據報告謂本省商民近日紛紛搬運現金出境遂於日昨諭令戒嚴司令部轉飭軍警船查所嚴行查禁搬運現金出境以維市面戒嚴司令部奉令後當卽諭知章江廣潤兩城門駐紥所及軍警盤查所一體遵照十四日府學前廣生隆錢號因解現洋一千元赴廣外某錢莊抵欵詎行至廣潤門口被該駐紥所長官檢查扣留該號押洋店夥當與該長官辯論該長官以奉戒嚴司令部命令不允通融該店夥遂飭車夫看管欵項返號報告旋由該號派人赴城門口出具舖結將欵領回又下午一句時廣外仁昌祥錢號携現洋五百元入城抵同茂錢號賬欵嗣被同茂錢號提出爛板低色洋一百元打轉該號更換詎行抵廣潤門口亦被扣留亦經該號出具舖結領回又帶子巷大有恒錢號裝運現洋五千元解赴景德鎭抵賬行抵廣潤門口亦被打轉又有某錢號解送銅元千串赴廣外義長厚抵欵亦在廣潤門打回其餘凡屬銅元十千以上無不禁止出城又下午二句時有鄕人某甲身負布袋一個内盛銅元八九千至廣潤門口被守城衛兵瞥見向前攔阻鄕人不知何故號咷大哭該長官以鄕人無知將其攔入城内不許出城自此事發生後城廂内外各錢商咸大起恐慌僉以城内若果不能與城外通往來則本城錢店毋須一星期均將倒閉此事關係重大萬難緘默遂於下午四句時邀集同業聨袂赴總商會要求維持正會長龔梅生詢明情形後亦以未奉到正式公文亦未接到何處函告不知何意當卽致函戒嚴司令部探詢軍民兩長接函後卽於十五日將禁止現金出口原因令覆該會知照外並會銜張貼佈告俾衆週知佈告略云照得現在大局未定本省金融停滯非裕儲現金禁止輸出不足以維市面而固人心嗣後商民人等出境隨帶現洋至多不得過五百元以上或實有特别情形者須由財政廳核准發給護照亦准携帶本督軍本省長爲維持贛省現狀起見務宜善體此意交相勸勉毋得巧於朦蔽致妨治安仍俟大局底定再行規復舊狀云云此項布告張貼後有升大錢店學徒持兌換劵一千餘元往城外某店抵賬行至城門口被守城兵查悉扣留命其歸喚店主來領學徒以布告係指現金並非鈔票不服與之辯論該兵士卽將該學徒收押令其同伴者回報升大店主嗣由店主親赴城門口聲明不知已出布告該兵等遂將鈔票發還該學徒亦分店主帶回 
[徐民請兵勦匪之曲折]  
　　史匪自單集北竄至泉河圩後卽在該處盤踞旋又分股至迤西之柳泉市及魯境之賈汪一帶分據數十村莊四出肆擾各該處紳民來城告急者不下五十餘人因向張督辦請兵不得要領羣赴鎭守使署要求派兵往剿張文生因所部係皖軍未奉皖督命令不敢擅自出發婉言謝却各紳民乃於昨日（十七）拍電皖督請飭駐徐皖軍就近剿匪該電發後各紳民復入鎭署說明并要求先出兵若干以救危急張仍未允只允代向張督辦請兵令即暫候消息至晚間七時許果傳知各紳民已經請得七師步兵四營馬砲兵各兩連又新安武軍亦派步兵一營前往協剿統於十八日早分三路出發一由南路虎莊進攻泉河一由北路荆山橋直搗賈汪一帶之匪巢一從間道抄匪之後路以期四而兜剿一鼓撲滅云 
[杭州快信]  
 
 
 

Page 7

 
 
蘇省長委知事周慶雲（號逹卿）賫咨到浙請領代收絲繭滬捐四萬餘金已飭財政廳如數撥給 
　　滬上嚇詐倪黄裳之程國鵬引渡來杭後因傳倪質訊迭請展緩將從輕發落 
　　步兵一二兩團連長連附不日有大批更動 
　　調署紹縣知事王嘉曾缷任餘姚後昨來省謁見省長又鄞縣王家琦因另有要公須來省面陳電省照准亦於昨日蒞杭 
　　四區警備隊統帶黄繼忠昨續解京奉直水災官佐提成賑欵一千三百餘元 
　　財政廳支應科長吳文熊因妻病故請假治喪職務由吳澤基代理 
　　浙籍巨紳吳慶坻下月十日八旬壽辰政務財政兩廳昨遍發壽啓代爲稱觴 
　　司法部調考之杭地審廳推事陳允馮忠不願與試已先後向高審廳辭職 
　　齊省長昨飭財政廳將二月份本署辦公經費提早送署 
　　浙省水陸各警五年度計算至今尚未送部現奉嚴電飭催已由財政廳漏夜趕編以便彚總解送 
地方通信松江 
[催繳修志經費]  
　　松江續修華婁縣志早已設局進行所有於六年度下忙内帶征每畝五釐之修志經費因受蟲災影響收數無幾故未繳解茲因志局需欵孔亟一再備文催領由知事於十九下午條諭東西兩櫃經征員限令即日照數解交以資撥濟 
[地保携欵潛逃]  
　　鄕一圖地保曹金生家無恒産且乏信用自前月運動圖董保充之後詎將經征處截給之下忙印串二百餘兩尅日趕賣完竣携帶所得公欵洋四百餘元偕同眷屬潛逃無蹤迨經征處見其臨卯不到知會圖董轉催繳欵始悉業已潛逃現由各圖董呈請縣署通令跴緝一面將應繳忙銀先事賠墊以待緝獲押追 
無錫 
[迭出刦案]  
　　時將歳暮金融結束盜案發生每較平時爲多昨日天上市二七圖圖董戈子才家於夜半突來盜匪三四十人明火執仗撞破側門入内翻箱倒篋搜去現洋並金銀服飾約計二千餘元且將戈氏婦人戈嚴氏戈趙氏戈薛氏以洋燭燃灼乳頭逼令指出藏洋所在戈嚴氏傷及下體其勢尤重所雇傭工朱勤方因登屋鳴鑼被匪開鎗登時斃命楊知事聞報卽派劉隊長前往勘駭又萬安市十都二圖社港裏徐逸舟家於前晚突來暴徒二十餘人手持快鎗以稻草紥成火炬破門而入刼去衣飾約值千餘元婦人徐汪氏被匪以火油灼傷背部附近居民以盜匪人多且有快鎗無法抗禦只得任其飽掠而去隣人王阿三潛往探視適爲巡風盜匪所見饗以一鎗彈入腿部受傷甚重縣署據報卽飭吳警佐下鄕勘驗在出事地點拾得鐵斧一柄鎗子八粒携回存案又張涇橋四六五圖張金全家於昨晚被盜匪撬門而入肆行搜索刼去銀洋首飾等計值數百元由該圖圖董報請嚴緝楊知事立派王承審員赴鄕履勘以上三案雖已飭探跴緝未知能否破獲也 
[令送縣志]  
　　縣署得奉省令略謂案查本省通志局業經呈准開辦聘定金擅籍紳馮煦爲總纂遴選名宿分行纂輯已於六年十二月開局茲准馮總纂函請通飭各縣將舊有縣志檢送一部以備參考等語合行令仰該知事迅將該縣舊有志嘗及前金匱縣志檢送到省以便轉交志局參考揚知事已致函圖書館檢齊送縣轉呈矣 
鎭江 
[發現天花喉痧]  
　　鎭郡一帶久無雨澤亢旱異常近日城内外各處發生天花喉痧等症一經傳染頗難醫治有地方衛生之責者亟宜設法預防也 
[發現塗改鈔票]  
　　鎭郡市上發現一種塗改北京中國交通兩銀行鈔票各商店受其害者業已不少事爲丹徒縣倪知事所聞昨已出示嚴禁並通飭各警區查拿塗改之人以憑懲治 
揚州 
[憲兵營長回防]  
　　憲兵第一營營長周鴻鈞前由淸江防地晋省禀陳公務事竣於今日（十九）過揚回浦 
[内河小輪開駛]  
　　大逹公司内河之通如班揚泰班小輪現因天氣轉暖河氷融化業於昨日（十八）起仍照前例開駛 
[知事勘驗盜案]  
　　施家橋商民張鶴春家（鎭江）恒大保險行夥友於前夜被盜多人明火持械衝門入室掠刼財物拒傷事主呼嘯而去事後張姓來城報案趙知事於昨日（十八）親詣查勘並飭探跴緝 
安慶 
[關查各屬敎育]  
　　皖省敎育迭受軍事影響各學堂經費歷年核減甚鉅故學務日起悲觀兹自敎育廳設立廳長盧殿虎蒞任後卽行整理皖省學務昨日訓令六十縣知事先從調查入手其原文略謂敎育爲立國之大經進化以地方爲原始騖於高遠則窮大失居培厥本根則滋長日茂邇年中央頒布義務敎育施行程序種種法令已垂典則於科條示率由之途徑本廳成立伊始秉承省長訓令執行職務責有專司一切措施胥以實事求是爲主比來延訪都人士咸殷殷以振興地方敎育相期誠是也逹此目的何道之由一地方經費之總額若何一地方辦學人員之實力若何一地方校數學生數之發逹程度若何全省之中類似者若干縣懸殊者若干縣其異同之點又若何非有確實之調查凡百設施從何著手就經過之情形謀將來之發展方針不誤成效漸昭茲訂定各縣敎育概况調查表式附以說明令發該知事查照塡註兩紙限文到一月内一律呈報云云 
杭州 
[之江大學畢業紀]  
　　昨日（十九）下午江干二龍頭之江大學校舉行第五十一次畢業式中西人士自城前往觀禮者不下數百人該校備有小汽船一艘候於閘口車站旁專事迎送敎育廳長代表張萍靑於午前蒞止二時開會會場即在該校總講堂布置整齊畢業式秩序如下一唱歌二祈禱三讀經四校長報告畢業成績五音樂六敎育廳長施訓勉詞七校董給畢業證書八同學會奬贈學生演說及運動之優勝者九音樂十祝禱十一茶點十二畢業生化粧游戲此次畢業者九人（蘇盛恩董奎生馬宗裕鄭永泉陳韶燕姚紹聞馬懷遠莊修德朱雨亭）聞出任敎育者四人從事商業者二人靑年幹事一人再求學者一人行止未定者祇一人五時閉幕來賓紛紛至閘口乘車進城 
雜評一 
[倚賴性與排擠性] [  （步陶）]  
　　中國官場最近有二大特牲。一曰倚賴性。一曰排擠性。而此二性者又互爲因果焉。惟其倚賴也。故戰不敢卽戰。而必待督軍團之一再虚張聲勢。和不敢逕和。而必紛攙無數之調人。惟其排擠也。故武人政容。時有暗潮。民黨官僚。常相奮鬬。同一北派。而皖與直自不相下。同一南派。而孫與陸亦各行其所是。且倚賴性之最著者。厥在金錢。排擠性之最切者。厥在地盤。蓋事無錢而不行。人無地而不克有以活動也。官場對於金錢與地盤之研究。備極周詳。於是一問題出。常多方以謀創一特别之借欵。一事故發生。即隱來各方之奔競。良以官場空氣穢惡。不能各憑天良。以爲吾民理正當之財。而惟依賴熄毒之外欵。以聊取其自飽私囊之回扣。然好官在多錢。人之所欲。誰不如我。一有可蹈之痕跡。則宦海風波。乃軒然而起矣。嗚呼中國事之敗壞至於此極。何一非此兩特性之往復循環所醖釀而成耶。我今觀於伍連德之被擠。與近今種種之借欵。故揭根其性之所在如此。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[又一轟擊外國輪船之惡耗]  
　　大陸報云昨接消息長江上游在美國砲船摩洛開細號被攻處又有英船兩艘爲兩岸轟擊英船爲江和與吉安兩艘正在開赴宜昌行抵岳州以上監利縣境之際忽爲岸上兵士所攻此項兵士想係獨立軍幸有隨船護送之砲船開砲還擊故岸上未再施攻至於船上有無死傷則傳來消息未經言及而美砲船摩洛開細號被攻死傷各一人一節昨日亦未續得報告但日人消息已證實此事聞此案已報知中政府矣 
[巨騙案要證在日被拘]  
　　大陸報云昨接長崎消息上海巨騙案中之經營股票生意葡萄牙人迦尼洛氏與其同犯二人已在日本被拘同犯二人住於長崎已將一月刻覊於長崎獄中以待引渡之預審迦尼洛氏前已被拘後經釋放旋又在下關逮捕云 
[縣行政官濫支地方經費之取締]  
　　上海縣公署昨奉省公署令開案准江蘇省議會咨開各縣附征地方經費自地方自治取銷以後各縣無支配監督機關縣行政官往往任意挪用甚則以歸國家支給之司法監獄等費含混抵支其中眞相莫可窮詰本會提出會議多數决議應請通令各縣嗣後關於地方附征無論何項經費不得任意挪用以重公欵而維地方等因准此除分行外令仰遵照 
[總商會頗以殖邊爽約爲憂]  
　　上海總商會函致北京殖邊銀行略謂上海貴分行自前年停止兌換以來瞬經兩載債權者與執有鈔票之商人盼望復業開兌猶大旱之望雲霓疉經敝會代逹下情不再瑣贅該商人等跂盼情切組合催兌事務所日向敝會請求設法屢承尊處函電屬爲維持節經委婉開導不啻爲貴滬行代約債務乃久要無成該商等情更急迫敝會亦無詞可措前蒙來電於陰曆年内定可復業此言旣出未便改移然年關逼近尚無影響頗以爽諾爲憂上星期該事務所集衆開會到者百餘人議論激昻勢所難禁於是公舉張程二君爲一體代表徑向尊處交涉並據函請敝會加派代表協同北上敝會一時無人可派謹將該商人等困苦下情再爲瀆陳務乞尊處於張程二君詣商時速與解决云云 
　　又聞催兌殖邊事務所昨日（星期）仍在姚家弄思敬學校中開常會午後二時許各債户齊集會所羣向主任責問張程二代表赴京多日有無確實來信究於何日開兌吾輩望眼欲穿待無可待云云當由主任起言本月初三日接二代表來電謂此事尚在磋商未曾大定現總商會已再三去函催促開兌不久當有確音各債户聞之以爲該行味敷衍不若起訴公堂較爲迅速復經主任再三勸慰請俟代表來信另謀進行各債户乃各散去 
[法副捕頭查抄烟膏店]  
　　法總巡捕房總巡施美德氏查得鄭家木橋大街私售煙膏之店近來愈開愈多若不嚴行拘究何以重禁令而淸烟毒爰於前日密諭總巡捕房五號副捕頭阿而風西設法嚴拘務獲解究並面授搜查牌票一紙阿副捕頭奉命後本擬立往查抄惟恐若輩消息靈通聞風預防故俟至昨晨（星期日）九時乘辦公探役畢集時出其不意面令十七號西探黎德華探目黄金榮及全體包探至寫字問取齊後卽由阿副捕頭親自督同出發並臨行時由電話傳令嵩山路捕房加派西探會同華探目沈德福帶領各探馳赴該處協同搜查迨兩捕房中西探捕會集後阿副捕頭立飭探夥華捕至南北兩馬路口站立駐守更在各膏店門首每家派探預爲監視以免搬逃分派旣畢阿黎兩氏即會同黄沈兩探目走入北首九十號門牌生涯最盛之張步記（牌名益壽年）首先查抄其樓上下及披屋中無不詳細搜檢當被抄出標價二角四十文三角六十文半元一元各種盒子烟膏甚夥遂將店主及夥拘獲連同烟證交探帶出後續向該馬路依次逐一查抄計共十餘家又被抄出一百三十一號門牌季吾氏（英界移來）又坤泰及正福和等數家搜獲盒頭與紙包煙膏多寡不一查抄完畢已十點餘鐘卽令各探將所拘各店主夥等連同烟膏一併押解總巡捕房由阿副捕頭逐一詰問諭令收押旋卽禀明施總巡候解公堂訊明核辦 
　　又一訪函云法租界大自鳴鐘總巡捕房副頭阿而風西因聞界内各店舖居户每有私挑烟膏違背禁令情事且均神通廣大消息靈通爰於昨晨不動聲色突然督同包探親往各處嚴密搜查當被抄獲數家分别錄供俟解公廨訊問懲治 
[烟酒聨合會星期常會紀事]  
　　中國烟酒聨合會昨開星期常會各業領袖洪少楚王闔敷等到者共三十餘人首由主席陳良玉報告前日江都高郵兩縣烟酒代表王九臯來會爲組織江高分會事王君於地方公益向甚熱心人又公正練逹素爲兩邑士商所信仰此次組織分會全爲烟酒同業代逹商困改良稅則起見其實力辦事實堪敬佩次金拜仁起言近來各省報告組織分會者月有數起可見兩業痛苦同深人心堅决有到底不懈之勢現改良稅則一案雖因時局之艱難不免停頓而兩業同人團體如此堅固必有逹到目的之一日次楊存良俞葆康言公賣苛稅固望早日廢除而國貨改良同業宜各盡天職萬事非經困苦不成即如兄弟烟草公司目前得能如此發逹者皆由能耐困苦而來其實力提倡國貨不遺餘力實足爲我國商人之模範衆皆稱善議至此時已五鐘摇鈴散會 
[木商擬與濬浦局交涉]  
　　南市沿浦一帶各木行前因董家渡迤南浦濱停放木排一事由濬浦局取締停排地點規定以離開岸線五丈爲限業已拄立樣椿以示一律而免浮泥淤積當經南北商會倩商董唐露園君呈請交涉員立案遵行在案乃各木船到埠缷貨一時難以紥排起運之時屢被濬浦局指爲違章本月十五日曾由局撥派小輪三隻駛至彼處將所備起運之木排纜繩砍斷以致木植散開隨水漂流至高昌廟等處卽小工等亦有落水者並將前釘五丈以内之自備帶纜木椿亦悉行拔去後爲各木行聞信急雇杉板分投打撈漂散木植連日核計同行損失以胡裕昌爲最鉅於是該業又在木商公所開會討論公决直接向濬浦局交涉云 
[國會議員之懇親會]  
　　旅滬舊國會議員昨假滬北康腦脫路徐園特開新年懇親會下下一時許各會員陸續赴圍共有數十人啜茗略談二時開會至五時始散聞會場中並不討論他事純係新年團聚以聨情誼云 
[縣知事注意黨人會議]  
　　上海縣沈知事探悉民黨各要人定於昨日（卽二十號）晚間假座英租界某菜館特開會議究竟所議何事亟應派探調查當派縣警察所偵探錢某等馳往偵查復候核奪 
[收容所敵僑不准出外]  
　　松滬盧護軍使以外日暉橋所設收容所内現有德奥敵僑六十二名曾經派員監視在案茲恐該敵僑等或有請假外出滋生事端情事昨特令飭該所王委員嚴行監察不准請假外出閒遊以免肇禍 
[加造快砲之諮詢]  
　　上海兵工廠每年所造快砲本有定額近聞陸軍部因軍事倥偬各軍營請撥砲械應接不暇滬廠額造之數不敷撥濟現查砲中出砲之彈簧滬廠旣能自造無須以舶來品配置成砲自必較易而軍用最繁者則爲管退砲茲擬自七年份爲始加增造額以應軍需惟滬廠能否趕造應令該廠核議呈復定奪昨已飭行謝總辦迅即查復矣 
[調查防疫機關之人物]  
　　海關馮監督昨奉齊省長快郵代電准外交部電詢囑將各口衛生防疫人名開送以憑轉知駐京各該國公使等因查吾國沿江沿海各口設有防疫機關者極少前因醃肉出口准美使之請於有口岸之處分設檢查希將檢查員名尅日開送報部轉知爲要 
[省敎育會防疫講演會記]  
　　王立才君來稿 
　　一月十九日下午七時半江蘇省敎育會爲防疫事開特别講演會請俞鳳賓胡子美兩博士講演先由黄任之先生報告開會理由略謂上海爲輿論發生之地上海人能注意此事可喚起各地之注意且蒙警察廳長陸軍第十師均特派代表來會足見上海之官吏人民能取一致之行動兩博士之學問諒諸君素知毋庸贅述次由俞鳳賓先生講演（另有印刷物述之甚詳備不日印行單行本其預防方法有二要端一爲預種疫苗工部局有發售一爲捕鼠）五原薩拉齊地方上有中旬發生此疫死者甚多特因該地之官吏人民不肯視爲重要故久不發表直至比敎士死始發表於世因敎民患此疫死者敎士往爲念經敎士亦傳染而死一月一號中華醫學會得會長伍連德信知其將往查疫香港核疫盛行時華人死三萬而美洲人三百人無一死者卽能實行各種有效之預防法故也於是可見預防法之重要次由胡子美先生演講緊要之預防法俞博士已講過今試述前所親見奉天之情形學不學無術預防法之不妥肺炎疫蔓延最速一千六百六十五年倫敦死者七萬人即是疫也一千八百九十四年至九十六年三年中印度鐑於此疫者二十一萬幾千人乃是核瘟今山西發生之肺炎疫直與前數年東三省發生者一樣核瘟有四分之一可救肺疫則無一人可救余初至奉天時見賣票者口上戴一罩不解爲何事至奉後不滿二星期即聞滿洲里有鼠疫一星期後長春亦有了又一星期哈爾賓也有了當時東三省本地人在疫未傳至時都道遠得很不要緊决不到我們的地方詎知此疫之行竟一日千里乎至於防疫方法尤爲可笑驢車到時用一水節裝臭藥水向車頭上噴幾噴就算完事試問有何用乎（按上海人家遇傳染病則灑臭藥水於地上然水點所灑到處姑認爲能殺菌水點所灑不到者何如乎恐與之同一無效耳）吾當時住一洋房有一驢夫患病請吾去診熱度一百○四欬而痰血一一與肺疫吻合吾非防疫委員又無顯微鏡乃托醫官檢查醫官一日本人一中國人立卽回電話來云檢出肺百斯篤菌於是吾自疑爲染疫立即至隔離所洗澡後尚自疑未能免疫一至天明警察帶五十餘名勞働家來背上寫一疫字吾意與此等人同居甚險急欲他避幸院長外行言先生儘可走於是走脫第二天聞隔離所死了七個再隔幾天死了八十個蓋陸續送來者亦陸續死最後死得一個都無所長起初不信防疫法其後也死在裏頭說到此處覺中國習慣十分可憐隨便吐痰合同吃物頑固不信有患此病者尚寫寫意意曰此冬温症耳後來哈爾濱人死了二三千無棺可買尚不肯火葬幸伍連德博士久爲吾人所佩服全球各國人均欽仰其名彼能熱心冒險救人性命再三設法勸誘始一并火葬隔離所最好造個個離開之木房如有一人死卽連木房燒了鄕民愚蠢重視衣服輕視身體重視器具輕視生命有死於疲者恐明日警察來查將燒其物件夜中將死人投至外面以爲可以保全詎知後仍全家均死夫犧牲些物品可以自救救人而猶不肯爲比之美國女子其敎育程度何如乎一幼女爲火燙傷須以他人皮補之庶可救其命問之各幼女均曰割余之皮而可救人命余等皆樂爲之中國人生一小癤要開刀生一病應注射則曰嚇來嚇來如肺疫之眞能害人命者則曰不怕不怕不應怕者怕應怕者不怕吾亦無奈此愚民何矣近日有發表治疫良方者金銀花也石膏也此種方法不惟無益反能誤事因人民得此方以爲有恃無恐對於預防事漫不注意詎知此方終不可恃乎（按俞博士亦云吾人宜考究科學的方法切勿漫信此等單方）末由黄任之先生言今日有警界軍界學界家庭各方面之人都到宜就各人地位盡應盡之責任如自己不盡責任則他人將代盡責任他人代盡責任權即爲人拿去不但生命關係即國際上權利關係亦大今日引一滬諺當稱兩博士爲救命王菩薩並須大衆皆爲救命王菩薩 
　　記者按防肺疫實當今第一要事假如各人生命都無了尚有何權力有何金錢有何職業僕爲救人自救計故不憚費工夫而爲此記錄寗求其詳不厭其多占地位愛生命者或有同心乎[  王立才記]  
[討論練習國語之方法]  
　　一月二十日下午二時江蘇省敎育會附設師範敎育小學敎育兩研究會合開練習國語方法討論會先由主席沈信卿君報告開會宗旨次省立第二師範附屬小學校主事楊聘漁君報告附屬小學敎授國語方法次講演一澄衷學校敎員楊子永君講研究國語之必要二省立第一師範學校國語科敎員王鳳生君講統一國語須自敎授學校生徒爲始基三南京高等師範學校國語科敎員周銘三君講高等師範敎授國語方法並對於統一國語方面之意見四省立第二師範學校校長賈季英君講學校敎授國語之要點次由省立第二師範附屬小學校學生用國語表演一職業科余浩（納爾遜軼事）二初四田鼐李定恒（修身作法守時刻）三高三宗之發（中國少年）四初四沈有鼎郁鍾瑞沈紹年（修身作法勿聽私語）五高二印源圭（家庭敎育）六初四胡振豫印仁昌（國語會話）七高一李定濟（言語統一與中國前途）表演畢由省立第一女子師範學校代表李筱雲君報告練習國語方法嗣卽討論各學校國語敎授辦法附錄辦法如后 
　　各學校用國語敎授辦法一師範學校當敎授注音字母及國語二各學校敎員練習注音字母及國語三小學校敎授國文讀法生字時當授以國音四小學校敎授語法以土語譯成國語練習之 
　　附實施方法一各學校職敎員須開國語練習會每星期至少一次平時須多講國語凡遇開演講會行訓話時必汰去土音而用國語不可以不諳國語而憚於應用二每日令生徒練習國語數句并隨時以國語問答日積月累自成習慣三小學校令兒童讀書時必用國音 
　　說明本案所謂國音即注音字母規定之音所謂國語卽從前所謂官話近今所謂普通話其要點在根據國音矯正土音并隨時練習 
[七誌無獨有偶之騙案]  
　　土販陳錫林指控向爲西崽之粤人沈瑞芳（卽沈阿雲）與鄧田王金寳以兜售烟土爲由誘至密勒路一百八十四號屋内串同西洋人逹司可司脫德國人惠力姆搿林主卡爾梯克司攫取預備購土之現洋鈔票一千三百元業經捕房將被告各人拘解公共公廨訊判分别交保收押聽候查明澈究在案上星期六又由捕房將被告各人解廨先由原告律師上堂陳述前情請究次由被告王金寳之代表律師到堂代辯聲請展期開審經關讞員商之英白副領事判被告等仍分别交保收押候再訂期研訊 
　　粤人蘇樹彬楊燦李興陸世英因與墨西哥人柯石連史及在逃之黄祥蒸譚煊等以兜售大宗烟土爲由將土販陳澤文誘至崇明路冠鴻樓菜館内串攫陳所携買土價洋九千九百五十元逃逸經陳報告捕房將蘇等各人先後拘解公共公廨訊供押候補提人證併究在案上昨期六亦經關白兩君提訊先由原告代表律師上堂陳述案情要求嚴究並據陳澤文投訴此事係由蘇紫彬（即蘇樹彬）等介紹與被告西人會面約至冠鴻樓貨價兩交迨至該處被伊等百般恫嚇將洋攫去逃逸是實訊之被告等亦延律師到堂代辯並請將被告等交保候示中西官判被告各人仍分别還押候再復訊 
[盤詰騙衣殺人之眞相]  
　　公共租界福建路六百四十三號門牌泰昌衣莊於陽曆去年十二月十五號被匪設計騙去碼銀六百兩之狐皮袍靑種羊馬褂等五件並將號夥湯信之誘至長浜路一千三百二十八號門牌空屋内謀斃業經老閘捕房包探顧阿根緝獲盜匪北京人李玉山江西人羅湧濤無錫人方榮解送公共公廨諭着押候查明訊究在案茲悉前日經該捕房捕頭將李羅方三盜帶入寫字問詳細盤詰李盜供認串騙皮衣五件内有狐皮袍靑種羊馬褂等三件質於西門外斜橋路巨源押店計洋七十七元尚有狐皮袍一件質於三馬路豫昌當舖皮袍一件質於無錫地方得洋分用至該莊夥湯信之實非有意將伊謀斃等語詰之方盜語多含混羅湧濤更不認爲共同犯捕頭以中西包探曾在長浜路空屋内搜獲繩索及西式帽子一頂此帽子内藏有羅湧濤之名片足徵羅亦案内之眞盜問畢仍着一併管押一面飭派中西包探前往斜橋路協同警區偵探至巨源押店内吊出原贓帶回捕房昨傳泰昌衣莊經理陳楊泉等至捕房認明原贓無訛仍飭暫存捕房定於今晨將該盜等解送公堂訊辦 
[暗殺嫌疑犯重復逮捕]  
　　新閘牯嶺路十七號門牌大源鹽棧經理所雇之辦事員鮑效卿於陽曆去年八月二十八號夜被人謀斃後卽經新閘捕房中西包探將跡涉嫌疑之董大顧正山（卽阿四）沈聽意梁金川程元五人先後拘解公共公廨迭經中西官研訊無憑判令分别交保開釋在案茲經新閘捕房捕頭查得已釋之梁金川程元兩人與此案確有關係未便任其逍遥法外故於前日午後復飭華探韋金福西探目斐司戤潑將梁程兩人拘入捕房旋經察悉兩人均染瘡毒一併車送公濟醫院醫治候愈再核 
[三誌北四川路之殺人越貨案]  
　　美租界北四川路一號門牌義泰廣貨店於才七號晚被盜擁入店主鄭旭祥臥室刦去值洋數百元之金飾現洋並將該店主戳傷小腹殞命由捕將跡涉嫌疑之江能安一名拘獲一面報請公共公廨中西官至驗屍所驗明諭飭屍屬備棺收殮江能安押候解究在案茲經虹口捕房查得江能安係某玻璃料泡店所雇夥友並非無業之人然據屍妾鄭俞氏指爲持刀恐嚇則又事屬可疑因於前日將江帶入寫字間詳加詰問以憑解究聞江之親友以江素來安分已代延律師預備到堂辯護矣 
[宣布江北巨匪罪狀]  
　　松滬護軍使昨將江北巨匪丁明淸即丁玉波一名執行鎗决宣布罪狀於下爲布告事案據公共公廨呈解拿獲江北巨匪丁明淸卽丁玉波一名到署卷查該犯前在江北泗陽宿遷等縣迭犯搶刦殺人重案曾據事主錢鵲齡控由宿遷縣呈報前宣武上將軍行署通緝在案現經本署電請江蘇省長飭據泗陽遷宿等縣將原案卷宗檢齊送署并據事主錢鵠齡控由遷宿縣呈報前宣武上將車行署通緝在案現經本署電請江蘇省長飭據泗陽宿遷等縣將原案卷宗檢齊送署并據事主錢鵠齡禀呈被害始末情形請予嚴辦各等情前來當卽一併發交軍法課審辦訊據該犯丁明淸即丁玉波供認於民國元年七月十六日由丁明俊即三花予等起意搶殺錢姓全家商明該犯卽由該犯囑丁明俊邀約一百餘人各持鎗械搶刦錢立本家並殺死十命復佔據丁家嘴市鎭抵抗官兵各等語不諱查該犯丁明淸聚衆百餘人持械燒搶錢立本家並殺害十命復敢恃衆佔居市鎭抵抗官兵實屬窮凶極惡罪不容誅按律已觸犯懲治盜匪法第三條第二欵及第四條第二欵死罪同時俱發應各判死刑照律執行其一又查該犯犯事地點本在宿遷縣境惟當此軍務倥偬之際重犯長途遞解爲難旣經援用犯人所在地管轄之例由本署查訊明確按律判决應卽就地執行除將該犯丁明淸即丁玉波一名提出驗明正身依照軍法執行鎗斃外爲此布告軍民人等一體知悉此布 
[查緝搶刦瀛豐錢莊之首盜]  
　　淞滬警察徐廳長以外鹹瓜街太平弄口瀛豐錢莊被盜搶刼案内所獲之談炳謝志成等均非首盜現經偵悉此案盜首實係曾充某營管帶之王老四現在匿居租界爰於昨日令飭偵緝處設法購線查緝務獲解究果能拿獲除照所繇賞格給賞外候再呈請核給奬章以示奬勵云 
[盜犯解往軍署]  
　　夥刼西門外華界壽祥里三十號門乍李蔡氏家金飾之王玉和舒大片王蘭亭三犯由崗警拘解警廳司法科訊供各情已誌前報茲悉警廳以該盜王玉和等携帶手鎗侵入民家强刼且糾夥至五人以上按照懲治盜匪法應歸軍法懲辦故已將王玉和舒大片王蘭亭及起獲之手槍子彈等件於昨日備文派撥衛隊警士六名押乘火車解送龍華護軍使署訊究 
[普濟輪船失事十六誌]  
　　普濟沉没損失之大以温處兩屬人爲最處州同鄕以靑田人爲多浙江内河水上警察廳廳長徐允中君現爲靑田旅枕同鄕會會長前日特開旅杭靑田同鄕會公函温州同鄕會張君雲雷云普濟出險甌括紳商遇難最多何天不弔罹此浩刼我鄕被難者感蒙矜卹共同申謝大君子悲憫衷腸海上怨魂實深鑒之惟此次奇慘原非天災實由船主疏忽兩輪碰撞所致且普濟撞沉時新豐輪懼禍遠颺漠視不援咎無可辭寢皮食肉莫蔽其辜凡我同人生命財産之溺斃漂没該局應負完全賠償責任務祈台端協同敝處同鄕會諸君就近向上海招商局堅持理由嚴重交涉速催撈摸尸體要求完全賠償損失一面令將新豐管輪拘送究辦庶足慰幽魂平衆怒且前車之覆可爲後車之鑒尤宜作懲前毖後之計嗣後滬甌交通務要求該局派往堅固大輪行駛以重生命而免危險除函致旅滬處州同鄕會魏石生向招商局交涉外特此奉懇並逹謝忱 
　　温州同鄕會近日雇船撈屍因風浪過大難以開行各屍親屬連日在吳淞庽内專候風浪稍平前去撈尋乃日候一日仍難開行異常焦灼惟聞自朝至夜哭泣之聲不絶於耳殊爲可憫聞寗波垟山發見無名屍二口計一田一女男手上缺一指女年約四十歲手上有戒指一頭上有金挖耳一支尚未有人認領又崇明寶山二縣均發現無名屍業由該處地民代爲殯殮温州同鄕會得此消息當即電詢該處一面派人前往調查茲將電函錄下 
　　鎭海鄞縣寳山崇明各知事各商會鑒普濟沉死者衆已出奬撈屍聞崇明寳山垟山一帶發現屍身想係遠漂所致請速示船户 
 
 
 

Page 11

 
 
如有撈獲乞按名拍照代殯並電示以便派人認領殁存均感除獲屍另奬外各費照還温州族滬同鄕會每普濟沉没死者數百當已出奬撈屍日有所獲頃聞貴屬及崇明等處發現屍身已爲殯殮無任感荷惟屍親在滬甚衆亟待認領請台端飭警查明已獲之屍其身材面貌及所穿衣服如何有無拍照現在停棺何處敢乞賜示即交來人帶下以便派人認領並請出示曉諭沿海各船户如續有撈獲請台端派警協同船户將屍首送至吳淞水上警察廳請其轉致便可接洽至應領奬金當即照付倘蒙俯允照辦殁存均感 
　　普濟沉没後温處旅居各省同鄕異常憤痛連日電函尤多質問結果如何温州旅滬同鄕會幹事對於此事力竭聲嘶嗣後對於開往甌滬輪船問題尤爲重要温州同鄕會定昨日（二十日）下午八時一面報告經過交涉事件一面妥商以後辦法並約温州商會代表唐伯寅陳篤生二君到會一談並籌辦温州公所事定茲得温州同鄕會通告如下啓者茲定於一月二十日（即陰曆十二月初八日）晚八時在本會事務所照章開第三次幹事會届時務乞惠臨是所至幸 
[李登輝挈眷出洋之餞别]  
　　福建厦門李登輝君字騰飛向居南洋爪哇初學於新加坡中西學校繼又自備資斧游學美洲威斯林大學曁耶魯大學得文科學士學位學識優長頗具愛國思想於十五年前返國在滬組織寰球中國學生會入會者逹一千五百餘人爲中國留學界之一大團體經營慘淡煞費苦心現又任爲復旦大學校長成績亦極可觀兹聞李君因公出洋偕其夫人復游南洋故土將於星期一乘日本郵船公司三島丸啓程前日午時寰球中國學生會同人特假東亞旅館西餐間開會祖餞到會者如朱少屏史文欽張滙元裘可桴許亞痴沈繹之潘公展朱省三朱少章譚啓明等十餘人杯酒話别洵極一時之盛並聞李君此行須在五月以後方可返滬云 
[車站出貨逐件過磅之爭議]  
　　仁榖志成兩公所前日通告同業拒絶廣帮要求車站出貨時逐件過磅一事經紀前報茲悉廣帮雜糧業愼守堂因知要求無效亦即邀集同業會議抵制辦法僉謂所買米糧逐袋過磅實屬公平交易乃仁榖志成兩公所拘守怕慣旣被拒絶要求吾廣帮惟有不與來往以爲抵制等語聞昨有某某等十餘行經理正在設法疏通以免决裂致傷感情云 
[羅女士組織布廠]  
　　蕪湖第一女子師範學堂敎員羅佩金女士近携巨欵來滬在閘北新民路租賃房屋創辦布廠取名華盛現已購辦織機二百餘部並招男女工匠人等定明年正月間開機工作 
[經放米賬之責任]  
　　余邦吉在公共公廨呈探徐士豐濫放賬欵洋一千五百八十餘元一案上星期六經中西官復訊據原告代表律師上堂譯稱被告經放米賬洋二千一百六十餘元祇收過洋五百八十餘元其餘應由徐擔任請爲追繳被告亦延律師到呈代辯良久判限被告於兩禮拜内帮同原告向各户催收除收到外其餘欠欵仍着被告折半賠償並擔認堂費 
[香業工人議定行規]  
　　上海本客兩帮香工爲入行問題涉訟經年迄未解决疉奉省長指令道尹訓令上海縣知事召集香業查照李維禮原訂章程另行妥議使本客兩帮共同遵守並由縣諭兩方集議變通各在案昨日各香工齊集寶昌路香業事務所到者工帮三百餘人店主四十餘人公同議定行規一律遵守並擬呈請縣公署給示保護以垂久遠所議行規列下一議工人聽憑店主信用不得自相爭執一議各作場管工經手一位率領各工人照章工作如有工人怠惰推諉由管工人督責一議各工人每工長尺二十張短尺二十五張尺六三十張烟盤香四百盤不得私自減縮餘工薪資照加一議長尺加檀末者每工加酒錢六十文料片加三十文一議工人薪金每工二百十文管工每節另賞洋一元椿頭賞洋三角一議如遇天雨時節歇工者祇給伙食不支薪金一議餘工薪金散檀烟盤每張加錢十一文其餘每張加九文當日給付 
[地方廳定期招考承發吏續誌]  
　　上海地方審判廳長陸逹權君蒞任以來對於各承發吏嚴加整頓所有嗜好未除聲名狼藉者一律開除所遺缺額定期本月二十七日招考假蓬萊路梅溪學堂命題考試已誌前報茲悉届時由陸廳長親蒞該學校點名於是日午刻命題扃試並由陸君常川監視以昭愼重限申刻交卷不准繼燭云 
[反對認包宰猪稅]  
　　前有商人熊飛至上海縣公署具禀擬包城廂内外以及四鄕屠宰稅中之猪肉稅一項當爲城内外滬寗蘇三帮肉莊查悉以熊非同業中人曾在香雪堂開會討論一致反對昨日午後三帮同業共有六七十人又在香雪堂集議首由滬帮領袖顧長浦等聲言如果熊飛認包則我三帮同業决不贊成當場議决先行具函商會要求轉詳上海縣沈知事體卹商艱力予維持云 
[誑騙押櫃之俱發]  
　　杜生富趙榮華等在新閘橋南大通路開設煙草公司騙取葉全根葉杏春之押櫃被葉等控經四區警署轉解司法科判解淞滬警廳究辦等情已兩誌前報前日下午又有周才生偕證人李趙氏扭趙榮華之妻杜氏及杜生富之弟杜德生至四區控稱民人亦被趙杜氏騙去押櫃洋三百餘元係由親戚李趙氏從中介紹請求併案追究即經姚署長質訊一過着將趙杜氏杜德生收押周才生李趙氏退去候解司法科訊明核辦 
[撤銷賣女控案]  
　　湖北人萬國樑前日偕其寄子徐根生將陳有金扭至四區警署控稱伊女名年新現年十六歲被陳經手賣於馬季堂爲妻得洋一百零四元請爲究辦即經姚署長轉解司法科質訊陳供該女係萬之姘婦前夫所生前年萬因犯案被地方檢察廳監禁十八個月該婦忽然病故乏資收殮是以將女嫁於馬姓所得聘金盡爲其母身後用度現萬期滿釋出希圖訛詐請察段科員以萬國樑所控不實遂判將案撤銷 
[認領養媳之周折]  
　　前有溧水女孩余七毛頭年十二歲在南碼頭迷路由警查見帶入一區一分駐所留候召屬認領在案前日有粤人李承鏞家住高昌廟在兵工廠當小工特偕李鴻君投所聲稱該女係是養媳前憑林陳氏孫黄氏爲媒由女之族兄李鴻君倩王周氏擔保據云女之父母俱已故世無所倚賴是以出洋六十四元過門童養不料甫閱三天卽被逃出當向追究已經李等交還洋三十二元俟後尋見再行料理云云張警佐詰之李等所供相同惟據該女聲稱不願隨歸其中或别有隱情未便准予領去諭飭留候一併申解警廳司法科訊核 
[汽車撞傷老婦之結果]  
　　老嫗何馬氏於前月間行經法新租界適有盛秋泉所駕之汽車從横路衝出馬氏不及避讓致被撞倒不省人事當由一百三十號華捕瞥見將盛及馬氏帶入捕房飭將受傷人送往醫院醫治旋將盛解送法公堂訊判交保出外聽候該氏傷痊再核在案昨因該氏已愈將盛傳至公堂請究先據一百三十號華捕王阿二稱是日在該處站崗目見該氏在馬路上行走適有盛所駕之汽車在巡捕後面疾馳而來巡捕舉手阻止盛置之不睬致將該氏撞倒受傷是實何馬氏稱是日婦人送孫兒至學堂經過該處被車撞倒由捕房送往醫院醫治兩日迄今尚未全愈訊之盛秋泉供是日因有要事故開快車以致肇禍今已自知不合求宥中西讞員判盛罰洋二十元充公另賠原告養傷費洋一百元其應付之醫費洋二十元亦歸被告擔負 
[紹興寡婦扭控同鄕人]  
　　紹興婦人莊鍾氏上月問因夫故無依倩原籍鄰居婦人某氏介紹轉託向在滬南楊家渡賣餛飩之同鄕人陸阿元挈領來申代薦帮工或爲剪桂圓女工等事不料經過海硤鎭彼此登岸陸將該氏所生三歲女孩愛姑懷抱以購取餅餌爲由私逃無蹤該氏尋覔良久毫無下落遂卽隻身來滬投報中國婦孺救濟會請求查訪昨日該氏適在南市將陸尋獲向論支吾當即扭控第一區警察署經董警正向之盤詰陸稱當時與該氏起程至中途忽然缺少川資是以在苑化鎭地方托王伯金經手將幼女愛姑賣去得價洋二十四元我分得兩元等語旣而由該會函請將陸澈究飭即拘留候解警廳司法科訊辦 
[被控婦女傳案交保]  
　　凌祥鳳（卽凌鶴林）控凌陳氏家務糾葛又强盛氏控陸小姐（即妓女情鍾）不理擔保劉五小姐借洋一千元業經捕房將被告各人傳至公共公廨經中西官諭令分别交保候訊 
[禁遏花會之流毒]  
　　滬海道尹王賡廷君昨令各縣知事略謂花會流毒蔓延滬埠較他賭爲尤烈小則傾家蕩産大則喪生殞命甚至婦孺亦被其害若非嚴行查禁不足以安地方特令該知事轉飭所屬一體查禁云云 
[巡長查見鬬麻雀]  
　　大南門内喬家栅有本邑人李阿毛所開之小茶館時有聚賭情事前晚七時半一區三分駐所巡長劉宗坤巡查經過聞有牌聲推門入内見有兩桌圍坐賭博即將雀牌兩副連同八人一併帶所經宋警佐略詰一過諭將賭具毁去爲首之金阿毛罰洋三元餘各拘留一天以儆 
[錢莊學徒挾資逃遁]  
　　後馬路某錢莊學徒鎭江人馮某於本月十四號携取莊内鈔票洋六千元逃逸無蹤該莊派人找尋毫無影響當即報告該管捕房請爲查緝現該捕頭已通知各捕房一體留心查緝矣 
[緝獲捲物潛逃之姬妾]  
　　住居南市之梅新卿於上月間娶閘北南林里蘇州婦人王李氏之女彩娥又名阿五爲妾詎未及一星期即被捲取衣飾值價數百元逃逸前日報經警廳偵緝隊會同四區警署將該氏母女及彩娥之姘夫李阿和一併拘獲帶回警廳司法科訊辦 
[不理欠欵案缺席判决]  
　　徐時隆在公共公廨呈控經君五不理欠銀七千五百七十一兩業經公廨諭令原告登報通告被告投案質訊在案茲因被告仍不投案故由王副會審員於前日會同美副領事博君傳原告代表律師到案詢問一切據該律師譯稱原告已遵諭登報限令被告投質業已逾期應請缺席判决中西官即會同簽判云此案原告已登報通告被告避匿不到應即缺席判决着被告償還徐時隆銀七千五百七十一兩並堂費此判 
[滋擾行兇案展期研訊]  
　　吳勉齋在公共公廨刑事科呈控俞恒甫吳延祥余阿毛迭次滋擾並將吳碧如毆打等情上星期六由捕將被告傳至公廨請究原告延律師到堂陳述案情被告亦延朱斯芾律師到堂代辯要求被告免予交保並請展期研訊經俞襄讞商之日副領事林君判候展期一禮拜研訊 
[失火判押西牢]  
　　北山西路三百十五號門牌章明德家於本月八號夜起火殃及鄰居由探將章拘解公共公廨訊供押候查明起火情由再核在案上星期六由廨復訊據中西包探探訴查得章姓家係因潑翻火油爐起火並無别故中西官以章漫不經心以致殃及鄰居判押西牢一年以儆 
[不理期票案尚須上訴]  
　　仁記興業公司名雨生在公共公廨呈控合泰公司經理陶漢泉不理期票洋一萬七千八百元業已由廨訊明判决在案嗣因原告不服於上星期六延海德禮律師投廨陳明不服判决理由要求准予上訴被告亦延律師到堂反對經王襄讞商之美博副領事會同簽判云原告聲請上訴飭被告交保應候原告提出上訴理由辯論再核此判 
[希望開審之不易]  
　　婦人何朱氏與何增祥地産糾葛一案上星期六由原告何朱氏之代表律師至公共公廨請求提前訊理被告亦延律師到堂候示中西官以現在聲請提前開審之案甚多判令原告於一個月後再行來案聲請 
[兩債務人一來一去]  
　　老福興控侯慶鶴不理欠欵又姜惠州控朱金標欠洋不還兩案業經公共公廨分别訊判還洋在案上星期六又經中西官分别訊供之下判將侯慶鶴押追朱金標因在押已久從寛開釋自向原告淸理並候函致崇明縣查明有無房産復候核奪 
[行竊收贓之懲罰]  
　　某烟紙店主劉啓泉昨至法公堂控稱店中前被劉毒之毛長發陳金三等竊去祥茂肥皂一箱計值洋七元業經報捕派探張掌福將劉與嫌疑人丁小喜兒拘獲據稱原贓賣於舊貨店主張文才處請求訊究訊之劉毛陳三人同供行竊後將贓賣於張文才得洋四元分用是實丁小喜兒供雖與劉等相識並未同往行竊質之張文才供認收贓不諱中西官判劉押三禮拜毛押十四天陳押七天丁無干開釋張文才罰洋一元充公另賠原告贓洋七元了事 
[偷竊空屋内玻璃]  
　　利昌洋行遣汪正秀至法公堂控稱行中新造房屋尚未完竣於日前購得大璃璃一百數十塊價值洋八十餘元置在空屋内詎被竊賊浦和尚徐炳生馬大生等竊去業已報經捕房派令探目沈德福將浦等拘獲惟贓已無着請求訊追詰之浦和尚供認行竊不諱徐炳生供由浦竊來銷贓後民人分用若干元馬大生供民人代爲售賣實有其事並未同往行竊判浦押西牢四月徐押一月馬押二十一天以儆 
[夏口法警來滬捉賊]  
　　湖北夏口適前日派法警持文來申至法捕房報稱谬處商人何某被舊婦卞王氏串同其夫卞福竊取現洋一百二十四元湖北官錢票數張及金表皮袍等物逃逸來滬匿跡法租界内請爲協拿等語卽由捕頭加派包探曹福昌協同前往將卞福卞王氏夫婦兩人拘入捕房昨解法公堂請究卞福供因娶妻王氏後欠債甚巨被迫難堪無奈串同王氏竊取洋九十元並無一百二十四元之多亦無竊取金表皮衣之事詢之卞王氏供與其夫相同中西讞員判卞夫婦還押候來警投案再行核辦 
[謝劵]  
　　昨承振豫公司勸業場惠贈觀覽劵二十紙書此誌謝 
雜評二 
[黨人會議] [  （步陶）]  
　　黨人會議。爲事實上所難免。其所議問題。亦必非避外者所易盡知。蓋非此則不成其爲黨人也。官場從而注意。表面雖爲治安問題之所屬。而根本所在。要不僅滬地一隅之關係。且黨人蹤跡。何處蔑有。三五相聚。促膝而談。固無非其黨謀畫之所在。特非公開之形式。故無人察及耳。若夫明假餐館。公開筵會。則所談話語。必已無大秘密。蓋此類聚會。乃其形式之所寄。而密議或别有其所也。 
　　黨人之名所以特著於時者。時局爲之也。黨人之所以有會議者。政海風雲所醖釀而出之結果也。如欲黨人不活動乎。時局須早有持平之解决。如欲黨人會議之無不公開乎。政局中回黄轉綠之政潮。須早循一適當之軌道。以納全國於法治。此蓋對付黨人之根本策畫也。苟不然者徒沾沾於黨人之一舉一動。以爲明察。其又奚補於全局治安之實際哉。 
[本館啟事一]  
本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[避債台賦仿阿房宮賦] [  楓隱]  
　　朔風烈。年關逼。素逋急。滑頭疾。躱過三百餘天。又臨末日。積台百級以高築。此蹟赧王。債主登門。一概駕擋。五日一期。十日一約。挨到年終。萬難延擱。狡兎穴入。烏龜頭縮。便桶焉。夜壼焉。皆願藏身。又何論乎房門角落。將欲上天。無梯可通。將欲入地。無洞可容。惟有此臺。可以潛蹤。昔時揮霍。千金一擲。今日賴債。一錢不名。一年之内。一人之身。面貧富不均。大店小舖。遠親近鄰。堅耳朶者。山西客人。（放印子錢者多山西人俗稱堅耳朶）皆來索債。集於門庭。明星熒熒。燈籠多也。（除夕索債者必提燈籠）雪片紛紛。帳單飛也。川流不息。户限穿也。烟塵抖亂。人語喧也。雷霆乍驚。碰檯子也。旁人婉勸。好容易而暫去也。一去一來。絡繹連翩。或者老等。而望還焉。有不得見者。坐到明年。一年之日用。三節之米糧。四季之衣裳。幾元幾角。賒貸於人。數盈百千。一旦不能還。躱入台間。破隆壞椅。廢銅爛鐵。以之折債。債主視之。一文不值。嗟乎。一人之心千萬人之心也。放債之人。亦欲顧其家。奈何借之盡錙銖。用之如泥沙。使債額之鉅。多於在庾之粟粒。債項之多。密於周身之帛縷。債票之積。高於插架之圖籍。債息之厚。重於千鈞之擔負。債主之燄。兇於催租之悍吏。債户之膽。怯於避貓之老鼠。使回債之僮。旣舌乾而口苦。討債之人。愈聚愈多。羣情怒。法庭訴。傳票一到。逮入囹圄。嗚呼。彼避債者爲窮也。非賴也。逼債者。債户也。非債主也。嗟夫。使債户力足還債。何至於避債。避債者苟早節省。則計所入以爲所出而有餘。誰得而逼債也。債户不知自節。而債主逼之。債主逼之而不鑒之。吾恐債主復被逼於債主也。四 
家庭常識 
[睡中磨齒] [  張覺] 　　 
睡中磨齒。乃有風火集於牙端。余少時嘗患之。自用牙粉刷齒後。迄不復發。如有偶患者。宜用西月石二錢。薄荷五分。煎水漱之。數次即除。 
[　鱖魚糕] [  梅花瘦客] 　 
購麫包若干。去硬邊。專留軟心。切成若干小塊。再以淨鱖魚肉。（鰱魚蝦仁均可代）製成膏狀。和以雞子淸。舖麫包上。勿過厚。復以火腿屑及香葱少許。薄蓋其面。再麗芝蔴一層。然後以猪油煎之。風味頗佳。或蒸食亦可。惟其味稍遜。 
新酒令 
[孟子酒籌百種（一）] [  雪香]  
　　動容周旋中禮者（最講禮貌者飲。）姓所同也（有同姓者飲。）名所獨也（名字偏僻者飲。）遲遲吾行也（遲到者飲。）今日我疾作（託病避酒者飲。）丈夫生而願爲之有室（近時有婚事者飲。）會計當而已矣（主持會計者飲。）女有餘布（執手帕者飲。）孔子聖之時者也（得此籌者卽爲令官至終席。）人病舍其田而芸人之田（席間好管閒事者飲。）其志將以求食也（自飲一杯。）取其殘而已矣（酒淺者飲盡殘酒。酒滿者免。）于湯有光（姓名無水旁者飲。）觀其色赧赧然（面赤者飲。）徒餔啜也（食饌者飲。）外人皆稱夫子好辯（善辯者飲。）耳無閔目無見也（泥塑一分鐘。）不知子都之姣者無目者也（公賀貌美者一杯。）不遠千里而來（遠道來者飲。）以羡補不足（酒淺者斟滿飲之。）善爲說辭（善說辭者飲。）吾必以仲子爲巨擘焉（行二者飲。）率由舊章（照上次之籌行之。）是猶惡醉而强酒（言酒已醉者飲。）（未完） 
集益錄 
[答七十三問（六續）] [  縻樵]  
　　八發芽後之管理管理之事項。分問拔中耕。及除草三者。中耕以指頭搔畦間及株間之土壤。以不致誤觸新芽爲度。而使土膨軟。除草草自發芽迄秋季爲止。於降雨前後行之。並防觸傷根部。問拔自播種之翌年十二月祇行一回。床與床之間。所有大道小道。須時時除草。且黄梅時節。更須時常浚潗。俾排水良好。床之北部。如生有靑苔。急宜除去。此一般之管理法也。然因人參發育之程度不同。而異其撫育之方法。蓋人參之某培。極要周到。幼稚之苗。與成長之苗。常異其中耕除草等之方法。今就因其年齡而施之撫育法。說明如次。 
　　第一年生苗秋季播種者。翌春三月中旬發芽。小屋於前年已架好。祇修葺以防雨水。中耕自發芽前入梅後。九月初旬中旬及冬季土未凍結以前行五六回。發芽前之中耕。與葉落莖枯後之中耕。須特别如意。即於春季三月中旬行第一回中耕。至莖枯之冬季。行最後之中耕。每次以中指於稚苗之間搔深五分之溝。其餘之中耕亦然。但人參爲宿根植物。至九月中旬莖葉漸次枯凋。此等現象。雖由空氣流通。日射及乾濕之程度。而有遲速。大約北部空氣流通良好者較早。南部流通不良之處較遲。要之以人參之葉於九月上旬半落者爲宜。至十二月則行間拔。其方法先以手搔分株上之土。除去最矮小之根株。然遇難定二本之根孰優孰劣時。則以二指試驗根對於土之固着力之强弱。去弱留强。俾一穴存一株卽足。又有由問拔之苗中。選良苗一二株。納於口。附以唾液。塗抹細土。乃以右手取突棒（徑八分長九寸）於應補植之部分穿孔。納苗於其中。然後以竹片（長一尺寛九分）括四周之土。使土與根密着。而植定之。施肥於秋季莖葉枮凋後行之。此際取去覆簾。以小釘耙遍搔畦上。所施肥料如油餅豆餅稀薄人糞尿之類。油餅類之用量。每畝約一百二十斤。自是每年於秋季施肥。惟漸加其用量而已。（未完） 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷中第十六章（一） 
　　時届溽暑。律師例有休假。惟史蒂爾積案旣多。皆於此時待淸。之卡登之忙。仍無異於平時。日夜洪醉。必至平明始得少　。而爛醉已如泥矣。盆中濕巾纍纍。襟袖淋漓。乃不辨其爲酒爲水。史蒂爾則徙倚軟榻。方自籌畫其個人心中之事。見卡登事畢。因念得共話之人矣。則曰。且盡杯酒。吾將與爾長談。卡登憤然起立。擲其濕巾踐以足。曰憊趣以酒來。史蒂爾亟爲斟一滿杯。曰卡登坐。我有一事告。汝卡登曰。何事哉。若爲訴案。則請留待秋凉。史蒂爾曰否。此事告汝必詫。或且嗤我爲憨。然我則已籌之熟矣。蓋我獨處寡歡。久作鰥魚。亦殊非計。故我今者欲娶室矣。卡登夷然曰。確乎。似史蒂爾之言。曾不足詫。史蒂爾意得曰然。吾意决矣。吾娶。亦殊不計區資。但其人材足取。即足以慰予懷。卡登曰。君已物色而得人歟。史蒂爾笑曰。吾識其人久矣。此女旣美且淑。實吾生平所僅見。量汝亦識其人。惟汝審美之目光。良不如我。故熟視而無覩。且尤乖僻性成。遇入輒以冷淡。使人無歡。故此女郎雖識汝。而汝之資格。乃遂不能與我同日而語。卡登覺其言之體突。因曰。汝所言者。果爲誰氏女哉。史蒂爾曰。汝乃不明吾語所指乎。然則汝試猜之。卡登嬾然曰。休矣。吾倦欲死。尚復以此悶人。果欲我猜者。今夜可備佳饌。我當來飲。試於樽次一猜。藉以下酒。史蒂爾曰。汝誠暇豫極矣。然吾蓄心已久。急待一言而成。惟汝善於籌畫。故先與汝一商。今汝且坐。聽吾言之。蓋吾心所許者。卽汝詆爲木偶之人耳。卡登駭然曰。汝謂曼萊乎。史蒂爾笑曰。如何。汝亦心儀其人也。汝思此事若成。不甚有益於曼萊第人乎。卡登不語。而心中殊竊竊欲笑。因理鼻於杯中。目灼灼以視此夢　之人。史蒂爾猶欣欣然曰。須知老人已邁。所依賴者惟此一女。苟其所適非人。而爲浮滑之少年。則彼父女畢生幸福消滅盡矣。果能得壻如我。不第吾力足爲何障。卽論聲名。則凡英倫之人。孰不知史蒂爾者。實爲法律界之泰斗。老人乃爲共妻父。共尊榮爲何如乎。然而老人生有此女。其幸運亦由天賦。初非人力所能攀躋而得。卡登設汝處於老人之地。其亦表歡迎乎。卡登笑曰。我若爲老人者。直當踊躍三百。以謝汝之嘉惠。史蒂爾樂極以背就椅。撫掌言曰。我固知其事必成也。但汝亦宜好自圖之。早爲物色。以得佳偶。長此鬱鬱久居。實足以促人生固有之壽命。故我决意娶妻。以期稍稍自慰。自今以後。史蒂爾當非無家之人矣。卡登。汝何爲無語。時卡登方以目視承塵。因曰。吾亦思吾事耳。史蒂爾曰。汝聆吾言。自不禁有身世之感矣。吾惟祝汝亦得佳遇。特是性情終當自改。務須和悅近人。庶足以博人歡。縱不能得妻如我之美。亦必有相當之人。願爲汝室。汝共謹識吾言。卡登笑而起曰。謝君美意。容吾歸而圖之。（第十六章完） 
 
 
 

Page 14

 
 
   
 
