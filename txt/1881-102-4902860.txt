# 1881 - 102 - 4902860

 

Page 1

 
 
[點石齋印售楹聯畵幅地圖價目] [  本齋主人啓]  
　　本齋於去年在泰西　得新式石印機器照印各種字晝皆與元本不差累黍且神采更覺發越所印楹聯畫幅嘗爲有目巽賞之件年來　出者已　不勝屈今將印成各種并價目開列於下如　賜顧請移玉至本舘申昌書畵室爲盼 
對聯○毛意香○朱岷○鮑逸卿○馮桂芬○伊秉綬○曾文正公○李中堂○倪元璐○鄭板橋○何子貞○何凌漢○李文田北魏○黄愛蹙錄書○王夢　○勒少仲○吳唐林○姚元之○劉繩庵○潘伯寅○陸芝祥○祁巂藻○毛昶熙○沈經笙○胡公壽○成親王○莫眲叟小篆以卜各對白紙每副洋二角色紙二角五已裱者每副另加裱工洋二角○播金琴對未裱二角連裱三角○徐三庚八分書外國箋紙琴對三角裱成四角　幅○琴　每堂一角五着色四角裱成另加三角五○聽琴圖立軸六分着色一角四○歳朝國立軸六分着色一角四○人物大并條每堂三角○四愛圖五尺條幅三角着色六角○管輅國堂幅二角着色五角○　柯　堂幅二角着色五角○劉海圖堂軸二角着色三角五○麻姑　立軸六分着色一角六○人物琴條每堂一角五着色四角裱成另加三角五○張仙送子圖立軸六分着色一角八○山水琴條每堂一角五○劉海圖立軸六分着色一角四○山水屏五分○士女四尺條幅每堂二角着色五角○翎毛花卉四尺條幅每堂兩角着色五角○和合堂　二角着色三角五○富貴壽考圖立軸一角着色二角○富貴長　圖堂幅二角着色三角○任伯年騎驢　立軸着色一角裱加二角五○惲壽平梅蘭竹菊琴條每堂一角裱加三角○翎毛花卉四尺屏條四張二角着色五角裱加四角五○花卉走獸五尺條幅四張本色三角着色六角裱加六角○任伯年山水總神　本色五角着色一元裱加六角○任伯年着色秋景立軸二角裱加三角○又着色三陽開泰　一尺堂幅三角五裱加三角五○牧牛圖八分○　　相山水四尺堂幅洋三角裱者洋六角○周存伯畫五尺墨水翎毛花卉條幅每堂實洋三角○又五尺着色翎毛花卉條幅每堂實洋六角其着色裱成者每堂實洋一元二○舒萍　書五尺墨水人物條幅每堂實洋三角○又五尺着色人物條幅每堂實洋六角其着色裱成者每堂實洋一元二角地圖○皇朝直省地與全圖八角○計里簡明圖七角五裱者一元二角○蘇屬府廳州縣全圖二角五已裱四角○蘇州坊巷圖二角五○嘉峪關外鎭廸伊犁拓本合圖五分○着色亞細亞東部地圖一元二角五裱者一元七角○上海城廂内外租界全　三角五裱五角○代售着色西湖　三角 
[論增廣苗童學額]  
　　貴州之地苗漢雜處與湖南之鳳凰永綏乾州三廳相似而治理之法則尚有不同故湖南之苗民早有狉獉漸化之象而黔中之苗俗仍鮮同風一道之休蓋卽黔地一境而銅仁松桃之苗已經薙髮改裝與漢人無異清江台拱　州八寨丹江都江歸化各廳多未薙髮改裝形同化外此而不有以治之同倫同文之謂何矣貴州候補道羅觀察請都察院代奏敬陳管見一摺内有詳言苗民風俗請飭設立義學令漢苗子弟肄業其中其意固重在化苗爲漢可知也苗民散處山谷不讀詩書罕知禮法往往陷於刑戮其故不在苗民之頑梗而實在教化之未敷如欲格其非心變其惡俗非振興文教不可岑中丞既與劉制軍奉有詳查妥辦之旨因悉心稽察博訪周咨考諸舊志見前督臣鄂公早經題請於各府廳州縣設立義學以課苗童其法本爲至美特以後人視爲迂疏不甚講求故迄今有名無實而下游苗民至今仍其陋習夫自鄂公以迄於今計一百數十年矣而前人有此嘉謨後人未能奉行使苗民同居覆幬之中而未親千羽之教是誰之過與今姑不咎既在而責效於將來果能卽鄂公所籌畫者而認眞舉行則及今猶可力圖後效觀於湘中鳳凰永綏乾州三廳向來亦屬化外而自設立苗弁苗兵以資管束又設書院義學以資化導先後添設苗學並於湖南鄉試每科取中苗舉一名數十年來風俗丕變人材輩出黔省銅仁府縣設有苗弁十五員苗兵一百零五名松桃廳屬設有苗弁一百一十三員苗兵一百二十五名而此兩處之苗民亦皆有所觀感皆薙髮易服頗知禮法可知雖在至愚極陋之處苟能設法化導自有成效之可見特無如故事虚行因循坐誤則亦無能爲役耳此不特苗民爲然卽在漢人各直省府廳州縣何處無學而或校官不能督率官府不能化導則士風日下竟有草野之人所不肯爲者而儼然身列膠庠反坦然由之而無疑或在考寓聚賭或恃人衆滋事見於日報者不一而足又安在設立學校增廣學額遂足以資感孚而致於變也哉顧有教之名而不克盡教之實教固無益倘能盡教之實而不徒襲教之名則雖以苗民之冥頑亦有不難變化其氣質者湖南之鳳凰等三廳貴州之銅仁松桃兩屬其明徵也今者經羅觀察奏陳積獘而該督撫力爲整頓以期革除宿弊咸與維新亦惟以彼例此從此得間而入此時銅仁松桃兩屬苗民旣已漸歸正道因卽於銅仁之苗弁中撥出十缺苗兵中撥出七十名又於松桃之苗弁撥出八十缺苗兵撥出八十名分設於清江台拱古州八寨丹江都江歸化各屬未設苗弁苗兵之處選擇明白公正之苗目充補責成管束並清查充公田産添設義學凡有子弟咸使肄業讀書每廳設一書院按月課試俾薰陶樂育漸化其剽悍之風以共懔尊親之義且請寛其進取引其向化之途援照湖南鳳凰等三廳之例於通省原設學額之外將黔中苗疆未設學額之各廳增設學額以示觀感自是而後吾知苗民向化一舉從前之積習而潛移默化於不覺長治久安之策無逾於此矣或謂近來學額太濫取進之生已有良莠不齊之患若再加苗疆學額則所取益濫恐或有累於菁莪棫樸之化不知懸額以待才正國家搜羅俊傑無遠不屆之意俾苗民動其歆羡之念而益奮其鼓舞之誠不數年中當亦有如湖南之人材輩出者矣但期以實力行之毋若前時之有名無實焉可耳 
[恭錄諭旨]  
　　三月十三日奉慈禧端佑康頤昭豫莊誠皇太后懿旨醇親王奕譞着穿百日孝欽此同日奉上諭現遭大行慈安端裕康慶昭和莊敬皇太后大事各直省將軍督撫都統副都統提鎭等均有職守不 
 
 

Page 2

 
 
第三章 
　　必奏請來京叩謁梓宫惟當實心辦事勉盡厥職不在儀節虚文也欽此同日奉上諭定安等奏副都統病未就痊懇請開缺一摺廂紅旂滿洲副都統安德着准其開缺欽此同日奉上諭向來各督撫將軍府尹及鹽政關差織造等例貢方物着期年内暫行停止欽此同日奉上諭周之楨莊守和均着摘去頂戴欽此同日奉旨恭理喪儀王大臣照例穿孝百日外親王銜多羅惠郡王奕詳郡王銜多羅貝勒載澂多羅貝勒載瀅貝子衝鎭國公奕謨禮親王世鐸肅親王隆懃莊親王載勛科爾沁親王伯彦訥謨祜多羅貝勒載漪那爾蘇貝子銜科爾沁鎭國公棍楚克林沁輔國公載濓輔國將軍載瀾前鋒統領熙拉布和碩額駙護車統領札拉豐阿固倫額駙副都統符珍委散秩大臣載瀛載津軍機大臣左宗棠李鴻藻景廉王文韶總管内務府大臣廣壽志和師曾廣順毓慶宫行走孫家鼐張家驤南書房行走潘祖蔭孫詒經徐郙亦看穿孝百日其餘王大臣官員均著穿孝二十七日釋服焚燬欽此同日奉上諭涂宗瀛奏請將交代虧欠各員革職查抄一摺河南已故延津縣知縣張鈞等於各該本任内虧欠正雜等欵爲數甚鉅迭經嚴催均未完解實屬玩泄已故延津縣知縣張鈞前淇縣知縣鄭澄前魯山縣知縣胡廷楨均著革職並將該員等及已革前光山縣知縣廣濓歷過任所庽所查明有無資財寄頓分别查抄一面由涂宗瀛移咨該府尹巡撫都統將各該員原籍及本旂家産一律查封備抵仍嚴追各該員及家屬勒限完繳以重帑項餘著照所議辦理該部知道欽此○十四日奉上諭雲南曲靖府知府員缺著施之博補授欽此同日奉旨廂紅旗滿洲副都統着德福調補所遺正白旗漢軍副都統着銓林補授銓林所署正白旗漢軍副都統着常星阿署理欽此同日奉旨明安現在丁憂正黄旗蒙古副都統着崇禮署理欽此同日奉旨明安現在丁憂所管鑲白旗護軍統領着奕謨署理欽此 
[都中近信]  
　　都中待雨情形前已述及兹聞近日天氣漸暖旱乾愈甚街市紅塵十丈又兼開濬陰溝穢水汙泥其臭不可嚮邇行人多聞鼻烟以禦惡氣前曾聞都中疫氣盛行兹當地氣上升苟非廓清道塗恐疾疫尤易致也 
[尋仇悮認]  
　　天津妓女每靠一無賴爲護身符以免受人魚肉亦以毒攻毒之法無賴之食宿于妓固屬不名一錢乃或取求無厭供應太煩既招之而使來欲離之而不可則金鈴難解轉成附骨之疽荏弱者無計可施惟有隱忍其狡獪者流往往激之生事使飽老拳陷官司以洩忿若輩固目無敵手惟營伍中人稱以大褲脚則猶略有所忌憚耳津之侯家堠廟胡同中琵琶庭院排列而居者四户有名花墻子者亦該處勾瀾之一等中有某妓爲無賴所累銜恨彌深近與一營兵善該兵係某營小隊月餉不過數金纒頭之贈微乎其微妓之與彼密好者盖欲借以驅無賴也彼此均不覺察同入彀中妓又從中挑弄兩下漸有齟齬無賴怒謂客敢犯主將與一决雌雄一日有别哨人到院實非該兵儔侣而妓告無賴謂是與兵牟尼一串特地向君尋釁來者無賴聞言遽爾肆罵聞者自不能褎如充耳順取桌上茶壺擲去適無賴站于階上旁有便桶其茶壺適落桶中激起穢水濺於無賴之衣乃怒不可遏出外呼羣該哨知其必圖復仇隨後俱去轉瞬卽有多人持棗木棍子忿忿前來不遇而散自此形跡近似者卽便起疑一夜可有數次口角一日有寓河北客棧之湖南差弁尋芳到彼無賴又誤認作讐黨桃僵李代扭之毒歐甚至不能起立聞已控請究辦該院行將發封矣 
[行善得財]  
　　爲善而必期獲福其存心先已不眞遑云美報故賢者但爲所當爲而已然愚夫愚婦一念之善竟有邀彼蒼默佑者如揚郡崇某得財一事錄之可令人興起焉揚郡東關門外河口爲北碼頭賈客帆檣排列如葦而河水急溜河岸又高下傾欹人于黑夜經此稍一大意卽便失足隨波逐浪頃刻無蹤好善者爰集資于沿岸設燈徹夜不滅行人深受其惠其燈卽雇還處居人看管左岸有一開豆腐店者崇姓好善而勤妻與子亦然所管三燈悉心照料從無疏忽二月初七夜大雨雪三鼓風愈緊崇慮東路一燈正當風口易于吹滅因携燈踏雪往視忽見二人一急奔而北一急奔而南南去者灣腰藏一物雪堆中急竄入小艒船内崇正疑訝卽有四五人呼噪追逐而來見崇急詞見有賊否幷問崇何事深夜獨立雪中崇告其故問所竊何物追者云吾爲某官船僕船上適被賊竊銀千餘兩是以追赶崇云頃見有二人竄逸料已難追但見其於前面雪中安放一物盍覘之衆急往視則原物果在包封未動携銀道謝而去崇亦回店少頃官船人復返擊門啓問何事則云公子相請强曳崇去登樓船一華服少年歡然接見謂崇云吾奉父命賫重資赴直隸助賑不意被盜今得珠還皆君之力君明見竊贓不思自取直言相告已徵廉介况深夜照料路燈力善不惓尤深欽佩今將取回之銀分半以贈作爲酬謝乃情理之所當然勿却爲幸崇大不可固辭少年云無已以其零數相贈萬勿再辭崇猶不受少年取零數三百餘金納之於懷不容分說强拉登岸卽刻冒雪掛帆而去此事郡人知者甚多據云少年口操粤音惜不知其爲誰家閥閱按崇某貧而好善見財不生歆羡其獲厚贈也固宜至少年之愛重崇某報以多金亦屬慷慨尚義者誠翩翩濁世之佳公子哉誰爲古道不可見於今也 
[盜犯解省]  
　　月初有盜犯九名各裝囚籠由無錫至蘇郡寄監待訊聞此案諸盜係搶刼高淳縣署總庫者膂力甚鉅故遞解時防範尤嚴此次提省一經臬憲訊供確實卽須正法云 
[游僧募緣]  
　　章門近來行脚僧三名并用夫抬一木龕宛如轎然雕鏤精巧朱漆金廂輝煌奪目中坐大士像寳相莊嚴香鑪燭台籖筒俱備寓於進賢門内東嶽廟相近遇天氣晴朗時該僧等間一出游然頗自高抬聲價非見人卽說募化者其命意固不知所在惟至未旬日而籖語之靈騐竟若鳴鉦相告滿城週知是亦可謂神通廣大矣故日來香火頗極其盛云 
[漢市近情]  
　　漢口市面向以茶與洋貨爲大宗而茶與洋貨兩業又俱賴錢庄週轉故往年漢口各錢庄於臘底必囤積現錢三百萬之譜一俟開春專售茶客儘可掃數現在節近穀雨茶客已入山辦茶而錢庄之錢聞祇銷百數十萬推求其故知寍州庄雖不減於往昔而兩湖已減去十分之三蓋茶客擬先小做徐觀大勢再定行止也夫兩湖茶庄既較往年减辦自然錢市滯銷而價日疲兼之疋頭貨連年吃虧全 
 
 

Page 3

 
 
賴錢莊通融方可勉强支持而各錢莊又均仿上海做法愼而又愼極多不過四月期頭宜乎生意更難做矣然錢業處處把細不敢多放帳目亦豈能獲厚利哉 
[閱操情形]  
　　彭雪琴宫保赴吳淞口閱操已列前報本埠提右營王叅戎調集所部水陸各營兵勇先到吳淞屯札伺候江南提督李軍門於十七早蒞滬卽偕宫保前去察閱砲台各兵輪船早駛至口外停泊十八日校閱操演繼閱陸師而滬上之西人前往觀看者亦屬不少操畢聞宫保先行起節李軍門於昨日仍坐原船回郡駢 
[木匠碎首]  
　　本月十六日美國帆船名阿格倫者駛行來滬泊於吳淞是晚三點鐘正在起錨之際桅上忽有一重物墜下其時有一木匠正欲將錨扣住是物適中其顱立時碎首而斃至十八日美領事傅訊該船大副及水手等皆供如前聞昨日尚在復訊是亦可見西人之重視人命矣 
[車夫被毆]  
　　前夜十點鐘時有某洋人立於英租界石路之四馬路口每見東洋車過卽揮拳毆打車夫脚踢燈籠片刻被打者十餘人過車不敢上前避道而行適有某車夫載坐客暫停相近店舖前以觀動靜豈該洋人以不見車來正在尋覔瞥見此車夫便　去肆打車夫被打倒地洋人卽扭其髮辮倒拖亂擊而車夫絕無聲響時觀者甚衆咸喝謂車夫被洋人毆斃矣然雖大聲疾呼却莫敢上前勸阻或疑洋人飲醉然察其情形並無醉意旋有一能通西語之人邀捕向問原由該洋人謂車夫搶我帽子故欲扭打其人謂帽子現仍戴於汝首何謂搶帽卽果有之汝應打搶帽者何以毆有十餘人且與此車夫又何涉也捕隨令車夫同往捕房喚之不應見已奄奄一息經坐車之客將軍夫扶到車上爲之拉車隨捕押洋人至捕房云不知車夫有無妨碍也 
[控訴難憑]  
　　昨由虹口捕房押解奚金寳奚陳氏顧寳福奚四寳及某某等八人至英公堂值日差訊問緣由據奚金寳稱奚陳氏是我妻室在洋人處帮傭多時不返前往探視竟不在洋人處探悉與細崽顧寳福有私同居費家宅地方尋見令妻携衣物歸家家在奚家灣地方因恐醜聲揚播縱顧不究豈伊反投捕房朦訴我等搶其衣物捕頭飭捕同顧至奚家灣尋訪搜及隣人奚四寳等各家諸隣莫解其故與　遭毆旋至我家將妻及諸隣與携回之衣物一併帶至捕房云據顧稱曾與奚陳氏同處帮工因生意停歇躭擱奚陳氏處今其夫奚金寳紏衆前來將我衣物盡行搬去妄稱捉姦然奚來時尚早奚陳氏與其寄母同榻實無别情故訴捕前往取回衣物云差將各情禀官陳太守令分别交保均各具禀呈候察核訊辦 
[舊夥行竊]  
　　小東門外租界地方某姓洋廣貨鋪前日傍晚有前用之夥某甲到店閒談刺刺不休店中人不以爲意留餐晚膳而去詎甲實來窺現在儲放銀洋之所至夜半用繩索扣成軟梯繫以石塊抛於墻頭緣之而登入内將櫃中存洋三百餘元及對四八等小洋盡數懷起臨行復取自鳴鐘兩架眞所謂順手牽羊也出門一路沿浦灘往北無人覺察待過洋涇橋入英租界時已六點鐘有華捕見其清晨手捧兩鐘怱怱急行起疑盤詰甲見間心謊對答支吾該捕愈疑搜其身畔得大小洋元知係空空妙手拘進捕房經捕頭嚴訊供由法界竊來飭捕知會法捕房而該鋪尚未報失嗣該鋪投報詰其失物與英捕房獲到者仿彿法捕頭卽着包探帶同失主往英捕房陳明領贓并將某甲帶回解訊據間贓物無甚缺少惟短四開洋五十元想係竊時怱迫或遺失路間耳夫使某甲不竊二鐘或可不至破案可見貪多無厭雖行竊亦將不利也 
[飯顆山樵以吳門寓齋話舊一律索和依韵奉酬]  
　　薄遊韻事記花南落筆而今興亦酣勝地幸臨名士駕閒庭喜脫故人驂七年荏苒音容别五日勾留嘯詠參聞道風塵增眼界崎嶇世路已多諳[  鴛湖映雪生草]  
[飯顆山樵甫來吳下卽返龍游離多會少不能無詩二十五疉贈倉山舊主韻○杜牧詩名到處推英姿颯爽是清才每欣文字三生約那得芝蘭一室裁偶喜鴻泥尋跡至曾經鴛水泛舟來勾留歉未陪游屐因爲花街雪掩萊○叅透情禪丈六身共君畫裏喚眞眞君索觀沈文蘭小影摹本久思東浙吟風客亦作西江載月人君去歳作客江西所到湖山留妙詠者番苑囿倍移畔君此來暢游怡園留園程公祠諸勝怱怱又掛歸帆急經過嚴灘仰漢臣[  映雪生草]  
[百花生日祝月季花壽二十六疉前韻]  
　　爲把羣芳譜細推花王猶是愛多才降庚也上千秋祝坼甲而今一例栽况此長春名早錫更宜益壽頌將來綵旙剪共金鈴護當作斑衣舞老萊○月月紅來不老身斑斕五色煥然眞芳顔爲愛多佳日小影原因是美人酌獻桃樽齊介壽徜徉花國最娱神緑章願把春陰借乞奏通明草野臣[  鴛湖掃花仙史草]  
[再賀許竹篔太史奉使日本卽以送行二十七疉前韵]  
　　聞道將臨屈指推此行中外仰卿才瀛洲路遠乘時濟　露春濃到處栽帝闕乍辭從北至使星先喜欲南來皇恩許住三年後歸着朝衣學舞萊○體國公忠屬望身乘風破浪遂初眞班生不獨稱文十宼相原來是異人使節登程馳絕域皇華載道護羣神願隨祖帳諸公後俚語遥遺奉命臣[  掃花仙史草]  
[滿庭芳怡園觀梅錄贈園主人]  
　　宿雨全銷雲開日麗二分春色初濃尋芳選勝花徑好停蹤不必探幽鄧尉亭泉外香雪重重原來是歸田手植鋤月種從容無窮流覽處纔舒柳眼尚濕苔封見横斜掩映淺白深紅領略癯仙骨格暫消受林下清風廣平賦心腸鐵石也足動胸中[  鴛湖映雪生倚聲]  
[光緒七年三月初八日京報全錄]  
宫門抄○發抄旨五道○上諭一道錄前○東撫周奏臬司病請開缺摺子○又奏籌辦建築黄河土壩夾片○江督劉奏據實奏明第 
 
 
] 

Page 4

 
 
第四章 
　　夾片○湖督李奏查明仍請准補都司夾片○黔撫岑奏請將同知開缺學習夾片○東撫周奏請補都司摺子○護陝督楊奏請免騎射夾片○三月初八日理藩院鑾儀衛光祿寺正藍旗值日無引見○惠王明安李朝儀各假滿請安○嵩申謝授光祿寺卿恩○寳昌謝授侍講學士恩○記名總兵劉高發謝恩○澂貝勒瀅貝勒各請假十日○謙貴福謙鄄錫敞各預俻召見○范　謨仍預備召見○召見軍機范宏謨鄭錫敞○發抄何璟等奏調員張致高等到閩日期奉旨知道了欽此○又陣亡員弁官紳婦孺第九次旌卹奉旨該部議奏欽此○又請以邱連陞補都司奉旨兵部議奏欽此○又浙省武職舉劾展緩奉旨着照所請兵部知道欽此○王仁堪奏接印日期奉旨知道了欽此○○山東巡撫臣周恒祺跪奏爲臬司因病禀請開缺回旗調理據情恭摺具陳仰祈聖鑒事竊據按察使宗室靈杰禀稱該司年雖七十氣體素壯正宜圖報涓埃惟因前在南方得染濕氣之症去歳入冬後疥瘡大發雖紳醫治漸愈但服攻尅之劑過多近又頭暈目眩精神委頓夜不成寐飲食減少加以兩腿無力行動須人扶持據醫家云由於辛勞過度客感外侵以致正氣受制非安心靜養難期就痊臬司爲刑名總匯之區事務紛煩轉瞬辦理秋審案牘益多不敢以病軀戀棧致滋貽悮禀祈奏請開缺回旗調理等情前來臣查該司老成端謹守潔才優刻當時事多艱正資臂助乃因積勞成疾急切難瘳揆其所禀之忱係恐悮公起見臣親往看視該司形容憔悴步履維艱患病委屬實情相應據情具奏仰懇天恩准其開缺回旗調理所遺山東按察使員缺請旨迅賜簡放以重職守　恭摺具陳伏乞皇太后皇上聖鑒訓示謹奏奉旨已錄○○周恒祺片再東省自黄流變遷以來沿河各州縣或田廬被淹或城郭受冲居民蕩析流離情形可憫其地近河干累遭水患之利津惠民等處上年經臣奏請修築堤壩經歷三汎民無失所實有賴焉兹查濟南廣屬之濟陽縣係在黄河下游東西南三面臨黄縣城逼近河身其南關街等處距河僅止二十餘丈及十餘丈不等更有距城里許之官道口地方直冲大溜險要尤甚上年伏秋汎漲連冲兩堰岌岌可危幸經該縣督率附近居民將第三堰搶築完固城垣得以無恙而城西南一帶高阜地畝盡皆坍入河中且堤外水高平地幾及丈餘倘將河岸刷盡水勢直逼城根非特城垣難保卽西北各鄉亦必漫成澤國據該縣知縣周連元轉據邑紳候選訓導楊存盛等聯名公懇自官道口起至城東迤南止擇要建築三合土壩三座由北岸伸入河心逼溜中行南趨東下並將堤岸修補整齊以免再行坍塌等情當經臣遴委候補知府張清綬前往確切查勘所籌辦法尚合機宜計三合土壩三座每座應築南北底長六丈頂長五丈七尺又壩根東西底寛五丈頂寛四丈五尺壩頭東西底寛三丈頂寛二丈五尺高均四丈再於每壩上游築河岸十丈下游築六丈四鄉堤埝亦多殘缺不全均應一律修培完固核計堤埝兩項工料撙節確估共需銀一萬餘兩民間無力捐修懇請　欵辦理繪具圖說禀覆前來臣查城垣爲一方保障該縣逼近黄溜若不及時妥爲保護將來一經冲決則工大費煩更難收拾此項三合土壩並沿河堤岸需　較多所稱紳民無力捐辦尚屬實在情形惟當此需餉孔殷之際庫　異常支絀加以近年籌辦黄運兩河所費不貲但有可以借資民力之處自當設法兼籌期於國計民生兩有裨益籌思至再惟有將沿河殘缺堤埝及三合土壩工夫仍飭民間集夫辦理其築埧廂埽應需料物等項據估核銀六千六百六十兩卽由司庫籌欵給領實成該縣知縣周連元督同紳民人等趕緊興修不准假手胥役草率偷减仍俟工竣禀報騐收以昭愼重如此酌量辦理在要工既不致貽誤而料物仍給銀兩該紳等僅出夫工亦當易於集事臣現已飭司如數　欵發給飭令於伏汛以前脩築完竣借資保衛除仍隨時嚴飭核實辦理並咨部查照外理合附片具陳伏乞聖鑒謹奏軍機大臣奉旨該部知道欽此○○劉坤一片再南洋事務殷繁加以籌辦江海防務尤須襄理有人查有已革工部主事原捐知縣黄河清學識尚優人亦　幹隨臣由粤來江委辦洋務頗稱得力該員係在部當差改捐知縣未及吾明被議革職現留南洋差委自應據實奏明理合附片具陳伏乞聖鑒謹奏軍機大臣奉旨知道了欽此○○李瀚章片再湖南永綏恊中軍都司員缺前經臣照章奏請以儘先都司張理玉擬補兹准兵部咨以張理玉　先名次在後查有張有升皮順先二員名次在前是否與此缺不宜應令查明覆奏再行核辦等因移咨前來臣查斯缺駐扎苗疆鈐束兵丁撫輯民苗均　緊要非諳　營伍熟悉苗情之員難期勝在該員張理玉由武童投入楚軍出師安徽湖北等省防剿出力歷保花翎守備復因秦楚川甘各軍剿　細捻克復各州縣肅清腹地案内經西安將軍庫克吉泰會保免補　備以都司　先補用復於蕩平甘肅金積堡案内出力保奏經部議俟補都司後以遊擊儘先補用又於關隴肅清案内保加副將銜該員勤奮勇往久歷戎行諳練營　於苗疆要地人地實在相宜是以臣前次專摺請補斯缺期收實効並將名次在前之包占梅等六十九員不宜緣由接名指實在案至續送歸班註册之張有升皮順先　員現經臣覆加訪查　二員營務尚待學習於苗疆難期妥恊未便遷就擬補致滋貽誤應請仍以張理玉擬補俾資得力合無仰懇天恩俯念苗疆員缺緊要准以　先都司張理玉　授湖南永綏恊中軍都司實與邊　營伍均有裨益如蒙俞允俟部覆至日給咨送部引見以符定制謹會同湖南巡撫臣李明　署湖南提督臣李勝附片具陳伏乞聖鑒訓示謹奏軍機大臣奉旨兵部　奏欽此○○岑毓英片再查松桃直隸同知吳光鑾係四川綦江縣佾監生上年在署仁懷縣任内聲名平常本年六月經臣　司調省察看該員年力雖富而閱歷未深學問又淺往往措施失宜以致物議沸騰相應請旨將松桃直隸同知吳光鑾開缺留省學習以觀後効是否有當謹附片具陳乞聖鑒訓示謹奏軍機大臣奉旨着照所請吏部　道欽此○○山東巡撫臣周恆祺跪奏爲揀員借補陸路都司恭摺具奏仰祈聖鑒事竊照高唐營都司沈靈芝前因患病經臣題報開缺聲明遺缺係陸路部推之缺東省有儘先應補人員容臣另行揀員請補在案伏查該都司駐札高唐地處冲途轄境遼闊巡緝操防俱關緊要非精明幹練之員不足以資整頓臣於歸先都司及副叅游内逐加揀選兹查有儘先游擊德州營守備白雲彪年五十五歳係漢軍　紅旗人由武譽挑充兵部差官咸豐十年期滿分發山東以守備儘先補用同治三年因在東昌　潢池剿匪出力保以都司升用七年因肅清捻逆案内經升任撫臣丁寳楨奏保奉旨都司户雲彪着以遊擊儘先補用欽此八年經兵部擬補　州營守備是年八月間到任該員穩練樸誠營務嫻習以之借補高唐營都司實堪勝任核與借補章程相符相應籲懇天恩俯准儘先遊擊白雲彪借補　唐營都司實與營伍地方有裨如蔬俞允俟接准部覆再行給　送部引　以符定副再所遺德州營守備一缺係題補之缺容臣另行揀員請補合併陳明理合會同曹州鎭臣王正起恭摺具奏伏乞皇太后皇上聖鑒訓示謹奏軍機大臣奉旨兵部議奏欽此○○楊昌濬片再分省遇缺卽補總兵陳羅前於咸豐七年隨同官軍攻剿江西永豐縣賊匪右目帶矛傷同治元年進攻浙江湯溪縣右腿復被砲傷子未取出提督銜留陝甘卽補總兵署督標前營遊擊潘紹池前於咸豐九年隨同官軍攻打安徽小池驛宿松等處賊匪右足脛骨被砲子傷十一年隨隊攻打安徽菱湖兩岸賊壘右腿蒂矛傷同治元年帶　進援江南雨花臺被賊洋砲子傷右手肘骨並右額受矛傷一處二年率隊進援皖南青陽右手肘被矛傷二處提督銜記名總兵借補靈武營叅將温宗秀前於同治二年隨剿衢州石門逆賊左肘被槍子傷同治四年圍剿嘉應州城巢右臂被矛傷前署浙江金華恊副將閩浙候補副將彭惟貴前於同治二年進攻龍游縣身受戲傷三年攻剿餘杭絲平　拙方　　　　四 
 
 

Page 5

 
 
第五章 
　　年進攻漳州平和縣槍傷左膝副將銜儘先叅將河州鎭標左營遊擊兼管中軍事務魏世祿前於咸豐四年二月隨同官軍在舒城驛遇賊打杖右手臂帶槍傷九月剿賊連鎭右臂帶刀傷五年隨同克復連鎭拿獲逆首林鳳祥右臂帶槍傷同治七年解圍鎭番縣遇賊打仗右臂帶槍傷八年隨同收復肅州右腿帶矛傷均經隨時醫愈然筋骨被損每逢陰雨時作痛楚難以挽弓騎射兹據各禀懇請奏免騎射前來臣　核無異所有陳羅潘紹池温宗秀彭惟貴魏世祿等五員歷戰受傷騎射未能得力合無仰懇天恩俯准免其騎射以示體恤謹附片具陳伏乞聖鑒訓示謹奏軍機大臣奉旨着照所請兵部知道欽此 
[浙省撫轅抄]  
　　三月十四日同知宗山交卸湖郡分局兼洋藥局回省禀到銷差通判徐承燮禀見銷平湖海鹽監收漕米差知縣曹礪成禀銷催算臨海縣交代差並禀知臬司委　局發審差叩謝前署三山巡檢徐鼎卸事回省禀到○十五日補用道陸差人禀知於十四日在省寓丁母憂通判吕耀弼交缷義橋厘局囘省禀到銷差奉化縣丞黄恩禧禀知藩司飭知回任叩謝卽辭新選龍遊縣丞馬如飛禀知藩司飭知赴任叩見卽辭准署海甯州吏目汪永揚禀知藩司飭知禀見叩謝前署竹山巡檢陳錫智卸事回省禀到署平陽典史陳鍾沂禀辭赴任縣丞李如蘭禀銷括蒼厘局差 
[蘇省撫轅事宜]  
　　三月十七日同知陳壽昌禀知奉委洋務局差州吏目吳毓彬銷　局差未人吳志敏銷盤門水關盤查差○十八日同知馬玉田知縣朱江杜仁幹均銷滬局差張壽曾銷滬局差並禀知派蘇差委縣丞倪文范禀知奉委夏防巡查差從九錢斆泗銷滬局差沈　禀知換蘇差委 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
