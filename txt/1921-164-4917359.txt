# 1921 - 164 - 4917359

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[禁謠與造謠（冷）]  
　　人但知禁謠官吏之所爲也而不知造謠亦官吏爲之也官吏之造謠係有兩種其一爲反對黨所造者造之所以中傷之也其二爲聯結者所造者造之所以離間之也官吏造此謠而人民轉述之官吏乃復禁之 
　　然此猶言謠之所由來也若謠之徴實而爲人所信者亦爲官吏徴實之蓋謠言之起必有一二相符之事而後其謠乃可以傳旣傳之後又有一二相符之事而後其謠乃爲人所注意不然雖有謠去事情遠者人必一笑置之又何須乎禁 
　　是故總謠之始末以言之皆官吏爲其主體也擾亂治安之責當由官吏負之若人民不過屢經危難之後驚懼走告耳於謠乎何預 
[命令]  
　　六月十九日大總統令陸軍總長蔡成勳呈准河南督軍趙倜咨請將南陽鎭守使趙傑免去本職趙傑准免本職此令 
　　又令任命李治雲爲南陽鎭守使此令 
[專電一]  
　　北京電靳託外長邀王正在廷入京因日本决撤膠濟軍隊接收辦法待王取决一說恐王在浙制憲故延其北上（十九日下午一鐘） 
　　北京電吳佩孚電曹錕已電盧督勿親小人自墮令名係指安福 
　　北京電鮑貴卿電浙盧仍以擁護中央爲前提停止省選事已打消 
　　北京電滬報張敬堯陳幹孫萬乘闞某在某處已有佈置待機發難（二十日上午十二鐘） 
　　北京電胡維德電部日政府願退還庚子賠欵爲直接交涉條件 
　　北京電部覆田中玉靑島日電台已同日使交涉得復再聞 
　　北京電部復張鳳台開放李家寨森林並無准由外人承租建築避暑所屋之規定希駁斥 
　　北京電美技術部代表抗議中東路借日資謂中國如無能力收回該路應付國際共管（二十日上午十二鐘） 
　　北京電劉承恩承王占元旨電府院要人打聽中央有無更換王使意某復劉請放心（二十日上午十二鐘） 
　　北京電鄂王密急電武昌亂事旣告粗安趕辦善後查應裁軍隊前已請准必須貫澈到底請令海部勿將武宜各艦他調協同鄂軍鎭攝（二十日下午七鐘） 
　　北京電我國已派鄭延禧爲駐莫斯科代表陳廣平將另授任務 
　　北京電顧使與克拉新已協議優待華代表辦法四條如居住通信言論自由等欵聞勞農代表阿渥夫將由赤塔來京（二十日上午十二鐘） 
　　北京電外次劉式訓肝胃病乞回籍外長請劉在西山調養劉不允本日起不到署遄返南滙署事沈瑞麟代理（二十日上午十二鐘） 
　　北京電政府認壽鏞查辦鄂官錢局復文不澈底將另派員復查因官錢局官基本金爲地畝王曾將地畝售出不少（二十日上午十二鐘） 
　　北京電姜桂題請換經棚電報局長華義方幷先令出局因華報告經棚有烟有匪故（十九日下午一鐘） 
　　北京電稽核所洋員言政府爲增加鹽稅收入正在起草加稅辦法 
　　北京電參陸處電閻相文陳將軍樹藩退守西安要求事實上確有誤會執事帶兵接任恐難兔衝突惟二秦人民處水深火熱中務宜沿途保衛地方至在陜外人尤應使之脫險以符拯救該省主旨 
　　北京電院電陳遐齡川軍據鑪遮斷執事糧道惟川邊匪患不時發生或爲勦匪而進引此誤會除電劉湘禁止劉成勛再有特别舉動外希卽駐守雅江勿退關内免藏番復熾俟中央設法解决 
 
 

Page 5

 
 
   
 
 

Page 6

 
 
[專電二]  
　　北京電汲金純所部二十八師定明日全部入關（十九日下午七鐘） 
　　北京電楊慶鋆電奉令署長勉力擔任各方面責難交加再懇促趙來贛鋆得早卸仔肩（十九日下午六鐘） 
　　北京電劉鎭華電陳督所請六項應速照准否則陜局糾紛華難負責（十九日下午三鐘） 
　　北京電中東路日借欵因某方反對中止現議發行公債徐圖救濟 
　　北京電新楊電年來邊患不息新疆首當其衝查致亂根本不在敵匪外患而在内訌日甚蓋無權改良政治人民引爲切膚之憂社會生計日促民族趨新激烈者益衆請定統一辦法庶可肅淸亂源否則徒謀治標不足以應巨變 
　　北京電靳派鮑貴卿徐派吳炳湘先後赴浙疏通盧督（十九日下午七鐘） 
　　北京電院電長江各省嚴防小徐擾亂（十九日下午七鐘） 
　　北京電浙盧密派某參謀來京與旅京浙人交換意見（十九日下午三鐘） 
　　北京電京濟航空七月起每星期日三五下午五時由京開七點半到濟每星期二四六上午十時半由濟開一時到京（二十日上午十二鐘） 
　　北京電杜威定七月初回國將於二十二在京高師爲末次演講 
　　天津電曹接靳電請以吳佩孚軍在洛陽接濟閻軍後方及兵站 
　　天津電曹電政府請將陜軍官張寳麟劉世瓏井岳秀褫職 
　　天津電萬繩式赴京商熱邊屯林懇軍大致已就緒决七月間率舊部三千赴林西經棚一帶張勳定日内入京 
　　天津電全國律師協會天津惟梁錫綸蘭舒周代表哿（二十日）日入京與會 
　　天津電河北大學籌備就緒經兩曹商决由曹銳兼校長省會議長邊守靖爲校務長副議長王濬明爲敎務長（以上二十日下午十一鐘） 
　　漢口電湯薌銘魏聯珉由京返鄂 
　　漢口電美海軍史上將皓（十）（九）晨乘艦赴宜王督派楚信艦隨行照料 
　　漢口電鄂自治籌備處篠（十）（七）通電主張改編省防團設商團保衛員自衛（以上十九日下午四鐘） 
　　香港電傳聞欽廉高化等州已有小戰並傳高之石城縣失守惟均未證實 
　　香港電梧防已佈水雷桂廣已將航線告由英領轉知輪商 
　　香港電河源疫氛仍未銷減 
　　香港電徐紹楨有辭職離粤說 
　　香港電市廳議將大小舊衙署拍賣底價如下省長署七十萬財廳五十萬鹽運署四十萬高檢廳二十萬南番兩縣署九十萬市廳二十萬（以上二十日下午七鐘） 
世界路透電 
[帝國首相大會開幕]  
　　二十日倫敦電帝國首相大會今日在唐林街十號開會街中除新聞家與攝影家一小隊外幾無餘人首相喬治氏體已大健今晨由乞克斯乘汽車到會發歡迎各代表之演說 
[英日續盟與中國之關係]  
　　十九日倫敦電觀察報外交訪員紀載英内閣主張與日賡續聯盟事謂内閣願望之主要點爲阻止中國瓜分維持中國開放門戶主義並予中國以公允之機會觀察報又載有濮蘭德氏所著一文切言苟不誠意重行聲明現約之條欵規定中國之獨立與土地完全則聯盟之賡續决不能收增進遠東和平之效又謂中國之荏弱已成遠東問題之樞紐如須醫治中國之弱點維持中國之獨立發展中國之利源以利公衆則凡與有關係之列强不久有出而干涉主張實行某種眞正改革之必要即遣散督軍之匪軍整頓行政恢復北京與各省間原有之財政關係是也濮蘭德氏文末結語曰如日政府願協助施行此項改革則聯盟之賡續將爲佳兆之事凡中國之誠友均將加以歡迎余希望其能如是且深信其必然也 
[辛博士之英日續盟論]  
　　二十日倫敦電每日電聞載辛博森氏所著一文以中國近年來之擾攘不已陰謀疊出歸咎於英日聯盟且謂英日聯盟如任其消滅則中國事務必大有轉機中日兩國可成友朋而相平等辛博森氏懇請殖民地首相當研究並理解中國之現局副以英日之束縛任務足爲太平洋極大之危害 
[法英意商酌近東問題]  
　　十九日巴黎電克松貴族與白里安氏會商近東問題後已將調停土希爭端之條件議妥俟得意外相之同意後即將提交希政府如希政府允將調停對土爭端事交由協約國辦理則此項條件將提交土政府此間對於調停希望甚抱樂觀協約國政治家且曾透澈討論上西萊西亞問題 
　　十九日巴黎電克松貴族與白里安氏於今晨十時三十分在外交部開會至午後三時四十五分始已意大使倫加爾氏亦出席近東問題爲討論之主要事件 
　　十九日巴黎電君士坦丁電稱希軍攻勢已爲土軍擊敗安哥拉政府之代表薩米氏已抵羅馬 
[日太子蒞荷記]  
　　二十日海牙電海牙新聞家聯合會昨日宴待偕日太子游行之日本新聞家四人賓主酬酢頗歡 
　　二十日海牙電日太子今晨由海牙乘專車前赴洛佛荷外交大臣等均在車站送行 
[毛船仍售於德]  
　　二十日倫敦電印志開浦貴族投函泰晤士報謂前德船九艘曾登廣告招人承購以英人爲限者已得賠償委員會之許可售與某德人蓋以出價甚高非英國購主所能及也今並决議於六月三十日後將所未售與英人之船隻聽令各國之人承購印志開浦氏宣稱英國船主因工資稅率過高及因罷工情事其流動金似將告罄 
[各國近事紀]  
　　十九日倫敦電昨夜孟郤斯德有新芬黨攻擊鐵路信號處共焚燬四所 
　　二十日巴黎電芬蘭京城電稱俄國陸軍總長特羅斯基氏患肺癰甚劇 
　　十九日巴黎電本年前五個月法國之出口品共値佛郎九○四九三八○○○○較一九二○年同時增多佛郎二五○八二一○○○ 
太平洋路透電 
[中東鐵路之經過談]  
　　十八日北京電路透電社接華俄銀行遠東經理彼　塞古林氏來文該文且代表中東鐵路督辦之意見文曰邇來各報關於中東鐵路事載有種種不確之消息及談片實則自上年十月間中政府與華俄銀行訂定合同後鐵路狀况大有進步現有種種理由可信鐵路之財政困難不久可以消除中東鐵路並未與日人或其他團體訂定借欵且不必有此舉也中東鐵路公司所欠中政府之關平銀五百萬兩固應在該路開車日償還但將按照鐵路章程以五釐息之債劵繳付本利如鐵路異日需欵應用則將發行債劵由公衆承購並無添招股份之問題蓋按照鐵路章程該路之股份唯中俄人能執有也股東常年會議定於本月十四日舉行將討論正式性質之各事此項常年會議之召集乃擬通過董事部提出之報告與夫一切賬目並選舉新董事屆時董事部或將提議他項事件一九二○年十月間訂成之合同施行後頗爲滿意不致提議更改蓋新設之中俄董事部協同總工程師應付因歐洲戰爭及俄國革命内局不靖所引起之困難已有種種成效也 
[陜西近狀記]  
　　十九日北京電馮玉祥已占據潼關現距西安僅三日路程陳樹藩並未抵抗已撤兵至省城陳言如能依行彼前所提出之條件則對於交卸事務决不有所留難陸鴻濤已派兵至陜驅陳 
[安福罪魁之定罪]  
　　二十日北京電北京高等檢察廳已將上年總統命令所開安福黨十六人控案審訊完畢除朱深王郅隆梁鴻志外均定死罪徐樹錚已逃往浙省高等廳兹電令杭州檢察廳緝拿之政府不日將再請日使署交出現匿日使罪營舍之安福黨人員 
[各地商會請爭英日續盟]  
　　十九日北京電政府接厦門南昌蕪湖等處商會來電請速提出英日續盟之抗議倫敦華僑商會亦來電請派有經驗之外交家至歐辦理反對續盟事務世界各處之華人團體現紛紛來電反對續盟 
[外使職務之更迭]  
　　十九日北京電策命任唐在復爲駐羅馬公使予以與駐羅馬波斯代表商訂商約之全權此項談判前由王廣圻辦理今王調任駐海牙大使故外交部請以唐代王 
[征蒙記略]  
　　十九日北京電張家口消息察哈爾第一旅已奉命開往多倫諾爾實行該處防衛計畫哈察爾都統署口已建設無綫電臺與滂江軍隊直接互通消息 
[日本船廠工人之奮鬭]  
　　十九日大阪電藤永田船廠之工人二千名今日與警察以刀棒磚石惡鬥死傷五十名内有警察十九名附近某事務所曾大受損失船廠重要職員鈴木氏之住宅受暴民二百餘名之攻擊玻璃窗均被擲碎幸警察及時馳至得免受他項損失 
　　二十日東京電今日橫濱珍田船廠辭退工人一千二百名因維持困難之故 
國内要聞 
[北京通信（吹萬）]  
　　京學潮之調停 
　北京敎育風潮自敎職員控告三大員後馬鄰翼遣陳筱莊再赴香山請張仲仁下山調停而敎職員方面復有蕭志仁與龔維漢二人相將往請斯二人者本非八校敎職員亦非受敎職員聯合會之委託而往者二人皆中大敎員於控中大校長案爲主動中大校長爲八校敎職員代表之一其入獄也八校敎員頗不滿於蕭故蕭欲爲敎職員効力以自白張乃於前日下山先與敎職員方面接洽請其將條件先行開出俾調人稍有把握敎職員送於昨晨九時開會於李宅議定辦法四條業已登載各報張於昨日下午五時赴靳宅見靳後即力勸靳和緩學界感情勿使成法律問題靳謂先生出任調人使敎育得以回復原狀信愛我者但此事兩方已交法庭當然止可聽法律解决不便開行政干涉司法之惡例張謂所謂司法獨立者不過一種冠冕話法界亦何曾願政府與學界兩趨極端乎倘政府與學界互以感情用事殊非國家之福借令此次果以法律解决矣法庭在平時實以巡警之報告爲最有力之根據者今學界方面且以政府之軍警爲被告法庭調查證據已覺十分困難且此次縱能依法解决而政府與學界感情旣惡以後必在在棘手亦良非計靳謂如爲余個人事先生來言余無不可從命惟此爲公事雲鵬處政府地位當然不能專斷還須與總統商量張謂然幷告以翌晨將謁徐談三時而退今晨張於四時半即至公府以原約五時前往也張述意後徐謂君出調停政府焉有不肯聽從之理余對於維持敎育本蓄之已久但如何辦法尙須與總理會商張謂調停余何敢余今所處之地位但爲調處譬諸鄕人互訟地保從中調處僅將兩方意見交換調處得好兩邊了事調處不好地保不過挨一頓板子相與一笑而散今日下午五時記者見張氏詢以調停形勢張謂政府之意但不拒絕調停至於條件尙不能談到幷告以兩日談話大槪謂以現勢觀能調處得下與否尙爲問題如果政府無讓步决心我祗可仍回香山云云是調停前途仍未容樂觀也晚間又以電話詢張尙未得有總理總統會商之答復大約須至下星期一方熊稍有端倪耳 
　　畢業同學對於此次學　向處於第三者地位昨日上午推代表見馬問四月三十日閣議辦法之保障馬謂部令已與四月三十日辦法以一重保障代表問將來財交兩部倘不履行次長是否有令其履行之把握馬謂此實無把握即使明令宣布亦無解於事實上之困難代表問六三事馬謂係枝葉可不問即聽法庭辦理亦可代表復表示政府當向敎育界道歉之意馬謂苟力能爲無不盡力據是則張氏之調停更未可樂觀法庭方面聞已决定如果訊此案擬全體法官出庭共同負責不使一二人任勞怨如果能不以法律解决則固彼法官之所願也至學生方面認現政府輕視敎育界人格决將六三詳細情形宣告各省以期羣起援助惟對於派遣代表一節屢次討論主張不一昨日上午復在某校開會討論此事已將某校代表擔任某處及出發日期議决並聞各代表於事畢後尙須齊集上海會合再開學生聯合總會云 
[潘馨航之浙江觀]  
　　浙江問題近已引起外人方面之注意昨北京益世報載一消息云某外人前日曾以浙江事件詢問財政次長潘馨航氏據潘氏意見謂盧子嘉最近之舉動乃不外二種原因所造成自安福敗後段派督軍均感受多少之不安日以汲汲地位之保全爲急務安福政客乘機煽動遂觸起此派督軍種種自衛之活動此遠因也中央旣將陜督陳樹藩免職盧氏與陳意氣相近乃誤認中央對於此派督軍將有同樣之更換於是浙江自治之旗遂不惜斷然揭出此則近因之可注意者也至於吳副使方面與盧本有鄕誼私交上自亦不壞若謂吳副使即因此而可以與盧一致則事實上必無此事且自盧督軍宣示自治以後吳副使並無何種之表白云云潘氏之說如是果否爲浙江之眞相則不敢斷也 
[陜事之緩和消息]  
　　陜西事件已漸和緩陳氏並向中央提出條件似已露可以解决之意吳副使子玉以陳樹藩及陜中將領對於陜西易督事件尙多誤會故特於日前特派團長王某入陜向各方面疏通並予以許多保障陜軍將領感吳使之誠意故已轉變其態度而馮玉祥已安然入關矣至陳樹藩之要求條件前此向中央直陳者係（一）積欠陜軍歷年軍費應即補發（二）渭北土匪賡續剿辦（三）將各軍隊編制數師請政府任命（四）補給官佐勳位（五）閻督履新少帶軍隊以輕陜民擔負（六）趕辦交替以兩個月爲期劉鎭華代陳樹藩陳請者亦有六項（一）發陸軍欠餉（二）另編陜軍請準任命軍官（三）補給官佐勳位（四）陳樹藩現在所部不得遣散（五）恤死亡兵士（六）任内軍費照數補償上述條件略有不同但實不成問題所難解决者即中央令陳先離任陳則欲中央先照准並實行其要求然後離任是陳氏正與中央相持至因其讓出潼關便謂陜事已有轉機恐尙未必然也閻相文方面已接有曹使電令先暫駐潼關俟與陳樹藩確商妥協後再入西安閻已於十五日抵潼關潼華間電線已漸次修復閻於到潼後即留第二十師步兵兩營砲兵一連騎兵一連機關槍一連駐紥觀音堂作爲後援昨日已有電到京報告進行事務馮旅以後援已到亦即由華陰拔隊向華州西進 
[宋小濓倡議借欵之反響]  
　　宋小濓來京係參與中東路股東會議本月十四日即爲該會議開會之日當時各股東嚴守秘密故外間無由知其内容現聞當日宋小濓確曾提出籌借日欵一案俄股東露亞銀行反對謂本路技術部日本代表藉口整頓路政陰欲介紹南滿資金於本路實係破壞中俄所訂關於本路條約况中東路自一九二零年修改條約以來財政日有起色正可維持現狀今忽欲籌借日欵實所不解云云中國股東亦多反對宋見此情形已不堅持原議日人南滿鐵道會社則仍向交通部方面進行運　但該路董事會旣未通過此條無論如何此項借欵終不能實現也 
[關於英日續盟之部電]  
　　英日續盟問題英國首相已向顧公使口頭聲明注意中國主權茲聞外部昨復電囑顧使仍向英政府請求爲書面之答覆並聲明中國此舉係保其獨立國家之資格幷非越分要求深願英政府諒解此意立以公文形式切實聲明將從前英日盟約中侵及中國主權之條欵一律撤廢此後約中不再列入中國字樣庶中英邦交可日期增進而東亞和平亦永能保持云云 
[京綏路增稅之反對聲]  
　　天津消息云京綏鐵路新設捐局於商民大有損害因之各處函電紛馳羣起反對天津總商會前曾電財政部反對此事後得財部覆電云京綏貨捐收入前於國務會議聲明爲凑補京師敎育經費國家財政困難敎育維持不易請貴會始終毅力維持轉勸各商一律照章輸納是爲至盼但反對者仍繼續不絕綏遠商會代表李芬豐台商號王春瑞東口荼商代表張詢等又自京致函天津商會謂政府增設京綏全路商貨統捐局往來華貨値百抽二五而洋貨不抽無異置華商於死地此爲華北商業生死關頭凡我商界皆應據理力爭現在各處商會代且已陸續到京俟各處代表到齊即行接洽進行反對辦法云云查此項附路捐局在民國二年大總統會明令裁撤三年各鐵路局復將國務會議議决各條勒石樹碑懸爲永禁乃此次財部一意孤行不顧人民反對西北商業幾全停頓近日綏遠豐台等處商人代表齊赴北京磋議辦法天津方面與京綏路相距非遠將來亦受影響故已尅日選派代表赴京參與會議矣 
[豫省會討論制省憲]  
　　河南第二屆省議員三年之中核其成績除擬訂自治條例外幾無一事可述此次臨時會自六月一日起除由第一日起休會七日外迄今半月有奇足法定人數者止十四日一次而此一日之盛會忽高唱制定省憲之論先於十三日開茶話會由孫議長正字提議謂中央的假性統一不足恃自救之策舍自治無他道請大家鼓其餘勇急起直追趕速制定省憲以樹民治之基礎云云各議員一致鼓掌除已到者皆署名贊成外並擔任邀集未到會各議員次日出席俾便開會十四日開會議員出席者果有六十八人爲三年以來絕無僅有之盛會仍由孫議長主席討論制定省憲究應如何進行王幼僑主張先用公啓通知各縣如有意見儘可陳述本會使全省父老均得與閱進行方見有力張鳳翥主張（一）先設省憲籌備處由議會兼辦（二）通電徴求大衆對於省憲意見（三）派調查員分赴各縣調查風土人情調查期限長短自定之賈維藩主張先規定制憲手續耿文華郝夢鳳主張推定起草人先提議案然後組織特别委員會審查左向賢主張通電各省一致進行旋議决由議長指定起草委員孫議長即指定熊緒端汪紹辰張鳳翥王幼僑等四人爲起草人王幼僑請函索浙江江蘇湖南關於制憲各種文件以備參考衆贊成此當時開會情形也聞該會已電覆盧浙督豪電極表同情自十四日開會後一連三日又不足法定人數以致皇皇制憲問題不得不稍爲延擱云（六月十七日） 
[廣州通信（平）]  
　　粤桂戰事緩和之原因 
　　粤桂兵事在前月爲最恐慌時代一若啓釁即在目前且邊界各地已小有衝突但近日態度又稍和緩蓋兩方面不能自爲解决仍須聽决於各省也當日前消息最緊時頗聞北京令閩贛兩省助桂故桂省引以自重甚覺興高采烈而在粤省則不免色然以驚乃亟亟焉從疏通贛閩着手去歲粤軍返粤已得閩省援助故交還漳州即爲一種良好感情今自桂省問題發生曾派粤海關監督黄强電話局長李國英親到閩省與李厚基磋商結果閩守中立允不援桂時桂省亦派人到閩不得 
 
 

Page 7

 
 
要領而返粤省知閩之表同情於粤並非詐僞潮州防務可以稍弛洪兆麟所部之兵近已運回省中移駐他處即爲此也贛省方面昨年夏同龢銜陳光遠使命到粤原有贛粤聯防之議嗣粤派鄧文煇到贛報聘彼此感情頗洽此次粤復派鄧文煇到贛接洽聞贛亦允守中立不向粤啓釁外間謂陳光遠已派兵大庾嶺大抵係敷衍北廷之面子耳前月許崇智在北江接近贛境者尙籌劃設備近亦撤去移以對付桂境矣閩贛兩省旣不肯實力助桂則桂省實力有限自不敢急急啓釁且黔軍受粤之密命近與桂軍决裂向柳州移動桂省又添一敵不能不多所防備故桂省在今日更無發展之可言也若在粤省欲以武力攻桂亦爲事勢上不可能之事總統之選舉已一月有餘並無何種發展吳敬恒汪精衛等以在野資格曾拍發一電贊承聯省自治欲人承認總統此本一種調停之見解近聞國會議員中亦有人起草擬提出聯省自治之意見大約不日將有發表而盧永祥豪電之主張陳總司令亦有電贊同並有電贊承陳樹藩之陜人治陜蓋聯省自治之說即以破北廷之統一而陜閩浙自成一系統爲皖系範圍近方與奉直暗鬭粤亦與之遙遙相應借自治以攻統一外間謂爲孫段携手之結果亦不爲無因而照此形勢以觀桂省愈形孤立縱得奉直援助然遠水不能救近火當然不敢發難此實桂粤戰勢緩和之原因也 
[李厚基之病（遂夫）]  
　　李厚基於前月二十三日參與省立第三小學運動會是日午後二時有微雨李立於運動場某副官持傘爲蔽李却之未幾雨漸大仍立如故自以爲軍人彈且不怕何怕雨而學生因軍民長官若是亦不敢中止散會後淋得徧體乃服薑湯一盃决日赴道署宴又次日赴敎育廳宴因王叔枚廳長公子娶陳其美之女請李爲證婚人也被雨後連日又吃許多肥醲而病遂作即延醫官林可濟療治林閩人也前因李之太夫人史氏獲恙診愈遂得是職而李亦視之若盧扁再生者故林雖有烟癮亦不之問外間遂有特許吃食鴉片之說此次臨診先投以凉劑不應又投以熱劑不應忽而昏迷忽而躁動連服五劑罔效中有一方甘草梢誤書爲甘草草某副官以王素倨傲即以無處購買回稟李厚恩史廷颺等大不謂然遂改由陸軍醫院魏醫官診治連服兩劑神息雖稍淸而徧身藴濕仍僵臥床上不能反側又改請方兆鼈之父樹桐而從旁各出主張者又不乏其人費毓楷欲薦蘇人王邦濟又不欲負責任遂詢方以王邦濟醫學如何蓋往者費病爲王治愈即予以賈捐局長之職此次又欲因以提拔之也方知其意謂王前在巡警道署衛生科余即識之實爲不錯書一輕描淡寫之方畢遂舉王以代己費於是乃以王進同時曾服博濟醫院及公立醫院女醫生之西藥未見效王則連投以梔豉葛根湯始漸有起色各報紙遂有李已占勿藥照常視事等語孰知十三晚症復大變史廷颺至夜四時方出現醫者仍屬王邦濟又微有挽回之望矣 
[江西實行禁米出口]  
　　六月初旬南昌總商會慈善總會呈請督長禁米出口以維民食官廳允自十六日起暫行禁止出口一月米商聞此消息遂於此數日中趕運米糧出口就省城調查已有數萬石之多其逕由撫州德安（均産米區）等處運往九江者則無稽考但聞南昌湖口九江各稅局一星期中所收米捐已達十萬元以上可知米榖出口之鉅額矣近日米店因無米應市價値飛漲業已超過七元據米業人言如再不實行查禁不一月間必將漲至十元一石商會長龔士材慈善會長陳少梅以貧民頗呈恐慌之象深慮擾及治安昨（十五）特晋謁楊省長爲民請命將外間現象舉以相告請速頒發布告禁米出口遂議决（一）電飭九江湖口各局查明已完稅而未運出省之米全數折回以爲救濟米價在常平捐内墊還（一）將南新兩縣義倉所存積榖四萬石提出平糶交各米店應市（一）電令臨川金谿兩縣知事及黄江口李家渡滸灣各稅局調查所屬存米數目茲將督長令財廳文錄下查目下青黄不接市面米價逐漸增高自應禁止出口今日除分令湖口龍開河兩稅局自六月十六日起如遇商民販運米榖出口不論酒米糯米一律暫行禁止其已運至湖潯兩處者勸令折回内地行銷並分别通令咨函查照外合亟撰就佈告令仰該局長即便遵照如遇商民販運米榖行銷内地仍應照章征稅放行其稅單内不得塡註出口字樣並將發去布告張貼曉諭母違此令 
[皖人對學潮之公憤]  
　　皖省自武人戕殺學界之慘變起後激動全省人民公憤各團體之起而援助者紛紛不絕本報接得此項快郵代電幾至盈尺以限於篇幅不能全載爲憾茲姑節錄一二要言以見一班（一）懷遠縣學生聯合會議决對付辦法五條（一）取消議員資格使永久不能當選（二）解除倪道烺馬聯甲職權（三）敎育經費案由下届議會完全通過（四）嚴辦殺傷學生之當事人（五）優恤死傷學生（二）無爲縣敎育會公决兩條辦法（一）要求懲辦馬聯甲倪道烺以及禍首諸人（二）要求解散省議會曁趙劉王行凶當事人（三）無爲縣學生聯合會稱同人等目極心痛不得已懇乞諸君子同聲援助以開吾皖一線光明同人等誓死以待此惡不除何必更言敎育（四）來安縣各團體稱務乞主持公道羣起聲討嚴懲禍首藉慰寃魂（五）來安學生聯合會稱學生等激於義憤用特電乞吾安徽諸同鄕父老兄弟主張公論一致進行並乞轉電政府請其依法懲辦禍首解散省議會褫奪現在省議員之公權庶不使死者寃沉海底（六）壽縣勸學所敎育會稱諸公關懷桑梓素具熱忱尙望一致主張分呈大總統國務院及本省司法行政事警各長官依法懲辦以爲摧殘敎育者戒（七）省立第三甲種農業學校學生自治會致省垣各校慰問書稱已於本月十日一律罷課散布宣言要請各界援助與諸君一致行動伏望諸君堅持奮鬥敝會同人願爲後盾（八）靈璧二三區各校學生罷課宣言（一）呈請省長督軍嚴辦嗾使軍人毆辱學生之議員與軍官（一）宣布惡劣議員劉趙等之罪狀並通知全皖學生聯合會監督其下届省議會初選復選（一）要求省長將十年度敎育經費照原案施行（一）呈請省長優恤死傷之學生（一）不達目的不止（九）潛山縣敎育會勸學所農會自治協進會稱省會蕪鳳各校均已罷課紛紛交涉不達到懲辦禍首之目的誓不甘心潛山各校亦均罷課幷電軍民兩長依法懲辦（十）繁昌縣學生聯合會稱本縣各學校已於本月八日一律起始罷課至於以後對待方法一面呈請大總統懲辦肇釁之武人及敎唆之議員並撫恤已死受傷之學生一面通知六十縣地方父老對於前屆議員剥奪其下屆選舉權（十一）北京安徽同鄕會今午同鄕大會議决赴府院請願向財陸兩部控倪馬電詰督軍省長依法訴懲首犯議員幷通電本省各縣取銷本屆議員下次當選資格（十二）安徽旅寗同學會稱敎育關係全皖命脈急待發展應請省長悉照原擬十年度敎育預算案明令施行俟下届議會再行追認（十三）安徽旅寗敎職員陶知行等致京電吾民何辜受此荼毒乞將馬聯甲等盡法懲治幷將其軍隊解散以安人心 
[浙省憲紀聞（ＵＬ生）]  
　　國民直接罷免權之大討論 
　　聯省自治之空氣旣瀰漫全國浙江亦隨湘省之後欲以制定省憲樹全國之風聲矣予來此觀光將以見聞所及有所紀錄或亦觀國者所樂聞歟予來此已二日參觀於起草會議者一日是日最有精彩之議題當無過於褚輔仁君所提出之省議員將來原選舉區是否有撤消之權一事然第一令我生無限感想者即人才之貧乏是焉是日討論該問題之時間自上午十時至下午二時不可謂不久發言者幾至二十人討論不可謂不詳然有精彩之言論甚不多覩除褚君將提案本意說明略稱直接民權旣爲今日不可抗之潮流代議政治已不勝流弊不得已而存之　爲舍此别無良法　且國權主義旣根本崩壞省權主義當然亦難成立故向之舉出省議員爲代表省的而並非代表人民的之理由今已不能成立因此故人民認議員爲不當時當然應許其有撤消之權云云從此發言者精彩極鮮或謂省議員旣經舉出當然不能撤消或謂議員若可撤消則將來危險實甚更不知以何因緣有人謂人民撤消議員並非對於議員爲不信任之表示乃對於議會爲不信任之表示因立法事業之行動乃機關之行動非議員個人之行動議員個人不能作惡故撤消議員不撤消則已撤消則非撤消其大多數不可於是表决之結果居然只可撤消議員大多數而對於議員個人之不稱職者人民終至無法取締矣從此議員諸君之各個皆神聖而國民只可瞠目相對褚君直接民權之提議將來或只可用於解散議會之時此外則所謂主權在民者此民字之解釋或當以代議士三字代之此浙省制憲討論中今日已確定之趨勢也予觀是日之起草會議大多數皆若抱一種未來議員或終身議員之感想自居故一聞議員亦有老百姓可以出而取締即大生駭異蓋未嘗一思及其自身或亦有選舉失敗及爲候補當選之時也如使我爲失敗及爲候補當選之時則撤消議員之制旣可爲人利用亦未嘗不可爲我利用此點似已完全忘之矣是日更有某君稱議員只有一次選舉已不勝金錢運動等之舞弊若今後更可撤消則弊益不勝蓋其弦外餘音一若議員以金錢運動而得若此後更須時時以金錢維持其地位則勢必入不敷出而議員不可再爲有某君駁之略稱維其如此所以今後之省議員不當再以金錢運動亦不敢再以金錢運動併不値而爲金錢運動故撤消議員之制若行許人民以直接罷免之權則金錢運動非特無所加增且可自此打破言之最爲深切一時掌聲甚多然二君皆未嘗思及以後之省議員必須取國民直接選舉之制而斷不再取簡接覆選之制則一也買票之舉必須根本與以打擊此實爲根本之一焉統觀是日會議省議員當起草員者太多而學問研究識見眼光又不足副之處處乃覺爲其自身地位與環境所束縛此不可爲浙省制憲諱者也予來此旣欲以忠於浙省制憲者忠於全國故今後筆則筆削則削决不願爲親者韙然更希望各省之速即繼起也省議員太多有學問者太少此二點浙省不可爲他省法此予第一日參觀以後所有之感想也 
[杭州快信]  
　　浙江各法團定於本月二十日開聯合會議討論省憲事宜聞省農會已推定范高平方仲友陳應沅朱祖榮屠世享等七人爲代表律師公會推定任鳳崗查人偉等十人爲代表敎育及商會亦均在推舉中 
　　省市安靖如恒銀根亦頗圓活日前杭地謠言蠭起半因安福系方樞袁榮叟聯袂來杭之故現方已離浙袁則就省憲起草員職至謂徐樹錚亦密地到杭有所活動則全無影響謠言原因皆由袁方行蹤詭秘所致 
　　第一師範學校校長姜伯韓因出洋辭職薦北京大學敎授黄人望自代已經敎育廳照准 
　　紹蕭塘工如三江閘等處時屆霉雨險象環生省署已派第二科員兼技正王濟組馳往察勘 
　　省敎育會今日發出通啓第八次江浙省敎育會協進會議决江浙中等以上各學校校長會議定七月二十三日上午九時在浙會舉行前次開會僅議大體此次應分組研究另附說明書請查照出席並先期寄送議案以便印配 
　　浙江儲蓄銀行昨下午開創立會選出董事王一亭葉諗吾盧緯卿顧馨一陳魯卿龐春山顧棣三李斐然王湘泉九人並選出監察金汲深姚應鵬李鴻卿三人今日開董事會提議開幕事宜 
　　省垣米價日漲民不聊生省署已令大義富三倉自下月初旬起趕速設廠分辦平糶現已由警廳調查貧民戶口列册造報 
[南京快信]  
　　省道籌備局成立後王省長委王爲毅充該局主任張援黄次山爲佐理王鴻飛姚明善充副佐理現張援决辭不就已將委狀繳還 
　　寗垣航空站地已塡平即將建築房屋儘八月竣工 
　　吳佩孚派團長王鑫赴浙謁盧昨過密赴滬 
　　贛陳派姜永安赴直隷招募新兵昨過寗轉車北上 
　　寗總商會昨接京總商會函請調查工商各界之歷年成績及狀况以資參考 
　　錢崇固昨由籍來省因公晋謁軍民兩長 
　　府顧問張耀曾·財部科長李淦·交部參事陸夢熊·由京來寗外部科長謝永炘由寗赴京 
　　新任蘇高檢廳長許受衡准今日南下履新 
　　省署昨委劉寳壽署嘉定縣知事飭即赴任 
　　馬玉仁電軍署呈報親率大隊赴泗陽剿匪 
　　胡敎廳長迭次辭職經兩長慰留辭意已打消 
地方通信 
[蘇州]  
　　東吳大學消息昨日下午四時蘇州束吳大學同學會蘇州支會集常會於觀前馬玉山公司該公司招待極局布置精美四時五分開會會員到四十餘人首由會長史君襄哉報告開會宗旨及一年來之成績次由施君季言報告校况（一）新敎員之增加（二）建築之擴充（三）學生人數之驤增（四）體育之進步（五）校長葛賚恩之新計畫（六）六月二十八號同學懇親會之籌備次即舉下屆職員當即舉定正會長陳海澄副會長姚鐵心書記邵桐軒會計孫藴璞幹事二人陸幹臣施季言蘇州同學通信錄訪事三人萬嵩沅徐景韓姚鐵心嗣即討論本月二十八號同學懇親會之進行方法繼由姚鐵心提議組織一徴求會員委員會當舉定姚鐵心陸幹臣史玉崗三君爲委員可以便宜行事次由孫君藴璞提議謂東吳旣有女同學如葛美麗江貴雲女士等當亦可請其爲同學會會員經大衆通過次爲陳君三立提議凡同學會會員須有特别徽章以資認識亦經大衆通過末乃由會長史君宣讀美國東吳同學會之來信乃各唱校歌三呼而散時六時有半矣 
　　蘇經蘇綸股東會之流産昨日下午二時蘇經蘇綸兩廠在西百花巷總商會開股東臨時會是日天隂微雨一時許各股東已紛紛蒞會簽名入塲二時逾十分鐘搖鈴開會由經理將開會宗旨略述數語（即通告原文）並聲明照秩序單應即推舉臨時主席經衆公推王勝之主席衆無異議主席宣告照第四項應公决補訂章程有人起立發言今日之會於一月登報通告通告中第一語謂三月十六日蘇經蘇綸兩廠股東會議决案善後方法尙須亟待討論是議决善後方法乃今日開會緊要事件何以秩序單竟將此緊要題目删除股東遠道而來均以報章通告爲憑何能臨時變更請主席按照通告次序討論云云有人謂三月十六日之議决案經理人於執行上發生種種困難有章程則經理人可以照章程執行减去困難不少又有人謂議决章程即善後方法因公司無章程辦事爲難旋經提議人答稱如二君所言雖皆以章程必要爲宗旨然結果大不相同如前者之說乃三月十六日議决案之執行章程如後者之說補訂者乃公司章程二者不能合而爲一通告中善後方法與補訂章程之間著一並字可見二者各有意旨何能朦混仍請主席照通告先議善後方法主席遂宣讀三月十六日之議决案（一）審查賬畧（二）蘇綸紗廠由老股東租辦如有二人以上同時願租而不能合辦時以租價較高者租辦（三）蘇經絲廠俟癸丑二月開會再議衆請先將審查結果報告大衆經審查員金俠聞（太倉人蘇城某校職員）將賬略報告書朗讀一過衆無異議通過正欲討論蘇綸紗廠辦法時即有人又提起先議補訂章程之事衆以善後方法通過一半何能半途變更乃此人持議甚堅且語多不遜於是惹起衆怒秩序大亂忽見金俠聞（即報告賬略之人）突從主席右邊躍出執帽指揮大聲疾呼照此辦法惟有散會飛跑出會塲而去大衆見此情形亦均隨此人散去好好一塲會議被一二人輕輕解散遠來各股東均以此種開會如同兒戲云 
　　控告温知事案近聞日前商會敎育會農會及市鄕董事公會先後赴省控告吳縣温知事種種劣跡經省署令行道尹查復當經王可耕道尹調集案卷並逐項詳查明確之後前日特召集各市鄕董事至署當塲宣佈以所控各欵如挪用公欵警政腐敗行賄嗜好等項皆查無實據其嗜好一層倘原告人能具結證明實究虛坐自當呈請省署調騐云云其時各董事中僅有數人情顧具結然意見未能一致遂無結果而散翌日各董事等即具公函呈復道尹略調温知事之嗜好一層聽候道尹如何秉公詳復董事等不必具結云云不識王道尹如何辦理也 
[松江]  
　　誤用硃標批牘之道歉縣署昨因對敎育會用硃標批牘被該會嚴重質問要求明白答覆有「若含混答復或擱置不理是有意蹂躪敎育蔑視敝會恐不能爲貴縣長諒」等語茲聞代理縣長沈廷琦已於當晚覆函道歉將此事委過於代理收發員大致謂「本署對於各公法團體向未用過硃標公牘此次係被代理收發員所誤該員心地糊塗業已撤換雖係該員之過本縣長亦當引咎自責用特修函道歉」云 
　　敎育會員之請禁迎神敎育會員朱久望等以近日松地迎神之習踵事增華古曆三月二十六之瘟神會添用陰皂隷數十人甚且扮演翠屏山蕩湖船等地戲種種變態實屬有瀆神明用特呈縣請禁業已由縣准其示禁矣 
[南滙]  
　　鄕紳辭職未准南滙西聯鄕陸紳以鈞近因辦公困難呈辭經董業經李知事答覆挽留前日縣行政會議改組欵産經理處陸君得票最多被推爲董事開陸仍態度消極擬於日内告退不願多掛空名云 
[鎭江]  
　　小輪罷工已解决鎭郡華商天泰輪局之同發小輪各拖船老大茶房水手等前因要求加給酒資同盟罷工茲已由局東允每船加酒資三成故昨已照常開班矣 
[提州]  
　　四中學比賽網球揚州美漢商業八中五師四中學前曾假公共體育塲分單雙兩組比賽網球已於十八日結束計六日賽球十二次結果五師十五分美漢十二分八中七分商業無分 
[南京]  
　　瓊崖旅寗同學會消息瓊崖旅寗同學會成立以來將及一載會務頗有進步近又組織一瓊崖旅寗同學會雜誌以爲瓊崖學生研究學識之機關第一期定於本月底出版 
[徐州]  
　　平市官錢局倒閉財政部平市官錢局徐州分局發行銅元百枚五十枚紙幣竟至百萬千之多今日（十八日）午時無欵兌現遂即倒閉由縣加封兌換者乃將該局大門搗毁因軍警極力攔阻始未擁至局内然各街市交通遂被擁塞斷絕不知官廳如何善後也 
　　衆議員食烟被捕沛縣第一屆衆議院議員明保道尹王茂材於昨日（十七日）在徐州城内富貴街寓内吸食鴉片被銅山馬溝市人劉克詩告發警局派警拿獲轉解縣署經曹知事出庭審訊王不承認食烟次早暫知事復將劉克詩傳縣與王對質王仍不認時適王之僕人雜在觀審人中意欲向前與王談話劉遂請縣檢查僕人身伴當搜出烟泡二枚紅色補丸一盒王始無言曹知事以王吸食鴉片證據確鑿遂還押警備隊營中聽候判决聞沛縣人士與王反對者現擬列罪控告以洩舊恨 
雜評一 
[王占元之防務計劃（默）]  
　　王占元防務之計劃僅爲防省垣一隅之計劃調可恃之軍入防省垣而調省垣不可恃之軍以分防省外各縣省垣固可無恐矣而省外各縣獨不慮其有變耶豈守省垣爲王占元之責省垣以外即非其責乎豈省垣之民王占元有保護之責省垣以外之民即可以不顧乎王占元以此爲心宜乎鄂省各縣連年兵變紛起宜昌沙洋一再告警而彼皆置之不顧也 
　　以鄰國爲壑古人猶羞之今王占元非特以鄰省爲壑幷以同爲其管轄之鄰縣爲壑其可羞爲何如以聲勢赫然之巡閱使而僅有保守省垣一隅之計劃其能力又何如且進言之彼保守省垣一隅之計劃實即彼保守一人之計劃耳然則鄂人可以悟矣王占元旣不顧鄂人以此不可恃之兵分種禍根於各縣則各縣之民惟有起而以實力謀自保之方驅此軍隊於鄂境外而遣散之方爲根本之法若僅以空言呼訴寗足動王占元之心哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部局發表關於食米之函件]  
工部局今日公報發表關於食米之函件茲擇其最重要要者三通節譯於下六月十五日工部局致領袖領事函云接奉四月二十九日來函轉來四月十九日上海交涉員文一件内開接准松滬護軍使來文特行照會請飭捕房禁止囤米居奇等因茲覆者此事已由工部局愼重考慮並向各方面調查工部局代表且赴海關監督署但未能證實交涉員來文中所稱米價昻貴由於租界内囤米希圖出洋之說交涉員之函殆根據各路聯合會之函而不加以審查但蘇米現未出口則爲人所承認也近曾向米業董事調查茲錄其意見於下往年此時米價每石約在七元左右目前則爲九元五角左右此殆有下述原因（一）收成之不豐也産米之區多遭蟲患收穫遜於去年復遭風雨之災收成尤歉再存底缺乏市價騰貴鄕農開始割稻較平時提早一月以期趕售善價又産米區域較前縮小從前種稻較種棉利益爲優今則反是（一）産米區域之壟斷也鄕人存米不售以待善價而當地紳商又有囤米圖利情事無錫爲産米之要地聞該處存米今年較往年多至三倍米業公所雖已屢請省長調查但無結果實則宜從産米區域透澈調查以絕囤積壟斷之根米行刻在産米區域所付之價與此間價格無甚懸殊（一）資原料等之加增也近年米業中之夥友大都加給工資而種田所需之原料如肥料等亦皆漲價至於報紙所載之新聞大半由馬路聯合會學生會等所發出者其所言居奇囤米私運事則據米業董事張葉二君云僅屬訛言傳者並未親自調查如一月前報載閘北米行私運食米事公所調查之毫無其事米行因種種之謠傳不敢多儲正當營業所需之底貨蓋恐儲米稍多則人將指爲囤積圖利也如學生會欲除壟斷之根宜請省長調查産米區域上海貨棧當然儲米須多以備民食而某也私運某也囤積之謠言遂因此而起矣以上意見就工部局考察所及尙屬事勢之眞相謹以奉聞云云 
　　又六月十六日工部局致領袖領事函云四月二十九日來函内附嘉榖堂致中國總商會反對工部局米店執照事之函業已讀悉茲覆者近數月來尊處轉來中國當道之函件屢以租界内奸商囤米居奇·以致米價騰貴·工部局宜設法取締爲言工部局一再考察覺當地與内地之中國當道意見以爲米價因上海米商囤米而致昻貴者實不正確上海存米固無時不多但須知上海非産米之地而居民則爲數甚多故爲租界中國居民安寗幸福計上海不獨應有可備臨時需用之食米且必於靑黄不接之數月内儲有充分之存糧如遇必要時尤當儲有一年之糧以備年荒也再愚見所及上海存米無論多至幾何斷不致爲上海米貴之原因蓋存米愈多則米價理當愈賤也同時工部局認上海租界民食供給一事依照最良新法實有認眞管理之必要工部局管理肉食等物已及數年惟對於食米則尙無隨時稽查其存數多寡之管理如遇緊要時際設法保持民食此固爲工部局力所能爲之事但不若及時採行給照之辦法預布條例隨時查知租界之存米確數俾免臨時另採嚴峻方法以應付居民之滋擾也故工部局對於中國當道維持民食之建議覺完全同意不過工部局所持之理由與中國當道所言者不同因米價之貴非因租界有人壟斷或由租界運米出境所致也是以工部局爲維持民食起見定於七月一日開始給發租界内米商執照但决不使米商感受困苦以目前米貴非其過也茲將捕房總巡關於食米事之報告抄錄一份呈閱云云附六月十六日捕房總巡麥高雲致工部局書記之報告云關於上海交涉員以護軍使文轉致領袖領事請諭捕房設法取締囤米居奇一事余須報告者雖食米缺乏價格抬高或係他處囤米居奇所致但未有證據證明租界内囤積過多也至於上海中國總商會轉來嘉榖堂之函内有工部局頒行米店領照條例宗旨何在莫能確知等語余願說明之曰米店執照條例規定各米店記載店内存米確數以備稽查此舉所可有之裨益即當道於緊要時際能對於可供租界内民食之米而得正確之估量是已發給執照之目的並不在限制存數故不致如人言市面將因此受嚴重之影響或商業將發生不便利也云云 
　　六月二十日工部局書記致總商會會長之函云上星期足下至工部局陳述米商對於工部局管理售食辦法之意見當由工部局詳告此舉之理由並聲明米價之高非當地米商所抬起工部局願儘力贊助予米商以充分之便利助其多存食米以供租界居民之用又聲明工部局不欲採行任何方法致予米商以任何之困苦工部局以未接有米商之直接陳述未能直接答覆故當時希望足下將工部局解釋之言轉告米商乃現聞米商仍未了解此事發生極離奇之謠言故余奉命函詢足下是否已將工部局關於此事之言轉致米商云云 
[米業會議米店領照事]  
　　公决延請法律顧問力爭售罄存貨以待消息 
　　六團體之聯席會議昨日本埠米業六團體因工部局令米店領照一事在大東門外仁榖公所開聯席大會下午一時仁榖堂董張樂君·錢貴三·葉惠鈞嘉榖堂董奚賡虞·龔昭明·張念萱·朱安生碾米公所代表曾影毫·潘獻庭·張杏園南帮公所代表嚴筱泉·莊桂清常昭公所代表錢君華閘北經售米糧公會代表范和笙·陳叔敏等曁各同業共到四百餘人二時開會首由仁榖堂張葉錢三董等發言謂公共租界米店自上海通商以來歷經相安且米店供給界内民食所不可缺少者即各國商例皆視爲正式商業非與尋常吃食店及旅館游戲塲妓寮不正當之營業可比而工部局忽因米貴發生取締存貨上海非産米之區米店不存米倘人心因米貴多買店家何以應市且客貨來源市價由彼操縱又租界内房租電燈開銷甚大受此種種束縛則米店萬難立足云云經衆討論僉以工部局給照一層同業中萬難承認如七月一日必欲實行各米店皆情願遷出界外或休業不做云云旋由各董商勸謂租界居民甚多萬一停業恐惹起恐慌紛擾莫若由嘉榖堂延請法律顧問公舉代表向工部局援照洋涇浜章程力爭如不能達到取消目的再行聯合各團體開會籌議後盾之法遂决定各團一致聯絡固結爲嘉榖堂援助又據南帮常昭兩公所米客代表等發言以工部局領照一事發生後租界米店觀望延不進貨内地客貨已受損失如果休業産地之貨將運往他處銷售則滬上民食更有堪虞云云結果議决務達取消領照而後已俟交涉覆音後再訂期開聯席大會至五時而散 
　　米店業之全體大會華界民國路新開河後米店嘉榖堂公所亦因討論對付領照一事於昨日下午三時開全體大會租界華界各米店均有人到會共六七百人奚董及龔朱張各代表因先赴聯席大會故稍延時刻繼經各代表將聯席會所議各情報告同業旋即討論延請法律顧問一二人向工部局抗議取消領照事衆皆贊成結果以現距實行期祇有旬日一方面由公所延請注律顧問一方面各店籌備將存貨售罄以待消息並推舉奚賡虞龔照明朱安生張念萱代表四人即赴總商會研究華顧問交涉經過情形並將今日會議情形陳明總商會云 
[上海商科大學進行消息]  
　　决定由東南大學與曁南學校合設 
　　中南協會居中贊助 
　　上海爲中國第一商埠居國際貿易之樞紐早應設立商科大學以爲研究經濟中心斯項問題去年以來中國南洋協會（中南協會）發起規劃之東南大學繼起籌備之而曁南學校亦早决定在上海設商業專門部結果遂由中南協會提議請東南·曁南·兩方在上海合同組織以集中人才節省經費而貫澈共同之目的兩方熟經討論以商科大學責任重大必須羣策羣　遂一致贊成合辦經兩方推出代表與中南協會代表三方再四協商事經數月一切辦法至一星期前完全解决其要點如下（一）名稱用上海商科大學（二）經常經費由東南·曁南·酌量分任（三）組織由兩校各推若干人並公推上海商界之負重望者合組商科大學委員會爲最高意思機關上議旣决遂即時推出委員黄奕住·史量才·聶雲台·穆藕初·錢新之·張公權·陳光甫·簡照南·郭秉文·柯成楙·黄任之·高踐四·朱進之·張子高·趙厚生等十五人至昨日午後四時開第一次合組委員會到會者有錢新之·張公權·朱進之·黄任之·郭秉文·柯箴心·高踐四·張子高·趙厚生·史量才·並代表黄奕住·等諸君結果公推東南大學郭秉文君兼商科大學主任公推黄任之·柯箴心·張子高·三君爲委員會會章起草員其商科大學計劃書則公推郭君會商曁南方面迅速規定該項計劃現在雖未發表惟到會委員中發表意見者甚多如錢新之君主張本大學敎育方針當注意於溝通學問與事業兩界朱進之君主張敎科書當廣採本國材料而設立敎科書編輯部黄任之君主張設推廣部舉凡函授·夜課·與補習等科當一律設置趙厚生君主張設立調查部注重實地的經濟調查以上各項均已定入計劃書於下次開會時提出討論至大學校舍已暫先租定尙賢堂房屋全部幷决定於本年秋季開學云 
[國際聯盟協會中國代表團電]  
　　上海交涉署十碼轉送京滬粤各報館鑒國際聯盟協會本月四日起在日奈佛開第五大會林長民廖世功謝東發朱文黼梁龍周緯女代表鄭毓秀出席林被選副會長山東案提出議决本大會希望中日按照聯盟約法從速解决云云吾國民宜催促政府電顧唐魏諸使速提案行敬祈會及大會幷電各友邦政府切囑其聯盟會各代表在該會一致贊助公平解决中國代表團十八日 
[查禁謠言之浙督電]  
　　松滬護軍使何豐林近接浙江盧督軍電稱迭見報載有謂浙江不穩消息此種謂言本出無稽祗以無識之徒輾轉相傳於地方治安不無影響現省垣安謐如故特電希即廣爲宣布以定人心如有故事張皇揑造謠言意圖搗亂乘機肆其搶刦者應嚴密查究云云聞何護軍使據電後於昨諭飭稽查處各稽查員如遇有造謠生事者即行拿究云 
[旅滬浙人主張停辦省選電]  
　　浙江盧督軍沈省長省憲期成會省議會各報館均鑒國是紛糾大法破碎非全國人士澈悟前非盡力自治無以爲補苴罅漏之謀吾浙創制省憲規定一省根本大法張弛振敝最洽輿情第三届省選當然在停辦之列頗聞省内外公民有仍主繼續辦理者甚所不解省憲爲省自治所從出下屆議會當依省憲而産生今省憲已着手起草若辦理選舉仍據舊法何以免引矛陷盾之誚如曰不然則先子後母本末倒置其不可一也制憲標準當以本省特殊情形爲依據議會職權選舉方法其因其革尚不可知辦理選舉何所遵循其不可二也時流惡習無過依違若一面以省憲相號召一面仍依舊法組織議會中外瞻視坐取觀望之譏其不可三也假令議士選出而省憲已成則取消旣爲不可遷就必滿一期此三年中浙省議會之地位何以自處其不可四也選政之窳每下愈况浮製名籍預配選額道路喧騰藉藉已甚非乘此時機蕩滌舊汚則議會怪象何日廓除其不可五也諸公惠愛浙江剏此大業毫釐千里宜愼其始務請力持正議終始主張敢布胸臆願勿爲詭說所搖幸甚幸甚旅滬浙公民張美翊張傳保黄獻廷金尙詵許一飛沈菊存趙舒蔣著卿周珏廖幹廷趙家荃李徴五陸澍咸馮良翰趙家蕃趙家藝洪承祁蔡同常傅夢豪姚桐豫陳仁琅鄔志豪應季審徐建侯葉秉良馮其昌章師濓陳訓正郁黼祥董世楨余巖烏人垚葉懋寳陳用梁陳夏常播士浩潘有猷費公俠胡育之潘忠甲陳訓恩范堅潘有麟等叩 
[江蘇省憲促進會致蘇議會電]  
　　江蘇省議會議長鑒制憲停頓蘇人失色臨時會雖已終了而議員任期尙未終了省憲起草爲定吾省根本大法之初步議員諸公不能存五日京兆之心抛棄重大問題於不顧且此次選舉起草員是省會特别職責本不限於常會臨時會之期内應請速行召集選舉會迅選起草員以慰全蘇人民之重望江蘇省憲促進會哿 
[航業消息兩則]  
　　昨日太古公司之奉天號由天津裝來敦義等各銀號之俄幣十二箱共値銀一萬九千二百兩又招商局之嘉禾號由溫州裝來現洋及小角子四箱另有現洋七包又有泰順號從香港裝來金條兩箱而太古公司本日出口之四川號裝赴香港有本埠大德昌銀號之現洋三箱計一萬元小洋五箱計二十萬角裝往廣東有淮記莊之寳銀八箱計二萬四千兩又裝赴汕頭有現洋二十六箱每箱四千元 
　　太古公司在香港本廠添造之廣州號現已出廠有二千五百噸運量長三百二十一英尺闊四十四尺深二十三尺聞布置就緒後亦係關行港粤班云 
[造幣廠借欵條件]  
　　造幣廠向銀團借欵已迭誌前報昨由借欵銀團董事會議决條件四條分送借欵各銀行錢莊對於借欵之手續條件如左（一）借欵利息預先統將三十六期扣清（二）浮存欵項劃出歸發起銀行攤存（三）庫劵上之已付四月份向中國銀行蓋付訖之章五月份向交通蓋章（四）編成浮存細賬分送各錢莊將該欵即日送交福源 
[浙屬夏蠶不佳]  
　　浙江湖屬二蠶（即夏蠶）現正在發育之時昨日上海絲繭同業接湖州快信云湖州迤西各鄕被天時忽冷忽熱大受影響竟有全數廢棄無用嘉興交界各地亦然該處二蠶大都鄕民自行繅絲肥絲皆望二蠶收成據此以觀將來湖縐華絲葛羅紡各綢用肥絲織者市盤又將有增無減也 
[昨日絲廠買進乾繭價]  
　　本年金山縣屬春繭出貨尙佳而廠家在該處收買租訂繭行比往年減少故餘繭現有運申昨日瑞綸絲廠買進金山興業繭行一百四十餘擔價一百七十八兩又某絲廠買進楓涇乾繭百餘擔價一百七十三兩 
[嚴禁私販銅元入口]  
　　松滬護軍使署前日接准江蘇省長公署咨開近日訪聞有人自外省運來銅元多以九折售之各錢莊而錢莊換出一轉移間每元可贏餘百數十文獲利甚厚故頗歡迎計私販自外省運入價僅六折或七八折不等來源靑島大連等處爲多等語查各處銅元充斥已達極點迭經通令禁止入口而價格迄未稍漲必有陽奉陰違未能切實查禁或私庇放行情弊除再通令各關及所屬嚴禁外合行咨請飭屬認眞澈查嚴禁如查有私販銅元裝運入境者應即扣留連同人犯一併解辦等因聞軍署已令所屬一體查禁矣 
[劉式訓由京回滬]  
　　外交次長劉式訓由京來滬江蘇特派交涉公署先期接部函以劉次長出京乘津浦車轉滬寗車約二十號午後九時抵滬云云許交涉員當派沈李兩署員詣北車站迎迓聞劉次長到滬後寓斜橋本宅云 
[訊結運動會中發現過激黨案]  
　　本月四號午後虹口公園遠東運動會會場内有人分發無政府之過激派傳單並開放手槍當經公共捕房派往會塲照料之中西包探與西醫克羅克（即馬立師）·拿獲開槍人張正國（即許持平别號愛眞理）·及其同伴李光學（别號良心）·並陳　奇羅中德（即蕭華清）曾友張仁本等六人連同手槍一支槍彈七粒以及上書「一拳打碎資本制度」「一脚踢翻政治機關」等旗幟傳單一併解送公共公廨經中西官訊與張仁本無干判先開釋餘人押候查明澈究各情迭詳本報茲悉關正會審官於前日接得郵遞信函一封略云「中西審判官鈞鑒唯奇·持平等六人均熱心志士素以人類全體幸福·自由平等爲前題此次因散發傳單爲鼓吹人類自由平等和謀人類全體解放而被捕苟非喪心病狂諒表同情貴審判官素明大義夙所欽佩此次被捕諸君請速釋放恢復自由否則此間吾黨同人義憤所迫决即來滬誓以炸彈手槍飽饗諸君同人等爲自由而戰寗爲玉碎不爲瓦全自身生命早已置之度外至不得已時雖炸毁一切亦所不顧諸君明達實利圖之此頌公綏北京無政府黨同志社憤啓「六月十號」關君閱後遂繙譯英文飭知捕房於昨晨將以上五人解送公廨即由關君偕英副領事包君升座第一刑庭命將各人帶案先由包君將譯成西文之信函閱看後堂上遂將來信交與第一被告許持平閱看詰問該信是否爾黨北京總機關所遞許略看一過答稱不知此次係與李光學（即李光宇）由重慶來滬讀書等語據李光宇供稱此項傳單係在漢口所印惟旗幟係在滬上所製是實又據陳唯奇供稱傳單係由李光宇交我至會場内分發云云又據曾友投訴來滬讀書傳單係許持平交我分發求察訊之羅卜德（即蕭華清）供稱於三月初二日由長沙來滬曾在成都高等師範學校讀書傳單一張係第二被告給我此事與我無涉求宥關包兩君核供諭謂被告均係擾亂治安份子而北京該羽黨膽敢投恐嚇信函於本公堂實屬擾亂租界治安諭畢磋商之下包君以許持平不應分發過激之傳單並開放手槍於西文案由單上簽判許押西牢十年關君以會審公堂無判押五年以上之罪犯簽判許押西牢五年期滿帶堂再核着陳唯奇李光宇曾友三人各押西牢半年期滿均逐出租界蕭華清驅逐出境手槍子彈没收旗幟傳單銷燬 
[四誌新世界之兇劇]  
　　新世界游戲塲於上星期五夜發現游客槍傷華印兩捕一事業經捕房先後拿獲關係人徐志和（即徐子和）·莊冠生·湯子健·錢良功·楊鎭等五人已三誌本報昨由新老閘兩捕房華探目邵和鈞黄潤甫協同西探將寄押閘北區警署之錢良功楊鎭兩人提回解送公堂即據該探等上堂稟明前情訊之楊鎭延律師到堂代辯要求准予交保展期研訊中西官得供判楊錢二人各交二千元舖保聽候集訊 
[汽車搬運烟土之發覺]  
　　案中涉及捕房人役 
　　現充公共捕房印捕正巡官裴立脫氏汽車夫之劉炳達於本月十七號下午二時許擅將其主之九十九號汽車開至東楊樹浦油車碼頭代人搬運印土一袋駛至中途爲七百七十八號·二百七十九號·九百五十八號·三百三十八號等華印各捕查見即將汽車阻住摘錄車之號碼將土一袋帶入楊樹浦捕房稟明捕頭强生飭令開袋計有土六只當即以電話通知裴正巡官將劉炳達發交總巡捕房轉送楊樹浦捕房詰得劉之代人運土係九百零七號華捕華忠魁令往該華捕現爲總巡捕房二十七號西探副目彭山氏司開駛汽車之役因又將華拘押昨晨解送公共公廨經李襄讞會同英赫副領事升座第二刑庭研訊裴正巡官·彭西探副目·强捕頭·曁獲土之華印各捕均相繼到堂陳述各個人辦理此案之經過手續被告亦延的律師代辯問官以案情頗重命將劉華二被告一併帶回捕房展期一禮拜查明解究 
[外洋各商輪進出口行程紀]  
　　中國郵船公司之尼羅號今日上午到長崎明日進口來滬其進口貨有五百十噸至出口貨之麵粉一項因隂雨停裝此上有香烟三百五十箱土布一百餘件係運至星加坡者又猪油五百餘桶係裝至香港者至太平洋公司之金邦號亦於明日抵申其應運之麵粉亦以隂雨停裝恰泰洋行之格林西奇爾號定二十三日赴歐由滬裝往之貨共有二千五百噸其中有大批花生仁·芝蔴·約一萬數千包餘爲草帽邊此船須至亨寳云提督公司之愛利治號今日下午可到此次由紐約裝來大宗木頭三萬根雜貨三千噸又有寳蘭德亦係由英國開來定明日早晨進口共裝來雜貨五百噸 
[國内輪船運貨進出口之調查]  
　　進口貨（長江）招商局之華火號前日由長江裝來黄絲六十八件機花一百包箱茶一百零九簍瓷器三百五十七件瓷泥七十六桶夏布一千三百四十件豆包九十九件桐油六十桶烏烟二十件官布五十件紙頭一千零五十八件棕片四十六件雜貨一百六十二件又江華號前日亦由長江裝來白米二百三十八包菜子二百二十二包黄豆三百四十五包芝蔴六十包麥子三百六十八包黄絲八十五件緞子三件紅茶二十四簍官布五十件毛茶四百八十七簍夏布一百五十五件紅棗二百三十四包·桐油二百三十桶皮油十六桶榨菜五十壜棕片二百件黄蔴五件此外尙有紙頭雜貨等件又三北公司之華利號前日亦由長江裝來白米六百二十六包麥四百八十一包豆一千六百三十七包菜子一千八百五十二包棉花四百二十三包麥粉八百包毛茶二百七十八簍綢二十件樟腦六十件官布四十件皮油五十桶洋裝花三百七十一包藥材五十六件烟菜七十件土酒八十壜蛋白十九件蛋黄八件紙二百件又轉甬貨青蔴八十件桐油二百桶藥材二件棕片十件（烟津）太古公司之奉天號前日由烟津裝來野絲八十三件府綢八十四件絲頭二十件花生一千二百六十包土布四件藥材十三件石棉一百包瓜子一百六十三箱生梨三十件糖果二十三件筐酒二百五十壜草帽邊六十八包髮網五件地氈二十九件猪鬃一百三十二件猪腸九件羊毛八百二十包此外尙有人參·古玩·樹皮粉冬菜及雜貨等（温州）招商局之嘉禾號前日由温州裝來毛荼一百二十九簍茶梗七簍青田石二十九件毛棕二十八件傘三十八箱又十二件雞蛋二十簍烟絲六件白礬五百五十四件木柴一千六百五十擔青炭六十件板六十七件雜貨三十件 
　　出口貨（港粤）招商局之泰順號昨日由申裝往汕頭貨計有白豆三百七十八包黄豆四百二十八包麥八十包麫粉六千五百包豆餅八千片花生餅五百片洋紗二百九十八件花生油九百三十六桶藥材五十六件粉絲十九件烟葉十八件黄蔴五十六件牛油二十桶皮蛋一百零四壜土酒一百十壜此外尙有石膏·蝦米等件又裝往香港貨計有黄豆四百包麩皮一百包人參三件茶梗二十七簍棗子三百五十六包土酒五十壜青蔴一百件藥材三百七十六件汽車十三輛綢八件乳腐三百壜香燭九十八箱花生油一千聽又三百二十簍此外尙有糖果北貨等件又裝往廣東貨計有麵粉五百包芝蔴一百五十包洋紗二百十五件豆餅一千一百九十八片花生仁二百九十二包及藥材烟葉土酒等（温州）招商局之嘉禾號昨日裝往温州有白米一萬零七十五包洋布七十一件蔴絲十七件雜貨六十三件（營口）招商局之圖南號昨日由申裝往營口貨計有白米一百包麵粉一千包毛荼三百七十三簍茶葉三千一百零六簍布七百五十五件靛青九百四十五桶棉花四百四十六包水果二百三十八件尙有生薑·乳腐·草蓆等件（寗波）寗紹公司之新寗紹號昨日裝往寗波貨計有白米二百六十包棉花八百九十八包洋燭五百箱豆餅三百片土酒五十壜洋布七十九件玻璃一百二十五箱肥皂八十五箱瓜子四十五箱鐵七千八百四十擔麵粉一百包尙有棕·釘·板·雜貨等件 
[友華銀行銀市報告]  
　　中美新聞社譯友華銀行二十日報告云星期六倫敦銀價遠近期均漲三七五紐約銀價跌至五九倫敦紐約滙率三七九又四分之三今日此間定價無動祗佛郎漲至七九五羅卜跌至二六四又半晨間金鎊近期三先令七便士二五遠期三先令七便士金洋遠近期均爲六七四分之三午後金鎊爲三先令六便士六二五金洋在六七又四分之一及六七又半之間印度中國皆在倫敦購銀中國或須再購故銀市甚穩固云 
[傳領由法回華搭客之遺物]  
　　駐滬法總領事韋禮德昨日函致交涉公署略謂據巴爾勒加郵船主報稱此次由馬賽起程來華有附搭四等艙華工安徽舒城縣人陶顯光因病身故遺下行李各物件封固口袋送請飭傳家屬具領又乘客江蘇江浦縣人邵德裕自行投海打撈無獲遺下行李物件并中法實業銀行支滬行號支單一紙封固口袋送請飭傳家屬具領各情聞許交涉員准函後已函達安徽交涉員并訓令江浦縣知事分别查傳該家屬來署具領矣 
[盜匪候解軍署懲辦]  
　　紹興人婁昌續（又名周世汀）於民國六年十月二號糾同張文麓 
 
 

Page 11

 
 
陳祖亮用迷藥將張阿賓迷倒於虹口培開爾路七百零三號屋内刦取鈔幣一百十元復將張架去圖索萬金案發逃逸直至本年四月間婁又與已解軍署之楊五寳等先後持械夥刦北山西路陳金生·愛爾近路高壽里張連生等家財物被探將以上三人獲解公共公廨訊押等情已詳本報昨晨由李襄讞會同美領奥君升座第二刑庭飭將婁等提案研訊首由代理特别西探目柏生上堂稟明第一被告婁昌續犯案極多伊均已在捕房一一供認並將婁親筆簽字之供單呈察旋續稱第二三兩被告對於盜刦兩案均不承認捕房亦錄有供詞應請訊究遂又將張陳兩人之口从單呈察而第二被告張文麓則延律師代辯中西官將該三人之供詞逐一察閱之下以婁迭犯盜刦重案着暫行押候錄供備文詳解護軍使署按律懲辦陳張兩人均非善類應判逐出租界並着併送軍署作證 
　　又梁步高與孫得富周雲橋沈裕法等持械夥刦東楊樹浦路胡家宅居民胡銀海朱奚氏及楊樹浦東二千零五十三號董厚家等各戶衣服財物迨孫等被捕判解護軍使署時梁遂逃往淮安由探目楊阿泉·包探程明德移提來滬解經公共公廨訊押等情已誌本報昨晨承辦此案之中西包探傳集男婦各事主將梁解至第二刑庭由一百二十號西探搿勃脫上堂稟明被告已在捕房供認情形並將梁之口供單呈案旋由各事主到堂證明被刦狀况經中西官察閱供詞之下訊據梁稱所供是實以梁旣經招認着押候錄供備文詳解護軍使署按律懲辦 
[關於省會初選之兩函]  
　　上海縣公署昨致各市鄕經董函云逕啓者省議會議員初選舉法定七月一日投票相距爲日無幾所有投票所組織亟須籌備以利進行茲定於六月二十三日（即隂曆五月十八日）星期四午後二時開談話會敬祈貴經董查照準時駕臨數署籌備一切事關選舉要政務希必到毋任盼荷又函云逕啓者省議會議員初選舉日期已近投票入場劵（即通告單）現已編齊茲特送上敬祈查收於投票以前按戶分發爲荷 
[各學校消息彙紀]  
　　約翰大學滬西約翰大學擇於六月二十五日（星期六）下午四時舉行第四十二次畢業典禮發給學位茲錄是日秩序如下（一）郭斐尉主敎致開會辭（二）校長卜舫濟博士報告（三）羅蘭氏英文演說（四）發給學位（五）贈送奬品（六）余日章博士演說（七）唱國歌散會聞此次發給學位受名譽學位者三人交通部鐵路路政司王景春法學博士美國渤淋司登大學史學敎授麥克樂氏法學博士中國全國青年會協會總幹事余日章文學博士受文學碩士者二人道學科學士者一人文科學者三十一人理科學士者十人又該校附屬中學將於六月二十三日（星期四）下午二時半在體育室競技三時泅水三時半童子軍演藝四時欵待來賓茶點五時舉行畢業典禮發給文憑並請上海青年會總幹事曹雪賡演說聞此次中學畢業者計五十八名云該校動植物部敎授包達飛氏在校擔任講席已三載半現於十四日與其家眷乘哥倫布船赴美休養一年擬再研究動植物學明年秋日仍須回校包氏又善運動校中籃球隊自包氏充主導員後獲得東方太學錦標二次氏於此遠東運動會舉行之萬國運動會中獲得撑高跳第一名該校學生分會在曹家渡所設之學生義務學校上月在夏令配克職院開游藝會募集經費除開支外淨多一千餘元該義校因大學放假在即於上學期舉行考試給奬放假校中校役除星期六日兩日外每晚須讀書一小時雖近多赴義務學校肄業然仍有三十餘名由上級生楊嘉賓敎授於本月八日舉行考試請譯學部焉崇淦監試校長卜舫濟博士亦到場致訓辭大學新生入學考試已於九日舉行九月初旬擬再招考一次中學新生入學考試則定本月二十七日該校一九一八年級同學吳申伯邵莆棠徐世鈞陳錫華趙修鴻沈學純等發起組織該級同學會上星期已由該校物理部趙修鴻發函通告擇日開成立大會該校將於下學期添設機械科新聞學科等除現有年刊月刊外另備英文週刊一種 
　　東吳大學法科東吳大學法科定於二十五日舉行畢業式秩序已誌昨報此次畢業生大考分數最佳者爲何世枚三年來之考分平均在九十五分以上其次何世楨其次狄侃其次盧衍明亦俱有優美之考試成蹟且伊等對於服務社會異常熱心曾先後擔任全國學生會·上海學生會·及該校學生分會各要職其何世楨何世枚已定於八月間赴美狄侃及盧衍明亦將於年内放洋何等已接有多數美國著名大學之答復在大學院專攻一年後即可授予法學博士之學位該校前屆畢業生陳靈銳陸鼎揆吳經熊於去秋赴美密西根大學專治國際公法·政治學·社會法理學·等聞將於今秋得博士學位該校法科敎務長貝滋氏ＨemryＭＢaris於四月二十八來函盛道伊等學業之精進又該校敎務向由蘭金君ＣharlesＷＲankin主任現蘭君辭職回國由美國著名法學家搭克司州大律師劉伯穆ＷＷＢlume繼任辦法益形改進云 
　　同濟醫工大學同濟醫工大學醫科畢業考試已誌前報其餘醫本預科·工科預備科·德文科·及機師科·自十三號至十八號舉行考試除醫工德機各科學年試騐外預備科舉行畢業試騐又聞預備科學生因鑒於此次遽東運動會田徑賽失敗故自運動會後課餘時間對於田徑賽時加練習昨日上午考試完畢下午預備科發起本科比賽並備有奬品來賓約二百餘人總平均分數最多者汪元臣第二楊永延第三李芳聯第四陳世仁聞下星期仍欲舉行全體運動會云 
　　聖瑪利亞女校梵王渡聖瑪利亞女學校定本月二十三日午後四時半舉行体假禮 
　　亞東公學北京路亞東公學定於二十五日假座寗波旅滬同鄕會開游藝會入塲劵每人一元作爲該校經費演藝者除該校男女學生外幷有武德會·女子體操學校·童子軍等加入商務印書館之遠東運動會影戲亦至會映演是日下午二時開會晚間十一時閉幕 
[籌備金石書畫展覽會]  
　　南海康有爲君生平好金石書畫搜羅多至千餘件就中東西洋古物亦屬不少近以同德醫院及醫學校爲經濟所困不能力事擴充爰出所藏設一展覽會並商請各處收藏家共襄此舉以券資所得撥充同德經費又手書屛聯百幅陳列會塲與古物數件俱作賣品售資亦悉數捐助現已組織展覽會籌備委員會康爲委員長吳和士爲書記長許秋颿錢新之陳光甫等及康之女與婿爲委員日來正籌備展覽品之中西說明書等一俟告竣即宣布展覽日期大約在中秋節後其地點爲前德國總會云 
[平湖同鄕會選舉會紀]  
　　旅滬平湖同鄕會前日（十九）在閘北嘉郡會館内開第九屆選舉大會投票者一百餘人當衆選出最多票數得董事資格者十一人次多數推補者二人姓名如下張石君·葛詞蔚·徐鶴笙·陸彙泉·馬驥良·張達卿·徐岷深·陳晉軒·胡戊鵠·王叔明·蔡伯華·徐美士·徐眉軒·聞兩禮拜後覆選正副會長並推舉評議各職員云 
[滬北五區商業聯合會常會紀]  
　　昨日下午七句鐘滬北五區商業聯合會開職員常會由幹事長張文忠主席顧夢蜚記錄提議事件（一）克明洋行轉令祥泰號以華界地方收巡捕捐亟應向交涉使呈請核轉拒絕决議通過（二）史觀濤提議北京敎員學生因敎育經費請願受傷應請求當道重懲不法軍士衆贊成通過（三）又提議英日續盟實行在即應聯合各團體一致上書英日二政府作最後之忠告付表决通過（四）本會議務夜校暑假定陽曆七月五日放假决議通過議畢散會 
[廣東金銀器工業會聚餐紀]  
　　虹口崇明路廣東金銀器工業會前日下午八時假座虹口粤商大酒樓開叙餐會並籌備建築會所事到者二者餘人公舉嚴春生爲臨時主席宣佈開會理由略謂本會日前開全體大會經衆議决定於五月中旬後將所購之虬江路會所修築門面所費過千惟各會員認捐之欵多有未繳來者務望踴躍交來俾會所早日告成等語繼由程勉之謝星泉演說語多勉勵演畢交欵者頗多叙餐時南洋烟草公司贈以大長城牌香烟又粤商酒樓助以音樂云 
[證劵物品交易所消息]  
　　上海證劵物品交易所市塲揭示第三百零一號云南洋烟草公司·勸業銀行股定於七月一日開始定期買賣茲將該股份等内容另列於后「南洋兄弟烟草公司股」一股銀總額一千五百萬元港洋一股份總額七十五萬股每股二十元繳足一結帳期每年陽曆十月至次年三月爲上期四月至九月爲下期以兩期爲總結一利益分配每年純益所得先提出百分之五爲公積金再提出股本利息週年八釐外再按百分分攤以五十分爲股東餘利三十分爲特别公積金二十分爲花紅歸舊公司創辦人及董事監察人總協理辦事員一註册年月日民國九年十一月二日在農商部註册一總公司地點上海「勸業銀行股」一資本總額五百萬元一股份總額五萬股每股一百元一已繳股銀官股二萬亂已繳四分之二商股三萬股已繳四分之三計二萬三千七百六十六股已繳四分之一計六千一百九十九股全繳計三十五股一註册年月日民國九年十月十六日在財政部註册一總行地點設於北京一利益分配每年盈利先提十分之一作爲公積金再提百分之五以備補充股利之用再提股利五釐優先股加二釐如尙有餘按照十成分配（一）特别公積金一成（二）股東紅利五成（三）行長副行長董事監事行員奬勵金四成又第三百零二號云七月一日起南洋烟草股之本證據金每股定爲四元其代用價格每股定爲二十元勸業銀行股之本證據金每股定爲四元其代用價格每股定爲四十元又第三百零三號云本月期定期買賣按照營業細則應於二十九日交割二十八日起停止定期交易二天又第三百零四號云七月一日起棉紗等級表施行期限改定七月期起至十二月期止棉花等級表同上又第三百零五號云定期買賣之期限七月一日起更改如左證券七月期至八月期棉紗七月期至十二月期棉花同上大連荳七月期至九月期河南荳同上本廠荳油同上豆餅七月期至八月期芝藏同上 
[興昌糖果公司分設批發處]  
　　興昌糖果餅乾公司設廠已十餘年現爲推廣營業特設批發處於北福建路北京路口已於舊曆本月十五日開張贈送優待券七天是日門售極形鬧熱云 
[張接武返新有期]  
　　新加坡道南學校校長張接武君自北京高等師範學校畢業後即往該埠接辦是校二年來成績斐然頗爲敎育界所稱許此次因調查國内最近敎育及聘請合宜敎員故特於四月下旬親自回國歷往各大埠詳細考察昨已由京來滬並已聘得敎員五人現擬搭中國郵船公司之尼羅號於二十七日起程赴新昨晚有周廉生君假一品香設筵歡送賓主盡歡而散 
[關於檢定敎員之敎育廳指令]  
　　上海縣知事公署昨接江蘇敎育廳指令内開呈送第四屆檢定書表及檢定費新鑒核由檢定小學敎員委員會案呈據呈送檢定書表曁檢定費均悉查吳民望謝時英任職小學敎員在三年以上並得視學兩次優良評語核與檢定規程第十四條第四欵之資格尙合應准列入無試騐檢定吳民望充當國民學校正敎員謝時英充當國民學校助敎員葛興闌會在務本女子中學校畢業並任職小學教員在一年以上核與檢定規程第十四條第一欵之資格相符應准列入無試騐檢定充當高等小學校本科正敎員茲發身體檢查表三紙仰該知事就近檢查身體並令繳呈許可狀費曁印花稅銀以憑核發許可狀楊晴仇步雲沈涵清僅有視學一次評語徐子彬楊易查無優良成績鄭寳理係兵工學校中學科修業一年查照敎育部令均不合無試騐檢定資格應列入試騐檢定梅祖福等請受試騐檢定應予照准仰即轉飭該敎員等於本屆舉行試騐時一體前往與試吳恭鑫旣據該校前敎務長李味青證明兵工專門中學校畢業應再由該知事加具證明書呈送再行核辦仰即知照此令 
[肇嘉浜塡築工程近訊]  
　　南市大東門外自壩基橋朝東直達出浦之肇嘉浜前經滬南工巡捐局議决開工逐段塡平第一第二段塡竣後已將房屋退建第三段現亦繼續進行如龍王廟風神殿並出浦浜口之江海常關等房屋均須一律拆卸現聞該處阻礙之水閣業已拆除而沿浦之外關橋並裡馬路之裡關橋亦均動工拆卸兩面橋欄一俟下面排砌瓦筒溝井再將出浦之水道築壩阻斷後再塡築浜基此項工程現正積極進行云 
[美商船入塢修理]  
　　航行宜昌四川間之美商平底商輪一艘近因機器汽鍋損壞船底亦須括修是以開駛來滬昨已駛入江南船塢興修矣 
[木船在溫州洋面被刦]  
　　滬南巽森茂昌兩木號之金森昌運木船一艘前日駛抵温州界鳳鳳洋面突遇海盜蜂擁上船任意刦掠並擄去船夥一名該兩號主聞報立即函報寗波旅滬同鄕會呈請浙江督軍及外海水警廳一體撥派軍警分投偵緝以期速破 
[病人倒斃車中]  
　　西門曹家橋南首前日清晨五時許有一年約三十餘歲某甲身着柳條布衫白布褲秃頭赤足席地而坐良久不去崗警向詰據稱家住方板橋地方因病難行該警即代雇陳金桂之黄包車將其人車送回家不料甫抵方板橋其人已倒斃車中當爲該處巡警查見以旣由曹家橋地方車來令仍送回原處一面將陳押送二區二分駐所警局令飭二十舖地甲金啓仁查無屍屬投報地檢廳委派張檢察官沈檢騐員等蒞塲騐明並無别故實係因病身死判令由堂棺殮發封厝壜候屍屬認領 
[浦中撈獲男屍]  
　　海關水巡捕房西捕前日午後在東洋公司碼頭查獲無名男屍一具年約三十餘歲科頭赤足身穿藍布衫褲形似小工模樣當即帶至春江碼頭用繩繫住一面用電話通知救生局以便候屬認領 
[男屍禀准免騐]  
　　寳山縣吉一圖地保龔福祥昨投上海地方檢察廳報稱今晨滬寗火車站附近倒斃無名男屍一具身穿元色夾衫藍布夾褲秃頭黑布鞋元色襪年約二十餘歲查無家屬報請相騐未幾即據陳永平者投廳稟稱丹陽人現住新北門盧家弄七號開設紅木作死者爲王立生丹徒人今年二十六歲係民人妻弟向在英租界寗波路殷萬泰拔銀絲作爲夥還因在作患病醫治無效今日由作主派學徒將王伴送到車站購買車票擬回故鄕不知如何竟在該處病死其家尙有一妻已經民人發信前去知照爲此來案稟明請求免騐民人自願備棺爲之盛殮王檢察長據稟後准如所請着具結送查速往棺殮 
[老婦投浦遇救]  
　　昨日清晨七時許有紹興婦人王馬氏在浦東爛泥渡口投浦圖盡常經渡船夫救起送交崗警帶至三區經曾署長訊據該氏供稱年六十二歲丈夫早故只生一女招婿在家不幸女婚又相繼去世以致無所依靠來滬尋親未遇不得已出此下策等語曾君判將該老婦轉送警廳安揷 
[汽車撞傷行人]  
　　昨日下午某號汽車駛經四川路撞倒寗波人胡愛賢左足受傷由老巡捕房六百零二號華捕瞥見前來抄錄汽車號碼另雇車送胡愛賢往仁濟醫院醫治即持傷狀單呈報捕頭請究 
[招領迷路男孩]  
　　有九歲男孩羅阿二面方有麻寗波口音身穿藍老破布短衫藍條布褲子藍洋襪黑布鞋腿拐手携洋棍於本月十八日在本城薩珠弄迷路經警署轉送淞滬警察廳除將該孩發交新普育堂劉養外昨已印發傳單招家屬認領 
[查見迷路女孩]  
　　四區崗警前日查見一迷路之四歲女孩帶入四區署詢其姓名住址均不能答該孩身穿藍布夾襖螞蟻布褲辮髮上繫紅綠絲線口操北音面帶長形顔署長諭送慈善團留養聽候出示招其家屬認領 
[昨日公共公廨訊案記]  
　　昨晨公共公廨民四庭由俞襄讞會同美約副領事訊理（一）中華商立保壽公司聲請破産案前因各債權人以該公司經理程鴻賓不應避不到案故諭候飭傳程到案訊核茲屆傳訊程仍不到據其代表律師稱程在天津受傷已入醫院不知何時能愈等語而各債權人之律師則稱程旣入院醫治何以不將醫生傷單呈案證明「結果」改期十四天俟程鴻賓傷愈再訊（二）范顯庭延朱斯芾律師訴秦阿裕韓阿五不理貨欵案「結果」秦阿裕已承認欠數屬實應判韓阿五秦阿裕分償原告洋二千八百七十七元九角六分並繳堂費（三）婦人張忻氏訴瞽者陳賢榮不將課命館房屋交還案「結果」候派捕限被告於兩日内遷出否則提案押候下禮拜一再訊（四）寡婦徐吳氏聲請給諭執管遺産案「結果」旣登報無人反對准給諭徐吳氏將其故夫徐志堦名下照分據内壽字分産册中所有遺産管業着將分據由代表牛門律師抄錄一份存案報紙二張附卷（五）婦人佘李氏訴其夫佘棠明虐待請求離婚案「結果」本案注銷着被告佘棠明及其丈母具結將佘李氏領回此後不准虐待佘李氏亦應具結不得逃避（六）佘長榮反訴佘李氏捲逃案「結果」注銷 
　　又午後民四庭由張襄讞會同美奥副領事訊理（一）婦人周計氏訴姚祥堂掯贖方單案「結果」着原告備齊本利向被告取贖方單完案（二）姚仁章訴姚祥堂不還米洋案「結果」着被告先償還原告米洋三十三元九角其餘米欵候傳到談松濤再核（三）李林狗訴姚祥堂欠欵案原告不到「結果」改期一禮拜再訊（四）黄承禧訴方叙庭抵單不贖案原告查傳無着「結果」原告臨訊不到應即註銷（五）董世昌訴徐錫章不理擔保欠欵案「結果」原告請求銷案應即照准（六）婦人姚王氏訴姚星垣擅賣地皮案「結果」同上民一庭由陸襄讞會同英包副領事續審厦門英商航盛航務公司股東李崇彰訴經理林有通挪用鉅欵銀七萬零四百七十五兩二錢六分案「結果」被告交一千兩舖保候續訊 
[詐欺取財之押儆]  
　　無賴陳阿毛范阿清兩人前日上午在法租界菜市街冒充工部局掃垃圾工人向各菜攤按戶收取陋規適爲八十九號華捕查見以陳等有犯欺詐行爲上前將陳等一併帶入捕房昨日解送法公堂請究先由八十九號華捕上堂稟明前情詰之陳等供認冒取陋規不諱中西官判兩被告各押三禮拜以儆 
[查獲花會人證]  
　　閘北偵緝隊隊士前日查獲花會航船沈阿章王阿奎俞仁來三名抄出銀洋紙條等證據昨解司法科押候訊辦 
[開設私烟間之押儆]  
　　王阿九陳慶華同在天津路四百七十九號屋内開設私烟間被總巡捕房包探范德學婁寳生查悉於前日稟明捕頭協同十號西探往將王陳二人及烟客陳松濤徐炎福顧小亭陳阿東連同烟具一併帶入捕房飭將兩烟間主收押烟客各存洋十元保出昨經公堂提案訊明判王阿九押西牢二月陳慶華押一月餘人各罰洋三元充公烟具銷燬 
[私設煙間之科罰]  
　　法租界寳建路居民王李氏又菜市街毛曾卿兩家私設烟榻客人在内吸食鴉片現爲捕房捕頭偵悉以李氏等有違禁令前晚飭探先後在該兩戶抄出烟槍烟燈等物甚夥帶入捕房諭各交保昨日傳至法公堂請究先由捕頭上堂稟明前情詰之李氏等供稱實係民人等自已吸食不敢私賣餘供支吾中西官判查得李氏曾經罰過一次此次不應復犯着罰五十元毛罰三十五元充公烟具没收 
[烟子窠主與竊賊並儆]  
　　過犯楊子卿日前在法租界竊取何金甫家之大衣一件而逸現爲包探任水揚偵悉楊匿居查福生所開之烟子窠内爰於前晚前往將楊拘獲並以查不應容留竊賊且復私賣燈吃當即將烟具等物一併帶入捕房昨日併解法公堂請究先由原告投訴被竊情形詰之楊供認行竊查供認私賣燈吃中西官判楊押西牢三月期滿仍永遠逐出租界查私設烟榻有違定章着罰洋十五元充公以儆 
[誌謝]  
　　昨承商務印書館惠贈第十八卷第八號「東方雜誌」及第十一卷第六號「少年雜誌」各一册謝謝 
來函 
[奉賢周昌時函]  
　　申報館轉江蘇六十縣縣區敎育會公鑒地方選舉與道德敎育關係至重前於九年十一月間函請江蘇省敎育會轉函貴會請於第三届省議會議員選舉前舉行講演指導社會務爲正當之選舉以期國民道德得良好之影響想早鑒及現距初選投票爲日無多用再逕函奉瀆懇賜鼎力進行俾喚起普通社會之覺悟敎育幸甚地方幸甚奉賢周昌時叩十年六月二十日 
雜評二 
[省議會選舉（訥）]  
　　省議會又將選舉矣以加此辦選舉將來仍是暗無天日之選舉所選出者仍是金錢購來之議員且選舉一次舞弊工一次議員之人格益隳落一次結果必將一省之省格被彼輩拍賣選舉者賣盡而後止也以如此監督選舉將來仍是一無辦法仍是空言鼓吹希望覺悟之空論且選舉一次人心冷淡一次自好之人益不敢顧問一次結果必至議會之信用被彼輩包辦選舉者掃盡而後止也 
　　是故省議會選舉法不改變則選舉終無改良望浙江之停辦選舉寗得謂之無理由哉 
公布欄 
[上海地方檢察廳]  
　　批示陳天總狀悉案已起訴所請保釋之處應毋庸議此批▲蔡安州狀悉候訊明核奪此批▲夏阿根狀悉已訊諭矣此批▲姚少蓮狀悉該民有無共犯嫌疑尙在偵查所請不准此批▲張崇福等狀悉爾店生財什物果被王興起等搗毁則庭訊時何以井不告訴事後忽生枝節請求蒞勘應不准行此批▲李榮貞狀悉所請於法不合應毋庸議此批▲王道傑狀悉候傳訊此批▲胡金福狀悉候偵查明晰再行核辦此批▲果三狀悉准予傳訊此批▲沈玉才狀悉候再偵查此批▲徐建勳本案關係垂大經本應兩次呈請部示一俟奉覆後再行照辦所請保釋礙難准行此批▲周成章本案前經明白批示察閱攘訴仍係揣測之詞着爾自行將妻尋獲送案再行核辦此批▲戴啓南查爾傷痕甚屬輕微是否被告加害業已飭傳毋得健訟此批▲順廷良狀悉靜候設法嚴拘毋瀆此批▲蔣劉氏據訴爾夫蔣漢卿被尹和善在醫廳告發販賣湖北官錢局僞票即被收押尹和善等從中詐財等情如果屬實俟警廳將爾夫送案後再行核辦此批▲朱火堂狀悉案經傳訊周達夫等有無誘拐曹氏事實仰即如期到案備賞可也此批▲曹寳林狀悉所訴是否屬實姑准傳案訊奪此批▲秦月志狀悉候傳訊此批▲蕭如春狀悉該民妻如有犯罪行爲儘可詳細聲明訴請核辦所稱恐後潛逃受累准予備案之處無此辦法着毋庸議此批▲董應松等業於蔣劉氏狀内批示爾等事不干已毋得播訟紫批▲沈海珍狀悉此批▲高玉林狀悉應候偵查所請交保暫毋庸謠此批▲嚴順興狀悉准予控告此批▲周王氏狀悉仰邀股寳鋪保來廳總候核辦此批以上六月二十日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[上海閒話] [  孶何]  
　　奢侈之風滬上爲各地冠飲食起居日耗千金不爲奇也爭奇鬭勝日新月異無時或止即以乘車一事論在昔包車以人力車爲豪矣後改爲車馬今且汽車所在皆是其費亦日增吾知他日飛機能如汽車之夥人爭欲棄汽車而購飛機西人之生活程度素較吾國人爲高其所入亦較吾國人爲豐其乘汽車也固宜奈何吾國人一般生計與外人情形不同者亦爭欲效之母怪一時豪富瞬息便致墮落者比比皆是良以奢侈故也可慨哉 
　　國旗者代表國家人民全體人人皆當尊重外人有辱及國旗者引爲大辱故尊重備至懸有定律上海一埠號爲開通之地獨對於國旗一事光怪奇離之象不一而足國旗之顔色旣不一律（如藍色以青蓮色代者）懸掛又無定時有懸之顚倒者有竿上無頂者有突然懸多時不收去者有平時無事懸掛國旗遇節日反不懸掛者有掛全旗而似掛半旗者有曝全夜不收去者有以爲迎娶出喪之儀仗前導者有以爲裝飾品者有以爲商標者種種褻瀆國旗之狀不勝枚舉滬上爲外人觀瞻所在此種情形得不爲彼等竊笑乎吾人當引爲深恥而宜速行改正此弊者也夫國旗國民尙不能尊重而欲望外人之尊重其可得乎 
　　慈善機關之多以上海爲最然求其果能有益於社會者余實不敢知即以賑災論年年有水災年年有賑濟予不知賑至何時方止但聞若干衣若干欵輸至災地然不閒若干濬河以若干設貧民工廠以救濟災民爲根本上之救濟也 
劇談 
[斧風室戲言] [  舍予]  
　　天蟾有劉派鬚生張韻宸初不姓張似曰王韻宸影射王又宸者也首夕劇爲逍遙津此劇非劉派所擅孫乃傑作或亦劉永奎之流歟然又無以釋王張之惑不亦奇乎 
　　自諸葛亮有招親之戲劇以來觀劇者之腦筋混亂不堪嘗爲考證初非秘本亦無老譚遺傳之事乃得之山東梨花大鼓詞中尤以描寫孔明在黄莊中計被執類似滬上之仙人跳舊劇破裂至此雖能引起無知識者興味終爲支離荒誕近更有趙子龍招親矣三國戲亦正夥亦何必招親而賣錢充類至盡必有關公打茶圍張飛娶媳婦諸戲接踵而起越於情理設想可謂滑稽然而吾不禁又爲劉備呼屈以原有回荆州甘露寺不能得資號召斯亦近今上海空氣中菊部狀况也可勝嘆哉 
雜記 
[二樹居贅談] [  質庵]  
　　乙卯冬求聲詩社初集於我邑楊鴻生君之吟廬武樗櫻先生年最尊公推爲祭酒以求聲名社從先生議也吟廬謂社以求聲名盍選題拈韻分詠耳之所得可乎社中人一致贊同體限七律茲錄其猶能憶得者如下孫漱石泉聲云危石濺殘珠錯落枯崖戞碎玉玲瓏郁葆青松聲云隔水笙簧酣夢鶴械濤鱗甲動吟龍武樗櫻砧聲云綺夢驚回因太急秋心擣碎不曾降陳秋水鳥聲云故道岐陽憐啞鳳名園金谷怕唬鴟胡寄凡潮聲云遠洲星火二三點横海軍人十萬呼余詠鐘聲云紛紛空谷催黄葉踽踽長途認紫泥其他尙有春聲秋聲諸什苦不能約略以舉矣漱石先生詠第三集社題雪彌陀云摶成法相居然佛冷透塵心便是禪雪美人云人憐不受休噓暖色相原空莫認眞寄託遙深尤爲同社所歎服先師汪季航先生見之亦擊節不置文字動人有如是夫 
　　曩見某報以溺壺與留聲機器徴集詩鐘冠軍一聯爲哆口洞觀天下勢知音難覓個中人語妙雙關工切乃爾洵佳搆也 
劇本 
[歷史劇雙忠墓（十三）] [  沈心工]  
　　第四幕（佈書房景） 
　　程嬰忽忽光陰十五年孤兒長大及余肩有才有學眞堪喜重振家聲在眼前 
　　趙武爹爹外邊有客姓韓名厥說要求見爹爹可要請他進來麽 
　　程嬰呀韓厥麽快快請他進來大夫久違了 
　　韓厥先生久違了這個少年可是令郎 
　　程嬰孩兒下拜呌聲伯伯 
　　韓厥不敢不敢請起請起多年不見長得如此高了讀過多少書了 
　　趙武家中所有之書略爲看過一遍 
　　韓厥那就不少了相貌堂堂掛了小小寳劍氣象眞正不凡天下有這樣的好男兒麽先生不知費了你多少心血也賢侄想來你舞劍的工夫一定是極好的 
　　趙武家父敎過些兒 
　　韓厥好極了眞正文武雙全 
　　程嬰伯伯休得過奬請坐請坐吾們談談孩兒你且到書房去用功吾與你伯伯多年不見要談談心哩 
　　趙武小侄暫且告退 
　　韓厥賢侄請便 
　　趙武下 
　　程嬰大夫來此必有見敎 
瑣錄 
[小笑話] [  蔣恨呆]  
　　一富翁性極吝某夜遇盜刦一盜執翁揚刀曰速畀吾儕千金免傷爾命否則不能恕死翁忖思良久戰兢曰然則吾給汝等以五百金寗爲汝擊一半死 
　　一童性頑父怒撻之失手洞其額血流如注童大哭父覩狀深悔失手意頗不忍遂取二餅給童食令止哭童食罄謂父曰阿父盍再擊吾一洞復賜兒二餅耶 
　　某甲蹣跚於烈日之下汗流被面一友見之曰予何不向陰處行耶甲曰行於陰處吾汗益將不能曬乾矣君豈目吾獃乎 
小說 
[社會小說衆醉獨醒（三五三）] [  瞻廬]  
　　第五十四回結鬼緣未雨綢繆聞仙樂漫天謊話 
　　俗語道得好見了大佛答答拜見了小佛踢一脚和尙眼光裏的佛果然這般看待和尙眼光裏的施主也是這般看待大願便把廂房裏的小施主設法趕開然後騰出座位請劉太太劉少奶奶劉小少爺同到裏面坐茶大願吩咐小沙彌泡幾碗釅釅的碧螺春安排精細果盤欵待施主邦平娘子道師父不須忙碌我們趕快要聽師父講佛門故典怎麽講了一半便不講了地藏王菩薩睜開了慧眼以後便怎樣大願便在下首一張籐面方杌上坐定又把眼皮一抬向翠娥瞧了一眼見他面有喜色暗想這部「佛說拍馬經」今番正用得着也當下合着手接續講道地藏王睜眼定有一番講究他旣睜着眼看那東北角方面一定東北角方面出現了甚麽異常人物小僧拈香已畢徑出山門踮着脚尖兒向那東北角上一望誰料不望猶可一望時兩隻眼睛半晌不能睜開邦平娘子奇怪道這是什麽講究翠娥笑道多分是師父眼裏撲進了甚麽沙泥點子所以不能睜開大願道阿彌陀佛那裏有甚麽沙泥點子但見東北角上籠罩着一片祥雲光芒四射逼得人睜眼不開一條條的雲脚直向下垂五光十色恰似掛着瓔珞一般還隱隱聽得雲端裏面仙樂悠揚良久不散小僧心頭明白料想東北城的人家定有甚麽驚天動地的功德感格彼蒼所以降下這般的瑞象事後向人探聽才曉得施主府上有少奶奶抱牌做親的喜事（明明悲劇偏稱喜事）眞是無量功德怪不得佛菩薩都要睜眼邦平娘子正聽得出神忽然廂房裏跨進一雙鬭鷄脚來了一個婆娘開口便喚起劉太太來正是 
　　僧侣拍馬婆娘鬭鷄習焉不察禍起招提 
餘瀋[  汪珠]  
　　西人行禱告於病院中令人油然悔過蓋病之人罔不歷歷回憶從前功罪一夕大明故謂人生最清明之時期厥在病後 
　　梅雨不止萬景紆徐楚客多騷江郎有怨屬弔屈文未就回首漢湘一水紅熖欲熾尙疑是端陽懷古競渡聲中太平鼓舞也 
 
 
 

Page 15

 
 
   
 
 

Page 16

 
 
常識 
常評 
[說唾] [  老圃]  
　　傖父喜食葱蒜謂能辟邪或闢其妄余謂邪果知香臭安得不辟睽車志載宗定伯夜行逢鬼問鬼所忌鬼言他無所畏最畏人唾知欬唾浪籍鬼所畏也而况於人華人喜食脂性畏風吸濁氣少運動於是乎多痰對客而唾不以爲慢當地而唾不以爲穢其實儒家言内則固禁唾咦道家言長生亦戒涕唾也魏晋時盛行唾壺曹操上雜物唾壺多至三十五枚江左習尙時賢並用唾壺此風雖聊勝亦見諸人多唾晋書載記言苻朗過江每事夸勝乃不用唾壺使小兒跪而張口唾而含出頃復如之坐者以爲不及可謂喪心矣宋書謝景仁傳景仁性矜嚴整潔居宇浮麗每唾轉唾左右人衣即聽一日澣濯每欲唾左右爭來受此與苻朗事可謂無獨有偶惡作劇乃爾猶言整潔呼相傳嚴嵩父子有肉唾壺每作欬則粉白黛綠者爭以口承其唾此即苻朗遺法而稍變之嚴與苻皆不得其死則唾之不衷身之災也 
道德 
[鰥夫續娶可娶寡婦] [  彝]  
　　中國男女上之待遇向多不平等其最著者莫如婚姻制度凡男子於妻死之後例可續娶女子於夫死之後則必不能再嫁終身鬱鬱而死有嫁之者聞者交相詬議論曰此女不貞其事不德推原其故固半由於專制之餘毒旌表節孝欽賜建坊八個大字害人不小亦半由男子不肯以娶得寡婦爲妻也 
　　近頃文化進步科學昌明凡倡一說皆以科學爲根據於是婚姻問題論者多主張由男女兩方各自選擇從前女子所受之不平等地位漸漸放光明矣惟寡婦再嫁問題論者尙鮮及之竊謂今日爲女子解决婚姻問題固非由男子（如其父兄伯叔）扶助不可而寡婦之再嫁問題則非由男子之再娶者先規定於寡婦中選娶不可其不願再嫁者聽使得寡婦以後再嫁者社會上不至以爲奇聞也吾友某君高材生也其妻死後家人僉以訂閨女爲詞而某君堅以娶寡婦爲願久之不可得家人目以爲痴今已娶得某寡婦爲妻伉儷甚篤某君曰我欲打破舊社會之惡習故特以身作則鄰里聞之皆莞爾而笑我甚願我國之鰥夫其各羣起而效之庶幾眞正平等也（乙種酬） 
經濟 
[信託公司之由來及其與社會關係] [  黄韻風]  
　　近今社會上商界中組織一種信託公司相繼而起者日繁有徒惟其内容底藴及其與社會關係恐知者尙少爰略述其梗槪焉 
　　信託公司者所以司謂劑經濟輔助商業之一種機關也例如國家發行公債票及民間發行股票限期滿額倘逾期不滿可由信託公司包盤辦理如將來票價漲則信託公司可獨享其利不幸而跌落則信託公司默受其失此其權利義務之所在也又如設立公司或因信用未孚或因資本虧損長此以往勢必歇業於是有信託公司爲之扶助而信用賴以日孚營集賴以復振故論其職權具包辦公司清理賬目之性質論其價値有左右商業之勢握經濟界之牛耳其效力甚大也在西洋各國信託公司極形發達視之甚重然彼以輔助商業爲正目的而以營利爲副目的也 
　　反觀我國家公債之信用未孚民間股票之空盤賣買而國家從未有輔助商業之政策慨自交易所創設以來營業日盛利不勝收往住有以貧苦起家而立致數十萬金者所在多有於是社會上一般人不禁生覬覦之心亦思涉足其間一爲嘗試惟因交易所已充斥市面恐營業未必長此興旺故另創一種公司倣西洋稱謂美其名曰信託實則改頭換面一交易所之變相而已論其法術一如卜彩抽頭其結果恐得其利者一二人而受其害者千萬人循是以往勢必至社會破産夫國家破産有人民負擔尙可支持至社會破産則不可收拾矣當此債臺高築庫空如洗之秋我國家幾呈破産之象國人不思培養國本反圖擾亂經濟將來民窮財盡勢必至社會破産及已至此不戰自亡其危禍不更大乎夫信託云者人以信我之故而託之於我也是故不欲信託公司之發達則已如欲求之則不可不以信用待人今觀我國之信託公司社會以信用託之而彼則藉其譎詐手段實行空盤賣買以少數資本而攫取大利是已失信託之意矣於社會有何益哉（乙種酬） 
衞生 
[兒童衛生之提倡] [  天烏]  
　　俄之西境華騷地方近有促進兒童衛生之舉其辦法爲開設學校一所以保育兒童爲宗旨求學者六箇月即可畢業其養成之人才可任職於嬰兒醫院保姆所牛乳場等 
　　校中敎授之科目範圍頗廣所分門類爲兒童衛生學校衛生學校檢察法衛生常識高等衛生學兒童敎育法孕婦及兒童之保護法急救學防癆法酒害及花柳之防禦法 
　　此外尙有低能兒訓練法魯鈍兒敎授法且兼涉簿記與管理二項使畢業者可實地任事不致有才具上之牽制也 
　　該校房屋係藍之耳君所創立聞就學者今已有六十人云俄與波蘭頻年兵燹痛深創巨有鑒於强種之要圖而注意於兒童之培養實救國根本之計畫其眼光之遠大爲吾人所佩美惟吾東方衛生之政策未經擘畫敎育之命脈屢被摧殘尙有何暇顧及兒童之保育耶吾不得不爲華騷兒童賀亦不得不爲中國兒童憂也 
工業常識 
[香料之採取法] [  張天德]  
　　香料多採自植物中因植物性質之不同而異其採取之法普通所用者爲壓榨法蒸餾法浸漬法吸收法四種今一一述之於左 
　　（一）壓榨法取香料於含多量揮發油之植物中此法適用之如橙皮枸櫞皮（即檬檬皮）倍爾枷木脫果皮等是也其法以此類之芳香原料包於麻袋中上下夾以鐵板而以壓榨器榨之則有乳狀之汁流出此汁中含有揮發油及粘液性植物質乃注此汁入玻璃杯中靜置數時間則分二層上層爲揮發油下層爲粘液性植物質乃以其上層之揮發油濾過之即爲烈香之揮發油提取揮發油可用一種特置之玻璃瓶則極便瓶如圖 
　　先閉甲口以榨出汁自乙口灌入令滿待植物質沈澱後乃徐徐拔出其塞則渣滓之植物粘液由甲口流出矣 
　　（二）蒸溜法凡植物中揮發油之沸點較水爲高及易與水蒸氣共揮散者可用蒸溜法採取之如茴香肉荳蒄桂皮薄荷葉等是也其法以水與芳香原料共入於蒸溜器之鍋中下以火熱之而導其水蒸氣於冷却器中則凝結爲水此水中亦含揮發油仍用前法提取之而遺下之水則爲香水爲製造各種洗髮水花露水之用 
　　（三）浸漬法凡薔薇花橙花香堇及其他花類之不適用蒸溜法者可用浸漬法蓋利用脂　容易吸收香分而浸出之法將新鮮之橄欖油Ｏljue　ojl入磁器中隔水熱之至攝氏四五十度時乃以布袋裝花而浸於其中須常保其固有溫度一二日後即更以新鮮之花大約浸十二次乃至十六次即得極佳之香油可供製造香水之用或配入酒精而製爲香精 
　　（四）吸收法此法與前者之理同但不加溫爲法國化妝品製造所通用之方法其法剪絨布數十塊浸於新鮮之橄欖油中則油入布中以之鋪於磁器之底而堆花其上再鋪油布一層再堆花一層於其上如此層層相疊末後再鋪油布一層密封二日再換新花經四五次後則香料盡爲油布所吸收用榨器榨出之即爲香油或用玻璃板代絨布而板上鋪以豚脂如前法鋪花則尤佳 
　　各種香料皆當貯藏於陰寒之處裝瓶又須全滿否則變壞香料之原料必須用新鮮者否則香分散失不能採取又有不可不注意者如玫瑰花當充分開放時香分最濃否則較少而於日中收穫者其香分亦必較夜間爲少故此等之香料以即在原料産地製造者爲佳然有數種原料可用其乾燥者如薄荷葉等是也 
　　植物之含香味者皆可採取以製香油或香精吾國地大物博芳香之植物亦甚豐富此等香料品儘可自製何必求之外人坐棄其利偶檢東藉得見斯篇所述香料之採製法簡易事也亟譯之供有志提倡國貨者採用焉（乙種酬） 
法制 
[兼祧須備一定之要件] [  汪自修]  
　　獨子本不許出嗣以所生不可棄也然有時長房或他房無嗣亦不可聽其滅絕故前清現行律例有兼祧之例此以濟禮之窮也我國民律尙未頒行前清現行律除與國體相抵觸者外關於民事部分仍應繼續有效查現行律例兼祧之成立其要件有四（甲）兼祧之人須昭穆相當之獨子（乙）兼祧之父與所生之父出於同祖（丙）得兩方面之同意（丁）取有闔族甘結凡此要件若有不備即爲法所不許不能生兼祧之效力 
　　雖然以上四要件之中甲乙兩項爲絕對的要件丙丁兩項爲相對的要件 
　　（丙項）例如被承繼人夫婦均故事實上本無同意之可言即法律上當然失其要件之效力 
　　（丁項）例如闔族不肯具結而無法律上正當理由者得以裁判代之（乙種酬） 
雜錄 
[自流泉之利益] [  謙謙]  
　　自流泉爲近世地質學家所發明無論何地皆可開鑿而開鑿之法至爲簡便所需器具亦極簡單關鑿之時從地面挖下至見有結晶體之沙粒即得水源矣深淺若何當以地壳之厚薄爲斷有一二十丈或三四十丈不等然其泉穴極小對徑不過二英寸以鐵管或竹管敷設之一經鑿通則水從管中噴出源源而來管之上端以水泥築一蓄水池深可丈許圍圓約二丈左右如不築蓄水池祇就鐵管端另行接裝一鐵質開關可耳故此項工程與經費亦因之而無定例大約所費總在百元以上千元以下焉更據精密之推算每二十四小時内此泉可出水二千餘擔且水質清潔較尋常之井截然不同凡農田火政飲料水道諸端其關係至爲重要中國去年北五省之旱駭人聽聞苟有此泉縱不濟事然亦何至赤地千里哉敬告海内之慈善家曁辦理水利諸君宜共起而圖之裨益民生造福社會則功德無量矣（乙種酬） 
 
