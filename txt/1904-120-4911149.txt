# 1904 - 120 - 4911149

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[美儒李佳白先生講義]  
　　通商要事也京師要地也要事而不行之於要地不足以振全國之精神要地而不容行各種要事亦不足以興天然之利益是故泰西各國有要地必有要事無要事不行之於要地所以國勢日張民生日厚也彼法之巴黎德之柏林意之羅瑪土之坎斯炭註卽君士但丁俄之彼得堡日之東京美之華盛頓英之倫敦要皆人烟稠密之區商賈輻凑之塲屋宇之輪奂行棧之櫛鱗帝王之榮福百官之威聲莫不薈萃於斯焉而要以倫敦爲首屈一指倫敦所設銀行遍天下分行多至數十所其交游之廣資本之富爲列國君臣所欽佩故軍費不足要欵難籌多有藉銀行以濟燃眉者且無論何國之人何種之教以及天下之大觀五洲之奇情無不羣聚於斯街衢雖甚寛闊而肩摩榖擊幾有不能容足之勢以故空中路上地下築有三層鐵路而遊人如織地貴如金誠古今來第一要地也雖然當倫敦開市之初亦不過一尋常商埠耳其日增月盛得有今日之倫敦者何莫非通商之效有以致之耶然則京師興則全國興京師衰則全國衰於此可見矣中國自三代以降京師不一秦都咸陽漢都關中唐都長安宋都汴梁元都燕山明都金陵遞至聖清信前元之規模定鼎燕京山川之毓秀城都之鞏固冠絶全球誠不愧帝王之都首善之區也而無如商務未通利源未開雖有地利未見人和殊可惜也吾請以北京通商之顚末爲諸君一陳之當道光二十五年外人之至中國者僅五口通商此外各口岸外人不得擅入京師更無論己迨咸豐八年中外立約始維外國欽使駐劄京師其館署或租民房或自建造悉聽其便而通商則不能也及光緒二十七年中國與各國立約劃定各國使館之界限南至南城根北至東長安街東至哈逹門大街西至皇城根綿延十餘里之遙界内華民悉行遷出且准其屯兵十築砲臺註各砲臺之砲位正對皇宫如有不測禍不旋踵而通商仍不能也洎乎光緒二十九年中日商約第十欵始惟外人通商於京師而必合直省之聨軍盡行退去方可照辦此中國京師接待外使作爲商埠之大槪情形也以余顴之中國自與各國互市之後卽當開京師爲通商之處何以遲至今日因外人之壓制始行准允是開之自人而非自我收效必遜人一籌也考之歐美各國未有如此者旣與外國通商則京師必首先開通外國使臣亦必以禮欵待准其駐節京師是爲萬國通行之理試問中國出使大臣何一非駐其京都在外人不疑懼於中國而中國偏疑懼於外人何其格而不化之甚哉且公使係代木國國主者也公使卽禮彼國之國主辱公使亦卽辱彼國之國主豈可冐昧從事遺笑於海外乎嘗思外國之聯軍盡可退去何必以保護爲名致中國多所畏忌蓋今之以兵力勝人者愚以商力勝人者智兵力雖勝必有捐傷商力之勝一無所失而人且樂與周旋也抑吾猶有不能巳於言者當京師未准通商以前有丹國人某甲設店於交民巷始僅各國使館中人與之交易繼則中國官紳嗜好洋貨者亦多與之交易所以生意茂盛利頗多外人起而效之者數至而中國政府非徒不禁且宫庭王府亦多有飭役往買貨物者此事流之泰西久己傳爲笑柄而中國之利權於此矢外人之侮辱卽自此興矣雖然往者不可練來者猶可追今北京己通商矣外人己麕至而與中國爭利矣鄙人不敏願效獻曝之忱敢告當軸諸公抖擻精神提倡商務和衷共濟除弊興利則中國之利權可以挽回中國之富强可以立致吾不禁跂足望之 
[電傳官門抄]  
　　昨見八點鐘時京帥友人専電告知本館云三月十六日皇上召見軍機大臣及岳樑是日並無明降上諭 
[電傳會試三場題]  
　　昨晚八點鐘時本館接得開封電傳會試三場题錄下大學之道在明明德在親民在止於至善義中立而不倚强哉矯義致天下之民聚天下之貨交易而退各得其所義 
[日占九連]  
　　華歴三月十六日日本東京來電云本日日兵在鴨緑江一帶與俄人開戰日人分三路而進其一御林軍先生四邊鴨緑江口其第二聨隊在鴨緑中間其第十二聯隊在在鴨绿江之東次第渡登彼岸當天明時卽開砲攻擊先據有九連城外高山俄人力不能支相率遁去日兵遂進占九連城刻下俄入方退守河賀城註譯音 
[日船游弋]  
　　華歴三月十五日英京倫敦來電云俄督矮立幾息夫電致外洋各國謂日本有快船十艘水雷船六艘於華歴三月十四日游弋海參威海面 
[俄拒調人]  
　　俄國諾何啞司氣日報云此次與日搆捕如有他國出而調停我俄决不承諾極之戰勝之後重復議和亦惟當局者自行處置而巳 
[譯日本官電詳述俄沈日船事]  
　　日本運兵船金州丸被俄國快艦擊沈前己縷紀本報兹駐流日本總領事小田切君接到日本官電内開金州丸於華歴三月初十日夜十一點一刻鐘時駛至馬養島附近洋面遇俄國快艦三艘水雷船二艘喝令停輪金州丸船主及兵官三人遂赴俄國露西亞快艦計議俄人限令於一點鐘内定計投降而兵士聽兵官之令均不應允迨至一點半鐘俄艦發一水雷日兵均在金州丸上發槍遙擊是時有小工及商人數名渡登小艇二點鐘時俄艦又發一水雷擊中金州丸機器房頓成兩截其尙可逃命之各兵皆登小艇望西駛去十二日　至 
 
 

Page 2

 
 
新浦計有兵士四十五名小工六名商人三名其餘或死於拒戰之時或爲俄人所俘不屈而死至救出各兵内有十名受小傷一名受重傷其死者兵官六員兵七十三名通事二名 
[譯述俄艦轟沈日船事]  
　　日本大阪某日報登高麗元山來電云東歴四月二十五日正午十二下鐘時突有俄國水雷艦二艘駛入元山口内向日本堀姓駁船行所置輪船名五洋丸者旋繞一周時五洋丸方高揭朝鮮國旗俄將校竟放下小船率同水師十餘名飛漿駛至各出手槍擬定船中人叱令同入彼艦括取船中航海圖及記事簿持之而去然後發一水雷擊破五洋丸舳上艫下及右舷立時沈入海底此事一出日人之僑居元山埠者莫不驚駭欲狂而俄人己將二水雷艦飛駛出口矣或日邇日俄國海參威艦隊中有來利苦及薄額齊利等二三艦方伏於麗島之陰以致海口戒嚴居人咸閉户而避 
[商部奏請將江海關道收欵變通生息摺]  
　　奏爲臣部欵項支絀擬請將江海關首收欵變通生息條具辦法恭摺仰祈聖鑒事竊惟朝廷重視商務設立専官兼以農工路礦諸要政亟須次第舉行特命臣等悉心籌畫臣等伏念行政之要理財爲先邇來時事多艱籌欵之難百保曩昔上年臣部具奏酌籌經費摺内曾將爲難情形縷析具奏並聲明不敷之處甚鉅嗣後再當設法籌措以期應辦諸事可以次第舉行等情奉旨允准在案蓋以辦事必有切實可恃之欵項而後有維持可久之規模方今聖懷軫念民生一切均應就公家因有之利剔除中鮑臣等再四思維因見國家流衍轉輪之利有在無形之中而未及經理者則江海關道之收存欵項是巳查上海一埠稅收最旺而各省彚解賠欵還欵亦以此爲總匯之區江海關道經徴華洋各稅及兌收各省解欵類皆存儲候撥若能於未經撥用之先隨時將收存各欵分存殷實莊號酌定按按日生息章程則聚米爲山積沙成塔綜計所入每年不下數十萬兩兹特約舉其數爲我皇太后皇上詳細陳之一日關稅查光緒二十八年各關華洋貿易總册内江海關共收貨稅船鈔洋藥釐金一千八十一萬四千兩零此項稅銀於徴收後照章按三個月開報一次就收期之遲早酌盈劑虚約計常年存欵二百萬兩按月息銀以六釐核算每年實可得息銀十四萬四千兩此關稅生息之數也一日賠欵查辛丑和約定後新案賠欵以及四國還欵歲需籌備銀四千餘萬兩此項銀兩除由江海本關稅銀内撥付外其餘均由各省關先期彚解江海關道兌收就收期之遲早酌盈劑虚約計每月存款六百萬兩每百兩按日息銀以一分五釐核算照月息不過四釐半每年實可得息銀三十二萬四千兩此賠欵生息之數也以上兩項每年共應得息銀四十六萬八千兩今擬酌定辦法責成江海關道將所收關稅及賠欵銀兩隨時分别存放殷實莊號生息按三個月報解一次并造具關稅收數日期清册一分關稅生息日期數目清册一分賠欵還欵收數日期清册一分賠欵還欵生息日期數目清册一分一併申報臣部查核至該道衙門造册應需薪工紙張等項經費准其由息欵内提出百分之五作爲津貼俾資辦公如此變通籌畫祗以目前自然之利師之公家在該道任此責成絶無爲難之處而臣部有此的欵可將農工路礦諸政擇要舉行實於商務大有裨益相應請旨飭下兩江總督江蘇巡撫轉飭江海關道卽目接到部交爲始分别欵項切實遵辦并由臣部咨行各省督　轉飭司道將應解江海關道兌收銀兩務各先期籌解嚴飭領解人員按照定限隨到隨交勿得稍稽時日俾該道於生息各欵得以騰挪周轉嗣後如國家設立銀行或須另籌存放生息辦法届時再由臣部奏明辦理所有臣部欵項支絀擬將江海關道收欵變通生息緣由是否有當理合恭摺具奏伏乞皇太后皇上聖鑒訓示謹奏光緒三十年二月十一日具奏奉旨著兩江總督江蘇巡撫督飭江海關道如數撥解商部欽此 
[公禀批詞]  
　　日前金陵高等學堂樓圯壓傷一事己錄紀報端兹得本館訪事人來函云當日壓斃之學生陳姓額鼻傾陷頭顱幾如肉餅血肉狼藉慘不忍言共餘所傷五人有二人聞己因傷殞命矣當時合堂學生即遂公具一禀上之學堂總辦江寗糧道胡硯蓀觀察觀察批示去據禀閱悉前日學堂　塌慘　情形爲本總辦所有擊陳生之死至於額傾鼻隠慘不可言此外受傷諸生雖輕重各有不同而己損骨剥膚震動贜腑非亟施診治安心調養不爲功該生等輕去其鄕遠離父母妻子來寗就學日教日養一惟師友之是賴誰無子弟而令横遭覆壓如此其參乎本總辦自愧德薄不能庇蔭諸生潛消疵癀撫躬内疚無地自容至於章牧邦直身膺監督要差本總辦以其曾邀特賞歴署繁區平居又以興學自任度其人必好名好名者必不趨利是以委辦學堂要工凡估價請欵悉照所請從無絲毫駁斥銀欵由伊在收支委員處自行支取並未假手吏胥决無絲毫尅扣本總辦旣加擾禮任之又如此其専宜如何潔己盡心共襄公事乃竟偷工减料釀此奇災人之無良莫此爲甚昨經審司派人查騐所折樑木乃係尺寸不足補短絜長勉强締構又據上江兩縣傳訊木工供稱該工寔祇包工並未包料該直牧偷减草率之咎百喙奚辭言之殊堪痛恨頃奉齊憲面諭現在工作繁興亟應懲一儆百况乎人命至重公論難誣若不詳請嚴參無以儆戒將來更何以慰死者於地下仰候會同藩司詳請督憲奏參革職從嚴查辦除勒令繳價賠修外仍予以應得罪名决不稍從寛貸陳生沈潛好學的是美才埋玉樹於土中使人情何能己本總辦批牘未竟而己涕泗汍瀾矣痛哉痛此繳 
[教案難了]  
　　紹興訪事人云寗海匪徒王錫彤閙教一案前經浙江撫憲聶仲芳中丞檄調安徴候補道許九香觀察赴寗波與主教趙君商辦一切繼以大裏村匪蹤未能備悉復調皖省候補知縣王大令述祖到浙察閱一周無奈趙君所開賠卹各欵多至三十萬金大憲祗允五萬金以致迄無就緒近日中丞復委觀察與大令帶同總譯隨員赴滬約同趙主教秉公商議 
[松江歲試五誌]  
　　松江訪事人云本月十六日江蘇提　學政唐春鄕大宗師考試金山上海南匯靑浦四學生員金山四書題民可使由之不可使知之義上海四書題能近取譬可謂仁之方也矣義南匯四書題繪事後素義靑浦四書題過猶不及義通場經題以四時爲柄義 
[委查梟害]  
　　松江訪事人云邇來兩江督憲魏午帥訪聞浦東土梟頭目林得勝沈小阿妹自經撫恩藝棠中丞招撫之後具摺入奏中有地方安靖之語並飭林具呈切結日後松屬各邑如有梟患盜劫等情惟伊是問乃近日金山旣釀成梟圑互鬥之事各處盜案益復層見疉出爰密委某大令來松著將各處情形逐一查察 
[卾省官場紀事]  
　　武昌訪事人云本月初四日湖北籓憲李少東方伯牌示候補典史韓炳南著署漢川小魚潭巡檢試用道庫大使羅家祥委署榖城縣典史二君奉委當卽詣轅禀謝涓吉履新○辦理蘄州衛田局李大令成章因公赴省旋於本月初四日回蘄○本任潛江縣知縣畢大令井田前奉上憲委赴嘉魚縣境查勘礦務兹己事竣回省趨詣督撫轅禀知銷差○武昌豐備倉積榖現值准陳也新之候所有第一批 
 
 

Page 3

 
 
榖米業巳備齊近日大憲復委廖子東大令赴鄕購辦第二批己於日前禀辭起程矣○署蘄州知州陳介葊大令前在江夏縣任内所徴錢糧尚未繳清日前由蘄來省逐一句當○大治縣礦務前由臬憲岑雲階廉訪委畢大令井田查勘兹巳回省禀覆批准開辦所有提調一差卽委縣主蕭大令端澍就近兼攝己另札飭知矣 
[京口官塲紀事]  
　　鎭江訪事人云三月初一日爲鎭江府知府祥遂安太守攬揆之辰僚屬紳士撰送壽文藉伸賀祝署中張燈結彩鋪設一新輿馬往來不絶於路○駐防鎭郡之南洋武威新軍統領魏總戎榮斌以俄日失和防務不容稍懈因於月之初二日策騎詣東馬頭拜會南洋續備新湘全軍統領徐瀚臣軍門籌商一切旋揩赴象山一帶相度形勢以便設防 
[蘇省官塲紀事]  
　　蘇州訪事人云鎭江府丹徒縣知縣缺前經上憲請以現署丹陽縣江蘇候補知縣楊大令紹時補授兹者藩憲效述堂方伯飭大令先赴任所供職所遺丹陽縣缺卽以現署丹徒縣洪大令爾振調署己於本月十一日懸牌示知矣○金匱縣知縣缺前經藩憲效方伯札委請署是缺之汪大令鳴鳳先生代理現巳奉准部覆遂於本月十一日懸牌飭知 
[上海官塲紀事]  
　　蘇松太兵備道兼江南海關監督袁海觀觀察前赴蘇垣誢見撫憲恩藝棠中丞前晚乘舟回署嗣以此事尚須稟知兩江督憲魏午帥故擬卽日向白門進發○江蘇督糧道陸申甫觀察現以漕務將次告竣擬卽返蘇昨日午前命駕至各署投刺辭行○昨日簡任浙江按察司要幼雲廉訪由珂里來滬泊舟觀音閣馬頭小作勾留卽須赴浙履任 
[飭提革令]  
　　江蘇候補知縣王欣甫當權綰上海縣篆時有蔡徐氏所控爭田一案判令被告措繳洋銀二千餘元未給原告具領遽爾交卸後竟被參革識致蔡徐氏上控藩轅藩憲效述堂方伯札飭縣主汪瑤庭大令催令速繳迄今仍未了結日前蔡徐氏復投藩轅禀催方伯赫然震怒立飭汪大令務提該革令押追大令奉文巳出硃單飭差往提矣 
[邑宰騐屍]  
　　有喬桂林者農家子也家於西門外斜橋迤南二十五保十五圖前日其妻沈氏行經夫兄阿寳所闢之圃踐及蔬菜阿寳惡之將桂林所萟菜苗鋤去桂林忿甚口角不休旋由氏姑孫氏將氏呵斥氏羞忿交集背人雉經桂林隨舁屍至阿寳家藉端要挾地保顧國泉聞有是事投報上海縣署縣主汪瑤庭大令傳同刑件官媒鳴騶屍塲傳訊族長喬長生及顧保旋飭仵作官媒如法相驗良久報稱騐得沈氏自縊身死並無别故大令離座親視一周飭吏塡明屍格諭令家屬備棺收殮旣而顧保將阿寳拘至案下大令命帶回候訊 
[查詢街道]  
　　大東門外一帶新築馬路每遇淫雨積潦成渠甚致溢入兩旁店鋪馬路工程局總辦翁子文太守察悉因於昨日親臨各鋪詢問僉稱馬路旁所設陰溝尙覺通暢惟毗連如意街鹹瓜街等處溝渠淤塞久未疎通以致水勢無從宣洩等語太守乃飭工頭細加勘丈而返 
[馬逸傷人]  
　　昨日午後五點鐘時英租界廣西路忽來一溜韁馬奮足狂奔撞仆甲乙二扛夫一傷腰際一傷胸間當經四百零七號華捕送入捕房捕頭著轉送仁濟醫館醫治其傷腰際者勢甚沈重恐不免有性命之憂矣 
[上海縣署瑣案]  
　　前任嘉定縣章明府交卸後挈同眷屬來滬僑寓西門内大街某姓屋是日前失去古銅花瓶等物報經縣署捕投拘獲賊犯張炳生一名縣主汪瑤庭大令訊鞫之下諭令押候吊贓前晚提案復訊張供小的所竊各物均己起案尙有古銅花瓶一口實被虹口賭棍某甲奪去無從呈案矣大令判押攺過局一年○河南人宋祝山與朱玉峯合開新記字號曾向瑞樂洋行購得黄棕洋松等貨付過銀五千餘兩嗣查悉此項貨銀止付四千餘兩疑司帳人胡如炳舞弊扭案請追胡供此銀係前司帳之楊某所付迨小的接手後主人囑令細查無奈楊所立帳簿共有五本繁瑣糾葛無從清理果有情弊亦楊所爲不涉小的之事求恩明鑒大令著押候宋朱等將帳查明禀復訊核○流氓金和尚糾同羽黨向弟婦金陸氏所開米店恣情索詐當場拘獲喬小弟一名解經大令訊供押交金到案前晚縣差將金提到大令向之研訊金供小的之弟金壽康在火神廟前開設米店小的卽在店中執業今春壽康物故曾欠喬洋銀二十元因係小的經手故向弟婦索償無如弟婦聽信伊弟陸錫標之言出爲霸阻反將小的掌頰致與爭閙時喬適在旁相勸並未行兇大令問爾旣在店中爲夥每月薪水若千金語塞大令大怒喝令掌頰一百下鞭背四百下笞臀五百板枷號一月發西門内曹家橋示衆喬笞責一百板交人何釋○本邑東南鄕北橋民人因巡防局員羅秋阜二尹不許賽燈聚衆毁局並將二尹衣服焚燬禀經大令拘獲孫洪山尹國斌等人訊明責押前晚飭提續獲之潘阿三朱阿松研訊潘供小的家居北橋鎮此次賽燈肇事並不在場故不知此事何人爲首大令問局員羅老爺之物究被何人搶去潘堅不叶實大令怒喝令笞責二百板始稱聞某畫師曾搶得珍珠一串質諸閔行某當鋪當日隨聲附和者尚有某某等十一人之令命提孫質對孫矢口不承朱供稱小的向在某姓小烟館爲夥此次搶物閙事槪不知情惟與尹曾有一面之緣孫潘均不相識大令著一併押候提到朱所供十一人再行訊究 
[浦東保甲總巡局紀事]  
　　前日捕投在途緝獲竊取祥生船廠鐵料之瞿小隆一名解至浦東保甲總巡局總巡謝岳松明府研訊之下瞿供稱小的失業無聊不得己而出此下策尚求大老爺恩賜矜全明府府責二百板枷號示衆○江海關巡江吏梅羅查獲竊取某棧鐵料之唐阿三命解送保甲總巡局總巡謝明府研訊之下唐供稱小的在祥生船廠工作行竊物料實缘貪小所致叩求恩典明府判責一百板交人保出贓存候失主來領 
[南市捕房紀事]  
　　前日傍晚時有一四輪馬車無人探御奔馳南市馬路中適爲巡街捕所見奮力扣留解入捕房有馬夫狂奔而至將車領回猶幸所過之處並未毁物傷人○日前董家渡大街胡茂生茶葉店執事人某甲由某處附小輪船來滬在十六鋪橋登岸雇車南下途中時被偷兒竊去一竹藍内有對時表三枚玉器數件洋銀三十餘枚及表上金練等物比及覺察賊己去如黄鶴矣因卽開單投報南市捕房捕頭今諸捕役留心偵緝務獲送懲 
[上海紅十字會來函]  
　　啓者本會昨接牛莊分會來函略云營口封港後内地避難人民較前爲夥當卽代購火車票百餘張經本會西董先後照料登車安然入關此外陸續乞援者尚復不少業己函懇鐵路分司給發免票以廣善舉惟尚未接復將來復函到後救護出險之人必更加多承寄藥箱己早到其中村料器皿無不詳備藥箱甚重大過津時承怡和洋行裝運均未收費尤爲可感請代謝滬董等語謹抄乞登報惟希公鑒再啓者本會昨接湖北荆州綽軍帥來電謹抄乞登報惟希公鑒吕大臣盛宫保鑒頃接公牘敬悉尊處興辦紅十字會丞救難民無任欽佩兹先由公中墊捐銀五百兩交沙招商輪船解滬到希查收以應急需餘函詳佈佳印[  上海國紅十字會同人謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五茸雉雊]  
　　松江訪事友人云日前郡城西門外倪瑞豐號執事人遣傭工王連壽雇舟運鐵鍋至城中沈恒泰店適爲府署前扛夫所見阻不許自行搬運王略與爭辯致相揪扭扛夫見王孔武有力召集同伴二十餘人擁至恒泰擒王出外肆意攅毆直至氣竭聲嘶始經街鄰喝散傍晚王倩人舁至華亭縣署請騐縣主陳仲陶大令怒地保不早禀報大加呵斥隨飭仵投騐明傷痕給藥敷治一面派差飛提行兇人訊辦○郡城東門内修身庵被盜行刧之後由上塘汛弁楊鶴和拘獲革勇陳阿七張福林兩名解經華亭縣陳仲陶大令訊供面告城守營曾遊戎游戎令再悉心推鞫楊弁傳同女尼香工指証甚確大令乃將陳攺押化莠所一面賞給捕役頭目沈四洋銀四十元飭帶同通班壯捕從速緝捕迄今日久未獲一人大令怒提沈至案釘鐐收禁沈再四若求遂改押化莠所旣而各役聯名環求保沈出外寛限緝拿大令不准 
[英美等國租界公堂瑣案]  
　　美界包探朱桂生解杜金園至案禀稱此人與馬德遠同居前晚馬向索所欠小洋銀二十七角伊突將馬右眼珠刓出馬負痛大呼三百九十七號華捕聞聲而至將伊拘入捕房解請究辦襄讞委員王松丞刺史與英總領事署繙譯官寳述德君研訊之下馬供是晚小的己睡杜挾索欠之嫌將小的右目刓去雖經醫治恐成廢人杜供稱小的並未刓伊之目伊實被木柴刺傷刺史商之寳君判責杜三百板管押捕房一月期滿之後再責二百板收禁西獄十一月○包探張天林解著名流氓宗金林至案禀稱伊於本月十二日晚向應惠根訛詐應浼其友周金林以夾衫質洋銀一元二角與之事始得寢次日應父將情函告捕房捕頭派小的拘宗請辦應周投案甲訴　情應父籲請卽將宗重懲宗供稱應前因犯事管押得與小的相識旋被借去小洋銀十一角是日向之索欠並不訛詐刺史商之寳君判責三百板收禁西獄一年○包探張寳榮禀稱小的查得後馬路天保客棧自二月二十六日至今未捐執照爲此將棧主黄壽石傳案請究黄供稱此棧向人盤頂今當照章捐照刺史著卽補捐并罰洋銀三元○包探竇如海王寳生同禀稱張陸氏與李周氏同居福建路某號屋内張陸氏有洋銀四十八元藏諸枕畔李周氏竊去報徑小的等查得李周氏竊得洋銀後以二十元寄與其母别以三元數角買肥皂洋棗等物意圖卽日附船回鄕現己將寄存之二十元及原贓共四十五元一併解案請究張陸氏申訴前情李周氏俯首無詞惟求恩宥刺史判責手心二百下贜物給張陸氏具領○新閘路吳金記木作屢次失去木植報由包探陳雲忠在徐家匯路馬夫某甲處查獲木五株並板數十方詰知前在作中司帳之陸静記李阿新串竊因卽解案請訊吳供前後所失約值洋銀千餘元求恩究辦李供稱小的由陸囑竊刺史判令將陸押捕房兩禮拜李斥釋各贓給吳具領○胡夏氏控稱兒子阿順不服教訓竊取家中衣服花銷請遂攺過局禁押阿順供小的不敢違忤尚乞恩寛刺史飭送攺過局收押半年○包探李星福解積賊徐阿金至案禀稱此人行竊應元和鮑寳春周茂蘭張雲發張阿生傳合順六家漳絨馬褂水烟袋眼鏡洋傘錫香爐等物今巳吊到原贓解請訊究應等各失主投案領贓刺史判責徐五百板收禁西獄二年各贓給各失主分别具領○洪瑞生家被偷兒朱惠生行竊木質報時鐘一具報由包探朱桂生緝獲人贓解案請辦刺史判責一百板贜給洪領去○包探王阿巧解黄紀生至案禀稱此人行竊馬霍路樊姓家所置東洋車一輛報由小的查獲解案請辦刺史判枷號十日○前日俞鑑波控王阿狗索詐肆詈等情昨經公差恊同包探方長華拘案請訊刺史著押候過堂核斷○郭建候因案被控昨經差役恊同包探方長華解案請究刺史著押候過堂訊核○韓陞和控袁戚氏韓袁氏逼令退婚等情昨經公役恊同包探金立生將二氏提案刺史著押候過堂核奪○二百零八號一百零四號二印捕以馬夫俞阿大王阿桂陳榮夫三人駕車飛駛有違租界章程拘案請究俞王陳同供小的等不敢違章尙求明察刺史判各罰洋銀二十五元○入十五號西捕以東洋車夫楊阿四陳金能曳無照之車招攬生涯拘案請究刺史判各罰洋銀五元○包探竇如海解偷兒王阿毛到案禀稱此人行竊曹王氏等三家衣物報由小的拿獲解案請究刺史判責二百板枷號十日贓給失主具領 
[法租界公堂瑣案]  
　　王良楨行竊許老二家金戒指一枚金磅二枚小銀錢六十枚携至英界被某包探夥役何四寳吳阿二所悉將各贜倩不知其姓之阿慶質得洋銀數十元俵分而散事後許報知捕房將王及何吳一并拘獲昨日解送至案讞員陳楚生大令訊鞫之下王認竊不諱遂判令枷號一月責五百板何吳押候提阿慶到案質訊○郭秋寳被周永卿陳榮喜張阿生生行竊傘衣服報經包探拘獲起出洋傘二頂詰知衣服質諸西門鼎泰押店及往查吊押店主抗不繳出因於昨日將周陳張解案大令略詰口供判將張押十日責三百板陳周各責二百板候出票提到押店主照章罰鍰○朱鶴生投案訴稱小的之妾蔡氏不守婦道席捲金珠衣飾約值洋銀五六百元乘間逃逸近與廖順昌姘識賃居治下寳興里小的偵知邀同高惠順前往擒獲送案請辦蔡氏供小婦人由朱納以爲妾己及五年爾者朱厭故喜新另納某氏爲妾同住蘇州天賜莊小婦人買舟往尋朱反眼若不相識因此回滬與母親同居藉十指餬口前晚朱糾人闖入大呼捉姦將小婦人任意兇毆求恩明察廖供小的向爲掮客與朱素不相識前晚行至寳興里口突被褫去衣服恣意攢毆不知何故朱呈遞失單請追召贓大令著將朱交人保出高廖一供押候查明核辦○掮客毛葆卿央伊弟毛慶餘及方廷榮作保向永安街萬全雜貨行執事人桂益寳支借銀五百兩承辦油飛花邇因價值驟昂虧折甚鉅遂致訐控公堂昨日大令提到桂及司帳人余文卿質訊之下毛呈遞摺子一扣桂余同供毛央方介紹向行内借銀五百兩此外並無往來方所供相同大令著呈帳候核○吳陸氏訴稱李中軒卽無錫阿二於光緒二十四年後陸續騙去洋銀四千元托名代人借貨立有筆據今意圖賴不還求恩追究李供此欵由吳陸氏自行借出與小的無干吳陸氏供借時有王仁貴及方姓一人作保大令著將李交人保出俟傳到王方質訊核辦○嚴子新前投城内保甲總巡局控金子梅買賣空盤火油虧銀數千兩延宕不還等情總巡朱森庭明府訊明斷還銀一千兩飭嚴呈具領狀案己結矣前日嚴又投公廨控金買賣火油計銀二千一百二十五兩立有成單昨日延不料理等情大令提案研訊金供此案前經保甲總巡朱大老爷斷結兹又揑造成單赴案朦控求恩究辦大令謂嚴日案旣斷結何得再三瀆控姑候查明是否屬實再行核辦○朱榮來訴稱何昌德張榮發行竊牛骨六包賣與南市十六鋪某店報經包探查獲今己解案請爲究辦大令著押候補提收贓人訊核 
[美租界捕房紀事]  
　　前日薄暮時美國某兵船上水手某甲由英界雇坐第一千二百七十三號某乙所拉東洋車至揚子路馬頭不名一錢揚長而去乙向索取甲反將車擲入浦江乙忿甚將甲扭入捕房據情聲訴捕頭令甲將車撈起○前晚甬人馬德遠至裏虹口漢碧禮路永祥里第一百五十五號門牌同鄕人杜金囡卽杜金園家索取欠欵忽起爭端致被刓去右目血如泉湧痛極嚴嘶經三百九十七號巡捕一併帶入捕房捕頭見馬傷勢頗重令送同仁醫院療治杜押候解送公堂禀請讞員黄耀宿司馬懲辦○前晚某國兵船上甲乙二水手醉後横行於百老匯路及閔行路一帶手舞足蹈恣意横行五百六十二號華捕及六十四號西捕見之先後拘入捕房捕頭令押至酒醒時釋出○昨晨輪船積 
 
 

Page 10

 
 
賊周阿二掩入浦東某碼頭所泊某輪船上行竊某客所帶衣服携至虹口某押鋪質錢適爲包探朱桂生所見連贓帶入捕房捕頭令押候解送公堂禀請訊辦○昨日天將破曉時梁上君子胡阿順濳入寄居裏虹口第一千三百九十五號屋内之甬婦胡夏氏家行竊衣服携之而出適爲包探劉阿炳所見連贜帶八捕房捕頭令押候解送公堂禀請究辦○前日提藍橋畔西獄内所禁惡犯王阿喜因病倒斃經人報知捕房捕頭派人查得其人並無家屬在滬因令地保轉報某善堂備棺收殮 
 
 
 

Page 11

 
 
   
 
 

Page 12

 
 
流統籌妥議用副簡練軍實體恤民艱之至意等因欽此仰見聖謨廣運折衷至當欽服莫各嗣准户部咨行原奏籌擬各條内開各將軍督撫受恩深重自當公忠體國力崇節儉杜絶酬應廉正率屬先以本署辦公餘欵酌提若于報効歸八公欵以爲之倡酌定提歸公欵數目均行奏明辦理等因准此伏思練兵爲今急務籌餉尤屬先圖奴才忝列宗支受恩優渥尤應力崇儉約就本署辦公等欵撙節酌提以爲之倡查閩海關徵收常稅有長平餘一欵爲署中辦公之用以淡旺年分均匀核算每年約銀一萬兩又諭禮掛諭兩欵亦係署中辦公之用每年約銀六千八百兩又貼貢一欵係留補常稅短徴之數現在稅有盈餘毋庸撥補每年約銀二千四百兩又奏請提存銀號四成工伙一欵每年約銀六千八百兩又洋稅平餘一欵每年約銀一萬四千餘兩現己另片俞允則統合五欵共酌提銀四萬兩作爲每年定數於二五八冬四個月分批匯京以供兵餉至匯費貼水等頂均由堂稅動用作正開銷將來如有可以酌提之處仍當隨時奏明辦理所有酌定提歸公欵數目緣由除分咨查照外理合附片具奏伏乞聖鑒訓示謹奏奉硃批户部知道欽此 
[福州將軍崇奏爲借支洋稅正水等銀兩懇恩飭部准其作正報銷免撥補周折之煩片廿六日]  
　　崇善片再查閩海關徴收洋稅向有平餘一欵作爲津貼辦公之需前任將軍希元報効頤和園工程艱二十萬兩係籌借英金四萬八千五百磅折合紋銀呈繳議定本分十年二十期歸還卽以此項平餘撥抵其間磅價增漲還期甚迫平餘一項不敷周轉遂借支洋稅正水項下銀十三萬九千七百餘兩常稅平罰項下銀五千七百餘兩又另借銀八萬二千八百餘兩共二十二萬八千二百餘兩始將洋欵還清仍以平餘陸續補還借支各欵迨前任將軍景星任内將平餘一項奏歸正欵一律造報奴才抵任後復經奏准俟借支庫欵還清再將此項平餘奏明請旨辦理各在案現值練兵之際需欵正殷自當先其所急此項平餘每年約銀一萬四千餘兩儘數提解兵餉以濟急需所有借支洋稅正水等銀二十二萬八千二百餘兩雖係挪墊一時實屬因公動用合無仰懇天恩飭部准其作正報銷免撥補周折之煩更得及時練兵之用是否有當理合附片具陳伏乞聖鑒訓示謹奏奉硃批該部知道欽此 
[福州將軍崇奏爲閩海關籌解奉撥彚還俄法借欵銀兩解赴江海關道庫交納摺廿六日]  
　　福州將軍兼管閩海關稅務奴才宗室崇善跪奏爲閩海關籌解奉撥彚還俄法借欵銀兩解赴江海關道庫交納恭摺仰祈聖鑒事竊奴才案查閩海關應還洋欵欽奉諭旨著仍照案按期解還歸欵等因欽此謹卽欽遵辦理伏查前准户部咨行原奏清單内開俄法一欵閩海關洋稅洋藥稅釐項下攤派銀十六萬兩每年分作兩次於三月解交六成九月解交四成又英德一欵閩海關洋稅洋藥稅釐項下攤派銀二十四萬兩每年匀分四次於二五八冬四個月解赴江海關道交納不得稍有延欠等因兹查閩海關光緒三十年三月應還俄法借欵銀兩應卽依限籌解謹就現徴洋稅及洋藥稅釐項下籌集銀九萬六千兩循照成案備具文批發交號商源豐潤承領於二月二十五日由省起程並取具該號商甘結限三月十五日以前解赴江海關道庫交納其餘奉撥各期應解銀兩遵當陸續籌解除分咨查照外謹恭摺具陳伏乞皇太后皇上聖鑒謹奏奉硃批該部知道欽此 
[河南巡撫陳奏爲豫省欠解科布多台費餉銀兩前准户部咨奏奉諭旨飭仍迅速設法籌解等因片廿六日]  
　　陳夔龍片再豫省欠解科布多台費軍餉銀兩前准户部咨奏奉諭旨飭仍迅速設法籌解等因當經前撫臣錫良於光緒二十八年四月間匯解銀一萬兩具奏在案兹准科布多參贊大臣瑞洵咨催未解銀兩並委員來豫領解前來查豫省認籌賠欵司庫羅掘一空無可騰挪而台費待用孔殷不得不力爲設法特借撥釐稅銀一萬兩於光緒三十年二月初六日發來員承領前赴科布多參贊大臣衙門交納據布政使瑞良詳請具奏前來除分咨查照外理合附片陳明伏乞聖鑒謹奏奉硃批户部知道欽此 
[河南巡撫陳奏爲光緒二十九年豫省徴收丁漕各實數比較上屆完解數目開具清單摺廿七日]  
　　河南巡撫兼管河工事務臣陳夔龍跪奏爲光緒二十九年豫省徴收丁漕各實數比較上届完解數目開具清單恭摺仰祈聖鑒事竊查同治八年欽奉上諭著各省督撫督飭藩司將全省一年上下兩忙徴收丁漕各實數及上届徴收總數開具比較清單専摺奏報等因欽此又准户部咨比較清單先列各屬微收丁漕各散數後計通省丁漕各總數上届收數卽註於本屆收數之後開具簡明清單其於奏報後續經詳稽小的叅差者准於各該年奏銷册内註明毋得以奏約數在先稍存掩飭等因歴經欽遵醒照辦理在案兹據布政使瑞良將光緒二十九年分全年徴收丁漕散總各實數並上屆完解數目并具比較清單詳請奏咨前來臣覆核無異除咨部查照外謹分繕清單恭呈御覽相應専摺具奏伏乞皇太后皇上聖鑒謹奏奉硃批户部知道單二件併發欽此 
[河南巡撫陳奏爲所有豫省應解毅軍光緖三十年恊餉銀兩應由直隷總督隨時撥解片廿七日]  
　　陳夔龍片再上年十二月間直隷督臣袁世凱派員來汴招募新軍因募費不敷暫在豫省司庫勲借墊發兩次共借庫平銀三萬五千兩經臣商明作抵毅軍月餉所有豫省應解毅軍光緒三十年三四五三個月及六月上半月協餉共餘三萬五千兩應由直隷督臣隨時撥解以清欵目其六月下半月以後餉銀仍由豫届時照案委解據布政使瑞良具詳前來臣覆核無異除分咨外謹附片陳明伏乞聖鑒謹奏奉硃批户部知道欽此 
[河南巡撫陳奏爲己故升任知縣功德在民請入祀名宦祠以順輿情摺二十七日]  
　　河南巡撫兼管河工事務臣陳夔龍跪奏爲己故升任知縣功德在民請入祀各宦祠以順輿情由題改奏恭摺仰祈聖鑒事竊查嘉慶二十五年欽奉上諭嗣後各直省心卽題請入祀名宦郡賢者該督撫當確切查核不得以名寳不符者濫竽陳奏部 
 
