# 1909 - 311 - 4913213

 

Page 1

 
 
   
 
 

Page 2

 
 
[上諭]  
　　監國攝政干鈐章十月初一日内閣奉 
　　旨此次查辦文職廢員圈出之溥善丁振鐸同四品以上圈出各員著吏部帶領引見欽此 
　　旨此次查辦武職廢員圈出之蘇掄元曹春發同三品以下圈出各員均著陸軍部帶領引見欽此 
　　上諭成都將軍馬亮由行伍隨同多隆阿等轉戰陜甘新疆等處卓著戰功旋經簡授密雲副都統洊擢將軍宣力有年克勤厥職兹聞溘逝悼惜殊深加恩著照將軍例賜恤任内一切處分悉予開復應得恤典該衙門察例具奏靈柩回旂時沿途地方官妥爲照料伊子候選同知廣榮着以知府分省補用用示篤念藎臣至意欽此軍機大臣署名奕 
 
 
 

Page 3

 
 
劻世續鹿傳霖差那桐戴鴻慈 
　　十月初二日召見軍機溥良澤公 
論說 
[外人監督財政之救濟策（寒）]  
　　（一）爲外人監督財政曷若爲國民自行監督之爲愈（二）然則曷不設國會國會者國民監督財政之機關也（三）然則救國之策固莫國會若矣 
　　自吾國衰弱不振之徵。遞次表見於世界以來。外人對於我國之政策凡數變。其始倡瓜分之說。將以兵事之侵略。實行其割據之政策。一時東西報端。喧闐叫號而不已。顧以瓜分之結果。勢有所不均。恐列强間之侵奪益因之起。而竟以此亂世界之和平。且以吾國幅　之遼遠。民情風俗之勁弱。勢不能悉諳。相持而莫敢首難。於是一變其瓜分之政策。而爲勢力範圍之分劃。勢力範圍者。一國先攫取吾礦産及路線。劃定自某地至某地。以爲輸入本國資本之區域。而即以吾礦産及路綫爲質。此區域内。他國不得過問。而他國亦於其餘之礦産路綫域内。劃爲自已之勢力範圍其餘諸國。不得過問。其輸資抵質等法亦如之。蓋卽以輸入外資論。以外國貨幣。易爲本國貨幣。而有所謂磅虧。耗折其一。出入之間。輸入時有扣折。歸償時必十成。又耗折其一。聘工程師。以選用其國人爲限。而身價可以抬高。又耗折其一。購取材料及機器。亦限於其本國物品。而價目可以居奇。又耗折其一。卽此一端。已足以吮吾國之脂而扼吾國之吭。可爲之痛哭流涕矣。勢力範圍旣定。列强以各有其根據之地。而相安無事者稍久。以迄於今。而孰知風雲倏變。禍患頻仍。於此外人乃有所謂監督財政之說。 
　　監督財政之說。起於吾國財政之紊亂。此無可爲我國政府諱言。顧列强之爲此言。爲間執政府之口實。而思有所藉口。若由其心理言之。豈非以吾國民氣漸强。如諮議局。如地方自治。民間俊秀。代官吏而起。以圖其自治之行政者。何遽讓於東鄰。抑何遽讓於西國。加之蘇浙之路。銅官山之礦。以及魯豫粤等省之爲礦路主權而爭者。皆能明乎權利義務之關係顧大局而謀公益。民權之發逹。敵氛爲之不競。蓋外人鑒吾國近數年民氣之强盛。與夫新政就緒。惴惴焉惟恐不嬮其大欲。而我國終有雪恥圖强之一日。而側目者久矣。今猶幸吾全國之意思機關未成立。國民之圑體未固結。一時利吾官吏之可愚。與民權之猶未確定。欲先期攫之而去不至死灰之復然。於是有所謂監督財政之說。外人之處心積慮。固屬可畏。而外交之術。抑又進矣。 
　　雖然。外人之處心積慮如此。而其所藉口者。則固吾財政之紊亂也。財政之紊亂。由於無監督者。以無監督者。而財政乃生紊亂之虞。則有監督者。財政之紊亂可以免。不待言也。外人藉口於吾財政之紊亂。而吾乃自設監督者以抵制之。誰得而以爲非。嗟乎。吾國對於列强所負之債。豈非以吾四萬萬同胞之課賦。爲之擔保哉。彼列强取信於吾國而爭投以資。亦豈非以吾四萬萬同胞之課賦。爲之擔保哉。取外人所最見信之四萬萬同胞。公舉以組織國民監督之機關。調查財政。付之公布。彼外人又何辭之有。 
　　夫所謂吾民監督財政之方法。固非紛亂叫囂。各人自起而監督之也。必也組織監督之機關。所謂監督之機關如何。卽列國文明制度。以選舉章程組織之國會機關是也。古者。財政操於政府官吏之。手而無所謂監督者把持專斷。剥奪爲丁。不以利民。而以私已。於是利之所在。上不在國。下不在民。而在中飽中國數千年來財政之紊亂。此其極矣。文明之國。雖有種種法令及其他檢查機關。以爲財政之監督。而要無不以國會總其成。蓋屬可援之例也。（未完） 
專電 
[電一（北京）]  
　　樞垣會議印花稅擬准從緩實行 
[電二（北京）]  
　　樞垣會議西藏先設交涉司及交涉科員四缺並令趙爾豐赶辦學務設工藝局 
[電三（北京）]  
　　電諭海軍大臣洵貝勒海軍堤督薩鎭冰順便考察製造廠 
[電四（北京）]  
　　樞臣奉攝政王諭勳臣後裔另開清單遇缺儘先呈候簡用 
[電五（東京）]  
　　日本於佐世保鎭守府近海聨合艦隊（艦數五十隻）舉行秋季大演習已於陽歷十一月七日開始定十五日告終 
[電六（東京）]  
　　日本伏見宫東伏見宫親王乃木陸軍大將東鄉海軍大將擬旅行滿洲於陽歷十一月念八日參列旅順口戰殁者之忠魂紀　碑除幕式 
緊要新聞一 
 
 

Page 4

 
 
[諮議局前途之希望北京]  
　　憲政編查館王大臣提議以各省設立諮議局非徒託諸空言必須見諸實事以符憲政而慰民望現在各省諮議局開議已過其半一切議案均將議决所有各省議决可行之議案務須責成各督撫實力奉行不得仍蹈故轍以一紙空文了事方不負朝廷預備立憲之意而慰多士建議之苦心云云聞不日即將通咨各省矣 
[資政院通飭咨送選舉人員北京]  
　　資政院以宣統二年爲選舉之期擬咨京内各衙門將京外保送合格人員中各擇三十人於明年二月前送院憑選舉 
[禮學館之闌珊北京]  
　　禮部所設之禮學館現在編纂通禮等甚爲闌珊平日館員到館辦事者殊屬寥寥總裁置之不問而於勤於職務之館員反不以爲然以故新調各員中頗有去志者此中情形已可想見一斑 
[黄侍御拒欵之封奏北京]  
　　本月初五日黄侍御瑞麒遞上封奏一件係言湘路借欵事略云湘省路欵力能自籌懇請飭部拒借外債洋洋灑灑言殊痛切聞已交外度郵三部會議 
[梁鼎芬有監督大學堂消息北京]  
　　大學堂總監督一缺早有派前歐洲留學生監督蒯京卿光典之說兹聞劉廷琛决計乞休政府諸公擬將所遺總監督一缺派前湖北臬司染鼎芬接任未知確否 
[郵部派員測勘廣西路綫北京]  
　　郵傳部已派司員曾鯤化往廣西會同法國工程師測勘全省路綫又着該員詳查京漢洙昭萍潭潮汕寗滬等路之獘病臨行時堂官囑其牛内回京曾君答言路綫太長恐非倉卒所能畢事今年恐不及回京曾君已於前日出京矣 
[游學生與監督又起衝突北京]  
　　留歐學生監督蒯光典回京經學部奏派在丞叅上行走兼充督學局長已見明文聞蒯監督離歐後已由刁君代理留學監督事近接留歐通信員來函謂有學生丁某因索學費事大與刁君爲難幾動外國巡捕干涉近且徧發傳單以攻刁君未知如何了結也 
[擬派伍使專議中葡界約北京]  
　　樞府諸公以澳門劃界一事日久未結以致粤東紳民大爲反對現在高而謙移歸部議之請旣未實行自應另派大員接辦此事擬俟駐美伍欽使廷芳回國後派議中葡界約以期早日了結 
[英使嚴禁内地種土之要求北京]  
　　外部日前會　京英使朱邇與商請遞减印度洋藥入日數目當由朱使答稱英政府對於中國禁烟政策首先贊成本公使亦極樂爲贊助遞减印土入口固爲應辦之事惟中國内地土藥禁種不嚴專禁印土之輸入不惟有損英犯之利權且亦失國際之公允應請中國政府先將内地禁種命令實行加嚴本公使自能規照中國所辦情形縮减印土輸入云云聞那相已經允許擬卽與禁烟大臣嚴訂禁種辦法 
[滿韓路合資建築之計畫北京]  
　　滿韓鐵路日本早有籌欵建築之議近復派遣工程師數名在高麗北方一帶測勘路綫聞俟勘畢韓界路綫後卽入南滿洲測量郵部以該路關係重大若全歸日人辦理將來路成之後日本在南滿洲勢力之發逹未可限量現擬咨行東督招集殷商與日人訂立合同合資建築在韓境者歸日本在滿洲者歸中國辦理 
[會議政務處議覆變通翰林院官制]  
　　覆内閣侍讀學士延昌摺臣等查翰林院官制自國初以來更訂再三迭爲升降近年臣工條奏亦復加詳屢經廷臣議定光緒三十三年十二月十八日御史徐定超奏翰林院升途擁擠請變通官制一摺奉旨交臣處議奏當以該衙門官制甫經政務處於光緒廿九年議定添設員缺升定品秩未便復行更改據實復陳并酌增從六品之秘書郎四缺以便遞轉奏蒙允准在案今内閣侍讀學士延昌復以變通翰林院舊制爲請臣等再四商酌固不敢以朝廷名噐見好詞臣亦不敢以議駁在前稍涉廻護謹分别可否酌量准駁爲我皇上分晣陳之如原奏擴職掌一節内稱國史館之主掌國史文淵閣之主掌秘書武英殿之主掌刋刻皆翰林院原有之職掌擬請量爲擴充等語臣等竊維近日庶政維新文化日進非紀載加詳無以昭兹來許所請令儒臣將政治各史編輯審定並精要輿圖搜集刋印均爲信今傳後起見所論自屬可採惟恭查會典翰林院職掌多有與内閣會同辦理者如國史館纂修等官爲翰林院專責而内閣滿洲侍讀亦有兼充提調者至校對各官則俱以中書充之文淵閣領閣事二員係大學士或掌院學士兼充直閣事四員係内閣學士及翰林院讀講學士兼充校理八員係以翰林院讀講修撰編檢及科甲出身之内閣侍讀等官兼充檢閱六員係以内閣中書兼充武英殿纂修等官雖有翰林額設員數而蒙古字長方書籤並各體印文皆由内閣蒙古房繙出繕寫歷經簡補遵照辦理在案是修史之責雖屬於翰林而要非該衙門所能賅括惟有請旨飭下大學士會同掌院學士查照舊例於翰林院各員應行編纂之責妥訂課程認眞稽核以冀養成遠到之材藉備他日國家任使之用原奏升品級一節内稱請將翰林院學士改從二品侍讀學士侍講學士改正從三品侍讀侍講改正從四品撰文秘書郎修撰改正五品編修檢　改從五品以守名實等語臣等　查翰林院學士係 
 
 

Page 5

 
 
於光緒二十九年經政務處奏請添設二缺秩正三品以内閣學士爲升階若升作二品則與内閣學士同級名爲優予品格實則轉隘升途且與該院掌院學士無甚區别似以仍舊爲宜惟翰林院編修檢討人員較多非積資十數年不能升至侍讀侍講是翰林院侍讀侍講與翰林院侍讀學士侍講學士同爲該院名級之官而讀講學士尤非資深年久者不得與焉擬請准將翰林院侍講學士升爲正四品侍讀侍講升爲從四品至撰文秘書郎修撰秩俱六品與現升從四品之侍讀侍講未能道接升轉應請一併升爲正五品其編修檢討各員向雖定爲七品而一切京察截取保送等章程均比照各衙門五品官辦理應請升爲從五品以符名實而重儒臣原奏停外班一節内稱國初定制滿漢編檢員數較多翰詹缺出不敷升補以各部院科甲出身之司員升用是爲外班現在司員在部升轉較詞臣爲易薪俸較詞臣爲優擬請停佧外班嗣後滿蒙應升應補之缺如滿蒙編檢升補無人先以漢軍編檢升補再無人以漢員編檢升補等語臣等查例載滿洲開坊員缺將應升之翰詹官員與科甲出身之部屬應升官員分缺間缺用又例載庶子讀講洗馬等缺照例以内外班分補惟翰林院人多缺少日形擁擠今爲融和滿漢疏通缺分起見自應參酌成例量予變通擬請嗣後遇有翰林院滿洲應升應補缺出輪用外班之時以外班補用一次以滿蒙漢軍編檢補用一次相間輪用如滿蒙漢軍到班時無人可補即用漢員編檢抵補其應用内班之時如果滿蒙編檢無人准用漢軍漢軍無人准用漢員無庸以外班抵補則人才旣無虞淹滯而調和滿漢之意亦卽寓乎其中矣 
　　覆郵傳部左參議李稷勳摺臣等竊維翰林一官自國初以來率皆視爲英俊之選比年新政繁興各衙門人員俱有職務而翰林院儲才之地轉疑置若閒曹原奏所稱歸併職掌一節意在文學政事交相策勵惟臣等恭查會典所載國史館應有職掌非該衙門所有賅括至統計年表政要諸書憲政編查館業經分科任事亦應各專責成以免繁複該院講習館業經開辦擬請飭下掌院學士嚴定考成多設科目俾於優游史館之餘兼爲研究學科之用又原奏查給事中御史秩七品嗣以科道地望清要升爲正從五品擬請援照辦理所有修撰至檢討各員改爲正從五品等因臣等與吏部公同商酌竊以爲朝廷奬勉詞臣修明學術略昭優異事屬可行擬即請旨允准其詳細辦法已由會議政務處於議覆延昌摺内另行奏陳至謂分科大學文科畢業試列優等以上者奏請授職編修之處應俟將來分科畢業時由學部酌核辦理 
[議定清理地方公欵公産辦法蘇州]  
　　蘇垣自治籌備公所紳董定期會議清理公欵公産事宜已紀本報是日各堂倉所紳董在方丈内開會集議潘江二君以現董倉所堂局事亦在被查之列應避嫌疑力辭此席一再研究公推劉君雅賓主任一切即請尤君鼎孚彭君振卿幫同辦理通知三縣另行照會以分界限至清查公所辦事處即附設方丈内並將議定清查表式開送各堂倉局所請照塡送以便審查彚報兹將所定表式錄下（甲）財産項下一田畝房屋兼存欵細數遂一開明（乙）歲入項下一現欵生息毎年若干數一田房租息毎年若干數一官撥及民捐毎年若干數一殯舍寄費毎年若干數一義渡及各項入欵毎年若干數（丙）歲出項下一各項支欵逐一開列細數（丁）統計項下一近三年來年結細數以及接辦時收管現欵細數 
[京師近事]  
　　順直諮議局近接各省覆電均願合力電請政府挽回中日新約 
　　聞樞府王大臣以吏部法部外務部所奏修訂文官法官外交官三項章制無須自訂擬請飭統歸憲政編查館專修蓋因新官制新法律外交政策均極重要故也 
　　陸軍部軍學司司長良賚臣君弼現已奉旨充禁衛軍協統所遺軍學司司長一缺日前由鐵尙書堂廥以該司敎育科科長羅君澤暐升充 
　　殖邊學堂敎務長范源廉以藏文敎習乏人曾致電駐藏大臣代爲聘請聞已照派二人來京昨日已抵重慶不日卽可入都 
　　新授大學士鹿芝軒中堂及協辦大學士陸鳳石中堂同於二十二日赴内閣翰林院履任 
　　陜西巡撫奏奬該省高等學堂辦學各員一摺奉旨交該部議奏現已經史部查照各省奬案辦法擬定摺稿不日卽會同學部覆奏 
　　駐京各國公使館及天津各領事館於本月二十七日孝欽顯皇后奉安之期均下半旗以誌哀悼 
　　郵傳部鐵路傳習所定期十月初一日行開學禮已紀前報兹聞各生於二十八早到該所會齊演習開學禮節各處招來之生均已陸續報到惟廣州之生仍未到京擬傳已到京及在京居住各生先行演習 
　　日本公使照會外部現派太田喜平爲牛莊領事本部守一爲安東領事副領事村山正隆爲長沙領事副領事森田寛藏爲鐵嶺領事 
　　郵傳部調部參議廳副廳長上行走胡道惟賢前赴日本調查路政呈有路政輯要之書當經諭令印刷在案部中以是書備載路政綱要標列利弊簡括詳明足資參考現將印就原書照發各路局以備參考 
　　上海高等實業學堂唐監督文治自輯道德講義書日昨咨呈郵傳部請爲審定 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[部飭認眞審訊錢債詞訟蘇州] 　　 
　　蘇撫瑞中丞日前接准農工商部咨案據山東烟台商務總會總理張應東等禀稱大部提倡實業以求商業之發達無非爲富强之基礎爲地方官者理宜注意商業刻刻保全方爲切密乃有債務急於待理而各州縣衙門届時猶有循例之舉懸牌特書農忙停訊錢債細故概不准理實足阻朝廷振興商業之進步而生刁狡冀倖之私心查職會自設立以來統計光緒三十三年分理結錢債訟案八十起三十四年分七十五起其未經結者實止過半蓋以商會有調處之責無票傳勒追之理謹厚者帶賬清查曲直一言可判其狡黠之輩居心誑騙多有屢傳不到希圖　外逍遥而債主計算欠欵不滿千金不願請官追繳誠以錢債訟案一入地方衙門差役如得魚肉不問債務能否追償只要堂規縱地方官廉潔而衙門上下非錢不行商民視爲畏途亦良有以又有負欠鉅欵逃回原籍債主呈請帶帳前往候質商會據情移會地方官傳案質明追繳官亦出票而欠戸賄囑衙役瞞以遠出地方官亦以錢債細故不加深問遂使商人血本無處追償甚至經會再三移催管官無奈卽據去役地保等之禀復以該欠戸業經遠出無從傳訊一紙空文移復了事其實欠戸在家賄差不到或有案在此處待質多人非關提過會無從核議往往備文移提十關九空更有一味狡賴商會無法調停移請地方官訊斷多以錢財細故經久不决債主血本久懸受累歇業者比比皆是是商業因此敗壤市面由此蕭疏殊非體恤商情維持市面之道伏查破産已有專律將來頒行仍須仰藉地方官以受實效可否仰祈鈞部咨請各省督撫通飭各府州縣如商會核議有移請應行追結之案務於文到之日傳齊兩造從速質明訊斷毋任去役受賄票傳不到倘有前項情事應准移請另派妥役嚴拘到案訊辦仍將辦理情形移復過會彚報如稽延不復即由商會移請該管上司提案秉公訊結以重商本而維市面等情前來查訴訟法民事與刑事並重現在地方官辦理錢債案件誠有如該總理等所禀任意延宕應請嚴飭各屬力袪前弊遇有此等案件務須迅速訊理以恤商艱而維商政是爲至要相應據情咨行查照辦理等因瑞中丞奉文後業已札行臬司通飭各屬遵辦並札商局移行各屬商會一體遵照辦理 
[浙江諮議局第九次開會紀事杭州] 　　 
　　二十八日諮議局開會下午一時代理議長陳副議長臨席書記長報告實到人數代理議長宣言陳議長請假三天併引則第四十九條謂答細辯書作就當付審查會限定日期審查書記將第八次正式會延會之農田水利會法律案（第二讀會）第二章第六條朗誦書記長言此條審查報告書無修正誦第七條報告如前復誦第八條書記長言審查報告於此案内命令兩字應改爲勸令劉君耀東言此係强制的性質應仍原文衆贊成於是王君世裕沈君鈞儒金君保穉邵君羲黄君贊希褚君輔成陳君翼亮討論片時表决照原文删去命字誦第九條報告無修正褚君輔成言曾董不能代表法人應改會長表决得多數誦第十條又誦第三章第十一條主應修正者表决無效誦第十二條王君渡言甲乙二條應併褚君輔成言宜添公舉會董一條表决主褚君說得多數誦十三十四兩條又誦第十五條沈君鈞儒言此會董應改會長金君保穉言會長會董均應有劉君耀東言此會董當然改爲會長邵君羲王君廷揚張君傳保陳君敬第褚君輔成等次第討論表决主張第九條第十五條同修正者得多數誦第十六條褚君輔成言議員三分之二到會應改過半數以上王君廷揚劉君耀東不以爲然時已届乙議案時間邵君羲發議謂應接續提議本議案衆贊成復誦第四章第十七條陳君翼亮沈君鈞儒皆以乙項農民管有田地句易誤會劉君耀東謂宜將乙項首句删去甲乙二項併爲一項而以乙項爲但書表决得多數劉君復請將丁項删去衆贊成又將審查會所添之戊項表决亦得多數誦第十八條表决照褚君輔成說删一歲字又誦第十九二十兩條沈君鈞儒請付審查定三日報告邵君羲發議請變更議事日程衆贊成遂表决書記朗誦移房捐及裁撤綠營餉項改充全省巡警經費議案邵君羲發議請付第二讀會表决得多數沈君鈞儒言尙須說明理由王君家襄言付讀會須修正卽須提議者說明理由梁君有立發議請休息後說明因休息三時二十分復席提議者沈君鈞儒登台說明旨趣畢請議長問委員裁撤綠營情形委員答以未曾預備王君世裕言然則委員來此果負何責任沈君鈞儒言下次開會可請說明委員曰可次議財政股第一次報告書王君理孚登台說明理由歷敍巡警經費就地籌捐種種弊竇因言如欲全省巡警一律照章立理非公籌欵項按局給發不可乂言浙省綠兵僅存一千零名而官缺幾及四百毎年虚糜國帑十七萬餘甚無謂也本報告書之對於裁撤綠營問題尤以先裁官後裁兵爲主要云云於是沈君鈞儒王君家襄略加 
 
 

Page 11

 
 
討論卽决付第二讀會次議法律股第三次報告書主查員金君保穉登台說明理由畢謂第五條狀式紙毎張何以須售三角五分第十八條拘拿票是否指民事請委員說明疑義委員答拘拿似應改爲傳金君又問狀式紙委員答官紙局發行在前所以如此定價將來可酌減以示體恤沈君鈞儒言此係遵照法部奏定試辦訴訟狀紙簡明章程第四條辦理無庸體恤當表决付第二讀會次議關於文牘體制事件代理議長報告適由辦事處送到撫院公文一件當由書記長宣誦復由代理議長詳細報告樓君守光言劄與札性質究竟有無殊異須研侒陳君敬第言各部與九卿確非隷屬似乎與札飭稍有區别然須研究明確方可置議似須下次會議再决衆以爲然遂决定下次會議次議經費預籌事件王君家襄言臨時書記八員太多應改四人又言守衛聽議長命令係特派者應酬報若巡士則可無庸王君世裕言守衛應以日計不必以月計邵君羲則定守衛長毎日洋一元守衛毎日八角王君世裕則定守衛長毎日洋一元二角守衛毎日八角兩次表决皆少數褚君輔成言守衛長援照正巡官守衛援照副巡官表决得多數時已五句鐘因延會代理議長又報告陳議長已有答辨書送來當限定即日審查建議案定初一日審查并報告次日開會提議事件順序遂散會是日有外國交際官叅觀日領事亦與焉 
分類新聞政界 
[通飭停止刑訊蘇州]  
　　蘇臬左廉訪通飭各府奉法部札開近年朝廷爲收回治外法權起見屢經明降諭旨飭停刑訊改良裁判地方有司自當實力奉行乃現聞仍有陽奉隂違甚且變本加厲或以鐵鍊墊膝名曰跪鎖或以木棒壓脛名曰壓槓非刑拷訊指不勝屈殊負朝廷輕刑恤囚之心嗣後應飭該管上司認眞訪察如有不用刑訊無枉無縱者隨時奬勵其有暗用非刑勒逼供招者即予嚴懲等因仰即通飭各屬一體凛遵 
[直隷辦理選舉事宜之考成天津]  
　　直隸諮議局籌辦處現將裁撤所有諮議局工程現奉直督札飭赶緊建築以重要公又以奏定諮議局選舉章程所有調查選舉事宜悉歸各府廳州縣分别辦理是籌辦處雖爲總攬其成之地而分途辦事仍在地方行政各官兹當選舉事竣各屬成績優劣亟應分别奬懲俾資勸誡承德府管廷獻前任河間府知府黄昌年正定府知府劉紹鄴安州知州劉寶泰吳橋縣知縣吕調元前任藁城縣知縣江宗瀚前任邢台典史張寶樹等七員辦理初選複選舉事宜有條不素成績昭著應卽傳諭嘉奬定州知州陳燕昌前任灤州知州劉鳳鑣前任開州知州孫德成前任南皮縣知縣孫鴻烈前任阜平縣知縣紀雲鵬等五員於調查選舉事宜並不遵章依限籌備辦理諸未妥協應各記大過一次以示勸懲昨已札飭藩司查照註册矣 
交涉 
[洋務局提訊肇禍水手之辯論杭州]  
　　浙江洋務局致日本領事池部君函云九月二十六日准貴領事函稱華歷六月二十六日夜猪船與輪舟至塘棲龍光橋地方衝没一案前日准貴局照稱據仁和縣禀稱定期九月二十六日午堂集訊照請轉飭該水手人等如期赴案質訊等因本署領事派繙譯張君帶同該輪舵頭今午赴縣質訊訊畢卽行釋回因今日下午該輪須開往上海該縣質訊此案祇須訊當夜衝没之事有否則可未便遽爾定斷卽希查照立即電飭該縣知照云云查凡爲外國服役及洋人延請之華民如經涉訟先將該人所犯案情移知領事官立將應訊之人交案不得庇匿此等通例歷來交涉皆遵守無異况事關人命並喪失財産案情尤大經本總局迭奉撫憲批飭照會貴領事迅傳該輪舵工水手人等届期解縣質訊在案兹准函稱訊畢即行釋回又稱未便遽爾定斷查此案情節重大决非一堂所要訊問若限於片刻之間是非曲直安能訊斷明確且旣訊矣而曰未便定斷則訊與不訊同本總局萬難飭縣照辦總之貴領事交出應訊之人爲應盡之職務地方官訊明定斷爲固有之主權此次方爲高等被撞溺斃猪船覆没人財兩失言念及此本總局深爲惋惜諒貴領事亦表同情爲再函請迅飭該輪舵工水手人等尅日前赴仁和縣聽候訊斷並希速復 
軍軍 
[陸軍小學業於提調之感情杭州] 　　 
　　陸軍小學堂提調王爕陽此次蒙撫憲優待由督練公所校兵員改充斯差任事半月措置製肘且與張總辦意見甚深倡言權限不明公私異見極力向撫憲辭差中丞亦深悉該堂内容即日調回公所充兵備處考功委員昨已分别下札惟全堂學生與王君感情較厚開會歡送王君堂塲宣布辭差原因並報告新提調洪君今日接事彼此演說全體均極感服散會後王君出堂全體一律站隊歡送 
[余協統辭職赴京安慶] 　　 
　　安徽混成一協現已規復成軍協統余大鴻頗爲層台所奬許頃聞該統領以皖省軍事諸多棘手决計辭職禀求朱撫給咨赴引遺差有以兵備處總辦唐啓垚調充之說遞遺兵備處總辦一差聞副叅議張弨極力運動中峯意似庋可惟兩司均以張非陸軍出身恐難勝任故一時未能解决 
學務 
[蘇提學示期考試塾師蘇州]  
　　蘇省樊提學以簡易識字學塾即須開辦業在前學務公所寄宿舍内創立塾師補習所通飭各屬考試申 
 
 

Page 12

 
 
送到署兹悉學憲定於初四日考試聞取額一百名畢業後卽行分派各屬充當敎習 
[考驗半日學生操務蘇州]  
　　長元吳勸學所創辦之半日學堂本届第二學期應行考騐學生操務計四區在勸學所内考騐五區在雙塔寺内考騐當由敎習等核計分數以分優劣 
[學田繳價之因難天津]  
　　保定旗奉吉江會館前辦圖什業圖學田曾經前奉天督撫准撥洮南府圖什業圖荒田四萬四千餘畝旋經浙撫增子固中丞電商徐菊帥唐少帥仿照吉江兩省飭撥學田各十萬畝免繳荒價成案請將此項學田一律奏免繳價徐唐二帥僅以公家應繳半價九千餘兩出奏其圖王荒價九千餘兩并經費四千餘兩二項共銀一萬四千餘兩仍須如數繳納該會館現因無欵可繳邀集同鄉公議特派董事劉旭庚徐瑞卿二人由保定馳赴奉天設法籌繳昨已過津矣 
[傅提學巡視學堂三津]  
　　直隷傅提學使現值公務稍簡於九月二十八日乘京張火車徑赴張家口一帶巡視各學堂共帶隨員四人學務公所總務料長袁希濤亦在其列云 
實業 
[大信銀行糾葛已清漢口]  
　　今春有黄之根尹湘琳二人自稱道員在漢組織大信儲蓄銀行未經地方官核准卽擅行交易私收存欵迨經官塲查無資本當將尹湘琳奏請革職押於夏口廳卡勒令退出存欵時逾半年今始將各戸存欵如數償清故夏口廳特於昨日將尹交保開釋行屋啟封以便變價 
[咨查有無懸掛洋旗之貨船安徽]  
　　農工商部以從前沿江沿海船隻多有懸掛洋旗者以致國課大有關碍自經各省設立商船公會迄今已閱多年究竟懸掛洋旗貨船是否漸次减少自非確實調查不足以觀成效爰特咨請皖撫轉飭安慶商船公會確芬查明咨覆以資攷查 
[咨查墾務公司開辦情形安慶]  
　　職商劉體智糾集資本請領泗州洪澤湖荒灘擬開辦墾務公司具禀農工商部咨行皖撫查明於地方情形是否有無窒碍詳細咨覆在案兹又准該部咨稱據御兄劉顯曾呈稱職商劉體智請開泗州墾務公司關係鳳泗淮揚四府州民生利害非淺應請轉飭勒石永禁以維公益等情朱中丞准咨後即派員查勘詳咨核辦 
雜記 
[不准販米運京銷售安慶]  
　　職商廬石卿集股開辦鴻興股份有限公司在蕪湖鎭江等處販米從海輪運京銷售具禀農工商部立案大部以事關地方民食未便遽准立案咨請江督查覆兹聞張制宣以本年江北水災收成歉薄民食尙慮不敷且該商由海輪運京難保不無偷運出洋情事特札飭寗藩司詳請咨部斥駁以顧民食而塞漏巵 
[州同暴責災民被控武昌]  
　　沔陽州爲受災最重之區人民多已出外逃荒現聞本籍放振故復紛紛歸里孰知查振之期已過該災民之姓名未能註册爰有百餘人聨名禀求州城振務總局請將姓名補入振册該局門役勒索規費不允傳遞適有州同趙别駕乘轎到局災民跪地環求補給趙不允災民即將其轎扯住趙别駕大怒即自取轎内扶手板跳下將災民股擊遂飭差役捕少壯之災民十餘人至局毎人重笞千餘各災民久未得食一經刑責多半暈絶刻爲該州在省之紳學界所聞已在督轅禀控批准派員馳往查辦 
[輪船互撞之交涉漢口]  
中兩湖輪船公司之湘泰輪船撞沈順風輪船淹斃七十餘命一案經夏口廳馮傳集兩造質訊數堂未結據稱近有陸軍部派查鄂省軍械局廠之四品京堂朱恩黻代爲運動竟得倒置非是於是被淹各戸心不甘服聨名禀懇江漢關道澈究當奉齊觀察批示朱恩黻事不干已因何出爲賄托該廳又何掩飾笱縱是否實有證據抑係被難情急意想之詞仰夏口廳迅將辦理情形禀復核奪 
[開辦皖江公園事務所安慶]  
　　皖江公園事務所現已籌議成立遵章投票選舉周學銘爲總理前江蘇候補知府趙繼椿六十一標統帶胡永奎爲協理刻由余紳誠格將開辦情形詳報皖撫核示祗遵 
[咨請籌還報房經費安慶]  
　　郵傳部咨據電政局禀稱池州府添設報房該局墊發上年三月起至十月止該報房經費屢向服州府撥欵歸墊該府至今無欵籌還應請仍由皖省照案籌欵歸墊並請嗣後聲明墊發各欵如何撥還亦請指定處所以便飭局承領 
清談 
[各省諮議局之闌珊]  
　　各省諮議局。自開幕以來。已届一月矣。所餘會議之日。僅十日耳。縱展期亦僅二十日耳。而起視各省會議情形。尙紛如亂絲。所議决可行者。僅十之一二。一旦閉會。則又如風靜沙散矣。尙望各議員急注全力以赴之。勿優游玩忽此一二十日之光隂也。 
[浙局之悲觀]  
　　浙江諮議局。自調查選舉以迄複選。其進行之速率。未嘗不與江蘇相埒。乃自九月初一開幕而後。議塌上毎多可議之舉動。近日師範生因敎育議案而全體罷課而攻擊監督。議員因師範生風潮。而反對議長。而集議抵制。嗚呼。諮議局之現象如此。豈浙江之福哉。抑豈中國立憲前途之福哉。 
[粤路之悲觀]  
　　自粤路公司發現。而其風潮之起滅。已不知凡幾。今日又因開會選舉總理。股東要求改章。大起風潮。致不成選舉。嗚呼。以極有利益極關緊要之路政而敗壞至此是誰之咎　雜著 
[明夷草（痴痴子箸節錄下卷囑四兒）]  
　　汝父一生腸太熱心太痴。去冬國難。哭泣　於欲絶。旦則焚香祝天。皆痴人作痴事也。汝父鍽以得死爲快。汝則不必以父死爲恨。　破産破家。汝曹何以自活。无已。則惟硯耕躬耕同居鄉落。笠簑爲活計。山水作生涯。農而儒。无忘這卷書。勿以窮窘廢書。勿以事故廢書。勿以時情廢書。勿以傷前慮後廢書。惟　書乃却窮愁。爲善最爲樂地。母訓子。子事母。兄敎弟。弟勉兄。祖宗德澤在人。汝父非有　過。天鑒在兹。汝曹當不餓死。余若果死。隂　亦起而助汝也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[報告書]  
　　江蘇諮議局特别審查會報告（海清工振案） 
　　九月二十九日下午開會到會審查員二十八人公推蔣副議長爲主席由許君鼎霖提出意見書經到會審查員逐條研究兹將通過條件開列於左 
　　一關於公司利益（甲）運鹽四百八十萬包毎包運費一角歲得四十八萬元（乙）運糧米以二百萬石計毎石百斤運費一角歲得二十萬元（丙）運百貨以一百萬擔計毎擔百斤運費一角歲得十萬元（丁）載客以毎日三百元計歲得十萬八千元統計歲得八十八萬八千元除養路費二十萬元凈獲餘利六十八萬八千元 
　　一關於國家利益（甲）改歸鐵路運鹽所有商運官運各船夾帶私鹽之弊不禁自絶約計化私爲公之鹽至少可得一百二十萬包歲可增收鹽課三十一萬五千餘兩鹽釐一百二十萬千文（乙）鹽由路運但須就場緝私所有沿途緝私鹽卡砲船巡防隊等均可裁减約計歲可省銀二十萬兩之譜 
　　一關於海屬人民之利益（甲）海屬屢患水災固由洪湖運河淤墊不能容納亦由鹽河六壩横梗宣洩不及六壩專爲蓄水運鹽計而民田則因此受害甚鉅以前築壩開壩官民互爭屢釀命案得由鐵路運鹽則六壩常年可開自無水患（乙）海屬爲私梟巨盜薈萃之所往往結黨數百連刦各村官力緝捕實有未逮鐵路通行江北提台派兵半日卽至梟盜咸知畏憚自可弭患無形（丙）海屢十貨出境洋貨入境轉運極難商務未易發逹鐵路告成轉輸最便農工商務可望振興（丁）海屬風氣閉塞由於交通不便文明輸入最難鏵鐵路一通視學敎員不至仍視海属爲畏途 
　　一關於振務之利益（甲）海屬本年水災實甚於光緒丙午情形之慘屢見報章約計三屬應振撫者五十萬口毎口日振三十文知本年冬月起至來年四月止計一百八十日毎口需錢五千四百文共需振欵二百七十萬千文庫空如洗官振極難邑鮮富紳勸捐不易及此赶辦路工饑民可得土石方價一百萬兩即可省官振一百萬兩（乙）丙午饑民靖江聚至五十萬之多揚州鎭江南京亦聚至二三十萬資遣回籍所費不資回籍之後仍須振撫若不早辦工振勢必仍蹈前轍更恐擾亂江淮治安（丙）海屬災重如此例應奏准發帑振濟改爲借欵認息七釐十五年卽可利過於本此外本利仍按年攤還振撫之法未有過於此者以上四條說明利益係許君原稿 
　　一請督部堂撫部院會奏息借大清銀行三百萬元歧築海清鐵路以工供振儘年内先撥百萬以便刻期開工其付息還本之法列左（甲）借欵三百萬元常年認息七釐以三十年爲期（乙）前十年付息後二十年分年攤還本息另立付息還本表 
　　一全路工程約需欵四百五十萬元所有分年攤還大清銀行借欵三百萬及不足之一百五十萬元統由海屬紳民及外府州縣擔任其辦法如左（甲）海贛沭紳民担任三百萬元分三十年繳清認股三十元者毎年交一元認股三百元者毎年交十元餘以類推統限年内一律認定（乙）寗蘇議員認招一百五十萬元分勸各本籍州縣或各省善士附入工振股分儘二年内招足 
　　一請督部堂撫部院會奏設立商辦海清鐵路有限公司受成於蘇路公司悉遵蘇路章程辦理並咨呈農工商部度支部郵傳部俟奏准後另訂詳章公舉總協理呈部立案 
　　一請督部堂專奏俟海清鐵路告成卽令淮北官運商運各鹽概由鐵路運送西壩不得再藉船運夾私 
　　一無論海屬外屬股分均以交欵之日爲起息之日隨時塡給股票息摺收執官息常年七釐餘利按股均分統於開車之次年三月初一日憑票摺付給 
　　一請督部堂撫部院於奏准後飭海贛沭州縣造具印册會同議員選舉正紳分别勸股凡認股之人均親將股數塡明册内以爲担任之證據一海屬紳民如願一次交足或先交數年者聽便以上七條說明辦法皆從許君原原稿之意惟次序不同耳 
[議案]  
　　江蘇議員沙元炳議减收如臯丁漕陋規改撥爲地方自治經費案丁漕獘害各州縣皆有而以如臯爲尤甚其弊由於不櫃收而鄉民遂受種種之苛累查如臯地丁定價毎銀一兩折收錢二千五百文帶徵積榖捐錢二百文串票五文漕米定價毎石解銀二兩一錢加一耗銀二錢一分改折收錢五千五百文隨收水脚錢五十二文凡造串紙價書差辛工官長贏餘皆在其内此正章也乃歷久相沿官不櫃收遂有書報差報等名目書報委於包戸（有貲本而爲人代納丁漕者謂之包戸中分書吏非書吏兩種）差報委於跑千戸（鄉里無賴爲糧差之夥俗呼跪千戸）層層遞加遂至地丁毎銀一兩至少收錢二千八九百文甚至三千數百文漕米一石至少收錢八九千文甚至下二千文毎串票一張至少收錢六十四文甚至一百二十八文不等間有縉紳大族照章完納者曾不及千分之一此項浮收半入於吏胥半入於包戸故里中爲包戸者多至七八十家子孫相傳視爲世業士族故家靦顔爲此勿論其所入之數即毎年開支陋規以分餉於官署幕友家丁地方刁紳劣董者地承書須費六七千千文漕總書須費八九千千文誠可駭異前由如臯籌辦地方自治公所開會决議整頓之法擬請有司照章櫃收公舉正紳監理將從前種種弊害悉數革除地丁毎銀一兩收錢二千六百文（詳定自治局帶徵經費二十文在外）蘆課稍是漕米毎石收錢二千四百文（詳定自治局帶徵經費四十文在外）串票毎張收錢二十文（練兵經費十文在外）除舊時書差所繳官價數目照繳外核餘之錢以四成歸官署辦公經費以六成爲地方自治經費卽正名爲地方公益附捐如此辦法視國家正入之數雖曰議加視小民實出之數則已議减於官則無損毫釐於吏則猶資津貼居民負累旣從此减輕地方前途亦得有基礎計莫使於 
 
 

Page 19

 
 
此矣請公同議决 
理由書 
[江蘇議員許鼎霖導淮意見書]  
　　議長提議導淮卽制台淮揚水利治本之說淮水利害關係江北皖北大局不僅淮揚一隅如但主修濬淮揚隄河是爲治標之法僅爲淮揚計未爲徐海計更無暇爲皖北計耳查淮爲豫皖沂泗衆水所歸苟不問上游來源不謀下游去路止於淮揚中叚苟且補苴此實揚湯止沸之策非釜底抽薪之法也就水勢論之豫皖之水多由運河入洪沂泗之水多由黄河入海自黄河北徙而黄河淤墊已阻其入海之路自漕停河運而運河失修又阻其入江之路阻其入海則徐海民田俱受其害即淮屬之安阜清桃亦不能免阻其入江則淮揚隄工日形危險苟修隄務高而濬河不深恐隄水激盪爲害愈烈此猶專論下游水患若上游之水因海江去路頓阻則宣洩必滯滯則不能藉水刷沙匪特皖北受害等於徐海且恐淮河洪湖益加淤淺淮揚更受其影響惟導淮必須測繪全局非一二年所能畢事而淮揚人民鑒於以前潰隄之慘又不得不先事預防並顧兼籌惟是仍宗議長前論標本並治乃可計出萬全治標之法業經特别審查會報告兹將治本應先决議之事條列如下請公决 
　　一擬導淮呈稿請督撫具奏飭州縣保護以便分班測繪 
　　一督撫具奏後宜設江蘇水利公司先從測繪入手可附設於淮揚水利總局内旣可節省經費亦便敦促進行爲標本并治計似不應離而爲二一測繪經費應先籌畫公司成立首在集股旣由全體議員發起可各請本邑有選舉權諸君協助勸股統計寗蘇有選舉權者二十萬人毎人能勸一元可得二十萬元以作開辦經費似尙輕而易舉 
　　一導淮議案成立後應將全案錄寄皖省諮議局請其協議合辦 
文牘 
[江蘇諮議局復山東諮議局函]  
　　敬復者接奏惠示并提出問題四端仰見籌畫全局不厭求詳莫名欽佩今經敝局細加研究略具意見謹爲貴局陳之一督撫升調上繫大權且執行議决之案乃督撫之職而不繫乎其人二路礦當另有圑體路礦協會當由路圑體結合此本部章也諮議局爲各圑體之後盾似不必居一圑體之職三銅元問題敝局已議請督撫連合各省請速定幣制仍祈貴局策應原案附呈四法政學堂似無不准公立私立之明文别科與講習科各處皆有以上四條所見如此是否有當尙希鴻裁 
本埠新聞 
[浙撫飭拿五金發]  
　　革黨王金發匿跡滬上向各小洋行購辦軍械謀爲不軌兹經浙撫增中丞偵悉密飭滬道蔡觀察轉行縣廨一體查拿英公廨實讞員奉札後立即照會英總巡卜君轉知各捕房捕頭諭令中西探捕人等嚴密偵緝務獲解究 
[定期開濬蒲肇河]  
　　本邑西南鄉蒲肇河定於十五日築壩開濬已在徐家滙虹橋鎭設立東西兩局由本縣田大令移請一路分局遊正巡官爲開河總稽察員並委漕河涇巡局委員潘二尹爲徐家滙東局駐局員法華司嚴少尹爲虹橋西局駐局員昨日大令復親蒞輔元堂會同董事飭傳該處二十七保二圖四圖五圖二十八保頭圖二圖五圖六圖十七圖十八圖十九圖各地保到堂諭話並諭皂頭全順選派河差八名前往照料 
[改用新式狀紙]  
　　滬道蔡觀察昨出牌示云照得商民赴各衙門遞呈狀紙須用現定格式赴南洋印刷官廠購買繕遞違式不准前奉憲行飭知在案兹蘇撫憲批發各民人上控狀紙均已遵用現式以後凡有來轅呈遞者自應一律遵行如違概不准理除行知收呈委員外爲此牌示商民人等一體遵照 
[中國女子體操學校開運動會]  
　　中國女子體操學校於初二日下午二時開第二次運動會男女來賓約千餘人所演各節材料新頴姿勢正確其中如第三部棍棒三人三木環木棒薙刀及各種舞蹈尤爲特色而各個敎授法及學生試敎他校成蹟二者態度精神均臻完美他日出而敎授於女子體育前途當大有裨益也 
[青龍澗煤礦之進行]  
　　順天宛平縣青龍澗煤礦總理黄愼之學士現擬改良辦法換用機器兼修鐵道以便運煤聞已委託仇志遠觀察來滬設立公司購運機器物料並聘請工程師到山開採觀察已於前日出都乘輪來滬矣 
[攤派接通電車軌道之經費]  
　　英商聘白爾電車公司與法租界電車公司提議在外洋涇橋東新橋兩處橋樑接造軌道以便通行定於西歷明年正月一號開駛曾誌前報兹悉此次接軌經費議由英法兩工部局與英法兩電車公司四份攤派並聞兩公司以廣東路（即寶善街）往來行人熱閙駛車不便擬將該處軌道移設於松江路沿河浜以便行人 
[嚴諭偵探查緝匪徒]  
　　總工程局董事以時近冬令宵小易於濳蹤乘機竊發昨特嚴諭偵探毎晚在各段街巷嚴密查察遇有形跡可疑之有須隨時詰問其有言語支吾者立即拘局訊究以保治安 
[禁止巡警打人]  
　　閘北四路分局昨出牌示云照得長警等在外服務有帶人之權無打人之權無論何項人民違章自當帶局懲罰不得擅自打人前經三令五申聽者藐藐兹再重申詰誡自示之後如再有擅自打人情事一經察出即行加等懲辦决不姑寛 
[甬人圑力之堅結]  
　　甬江出口貨物向推花衣爲大宗近聞該業同人繆承恩孫耕堯余友章等與寗紹公司訂立合同以後所有出口花衣均裝寗紹輪船以免昨源外溢甬人圑力歷久彌堅誠爲難得 
城内 
[當街掌頰]  
　　本縣田大令昨日駕蒞輔元堂時行過縣橋南首趙家宅弄口有收生婦人姚氏不將所晒衣褲收下練勇喝令收除該氏不遵反出惡言大令聞之大怒命將該氏提出當街掌頰五十下並傳二舖地甲速將伊夫姚阿大查明傳案戒懲 
[慘無人理]  
　　錫作店主俞依貴前日失去銀洋七元將學徒李保順弔打李云有銅作主許秦氏之孫許紅林到店謂胞兄李保生在該氏家爲學徒患病無錢贖藥因此竊洋交許取去俞向許秦氏理論許紅林不認取 
 
 

Page 20

 
 
洋遂即互扭至一路巡局訊問李保順供年十二歲胞兄保生年十四歲許紅林年十一歲師父失洋之後將小的吊起痛責以致滿身青腫頭髮亦被揪去勤令硬咬偷洋交付許紅林訊之許紅林供並未到過俞店亦無取洋情事巡官察得李保順傷痕纍纍殊爲可慘諭交伊母領去不准再到俞店學業俞依貴本應重辦因念分屬師徒從寛嚴斥不准再向李許兩家滋詐兩造遵諭而退 
[巡士獲賊]  
　　一區巡士查見秦潤生手攜銅花簽在途行走形跡可疑向之盤詰據稱在油車碼頭竊來因即拘局經游正巡官訊明屬實判責三百板押改過局三月 
[積竊被獲]  
　　葉紳家前晚查獲積竊王小弟並在身畔抄出當票數十紙當即解送一路巡局由游正巡官審訊王供今由松江來申所當之物皆係沿途陸續竊來求恩寛宥巡官察得王板花纍纍實係積竊判責三百板押改過局五月 
[官事]  
　　前棉花驗水局委員候補知縣洪長褘昨日到道禀見張江栅巡局委員姚錕調辦施粥廠差遺差委候補府經歷張玉泉接辦昨日到道謝委滬道蔡觀察昨傳高昌廟巡局員李錫年到署問話 
南市 
[迎神賽會]  
　　大南門外高昌司塑像昨日賽會所過東南西三區境内觀者如堵總工程局及三區警務處各派偵探巡士沿途彈壓以免匪徒乘間肆擾 
[賭債不追]  
　　縣署捕頭徐文即徐善之至工程局呈控船戸范三毛即范國梁去冬將沈聚桂之田單一紙抵去洋三百元延不理贖旋據范禀稱小的亦在縣署充當捕役去冬由錢錦臣托小的爲中將此田單抵於徐處得洋三百元等情昨經孫裁判傳訊徐不投質錢供小的前在徐處賭負洋二百元以田單托范抵洋三百元除被扣去輸洋及中金三十元外僅得七十元范供徐所呈之據實孫僞造孫裁判以欵係賭債不予准理遂即將據塗銷一　斥退 
[勾引少婦]  
　　銅匠施小弟前日深夜與玉蔡氏同行情甚可疑當被巡士拘至南區移解工程局經陳裁判提訊氏供年十八歲丈夫王阿福亦業銅匠住居北市提籃橋因與夫口角回住母家嗣被施勾引住居南市新街詰之施供在滬北電燈廠爲工匠與氏私識判戒責二百下押一月期滿交保氏責一百下留候伊父及夫到案領回管束 
[責押竊賊]  
　　金阿四在滬北天后宫栗子攤上竊得銅元十二千七百文制錢三百二十四文小錢四百七十六文前晚掮至南市馬路橋被巡士查獲拘至南區移解工程局訊實判戒責二百下押半月贓存局候失主具領 
閘北 
[押追鏵人欵]  
　　草紙作王王根元控客顧阿福欠貨洋四十六元不理昨經四路一區黄正巡官博案訊明判顧押候繳洋開釋 
[荷枷示衆]  
　　丁阿林以僞銀練向仁逮當質洋已詳前報昨經四路一區黄正巡官覆訊因丁無力繳還當本判枷號半月發犯事處示衆 
[稽前頭緒]  
　　薛太昌扭楊士汀至四路一區控被其弟楊竹郎拐逃伊妻一案昨經黄正巡官覆訊楊供恐已逃往崇明胞姐家中判楊還押著薛自往訪尋再行核辦 
[積竊狡賴]  
　　陳二獃子即高獃子又名高義桂專在火車站行竊日前由總局偵探隊官周二尹協同捕房中西探將陳緝獲解送公廨經巡警總局移提到局昨日研訊陳狡賴不認判責四百板還押候再覆訊 
[各有不合]  
　　丁永順控隣人吳巧生誘拐其子進堯一案昨經巡警總局孫裁判提訊以吳巧生丁進堯均有不合判各責手心一百下具結了案 
英租界 
[愼重冬防]  
　　英美捕房華捕張正巡官昨日出示云照得時届冬令宵小易生竊盜放火原是彼等慣技凡我華捕務宜極力從公勿使匪徒滋蔓本正巡有功必賞爾等所共知嗣後凡華捕能於此種案情異常出力者不論該捕以前行品如何下級升期立能提前自數月至二三年不等以爲勇於從事者奬現届巡捕邀功之秋其各努力向前勿怠 
[瘋巡胡閙]  
　　浦東婦人湯張氏因患瘋病在漢口路河南路轉角胡閙由捕拘入捕房飭送公廨看管候訊 
[印人大醉]  
　　某洋行司閽印人某甲昨日酩酊大醉在途胡閙當被二百三十九號印捕查見拘入捕房押候酒醒再核 
[馬夫互毆]  
　　馬夫劉阿三王阿根昨在南京路浦灘打架被五十八號西捕查見一併拘入捕房捕頭飭各存洋五元保出候訊 
[疑及西崽]  
　　四川路一百二十九號洋人高十活突竊洋箱及洋一百五十元昨由包探將情節可疑之西崽李鼎揚拘入捕房押候查究 
[火警續誌]  
　　六馬路某姓家前日失愼已略紀昨報兹悉係六十五號門牌葛長懷薙髮店樓上起火燬去樓面一間六十四號葉寶生六十六號范王氏家均受水漬事後捕房派探葉長亭前往查得該店曾向泰隆保險行保有險銀五百兩該探即回訴捕頭請爲核示 
[拐匿女孩]  
　　陸阿毛拐匿大沽路張顧氏家女孩阿大由氏報知捕房　探錢壽生將陸查獲拘入捕房捕候解廨究辦 
[拔升包探]  
　　老閘捕房捕頭惠爾生以二等包探孫岳廷會在九江路二百十七號孫順生所開之鴻大小客棧内查獲竊賊十一名並將留竊窩贓之孫順生一併拘獲不無微勞昨特禀奉卜總巡將孫探拔升頭等包探以示奬勵 
[縱妓拖人]  
　　張壽仁在寶和里四百三十五號開設雉妓院前夜逼令妓女洪小寶在途拉客由印捕查見回報捕房昨飭包探葉長亭查明屬實請廨出單傅訊 
美租界 
[凌虐婢女]  
　　天潼路三百十九與某粤人家婢女名秋林年十三歲昨被主母毒打逃出在途哭泣由捕查見帶入捕房捕頭飭探往傳該粤人不到將婢送交濟良所候禀公廨傳究訊辦 
[私售洋烟]  
　　北江西路二百四十六號門牌某姓家私售鴉片前晚經中西探查見將烟具帶入捕房候禀公堂傳案罰辦 
[塌車傷人]  
　　塌車夫胡長林昨日推車至元芳路撞跌婦人費陳氏碰傷踝骨由捕將胡拘押氏送醫院醫治再行核辦 
[是誰之過]  
　　前晚有龍飛馬房逸馬四頭奔至黄浦路由捕一併牽入捕房捕頭飭交該馬房馬夫領回候禀公堂傳究 
[茶館聚賭]  
　　密勒路一百八十二號小茶館紏衆聚賭被捕拘獲吳阿二等五名解入捕房存洋保釋聽候傳訊 
[一羣竊賊]  
　　積竊吳阿發楊阿福趙阿二等行竊棉被衣服等物先後由探石錦榮姜翹翹張子卿等緝獲送入捕房押候解辦 
法租界 
[突如其來]  
　　舟子王金裕前日將流氓王高言扭至公廨控稱小的與王素不相識忽來借洋十元小的正言斥之詎即持刀行兇請爲究辦刀亦呈案請察王供小的在江干閒眺王在船上指駡小的是强盜以致口角並無借洋情事判王收押候再訊核 
[烟館欠租]  
　　清　堂烟間積欠三個月房租洋二百七十六元昨由收租人具禀公堂飭傳該烟間經理俞福仁至廨訊追俞供已付洋九十二元尙少房金兩月求恩寛限判俞交保限七天再付洋九十二元餘欠再限兩禮拜還清 
[串拐無憑]  
　　朱阿連之妻　出後旋由張陳氏（混名招弟）通知謂是左振肖所拐左往蘇州朱即赴蘇將左扭交該處巡警局押解來申由捕房派探帶至某客棧指提朱妻未獲左亦訊不供認交保候查在案前日朱又扭張陳氏至廨稱妻子實被張陳氏串拐氏供若是串拐前亦不肯通知將左拘案聶司馬亦以朱控拐無憑碍難懲辦判氏交保出外帮同找尋 
[車夫荷枷] 　　 
　　車夫張二前竊楊富根東洋車上油布各物押於小烟間内後由張金寶陳桂福前往贖出被陳察知報捕將張等拘廨訊無串竊情事判令開釋捕拿張二訊究在案兹由包探將張二查獲解廨張俯首求宥判枷號一月示懲 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　九月二十八日記 
　　宣布審查撫台度量權衡改制推行案報告討論應否開第二讀會（續） 
　　四十七號言諮議局所議必先有議題此度量權衡究係何種題目當此題交審查會時審查會即認明此非農工商部之議案係撫台所交之議案撫台交議已知商部業已奏定但問照部定新器是否可以推行是否當與變更是今日乃事實上之問題非理論上之問題若言理論則與本國外國交通劃一之關係則非諮議局之範圍今但爲事實上之問題故須但就推行上著想部章言尺當用營造尺量當用漕斛衡當用庫秤爲標準又先調查各省習用之度量衡究有幾種而分别其何種與部定新噐爲近又比較其舊器之最合於日用習慣者得擇定一種爲現時暫用之噐而破除其餘之各種各省城府城廳州縣分年逐漸更換新器十年以後迺可畫一此十年之内必仍用舊器爲多撫台交案即謂此十年之内本省推行之方法如何又推想商部定制之意實欲定本國畫一之制並非欲排斥外國之制卽各國雖有用世界通行之制而國内仍用其各本國之制誠知本國習慣决非數年可以變更又非以我所定遽不用世界通商所用之制也又度量衡之比較有大小而即有慮及將來新噐頒行則田地賦稅有關是又可無慮因章程本已伸明須用舊器折算况政府果不畏清議而欲加科則糧額又何必藉手於度量衡哉又一國必有一國之度量衡而中國實無所謂度量衡一府一縣即不相通旣不劃一卽與無度量衡等以無度量衡而欲至有度量衡今之所謂劃一者實自無而有之階級也自無而有必回想於地方有無妨碍照部定章程第二年至第四年三年之内省城必通用一種之舊噐至第五年始改用新器舍向來自由使用之器而必全使用特定之一種其不便何如十年之後各地用特定之一種舊器纔覺稍稍用慣而已臻頒行新器之期又換用新器其不便又何如是用此度量衡毎人毎家必經過兩次之大不便至十年而言其不便何必未至十年而先審度其人情習慣然細說其不便而使定一正當之期限旣明知其必不能如期推行則當先得一預先伸言之方法欲伸言其限太促須有其不便之憑證今須認明撫台議案所謂縮短期限者實即推行入手之時自治公所之成立卽爲度量衡開手推行之時審查會贊成縮短期限者非縮短禁用舊器之期實縮短開用新器之期如府州縣須第八九年用新器至此而言水便距十年之限已近雖呼籲而不及若能提先試用則可先得其不便之憑證矣 
　　五十四號言期限之設實不知其理由省城何以須先試用府州縣何以必遲即因此期限而生種種疑慮也 
　　九十九號言習慣上不必問習慣不劃一必有劃一之法律惟部章十年期限則實不合須一律縮短同時試用惟定價决不可太大 
　　五十二號言撫案但言改制推行本不必推究至度量衡之合不合惟自治公所之成立即爲推行之時實恐不及若官已遵改而民間不能推行則以後官民之交涉更多出入此關係實非輕 
　　四十七號答五十二號之質問部章官用品當於新噐頒到三月以内一律改用如有不便可延長二年以内頃所研究者係民用品非兼指官用品 
　　九十九號言此案無須開第二讀會 
　　八十六號言應先督促各屬速立自治公所然後頒定推行期限 
　　議長問九十九號言無須開第二讀會有贊成者否 
　　一百十三號十七號皆言可即日開第三讀會 
　　四十八號言頃所討論是否係第二讀會應先公决應否開第二讀會 
　　議長請贊成第二讀會者起立多數起立 
　　五十七號言第二讀會中尙有修正者 
　　四十八號言决定應開第二讀會尙須問今日即開第二讀會 
　　議長問是否今日接開贊成即開者多數書記長仍朗讀原案 
　　議長問如有修正者可討論修改 
　　十七號言長短大小輕重應先比較方可見習慣之合與不合能否推行四十八號言頃有人提出修正自治公所成立之始卽推行新噐之始此並無妨碍必有新器然後可以推行至發買一層係部章關係或不必由部專造由民間可以仿造則價值可以稍輕 
　　九十九號言頃言派買之意可即加入覆文中 
　　十六號言將來即由部造頒行時凡運費等均不應加價但此係另一問題 
　　七十九號言欲劃一度量衡噐若定制頒諭亦可劃一何以必歸部制是即官賣之性質 
　　七十號言如必權由部頒是部臣專小民之利可請部頒一成式由各省仿造否則一爲部制而僞造私造必多 
　　議長言答覆與建議不問答覆不宜牽及部章應先决是否將九十九號意見加入覆文中 
　　四十七號言撫台提出之專賣與九十九號提出之專賣不同撫案專賣指自治公所商會之承買者若言部章不宜專賣則當另立議題至自治公所成立即爲推行之期審查所以贊成之故因自治未成立以前由地方行政機關即行推行致多騷擾故以自治公所成立之後爲斷也 
　　九十一號言如再有議員意見可交審查會 
　　四十七號言議事細則第二讀會之終交審查會修正者不過條項字句而已如欲增加條件應在第二讀會公决 
　　議長言此案應交審查會修正如贊成者請起立多數起立 
　　宣布審查撫台實行印花稅方法案報告討論應否開第二讀會 
　　五十二號言撫案設法勸導一非諮議局之事應請不必開第二讀會 
　　四十八號言不開第二讀會即作爲廢棄 
 
 

Page 27

 
 
　　三十八號言撫案原案是欲諮議局代爲設推行之法但如報告書陳明疾苦則明年仍可提議不如逕不開第二讀會贊成者數人 
　　二十六號言撫案並未言印花稅之當行與否其實印花稅法爲吾民應行擔承之稅因印花稅比他種雜稅其方法較正當今覆以緩辦實屬正論若逕廢棄恐反爲人所用宜分别研究 
　　九十一號言必言緩行方可抵制此案 
　　五十七號言印花稅係部章若逕廢棄彼自可推行仍不妨開第二讀會議長請贊成開第二讀會者起立表决起立者多數 
　　議長又問今日卽開抑隔日開 
　　一百二號言印花　緩行之理由應先討論再交審查會審查之 
　　十七號言諮議局即欲加人民擔負實非正辦故開第二讀會將緩辦理由說明 
　　四十七號言請先决今日開第二讀會抑隔日行之 
　　五十二號言主張隔日五十七號主張今日即開 
　　議長請主張今日卽開者起立表决多數起立遂决開第二讀會 
　　五十二號言印花稅係通行稅則對撫合言無所謂贊成不贊成撫案須令設法勸導不如徑覆以無從勸導若贊成不贊成緩行急行均不必多贅較爲妥當 
　　八十六號言頃九十九號言須俟各種自治機開成立後再行推行當加入脩正 
　　一百十號言諮議局利未興故不能加民負擔 
　　五十七號言撫案共有兩意一則志在實行一則推行方法是當俟各種雜稅裁减然後可設法推行 
　　二十六號言審查會先研究此案係撫台奉部飭譬如撫案並不提出一案則諮議局並未聞知已經通行亦非諮議局力所能阻但能另提此議案要求緩行而已故今日答覆實不必對準議案仍是提議之意思說明雜稅已重不能再加負擔以要求其緩行 
　　九十九號言贊成緩行但須加一於雜稅繁重之間驟徵印花無異重征之意 
　　一百二號言印花稅係國家稅行與不行並非督撫所能爲應由諮議局另立一建議案達之中央政府較爲正當若但就報告中說明理由之一二言其理由實未充足故不如覆撫案以無法推行而另建議案呈由督撫逹之政府伸明其緩辦理由 
　　十七號言非全裁釐金稅契等稅不宜再徵印花稅 
　　三十號伸其同意並言民擔義務須以權利要之 
　　十七號言印花稅之行須俟雜稅停止之後此可於建議案中言之若納稅固屬義務亦不能與政府言報酬之義 
　　四十八號言對於印花稅約有三種辦法一絶對反對印花稅之不可行一則與其他雜稅爲消長一則須另籌土藥稅之抵補稅額至田房契稅與印花稅之實係一種性質與否尙未能詳細研究卽現行之郵政票亦印花稅之一種現在絶對不能行恐做不到則必思所以抵補擇行之方法 
議長問以上討論究用空洞之言爲覆抑籌抵補之法 
　　一百十號言緩辦之理由可另立建議案不必混入而對此案之答覆措詞以民生凋敝而止 
　　九十九號言贊成緩行之意不宜用空洞之言當用一百二號之意另行建議 
　　議長問贊成一百二號之建議者起立表决起立者多數 
　　一百二號說明前言建議是一層乂答覆撫台不提勸導二字表决者係前一層抑後一層 
　　四十七號言頃聞議長言係表决將緩行一意另具議案充分說明理由而答覆書中但注重原案設法勸導及如何能實行無阻二語上立說九十七號言現當謀久遠計故將印花稅不能卽行理由詳細說明頃表决者即此意 
　　議長言第二讀會之終此案答覆文是否交審查會修正 
　　至此又討論一百二號所已發表之理由 
　　四十八號言設法勸導與實行輔助有别如言實行輔助則可答言無法輔助設法勸導卽有勸導後不能實行之意 
　有人請交審會討論者多數贊成遂决交審查會修正 
[宣布許鼎霖提出築海清鐵路以工代賑案]  
　　九十九號言先述海州今年水災情形實比光緒三十二年更重因三十二年之災牽連徐淮各屬而今年則僅海屬故外間不甚注意被冲之區人畜漂流實不忍覩其餘被淹之地更不可勝計而籌賑維艱僅在本省撥賑二萬北洋協賑三萬併議員捐賑之一萬募集之數千不過六七萬而已就海州一埠人口卽以三十二年戸口册對折計算亦有五十萬自今年至明年四月所需賑欵當得幾何此不可不另籌他法以賑之也而求所以致災之故實因淮河不通而堤壩林立之故堤壩之設爲運鹽耳官家運鹽斷不能因民田民命而阻止之故爲救災計爲運鹽計於是唯築清海路線而已海清路之利益已有去年之公司調查清册運鹽之費可獲利二百餘萬而一切防衛私鹽之兵營可以裁撤則其節省者又實不貲矣又此路曾經施某測勘估價需欵三百萬當時之所以不能開築者因僅有官欵一百五十萬耳復以經理其事涉及洋行衆以爲借欵之變相　論反對甚力事遂中止後又有大清銀行之息借問題議員曾在海州開會籌議息借公債之法分年繳欵所出甚微衆皆贊成故議在此提議議决之後卽可呈請督撫代奏立案實行招股此欲假力於諸議員而揆之災區情形又可賑救災民消弭内亂免其流離失所故又計畫以工代賑之法也 
　　七十號言海州三屬現已認股若干九十九號答約二百萬 
　　七十號又言此一百萬可即由各屬議員擔任 
　　九十九號言得此當先代海州人民九頓首以謝 
　　四十八號言頃言向大清銀行借欵是否由蘇路公司名義承借 
　　九十九號答擬另立一海清公司 
　　四十八號言大清銀行借欵是否亦籌抵押物九十九號答以擔任者 
 
 

Page 28

 
 
名册爲憑信 
　　四十八號言是否加蘇路公司承借九十九號答制台承借爲保證 
　　議長言贊成許君此議案者請起立全體起立議長問有無修正意見 
　　九十一號言請交審查會 
　　四十一號言理由甚充足似可不必交審查會 
　　四十七號言原案理由甚多而言辦法較少且經審查修正然後呈報愈覺有效力 
　　七十號言應立特别審查會 
　　議長請贊成特别審查者起立表决多數起立 
　　議長又問特别審查須另推舉特别審查員 
　　四十七號言依議事細則四十三條可立審查報告之期限此案可先定期限再定人員 
　　七十號言應下期大會即行報告大綱辦法不宜再遲 
　　議長請贊成下期大會即報告者即起立多數起立 
　　議長即布告委淮揚兩府全體議員爲瓜清路綫特别審查員海清綫審查員則由各屬推舉報告 
　　四十八號言審查期促請議長今日指定爲妥速 
　　一百十二號言依細則惟互選委任兩法仍請議長委任 
　　議長又布告海清路特别審查員三十二人 
　　時已逾五時三十分遂布告散會 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
