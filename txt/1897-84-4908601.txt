# 1934 - 84 - 4908601

 

Page 1

 
 
[第三次印二十四史告成] [  圖書集成局啓]  
　　二十四　一書上吕遷史下迄横雲山人明史墙數千年理爾治忽畢備於中誠我人所不可不讀者也本局前會二次排印甫經　署揷梁順空兹隻第三次印成墨色紙張較前益爲精美分襲三百九十二本盛以文本籍三口仍核定實價洋銀五十圓諸君子有欲　史功深者盍選賭一編以供　日之　乎管處在三馬路申報館振房申昌書室此外則各書坊及各埠申昌皆可購取此布 
[醫林拷月出售] [  圖書集成局代啓]  
　　醫林　月一書爲胥山老人王孫崖先生所緝計窖十二種日醫學眞傳曰質疑錄曰醫家心法曰易氏醫寡曰芷　　草存案曰歼氏傷　金　錄日　　論疏曰逹生編曰扁鶕心書曰本原崇原曰侣山堂頰辨曰學古診則集前明及國朝諸名醫箸述彙輯成編誠醫學之準繩後人　宜奉為圭臬者也原板久已模湖兹本局承據文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[論紳董頣否不同]  
國家設官分職所以治民也而親民之官莫如牧令牧主一州令主一縣視春秋時子男小國或猶過之州縣之地大矣州縣之民衆矣州縣之事繁矣一牧令不能處處徧歷人人誥誡事事躬親也於是分牧令之權勢以相助爲理者乃有地方紳董蓋牧令以他省之人語言風尙每多隔閡不及紳董之生長是邦素諳利弊也牧令居高臨下恒虞壅蔽不及紳董之與衆習處洞燭羣情也且也牧令之眞除者或一任三年而量移或再任六年而遷摺其權攝者或爲一年之署理或爲數月之代理尤不及紳董之常資熟手無慮易人也是故地方敎民養民之事如晝院善堂會館公所無不各有董事此董事之最著者他若鄉有鄉董城有城董鎭有鎭董莊有莊董蓋仿周禮閭師曁保甲法中社長里長之意此董事之以地分也絲商有董茶商有董鹽商有董木商有董舉凡大小各業無不皆有董事此董事之以業判也河工有董城工有董勸捐有董辦振有董凡民間興作各事苟屬因公亦無不皆有董事事竣則已此董事之以時設也董者董戒也又董率也董事得人則司事以下皆得人而事無不集集無不久矣董事非人則司事以下皆非人而事必難成成亦難久矣董事必顧名而思義或其才不能理煩雖忠厚亦以僨事或其品難饜衆望雖龜勉難以圖功董事又以類聚而羣分或以市儈而厠搢紳則同儕羞伍或以貪夫而襄善舉則舞弊難防是董事之所係顧不重哉偶閱本日廿二日報紀虎阜尋春之第二節略云蘇鄉横涇鎮西首渡村一帶地濱太湖田廬每虞衝刷昔年横涇鎮孝廉柳君商　目撃心傷籌一良法因是處本田燒酒爰創收捐欵修築石塘捍禦潮汛誠善策也嗣柳君筮仕浙江承其後者爲陳王二董十餘年來非但不爲添築并且任其例塌一望瀰漫田疇浸灌事爲柳君所聞去冬涵請吳縣項大令查辦近復郵禀省　飭縣密查而陳王二董得某書吏涵告避匿他處平時將萬金鉅欵盡飽私囊功不及民利獨歸已想大理昭彰此等　斷不能克昌厥後也本館執筆人按如陳王二人者忍心害理小人之尤當時柳君不知如何付託抑輾轉相傳致久二人之手將黄金擲於虚牝不修湖畔之石塘專置家中之沃産所謂地獄之設正爲斯人無足深論竊謂今天下之世不患有眞小人亦不患有僞君子所患者庸人耳何則眞小人面目可憎舉動粗率自非白黑混淆之日斷不令斧柯輕假若僞君子則必畏物議必顧聲名亦不致有大謬不然之舉惟庸人不能爲君子而亦異於小人但解逢迎惟知唯諾含容成習推諉成風坐視天下事之苟簡因循而莫之顧則亦何取有董事爲且夫除弊去其太甚舊貫貴乎相仍天下之好更張者必無恒心飾浮華者必鮮實獲此大較也庸衆之流可與樂成難與圖始而好高之士則轉欲自矜創舉不屑步人後塵是故前人之所經管費無限精神糜幾許金錢而立爲定章著有成效者不恤束之高閣必别用蹊徑領異標新以爲快雖有以循章核實有舉莫廢爲言者亦漫然置之而不之省抑思後人之所作果勝於前人耶後人而復有後人則紛更將何時已耶今世所謂賢者易蹈此病而所謂董事者又不知匡襄而救正之蒙故謂庸人之誤事更過於小人也因論陳王二董事而縱筆及之惟善人能受盡言庶幾言者無罪乎 
[使節述聞]  
　　天津訪事及友人來函去今歳爲英國君主維多利亞踐阼後六十年凡屬友邦均遣使致敬賀聞我皇上已欽簡張樵野侍郎蔭桓爲欽使梁振東觀察爲叅贊擇日啓行本月二十四日侍郎已請訓出都大約日内使節可以抵津 
[中丞起節]  
　　江蘇巡撫趙展如中丞奉旨巡閱營伍前已紀諸報端兹得姑蘇采訪友人手緘云本月二十三日中丞命駕至藩臬織造蘇州府各署及在省各候補道公館辭行旋於二十四日之夜十一點鐘時排導出轅詣胥門外官馬頭小駐文武各員弁早已齊集接官廳中丞相見之餘略談片刻旋作别登舟各官復呈遞職名中丞傳諭不必遠送將解纜撫標水陸各管勇均排隊江干燃槍志敬水師各管宫督帶砲船沿途護衛所帶隨員爲管務處撫標各營統領杜觀察俞及候補道錢觀察志澄聞先閱福山管然後循序赴長江一帶繞道至松江府吳淞口上海等處定於四月初一日回轅 
分賞佩刀 
　　天津訪事友人來函云李傅相出使俄法英美各國時定購純鋼刀四十柄以備分賞各管將领近聞此刀早經發交天津軍械所飭良工於刀背鐫刻肅毅字樣名曰肅毅刀現已鐫竣仍歸軍械所存儲分賞其已經備文具領者爲直隷提督聶功亭軍門士成天津鎭總兵羅耀庭鎭軍榮光大名鎭總兵吳掄峯鎭軍殿元通永鎭總兵吳瑞生鎭軍宏洛宣化鎭總兵王楓臣鎭軍可陞正定鎭總兵吳樂山鎭軍育仁中協陳渭濱副戎熊飛樂字營統帶梅如筠軍門東益勝軍統帶賈制壇軍門起勝正定練軍統帶李榮邦軍門安堂親兵管統帶王少卿軍門得勝天津練軍統領何萃畬軍門永盛計十二員各領佩刀一口除一面註册備查外一面禀覆傅相其餘各刀俟續領 
豫章祀典 
　　江西采訪友人云二月初八日上丁爲文廟釋菜之期主祭官先於正月間委員開辦禮樂局聚集樂舞諸生以時演習南昌府江訒吾太守復於二月初六日親詣廟中演禮執事者恪恭將事周旋進退無不中矩中規至初八日五鼓主祭官率同文武百僚親臨盛典禮明樂備肅肅雝雝吁盛已○撫轅牌示二月初三日祭文昌初八日祭孔子初九日祭社稷神祗十一日祭文昌十五日祭關帝十八日祭天后祭眞君二十一日祭龍神三月初七日祭火神初十日祭先農四月初六日祭常雱五月十三日祭關帝六月十三日祭龍神 
[渝城火警]  
　　重慶采訪友人云正月中浣某日之夜四更時忽火光燭天人聲鼎沸急出詢之知火起於十八 
 
 

Page 2

 
 
梯某典鋪當初熾時鋪中人堅扄大門不使閒人出入蓋防匪徒入内攫物也旣而官弁齊至揮令各水龍毁門入救幸圍墙高聳不致延及四鄰然鋪屋數椽皆已燬去所失貨物約及其半事後道途傳述咸謂是夜鋪夥在貨房中賭骨牌誤將燭花彈入包架上致肇此災若是則質物者例得持票索賠也 
[漢皋火警]  
　　本月二十五日得漢口采訪友人二十二日所發手書云十九日之晚十點鐘時鎭上喬口義昌典鋪不識緣何失愼霎刻間濃烟烈燄冒屋穿窓賴各鋪水龍竭力救援得以告熄滅然已延及比鄰民屋數家聞典中所燬不下五六萬金亦巨災也 
[禀北洋大臣請開北方利源總公司條議]  
　　直隷候補道姚文棟敬禀者竊以聖門論治富先於教足食先於足兵由是推之則凡聖朝文治武功之盛必以足民富國爲基大學一書曰生財曰財恆足未嘗不言利也儒者不言利蓋指自私自利者言之非謂天下之公利也若并天下之公利而亦不言民何以資生國何以與立耶職道竊見北方數省地雖廣而未墾者多民雖稠而無業者衆災民流離困苦道路之間所在有之朝廷議賑議蠲恩施至優至渥然以一人而養萬民雖堯舜猶難則何如令民自養之爲愈乎職道不揣愚陋稽之於古參之以今竊以爲北方可興之利甚多因民所利而利之正今日之急務也夫泰西諸國富强之由未有不以農工爲本所謂出之於地而成之於人生財之道從不外是有農工然後有商商者爲農工轉運貨物者也苟不務農工而專談商務豈有益哉今擬仿泰西勸農勸工之法爲中國廣開利源凡中國自有之利從而拓之中國與外人公共之利從而剖之外人所獨擅之利從而仿效之但使農政工政備舉而整頓商務之策卽在其中矣職道又按畿輔之地自直隷一省外河南山西山東三省皆所以拱衛京師定制設直隷一總督而於山東西河南分設三巡撫原以地勢毗連有相維相撃之義欲其通力合作無畛域之見存焉耳至於北洋大臣所轄通商口岸自奉天起至烟臺止亦不以直隷一省爲限也今擬分設四大公司曰農田公司曰海利公司曰礦務公司曰商務公司而總名之曰北方利源總公司意在逐節經理利無不興使北方之民家給人足而國家並受其利馴至國富民富而後教化可行甲兵可足不難與五洲各國爭衡矣謹臚舉十條恭呈鈞鑒○一農田之利天下萬利以農爲本天時地力用之無盡衣食之源從此出富强之基從此立俄德兩國號爲農國其經緯度數尙在直隷數省之北世稱北省苦寒農耕無利者此斷不然也今考西洋農政凡有八端一曰食用品凡充民食者皆是以小麥大麥棵麥燕麥玉蜀黍馬鈴薯六項爲最要大麥卽芒大麥也稞麥卽米大麥也燕麥一名雀麥玉蜀黍卽包榖馬鈴薯卽洋芋也惟稻生熟地不宜於北耳二日貿易品如砂糖烟草茶咖啡之類不由耕種而得多自貿易而來者也三曰釀造品以葎　葡萄兩項爲最要皆供造酒之用四曰紡織品如棉花大麻亞麻之類供紡織紗布之用五曰製造之附益品茜藍紅花用以染色葛粉用以裱糊皂莢用以洗濯凡此類皆是六曰榨油品芥菜爲最要又鶯粟胡麻棉花子之類皆是七曰秣草供芻秣之用八曰菜蔬用醃蓄之法亦可遠售以上泰西農政之大略也地無美惡要使無尺寸之曠斯爲主義至中國農政書極多更可細考而知苟能使直隷全省盡成熟田則每年入欵所增以千萬計省省如是何憂民貧國弱耶○二蠶桑之利古時　桑徧於北地今直隷之易州等處尙然每年蠶忙不過四十天而亦可抵農田一歳所入之數近歳外人收買蠶繭繭成卽可易銀不待繅絲而已獲厚利矣○三山林之利田荒則石山荒則童此皆人力之未盡非地利之難興也泰西有山林之政其法甚備其令甚嚴與農政相輔而行凡林木分爲六宗一曰果二曰花三曰矮林四曰中林五曰廣葉樹六曰針葉樹專設植物苑以資考察不但山無遺利卽廬舍之旁道路之間凡有隙地無處不可種植也○四牧塲之利牛馬爲大宗農事修則用牛必多馬政與兵政相表裏此亦富强之一助也况近年牛乳一項暢銷五洲美國每年出口之數約値洋五萬萬元我何獨不可分其利耶又羊毛駱駝絨皆北方土産可供織造氈毯絨昵等用爲大利之所自出以上宜廣勸民間隨地牧養事不勞而利尤溥也以上四項擬合爲一公司名曰農田公司蓋種樹養蠶牧畜等事皆爲農事之附庸也宜令各地土著紳富分任倡導並勸民自行舉辦而以公司爲總匯之樞紐公司者所以通官民上下之氣脈也民有所不便官爲除其害民有力所不能者官爲扶助之民欲求新法於外洋官爲之羅致至水利一項與農田息息相關官宜俯察民情民宜仰體官力必熟商而後行之凡總理此公司者得其人則美利無窮苟非其人易致擾民不如不設也○五漁海之利東西洋瀕海之國無不以海中漁利爲每年入欵之一大宗甚有兩國相爭致開戰釁者若本國近岸之海從不許他國漁舟攔入此五洲通例也今自遼瀋以迄登萊皆是北洋大臣所轄之海其間漁利何可以數計况渤海近在腹裏利源獨擅尤非他國所得覬觎者耶此項宜另設一公司采取各國現成章程仿照辦理○六開礦之利農田爲地面之利五金礦爲地底之利農政旣舉則礦政可興若舍農而專言礦識者非之矣泰西礦政煤與鐵二者最重凡輪船輪車以及織造製造各機廠無不資此二者其用甚大其利甚宏實富强之初基也其次爲金銀銅三品可供製造錢元之用又其次錫與鉛與水銀中國水銀礦爲五洲第一惜未明開采之法耳石礦亦爲一利造橋鋪路及民間墻垣階砌所必需也按煤鐵等礦雖可聽各路商人分認舉辦要當有一提綱挈領之公司以爲羣流總匯之地蓋辦礦之人往往有乾没衆人股本者若使漫無稽察非徒無利反耗利源此一弊也延請劣等礦師雖多費而無效此不諳洋情者又一弊也或辦有成效而股本不敷難以周轉往往有半途而廢前功盡棄者此又一弊也公司之設所以通上下之氣察遐邇之情密於稽查勤爲補救必有以維持礦務於不敝矣○七機器織造之利英國致富之術自煤鐵兩大宗外更有紡織四大利何謂四大利一棉花所織如紗布之類是也一蠶絲所織如綾絹綢縀之類是也一羊毛所織如氈毯呢絨之類是也一爲麻布麻所織也紗布兩項中國銷塲最廣獲利極豐上海漢口各廠均已著有成效北方婦女本不事蠶織更無妨奪女工之嫌至呢絨氈毯等凡係毛織者名目雖繁皆出於一機本尤省而利尤博從前左侯在甘肅議辦未果至今尙無繼起者北方爲羊　及駱駝等毛出産之地就地采料較之英人遠道取材難易迥别故此事在天津等處開辦更爲得宜也紡織廠宜勸紳富廣行開設不厭其多近年進口之貨卽洋紗一項增至一百餘萬擔每年耗銀二千萬兩豈寥落數廠遂能奪回利權耶每見辦廠者率以專利若干年爲請只許一家獨辦不許他家添設此甚非是西洋專利之說乃爲精心首創一藝者言之效法前人者不在其例○八機器製造之利凡生民日用必需之物雖甚微末行銷必廣獲利亦厚燒磗瓦廠最宜北地可更士屋之舊又如造洋火洋燭洋肥皂等廠造紙造鉛字等廠以及印書機器等皆可勸民爲之總之在我多開一分利源卽可塞一分漏巵洋貨之來自日見其少矣○九製造機器之利中國所用各項機器皆購之外洋近年盛談洋務機器入口愈多利源外溢甚巨宜自行製造以遏其流○十保險之利中國通商口岸洋人以保險爲名多方取利房屋財産謂之保火險輪船貨物謂之保水險中國宜自經理亦免利源外溢也以上兩節華商在香港行之已久不爲難也以上四項擬合爲一公司名曰商務公司聽殷實商人集股興辦而以公司總其成 
[孤山放鶴]  
　　杭州采訪友人云東城講舍前由杭州府林迪臣太守出示曉諭改試策論由府署及仁錢兩縣按月輪考一次捐廉優給花紅本月二十四日爲甄别之期太守所命各題目係聘名士禮賢者廣義諸葛公可謂名士論續朱子學校貢舉私議問楚材晉用著於春秋客卿番將歷代均收其效顧不得其人則禍不可勝言矣今一時權宜之計不能不借材異地但取之之法何爲不使不肖濫竽何爲能使外臣效命中國地居温帶人儘　明使人人皆成有用之材以効於國厥道何由國之命脈繋乎人材未有終倚外人可以爲國者諸生果有所見卽核實條議以聞勿以道聽塗說之詞塞責題後批示限次日黎明繳卷諸生所作貴精而不貴多果有精意卽作一藝亦可○省垣舉辦電燈公司係某 
 
 

Page 3

 
 
學甲乙兩生爲首事爲學憲所悉以此事名爲振興商務實則惟利是圖旣巳身列膠庠不應非分管求若此爰飭學暫褫衣衿以儆并出示曉諭如士子中再有創立公司名目藉此歛錢者卽予斥革○新任浙江乍浦副都統于都護陛辭南下本月二十二日已刻舟抵武林八旗官兵及省中各營兵均在下碼頭恭迓文武官憲則就武林門月城内恭請聖安旣而都護命駕赴八旗會館暫駐以便擇日履新 
[繡水緑波]  
　　嘉興采訪友人云本月二十日萬利小火輪船由滬上開赴杭州道經嘉善縣境羅星灣悮觸鄉民所駕之船致被截而爲兩旋經他船户將萬利扣住一面救起入水之人事後扭萬利司機人投縣署控訴江大令升堂提訊鄉民訴稱船上有一六歳幼孩打撈無著未知賢有司如何判結也○嘉興縣屬西塘鎭厘捐局務經上憲檄令恪司馬接辦某日司馬禀辭至禾向總局及府轅禀到旋買舟赴西塘定於二十一日任事○塘匯鎭附近各村民擇期本月二十一日迎劉猛将及北陰大帝施王等偶像賽會興高采烈鬥勝爭奇適逢陰雨連綿以致欲行又止○本月二十一日之晚鼉更初起雨驟風狂雷聲隆隆地軸幾爲之震動說者謂似此陰雨匝月豆麥必致减收惟凍雷驚筍欲抽牙喜參玉版禪者當不難飫領貓頭風味也 
[鄮山溼翠]  
　　寗波采訪友人云鎭海縣屬招寳山香市繁盛善男信女圍集如雲本月十九日淸晨有一船满載婦女十九人從鎭海小港中翦波而至適遇招商局江天輪船進口舟子不諳避讓之法行駛自如突一巨浪捲來舟子捩舵不靈船被衝沒旋經江天各水手撈獲十五人尙有四人想已汆出口外矣慘哉○聞之官塲中人謂正任寗紹台道吳福茨觀察於本月二十八日交卸浙江臬篆經上憲飭令仍回本任筮吉三月初三日接受關防然尙未見有明文也 
[江城玉笛]  
　　漢口采訪友人云蔡甸楊家橋爲南北之通衢溪水交縈其流甚急年來橋身失於修理以致石板欹側行者苦之兹經紳士梅玉堂等人倡捐興辦事經半載始告成功來往行人頌聲載道矣○漢口鎭咸寗會館門外有隙地焉一望平原寂無人蹟邇者諸紳士有志振興地面特籌巨欵鳩工庀材經之管之漸漸美輪美奂望衡對宇直接堤街工藝中人咸卜居於此焉○自去冬以迄今春襄河上下游常有匪徒行刼賈䑸及迷藥害人之事水師提督謝軍門得龍欲靖地方匪類遂飭砲艇巡勇認眞稽察復令鄉紳督率圑勇互相防範以備不虞日來更示諭各船自行檢束恃逢深夜須就穏妥處攏舟保護旅人可謂無微不至矣○漢陽縣晴川書院向因經費不足不能留生童住院春誦夏絃兹者余堯衢太守重訂新章擬撥某項商捐以資津貼所選諸士咸得留住院中士林受惠正不淺已 
[桃渡淸波]  
　　金陵訪事友人云尊經書院山長蒯麗卿太史光典膺湖廣總督張香帥之聘遂將經尊一席辭退兹由劉制軍改延前任湖南巡撫吳淸卿中丞大澂中丞一時未能來省故二月師課仍由太史命題文題禮儀三百威儀三千詩題賦得通經致用得經字五言八韻○鍾山尊經兩書院經柯太守極力整頓本屇開課由督甄别兩書院所繳卷數各在千餘本左右旋委正途候補知縣六七員入署校閱評定甲乙繕榜曉諭兩院超等各錄取五十名鍾山特等七十名尊經特等九十名一等各錄取三百名旣而太守甄别鳳池書院揭曉上取二十名中取三十名次取二百名左右又另出一案繕列不取之童六十名雷同鈔襲者二百餘名以示當事者認眞校閱○著名地棍長海某日在唱經樓茶館内品茶與同坐之某乙互相口角繼復扭作一圑衆人力爲排解而兩造門很如故適本處防管某管帶携帶管勇巡街至此立飭拘拿二人見勢不佳狂奔而逸嗣訪悉其名飭坊甲拘解坊甲悮將某丙送案緣丙亦名長海也旋據局員堂訊戒責罰令荷校示衆實則丙素安分爲小本生意是日因患目疾仍在茶館中閒坐忽被錯認遂至李代桃僵嗣因鄰里代訟其冤同具保結赴局呈訴得蒙釋放是眞可謂无妄之災也 
[禁阻路工]  
　　淞滬鐵路業已開工所需地畝甚多曾經督辦盛京卿核定官價咨請江海關道劉觀察出示曉諭無如鄉愚無識每致轇轕不淸前日上海縣黄大令飭傳頭二圖地保給以硃諭一道著向圖内鄉民善爲開導毋得梗阻大工 
[上海縣署瑣案]  
　　李兆祥在上海縣控告吳竹崖監守自盜等情一案前晚黄愛棠大令提集人証升坐二堂訊問先據徐棟供稱浙江人在仁記商船號爲夥其豫興東洋號是李兆祥與吳竹崖合股所開李得九股吳得三股於前年三月間開張李兆祥專管銀錢吳竹崖專管貨物吳忽將經賣之洋紗等物棧單私行賣去共用銀有一萬八千兩之多吳竹崖供稱職員係浙江人年三十五歳向在他處生理去年八月間與李兆祥合股開張豫興東洋號共十二股職員得三股李得九股立有合同所賣之銀應歸東洋虧本帳中因李不肯將虧本銀兩交出後職員至靖江時曾有電報告知並不私逃不料李兆祥報知捕房將職員家中查搜但是豫興號尙有盈餘未曾結算現求飭將帳目結算求斷李兆祥供稱職員與吳竹崖於前年三月間合股開設豫興東洋號吳出銀三千兩職員出銀九千兩合一萬二千兩吳竹崖總理號務詎料去年七月間其兄吳錦堂至號内探望之後不知作何勾串竹崖忽起不良於八月二十後剩職員與各司帳回家之時私將棧單盜賣計洋紗大小二百包値價銀一萬四百兩零又自來火八十六箱値價銀九百八十九兩將盜賣貨銀悉數捲逃職員知悉之下卽報捕房旋據情投英界公堂禀請緝拿未經獲住當時查對客帳悉又被吳竹崖收銀四千二百餘兩繼又查出收銀一千六百八十兩零又掛欠本號銀一千一百三十七兩零餘息銀七十四兩共計監守自盜之銀有一萬八千四百餘兩之多並查得盜賣貨欵内有一千三百廿三兩付裘姓惧伊兄吳錦堂之帳又銀五百廿六兩付伊弟吳作宰之手職員曾禀請道憲移文寍紹台道札飭慈谿縣將吳竹崖原籍房屋發封備抵嗣後探明吳竹崖遁匿揚州因遣夥獲送至甘泉縣曾蒙訊究供認盜吞貨欵等銀一萬七千四百兩屬實後於去年十二月初六日解歸案下職員曾訴請嚴辦蒙將吳竹崖交差看管在案無奈吳竹崖恃有巨贓寄頓揮霍仍得法外逍遥肆無顧忌現在蒙訊伊竟堅不吐實尙求訊明寄頓之處嚴限比繳况吳將銀存在壽昌莊仁裕米店等處可查可究王榮祥供在壽昌莊爲學徒與豫興往來日久吳並無銀兩存來况尙欠豫興號銀六百餘兩是實徐楨祥供稱在仁裕米店爲夥與豫興往來豫興尙欠本店往來帳及食米洋一百餘元吳並無銀兩存來是實大令以吳顯有不實著發廳收押將監守自盜銀一萬八千兩赶緊繳案再行核奪○諸金福控奚阿和串奪産業等情一案黄大令倩蔣剌史升堂提訊諸金福供稱本地人向做扛夫度日奚阿和托陳會亭將洋六十五元向小的贖回方單一張第一百四十號當將原契交陳取去詎料伊等忽投法華司控告如今求恩願將所收贖單洋交還金梅亭供充當地保前有奚阿和備酒向諸贖回房一間半價洋六十五元曾交陳會亭轉交詎料諸將契扯碎反敢控案求察陳會亭供亦地保奚將洋六十五元給小的轉交於諸贖回房契由小的經手將契交奚是實奚阿和供與諸姓同居房單契抵與諸姓已五十餘年計抵錢五十四子在新閘地方現小的備酒向贖伊收洋之後將方單扯碎尙求公斷剌史以此房已抵五十餘年無可回贖著將諸所收之洋繳還再找洋若干就此過割惟諸金福不應扯碎方單著責一百板各具切結存案○前者武弁陳永生因妾鄭氏私將首飾衣服運出查問不依送請上海縣訊究黄大令飭將該氏看管候核前晚由蔣剌史升堂提訊據家丁陳福聲稱家主安徽人實缺右營把總光緒十八年娶鄭氏爲妾去年家主出差公畢回來查點物件缺少甚多查問不認故將鄭氏送案請究鄭氏供稱年十八歳本有夫之婦因家中貧苦售入花烟間爲烟妓後由武員陳永生娶以爲妾出洋八十元所有衣服等物實被小婦人典去求恩剌史訊得鄭氏旣認典衣著該家丁將鄭氏具結領回○趙心如在縣控告高虎英等誣伊出賣九潤菴等情一案由蔣剌史升堂提訊據趙心如供稱年五十八歳前當某圖地甲九潤庵原是陶姓所建爲女尼静賢住持静賢死後由嚴唐氏進菴承值十八年間被人逐出將菴租與高虎英開設烟間去年小的因欲將菴重加修理曾投案下請示不料高誣小的將菴出賣與洋人 
 
 

Page 4

 
 
等情是以心有不甘控請訊斷張生供稱是現年地保去年趙心如控告一事小的實不知道嚴露江供稱是圖董相距九潤菴有七八里許此菴原是公産不能出賣朱錫深供稱是捆業地保此事小的並不知道嚴春山供亦不知情高虎英供稱小的租九潤菴餘地建屋開設米店去年趙心如與小的說及因將此菴修理赴案請示定欲小的搬遷並無誣伊出賣等事徐楚英供與虎英同陶煥卿供稱小的離九潤菴甚遠實不知情剌史訊得彼等均非善類著將該菴充公歸同仁輔元堂經管近處亦不准開設店鋪各具切結存案○卞廷正控陶雲峯洋銀糾葛一案由蔣剌史升堂集訊先據陶雲峯供稱向爲米業去年卞廷正定下小的花核四千擔陳仰之經手先收定洋四百元後因是處開河不能運貨故陳仰之到鄉說定將定洋歸還貨亦不要小的卽將定洋交淸不料陳又來將錢筒帳簿並麻袋一千只取去現求恩斷卞供稱監生開設增昌米店現已閉歇前由陳仰之經手買陶雲峯花核付過定洋四百元監生轉售與吉田洋行陶至期不交以致吉田洋行罰監生銀七百餘兩監生祗收回洋五十五元及麻袋一千只現伊反揑造假票求斷剌史飭收押候核 
[上海巡局瑣案]  
　　糧米船户張六毛與湯阿寳之妹有私前日事爲湯所𧨝知將張扭至浦東强索洋蚨十四翼張無奈唯唯應允當塲先付十圓昨日又將四圓續付湯仍未心满意足剌剌不休遂被張扭至十六鋪巡防中局聲訴情由未知李蘭史二尹何以處置也○日前有一小偷兒溷入裏郎家橋南首姜楚記宅中竊去諸物事後失主報知十六鋪巡防中局李二尹准詞之下飭汛捕陳錦具限追緝昨日二尹以限期已满仍未弋獲遂提訊捕至局訊比叱令笞責二百板限十日内查獲解案○前日鄉人某甲挑貨經小東門外陸家石橋被乙丙丁三乞丐紛紛搶掠鄉人忿甚奔至十六鋪巡防北局控陳祝翼雲二尹飭局勇往拘到局略訊數語判令各笞責一百板責令丐頭將所掠之物盡行繳案以便交甲領去 
[續解鄂賑]  
　　啓者昨奉劉康侯觀察函開轉奉劉峴帥電准張香帥電開施宜鄖三屬災重四川夔綏亦大饑災民流入宜昌數萬飭卽迅籌解濟等因遵卽湊解第三批規元三千兩禀奉電諭卽就近交義昌成樊時勋先生兌收作爲鄂省撥發飭購寗波番茹乾之欵是批計申報館協賑所一千兩仁濟堂五百兩絲業會館一千五百兩請登貫報以資徴信至番茹乾原屬代購萬擔已運到二千數百袋每袋重一百五十觔蒙劉觀察發給專單免收關税招商怡和太古三公司並將運費照數情讓允卽隨到隨裝其在寗波等處設法分購係由樊時勛先生電請定海鎭吳吉人軍門曁寗紳諸君分令妥友撥船覔購謹乞附登奉揚仁風[  上海盆湯弄絲業會館籌賑公所制施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[暫停發落]  
　　昨日禮拜一爲法界捕房發落之期因捕房將歷存充公各物　　　　　　招　　　　　因禀知　　鄭景溪大令請習停發落一期 
[英界公堂瑣案]  
　　流氓小浦東不知其姓日前糾約同黨閔兩虎顧阿全向美租界天后宮等處拆字命相攤朱志湯根蔭等數十餘人分派會帖書明每月二十五日每　收小洋銀三角朱等以力有不逮婉言却之不料竟觸伊等之怒滋閙不休事爲抱探洪阿寳所知前往查拿而小浦理早已聞風逃避僅將閔顧帶入捕房昨晨捕頭令解送公堂朱等三十餘人紛紛投案呈遞公禀略稱小的等均係客民流落滬江在天后宮等處擺設拆字或以算命看相爲生稍博蠅頭異常艱苦詎料若輩强派會帖每月每攤索小洋銀三角聞伊等共百餘人須逐一捱收小的等所入甚微安得满其慾壑今幸包探拘獲惟爲首之小浦東尙爲漏綱之魚伏乞嚴提訊辦閔顧同供稱小的等皆本邑人與小浦東爲友昨日小浦東向朱等糾一小會每會出小洋銀三角浼小的等分派會帖並無强索事情亦無百餘人捱收之事况小的等均有生意安肯隨同無賴拆梢屠别駕據情商諸薩副領事官然後判令各從重笞　四百板于行送縣嚴辦○日前流氓朱阿慶在楊樹浦某茶肆中向徐光華江阿五李阿順三人用刀恐嚇訛詐錢文徐江李堅不依允致被毆傷後由包探施奎江將朱拘解公堂請訊昨晨别駕提訊之下徐江李同訴稱小的等均在楊樹浦做工朱藉端訛詐以致受傷朱供稱小的實未毆人不料被伊等誣指别駕判令將朱枷號五日○包探施奎江禀稱王　郎吳阿大趙林泉三人均在祥和鐵廠當小工前日串同竊取廠中木板若干方廠主報捕後捕頭遣小的拘送案下祥和廠主投案申訴前情請爲究辦王吳趙　供稱小的等不敢行竊叩乞施恩别駕判令各枷號五日發犯事處示衆○包探何瑞福禀稱流氓顧來頭前曾犯事解經大老爺懲辦昨日又某茶肆中向人訛詐爭閙不休適經小的查知是以拘送案下顧供稱小的係浦東人不敢犯事叩乞恩寛别駕判令笞責二百板管押一月○探沈金隆禀稱石友才葉來法二人失去衣物疑王順卿所竊扭交小的查問再三並無實據而石葉堅執不移是以解案請訊石葉同訴稱小的等兩人與王素識時時來往前日家中忽然失去衣物有人見王取去故扭交包探解請究追王供稱小的係淸白良民安肯行竊突被誣指求冤雪覆盆别駕著父人保去○包探何瑞福禀稱賊犯曹利甫竊取嚴瑞富家布衣縀鞋洋傘報捕後捕頭遣小的拘獲吊出原贓解送案下投案領贓曹　　小的係常州府屬無錫縣人流落他鄉無衣無食不得已而犯竊求大老爺格外施恩别駕判令笞責五十板原贓給還失主賊犯許阿金前因案發解經别駕懲辦兹又竊取譚子雲李大寳兩家衣物報捕後捕頭遣包探顧阿六緝獲人贓解案請究譚李兩失主投案贓許供　小的係蘇州府屬吳縣人自知該死求開一線之恩别駕判令笞責二百　然後遞解回籍○吳阿本持强水鎔輕之小洋銀一角至林炳所開槽坊内購油坊夥陳谷林屏而不收以致互相爭閙吳猛擲油瓶致傷陳額角正喧嚷間包探孔阿才聞聲而至拘送捕房昨晨捕頭令解請究辦别駕問陳傷勢如何禀稱現在某醫院醫生言須閱一月方可告痊林投案申訴情由吳供稱小的因一時之忿以致肇此禍端現已悔恨於心求開恩典别駕著押候陳傷痊再訊 
[法界捕房紀事]  
　　浦東人周顧卿之女名蘭英年十三歳日前因事來滬行至小東門外適天欲下雨之時周向附近之某魚行借傘及返不知女之所在徧尋無著女守候不及行至戲館左近突遇流氓多人上前盤詰女自稱與近處花烟館鴇子陳楊氏之寄女認識因投該氏家寄宿翌日無人認領經氏送入捕房鄭大令研訊蘭英供家住　東母死無依隨父來滬無處容身大令惻然憐憫飭送普育堂留養招人認領昨日周顧卿偕南市十六鋪恊興昌烟館主婦某氏投捕房聲稱昨閱申報知蘭英奉諭發堂今特來案求請領回捕頭著自投公堂禀請問官核示○寳善街某鞋店夥某甲代西門鞋底作主某乙擔保某米店積欠米洋一百元嗣因作主逃逸甲認賠洋五十元已付三十元尙欠廿元屢索不還米店主投控捕房捕頭著將甲交保出限卽日將洋歸楚如延解送公堂請間官追給 
[美界捕房紀事]  
　　裏虹口人林某烟霞癖重事業難謀不得已諄托某蟻媒將妻售與某甲議定身價洋銀數十圓先付三十圓約日找淸交割前晚林忽挈妻圖遁事爲甲所偵知立卽倩人尋獲交三百四十八號華捕送入捕房捕頭以支節甚多令押送英界公堂禀請判斷○昨日某西人向黄壚買醉而回行至怡和碼頭聳身躍入浦内幸爲一百九十八號巡街捕所見急呼杉板船户設法救援旋雇車送入捕房述知一　捕頭見其宿醒未醒令换去濕衣押候酒醒時再核○昨日有一輪船下碇華順碼頭各小工紛紛搬運貨物申有餘中星汪起生張義元三人剩人不及隄防竊取某棧煤炭而逸包探張阿五中途相愚獲送捕房捕頭令押候解送英界公堂禀請懲辦○昨日北蘇州路某船局移周燮慶郭阿二因爭攬生意糾集同黨將某小輪船舵工沈大金擁入某茶肆唇槍舌劍滋閙不休沈氣忿難平喚令一百十八號及二百二十一號二華捕將周郭拘解捕房捕頭令押候解送英界公堂禀請究辦○昨日有一年約四十餘之不知姓名人　衣百結病骨支離躄躄至瑪禮孫路工部局所設厠邊倒仆於地厠夫見而撫視氣冷如氷遂喚一百九十三號華捕至令其奔告捕房捕頭傳語頭圖地保周關寳往查親屬旋告以親屬俱無遂報知某善堂領棺殮瘞 
[蘇垣官報]  
　　二月十六日同知梁孝熊銷假又羅承恩由滬運鉛回○十七日簡用道朱丙壽浙江人由籍來知縣汪國奎由江陰公幹回又黄樹琦禀辭赴寗見制憲候補守備張得勝禀謝奉委元妙觀武巡差○十九日知縣廣麟禀辭委解京餉差 
[江西官報]  
　　正月廿六日署永鎭營都司事准補廣昌營都司郭國揚借補羊角營都司譚青山二員旣經飭令請咨赴部引見所遺永鎭營都司以准調新缺之劉冠軍飭赴調任遞遺廣昌營都司以候補都司黄慶雲署理又羊角營都司以左營守備曹任署理又贑左營千總王繼高病故遺缺以該營把總陳永祥拔補沙昌壽辦省城外卡張學勤代辦二套口卡陳希曾調辦二套口卡○二十七日截取分發補用縣黄天懷禀到係廣西庚寅進士府經徐保和湖口催墊欵回 
[江官報]  
　　二月十四日王鹺尹琢之銷繆灣鎭范鹺尹元鎔銷洪湖催　差○十五日署泰州彌剌史卸事回省過揚王鹺尹長榮銷大　閘鄭鹺尉廷琛辭回四浦差　鹺尉琨辭赴西臨局○十六日臨興場沈鹺尹辭回本任戴鹺尹珊辭回周莊張鹺尹寳善銷南掣監科○十七日陵鹺尹沅辭解南京餉起程 
 
 
 

Page 10

 
 
   
 
