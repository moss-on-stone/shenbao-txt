# 1912 - 291 - 4914256

 

Page 1

 
 
社論 
[審計制度論三（寒）]  
　　監督權之行使 
　　監督權行使之不同而審計制度乃因之大别卽世所謂事前監督與事後監督是也夫審計院以審查會計爲責守其審查之權必待事每而始可實行凡所謂審計院無不以事後監督爲其主要之職務也其異焉者一事前均置之不問任其施行預算至决算之時始一一爲之檢查檢查旣竟卽由審計院附之以判决决其責任之有無有責任者使之賠償是爲事後監督其不以事後監督稱而以事前監督著者其於事後監督如就支付有誤或爲違法爲責任之裁判必於决算之時始行之與事後監督無異惟事後旣須審查而事前又必經其承諾如行政言發有支付命令不經審計院之承諾則不能實行支付所謂於事後之監督而復加之以事前之監督也是爲事前監督英國法凡國庫金皆存於英商銀行行政官欲向英商銀行支取欵項必以審計院長名義行之審計院不承認則行政官萬無可以支出之理英國制之事前監督其主義最著者也義大利比利時等國亦皆採事前監督之制度其餘各國多爲事後監督此各國法制之大略也 
　　法國德國以及日本等皆採事後監督之制故行政官欲支付款項不必得審計院之承諾亦無須以審計院長之名義向國庫支付此其理由以爲凡屬國家支出之事項必一一得審計院之檢查始實行支付其究也必有害於行政之敏捷且此事可行於小國而不可行於大邦其在大國土廣事繁必非一審計院所能集事勢不能分設支部如是則須一旣多費用亦屬不貲非善法也是說也竊以爲不然審計院之設原欲以之防遏濫費然事後監督則就其旣行支出之後聲明其違法錯誤而加之以罪且處之以賠償之責任鄙意以爲與其於彼旣經違法或有錯誤而施以嚴重之處置何如行事前監督之制矯正其違法或錯誤之過而使免於戾也不但此也旣爲不當之支付必使當局者任賠償之責資力足者尙足以彌補其失苟其資力不足雖有審計院之執行仍不免於公欵有損故曰事後之監督决不如事前之爲愈也况行事後監督之制者莫如日本然彼中學者亦頗以其制有偏於事後監督之嫌主張擴大其審計院之權限不獨行事後監督就某種事項而決行其事前監督則其所得必有不可限量者日本如是况吾國官紀極壞各種財産多可隱匿之地勢必有貪冒之吏寗蹈法網而不欲守潔身奉公之義者且亦有各種手段以爲掩護之具者則在吾國今日尤當以事前監督之制矯之苟無大不便固不敢執理論上圓滿之說以繩其後也 
[要件]  
[法院編制法草案（續）]  
　　第二章初級法院 
　　第十七條初級法院置獨任判事官其員額依事務之繁簡定之 
　　第十八條初級法院依訴訟法及其他法律之規定管轄初審民事刑一訴訟案件登訊司件及其他非訟案件 
　　第三章地方法院 
　　第十九條地方法院置合議庭並獨任判事官其合議庭庭數及獨任判事官員額依事務之繁簡定之 
　　地方法院置合議庭二庭以上者應别爲民事庭刑事庭分任民事刑事之審判其置獨任判事官二人以上者亦同 
　　地方法院之獨任判事官得兼充合議庭庭員 
　　第二十條地方法院管轄左列各欵民事刑事訴訟案件及法律所定非訟案件（一）初審案件不屬初級法院權限及最高法院特别權限者（二）不服初級法院判決而控告者 
（三）不服初級法院之決定或命令依法律而抗告者 
　　第二十一條因地方之必要情形得設地方法院分院　　第二十二條地方法院分院之合議庭庭員得以分院所在地之初級法院判事官兼充之但每庭以一人爲限其分院之獨任判事官不得以初級法院之判事官兼充之 
　　第四章高級法院 
　　第二十三條高級法院分置民事庭刑事庭其庭　依事務之繁簡定之 
　　第二十四條高級法院管轄左列各欵民事刑事訴訟案件（一）不服地方法院初審判决而控告者（二）不服地方法院次審判决而上告者（三）不服地方法院之決定或命令依法律而抗告者 
　　第二十五條因地方之必要情形得設高級法院分院　　第二十六條高級法院分院得僅置合議庭一庭 
　　第二十七條高級法院分院之合議庭庭員得以分院　　所在地之地方法院判事官兼充之但三人之合議庭每庭以一人爲限五人之合議庭每庭以二人爲限 
　　第二十八條第三十一條第三十六條第三十九條第　　七十五條之規定於高級法院及分院之上告事件準用之　　第五章最高法院 
　　第二十九條最高法院分置民事庭刑事庭其庭數依事務之繁簡定之 
　　第三十條最高法院管轄左列各欵民事刑事訴訟案件（一）不服高級法院次審判決而上告者（二）不服高級法院之決定或命令依法律而抗告者（三）依法律屬於最高法院特别權限者 
 
 
 

Page 2

 
 
　　第三十一條最高法院各庭審判上告案件若解釋法令之意見與本庭或他庭判例有異最高法院長因法令之義類開民事庭總會或刑事庭總會或民事庭總會刑事庭總會之聨合會議決之 
　　第三十二條訴訟案件屬於最高法院之特别權限者若有必要情形得於高級法院或地方法院内開最高法院之法庭審判之 
　　前項情形最高法院長除由本院派遣判事官外得命高級法院之判事官臨時兼充合議庭庭員但以二人爲限 
[命令]  
　　十月二十七日臨時大總統命令 
　　任命楊纂緒署理喀什噶爾提督未到任以前著楊德勝兼護此令 
　　任令烏拉喜春兼署廂紅旗滿洲都統此令 
　　任命陳玉麟署理福建財政司長此令 
　　任命江　經爲福建政司長高登鯉爲福建敎育司長恢爲福建實業司長此令 
[專電]  
　　北京電財政部聘請幣制顧問荷蘭人窩德斯氏業己到京由本日（二十人）起至三十一日在部會議虛金本位等重要問題 
　　北京電趙總理定於本月三十日遷住國務院 
　　北京電大總統定三十日接見日本遊歷圑 
　　北京電達賴喇嘛加封爲廣濟贊化西方無量佛即日發表 
　　北京電大總統擬授王芝祥以二等嘉禾勳章 
　　北京電北京電車公司各資本家競爭甚劇廿七日在錫拉胡同公所開標得標者爲限星航 
　　北京電大總統以各路援科軍隊齊集科城飭陸軍參謀兩部酌定統一軍權辦法 
　　北京電陶什陶招集馬賊舊部一萬五千人向伊犁進發 
　　北京電英公使致政府函宣言英政府絶無帮助西藏之事 
　　南京電津浦貨捐事蘇皖魯豫委員以非設局征收不能開議陸續出京事遂中止現中央政府復行電促入京開議 
　　南京電袁思永昨日赴滬催索滙欵解寗 
　　南京電第二十旅及第二旅警備隊均發給恩餉欠餉一律解散交通圑亦在遣散之列 
　　南京電第二十旅前次承認國民捐己由該旅長田應詔如數呈繳財政司接收 
　　南京電上海製造局總理陳榥業於二十五號由京起程南下現以急需工食萬分危迫程都督特請江蘇銀行借撥洋二萬元 
　　南京電程都督令各初覆選監督凡選舉册内應删者祇須備文聲明删去某字某人計共若干名應增者得另造補遺册接編某字仍以一千名分上下兩册編造均無庸更造 
　　南京電寗財政司副長金鼎呈請辭職程都督竭力慰留仍未允　　南京電程都督己派應德閎赴浙與朱都督磋商蘇省米捐解决辦法 
[特約路透電]  
　　北京電駐京意大利公使前向中政府抗議以鹽課入項存於麥加利銀行抵付克里泊斯借款今六國銀行國復步其後塵向中政府提出抗議謂該圑所付墊欵銀一千三百萬兩約明以鹽課入項抵付故不應將該項移付他用云贊助六國銀行圑之公使尙未正式討論此事特於今日（二十八號）集議應否向中政府抗議此事如須抗議則當議定如何措辭抗議書中將據鹽課己抵庚子賠欵以爲理由 
　　北京電據廣州領事電稱美國財政家已允將近今商定之借欵金洋五百萬元改爲以全省各項入稅爲抵地丁一項不列於内又稱廣東政府代表將於十一月六號赴美商議借欵事宜 
　　北京電據華報載稱特（譯音）喇嘛巳在熱河自盡 
　　北京電據英文北京日報載稱財政部議訂新章如下財政部有派員至各省管理財政之權各省按月應將關於財政事宜開報部中各省非經財政部許可不得商訂借欵 
　　北京電日本衆議院議員十六人己於今日抵此參議院議長及議員數人曾在火車站迎接今日下午赴參議院旁聽議事參議院將行歡迎禮以表敬意諸議員定於星期三日晋謁袁總統外交部定於星期四日設筵欵之 
[譯電]  
　　北京電蒙匪現進逼熱河 
　　北京電莫理遜博士因袁總統秘書孟西將軍有書一通先經倫敦某報載出旣而環球各報多相轉載極不直之特向袁總統嚴辭反對孟西將軍則稱此乃私函報館無登載之權 
　　北京電參議院擬訂律不准拖辫者有選舉權以期各省人民全行剪髮山東蒙古兩處人民反對頗力 
　　北京電北京小鐵路築造權己予新加坡富商某華人 
　　長春電蒙古十旗大會似有絶大之關係吉林陳都督已於二十五號抵此奉天趙都督及黑龍江宋都督日内增均將抵此歡迎蒙古諸王公之供張現已豫備妥帖各王公約於二十六號可抵長春外間咸料將來開會時必將協商中蒙聨好之辦法也 
　　倫敦電據西班牙京城電稱法國與西班牙協訂摩洛哥條約開議數月屢起波折幾近決裂今始告成法國因在孔戈有所犠牲故由西班牙讓地若干以償其損失 
　　栢林電萬國博覽會大會原由德國發起巳提議多事前兩星期内曾開議多次今已議决關於　國博覽會之問題數則某議員提議凡普通世界博覽會相隔不得在三年以内各國於十年之内不得舉行兩次世界博覽會 
　　蘇菲亞電布爾茄利亞大軍已攻陷阿特里洛浦爾砲台三座卽買拉斯區哈伐拉斯及蘇菲拉三處又占據城外火車站一處並俘土軍一千八百人該砲台一在城之西南一在城之東北一在正北布軍砲隊現正轟擊該城城中一部分已起火焚燒矣 
　　培爾格萊特電塞羅亞第三陸軍大隊己占據泊里虛底拉西北之佛乞特林及東南之桀蘭二地塞軍在古曼洛伏所獲之戰利品内有野戰砲五十五尊過山砲六尊　彈砲十六尊軍火若干又在西愛里柴獲野戰砲十三尊曰炮九尊據官場　稱塞軍巳占據宇斯克白土軍並未抵抗 
　　雅典電希臘大軍已攻克塞菲其西北十四英里之柯柴里土軍並未抗拒希軍占據塞菲其之前猛攻薩拉雅帕郎山隘時死士官十八人兵一百六十九人傷士官十人兵一零三人土軍死傷甚衆一遇希軍均卽披靡 
　　維也納電奥國某報載有一重要之社說内謂巴爾幹半島之現局今己僵矣非外交家之材幹所能蘇之奥國旣無權力復　　在可保土耳其之脫免瓦解之禍云 
[公電]  
　　籌備國會事務局電四川民政長電禀頃據敎育司長轉呈省城第一兩等小學校校長原呈内以貴局九月元日電知參議院解釋衆議院議員選舉法第四條各欵疑義末有體操敎習不在此限一語是明定體操敎習之異於他項敎習不啻明示體操之輕於他項學科然體育素與德育智育並重體操亦重要學科之一敎員旣獨受限制學子必輕視體操於軍國民敎育方針恐有妨碍并請電詢貴局詳爲解釋以秋羣疑而重公權等情查參議院答覆第四條第四欵之解釋准以各項敎員爲有畢業相當資格而獨體操敎員加以限制者蓋以本欵資格爲學識資格之一各項敎員學識程度當較學生爲優故雖非在學校畢業及無生員以上出身或其他相當資格亦以有畢業相當資格論若體操敎員曾在小學校以上畢業或有本欵解釋所稱生員以上出身及　他相當資格而所得選舉權則當然不受限制亦何致妨害軍國民敎育之方針總之立法意思係就敎員本人學識資格上著想來電則就旁觀者著想觀察點旣各不同遂不免生此疑義仍希遵照元電辦理除電復外合電達籌備國會事務局漾印 
[要聞一]  
[總統府討論省制問題]  
　　總統府前日特開臨時會議凡總統府責任人員及各部國務員均列席係討論省制問題聞是日發議者頗多略分三派（一）趙總理爲爲甲派對於原案甚爲贊成並主張即日交院（一）梁士詒朱家寳等爲乙派以自治區域過大行政權限不能普及憲法旣未規定效力亦難發生擬將虛三級改爲實二級暫用總監直隷總統處理行政自治各方面事宜俟憲法頒布後再行更改（一）陳振先劉揆一等爲丙派以現在自治區域應依照國會選舉區域而行此是一定辦法立憲國行政權大都不能普遍至現在憲法未頒省制不能一時解决應請政府同時擬定憲法大綱一併咨交院議期可同時發生事實惟主張採三級制者此派不以爲然决擬去總監名目以期實行聨邦制度 
[審計處甄採各國監督方法]  
　　審計處已擬訂審計暫行規則呈送國務院日昨復由審計處長王璟芳呈報國務院說明東西各國創辦審計院之理由與其制度異同之點略謂審計院之職權專在監督會計而監督會計有事前監督事後監督之别事前監督之利在於患未然欵不虛耗事後監督之利在於懲辦旣往人有戒心二者相依如車有輔揆之吾國現狀尤以實行事前監督爲最宜以各國之現制之其在英國特設液克司茄誇一職俾掌國庫金之出納凡各官廳之支出預算費用不得逕向存儲銀行撥用必先請求於液克司茄誇之長官受其檢查一一符合始發命令於銀行照數撥交並通知請求官廳而後可發支付命令又 
　　比國審計院第十四條云支付命令非經審計院簽字槪不得在國庫中支付云云亦係事前監督意荷兩國之制與英比大致相同日本會計制度雖採用事後監督而其立法例已含有事前監督之精意特其監督職權不如英比之强大耳日本會計法係德人起草故與德制相近法國舊採事後監督近日趨向於事前監督於學理及事實上均有風靡一世之勢惟實行之時伏有二弊一則妨碍行政機關之活動二爲輕减各國務員之責任欲救其弊惟於法規之中妥定方法並多設例外擬 
　　酌採英比日本三國制度凡各行政官廳支出款項必先編製支付槪算書於事前交審計處受審計處之檢查若審計處認爲不當支出即可通知國庫停止支付其有事關緊急不及列入支付槪算或各國務員自行擔負責任認爲必須支出者不在此例請運同前次審計規則一並付國務會議云云并聞國務院日内己在會議中矣 
[政府對於行政諮詢員之態度]  
　　趙總理之筵宴行政諮詢處前日第一次會議各省代表與政府意見中多誤會議無結果昨日趙總理與周叚二總長特宴各省代表以聨情愫臨時趙周皆出席殺因事未至各部亦皆派專員到會席間趙總理演說目前政治進行之狀况大旨分外交財政兩項其謂外交近日蒙藏問題稍見得手將來不難和平解决日本自我革命後對於民國多有疑心近日亦頗醒悟知中國必能完全成立一大共和國今後國交上將日形親密法公使新來北京曾謂目覩中國現狀視在歐洲所聞者逈乎不同將來必無危險如西人所傳說者刻己將中國目前可靠情形詳達本國俾免誤會且擬從中爲力務請資本圑减輕條件使中國大借欵之成功云云至財政問題年前約需欵二千萬恢復舊收入緩不濟急目前仍不得不仰賴借債外人因味於中國眞象動謂各省停止解款可見中央政府不足信任不知各省向來收入解歸中央者甚少大半皆銷用於地而貴州甘肅各邊省尙待中央接濟今革命後地方上關於軍事行政各費陡增數倍其停止解款亦勢所必至而向賴協助爲生活之省分更賴中央設法救濟是皆事實上顯而易見者並非各省不信任中央現在諸友邦亦皆曉然此中實在爲難情形釋其疑慮則借款事終必有甩但此終爲不得已之救急辦法則整理租稅開闢財源不可不齊心努力以圖國家財政之有着政府刻正爲財政根本的計畫尙望各省代表相助爲理演說畢歡飲而散 
　　大總統之交議各省行政諮詢員到京後業己迭次會議日前又由大總統交覆各件（一）各省遣散軍隊多難實行應如何設法以期推行盡利（二）國防軍隊必須籌辦而徵兵之議不容延緩但中國生齒太繁應先指定何項人實行徵兵之制（三）各省軍隊餉數參差糅雜殊覺不齊應籌定畫一辦法（四）現在被裁將弁甚多應如何安置（五）國家强弱全係敎育而開通民智尤以敎育普及爲第一要義中國文字太繁應如何設法始可普及（六）現在財政困難巳達極點而外債交迫無以應付恐生意外之險 
 
 
 

Page 3

 
 
　　其救急方法若何（七）各省畝捐能否籌辦（八）鹽斤加價能否籌集巨欵（九）印花稅應如何設法始可暢行（十）不兌換票何術通行（十）（一）我國收入以地方錢糧爲大宗現在各省如何認眞整頓盡剔中飽能否照從前稍有增入（十）（二）各省内地巡警多未實行籌辦應如何設法認眞推廣設置以保公安（十）（三）各縣自治亦多有名無實應如何設法以期進行（十）（四）司法關係治亂之本其獨立手續應如何分期籌辦（十）（五）新刑律停止刑訊但以證據爲主不求口供而盜賊案犯鄉人畏其報復不敢作證亦有狃於陰德之說不肯爲證因而奸宄横行無所懲創應如何設法以除此弊 
[代理大學校長就任之演說]  
　　前日午前十時北京大學校代理校長馬湘伯先生蒞任各班學生均集於大講堂行歡迎之禮禮畢馬先生卽對諸生演說略謂鄙人自受大總統任命代理校長之後有對余道賀者亦有訓誡者以爲旣充當大學校長亟須改良學風余聞學風二字一時爲之不解蓋學風之風字作風俗之風解說歟抑風潮之風解說歟若作爲風潮之風解說則余七十老翁已司空見慣所謂學界之風潮政界之風潮以及商界之風潮未有不疊次經厯（中略）諸君皆係大學生然所謂大學者非校舍之大之謂非學生年齡之大之謂亦非敎員薪水之大之謂係道德高尙學問淵深之謂也諸君在此校肄業須尊重道德專心學業庶不辜負大學生三字云 
[民主黨歡迎梁任公紀事]  
　　梁任公到京後民主黨特於二十三日上午九時假湖廣會館開會歡迎梁任公到會者千餘人推馬湘伯主席方君建中致歡迎詞大意謂任公與民主黨有特别之關係此次歡迎在公亦非尋常可比尙願任公對於黨務有密切之指導今日歡迎任公實爲歡迎本黨前途歡迎中華民國前途云云次由梁任公登臺演說略謂鄙人以海外逋亡之身未得爲國効力此次回國辱承歡迎實感愧今日中國旣爲一神聖不可侵犯之共和國體則組織政黨誠爲必要近來由多數小政黨合併爲國民共和民主三大黨民主黨發生較晚黨中分子尙稱健全然非一政黨之組織須知政黨係何性質對於國家社會應有如何之作用其中利弊之宜興宜革必須詳細研究始匪標鮮明之旗幟達完全美滿之結果茲舉其最要條件於下（一）公共之目的（二）奮鬥之决心（三）整肅之號令（四）公正之手段（五）實行之精神（六）有容之度量天謂中國現今政黨尙不得謂爲成立以各黨無中堅爲之主腦即如以上所述各條俱未做到又我國人之入黨者多半不知政黨爲一公共之人格往往一黨之中又分數派毫無眞正之系統不過聚無數之私人資格由問闢一遵路彼此往來己耳須知此種政黨關於中國之前途不惟無益而又有害反不如無政黨之爲愈也前法蘭西政黨之弊害不亞於我國其不至於亡者以其國富强故也然至今日在歐洲中己降爲第二等國矣故援引此事爲我國政黨最後之忠告云云任公演說畢繼由馬湘伯演說先生爲著名之演說家其立言極爲詼諧略謂政黨要義梁先生己剴切說明勿再贅述茲單就主字立言所謂主者即主人翁之謂主人翁之器具爲其家中所有之物主人翁之責任即在保存故物如入其家見房屋似圮蛛網密結則主人之放棄責任可知中國之故物爲典章文物風俗道德端　主人翁之保存民主黨旣取名主字即爲中國之主人翁主人翁之責任當保存中國之故物追復己失之物云云先生以精邃之義理作淺近之說明全場鼓掌雷演說畢摇鈴散會 
[參議院二十一日紀事（續）]  
　　參議院特派員 
　　政府委員佘棨昌反對審查報告第二十一條之修正謂現已實任者旣非試補即無庸再考否則是不認其有荐任文官之資格直以後定之法律而溯及旣往之事實也且考試須以學識之優者司其鑑衡今典試委員會中旣有荐任之各部參事在内是以荐任官而考荐任官亦多窒碍文官保障法中本有才具平庸不勝職務而免官之規定可因此而罷免之無須現時令其考試云云蓋政府委員本屬荐任官之一階級對於第二十一條之修改與自已有利害密切之關係雖所言亦自有一部分之理由要之無非專爲取便己私圖免考試地步此顯而易見者谷鍾秀謂政府委員何以專就第二十一條極力爲反對之討論案瑞玠謂法官有法官考試之資格文官亦有文宫考試之資格今於此項考試全無學校畢業之限制不論何人可以應考是復科舉而廢學堂也且與法院編制法施行法相較同一大學專門學校畢業於彼則可爲最高法院審檢官於此則僅得免其甄錄試太不平均須注意通籌庶免偏倚考試任用資格其關係不亞於國會選舉人之資格尙宜研究現任荐任文官僅以現任之故而可全免考試且得永久享受文官保障法之利益未免過優似祇可認爲臨時高等文官之資格耳張耀曾謂姑俟二讀會討論 
[俄國承認蒙古獨立之眞相]  
　　俄國承認蒙古獨立一事已喧騰各報據外交界消息謂俄人此舉實具有兩種原因一則俄人對於蒙古本擬消極的辦理故前陸總理在俄京臨行時俄外部曾函致陸總理要求中國對於蒙古三事一不駐兵二不移民三不設官陸回國後屢屢次在國務院會議均不承認此條件故始終未曾答復然那彦圖帶兵赴烏里雅蘇台卒不能成行卽此函階之厲也嗣從種種方面殺减庫倫之勢力又復攻破東蒙烏泰逃匿甘珠章嘉兩活佛來京與各方面均極相融洽大有無形取消之勢俄人覩此情勢故急改變方針趁庫倫未經取消以前而出此驚人之手段一則巴爾幹問題俄國受奥大利之打擊俄國國民頗懷不滿足之感攻擊俄外相沙索納浦甚烈近有沙氏辭職維持再起消息俄不得肆其西略遂轉而加意東封又加以日人對於南滿進行甚力且運動南滿之人效朝鮮一進會故事上書日本政府請求與日本合邦日本遷都韓京之舉日來呼聲極高故有此急於一逞之計據俄國諾威烏列米亞報論及承認外蒙獨立一事甚表歡迎之意且謂吾俄國向者對蒙政策甚屬舍糊令國民疑惑令此毅然實行蒙古正爲俄國所担保明白獨立於世界平和有益匪淺云云然俄國駐北京使舘之言論尙不承認此事現各國公使探求此事眞象極爲忙碌我政府對於此除採用平和主義外尙無一定對待方法現擬特派專員前往庫倫俟查考詳細情形後再定辦法 
[時評一]  
[聨盟與承認問題（二）]  
　　聨盟與承認當求諸國家之實力此實爲吾政府與國民之全體而言若爲外交之主任如該部總長者則不能援此以自文也　　此何以故一國外交之主任者有其計畫焉有其手叚焉有操縱列强之布置焉平時籌之己熟策之己周一旦有事應付裕如而後讎我者有所畏懾卽親我者亦愈固結而不解若以外交上之利害純屬於國家實力問題主任外交者可一切不任其咎則國務院中奚必列此外交總長之一席而外交部之官廳亦可以不設矣此又不可以不辨也 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[長春蒙事大會再紀]  
　　阿王之代表大總統因此次東蒙各旗由郭爾羅斯旗前盟盟長齊公發起開東蒙各旗聨合會解釋共和眞意使蒙人等不再反抗特派阿穆爾靈圭爲代表前往詳述意見俾蒙事早日解决聞阿巳於二十二日乘京奉車前往矣 
　　會議之改期此次會議除齊公代表郭爾羅斯旗外其餘四旗均各派代表　會本定二十四日開會現因各旗尙未到齊已改期爲新曆本月二十八日舉行矣 
　　趙督之報告奉天趙都督昨將開會前情形報告政府計各蒙旗到者十一處王公台吉及三省代表共三十一人不日開會此外所議之詳細條件亦己咨請蒙藏事務局轉呈總統查核 
　　陳督之赴會此次會議吉林所派代表爲孟恩遠佟慶由現陳督因會議地點改在長春爲吉林所轄决計親自赴會以便早日解决已定於二十五日前往 
　　孟恩遠之密電孟恩遠昨電政府略謂長春此次會議東蒙各旗頗爲欣慰旣擬聨合熱河一帶各盟旗一律會議以期沿邊各營不至再有他故今日又有一密電致國務院略謂齊公等已到長春誠恐各王公等暗中串通肆意要求故時與接談日相勸導旣化猜疑亦免煽惑將來蒙事似可望和平解决特與奉天趙都督電商擬提前開議以免竊延時日一俟接洽如何情形再行隨時電告 
　　協約草案之提出三省代表及各旗蒙王昨日在道署談話代表提出草案兩則一蒙界緊要關鍵以重兵震懾一借用外債須通知中國担任作保各蒙王亦提出草案兩則一要求法律自由一要求制度自由究竟届時如何議決俟探明續報 
[重慶破獲二次革命黨]  
　　國是報云重慶現有匪徒吕小洲孫膏等昌言二次革命希圖破壞大局當於本月九日經宣慰使會同第五師師長派員查獲確實證據該匪徒等公然組織重慶軍政府臨時籌辦處并擬選舉正副都督成立新政府等情所有首要吕小洲孫澤膏等業已拿獲現己分别首從懲治矣 
　　另函云本月九號二次革命黨破獲者共十人顔晋臣彭紹青等均在其内彼輩所推正都督爲吕小洲副都督爲孫澤膏經偵探搜出之僞公文内有條件甚多而其最重要者則以推倒現政府另立新政府爲宗旨小洲曾出五千元賞格令其黨暗殺重慶行政長官其黨恐此賞銀無着顔晋臣出而擔保故晋臣遂亦不能自脫（晋臣在前蜀軍政府側營貿協記）當質訊時小洲供稱公文由湖北黄某所給巳亦湖北人（訪聞小洲係江北人）此次謀事與尋常革命不同乃革革命某問官聞之大怒小洲從容曰何必動氣臨砲斃時尙無情色其人身材中等兩頤多寗年約四十餘歲係販豬毛出身其姪與澤膏之僕亦被府知事署收禁矣 
[貴州女宼安三妹被擒詳誌]  
　　水西安三妹負險猖獗及往剿就擒情形經紀前報茲據身　其境者云安桂林槍斃後某隊長尙未即時直抵巢穴致其姑安三妹胞伯安鶴翔得以准備一切前清軍官岑少光接統其衆勢甚猖獗開砲隊往勦安遂與岑各據一險洞以自固迨砲隊往攻安逆恃其洞深險令羣宼高唱日開花砲是个名唱己大笑聲達四野經砲隊連放數十彈轟毁洞口始行潰散劉總鎭之衞隊乘勞進破其洞安復逃至岑少光之洞據守經宫兵四面圍攻岑力不能支首先出降獲宼二十餘名與岑一律槍斃棄屍河中惟安三妹不知所往官軍迫令其嫂指出藏匿之所其嫂遂引至一最黑之洞前云安即藏於此中果從其言而就擒官兵旣擒安後抄其家財得銀無數並獲造毛瑟槍及子彈機器各一架造槍機械省垣尙無而安有之於此其野心可見矣 
[陜西孔祀紀盛]  
　　陰曆八月二十七日爲孔子誕日陜西都督張君翔初率軍政學農工商各界男女至孔子廟行禮是日與祭者軍政界二百餘人男學生數百人女學生百餘人俱著男學生服式外飾五色披肩綜合各界與祭參觀者約共千餘人廟内警卒守衞儒士贊襄左列豆籩右陳樽爼前列軍樂後設六佾薦以良醢致以太牢十　時由主祭張翔初率從祀各界由鄉賢國賢諸祠并東西兩廡以至大成殿先師位前逐次行注目三鞫躬禮廟祝奠牢賓相讀文鞫躬時奏軍樂步趨時奏雅樂起居後舞六佾一時八音迭奏鉦管　聒男女各界莫不躋躋蹌蹌肅容致敬九獻旣畢乃聨班而退旁觀者莫不肅然起敬怡然稱羨焉 
[河南官錢局失銀之疑案]  
　　開封自由報云豫泉官銀錢局庫内忽於十月十六日失去一百兩一張銀票二百張計銀二萬兩當由該局總董夏澤生會同開封府知事將庫官陳廉吾經手人張永中送交高等審判廳拘留據本社（自由報自謂）特派專員訪查此事其中原因甚爲複雜（一）庫門倒用三鎖三鑰匙庫官執其一總董執其一張允中經手取銀執其一非三人到齊不能開庫取銀夏總董一鑰之權早經放棄近數月取銀陳張到齊即能開庫是陳張二人絶不能脫離關係可疑之點一（一）陳張素有宿嫌初時銀票以五百元爲一包詎張忽於十月初間告陳云五百一包取携查數均有不便不如一百張一包爲較便可疑之點二（一）十六日查出銀票短少二萬前兩日張允中忽辭經手取銀之事囑令他人往取可疑之點三（一）十六日查出銀票短少夏澤生飭全局人員不許擅離惟張允中回家一次可疑之點四（一）陳庫官旣每次開庫必親自督守何以失銀并未查覺訪聞該庫極黑白晝取銀亦須執燭每次張往取銀陳必執燭庫旣黑黯作弊甚易可疑之點五今安得有福爾摩斯其人者破此一重疑案也 
[追悼寗垣起義先烈誌盛]  
　　二十七日午後一時追悼甯垣死義烈士會假府東街慶昇荼圜開會首奏樂次臨時主席凌毅君報告開會宗旨又次王願亭君報告死義烈士姓名又次金樹人君讀祭文又小學堂學生唱歌又次莫倬雲君代表章武君讀祭文又次劉傑君叙述組織南京機關部及運動軍警各界情形與當日謀攻督署失敗各烈士死義慘狀聲涙俱下衆拍掌奏樂行三鞠躬禮又次某君代表程都督及軍務司演說又次李華濃君演說又次向漢仙君演說又次侯湘濤君演說又次鮑貴　君演說又次王春生君演說又次劉鍾璐嚴志雲薛鈺杰相繼演說均言簡意賅大衆拍掌演說畢奏樂散會是日爲會男女來賓計有三四千人云 
[秋風秋雨妥秋魂]  
　　秋女俠靈柩於二十七午十一點半鐘由嘉興起程來浙各圑體代表表各官廳代表及男女學生均在城站列隊恭迎及車到站軍樂齊鳴各代表均舉旂致敬請柩至站外祭台圑體聨合會國民黨民政司財政司敎育司提法司各設祭一壇國民黨楮君慧僧主祭圑體聨合會杭君辛齊主祭財政司張君詠霓主祭其餘各派代表聨合會祭品係用糕餅製成秋雨秋風四字尤爲特别祭畢懾影各執事依次赴程都督在五軍司令部門前設祭故靈輿山館驛後繞道略停片刻此外某報館萬國改良會商會均設茶座按程出錢塘門抵秋社已下午三點半鐘復由各代表致祭奠位畢始奏樂散隊是日天氣晴明一路觀者擁擠異常無不嘖嘖稱羨洵極一時之盛云 
[電拿金華通匪民圑長]  
　　金華東鄉蔡曹兩黨械鬥匝月土匪乘機起事以致掠鞋塘各村鎭焚燬房屋數百家慘斃老幼三十餘名查有民圑總長丁鳳標通匪助虐接濟軍火並敢督隊助匪出戰實屬禍首罪魁昨經合邑自治會電呈都督當奉都督核准密電該邑文武密拿以便就地正法而昭烱戒云 
[湘人追悼焦陳盛會]  
　　本月十九日卽陰曆九月初十日爲前湖南都督焦達峯陳作新就義周年紀念日由各界發起追悼大會軍政學各界均放假一日各商店居民均懸掛國旗以誌傾慕是日烈士祠鋪呈華麗中廳高燒明燭設牛一羊一豕一笙鼓齊奏花球羅列左廳陳設古玩珠玉顧繡之風以數十事四壁皆懸殉難諸烈士肖像供以香爐花瓶芬芳撲鼻入者目眩神怡右廳陳設名人書畫東西洋奇巧各器爲各政客休息之所門前遍懸五色國旗海陸軍幟萬國旗式祠前甬道蒙以天幕飾以松枝高懸曠世哀榮鼎革　　　　樣午前八時開始行祭首爲軍界各軍官　弁兵目等　　　　刀舉鎗注目致敬次爲政界譚督辦及譚都督各司長　　　　等皆脫帽行三鞠躬禮次爲學界各校長敎職員學生代表等皆唱歌行禮致敬節以號鼓導以旗幢宣以軍樂頗極一時之盛惟人數過多恐致擁擠停止演說軍政各界 
　　又因是日爲譚都督踐位周年之期致祭後羣至都督府致賀譚都督深謝莫當先是各熱心家本擬舉行第三次紀念仍前鋪張一則追悼焦陳一則慶賀譚公後以都督堅辭不允公報極力攻擊始勉爲一日之歡云 
[譚督辦抵湘]  
　　粤漢鐵路督辦譚君人鳳自鄂返湘已於十月十九日下午乘輪抵省當由都督所派兵隊及鐵路公司人員與其戚友等均在碼頭排隊歡迎沿湖水師均懸旗鳴砲致敬先至公司　話須臾卽往都督府拜會並由都督預備晚宴二更後始歸公司現已預備賈太傅祠爲駐節處惟刻尙未入居云 
[皖省禁烟稽查員之騷擾]  
　　皖垣自栢都督焚燬洋樂後烟禁異常森嚴以故内外土店均己遵示閉歇惟一斑稽查員日夜在外搜查烟户騷擾情形不堪言狀始猶暗地詐索如前日懷甯縣衞兵以搜查煙户爲名暗中竊取衣物等件經人告發該知事李世璜不特不予深究反謂搜查炳户非此不懼因是一班稽查員愈形胆大本月二十五晚十一句鐘時倒扒獅王慶昌土店忽有都督府稽查三人内有二人胸掛通行証敲門而入云汝店尙有存土否維時店主己睡店主婦出而對以予店早己歇業尙何存土之有該稽查三人竟入銀房將地板　開儼若審知銀房内有地窖者然迨四處搜尋實無烟土復令將鐵櫃打開亦無存土忽見有龍洋四百元隨手强奪而去該店主母急呼警察奈時已夜深至次日卽報告警察區官問云强奪洋錢之人可認識否店主婦云三人中僅認識一胡隆起現住　北門當由該區官帶領巡士數人前往乃甫入門即見胡某與一周某在内該店主婦云即係此人當由巡士上前將該二人拿獲拘送警廳經裁判員嚴刑訊問該犯直認不諱惟洋己分散並供有都督府稽查黄某亦在其内爲首現已不知逃往何處乃飭人四出緝拿云 
[湖北水泥廠有官辦消息]  
　　湖北大冶水泥廠原係官商合辦其營業發達爲湖北各項實業之冠去年因民軍起義暫行停辦茲黎都督與劉民政商議以鄂中財政支絀此廠每年盈餘約有四五十萬若撥充經營獲利必當倍蓰特擬收回官辦以裕官家財政一面將所有商股按年發還現劉民政恐其中别有窒礙情事特派本府實業主事金瀾前往會同該廠總辦程君祖福詳查情形呈復核辦以昭愼重 
[德人考查揚子江河流]  
　　黎副總統頃准中央外交部函開准駐京德公使說帖稱上海德總領事署中河工專門隨員施賀斯君爲擴增閱歷起見擬於本月中旬由滬至漢沿長江上駛四川考察揚子江河流願將其調查所得各事轉報中國政府此爲研究學問起見對於中國不無利曾自可照准是以電請轉飭鄂省沿江地方官吏俟其到境妥爲派員儘力協助冀有效果云云黎公當即轉咨民政長飭下外交司轉飭各屬一體知照并擇派熟悉河道人員俟其到境協助指導以盡主誼而睦邦交 
[閩議會變更縣區域彙紀]  
　　厦門議改思明閩議會于七月十六號准都督咨交改厦門廳並就近各島爲思明縣追認案一件當於八月二十三號提出會議交付庶政科審查據委員會報告以爲厦門本　泉咽喉通商巨埠人口達二十萬以上自應將金門並就近各島改爲思明縣不必復隷同安縣管轄所陳追認情形自應依照原議惟區域應如何分劃之處應仍請都督飭興泉永道詳細調查呈報核定以昭愼重等語當經公同議决相應咨請都督公布施行查福建公報載思明縣現已故爲思明府惟本會未准貴都督來咨所有辦法無從揣擬應仍照原案議决合併聲明此咨 
　　銅山改設縣丞詔安縣屬有銅山一島孤縣海中居民約有七萬餘人貿易頗稱繁盛明洪武間建築城垣駐鎭防守至前清康熙問又創鎭海衞隷屬詔安並設巡檢以理民事近因年久事繁巡檢微員難資治理光復時由該處自治會要求改設民政廳經　州府呈請將南勝縣丞移駐詔安銅山又經民政司執告當由本會審查以銅山旣屬孤懸海島又經該地人民陳請改縣並改巡檢爲縣丞以順輿情事守上苟無阻礙自可照准旋經政務院全體可决該地人民大爲歡悅惟今尙未實行 
地方通信 
[四川]  
　　國慶盛典本月十號重慶各職員曁和圑體代表假城西打槍　爲會場舉行慶典禮行禮處在前清演武廳（前清三營鎭台閱操處）中設神位楷書中華民國起義諸先烈神位十一字位後懸繡花彩帳位前祭品係用　紦梨果等物蓋以武漢首難　舊俗中秋節不遠故以此招致英魂也兩旁設有政軍學商各界及外賓招待處桌上置瓶瓶揷多數通草紅花到會者各取一朶簪揷衣襟左右以誌慶賀是日天氣晴朗遊人極盛有頃行禮衆推高小級孫張二君贊禮先行追悼禮各軍官依次行三鞠躬而退 
　　輪船發達重慶拖輪公司開辦巳經一載成效昭著惟以僅有蜀通一艘不敷周轉前日招集股友將所獲紅息議再添購一艘以資來往便捷設有不足擬續招新股接辦已於九月二十七號在商會公舉李覲楓君爲該公司總理矣 
[湖北]  
　　請奬英人黎副總統以去歲南北軍在陽夏鏖戰死傷不可縷數英人馬克雷君見之惻然首在漢口組織赤十字會聨合各醫院敎堂剋日舉辦於是各國旅　官商皆聞風興起我國人亦接踵效尤故兩軍之受傷陣亡兵士受惠匪淺而尤以馬君所組者成效爲最巨計所醫兩軍受傷兵士約共三千五百餘名所塟死亡之士約四千二百餘人（連誤傷身死窮民在内）現在該會巳經解散其功不無足錄特咨請　務院議准給予二等等二勳章以彰　　藉資報酬 
　　准造敎堂荆門縣北門外近有美國循道會敎士購地建造敎堂該縣金知事明約章恐其侵害主權特阻其動工一面電外交司請示當經該司復電以中美續訂通商條約第十四欵美敎會在内地租賃房屋及永租基地建造必由地方官查明産業存記蓋印作爲該敎會永租傳敎之地以行善　等語循道會果係　敎行善之用自應按約查明存記蓋印但証據上必塡註永租及敎會字　希即查照辦理勿阻動工以免有傷感情 
[時評二（萍）]  
　　蘇省自光復以後四分五裂政出多門鎭滬淮揚各開分府今則鎭都督取銷滬都督取銷江北都督亦取銷矣蘇省大局漸漸有趨於統一之現象 
　　然金副長若兢兢以揚屬統一爲難淮徐尙待接濟引爲財政統一上之大　而汲汲辭職者亦獨何也 
　　記者曰金副長誤矣兩淮收入鹽爲大宗轉瞬春融淮鹽正在登塲之時何患不足以資周轉卽曰揚軍未撤財政上統一爲難亦僅僅今日之現象耳側聞徐軍長禮賢下士光復以來雅負時望此後軍裁餉節財政稍蘇其必不長此以終古也有可斷言者矣 
本埠新聞 
[閘北市民公會開成立會]  
　　閘北市民公會於二十七號下午五時假總商圑會事務所開成立會先由閘北商圑會會長俞宗周君報告開會宗旨謂閘北一隅久爲外人所覬覦近因上寳兩縣互爭區域寳山人有寗贈友邦之說第吾人迴憧去年陰曆九月十三日光復時閘北警界諸君與我商圑諸同志不辭勞瘁共負保護地方維持秩序之責其時滬寗車站己由西國商圑佔據經吾警商兩界極力與爭始得保全是我商圑對於寳山亦嘗助一臂之力今寳山人反欲以閘北爲投贈品吾警商諸君熱心愛國何忍坐視淪亡是以組織此會研究進行方法保全危局云云繼由任依德君演說謂調查外人惟廣租界之舉動實巳迫在眉睫間不容髮萬望諸同志急起直追盡力對付旋由警務長蔣楚九君演說謂閘北一隅土著少而客居多故凡身居閘北之人即可謂閘北地方之主人翁各宜担負保全之責吾警界同人亦願追隨諸君之後各盡義務演說畢即經衆會員舉定俞宗周爲臨時正理事長楊耀南黄贊熙二君爲副理事長並舉周任陳徐四君爲文牘員朱榜生任依德董鯉庭王星齋錢達三等爲財政經理錢德順趙棣香及王顧羅等五君爲庶務員所有各區董均推爲評議員舉畢復由俞宗周君宣佈會章及應辦各事宜並定三十號晚間八時開第一次議事會集議一切遂散會 
[總商會常會議案]  
　　討論招商局事 
　　十月二十六號上海總商會開第九次常會周總理貝恊理均出席王協理因赴京請假未到錄其議案如左 
　　周總理主席云本日有臨時發生要事應先提議請貝協理報告 
　　貝恊理云本日午後招商局股東李晉組等公函爲招商局前受劉學詢藉新公司影射出售賴各界挽回不料今日有死灰復燃之勢加以温陳二董事以二人命令取消公舉之局董航權重大傾覆可危股東等要求圑體開會評論等語並致各圑體知單定於十月二十七號開會討論本會應否與議請公决 
　　祝蘭舫君云云司如有虧損祗能添股或停止兩項斷無出賣之理 
　　郁屏翰君云賣公司三字决不能說惟有或請老股東添本或招新股輔助 
 
 
 

Page 7

 
 
　　葉明齋君云商會乃公家圑體祗能說公話其内情應由股東自主 
　　公議組織新公司與出賣老公司情節不同組織新公司者添招股本補助老公司是正當辦法若全盤出賣無論章程如何嚴密載明絲毫不入洋股保全航路主權從重議罰倘遇承受者轉售轉押於外人本人避走外人以間接承買承押之權干預管業試問何法挽回所以程都督交涉使電致交通部取消劉學詢代表受買以杜流弊事極正當至於温陳二董事以少數人命令開除局董大凡議會决事應從多數於商律亦有未合挽回航權乃股東應該主張之事但以如何辦法爲妥當總須俟股東正式大會方可解决 
　　總理云本會旣允與議應公舉代表前往擬舉沈縵雲先生與會討論全體贊成 
　　沈縵雲君云鄙人初從南洋言旋一切不甚詳細本會如可宗旨應先决議方可代表 
　　衆議以公議所論三節爲宗旨因又公舉郁屏翰葉明齋二君同往全體贊成 
[招商局股東開會紀要]  
　　招商局股東昨日開會集議先由張超季君報告招商局風潮狠氏亦狠危險今温陳兩董擅自取消辦事董我股董皆不知劉學詢又將飛灰復燃爲此約會股東召集圑體各界同胞同胞開此救危評論會取決辦法請孫鐵舟君代表演說股東各圑體即公推臨時主席孫君鐵舟演說謂今日此會爲少數股東邀集十五圑體作評論温陳違背法律之証故名爲股東集圑救危評論大會旋將二人違背之實據詳細布告並謂今日開此大會以鄙人之見（一）宜電請大總統驅逐温陳（二）股東圑體公函質問温陳（三）請商務總會開全體會設法挽救（四）公函三局董以後温陳議案統歸無效如再受惑惟三董是問衆人皆表同情後又有來賓數人相繼演說至七時散會 
[確定警廳與審判廳權限]  
　　南市第二初級審判廳設立後所有警部對於人民之職權除違警罪及刑事現行犯或民事緊要之補助外其餘一切民刑事件統歸各該處初級審判廳管理惟散佈城鄉各處警區應歸第幾初級審判廳管轄必須申明昨由上海穆警長明定地叚規定範圍分知各區區員即便遵照辦理凡城盛　區南區高昌廟分防所歸入第二初级審判廳範四浦東一二三四五區東溝巡警局歸入第四初級審判廳範圍閔行區歸入第五初級審判廳範圍浦東　林塘分防所歸入第七初級審判廳範四城内二三四五區城外西區仍解送本警　所轉　　又　　會案件之發生定章固宜　　然亦不可事事拘　轉　　誤　將民刑案　　行巡　　解　轉送並傷勢沉　之事立應送往醫　者條舉於後藉便遵循除浦江水巡隊城内二三四五區及城外西區遇有大小案件仍應一律解送本所聽候轉送及浦東騎巡隊所獲竊盜各移送該管警區外爲此特行知照到該區員卽便遵照後列各條分别辦理凡民事刑事現行犯歸初級審判廳範四圍由該區該所逕送後錄案詳報凡犯單純傷害之刑律者均送本所預審後轉送地方檢察廳凡傷勢沉重醫治稍緩恐有生命危險者由該區該所訊取生供先將受傷者送醫院醫治 
[開會歡迎沈縵雲]  
　　滬南信成銀行經理沈縵雲君由外洋向僑民招募中華實業銀行股份刻巳回國定於今日在新舞臺開會時報告一切茲聞上海市政廳各董事會同各圑體擬即於是日午後兩時在該舞臺開歡迎大會昨己分知各圑體届時一體蒞臨 
[電告拿獲熊載揚]  
　　警務長穆抒齋君前奉黎副總統電稱熊載揚有在滬招摇私刻圖記發給憑證飭速拘拿等語當由暗探隊長李玉庭訪悉熊在邑廟某茶肆啜茗立卽前往拿獲並在身畔搜出圖記三顆憑證兩張現巳電告黎副總統請示辦法 
[製造局之窘况]  
　　製造局各廠工匠工資結至前星期六（即陽曆十月二十六號）爲止已欠發三星期爲數約有二萬餘金局長李平書君以勢難再緩爰於前日勉先發給一星期尙欠二星期工資俟再設法籌給惟各工匠昨又禀催謂工匠均係食力之輩且值米價昂貴之時萬難久宕務請迅速籌給以資贍養云 
[爭奪海運局房屋]  
　　上海商學補習會商圑曾於去年光復後以南市浙江海運局爲事務所旋因浙江旅滬學會擬將該局改爲同鄉學校商令遷讓迄未允洽茲由浙江旅滬學會會長湯壽濳朱福銑二君電致江蘇都督云上海浙江海運局改爲旅滬同學會荷蒙出示保護並飭知市政廳在案詎滬南商學補習會派兵圍佈强奪校具有意蹂躪員生惶恐希卽飭令上海縣民政長查禁保護 
[同業尋仇之禍殃]  
　　住居滬西曹家渡之工人朱生發與同業夏阿毛有隙曾經是處地保曹阿福勸解未妥以故前日朱忽紏合陳喜生朱桂發等夏亦紏同趙竹愛趙香舟弚凶等在曹家渡二十八號門牌東洋捲絲廠内持械互鬥當由廠主鳴捕拘拿當將趙弟兄兩人拘獲餘被逃逸旋卽帶入捕房詎趙香舟被毆受傷甚重立時倒斃捕頭飭將尸身車送騐屍所報請公廨中西官詣驗趙竹愛留至昨晨解送公堂請示據包探謝萬元禀稱朱生發朱桂發陳喜生逃匿華界業往拘獲寄押四區警局請爲出票移提王襄讞商之英翰副領事判趙帶赴尸場候騐明再核所有抄獲之鐵銃等兇器均着暫留捕房 
　　另一訪員報告云本邑西北鄉曹家渡地方有日本商人新開東洋機器廠其所雇工頭湯化狗諸生發等前與住在廿八保三圖大金家巷亦在該廠爲工匠之趙錫祺結不解之仇前日趙身懷兇器紏合多人突入廠中找尋湯等諸人無如事機不密湯等已預先整備迨趙同羽黨趕到卽一場惡　趙一方面因寡不敵衆大受損傷事爲洋東得悉即發電話報告捕房捕頭立飭探　馳往將諸生發諸桂發陳喜生三人拘入捕房其爲首之湯化狗等則巳聞風遠颺捕頭查得事起華界飭將諸生發等一律送往曹家渡第八初級檢察分廳訊辯而趙因受傷較重當晚卽死昨午屍父趙瑞卿恊同該圖地保至上海地方檢察廳報告據稱伊　挑荳出門求售被湯諸等在途攫取不遂致遭毆斃現各兇犯已由第八初級廳管押求請驗究陳廳長立飭法警趕往該廳將諸生發等三犯提解到廳收押候究一面委葛檢察官帶同檢驗吏前往相驗 
[市議事會議案之答復]  
　　上海吳民政長批答市議事會略云來牘並議案四十件均悉　正董事會各項辦事規約自爲力求完備起見查市鄉制第五條第四欵第六款旣不另設專科似應歸總務兼辦又第五欵旣另行組織慈善圑總規約内亦應提及此名義上之應行補苴者也市政範圍工程一項最爲複雜於當年出欵所佔分際亦較多向例工程路政二部並列組織尙嫌苟簡名義亦欠統一現當改组之際似應參照租界辦法於工程科内分析部分畫清權限以專員總其成或竟以董事二人領之俾收整齊畫一之效庶足與租界相抗衡又凡各科所不能盡舉之事通例應歸總務所定員額是否敷用應否補參以活筆此事實上之擬行商摧者也卽煩移交董事會按照本規約第九條酌擬辦理此外規約等五件大致妥適一併移交執行三月至七月决算前經舊議事會通過呈報核案相符再移交通過自爲鄭重公欵起見准予備案候照章彙報都督府察核會計年度案先辦半年預算係爲尊重法令起見事屬可行學務經費請求增撥案附表均甚明晰半年以來地方學務進步甚速規畫開拓要在得人實堪爲市民稱慶惟旣謀發達需費自必較增爲各校谑應有分期增進之觀爲全區域計又不能無匀配地點之關係應如何斟酌緩急非身親其境者末由置議是在董事會之督率專員竭力維持而己塡河築路案甲項開浚肇嘉浜鄙見稍有出入察核情形該浜僅能撈挖通水作明溝之用以云水利交通非加寛不能開深非拆屋無從入手不如埋溝築路俟城濠工竣形勢便利不致有外通内塞之慮比較利益之大小奚啻倍蓰尙賴諸君子熟籌而審計之其餘各案除另文呈報答復及送縣議會各件外均屬理由正當果照市鄉制三十六條併移董事會按章執行希卽分别知照 
[屍親不願剖騐]  
　　張鳳咸控糞頭朱德春毆斃伊兄張順咸詳情迭誌前報昨晨復經公共公廨關讞員會同英康副領事研訊先由見評李和尙等上堂證明死者因竊糞　由夫頭張阿二訴知朱德春略国責備後仍照常挑糞多天實不知如何身死被告代表哈華托律師聲稱現兩造見証均經堂上訊明並無指出被告行兇實據請爲察核中西官以騐得死者外面並無傷痕應俟剖驗再核即據屍叔張全英屍兄張虎咸屍弟張鳳咸屍子張錫林投稱死者素來有病且被毆後逾十八天身死是否毆傷致命不敢指實乞免剖驗中西官磋商之下遂下堂諭云此案死者驗無傷痕一再研訊得死者被毆在先逾十八日身死訊據屍親不願如法剖驗致死之由未能明晰應着具結領屍從優撫恤完案 
[城濠路工近紀]  
　　城濠路工事務所工程科昨致市政廳總董陸君函云城根舊有私厠因有碍拆城工程前經面催各户限令拆去至今尙未遵拆且附近居户紛紛函請保留旣不可拆又不能不爲城壕全局計惟有請由尊處暫借空屋購置木桶以便行旅一面勒令將舊厠拆除庶附近居户無所藉口而城濠工程亦可早竣全工也學關公益定蒙許可因前次函達未承允復特再函述爲難情形伏候卓裁賜覆 
　　又通告第一叚工頭云西門吊橋爲城内外出入要道現屆工程告竣自不應將舊人築溝動用器具堆積該處爲特通告希卽飭人於卽晨將堆積該橋一切動用器具移置他處以利交通而維秩序至該處河浜目下溝工旣竣自當從速塡就其橋係路政　質須待築路時再行拆除城基泥工須照本所第九條定章盡數運出至舊有馬路以地平相等高爲度城基下磚石須出清勿誤 
[追悼章鼎丞紀事]  
　　昨日午後二時旅滬皖省同鄉假味　園追悼合肥章鼎丞先生時值微雨到者仍絡繹於途並有魯同鄉代表數人以先生前鎭登萊爲膠州灣事力爭主戰魯人士　之今亦蒞會致唁也開會次序首奏樂對先生遺像行鞠躬禮宣　誄文次由陶壽民李協丞二君演說先生平生戰功行誼聞者肅然起敬魯代表王漢章君及來　依次演說畢後由　若木君提議今日所以追悼先生者以先生治軍恤民散金養士已爲並時諸將所難能而甲申　隆之戰甲午海蓋之戰能提偏師功在禦悔摧法日數萬堅强之師烈士壯心尤足製强敵而式來者宜由同鄉援例公請中央崇祀民國忠烈祠合場贊成議定由全皖同鄉會擬稿申請至四時半奏樂散會 
[運送女俠靈櫬之尾聲]  
　　秋俠靈櫬前日下午由秋社國民黨尙俠學校三圑體代表及競雄女學全體護送赴杭所過之處極受各界歡迎至楓涇時有該地商圑及　德女學校整隊在站恭迎車站人員則設奠致祭至嘉善縣縣知事及國民黨分部共進會支部明新女學商會商圑禁烟局各圑體到站迎祭當靈櫬經楓涇嘉善時天已薄暮而兩處人士之踴躍仍不稍减比至嘉興鐘己七下然車站上軍隊整列軍樂洋洋國民黨分部各女學校水陸各軍統及縣知事均來致祭輓軸之多祭品之厚與上海相彷彿其欵待護送靈櫬人員甚爲殷勤亦可見該處人士對於女俠愛悼之忱矣 
[法律大學出現]  
　　民國初建以普及法學爲基礎各省創設法校大都速成科及别科不過應法官考試之預備然司法獨立尙少專材茲有朱君興汾在滬發起民國法律大學仿照京師法律學堂養成專門人材朱君係法學專家熱於法美學制組織此校於司法前途關係非淺其報名處在英界廣西路陽歷明年正月即須開學 
[山東整理軍務之考鏡]  
　　程都督前日通令滬防各軍隊及陸軍各師旅文云茲准山東周都督靳師長文電内開偵聞尊處所轄各處軍隊建設斐然大備特派張培榮丁惟沛戴春成三員馳赴滬寗各地調查軍隊規模以資考鏡希飭各軍隊帶領參觀俾得取法爲感除咨達外特電聞等因合行訓令該軍隊即便遵照如有山東派員來查軍隊事宜應卽妥爲導引 
[軍人乘車之限制]  
　　江蘇程都督前日通令所屬各軍隊嗣後凡有軍人因公乘坐火車務須先行報告長官請領票券如無票券不得任意搭坐火車即欲趁搭須照火車章程購票依照等級乘坐飭令傳諭各該營軍官佐一併遵照等因滬防福字營奉令後業已通令各官佐遵照矣 
[共進會之蟊賊]  
　　黎副總統查得近有不逞之徒假冐共進會名義僞造證書在外歛錢因特命令該會長應夔丞等查明究辦茲悉應君以旣有匪人冐名破壞本會名譽亟應查究業已密派幹員分往各處查禁 
[福字營赴寗有期]  
　　滬防福字營劉司令長所部官佐目兵夫役人等共有七百九十九名經江蘇都督調赴金陵聽候改編偵探營一事已紀前報茲又於前日訓令該軍迅即預備開赴金陵母再延緩聞劉司令長已定於陰曆九月底率帶所部赴甯候命 
[李旅長回滬]  
　　陸軍混成第三旅長前日乘坐鈞和兵輪前往江浙交界之泖河一帶查緝盜匪已紀昨報茲悉李旅長業已查明洌河一帶近來尙稱安謐因於昨日回滬 
瑣聞 
[城内]  
　　地方檢察廳批示○李肇基訴顧阿鶴强搶閨女請求提辦由批狀悉所訴顧阿鶴一節未來事不必預度本廳無從核辦以後顧阿鶴倘敢無故再至爾家滋擾准其拯送來案着卽知照 
　　第一初級審判廳民科批示○唐錫瑞請求縮短庭期註銷揑據由批准卽傳案訊斷惟該被告前旣誣稱陸金聲爲竊今又開具陸某之劣跡如果屬實自有被告者之起訴何煩該被告之嘵　也王小壑請購贖鍾祿卿案内招商股單批狀悉該民抵與純　莊之招商局股票旣願備欵取贖核與本廳判定辦法相符應即照准仰候飭令理帳處將該民與純泰往來帳項核算確數送遽該氏知照可也鍾祿卿訴陸湘南担保不理批狀悉成亭記户名存摺旣爲江姓之欵所有陸湘南担保債務自不能擅行移抵致侵損債權人之利益據呈前情仰候再行開庭辯論以憑核辦仰卽知照 
　　匪徒狡展○婦人陳許氏被匪徒馬炳林等持刀攫物戳傷頭面由偵探李錫成將馬拘送地方檢察廳訊辦等情已紀前報昨經葛檢察官提案預審該氏上堂訴稱家住西門昨日由親戚家歸來行至金家牌樓忽來匪徒四人攫我耳上金環各匪以我　救將我頭面戳傷打落門牙五六只求究又據偵探李錫成訴稱在滬軍福字營辦公昨日因公經過該處見各匪攫物當因匪衆且有兇器不敢拘拿只得尾隨於後及至西門見馬炳林一人獨行遂即報告巡警拘送到案是實質之馬炳林供爲小工是日散工回去行經該處忽被誤拘求鑒檢察官命該氏及李探當堂指認對質無誤而馬仍效展飭先收押氏傷尙無大碍著回家自行醫治候移警務所查緝逸犯再行訊究 
　　結婚預誌○振新中西學社英文敎員顧麆一君由陳寳瑞顧鏡如兩君介紹與陳雅蓮女士結婚擇於陽曆十月三十號即陰曆九月二十一日下午二時假老北門内紫金學校禮堂行結婚禮請李平書君爲証婚人聞是日振新學社全體學生均擬蒞場唱歌助興 
　　兇犯到案○馬橋鄉公所函送聚衆爭毆傷及鄉人某甲等案内之兇犯劉阿大劉阿二兩名至地方檢察廳請爲訊辦陳廳長諭令收押候訊 
[南市]  
　　照章送廳○上海警務長穆杼齋君昨接南市第二初　檢察廳長吳運昌君函稱查本廳成立以來凡因刑事案件起訴者並不多見聞有於本區域内發生者每送至警務長處以後應請分知各區如有本區域内發生刑事照章解由初級檢察廳訊理云云現穆警長已分飭照辦矣 
　　行路須知○城外南區巡警局佈告云照得裏馬路滬軍營至三角街一帶因早晨菜市熱閙禁止車馬往來行走以防危害今外馬路開泰木行門前之木橋一座因華商電車公司正在改建鐵橋之際不便通行現自陽曆十一月一號起至月底止凡各項車輛准其繞道至裹馬路三角街一帶行走以免阻碍工程 
[閘北]  
　　外人質証○第三初級審判廳爲張挺良呈訴地保張春喬盜賣抵産一案牽涉洋人南門當經董推事函招南門到堂質證上星期六開庭復審南門投案聲稱數月以前張春喬來言有地一方價需二百數十元當時兩面言定地價二百四十元先付二百念元餘俟立契後付清此欵係付與張春喬之手並未同别人來過等語董推事因被告未到判令下堂候再訂期訊結 
　　押限交人○王鴻源因將己許與翁夏氏家爲養媳之胞妹誘回鎭江原籍並捲去衣飾被氏報由警區將王妻張氏拘解警務所訊究據氏翁王竹齋之姘婦王李氏設案供稱願限期交案判張氏押候將女交到再核 
[公共租界]  
　　無可再緩○日商安部洋行控吳順泉欠銀二千兩業經公廨判吳押追在案茲因挺押不理昨由捕房將保人顧寳林傳廨經聶襄讞會同日副領事西田君升座特别公堂研訊原告投案求追訊據顧供祇担保銀五百兩吳尙有舢板廠租地所造之房屋十六間現堆毛骨可售洋三百廿元尙有不足之數求請寛限情愿賠償堂上以此案巳遲延日久未理再緩判顧交保限一禮拜速向原告料理逾限着繳銀五百兩違干未便 
　　屢屢肆虐○住居三馬路望平街之徐劉氏因將十二歲婢女秀珍（卽劉小　）凌虐受傷致婢逃至虹口迷路由捕查見帶入捕房訊知其事昨派包探將劉氏拘解公堂經中西官訊知該氏前因虐婢巳經公堂訊辦兩次今故態復萌實屬不法着押女所一月該婢發幼女所留養 
　　强搶金飾○陸榮氏控流氓陳阿生攫取金挖耳又王李氏控陳阿根搶取金環均經包探查獲昨將兩陳一併解送公堂分别訊明判各押兩月 
　　仍被緝獲○潘毛狗因串黨瞿金法在虹口攫取印度人鴨海門好銀洋瞿己由廳訊辦潘則逃逸昨忽被探撞見拘解公堂判押候禮拜六解訊 
　　被告待訊○朱明初沈悅孫袁金龍吞没帳洋又馬沈氏控王雪香不理借欵等案昨由捕房將被告兩人傳至公堂分别交保過堂候訊 
　　斷絶交通○英商馬海控廬爲記園笆阻斷出路等情昨由捕房將廬傳至公堂請訊原告由張杏村上堂代表訊據廬供在自巳地上　笆並非有意判令退去聽候查明於禮拜三訊核 
　　私接電線○英美工部局代表侃克律師控嘉興路源昌號主林榮私接電線盜用電氣一案昨經公堂傳訊原告由侃律師上堂請究訊之林延博易律師辯護中西官以林未向工部局知照私行接線實有不合着罰洋二十元充公 
　　賣票舞斃○英美電車公司控賣票人王乃金營私舞弊騙取坐客車資等情昨由捕房將王拘解公堂訊供屬實判押四月 
　　押追機器○勝家公司控高阿堂所租縫衣機器私行付質昨由捕房將高拘解公堂訊實判押六禮拜如將機器交出准予改押十四天 
　　膏店違禁○周建侯在楊樹浦路三千一百零四號門牌開設烟膏店私售燈吃被捕查獲昨晨傳至公堂訊明判罰洋五元充公烟具銷燬 
　　洋人酗酒○昨有洋人某甲乘醉闖入天潼路五號日本人家内滋擾擊壞器物鳴捕拘入捕房飭令償洋三元免究 
　　走失婢女○住居漢壁禮路五百廿七號之徐連壁昨報捕房云有婢彩喜年十四前日忽然走失捕頭允爲訪查 
　　私收客帳○勝家成衣機器公司跑街夥戴瑞林私收客帳洋二百餘元被經理人扭送捕房捕頭諭戴交保理處 
　　小孩迷路○九百五十六號巡捕在嘉興路見一迷途小孩王錫堂在路啼哭帶入捕房詢知住居虬江橋飭送該處警署留養待領 
　　水手游戲○前晚有美國水手三人在南潯路將停放路旁之陳姓包車拖拉玩弄致損車身鳴捕拘入捕房詢問不認斥釋不理 
[法租界]  
　　解釋嫌疑○法捕房包探在泰順輪船上查獲拐匪楊劉氏等多人及小孩楊五喜羅大順仔兩口解送地公堂訊實監禁後所有嫌疑犯陳周氏判令交保候核在案茲因無人作保復經提訊據供婦人因無後嗣出洋三十五元由楊劉氏爲中將孩買下執有身據爲憑不知伊是拐來現在治下並無相議之店舖故未保出求恩矜全聶讞員商之李副領事諭令從寛開釋 
　　串詐無效○江湖醫生楊伯寅前同程彭氏控告胡桂春姦拐伊妻卽彭氏之女杏寳一案經公堂提訊據查寳供稱姊妹二人均被母親押入娼寮由楊伯寅贖身出入留在伊家後仍由母親作主嫁與胡桂春己有八年生有子女今楊串通母親誣告圖詐求請鑒察等語判杏寳仍給桂春領回所有楊墊出之贖身價洋七十元着程彭氏交保償還茲氏在押無保故又解訊供稱女兒雖嫁桂春爲妻但我仍靠伯寅度日實無銀洋可償求恩釋出以便自向伯寅調處聶廨員准予開釋 
　　弔閱帳簿○王炳源控倪慕雲不還欠銀一千六百餘兩經公堂中西官准詞傳訊倪供有與王有往來貨欵計三千餘兩上年底王所開之正祥源號倒閉後己將貨物作抵理明並無拖欠有貨單爲憑中西官以兩造供詞歧異判令原告於下期將帳簿呈案以便察核 
　　不求甚解○包冶青前被劉福具控誘拐伊主母及女孩等情經公堂聶讞員飭探將包父拘案後冶青旋即投案聲稱原告所控主母於七月二十八日被拐但商人於是日尙在鎭江曾發一函由郵局遞申豈有拐逃情事判押候查明再核在案茲因該孩等己由不知姓名之人送至原告門口人即逸去原告收領後昨卽投案稟明因將包開釋了事 
[時評三]  
　　辦理地方事務者必以謀地方公益維持地方治安爲前提萬不可先存意見兩主旣各存意見則言動必有所偏旣有所偏則種種猜忌之思想排擊之手段以起而其結果必至每遇一事必起一衝突發生一風潮多數之利害因此不復顧問地主尙有寧日乎記者敢以此言爲閘北辦事諸君告 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[王伯伯考] [  瘦蝶]  
　　吳諺有託人託仔王伯伯又有王六之語莫知其語所由來亦不知王伯伯爲何許人考王伯伯行六姑蘇人爲吳縣捕役性抗直人有失竊者報之王不避艱險殫精竭慮必破獲而後已且不索酬人以是德之呼以伯伯而不名蓋以長者待之也王素嗜燒酒腐乾人招之飲亦不辭至酒酣語以竊盜事無不慨然力任迨卒後人爲立像於府城隍祠作皂隷裝束凡有竊盜案中寃誣者以燒酒腐乾祀而禱之久必得雪或失物轉輾珠還其生死不負人託如此今細繹諺語竟以王爲洪喬一流母乃混淆黑白乎故特表而出之世有王伯伯吾且崇拜之矣 
[戲擬君主捕蚊蝨詔] [  劍樸]  
　　諭本年夏問蚊匪倡亂御榻之旁嗡嗡不絶朕與皇后好夢難圓不得己巡幸後房之榻然事出倉猝床帳枕蓆均未完備露體倦伏艱苦萬狀此雖朕清潔無方引咎自責實爲爾五指將軍捕蚊捉蝨不力辜恩溺職埀手旁觀一任匪類滋擾遂致御體之下幾無完膚香窠失陷震動宫闕朕與皇后淋漓泥滑之中倉皇出走且又途遇蝨逆膽敢行刺車駕草野之間蝨兵攢集幸經風流都督率兵抵禦衝開血路護朕而逃可見爾五指將軍平日捕務廢弛縱容蚊蝨任其呌囂蹤跳肆無忌憚遽爾肇此奇禍追念之餘猶覺癢恨五指將軍着即革職永不叙用嗣後飲食動作均以兩足代勞一面仍著各路統兵大員乘此秋凉務速剿除以清股腋欽此 
[滑稽問答] [  鈍根]  
　　或謂今日當道諸公宴客必在飯店何故余曰是因諸公與飯有特别之感情故 
　　或問鹽斤加價果能有益國家否余曰是將使全國同胞盡爲癱軟之廢人而後巳吾聞諸生理學家言凡人食鹽多者其骨硬而堅然則鹽斤加價之後人民必迫於經濟不能多購食鹽漸至食淡而其骨遂柔軟如綿足不能行路手不能舉重外國來侵不能抗拒豈不大可慮哉 
　　或問南京造幣廠之汽鍋何以忽然炸裂炸斃工匠三人余曰是民國經濟發逹勢力澎漲之兆或問上海有國貨維持會又有維持國貨會究竟是一個是兩個余曰自然是兩個否則將來再有維國持貨會貨國持維會出現君亦將認爲一個耶 
海外奇談 
[用水傳遞之德律風] [  懺廬]  
　　美國坡士頓之理學家曼克氏新發明一種用水傳遞之德　風其法將此機器沉於水底由水面之傳話機傳至此器之時機器卽生電浪傳其波動於其一端機器則受波動而傳話於水上之聽話器云 
[日本富翁之古畫癖] [  頌斌譯]  
　　中法新彙報載日本人古畫癖甚深近有東京某富翁散步於市場適見　畫者手携古畫一幅上繪青稻二莖青蛙一隻係古名畫家英退德先生墨跡某富翁細察一過大喜問價賣者曰一萬六千元某富翁欣然付價不復計較旁人訝而問其故翁曰此汝等所不知也圖中二莖青稻不過值八千千而青蛙一隻足值三萬六千元此幅古畫余覓之已久今竟得之而價又如是其廉余所以照數購之不復計較也 
尊聞閣詞選 
[解珮令常熟馮伯淵徵題荷淨凉夜話圖] [  蝶仙]  
　　藕花深處晚風多處曲欄杆有人憑處　汝蓮儂訴不盡酒遴心緒恁鴛鴦妬人私語濃情幾許濃愁幾許併做了相思如許後夜思量怕月誓星盟無據畫圖兒好生收貯 
[留别岱山查芝老二首] [  蝶仙]  
　　萍蹤聚散本無因惜别依依見性眞十日海風三日雨天敎留我住經旬 
　　綺懷結習未全删文字交情見一斑此去海天最相憶琵琶知己老聲山（新著　樓記小說老人爲加評語故云） 
[過北雙廟謁夫差像作歌投之] [  瘦蝶]  
　　蒼烟一抺天溟濛村鷄催客行忽　眼底忽峙北雙廟私衷耿耿撐心胸我聞在昔聖王制祀典爼豆配享昭尊崇或褒忠孝或節義或以　德或酬功噫嘻夫差何爾幸乃能千秋香火婁城東竊稽言行無足取遑論正直更明聰夫椒一戰差覺快人意奈何行成輕許　樊籠鴻飛冥冥虎出柙父仇雖報難云終不識宰　佞不知子胥忠日縱淫荒蔑國政剥民脂血興離宫讒言易入忠言逆屬鏤三尺亡英雄坐令勾踐臥薪嘗胆二十載紅旗一舉沼吳中國亡宗覆身見辱恧然自殺謀何窮得之不正失亦易從知天道非夢夢血食何期及身後年年報賽鷄豚豐神兮來饔應泚願慙無功德酬吳蒙缅懷往古發狂嘯寸誠可　幽明通神權掃地新學熾當世詎必無梁公廟前古樹若解意枝枝點首摇秋空我行未已好努力回頭笑指朝　紅 
[題二喬觀書圖] [  瘦蝶]  
　　韜略時　花下讀江東姊妹不凡才未知赤壁　兵　曾否蛾眉决策來 
自由談話會 
　　河南路東棋盤街高陞堂内有一妓名蘇黛雲者自稱女學校出身余聞之恨恨 
　　二馬路曲江里多咬文嚼字之雉妓 
　　敎育注重道德猶栽花勤於灌漑 
　　栽培自由花築遣平等路非道德兩字不爲功 
　　無道德之自由無法律之平等我同胞當視爲仇敵併力而摧　之[  林星甫]  
　　上海十多洋行錢莊滑頭多弄裏妓女多時髦學生洋　多商界戴瓜帽者多城隍廟裏呌貨多花烟間裏兵士　投票　　運動多吸香烟者下流多發財之人黑心多妓女結識戲子馬夫多[  肖林]  
　　從前拍馬屁者善於磕頭今則改良矣脅肩諂笑可恥 
　　當路　栽荆棘草他年免挂子孫衣袞袞諸公宜留意焉[  大牛]  
戲評[  玄郎]  
　　大閙嘉興府沈華軒飾參將魁梧奇偉工架甚好持大刀與應寳蓮沈月來交鋒時華軒用足十二分力量一往直前擬大戰一回不料應沈二人不數合後卽躱避一傍置華軒於不顧致無精采或觀被擒時止甩一交不能甩檯此其不及南派武生處王永利之鮑自安到處精神飽滿手舞足蹈神情潑極致丢鬚不免雜亂然按之戲情亦殊合式也 
　　四本戲迷傳何戲迷之妻聞夫投海請父往訪開塲不移時何即執如意而出唱雙獅圖中（朝罷聖天子回府門見獅子搬一處所爲何情）兩句一子字逼尖喉音摇曳而入頗動聽入門後接唱惡虎村中天霸回店四句摇板即進塲有縣令出喚二役持書請何到署唱戲過塲後有二偷兒至何家竊如意去何得信急至暈倒唱洪羊洞之後段進塲後偷兒將如意遺在廟中爲縣令之子所得何妻請何出擬請醫調治何病裝上仍唱洪羊洞四句原板純倣孫調（宗保兒攙爲父病床來進）之進字尤覺入彀二役即至何以茶欵之二役喜甚不覺墜杯於地何即唱鐵蓮花欲笞時何丈雜其中唱敎子後二役索回信何復唱雙獅圖惟家院磨墨伺候後接唱時而拉胡索者竟茫 
不及接有唱無琴殊屬疏忽寫信時唱奪小沛倣素雲調亦得其神似入署縣令正宴客何翻其桌唱茂州廟縣令謂其瘋何即唱宇宙瘋青衫聲調尙佳忽報火起急忙中誤入上房見官太太唱烏龍院太太憤甚擬用虎子田之不圖誤中縣令遂終劇 
小說 
[滑稽小說三熊會] [  瘦蝶]  
　　笑笑話話弄得打打駡駡若弗打駡落里來個笑話我乃熊背癢是也 
　　討小討小尋歡買俏弄着子個個斷命阿昭咳實在倒灶區區熊不剛的便是 
　　痴弗殺呆弗殺邱弗殺單把匪盜殺合罕落里曉得我熊骨董就有洋槍也打弗殺 
　　請了！請了！ 
　　噲背癢背癢你的背上如今還癢麽好事多磨却受了一頓毒打眞是不值得 
　　不要說起我也自巳不好去轉某女士的念頭秘密些也罷了偏要在外招摇面子上有碍了所以變起臉來告訴了黄壞手吃了一頓馬鞭雖不值得然而與某女士雖没有笑因緣話因緣却有這打罵的因緣倒也難得的骨董骨董我聞得你在江西槍斃了怎麽却尙在呢 
　　我本來是宣告死刑的行刑的這天放槍的人不知爲何不曾打死我總是我的時運好還有幾年攪亂社會的事業呢不剛的事如今完結了麽咳提起這件事來令我怒髮衝冠的你想這阿昭壞不壞他看見我有錢就嫁了我後來他心不向我了就反咬我一口說我騙他什麽金葉子想敲詐我我料他又是看上了什麽人所以這般顚寒作熱的胡閙幸虧審判廳斷離了雖然罰金後患倒也没有了然而比較你兩人起來終是我最吃苦了 
　　怎見得 
　　喏背癢是被鼎鼎大名的女會員打的不要說是背心就是耳光子也樂得忍受何等榮耀何等鬆快講到父骨董死裏逃生後福無量只是我呢我在這裏想... 
　　呔你們兩個人在這裏鬼鬼崇崇的說什麽莫非是逃犯麽捉！捉！！ 
　　阿呀不好了！又要來捉我們了快些逃走罷 
[天涯問答]  
　　蝶仙詞長鑒索和古意四首容緩日報命瘦蝶白 
 
 
 

Page 11

 
 
   
 
 

Page 12

 
 
   
 
