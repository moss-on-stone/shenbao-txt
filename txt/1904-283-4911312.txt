# 1904 - 283 - 4911312

 

Page 1

 
 
[阻遏新機戒]  
　　執筆人喟然而歎曰嗟乎哉中國至今日甫萌一綫新機奈何被浮躁少年任情敗壞哉人有恒言中國以迂拘守舊之故致國勢日卽於衰頽雖有人才無從振作夫守舊之足以壞人家國固已然欲振興新業闈發新機而惟是擾擾紛紛輕舉妄動不顚覆國家斯幸耳而謂景命能由是維新乎哉夫今之侈談維新者我知之矣謂歴代相傳之文字不足學轉而取法東西洋謂本朝冠履無可觀轉以短髮易服爲得計謂拜跪揖讓之禮無足效轉以握手脱帽爲趨時一人導其前衆人步其後始惟易服色攺儀文馴至慕自出恥服從矣馴至講平權滅倫紀矣由是而排滿之黨滅胡之派革命掃清之徒蔓衍流傳遂致不可紀極學生倡之教習和之男子導之婦女隨之盈天下皆學堂卽盈天下皆此種謬說在少年無識者方意氣用事趾高氣揚而老成持重之流已無不疾首痛心深恨作俑者之惟以提唱新學爲心而不復知流毒之至於此極於是人咸以學堂爲詬病而家有子弟相戒不入其門嗟乎嗟乎天下圓頂方趾之人何在可不知學術而坐令有心人反以不入學堂爲幸事者何莫非此種斷髮易服之妄論平權自由之邪說排滿滅胡革命掃清之逆書蔓衍流傳使老成守正之倫甯甘子弟之一物不知而不願其肄業學堂以致歧途悮入然則中國　機甫茁謂非被此種輕浮狂躁僞托維新者從而壞之哉抑今者康梁遁而平權自由之說衰章鄒懲而革命滅胡之論息吳葛被曰人所逐而海外排滿之黨亦因之匿跡消聲方以爲從此新學浡興咸遵正軌旣袪迂腐膠滯之見并息詖邪淫遁之辭浮躁少年當無復飛揚跋扈矣初不料近又新翻花樣造爲斷髮易服之讕言或謂此制惟行於各防營各學堂中民間得聽其自便或謂通國皆將攺制定於明年正月特賁綸音甚且僞造政務處公文以實之遍登各商埠報牘以信之而粗淺無識之報章更議論宏宣謂雖無維新之精神亦足存維新之形式并指嚴詞駁詰者爲守舊不通之人噫報章者覺衆之鐸音渡迷之寳筏是故朝廷有舉措賴報章以宣揚之官吏有闕失賴報章以糾繩之服民間道聽途說之浮言亦賴報章指陳而駁示之至報章而反導浮言之先聲煽浮言之狂燄天下亦曷貴有報章爲哉猶幸當謡傳之初各省疆臣雍容坐鎭民心亦仍前固結不爲之移而推波助瀾之各報章更自知其說之不足聳人聽聞未幾卽自行更正否則自甘斷髮易服者一聞此信驀然喜躍欲狂而老成持重之流不願斷髮易服必致譁然而起指斥交加彼夫自由平權排滿滅胡黨中人且將抵隙蹈瑕紛更擾攘而革命流血之禍恐因此而起於目前矣詎非此語實階之厲耶總之居今之世爲今之人新學固不可不興新機固不可或遏新政新藝新術新猷尤爲策富强者切要之圖而萬不可須臾緩獨此斷髮易服不得謂之維新甚且維新之始基或緣是而反多阻遏矧斷髮易服不知者詡爲新式實則泰西數千百年相沿之舊俗卽日本效此亦已歴卅餘年人何苦舍我聖清歴祖歴宗二百數十年相傳之制度而甘效他人數千百年之舊俗使旁觀者爲之鄙夷哉或曰髮辮後垂長衣蔽膝實不便於軍士之臨陣與夫學堂之體操故不得不斷髮易服原非所以概齊民嘻兵士果垂辮長衣乎哉學生不别有操衣乎哉爲此說者特以哄生平足不出户庭之迂儒耳稍有識者其烏能信僕非敢如國武子之好翹人過特以此種妄論愚者輒信之甚深而擾擾紛紛時事恐由之敗壞故爲此說以戒之毁譽之來所不計也 
[本館接奉電音]  
　　昨晚九點鐘越二十五分時京師友人飛電傳來上諭一道敬謹譯登○九月初四日内閣抄奉上諭十月初一日季冬時享太廟朕親詣行禮後殿著派載灃行禮兩廡著派德壽德茂各分獻欽此 
[電傳宫門抄]  
　　昨晚九點鐘越二十五分時京師友人專電告知本館云九月初四日皇上召見軍機大臣及崇夀 
[日俄又戰專電]  
　　昨晚九點鐘接日本東京專電云華歴九月初二日駐紥奉天一帶之俄軍以大隊襲擊我軍現兩軍尚在猛戰查俄兵在平臺子一帶者約四師團在烟臺上部鐵路東面山地者約三師團在烟臺鐵路西面者約三師團 
[行期又展]  
　　華歴九月初三日德京柏林來電云俄國波羅的艦隊開駛來東之期今復展緩因又遇意外之阻滯也 
[俄將戰策]  
　　華歴九月初三日英京倫敦來電云刻下俄國陸軍提督苦洛拔托金决計採取進戰之策并極意謹愼以免再敗各處進兵之路均已設險以備矣 
[俄兵擊日]  
　　華歴九月初三日日本東京來電云有俄軍一大隊約計七哨聯合而成在烟臺北境鐵路之東又三哨在鐵路之西昨日合力攻擊日營至今兩軍尚未停戰也 
[俄軍啓行]  
　　日本東京某日報登歐洲來電云俄國第八軍所轄工程兵第十二大隊中之雲梯隊第一哨定於西歴十月一號由啞迭殺開赴滿洲其第二哨則於二號就道 
[俄軍戰報]  
　　俄京聖彼得羅堡來電云此間洛伊帖羅報登有大將殺哈沙夫電文大旨謂西歴十月一號柫曉有屯駐恩恩希矮夫及夫因氣矮蒲兩地中間之日本騎兵一隊進抵我俄可殺克兵列陣之處疉攻二次寸效俱無洎我營派令騎兵二隊往援卽將日兵擊退是日正午日人復以前哨兵一大隊會同騎兵二三隊向可殺克兵聯隊猛攻直至昏黄槍聲未絶入夜我大帥米司氣因誇派兵接應日軍遂退我騎兵自後追擊日軍因退至希矮利啞開氣愛地方其時我騎兵一隊伏於誇希尤突有日之偵探兵到來接戰之餘殲一日弁旋由可殺克兵在陣上檢獲日人所棄手槍彈丸及衛生材料各若干馬匹亦有倒斃者我俄則傷武弁三員可殺克兵二名斯時渾河鐵路之旁我俄前哨兵 
 
 

Page 2

 
 
與日之步兵半大隊及騎兵一中隊中之三哨互相攻戰厥後我援軍一中隊馳至竭力救應戰至曛黑始各收兵是日也我俄諜兵巡至氣陽屯註卽長灘附近遇日本巡邏兵二哨兵兩旣接日兵敗逃被我軍禽獲騎兵三名另有遣赴東方之諜兵進抵山路邊他横化烏林地方見有馬賊約二百名歸某日弁統率鏖戰之下有一可殺克兵中彈而亡 
[日軍戰報]  
　　日本大阪某日報云東歴十月七日東京大本營得駐紥遼陽之陸軍某帥報捷電文内開十月四日有敵騎些少來自　陽邊門附近我戍兵迎而擊之另有敵之步兵一大隊騎兵十一二哨携帶行營砲六尊來自上柳河左近地方鏖戰之餘退赴荒山一帶五日有敵騎二三哨沿廟溝山蟒家墳横亘一綫若長蛇然前列步兵皆效中華裝束先是四日有敵兵若干由平臺子進抵奉天街道襲我出外巡邏之哨兵旋被我兵擊敗遺棄屍骸槍械紛紛退回是日陣上見有敵之游擊兵第三枝一律效中華裝束此外撫順市中有名松樹嘴子者自三日起陸續到有敵騎約四營至五日清晨尚有到者四日有敵之騎兵及步行偵探隊出没於南部五里街龍王廟附近諸處適遇我零星不成隊伍之巡兵遂望北方柳塘溝退去斯時有敵之騎兵一哨由恩卡雪烏希地方向小臺前進又有别隊携砲三尊由大臺附近進抵北烟臺我兵隊見之發砲以擊是日有殘留渾河右岸長灘之敵兵一枝退赴北方亦有見於頭臺子左近者渾河左岸有敵騎些少襲我前哨之兵被我軍擊敗斃其武弁一員傷士卒五名 
[日軍戰費]  
　　日本東京某日報云我日自與俄人交戰迄今所需陸軍經費已多至日銀二萬萬圓以八閱月匀計之每月約二千五百萬圓蓋較初時豫籌者尚稍稍减少焉 
[日糧東下]  
　　德京柏林來電云頃者美之紐約克埠臘路獨日報言日人在歐洲某國購定軍糧甚多其轉運之途由地中海某處出口船上高懸英國國旗鼓浪而東途中略無阻滯云 
[激勵日民]  
　　昨晨駐滬日本總領事官小田切君以華歴九月初三日駐京日本公使所發來官電見示譯之乃八月初二日日皇宣示通國人民之上諭也其意曰自啓戰以來我國海陸兩軍將校兵士均能盡忠愛國勇往直前即官民人等亦皆協力同心殊堪嘉尚我國戰事因此得以大振聲威節節進取雖然後事尚遥豈可草率深望我民咸武奮揚堅忍忠勇共得莫大之光榮也 
[譯日本東京官電述日艦觸雷事]  
　　昨晨駐滬日本總領事官小田切君以華歴九月初三日日本東京所發官電媵函見示内開我日平遠砲艦於華歴八月初九日在鳩灣充當護衛之職此後忽蹤影杳然嗣有人將艦中水手四名獲諸鄰近一小島方知平遠於是夜偶遇風暴轉舵而回途次似觸於敵人所設浮雷致於數點鐘内全船沈没艦中各人除我等四名外似俱與船同溺其得生者旋復查獲十有七人現已編入陸軍隊伍矣 
[商船被拘]  
　　昨晚駐滬日本總領事官小田切君以所接本月初四日午後六點鐘由東京發來官電見示内開日本衛護船名竭拉太加者註譯音於本日將富平輪船扣住因船中載運違禁貨物將潛行駛入旅順故也 
[續譯追述歴攻旅順情形]  
　　六月二十六號日軍擊敗敵軍衛道山註在大連灣迤西六英里又四分之一謙山註高三百六十八米突自大連灣迤西至離營城子迤南七英里有半綿延不絶雙頂山註在小平島迤北二英里有半及小平島諸要地盡入日軍掌握大連灣之鎖鑰自此而固日俄兩軍形勢因之變更俾日軍得俯察敵陣及前路動靜瞭如指掌是日也爲日軍奪得者有六生的米突徑之快砲六尊彈丸約二百枚[  此電甚長仍未畢譯]  
[遼海行車]  
　　日本東京某日報云自我軍攻占遼陽後已於東歴十月二日爲始逐日有火車由遼陽開赴海城此外由營口以達青泥漥每日火車更往返十數次運送貲糧士卒頗覺便利非常云 
[捷報之言]  
　　昨日本埠西字捷報登有評議一則大略謂日總領事此次所得長電追述日軍圍攻旅順情形蓋以答人詢問日軍圍攻如此之久究竟如何結果也其中所言旣屬已往之事且亦無甚緊要惟自西歴五月二十六號至七月三十一號數月之久未傷一卒未死一兵天下豈有如此之理耶依其原文恐百年後讀者必誤以爲七月終旅順已歸日人掌握矣 
[議結教案]  
　　漢口訪事人云湖北施南府屬匪人閙教案刻已由漢黄德道兼江漢關監督梁崧生觀察與駐漢領事官議結訂有章程數條一賠銀十四萬兩一將正犯正法一教士受戕處設碑以留紀念一將保護不力各員分别議處 
[米禁難開]  
　　金陵友人來函云月前行商姜恒吉源和利等具呈兩江督轅請開仙女鎭八濠口兩處米禁兩江總督李勉帥批示曰本年各屬秋收報歉之處甚多米價並未平减民食爲重固難遽准弛禁且日俄戰事未了更恐奸商影射接濟致滋口舌所請應弗庸議仰常鎭道移行查照禀抄存 
[敬察復興]  
　　鎭江訪事人云本年三月郡中創興警察後因奸民閙事以致暫停兹者常鎭通海道兼通商塲警察督辦郭月樓觀察以警察一事奉旨舉行不得半途而廢爰與府縣各官力籌欵項議定妥章禀准督撫憲仍前開辦已諭令警察坐辦委員趙彬文大令錫昌選募巡兵朝夕訓練旋於八月二十八日親臨小營盤校閱示期九月初一日派令各兵分叚站街晝夜巡綽誠綏靖地方之善政也 
[遠迓星軺]  
　　金陵訪事人云官塲得有蘇垣消息知欽差查辦事件大臣鐵寳臣星使將次至江寗爰於日前派某兵輪船馳赴江隂恭迎使節 
[撥銀建局]  
　　金陵訪事人云前者商務局擬購民房作爲工藝商務辦公之所嗣緣此屋已被人出重價購去另於夏成橋下度地興造惟以經費無著經商務局禀請督憲李勉林制軍司庫釐捐籌防支應等局各借撥銀五千兩以便卽日興工制軍准之已分飭藩司曁各局員照撥矣 
[兵艦置砲]  
　　金陵訪事人云魏午莊制軍前在江督任内因南洋戰艦缺乏訂購日本快艦三艘後緣戰事突興不克如期告竣前來爰向福建船廠調取製造未竟之建安建威兩兵艦配齊機器駛赴省垣旋飭籌防局派員點騐札委水師出身之將備二人分司管駕迨新任督憲李勉林制軍蒞任查得艦中未設砲位爰飭開赴上海向江南機器製造局領取各砲妥爲安設並派福山鎭總兵徐總戎傳隆刖往監視以期布 
 
 

Page 3

 
 
置得宜 
[機價難籌]  
　　金陵訪事人云江南銀圓局所鑄當十銅圓銷路日廣機器不敷鼓鑄會辦鄧雲渠觀察前曾面禀正任兩江總督魏午莊制軍添購機器制軍准之觀察卽籌欵赴滬向某洋行訂購迨機器購成而制軍已將交卸爰卽晉謁戟轅禀稱此項新機需銀十萬僅由職道暫借五萬先行付訂請卽發銀十萬兩半償借欵半繳機價等情制軍答以公帑奇絀無欵可籌且未經備案在前不便移交新任觀察乃怏怏而退日來借户迭已紛向觀察索款洋商又催付所欠之五萬金觀察惶急異常擬浼人向李勉帥商請撥欵未識能如願以償否 
[米貴堪虞]  
　　金陵訪事人云邇年米榖豐歉無常而省中人無食貴之虞者深賴前兩江督憲魏午莊制軍嚴禁出口之力也自制軍拜調署閩浙總督之命卽有奸商謀弛米禁因之米價日漸加昂刻下各屬新榖豐收而米價仍蒸蒸日上當此民生凋敝物力艱難食力者流何以堪此噫 
[巨梟已獲]  
　　鎭江訪事人云長江梟魁葛二結黨販私横行無忌近經上憲訪悉嚴飭駐防鎭郡之新勝水陸各營管帶徐寳山都戎上緊跴緝務獲嚴懲上月下旬某日某哨弁親率勇丁將葛邏獲解回營中刻已由都戎詳請大憲核示矣 
[通梟被禁]  
　　姑蘇訪事人云崑山縣治張浦鎭民人錢懷生不知向操何業近爲縣主羅大令訪知有通同梟匪開塲聚賭情事因於八月二十五日率同差勇下鄉掩拿錢不及逃避當塲拿獲刻已釘鐐收禁聽候錄供申詳矣 
[西兵格鬥]  
　　漢口訪事人云日前有英法二國兵至德租界某酒肆沽飮不識因何起釁格鬥不休法兵以孤掌難鳴大敗而歸未幾糾集羽黨若干人興師問罪擊傷英兵數名中有一名登時殞命 
[潯郡官塲紀事]  
　　九江訪事人云江西南康府糧捕通判安舜舉别駕鍾愷近奉廣饒九南兵備道憲瑞莘儒觀察檄令郡城外辦理警察總巡嗣因丁祖母憂奔喪回旗遺差想須另委他員庖代矣○前九江鎭標前營遊擊胡寳林遊戎兆有兹奉督憲檄署徐州前營遊擊已於日前挈眷赴任矣○九江膏捐局奉文裁併而令局員李馨伍明府詩意調辦玉山縣土藥統捐分局○新委德安縣收發公文委員梅伯英參軍因事來潯謁見道府廳縣然後擇日到差○九江官場接南昌電音某日藩轅牌示分宜縣施映元奉文參革所遺印務以卽用縣曾蘭春輪委署理署清江縣劉采年期滿調省所遺印務以攺省另補縣孫增酌委署理 
[電禁運米]  
　　日前蘇松太兵備道袁海觀觀察接奉兩江總督兼南洋通商大臣李勉帥電札内開邇來滬上米業奸商屢次來轅請給護照希冀運米出口藉圖漁利著卽諭禁以保民食等因大明卽須遵照辦理矣 
[兵艦將行]  
　　南洋建威建安兩兵艦自經閩中船政局造盛卽駛泊江南機器製造局馬頭禀由兩江總督兼南洋通商大臣李勉林制軍札飭總辦魏蕃實觀察酌配砲位日昨觀察已飭砲廠委員督工安置妥帖大約日内卽須啓行矣 
[盜黨解省]  
　　前者飛划營押解盜魁高東山之羽黨小松江至上海縣署縣主汪瑶庭大令訊無實供且未見通匪證據因命釘鐐收禁在案近奉江蘇巡撫端午橋中丞來文著卽押解赴省因於昨日備文派差起解 
[飭查盜案]  
　　前者本邑莊家涇四圖境内顧阿巧所泊船上被盜行刼縀匹報經縣主汪瑶庭大令派令捕役徐文前往恊保踏勘昨日徐捕回縣禀報情形大令飭赶緊緝拿務獲究辦矣 
[法界火警]  
　　昨日三點二刻鐘時明河漸横天將破曉忽傅法界公館馬路寳興里口第二百九十號門牌天源祥鞋店不戒於火迨救火會中人警有鐘聲告警急舁水龍到來則已延燒左右鄰蔡仁源烟館李文彬醫室萬康烟紙店永大昌席店共樓房八幢及弄内某姓樓房六幢至清晨五點鐘時始熄事後包探查悉天源祥曾保火險銀一千五百兩因將店夥陳某拘入捕房捕頭詰究之餘諉稱火由樓上蔡仁源烟館起乃將烟館主蔡阿裕拘獲一併交人保出并著譚於讞員陳楚生大令訊案時投案備訊 
[上海官塲紀事]  
　　昨日浙江提督吕道生軍門本元及黄仲韜學士紹箕湖南長沙府善化縣知縣顧少庚明府玉成委辦江西振捐委員唐洛英太守耆年江蘇試用知縣徐世緒明府福安某兵輪船管帶江蘇試用縣丞林硯忱二尹秉誠先後詣蘇松太兵備道轅分别拜會禀見道憲袁海觀觀察均以禮欵之○昨日松江府知府田紹白太守庚太倉州直隷州知州謝枝說直刺陶均至上海縣署拜會 
[勸募東三省戰地冬振欵項並棉衣啓]  
　　敬啓者自俄日戰事延及東三省兵戈遍地烽火彌天被難人民道路流離死亡枕藉奇慘爲從來所未有實屬不忍見聞前得營口分會函電由營口迤北至瀋陽中間縱約一千餘里横約六百餘里今年未下籽種秋成顆粒無收此外各地方類此者多語云大兵之後必有凶年今且不待兵後已有凶年矣本會自創辦以來蒙吕盛吳欽憲提倡并先後蒙各省大府各大善士分别籌欵捐欵相助又蒙恩旨頒帑得以應手辦事先於烟臺營口新民屯溝帮子繼於遼陽瀋陽吉林開原安暑河等處設立分會分頭救護近以哈爾濵難民最多周少逸觀察函電商准俄官由火車送至瀋陽轉送新民屯分會護送入關出險由哈至瀋道路綿長中間鐵嶺法庫門最扼要復經延請中西會董前往彼處添設分會或更設醫院切實辦理溯自開辦至今醫院療治被傷兵民各處多寡不等其人愈卽他去一時尚難數計救護出險難民其始每分會每月或數十人或數百人自日佔瀋陽以後難民日多一日以新民屯分會一處而論八月初四一日内接護一千二百五十餘名之多餘亦相等袁慰帥在北洋各處設立救濟局增帥廷帥近又於瀋垣設立籌濟局與本會通力合作互相維繫經費浩繁而本會來源漸竭殊有難以爲繼之勢乃各分會迭次函電縷述難民鳩形鵠面地方可憐可慘一切情形北地早寒八月初卽有號寒之苦懇卽設法購運棉衣前往應用入冬亟須設法放振起溝壑而登袵席仰副深宫視民如傷之隱寰海一視同仁之德又以北洋封河以後出險入關難民之籍隸東南者現亦日多擬於津沽烟臺等處開設大粥廠秦皇島租賃大屋一面商借輪船以備難民一到入廠果腹有屋棲身分起出火車送至輪船遞送回籍約計經費至少亦須數十萬金方能濟事本會前發各省各國捐册現計收回者甫經過半其未收之册必有已捐之欵卽日設法分頭懇切催收以資接濟竊念中國各行省之大與全球之廣惻隱之心慈祥之念人人同之處處有之誠恐捐册不能遍及用特瀝情佈告伏望各大府鉅紳鉅商志士仁人體念難民困苦之情振需急切之故慨然樂助有加無已或助振需或助棉衣其有因棉衣不便送者可寄本欵由會代辦均交本會彚收謹當一體掣發收條撥寄各分會核實應用俾數百萬待命之灾黎藉全生命臨頴曷勝禱祀盼切之至[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
財生　又　晩往汕頭香港廣東　怡和行 
[九月初九日出口船禮拜一]  
連升　輪船　晩往烟台天津　怡和行 
[九月初十日出口船禮拜二]  
鯉門　輪船　開往仁川　禪臣行 
 
 

Page 9

 
 
[武漢要聞]  
　　漢口訪事人云日前美國駐漢正領事某昌因　赴滬所遺公務暫由副領事代庖○奏派日本游學生監督查玉　司　現以别有差遣奉調回國○漢口淮鹽總局督辦曾嶽崧觀察之女在湘中創設淑愼女學堂深恐經費不敷特匯銀三千兩佽助亦可見其志相維新矣○鄂垣兩湖書院現議攺建兩湖師範學堂所需經費計銀五十萬兩業經大憲札委漢口籌餉局總辦楊吉逢刺史督丁興修矣 
[虹橋秋眺]  
　　湖北人陳金林在美界漢碧禮路開設整容店前晚與其妻王氏爻占脱輻横肄兇毆氏羞忿難堪潛購砒霜吞服及毒發陳急倩人舁送同仁醫院求治旋卽宛轉斃命呼其愚如此亦可憐矣○虹口捕房四號三畫西捕前因患病由捕頭倩人送至北四川路公儕病院求治延至昨晨竟爾斃命當卽棺殮舁至西瑩安葬英美等國公共租界中各西捕咸往執紼苦同袍之誼宜然也 
[上海縣署瑣案]  
　　浦東保甲總巡謝岳松明府移解毆傷楊福良之張桂林卽小黑炭及帮兇之閔維善王阿榮到縣前晚縣主汪瑶庭大令升堂研訊張供小的等皆在浦東某紡紗廠工作各有手摺記明工作日期前者工人阿春患病倩楊代庖楊卽將阿春工相私售與崇明人某甲摺上記明尚存工資六工半攺爲八工半每工洋銀二角五分攺爲三角及至領取工資甲定欲照每工三角核算副工頭張桂查知情弊因於前日在楊家渡某茶館申斥楊不應盜賣喝令伊姪松林等四人將楊毆傷迨小的等散工業已釋手而散後楊投控總巡局張等遂聞風避匿小的等致被誤拘尚求賜鑒閔王供詞大旨相同大令著押候提楊訊核○寡婦馬王氏控馬定坤等毁去枝楊等情前晚大令升堂研訊氏供小婦人自丈夫去世後所生兩子相繼云亡屋之四周徧結枝楊西首則爲定坤之地前日定坤糾同馬全福恣行毁去叩求究辦地保馬士卿禀稱鄉間俗例凡種枝楊須照界址退進三尺氏夫碍及定坤刷布塲當時曾令退進氏夫一再懇商並允每年枝葉發生時急行剪伐迨氏夫與子物故氏不自剪伐定坤故往刈除大令飭將定坤及馬保各責三百板 
[馬路工程局瑣案]  
　　前晚南市水巡捕陳向榮在浦江中巡見駁船户吳阿松錢阿福承裝華盛紡紗廠棉花逐包竊取若干因卽拘入捕房捕頭令解送馬路工程局禀請總辦翁子文太守訊究太守准之○日前唐德順控江忠林吞没所存洋銀一百元等情總辦翁子文太守倩襄讞委員黄衡堂二尹研訊予限三日清理昨日江以唐曾欠帳項洋銀若干元投局聲控太守諭候訊核○日前吳陳氏偕王子連王友林行至馬路中巡捕見其形跡可疑拘入捕房捕頭令一併管押昨日有陸阿新者投局訴稱陳氏係小的之媳日前乘間逃出求准領回總辦翁子文太守諭候帶案訊明酌核 
[英美等國租界公堂瑣案]  
　　某法商投本總管領事署控華人龔富南欠銀不還等情總領事據情照會公廨昨日讞員黄耀宿司馬查知龔僑居黄家庫因令包探陳云忠提到與英總領事署繙譯官德爲門君會訊龔延律師博易訴稱龔雖與法商交涉然家居公共租界照章應歸公共租界公堂訊理不得移歸法界德君商之司馬著發回捕房押候查明案情應歸何處訊供再行核奪○包探徐阿華拿獲劫犯徐少芝解案詰訊得供小的姓單名孝芝並非徐少芝陳卿定陳竹亭徐阿根同稱小的等務農爲業家住董家渡左近本月初二之晚二點半鐘時促等八九人以巨石撞門入内劫去衣物連刼三家約共失五六十千文次日報諸捕房卽由徐探將伊拘獲認贜　誤求卽究追正在訊供時閘北包探顧阿六解楊生林至案禀稱楊與單同刼合請併究司馬商之德君謂此案應歸上海縣辦理德君然之司馬隨著將徐楊并徐妻韓氏連贓物開單移縣核辦尚有盜船一艘泊在池浜橋諭亦聽候移解○前者叚金桂行竊某洋人之金磅二枚及嵌寳約指質於徐德泰翁慶源兩押　被包探徐阿華查獲解案請究叚任意狡賴司馬著傳徐德泰夥王少章翁慶源夥吳阿福質對均稱由叚所押叚始語塞司馬飭將翁開釋徐罰洋銀三十元叚責二百板管押四月○洋人某甲投案訴稱有一洋琴囑傭人陳文富雇曹雙福曹川夫二人舁至五馬路論價不合遽爾行兇因唤令一百四十九號印捕將二曹拘入捕房請即懲辦陳供二曹索舁資洋銀一元小的允出六角一言不合遽爾兇毆司馬著將曹川夫責二百板曹雙福責一百板○胡振華訴稱有鈔票洋銀二十元藏於抽屉内忽失所在後在傭人陳桂元之妻陳王氏枕畔搜出原贓一紙計十元又現洋銀十元狡不承認是以送捕解案請卽究懲陳及陳王氏皆極口呼寃司馬著將陳發押捕房三月陳王氏從寛開釋○袁桂川江阿四洪春桂等五人駕車載貨行經虹口天潼路撞傷某洋行細崽趙元元由六百五十五　百六十八六百四十七三號巡捕拿住解請究辦趙供稱小的被伊等碾傷足踝求騐司馬判罰袁等洋銀十元給趙爲養傷費○楊樹浦瑞記紡紗廠司事王杏牛訴稱前晚有本廠工人某某等欲向同事任少卿尋仇黑暗之中誤將小的毆擊任供工人在廠作工均存工貲若干須俟年終算給蓋恐伊等半途而廢也兹某某等强行索付小的不允以致結怨尚求提究司馬著明自補詞呈候察核○包探王阿巧送聚賭抽頭之陳阿增朱錦華至案禀稱伊等專在茶館中聚賭求卽究辦司馬判各罰洋銀五元○盛錫九控其子進奎其媳蔡氏忤逆等情司馬著押候過堂訊斷○包探劉阿炳拘解在虹口海甯路私鑄當十銅圓之孫炳坤婁阿彩至案並齎呈乾隆大錢七百文曁鑄成錢樣各種機件六十六號西探禀稱爐主陳洪振已聞風逃逸司馬詰訊之下孫婁二人同供小的等每日只得工資洋銀二角尚求明鑒司馬判各管押三月○徐生甫訴稱婢女金芙蓉年二十三歳某日串同庖丁王阿金竊物潛逃兹山包探張天林查獲送請懲治司馬謂男大須婚女大須派爾豈不知隨判將王曹减百板發押捕房三月芙蓉交官媒看管俟送交棲流女所擇配○今春英商葛荔控華人鄭　藻欠銀三千餘兩等情迭經司馬會訊鄭願變産以償迄今仍無眉目昨日覆訊鄭稱求再寛限七日司馬著赶緊覓人保出料理延干未便 
[法租界公堂瑣案]  
　　前者某西人前控趙子琴爲裕康火油店主汪元慶借去洋銀一百元延宕不還等情讞員陳楚生大令察閱票據並無中保亦無洋商字樣著候查明復訊在案昨日西人偕見証人戴錫卿沈靜波投案訴稱此墳洋銀趙言爲汪措借曾將借票向汪對明沈供稱上年九月趙爲汪借銀旋於本年四月將此票轉抵洋商彼時曾向汪對明尚求明鑒汪供稱趙係小的所雇司事去年四月虧欠洋銀一百餘元不别而去至十月始來借票係伊揑造訊至此有周月亭者投案求附追趙爲汪借去之田　一紙大令以所控無憑著押候查辦趙押繳借欵汪交人保去○女郎龔金梅前被義兄姚根生扭控公廨大令訊知根生欲售金梅所得之田以致涉訟著邀同族長來案候核昨日族長龔方泉投案訴稱此項田産分給金梅管業金梅已許配張姓尚未完姻應得住房俟出嫁後再行分給金梅確有不遵約束之事尚求恩斷大令諭令將金梅應得之産照數分給以便發堂留養一而著邀同未婚婿張泉來案候核○徐陳氏之女阿囡被流氓張阿賢誘出逃匿寗波丹山地方鄰　馮王氏聞悉告知徐陳氏托陸小有前往尋回隨由潘王氏爲媒許嫁與陸上月初四日在福星里完姻前日徐陳氏忽以勒令賣娼等情　潘王氏陸小有扭控公廨大令飭押候查明核斷昨日覆訊阿囡供稱潘王氏與陸勾引小婦人至英界某茶肄雇車送至某輪船載往定海今又欲竊 
 
 

Page 10

 
 
　　　小婦人不願以故告知母親來案具控大令判將陸枷號半月責四百板潘王氏掌頰二百下阿囡交其母領回　 
[美租界捕房紀事]  
　　昨日午前東洋車夫戚至友停車吳淞路楊炳榮家門前楊令移開戚不允從致相毆擊戚力不能　　　小腹相不能興事爲六百零七號巡捕所見一併拘入捕房捕頭令人送戚至同仁醫院醫治楊押候轉解公堂禀請讞員黄耀宿司馬訊卿　前晚偷　陳阿榮掩入百老順路錢阿順所開小烟館内乘間竊取烟槍一枝携之而出適爲包探錢榮堂所見連贓帶入捕房捕頭令押候解送公堂禀請懲辦 
[上海紅十字會捐欵七月初一至三十日第六批清單]  
　　初一日中外日　銷交來　募夏季捐欵英洋二千一百四十一元　内銅洋二元公兌見七四一七五　元一千五百八十六兩六錢零三釐又龍洋一百八十八元雜洋十八元小洋八角三項並七三一七五合元二百二十四兩五錢零一廛　　　縣正堂異大令　　自助並銀　英洋六百五十元浙江紹興　副都守千把外　　任各官令捐英洋一百元馬治如英洋五十元署太湖游擊　英洋二十二元修紀堂盛恆和莊遊源從各英洋十元太　　　把外額英洋八元天昌祥舍店英洋五元○初二日福　提督學院秦經漳州府　福學字第十八册六十名番銀一千六百三十七元又福學字第十九册四十一名番銀六百三十八元五角福學字二十册二十七名番銀一百九十七元六角福學字　二十一册六十六名番銀七百六十七元又未列名一名三元共番銀三千二百四十三元一角合來英洋三千九十四元七角二分　報館　撥所押募六月初一至二十九日第三批措曹平銀一百兩合元一百零七兩三錢一分英洋五百零一元龍洋一百十三元銀洋一元瞿宏　代助虞洋一百元朱長熙移助令先繼　　廿　年　　英洋十元不留名洋四元　銅洋一元○初四日河南河北道台馮觀察捐助庫平銀二百兩又代募　州正堂饒拜颺庫平銀三百兩懷慶府正堂　光磯修　縣正堂王含堂河南縣正堂苗燮濟源縣正堂魯魯培各庫平銀五十兩下北河同知水惠糧庫平銀四十兩黄沁　　于　之　平銀三十一兩八錢署濟　縣正堂吳署温縣正堂劉瑞霖署孟縣正堂延保陽武縣正堂陳紹　祥河同知劉嗣瑞各處平銀二十兩衛糧上北河分府許廣　庫平銀十六兩　修堂庫平銀十二兩王三同堂河南縣侯恭和鹽店庫平銀各十兩陽武縣當商庫平銀八兩李忠恕堂桐興文孟縣　　　　河都司朱振錫各庫平銀六兩孟縣當　薛永　庫平銀五温兩縣興表豫鹽店河南縣原福興典陽　縣典史下北守備王振　陳紹文李筱舟畢獻廷孫少凡各庫平銀四兩黄沁協都衛萬清庫平銀三兩　錢協　高慶集縣　陸宫葉浦上陳　詳朱廷桂孟縣在城錢店兌莊存洋公李祿堂孟縣主簿丁湘三卿秀亭　庫平銀三兩縣丞陸承銓庫平銀二兩八錢王樹　徵文清湘　　　　　秦陳臣温縣劉中興醉隱山人濟衆堂無名氏孟縣關正堂李琨曜副堂荆窩　祺代現孟縣典史丁兆鈞無貽堂王張　欹陽武汛城守營崔　允孟縣汛把總　恆　朱　明程　鹿安世宫德蔭王曉秋各庫平銀一兩武涉縣丞楊樹桐主簿戴維楨榮原簿馬履謙武榮把總安玉璋王玉清　明　吳春芳各庫平銀一兩六錢徐孟常汪元　秦　之張餘庭劉子齡陸小泉兪子屏各庫平銀兩趙心齋陳仲明各庫平銀一錢○以上七十九户共庫平銀一千零七十八兩合元一千一百七十三兩四錢四分兩浙江南鹽　　　　助浙東銅商二十五户英洋六百元湖北提督軍　東自助龍洋一百元又代募一百十七户龍四百四十元鎭江　　陸募助四十四户龍洋一百九十三元英洋一百零　元小洋十一角朱雨　觀察募助三十三户英洋一百零二元松江楊瑩池交來間臥子求妻病痊　費捐助英洋一百元知過軒保平安英洋三十元知止軒保平安英洋十元　川氏求平安英洋五元○初五日福州馬尾船政署代募十五户共伏一百零六元合規元七十一兩七錢李福利英洋　元○初六日源豐潤交來杭州關蘇因兒　有病捐助英洋一百元電報總交局來泰安電局元樞募助英洋六十二元零四分七釐湘潭秦　　求太夫人康健全眷平安無　氏各英洋十元零溪惝怳氏移助酬　洋二元○初七日湖北安襄隕判道台貴觀察自助洋銀五十元並代募襄陽府　堂金太守洋銀五十元調署襄陽縣正堂汪署榖城縣正堂左光化縣正堂歐陽翥署宜城縣正堂沈俊　南皮縣正堂慶福署均州正堂藍汝濟各洋銀三十元署棗陽縣正堂曾廣敷宫錢三十串辦　棗陽膏税緝私局湖北修補縣正堂韓鼎官錢武欽共洋二百八十元官錢四十串合來元一百十七百八錢英洋一百六十元如臯沙士慶交來某廪禀止募助英洋六元安徽　譽龍求母朱宜人産育平安英洋十元初日欽差出使英國大臣張捐助英洋二　駐英三等叅贊周鴻遇英洋五十元駐英隨員尹夀齡英洋二十元駐英繙譯官兼商務　員陳貽範駐英隂員王芸堃　着駐英繙譯官聯治各英洋十元駐英　員陳名愼英洋六元駐英供事陸實庠英洋四元共洋三百三十元東筠堂求　子病愈英洋四十二元龍洋八元又英洋二十元劉文代募英洋四元　溪悄怳氏爲東海氏　鹽尹愈　謝　頌和　弟醫散助洋一元○初九日常州徐桂寳大令規銀二百兩陳潤翁交來信記土號劉拳五大令捐助英洋五十元杭州潘赤文先生交來浙江湻安縣正堂巢英洋二十元○初十日江蘇督學部院唐經募第五批龍洋四百三十四元恆病生英洋二十元○十一日宿圈學堂二十二日籠　二九七錢四千文合來英洋六元五角○十二日大英自來　　所十一户英洋十元小洋五角汪自勳求災病速愈英洋三十○十三日江西漳榸鎭　局金自助英洋三十元代募英洋四十元浙江提督軍門吕代募嘉年協署合助英洋五十四元又代募寗　營英洋四十元福建學台秦大宗師經募福字第十　册台伏洋四十五元合來英洋四十元鄭　文英洋兩元○十四日蕪湖商務局　捐助曹平經五十兩又代募錢　公所英洋二百元臨江木帮英洋一百元　湖帮米號英洋五十元洋　帮英洋四十元布業公所　練紙帮各英洋二十五元米業公所鼎裕興　慶典各英洋二十元管康萬安煤礦公司合捐英洋二十元藥業帮龍洋三十六元土　公所龍洋二十五元以上共捐曹平銀五十兩合元五十三兩七錢七分五厘英洋五百二十元七三六　兌元三百八十二兩五錢八分龍洋六十一元七二六五兌元四十四兩三錢一分六厘顧漕生英洋二十九興化鄭硯孫謙裕豐莊各英洋十元姚兩翁交來閩海新關文　筆　溪求保平安英洋五元○十五日　　海門廳正堂劉自助並代募英洋五百十元商務　會交來顧養吾翁經募觀成堂英洋一百元賦梅堂宋張尊　堂五　鹹庽吟紅主人鑄　生各英洋五十元三槐堂英洋三十元　經堂戴沈田氏孔　元各英洋二十元夢坡窒　榮書屋恩夀堂楊祝繼仁　英洋十元吳　祁英洋一元甬江棠錢莊　　衆錢業英洋一百元江西萍鄉　統税分局朱大令經募無名氏英洋一百元張樂君翁　菊生翁經募荳米業英洋一百元阮蕭亭翁經募萬順豐英洋四十元阮文忠英洋二十元阮才○陳　記阮　記嚴汝霖各英洋十元永吉茶棧袁詠笙英洋五十元共洋九百三十一元杭州開泰莊交來方杜洲君　分　分　　　移　英洋六十九擬經誦芬　人英洋十　元萬昌當交來平　鍾君五十夀筵撥助英洋十三元隱名氏英洋一元○十六日杭州協　書堂募助銅小洋八百角○十七甌海關道台童觀察兆蓉募助三　英洋二百九十元三角臥雪士英洋十元郵政　局吳翊清交　商痒　小洋五十角無名氏洋四十五角陳常伍翠居氏喬　通各小洋十角共小洋一百二十五角○十八日長沙分　張小圇先生經募湘字第六十三大洋三百元合長平是銀二百零三兩四錢又湘字第一百二十一號册大一百元合　平足銀六十七兩八錢黄子陶先生　募湘字一百二十號册大洋二百三十五元大錢十三千二共合長平足銀一百十八兩八錢八分淑愼女學堂總理經募湘字六十　册洋二百四十三元合長平足銀一百六十五兩四錢八分衡州道台譚交由彭　雲孝廉代募大洋九十三元毫邊圻合大洋一百十四元二共合長平足銀一百四十兩零九錢六分七厘又交由程月樵通守經募　會捐字三扣文洋六十四元毫邊四十一元二共長平足銀六十九兩九錢八分四厘黄子陶先生經募湘字三十二號册大洋一百四十五元五　長平足銀十六兩四錢三分市錢票四千文三共　一平足銀一百十七兩八錢一分吕文濤先生經募湘字第十號册大洋百十元合長平足銀七十四兩五錢八分第一女學堂監督經募湘字六十一號册大洋一千零三元合長平足銀六十九兩　錢三分朱喬生先生經募　字六十八號册大洋一百元合長平足銀六十七兩八錢　揆初先生經募湘字一百二十二號册湘平足銀六十兩大洋十元二共合長平足銀六十六兩七錢八分四孟卿先生經募湘字七號册大洋九十四元合長平足銀六十四兩零一分陳蘭薰先生經募湘字五十四號一百五號二册大洋六十一元大錢十七千文長平足銀兩三共合長平足銀六十三兩九錢九分龍裕溪先生經募湘字五十二號册大洋九十元合長平足銀六十一兩二錢九分葉赤賓先生經募湘字五十六號册大洋七十二元四角長平足銀十一兩二共合長平足銀六十兩零零九分又湘字一百七號册大洋二元合長平足銀一兩三錢五分六釐孫宗誠　生經募湘字九號册大洋七十元合長平足銀四十七兩四錢六分姜作梅先生經募湘字十六號册大洋六十元五角票錢二千七百文二共合長平足銀四十二兩八錢七分蔣少穆先生經募湘字二十一號册大洋六十元合長平足銀四十兩六錢八分又湘字二十二號册大洋七十元合長平足銀四十七兩四錢六分又湘字二十三號册大洋六十四合長平足銀四十三兩三錢九分又湘字二十四號册大五十元合長平銀三十三兩七錢霑士先生經募湘字五十五號册大洋三十二元五角六錢二十五千五百文　　合長平足銀三十九兩四錢七分　伯寅先生經募湘字十八號册大洋五十四元合長平足銀三十六兩六錢兪經貽先生經募湘字十九號册大洋五十二元合長平足銀　　　兩四錢一分胡仁山先生經募湘字十一號册大洋五十元合長平足銀三十三兩九錢姜虚舟先生經募湘字四號册大洋四十三元合長平足銀二十九兩二錢八分　　　　　經募湘字十三號册大洋四十二元合長平足銀二十八兩四錢八分廛廣隆錢　經募湘字七十號册大洋四十二元合長平足銀二十八兩四錢七分汪左如先生　　　字五十九號册大洋四十一元錢二百文二其合長平足銀二十八兩零六分陸仲芳先生經募湘字十一號册任愛棠先生經募湘字六十二號册各大洋三十元各合長平足銀二十兩 
 
 

Page 11

 
 
零三錢四分集益夀社經募湘字一百四澧洋大洋二十八元大錢二千文二共合長平足銀二十兩零四錢三分王心田先生經募湘字二十五號大洋二十元合長平足銀十三兩五錢六分二十六號册大洋三十元合長平足銀二十兩零三錢四分以上三十五户共計長平足銀二千零七十三兩六錢除五月初一葉揆初太守交到一千兩　今山張小輔觀察如數交來共長平足銀一千零七十三兩六錢合元一千一百三十一兩五錢七分四厘[  此稿未完]  
 
 
 

Page 12

 
 
   
 
 

Page 13

 
 
地十二方一百畝二十九年四月續交市平銀二千一百三十兩零二錢七分衆户又公交銀一萬零七百零八兩九錢五分領得小柳河地三十七方四十畝以上各地核與銀數相符並無不足而是否堪以耕種非覆丈不能核實営經奴才札委署　安縣知縣范貴良督率西流圍荒清丈委員王鵬舉錢寳珩帶領書手繩夫赴小柳河樺樹河覆丈范貴良詳覆丈得李振鐸等樺樹河地十二方一百畝逐畝勘丈均堪耕種並無虧短又丈得小柳河地三十七方四十畝雖有不堪耕種之處而折扣較優除山嶺水窪砂石磽薄其可墾之地核與原領折給畝數有贏無絀等因造册繪圖具覆前來提訊李振鐸結稱伊與衆領户均甘認領並無異詞是英凱唐建義旣無刁難不放收多放少各情弊卽可爲並非索賄不遂之實據矣至稱李振鐸赴省控告該局羞惱變怒揑禀私墾官地將抱告交縣書押一節卷查李振鐸於光緒二十九年七月二十三日以放荒舞弊等詞控經盛京將中札交發審處訊辦因李振鐸久不到案將抱告王貴押追並非因局員具禀以上各節　據該局各員書　李振鐸張連陞等環質明確尚無貪劣實據惟李振鐸控堅繩委員許玉峯白漢章詐索銀三百兩據李振鐸供銀交局書李紹林現接伊兄李子夀函稱據李紹林首還實銀六　兩求爲揜飾李子燾不收詎該犯擲　逃逸等供飭緝李紹林全獲質之許玉峯白漢章據供李紹林係已革書手其朦取李振鐸銀兩及問控送還等專委員實不知情等語是許玉峯白漢章雖無因事受財而不能約束書手咎亦難辭又控委員廉智扣留地照訊係書手王之桂因局章不准在局人領地轉求李振鐸代領地一百八十畝荒價已交李振鐸欲據爲已有追還原價王之桂乃乘便扣留其地照現據隨案呈繳質之李振鐸屬實訊之廉智供不知情奴才覆加查核副都統銜協領英凱分省試用通判唐建義雖查無貪劣實據失察書　冐領圍地索許多贓應與漫無覺查之監繩委員許玉峯白漢章廉智一併查取職名請旨交部分别議處候選從九品李振鐸所控未能盡實應請革去從九品與控出有因張連陞均毋庸議書手王之桂冐領圍地業已追照註銷飭局另放地價入官仍革役在逃革書李紹林贜已首還事在赦前請免緝究所有遵旨查明東流永墾務局員被參各　均無實據並撥議各贛由是否有當理合恭摺覆陳伏乞皇太后皇上聖鑒訓示遵行謹奏奉硃批著照所請該部知道欽此 
[安徽巡撫誠奏爲皖省武備學堂三年期滿教習委員學生勤勞卓著懇恩敕部仍照原擬核奬以資觀感摺十五日]  
　　頭品頂戴安徽巡撫奴才誠勳跪奏爲皖省武備學堂三年期滿教習委員學生勤勞卓著懇恩敕部仍照原擬核奬以資觀感恭摺覆陳仰祈聖鑒事竊照安徽省武備學堂於光緒二十四年奏准設立二十五年開學叅酌南北洋規制延聘教習分班課授並遴選委員督率稽查開辦以來時逾一載上年經前撫臣聶緝槼將頭班優等學生一再考校學問技藝均有可觀堪以卒業卽　照直隷江南成案將教習委員學生分别開單奏請給奬在案旋准吏部咨以天津武備學堂及南洋水師學堂三年期滿請奬均以九員爲率於九員中准其按照異常勞續酌保一一員今皖省武備學堂期滿請奬教習委員學生二十四員核與成案不符等因當經轉行遵照去後兹據兼理武備學堂布政使聯魁聲明成案詳請覆陳前來奴才查皖省武備學堂係屬創辦該委員教習等昕夕從公始終不懈歴三年有餘之久用能成效昭然洵屬辛勤備至吏部臣實事求是原係愼重名器但發軔之初若不酌予優保葛以策勵將來况查天津武備學堂及南洋水師學堂期滿奬叙其教習委員雖均以九員爲率而畢業學生均係另摺請奬皖省擬保文職内有學生十六名委員教習亦僅止九員似與成案相符且本案所保武職學生已准兵核覆照准似未便令文職各員獨抱向隅謹分晰繕具清單恭呈御覽合無仰懇天恩俯准勅部仍照原擬核給奬叙以昭激勸出自鴻施除分咨查照外理合恭摺具陳伏乞皇太后皇上聖鑒訓示謹奏奉硃批該部議奏單二件併發欽此謹將皖省武備學堂調教習委員銜名及擬保官階繕具清單恭呈御覽今開提調兼武備練軍統帶同知銜丁憂安徽特用知縣譚學衡擬請俟補缺後以同知直隷州在任儘先補用並加四品銜武備教習兼武備練軍左隊官帶五品頂戴縣丞職銜鄭祖年擬請以縣丞不論雙單月歸部儘先選用算學教習在任候選縣丞調署安徽懷甯縣丞開順巡檢董祖修擬請以知縣留於安徽補用並加同知銜武備測繪教習五品頂戴府經職銜何文華擬請以府經不論雙單月歸部遇缺卽選華文兼輿地歴史教習安徽大挑知縣劉兆熊擬請以知縣歸候補班前仍歸原省補用並加同知銜算學教習安徽試用縣丞黄昭聲擬請以知縣仍留原省補用並加同知銜專辦文案兼稽察委員四品銜安徽試用同知朱有寛擬請俟補缺後以知府補用專辦收支兼幫辦文案委員同知銜安徽補用知縣朱存理擬請俟補缺後以同知直隸州在任補用東文繙譯安徽試用縣丞吕聯垣擬請俟補缺後以知縣在任儘先補用奉硃批覽欽此謹將皖省武備學堂畢業學生姓名出身　擬奬官階繕具清單恭呈御覽今開一等王　錯由附貢生擬請奬以府經不論雙單月歸部儘先選用馬林田由府經歴職銜擬請奬以府經不論雙單月歸部儘先選用顧忠深山縣丞職銜擬請奬以縣丞不論雙單月歸部儘先選用劉廼榮由縣丞職銜擬請奬以縣丞不論雙單月歸部儘先選用王炳琳由縣丞職銜擬請奬以縣丞不論雙單月歸部儘先選用陳元愷由縣丞職銜擬請以縣丞不論雙單月歸部儘先選用二等葛光廷由府經歴職銜擬請奬以府經不論雙月歸部選用白雲漢由附生擬請奬以從九品不論雙單月歸部選用金潤生由縣丞職銜請奬以縣丞不論雙單月歸部選用潘維漢由監生擬請奬以從九品不論雙單月歸部選用丁縉由府經歴職銜擬請奬以府經不論雙單月歸部選用薛福蓀由監生擬請奬以從九品不論雙單月歸部選用苗繼芳由府經職銜擬請奬以府經不論雙單月歸部選用三等葉懋新由附生擬請奬以府經不論雙單月歸部選用徐全祿由府經職銜擬請奬以府經不論雙單月歸部選用奉硃批覽欽此 
[盛將軍增奏爲鐵路練佔地畝應納錢糧援案籲請豁免摺十五日]  
　　奴才增祺跪奏爲鐵路續佔地畝應納錢糧援案籲歸豁免恭摺仰祈聖鑒事竊查關外榆關鐵路佔用地畝並俄公司修造鐵路佔用各地均經分别奏請豁免錢糧在案兹據開原廣寗海州三州縣報稱開原火車站續買民餘各地三千六百一十六畝四 
 
 

Page 14

 
 
分八釐九毫共應徵銀四十五兩一錢零二釐二毫制錢二串二百七十七文五毫米七十三石三斗七升六合六勺四抄廣寍境内溝帮子鐵路工程司續佔退圈米豆地六畝應徵米豆三斗七升八合海州所屬瓦房店與花紅溝兩處俄人車站續佔紅册餘租各地共二百零二畝二錢六釐一毫共應徵銀五兩零一分零二毫制錢三串七百八十文零三毫米二石一斗五升二合四勺八抄分别造册請豁前來奴才等查該州縣鐵路續佔各地應納錢糧核與榆關鐵路佔地豁免錢糧成案相符開原縣請自二十九年爲始廣寗海州二州縣自本年爲始將應徵各項租賦一律豁免以廣皇仁而免民欠除咨部查照外理合恭摺具陳伏乞皇太后皇上聖鑒再查凡有地畝豁免錢糧例應委員查勘以期核實惟奉省現因日俄戰事緊迫道途梗阻難行該州縣被鐵路續佔各地應請無庸委員往勘以免稽遲合併聲明謹奏奉硃批著照所請户部知道欽此 
[庫倫辦事大臣德奏爲試辦税務三月經收暢旺蒙商相安先行具陳摺十五日]  
　　奴才德麟跪奏爲試辦税務三月經收暢旺蒙商相安先行恭摺具陳仰祈聖鑒事竊奴才前准部咨奏設籌辦土産出口統捐當舉辦之時同官爲奴才多事明爲阻之睹爲煽惑百般掣肘奴才不避嫌怨當卽於四月十二日遵旨派員設局開辦税則照值百抽五徵收嚴飭司員書巡額外不准絲毫勒索自開徵日起至七月十二日截止三個月共徵有市平銀一萬五千兩有奇奴才未辦之先所估長年收數詎料三個月已逾所估之數實意想不到耳查數月開徵以來商民内中雖有煽惑均各納輸與蒙古商情毫無所損奴才原奏時整頓之中内寓體恤之意恐失蒙心以徵收二成津貼藩服以免銷場税課體恤邊商者本無害於蒙古有益於國家奴才所以極力創辦因國事當此艱難帑項萬分支絀宵旰憂勞興此利益雖奴才歛怨於奸商同官以專年勾算得此鉅欵公家不無小補惟庫屬被黄教甲商與蒙古大臣把持已久謬云庫倫辦事大臣攺名曰辦事而不能辦事辦事則壞奴才受恩深重不敢貪祿戀職爲自計耳乃任勞任怨克盡愚誠謹將試辦税務徵收暢旺緣由理合恭摺先行具奏伏乞皇太后皇上聖鑒再蒙古大臣綳楚克車林請假故未列銜合併陳明謹奏奉硃批户部知道欽此 
[一盛京將軍增等奏爲已故知縣遺愛在民臚陳政續籲懇天恩宣付史館立傳以彰循吏而順輿情摺十五日]  
　　奴才增祺廷杰跪奏爲已故知縣遺愛在民臚陳政績籬懇天恩宣付史館立傳以彰循吏而順輿情恭摺仰祈聖鑒事竊據錦州府知府廷棟呈據署廣甯縣知縣林宗奇詳據該縣紳士直隷試用知縣陸鴻遵等二十二人聯名禀稱在任候選同知升補承德京縣知縣已故廣甯縣知縣李景祥浙江鄞縣進士以知縣卽用簽分奉天補授廣甯縣知縣光緒二十三年到任縣屬教民包攬詞訟魚肉鄉民平民積忿成仇幾釀鉅案該故員履任之初訪知其情按照條約出示曉諭不准教士干預公事遇有民教涉訟持平判斷無少偏倚民教漸和所以庚子之變廣寗教民保全獨多是其銷患未形有功於民教者也廣甯人民蕃庶文教未振該故員公餘延接生童試以文藝勉以實踐並以士先德行而後文章之言時相策勵今者人文蔚起士知敦品立行是其學有本源能教其民者　廣寗城内水道淤塞已久夏秋恒雨水無宣洩幾成澤國民鮮安居該故員溺由已溺急思疏濬徧訪者老不得故道因思有城必有隍稽考盛京通志載廣寗縣城内東隅有經濟橋南爲會流橋長春大惠二水至此會流長春橋在西門内遺址尚存大惠橋在東門内並無形迹該故員每於水落雨　親詣察看長春之水東流大惠之水西行會於此達於河爰捐廉倡脩庶民子來循流疏鑿復其故道遂免水患是其盡力導水以奠民居者也二十六年拳匪滋事以仇教滅洋煽惑愚民該故員卽以左道邪術禀請禁止拿獲仇殺教民拳匪頭目程顯庭等八名立正典刑廣寗拳匪之迹始斂是其見明力果能决大疑者也是年閏八月俄兵入縣境滑勇土匪刼掠頻仍謡言四起人懷去鄉之志該故員與其長子指分江西試用巡檢李士蕃幕友候選府經歴宋世清誓以與城存亡民心始定一面籌餉練兵團結鄉衆以勵忠義二十七年四月二十五五月二十十二月初二等日盜首金夀山趙壁范廣全等先後攻城百里之間命在呼吸該故員剿撫互用或喻以恩安其反側或身先士卒效死勿去卒能衆志成城致金夀山投誠趙壁等遠避是其臨難中免力保危城者也俄人入城之初土匪孔憲邦勾引俄兵姦盜妄作該故員廉得其情拿獲孔憲邦立時正法俄員肅然起敬並知其潔已愛民將應支銀兩如數算給二十八年七月廣邑城内有六合拳復起之謡法國教士照會俄員帶兵數百名欲按月搜尋幾乎激成民變該故員折衝抗論力爭其妄俄員教士知其平日治行信服而罷是其自治治人能以忠信行於鄰國者也不意心力交瘁積勞成疾於光緒二十九年正月十六日在任病故合邑土庶欷歔流涕如失慈母謂其平日以實心行實政視民事如己事於民生休戚風俗盛衰靡不勤求庚子之變嚴懲拳匪力保危城内治外交地方賴以安全竟致政成身殞雖古循吏不是過也琕合陳請詳奏等情由該府縣請具奏前來奴才等查該故員李景祥任廣寗縣事六年興養興教除暴安良循聲卓著庚子之變保全城池與立功戰塲無異今據該紳等追思遺愛臚列政績奴才等覆加查核自應表彰以風有位合無仰懇天恩俯准將在任候補同知升補承德京縣知縣已故廣甯縣知縣李景祥照軍營立功後積勞病故例從優賜卹並請將生平政績宣付史館立傳出自逾格鴻慈除將該故員履歴事實造具清册咨送禮部外謹合詞恭摺具陳伏乞皇太后皇上聖鑒訓示謹奏奉硃批李景祥著准其宣付史館立傳欽此 
[安徽巡撫誠奏爲懇恩准將該故副將傅永貴照軍營立功後積勞病故例從優議卹以彰忠藎而順輿情片十五日]  
　　誠勳片再據撫標左營叅將尹嗣興等呈稱已故記名總兵安慶營副將傅永貴籍隷湖南湘隂縣自咸豐八年投効靈軍隨隊克復安徽安慶徽州寗國進援涇縣轉戰江蘇東壩句容金壇各城隘衝鋒冐險盡力疆塲於鎗雷砲雨之中有殺敵致果之勇同治三年江西滸灣匪亂隨師攻勦直破賊巢並克復金谿新城南豐瑞金等縣肅清瀘溪甯都各處五年率師進剿廣東嘉應州髮捻在平城鋪地方大獲勝仗斬馘甚多雖捻賊棋布星羅勢極洶湧該故　將長驪直入一往無前克復嘉應後連日追剿一律盪平六年進攻湖北承隆河楊家澤全股捻匪殲除多逆連獲大捷由是聲威日振士卒推心特其間用力過深時患咯血歴蒙前兩江督臣曾國 
 
