# 1916 - 110 - 4915516

 

Page 1

 
 
遊記 
[羗海雜誌（九）（生入）]  
　　袁枚書馬僧事有關靑海兵事惟事類小說爲正史所不書當事者文奏中亦未便瑣屑言之然旣爲當時事實即不能不存其說節錄之以資參考其文曰馬僧吳人自述所歷云少時逃塞外隨蒙古健兒盜馬亡何見岳鍾琪所乘名　夜跳匿廐中將牽其　被禽岳公上下視釋之命効力轅下醉與材官角大將軍怒將賜杖岳公至曰我將征西藏爲汝乞免汝從我行時雍正二年二月八日也公命侍衛達鼐西寗總兵黃喜林各領兵先行自領五百人爲一隊約某日會於靑海界之日月山（丹噶爾西南八十餘里）至期日暮公立營門諭二領隊曰此行非征西藏也靑海酋羅卜藏久覊天誅昨其母與丹津紅台吉二酋密函乞降時不可失手珠寳一囊金二餅顧余曰先遣汝召賊母來賊有城甚高非善踰者不入賊營帳四上有三紅燈者其母也對面帳居羅卜藏左右居丹津紅台吉二酋珠寳及金將以爲犒此大事汝好爲之解腰下佩刀授余余起身八天大霧余乘霧行三十餘里至賊城騰身而登果帳燭熒熒然母上坐三酋侍側母年六十餘面方髮微白披紅錦織金袍叱余何人余曰年大將軍以何娘解事識順逆故遣奴來問好囊寳貝奉贈金二餅餽兩台吉三人聞之喜叩謝余知功將成復曰昨日將軍在三十里外待阿娘阿娘速往三人相顧猶豫余拔佩刀插其座毡厲聲曰去則去不去我復將軍其母曰好蠻子行矣上馬與二酋隨十餘騎行不十里岳公已迎來將其母與二酋交達鼐黄喜林分領之須臾前山火光起夾道砲發斬母與二酋回入軍營次日諜來報羅卜藏丹津已逃準噶爾部落岳父竿三頭狥三十三家台吉皆震悚乞降二十二日至年大將軍營往返裁十有五日三月朔凱旋岳公首舉余功厚賜而歸 
要件 
[游戲敎育（婺州廢民譯）原序（芬來專遜女史原著）]  
　　余之印行是書藉以鼓動吾美之敎員而指導之余所大爲愉快者也是書通體均以快樂之精神灌注之生氣勃勃（發於自然原於天性）蓋兒童以其觀察之力對於察及之點用之適如其量乃其職也 
　　敎育即生活也非僅爲生活之準備或者曰敎育者親暱於上帝之世界中也其他之敎育家又從而祝之曰糼時之勤於動作發於天性使有敎育之責者於遷惡爲良之術探索所以引導之之方如飲食之於饑渴而不以抑制其天性爲無法之法百祥其降及之哉蓋鑄治有樂趣無瑕疵而舉止端正之兒童乃彼等之責也 
　　所謂最良之敎員者導其學子於勤動凡種種之勤動根於學子天賦之本能而以之驗諸物物試之各藝者也 
　　芬來專遜女士之視其學子一似儒侏之成人世界之中兒童亦佔一部分則僅屬於兒童一部分之世界彼等固有據爲已有之職耳其學校中之兒童生活於彼等所自有之世界而視彼等所經兒童之景象爲生活且假歷史文學與地理之事實以至算術之課而均以生活與動作充塞之其習歷史也使假爲書中之人物者不致因書籍之蔭庇而受拘朿衣貴重之章服暫棄煩冗之書籍而仍事彼等之生活以時行其勇敢之事焉此其效驗使兒童間之關係更爲密切激動學予與敎員間交互之感情及養成社會之精神是矣而勇往直前之兒童又可緣此面得統率之機會寸衷之願熱誠之槪且流露於不覺當是時也芬來專遜女士旣導兒童以率其糼時之本性而才智個性與想像力三者亦隨之而發逹矣 
　　夫兒童之入學校適當活動之時期而羣以牢舍之黑暗範其發逹之學童誠難謂爲適宜也當是時其存乎心者多爲勤動之事而物象則頗少欲合其發達之義則凡以遊嬉敎育兒童之方法均　運用焉使彼自覺所如輒阻斯喪其銳氣而失其學課之趣味智力之滋長隨之而遏阻矣兒童之趣味發於彼等之勤動效果絶速爲敎員者若能栽培其初期之熱誠與彈性而助成其固有之能力可　智也 
 
 
 

Page 2

 
 
時評 
[之推測（冷）]  
　　以　在之局勢　將來之進行余以爲退位已無　題調停尚未着手先發生此名義上之内閣以爲退位調停之關鍵然後由此關鍵以成退位調停之事實 
　　蓋南方旣以不退位無調停爲主張是以前所傳爲調停者非實事也北京旣以去武力　　調停爲主義是以後必至於退位者非虚語也旣欲退位而調停矣則退位必有所交付調停必有其　　今之所謂　　内　者非即其物乎 
　　雖然是乃余以　　之眼光推測之說也使余之推測而當中　事或有一轉機歟 
[專電]  
　　上海消息據聞昨夜有北兵一隊（禁衛軍）乘輪由無錫開赴江陰會攻被砲台守兵窺見突然砲擊北兵死傷甚多南京得信已發大隊赴澄并聞無錫附近車站一帶已見戰戒備甚嚴 
　　南京電昨晚車未開今日車開至常州止駐雨花台軍開常　 
　　北京電國務員已發表財政孫寳琦敎育張國淦餘如昨電莊藴寛審院長夏詒霆代外交次長　　北京電預備國務會議開宗明義㈠與有約各國以誠意相結合㈡與南方調停不用兵力㈢軍事委段祺瑞辦理㈣實行地方　權制㈤財政委部長全權辦理 
　　北京電張弧兼鹽署長陸宗輿 
未到前代總長 
　　北京電段祺瑞定（二十五）日就職 
　　北京電張一塵辭表批一存字 
　　北京電凌福彭昨回京報告粤狀 
譯電 
　　北京電項城退位之說雖未絶對確實然衆信項城已具此志其條件如十六日所電傳者（一）免彈劾（二）免追究各員（三）擔保彼　各員之私產如經反對黨承認彼即讓位與黄陂黄陂亦提出受任之條件（一）項城須擔保北京軍隊無變亂（二）北京軍隊應歸段祺瑞節制（十九日） 
　　北京電昨夜發出命令兩道尚有一道方在印刷中足微時局將有重要之發展第一道宣布徐世昌呈辭國務總理第二道宣布叚祺瑞繼徐之任第三道宣布各總長辭職新内閣之人物如下財政張壽齡内務王揖唐農商孫寳琦陸軍段祺瑞外交海軍司法敎育均不更動王士珍則將任陸軍參謀總長新内閣中無一南方領袖足　此　並非欲示讓步於反對黨改組之目的乃在成一暫時機關接管向公府收回之治權以待反對帝制諸領袖議定關於召集國會組織憲法的内閣等事之切實程序叚之受任殊關重要蓋叚氏旣握政權則前十六日電傳各節或將繼以發展也（二十三日）以上字林報 
[東方通信社電（日本人組織）]  
　　北京電聞駐京各國公使近又接到駐粤各該領事轉電雲南唐都督貴州劉都督廣西陸都督廣東龍都督等連名電報大要如左貴　承認民國政府以來貴公使遵重兩國國交敝國軍民人等均甚感謝敝國前大總統袁世凱因犯違憲之大罪已失大總統之資格乃自帝制取消之後仍自稱大總統我軍民等斷不承認因據國法宣言以黎副總統爲代業經通告貴公使矣惟黎總統尚未脫出敵地而本軍征服北京亦尚需時是以黎總統之行動及言論須脱離袁世凱暴力範圍之後方有效力特再宣言又袁世凱旣敢公然謀反則今後企圖如何陰謀殊難叵測故對黎總統之行動尚乞共同監視云云電意極爲懇切（二十四日） 
　　北京電廣州電云陸榮廷梁啓超與龍濟光之商議一時幾瀕於危本月十九日龍濟光率兵二千經三水至肇慶親與陸榮廷會見之下至翌二十日龍即全行承認陸氏提出之條件茲已確定廣東廣西兩省恊同行爲共謀北伐此次商議之成由陸榮廷懇請行抵肇慶之岑春煊及奔走陸龍兩方間之梁啓超張鳴岐譚某等之斡旋均與有力云（二十四日） 
　　北京電據陸軍部關係之某要人言江陰要塞爲獨立軍佔領事甚確實惟尚未接詳報查該要塞爲中國最大之要塞計備大砲八十尊内有輪轉自由之最大砲四尊要塞砲兵約千名守備軍則有旅司令部外一團餘之兵力此次事變因守備軍中之二營及砲兵暗通獨立軍突舉獨立未暗通之一營初與旅司令部之護衛兵共同反對獨立終被擊敗半隨方旅長逃走半則降服目下獨立軍之兵數不過二千餘名該要塞大砲之威力僅後方之防禦力已足當一旅以上之兵力是以非獨立軍之有内訌普通比例以一旅之兵猶難陷落如此向忠擁護中央之軍隊亦漸暗通南方革命黨續續企謀獨立其勢力有擴張於長江流域之現象政府因此不勝憂慮云云（二十四日） 
　　北京電叚祺瑞之組織新内閣選定各部總長極爲困難當初擬由全國選㧞第一流人材任用然無應者遂又决以第二流人物組織業已分别探詢意見亦無一人肯出就任目下仍在物色之中聞其所擬人物財政總長爲張壽齡内務王揖唐外務陸微祥交通曹汝霖敎育張國淦（譯音）農商孫寳琦陸軍叚祺瑞自兼海軍劉冠雄司法章宗祥等（二十四日） 
　　東京電舊金山電云寄留費拉鐵費之黄興氏於二十二日乘春洋丸船赴日本擬在日本觀望形勢後再回國其意氣頗盛（二十四日） 
　　東京電東京朝日新聞接到紐約電云孛蘇德報關於中國組織責任内閣曾載長文之記事論及日本之對華政策恰如美墨政策有誤解其抱有領土之野心者此次之革命騷動一般以爲其背後有日本人惟革命運動如今日之廣大其動機確爲國體變更問題無可爭辯關於日本對華政策之誤解不免影響及於日美直接之問題南北妥協將成之時日本當如其所公言對其隣邦示其眞正親善之實與日美華三國間之關係以光明云云（二十四日） 
　　東京電官場得電云日本對美抗議移民問題喚起華盛頓多大之注意以美國中央政府當此解决土地問題之際招日本之惡感情於美國甚不利益故宜相互滿足解决如下（電文不明）院民主黨之意亦以將日本抗議之條項全然削除爲然諸新聞之論調亦認日本之立場（二十四日） 
[戰電（英人路透電）]  
　　巴黎電今日公報云法軍在伏柯瓦西面擊退德軍俘敵若干人敵軍未圖在摩爾化末續攻　軍在亞伏何爾叢林以短兵與敵接戰奪獲敵軍前鋒陣地數處俘敵若干人華愛佛有間斷之砲火今晚公報云敵軍在末斯河西猛轟三○四山末斯河東及華愛佛有砲隊戰事但無步軍戰事法軍轟擊松末河南及勞蘭之敵軍防禦工程（二十三日） 
　　倫敦電今夜公報云昨夜英軍襲擊錫泊伐爾西南敵戰壕敵兵除死傷外且被俘十三人英軍死傷甚少今日有地雷及砲隊戰事（二十三日） 
　　彼得格勒電公報云俄軍由特里比崇西進敵軍　阻俄軍者均敗退西南陣線德飛機襲擊太洛波爾外無戰事俄軍覔獲焚燬之飛機一架顯係德軍之物（二十二日） 
　　倫敦電海格將軍報稱昨夜輕步隊奪回十九日所失伊泊爾至蘭巨瑪克路之戰場英軍陣線已全復原狀今日有砲隊及地雷戰事（二十二日） 
　　倫敦電英大本營路透訪員電稱近日傳說德軍將在伊泊爾凸角取攻勢此說似出於德人方面兩月中戰事未嘗稍息近來日見劇烈但純爲散戰僅限於一隅德軍不敢撤伊泊爾之軍隊以赴凡爾登者蓋欲牽掣英軍使其不能脫離該陣地也（二十三日） 
　　倫敦電法國統帥以極榮耀十字勳章贈與英司令哈米爾登以嘉其地中海之功續（二十三日） 
　　亞姆斯特丹電美牒昨在柏林發表德皇已在大本營與首相及參謀部長討論此事大約德國尚須請美國續有聲明故一時未必即行答覆（二十三日） 
　　倫敦電美索波太米亞英軍司令電稱英軍於二十三日晨間進攻底格里河桑萊雅特陣地因陣前有大水故僅能用兵一旅該旅擊破敵軍第一第二道陣線但不能保守所得之地援兵爲敵軍機關鎗所阻不能馳過澤地右岸口之軍亦不能得有進步（二十三日） 
　　倫敦電昨日每日新聞報因喬治在内閣風潮中之態度嚴詞攻擊喬治今日萊諾爾報力爲喬治辯護謂自由黨如再施攻擊則喬治將辭職而以往事失誤之原因揭示國人（二十三日） 
　　倫敦電政府決議星期二日國會秘密會議之情形除公報所宣告者外不許發表且不許發表推測之詞（二十三日） 
　　倫敦電德軍大本營開軍事大會議研究美德之交涉重要政治家與海陸軍代表皆與會政界中人皆以時局極爲嚴重宜從各方面考察俾可應付危局贊助政府之報紙請政府鄭重將事至請美國主張公道但多數報紙以潛艇戰爭不可撤銷並以美國干預爲無足輕重（二十三日） 
　　華盛頓電美政府刻正籌備一切以期應付與德絶交後之事局已以必要之訓令分電駐各國公使政界輿論對於時局不抱樂觀（二十三日） 
[公電]  
　　呂公望童保暄等致段芝泉電北京參謀部段總長鈞鑒自背門牆　焉六稔葵　之忱無時或釋往者籌安會起吾師以手剏共和之元勛不忍坐視亂象之成潔身引退爲天下率光明磊落舉世共見袁公比年以來凡所設施雖多未饜人意然國人畏威懷德信其終或有道以國强莫敢輕議帝制初生猶以爲不過三五僉壬妄冀嘗試智若袁公詎肯自背誓言出此下策何意千慮一失事竟實現舉國人民憤鬱無愬故滇黔一發難而企望之渴逾於辛亥南北各省躍躍待動已非一日帝制卒雖取消而失之已晚人心一去不可復回生等竊窺大勢知非袁公去位必不足以消弭戰禍挽救危亡用是代表全浙民意於十二日宣告獨立公推屈巡按使爲都督其餘在官人員除少數棄　潛逃者外一無更張以明茲舉純爲謀國家之安全保國民之人格非有絲毫權利之見羼乎其間獨立以來匕鬯不驚閭閻驩躍可以覘民意之所歸矣今國人之所望於袁公者不在其擁共和之虚號乃在恪遵約法引罪退職以讓賢者袁公平昔宣言志在救國今國瀕於危唯袁公去位足以救之全國心理莫不同然袁公誠能本其救國之初衷俯順輿情慨然引退則舉國之人必將感其大德仰其高風於無涯爲袁公計與其留爲衆矢之的孰若去成百世之名淸廷前事足以爲法在袁公亦何樂而不爲哉或謂反對帝制不過南人北人則否此實大謬生等雖生長江南而所受敎育則在朔方此次暗潮濳伏固已全國一致北且尤甚稍明大勢者類能知之要之國人於袁公初無深怨昔之擁護中央今之要求退位其跡雖相反而所以爲國則同伏望剴切進告請其服從民意即日退位以紓戰禍國家幸甚學生呂公望童保暄王桂林王萼等謹叩 
　　吳江市鄕公民電南京馮上將軍鈞　吳江毘連浙境二十二日戰禍劇烈城市業已糜爛若再延長勢必殃及全縣敬請顧全民命俯賜維持籌一善全之策俾人民生命財產不致全淪於炮火之中臨電涕零迫切待命吳江十八市鄕公民公叩敬　　常德熊希齡來電英文日報館大公報館黄報館申報新聞報神州日報時報館均鑒湘南西路自軍興　來受禍之酷爲自古所未有緣以戰爭旣開各地土匪乘時蜂起焚掠慘殺村舍爲墟沅河流三十餘縣地方無不深遭慘毒老　流離死亡載道婦孺匿藏山谷不避風雨沿河屍骸流及千里迭據敝會救濟隊員報告災情如辰谿一路則縣城民　均作兵舍門窗木料槪折爲薪各鄕土　燒殺横行株木冲李蒙　等十餘村全爲赤土兩游死屍流積穢惡薫蒸已成瘟疫軍民染斃極多他如麻陽一路則縣城及高村岡口三處兩軍進退各四五次蹂躪已類荒墟城民只餘八人四鄕土匪如毛山谷死屍均滿其逃至鳳凰行乞者半多田舍富翁又如芷江一路則縣城变經兩次圍攻砲火之餘鷄犬無多各鄕土匪蜂集行旅裹足又因監犯逸走三百餘人均係搶刧盜犯酷將正紳仇殺焚掠有姚祖紳一家斃命七十餘口其他類此者甚多婦女均被擄去尚無下落又如永順大庸一路則城破之後屍滿街衢逃徙幾空大庸前被圍困城外房屋焚者千餘倉儲　米皆付一炬現雖停戰期内而土匪之　打家刧舍逐日方張前　 
兩軍各扼戰線均不能兼顧剿捕再越數月恐我黎民靡　孑遺尤可懼者春耕在即流亡未歸即有存者丁壯充夫耕牛宰食農田荒廢十殆八九轉瞬踰時補種不及必至饑僅後患方長靡所底止現雖由中央頒發賑撫銀六萬元各省官商捐助欵項变約三四萬元統共不及十萬杯水車薪何濟於事擬請貴報館廣登告白代求中外仁人義士勸輸巨欵滙濟來湘謹爲西路哀黎九頓首以請再希齡此次回湘專爲迎護老母出險到常又奉中央令辦撫綏事宜四邑紳商羣起挽留希齡自維一家雖獲保全而環顧父老子弟尚罹慘禍推已及人心殊不忍不得不勉爲擔任現已於常德設立籌辦撫綏處照會正紳廖名縉爲處長另於辰沅永靖澧州四廳　治之地設立分處聨絡辦㖘次第成立希齡昨已電請中央將宣慰使一差取銷專由總分處辦理以後各埠捐欵請直寄常德撫綏事宜處查收爲禱熊希齡叩養 
要聞一 
[雲南通信]  
　　貴州劉都督昨致唐陸蔡李戴諸公電大致以僅僅撤消帝制不能遽議休戰並謂鄙意擬由桂滇黔三省聨銜電達黎副總統及各省宣布三事一迫使袁氏退位聽候國民依照約法裁判二請黎副總統遵照約法代行總統職　三　　約法及大總統選舉法正式選舉大總統一面將三項辦法通告中外聲明袁氏撤消帝號即係供認罪狀已喪失總統資格若再以總統名義與各國交涉請各國勿予承認絀見所及諸公如以爲然擬即請陸都督領銜并由唐都督就近主稿挈銜譯發期能達到云云 
　　護國軍第一軍總司令蔡通飭云據叙永邊計督銷局員柯國濤摺呈稱永邊運鹽公司由犍富兩廠購運巴鹽經由納溪另提撥船轉運到叙發交邊計兩岸承銷商店領鹽繳本分别運銷惟邊岸承銷各店須轉僱揹夫駝馬運至黔省畢節縣屬及大定屬之瓢兒井地方發售層層遞運以便民食至 
 
 
 

Page 3

 
 
叙古兩縣計岸在　　　　設立分銷店洒賣攤販食户乃因戒嚴期間兵差往來需夫甚多月來　發黔岸鹽包缺夫負運兼之沿江撥船藉口乏夫在途逗留現聞黔岸需鹽孔亟鹽價漸增民食大有妨　一般鄕愚無知不免畏懼拉夫互相縮匿該船户等亦難免不藉故拖延各等情　此查鹽務關係課欵轉運務須便利銷路尤貴流通果如該員所稱各節則　滯　難商情旣疲民食亦困殊非愼重　綢維持財政之道以後本軍所至所有應用夫役應專僱覓閒人并照給力資勿使人民感其苦累若遇負運鹽觔之夫脚即不得强拉應役致　　運除飭各縣知事分頭出示曉諭外合亟飭仰該縣即便遵照 
　　又通飭云照得本軍所至各屬地方官吏應暫行直接受成於本總司令部當經規定條例通飭遵照在案現在百事謀始一切統屬關係無案可稽各署局所内部及隸屬機關情形如何應由各該主管官各將機關之組織職員之姓名履歷到任年月日期及現　之辦事規章逐一分造册摺詳送備查各屬專有之特别機關未經奉飭造送者即由該屬知事查明函催造送不得遺漏各屬縣署榷務鹽務及徵收機關除照上開各節造送外更　塡表報核茲將表式飭　仰該縣即便遵照辦理　　文　五日造具詳覆勿延 
[蘇軍收復吳江情形]  
　　兩軍激戰狀况蘇軍將攻平望　　前日陸軍第二師禁衛軍及七十六團各派步兵二百名水警三專署署長　　南親率淺水兵輪六艘鎗船三十條於二十二號四時半出發進攻吳江護國軍司令何嘉祿得報籌備抵抗惟以手下毫無陸軍祇有水警察數隊何能拒敵比經蘇軍行抵三里橋時前敵偵探報告城門緊閉城垣上架有機關鎗多桿並無何等動靜陸軍指揮官各團長命令前進先發排鎗一排淺水兵輪鳴砲二聲吳江民軍聞聲接應出拒見蘇軍進攻之時係排密集隊伍突在城樓上施放機關鎗彈如雨下目標直向蘇軍轉擊幸經指揮官下令就　散開以避其　然擊中斃命者已二十七名受傷者亦二十餘人蘇軍所佔之地勢甚覺不利無可隱身者而城内又添間排鎗經軍署諮議官密商各指揮暫時退却十里以懈彼心然後用砲擊出故立即令各士兵退守三里橋行未數武反身將携去之大砲突向城樓轟去民軍未及預防竟被擊死三十餘名 
　　何嘉祿乘蘇軍退却之際乃率衆棄城向平望而去聨合徐樸人固守平望徐　機　再起蘇軍退至三里橋　各指揮協妥　陸軍警同時齊　城池計劃已定　欲拔　再進　派出坼侯回報云各黨人已紛紛棄城　平望退去密接探報均同一轍於是水陸軍警衝鋒入城 
　　續函云前函係得諸水警中人所述恐有未盡確實處茲又從他方面得一詳情亟錄奉告水警第三專署長仉翼南會同陸軍出發進攻吳江因該縣是其直接派駐第四分署之防地故責有攸關而馮將軍所以電飭仉君親自進攻也至隨同出發之兵係三軍會組混成一營馬工砲　均全二十二號抵吳江縣相距東門城垣五里許即將各軍駐屯仉君即致書於黨首楊友貴貴何嘉祿殷培六三人勸其取消藉免生靈塗炭並許以優異之待遇飭某差弁親持送往之該差弁奉令致書時城早緊閉下閘經差弁述明致書之由遂開放進城持送於護國軍之司令部何嘉祿見　署長之勸告取消獨立繳械優待各節即請殷楊兩君會議對付乃亦回書作復虚與委蛇請寛待三天俟商議答復囑差弁回營時善爲轉達仉君决可遵從親送差弁至東江城外而别何之覆函係屬一時權變延緩之計俾可從容佈置俟待後援與楊友貴殷培六商議乘其出發來吳解甲甫停時暗中發砲射擊使其敗退議定後立刻移砲於東城突然開放差弁之回書方到隆然之砲聲即發矣 
　　差弁持書還營呈上仉君閱看並將何所囑允從之言一一道出仉君則疑信參半恐其爲緩兵之計當以來書遍送各長官閱看互相討論而仉君一方面仍舊籌劃進止防守計謀驟聞砲聲轟來似已落彈左近頗爲驚駭旋見各軍警未有捐傷心知彈力未能擊中然心中亦疑何以迅速若是未幾派出之步哨兵進報吳江東門已架有大砲此砲即係東門施放幸彈力未及駐地祇在三百密達左右恐其續發云云仉署長初得何之回書以爲可不動兵革和平解决不料大砲隨之以開頗爲震怒以何反覆無常而楊友貴又係本專署直轄下屬第四分署長今乃轉移之間助黨抗拒且暗放大砲欲置蘇軍於死地 
萬難再延立即會同吳士芬團長下令進攻直逼城下以吳團長攻何嘉祿所守要地之南門仉專署長自率水警攻打楊友貴所守之東門下令各軍警奮勇當前誓獲楊何等人各懸五千元之臨時賞金自下午四時開始交戰至二十三日之平明五時始停一夜槍砲之聲震人耳鼓通宵未有片刻之絶 
　　吳江城原無陸軍實兵全恃水警第四分署五隊巡船二十餘艘爲主軍奚能抗拒蘇軍之進攻至二十三日平明五時城中子彈已罄防守難支殷培六與楊友貴首先潛蹤出城何　祿亦跟蹤隨　均向平望徐樸臣而以圖再舉 
　　仉翼南　士芬於攻城後　　護新任縣知事謝寳華入城劉諮議亦同往至縣公署未幾各軍警陸續俱至下令於城内外搜查黨人捕獲欲圖逃遁之附從黨人水警巡官五名係第四分署之李田臣歐陽信等連同文牘員一併上鐐收禁仉翼南即派水警二十名官長一員　文押解蘇州第二廳長趙雲生聽候核辦隨請領給子彈二萬粒以備進攻平望之用遣派淸楚會銜出示安民一面分派水巡船十只划巡就近各港汉兜搜於水路潛逃之黨人吳江縣收復後仉專署長議即乘勝追攻平望旋因謝知事欲留守陸軍二百名防守地方即向蘇州朱師長再請添派步兵一營接替進攻平望之任俟子彈軍隊到齊後出發六點鐘進城出示安民後即將收復縣城之捷音會銜報告江寗馮上將軍及齊巡按使隨有電復嘉慰並云分飭吳縣知事孫錫琪提撥賞欵五萬元奬激前敵士兵平望一帶仍責令以得勝之軍警進攻 
　　朱師長得捷音請兵之專報立飭第六團再開步兵二百名由水路進行用小輪船運裝一時在城内城外各河道之民船盡行提差於二十三日下午二時陸續出發矣 
　　蘇城得報後崔廳長立備公函通知商會轉告商民以安人心一面由朱代鎭守使趙代道尹會銜出示曉諭 
　　另接一訪員來函所述情形不同茲　一併錄下閱者分别觀之可也蘇垣朱師長趙廳長派水陸軍隊由仉專署長等統率於四月二十二號前往吳江進攻各情已詳紀昨報茲悉二十三號上午仉專署長已由吳江派人來蘇至朱師長趙廳長處報告云吳江縣城已經克復於二十三號黎明時進城請派委縣知事來江主持地方事務朱趙二公得信後立即會銜電報馮壯將軍齊巡按使查核一面即委派候補縣知事謝寶華署理吳江縣知事飭令即日前往任事謝奉委後當日（二十三號）下午即乘淺水兵艦前往吳江接任所有軍隊攻擊情形探錄如左 
　　四月二十二號上午水陸軍隊由蘇出發計分兩路仉專署長自率大隊由淺水兵艦拖帶由　門一路開至夾浦橋一帶屯紥水警遊緝隊李標勝則　師船三十號由淺水艦拖帶逕出太湖繞道至吳江兩路夾攻故獨立軍何嘉祿與楊玉貴聞有大兵來攻即與平望徐樸人余桂生聨絡一氣共計有師船民船一百數十號開赴吳江城外三里橋一帶預備抵敵仉專署長即於是日（二十二號）下午一時指揮各軍開始攻擊獨立軍亦即開砲還擊雙方相持砲聲震天城内多有聞之者直至夜間十時許何徐等力不能支始行暫退仉專署長率隊追擊遊緝隊長李標勝亦由太湖方面兜抄而至一同返營何徐等各船整隊向平望嚴墓等處退去其楊玉貴余桂生等亦已遠避原係水警之師船有數船已爲仉專署長收回仉即督隊於二十三號黎明進吳江縣城出示安慰民心是役計相戰十句多鐘之久雙方互有傷亡確數正在調查中 
[獨立後浙江政局之前途（靜眼）]  
　　浙江自獨立後市面安謐秩序如常外觀頗覺平善即就對外而知滬軍已守中立馮將軍以維持地方治安爲宗旨蘇浙兩軍當無戰爭之禍一般前識之士所鰓鰓過慮者獨内部政局之暗潮其前途必有變革此變革之時能否和平經過殊費吾人之思考　 
　　就其表現者言之則鹽運使姚君改換之說已見於杭地各報繼任者之屬何人雖未確定然獨立之態度旣决則中央已無派人來浙之權本省政客如雲究不知何人充其乏也 
　　財政廳長吳伯琴因解欵協濟中央耗竭地方之財力亦頗不安於位聞已向都督辭職　等審判長莊景珂亦被人以鬻官訾議錢塘道尹丁桂樵因有與朱將軍密謀之嫌均以宦囊已充不復縈情好爵諸人均省中之高等官吏也省城之外如會稽道尹梁建章亦已電省稱病寗波紳士盛炳緯等曾經挽留而梁道已避居病院公事由廳長代拆代行且其眷屬已搭輪赴滬去官之志已决梁道好治古文詞於地方敎育實業等事亦能留意事理明白於紳士感情亦佳此次托病原因聞與項城箇人感情有關自言以一寒士受袁　育多年茲乃乘危而攻有傷德義嗚呼人各爲其主梁道此舉繩以國家大義或尚有未完之責然視世之翻雲覆雨惟利祿是圖者則倜乎遠矣 
　　上述諸人之更變雖於政局有關尚不若都督問題之關係重大也則請進言都督 
　　都督文吏也而今日固爲軍政時代此不合者一也其人旣無夙望又寡學識辛亥革命藉朱將軍之力而躍登高職今乃取而代之得魯忘筌此不合者二也守浙四年無何等之政續事事以敷衍門面爲足而鄕人故舊布滿政界去年至爲財政廳長所攻此不合者三也逢迎中央爲各省最地方自治首倡停廢剝取脂膏以供中央揮霍其數獨多帝制發生又復代人稱臣自汚汚人本年四月分之欵未届先解今日因人成事又復爲兩面討好之計密電中央悉數其過更僕難終此不合者四也有此四因故自獨立以來發難之志士游說之政客駐外之軍官　夫滬上各　痛詆不遺餘力　　 
　　然有一部分之人言都督有可就任之理由義旗初展秩序爲急省外各縣號令須一將軍旣去疆吏宜留操切紛更恐釀事變相忍爲國良非得已此其爲說亦頗言之有故持之成理但究其終局亦不過遲早問題非有可永久留任之理由也惟秉政旣久統系斯生依以爲活者亦不能無戀棧之見　雜其間於是擁護之說起焉 
　　一般政客乘斯時機乃有所畫策謂都督苟利用機會通告各省派遣代表商議組織臨時政府方法爲他省倡則中央之關係顯然脫離而前汚可滌即地位得以確保一面改革内部罷斥帝制派之官僚汲引著名人物以示更新則外間之議論旣變而自動的改革爲勢旣順且以實力緩和不若被動的改革有發生危險之憂也爲地方計爲國家計爲都督個人計未有勝於此策者昨都督代表晤某政客時大倡此言記者備聞其詳惟姑隱其姓氏耳 
　　吾國政治問題不趨於正確之理想而恆依於感情故稠人廣座之間僅有門面敷衍之語密室傾談乃盡情吐露記者就各方面所主張者觀之覺内部事情紛紜繁雜往往非局外所及知强爲判斷未必悉中眞理當此一髮千鈞之日敢進良藥苦口之言共發天良顧全大局發難之志士本其犧牲個人之初志勿快恩雛勿逞意氣謀國宜忠自謀宜拙現任之官僚知賢路之宜讓勿竊位以取譏宦囊旣充歸田宜急誠勢有難退則責無可道但不以是說爲口實而稍存戀棧之心可也至於一般政客雌伏已久忽而雄飛當此意氣飛揚之日最易趨於感情立言制論必求合於實際發愛國之眞誠以獵官爲恥辱導武人以正路計社會之安寗喁喁者民乃得仗諸公之庇蔭歡然握手相與戮力以謀前途之幸福泚筆及此跂予望之 
[浙省軍事上之研究]  
　　字林報二十日嘉興通訊云嘉興僅多謠言並無事變電局僅收寄往本省各處之電信記者曾接收私人明文電報一二通杭州開至嘉興及嘉善之火車每日駛行二次照常載客由杭州與由嘉興而往上海之小火輪生意極佳船客異常擁擠各城門皆有兵士防守擎鎗實彈戒　頗嚴稅關亦有巡船保護銀行尚依舊營業城内居民之遷避鄕間以求安寗者中途多被盜刦有許多人民哀求敎會准其於大亂時避入敎堂居民惴惴然恐蘇浙邊界戰禍一開敗兵將小搶於先勝兵將大掠於後本地匪徒又繼起搜括民間財產將喪盡而無遺也茲從各方面消息探得各處浙兵開至邊界者似約有萬人策應兵尚有五千聞某洋行代表云浙省新砲甚多彈藥亦足浙兵訓練頗精軍官亦富於新學識若果雙方開戰地勢上頗不利於進攻展　觀之兩軍駐紥地之中間有黄浦支流河港交錯幾無旱道加以近日陰雨稻田積水軍隊欲於此迅速進行勢必不能且南有杭州灣北有湖沼側面行動亦受阻遏浙省有内河砲艇數艘船身以鋼製成上載快砲浙人又熟諳水道此爲浙軍較北軍更佔優勢之點近聞雙方皆無交戰之意果爾則地方不致有糜爛之禍矣（下略） 
[獨立後之温州軍政界]  
　　字林報十七日温州通訊云粤省宣佈獨立後此間人士即料浙省繼起之期必不在遠十四日午後温州軍界果接台州鎭守使來電勸令宣告獨立謂台寗嘉紹皆已響應於是文武官員齊集稅關監督署内開會商議决定遵雷獨立保全治安一面猶電省請示以昭愼重晚間水上警廳長接杭州軍界電謂杭州已脫離北京關係正式宣告獨立温州官場乃立即出示宣佈次晨城中五色旗到處飛揚學校停課一日以誌慶賀官場辦理此事甚爲迅速大有益於目前之治安蓋獨立示文甫經張貼而各處黨人已紛擁而來希圖起事旋見獨立已成即行出境衆謂幸已宣佈獨立否則難免一度之擾亂矣商會諸人及城内紳士擬組織地方議會襄助官吏共同維持治安但道尹謂杭州來電不准組織新機關故未便照准當電省候示云 
編輯餘談 
[下流（飄萍）]  
　　記得前年我國曾出現第一流人物之内閣　　今次北京政府組織所謂責任内閣第一流人物固已鴻飛冥冥欲弋無從乃降而求諸第二流 
　　今據東方電則第二流人物亦不肯就而責任内閣固不能因無上流中流之人才而不組織也其將不得已而求之於下流也乎 
 
 
 

Page 4

 
 
[廣利和雲紗拷綢藍布]  
上海北京路慶順里 
批發克己如蒙光賜請移玉趾 
[培元九醜丸]  
耑治先天不足後天失調壯筋骨補腦髓强身體止夢遺愿抱伯道之嘆者請嘗試之單料每瓶一元雙料每瓶二元每打二十元上海二馬路畫錦北首保太和啓 
[錦經綸拷綢雲紗]  
上海北京路淸遠里女　齊備批發克已門市零剪格外公道 
P>力果臘 
ＲＥＣＵＬＡＸ 
胃爲後天之本最宜栽培蓋宿穀不化則中焦有阻上下不通腸閉胸悶肺鬱胆弱於是百病叢生矣力果臘者泰西和胃健脾理濕化滯之聖藥也兼能助胆生汁以資消化有益於脾胃者不少購以常服更見飲食健進營衛融和身壯體强也　上海南京路三十七號　科發藥房謹啓 
ＳＨＮＧＨＡｉｖｏｅｉｋｅｉＳｓｃｈｉｄｅＩＡ、Ｇ 
[靑島皮酒係最好最廉之酒且每星期均有新貨到]  
埠批發以及詢問批價等情請與上海北京路Ｂ字四號總公司接洽可也　本埠經售處福州路四號正廣和　德律風十六號 
[瘰癧專家婦女經帶江一南]  
庽北泥城橋西新閘路鴻慶里一百三十八號詳細廣吿每月三六九日露布 
[癩疥瘡藥]  
拔毒止癢 
此藥無論何種疥瘡小孩黃水瘡濕毒一搽止癢頭尾三天毫無痕跡大盒半元小盒角半　上海抛球場北首廣東杏林軒啓 
 [P買賣> 
證劵公債票等交易所 
[股票]  
大利二馬路石路口源源旅館對門華興襪廠内惠通南香粉弄永吉里底電話四五三九Ｏ分號大舞臺對門衡康錢莊裕祥南香粉弄連元棧内六號Ｏ電話四一五五 
[雲南火腿]  
新到自辦正雲南宣威腿普洱茶發售上海四馬路接元堂啓 
[失票聲明]  
本號所有從前安徽全省鐵路股份荒字第三十三號股本規銀一　百兩計股票一　紙息摺一扣理應作廢特此聲明江西省城肇昌號白 
[聲明遺失支票]  
茲有胡鳴鳳交來支怡大荘第三十八號三月念四日期支票一　計洋五百元在途遺失已向胡鳴鳳與怡大荘雙方聲明作廢特登申新兩報　　源成華啓 
[哈佛分醫院施診廣告]  
本院由美國哈佛大學各科專門醫學博士創辦一載于茲成效卓著每逢星期一三五日上午施診凡内外疑難雜症及眼耳喉鼻各科均有專門名家療治倘有不在此時期有亟欲求治者請即向徐家滙路七號哈佛醫學校總醫院就診可也　特備汽車專送病人赴院不取車資　號金初次銅元十枚下次五枚　貧苦無力者分文不取　富商大買不在此例○梅毒花柳症加行徵收醫金如在普通二角中等一元特别打梅毒針念五元整　本院設于上海北京路五百七十五號即偷鷄橋北首便是 
[蜀江公司元濟輪船啟事]  
本輪已抵押於樹德堂名下管理去冬開駛赴川所有一切往來欵項經總理毛甫田開銷清楚並無借貸票據在外如有此項交涉發生本公司槪不承認 
[獲中頭奬感謝中國明明眼鏡公司]  
客歲在　貴公司購得托力克眼鏡式樣新奇美麗無比且逢　貴公司雙週盛舉蒙贈彩劵幸中頭等并蒙　函告囑領奬品鄙人即赴　貴公司領得金剛鑽戒指一只價値二千元欣喜奚似足証貴公司誠實可靠信用昭著將來營業發達可操左劵鄙人獲獎之餘除贈送頌聯外再登申新兩報以伸謝悃　招商内河輪船總局楊誠孚謹謝 
[蘇城天官坊陸怡和帪房謹啟]  
謹啓者敝居停陸　之三先生於舊歷三月二十九日欣逢七秩壽辰凡屬親友本擬共祝遐齡適値戒嚴期限未便稱觴慶祝且俟時局安　再當補祝恐未週知特此登報奉　聞 
[申謝上海衆益人壽儲蓄保險公司賠欵快捷]  
啓者繼慈周氏素沿強健忽於二月二十日寅時身故幸值上年底在衆益駐蘇分公司經理吳君處投保榮字第三百念八號壽險一份當即報告蘇經理轉電申總公司旋蒙派員來蘇調查後照章六個月內賠洋一百五十元絲毫不扣如數收足可見該公司辦事認眞賠欵迅速爰登報端以告世之生前欲謀儲蓄者蓋以此最爲實惠　　世居蘇垣北街沙河蕩領欵人卜祥麟謹啓 
[四馬路久大玻璃鏡架號啟事]  
本號開設以來歷有年所專運歐美會種硍光玻璃花素金木五色冰梅厚薄項子玻璃着衣大鏡五彩畫屏五金器具承蒙光顧無不格外克己遠近皆知不待贅言近聞有人在外招搖冒稱小號經理或支店等情易惑聞聽不勝詫異故適告本埠外埠同業往來各寶號曁各洋行切勿愼爲嗣後小號支取銀錢貨物及洋行定貨盖有久大二字腰圓圖章爲憑否則恐被人欺特此聲明　　久大號經理周寳錅白 
[招買印字機器]  
本館新有英國名廠大號印字機器一部計長三十四英寸闊四十二英寸每句鐘能印千餘張粗細可印堅固無比異常迅速且歷久不壞當此歐戰劇烈之際來源日少勢必價亦驟增爭先恐後拭目以待現下登報招買者非高價可比諸君欲購價格便宜業此者幸弗失之交臂請至英租界棋盤街第十六七號門牌泰興印字館接洽可也　　本館主人啓 
 [P謹告同人放胆戒烟 
鄙人吸烟二十餘年戒而復吸者已十餘次皆因戒時苦于脚酸手軟精神倦乏性志鬱悶連綿而起漸則遺精咳嗽等疾形容枯瘦筋骨疲軟憂心悄悄因之復吸如是已知戒烟之難去年春間土値驟增黃金代價故日耗膏資三四金尙嫌不足自問所進不敷難以久吸爲此堅心再戒見新聞報登載光華堂發售之鷄拿丸戒烟可立保單合且不可還原洋乃向該堂購鷄拿丸一匣計洋一元并附保單一紙于四月初一日晨起每呑服十丸仍然照常行動毫無所苦連服三天飯量可加半碗而手脚酸軟及遺精咳嗽等患絶未發現服至五天覺大便通順且現黑色始知烟漬消除如此精神暢適筋骨爽健飯量益加服至十天後面色紅潤烟容竟消優游自在快樂之至如是遞減呑服不過月餘丸藥亦斷身體强壯判若二人今已六七閱月矣雖遇嚴寒亦無所畏可知鷄拿丸確眞戒煙神品竟將屢戒不脫之老癮安然戒除是非代烟等藥者可比近因禁期促迫凡吸烟諸君切欲戒除若服藥不合必多虚耗銀錢反傷身體自念戒烟以來節省已數百金特此將經騐戒烟靈藥登報通知以便同志放胆戒烟早離黑籍欲戒者可向●上海四馬路中西藥房對門光華堂購鷄拿丸一盒計洋一元附有保單一張持此保單可隨時退換原洋一元庶免空費銀錢惟望黑海沉淪快登彼岸耳　庽後馬路絲商古虞李玉章謹啓 
[美大公司優待劵]  
上海四馬路中市將此劵剪下向本公司綢緞洋貨照碼九七折禮劵九五 
[補告遺失股票號頭]  
茲啓者小荘遺失大生紗廠劉味記抬頭一千兩股票一氏並有息摺一扣曾於十三日連登申新兩報三天聲明作廢今查明前途此票係道字二百五十一號起至二百六十號止除已聲明該廠並駐滬辦事處掛失外合再補告三日以期週到此佈　義昌荘謹啓 
[針科尤松泉門人　張希孟女士]  
現寓上海派克路富華里八零三號專門針治風濕癱痪四肢酸痛麻木不仁及肝胃兩氣胸滿腹脹偏正頭風痰厥痴呆氣喘咳嗽三陰間瘧以至婦女經水不調等症 
上海北京路慶順里 
各貨已到色式俱備承蒙賜顧請移玉步 
[美國畢業醫學成士李復生]  
統治内外科○婦科○兒科○喉科○眼科○耳鼻科○皮膚科○花柳科○種痘以及各種外症剖割並有良法戒烟非常平穩數年經騐流弊毫無所有診例詳列于後○○門診一元一角○出診六元一角○種痘二元一角○戒烟每日一元五角○○時間○門診上午九時至十二時○下午二時至五時○出診五時至八時○拔早過時加倍○急症隨請隨到○○住址○跑馬　龍飛馬車行東首一百二十四號 
[新舞台恊濟戒煙丸]  
烟禁期限爲時已迫吸烟諸君與其臨渴掘井孰若未兩綢繆蓋早離一日黑籍便可早享一日幸福本社之藥丸乃上選藥品及淸陳烟質化合而成聲名揚溢效騐卓著服後旣無冐呆便結之虞又無精神困乏之患且較吸烟時尤爲暢適故發行於今七載戒脫不知千萬人人人稱賞衆口一辭非本社故意鋪張欺人自欺者也丸分仁義禮智信五種名目旣殊内容各異自深入淺以次遞减能使戒除時不知不覺功難盡述凡未服者速來試服已服者切勿問斷五種丸每元八十粒半濟丸一百六十粒朔望九折　總分發行所四馬路第一台左首南市十六舗鐵房子内 
[仿原影印篆文六經四書出版廣告]  
是書用中國連史石印照原版無異精裝十本丁函書印無多購者從速定價洋四元五角發行所上海二馬路千頃堂書局寄售各大書坊 
[各種錢票紙有光模造紙批發公道定價克己]  
外埠函詢原班回件上海四馬路永康里電話一五零九勤益號啟 
[信昌仁現銀收買珍珠鑽石]  
上海三馬路中美仁里對門專收各種精圓珍珠新光老光金剛鑽石上等翡翠實石等件出價特别從豐並發兌各種珍珠新光老光鑽石等件門莊零售照躉批發格外克已如蒙　賜顧無任歡迎此佈 
 
 

Page 5

 
 
   
 
 

Page 6

 
 
要聞二 
[南方議決繼任總統之通電]  
　　東電昨載南方各領袖議决依約法承黎副總統爲大總統一節茲悉此電共有兩起一致外交團一致各省將軍等特爲分述如下 
　　致外交團者雲南都督唐繼堯貴州都督劉顯世廣西都督陸榮廷廣東都督龍濟光護國軍總司令蔡鍔以及梁啓超李烈鈞陳炳焜任可澄戴戡等聨名通告國駐華公使領事略云袁世凱違背約法　竊帝位已失其大總統之資格繼堯　遵民國二年國會參衆兩院議决之大總統選舉法公承黎副總統元洪爲中華民國合法之大總統云云 
　　致各省者廣西行營轉各省電云將軍巡按使巡問使護軍使並分送各鎭守使各都統各旅長各商會各學會各報館京兆尹公鑒護國軍四省聨合軍政府第二號宣言如下前大總統袁世凱因犯謀叛大罪所有大總統資格當然消滅經本軍政府根據約法宣言在案查民國二年九月國會參衆兩院議决公布之大總統選舉法第三條云大總統任期六年第五條云大總統缺位時由副總統繼任至本任大總統期滿之日止等因前大總統旣已犯罪缺位所遺未滿之任期當然由副總統繼任本軍政府謹依法宣言恭承現任副總統黎公元洪爲中華民國大總統領海陸軍大元帥其遞遺副總統一職俟將來國會新召集時更依法選舉爲此佈告中外咸使聞知唐繼堯劉顯世陸榮廷龍濟光梁啓超蔡鍔李烈鈞陳炳焜任可澄戴戡嘯印 
[粤東之都督問題（特約員平生）]  
　　粤省擾攘日甚一日當未獨立以前人民殷殷期望以爲獨立即可以免糜爛迨旣獨立矣而徧地兵燹收拾未能粤民之呻吟呼籲者喁喁企望惟盼陸榮廷梁啓超早日至粤以爲諸事之解决然陸梁未至則亟盼其至陸梁旣至亦有極難解决者則惟廣東都督問題當起義之時人人皆聲明以利國愛民爲前提斷不至爭利爭權然究其實際則實有可慮者今如粤東之護國軍其文告所稱爲大元帥者已不止一人（或稱岑或稱孫）其動稱爲總司令者不下十餘起就目前而論其已稱都督及未來之都督爲人所擬議者已有七人之多龍濟光自受滇桂大吏之婉勸宣布獨立已毅然稱都督矣然民黨中人極端反對必欲排之而後已龍亦自知爲衆所不容也曾聲明辭職但維持粤省治安待陸梁至後再商議辦法於是有用粤省公民之名徧發傳單議舉龍覲光爲粤東都督者港中某報特電曾登載桂軍到粤駐紥諮議局聞舉龍覲光爲粤督龍濟光爲南七省討袁總司令此爲軍界一派人所主張未必爲衆所贊成然此中内幕必有人秘密討論可斷言也兩龍以外目前已稱都督者則惟陳炯明粤省獨立之次日省垣北横街已發見一都督陳炯明示文粤中傳說陳曾偕一某外人同謁龍濟光諷龍將都督印交出報中登載惠州民軍電文亦多稱陳爲粤東都督是陳亦一未來之都督也徐勤爲進步黨中國粤省之領袖今稱爲護國軍正司令倘龍去而後將推舉爲粤都督此說人人言之前者張鳴岐通告各機關已將此說見之於公文是徐亦一未來之都督也國粤之事本國民黨與進步黨聨合進行然徐爲粤督未必爲國民黨所願即陳爲粤督亦非國民黨全體所願而擁戴二龍則又非民黨所甘心倘以武力解决龍氏亦未易解除於是國民黨一部份中有擬請留陸榮廷爲粤東都督以鎭攝一切者聞已舉定代表與陸商議而前省會議員陸星昉曾以此說著爲論議登之報中則擬舉陸榮廷爲粤督者又有之報載順德樂從一帶有朱都督告示則朱執信亦有人擬推爲粤督者潮人言黄虞石自稱爲共和再造軍總指揮廣東獨立以潮爲首功黄虞石有粤督資格則黄亦有人推戴者總之今日紛擾之中實以都督一席爲萬人注目之焦點縱起義者未必有此心而擁戴起義者則難免不有此心且預爲安排曰某也文可任某職某也武可任某職故某外人曾語港商曰粤東之事異常紛擾但能多設十數都督則可以無爭耳其言可謂冷而謔某港報著論又謂陸梁二公設不能於夾袋中多備都督以應銷場則調停難且都督一席或即屬諸兩公之一則調停又難其言甚爲沈痛蓋消除黨見捐棄權利實爲今日之要務然欲選定一人以爲粤督確有實力而又人人悅服者實一極難之事故調停之事實不易言今陸梁蒞粤雖抵肇慶而遲遲尚未晋省殆亦有不得不審愼於其間者歟 
[調處粤事之前題]  
　　陸梁尚在肇慶陸榮廷梁任公來粤一節曾紀前報茲得續函陸梁雖已行入粤境惟十六日尚未到省據廣雄輪船抵港時船員所述云該輪係十五日下午四點二十分由梧州動輪來港者有某船員沿途以望遠鏡察視海面及駛至河口外之馬口海面斯時已有五點鐘見有江大寳璧兩兵艦與電船五六艘抛泊在此不動寶璧兵輪豎起白旗一杆上書廣東護國軍攻城總司令魏十一字陸都督偕同梁任公周孝懷熊長卿張佩嚴曾其衡郭松年熊公續（即熊長卿之長子）韋樹楷蘇麟閣等九人於本月十三日下午兩點鐘由長洲（即梧州地界）啓行赴東隨行有電船五艘各電輪俱有衛軍或五百或六百不等惟陸梁則乘坐一廣西大號巡洋艦是夜在界首停泊即晚電調潯州軍士數千一同前往至十四日下午四點鐘潯兵已到於是一併護衛東下至十四晚三點餘鐘已抵肇慶惟總司令莫榮新係奉命先帶桂軍五千來粤故莫於十四日上午八點已抵肇慶與李耀漢極爲融洽現擬莫出三水駐紥以便陸督暫駐　城廣雄等船起程來港經過肇慶猶未聞陸梁二公由肇慶動身此陸梁二人的確行踪也張鳴岐氏前奉龍氏命乘坐廣成兵艦偕同譚學衡到梧州與陸督調停海珠衝突一事茲聞張鳴岐見陸督之後已先附江鞏兵艦回省已於十五日抵省又聞陸都督隨帶軍隊五千莫榮新帶三千并有兵艦八艘即在肇城設立行營俟與各方面調停妥協三兩日内即可抵粤垣駐省各國領事於昨十五號午刻由省啓輪赴肇十六號晉謁陸梁兩公相與談論維持治安各事畢　乘輪返沙面龍都督因陸梁二公愆期不到以致各事不能解决粤民日形不安特再派委黄榮耀尅日前往道達誠意以期疏通粤桂意見俾得共策良謀該員奉命經於十七號下午向肇城出發矣　　陸梁電勸粤軍陸都督梁任公於十五日由肇城行營致電龍都督並軍界全體將校士卒云榮廷啓超承龍都督電招來粤共商大計本擬輕裝減從星夜馳來嗣疉接龍督四電力言北伐救國之急務作兩粤會師進取之遠猷敦迫率重兵來會榮廷等義無可諉隨帶桂軍萬人次第東下此事純出於龍督之意專爲國家前途起見與兩粤内部交涉毫無關係仍恐軍界諸君及粤中父老或有誤會謹先將榮廷等之心迹及計畫披瀝陳之榮廷生性怡淡率直毫無爭權貪位之心粤中軍界多有曾與榮廷共事者當能深知其爲人今迫於公義揮淚興師誓自行督兵出境北伐並廣西都督一席亦不願久居今茲來粤只欲以旬日之間議定大計即行北上斷不能久淹滯粤境外間或有慮榮廷到粤粤中軍界將有變動榮廷敢矢信誓保其必無望我軍界諸君推誠信之至於啟超本一介書生於軍事素無所知其不願干預軍政自無待論其對於各黨派之賢俊惟有敬愛絶無偏袒兩年以來專意於社會敎育事宜與黨派久脫離關係此次迫於義憤勉從諸君之後竭其棉薄首義之始即自誓無論何種地位斷不肯居若有相强惟有引身而退今次來粤惟本恭敬桑梓之心稍盡維持調護之責粤事粗定便須歷游他方更思自効此來於粤中軍界絶無影響更何待言須知今之國賊實爲袁氏袁氏一日不退國患一日不息今袁勢日趨窮蹙然淫威積之旣久摧陷尚費全力我軍人舍力報國正在此時若兩粤境内秩序安謐無内顧之憂自能出其勁旅迅定中原若内部自生葛藤則爲敵所乘勢將自潰更何所挾持以救國而身家權位更何所託龍督與榮廷啓超有鑒於此故一月以來苦心調護務成兩粤一家同心禦侮之局耿耿血誠可表天日想我軍人必能深會此意也特此先行馳告其北伐進取方略俟與龍督會晤後當决定迅速進行凡我軍人志切從戎者請各安待必有以償諸君之壯志也陸榮廷梁啓超咸印　　龍氏表明心迹龍濟光自宣布獨立以來態度不甚明瞭民黨大加攻擊僉謂其爲僞獨立茲者陸梁東下苦意排解龍氏亦大出文告以自表示其爲出於眞誠其十七日所出通告略云晚淸不綱袁氏行詐當民國肇造之始粤先發難省會集師比時本都督率部以保閭閻絕無權利思想雖經獲選堅讓賢能地方之秩序稍復即率將士以還梧郡迨至癸丑之役袁氏方以翊戴共和號召天下一時老成穩健想望太平是以寗湘贛粤獨立難成本都督對於袁氏本期其有安天下之大功而原其個人之小節然而處梟傑權力之下功高則易震蹈隙則生疑彼袁氏一面藉顯爵以相縻一面質同懷以防變委曲將順以迄帝制未發生以前本都督擁護中央之心始終如一何意袁氏野心勃發以眞正之民意爲可欺以於穆之天下爲可奪悍然不顧帝制自娛是而可忍孰不可忍凡我共和之民軍護國之志士均盼剗除意見相見以心本都督絕不致反復無常以遺從逆之唾罵至於權利之思想當年已淡於懷任重者心勞久欲息影蓬蒿何致熱心祿利不過腹心將士一時安置殊難分布倘未合宜恐非地方之福况今國賊未除正我輩枕戈裹甲之日若果内訌稍起即遺人以有隙之乘爭意見而忘仇讐恐爲列强所訕笑本都督旣已開誠佈告諸志士亦宜相諒苦衷尚希分諭諸軍毌貽民累若有假託同志擾害地方者皆得便宜而撲滅之何地非諸君桑梓愛情諒與相同現今市廛閉遷令我撫躬滋咎吾民何罪未享共和之幸福先懼兵戎之恐慌務望解釋羣疑還安寗於衆庶再爲集合同志問罪狀於獨夫切切此佈中華民國五年四月十七日都督龍濟光 
[許世英辭職與閩政局（特别通信）]  
　　閩巡按許靜仁固善觀時變者也廻憶兩個月前協解中央之欵閩省成績冠於各省田賦則加徵三成公賣則遍及全省他如開丈沙洲創辦房捐凡可以裕中央之收入者設法進行不遺餘力自粤省獨立以來而閩之行政方針忽然一變田賦請緩加徵每歲蠲去七十餘萬元官產處所派丈量沙田委員二十餘人於本月十四號全數撤回菸酒公賣稅率太重未得各商之同意亦令暫緩徵收房捐局開辦未及一月現已化爲泡影甚至禁烟罰欵驗契收入已辦有成效者昨亦皆奉令暫緩進行是亦足窺其對於時局之意旨矣財政廳長一席醖釀已數月原爲皖系所必爭現亦改薦閩籍鉅紳林炳章接充句日以來閩省政局之變幻洵爲民國二年以後所未有然因此與李將軍意見不合此次之突然辭職其原因亦可想見無待明言云 
[浙江獨立聲中之台州（越魯通信）]  
　　浙江台地多山林近海濱本爲綠林出產地自鎭守使設立後被捕戮者約千百計乃稍歛跡台屬有遊擊隊七營分爲兩統第一隊計四營駐臨海統領黄繼忠第二隊計三營駐黄巖統領陳步堂并各設帮統一人均歸鎭守使節制迺者滇黔事起民黨到處運動此間亦有大名鼎鼎曾充團長之夏某王某來台運動第一隊統領之親戚黄不爲所動因而謠言四起遂下戒嚴令并由某紳等代爲說項黄即派兵送夏等出境并親至鎭守使處辭職張使不允其請多方開導令仍回原職民黨圖浙本視台州爲要徑近石浦至日本較便故圖浙圖台之聲不絕於耳浙江軍界中資格最老者首推張使載陽未獨立以前曾赴省一次至十二日回海（張使駐海門）是日晨省中已宣告獨立張使急電招黄統領面受機宜（海門　臨海九十里）又聞此次省中拍中央電係張使主張張於十四日仍回省中此間鎭守有顧迺斌之說惟目下尚未到台當黄統領回臨時有將該縣張知事看管之謠臨海縣知事張蘭直省人任事年餘無成績可言此次因其在海門中國銀行存洋數萬元被地方偵悉故有是舉張正在進退爲難之時幸次日即接屈督來電謂在職人員槪不更動不凖擅離職守於是乃恢復其自由權近日謠言略靜市面亦已如常 
[杭城最近之議會與軍事]  
　　前日（二十一日）參議會開第四次常會午后三時振鈴開會由正議長王文慶主席到會議員共計九人首先討論前次所修改章程及辦事細則次提議參議員顧乃斌已任台州鎭守使之職遵章不克兼任現經來函辭職各會員討論多時經衆議决應准辭職復提議公推補充會員擬舉何人有推舉陳敬第者有推舉孫江東者因議員到會尚未過半未能表决時已鐘鳴五下俟下次常會再行提議遂搖鈴散會 
　　顧乃斌之辭職書略云乃斌謬承推舉追隨左右數日於茲絕無表見撫躬自問良用疚然頃因奉命鎭守椒江即日就道未得與諸君子共聚一堂討論國計惟是有不能已於言者爲諸君子略陳之此次吾浙舉義一致進行地方秩序絕不擾亂足徵國利民福拭目可待然而大局未定浙處孤危若不急爲圖維誠恐變生不測應付爲難此無可諱言乃斌軍人也略諳　　就浙江形勢而論如常玉山之接近江西湖屬之　連安徽温州之交界福建均屬全浙門户偶一疏忽在在堪虞雖杭滬間駐有重兵無虞他故一旦他處偶遭告警調遣無從爲今之計惟有急練重兵藉圖鞏固若是則進可以攻退足以守他日各處風從執牛耳於南方者舍浙其誰况浙省財政素稱充足編練三師綽有餘裕急宜預爲籌畫以固圉疆尤有陳者此次軍政商學各界區域問題學派問題權利問題自應屏除私見共同一致將來浙江名譽上歷史上皆可矜式全國大局之幸亦浙江人民之幸也愚昧之見言盡於是夙欽諸君子熱誠桑梓　　周詳用敢敬獻蕪言仰祈採納從速提議所有乃斌參議一席特此謹辭 
　　浙江游擊隊獨立後由屈都督委任張伯歧爲總司令張君蒞任後查知各營缺額頗多亟應招足以資調遣聞駐紥　行宮之第四營已於昨日開始招募前往投考者甚衆而張君規定資格則頗嚴謹 
[戒備中之蘇垣要訊]  
　　昨日滬寗車由寗開下者僅到常州（前晚車即已不開）由上海開上者僅止蘇州據聞因澄錫兩軍在無錫附近决戰恐有飛彈落於車路故命暫止 
　　軍署諮議劉嗣榮參謀官王通昨乘南京車到蘇表面上係送進攻吳江之作戰計劃命令而至其實係朱師長請任鎭守使之參謀長者劉君此來奉有上將軍之重要示諭故在使署召集蘇州紳商各界代表曁軍警各級軍官宣示馮將軍之對於本省各處治安决計嚴守中立若有黨人前來侵奪則惟有以武力以應付即如此次之吳江然云云 
　　自昨夜嚴查黨人後火車站各輪船亦同時緊急搜索今日下午二時滬寗車抵蘇有外人數十餘名來蘇游歷各帶彈槍手槍下站後即向城中 
游行朱師長得車站憲兵隊隊官謝廷樹報告心有所欵以爲無論游歷人最多斷無數十餘人同來又未接得特派交涉員楊小川君之文公當即電詢關監督亦云未知朱師長謂於防務上有絕大關係徵諸上年黨人文鳳藻故事不免可疑當此風鶴頻驚之時無論是否均應偵探切實舉動即派探員婁子雲君率偵探十名跟蹤相隨藉資保護并察其詳情俾知實在 
　　警察自戒嚴以來長警日站夜巡職務重要崔廳長爲稽查各區隊長警勤怠起見特將本廳之禁煙檢查員汪鯤高子林徐繼直等各員加委勤務稽查專司偵察黨情稽查崗警之勤惰每日具報稽查處核轉備閱共計檢查八員各津給公費六元即由二十三號起發給飭委實行職務 
　　自江陰吳江平望變起蘇州防守嚴密陸軍第二師曁禁衛軍紛紛電請馮將軍給發砲子槍彈以備軍實業奉軍署核准飭軍械總局長孔慶塘配足第二師所請槍彈二十萬顆分裝二十箱派員由車站轉運到蘇發給朱師長具領備用至禁衛軍所請之砲彈共計二百二十顆昨日由寗轉運到蘇州車站經劉錫齡團長委派何軍需率領士兵二排陸續護運到部存儲矣 
[安徽通信]  
　　日前大通事變業經省中撥派兵輪馳往平定所有槍枝均經商會收下每槍一枝給洋一元現在市面平靖如常據稱此次榷運局損失四萬元中國銀行損失約五萬元匯豐錢莊亦損失一萬餘元然究其實數幾何則不可知餘均無大損失云 
　　皖省連日風聲鶴唳異常戒嚴軍警商團晝夜巡邏不懈市面雖稱安謐而民心不無恐惶昨經李巡按出示曉諭略云近日長江一帶極見　安吾皖地面敉平尤爲共聞共見凡商民人等務須各安生業切勿聽信謠言自尋驚擾本　職任　圻對於全　人民有維持治安之責况　性愛民如子斷不使稍　危機區區寸衷諒爲全皖人民所共　　 
 
 
 

Page 7

 
 
至中國交通兩銀行本金充裕信用素著所有該兩行發行之劵均能流通毫無阻滯儘可放心使用萬無意外之虞近聞有牟利之徒有將該兩行票劵抑價兌換之事不獨有害於民而且有碍金融併應嚴行禁止以維市面而安民心 
　　安徽財政廳長鄭鴻瑞係由前巡按韓國鈞特保以財政廳道尹記名護署斯職蒞任之始與倪將軍不相能迨與倪融洽而與李巡按又生意見上年冬倪即擬保以實授李不贊同事遂中止倪於卸任時仍申前議此時與李已設法疏通遂會銜電保措詞略謂該廳長到任業經一載綜覈精審措置裕如所有公債新稅旣能分别籌募推行無阻而軍政各費亦能按期應付竭蹶無虞似此奉職無忝成績昭然可否仰懇俯准任命實授以資策勵云云聞昨已奉令照准然鄭亦煞費苦心矣 
[成都附近各縣之警耗（特别通信）]  
　　成都附近各縣現已布滿土著之會黨近省城二三千里之場市皆有其蹤跡搶場刦鎭謀撲縣城者所在皆是成都空虚已無兵可發陳將軍於四月四號特派川邊卸任旅長劉成勳飭慰各股會黨領袖令其休兵不知能否辦到茲將各省各縣情形彙述如下 
　　什邡與彭縣交之馬脚鎭羅家場一帶均已布滿巫吉娃楊邊花（漢川著名哥老）之隊伍近城各地亦時有出沒馬脚鎭羅家場均於陽曆三月二十六七日被刦羅家場係乘夜刦者次早劉知事率警隊四十五名前往勘驗方行至距城二十三里之仙女洞不遠之坎上即遇巫楊隊伍二百餘名劉知事督隊與戰相持數小時警隊不能敵知事所乘之馬致被轟斃警隊多人冬水田中逃匿槍枝刦去一十八枝知事徒步退走巫楊軍隊追擊知事忙中失去鞋一隻跣足而行警隊且戰且走勉强將知事護送回城稍事休息知事一面飭警團嚴守縣城以防撲城一面急電請兵城内人民驚惶無似此項袍哥軍隊於名譽上頗知顧惜其在馬脚鎭各處時對於居民並不騷擾且密派稽查多人專調查軍隊有無刦搶情事日前有一兵在場買小麵餅其原價每個六文兵只給四文遂與買者互相口角稽查查得即拿獲處以槍斃此其一端也 
　　自大邑卭崍相繼陷落後新津即宣告戒嚴四城關閉每日惟午間開城數小時合境團練全行調集太平場一帶防堵入夜居民上城邏守日昨聞會黨隊伍將撲楊場張場該縣知事當即率警隊馳往守禦比至則兩兵已迫近場口彼此開鎗因衆寡不敵知事始放數鎗即回縣城楊場張場旋即被其佔據昨日有由該縣上省者云沿途見有軍隊向新津進發該縣恐不免有戰事也又在該縣城内親見卭崍敗兵逃回約二十餘人甚形狼狽據該兵自云彼軍向紥卭城因滇事發生營部移往滎經淸溪一帶扼防僅留二十餘人在邛吳孫軍隊驟於陰曆二月三十黎明攻入縣城該兵等方在睡夢中聞警即携鎗枝跳城逃命有兩兵患病不能行即爲敵人加害云云 
　　自孫澤沛吳慶熙等内應南軍以來川西内屬各縣半經兵禍灌縣適當其衝而縣城卒未被佔者大有原因聞孫澤沛等將率隊攻打灌縣該縣知事聞警苦於城内兵力薄弱不得已乃由城内著名哥老某向孫等說銀若干元請緩攻城故縣城内始告無恙知事自與孫等說銀後無法籌此鉅欵乃勒令全縣人民派捐經十餘日始將此欵籌齊交某轉付孫等此後城内遂得以淸靜惟商務減色學校無人因孫等大隊駐紥該縣所屬各場交通斷絕故也一時城内人民雖云稍安而鄕下人民不勝驚怖近來又有丁厚堂所帶之隊伍七八百人開往該縣石羊場聲言要攻奪城池此警傳來城内人民又皆晝夜不安無從爲計矣 
　　日昨（三號）模範警隊五大隊並陸軍混成旅工兵一營由郫縣開㧞前來崇慶分駐各棧是夜一鐘模範警開赴大邑工兵營暫住縣城之考棚内四號駐紥考棚之陸軍混成旅工兵營得前方軍隊來函已困孫軍於邛崍該營即於本日午前開拔赴邛大邑被陷之警耗傳來縣城謠言紛起人心恐惶日昨張副指揮官統率軍隊來縣後人心始爲安靜市面一切漸復舊觀 
[地方通信松江]  
　　飭查獨立之布告今年縣公署接馮將軍齊巡按使密電内開黨人現在各處散布張貼江蘇獨立布告希圖煽惑着嚴飭查禁等因李知事立即傳知警局由那警佐諭令長警在各處崗位隨時注意遇有此等布告立即扯去若當場查見張貼之人即便拿送到局訊究 
　　横雲山富户之恐慌西外紳富遷移者多咸以横雲山一帶爲安樂窩詎近悉太湖中巢湖帮梟盜聚衆百餘人駕船多隻在金澤等處搶劫（前年金澤亦曾遭此輩大刧掠）竟明目張膽至楓涇左近分贓現知横山富户麕集聲欲率衆到彼非大開賭場即恣意刧奪紳富聞之大恐慌立報警局那警佐即飛禀何司令李知事一面派張稽查員率警三十名荷鎗實彈於今日下午冒雨前往兜捕軍界亦派騎隊十餘名步隊十餘名馳往助拿那君並飛函水警沈專署長請派師船驅剿 
　　楓涇搬家之原因楓涇人民爭先搬遷十室九空聞其原因不獨爲蘇浙接界雙方各駐軍隊旦夕疑有戰禍實因北軍某營長眷屬在鎭楓人視線叢集以其遷移與否卜戰事之有無某日見該眷屬匆匆搬遷遂料戰釁將啓此耗一經傳佈即鎭定者亦多搖搖因之水陸舟車去恐不速其實營長眷屬本欲歸省並非時勢迫之他往也 
　詐騙金珠之破案時俗奢靡婚嫁人家必租借金珠飾物以相炫耀於是伴婆　僕僕各處利市十倍西門豐樂　珠翠店主王雲生與妻王陸氏誑串張嫗等向城内外各紳富家租去金珠貴重物件値價二萬餘金陸續付質計錢九千四百餘千自去年迄今始尚此當彼贖以資掩飾近因虧空太鉅無可支吾遂靦　乾沒王夫婦先後避逸事敗各户刻已扭張嫗赴警局並到滬捕王回松矣 
[安慶]  
　　催解内債之急迫皖省財政平時已屬艱窘自撥發安武軍三個月出征薪餉一百萬元及籌解四月分中央專欵後已有竭澤而漁之勢乃頃又奉財政部電催安徽原認之内債六十萬元務須提前墊解能於月内滙解到部更妙云云李使奉電後已飭財政廳遵辦未知如何籌措也 
　　揑名禀留知事之聲明廬江縣知事曾綿棨因妄押軍官曹應良被讉撤任當經省委候補知事龍敏修前往查辦旋即委龍代理業經交替乃有縣紳章承灝許計生等聨名電省謂曾知事治廬四月政聲卓著懇請收回成命准予留任等語事爲該縣正紳訪聞復電省署聲明係屬揑名保留李使一槪不理惟以曾知事舉止乖謬將擬登諸白簡云 
[北京]  
　　淸河學校開紀念會紀事本月十六日北京淸河陸軍學校内靑年會開週年紀念大會是日下午一時振鈴開會首由主席報告開會宗旨畢請萬國改良會丁義華君演說改良與世界之將來略述二千五百年前但以理之事蹟謂可爲後世改良之標凖并謂試調查但以理一書能長吾人知識智慧等語後由社會改良會雍濤君演說攺良非從心裏改良猶之南轅北轍無目的可達之日等語尚有各處來賓多有演詞末由本校學生四百餘名唱歌散會時已五點餘鐘矣 
[福建]  
　　厦門宣布戒嚴粤省宣布獨立後厦門亦已戒嚴如鎭南關曁四城門每値夕陽西下即有陸軍分頭把守夜間十二點以後即不准行路如有不知禁令致被軍警搜查者立即被押拘留因此之故夜間行人絕跡娼寮妓館茶肆酒樓受此限止生涯亦大爲減色海岸有某處室内密造地雷昨夜更深即在海岸擲放大響一聲屋瓦皆震軍隊聞聲趕到該處查究然查無蹤跡云 
雜評一 
[好敎訓（一子）]  
　　今日吾國人惴惴然常若有所恐者不在恐共和目的之不驟達而在自生間隙以墮毁其垂成之功粤浙獨立後懷此不安之念者益衆矣今何幸兩省之要人乃有此痛切著明之敎訓乎 
　　龍濟光之布告曰若果内訌稍起即予人以可乘之機陸梁之勸告電曰若内部自生葛籐則將爲敵所乘是粤省兩方面均已澈悟此旨粤事其有轉機矣 
　　顧乃斌之辭職書曰此次軍政商學各界正宜屏除私見共同一致呂公望等致段氏電曰此次舉事絕非爲權利起見惟能屏除私見與權利之念而後内訌葛籐不起浙人能澈悟此旨浙事亦有望矣 
　　自今以後我全國之人能保守此敎訓者目的即不驟達必有達到之一日苟其不然國且隨之以亡目的云乎哉共和云乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬寗火車阻斷中之無錫惡耗]  
　　昨午本埠某米商接無錫來電謂自江陰獨立以來錫地謠言　起非常戒嚴前昨兩日水陸兩軍紛紛到錫人心惶惶商業蕭索二十三號夜周涇港一帶之滬寗軌道被軍隊拆去一叚以致晚間城内秩序大亂殷實舖户被掠者甚多云云又函云昨日下午此間得無錫消息謂該處因兩軍於附近之靑陽地開戰某兵退駐以致全埠罷市商民扶老携糼紛紛出逃哭聲震野慘不忍　至晚尚未規復原狀故某公司輪船昨已加添申錫班小輪以資濟渡内地風雲緊急因江陰無錫兩方軍隊發生戰事附近常州亦大受影響茲聞滬寗火車前日夜車中途已有阻滯昨日列車除蘇滬客車照常往來外其餘祇可寗鎭通車云 
　　另一函云滬寗火車自前晚夜車起僅開至蘇州爲止因前日江陰變兵圖襲無錫被防軍擊退恐蘇滬等處調兵往攻遂將望亭鎭相近軌道拆除一叚以阻軍隊進行故火車暫時停駛 
[由蘇來滬之旅客益多]  
　　自蘇屬吳江縣宣佈獨立後該處與蘇州各地居民稍有身家者紛紛乘坐火車逃避來滬前日又謠傳無錫已開戰釁内地居民更形恐慌以故昨日由蘇開滬之火車座客更形擁擠即内地開來之各小輪艙中搭客亦均塞滿而駐滬外交團對於内地不靖情形甚爲注意除咨請英美總巡麥高雲君選派幹探前往内地各機關調查眞相外並請轉飭各該管捕房派探分往車站輪埠妥爲照料 
　　陸軍第十師盧師長亦以蘇地人民紛紛遷徙來滬上海車站往來旅客甚衆誠恐匪盜乘間刧掠旅客所携財物昨已飭派步兵二排前往輪流保護蘇州因吳江兩近發生戰事蘇杭蘇湖兩班小輪亦於昨日停止往來蘇浙商客均須由滬轉道故有小輪公司一二家加添申杭早班以濟搭客 
[蘇軍收復吳江之電告]  
　　吳江縣於本月十六日爲何嘉祿等前往商由該縣周知事宣告獨立並於同日由徐樸臣在　治震澤縣屬之嚴墓鎭地方宣告獨立曾紀報端茲悉二十二號由蘇省軍巡二使會銜命令駐蘇之第二師朱師長調撥步砲兵各一營騎兵一連携帶軍械並機開鎗四尊飛馳往擊交綏一次互有死傷旋蘇軍正擬繼續進攻而何嘉祿以吳江護國軍所部僅有一支隊之士兵不足與之抵抗遂與内部商定暫退故於二十三號黎明時率衆携帶快鎗六百餘桿望平望鎭而退昨悉蘇常道尹兼鎭守使朱熙及水警廳長趙會鵬二氏通電寗滬各機關報告其文略謂　日（即二十三日）午前六時已收復吳江黨已四 
散現正回平望追擊合電聞通飭所屬知照云云 
[飭緝縱子起事之營長]  
　　蘇省軍巡二使以前往嚴墓地方宣告獨立之首領係爲前在蘇垣充當警廳騎巡隊隊長之徐樸臣即現任兩浙緝私第四營營長徐人驥之子此次該營長縱子潛往原籍起事殊爲不合爰於昨日飭兩浙緝私統部蔡統領着令速將徐人驥父子併獲解究 
[處置江陰變兵之示諭]  
　　上海縣知事公署昨發示諭云爲出示曉諭事本月二十二日奉巡按使養電開江陰兵變現分三路進攻勢必聞風逃竄仰速會督軍警扼要堵截該變兵等如知悔悟可派人護解來省准其歸伍决無危險此層由各知事爲之擔保使無疑慮倘願回籍安分即令繳還鎗枝軍衣放其回籍不可虐待以上兩層倘均不願照辦則是甘心爲匪希圖搶刧應卽按軍法從事仍先出示曉諭以定人心其有漫不經心任其過境騷擾者查出嚴參切切等因奉此除由縣遵辦外合行出示曉諭爲此示仰各變兵一體知照毌　特示 
[鄭重沿海三縣之防務]  
　　松滬楊護軍　現據探報偵悉有湘人劉某等派撥數人携帶手鎗炸彈密赴奉賢南匯川沙等三縣運動軍警宣告獨立並擬先在浦東周浦鎭刦掠錢糧莊及各商舖之銀物藉充軍餉等　查該三縣境均屬逼近海灘尤與上　相距甚近不可不加意防範昨特飛飭該三縣知事妥爲協 
商防務辦法以期有備無患 
　　又函云南匯沿海一帶謠風日盛謂由何嘉祿等密議不日起事以故居民異常惶恐晚間八時閉城阻止行人當舖每日上午十二時開至一時收市 
[江陰旅滬同鄕之公電]  
　　江陰旅滬同鄕昨致南京電云馮上將軍鈞鑒江陰地處荒僻頻年疉遭變亂瘡痍滿目民不聊生比聞兵釁又啓生靈塗炭慘不忍言公民等遙　梓鄕憂心如焚素仰我公恩威並濟愛民如子籲請勿純以武力相持藉免地方糜爛不勝迫切待命之至江陰旅滬全體公民謹啓 
[蘇民集議治安問題]  
　　旅滬蘇省紳商蔡冶民等以現在大局不定蘇境各處紛紛獨立發生戰禍蘇民何辜慘遭糜爛昨特發出飛啓邀集各界籌議治安問題並以馮上將軍素以保衛地方爲宗旨現在何故竟開兵禍蘇民將無孑遺擬公電馮上將軍迅速作主拯民水火並聞昨已公舉代表沈堃生等四君赴寗面陳一切云 
[阻止借欵之汴民公函]  
　　河南旅滬公民致美領事函云貴領事鑒敝國前大總統袁世凱叛國罪著全國痛憤約法上總統資格早已消滅無代表人民締結條約之權近聞袁世凱以私人資格擅將河南全省鑛產作抵貴國資本家借欵二千五百萬元作　　人民之經費河南鑛產與河南三千萬人民生命有關凡締約關於河南鑛產非出於河南人民之公意不能發生效力貴國素以尊重人道酷愛和平聞於世界苟非受其欺朦必不出此間接違反人道擾亂和平之舉且戰禍延長生靈塗炭誠信不孚感情日惡仕敝國雖有危亡之慘禍而貴國商務前途亦不免受莫大之影響敝國民爲挽救危亡維持國際感情起見故對於袁世凱所訂違法借欵條約誓不承認謹函請貴領事代電貴政府速達貴國資本家毁約停付以副敝國人民之望不勝感激之至專此順頌畤祉河南旅滬公民張艮珅余挽瀾馮奇秦嵩聲張衛黄劉光世陳長城余武等一百四十人公啓 
[新裕輪船載兵遇險]  
　　招商局新裕等三輪船被海軍扣留預備載兵南下一事曾誌前報茲得本埠招商局消息昨接新裕輪船來電該輪自天津載兵赴閩出口後因値大霧迷漫致與護送軍艦相撞船身損壞云云或謂新裕輪在舟山洋面被海容軍艦撞沉云 
　　另一訪函云昨日本埠因得招商局新裕輪船沉沒之消息全體股東大譁尚不知如何解决也 
[要求發還截留之小輪]  
　　内河招商局行駛無錫之追豐小輪一艘　被迫令載運軍隊及野戰砲爲鈕　生所部民軍截去茲聞由該公司總理商請總商會轉函該軍領袖聲明理由要求發還 
[調蘇軍隊之裝運情形]  
　　前日下午有身穿灰布制服之軍隊約二營用快船十艘裝運以小輪二艘拖帶經過新閘河有見之者云船上帶有家眷向西駛去嗣聞此項軍隊即在义袋角登岸換乘火車出發赴蘇駐防云 
[南市大火紀]  
　　南市十六舖寗紹公司碼頭棧房等前曾轉租與鴻安公司停輪堆貨因鴻安公司内之大徳大安長安等輪船與寗紹公司之寗紹輪船均走長江故向來堆貨與寗紹棧互相聨合惟於今歲四月一日起彼此劃分棧所訂租三四號之棧房專堆長江貨物並任劉耀廷爲棧房買辦管理進出各貨設帳房於四號棧内三四兩號棧房本係通聨貨物堆積甚多如柏油棉花牛羊毛牛皮小麥雜糧等該棧方於上星期六上午將甯紹船之貨千餘件起上進堆兩棧適値封關期内至下午即行下鍵不料前日夜半兩點三刻鐘時四號棧内忽有濃烟密佈突聞内中油蔞油桶俱發爆裂之聲由碼頭巡丁報告棧房司事等趕緊啓門進内看視早已光燄熊熊不可收拾俄即冒穿屋頂火勢猛烈不可向邇賬房内簿據等要件均無從進取迨將棧中皮帶龍施救業已不及未幾救火聨合會鳴鐘報警始由各社洋龍皮帶車及火龍等到場揭開自來水龍頭竭力施救無如棧中所堆之貨大半俱係引火之物故無濟於事一時柏油生油等遍流至碼頭火即隨油而燃延燒碼頭上浮橋旋由新關並公共捕房之救火小輪先後馳至施救直至昨日傍晚餘火依然未熄是役也共焚去棧房屋十餘幢北至寗紹二號棧南至大達公司棧房爲止幸兩旁俱有高垣及公衖離隔始免　燒聞此次該兩棧損失之數約計百餘萬内中客貨或洋商之貨雖有保險者而未保險者亦多當場由崗警將該棧巡丁戎錫榮買辦劉耀廷帶至第一區署問明後飭將戎解送警廳司法科訊究劉交保令自行投質 
　　昨日松滬楊護軍使上海縣沈知事淞滬徐警廳長等因寗紹碼頭棧房火　災情頗重特派偵探等前往調查起火情形並是否被匪徒乘謠所縱務得眞相禀復核示 
　　在該碼頭乘災竊取燼餘油料之張正才竊　柏油十餘斤賣與董家渡洪源羊毛店内被探金殿臣等見而拘獲人贓及該店夥唐金芳解至警廳司法科訊究又第一區署亦拘獲乘火竊物之王毛弟一名連贓解送司法科併究　　聞鴻安公司之長安輪船適於上星期六日下午進口所裝之貨約有千餘件本訂星期一（昨日）起卸詎前晚夜半該棧已遭火災故此貨尚未波及 
　　另一訪員報告云南市十六舖内寗紹碼頭鴻安公司四號棧房於昨日淸晨二時半失火當火起時初無人知惟聞棧内劈拍之聲甚烈該公司買辦劉耀庭據巡丁報告即派司事前往正欲啓關入視不圖轟然一聲火已冒穿屋頂旋經各區救火會聞警各趨皮帶車馳往施救江海新關河泊司救火小輪亦趕至援助奈勢成燎原遽難撲滅致延燒毗連之第三號棧房直燒至七句餘鐘火始稍殺該棧房近日貨正堆足計兩號棧内所堆之猪　牛皮羊毛白蠟點銅芝蔴荳油米麥棉花綢緞洋紗藥材靛靑等貨爲數甚多約計損失當不下三四百萬可謂巨災矣至天明後火尚未熄　有南市華商電車因線被燒斷即馳至關橋爲止關橋以北暫停交通至下午尚未規復當火熾時大達公司因近在比鄰棧内堆有荳油等引火之物不少該公司慮被波及當督飭各小工將荳油等貨搬至碼頭暫放一而令巡丁頭目楊芝階等將自備皮帶車取出候用幸火勢截斷未遭殃及 
[假檢察官判處徒刑]  
　　許衡又名許天興又化名爲倪天畏　外冒充江蘇高等廳檢察官向　門　陸翀鵬招搖撞騙當被獲送上海地方審檢廳派員訊明判令收押聽候宣判在案昨日午後　堵沈推檢各官開庭飭提許衡到案略詰數語　其冒充法官在外招搖罪已成立按照二百二十六條刑律處以五等有期徒刑判監禁十一個月飭　還押候上訴期滿送監執行 
[調查控訴暗殺之眞悔]  
　　黨人劉忠前偕證人沈聚三李友明投法公堂控稱前在南京被偵探黄子平拘拿乘隙逃來上海詎黄追蹤來申欲行暗殺幸　覺察未遭毒手求請訊究等　黄供　未當過偵探實被挾嫌誣指聶讞員以兩造各執一詞判令交保飭知捕房查明訊斷在案現捕頭以暗殺誣指兩層均屬案關重大虚實皆須　究故諭令包探詳細調查實在情形據實禀復以便轉禀中西官核辦 
[最近之商業狀况]  
　　本埠各商業因受時局影響市面頓形衰　前已將錢米等業最近狀况披露報端茲再就調查所得者續述如下 
　　糖業近來華貨極缺洋糖來源尚屬照常惟銷路甚爲疲滯緣該業向以長江一帶及浙江之杭嘉湖等處銷場爲最旺現因浙江宣告獨立長江下游一帶亦謠言不靖各該客帮大都停辦以致糖市極形滯銷價格因此比前稍跌 
　　麵粉自開春以來因時局不穩銀根緊急銷場疲滯存貨擁積價値本已日跌今又加以浙省獨立風潮生意更覺衰落天津粤東等帮向稱銷路最旺者現均停頓不辦故近日市價每粉一包復又跌落二分半至五分不等計頂商之貨僅售銀一兩六錢七分半至麩皮一項向來行銷於東洋及江浙之蘇松湖嘉各屬常年以夏季爲最旺現時已屬初夏本應日有起色今因浙旣獨立蘇又不靖以致蘇松湖嘉各屬生意停滯不動束洋帮雖有購辦亦無大批交易故日來市價亦復大跌每皮一袋高者跌價一錢次亦五分云 
　　紙扇近年自東洋貨出現以來生意已日形退化然本埠城内外各扇莊每年行銷於天津新加坡哈爾濱奉天廣東等處者爲大宗貿易往年度一交三月各路客帮即來購辦迨至端午節　即從事結朿今三月已至下旬而天津等處客貨尚無大批交易恐該業今届生意難期十分起色矣 
　　洋紙前因歐戰連年來貨稀少求過於供以致價格飛漲以本年舊曆正二月間爲價値最昻之時乃爲時未及匝月而桂粤浙三省相繼獨立時局大變金融阻滯商業異常停頓書籍等項遽形滯銷各色洋紙去路乃一落千丈油光紙每合前售銀三兩八錢者現開三兩六錢新聞紙前售銀四兩六錢者現開三兩七八錢猶且乏人過問 
[客帮爭購棉紗]  
　　昨日駐滬四川帮與江西帮湖南帮趁紗價　動之際將存滬之銀均購本廠紗及印度紗東洋紗共有三千餘包之多暫爲存棧待時裝運所辦者係二十支紅財神每包銀九十五兩光復圖九十六兩七五雙熊九十七兩十六支西湖九十兩水月九十一兩七五雙鶴九十兩零五錢又二十支五福九十八兩牧羊九十　兩三星九十六兩五錢十二支日報館七十六兩二錢五 
[寗波旅滬同鄉會常年會紀事]  
　　四月二十三號下午二時甯波同鄕會假四明公所開常年大會到者六百餘人公推方樵苓爲臨時主席宣布開會宗旨推定柳鈺棠嚴忱熱二君爲開票監察員繼由陳良玉君報告徵求會員章程及會中收支賬略並由張讓三君報告會中迭次辦事成蹟次由兪宗周袁履登洪承祁柳鈺棠諸君相繼演說大旨不外固結團體力顧公益等語末由檢票員開初選正副會長票當選者十人虞洽卿君得五百二十五票朱葆三君得三百五十一票李徵五君得三百零六票王儒堂君得二百九十三票沈仲禮君得二百九十一票張讓三君得二百五十二票方樵苓君得二百三十六票嚴子均君得二百零六票謝　牕君得二百零一票陳良玉君得一百五十一票照章一星期内再由會董到會複選正副會長並推定職董四十人至此已鐘鳴五下遂搖鈴散會 
[尚賢堂女士會又開茶叙會]  
　　法租界霞飛路石牌樓尚賢堂女士會前曾由　友用電光影燈照射中國風景見者羣　歎　茲聞該會又定於本月二十七日即陰曆三月二十五日禮拜四下午四時半關茶叙會　鄧尼爾君及其夫人特備最新遠東著名之著色風景影片仍用電光燈影射以娛來賓是誠足爲女界一擴眼界者女校師生曁各閨秀有願與斯集者槪可向該堂函索入場劵以憑招待 
[保護調查學童委員]  
　　上海市調查學齡兒童委員已派定張麒劉榮　黄廷獻三人分赴上海市區域内按户調查現正著手進行特由縣公署咨照淞滬警察廳轉飭所屬各署所一體保護 
[運回赴美賽品船名單]  
　　赴美賽會監督處由美運滬之賽品共分六批茲將運回之船名箱數及各船開行日期已到或未到一併開列如下 
船名箱數開行日期已到或未到 
支那號三百七十八箱一月六號已到 
廣島丸四十一箱二月十一號已到 
派色惟呢百零七箱二月二十號已到此船放港 
　　　　　　　　　　　　　　　　　　　　專運粤品 
支那號百七十四箱三月十六號已到 
美政府船二百三十二箱四月五號未到 
春陽丸五十八箱三月二十四號聞已到 
[冒名收糧之澈查]  
　　本邑西鄕顓北馬橋圖董張奎泉孫春堂等聨名投上海縣公署禀稱有人假冒催徵吏名義收取錢糧請求查究當經沈知事查得該鄕爲十八保一切錢糧向歸閔行鎭分櫃承辦此次旣有人冒名收糧實與國稅有關因即派員澈底淸查以憑究辦 
[掘墓抛骨之請究]  
　　徐家滙鎭迤西原有泥馬路一條直達陸家橋等處沿馬路之兩旁大半係屬墳墓茲有外人在彼廣購田地其中涉及墳墓者無論有主無主均由各地販串通各地保轉雇小工將各墳墓先後掘毁致尸骨沿途遺棄茲爲該處各　董查見不忍坐視同投縣署禀請澈究沈知事據禀後前日督同地方警察所偵探等前往查勘核辦 
[小工被毆斃命]  
　　前日有小工張四與相四學在招商局江新輪船上扛運煤斤起釁互相扭毆張力不能支被毆倒地旋卽氣絶而死相知肇禍乘間逃逸事爲水巡捕房梅捕頭得悉立飭包探何阿春將相四學拘獲收押一面報告地方廳禀請相驗經該廳委樓檢察官毛檢驗員等蒞場相驗旋據張四之妻張田氏投案禀求免驗情願自行棺殮樓君准之判令具結呈查着趕緊收殮午後該捕房命何探將相四學函送到廳經樓君預審後判令收押候屍妻來案再核 
[西人自戕續誌]  
　　昨報載某洋人在法新租界善鐘路空地上自戕一則現經石總巡前往察看得實用手鎗自戕鎗珠由胸前擊入從面部而出立即斃命屍身已由伊家屬車回收殮聞該洋人係素患神經病云 
[又一西人自戕]  
　　英租界某西學堂敎習某西人於前晚不知何故自用手槍向口中轟擊槍珠從腦後而出旋即殞命報由英捕房飭將屍體送入驗屍所昨由英按察使蘇君蒞所驗明當即棺殮 
[逃妻案兩則]  
　　浦東陸家渡鄕人朱阿六曾娶吳萬龍之十七歲女金弟爲室成婚未久忽於本月十六日該女托故歸寗前日朱親往接領詎該女不在母家吳亦向婿索女以致兩相爭執由警拘遂第三區警局移送地方檢察廳經檢察官　詰之下判令出外帮同找尋　　新開河某海味行夥陳紹其之妻胡氏於三月初二日走失無蹤當向妻母胡王氏根究一味支吾昨經陳偵悉其妻被妻母藏匿於洪昇碼頭地方即往尋獲連同胡王氏扭控第一區警局命送地方廳訊辦當由林檢察長諭飭收押候究 
[婦人不認誘拐]  
　　檢察廳飭法警投法公堂禀稱有劉徐氏在廳具控住居法租界之陳有才陳紅寳夫婦誘拐伊女蘭英今協同包探前往拘提陳已逸去祇將陳紅寳與蘭英提案請示帶回訊辦經中西官訊據紅寳供稱有才係前姘夫今已拆開蘭英於五歲時由某氏領來婦人出洋七十元買下爲女今已十一歲豈有被拐已閱七載現始具控之理求察判紅寳蘭英交保諭來警將原告送案預審再行核辦 
[鄰人拐孩竊物之敗露]  
　　住在小北門内九畝地之陳桂生於去年九月中與其妻有事出外被人入室竊取金飾衣服並將年未成丁之妻弟胡應生一并拐去當時陳投報警局飭緝無蹤日來陳見鄰人張阿金忽然衣服華麗且日用寛綽情有可疑禀報警局飭探將張拘獲抄出當票六張確係陳之失贓詰其胡孩何在據稱藏匿在北市小客棧中遂將胡孩起出解送警廳司法科於昨日午後轉送地方檢察廳究辦 
[兩竊賊均判押一年]  
　　張阿六因撬開麥另利銀行後面馬棚門竊取馬夫衣物由捕查獲於上星期六解經公共公廨經中西官訊實判押西牢一年示儆 
　　　順林因竊江西路裕昌泰内木料被捕查獲亦於上星期六將吳解奉公共公廨經中西官訊知吳係遇犯判押西牢一年期滿仍逐出租界 
 
 
 

Page 11

 
 
[被控竊取紅土]  
　　張小銀因被孫兆亭在公共公廨控告竊取値洋六百五十元之紅土等情於上星期六由捕將張拘解公共公廨經中西官訊判交七百元人洋並保候訊 
[無賴設攤聚賭]  
　　無賴王寶華前日在南京路英華街設攤聚賭被捕查獲連同賭具一併帶入捕房　飭存洋保出着自赴公堂候訊 
[小茶館容留賭博]  
　　南市一分駐所巡官查知王家碼頭公園小茶館内容留賭博當即帶同長警前往拘獲賭徒朱阿三張巧生吳長生趙明卿陸佛林季紀生林長根李春生葉鶴卿夏金　葉阿林嚴林生及店主婦蔡沈氏等十三名口一併解所飭蔡沈氏罰洋五元餘均分别酌罰示儆賭具銷燬 
[證人陳述水爐業變賣義塚情形]  
　　水爐公所代表潘有耀等在公共公廨呈控薛萬煜陳洪滿毛啓才卞子林芮正林謝金海等覇佔地皮一案上星期六日聶襄讞會同英卓副領事升座民庭研訊據原告代表律師上堂譯稱此案曾中得主謝子謙與英商愛爾德到堂證明原告將英册八千三百四十三號道契售賣情形今有見證到堂證明係全體贊同出賣云云並據見證王初珍投訴蔓盤路白克路之義塜方單向存上海縣公署至民國三年四月間得悉工部局擬將該塜地建築馬路是時全體五十餘人在大東門外潘家祠堂開會集議到者四十七人由我主席議决將地變賣衆皆贊成簽字並無反對言至此由被告代表律師向王逐層盤詰良久中西官宣告退庭判候復訊再核 
[冒用電車免票]  
　　顧炳南因持電車公司所給用人之免票乘坐五號軍車被查票人察出鳴捕拘押於上星期六解奉公共公廨經中西官訊判押候查明訊辦 
[硬借逞蠻之解訊]  
　　北山西路八號居户陳振與控葉汝增硬借洋二十元不遂希　圖 
逞蠻等情於上星期六由捕　葉拘解公共公廨經中西官研訊一過判葉押候查明再訊 
[欠欵限六個月拔還]  
　　久華祥洋貨號主齊學祥因倒欠義記洋貨號久昌布廠貨銀四百六十餘兩被控公共公廨於上星期六日經關讞員會同美郭副領事傳訊先由原告上堂訴明被欠數目請追訊之齊認欠屬實並稱無力償還求請寛限中西官核供判齊交人洋並保限六個月分期拔付 
[牛價限一月繳淸]  
　　丁金常前投法公堂控稱由丹陽販牛來申售與牛肉莊主華老五結欠價洋二千九百四十一元有往來摺子爲憑求請訊追華供前與丁合做販牛生意丁應認虧本洋二千餘元照商人核算祗欠洋八百三十元即照摺子計算亦祗欠　二千元之數等情中西官判合做生意無憑不理所欠牛洋交保出外將賬算淸禀覆核斷在案現原被同至捕房將賬算明實有所控之數故又傳解公堂請斷華仍執前供聶讞員問照摺子上核算有無差誤華稱照摺上確有此數聶君遂判人銀兩保限一月繳洋 
[在途拉客]  
　　貴州路一百零四號門牌雉妓李　寳雲南路三百十二號門牌雉妓院傭婦陳老三均因深夜在途拉客違章由捕查見拘入捕房奉飭轉送公共公廨拘留候究 
[包車無照被拘]  
　　徐阿六昨拉包車行　有恒路因無執照被捕查見將人車一併帶入捕房捕頭諭存洋五元保出候公廨傳訊核辦 
[介紹蘭亭三種等帖]  
　　蘭亭眞面世不復見鄭蘇戡先生　藏蘭亭三種視爲珍品現由震亞圖書局主朱挹芬君以攝影放大　印之精神煥發生面别開并附曾季子　道人鄭蘇戡三先生寫本各加䟦語臨池家得此爲助裨益非淺　已出版印工旣精取價尤廉盍速往購再有譚組　淸道人兩先生合藏泰山經石峪金剛經墨拓爲字數最多之本前由朱挹芬君用縮印法影印約與原本縮小三與五之比頗便臨撫復有曾季子淸道人鄭蘇戡三先生題䟦足稱合璧前月出版爭購一空竟逾廉售預約劵原　　倍以致後來者無帖可購咸抱向隅之　茲聞該局已趕印再版准於陽曆五月底出帖更備一種優待劵專贈推廣是帖銷路者附印　張任便取閱海内同好勿失交臂也可 
[氣候報告（上海徐家滙天文臺天氣測候報告）]  
　　已過者之報告四月二十三日氣壓在中國大陸低降在日本上升中國中部及北部雨二十四日晨雨天氣和暖涼風　徽來自西北北　二十四日下午四時前二十四小時内上海氣候温度至高六一·二至低五五·六去年同日至高六三·五至低四七四 
　未來者之推測二十四日下午四時三十分豫測天氣沉鬱海濱有烟霧涼風和適而無定向 
雜評二 
[江蘇之大局（訥）]  
　　江蘇大局數日前大有平安之望今則情勢又一變矣吳江之民黨被擊民黨之氣將益不平赴江陰之北兵被擊而確則　官之氣又將不平矣兩相擊而兩不平則兩方之意見益將參差江蘇之大局果將日趨於險惡耶 
[新裕之沉沒]  
　　中央之北兵入粤　拒之入浙浙拒之將入閩閩亦拒之粤浙以獨立而不果入閩未獨立乃毅然往矣詎知未抵閩而船即沉沒撞沉耶擊沉耶天心民意俱可知矣哀哉北兵何不幸而遭此天人兩拒之厄境耶 
 
 
 

Page 12

 
 
[廿年夢遺一旦全愈]  
予患夢遺之症廿年以來調治至今百無一靈甚至身瘦似柴神迷不醒飮食無味觀物不明此生恐難完全事由天命後感舍親傳敎上海三馬路鍊雲藥局秘製金剛白鍊丸治夢遺等病有中流砥柱之力得知之下當購一料計洋四元每日照法呑服初時未見其功服之七日漸見應驗食而知味精神覺安方信其丹有功嗣後又購一料隨服隨效非但夢遺全愈而且身胖體健日無倦怠此丹可稱有再造之功不勝歡暢今則宿疾已除喜出望外則感佩之德實無可報故將靈騐實據刋於報章以告同病者鑒○杭省望仙橋河下勾章王芝蓀謹啓 
[南市新開天仙舞臺]  
最優等文武老生最優等唱工鬚生趙月來夏榮坡三月二十三夜准演割髮代首　妻黨同惡報　 
[新舞臺]  
三月念三夜即禮拜二聯演雙齣好戲紳商學界特煩前後本一夜演完秘密賊巢代演全本箱屍案三月念三即禮拜二日戲准演全本鬼蜮伎俩 
[就是我]  
新舞臺接排三四本就是我戲頭二本演已極怪奇事迹旣幻神情亦異佈景之妙不可思議高樓大厦莊　華麗森林野境幽雅淸奇有山有水亦險亦奇種種佈置别出心機初演承光已極擁擠此後佳境尙難數計偵探被探奇之又奇二次遇險更出人意即日接演先此奉啓 
[京都天德堂]  
重症立保單世界無二若用霸烈藥雷殛火焚 
[包醫男婦花柳立保單險惡毒門全料]  
來堂包醫出立保單○近見海上治梅毒之醫藥愈出愈多再看各報所登之告白言語無不八仙過海各○如備○透骨搜毒丸每打念元過期不愈即還原洋○誇自能考其實在均是謠言惑衆說的巧妙醫治不療病家不愼必上圈套誤投庸○外丸○珠黃下疳散每瓶二元醫金藥資分文不取○醫亂服凉藥倒提霸品毒攻内道後來倒發輕者殘廢重則難保本堂主人喚醒同○埠散○魚口内消丸每瓶四元特備男女養病房間○胞指引病家切勿瞎絞本堂奚占一醫士在申治症多年素以誠實不欺從不登報○不膏○立止白濁丸每瓶一元用有招待專伺病人○自誇近來世界上醫藥如林眞假難分故將緊要之言告知諸君本醫生苦心考察○便丹○便毒内消膏每張一元膳宿靜養隨便往來○花柳一門臨症耑用祖遺家藏秘方靈藥無論男婦新舊梅毒透頂遍身紅斑潰爛○來函○癩癬疥瘡藥每付一元代煎湯藥藥不忌日○瘋癱鼻陷紅白淋濁下疳魚口或誤服輕粉水銀等症均可來堂包醫包愈如有的○申購○小腸疝氣丸每料四元生育照常房事無忌○保可以愈後受謝非别家假冐名醫空文誓咒混售劣藥可比識者鑒之門診隨到○就妥○千金化痔丹每料八元諸般營業不誤公事○隨看請認明上海四馬路羣仙戲園東隔壁天德堂牌號方不受無恥奸輩朦騙也○醫便○婦女白帶丸每料二元 
 
 

Page 13

 
 
   
 
 

Page 14

 
 
自由談 
游戲文章 
[戲擬自由女子致胡寄塵君書] [  泗濱野鶴]  
　　寄塵先生撰席妾仰丰采久矣　讀鴻著　復神往懼慽並世有其人而無綠得識寸　耿耿未　或忘昨偶披自由談得打油詩二首係先生代妾作者始則狂喜繼詳閱之不禁惶惑請爲先生陳之姚鶴雛君聲華卓　才思　麗誠有如大詩所云者至於言妾則殊失其實矣妾所御衣服類　家母所賜未嘗敢有絲毫損害而於鶴雛君實係新識日常相見不過互通撝謙之語未嘗稍涉戲謔安敢貿貿然作典衣之舉矧鵷雛君固使君有婦者此詩一揭不將醋　倒翻耶是則先生此舉於妾爲有損於鵷雛君亦復不利實不可也此後或因此蛛絲馬跡發生事端先生能作愛情界中之保險公司否尚希有以告妾乃幸匆此不盡欲言自由女子謹上 
[戲代姚鵷雛君答自由女子次原均] [  前人]  
　　文字姻緣詎渺微恍如小鳥故依依逢卿擬借　綃帕紅　淋漓着意　 
　　書中如玉本無端遭遇恢奇亦大難翻恨報端三寸影明明揭與大家看 
海外摭奇 
[新式救助艇] [  蓮]  
　　大西洋　船他尼他克遭難以來歐美人士傷心慘目極力謀救助艇之改良即今後之救助艇將充塞母艦之甲板比從來之艇數增另三倍且得永遠浮揚於海上最近之拉幾式救助艇卽適合於此種　件合衆國汽船檢察官曾經嚴密之會議更加種種之實　而保　其可行該艇置於甲板上約長方形内寛十五尺其上更有自動的開閉之板全艇分爲八室各室之底設有放水之孔浸入之水能自然排出云 
[食品之消耗] [  蓮]  
　　美國紐約市中食料品一日所消費牛油須十六萬磅鷄卵一千二百七十三萬六千個萍果一萬一千五百磅鷄一萬六千八百頭其他種種尚不暇縷述 
[豫知敵艦來襲之器械] [  蓮]  
　　美國海軍　來發明一種器械在距離五十里之内能探知有戰鬭艦巡洋艦　業已　用其構造固秘密　得　詳要之必用易　磁氣之針依其上下之度而知敵艦之距　商船則更易晚也 
宣南劇故 
[耕塵舍劇話] [  瘦碧]  
　　許蔭棠人稱許大嗓唱宗奎派顏負時譽工法門寺御亭御打金枝等八齣故又有許八齣之稱前搭三慶時每有許處戲報必上座千人昻首鳴石破天驚實有不可一世之槪迄今漸不如昔又因戒除阿芙蓉故患氣促往往聲放無所歸宿調又質直不　咀嚼每經出台坐人輒昏昏欲睡本昔聲價之不同雖其嗓音之所致然亦可見梨園聲調之變遷日趨花腔媚俗質朴不文非所貴矣有子名德義初習武生後改武凈把子穩健勇悍無匹　龍山收關勝二劇倩蜚中咸歎弗及大嗓可謂有子 
俗傳薛仁貴征東薛丁山征西而梨園所濱如獨木　摩天嶺汾河灣金光陣三休梨花樊江關等等均演薛仁貴丁山樊梨花事然考之史册唐書本傳云仁貴自恃驍勇欲立奇功乃異其服色着白衣握戟腰鞬張弓大呼先入所向無前太宗遙望見之遣騎問先鋒白衣者爲　特引見賜馬二匹絹四十四此俗傳白袍小將而鳳凰山一戲所由附會也仁貴信有其人丁山則未之前聞樊梨花更因丁山而附會之而今四川松播廳界有樊梨花廟更荒誕可笑長沙王先謙先生　　封　奇序云蜀國搜奇樊梨花不妨有墓案川覽古王寳釧未必無　則似眞有其人者 
名人軼事 
[哈謄設敎] [  漁歌]  
　　哈謄蘇格蘭之富室也時聞宗敎家言心爲之動一意欲傳敎遠方而蘇格蘭善士聞之皆大嗤笑有一善士笑之曰數人侈口之談有類於熱病發狂其擅揚者大言不慙耳豈能擔當大事哉又一曰此等驚天動地之事非圓　方趾之倫所能希冀苟欲行之必求之天又一曰倘國家科捐以助遠行之費恐有礙於國持駁者十有九人而哈謄志已堅槪然曰傳敎遠方顯有天命若因人之多言而裹足何能立於人世哉由是　其財產偕同志躡　至印度設敎 
詩選 
[偶成] [  晦聞]  
　　聊爲花時（仄讀）一臨存開遲恨晚更何言尋僧舊識前朝寺促塵猶慳入市尊不意荒寒生絕艷已愁春色近黄昏客懷三月匆匆過却是今朝最斷魂 
　　解道春歸忽後春斜街飛絮逐車塵等間綠樹栖鶯後來對朱顏被酒人染柳熏梅殊未了才晴乍雨并無因祗憐憔悴低枝在剗地東風又浹旬 
　　蓮根未長秦蘅老况汝殘開已不堪謄與棠梨同沆　多緣風露故沈酣蝶闌向瞑知誰過燕語無眠郤獨諳錯被玉人回　看不成漂泊滿江南 
　　汲汲光陰顧景來閒階小立意徘徊始知成碧看朱誤何待香消酒醒回强扎未爲游客惜盛時曾向衆芳哀相逢此日猶如此浪費　金走馬才 
自由談屑[  鵷雛]  
　　壯士打脫牙各血呑所謂堅剛不拔也其志之所存斧鉞湯鑊百無所避而區區毁譽何論焉我哀楊晳子之愚然又不能不推其有礜世　之而不顧之氣 
　　文過飾非是一事沽名釣譽又一事嗟乎今日之世何若輩之多也 
　　人間支支離離零零碎碎與一氣呵成首尾凝結二者孰善鵷雛曰此在實際上方量不然何以抽刀不能斷流而搏沙又不可成　 
小說一 
[萇𢎞血碧] [  泗濱野鶴]  
　　却理司以兩手堅握其杖低頭無語久久狂呌曰上帝賦吾人　　頭顱鬱鬱作無謂之生涯何爲者言時冠其帽　門疾馳出少選門乃復徐徐自掩時却之影已在廣場中一似送其去然後自掩者噫門乎門乎抑何多情乃爾 
　　紅樓一角隱約𩃣雲中紫羅蘭香一縷若遊絲若殘響嬝娜入空去固某姝妝閣也而却在　却之旁有一女郎雙眸烔烔似以無量　之英氣鑄成者時方凝視却未得一語却低聲曰蝶痕吾愛吾將理吾事矣蝶痕　言噭然哭却續謂曰蝶痕幸勿哭吾事已定行見明日之日道路傳言彼人已語至此聲乃驟低繼復振曰不寗佳耶吾人生命又何惜者言次乃力鼓其掌蝶痕第搖其首久久勿得一語 
　　萬雉之墉百尋之闕歸雲貯月金碧輝煌此非俄相伯亞之第耶相老矣諸念俱冷獨仇虚無黨之心乃老而彌奮御臣下尤嚴操職毌得稍懈夜已深矣相在寢室中蹀躞不已僕隸咸屏息環侍或私相嗟歎蓋知相又動其鋤黨之念明日之日更有好男兒　輩上斷頭台矣斯時衆籟咸息夜涼如水突有巨聲起自左廂耳膜幾爲之碎紅光萬點烟霧鬱然相大驚急退入後宅爲鐵欄所折遂踣乃亟復起而左股折矣 
　　翌日巷議喧然謂大相之第昨夜焂現炸片幸彈擊時爲鐵鏡所阻大相未喪而僕隷亡者頗纍纍兇手已獲聞即虚無黨魁却理司云蝶痕聞之幾暈絕旣以傳聞不足憑披晨報讀之則大致正復相似芳衷遂不知所可少選竟噭然哭維時風乃驟起茜紗之窗搖搖不定其意蓋類慈母之慰稚子幸其毌哭也（未完） 
小說二 
[賴胷自述記] [  新]  
　　予初碌碌作書不覺餓至是乃大饑遂摺紙袋中往覔薛魯則見彼正在室中偃息予初以薛魯醉耳旣見未有醉容因問之曰若午餐備耶曰備久矣吾見君方忙碌故相待耳言次頗有輕視之色而目光灼灼則注予衣袋之上予至此心頗不自安　薛魯之爲人實至猾賊凡事不爲其所知則已否則必根究至底始已且尤從中暗施其螯故予自讦不如先將懷中之紙藏諸秘密之處免爲薛魯所得致予轉爲所制計定遂亦不餐逕自出室而反鍵其門俾薛魯不得自出乃取道向派司而行藏公牘床下一石板中旣已知薛魯必不能更得乃始重返事務所冀再有主顧更較查理士爲慷慨者惠然而來則予所得且不止四百法郎矣予返事務所已五句鐘啓門而入則薛魯仍坐原處面色轉和初若未覺已被予禁錮兩時之久者見予入亦不作語蹣跚自去有頃忽入曰麥歇外有一女郎欲見君此女郎美乃無藝所惜者尚有一男子爲伴且：：：予不待其辭畢即叱之曰然則導之入耳薛魯聞語則擠目作詭笑返身自去旣而果引一女郎入女郎殊艷麗唯眼角尚泫淚眥而男子則　粗無比面作棕色鼻上尤有紅斑點點如玫瑰觀之令人作恶予乃顧女郎肅之坐男子見女郎坐則逕倚其椅背而立鬚銳如菱角目銳而有光視人時乃作詭笑視之令人可憎女郎似覺顧予曰麥歇此爲予長兄亞德　茀萊生性率質不知爲禮先生當有以怒之予曰然則女郎至 
此果爲奚事女郎泫然曰吾事至急在理吾本當求助於警察但 
吾事至秘殊不能以告官中人故來此求助於君吾聞人言先生爲私家偵探富於學　行事每有奇驗（未完） 
 
 
 

Page 15

 
 
   
 
 

Page 16

 
 
   
 
