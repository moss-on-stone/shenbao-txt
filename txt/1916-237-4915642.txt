# 1916 - 237 - 4915642

 

Page 1

 
 
   
 
 

Page 2

 
 
時評 
[位置與權限] [  冷]  
　　國家一有變局則紛然而起者第一步爭位置第二步乃爭權限 
　　今日者由第一步而將至第二步時也故所見聞日以爭位置爭權限聞 
　　雖然今日之所謂爭權限者大抵仍屬於爭位置也不觀爭權限之原因乎無非用問題也用人問題之所以爭質言之即欲爭我位置之權限如我之意以位置我所欲位置之人也 
　　嗟乎不有位置何以發抒我之抱負不有權限則我之位置爲虚懸仍何以發抒我之抱負故以表面言之所爭當也我尋望勿以位置之故而屢爭不休位置之中復有位置焉除位置外無一計及則位置云者不過一身及親戚友朋衣食地矣嗚呼 
[專電]  
　　北京電今日參議院兩點開會到百五十四人蔣羲明報告新補華僑議員劉芷芬審查證書資格均合衆無異議彭介石報告辛漢請復縣議會審查結果改爲地方自治機關較完備表决通過彭建標請政府審愼用人案登台說明必備要件二㈠道德爲社會所崇㈠新舊學問兼長金兆棪言内無列舉辦法與文末須操一定方針予盾附金者僉謂太空洞無建議必要主席以贊本案成立者起立僅六人遂打消楊福洲動議請外陸總長出席答復鄭家屯案無附議者主席謂衆院已提出可緩並告國院答復查辦胡瑞霖案補用正式文撤回衆無詞散　　北京電衆院一時開會湯化龍主席張琴請廢懲治盜匪法案王源瀚等云違法條例不止此起凡二年後頒者應概廢止决付審查葉夏聲請除鎗斃平民及非册非法案併付審查郭涵查辦田文烈等案付審查鄒魯請申禁粤賭案吳宗慈謂前由省會提出多數主成立决付審查主席報告段准陷日出席開密議散又衆院定陷日投票追認國員名單已交到又京城發現宗社黨示文刋宣統八年招義兵二十萬語極狂謬兩院同一注意 
　　北京電蒙匪在鄭家屯已爲奉軍包圍公署顧問菊池居間訂約硬勸罷兵二十七師步兵三連開出四平街又爲日軍逼退張督因下休戰令 
　　北京電日使聲言鄭四等處交涉决不侵犯中國領土權聞前肅王善耆之子憲章二十六日率宗蒙黨匪攻金鷄嶺被國軍擊斃吉長因蒙亂宣告戒嚴 
　　北京電日使訪外部商結鄭家屯提出准日人在奉編組軍事警察陳總長嚴詞駁拒 
　　北京電潘矩楹來電告急國議包匪突圍由該都統失機儗即撤任以張士鈺繼 
　　北京電院復胡瑞霖案爲徐樹錚主發孫洪伊以未與聞憤而辭職叚電慰留事尙未解風波又起 
　　北京電國務院咨覆參院對於胡瑞霖之質問案純爲胡洗刷聞出秘長徐樹錚一人之意叚總理與孫總長均未同意孫總長以徐擅權越限大不贊成與徐交涉並告總理叚亦咎徐飭追回該件而參院因已印發分送議員不能送還孫以辦事爲難提出辭表段竭力慰留然對徐仍信任又徐擬任某爲某省財政廳長未得陳總長同意對於今稿拒絶副署 
　　北京電府院權限持平劃分㈠凡載在約法屬總統特權者歸府主持由國員照例副署㈡凡屬行政範圍概歸院主由總統照例裁可不必再與以何等之難駁㈢凡重要國政及兼涉府院者由院與府再議辦法雙方不得有所專擅亦不得有偏執 
　　北京電國務院送總統蓋印之件每有未得各部總長同意者現總統府提出意見書嗣後送總統蓋印如任免文武官吏等命令須先得該管總長同意又總統列席國務會議之辦法現仍在磋商 
　　北京電府院權限將依約法訂定 
　　北京電張倪權限衝突政府擬令將八路之安武軍遣散其六七八等路而以一二三四五等改爲警備隊屬倪其定武軍全部則屬張管 
　　北京電憑督電駁地方官吏省自選舉羅列八弊語極憤切 
　　北京電馮督電復十三省同盟實爲顧全大局若各派能化除意見此事不難消滅 
　　北京電贛議員提出查辦戚揚案列有貪酷等十欵 
　　北京電中央因財困各部俸照九成至六成減發 
　　北京電陸軍次長張士鈺將任綏遠都統 
　　北京電外官制未定前擬先布各省與中央辦事權限 
　　北京電英日兩使聲明保護僑民外不干涉粤事 
　　廣東電朱省長漾日由港輪晉省履任 
　　廣東電龍陸互派員接洽商議交代粤局將解决 
　　按上二電係二十三日所發而今日始到者 
[譯電]  
　　北京電鄭家屯之華兵已退至城外三十英里之某處四平集之警政已由日兵代辦華兵征剿蒙匪計畫大受妨碍駐鄂之陸軍第二十師已奉命開往蒙邊（二十六日） 
　　北京電北京日報載稱鄭家屯爭端所死日兵日政府要求中政府每名賠償損失萬元惟日政府對於所死華兵則僅允每名賠洋千元（二十七日）以上德文報 
　　成都電昨日當道出示布告凡有栽種罌粟售吸鴉片者及地方官不遵禁烟章程者查出後均須嚴懲聞戴戡清除榮昌匪患不甚着力故運送商品郵件頗多窒礙 
（二十五日）路透電 
[東方通信社電] [  日本人組織]  
　　北京電總統府國務院意見衝突段總理辭職問題以黎總統之篤實固無他意復經總統府秘書長丁世嶧氏熱心斡旋彼此意見業已疏通段總理之辭職亦已取消一俟假期届滿仍舊理事（二十八日） 
　　北京電張耀曾到京未就司法總長之任仍以議員之資格至衆議院報到其理由須俟政府提出國務員同意案經議會承認後始辭議員就總長任（二十八日） 
　　奉天電郭家店蒙匪屏息之後在滿洲之宗社黨一時亦均匿跡消聲金鼎臣所率之扶國軍及他軍隊皆有解散之傳（二十八日） 
　　濟南電省議會議員團關於民軍善後間闢電呈中央略謂改編民軍一事爲善後解决根本要件望速承認等語張將軍孫省長亦有同樣電報致京（二十八日） 
　　濟南電山東巡防隊原屬督軍節制近奉政府之命改歸省長管轄已將事務交代矣 
（二十八日） 
　　濟南電前諸城縣民軍首領馬海龍受張督軍之嗾使率其部隊復歸諸城更威脅高密之民軍服其命令（二十八日） 
 
 
 

Page 3

 
 
　　濟南電周村民軍之一將校張某原係馬賊屢選其掠奪姦淫等惡辣行爲前日經其首領處以銃殺之刑其部下數百人遂露其不隱之態度昨由民軍司令部派討伐隊邀擊該部隊全部四散逃亡目下已歸鎭定（二十八日） 
　　漢口電陳宦北上之期未定現惟歷訪當地舊知聞有湖北省長之運動（二十八日） 
　　漢口電現正撤退之第八師今已編入征蒙軍本日由該師長李長泰率同步兵第三十六團急行北上（二十八日） 
　　東京電日本政府前命酒句領事調查鄭家屯事件其報告已於今日午前到外務省其報告之内容與向之情報無大差異云 
（二十八日） 
　　東京電下關要塞内第一乾燥火藥庫今日午前九時三十分忽然爆發他之火藥庫幸未燃燒旋卽撲滅其原因爲天候之變化自爆人命尙無損害（二十八日） 
　　東京電同志會中正會幸友會三派合同之計畫因二十七夜幸友派所屬實業家議員之反對公然决議爲之頓挫主合同决行論者一時中止運動想除俟至今冬政治季節企圖再舉外無他法也（二十八日） 
　　東京電衆議院今日午前九時於院内舉行勳章傳達式（二十八日） 
戰電 
[其一董人路透電]  
　　巴黎電今晚公報云松末河境有激烈之砲戰摩勒巴斯北面克勒里西面尤甚他處有間斷之砲火錫哇芒至佛勒里境最爲劇烈（二十六日）　 
　　巴黎電今日午後公報云松末河境較爲沉寂天氣不佳戰事頗受礙伏村叢林德軍進攻三次被逼退回戰壕勞蘭聖約翰十字路方面廣八百碼之陣線上有德軍進攻爲砲火所制完全敗退今晚公報云前敵無要事天氣仍不佳（二十七日） 
　　倫敦電格將軍今日午後報疑英軍續獲小巴桑丹村北德戰壕二百碼二十五日所報奪獲敵軍之機關鎗尙有七架未列入淞未河與安克河間之敵軍夜以砲隊轟擊頗猛今晚報瑶英軍在干希西北奪地若干戰事頗爲天氣所礙下午雙方砲隊極活動敵軍注擊英軍輔助戰壕而對於就　伐爾西北之戰壕尤爲注重英軍砲火擊炸敵軍炸彈庫數所敵軍在亞美蒂愛尙與新福音堂間所埋之地雷亦因以轟發敵軍　哇希西南　泊爾南轟發小地雷兩具英軍無死傷英軍於最近數役共俘軍官四員兵五十五人（二十七日） 
　　巴黎電昨日薩洛尼加戰報云右翼砲火時作時輟斯特魯瑪河左岸之敵軍陣地爲英軍猛轟不止法軍中央古古羅斯西北有布軍回攻六次均爲全陣線之塞軍所敗敵軍受損甚重現正退走塞軍奮力追擊哇斯特洛伏境法軍左翼之戰事仍在激烈進行塞軍俟布軍進距戰壕一百五十碼以内齊起轟擊布軍死者纍纍塞軍於一壕之前覔獲布兵死屍二百具俘虜承認塞軍砲隊之猛烈謂力已兼制布軍（二十七日） 
　　巴黎電薩洛尼加戰報云本月二十五日有英鐵甲艦兩艘巡艦一艘轟擊布軍所佔之加伐拉砲臺斯特魯碼河及杜伊蘭陣線有砲戰布軍五次猛攻古古羅斯西北之維里尼克均爲塞砲隊擊潰哇斯特洛伏境之兩軍惡戰未已布軍於此攻擊數次均爲塞軍回攻驅走（二十七日） 
　　彼得格勒電今日午後公報云斯土克化特河土波萊附近有敵軍轟擊甚猛高加索陣線狄亞比克有激烈之戰事俄縱隊進至幼菲拉蒂河之枝流摩那達拉細河（二十七日） 
　　羅馬電今日午後公報云特倫蒂洛之敵炮隊大爲活動但未以步兵出攻意軍列陣西摩伐龍境以自固敵軍轟擊伊森河之各橋炮彈數枚落于戈时齊亞（二十七日） 
羅馬電外交大臣傳達向德宣戰之文謂德　　國仇待意國之舉動層出疊見旣以陸海軍所需之軍械及軍裝源源供給奥國復以軍官及陸海軍兵士參與各處戰事以與意軍爲敵奥國能以遠大之計畫以攻意國者實由德國恣意助奥之故意俘由奥營逃入德境者德國輒逮捕送還奥國德外部又命財政各機關視意僑爲敵人停止應付之各欵凡此種種舉動令意政府忍無可忍外交大臣又謂意德旣爲對敵之交戰團大局更爲緊急云（二十七日） 
　　紐約電新英國借欵英金五百萬磅已於四十八小時募足本定星期一日截止已改今日（二十六日） 
　　　白洛斯愛萊電沙克爾登爵士乘葉恰號輪船由本太亞里拉斯起程第三次往救留居象島之探險隊諸人（二十七日） 
[其二] [  德人德文報專電]  
　　柏林電八月二十五日德軍大本營公報云昨晚自錫泊伐爾至克勒　全陣線之英法軍猛轟後同時進攻數次在錫泊伐爾與福爾洛業林間敗退德軍棄哇維萊爾北面已毁之戰壕一部分龍格伐爾台爾維勒叢林之敵軍乘勝進佔摩勒巴新村康勒巴斯與松末河間之法軍未獲勝利法軍在末斯河東面屢次進攻均限於佛勒里村境伹爲德軍擊敗德軍於松末河北天空戰事擊落敵飛機四架（西境戰况）興登堡元帥陣線斯維新附近二十一日所失之戰壕已由德軍回攻奪回德軍在格拉白加前後俘敵五百六十一人查爾斯將軍陣前無重要戰事（東境戰况）德飛船一艘於二十四夜攻擊倫敦砲台（天空戰事） 
　　柏林電八月二十六日德軍大本營公報云松末河北岸激烈之砲戰仍在進行敵步軍晚在錫泊伐爾福爾洛叢林及摩勒巴斯附近進攻均遭挫衂德軍斥堠隊在太胡爾西北法軍戰壕一道俘獲四十八人末斯河境之敵軍轟擊數地點有時甚爲猛厲德軍擊落敵飛機三架（西境戰况）敵軍分叚小攻全被擊敗此外無要事可報各小地點多有戰事（東境戰况）攻擊哇斯特洛夫湖西北齊干斯加泊拉尼拉之舉正在進行摩格里拉陣線之敵軍進攻失利（巴爾幹戰况） 
[公電]  
　　安徽駐京籌賑處來電各省各報館均鑒吾皖不幸猝罹水災浩蕩洪流幾及千里計濱淮各縣同被淹沒共有十五縣之多人畜居廬同遭陷溺其幸有存者非攀援樹枝卽奔赴高邱呼號求救慘不忍聞設無賑濟之資勢必盡塡溝壑刻由同人等在京設立籌賑處分頭募集滙付災區俾流離顚沛之民得以少延殘喘惟災民數逾百萬蹄涔滴水施救爲艱而鵠首鳩形嗷嗷待哺來日大難惟有仰懇各界鉅公解囊相助不吝援手聚沙成塔集腋成裘所冀源源而來更乞多多益善謹此電聞伏乞仁鑒安徽駐京籌賑處叩 
要聞一 
[日報之蒙匪消息]  
　　滿蒙介日俄之間異族雜處偶起風波動涉外交數十年來殆成中國外交問題之中心徴之史乘例證歴然近年對外關係尤形複雜在泰平無事之秋猶多國際糾葛益以莠民綦衆馬賊出沒暴動迭起刧掠時聞在在波及外人滿蒙事遂益棘手矣數月以來蒙匪蹶起遣將討伐未奏膚功會國内初靖朝野人士致意政局邊疆否泰略不經心蒙匪遂益猖獗矣以記者觀察竊恐蒙匪之害非特普通流冦之患已也星星之火可以燎原願國人注意及之 
　　蒙匪詳情鮮見於國内報章而東報反是兹摘譯其重要者紹介國人以供研究其他戰况從略二十一日大阪朝日新聞載廿日四平街電報云休養於郭家店之蒙軍十八日得補充大砲六尊機關鎗二架槍千桿及彈藥甚多意氣甚豪翌日遣使之買賣城要求黄知事無條件投降否則自由行動時適奉天第二十七師團步騎應援隊二營到彼後事如何尙難逆覩惟人心恐惶商業停止矣又郭家店電蒙軍合宗社黨共四千餘人官軍有吳俊陞之部下三千奉天之援軍五千此外有騎步砲兵六營經昌圖往買賣街矣（按郭家店在長春南五十五英里居華人千八百日人百餘有火車站有警察局有日本守備隊）今蒙軍準備戰鬭擬取攻勢又十九日電云蒙軍頗有訓練勇敢耐勞可日行二百五十里規律嚴肅武器精銳有新式野炮四鎗千二百彈丸二十萬發官兵非其敵也又二十日長春電云吉林長嶺縣十八日爲蒙軍佔領又二十日奉天電云某日人在郭家店訪問蒙軍本營其參謀略謂初有兵千名巴布扎布將軍之下有統領六名營長十餘名兵卒皆蒙人祗少數滿人混雜其中出發之時共分二隊一繞大興安嶺出經棚一隊越興安嶺二隊會合於突象縣是時得三千人乃大舉至遠爾罕王旗下佔領郭家店今武器彈藥旣得補統行將與烟鬼馮麟閣財奴張作霖一决戰也二十二日該報載奉天二十一日電二十一日之戰討伐軍佔優勢又云日軍要求雙方休戰官軍不允痛擊蒙軍敗之日軍之公主嶺守備隊園田大隊長謂華軍如不停戰日軍當以砲火相見華軍不得已允之二十四日該報載奉天電云宗社黨占領法庫門切斷電線勢頗猖獗云 
蒙匪之現狀略如右矣其他各報俱有此項消息且紀載蒙軍及巴布扎布個人之瑣事甚多讚美之詞不一而足日人之明悉蒙匪内容我愧不如也 
[春明珍聞十三] （湛存通信） 
袁前總統轟轟烈烈爲功爲罪已至藎棺論定之日今日營奠營葬入土爲安魂魄化爲猿鶴虫沙英雄豪傑念之亦可意消京中飭懸半旗一天大總統派蔭昌爲代表總理派蔣雁行爲代表其他以私人資格赴吊者段君芝貴張君鎭芳雷君震春曹君汝霖施君肇曾等不過寥寥二十餘人而已其來自豫城者督軍省長財政廳三數人而已平日感恩稱知己渺不可聞唐賢云舊時王謝堂前燕飛入尋常百性家誦之有餘恫矣雖然親子且有不赴葬禮仍優游狹妾安居天津者天性澆漓人情如秋雲夫復何言二公子向以清流名羣奉爲陳思王者乃亦爾爾宜其名士頭銜爲世詬病矣項城家庭蕭瑟異常此次似爲舉行國葬禮而墓上松柏不封邱壠未埴僅以棺置平地砌瓦爲浮厝視彼田舍翁多穫十石稻即欲封埴先墹者猶不可及預葬者莫不晞噓掩袂大公子言詞凌雜但求草草畢事移家天津蓋聞外間流言多恫嚇之語一旦奉棺入土如釋重負深懼乃翁遺骸爲累而一般管家　國葬之說則爲奇貨可居串同木廠土工及青烏術者擅出主張如何則吉如何則不吉意在浮支濫銷飽其私囊遂致一切不成體統幸袁夫人能主持大體當衆宣告云大公子自墮馬受傷腦筋昏瞀早知家運不佳今一切請省長主持勿任兒輩妄行干涉尤不可任家奴播弄遇有爲難儘可與未亡人面談云云事始大定東海相國向無疾言遽色今兹目擊情形亦殊憤怒語人　諸事已商明袁夫人如有妄行生事者可撻而攆之亦可想見一斑矣嗚呼徒欲以門第傳家者何如澤以詩書訓以義方之得稱於鄉里乎涉世者宜有鑒矣 
　　今日（一十五號）衆院開會其議事日程如下一請提前制定憲法建議案二追認閣員案通過後即開憲法會議案三請趕造民國四年度歲入歲出報告書五年度歲入歲出概算書六年度正式預算建議案四各特别行政區域仍歸原屬省會監督建議案五請廢除縣知事兼理司法恢復各縣專審員復設省司法行政機關以維司法獨立建議案六請查辦龍濟光在廣西辦鑛貪酷劣跡案 
　　右第一二案性質相同近日已爲大多數人心理所注重第一案亦云建議者爲對於度參院之建議耳然甲院對於乙院亦無用建議方式之理三四五案皆稱建議案建議云者大率爲非議會所能絶對主張者陳其一種意見於政府期其採用耳與尋常議决案之有强制政府執行者逈乎不同照議院法第三十九條已咨達之建議案政府不能採用時會期内不得再以建議方式提出可見建議案之效力及此程度而止今於催令政府編製預算亦用建議方式豈不可怪編製預算交院議决乃政府之義務顧求政府採用國會之意見母乃過謙即四五兩案應否用建議方式亦有疑問竊望議員提案時審其性質勿貿然加以不適當之名稱如小說家之混稱艶情小說偵探小說其實與其内容了不相屬也開議後第一二案當然無異議惟將第一案之建字删去參院方面已决定儘一星期内即開憲法會議適有公文來告衆院之案適與相同衆主不必討論即付表决卽日咨復參院以便下星期便可開議全體贊成第三案先由提案人說明互相討論有主張内容尙須修改者有主張標題亦不應用建議者結果付財政審查會將其内容標題逐次修正第四案又由提案人撤回近日議場中最流行者爲撤回與建議可笑也第五案提案人說明時專言行政官兼司法後人民如何苦痛官囊如何飽滿達官大吏如何順自降爲知事純爲感情上揣測之語於制度上財政上絶未注意而拍掌之聲更番迭作蓋腦筋粗疏者多稍稍縝密聞者即昏然思睡矣（未完） 
[江蘇省議會暫行法（二）]  
　　第三章會議法省議會分常年會及臨時會二種常年會每年一次由省行政長官召集之臨時會因特别緊要事件發生由省行政長官或議員半數以上之請求時召集之常年會期以六十日爲率其有必須連續開議者得延長會期二十日以内臨時會期至多不得逾三十日至開會非有議員半數以上出席不得開議有五人以上之議員贊同得提出議案其表决當以出席議員過半數爲準可否同數取决於議長如議員於議案涉及本身或其分親屬者非經省議會之許可不得與議除現行犯罪及關於内亂外患之犯罪外於會期内非經省議會之許可不得逮捕議員如會　時議員之言論及表决於議會外不負責任如會議時省行政長官得自行到會或派員到會發言徂不得列於表决之數或中止議員之言論省議會之會議公開之但依省行政長官之要求或議員之提議經多數可决者得禁止旁聽如有違背議事細則者停止到會其情節重者除名無故不到會延至十日以上者除名凡停止到會到多以十日爲限依出席議員多數之决議行之除名依出席議員三分二以上之决議行之議事細則及旁聽規則由省議會定之第四章暫行議决法凡省議會之議决事件省行政長官應於十日内公布之如議决案省行政長官不以爲然時應於五日内聲明理由咨交覆議如有出席議員三分二以上仍執前議時應依照前條之規定省行政長官如認爲違法時得咨省議會撤銷之如省議會不服其撤銷時得提起訴訟於平政院第五章經費省議會經費及議員公費旅費由省議會定之第六章本法自公布日施行 
[南京快信]  
　　馮督軍昨有電致段總理聞與段請假有關廣東朱省長慶瀾來電謂已於二十五日履任視事 
　　蔡鍔已由漢乘招商局江裕輪船下駛明日可抵寗馮督軍擬派師參謀長齊省長擬派曹政務廳長登輪慰問 
　　八月份軍餉財題已措現欵十萬元解送軍署交通部來電調查梁士詒在江蘇商辦事業有無附股 
陸軍敎育團畢業學員將升入北京陸軍大學肆業 
聞倪嗣冲由彰德回後現舊疾復發勢頗沉重 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[閣員提出聲中之唐張]  
　　國務總理同意案已經兩院通過於昨日咨覆大總統兹聞大總統昨與段總理商定准於下禮拜一（二十八號）將各部總長同意案咨請兩院速予通過據此國務員出席國會宣布政見之期大約須在下月初間矣兹將唐張兩閣員最近之消息錄下 
　　外交唐總長外交總長唐紹儀迭次電辭迄未來京而外交困難日益迫急政府擬另覔賢員又苦無相當人物大總統日前派人赴滬勸駕尙無覆音昨總統親署一函請參議院議員盧信君親自赴滬面陳一切聞函中有斯人不出如蒼生何之語盧係與唐少川合辦金星保險公司者此次除大總統致函外如孫洪伊谷鍾秀王正廷吳景濓等百餘人具一勸駕公函强盧赴滬一行盧已於二十五日南下矣聞盧君亦主張唐君來京一行其就職與否另爲一問題據南來人言日前滬上政客擬推唐出而組織内閣盧力向唐氏言此次政局必非政客所能收拾苟利國家犧牲一身可也犧牲一身於國無益烏乎可况政局紊亂常因互爭政權而起今當危急存亡之秋應以退讓爲權時之要着云云唐氏深以爲然故第二次覆黎段二公電有個人位置實非初衷國家興亡匹夫有責詎必躬握政權始曰爲國負責等語兹據本埠消息盧君已於昨日到滬並據盧君對人言唐少川君俟得國會同意後即起行北上矣 
　　孫洪伊谷鍾秀王正廷劉成禺吳景溓彭介石彭允彝褚輔成等百十七人致唐之公函錄左少川先生鑒首席久懸公北上仍復無期當局系念甚切現國事飄搖外侮日急内閣基礎宜先圖穩固以利進行且國會即開欲期步調之整齊宜多得大力維持之人先生爲國宣勞衆望允孚倘得來都一行裨益殊非淺尠兹因盧君信公由大總統派往前迓同人等特將近所主張諸託盧君面陳務乞俯從公意慨念時艱早日北來以慰飢渴領引南天不盡欲言專此公達順請時安 
黎大總統之函如下少川先生鑒關河阻隔溯洄秋水我勞如何先生名溢中外當代矜式折衢樽俎實無興匹此次借重外交於大局關係匪淺顧以遲遲吾行令國人有斯人不出之歎想先生當亦不忍恝然也兹特請盧君信來滬趨迓台旌一切詳情諸託面述務乞俯念時艱允來一行以慰積日之渴想而解目前之倒懸臨風懷想無任神馳專此佈遠順頌時祺黎元洪 
　　司法張總長司法總長張耀曾君已於昨日午前到京司法部部員及參衆兩院議員等往車站相迎者達數十名司法部因歡迎新任總長特備自動車一乘而張君則乘坐友人之馬車直入同鄉議員張大義之宅門矣聞暫時决定與該議員同居又聞張君對友人談云若爲一個人計與其爲國務員毌寗希望爲議會之一員得盡力於國家然議員等多勸其就任故張君本月内或將就職 
張總長昨午抵京後即於下午五時赴東廠胡同公府晋謁總統頗爲黎公優待聞大總統對於鴉片烟案極力安慰張氏最後復將司法獨立籌備實行各重要問題責成張總長妥籌辦法又聞張現寓西單牌樓石虎胡同聞須俟國會通過後方肯到任政府擬於今明兩日中（二十六七）卽將全體閣員提出國會咨請同意 
[段總理已銷假矣]  
　　段總理告假三日已見本報當時中外人士聞此甚爲憂慮兹據確息段總理已將告假之事取消於明日照常到院辦事一天雲霧已消滅於無形矣說者謂段總理之取消請假皆由各國務員勸駕之結果然已足證明段總理顧全大局之一班又云黎大總統因防府院間將來再有誤會之處已將原有提出之府院權限意見書分交各部總次長閱看以爲將來國務會議討論之地步云云可見當局之融洽也考段總理此次請假原因誠不外府院權限問題蓋公府秘書廳藉口府院隔闔不便因與國務院爲種種磋議而有仿法國制由總統出席國務會議之說其所草定之章制第一條即規定大總統得出席國務會議發表意見但不加入表决第二條規定大總統對於國務得自由行使其職權有人詳詢公府某要人所謂行使其職權者作何解釋據答不過含督促進行及諮訽辦法二義而在總理方面惟覺若輩苦苦糾纏總意圖牽掣循是以往如何能自舉其責任因之遽萌退志今者總理旣蒙慰留前議自更無從說起惟府院隔閱不便之處自亦不能聽其自然聞最近所擬辦法每星期各總長入府一次每日將國務會議議事錄送呈總統閱看遇有最要事件由府院特設電話機接洽次要事件由府院秘書長當面接洽又次者則包封呈閱云云又聞公府秘書長丁世嶧氏因主張不行在府許久不得要領頗有仍退爲參議員之意 
　　另一說則謂近日府院權限問題有某政客主張國務院之會議時以總統爲主席此種辦法本於責任内閣之體制不合又適逢日昨馮華甫督軍爲一艦長請獎勵或賞中將銜或賞勳章原係兩者雙請段總理已批准加中將銜而總統府駁之改給勳章又江西省長保一道尹段總理業已批准而總統府批交國務會議再議旋因段總理請病假意欲辭職大總統極力挽留並聲明前二事乃係總統府秘書廳錯誤即將批駁國務院之兩案撤回則此小小枝節當無意見也又聞段總理自一月前曾患胃病數日前食量大减體力衰耗不能躬臨國務院故此請假三日以資調養然若以命令准其請假則必以命令任定代理者其關係决非簡單故由許總長承總統之意至府學胡同段宅請總理不必親臨國務院卽在住宅視事旣便於休息并可省公式請假之煩段總理亦深領其意故决從許總長之言至國務院與總統府權限之說已漸次疏通矣 
[中央新聞]  
　　地方自治制之改訂恢復地方自治爲確定内政改良之基礎政府應於時勢之要求已爲實行之籌議唯以自治恢復不宜依照民國元年之舊例致生流弊而民國三年袁政府所公布之地方自治試辦條例有名無實更不待言現聞政府已决定重行制定條例並聞此項條例以採例以採仿文明各國之良規並參照中國地方之實情妥爲擬定已飭員先爲各國地方自治制度之調查然後再妥愼擬定具案提出國會議决施行大約此項條例之出現至快尙在一個月之後云 
　　大參案擱置之原因參衆兩院議員擬俟追認閣員案通過後即提出重要彈劾案兹聞某巨公以政局甫經底定倘再生此種特大問題實與國家存亡有密切關係已請某某兩部總長向國會議員疏通意見偉免藉此激成他後并述明中央非擅護被劾者純以政局安危爲前提已得少數人之同意故將轟轟烈烈之特别重要彈劾案付之高擱未識果即從此消滅否也 
　　查辦田文烈案之撤回汴省議員前在省館開會反對該省省長田文烈已誌前報兹悉此案已提出於衆議院俟經過院議咨請政府查辦惟提出之後提案人忽又向議長聲明請暫緩列入議事日程其將撤回與否尙未可知並聞該省議員劉景南亦向議長聲明謂彼於開會反對及提議查辦等事皆未與聞云云 
　　張廣建被人告發張廣建自就職甘肅以來無一善政足述此次政局更新甘肅人民爲圖該省内政之整頓特運動爲軍民兩職之更換政府已有允予更換之意兹聞日前甘肅有極有勢力之某武員密電中央因某案件請查辦張廣建證據確鑿政府雖未即電復然對張益不滿意矣 
　　葉夏聲請廢止非刑民國以還鎗斃平民内外官吏主張一致飲彈而死者無算袁政府視爲無足輕重背馳人道莫甚於此兹粤議員葉夏聲氏已提出主張廢止非刑非法及鎗斃平民等酷刑於議院連署者鄒魯凌毅陳鴻鈞陳策葉顯揚邵瑞彭鍾才宏劉裁甫黄增耈易次乾常恒芳楊時傑張琴 
[全國商會聯合會開會紀]  
　　十五日全國商會聯合會在京師總商會於下午一時開會到會者除各處代表外有財政部委員陸定司法部委員劉遠駒農商部委員陳介及谷總長之代表張次長新吾與十八省代表共七十餘人全體會員向國旗行三鞠躬禮禮畢由副會長向瑞琨代行總會長職　致開會詞次由財政總長陳代表演說中國財政維持全賴商業輔助進行云云次由内務孫總長演說謂我國各省土貨宜設法改良以抵制外貨之輸入以期國家富强云云次由農商谷總長之代表演說謂全國宜增宜滅之稅則可以修訂妥善挹助財源云云次來賓王文典演說大意謂中國商業非獎勵輸出不可然如四川有出産價値一元之貨欲運至北京非完十元之釐金不可故輸出貿易不能發達若再不裁釐商業祇有衰頽决無繁盛之望渴望政府裁釐而政府必以每年四千萬元之釐金一時無法塡補爲今之計不如將四千萬元釐金之抵欵由各處商會擔任云云是日開會總會長因事不能到會故由副會長向瑞琨代行其職務一俟全體會員投票選舉總會長後冉行開議各省提交之議案而開會宗旨係在裁釐加稅各省代表及各部委員是日皆有極長之演說不能一一備載兹將其開會秩序單錄下（一）搖鈴開會（二）全體會員向國旗行三鞠躬禮（三）主席政開會詞（四）行政長官演說詞（甲）段總理演說（乙）孫總長演說（丙）陳總長演說（丁）江代理總長演說（戊）谷總長演說（五）京師及各省商會祝詞（六）來賓演說（七）會員演說（八）攝影（九）閉會 
[郭家店之勦匪紀]  
　　二十一日早四鐘我軍向蒙匪作總攻擊酣戰半日之久擊破匪徒防守線匪遂潰敗完全克復郭家店是役官軍陣亡褚連長一名兵士十餘名負傷者除蘇管帶李排長外尙有兵士二十餘名共擊斃蒙匪約三百餘名 
　　郭家店毗連南滿車站即郭家店驛是也此次戰爭我軍本擬四面包圍免其竄逃以期盡數殲滅惟因距站甚近故南面未爲設卡堵擊蒙匪潰敗時卽由南面竄入停車場官軍只得停止攻擊現正在該站交涉請求悉數引渡或逐出該站以便剿捕不知能否達到目的也 
　　有自公主嶺來者調查蒙匪現狀極詳盡據云郭家店共有蒙胡各匪前後不滿一千五百人各配馬一匹鎗二枝子彈不滿百粒十八日奉省官軍數約四營據高攻擊地勢極佳加以機關鎗隊極爲得力是役斃匪百餘自晨八時至晚五時匪不能支各鳥獸竄卒爲官軍壓入路緣潛匿於三站四站官軍卽在站路線二里許堵截至二十日晨九時匪擬突圍出激戰三十餘分鐘仍潰回車站匪勢大挫苟非有車站障礙則已蕩平多日矣 
　　巴匪近將黨羽散佈於各處據聞由開原派遣西豐等處黨羽計五六百人預備肇亂張省長接到報告後已電飭駐開張營長嚴加防範 
[陸龍關於粤事之要電]  
　　日昨陸榮廷由肇慶電京云大總統國務院鈞鑒榮廷迭奉電諭謂粤事危急飭令力疾東下排解經於東日電請龍濟光岑春煊各飭所部雙方停戰此電去後已遂令約束軍士靜守防地乃龍濟光在勸音山及前敵各軍夜間仍時開砲轟擊兵士略有傷亡各將士遵令不敢還擊等語榮廷到肇後查商民僉謂確實迫得面商岑春煊請飭各軍無諭龍軍如何襲擊總以忍辱須臾退讓一步遵從中央停戰命令聽候和平解决不宜再與激戰現據北江李烈鈞林虎等報告已將駐紥汜村前線軍隊退駐新街要路李耀漢莫榮新譚浩明等報告已將芳村前線退駐三眼橋等唔是岑春煊所部各軍均能遵令龍軍利用黑夜襲擊借以揑詞通電淆亂雖經榮廷迭電勸止仍無效力是非應請嚴飭龍濟光約束所部遵從命令勿再攻擊庶得和平結束粤民旣免兵災之苦政府亦無南顧之憂臨禀無任屏營之至陸榮廷巧印習日陸榮廷又來電云萬火急大總統國務院鈞鑒華密榮廷删日電請龍督濟光預辦交代迅速電覆俾榮廷前往　事巧日抵肇仍致電敦請均未得覆乃篠日始接龍濟光文日復廷魚電謂安挿濟軍已擬具辦法轉電請中央察核撥欵尙未奉復夙荷關愛乞轉電部院速將本年墊支軍政各費三百餘萬籌還俾得清理交代尅日移防等語查梧州至廣州電報往返半日可到榮廷所請預辦交代之電龍濟光竟延不覆發來文電似倒塡日期反請代中央撥欵三百餘萬俾便交代伏思榮廷奉命力疾東行原擬遵示接事早息糾紛詎龍濟光一再延宕屢不電復大總統國務院應如何急電飭令交代以免遷延之處伏候示遵陸榮廷呈效印陸榮廷又來電云萬急大總統鈞鑒廣東龍代督軍鑒華密總統銑電敬悉莫擎宇電稱東江司令朱嘉品尙在惠州陳炯明鄧鏗洪兆麟等率兵圍攻博羅連戰數夜迄未停息等語伏念中央迭頒明令諭止廣東境内各軍雙方停戰聽候解决詎料仍未停戰致令人民驚慌上勞我大總統南顧之憂不禁駭歎榮廷東日亦經通電勸告雙方停止戰爭固由於惠州遠隔海隅電報或有未到亦由於榮廷尙未接任發言恐無效力兹蒙電飭遵示再電致勸外應請龍代督飭令遵照停戰以重軍紀而維地方無任盼禱榮廷叩馬印 
龍濟光來電云萬急大總統國務院鈞鑒華密頃接陸督軍電鹽日抵梧擬卽赴粤囑預備交代等語濟光早有宣言但得中央命吏即可正式交接已派員赴梧歡迎惟所部軍隊均在戰線與滇桂軍血戰一月萬難相容大敵當前情迫自衞我大總統總理治軍有年洞識艱苦諒必深蒙鑒察仍懇先將李烈鈞等各路軍隊撤出粤境俾濟光得將軍隊抽調回城改編安插免再衝突重勞厪畫並懇自李軍撤回之日起酌予限期趕速移交斷不敢藉詞延宕薩巡閱使朱省長計已出都望催令來粤監視查辦如蒙恩允卽飛電飭陸督軍遵照並轉飭滇桂軍實行停戰以該軍現仍日夕攻擊也乞示祗遵濟光叩皓印 
[陸朱到粤後之消息]  
　　陸督軍到肇後之戰事現聞陸督軍尙在肇慶岑都司令署内駐節外間盛傳陸氏已抵佛鎭之說係屬子虚陸督昨致港督及各領事電云香港總督各國領事官均鑒榮廷舉敝國中央政府任命爲廣東督軍迭次電促赴粤蒞任經於本月十七日到肇慶特以奉聞陸榮廷印效又聞龍濟光昨奉中央電令飭將本職交代手續辦理清楚先行移交朱省長暫代尅日帶同所部濟軍移往潮州暫駐聽候資遣回籍分别安揷 
　　陸督軍抵肇後曾嚴飭西北滇桂兩軍即日停戰原駐五眼橋南塘花埭各軍奉命於二十日下午已將棉花圍一帶前鋒軍隊悉數撤回並於入夜七時發出命令如無敵軍襲擊不許施放冷槍自此以後軍中肅然同時石圍塘駐守龍軍亦各守營壘兩不侵越是晚極爲安靖西路五眼橋桂軍昨因奉陸督軍嚴諭停止戰鬭故自二十號至今該軍謹守防地不敢施放一鎗現下濟軍亦固守石圍塘一帶不興桂軍衝突省城兵禍或可從此息滅惟至二十二號八時西路忽又聞鎗砲聲密如貫珠約二十分鐘卽止嗣查係有綠林在大坦尾挑釁濟軍卽出抵禦繼而黄竹歧桂軍又隔河放鎗射擊泮塘口兵艦發砲助戰兩軍劇鬭片時始各回防至三時許濟桂兩軍不知因何誤會又在下村地方互相戰鬭鎗砲交攻其劇烈情狀較八時爲甚四時以後仍復鎗聲間作至天明始息 
　　東路戰爭連日未息節經龍濟光飭派輜重營兵隊及李朝興蔡春華所部各軍馳往攻數業於二十號晚分途猛進奪回雅瑤二十一號晚後向仙村包擊决戰移時因該處原有兩山形勢險要民軍固守其間不易得手遂於二十二號晚約同惠州撥兵趕到大舉攻擊炮聲隆隆澈夜不絶又聞二十號東路民軍猛攻博羅情形危急李嘉品率兵抵禦鎗砲交轟戰爭劇烈被困兩天彈子告竭堅守待援昨特派弁兩名奔馳來省請兵現經龍氏撥派大軍千餘名於二十一號晚分配輪船開往援助東江司令李嘉品昨詳報軍署略謂民軍進窺惠城經派軍剿散現下飛鵝嶺一帶已無民軍蹤跡請卽接濟鎗彈俾資守禦龍督軍據此卽於二十一號下午撥出八六咪里子彈共三十餘箱由廣德兵艦運往 
　　北路滇軍因奉都司令電着停戰雙方撤兵十五里故於二十號早四時即將高塘前敵軍隊一律退至郭塘靜待後命詎料石井一帶龍軍探得確情遂卽乘虚而入恣意襲擊八時許直由高塘渡河沿至茅嶺亂放槍砲向前追擊其聲隆隆竟日不絶惟因滇軍仍屬嚴守防線不與還擊戰事稍歇龍軍大隊遂紛入高塘江村等處搶刦致祥安和當押六家并全墟及附近各鄉落商民住户所有銀兩財物損失靡遺約値二百餘萬南路情形龍氏以民軍兵艦忽來忽去聚散無常昨飭江防司令蔡春恒迅調淺水兵艦數 
艘前往三山大石以及新洲等處輪廻巡邏並卽調查南石頭兵力能否足敷分配尅日詳報察辦　　朱省長到省時之狀况龍氏因朱省長到港後來省在卽早經飭員籌備交代及將行政公署布置齊備並在天字碼頭蓋搭牌樓表示歡迎預撥廣金兵艦派委專員赴港接迓龍氏先接香港來電報稱朱省長定於卽日由港動輪下午當可抵省故即飭派政務廳長周怡暄會同警察廳長姚捷勳財政廳長汪度於下午五時許乘座善豐小輪駛赴黄埔恭迎迨至是晚八時許未見駕到各員遂即回來夜深又接港電謂因僑商歡迎朱氏定於是日下午四時聯請宴會改期明早來省是以龍濟光復飭各員昨日仍往等候至午間十時許駕小輪開往黄埔見廣金兵艦已由香港駛回各廳長過艦迎接始知朱省長仍未前來祗先派其隨員七人帶行李來省朱省長則俟明早方能抵步至昨晚朱省長始附搭省港澳輪船公司之金山夜船至省履新隨同省長上省 
 
 
 

Page 7

 
 
者連命瑤光與周鄧韓鍾四隨員共十人朱下船時祗穿舊白官紗長衫頭戴巴拿馬草帽說者謂一種樸實形狀現於其面云 
[鄂省小票問題]  
　　湖北各縣近因官票充斥銅元缺乏以票兌錢折扣甚巨故持票購物商店皆不肯找零市面滯百物昂貴民生困迫日甚於是各城鎭商會著名商店遂有發行小票活動市面之舉其票面價格自五十文百文以至五百文不等乃發行未幾商民紛紛效尤即偏僻如來鳳宣恩等縣微小如頭腐剃頭各店亦有發行小票者踪計武漢以外行用小票者有五十餘縣（省垣附郭鎭市即有此票）票額在二百萬以上始发活動金融者適以紊亂金融除商會勉能兌現外商店則動輒倒塌而此鎭行至彼市折扣短水猶其次者人民受害無窮刻爲王兼省長所聞以發行鈔票乃政府之特權商會等發行小票於法令旣屬不符於市面貽害甚大本擬即行查禁第兹事體大未便操之過激爰訓令財政廳將收回各縣小票辦法迅速擬定具復再行核辦兹由該應擬定取締辦法十有七條内中最要兩條（一）爲停止發行由各縣知事將轉境已用小票確數票而値額發行年月編刷字號及發行人或團體經理人姓名調查詳確具覆一面公布周知不准繼續發行（一）爲分期銷燬各縣具復到廳再行酌核情形訓令各知事督率商會等分期收回銷燬截角繳廳備查若此後有違令倒塡年月字號私發小票者查出卽按部定取締紙幣條例從嚴處以五百元以上罰金代爲印刷者勒令停業並得没收其機械此項辦法規定後該廳長又以此次取締小票原爲整理金融决不使金融受若何之影響但小票一時收回市面停滯在所不免爰另訂救濟計畫兩端（一）由造幣廠設法增鑄銅元解除人民帶銅元通行各縣之限制以治標（一）由中交二銀行在各縣速設支行或代理店推廣法幣流通金融以治本昨王兼省長據該廳詳復以所擬均尙妥善易行已准予分别函商造幣廠中交銀行並通令各縣知事遵照辦理限於九月十日以前實行將辦理情形具復不准藉詞延宕 
地方通信 
[北京]  
　　南苑航空大演習吾國航空學校自民國二年九月開學至今三年曾尋常畢業一次現有新舊兩班學員數逾百人舊班學員業經試驗合格高等飛行畢業者十餘人正在練習者三十餘人新班學員亦有尋常畢業行試驗合格者十餘人聞近因共和再造國會重開參衆兩院議員及軍政各界偉人久欲參觀該校學員飛行之程度因是該校校長秦國鏞呈請參謀本部定期陽曆九月初九初十兩日（即星期六及星期日）在該校飛行試驗場辦飛行大演習歡迎各界參觀每日自午前八時起至午後五時止全該學員等輪班飛演並聞製有紅綠兩色字入場參觀券數千張分送京内各部院重要機關及軍警學報農工商各界要人現已搭棚設座預備臨期歡迎招待其有各界人等不及備送入場參觀劵者准其在所設棚廠外一　參觀至有軍隊及學校欲整隊參觀者須期前三日通知該校以便預備相當地點招待倘遇風雨則由九十兩日挨次返推至天氣晴明之日演習 
[蘇州]  
　　嚴防宗社　舉事蘇州軍政機關　守使署頃得當局密電宗社黨首領某近日進行甚速初意在長江上下游一帶活動旋因計謀已洩未果實行現在决計以蘇州爲根據地特令朱兼使趙警廳長預先嚴防日來水陸各軍警正在籌防布置之中謠言又因此而復盛矣 
　　王道尹之查案忙蘇常道道尹王莘林自到差後對於輿論極爲注意前見報載胥門黄包車公司李三强搶如臯人沈阿三之妻徐氏李復在胥門得勝樓邀約流氓十餘人將沈阿三之衣服銀錢及至警局移縣署警夏某亦有舞弊情事王道尹大爲震怒以青天白日竟發生此等行爲而差役索詐朦上欺下情殊痛恨嚴令孫知事將是案始末情形查復核辦昨又傳崔警廳長到署面詢收捐處委員孫譽清私刑吊打成衣事亦令明白查復以維名譽一面由公署委派妥員密查務得實在情形云 
　　督察員認眞服務連日警界發生案件甚多大抵各區警官長警曠棄職守逾越範圍情事其過雖在犯事之官警要亦在職司糾察之勤務督察長員稽查不力所致崔廳長昨特召集高督察長並四督察員面加訓諭此後對於稽查各區隊官警應行特别稽查並劃分東南西北及馬路五區各員一方俾有專責此後如何區發生事件督察員於事前事後仍無隻字報告者卽當嚴予懲處不稍寛貸卽以偵察事件之多寡爲各員功過之考成云云是以連日各督察員明查暗察頗覺認眞云 
[揚州]  
　　團部獲匪詳誌駐揚混成旅第一百五十一團陳瑞麟團長於二十六日下午八句鐘據該團部偵探密告有匪徒孫煥斌尹子和司德仁郭正華王田勝等由滬來揚運動軍隊以便舉事該團長據報當卽禀知張錦湖旅長帶隊前往在多子街迎春園酒館第四號房間將孫等逮捕並搜獲白郎林手鎗一枝子彈五十粒自來得手鎗一枝子彈八十粒外炸彈五枚彼等正在挾妓飲酒興高采烈之際忽然被捕所有各妓女聞警鼠竄當由團部士兵將孫等押解至部時已夜分十二時以後爰卽釘鐖收入營倉次日電禀馮督軍曁齊省長一面將該五人移送縣知事署當日午後旅部派員會同周知事鞠訊按律處治 
[鎭江]  
　　軍隊過境馮督軍現飭警備第二團團長陳有珍將第七營移往寳應駐紮以資鎭懾日昨該營已由省乘舟道出瓜洲暫住一宵次晨揚帆北去 
　　勒限催繳烟酒稅烟酒特許牌照稅第二期應納稅欵早經逾限仍未據各户照繳縣公署以該商等有意違限昨特出示勒限儘陽曆九月五號以前從速清納否則卽予照章處罰 
　　軍警會議紀聞丹徒縣知事兼商埠警察局長章君以鎭郡解嚴以後軍警於城廂内外一切稽查事務亦廪妥爲分配俾可各負責任特於日昨在縣署開軍警會議協議規復平時應有之稽查職務軍警兩界到會者甚多聞提議案件首爲稽查江邊商埠大小輪船碼頭車站等處仍須切實防範以免匪徒混入次卽分配稽查城廂内外之一切辦法而於私帶烟土私設燈吃兩項尤須特别注意 
　　金壊水患鎭屬金壇縣今夏霪雨爲災秋收絶望百姓流離痛苦慘不忍聞現該縣知事已禀請齊省長從速派員辦理急賑矣 
[安慶]  
　　皖商會請查警廳捐欵安徽商務總會以省警廳長朱家珂近年所收捐欵如房舗捐屠宰捐花粉捐燈油捐車捐等項捐欵不一而足皆云補助警費之不足内車捐一項係作修路之用然省城修理街道仍係各商舖寫捐修理究不知該廳所收車捐作何用費計自民國二年秋季起每月所由車捐約有一千元之譜迄今將近三年已收有三萬餘元每年如何開支從未宣布近聞該廳所存此項車捐僅存洋三千餘元前曾經商會函請該廳長明白答復章置之不理昨復經該商會具呈省長請飭令該廳長將三年以來所收此項車捐用去幾何尙存幾何一一宣布以示大公究不知倪省長如何批示也又聞朱亦知皖人反對捐欵業已造爾交代極力彌縫并聞旅京皖紳亦有函來皖請財政廳長及安慶道尹暗中將朱家珂看管非俟各項捐欵開支明白宣布勿令出境云云 
　　飭拿拐騙捐欵之司員蕪湖米捐局長寗洛卿係倪省長之内戚所用司員方士芳（寗之同鄉）極爲曾任所有各項捐欵概由彼手經收彚解報局詎方日前竟將捐欵拐騙數千串潛逃當經寗局長偵知遍查無蹤刻已詳請倪省長通令各屬一體查拿并飭令阜陽縣原籍查抄方之家産矣 
[湖北]  
　　北軍聯袂返斾第三師長曹錕現已取消長江上游警備司令之職返京所部各旅團連日由鄂輸送回北聞本月底方可竣事張敬堯所統之第八師及留鄂第十二師二十三旅則已運輸完畢第八師以勇悍善戰稱於時現陸部已將其編入征蒙軍 
　　藥庫失愼餘譚南湖火藥庫失愼炸斃之人現確查祗有兵丁一名傷者則有九名皆第二師砲兵另有受微傷者十一人均已出醫院行動如常聞王督軍以此項火藥無裨軍用擬卽將該庫撤消現正籌消納之策大約須劃歸鋼藥廠收管矣 
　　警隊謀變未成湖北南漳縣警備隊兵胡得功朱繼文日前謀佔縣城事敗潛逃兹經警隊分司令梅占魁詳報王兼省長以此案若非副兵張世清劉彦德告密安知不釀成大事特飭該司令擬議特别奬勵詳候核奪並先每人賞洋五十元此外出力什兵准其分别存記遇缺提升惟以該哨長奚榮春於旣得密報後竟任胡朱二犯逃走雖非有意放縱亦屬不稱厥職應記大過一次以觀後效哨官吳紹武等則姑免置議該縣知事包安保辦理斯案鎭定不驚實屬膽識兼優應記大功一次以示鼓勵 
[四川]  
　　四川産業之銷歇四川物産豐富自川江航路通後出口益衆惟採購須遍及遐陬而薈萃於重慶本年各處土匪嘯聚類假護國軍名義魚肉平民而以川東南爲尤甚致渝與各地交通梗阻商民交困如川北産絲嚴旺近日各商運絲出口中途多爲匪刦掠嘉定一帶産藥材絲蠟黄薑等物船隻下駛沿途被匪徒截留勒贖每船勒索至千餘元猶不能到重慶他如果山墊江大竹等處出黄表中表等紙向銷漢津滬各埠及秦晋魯奉等省每年約百餘萬箱今年五月製新料時値軍事方興北軍土匪更迭蹂躪致曹户數千家同時歇業過時則竹老不能下褿而此多數失業工人勢必變爲匪類言念事途憂心如擣夫地方産業之興衰影響於國家財政蜀省地廣人稠坐視千里膏腴變爲曉　不知當局諸公何以善其後也 
海外雜聞 
[東京政法學校之近况]  
　　日本東京神田錦町政法學校由中日人士合辦開校三載成績卓著内分政治經濟科法律科二科各科主講皆當代碩學敎授得宜學說新頴復設通譯員使肄業者無言語閡隔之憾第一班已於今夏畢業第二班將於明夏畢業畢業生得與他大學畢業者享同一權利今第三年級（第二班）定於九月中旬開課凡有相當程度者均可插班免行試驗敎科有政治學經濟政策法律軍政法理等十五科講師有小野塜喜平次松岡均平河津暹矢作榮藏小林丑三郎春木一郎岡田朝太郎等共十三博士一學士皆日本一時之選也 
雜評一 
[權限問題（一子）]  
　　吾聞事先而定其行動之範圍謂之權限事後而課其行動合於權限與否謂之責任故欲人負責任者須先明其權限也行政部之責任何如立法部之責任又何如天然必有所確定而確定之者卽權限是也然而權限將特何標準而定之乎則憲法是已 
　　憲法云者以限制爲義者也政權所行使舉有一定之範圍設有踰越焉者卽有法以督之是故國有憲法則政權無論大小要皆有所限制責任之意義卽由斯以生雖所謂責任者行政與立法之觀念不同要皆不外乎此一定之原則據此以言則今日欲免權限之爭者莫急乎制定憲法之一事矣 
　　府院間權限問懸之爭雖已消滅然不解决於根本犬法而僅以敷衍爲消弭則此類之爭執安保其不再發生乎吾爲此懼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省敎育會第十二次常年大會記]  
　　江蘇省敎育會於本月二十七日開第十二次常年大會下一日該會送來會場記事照錄如下上午九時三十分開會會員到者一百五十四人黄副會長主席先將張會長來書宣布次委托蔣季和君報告一年中辦過各項事件沈信卿君報告地方敎育人員談話會之結果計辦法三條又小學敎員暑期補習學校辦過情形吳和士君報告四年下半年决算次修改會章兩條均通過次提議事件（一）增大農業敎育效果等三案孫觀瀾提出（二）分年推廣小學及寛籌敎育經費案無錫開原鄉奉賢市及西安鄉敎育會提出（三）各縣縣敎育會應設巡迴講習主任等三案南通縣敎育會提出（四）小學校宜儘先聘用師範生及規定小學校長敎員資格案實應汜水市奉賢市及西二鄉敎育會提出均照評議員會議决辦法表决通過（五）請建議設立省縣市鄉學務參事董事會案評議員袁希洛提出經會員再三討論議决聯合各省敎育請願於國會或本會自行請願時已十二時休息午膳下午二時繼續開會提議事件（六）提倡實施職業敎育方法案評議員會提出會員討論甚久經章會員慰高提議就今日到會會員組織職業敎育研究會將評議會此案辦法交會詳細研究再行决定經全體贊成次選舉職員張謇得一百零四票當選爲會長黄炎培得一百零七票當選爲副會長幹事十六人沈恩孚得五十三票莊兪得三十三票蔣炳章得三十一票張世鎏得二十八票凌昌煥得二十八票周厚坤得二十三票吳家煦得二十二票賈豐臻得二十二票朱亮得二十一票沈頤得二十一票張諤得十八票張志鶴得十八票李廷翰得十八票顧樹森得十八票夏清貽得十六票陸裕枬得十六票均當選王朝陽同得十六票以年最少照章讓退蔣季和君以駐會職務已歷三年照會章第二十三條自行辭職遂由會長分配各幹事員職務學校敎育部蔣炳章莊兪朱亮顧樹森社會敎育部沈頣凌昌煥張世鎏周厚坤調查部陸裕枬張諤李廷翰夏清貽庶務部書記沈恩孚（駐會）張志鶴會計吳家煦票豐臻事畢已鐘鳴五下乃宣告散會 
[縣議員聯合會第一次幹事會記]  
　　江蘇縣議員聯合會幹事費玄韞莫錫綸方家珍邵玉銓楊友熙李味青梁鴻卓諸君於二十七日在通訊處開幹事會議决五事如下一每星期日下午二時開幹事會恊商進行事宜一委託幹事員楊左熙赴京請願一通函各省縣議會正副議長請協力進行（函請省議會或省敎育會轉告）一通告各縣議員通訊處報告昨日大會之結果並調查各該縣議員額數姓氏及現在有無缺額須行補選等情一縣議會有未經成立者函請各該縣敎育會農略告情形恊謀進行之法　　附錄縣議員聯合會致各省省議會函逕啓者國會省會先後召集縣會尙無恢復明文同人等因於上海組織縣議員通訊處各縣議員通函贊同者四十九縣於八月二十六日假上海也是園開全省縣議員聯合大會議决電請政府迅予回復并電參衆兩院江蘇省長請求主恃并推代表楊友熙赴京請願惟一省進行能力有限爲敢籲請貴省議會恊電請求并乞轉告貴縣議員一致進行較爲有力想諸君子關懷桑梓熱心公益自必力爲贊助也附奉聯合會議事錄一件至希察核　　又致江寗江浦六合高郵楊中淮安各縣敎育會農會函（上節與前函同從略）並推代表楊友熙赴京請願惟查貴縣議會以前尙未成立現當法治時代亟宜急起直追早爲籌備一旦回復令下方能尅日成立想諸君子關懷桑梓熱心公益自必力爲贊助也如何進行尙乞回示爲荷 
[烟酒聯合會舉定代表]  
　　中國烟酒聯合會昨日午後二時在南市大碼頭鄭宅開特别大會推舉代表赴京請願其開會秩序已紀昨報兹悉昨日烟酒業到會者共二百餘人先由總幹事陳良玉報告開會宗旨並報告收到各處同業意見書計二百數十通綜核共有十四省旋由各埠代表及本埠同業各代表將同意請願書一併交會共一百二十五通公同討論良久次由來賓相繼演說畢該兩業遂舉定陳良玉田作霖陳子怡陳樾屏王信卿張邦昌王湘泉徐申如朱誦六楊閬峯張仲丹賴漢濱等爲赴京代表並當衆决定今日（二十九）在北市福州路美得利番菜舘設筵歡送各代表議畢散會已六句餘鐘矣 
[兩路接軌工程之中梗]  
　　滬寗滬杭兩路接軌工程原可早已蔵事祗因法華鄉附近路線所經之處有民地五十餘畝曾經掛名洋商該地主祇允躉售不願劃讓每畝索價銀六七百兩總計約需三四萬金而路局購地章程所定之價無如是之巨以致迄未購就工程停頓日前該路局又奉交通部行文詢問該地已未購就及工程如何兹由該局長查復略謂法華鄉之地價實因過昂仍難購買業經派員設法議購所有軌道材料及枕木等物早經備妥鋼軌工程已從寗路之眞茹站起至梵皇渡越蘇州河而經靜安寺鋪至法華以北其法華以南經徐家匯漕河涇以至龍華西首三里之黎角尖分路車道爲止尙未鋪軌　俟法華田地購就卽可鋪築至於路線經過河道之橋樑曁各站票房均已告成特將查詢情形詳請核示云云 
[十八誌離奇駭怪之烟土案]  
　　此次上海發生雖奇駭怪之烟土案種種情形已迭詳前報兹將全國禁烟總會狀請京師地方檢察廳依法檢舉烟案嫌疑要人原文照錄如下爲烟案嫌疑請求傳訊核辦以伸法權事竊查本月二十一日參議院報到之議員袁嘉榖住本京珠巢街雲南會館此次該議員由海防電致上海道尹囑稅務司請飭免驗行李等語不料挾有大宗烟土到滬在英租界破獲四箱上海道尹公署破獲二十箱本月五日八日先後由外國律師及外國捕頭拘獲烟犯並搜查烟土各在案（中略）而該議員又不知愛國自愛依法自首惟日見夫各報喧載證據充分實無掩飾之餘地乃敢公然就職置國家重大恥辱而不問一若由滬至京身充議員即脫離管轄範圍逸乎法律制裁之外倘因該案關係一經外人移提此時再與爭辯尤屬貽羞人後當兹烟禁厲行萬難緘默理合狀請檢察長於犯人所在地實行檢舉立卽傳訊提起公訴以維法治而伸國權謹狀八月二十五日 
[八誌第二次抄獲雲南土]  
　　雲南特派交涉員趙宏欽（字丕承）帶同僕人陸金琴由滇前往四川公幹乘坐郵船道出滬江爲海關洋員在趙之行李中抄出雲南烟土七十二斤十五兩當將趙陸二人拘送上海地方檢察廳預審終結押候起訴審判廳請爲公判在案昨日午後二時三十分鐘時由該廳端木棻推事官會同李素軒檢察官特開第四庭公開辯論據陸金琴供四川人年三十二歲向爲錢業生理近在趙宏欽處爲僕人今年舊歷七月初八日隨同家主由雲南乘郵船來滬主人係奉上台命令赴蜀公幹迨至抵申海關洋員來查行李當在紅黑兩色二只皮箱内抄出烟土二十罐計紅箱中三罐黑箱中十七罐查紅箱中所裝爲茶葉等物當時由我代裝黑箱中所裝一切食物爲李雲生經手查李爲主人之親戚此次偕同來滬間官曰李雲生作何事業答稱亦爲錢業現在改做什貨生理問官曰當檢廳預審時限爾三天將李交案何以尙未遵行陸供或者伊已聞信避匿現在可否求堂上將我交保尋交問官不准命提趙宏欽到庭據供四川人年三十七歲前在四川重慶中西書院畢業嗣至雲南在政界上辦公旋奉令署理雲南特派交涉員並未受過動章但家中父母均故此次奉蔡督軍委赴四川公幹乃於陽曆八月六號率同二子及妻女各一男女僕人各一男僕卽陸金琴由滇乘郵船動身執有護照迨到滬後我先登岸住在旅康旅館所有行李托陸照管不一刻我在旅館中得信關員在我行李中抄出烟土因此大駭立取各式鎖匙前往海關不料箱子早已開啓不用鎖匙遂被關中將我扣留連同陸金琴函送到案是實問官曰察得爾之皮箱内有夾底箱子一只究爲何用答稱此箱係友人所送官問此友爲誰答即李雲生又名李品齋爲我妻之表兄確是親戚並非朋友官問李雲生爲何將箱送爾答稱此次我將動身命陸去購皮箱爲李得悉所以將箱送我官曰箱爲爾有箱中各件亦是爾物何以箱中有如許烟土計重七十二斤十五兩答稱此項烟土想必爲僕人之物官問此項烟土約値若干答稱照雲南價約値二千元左右又問旣爲僕人所有僕人何來如許資本答稱大約另有資本家如果此項烟土指我私帶則我過香港時閱見上海日報登有破獲大宗烟土情事况素知滬上烟禁森嚴理應先在香港消售决不敢再行冒險私運來申蓋實非我之烟土也官又問曰爾之護照何在供稱今未帶來官曰限爾明日將護照呈案查驗趙唯唯並稱此次由海關將我送案收押之後家屬等流落滬江無人照顧請求堂上交保出外如奉傳訊卽當投案决不抗違問官曰此案爲中外所注意事關重大即使尋常普通烟案亦難取保今日爾所請各節難以照准問官會商之下判趙陸分别還押聽候查明宣佈判决於是退庭 
[國民大會之通告]  
　　昨日有旅滬各埠公民劉琪等致函滬上各紳商各團體云土案發生全國蒙恥若不從嚴懲處何以奠國基而見外人兹定陽曆八月二十九日下午二時開國民大會於九畝地新舞台討論辦法此係按照民國約法之舉動已公函楊護軍使交涉員請其派員蒞會届時務請貴執事惠臨是幸 
[舊貨攤轟發炸彈]  
　　英租界馬立師長浜路英法交界處荒地上向有小販在彼設攤收賣舊貨昨有綽號老木匠者年約六旬餘收得炸彈兩枚初未識爲危險物因見外面金光燦爛分量甚重疑爲金製品乃以鎈刀磋之觀其是否眞金不意觸發藥性訇然一聲鐵片四飛以致炸傷四人除老木匠受傷最重立時斃命外其餘受傷三人甲傷足乙傷臂丙傷手指經附近英界崗巡聞聲趨視回報捕房飭將傷者送往醫院療治死者送至驗屍所候驗　　又一訪函云住居新閘馬霍路馬吉里之山東人某甲向在該處附近隙地擺設舊貨攤度日詎於昨晨十一句餘鐘收得舊洋鐵罐一隻不知内貯何物正在反復察看時　然一聲甲之肚腹炸成一孔左手亦被炸去並傷行路人四名甲頓時倒地不省人事當經巡街捕聞聲趕來察係悞收炸彈以致肇禍立即飛報捕房派令中西包探將受傷人車送醫院並將碎壳數片帶回捕房以資研究 
[改訂祀孔禮節之通電]  
　　上海縣公署昨接齊省長通電云准内務部宥電秋祭期近祀孔典禮現訂爲迎送神各三鞠躬讀祝受胙各一鞠躬正獻分獻服大禮服陪祭各員服常禮服希飭屬照辦等因合電各道縣一體遵照辦理 
　　又一訪函云九月九日爲秋仲祀孔之期應用全班樂舞生前由市立各小學校學生擔任現改由貧兒院擔任已誌前報兹悉祀孔禮節今届頗有更我已由内務部規定通咨各省照辦（一）廢止拜跪現改爲迎神送神均用三鞠躬餘俱一鞠躬（一）改用禮服前頒禮服廢止不用主祀官改用大禮服陪祀官及各執事員均用當禮服本邑此項興禮定於九月六日下午二時就黌宫先期會演一次以昭誠敬云 
[唐紹儀北上消息]  
　　新任外交總長唐紹儀辭不就職迭由中央電促並派員敦勸屢誌前報兹聞唐君已允北上昨已電告行期聞一俟首義偉人蔡松坡君來滬商榷政見後卽行就道或與蔡氏一同晋京亦未可知 
[漆匠又起風潮六誌]  
　　本埠漆藝公所各工匠因要求店帮加給工資不遂同盟罷工業經上海縣沈知事傳諭該業首事與工匠領袖磋商和平辦法從速解决並咨照警區隨時派警查察英美租界總巡麥高雲君亦以新閘捕房轄境内設有漆匠小帮公所恐在公共租界内開會集議聚衆滋事通飭各捕房中西包探分往各茶肆查察如有前項情事着即驅散在案詎前日午後果有漆匠多人因見福州路廣西路轉角西洋樓茶館樓上正在油漆即向做工之人勒令停工並欲與之爲難當被鳴捕拘獲姚卿高和尙等四人帶入老閘捕房詢據姚等聲稱近因米珠薪桂所得工資不敷養家故同人等議向店帮要求加給工資現正由領袖陳金龍等向之磋商是以知照暫停工作並不聚衆滋事捕頭諭將姚等四人暫押數小時釋放並派探至漆匠小帮公所傳諭該帮首事着速妥善解决不得聚衆滋事致于未便 
[續獲男女盜黨]  
　　盜匪楊恒龍於本月十五號夜糾黨持械搶刧廣西路福致里九十二號門牌醫生蔣雲州家珠花現洋業經捕房將楊與其同黨余德勝卜玉才杜安康陸忠耀等先後查獲解送公共公廨訊供收押在案前日又經捕房續獲同黨徐光輝陸阿二孟雲山張友生汪友裕張雨貴婦人張李氏女子張小丫頭等男女八名昨日併解公廨請究據中西包探禀稱查得楊等各盜與重慶路陸愼言家被刦一案亦有關係應請澈究兪代襄讞會同英白副領事向楊等略訊一過判仍分别押候查明於禮拜三研訊 
[馮督軍飭防宗社黨]  
　　馮督軍訪悉宗社黨首領鐵良已携巨欵由北南來並派黨徒分赴沿江下游各埠秘密運動希圖擾亂又在上海密設機關以作通信之處旦曾希圖暗殺軍警各界要人之謠無論是虚是實亟應防備咋已咨飭駐滬軍警各署轉飭所屬一體防範矣 
[預誌警界之追悼會]  
 
 
 

Page 11

 
 
　　淞滬警察廳内外職員等因二區三分駐所巡官韓恩貴巡警李步德五區四分駐所警察王德賢等因公先後被匪拒傷要害以致殞命特訂於陽曆九月三號假救火聯合會開追悼會昨先通告本邑紳商各界云竊思保衛地方爲巡警之天職緝捕匪類尤分内之要務至因匪徒麕集奮勇捕拿不憚衆寡之不敵卒至因傷而殞命此雖足徵我警界員警之奮不顧身盡力職務然同人對此不無憫悼於心而思有以慰忠魂於地下也兹有五區四分駐所巡警王德賢於七月十九日深夜在外巡邏見有匪人隱伏於野追趕至瓜棚内上前兜捕被匪鎗傷旋即殞命又二區三分駐所巡官韓恩貴巡警李步德於八月五日夜巡至徐家滙鎭林家弄地方見有匪徒數十人麕集聚議以圖搶擾地方該員警立即上前捕拿親身抓獲匪類被匪徒鎗擊要害送往醫院因傷重不能救治先後殞命查韓巡官及王李二警調滬服務勤能夙著兹因捕緝匪徒祗知保地方之安寗不顧自家之性命以致傷重身殞其盡職可嘉其死事實可憫但該員警等俱上有七旬老母下有寡妻而無子嗣死者因公身死固應憫悼而生者孤苦零仃尤應捥惜也兹定陽曆九月三日即陰曆八月初六日午後二時假本城小南門外救火聯合會開會追悼務乞光臨弔唁 
[羣學會選舉職員]  
　　羣學會於前日下午四時開選舉大會會員到會投票者共一百六十餘人七時開票正會長蘇筠尙仍以多數連任副會長以高研耘當選並選定評議員四十五人又執行部長王叔炎以歷年充任律師不克兼顧會務再三辭職由蘇會長另推王慕清繼任現定本星期内開新職員會籌議一切進行事宜兹將該會新選職員名單錄後會長蘇本炎副會長高壽田執行部長王變功文牘科員瞿慶普會計科員吳宗玠庶務科員陳鍱瞿慶聯　張昭誠　謝永錫　交際科員胡宗禧　調查科員臧潔　趙鴻藻　經濟部主任顧履桂　姚曾緩　編輯部主任李味青　英文講習所主任金祖坤　叙餐會主任蘇本銚　書畫會主任楊逸　崑曲組合主任顧恩詒　園藝主任童宜震　網球會主任瞿翊奇 
[修志局討論纂稿]  
　　本邑修志局昨爲討論纂稿邀集各鄉採訪纂述各員在局開會會員莫子經李右之胡笠甫趙之熙朱福田唐步洲汪季航李頌唐等皆蒞會預議上午矣時開會將人物游寓各門纂稿公同披閱討論修改直至下午五時始行將稿核定 
[函請市經董具領榖欵]  
　　上海縣公欵公産經理處昨致市經董陸松侯朱志堯等函云逕啓者案奉上海縣知事公署指令第十八號開據典業董事禀報源來協盛等典共提積榖存欵一萬八千一百元並息欵一併彙解公欵公産經理處核收等情除備案外仰公欵公産經理處轉致查照並將核收分撥情形彙報備查此令等因到處查此項積榖前據該典業解到時曾函知貴經董蒞處領欵在案迄逾半月各市鄉均已分别領去惟貴處尙未領去現在本處急待結束彙報合再函達務請貴經董迅予來處具領如貴處現在無須此項榖欵並乞將理由見示以憑轉報 
[永新製鹽公司正式開幕]  
　　前永德精鹽公司經理裴振鏞君業已自行辭職另在滬寗車站對面組設永新製鹽公司聘請理化專家研究各種出品開辦以來已及三月所出各品如精鹽方鹽擦牙鹽精清火瀉鹽等有十餘種之多發行市上頗爲各界所讚許該公司前因製造處出貨不敷應接故未聞幕現定舊曆八月朔日正式開幕昨已柬邀各界前往觀禮矣 
[再紀新道尹之略史]  
　　徐元誥任命爲滬海道尹其略史已見昨報兹又接友人函告謂徐君江西吉安人幼頴悟有聲庠序間弱冠前留學日本習法律成績甚優入同盟會爲江西支部長民國成立任江西司法司長旋改爲司法籌備處長癸丑之役君適返里省親事後至南昌李純誤聽人言捕之急乃遁而至滬就中華書局編輯事與歐陽溥存共任中華大字典書後署名徐誥删去元字避當時當局者之忌也共和恢復君復多所奔走規畫前月入都政府本擬畀以江西省長未果適滬上周道尹免職而命君繼任君能文章通英日文字尤長於法律條約惟剛正不可干以私君之去贛也李純令其將經管國民黨欵三萬餘繳出可以免罪君不許寗以生命維護之來滬入中華書局月棒僅百元輒以其什七八濟同志日處窘鄉而急公好義不少輟當此官方不整之日得如君者以爲地方長官不惟行政上是賴抑於風化人情不無裨補歟 
[海圻艦來滬修理]  
　　海軍部程總長以海圻巡洋艦現需修理今届可勿駛入洋商船塢飭速進口駛往江南造船所趕修故該艦長已定明日由淞開駛來滬入塢修理 
[查究賣烟賣淫]  
　　高昌廟警區李巡宫查得境内私售燈吃之家甚多且有秘密賣滛之蕩婦混雜居住殊與風化攸關且該處駐有軍隊尤宜查禁昨已嚴飭各長警查拿究辦矣 
[携帶私土之刑期]  
　　薛龍發前日携帶紅土二包行經虹口元芳路被洋藥公司用人熊芝祥查見喚到三百二十號華捕將薛拘獲抄出紅土帶入捕房昨解公共公廨請究即據洋藥公司代表律師上堂譯訴前情並將所獲紅土兩包呈案請究訊之薛供稱在碼頭爲小工此項紅土係官升輪船上之粤人某甲囑我携送並非私販求宥關讞員商之英領康君以薛在法租界迭次犯竊今又携帶私土違犯新刑律第二百六十六條判押西牢四月期滿帶堂再核土送海關焚燬 
[幸未燎原]  
　　南林里西七弄三百三十一號門牌張洪記住宅灶披稻草堆内前晚忽然起火由鄰居覺察帮同撲滅幸未成災事後經四區一分所趙警佐特飭探警詳查因何起火並曾否保險禀復核辦 
[老人因病跌斃]  
　　住居滬南高昌廟附近王家宅之王阿大現年六十七歲向在製造局練綱鋼廠充當工匠邇回患病請假在家前日下午雇坐劉太元之人力車往北就醫車經斜橋左近王病勢加重一時頭暈由車中跌仆於地當由崗警到來將王及車夫一併帶入二區警局立送地方廳請辦到廳後經檢察官預審之下以王阿大病勢危險立命發送新普育堂醫治劉着收押候核昨晨據該堂電話報告到廳謂王阿大醫治無效刻已病斃請爲相驗林廳長得報正擬派員往驗即據屍子王根祥投廳具禀請求免驗自願備棺成殮林君准如所請着令具結呈案並諭趕速收殮 
[電車撞斃老人]  
　　王慶頭年七十三歲於本月二十六號午前行經英租界貴州路與芝罘路交又處適有二十八號電車駛來突被撞倒受有重傷由八百七十九號値差華捕將王車送仁濟醫院延至前日因傷身死由捕房將尸車送虹口驗尸所昨日經公共公廨中西官關康二君蒞所相驗委係因傷畢命當將司機人姜錫昌見證韋金奎及値差華捕劉士其一併傳案研訊一過命暫退去候星期三公堂傳訊尸體因無尸屬來案諭飭地保爲之收殮 
[脚踏車撞倒行人]  
　　在北市妓院拉胡琴之熊紀春昨晨乘自由車在民國路地方往來疾馳誤將行人徐小桂小桂撞倒傷及頭部等處由周子青願作證人鳴警到來將熊追獲拘入該管警區轉送警廳司法科研訊之下以案屬刑事命將一干人解送地方檢察廳訊究 
[受傷人咎由自取]  
　　范森臣昨至法公堂訴稱商人之弟亭掦在民國路行走被鍾聚生所駕之汽車撞傷手臂今在醫院醫治請求訊究汽車夫鍾聚生供稱民人因見警區界内適在打醮故開慢車鳴汽在法界方面行駛當有巡捕目見請察旋由二百另五號巡捕李炳生禀稱見范欲向華界觀看打醮由横路飛奔而來以致被撞受傷中西官以范亭揚自不經心判令自出醫費鍾聚生旣不違章從寛斥釋 
[貯電木箱觸電]  
　　前日午後六時許雷雨交作之時美租界百老匯路禮查旅館後面英美電車公司所立之鐵柱上貯電木箱忽被霹靂擊壞霎時火光四射幸該公司近在咫尺立將總門關閉派工修整 
[鹽警拘獲私販]  
　　鹽販趙炳新昨日肩挑食鹽二包在周家渡地方爲緝私二營鹽警查見當將人贓拘至二營轉送地方檢察廳訊辦 
[串逃少婦之嫌疑]  
　　住居虬江橋三和里之婦人陸梁氏前爲其子金堯娶張氏爲媳日前該氏忽背夫私逃四尋無着昨據素識之余金秀云數日前由鄰婦王簡氏前來爲伊做媒未成所述年齡面貌與陸媳彷彿因疑王簡氏串逃扭控五區一分所解送司法科經嚴科員訊無確據判被告交保帮尋 
[串拐小孩之追究]  
　　陳金寳徐阿根串拐蓬路七百八十二號門牌徐桂林家四歲男孩才根帶往寗波價賣得洋四十元分肥被徐報告捕房派探將陳金寳拘獲昨解公共公廨請究先由中西包探投訴前情訊之陳金寳供稱該孩實由原告之子誘拐出外囑我帮同帶往寗波價賣祗分得洋十二元中西官判陳押候交出小孩及同黨徐阿根再行訊核 
[鄉婦途遇暴客]  
　　寳山鄉婦夏董氏住居董家宅前日行經八字橋地方被匪徒曹應全等三人攔住去路攫取金絲環一副而逸該氏高聲呼喊由行人某甲帮同將曹追獲餘二人已被脫逃因即扭交崗警解送閘北司法科抄出金環一只經嚴科員訊據曹供係由四寳癩頭二人起意云云判送地方檢察廳究辦 
[遞解攫物匪徒]  
　　蘇州人陳阿芝前因攫取馮李氏金挖耳由捕拘解公共公廨訊實判押西牢九月在案兹届期滿昨由捕房將陳解案請示中西官判送上海縣知事署遞回原籍 
[兄弟分析家産]  
　　吳仁章前至法公堂控稱母故時已經分家惟方單未曾裁開今存胞兄吳廷章處請求公斷分執吳廷章供稱方單本應分清因胞弟無子弟媳故時由兒子金松披蔴戴孝亦請公斷酌提嗣子家産仁章答稱鄉間並無訃聞榜帖今將追薦之經蔬呈案請鑒聶讞員察閱之下蔬上書明祗有夫姪金松並無嗣子字樣所控不准遂判各延公正人查明家産對分限二禮拜禀覆再行核辦 
[追繳往來貨欵]  
　　黄承憲前至法公堂控被龍晋記虧欠往來貨欵除收凈該銀一百九十六兩龍供前已付還洋若干中西讞員因兩造供詞各執判龍晋記交保出外限兩禮拜同至捕房將賬核算明白再行核斷在案詎龍無賬可稽昨由捕房復解公堂請訊龍仍一味游移聶讞員判照原告所控之數着交人銀並保限十四天繳洋 
[調查債務人家産]  
　　徐寳全前至法公堂控被陳忠庭虧欠往來貨銀一千五百三十八兩請求訊追陳供認欠洋判令押繳在案迄今挺押不繳故由捕房復解公堂請訊陳供一時難以籌措須請交保寛限料理聶讞員判着原告調查被告有無家産禀覆核辦 
[店夥不受欺朦]  
　　閩人徐萬生林阿五前日將鉛質小洋二枚囑令朱正泉持至麥根路九百四十三號門牌雜貨店内混用當被店夥馮杏林察悉鳴捕將朱等三人一併拘獲在林身畔抄出僞小洋二十餘枚帶回捕房拘押昨解公共公廨經中西官訊明判朱斥釋徐林各押西牢三月鉛小洋燬去 
[提回串竊鉅贓之主要]  
　　住居大通路二百七十二號門牌之周恕菴控皖人鄭文高黄萬氏唆使伊家婢女康寗與張文甫張周氏曾許氏等串竊僅洋八千元之金珠飾物業經捕房將張文甫張周氏曾許氏及婢女康寗一併拘解公共公廨訊供分别收押候移提鄭與黄萬氏到案澈究在案兹經捕房派探持文前往皖省將鄭與萬氏移提到滬昨解公廨經中西官略訊一過判分别押候禮拜六解訊 
[醉漢大起衝突]  
　　江北人高阿世顧阿洪二人住居新民路一百間地方前日因同飮酒醉忽起衝突互毆之下高受微傷由四區一分所拘解司法科經嚴科員訊明判顧處拘役五天以儆 
[氣候報告]  
（上海徐家滙天文臺） 
　　已過者之報告八月二十七日天氣甚熱楊子口下午雷雨揚子全流域氣壓低下北方高大二十八日甚晴日出時烟霧頗濃東南涼風勢甚和適二十八日下午四時前二十四小時内上海氣候温度至高九二·六至低七三四去年同日至高九○·四至低六八·四 
　　未來者之推測二十八日下午四時三十分豫測天氣熱而潮濕恐有雷雨信風和適 
雜評二 
[再論自治之宜速復（訥）]  
　　據京信政府以民國三年袁布之地方自治條例爲不適用而元年之舊制亦不相宜擬另訂一完美之自治制提交國會預計此項自治制之出現至快在一個月以後云云然又謂現方由部飭員先爲各國自治制度之調查然後參酌國情擬訂據此則非費一年半載之時間不能竣事縱速亦安能遽於一個月後出現以如此刻不待緩之事而責諸遙遙無定之時日將何以慰國人之望乎 
　　吾謂民國元年之舊制縱未盡善苟理辦之人而能切實舉行者亦未始不可藉以先立其基礎故不妨一面將舊制恢復一面着手於修改之籌備各國之自治亦必經幾次改進而後始達於完美之域從未有一蹴而即幾者也若必待條例之擬訂完美而後始言恢復遑論其所謂完美者實驗之未必果爲完美卽不慮此而此延宕之數月中國人企踵盼望奔走呼籲能免於地方之紛擾也耶自治一日不復人心即一日不定以延宕爲鄭重竊爲政府不取也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[戲擬自由談投稿者封號] [  塵夢]  
　　野鶴宜號仙客 
　　江南燕子宜號烏衣公子 
　　冥飛似螢宜號夜行使者 
　　多言似百舌宜號望春侯 
　　雙剪似蟹宜號望潮侯 
　　鴛雛宜號情種 
　　瘦蝶宜號病梁山伯 
　　寄塵宜號蝸角隱者 
[文虎（自由談投稿人名）] [  燕子]  
　　游俠傳　　　劍客　　　有才莫展　　天虚我生 
目送歸鴻　　　　冥飛　　　一掃光　諧音　楊介清 
花爲四璧船爲家　蓮扶　　　男婚女嫁　了公 
天演庶子　　　　朱孽兒　　落花時節又逢君　遇春 
劉阮於今也種田　天台山農　飛入尋常百姓家　江南燕子 
[燕京雜記] [  飄萍]  
　　記者到京以來旣日以要聞告我讀者但北京政治社會間瑣細之事饒有趣味不一而足拉雜書之題曰燕京雜記讀者視爲新聞視爲小說視爲莊語視爲諧文無不可也 
　　八大胡同京師有名之花柳叢也記者偶禍其門電光閃爍琴韻幽掦似别有天地焉自共和復活以來京師居人陡增其數而此中姊妹自姑蘇等處冒署而來與政客之僕僕風塵同其勞苦亦大可憐也矣顧長安之居旣大不易議員先生又鮮有至其門者均不勝感歎何以不如元二年間也夷考其故憂患餘生稍知自攝川資二百又已傾囊歲費尙未有着減俸之議又起秋漸凉矣無衣之歎倐忽且至殊有負諸姊妹遠道相隨之雅意矣 
　　途遇南班妓女多着長衣且多新製之外套暑熱不辭無益美麗此何以故謂因近日京中警察奉上官令捉着短服者連日被捉數十人或罰欵或拘留蹂躪名花唐突西子一無所恤不得已乃以大掛外套抵制之有知其内因者謂係北班運動以與南班爲難蓋北班衣長不如南班之衣短也然則妓界固不免有南北之見存矣（未完） 
塵餘觚剩 
[春笑軒見聞錄] [  野鶴]  
　　衛休 
　　衞休者太原人好談術數自稱能前知恒於儔衆間侃侃而陳休咎禍福出之片言往來古今恣其取義客初未之奇而好爲此道者咸奉之不啻神明也某歲之夏富者王某張盛宴致嘉客觴於其園休輿焉陳　旣啓雅言雜陳休獨恂恂不得語客有知其能者叩以故休乃換變蛻之微奥闡玄黄之大觀顧座多儒者未之異也少焉風起樹卉盡欹長空昏慘閒沼波凝歸雲失軸馴至覿面亦不得覩羣客大震幾欲奪坐而逸休徐語曰衆君母惶議此上天沐浴之爲也更數刻許會見空明耳旣而果驗俗乃稍稍奇之數月之後某日薄莫休啜茗於茶寮寮前有廣場可數畝古本舒徐景絶清寂晚炊之頃忽有青烟縷縷自地中出初不之異少焉濔漫天際衆始驚休徐徐自寮中出以旱烟嘗擊土聲朴朴然衆咸不解其何爲少焉烟竟絶皓空寥曠了無餘痕人有即高邱遠眺者謂數十里之外復起青烟一似場中出者休乃釋管邁語曰諸君亦知適間之烟爲何物乎蛇虺之爲物積歲旣久克成妖物將成之頃必吐青烟烟盡而身始輕騰化隱現莫之能禦適間起即爲是物吾故以壓土之術叩其尾尾震而躍則在數十里外矣衆聞言始大服咸目休以神仙久之遂稱曰衛仙凡有事莫不諮焉一日休步古刹之側見一農夫托物健步來休嗟曰噫若有夙孽明日殆不得復生鄉人素神休叩以扶救之方休曰是乃天譴某無能爲也明日而農夫死 
野鶴曰衛休之事實聆之友人聞君謂非誕語然則事理固不易窮歟某無似敢記之以質博聞君子二 
小說 
[偵探小說情塲蠧史] [  天虚我生]  
第九章 
　　馬丁出語白雷格曰汝視其人如何白雷格曰巨膽人也汝但觀其弄獅之狀卽足以知其人馬丁曰吾恐其獅初未必野特使之如此耳白雷格曰姑母論其野馴而其人終爲巨膽人也馬丁曰爲今之計將如何白雷格曰當返古沃屍室檢其文件或有與卡斯路關係之物馬丁曰文件不已盡爲汝所燬耶白雷格曰吾所焚者不過保險箱中所貯吾意古沃所有當不止此但須得一信札亦足爲證言次遂行返屍室則丁克坐待已久白雷格即草一宇條令賫往泰勒勳爵丁克乃携狗而去馬丁曰泰勒何人哉白雷格曰此爲腦病專家吾將請其醫納蘭之病果女郎能清醒者則其助益當非淺鮮馬丁今汝當助我搜其抽屜言次遂趨向寫字檯顧搜索殆遍殊不能得隻字所有者不過往來賬單及普通信耳馬丁廢然曰此必已爲汝所焚矣奈何白雷格忽見寫字檯之背甚厚似其中尙有秘密抽履因即加意勘察旣而果得其機括於抽屜之裹按之板乃豁然而開其中凡四槅皆雜置文卷之屬白雷格大喜一一檢視果得一契約於羣卷之中卽卡路斯所立之契也蓋卡路斯負其五千七百鎊逾期乃不能償將以動物園及馬戲場全數爲抵白雷格乃大喜曰馬丁如何今得之矣 
譚言微中 
[怬簃瞎話] [  野鶴]  
　　鶴雛問我曰子之雙目炯炯有光何以所作之譚言微中偏偏稱曰瞎話我曰子不憶文章家論文有所謂文眼乎我做譚言微中胡亂塗去絶不經意沒了文眼所以稱曰瞎話 
　　偶見某雜肆日用薄册之端大書曰洪憲五年（旣言洪憲不應五年旣言五年亦不應曰洪憲）余再三推究終莫解其故楊子雲之太玄經字義晦塞眞是太玄此書之似其書名者也黄山谷之詩峻險峭拔眞類山谷此詩之似其人名者也 
 
 
 

Page 15

 
 
   
 
 

Page 16

 
 
 [Ｇ> 
[法界新開天聲舞台男女合八月初一夜戲]  
夜戲價目　特包五角　頭包四角　官題五角　特廳三角　頭廳二角　二廳一角　三層廂角半 
小郎德山　　美案 
小花樓　夏如雲　張月亭　郭雲峰　潮金頂　搜孤救孤 
董志揚　挑華車　小桂元　小桂紅　孫桂秋　靈芝草　四美搖會 
小月紅　轅斬門子　貴俊卿　武家坡 
王福連　李永利　小桂元　彭瑞林　孫桂秋　張桂秋　張國斌　小桂紅　張月亭　賈蘭卿 
誅文醜　南樓傳　頭二三四 
九畝地新舞台初一夜戲花樓六元二等二角頭等三角月樓八角特別正廳五角特別包廂六角 
本舞台南市電話二百二十號北市電話三千四百九十一號北來車輛直達本舞台免查捐照日夜開演全班文武一齊登台准演 
劉漢臣　邱治雲　黑風帕 
周鳳文　夏月珊　夏月潤　趙文連　潘桂芳　前後本眼快手快 
毛韻珂　轅斬門子 
張德祿　夏華月　 
李祥麟　邱祥麟　邱沁如　夏月華　趙文連　夏月潤　潘月樵　毛韻珂　夏月珊　周鳳文　邱治雲　潘海秋　毛仲琪　許奎官　府聯演五六本就是我 
大舞臺八月初一夜戲價目二等正廳三角三層包廂角特別官廳五角特別包廂七角 
呂月來　黃河渡 
武鑄臣　浣紗記 
小桂枝　折柳陽關 
小寶林　小寶芬　小寶義　拿高登　李陵碑　冀州城 
賈璧雲　小桂枝　杜十娘 
佳楣　楊貴妃 
賈璧雲　小達子　趙如泉　三鬧三雅園 
第一台初一夜大減價特別官廳六角頭等包廂六角頭等正廳四角二等客座二角上層包訂四角特別包廂八角 
梅占奎　戰　台 
楊華廷　（吊）金龜 
小明亮　界牌關 
李少棠　雙珠鳳 
陳永奎　張德俊　王祥雲　高百歲　惡虎村　洪羊洞 
芙蓉草　吳桂芬　十八扯 
趙雲卿　宋志普　麒麟童　梁俊圃　苗勝春　馮志奎　九（全本）更代滾釘板 
梁俊圃　苗勝春　馮志奎　芙蓉草　吳桂芬　天連代盜環雙鈎套 
天蟾舞臺八月初一夜戲價目三層特等二角三層頭等一角頭等正廳三角 
禮拜三日戲暑假暫停每逢禮拜六禮拜仍演日戲開設二馬路新新舞臺原址電話三七另二 
余瑞廷　釣金龜 
小楊菊笙　李玉海　八義國 
王芝裕　陳嘉祥　光武興 
小七歲紅　鐵龍山 
小如意　林樹森　陰陽河 
小楊月樓奇 
趙君玉　煩串小生　蔣硯香　寫狀雙三拉 
王德全　蓋譚　呌永　天奎　李德山　祁彩芬　會三岔口 
林樹森　小如意　趙君玉　李吉瑞　蓋叫天　小楊月樓　王芝裕 
水上飄　劉松亭　韓文奎　李德山　明海山　陳嘉祥　王益芳　龍瑞恒　李人俊　小寶翠 
抄殺岳家岳雷潛逃　托兆攔江祭墓一場　鳴煙出神眞刀眞鎗　神勇無比獨絕好戲 
二本風波亭 
[天蟾舞臺八月初一夜戲全球歡迎泰斗文武鬚生]  
李吉瑞　風波亭　二本　眞刀眞鎗打武　祭墓反調哭靈 
初二　禮拜三夜連演三本 
風波亭為李君吉瑞極有精神價值之作在京津時煩演不易此番各界歡迎報答雅意特排著名傑作蟬聯而下請勿錯過盛舉為幸 
[天蟾舞臺]  
八月初一夜戲特煩全體藝員合演拿手好戲 
趙君玉　盖呌亭 
二本　風波亭 
代演雙齣　奇雙會　煩串小生寫狀三拉　小歲紅　鐵龍山姜伯約大　破西羑兵　　月樓　奇雙會　寫狀三拉　代演雙齣　風波亭　二本 
代演雙齣　三夜岔宿口　小如意　陰陽河　代演雙齣　風波亭　二本　林樹森　陰陽河　代演雙齣　風波亭　二本 
[靈效白濁斷根丸]  
白濁一証初起與久病証候各異治法亦因之不同往往誤服市上普通藥丸以致病變百出愈治愈重者本堂○胡莼香醫士有鋻於此秘製靈藥二種一曰淋濁通利丸專治宿娼受毒尿道窒礙刺痛流　等癥一曰淋濁滋養丸專治淋漓日久精關不固陽痿骽軟等癥盖一則有通竅利濕之功一則有滋腎養精之効分門而治穏妥異常功效之速一試便知○每瓶五角雙料一元○外埠郵匯票通用外加寄費二角 
二馬路石路西首衞生旅館對門○誦請堂包　花柳病藥室啓 
[創製　燕窩　糖精]  
浙江路中華興燕窩公司 
生精固髓補陰助陽開胃健脾化痰止咳痰止咳生津大五元小二元半官燕全憊毛燕每觔五元郵票不扣 
[使我有子]  
孟子曰不孝有三無後為大余完婚七載渴望生子以繼宗祧而慰雙親何期年復一年竟成畫餅幸蒙耀華主人施德之君贈我以轉危為安婦人再造丸數匣歸令內人服之竟於去年舉一男矣闔家歡喜所謂有子萬事足也世有抱伯道之優者速購此丸所費無幾受益大矣施君確能造福蒼生不可不頌 
杭州張山平橋石礦潘餘慶偕內子叩謝 
[民興社]  
手巾小賬　分文不取 
三洋徑橋南首　日戲茶券祗收大洋一角　西索即寄 
夜戲　有八析券特別正廳　祗收三角　電話三一三〇 
每晚加演五彩最新偵探愛情滑稽影戲 
情民崇文焦雷天劍儂素寄幻　治暬天桐鵑旡逢龍天麗問柳　夢岩秀英桐音吾胆影素鹿身　兒民厄影聾能時鍾紅君天影 
彩鳳文玉無然亞良笑儂天民天祿天飛　華笑峯癡兒花魂桂笙祥雲思潮澄清優哉美雲知非激魂一鳴無知雛鳳松山羽生夢幻情納劍城珊美劍鍾癡生梁虹金保卿卿月梅萍卿書浩飛熊飛鳴愛卿 
[原來是你]  
初一日明德社準演後本金如意　初一晚準演續編七八本西洋偵探名劇 
千呼萬喚始出來 
偵探戲夥矣　欲求如本社之原來是你　實不多見　蓋是劇聚無數之好情節而成　非泛泛者可比也　以故開演以來　譽滿春申　催促續編七八本之函　不下數十百封　本社因七八本為全劇之結束　須貫通線索　使看客一目了然　故刪之又刪　改之又改　不敢草率從事　以貽欺人自欺之誚　故遲遲未敢排演　愼重這之心　諒為人所共諒　今劇本修改完備矣　布景添置齊全矣　開演有日　乃敢大書特書以告諸君　是劇佈景工程之浩繁　物件之特色　為前六本所未有　亦全劇界所難能　如（飛艇）則由人駕行臺上　由還而近　盤旋自如　諸君一看　定必大贊特贊嘆為目所未覩者也　一如（汽船）飛艇與汽船構造旣兩樣　而用法亦不同　以飛艇追汽船　飛艇放炸彈　不特限于偵探　更含有戰事情形也　請諸君閉目一想　是幕戲情為何如　他如牢也箱獄賊巢風景山林瀑布眞水海灘火車洋房公園等種種特別佈景　無不美備　至於用物則更考究　椅也檯也床也　件件俱有機關　煞時可以改變　而化裝之速　眞如谷語所謂眼睛一煞　老哺　變鸭　神妙不可思　今定于初一初二連演兩晚務請聯袂早臨　一賞鑒之 
[今晚特別大贈品]  
一勝家公司價値二十元之縫衣機　一新式銀桌面　一楊慶和赤金戒指　一赤金挖耳　一金絲眼鏡　一堅固鐘表　一最精美之千里鏡　一上等西洋洋傘　一消暑菓子汁　一上等花露水　一天吾畫各路紈扇　一各種應用物件　念九晚久派克路福照里楊君得銀台面廿八件 
[民鳴社]  
三馬路大新街　電話三五五六 
夜戲價目　月樓八角　特別包廂七角　頭等包廂五角　特別正廳六角　頭等正廳四角　二等正廳二角　僕票一角　日戲價目　月樓五角　特別包廂四角　頭等包廂三角　特別正廳四角　頭等正廳二角　二等正廳一角　票僕一角 
編演主任　顧無為　鄭正秋 
錢化佛　傅秋聲　張嘯天　陣無我　范文如　鍾笑吾　凌憐影　沈映霞　張翠翠　鄭鷓鴣　張雙宜 
毛悅友　夏吾癡　羅慧英　馬鵑聲　陸雪黑　陸涵梅　胡家聲　林飛雄　黃小雅　黃寒鶴　吳天虹　龑嘯恨　馬清風　薛光明　譚志遠　吳一笑　楊澗身　郭詠馥　蕭天呆　張瘋鸚　陳鏡花　劉航燕　張則鳴　秦泡影葉天球　倪明星　金天眞　范敏兒　陳哥芝　陳天曉　夏淚　　馬恨情　曾有年　陸如峯　潘赤城　叚梅影邱雪月　駱夢鶴　陳浮游　 
[偶偶偶]  
初一夜準演前本 
正秋先生新編　偵探愛情好戲 
范文如唱歌　錢化佛變告滑稽戲法 
開幕日　文如病　腳色臨時改動　至有一着錯　滿盤輸之象　小子愧且恨　民鳴頗抱歉　今交如己病愈登臺　翠亦由回申　排定腳色　不致更變　誤場亂場錯戲情之弊　從此可免 
諸君曾記得小說月報中　有一合歡草一種乎　此書之妙　妙在偶然配偶成佳偶　而所偶之偶　平時又偏偏夫不敢直認婚妻是妻　妻不知婚夫確乎其為夫　夫妻相偵相探相友愛相保護　而盜黨卻千萬百計以畫策　再加一吃醋女優寄霞者　動不動用藥草暗殺　幸一對佳偶　到底探出眞相來　奇乎奇乎 
佈景特別之外　更加錢化佛君變滑稽戲法　眞眞好看煞人　不笑不足為奇　一定能呌人大開笑口者也　況范文如之歌唱西洋曲　尤為難得者也　男女各界　幸各早臨為要 
預告　連臺十二本分三夜演完 
[瓊島仙葩]  
天　原著無為新編奇情新劇 
名人名著成名劇 
瓊島仙葩　本小說大家包天笑先生之大著　茲經無為擇編成劇　以享嗜者　全劇連臺十二本　分三夜演完　清節則變化無窮　神妙莫測　佈景則輝煌燦爛　五光十色　一俟排演純熟　彩景完備即行開演 
[沈製鏡面散靈騐果然　名稱其實]  
本醫藥室彙集謝信千函並連郵局盖印信封裱成條幅縣掛門前人人可看以證靈騐而杜假冒各省各藥房均有寄售 
（上略）僕前在招商局時素聞○貴主人創製沈氏羊脂珠粉鏡面散靈驗且有多數友人試過均謂神效無匹　嗜洋烟二十餘載去年購中法藥房天然丸煙癮雖巳戒淨惟而色黨黑未能還原五月初由甯　申　購新棧　茶房去買鏡面散四瓶臨行匆匆回里後始知誤購別　僞藥用後毫無影響託　生　輪局買來　製陸瓶洋二元半用米二旬非但煙色退盡竟然滿面白　引鏡白照　昔判若二人口碑載道果然名覆其實也（下略）杭州觀者關西青運荐北側楚　李公　駿八氏頓七月初八郵發○沈製羊脂珠粉鏡面散專治男女而上煙容酒刺雀斑粉刺油光暗　紅點白點　類　價雙料治遠　重症每洋二瓶每料六瓶二元五角單　每瓶二角五分每洋五瓶人壽醫藥室在上海盆湯衖口集益里對門藍龍商票方是的真外埠郵政局妥 
[現銀專收精圓各種珍珠特別放盤]  
三馬路中東鼎新里對門英商安昌洋行經理吿白 
[虹口崑山路　中洋五彩石印局啟事]  
本局承辦印件印刷精工久蒙遠近推許近因局主池原君慘遭謀害局中所有　項營業等各己　　　　三　為　　　　　　　　　　　　　　　　　　　　　刷品者價目自當格外克己定期無誤恐未　知特此佈告　 
崑山路一號本可啓 
[吉住醫院]  
內外科兒科　眼科產婦科　耳鼻咽喉科　花柳梅毒科 
虹口有恆路三十四號電話三零七二　設有病室入院隨意 
梅毒淋疾神經痛痔瘡筋肉及關節縷美國軍艦期質　　　　　皮膚病陰萎癥夜尿症以上一切病均己採得最　藥品　備注射絕無痛苦母　住院己試者無不立效望患者注意　本院特聘王凌雲君擔任通　可無隔膜之虞 
 
 

Page 17

 
 
來稿 
[憲法草案修正案商榷書]  
[  張東蓀] （再續） 
　　（說明）按原文爲過半數以事實之經驗知此制限猶爲過高往往因人數不足不能開議故不可不思救濟之法察各先進國對於開議實不取嚴格之制限蓋開議與表决異開議而不表决亦未嘗不可故對於開議不必過於制限反之致使不能開議則國會無由成立危險莫甚於此往者袁氏之取消國民黨議員國會致不能開會卽正坐此弊設使當日取最低之制限必仍可開會開會而攻擊政府未始不足以挽救於萬一也故開議爲國會成立之標凖必宜輕減其制限使其易於成立况三分之一之規定亦非自我作古日本憲法（該國憲法第四十六條）先有此例 
　　然而制限太低亦有流弊重大議案由少數人輕易表决其危險亦屬可慮第一易爲野心家所利用第二易啓社會之輕視第三非所以愼重國事由是言之於開議之制限不可不爲之分别務使對於通常事件取較輕之制限對於重大事件取較嚴之制限以相調劑此所以有但書之增加也此但書之旨在明對於較重事件取較嚴之制限耳然所列四項仍非最重要之事件實爲比較重要之事件最重要者如彈劾皆有特别規定且所取之制限亦仍非最嚴之制限而爲較嚴之制限如彈劾必須總員三分之二之列席始爲最嚴者也於此區别不可不一辨之 
　　第三十八條兩院之議事以列席議員過半數之同意决之可否同數取决於議長 
　　第三十九條國會之議定以兩院之一致成之 
　　第四十條兩院之議事公開之但得依政府之請求或院議秘密之 
　　第四十一條衆議院認大總統副總統有謀叛行爲時得以議員總額三分二以上之列席列席員三分二以上之同意彈劾之 
　　第四十二條衆議字認國務員有違法行爲時得以列席員三分二以上之同意彈劾之 
　　第四十三條衆議院對於國務員全體得爲不信任之决議對於一國務員之特定行爲得爲譴責之决議 
　　（說明）以上五條無修正惟最後之本條加入譴責一層蓋責任内閣發生於英英制有不信任與譴責兩種前者對於内閣全體後者對於一閣員之特定行爲國會對於一閣員之行爲認爲不滿意時得提起譴責其責任由該閣員負之與内閣全體無涉若不信任則必負連帶責任也二者頗有不同各有作用不可略去故加入如右 
　　第四十四條參議院審判被彈劾之大總統副總及國務員前項審判非以列席員三分二以上之同意不得判决爲有罪或違法 
　　判决總統副總統有罪時應黜其職其罪之處刑由最高法院行之 
　　判决國務員違法時應黜其職並得奪其公權如有餘罪付法院審判之 
　　第四十五條兩院各得建議於政府 
第四十六條兩院各得受理國民之請求 
第四十七條兩院議員得提出質問書於國務員或請求其到院質問之 
　　第四十八條兩院議員於院内之言論及表决對於院外不負責任 
　　第四十九條兩院議員除現行犯外非各得本院之許可不得逮捕或監視兩院議員因現行犯被逮時政府應即報告其理由 
　　（說明）按此條原文有（非各得本院或國會委員會之許可））之字樣其但書亦有（政府應即將理由報告於各院或國會委員會）云云因國會委員會非删去不可此條須爲文句之修正兹修正如右 
　　第五十修兩院議員之歲費及其他公費以法律定之　　（說明）以上十三條除第四十九條爲文句條正外皆爲當然之規定毋庸改正 
　　第五章大總統 
　　（說明）按原文第五章爲國會委員會凡四條曰國會委員會於每年國會常會閉會前由兩院各於議員内選出二十名之委員組織之曰國會委員會之議事以委員總額三分二以上之列席列席員三分二以上之同意决之曰國會委員會於國會閉會期内除行使各本條所定職權外得受理請願並建議及質問曰國會委員會須將經過事由於國會開會之始報告之按國會委員會之制度各國雖有行之者然實無一利而有百害試列舉之 
　　（一）國會委員會之職權與國會之職權大抵相同若一旦國會委員會所通過之事件不爲國會所贊同時（如本草案原文第百零四條緊要財政處分須得國會委員會之通過其後又須得國會之追認）則其責任在政府乎在國會委員會乎若國會委員會爲國會之代表則國會委員會當然不負責任又何以代表者與被代表者意思相背馳乎若國會委員會非國會之代表當然與政府同受詰責旣與政府同立於一地位則監督政府之作用已失與其使兩機關共負一責任母甯使一機關獨負一責任免得互相推諉也由是觀之於法理上國會委員會絶無存在之理由抑明甚矣 
　　（二）於事實上試問國會於閉會中是否必須有一代表機關吾人以理性察之知國會本爲定期機關不能爲常設機關亦不必爲常設機關也蓋於事實上實無常設之必要譬如制定法律督視行政皆可於定期中行之若常設勢必變爲行政之附屬機關而失其立法之性質矣夫國會旣無常設之必要卽怨國會委員會設立之必要也 
　　（三）國會委員會名額少於國會者數倍由政府言爲易於操　數府而狡黠者必於國會開會時不提出重大事項而提出　屑事務以爲搪塞迨至閉會而組織委員會時則始行提出勢必易於通過以人數少可操縱也自國會委員會言爲易於腐敗其能當選爲委員者必爲熱心於親近政權之士或爲陰謀家對於政府互相利用彼此交換則國是寗復堪問此自政情而言國會委員會絶對不可設立也 
　　要之此委員會旣有疊床架屋之嫌復有責任不清之弊更加以易爲行政部所操縱非删去不可吾願制憲者對於此點不可無决心也 
　　第五十一條中華民國之行政權由大總統以國務員之襄贊行之 
　　（說明）按此爲原文第五十五條以删去四條故改爲第五十一條以下逐推 
　　第五十二條中華民國人民完全享有公權年滿四十歲以上並住居國内滿十年以上者得被選舉爲大總統 
　　第五十三條大總統由國會議員組織總統選舉會之選舉前項選舉以選舉人總數三分二以上之列席用無記名投票行之得票滿投票人數四分三者爲當選但兩次投票無人當選時就第二次得票較多者二名决選之以得票過投票人數之半者爲當選 
　　第五十四條大總統任期五年如再被選得連任一次大總統任滿前三個月國會議員須自行集會組織總統選舉會行次任大總統之選舉 
　　第五十五條大總統就職時須爲左列之宣誓 
　　余誓以至誠遵守憲法執行大總統之職務謹誓 
　　第五十六條大總統缺位時由副總統繼任至本任大總統期滿之日止 
　　大總統因故不能執行職務時以副總統代理之副總統同時缺位由國務院攝行其職務同時國會議員於三個月内自行集會組織總統選舉會行次任大總統之選舉 
　　第五十七條大總統應於任滿之日解職如期届次任大總統尙未選出或選出後尙未就職次任副總統亦不能代理時由國務院攝行其職務 
　　第五十八條副總統之選舉依選舉大總統之規定與大總統之選舉同時行之但副總統缺位時應補選之 
　　第五十九條大總統公布法律並監督確保其執行 
　　第六十條大總統爲執行法律或依法律之委任得發布命令（未完） 
 
 
 

Page 18

 
 
   
 
