# 1893 - 74 - 4907150

 

Page 1

 
 
[新印咸豐朝續柬華錄告成] [  圖書集成局啓]  
　　九朝東華錄恭紀歴　成憲原原本本　　　聞本周曾取而印之早巳寰海風行爭先快覩矣茲又有咸豐朝續　備紀征討斃寇及與泰西諸國通商互巿事宜尤爲賅括詳明足資　者　用鉛板排就印以雪白連四紙校讎裝釘罔不精良刻巳告成分爲一十六　外加紅木夾板每　　洋兩元五角欲恐我朝掌故者請　　　　帳房及各處申昌書室購取可也 
[張香濤制軍恭視李傅相七十壽序石印告成] [  點石齋啓]  
　　李傳相功名事業彪炳寰　去年正月初五日爲七旬嶽昨之辰甫皮張香濤制軍撰文祝嘏閎深富麗包撟靡遺洋洋數千言爲世間有數文字本齋今將原文照印成書字畫工楷印以潔白聯史　外用粉　筆封面裝潢精雅每本價洋一角二分卽日由本分局申昌及各　坊駁儴此佈 
[巴馬論]  
　　正月二十九日本報記邇日中國駐紥巴馬境上各營厲甲峙芻大有交戰之意是以俄國亦火速添調大軍此蓋譯諸西字報章據云係英國發來電報也星期坐雨無可遣懷乃泚筆爲論曰嗚呼申國之於俄人可不防之於豫哉攷海外各國與我壤地相接者惟俄在守經而未識達權者則曰諺云遠交不如近鄰西人虎視眈眈莫不欲以中國爲魚肉我苟能與俄結好則輔車唇齒相倚相依豈不足以懾强鄰而禦外侮殊不知俄人之意日惟窺伺我中國舉動未嘗須臾忘蠶食之謀夫俄豈不欲得志於歐洲俾商船通行毫無阻滯特以黑海之畔有土耳其以爲之屏蔽俄欲滅土固在掌握之中而歐洲諸大邦忌俄日深無不陰佑土以爲俄之敵俄知諸大邦同心協力斷不能與之撑持乃改而圖亞洲力征經營全注意於西卑里亞鐵路不惜力敝不憚財空聚精會神併力興築意以爲一旦大工告蕆則利兵堅甲可以直抵中國邊疆斯時而肆其要求中國萬不能與之抗拒顧鐵路豈易於告蕆哉嘗閱各國日報有謂俄之鐵路逐年分叚興辦由直蘭多斯脫歴東西西卑利亞經油蘇耳以境直抵琿春縱横計算約有一萬五千里其費約須英金四十二兆五千萬磅有謂其幹路由俄京聖般得羅堡直達琿春其枝路由阿摩司直達哈密退㕶司報云琿春一路業於前歲動工約五六年可成長二萬七千五百餘里哈密一路六七千里核之中國海軍衙門所定經費須銀三萬萬餘兩有　此路籌之已久至去年始議定分爲三叚自打穆士至額爾庫特士克爲第一叚自拜噶爾湖至納爾嗔士克爲第三叚自烏蘇里至浦潮斯德爲第三叚限五年工竣究竟若何情形則俄人秘密異常非外人所能洞悉惟憶去歲報登俄人雇高麗人執役限期甚促工作甚忙則疑路已築至東邊或者昔所傳三叚同時興工其語不爲無據噫强隣日偪防禦宜嚴不知我中國疆　亦有成竹在胸黩　勝算乎巴馬者地處中俄交界之處亦與英國屬地毗連俄人思據而有之以爲先聲奪人之計我中國固不肯以尺土寸地輕委於人而英國亦以印度爲俄所垂涎深恐其日肆剷削因屢開議院會議事機所議如何無有敢作多魚之漏者然據新聞紙所載則或謂此事英人决不干預或謂當預爲防維以鄙意窺之巴馬旣與印度爲鄰英人斷不肯任俄吞併特不樂釁端輕啓惟是虚張聲勢以沮其謀何也英人雖以持盈保泰爲心然印度物産富飯饒久爲英之外府失印度是英之庫藏而謂肯漠然置之耶今者中國雖稱戈比干大有戰鬥之意然逆料惟愼防疆場未必卽從事于戈或謂欲禦俄人當挑使與歐洲不睦俄旣在歐洲有戰事卽不復能侵擾亞洲釜底抽薪其策未爲不善然以我堂堂大國而爲是譎詐之謀海外諸大帮恐羣焉竊笑其後則惟有結納英國以固其心曉之以利害之機謂巴馬苟歸併於俄不惟中國有實偪之虞卽英國屬地之在亞洲者亦皆岌岌可危無殊累卵今正當同心黽勉以拒俄人英正思修好於亞洲以通商賈之利豈有坐觀成敗不爲先事之防者中旣得英爲奥援英亦藉中以自固則俄雖强悍計無所施不惟巴馬可賴以平安卽他日鐵路旣成亦未必能逞其封豕長蛇之計非然者我中國防邊之兵士未必遠勝於俄卽使秣馬厲兵預籌戰務俄人亦未必心爲之讋遽爾撒手而歸坐便其蓄銳養精永爲我邊疆之患豈計之得也哉抑又聞之俄國通中國之海道有四一自聖般得羅堡至波羅的海假道荷蘭白耳義牙法蘭西西班牙葡萄牙入地中海經紅海南印度蘇門答臘南達廣東一自波的海繞亞非利加西南至蘇門答臘一自黑海入地中海一自東邊岡札德加至庫頁島南繞十八島西過高麗東南入烟臺口然則其窺伺我中國者正不第鐵路之爲可長驅直入我中國旣特設海部訓練水師鐵艦縱横履洪濤如平地防之之策又當責之統帶兵艦諸員矣袞袞諸公自有長策儒生一得請作芻蕘之獻如何 
[本館接奉電音]  
　　昨由京友電傳上傳一道敬謹譯登○二月初一日奉上諭禮部奏遵議大員捐田贍 
族可否賞給匾額請旨遵行一摺前任山東布政使王毓藻捐建義莊養贍宗族古誼可風著賞給御書匾額一方交張之洞等轉給王毓藻祗領以示嘉奬欽此 
[派員緝匪]  
　　近年各省大憲查拿哥老會匪志一神凝不遺餘力所委幹員驍將幾於星羅棋布加以線緝縱 
横殆徧若輩已如張公鬥敗之鷄鎩翼縮頭聲息不聞然老奸巨憝之漏網者仍屬不少皖撫沈仲帥因加委皖兩牙釐總辦許小巖觀察督率員弁在沿江一帶查拿匪類並畀以撫標營務之任俾到處呼應靈通憲札於正月二十八日傍晚到蕪闔局委員及地方文武寅僚咸於翌晨詣局道賀又聞觀察以蕪湖原有親兵二十名線勇二十名不敷分派尙須添募若干名以爲指臂之助云 
[運售功鹽]  
　　兩淮運憲江都轉委駐宜陵緝私某某員弁客冬在白塔河一帶查獲難民船隻夾帶私鹽禀由 
都轉派員給價收買疉詳前報嗣悉該鹽全數收買後卽堆儲岸上高積如山一面由都轉檄調駐防合字營派失看守迄今已兩閱月矣查鹺章緝獲功鹽卽行變價分别充公給賞惟此次鹽數較多都轉擬仿照庚午　五臺山船私總局查獲船私運售成案全數運往淮鹽引岸不歸輪章提前銷售辦理當卽禀奉督憲批准都轉卽於正月二十四日遴委候補大使柴壽生鹺尹領運至皖岸督銷總局交納一面由都轉備文咨請從速提售鹺尹奉札後料理行裝招雇船隻一俟載齊卽由瓜洲口出江上駛據聞約有數千引以每引八包核計已不下數萬包計値甚鉅或謂憲意將禀懇督憲將此項鹽價悉數撥充本省災賑之用果爾則無數哀鴻出水火而登袵席皆都轉之所賜也 
 
 

Page 2

 
 
[儲憲過揚]  
　　江蘇糧道景月汀儲憲於正月廿八日午刻過揚府州縣各官均至徐凝門官廳恭迓憲舟暫泊片時旋卽解纜北上並聞汜水各糧艘月初卽須齊集筮吉二月初六日開駛頭帮云 
[鳩兹火警]  
　　正月二十七晚間九點鐘蕪湖河南岸富民橋下首河濱艸屋失愼紅光上燭霄漢通明官民各洋龍飛馳而出渡河漢救保甲委員亦督勇彈壓幸兩面俱有高墻祝融氏不能大逞其威僅燬茅屋三椽而已 
[碰船紀聞]  
　　蕪湖信云益利輪船於正月十九日泝江上駛晚間九點鐘行抵瓜洲上游三里許適有民船一艘滿載米糧乘風破浪而來避讓不及以致经相碰撞米船截爲兩叚人亦泛泛如水中之鳬急行停輪施救將船户七人援上輪船據稱尙有篙工一名江空月黑不知所之米船主陳某當夜喚渡至鎭江領事署報案餘夥跟隨益利輪船上駛又在蕪湖領事衙門控告益利船主及買辦亦到署數次至廿八日領事作尺一書給原告聽其跟隨益利輪船往漢口自投奥領事署質訊未知以後如何辦理俟有續聞再錄 
[命案續述]  
　　前報五茸春草條内有山陽某甲身死一事兹聞該鎭爲華亭金山兩縣交界之處甲居金邑二十九圖以細君被人誘拐愧憤交併遂以三尺白綾懸梁畢命其妻聞耗奔回追悔莫及遠近遂悮傳爲牀頭人戀姦情熱下此毒手華亭縣王大令微聞其事立飭家丁幹役前往查察旋將與金邑接壤華境二十八圖地保帶案呈明治下並無謀死夫君情事具結而退事關人命合據所聞登錄以補前報之所未備 
[學憲出轅]  
　　浙江學憲陳六舟宗師擇於正月二十七日已刻出棚赴嚴州衢州兩府舉行科試由省垣鳳山門外上碼頭登舟各員恭送如儀 
[吳山春社]  
　　杭垣充當某圖里胥某某等客臘被某生員等約同十人又孝廉四人各具公禀呈控府署謂其浮收錢漕經杭府陳六笙太守批駁略謂所控悉屬浮詞並無實據洋洋灑灑約有一千餘字至孝廉所呈公禀則批云已於某某禀中批示矣○扇作生意有江河日下之勢業此者往往别謀生計所最奇者爲甲乙兩人甲則向以彩畫黑漆扇面爲生今在清吟巷地方開塾課蒙居然绛帳高懸皋比坐擁乙則向以削磨棕竹扇骨爲事今在城守營改充營勇居然盤馬彎弓折衝禦侮噫好爲人師者别字破句觸處皆然患在悮人子弟其患猶淺至於營勇養之千日用在一朝以不教之民當之有兵之名無兵之實設有大敵當前其不棄甲曳兵而走者幾希患在國家其患更大有干城之責者曷弗愼其選歟 
[章門紀要]  
　　前年新建縣各善士採訪貞孝節烈婦女彚案請旌去冬奉旨准建總坊賞給清標彤管字樣當經各善士告知各家屬欽遵辦理旋將婦女栗主安奉學宫節孝祠一生砥礪萬古馨香有志者可以聞風興起矣○江省粥廠兩起定章開杓一月半至元宵節卽應停歇兹因上年水旱風雪迭次遇災米榖百物無不昻貴貧民苦上加苦不堪言狀德曉峯中丞特飭粥廠展期一月至花朝告止以惠窮黎聞此一月粥款卽在甲午年皇太后賞銀二萬兩内動用今年由藩庫墊出屆期補還一轉移間上可以揚皇仁下可以救民命鶉衣百結之流有不歡呼踴躍頌德不置也哉○糧道鄧蓮裳觀察在任已久歴署臬篆措置裕如上游深爲倚重保舉卓異陳臬開藩直指顧間事耳近聞觀察以太夫人年逾八十遠在廣東原籍定省久疏寸草春暉劬勞莫報遂有陳情告養之舉帆抽宦海膳侍高堂以華衮作萊衣借林泉爲供養洵極天倫之樂事豈第仕譜之美談哉○代理新建縣陳鶴春明府爲前任山東撫憲陳中丞哲嗣去歲除夕聞訃丁憂當卽禀報上憲因調署斯缺之任筱園明府到任尙需時日另委准補德安縣朱小莊明府暫行代理業已接篆視事矣 
[江右試期]  
　　江西學憲盛宗師回省考試南昌已列前報兹聞試事已竣於正月二十四日由省起馬科試撫州接考建昌大約二月杪回省料理數日卽溯江而上科考吉贑南寗四屬六月初回省坐考南昌科試七月接考恩科遺才 
[皖省官塲紀事]  
　　委辦皖北土藥局安徽候補道陳子元觀察善於正月二十二日行抵省城謁見沈仲復中丞辭出後拜會兩司及各同寅聞小作勾留須赴金陵謁見劉峴帥復折而至姑蘇謁見封翁陳舫仙廉訪敬聆趨庭之訓云○正月十九日署理徽寗道李壽容委辦皖南牙厘局候補道許景壽揚州轉運局丁祖德俱辭行宿州桂中純委辦蕪湖電報局知縣王詣善俱禀到候補典史虞金炎禀謝超委一次從九品吳文煥赴皖南牙厘局差遣回省藩轅牌示試用訓導叚昭融委署太平府教諭二十二十一日寍國縣鄭思賢阜揚縣蕭先鎬俱辭行卽用縣李長郁展假三日知縣龔煌請假十日舒城縣楊燡旌德縣張友仁委辦石牌釐卡直隷州李家樹蕪湖電報局知縣王詣善烏溪厘務知縣許月菡巢縣三河分卡府經歴陳錫湛俱辭行同知楊鵬程展假五日直隷州判陳昌彦赴太平府就醫回省 
[巴山清曉]  
　　羅鎭軍於去年仙逝其靈輀已於正月十六日登舟運回珂里有滿江紅船三隻爲之護送是日文武官員執紼而送者絡繹於途城内外兵弁排隊江干燃槍示敬銜牌執事簇簇生新觀者無不艷羡在河下小泊兩日十八早揚帆遠去○宜昌府屬長樂縣雷大令大計撒任由宜昌府存太守派經廳朱叅軍前往代理已於元宵前履任矣○有某甲自蘇回川泊舟江口夜間被賊竊去小箱一口内藏烟具及洋銀錢票約値千餘兩赶急赴地方衙門報案請緝該竊忽於夜半將原箱送還查檢之下失去洋銀二三十圓餘俱無恙客以所失無多不向地方官催究遽爾解纜回川○前年鎭軍出示不准夜半行船往來舟隻必須掛號以便稽查日前水甲見有船得星夜䟎行扣住盤問舟中有二女係由川中拐來將往下路變賣遂將舟子送交地方官懲辦女子則交川中會首資遣回籍賊船鋸作兩截以示懲儆拐販者其亦知所儆耶 
[彝陵土價]  
　　宜昌一府所出烟土以巴東縣之橋土爲最佳然橋土只龔家橋一帶地方出産無多每年多被該處吸户收去客商無從購買其價每百兩値銀二十兩左右長楊長樂所出之土名玉米漿亦稱佳品尙不及橋土每百兩約値銀十八九兩興山縣所出之土名百花烟又不及玉米漿每百兩約値銀十五七兩他處出産旣少貨亦不佳現在民間專尙川土以開縣所産爲最佳每百兩約値銀十八九兩又馬王坪之老蒼土較開縣土更佳每百兩約値銀二十兩左右又鄷都縣所出之鄷都土每百兩値銀十五六兩尙不及開縣之佳近日土鋪甚多土價雖甚昻貴而吸户若不甚惜費爭相購取較之米糧猶爲大宗也 
[粤嶠春光]  
　　訟棍顔文俊平日以刀筆爲生涯顚倒是非混淆觀聽鄉里中之被其魚肉者咸敢怒而不敢言緝捕局委員准補定安縣李芷香大令家焯素耳其名遂於日前密帶兵勇造廬相訪顔某以爲嘉賓蒞止欣然迎接寒暄數語大令喝令兵勇動手主人翁猝不及防雖有申韓妙術至此亦無所施旋被兵勇加上刑具横拖倒曳而去嗣聞大令禀明上憲發交南海縣審辦按大令到省以來扶弱抑强任勞任怨非畏葸模稜者所能望其項背現奉憲札飭赴定安縣新任則緝捕一差自必易人接辦省垣士庶當有奪我使君之慨也○候補道黄雨巖觀　肇仁籍隷廣西由乙榜起家洊保今職會垣需次十度星霜去年奉兩院憲札委會辦保甲總局差緝盜安民賢聲卓著日前爲二監所侵請假延醫調治無如藥餌無靈竟於正月二十日仙逝按觀察年方强仕正可大展經綸祗以天不假年齎志以殁僚友紳民無不同聲歎惜○廣西巡撫張丹叔中丞由桂林起節於正月二十一日到省泊舟南門外天字碼頭首府兩縣以及各營將弁均至河干迎接脚靴手版忙碌異常中丞擇於二十二日登岸進皇華館駐節大約小憇征塵卽當乘坐輪船航海北上按中丞已於昨日抵滬矣○李制軍蒙御賜福字一幅由差官齎到制軍喜 
 
 

Page 3

 
 
形於色當卽望闕謝恩敬謹領受在省文武各官各赴鈴轅賀喜冠裳蹌濟翎頂輝煌一時稱盛○廣西差弁某甲護送張中丞來省泊舟南門外長隄一夕登岸閒遊以人地生疏致爲匪徒所窘將衣履盡行剥下赤身跣足狼狽異常旋赴該管營汛報知汛官善言安慰解衣爲贈遣人伴送回船按長隄一帶匪類横行久爲行人所側目安得賢有司從嚴懲辦爲民除害 
[粤東官報]  
　　藩憲牌示西寍縣知縣缺詳請以軍功候補儘先補用知縣清安題補新選吳川縣知縣李之藩選山縣知縣阮萃恩准升昌化縣知縣李瑞杰感恩縣知縣藩志賡准補定安縣知縣李家焯澄邁縣知縣薛賀圖大埔縣知縣聶大昇龍門縣知縣沈鳳詔均飭赴新任電白縣知縣缺委候補知縣烏爾興額署理 
[福州官報]  
　　委署光澤縣周有基謝委調補福清縣何如謹禀銷留緝差并謝回任飭知署萬安寨巡檢蔣儀交卸禀到知储聶元龍奉委稅厘總局提調差從九品李勲交卸溪排厘卡知府傅以禮禀明副辦竹崎關稅務同知倪濤辭赴蕭厝釐局閩清縣邱峻南病故委署閩清縣李夢斗謝委委署光澤縣周有基禀銷看管前古田林叅令短欵差丁憂候補同知前署淡水縣孫傳袞由籍來閩禀到泉州陸路提督孫於正月二十三日到省知縣張炳善委辦建陽稅釐分避藩轅牌示署寗洋縣林瀛病故遺缺以試用知縣張朝錄署理 
[江西官報]  
　　補用府阮貞瑞卸辦七門城内保甲邵夢善接辦七門城内保甲候選鹽大使姚慧調辦景德鎭緝私卡丁憂崇仁縣李寳權卸事清理交代回省陳蘭生解南字營餉往金陵東鄉縣文廉新城縣王志勲均撤省察看所遺東鄉縣印務以候補縣沈維楨新城縣印務以大挑縣梁樹棠俱輪委署理又署新昌縣馮學澧調省差委該印務以補用縣石守謙酌委署理刑部主事許增綬由京回奉新籍候補縣李用曾由順直賑捐奬給花翎鄭由熙辦良口厘卡分發典史朱紀雲係湖北人遇缺典史胡籛係浙江人俱禀到贑標城守都司易洪應行調省察看所遺事務以候補都司陳占魁接署候補縣郭豹斌酌委署缺一次任國銓由順直賑捐奬給花翎馬肇修監修南昌安樂等處堤工補用道涂椿年卸署饒九道事回省候補縣王易會同南昌豐城修理三江巿堤工劉至健酌委優缺一次守備余承恩保舉儘先都司補用府李嘉賓開辦牙厘局務龎福祥開辦善後局務建昌同知陳希曾開辦豁免輿局務張之銓禀銷湖口砲臺差禀謝調署萍鄉蘆溪司 
[鄂垣官報]  
　　委辦黄花澇釐局卽用縣徐掊光禀辭委辦湘口釐局候補從九羅文錦赴兩院禀辭辦南岸釐局候補從九宋丙錕卸辦府河口釐局來省赴兩院禀到署雲夢縣典史汪壽祺禀辭候補府宋肇康候補同知朱瑜俱奉藩憲委八旗會館課試監塲差俱赴兩院禀知委辦興國州釐局候補通判包希藺署蒲圻縣陳樹楠俱赴兩院禀到調署安陸王公輔見辭袁鏞赴兩院銷辦前漢陽縣陳令任内帮審差署漢川縣左興寅禀辭委辦漢川釐局候補府蔣斯松孝感縣沈星標赴兩院禀辭調辦宜昌厘局候補同知陳世卿禀見謝卸辦蔡甸釐局來省赴兩院禀到卽用縣羅迪楚奉織布局委川省洋布洋紗銷路禀知辭署棗陽縣龍兆霖見辭委辦黄石港厘局卽用縣張文翰赴撫署禀見　憂候補從九嚴文　自上海學習織布回省赴兩院禀到准補黄岡縣倉子埠巡檢韓百揆赴兩院禀辭岳州鎭張拜會辭行赴督署見辭委辦新堤厘局候補通判沈彤赴兩院禀辭漢陽縣沌口巡檢元壽榕謝飭知回任委辦岳口厘局候補巡檢萬光遠禀辭調辦法洲厘局候補從九涂經緯禀謝鍾祥縣徐嘉禾蒙保同知直隷州在任候補並赴兩院禀謝大計卓異保薦管帶沙防營記名總兵樊本德總辦宜昌加抽川鹽局江蘇候補道沈沙巿電報局指發試用知府黄邦俊俱來省進見候補同知羅金壽卸辦沙巿厘局回省候補通判張志瑛卸辦應城井鹽課局本任江陵縣典史范錫祺卸事回省請假三日各赴兩院禀到准補黄岡府岐亭同知李雯署沔陽州輈俱赴兩院見辭武昌府李開發審局委辦應城厘局候補通判王璠赴兩院禀辭委辦仙桃鎭厘局候補通判洗廷瑜委辦金口厘局候補通判黄文桂沔陽州州判程鑫俱禀辭 
[朝鮮語小]  
　　漢城某绅家於去冬嫁女奩具甚豐夜間有盜十數人踰垣而入家人驚覺呼僕輩出禦繼見來勢凶猛無敢近前者被刦財物不少遲明報官緝捕未知能破獲否○嘉平二十二日漢城府拘獲刼盜十餘名當時正法○李氏婦寡鵠銜悲柏舟矢志家計尙稱温裕得免凍餒憂一夕有盜穴壁而入搜羅箱篋婦驚覺急起以兩臂抱賊腰大聲呼救賊欲脫不能急拔利刃亂揮婦受傷數處猶不釋手隣里聞聲畢至賊竟被獲婦亦勇矣哉○有法人携銃入山獵取禽鳥經過城南某村羣犬狺狺亂吠法人怒連發數銃斃犬數頭村人齊集將法人圍住館以老拳始縱之去旋由法人照會鮮官講辦至今尙未定案○有王嫗者生有四子凉薄性成竟無一人奉養高堂者嫗鬱鬱不樂赴井而死閱數日有汲水者見屍浮水面大聲疾呼其子適過此聞聲往視牽挽以出乃其母也遂舁回家中草草殯殮君子觀於此不能無風俗之憂也○咸鏡道近來瘟疫流行死者枕藉於道誰非赤子疴癢關心者盍籌補救之方乎○新正初二日總署更夫某甲與鮮人賭博遂相爭競大動干戈鮮人氣力不濟致受損傷遂赴署中禀請查究甲畏罪遠颺從此海闊天空行蹤無定較之柝聲閣閣時其勞逸爲何如○醉人某甲尋芳逞興突入某妓家妓見其醉態可掬侵以冷語贈以閉門羹甲仗麴秀才勢拍桌搥臺聲震四壁龜奴不能復忍閉置空屋中天明酒醒始鼠竄而去此誠絶妙解酒方也○李某素有斷袖癖畜一童於内室姣好如處女不數月李之妓安皆與童狎李知之無如何童竟乘間携兩妾遁去李以牆茨難掃並未報官請究引狼入室伊誰之咎歟○初八日明洞某姓遭回祿延燒鄰里數家○初九日國王出祭儲慶宫○某甲夜起如厠見鄰家屋上有盜伏焉急回室中取銃擊之盜縱躍而去並未受傷越數日盜入其家將　物刦掠一空所以報前怨也○十五日華人迎賽龍燈慶賀元宵鮮人見所未見觀者雲集較内地風景又不同矣○全羅道有某山樹木暢茂老幹撑天皴皮溜雨數百年物也一夜樹中火發連燒數日向之一望青葱者今則牛山濯濯矣膏火自煎山木自焚信然 
[蕪湖米巿]  
　　蕪湖米糧久爲粤東順直等省所挹注糴賤糶貴終年取之不盡其行情向視來源之多少消巿之通塞以爲衡今年元宵節前消巿甚旺來源每虞不濟因而繼長增高元宵以後消巿少疲來源又湧米價因之賤跌七八分查行情共有十餘類蓋卽就其出處來路爲低昻今特開列花名逐載正月下浣以來價値俾業此者知所去取且可與他省印證云計開廬江蔴仙一兩九錢四五三河占一兩八錢零一兩七錢五分六厘一兩七錢零湖南秈一兩七錢三四至七八雍家鎭一兩五錢四五至一兩六錢運漕一兩六錢至一兩六錢三四無爲州一兩六錢四五至一兩六錢七八襄安一兩六錢三四至一兩六錢七八方村一兩八錢五六灣沚一兩七錢八九至一兩八錢七八㫿陽一兩八錢零至一兩七錢七八寍國一兩七錢七八至一兩八錢六七魁頭一兩七錢零五釐至一兩七錢七八南陵一兩七錢七八至一兩八錢四五江南秈糙一兩五錢七八至一兩六錢零數厘江北秈糙一兩五錢二三至五六糯米二兩二錢至三錢五六二兩四錢零至五錢零 
[揚州書院課題]  
　　揚城安定梅花兩書院甄别日期已紀前報兹悉與課者每院不下千餘人而梅花尤多卽此可見人才之盛所有題目照錄於左梅花生題子路有聞三章童題使契爲司徒至使自得之通塲詩題五言破的人共推得言字安定生題忠信至有恒者斯可矣童題始作翕如也從之通塲詩題雄辭健筆皆若飛得飛字限翌日黎明繳卷倘此次未取下次仍可隨課投考蓋都轉深悉寒士苦况恐其間負笈遠游者亦有僻處家鄉得信較遲未及投考者故寛予限期甄别後三個月内皆准投考似此體恤寒畯可謂無微不至矣 
 
 

Page 4

 
 
[禁演淫戲]  
　　元宵前後各處迎賽龍燈藉以點綴昇平原無不可邗上有選事一流人於龍燈之外踵事增華添演花鼓等戲淫聲褻狀令人耳不忍聞目不忍覩關繫風化實非淺尠保申總局趙觀察聞之出示一通略云現在元宵已過爾等務各安分守業各自營生毋再迎賽龍燈演唱花鼓以及抽頭聚賭倘敢不遵定卽提懲見者咸毛髮悚然當不敢以身試法矣 
[滬上官塲紀事]  
　　江南提督譚青崖軍門由松江節署來申乘某輪船赴金陵賀兩江總督劉制軍新禧事畢乘招商局江裕輪船東下昨晨駛抵申江提右營傅叅戎守備程守戎城汛李千戎及各弁勇齊詣江干迎迓軍門接見之下卽換坐滿江紅船停泊吳淞碼頭定於今日遄回松郡○常鎭道黄幼農觀察亦於昨日乘江裕輪船戾止本邑印委各員迎迓如禮聞日内卽須赴姑蘇一行○上海縣黄愛棠大令赴蘇省賀年將次遄返昨日署中辦差人等已預備恭迎矣 
[塡平坑厠]  
　　租界地方由工部局分設坑厠圍以屏障滴以清泉法至美也至民間隨地造坑穢氣薰蒸則爲法制所宜禁昨由虹口捕房查明此種坑厠飭令一概塡平辟汚穢而除疫癘所關豈淺鮮哉 
[幾釀火災]  
　　前晚本邑南巿永泰麻袋店棧房忽然火起濃烟縷縷暮厯層霄棧中人未之知也比鄰居曹怛生等家望見情形大聲呼救旋有多人汲水以灌始得轉危爲安 
[滬濵佚事]  
　　前晚本邑人某甲收得會錢八百文荷之而返行至城内唐家弄忽一匪自背後至推使仆地攫錢奔逃迨甲扒起狂追匪已杳如黄鶴矣○某氏婦家在南巿洪昇碼頭性成悍潑人皆以雌虎稱之家有一女孩年甫九齡愛如拱璧一日行至比隣某薙髮店門外適與薙髮匠某甲遇戲拍其肩女一笑置之並不介意迨回忽於晚間患喉症連請名醫診治苦於藥石無靈延至昨宵溘然而斃氏謂被甲毆傷所致意圖藉屍訛詐甲不得已喚十六鋪地甲至爲之調停不知如何了局也○高昌廟左近向有徽寍公所年深月久榱桷凋零近由徽寍帮中人集資修建大工告蕆依然金碧輝煌昨爲福德正神誕辰各董皆整肅衣冠拈香頂禮城中道廳縣各差役亦就土地祠懸燈結綵欵以清音彼往此來喧闐竟日 
[店夥昧良]  
　　法租界護城河畔慶記衣藯係某甲所開迨甲逝世後嬌妻稚子孤苦伶仃未能親理店務遂央某乙爲之經理閫外之事悉以委之乙苟夫良不昧必將殫竭丹誠藉副主人囑託詎料乙欺凌孤寡暗中將衣服運出付諸長生庫所得之錢悉充私槖旋爲甲妻所聞向乙追究乙與學徒通同作弊一味胡言甲妻不得已遂於前日至法公廨遞禀伸訴昨經捕房包探將乙及學徒一併拘入捕房候禮拜二解送公堂訊究 
[解犯起程]  
　　安徽人梅小土仔前年行刦閔行胡姓船旋卽禽獲由縣過府解司此皆已登前報者也日前上憲行文至縣飭卽解回原籍昨日下午縣中將公文發出卽由解差至監中提出押解起程 
[英廨瑣紀]  
　　陳王氏控稱家中有喜事突有李錦堂薛金發等索取喜封肆行吵擾攫失女客金銀首飾蔡太守訊供之下飭將李薛等押候過堂覆訊此已列報兹聞陳王氏曾在捕房訴稱有著名地棍瞿桂寳爲首遂由包探秦少卿將瞿桂寳拘獲暫押捕房諒今日當解公堂發落也○孩子陸錦榮年甫十齡失路徬徨爲包探張九意所見帶至捕房移送公廨蔡太守飭差查明家屬以便給領○吳公館主婦遣女傭朱金氏携僧衣香燭等件送往普陀山齋僧女傭雇卞阿三之車裝載行至半途車夫乘間逃逸當經報捕請緝嗣由捕房查獲卞阿三解送公堂主婦聞之以齋僧本爲修行起見兹因失物而涉訟意良不忍遣人知照女傭求請免究案遂冰消○江北人金馬氏扭孫福開至廨控稱女兒被誘求請追究蔡太守飭候訊供核辦○昨報列夏全全控吳淞司差役毛桂偕十圖地保沈梅亭誣指犯賭索取賄賂由蔡太守訊供送縣云云兹悉差保所持者係門稿字條並非諭單也合亟補正 
[法捕房瑣事]  
　　甲乙兩人爛醉如泥前夜在途胡閙巡街華捕見之上前喝阻甲等仗麴秀才勢與華捕爲難該捕卽將兩人拘入捕房管押一宵昨晨經克捕頭訊問甲等宿酒已醒甘心認過捕頭念其知悔著押至中午時釋放○乞可某丙前晚在田間掘取青菜盛以兩蒲包携至法界突爲巡街捕所見送入捕房昨晨克捕頭訊明原委以事屬細微至下午時卽行釋放○偷兒某丁在西八仙橋附近竊取破衣數件行經租界被包探所見盤問之下形狀慌張當卽拘入捕房候解公堂究辦 
[吉人爲善]  
　　謹啓者敝堂接奉江西奉新縣屠時齋明府祈太夫人却病延年樂助山西賑捐由南昌電報局何梅閣仁翁寄况洋一百元又奉廣豐洋貨號犬善士樂助洋四十元又奉蒓湖無名太善士求毓麟兒樂助洋五十元均大山西賑册目下山西待賑情形萬分可迫朝廷軫念民艱去歲截漕今又撥帑十萬金皇恩浩蕩至德難名惟該處四十餘縣地廣災重草根樹皮剥掘殆盡涸魚待水多多益善急又山東河决淹斃無算敝堂彼此兼籌惟願海内大君子慨發鴻慈救殘生於呼吸挽生機於俄頃憑仗善氣迓召天和天佑吉人福壽多男定來　劵樂善諸君子諒不河漢斯言上海六馬路仁濟善堂籌賑公　施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　正月廿五日王鹺尹豫委三江營宋鹺尹愷委黄汛港均緝私差安南縣楊大令榖成過揚廿六日淮軍轉運局丁觀察祖德由皖到揚湖北楊守戎解餉來某科翰林范太史德權過揚廿七日葉鹺尹康安委解蘇州餉 
[救民疾苦]  
　　謹啓者敝堂收到諸大善士樂助藥捐第二次清單收數登左楊宅松基梁氏陳氏桂仙五户合洋一元不具名施鳳高鄭記唐平黄宅梁炳如鄧禮謙周宅無名氏韋猷安無名氏陳吉祥吳記陳飛揚吳德板周宅十六户合洋一元七角顧復古洋四角無名氏洋一元銀一錢六分振德氏錢三百六十文三泰代募福康當慈雲樓過子客次許鳴室以上五户各洋二元退思齋延堂桐潤居待月軒汪養涵招商潯局廣號嘉公寓以上八户各洋一元何摹記洋十元六慶餘堂洋五角丹陽總鹽棧洋四元以上總共收洋三十六元六角錢三百六十文銀一錢六分際此春寒中人最易致疾敝堂開診之初每期己有三百餘號之多正虞經費支絀勸募艱難今蒙諸大善士解吓佽助起此沉疴功德誠非淺鮮書曰作善降之百祥敬爲諸大善士操左劵以待之除分掣收條外請附報章以勸來者[  滬北鐵馬路廣益善堂謹啓]  
[漢口各帮諸善士樂輸丹徒旱災賑捐清單]  
　　義順和錢一千文茂盛公錢一千文正盛元錢一千文長興公錢一千文汪源記錢一千文億泰和錢一千文李竹記錢一千文集記錢一千文均大昌錢一千文張恊豐錢一千文大生全錢一千文泰盛福錢一千文萬有錢一千文乾正順錢一千文太昌厚錢一千言讼盛義錢一千文振隆錢一千文集各生錢一千文同興永錢一千文惠慶裕錢一千文長茂宏錢一千文守記錢一千文天圓錢一千文湯積秀錢一千文乾泰錢一千文德星錢一千文元豐昌錢一千文春字簍坊錢一千文荆油公棧錢一千文方義大錢一千文春生鑑錢一千文恆豐和錢一千文吉裕福錢一千文信泰成錢一千文集記手錢一千文孔義合錢一千文仁恆祥錢一千文致合永錢一千文永盛昌錢一千文合和生錢一千文永盛源錢一文瑞泰和錢二千文吳宏茂錢一千文萬興康錢一千文三興長錢一千文乾太大錢一千文葉中成錢一千文義聚祥錢一千文胡同盛錢一千文慶生號錢一千文義成德錢一千文源昌錢一千文公盛德錢一千文源泰錢一千文合和章錢一千文天順成錢一千文義合　錢二千文　盛隆錢一千文崔同升錢一千文李恆順錢二千文德星棧錢一千文恆祥號錢四千文元昇錢一千文恊成號錢一千文公興和錢一千文恆玉公手錢一千文恆興通錢一千文太茂和錢一千文鴻昌錢一千文瑞記錢一千文久太玉錢一千文永祥錢一千文恆玉公錢一千文東如昇錢一千文新興德錢一千文許愼豐錢一千文德昌厚錢一千文豐記錢二千文胡新盛錢一千文吳永錢一千文和太祥錢一千文張老板錢一千文蔣同興錢一千文品芳茶樓錢三千文永和祥錢一千文恆興成錢一千文義興廣錢一千文黄松泰錢一千文華昌行錢一千文朱致大錢一千文高燦順錢一千文義盛恊錢一千文恆源永錢一千文張利興錢一千文魏長發錢一千文德星聚錢一千文福字簍坊錢一千文均安和錢一千文恊和永錢一千文顧全順錢一千文王恆聚錢一千文春字簍坊錢一千文永泰昌錢一千文聚盛成錢一千文恆裕興錢一千文同盛公錢一千文隆盛大錢一千文同茂紬號紋銀六錢新和西錢一千文德大行手錢四千文泰昌永錢一千文立盛長錢一千文全順北錢一千文尙福昌行手錢三千文同昌源錢一千文張泰和錢一千文三德西錢一仟文祥泰恆錢五百文永昇行手錢十一仟文鄧怡興錢一仟文隆順錢一仟文同泰錢一仟文駱德和紋銀一兩二錢得材愈錢一仟文恊和錢三仟文信昌札錢一仟文源源錢一仟文泰豐行手錢三千文大茂和錢一千文廣盛錢一千文源茂和錢二千文集興錢一千文新盛生錢一千文恊和行錢二千文恆豐恊錢一千文恆發錢一千文同發厚行手錢一千文張太興錢一千文振順行手錢六千文生大錢一千文泰興厚錢一千文裕成生錢一千文永昇行手錢二千文恊和行錢五千文晉裕錢五百文同福昌行手錢才千文大興福行手錢五千文順昌錢一千文余利昌行錢一千文凌萬興紋銀三錢金生茂錢一千文洪義盛錢一千文同茂綢號紋銀六錢恆益錢一千文新和西紋銀四錢聚興隆紋銀五錢資號錢二千文全興永錢一千文田茂泰錢一千文永泰昌紋銀四錢此稿未完 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
