# 1920 - 226 - 4917063

 

Page 1

 
 
   
 
 

Page 2

 
 
   
 
 

Page 3

 
 
時評 
[用人與輿論（冷）]  
　　我每不解中國之有權用人者無論其權之大小無一不欲反對輿論以自豪輿論以爲不可用必力用之輿論以爲不可不去必不肯去之此其故何耶以爲衆人之言必不可恃耶抑以爲屈服於衆人之下爲恥耶是其性蓋與人殊矣　　夫奇特之才用之而大有益於國家者固未嘗不可即不然能爲彼用人者一己而有大利尚不失爲自私之心然我觀之所謂反對輿論而所用之人大抵又碌碌而一無足取者也以此點察之今之人方以民意民意爲導倡而有權者之心理實以能反民意以稱快也嗚呼尚何言哉命令 
　　八月十九日大總統令派王迺斌兼糧食調查會會長此令　　又令任命許寳蘅爲國務院參議此令　　又令司法總長董康呈參事何基鴻因病懇請辭職何基鴻准免本職此令　　又令任命楊蔭杭爲司法部參事此令　　又令調任翁敬棠署總檢察廳檢察官此令　　又令調任梁宓署京師地方檢察廳檢察長此令　　又令調任周詒柯署京師高等檢察廳檢察長此令　　又令調任尹朝楨署陜西高等檢察廳檢察長此令　　又令調任安永昌署黑龍江高等檢察廳檢察長此令　　又令殷學潢授爲陸軍少將此令　　又令茲修正修訂法律館條例第二條公布之此令八月七日大總統令國務院存記簡任職王祖仁著分發直隸吳文郁著分發湖北董學白梁雋冕著分發陜西交各該省長酌量任用此令　　又令嚴式超晋給三等嘉禾章此令　　又令任命王賢賓爲察哈爾財政廳廳長此令專電一 
[北京電]  
　　周財長將赴美京參與十月十一新銀團會議接洽借欵（二十日下午四鐘） 
[北京電]  
　　召集國民大會草案要點（一）不得制憲（二）不得影響元首地位（三）限明年三月朔前閉會（二十日下午四鐘） 
[北京電]  
　　温宗堯復靳電重膺揆席南北一家允宜推誠共策和平安福搆釁大難雖平罪人未得尤望按名逮捕（二十日下午四鐘） 
[北京電]  
　　本日令南陽鎭使吳慶桐免職李治雲署吳所統先鋒營應一併交李接收并着責成趙倜將所有軍隊切實考核分别整頓以一事權（二十日下午四鐘） 
[北京電]  
　　駐日使定胡維德（二十日下午四鐘） 
[北京電]  
　　吉鮑昨晚回任（二十日下午四鐘） 
[北京電]  
　　津浦局長仍由徐世章兼（二十日下午四鐘） 
[北京電]  
　　閩李電南分三路來攻（二十日下午四鐘） 
[北京電]  
　　曹錕將任直魯豫三省巡閲使並有以吳佩孚任副使説李純則將巡閲三江（二十日下午一鐘） 
[北京電]  
　　黑孫電謝黨在大烏里運大宗槍砲至海拉爾圖謀不軌（二十日下午四鐘） 
[北京電]  
　　府電顧維鈞中國願參加海底電線處分之會議請預向各國聲明（二十日下午三鐘） 
[北京電]  
　　浙盧巧（十八）電浙省用人行政及財政交通各項並無變通辦理（二十日下午四鐘） 
[天津電]  
　　美議員團原定馬（二十一）日由京來津當晚赴北戴河漾（二十三）日往奉天轉車往高麗視察日人治韓實情再由日本返國乃駐韓日本當局來電謂韓境發現虎列拉症殊爲危險阻止前往惟是否發現疫症雖係另一問題但據外人眼光觀察認日當局驟來此電似因對韓手腕苛酷誠恐美議員團身履其地將見聞所及宣諸歐美於日政府頗不利故出而阻止（二十日下午十一鐘） 
[天津電]  
　　天津警察廳長楊以德前因漢文京津泰晤士報披露其助段陰謀兩呈直省長控告飭交涉員與與英領交涉現該公文於昨日移送駐津英領署後卽於今日早通知該報總理赴署宣告此案已據理駁覆（二十日下午十一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[香港電]  
　　陳炯明在和平督師莫榮 
新令劉心志陸卽赴前敵汕已加緊戒嚴並禁汕報館載戰事黄岡桂軍巧（十八）日敗負傷回汕者約及千人陳炯明軍昨早抵竹篙山離潮城八里一説昨早三時已佔詔安汕一日數驚鎭使道尹派員在角石設辦公處方聲濤軍亦敗沈鴻英因前方失利將赴汕指揮陳軍共一零八營盡赴前敵留漳祗四營後方聞由李厚基擔任臧致平悉力助陳海軍攻閩魏子浩王懋主動最力餘多主中立許崇智得大埔巧（十八）日移師攻三壩河潮梅交通已斷（二十日下午四鐘） 
[滁州電]  
　　確息皖督定姜桂題長江巡閲使有蘇李説（二十日下午十一鐘） 
[滁州電]  
　　皖省長奉令查蘇齊彈劾案委淮泗道李維源代李頃過滁赴皖謁聶後赴寗（二十日下午十一鐘）公電 
　　長沙譚延闓來電各報館均鑒湘軍護法肇始丁已投袂枕戈於今四載衡永倡義株醴鏖兵洎克長岳再接再厲艱難百戰始告成功嗟我將士敵愾同仇戮力疆場横尸原野青燐碧血未歸先軫之元蔓草荒烟猶殢汪錡之魄并有鄂贛義旅滇粤聨軍纓冠誼切猿鶴同歸　弔國殤思維勇烈亟應開會追悼以慰精靈茲選定長沙前四十九標兵房爲追悼地點業已派員預爲籌備定期舉行碑銘薦福庶爲後死之興觀寺構憫忠宜設無遮之大會諸公或眷懷袍澤或恭敬梓桑錫之輓誄以發幽潛請於九月初十日以前逕寄湖南護法戰役陣亡將士追悼大會籌備處大招作賦允維正則之辭陞囗有詩佇誦少陵之句譚延闓皓印　　蘇議員反對俞售大生官股電各報館轉省議會同人曁六十縣各公團均鑒俞調財廳羅掘計窮聞有出售大生紗廠官股之説查該欵係省有基金每年生息列入省册抵押出賣人民誓不承認設有其事應請中外人等勿受其愚並由諸同仁及各法團體嚴重監視以保基金而免後患金樹芳孔昭晋錢鼎馮世德宋銘勳叩皓世界路透電 
[俄波代表之會議]  
　　十八日倫敦電據邊激黨公報聲稱俄波代表昨晚七時在明斯克開第一次會議首由俄國總代表達尼旭夫斯基氏演説略述俄波友交之歷史並俄國之和平政策並切實聲明俄國尊重波蘭之獨立及其自决政體之權又謂俄國必須向波蘭田主要求擔保勿再施行非波蘭勞農所必要之攻擊大會旋展期今日續開會議 
[波蘭拒俄之轉勝]  
　　十八日倫敦電今日波蘭公報宣稱波蘭軍復獲勝利過激軍屢攻華沙均被繫退波蘭軍已在台姆白林至柯克陣線取新攻勢波蘭軍已克復多鎭敵軍在哇特伏克境紛亂退離維斯土拉河　　十八日華沙電過激軍現正委棄白萊斯里土夫斯克各陣線除南部外波蘭軍均有獲勝消息南部過激軍現向萊姆堡進攻　　十八日巴黎電華沙電稱波蘭軍之反攻勢内有法大將二員指揮現正在前敵發展極爲得利過激軍現沿北陣線敗退 
[英相對俄之聲明]  
　　十七日倫敦電俄代表加米尼夫氏函請英相宣布英國對於藍格爾氏持何態度英相答稱自台尼金撤退後英政府僅注意保障藍格爾將軍部下軍隊與逋客之安寗並使之處於克里米亞可以自衛之地位以待俄國予以安甯之保證英政府並無鼓勵藍格爾對俄國取攻勢之意迨知藍氏有攻俄之説即警告藍氏勿有此行逕並告以英國對於攻俄之舉不負何等責任釁端一開英政府將撤回英國軍事委員後藍氏竟對俄施攻英政府即召回軍事委員英相函中又指出俄代表加米尼夫氏所述關於七月十一日英國提案各情之不確謂英政府未答覆六月十一日俄外交總長之來電因其時英國正與俄代表克拉新氏積極談判之故英國曾建議俄國宜與藍格爾締結休戰條約附以條件（一）藍格爾軍隊退回克里米亞（二）藍格爾可邀至倫敦討論處置其所統軍隊與所庇逋客之問題但藍氏不爲和會中之會員英國之所以有此建議者不過欲結束東歐之戰爭並表明英國注意於保全在克里米亞軍隊與逋客之個人安寗而已並非欲割克里米亞使之脱離俄羅斯而爲藍格爾所有也英政府完全守此態度旣不欲承認藍氏亦不欲扶助之但若勞農政府向波蘭提出有碍波蘭獨立之條件則英國自不得不重行考慮此種態度也 
[扣留運波軍械之議論]  
　　十八日巴黎電駐丹齊協約國高等委員陶和耶爵士現扣留載運軍火前往波蘭之法船因軍火若再起卸不能得充分之協約軍維持秩序之故法國輿情反對該員之行動因按照歐戰中協約國之主義中立國可以供給軍火而無損其中立也 
[佔領德地與法兵衝突]  
　　十七日柏林電西萊西亞加土維資地方居民集衆舉行反對俄波戰事之示威行動並攻擊法國步兵殺死一人法兵乃以機關槍炸彈還擊之死平民九人傷二址六人警察不允站崗羣衆遂圍警署擬獲其槍械法兵卒退出各街　　十八日柏林電羣衆與法兵在加土維資衝突居民列隊游行於街高唱國歌繼而舉出代表於夜間十一時赴協約國共同委員會請求解除占地軍之武裝並撤回之法代表厲聲拒之居民乃愈憤怒午間一時來福槍聲與炸彈聲不絶於耳此後聞有法國軍官一員向衆演説據伏錫志報最近消息法兵已在加土維資各街安置障礙物隔斷其交通 
[美國不允貸欵波蘭]  
　　十八日華盛頓電國務部贊成財政部之意見不允貸欵與波蘭因美國所撥貸與歐洲友邦之欵金洋二百五十兆元乃專爲攻繫敵國之用而俄羅斯未入敵國之列也 
[東加里西亞之勞農政府]  
　　十八日倫敦電過激當聲稱東加里西亞建設勞農制之舉正在進行中新當道擬廢除田主製造家銀行家及其他利用人工圖利之徒所有個人産業均改歸國有 
[聨盟公約之修正案]  
　　十八日倫敦電丹麥瑙威瑞典三國提出國際聨盟公約修正案四件擬交一九二一年一月十五日開會之日尼瓦聨盟會考慮（一）規定每年開會定期（二）聨盟會會員十八得要求召集特别會議（三）設法使依賴公斷之義務更爲嚴確（四）許被封鎖國之鄰近國維持與被封鎖國一部分之來往且許其如有必要得阻被封鎖國攻擊其隣國 
[各國近事記]  
　　十七日墨京電愛克塞蘇報稱墨國駐美高等委員電致墨國臨時總統稱威爾遜總統願承認現政府但須墨國依允國務卿柯爾貝氏所通告之條件内有賠償革命時外人損失與取銷加蘭柴政府没收産業之命令　　十八日華盛頓電國務院某員談及墨西哥城報紙昨載消息雖否認已允承認墨政府之説但謂美政府所欲之條件不僅爲報紙所載數條美政府現靜候發展以視墨國現政府能否建設穏固政府與如何執行其國際義務　　十八日美國丹尼細州那施菲爾電丹尼細州參議院上星期所通過之女子參政權修正案今由衆議院批准按丹尼細州爲投票贊成女子參政權之第三十六州故國會通過之案今已發生效力而予婦女以合衆參政權矣　　十八日倫敦電昌興公司之郵船加拿大號爲太平洋中最大之船已於今日在哥凡地方下水該船有二萬二千噸位其第一次航行將載客八百四十人散艙客亞人九百三十人又船中辦事員役共有五百五十人　　十七日柏林電德國與英國殖民及外國郵局現復可寄遞滙欵　　十七日巴黎電英工黨辦事會代表亞丹森氏與戈斯林氏今晚啓程回英僅在巴黎勾留一日當兩代表在某飯店餐時警察告以如不於晚間出境即將下驅逐令兩代表乃赴内務外交兩部請准展長其留法時間但兩部皆拒絶其請　　十七日倫敦電愛爾蘭柯克巿尹近在新芬黨法庭就逮現已被逐至英倫　太平洋路透電 
[日訪員之俄事研究]  
　　二十日大阪電大阪朝日新聞訪員中白氏頃由俄國取道西比利亞及蒙古歸來氏於一九一九年七月二十一日抵莫斯科據稱彼爲外國訪員抵勞農制俄羅斯之第一人氏於過激黨之暴行俄民對過激主義之態度糧食及其他必要品之供給監獄生活文字鼓吹過激黨對日之態度等事紀載頗詳氏曾被拘下獄數次甚至將受軍法處决但卒被釋大阪每日新聞訪員布施氏近亦由俄歸來曾著文多篇逐日載諸報中亦爲一般人士所注意 
[北方政局近記]  
　　二十日北京電旦夕將下令任曹錕爲直魯豫三省巡閲使並取銷川湘鄂贛四省經略使之職因與王占元湘鄂巡閲使職相牴觸之故曹銀欲將晋省列入巡閲使職權範圍大約希圖藉此去閻也另將發表命令任金紹曾吳昭齡爲陸軍次長公報載命令任關賡麟爲粤漢川鐵路督辦徐世章爲交通次長兼交通銀行副總裁　　二十日北京電王鴻年將表代交部調查尼港慘殺案現信此舉可令日人大悦　　二十日北京電半官消息稱蒙古歡迎以陳毅爲西北籌邊使陳稱將注重振興蒙古敎育礦業毛業並謂渠在庫倫决不行使軍權國内要聞 
[北京通信]  
　　交通部之查賬觀交通部以特别會計著聞所謂特别會計者謂所收付俱含營業性質如鐵路郵電之類各有鉅大之收入非其他各部署純粹支出政費者比也鐵路收入最多除各路盈虧互抵外京漢京奉兩路每年收入不下二千萬元遂爲政界耳目所注雖然依特别會計之原則營業所餘仍當充營業之用苟遵是以行之民國八年中當又成新路若干里而更增收入幾千百萬矣不惟擴充新路線也準以營業之性質則路線車輛皆須折舊之提存而如京漢之黄河橋者年限久逾早應改造改造之費當然取給於此故果能運用其特别會計之本意則此二千萬元者非眞羡餘也自曾毓雋把持此機關而源源之收入盡充安福之私産凡彼系有所需要予取予求不啻其個人囊中之物初無會計之足云不必問其特别與否矣蓋財政部之非特别者亦未嘗不如是也田文烈爲五日京兆之代庖於此殊不措意而爲之輔者又爲新交通系之權量權於此種黑幕當然不致外行然曾毓雋本與曹汝霖連手權量卽不助曾不能不爲曹計况本是一鼻孔出氣者乎故其查覆該部欵項之報告僅囫圇吞棗謂約一千五百萬元者詳述之　　曾毓雋挪用最多之欵第一欵爲督辦邊防處所可稽考者計現洋四百六十五萬五千元京鈔五十七萬五千元蓋所以供段用者也夫督辦邊防本係督辦參戰之化身參戰日債幾及六千萬之多何故又挪用交通部之欵乎蓋參戰借欵三分之二本係購買軍械者並非現欵其餘三分之一亦只供訓練三師之用爲訓練處所掌管（靳雲鵬所管）則凡不可告人之需要自不能取給於借欵且八年之杪借欵亦旣罄矣故老段小徐詭秘之行動此其一大助力也第二欵爲財政部計現洋二百二十一萬七千九百五十元京鈔二百四十五萬元日金八十萬元又七年長短期公債劵各五十萬元夫兩部間欵項之挪移似仍在政府範圍以内在直接消耗可比矣然竊聞人言交通部付安福之黨費大都由財政部轉賬則謂此欵即係安福之日常開消度亦不甚相遠也第三欵爲西北籌邊使計現洋一百二十八萬元京鈔四十一萬元日金五十萬元此與第一欵其實二而一蓋西北軍之軍費與夫種種不可告人之秘密費皆取給於是雖然老段與小徐之所費决不止此此特其一部分耳（見後）第四欵爲接濟段系各軍者計吳光新現洋一百二十四萬五千元京鈔十五萬五千元龍濟光及張敬堯之第七師等現洋七址四萬九千九百元京鈔三萬八千元皆承段命支付者也第五欵爲王揖唐之三十八萬元與收買舊議員用之所謂經濟調查局會者二十八萬元此欵與第二欵有關連一言以蔽之曰安福之黨費耳第六欵爲定國軍司令部之二十二萬元衛戍總司令部段芝貴時代之五十萬元與夫毅軍司令部之十五萬元此則日前之近事爲國人所共知無待説明綜合計之曰曾毓雋擅用交通部之收入以助老段小徐爲惡者計現洋一千二百七十八萬七千八百五十元京鈔四百十二萬八千元日金一百三十萬元公債券一百萬元　　以上各數權量所調查也是否已盡於此不無疑問聞葉恭綽蒞部後尚須經一番之鉤稽後此續有發見亦未可料然勿論其果有隠匿否也吉會鐵路之借欵非交通部主管者乎四洮濟順高徐有線電無線電等種種鉅額之借欵非交通部主管者乎交通銀行整理借欵兩次共數千萬非交通部主管者乎定國軍方興之時正權量與南滿鐵路商議四洮借欵之日曾毓雋致小徐之電固明言之徬聞交付六百萬日金折合四百五十萬元惟時定國蓋已成立矣其用途如何不顯然可知乎其他上述路電之借欵又用諸何處乎故所謂一千五百萬元云者特其零星用途耳僅就交通部主管者言其供老段小徐之用者至少亦當以萬萬計閲者勿以十千五百萬元　　錢欵也　　論者有鑒於此頗有主張取消該部之特别會計者懲羹吹虀誠不足怪然所謂非特别會計之財政部能不挪用乎即夙以貧瘠著名之司法部朱深猶能挪用四十萬派光雲錦赴滬收買舊議員然則謂取消特别會計即能禁人挪用歟世有能負之而趨者非緘　扃　所能爲力也（八月十七日） 
[美報之北京雜訊]  
　　大陸報十八日北京電云日使署警告美國議員團勿往朝鮮不以政治反對爲言但謂朝鮮現有疫症議員團定九月十日乘瑪達華斯加號運送艦從横濱起程駐日英使現赴濟南青島調查一切事竣將赴上海然後返日北京新内閣决定裁兵計畫前隸小徐老段之軍隊將減留一混成旅而其半數則駐於庫倫馬良所統一師亦須裁去半數並設法裁減各省軍額十分之二旅京魯人屢招待山東新省長齊氏大陸報十九日北京電云芮恩施博士以總統府憲法顧間之資格遞呈説帖指陳中國須組織有力政府代表中國各社會之必要博士將乘俄后號輪船直接返美約九月十五日可到温哥式新任財政總長周自齊將代表中國參與九月十一日在華盛頓舉行之銀行團會議中國銀行徐恩元或亦將出席於此會議充中國財政治之代表北京新政府全恃銀行團接濟財政故極注重華盛頓會議之結果外交部已諭庫倫當道以安全護照給予現將入京之勞農代表新外交總長顔惠慶今日正式拜晤各外使聞日本擬强迫中國新政府繼續履行軍事協約日使署接得消息據謂興義州拘獲韓人一名携有英韓合璧文字之請願書五十份並有上海韓人擬於美國議員團抵韓時送交美議員之公函又謂八月十四日平壤拘獲朝鮮臨時政府代表一人又其他韓人五名疑與上海來函有關係者亦被拘禁十八日搜獲同樣信件數百通一律充公日員因聞朝鮮全國基督敎會於美議員到時舉行示威行動抛擲炸彈牽動外交之謡言已加增鐵路衛隊兵力以資保護 
[西報論國民大會與永久憲法]  
以華盛頓比吳佩孚中美新聞社譯大陸報載佑尼干氏文云當滿清退位中國改建民國之時世人咸謂中國將行一種自由政治革命之領袖將得輿論之贊助俾得將此種政治付諸實行然共和肇造於今九年中國之擾亂不安乃爲其從來歷史上所未有國家根本大法迄未確立政府之權限範圍迄未規定於是北京之行政大權乃握於一軍閥之手破壞法律蹂躪人民無所不爲共和國民之人身及財産權利掃地盡矣試閲中國歷史政治如此惡濁當局者如此昧心殆未有若今日之甚者即前清之西太后亦尚能尊重法律注意行政不若今日軍閥顚倒凟亂之甚當慈禧秉政時國内尚有秩序以國家權利抵借久債之事亦不至大喪政府體而如今日也卽此一種比較今日爲共和國民者早應大爲感奮努力從事於建造眞正之自由政治一以民意爲基礎果人民能努力者滌舊布新其事固易易耳今者吳佩孚將軍鑒於國基不定之危險率其訓練有素之軍隊長驅北上一戰而擊敗盜國黨推翻安福部然後宣言主張開一國民大會制定永久憲法爲民國國民以後生活之保障吳將軍此一舉也乃又爲中國人開一自由之門路矣假使中國人不能乘此機會奮力自拔則惟有仍爲陰謀家及專制家之奴隸而已今日爲國民者决不能再在租界之内坐待政潮之轉變爲中國國會議員者决不能再坐領月俸而不制定一良好之法律凡愛國之華人决不能再爲中國主權之空談須知中國之主權者並未能得國民之尊信與贊助其政府並不建築於憲法原則之上第利用此政府機關售賣國家主權以換金錢而已吳佩孚將軍之計畫甚爲簡單平凡彼反對者謂中國人民程度不足未有憲法智識此種論據乃爲反對自國政治者新習用當吾美華盛頓勸告美民召集一代表會議以製定永久憲法時其國人中亦有持此同一反對論調者今試將華盛頓之計畫分爲州中國則分爲省實則相相同之點美國全國畫分爲州中國則分爲省實則相同美國之憲法會議其組織如下每州各舉有資格之公民若干人合組一會議制定美國永久憲法經數月之討論後憲法遂以産生即今日美國人民所賴以生活者也但制定之後並不卽爲有效仍交各州人民直接加以批准始成爲合衆國之根本大法即美國政府之基礎也此種計畫極簡單吳佩孚之計畫亦然吳提議中國每省各舉出有資格之公民若干組織大會制定中華民國永久憲法惟制定之後據吳之計畫是否仍須交人民核准不得而知但以吾人懸揣當有此種規定耳假使照此辦法製成一種憲法則此憲法爲人民所造之法其效力斷然超過國會之任何行動因國會不過政府中之立法一部而人民以主權者之資格對於政府能造之亦能毁之也假使中國之主權果須保護者則中國人民必須表示其愛國心爲努力保護之至於今之政府中人决不配言人民無監督政府之資格須知公等自己之行政資格已亡中國而有餘爲世界所僇笑久矣 
[顔范周入京後之内閣]  
新閣發表多日外財敎三長多觀望不前當軸函電交加始允就道顔范二氏業已先後到京周自齊亦於十六上午十點抵京靳氏以本日國務會議舉行便會力促三氏早日到部視事以便全體出席聞范之於敎部尚有問題特於前日下午四時入府晉謁東海面陳苦衷大致以敎育基金雖經明令指定專欵然所入甚微以之維持京師地方敎育尚虞不敷國立各校開銷甚鉅無米爲炊殊難着手且近日學潮汹湧已如洪水之氾濫非於國家問題籌有澈底辦法勢難遏止否則個人雖勉允就職對於此項責任决不擔負顔惠慶於前日到京後即往謁靳總理對於就職一節已表示允意並談及外次人選問題周自齊下車後亦即往晤靳氏略談在津接洽借欵情形遂於下午到部就職並允即日出席閣議又聞顔范二長亦定於十七日就職以便是日閣議可以一同出席次長之决定者如内務何煜財政潘復陳介陸軍之丁錦唐在禮唐如不就則以軍務司長李鍾岳升任司法則留張一鵬敎育如范源廉就職則以直隸敎育廳長王章祜升任交擬添一次長即首席參事章祖申海軍决定留徐振鵬又一説周財長雖已辭職而顔范二人尚無就任消息顔住北京飯店范住尚志學會靳氏已囑託周財長轉爲勸駕但十七日之閣議外敎兩長依然缺席云 
[醖釀中之和局]  
蘇督李秀山電辭和議全權總代表經中央迭次挽勸已允勉任其難昨有寒電抵京係覆靳氏眞日就職通電係表示願以全力贊襄和局之意原文略云眞電拜悉我公渴望和平致力統一熱心愛國欽仰莫名純雖不敏自當竭誠翊贊永矢初心苟能匡勷敢辭赴蹈謹此電覆惟希鑒察此外另有一電報告與岑陸接洽和議情形聞軍府對於李督任北方總代表業電南京表示歡迎並稱已囑温宗堯定期赴滬會商開議手續至唐紹儀方面亦已派員促令交代等語並擬具和議條件六項請李督預爲裁酌（一）取消中日軍事協定及二十一條（二）舊國會自六年解散後所有提議各案應予承認（三）西南自主期内一切軍政各費應由中央擔任（四）和議成立後應實行軍民分治（五）西南各省爲國出力之官吏應予分别賞恤（六）安福餘孽應一律褫職曹張兩使抵京以來對於解决時局問題迭經條陳辦法十六日兩使又與東海譚及謀和問題請催李純速與岑陸設法接洽並謂唐紹儀前曾與安福派握手决難承認其有代表資格仍應承認玫府所派之温宗堯爲總代表俾圖統系之進行云云又聞當軸屢與曹張兩使協商謀和辦法聞兩使已允對於西南首領發電現在兩使均 
 
 

Page 7

 
 
願法律事實同時解决業與李總代磋商進行近聞岑有電致其代表趙正平係谷鍾秀轉致者内容略謂和議問題前者北方以先决事實後商法理之意示於西南嗣由政務會議公决西南護法之目的以法理爲母事實爲子似應先商法理後商事實只求法理有解决之處事實上毫無困難各節早經電致薩氏現在迄未答復今者靳閣就任和議爲其方針應請執事探詢究竟並催其即日電覆共資商榷等語趙氏以病臥在北京醫院故尚未與當軸開始接洽　　東海於十六日上午六時特召李純代表何恩溥在後樂堂辦公室談達一小時據聞東海與何代表所談之要件一爲促請南方早日開會一爲添派方樞遺缺之分代表問題一爲更易上海和會地點南京開會問題其餘事件未悉 
[東三省通訊（隠）]  
　　霍爾瓦特與中東鐵路俄國霍爾瓦特在東有年哈爾濱地方不啻爲其立足之所而中東一路又不啻爲彼之運動場自俄多數黨擾亂以來俄國政府威靈不及遠東政權爲少數人分持霍氏其一也昨年俄新黨在海參崴獲有地盤惡沿中東路一帶俄官之抑壓新黨也再四要求地方官吏削去霍氏之權我地方官以中東鐵路一過一營業公司如前行使種種政務實屬侵害主權因即通知該公司取消向佔之政權如警察司法等槪予削除霍自被解除武裝後即赴北京並將同人死後靈柩十餘棺全數轉運中國京都其主意到京之後仍欲運動恢復舊有主權如不能達到目的卽以某種方法應付中國故其時某方面又有謡言謂中國政府將任霍爾瓦特爲中東鐵路坐辦云云蓋霍爲俄之舊黨當未去哈時嘗與謝米諾夫聨絡也霍與該公司内外俄人多相契並舊有統系未盡革除而與我國官吏相知亦不少倘在前三年可利用霍氏以爲制馭俄人之計但至近來俄新黨勢力偉大霍氏等之舊黨萬不能容故應付方針亦不能不變前鮑貴卿氏爲中東路督辦時代審時會之所宜而定外交上之應付方法慘淡經營始將路界以内政權完全撤消乃宋小濓氏接任督辦即有某事與霍爾瓦特接洽某事霍允照辦等語其情勢不明純以十餘年前之腦筋辦十餘年後之事恐難得善果也現在政府對於此事已不能拿定主意宋氏近甫出京聞頗欲與霍拉攏一旦霍氏歸來變化殊難逆料焉　　附北京報載消息如下近聞吉林濱江道尹董士恩有一急電致政府謂中東路形勢異常危險日軍之由西比利亞　出者完全駐於中東路加以横道河子等處胡匪蜂起剿辦困難謝米諾夫所部陸續出没於東路區域雖經護路軍解除其一部武裝難保不繼續發生等語現政府已致電黑龍江督軍孫烈臣令其從速赴哈配置對青山以西至滿洲里之防務一面函催鮑貴卿從速回吉佈置哈爾濱至五站間之護路事務鮑氏未回以前責成張煥相先行配置護路隊伍其對於張鳳山之匪股决定以吉黑聨軍兜剿云云 
[魯人之逐馬運動]  
　　旅京山東學生聨合會再上靳總理書總理鈞鑒敬肅者前修寸緘計早上塵鴻覽披誦報章欣　榮膺簡命總揆首席爲國爲民同深額慶溯自政綱失墜噩潮颷興畿輔構難國本飄摇扶危定傾端賴柱石今幸鈞衡攸屬足徴輿望所歸值此妖氛初靖倒懸待解之秋諒必經綸萬彚奠年不拔之基時艱宏濟慰四海來蘇之望方頌妖孽剷除宇内澄清日月重光遐邇歡舞不料日前大總統懲辦二批禍首之令馬良又獲幸免並聞有改編一旅仍令駐紥濟南之説事果屬實國法奚存生等前書所陳馬良種　罪惡俱係實情證據確鑿毫無虚僞且邊防軍早經明令遣散馬良何人獨邀異賞燕薊之風雲初平齊魯之倒懸未解倡言尊重民意實即違反輿論假名擁護元首實則弁髦命令生等不敏竊爲我公危之段合肥左袒豎宵終身之威名掃地前車覆轍可爲殷鑒生等只知愛國不知其他凡荼毒生靈媚外賈國者皆殘民之賊也馬良之罪上通於天惡跡昭彰有目共睹去年東民奔走呼號力竭聲嘶屢次籲懇政府切實查辦終未邀允加以薄懲曩時我公總握中樞當非不知馬良之罪大惡極蓋以護符尚在勢有不能也今者馬良之氷山已倒其罪惡較從前尤爲重大我公又奚必左袒一禍國餘孽而爲盛名之累也東民義憤塡膺勢不可遏萬一不幸而復演出各界之罷工罷税罷巿罷學之風潮則國人將不曰馬良之禍魯而曰我公之養癰也爾時我公雖有百喙何以表白於天下生等所以不憚煩勞匍匐當道一再陳述者實不忍坐視吾東三千萬父老兄弟久罹於水深火熱之中而不一援也爲此仍懇鈞座主持公論俯順輿情呈請大總統迅速遣散邊防第二師逮捕馬良盡法嚴懲以儆效尤而伸國紀則不勝屏營待命之至 
[鄂省政局之新談]  
　　　分吳張近訊何省長辭意打消漢口商場借欵之所聞吳光新在鄂謀亂中央除以明令褫職外並令王督解吳入京與曲同豐劉詢等併案辦理王督初以吳爲中央任命自應聽候中央懲處故决定派副官長李鵬揚爲押解委員即日起解到京吳聞此訊驚駭非常明知到京以後必受曹張支配兇多吉少乃哀求李委員轉請王督就鄂裁判勿予解京並稱病求准赴外就醫王督遂將即日解京之議無形取消聞前晚已電京請俟軍法會議組就後再爲起解未知將來能達就鄂裁决之目的否也至張敬湯謀亂證據確鑿雖供詞狡展而連日拿捕黨羽多人均供出受張指使分布省垣要區乘間竊發當道恐其黨羽尚不止此數故正在嚴密審訊中聞張一面堅不吐實一面托人運動求免一死旅居天津某公已有來電爲張説項惟王督以張罪惡昭著决定依法嚴辦刻已將其罪狀電告中央請准就鄂正法一俟覆電到鄂即可執行　　鄂省長何佩瑢因有安福嫌疑心不自安前在王督面前一露辭意並保前財廳長王嵩儒堪以繼任王督以何爲己所提拔且事己素恭順其投身安福不過因位置關係並非甘心附逆故極意慰留何見王督温語慰勉心中非常高興已將辭意撤銷矣其次如漢口榷運局長亦因安福關係業已提出辭呈單身赴京當無回任之理故王督已電京保王嵩儒熊晋閣二人擇一任用熊與王督最接近較王尤有把握其他直接財部之各機關預料周新財長到任後必有一番更動也　　漢口商場借欵久爲鄂人爭論之要點後經當道代表民意電請政府將借欵合同寄鄂宣布再爲酌定而此爭點始暫告一段落現政局不定張國淦與英商所磋訂之借欵（即楊度爲訂借者）又不甚得手除已迭呈政府請移部接辦外並將該借欵合同郵寄來鄂以資研究説者謂張無再任督辦意故落得俯順民意試觀其在漢所設之建築漢口商場籌備處宣告收束可以窺其心矣但漢商塲之將來如何辦理與此借欵合同之如何處置現尚未可知也 
[山西之煤礦與日德]  
　　字林報十四日北京通訊略謂山西富於鑛産向忌人開採今因日德兩國人合同經營該省最富鑛區之一大爲惶擾該區在夏邑距汾州西南約十五英里即尼斯特羅博士於其山西鑛産書中所稱煤鐵最富之一區也該區曾爲晉省主要煤山歷數年之久十二年前曾聘德國技士並裝置外國機器但數年後鑛爲水淹外國機器遂失其效用雖該鑛停止工作然附近地點仍有煤可獲不失爲供給之源煤質頗佳在汾州交貨每噸僅售兩元鑛主爲李源慶（譯音）乃夏邑人北京國會議員也去歲陰曆年底聞新公司成立資本一千萬元德人佔百分之四十九日人佔百分之五十一聞由段祺瑞發起享有開採煤鐵由鑛山建築鐵路西至黄河設立輪船公司沿河運煤直赴青島之權利春間已開始抽出鑛中積水共用技士十四人大半德産勘察鄰近鑛苗顯已覓見鉛銀等鑛聞德人極不欲報紙披露其行動自稱報紙若有紀載則其計畫將不能成當北京附近有戰事時德人甚以其信件被人檢查爲慮今華人聞之甚爲驚恐蓋慮德人徒爲日利用以掩飾日人資本也鑛山在西丈村距黄河二百里有山路可通全境皆煤鐵鑛目前貨船運煤赴黄河下游迨至目的地則連船與煤一併售脱云 
[閩南粤桂兩軍戰事紀（厦門通信）]  
　　當直皖兩系未决裂之先盛傳漳州陳炯明聨絡李厚基將反攻桂軍爭回廣東地盤但以種種牽制未果實行即挂軍方面亦以陳炯明所統之粤軍爲慮早有掃除計劃其不即以兵戎相見者蓋時機示熟耳及此次直皖戰雲突起皖系失敗軍府以李厚基爲段黨健將盤踞閩省久爲西南之患以爲有機可乘决議出兵討伐日前軍府曾有電飭漳州陳炯明限五日内出兵攻打李厚基如粤軍不願爲先鋒可編作後隊倘粤軍有猶豫態度顯係袒護段黨軍府則將便宜從事云云陳炯明接電後知爲軍府一電之頒不啻哀的美敦書隨即派員來厦與臧致平磋商軍事防禦方法臧氏一面派彭祖庵副官赴漳與陳炯明議定計劃一面電達福州李厚基請示機宜李厚基接電後令臧氏親自赴省商議一切并面授機宜此臧氏於十一號所以有福州之行也臧氏去後厦門職務交高全忠旅長代拆代行乃臧氏尚未抵省而詔安平和方面粤桂兩軍已大起衝突矣聞桂軍攻閩以沈鴻英爲總司令海軍方面亦表同情現南軍戰艦多調集汕頭方面靜待出發粤軍攻桂陳炯明自兼總司令以許崇智爲右翼司令防守龍岩以洪兆麟爲左翼司令防守詔安中路則陳炯明自任防守聞八月十一日駐詔安分水關桂軍接莫督電後卽聨絡方聲濤滇軍舉行攻閩粤軍出爲抵禦因滇桂兩軍兵力較厚粤軍稍敗挫兩軍各死傷二三十人聞次日粤軍佯爲敗退滇桂兩軍向前直追誤觸地雷被炸死二百餘人現兩方軍事無甚大决裂勝負亦難逆料惟陳炯明與李厚基早有攻守同盟之約此次粤桂兩軍開釁陳氏得李厚基助贈軍餉五十萬元子彈六百萬枚并撥步兵兩轉援助攻桂現該步兵已開抵漳浦地界乃由臧致平唐國謨兩旅中抽調出發者陳炯明旣得李厚基之助於是詔安平和方面戰雲又日緊一日十三號在漳州特下動員令并召集在地官紳商學衙界在公園特開大會到者三千餘人陳氏對衆演説表明此次出師實出於不得已茲將誓師辭略誌於下和議未經宣佈决裂無論何軍發生事故均屬局部行爲我　軍只可嚴守防線母得妄相附和致陷國是於不可收拾如希圖擾亂侵入本軍防地者即應予以相當之警告本軍素抱和平主義今桂軍無端與本軍大施攻擊實屬有意啓禍釁自彼開本軍爲防禦計惟有背城借一末云不克廣東不回漳州自今以後或恐與諸父老長作永别云云其態度堅决大有視死如歸之槪并對軍士宣布軍律數條畢遂整隊出南門赴平和前線親自督戰隨行有熊略李炳榮等出發軍隊計二十營數達萬人自粤桂風潮起後漳城人心怕惑加以連日捉拏挑夫搬取糧械運往前敵人心更爲洶洶謡言四起城外農民皆不敢入城以致各街道頓成冷靜狀態而東門一帶商舖且多有閉門停止營業一若大敵即在目前之槪又連日漳州商舖電厦停止配貨而富翁人家多搬來厦埠避禍卽粤軍眷屬亦多數搬來厦埠居住故厦埠中和南華各旅館皆有人滿之患鼓浪嶼洋樓租價驟增一如前歲閩粤兩軍相戰之情况焉 
[湘議會定期召集]  
　　湘議會議員黄本溥等前曾提議以湘省一切設施亟待本會贊襄請卽召集正式會議當經全體贊成遂定期於九月一日開會旋以各界人民頗持異議以該會自成立以後已及八年就法律言之已失時效且該會中多搗亂份子張敬堯在省時如某某等且有附逆嫌疑有此兩層已不足以代表民意因之對於該會之自行召集甚爲反對主張從速另行改選譚組安氏初以人民反對者多擬不發召集通電以待該會之自行覺悟後因議會中人屢次催促有不得不順從議會之勢故遂决定於九月十日召集臨時會議昨已通電各知事云一吾湘兵燹之餘公私疲敝現雖戡定亟待敷施所有善後事宜應由民意機關通過次第舉辦本兼省長依照省議會暫行法第二十二條規定於九月十日召集臨時會仰該知事函致該縣本籍省議會議員届時到會爲要一刻聞該會正副議長及各議員之到省者已達四十餘名其餘或已因事他往或已任爲官吏或因有附逆嫌疑須除名籍非傳候補當選人補充不能足法定人數優秀份子之主張擬於此次臨時會議期中卽行收束一切以爲改選之預備 
[寗垣中國科學社開會三誌]  
　　十七日爲中國科學社開會之第三日上午九時開會宣讀論文由胡明復博士解説宣讀論文之命意後由孫洪芬君代讀謝恩增博士之中國解剖學之沿革該論文考據極爲豐富次由茅以昇博士宣讀圓周率之歷史茅博士對於中西算學家數千年來計算圓周率之方法與進步廣徴博引聞者無不欽佩且能記憶最新圓周率之數值直至小數點下一百零四位不誤一位其腦力之奇眞出人意料矣其後相繼宣讀者有過探先君之吾國棉業之前途説明科學在棉業上與商戰之關係頗爲懇切又有何魯君之中國算學敎授選材問題皆爲經騐有得之言也下午二時有學術演講由任鴻雋若演講愛恩斯坦之重力新説此説解説物體運動之現象較牛頓之萬有引力説更爲圓滿但吾國學者知之尚少任君對之講解詳明吾輩聞所未聞聽者皆滿意而去 
[南京快信]  
軍署昨接滬電滬舊議員赴渝川資已發閩陳陳桂軍開戰滇已令駐湘滇軍出桂牽制湘譚已與孫唐聨合四省團結於重慶另組臨時政府時局將有極大變化和議恐無望云云李厚基昨派孫思榮來謁李督請電粤阻止進攻李督派劉代參謀長代見孫旋於今日早車赴京浙省敎育會副會長李傑爲籌備國民大會事昨來寗與各團體接洽以期蘇浙一致進行省議員蔡鈞樞徐瀛張福增等因省長問題昨均赴南通謁張又聞王克敏運動長蘇甚力昨又派胡某來甯住華洋旅館甚爲活動俞紀琦有與兩淮運使文龢對調消息各縣知事税所長征存各欵多不報解俞紀琦昨特通令嚴催羅步蟾陳利仁等十六人集欵三十萬元組織拖輸以利鹽運並擬具四岸帆運拖輪公司簡章呈請立案暑假届滿省立各校均定九月一口一律開學惟四師被解散學生仍堅持不撤仇埰不回校省署委朱光瑩試署鹽城知事司馬龢署奉賢知事 
[杭州快信]  
杭州公民何公冕等二百四十二人贊成國民大會昨通函省内外各法團機關要求趕速籌備俾一致進行杭州造幣分廠奉督軍諭卽日停工合廠匠徒夫役全體解散張廠長已於十九日遵照辦理共計五百餘人循次給發工資至本月十九日止并派警到廠彈壓聞盧督有向中央請假兩月説昨（十九）午後四時並電請沈省長到署晤談一小時商榷要公前美國議員團抵杭時軍署尚有各種贈品因該團即晚離浙未克趕製完備昨已裝箱運送上海交涉署函囑第一科長陳震東迅代設法寄送前督楊善德週年此間軍界發起在西湖昭慶寺法乳堂爲建水陸道場三天定陰曆本月十七十八十九舉行地方通信 
[蘇州]  
報解財廳借欵吳縣公署奉財政廳令飭速借欵接濟等因温寒日報解原訂六個月歸還嗣緣核計日期已在陰曆年外復又改　爲五個半月業將借據更正並呈明財政廳備案借欵建築校舍滸關鎭高小校舍應需建築費早經詳省核定而縣署迄未發下旋由該鎭董事張誦清等與金墅鄉董劉仁趾車坊鄉董朱煥廷商定在該二鄉敎育積聚金内擲借洋一千一百元劉朱二君已經允許照借昨經張董呈報縣署備案矣 
[松江]  
捐資施醫去秋邑紳朱鶴蓀鄭伯藏等在朱宅内捐資舉辦濟施醫局遍請名醫蒞局施診期必千餘號嘉惪貧黎殊非淺鮮近朱等仍擬繼續舉辦業已延請醫生在朱宅内籌備一切聞定舊曆七月初十日開局以五十兩日爲診期以兩月爲度云電省請究香堂青浦篈澳塘鎭公民葉桐圭等致電省長云省長鈞鑒青浦縣珠葑巿葑澳塘鎭於本月寒日有著匪趙小和尚（曾犯盜案處一等有期徒刑十五年現已運動釋出）公然開設香堂該鎭地棍唐富山爲之庇賭逐日翻攤上塲竟敢沿街喚賭值此青黄不接搶米風潮未息且地濱泖河匪徒混集近村刦竊時聞關係治安非鮮懇鈞座飭廳嚴究不勝感德 
[揚州]  
議辦輪拖之傎重十二圩十八帮航商近擬仿照民國四年成例創辦輪船拖帶以利鹽運特推代表羅永發來揚稟陳淮運使察核文運使以舉辦輪拖須徴求衆意方昭愼重已訓令鄂湘西皖四岸事務所籌議具復矣 
[九江]  
劉樹棠在潯逝世國會議員劉樹棠此次被旅京同鄉公推回省會同官廳與俄領勘盡廬山租地界址劉至省後即假右營街章宅料理嫁女事件因漢口俄領准十三日到潯劉君亦於是日乘車赴潯早起時稍覺頭痛其堂姪省議員劉子貞及家人等均勸其暫延一日在省醫治劉不允即就道渡河後面色驟變氣喘其急劉二子景熊在建昌辦理墾務車抵建昌站適下大雨景熊上車見其病狀大駭力請赴墾務局休養劉不允所請移時開車四時抵潯寓其三子住宅至十四日八時許劉君即在潯寓逝世查廬山劃界交涉劉君迭次與俄領反覆辨駁爭執甚力今二次交涉適值聞始而劉君遽殞甚願贛人之有以繼其志焉 
[南昌]  
國民大會之討論南昌總商會於十五日下午四時開星期一當會龔士材會長主席關於國民大會庶否贊成案龔先請譚墨莊君報告日前敎育會開會情形畢衆意以國民大會事僅見各報載有吳子玉將軍電文本會並未直接接到正式文件如一省贊成他省不能一致亦不濤事議决俟他省發起辦有端倪後再議辦法據此則贛商界之態度可想矣雜評一 
[財長到任後之第一事（默）]  
各國之長財政者必先問其理財之方針如何也開源歟則源如何開節流歟則流如何節又必先問其理財之手腕如何也金融之混亂者如何整理之歟費用之不一者如何調劑之歟苟其方針其手腕能博國人信仰乃可任財政席苟其不能則决不敢一日居也中國之長財政者則以上所云均可不問第一所欲問者借債之能力何如有借債能力即爲理財名家否則必不能一日居其位故財長到任後之第一事爲借債或曰有財而後可理而後可言方針可施手腕故必以借債爲先然而從前之借債多矣借得之後亦嘗有一次表現其理財之成績耶吾不能不就旣往以測來者 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[五團體歡送赴美學生紀]  
　　昨日下午四時江蘇省敎育會歐美同學會寰球中國學生會美國大學同學會美國女子大學同學會五團體假法租界美國哥倫比亞俱樂部歡送赴美學生到者有美總領事克銀漢王正廷黄任之朱叔源鍾紫垣錢新之唐露園朱友漁周森友吳和士朱成章夏奇峯等中西男女來賓數十人清華赴美學生甘介侯蕭公權等七十八人自費生岑德彰張蕙生女士錢素君女士等二十餘人先由清華全體攝影以誌紀念繼赴茶點又全體赴美學生及歡送諸君同攝一影畢由朱友漁君致辭略謂今日唐紹儀君因病不克赴會致書囑爲代達歉忱今日五團體歡送諸君赴美適逢七夕可謂難得七夕之故事諸君想均知之即牽牛織女故事是也於義爲圓滿快樂今日適逢其時敢爲諸君致賀云云繼由美領事克銀漢演説略謂諸君赴美須將文化携歸中國扶助國家俾臻隆盛中美兄弟之邦美國國民極願扶助中國希望諸君赴美對於（一）實業（二）憲法加意研究俾歸國後謀所以鞏固國基也衆鼓掌次由黄任之君演説略謂諸君赴美後聞國語之日日少故鄙人極願以國語發表意見供獻於諸君諸君出洋勿想如何出去須想如何回來卽諸君出洋須想歸國後有何種建設是也諸君赴美之責任有二（一）諸君出洋後五年之内國内之變化必甚多决非未出洋前之情形故諸君所求各種學問須適用於五年後之中國者（二）諸君求學原爲傳播文明將西洋文化輸入中國但中國今日爲新舊文化過渡時代希望諸君輸入文化勿效郵差僅將書信由外國寄回責任已了須學蜜蜂能採花釀蜜吸收西洋文化釀成甘蜜爲中國同胞之食品也衆鼓掌次由施特福君演説略謂諸君赴美美國必甚歡迎諸君勿以不諳西洋習俗語言而自餒須知美國國民深知諸君爲已經覺悟且能服務社會之中國人也諸君須表示諸君之國民性勿失本來面目須知外國人之至中國者亦從未失其本來之態度也諸君赴美不惟有求並須能施學業之精勤固不可少亦須有社會之生活加入美國學校中所組織之團體並須時尋快樂須知快樂習慣勝於良醫也諸君赴美之後千萬勿忘祖國勿忘祖國之山東中國同胞固無目不引領以望諸君之學成歸來振興祖國也衆鼓掌旋散會已六時矣清華學生隨赴恒康衣服店宴會應主人夏筱卿之請並由夏君贈送國旗及清華校旗人各兩面以商人而能注意敎育事業洵難得也聞青年會亦定本星期日下午五時開歡迎會至學生所乘南京號將於二十一號抵申至早二十二號可開赴美國云 
[孔敎會歡送赴美學生預誌]  
　　孔敎會上海支會曁孔聖堂籌備處訂星期六（今日）假坐南車站半淞園開會歡送清華學校選無赴美游學生業已具函託清華孔敎會前任會長孔耀青君令煊轉致同行游美諸君矣原函如下清華選派赴美游學諸君惠鑒敝同人等仰慕諸君清言靠雪將氣凌霄聨袂褰裳續五千年之絶學擔豎負笈賦三萬里之壯游此時暫别宗邦跨海奮研精之志他日榮旋故里仰山發社會之光始業有高前程無限知行期之已定悵後晤之尚遥爰筮於八月二十一日（卽舊曆庚申七月初八日）下午正三時假座滬南半淞園開聚游歡送會願文旆兮惠來屈征軺兮暫駐豫溯西洲雲水示我周行欣看南浦烟波送君遠道伏祈光降幸勿固辭專此陳情統希埀察孔敎會上海支會孔聖堂籌備處同人敬上 
[江浙中等以上學校聨合開會]  
　　江浙省敎育會協進會發起之江浙兩省中等以上學校聨合會昨日（二十日）在江蘇省敎育會開第一次會加入學校計江蘇三十二校浙江二十五校上午九時開會首由江蘇省敎育會副會長黄任之君致開會辭次沈信卿君報告此會發起宗旨先從精神物質兩方面入手精神方面宜在學校中訓練學生有共和國民之基礎施以相當之公民敎育其法莫善於提倡學生自治惟學生自治必須多方預備多方指導方易收效物質方面因近來學校中學生所受科學知識往往無相當實騐不能十分正確致難應用於社會嗣後應於理科設備謁力注意故定學生自治及實科敎授之設備爲本會研究問題次公推賣季英君爲主席次由各校長相繼報告本校對於上述兩問題之現况報告畢卽在嘗敎育會午餐下午二時繼續開會主席提出學生自治辦法之要點再三討論决定要點五項（附錄如後）次黄副會長起言希望本會繼續進行並希望與會各校將自治經過情形於第二次會時詳細報告又實科敎授設備問題擬請與會各校先推員調查庶可分别緩急次第設備次主席起言設備問題並宜籌集經費徐圖擴充至此又提議中等學校理化敎科書宜用中文案議决請原提議人草具理由書交本本通過向專門學校請求然後改用中文課本實科敎授設備問題决先從調查入手下次會期公决十年八月十日開會地點在杭議畢已西時半即攝影散會（附錄學生自治辦法要點）（一）認定學生自治係敎育陶冶非實施政治（二）學生自治權限宜由校長視學生之年齡與程度斟酌授與之（三）宜以公民敎育之精神練習自治校内宜采分區制度（四）學校職敎員中應設自治指導員會負指導學生之責（五）除學校行政外均得由學生根據校長所授與之權限定相當之辦法由指導員會通過施行 
[美國議員團覆商界書]  
　　前次美國議員團抵滬經上海二十一團體開會歡迎後各路商界總聨合會昨接美議員團團長加美爾代表該團來函申謝略稱此次合衆國議員團來滬承諸君於八月六號（禮拜五）在大東旅館開歡迎會鄙人等誠感謝不可言諭當時貴會亦卽其一中美國民友誼有此次顯著之正例時令我人紀念至於永不能忘貴團體之結合如此偉大精神如此雄健我人敢信不久必能遇見貴團體中有力之分子在美國以内也云云 
[海關扣留美國運來之飛機]  
　　英文滬報云西北貿易公司運至中國之飛機若干架因海關奉有禁止軍械入口之令致被海關扣留美總領事克銀漢君已繕就請求書聲明此項飛機專供商用請推予入口現此事在北京交涉商界對之頗多討論亟願悉飛機一物是否斷爲商品抑爲戰品之决議查他國飛機有運入中國者未聞禁阻今美國飛機獨被扣留待遇厚薄不同其故何在美人頗爲訝異云 
[國民大會策進會籌備會昨訊]  
　　今日午後二時在青年會開成立大會通告各團體及各馬路商舖今日一律懸旗國民大會策進會籌備員昨日午後五時仍在該會事務所（即寗波路廣肇公所）開籌備談話會各團體代表到者如袁履登盧煒昌胡道南沈仲華包世傑駱懷曰吕靜齋馮少山霍守華任矜蘋童理璋鄭鷓鴣宋誠彰周劍雲崔通約等百餘人公推袁履登爲臨時主席卽由主席將所擬草章逐條宣讀請衆討論衆遂詳細酌修全章爲時甚久繼由主席反覆聲明該會取平等主義全會各分子務求異常純潔衆均以爲然其後經衆議决今日（二十一日）爲該會成立之日凡本埠各團體及各馬路商舖應一律懸掛國旗一日遂請到會之各團體代表各馬路代表回會通告各團體及各馬路商舖於今日照辦懸旗事而散茲將該會及各馬路商界聨合會之通啓南則錄左　　（一）敬啓者本會已决定新曆八月二十一日（今日）下午二時正假四川路青年會會場開成立大會務請各團體代表届時持劵臨以表現我國民精神母任企盻國民大會策進會啓　　（二）本日（八月二十一日）爲國民大會策進會成立之日凡我國民理應一致懸掛國旗一日表示自動精神特此通告河南路四馬路山東　崇明路新閘路三馬路福建路海寗路民國路五馬路浙江路百老滙路武昌路唐家弄北山西路吳淞路福德路愛克界路中城天潼路等商界聨合同啓 
[各團體加入國民大會策進會]  
　　新閘路聨合會新閘商界聨合會昨晚八時開第八次職員會會長胡　人主席謝憲峰記錄首山主席報告總會議决各案　　（一）爲印花税事仍山滬上各團體羅定代表辦理一面由總會發表再申明印花税理由（二）爲加入國民大會策進會事總會議决由各路單獨進行本會應否加人當由秦志新王肇成詳細解釋國民大會之種種有利於國當共同組織主張加入謝憲峰黄肇忠附議主席付表决全體贊成通過主席又議國民大會策進會出席代表可由三人至十一人謂公决衆議贊成十一人當即惟鑒胡鑑人徐愷君王肇成黄肇忠謝憲峯　舜種陸國祥黄賢卿秦志新平慧廷徐仲虎十一人爲出席代表已備正式公函送達國民大會策進會（三）爲禁止彩票事一致贊成勸告本路各商號等請勿購買議畢主席宣告散會　　國民勵恥會巨賴達路蒲石路昌餘里國民勵恥會昨日下午八時在該會開會討論對國民大會策進會應否加入等事當由黄奠華主席報告開會事由次由陳浩波起立主張推舉代表三人加入該會衆無異議遂通過乃推定代表三人爲盛文中徐維繪黄奠華即日具函加入該會　　麫粉公所義德堂粉麫公所日昨接國民大會策進會通函請派代表加入該會當即開會討論最後議决公舉代表儲紹基歐陽朝覲王儲文等三人與會共策進行　　江寗旅滬同鄉會江寗六縣旅滬同鄉會昨爲籌備國民大會事特就泥城橋該會辦事處召集臨時會議出席職員三分之二公推某君爲至席略謂國民大會亟須籌備但此舉必以純粹民意爲依歸現廣肇公所寗波同鄉會等已着手組織國民大會策進會本會應即加人推舉出席代表前赴該會公同討論旋經衆議一致贊成除備正式公函送達策進會外並舉翁紹文易潤芝戴質夫翁季平馬樹周常慶三夏逸齋翁叔和孫月三張竟成陳伯恭十一人爲出席代表前往該會接洽一切 
[反對俞紀琦之函電]  
　　江蘇省議員黄炎培等爲預杜俞紀琦借欵昨已有函致南京中交兩行茲復致上海銀行公會錢業公會及全省典業公會函如下敬啓者俞紀琦爲省議會彈劾齊省長案内之要人全省人民同深痛恨乃未經中央任命輙調任爲財政廳長各處紛紛通電反對借漕提欵迭載報章想葆察及同人等正在依法請開臨時會提議對付方法並清查財政而報載俞紀琦爲取媚長官計有將省有産業四出紙借之説查從前省廳籌欵大都借重上海各銀行（往往借重貴業）代爲籌畫今特向貴公會鄭重聲明自八月六日俞紀琦到任後有以江蘇名義借取欵項江蘇人誓不承認夙仰諸公尊重民意定必仰邀鑒許也敬頌公安江蘇省議會議員黄炎培朱紹文朱祥紱蔡鈞樞黄申錫朱毓賢黄守孚陳大猷劉伯昌陸以鈞敬啓九年八月二十日　　宜興縣敎育會商會農會通電云江蘇六十縣各團體曁全省父老昆弟公鑒此次俞紀琦不由中央任命突調財廳本係非法官吏乃甫經到任即出其羅括手段派員向各縣息借冬漕吾蘇連年荒歉民窮財盡達於極點更何堪此種掊尅務望各縣一致抵拒切勿以吾民血汗專供地方官吏獻媚長官之用也特此電達無任迫切憤慨之至宜興縣敎育會商會農會篠 
[趙慶華由京來滬]  
　　趙慶華由京南下乘滬寧路車將於於日來滬聞將調任滬甯杭二路局長云 
[吳光新秘書挾欵潛逃之偵緝]  
　　自吳光新在鄂被捕後其秘書某即挾帶公私各欵一百餘萬私行進滬旋爲北京偵悉以事關挾取公欵潛逃亟應從嚴查緝業經密令本埠軍署嚴緝昨聞外間傳説已爲某署新充偵緝處之某員等訪獲又謂獲後又被脱逃云 
[汕頭在滬招兵消息]  
連日開往廣東潮汕之輪船每有大批口操徐淮海土音形似勞動家者登輪離滬代若輩購買船票招呼一切者爲愛多亞路三洋涇橋某客棧之寓客計有十餘人内有一人曾有人識其爲許崇智之副官陶某云據民當中人言趁輪往汕頭者係昔年吳忠信所部衛戍團解散之目兵此次由陳炯明招往云惟又有人謂係李厚基所招之新兵未知孰確 
[各輪船進出口消息]  
國内輪船寗波寗紹公司之新寗紹輪船昨日開往寗波所裝出口貨有秈米一千六百餘包牛荳油一百五十餘簍洋釘五十餘桶南洋烟草公司之紙烟四十餘箱其餘爲玻璃肥皂水菓等各種雜貨太古公司之新北京輪船昨日裝往寗波貨物有白米五百餘包荳油一百二十餘簍菉荳五十餘包洋粉六百餘包水泥一百六十餘桶其餘爲白蔴洋釘肥皂鉛皮藥材等雜貨長江寗紹公司開駛長江之寗紹輪船昨日進口裝有麵粉四千餘包黄荳小麥一萬六千餘包白米一千餘包靛青一千四百餘桶其餘爲機花荳餅鷄子火油等類招商局華大輪船昨日由長江進口裝來貨物以黄荳爲大宗其餘爲桐油藥材水菸木耳機花茶葉等類並有鷄子三百餘簍太古公司之聨益輪船昨日裝往長江之出口貨有肥皂六百餘箱黄白糖四百餘包餘爲紙烟軋花機顔料荔子乾皮絲等各種雜貨怡和洋行開赴長江之瑞和輪船裝往貨物有大條紫銅七百餘塊黄白糖一千餘包皮絲烟四百餘件蔴袋四十餘件香烟四十餘箱又有殷實洋行之鷄唆屋蓋油布三十餘件汽水四十餘桶木板數百塊餘爲鐵件雜貨同日日清公司之襄陽丸裝往長江之出口貨者白糖六百餘包立馬牌綿紗一百數十件紫銅五百餘塊永豐之印書紙四十餘領味之素二十餘件荔枝乾數十箱港粤招商局開駛香港廣東之廣大輪船昨日所裝出口貨有花生仁五千餘包南洋烟草公司之紙烟一百餘箱棉花一百五十餘包藍白土布八百餘包上海元發號運往滇省富記現銀四十箱其餘爲白礬絲綢皮蛋電料紅棗香皂藥品海蟄水菓等類太古公司之德安輪船開駛香港廣東昨日所裝出口貨有麵粉一千餘包花衣二百餘包餘爲棉紗白苧蔴木器紙烟等類怡和洋之合生輪船昨自汕頭進口裝來糖一千零七十包夏布七百七十一件牛皮五十八件白沙一百件檳榔三百件水菓四十件神紙四十件車桶油一百件紅米十六件雜貨八百件蔴袋四十件該輪定明日赴香港廣東汕頭昨日已裝之出口貨爲花生仁五百八十包小麥六百包黄荳二百五十件青蔴二千七百件黑棗二百數十件大小電料一百餘箱荳餅一千餘塊藥水及雜貨數百件昨日鴻江輪船公司之神洲號自香港開來裝有烟煤九百餘噸即在怡和洋行之公和祥碼頭起卸 
[國外輪船]  
中美太平洋輪船公司之愛瓜多號Ｅcuador昨從美國之新金山來滬乘來旅客五十餘人裝來進口貨中以鋼鐵條爲大宗約有一萬餘條（均係建築料）餘爲原桶洋釘該輪定本日午後開赴香港小吕宋由申搭往之旅客祗有二十餘名昌輿輪船公司之蒙抵格爾號於本日從香港進口卽日便須開赴温哥武從上海裝去之出口貨共有四百噸其中以茶葉猪鬃草帽邊磁器等四項爲大宗　來洋行之西愛維思號此次從美國西雅圖來申進口貨中除祥秦一百萬呎木頭外其餘盡爲洋貨中以本埠美商豐裕洋行所進之洋紗疋頭及汽車皮胎等項爲最多日本日本郵船會社之筑後九定今日開還日本之門司神户大阪等處其裝去出口貨中以武穴白苧蔴與麩皮兩項爲最多各有四五千件餘爲某銀行運赴日本之金條十箱共有一千五百鎊又有大條銀數十塊此外爲鷄子十餘萬銅鐵皮數百件打包棉花一百餘件黄荳二百餘包英國火輪公司之日本號業於昨日開赴日本並無出口貨運去 
[公共公廨續審謀斃蓮英案]  
小花園妓女蓮英被人謀害一案定於昨日午後仍在第四公堂續訊至午後一時許因觀審男女公堂内外擁塞臨時改爲樓上第二刑庭審訊觀審者大半不得入内迨至二時半由關正會審官偕英包副領事升座除昨日到堂各代表律師外又有中政府代表穆安素帮辦斐斯被告義務代表梅華銓等兩律師加入卽由備械之兩西捕將案内要人閣瑞生（即閻老四混名閻羅王）及吳春芳（卽吳阿春）解案先由梅華銓律師聲請堂上飭令案中各見證退出堂上准如所請茲將訊問情形分列於下華探目王潤甫禀訴提閻盤詰情形先由捕房代表高易帮辦費斯福律師令經辦是案之老閘捕房華探目王潤甫上堂詰據聲稱自得第一被告在徐州被獲信息即告知西探目奎爾訴明捕頭禀請公堂出标送請交涉使署簽字後即偕包探陳維坤夥友二人前往徐州探聽係被四省剿匪督張文生部下緝獲在押銅山縣公署即投文督辦公署飭知該縣將被告閻瑞生帶出認明無悞時在本月七號午後二時我等寄寓旅館候示迨至晚間十二時公署派人知照我即前往與副官韓炳南接洽彼卽派兵將閻瑞生護送至旅館内當時觀看之人甚多閻邀我至房内我即問其贓物是否消在蚌埠南京徐州如果消在該三處可卽話出以便禀明公署吊贓並問此事共有幾人同謀閻答稱我在報紙上見過你的名字所以曉得你是王先生此事是我所爲即出口内取出鑽戒一粒並稱珠項圈已在上海交其婦人質於法租界八仙橋源盛當典内計洋一百元鑽圈亦被婦人付質尚有贓物被二人取去帶赴香港等語旋於八號將閻移提來滬解入老閘捕房在寫字間内將閻交與西探目奎爾説明在徐後情形我因三夜未睡即回家安睡於九號上午將閻解送公堂奉諭帶回約隔二天至晚上六點餘鐘將閻帶至包探寫字間當由包探與西探目奎爾及繙譯陳仲華三人由西探目詰問口供問閻能寫字否閻稱英文平常中法文尚能西探目令閻書寫　文而閻亦狠愿意自寫約八點鐘直寫至十一句鐘始畢我待閻甚優時常給予食物茶水至第二被告係閻供出即禀請公堂備文會同警所在閘北寳山路德昌茶葉店内將第二被告吳春芳拘獲提案尚有一人被逃言至此被告義務代表梅華銓詰問爾爲探目工部局有無憑證給爾在捕房問供時曾否向被告言明所供之言須送公堂作爲鐵證且爾對被告言呌他供出案情爾可帮忙並有救活不救死一語是何意思王探答稱此事被告已經承認救活不救死一語因彼問我可要送往内地官廳我恐其畏罪在押覔死故以此言安慰並無别意且問供時並無威嚇係其自愿書寫梅律師復向逐層盤詰一過而退（是時閻瑞生面色轉雙不能站立據西探目奎爾聲言閻背間左臂患有外症甚劇諒係疼痛難忍給飲茶水一杯禀明堂上准閻坐於見證待質之座位内）汽車夫李阿銀之供詞堂上命傳有利汽車公司内汽車夫李阿銀上堂仍由捕房代表費斯福氏詰據李稱四兩婦人同來僱乘汽車稱係兜風當時開至滬西彼囑我開赴北新涇迨開至華倫路迤西虹橋路囑令停車稱欲大便彼即下車至附近麥田内是夜並無亮月不甚清楚我即將車調頭未幾將車開回至南京路大東旅館卽遇一汽車夫即昨日判堂作證者同上汽車其時令我將軍開至石路久安里口二女下車因車賢無着復開至西門　橋由該車夫另調一汽車來閻就換坐其車我即開回後至四時許到來給我車資洋六元酒力一元供至此堂上將所攝當時下車大使之處圖樣令李指明復由被告義務代表甘維羅律師詰李當時被告與兩女人來僱汽車至華倫路大便並下車時有無恐慌現象坐在車内與二婦人所談何種言語李答稱見其並不慌張與平常人態度無異在車内與婦人所話何事未曾聽明甘律師又問坐車兩婦人有無蓮英在内爾均認識否李答稱坐車二婦一能認識與死者蓮英素味平生甘律師又問車中共有幾人李稱車中坐有男女三人我與下手一人坐在前面甘律師又向李反覆盤問一過堂上命李退下小林黛玉之供詞旋據妓女陳小林黛玉上堂先由捕房代表律師詰據供稱在雲南路福裕里爲妓與被告本不相識彼於四月二十日箋召至大東旅館至四十九號房問内稱係王姓我略坐片時即返迨至二十三日午後我在梳頭彼來我處稱須請客遂寫局票呌蓮英堂唱彼一人坐在房内迨我出外買物回來見蓮英已在彼欲邀我同去乘坐汽車當時謝絶後來彼與蓮英一同出外未言回來時刻是時堂上詰問爾與蓮英是否相識當時蓮英有無貴重飾物揷帶林妓答稱與蓮英並不相識確見其滿身揷帶堂上又問有無鑽戒林妓答稱有之而甘維羅律師起問林妓爾旣與蓮英不相識何能知其身死林妓答稱聞得人言始悉甘律師又問譬如妓女有一不相識的狎客邀往同坐汽車去乎不去林妓答稱無一定言畢退下題紅館之供詞又據久安里妓女題紅館上堂供稱與被告相識已有二節惟彼稱係李姓所有值價一千二百元之鑽戒當時被告稱往觀看跑馬向我借用一天豈知借去後避不見面直至四月二十二日由飯司知其在會樂里妓院内叉麻雀我卽前往尋見等候良久彼言須找尋朱老五乃同往尋朱旋至次日夜間邀我同坐汽車我與姊妹行同去開至冷靜地方彼欲下車大便未幾即行上車是夜並無星月不甚清楚祗見其步至麥田内迨開回後我即回家（惟至二十四日該妓與閻及朱老五同坐汽車至三馬路百多洋行門首閻下車走入該洋行逃逸一節並未供出）並由捕房代表律師向之盤詰一過又據甘維羅律師詰問當時被告舉止是否慌張語言有無失常該妓答稱當時被告並無驚慌狀况言語甚有次序定下禮拜四再訊訊供至此時已傍晚尚有案證不及研訊堂上因檢視檢察廳來文内並無騐屍單附入傳問檢察廳有無代表到堂良久無應遂宣諭退庭判閻吳兩人仍帶回捕房訂期下禮拜四上午再訊卽由兩西捕將閻吳押登汽車而去開至公廨大門外時兩旁觀看男女不下數百人莫不翹首而望云 
[關於南北電話接線之電函]  
上海縣商會致北京電北京交通部電政司司長鑒上海南北電話接線議約格于償欵一節久懸不决就地各業商深感不便前囑敝會轉乞鈞部權宜暫放未邀核准近又諄託敝會與洋工程師作直接負責酌量讓步之磋議口譯函達均經該公司主任認可答復並有深盼北京派員蒞滬全案决議等語尤幸商界此計正與鈞部頒由滬文涉使轉行電話局令文意旨相合爲特電懇貴司長迅派專員尅日來滬以應彼囑而竟全功毋任翹企上海縣商會叩上海縣商會政交涉署函逕啓者本埠南北電話接線一案格于償欵條約久懸不决就地各業商深感不託敝會向洋公司作直接負責酌量退讓之磋商口譯函述均經該公司主任認可答復並有深盼北京派員等語迨晤葉局長尤幸前項計劃正與貴公署近轉該局長關於此案之部令不謀而合除逕電交通部外用特函 
 
 

Page 11

 
 
祈貴公署准予電催交部迅派專員來滬會議俾數年懸案尅日就緒實紉公便 
[西班牙公使將北上蒞新]  
　　江蘇特派交涉員許沅前奉外交部電以西班牙特派駐華公使巴士德來華業已首途不日到滬希查照妥爲照料保護等因許交涉員曾經函轉淞滬警察廳曁滬寧鐵路管理局一體查照在案茲聞該公使巴士德氏已於日前抵滬聞已定期本星期日赴寧轉車北上蒞新已經許交涉員函致滬甯路局預備花車矣 
[沈知事飭查新米到數與價格]  
　　本埠米巿中自得浦東周浦新榖（俗稱東新）登場後即行開盤應售其價格每石需價十四元八角惟所到尚在少數故有不敷應巿之勢現爲上海縣沈知事所聞以此項周浦新榖向例每届陰曆七月望邊可見登場今届提早上巿亦足以濟民食惟米業中售出之價格與已廳規定之米價竟有增漲顯見該業無故高抬價值逾越範圍殊爲不合爰特函知該業商董查明周浦新榖到滬者共有若干擔脚碾白後所得幾何希將米樣及最近價格明白開載呈縣以憑呈報省署及實業廳考核並着知照該業對於後到之不米不准擅自抬價以免妨碍民食 
[南洋烟公司發米辦法]  
　　南洋兄弟烟草公司因本埠米價騰貴貧民粒食維艱特往香港購辦大宗安南米來滬接濟已誌前報茲悉該公司現定發米辦法約分二種（一）託仁榖公所及各帮照原價貶值發交各米商購領轉售以平巿價（一）散給米票不收價值以惠貧民連日派出調查員二十餘人分赴各區調查貧户散給米票其派米地點分東南西北四區以浦東爛泥渡舊學堂前爲東區南巿潮惠會館爲南區西門内關帝廟及嶺南義莊爲西區閘北廣肇山莊南海會館及長隆木廠爲北區已於十九日先由北區開始分派並由該公司商請米業嘉榖堂董事奚賡虞仁榖公所董事張樂君選派熟悉發米手續之顧仰高等六人在場帮同照料一般貧民前往領米者爭先恐後大有應接不暇之勢其餘各區日内亦將次第開辦云 
[法租界聨合會辦理平糶紀]  
　　昨爲法租界商業聨合會假白爾路第三百八十九號開辦臨時糶米所之第三天共官糶出米一百八十餘石因米較他處爲優糴者甚衆每日自八句鐘開售以十二句鐘爲止葉貺辰汪醒齋江錦春周鳳銓張敬園等均到塲照料各段會員亦相助爲理故無滋鬧等事發生云 
[秈米漲價私運未絶]  
　　近數日來浦東周浦等處新粳已見上巿而秈米價反步步增漲上月底江西秈米每擔祗售八元二三角昨已售至九元二三角上月每星期運到十七八萬石此星期内祇到十一二萬石致價漲上一元之譜外間又謂湘贛兩地有人採辦軍米各處平價局亦紛紛採辦總以新米不接陳貨已罄之故且各輪船之私帶米石赴潮汕厦門等處者仍難盡絶近兩日有某某輪船水手等向南巿十六舖一帶小米行購定以秈米六成粳米四成攙搭私運各該處每石可售二十餘元每次開船必携帶一百石或二百石云 
[碾米公所將開大會]  
　　機器碾米公所定明日開大會因同業所購無錫之米被縣農會阻止半數至今不能運申現各米商决計籌議退貨之法故卽以明日常會改爲特别大會此項米貨各米行米店米廠米客有關係者爲多昨特由公所印刷通告分函邀請届時一致到會俾得早日解决 
[美盛公司棉巿報告]  
　　中美新聞社譯美盛公司報告云上星期華棉跌價一兩各處收成報告均佳恐巿價有再跌之勢美國棉因收成極好及歐洲政局不靖當地棉已跌價五百分印度棉價略漲但恐將隨世界巿面一同跌落棉紗巿面鬆動最近有六七千包出口均二十枝十六枝者價二百兩及一百六十二兩預料巿價不至跌落因存貨已罄之故利物浦巿價一月份貨二○八八便士紐約現貨三十四元二角五分印度九月份貨二六二盧比華棉出口自一九一九年九月至本月止共四十五萬三千二百零二擔 
[友華銀行銀巿報告]  
　　中美新聞社譯友華銀行二十日報告云倫敦今日無銀巿報告惟據路透紐約電謂倫敦銀價漲半便士紐約銀價九八半倫紐滙價三五八又四分之一此問巿况鬆動交易價金鎊六先令三便士又四分之三又六先令二便士收巿時金鎊六先令二便士半金圓一一二出口交易甚少外國銀巿堅定一時不至跌價 
[續誌東新橋堍之命案]  
　　混名小蓬頭者於十八號夜十時在公共租界東新橋堍源豐潤（昨報誤書源豐順）烟紙店樓上小總會内被在逃四人刀傷斃命由捕報請公共公廨中西官騐明棺殮並將茶房王阿四拘留候訊等情已誌本報昨晨由該捕房二號捕頭開立根飭將王阿四帶至寫字間詳詢口供畢即率同中西包探至該總會内察勘之下令將物件檢記並向二房主詰問肇事眞相而返當即禀請公廨出票嚴諭中西包探趕緝各兇犯到案訊究 
[打醮失愼釀成命案]  
　　浦東爛泥渡熒昌火柴廠後面女巫陳姜氏家近由愚夫愚婦集資打醮前日爲第三天至晚二時許焚化錠帛燃放爆竹致火星遺落該廠蘆席棚上登時濃烟四佈勢將燎原當經第九區救火會及該廠自備洋龍救熄事後該廠小工甯波人董意春以此火爲建醮所遺向之詰問詎爲打醮中之各流氓羣起肆毆及至釋手董已倒地而斃當由巡警報告三區警署立飭全班長警往拿兇犯早已四散僅將陳姜氏拘署收押昨日屍父董阿來偕同二十四保二十四圖地保陸佩生同投地檢廳禀請騐究三區警署亦將該氏解送到廳午後由檢察官研訊之下判該氏收押董阿來退去着陸佩生預備尸場候翌日（即今日）上午八時渡浦往驗 
[寰球學生會留學招待部消息]  
　　南京號尚有艙位寰球中國學生會留學招待部消息云該部尚有南京號（本月二十三日放洋赴美）之艙位二個可以轉讓如有已請好護照及備好其他一切手續者可向該會接洽再往船公司繳價云 
[香工要求加薪]  
　　本埠城廂内外香店同業本帮工人要求店主加增工資一百五十文合成每工錢四百二十文限店主於三日内答復店主方面得悉後定於前日召集同業會議至時到者不及半數因此並未討論而散昨日三日期滿本帮各工人有首先停工者有照常做工者是以罷工者糾衆往來於城内外各同業家一見同帮做工卽勒令停工當由領袖出而勸導請再寛限一日候店主圓滿答復再定行止云 
[旅滬台人再電乞賑]  
　　旅滬台屬水災急賑會昨致北京電云大總統國務院鈞鑒頃由浙省長轉來鈞院眞電稱災情旣有重輕應由該代省長就前發欵内分别撥放並會同紳商各界廣爲勸募中央財力支絀癎癏雖切挹注爲難等因竊念司農仰屋涓滴皆恩瀕海遠黎何敢奢望惟查去歲浙西水災曾蒙發帑二萬此次台屬災情加重數倍中央財力雖絀倘蒙垂察災區廣數百里則寸土尺壤同隸帡幪惠澤所霑知必不以萬元爲度大總統國務院癎癏念切一視同仁尚求再沛德昔以資提倡溝壑生拜賜多矣呼籲再三無任激切沈曾植朱祖謀吳慶坻吳士鑑葉爾愷沈祖燕金蓉鏡喻長霖章授許桂雲朱佩珍叩哿 
[定期演講國語]  
　　上海縣勸學所致各區學務委員函云敬啓者研究國語爲現今最重要的問題茲訂於八月二十四日下午一時在老學前第一高小校内　王藴山陸衣言兩先生蒞臨演講國語王陸二先生之研究語學早爲全國人士所欽仰此次適有機會敦請演講實屬難得之遭逢務希轉致各學校敎員届時咸來聽講爲盼 
[均益决志會消息]  
　　文監師路均益决志會敎育科以吾國人民對於敎育不甚注意特組織勸告隊昨日開始出發至附近一帶挨户勸告言詞頗爲懇摯並説明該會設有平民義務夜校一所定於陽曆九月一號如有志向學困於經濟者可往報名云 
[蘇州旅滬學會之籌備]  
　　蘇州旅滬學生蔣以鐸周士杰陶景弼袁丕烈等爲聨絡鄉誼計於八月一日假大儒巷吳縣縣立第三高小學校開會籌辦組織蘇州旅滬學會到者約二十餘人推定袁丕烈爲主席楊鈞爲書記乃議决該會草章九條及一切進行手續並聞於本月二十日下午二時假申衙前汪耕蔭義莊内園舉行一園游會以謀進行 
[取締臨試規避之敎員]  
　　江蘇敎育廳訓令各縣知事云案查第三届小學敎員試騐檢定據各路主試臨時委員將試騐成績先後呈報前來業經核定分别宣布在案惟查該縣小學敎員中尚有已列入受試騐檢定臨試規避者從本學年起此項未經檢定不合資格之敎員萬不能再任其濫竿充數致碍敎育進行除令行省縣視學於視察學校時遇有前項未經檢定不合資格之敎員不得再加視察評語一面並由省縣視學隨時函知勸學所即日更換外合將歷届臨試未到各敎員姓名單抄發仰該知事轉飭各該敎員從本學年起一律停止職務其餘未經呈請檢定或檢定不合格敎員亦應一併從嚴取締毋稍瞻徇此令計發臨試規避各敎員姓名單一紙 
[女子美術學校消息]  
　　西門林蔭路私立女子美術學校創辦情形疊誌前報茲聞該校校舍修書已將竣工内部種種設備亦應有盡有各埠有志研究美術之女界紛紛投函前往該校報名者頗形踴躍云 
[慈善團今日開會]  
　　今日中華慈善團定下午六時在民國路籌振處開會報告各省災情之緩急商榷振欵之支配及討論救濟進行辦法 
[華大銀行定期開幕]  
　　華大商業儲蓄銀行爲顧棣三王一亭等發起組織基本金定一百萬元現已收足五十萬元在新開河民國路第一百三十二號至一百三十七號房屋設發行所舉定顧馨一顧棣三榮宗敬王一亭姚紫若葉鴻英萬振聲程志范瞿鶴鳴等九人爲董事盧緯卿龎春山爲監察人並聘定道勝銀行張頌周爲經理前在中國銀行之丁幸州爲副經理總理一席即係董事中之顧馨一擔任聞内部已佈置完備定期陰曆七月十五日開幕云 
[慈善劵第二十一期開奬紀]  
　　昨日慈善正券第二十一次開奬其地點在南巿久大碼頭利濟舊址内茲探得五大奬號碼列下頭奬五百三十九號九江惠然經售二奬一萬一千六百四十四號杭州兆源經售三奬二萬零五百七十五號本埠大昌經售四奬二萬五千九百八十七號蕪湖廣萬源經售又四奬八千八百七十五號杭州義記經售五奬二萬三千六百八十五號杭州大吉祥經售又五奬二萬八千一百五十二號本埠大利元經售 
[染坊同業之互訐案]  
　　上海縣公署因據南北巿染坊大同行乾泰益章等坊聨名呈訴同業順泰染坊擅用外帮工司妨礙同行所訂規則以致牽累各坊同受停工之損失請爲查辦等情曾由沈知事飭吏發封在案茲爲咈布染業公所及該業各同行坊主查悉以呈内列名之益章大同行中並無該坊牌號且各染坊亦無停工之事惟願泰染坊所雇工司李德銀係專司承染紅色綢布之工人素不帶染洋布顧係揑名假冒挾嫌誣控且縣知事粘貼該坊之封條二張並未蓋有上海縣知事印信恐係傷造故於和日會集各同行坊主加蓋染坊牌號戳記聨名呈請上海縣公署澈究 
[控告擅運輪船案註銷]  
　　美籍粤人喬日生在公共公廨刑事科呈訴法租界天主堂街長江貿易公司經理盧舜卿於六月有三十號擅將寄存楊樹浦興發船廠内之長寗輪船運至滬南改名漢華行駛等情由捕將廬傳至公堂諭令交保在案昨晨由廨傳訊先由博良律師上堂譯稱原告代表徐師台維司因事離滬倩敝律師代庖此案情形尚未研究明白請爲展期開審而被告代表律師聲稱原告律師請求展期敝律師不表同情即開審經關讞員核供商之美丁副領事以原告律師請求展期毫無理由遂判將案註銷被告開釋 
[昨日公共公廨訊理民事案紀]  
　　昨日公共公廨第四公堂由俞襄　會同美約副領事審訊民事案件併記如次（一）（任炳榮請求准予破産案）據任任供欠人上餘萬人欠二十餘萬均有證據（結果）着任炳榮人欠欠人各種證據交山駐廨理賬員王梓康查看是否充分限十四天内報告再核（一）（夏廷華延許理律師請求准予破産案）（結果）准夏登報七天限兩禮拜内各債權人到堂聲明並派本廨理賬員王梓康將其賬月清理報告候核（一）（周義大號訴仇桂亭不理貨欵案） 
被告不到由原告之律師請求准予登報傳達（結果）准看登報十四天限被告投案否則缺席判决（一）（奚德記請求給論事）據請求人之律師稱奚在楊樹浦購有地皮一塊近因人言該地有無主墳墓是以請准登報聲明如無人來遷則請給諭證實該地無墳云云（結果）准登報七天限兩禮拜如無人反對再行給諭（一）（杜炳釗訴夏興甫逮背租借金益等報合同案）此案已判着兩造另訂二十年長期合同茲爲此合同之租金問題雙方之律師又到堂互述意見（結果）着兩造互商重訂新契約否則稟謂公堂决定辦法（一）（馮步雲訴沈根根不理擔保各欵銀四百餘兩洋七十四元案）原告屢訊不到被告之律師要求將案註銷而原告之律師則稱原告本人失蹤已久大槪遭人所害惟其上有父而下有子均堪代表本案繼續控數云云（結果）馮步雲旣已失踪即將本案註銷三月後由其父另行起訴（一）（富遜安訴曹蘭生不理擔保王問梅期票洋三百元案）前已缺席判决着保賠償因曹至今未了故原告之律師昨又到堂請追而曹亦到案將判令賠償之欵交呈半數餘求再爲寛限（結果）交案之欵給原告領去餘限曹於一個月内還清（一）（傳雨瀛訴曾子梅舒少卿陳松梅以介紹爲輪船買辦爲由騙去運動費洋一千七百五十元案）前經判决原告勝訴被告押追茲第二被告舒少卿以伊對於此案當時係處中證地位今在押已久故延律師到堂請求開釋（結果）以姑念舒在押已久從寛開釋如者對於於本案關係事件應帮助料理 
[索欠毆斃債務人]  
黄包車夫張連雲因欠同類陳和尚找洋六角不還前日被陳糾同吳國卿沈阿三將張毆傷當經張叔張紹泉報捕飭探將傷者車送醫院醫治無效旋即身死由捕將屍舁入虹口斐倫路騐屍所昨日報請公共公廨俞襄　會問美丁副領事蒞所騐明委係生前被人毆傷要害致命當飭塡明屍格即升座公案據中西包探投訴陳和尚被逃將帮兇沈阿三吳國卿二人拘案請究並據見證謝阿金供稱曾擔保死者向在逃之陳和尚借洋二元已遺一元四角陳向索取欠找無着糾人將張毆傷殞命云云又據屍叔張紹泉投求伸雪俞丁兩君得稟向吳沈兩人略詰一過諭均帶回捕房着屍叔且結領屍棺殮聽候趕緝正兇到案併究 
[吃講茶打架之科罰]  
皮匠殷根與金義郎因索欠起釁各邀多人於日前在法租界第一春茶館樓上聚吃講茶以致互毆後由巡捕到來將殷金兩人並帮兇之嚴和尚陳阿發周春和王英大陳惠兒馮居生楊福林等九人一併帶入捕房押候訊究等情已誌前報昨解法公堂請究先據捕頭上堂稟明前情詰之殷福根供民人前薦金義郎至寗波做生意不料被金川空洋五元五角即不别而行當由民人如數賠出此次適在上海遇見向伊索取詎金反糾衆行兇求究質之金義郎供實係殷先行糾人前來尋仇餘供支吾嚴和尚等同稱民人等在場和解不敢帮兇中西官判以兩造均有不是着各同洋十五元充公外再賠茶館損失四十元着令共同負擔 
[婦人交夫領回]  
陸大根这妻沈氏前因私行逃出與某甲姘識嗣爲乃夫偵悉報告捕房拘解法公堂訊實判氏與某甲均各押禁在案茲因沈氏在押期滿昨日提解法公堂請訊據沈氏供婦人情願隨夫回家中西官判准予將氏交伊夫領去管束 
[老驅下電車跌傷]  
昨日午後十二時許有年約五十餘歲身穿舊白布衫兩鬢斑白之某老嫗乘坐六路（外圓路）五十九號電車所掛八十六號拖車馳至北浙江路新署南首車未停穏急於下車致立足不穏跌仆於地磕傷腦部血如泉湧登時暈去當經一百七十號印捕與七百七十七號華捕趕至抄錄電車號碼司機及售票人名姓雇車將嫗車送同仁醫院求治一面據情回稟捕頭核示聞嫗傷勢甚　恐有性命之虞云 
[私收賬洋之押敵]  
開封路胡生記印刷所主胡志恒前日投滙司捕房指控其夥陳介甫私刻圖章揑寫字條於十六十九兩天先後向萬有恒火腿店及商務印書館私收賬洋五十七元並冐取鉛字兩副等情昨由包探傳同見證將陳拘解公共公廨經中西官質訊屬實判陳押西牢一年零二月示儆 
[四積竊各押三年]  
積竊陳福庭王金桂韓雙喜鮑大洪子因先後串竊浙江路北四川路錢恒生梁阿泉等十户衣物户贓由捕將陳等獲解公共公廨訊押在案昨晨山探將被告四人解案並將吊到各贓呈察各原告均投案訴明被竊情形訊之被告四人供認不諱中西官核供判陳等四人各押西牢三年期滿一併逐出租界贓交各原告認領雜評二 
[歡送赴美學生（訥）]  
年來我國學生之留學美國者多矣學成之後未必能盡爲我國用也夫學成而不爲我國用得弗與留學之初衷相反歟得弗使地方之期望者失望歟然而此非學生之咎也我國地方之人不能用而後乃爲人用耳故吾今日一方希望學生勉力求學人人得盡其所學而歸一方又希望地方之人能爲學生學成歸國後預籌用之之地使各得發展其所學而後學生之求學爲非虚國人之期望爲非虚也今之赴美學生勉乎哉今之歡送各團體勉乎哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[七夕綴言] [  雲舫]  
　　金風送露之時碧落銀河之畔女郎呈巧童輩裁詩此七夕佳節也相傳牽牛織女會於烏鵲橋邊相望相接世之艷羨其事詠爲詩歌編爲戲劇而此佳節佳話遂永爲世間兒女子所樂道意見霄深裏香霧迷離綺雲層疉千百仙娥曳霧毅而泛靈槎吹雲璈而張綺蓋雲鬟玉臂馥郁於縹緲鄉中此時天上璧人揭空中之繡幄破顔一笑其樂何如然此一夕中多少徘徊多少瞻顧憑嬌待語心素方傳而綠雲十里中笙歌未罷已各飄然作别愁絲撩亂涙綆縱横是則牛女斷腸時其苦又何如然而世人祇知天上團圓之樂而不知牛女之視人問團圓之樂爲尤樂世人祇知天上别離之苦而不知牛女之視人間别離之苦爲尤苦蓋牛女相逢不過一夕世人相逢可以晨昏把臂形影相依牛女相别不過一年世人相别或數年或十數年或數十年肝腸望斷後會無期者往往而有讀李義山爭將世上無期别換得年年一度來之句又不禁妬煞牛女爲人間長太息吾但願世間有團圓吾尤願世間有永久之團圓吾不願世間有離别吾尤不願世間有永久之離别 
筆剳 
[怨巧記（上）] [  張舍我]  
　　張子明予同宗兄也呱呱墮地時適值七月七日父母喜之甚呼之曰巧生以爲小兒於是日生者必聰頴敏慧異常兒故心中恒念是吾家千里駒也然巧生爲人似未能稱此蓋雖非魯鈍亦不聰慧第性情誠摯懇切爲可貴耳某夕家人聚談牛郎織女鵲橋相會事巧生聽而樂之母曰後日某某二伶人將演之舞台上矣某舞台本以佈景著名月色水光不翅眞景人間凡眼似親見天上牛織韻事也生狂喜堅請同往母笑諾之旣届期往則萬頭鑽擁場中人聲喧噪如鼎沸不辨台上人作何辭但見其忽往忽來如傀儡戲耳蓋爲時尚早也巧生此時亦不觀劇第引目四矚則覺釵光鬢影眩眼熠目場中粉白黛綠之儔倍盛於往日此時忽覺有目光如電閃射及其面惟來去至倐不審其發自何許生誠實嚮未經此則瞠目直視而索之久久不獲舍之而思念不如觀劇舉首則左手丈外廂座内有一女郎斜睨覺生視己則疾回首他顧生神魂頓失凝目細視不少瞬少選女又眄之覩生狀意似微愠而生猶未知旁坐少年以目視生生恐不敢復覷旣而演天河配場中人都緘默無聲精神悉注台上正在此時女郎忽返顧巧生亦回眸女郎編見微露似有笑容生心大震不知何措爲佳而幻想頓紛生如麻台上優孟所演韻事乃無由入其腦海 
諧著 
[牛女一夕談] [  達紓庵]  
金風拂拂玉露濃濃良宵夜短巧逢七夕牛郎悵立銀漢之東舉目西望遥見織女姗姗而至牛郎隔岸雀躡曰天孫我愛來何遲耶女悄然曰一年一會正宜言歡然而天時人事在在使妾多愛曩負天錢十萬遂使夫妻乖離世人不察每嘆人間不知天上實則塵俗伉儷勝於仙侣萬保我因勤織雲錦思得積資以償帝債不圖乃受勞工神聖影響停織日多兼之資本家刻待工人博資愈少不能儲蓄償負妾將爲思婦終古乎且今年盛夏之際小扇子卽被閉置東廂筴笥之内男子薄倖妾引爲不祥深自惕然惟夫婦同牀憂患共擔方今米貴如珠歡郎耕耨所得當必不細三數年後天債可還何愁不能日日覿面哉牛郎太息曰命途多舛僕亦面卿同病緣天不做美時降日霖久成霪雨勿論人仙皆受其害即彼泉畔仙芝近遭殘虐奄無生氣僕不易犂牛而耕秋穫尚佳惟米倉又爲米蛀虫所蝕去耕而食者轉有枵腹之虞乃下界之人反謂農夫發財眞寃枉也至於小扇子被棄卿不必引以爲憂因此小扇一柄實係鐵扇公主之芭蕉扇精年來作崇民無噍類宜被漢臯解佩神女降服瞬且不免芙蓉神主之一撕末路如此天地稱快卿又言天債十萬僕謂待我二人積其耕織之資以還則三萬六千年决無永聚之日不如向新銀團借欵俾償宿逋以圖團圞織女曰不可苟借外債不免破産其時耕牛織機都非我有安能存活此昏惘之策惟華胥國行之最勤眗且亡國妾每代爲唏嘘牛郎自覺絮絮已久遂側目視天際訝曰靈鵲胡尚不至阻我頃刻之歡織女黯然曰鵲慮巢被東島鳩鳥所佔同禦外侮恐無暇來或者燕來渡我亦未可知牛郎摇首不欲織女曰然則垂雲大鵬可乎牛笑曰庸才耳不能使我穏渡而過也女咽曰則我二人今夕等於下界南北之不能把握言歡耶爾時遠鷄高唱曙色已動牛女愴然涕下各自東西而去 
新聞拾遺 
[爲金簪烟客倒運] [  隠厂]  
　　寗垣城内夫子廟某小茶社爲一般扒手聚會分贓之區昨日午後有某姓少婦經過該處忽頭上所揷金鐕不翼而飛遂疑尾其後行之基甲所竊於是將甲扭住報告崗警警察向甲再三盤詰甲堅不承認搜其身詎金鐕未得竟搜出鴉片膏一匣及烟灰一包警察謂甲曰汝雖未犯竊案却犯烟案甲一再哀求曰吾願罰賠金簪請將烟罪恥銷警察不允遂將其扭入警區中懲辦而少婦之金簪終無下落一時聞者咸笑甲之時運不佳云 
[因仙方紳士送命鎭江] [  諤]  
　　紳士韓某頗熱心公益惟體質素弱有略血症現適舊症復發亦無大碍乃韓某迷信神道先數日招巫作法披髮搶魂旋又赴某巫家扶乩請方敎以用紫荷車等的服之即愈韓亦不辨藥理糊塗照服詎食後未久溘然登仙家人大憤現擬向縣控訴與該巫拚命云 
[發財遭禍] [  介]  
　　虹口某洋貨店夥友趙某本年三月中得中二彩慈善券一條大喜過望秘不告人由是每晚必出未幾被經理得悉未免生疑乃暗中查探知其方與會樂里某姬情熱戒之仍如故乃於端節開缺而趙猶執迷不悟反以從此可得自由爲樂詎不久金盡囊空頻遭白眼始大悔然已無及數日前有人自之於某衖謂已鼻缺嘴歪初望不能辯認矣 
[撒尿得福] [  狂生]  
　　寗波路某姓有二子其次子患癆瘵已及四載現因將難救藥往鄉間雇一十一歲之孩童令其子日飲其便此童知人之需彼任意索物家人亦不敢拂其意邇來益肆大搭架子儼然一小主人矣童每出鄰人咸指之曰此撒尿朋友之幸福我人遠不及云（不受酬） 
小説 
[社會小説衆醉獨醒（一二九）] [  瞻廬]  
　　第二十二回進茶寮誇談幸福設筵席强訂婚姻蒼狗白雲易生變幻不及阿巧娘的面皮變換得快一會兒臉上堆着嚴霜一會兒臉上又含着春風峻阪走丸急轉直下不及阿巧娘的言語轉移得速一會兒説千刀萬剮一會兒又説千恩萬愛可惜他是個洗衣婦人没有得着一官半職在那政界裏發展能力要是阿巧娘進了政界倒也是個見風使篷的官僚順水推船的政客見人得勢時稱功頌德獻幾篇拍馬文章見人失勢時落穽下石打幾個討伐電報閒話丢開休生枝節且説表巖怎能曉得慧姑在平江女校裏讀書前書没有説明這回須得交代原來青巖屢次在陸姓門前打轉却不曾見得慧姑一面心裏詫異免不得在乾娘面前有意無　的打探消息王嬷嬷只説慧姑在洋學校裏讀書也不曉得學校何名坐落何地青巖無法可施只得暫時抛撇這個邪念一天放了晚學偶到小茶寮裏去喝茶這小茶寮就是第二回書中勉齋所説的敎書匠茶會每逢夕陽落山的當見酸朋醋友擠滿了一茶寮蹺膀而作高談哆口而發闊論醋鼟中資料談不了子曰詩云麫袋裏貨色用不盡之乎者也蘇州有一句俗語喚做（落山王）像這小茶寮的一輩斯文眞所謂落山之王夕陽落山便可脱離束縛在茶寮裏逍遥自在南面之王不易此樂這落山王三字可謂名副其實青巖從前失館時没事可做常常提着紫泥茶壺到茶寮裏消遣日月自進了劉公館的門公私交集一時没閒暇却不曾到小茶寮裏去走動自由談之自由談[  鵑]  
　　入秋以還盂蘭勝會風起雲湧云爲媚鬼而求公衆之平安也夫公衆之平安胥以講求衛生爲第一義愼飲食防疫癘皆不可忽若日日舉行盂蘭勝會以媚鬼而置衛生於弗顧則鬼而有知且竊笑於後矣 
 
 
 

Page 15

 
 
   
 
 

Page 16

 
 
常識 
[官治與自治] [  覺]  
　　凡地方行政長官由政府任命者謂之官治由公民選舉者謂之自治　　向者國會所爭之省長民選爭省之自治也今者各省所倡之以本省人治本省而請求中央之任命乃請求以本省人爲本省長官而未可遽謂之請求自治也　　夫本省人治本省之優點在本省人對於本省人之爲長官者責備較嚴監督較易爲力若本省人之爲長官者其困難固倍蓰什佰於他省之人也苟是人也不知此義而但以得長本省爲榮幸謂之不智知此義而又以自治其本省爲畏途謂之不勇智且勇矣而不能以本省人之公意爲行政之標準但求貫徹其一人之主張而不能顧及全省之利害謂之不仁　　今之從政者無論本省人非本省人能免於不智不勇不仁之譏者蓋亦鮮矣吾以爲旣曰民主國則主張省長民選者不誤也在法律未規定省長民選以前主張以本省人治本省亦不誤也若其政績之如何則尚當認爲試驗時期不必懸揣也卽試驗而失敗亦當繼續試驗以期得當而後已夫是之謂民治主義 
衛生 
[人體各部器官衛生法之大要（上）] [  雨仙]  
　　吾人之一身猶之一機器也機器以各部份之支配得宜保護適當而運用靈人體亦惟以起居服食之適宜而使内部各器官運用暢利以保持其健康故苟不注意於起居服食之衛生則雖一部分之損傷亦足以牽動全部而致疾病吾國自古以康寗爲五福之一西諺亦云偉大之事業常寓於健康之身體中是故吾人欲爲社會之健全份子自當於衛生之道三注意也茲以人體各部器官衛生法之大要分述如左以供有志增進個人社會幸福者之研究焉　　（一）呼吸器之衛生人體各部惟呼吸器最重要而又最柔嫩易損故保護尤宜周至呼吸器之發達與否實與身體之健康有莫大之關係焉其衛生法之大要如左　　（一）宜常至荒野處吸取新鮮空氣使呼吸之功用增大（二）人烟稠密多炭養氣之處不可多留因炭養氣與呼吸有害　　（三）空氣中塵埃過多常有病源菌隨塵埃吸入人體故空氣不潔之處宜以石灰水或消毒藥水灑之　　（四）有肺病之人不宜多與接近因肺病菌最易互相傳染　　（五）出自暖室不宜驟吸冷氣致使氣管成疾　　（六）痰沬不可任意亂吐因痰沬中細菌最易飛揚傳染　　（七）宜常行深呼吸使肺部廓張　　（八）不宜常低首傴背使呼吸器壓迫受損　　（九）宜少食烟酒因多食亦足使肺臟受損（二）消化器之衛生　　消化器爲吾人生活之主府能分解食物中化學原質並行其消化作用故使消化器健全實爲長壽之基礎不可不加意保護但其衛生之方法甚夥今舉其要者如次　　（一）食物須擇新鮮而富有養分者　　（二）肉菜等食品每有傳染病菌及寄生蟲故宜先十分煑熟然後食之　　（三）食物宜有定時切忌間食　　（四）食物務須咀嚼細碎後下嚥不可過於急速　　（五）食物後須有一刻鐘以外之休息就食後即就寢運動洗浴或用腦均不適宜　　（六）食品之温度宜取適中不可過冷或過熱　　（七）齒牙爲磨碎食物之必要物宜特别保護除每日洗刷外更不宜多食含酸性之果品及堅硬之食品　　（八）有脂肪之食品食之宜適度因其能增殖白血球而白血球有殺病菌之能力　　（九）食物宜有定量可各視其體質之强弱而定之　　（十）非嗜好之食品雖含有養分者亦弗强進防損胃力 
商業叢話 
[改革我國舊商店之商榷] [  一鳶]  
　　自世界和平廢止兵戰之聲浪傳播以來歐美各國莫不改變其方針而注意於商業上之戰爭所以彼國政府均頒令提倡給奬鼓勵設法保護減免釐税蓋無非欲伸其己國之勢力爲將來最後之勝利計耳且彼國之人民復有自助之精神競爭之能力力圖改良日新月異駸駸乎有較兵職爲尤烈者面回顧我國之商業則窳陋如故敗壤如故一息奄奄自顧之不暇烏可以言競爭雖謂年來國事紛紜無暇及此而我國民之無自動力實有以致之近來雖有少數志士力竭聲嘶力圖改革其能改良進步者固屬不鮮然彼拘泥成法盲從古訓者仍占多數鄙人忝在商界知識淺陋就管見之所及將我國舊商店應改革之處一一筆之如下適當與否還祈我商界同胞敎之　　我國舊商店應改革之要點大可分爲形式上精神上營業上三端　　（甲）關於形式上應改革者　　（一）房屋與裝潢房屋第一須要明亮雅潔布置適宜能引起顧客之興趣爲適宜常見一般舊商店往往有極大之房屋徒以布置無方遂致雜亂無章七歪八倒黑暗不通光線而且不講衛生空氣惡濁蛛網塵埃滿目皆是使人見之而生厭惡心房屋已妥適矣猶必須善爲裝潢裝潢之法必須與本業相苻合而且能合顧客之心理者爲適宜（例如衣服化妝等商店宜新奇燦爛書藉文具等商店宜文明雅凈）　　（二）商號與商標商號與商標爲商店信用之代表其關於一店之營業前途極大故商號所用之字務宜審愼選擇須取字音宏亮筆畫簡單易於記憶而使婦孺皆易認識者商標所用之形式及命意須與貨物有密切關係使人一見而永久不易忘記者爲佳（我國舊商店所用之商標多陳陳相因毫無新頴之特點如和合爲記金獅爲記等均互相仿效一無命意幾視爲一種公共必須之具文其與商標本旨背馳遠矣）且必須呈請農商部註册一經註册之商標他人即不敢濫用矣我國惡習常見某某商店三字號著名者即羣起而濫冒之或取同音之字以朦混或改用形式相仿之商標以影射而彼著名之商店因未註册故不得起交涉其實假冒者之最後結果亦必至敗壞而破産仍無實在之利益此不外僥倖心太重之故當其籌謀之時必以爲從此可獲厚利而不知假充祗能一時斷無永久之理如果能貨物精良接待周至能以信用待顧客則久而久之安知其不能與彼某某有名之商店齊驅並駕耶　　（三）陳列商品陳列商品爲一種目前實在之廣告最易引起顧客之注意第一須位置適宜隨時更換（我國舊商店之陳列商品往往堆塞滿架多年不換而風乾者風乾變色者變色不獨無絲毫利益而且能表示其物品之劣點）或置於櫉或列於架務使整齊醒目而貨物之有聨帶關係者如置面盆之處可佐以毛巾牙刷牙粉肥皂等則顧客或因購買面盆時目觸聨帶物而發生購買之意願至於陳列鮮貨如魚肉水菓熟食等尤當注意其清潔適合衛生倘際炎夏之時尤不可使蟲蠅麕集以致易傳疾疫而使識者裏足最好之法莫如蓋以紗罩或置於紗櫉及玻匣之内務使蟲蠅等有害之小動物不得涉足爲佳（未完） 
家庭常識 
[敬告暑天的喪家] [  謝公威]  
　　我國人往往牢守社會上的舊風俗和習慣不問所做的事應當不應當有益不有益只要在衆都這樣自己也要照辦的此實不誤昨日余同巷有一人家病死了一個十七歲的另董所患的病是肺癆衆鄰居知道他家狠窮恐怕没有力量買棺材就解囊相助湊足了幾十塊錢希望他能趕快入殮豈料他家人拿了錢買了棺材仍然不把屍首盛起來反把棺材放在大門外余狠奇怪遂呌家人去問問不殮的緣故答曰蘇州的風俗死了人屍首至少須放在屋裏三天才可以入殮藉以表示親愛死者的意思唉諸君想想像這樣的大熱天攝氏寒暑表差不多要到一百度了一個肺癆死屍在屋子裏放了三天附近的空氣裏不知道有幾千萬肺癆菌在那里跳舞哩可怕不可怕呢鄰近的人家想免傳染能夠不能夠由此可知中國人多死於肺病初非偶然的事全是自己不講究衛生所致余甚願署天的喪家不要上惡俗的當致令自己和鄰人遭殃死屍入殮越快越妙（不受酬） 
道德叢話 
[警告吸烟諸君] [  ＴＲＬ]  
　　近年來我國受紙烟之害至巨此固人人咸知之矣而偏人人咸嗜之且此事至奇無需提倡不論貧富男女老幼都已普及矣人以其便且廉也咸不介意余在暇時偶計算每年耗損之總額其數蓋實足以驚人也今我國人數約爲四萬萬設吸煙者爲四十分之一則爲一千萬人每人每日吸烟四枝每枝平均價銀五釐每年以三百六十日計算則其總數爲七千二百萬元若紙烟半爲國貨半爲外貨則金錢之流出國外者三千六百萬元今以三千萬計算則可設如北京大學者百所蓋今北京大學每年年費約三十萬元也設全國能添設此種學校百所則可造就幾多人才如是則何愁國之不强也是以吸烟諸君愼毋以所費不多而忽之蓋一日不多一年即多一人不多一國即多矣（不受酬） 
識字捷法 
[應用字] [  濟滄]  
　　車輿輪之總名可乘之以行陸者篆文作車此字當横看方者輿長者軸夾輿者輪自後觀之則見兩輪如繩直也又牙下骨之名也又俗謂旋轉助力之器多曰車如水車紡車　　刀兵器之一篆文作　上象其柄下象刃刃及背凡人所用以切割斬削者亦曰刀又古錢及小舟均名刀以其形似故也 
小説 
[模範商人（六三）] [  瘦鵑]  
　　少不得要到别處尋生活去預料二十天後紅馬鎭中可就變做一座空城没有人住了嘉德嘉和聽到這裏都大大的吃驚嘉和急道山爾格你這話怕不確罷嘉德也嚷道斷没有這回事紅馬鎭任是不能支持也未必這樣快的山爾格道你説没有這樣快麽你們年紀輕見聞不廣這種事在西部是没有甚麽希罕的我曾親見一個鎭也像紅馬鎭一般大一般有希望竟在四十八鐘點中變做空鎭因爲一百里外的鄰鎭中恰發見了一個極大的金鑛鎭人們就一起到那邊去了這裏的人旣没了大希望閒一天要一天不能過活的二十天中怕不要一起散開去麽嘉德和嘉和一聲兒不響只是面面相覷面上皆現着愁容一會嘉和斗的嚷將起來道快瞧快瞧躱在窗外的是誰大家忙向窗外瞧時在燈光中　見一個人面滿臉都是殺氣山爾格忙道這厮正是大衛快提防着提防着三字剛出了山爾格的嘴唇窗外評的一聲飛來一個彈子嘉德立時撲倒在地 
 
