# 1925 - 13 - 4918637

 

Page 1

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *   
 
 

Page 2

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *   
 
 

Page 3

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *時評 
[散兵之害（冷）]  
　　甲與乙戰乙敗甲收其軍隊留有散兵乙忽又與甲戰甲敗乙收其軍隊留有散兵甲乙互　互敗互起互狀而散兵之留者日增無已况所戰者不止甲乙乎 
　　是故戰時之損失即不計軍隊之搶刧即勿論而此散兵之遺留於地方者地方已無窮期矣散兵無生計則擄掠散兵無主宰則無收拾散兵無期限則永遠受害散兵無主義則四鄉僻壤無孔不入散兵無時期則凡百事業皆被擾亂而不能工作故散兵之害爲戰禍申害之最大者而其來源之多乃又如是不及期年蘇浙之間將民不聊生矣 
國内專電 
　　北京電盧永祥王揖唐保光雲錦兩淮運使　　北京電文（十二）日盧來三電致段手法很亂對滬事無切實主張且未將詳情報京有中央對於滬情消息較爲明瞭語 
　　北京電王揖唐電段對滬事請與張馮通盤籌議應取辦法勿爲斷然處置 
　　北京電文（十二）盧電段再調八旅南下段尚鄭重未置可否（十三日下午二鐘） 
　　北京電頃令孫傳芳電稱尊浙人公意保境衛民將所部陸續回防近謠孔多恐有利用并派員來述前情該督理公忠體國尚望力行保境衛民又令陳調元帮辦江蘇軍務白寳山升海州護軍使馬玉仁淮揚護軍使（十三日下午十二鐘） 
　　北京電滬某外人電使團謂盧擁宣撫名不派兵入蘇上海事不會有因盧以宣撫作巡閱使文章故蘇軍官羣趨擁齊苟盧能將軍民兩政還諸蘇人則蘇人亦必驅齊出境又謂孫傳芳曾電張允明請出兵討陳樂山張騎牆不辦孫又電張拍通電表示反盧張亦不納孫即覆張愛莫能助請見機七字電甫到張部已易宫幟張親信兵小有抵抗即逃租界謂如陳樂山不謀松孫傳芳不致與齊聯上海事亦不會有等語該電深悉内容又電齊語人盧將客軍帶還原防將蘇政奉諸蘇人本人誓即出洋又言對段不取鮮明反對態度僅對盧等語（十三日下午二鐘） 
　　北京電段以盧永祥無詳細電派陸部兩員早車南下一海道赴滬一津浦赴寗後轉漢（十三日下午十鐘） 
　　北京電外人息齊軍赴蘇秦洸逃 
　　北京電使團得滬領電告南巿被張允明部搶掠韓國鈞電辭督長（十三日下午十鐘） 
　　北京電寗電冷遹已就陸水警備司令 
　　北京電駐北奉軍調往軍糧城豐台廊坊奉軍將調塘沾（十三日下午十鐘） 
　　北京電段加派黄雲鵬宣慰四川王彭年宣慰湖北江西唐啓垚宣慰安徽 
　　北京電使團息豫王爲蔚憨玉琨郭振才有聯合對某軍將表示（十三日下午十鐘） 
　　北京電胡景翼再電財部前請百五十萬請作借項俟豫財政充裕即如數歸還財部昨覆難辦（十三日下午二鐘） 
　　北京電劉湘派張再爲善後會議代表胡適允出席善後會議駐藏辦事陸興祺·庫烏科唐長官李垣·均允親自出席林長民湯漪報到（十三日下午二鐘） 
　　北京電許世英商汪兆銘國民會議召集方案須先籌備尚望出席善後會議共商進行辦法（十三日下午二鐘） 
　　北京電晋閻派温壽泉爲善後會議第二項代表蘇體仁潘蓮茹爲第二項代表魯鄭加派江煒爲第二項代表（十三日下午八鐘） 
　　北京電京漢黄河橋昨夜十二時斷墜車兩輛入河兩岸旅客改步行過板橋陳淸文電告橋非全身壞僅有兩空傾斜 
　　北京電馮玉祥派軍法處長鄧某至京綏路如遇軍人無故扣車即以軍法從事 
　　北京電馬福祥以交代後積欠餉二百三四十萬電請部指的欵分期撥付 
　　北京電元（十三）日閣議例案京兆政務廳長張炳宸免以陳際翔繼財部提災區購運糶糧减半征稅釐案决展期四月敎部提武昌師範大學改爲武昌大學應增經費决由鄂省應解國庫項下照撥又綏遠敎育廳郭級象免决由部派員暫代又决簡長式彞爲大理院惟事（十三日下午八鐘） 
　　北京電警衛司令名稱含戒嚴性現擬改衛戍司令仍由鹿鍾麟繼任（十三日下午二鐘） 
　　北京電隴海路二千萬法郎借欵展期章祜已簽證部電陳籙簽字於總債票由章携比（十三日下午二鐘） 
　　北京電津浦每月支出計薪工三十五萬元一滙豐還本付息準備金十五萬元解部二十萬元又部薪三萬七千九百八十六元又剿匪司令六千一百餘元養路材料十七萬元南洋大學一萬元還金城交通短期借欵八萬三千元月須百四十一萬七千餘元　　北京電京綏路將債票二十八萬向銀行押十五萬十月期路入償還 
　　北京電哈爾濱電中東路廢止舊俄法律依中俄協定代以中國現行法律蘇聯及各國人民皆須遵守民七九月五日中國所發之尊重法律命令（十三日下午八鐘） 
　　北京電段指令禁止有獎債劵 
　　北京電政府欲借公債基金安格聯函財部公佈金融抽籤期（十三日下午八鐘） 
　　天津電王承斌今日同一二親信乘河南丸往日本别府 
　　天津電楊村北倉一帶之奉軍均已開走有回奉者有南下者（以上十二日下午八鐘） 
　　天津電吳光新文（十二）早返京 
　　天津電聞王承斌前因避罪故示離津迄昨張返奉時之破曉混乘河南丸赴日 
　　天津電張作霖昨返奉道經　州將順便檢閱兵隊駐扶輪學校姜軍長將移駐曹家花園 
　　天津電防疫處籌防冬瘟 
　　天津電曹家花園奉系要人昨均隨張返奉李景林原定送張到奉經張力阻始返 
　　天津電陸宗輿昨晋京（以上十二日下午五鐘） 
　　天津電工巡捐務處令准劃歸巿政範圍由商會監理 
　　天津電北馬路公益棧私藏軍械破獲 
　　天津電奉張返奉孫岳部駐保問題可解决 
　　天津電滄鹽匪熾李督派張胡二指揮痛剿成績佳（以上十三日下午十一鐘） 
　　奉天電張作霖今日回奉 
　　奉天電前財部印刷局長崔藎忠私印奉幣十萬元解奉審訊 
　　奉天電東路理事袁金鎧與俄員政見不協懸案難决請辭職 
　　奉天電張薦汲金純爲蒙邊墾務督辦又令楊守長兼十四旅長 
　　奉天電王省長令將淸室内務府取消事歸財政廳辦又令三省交通委員定二月灰（十日）開全體會議討論本年度三省交通開拓計劃（以上十二日下午十鐘） 
　　濟南電盧小嘉眞（十一）早過濟南下 
　　濟南電交涉署令膠濟路線各知事詳查境内私居日僑情形限半月呈報 
　　濟南電中央昨免魯河務局長張筱雲職以林修竹繼政團迎拒參半（以上十二日下午六鐘） 
　　長沙電唐生智電趙探報程潛近又在九峯一帶聚集殘部窺伺汝城經派何旅長健率隊於九日拂曉圍攻敵已聞風先遁退回粤邊何旅進抵汝城秩序回復如常程部死黨劉重係國會議員因運動軍隊被省軍擊斃 
　　長沙電湘運蘆鹽五萬石已由塘沽裝輪海運年内可抵湘 
　　長沙電唐生智電趙定本星内起程來省 
　　長沙電善後會議湘派代表鍾伯毅文北上 
　　長沙電榷運局長江雋以年内趕辦移交不及决於明正交卸已商得新任歐陽任同意　　長沙電鄒禮鄒序彬將同赴岳州駐鎭 
　　長沙電造幣廠奉趙令年關需欵甚鉅所有各機關伙食於陰曆二十截止概行停撥 
　　長沙電長平道上發現大刦案因平江榷分局派夫解欵來省行至硃砂坳地方突來有槍匪徒五人將該挑夫三人槍斃刦去解欵四千八百元比由該地團防先後追獲四匪已解送長沙縣訊辦 
　　長沙電劉震寰代表周詠康文日去漢赴滬 
　　長沙電川軍湯子謨又派滇黔川總部顧問李玉麟來省謁趙商陳要公 
　　長沙電公債處電催各縣解繳募欵甚急 
　　長沙電黔派代表邱醒羣抵湘 
　　長沙電鄒旅長鵬振將移防株州 
　　長沙電一師砲兵團奉令開省 
　　長沙電烟酒業反對農會附加案仍無結果 
　　長沙電王揖唐電允協助淸查蕪湖昭忠祠湘産爭執案（以上十二日下午一鐘） 
　　香港電譚延闓電段不日由南雄返省 
　　香港電沈軍電大本營堅請在梧設行營 
　　香港電李易標部已抵贛屬會昌縣現向贛州進發朱培德魯滌平方鼎英李明揚先後率隊回駐南雄連日與譚延闓會議軍事决以朱培德部守梅關 
　　香港電旅粤桂人函許崇智請調李濟琛部由梧回粤以弭戰禍 
　　香港電工界向大理院聲請上訴巿選案昨大理院駁回 
　　香港電譚延闓電滬促李烈鈞來粤 
　　香港電謝廬連夕會議對東江軍事决增調吳鐵城全部赴石灘駐防惟軍費仍無把握决俟緊急時竭力在廣州設法 
　　香港電西江九江附近發現一大黑火船攔江截刦商旅咸有戒心 
　　香港電李宗仁日内由邕起程赴梧與黄紹雄商對付沈軍法 
　　香港電葉舉在惠設造幣廠 
　　香港電梧州上游沈鴻英黄紹雄兩軍日前祗小接觸旋息至今尚無大戰 
　　香港電陳炯明軍最近由後方開抵石龍者計李炳榮部千餘李雲復部千餘謝文炳部千餘楊刊如部二千餘黄福芝部千餘連原有者共約萬餘人俟葉舉抵石龍即進攻孫軍方面將分兩路應敵粤滇軍爲一路楊希閔爲總指揮桂湘軍爲一路劉震寰爲總指揮另以永豐等艦組海軍别動隊以嚴兆豐任交通警戒司令聞九日早兩軍在石灘附近之緊水河略有接觸劉震寰眞（十一）赴石灘佈防東江河源一帶商鄉團組救粤商鄉團聯團軍隨陳炯明軍進攻廣州（以上十三日下午八鐘） 
　　厦門電高義自詩山赴洪瀨制止第三旅吳大洪與第四旅洪英互閧但文（十二）日尚衝突聞高有撤吳意 
　　厦門電漳訊沙建仍由建國軍守張軍亦止進攻漳浦保衛團通電討張毅 
　　厦門電泉州省軍派隊赴南安南都徵十七年丁稅與鄉團衝突斃鄉民三省軍一現安海商會出調停（以上十三日下午九鐘） 
　　蚌埠電眞（十一）下午四鐘盧小嘉乘專車到蚌二下車後赴督辦署接洽一切至夜二鐘後登車赴寗 
　　蚌埠電文（十二）上午五鐘蘇第四師七旅十三團長孫查雲率五六兩營機槍兩連乘車赴蚌南下八鐘山東陸軍第二十旅二團長吳長善過蚌南下（以上十二日下午九鐘） 
 
 

Page 4

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *　　滁州電張宗昌電調此間奉軍進駐浦口今日開一團餘明日續開（十二日下午八鐘） 
　　徐州電眞（十一）晚七時奉軍塍團長率隊來徐駐車站又四師第十三團長孫東雲營長柏新三周鼎臣各率所部由碭赴寗文（十二）早四時魯二十旅團長吳長善過徐南下（十二日下午九鐘） 
　　南京電元（十三）日津浦上行客車又停 
　　南京電第十師十九旅三十八團第三營元（十三）日開赴堯化門外駐紮奉軍第二師步兵二十八旅六十二團及迫擊砲機關槍各一連元日下午渡江入城駐紮 
　　南京電韓元（十三）午在督署宴盧有紳商各界作陪盧韓均有演說（以上十三日下午七鐘） 
　　揚州電方更生傅心田文（十二）日已抵揚 
　　（十二日下午八鐘） 
　　蘇州電城門今日尚緊閉商店未開人民仍在恐慌中（十二日下午三鐘） 
　　蘇州電蘇軍衝突已接觸城仍緊閉槍砲聲城中隠約地方秩序尚佳救護隊已出發士紳正進行調解交綏地點在盤門覓渡橋南（十二日下午十一鐘） 
　　蘇州電五六兩團已停戰西敎士出任向雙方調停城外刦案蠭起商會正籌欵撥水陸警餉城仍閉城中安（十三日下午六鐘） 
　　無錫電蘇軍内部變化派王參謀來錫拆斷臯橋一百六十九號鐵橋派兵兩排駐守阻六師軍隊東下水陸警商團加防臨時戒嚴錫巿安（十一日下午十一鐘） 
　　平湖電灰（十日）子刻閩軍第二營兵兩連至乍浦塡防駐砲台灣（十一日下午六鐘） 
特約路透電 
[北京政聞記]  
　　十三日北京電今日策令命内務財政商務總長籌議禁止獎劵辦法 
　　十三日北京電内閣今日討論應否任盧永祥爲江蘇督辦問題俾其對齊燮元易施討伐聞閣員數人反對此議因與臨時政府所布政策相抵觸之故政界今日對於滬局甚形沉默惟民衆因戰事有蔓延之虞頗爲不安 
　　十三日北京電李景林報告交通部謂已旅憲兵保護京津間之火車 
[美艦來滬]  
　　十二日馬尼剌電聞驅逐艦數艘已奉命立即開赴上海 
[賠欵用途顧問]  
　　十二日倫敦電英政府因英國實業總會之請求已允指派工商業代表如入拳亂賠欵用途之顧問會政府前不允派工商業代表今則已改變其方針 
[朱邇典之鴉片談]  
　　十三日倫敦電泰晤士報載有朱爾典爵士所著一文内謂渠意各國如欲適常對中國表示同情的態度其唯一方法乃在禁止鴉片一事爵士推測一月十九日在日内瓦重行集議之鴉片會議必將修正第一會議所訂關於烟膏事無效之協定該協定之最大缺點爲將中國置諸局外僅求鞏固各國在遠軍所有地目下之事態此節對於中英兩國尤失公允蓋漠視兩國近十年來共同在華禁烟之成績並將堵塞將來此種合作之門户也按中國爲鴉片運動之起原中國之行動在遠東局勢中仍可左右一切故任何新協定須容中國加入使其與各國合負穏妥解决全問題之責任美國所提十年限期之建議或須大加展長而使更可伸縮俾依中國將來禁烟之連步逐步縮减爵士末謂此種建議或近幻想但一九○七年中英之建議確是如此而嘗收幾未前有之成效中國朝野丙此感謝英國無時或忘云云 
[鴉片會議記]  
　　十二日日内瓦電第二鴉片會議今日開非正式會一致贊成從英國之請將開會期展至一月十九日日代表動議准議長致書沙里斯堡侯爵表示盼望其早日全愈之意會衆歡聲贊成之 
　　十二日倫敦電官場宣佈薛西爾子爵將代替沙里斯堡侯爵爲出席於日内瓦鴉片會議之特派代表沙墜馬後經過良好但未能於一月十九日參與鴉片會議 
[協約國財政會議與美]  
　　十二日巴黎電負責任之英人方面論及英美所議美國軍費與賠欵之償付事謂現所議定者美國軍費共爲二萬五千萬元在道威斯每年償金内爲優先欵從一九二六年九月一日起每年付五千二百萬金馬克大約以二十年爲期至於美國賠欵一層道威斯每年償金於付去各種優先欵後由協約國按成分配今許美國每年可得其中百分之二又四分之一而協約國所得之成數則依此减少美國在任何年内所得之軍費與賠欵不超過八千七百萬金馬克云 
　　十二日華盛頓電美政府已接受美代表與協約國財政當軸在巴黎所議定之試行辦法 
　　十二日巴黎電今日午後會議决定最後英美所議辦法視前少有修正美國每年可得軍費五千萬金馬克外加賠欵百分之二又四分之一其數每年不得超過四千五百萬金馬克美國可立即提取依照華資威斯合同存於聯邦儲備銀行之一千五百萬元 
[德國組織内閣]  
　　十三日柏林電德財政總長路德氏設立法組閣現有進步已得中央黨附條件的援助路德擬從民黨中央黨與日耳曼國民黨選致閣員史特萊斯曼博士將仍長外交 
[意相取締秘密會]  
　　十二日羅馬電意相墨索里尼於今日在國會提出取締秘密社會之案不許辦公人員加入秘密社會苟有已經加入者須宣佈該會之規約條例此舉乃鞏固汎繫黨勢力之又一計畫 
[休士辭職之評測]  
　　十三日阿特蘭太電有人詢休士氏其告退國務卿是否擬於五年後爲候選總統休士氏答稱渠不復有政治野心稍作休息後將專心復理其律師舊業云 
　　十二日華盛頓電觀察政治者認休士之辭職爲政治新紀元之開始此後柯立志總統將親自辦理政務照以前成例國務卿之易人輒商諸參院領袖今總統任紀洛格氏爲國　卿事前並未就商於重要參議員故參院領袖大爲訝異休士辭職眞正原因迄未有負責任之說明據一般推測休士與參院外交委員長波拉氏意見不洽故辭職又有人謂休士欲於一九二八年作總統選舉之競爭暫時則恢復其律師業以裕經濟故不願久留云如柯立志總統果欲脫離參議院之糾　今則大可自由爲之預料此後四年政治將隨柯立芝總統旨趣而進行 
[澳洲海員潮之判文]  
　　十二日墨爾邦電公斷員包威士發表判决文以各港商船爲收錄海員之處如到商船局者人數不敷則可暫以船塢爲收錄處澳洲檢事長請法庭解除海員工團之立案澳相卜魯士發言贊成此請謂航業受累實有切實行爲之必要海員工團之舉動無異對全部人民宣戰超出工團範圍之外云同時雪梨港工總會已令其會員停止某四船之工作因四船已用退伍兵士起卸貨物也 
[英俄關係近聞]  
　　十二日倫敦電近有英俄關係已見進步之說惟可恃之英人方面則未知近來有何新發展俄使賴柯夫斯基氏已起程返莫斯科俾將英外相張伯倫關於取銷英俄條約等事之意見報告俄政府故賴氏返倫敦後或有外交上新動作無足異也 
[美知事之被控]  
　　十三日美國土堦加電康薩斯州知事台維斯氏已於十一月十二日任滿今與其子被傳至法庭質詢台氏父子被控受犯僞造罪之某銀行家之欵一千二百五十元而赦該犯台氏否認曾與間此事且謂其子乃爲政敵所紿按台氏曾於上年民主黨大會中被推爲候選總統 
[英路工之决議案]  
　　十三日倫敦電昨晚鐵路工人二萬五千名在哲斯德開會通過决議案要求各鐵路公司於二十四小時内取銷招募陸軍中工兵以充鐵路後備隊之舉據全國路工聯合會書記稱此隊旣成則於實業爭端中可危及路工云鐵路公司聯合會則非笑用此隊伍破壞罷工之說且謂公司此舉乃依工黨政府所下經前閣員韋爾施氏署名之軍令實行 
[英國貿易表]  
　　十二日倫敦電商部十二月份報告計進口共值一三一·六○九·○○○鎊視十一月份增一二·八六九·○○○鎊出口共值六九·三○七·○○○鎊視十一月份增一·一五七·○○○鎊 
[法國洩漏軍情舊案]  
　　十二日巴黎電法國共産黨員薩杜爾大尉於一九一九年因對敵洩漏軍情致被判定死刑者上月復回巴黎又被拘獲今暫釋出以待續行調查今日審訊時薩杜爾稱渠從前之被裁判僅因其政治思想而非因其有實在犯罪情事也云 
[各國近事]  
　　十二日白里土利亞電南斐政府决計不提出六月三十日後展緩現金付欵之法案至遲在七月一日付欵可用現金以上决議乃特别幣制委員會之條陳委員會又主張南斐儲備銀行以後應在公開巿塲更活動營業以期助金本位之恢復而維持之 
　　十二日北夏華電印度科赫特之印度敎徒與回敎徒已簽立和解合同解决爭端復歸和好 
　　十三日東京電聖魯克國際醫院今日完全被燬起火原因未悉病人一百二十名内有外人數名當時均經移往醫院後空地無一死傷按該醫院前毁於地震後於陸軍帳篷中辦理數月一面建築臨時房屋於去年九月間落成今復付諸一炬 
　　十三日倫敦電晨郵報謂現信日大使林權助男爵不日將告退回國聞石井子爵及三井男爵有繼任之望 
　　十三日巴黎電某報載稱駐莫斯科法大使因齊諾維夫氏演說中主張在法發展反對黷武宣傳擬向蘇俄政府提出抗議 
公電 
　　厦門來電申報轉各處國民會議促成會曁全國同胞均鑒本會眞午在厦門開成立大會加入者八十餘團體僉議反對善後會議主張由國民自動召集國民會議解决國是拒絶軍閥參加以符主權在民之義希一致主張勿稍遷就福建國民會議促成會叩元 
　　漳州張毅通電各報館均鑒陳楊等部迭受重創已不成軍猶復嘯聚汰内沙建板里一帶希圖再逞敝師爲綏靖地方减少人民痛苦計不得不抽調隊伍予以追擊我軍魚日進據汰内齊日進據沙建佳日進據板里陳楊殘部約兩千餘人紛紛向永豐逃竄該處鄉民受匪蹂躪銜恨極深因集鄉團迎頭痛擊匪勢不支復向永福里逃竄我軍現正跟踪追擊日内可告肅淸謹電佈聞諸希明察福建陸軍第一師師長張毅蒸印　　南寗來電各報館均鑒滇鄧皓電敬悉吾桂自陸譚下野所餘部隊業經次第收束早告肅淸闔省民意望治喁喁羣策羣力止圖整軍經武安用援兵即前派代表赴滇原係聯絡感情敦督隣好起見非但無請兵之事且經屢電蓂帥勿派滇軍入桂以重隣誼而寗邊陲兹誦皓電謂李黄兩總指揮代表請援等語殊深詫異又云整率所部集中滇邊一俟邊境廓淸還遂初服云云查田南鎭南各屬安靖如恒四境無事吾桂經辛酉客軍之蹂躪今猶痛心曾如皓電所云務懇鄧黄二公以親善隣封之意存悲憫桑梓之心所率部隊仍舊駐撫並轉告滇軍勿入桂境免生誤會致釀糾紛廣西人民實受其惠特電佈復尚希亮察宗仁紹雄叩廣西全省綏靖督辦李會辦黄支印 
國内要聞 
[馮玉祥又上辭呈以退爲進]  
　　東方通信社十二日北京電云本月四日任馮玉祥爲西北邊防督辦現馮又上辭呈傳聞辭職非馮眞意彼實要求予孫岳以地位並欲與張作霖同樣任命爲屯墾督辦得地方官吏節制權現正於裏面大施運動 
[綏遠都統易人之經過（谷水）]  
　　李鳴鐘已經赴任馬福祥尚難長甘 
　　綏遠都統之更易醖釀於張之江都統察哈爾之際决定於執政府前片三十日之閣議而明令於四日始發表李鳴鐘連日奔走天津西山間甚爲忙碌現則諸事已凖備妥協即於本月七日走馬赴任矣 
　　西北地盤之劃歸馮玉祥於十月二十三日政變以前各方早已有成約即熱河地盤原亦曾劃爲馮系之勢力範圍國民軍發難後攝閣曾擬定特别區都統之任免令嗣馮玉祥以中原未定不遑顧及西北且張錫元馬福祥等不足有爲故亦不復措意迨段祺瑞入京形勢又爲一變奉軍入關張作霖感於九門口石門寨損失之鉅榆關實爲天險將來若欲逐鹿中原直隸熱河地盤决不可讓之他人故李景林督直闞胡璽統熱必欲得之而後已然馮系軍官旣有所不愜而段亦以前約不可不履行值察哈爾發生兵變張之江之都統遂怱怱發表綏遠周題本擬同時解决然以馬福祥之位置頗費斟酌因而暫擱至馬福祥之目的在甘肅而不在綏遠政變以後馬自知西北地位終站不住故曾來電辭職執政府方面遂亦利用馬氏心理允爲長甘之帮忙值馮玉祥三次辭職有人向段執政進言謂馮出祥留學意在學習農業歸國後以兵實邊實行屯墾達其萬兵於農之意馮之兼任西北邊防督辦名義正可利用之所以陸軍檢　使及第十一師等職務均准予辭職而獨留其邊防督辦之頭銜并即以會辦之頭銜安置馬福祥而綏遠易　之命令遂亦因以發表矣率鳴鐘之綏遠都統令發　　馬福祥於本月五日致電其駐京辦公　　　新都　　白而駐京辦事長官即赴新都統處謂頃接馬前都統來電交代事宜業已凖備完妥極盼閣下立即前往俾早日得卸肩任特此通知云云李鳴鐘當即請其轉致謝意並發電賀其關任西北邊防會辦李布置旣妥於前日赴津與張作霖周旋一番又赴西山向馮請示畢今日始走馬赴任至馬之長甘果能如其所願否亦爲一問題旅京甘人聞此消息已四起反對曾刊發馬氏以前禍甘之傳單若此則馬之前途尚未可樂觀矣（一月七日） 
[汴中最近三大勢力之調劑]  
　　各占一部重要地盤 
　　開封通信新近汴中軍隊以胡孫憨三大部爲主幹胡氏旣得督辦頭銜後爲謀所部陜軍長久安全計乃不得不實行其督辦職權而環繞其側之孫軍（即第三軍）曁三十五師憨部又爲此次同打中原之有功者安置之法正亦不易且第三軍將士時以孫氏此番不得省長爲缺望憨部此役亦因出力前驅未見較佳結果亦頗露不滿意但其不滿僅對北京之執政府對胡則並無芥蒂外間所傳殊非確信近據可靠消息孫岳現仍向北京當局要求指定部下駐地聞已得有完滿结果行將所部駐守保定以南鄭州以北使成彼此呼應一貫之勢旣免軍力渙散且亦餉源有着胡亦大體贊成胡本人軍隊則將劃開封汝陽兩道三十餘縣（即汴東汴南）爲其長久駐紮地憨部仍暫留汴西及河洛一帶如此則勢力均平誤會可免最近汴垣盛傳孫氏早晚即可南下來豫辦理收束事宜即以此也胡部軍隊中堅實在岳維峻一部現已改編成師岳氏本人恒自稱武穆後裔將略甚優胡極信倚當胡在前陜西靖國軍時代岳即甚露頭角于右任走後岳力主保存實力舉軍投洛受吳改編時岳氏同與田玉潔充陜西第一師旅長兹岳旣佔實力於第二軍全部胡愈不得不格外周旋之同時盛傳岳有暫權省篆之說惟據記者調查並不足信總之現在汴中局勢胡憨孫三部已有充分諒解吳部旣已完全倒敗此後豫局當不致有若何變動也（三日） 
[奉直戰後之奉省（一）]  
　　商務金融交通 
　　奉天通信此次奉直戰事雖未延長然奉省所受之影響實較前年爲鉅蓋當軸此次戰直乃傾東三省之全力以决最後之勝負各項徵發實較前年增加數倍巿面上旣受此種巨大之打擊安得不頓呈異象目下奉直軍事雖各結束而對南軍事之籌備猶未中止故地面上種種事業不能遽復舊觀請略述其大概 
　　商務數年來奉省商務日見繁盛各大商號採辦貨物之知識亦與日俱進凡上海漢口北京天津日本東京大阪神户等各要埠均置購辦專員爭先恐後中外各國出産之貨品雖不能謂應有盡有然一切普通物品則已大略完備自江淅戰開交通阻塞各商號在滬漢訂購之貨物皆不能起運最重要者如各色綢緞布疋絲絨及一切皮張均不能到巿上貨物遂有缺乏之象供不應求價格日增未幾奉直又開戰金融頓起恐慌現大洋金票價格飛漲而貨物又缺售價幾照平時增高一倍上等花緞先前每尺不過售奉天小洋兩元六七角多則三元爲止開戰以後每尺售至五六元其他貨物亦與此相類至日本方面交通雖較平時遲滯尚未完全杜絶然因金票暴漲先前每金票一元值奉小洋十三角有奇開戰後每金票一元竟值奉洋十九角尚有值二十角者數日東省商號販日貨向以金票爲本忆金票旣已大漲日貨遂大呆滯從此即停止採辦而專以供應華人貨物之日商亦因此大受影響多乘此時機催索各華商以往之積欠而因金票騰漲故欠日商奉洋五萬元者以奉洋兌金票須出十萬元損失加倍賠累不堪多有因此倒閉者而城鄉居民以戰爭旣開勝負難料皆已心存恐怖非必要之急需皆不購買巿面上遂遽呈蕭素之象先前中平街各大絲房如同義合吉順昌吉順洪謙祥泰瑞林祥洪順茂等家每日售四五千元至少亦一二千元戰爭時每日祗售一二百元甚有售二三十元者停戰後雖稍稍恢復然不及往年遠甚各商號爲廣招徠計乃遍散傳翼　貨贈彩門面上張滿各色旗幟大書贈劵並特别減價計省垣商號贈采者約四五百家一時巿面略呈繁華之象然實際上人皆識破其技倆購者寥寥今年最賠累者爲一般洋行無一家不叫苦連天然亦有因戰事影響而發財者第一爲刀翦舗因各軍出發時軍官兵士無不自購一小刀暗佩藉以防身（長七八寸許）奉垣此項商店有限供不應求乃數倍其價出售其後大批軍隊因無處購買臨時定製干萬把陸續運至前線第二爲米店軍興前後官家收買大宗軍糧糧店積存者已售去不少四鄉因省垣混亂不敢晋城售糧一時城内米糧極爲艱窘一般米商不惟倍價出售且多僞稱米罄以待時價之再增省垣小户多持錢無處購買因而絶食兩三日者總商會恐激起風潮派遣多人赴米店告誠警察廳亦不令取締省垣民食始形寛舒然米商已獲利甚漢矣第三爲軍衣莊因戰時發放雙餉官兵經濟充裕皆自備一套制服戰後添編數萬軍隊被服廠趕製不及皆由各軍衣莊製造因面而獲利數倍於往年至一般皮商亦甚獲利往年奉垣所售之皮貨除東三省當地出産外有南省皮貨又有西洋皮貨每年當秋冬之交各大皮店皆派專人購買去年派員未發而奉直戰起南貨旣不得輸入東省西洋皮貨亦不得東運即西口之灘皮北口之羔皮巿上亦無售者故各店所售之皮類皆三省土産大有供不應求之勢價值因之日昻其最著者爲貉皮狐狸水獺因軍人皆喜着貉皮皮襖次爲狐狸軍帽亦最講求不惜重資上之則戴水獺皮帽中則狐皮下則貉皮月餘來開回之軍隊所戴軍帽多不出以上三種也往年貉絨皮甬每件售價不過百餘元現在漲至二三百元狐甬每件售四五百元獺皮帽每頂自四五十元迄一百二三十元實爲向來所未有故省垣皮商亦頗獲利也 
[膠路更動職員之因果]  
　　靑島通信新任膠路局長闞鐸六日早到靑十二時接任下午兩點即以迅雷不及掩耳之手段將總務處長顧承曾·工務處長周迪評·機務處長孫丙炎·調部任用另委蘇福應爲總務處長·薩福均爲工務處長·四方鐵路工廠長楊代理機務處長統計到差不過兩小時即撤換三個處長闞之雷厲風行可見一斑兹將此事内幕及經過情形彚記如左 
　　當膠路未接收以前王正廷即將膠路之重要人員預由已系人物分配妥協（按王系由魯案系留美系江浙系組成之）及魯人竭力反對王始赴京預定人員亦略有更動膠路接收時始勉强加入魯人趙德三·孫丙炎·馬廷燮·等此乃魯人攻王所得之最後勝利也及高恩洪督辦膠澳竟令邵垣濬來長膠路邵氏力想打破王系之勢力遂將其中堅份子朱庭祺·顔宗林·薩福均·陳蘭生等調部任用魯人與王系惡感於此開始後則愈演愈深王系無時不思報復魯人亦無時不加防範及吳佩孚敗走海上此間盛傅吳將由烟靑登岸高恩洪爲接濟吳氏起見曾令邵氏備車王系之陳天驥（計核課長）即將邵氏備車情形密報乃兄（陳兄供職戒嚴司令部）陳兄又據情轉報戒嚴司令王翰章王氏大怒立將邵恒濬拘捕司令部訊其有無通吳嫌疑押禁十餘日陳天驥等乃乘機電告王正廷謂邵已看管請速向黄内閣提出朱庭祺長膠路王接電後立請黄郛即時發表朱之命令黄於攝閣時期不願開罪他人遂不加詳審逕以明令發表朱庭祺爲膠路局長朱即星夜繞道而來及至靑島鄭士琦委任之局長李鍾岳業已到差朱不得已又召集其同系陳天驥陳程式等在大飯店秘密會議籌畫對付鄭氏方法後經議决一面電請王正廷設法帮忙一面赴濟求援於鄭士琦朱恐外界破壞行踪甚密赴濟時由四方車站購票上車至濟南北關車站即行下車住津浦鐵路賓館分向鄭士琦及濟南各界接洽但朱素與魯人無甚聯絡恐終不得要領乃又託懋業銀行吳某介紹省議長宋傳典希圖活動宋允疏通地方不加反對但以朱不得更動地方人員爲交换條件當時朱竭力首肯謂决不更換山東一人宋始向各方疏通令朱到任適於此時交部又發表闞鐸爲膠路局長朱聞之大急乃一方假藉地方人名義發電拒闞一方急急來靑接任闞之遲遲未即來靑者即朱一電之力也適交通總長葉恭綽春屬此時由滬過靑赴京朱遂派陳天驥隨護赴京運動拒闞陳昔爲葉之秘書頗爲葉所寵信陳於葉前力保朱庭祺留任收回闞之局長命令無如闞藉王揖唐之力已爲段氏首肯碍難收回成命陳以無可挽回又將朱氏讓局長予闞之信呈葉但要求朱爲副局長並須容納朱之意見撤換職員葉以朱旣讓出局長予闞其他問題儘可協問遂以此意徵闞意見當時雙方同意闞朱已無問題陳乃乘此機會大訐魯人之短並另呈一撤換人名單單上所列者幾全係魯人約有數十名首當其衝者即馬廷燮·孫丙炎·顔承曾·周迪評等但葉頗推重馬廷燮謂馬某千萬不可更動當經批准撤職者即顔承曾孫丙炎周迪評三處長又將此撤換人名單交闞令即照單辦理　　令闞凡直魯豫之不在此單者自行酌量辦理故到靑後首先發表撤換顧周孫三處長後又撤換採買庶務兩課長但闞以初來究不知何人可撤而朱庭祺在職已久内中情形甚爲熟習遂將魯籍職員盡呈闞氏均行裁撤故此三日之間已撤換處·段·課·站·長二十餘人將來尚須按期撤換勢非將魯人剷除不可就現勢而論魯人之稍有勢力者只馬廷燮一人聞馬爲顧全魯人顔面起見業已决心不幹已於昨日提出辭呈闞曾挽人疏通再三慰留馬終不幹現聞魯議員已聞耗大譁未知將來若何解决也（一月九日） 
 
 

Page 5

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *   
 
 

Page 6

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *國内要聞二 
[贛南戰局之陡變（毅盧）]  
　　北伐軍退回贛邊之經過林虎積極進兵入贛 
　　自方本仁林虎聯合後贛南戰事必發生鉅大變化記者月前通訊早已詳言之蓋粤之林虎積極人贛粤北伐軍後方受其牽掣其勢萬不能不退故當北伐軍攻下吉安之後明知後方緊急猶冀乘勢破臨江樟樹僥倖一勝則入南昌然後回師禦林倘臨江樟樹不得手則趕速退兵以防林虎軍之截其後路已而北伐軍臨江一戰不利遂不得不兼程引退此近日北伐軍由吉安南退迅速之原因也北伐軍此次之退却計劃其目的係盡數退返粤北之南雄先行移師解决林虎軍然後再作他計蓋林虎若一旦奄有贛南則北伐軍無論向何方進展在在皆受其牽掣不致如在湘時受沈鴻英截擊之損失者幾希譚氏鑒於前年湘省功敗垂成之敎訓不得不早日安全退却而以肅淸後路爲前提故此次之退兵遂非如節節退守者可比吉安以下所過之萬安贛州并不停留因恐後方之截擊比前方之追擊爲可慮也於是不數日間而北伐大軍盡數南返將贛州行營撤回南安譚延闓本人四日已過南康五日率全部退南安南安與粤之南雄接壤故在此佈防而方本仁軍之第三師蔣鎭臣部及第二師唐福山部遂得由吉安長驅叩下四日早佔回贛州據方部旅長賀守忠電稱方本仁於五日入贛州城至於北伐軍此次退却亦有多少損失因中右兩軍前鋒奉退却令後一時不及集中而爲敵所乘者計湘軍第三軍第三師譚道源部損失約一團朱培德部損失槍械千餘湘軍方鼎英張輝瓚兩師共損失槍械二千餘李名揚部失槍五六百桿但全部戰鬭力尚不因此而受影響北伐軍刻下雲集南康南安等處略事補充即分兵抵禦林虎各部及反攻方軍譚延闓七日返兩雄因南雄爲北伐軍運輸之要道地位頗爲重要譚氏抵南雄即就該地佈置後方一切事宜凖備再行舉兵又以南雄一地自北伐軍入贛後地方未免空虚刻已特電駐韶滇軍第一師長趙成樑由韶派隊前赴增防趙奉命後已抽調所部一團前往觀此情形一月來北伐入贛軍刻已完全退回粤贛邊境贛中戰事似已暫告一段落然而戰事尚未能完全了結蓋北伐軍補充完竣必再起林虎之兵傳說近已抵定南則未來戰事之焦點仍先在贛南刻下贛邊雖呈靜止狀態然戰雲已瀰漫三南矣聞林虎軍近以北伐軍之敗退已在興寗平遠一帶陸續增兵入贛本月二日由興寗再令劉志陸周輝浦兩部前進劉部奉令後已統率所部由梅縣動程周部亦預備出發極忙林虎有定十日赴前線督師說其進兵計劃係分兩路入贛一部由平遠入贛東尋鄔溯北而上與贛州方本仁軍會師夾擊雩都等處之常德盛軍一部由老隆取道和平而入贛之定南刻下林虎部之王得慶李易標部已集中於此一俟林抵前敵即由定南直趨龍南與方軍前後夾攻南雄南安一帶之北伐軍復以黄業興部駐連平進窺粤之北江圖襲擊英德韶關以攻北伐軍之策源地又以黄任寰部居中策應而北伐軍在贛粤邊境亦已爲相當之佈置除將前敵各部支配完妥分别應付外近復電邀粤之增援軍及桂省之沈軍前往聽候調遣駐粤桂軍第二軍長伍毓瑞奉令後以戰機緊迫即日率領所部兼程前進而沈鴻英派來增援之建國軍第一師長沈健飛部亦已由桂開至粤之連陽不日取道小北江轉趨南雄加入前方作戰贛南第二幕戰爭不日又將爆發矣（一月九日） 
[粤韶關滇湘軍衝突詳情（木庵）]  
　　湘軍旅部被圍攻旅長被捕死官兵三十餘人 
　　駐北江湘滇軍平日因爭該處地方收入積怨已深當湘軍大隊未入贛時湘軍人數衆多北江收入曾一度爲湘軍所佔原駐韶州之滇軍第一師趙成樑部懾於湘軍兵力之厚不敢與抗祗得忍隠退讓未幾湘軍全數北伐入贛韶關一帶復爲滇軍勢力範圍而湘軍第三軍軍長謝國光因擔任留守後方仍留少數部隊於北江一帶滇軍以湘軍勢力微薄凡事已不如前之退讓每因爭地方餉項輒欺凌小數之留守湘軍積之旣久而衝突之禍遂不免矣先是有湘軍第三軍謝國光部之補充旅有部隊三百餘人自大軍出發後即留駐韶州以上曲江屬西水之犁頭圩此項湘軍近因後方餉項無接濟因就地截收該處賭餉以爲伙食而韶州滇軍第一師以北江各處賭餉係該軍招人包辦今湘軍在犁頭截去賭餉於滇軍餉源有關曾派人阻止湘軍以防内餉項不容他人置啄遂置之不理滇軍忿恨益深以犁頭湘軍不過三百餘人决意派隊前往武力解决遂於十二月二十九夕令第一師第一旅之第一團團長張桃率全團兵士到犁頭圩向湘軍旅部圍攻湘軍旅部兵士見滇軍來襲亦還槍抗拒雙方開火二小時湘軍因衆寡不敵率被擊斃兵士三十餘人連長一名副官二名書記官二名錄事一名皆同遭於難此外受傷兵士數十人所有湘軍補充旅旅部槍枝被繳去數十桿存欵九百餘元完全被搜掠而湘軍補充旅旅長王道亦被捉去刻下滇軍第一師長趙成樑以案情閙大自知所部團長之躁莽曾親與該湘軍軍長謝國光磋商善後辦法未得结果現由湘軍總司令譚延闓直接與滇軍總司令交涉譚爲友軍感情計不欲多爲株連祗要求滇軍一師將繳去槍枝送回及釋回被捕之旅長了事刻楊希閔已令第一師長趙成樑照辦想風潮不致再行擴大也兹將湘軍官長電訴當日衝突情形照錄如下（一謝國光屯）頃據光部補充旅旅長王道陷電稱職今日回部抵韶下車即遇職部羅參謀報告今早拂曉被趙成樑所部一旅一團圍攻職部斃三十餘人傷二十餘人駐犁步隊完全衝散繳去槍枝九十餘桿行李子彈馬匹損失殆盡現捕去官佐數名駐桂部隊尚不知消息職奉令進駐此間地方尚稱融洽趙部攻我不備斃捕官兵强繳槍枝請示辦法等情正擬前往調查眞相間復據光部駐韶行營副官周之鑑陷電稱本日亥刻突來荷剥壳槍之滇軍數十人擁入軍部將王旅長道强行捉去并搶去剥殻槍皮箱等件職等無法抵抗謹電呈等語竊思我滇湘聯軍　隸帥座主義一致休戚相關共事已歷年餘友誼素稱篤厚且該旅旅長王道隨帥座力倡革命奔走國事二十餘載茹苦含辛始蒙我總司令委充今職此次率部開駐犁埠頭桂頭一帶對於友軍縱有未能洽愜之處趙師長成樑儘可電呈帥座或通告我總司令及國光自有適當辦法今竟派兵圍攻演此重大慘劇又復於光部行營將該旅長捕去聞之不勝驚駭究竟因何肇衅遭此圍擊强捕除派員前往該處詳查續報外謹此電呈靜候核辦謝國光世印（二王道電）竊王道附從孫公奔走革命出死入生二十餘年十一年孫公蒙塵同志多星散惟道以總統府諮議隨朱公培德死守黄崗領十二年孫公南來道又召集同志組織部隊隸屬朱軍長培德部任鞏衛軍第三路司令是年夏譚公援湘道任後方鎭攝桂陽湘軍奉命救粤斯時沈軍突由贛邊入湘道首當其衝血戰匝月死傷部曲達千餘人道僅以身免對黨對國祗知犧牲抵粤後蒙湘軍謝軍長國光篤念　志呈請委充湘軍第三軍補充旅旅長道以公誼私情兩難放棄復集舊部勉共驅策轉戰東江茹辛數月援贛軍興奉令開赴北江駐紮犁埠頭以作後方策應聊盡天職對於友軍力求親善而與携手救國之滇軍尤深袍澤之感同駐北江了無猜忌詎十二月三十日拂曉突來滇軍趙師長成樑部第一師第一旅第一團全團武裝兵士圍攻道之旅部所有旅部官佐兵伕全被槍斃刀殺死亡之慘實不忍言駐部衛兵一連槍枝九十二桿子彈三萬六千餘顆全被繳去并將旅部連部行李軍用品給養及年節犒賞毫洋共九百七十三元完全洗刦一空道適於是日來省乘車返韶未知已遭此天外飛來之巨禍抵韶後僅率馬弁十名投止本軍軍部驚悉前情仍以爲或係趙師長部下誤會所致正擬向其提出質問因何慘殺刦奪至於如此乃不逾時而趙成樑之衛隊百餘名全副武裝再包圍我莊嚴燦爛之湘軍第三軍軍部聲言欲得道而甘心道以問心無愧又恐發生意外致軍部與旅部同遭洗刦遂聲明同去但無得累及别人於是趙部挾道以行并繳去馬弁駁壳二桿及行李零星等件道至該師師部如待寇讐嗟夫以親愛之友軍忽出此慘無人道之舉誠不知是何理由是何居心（中略）道鋒鏑餘生死不足惜惟趙成樑無端開湘滇兩軍之釁以友軍作魚肉留人道之汚點擾北伐之後路阻義師之進行公道未泯正義不滅道一息尚存不得不訴諸國人之公判惟置身刀爼呼籲無從謹遣從弟士元代表陳詞敬乞迅賜主持大張公理不勝忍死待命之至建國湘軍第三軍補充旅旅長王道泣叩東印﹂（一月八日） 
[陳炯明定期出發]  
　　軍餉已有着落各軍限期集中 
　　汕頭通信陳炯明復粤軍總司令後即凖備出發顧以軍餉無着逼得延期并責成財政人員趕緊籌措務以籌得欵項然後定出發之期昨據某方消息陳氏以急於出發之故是以關於軍餉擬先行籌得開拔費其餘則繼續籌措此純係欲趁現在熱烈的營救廣州之空氣以利進取至於開拔費廣州商團方面已由香港解到十萬元其餘則在油由馬育航諸人所籌合共八萬元統共十八萬元依陳氏預算已足敷開拔至惠州之用至抵惠城後其商團應允擔負續交之四十萬元亦即交出又預算籌餉總局所舉辦潮梅緊急軍餉一百五十萬元其第一期解繳亦在夏曆年内計得六七十萬元故軍餉問題似已勉强解决矣 
　　陳炯明旣以軍餉問題得解决辦法即定於本月十日先行發給開拔費并明令在潮屬所部如李雲復謝文炳鄧桂生賀瑞庭各師一致於十五日以前集中惠城其梅縣五華興寗一帶之要虎部亦限於十五日以前向河源方面抽動聞其軍事計畫乃以林部會同贛方之師由韶關直下沿粤漢路而攻廣州惠城各部則專擔任在東江作戰至粤軍總司令部决設在惠城已派副官主任陳國倫前往佈置陳炯明或亦於十五日由汕出發先赴老隆看察贛南戰局如何並與林虎再商進取計畫然後轉道赴惠至李謝鄧賀各師原係洪兆　部將亦由洪糶自統率出發倘中途不再因軍餉困窘者粤戰復開爲期或不遠也 
[桂人對於國民會議之態度]  
　　通電反對善後會議各界舉行示威運動 
　　梧州通信梧巿各界人士對於北京善後會議極端反對日前由梧州善後處長李濟深發起國民會議促成會該會業已成立并舉定委員九人内分經濟·宣傳·庶務·文牘·四部辦事現各部經分途積極進行今日（一日）各界舉行示威運動大巡行各執小旗上書下列之標語如民權發達·打倒軍閥·打倒帝國主義·發皇民治·商民自决·振起民族自决精神·平民政策·取銷不平等條約·發揚民治·解决女子問題·解决敎育問題·解决敎育獨立問題·中華民族獨立·促成國民會議·反對善後會議·反對分贓會議·反對元老會議·反對各省區代表會議·反對各省軍民代表會議等各界巡行者數千餘人并擬今晚舉行提燈會云又廣西聯合總工會力爭國民會議通電各省埠各社團各機關云同人等爲反對善後會議及促成國民會議致電段總執政文曰閱報驚悉鈞座頒令召集善後會議竊查所謂善後會議純是軍閥首領包辦殊非圖謀國是之道同人等誓死反對用謹電達乞希迅即明令取銷公佈召集孫中山先生對時局宣言所擬九大團體代表之國民會議以解决一切民國前途庶幾有昭蘇之望同人等悲塗炭之燼餘懍覆巢之危懼知匹夫之有責合衆志以成城誓以全力爲此奮爭鈞座其幸勿重違民意而俯順之爲禱云云尚希猛策羣力勇往精進務達完全目的以澄淸此虎暴狼兇之軍閥而振拔此水深火熱之民生臨電慨憤無任傾馳廣西聯合總工會叩卅印又梧州五行維持工業總會通電附錄於下民國肇造十有三載官僚軍閥彼仆此興致國計民生彌留一息我國民應如何及時奮起以自决國是孫公中山於曹吳倒台之際提倡國民會議碩畫宏謀足以代表吾民眞意敝會同人極端贊同至於軍閥首領包辦之善後會議决不承認謹電力爭誓死以赴梧州五行維持工業總會叩（一月一日） 
[建國軍攻漳失敗後之近勢蜀生]  
　　三十一日之反攻最近之活動 
　　厦門通信建國軍三路攻漳及張毅禦敵情形經見前函歲杪據漳州消息陳國輝二十八日已退出郭坑楊學良已退出浦南楊在浦南以北十餘里掘壕備禦陳國輝則聯南靖贛軍羅偉部分抄天寳南靖蓋爲反攻之企圖也至一日厦門忽盛傳建國軍張貞陳國輝三十一日夜十二時襲入漳州張毅部退石碼而此消息之傳出則自海軍方面緣一日之晨海軍中人以建國軍三十一日夜克漳州張毅逃之訊告之此間某機關遂哄傳一時也記者當詢之海軍司令部則謂確得此種消息但未得正式電報及夜詢之建國軍中人亦謂未得確實報告事果屬實張陳入城當以人至也至二日雖未得確息然已足證爲漳州失陷之不實至三日漳州來人則此事全屬子虚矣惟南靖方面三十一日夜則確有　事蓋陳國輝等包抄計畫之實現下漳之謠或以是訛傳耳三十一日晚羅偉自距南靖四十里寳林地方率部數百襲南靖勢極猛張毅部駐軍不備退却已及南靖張毅急自漳州調隊乘汽車往援同時楊學良部何其朗自天寳攻漳州與第一師第一旅李芳池激戰於天寳之北陳國輝襲郭坑與第四團張曜激戰此兩路因張軍注力援南靖均獲勝利南靖方面則以張軍援軍大至且觸地雷被擊退去至一日晨漳州已復原狀張毅尚舉行新年慶祝於漳州公園也陳何兩路因羅敗亦退却張軍因發捷報謂李芳池部在南靖擊退敵軍奪獲大砲二尊快槍十餘桿駁壳十餘支宋團在浦南天寳大捷俘五十餘第四團張曜擊退郭坑陳國輝南靖郭坑浦南天寳間已無敵踪現於梧峯嶺爲各要隘徧佈地雷防敵再進云云此建國軍反攻及厦門謠傳漳州失陷之經過也至建國軍方面攻漳計畫雖挫仍積極謀再舉建國軍之實力爲陳國輝楊學良葉定國三部陳態度鮮明可勿俱論楊學良實力不充殊乏左右時局之魄力目前惟擁部三千坐鎭長泰之葉定國之態度爲可注目張貞對葉確有相對的指揮力葉對建國軍此次攻漳雖未揭幟討張但確應張命派隊在郭坑助戰張毅雖明知之以葉勢强畏其逼對之仍極　聯絡張之機關報飾謂葉之出師郭坑實爲助張而來且舉葉軍戰績以實之並謂張葉之如何釋嫌合作張對葉如何推誠相與葉亦如何服從其文飾之殷可知張之畏葉某張且故檄葉飭隊接防同安葉見建國軍攻漳計挫亦委蛇之以奉張命令接防同城布告固仍福建陸軍第七旅也葉雖態度模稜然非忠於張者此張亦自知葉今蓋尚在觀望時機中耳建國軍計畫本以張貞人内地挈陳（國輝）葉（定國）兩大勢力爲之主力以與張毅周旋許卓然則留厦接洽各方爲之接應許復以其事專責其參謀長陳織新據個中人云厦門内地各方均布置妥協也最近漳浦保衛團襲佔縣城卽爲響應張貞者其通電云﹃長泰葉旅長並轉楊聯防指揮均鑒我軍於一月一日克復漳浦縣城敵軍潰散秩序安寗雲霄黄部兩營亦於本日到浦會師特此電聞保衛團各隊隊長東﹄黄廷經爲雲霄民軍亦受建國軍之職者最近省城盛傳林森黄大偉來鼓浪嶼周蔭人即派某副官來厦向海軍要求設法逮捕海軍辭之實則林黄均未來厦惟昨此間建國軍中人得港電謂黄由港附某日輪來厦约本日可到聞黄之來亦聯閩南民軍爲驅張（毅）運動黄爲陳（競存）系中人與建國軍本異其旨趣者惟黄在陳派中爲此較的近中山者與張毅則以今春見逐之惎有不兩立之誓其唯一目的蓋在倒張云 
　　海軍與建國軍關係極密此次建國車在閩南之活動以厦門爲根據而海軍東山林永謨之一部分有加入擬議楊樹莊與方聲濤許卓然等有甚深之結合此在稍明閩事者類能知之海軍之取厦門於臧致平即由方聲濤林知淵爲之紹介而得者林爲楊之姪婿現警備司令部總參議楊最唯一之親信而林復曾任方聲濤張貞之參謀長者最近楊派林返厦代之應付一切海軍與建國軍本有合作之說使建國軍而大發展厦門海軍之態度亦至可注意者也周蔭人近派參議楊廷英參謀畢赴泉州孔昭同處接洽應付建國軍圖閩後來厦向海軍力陳閩省陸海軍應協力合作共應時局蓋欲海軍勿予建國軍以援手最好且從而取締之也聞海軍對之唯唯而已殊無結果聞將轉赴漳州謁張毅也 
　　厦門最近傳張毅向某國訂購步槍二千桿彈數十萬發已成約不日將由某島運厦海軍警備司令部以是特咨請海關注意予以扣留云（一月五日） 
[川局暫告和緩]  
　　劉湘疏解之力 
　　成都通信自北京政變以後川省政局即有動搖之象一因川軍首領意見複雜一因楊鄧惡感始終難化都欲乘機動作以期撲滅一方兩月以來各軍調動隊伍積極布防一若戰事旦夕即可實現者刻經劉湘由省到渝沿途接洽各將領分頭疏解因以日漸緩和個中消息陰曆年關可望勉强渡過不致發生戰事至於明春如何則不敢必也劉湘此次弭戰大有追述之價值方曹將倒段未出時劉湘尚在大邑居喪重慶方面袁祖銘鄧錫侯對楊森惡感甚深欲聯合推倒楊氏擁劉湘出負川政全責每日數電催促劉氏到渝電文時有﹁斯人不出如蒼生何﹂之諛語劉湘以大局是時尚在混亂川事更無把握始終未爲所動及段氏入京執政電訊到川劉方兼程由新津晤劉成勲後轉來省城與楊森及楊部旅長王正鈞王鑽緒諸人密議應付辦法其所協商極爲秘密劉楊自經此度會面已將前此雙方隔閡之處大體解决所有二軍系統復行聯合劉湘旋即趕回渝城沿途經過嘉定叙府瀘州與陳洪範劉文輝楊春芳李樹勲諸人面晤談及川局均以川省在此時間殊無用兵必要至於政治問題大可和平解决不宜武力從事到渝後又以此意向袁鄧表示並聲明不願取楊而代劉楊在此期中旣無衝突則川其他武人實力有限自不敢輕啓釁端致爲戎首各持一﹁人不犯我我不犯人﹂之態度川局因以暫安但戰禍雖未發生而各軍首領仍各自圖謀活動劉湘新派顔雍詞到京謁段陳述川事楊森則托顧鰲蒲殿俊就近代表劉成勲係電駐滬之 
 
 

Page 7

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *　　　某轉赴北方賴心輝亦以　祖佑赴京其餘劉存厚鄧錫候亦有代表在外接洽各欲厚植外援把持川政結果恐終不免有一場惡戰也 
[浙省戰後之交通商業]  
　　擬十四日起直達上海 
　　浙省自鐵路中斷每日開松江客車往來祗各一次交通深感不便孫督理據盧師長眞電稱現滬杭線已完全肅淸並無阻碍等語昨已致函杭州鐵路局云﹁逕啓者刻值年關伊邇商貨待運亟應恢復交通即日開車以利商旅除電滬杭甬鐵路局外相應函達即希查照辦理爲荷﹂惟杭州城站通車上海向須憑車務處通電十三日上午七時該站尚未接到是項電訊祗得仍照十二日例客車開至松江去者爲五號車來者爲八號車擬於十四日起直達上海又聞杭州郵局接松江郵局電云輕便郵件可寄松江轉由軍用車運滬此間業已照辦至杭垣商業金融受軍事影響每日旁晚散巿現水奇升開至一元七角已停止現洋出境藉資維持各商業雖均開業而年下生意已非常淸淡矣 
[陳調元南下與軍隊現狀]  
　　徐州通信自盧永祥抵徐後張宗昌駐徐軍隊即於二三兩日向南開拔計共七列車係第一旅程國瑞所部其第二旅徐堃所部據蚌埠歸客言皖軍亦有三四營由蚌埠南開 
　　陳調元在徐與盧永祥張宗昌周旋頗融洽盧乃囑陳赴南京向蘇軍將士疏通意見陳遂於三日晚　衛兵三營專車南去蘇軍主戰最力之吳恒瓚業隨齊燮元離寗其他將領據此間觀察當此大勢已去之際但求盧能不念舊惡稍爲寛假於願已足當不至發生若何抗拒問題故以爲陳調元此行必得圓滿結果預料陳氏返徐以後盧即可安然到寗但時局瞬息萬變將來有無問題非吾人所敢預言也 
　　陳調元所部軍隊於奉軍未到徐州以前退駐徐西蕭碭兩縣陳軍計爲一師加以隨送兵士眷屬爲數亦不在少該兩縣驟添如許人口居處糧秣均感困難兩縣城内外廟宇學校及公共地點之有空間房屋者皆挨屋塡滿商會則爲軍需代辦所採購糧秣用欵即由地方借墊國稅省稅地方水利積榖等欵皆由陳調元派人守提惟各該縣國稅省稅早經本省財政廳提取凈盡水利積榖等欵率皆有名無實能取得者亦甚微未也 
地方通信 
[金山]  
　　組織紅十字分會金山毘連浙江自齊盧啓釁後兩遭兵燹人民苦之每遇事起對於救濟方面諸多缺憾地方人士有鑒於此因聯合各界商議趕組紅十字分會曾於八日籌備組織報名入會者甚爲踴躍並當塲繳納會費推請縣敎育會會長宣猷通俗敎育館主任沈十雄往上海總會接洽兹已得總會承認并領得徽章證書惟會長一職照章應由分會選舉兹因滬地戰事爆發時局嚴重故由總會暫委陳貽芬爲會長以便即日行使職權聞將來仍須集會正式選舉呈報總會以符定章云 
[松江]  
　　莘莊安然無恙莘莊原駐克字軍第一師第一旅第一團計共三營由張景渠團長統帶於陰曆十六晚十時至十二時止全數開拔赴東大約至新龍華駐守午夜即有孫軍續續而至約計七營之衆翌晨拂曉五時聞槍砲聲自東來不絶或即新龍華衝突之故戰至十二時倐焉無聞莘莊前有克字軍繼駐孫軍紀律尚佳對於地方均無騷擾莘莊並無被搶姦淫諸事亦云幸矣 
[嘉興]  
　　警所布告招兵嘉興縣警察所長鄭迺斌因奉上峯諭令招募兵士一營在未編隊伍以前每人每日發給洋二角每月給洋六元俟編成隊伍後每月給餉洋七元昨特布告周知如有年力精壯願行入伍者可到所報名云 
　　發現擄人盜刦案嘉興北鄉盛家廊下於十日下午五時許到有匪船多艘盜匪數十人蜂擁登岸先刦該處警所槍械警士以衆寡不敵不敢抵抗任其竄入盛良周家刦掠即該處米行肉舗等均遭波及刦掠约兩小時餘始擄盛良周之孫年九歲而去張巡官與盜爭論被盜用械擊傷足部臨去時聲言在附近水玉菴候贖惟須納價五千元縣署得報後特令飭保安隊當夜赴鄉查緝無如匪已遠颺刻盛姓正擬設法營救擄去之小孩云 
[寗波]  
　　軍事要聞浙江警務處處長葉煥華奉省長夏超重託於十二日晨乘車到甬興駐甬第一師師長陳公俠接洽要公聞葉某未到甬之前便道先向五夫餘姚等各處軍部接洽 
　　國民會議促成會委員會紀寗波國民會議促成會於十一日下午三時在江北岸四明報館開第一次委員會其討論結果如下（一）由委員會改擬組織大綱定期召集各團體代表大會討論之（二）推董世貞爲修改組織大綱擬稿員（三）組織大綱急待修改委員會暫不産生委員長（四）推陳器伯爲常住委員（五）暫定四明日報館爲常駐委員所在地（六）委員會辦事細則主組織大綱改正後再定（七）王思成來函提出辭職委員會無權討論應函知王君請其在代表大會提出（八）致電北京執政府催促從速召集國民會議（九）印發傳單向民衆宣傳（十）陳器伯提議通函已加入國民各團體徵求對於國民會議應行提出之意見議决通過（十一）陳器伯提出通函甬屬各縣各法團尚未組織國民會議促成會者請其從速加入議决通過（十二）陳器伯提出通函各省區國民會議促成會請共同組織國民會議促成會聯合會議决上海促成會已有此種提議本會應通函加入（十三）陳器伯提出宣傳方法兩種（甲）乘本埠各校未散學前組織通俗演講團（乙）派代表請未加入促成會之各團體從速加入議决甲種辦法因時間關係暫緩乙種辦法通過先發信請團體加入議畢散會已五時餘矣 
　　總商會職員會紀事甬總商會於十一日下午補開一月份職員常會出席者十四人由孔會長主席提議事項如下（一）報告善後費項下中國銀行尚未應付本會代墊頗巨應若何辦理事議决中國銀行應按照派定數目辦理勸其給付洋一千四百元公推俞佐庭周巽齋前往諄勸（二）陰曆十二月十九日第五屆改選請公推職員事當推定簽到發票員爲陳竹生等四人投票監視員爲屠鴻規陳子秀等四人開票檢票員爲俞佐庭毛安卿等十人（三）定陰曆十二月二十四日下午一時爲互選正副會長日期通函各會員議畢散會 
敎育消息 
[專電]  
　　天津電南大董事會昨佈告謂校長敎員辭職正慰留無辦法以前暫停上課學生各歸候再通知到校 
　　天津電京師範大學派韋羅兩代表昨來津留范源濂（以上十二日下午五鐘） 
　　濟南電社會敎育經理處職員全體請願敎廳挽留孫俊卿（十二日下午六鐘） 
公電 
　　鹽城來電申報館轉全國父老公鑒東大郭校長銳意建設成績斐然政府亂命免職輿情憤慨望一致力爭收回成命免陷政潮而維文化楊登程夏燧城董文鸞成壽愷司毓長童作舟張家傑蔡文漢張毓麟顧念祖覃 
要聞 
[浙江敎廳長已接印]  
　　浙江敎育廳計宗型廳長已於前日（十一日）接印第一科長左念恒第二科長曾邵勲均已辭職以第三科長沈鏡蓉改委爲第一科長飭戴應觀（馬叙倫任内第二科長）回任第二科長委鄒之棟（前吉林省視學敎育部秘書）爲第三科長陳宜慈（前第二中學校長第二屆省議員）爲留廳省視學科員無甚更動秘書將盡裁撤云 
[厦門集美學校之演劇風潮（蜀生）]  
　　由侯敎務主任欲更易劇名所致 
　　厦門集美學校水産科第二組與師範科第十七組學生於新曆除夕合演新劇水産科學生所演之劇名爲﹁親愛的丈夫﹂（劇本原文載太平洋雜誌四卷八號）學生於排演前以劇本請水産科敎務主任侯朝海審查侯謂劇情有礙風化須經删改方可排演即出侯請該校秘書蔣某代爲削正且易其名曰﹁詩人妻﹂學生不滿全體議决仍用舊本侯遂將學生印就之秩序單奪毁之學生憤必欲演之而後已侯阻之不得但亦未正式禁止迨開演時全校學生皆臨觀而場上所標劇名仍用﹁親愛的丈夫﹂侯怒甚馳至後台强將演員首上帽子及女髮攫去至台前宣言謂是劇非水産科全部排演僅少數不受訓導者所爲今已禁其出場如不聽者將演員全體斥退方侯奪假髮時後台學生譁逐之至前台執侯奪還其假髮師範部某生且舉足蹴之台下旋導演員某代表學生全體發言云此劇曾經侯先生最初審定准予排演者未審其何故臨時出此惟旣經籌備完妥未便臨時輟演請觀衆勿退旋即開演末段本擬從侯意節去至是亦演竣無遺翌晨水産科二三組全體開會請侯出席質其此後對演員究取何法處置侯亦自承昨夜乃一時感情衝動此後對演員絶無不利之舉各生懼其乘寒假時尋故斥退現全體致函校長葉淵請作負責之答復若必斥退亦請預知奸作下學期轉學預備現葉校長尚未答覆云聞侯此舉頗遭葉校長之申飭葉謂此事應事前正式予以絶對的制止或事後再予不遵訓導者以處罰不然臨時亦應邀同校長到場勸導輟演不應對學生出此擾亂手段也（一月七日） 
[廣東第九次運動大會之進行]  
　　定三月十六日起舉行四日 
廣州敎育界籌備參加遠東運動會及發起全省運動大會各節已見前月二十七日本報兹悉昨日公私立中等以上各校及各敎育機關曁各體育團體均選派代表在省敎育會開會討論舉辦運動大會事宜公推省敎育會代表金曾潑主席討論歷兩小時餘議决爲振　體育及籌備第七届遠東運動大會選手起見定三月十六至十九諸日舉行第九次全省運動會隨即推舉戰員結果如下正會長鄒魯副會長金曾澄總務部長李明德評判部長許民輝文牘部長孔昭棟編輯部長温仲良提倡部長報界公會會計部長李樸生糾察部長吳鐵城招待　廖氷筠佈置部長　秉綱庶務部長陳宗南衛叢部長光華醫院編組部長丘紀　會址在廣東大學操塲由該校將原有操場展築至馬路旁俾成四百四十碼之運動場此項工程該校已允於會期前建築完竣云（三日） 
[鄂敎廳限制初中招生]  
　　以高小畢業爲限從十四年春季始業起 
　　湖北敎育廳通令各中學及各縣知事令云案據湖北各縣敎育行政聯合會呈稱案准會員漢川縣視學歐陽靑等提議呈請敎育廳再令各中學不得收取各縣未畢業之高級小學生一案文曰中學招生自應遵照部令收取高小畢業學生是爲正當辦法查新學制頒行後各中學招生佈告係以高小二年级或與程度相當者爲合格故各縣未畢業之高小學生多有中途考入各中學校者欲求高小敎育發達似覺甚難擬請敎育廳再令各中學校招收學生自民國十四年春季始業起凡各縣高小學生未畢業者不得擅行取入庶各縣高小敎育少感困難而各生求學亦循序漸進矣是否有當尚希公决等情經屬會於七月十九日交會討論僉謂舊制高制小學二年級生得考初級中學如係新制必以畢業爲主請敎育廳再令各中學校自民國十四年春季始業起辦理等語當經多數可决理合將議决情形呈請鈞廳鑒核仰祈再令各中校切實辦理至爲公便等情據此除指令呈悉查學校系統改革案於十一年十一月公布即以十二年春季爲始扣至十三年年終應有新制高級小學畢業生報考初中一年級至在新制未頒以前所有舊制高小學生扣至十四年上年期亦已一體畢業畢業之後儘可照章報考初中二年級原呈所擬辦法係爲維持小學敎育起見尚屬可行應准令飭各中學查照辦理除分行外仰即知照此令印發並分行外合行令仰該校（或該縣）查照辦理切切此令 
[鄂省敎育界近聞（召）]  
　　農高風潮暫告結束湖北省立農科高級中學校校長宋康益旣兼菸酒公賣局科長復兼財政廳職員且該校遠在城外南湖離局廳十餘里終日在外奔走以致校務廢弛而關於校中賬項尤屬黑幕重重該校全體學生因忽無可忍羣起　逐始而罷課停考繼而結隊請願并四處散發傳單宣布罪狀無如宋氏身兼數差手眼頗大一面托人向省署敎廳疏通一面利用時機提前放假放假之後學生旣已星散乃將爲首滋事之學生譚巽平等十二名開除學藉又將李治鴻等七名各記大過二次該校風潮可暫告結束矣 
　　敎育用品免厘展限財政廳頃通令各征收局以學校因研究學術購用各種儀器不論其爲本國製造或來自外洋者自本年起一律再行延展二年不得收稅以示優異云 
　　中華大學添聘敎授私立武昌中華大學聞辦十有四年成績卓著現該校更求進步特添兩位著名敎授一爲劉文島一爲劉之夫人廖世劭女士二人均係留法學士現已應聘下榻於該校云 
　　模範女校舉行落成夏口模範女學校於日昨舉行新校舍落成式并高小學生畢業禮是日男女來賓約二百餘人敎廳及各機關均派代表與會禮畢并舉行游藝跳舞演劇等頗極一時之盛 
雜訊 
[銅山]  
[理科指導員視察銅山報告之廳令]  
　　江蘇敎育蔣廳長據理科指導員吳家煦報告視察銅山縣理科敎育狀况呈送報告書刻已訓令該縣知事云查該縣地方敎育尚形發達學校數等級數均見增加惟各校對於理科敎育一項尚未見切實注重全縣各校關於理科敎學之設備除一二學校較爲完全外其餘都無所設施學校園·兒童博的館·以及理科實騐室等更未見設置理科設備費甫經規定尚未見諸實行該縣地方敎育旣日漸發達理科敎育一項應即轉飭各校注意提倡切實施行以收實効據查該縣理科敎學情形雖間有墨守舊法亟應改良者但敎授得宜堪資取法者如縣立第二高等小學理科敎員張宇淸注重實習說理明瞭學生興味甚佳私立吳氏兄弟小學校長張保厚敎法合宜成績亦著敎員楊茂芬敎態和藹並能兼顧全級殊爲可取大彭巿立第九國民校長殷克增辦學著有精神敎授又能聯絡各科以上各校校長敎員均應由該知事分别嘉興以昭激勸其餘各校應行改良之處仰即查照報告書所開意見飭知各校遵照辦理除仍派員隨時指導外合將報告書抄發令仰該知事轉飭各校一體知照 
[紹興]  
[縣敎育會開冬季大會]  
　　紹興縣敎育於本月十一日上午舉行冬季大會到者會員二十餘人首由正會長陳瘦崖報告一年來之經過情形次由書記　文　報告十三年度收支賬目後討論議　二件（一）規定小學校訓育標凖以便實施案提出者陳騷·王以剛二人討論結果修改辦法一致通過並即公推朱少卿·潘之賡·祝慶安·倪文宙爲本縣小學訓育標準起草（二）恢復童子軍敎育案本案理由通過其辦法因須參考付下届常會審查 
[台州]  
[椒江商校請省欵]  
　　臨邑海門舊台屬聯合縣立椒江高級商業學校月得省欵補助一百六十六元六角六分該校前祗領至十三年十月份現届十四年一月份領欵時期由校長陳鉞西塡具領欵憑單請財廳按月核發以資急用 
[江都]  
[請願整頓學田案之核議]  
　　汪紳學田後裔汪棟等請願整頓汪氏學田以裕學校經費一案經縣會議决作爲建議案函縣採擇施行即經曹知事於前日（九日）訓令敎育局尅日核議復奪云 
本埠 
[東大易長風潮之昨聞]  
　　東南大學校長郭秉文被閣議通過免職敎部聘胡敦復繼任胡氏宣言不就職東大師生挽留郭氏迭誌本報兹悉東大及附設商科在校學生均發出宣言畢業生又向董事部呼　今將詳情錄下 
　　東大全體學生宣言民八以還學潮澎湃幾無一校免其影響其間原因固甚複雜而其大者蓋以軍閥視學府爲隸屬政客以長校爲奇貨一度政變校長隨以更易敎職員及學生人數旣多意見不一因之留舊迎新内部成相拒之勢呼號奔走學業擲鳥有之鄉前瞻環顧誠可爲痛哭而長嘆息者也敝校當兹滄海横流之際處此風雨飄　之中從未捲人漩渦一斷弦誦平居聚談常用自慰以爲此非人力實爲天幸來日方長恐難幸免今不幸而言果中矣而吾校校長竟以免職辭職聞矣聞訊之餘驚憤交集竊以郭校長功在吾校同人等托庇方殷固未能聽其决然捨去而敎育隨政潮爲轉移此風一開此後吾校恐更無寗日同人等爲自身學業計爲敎育前途計均難苟安含默勉爲牽就用敢竭誠宣言訴諸國人之前吾校本爲南高規模較狹經郭校長苦心經營改組織大學形式精神廓然一新數年間頓改舊觀後起之秀有口同譽夫當政治紛亂經濟拮据全國敎育瀕於破産之時吾校猶能孟晉不已壓學子求學之心副社會殷勤之望若非校長得人其何克臻於此假使中途更易無論所更非賢即使繼者克以勝任與其改弦更轍徒滋紛擾何若駕輕就熟仍循舊貫是則繼任而賢無異無事紛擾繼任非賢更屬有意破壞同人不敏素以求學爲職志於兹二端均深惡而痛絶此則郭校長雖以得卸仔肩而自慶同人等則以頓失良師爲不幸必達到慰留之目的而後止者也歐美大學校長未嘗輕易更動蓋敎育與政治必獨立而後能尊嚴校長與官吏異趣必專責而後能收功其理至顯不容或背吾國政治不良敎育因之腐敗歷任敎育總長半承軍閥意旨學問人品兩不堪問經濟則未克供給於校長則任意更換於是潔身之士迫而高蹈僉任之徒藉以求逞敎育事業一落千丈言念往事可爲寒心兹者曹逆退位段公執政東山再起羣情望治而敎育代總長馬叙倫乃突然提議罷免吾校校長事出無端理無所據若非受人利用當係别有陰謀敎育尊嚴於以破壞同人學業供其犧牲較之曹汝霖輩之賣國其罪相差無幾同人恨未身處北京飽以老拳此則閣議之爲亂命同人决難承認者也總上二端是爲吾人對於此次閣議罷免吾校郭校長之態度要之郭校長去留問題假使懂屬個人則同人殊不願嘵嘵饒舌硜硜爭執唯此事於學業之繼續敎育之尊嚴均有莫大之關係同人實逼處此意難含默所幸明令尚未公布竊度尚可轉圜甚望國人一致援助請求段公交閣覆議俾同人學業得以繼續敎育尊嚴賴以維持同人幸甚敎育前途幸甚迫切陳詞無任盼禱國立東南大學全體學生敬啓一月八日 
　　東大分設商大全體學生宣言書全國父老兄弟諸姑姊妹公鑒報載六日閣議决免國立東南大學校長郭秉文職務披閱之下舉校憤慨郭校長主持校務先後十年東大之所以産生與其有今日之聲譽實係郭校長慘淡經營之功比者雖值戰雲瀰漫國庫空虚而弦誦未常中輟與他處學校之旦閙索薪夕議罷課者較相去何啻天壤此誠由郭校長之艱苦維持固不能妄援易地皆然之說視爲無足重輕也况今後東大之發揚光大期賴方股乃敎部不察遽議撤換學生等追懷旣往顧念來兹實覺不寒而慄最痛心者近年江浙數省敎育行　尚能獨立不受何等政治影響今政府竟以小人之心度君子之腹藉口某某關係免郭校長之職在郭校長個人蹤可謂日月之食無損於明惟此例一開則今後一黨之興一派之替皆將換一校長其極也必使最淸高之校長存五日京兆之心最尊嚴之學府成政客逐鹿之地學衛淪胥斯文掃地海内父老誰無子弟設念及此感慨何如且本校組織大綱規定校長之任免概須先得校董會之同意今政府旣未細察郭校長之應否免職又不先得校董曾之同意欲免則免視國家育才之大業曾不若易棋之細故跡近滑稽意更不解夫敎育關係國本公道自在人心用將郭校長與本校之休戚及敎育部免職命令之不合法略爲陳述公諸國人除切實挽留郭校長外並積極抵抗任何新校長俾東大根基不致動搖政潮起落無礙敎育尚望海内明達一致出而主張正義本校幸甚學界幸甚國立東南大學分設上海商科大學全體學生再啓一月十三日 
　　東大學生代表由寗來滬東南大學自郭校長免職後該校學生全體議决根本否認敎育部之提議竭誠挽留郭校長代表蔣振·朱子淸二君已於前日（十二日）由寗抵滬其任務有三（一）代表全體同學挽留郭校長（二）代表全體同學請求該校校董會及商大委員會主持正義以達政府收回成命之目的在此事未竣以前則請校董會及商大委員會負籌畫經費之責俾該校得照常開學免陷於不可收拾之地步（三）聯絡本埠商科大學一致進行俟此三種任務完畢後即返寗復命 
　　東大畢業同學第二次致校董電省敎育會轉東大校董鑒　會議决誓挽留郭校長不知其他謹聞東大畢業同學會文 
　　南高東大畢業生曹芻等致校董電上海袁黄沈陳及各校董先生均鑒報載閣議通過免郭校長職至爲駭異查郭校長任職布年辛苦經營成績斐然當爲諸先生之所共覩今政府無故免職混敎育於政潮視校長若官吏倒行逆施莫此爲甚應請公等速電執政府收回成命以維敎育而重輿論無任盼切南京高師東南大學畢業生吳蕚曹芻何維科陳釣沈振聲同叩蒸 
[調解學生聯合會改組問題之辦法]  
　　會長定於明春召集大會 
　　上海學生聯合會因此次七校另行召集代表大會否認上屆組織重行改組一事引起各方面之爭執兹聞該會長陳承蔭致函七校召集之學生會云原函如下劉一淸先生轉七校召集之上海學生聯合公鑒逕啓者來示已悉此次執事等召集學生會代表大會改變組織重選職員案諸本會會章已不合法故於交代等事殊難辦法非决諸上海全體學生分會公意不可否則以五四等七十餘校組織之聯合會付諸不照章程之另一團體鄙人實不敢負此重任兹者滬上各校業已放假全體代表大會難於召集待諸明春宜有公决也我學界爲社會上有希望之中心份子處事自宜依法辦理庶足見重於人而爲人範再者大會未成立時關於此事如有討論之處概不答復用特附聞即希明鑒此復即頌台綏上海學生聯合會會長陳承蔭啓一月十三日 
[省敎育會評議會提早開會時間]  
　　明日下午二時 
　　江蘇省敎育會昨日通告各評議員云敬啓者本月十五日評議員常會原定下午五時開會兹以滬地發生軍事後晚間交通不便特提早於是日下午二時開會務請撥冗惠臨爲幸專頌公安 
[中華職業學校消息]  
　　中華職業學校職業巿於本月十日晚開俱樂大會下午六時開幕由巿長胡君報告其順序如次（一）貧兒院奏樂（二）儀昭女學歌舞劇（麻雀與小孩）（三）明月社音樂（四）三廉社魔術（五）戲劇恊社新劇（六）粤樂中華音樂會（七）電影（人心）到會約有千餘人頗極一時之盛是晚戲劇恊社表演一只馬蜂由汪仲賢·歐陽予倩·洪深·楊聲初四君親自登壇描摩盡致該校位置適在迦陵橋前晚搶刦時情形極爲危險但校中敎職員學生力持鎭靜秩序極爲安寗所有功課均已結束分别試騐完　故於本日　正式寒假下學期招收商科擇業預備科新生第一次已定一月十七日（十二月二十三日）在本校招考寗波·嘉興·鎭江·蘇州·無錫·南京均有代考處 
[福建赴美女生昨日放洋]  
　　福建吳宋瑞蘭女士擬赴美入本色文尼亞省本魯斯堡醫院專攻看護學護照及艙位等一切手續均由卡德路寰球學生會遊學招待部代爲辦理業已於昨日乘﹁麥苗　﹂總統號放洋并由該會幹事在船埠照料一切 
[工程學士王元康昨日赴美留學]  
　　膠濟鐵路工程員王元康君係交通部唐山大學土木工程科學士曾充津浦鐵路局·東南建築公司及各大公司重要工程職務現王 
[王元康君肖像]  
　　君辭退各職已於昨日乘提督公司麥笛遜總統號放洋赴美經西雅圖至億舍加求學并考察世界最近各巨大工程預定時期爲三年所有二切放洋手續均由上海銀行旅行部代爲辦理 
[學務彚誌]  
　　城東女學南巿私立城東女學於本月十日上午行休業式各级均有表演成績小學二三年級學生演趣劇戇大末由該校師母給獎而散該校定陰曆明正十六日開學 
　　臘明敦打字學堂九江路Ｂ字二號臘明敦日夜打字學堂係美國臘明敦打字機公司設立迄今已有四載兹定本月二十三日上午十二時舉行夏暦年假休業禮並定於本月二十九日（即夏曆乙丑正月初六日）上午九時開學正式上課另有美式縮寫夜班准於二月一號夜五時半正式開課聞自即日起絡　報名者頗多羣益公學愛而近路羣益女子公學定於今日放假下學期起聞將擴充各級學額 
　　羣賢女學南巿花衣街施家衖羣賢女學校創辦以來已有十載刻因滬局驟變特於昨提前放假又該校自明春起大加擴充添闢敎室定陰曆正月十二日開學 
　　民國女子工藝新重慶路慶餘里民國女子工藝學校昨日下午二時行寒假休業禮到會三百餘人首由總務長宜賦權報告次敎務長邵仲輝及敎員韓晋範訓詞並備有餘興十種 
　　涵德學校派克路涵德學校於昨日上午十時舉行休業禮首由校長報告次各敎員相繼演說女學部高小畢業者爲張素君·徐惠珍·浦玉英·徐惠珠·嚴霞醒等十餘人男高部畢業者朱慶祺王連生等八人並聞該校下學期尚須添設女子中學云 
　　培秀女塾乍浦路頤和里培秀女塾於昨日上午九時半舉行寒假休業禮首先由塾長鮑柯馬利報告一學期經過懚形次來賓演說學生表演手工遊戲末給獎茶點 
　　英華書館老靶子路英華書館於昨日午後五時舉行寒假休業禮由英國段按察使主座給獎發憑來賓除校董外有英國皇家律師威金生華童公學校長康普等十餘人對於該校均加贊許聞該校自本年始添授速記國語兩科本届畢業者有徐世翼·張璜·黄益壽·汪啓鑾·徐榮棠·金榮生·劉誠等七人 
 
 

Page 8

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *游藝叢刋 
[話匣與娱樂] [  樂理]  
　　電影爲高尚之娱樂世人皆公認之矣然公餘之暇安能每日詣電影院以領略此銀幕上之藝衛哉·蓋如此則非特光陰金錢所耗不貲抑亦精神方面必漸感頽疲也故電影不可不觀然亦不可每日觀之普通之娱樂話匣尚矣 
　　優美之音樂每於不知不覺之中能陶怡性情一曲甫終胸襟爲　故每當晚飯之後　燈初上之際集家人於一室徐開話匣則南腔北調歐歌古樂惟吾所欲一日勞碌至是盡　其快樂爲何如哉且話片之中除音樂與戲劇外尚有演說國語及英文等均足爲敎育之助自修之需也是以娱樂之中除電影外當推話匣爲第一矣 
[麗琳甘熙之﹁空門遺恨﹂] [  良珷]  
　　此片對於專制法律亦多所非難安琪拉姊謂安曰（照法律上說汝母結婚不向政府註册不能稱爲已嫁故無生汝能力以是言之汝乃不能爲人也）這種殘忍口决豈得謂平此外如對於安姊之焚遺囑奪爵位及後之讖悔與﹁皇家大秘密﹂用意頗有相同處 
　　麗琳甘許飾安琪拉開首活現一活潑天眞之少女後則表演一藴藏無限痛苦之婦人父死呼父愛人死呼天此兩處表演直能使人深印於腦而永不能忘之也至其表演佳點請詳述如下（一）當安琪拉出游時回顧其姊乃返而與之吻愛好之情如見（二）當其在園中習課時聞琴聲初則拍節贊賞旣乃隨之而舞終則奔赴觀視其愛美易動之性情於此可見樹蔭石上切切私語好景好人誰不爲羡（三）其父死後其姊襲繼父爵於是安乃不得不託人庇下作求姊憐惜之狀及聞其姊數說仇恨驅逐之言乃仰首呼父無父無家之悲哀使人心傷（四）寄居他家見傑佛尼往訪一種又驚又喜纒綿悱惻之狀殊令人心醉（五）父去家離最親愛之人又將遠適送行之際涙眼滂沱隔窗遙望直至不見蹄聲得得汽笛嗚嗚中不知搗碎幾許有情人之心也（六）接傑佛尼來信驚喜不安之狀凡身歴其境者胥能味之反覆誦讀以思以笑温罄之狀無人能過之往見居停主人時一種又羞又喜之狀活畫出少兒女心事及聞傑已被殺如迅雷貫耳驚駭萬狀表演痛苦之狀無以復加 
[新少年新片之劇情] [  只]  
　　片名﹁情絃變音記﹂ 
　　嗚呼時至今日古道淪亡人惟金踴是視虚榮是重視情愛於敝屣置道德於糞土若此劇中主人翁秦衡蘭者即其人焉 
　　衡蘭一巿儈女曾受普通敎育然雅愛歐風交際塲中時見芳蹤嘗巾女友之紹介與一少年名陳芷沅者相識卿卿我我過從甚密見者咸嘖嘖艶羡謂此乃一對天然佳偶也 
　　陳母知子與衡蘭善欲立成好事芝沅不允惟與秦约一年後訂婚期内則彼此須犧牲與第三者議婚俾相察性情免貽後累 
　　時有富紳徐渭祥者原配早經離異繼室又賦悼亡中饋乏人求凰正切一日見愛女邀衡蘭來家驚爲天人亟央冰人議婚於秦女 
　　夫攀龍附鳳固人情所涎况秦父乃一巿儈惟以衡蘭海枯石爛之志復爲誘奪噫金錢與虚榮之魔力亦偉矣哉 
　　華鐙高張車馬盈門渭祥之婚期旣届芝沅亦往道賀初不知新娘即已之情人也旣而相見驚駭欲絶惟有力自含痛俟諸異日再圖究詰耳 
　　諺云天有不測風雲人有旦夕禍福昔日爲座上客者今作階下囚矣蓋芷沅一日過徐園見衡蘭獨在回溯往事憤恨欲狂胃膽入而渭祥適至誣　敲詐執見有司所幸秦鏡高懸遂即釋歸 
　　天下有眞愛情唯爲父母陳母見子不歸徹夜倚閭而待旣見子返詢得詳情不學勃怒立率子等興問罪之歸焉 
　　諸君知渭祥爲何如人乎蓋即生之生父也當十八年前夫婦以故勃谿遂兩離異女歸徐而生隨母復襲外祖姓行生不知也 
　　渭祥知衡蘭爲已子情人懊恨殊甚乃毅然與衡蘭宣告離婚焉 
[新片﹁好哥哥﹂之我見] [  楊過]  
　　明星公司新出﹁好哥哥﹂一片識者謂包含兩大主義一提倡非戰故描寫戰禍特詳一改革遺産制度故對於坐擁鉅資之家庭攻擊不遺餘力洵爲有價值之新片前日開映於愛普　頗爲觀衆贊許爰就管見所及評述如下 
　　鄭小秋　劉大寳（即﹁好哥哥﹂）爲劇中主角處貧苦之家庭雖無力就學而天性仁厚受母遺囑母死呼天泣地令人腸斷負弟流離與賣藝者投宿旅店心事重重愛形於色及聞賣藝者欲以二寳入甕阻其身體之發育乃負弟夜奔冐歷風霜萬分困苦一種倉皇之神氣演來極合人情及橋頭行乞背負幼弟凄凉之態我見猶憐迨入蘇陸氏家衣食豐足而與二寳形影不離友愛之誠溢於眉宇後受三巨猾之毒物不動身色密告陸氏邀集族長證明其事及感動盜匪侃侃而談詞嚴義正足使奸人寒心　始至終於劇中人身分地位體貼入微童伶如此殊屬難得我賀正秋有子矣 
　　鄭鷓鴣飾劉德勝以軍人飾軍人自然合度别家臨陣回家自刎激昂慷慨表情動作隨時變化的是銀幕中之老手 
　　小九九飾二寳喜笑怒啼孩提故態極爲相稱楊耐梅飾蘇陸氏的是一精明强幹之富室婦人遇大寳兄弟行乞時慈祥惻授以銀幣其子死後怱悟童丐之酷似其子欲爲移花接木之舉悲痛之餘寓有希望之意表情極佳及三巨猾引匪入其家被大寳一席陳詞感動盜匪揮刃以誅三巨猾而陸氏代爲求赦滿面慈和足令奸人有愧出資辦理貧民工廠爲地方造福深明大義足爲巾幗模範耐梅演來處處出神入化進步之速大有一日千里之勢亦銀幕中之天才也 
　　黄君甫飾賬房楊厚齋忠厚有餘恰如地位任潮軍之蘇紹裘王獻齋汪吉亭顧振聲之三巨猾均稱職至布景之佳妙攝影之明晰尤能使觀衆滿意誠佳片也 
[電影雜談（二）] [  葺餘]  
　　觀客之一舉一動可判其程度之高下吾嘗入較小之戲院片中逢有男女接吻兩方劇鬭必怪聲叫好狂吹口笛頭爲之裂而上等之影戲院則四座寂靜但聞呼吸之聲逢片中映有本國國徽及偉人肖像始一鼓掌焉噫不圖區區娱樂之地乃亦可見公德性之强弱不禁深嘆吾人之少有自治力也 
　　自製片之不及舶來品其原因頗多最顯著之點（一）編製不善歐片率取材於名小說否則亦出自名伶及名導演家手吾國則一膺編演之職即東拉西凑率爾成章故情節脫落往往而有（二）導演者之無經騐往往一劇之成演作小說讀之頗有滋味攝成影戲反味同嚼蠟此無他導演者不知分幕之次序耳（三）演員少訓練往往公司成立招集演員之後不數月而新片成爲公司營業計固屬良得但演員無良好之訓練舉動必不純熟自然此亦影戲前途之一大打擊（四）無充裕之資本佈景除天然風景外往往因經費問題因陋就簡各種器物幾類冥具一望而知爲贋鼎焉 
　　近來上海之影片公司蠭起雲湧幾若去歲之交易所其間固不乏資本雄厚認眞從事者但亦有假招募練習生圖　報名之資亦有募集男女演員另有作用者深望有志電影之士不可不加鑑别出 
　　吾國電影演員不乏女角而少男角女角中若殷明珠·王漢倫女士等藝術已頗可觀加以陶鎔不難追步歐美男角中僅一鄭鷓鴣已脫新劇面具此外俱不敢恭維也 
　　童角中鄭小秋但二春自屬不弱目下大陸公司所攝之﹁水火鴛鴦﹂其中悉爲童孩將來栽培得宜童伶亦不難羅致也 
[日本影戲界代表抵滬]  
　　參觀明星公司 
　　中國影片事業近二年來日見發達因此頗引起日本影戲界之注意東京松竹攝影所特於上月集議推牛原靈彦君爲代表來滬考察中國影戲事業牛原靈彦　爲松竹攝影所監督日本著名中國古裝影片第一次出品即爲彼所導演抵滬後　明星新片﹁好哥哥﹂開映於愛普廬觀後對於鄭鷓鴣鄭小秋二君之表演極爲欽服遂於日昨携戲劇名家　陽予情之分　書至明星公司參觀由鄭鷓鴣君出而招待當時鄭君以該公司之玻璃攝影塲正在建築而内部亦努力擴充未能導引參觀遂爲藝術上之談話歷二時始興辭去行時並面請鄭君將﹁好哥哥﹂運往日本據彼意見此片劇情及表演方法之藝術俱以中國民情風俗爲基本必能受重大之歡迎云 
[蘇灘偶談] [  隴西鵑聲]  
　　新世界之蘇灘吟香社主葉如玉早已名馳歇浦玉貌丰姿娉婷婀娜聆其（探親相駡）一曲唱四平調歌來鶯聲嚦嚦娓娓可聽喜怒歌泣出神入化實能令人解頤也城親家爲如玉之母醒濃所歌雖徐娘半老歌來頗清晰與鄉親家相駡一塲言語滑稽引人心厮神怡耳如玉之藝材非與一般妖蕩者所可同日語若再加研究其前途之造詣奚有限量哉 
[歌塲小誌] [  楚]  
　　八角快書小九齡北方産年未及笄色藝均佳今春奏藝漢臯新巿場大受彼邦人士之歡迎其所能歌者甚夥如　油郎·湘子上壽等曲均所擅長至翠屏山一齣尤爲傑作現彼姝受大世界之聘當爲鼓場别開生面一而一般之有鼓書癖者又可大飽耳福也 
　　呂美玉自搭班共舞以來呌坐之力甚旺該臺屢次所排新戲如恨海·貂蟬·失足恨·墓中産生龍·新廣寒宫等演來皆能轟動顧客對於舊戲亦甚研究南天門所飾之公主唱做俱臻上乘實坤角靑衣後起之秀無惑乎海上之顧曲家多爲贊塲而該臺倚爲臺柱也 
[潘雪芳之新玉堂春] [  木鷄]  
　　坤伶潘雪芳工靑衣自搭入大世界大京班後極受觀衆歡迎新由某琴師介紹著名票友新學新玉堂春一折凡程艶秋·尚小雲·徐碧雲·白牡丹·所唱之佳腔盡被融於一爐兹定陰曆十二月二十日初次排演云 
[高彩雲之﹁文昭關﹂] [  孫石生]  
　　文昭關一劇板眼復雜頗不易唱曩汪大頭歌是劇可稱獨一無二後各伶人雖演是劇然始終不能美滿今各伶人對是劇亦抛之九霄雲外矣而坤班中今常有出演但腔不成調板眼不符做工臺步甚不合宜考是劇全在歌喉淸圓　潤做工臺步係要莊嚴端重不失當年英雄之氣慨也日前聆大世界羣芳會高彩雲歌是劇尚屬可聽惟小疵終覺難免爰沌筆評之 
　　唱西皮快原板一段音調尚合宜惟末句（滿門家眷血染紅之（紅）字彩伶讀（空）字甚不宜想係急出慌忙所致耳西皮快板（過了一天又一天）四句轉板淸簡娓娓動聽二簧慢板最不易歌若嗓音不足斷難討好彩伶歌來小疵甚多原因出於南方音致字眼不能咬正也首句（一輪明月照窗前）唱來尚穏重聲調抑揚咸宜仇人心中似箭穿）句工潤圓穏尚佳（實指望）句平平（借兵回轉）（兵）字嘖出絶佳（轉）字收音太遲覺不宜（又誰知）（知）字太猛力此即小疵（行功方便）之方便）兩字淸朗可聽（後花園句（後）字在喉一轉再吐（花園）兩字洵難能可貴（我的眉不展）句（眉）字拖長（不）字轉平再吐（展）字復高恰到好處以下句句均平平唱過細聆全劇在淸唱界中數一數二也而彩伶南陽關賣馬·探母各劇尚不弱然今淸唱界中祗求金錢計不考藝術耳但歌劇者大半係在歌喉聰慧苦心研求則不難達到美滿之目的也今獻身與羣芳臺者北里名花爲最多對歌劇一門祗有三分皮毛即不注重彩伶雖北里名花蓋其天賦聰慧故歌各劇尚覺美滿也 
 
 

Page 9

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *本埠新聞 
[時局嚴重中之昨訊]  
　　奉軍盧軍抵棲霞山···龍潭下蜀間鐵道被毁···齊孫軍正在出發赴蘇···滬寗路形勢嚴重 
　　滬上張部陳部殘軍已繳械收編···搶刦風已漸息···本埠形勢稍和緩 
[（一）滬寗路之軍事行動]  
　　奉軍抵棲霞山訊駐寗奉軍張宗昌部下先鋒隊二千人於昨日（十三日）下午由下關車站開拔下午五時許抵棲霞山車站暫駐待命前進駐紮鎭江之第二師第四旅第七團全團軍隊分調佈置以龍潭爲第一防線下蜀爲第二防線高資爲第三防線故第二師之四旅及第六師之二十二團大本營仍設鎭江决計阻止奉軍之動作 
　　又函云奉軍渡江開拔東下已紀昨報茲悉張宗昌部先鉻隊二百餘人於昨（十三）午後四時許由下關開行專車一列於七時駛經太平門時被駐龍潭站六師司令部偵悉旋於七時許將龍潭站外揚旗第二百七十號鐵橋炸毁現張部駐於棲霞山該軍抵山後尚無軍事行動故未發生衝突情事 
　　盧永祥舊部第十師全部軍隊業已完全抵寗昨日（十三）該軍已有兩列車開拔東下分駐於太平門·堯化門·棲霞山·一帶駐紮駐鎭六師軍隊昨日起分布龍潭·高資·下蜀·等處駐防排設砲位以阻奉軍東下 
　　龍潭下蜀間鐵道又被毁昨日下午六時半滬寗路龍潭·下蜀二車站間之第二百七十號鐵橋（離滬約五百二十七華里）被人炸毁鎭寗段之客車又不通行鎭常段之客車仍可通行 
　　寗鎭間戰事將作江浙聯軍第一路之軍隊在常州分裝至鎭江駐守故滬寗滬杭二路上之軍事進行不已至奉軍及盧永祥軍亦已分乘專車東下查　鎭一帶多高山峻嶺與平地不同兩軍接觸雙方戰略將與前次大異也 
　　蘇州軍隊風潮未息蘇州秦指揮部下之軍隊風潮仍未平息秦氏向商會要求十萬元發放軍餉倘不承諾難保騷擾地方至昨日下午雙方仍在磋商中 
　　聯軍分水陸赴蘇江浙聯軍第二路司令軍隊在嘉興封大小民船不少以備山水道直趨蘇州在杭州及筧橋一帶之軍隊仍備車輛分裝來滬 
　　又函孫傳芳擬將駐高昌廟等處之閩軍第二師盧部軍隊訂於今晨開拔赴禾繞道赴蘇常會同蘇軍抵禦奉軍昨晚九十時間由北站開赴南站空車兩列計五十輛以備載運另有駐北站十九師砲兵一營隨帶鋼砲九尊訂於今晨一時由閻營長督率赴禾隨同出發云　　十九師之兩團即將開蘇陸軍第十九師三十七旅第七十三團第七十四團全部昨均駐防新龍華徐家滙解决張軍之殘部迨至昨日（十三日）下午八時忽奉命令開拔往蘇州路局已備車五十餘輛及機頭二輛以備應用但至今晨半時尚未上車 
　　十九師已有一營赴崑駐紮上海之第十九師第七十四團第二營營長方立勲率領全部於昨日（十三日）乘專車至崑山一帶駐防將解决蘇州泰指揮部下之風潮又訊蘇軍第十九師七十四團第二營方立動部昨午（十三）十一時由徐家滙開回北站旋於午後六時三十五分率隊關赴崑山會同蘇軍一師郁營進撲蘇州驅逐秦洸　秦以孤立無援預備出走當向蘇錫兩商會索餉十萬元以讓蘇城現蘇紳等正在從事周旋以免糜爛地方傍晚悉方營已率隊抵崑擬向路局商酌預備搖車歡迎方氏赴蘇解决軍事中止辦法又據蘇州消息城内安謐如常城外渡僧橋一帶確有潰兵掠刦情事　　江浙聯軍第三路總司令由馬聯甲承乏說聞江浙聯軍第三路總司令已舉定馬聯甲承乏馬氏已表示就職並啓用關防行將與安徽舊部有所接洽云 
[（二）潰兵繳械與收編之消息]  
　　鄂軍五旅三營軍隊收械之經過張允明所部之克字軍鄂軍第五旅第九團第三營營長唐鳳珍部下第十連步兵駐紮外鹹瓜街泉漳會館其第十一連駐紮裏馬路揭普豐會館其第十二連駐紮萬聚碼頭之潮惠會館係於十二月十五號奉張允明派赴各該處駐防現張氏敗退此項軍隊已於前晚（十二）由閩蘇兩軍各派連長排長前往收械當經該營軍隊遵令照繳至昨晨（十三）忽然變動情似抵抗當時該處一帶交通斷絶異常緊急華商電車公司由高昌廟至十六舗往返電車停止附近一帶住居店商紛紛關閉逃避英法捕房聞信恐竄入租界擾亂治安當派包探潘連壁·毛金生·嚴順生·趕往調查下午二時由高昌廟兵工廠之閩軍第二師第六團軍隊會同蘇軍第十九師軍隊前往該處勒令繳械倘仍違抗即用武力解除當時雙方磋議條件解决始得收械至下午五時由蘇閩兩軍押運步行至高昌廟歸隊候編 
　　昨日午後滬南槍聲之由來昨日午後兩時半滬南十六舗迤南忽聞槍聲各商家疑有盜刦情事頃刻間相率閉門收巿第一區警察署王金山署長督帶巡官並長警等在塲彈壓南巿保衛團·董家渡天主堂保衛團·等亦均派全體隊員出防並在十六舗等各要道阻止行人往返交通甚爲不便華商電車公司行駛長路之電車亦卽停駛直　四時後始回復原狀各電車則於傍晚六時後照常行駛當槍聲發現時人咸莫知其故無不犬起恐慌嗣後調查槍聲之由來始知江浙聯軍司令部派軍隊迫勒揭普豐會館之克字軍繳械該軍不肯服從故聯軍在彼開放機關槍數響然後始允改編其餘久大碼頭民房内之克字軍及潮惠會館等之軍隊一律服從點名連同行李等運回聯軍司令部聽候改編惟恐各該處有他項軍隊再來駐紮關係地方治安故已由紅十字會借爲傷兵留養所並聞前晚自尚文門外等處發生搶案後地方各團體爲保護地方治安計特請聯軍司令部將收編之軍隊嚴重約束不得出外以免擾亂地方云 
　　泉漳會館所駐張軍亦被繳械本埠南巿十六舗泉漳會館所駐張允明部第五混成旅第二團第二營第十十一兩連兵士因態度不明故由新任第十九師師長吳恒瓚派七十六團第二營全部兵士携帶機關槍兩架於昨日午後一時派赴該處勒令張軍交械該兩連長見形勢不佳令各兵士繳械後列隊赴高昌廟司令部候令以致南巿交通一時後完全阻斷各商號一律閉巿小東門捕房因恐累及租界治安特令武裝水軍一隊實彈荷槍在華法交界之十六舗小東門等處保衛云 
　　城内已無兵士踪跡駐紮南巿十六舗泉漳會館潮州會館江南彩票局等處之克字各營軍隊昨由十九師派兵兩營於下午一時沿中華路出發至大碼頭集水街一帶兩面包圍收繳該兵初尚圖抗繼見四面重兵壓迫無法頑抗始行就範全數繳械當繳械時該處一帶斷絶交通迨三時繳畢即復原狀所有城内駐紮之兵下午陸續開去城内已無兵士踪跡故傍晚城内各街道均已通行矣 
　　克字軍之改編訊聞江浙聯軍第一二路總司令對於張允明之軍隊除鄂軍第五旅尚可收編外至暫編陸軍第一師係臧楊等部改編故决計遣散以杜後患昨日午後四時許駐紮南巿大東門附近會館内之克字軍約有二連之譜此項兵士均係楊化昭舊部不允投誠情願遣散惟每槍一支須索三十元因未能承認致起衝突一時槍聲四起巷戰數小時迄尚未能解决城西新區交涉署内之克字騎兵數百人昨已收編就緒已退出交署矣現聞新交涉署仍爲温世珍收管云 
　　四師方先聰部在法租界繳械駐紮徐家匯鎭對岸之陸軍第四師第七旅方先聰所部兵隊二千餘名自陳樂山師長宣布不負師長責任即由方旅長暫代師長職務嗣因孫傳芳擬任謝鴻勲爲該師師長收撫此項殘部迭次磋商並無結果昨晨江浙聯軍欲用强硬手段派令十九師兵隊二營兵士開赴該處將包圍該殘部勒令繳械事被方部查悉即派員與法當道磋商自願在法租界繳械送往南京歸盧永祥收撫法當局誠恐第十九師實行迫令該殘部繳械地方發生危險故於昨日午前由法國陸戰隊兵士會同捕房西探等在徐家匯天鑰橋南岸實行令其繳械共計收得槍械一千枝左右兵士一千五六百名收械後遂即送往法租界海格路公司馬棚暫爲收容云 
　　　又訊徐家匯天鑰橋浜南四師殘部三千餘名昨日下午四時均繳械入法租界聞法捕房共收洋槍三千餘支該殘兵押送至北火車站云 
　　陳部繳械軍隊抵北站昨日（十三日）下午六時陳軍殘部自願繳械之軍隊八十餘名乘滬杭路車抵北站又函云前被張允明解除武裝停留徐家匯車中之四師工兵四百餘人此次乘聯軍驅張之際四出掠擾大半潛遁昨日查點祇乘八十七名當經該處司令部將該殘部押解來滬於傍晚八時運至高昌廟以便集合收撫云 
　　公共租界之收容潰兵此次滬地之戰事法租界捕房於十一·十二·兩日之間截獲潰兵有數千之衆以致無處收容乃商由公共租界當局於前日午後由華捕正巡官毛鼎君率同西捕多名前往磋商合作辦法並即帶冋潰兵一千名昨日（十三）上午二時法捕房又送來四百名該兵等雖已解除武裝然其身畔仍有藏匿軍械者經復加檢查抄出炸彈七八枚及盒子砲手槍來福槍之剌刀多件現以九百名收容於戈登路之跑馬學堂内其餘五百名收容於麥根路工部局棧房内而連靜安寺捕房探捕在界邊陸續截獲之潰兵亦有六七百名之多則安頓於楊樹浦平凉路工部局·臨時用蘆蓆搭蓋之收容所但滬郊潰卒猶多故昨日靜安寺捕房仍派通班探捕分佈各交界地點嚴密防範堵截逃兵云文匯報云聞萬國商團總司令高登氏已於今晨取銷星期日上午所發之凖備動員令蓋因時局漸定各團員不妨回復常狀矣昨日工部局巡捕押送華兵一千人自大西路騎馬學校徙往戈登路騎馬學校若輩曾受搜查計搜出子彈八百餘粒自働手槍四支刀四把炸彈四枚其後又將五百人徙往麥根路工部局電氣處機房此外復有華兵二百六十八人收容於平凉路工部局難民收容所以上兩次共一千二百六十八人現由上海總商會供給糧食云 
　　法租界之堵截潰兵此次滬局發生變化法總領事梅理靄君對於保護界内治安盡力設防不遺餘力當時即下動員令飛調法艦陸戰隊兵士登岸及法國義勇團分往徐家匯·西門·等處嚴行防守等情已誌前報兹悉梅君以今張部潰兵雖已分投繳械難免仍有敗兵强奪居民財物情事爰特通知陸戰隊·法國義勇隊不分晝夜仍在華法接壤之處嚴行防護以免不測所有徐家匯一帶之小木橋均飭小工拆壞並在法租界橋堍堆置沙包俾免敗兵竄入界内以保治安而衛居民 
　　又函昨日法租界各該處之防務仍行嚴密每交界路口除鐵絲網曁沙包等　礙物仍行安置外並用皮帶兩條接入自來水龍頭預備潰兵衝入時開機用水噴射兩旁則每處仍派中法越各捕擎槍駐守以防不測云　　法租界分段勒繳張部軍械張允聞所部殘兵滿佈在華法交界之日暉港徐家滙一帶且無軍官督率均各自由行動法當道因租界居民治安有礙特於昨晨由梅總領事特令法國海軍陸戰隊會同捕房總巡加派越捕西探分駐四路（一）辣斐德路口（二）盧家灣交界（三）日暉港交界（四）豐林橋等處將張部暫編第一師及第五混成旅各殘部兵士分頭勒令繳械自上午八時起　至下午四時止各處收得槍械一千枝左右殘兵一千五百餘名均押送至法租界海格路公司馬棚收容云 
　　聯軍所收克字軍之步槍江浙聯軍第一路司令部軍隊收到克字軍殘部步槍七百餘支於昨日（十三日）已解司令部 
　　兩商聯會募得臨時給養費張允　所部潰散而入租界繳械者約六千人昨日滬東商聯會派代表林仰之　滬西四路商聯會派代表陳蔚文君分向各處設法臨時給養費以免再生糾葛業已籌到洋一千元能供二天伙食之用所有繳存之槍械業已封箱以備事平後請撥交保衛團應用云 
　　水巡捕房禁運潰兵渡浦浦江八長渡渡船均提早停渡入晚六時後浦江交通即行斷絶海關水巡捕房何捕頭昨派中西探捕駕駛小輪前往各處傳知各駁船不得載運潰兵渡浦并傳　各探捕倘遇潰兵入境務須勒令繳械以免擾亂浦江治安 
　　潰兵七名暫押天文台房屋内徐家滙土山灣南五坍頭地方前日（十二號）下午忽來武裝潰兵多名該處鄉民見之立即飛報徐家匯天主敎堂經該堂轉報駐防之法國海軍陸戰隊當由隊長派法兵八名前往拘拿當塲扣留潰兵七名暫押天文台房屋内收容云 
[（三）潰兵搶刦之尾聲]  
　　前昨城内之概况昨日滬城巿面仍屬嚴緊南半城如肇嘉路迤南商店仍舊罷巿肇嘉路迤北商家惟膽壯者開巿貿易膽怯者仍閉門罷巿南半城如南中華路·尚文路·凝河路·喬浜路·並大·小·南門·小西門·一帶仍由十九師三十八旅司令部派出陸軍分段把守不准居民與行人來往即肩挑小販亦不准通過南半城木小居家便桶内倒糞夫三日不來倒取大起恐慌延至昨日無法只得將馬桶中之穢水傾入陰溝之内故街頭巷尾穢氣四佈此亦交通被阻之所致也潰兵仍到處行刦有滬城藥局弄開車寓之徐其祥家前日下午四時有潰兵三名入内搶刦衣包三個並大衣等而逸其時該弄口適有十九師某營兵士由連長督同各處巡哨而過徐其祥上前報告經該連長等竭力往追至同仁輔元堂口拘獲潰兵一名抄出原贓立送司令部訊供明確即以軍法懲辦又大南門内白漾弄居民陸桂馥家前日上燈前亦被潰兵多名入内行刦銀洋時表衣服等物損失一百數十元又滬城虹橋點心店主某甲於昨晨雇黄包車運送銅元二十餘千往他處兌換銀洋行至西門迤北被匪搶刦一空甲上前阻擋被砍頭顱受傷又住在三牌樓在北巿爲洋行生理之程某前晚七時由北巿歸家行至西門共和影戲院被匪剥去皮袍褂及金表一只現洋四元而逸昨日十九師所屬各軍以潰兵散布在外爲數不少始飭各軍分赴城内外各處沿途檢查如見身着灰色軍衣褲左臂無章者應卽扣留抄其衣袋中有無銀洋·時表·鈔票·並婦女金銀首飾等如果抄獲此等物件明知若輩爲搶來之物當時雖無失主應即解送司令部發落至昨日午後止查獲此等嫌疑潰兵有七八名昨日又逢天雨滬城居民搬遷箱籠物件不若前兩日之盛又車站路金家宅附近義記米店昨亦被搶去白米數百石比隣某烟紙店亦遭殃及損失有百數十元云 
　　南巿形勢昨較鬆動昨日南巿形勢較前日稍爲鬆動南半城一帶仍由蘇軍第十九師所部各營派放步哨居民仍有搬避往北者經過各地無論乘車步行均被兵士搜檢所有箱内銀洋首飾均被兵士取去居民無可如何惟有飲泣吞聲而已 
　　兵士假搜查刦物小東門外中華路敦厚里第六號門牌同和榮藥號於前日（十二日）晚八時突來某軍第三連兵士多名入内假搜查軍火爲由進出共有四次之多事後事主查點物件計失去金表二只皮袍銀洋等件約值四百五十餘金云 
　　兵士刧取大衣前晚七時許有陶某者乘坐黄包車擬赴大東門車至穿心街河橋地方突來手持手槍無袖章之兵士一名勒令停車假檢查行人爲名將陶所穿之大衣一領刦奪而去 
[（四）關於交通之消息]  
　　滬杭客車今日恢復滬杭鐵路南車站昨日（十三）形勢已和緩所有各站電報電話已通車站人員均到齊照常辦公新龍華至徐家滙間所毁鐵道昨已修竣照常交通至下午四時許兵工廠廠長楊邦藩派陳參謀向站長接洽調查各站停留機車車輛若干並分電松江·嘉興·杭州·等處所留站各機車客車鐵蓬車廂車着一律放回上海預備今日（十四）將滬杭段客車先行恢復經南站長遵令分電上述各站調集機車客車定於今日（十四）開行滬杭段客車除夜快車仍暫停外貨物車擬於明日（十五）開駛云 
　　又函云滬寗路上客車不能直達將分三段開駛但今日尚難通行惟滬杭路之交通恢復將近因全路均在江浙聯軍勢力範圍之内待陳張二軍殘部收束後即可通行客車云 
　　又訊滬杭路梵王渡至新龍華間軌道昨午經該路洋工程師前往修復當晚軍事專車已可通至南站聞新龍華之西軌道未遭損壞該路擬於今日（十四）起先開下行之四號八號早中兩班快車上行車亦擬開三號七號兩班來滬惟昨晚尚無正式佈告如無阻礙今日當可通行 
　　鐵路職員服務之困難滬寜滬杭二路各大站之軍隊均扣留空車及機頭路局已不敷分配供給軍事專車之用昨日（十三日）滬杭路徐家滙車站站長因電話不通軍隊要車甚緊無法可想而軍人將盒子砲示威該站上職員四散逃避又滬杭路上之麥根路·梵王渡·徐家滙·新龍華等站之電報電話自昨下午四時起忽又不通因此車站職員調排軍事專車甚爲困難 
[（五）關於軍事運輸之消息]  
　　孫傳芳在南站設運輸司令部浙江孫傳芳特派浙軍總司令部參謀孫毅於昨日（十三）下午五時前往南車站設軍事運輸司令部並派第二師第六團步兵一連駐紮南車站保護 
　　閩軍軍械運杭駐紮高昌廟之閩軍第二師第五團團部於昨日（十三）十二時裝出機關槍十三架至南車站裝交滬杭路鐵蓬車二輛運往杭州又下午六時由高昌廟兵工廠第二師第五團運出機關槍十四架步槍六百五十二枝馬槍十六枝子彈百餘袋及兵士數十人共裝鐵蓬車廂車九輛定於夜間九時半由南站專車出發運往杭州 
[（六）近滬鄉鎭情形之昨訊]  
　　漕河涇漕溪路北滬杭接軌路口有十九師軍隊拉夫商民不敢出入人力車絶跡漕河涇鎭南駐有孫軍一連佈防楊家港設有孫軍二師步七團二營營部滬閔汽車路第一橋亦駐孫軍東漕河涇及漕河涇廟各路均駐軍隊嚴密防守漕河涇保衛團昨晨起在該鎭東巿建搭草房駐紮軍隊異常忙碌該團掩埋隊隊長金關同前日起埋藏死屍四十餘具而小陳家宅及鎭北遺屍尚多昨晨仍冒雨出隊掩埋徐家滙肇家浜南陳涇廟唐宅·殷家宅·土山灣·邢家宅·渡船角·馬家宅·等一帶鄉村昨夜被四師殘部往來搜刦有十數次之多間有三四望屋老人逃宿荒野云十一圖保衛團昨至漕河涇總團部報告史家宅朱阿木及朱蘭卿之嫂·潘家塘潘虎耕之父·均遭流彈擊斃屋内因該家屬逃亡在外無處知照暫由團總楊心正佈告招該家屬從速收殮云漕河涇保衛團會同警所於昨晨在該鎭各要口均派雙崗團警保護治安軍隊向商店購物者均守規則云　　北新涇北新涇一帶昨日軍隊拉夫甚急有不從者即開槍射擊顧家庫鄉民張小泉前日爲流彈傷小腹内昨日來滬求醫途遇軍隊亦欲拉去以傷示之乃已 
　　龍華龍華鎭街上商店居户門窗完全搗毁屋内搜刦一空如剃頭店之椅櫈·玻璃窗鏡子等雜物亦搜刮凈盡巿河内檯櫈隨流飄蕩均爲軍人投入者昨午後四時該鎭尚在拉夫商民逃出甫回又遭拉夫之痛苦漕河涇保衛團長楊心正以該鎭四週拉夫紛擾鄉民不敢外出昨日特出佈告招用民夫三十名每名每日給洋一元給發保衛團號章專供軍隊扛送軍需並悉該團於昨晨起大收鹹菜洋麵聞爲供給軍隊奈鄉民逃外各鎭殊難收買龍華鎭保衛團團丁昨日沿街維持治安突被軍隊將制服剥去團部搗亂恐慌異常 
　　法華法華鎭保衛團團長王棣孫·李漢霄·見該鎭四週土匪紛起均向居家搜刦衣服物件用小車裝載過境昨日王團長督率團員分兩路出巡由東鎭團　拘獲土匪三名小車六輛滿載刦來衣服盛於蔴袋之中當將人贓解往團部並有零星擄掠者不計其數現該團日夜梭巡嚴加防範見有潰兵押送出境 
　　梅家弄梅家弄鎭軍隊昨已開至新龍華一帶該鎭保衛團團　潘蒼氷率領團員關照各商家開門　商民多數逃出故全鎭商店開門祗十分之二三秩序未亂 
 
 

Page 10

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *　　莘莊莘莊鎭駐有孫軍分居鎭之南北廟宇該鎭商店半數開門交易昨晨徐滙郵局信差不能進鎭仍折回過漕河涇故交通尚斷絶 
　　七寳七寳鎭仍駐四師殘部千餘名鎭上秩序　未紊亂商店多數開門惟郵差不能進交通阻止 
[（七）滬局變化之官員紛擾]  
　　路局長遷至靶子路辦公滬寗滬杭兩路局長沈成栻因聞盧宣撫到寗特赴寗面陳要公自滬局變化後沈於前日由水道返滬孫齊委任之局長吳夢蘭勒令交卸車站並有軍隊駐守沈不得已已將重要文件移至靶子路該局調查課辦公處樓下照舊辦公一面電北京交通部請示辦法云 
　　上海縣印暫由傳達泉保管上海縣知事印信於滬變前一日已由新委傳達泉接收當日傅不及視事旋因風聲緊急即至龍華軍署開火後曾向聯軍司令部調停戰事往返數次因條件未妥未有結果次晨遷居租界并將印信携出保管昨日發出啓事云鄙人於一月九日奉委署理上海縣知事當於十日午刻蒞署准李前知事將印信移交前來其餘文卷淸册等項絶無片紙隻字鄙人雖經接印并未視事乃夜間龍華附近發生戰事鄙人本良心之主張不忍地方糜爛躬冒槍火往來雙方竭力請求停戰迨停戰後所有條件由雙方各派代表直接談判至於知事職務應候上峯核辦印信一項暫由鄙人愼重保管惟縣事一切鄙人旣未視事當然不負何種責任云云 
　　邢明凱之通告逕啓者明凱前奉部令開差嗣奉江蘇督辦韓巧電不准交代故迄未交卸頃又奉江浙第一路聯軍總司令齊·第二路聯軍總司令孫·會委令開兹委任　明凱爲上海電報局局長除分令外合亟令仰該員遵照即日到局任事具報此令等因奉此除繼績供職外特此通告 
　　外報紀電報局中之爭執大晚報云際此租界當局方謀安揷萬餘繳械潰兵之時而中國公有機關之位於租界内者今日復發生嚴重問題四馬路之中國電報局今日下午有兩派人物在内爭持且隨時有公然衝突之虞該局下層昨日到有形似便衣兵士者二十人破電政監督室門之銷盤踞其中惟未擾及前進辦事人員北京所派之電政監督爲圖驅逐此二十人計乃往海思克及摩思律師處謀法律之扶助頃據海思克律師言該局情形依然無變捕房會審公廨及領事團均不願干涉因其對於中國政爭各派嚴守不干涉主義僅至維持租界秩序上有所必要時始有動作又聞此二十人係齊燮元所委之電政監督邢明凱所派往但若輩迄於今午止尚未干涉電政一應報務照常收發云 
[（八）各公團之意見]  
　　商總聯會請孫傳芳脫離聯軍前日孫傳芳曾有電致滬上各報館報告莘莊兵變情形措詞含糊難明眞相各路商界總聯合會昨特致孫一電云杭州孫督理賜鑒奉誦眞電深爲疑訝莘莊之刧誰實致之滬埠方以公之江浙聯軍第二路總司令名義興兵驅張公乃云不預外事果如眞電所云望公即時正式否認第二路總司令名義並將閩軍調回聽候中央處置解鈴繫鈴全在我公上海各路商界總聯合會叩 
　　縣商會昨日之大會昨日上海縣商會特開全體大會議於午後三時舉行到該會全體會董會員及各業代表等人數頗衆首由臨時代表聞蘭亭等報告以南巿各業商紛紛來會述及今屆已三次兵禍被災頗劇所受影響亦已浩大請求特開緊急大會議公决請軍警兩界急籌應付方法維護地方商業俱關緊要轉瞬陰曆年關又届結束賬欵之期切宜注意云云請假之會長姚紫若亦列席報告一切經過情形畢公同討論良久公決由會公函地方軍警各機關請各該長官亟籌保衛要策以安商業免致再受影響議畢於五時散會 
　　縣商會電請裁使遷廠上海縣商會昨致京電云北京段執政鈞鑒滬民不幸疊遭兵禍追源禍始未始非設使建廠爲階之厲現　宫去職齊孫又有將上海護軍鎭守兩使一律裁　所有駐兵分别調離之通電上海總商會文電諒早鑒及務懇鈞座迎機指導迅頒明令尅日裁撤永不駐兵並乞將兵工廠速籌遷移庶兵爭之目標旣去商民之渴望　償刦後災黎生機一線臨電迫切佇候示復上海縣商會叩元 
　　全國商聯會希望各方蠲除私意電全國商聯會致段執政電曰文電諒達齊張交綏可告結束觀其合組聯軍之旨以客軍入蘇後將原有軍隊騰出營舍供其駐紮是有仇視之意故特預爲防範以免侵伐平心而論盧韓將原駐寗垣軍隊調赴常鎭一帶以避客軍恐曾經對壘之軍隊同駐一城易生齟齬用意尚是惟傳聞將省垣少數憲兵解除武裝如果屬實似有報復之意未免太甚總之當此時局未定人心惶惑之時應開誠布公以維大局否則多一猜疑即多一糾紛而直接受害均係無告之小民敝會目擊紛亂情形迭接各方呼籲不得不懇請鈞座分電各軍長官蠲除私意力維大局時機迫切盼望甚殷祈俯念商艱迅予施行爲禱 
　　蘇商電請浙孫撤回閩軍蘇州旅滬商人王大文·虞祖壽·吳景賢·李壽仙等昨電浙督孫傳芳曰陳師潰退鈞座即有撤回駐松軍隊之表示旋閱復上海總商會等電又有駐松軍隊預備退歸原防未便過事干涉之語足見始終以保全浙境並無侵越蘇境之意現陳樂山業已通電辭職張允明亦經遁入租界浙境治安可保無虞務請力踐前言迅令松滬駐軍退回原防以待執政命令而免人民疑駭冒昧直陳敬祈採納不勝待命之至 
　　蔣斌等請轉函租界當道取籌政治活動蘇屬旅滬公民蔣斌·朱大成·姚士雄·唐承銘等致函全國商聯會曰近來失意政客卸職軍人往往借租界爲活動政事之地以待時機故禍變之來猝不及防苟能預爲防範嚴加取締自可减少政爭如上次江浙交戰後租界當局對於徐樹錚之舉動减去戰禍以免貽害人民咸感頌不已務請貴會轉函駐滬各領事曁工部局請其以後對於借租界以圖陰謀者務須加意防範設法取締則於華租兩界均有裨益云云兹悉該聯會以所陳確有見地擬據此轉達以杜禍變云 
[（九）各通信社之消息]  
　　奉軍南下之消息中外通信社云昨據外艦方面得南京無線電﹁盧因時局突變昨忽令浦口奉兵第二師第二十八旅第六十二團·第十師第十九旅第三十八團·及三十七團·三十九團·四十團完全開拔渡江赴寗旦夕時局有新變化﹂該社又據外人電訊﹁昨臨城又到兵車七列約三營第一軍張宗昌部之五十二團騎兵團及砲兵營旦夕亦將由濟南南下﹂云云 
　　盧永祥應付齊孫辦法東南通信社云盧永祥决定調第十師由臧致平指揮爲先鋒軍因鎭江尚有阻礙擬先攻鎭江·常州然後再由蘇州來滬昨日奉軍陸續南下奉軍將由張宗昌統率繼第十師由滬寜線前進 
　　聯合通信社云昨據交通界消息盧永祥討伐孫齊其大部軍隊已於昨日開抵鎭江前敵總司令爲張宗昌副司令爲方振武此外前於江浙戰爭時組織游擊隊隊長之王亞樵亦參與指揮一切盧氏本人則暫居寗垣云 
　　公平通信社云盧宣撫使自接得齊孫組織江浙聯軍逼迫張允明出走消息十二晚立即在行轅召集緊急軍事會議列席者韓兼督辦張宗昌·冷遹楊樹莊·鄭俊彦·曁奉軍各高級軍官由盧宣撫主席即將張允明求援各電及滬交涉使陳世光報告電袖出傳觀張宗昌主戰甚力會議結果當决定分水陸二路進攻松滬并續調奉軍南下其進行之計劃（一）陸路抽調第十師及抵寗奉軍一混成旅沿滬寜路東下爲先鋒隊由張宗昌爲前敵總司令臧致平爲總指揮即日下動員令後路由吳光新統率奉軍爲後援（二）水路楊樹莊統率長江隊來滬會攻吳淞砲臺一面裝載奉軍由水路登陸進迫淞滬議畢盧即電告段執政核示云 
　　華界形勢昨稍和緩國聞通信社云張允明部潰兵騷擾狀况已誌報端前晚張部駐紮新西區交涉署之暫編第一師第五旅等部經各軍官會議議决全體繳械法捕房暫入租界捕房設立之收容所聽候辦法昨早起各兵陸續三五成羣向扼守華法交界處之法兵繳械捕房方面亦指定以海格路某巨厦爲收容處一面並派遣汽車沿徐家匯浜向各處收集所繳槍械彚送捕房收存各項槍枝仍極完好子彈亦頗不少亂堆車中現在新西區交涉署由第六師派隊駐紮已無克字軍踪跡華界恐慌業已略減豐林橋一帶漸有鄉人來往惟以潰兵仍多竄散故各處防範仍未稍懈並因昨日天雨臨時加蓋蘆棚以蔽風雨機關槍及守候諸人均伏蘆棚以内城内搶刦西門一帶聞已平靜齊燮元現移駐龍華盧香亭聞已返莘莊整理後方部隊云 
　　南巿形勢已較和緩遠東通訊社云自龍華方面發生戰事後南巿形勢非常緊急及至昨（十三）日因駐紮南巿之克字軍已盡數繳械驅逐出境故形勢較爲和綏自老西門至斜橋及高昌廟一帶秩序已見安堵交通亦已恢復惟老西門至高昌廟之華商電車僅能開抵南站爲止因高昌廟軍士甚多恐易肇事之故又自老西門至小東門之電車昨（十三）日尚未恢復又一報告滬南一帶連日遭刦故昨日十六舗裏街及小東門城内各處依舊閉巿祗有北城沿民國路之各商店昨日起照常營業搶刦之風較前稍减但避難者仍甚擁擠云 
　　閘北比較尚屬安　聯合通信社云此次江浙聯軍崛起其第一路總司令齊燮元雖以閘北爲大本營迫宫邦鐸去位而自統第六第十九兩師以進行其軍事計畫然因作戰之區在龍華中隔租界故閘北商巿雖亦受風鶴之驚比較尚稱安靜且因地方保衛團辦理得力而全巿警察亦復槍械完全其防衛力亦頗雄厚現聯軍總司令齊燮元暫駐閘北共和路第六師司令部（原爲四區警署）該處四週如梅園路·華康路·廣肇路·均有嚴密之步哨至第十九師司令部業於前日仍遷回湖州會館惟日來路上時有身無符號袖無白布之兵士背負包袱經過此種兵士究屬何人部下警察及保衛團均不敢過問祗有目送飛鴻遙爲監視而人民見之極現恐慌閘北之居户遷避者雖少而各家之細軟貴重之物大都均已存放租界親友處其近鄉如瀏河·羅店·大場·江灣·殷行·彭浦·等鄉人民前因深受戰事敎訓今爲未雨綢缪且恐奉軍東下再受焚掠之慘故遷避來滬者絡繹道路方歸又出倍極悽惶云 
　　張允明尚未離滬公平通信社云張允明自十一日下午由交涉公署逃至法租界後即召集各旅團長會議放棄龍華通令各軍隊繳械租界暫行遣散一面飛電段執政盧宣撫請援現張氏仍庽法租界榮華里五號住宅惟行蹤甚秘往訪者俱被謝却據接近張氏者云張擬在滬待援再圖活動云 
　　前晚龍華會議之所聞中國新聞社云張允明大部份軍隊因遵張氏之命有五千餘人均入租界暫留此次軍隊大都係臧楊舊部孫齊以張氏旣已解决乃於前晚在龍華開緊急會議孫氏代表王永泉出席與議結果極密微聞（一）抽調第二師三團及四假師殘部之部份聯合第二師第十九師軍隊由滬寗路裝運至崑山再步行前往蘇州進攻秦洸（二）由嘉興船運至平望進攻蘇州之側面（三）齊燮元擔任崑山方面指揮（四）盧香亭擔任平望方面指揮（五）孫氏俟與周蔭人商妥後再行移駐龍華俾便指揮聞餉項現在暫由齊燮元籌墊云 
　　孫傳芳暫不來滬遠東通訊社云日來外間盛轉孫傳芳將來滬與齊撫萬會商海上善後事宜曁對付奉軍計劃本社記者昨日特往閩浙巡閱使署駐滬辦事處叩以究竟據云此間無甚重要事項孫氏無來滬之必要所有善後事宜已派總參議王湘汀氏代表來滬與齊燮元協商辦理至對付奉軍之計劃早已籌備妥協云 
　　盧香亭昨日返松中國新聞社云閩軍第二師師長盧香亭於此次迫張一役時來滬會晤齊燮兀并接洽一切兹已公畢於昨日返松 
　　克字軍完全繳械遠東通訊社云張允明所部克字軍自退出龍華後除被法租界繳械四千餘人外尚有三千餘人分駐於高昌廟·交涉署·及十六舗·新碼頭·駐高昌廟部約有二千人已於十二日傍晚盡數繳械駐十六舗新碼頭一部僅一連人亦於十三日下午四時許完全繳械交涉署一部約有一團團長係武銘該團歸孫傳芳收撫昨（十三）日已着手改編矣 
　　聯軍對繳械兵士之辦法遠東通訊社云克字軍被聯軍繳械者不下四五千人聯軍本擬分别給資遣散嗣因此項兵士一旦令其自由恐仍遺害地方乃决定將漳州會館湖州會館安徽會館爲收容所盡數收容預備編爲江浙聯軍之輸送隊云另一報告張允明被逐後所遺克字軍概由齊燮元改編中雜前聯軍臧楊舊部若干人悉數遣散回籍 
　　聯軍司令部賞拿拿張允明李壽慈國聞通信社云江浙聯軍總司令部昨日通告緝拿前松滬護軍使張允明·及上海縣知事李壽慈聞其賞格張爲一萬元李爲五千元云 
[（十）各西報之消息]  
　　大陸報之蘇州戰訊大陸報十二日蘇州電云五六兩團昨夜在此間城外激戰鐵路軌道已在崑山蘇州間與無錫蘇州間拆毁兩處當兩軍激戰之際流彈及於海關房屋美孚油行與亞細亞公司房屋聞當時並用機關槍應戰今日在五十三號鐵路橋處發見陣亡兵士三名另有傷兵三十名城門終日緊閉紅會及各醫院現正凖備療護傷兵敎會之内避難者　集旅蘇西人多慮浙江聯軍將前來驅秦韓國鈞業電雙方停戰聞一方已允服從命令紅會派往前線之救護隊有施賚爾氏摩爾氏及海恩氏等醫生在内云 
　　大陸報云據滬寗車站昨夜（十二日）所　消息現駐蘇州之齊氏舊部三千人中昨有半數不服秦洸指揮但因秦洸有砲隊助戰卒將若輩驅出蘇垣刻聞已退至唯亭附近離蘇城十二哩昨日本埠方面有兵車二列約共三十五輛停在北站備運齊部一千餘人赴唯亭相助並會同進攻蘇州滬寗路軌星期六夜在麥根路拆斷昨已修理完整嗣聞唯亭附近亦已拆斷惟詳况未悉外間謠傳蘇州有放火搶刦情事亦以交通停頓未能證實此外更聞無錫方面有地方不靖鄉人紛紛避往城中城門關閉等說云 
　　張允明希圖再戰未成之外訊字林西報云刻聞星期日夜間張允明會接南京來電囑其無論如何務必盡力支持援兵即日可到又聞某方匯欵接濟故張氏復離法租界而於星期一黎明又出現於徐家滙浜之南希國重集殘部一面託人向蘇齊接洽准其率隊開往他處張氏進行初頗順手已集合殘部若干嗣悉齊氏拒絶其請因此星期一下午重有開戰之象張氏確曾集合二千人而於星期一下午頗似欲在徐家匯浜之南背河一戰並希望日前駐在同文書院附近而守中立之軍隊及星期日未曾調動之本部軍隊加入相助惟是南京盧永祥能否派兵來援猶屬疑問加以昨日本埠方面盛傳南京齊氏舊屬復連合背盧向齊而種種現象亦足證盧氏之　置棘手云 
　　大陸報紀盧香亭參謀長談話大陸報云盧香亭已於昨日回松江留其參謀長龍君在淑現居龍華軍署據龍君言孫傳芳猶在杭州昨日下午外間雖有已抵上海之謠其實孫氏一時似未必來滬此次作戰及孫陳聯合緣由因欲驅逐張允明與陳樂山之故又稱龍華軍署製造局及南巿地方當歸孫軍單獨駐防閘北江灣及吳淞一帶當歸齊軍駐防今齊部蘇軍已退出龍華附近開回閘北張部殘軍現定大部份歸閩軍收編而陳樂山殘部亦已由閩軍派人接洽改編滬杭路目下停駛南軍站駐紮閩軍甚衆 
　　大陸報紀温世珍之談話大陸報云據昨日下午齊燮元與浙孫高等軍事顧問王永泉·及宋君等商定之計劃星期六驅張之役僅爲若輩肅淸長江之第一步記者昨在閘北齊氏司令部獲見温世珍據述（一）上海張部敗兵將悉數於昨夜七時解除武裝（二）蘇州敵軍將於數日内肅淸（三）江浙聯軍然後進攻南京驅逐盧永祥（四）揚子流域商務俟鐵路恢復軍事行動停止即可儘速流通（五）張部敗兵將資遣回籍又謂聯軍將領原不喜用武力驅張故嘗屢次畀以離滬機會無如張均拒絶遂覺張氏爲一搗亂份子致有此次突起之戰事云云 
[（十一）保護地方治安之種種]  
　　王固磐警廳長之安民佈告淞滬警察廳長王固磐發出布告云照得保境安民本警察之職責造謠生事爲僉壬之慣謀本廳長到任以來即以保衛地方維持秩序爲首務近聞潰兵四散警報時聞誠恐不肖之徒藉端滋事致地方人心不靖頓起意外之恐慌爲此布告爾地方商民人等一體知悉所有地方治安商民秩序本廳長敢負完全責任决無意外之憂虞愼勿頓起恐慌自相驚擾倘有流氓匪類妄造是非藉端滋事一經查獲定當從嚴究懲决不寛貸爾商民人等幸各自安生業母涉驚疑切切此布 
　　南巿每晚八時起斷絶交通前晚八時起南巿交通頓行阻止往返行人頗感不便聞淞滬警察王廳長因地方潰兵散匿發生搶刦大爲居民商業之害是以嚴飭所屬盡力維護以阻止交通爲澄淸方法故昨晚仍舊依時進行云 
　　南巿保衛團團員仍徹夜梭防南巿保衛團團本部以連日滬地戰事亂兵搶刦地方驚慌仍令東南西北四區保衛團團員徹夜輪流梭巡姚團長與穆·葉·兩團副亦全夜在團部輪流守夜俾得指揮而保治安 
　　閘北保衛團之兩通告閘北保衛團團本部昨函各支團云奉團總命值兹地方不靖凡我團内外部職員應常穿制服辦公以振精神即各支團團員日間在營業時間亦須常備制服以候臨時緊急命令等因奉此除分函外相應函達即希查照分知是要云云又爲禁止燃放爆竹發六言佈告云照得商店住户向有一種習俗每届年底酬神最喜燃放爆竹或遇婚喪日期亦聞烘聲劈拍現在地方不寗人心最易搖惑爲特怖告嚴禁如違定即查究 
　　閘北商界擬各街自组守望閘北十一路商　會昨爲維持閘北治安特發通告云逕啓者現值時局蜩螗地方騷然際此陰曆年關冬防吃緊本會爲統籌治安計昨特召集職員詳策安全僉以閘北接近戰地三次兵事安然無礙端賴警察及保衛團防禦有方惜地方遼闊耳目難周惟有守望相助靈通消息俾匪徒得以歛跡兹擬各街自組守望以十户爲一組互相聯絡聲氣一户有警各户應之一方電告警署及保衛團協同緝拿送區究辦共保安全以靖地方云云 
[（十二）各慈善團之救濟]  
　　紅會莊得之派小輪往蘇救護昨日紅十字會總辦事處理事長莊得之特派沈錦濤偕同醫生看護數人雇乘小輪船一艘用紅十字會名義出發往蘇州接護莊得之夫人及鉅商管趾卿等來滬順便救護傷兵難民惟上海總紅十字會醫院此次戰事除西人送來之傷兵外自往求治者已不收納僅滬城分會照常救護收容傷兵云　　滬城紅會救護之昨訊滬城紅十字分會昨派隊員分乘汽車往來南火車站及南巿各處巡　救護傷兵難民當在城内穿心河橋救得受傷人沈不華一名留院醫治該院連日救護傷兵已有數百名院内已無隙地故昨日起所有自行上門之傷兵僅止給藥敷治不准留院矣又該分會會長夏應堂因連日隊員至各處救護傷兵難民途中被兵士留難攔阻故於昨日函請第六師第十九師司令部請爲保護云 
　　白十字會救護訊中國濟生會於前晚八時由隊員劉汝霖·胡格生·等在徐家匯土山灣一帶救出難民二百餘名送至天文台路第五暫留所安揷又由沈佩蘭等由普益習藝所後面救出難民五十餘名送至老垃圾橋第四暫留所安插又昨日因徐匯公學收容難民多人特派劉汝霖等押送白米二十石小菜五百餘斤補助該處難民順道至白來尼蒙馬浪路口假南大成米店設立難民指引處復向十六舗一帶及徐家匯南面小木橋救出難民數十人 
　　靈學會臨時避難所消息此次滬地突生禍變民國路靈學會於倉猝之間召集救濟隊員四處出發凡在火線内之難民不能通過者由該會救濟隊領出不少又該會城内老縣基路盛家衖之臨時避難所原屬一時權宜之計現已借到福佑路煤炭公所即前江浙戰時該會作爲第二收容所之原址聞已預備一切 
　　天主敎友捐米濟難民徐家匯天主堂此次收容難民截至昨日午後達六千數百名之多每日需米五十石因收容所不敷住宿現已分設四處（一）來司學堂（二）徐滙公學（三）聖母院（四）若瑟院等處聞敎友王寳倫昨日遣人送白米五十石至堂以作難民食糧云 
　　救護事業之結束與請賑松江馬路橋第五療養所自滬路中斷婦孺進所日增食米雖尚可設法經濟則無法維持特函旅滬周主任速籌鉅欵接濟十三日下午由周復函以松江戰事已止且時迫年關亟應將救護事業趕辦結束傷兵可送松江醫院或軍醫院收容之婦孺則將廣育院張遂霽兩分所先行遺送回家至救護隊亦應一律解散並收回袖章制服以淸手續一面又由張礪侯·吳伯庚·周學文·等續謁賑務督辦馮夢老陳述松江各收容所難民充斥何以卒歲請速派員施賑當經夢老面允一俟交通恢復即行派員前往調查散放聞其辦法仍擬於調查後按受災程度計人施賑俾各收容所難民得之可以回家度歲也至施賑欵項聞即前日查而未發之三萬元惟能否增益現在尚無表示 
[尚有本埠新聞轉入後頁]  
 
 

Page 11

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *本埠新聞二 
　　常州難民收容所已成立常州旅滬工商鄉誼會昨日在曹家渡立成里常州公學開會各會員以戰事發生鑒於北新涇一帶同鄉避難扶老携幼形甚狼狽流離失所倍覺凄慘議决在常州公學設常州難民收容所蒐集避難貧苦鄉人當推定臨時職員黄冠羣爲臨時總務主任俞浩春·羅桂卿·爲交際戚少卿爲庶務萬生寳·黄冠卿·劉壽保·查巧榮·等十一人爲招待定於十四日開始收容云 
[（十三）雜訊附錄]  
　　浦東爛泥渡謠傳奉軍到滬浦東爛泥渡巿上昨日午後盛傳奉軍已由輪船開抵南巿十六舗登岸云云至六時許各商店即紛紛收巿保衛團救火會均分班出防協同巡警通宵守衛云 
　　流彈擊中小孩肚腹斃命法華交界之唐家灣安納金路口福利毛刷廠之五歲小孩於前晚深夜忽來流彈命中該孩肚腹頃刻斃命 
[工部局宣布電話改章收費之會議]  
　　先試行一年 
　　上海旅菜酒茶各同業代表周伯堯等於六日上午至公共租界工部局竭見總董費信惇請願取銷電話按次收費情形已誌前報昨日本埠西報載有工部局宣布八日旅菜酒茶各同業代表及各馬路商界聯合會代表偕工部局華顧問委員會各員與總董費信惇氏會談情形據稱當時費氏及工部局會計員曾詳述工部局所持態度之理由繼由華洋德律風公司代理總理解釋電話用户一部分有改章收費之必要後由工部局建議衆對於按次收費實施之效益不免有所誤會今不如暫先試行一年如旅菜酒茶各同業有所不滿可於滿一年期之前三個月函致工部局届時當續加考慮工部局深信按次收費試行數個月後華人必知其便利云 
[納稅華人會决召集巿民大會]  
　　定陰曆明年新正初九日 
　　公共租界各馬路大小商店爲電話加價事備具公函致納稅華人會要求召集巿民大會函内聯名蓋章者計有四百餘户當經該會於前日（十二）開臨時理事會討議一切僉以此事旣由多數巿民請求自應照章辦理又以陰曆年内爲日無幾籌備不及决定於新正初九日召集并先期登報通告云 
[航業要訊]  
　　英艦調滬已到滬上自發生戰事以來各國駐艦均已出動護防本埠僑商英國以在滬勢力權利關係最巨故留滬海軍艦隊司令十一號即發電香港及威海衛兩處調巡洋兵艦兩艘臨時加調海陸戰隊一大隊至滬此電去後港威兩處均有復電至滬先派來之嘉烈爾斯號在昨日上午已先飛駛來滬又有巡洋艦大愛米號亦有復電謂須遲一天載得陸戰隊在今日上午方可到申昨日先到之嘉烈爾斯號已經開入浦江中與列國各艦共同維護租界治安云 
　　大霧迷阻輪舶昨日吳淞口外大霧由外洋及近海各路來滬之商船均遭阻滯若阿蘇凡司蒂曲立號·及龍野號等等共有中外商輪六七艘悉被阻未到即東洋公司之郵船春洋丸亦遲到半天直至下午六時始到上海惟聞尚無意外之事發生 
　　長江旅客陡增往來蘇錫常鎭南京間之旅客自滬寗車不通之後近三日内由滬赴上列各地者均改搭長江輪故去客大增自十二日以後長江輪之進口到滬者更多由蘇省内地各處因避禍來滬之行李箱籠及各項物件各輪均皆擁擠不堪 
　　蕪湖日領蒞新日本新任蕪湖領籐村俊房氏現因急赴蕪蒞新昨日已乘日淸公司之襄陽丸赴蕪 
　　英海軍軍官來滬駐漢之英國海軍軍官杜惠遜氏·海軍之司令官宅畢氏因聞滬上發生戰事昨日均來上海 
　　上江輪之調修招商局昨得漢口來電謂上江班輪固陵號現因船身急待修理故已停行班期即日將撤航來滬興修云 
[上海縣議會今日開會]  
　　上海縣議事會爲時間問題已定於今日下午二時假天后宫第三高小學校舉行臨時緊急會議其中要案如對於前知事李壽慈所侵吞各項公欵將籌追比方法云 
[愚園路之綁孩殺人案]  
　　邊姓幼子被匪綁去傭婦抵抗飲彈殞命 
　　昨日上午十一時有綁票匪三四名雇乘汽車駛至滬西愚園路二百十一號門牌邊姓家門首下車擁進屋内見一傭婦懷抱邊之幼子即上前奪取該女傭竭力抵抗致攖匪怒突出手槍扳機射擊砰然一聲女傭飲彈殞命匪趁勢攫得邊子挈登原車疾馳逸去嗣邊投靜安寺捕房據情報告由捕頭派探前往邊家將尸舁入騐尸所候報官檢騐旋即查悉匪所乘之車係向飛星汽車公司租賃故將代匪司機之車夫某甲拘入捕房聽候核辦 
[吳淞元利南貨店接到嚇詐訊]  
　　吳淞西巿豆巿街元利南貨店内突於前日接到嚇詐信一封具名十九師兵士信内謂年關已近借洋一萬元須一星期内回復如無銀洋當乘夜車到淞面借云云該號接信後因店中並無如許鉅欵即將店産貨物悉數拍賣亦難凑集此數店主即將原函報告商埠警察局核辦原函如下元利主人台鑒敝團兵士因年底將近因要想貴號借洋一萬元此洋一星期要用請主人速速送上海山東路二百六十二號内合記小客棧内樓上或門口守等請問小客棧主人問兵士刻在内否可也尚一星期無回音敝團兵士即乘夜車來淞到貴號面借衣服及銀錢搜索一空再用軍械等搶刦行動等事特此來示關達此請年安下具十九師兵士　寫又批銀子送上海山東路二百六十二號合記内可也（原函别字一仍其舊不加改竄） 
[刦盜劉二解送内地官廳治罪]  
　　盜匪劉二於去年十月三十號晨持棫夥刦愛多亞路鴻大錢莊銀洋一百二十七元臨逃開槍拒捕擊傷該店學徒董寳倫腿際彈傷西捕巴台華捕高福元之足部案發被捕抄出實彈手槍一支連同關係人倪廣福併解公共公廨押候訊究在案昨由陸襄讞會同英領馬君提審據探長鍾星南探目張芝卿包探蘇長生等上堂禀明拘獲情形謂查得十月二十三號福建路一百四十七號陳靜安之店内被盜四名搶刦銀洋劉亦在内並已在捕房承認惟倪則否認爲匪云云旋由中西兩捕上堂禀明追盜受傷詳情並由董倫寳陳靜安分别證明一切質之劉供認兩次均與在逃之三人搶刦不諱倪堅不認搶中西官磋商後判曰劉二迭犯刦案並槍傷中西巡捕着押候解送内地官廳按律治罪倪廣福雖訊與盜案無關但前曾因竊案懲辦有案且與劉二同居應即逐出租界手槍子彈没收西捕巴台華捕高福元均對於捕盜有功殊堪嘉尚應候捕房分别獎勵 
[閘北共和路口昨日火警]  
　　昨日上午四時閘北共和路民立路口恒泰源烟紙店突然起火延燒共和路唐順興彈花店升大洋廣貨店民立路周姓李姓等四五家對面新造巿房尚未完工延燬門面兩間又天來絲廠之長窗玻璃遭火灼碎兩扇事後經四區二分所調查店主高淦林揚州人保有火險前日高因母病挈妻回籍留妾及新雇之二夥在店現均在逃房主裕祥公司已具呈警所請求嚴緝高淦林到案究辦云 
[曹家渡西倒斃無名男尸之報騐]  
　　二十八保八九圖地保盧孝生昨投法庭報稱曹家渡西靑年會學堂附近今晨倒斃無名男屍年約三十餘身穿灰色皮袍元色馬褂元色　襖白絨衫華綠葛棉褲絨棉鞋絨襪直　呢小帽查無家屬爲此報請相騐車檢　長諭令靜候派員往騐 
[行竊古瓶之押儆]  
　　法租界大世界守夜人張順邇因患病囑令其子張德才代爲守夜詎張德才心起不良將商塲内潘俊明所設古玩攤之橱門撬開竊取價值六十一元之古瓶一只售洋化用旋爲原告查悉報告捕房飭探毛金根前往將張父子一併拘獲原贓已無從吊案昨解法公堂請究先據原告投訴失竊情形詰之張順供民人患病在家不知兒子行竊之事今民人情願如數賠償等語張德才供認行竊中西官判張德才押西牢一月以儆張　開釋賠欵交原告領去 
[公共公廨訊案彚錄]  
　　昨日公共公廨訉理之民事訟案併誌於下（一）賈實夫聲請爲祥豐莊淸理案堂諭田益慶於七日内付洋一百元自陰曆正月底起每月付五百元以淸爲止周特如於七日内來案繳洋一千一百元違即飭提並傳保人到案先行賠償（一）陳志鈞訴杜渭康欠廣告費洋案堂諭隔日公示申新兩報十四天（一）王杏桃訴徐民生欠欵案堂諭准予改明審理（一）通商銀行等訴永春錢莊欠欵案堂諭准予給諭同春衡吉錢莊如有唐吉生所認之資本財産停止支付（一）陳友文爲遺産請求案堂諭被告前後所呈六百元仰理賬員交原代表甘維露律師收付各債權人其餘三百零八元到期着被告如數照繳毋得違延（一）周仲慶延甘維露律師訴季宇淸欠銀案堂諭准予具詰出外分期拔還不得違延（一）賀東翁延該雪臣律師訴陳啓基欠銀案堂諭姑准具結出外設法理楚償還並准原告調查該被告如確有産業隨時報告執行（一）坤和米號延朱樹楨律師訴徐掌生欠米價洋案堂諭飭被告到案執行（一）周幹康訴蔡春林欠欵案堂諭被告抗不遵判履行應准原告所請將被告蔡春林直隸路源興木器號暫行發封如遵諭將欵繳付准予啓封 
[誌謝]  
　　昨承商務印書館惠贈第八卷第十二第十三號﹁小說世界﹂曁第十二卷第十二第十三號﹁兒童世界﹂各一册又錢業公會惠贈第四卷第十二號﹁錢業月報﹂一册誌此併謝 
來函 
[周翔興磁器號來函]  
　　逕啓者貴報昨日本埠新聞欄載閘北公興路周翔興磁器店隔壁空屋内於去年十二月二十五夜一句鐘起火未成經五區二分所查得該店壁上挖掘一洞顯有放火痕跡將店主拘解司法科供甚支吾判令還押云云查與事寳不符去年十二月二十三日晚十二時半敝店左鄰八十一號柴　店失愼延燒敝號事後火首逃匿無從查究房主即催工將屋翻造行將落成怱於一月九日救火聯合會謂敝號有縱火嫌疑致函五區二分所將敝號店主傳去轉解司法科店主周鳳儀據實伸訴誤會蒙葉科員派員就地調查實係被燒並非縱火即蒙葉科員釋放現已五日何能謂其尚在覊押想係傳聞失實相應備函更正請登入來函欄内以明眞相而昭實在至爲感盼周翔興磁器號啓一月十四日 
[東亞同文書院中華學生來函]  
　　貴報本埠新聞載有同文書院前夜被兵士搶掠一空云云查敝校此次並未被搶且仍照常上課誠恐親友未知代爲驚恐請將此函登入來函欄内以明眞相爲荷東亞同文書院中華學生自治會一月十三日 
[上海地方審檢廳來函]  
　　逕啓者頃閱本日貴報本埠新聞欄内載有地方審檢兩廳公務形同停辦等語查本兩廳均係照常辦公昨日並無停頓情事合亟函請更正爲荷江蘇上海地方審判廳上海地方檢察廳啓一月十三日 
 
 

Page 12

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *商業巿况 
　　北京專電 
　　前塲金融開盤八十七元四角收盤八十七元八角整陸開盤七十元零八收盤七十一元柒長開一盤六十五元一角玖陸開盤二十五元二角低至二十四元七角五收盤二十四元九角二分五後塲金融開一盤八十七元七角五整陸開一盤七十一元一角玖陸開盤二十四元九角五收盤二十四元八角五（十三日下午六鐘） 
[釐漲拆借]  
　　昨日洋厘早巿價爲七錢三分二釐六毫二忽五午巿又轉高價七錢三分三厘五與上日比較大一釐二毫五銀拆早午兩巿均爲白借與前日相同出口本街裝天津洋十萬元昨日大條進口麥加利由大來公司來七百四十一條臺灣到一百八十七條滙豐到六百三十七條 
[國内匯兌巿况]  
　　上海銀行一月十三日國内滙兌行巿報告云今日津電未到此間對於公砝及行化匯價鑒於近日該埠來電申票巿况變化之大故未貿然開盤洋滙較昨巿略漲計京爲一千零十八元津爲一千零十六元漢電申票價爲九百六十九兩五錢較昨巿驟緊二兩釐價漲爲七錢零四釐六毫二忽半當此滬局不寗惡耗至漢該埠金融頓呈緊急狀况亦意料中事也今巿此間洋例紋牌價同時跌爲一千零三十三兩五錢洋仍可平滙魯省滙兌據聞當地時局漸轉和平人心亦寗百業均微呈轉機金融狀况亦逐步恢復原狀故自此間滙往欵項滙水較前跌去如濟南靑島烟台等處每千元貼水約二十元左右云 
[銀行公會行巿會消息]  
　　南巿信滙暫行停送 
　　昨日銀行公會行巿會議决本會會員銀行信匯向例依照滙信地址專差致送按日來華界各區以軍事行動秩序非常混亂商號居户大半遷僻租界所有華界滙欵倘仍照遞頗多不便爰於本日起受欵人在華界者一概暫時停送如受欵人已得滙欵人信札儘可至各該銀行詢問惟須妥保領欵云 
[神户英美滙巿電訊]  
　　昨日神户滙兌巿午前電日美滙兌賣價三十八元二五買價三十八元三七五日英賣價一先令七辦士一二五買價一先令七辦士一八七五均與前日同正午與午後來電俱無變動 
[外滙掛牌均有升縮]  
　　昨日星期二先令揭曉長二五掛三先令二辦士印滙大一羅比二五掛二百十羅比零七五法匯大十法郎掛一千四百十五法郎美滙大半元掛七十五元二五香港弗動仍掛七十四兩二錢五分東滙小二五掛五錢零七五嗬囒大二盾掛一百八十七盾新滙小五錢掛七十四兩二錢五分 
[先令巿况續硬]  
　　昨日星期二先令揭曉長二五内盤巿况仍屬見疲計銀行賣出三月份先令價三先令二辦士零六二五買進三先令二辦士一二五收盤時銀行賣出在月份先令價一先令二辦士一二五買進三先令二辦士二五午後巿况初好後疲計銀行賣出三月份先令價三先令二辦士零六二五買進三先令二辦士一二五嗣後賣出三月份先令價三先令二辦士買進三先令二辦士零六二五收盤時賣出三月份先令價三先令二辦士一二五買進三先令二辦士二五 
[美滙巿况仍堅]  
　　昨日星期二美滙掛牌大五角内盤巿况疲弱計銀行賣出三月份美匯價七十五元半買進七十五元七五收盤時賣出三月份美滙價七十五元七五買進七十五元八七五午後巿况仍疲交易不多計銀行賣出三月份美滙價七十五元七五買進七十五元八七五嗣後賣出美滙價七十五元五角買進七十五元七五收盤時賣出美滙價七十五元七五買進七十五元八七五 
[東滙巿况趨鬆]  
　　昨日星期二東滙掛牌小二五内盤巿况不振銀行進胃頗乏計賣出三月份東匯價五錢零六二五買進五錢零七五又計賣出三月份東滙價五錢零半分買進五錢零三七五收盤時賣出三月份東匯價五錢零四三七五買進五錢零三一二五午後巿况初時見疲後則略好至收盤時則仍疲計銀行賣出三月份東滙價五錢零三七五買進五錢零一二五後賣出三月份東滙價五錢零五六二五買進五錢零四三七五收盤時賣出三月份東匯價五錢零四三七五買進五錢零三一二五 
[標金回漲一兩一錢]  
　　昨日星期二大條銀來電近期長一二五遠期長一八七五計近遠期均掛三十二辦士四三七五美滙兌開收盤均弗動銀價大六二五日英弗動日美小一二五二月份標金開盤爲二百四十七兩四錢較上日小七錢先令揭曉時金價爲二百四十七兩五錢常時人心甚疲緣銀行進胃寥寥致金價小至二百四十六兩八錢（全巿最小價）嗣後巿况仍復回好計高至二百四十八兩九錢小至二百四十八兩七錢高至二百四十九兩後小至二百四十七兩復高至二百四十九兩一錢收盤價爲二百四十八兩八錢烚赤做開三百二十六兩登賬補水均爲二百四十八兩午後巿况初疲後堅日英美滙兌均未更動標金開盤價爲二百四十八兩八錢又高至二百四十九兩一錢先令揭曉時金價爲二百四十八兩六錢又高至二百四十九兩七錢小至二百四十九兩一錢高至二百四十九兩五錢復小至二百四十七兩八錢又至二百四十九兩三錢收盤價爲二百四十九兩二錢較上日漲一兩一錢全巿最高低相差二兩九錢補水二百四十九兩 
[公債續跌巿况暢旺]  
　　昨（一月十三日）各債巿况仍極暢旺全日期貨成交總　達四百六十七萬元整六最旺占二百三十一萬元金融一百七十九萬五千元七長較少計五十六萬五千元現貨巿况亦較前旺盛成交八十二萬一千元亦以整六最旺計六十三萬元金融九萬五千元九六六萬餘元七長祗三萬五千元各債巿價承前日趨勢仍續暴跌如七長現貨因前日無巿故跌下最鉅計跌二元金融期現各貨亦續跌一元以上七長期貨續跌一元左右整六期現貨稍挺跌七八角九六續跌尤微僅三角許兹分述如左　　金融公債金融現貨千元票八十六元比前巿開盤　跌一元五角較前日亦續跌一元八角期貨一月期八十六元四角較前巿開盤跌下一元三角比前亦續跌一元八角二月期八十七元五角半比前巿開盤跌下八角較前亦續跌一元三角半 
　　整理六釐整六現貨七十元零七角較前巿開盤跌下一元比前則續跌九角期貨一月期七十一元四角半比前巿開盤小二角半較前日則續跌七角半二月期七十二元一角半比前巿略縮五分較前則續跌七角 
　　七年長期七長現貨六十四元比前巿略小二角較上週飛跌二元期貨一月期六十三元九角比前巿開盤跌下八角較前亦續跌八角半二月期六十四元四角半比前巿開盤跌八角半較前則續跌一元零五分 
　　九六公債九六現貨二十四元八角半比前巿開盤續小二角半較前則續跌三角半 
[外股巿况淸淡]  
　　海利洋行報告云昨日外股巿面頗形淸淡交易不多紗廠股及債票稍有成交外橡皮股進出極少昨日成交價格英工部局一九二四年六釐公債九十八兩美國總會八釐債票一百兩上海紡織（老股）六十一兩又六十兩怡和（平常股）十三兩（三月期）東方纱四兩四錢半（三月期）業廣一九一六年五釐半債票八十九兩墾植五兩（三月期）英法地産一百二十六兩拍當五兩六錢色麥搿搿九錢（三月期）德律風七十九兩 
[紗花平疲]  
　　紗廠聯合會花紗報告云昨日星期二美國棉花現貨漲二十磅音近期漲十七八磅音遠期漲十九磅音印度勿洛去未動東洋三品紗近期漲二元八九角遠期漲二元八角至三元五角二十支現貨紅財神大一元標凖紗巿勢略平因本埠戰事平息巿氣挺高近期大三四錢遠期大四五錢午後四川帮購買二十支地球三羊砲臺寳鼎人鐘等貨又十支童子軍牌共計三百餘包行情不動標準近期又回小二三錢遠期小三四錢巿况平疲客帮由江西長沙漢口寗波蕪湖汕頭等帮買成本紗一百餘包日紗二百餘包本紗無甚上落日紗小去二錢五内外紗廠開出十六支水月大包四百包價一百七十一兩五錢陽曆二三月期其他各廠無開出棉花巿價仍平穏交易不多陳公茂買進現貨棧交陜西花五百件價四十兩零二錢五 
[三品賣方着手活動（十三日大阪電）]  
　　三品巿場因美棉騰貴日俄交涉續開股巿因而堅俏故開巿前卽預想漲起二三元旋各方買回續出各月期均現最新高價惟至二盤買方見漲風過猛意存觀望巿况稍趨停頓而賣方大户遂欲乘機活動空頭之家忽紛紛叫賣因預料至二三月出品激增必有銷胃疲滯之　故出此先發制人之計云 
[大阪紗巿現貨微漲（十三日大阪電）]  
　　棉紗現貨因期巿趨穏交易進步行情漲起二元成交極鉅 
　　鶴鹿四十二支現貨五三二·○○ 
　　軍艦四十二支現貨五一○·○○ 
　　寳庫二十支二月期三八三·○○ 
　　扇面十二支二月期三六七·○○ 
　　扇面十四支二月期三六五·○○ 
[大阪布巿不動（十三日大阪電）]  
　　棉布巿况因滙巿跌落人氣不惡賣貨稀少行情不動 
　　軍人二月期一五·二五 
　　世樂鳥二月期一五·二○ 
　　紺千鳥二月期二五·一五 
[絲巿又淸]  
　　昨日洋莊絲巿又呈淸衰美法巿場行巿復現不振而滬巿絲滙繼續增高以致廠黄灰絲經去路寂然惟英倫方面對於中下等乾經尚有進意昨計由達昌愼餘二行購成現貨四十擔價均堅定云 
[横濱絲巿仍俏（十三日横濱電）]  
　　生絲現貨需要之家陸續叫買惟前途看漲賣方頗有難色蓋不願於此廉價時出售故巿中人氣極爲堅俏云 
　　絲屑巿况本日僅有零星成交價則稍趨跌風 
[粉巿激漲]  
　　補空勤買氣盛 
　　昨日粉巿頗具漲之趨勢緣空方以粉巿祗有一日巿面深恐無形軋空積極抵補加之津粤等帮搜羅現粉及二月份貨以致巿氣步見激昂各月份最高價均有分半之漲度交易所上午開盤後因大連與營口等帮動辦近期津帮又辦進祥新丹鳳牌現粉一萬包兼之空方抵補續股巿價均形步漲本月份與正月份各漲一分半二月份漲一分二釐半三月份雖祗開拍一盤價亦漲起半分午後廠家棧單亦從事收進大連烟臺兩帮又續辦二萬包補空與套頭進行益力各月巿盤益趨漲風收盤結果本月份價爲二兩一二二五較前日收盤價計漲一分正月份爲二兩一錢六分半二月份爲二兩一八二五均各漲分半三月份爲二兩一九二五較漲七釐半期粉成交額上午十七萬四千包下午十七萬包收巿五萬六千包共計三十九萬包股票上下午共計成交二十股價由四十七兩五錢漲至四十七兩八錢較前日計漲四錢現粉出口錦發號交裝英公司郵船運往檳榔嶼兵船粉三千包交易所粉巿祗有今日一天明日（二十一）即行停巿交　云 
[茶巿完全停頓]  
　　昨日星期三本埠洋莊茶巿仍趨停頓全巿紅綠箱茶均無交易土莊綠茶近來銷路已趨呆滯故各茶廠家業已完全停止工作路莊綠茶海外來電雖有去路但存底已缺故巿面日趨停頓云 
 
 

Page 13

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *自由談 
[餐櫻廡漫筆] [  蕙風]  
　　甲子冬日與慈豁朱君炎復（威明）結鄰因紹介獲交其同縣馮君君木（　）聲氣之雅傾蓋如故飄燈隔巷風雪過從良用慰藉君木劬學媚古唾洟世法風趣略似半唐老人文筆典重遒上得力於班范兩書詩入宋名家之室論詩示天嬰云微尚愔愔苦未宣誰能慘澹徹中邊一從會得無絃旨不近琵琶已十年落木空山獨鼓琴天風縹渺秋陰陰沈思忽到無人處未要時流識此心人閒颯沓有餘哀坐負嶔奇絶代才七寳莊嚴彈指現可堪無地起樓臺太羹至味謝釀鹽玄箸超超衆妙兼不解品詩鍾記室却將潘陸壓陶潛刻骨淸言轉益深苦將微意洩幽沈天吳紫鳳渾顛倒未稱年年壓線心鉛華久已薄楊劉但有霜聲接素秋鶴背　　鉤鎖骨不煩露地載癡牛振采猶愁骨不飛申來燕瘦勝環肥平生無限蕭寥想流派何關呂紫微窈窕孤吟發大哀上天下地一低徊虚荒誕幻離騷意錯被人呼作鬼才盡取纏綿廻澹宕要收戌削入風華燕支十斛從渠買不寫徐熙没骨花象外冥搜徹九天眼前景色赴沈綿嵯峨蕭瑟詩人意合在平陵積水邊中聲臺閣備宫商山澤微吟敢抗行遺世羊裘甘寂寞不從龍袞較低昻麟峋白雪號奇才落日西風字字哀諸將詠懷皮骨盡可須吞到杜陵灰宛陵淸峭異廬陵萬古歐梅各著稱冷抱熱腸蘄嚮别那將赤炭置曾冰漁洋意盡邢石臼甫草情深謝茂秦自古詩流例相念談龍嫚駡又何人索索絃聲十指乾自尋商調背人彈微茫意思君能解招取空山共歲寒贈錢太希云愔愔高致故難最寂處生涯有樂康天茁韭崧充鼎爼人紉荷芰作衣裳深微且可窮孤詣衰歇何心問衆芳吾事寗愁霜雪落竢看畏壘祝庚桑其高弟子沙孟海（文若）詩古文辭能紹述師法尤工刻印虚和秀整饒有書卷淸氣於近世印人神似陳秋堂（豫鍾）篆法尤極研究無　雜遷就之失缶翁絶契賞之謂後來之秀罕其倫比製白文印貽余曰背塵乃能合覺擬漢軍印漸近蒼勁日進不已所詣未可量也 
[山陽痛語（五）] [  禹鐘]  
　　沈禹鐘曰余違君垂三載不謂當日等閒一别自此遽成永訣人天之痛早潛伏於無形傷已余聞之天道無親常與善人又曰厚德載福以君德器之宏深宜若可以得天眷乃秉命不融會不下壽豈眞造物忌才耶雖不盡之靈無歇天固不能死君之所不死者然喆士永絶殲我良友其能無慟於斯人乎余旣慨君之生平衡其志節以爲當列爲我邑近世之第一人蓋君之困心衡慮修德力學不墜罕其儔匹非溢譽也君家有負郭田遺族差足自給今余之所欲急急爲君身後計者則君生平之著述未可任其湮没期將收拾其叢殘以壽梨棗俾百世之後而音鏖常新後死之責如是而已以上所述即余得君死耗後爲君所作之傳狀略存其生平之行誼且以見我二人交態之一斑若其他離合憂喜塵塵如夢之瑣屑滋未盡也今哀思塡臆欲哭無淚不能一一盡譽而誌之且亦不忍畢書焉 
[踏雪半淞記] [  達紓庵]  
　　星期六晨大雪紛飛此蓋入冬第一次汚穢惡濁之上海頓成淸潔世界余赴湖心亭品茗則老友趙子徐子蘇子已沽美酒酣飲禦寒見余勸進余曰湖亭賞雪不足暢懷曷移樽半淞園小飲乎諸君逸興遄飛都韙余言曰良晨美景及時行樂耳並約王黄謝華沈顧諸子同戾於是携酒挾饁冒雪上道勇往之概何止赴槍林彈雨之士旣至則擇飲於池旁小亭之上亭頗湫隘然開窗面山挹雪擁雲則室雖陋而雅絶也飲次衆以踏雪爲樂遂各愛其愛各樂其樂余與趙王諸子四五人跨山穿橋探雪窮谷雪映人淸人與雪潔宛然置余儕於另一世界非復在此怨憤煩惱之世界矣吁令世界而成爲怨府者非天之罪罪在惡人余怨天余言過矣余意此世界終有萬國大同藹然如親之一日余惟自悲遭世不造生不逢辰而已時園中無游客路皆積玉深可没　余又不禁爲此可愛玉雪遭人作踐深致憐惜然而世人之衆憐香惜玉能有幾人行次趙子喜以擲雪爲戲以余數人爲鵠的活躍如稚子蓋藉以運動也余助王蘇攻趙趙終不北且戰且行無分優劣趙以一敵四不愧爲長勝之後果其典軍寗有張吳繼歸小亭歡叙如初不類今之大人先生弗近人情也時遙見深山雪裡有美二人披斗蓬欵段而行嗟乎山容雪態佳景也而無佳人點綴寗不减色今乃增光不少 
[先换錢洋戰　之舊年景縮短洋碼圖]  
　　未幾游人漸衆便無靜致不足觀矣而陵谷積雪亦似憎此俗客漸漸消歸烏有余儕遂去則燈火照眼矣 
[和死去一樣] [  ＷＣ]  
　　醉滇倒地和死去一樣 
　　佛家靜坐和死去一樣 
　　八百八十碼剛剛跑完一跌倒和死去一樣 
　　辛苦極了甘睡的時候和死去一樣 
　　誠心的敎徒當着他聽敎主禱告的時候和死去一樣 
　　舊家庭裏的弱婦被夫婿痛打氣極了詐死裝得好的和死去一樣 
　　卑官遇着上司說錯了話上司一怒他就氣也不敢透和死去一樣 
　　冬天洗澡給茶房揩乾之後望後一挺大毛巾一蓋舒服極了和死去一樣 
　　初吸香烟的一口氣吸了一枝香烟暈極了一動就要吐望牀上一倒和死去一樣 
　　專制時代打官司的老手當着堂上老爺大發作的時代一句不回儘他喊儘他駡和死去一樣 
[海上蜃樓（一三四）] [  釧影]  
　　第十四回烟花撲地弱女鬻身風雪漫天孤兒營葬 
祖書城的夫人本來也要同到蘇州後來祖書城說海上庽中無人照看况且又有小孩子到鄉下去也不便天氣又是嚴寒女人們於葬事上又不能相助到葬事畢後照例須在寺院中禮佛一天到那時候再到蘇州來罷祖書城把上海事情略略料理淸楚便乘輪回蘇預先早有信給何氏他們備好轎子在碼頭迎接那轎班是認識祖少爺的祖書城乘轎到了何宅果然何研因有病這幾天稍爲好些僅能扶杖在室中徐步有半個多月不曾出門一到晚上剛上了燈他就要睡了祖書城於辦理葬事完全是個外行說要託老表叔主持一切何研因道你放心我一切全重託了胡叔琴了他是個内行我們家裏辦幾次葬事都是他經手我昨天已約了他下午三點鐘到這裏來我們三人談一談好在你們不是從新做起墳來就在祖老太爺的墳上合礦你們老太爺老太太也同在一地這事簡單得很鄉下人也不能大敲竹槓葬事稱家之有無豐儉中乎禮那就是了祖書城唯唯稱是下午三時胡叔琴來了何研因把他請到裏面三人談了一個大致情形原來祖書城此次營葬共有三柩是他的祖母和他的父親母親這三具棺木都寄厝在桃花塢背後的一個五畝園中這個五畝園倒也很古裏面也有許多小小古跡什麽唐伯虎的桃花菴等也在近旁五畝園中花木扶疏也小有亭台之勝祖書城在蘇的時候春秋兩季和他夫人時來祭奠殯舍不多却也灑掃淸潔當時原　祖書城的老太爺先故世那時祖書城年紀還小由他母夫人撫育成人自祖書城的父親故後一貧如洗偏偏祖老太太以慟子情深得了一個半身不遂之病飲食起居一切需人扶持祖書城的母親上侍衰姑下撫弱子每天終在晚上兩三點鐘睡眠早晨七八點鐘起身又和祖老太太住在一個房裏倘然祖老太太牀上有一點聲息或是要起來便溺等事他早立在牀前伺候了而且十餘年如一日從没有一句怨言凡是祖家的親戚友朋來没有一個不深贊祖書城母夫人的賢孝祖書城小時節全仗他母親十指上女工所得以爲學費他本有針神之譽但是到後來因爲每日夜裏在燈下針線做得大久了眼睛却受了老病每夜侍奉他婆婆的當兒他那婆婆老年人因爲身體不自由不免有卞急焦躁的神情言語他也順受終說他婆婆可憐他是個有病的人誰還同他執抝一回兒他的婆婆感受他媳婦的賢孝常常來陪他的小心說我也没有别的話祝望你只祝望你的兒媳將來也似你一般的孝順你可憐祖書城的母親因爲積勞太甚到五十多歲上先辭了他婆婆故世臨死時還把八十多歲半身不遂的老姑託了他自已兒媳就是祖書城的夫人了說好好的侍奉祖姑一條重擔卸在你肩上了 
破涕爲笑[  心]  
　　理科敎員問一個小學生說﹁你知道翡翠産在什麽地方﹂小學生不加思索的答道﹁是産在我姊姊的耳環上﹂ 
 
 
 

Page 14

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *   
 
 

Page 15

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * * 
[本埠增刊]  
[野鴨羢被褥之暢銷]  
　　野鴨羢質地輕軟以之製被褥輕暖異常爲冬令禦寒品中之最佳者南京路四川路角之福利公司到有是項被褥大批尺寸大小俱備在廉價期内售價不及平時價格之半故購者極衆云 
[冬季暖鞋訊]  
　　浙江路五福鞋莊發行各種毡呢衛生暖鞋如毡底式·毛布底式均極優美定價克已門巿頗盛云 
[大新公司發售參貝杏仁霜]  
　　本埠大新罐頭食品公司發明參貝杏仁霜頗受各界歡迎該霜用人參·貝母·杏仁三種補品並參用化學法始成是霜爲補體妙品冬季服之較其他補品爲有益現因年節將屆該公司經理加工趕造大批參貝杏仁霜以備各界年節送禮之需要如各大西菜館用該霜代替咖啡茶甚爲相宜該霜裝璜美麗定價亦廉凡購半打以上者均裝黄色華麗錦匣一只以便携帶批發或經理者可與該公司推銷員接洽又該公司自陰曆明年起擴充範圍添招股本目下已由發起人籌備一切并聞該公司已接奉天·吉林·黑龍江·營口·靑島·天津·漢口·濟南等處商號來函定貨或接洽經理云 
[天祥洋行續購新輪]  
　　英商天祥洋行之揚子江上游宜渝線江輸先置川東川南兩艘自去秋添建最新式之發動機輪川西號後宜重航業日益進步而川西亦以輪機之優美爲現行各上江輪中最好之船爲旅客所歡迎現在川東輪已經開滬大修而該行爲擴充上江航業起見已至倫敦特購最新堅之輪機到滬然後在申建一船壳載量仍爲四百噸内輪名川北俟該新輪機運至上海即行發配擬在本年春水盛漲時實行加入宜重線内以擴充至四輪云 
[太古公司新造海輪]  
　　本埠英商太古公司在上海營業占六公司之冠自上年增建牛莊號等三海輪以來其所有輪已達七十二艘而總噸量之註册者合十五萬五千噸之多去冬又因外海輪使用最繁乃續造四千五百噸凈貨位之巨海輪兩艘即在香港之太古本廠定建今已落成一名寗海號一名安徽號該二輪均有頭等之大餐室及三等艙設備用最新之海洋船式一俟將内部客位等裝配完工便即開滬 
[三輪船公司議妥停班辦法]  
　　招商·怡和·太古·三公司之長江班輪以舊曆年底及元旦商界習慣不裝客貨故議定自本月二十五六兩日怡和不開班招商太古輪開一班接連二十七二十八日停班勿行現已議妥云 
[蟫隠廬發售張文襄論書語]  
　　南皮張文襄公一代名儒政術文章久在人口而書法尤爲獨擅其論書語更精妙簡要此書集刻其與豐潤張幼樵之論旨函札數通均爲指導書法之語手此一編以爲臨池之助自可易於領悟久而進益書爲惜陰堂近刊叢書之一印本精美每册僅售四角仍在三馬路蟫隠廬發行 
[三國志信箋之發行]  
　　本埠寗波路大中華印刷局前將水滸　一百　十回之圖畫印成信箋每箋一畫殊　新頴故出版後銷行頗暢已再版一次兹復將三國志二百四十回之圖畫印成信箋分訂四册封面印有劉關張及諸葛亮彩色圖像每册定價一角六分公購合購皆可凡購該局出品如日曆信箋畫片賀年片等類滿洋六角者且可摸劵得有贈品該局爲便利顧客計特在棋盤街中華圖　館内設立發行所其日曆中有格言日曆一種頗合學校獎品之用日來購者尤衆云 
 
 

Page 16

 
 
1;第一萬八千六百三十七號;中華民國十四年 西曆一千九百二十五年一月十四號
星期三 * *[江灣新年大賽消息]  
　　香檳恐將仍屬道勒斯之馬 
　　江灣之新年大賽距今已不滿二星期矣報名興賽之馬計三百餘騎老馬仍如其舊道勒斯馬厩新添﹁聖芳尼﹂（ＳＹＭＰＨＯＮＧ）改名爲﹁求克亞夫波蘭﹂（ＤＵＫＥＯＦＰＯＲＴＬＡＮＤ）﹁龐尼蘇格蘭﹂·﹁紐西蘭﹂·及﹁爬達蘭﹂均舞恙老馬中可稱無敵惟﹁白塔歇浦﹂　一北京城﹂爲彼等所忌也新馬中以馬立師之﹁華倫飛﹂（ＷＡＲＲＥＮＦＥＬＤ）及﹁吉士飛﹂（ＣＢＥＳＴＥＲＦＥＬＤ）與譚君之﹁大奥未田司﹂（ＤＩＯＷＥＤＥＳ）蘇君之﹁排肯麥南﹂（ＢＡＲＧＡＩＮＭＯＮＥＹ）爲最佳此外﹁搿雷得令﹂（ＧＲＥＡＴＴＲＩＵＭＰＨ）亦不弱盛君之﹁台但佛兒﹂（ＤＡＲＥＤＥＶＩＬ）功夫亦頗好江灣大皮賽之錦標終不出上列各騎也今年搖會馬之利益與往年大不相同故搖會馬亦多於平時最佳者爲﹁金騰﹂（ＫＩＮＧＤＯＭ）·﹁敵納的第二﹂（ＤＩＧＮＩＴＹＲＩ）·﹁買司敢但曼﹂（ＭＡＳＫＥＥＤＩＥＭＡＮ）三駒﹁梅皮開痕﹂（ＭＡＹＢＥＣＡＮ）·﹁橋雷培﹂（ＪＯＨＹＢＩＲＤ）等次之聞大香檳票購者頗爲踴躍現已銷至半數有餘云 
[西雅圖美術實業展覽會之電訊]  
　　西雅圖中華民國建社總社因鑑於中美國民有聯絡之必要議决舉行中國美術實業展覽會藉以增加感情發揚國光於去夏遣派甘澐·林偉二代表回國接洽雖得一部人士同情乃以國人對於此舉之重要未有切實瞭解贊助不力而江浙問題引起政潮秩序紛擾無從進行只得束裝返美詳情已誌前報惟該社同志之毅力熱誠未嘗因受打擊而稍退縮今年元旦在美西雅圖新夏令配克旅館開幕昨上海分社接美來電謂此次展覽頗着成效凡來參觀者莫不滿意詳細情形不久將另有報告云 
 
[建社美術實業展覽會會所攝影]  
　　會所係假美國西雅圖夏令配克旅社 
[滬北五區商業聯合會之緊急會議]  
　　滬北五區商業聯合會昨日午後二時召集緊急會議由評議長蔣介民主席謂滬郊戰作大局更難寗靜吾輩商人莫可如何但閘北地居衝要游兵散勇零星流落一旦擾害閭閻在在均屬可慮其如何維持鎭懾之處請衆公决當經協議主張致函各警署與保衛團嚴密防範（一）通告會員每晚提早收巿（二）請勿燃放爆竹致干禁令兹錄其通告如左敬啓者邇來大局緊張游兵散勇在在可慮連日地方軍警保衛團澈夜防維深資依庇惟當戒嚴期内各商號應行提早收巿並勿燃放爆竹以靜人心而免驚擾云 
[旅滬閩人反對速成省憲]  
　　謂有人託名行憲攘權 
　　日昨旅滬閩人因不合法機關公布省憲恐轉於省憲前途受不良之影響特由旅滬福建自治協進會·通電各法團請一致反對原電如左（銜略）省憲關係民治至鉅製憲機關基礎必求鞏固閩省議會十有三年未經改選本非合法機關則由省議會主動組織之製憲機關根本自難承認前經全省各法團表示反對業已停頓進行乃近聞有無賴議員藉推行省憲之名爲攘奪權利之實竟悍然不顧以不完備之手續審查而公布之省憲前途至爲危險同人爲愼重全省根本大法計主張緩予實施俟另組合法機關詳爲審定庶可垂諸久遠倘荷贊同尚祈一致主張母任盼禱旅滬福建自治協進會叩灰 
[諸翟鎭保衛團呈請給照購械]  
　　西鄉諸雀鎭保衛團於昨日備文呈請松滬護軍使購辦槍械呈文錄後呈爲組織保衛團藉謀自衛懇請鈞使准予備案並懇發給護照以便備貲購械事竊隷下諸翟鎭向爲上海·靑浦·嘉定·三縣管轄地屬交界匪徒本易出没此次齊盧失和江浙稱戈吾諸翟北界黄渡南翔出隣　漕新涇一爲戰爭火錢一爲囤軍重地巿虎杯蛇風聲鶴唳人民紛紛逃避以　浪人　　靑小潛興盜案竊案層見疊出全鎭人士爲保衛閶里安寗　持地方秩序計爰於　曆八月初一日組織保衛團自衛梓鄉並荷各界公推萃馨爲總董之瑞爲副董積嵐爲團長天爵爲團副彼時因在軍務倥偬軍書旁午且倉皇成立是以未及呈報長官備案至十二月一號始具呈上海·靑浦·嘉定·三縣知事請求備案給示　奉靑浦吳上海李·兩縣長次第核准允予立案給示想嘉邑不日亦可指准矣惟保衛團名義雖屬成立然皆無槍無械徒手游巡一旦匪臨何以禦侮况戰事甫平伏莽潛滋峕届隆冬匪徒竊發思維再四惟有備資購械爲未雨綢繆之計防患未然之謀况大戰敉平槍械定必遺散戰區設彼鄉民拾獲則危險萬分萃馨等爲預防不測計避免危險計一舉兩得擬至戰地收買快槍數枝手槍數枝搶彈若干粒倘有額外當解送鈞署誠恐不逞之徒假冐名目從中阻撓爲此籲請鈞使請求立案給示外並懇發給護照一紙以昭鄭重而免阻攔鈞使坐鎭松滬幸庇帡幪夙聞洞知民隠深察民情懇請尊重民意迅予允　　實爲公便無任戴德待命之至謹呈松滬護軍使張鈞鑒諸翟鎭保衛國總董王萃馨副董張之瑞團長侯積嵐團副唐天爵 
[滬工會擬召集解决南洋工潮會]  
　　上海工團聯合會以粤港調查南洋失業工人代表團到滬除日昨聚餐聯歡外刻正與粤港代表曁失業在工各方面商議組織解决南洋工潮工界代表大會辦法總期工人利害由工團本身解决以免多生其他枝節並聞粤工團代表已經函致滬工團詢問對於南洋工潮以前辦理情形以便參考云 
[守候投函嚇詐匪無着]  
　　福佑路康園房東張瑞生迭接嚇詐信勒借開拔軍費洋十萬元張情急報告警局請求保護已見昨報兹悉淞滬警察廳飭派偵探會同一區二分署便衣警察協同張瑞生在小世界女子新劇塲旁茶叙守候二日未見匪黨使人到來該探警即返署禀復昨警署又派警詣康園附近偵察但偵探方面已另行設法購線偵查 
[萬國徒步競賽定期舉行]  
　　地點在新公園 
　　旅滬日本體育協會現定於二月二十二日下午二時半起在新公園舉行上海萬國徒步競賽會聞分一萬米與三千米之兩種競賽一萬米則不拘國籍均可加入而三千米競賽則僅限於日僑如欲報名者於二月十五日以前向東方通信社池田氏報到又一萬米者并須繳費二元如比賽在前五名以内將有銀杯獎賞 
[婚禮新誌]  
　　王鏡舜君於昨日下午二時在一品香旅社與殷秀珍女士行結婚禮由前江蘇交涉使許秋帆證婚親友之往賀者甚衆晚七時宴客王君上年畢業於聖約翰大學獲政治科學士位現任江蘇交涉公署外交秘書及江海關監督署洋文秘書並爲斐託斐會名譽會員文墨口才素爲儕輩推仰殷女士係民立女子中學高材生中西文學亦均佳云 
 
[王鏡舜君與殷秀珍女士結婚攝影（兆芳攝）]  
[演講新聞（完）]  
　　陶知行講﹁一年來中國敎育之回顧﹂ 
　　（十一）好幾個國家的敎育制度許多主義都在中國的敎育領士求實現眞是五花八門從前凡是新的一律歡迎凡是舊的都要除掉近一兩年來敎育界的態度已有變動的趨勢對於任何主義制度都要批評批評都要問個明白看出究竟假使認爲有試騐的價值情願小試試不像從前那樣鋪張了這是個很好的現象（十二）新學制的課程費了二年多的工夫到去年師範和職業課程擬就時可算全部完成了（十三）幼稚敎育去年開始試騐中國敎材玩具（十四）小學的强迫敎育除山西外雲南貴州都有進步實行懲罰家長保護人江蘇以造師資入手六十縣中有五十縣成立師範講習所（十五）中學敎育方面國文敎學與科學敎育都有前進的努力暑期科學敎員研究會中竟有高等專門大學敎員四十餘人參與實一件可喜之事這是在中學科學敎員的來源上做工夫影響當不小（十六）職業敎育方面依新學制改革職業敎育的有五省之多雲南用紙烟捐充職業敎育費湖北通令各縣指撥敎育經費百分之幾爲職業敎育之用以及女子職業敎育之發展都可以算得向前進的（十七）師範敎育的進步是師範課程綱要之編製這個綱要注重小學敎材·敎法·敎育科目·及實習爲中國師範敎育開一新紀元（十八）敎育測騐今年加編十種左右以爲改良考試制度之預備（十九）體育今年關於體育上十幾種的研究結果於將來中小學體育之改革很有關係（二十）大學敎育國立的　加了廣州和西北大學兩處私立的如春笋怒放北京一處有大學四十個左右甚至有人說中國偉人必須有一個機關報一個銀行一個造黨的大學才能算個眞正的偉人但是整理國故方面不無進步 
　　上面不過述其大要遺漏必定很多中國　難最多以後怕比現在還難困難不是别的困難就是努力的機會還望大家繼續努力（續） 
[仁濟善堂施醫停診]  
　　英租界雲南路西新橋北首仁濟善堂常年施醫給藥爲數十年來經常善舉貧民之往求醫者日必有數百人之多惟每届舊曆新年該堂向例暫停施診現以年關又到該堂定於陰曆十二月二十六日起停診十天至正月初六日再照常開診云 
[三廉學社介紹部消息]  
　　本埠愛多亞路某大公司函託北車站南首克能海路三廉學社物色數位富有經騐之雜貨跑街又四川路某洋行亦託該社介紹一打字速記員凡有資格欲就者可函開詳細履歷經騐及生意把握等等致該社社長可也 
[集會表]  
　　陽曆本月時間地點召集者事田 
　　十四日下午二時在天后官編北縣立第三小學上海　　事會　　事會 
　　十七日　南　總商會總商會開　會 
　　十八日下午二時華商証劵交易所華商證交劵易所開六届股東會 
　　十八日下午二時愛多亞路五十號華商紗布交易所開七届股東會 
　　十八日下午二時九江路五號金榮交易所開六届股東會 
　　十九日上午十時起法界公董屬法界公董屬選舉局董 
　　二十日午後二時假四馬路大新旅館復盛碾米廠股東會 
　　二十日至二十二日蘇州路三號新天安堂華東基督敎敎育會開年會 
　　二月六日基督敎大學同學會基督敎大學同學會舉行年宴 
　　二月八日下午一時北河南路總商會通易信託公司第四届股東會 
[天氣報告]  
　　徐家匯天文台昨日下午四時三十分氣象預報云天和有雨及霧低壓顯似沿揚子江東進馬鞍島之北有東南風南方有和緩而無定向之微風又昨日下午三時前二十四小時内本埠氣温最高四九·六最低四二·○去年同日最高五八·三最低四四·六 
 
