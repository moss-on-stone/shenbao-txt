# 1919 - 278 - 4916758

 

Page 1

 
 
   
 
 

Page 2

 
 
時評 
[舍正路（冷）]  
　　政界中人近來對於國是往往舍正路而勿由專喜以奇巧怪秘之法自炫其才能不知天下成功之事無一不由堂堂正正者對於外交尙且難違此例况乎國人耶 
即如今之和議苟具誠心不難一言而决而必千𢌞百折疎通又疎通運動又運動其果效乃至如今日也然而至今日而尙復不悟 
命令 
　　十月十日大總統令特授張作霖以勳一位此令　　又令特授師景雲以勳五位此令　　又令殷鴻壽授爲廣威將軍此令　　又令李鴻祥授爲懋威將軍此令　　又令王廷楨加陸軍上將銜此令　　又令張志潭授爲陸軍中將此令　　又令丁士源授爲陸軍中將此令　　又令丁錦加陸軍中將銜此令　　又令欒汝霖授爲陸軍少將此令　　又令世續給予一等大綬寳光嘉禾章此令　　又令朱深給予一等大綬寳光嘉禾章此令　　又令田文烈張懷芝均給予一等大綬嘉禾章此令　　又令姜桂題李純趙倜閻錫山張敬堯均給予一等大綬寳光嘉禾章此令 
　　又令陳光遠盧永祥張樹元陳樹藩張廣建田中玉吳光新張文生均給予一等大綬嘉禾章蔡成勳李鼎新陳遐齡陸洪濤馬騏聶憲藩均給予二等大綬嘉禾章此令 
　　又令曹鋭郭宗熙呂調元戚揚屈映光何佩瑢劉鎭華陳毅均給予一等大綬嘉禾章此令 
　　又令齊耀珊楊增新均給予二等大綬寶光嘉禾章此令 
　　又令鮑貴卿孫烈臣均給予一等文虎章此令　　又令莊藴寛給予一等大綬寳光嘉禾章徐樹錚夏壽康蕯鎭氷徐邦傑張士鈺均給予二等大綬寳光嘉禾章此令 
　　又令陳籙李思浩張弧郭則澐張壽齡紹英治格江天鐸均給予一等大綬嘉禾章徐振　給予二等大綬嘉禾章此令 
　　又令羅開榜陸錦曾毓雋方樞吳廷夑李國珍吳炳湘馬龍標均給予二等大綬寶光嘉禾章姚震許寳衡傅嶽棻均給予二等寶光嘉禾章楊熊祥給予三等寶光嘉禾章此令 
　　又令周樹模給予一等大綬嘉禾章此令　　又令傅良佐給予一等大綬嘉禾章此令　　又令張　周學熙周自齊梁士詒范源廉均給予二等大綬寳光嘉禾章此令　　又令耆齡給予二等大綬嘉禾章增崇三多均給予二等嘉禾章此令 
　　又令塔旺佈理甲拉晋給一等大綬寳光嘉禾章祺誠武晋給二等大綬寶光嘉禾章此令 
　　又令丁乃揚給予一等大綬嘉禾章此令 
　　又令胡翔林晋給一等大綬嘉禾章王莘林晋給二等大綬嘉禾章胡家祺羅樹森謝騫高毓浵均晉給二等嘉禾章梁玉書胡嗣芬金其熙均晉給三等嘉禾章汪原渠商衍鎏均給予四等嘉禾章此令 
　　又令蔡廷幹給予一等文虎章此令 
　　又令周肇祥晋給二等寶光嘉禾章此令　　又令陸夢熊給予二等寳光嘉禾章此令　　又令崔承熾給予二等寶光嘉禾章梁鳴治給予三等寶光嘉禾章季天復給予四等寶光嘉禾章此令　　又令許沅葉濟均給予二等寶光嘉禾章此令　　又令陶彬阮忠植高翔均給予二等寶光嘉禾章此令 
　　又令蔡寶善曹豫謙姚煜俞紀琦楊晟均給予二等寶光嘉禾章此令 
　　又令胡朝宗給予二等寶光嘉禾章此令 
　　又令陽倉扎布阿拉坦巴圖爾海永澂多隆武均晉給二等大綬嘉禾章鄂伯噶台阿拉瑪斯圖呼希爾巴敦魯布特古斯巴雅爾鄂奇爾巴圖車林端多布車林謠爾布湍多布鄂爾海海永溥均晉給二等嘉禾章博音德勒格爾扎木遜朗扎布恩和阿木爾侯連珠吉爾格朗均晋給三等嘉禾章此令 
　　又令范壽銘晋給二等大綬嘉禾章鄭焯楊葆元均晋給二等嘉禾章陳善同楊承澤均晉給三等嘉禾章龍敏修晋給四等嘉禾章此令 
　　又令于冲漢魁陞史紀常均晋給二等大綬嘉禾章孫百斛謝蔭昌王迺斌均晋給二等嘉禾章張厚穀王將勳張之漢潘德荃均晉給三等嘉禾章周大文晉給四等嘉禾章此令 
　　又令姚國楨關賡麟蔣尊褘胡礽泰沈琪均晋給二等大綬嘉禾章雷光宇晋給二等嘉禾章李大受給予三等嘉禾章此令 
　　又令賀碩麟晉給二等大綬嘉禾章劉宗彝張緝光黃濬陳任蹺产晋給二等嘉禾章馬丕緒劉培荃丁傳靖均給予三等嘉禾章葉景莘晋給四等嘉禾章此令　　又令陳必淮晋給二等大綬嘉禾章蒯壽樞馬振賓均給予三等嘉禾章此令 
　　又令汝人鶴唐某泉吳心穀荨俊生王廷璋均晋给二等大綬嘉禾章倪文德晋給二等嘉禾章李桂辰程世模均給予三等嘉禾章此令 
　　又令王文藻給予二等大綬嘉禾章徐英揚晋給二等嘉禾章此令 
　　又令何恩溥晋給二等大綬嘉禾章温世珍張松柏均晋給二等嘉禾章王履占晋給三等嘉禾章謝傅安秦錫爵均給予四等嘉禾章此令 
　　又令楊汝梅張潤霖單鎭均晉給二等大綬嘉禾章馮閲模陶恩章均晉給四等嘉禾章此令　　又令周家產晋給二等大綬嘉禾章王世澄錢應清均晉給三等嘉禾章此令 
　　又令龍驤顏世清均給予二等大綬嘉禾章向瑞彝給予三等嘉禾章此令 
　　又令　方梅張世銓均晉給二等嘉禾章此令　　又令徐　霖給予二等嘉禾章此令 
　　又令郭希仁周丕紳均晉給二等嘉禾章賈濟川楚緯經吳廷錫陳士導均給予三等嘉禾章此令 
　　又令李杭文梁宓均晉給二等嘉禾章高祖培王傳本葉在均周衡楊天壽龍騫均晋給四等嘉禾章此令　　又令鄭殿陞晉給二等嘉禾章秦華喬賡雲郭　洲潘鶴年均給予三等嘉禾章此令 
　　又令張國仁給予二等文虎章此令 
　　又令苑尙品程長發李殿臣姚建屏唐啓垚張繼善趙福匯趙雲龍咸瑤圑劉鏡清均給予二等文虎章此令 
　　又令噶拉增給予二等文虎章此令 
　　又令胡俊采給予三等寶光嘉禾章此令 
 
 
 

Page 3

 
 
　　又令楊葆益給予三等寶光嘉禾章此令 
　　又令張作相汲金純均給予三等寶光嘉禾章此令　　又令胡商彝給予三等寶光嘉禾章李杜芳給予四等寳光嘉禾章此令 
　　又令鄭　丁乃澄均給予三等嘉禾章此令 
　　又令唐汝謙晋給三等嘉禾章馬宗魯給予四等嘉禾章此令 
　　又令朱寶仁吳嘉福均給予三等嘉禾章計述堯孫希安陳瑞章均給予四等嘉禾章此令 
　　又令金世藻給予三等嘉禾章安迪生給予四等嘉禾章此令 
　　又令祝從恩李大防李介春均晋給三等嘉禾章吳汝澄高炳麟均給予四等嘉禾章此令 
　　又令劉鳳藻趙崇愷李宏春孫清山彭壽華王汝楷王其鳳陳孝思方日中熙洽王宗承錢維新關晝綸顏文海姚啓元俞恩桂折賡都田維動趙乃裕丁康保王振標南宮拱宸李鴻儒王維城陳寶琮劉玉崑范滋澤吳長善李夢庚孫家林成維靖趙之齊戴春成高全忠耿錫齡楊兆林蔣文煥董式　杜鴻年崔維藩王永壽張之江費國祥胡念先凌重倫錢選青孫以驤均給予三等文虎章王瀛蛟宋玉珍關松秀廖孔訓部汝廉劉德　劉鼎臣彭德銓魏聯芳聶慶寛李鵬揚蔣雁南王大中洪維國邱鍾嶽王鴻恩張硯田閻曰仁馬從龍郝賢林蔣可宗胡文藻關德山蔣魁英李秉善李培基張清汝辛桂芳倪金鏞華鐸周連傑夏學津王澤春方德本宋玉瑩董學白張玉書李大鵬孫海峯王大相劉驥王宗荃孫建業范振清王錫廣閻得勝馬林劉文衡劉喜章段其澍劉懋昭仉寶　劉祖堯均給予四等文虎章此令 
　　又令田章　給予四等嘉禾章此令 
　　又令王貫一鮑琪豹均晋給四等嘉禾章此令 
　　又令康佩珩晋給四等嘉禾章此令 
　　又令周予覺給予四等嘉禾章此令 
十月十一日大總統令任命周英杰署宜昌關監督此令 
　　又令外交部呈請任命周英杰兼署宜昌沙市交涉員應照准此令 
　　又令兼署内務總長朱深呈准黑龍江省長咨請任命李家駿爲黑河警察廳警正應照准此令 
　　又令陸軍總長靳雲鵬呈准管理内火器營事務長官王懷慶咨請以春瑞陞補　護軍參領聯陞陞補委護軍參領均照准此令 
　　又令陸軍總長靳雲鵬呈准鑲藍旗漢軍都統王九成咨請以瑞祥文謙陞補副參領松椿廉明德蔭陞補印務章京崇峻瑞陞金崇勳定匯陞補公中佐領均照准此令 
專電 
[北京電]  
　　今日國議因無提案改談話卽散（十一日下午六鐘） 
[北京電]  
　　京師因雙十節暗行戒嚴現以該期已過下令取消 
[北京電]  
　　段請徐國慶日閲邊防防軍徐不擧行段命曲同豐自行並請英使署羅參贊等及軍界要人龍濟光胡景伊多人參觀規模極爲壯闊（十一日上午十二鐘） 
[北京電]  
　　李鴻祥由香港來京接洽和議見靳雲鵬願擔任疏通李根源（十一日上午十二鐘） 
[北京電]  
　　徐昨接見李思浩商應付新銀團問題（十二日下午三鐘） 
[北京電]  
　　新銀團對借欵用途支配又生異議院令徐恩元速由美赴英接洽（十二日上午十鐘） 
[北京電]  
　　定吳佩孚督湘 
[北京電]  
　　湘督准以吳佩孚繼張敬堯改長江上游總司令吳光新爲贛省長靳已電徵陳督同意得復發表（十二日上午十鐘） 
[北京電]  
　　吳光新因欲借調奉軍加防赴奉就商張作霖昨由奉回京謂奉軍已商准應調 
[北京電]  
　　院部再電湘鄂閩贛將領嚴飭所部力維現狀 
[北京電]  
　　張家口兵變中交行被刦（十二日下午九鐘） 
[北京電]  
　　閣議决定派李鼎新等赴日觀海軍操（十二日下午三鐘） 
[北京電]  
　　院電巴黎陸使令調查巴爾幹新國曁芬蘭波蘭猶太等獨立國與我有無外交關係速覆備應付（十二日下午三鐘） 
[北京電]  
　　政府以謝部進駐恰城函外部飭范領迅向俄政府交涉並函籌邊使催三旅八團趕往（十一日下午五鐘） 
[北京電]  
　　吉督電據報由東寗縣開來朝鮮人五六百名係李範允黨羽集合延屬一帶各有手梒並强募軍餉鐵佛寺西民心洶洶勢頗不穩（十一日下午五鐘） 
[北京電]  
　　院覆陳遐齡電械彈已由陸部籌運鹽欵已商財部核辦（十一日下午五鐘） 
[北京電]  
　　姜桂題電毅軍欠餉甚鉅承撥六萬無濟懇速續籌並請將駐豫軍餉由河南煙酒税内每月劃撥五萬否則軍心搖動不敢負責府覆欠餉商財部籌撥至河遇煙酒税萬難照劃 
[北京電]  
　　崇文門監督將屬吳篔孫（十二日上午十鐘） 
[北京電]  
　　政府規定東三省巡閲使經費月四萬元（十一日上午十二鐘） 
[北京電]  
　　熊希齡電聲明不作和議調人（十二日上午十鐘） 
各通信社電 
[北京電]  
　　决調張敬堯爲上游總司令駐岳州以吳佩孚督湘惟　光新意擬長　商陳光遠尙無復電 
[北京電]  
　　吳光新前由保定折回又赴奉今午前由奉回京（以上十一日）以上平和通信社電 
[北京電]  
　　五揖唐青灰兩日電述疏通仍無把握 
[北京電]  
　　靳代閣電復西南王揖唐雖王戰分子此行誠心爲國希委曲求全予以允認 
[北京電]  
　　中央電飭各省選派精習法律人員來京會議加入國際聯盟問題 
[北京電]  
　　内務總長已派定吳炳湘俟警監繼任有人即發表 
[北京電]  
　　鮑貴卿請來京入覲 
[北京電]  
　　政府對於新銀團事電促徐恩元速由美赴英 
[北京電]  
　　張敬堯電告趙恒惕以剿匪爲名率隊由郴桂等處進發（十月十二日） 
以上中華通信社電 
[北京電]  
　　鄂郡王調停川藏辦法院决交藏務會議共同討論（以上十一日） 
[北京電]  
　　院電熊克武不允撥川省鹽餘移交防藏軍費 
[北京電]  
　　唐努烏梁海佐理員嚴式超請撥欠費財部允即辦 
[北京電]  
　　靳代閣擬以吳炳湘代内部表常耀奎代警務總監 
[北京電]  
　　農部咨各省履行縣知事實業考成並訂奬勵人民倡辦實業專章 
[北京電]  
　　京奉京浦兩路至津換車各事多感不便當事條陳接軌計畫請交部核行 
[香港電]  
　　桂系運動以陳炳焜代唐紹儀爲議和總代表正在進行中 
[香港電]  
　　西林派劉心敬代表預陸榮廷之龍州會議參决和局主張 
[吉林電]  
　　鮑督眞（十一）日赴奉謁張巡閲使面商吉省兵隊收朿事宜（以上十二日） 
以上中孚通訊社電 
路通電 
[八日巴黎電]  
　　法内閣昨日開會討論選舉日期决定十一月十六日舉行現衆院之職權於十二月七日終止 
[八日巴黎電]  
　　巴黎劇場罷工十一日後昨由公共敎育及美術總長公斷解决業已開演國外要聞 
[德國實業之悲觀]  
法國無線電社巴黎通信云鐵路與煤爲一國實業之要素今德國路煤情勢皆甚惡劣德之實業界與官場覩茲現狀念及將來時抱隱憂蓋不獨實業之恢復與食物这供給悉將受其影響且政局亦將因以搖動也德國某要員曾語人曰民饑則怨飢寒交迫則民怨尤甚而易爲政治運動家所驅策矣德政府故注其全力擬打破此難關但若干時期内德國果能於此釐革一切否乎信其能者殆未之有也據普魯士管理公共工程大員之演説與管理鐵路大員之報告德國時局之嚴重已可槪見上届會計年度普魯士鐵路營業損失達三千四百零三兆馬克目前逐日虧折約一千萬馬克客車營業較平時减至百分之十五專車減至百分之四夏季添駛炎車較平　減至百分之四十二即此寥寥無多之數今尙患不能維持計快車十起現已停行而客車貨車尙擬　减德國待遇貨品今固不多然鐵路猶未能盡應其需求蓋鐵路儘先輸運者厥爲糧食與煤耳德國路政本甚發達今忍衰落其故安在是不可不知其車輛與燃料之狀况戰前德國大機車二萬二千輛今雖依照和約繳出車輛尙餘二萬三千五百輛比較兩數顯較戰前爲多實則眞正機力遠不及從前蓋此機車大半造於戰時其所用材料旣不堅固而所燃油煤又復易傷機器故本年七月間機車送廠修理者佔全數十分之四管理鐵路大員近向機廠定造車輛價值二千兆馬克惟機廠未能依期繳貨八月間應繳之機車四百輛今尙未造成　數　外尙有路車一萬四千四百餘輛雖逾限期迄未繳　他日鐵路即有新造機車然其駛行成績亦　較前减少其原因有二（一）自工作時問減至八小時後機車每日前行二百基洛邁當者今僅行一百五十三基洛邁當（二）機車所用之油品質不良往往機熱本甚車須停駛也扼要之點尤也燃料問題德國向來每年出煤約一百九十兆噸今僅出七十兆噸其中尙須撥出四十兆噸繳與協約國煤產之驟减大半由於礦工之缺乏政府擬在魯爾煤區添用礦工十五萬人以彌補缺額但在事實上不易辦到也鐵路機廠首受缺煤之影響於定造與繕修之車輛皆未能應期竣工路局向來儲煤敷九十日應用今則僅存十日之煤而柏林路局存煤尤少祇敷兩日用耳今礦主與礦工合開大會共商方法以期增多煤这產額庶德國除依照和約將煤供給他國外尙有足敷己用这煤一時議論紛起有主張鐵路應儘先運煤特别優待者有主張利用水運以免鐵路擁擠者亦有主張規定民間用途以免浪費者但計畫雖善無補時艱其能挽救與否須視其實行如何也是　德國佛錫志報近有言曰如德國工人不盡力於煤礦則協約國將振振有詞要求德國利用從波蘭等處而來之勞動力矣 
中美新聞社柏林通信云本年六月間德國生鐵之出產已略見恢復所患者缺乏原料食糧與人工查德國鐵之產額一九一三年全年爲一九·八一兆米突噸至一九一八年跌至一一·七五兆料突噸一九一三年一月至六月七·九三兆米突噸一九一八年一月至六月跌至五·一三兆米突噸今年一月至六月又跌至三·○○兆米突噸德國戰前與戰時戰後產鐵數額觀谥上述之比較可見一斑德國現在最注意之一問題即爲和約告成後德國煤產前途一九一三年德國共產煤一九一·五○○·○○○噸又共輸入一○·三八○·○○○噸現在預算因領土割讓與按照和約所規定每年須撥給各協約煤若干噸故本國所有煤斤益見減少將祗有八千二百萬噸之譜除國内鐵路及民家須消費六千三百萬噸外祗存一千九百萬噸供實業界之用較之戰前之五千三百萬噸已逈不相侔即鐵路及民家用煤極力節省不足之額尙鉅欲求彌補惟有添產黃煤推廣其用途其能彌補幾何尙未可知又德國現在靜察和約之影響於本國航業者如何按照和約之規定德國所有商舶與凡目下在構造中之船舶均須移交協約益以今後五年内每年須再將新造之二十萬噸移交各恊約其天然之結果則德國須有若干年不復能自操航運業須賴他國航業以運輸其進出口貨如此則政府須賠償各輪船公司之損失俾各公司償還以船隻押借之欵據德報紙載稱荷蘭各家銀行承辦船舶押欵者頗注意此事若照目下匯市償欵則德國各家船公司將益重其擔負現在一面籌議向中立國或租或購其船隻以便應用用記賬法由國家擔承其事云 
國内要聞一 
[國慶日天津大遊行之慘劇]  
天津中等以上學生聯合會通啓云學生聯合會各界聯合會各報館各團體鑒本月十日國慶日天津各界聯合會假南開大操場於下午一時開共和紀念大會與會者男女各界共四五萬人皆手持國旗及其他旗幟上書慶賀等字樣各以隊次在指定地點排列届鐘鳴二時即由主席馬千里報告開會宗旨畢軍樂隊奏國歌其時人人脱帽歡唱極整齊嚴肅之容於是升國旗行三鞠躬禮三呼中華民國萬歲以表示慶祝之忱繼由公敎代表時子周十人團代表宋則久學生會代表沙主培相繼演説畢即由總指揮下令出發游行慶祝各團體皆依下列次序魚貫而進莫不手揮國旗口呼中華民國萬歲游行次序如下（一）童子軍及自行車隊（二）軍樂隊（三）女界愛國同志會（四）學生聯合會（五）公敎救國團（六）敎十人團（七）基督敎救國祈禱會（八）基督敎十人團（九）公民（十）童子軍大隊 
不料甫南開大操場各大道路口皆有保安隊及武裝警家大隊把守槍實彈刀出鞘堅不放行經各界代表向其多方解説謂其次游行爲慶祝共和紀念並無他意豈爲中華民國國民而禁止慶祝共和者云云乃軍警非特置之不理且口出惡言肆意設罵兩方相持有一點鐘之久人民方面意其有心反對共和遂不得已爲保障共和起見即整隊前衝并有旁觀多數公民相助拍掌呐喊軍警憤無可洩遂移怒公民用槍柄向公民亂擊故游行大隊女界在前得乘機衝出一時人聲鼎沸塵沙撲天次序爲之大亂幸賴各校童子軍極力維持得免暴動而復原狀衝突中有女界愛國同志會會員李錫景及學生聯合會會員一人皆被保安警察痛擊身受重傷不能行動即由童子軍以車輛送往醫院療治其餘受輕傷者不計其數 
游行大隊雖已衝出軍警防線整隊前進而軍警方面尙不干休沿路摧殘擾亂次秩然游行大隊皆本愛國之熱忱慶祝之誠意軍樂隊高奏國歌各界人士齊呼萬歲不以軍警爲意由南開經南馬路東馬路北馬路一路上萬頭攢動拍掌歡呼聲容並壯秩序井然即各國人士这旁觀者莫不贊嘆其時並有男女演講　五千餘人分散傳單向一般人爲明簡之講演聞者都爲點首或高呼萬歲表示贊同 
繼而衆意以楊以德（天津警長）派軍警禁阻共和紀念慶祝游行并擊傷男女學生殊屬非法卽改變路徑往警察廳質問楊以德縱警傷人之事其時警察廳門前已有保安隊武裝警察馬步隊共千餘人重重把守游行大隊逐止於警察廳門前一面由各界舉出代表四人進廳向楊以德質問一面以人數過多而來往公民旁觀者亦有二三萬人恐致交通斷絶且發生意外乃由各校童子軍以繩索及操棍在男女學生四圍駐紥以保秩序一面又有多數講演員就近演講自六時以迄八時諸代表始出警廳報告謂楊以德派代表丁振之接見（按游行隊到廳時楊在警廳樓上衆目共見）由各界代表質問「何以禁止游行並縱警傷人」丁謂「打傷學生是法律問題你們可以到法庭起訴去」代表云「警廳是一個團體是維持地方治安的你們用大隊失傷我們團體的人當然由你們團體負責我們來問是團體間的交涉因爲你是一個團體的首領所以向你質問」丁云「那我不負責任」代表云「你們用隊伍來禁止我們慶祝共和紀念游行隊又是什麽理由呢」丁云「那你們也向法庭起訴去」後來代表又向丁説了許久丁之最後一語則謂「你們游行是我們警察禁阻的你們的秩序也是我們警察破壞的你們的人也是我們警察打傷的你們可以向法庭起訴去」云云報告畢各界中又舉出代表男妇共十人往見省長必須解决之事行至半途遇敎育廳長王章祜遂同至省公署適以今日放假省長他出不知所之十代表坐待許久經本地紳士及王之調停暫允退出省公署回至警廳前報告大衆當四代表往見省長時演講員仍繼續演講不輟衆學生都席地而坐極守秩序並由各學校學生會自備麵包茶水等分送飮食以迄十時十代表始由省公署回來報告略云省長他出未晤經本地紳士及王敎育廳長之調停允於明日代見省長求辦法囑於明日上午十時仍由十代表在敎育廳聽候答覆如果滿意即可罷休如不滿意則兩籌别法云云報告畢各界及學生隨即整隊各返一路上軍樂洋洋高呼萬歲對此十月十日尙覺低徊不置游行隊歸返之後有最足令人驚駭者則楊以德於游行隊歸返後以逗留該地之公民尙多即令馬隊數十在警廳前人堆中任意衝馳一時被踏被擊甚至有落水者呼號哭喊之聲慘不忍聞現正不知如何結果也特此詳聞天津中等以上學校學生聯合會啓十月十日晚 
附當時衝出受傷情形如下當警察列隊擋止楊家大道時學生分三隊向各處衝出於警察最多之處由女學生居先衝進一時警察極力打擊男女學生受傷者不計其數茲將調查所得凡受重傷者列名如下其受輕傷者不備載（女界愛國同志會會員）李錫錦領隊往前衝出被警察用槍刺刺僞眼睛王振儒被鎗柄繫傷肩胛聶玉清被槍柄擊傷肺部當場吐血不止鄧文淑被傷吐血女師範附屬小學學生一人被槍擊傷腦部（學生聯合會會員）李保緯李景容被槍刺刺傷腿部童子軍王克三被槍刺穽腿部甚重黃書勳被警察用槍連擊吐血不止華鳳彩被軍警擁擠受傷甚重有性命这憂童子軍某被槍傷膝蓋其他受微傷者甚多待後詳細調查再告又本會及女界愛國同志會議决自今日起一律停止上課以示要求撤換楊以德之决心特此附告十月十一日晨 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日銀團借欵之近信]  
　　大陸報九日北京通訊云北京政府與西原銀行團所磋議之二千四百萬元借欵今尙未成事實在此週星期一日以前雙方談判進行頗順經手借欵之中國官員以爲中秋節前準可得四百萬元第一期欵矣迨星期一日復至代表西原銀行團之日本資本家處擬得第一期借欵乃日本銀行家前未要索擔保品至此忽提出爲中政府萬難依允之一衝條件於是談判中斷此問題遂暫停擱日人雖宣言不單獨借欵惟二千四百萬元借欵一事今尙不能謂爲完全人敗蓋秘密談判猶無日不在進行中也政府發給官俸軍餉固已渡過秋節難關第債務蝟集需欵孔亟今急望借欵之成立迄無異於節前大約現僅待抵押品或條件之解决耳如所解决者可爲雙方所同意則就北京政府一方面言之借欵斷無不成之理近一星期内日人方面並未改變其對華單獨借欵之觀念今新銀行團之成立遙遙無期而舊銀行團亦無願借鉅欵抒救政府窘迫之意除日本外中國無可借欵之處此種情勢日本政界與銀行界知这頗稔而思所以利用之矣 
[舊國會議决棄和備戰]  
　　昨日（六日）下午二時舊國會開兩院聯合會林議長森主席先議萬鴻圖所提撤回總分代表一案當時發言者有宋汝梅朱念祖高振霄李含芳呂復郭同褚輔成覃振呂志伊等大抵對於提案之根本意思均極端表示贊同惟所應愼重者以爲旣撤回代表即是宣告和議破裂和議破裂即應積極備戰因此之故不能不爲軍政府稍留准備餘地故主張根據提案意思用建議案形式提出表决得多數贊同續議第二案白逾桓所提出棄和備戰之通電經童杭時呂志伊等多人討論對於原案略有修正卽行表决得大多數贊同通過兩案議畢宣告延會 
雲南唐繼堯來電云萬急軍政府政務會議鑒删電悉軍府正式拒絶王揖唐爲總代表並催别易敵當之人物但北方旣無誠意言和復不肯收回成命逆料此後和局又無從進行此時西南惟有團結同袍補充實力爲和議破裂後之準備並請由外交部將拒絶王揖唐理由通告中外免北方以破壞和平之責歸咎南方茲承電詢謹先奉復餘俟籌擬具體辦法再行詳陳繼堯宥印 
岑春煊覆龔心湛電云北京龔仙舟先生鑒敬電誦悉執事志在甯息運際艱屯和議雖未遽成公論當能共諒矧復力戒虚糜深虞破產旣昭撙節尤見公忠承囑力蠲意見永息紛爭苟北方有和議之誠斯國家無難解之事主持正義藉重讜言謹電拜嘉希爲垂鑒岑春煊冬印 
[粤聞紀要]  
　　軍府反對北方公債咨文政務會議咨參議院文云爲咨請事現據章代表士釗馬電稱本月八日北庭以敎令公布八年公債條例擬額二萬萬元先發行五千萬圓以田賦爲擔保聞事先曾與某國借欵議及擔保金除田賦别無可抵而抵及田賦必大遭國民反對乃行此間接抵押之法并聞攤八十萬圓已抵入某國商人之手每百圓抵三十圓一説尙未成交總之田賦爲全國性命所托無論貪婪殘毒之虐政不敢以此抵債今北庭之無忌憚至以内債之名行外債之實以四萬萬人所托命之物供其五日京兆之需并開間接抵押之例昔之賣路礦產尙有地域可指今其所賣額圖徧乎全國慘毒及於子孫倒行逆施逈出情理之外此不反對尙待何一北京非法議員劉樹棠等三十一人寒日通電反對西南護法興師豈尙居非法議員之後擬請提交政務會議嚴電北庭責其卽日取消不達到目的不止并商林吳褚三議長由國會向外聲明此項公債永爲無效無任盼禱等情查北庭濫發八年公債一事頃准衆議院咨送建議案到府當經連同馬電轉致靳雲鵬嚴重抗阻在案據電前情相應備文咨請貴院查照此咨 
　　學生檢貨風潮餘聞六日學生團又傁出某貨一大宗一爲河南新廟昌某號電鏢二個桌上電機一個及電制等零碎機件一爲河南洲頭嘴某公司黑色油墨一箱紅色油墨一箱藍色油墨四箱計共六箱一爲十八甫某公司油墨三箱一併扛往總商會暫貯聽候解决至前日所獲之貨届時仍未見物主蒞會故各物仍未解决頃聞學生界傳説某項商人現正積極調和冀免牽動故擬設法向各界宣告勿爲所愚并籌擬堅持方法係以巡行爲中堅以傳單爲後勁務使彼等不能立足於中華民國而後已開聞學生界已决定於雙十節日舉行提燈巡行大會其燈上大書亡國奸商同胞抵制各種字樣并用紙紥虎頭蛇尾及獅子等沿途呼醒同胞三大公司現存某貨刻以省外各屬爲銷納尾閭貶價求售各鄕蘇杭洋貨舖利其賤值每每誤買故每晚夜渡開行時即有無數某貨打包付寄現爲調查隊察悉昨已對衆宣報注意檢查又該隊以省河地方遼闊商人起卸某貨多係繞道而行最易掩人耳目特將長堤西關老城河南黃沙各地區域實行劃分輪班巡察俾資週密海面一帶則以鴨墩閘至海珠爲度復由海珠起至黃沙大涌口等處爲一段每段各僱快艇二艘畫夜巡邏以專責成 
　　華法敎育分會開會紀華法敎育會係蔡元培汪兆銘等聯合中法兩國人士組織而成發展中法兩國之交通尤重以法國科學與精神之敎育圖中國道德智識經濟之發展爲主旨廣東分會已經成立昨假座東園國會議員俱樂部開第二次大會討論進行事宜是日赴會者數十人强半爲法國人士四時開會提議擬遞年選派中國留學生留學法國以本城法領事内之丕崇書院故址爲游學預備科館朱念祖提議選學學費擬援照北京清華成案請將法國退還之庚子賠欵撥充廣東省敎育會會長陳其瑗主張由中國推舉敎育名流如張季直蔡子民等組織一董事會管理該欵不許移作别用至留學生經費以法國村鄕學校爲最廉每人年祗三四百金擬多派中國青年游學討論多時旋散會 
　　電車補救會會議電車路補救會昨六號開第三次幹事會由幹事長何士果主席致詞歡迎新出席幹事謝日如何仁興兩君畢由主席報告日前致交通部長呈文情形并提議上督軍省長呈文及致函市政公所并請願國會仍推前次舉定之審查員主稿旋由曾國琮提議前次會議所述現在電車公司未經交通部立案已着着進行所有損失决不能承認等語報紙所載誤爲未經交通部核准立案以前招股不能承認招股二字係由記載差誤應行更正最後林伯和李芝畦梁孝魯均有討論事畢遂茶會而散 
[西南之司法獨立計畫]  
　　軍政府司法部咨陳政務會議文云爲咨陳事案奉貴會議咨開爲咨行事現接國會議員秦楷等魚代電稱此次護法純具政治興味與前此砲彈革命較進一層茲值南北和議賡續進行所有前提八條件應俟雙方商酌力秉正義判斷外除有關係國體政體及全國安危浥亂者應略陳大概以便於和議中協商執行特爲鈞座陳之查我國號稱民主立憲三權鼎力實爲先務之急乃自袁氏回復專制以違法命令解散國會並取消各省自治及司法機關遂令立憲精神掃地以盡僅任行政一部并呑大權爲所欲爲護國之役對於各要點尙未完全恢復以致軍閥乘之得以復逞北方各省無自治以振作其民氣故威福之下放棄主權不一過問任壞法賣國暴戾恣睢如神怪不敢侵犯而司法一方本據有國家彈劾權者無礙於行政監督無敢舉發甚至不肖这徒迎合行政意旨顛倒是非以爲公訴國本所以不固實緣三權未能各個獨立無可諱言今欲國内永久和平非實行立憲制度以促成眞正共和不可且滿清季葉對於司法自治尙有逐漸推行这勢今名爲五族共和而憲政付之缺如擱置不問已越六稔國内戰爭無時或息誰尸其咎皆緣行政單獨攪權之故現值歐戰告終薄海潮流日趨民主我國鑄造共和幾經鐵血何不乘此南北議和解决内爭方針將各省自治及司法機關完全成立以非法命令解除者仍以適法命令規復之擴張之庶專橫之積弊漸次剔除而内爭得以稍弭如和議不成所請軍政府由南省舉辦爲國模範不然今日護法明日違法護之乎抑聽之乎循環無端直長此亂國而已環球認立憲爲天經地義無一野蠻專制之國家所以弭禍變於無形也區區之意請即發交政務會議議决並通電總代表於和議細則加入回復自治擴張司法一案恊商道行不得藉口欵項支絀人才缺乏以竟護法之全功而謀國内之永久和平國家人民實利賴之其有自治章程及司法改組規畫並懇提前交由兩院議决以完手續是所切禱等語經本會議議决交司法内政兩部核議除咨交内政部外相應備文咨請貴部妥予核議並希見復此咨等因到部查三權分立實爲共和國家先務之急本部對於司法應負完全責任故設部以來無不以擴張法權遍設法院爲要圖不料障礙環生初衷莫遂然在職一日又不能不勉竭一分之力除籌設大理院總檢廳及閩湘高等審檢兩廳外並分令四川福建等省先行體察道屬縣屬之財力分别擇設地方審檢兩廳以爲西南司法獨立之模範雖未據呈覆而案卷俱在可考而知總之今日之言司法者盡人皆知非獨立不可而獨立之策又盡人皆知非遍設法院不可但際茲軍政與和政權勢伸張之下地方財力竭蹶之秋思及司法幾至束手眼前現狀實屬半籌莫展欲爲根本急進之計必先縮小軍政與行政兩範圍藉可分其經費而謀法院之普及減少權限而收司法之全權次爲緩進之計則不能不視各省之財力分别種種之進行查民國五年十一月北京司法會議對於改革縣知事兼理司法制度斟酌再三仍不能完全離行政而獨立亦惟就各省財力先行籌設各縣地方分庭或先行籌設縣司法公署二者均由部通行在案嗣因護法軍興無暇及此而非法政府亦因置諸不問致司法現象至今猶昔言之可慨况丁茲歐戰告終列强競相圖治我國以三權不分立之憲政不足自圖治理何足以言外交以法院不普及之國家不足言法治更何足收回領事裁判權爲今之計對於司法之獨立非圖急進則對内對外不能兼收良好这結果而急進之策惟賴貴會議通盤籌劃擬具縮小軍政與行政兩範圍分出經費以爲遍設各地法院之用一面提交兩院議决施行一面電知總代表加入和議細則庶使法權早日得以伸張法院早日得以普及國家幸甚人民幸甚謹咨陳政務會議 
[邊藏問題與川省會]  
邊藏問題自熊克武一電後川中輿論因之激起川省議會郭選芳已經提議分建西康行省茲又有省議員劉卓彬建議收復川邊文云爲建議收復川邊并電促北廷拒絶要求事竊川邊古稱康地康藏境界向有攸分在要箭爐以西者曰康在丹達山以西者曰藏故該地土人在丹達山以西者稱藏巴娃在丹達山以東者稱康巴娃凡到該處者莫不知之非虚語也前清邊務大臣趙爾豐奏請建設西康省案曾經聲明應以丹達山定康藏界限大意即本於此其康之西北隅在民國四年業經會同甘省勘以甘省交界这隆慶爲準止西南一隅在前趙氏將雜瑜收復之後卽以雜瑜之外界於野番與阿斯密毘連是野番猶爲康之邊地此外皆與甘川滇接壤不生界務問題此爲康地西部地界之實情也竊西藏向爲吾國領土川邊自趙氏經營已成行省規模不過名稱將定而民國卽反正耳民國改建漢藏滿蒙回五族同是一家同處於中華民國統治權之下利害與共休息相關西藏一族一視同仁豈能獨異妄謀自立即使西藏自治依照内地辦法應將康藏界務劃清亦屬吾國内政範圍他國似亦未便過問矧西藏根本上旣無獨立之必要又未得民國政府之許可耶今日和議未成南北之糾紛如故停戰期届藏番之蠢動堪虞吾國之統一旣如河清難俟而西鄙風雲又復警告紛傳吾川處此危局若再委蛇不設法準備軍實派兵出關分道夾擊必將示人以弱益啓藏人輕視之心萬一番夷節節進取巴塘鑪城相繼淪陷吾川欲圖苟安其可得乎然則爲今之計西藏問題應當電由北廷盡力拒絶要求恢復川邊此爲吾人良心應盡之義務蓋邊藏雖有連帶關係而川之與康有如唇齒唇亡齒寒勢非得已鼠旣可投而器奚足忌夫邊民苦藏番苛政久矣望我漢兵正如大旱之望雲覓值此人心思漢之際我若再失機宜則番夷養成勢力滋蔓難圖後患更不堪設想矣所有恢復川邊辦法請由督軍從速選派大隊分道出發一面飭陳使爲前驅一面聯合甘滇截堵康邊勦撫并施恩威并用不數月間而邊陲不能底定者吾未之信也一旦邊事大定善後方法又非查照趙爾豐奏案定名建省實行屯殖不能成功查西藏人心雖受煸惑究未盡失似對民國不無疑義南北政府值此外交劇烈亟宜會簡大員由康而藏切實開導　以利害動以禍福彼藏番雖愚豈肯蹈印度西金之覆轍迨派員到藏得有要領之時然後對於西藏方有解决之把握不然徒據一面之詞卽予承認不啻將邊藏拱手送予外人也是否可行請付大會公决此外尙有省議員謝繼宗對於邊藏問題亦提出意見書贊成郭選芳之動議一致力爭爲政府外交後盾其主張大旨（一）通電南北政府請合力拒絶要求（二）聲明康藏衛名稱據約交涉（三）中國將來劃分邊藏界址宜根據歷史設治成案碑記爲證（四）宜派遣兵隊進掃叛番并責成邊將收復失地（五）此案關係川滇人民利害宜取援助與監視主義 
[江西金融恐慌之原因]  
江西財政廳長楊慶均因財政支絀難於應付曾電請寗垣某處商借欵項茲聞前途已覆電允撥款八萬元於昨日匯到當即撥作某項開支矣當金融恐慌之際益以舊曆中秋各方面相迫而來市面放欵者自非重息不可今日匯劃公所日拆行情竟又提至一元以上瞬息萬變不可捉摸又聞財政界中人以本省自禁米出口以來九江已囤積五萬七千餘石若以滬上行情計算閣住之欵約在五六十萬元頗主張開禁以資流通惟在反對一方面則謂縱得此欵來省而米商貪圖厚利必仍以買米轉運出口决無存在市面流通之理且因輾轉販運反足促起本城米珠薪桂这恐慌於貧民生計更大受影響因此不敢實行 
本城金融恐慌前兩日已略見轉機然因現欵匱乏空言無補日拆雖勉强暫爲平下而不一二日則又提漲如前據錢業中人調查此中眞害實爲内政與外勢相迫而成此局從前景鎭瓷税每年平均收入可三百數十萬今因和局不定各處瓷商均裹足不前以是瓷税較之往年約短二百餘萬此其一也其次則爲英美兩國輸入條金太多以致金價大跌本省殷富紳商競相囤積迨金價有跌無漲愈不肯出脱必存放以待將來據調查此項搁現之欵本省已有百餘萬其餘如竹木夏布之輸出今年亦約短一百數十萬故總計以上三者其數實達五百餘萬此項鉅數若能在市上流通金融自見活潑即不然能得此半數以爲周轉亦不至如是之困難也加以財廳金庫券延期兑現市面上又少數十萬合前不啻少五六百萬本城金融能不大起恐慌耶 
[南京之新氣象]  
　　學術講演會成立 
　　京素占吾國政治軍事上重要位置將來粤漢甯湘津浦滬甯各路接軌以後交通日益發達此時必先有一團體以普及學術傳播文化指導社會爲他日建設預備方足以應將來發展之趨勢昨聞河海工程學校校長許君肇南曁南學校校長趙君厚生高等師範學校敎務主任陶君知行法政專門學校敎務主任王君伯秋金陵大學哲學科敎務主任劉君伯明等即本斯旨發起南京學術講演會於十月三日假曁南學校商議組織辦法公推王君伯秋爲章程起草員并提議將來籌建講演廳事十月五日復在曁南學校開預備會是日到者除前述陶許趙王四君外省立第四師範學校校長仇君亮卿第一工業學校校長陳君芑蓀第一農業學校校長過君探先中國科學社代表楊君杏佛等均先後來集午前十一時開會推陶君知行爲臨時主席王君伯秋爲臨時書記首由陶君起述設立該會之旨趣次由王君將所擬章程逐條宣讀經衆討論通過即於是日宣告該會成立并公推王君伯秋爲大會籌備員刋布章程分致本城中等以上各學校及各學術敎育團體等復於十月九日午後一時三十分在門帘橋江蘇省敎育會分事務所開第一次大會組織議事部并選舉理事部各職員亦足見南京學界活動之象矣茲附錄章程於左 
（第一章）總綱第一條本會定名爲南京學術講演會第二條本會以普及學術啓發知識謀學界之連絡促社會之進化爲宗旨（第二章）講演事項及講演員第三條本會講演關於科學哲學宗敎政治經濟法律敎育實業文學美術音樂等及其他學術上關係重要之事項第四條講演員暫分兩種甲由本會延請中外　學名人蒞會講演乙由本會各團體同人分任講演（第三章）組織第五條本會以左列各團體組織之甲南京中等以上各學校凡贊同本會宗旨者得任意加入乙凡贊同本會宗旨之學術敎育各團體得由本會講其加入（第四章）職員任期任務及選舉第六條本會職員分兩部如左一議事部二理事部第七條講事部由本會各團體各出代表一人組織之其任期無定第八條議事部設正副主席各一人書記一人由各團體代表互選出之第九條議事部之任務如左甲選舉本會理事部各職員乙審核預算决算丙審議辦事方針第十條理事部設正副理事各一人中西文書記及會計各一人由議事部用無記名投票法選出之任期各一年如再被選得連任第十一條理事部各職員之任務如左一正理事執行本會一切事務二副理事襄助正理事經理本會一切事務遇正理事有事故時得代行其職務三中西文書記管理本會往來中西文件四會計管理本會欵項出納事務第十二條會計須於每年年終及署假前本會開常年會時出席報告欵項出納情形第十三條關於理事部辦事細則由該部自定之（第五章）經費第十四條本會經費分别左列四種一常年捐本會各團體每年至少應各納費二十元於每年雙十節前繳納之二臨時收入三特别捐由熱心本會者自由捐助（第六草）會期第十五條本會於每年年終及署假前開常年會各一次但有臨時事件發生時得開特别會均由正理事定期召集第十六條本會講演無定期但每月至少必須開會一次（第七章）地址第十七條在本會講演廳未建設以前其開會地址由本會理事部職員隨時酌定（第八章）會刋第十八條本會得編輯各種學術講演集以無價或廉價分佈之（第九章）本會各團體中如有中途欲出會者須提出正當理由書經議事部之認可得聽其出會第二十條本會會章有議事部各代表五人之提議經三分之二以上之出席出席者過半數之認可得修正之第二十條本會章程自本會成立日起實行 
[齊省長調用人員之密電]  
民國以來省官制屢有變更但不過略易名目其實際上辦事職責依舊不能廢去例如江蘇省公署以前本有秘書嗣忽改爲諮議若就諮議名目言近於專備諮詢京外部署多有之不過視爲閑曹並不負何等責任而省署諮議則凡密要文件不屬各科各股者皆歸諮議辦理實等於從前之秘書特名實未免不符茲姑勿論近齊省長以機要公事甚多原有諮議謝謙等數人汪敷辦公特調陳毅來蘇委充本署諮議陳曾服官江蘇於本省情形當不甚隔膜將來自可收駕輕就熟之效惟陳雖經保准以道尹存記但並未分省在江蘇當差於例不合故旣經奉委後即由省長密電中央請將該員分發江蘇任用大約不久可以明令發表茲將省長致中央密電錄下北京大總統國務總理鈞鑒統密竊查蘇省地當衝要政務殷繁非有得力人員不足以資助理茲有簡任職存記陳毅籍𨽻四川前清由知� 
縣洊保道員歷官鄂蘇直豫晉等省及交通内務等部秘書僉事下關掣騐局長等職並經保准以道尹存記嗣於民國七年薦任内務部秘書案内奉准仍留簡任原資現經耀琳調蘇委充公署諮議辦理機要事宜昕夕從公深資得力擬懇將該簡任職陳毅明令發往江蘇任用以資襄理伏希照准齊耀琳佳印 
[蘇省調查戶口新簡章]  
江蘇軍民兩長昨召集在省之各縣知事共二十八人在省署西花廳集議擬訂調查戶口簡章以便施行由齊省長出席諮詢略謂調查戶口爲内務部行政之大端舉凡稽查匪類安撫貧民均以調查戶口爲入手辦法但非有執簡馭繁之術無以收循序漸進之功蘇省各縣戶口前於民國二年一經調查迄今時閲數年其間戶口之增減若何遷就若何迄無確實調查之報告固由事體繁重收效難期然長此以往勢必一切多所隔膜諸政將何以進行茲由本署酌擬調查戶口簡章若干條力求輕而易舉第恐各縣習慣不同或有難於施行之處適值諸君因公晋省尙希酌照各處地方情形共策進行研究多時始將簡章定妥其簡章如下第一條調查戶口重在核實必使各戶一無所費應由縣知事先期出示剴切布告嚴禁需索免令造謠第二條調查戶口辦法應先由縣知事當堂發給與各鄕人民最接近者如地保人等草册若干本門牌若干張諭令挨戶調查逐項登入草册並註明左右鄰之姓名每戶爲一號挨號張貼門牌但列號數及家長姓名如一門之内住有數戶者可列數戶爲一號惟於門牌内逐戶註明其家長姓名草册塡寫完竣送縣復查查無遺漏由縣報由省公署委員以縣存草册前往抽查如有不實卽將該知事分别懲戒第三條調查戶數應注意其住居年限及有無容留外人住居情事調查口數須逐項登入草册如左一家長及各人姓名二年齡三職業四有無動產或不動產若干五女口姓氏年齡照塡或但記總數六雇工人姓名或但記幾人第四條凡官署學校及其他公共場所同入戶册母須記載口數但仍挨號張貼門牌第五條調查戶口經費由縣知事就縣地方經費核實動支不得糜費第六條調查限一月或兩月竣事呈報省長委員抽查無異由縣分鄕區或都圖開戶數口數分男女清册分呈省道備案 
[續誌無錫軍民大衝突案]  
　　八號晚江蘇無錫車站第一號貨棧焚燒致軍士與救火會員衝突雙方擊傷多人一事茲聞軍隊方面董團長張營長等對於此案始終主張和平故昨日張營長於晨間擬邀邑紳楊翰西商會會長孫鶴卿蔡兼三市董事薛南溟救火聯合會會長唐永成單紹聞樓朗清等七人至營部午膳商量解决辦法無如往邀時楊君等已經出門未曾赴席救火會會長等則因此事解决須查明損失之確數及受傷會員之有無生命妨碍後方可磋商故亦未曾赴席楊知事雖力任斡旋而終日奔波迄未收效至各救火會棄置大洋橋下之救火器具恐暴露荒野有所損壞現聞已經商明由第一分所收管堆置所内俟解决後再行分段送還救火會會員昨晨仍在聯合會會議到會者有會長唐永成單紹聞等會董蘇養齋等及各團會員共三日餘人經唐會長主席報告前日在薛南溟君宅内與楊知事等磋商未有結果这情形及令各區趕速調查損失細數報告本會以便交涉繼即討論對付辦法議决靜候官廳解决滿意與否再定進行並約今日仍在該會開會討論惟當塲有同益轉運公司經理孫鴻卿自稱爲鐵路朱巡官代表赴會排解者言詞異常懇摰因各會員尙嫌未能滿意未與接洽散會後總幹事顧和生即爲敬佐吳午亭邀入宅内晤談良久大致係託伊勸各會員弗走極端俾可和平解决一切姑俟楊知事調解再説不識此事能早能决否也又聞蘇州朱兼師長對於此案頗爲注意除已派董團長來錫調解外於前晚又派該師副官張煥君來錫密查是案起訖情形故張君到錫後卽至大同普仁兩醫院看視雙方傷人後再至各處調查聞昌晚已經回蘇報告矣救火聯合會致省長電附錄於下南京督軍省長鈞鑒昨夜車站貨棧火警各區各段會員聞警馳救至通運橋被駐錫蘇軍第七團第一營兵士攔阻各會員因未得火熄信號未便折回遂起衝突兵士持槍逢人擊剌並掌號發令衝鋒射擊各救火會會員受傷者十六人救火器具被毁無數且被扣留復逮捕會員拘禁營房綑綁毆擊遍體鱗傷嗣由縣署送往醫院醫浥有二人性命難保全啜火政受此摧殘後遇火警行將視爲畏途爲特電懇俯賜飭查核辦以維善舉無錫救火聯合會長唐渠鎭單潤宇婁秉乾同全體會員叩佳 
[杭州快信]  
　　浙江商品陳列館開幕後參觀人士日以千計現阮館長爲便利觀覽起見已將樓上陳列品一律移置樓下改在樓上辦公至舊府前勸工陳列所前交省議會提議將房屋地皮投標價賣撥充該館附設之勸工場經費迄未議决現又具呈實業廳聲請重提議案 
疏　桐江上游水利會本月内舉行秋季大會日來會員如毛養先何雲亭等已陸續報到俟得三分之二即將開會至該會派出斷面測量各員須俟夏曆冬季方可完竣 
杭縣貧兒院於原有各科學外特又增設金石一科聘葉品三等擔任敎員職務 
駐蘭谿第七區菸酒公賣局長前因阮性傳辭不到差 
 
 
 

Page 7

 
 
改委舒志觀舒又别有他就另委張嘉澍接充昨張電呈到省已於蒸日接篆任事 
本届國慶日各團營尉官以次宴會費（第名一元）曁士兵犒賞費（每名二角）現奉盧督指令准在各該軍隊機關經常費内支出造册呈報 
新衆院浙議員袁榮叟之缺應以該區候補第一黃靈雨接充已由金華道尹給與證書來省轉道北上 
地方通信 
[松江]  
　　松江學生會之慶祝松江學生聯合會雙十節在西門外東吳大學聖經學校開國慶紀念會到會者男女各學校及來賓如司令部警察廳代表等共三百餘人首由主席張志華君報告開會宗旨全體唱愛國歌奏琴和韻畢即請司令部代表牛嚮秋副官演説大旨謂我儕有今日之慶祝而必先有無量數同胞这流血無如流血雖多同胞仍在苦惱之間國人無恒心故也但願今後以恒心犧牲四字爲眞實之愛國云復由美敎士步惠廉演説略謂貴會今日開慶祝會學生精神已顯著然眞精神還不在開會在於各個人之有道德而能永久的眞精神做去乃祗須有不患難三字爲諸君之趨向又以新道德新學術爲要旨因貴國这共和乃新共和若以陳舊之思想而灌之於新共和國必有衝突不已云云繼由第三中學校學監菊潭演説謂新青年當有三大希望（一）有眞實學問（二）有精細功夫（三）有研究精神按此三者往前走去必得將來後輩之所崇拜否則如今日之咒詛前輩無異云云又有胡尹民君演説吾國猶八歲之孩正在漸漸增長德智體三部之能力無如該兒忽病危險日甚竟奄奄一息所以今日之慶祝抱悲觀者必有無限之悽凉云云東吳四校主任李慰人君演説國無恥辱爲眞可慶祝以今日之國恥重重將步高麗波澜印度安南之後塵而我儕之慶祝試問心目中有何觀念耶即會場之有母忘國恥又有門前之素對聯曰同慶雙十節共念五九時諸君豈不傷心哉故余之所希望者民國九年之雙十節不見此種字樣而有精神之慶祝云云後由聖經學校敎員翟君亦夫演説以日光之熱喻人之威逼等語最足感動人心説畢全體起立對國旗行致敬禮復位後由學生演説東吳大學聖經學校學生鄭洪聲陸不如景賢女子國文專修學校學生左月娟洋洋數百句以眞道愛人爲標題語語切中時弊句句勸人悔改又以耶穌之經訓爲勉勵同學誠女界中之難得者説畢各唱救國歌靜坐片時散會 
[南滙]  
　　南匯添開典舖南滙縣紳商陳佐漢王益善等以今歲農田所植禾棉疊遭風雨爲災貧民生計艱難爰　集資本在縣城東門外開設鼎順典以便貧民業經呈奉張知事准予轉請頒發登錄憑證一面先行布告俾衆周知矣 
[蘇州]  
　　吳縣看守所之改良吳縣看守所自去年吳所長接事以來内部尙知整頓近奉高等檢察廳通令切實改良現在已將各所房屋從事修葺並　分病室及敎誨堂等處其吳縣舊監（即第二所）現專收刑事人犯慕家花園之第五所專收民事與佃戶及各被告人第一所專收輕微刑事各案人犯女所仍在乘馬坡巷女所丁係新委南京女看守養成所畢業生充任其職 
　　懸賞緝拿命盜案犯憇橋巷陳冠卿家被賊慘殺一案疊誌前報然迄今日逾三日之限兇犯尙未就獲現經温知事特懸重賞購緝兇匪其賞格云吳縣知事公署爲懸賞緝兇事本月五日據偵緝隊長潘國俊報稱憇橋巷陳姓家於夜間約十時許被匪入内將其孀媳陳沈氏及大女砍傷斃命二女亦砍傷現已抬往醫院惟十歲男孩幸未殃及經娘姨喊救匪已遠　等情到署查該匪等膽敢連傷陳姓一家二命實屬不法已極除將勘騐情形分呈上級各衙門通令一體嚴緝並令縣偵緝隊加派全班探士上緊訪拿務將逸犯　解盡法懲治外合亟懸賞布告仰諸色人等一體知悉自示之後爾等如能將本案正兇緝獲送署一經審實即行賞洋三百元聞風報信因而拿獲者减半給賞儲欵以待决不食言 
　　湘城孔警長被控湘城警察第七分所長孔祥杞任事以來對於警務全不顧問權移於週番巡長且收受煙賭陋規近被該處公民張春華等以該分所長孔祥杞溺職濫權受賄舞弊等詞聯名具禀縣署温知事閲悉情由緣事關禀控警官虚實均應澈究故批准後即委某警佐前往調查眞相矣 
　　甬商擬在蘇開辦火柴廠火柴一物銷路至廣爲居家不可少之物頃有甬人畢某集合資本十萬元擬在蘇州設立火柴廠製造火柴以應神會之需用已委託多人來蘇購買廠地四十畝其注目之地係在間胥門外中心之區蓋取其便於出裝貨件及工人之到廠工作一俟購定廠基即行着手組織云 
[無錫]  
　　無錫之國慶日雙十節國慶紀念錫邑各機關各學校均休假一天上午十時學界在公園開慶祝式到者有第三師範及附屬小學縣立乙種實業第一高小第二高小等校學生千餘人集於公園大草地上唱國歌對國旗行三鞠躬禮并三呼中華民國萬歲復由顧子靜錢孫卿張杏邨順述之唐唱言　效魯高翔午諸君相繼演説旋即散會各校出公園游行街市下午有藝芳國民學校及廣動國民學校廣動音樂隊聯合至公園奏樂行禮休息片時遂出公園晚間有提燈會三師附屬及藝芳廣勤市一等校附屬合全校學生五百餘人由校門出發南至南市橋北至大橋西至西門一路軍樂隊兒童各執一燈頗形熱閙錫市一校有兒童百餘人雜以　鼓所　燈彩亦屬可觀此外若錫市二校三校四校以及五校九校等均提燈慶祝公園内游人雲集均觀提燈會者而馬路上及正街上一帶亦觀者如堵云 
[鎭江]  
　　麵粉過鎭運滬江北清江高郵鹽城　化等虚華商所設之裕亨大豐泰來復興各麵粉廠每日出貨爲數甚鉅原料用高等小麥十分清潔刻因上海洋莊銷路活動各廠均將麵粉裝運到鎭轉由火車運滬銷售者絡繹不絶昨日鎭地各麵粉廠開盤上等貨每袋已提至二元三角中等貨每袋二元二角左右並聞連日滬上運貨往歐洲者亦多云 
[揚州]  
　　郵務局長遷調揚州郵局郵員季達之現經寗垣總局調充江陰局長遺缺以衆興局長程茂尤接充另調諌璧局長補充衆興局長其諫璧遺缺則派郵務生充任 
　　工塲私進某紗揚州人士自抵制以來仍有暗中私進者如省立第六工塲則購進尤多日昨該塲又運某紗兩大包爲鈔關外檢查員查獲當即遵章抬送商會發落矣 
　　劇場定期開幕揚州劇塲停演迄已數載現有蔣步秋等組設天仙茶園開演戲劇禀經佟知事核准擇於月底開幕云　　通俗學校狀况揚州社會教育自民國七年秋始有吳某禀准江都趙前知事假新城安樂巷安樂學校内附設通俗夜校無成績之可言繼之者爲今歲旅外學生會乘署假歸來之餘暇創設通俗校於新城馬神廟以進行窒碍改在該會内敎授學生達十餘人迨假期届滿此校亦隨之消滅旅外學生會亦於斯時結束再起者爲朱益軒先創紫陽小學於新城刁家巷復以名不雅馴聯合通俗夜校人員改組通俗日校學生人數尙多詎歷時未久因他項糾葛宣告停頓日前又有金陸大學畢業生洪承蒸由旅外學生會委託設立通俗校於舊城倉聖祠　校將有日矣 
[南京]  
　　續誌國慶日情形寗垣國慶紀念情形已誌昨報茲查是日官廳方面極形冷淡會餐閲兵式均未舉行軍警政各機關長官在軍署慶祝後相率赴下關南京飯店或麻雀撲克或招妓侑酒房間全被佔據學生方面約四千人齊於午前八時在公共體育場會集慶祝（一）搖鈴開會（二）報告宗旨（學生聯合會副會長許哲行之）（三）行升禮（四）向國旗行三鞠躬禮（五）演説（六）三呼中華民國萬歲（七）遊行全體由公共體育場出發經復成橋復成倉花牌樓門帘橋中正街轉内橋到府東大街　子市至此分三路各回本校（一）高師河海工程一中四師附中求實金陵女子大學第一女師向承恩市（二）曁南金陵大學法政一農金陵附中鍾英南京中學華中金女神學成美　文基督明德赫德女學來復女學向黑即（三）基督中學向花市惟金陵大學曁南學校一隊由城内步行至下關治途分散傳單不作激烈言論手持旗幟所書名詞亦極平和軍警臨時特别戒嚴槍枝均上剌刀如臨大敵各通衢加派雙崗晚間學生又舉行提燈會罵駕橋土街口一帶居民數千戶門前均懸掛燈彩沿街安置汽油燈數百盞放𦦨火十餘架通宵燈火渾煌熱閙異常爲歷年所未有商界方面亦均懸五色國旗且多閉門休息以誌紀念官廳之歡樂自在人民之激昻慷慨此爲今日官民感覺不同之點也 
[寧波]  
　　盜　王太史棺木定海已故前清翰林院編修北洋大學督辦王修植字苑生去世已十餘年其柩浮厝於北門外高嶺下地方本月七日夜被匪徒攙開棺木盜去朝珠玉器等貴重物件經該處附近農民某甲瞥見當即報告王姓主人現聞王妾某氏曁其親友等闻報查看後已具呈警所請求查緝矣 
[嘉興]  
　　學生會燒貨紀嘉興學生聯合會於國慶日將陳列所内之某貨抬往東門外車站附近當衆焚燬觀者甚衆計共焚去布疋綢緞及各種日用品等三百餘種云 
　　謀害親夫案判决嘉興王店區民婦張錢氏（年五十二歲）於春間謀害本夫張美男移屍裝吊一案經縣將錢氏等拘獲解縣研訊供認謀害裝吊不諱現此案已由縣署判决張錢氏謀殺本夫張美男之所爲處一等有期徒刑十三年陳錢氏（五十歲）帮同謀害人命之所爲處二等有期徒刑八年 
[杭州]  
　　杭州學生會之慶祝杭州學生聯合會以杭地空氣冷靜雙十佳節會中若無舉動何以喚起人民注意爰擬定種種辦法茲將其經過情形錄後第一演講十日上午杭城各校組織演講隊分頭出發通衢大道均各行遍而第一師範學校猶有社會服務團略帶化裝演講更爲出色第二提燈（一）到會學生提燈時到會學生除王卓夫所辦之體育學校學生外餘如女師工業弘道女校女子職業一中之江法政農業醫校安定一師宗文等校學生無不蒞止約計人數共達四千左右（二）慶祝儀節下午四時半各校學生羣聚於湖濱公衆運動塲行慶祝禮一向國旗行三鞠躬禮二唱國歌三向會旗行一鞠躬禮四唱慶祝歌五慶祝辭六歡呼中華民國萬歲三聲七奏軍樂（三）慶祝歌中華民國國初開民權怒潮轟如雷摧殘挫折經幾回年年今日喜還悲過去過去不可追吾民努力圖將來實行德謨克拉西民國萬萬歲（四）路程出發處在西湖湖濱公園過公衆運動場經延齡大馬路學士路衆安橋弼敎坊三元坊保佑坊清河坊清河坊巷中高宫越督軍署入佑聖觀巷過萬橋大街進珠寳巷華光巷司馬渡巷聯街大街菜市橋蒲塲巷至城站又聞該會因謀發展進行起見提燈畢即由該會評議長黃君維時召集於次日下午開評議會云 
[安慶]  
　　水警廳調查船舶長江水上警察廳長程炎勳以現值皖南北盜風日熾搶刦頻仍水上治安較之陸地尤爲重要　港紛歧查察綦難茲擬將大小船戶往來航線逐一調查編號　給護照收執於取締之中實寓有保護之意 
雜評一 
[勳章與在野者（默）]  
　　此次大批勳章中有數人在野而奔走和議者亦有希望其奔走和議而未能者是將以勳章鼓勵之耶然使在野之人果爲國爲民而奔走和議也則决不有所希冀而以得勳章爲榮若爲己爲博政府歡而奔走和議也則僅此一二等勳章不足滿其願望而鼓勵又奚益歟　　 
或曰今之當局豈不知此對於爲國爲民之在野者以勳章示優待之禮貎也明知其非所重而不得不以此敷衍之也對於爲己爲博政府歡之在野者勳章特前驅耳必將有以繼其後焉政府用意其果右是耶果若是與眞正之和議有何關係耶亦足見謀和手段之謬矣 
諸君如欲水泥或石子並磚頭外牆乾燥者請用本行經 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[唐少川辭職後之粤中消息]  
　　聯合通信社得廣州專函云自唐少川辭職後此間形勢劇變改組軍府與撤回代表之説一時紛起本月六日已由兩院聯合會議决主張討伐之建議案咨送軍府其用意以爲所貴議和者對於救國護法兩種主張必有相當結果今唐少川旣辭代表則救國護法之目的不易由和會達到已可證明旣不能由和議達到救國護法之目的則和議殊無意味不如撤回代表團結内部講求軍備以謀正當解决苟軍政府不能貫澈斯旨則須設法改組以除救國護法之障碍因此形勢對於唐少川辭職已無用國會名義去電挽留之餘地然個中私人意見則大多數認爲和議中止撤回代表恐不易成爲事實但能繼續和議總代一席終非唐君莫屬因此林吳褚三議長已電滬表示唐君不必固辭之意是將來形勢不難由此推知也軍政府自一日政務會議議决挽留唐君後除已派季錦綸將總代關防曁委任狀一併賚送赴滬請唐君再收納外同時海軍將士由總長林葆懌領銜陸軍方面由參謀總長李烈鈞次長蔣尊簋先後去電切實挽留大意謂我公愼重條件之主張同人至深欽佩此後如有何種之困難某等誓爲後盾云云此函到滬電文當已先到矣云 
[全國各界聯合會籌備會紀]  
昨日（十二）全國各界聯合會籌備會開第三次會議到會籌備員十六人公推劉振羣王席（一）由施洋君提出電稿决通過並决定即日拍發並由施洋君提出籌備會宣言書稿朗讀後多數意改宣言爲緣起决定十三日上文牘各員再行共同審定繕發（二）由初到天津代表韓致祥報告所到漢口南昌九江南京各地接洽情形並要求再由本會速派代表分赴各省催促進行至時因與上海各界聯合會幹事會時間衝突遂散會約定明日（十三）上午十時再行會議一切茲將通過電稿錄下北京廣州天津南京武漢曁各省各地學生聯合會轉各省各地各界聯合會學商農工報各界團體均鑒慨外棼内擾險象環生非全國一心自主自决不足圖存故於十月九日由上海各界聯合會會同天津湖北烟台長新店等處各界聯合會代表組織全國各界聯合籌備會定十一月十日開成立會卽祈尊處各界聯合會迅派代表三人以上蒞滬共同進行如尊處各界聯合會尙未成立則祈貴學商農工報各團體趕速組織所派代表以能代表各界多數民意爲要不可偏重一界特先電聞全國各界聯合會籌備會覃 
[各界聯合會開幹事會]  
　　昨日上海各界聯合會開幹事會到會幹事員十三人公推劉振羣主席首由主席報告宗旨云本日爲釐定本部事務繼提出議題（一）分配職務公决由各員自行擔任總務有劉振羣文牘有馬少奎顧祖銓温文會計有汪穆齋庶務有申夢世周新初張庭鶴交際有顧硯卿邱稼禾宋城彰張慶鴻曁施開智女士各員分别擔任其缺額由本日缺席各員及將來各團體推出幹事隨時加入分擔（二）推定本部辦事細則起草員並議定起草大要起草員公推馬少奎擔任（三）準備提交評議會各案議决由各股幹事準備提出並决定下星期三日下午二時再開幹事議畢散會 
[民治學會之自治講演]  
　　昨日下午民治學會開講演會首由劉鐘登臺報告云今日名人演講極多並請英國莫安仁博士演説蓋以本會最注重自治尤注意海外建設新村英國人最富於自治性其海外殖民地極爲發達地理學家謂日起日落無不照英國國旗蓋以英國藉海軍力爲海上覇王實際殊非專藉軍力全由人民富於自治之精神故得收自治之偉效鄙人在山西偕英友辦事多年每見三五英人聚在一處秩序井然儼然一小國家其實山西何嘗有英國一兵一卒蓋以人民有自治學識及其經騐能力故也莫博士旅華多年又爲英人故請其將英國自治之精神傳述諸君言畢由主席劉仁航敦請莫博士演講略謂中國現象現在異常混亂凡國内有良心人無不疾首蹙額然此亦爲歷史上必經之階級諸君勿過抱悲觀法國自推翻路易十四而國内鼎沸幾無國際上之資格以後逐漸平穩美國亦然余默觀世界大勢均尙未脱離混亂兩字諸君見英國此次鐵路罷工乎又中國五四運動至今尙未得平安乎貴會代表劉君請余演述英國自治自治云者受人民政府之委托地方分權之謂也但自治以得人爲先徒有法而無人或藉自治爲名擾亂秩序武斷鄕曲如此自治反不如專制我英國推行自治最早而又極有條理舉凡一縣一鄕以及各殖民地均收自治效果最大自治莫過愛爾蘭蘇格蘭英格倫其中組織除本地人外他人不能過問自一千八百零八年議决自治章程一千八百八十六年英政府設立自治專部各地自治經費均有着落預算决算均有一定其成績亦斐然可觀茲就最淺近者言貴國衛生尙多不講余前數年在西安見染布人以色布就河中洗刷不知其染料攙入水中公衆吸取食用大礙衛生在英國自治區内决無此事適纔余由十六舖到貴校見魚市中臭味難聞凡陳腐不合衛生之物堆積出賣爲害不小英國客棧住人亦有一定數目大衆不能擁擠一地此爲秩序中之最要者次之道路之平坦森林之保護公園之設備陰溝之開通善團之林立均有條理可觀敎育一項爲移風易俗英國從昔亦有如許腐敗如議員賣票議會搗亂國人嗜酒過盛中經若干危險後有名衛思理者遍處露天演講始將人心風俗逐漸轉移現在自治極有價值稍有不洽中央自治部必出而纠察日本所行之自治遠不如英國今後國民將有一番競爭然英國自治亦是多半培養之力貴國人極樸實尤富於勤勞性亟望講究自治爲首務且人人要有良心不必專愛自己并須推及他人耶穌敎能化人爲善極望諸君與上天聯絡信基督作一新人余在山西早已覺悟貴國人有自治根性從茲再講得人及培養道德前途實可樂觀云次由姚明輝演説語皆精理又次由劉女士清揚馬駿君等演説劉女士演説詞如下鄙人甚幸得有機會與諸君晤談我們中國敗壤的原因是没有人肯出來做事國人的性情就是倚賴就是完全的倚賴倚賴性成了中國人的特性所以五千年來並没有進化爲世界的老大帝國老大病國而且江河日下衰弱復衰弱欲與歐美並駕齊驅雖有飛艇不能昨日爲國慶紀念日就是豪傑志士爲國捐軀打破自來的倚賴性要想自立所以有八年前的武昌革命武昌革命給我們以大决心大覺悟知中國爲中國人的中國凡爲中國人都負有保存國土堢護主權之責任我們若放棄我們的責任豈不對於起義的人有愧麽中國人爲中國之主人翁中國人放棄爲主人翁的責任對於政治不去改良對於實業不去振興逡巡苟安蹉跎復嗟跎丢掉爲共和國民的資格安得不失敗呢今日軍閥與官僚隨時隨事損失國權斷送國土試問我們所受的還是痛苦還是幸福他們甘心賣國他們並未想到亡國的痛苦但是我們不能不想到亡國的痛苦我們應當警醒應當覺悟我不怨别人我只怨我們自己的不是我們不能進取不能振奮山東青島亡了就是亡國的起點我們若再不思進取大家起來協力挽救還有何等希望然也要力量充足方能挽救推翻軍閥推翻官僚挽回國權洗雪國恥才有希望我們不在黑暗勢力之下討生活才能解放出來他們肯解放我們麽他們惟恐壓制不牢朿縛不緊所以希望他們毫無是處我們自己應當解放自己應當自覺應當自動政府爲人民的公僕他們拿公僕來蹂　主人不知他們是何等公僕我們有代表三十餘人上京請願被政府拘禁他們是爲我們同胞去的呀他們是替我們受痛苦凡拘禁何處的代表即是拘禁何處的人民比如拘禁直隸省的代表就是拘禁直隸省的人民拘禁江蘇省的代表就是拘禁江蘇省的人民他們是在囹圄的拘禁我們的拘禁不過不在囹圄而且目下的拘禁尙在中國將來的拘禁即入他人之手可不痛心我們還不想保存自己的方法麽我們不知保存必至爲奴隸爲俘虜眼前的政府已是完全無望無論何事都由人民挽救由人民振興他們官吏只圖一己的利祿一己的尊榮并不能替我們辦事比如江蘇實業廳長他只管他自己的事他肯替人民辦事麽所以什麽事情我們要自己去做諸君在學校求學問幸勿因此就以爲滿足凡奴隸敎育書本學問不能算得人才我們講究實在的事業應　注重工商　能使工商業研究進步能使工商業日有振作凡講自治須能覺悟能自决能思想進步講自治須從敎育着手必眞有自動之能力才能自治凡爲人民對於國事人人有擔負的責任人人都有責任有覺悟凡無結合的無組織的對於國家對於社會均不能切實去做我們應當組織種種團體辦理種種事業凡團體應由人民組織所組織之團體應屏除己私屏除己利不能照從前的弊病因爲從前的團體只是爲一己的名利吾人當本良心的作用結眞實的團體且必須有組織的能力自治的事業當從一身做起先把自己知道清楚我們當知「我是誰」根本的覺悟根本的明瞭才是自治的方法人必各盡其職方能自治且必羣趨於世界之新潮流才是眞能自治宗敎本來的眞理不外博愛講宗敎須具公共幸福的思想吾人當能「信眞理」 
[官場拘捕請願代表之解釋]  
　　淞滬警察廳訓令各區署所文云案奉北京段總司令馬軍警督察長王步軍統領王府尹吳總監魚電開本月一日有自稱各處代表孫憲也等男女三十餘人以請謁大總統面遞請願書爲詞麕集公府新華門并另有乘坐汽車散布傳單鼓動羣雷希圖激起風潮經地方官廳勸諭不散經政府派員接見允爲收受文書並諭以請願與法定程序不合如以條陳國一欲謀見總理可推舉二三人定期再見仍均不散自己至亥初欲一閧擁入繼則喧嚷譏誹翌日適逢大總統躬行祀孔典禮警衛所關不得已乃將其引致警廳查人民對於政府於政治上有所陳述儘可照章呈遞文書斷無强迫接見之理公府爲一國最高布政機關任意紛擾實屬防碍公務且請願應於議會約法規定具有明文前次政府及地方官廳均已詳爲布告此次與該孫憲也等譬説百端理喻竟日迄置若罔聞揆之不服制止之文已於警察章程確有違犯况查其名單所代表者無一法定團體此種名義何自而來自非切實查明不足以儆假借依法辦理事所當然孫憲也等到廳後呈出請願書所列五項率皆以萬不可能之事强政府以必從跡近紛擾其居心可想其被人煽動可知惟近來眞理不彰浮言競起誠恐遠道傳聞失實或多誤會用特縷述奉達卽希公布周知俾明眞相實深企盼等因除分行外合亟令仰該署所一體知照此令 
[補紀各界之紀念國慶]  
本埠各界慶祝雙十節之盛况已詳紀前昨本報尙有未載入者補紀如下 
　　學界雙十節國慶紀念日虹口私立澄衷學校全 
體學生及童子軍參與學界提燈會於三時許（下午）各執燈旗列隊而出至公平路乘定備車至老西門下車後整隊排列於方板橋自六時半至九時與各界共同游行向城廂圜繞一周至老西門散隊該校乃獨自振隊沿民國路橫貫法大馬路河南路過四馬路至四川路折行至某國人之居留地全體學生高呼中華民國萬歲並唱五色國旗歌及校歌首尾連續約有二十分鐘之久南市大南門中道橋市立貧民學校於國慶日行慶賀禮八時振鈴開會全體向國旗行三鞠躬禮次由袁頌豐演説民國成立之歷史及慶祝之緣由乃唱國歌休息片刻分贈國旗偕敎員曹香蓀率學生至公共體育場舉行持旗游行沿途唱歌迨回校已正午矣滬西同孚路求是兩等小學男女兩校校長陶雪生前曾發恭祝國慶宣言通告各生家屬此次雙十節非有重大之表示不可是日該校適值一週紀念舉行懇親會報告一週年學生成績午後二時開會男女學生及各界來賓到者頗多秩序如下（一）振鈴開會（二）主席陶雪生報告開會宗旨（三）前任校長謝文祥演説（四）全體向國旗行三鞠躬禮（五）全體學生唱國歌（六）主席述一週年校務成績（七）敎務長趙慎一女士獨奏鋼琴（八）來賓演説國慶歷史（九）全體學生唱校歌（十）全體學生唱謝賓歌茶點散會赴公共體育場參與盛會　　商界新閘商界聯合會雙十節開慶祝會新閘各商號代表及職員義務學校學生均到會首由會長兼校長胡鑑之率領全體對國旗行三鞠躬禮三呼民國萬歲商學萬歲繼胡君宣述共和國家原委次副會長趙可成勗勉學生午前九時由會長敎員領全體學生聯合各界游行及晚七時復至本路舉行提燈廣帮華洋雜貨商會於國慶日晚八時開慶祝　正會長羅瑞生因有要事未到由副會長劉子榮主席簡世鏗爲速記秩序如下（一）振鈴開會（二）全體向國旗行三鞠躬禮（三）宣讀祝詞（四）主席宣布開會理由（五）演説（六）主席及職會員答謝來賓（七）全體三呼大中華民國萬歲（八）散會茶點計來賓與會員有陳枝庭鄭偉民蔡蔭喬陸　生陳清泉黃時漢諸君相繼演説後由主席劉子榮答謝來賓而散先施公司昨日（十二號）在屋預樂園舉行國慶禮拜請青年會總幹事余日章君講演題爲游美所感大意謂我國外交失敗雖然美人協助我國吾人必要圖謀自立方能可恃至言救國之道先要個人救自己始此時歐彬君主席先領祈禱唱新國歌並有特别音樂助興到會者有四百人 
　　工界本埠照相製版公會成立以來每一星期開職員會一次每二星期開會員演説會一次並由唐會長主講製版學理茲届雙十節於上午九時開聯歡會會所内外滿紥松柏鮮花懸燈誌慶到者甚衆其秩序如下（一）向國旗三鞠躬（二）歡呼（三）祝辭（四）會長致詞（五）演説（六）餘興（七）攝影午後一時假座鴻運樓安體種觴盡歡而散本埠印刷職工聯合會五彩石印部於本届雙十節假新北門内書業公會開成立大會到者數百人下午一時振鈴開會奏以軍樂由該會臨時主任馬慶臣派代表顧君報告開會宗旨宣述籌備情形繼由來賓唐鋭元唐崇禮夏芙軒張學瀛等演説次會計長王君約略報告收支概况陳庶務長陳述經過手續並提議建築公所問題因時間短促不及計議再行開會表决旋閉會茶點由馬主任率同全體會員至也是園攝影後往公共體育場入夜偕各團體行提燈會繞行華界民國路等處 
　　少年宣講團少年宣講團總部於前日（十日）午後假南市陸家浜第一商校舉行八届國慶紀念並開特别大會至二時半鳴鈴開會團員到者一百二十餘人總幹事任雪君因病缺席委幹事汪龍超代表主席宣佈三大議案逐條討論結果如下第一案爲建築團所先設籌備處全體贊成通過第二案爲改徽章式樣贊成通過第三案實業儲金因時間匆促不及提議主席宣佈改在年終大會提出會議畢遂閉會攝影紀念六時散會谬團又於是日上午派代表參與各界游行會晚間舉行提燈沿途勸導勿吸紙烟等事又聞該團附設少年售物處亦於是日開幕發售國貨營業甚佳 
[關於無錫事这軍民長覆電]  
上海救火聯合會前接無錫救火聯合會來電因救火被兵士刺傷多人擊毁救火器具無數請爲主持正論並派員面述詳情等情當即電請南京軍民兩長曁朱師長遴員查辦迅予解决以維火政一面函復無錫救火聯合會並派員到錫慰問等情已誌昨報昨日該會接李督軍齊省長復電云上海救火聯合會覽蒸電悉駐防軍隊對於他方火警本有維持彈壓主責據稱該營兵士竟敢攔阻救護並刺傷多人如果屬實乖謬已極已嚴令朱師長切實查辦並由本督軍派員調查以憑核辦特復督軍李省長齊軫 
[閘北救火會亦請查究錫事]  
　　閘北救火聯合會前日亦接無錫救火聯合會來電述中秋晚間因救火被駐錫兵士攔阻致起衝突該兵士開槍並用槍刺擊傷會員十六人救火器具被毁無數復又逮捕會員拘禁營房捆縛毆擊遍體鱗傷由縣騐明送往醫院醫治内有兩人有性命这虞現已全邑停止務請主持正論以維善舉等情該會除電復外亦即電請南京李督軍派員查辦電文錄下南京李督軍鈞鑒舞錫救火會係商人義務組織保持地方安寗爲市政首要之圖近被駐錫蘇軍第一團第一營兵士不諳救火章程强行干涉甚至毆傷會員毁壤器具發令鋒刺如臨大敵伏思軍隊保衛地方而與地方人民搏擊殊失鈞座置設軍隊之本意若不嚴重查辦何以繫人心而保火政商等同此義務深知該會辦事認眞實於舞錫繁盛市場大有裨益仰祈迅賜遴派公正大員前往該處秉公究辦該軍隊旣肇事端應否撤回嚴加訓練恭候鈞裁上海閘北救火聯合會會長沈鏞錢允利俞宗周曁第一第二第三段救火會會長會董會員等公叩 
[上星期棧中提出之日貨]  
茲探得上星期由棧中提出之日貨係白斜原布白絨紅布每家每次均數千疋價值甚巨此外如蔴袋毛絨毛襪綫襪呢帽等亦多有日盛一日之勢星期三與星期五兩日封關棧中亦停止出貨僅以四日計之貨價已達七十五萬餘兩平均每日十八萬八千餘兩茲將貨價列左色布三五四八三二兩藥材顏料一五九四八兩東煤七七九六○兩象皮車具九八二六兩棉紗六二三七八兩火柴燐質二六○二○兩白糖七五四○○兩蔴袋衣針毛絨一四七○○兩五金三五六一四兩香烟紙料二○三一六兩色紙六五二八兩紡織具二二五○兩玻磁電一九○八○兩海味·木器·毛巾·毛襪·手套·呢帽·毯子·面盆·等三三六○五兩共計四日間七五四五○二兩平均一日一八八六二五五兩 
[蕪湖發現可疑棉紗之函查]  
旅滬商帮協會昨接蕪湖紗業公會來函略謂敝地同業鑒於外交失敗各界熱心早經聲明禁進劣貨簽定約章於茲數月尙屬堅持突於日昨駁船載有無廠嘜記之紗五件當經敝會調查員報告公同察看形跡可疑當命扛夫抬至敝會剖視内載中國紡織公司崇德號商標十二支雙天官等字樣今查紗廠表册未列中國公司名目皮外無廠家嘜記包内無註册商標情因疑惑不解暫將該紗寄存敝會用特函請代查中國紡織公司所設地址及有無十二支雙天官这商標名目敬乞示復以便分曉而釋疑團附該紗商標紙一張外有藍紙小票加蓋查野檢星圖章祈查收爲荷等因該協會接函後以滬上紗廠林立均有註册商標廣銷各省推行盡利今忽有中國紡織公司崇德號商標十二支雙天官之字樣出現紗廠表册旣未列入外無嘜記地址内無註册商標難保非劣貨巧立牌號希圖影射朦混若不切實調查殊不足以明眞相除派員親訪紗業總董聞君蘭亭面詢一切外並函詢紗業公所究竟是否劣貨俟得復函再行答復蕪湖紗業公會查照 
[上海學生聯合會評議會紀]  
昨日（十二號）下午二時上海學生聯合會於事務所開評議會到者共三十五人主席何世楨記錄邵禹襄議决各條如下（一）路鑛代表提議評議員鄭重提案起見以後須於下列三項手續（甲）提案者須具理由説明書於每次會議前兩日交評議長（乙）評議長於每次提案擇其緩急者先後列入議事日程（丙）列入議事日程之提案油印成頁於開會前提早發給各評議員中國公學代表主張將此案作爲意見書備本部細則起草員參考通過（二）東吳法科代表提議各評議員須研究救國根本辦法作成議案開會時正式提出討論通過（三）民立代表提議近來各商店私進某貨者日見增加請調查部設法調查清楚阻止再進東吳代表提議將本部全體改爲非正式之委員會於兩禮拜之内各具意見書交本部書記集成議案付正式討論通過（四）同濟代表請上學期查賬員報告審查結果定下次開會時報告通過（五）書記金素琴歐陽雪提出辭職通過補選當選者爲務本女校代表及第二師範代表 
[嘉興路商界聯合會成立紀]  
　　虹口嘉興路梧州路兩路商界聯合會於昨日午後二時假湯恩路承天英華學校開成立大會到會兩路各商店代表計一百餘人各路商界聯合會及其他團體之來賓三十餘人公推金濤源爲臨時主席報告籌備之經過及别路組織之情形末後深述合羣互助之功效次請蔣介民陳介祿王友士吳康華張炳臣虞光箴余善引張慕曾周志禹沈卓吾林大松相繼演説畢卽分發選票與各會員并欵來賓以茶點集衆於場中攝　　　　　　　　　　　　　　　　　 
影後乃檢點選票因時已晏容再續登 
[文監師路工商聯合會常會]  
虹口文監師路工商聯合會會所現已遷至德鑫里江浙學校内昨日開秋季大會並補選會董評議及文牘各員下午二時開會到者頗多首由江浙學校致祝詞繼由余仰聖沈秉衡楊文卿張慕貞諸君次第演説旋票舉張進雲潘東林爲總會董陳震源侯松齡副之五時散會 
[工商研究會常會記]  
　　昨日午後二時工商研究會開常會到者王漢强徐湘波沈卓吾吳子敬金子兼卓樂生等由主席馬樹周提議以對於審查物品之評議會展延多日應請從速訂期開議公决先行函致各評議員聲明各物品旣經審查未便屢候評議不到致碍進行並决議着手籌備修改會章徵集會員重行選舉等事又本會泗涇路事務分所開辦時期公决積極籌備日内即行開辦又及李順昌送會之各種馬口鐵經邢孤舟出報告書謂質極堅牢形式亦頗巧妙極合兒童心理爲有益兒童知識之佳品云至五時散會 
[菸洒聯合會常會紀]  
　　中國菸酒聯合會昨開星期常會首由主席陳良玉報告疊據兩業同人來會聲稱受重税之困難及時局之影響營業益見衰落應行如何挽救之處請衆討論公决税則不改則商業不興時局不寗則政多沉擱爲今之計應先促成和議俞葆康起言現在百貨釐金已奉部令着手整理改辦統税裁卡節費則公欵自增我烟酒兩業事同一律亟應繼續從前請願成案邀集各省一致進行若必待和議告成方求改良税則俟河之清人壽幾何次討論報載分棧增額認税一案僉稱同業將來不舞共受累害向章認税一事須出同業公意分棧經理須憑公舉不應以一二人之私意勾結爭持使公賣前途關係甚大云云議畢時已五鐘乃散會 
[又飭騐放第十六師之軍米]  
　　騐放軍米公文幾於無日無之茲聞陸軍第十六師現派軍需官郭炳文分赴蕪湖等處購辦軍米四十萬斤呈准陸軍部給發護照由部咨商蘇省長通飭各關局長一體騐免放行云 
[兩紗廠工人罷工續紀]  
　　邇因米珠薪桂一般工匠要求增加工價者時有所聞楊樹浦三新紗廠與上海第二紗廠亦因加工問題於前日（十一日）男女工人約一萬人一律罷工已誌昨報茲悉該兩廠係粗紗間男女工人首先罷工繼則細紗間亦受影響昨日經該兩廠執事與各工人所舉代表磋商至傍晚尙未妥洽且上海廠之織布廠有布機五百只因無紗織布亦祗得停工目下市上棉紗缺乏該兩廠遭此罷工每日夜少出三百餘包之紗損朱甚巨也又得一消息云上海紗廠主任（日人）與工人代表（華人）商加工資業已妥洽有即晚照常上工之説云 
[漆匠議加工資五誌]  
　　漆業工人因生計艱難擬懇店主加給工資不能如願遂推舉代表徐進山具呈縣署請諭董轉勸加價已奉批准等情已四誌本報茲將縣署原批錄下呈及粘單均悉據稱該業工人每日工資僅得錢二百十文實屬不敷謀生擬請加給工價等情仰候令飭該業董轉商各店主妥議辦法該工人等仍當照常工作靜候協商不得有紛擾情事仰即遵照 
[老公茂紗廠之擴充]  
　　本埠紗廠一業邇來大爲發達除日商各紗廠預爲佈置加意經營外楊樹浦之老公茂紗廠向來祇開日班者現竟日夜兼作尙不敷銷售故經該廠大班西人惠勃斯脱在附近購地百萬興工建築廠屋一所並向英京某廠定購錠子一萬枚外復添購織布機五百架以資擴充 
[耶松廠新造大船行試水禮]  
　　大陸報云耶松船廠新造成大船一艘昨在浦東行試水禮此艘乃中國境内所造之第二最大船隻原係英政府所定造茲聞將改歸某希臘航業公司管理定名爲戰冠號計載重五千噸長三百三十一英尺半寛四十六英尺半深二十五英尺半船上一切裝備皆極新式云 
[麵粉業另組交易所之近訊]  
　　民國路麵粉公會前因綠兵船期貨交易爲茂新福新廠主榮宗敬等取締後各掮客等商由各廠主集股另組麵粉交易所等情已紀前報現聞歐美麵粉亦有續 
 
 
 

Page 11

 
 
批運申市價恐難久持故交易所之成立更難延緩昨日雙方已約集聞會磋議之下先籌集股本一萬股每股洋十二元半業外人亦得入股業已先舉定起草員擬定草章　日起招股一俟十二萬五千元滿足再行開會選舉職員云 
[紙業請放分運期限之駁覆]  
　　紙業景綸堂公所代表因税務所縮短分運單期限爲五個月一事擬照油豆餠業仁穀公所呈准通融仍以一年爲限之成案呈請縣商會轉呈上海税務總公所陳所長轉詳江蘇財政廳一體寛放期限陳所長接據縣商會函呈前情以分運單縮短期限原爲杜絶流弊起見遵奉廳令實行以來已逾半載該業於當時並無反對何以時隔旣久遽忽呈請前來查先時由牛莊油豆雜糧茶葉業等呈經本所轉詳財廳奉令核准分别寛放仍以一年或十月八月等期早經施行今該業商又欲請放分運期限碍難着手且與前次成案不無破壤所請未便照辦已據情函復縣商會請即轉知該業領袖查照矣 
[毛竹加税之核减]  
　　本埠各徵收機關昨接財政廳第三○三四號訓令云本年十月三日據蘇申常竹商代表潘邦俊等聯名呈稱竊商等因毛竹加税一案兩次呈請照舊徵收奉鈞批以有減無加爲駁其中加與減之殊軌原由在鈞廳據六根十二根爲一帖作標準固屬特予輕減但六根十二根之舊率係前清苛政自清末迄於民國各分税所從未曾照率徵收商民亦從未曾照章銷納蓋浙來原帖向均二十根至六七十根爲度每帖價值不過銀三元左右以税銀一角計算已值百抽三有奇對於國税亦已徵足對於商情亦非過苛并非照率減折招徠僅爲比較收數計也况近年竹業有退無進非比銷耗品之日見發達鈞廳取消舊率體恤商艱商等雖愚豈不知感惟就事實而論每帖税銀一角各商奉行已久若驟然改一爲二來貨成本旣重出貨必更濡滯貨銷不暢勢必税收暗縮不特於商務有損抑且於税務無益爲此不嫌冒凟瀝陳實情環請鈞廳鑒核俯准收回前令格外從寛通融辦理以維商業無任感戴之至等情到廳據此除批據呈悉此項毛竹税率原定大毛竹六根爲一帖小毛竹十二根爲一帖每帖徵銀一角現按浙來原帖自二十根至六七十根不等每帖均徵銀兩角委　有減無增本難變更旣據該代表等一再呈請姑予寛減二成改爲每帖實徵銀一角六分以示格外體恤不得再有異議除通令各税所遵照外仰即遵照此批揭示外合亟通令該所長轉行各分局所一體遵照辦理 
[深夜騷擾市經董家之查究]  
舊曆本月十三日夜三時許突有口操北音者五人各執兇器擁至本城西唐家弄十號門牌上海市經董陸崧侯家由比鄰某姓祠堂空屋而進越牆至陸家中找尋陸董欲與爲難並將室中眷屬女傭等軋住盤詰陸董所在陸知事不妙乘間避匿嗣經四鄰聞聲喊捕若輩始一閧而散次日陸董檢點財物並不缺少所以並未向官廳報告茲悉淞滬警察廳長徐輔洲據倆緝隊士報告前來以此案雖未據事主來廳呈訴然關係地方治安事之虚實亟應澈究故於前日除派員往查外又令飭偵緝隊並各區署所一體恊緝匪犯務獲解究 
[福建清鄕事宜行將結束]  
　　政府前以福建土匪充斥簡派海軍上將蕯鎭冰往閩辦理清鄕事宜開辦以來成效頗著各路土匪現均肅清茲因經費支絀勢難久持經蕯督辦呈請中央將清鄕事宜暫行結束即日撤銷以節經費所有招募之清鄕衛兵擬另行籌欵發給恩餉一律遣散前調之海軍陸戰隊及各營棧練兵飭令各回原營服務當將辦法開摺呈奉政府核准一俟籌齊遣費不日實行昨由該署督隊官戴錫侯備文咨呈海軍總司令公署備核 
[吳淞砲兵操演之預備]  
　　昨駐吳淞之陸軍第十師砲兵第十團團長張長林接盧兼師長訓令將該團砲兵三營擇期演練砲操務須實彈稱擊以冀精熟擇定地點日期報候派員監視等因張團長奉令後刻正勘覔演砲地點並咨請　山縣先爲出示佈告以免居民聞聲誤會惟定於何日操演現尙未有確期 
[省令認眞清查戶口]  
　　上海縣知事接江蘇齊省長通令略謂近年各縣匪案時有所聞非設法消弭不足以保治安刻從清查戶口爲入手辦法但調查戶口年年雖循例舉辦循例報部僅成具文并無確實之調查故此次對於調查戶口一事務須鄭重除電各縣知事來寗會同商榷妥善方法外務須蠲除敷衍積弊認眞清查以期肅清盜匪云 
[滬杭路紀事兩則]  
　　昨日慢車逾時到滬滬杭甬鐵路昨日（十二號）由杭開滬之一百零五號慢車駛至長安站時該機車司機匠發覺機車輪軸發熱不能行駛當請該處站長發電請杭州機廠速派援機前往接拖待援機到時該車離長已遲二時餘鐘故到滬時已在下午四時半矣　　日夜班站長按週互調滬杭甬鐵路自開駛夜車以來所派各站之夜班站長多因眠食失常而致病經該路車務總管設法令日班夜班站長按月互調以均勞逸在案乃邇來互調以後凡站長之身體欠健者每不及旬日卽告病假以致全路替班人員大受影響雖將各人員每月例假三日取消仍無濟於事昨日（十一號）復由該路車務總管通告全路各站長略云凡各站夜班與日班改爲生星期更調一次庶身體欠健之人亦能勝任不致請病假者之接踵也自本月十三日起實行仰各遵照云云 
[德人由皖浙來滬]  
　　松滬護軍使署接江蘇督軍省長電云准安徽呂省長來電以現有德國洋人白禮和（譯音）茲定庚日由九江乘坐甯紹輪船赴滬希飭軍警沿途護送等因祈飭駐滬軍隊迎探如該德人抵滬務宜妥爲照料等因昨經令飭京師憲兵第三營派兵馳往寗紹碼頭迎護矣　又旅居杭州之德國婦人丕他期（譯音）一口女孩一口又德國洋人哥罕（譯音）携帶男孩一名連同行李物件均於昨日由杭乘車來滬當由隨車憲兵祖吉安吳士珍接護抵滬送交駐滬交涉使署安置 
[湖北天門縣之告災函]  
　　湖北義賑會昨接天門縣士紳函云敝縣處襄唐白滾等河之問渠汊紛歧支流貫通此次陰雨連綿山水暴發以故渚河之水陡漲數尺加以唐白等河源出河南以今次新野鄧縣水災之鉅敝縣壤地相連影響所及小勢更形漫溢瀕岸低窪各區四五六七八十十一等處水勢仍未少退秋禾淹没房屋崩塌尤以第七八十一等區交界之夾河洲被災爲重該處平地水深數尺房屋器物漂流一空人民野處露宿慘目傷心此等水災實爲近五十年來所未有等語聞該會得此報告後即將該縣列入最重災區内不久即派員前赴散賑云 
[職工公會通告遷移]  
　　上海職工公會昨致各會員通啓云逕啓者本會發起以來辱承諸位會員熱心贊助始克頼以進行現本會事務所已遷至英租界厦門路衍慶里二百七十一號門牌諸君公餘有暇尙祈隨時駕臨指敎一切再者本會交際招待以及經收會費等現託本會幹事許樹森君辦理日内特煩許君至尊處籌商進行届時尙望與許君接洽爲幸 
[紗業公會更選會長]  
　　紗業公會正會長聞蘭亭副會長項惠卿金錫之等現届一年任滿照章應當更選故於日前印發選舉單通告各會員照章塡書被選人姓名投筒定於舊曆八月二十三日常衆開筒云 
[江灣留養院結婚紀]  
　　本埠中國救濟婦孺總會在江灣設立留養院已有年所留養被拐婦女不下四百餘人敎授各種學問及各項工藝成績卓著凡工商各界有正當職業者由該會董事會員具介紹書到會經董事調查合格報告後由董事會全體通過方可擇配茲聞該會於夏曆八月十九日在留養院内舉行結婚典禮同時結婚者共有三人一爲男子范欽堯女子朱運英由李柏葆顧鴻逵二君介紹董事田資民君證婚錢達三君主婚一爲男子李策來女子楊來喜由袁履登丁珩章二君介紹董事項如松君證婚周岷源君主婚一爲男子錢秀瑜女子蔣彩雲由陳良玉張鏡笙二君介紹董事呂耀庭君證婚魏清濤君主婚其餘董事如宋君漢章徐君乾麟何君秋士等亦蒞院襄助男女賓往觀者約達四五百人左右自上午十時起至下午四時止會塲秩序頗爲整齊結婚儀式中除普通儀式外有男女學生奏琴唱歌女學生跳舞等足見該會諸董事對於留養女子擇配之周至矣 
[馬玉山公司滬支行定期開市]  
　　香港馬玉山公司自製之糖果餠乾歐戰時曾供協約國軍燝大帶運赴法國馬些路地方爲各國人士所稱道兩月前來滬開設支行擇南京路東首三十七號爲行址現工程完竣定於陽曆十月十八號（即陰曆八月二十五日）開市並廉價賣至 
十一月一號止所有糖果餠乾一律照原價九折其二層樓西菜部裝修未竣另期開幕云 
[勸業場出盤後之清理]  
　　本埠華界勸業場游戲事業自開幕至今已有三載營業日漸凋　該游戲場經理迭次開董事會籌議進行之策因各股東對於此舉大半無意於再事墊本以致　從維持近由三星公司承受出資五萬四千一百元成交後經該經理結束賬欵計連紳董墊欵並各項押櫃及欠交電燈自來水費川等共該九萬餘元除收入盤本外不敷頗鉅故將各項賬目并所受盤價一併函送縣商會請爲支配昨日該會已邀集各董事及債權方面等人到會商議折償之法以便清理 
[貨船傾覆舟子獲救]  
　　船戶沈增元前日承載南市長泰豐號拷木三十捆恒隆號洋油一百四十箱由申駛往浙省平湖黃昏時行至龍華灣嘴該處浦而遼闊沈船　脚過重又值潮水盛漲竟遭覆没船夥阿春登時失蹝沈及餘人經他船救起帶至上海昨日阿春亦由緝私營巡船聞聲救起得慶生還亦幸事也 
[大風刮去艙面花衣]  
　　前日有船戶王魯由閲行裝載蒲包鄉花二百餘包來申行經滬南白運涇突遇狂風致將艙面花衣刮去三十餘包王極力支撑幸未傾覆然損失已不資矣 
[地方警察擅查旅客之查究]  
　　滬杭鐵路洋工程師麥君以本路工頭張掌生之妻日前因事道經　涇車站東硬旗軌道附近突來身穿便衣者二人自稱警察巡士誣指夾帶違禁物件任意檢查致被搜去銀洋六元三角事後查悉該二人現在楓涇第一區區員尹伯華處充當巡士（歸松江縣警察所管轄）時在沿鐵路一帶搜檢旅客行李包　旅客受其騷擾惟路局定章凡地方警察巡士不得越人鐵路範圍以内施行稽查該警區侵越權限違碍路局章程且事關没收途人銀洋自應查究故於昨日函致鐵路南站警區王巡官詳細查復以憑核辦 
[西女敎士之敎導押犯]  
　　公共公廨内之男女拘留所中在押男女各犯多係毫無知識之徒頃濟良所西女士爲期望此等押犯將來釋出勉爲良善起見特函檢察處及駐廨西捕頭惠勒氏等轉爲禀准關正會審官於每星期日下午派女敎士前來押所宣講聖書並敎導各種手術懺悔生活兩事兼籌誠慈善矣 
[小東門外火警]  
　　法租界小東鬥外大街六十四號門牌恊和祥洋貨店於前晚一點時不知如何失愼霎時冒穿屋頂爲瞭望台查見鳴鐘告警由救火會中西各員驅皮帶車到場灌救始熄計焚毁房屋三十幢之譜内有一枝春街花烟間十餘戶並大興館余孝貞酒棧等事後捕房飭探任坤揚周寳生前往將該店某甲等四名帶入捕房諭候詳細查明起火情形解廨訊核 
[三汽車夫違章]  
　　汽車夫甬人高阿四前晚駕駛三千零四十六號汽車經過南京路不點燈火又浦東人李茂生駕駛一千四百四十號汽車經過四川路仁記路轉角不聽巡街捕指揮又高阿善駕駛九十一號汽車經過虹口百老滙路亦不點燈火被三百七十八號一千一百四十號三百二十四號華印等捕查見以高等均屬違章各回捕房稟明捕頭轉請公共公廨出單往傳訊究 
[汽車夫違章之科罰]  
　　汽車夫唐阿二日前駕車至法新租界霞飛路開駛快車適爲西捕查見以其有違定章抄錄號碼回禀捕頭於昨日飭探將唐傳解法公堂請訊先據捕頭上堂禀明前情詰之唐阿二供認開駛快車不諱中西官判罰洋五元以儆 
[調查被告典當股本之周折]  
　　程哲生前延律師代表投法公堂控陸蔭甫不理定購顏料嗣由陸將貨歸還外尙缺少斤量及損失請爲追究判令陸如數賠償嗣因延不交付諭着原告查明被告有無家產再行核辦後經原告查得陸在南滙縣地方股開某當典禀請公堂將股抄出備抵判准予移文該縣將股拆出作抵昨又傳訊中西官諭曰現接該縣來信稱該典祗有陸和記股份並無陸蔭記股份等語原告律師稱原告雖至該典調查據經理人稱須公堂給予堂諭始將陸名下股份交出等語請求堂上准予發給堂諭將股拆出作抵中西官判各退去聽候再核 
[查詢失妻之衝突]  
　　鎭江人郭世明住居虹口其妻江氏忽於日前私逃昨郭至閘北益愼里向的媒姚益清姚詹氏夫婦查詢下落口角起釁互相扭毆由崗警一併拘入四區警署聽修讯核 
[扭毆胞兄]  
　　桃源縣人張殿貴不知因何昨在揚樹　　將其胞兄張殿　扭住凶毆被二百十九號印捕查見以其違章將張殿貴拘入捕房押候解廨訊究 
[帮兇押十四天]  
　　流氓吳阿滎徐阿第李阿裕等三人日前在法新租界糾黨將范榮桂行兇致范受傷甚重後由巡捕到來將吳徐兩人拘解法公堂訊判各罰洋十元充公再賠原告損失洋各十元嗣因無洋各押西牢一月以儆外補緝李阿裕到案訊辦現爲包探於昨日將李拘獲解送法公堂請訊李供認帮兇不諱中西官判押十四天示儆再賠損失洋三元完案 
[茶館容人賭博]  
　　北山西路一千四百九十號門牌某茶館主常州朱阿桃容人聚賭捕頭漁利被一各四百十八號等華捕查見當將賭具帶入捕房禀明捕頭請廨出單將朱傳案訊懲 
[私售烟膏罰三十元]  
　　法租界北捕房捕頭阿而風西君日前偵悉居民鄭阿四家私售烟膏有違禁令故於前晚親自督同包探及暗差捕前往該處抄出挑就之烟數十盒將鄭帶入捕房交保候訊昨日解送法公堂請究先據捕頭上堂禀明前情並將烟膏呈鑒詰之鄭供此項烟膏實係朋友寄在我處餘供支吾判罰洋三十元充公烟膏没收 
[扭控虧欠房租]  
　　閘北叉袋角仁記里經租帳房鄭鴻卿前日扭租戶仲義甲至四區二分所控稱被伸拖欠房租洋三十餘元欲圖搬逃請爲究追經倪署員質訊一過解司法科核辦 
[違章燃放爆竹]  
　　住居愛多亞路八百九十六號門牌居戶徐世德前日在門首燃放花砲被四百零二號華捕查見以其違章據情回訴捕頭 
諭候請廨出單傳究 
[脚踏車不點燈火]  
　　朱榮根張阿松前晚在愛多亞路西藏路等處乘坐脚踏車不點車燈被五十七號印捕三百三十四號華捕查見以其違犯三十六條定章將朱等分别帶入捕房禀明捕頭諭各存洋三元保出着自赴公堂候訊 
[養狗未捐執照]  
　　住居南京路英華街三十二號門牌之婦人李楊氏養狗三隻未向工部局捐照前日被四百零二號華捕查見以其違章業已回訴捕頭轉請公共公廨出單傳訊 
[被告交保候訊]  
　　樓廣崑在公共公廨呈控聚康錢莊經理殷聯芳不理賬銀九百十二兩又章受欽呈控施瑞生不理擔保在復興洋行買辦朱志棵處爲司賬時所墊之欵及薪水洋三百四十元又石潤甫呈控汪步雲不還借銀四百兩等案前日均由駐廨中西包探將以上三被告單傳至案請示經中西官諭令各交舖保過堂候訊 
[過犯復來租界]  
　　崇明人蔣龍虎與王阿根前晚均在滬西靜安寺路左近徘徊被探捕查見以其形跡可疑帶入捕房經捕頭詢知蔣等均係過犯諭着分别押候解送公共公堂訊辦 
[包探查獲贓賊]  
　　陳阿毛楊阿德前日携有值洋七元之銅機器等物至新閘路某茶館内圖銷被該管捕房包探王梅生查見詢知在芝罘路一路間牌王樹齋家竊來即將人贓一併帶入捕房禀明捕頭諭着押候解送公堂訊究 
[請緝騙欵脱逃之警廳批示]  
　　永盛糖行主朱文俊向民國路盈記糖行騙單押欵脱逃無蹝當經盈記行報請各捕房懸賞查緝在案茲盈記行執事張春庭恐朱文俊匿居華界乃投淞滬警廳呈請查究昨徐廳長批示云來呈及朱文俊之照片均閲悉准予通令恊緝並候函致英法兩公廨一體跴緝可也 
[道尹公署批示四則]  
　　青浦縣教職員方晋等呈控縣敎育會少數私黨覇持選權壟斷職員據實陳訴求鑒核由據呈已悉候訓令青浦縣知事查明依法辦理具報核奪 
　　民人黃兆初呈爲淞滬警察廳越權捕禁黃末郎一案聲明原委請求咨廳移轉司法管轄由呈悉該民所呈各節如果非虚係屬司法範圍應即逕赴司法官廳呈請移提黃末郎依法審理母庸由道咨轉 
　　太倉縣民薜華卿等呈控市董扶串警佐濫禁勒捐請求查究由據呈該縣市董錢詩楨串同警佐濫捕勒捐各情如果屬實何以不呈縣請究一面之詞殊難憑信第控關警吏勒捐擾民虚實均應澈查候令太倉縣知事澈底查明秉公核辦具報實究虚坐懔之來呈違式特斥 
　　太倉縣市正董錢詩楨呈爲風雨疊遭棉稻被災綦重籲懇迅賜委員蒞勘由呈悉查本年秋勘委員前准財政廳來咨業經派定出發當不日　縣會勘母再急急仍候省長暨財政廳批示 
[淞滬警察廳批示三則]  
　　袁阿二批呈悉查王阿七之妻旣已由蘇歸家是爾子之嫌疑已白但爾子事前曾經伴送車站王阿七出而追回蓋亦事非無因空谷來風咎由自取固不得以誣告之於人所請提究應母庸議 
　　李王氏批據呈吳五子將女藏匿此係人事　葛應歸司法衙門受理至希圖販賣旣無事實可指即係揣度之詞所請提究之處應母庸議 
　　張塵甫批來呈已悉查該行雇夫自運貨物係呈奉本廳核准給示保護在案該夫頭陸小弟等膽敢於該行店司孫同生等車運石灰之際唆使陶阿夢等攔路搶奪藐法情形殊堪痛恨仰候令行四區四分所按名查拿解辦可也 
專件 
[中華民國七年上海口華洋貿易情形論略（續）]  
　　一本關税課本年征收總數共計關平銀一千九十萬三千四十七兩較之民國六年短征三十萬兩較之民國二年短征三百五十萬兩税課增減與上章所論大有關係進口税課短征二十二萬五千兩船鈔亦受同等影響出口並復進口以及内地貿易所征各税均爲可觀至於洋藥税項民國六年尙征得關平銀二十五萬三千兩本年關册無此名目可謂如願以償英國輪船所載貨物短征税課由百份之三十八减至百份之三十一而日本輪船所載貨物所征税課由百份之四十又五增至百份之四十五又五美輪則由百份之三增至百份之五零七五請參觀第六項船隻項下即可知矣 
一洋貨貿易洋貨由外洋徑運進口及由通商口岸運來者本年進口洋貨共估值關平銀二萬二千一百萬兩其數之鉅自民國三年以來所未有較之民國六年增加六百萬兩然因進口船隻噸數短少之故是以本年進口貨量較之上年減縮頗多尤爲明顯者當推棉貨蓋棉貨一類約佔進口貨值總數三分之一民國二年本埠布疋進口最盛本年進口之數與之相較僅佔七分之一各種布疋均形短少然不如原布白布粗布粗斜紋布棉羽綢並棉紗之甚聞有較民國六年進口爲多者類皆日貨原布粗布粗斜紋布並法蘭絨等雖形退步而白布竟由二十四萬九千疋增至三十四萬五千疋細斜紋布由六十五萬八千疋增至一百九萬四千疋之多協約國多向日本定購布步日人操此業者有非常之順利其得利之厚爲歐戰以前所未聞而我中國商場則大受其影響日本棉紗進口由二十七萬八千擔減爲二十一萬九千擔而印度棉紗只有十一萬八千擔較之民國六年僅居五份之一進口棉貨價值由七千三百萬兩減至六千六百七十五萬兩總而言之布疋一項大受戰爭之影響至於中國西陲此等商業全然停滯雖經外人警告南北議派代表共商和平然國中亂機未息時局未易挽回華商咸有戒心雖然來貨無多而商業尙能勉强支持至於洋商方面幸得匯兑價格漲高以致所辦貨物頗易出脱然匯價雖高無如貨物減少難獲代價乃一隱憂之事年杪水脚忽然跌落略資補救呢絨除減少外無特别之事可紀進口五金價值共計一千六百五十萬兩較之民國六年多五百萬兩殆因馬口鐵片進口增多之故本年馬口鐵片進口計有二十八萬八千擔較之上年增加百分之八十矣各色洋糖進口均鋭增而以車白糖爲最本年進口之數計共有一百六十三萬九千擔民國六年則僅爲一百二十五萬擔各色洋糖多由荷屬爪哇進口本埠糖市全年咸受匯兑價格高漲之利益謠傳爪哇政府行將限制洋糖出口致使市面大受恐慌且因歐洲和議告成購者日衆有此種種信息究之定購者所以衆多之故蓋日人操此業者將所定之貨轉售與華商日人將爪哇生糖製成洋糖轉售於中國其税比進口税爲輕以故除在日本銷售外其餘仍轉輸於中國然其數已過市面这需求下等紙烟居進口貨物之次要本年進口共計四百八十二萬六千料而（一米而爲千枝）較之民國六年增加百分之二十八菸葉進口數亦鋭拉共計十二萬六千擔民國六年則僅八萬擔亦因土製紙烟出口之數日增（詳於土貨）於以知華人向來習用之烟筒被多少之淘汰矣本年煤油進口總數共計三千八百五十萬加倫較前數年不相上下但較之上年則略有减少其故由於美國煤油來華日見絀幸有蘇門答臘運來散艙煤油二千四百萬加倫並有波羅島運來散艙煤油五百萬加倫以補不足耳本埠所存該項煤油足供一年之用惟本年滙水高貴水脚雖漲然與市價尙不至受其影響故業此項進口貿易者尙稱滿意煤斤大半由日本輪入本年總額爲六十九萬二千噸以上年總數九十二萬噸計之實較上年减少本埠市價之昻通年如此在十二月杪煤屑每噸竟售至十六兩十一月間煤之市面因水脚見減市上售價本可望跌但同時日本方面因工人要求增加工資及政府需用孔殷種種關係大有供不應求之勢故礦煤每噸漲起日幣三圓之譜當時日本政府有向中國開灣煤礦公司定購之説本埠於歲暮時存有日煤十七萬噸之多其質甚劣云棉花一項本年輸入亦不甚旺總數爲十五萬八千擔上年則爲二十七萬七千擔較少十二萬擔本年輸入棉花半係美國產半係印度產惟印度棉花大都係轉由日本輸進木米輸入首推洋松一項以其用度最廣爲本埠建築房屋所不可缺之品本年因美國政府禁止輕木輸出而上海一隅又在所必需致存貨日見短絀價亦騰漲九月間每千尺竟漲至銀九十兩迨後美政府取銷禁令於十一十二月間有洋松二千萬尺裝運來華價格頓落本届輸入總額共計六千一百七十五萬尺較上届約增百分之三十五其日本松木居全數十分之八以其價值較廉大半華人造屋及製箱等用重木輸入總額爲一百七十萬立方尺較之上年亦見加增機器一類因歐戰影響各國政府皆申令禁止輸出以供國内應用凡欲向外國定購各種機器者頗爲困難本年進口總額估值關平銀二百七十五萬兩紡織機一項强半由英美日三國運進爲數頗巨工部局所用之電機曁船用各種引擎亦復不少深望此類貿易將來於海關結册中或可占最多數也 
洋貨復出口往外洋本年總價值爲關平銀一千二百五十萬兩較上年約增百分之五十五其中尤以棉貨居多洋貨復出口往通商各口本年因中國西部政爭仍未寗靖故布疋一類銷數頗覺呆滯他種貿易較之上年則無甚相殊總值爲關平銀一萬二千萬兩上年總值關平銀一萬一千七百萬兩紙烟一項復出口驟增至三百五十萬米而（一米而爲千枝）糖與煤油亦各有加增耳 
雜評二 
[罷工與米價（邠）]  
　　古人以斗米千錢爲生計困難至於極度之形容詞今之斗米奚止千錢哉近旬以來罷工者請求加薪者屢有所聞今乃波及於上海三新等紗廠而其交涉尙未結束夫工人以工爲生寗有樂於自戕其生者今之罷工其有所必不得已可知蓋上海一隅民皆食米此所以謂米爲民食也以一工人之家屬四人計則所得僅足購米而蔬薪均無着矣即以一家二人計亦僅足供食飮而衣與住俱不敷矣探其源莫非米貴階之厲然爲資本家來只覺己之不畏米貴而未嘗爲工人想焉夫我國之工人其程度不足與歐美比固也然獨先於紗廠始則以紗廠之於近今其獲利獨厚而工人有怕不平也夫充是不平之心則歐美勞工亦何以異此然而軍米之出口猶日有所聞一般工人之資本主視若無覩然則工人又奚望哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
鄭讓予先生手書 
　　自山談三字皆用當代名人字跡每星期　換一次今日係鄭讓予先生手書 
新談 
[之江潮信] [  一之]  
　　（國慶日觀潮記） 
　　錢塘江流勢屈曲成之字形故有「之江」之名按美學原理物这多曲線者恒美戲以美人爲喻「之江）」全景云「吹氣如蘭四座春簾旌微動見眞眞蠻腰繡口凌波影疑是臨流浣莤人」蓋江干微風甚和美風平時或雲烟四塞故首句言吹氣如蘭迨風勁則潮生江流湧現乎自前矣故次句謂簾旌微動也曫腰喻全江形勢繡口喻入海處偪仄之足以激浪成潮尝莤二字就歷史上而言頗足代表錢塘江上美人而錢塘江之偉觀與秋濤一瀉而空之盛概又不難稱此一浣字想見及之也中華國民成立後之第八國慶節正中秋後兩日爲秋潮盛漲之初期滬杭甬路公司因往歲觀潮人數過擁擠特改展觀潮期爲三日以十月十日國慶始以同月十二日爲止滬杭甬路局駐杭巡官吳曉峰君率警吏若干人出任招待員頗有應接不遑这勢但視去歲之六百餘衆驟見同時　集者已覺其辦事程序得有較著之進步也觀衆之自滬杭兩處至者可由斜橋長安分路前往斜橋坐容十五人之大船已悉爲公司包定舍上海客買聯票不另取資外如有自杭州往之客須托公司招待員代定每艘船價實洋四元八角其自長官過上河抵海寗者因無公司包辦止聽船夫索價其取值或更昂矣與予同舟自斜橋站下車僱公司船遵下河前進越兩小時而後達者爲籮岡輕便鐵道總理郭靖堂君香港船務公司總理朱定昌君廣東東亞銀行董事莫晴江君及廣東馮子明蘭谿胡夑臣二君下河風景極饒意趣喬松挻秀於平野確爲中部中國特具之景菰蘆浸碧拂水生姿絶妙一幅中國畫固不必俟蒲帆之掩映而即與彼專尙人工之外洋風物逈不相侔也滬杭甬公司若能護愛此固有特點而復於兩岸間加以修葺增其點綴則大可乘此三日看潮之會招致無數國外游侶俾其平時亦能往彼游覺沿岸貧民生計問題受益當非淺鮮此中造福甚多至竟必收善果不僅公司營業之能發達已也容十五人之大船鼓槳奮進者大抵少年夫婦欵乃碧流中艣聲兒啼聲與吳儂軟語聲三者相應和亦爲他處所不易得回想歐戰中勞燕之分飛而不復回者不知凡幾以此例彼似又有天國人世之惟在粤人士眼光中終謂廣東天府之雄尙非他地所能想望郭靖堂氏之觀察談有曰沿河兩岸果樹絶少以振興地利言此間人視吾粤尙相形見絀吾粤臨水處之嘉卉碩果固大有可觀者云 
劇談 
[東籬軒雜綴] [  柳遺]  
　　日昨見一戲單上載今晚紳商特煩高三奎演唱新空城計準照三國原文特别改良云云閲之不覺失笑夫空城計一劇自當以譚故貝勒爲絶唱以劉鴻聲之克苦砥礪僅能得其聲似王又宸之拚命揣　僅能得其貎似武鄉侯固不易爲也劇本詞句雖不免　過自誇大之病然確不易改易故終老譚之世以迄於今未嘗或有變更今高三奎以乳　之年羽毛未豐學力未至竟敢率爾操觚稱言改良其將自欺以欺人歟友人菊友以其新而改良也曾去一廣眼界歸爲余述概略其所謂新所謂改良所謂遵照三國原文者僅僅多了張苞關平兩塲嘶殺然於孔明本身毫無絲毫關係要知戲劇塲子有明暗之别若於主角無甚關係这處可用暗塲正不必平鋪直叙而失却凝練之精神今試問顧曲諸公子武侯搖琴退兵後願看斬謖抑願看張苞關平之嘶希此事之易明者也於新乎何有於改良乎又何看哉 
昔年何月山初到上海時有所謂新長板坡者大書特書歎五更戰四將　下時伶且龔川之夫歎五更戰四將爲長板坡劇中應有这事更何所謂新哉楊小樓在都門第一舞臺演此劇前代漢陽院（劉備哭表唱反西皮與連營察哭　牌相似唱句較少而悽惻處實過之往日惟賈洪林能勝任賈没　漢陽院又杳然矣偶爾憶及爲之憮然）後代漢津口似較尋常伶人所演之長板坡爲完備亦未見其於長板坡三字上冠以新字不過老老實實寫准代漢陽院准代漢津口數字而已且新之一字果能增高戲劇之價值否果能對茲新字而無愧色否究其所謂新字之意義何在以之質何月山以之質襲川此新字之人我恐其不能不啞然告哭也 
雜錄 
[海外艷史（三）] [  碧梧]  
　　當歐戰劇烈時法政府廣募後備軍馳赴戰地以資策應全國健兒多聞風興起有投筆從戎者有棄商入伍者固皆由於愛國熱忱不能自抑是大足增法國光榮而使世人景仰也中有瑪萊特者英挺少年精神勇毅卒業於某大學所學均深得玄奥而尤精於物理當其卒業時成績斐然爲全校冠嘗得最優等金質奬章巴黎某報曾詳載其事知者咸艷慕之瑪萊特固奇寒苦趣（中國使署前雪景） 
新大陸美景十二 
一千九百十八年二月一日之大雪爲美京數十年來所未有各部司員有晨起步行到署者恒於中途阻雪而進退維谷其困苦这狀可想尤奇者雪降即凝氷凝氷之上復見積雪寒氣四逼雪花被濺成粉末亦奇觀也富於資卒業後遂不營營於生計復孜孜於學業偶更出其心得編撰成書多能發人所未發言人所未言聲譽乃益噪巴黎城之東偏有棕　數十本環抱一危樓者是即其讀書著書處也瑪萊特性冷僻不喜與人往還故交友絶鮮惟有情人綠姒者雖一日十面不之厭偶以事相違尺素互通亦日必數起蓋其兩心相傾實有不能自已者政府招募後備軍命令旣下瑪萊特忽一反其冷僻性情奮袂起曰男兒殺敵今其時矣遂毅然投身軍籍瑪萊特固少負軍事智識者乃得擢爲軍曹戎裝佩劍態度　嚴望之可敬復可畏出伐前一日走别綠姒離情别緒黯然塊消兒女英雄古今一例顧瑪萊特雖爲情所感不免涙濕征衣而勇敢之氣則未嘗少餒嘗撫其佩刀顧綠姒曰吾今日所最愛者惟卿與此殺敵之　刀而已綠姒曰而吾所最愛者首推此寳刀蓋此寳刀能助吾所愛者赫然成不世名也情能納乎正軌而不流於邪俗固當有此忠義慷慨之論也瑪萊特旣至戰地旋更調赴前敵每出陣張臂揮刀殺敵無算嘗作書致綠姒曰當夫硝烟彈雨生死關頭之際吾怯心苟少熾者輙默誦卿言用以自勉不負此寳刀即所以報卿也而恍惚間并似見卿方立高阜以手揮吾曰殺殺當以敵人之鮮血來沃吾輩情苗也吾勇氣遂立振直前不少却吾他日苟得生　博得微名者非皆卿鼓勵所賜耶雖然千里征夫萝斷樓頭思婦此情此景亦復難堪也寥寥數語情意綿綿如嚼橄欖味乃無盡非深於情而　乎理者　能臻此迨夫戰事旣停瑪萊特凱旋返國則已　升爲少將一年小别萬斛相思人靜綠　離情訴遍矣數月後遂行婚禮盈門賀客車馬喧　一時稱極盛焉 
小説 
[提騎外史（二十七）] [  春醪譯]  
　　郡主旣逕呼其名有時亦動手相逞半夜之時有事即立召之起爲加衣飾而郡主赴舞蹈會間天明斯散則亦俟之天明復又不卜一睡女郎縱不宣諸口吻而久積成勞憂容亦集諸面宇俄國之郡主以音澤之功日艷月豐而阿達轉憔悴非復昔時之豐度郡主初意召阿達至以改顏爲療妬之羡而積日以降亦不言及愛情之事特驅遣之如一常僕忘之爲犧獻其身者一日哈利戈登这疾已愈報至郡主即欣欣有喜色詔阿達曰觀之此親愛之人疾愈出行必先至吾所被來時吾乃不許與爾相見以吾不願使人知爾在此爾宜知之特爾樂觀爾英國人之丰度並與吾之交誼者右就門外鎖　之孔偷光内暏郡主言此遽出留阿達逗此斗室阿達大怪以爲哈利殊已心屬意之人何能如郡主所言轉眼即移情之於他人之心窟聲容笑貎一一如前而心間何得遽忘愧如隔世天下春明之夢遇眼成塵固眞隨地沾泥染絮耶往者在英國太姆士河干即妗氏之家與爲對晤遠青一碧雲樹歷歷呈悦人之色而際此荒寒非特景色不同即並坐絮語之人其心亦遽變此着大可怪矣此時哈利已翩然至於客室女郎無奈始徇郡主意自隙間觀之俄國門鎖致巨鎖孔亦大可容眼阿達傴僂竟遍噡至中不期大樂哈利病痊轉視前爲豐碩言語之時生氣奕奕而阿達前遭覿唔並侍老人茲老人已陳尸堂上笑貎無親一己亦伶丁偷蝨人家　顛沛之苦怳值舊人百憂較集幾欲失聲而哭顧此時尤深感郡主以謂女流仁愛蓄之正懼其干及刑憲郡主時時爲言脱小有不愼爲緹騎得去者非明正典刑即陰謀之至死决無生理阿達轉感極郡主奉嚴諭不敢小抗而此時見英國之參贊至而笑語不期大怪以爲異國之人何爲至此調謔耶語言之神色不似節制之朋友饒類骨肉而哈利固明示不悦其人此中正有疑竅足滋推閘阿達是日駭怪極矣初不意天下之奇至如此故鄉之參贊與異國之郡主絮絮長譚縱不能辨其涉及情愛而神色已似流利如兄弟之親阿達視久竟不自忍迸涙銀海立趨歸燕息之私處而涙巳下委自頰及頸至於圍頸金練之匣匣中寫其童時之小照者阿達私語曰參贊愛其人耶撲以情狀郡主初不欺我此中果有何故幻作此景眞不令人自解或天不鑒憐哈利已棄我如遺眞聽我一人坐守寒齋無毫髮之情吾固何以自了阿達且言且泣忽有至者作破碎之英語慰藉之曰姑娘爾勿傷心吾尙愛爾爾讀伊索寓言知小鼠能　繩釋獅子報其前恩耶阿達闻語愕顧則一中年之婦之行近其室力佐阿達置諸沙發之榻阿達見有至者悲犬急切而婦人仁慈和宇尙屢慰不肯去神狀自儼然爲俄種阿達駭詢其人曰姥爾胡爲至而憐我姥曰吾業乳娘初時曾哺爾並受爾母之恩安得不愛及姑娘阿達亦曰哈則吾亦愛爾吾知爾遇我必誠　無藝言時竟以身委諸拜排雙膊之上 
[自由談之自由談] [  不冷]  
　　不自不自盡力而徒妬人此無志这徒也不但妬人且日思破壞人不第無志且爲社會之　矣雖然其於己亦何所益哉 
 
 
 

Page 15

 
 
   
 
 

Page 16

 
 
   
 
