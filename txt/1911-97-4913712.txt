# 1911 - 97 - 4913712

 

Page 1

 
 
   
 
 

Page 2

 
 
上諭 
[監國攝政王鈐章三月十五日内閣奉]  
　　上諭四月十一日常雩大祀天於圜丘遣載功恭代行禮四從壇派後茂札克丹榮墩希璋各分獻欽此軍機大臣署名奕劻毓朗那桐徐世昌 
　　宫門鈔三月十五日召見軍機澤公唐景崇 
交旨 
[三月初七日軍機大臣欽奉]  
　　諭旨大理院奏各省高等審判廳成立應将大理分院事宜提前籌議一摺著憲政編查館核議具奏欽此 
[初八日軍機大臣欽奉]  
　　諭旨郵傳部奏遵章臚陳本部第五届籌備成績一摺著憲政編查館知道又片奏京奉鐵路二成餘利應撥北洋經費暫行停解又片奏擬派交通銀行總理等差各等語均著依議欽此 
論説 
[論今日吾國宜亟籌救亡圖存之大計（續）（嘉）（言）]  
　　復次見吾國之改革不成。自預備立憲以來。而種種之行政機關。旣不。能組織完全。爲吾民捍天然之患難。旱乾水潦。迭至相攖。遂致不能休養生息於善良法規之下。以保其生成。社會勞働之生計益窮。而其亟於思亂之心亦愈激。秩序紊亂。而暴動風潮之禍。日相尋於靡已。咸儳焉有不可終食之憂。即有一二賢明之官吏。得以從容鎭靜。謀定厥亂。然經一方之繹騷。不能即回復其平和。而其間之芟夷蹴踏者。豈獨吾人民之。身家産業也哉。其所耗折而損失者。外人常被其。影響焉脱或長此不已。非特吾國無閑靜之日月。必有一旦蠭起而生大紛擾者。且其始也。猶得以添增兵力以敉平之。而料其後必且斃命於財賦之不能供給。一成一旅。或反變爲擾亂之種子。（觀新軍之不足恃可知）則及其雲擾鼎沸。而惹起變 
 
 
 

Page 3

 
 
局。寗能獨全。故其今日之視我爲亂國。欲崛起而干涉我内政。以宰制吾民者。其必出於是。又無可欵者。此亦一因也。復次吾國之財政不能整頓。勢必陷於窮境。近來金融之恐慌屢起。使一蹶而不復振。則牽一髮而全身皆動。各地金融之機關悉爲所摇撼。雖焦頭爛額。救濟於一時。而終不能蘇其財源。且徒恃外人之資。以給目前枯渴之需。迨至氣盡力竭。安有清償之一日。今乃各國之願以外債輸入吾國者。其目的何在乎。非以租税鐵路土地爲擔保物不可。故債權國恒與吾國主權領土相關連。日來各國干涉我財政之動機復活。夫豈無由。萬目睽睽。固早已籌之熟矣。而以待埃及波蘭印度波。亞非律賓者視吾也。則各國欲将代行我冢宰制國用之權。而不得不動議分割問題。以求早日解决。徵以近時借債熱之濅熾。而唯外資之是圖。而某國某國復力投巨資。動輒數千萬。以吾國國力之彫敝。已陷於軏　之域。而不虞擲之虚牝。且若從而取盈者。蓋不欲以兵力覆亡吾國。而欲以財力取之焉耳。近世紀列强之政策鋭進。舉以亡人國之手段不一。而外債尤爲陰謀最酷之一先例。此則司馬昭之心所謂路人皆知者已。昔聞有首先發難。自願爲代表。而欲於下次海牙平和會提出瓜分之議者。今觀此舉。則所傳之秘耗。必爲不虚。又事之至明者。此又一因也。嗚呼。推此四者。吾豈好爲此不祥之言哉。覩甲因可以知乙果。思此車可以尋彼轍。吾雖欲幸其言之不中。竊恐議論未定兵已渡河。故深夜悁悁。心所爲危。終不敢以不告也。乃觀吾國列强之迫脅於外者則如彼。而政府之棼瞀於上。國民之酣睡於下者復如此。舉國酣嬉。幾不知亡國在旦夕。悲乎悲乎。其袖手以待盡歟。抑将鋌而走險歟。而一二熱忱忱毅之士。亦徬徨失措。莫適所從。試問吾國其能由何道。而可以免於亡耶。吾雖欲不言。夫又惡得而不言也。（未完） 
專電 
[電一（北京）]  
　　湘撫電奏紳士魏光燾等以四國催簽借欵約環請代奏湘路租股房股口捐均辦有成效常年籌定修路的欵二百萬力能自辦斷斷毋庸借債奉旨着外務部郵傳部妥核具奏 
[電二（北京）]  
　　廷臣以四國借欵民間擔負甚重勢難償還恐釀劇患請由監國親将合同内損失各條摘交盛宣懷澤公另再商訂 
[電三（北京）]  
　　樞府以日使伊集院來華决有特别交涉密飭民部肅邸嚴禁報紙登載以免淆亂 
[電四（北京）]  
　　廣州将軍孚琦被剌後各樞臣出入均有重兵護衛晝夜巡府並密電各督撫愼防革黨起事 
[電五（南昌）]  
　　江西經濟界近甚恐慌有某某兩號將周轉不靈 
緊要新聞一 
[趙炳麟開缺之原因]  
　　豈不願獨做祥麟耶 
　　御史趙炳麟日前奉旨開缺賞給四品京堂候補外間紛傳謂其參劾外務部之故其實不然兹調查其原因如下去年學部保薦人才唐尚書即以趙炳麟舉薦照例被舉後應赴吏部報到由吏部奏請欽派大臣考騐趙不願久居京秩以本年京察例有放府道之望若一經攷騐轉恐不能外放故未赴吏部報到迨至今所二月中京察之期将滿三月後應歸本年京察趙以未得外放遂赴吏部報到吏部卽請旨考騐故此次賞給四品京堂實係學部保舉人才之結果云 
[新内閣新舊之暗鬭]  
　　總是新黨敗舊黨勝 
近來議政王大臣對於新閣制之意見仍未融洽舊派之主張僅須按照舊制酌量變通新派之主張則以新内閣爲憲政總樞一切制度必須按照前次館員所訂草案博採各國成法之長合之吾國現情參酌釐訂始能於憲政多所裨益若僅依舊制酌量變通不如仍依軍機處舊制反較直捷兩派互持各不相下而新派權勢較弱於舊派将來結局恐新派必在劣敗之數故初十日召設内閣一節又已從緩矣 
[法律館新舊之暗鬭]  
　　總是新黨敗舊黨勝　 
修訂法律館開始之組織自大臣以次如提調總纂纂修協修各差皆以留學生與法部舊員參酌互用本以調和新舊爲宗旨惟主持之沈大臣雖爲舊法律專家而信仰新法律尤在新黨以上所以大受舊黨之攻擊卒致不安於位劉大臣有鑒於此屢與俞大臣商酌将舊有各員酌量更調其或爲除新或爲去舊尚在不可知之間也 
 
 

Page 4

 
 
[外官制之宗旨不外乎此]  
　　我聞之厭矣 
　　憲政編查館已将新官制議定不日可以入奏惟外官制此刻雖未開議然據個中人云大槩不外减少階級使州縣直接於督撫督撫直接於中央州縣所負之責任旣重權限自不能不大加擴張此後各州縣原有之佐貳将併於州縣視爲州縣之属員各省之司道併於督撫如各部之司員本此意以釐定官制庶可减少冗員撙節費用且可使階級减少免生許多周折将來開議外官制時大約不出此等辦法云云聞此議諸大老中大半主張之 
[日人又起無理衝突]  
　　豈僅還華人可了耶 
　　三月初八日日本巡查在奉天西平門内無端拘捕一中國人将送往日本領事館中國巡警見之向之索還謂此人卽係犯罪亦當由中國巡警拘送中國巡警局日巡查不應遽用暴力怒毆中國巡警時西平門内正修治道路工人等見兩國巡警又起爭執圍繞觀之而左近日商遽奔集毆打中國巡警及工人受傷者甚衆日人亦有受傷者奉天日領事小池君已電告本國外務部謂在奉天又起交涉此事實屬無理請部中速籌簡捷之辦法一面擬加派憲兵巡查數十名赴第五警署並正式交還所拘之中國人 
[俄兵又起無理衝突]  
　　是豈我華兵之咎耶 
　　自中俄界務之交涉興起以來俄人即百般强横屢在北滿各地增兵威嚇聞日昨錫督接准哈爾濱關道于振甫觀察急電以中俄軍隊在距哈數里之某地方忽啓衝突彼此互毆各有損傷聞其原因係屬侵越界限錫督已電復該道飭令該道妥爲和平辦理速将起事詳情確查電報以憑核辦并電飭該軍嚴守紀律毋再多生枝節 
[志留守並不携軍赴任]  
　　有何軍隊之可携 
　　新簡伊犂将軍志留守以新伊邊務日亟某國兵隊時有騷擾之患曾商軍諮處陸軍部擬選調得力軍隊隨赴新任藉作控制現聞志留守恐帶軍隊前往未免舖張又恐沿途有驚擾地方情事轉費周折决計到伊後相度情形倘兵力實係薄弱再行電商樞部辦理 
[廕尚主張派生留學德國]  
　　日本究竟小器 
　　陸軍部廕大臣昨與軍諮處濤邸會商以近日留學東洋各生日本並未将緊要處敎授不過表面而已現擬選派學生赴德留學蓋全球各國之陸軍以德國爲最優聞德使雷克司已允爲介紹矣 
[陸軍部官制發表後之變更]  
　　朝令暮更如同兒戲 
　　陸軍部官制已經奏定宣布近日該部并将職官表分散各司不料未及三日復将職官表一律收回聞将有所變更於是該部人員又大受虚驚矣或云軍實司仍是不裁或云文職仍不改武皆是司員揣度之詞也 
[吏部果可倖存耶]  
　　新内閣之一障礙 
　　内閣成立後應将吏部裁撤早已喧傳殆遍自本月起該部錄事薪金均减六兩發給説者以爲係該部裁撤之先聲其實據學治館新班延長學期之事觀之則大有倖存之想先是吏部奏設此館原爲月選分發攷試下等人員勒令學習之所自甲班畢業後陸鳳石中堂遂改爲兩級一長期畢業以一年爲限專招候補候選之人入堂肄業月交學費三元膳費四元畢業後無論分發到省均不另扣考試故來學者頗多一速成科以一學期爲限卽月選分發攷試之不及格者學膳費視長期者等去年乙班各生畢業後本不擬再招學生旋因候補候選人員聨名呈請入館肄業經李尚批准惟彼時裁撤吏部之説日日加緊故一律改爲三個月畢業於去臘初十日考取今正二十三日開學乃日昨忽奉李尚之諭将畢業期延長仍以一年爲限故呈請入學者更形踴躍而吏部陰謀保存消息亦於此可以推其大凡云 
[郵部籌改官制問題]  
　　設四參議裁一路局 
　　郵部議設副大臣四人業經作罷兹聞郵部尚侍各堂以設立副大臣四人之議雖與新官制牴牾而路航郵電四要政關係重要非分簡大員參襄贊畫不足以圖擴充而謀進步擬咨商憲政館王大臣按照四政設立叅議官四員即訂名曰路政參議官電政參議官郵政參議官航政參議官以專責任其對於路政整頓一事尤爲注意聞鐵路局外有歸併裁撤之議自參案發現後鐵路局欵項紏葛複雜一時難以實行近聞該局出入稽核事宜已統歸清查欵項局辦理其餘應辦之事卽歸併路政司聞該司擬定改名路政局盛尚書已决意於本月具奏請旨裁撤矣 
[度部准鄂省借債還債]  
　　借債容易還債難 
鄂督瑞莘帥奏請借債還債已誌本報兹聞度支部業經覆奏内稱該省所欠華洋各欵曾經前督陳夔龍奏試辦公債以爲彌補積累之計臣部議准在案并謂此項公債原爲還債而行不准移作他用乃甫及年餘舊欠絲毫未能付還而反增一百六十萬之新虧豈臣部維持財政之本心而該省藩司實難辭其咎也今該督旣稱 
 
 

Page 5

 
 
利重期迫每届還期華洋各商紛紛追索現欵實在無法應付不能不仰給新債以救眉急其借欵大致不外乎借整欠還零欠借長期還短期借輕息還重息而流弊尚無擬准其所請惟此欵到手後交藩司将舊欠各債届期一一付清如再有虧欠情形惟該藩司是問俟借妥後先将合同草案咨送臣部查核再行簽押以符定章并将舊欠各債合同案據一併送部以備參考 
[臨時法官養成所将發現]  
　　一般渴望法官者注意 
　　法部前因各級審判廳提早成立需用法官約在萬人以上奏請由法部會同各省督撫籌設臨時法官養成所業經奉旨依議兹聞其章程亦經訂定畢業年限期以一年所授課目均以法官所需最重要者爲主至學生入學資格則以生員以上者文職八九品以上者及刑幕等爲合格云 
[農部大員之更調]  
　　恭喜又升一級 
　　賀冕專使酌調隨員一摺已奉明諭允准兹聞農工商部左丞視瀛元右參議邵福瀛調爲赴英隨員後倫尚書以該兩缺最爲重要未可久懸特與熙楊兩侍郎商議将所遺左丞之缺派袁克定署理右丞派誠璋署理魏震單鎭則升署左右兩參議云 
　　倫貝子現因部中缺乏精通實業及幹練人員昨與政府會商擬奏調馮國勳觀察等六人在丞叅上行走俾資臂助 
[順直議員尚武之觀念]  
　　是亦一切要之圖也 
　　順直議局陳請大吏通飭各屬仿照天津體育社章程變通辦理文云我國重文輕武民鮮知兵歷史相沿已成習慣恒以當盡義務視爲畏途雖由風俗使然亦因無人鼓舞提倡以振其勇敢之忱作其頽敗之風談虎色變又何足怪查東西各國民皆尚武人盡知兵即婦人孺子亦皆明敵愾同仇之義一旦有事或以馬革裹尸爲榮或以傾囊助餉爲樂知其訓練涵育於平時者匪伊朝夕之故我國徵兵之制久已廢除講武之風又干例禁蚩蚩者氓惟日生活於懦弱吝嗇之中不復以國家大計爲念若非廣爲勸導預事操防實不足練胆識而備後患際此國勢極弱强鄰環伺之時禦侮操防在在均關緊要實屬萬不可緩之圖議員等公同討論寗使有備無患爲未雨之綢繆豈可失機洩時貽噬臍之隱患查天津體育社之組織法良意美洵足樹全省楷模第該社章程稍形闊大恐僻陋州縣未易仿地藉就原章略加增减俾歸簡易擬請督部堂俯念現在時勢危迫准将此項章程通飭各州縣商同自治會斟酌本地情形變通辦理以振發人民保羣之念預儲國家禦侮之材實爲大局之幸爲此公同議妥呈請核奪施行 
[将欲阻撓中國移民政策耶]  
　　然我人亦可借以自警黑拉二報云支那欲步武歐美移民政策擬将兩湖人民移往北滿洲各處墾荒人皆以支那政治能力較前數年大有進步予獨以爲此舉爲無目的無籌畫之政策兹将支那政治家眼光未及之點一一指出如下（一）日俄已視南北滿爲其所有物滿洲一切政權必爲其左右支那官吏旣無完全的主權對於所移人民生活上一切之安寗秩序必不盡保護責任大爲可虞（二）支那目下經濟能力甚　困難對於輸送移民及築造屋宇購辦農具必不能十分完善将來必無善果可收在事人員多存五日京兆之心只顧敷衍目前職務不作長久之計此數萬生命非盡成無所歸之遊魂不止更爲可虞（三）滿洲已成列强競爭之目的物戰爭在所難免一旦有事此種移民外受他國之殺掠内受土匪之侵害腹背受敵必無生路支那昧於世界大局故未研究滿洲實質上是否仍爲其領土予敢斷言此種政策甚非所宜（四）挽救滿洲舍武力無濟於事若支那果欲以移民爲扶危政策即常将各省退伍軍人一律移往南北滿從事屯田惟以携眷爲必要使人人與此土地皆有身家性命之感即可出死力以保護之土地主權終有恢復之一日若僅憑物質救國而不籌軍事上之計畫難怪移民政策終未能收效也 
[京師近事]  
　　京奉炎車路綫於山海關地方設中英旅館在車上派有專司以供來往搭客番菜等事奉天某司稽查員等常託帶洋酒等物不料前日於山海關盤車時有洋酒一箱過站特被巡警看出破綻啟蓋　檢起出烟土數十包上冩某司梁某收云云車上專司不知此中私貨而中英旅館則云託帶之貨然有信可憑聞車司已藏此爲質證云 
　　直隸開平礦案疊經陳小帥與直紳合力磋商並責成張翼確查英公司收欵數目以爲收回之預備但收回需欵甚鉅一時萬難招集惟有一面招股一面借欵庶足以應急需而收速效小帥已将大槪辦法據情入告矣 
　　皇上現在冲齡一切典禮均由監國恭代此次忽於初八親詣壽皇殿 
 
 

Page 6

 
 
行禮探係慈宫懿旨以皇上御極已經三載聖壽崇增典學在邇故請皇上親詣行禮以重典禮蓋親行鉅典此爲第一次云 
　　前長蘆運使周學熙以近來礦務糾葛難以就緒緣於日前具呈直督辭退聞陳制軍以該員辦理礦務成效卓著現正在磋商緊要之時未便驟易生手轉多隔膜特於日昨據情入奏請旨慰留 
　　滿蒙文學堂中學班全班開除一節已誌本報兹再調查知該堂管理人員以事體重大恐學部干涉不肯許可昨特通知各生使各呈一悔過自新四字卽可入堂如舊聞該生已全班認可矣是否開課尚無確音容探明再誌 
　　樞府連次電召蘇撫程雪帥來京聞係監國面諭趙次帥復任東三省總督趙極力辭却因保前黑撫程雪帥熟習東省情形且有政治手叚以之爲東督於内政外交均有裨益樞府諸老亦多贊成其議因電召雪帥面商一切 
　　日前駐義使臣吳宗濂遞封奏一件謂我國外交文字專用漢文重譯之間音乖意舛往往大受損失擬請嗣後往來各國文牘皆以漢洋合璧免於文字之間互起齟齬如准所請卽飭各駐使嗣後往來文牘卽遵此辦理刻聞外部擬通電各國駐使照此辦理矣 
　　樞府接晋豫兩撫電奏略謂山西河南交界現有會匪滋擾經即派軍往勦所有軍需火器并請飭直隸總督接濟 
　　農工商部尚書倫貝子以通國茶務進欵不减於鹽課惟積弊最深漏規甚多以致茶商虧本觀望不前而洋茶乘勢輸入利權外溢現擬仿照鹽政處辦法附設茶政處由尚書督辦整頓一切 
　　沈雨人侍郎得病多日瀕于危者屢矣近經日醫調治大有轉機身上墳腫之處業已銷去并能略進飲食頗有回生之希望也 
時評 
[記者確定不拔之宗旨（默）]  
　　上海朱君某。記者之友。嘗師事者也。不見兩三年矣。一日朱君返滬。語友人某君曰。默公近日辦報之宗旨。究何如乎。某君未有以答。走告記者。記者曰。噫嘻。我知之矣。自諮議局設立以來記者對於議長議員。不免有責備之詞。自各省舉辦地方自治以來。記者對於議員董事。又不免有責備之詞。於是議長議員董事之受記者責備者。或與諮議局地方自治。有關係者。則皆譁然相告曰。某報記者。破壞諮議局者。反對地方自治者。此等責備記者之語。記者屢聞之矣。朱君發此疑問。殆亦聞而惑焉有斷然者。 
　　雖然。記者之宗旨。可以普告同胞而無愧。渴望諮議局發逹。猶我議長議員也。渴望地方自治進行。猶我議員董事也。惟記者向日所主張者。則於諮議局地方自治未成立前。極力鼓吹。以兾其成立。将成立時。則極力排斥持異見者之阻撓。以兾其基礎之。確定旣成立後。則極力監察其行爲不合於法律者而規勸之。以兾其進行發。逹而無阻。此則記者抱持之宗旨。堅定而不拔者也。（前報具在可以覆按）故雖外間不諒。紛紛以破壞反對等名詞。青備記者而記者。終不敢以欲求取悦於諸鉅公而翻然一變。其素持之宗旨。尤不願急急焉求諒於人。而嘵嘵自辨。惟以素所交好共傾肺腑之友人。而亦以此疑記者。則記者戚然心痛。瞿然意驚。而不能不以一言告朱君矣。世有以記者學識不足。才力不勝。責記者記者固樂於聞命。若以宗旨悖謬違反輿論之罪加記者。則記者非特不任受。且将以不肖之心度諸公矣。朱君事煩。不易面剖衷曲。故書此以質之。 
[大吏宜顧全市面]  
　　經濟界之靈滯。爲提挈市面盛衰之樞紐。故凡操經濟上轉移之權者。應熟察此中消。息而愼之又愼焉。 
　　上海義善源初擱淺。羣謂往來多官欵。於市面無甚影響。乃不料曾幾何時。而沿長江各埠之經濟界。皆有岌岌不可終日之勢市。面之隳敗卽在目。前是豈義善源擱淺之影響歟。抑亦官塲祗知官欵爲急。不顧關係之鉅細。一味催提逼勒。致使影響所及。各存户羣思提取。各益荘號摇摇欲墜。而市面遂日淪於危險之現象焉。竊願爲長官者。尚其力顧大局。而不沾沾於官欵之不得絲毫短少可也。 
[部臣宜維持民食]  
　　自江皖迭遭荒歉以來。南省之民食。常慮缺乏。今年陰雨連綿。麥收無望。更有儳焉不終之憂。江蘇大吏。有鑒於此。而奏請截漕。我人民方欣然有一線之望。不料爲部議所格。併上一線之希望。而絶之。竊謂爲。南省之大吏。一請。不得宜再請。再請不得宜三請。務逹目的而後已。方見我大吏爲民請命之眞心。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘省實業學堂解散後轉圜辦法]  
　　撫院偏　藩司横　學司庸　前監督寃 
　　湖南高等實業學堂因官礦總處（銅元局現歸該處管理）受趙藩意旨延不将銅元局點交監督曹耔榖直剌無可如何乃将關防公文等件悉呈交提學堅請辭職學生以監督旣去遂亦於本月初一日全體解散並撰發公啓宣告解散原由已詳誌前報兹聞諮議局以該校開辦已歷八載一旦解散殊爲可惜且借用銅元局係奏准之件自應點交以資展布爰函致藩司請卽從速點交以免曠廢功課敎育會亦於初三日函致藩司詰問何以事踰數月官礦處尚延不點交並謂該監督因無法理處惟有辭職若不從速飭官礦處将銅元局點交恐於實業前途不無窒碍曹監督亦以學生解散廢棄數載功程仍於日昨具禀藩司請卽行點交以符奏案適值藩學兩司會詳撫院之批出准以舊製造局作爲該校實業工塲目前姑將城外銅元局暫借開辦一俟製造局修理竣工再将銅元局遷讓不得久踞等因藩司奉批後即将曹監督禀批發批詞至數百言之多其措詞悉屬掩護已短尤可笑者莫如該監督從前開校不擇地於寛闊處所預爲工塲地基轉擇地於落心田逼仄之區致今日毫無展布數語蓋該校開辦之監督早已辭卸多年並非曹耔榖其餘之令人嗤笑者俱如此類聞該校尚難於俯從也 
[順直禁烟會又開大會詳紀]  
　　外部贊成　英使贊成　國人毋忘此言 
　　本月初四日下午二點四十五分順直國民禁烟會開大會首由副會長報告二月二十四日搭晚車赴京辦理廢約事到京卽拜訪顔俊人并請其代遞上外部節略二十五日得見英使及外部左堂曹並訪泰晤士報主筆謀利孫氏二十七日又進謁外部三堂略叙大槪并由會長續報謂顔君俊人現在辦理禁烟股要政鄙人與渠在美國華盛頓時交好故此次赴京未動身時先函逹此君見英欽使來歷係持天津英副領事伯君介紹函見外部各堂由顔君帶領又報告正副會長與各堂協商廢約並請求出正式公文堂官謂如直隸辦理禁烟極堪嘉許惟各省吸種好前而陜甘兩省尤甚同日又見英公使謂吾對禁烟事頗爲贊成然不可操之過急且謂陜甘烟苗極旺江蘇廣東等省均仍其舊倘各省皆如直隸辦理當不難斷凈隨又晤倫敦泰晤士報主筆謀利孫氏據云上海口岸尚存印烟約值三千萬元暫不易消越日又到外部得見各堂商榷禁烟辦法當奉面諭極力帮助云云會長等因将由津帶去欽定明正實行禁止鴉片吸種運之新刑律呈閲曹左堂謂有此機會甚好可藉與英國交涉期在必行而後已（曹言甘矣且看其與英使交涉）最後再見英欽使請其到外部與中國長官互商洋烟卽行斷淨之法亦蒙允辦述畢會長提議下星期下午二點開臨時會招集熱心志士到會有即應籌辦之事兩宗一爲籌欵一爲舉人赴各省聨絡皆設國民禁煙會公衆决議并通告各省諮議局厚結圑體會員李君子久提議可以請京師總會爲之表率會長答曰該會會員等多半仕宦資格對於外部似有不肯暢言者不如國民辦事踴躍會長又讀新刑律一徧乃退息會員崔崧蕃君質問此約究竟能廢與否副會長告謂十年之約英國當時原係試看三年今已三年始信吾國能辦此事方許七年又加以各省諮議局力促進行於是提議廢十年之約縮短禁吸禁運年限爲本年年終一律禁絶等語丁君義華提議中國須用正式公文宣告各國實行禁煙會長於丁君研究時謂此事吾先與外部顔大人函商後再作辦法是日到會者除本埠紳商及會職各員計有百餘人外尚有法國巡捕官馬君聖道堂海牧師普通學堂洋人畢海二公與會法國巡捕官馬君對此極具熱誠四點半摇鈴閉會 
[川沙自治風潮訊供之魔障]  
　　亂民愚耶　奸胥狡耶　殆皆自治之魔障耶 
　　川沙擾亂後業由松府戚太守提犯訊供一切情形迭紀前報然皆愚民一面之詞事後揑飾或未可知兹得該地紳士來函道及此次閙事原因甚詳亟錄於後以存眞相川沙此次閙事其實在原因係爲嚴禁烟賭一般奸胥蠧役恨無所洩敎唆女巫丁費氏煽動愚民所致自松江府戚太守将首奸爲胥陸錫蓉李松坪提府發押後日以唆敎各犯狡供誣陷爲事長人鄉罪魁龔臥江向開烟間近年開設茶館在内聚賭素極凶狡無惡不作一鄉皆知此次實係爲首打毁董屋乃其供詞閃爍巧猾誣稱紳董勒捐聞尚揑造各紳董劣迹希圖開脱實皆陸李兩胥所敎導也並聞各差役下鄉拿犯時每獲一人必囑令切勿供認謂爾等不到案我輩不得了儘管到案大家勿供認官亦無如之 
 
 

Page 11

 
 
何也故各犯遵旨一律勿肯供認直至嚴鞫多日始稍稍吐露一二云 
[西報譯要]  
　　英國籌議取締中國移民辦法文匯報載十五日倫敦電云英國内務部大臣乞其爾君在下議院宣稱中國移民紛入利物浦今内務部極爲注意此事現正籌議取締辦法 
　　萬國禁烟會展期開會字林報載十四日東京電云海牙萬國禁烟大會展期西七月一號開會 
分類新聞政界 
[贛省丁漕議案之無效南昌]  
　　贛省諮議局原定三月初八日開會議决監理官整頓丁漕議案是日開議各處議員仍屬意見複雜兩派衝突當經謝議長居間排解討論良久始得三種辦法（一）二十九屬不肯增加負擔仍舊征錢（二）四十一屬照監理官議案定價改征花洋以輕抑勒負擔（三）根據法律駁復撫院另由四十一屬紳士名義呈懇馮撫整頓征收辦法以免抑勒洋價惟多數議員主張變通辦法将一二兩條預備起草呈院嗣因二十九屬議員不肯共一公文爭執良久致未表决改定初十日再議結果惟監理官議案一律定價征收湖北及英光銀圓通盤可獲九十二萬餘元暗爲匀定州縣公費此案不能全體通過無論如何辦法均屬無效云 
[鹽城紳士雷請另易賢員揚州]  
　　江北鹽城縣孫令慶璜日事烟賭不理民事業經寗藩撤仟以現署阜寗縣周令熊調署兹聞該處紳士以周令玩忽較孫尤甚特公電省憲禀請另易賢員以資治理 
[丹徒烟禁廢弛之一斑鎭江]  
　　丹徒禁烟分公所雖已成立並不認眞調查以致私賣燈吃及無照挑膏種種弊端依然如故近來如小街萬家巷山巷等處私設烟榻之家比比皆是至於憑照挑膏不過一紙官樣文章至今終未能實行尤可異者各處大小客棧莫不以烟照爲生財之道其代客具領之旅行烟照各備數紙或一紙而爲數人公用或至限期並不報銷而向烟客勒索之照費則爲數甚鉅蓋居然一利藪矣 
外交 
[英商請租灘地之交涉蕪湖]  
　　蕪埠鴻安以下之灘地早經劃歸日商大坂洋行承租日商嫌該處過於落下至今尚未定議詎上年忽有奸民王春山竟将該灘地串賣英商和記洋行關道因日商紏葛在先未予准理英領事卓根之前日致函關道云頃奉英欽使電謂英商在各通商口岸有任便租地之權和記在蕪租地現已延至一年刻限十日内丈明訂界不則當向外務部交涉關道趙觀察准函後當即電禀皖撫文云以英商和記請租鴻安北首江灘已逾二年始則辭以日商認租在先迨日領回復不租又令其在弋磯山租界外擇租行基或在界内緊靠弋磯山脚劃租之四百尺留出鴻安北首一段以備應付日商一切情形去年七月經李前道禀陳憲鑒在案此後往返函商英領納租原指地叚丈尺不稍退讓頃來拜晤稱奉駐使嚴電堅請卽日租給否則與外部交涉查英商照章租地本難拒絶况日商執意不租我更無辭推托案懸已久徒貽口實擬乞卽照所請劃租沿江五百尺深四百五十尺是否乞速電示遵除電禀督憲外謹禀等情當經朱中丞電復云鴻安北首江灘日商旣執意不租英商照章承租自難拒絶惟據上年七月李前道禀該英商和記營業係屬宰牲有碍衞生是否但宰禽鳥不宰雜獸曾否切實具復九月外部咨准英使照稱該公司代表私購黄思來之地甚願飭令将契送還註銷究竟和記曾否将此契繳銷應併查明分别辦結具報以免牽混軍界 
[八鎭陸軍添練氣球隊武昌]  
　　陸軍編制法每鎭應編輕氣球隊一隊以備戰時偵察敵人情勢之用湖北第八鎭成軍以來兩次大操祗有氣球三具故此種兵亦只練有四五十人不足一隊之數現張虎臣統制以檢閲在即且經工程營王管帶永泉赴上海參觀飛行艇之便帶回新式輕氣球數具亟應編成一隊以資演習業經通飭各營挑選程度較優之兵湊成百二十六名編練足數以符定章至該隊仍隷屬工程營并延日人木村君指敎練習云 
[陽江防勦匪黨情形之禀報廣州]  
　　陽江營遊擊符開銘日前具禀粤督以陽江區城太廣匪熾兵戰近來西水龍高山羅琴山等處聚匪數百開檯拜會四出打戰擄刦匪勢猖獗至此若不變通先行擊散大股之匪微特地方之害日甚且清鄉亦無從下手現機将分駐陽江陽春恩平三屬之六營防勇每營撥兩哨擇要駐紥抽一哨作爲遊擊師以厚兵力而免散匪變成股匪更難收拾商諸印委及各營管帶亦以爲然現擬将第一營中哨分駐大溝及對岸左哨駐城分顧軍装人犯及備隨時派調右哨爲游擊隊勇第四營管帶率中哨駐平岡右哨駐溪頭左哨爲遊擊隊勇第六營管帶率中哨駐織槓右哨駐上洋左哨爲遊擊隊勇陽春之第三營管帶率中哨駐金堡潭水墟左哨駐沙尾八甲墟右哨駐雙滘三甲墟第五營管帶率中哨駐灣口墟黄坭灣左哨駐大當灣石望墟右哨駐合水山口墟已飭三五兩營管帶各酌派一哨爲遊撃隊勇駐紥恩平之第二營管帶率中哨駐紥聖堂船角墟左哨駐合山尖石墟右哨爲遊撃隊勇以上管帶遊撃隊之勇無論何處警報均須卽刻親自督隊窮追痛勦互相聨絡各處駐防之勇亦均無分畛域隨時策應並會紳團前往匪村緝捕勒交母許漏綱滋抗惟此地苟安已慣刦案無地不有若但将從前常駐之勇抽調作爲游撃之師難保紳民不藉口劫案禀請調回是在大憲維持以救全局謹将辦法電陳伏候核示遵辦 
學務 
[實行改訂勸學所新章之手續杭州]  
　　勸學所新章前經學部改訂頒行到浙業於由司通行各屬在案現在提學司以此項改訂章程其尤重要者如第一章一條二條五條六條第三章第十二條第四章第十七條等關係勸學前途特於日前二次通飭卽以奉文之日起一律實行略稱勸學所之設爲地方學務行政之補助機關本署司前因各屬勸學所總董其中間有限於經費莫展一籌及濫竿充數因循廢事等情事業經通飭各廳州縣嗣後選仠勸學所總董即責成各該地方官延訪公正勤愼明曉學務之合格人員詳請派委不必以地方公舉巧爲卸責該總董任事年限以一年爲期滿通行遵照在案現旣奉部通頒奏定改訂新 
 
 

Page 12

 
 
章自應遵照辦理所有現充各廳州縣勸學所總董及勸學員如能合新章所定資格者自應奉到此次通飭之日起将勸學所總董一律改爲勸學所所長仍兼充縣視學一併開具履歷清單詳司加札委派報部備案一切職權經費槪照新章辦理至任事年限均以奉文之日爲始扣足三年爲期届期能否聨任俟期滿時再由各該地方官察酌辦理其有不合資格先經委任者應即詳司撤銷並就本籍合格士紳另行保選開單詳司咨部備案委充以歸一律合卽通飭遵辦 
[女學界蟊賊連翩出現武昌]  
　　湖北女子師範學堂學生胡起鳳近與該堂校長黄陂縣舉人宗君芾私行結婚因其夫家安姓親迎在卽不忍離捨乃與宗堂長濳逃至滬事經學司所聞移請巡警道通電各處緝拿業已獲解回鄂交地方審判廳照誘姦拐逃律加等治罪並詳院将其舉人衣頂斥革矣又某實業女校繅絲科主敎陳某與該校裁縫科老班學生殷女士私通業已暗結珠胎女之父母不得已遂許與陳敎員爲兼祧妻其實乃小星也昨亦經王提學所聞已将陳撤差永不錄用而該校諸生咸引此事爲大辱尚嫌辦理輕縱相約罷課要求嚴懲以維禮敎而端士習 
實業 
[五府茶商共同之呼籲杭州]  
　　浙屬金衢嚴紹處五府向産茶葉從前運銷南北各省近又仿製圓茶躉批洋荘年爲出口税釐大宗向例一卡捐足沿途騐票槪免重征自庚子以後加征賠欵引課塘工等捐商力已苦不支不料各局卡藉口比較任情苛勒或高抬銀價或縮短洋價報捐者不分粗細因細者少而粗者多匀計百斤價值十五六元者應繳捐税二元以外竟有值百而抽十五之多加以百物翔貴船挑水脚色色俱昻商販每遭耗折營業日艱商情日蹇紛紛報告商董籲請維護業由該業總董虞紳和德聨名具呈各憲並諮議局呈請要求撫院通飭全省局卡遵章收捐以杜浮冒而恤商艱 
[部派傅郎中抵贛查辦路政南昌]  
　　贛撫馮中丞昨接郵傳闻電以南潯鐵路籌辦數年之久尚未告竣並聞糜費一百餘萬前據該省留東學生等迭次電禀到部懇請澈底清查又據該省同鄉京官等迭次禀請撥欸恊助以期告成各在卷本部兹特委派傅郎中同來江詳細調查並飭該員就近會勘玉常鐵道情形一俟該員回京禀復再行核辦 
[湯議長贊助勸股之熱誠武昌]  
　　湖北諮議局議長湯化龍以志士陶勛臣率同軍人袁國棟薙髮匠康南峯往各州縣勸股與鄉民不能接洽殊難取信特通函各屬在籍議員及自治會各議員囑其恊力贊助将陶志士勸股宗旨宣布四鄉周知以便渠等一往即可收捷速之效果雜記 
[曹樹藩特因祿位忙江西]  
　　贛省督銷總局總辦曹道樹藩到差以來恣意私利不及匝月除九江分銷委員朱某係馮撫妻弟不敢更換外其餘所屬鹽務各員槪行更用私人對於鹽商手叚尤爲苛刻以故衆口嗟怨業經鹽商聨名列欵京控現聞曹道因得消息度尚澤公已派大員來贛密查誠恐祿位不保日前託名赴揚州公幹實則輦金赴京力爲運動云 
[袁勵楨苦無分身術湖北]  
　　湖北沙洋大隄本屬險工現因陰雨極難着手修築之處多半復潰監修該隄坐辦委員彭守覺先以此隄耗費已二十餘萬金如果清明後十日尚不斷流則襄水必已大至全功盡将廢棄此等重咎實難擔當故一日數電催請督辦袁觀察勵親蒞工次督理俾輕責任袁亦以事關重大難以卸責禀院擬於初八日起程趕往督修詎瑞制軍以清理財政局現辦明年預算册表部限綦嚴袁道爲財政局會辦碍難即日遠離且以刻下春水已經大漲該隄勢已無可挽救特飭袁道勿庸前往但該隄奏修之時陳經申明如果修理妥善在工人員均准援黄河合龍成案開列保奬若有失誤即查取職名懲處現係扼於天時不知瑞督能寛貸諸承修之員否 
清談 
[説自治一（孚）]  
　　一風潮之發生。必有其原因。有其結果。有其來往繼續之階級焉。在局中人必曰甲是而乙非也。然自局外人視之。則是者固未必皆是。面非者亦未必皆非矣。 
　　以知愚論。則甲乙之程度。已自不齊。以貧富論。則甲乙之身家。又自不等。况當新政迭。興之秋。而值民窮財盡之日。在上則以網。利爲職業。新政。之推行。惟知督促。不顧民艱。在下則又救死之不贍。而兢兢焉以清靜無爲爲上理。介其間者。進亦難。退亦難。往往同一事也。在甲爲熱心。而在乙則目爲多事。在甲爲秋毫。而在乙則視爲輿薪。此固辦事。諸人爲難之苦衷。然燎原之火亦星星於此矣 
　　是故居今日而言自治。亟宜懲前毖後以濬知爲急務。以厚生爲要圖。莫謂他人。皆非而沾沾焉以孤行。其是也。 
[説自治二（孚）]  
　　有任事之言有論事之言。任事難。而論事易。任事勞而論事逸。人情大抵然也。 
　　雖然論事者亦未嘗有成心於。其間也。不過借旁觀之地位。盡記者之天職。冀新。政之推行遐邇咸孚。而不爲愚民所阻撓。亂黨所藉口。俾此後辦事。經一次。失敗。即增一分識力。多一處殷鑒。即少一次覆車。非必爲任事之人責備無已時也。正以世　方亟。來日大難。熱心即招尤之地。猛進乃叢悔之階。歎蚩。愚之。無知。痛新機之窒滯。思欲以惓惓之誠。效忠納誨。焉耳。 
是故記者今日竊頰任事之人。引論事之言爲藥石。爲龜鑒。以相與爲爭友。而無視爲。媢嫉之端。則自治之前途幸甚。 
時乘 
[門生軼話]  
　　鹿文端。麟文恭典試所取士也揭曉後。持刺往謁。力自謙抑。謂門。生文字不佳。辱荷知遇感愧交。集文恭大恚。曰然則吾眼瞎矣。 
　　潘文勤亦出麟文恭門下。文勤輕車快馬有五陵年少之風。一日文恭乘轎出。相遇於道各不相讓。轎阻不得前。文恭在轎中厲聲曰誰阻吾轎者。文勤引首轎外曰。門生潘祖蔭雜著 
[紀言（了）]  
　　昨日偶到哈同花園游玩時。見一風姿淡逸飄飄欲仙之女士。年約二十二三歲手執洋装書一本。與二三女士言云。人但見廣州将軍。被殺。以爲靈國虚無黨風潮。将盛行於中國。殊不知暗。殺之原因。皆人自造之也。忍於亡人之國者。則人以暗殺報之。如安重根之於伊籐是也。忍於亡已之國者。則人亦以暗殺報之。不獨孚琦爲然。也凡喜借。外人重債。如一千萬一萬萬。者皆於無。形之。中暗殺我國人命脉者也。此等人宜墮。入黑暗地獄。以種種酷。刑殺之。一女士曰。君但見借。外人重債。暗殺國。人之命脉。殊不知。自殺心。術以盤剝重利起家者。皆暗殺其。子孫者也。爲之。子孫者。以鴉雀鴇三物。揮霍其祖父之産。業人盡惜之。不知其原因已種於。祖父自殺心術之時。又河怪焉。一女。子曰。暗殺之術。莫精於天。天以太。陽之火。生萬物。即以萬物之火殺萬物。老子云。天地不。仁以萬物爲芻狗。言至此。談燄暫熄。 
 
 

Page 13

 
 
   
 
 

Page 14

 
 
   
 
 

Page 15

 
 
[上海啟民愛國報改期出版并催股廣告]  
本報原定三月三日出版現因房屋修改未竣且本報全用官音淺簡文字爲各報所無不敢草率從事謹訂於三月十六日延請各主筆辦事人先一律到社實地演習精益求精爲報界放一新奇特别光彩本報目錄亦改定（京報）（專電）（選報）（内政）（外交）（教育）（實業）（風俗）（雜綴）（說明）凡十欄計報兩張准定四月初一日出版不再延緩所有本社招集五千股現已過半擬以三月底截止計每股五元官利長年八釐交銀之日起息以前入股者望即日繳清其有志附股者乞至後開各處索閱招股章程從速購取如各省埠願任本報代理銷售者亦祈賜函預訂爲盼收股　處上海南市　北市　信成銀行　漢口　杭州　興業銀行　北京　天津　南京　信成銀行　松江甡源錢莊　日本東京錢樂眞君贊成人周舜卿　沈　縵雲　胡藻青　雷繼興　孟庸生　沈衡山　吳錦堂　朱少屏　唐乃安　陸建三　恆石峯　侯雪舫　陸君畧　唐企林　謝霖甫　汪贊卿　錢樂眞薛其玉　馮伯巖　趙棣先　關天生　屠治安　華治良　王梅僧　諶自天　本社設立上海英租界漢口路望平街口　總經理雲間野鶴詠琴民王河屏啓 
[貴重江岸地皮招租]  
浦口緊靠路綫以東本局有沿江地皮長數百丈深百餘丈又自新河至二漾口之間有地皮深數百丈寛數百丈均係逼近鐵路爲將來市塲中心點有願承租營業者請至南京城内曹都巷本局接洽　奏辦浦口市塲局啓 
[賞格聲明假冐]  
近有無恥之徒假冐本行肥皂牌號製造市上混售務望客商切勿受其欺朦以購僞皂今本行查訪冐牌之人察出立即究辦 
如再有冐製本行肥皂在市混售等情有人能指出冐造肥皂之處或扭送售賣肥皂之人知照本行隨即酬賞 
蓋本行所造肥皂係用特别方法擇其頂上料質製造日久則直而不灣分兩尤不至輕减所用質料均極潔凈本行之皂每條每塊上均有樹牌固本自製爲記兼固本字様必須認明牌號以辨眞僞勿爲假冐者之所欺朦也製造固本肥皂廠駐經經理上海瑞嘉洋行謹白 
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[瑞典駐東使臣將次囘國]  
　　十四日東京電云瑞典駐日公使華倫堡伯爵已於今日覲别日皇聞伯爵将赴倫敦參列萬國種族大會按萬國種族大會擬於本年西七月間在倫敦開會討論東西各種族現有之關係與會者約五十餘國 
[英國鑄造大砲]  
　　十四日倫敦電云英政府正在試騐鑄造十五寸口徑之大砲海軍界中現極注意此事説者謂英國因他國咸用十四寸口徑之大砲故擬鑄造更巨之砲以壓倒列强 
[日本親王将次抵滬]  
　　十四日東京電云伏見宫依仁親王及王妃代表日皇日后赴英參列英皇加冕禮西四月十九號可抵上海 
[美國大火之控案]  
　　十四日倫敦電云據鈕約電稱西三月二十七號焚燬之十層樓高屋經地方官調查之後見第九層之梯門曾經緊鎖故住於該層之主人白萊克及哈里斯二人業已逮獄控以故意殺人之罪 
[駐日德國大使抵任]  
　　十四日東京電云德國大使里克斯君已於今日行抵東京 
[日本中央大水]  
　　十四日東京電云日本中央有大水爲災　　　　　　　　　（以上譯字林報） 
[美國議員宣布日墨之關係]  
　　初七日鈕約電云昨爲美國國會開會之日上議院議員賴納君宣稱彼将儘早演説日本與墨西哥之關係並謂彼知日墨兩國必結密約以害美國聞其言者不見有所震動惟其演説似足引起討論蓋賴納君爲著名之演説家也 
[德日修改商約近訊]  
　　十四日柏林電云德日修改條約交涉進行頗爲順手現望德國國會於聖靈降臨節卽将新商約通過 
[俄國增加黑海艦隊經費]  
　　十五日倫敦電云據聖彼德堡電稱豫算股員已賛成增加黑海艦隊經費十五兆金磅 
[俄皇定期出游丹國]  
　　十四日栢林電云俄皇俄后擬於西五月間出游丹麥 
[俄大臣擬以陸軍保護鐵路]  
　　十四日栢林電云俄國郵傳部大臣羅洛夫君擬進議案請以軍隊保護阿穆爾鐵路之中段 
[德國外部次官患病]  
　　十四日栢林電云德國外務部次官斯丹里君因病請假未准因醫生謂其不久可以痊愈故也（以上譯文匯報）本埠新聞 
[民政部致江督電]  
　　革黨果有此預備否 
　　據本部偵探隊報告探聞革命黨首領孫汶現派黨羽私行來華採立白米二萬石麵粉三千包由滬轉運新加坡等處以備該黨糧食報請飭屬查辦前來相應電請飭知滬道轉函新關税司嚴查並行各屬關卡認眞查騐倘有私運米糧立即扣留解送地方官懲辦 
[江督禁阻青陽港賽船]  
　　禁者自禁　賽者自賽 
　　江督張制軍昨電滬道略謂旅滬西人每於春秋佳日駕舟至青陽港等處比賽速率歷經電飭該道照會領事切實阻止在案兹届暮春之際本部堂得悉西入仍擬比賽着卽照會領事照章阻止是爲至要 
[日人亦将自由賽船]  
　　青陽港之前車可鑒 
　　日人擬在西南鄉龍華嘴角浦江中自由賽船係由高昌廟同文書院師生發起去年亦曾發議擬在吳淞賽船當因該處潮流湍急且無經費遂作罷論兹於十一日起時有日人駕舟在龍華浦江測丈水勢想不日即須舉行矣 
[賣國奴之形影如何]  
　　甘心賣國者見之得毋喪膽 
滬上人士聞江督張制軍已将賣國賊焦滇處斬并以其骸骨用藥水浸製送往二擺渡橋中國博物院陳列咸以一覩爲快故於昨日紛紛到院詢問尚未到滬聞該賊臨刑時曾由某日人攝取一影携之歸國華人在塲攝影者亦夥現此項影片已到不日即可印售云 
[奸商代銷洋鹽]  
　　但知近利　不顧遠害 
　　江督張制軍電致滬道略謂查洋鹽運入中國疊經度支部禁阻有案今本大臣訪悉近有奸商濳赴英國訂購洋鹽八萬磅装外洋商輪私運來華販買漁利應速切實查禁除分行各關卡一體密查外着卽 
 
 

Page 19

 
 
致函税務司諭令扞探如有外洋輪船進口立刻搜查勿任朦混 
[奸商偷運食米之預備]  
　　蘇撫程中丞訪悉邇有奸商購定白米約五十餘萬石屯積浦東一帶擬從瀏河等處轉運出洋販買漁利昨特急電滬道轉飭縣局會同該處董事嚴密查察扣留懲罰 
[尹克昌由省解回]  
　　已倒信義銀行總理尹克昌司帳吳秀伯前經押解赴省交審判廳訊理旋因與律不符仍令折回交滬道劉觀察訊理所有紙廠股東李國珍蔡一隅馬文卿等業已到申投案多日而尹克昌吳秀伯於昨日始行解到當由滬道押發至縣交捕廳趙少尉看管聽候示期復訊惟紙廠司帳王小崖有覊蘇省尚未解滬 
[知府欠債案尚未理結]  
　　滬道劉觀察批梁應錦等禀云查梁守佩祥被控欠借年興銀欵光緒三十四年間經蔡前道詳奉蘇前撫憲批示飭司嚴催赴滬清理並迭由該商董控奉批司勒限嚴追在案據禀前情候據情詳請兩院憲轉飭該守妥爲理結可也 
[崑山選舉訴之道批]  
　　滬道劉觀察批張永清等禀云徐承逹周家恒如果控案纍纍訪拿有案其爲不洽輿望可知何以得邀選舉究竟來禀是否屬實仰崑山縣秉公查明據實具復切勿徇延 
[伶界補助商圑經費]  
　　全國商圑聨合會開操在即經費難籌前日在　市新舞臺開會時議由虞洽卿李平書沈縵雲葉惠鈞諸會長分投勸募以資開辦並由沈縵雲等商准新舞臺藝員潘月樵等於十八日演劇一天所得戲資悉充該會經費聞前夜八時已在南市毛家弄事務所邀集會員分任售劵矣 
[無賴同族之滋擾]  
　　浦東人王子良前被族弟王桃私将公用客堂盜賣拆毁經王子良訴於塘工局未奉准理伊弟桃桃遂乘子良出門販賣書籍之時又将子良名下廂房二間一併拆毁拆下之水木料賣於某姓家並将箱籠雜物契據衣飾掠賣一空迨子良回家查知訴由董保向理不睬當卽投縣控告奉田大令批示略謂該民人住屋二間旣係祖遺族弟王桃桃赤貧無賴拆賣公共客堂已屬不合何能　爾之廂屋一併拆去至房中所儲箱籠銀洋衣物單據稱被掠盡清平世界而有如此蠻横之事該處董保何竟不置一詞惟所失各物爾並不開單呈騐殊難憑信至塘工局非控訟之所該民人赴局具控亦有不合 
[軍官參飛行艇]  
　　陸軍工程第五營管帶高景褘與軍諮處司員劉佐臣均奉札派來滬參觀法國藝員演放飛行艇昨已到滬特至道署拜謁聞高劉二員均曾研究飛行機故奉派委 
[沈學安不認朦轉道契]  
　　著名地販沈學安因朦轉道契由公共公廨緝獲押解到縣昨經田大令提訊沈一味狡賴堅不承認判暫交殷實舖號保釋候查明証據再行核辦 
城内 
[如驗眞單]  
　　本縣田大令昨出示諭云案奉道憲批本縣詳覆美册一千八百廿二等新租契地錢二和單地不符一案提案澈訊情形由奉批此項田單旣　查明塗改屬實未便因錢欲泉供不識字信爲被人陷害遽予免究應先由縣出示招驗眞單如果一月後無人持單投驗卽責成該地保業户等分任繳價升科方准執業以爲朦混者戒仰即遵辦具復毋違此繳錢二和僞單一紙並發等因到縣奉此查此案前奉道悉札飭即經飭提業户地保等到案分别訊供並查錢二和户名田單以訊明錢谷泉係祖遺之産因抵押出外贖回出賣並無私造情事惟察閲該單上區分確有塗改痕迹第該民人係手藝鄉民據供並不識字而單押在外或被人陷害亦未可知即經詳復道悉核示在案奉批前因合先出示隢諭仰各業户曁諸色人等一體知悉爾等如果執有二十三保十五圖賓字圩二百五十二號錢二和户名則田一畝九分之方單趕緊在一月内将該單呈縣核驗以别眞僞如一月後並無前項户單呈驗一經責令該業户等繳價升科雖有原單出現亦無從挽回毋得觀望目誤其各遵照 
[取締貨攤]  
　　邑廟花園内貨攤甚多行人不便前經城自治公所議定規則十二條曾經示諭在案現所董恐各攤户仍不遵守任意将攤基放寛昨復派員傳同四舖地甲周慶生到廟将攤旁之路逐一丈量如有佔越立即勒令拆讓 
[拐匪解]  
　　閘北巡警局偵　隊前在立大輪船緝獲拐匪楊錦文趙金趙范氏胡張氏等四人連同小孩楊雙龍小龍天蘇九子小彭生天賜小榮子等六名解至局中訊據供稱　将各孩帶往寗波轉至閩粤等省圖賣兹由姚司馬備函将各拐犯各小孩押解至縣奉田大令諭将拐犯收押候訊各孩發堂留養 
[小孩待認]  
　　汕頭巡警局緝獲拐匪訊明在滬拐去五孩因有湖北沔陽州婦人劉衛氏回鄂路經滬上託其将各小孩帶來送縣安插昨已交到縣署奉田大令諭飭發堂留養靜候認領所有各孩姓氏如下李仁周嚴春許來六文家興春王桂林 
[道轅記事]  
　　福山鎭總兵楊慕時兩淮鹽主事項騋分省補用府陳昌年昨均到道拜會禀見巡警局總務科科長江蘇候補知府姚捷勳奉巡警道飭知改准部章以科長爲局長到道禀知 
南市 
[破壞敎規]  
　　永盛碼頭絲網船户敎氏楊興全去年六月娶敎外有夫之婦蔡小妹爲室被寳司鐸查悉以其有壞敎規函請南區着楊具結離異在案詎近來仍與相聚又被函致南區将男女送至裁判所研訊小妹供年二十七歲前與倪阿發私識被倪鬻入花烟館由楊娶回已入徐家匯敎堂讀書入敎並無本夫楊供出洋一百元娶之爲妻且去年帮中曾有三人均娶敎外之婦爲室判楊交保候查蔡小妹暫行留堂候傳家屬質訊 
[私收漕米]  
　　無錫婦人沈蒋氏在三泰碼頭開設福興料店前日私收運糧船户孟記昌之漕米十五石在王家碼頭過駁起岸被米業認捐巡丁徐宗傑查見並未報捐向論行兇扭至南區　解裁判所訊實判氏罰洋五元着即補捐並命交保候傳孟記昌質究 
[仍須科罰]  
　　西門外合興竹行前将竹排泊在護城河中游塞河道經西區傳到行主究罰違抗不遵昨又傳到行夥袁子康移解裁判所訊實判罰洋五十元撥充浚河經費 
[墊師欠租]  
　　京江公所經租人王木三扭控塾師戴掌林欠租四十元經西區移至　判所訊明判戴具結交王帶出先繳兩個月租洋餘着趕緊措理 
[氣忿自縊]  
　　前夜三點三十分時八號巡士查見鄉人某甲年約三十餘歲在董家渡外灘震升久木行竹邑上解帶自縊迨經解救已不能言語未幾即斃當由該巡士報告南區傳飭二十三　地甲查明死者係浦東九圑人向業銅匠因患脚疾欲趁航船回里被船家見拒氣忿自縊死者尚有胞兄在鄉爲羽士當飭報堂收殮厝壇召領 
 
 

Page 20

 
 
[因何怨命]  
　　賴義碼頭七號門牌某姓家同居之駕船婦人某氏年五十餘歲前晚不知因何閉門自縊追家中人得悉救下早已氣絶旋由四十五號　士報告南區飭甲查明即行收殮 
閘北 
[從此無着]  
　　周維卿去年在巡警總局控告王祥林（即踏布祥林）以僞田單押去洋七十五元延不取牘經裁判官孫大令傳訊押追在案詎王挺押已久分文未繳前日復由大令傳到原告訊問一過判王開釋出外理處 
[跡近串騙]  
　　長昌猪油號主胡益生鴻大洋貨店主葛正德控陳夢仁欠貨價銀四百零四兩當經四路分局蕭正巡官判陳交保限十天理處在案兹悉陳前向兩號購貨時曾付永久荘票迨到期往收荘已閉歇胡等以陳串倒控請究追惟陳因無保人故至今在押尚未開釋云 
[兄弟串竊]  
　　王敬亭至四路分局控車夫吳世義串同其兄胡某竊去棉皮一條經蕭正巡官提案質訊判令押交其兄到案再核 
[賠償了事]  
　　小車夫周守榮前在大場鎭由奚阿生雇装小布數件來滬被周中途竊去兩疋奚因扭周至四路分局控告昨奉蕭正巡官訊明判周賠償布價從寛免究 
英租界 
[賠償虧損]  
　　英商增裕榨油公司控掮客張愼卿不交定購花子一案前日午後由廨會訊原告投案求追訊之張供此項花子於去年九月間承定後即向南市恆裕行夥秦姓定購嗣因該行閉歇尚有蔴袋一百餘只亦被秦姓取去未還是以無從交貨且此事曾挽友人向原告理勸愿賠虧損洋一百元求請恩斷德襄讞商之英翰副領事以恆裕已經閉歇准張賠償原告洋一百元了案嗣因張尚有另案判仍還押　示 
[原告何往]  
　　樂炳章誘拐華界居民周正烈之妾逃匿租界經周偵悉控奉閘北巡警總局移請公廨将樂提獲發押捕房候訊在案昨日提訊因原告未到判樂交保候飭知原告到堂質究 
[抵單不贖]  
　　賈鴻發曾将股單抵於顧子範延不取贖經顧控奉公廨於昨日将賈傳案過堂候訊 
[小孩待領]  
　　前晚有一年約十二三歲之男孩在英大馬路新巡捕房門首徘徊啼哭由捕查見帶入捕房據稱姓胡家居西鄉龍華鎭附近當經捕頭飭送公廨昨日傳案盤詰因該孩不肯言語判送棲流所留候懸牌招領 
[傭人行竊]  
　　常熟人戈三寳前在泥城外康腦脱路十六號洋房内服役因竊取洋東值洋一千五百元之金表金針等物逃匿原籍兹經該洋人控請捕房禀廨飭差協探前往将戈移提來滬昨解公堂請究判戈暫押候其母将贓交案再核 
[茶館紏賭]  
　　陳開春在虹口漢碧禮路開設樂意茶館近因聚賭抽頭被捕房查悉於昨日将陳連同賭具併解公堂請究中西官以陳違章屬實判罰洋十元充公賭具銷燬 
[失於敎養]  
　　劣孩陳阿毛俞餘順因在虹口密勒路崑山路等處先後攫取葉李氏並小孩卞金法等之耳環手鐲由探一併查獲昨解公堂經德襄讞會同美盖副領事訊明判陳孩押改良所三月期滿　逐出境俞孩押棲流所一月 
[私開押店]  
　　英美工部局經理捐務西人控周惠記在虹口狄思威路十五號門牌開設押店未向工部局領照有違定章等情昨晨由探将周傳至公堂訊實判罰洋五元充公着即補捐執照 
[私拔木椿]  
　　葉阿生在楊樹浦附近碼頭上私拔自來水公司值洋一百五十元之木椿當被該公司西人馬立甲查見喚捕将葉名入捕房昨解公堂訊明判押四月示儆 
[偷竊道袍]  
　　羽士張黑囝控陸阿連行竊道袍等物一案昨日復由捕房将陸解廨訊實判陸押四月 
[西國節期]  
　　今日爲西國耶穌敎主受難之紀念日（俗呼爲外國清明）昨由駐滬英副領事康君照會公廨停理讞政一天 
美租界 
[履勘盜案]  
　　廿三保八圖引翔港附近鄉民張生桂家日前被盜刦去衣飾銀洋及田單三紙由事主偕同地保張阿林報告上海縣於前日札委捕廳趙少尉前往履勘再行緝辦 
[小販猝斃]  
　　住居頭　路德意里六號之小販張金桂忽於昨晨身死經捕房查知将屍車送驗屍所着保報驗 
[撞翻油漆]  
　　胡阿林昨挑油漆兩桶行經密勒路被某日本人之脚踏單撞翻胡報捕房飭探往查因該日人不肯賠償着赴日領事署控告 
[拐失小孩]  
　　住居愛爾考克路十八號之朱邱氏昨投捕房報稱有十三歲男孩金發被匪拐失請爲查緝捕頭准之 
[口角鬥毆]  
　　朱阿連昨在西華得路向小販金阿發購買食物口角互毆由捕併送捕房候查核辦 
[各有不是]  
　　周阿才王阿二昨在北穌州路不知可故互相鬥毆旋即扭控捕房捕頭以兩造各有不合斥不准理 
法租界 
[女犯生産]  
　　邱姚氏前因誘拐小孩經公堂判押捕房一年在案現未期滿於前日生産一孩當由捕房報告中西官将孩送往育嬰堂代爲撫養 
[跳出火坑]  
　　鴇婦沈陳氏凌虐烟妓王俞氏經公堂判送女醫院驗明傷痕再行核辦在案兹經醫院驗明受傷屬實解案請示聶司馬商之顧副領事判沈鴇押捕房三月王妓發堂擇配 
[無心失火]  
　　查陸氏家前晚忽然起火幸經衆隣救息後由捕房将氏傳解公廨訊據供稱因洋燭倒在箱而上致火延及蚊帳並非有心聶司馬商之顧副領事以該氏並未保險從寛斥釋 
[虧欠房租]  
　　葉正卿張正梅因欠繳房金二三十元由房東控奉公堂飭　傳到葉妻朱氏張妻王氏解廨請追判各交保限七天理清 
[聚賭受罰]  
　　美最時洋行細思聚賭抽頭被洋東拘送公堂押候核辦在案兹因該行細思頭目婁仁生業已避匿故将副手張仁俊及挑頭之李阿毛一併提訊李等供多支吾惟求恩典判李罰洋五十元張罰三十元餘人已押數天從寛開釋 
[海上閒談]  
　　華洋義賑會諸公之熱心賑務。可謂不遺餘力矣。奔走呼號。垂涕勸導。我人苟猶有人心者。必慷慨捐輸之不暇。學者節縮其日用。商者提出其所入。紳士撙節其一切酬應之浮費。以拯救宛轉溝壑待亡垂斃之飢民。今江寗中學堂學生。已節縮其飯菜之費。以爲學界倡矣。我知繼起而應之者。必不獨學界也。 
　　自報載巴黎集議瓜分後。一般熱心志士。深痛乎國亡之慘酷而大聲疾呼。以冀同胞萬一之挽救者。其心亦大可憫矣。福建之旅滬同鄉。四川之旅滬同鄉。已相繼電請諮議局。共籌救亡方法雖然。以如此重大之救亡事件。非區區一電所能有濟。諮議局亦非僅僅開一臨時會即爲盡責。必也固結其圑體。籌備其實力。以爲實行救亡之預備。否則張空言而奮空拳。外人早已識破。何益之有哉。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約（十）（八）]  
　　第二篇　槪論 
第五條　凡宗敎美術技藝善舉所用之建築及歷史上之古跡曁病院或傷病收容所當海軍轟擊時若無軍事上利用目的司令官應盡力設法保全居民應将以上所指之古跡建築等用易見之標識指明此項標識用堅板作長方形由對角線分爲兩三角形上三角形用黑色下三角形用白色 
　　第六條　除軍情緊急不能照行者外海軍司令官於轟擊前應竭力設法知照地方官 
　　第七條　以突擊佔領之城池禁止掠奪 
　　第三篇　結論 
　　第八條　本約各條祗施行於締約各國而兩戰國均在此約中者 
　　第九條　本約應從速批准批准文件存儲海牙批准文件第一批存案立一文憑田與會各國代表及和國外務大臣簽押爲據以後各批之批准文件存案須繕一咨文将批准文件送交和政储第一批批准文件存案之文憑上節所載之咨文及批准文件各抄件校正之後立即由和政府交外交官轉交第二次保和會與會各國及隨後入約各國或入上節所載情形該政府應同時将收到咨文日期聲明　　第十條　未簽押國亦准加入本約之内願意加入之國應将其意咨明和政府並附送入約文件此等文件由該政府存案該政府卽将咨文及入約文件各抄件校正之後轉送各國並聲明收到咨文日期　　第十一條　第一批批准文件存案各國從存案文憑日期起六十日後此約方有效力隨後批准或入約各國從和政府收到批准咨文或人約文憑日期起六十日後此約方有效力 
　　第十二條　如或締約國中之一聲明願意出約應将出約文件咨照和政储該政府立卽将出約文件之抄件校正之後知照各國並聲明接到出約文件之日期出約僅專指咨照出約之國從和政府收到咨文之日起一年之後方有效力 
　　第十三條　立一册籍由和國外鄣執掌載明第九條第三第四欵所指批准文件存案之日期及隨後收到入約文件第十條第二欵或出約文件第十二條第一欵之日期該册籍凡締約各國均可與知並可索取校正之摘要 
　　各全權大臣簽押於下以昭信守正約一分在和政府存案抄件校正之後由外交官轉交第二次保和會與會各國 
　　日來弗紅十字會推行於海戰條約 
　　共願将一千九百零六年七月六號日來弗紅十字條約各章推行於海戰俾盡力减輕戰事中所難免之禍爲此将一千八百九十九年七月二十九號關於此事之約重加修正訂立新約遣派全權大臣如左各全權大臣将所奉全權文據校閲合例議定各條如下 
　　第一條　軍用病院船卽由國家所造或所備之船隻專爲救助傷者病者溺者之用於開戰之始或戰事之中總在未經使用之前将船名知照交戰國則戰期之内當受尊重不得被捕此等船隻停泊中立口岸時不得與戰艦視同一律 
　　第二條　凡由個人或公認之善會出貲置備或全部或一分之病院船若由其所屬之交戰國給以命令並於開戰之始或戰事之中總在未經使用之前将船名知照敵國者亦受尊重並免被捕此等船隻應携帶該管官所給之執照並聲明該船於装配時及開行時曾經稽察　　第三條　凡由中立國之個人或公認之善便出貲置備或全部或一分之病院船先經該本國政府允准並奉一交戰國命今歸其節制卽由該交戰國於開戰之始或戰事之中總在未經使用之前将船名知照敵國者應受尊重並免被捕 
　　第四條　本約第一第二第三條所指船隻救助交戰國之傷者病者溺者不分國籍一律救助各國政府約定此項船隻小得作爲軍事上目的之用此項船隻無論如何情形不得阻礙戰鬥者之動作戰爭之時戰爭之後此項船隻行動時自擔危險交戰國於此項船隻有稽察查騐之權並可拒其救助或命其遠離或令其向一定之方向開行或派員上船監察若情形緊急出於必要時亦可将該船扣留交戰國對於病院船所發之命令務須載入該船上日記中（未完） 
專件 
[贛省諮議局特别審查會丁漕議案報告書（二）（續）]  
　　（辰）原案丁漕項下明定紙飯銀五萬三十三百八十四兩　（説明）交議原表地丁每兩漕米每石紙飯銀二四八三地丁以一百五十五萬兩計紙飯銀三萬八千四百八十六兩五錢漕米以六十萬石計紙飯銀一萬四千八百九十六兩此欵明指爲辦公經費現當匀定公費官吏欵項均應通計 
　　（已）本年丁漕徵解比較表之盈餘約計銀三萬七千零三十六兩（説明）按地丁每兩徵解兩抵外可餘銀六釐八毫以一百五十五萬計合銀一萬零五百四十兩漕米每石徵解兩抵外可餘銀四分四釐一毫六絲以六十萬石計合銀二萬六千四百九十六兩自應核計 
　　以上六項合計庫銀十九萬三千八百六十餘兩此係宣統三年預算未計之欵自可取爲宣統三年匀定公費之用 
　　（二）宣統三年預算歲出册列州縣辦公經費之欵 
　　税契項下州縣辦公經費銀七萬零八百二十五兩　（説明）按此項旣名辦公經費自可取爲匀定公費之用 
　　（三）交議原案表列地丁坐支項下實支盈餘之欵 
　　坐支通計約二十萬兩除實支外約可餘銀十萬之譜　（説明）坐支 
 
 

Page 27

 
 
以原表地丁正銀以一五計算（隨漕兵折兵加不計）約二十一萬兩内分廉俸役食驛站祭祀孤貧五項除官俸尚發實銀外其餘四項每銀一兩發錢一千或九百或八百或七百六百文不等以徵錢二千六百八十二文計之實發銀兩之坐支每兩已可餘錢七八百文其發錢者每兩所餘三分之二以上平均計之所發不及十分之五統計約可餘銀十萬之譜旣議匀定公費則此項應在和盤託出之列八十一屬之坐支多寡不齊非統計匀定必至苦樂不均自應提出以爲辦公經費之匀定 
　　以上三欵共銀三十六萬四千六百八十五兩以之匀定公費似無不敷即或不敷尚有　欵道欵之火工十餘萬兩可資提撥以州縣徵解所加之火工爲州縣匀定公費之用亦屬公允 
　　照以上審查各節則丁漕普通改收銀元一層於法律上於事實上均有難以照行之處而匀定辦公經費一層又另有所餘實欵可爲匀定之資故江西丁漕徵錢之七十廳州縣與徵銀之十一州縣本年暫以照舊分别錢銀辦理爲宜 
　　夫爲根本上之解决固在國幣之頒行國幣如頒行則主幣輔幣折合均有一定之規推行自無不便之慮然欲爲推行國幣之預備則亦不妨從向例徵銀之十一相縣先行着手惟十一州縣中如樂安廣昌等八縣向例係并徵派解之州縣可照則例地丁每兩折合國幣二元二角三分五釐漕米每石折合國幣二元八角五分之辦法寗都三憎向例係不徵派解之州縣則照向章庫銀一兩三錢二分五釐折合國幣一元九角八分七釐五毫之辦法至屯糧每兩連正耗折合國幣一元六角五分餘租每兩折合國幣一元五角（糧捐在外）兵米每石折合國幣三元（漕糧脚耗在外）其辦法皆可統十一州縣同一計畫之弟前項丁漕正欵旣經折合國幣則其糧捐串捐自以交議原案折合國幣數目爲便而漕糧脚耗各項亦宜通以庫銀壹兩折合國幣壹元伍角爲便惟江西通用銀元約有四種其折合國幣之法應準以則例奏定日市價折合庫銀再合國幣方無意爲輕重之差鷹洋每元應找回制錢三十四文半龍洋每元應找回制錢五文花洋每元應加補制錢十九文（以上三項係以宣統二年四月十六日卽則例奏定日查照贛省市價扣算）毫洋每角約加補制錢九文（此項洋角係九廣建贛寗等府属通行應用折合加補之數係就該各府市價酌中扣算）比較旣有價格推行庶可無弊此本會對於十一州縣徵收辦法之意見也若向例徵收制錢之七十廳州縣則仍暫以銅元官票爲本位其民間或願以大小銀元納税者則按照銅元官票市價折合徵收不得稍有抑勒再俟明年國幣通行一律由制錢遵照則例奏定日市價折合庫銀再合國幣以符定章此本會對於七十廳州縣徵收辦法之意見也是否妥洽仍候公决 
小説 
[言情小説投海孤兒（四十五）]  
　　愛力森視之。槍製至精。長僅八寸。每槍可連發十彈。德國鎗廠之名製也。弗倫富士以其一授馬利亞自把其一。威耳亦持一鎗。沿餘其二。則弗倫富士納諸左右衣袋之中。弗倫富士固不願流血。然此時亦無術自免。僅謂愛力森曰。君輩旣能乘迭克司及船主睡時。取其槍械。則何不乘其酣睡。縛此兩人。寗非易事。弗倫富士語未已。三副遽哂之曰。吾輩爲英國之。人。决不爲此無耻卑怯之舉動。足下當知吾輩之盜其槍械。不得已也。以迭克司及船主恃其强力。凌迫密司富士。至於極地。吾輩欲拯密司。不得不盜其鎗械。以爲抵制兇燄之具。非欲以之殺人。今槍械旣得。當堂堂正正。爲英雄决戰之舉。終不能乘人睡夢之頃。制人死命苟能不死一人。而服迭克司者。吾心至懌。否則惟仰恃上帝之福。生死非所預定矣。三副言旣。愛力森立贊其議。沙遜亦隨聲和之。弗倫富士雖不以爲是。而心中亦殊壮此數人之膽。馬利亞聞此數言。則回波睨視愛力森。笑　嫣然。愈見其丰神之媚。與愛力森作眉語。示深服其人之勇槪。沙遜則力捧威耳之手。以口親之。威耳之頰亦頳。 
　　迭克司方起。大呼童子。而童子不應。迭克司大怒曰。此小狗死耶。則立起。四覓童子之所在。而童子乃不知所往。迭克司益怒。大聲呼侍者克拉西。克拉西力奔而入。迭克司怒曰。小狗死矣。豈爾輩亦盡死耶。今趣以盥漱之具進。且爲我覓此小狗。克拉西見迭克司状態獰厲。心至恐懾。唯唯而出。少須以盥具進。迭克司且盥且詈。盥已。令克拉西取麵包及咖啡。迭克司距案進食。忽謂克拉西曰。小狗安往。汝胡不擒取其人面我。克拉西鞠躬曰。吾四覓乃不見其人。迭克司大怒曰。汝無用之狗趣出。苟吾食旣而汝不能取此小狗而我者。汝無幸矣。克拉西不得已。趣步遽出。迭克司目視其出。口中尚大詈不已。其所詈之名詞。至爲鄙穢。凡上流社會之人。决不以此等名詞。出諸口吻。迭克司見食旣。而克拉西仍不至。怒甚。立取巨棒。将出。忽聞鎗聲轟然。發於頭等客室之次。回音激盪於耳鼓之間。旋繞作響。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
