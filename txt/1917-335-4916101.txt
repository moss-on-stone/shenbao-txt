# 1917 - 335 - 4916101

 

Page 1

 
 
   
 
 

Page 2

 
 
[時評]  
旣不能强又不能弱（冷） 
對於外則能弱矣對於民則能强矣獨至兩方對時之南北則旣不能强又不能弱也 
强則戰耳弱則和耳戰則進耳和則退耳今戰旣不敢進和又不肯退遂於此言戰言和之中虚度其歲月此非旣不能强又不能弱之情狀乎 
世問最難受之苦楚爲不死不活人生最難堪之形容爲不痛不癢今日中國最無意味之境遇卽爲此旣不能强又不能弱 
[專電]  
　　北京電 
　　聞奉浙皖各督來電推段爲征南總司令段不就津會所認出兵額數亦苦無餉主戰聲勢稍鬆中央已電陸唐速停進兵和局成否將視南方從違爲斷（七日下午二鐘） 
　　北京電 
　　余訪津督署人天津並未有會議代表到者僅豫陜及張敬堯盧永所派四五人尙未開會聞係張懷芝張作霖與曹錕等數人結合出兵難實行（七日下午九鐘） 
　　北京電 
　　主戰派計畫要求明發命令湯梁之機關報亦同一主戰惟梁湯否認參預津議政界有識者均已認明梧州會議苛酷條件爲虚僞且陸之要求亦僅如馬電所述（七日下午六鐘） 
　　北京電 
　　譚延闓以湘省長兼署督軍令已下（七日上午一鐘） 
　　北京電 
　　馮總統昨晚傳見前川第一師長周駿詢川事（七日下午二鐘） 
　　北京電 
　　院秘長惲寳惠昨已到院接事（七日下午二鐘） 
　　北京電 
　　閣議財部提出之關稅改正案交外交部審議又海軍部提出海上捕獲細則已通過（七日下午六鐘） 
　　北京電 
　　劉冠雄昨謁馮對於無綫電台借欵稱由前内閣决定非已單獨主張現合同已訂無法打銷（七日下午二鐘） 
　　北京電 
　　王昨開第一次閣議（七日下午二鐘） 
[外電]  
　　哈爾濱電 
　　伊古資克之黨人已在此間挨户搜尋米麵糧食並搜及報館俄京電報社已被黨人收管黨人稱正式國會展至十二月二十七日開會俄京報館多被美克齊美爾黨强令封閉因其登載前臨時政府諸員所發勸告國人勿理會黨人靜待國會召集之示文故也今前政府諸大員已被拘捕云 
（七日） 
　　北京電 
　　粤軍旣敗潮州北軍之後遂佔據其地之鐵道一部且攻汕頭以有北軍一枝隊駐紥於此領事團力求和平苟至必要時可用外兵保護外人生命財産聞王署總理擬辭陸軍兼職京畿警備總司令段芝貴將繼之段氏爲前總理之心腹（七日）　　字林報 
　　北京電 
　　王内閣第一次閣議於今晨舉行除曹汝霖田文烈外餘均列席决定與陸榮廷以停戰之機會并撤回無理之要求否則再戰聞馮總統贊成武力解决半因南方之激烈派之要求欲黎黄陂復位然北方督軍之强硬態度實其主因至南方亦有數人似以川湘之勝利亦復主戰而桂軍總司令程潛亦在其中伊謂六年來之兵連禍結皆誤於和議禍根不除禍必再起（七日） 
　　廣州電 
　　唐紹儀三號抵此伊盼與伍廷芳博士謀中國之和平（六日）　　以上路透電 
　　北京電 
　　王内閣今日開第一次閣議馮總統微露對待南方之意見有所異同王氏力爭馮終拒之閣議已延期惟關重要者則曹汝霖田文烈兩人示曾列席（七日）大陸報 
　　北京電 
　　七日日本林公使爲海軍部與丹商訂結架設無線電報契約事向中國政府正式提出抗議（八日） 
　　北京電 
　　據外交團消息馮總統迫於四圍之狀况不得已已决計對於西南以武力解决王總理已無反對之勇氣（八日） 
　　北京電 
　　七日開國務會議據列席該會　之某氏云是日僅討論以前未經議决之諸議案並無重要問題但據另一方面之消息謂是日所議主要問題爲對付西南政策議場中意見紛歧多數主張現在北方宜整頓戰備暫時維持現狀（八日） 
　　漢口電 
　　王督軍因南軍進逼岳州荆州又告獨立一時甚形狼狽現因第十一師業已南下武漢之防務已加嚴整稍覺安定乃再三發布告示安慰人心但謡言仍未息人民之遷避者日多（八日） 
　　以上東方通信社電 
　　東京電 
　　據海　衛來電黑龍州大會决議組織獨立國與日英美法諸國仍結聯合關係以西西洛夫氏爲全權代表已通告各地僑居東京俄人數十人昨夜開會密議俄國國事大抵爲反對過激派之主張俄德停戰與黑龍州之獨立當亦有關係（八日） 
　　東京電 
　　三井氏開晚餐會宴請梁士詒氏陪賓爲實業家二人梁及澁澤男爵相繼演説交詢社七日開午餐會宴請梁士詒氏（八日） 
　　以上共同通信社電 
[戰電]  
　　俄京電 
　　俄國當道黨人自稱在國會選舉中已佔多數並下令凡各區域苟以其選出之人不復代表其意見者可另行選舉他黨頗不以此舉爲然地方議會今有權收集國家稅（六日） 
　　巴黎電 
　　報紙載稱西南戰地俄司令恰巴基夫將軍雖未經羅政府允許已與敵軍議定停戰瑪丁報謂羅軍地位因此大爲困難（六日） 
　　倫敦電 
　　泰晤士報羅軍大本營訪員二日來電稱羅境俄軍之委員會大半爲親俄派所组合今在軍隊中大占勢力第六軍之一師已與敵軍簽約停戰而附近一師則轟擊來議條件之德將摩爾逹維亞與布柯維拉兩處之俄軍已與德人親善昨俄德軍官相聚會宴俄黨人今在前敵佔優勢統帶第四軍之洛古薩將軍已被拘捕（七日） 
　　丹麥京城電 
　　丹京俄使署接波斯京城俄使署來電謂高加索軍事統率處反對美克齊美爾黨已派員至波京擬由俄英兩使署會商財政之助力俾可繼續作戰（六日） 
　　倫敦電 
　　今日德公報云德奥諸國已與俄國約定在七日至十七日之時期内暫停戰事（六日） 
[公電]  
　　瓊海關監督王懋致閩督軍電 
　　福州李督軍鑒西南護法義旅雲屯聞公宣言守土不入漩渦桑梓又安同深感佩近潮叛粤而公助潮去順效逆肇釁隣封西南人士因以集矢於公懋 
 
 
 

Page 3

 
 
恐川撫戰禍重見我閩日前特電鄉人勸公引咎退兵藉圖補救雖爲逆耳之言實弭燃眉之患千鈞一髮轉危爲安取捨從遠惟公審定江天在望敬候德音王懋叩篠 
　　田中玉通告盧匪近狀電 
　　各督軍省長各報館鑒盧占魁在綏復叛於上月率衆竄入察區方謂盧已受撫有年當能略明大義不至仍如從前之舉動不料其竄察以後逢村卽燒婦孺被殺奸淫擄掠慘無人道　如豐鎮縣屬之孚惠莊警董陳英家大小數十口全家遇害諸如此類不勝枚舉十一月十三日派由喬鎮守使率隊在塞烏蘇地方與該匪激戰斃匪甚衆匪已敗竄現復由中央派來大支軍隊業經先後出口分軍合擊該匪當不難指日盪平前閲各報載有陶林豐鎮等縣被匪佔據之説實無其事恐傳聞失實特此奉聞田中玉號 
[要聞一]  
西報論北京政局之迷離 
字林報四日北京通訊云北京政局終屬迷離察其趨勢則不見其方向徒令人心煩神疲求其結局則不見其涯際適使人徬徨迷惑在有品格之人羣中一事之發生必有一可以想見之結果而在中國則時事變幻不循常軌説者謂華人具有一種奇奥性質其運用常使西人惶惑而莫明其妙焉華人心理確有軼出西人思想之處惟從未有人證明之中西心理有何根本上之殊異欲證明之或屬不能第種種表面上之異點則可以釋明之者非即吾人所謂品格之缺乏乎有品格之人舉辦一事先必抱定宗旨而抱定此宗旨之先必慎重研究此中之困難得失與其後果迨宗旨旣定則積極施行苟非確知其萬難成就或於理不合或於事無益必不抛棄綜之有品格之人旣定方針即以全力行之將來禍福則安受之而已以此驗諸中國近日政局中之袞袞諸公記者敢謂其能及格而可謂爲有品格之人者殆未之有也迥憶數年前某報社論以反覆無常之名詞加諸華人中國青年讀之大憤有惡聲相報馳審抗議者但近日北洋派之分裂在上者空前之反覆無常因以顯著此豈非事實乎吾人近所親見之全盤糾紛無非私利是求愚謀是逞宗旨不稳主意不堅之醜史耳北洋兩系其罪維均陰謀詭計今已遠於極點彼曾暗中與聞者欲謂之爲有品格之人物庸可得耶質言之華人所大缺乏者卽爲品格今中國事無一不講調停而調停之精神中與夫逹此目的之國家觀念固未嘗見有品格在焉據政府方面之報紙所云今已正式就職之王總理曾於數日前諭令北軍力守岳州以拒南軍進取如堅守兩星期當以十萬元犒賞蓋王總理之意欲先勝而後議和也但今日之岳州似與鄂省隔絶王總理已命駐岳之師及潮州之軍向後撤　以作議和誠意之表示吾人所不解者王總理果欲挫敗南軍歟抑已與南軍同調而傳命退兵歟龍濟　與擁護前政府之徒皆謂各方面南軍繼續進行未有停戰議和之意於是新内閣所已準備之停戰明令遂未發表俟陸榮廷唐繼堯表明議和之願意後方可公佈惟昨日官場消息則謂陸榮廷已願停戰矣又有一説謂李純留馮玉祥之兵於蚌埠以阻其援閩而前與長江三督軍聯名發電主張和平之曹銀今日則以反對議和聞矣前爲盜魁今爲奉督之張作霖亦不贊成和議再前清爲兩廣總督後因仇視袁世凱而加入國民黨之岑春煊有電來京以黄陂解散國會爲不合主張恢復舊國會以爲消除南北爭點之根據而與岑同爲前清宫僚但政見各異之陸榮廷則主張召集新國會黄陂復職若黎再辭馮可爲正式總統觀岑陸兩電主張不同似南方意見之紛擾正與北方等耳旁觀者於此尙復何言惟求中國有宗旨純正不爲他人利用者出支持危局而已第以吾人所知言之若而人者正不易得也 
[王内閣之前途]  
國總院消息王署總理昨日上午十時許即行蒞院當由張秘嘗伯英將各項文電彚呈批閲其例行公事即批交張秘書分别辦理其緊要電報等件均由王親自帶至公府請示施行至十一時有新任簡薦各員二十餘人由銓叙局局長郭則澐帶領謁見王總理對於各員一一訓勉有加至各員退出後時已正午王總理即乘公府人手車由國務院東邊之便門逕往公府與元首磋商要政又聞新内閣成立後星期二之國務會議因各部總長尙未完全就職以致未克開議現在閣員業已完全就職且各項要案待議甚亟今惲秘書長到院後星期五之例會當然准可開議又聞馮於昨午晤王總理時曾囑其照例舉行閣議電催傳教育總長就職時亦曾提及此事明日之閣議當不至再行停頓也 
王總理因一時感於收拾時局之艱難前晚曾表示辭職昨晨馮晤及王曾懇切勸慰略謂當此時事多艱之日萬勿遽萌退志并謂凡遇困難問題發生余（總統自稱）當與君共負責任等語王已允暫將辭總理之意打消但對於陸軍總長一席則仍擬繼續辭去又聞王於上月甫就陸長時每日必親到部且退值輒至深晚近已七日不到陸部視事卽赴國務院時間亦極短促對人輒作消極語謂有元首做主予不任責並謂予此次承乏總理絶未推薦一人云云意謂閣員皆元首自辟故可不負責任每遇要事輙携府請示即批批閲尋常公事亦不著一字可否處僅以一圈一點代之并聞王如辭陸軍兼職繼任者前定張懷芝後又改爲段芝貴 
王聘卿以主和之决心擔任總理而近畿督軍卽在津議决主戰新内閣之地位當然十分困難昨聞王君最近意見仍謂主張調停爲不得已北方反對只有盡力疏通萬一查主戰論實現時則惟有撒手不管就形勢推之王君之進退若何一星期内可以决之也至天津方面如曹張兩督軍之主戰乃一出氣主義雪恥主義非根本上欲與王内閣爲難然推波助瀾者則實有欲藉主戰以推倒王内閣之計畫蓋看透主戰一行王必自去也又新閣員中對和戰主張實不一致劉冠雄確乎主戰其他無具體的意見 
[公府兩次會議紀聞]  
昨日（五日）上午十時王總理入府召集段香岩將軍師嵐峯中將等重要軍人在參陸辦公處會議良久其會議之内容聞係救濟重慶方法維持岳州形勢及保守湖北秩序各項重大問題於十一時三十分曾議完結之後　拍發密電四起係分致王占元王金鏡熊克武劉存厚四氏并請其即時電覆云再下午四時王總理復由國務院入府一次與馮相見於一齋密談至下午六時始行出府聞除報告國務院日昨所接某督軍之重要密電外并曾議及解决時局之某項先决問題 
前日公府會議情形已詳昨報茲續從他方面探聞派赴天津勸慰之段芝貴於前日下午回京卽赴府報告北方諸省督軍所主張各情公府因是立刻召集會議席間段芝貴蔭昌均言調停之非計元首頗爲動容王總理尙未表示意見而多數主張先發電北方各督贊成出師並電前敵將士堅守待援及至前晚又續開第二次會議討論和戰問題歷二小時之久决定辦法三種（一）對於主和之李純陳光遠王占元三督復電安慰勉使庶有準備而後可言調停並以天津會議各省主戰辦法告之就詢李等意見（一）對於主戰之曹錕張懷芝諸督復電奬勵此外另發通電遍至各省區就詢主戰辦法是否可行將候各省復電全部到齊再定從違又據新聞編譯社消息前日總統府會議後馮總統兼採各方面之意見以和平爲指歸而以準備可戰爲和平之手段對於主張和平之李王諸督軍則勉以庶有準備而後可言調停對於竭力自告奮勇之督軍則諭以時局垂危外交緊迫固不能屈已求和亦不可貽人以好戰之口實確聞業本此意發出訓電並有如條件過苛决不輕諾我北洋軍人萬勿自渙團體等語一面對於過激派亦嘉獎其奮勇惟勸以勿過於激烈云 
[杭州快信]  
二師張師長昨派參謀長汪鎬基副官長蔡源等携帶前發第五團二三兩營鎗械清册赴甬查對號數逐一察驗具報 
寗波善後辦法業於支日經官商開會議决報告軍民兩署内商舗損失以東門九如衣莊爲最鉅亦均量加撫卹 
餘姚統捐局長李彦銘繳解十一月份捐欵二萬八千元財政廳已飭改交紹庫驗收 
寗波警廳長周悰聞省署有更調消息將以省會第一區長李蔭梧繼任 
駐紹六團團長盛開第有保升陸軍少將兼中將銜説 
警務處委視察員袁思古赴甬密查要案 
省公署警察秘書李曾麟昨由維揚回省銷假照常視事 
玉環兵力單薄李知事電請撥隊填駐已飭六區五營韓管帶酌派兩哨馳往填防 
餘岱鹽稅爲歲入大宗此次甬事發生煎灶各户袁運使昨得該場報告幸無損失 
 
 
 

Page 4

 
 
   
 
 

Page 5

 
 
   
 
 

Page 6

 
 
第二張 
[要聞二]  
天津會議與和戰問題 
天津會議决計主戰及與議各省出師各情曾迭紀前報茲聞此項情節皆主戰派之所鼓吹而另一方報告則謂各督之中實在可以出兵者只曹錕一人其最大之目的並不在西南戰爭而在北京政局其最大之作用並不在各督軍之大戟長鎗而在交通系之縱横捭闔其運用之方法則因外交界對段君之感情而欲因以爲復職之運動某總長之力請辭職與此即有關係至亞東通信社報告則尤有趣聞該社云日前當局曾以陸長一席徵山東督軍張懷芝同意當經張督軍答稱余個人絶無位置利禄之希望惟對於現在時局實在氣憤不過余是以願督兵一戰敗固不必言若幸而勝則余仍持擁護當局之索志余個人不獨陸軍總長之高位非所敢當卽山東督軍一席亦將辭去余今日惟求出此一口氣耳云云 
江蘇李督軍此次因發起調停遭北洋派一部分之反對因而有天津會議之舉茲聞日昨李督有通電表明心跡係以北洋派一分子之資格而爲北洋派督軍説法者電文云奉參陸兩部通電諜報梧州會議八條諒均省覽并聞同人憤激决出一戰如諜報屬實直是壟大權以徇私利擅廣土以肆野心破裂國家誠爲天下公敵當與天下共伐之執殳前驅純必首倡絶不甘居諸君子後也各省備戰如爲調和後盾理所宜然勢不容緩顧大局之義論團體之情皆應一致主張豈容獨異純自調和之始即曾表示宗旨通告同人並申請中央於軍事進行不可因此停頓未嘗偏於主和也惟以同胞之戰異於敵國但有一線和平之機不能不求排解之法而方針必秉承主座名義必歸重中央辦法必與同人密商聯銜必得同人許可凡此俱有徵驗無事不可告人今據諜報所傳虚實未敢懸斷而中央停戰之令久稽同人分馳之形已見局外不察遂啓猜疑蜚語讒言乘間而入度以利私之心搆爲專擅之跡不曰鉤譽於社會卽謂見好於西南甚或誣其賣團體以求榮結民黨以自固淆惑觀聽顛倒是非徒欲離間吾人售其奸計而不知破壞大局終歸淪胥也夫國家所以僅存者在吾人而吾人所以能自保者爲有團體也和戰不妨互相爲用而形式豈可顯示兩歧授瑕與人則野心觸發矣吾人團體一經分裂則國將不國身家更何能保所謂榮者又安在哉純與吾人相處久矣生平行事吾人諒所深知此次調和爲國爲民爲主座爲團體熟籌深思慎之又慎計畫不能自信無疏而心跡則敢指天爲誓一身所有皆可犧牲惟於人格所關尙求有以自立於天壞若竟負吾同人以負國家試問持此孤孑之身安所歸乎特吾同人亦須警覺懸望明察利害母受人愚苟以一人一時意見之乖而不深維大局安危之計亦非保國家保團體以自保其身名之道耳傾懷掬誠敢告知已臨頴不盡祈鑒此心李純叩江（三日）印 
又聞江蘇李督軍昨有致中央急電一件略謂時事紛糾日趨險惡屢請速定方針以資收拾迄今多日未見宣示純努力經營原冀雙方讓步早息内訌頃准湖北王督軍電稱湘桂大軍逼近岳州加以石黎兩軍受南軍運動突然響應斷我後援鄂省形勢日益吃緊並云又遣一軍進窺江西等語純聞此耗不勝驚訝伏思岳州爲長江門户岳失則鄂危鄂危則贛急蘇省居長江流域之中其危險更甚值此危急之秋各省督軍意見參差議論横生使中央左右爲難若再長此遷延竊恐分裂之禍即在眉睫純忝膺疆寄無術挽回惟有嚴督各軍隊嚴守中立維持地方靜候辦法再純之愚見懇中央迅頒明令發表政見通電雙方停戰亟籌善後事宜拯救危局不勝迫切待命之至謹此電陳伏乞迅示遵行以免貽誤云云同時湖北王督軍亦致中央急電一件略謂時事變遷愈趨愈緊湘軍圖岳日見逼近調軍換防幾費經營原期固岳保鄂聊表微忱庶母負我大總統之厚意詎料事機迫切日甚一日始則有通山崇陽之變繼則有石黎兩軍之耗茲則岳州瀕危武漢吃緊時局如斯良用浩歎若不速籌解决尤恐釀成不可收拾之日現新内閣旣經成立和戰問題自應速定方針况德俄媾和已成事實日德言好又將發動内憂外患紛至杳來國步艱難誠屬千鈞一髮占元爲關係國家存亡起見故敢冒昧陳詞伏乞我大總統獨持英斷開誠布公發表政見先令全國雙方停戰再與西南各首領磋商善後辦法以期和衷共濟力挽危局想西南方面感中央公誠相與必能和平解决愚昧之見懇迅示遵行以免貽誤云云 
[維寺中交鈔票之會議]  
昨日（五日）京師商界重要人物於午後二時赴公府謁見總統當由總統在懷仁堂招待計列席者三百十餘人其他如道勝滙豐華比中法等銀行經理均與會確悉專爲維持巿面之會議當由總統發言欲將中交兩銀行票按照不兌換紙幣辦法在巿面上認定一種價格即永遠以一百枚銅元爲中交票確定之價不得折扣抑勒以國家與予之身家擔保當時頗多贊成者嗣由代表陳陞吕逵先等言此事應再於商會開一大會然後决定允於日内由商會發通知舉行召集 
[魯代表晋謁總理]  
昨日午前六七時魯代表王訥王者塾朱紫垣三君早赴外交部晋謁總長而陸子欣總長以宴外使未晤三君卽赴國務院總理又未到院三君乃赴前門外晤諸山東商界恊商一切晚力時三君又至堂子胡同總理私宅候二小時許乃接見王者塾陳述日人設民政署之情形王訥乃叙述東省民情狀况總理答略謂此等事地方官應負責任政府亦應負責諸君遠來甚可感自當飭外交部迅速辦理山東長官亦係山東人更當積極進行云云三君乃謂總理旣肯負責當靜候解决惟無明白之表示亦斷不敢輕於回東也三君乃興辭而出 
[粤議會處理省長問題之兒戲]  
廣東省長李耀漢前因回肇後迭接各方面函電挽留陸榮廷莫永新亦均派員敦请回省照常任事故李於三十號乘座光華兵輪啟程東下一號四時馳抵省河旋進省長公署莫永新聞報即由天橋前往晤談力勸李氏勉膺艱鉅同維治安李亦道歉一番良久始散李氏旋卽通電省内各機關謂本省長前因患疾通電辭職回肇養疴連日迭承陸巡閲使莫督軍省議會全省警衛軍辦事處紳商各界均以粤事糾紛函電交馳促卽回省任事不能不力任維持本省長業經本日回省照常任事粤省治安由莫督與本省長同負責任特此電聞 
自李回任前此糾紛之省長問題當可告一段落不意省會二十八日之會旣通過挽留李氏電肇敦促李氏亦已電允來省乃該會又於二十九日夕兩點鐘後由羅議長發出通知謂因有重要事件磋商請於明日下午一點鐘到會開談話會并有某某軍界代表蒞會等語三十日議員到會者二十二人初在議長談話室鬨請議長即發通知書公推胡漢民到省長任某議員謂此事當提出議場表决方爲合法嗣又因人數太少遂改爲談話會竟用議長畫押發請任書謂彼肯負完全責任遂即交出請任書連同到談話室提出研究當時在場者祗有某部分人遂無研究餘地即行照發其請任書中措詞大致爲（請任事案准李省長辭職業經本會議决公推貴前都督接任廣東省長相應咨請查照刻日接事此咨前廣東都督胡議長羅曉峰陸孟飛署名）此書發後胡氏當卽收受而省議會一部分人則又以該會旣請李氏回任李氏亦已允來自無另舉省長之必要且三十日之談話會出席者祇二十餘人旣非正式會議又未足法定人數何得貿然表决議案大起反對當由莫泰安吴绍華陳鴻銓王鴻鑑謝榮森黄榮第等通電否認電文略謂羅陸兩議長以列席談話會二十餘人之主張竟發出胡省長請任書事屬違法并非省議會行爲除提出懲戒議長外謹先電聲明不負責任云云一面並由莫泰安等提出懲戒議案井質問羅陸茲將兩案原文摘録如下 
懲戒議長違法案案查本議會對於省長問題經二十八日大會表决電請李省長回任如不允回任乃公推胡漢民君就職等因是胡君之能否就職應以李省長之允否復任爲斷昨經李省長勘電覆稱已允回任維持治安則胡君就職不成問題應無磋商餘地乃羅陳兩議長詎於三十日開談話會到者僅二十餘人擅將請任書致送胡君請其就省長職實屬駭人聽聞查執行省議會法權必經議場法定出席人數之可决爲有效今乃二十餘人之談話會擅用議會名義咨送請任書其濫用職權違反法律莫此爲甚况省長一職關係全省安危豈容視同兒戲旣電請李省長回任於前又请胡君就職於後現值地方多故倘使政權分歧秩序紊亂以致不可收拾誰職其咎議員等爲維持本會法權計爲維持地方治安計難於緘默依法提出懲戒書應否交附懲戒之處請付公决 
質問議長違法書本會對於省長問題經於本月二十八日在議場正式决議電請李省長回任本會隨即接到李省長勸電覆允回任視事同日又經貴議長發出通知書聲明二十九及三十日停議在案突於二十九晚二時接到貴議長三十日開談話會通知書竟以談話會陸議長個人之主張擅發出胡省長請任書及通知各機關書議員等　之不勝駭異查行使本會法權必經法定之議場法定之人數與夫種種法定之手續方能發生效力貴議長旣經通知停議在前又復深夜發出通知開談話會書在後本會旣議决挽留李省長及得李省長電覆回任於前又復於談話室執行違背法權及違反原案之行爲於後且羅議長函稱是日談話會列席者不過二十餘人究未悉貴議長根據何項法律執行咨送胡君請任書及各機關書用特函請貴議長迅即將種種理由明白見復藉匡不逮是所切盼 
[粤江巡艦又有私逃情事]  
廣州江防司令部所轄軍艦屢次失蹤據外傳原因則所謂民軍者因某方面不能得志乃暗中毁刦巡輪以資洩忿前日廣利江鞏兩艦又閧傳失蹤嗣經查悉該兩艦確已不知下落惟失蹤原因則似係受人運動私逃出省與前保捷等艦之被毁者不同茲將詳情探録如下 
廣利兵艦爲江防司令所轄爲二等巡艦木質載重一百二十噸吃水八英尺馬力實六十匹容煤二十八噸前清光緒十一年由廣東黄埔船局製造該艦有江防司令衛隊一排排長一員（卽前水警廳術隊）係奉派在中流抵柱搜查軍火二十九日晚五點餘鐘時潛行開往黄埔隨即駛往香港江防司令聞耗立令江固兵艦星夜往尋如見該艦准卽開砲轟擊廣利艦長梁朝彛是日上省領餉祗剩副艦長孫錫璋（閩人）在艦現該艦水兵及梁朝彛親信人數人已於日昨潛行回省報告據稱二十九晚五點時副艦長孫錫璋聲稱奉有公事立卽同往黄埔到埔後見江防司令衛隊均擎鎗以待孫錫璋發言各兄弟已欠餉三月均未清償現在開往香港立即發清並發恩餉兩月等語當時各水兵全體反對聲勢洶洶江防司令衛隊某排長及衛兵數人出鎗指嚇立令開船到港後祇見蔡春華落船手持一百元西紙分派伙食後由衛隊取去二十元並無分文餉銀發放 
江漢兵艦奉命往港載兵工廠材料在港時該艦中人見廣利灣在江漢之前蔡春華在廣利船面請江漢艦長武少廷過船談話武云就請執事過船蔡即力説武不必返省並派廣利帶水過江漢武艦長睹此情形立卽動輪返省船往至大鏟關海面又見江鞏兵艦徐徐駛來又係駛入香港此三十號下午之情形也該艦是日早尙灣泊在省河艦長阮明新（安徽人）係蔡春恒委充斯職者 
雷艮魚雷艇長邱則萱係於龍氏在粤時爲蔡春華所提拔由旗手升充江漢副艦長繼升是職派駐西江巡察昨爲蔡運動欲駛往香港迨下令時全艦人員無一贊成邱卽託言上岸磋商一遁不返該艦各人以全艇無主已派人回省向江防司令部報告 
廣利江鞏兩艦私逃後莫督軍卽派員與某領事交涉並證明該船私逃情形有碍治安請將兩艦扣留解除武裝聞交涉已得手莫督軍並通知程總長轉令北洋艦隊如有粤省兵輪出口入口均須先行通知如未經通知而出入者准即開砲轟擊並令要塞司令潘其霑轉令各砲臺臺長一體照辦據聞此次兩艦私逃實係某方面派員運動北洋艦隊歸附屢次均被破獲計不能逞乃轉而運動粤省兵艦以爲開銷運動費地步現在香港機關主動者係前船塢局長劉義寛前廣庚艦長戴錫侯蔡春華等聞運動廣利逃往港口者係戴錫侯所爲江鞏砲艦則爲蔡春華所運動云 
[荆州獨立之惡風雲]  
荆州石星川獨立外傳其與襄陽黎天才聯合必繼之而起茲悉黎至今並無何種舉動對於王督極表服從且所部第十八旅旅長張聯陞將率該旅由沙洋進攻荆州現在停兵未進者因省中正在調和也王督前以南軍謀據荆襄甚急而石與黎平日因有主客之見總不十分融洽黎部之張田兩旅長又爲直人趨嚮北系黎受制實不能有所舉動前曾遣張旅爲吴光新後援開拔入川嗣以川事得手湘局危急荆州兵備空虚頗慮石師内應已命張旅由施南折回調防荆州二日行抵沙洋適石星川獨立阻張旅赴荆張旅長遂電省請示現聞並自告奮勇願取荆州王督因欲力勸石自取消令其暫駐沙洋候令至石部附和獨立者祇第一旅長朱兆熊（已由沔陽往荆）第一團長孫國安其第二旅長劉佐龍第二團長謝國超皆來電申明未聞荆事表示不贊成之意第三四兩團團長胡廷佐李勝美及砲工馬輜各營營長周福堂等執何態度目下尙未明瞭石氏通電西南各省之電已經漢口電局截留未發或可和平下台亦未可知但聞石在荆沙已廣招徒手軍隊奪取稅欵驅逐官吏頗積極進行如其部下大多數贊成獨立則不易挽回矣茲將關於荆州獨立各電録右荆州石師長電武昌督軍鈞鑒竊維國基未固禍患迭乘風雨飄摇兵戎屢見我鄂人民自辛亥一役所受痛苦已覺不堪况歷年風鹤頻驚幾無寗日商受無形之損民遭無妄之災種種情形言之心痛幸鈞座綢繆未雨持正不阿雖常處怒濤駭浪痛覺風雨無侵此不獨鄂省人民受無窮之福卽他省人民亦拜惠無疆而我鄂軍人感維持之苦衷受拊循之厚德尤覺淪肌浹髓匪可言宣惟段内閣雖倒而南北意見仍同床各夢似無和平解决之餘地際此時局日艱川湘擾攘湘桂之軍已佔優勝滇黔之隊亦乘機而出荆南與川湘毗連犬牙相錯近通常溰遠接巴巫勢必以禍川湘者禍鄂當此湘粤大軍壓迫鄂境所部力薄抵禦萬難若不設法維持巨禍即在眉睫且鈞座咸日電令亦有不貪功不邀名固圍防邊即是盡職之語細繹詞意宗旨亦同故本師防區迫不得已即於本月一日宣佈自立一切苦衷諱爲鈞座所曲鑒所有以後應如何和平解决情形仍聽訓示師長石星川叩冬襄陽黎師長電武昌督軍鈞鑒頃接石師長通電已於東日宣布自主等語現在十八旅奉令開赴荆州聽石指揮不知行抵 
 
 
 

Page 7

 
 
第二張 
何處旣有此變已電令該旅長停止前進襄鄖近極安謐惟防區遼闊兵力過單可否仍令張旅長卽回原防伏祈電示黎天才叩冬王督軍致石師長電沙巿石師長朱旅長孫團長襄密頃由漢口電局抄送尊處致梧州等處電文一件是否尊處所發現在段内閣旣已辭職敝處連日與寗贛直各省通電均以和平解决對中央爲誠懇之請求對聯軍爲坦白之宣示雙方停戰不久當有明令下頒鄂省頻年風鹤民不聊生幸賴諸君恊力支撑以有今日台端忠誠明逹愛國愛鄉當此外患類仍能固吾圉始要中與言法治若僅爲政見爭執不妨各抒胸臆以待海内之公評萬不可自潰藩籬致醉心權利之徒得以乘隙而入揆之桑梓敬恭之意當不其然除卽派員輕裝趨前聆教外彼此數年共事相見以誠無事不可榷商即無言不可傾吐萬望出以審慎即飭電局將前電取消以免遠近驚疑於地方秩序稍有不安卽於鄂省商民大傷元氣敢貢愚臆萬祈採納見復無任延企占元冬 
另一函云自長沙失守後雖有曹王陳孝四督力任調停電陳中央及西南政府雙方停戰無如和議至今不决而南軍前鋒司令陸裕光又與趙恒惕邱渭南宋鹤庚周緯一致進行分五路進攻岳州勢非逹到會師武漢之目的不止以故停戰期内南軍仍然積極進行進攻不已而北軍又係驚弓之鳥聞風而懼駐防湘鄂毗連之第一師（如公安石首監利卽第一師所部） 
得此消息均以南軍勢力浩大碍難與敵倘岳州不保鄂軍難免殃及生民難免塗炭如是私相勸告聯名要求石師長宣告獨立挽救鄂中生民石氏雖耳有所聞亦不敢驟施壓力激成意外之變近南軍攻岳第四軍周團長宋團長帶領一混成旅由長沙過常德出灃州於上月三十號直抵公安所屬之淤泥湖牛浪湖石首所屬之野猫山（均與湘鄂交界）等處正與第一師防軍對峙勢甚凶湧大有進攻之勢第一師防禦兵官皆不寒而慄互相密議派員與周宋通欵如緩進攻願要求石師長宣告獨立與南軍一致進行周宋二氏准如所請故公安石首間未聞發生戰事該兵官等遂聯名要求石師長宣告獨立與南軍携手以免戰禍石氏始尙不允繼因兵心大變恐激成内亂處萬不得已之際祇得准如所請當於本月二號下午二句鐘集合全部軍官大開會議訂論獨立之利害各軍官等一致贊成遂即發出通電宣告自主公安石首各知事得此消息以事關重大與已有莫大關係連電督軍王子春請設法維持此荆州獨立之始末情形也 
[皖省近事]  
援湘安武軍前由倪嗣冲電商贛督假道回皖並派李术麟參謀長往贛恊商辦法現聞中央擬將該軍移駐萍鄉以待調和結果再定進退援湘皖軍副司令陳德修前日回蚌面陳倪嗣冲稱第八師王汝賢與本軍有隙乘該軍上車無故攻擊反向中央誣報毁辱皖軍名譽倪嗣部大憤即電中央攻王妄肆襲擊損害皖軍名譽請嚴予公判以别曲直 
倪嗣冲頃據閩督來電粤軍攻閩潮梅一帶勢甚危急政府雖派馮玉祥旅長援助誠恐緩不濟急請速撥勁旅來閩救應倪以皖軍覊滯萍鄉未回現尙躊躇未復 
安徽省議會第二届選舉事務所刻奉中央命令暫行緩舉一俟明年選舉新國會再行繼續辦理前次皖垣破獲黨人機關並獲武道明等數十人經第一路統部分别研訊呈請倪督核示今日 
（初六）倪督復電着將武道明等處以死刑遂由司令部將武等提赴北門外鎗斃并將罪狀宣布略云頃奉督軍倪電武道明王棟臣王志平三名暗奉黨魁指使爲安慶代表組織機關意圖擾亂情節重大著均處以死刑執行鎗斃除驗明正身押解行刑處所鎗斃外爲此佈告 
馬統領前因公赴蚌與倪督接洽聞現已事畢已由蚌起程往徐 
[蘇省會中之米禁案]  
　　請願開放與提議禁止 
鎮江商會吴兆思等請求省議會規復鎮江米巿略謂鎮江米巿在前清同治光緒年間流通二三十年之久米價平廉蘇省稅釐因以暢旺鎮埠僑寄江北貧民賴以資生毫無流弊繼因米巿移至蕪湖以致鎮埠商務日衰本省稅釐亦受影響改革以來政治更新鎮埠商民爰有規復米巿之請經前都督程省長應核准並訂章程十一條行之數月毫無流弊現在鎮埠因津浦路通職海接軌北貨大宗均直至上海巿面之衰有岌岌不可終日之勢本埠商民均無不以規復爲請且謂須由議會公决云云並附理由四項（從略）此請議案公表後議員董永成季通朱紹文楊石屠宜厚等極端反對並提出請申米禁議案其提出之理由如下近來米禁開放之説報章騰載里巷喧傳雖未見諸事實要非盡屬子虚烏有之談也主張弛禁者率以活動金融振興商巿以及重農貴粟吸收外資等美名詞爲藉口本員以爲開放米禁今日尙非其時試略言之方今中國加入戰團軍　亦不可不早爲顧及萬一對德實行宣戰倉廪空虚何以振軍心而作士氣俄羅斯之麵包革命可爲烱鑒此就軍事上言之亟宜嚴申米禁者一今年蘇省水旱偏災各屬皆有統計六十縣收成亦不過中稔除供直隷購賑外如淮徐海待哺饑民正苦無力賑濟米價適中尙可自覔生機苟延殘喘一旦民食輸出勢必米珠薪桂餬口維難時值嚴冬饑寒交迫有不挺而走險者其可得乎此就蘇省之現狀言之更宜嚴申米禁者二顧或謂民食固宜維持商艱亦須體恤兼籌並顧莫若調查各埠米巿情形嚴定數目量爲弛禁就表面觀之未嘗不言之成理無如偷漏影射防不勝防究其結果適足使米商關吏開一上下勾通舞弊之門是限制與不限制等總之當此國家多故實不宜作模棱兩可之談使民心因而摇動吾人在蘇言蘇以維持本省安寗秩序爲前提以顧全民生爲目的若不預防弛禁何以鎮定人心願由本會咨請省長查照米禁成案通令沿海各屬一體嚴禁米榖出口以維民食董永成等提出此案實際上不啻將鎮商會請議之案予以一大打擊現在省議會因到會人數未足尙未開正式大會想届時必有一番舌戰也 
[地方通信松江]  
　　公布續報荒田 
　　松縣蟲荒田册自經續報更正期滿現又印刷公布统計初報荒田三萬三千四百二十三畝内有以熟報荒經業户呈請更正者共一千七百七十畝又續報荒田計七千四百七十畝另蕩田部分六折一完賦者（即六畝蕩田折完一畝漕賦之稱）楓涇區共五百四十三畝五庫區共二千五百九十四畝總共全縣荒田除更正外實計四萬二千二百五十九畝以全縣田額核算荒歉成數祗占百分之四釐四毫惟續報荒田多係刈割稻穗後呈報者經業户照册勘查後其中以熟作荒者十有五六卽浮冒荒歉成數者亦屬不少以致請縣换除更正之呈文日必有數十起之多且官紹塘區正又十九圖地保顧竇金續報荒田三百四十畝現已至縣否認謂係他人揑名朦報迨實地調查始知該圖圖董龔錫林因受鄉民脅迫胡亂繕寫交由該區自治委員周鑄轉呈縣署公布實與地保無與即該區西十二圖地保王照生續報荒田亦屬全數浮冒故縣中以似此藉荒朦混殊屬玩視公令現擬擇尤查辦以維租賦 
　　城中竊案迭出 
　　城中縣西大街馬恊昌蔴油舗中於六日夜間被竊賊從後門入内竊去銅圓五十千文又警署東相面之江某昨亦被竊銀洋時表等物刻俱報由警所請緝尙未有所破獲縣警兩署昨已嚴令各警區認真緝捕以維治安 
[金山]  
　　請委催租局長 
　　金山縣各業户以徐亞伯警佐去年兼任張堰巿催租局局長辦理租務於業佃兩方感情均甚融洽現值蟲災之後征收較難故已呈請詹亮疇知事仍委徐警佐爲催租局長以資熟手 
[揚州]  
　　警官遷調彚誌 
　　揚州大儀集警察區員程銳因事撤差委張嘉幹接充嗣因虧空糾葛致起衝突在縣互禀現經張知事另調黄玨橋區員徐懋猷充任遺缺委江占鰲接替又丁溝鎮區員蘇祥光因人地不宜調任真武廟又九洲鄉區員出缺以闞炳文詞補業於今日（七日）分飭各該區員到差任事 
　　知事禁止演戲 
　　揚州西山儀家集王某等在該處搭台演戲歛錢經張代知事查悉已派警前往禁止 
　　呈送選舉名册 
　　揚州籌備第二届初選舉調查告竣已久現由主任員厲芙初將造成之選舉人名册於今日（七日）派專員厲萬青呈送省垣計城廂十區巿共選舉人二十八萬九千七百九十八人 
[鎮江]  
　　新軍過鎮 
　　閩省李厚基派員在淮北豐沛兩縣徽招新兵現已先後招足兩營由浦乘舟南下於六日午後道出鎮江丹徒縣倪知事特派警備隊多名在江于照料該新兵等隨乘滬寗夜車赴滬然後至閩 
　　統領赴省 
　　兩浙緝私統領蔡中和因有要公須面謁李督軍禀陳一切故特乘車赴寗昨晚七時道經京口駐鎮緝私營各長官均詣車站恭迎 
　　藏金尙未挖出 
　　鎮郡北固山下掘挖藏金一節迭誌前報茲聞該山峽下浮土行將挖盡仍未見有何種形跡現在極力開挖未卜能如蔣姓所云發現金窖否 
[嘉興]  
　　嚴防潰兵入境 
　　甬事平定後張知事恐匪徒乘間造謡致居民驚惶特將督軍通告甬事平定電曉諭人民俾各安心營業駐嘉戒嚴副司令官來偉良以嘉屬地處要衝深恐潰兵入境搔擾特飭所屬各營嚴加防範如獲到該項兵士立解司令部按律嚴辦母稍寛縱並飭將防範情形隨時具報 
　　通令緝拿盜匪 
　　錢塘道尹王守恂近據嘉善縣知事孔憲熙呈報縣屬永七區北閏圩孫家浜農民莊莪順家於舊曆九月二十六日夜被匪徒十餘人明火持械破扉而入搶去银洋衣飾等極夥當經往勘屬實除通呈並分别咨令水陸營警恊緝真贓正盜務獲解究外抄録失單繪圖列表備文呈報等情王道尹據報後已於前日通令所屬一體恊緝務獲究辦 
[雜評一]  
　　粤局之内閧（庸） 
前此段内閣對付南方之策略其唯一手腕在利用内閧故廣東方面始則欲以李驅陳繼又欲以龍代陸不謂段氏之策劃殫精竭慮未見大效而廣東之内閧轉出於挑撥利用之外所謂督軍問題省長問題種種暗潮皆内部中自相鼓盪而無待北方之勸誘人方利其一省中之内閧而已乃閧於内之内焉嗚呼何粤人之愚也 
督軍問題之内閧軍政府方面至欲借助海軍訴諸武力幸而程氏持重陳亦知幾未釀鉅禍今省長問題相繼而起又各欲利用議會雖其勢不如前此之險惡然而相煎過急終必有出於武力之一日茫茫粤局吾又烏知其所届哉 
 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
[本埠新聞]  
商界所得武漢恐慌之消息 
本埠武漢各號莊客連日迭接總號來函略謂湘省事變之後北軍陸續退鄂現集武漢者計四千餘名經王督軍分派軍隊監視不令任意出外免滋事端該退兵肩章等均已撕去所携軍械有繳去者有未繳者王督軍對於該退兵頗加防範日前忽傳荆州自主消息外間遂謡言該退兵亦擬乘此而起一時全巿哄傳人心惶惑迨至前晚愈傳愈甚並謂二點鐘定欲起事以致稍有身家之人連夜將箱籠物件及貴重衣飾寄儲租界或乘輪下駛各商輸幾無容足之地至翌日雖仍無事而武漢人心仍覺皇皇商務頗受影響尙有岳州一帶避難之人連日來武漢者甚衆故前數日漢口旅館棧房住客擁擠房屋亦被租一空乃近日漢地亦一日數驚遂又紛紛轉往下游故三公司及野雞班各商輪下水時難定時刻每逢人滿卽行開駛現王督軍見漢地人心恐慌故每晚派令軍隊三營渡江至漢巡緝以定人心然商民仍難釋疑故營業清淡金融呆滯云云旅申各莊客得悉後對於購運貨品咸主慎重除將應銷之品陸續裝運外其餘貨品靜觀時機再定行止 
[馮玉祥將率兵過滬]  
北洋第十六混成旅旅長馮玉祥奉令率同全旅士兵南下赴閩已誌前報旅因南北調和馮軍暫屯浦口茲悉閩省風雲日緊李厚基迭次電催該旅赴閩經中央核准馮旅長擬今晚乘車來滬待輪赴閩日昨電致松滬盧護軍使飭屬查照 
[赴閩新兵假道淞滬三誌]  
閩省督軍署副官曹斌臣經招之新兵六百名前日又繼續到滬候船赴閩聞閩督李厚基原擬添招一混成旅嗣因閩南防務吃緊僅添新兵一混成旅兵力尙嫌不足呈部核准改爲添招新兵一師以守省垣除前次招募兵士已經在閩編制訓練外所缺尙多故又令飭楊勵身錦堂曹德林斌臣湯玉林等分往津魯等處招募湯玉林經招之新兵一營前已過滬計五百零八名於七號乘湖北九商輪赴閩曹斌臣經招之新兵六百餘名自七號到滬後仍在滬軍營操場暫駐曹君以值此冬令天時嚴寒所給小口糧銅元十六枚恐有不敷是以加給二枚另給茶資一枚每名共給十九枚以示體恤此項新兵已定於昨夜（即八號）搭乘新濟商輸赴閩尙有第三批之新兵亦在今明可抵上此操場内所建之營帳加搭二十座連前共有行軍行帳四十座昨松滬護軍使署馬參謀長以南巿滬軍營爲新軍暫駐之地深恐新兵不諳紀律或因購物偶有齟齬應由駐於該處之砲四團二營崗兵及站崗警察妥爲照料故飭砲二營梁營長並徐廳長等遵照 
[童保暄槍斃門人誌聞]  
本埠官廳消息浙軍第一師師長童保暄自蒞寗波後正在安撫商民辦理善後前日忽有童之門人林某亦軍界中人至師部謁見童師長謂現在南北分爭吾師舉足輕重請問對於時局政見如何童答以吾輩軍人首以服從爲天職予惟知服從中央及上官命令而已不知其他童因轉詰其來此何爲林遂自認受黨人指揮來勸反對京省童聞之即飭衞兵將林押出鎗决云 
[最近金融之調查]  
自寗波風潮平定後本埠銀根稍見活動銀拆昨已跌至三分洋釐亦小至七錢二分五釐茲將近日中外各銀行進出口銀洋大條數目録下（三日）客帮從天津來洋十五萬元中國銀行由南京來洋十五萬元又裝往南京銀十五萬兩滙豐銀行裝赴烟臺洋五萬元花衣帮裝往南通洋十萬元米帮裝往無錫洋五萬元（四日）交通銀行從南京來洋八萬元又中國銀行來洋十萬元又交通裝往銀七萬兩 
（五日）交通由漢口來洋十二萬元花旗銀行由東洋公司輪船　來大條銀二百三十三條各錢莊裝往長江各埠洋五萬元花帮裝往崇通海洋十萬元 
（六日）滙豐由漢口來洋二十萬元中國銀行從南京來洋十五萬元花帮裝往閔行崇通海松江等處洋三十萬元（七日）花帮裝往吴淞寳山洋十萬元米帮裝往常熟洋十萬元（八日）中國銀行由南京來洋十萬元客帮裝赴浦口洋十萬元北巿後馬路客帮裝赴天津永豐利銀二萬兩各銀行先令祇有結進陽曆正月份爲四先令二辦士六二百二月份爲四先令二辦士結出者寥寥此一週間鎊價較（一日）長七五大條長二五日本滙水小去一二五银拆小七分轉賬小二錢三分掛牌小一錢一分龍洋小七釐半墨洋小六釐半現貨赤條最高之價三百零四兩最小二百九十四兩本月份驃金最大之價（三日）開過二百五十八兩五錢最小（八日）二百四十九兩五錢較（二日）之收盤共跌銀六兩上下各銀樓上字足赤飾金每兩跌洋一元茲將各銀行各錢莊昨日止所存銀洋大條實數録下麥加利存銀二百零四萬洋一百五十六萬滙豐存銀四百二十九萬洋一百五十三萬大條十四條德華存銀五十萬洋四十萬正金存銀二百八十五萬洋五十一萬道勝存银一百九十八萬洋二十六萬通商存銀二十萬洋五十萬東方存銀二百五十二萬洋十六萬花旗存銀一百十二萬洋一百萬大條四百八十一條華比存銀三十八萬洋四十一萬和蘭存銀四十一萬洋一百零二萬中國存銀一百零八萬洋三百零六萬台灣存銀一百二十五萬洋六十四萬住友存銀十三萬洋三萬各錢莊存銀一百三十五萬洋二百二十萬交通存銀二十四萬洋一百二十萬有利存銀二十五萬洋十萬中法存銀四十五萬洋三十四萬總計存銀二千一百零四萬洋一千四百九十二萬大條銀四百九十五條比較上屆（一日）少存銀二十萬多存洋二十二萬大條亦多存二百三十三條其中華商方面除四明興業中孚中華等各商業儲蓄銀行之外共存銀二百八十七萬洋六百九十六萬惟此屆各錢莊結出之長其銀共有一百五六十萬利率按月九兩其總額較上年減少其半蓋因時事多艱各莊均抱稳健主義之故也 
[催填土貨調查表]  
上海縣商會前接稅務總公所高所長函略謂奉財政廳及財政部等訓令加稅免釐一事現經中央政府與各友邦恊商業經一致贊同惟免釐之後本國土貨自應改征出産銷場兩稅事前先應調查相當之準備爲着手之進行本國土貨某種某地産額若干每年銷售若干銷售何地並負擔稅欵若干收征産銷兩稅某種物品應行課欵某種物品應行免征何者應列爲奢侈品何者應列爲必需品以及稽征方法如何規定均應妥爲籌備次第進行並經制定調查表式調查條欵隨令頒發派員詳細調查曾已由廳派專員會同查明填表依限呈復除將認稅之貨表式逕發各認商查明填送外其餘各種貨物擬請貴會轉致各業調查以期迅速合將條欵表式函送即希貴商會分發各業詳加查明分晰列表於十日内送所以憑彚案核辦依限呈復等因經該會轉知各業領袖查明填列去後因各業貨物品類甚多一時不及查竣填就送會者僅有數業未經填送者尙居多數嗣因部派專員業已到滬高所長已與該專員會商須將本國土産各種貨物品類詳晰查明始能預備裁釐加稅之進行手續故高所長又函致該會催促提早彚送來所以憑查核該會接函後已函催各業從速填造矣 
[絲品通過越南之例外辦法]  
雲南交涉員咨會滬交涉署略謂越南政府禁止絲品過境現由法政府規定加以例外辦法卽絲品由雲南運出者仍許運往中立國但須請求越南政府允准其係運往雲南者則照常通過云 
[令飭商會相助招工事宜]  
上海總商會昨接農商部令云案查前准駐法公使函開上年八月間有天津惠民公司經理李兼善偕法國農學技師陶履德所招華工行抵巴黎呈驗招工合同經本公使逐條披閲純是個人營業性質而陶履德嗣又赴華續招華工本公使有保護旅外人民之責不能不預事籌維曾條列商榷爲約朿本國工人並爲維持工人應有利益起見悉本於人道公正主義於各國保護工民之法律均爲合符擬請令行各商會遇事相助以惠華工等因到部查原函所稱各節思慮周密防患未然於嚴加選擇之中即庽保護華工之道惟其合同已經成立者恐未易遽行改訂嗣後如遇此項招工情事務宜斟酌利弊妥慎辦理除分别咨行外仰即遵照 
[整頓鐵路廣告之部令]  
滬寗滬杭甬路局奉交通部令云查鐵路爲營業性質以便利客商爲前提舉凡鐵路之規章行車之時刻鐵路均負有公告之責是以各路站設立廣告牌凡爲商旅應知之路章及應守之規則均須逐一黏貼俾可周知不生誤會並須整齊顯明以便商旅易於注意此項辦法即無異鐵路之指南而站員之舞弊客商之受愚亦藉以減少其立法用意至爲良善近者本部考察各路站廣告往往大小參差自爲風氣殊非整齊畫一之道甚者應行黏貼各規章有缺略不全者有已廢之舊章與新章並行懸掛致客商靡所適從者有他路行車之時刻早經改訂不予更新而仍將舊表黏貼者有廣告不標明年月號數致兩項並存意義鑿枘而莫知孰爲先後者是各站員對於站上廣告漫不經意致良法美意不能推行且恐易生誤會轉滋弊端亟應切實整頓以策路務查前年京漢曾製定廣告牌辦法凡廣告紙張之式樣黏貼之方位均由總局算定頒發依式張貼局中車務處應有與各站同一之廣告標本遇有新出廣告即按牌上空餘面積製造指定黏貼地位由調查員等按月照式查驗有無錯誤毁損此種辦法在總司便於稽核在站員有所遵循而旅客亦不至於誤會由該路局一面飭行車務處對於發貼廣告務必注意標明年月編列號數以别先後其有更訂新章者應將黏貼之舊章從速銷毁而免淆混仰即遵照辦理仍將辦理情形具報再各路行車時刻表應貼於他路各大站者應於改定時按數分送轉發張貼並遵辦此令 
[工巡捐局會議劃分手續]  
工巡捐局長杜梅叔爲南巿閘北兩處工巡捐局劃分問題邀集各董訂期昨日午後在南巿工巡捐局開會集議兩局支配各捐辦法到會者爲新委之黄麽瀾曹履冰兩局長及閘北紳士錢貴三南巿紳董陸崧侯莫子經顧馨一等後由杜局長迎入旋即開會將前日各董議决南北兩局徵收地方稅船隻稅清潔捐八長渡照費鮮魚船照費菜攤捐照費等擬四六份支配以南巿工巡捐局得六份北巿工巡捐局得四份一節提議變更方法討論良久仍决照議案進行並議定前次應給末次之公債由杜局長於陽曆本年十二月間籌欵發給議畢時已六時遂散會 
另一訪員報告云南北巿工巡捐局劃分問題前經齊省長曁松滬盧護軍使訓令代理局長杜梅叔將兩局權限公議劃分呈候核示杜局長因事關重大特於昨日下午三時邀集新任南北兩局長黄涵之曹履冰及該兩局議董莫子經陸崧候姚子讓顧馨一錢貴三等到局開會恊議公同討論表决如下閘北薪水各欵向由總局支出者計七千四百四十四元應由北北局如數歸還公决照還車照捐一項應照十一月三日原議南六北四分攤兩局分收公决照議 
[交涉員定期交替]  
　　新任江蘇特派交涉員曾宗鑒已於昨晨抵滬暫萬英租界孟淵旅社隨來員役無多午後特詣交涉公署拜會薩桐蓀交涉員磋商交代手續聞已商定下星期一實行交替云 
[兵工廠紀事兩則]  
　　陸軍部近以 
　　保定陸軍各營需用各項軍械故於日前電令上海兵工廠配解七生五口徑過山快砲八尊砲彈二千六百八十餘顆機關鎗八架鎗彈十六萬七千四百餘粒白郎林手鎗八百十二桿並皮件等物謝總辦遵將奉解各件分别裝箱六百四十餘隻已於前日派員起解北上 
　　陸軍部又以上海兵工廠應造 
　　七年分過山陸路兩種快砲共計四十八尊所需材料自當先行購配以便明年製造所有六年分造成之快砲除陸續撥解外尙存若干亟應查報昨已電令謝總辦分别遵辦 
[内地案犯判决引渡]  
　　河南人梁平甫徐州人陶桂成因身藏實彈手鎗在廣東路徘徊被老閘捕房包探姚阿生與西探目壳羅香查獲當場搜出手鎗一支子彈一百粒將梁陶兩人拘解公共公堂訊押已紀前報昨晨由捕將梁等解廨經俞襄讞會同義羅副領事訊據西探目壳羅香上堂禀稱被告承認在江灣地方犯有重大案件惟查其在租界方面並未犯案茲將手鎗子彈呈案請察嗣經中西官向梁陶兩人略訊之下諭曰爾等在内地犯有刦案業由護軍使署移文來廨要求引渡因判押候備文連同手鎗子彈併解護軍使署訊辦 
[盜犯併解護軍使署]  
　　昨日（八日）下午二時許英美總巡捕房特别西探壳羅香（譯音）華探李星福等奉命將著名梟匪迭犯巨案之丁三花（即丁玉波又名明俊）及搶刧江灣某姓家之梁晋樸並許某等連同公廨録取之供詞備文一併押乘摩托車解送松滬護軍使署訊辦 
[崗警獲盜得奬]  
　　閘北四區一分所巡警杜振清日前站崗蒙古路拿獲行刦承慶里居婦宣陳氏家盜匪王信庭一名奪得手鎗一枝子彈三粒經四區姚署長詳報警廳徐廳長以該警盡力職務奪不顧身殊堪嘉尙除發給本廳一等奬章及獎銀外並記名以巡長遇缺補用一面復詳請内務部給奬以示鼓勵 
[人頭充作禮物四誌]  
　　浦東爛泥渡工頭張阿華家被親戚楊阿妹將蒲包内人頭作爲送禮經張父阿發扭控三區警署和平解决楊阿妹交保開釋等情三誌本報茲悉此案經地方廳林檢察長派警查明禀覆據稱該人頭係張阿華姘婦所生之子於四年前不知因何身死張託楊阿妹埋葬今楊向張借貸不遂遂將所葬之尸首割下僞作禮物意圖陷害等語當以楊阿妹毁屍害人實犯刑律二百五十八條損壞遺骨及三百八十二條喝詐之所爲兩罪俱發而原告張阿發旣不願追究更予以銀洋情殊可疑案關刑事亟應嚴加澈究以伸法紀而整風化故特於昨移文淞滬警察廳轉飭三區警署將原告張阿發被告楊阿妹一併傳案連同骷髏尸首併解警廳司法科訊明轉解檢察廳午後經賀檢察官提案預審一過判張楊收押骷髏發庫暫存候再訊辦 
[匿報命案擅自移屍之懲罰]  
　　住居閘北烏鎮路福和里東弄四十五號門牌賣蛋爲業之甬人朱紀林妻劉氏於上月二號被陳阿寳誘至法租界菜巿街一百九十四號門牌安泰客棧樓上房間内用蔴繩及天津袴帶緊勒頸間身死陳遂將該氏身藏之洋十八元手戴金戒四只搜取逃逸後該棧主王維林與子阿發將該屍用蓆包裹紥成鋪蓋式樣於翌日黎明時雇黄包車車往民國路東自來火行街口抛棄適爲巡捕查見報告捕房轉禀法公廨經中西讞員蒞驗委係被勒身死由朱紀林自行收殮後經探自黄金榮包探韓邦逹方福林將王維林及王妻陳氏子阿發並嫌疑人王連生等拘解法公堂訊判該棧發封王維林等押限十四天交兇手陳阿寳到案訊辦等情迭誌前報昨已屆限尙未交到故由捕房將王等續解公堂經聶讞員會同法副領事德君升坐正式刑庭覆訊王維林父子同供奉諭限交兇手民人已托人四出尋訪毫無着落難以交案求宥聶君問王父子移死抛棄究係何人起意王維林稱實係寓客王連生代民人等劃策將屍抛棄實受王連生之愚王連生稱王父子自已主意給民人洋兩元囑令不可聲張民人得洋兩元實有其事並無唆使移屍之事中西讞員以王維林父子雖與謀斃朱劉氏之案無關惟不應匿不報告捕房擅自移屍實有兩層違章判王維林罰洋一百元王阿發王連生各罰洋五十元王阿發連生均稱無力罰洋着改押西牢二月王陳氏開釋客棧啟封發還 
[續誌典當失慎後賠償問題]  
法租界愷自爾路昌大典當於上月四號突遭火災焚去所當衣服等情已誌前報昨日該典主李葉吾將焚毁衣服之帳簿十九本呈案聲稱現今商人議定賠償二成求請核准中西讞員會商之下着李將願賠二成登報聲明如一月内無人反對准如所請倘有人反對須當再行核奪 
 
 
 

Page 11

 
 
申報第三張 
[巡警毆辱婦女]  
前晚九時許南巿荷花池東首三十六號朱楊氏家婦女三人在内同做手摇機女工適有某巡警經過其門忽聞機聲誤爲賭博搗門入内查問朱楊氏長女答言並非賭博此係機聲該警上樓查抄朱楊氏答稱吾係女流儘可任爾抄查詎料此語大動該警之怒卽將該氏幼女掌頰兩下朱氏與長女稍與聲辯又將鎗柄亂擊致將幼女頭角擊破其時四鄰店舗見此兇横大抱不平出爲勸解亦被毆擊該警並至街心吹警笛號召鄰崗警察各鄰崗警到來見毆辱婦女均用好言相勸該警仍不肯去後經旁人報告小普陀一區一分署派警長兩人到場將該警帶去朱氏母女三人亦即投報無端被毆情形並請驗傷即經王警佐驗得三人傷勢以幼女爲重其時四鄰亦均到局投遞公呈聲明目見無端凶毆情形務請嚴懲王警佐卽勸朱氏母女先行回家自行醫治一面將該警拘押候解警廳究辦 
[總統特奬私立尚公小學校]  
　　商務印書館私立尙公小學校已逾十一年現在國民科有學生三百餘人高等小學科有學生九十餘人各科均注重實用主義成續頗佳該校經費自民國元年以來商務印書館捐助者已逹二萬餘元寳山縣視學王鍾麟調查狀况呈縣請奬由縣詳省逹部奉大總統奬給區額茲録其公文如下寳山縣知事訓令案奉江蘇省長公署訓令第五二八一號内開案准教育部咨開前准寳山縣屬私立尙公小學校由商務印書館捐資創辦數逾二萬元請予特奬等因併開具捐資事實前來經由本部呈請特奬在案茲奉大總統題頒敬教育材奬額一方發交到部除奬額就近交由北京該商務印書分館祗領外相應咨復查照可他等因准此合行訓令該知事轉令知照此令等因奉此合行訓令該視學即便轉知商務印書館此令 
[上海公學星期六之演講]  
　　白克路上海公學昨日舉行星期六演講會請李石林君演説題爲求學之趣味略謂吾人對於無論何項事業有趣味復有精神有精神則不患不逹到成功之域語云日近日親日疏日遠此中蓋有至理存焉求學亦然須先探其趣味之所在則學業自不期而進例如讀地理無異身歷名山大川讀文學無異身親古人謦欬能如斯不難收事半功倍之效也吾嘗見近日學校生徒以求學爲盡人事則徒覺其困苦無窮更有何趣味之可言乎吾甚願諸君力除此等見識也演説畢由校長楊德鈞致謝而散 
[駐津放賑員之函稿]  
　　京直奉義振會接駐津放振員李鐘元王維賢來函云上海諸公台鑒月之一二三等日上第十一十二十三各號函共三件諒邀善鑒熊督辦處已收各省陸海軍警巡防各隊棉呢單夾軍衣數十萬足敷支撥施放貧民之用請勿再做新衣可也茲據京津各慈善團體創立災民撫養生計各機關（一）災民窩舗管理處（二）設災民教養院（三）設災民小本營業公司及銀行（四）凡慈善團體收養小孩機關以上各種籌畫完備可謂無微不至惟春賑一項尤關緊要緣自冬至春正青黄不接之候不有春賑恐難爲繼仍乞諸公績極進行廣爲勸募以備春賑而惠災黎無任企禱 
[烟草公司助賑巨欵之奬勵]  
　　今届京直奉水災甚鉅爲數十年來所未有人民流離困苦慘不忍覩本埠南洋兄弟烟草公司及各省埠分行分投籌賑共計捐欵違十數萬金馮總統以其急公好義特奬給量宏胞與四字匾額一方以示鼓　昨已派委濟南鎮守使馬良爲代表送交本埠總公司祗領 
[警廳長飭報警務成績]  
　　淞滬警察廳長徐輔洲現因時近年終所有各區署所本年份辦理警察事務成績應照歷届成案於年終時造具成績表呈送來廳以憑轉詳省署查核功過記録備考故於昨日令知各區署所警正佐遵照造報 
[法官會勘新監工程]  
　　上海地方檢察廳長林仲立於昨日午後會同地方監獄興獄長敖雲亭高等檢察廳書記官陳君監督監獄工程施君等乘坐馬車伺詣西鄉漕河涇會勘新監工程並在該監内外四周參觀一週分道而歸 
[閘北巡警遊通衢]  
　　昨日上午九時淞滬徐警廳長委督察長曾永奎至閘北會同四五兩區姚薛二署長曁各分所署員游巡隊劉隊長等各率所屬長警三分之一游行兩區各通衢服裝步伐均見整齊至十二時游畢始各散歸 
[發還田春霆物件]  
　　前清上海縣知縣田春霆目辛亥年九月十三日上海光復之後即行回里所有署中紅木傢具衣箱書箱古玩等歷經上海地方審檢廳各廳長保存在廳迄今已有六年近田在省公署迭次禀求將物發還業經核准商妥高等廳令飭地方廳照數發還昨日午後田遣家人雇場車四輛到廳禀明袁林兩廳長准將各物如數車運而去 
[旅館失慎]  
　　前晚二點時法租界鄭家木橋街某弄十一號門牌其鑫昌旅館房間内不知如何失慎冒穿屋頂經瞭望臺鳴鐘告警救火會各員急驅皮帶車到場灌救得熄祗焚去該棧房屋餘未殃及事後捕房飭探王銀桃前往查得該棧主在鄉未回遂將主婦某氏帶入捕房聽候查明起火情形解送公堂訊核 
[誤鳴警鐘]  
　　前晚八點餘鐘時本埠華界聯合會鳴鐘告警旋分五下係滬軍營迤南至老西門外地段各區救火會均將此帶龍馳往該處地點遍覔並無火蹤後偵知火實起於法新租界盧家灣司警鐘者誤認爲華界故鳴鐘五下各社求火會員乃各折回 
[警務署員獲奬]  
　　淞滬徐警廳長以閘北四區二分所署員趙墨林平日對於地方治安極爲注意义袋角一帶素爲流氓叢集之所經該署員訪拿嚴辦閭閻賴以安堵故邇來巿面日見繁盛該署員奉職有方爰爲詳請内務部特頒二等奬章以示鼓勵前日已由廳長轉給該署員具領矣 
[男子在途猝斃]  
　　前日午後一時許美租界乍浦路武昌路相近有一無名男子年約三十餘歲頭戴外國呢帽身穿呢大衣袋口有紅絲線繡莊夢香三字内襯絨衫绒褲西式馬甲棉袄元色竹布棉褲足穿藍羢線襪舊衛生棉鞋忽然倒臥於途當經九十號印捕車送醫院詎已不及療治身死當即報告虹口捕房飭探蔣阿林往查得死者身畔藏有銅元九枚鑰匙二個中華影戲館入場劵一紙武聖廟籖封二紙一併帶回捕房並將尸體舁入虹口斐倫路驗尸所昨晨禀奉公廨李襄讞會同英領白君蒞所檢驗这下諭候西醫剖驗禀復再核 
[迷路藝徒之發落]  
　　十三歲南翔孩子周金榮前日在新閘牯嶺路迷途由捕查見帶入捕房昨解公共公堂訊據供稱父名周梅春現在南翔原籍我在某作場學藝因屢被師父責打是以逃出等語中西官得供判周孩函送南翔警局查傳其父具領 
[虚設字號騙取貨物]  
　　姚姓王姓鮑姓三人均隸浙籍在英租界北石路介社里開設某字號租用紅木器具場面頗爲闊綽不知者不疑其爲滑頭機關也前日鮑某等至南巿鹹瓜街阜昌參店購得白木耳别直參並鹿茸三架共值洋一千餘元囑令該店夥送至該字號付價迨貨送到其羽黨謂號東未回當蓋給回單囑俟隔日來收店夥以其爲字號也不疑有他豈至翌日往取已室邇人遠渺不可尋該店夥當投該管捕房報請派捕將屋看守並請飭探捕嚴加查緝姚等務獲究辦聞小東門外法租界洋行街亦有海味等行數家遭其拐騙云 
[私用賬洋押限料理]  
　　向在日商日華洋行爲寫字之粤人鮑實猶因私用賬洋二千五百六十元銀三千四百七十五兩被控總巡捕房飭派華探邵和鈞日探中川將鮑拘獲解送公共公堂訊押在案昨晨由捕將鮑解廨復訊鮑供認私用不諱並稱已向原告商明於三天内先繳銀一千兩餘救寛限料理王崧生襄讞商之日副領事林君判鮑押限七天内趕向原告料理違干未便 
[糾衆搶親之判罰]  
　　住居大通路婦人屈周氏之女招弟於去年由紹興人張阿三聘定爲室近張因之資迎娶故於前日糾同多人舉行搶親正在參拜天地之際被女母屈周氏報告新閘捕房捕頭飭探高萬生前往將張拘入捕房昨晨傳同周氏招弟解送公共公廨經中西官訊據原告周氏上堂訴明前情請究詰之張阿三供稱因乏資迎娶故出此不策要求成全問官得供以張糾衆搶親有違租界定章判罰洋一百元充公無洋改押三月以儆 
[串竊皮衣之懲治]  
　　愛文義路八百四十七號門牌入籍英國之粤人何永貞指控趙介桂串黨蔣五洲滕敖其冒充工部局電燈匠以修理電燈爲由秉間竊取皮衣一箱質洋分肥等情昨晨由捕將趙等連同跡涉嫌疑之唐金生王連生解送公共公廨經中西官復訊明晰以趙介桂係過犯判押西牢四年蔣五洲押三年縢敖其押半年期滿一併驅逐出唐與王從寛開釋 
[狎客搗毁妓院着衣鏡]  
　　粤人朱紀昌前晚至雲南路樂餘里七十八號門牌妓院内狎游因與妓傭張老三口角起釁卽紏同陸某等十餘人擁入房内將着衣鏡二面搗毁致被喚捕拘入捕房昨解公共公堂請究朱延律師到堂代辯中西官得供判朱從寛開釋 
[買良爲娼之懲儆]  
　　海門婦人傳陳氏於本年五月二十七日被其夫傳平生挈領來滬押入西棋盤街七十一號門牌鴇婦劉王氏所開之花烟間内爲娼近被氏兄陳思孝偵知報由總巡捕房飭探將傳陳氏與劉鴇於昨拘解公共公堂訊據傳陳氏供稱年十八歲於本年正月十二日憑媒嫁與傳平生爲妻至五月間被領來滬得洋一百四十元押入劉鴇處賣淫我因不善逢迎迭遭劉鴇毒打勒逼應客致下體患有梅毒叩求超豁繼據陳思孝訴明其妹被夫押娼伊未知悉要求給領訊之劉鴇供稱陳氏由杏生俊發爲中押在我處賣娼實係陳氏自願等語中西官得供以劉王氏買良爲娼判押女所三月或罰洋一百元充公以儆傳陳氏交其兄陳思孝領回候提其夫到案再行訊核 
[爭奪烟妓遺洋之訟案]  
　　揚州人吴開晏投法公堂控稱胞姊吴二姐向在法租界内開設花烟間並未嫁過丈夫於上月間身故由所用之嚴阿芳函催民人來申胞姊遣下銀洋衣飾約值四五萬元向嚴索取嚴托人强勸祇給民人洋二百元回籍後心不甘服故來申具控請爲追究嚴阿芳供吴二姐向爲烟妓民人於二十年前出洋一百元代伊贖身娶爲正室後來另開花烟間陸續積蓄洋四千元身故後民人好意函邀吴開晏吴開桂兄弟二人及吴姓族人來申由親戚族人等秉公分派吴開晏兄弟各得洋二百元各族人得洋四百元民人得洋七百元餘多銀洋因有螟蛉子福喜年未成丁留下存放生息以作讀書習業婚娶之資吴開晏取洋時在據上親筆簽字爲憑今又來索詐不遂聽人唆使揑詞誣控求恩反坐聶讞員問嚴旣娶吴二姐爲妻有無婚據嚴答稱實有婚據因年久遷移失去又問吴開晏是否簽字取洋吴答稱被嚴强逼無奈簽字取洋訊至此吴開桂投稱胞姊遺銀並無四萬餘金之巨胞兄開晏自願簽字領洋回籍並無逼勒情事後因聽人唆使故復來上海向嚴强借不遂投案誣控民人係生意中人不肯附和作此索詐之事故將實情投案禀明請求公斷吴福喜稱嚴阿芳實係父親經中西讞員會商之下判吴開晏所控無憑將案註銷着繳堂費銀二十兩嚴阿芳旣無婚據不能受吴二姐之遺洋着將所取之洋七百元繳出充公 
[食物店夜不收巿]  
　　虹口崇明路十號門牌粤人吕錦池所開之食物店時至深夜尙不收巿被五百二十六號三道頭華捕查見以其有違定章回禀捕頭請廨出單將吕傳案訊罰 
[花會賭徒祈夢被拘]  
　　甬人施榮全施阿餘戴阿龍等三人因賭找花會迷信鬼神於前夜相約前往陸家渡荒墳中露宿祈夢被三區巡邏長警查見帶署經解警正詰明前情判施等各罰洋二元充公 
[原被告併押候查]  
　　青口人衛長友韓得標前日在黄浦碼頭强行搜檢天津人沈啓法吴鳳林身畔有無私土致被鳴捕拘入捕房昨解公共公堂經中西官訊得原告沈啓法等情節支離因判兩造一併押候查明澈究 
[積竊判押二年]  
　　積竊松江人沈其壽行竊文監師路王生祥新閘路陳記根麥根路袁有亭哈爾濱路王氏愛文義路張姓等各户衣飾巨贓被滙司捕房包探查獲拘解公共公堂訊押在案昨經中日官復訊屬實判沈押西牢二年期滿仍再逐出租界 
[行竊綢縐禁押三年]  
　　王金生前日潛入虹口揚子路三號棧房之三層樓上竊取某日商綢縐多疋出外被捕拘獲昨解公共公堂訊實中西官判王押西牢三年期滿逐出租界 
[道尹公署批示兩則]  
　　康俊榮等呈控地保作惡擾害閭閻環請飭縣革究由據呈該處地保曹叔儀種種劣迹如果屬實殊屬不法候令南滙縣知事確切查明秉公究辦來狀旣非民呈又無副呈違式特斥此批　　蔣汝坊等呈爲棉稻實係歉收請俯鑒民困准照縣委會呈成色減輕忙漕由呈悉查該縣秋收歉薄尙屬實情惟該縣委等議定減徵忙漕分數自必於會勘後根究實情輕重持平定議該紳等請將應徵忙漕減徵二成五釐核與縣委原議稍有出入第旣據逕呈姑候省長曁財政廳指令祗遵此批 
[縣署批示二則]  
　　黄榮逹呈催押拆違章水爐由呈悉查本縣前准李永才禀水爐啓封遷讓一案早於原禀内批飭暫准營業着仍另覔相當房屋以杜口實是於體卹平民生計維持該業行規兩方並顧初無偏袒乃閲時未幾該民遽以押拆爐灶迭呈凟請顯見好事　訟意存忌嫉殊嚮可惡母再多凟干咎特斥此批前呈附 
　　徐順卿呈違章抗諭環求懲辦由 
　　呈悉已於黄榮逹呈内批斥矣着卽知照如再唆串混凟定干未便特斥此批 
[來函]  
　　來函一 
頃閲報載香工依然不願入行一節内有工帮代表楊俊効等分詣城内外傳諭同業如王大有唐聚豐王合興聚馨齋王聚興萬和泰等店工兩帮一律入行等語查入行與否係屬工帮問題與店主之用人權無涉敝店等並無一律入行之事應請更正是荷　　王大有等六家啓 
　　來函二 
　　謹啓者鄙人夫婦兩人流落北京無力歸里蒙旅京寗波同鄉公益會董事沈吉甫史右銘吴渭然陳雨亭諸君顧全鄉誼合送川資得以安歸故鄉因感大德無可圖報請貴報登入來函門聊表謝忱並爲愛鄉者勸無任感激寗波羅雲浦謹啓 
　　來函三 
　　敬啓者鄙於本月五號晚在英大馬路大新街口乘某號電車至西門迨至下車懷中銀質時計已不翼而飛表練上附有秋葉形牙章一方囊内並有長方形石章一方均鐫賤字倜卿二字盡被摸去深恐該匪冐用圖章致生意外用特專函懇請登入來函門内以憑作廢無任感禱鄙人蔣昻啓六日 
[雜評二]  
童保暄鎗斃門人説（步陶） 
童保暄到甬後甬地尙無　何事故發生乃日昨滬上忽有寗波再獨立之謡今滬上官廳又有童氏鎗斃門人之傳説此果可謂也耶夫童固浙人所統固浙軍慮其不見容於北來將領因謡其再獨立似尙近於情理至若師生情誼自非等於泛常事實而果如所傳爲童氏者似當先之以勸告次之以儆懼最終而至萬不得已方以軍法從事今乃一言甫出鎗决立即隨之似亦稍遠於人情矣且即曰當時實情固有然也然游説者自游説鎗斃者自鎗斃於滬地初無若何相涉顧於謡傳甫息之頃忽得此項消息於官場意者其亦所謂安定人心之一道歟然而人心之浮動不寗我且於此得一反徵矣 
[馮玉祥將道滬]  
　　閩省招兵旣陸續道滬南行馮旅援軍又有不日經滬赴閩之報然則閩省形勢之日趨險惡蓋可概見一端矣夫閩事起於助潮潮急而閩亦隨之前此馮旅之所以遲遲吾行者亦曰和平希冀未盡絶望耳道路傳聞主戰各督對於馮旅駐浦頗有違言今之拔隊南行不知僅爲李督之電催乎抑隐隐中有主戰派之從旁敦促乎此中消息蓋亦和戰前途之一關鍵也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新咏物詩] [  亞雲投稿栩園戲潤]  
（一）短脚袴 
　　小　芙蓉蔽膝纔一雙絲襪眩新裁爲憐災象無人見扮作津民涉水來 
（二）打潤帽 
荷包滿貯桂花油裝束偏同六耳猴齊向戲場樓下坐一籠燒賣嵌饅　 
（三）大衣 
不着輕裙着大衣領緣都用獺絨圍桃花馬後香車上多少文姬塞上歸 
（四）圍巾 
誰　頸索套猢猻圍闊絨巾掛兩根錯認馬　坡下過一時顯出太真魂 
家庭常識 
[保護牙磁之法] [  覺人] 　　 
牙磁爲牙齒外面堅且光白之物其内包被牙骨若牙磁被損則牙骨亦立見腐爛此時不第令人疼痛難堪亦且臭氣撲鼻也保護牙磁之法有四 
（一）過硬之物不咬 
（二）過冷過熱之物不食 
（三）常用温水刷牙不使牙縫間有纎屑之食物留存其間 
（四）不以粗硬之物剔除牙縫間之細屑 
[補修扇釘法]  
摺扇之骨釘其小端每易脫落若以煆紅之鐵塊烙之使略熔解吏拭以浸濕之布巾卽還復如初 
[自製墨水筆]  
取長鵝毛管一支削其一端使尖裂一短縫使可蕪墨水以寫字 
[] [  ] 取橄攬實法 
橄欖將熟用食鹽少許置於樹皮之上或以竹釘釘之其寳自落 
[桃李生蛀]  
桃李樹上如已生蛀急澆以煑猪頭之汁可除蟲害但其汁須待冷時再澆 
[接菊花] [  召侯]  
菊花接以艾本則花開時非常之大 
[食物注意] [  覺人]  
肥濃煎炒之物味雖鮮美適口終必成患蓋此等物甚難消化其熱毒入胃入血每發爲癰疽腸痔等症故食物以清淨易消化者爲上母貪口腹之慾貽後日大患至調和之味雖不可無然須適中而止不可偏於鹹酸辛烈蓋此等物不第無益於身而且有損也煎炒之物熱毒更甚尤宜切戒 
[香蘿]  
香蘿葡一物味極鮮美爲皖北人特製之品他處精此術者甚是寥寥顧其製法亦甚不難茲説如下 
（一）取白　蔔用温湯洗淨曝於日中以水乾爲度 
（二）用菜絲饱饱成蘿蔔絲（或以利刀切成）放置日光中約曝三日以乾柔爲度 
（三）將曝乾之蘿蔔絲加五香（丁香茴香八角香胡椒乾姜）粉末（不可過多）反復揉拌之儲入壜中約十二日即可取食惟食時加入醬麻油米醋爲妙若吃茶用加入白糖味亦香美倘儲壜時能密封其口不與外氣接觸可儲至明年三四月間亦不敗壞 
[洗魚水] [  耿興伯]  
蔬菜在天氣温暖時最易生蟲行人工驅除法則甚艱難若以洗魚之水和硫黄粉早晚撒布之不數日蟲盡死滅效驗甚速請究圍藝者請一試之 
[童癆]  
無論男女凡在輕年面黄肌瘦咳嗆少食醫藥罔治者俗稱童子癆可用子鷄一隻剖腹洗凈向藥店購買阿魏三十文加酒及水淡煑食後保存其骨母失一段瓦上焙酥研末用黄酒送下一隻不愈再食一隻必愈余確見同居林姓女郎食此所患全失用廣其傳萬勿河漢斯言 
[去痣] [  劉耕嵐]  
函部生痣殊不雅觀治之雖有方修合頗費事可用稻柴心一條向火焚之即捲作圓形再用針挑破痣將此灰塗上略作痛俟痂落後即泯然無跡兼治雀斑（却酬） 
詞苑 
[高陽臺] [  邰大言] 　 
窗眼猜風簾腰妬月夜寒掩過重門酒縱消愁能消幾個黄昏近來不是傷春病對春人儘説傷春最流連美眷如花往事如塵從前只恨巫峯遠便巫峯不遠那竟爲雲曲曲屏山盤蛇路也逡巡已無好夢何須作更醒來收拾離魂捲屖帷暗泣蓮絲難剗情根 
[烏夜嗁（咏牽牛花）]  
西風搓翠閑庭晚涼輕盼到斜斜銀漢露華明一點點一星星是秋情祇怕隔河人見玉梭停 
集益録 
[答六十七問] [  旅淚逸塵]  
將醒君謂所製洋燭燃時溶液溢出一節疑是多淚之弊謬舉注意之點數則質諸高明未知然否 
（甲）對於燭芯之注意凡洋燭所用之芯扁者爲佳尤宜鬆紡之線打成六枝重一磅者則用八十七線之辮芯八枝重一磅者則用三十六線之辮芯如是則油適爲燭芯吸盡可免偏餘之弊 
（乙）對於原料之注意製造所用之原料不外油酸巴辣非尼二種而巴辣非尼尙少此病若是需用油酸之法則爲油酸未分純凈而不能吸進燭芯也 
（丙）對於濇料之注意棉紗粗成之燭芯必經濇料（硝酸　酸安母尼亞等）浸入始能供製造上之所用不然則點火不燃或於吹熄後猶有火光不滅皆爲濇料工作未逹完全之故亦宜早改良之 
長篇小説 
[二城風雨録] [  英國郤而司迭更斯原著常覺小蝶天虚我生合譯]  
　　卷上第三章（二） 
　　勞雷飯罷因向海濱閒步則見度佛爾全鎮適沿海灘蜿蜒上山鎮頭適踞山頂臨高下俯厥狀乃類駝鳥山脚石壁爲海潮衝激時復碎裂而墮乃戒石灘其時日光方盛腥風吹海鹹氣撲人隐約望見法國對岸青如一髮然不及日落霧氣已烝但見茫茫一白而勞雷心中之遐想亦隨霧氣而糢糊天旣晚勞雷乂植坐於餐室爐火之前俟其晚餐而兩目注火神思暓然似於爐中乂見死人展其慘白之容曰十八年矣吾誠不啻塜中人也勞雷乃現感動之色自撫其額汗涔涔然沾手而侍者已將葡萄酒入矣曰先生飲乎勞雷憬然則頷之以首乃就座取瓶傾酒於杯方欲飲耳聞車聲　　止於門外因亟停杯曰必女郎至矣侍者果匆匆入曰有曼萊女士來自偷敦欲見泰爾生銀行人勞雷曰來何迅也言時起立盡其樽酒對鏡而理義髮使弗欹側乂整雙袂始從侍者出餐室往面曼萊其所居室深巨而黯然燭於案器具皆黑漆一一映燭而明顧不能燭遠勞雷入初不見女目且眩摸索至燭光後於暗中諦視始見女郎立於爐前年可十八九作騎妝手拈旅行草冠徐徐解其絲纈富勞雷平視之頃女亦舉其蔚藍之目還視勞雷似有所省眉心乃起深疊之皺痕而皺痕所嵌則驚喜詫　之狀兼而有之態乃愈形温媚勞雷覩此頓生舊感心口自言曰嗟乎十八年矣此女容顔與在我懷抱中時殊無差别也猶憶當時偷出巴黎渡英倫海峽其時天方氷雹風浪彌天至今猶似在目前也因向女郎鞠躬曰願女士安女郎亦鞠躬答之蓋當時之女郎守禮猶謹初不肯漫與生人一握手也眉繭旣舒遂展淺笑曰先生爲泰爾生行中人乎然則坐也聲嬌軟如銀簧略含異國口音勞雷者爲守舊之人則仍行其舊禮再鞠躬而後坐曼萊曰先生來幾時矣勞雷曰至自晨間本即渡海因昨夜得行中書令遲女士於此曼萊曰敬謝盛意吾蓋於昨日得行中書知吾亡父尙有遺産在法趣吾往理因念獨行非妥故以書上行長乞派一人同行不謂即以勞先生也勞雷曰幸與女士俱吾心亦滋慰曼萊曰謝先生厚愛惟行長云此事始末當由先生見告且甚冗長然乎勞雷曰然但其事至可驚也女士能受之乎曰請恣言之勞雷曰然則我言矣蓋僅出一字而語不能續則自弄其假髮曰嗟乎使我如何言哉言時以望女則眉心復皺起如春波似詫勞雷之言乃至　突 
 
 

Page 15

 
 
   
 
 

Page 16

 
 
   
 
