# 1889 - 214 - 4905856

 

Page 1

 
 
[發售廿四史預啓] [  成主人啓]  
　　本局開印古今圖書集成一　早巳排印齊全祇以卷　繁重　以去年釘匠忙迫異常致第三　出　之　稍遲　　臘底已將第三批書發出全書完畢矣隨於圖書集成印竣之後卽刊廿四史刻下己將排至一半用中國　白連史　印成紙色首尾一律此書爲讀書人必不可省之書想莫不欲家置一編謹與諸者約倘有預定此書者每　計收回工本洋五十元先付洋二十元給以收單書成之日再行交足如欲隨時取　者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也如至全書印成購辦者不照預定之例須再行定價今印有様張欲觀向申報館領看此佈 
[點石齋售書啓略]  
　　經策通纂○是書搜羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本届各省鄕試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無逾於此碼洋八元○五鳳樓試帖○得詩一萬二千首塵羹土飯槪不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其餘種類繁多不能盡載本埠外埠俱有分鋪士商就近購取可也此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起攺歸清遠里恆泰昌出售此外則南北申昌及本帳房抛球塲南紅洋房點石齋分局皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[冥鏹可以養人說]  
　　冥鏹者何　古所謂紙錢也以紙爲錢祭則焚之意以爲可資冥中之用杜詩已有紙灰化作白胡蝶之句則其中來蓋已久矣惟其制各處不同杭州寍波紹興等處以業此者爲大宗生意以錫錘血成葉其薄如紙錘旣成仍須發女工分而揭之成片每片以紙砑而實之名之曰錫箔其砑具雕木如道士之冠而空其下嵌以瑪瑙略拭油然後砑於紙上蘇蘇然作響有碎者補之長者截之此皆女工事也又有大砑則强有力之男子爲之蓋恐女子力有未足所砑者慮有脫落故再上大砑以使之堅實大砑之具亦如前惟木上貫以巨竹繩以繫之急如弓弦以取重力置砑過之箔於其下健男子雙手力攀其竹上下移之一二過卽易一紙上大砑後始成爲箔乃按大小而裁之配以裏心紙以售於人購之者復發女工取箔糊於裏心之上而製作錠子形故又謂之銀錠銀以象其色錠以象其形其名色不可以屈指數卽其大小之殊亦分爲數等大都所以事鬼者也其事神者不名以錠而名以元寶大且數倍之以示别也渚江路謂之大錠則稱名之異耳此物盛行於三江他處罕用之其所應用冥鏹之處皆代之以黃阡黃阡摺黃紙爲之多者或用至數萬張用各不同而其所以佞鬼神則一也上海之地五方雜處以余所見每於祭祀之時所焚之物竟有數種之不同惟江浙人則多用錠朋友親戚有喪事則送錠其講究者用紗元紗元者糊紙爲元寳而盛於紙盒中盒面蒙紗一層以是爲資死者冥途中所用雖曰近乎俚鄙然孝子慈孫借此以抒其哀悼將其孺慕亦　不必力闢其妄也上海各處皆有會館最大者如廣肇山莊　外各省頗皆有之每遇中元各會館類多延緇流或羽士打醮放焰口以各資具同鄕故鬼之冥福其意亦未可厚非其時需用冥鏹仍由會館中人向其同鄕各寓公募化多寡稱其家之有無是亦敬恭桑梓之誼且會館中有董事有司事登姓名於簿上足資徴信誰復以爲不然又有並非會館或近處緇流糾合善信作中元濟　之會手携緣簿到處募化東助一元西捐數百所募者不皆紙錠所付者或稱香資而皆假名於錠俗稱之曰紙錠票蓋以票按户分給而徴其錠多少不拘邇來各鋪户多有嫌其煩者不予之錠予之錢而於是就地小流姄等咸藉此以爲得名而逞其箕歛之計多者或以洋計或數角數百文或數十文數文而若輩亦覥顔受之若此類者大抵空中樓閣藉以肥已正不知居民鋪户何乃甘受其惑也有友人寓居英界善詼諧一日晨　有持簿慕捐者問其處則曰財神殿打醮彼意以爲財神人人所願親近以此爲名未有不入其彀中者也問其所持則曰紙錠票友人曰財神者將佑人以發財者也財神而欲賑濟也則取諸宫中可耳何必煩爾僕僕也叩人之門户而殷殷於勸捐以此區區紙錠爲足張財神之勢也乎笑付錢三文其人亦笑領而去一日述之於余余曰子毋然財神固不需此然俗人爲此亦何嘗不可以發財彼所持者固發財之劵也一紙送到如吾于之三文則可謂極少矣然而積少亦成多捱户而書之沿門而收之今日至東明日至西此數日中絡繹於道則彼之生意固較沿門托鉢者不啻利巿三倍焉分此紙錠票者以前尚有人執一竹竿以收錠今則肩荷錢袋虚而往者實而歸畢竟其建醮仕於何處紙錠焚於何方疇　尋　根而究其秪而操此術者遂得於三百六十行之外别開生面藉是以爲仰事俯育之資是亦何嘗非財神之佑也耶憶余少時曾爲人撰財神殿楹聯戲以財主富翁作對曰富本稱翁問我輩行年幾許財原有主看爾曹福命何如語雖近俚尚不失財神身分今以財神而乞紙錠爲沿門托鉢之計財神當亦羞之矣而彼借財神以謀人之財者則固怡然安之謂是亦生財之道也噫在彼固智矣而受其愚者又何其愚耶夫木必自腐也而後蟲生之天下惟佞神媚鬼者日益衆斯藉鬼神以求食者亦日益多夫至於藉鬼神以求食巳有惡而闢之者矣而　托鬼神以自肥者操何神術竟無人敢一觸其氣吁可異也夫 
[本館接奉電音]  
　　昨接在京友人發來電音有本月初十日諭旨三道敬謹譯登○七月初十日奉上諭寳昌現出試差禮部右侍郎着敬信兼署欽此同日奉上諭盛京將軍着裕禄補授欽此同日奉硃筆左念謙補授太常寺少鄕欽此 
[北地秋鴻]  
　　神機營總理營務處檄飭内火左右驍騎左右翼五處震字駿字驤字各馬隊所有各該隊官兵　養馬匹卽飭該官兵於七月初二日辰刻各亲赴各該隊駐兵廠内以備點騐除是日請派委員分赴各該隊眼同該各管帶等逐一點騐分列等次註明禀覆外相應檄飭各馬隊一體遵照可也○本年己丑科武闈會試例於九月初五 
 
 

Page 2

 
 
日開棚考試外塲現計爲日不遠舉凡武闈一切亟宜預爲次第辦理所有由兵部揀派提調俾得挈綱提領總司闈事近經各堂憲循例於本部滿漢司員中各擬一員帶領引見派爲提調聞堂憲揀得武庫司員外郎榮銓主事沈維誠擬充提調卽日帶領引見○鎭守伊犁錫伯營領隊大臣果領隊權以從征關外奉職有年擬趨覲天顔就便請假省親等情經色將軍楞額據情代奏於本年四月十七日奉硃筆着來見欽此刻聞色將軍接奉批摺自應飭知果領隊赶將經手清理遵旨北上惟查錫伯營爲南面屏蔽現當規復舊制操兵旗務均關緊要查有由甘奏調馳回伊犁之現充統領滿索倫選鋒營前額魯特領隊大臣頭品頂戴記名副都統額騰額巴圖魯依楞額堪令署理錫伯營領隊大臣俾果領隊交卸起程等情經伊犁色將軍楞額由四百里馳報○宗人府銀庫於初二日下午四點鐘開放本衙門左右經歴三司行走宗室筆帖式等養廉銀兩按宗人府筆政歲給廉銀例由本庫支放實缺每員歲支銀二十兩候補効力每員歲支銀三十兩則視俸之有無以爲差然猶計一年中告假日數若逾八十日卽將此年廉銀照例扣罰歸公匀分矣○順天鄕試例派滿漢大臣二員入闈監臨誠以北闈應試人多旗民合考固非他省可比滿監臨例由各部侍郎三品京堂中簡派一員非由進士出身不膺是選漢監臨例派順天府府尹俾闈中事宜呼應較靈刻值己丑恩科鄕試塲期伊邇闈中一切事宜預爲傅辦且新任陳六舟京兆尚未到京是以經禮部將侍郎寳昌貴恒恩棠内閣學士文治霍穆歡鳳鳴兼尹潘祖蔭者尹高萬鵬等銜名繕單奏請圈派初一日奉硃筆圈出内閣學士兼禮部侍郎銜文治兼管順天府府尹工部尚書潘祖蔭欽此按文叔平中書侍郎治係同治乙丑進士潘伯寅大司空祖蔭係咸豐壬子恩科進士 
[寍郡辨志文會已丑秋季課題]  
　　漢學鄭註公食禮三飯而止爲君子食無求飽之義居無求安應徴何禮鄭註酒正云酒有功沽此卽沽酒之義巿脯應作何解草染木染石染考○宋學春秋盡性之書說中虚信之本中實信之理說孟子長於詩書說○史學兼掌故桓寛論前後漢書注家考書毛奇齡蠻司合志後○天文兼算學日月分力并力牽引潮汐說問日面黑斑最少之時卽爲最𤍠之年百年中必有九次能推其辜較否勾弦和股絃和相乘爲長方其長闊較卽勾股較倍其積與弦和和自乘方等試闡其理○輿地之學龍門攷駢邑攷康誥之康是地名說○詞章之學五鹿折角賦以抗首而請音動左右爲韻擬唐陸龜蒙蟹志古劍古琴古鏡古畫律詩四首五七言不拘 
[寍關道示]  
　　本道出示曉諭閭閻大衆宜聽水雞生於田野微物實具人形性旣不忘故土晚來鼓吹尤清况能食蝗護榖大有功德於民奈何黃昏捕捉一燈忍設機心入饌縱然有味剥皮何太無情從今禁止販賣犯必懲以官刑又有馬雀一類樹頭時聽和鳴不比豺狼虎豹長大或致傷人胡爲一網打盡戕殺更徧山林須知弱肉强食此心乃獸乃禽若能戒滋口腹亦體天地好生二物一律禁捕勿謂言出法輕 
[鴛水勝游]  
　　星會之夕人家兒女子多以花反綵勝祀天孫絮語喃喃乞分巧思而騷人墨客韵士名流則相約買棹往烟雨樓憑欄觀眺其有金張公子陶猗富翁更資雇燈船開筵拇戰十番子弟竹脆絲清達旦通宵喧閙不絶同一勝賞而雅俗各判天淵矣向來每有賭徒藉此以誘人財物刻經郡守及兩縣示諭禁止并各派差僕四出巡邏是以烟波浩淼間不聞有喝雉呼盧之響云 
[保壩衛農]  
　　前紀揚州運河水勢日增將符開壩定例等因兹聞高郵玉馬頭誌椿水巳漲至一丈四尺八寸淮揚海道徐仁山觀察遂親駐節壩每日率在工員弁加意梭巡並雇民夫將壩基加高培厚俾下河各州縣巳熟之稻可以按時刈割不致浸入水　下河各邑農民聞之皆額手稱慶 
[大令濬河]  
　　揚州新舊二城護城河每交冬令水乾行人可遄行河底至夏秋水漲則居家及各茶社莫不貪圖路近爭相汲取以供食用之需而沿河一帶居民往往將污穢傾棄其中飮之易生疾病刻下外河水漲是以城内亦盈盈衣帶頓添鴨緑三篙代辦保甲總巡湯大令特飭棲流所内留養閒夫每日將城河逐叚挑濬所有兩坡垃圾亦皆次第挑除當興工時會同江甘兩邑尊示諭沿河居民此後毋許再棄穢物聞事畢之後擬令閒夫分投打掃各街巷俾行人無　足之虞云 
[䢴江官報]  
　　七月初五日鹽漕守備陳守戎兆連委緝涵船私總局田分轉由清江　幹回初六日楊分轉永錫初七日陳分轉宗旭同委運轅發審文鹺尹綸委三江營許鹺尉寳生委吳家集緝私差 
[安省官報]  
　　六月廿九三十日直隸州判戴雲峯知辭奉行知江安糧道札調河運差遣李乘時知辭奉道台委赴江西一帶探磺價七月初一二日委辦六安州兩河口厘卡候補直隸州湯沅宜到縣丞連福知接稽查東門城吏目沈訓忠知銷查東門城籖掣安徽大挑試用知縣史守琦到貴州人初三日補用道彭禄到卸署頴州府事回並謝支應局初四五日牌示候補同知吳乃斌委署阜陽縣六安劉宗海飭回本任縣丞林棟雲赴金陵文闈差並解餉項補用道彭禄知接辦候補通判桂中純知奉撫台飭回賑捐局到差支應局提調候補府周誥知銷代辦支應批發庫銀兼發審局同知吳乃斌知銷代辦軍需又銷賑捐局初六七日補用道彭禄知奉撫台委辦賑捐電報局候補知府許元章謝奉委辦棕陽厘卡知縣吕耀軫到奉委赴鳳陽提解支發項下銀兩廖光珩到奉營務處委赴江西探硝磺價回俸朝仁到起服分發回省直𨽻州判祝煥勛知奉皖南牙厘局札調差遣縣丞翁恩辭奉支應委赴毫州探磺價黃錫琛辭赴淮北牙厘局差遣 
[鄂中試事]  
　　六月初一日湖北學政趙大宗師試畢黃州秉節　省旋於初三日開考武昌府十屬文武生童至月杪事竣據云擇於七月十六日起考録遺才云 
[茸城道聽]  
　　有客蠟屐游天馬山附葛攀藤飽覽螺屏翠色遊倦而返告諸松江訪事人云山下某村落有某姓昆季三人務農爲業分居各爨已有年矣伯家資饒裕祇生一子年甫垂髫仲無後而亦豐於財季則四壁蕭然一貧如洗所幸含飴繞膝者如河東薛氏居然三鳳齊飛焉仲愛其次男撫爲己嗣其長子固人面獸心者窮極計生嗾使某甲潛購砒霜置諸棗實中擬毒伯氏子霎時天容似墨急電狂飛霹靂一聲殛斃隴畔所購毒物托在手中人咸謂天道昭彰報施果絲毫不爽云○有地名胡家𡊀者向屬婁縣管轄僻居鄕曲官憲之耳目難周因有無賴匪徒就其地開塲聚賭一切陋規使費均由某甲承包事聞於張肖芸邑尊立卽飭差拘拿賭徒遂聞風逃遁而甲則事外逍遥依舊張牙舞爪不知邑尊擬逮案懲治否也 
[潯陽雜誌]  
　　初三夜三更後龍池寺前某宅因遺火柴堆以致冒穿屋脊該宅老婦于睡夢中驚起狂呼救火經四隣圍住灌救立時撲滅惟該宅只逃出男婦老幼數名屋内什物俱爲祝融氏捲去又初四日午刻江北小池口地方竹廬茅舍共十餘家忽報失愼一時烟焰騰空不片刻俱化爲焦土男婦老幼惟各號泣而已 
[善不中止]  
　　金陵施救吞烟局董事徐聞韶大善士前月有與不睦者在當道控其於救烟時需索人家夫馬等費當時徐在滬上聞信馳回閱所控條欵皆昭著在人耳目孰是孰非不容申辨因卽自行檢舉呈請當道可以出示招告一面並辭謝經手江蘇采訪分局一事以便遄返滬地當下有心人以爲金陵善舉從此中止矣乃昨聞笪橋巿有油炸店學徒李和尚者因竊錢畏店主責打吞烟求救徐君得信仍卽馳往旋 
 
 

Page 3

 
 
以毒散未獲奏功徐君憫其苦給以棺材一具陳灰三十斤大錢一千並囑李之家屬此事死者咎由自取其過不在店主不得與店主爲難李家屬亦卽明允說者謂徐君雖不及救死者於垂厄而從容排難一塲假人命立地如冰消釋豈非善念之足以動人哉但念徐君善不終止則金陵之獲惠者多多矣 
[皖中雜志]  
　　江西人某甲販烟絲至京口一帶沿途銷售近以舊疾忽發收拾行李附江裕輪船言旋六月三十日甫過大通疾頓增劇稠痰一壅氣息全無船主得知立令同伴某乙將屍抛棄求之弗允搭客見其可憫偕至船主處代爲懇求船主始准其帶至安慶上岸然已腐爛堪矣○某甲家距省城十數里本月初四日自省購物回行至金保門外汪福昌店前忽然昏仆於地口噤不能言店夥出視情形見甲唇已變惟以手指口而已急購藥施救一面爲之放痧漸漸得甦叩謝而去 
[太守拈香]  
　　滬北棲流公所循照舊例延羽士建醮三天昨日下午英廨讞員蔡二源太守排道前往拈香 
[英界火災]  
　　前夜一點鐘時英界盆湯弄大橋北首新造樓房内忽報火災捕房旣擊警鐘各洋龍卽風馳電掣而來取自來水灌救是屋雖居蘇州河側其時適因潮落故不若自來水之便於灌澆當火熾時麥捕頭督率英印華各捕探分投偵緝嚴防搶火匪徒及至二點半鐘時火漸息滅昨晨前往查得火起於某姓小東貨店實因火油燈炸裂以致卦兆焚如延及左右對門茶館銅作成衣店并某某等姓居家東首焚至小橋堍西首焚至送子庵附近平屋二間火星飛墮庵中滿地皆有煨燼對面瑞馨齋香鋪翻軒亦巳烏焦一霎時間共焚去樓房三十餘幢及平屋二間小橋迤東爲旗昌縔絲廠火塲近在咫尺在廠工人急舁小洋龍汲水保護是以鄰家得不遭災云 
[研訊賊妻]  
　　包探　獲巨竊楊翰卿解經葛同轉研訊等因已詳前報昨晨同轉臨捕房着帶楊妻陳氏詰究包探李雲發禀稱五號華捕偶至押所見該氏身藏金表一枚小的向其究追堅不取出同轉命當塲搜檢旋在褲中搜得并有搭連袋儲洋銀八元銀鈕扣一副問表從何來答稱係西棋盤街福興堂鴇婦周三娘之物托小婦人帶往漢口交其親串者問親串何人答稱姓温名小娘向住漢鎭高家巷鈕扣出錢八百十文向某銀樓買得洋銀由家帶來擬作回里之費問爾至滬共幾次矣答稱僅此一次丈夫於六月中由家動身小婦人隨後來此問來此何事答稱姊丈向爲某縣知縣現又調任某縣問爾丈夫前曾到過上海否答稱光緒六年出門一次聞在高昌廟當勇小婦人尚有翁姑在九江西門口開設義泰昌傘店問爾丈夫竊物爾知之否答稱七八日前曾與胡正大同往竊得烟槍一枝鞋一雙第二次行竊烟槍卽被包探拘案當丈夫出門時帶有洋銀十元小婦人則帶三十六元道出鎭江小住兩日旋卽來滬再四研詰堅執如前同轉飭帶出又將童子余世左研問余供九江八年十三歲母親向在楊家傭工小的則於去年至楊家此次來申不知所爲何事惟見主人常往南誠信吸烟耳同轉亦命還押陳通事禀稱閱得金表係亨達利之貨同轉飭西捕持表往問旋據回禀查得表係西歷一千八百八十三年五月十二號卽光緒九年四月初二三日由江西臬憲瑞廉訪璋以洋銀一百元向該行買得云以上係上午讞詞至下午三點鐘時同轉重莅捕房飭帶楊翰卿至案詰其爾妻身畔所藏金表竊自何家答稱在江孚輪船某客拜匣中與胡正大同竊其事約在上六月廿六七日此外尚有碎銀一兩三錢及書信等皆未竊取問在船中何處答在上艙高鋪邊匣放鞋籃内小的於是日十點鐘上船十一點鐘時登岸包探王榮培禀稱小的查得楊曾與胡打架同轉問因何事答稱泰安棧失去銀三十餘兩小的向胡盤詰胡不承認因此互毆同轉謂此是分贓不均之故爾尚在何處行竊答稱並未行竊他家惟竊表之日尚有夏布衫褲一套由胡竊得問船票何來答稱亦是江孚船上之物再四研詰堅執前供同轉飭笞責一百八十板問臀上板花何來答稱被營中棍責所致小的於光緒十一年起行竊今始破案問胡有才是爾同黨否答胡在鎭江相識並非同黨有才供稱小的向在鎭江老三益客棧當庖丁後至蘇州投親不遇因將行李質錢來滬初四日與楊相遇並不犯竊同轉飭笞責六十板依然不認遂令一併還押 
[上海縣署瑣案]  
　　泳吉潤絲線店主姚潤卿串合晉和莊夥葉志堂虧欠莊銀雇舟逃避等情已詳前報兹悉姚已拘解來申送交英公廨收押前日傍晚蔡太守派差押解到縣裴邑尊着原差暫行看管○已革鹽快趙茂春康阿多陳掌金等前經上海縣訪拿管押曾列報端兹南匯縣袁海觀明府以趙有案牽涉函請裴邑尊移解訊辦○有江北人岐德山向在寍波當勇犯案斥革驅逐出營本月初四晚經捕役在滬城亭橋左近拘獲送交巡防中局訊責之下於昨日午後送請裴邑尊遞解回籍 
[英界公堂瑣案]  
　　粤人阮阿榮訴稱小的被程阿洪毆傷蔡太守訊供之餘飭將程押候查明再訊此已詳登前報者也昨日包探　阿祥禀稱奉飭往醫院間明阮並無傷痕亦不患病阮仍供無端被毆程則稱小的並未毆阮太守飭程交人保出諭以不得再與阮尋釁○美最時洋行周肇奎控陳久堂虧空洋銀約七百元由捕拘陳解案蔡太守以美最時係德商開設飭將陳交捕房押候禮拜六會同德國古繙譯訊供核辦○張阿林訴稱小的道經王慶才家門首被潑齷齪水濺及身上向之理論反被王及婦女出外逞蠻用長凳擲傷王及薛榮梅王邵氏同供不敢行兇蔡太守判罰洋二元給張爲養傷費○一百七十九號印捕禀稱昨日沈寳春闖入耶松船廠難免非串合工人行竊是以由該廠管門人扭住送押沈供山東日照縣人向在漁船出海捕魚爲業誤入船廠别無他故蔡太守飭值日差帶至漁船交保設無其船驅逐出境 
[法界捕房瑣案]  
　　昨報紀四川人丁福明向花烟館拆梢中捕拘訊云云昨日烟鴇楊謝氏投案候質同轉間昨日何以不到答稱小婦人年已七十三歲昨曾到過公堂卽行回去同轉飭將丁笞責一百板枷號一月楊謝氏不應避不到堂罰洋銀二元以充公欵○寍波人丁云生在江天輪船竊箱一口將衣攺製質錢一案曾見報章昨日失主汪其田投案候質同轉問丁曰箱中帳簿契券究竟何在答稱箱由湖南人交與小的實未見過簿契同轉謂不打諒不肯招喝令答責一百二十下依舊游供包探李雲發禀稱丁曾竊過春園烟鎗撬去牌號付質同轉問箱内洋銀一百數十元何在答稱只有五十元問爾向住何處答稱初住上林里後移至王大吉弄内新裕興客棧同轉令仍還押所諭原告於下期來案再訊○張阿大持萬生泰酒店保單請保花烟館打架之朱子卿周渭卿王順福三人同轉允之○陸鳳儀一案牽涉王得桂葛同轉訊係無干諭令覓人來保昨晨王叔王三及寳生洋貨店執事人沈洪發呈具保單同轉着准其保去諭以如奉傳喚可卽交案違干咎戾及下午邢豐泰長記錦章三號各遣夥投案候質同轉將陸筆跡及騙貨單交與核對同稱徐源茂向錦章取貨之單與陸所寫相同餘皆不合同轉着帶陸研詰仍稱並非小的所寫同轉喝令笞責二十板始稱實是小的所寫現在願請蘇州陶大昌南巿恒泰兩家出塲調處賠償同轉予限五天料理清楚違干嚴比○葛同轉訪拿著名水販張自仁一案曾記報章昨飭帶王雙喜戴連城二妓研詰王供小婦人在家時名喚巧仙六歲時父親亡故至十六歲出嫁前年由丈夫帶至上海售與高嚴氏花烟舘爲娼得洋銀一百四十元問丈夫何以賣爾答丈夫吸食洋烟小婦人雖有翁姑不能作主問爾家住何處答稱住海門北鄕會通鎭問張與爾有往來否答稱並無此事實係外人謡言戴供稱小婦人向名雙林年十八歲鹽城人父母俱亡去年十一月二十六日由姑夫及丈夫帶來滬上包與高嚴氏花烟館爲娼每年取洋銀六十元問爾丈夫因何欲爾賣娼答稱鄕里旱荒不堪飢餓旋由張之姘婦高嚴氏投案遞禀求恩同轉問其王何來答稱是夥計由其夫取去帶擋洋銀一百元去年又由其姑取去三十元戴則爲包帳每年六十元同轉以王所供不實飭掌頰四十下諭以本分府定將爾等拔出火坑爾何尚執迷不悟王稱有胡姓客向在吳淞營中當差曾言 
 
 

Page 4

 
 
欲娶小婦人現在胡已出門約九十月間可回滬又問戴曰爾知張與胡有往來否答稱伊住樓卜小婦人住樓上張每日十點鐘出外夜間一點鐘回來實不知其細底問可知張在江北販人來滬否答稱雖見張往江北四次却未見有人來同轉飭高嚴氏繳呈賣身文契二妓還押又提張至案問與蘇秋江相識否答稱相識楊謝氏向蘇借洋銀一百元由土關寳介紹小的並未在塲楊謝氏因欠洋七八百元遂於夜半脫逃問趙紅玉何人答稱是女子向在楊謝氏家學習彈唱問包四拔妓及泗江口之事爾亦在塲否答稱包素不相識小的如果在塲願甘重辦同轉謂洋銀已曾分得豈有不知之理隨飭還押○前紀葛同轉訪拿素爲訟棍復兼水販之江北小汪卽汪小舫又名王子青等因昨有江北人王萬林投案呈遞諸花烟館公禀控汪每年三節向索陋規近又暗使張連元任喜等赴縣誣控小的胞兄王萬和及張長子等致累嫂嫂身覊縲絏同轉問汪與爾兄有何仇隙答稱汪　兄索借洋銀五十元一時無措致興訟端汪來上海巳十餘年矣同轉着將汪帶出詰其來滬幾年答稱三四年同轉謂恐不止三四年隨指王曰爾與此人相識否汪稱素不相識土向汪曰我曾在公順昌遇爾爲爾代付烟資二角何便忘却耶同轉謂汪曰今可將爾劣跡自已供來答稱小的在王大老爺案卜具結後至今不敢多事同轉謂爾身畔搜出之筆據却是何物答稱俱是自已之事一係贖取妻子一係代友借錢問爾與包四相識否答稱不相識同轉謂然則爾　張白二人定係同黨答稱滬上江北人甚多小的實難盡識同轉飭還押候解公堂研訊○包探禀稱枷犯陸阿金前任賣瓜担上行竊西式單衫翁山前在洋涇浜上竊取短衫今已期滿請爲發落葛同轉飭一併開釋 
[助賑摭要]  
　　蒼穹有遞降之災彌增浩歎丹悃無不萌之願具見樂輸江西延壽堂大善士由廣義棧包瓊章先生交來九三八平銀三千兩合規元三千二百零一兩七錢一分金壇不留名大善士續助求哲嗣病速愈洋一千五百元虞榕生大善士求病速愈洋五百元惲松雲觀察續募餘欵移助由蘇州惲竹坡翁託恊源莊來錢四百四十千零二百四十文合洋四百二十七元四角一分七釐杭州曾大善士壽麟客冬赴都抱疾許助賑欵現就安痊助東賑洋一千元由晉和庄來安徽無名氏規元一百兩前辦運漕釐局委邊卓存太尊自行捐廉由寳和庄來洋一百元聶善士其斌求保病愈永不再發規元五十兩苕溪隱名氏因哲嗣泰頣病愈續助並求闔家平安由泰康祥來洋一百元青浦縣署錢振聲善士求令庶母病速愈洋一百元上海無名氏求哲嗣病速愈洋二百元歸安楊善士福嘉求尊堂病速愈由永達仁來洋一百元吳縣春草閑房善士求病速愈由源恒隆來洋一百元福州陳源生號仁丈募江西南城保嗣堂善士由恊昇莊來規元六十七兩九錢五分委解災區傾鉅欵以扶持得延上壽奉庶堂而趨侍克振家聲身漸康彊修德儼同操劵口能勸導醵資奚亞指囷官長中不少諭詞倫常内洵無遺憾弗求共曉祗冀相安挹彼廉泉霑其闓澤俾生觀感合併表彰[  上海北巿絲業會館籌賑公所愚弟施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[冠芳樓續書評]  
　　余作冠芳樓書評偶然筆墨游戯遂致恩怨叢生樓主人請一榜盡賜及第余曰不可滄海遺珠固所不免濫竽充數亦 
[非至公乃重加評隲得三人以續之]  
　　王蒓香蒓香豐容盛鬋綽約多姿工青衫曲縹緲餘音能令天際行雲頓遏與土菊香相頡頏書評脫稿之日適　登塲故菊香得列於前余反四無後人暱之頗爲不平余亦知其屈也醉太平情高意眞眉修鬂匀分明花月精神似楊環後身歌聲　聞衣香靜熏裁將綺思如雲寫新詞練裙○徐雨香雨香淡妝絶俗弱不勝衣曾一見之姗姗來遲怱怱去早未知所長然風神殊足殢人　憶哉如夢令淡到不能描寫恍似梨花月夜荏弱復嬌慵偶至歌臺舞榭歸也歸也早把琵琶抛下○沈蘭卿蘭卿春華雖晚姿韻特饒具歌幽情苦緒往復抑揚大有顧影自憐之色舉座無識其妙者余究心京劇自許知音不禁歎曰是先輩典型霓裳法曲也龍山漁隱亦爲之首肯訴衷情丰韻徐娘殊未减四條絃三疉曲古調向人彈哀怨有誰憐悽然雙袖涙潸潸惜嬋娟挹翠詞人太痴 
[和楊次山茂才見贈元韵]  
　　臨風珠玉忽飛來茅塞從今頓豁開愧我勞形抛輸墨期君努力到蓬萊文如枚叔篇應富詩比邱遲錦易裁聞道吟旌來海上會須置酒洗塵埃[  甬東小樓主人初稿]  
 
 
 

Page 11

 
 
[光緒十五年七月初一日京報全録]  
　　宫門抄○陜督楊等奏爲會議伊犁塔爾巴哈台等處統轄事宜摺○河督吳奏爲因病請假片○又奏查勘運河工程回汴片○將軍定奏爲上海紳商捐振飭委散放緣由片○川督劉奏爲紳士捐助公欵請准建坊片○將軍定奏爲道員倡捐賑欵請飭部核獎片○直𨽻總兵王奏爲得雨分寸日期摺○七月初一日禮部宗人府欽天監廂藍旗值日無引見○吏部呈進月官卷○禮部奏派監臨之大臣派出文治潘祖蔭○召見軍機○○太子少保頭品頂戴陜甘總督臣楊昌濬太子少保甘肅新疆巡撫二等男臣劉錦棠護理甘肅新疆巡撫布政使臣魏光　跪奏爲遵旨會議伊犁塔爾巴哈台等處統轄事宜恭摺具陳仰祈聖鑒事竊臣等承准軍機大臣字寄光緒十五年正月三十日奉上諭色楞額等奏伊塔遠居邊要巡撫碍難遥制擬將地方文武仍歸將軍副都統就近專轄一摺等因臣等竊維自古有治人無治法而擇人以使權在朝廷非臣下所敢私議臣錦棠是以於本年二月初二日具奏請旨定奪比奉批旨仍令會同議覆仰見聖慮周詳愼重邊防之至意臣等何敢引嫌自避終默不言伏查色楞額等所奏各節自係爲邊防緊要起見伊犁塔爾巴哈台本皆新疆境地音年屯兵制守則南北各有不同今旣建省設官則伊塔無容獨異盖同此邊疆必須聯爲一氣而巡撫統轄全境尤應併計兼籌若以伊塔一隅之地畫疆而理不特事涉紛歧且恐形執扞格貽誤必多前此部議伊犁將軍攺爲駐防旋卽奏准裁叅贊設副都統以攺照駐防之制是體制業經奏定誠如聖諭一切官制營制甫經議定未便遽行更張也况前奏聲明將軍節制鎭道較之内地註防其分更崇其權亦重何必再行攺易至原奏内稱伊犁距省太遠巡撫碍難遥制查南路之阿克蘇道距省二千餘里遠於伊犁約將一倍喀什噶爾道距省四千餘里遠於伊犁約且數倍伊犁距省不過一千四百餘里已難遥制然則南路兩道所屬又將如何且塔爾巴哈台之距伊犁與伊犁之距省城正相等耳將軍能制塔爾巴哈台之地豈巡撫獨不能制伊犁之地原奏又稱塔爾巴哈台遇有要務及地方重大事件卽由副都統隨時辦理一面咨明將軍酌核其倉庫之盈絀驛傳之遲速文武官吏之賢不肖均由副都統就近考核進退若命盜案件仍歸伊塔道核轉等語於體制亦多不合惟原奏請於漢隊分撥一千五百人倣成都將軍之例設立軍標一節臣等查將軍副都統設立軍標營制藉壯聲威自應照辦擬請於伊犁原定漢隊四千人之内分撥一千人𨽻之將軍餘悉隸之鎭標塔爾巴哈台原定漢隊二千人之内分撥五百人𨽻之副都統餘悉𨽻之協標於兵數餉數並無增加除旗營及蒙哈藩部喇嘛等事並交涉事宜必須隨時决制者統歸將軍辦理其伊犂塔爾巴哈台等處地万文武均請歸新疆巡撫管轄仍照前奏由伊犁將軍節制鎭道如蒙俞允其一切應辦事宜容臣等詳晰會商另行奏明辦理臣錦棠於本月初間行次蘭州與臣昌濬相見並由臣光燾咨商各節意見相同謹將遵旨會議緣由合詞恭摺具陳是否有當伏乞皇上聖鑒訓示施行再此摺係臣昌濬主稿譚鍾麟前已交卸起程未及會議故未列銜合併陳明謹奏奉硃批着照所請該部知道欽此○○吳大澂片再臣在廣東時感受潮濕得有脾洩之症氣體虚弱久未復元上年秋間力疾來豫正值鄭工緊要之時奔走河干未暇服藥調治又因料廠初開民情觀望凌汛期迫心急如焚智慮竭蹶引動肝木屢發肝氣胃氣等疾仍未能息心靜養工竣以後幸皆平復自春徂夏督辦善後要工履勘運河水道未敢一日稍耽安逸兹當長夏炎蒸之候濕𤍠交侵觸發舊　脾弱　虚精神委頓擬請賞假二十日稍資調養如伏汎水長南北兩岸遇有險工臣仍當親駐工次督率修防俾無貽悮謹附片具陳伏乞聖鑒謹奏奉硃批賞假二十日欽此○○吳大澂片再臣前於四月初一日由汴起程赴濟查勘運河工程兼閱河標四營隊伍盤查運河兗沂二道河庫於三月二十六日附片奏報在案當卽如期起程於四月初五日到濟分别定期閱伍盤庫並赴運河南路履勘十字河淤淺河道飭廳迅速挑挖以濟湖南新造剥船浮送北上業據泇河廳禀報挑挖完竣八閘淺阻叚落亦經分叚挑撈於五月初一日啓放微湖閘　鋪水下注已足敷用臣因豫省黃河修防緊要且須料理善後一切未竟工程故將運河各屬應辦事宜赶緊布置妥協後卽於四月二十三日在濟起程於二十七日回汴所有臣由濟回汴日期理合附片陳明伏乞聖鑒謹奏奉硃批知道了欽此○○定安等片再奉省災區甚廣前據上海協賑局紳士徐克敏葉成忠袁天錫葛繩孝米佩珍陳渭李拱辰阮可均勸募銀四萬兩棉衣三千一百八十件曁藥丸等物由李拱辰阮可均携至奉省嗣又募解銀五萬兩歴經該紳等禀請分赴災區會同旂民地方官均匀散放前經直𨽻總督臣李鴻章電留委員委用通判姚嶽松協同辦理旋又檄委直隸候補知縣楊培率同司事候選府經歴周家榜等來奉散放　於光緒十四年十一月二十六曁十五年三月二十八等日由盛京將軍慶裕奴才定安裕長先後會同奏陳　案嗣據該紳等陸續勸募銀四萬五千兩曁上年募捐棉衣六千六百一十件花絮二萬斤均由該委員楊培等陸續散放現又據楊培等擬赴上海購米二萬石由輪運奉辦理平糶以紓民困該委員紳士等飢溺爲懷樂善不倦實於災區大有裨益除咨查各捐生銜名曁捐銀數目並籌捐尢爲出力之紳士銜名一面由奴才等查明來奉助放賑銀之委員司事銜名彚案請獎外謹將上海紳士曁直𨽻委員勸集賑欵來奉散放各緣由附片續陳伏乞聖鑒謹奏奉硃批知道了欽此○○劉秉璋片再查定例士民人等捐助地方公欵至一千兩　應請旨建坊遵照欽定樂善好施字樣聽本家自行建坊等因　行在案兹據崇慶州知州孫開嘉禀稱在籍紳士前直隸天津縣知縣楊國杞於該州建修文昌廟時首先捐助錢一千七百串又將自置州屬之大花院地方水田三十六畝房基一叚值錢一千二百餘串每年收取租榖四十三石作爲地方賓興之用由州禀請奏獎前來臣查該紳楊國杞所捐田錢合計折銀已在一千兩以上洵屬慷慨好施核計折值銀數與建坊之例相符相應請旨准予自行建坊遵刊樂善好施字樣以昭旌獎而示激勸謹附片具陳伏乞聖鑒訓示謹奏奉硃批着照所請禮部知道欽此○○定安等片再奉省上年籌辦災賑據布政使銜山東登萊青道盛宣懹倡率紳民集捐銀五千兩製備棉衣五千件解交留辦奉賑委員委用通判姚嶽松照數散放由盛京將軍慶裕會同奴才裕長於光緒十四年十一月二十六日附片具陳並請援照直隸豫省賑捐章程彚案請獎十二月十五日接到回片奉硃批知道了欽此本年四月初二日奴才等復於附陳吉林直𨽻山東等省捐助奉天賑銀片内請將該道交部議叙並聲明此外助賑之紳商仍飭造具清册以憑彚案送部照章給獎四月十四日接到回片奉硃批着照所請該部知道欽此欽遵各在案兹據該道造具清册詳送聲明此案尚餘應獎銀一千二百十三兩俟捐户送到履歴再作第二批詳請核辦等情前來奴才等覆核無異除將清册咨送户部外相應請旨飭部核獎施行是否有當伏乞聖鑒訓示謹奏奉硃批户部核議具奏欽此○○記名提督直𨽻宣化鎭總兵奴才王可陞跪奏爲得雨分寸日期仰祈聖鑒事竊查宣化所屬地方自入夏以來雨澤雖稀二麥賴春雪滋培尚未成災迨五月内稍　亢旱奴才卽會同同城道府連日設壇祈禱兹幸宣化縣境巳於初九十二等日得雨寸許連日復禱又於二十三日申時起至酉時止得雨三寸續據各協路營汎禀報所管地方均於初九十二二十三等日得雨二三寸不等奴才伏　獲此甘霖普沛四野均霑秋禾旣可勃然興長二麥亦可望有收成民情甚爲懽悅洵堪仰慰聖懷謹將宣屬得雨情形理合恭摺具奏伏乞皇上聖鑒謹奏奉硃批知道了欽此 
 
 [ 
 
 

Page 12

 
 
[光緒十五年七月初二日京報全録]  
　　宫門抄○諭旨一道録前○發抄硃批五道○大臣奕奏爲各省關解海防經費已解未解清單摺○海軍衙門奏請獎叙運使片○又奏請獎叙副都統片○又奏請開復副都統等員片○大臣奕奏爲遵旨酌保神機營各員摺○福建學政烏奏陳歲試情形摺○川督劉奏爲甄别江北廳司知片○又奏爲調署知府片○護新撫魏奏請新疆吐魯番回子郡王年班作本年正班摺○又奏知州飭回本任片○七月初二日兵部太常寺太僕寺八旗兩翼值日吏部引見二十八名○施侯服滿請安○絪貝勒續假十日○載㷇曾紀澤薛允升各請假十日○芸公誠侯各續假十五日○召見軍機徐用儀許感騤高萬鵬○發抄裕禄奏湖北賑捐停止收支數目奉硃批户部知道單併發欽此○又徴收錢漕年内掃數全完之試用令藍佩青等請獎奉硃批着照所請該部知道欽此○王文韶奏遵查緑營裁額併糧情形奉硃批該部知道欽此○又地丁項下動支文闈鄕試經費　硃批户部知道欽此○又湖南裁减兵額奉硃批知道了欽此○○臣奕劻等謹奏爲各省關應解十四年分海防經費限滿請旨分别勸懲恭摺仰祈聖鑒事竊查户部撥定海防經費因各省關欠解多不足數臣衙門於光緒十三年閏四月間奏請嗣後倘不年清年欵任意遲延應由户部嚴定該藩司關道處分果能掃數解清亦當酌核請獎旋准户部具奏海防經費旣係解交海軍衙門兌收其應撥歸南北洋應用亦由海軍衙門劃撥此項勸懲擬請卽由海軍衙門每年截至十二月底止將各省是否清解分别開列清單奏請交部照解京餉案議處議叙業蒙允准在案兹查十四年分海防經費原應於年内掃數解清並令將十二十三兩年欠解銀兩全數補解現計截至十四年十二月底止除按結照數批解各關四成洋稅毋庸開列核給獎叙外所有各省厘金及各關洋藥稅厘等欵有全數解清者有報清楚者有尚未解清者謹逐欵分晰繕具清單恭呈御覽請旨飭部查照清單内開各省關已未解銀數照案核辦仍令各省關卽將十四年並十二十三等年欠解銀兩迅卽全數補解清楚毋再遲延以清欵目所有應解海防經費限滿分别勸懲緣由謹恭摺具陳伏乞皇上聖鑒謹奏奉旨已録○○海軍衙門片再查花翎二品銜前浙江鹽運使惠年前經臣等奏調派充水操内學堂帮總辦已歴三載於教導學生及輪船駕駛等事宜均能悉心講求著有成效兹於三月二十三日在昆明湖恭備閱操所有管帶等官欽奉恩旨交海軍衙門酌加保獎該員係在給獎之列惟係坐補鹽運使例應請旨簡放之員臣等未敢擅擬應如何優予獎叙之處出自逾格鴻施謹附片具陳伏乞聖鑒謹奏奉旨已録○○海軍衙門片再查神機營利字隊管帶官副都統銜外火器營掌關防營總國勝平日管轄嚴肅訓練有方並經臣等派令管帶所部常川彈壓工作夫匠亦能認眞稽察不辭勞怨兹當仰蒙恩旨准予保獎自應欽遵辦理惟該員應陞之階如列單請獎每至格於部章臣等公同商酌未敢擅擬該員係實缺三品武職並得有副都統銜應如何予以獎叙之處出自逾格恩施謹附片具陳伏乞聖鑒謹奏奉旨已録○○海軍衙門片再臣衙門建立昆明湖水操内外學堂分任其事其外學堂課程專教以駕駛船隻演練槍砲前曾奏明派委已革副都統銜庫倫辦事大臣希拉綳阿巴圖魯桂祥爲管帶官已革花翎二品頂戴陜西鳳邠鹽法道常瑛爲提調官自學堂開練以來已閱三載該革員等督率教習等弁多方訓導技藝有成本年三月二十三日恭備閱操時一切分合進退尚屬便捷聯絡渥蒙諭旨裦嘉不無微勞足録且查其被叅原案皆非贓私重情該員等久歴戎行著有勞績臣等公同商酌合無仰懇天恩俯准將桂祥常瑛二員開復原銜翎枝以示鼓勵至可否賞給差使之處出自逾格鴻施臣等未敢擅便謹附片具陳伏乞聖鑒謹奏請旨奉旨已録○○臣奕劻等謹奏爲遵旨酌擬獎叙恭摺仰祈聖鑒事竊臣衙門於光緒十五年四月初八日欽奉上諭上月二十三日朕恭奉慈禧端佑康頣昭豫莊誠壽恭欽献皇太后閱看神機營水陸各操技藝精熟聲音聯絡該大臣等平日訓練認眞深堪嘉尚營務翼　祥晋等並各委員管帶等官均着交總理海軍事務衙門酌加保獎等因欽此當經通飭遵照該官弁無不同深歡忭感激難名臣等謹將是日恭備閱操人員逐加詳核擇其平素教練得法及差操勤愼者分别酌擬獎叙敬繕清單恭呈御覽合無仰懇天恩俯准照擬給獎以示鼓勵其微末弁兵獎給升途頂戴另由臣衙門分咨辦理所有遵旨酌保緣由謹恭摺具陳伏乞聖鑒訓示謹奏請旨奉旨已録○○工部左侍郎福建學政奴才烏拉布跪奏爲敬陳歲試考畢二府一州回省接考福州情形仰祈聖鑒事竊奴才荷蒙恩命簡放福建學政於上年十二月曾將抵任日期恭摺奏報在案旋照章檄飭各府州縣舉辦歲考於本年三月初二日出棚先試興化次及永春泉州文風以泉州府屬爲最興化之莆田次之永春州又次之奴才恪遵聖訓悉心校閱剔除弊端文塲親督教官查號盖戳武塲責成廪保識認嚴禁重名槍冒諸弊以是塲規尚皆安靜至泉州以下向係接考漳州緣本年奉旨舉行恩科有應辦文武鄕試録科等事奴才不便久在省外因於五月初十日試畢泉州卽於十二日回省接辦福州歲試其餘各府州應俟鄕試後以次續考所有考畢二府一州及回省接考福州情形理合恭摺具奏伏乞皇上聖鑒謹奏奉硃批知道了欽此○○劉秉璋片再查道府丞倅州縣等官無論何項勞績保歸候補人員均以到省之日起予限一年詳加察看出具切實考語專摺具奏分别繁簡補用兹查有試看年滿應行甄别之三品銜在任候補知府現任江北廳同知高其操到任一年期滿由藩臬兩司甄别請奏前來臣查該員高其操安詳穩練堪膺表率之任應請以知府註册在任候補除咨部外理合循例甄别附片具陳伏乞聖鑒訓示謹奏奉硃批吏部知道欽此○○劉秉璋片再據藩臬兩司會詳寗遠府知府于宗綬病故遺缺查有候補知府唐翼祖堪以前往接署等情前來除批飭遵照外理合附片具奏伏乞聖鑒再查寍遠府知府缺係冲繁難題調要缺例應在外揀員請補川省現有應補人員應請扣留外補合併陳明謹奏奉硃批吏部知道欽此○○頭品頂戴護理甘肅新疆巡撫新疆布政使臣魏光　跪奏爲新疆吐魯番回子郡王補行年班議請作爲本年正班變通遞推以示體恤恭摺具陳仰祈聖鑒　竊臣卷查光緒十四年撫臣劉錦棠准理藩院咨奏新疆回子王等年班以哈密吐魯番庫車回子王等三人定爲三班均令其　二年來京該班一次總期每年年班有回子王一人來京朝覲除哈密札薩克回子親王沙木胡索特已於光緒十二年年班來京十四年年班應令其次之吐魯番札薩克回子郡王瑪木特來京該班以次遞推等因旋經撫臣劉錦棠因瑪木特揩資維艱呈懇展緩奏請以哈密吐魯番庫車回子王等三人九年各該一班用示優恤十二月初一日淮理藩院咨仍照前奏各間二年該班一次當卽轉飭該回子王等遵照辦理而十四年該班爲期已迫吐魯番札薩克回子郡王瑪木特赶辦不及兹據呈稱世爵承襲以來久叨天顔之覲冀伸感戴之𢗑現擬赶緊料理赴京引見等情前來臣查理藩院奏定新例十五年年班應飭庫車回子郡王阿密特按限赴京用崇盛典今吐魯番回子郡王瑪木特現請進京該班可否以該郡王補行年班作爲十五年正班十六年始以庫車回子郡王阿密特該班其自十七年起以哈密吐魯番庫車回子王等三人挨次該班週血復始俾該回子王等皆得藉紓一年之力仍與每年回子王一人來京之例相符惟事關朝覲大典未敢擅擬合無仰懇天恩飭下理藩院核議以廣懷柔而示體恤出自鴻慈除飭吐魯番回子郡王赴京該班外謹會同陜甘總督臣楊昌濬恭摺具奏伏乞皇上聖鑒訓示施行謹奏奉硃批該衙門議奏欽此○○魏光燾片再署疏勒直隸州知州吐魯番同知黃内焜調省遺缺查有前署迪化府知府疏勒直隸州知州蔣誥上年經伊犁將軍臣色楞額奏赴伊犁行營差遣現在銷差回省應卽飭回本任以專責成據兼理新疆布政使兼按察使銜恩緰具詳前來除由臣批飭給委外謹會同陜甘總督臣楊昌濬附片具陳伏乞聖鑒謹奏奉硃批吏部知道欽此 
 
