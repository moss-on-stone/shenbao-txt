# 1914 - 431 - 4914914

 

Page 1

 
 
   
 
 

Page 2

 
 
時評 
[戰事以外之波瀾冷]  
　　戰地愈蔓延戰時愈長久則戰事外之波瀾愈多亞東之青島糾葛與歐東之士耳其中立關係此由戰事所生之波瀾中最切近也其外若美日之提議傳言荷人之整兵預守此皆戰事他日或至之事尙與戰事有關者也 
至若與戰事無關而因戰事之故轉生幸福之波瀾者即今日歐電所傳俄皇已許波瀾人自治之波瀾也天波瀾之被分於俄德奥三國也波瀾已無波瀾矣今以俄德奥三國交戰之故波瀾得又有自治之權波瀾人亦可謂禍中得福者雖然波瀾當俄德奥交戰之衝其損失之生命財産不知有幾而以事急施恩之所得他日果能常保其自治耶且其自治之權限仍隷屬總督之下其所得果能償其所失耶嗚呼我仍爲波瀾悲矣 
[命令]  
　　八月十四日大總統策令王士珍授爲陸軍上將此令 
又令南陽鎭守使吳慶桐前因防匪不力曾經褫職留任現土匪首白狼業經勦除吳慶桐著開復褫職留任處分此令 
又令吳桐仁授爲陸軍少將此令 
又令李敏加陸軍少將銜此令 
又令財政部呈司長李景銘詳報丁殊請改爲署任並擬派僉事袁永廉暫行代理等語應照准此令 
又令陸軍部呈請將吳漢　授爲陸軍步兵上校王恩渥授爲陸軍步兵中校葛祖　授爲陸車騎兵中校劉晉奎李金山均授爲陸軍步兵少校劉占奎授爲陸軍騎兵少校楊國藻授爲陸軍工兵少校江壽春授爲陸軍二等軍需正並加一等軍需正銜寳善吳文藻劉培中汪政清均授爲陸軍三等軍需正劉志正鄧錫霖均授爲陸軍三等軍醫正應照准此令 
又令陸軍部呈請將上年克復江寗案内之馬峻義康瑞符郭廣山均授爲陸軍步兵少校應照准此令 
又令陸軍部呈請授祁榮楊錦侯爲陸軍步兵少校王玉昉爲陸軍騎兵少校應照准此令 
又令司法部呈請將裁缺之署吉林高等審判廳推事雷寳森署吉林長春地方審判廳推事舒柱石署吉林長春地方檢察廳檢察官高倬　署吉林延吉地方審判廳推事張全福署吉林吉林初級審判廳推事鄭文秀署江蘇第二高等審判分廳推事魏龍山余其貞俞鍾薛光鍔徐杏書署江蘇吳縣地方審判廳推事杜濬川署福建閩侯第一初級審判廳推事董起桓署福建閩侯第二初級審判廳推事林祥熊方祖回楊同翰署雲南昆明初級檢察廳檢察官袁丕鏗均免去署職另候任用等語應照准此令又令司法部呈請將籍隸本省例應廻避之署福建閩侯地方審判廳推事鄭　王植吳廣齡翁捷三陳之宣莊樞元均開去署缺另候任用等語應照准此令 
又令兼安徽巡按使倪嗣冲呈署鳳陽縣知事黄緒炳巧猾性成操守難信實屬庸力不職應予褫職等語黄緒炳着即褫職以肅官常交内務部查照此令 
又令内務部呈稱擬將僉事唐堅王揚濱朱綸王念曾鄭咸沈承熙楊乃賡均進叙四等等語應照准此令 
八月十四日大總統申令各省自改革以後暴徒踵興摧殘元氣敲剥攘奪良儒吞聲我商民切齒痛心引爲大戚上年贛寗肇亂本大總統弔民伐罪命將出師天牖其衷五旬底定我商民亦以飽經痛苦愷然於託詞政黨之亂首無非盜賊行爲是用萬衆一心拒逆効順乃亂黨逋逃海外仇視宗邦凡可以擾害治安者無所不至甚至煽誘狼匪奉爲謀主暗濟軍械密遞音書俾狼匪藉其兵糧荼毒及於數省滅絶人道慘害生靈嗟我黎庶何以堪此現在白狼股匪業經各軍痛剿潰散殆盡匪首白狼亦已斃命除嚴飭各軍搜捕餘匪以靖閭閻外着各將軍巡按使都統曉諭商民共籌保衞原有民團商團各省亟應認眞辦理以備緩急遇有亂黨勾引痞棍暗設機關立即報官破獲免致釀成鉅患貽害地方至邪説流行青年易爲所惑應由父兄平時誥誡母受愚弄致犯刑章來軫方遒前車可鑒當創鉅痛深之後爲有備無患之圖協力同心保全鄉里期使安居樂業鞏固國基本大總統有厚望焉此令 
[歐洲戰電]  
　　東京電昨晚八時日政府以愛的美敦書致駐日德國大使其内容如下吾日以爲際此時局急宜設法除去侵擾遠東和平之種種事故保全日英聯盟條約規定之一切利益以便東亞和平得以永遠堅定日英聯盟條約之目的即在此也曰政府謹信義當忠告德政府實行下列二議（一）德國戰艦及各種兵船應即退出日本中國海面其不能卽退者應即缷去軍裝（二）遲至九月十五日應以膠州租借地全行交與日本不得附有條件及索取賠欵以便日後交還中國日政府且於同時宣布如至一千九百十四年八月二十三日正午不接德政府之覆文表明無條件承認日政府提出以上之忠告則曰政府不得不施行應付時局應有之舉動路透訪員得悉日本之愛的美敦書限期若是之長因歐洲日本間之海電通否未定故也（十六日） 
北京電日政府已以愛的美敦書致與德國要求德國艦隊退出青島缷去青島之武裝而以該地交與日本此愛的美敦書於八月二十三日滿限（十六日） 
東京電日本以愛的美敦書致與德國事已確實（十六日） 
北京電路透訪員由非政界探悉聯軍彼此曾協商青島問題德員亦與中政府協商此事均不能得切實之解决英國顯曾竭力阻止攻擊青島一爲保全該地德國之平民起見一恐外人用兵該地必將反動而損及中國因此種種之顧忌乃詢問德員願否以青島交還中政府德員曾研究此議然嘗發生一難題卽因柏林之交通已斷中國處中立國之地位不經德政府承認收囘該地不知是否得當耳蓋防德政府日後拒絶青島德員之舉動則中國轉獲以中立國協助交戰軍之咎矣此事尙含有其他困難而爲目下所不能發覺者目下雖仍在進行談判惟日政府重要之宣言將於旦夕發表此當視爲此舉之决議也（十六日） 
里虚電（塞國新都）據政府宣稱星期四日有奥軍四十萬名乘夜合攻塞國邊界激戰之後大受損失而退惟敵軍已過騷河佔據薩巴士且於血戰之後渡過特里拉阿塞車現集合兵力豫備大戰大約即在今夜云（十四日） 
倫敦電奥軍已過特里拉河在洛特里柴拉入塞該處塞軍目下仍在抵禦比國戰地範圍不大且逼近比京故於戰爭情形不得不暫守秘密（十五日） 
倫敦電據法國官電俄軍已在特里斯特河戰勝奥國步兵第四聯隊馬兵第一聯除覆没俄軍拆毁沿米曼爾河之鐵路電線十一處至鐵爾西特爲止（在德國普魯士省）（十五日） 
哈爾濱電俄國陸軍參謀總長宣稱粤國第五鎗騎隊第三驃騎隊及第十五龍騎隊第五十步隊之一部分在沙開爾要塞爲俄軍擊退俄軍今正追擊之奥軍死亡甚衆據維爾拉來電德軍圖以飛機偵察軍情爲俄軍擊毁一飛機落於伊哇湖死德軍官四員尙有一飛機在開爾華雅被損傷軍官四員（十五日） 
聖彼德堡電大公爵尼柯拉斯發布一鼓舞人心之示文豫表將許波蘭自治未文中有曰他日鐘聲一鳴則波蘭宗敎之夢想可以見諸事實波蘭將復産於俄帝治下宗敎語文皆可自由云云（十五日） 
倫敦電俄皇已許波蘭自治歸總督節制（十五日） 
倫敦電俄皇之准波蘭自治德奥兩國之波蘭亦在其内（十六日） 
巴黎官電里愛巨現局仍無變動德軍在狄愛之敗業已確實德比兩軍復在愛甲齊交戰德軍敗走法軍已佔據伏斯巨斯羣山山隘山巓德軍在哥爾特薩爾斯力盡之後由豫備兵援助之然仍棄械降法白羅區山谷已爲法軍所佔德國軍艦曾在海面避戰德軍轟擊里愛巨隨營醫院死軍醫一員駐德法國大使臨行時德政府向索法郎三千枚德政府今自知理屈決議還之法國砲隊今仍現其特色（十五日） 
比京電比軍大本營宣稱昨無戰事比軍偵察甚久不見敵軍現信已退就主軍（十四日） 
倫敦電政界否認德軍進攻安都厄爾比之説（十五日） 
倫敦電星期六下午一時比國鐵爾芒特地方聞有大砲之聲來自巴斯特及化加愛爾特附近各村一方面現信已開始大戰（十六日） 
倫敦電法軍在勞蘭邊界之亞佛里考特及西爾蘭勇戰德國巴維也拉之陸軍軍團而敗之敵軍委棄死傷兵士甚多法軍俘敵甚衆法軍已過伏斯巨斯山入亞爾薩斯上部復佔據台恩德國陸軍大將愛米區在里愛巨陣亡之説毫無確信法政府發布公文以安民心謂從戰將士不下數百萬人前敵戰線廣約二百五十英里一星期内斷無確實結果或更久於此亦未可知全國人民當以鎭靜機警之態度對待戰爭情形云云 
（十六日） 
倫敦電法國陸軍部宣稱已在沙爾納洛華入比現向桀姆白洛克斯（納暮爾之西北）進發（十四日） 
倫敦電據官報局宣稱德國巡洋艦戈班號及白萊斯洛號將以土國將士代之一節已無可疑此足見土國已購此二艦（十五日） 
倫敦電路透訪事近由達達納爾海峽行抵米的納恩見德國巡洋艦戈班號白萊斯洛號八月十三日仍懸德旗土人對於英人惡感頗甚（十六日） 
倫敦電官報局儆戒英民勿輕信謡言謂有傷兵若干或受傷之軍艦已抵英國某某口岸云云此項謡言全無根據官報局又謂英軍如有勝敗自當正式宣布不稍延緩（十四日） 
倫敦電前星期運入英倫銀行之金額共五百二十五萬磅官報局宣稱據現象觀之德軍擬包圍聯軍之左邊極處聯軍已與德軍見戰一二次惟爲哨兵之交綏耳法比炮隊仍佔優勢德國步隊不能鼓勇衝鋒（十五日） 
東京電英國格蘭法格輪船在後藤島觸礁沉没船員悉經某輪船救起送往長崎格蘭法格輪船由北海道滿載鐵路枕不開往漢口按該輪船乃上海祥泰木行公司所租（十六日） 
[特約路透電]  
　　墨西哥城電墨西哥立憲黨領袖卡蘭柴將軍已入墨西哥城（十四日） 
廣州電當道對於維持中國中立極爲鄭重且儆戒軍隊嚴防亂黨起事（十六日） 
[專電]  
　　江孜電中國駐藏長官現住印度噶里噶達夫地方各處文電不通往往悮投 
福州電三年度福建省歲出經費報解中央九十六萬元行政費一百七十二萬六千七百三十元軍費一百八十 
 
 

Page 3

 
 
六萬一千二百八十九元特别費四萬元償還債欵三十三萬元餘存候撥欵二十五萬三千六百八十三元地方行政費六十八萬五千二百一十八元共五百八十六萬六千七百二十元尙合收支 
要聞一 
[青島戰事之危機]  
　　大陸報云本埠各界自得遠東英艦預備圍攻德艦及駐日德人紛紛思離消息之後愈信三協約國在遠東集合軍力行將與德國東亞艦隊决一勝負青島德人籌備戰事近日倍形忙碌大約開仗日期當在不遠有自青島返滬者言星期一日青島呈一恐慌現象以爲日軍已由陸路來攻大家爭相奔告一時形極紛擾就海軍一方面而言戰國軍艦雖各已召集一處而兩軍除南方馬鞍島傳聞小戰外尙未交鋒前兩日法巡洋艦都柏雷及蒙加姆兩艘停泊馬鞍島確有親見之者大約現時仍在該處法艦第士地軍官數人近由漢口抵滬昨已束裝乘赴該島不可謂事出無因也又外間傳言澳洲軍艦兩艘日前駛過吳淞乃爲聯合英國遠東艦隊而來昨日印都拉度輪船由香港到滬據其船主云上海港外所遇軍艦均屬英國此外沿途并未見有他國軍艦云又聞該艦隊不久將赴青島恊助陸軍雙方夾攻惟查德艦沙夏士與格尼司瑙均在青島港外將來最先交戰者必此兩艘也有由日本來者稱日人埀涎青島已非一日近來揮拳奮臂勃勃欲動之態度益不可遏惟英人從中阻撓甚不欲其捲入東戰漩渦也 
據海參威傳來消息海參威俄軍已乘船向南進發此信聞頗確實按亞西亞皇后號台爾太號二船一星期前未先布千怱遽離滬又覊留日本多時之日本皇后號郵船近亦離日三船何往乎是必奉命駛往海參威載運俄兵耳尙有一事足以證明英法俄三國軍隊將由陸地會攻青島則爲法國豫備兵臨時變動行止是也法人之由香港乘西利亞號郵船赴法及乘藍烟囱台納瑪巨斯郵船赴西貢者行已日餘矣復經調回改赴天津天津今亦集有法國豫備兵若干上海近且得有消息謂南韋爾斯及格洛山斯特希爾斯之兵均豫備出發據各方面及青島軍隊之運動觀之可見青島一地之成遠東戰爭中心點已在旦夕矣昨有某客自青島來滬謂奥國公司愛台費里特里克郵船已於甲板之上置砲二十尊改爲驅逐商船兵艦前爲德國巡洋艦在長崎海參威間捕獲之俄國義能隊商船一艘今亦裝砲多尊該船每小時能駛十八海里苟非就擒於敵則不久當出爲患海面日本汽船日盛丸昨由青島抵滬船中滿載祥泰木行之木料據稱當離青島時港内無大軍艦僅有少砲船四艘（前傳已缷去軍裝者）奥國兵艦兩艘發捕之俄國義勇隊商船已裝砲十二尊聞該船載煤甚夥旦夕將駛往一外人不知之地點 
[高等廳十次公開陳繩被害案]  
　　高等審判廳於昨日（十二）上午九點二十分鐘又行公開審問陳繩被害案開庭後審判長檢察官仍舊惟某推事請假故另行捕充一譚姓者是日男女旁聽者約在五十作左右審判長首提黄貴上堂問道你會做菜是跟陳宅誰學的答是二太太同姨太太敎的問五姨奶奶曾敎過你做菜否答没有敎過又問道你們五姨奶奶到廚房去過否答没去過審判長乃嚴詞追問答除是在廚房外頭告訴過做菜的話審判長令其退下又喚陳璧之五妾陳張氏上堂問道你們老爺有時因黄貴做的菜味道不好曾否呌你告訴他是鹹是甜答我們老爺曾呌 
我告訴過的審判長又問道你在甚麽地方告訴他的答有時在廚房外有時在廚房内問你告訴黄貴話的時候當過面否答多是當面告訴他的審判長遂提黄貴上堂質對五姨娘没上廚房的話黄貴即狡展言詞説道他到過廚房門口審判長又問陳張氏道你適才説是否在廚房内告訴黄貴的話答是在厨房内説的而黄貴仍厲聲横氣的狡賴當被審判長遏止之並令陳張氏退出又問黄貴道你上五姨奶奶屋裏去過否答我没去過除是我們老爺呌我時我就去别的事我没去過審判長問道别的事你没去過别的事又是甚麽事呢答除因做菜的事以外别的事没呌過我的問你們老爺因爲菜做的不好呌五姨奶奶告訴你的時候在甚麽時候答有在我們老爺正吃飯的時候或在飯後審判長又另問陳張氏所供時間與黄貴之供略同審判長又問道黄貴上你屋裏去過否答我們老爺呌他的時候曾上我屋裏去過審判長又另問黄貴道你們五姨奶奶呌你上他屋裏去過否答呌過可是我們老爺派他呌的又問道你怎知道你們老爺派他的呢是否五姨奶奶對你説過答他没對我説過又問道你們老爺在五姨奶奶屋裏吃飯是否你開飯答我没開過飯都是丫頭們端菜審判長問畢又另問陳張氏道你們老爺在你屋裏吃飯時因嫌黄貴做的菜不好另呌你去做過否答叫我做過問你做完了菜誰端呢答丫頭們端問你端過菜否答我全做完了時末後的菜我就帶過去又問道黄貴端過菜否答他没端過審判長當令該氏退下又另問黄貴道你們五姨奶奶由廚房裏端過菜否答没端過審判長乃令陳張氏上堂質問端過菜否該氏答稱端過審判長遂令該氏退出向黄貴道以後你不説實話與你很不利的現在是否你已兩次説謊而黄貴仍横聲横氣的閃爍其詞當被審判長制止之隨問道你們五姨奶奶帮你做過菜否 
（未完） 
[敎育部咨復採取經訓辦法]  
　　日前江蘇巡按使咨陳採取經訓編入敎科書意見並述折衷三則以釋羣疑討論二端以期至善兹悉敎育部詳細核閲特爲分别疏燈已於八月五日咨復該巡按使查照施行文云經訓以聖言爲旨歸採取之法要視修身之德目及國文之敎材而量爲分配本部設立敎科書編纂綱要審查會敎授要目編纂會即爲標示準繩起見將來本部尙擬編成模範敎科書於修身國文二科中加以注意庶足以矯原咨所陳之失今日由學校出身者或以文理不通或以風習不善爲世詬病歸咎皆在於未嘗讀經不知文字爲一事道德又爲一事以經爲文字淵源固也然有不能因文以見道或轉飾經以舞文者揆之國民敎育之精意固已背馳本部採取經訓分别編入修身或國文敎科書誠以説道德言當於修身科求之以文字方當於國文科求之二者旨趣不同敎法亦因而異經訓中包含道德最廣可爲修身格言者十之七八故必折衷聖言以立人心之準至爲培植國文根柢起見在校外補習經書全文自求深造原所不禁本部大學令中中國哲學及歷史學兩門皆附有全經以備通人研肄用意可知要之本部爲中小學校之敎育計則以國民道德爲重故於經略其形式而取其精神兼以本國模範人物爲之準則爲保存國粹闡揚國學計則羣經不得不列爲高深之學科俾成有系統之研究准咨前由相應咨復貴巡按使查照施行此咨 
雜評一 
[青島之風雲急（無名）]  
　比境之大戰開始而青島之風雲亦緊急矣攻青島攻青島之説自歐戰起後無日不傳也今果日本以愛的美敦書與德矣雖尙有一星期之期限而以傳説而至見諸實事則可信矣 
德人有　青島交還中國説也英人有以青島交還中國説也今日本之宣言亦有以青島交還中國説也特　日耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日報中之東洋風雲]  
　　北京民憲報云據滿洲日本某報紙謂美國艦隊有來航之消息其標題爲東洋之風雲兹伹就日報所載譯出以供衆覽 
（一）日美交涉之内容該報載東京電稱美國與日本交涉事件聞係滿洲之開放支那之領土保全及保護美人等事因將最優艦隊向東洋航送其實以德意志之懇請牽制日英同盟之日本行動也云云 
（二）日政府之重要會議該報載日本重要會議三種大意與本報十六日所載之九日滿洲日日新聞所述同故從略 
（三）美國艦隊之調查該報又稱美國最新帝國主義鋭意擴張海軍爲世界第二之大海軍國其目的所在果對於何國不必詳言然而擴張復擴張殆無止境自千九百九年以來發達之次第如左 
一九○九一九一○一九一一一九一二 
戰鬥艦一七一八二六三三 
裝甲巡洋艦一○一○八九 
巡洋艦一三一三二○二二 
砲艦三三三四三三三二 
石炭船一九一七二一二○ 
驅逐艦九一八三五三二 
濳航艇一二八一七一九 
計一一三一一八一六○一六六 
其總噸數無慮七千萬噸乘組將校一千三百名海共二萬七千四百六十四名更據昨年一千九百十三年五月之調查如下 
旣成艦數噸數 
戰鬥艦三三五○九九一○ 
内弩級艦八一七○二二六○ 
裝甲巡洋艦一五一八九五四○ 
海防艦九三三四七○ 
保護巡洋艦一八七三九九○ 
大水雷艦六三三六六七○ 
小水雷艇八一一七○ 
潛航艇三○九七七○ 
計八五四五二○ 
更就未成之艦言之弩級戰鬥艦六隻十七萬四千五百四十噸大型水雷艇以下共二十萬噸合旣成未成共達百五萬四千二百六十噸之數實較日本海軍占優勢也 
[德領力闢魯官塲謡言之布告]  
　　日本要求代保青島山東某報得濟南德國領事署消息云近日外間風傳日本要求德國將青島租界交與日本保護等語當經德領事電詢膠督覆稱實無其事乃由德領事貝斯君特頒佈告以息謡言兹將其原文照錄於下爲佈告事本領事現在訪聞濟南官場盛傳日本政府要求德國政府將青島租界交與日本保護云云當即電達膠督麥大臣詢問兹准覆稱電詢一節絶無春事不知何以揑造此種謡言殊堪詫異應請迅卽出示曉諭免致摇惑等因到本領事准此合亟佈告一體週知切切此佈 
[歐戰聲中之北京現勢譚]  
　　特别會議内容總統昨於上午九時召開特别會議於純齋徐國務卿左右兩丞各部總長均於先期通知列席外參謀部黎陳總次長及統率辦事處各高級軍旨亦均與議據倜中人云是日提議之件頗多已將關於嚴守中立之各項緊要手續擬定當日即分由政事堂統率處通電各省將軍巡按使切實籌備外並將各交戰國在内地照約運送居留地之軍裝武器錙重等物搭乘火車之限制取締各方法除照已頒布之中立條規施行外分照中立國陸海戰條約之規定擬訂細則日内即行公布 
籌備中立進行總統近因籌備中立事宜曾飭令於政事堂設立籌備中立事務處刻下此項機關業已成立該處辦事人員除由總統派定外昨日該處曾特通函興中立事項有關係之外交財政陸海軍參謀交通等部及税務處七項機關請由每機關每日派員二人加入該處辦理一切以便遇事易於接洽俾免往返費時致誤事機 
往者日俄戰爭中國亦曾宣告中立伊時渤海一帶極關重要刻聞中立事務所擬調取北洋所存舊案以資參考 
政府以北次中立最不爲守非有精明幹練之員不足以當其銜外交孫總長以山東地方交涉最爲扼緊特派竇學光襄辦濟南中立事宜胡朝宗襄辦煙台中立事宜而曹次長亦謂津奉交涉紛繁故後又派林某襄辦東三省中立事宜派董某襄辦天津交涉事宜以資周密 
飭放應兵洋員政事堂昨飭外交部通電各省將軍巡按使略謂近日駐京英法德俄奥比各公使均向政府函請謂所有各該國現隸兵籍之洋員受雇於我國者均請允准辭職回國總統已批准相應通地各省如有各戰國洋員自請回國應兵者應即行遣放不得挽留如旅費不敷當代爲籌給造册呈報云云 
保護華僑文電我國旅歐華僑多至數十萬是以戰事一起我政府即電交戰各國政府詢以華僑所在地方是否有妨戰線及保護華僑辦法聞前昨兩日已得英法政府復稱中國僑民所在地方有碍戰線者已一律保護出險並按戰時國際公法之大綢及遵守中國局外中立條規之條欵認眞保護中國僑民云云又外交部以秋七八月正爲華僑赴俄之期兹因該國發生戰事特電飭奉吉黑等省交涉員停止發給華人赴俄護照 
中外公使彚聞探聞外交總長孫寳琦擬於日内在迎賓館邀請駐京各國公使茶話一爲聯絡各國政府感情此次頒布中立條規正所以維持邦交不失外交上遠交近親之本旨一以宣示總統希望戰局縮短之懇摯及保護東亞商業之盡心云政府以歐洲戰爭之際所有外交上事項尤關重要除新駐英施公使仍飭其趕速取道美國赴任外並對於最有關係之駐俄公使又有更調之議據聞陸徵祥簡任駐俄公使不久即當發表 
　國公使胡爾達現往京西掛甲屯善緣菴避暑外交部因歐洲發生戰事特請提署派兵前往保衞銀團代表回國五國銀行團日本代表小田切萬壽之助氏業於五日回國聞德代表哥爾的期氏係陸軍大尉德政府已來令召回故哥氏亦於日昨往青島乘輪回國 
商界贊同公債自提倡内國公債會發起以來各界紛紛贊同兹將麗豐金珠店楊君壽臣致該會函錄左前晤汪建翁譚及六釐公債發行在湖廣館開會連絡紳商開通風氣以期踴躍認領早爲如額發行足見諸公熱心受國眷顧同胞細思凡商界尤有諸多便利今壽不揣愚劣願附諸公之末稍盡國民一份子之責是日必早到聽候公同酌議將來壽與號内均可擔認勸集之義務也此布順請公安 
[歐戰影響之京報與銀行]  
　　近日京中有傳亞細亞報賠與外國銀行五千元之説者兹據該報披露之原因如下 
十三日亞細亞報云此事之起原蓋因歐洲戰事初起之際德華銀行適在暑假休息之中外間因有所誤傳本報於登載某君之談話中曾有一語提及此事次日查知此節實係誤傳即另編更正新聞並對於德華銀行之信用有所鼓吹是本報應盡之責任實已無所不至乃日前本報忽承警廳傳知德華銀行近有函來廳謂本報登載不實要求賠款云云本報當以該行所要求於華洋訴訟舊例及我國法律頗有不合卽行函覆警廳其後警廳如何回覆該行本報槪不得知蓋本報爲中國人之報紙祗要不違犯中國法律以上任他人如何要求總不關本報之事賠欵之説更不必論矣兹錄本報所覆警廳原函於左閲者觀之更可瞭然焉 
敬啓者昨奉貴科面諭以德華銀行來函謂敝報（亞細亞自謂）登載失實致受損害要求賠償五千元等語並蒙貴科囑以自行調處免成訟案各情具見維持盛意感激莫名敝社竊查現在外人之在我國雖享有領事裁判之權然若不在租界而對於我國人民有所訴訟則應依照我國法律對於法定審判官廳提起訴訟非可以私人資格致函行政官廳便可要求何種權利者也此種辦法中外通行已非一日乃今德華銀行竟不考法律不查舊例徑自致函貴廳而有要求賠欵之舉不知其何所根據查報紙條例載報紙登載錯誤經本人要求更正而不更正者經司法官廳之審判處五十元以下之罰金並無賠償損害之規定是該行之致函手續既屬不合而五千元之要求尤屬無據之詞况敝報登此奉後次日即有更正之新聞該行更無説話之餘地惟我國今日方在力圖邦交進步對於外人理宜更加親切彼之來函雖不全法律亦未便世之不理似宜由貴科將向來中外人民訴訟舊例及我國報紙條例詳加解釋答覆於彼使該行瞭了於此中道理遇此以外則皆國家主權所關非所敢聞命矣一得之見是否有當卽乞酌奪施行爲幸 
[歐戰聲中之滿洲觀]  
　　（一）日領戒備自奥塞風　日緊後諸隣邦莫不心存戒備長春頭道溝日本領事署於日昨發戒嚴令飭該國陸軍在租界内銜要地點加意防範故近日每晚八鐘時分所有陸軍分五人爲一排持鎗提燈分守沿路街巷緊要之處異常嚴密蓋以防不虞也（二）德領去營駐營代理德國領事官即德商德茂洋東係德國陸軍少將現奉青島德督電召於本月五日晚携帶家眷乘南滿快車取道大連再換坐輪船馳往青島以與德督面商一切防守之法（三）俄領赴哈駐齊齊哈爾俄國領事阿發那西夫屢接駐哈爾濱總領事電令赴哈會議該領事已乘齊昻輕便車赴昻再搭俄車赴哈（四）車站戒嚴自俄國宣布與德開戰下令徵兵後北滿沿綫之護軍大半調回本國各站之兵力甚覺單弱俄人恐生意外故近日北滿沿綫下令戒嚴 
（五）軍府會議黑龍江鎭安石將軍朱子橋氏以奥塞風雲日惡德俄宣布開戰俄人已屢次運兵特招集駐江日俄兩領事在將軍府開秘密會議約三鐘許始散所議内容事關外交本社例守秘密不便宣布也朱將軍又以北滿向爲盜賊淵藪近日奥塞之惡耗頻傳俄人復屢傳徵兵人心惶惶難保胡匪不乘機而起竄入鐵路附屬界内以出交涉特通令各屬軍隊一體嚴防 
（六）維持爐銀以商業及金融所受之影響言營口爐銀價值日益跌落日前經商會郭協理議董坐辦等邀請榮道尹及合商號執事在商會研究維持爐銀之法經衆公决九月一日卯期以七十三元歸現嗣後爐銀價值只准增不准落責成警察廳澈查各商賬簿違者嚴究 
（七）銀價飛騰黑省金融自中國分銀行開幕後日形跌落不意自奥塞開戰後影響所及銀價日益飛騰現銀日前每兩原落至二十吊近日陡漲至二十二吊有奇惟俄帖日見跌落近日陡由二十吊落至十六吊（八）糧價暴漲自奥塞戰雲發生後俄人對於軍需極力預備除將原存之糧運回本國外並派俄人多名在遠東近邊購買以故糧價暴漲小麥每石由一百三十吊漲至一百五十餘吊麵粉每袋亦增漲二三吊之譜 
（九）謡諑四起近日昻昻溪站經過俄兵甚夥一般無智之愚民不悉其故紛紛謡傳謂中俄兩國將有戰事加以俄領事赴哈愈覺有因街中咸以此爲談助官廳擬出示禁止云 
[戰事影響中之粤東觀]  
　　防範之狀况省垣因湘省不靖下令戒嚴已飭水陸軍隊認眞防範以備不虞昨午龍濟光飭石井兵工廠將所存軍械悉數解省李督辦奉令後着靖粤兵輪將所存槍械砲彈呈　將軍府計有六咪里八五警無烟鎗十二箱係箱二十枝六咪里八五響無烟子彈二十四箱每箱二千顆機關鎗六箱子彈六箱後膛砲二尊格林砲三尊九響毛瑟子彈三十箱每箱一千顆午刻灣泊大字碼頭轉解上將軍署查後膛格林各砲係屬舊式聞由前清記名副都統俊啓所製者 
現在省垣戒嚴軍隊嚴密梭巡以免匪徒溷迹昨陸軍第二旅司令部在老城拿獲十二名内有穿　紗長衫者數人穿雲紗衫袴者數人隨即解往將軍府軍法課訊辦一龍將軍又以潮屬地瀕大海往往有不逞之輩出没其間至汕頭一帶義洋雜處現當歐洲有事外洋歸客日衆黨人尤易混跡因特飭行該屬督辦認眞清查以防意外六號早七時許龍濟光偕　謀副官前赴燕塘瘦狗嶺脚監閲該營施演大炮後復令列隊操演頗加贊賞至兩點鐘後始行回省 
財政之現情李巡按昨奉中央來電以此次歐洲各國戰釁初開凡今國人在我中國服務經商遊歷以及敎堂敎會傳道各項人等不可勝計各地方長官均當擔任保護粤省濱海之區與租界毗連如北海欽廉香山前山等處更當隨時督飭軍警認眞保護等因當即轉飭水陸警廳高雷欽廉兩督辦及各縣知事遵照矣昨中央專電來粤謂五國團協約因戰事不生效力一時支持政費束手無策新税緩不濟急自不得不厲行節費主義暫行目前之計經財政部呈報綜核中央政費本月實虧二百餘萬有奇應通飭各省實行節費所有各司科課中職務相同性質相同者應縮小附屬其餘附設之各機關着巡按使酌加裁併會同財政廳再国核實節費後情形比較經費與歲入有無餘欵協濟中央速行籌議詳陳察奪聞政務廳全體人員與財政科長連日會議此事矣 
巡按使昨日函致駐廣州日本領事略云前清兩廣總督張鳴岐向台灣銀行息借日金一百六十萬元除已還六十萬元外尙欠一百萬元現飭財政廳長與該銀行議定准本年八月初六還日金十萬元九月底還日金十萬元其餘日金八十萬元未能依期償還另立合同作爲另借年息一分自民國三年八月初五日起以一年爲限每六個月還日金四十萬元分作兩期清付 
[香港銀業譚]  
　　自戰務發生影響最大者惟銀業歐人返國旣紛紛提欵華人内渡又紛紛提欵銀業行受影響勢所必至也港中金融機關一爲各國設立之銀行一爲華人設立之銀號銀號因商務停滯周轉不靈曾經集議維持以免意外風潮各國銀行以滙豐銀行魄力最大自辛亥而後此三年中粤人避地多居港中其付款多存滙豐此番提欵亦以滙豐爲最多銀行中萬頭攢聚幾無隙地然行中對於兑現者不發鈔票而發現洋因由其資本之雄厚提欵者祗能取現洋而不能取鈔票於取携上亦有不便於是人數乃漸漸減少而該行之信用反益鞏固日本台灣銀行美國寳通銀行其國家於戰務無關係故亦不甚受影響中國銀行發行伊始雖信用未甚著惟以華僑紛紛内渡因之寄放者日多連日接收各商民存欵竟達一百三十餘萬元以致營業課辦事人員日無暇晷此亦未嘗非一良機會也 
[歐戰聲中之贛金融]  
　　贛垣市面現金缺乏以致申票英洋兩價繼漲增高勢無北日而錢業會館於十一日會議次日行情决定申票每千兩售市銀二千五百二十兩每英洋一元作銀一兩九錢三分銅元九十五枚作銀一兩三錢四分益以奥塞戰事影響勢必無停漲之一日市面危險情形不堪設想聞財政廳長王純於十一號召集民國銀行總理傳國俊協理張昭文到廳秘議擬將屯田公産電明財政部從速估價變賣現欸收回紙幣如有不足之處再向中國分銀行通融辦理一俟部復回贛即可從事似此辦法未知可稍救眉急否也 
贛省收回紙幣雖在籌議而現款難得不易實行其市面慌恐現金缺乏皆因公家虧欠民國銀行五百餘萬元籌還尙無着落面中國分銀行又將鹽欵吸現解京月計頗鉅以致錢商藏現居奇銀行過賬信用不及從前實緣商存一百八十餘萬兩市銀提撥不動之故現調查省垣錢店有一百六十家之多每家以二千現元計算尙有三十多萬况乾大德大及某某富户藏現不止百萬人所共知見此危險均不敢放出恐變成九三八平無用之空銀也 
贛垣現洋缺乏價色飛漲一般錢商函電飛馳均往外屬購買運省轉售高價昨有城外錢店德昌祥號在吳城民國分銀行購到現英洋二千元派號中司事李宗儀前往點收運解到省應兑匯欵詎料李宗儀陡起異心搭坐保安輪船由吳晉省行至王家渡地方過駁捲逃該號聞信四　尋問查無蹤迹現於十一號禀懇警察廳通飭所屬體緝拿矣 
[浙垣學商兩界之戰事影響]  
　　學生集議青島香港自戒嚴以來所有各學校多作爲駐兵之所致一般學生在該處肄業者大有進退維谷之勢兹有杭州留學青島香港學生張志忠傳緒等二十餘人集議公呈巡按使可否在杭垣另行指定一處作爲該學生等温習之所藉免荒廢一俟戰事弭平即當束裝就學未識屈巡按使能否照准也 
商業影響昨日（十五）錢業中人因改龍洋爲本位有無窒碍及减輕拆息以維市面學在柳翠井巷公所會議所議内容大致龍洋本位無更改之必要旣官廳有此提議一時殊難應命且待來年更元再改子利一層因錢業握金融之樞紐受各路拆息之高抬省中亦不得不步武其後惟拆息過大市面受損省中首先酌減以爲模範掉期一角擬減作七分半以維現象 
 
 

Page 7

 
 
歐戰日亟煤價飛漲來源尤極缺乏省中需煤雖少但據該業調查每日亦需五十噸左右以湖墅各碾米廠所需爲最多蕭紹各廠所用煤料均係滬埠用船直送現亦同時匱乏其緣由因三井煤改充軍用不准出口開灤因放洋不易暫難輸送近聞山東中興煤頗將伸其勢力於南省昨中興公司特派張某來杭調查銷數并發表其現時價目計統煤每噸約十元零末煤約八元零原焦十六元零次焦十四元零現該礦每日出煤二千五百噸云 
[海牙訂立陸戰時中立條約全文]  
　　歐戰　中我國實行局外中立所有中立條規政府已於六日申令宣布兹復得一九零七年各國在海牙所訂陸戰時中立國及其人民之權利義務條約亦研究中立進行之一助也原文云爲陸戰時確定中立國及其人民之權利義務及議定避入中立國領土内交戰者之地位起見並願釋明中立之性質俾得將中立人民與交戰者關係之地位悉行協定爲此訂立條約遣派全權大臣如下各全權大臣將所奉全權文據校閲合例議定各條於下 
第一章中立國權利義務第一條中立國之領土不得侵犯第二條交戰國以軍隊或彈藥或軍需品之輜重禁止由中立國領土經過第三條並禁止交戰國（甲）在中立國領土置設無綫電報所或用以爲戰國海陸軍交通機關之各種器具乙）在中立國領土使用戰事之前所設此等機關其目的專爲軍用而向未作爲公衆交通之用第四條在中立國領土内不得爲交戰國編成戰鬭軍隊或開設募兵事務所第五條中立國不應縱容在其領土内有第二條至第四條所指之舉動中立國對於反對中立之行爲非在其領土内違犯者可不加懲儆第六條人民獨自出境前往交戰國供役者中立國不擔責任第七條凡爲被此交戰國運出或轉運軍械彈藥及一切海陸軍所用之物品中立國可不加阻止第八條交戰國使用中立國電信綫電話線及無線電機無論其爲國家之産或公司或人民之産中立國可不加禁止或限制第九條中立國若於第七第八條所指各件欲設法限制或禁止者須一律施行於各交戰國中立國應稽察爲電信線或電話線或無線電機業主之公司或人民使其一律尊重此等義務第十條中立國對於侵犯中立之行爲即用兵力抵拒亦不得視爲對敵之舉 
第二章在中立國境留置交戰者及醫治受傷者第十一條中立國在其境内收容交戰國之軍隊應留置於距戰場最遠之處中立國可將此等軍隊看守於營中亦可禁閉於砲台中或留置於專爲此等軍隊設備諸處此等軍隊之官佐可否令其宣非奉命不擅離中立國境之誓而聽其自由之處應由中立國定奪第十二條倘無專約中立國應供給留置者衣食及人道上必需之救濟所有留置各費用戰時平和後應行償還第十三條中立國收容逃亡之俘虜應聽其自由倘准其在境内逗留可指定其住處上欵之規定對於避入中立國境内軍隊帶來之俘虜亦可適用第十四條中立國可准令交戰軍隊之傷者或病者經過其境内惟載運此等人員之車内不得藏有戰員戰具照此情形中立國務須設法保安並稽察一切凡一交戰國將其敵車之傷者或病者依上項所指情形運入中立國境内中立國應將其看守俾不能再預戰事其他交戰國之傷者或病者託付中立國中立國亦有同一之義務第十五條日來弗條約可適用於留置中立國境内之病者傷者 
第三章中立人民第十六條不與戰事之國之人民視爲中立人民第十七條中立人民不能有中立之資格者（甲）對於交戰者有對敵之行爲（乙）爲利於交戰者之行爲因而自顧投入交涉國中之一國軍隊効力照此情形中立人民因不守中立行爲故其應受一交戰國之待遇不得較諸他交戰國人民更形嚴刻第十八條所有第十七條乙款所載之意義不得視爲有利於一交戰國之事者（甲）供給物資或借給欵項於交戰之一國惟供給或借給之人並不在彼交戰國境内或彼交戰國佔領之境内居住而供給之物亦非從此等境内而來（乙祗爲警察及民政上効力之事 
第四章鐵路材料第十九條鐵路材料來自中立國境或屬於中立國或屬於公司或人民苟得認明爲中立國非因緊急必要之情形不得將此等材料徵發而使用之用後從速送回原國中立國若需用甚亟亦可將交戰國境内所來之材料酌量扣留使用彼此應按照所用材料之多寡時期之久暫給予償欵 
第五章結論第二十條本约詻條只能適用於締約各國及交戰國亦均爲締約之國 
地方通信 
[松江]  
　　查點學堂鎗械再誌搜查學堂廢鎗一事已誌昨報兹再將詳情錄下松鎭守使楊君查悉西外白龍潭縣立第二高等小學儲有軍械遂委執法處長蕭君酌帶衞隊於昨日下午蒞校查得果有洋鎗五十六枝惟半均銹廢姜校長文傅因向蕭君述明校中兵式體操所有鎗械均向縣署備文領來即由姜校長及吳陸兩敎員隨同蕭君至知事署查得果有領鎗案卷惟祗四十四支尙有十二支姜稱光復後向中校借得故未報案蕭君知學校體操所用並無他意惟清鄉調查員當時何以不查明呈案致啓今日之疑大約需究調查員之疎忽也 
混騐僞契之笑柄本届騐契事富家翁以數契　缮一契以圖省費者不一而足查出後懲罰之數無慮數十百倍富翁反甘之最奇者有楊姓呈騐之契係同治二年份所立而契尾附筆計交同治八年新方單幾紙字樣見者大笑現該契亦經扣留矣 
[鎭江]  
　　派委巡緝隊長江蘇馮將軍昨委駐鎭兩淮緝私營統領米占元爲長江巡緝隊隊長共選隊士百名分派長江各口岸偵緝商民私販戰時禁品并黨人匪徒蹤跡隨時電報懲辦所有曾經派出各口之偵探均已一律調回編成隊士派出偵緝矣 
設立查土機關丹徒縣劉知事自詳准籌辦稽查烟土辦法後並於江邊第一樓客棧委派專員常住該棧爲稽查各處私販之總機關並設有隨員多人秘密調查所有原設江快多名悉撥歸該委等節制調遣以絶吃水放水之獘每當夜間滬輪抵埠時縣長每　自章查　者請滬輪裝載大家烟土到　轉運江南北略者以後可　絶跡云 
稽查旅館　嚴施鎭守使因近日謡言繁興防務加嚴江邊一帶旅館客棧林立恐有不　之徒託名客商匿　其間特派員弁每晚分并城廂内外各旅館客棧實地調查 
[南京]  
　　賑恤辦法之議决賑恤寗垣商民損失一案現已由韓巡按另設散放事務所飭全陵道尹督同駭所曁江寗縣知事妥速籌辦以復成橋之商園爲會議地點在事員紳運日集議其議决之要點如下（一）散放地點分東西南北中五區（一）由散放事務所先發布告通知受損失者如有遷移須先期將去年被損失時所住之處門牌審明現在移居何處幾號門牌一面就近　告本區警署以九月五號以前爲限（一下關商埠由事務所派員會同商會專員協放（一）四鄉由事務所派員會同該公正董士散放並聞塡寫發欵通知書及榜示底册頗爲繁冗已議招寫生五十人另派校對核算諸員以昭愼重 
保護洋員之鄭重江蘇巡按使致北京全國水利局張總裁電云頃准蔣軍使電稱江北各處土匪蠭起嗣後水利局洋員來浦擬往何處必須聰敝處知會方不致有意外之虞否則不敢負完全責任等語時局正艱護軍使爲愼重外交起見所慮甚是應請尊處轉知駐浦分局現時匪氛正熾之區外人暫母前往不可冐險致涉疏虞嚴怡亭去後未有回信并聞國均眞印又致清江蔣護軍使電云灰電悉時局正艱對於外人不能不格外愼重尊慮極佩頃已轉達水利局總裁矣國鈞眞印 
[江西]  
　　美里言回國服務南昌郵政管理局會計美里言現因奥塞戰事甚爲吃緊奉駐京法國公使來電飭即束裝回國服務美里君當即料理行裝擬於十二號起程赴滬結伴回法 
吳木蘭病危贛垣警察廳前獲吳木蘭女士一名關禁拘留所預審口供詳奉李將軍戚巡按使發交軍事裁判所迭經提訊尙無切實供證迄今半載有餘尙未定出辦法現聞吳木蘭在所患病肚腹　　高遇胸部迭經閣廳長撥醫診治服藥無效據醫家言恐成不治由該廳於八月十一日將患病情形具禀李將軍戚巡按察核矣 
雜評二（默） 
[濟南官場間之謡言]  
　　日人要代保青島説北京方傳德人交還青島之説而濟南又有日人要求保護青島之謡何其所傳之相反也 
德人之所以願交還中國者以青島在德人手德旣與英俄開戰日本又表同意於英俄恐英俄日之攻犯青島也故願交還於中國以保東亞和平此固在情理中也至若所傳日人向德國要求代保青島之説則果何爲乎來哉要求保護云者非特不自攻犯且恐有人攻犯而代抗之其示德於德也至矣日旣自願爲青島保護人而不攻犯則此外攻犯者必爲英俄英俄攻犯青島而日本能代德以抗英俄證諸今日情勢雖三尺之童亦將疑而不信乃不謂此説竟盛傳於濟南之官場濟南與青島近其官場之聞見必較切而獨盛傳此可異可怪之説是果濟南官場之獨具隻眼歟抑中國人之輕信謡言本如是也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[外人承認中立之部文]  
　　滬海道尹兼特派交涉員楊小川君昨接外交部文開歐洲奥塞等國失和各以兵戎相見業奉繡統申令宣佈中立並頒局外中立條例遍飭各省督率所屬竭力奉行並由本部照會駐京各國公使在案兹准駐京各公使照復奉各本國政府敎令一致承認尊敬吾國中立並轉行各駐在領事知照等因除分電外合電查照 
[歐洲戰事之上海觀（十）（六）譯稿]  
　　大陸報云上海航務公司雖未照常開船然沿海輪船之來往者今漸規復舊狀兩日之前經營沿海及長江航務之英國公司曾發通告請除報載所開之船外凡關於其他輪船之行動切勿宣布遠東海戰尙無確實消息各公司此請似在情理之中惟觀來往南北各口岸之輪船其數已大逾三日之前故不出數日沿海航務似可另呈一現象也據目下各輪船之行動觀之日本與上海間之航路不復可危大英公司郵船東方號現代台爾太號開往孟買（台爾太號已爲英政府租用）曾覊留門司一星期之久已於前星期五日啟椗原期昨日下午可以抵埠惟至本報付印之時尙未駛抵吳淞該船乃定今日五時駛往孟買者也今料該船船長伐倫的里乃取迂道而行故雖愆期無所恐慌也外間傳言赴歐航路今頗平安惟各航務公司今均未宣布開船日期法國郵船公司上海經理尙未接瑪賽爾總公司關於照常開船之電報德奥兩國郵船自須停開奥公司之郵船三艘西里西亞號中國號巴希米亞號均將留泊此間須待媾和之後始能駛行三船辦事人員多已回國僅留少數之人辦理船中應有事務聞南滿洲鐵路公司大連上海間之定期航輪擬仍照常來往雖貨物絶少亦在所不計也 
大陸報又云本埠商業情形仍無起色輸出各貨均已停運間有裝往美國者爲數甚微於商場大局亦無甚影響雜貨裝赴長江一帶者最夥惟上星期亦已減少多多東洋紗與印度紗銷場頓减跌價自二兩至六兩不等土紗本星期中并無市面可言近日有郵船兩艘由歐洲來過香港時扣留多日始行開放來滬聞裝有雜貨甚夥上海一時之供給充斥可知大條與紋銀存儲本埠者仍無上下統計銀有四千八百十二萬四千兩鷹洋一千五百十八萬元此數之内中國各錢莊存有三百二十五萬兩及一百五十五萬元操輸入之業者現時欲向内地各商店收賬大非易易因此貨物停留滬上不肯運往内地者比比皆是市面銀根緊澀各錢莊對於押欵墊欵均不願意絲市冷淡如常日前有絲五百五十包由德郵船弗利都立克裝運赴歐不意該郵船突然停輪不行乃卒赴青島缷去各貨商家不免增一分煩惱現聞該絲五百餘包已由青島轉運反滬矣 
[訪函]  
　　江寗馮上將軍查得吳淞口外洋面大東大北電報公司所立海底水線係爲中外官商傳遞緊要公牘信函而設關係重要現值歐洲各交戰國藉以報告戰事軍情之際亟應加意保護勿使匪類偷割毁斷貽悮中外事機致啓交涉故特飭行上海鎭守使署迅飭駐淞軍隊遇海灘設有水線之處務須加意嚴防一面令飭吳淞水警廳長責成外海各巡艦一體保護 
滬西徐家滙地方之大王主堂中居華洋敎士及修道院之中西男女人士甚衆兹值歐戰之際中立條規華官有保護之責故上海鄭鎭守使前日特飭知龍華補充兵第六團龔團長略謂徐家滙地當華法交界之處且與龍華藥廠相離尤近設有匪類劫掠敎士財物情事必致釀成交涉非僅違碍中立條規尤恐挑起外釁仰卽督飭所部士兵馳往梭巡保護以敦睦誼而保治安 
滬海道尹楊小川君奉韓巡按使文云准外交部本月五日電開現在歐洲各國交戰與中國並無干涉各國與中國通商一切照常其在各省所開銀行設立有年資本雄厚與中國官商往來交易所發各種證劵流行市面信用素著希速出示曉紳商各界與各該銀行照常往來貿易母得輕聽謡傳紛紛藉端擠兑致摇市面倘有奸詐之徒造謡煽惑或希圖生事者立卽訪拿嚴懲并加意保護各銀行以維商業而敦睦誼等因合行飭仰該道尹即便遵照辦理道尹又接飭文云爲飭知事奥塞失和牽動歐洲全局我政府已宣布局外中立對外惟嚴守規條以杜釁隙對内惟維持市面以保安寗上海爲各省商務中樞金融通塞商物靈滯動關全局兹聞上海商務總會已向正金滙豐臺灣等各銀行押借巨欵接濟絲業俾資周轉未識辦到否此外各業亦當設法維持錢業爲衆商關鍵尤應注意近來該管營業情狀槪抱穩固主義久無濫放濫收之弊倘存户能明白大勢母惑浮言市面自可安穩仰該道尹率面上海縣知事邀集該總商會各職員曁各業領袖妥議維持方法及現在接濟絲業情形詳細具復以備考核除函鄭守使並分飭外仰即遵照辦理此飭 
本埠各銀行自歐陸開戰以來各國匯兑多已停止現在各西商之爲匯票生意者所發各洋行之匯票價目單僅先令一項尙有市面可報外此如法之佛郎德之馬克俄之盧比印度之羅比日本之滙水（惟做棉紗之三品尙有價格）均已停止市面無價可報此爲各國匯票之大槪情形也至我國之内地匯票受此戰事影響亦無不繼長增高即就九江一帶而論因無現銀可兑匯價日漸加昻截至前日（即上禮拜六）竟漲至二千六百五十兩滙申合元一千兩匯水之大爲從來所未有云 
江海關施監督接政府宣佈之中立條件後誠恐貪利之徒暗代採辦軍用食品輸運戰地破壞中立條規爰特通諭海關辦事人員以及華洋托巡人等凡出口船隻如查有大宗食品（如糧食米麥牛羊肉等類）務須查明運往何處姑准放行如情即可疑應即扣留 
[推廣法新租界尙未實行]  
　　法公董局在西門外斜橋肇周路至徐家匯地方推放法新租界一事曾經滬海道尹楊小川君與上海鎭守使鄰汝成君會商法總領事甘世東君先行宣布候再勘劃界址竪立界石在案兹聞此事本定八月十四號實行嗣因歐西戰起一切手續尙未部署妥貼故不能準期舉行惟淞滬警察廳長徐輔洲工巡捐局長朱壽丞以西門外應劃各段之警察事宜及應征之地方税前已酌定自八月份起撤回警察免征捐税乃迄今未見實行劃界故徐廳長朱局長前日特詣楊道尹處請示辦理楊君以現無實在期限須待面請法總領事定期實行云 
[通飭嚴行禁種罌粟]  
　　滬海道尹公署接江蘇巡按使公署通飭文云爲通飭事案准全國禁烟聯合總會函開頃接英國下議院議員泰來氏寄來本年六月二十九日在該院提議禁烟事宜及外相格雷氏之答復各節請爲譯寄各省長官多資參考查格相答詞有中轼現祇三省行銷印土何時三省土藥肅清則中國何日有權禁止上海存土運入内地云云查現時印烟運入省分惟九江南昌鎭江上海蘇州汕頭廣東九龍拉巴虎門三水瓊州北海各口皆係江西江蘇廣東三省地面據云三省肅清即中國全國均能脱離印烟之覊勒且近自閩浙等省停運印烟之後祗因他省尙能運入印土故接壞地方時有夾帶私土借外人勢力以相侵擾之事本會接有緘件詳言此等現相是三省之能否早日停運印烟不惟於全國之關係極大且尤於鄰省可免加擾之嫌至於禁運印烟之關鍵則純在能否查勘本省之土藥今年春季貴省不能同時請勘實爲一時至覺可惜之事致令上海存土七千數百箱猶然照常運銷思及吾人禁烟之煩官擾民艱苦萬狀而徒令外商坐收全利果腹以去實屬拊膺切齒痛恨何似因特附呈泰來氏之提議案一分即希察核飭屬限於明春派員會勘一面電請中央照會英使選派人員届時一同勘騐免令英使又有難於擇人不及會勘之口實本會爲速求全效將數十年之大害一鼓盪平起見是否之處尙乞酌奪見復等因准此查鴉片流毒吾國受害實深自清季締約飭禁英之士紳奔走號呼贊助不還餘力而吾國官吏反因循泄查致行之數年尙無成效可睹比例參觀曷勝惶愧本巡按使上年蒞任對於私種一事即經一再嚴飭查禁乃各知事視等具文以致今春仍有烟苗發生雖經派委會督剷除而地方旣受懲創會勘復誤時機以視鄰近如皖浙閩卾各省均經會勘停運而蘇省獨居人後能不疚心况此次海牙第三次禁烟大會竟以是故不能得完全之效果且因是而不能禁止上海存土之運入對外則蒙莫大之恥對内仍貽無窮之患各地方官撫心自問恐亦有惶然其不安者此豈本巡按使督飭未周抑以各地方官奉行不力言之實堪痛恨現在本巡按使行將去任原不必冉爲督責之辭特以罌粟佈種之期轉瞬即届今冬倘不嚴行禁種必仍誤來春會勘之期桑梓之邦實不忍聽其久留餘毒况新任巡按使勤求吏治素著嚴明届時倘再有貽誤恐不能爲該知事等寛也各該知事身任地方責無旁貸自應預爲籌　多　簡明禁種告示分佈各鄉村並切諭各鄉董廣爲勸諭俾人人知私種之事實干法紀卽使隱瞞偷種將來亦必剷除徒耗工本且獲咎戻毫無利益之可圖庶幾咸有戒心不輕嘗試此則本巡按使所厚望者也除通行外合行飭知該道尹轉飭所屬各知事一體遵照辦理母再玩忽爲要此飭 
[韓巡按督促警務之飭又]  
　　上海縣知事接江蘇巡按使公署通飭文云爲飭知事本省前經訂定警務視察員服務細則將各縣分爲甲乙丙丁四區域派委警務視察員分投考察嗣據甲丙丁三區視察員報告業輕先後將各該視察區域内已准開支省欵七成各縣分别飭行各在案兹又據乙區視察員將各該縣警務成績視察完竣分别報告前來本巡按使查核乙區十七縣内以上海南通崇明寳山南匯青浦六縣成績爲最優金山吳江常熟太倉海門崑山六縣形式粗具尙有應行改良者其嘉定奉賢華亭川沙四縣缺點甚多尤應切實整頓所有各該縣警察經費除上海一縣地方捐欵足以自給母須者欵補助南通崇明寳山吳江常熟太倉海門崑山等七縣早經核准開支外兹經核定南匯青浦金山三縣自本年八月起應准照七成省款開支嘉定奉賢華亭川沙四縣辦理未臻完善姑爲督促警政進行起見亦准自本年八月起暫照七成之數支給以觀後效至吳縣警察辦理異常腐敗毫無成績之可言似此玩忽要政未便任聽糜費應即停支省欵一面迅將警務切實改良詳候核辦除飭行財政廳知照外合亟飭知該知事仰即遵照辦理此飭 
[函請車站嚴防私運軍火]  
　　滬甯鐵路管理局兼滬楓鐵路管理局長鍾文耀君昨接鄭鎭守使公函云敬啓者案奉宣武上將軍馮電開近查黨人蜷伏滬上時思蠢動防範不容稍懈所有滬杭滬寗兩火車路線恐有黨人乘車往來及潛運軍火情事凡遇火車抵站時須將車裝行李貨物留心偵查以杜夾帶等因敝使遵飭吳團長轉飭駐防車站軍隊隨時查察外相應函達查照並請傳知貴局員警於車到時嚴密協查 
[公共捕房之注意治安]  
　　英美捕房代理總巡張君以近來公共租界内時出持械攔劫拒捕傷人之事殊碍公衆治安因於前日通飭各捕房捕頭加派中西探捕各於所管區域内各茶坊酒肆妓院劇場旅館等公共游息之所不分晝夜認眞搜查並令於僻靜之處日夜派駐探捕檢查如有形跡可疑或身帶危險物品者許即拘究 
[查丈滬軍營舊址]  
　　南碼頭滬軍營舊址及操場基地原係民地曾由敎堂董沈志賢於前清光緒二十八年間　價購買完税納糧執據管業近擬改建市房故特禀呈鎭守使署請爲給還現經鄭鎭守使查明此項營基確非公地惟旣稱沈姓價買該營地究有若干是否與沈姓所購之地單串相符亟應確查故於前日飭參謀口夢符查丈勘復並飭十二圖地保繪圖送核 
[警察廳歡迎内務部專員]  
　　内務部奉總統令特派專員趙康侯君來滬考察軍警成績并持帶各種暑藥散給各軍警趙君蒞滬後日前在炮隊營操場對於各軍士演説等情曾誌前報兹悉淞滬警廳徐廳長得悉趙君已到滬當即傳集内外部警務人員於前日在本廳開歡迎會經趙君當衆演説並表明總統眷注之意旋即將所帶暑藥交於徐廳長轉發各區警士以防暑疫開會畢賓主等盡歡而散 
[哈同花園慈善遊覽會紀事]  
　　前日爲哈同園慈善游覽會開幕之第一日夜間燈火燦爛遊客如雲靜安寺路白克路一帶途爲之塞該圜在小沙渡路之南入門購票而進左爲事務所右爲兑換銀行向西至哈同之住宅及戬壽堂有大路二中間有九曲橋方湖亭船廳中一首亭番菜挹翠亭出口公會之販賣品放鶴亭之點心普益學生之音樂天演界中有春柳劇社各種古董均陳列於戬壽堂其南有東洋竹亭内設琵琶大會民醒新劇社左中央搭蓋蓬廬義務演戲前晚演救濟婦孺會紀事劇（賈桂生觀者均爲之流涕湖心亭有福兒院音樂桃園東有通源湎菜文虎社設在觀雨亭之東絳雪海設有臨時醫院賖月亭有同義社食物五金業在　字亭售賣茶點該亭北隅有活動影戲其東即燄火場再東有尼菴兩面隔水有小橋通焉庵門閉不得入游人即由逃秦處柳灣靶子場孔雀亭而出哈同夫婦携有中國小孩數人在園散步至十二時人散哈同在園門帮同各辦事員兜販摺扇其熱心慈善洵難得也昨日仍午後一時開園滬杭鐵路减半收價並有青浦徐伯詞君送來三足金蟾一隻前二足全後足生左旁觀者謂此蟾不過殘生之一種耳 
[持械攔刦金鐲案兩起]  
　　住居西門外之婦人王楊氏前日午後乘坐黄包車行經貴州路壽聖菴附近突來匪徒數人攔住各出手鎗恐嚇當被搶去金鐲一對又婦人王李氏亦於前日下午在大沽路被匪三人出示手鎗嚇禁聲張搶去值洋五百餘元之金鐲一副事後分投就近捕房報請飭探查緝未獲業經該捕房捕頭禀奉張代總巡於昨通飭各捕房捕頭轉飭中西包探一體嚴緝務獲解究 
[龔王二匪尙待質對]  
　　著匪龔三郎王阿生因糾黨持械在虹口文極司脱路攔刦姜張氏金鐲沿途開鎗拒捕擊斃華捕吳友仁等三命並擊傷閘北巡士馬如宣探夥梁才榮二人業經滙司捕房與閘北警局將龔王兩匪拿獲與窩匪之張老處一併解經公共公廨訊實判龔王兩匪解送道尹公署轉解鎭守使署盡法懲治張押查在案兹悉龔王兩匪尙未起解因前日老閘捕房拿獲之匪徒顧金寳王阿大亦係龔等同黨故須解廨與顧等質對後起解 
[道尹公務之忙碌]  
　　滬海道尹兼交涉員楊小川君近因歐洲戰局及各處黨人圖謀煽亂等事每日各方面函電交馳公務紛繁一切公牘親自批閲非至夜半不能釋手亦可謂忙碌矣 
[塡築虬江浜招工投標]  
　　閘北寳山路口虬江浜兩岸近來房屋日漸繁盛故工巡捐局朱局長擬塡浜築溝以興商市昨特出示招商承辦此項工程云爲諭飭投標事照得關北　江路早經劃定定線現在急宜興築所有塡浜築溝兩項工程如有殷實商人願承辦者着將該路應需土堆若干方溝道若干丈先與本分局工程處詳細接洽照章投標以本月二十三日爲限仰各商一體知照 
[謀殺康秋林案又獲嫌疑犯]  
　　浦東三林塘鄉民康秋林與某甲同時遭人暗殺由上海地方廳法警拘獲嫌疑犯蘇阿虎解廳訊據供稱謀殺康秋林者實係康父康大生康弟康海聽康阿根等等語問官即將大生等一併提到訊供不認判押候究在案兹悉此案發生時檢察官下鄉相驗後因案無頭緒將該圖地保帶回諭令將該處土棍姓氏開呈以便從事偵查詎該保抗諭不遵奉飭收押月餘保出限查兇犯近日該保查得土棍富海龍與此案極有關係前日由該保在南匯縣界將富拘獲就近送押該縣公署昨經南邑知事備文飭警將富海龍並該地保一併移送上海地方廳汪廳長諭令收押候訊 
[夫仇永不能忘]  
　　婦人吳蔡氏之夫吳順生於前年夏間與陳阿毛合夥擺設西瓜攤不知因何衝突陳與吳互相毆打將攤上洋油燈潑翻致吳週身爲火灼傷送往醫院醫治無效而死經吳妻吳蔡氏控經地方審檢廳訊明判决陳阿毛收押六個月期滿省釋在案自陳釋出後蔡氏迭向陳處滋擾前日該氏糾同多人又在小南門外陳阿毛水菓攤上將西瓜等物悉數取去陳不與較該氏又將陳扭控第一區一分署控稱丈夫吳順生前遭陳阿毛毆打致死奉諭判决尙輕因此心實不甘等語當經姜署員以旣經審檢廳有案着令備文併送該廳審理 
[旅滬粤商請伸寃抑之公函]  
　　旅滬潮陽粤商許柳波因伊兄許錫之在南通縣無辜寃押投訴廣肇公所潮州會館請代伸寃抑昨日旅滬粤帮在廣肇公所會議到者數百人由許柳波及其姪日明哭訴許錫之在通無辜寃押抱病各情經衆公議以事關桑梓慘被寃抑自應代爲伸訴當擬致滬海道尹公函請轉電巡按使蘇常道尹轉飭南通縣秉公辦理其公函云逕啓者頃據旅滬粤商許柳波投稱商兄許錫之於前清時在通州開設西協成土號民國元年因禁烟令下遵即閉歇改設復元紗布號安分營生禍緣於隂曆五月二十三日縣中查獲私帶烟土之姚金標訊係許二交帶許二係復元號舊夥本年端節因帳目不合辭去乃縣主將商兄錫之拘押勒交該歇夥到案錫之在押患病屢求保釋醫治未准查許二係通州人於事前久經辭去是與商兄錫之及復元號已斷絶關係不知蹤跡何從交案且政府維持實業保障商權似無拘佃號東勒交已歇夥伴之理况帶土之姚金標已蒙釋放而無辜之銀之獨被拘押似失情理之平昨據兄子日明來滬哭訴商兄久押抱病各情實慘不忍聞商因滬上營業覊身未能奔赴該縣以急鴿原之難迫得籲求公所會館諸鄉長代陳滬海道尹據情轉電巡按使并蘇常道尹迅飭南通縣秉公辦理以免寃抑等情前來敝公所會館復加訪察所陳各節尙屬實情且無辜久押抱病日深尤爲可憫理合代爲轉陳伏乞貴署據情轉電巡按使曁蘇常道尹迅飭南通縣秉公辦理以免寃抑實紉公誼 
[虐待髮妻]  
　　前在蘇松太道轅充當護勇之錢彬初即錢志英）厲居滬城大東門内引線弄中近與某氏姘識招留家内視髮妻錢顧氏如眼中釘平日錢與　氏素將顧氏虐待本月二十二日晨不知因何啓釁錢又將顧氏用長　擊破頭顱一時流血滿面昏暈倒地不省人事隣人等代抱不平鳴警到來錢已乘間逸去該警乃將受傷之錢顧氏送由一區三分署轉送上海地方廳請騐當經檢察官騐得顧氏頭額受傷屬實判令回去自行醫治一面飭警拘到錢彬初研詰據供伊妻實係自己用物劃傷並非民人所毆問官判候查明再核旋派法警詣引線弄一帶詳細偵查回廳報告昨日午刻汪檢察長飭警往傳錢顧氏之姑老錢顧氏及彬初之伯母錢單氏並牽涉之房主朱某及原告錢顧氏等一併來顧候訊 
[鋸匠與木匠械鬥]  
　　江北人爲鋸匠之沙文元喬高卿等前晚在楊樹浦路某紗廠工作忽與木匠等多人衝突各持鐵器互相鬥毆當被擊傷沙喬二人之手臂足骨等處事後由沙等投控捕房捕頭騐明傷痕飭送同仁醫　醫治候查 
[副會審官請假]  
　　公共公廨副會審官孫賡梅君因回籍省親請假三月並舉余應望君庖代業經滬海道尹楊君照准於昨日照會領事團查照矣 
[檢察西員銷假]  
　　駐廨檢察西員麥鼎前日請假三禮拜赴青島遊歷兹因歐洲開衅該處戒嚴故於前日返滬禀明張代總巡銷假辦事 
[巡官惠爾生請假]  
　　英美捕房代理華捕正巡官惠爾生君請假一月赴内地遊歷已經張代總巡照准於前日乘坐游船出發矣 
[法公堂又暫行停訊民事]  
　　法公堂阿章於禮拜一五兩期審訊刑事及捕房瑣案禮拜三專訊民事案件前因德副領事往日本避暑停訊返滬後訊過一期兹聞中西讞員以天氣仍舊炎熱故飭知捕房應訊錢債各案暫免傳訊約停六禮拜一俟秋凉再行定期開訊 
[查獲被拐之女孩]  
　　女孩翁林香被拐匪誘出賣與法租界西新橋某押店中前日該店主將女携帶擬乘輪回粤當經水巡捕房偵探與救濟會會員查見以其形迹可疑將女孩扣留該店主已乘間逸去遂將孩送入該捕房諭令解送地方檢察廳訊核 
[醫生被控]  
　　賃居滬南大碼頭之甬婦畢陳氏近因次子阿福年僅七齡染患喉痧症請醫生陳子卿到家醫治陳不知用何藥方致阿福殤斃昨日陳氏痛子情切使其長子畢玉章邀陳到家詰其致病之由及所投何方陳呆若木鷄氏遂飽施老拳並鳴知十三崗警察拘至第一區警察署由氏呈騐藥方請爲澈究庸醫殺人之罪署長飭移送地方檢察廳請究 
[拘獲行竊點銅之積賊]  
　　本埠招商局金利源六號棧房前於三月初七晚失竊和太牌子點銅十八條每條計重百餘磅經該局懸賞六百元查緝在案日 
 
 

Page 11

 
 
前淞滬警察廳偵　　據線人　告此案條積賊　小成子楊三等所竊現在匿居西門外斜橋南首等語偵緝隊禀明徐廳長偕同該線人前往該處將錢楊兩竊拘獲解經司法科李佑元科長研訊錢楊均供認糾夥七人在該棧行竊點銅不諱詰其贓銷何處據稱賣與大東門外羅雲生處得價洋八百五十元俵分化用李科長得供後當派偵探將羅雲生獲案訊據供認收贓屬實李科長以竊贓已逾滿貫屬於刑事範圍遂禀由徐廳長將所獲竊賊錢小成子楊三連同收贓之羅　生一併解交地方檢察廳訊辦一面仍緝拿逸賊務獲訊究 
[查獲竊犯]  
　　黄包車公司某西人前投美捕房報稱失竊象皮車輪等件　緝昨經包探張阿林在嘉興路誠福里查獲是案竊犯朱阿二拘入捕房經捕頭詢問一過諭令押候解廨究辦 
[汽車夫違章受罰]  
　　法捕房藍總巡前以各汽車夫至徐家匯斜橋等行人稀少之處每違背定章或任意飛馳以致將途人撞倒碾傷時有所聞故飭知羅家灣善鐘路兩捕房派捕將經過汽車號數抄明登記遇有違章肇禍情事易於查悉兩捕頭遵諭辦理後果查獲飛馳違章之值車夫史金茂李金林及晚上不燃燈火之林虎等一併解送　　堂請訊史等同供後當遵章駕馳不敢再犯求宥聶讞　判各罰洋二十元充公 
[託售僞土]  
　　土店主陳雲卿前憑李海山趙耀西介紹出洋三百零三元購得小土十盒詎係僞土報捕獲案供出係無領事管束之洋人張在懷記司之物托令出售故將該洋人傳解法公堂據供此土亦向某洋人購來托李趙售賣祗收洋一百五十元餘均被趙李分洋用等情判各人銀兩保限交在案現悉該洋人係意大利人故由捕房解送該管領事署審訊後仍帶回捕房照堂斷辦理 
[木架壓傷木匠]  
　　兆豐路轉角某木作工匠高連生昨被鋸匠所設木架倒下壓傷兄背由捕查見車送捕房轉送同仁醫院療治 
[滬海道尹公署批示]  
　　滬海道尹公署昨日發出具禀人顧福順等爲詳訴理由請求鑒察事禀批云該民人等對於此案應否脱離關係仰松江縣知事查核辦理具報察核此批禀抄發 
[禁賭告示兩則]  
淞滬警廳徐廳長第七旅王參軍海軍稽查員路慶祺等昨日會銜出示云爲出示嚴禁事頃奉上海鎭守使面諭以高昌廟一帶五方雜處軍民工商良莠不齊近有無知之徒日以賭博爲事查賭博一端爲害非輕不但有干例禁而且易潛匪類况製造局爲軍廠重要之地現當歐戰劇烈之際恐有匪徒乘機擾亂軍警有保衞人民治安之責權限所在職任攸歸不得不詳爲誥誡除飭各　　及　警　署豈禁　爲此示　各軍　工商人等一　如照切勿再蹈前轍如敢抗違一經查覺嚴懲不貸又江蘇淞滬警察第一區警署董署長昨出示諭云照得賭傳一事大干例禁雖屬游戲之舉實係耗財之媒甚至傾家敗産流爲匪徒良家子弟偶一效尤恒至迷途不返抱玷終身其患何堪設想查南市一帶多係公正商民無不深明斯意本署長爲力圖治安保護財産起見恐有無知愚民覆轍重循旣與個人有害公共尤屬不安爲此特示禁止仰商民人等一體知悉自示之後凡麻雀骨牌骰子紙牌等賭具一槪不准使弄以革澆風而重正業倘敢故違一行捕拿按律究辦 
[工巡捐局之牌示]  
　　上海工巡捐總局長朱壽丞君昨發牌示云案據南市水菓衆商江增茂等禀稱楊家渡渡船强爭渡口有碍交通請求嚴行取締等情一案當即明晰批示候飭查明確分别核辦去後兹經飭據承辦市舶所連錦堂禀復奉諭妥商辦理等因自應遵照惟調查具控各節指錦堂覬觎坐享一分餘利運動前市政廳將大碼頭得渡口位置並謂賄通水警用强硬手段驅逐地貨船不准停泊等語所控情形商等殊多囈語含血噴人伏查楊家渡口於光緒三十四年經前工程總局改築大達碼頭比時該渡口已移泊大碼頭而市舶科成立於民國元年錦堂從未過問何得坐享一分餘利耶並指錦堂係已革前清埠頭錦堂前清從未充當埠頭儘可訪查不難水落石出又稱賄通水警驅逐一語更爲駭人聰聞大馬頭係前清滬道之官碼頭凡百船隻均可停泊遇有船户爭執等情水巡隊理宜一體保護何謂賄通用强驅逐况大碼頭行棧林立泊船如蟻非僅水菓業而已查大碼頭水菓行寥寥數家兹聯名數十餘家是否挾嫌誣指攻訐抑故意敗壞名譽至稱取締一節事尙可行理應知照錦堂妥爲辦理豈可突然砌詞具控種種汚衊錦堂何敢冒此不韙之名惟該碼頭停泊之處嚴行取締除遵諭妥商辦理外是以申明以分涇渭而保名　並據楊家渡渡船夫頭朱金龍禀稱竊楊家渡渡船乃八長渡之一曩年在原有之楊家渡停泊於清季光緒三十四年築造大達碼頭無處停泊即奉前總工程局總董諭飭改停大碼頭歷來相安向無間言兹聞有各水菓　具控稱賄通水巡隊强行驅逐又稱市舶所坐分餘利所控之詞語多膜稜不知憑空從何説起民船夫波濤駭浪之中行保犯難終日血汗難求飽何來餘資賄賂與人此種不經之語並無申訴價值本不辯自明豈可累及無辜各等情前來除分别批示外合行牌示水菓衆商江增茂等一體遵照逕與連錦堂妥商辦理愼勿爭執興訟是爲至要 
雜評三 
[商業上之好消息（訥）]  
　　大陸報言本埠商業情形目下仍無起色之象戰事方開始一時固難　起色也然據航務一方面觀之則似已有一線之轉　往來　　之　　　今已漸復舊狀行號南北各口岸之輪船謂其數已大逾前三日上海日本間之航略今已不復　危矣赴歐之航路今順平安大英公司之報告　開往孟買之東方號不巡取道稍迂毫無恐　也大連上海間之航路亦通行如故南滿公司之輪船已定期照常開班矣外報且有料不出數日沿海航務似可另呈一新現象者是航務固已起色矣航務起色爲商業起色之動機斯豈非商界之一好消息乎 
來函 
[江蘇省敎育會致滬海道尹函]  
　　（上略敝會忝組機關及時研究社會敎育本亦在提倡之中惟對於不良之舉動則杜漸防微不能不亟謀匡救兹查滬上有設立女子新劇團名目數處流弊甚大經敝會會員提議請求行政長官嚴行禁止敝會同人討論之餘深韙其議用亟節錄原提議書函陳氷案敬祈俯賜察照迅即從嚴飭禁並懇會商英法工部局將各處女子新劇團體促令解散庶幾一挽頺波悉級毅力其造福於女學前途社會風紀寗有涯涘豈第敝會所當感佩已耶專泐布陳跂望施行 
節錄會員原提議書竊查戲劇爲社會敎育之一其影響於國民知識道德者其力主偉近今海上新劇頗見萌芽而亦良莠雜出惟潮流所及乃至女子新劇者其流弊至不可勝數而關係於女學前途及社會風紀者尤深兹略陳其一二焉一關係於女學前途也今之提倡女子新劇者以文明爲面目以自由爲標幟又號稱爲女學界人而究其内容則暗娼醜業萃集其中以此號召而志節薄弱或女學校初讀一二年之生頗有被誘入社者父母不能約束家長不能勸勉（聞上海有薛大塊頭者前曾在某女校肄業專引誘青年女學生以彼之所居爲待合所今亦奔走於各女劇社）爲墮落之階梯作狂蕩之媒介至可悲歎 
一關係於社會風紀也此輩女子蕩檢逾行無事不可爲有截髮作男子裝者有作種種奇詭之服者所演之劇旣無文人敢爲之提倡則猥褻淺陋不可注目或描摹娼家狐媚之風或效下等婦女肆潑之習將如道德風紀之謂何今海上一隅所謂女子新劇社者已有五六處以各處夜花園爲演習之地并聞有倡田女新劇合演者此風一開吾國禮敎掃地以盡 
其他流弊尙難枚舉伏念吾省敎育會對於社會敎育固當倡導而如此於女界前途及社會風紀妨碍之舉豈容漠視爲此請求即行馳書地方長官飭令嚴行禁絶并商明上海英法工部局即日將各處女子新劇團體促令解散其於女界前途造福非淺（下略） 
 
 

Page 12

 
 
   
 
 

Page 13

 
 
自由談 
游戲文章 
[戲代某警署詳復縣知事禁愭文] [  天虚我生]  
　　詳爲奉飭聲明並無遵禁事案於本月某日奉鈞飭内開爲中飭事照得亢旱爲災甘霖不作晚禾盡槁虚無米以爲炊新雨難期豈有天之可　祗以　　所關民心是賴旣有紛紛之請能無汲汲之圖爲此山示禁止居宰跡雖近於迷信道實假乎鬼神所以示本知事之關切民瘼亦所以見中華國之曲從民意苦心孤詣本不可使民知取信市居亦自成爲政策該所長負有稽察之責處分違禁之權宜如何實力奉行嚴查禁止乃查本縣城廂内外　肉反見其多且聞該所庖廚中間禁臠尤復不少弁耗功合直是毫無畏心弛廢職權抑復成何事體本應詳請撤任姑寛先予申飭飭到仰　立派長警查明違禁愭户連人帶肉一併送縣以　處問而昭烱戒母再玩　致干未便切切等因奉此查堂堂鈞示著有明文蚩蚩小民豈無職字禁止　言屠宰取締僅在榖生並無不許賣買肉塊之字樣亦無禁止官民肉食之規定則由鄰縣轉販而來或自他處運送面至旣非違禁品物亦無犯禁行爲但所長惟有督令屠户放下屠刀使本縣畜生多活數天緩其一死是在所長之職務實焉已盡對於知事之功令亦爲無背兹奉申飭前因不勝怕惑之至抑或繕錄示文司書不無遺漏否則禁止屠宰包括實有未周應請鈞屠另行明白曉諭嚴定取　規條庶俾下所得以遵行小民不致誤犯實爲公便謹詳（四） 
海外奇談 
[探險奇遇] [  佛影]  
　　有探險者至比國瑣哇尼大森林中見樹　搆屋數椽内有一人髯長數尺髮垂地異之因告警察結隊往尋其人由樹杪飛行捷如猿烏頃刻遁去檢其屋巢積有枯菓蓋　多也復窮搜數日終不得其人 
詩選 
[滬寓畜一番犬甚馴忽失所在作此招之] [  半痴]  
　　萬物皆有情相親便相繫何况六畜中惟汝最知義韓盧未足珍番種斯稱異短足與淺毫突　而凹鼻厥性　且馴人意善窺伺旅館絶慶囂紛耘　人事斯人非吾奥聊與汝　類我寢汝則眠我飯汝則飼有時惡客來汝則盛氣詈有時主人出汝則當門衞時而向汝　辟息暫伏地時而　汝喜摇尾類肇袂敎汝捉與坐楚楚有禮致汝雖不能言似能對以意汝性猶人性豈忘豢養誼胡爲去無蹤百嘆汝不至美物世所希母乃遭衆忌意者我食貧飲啖不汝恣大嚼覓屠門免使猪肝累　託苟得所我心亦良愍亟恐遇匪人覊陞就拘曳一　不可期畜之問　隸汝雖好文采誰爲汝尊貴無人加拂拭終亦泥塗棄矧此羣吠鳴龐然誇偉器汝則目空羣孰與通聲氣汝不自屏迹遂遭世牽制不幸而餓死亦汝自取戾夜聞狺狺聲旁皇不成寐望汝汝不歸使我頻揮涕 
[秋泛] [  瘦蝶]  
　　惻惻西風搜面凉推蓬縱目吸波光白雲　點得秋意紅葉半林宜夕陽儘有雁書傳遠　媿無好夢妥　鄉臨流擬把宼纓濯一曲滄浪引興長 
小説 
[蘆中人原名ＳＩＬＡＳＭＡＲＮＥＲ] [  英國女小説家ＧＥＯＲＧＥＨＬＬＩＯＴ原著中華林竹賢譯]  
第八章 
　　葛茀蕾由伍思古夫人家歸不見其弟心竊異之豈售馬不得受主耶抑以是午霧重故憇於白市壘月蓮居以消永畫耶顧茀蕾之心神方默想釀雪姑娘之聲音笑貌及其對己之觀念於售馬及其弟不歸等事殊不在意也 
次早舉村囂然聚議失金之事葛茀蕾亦從衆奔走探取消息然以隔宵大雨即竊兒遺有蹤跡應已洗罄無可跟究怱有細心者於村前泥汚中發現一火絨之盒火石鐵刀宛然猶在馬儂僅自有一盒是時猶在室中則此盒不屬馬儂可無疑議至盒與斯案具有關係則羣表同情於是議論蜂起好事者流摇首告語謂此必竊兒故意遺此以亂人意及究其幻想之根據與乎臆測之何俾實事則又頻摇其首莫能異言或自辯爲個人思　自由或指爲馬儂　有應得梅叟雖爲　儂辯護亦不免致疑乎盒之來由若講凡事必難不必人力而成白　飛去不能無因其時涂克縱議以案情若此離奇似不應加以研究豈以善吏無事故試其技耶梅叟懼干國憲斥涂克曰夫子自道乎予以見盒起疑研究竊案耳并非反抗長官率土之濱莫非王臣儔　訾議喬治王之政法耶方門外人聲囂雜之時虹霓　内亦議論鼎沸郭倫叔主席葛翁及他人和之突有施耐爾者揚言一月以前曾有販商走飲其家自言携有火絨盒爲吸烟之用施耐爾復言販商狀貌可疑雖火絨盒之爲物并無所奇至其言貌詭譎可爲疑耳郭倫叔曰其人有耳環否（男子戴耳環或係當時風俗）施耐爾　思有頃若默見耳環者然良久曰吾憶其有耳環出售意或亦自戴也伊遍歷村中各户他人或憶之顧吾殊未敢必然耳顧問村人羣在疑似之間然以爲有者實居多數而耳環大小又爲爭議之點最後有一玻璃匠之妻風以誠儅見重　里者出而證實謂環大有如新月此外言人人殊甚有謂環大之故致使販商之耳流血如瀋者支離怪誕不足究也 
村人因此各奔還家聚其向販商所講之品陳之虹霓樓以資考證酒樓之上遂成爲决獄之讞人競奔走而虹霓樓竟成商品陳列所矣 
葛翁詢馬儂是否知販商來壓馬儂僅憶其曾至門前未入于室然念金心切又以火絨盒故亦深信販商竊金村人以販商竊金何必徜徉溝畔或瞰亡往竊而瞻顧徘徊耳人皆知馬儂有神紓病然不解販商何以不殺馬儂以滅口也 
[俠女花彈詞四十八] [  東埜]  
　　再説二十一那天晚上趙家宅内大開筵宴到得夜闌席散賓客紛紛回去　剩趙志明老夫婦秦老夫人吳振亞周素珠花懷壁花如玉柳垂碧馮家嫂嫂共九個人聚在後堂閒談嬉笑正濃懷璧忽然立起身來請志明屏去　婢又掇了八　椅子　成一字式請衆人坐了衆人不解其故都是面面相覻懷璧刲已立在他們面前在袖中掏出一把七首撩開　膊把刀尖向皮膚上只一點登時鮮血湧出滴得滿地懷璧就帶着笑容朗朗的説道吾近來有一椿大大的罪惡悶在胸中因爲時候未到一向不曾發表現在諸位均在面前濟濟一堂實在是一個難得的機會吾所以不憚辭費向諸位宣佈一番作吾一個臨事的懺悔吾先瀝血爲誓决不説一句謊言諸位勿須驚駭我現在第一句要發表的吾實在是個男人並不是女子衆人聽得大驚失色只有素珠如玉兩人垂首不語懷璧停了一停又接著説道吾這句話若在今日以前發表吾和素珠姐姐兩個人的名譽就此掃地便如秦老伯母和振亞先生的體面也被吾糟蹋盡了吾爲名敎中的罪人情界中的蟊賊還有甚　面立在仍世吾所以忍耐到今日方纔發表在振亞先生面前還可以取信一二然而吾清夜捫心總覺得在振亞先生賢夫婦而上有萬分抱歉之處還請振亞先生賢夫婦鑒其愚誡吾之出此實屬萬不得已這萬不得已的緣故容吾逐漸發表皇天后土實鑒予言那時衆人的目光都注射在振亞素珠面上振亞也立起身來説道吾也有一點私心要請懷璧先生原諒吾自從這件事情發生以後對於懷璧先生的猜測約分三時期第一期吾黨他是個拐騙婦女的棍徒第二期吾敬他是個濟困扶危的俠女第三期便是現在吾方曉得他是個坐懷不　的君子以前妄加猜測也是抱歉得狼呢説畢仍舊　座懷璧又接着説道振亞先生的話説得我愈加慚愧我且從頭至尾逐一伸説吾和如玉姐姐的尊翁現在便是吾的岳父雖然未曾議荆却素來聞得行俠仗義賣解老人的大名并且曉得他有一位女兒名嗔如玉小姐的年紀還小却生得好相説學得好武　　意的要結　他只苦他行　　忽無緣見面後來江湖上紛紛傳説那老人日經遇害吾　　他痛悼不置又聽得他女兒忘却了不共戴天之仇靦事　人吾就忿不可過挾刃前去要甘心那男女二人只悵無隙可乘到得王參　官納　的那一晚吾伏在洞房内衣　頂上想乘機下手結果他二人性命豈知吾還未下手他已經從容奏刀携着一顆血淋淋的前級在帳幕内　將出來我那時默然自慚極佩服他的茹苦含垢深謀遠慮卒能替老父報仇吾是萬萬不及他了就跟他走出見他正爲衞兵所窘我乃助他一臂一同飛奔而去到得臨歧分袂之時他給吾一塊玉做　紀念以後又聰得他已被偵探在外省捉獲解回省垣在途中投江自盡吾得着這個信息極想去　哭他一揚只恨不曉得他埋杳何處只有望空揮淚每逢春秋佳日我取出這塊玉來焚香致祭不勝物在人亡之感今　事過境　想起來還有餘痛呢懷璧説到這裹眞個欷歔流涕像如玉已經去世自已在這裏悼亡一般如玉也就立起身來向懷璧笑道你眞　了我還立在你　前要你好端端的哭什麽呢又向大衆説道這件事原是有的吾當時看見那些偵探多是漁色之輩便心生一計略略給他些便宜他們待得吾寛我就得便投江泅氷走脱他們咀曉得吾　走只爲不好覆命所以稱吾自盡的説畢坐下 
[社會小説體面盜] [  補拙]  
　　淡裝素服容華流麗衆橡皮車疾馳而北大有不可一世之槪道旁見者魂銷意沮唧唧美曰誰家好郎君前生修到纔得消受此絶世美人車中人聞之益昻首四　作得意狀此某女士於八月十三號下午三句半鐘遇貴州路之盛况也 
嗚呼樂極則生悲不旋踵而禍發矣有甲乙丙三人自里中出一衣白紡紗長衫一衣白熟羅一衣時　至車旁呼之曰止車夫見其衣服麗都疑爲女士之友停步以　女士亦欣然色喜衆見狀亦不之怪發爲舊变 
三人律行至車旁一探囊取小物出密示女士女士色頓灰白一復低語須臾取女士手徐解其臂釧女士亦噤不敢聲人疑其爲家事或隱事亦不之怪稍頃一衣白者操純粹之英語曰ＡＬＬＡＤＯＮＥＬＥＴＥＧＯ事畢矣曷歸乎休三人途回身行不數武女士高聲呼救衆正驚　忽手鎗聲發衆急往弄内竄三人亦往别弄去臨行復鳴鎗一聲以致　敬 
未幾衆度三人已去遠徐探其首則街中無他人　女士呆立於車旁遠地之巡捕方狂鳴警备笛（二） 
儉德會 
　　儉德曾規則一不押邪二不賭博三不必以酒食結交四不　　服五不輕寒素 
入會者定海林頴悟丹徒祝維芝潤州仇蓮馥趙鴻姜邦江局漢平昭陽徐臨五紹興張子文邢詰淚汪春樵張光漢章樍祥蘭谿畢慶生 
十五日時選　重過瓜州茸城　　兩首曾於七月八日登遇因爲手民所誤當時鉛版竟未拆去至此乃復混入恐閲者以重見爲獻特揭誌　 
 
 

Page 14

 
 
   
 
