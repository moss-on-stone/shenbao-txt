# 1908 - 151 - 4912698

 

Page 1

 
 
   
 
 

Page 2

 
 
   
 
 

Page 3

 
 
上諭 
[五月初八日奉]  
　　上諭鹿傳霖著充國史館副總裁欽此 
　　旨劉春霖電奏悉蘇掄元先准其帶往差委俟有勞績再請加恩欽此 
論說 
[駁郵傳部收回電報札文（續）]  
　　又查各省綫路或十年或七八年多未修理半皆腐敗不堪以陜豫閩粤綫路爲尤甚遇有風雨動輒不通假有軍務倉卒不堪設想亟應大加修理以臻完善近來調查各綫路情形通盤籌畫有應移近鐵路者有關係交涉亟須先占者有文報日多應在添綫者百廢具舉工程浩繁經已飭員密查勘估其大修移設之費約在六七十萬以上此項巨費即盡括商股餘利息項以相支抵尙猶不足若憑空貸借更非商家之所樂聞此大修之無益於商者一也 
　　按勘估大修工程。僅僅六七十萬。不可謂巨費。第二十五届帳略總結項下。尙存湘平銀三百七十萬零。不可謂支抵不足。明明有存銀足以修理。更無所脾其憑空貸借此猶指修費有着而言也。然卽使修費無着。果如部中所言盡括餘利支抵不足。而執單股東。旣視電報爲不動產之資本。亦豈有不願投資坐視其廢壞而不救。譬如市房產業。日久將圮。房主人未有不籌畫修整。爲後日賺利之地步者。而謂大修之無益於商其說殆不可通 
　　又查中國報費昂貴。甲於全球。考東西各國報價在本國境内排發者，每二十字或十五字。約合中銀四毫五毫不等。其同一省内者。幾與快信之費略同。故人樂爲用。而電費一項。即爲歲入一大宗中國報價凡遠省一字之。費幾與各國廿字相等。日譯報有費。密碼有費。加急有費。層層重剝。節節爲難。實於電政前途。人生阻力。近據寗夏副都統志奏請核减報費以利交通。本部欽奉諭旨正擬籌辦。又據周道德洋員在葡京來電。奏稱葡京公會。亦以中國報費太昂爲詞自當酌量核减。以期發達而廣招徠。前經本部擬令電政總局籌擬减五成本不爲過。因商本微薄。勳多牽掣故略爲愼重。稍緩實行之期。近復派員調查。統籌全局。擬酌減二三成以爲之倡。嗣後報費日增。即報價减。但期桿線羅布中國。開交通絶大之機關而志不在牟利。必使價目與各國相等。即爲人萬國電政會之預備斷不能徒沾沾目前不顧後日之進步也惟是核計電報歲入約三百五六十萬。若酌减二三成。即在百萬以上。此事一行則商股本息。恐無所出。餘利更不足言。此减費之無益於商者一也 
　　按中國電報所以不發達之故。在乎報費昂貴。部中亦已知之凡物之價値過貶則求多多必獲。利過昂則求少。少必無利。此計學之公列。即電。學亦莫能外也。英國一八七零年購回電綫政府定例電報費以一先令起算。商民苦且價貴獲利甚微今例在英倫二島中。無論遠近凡不出十二字者。需銀六辦士。電信收入之。數年年增加。誠有如札文所謂人樂爲用。電費一項爲歲。入一大宗者。夫東西各國之廉價。增加歲入。部中亦旣心知之而明。揭之而獨於中國之。減費乃鰓鰓。焉慮其本息之無所出。餘利之不。足言前後歧異如出兩。口雖有辯者。恐亦不能自圓其說矣。 
　　以上三事。實爲電政今日最要之圖。即爲商家今日最損之策。若因循舊習。不加整頓則有所不能。若一意孤行不顧商本。亦有所不忍。本部開誠布公。博採輿論。攷之市面準乎人情。定一酌中辦法。凡電報商股每百元之數。准給回收贖價一百□十□元。所有該股應得利益一切。統在價内限本年六月底截止若七月初一日以後。則另有辦法。不得占此優待。本部惟有實行其監督擴張之權。力圖發達。不能有所瞻徇。幸勿自悮。如有願領價者。即在北京天津上海漢口廣州各交通銀行交納兌換。查照領價章程辦理該商等務當熟觀時變體察情形早日照數收還其暗中獲益。實非淺。鮮 
 
 
 

Page 4

 
 
按折中價値。札文雖闕佚莫考。然據最近消息。郵部電知盛宮保。有加至一百七十元之數。各股東承認與否尙不可。知即以此數計之。商股。二百二十萬元。已當給出三百七十五萬元。加以展綫大修等費。總在。一千萬元以外。似此絶大巨欵。人方疑國家之何所出。及讀札文乃知交還電股之欵。即係交通銀行招商附股之欵還之商人者仍當取之商人。一轉移間。而即達其贖回電報之目的。政府之計。可謂不巧矣今日懸一銀行未。來之利以攫取電報已成之。利他日安知不以銀行已成之利再懸一别項未成之利以攫取之乎。念及此而商人之心志灰國人之財產危矣。（未完） 
專電 
[電一（北京）]  
　　昨日袁尙書召對以軍機外部責任太重堅辭其一兩宮不允又請另派外部會辦（按袁本以會辦大臣充尙書（慈宮意動醇邸不謂然 
[電二（北京）]  
　　勞乃宣進憲政館遇事唯諾楊度極認眞 
[電三（北京）]  
　　粤省國會請願之代表昨日抵京同鄉官將原呈詳加研究尙未呈遞察院 
[電四（厦門）]  
　　閩路股東以總理仍不撤去私人議停繳路股 
緊要新聞 
[黑龍江移民問題北京]  
　　東督徐世昌奏黑龍江對岸俄民屯居鱗次櫛比查其原因由俄政府近年新定條例凡遇罪犯在無期徒刑以上者盡遣發高加索及西伯里亞部安置五年之後即授田編入農籍實邊政策莫善於此中國似可仿照辦理刻經修訂法律大臣及法部各堂議定謂中國極邊充軍罪犯大率皆兇暴之徒并不能力任耕作且東三省鬍匪横行伏莽未靖若信照俄國辦法於實事無濟反滋擾累應請毋庸置議惟移民實邊爲目下急要之圖擬嗣後故殺過失殺之犯例應監禁者詢問該犯如肯發遣准其携帶家眷前往由地方官善爲安插 
　　東督又奏黑龍江邊備空虚非移民實邊不足以固吾圉擬招内地人民赴黑龍江屯墾所有輪船鐵路應請飭郵傳部發給免票等語刻經郵部議定京奉京漢鐵路俱借欵建築與外人訂有合同免費一節殊多窒碍惟輪船可與招商局從長計議每名擬折半收取水脚 
[浙藩叅案再誌杭州]  
　　浙署藩喻庶三方伯被叅廷寄江督查辦等情早紀前報茲悉派查之員並非惠都轉確係江督密電蘇藩派某觀察微服來浙查辦寓司前大吉祥客棧主僕僅五人（聞四僕均杭人）行止非常秘密逐日赴城廂及西湖各茶肆採訪舆論遇各衙人員週旋尤殷前後凡十餘日始終並未露面傳言喻方伯於該員未到之前早得某署文案某太守報告故已預備一切或不至有所妨礙惟原參内最重要者有賄賣差缺及任用私人遍踞財政要差等欵尙不知如何解釋而某太守之弟近忽委署臨安縣又聞前署任尙未及瓜期以是頗滋疑謗云 
[津浦鐵路之布置]  
　　字林西報北京訪函云津浦鐵路北段總辦李觀察已在天津北清鐵路車站附近購地以便興造車站材料所工廠之用其購入之地約八百畝不日將由德國總工司唐甫麥納開工起築唐君現已偕同李道自津赴東測量路線 
督辦呂海寰近委耶路畢業生袁觀察管理該路電報及電話事宜袁道現已擇定大屋擬設一電報電話學堂 
　　南段由江督端制軍在浦口委員購地英國總工司脫其亦在浦口從事測量此路因須通過皖省故政府已簡皖撫充當會辦使與直督江督東撫蘇撫會同辦事 
　　此路股份四省所購之總數共英金二十六萬磅江督端制軍擬在南京及浦口建造渡埠以便聯絡滬寗及津浦路線督辦呂海寰近來頗爲無聊因介身於郵部及英德公司之間全無獨斷之權自上年由外務部尙書遷居此任呂即鬱鬱不樂然則前月辭職之說當非無因也 
[浙路公司咨呈浙撫文（爲神會田產勸購路股事）]  
　　案照全浙鐵路危而復安諸荷維護始得轉圜現己公决赶集新股免動存欵蓋多一股之附本即增一分之民氣前請排飭各屬以公欵撥附路電報 
股辱蒙俯准實行昨據浙路保存會函稱迎神賽會本干例禁南人信機　厥弊尤大黠者借此歛錢愚者因之廢業雖周禮猶醵而魯國如狂甚或積存巨款置買田產輪値歲祀而所祀不經如大聖大士大王大仙等類 
 
 

Page 5

 
 
名目迷信所極足以亡國神而有知中國貧弱何不救之其無知也歲糜香火旣壞風俗又害人心公款尙可移提社田更可變賣田利太微路息較厚俟有紅利所得更多一轉移間且於神會有益無損擇其泰甚乘機釐正尤可禁闢邪淫崇報功德不特路股可得巨欵而於開化前途所裨不小等因據此伏念吾浙各屬神會田產數頗不貲該會員等函稱實足化無用爲有肜况田去股在息入尤豐相應瀆請通飭各屬所有神會田產一律變賣移購路股一舉兩利無便於此理合咨請鑒核迅予施行 
[皖省又出家庭革命案安慶]  
　　皖省城内焦家巷有電報 
陽羨朱公館朱某以佐職候補其子二人長年十九次十六俱在江蘇旅皖公會肄業朱到省十餘年差委俱無一貧如洗其妻又抱瘋症本月初四晚其子向朱索錢還債朱言除非要我命去該長子即用柴刀連砍朱某三下次子亦拾巨石幫兇朱遽殨命當經保甲報案懷寗縣陳大令親往驗殮並將該二子拘獲聞此案不便詳辦惟將該二子處死了事 
[贛南拳匪餘孽爲患南昌]  
　　前據駐滬法國喇總領事電告江督贛撫謂江西省南境地方又有拳匪習練拳武之事當經江督分電南贛鎭道嚴飭各屬認眞查拿並派委江蘇補用知縣楊先震北洋水師繙譯馬廷賡前往確查現經委員等查覆泰和吉水兩縣確有莠民習練神拳午帥聞之甚爲震怒即嚴札南贛鎭略謂贛南各屬風俗素稱强悍近來民敎不和匪風甚熾南康敎案甫經辦結各該地方官懲前毖後宜如何加意嚴防乃旣經派員往查仍有拳匪練習神拳情事并敢張貼僞示狂悖荒謬一至於此不知該地方文武所司何事除分行外合亟照飭該鎭立即嚴飭各該地方文武曁防練各營一體實力查拿嚴行示禁併由該管首府等隨時認眞查察如各該地方文武仍前玩忽即行詳請参辦勿稍徇飾 
西報譯要 
[對于收回電報之公論]  
　　字林西報北京訪函云郵傳部决計收回電報商股改歸官辦陳尙書現已預備出奏尙書並以籌款事商諸度支部惟澤公及各大臣多有不以强買爲然者蓋電報一事雖價鉅利少然究有餘利可獲一日强售股票嗣後政府欲興實業將何信用之足云且如此大公司若在外國政府且將津貼中國政府旣無津貼而電報招商兩局每年且報効巨金聞政府所受兩局之報効金年有三十萬兩云 
[電催喇嘛回藏]  
　　字林西報北京訪函云西藏帮辦大臣趙爾豐近復電請政府速催達賴喇嘛回藏以便會同辦理西藏分省事宜蓋喇嘛前雖失政而藏民仍尊爲活佛也 
[滿洲鐵路競爭]  
　　又北京訪函云南滿洲鐵路闊軌新車已由美國運到較諸北清鐵路之車旣大且美染以綠漆一如俄國車式現皆駐於奉天車站聞南滿洲鐵路擬將車費運資減輕與北清鐵路競爭云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[民政部奏定稽核禁烟章程]  
　　第一章减種 
　　第一條各省應飭地方官將境内現種鶯粟地畝確切調查畝數地主姓名及収穫多寡於六個月内分造清册申由各該督撫彙報度支部並分報民政部各一分存查 
　　第二條禁烟定限十年係自光緖三十二年起此次各省減種辦法應遵照政務處奏定章程除向非種鶯粟之田永遠不准再種外其向鶯種粟地畝按照三十四年册報數目每年减少八分之一以上統限於光緖四十一年盡絶根株並隨時將某處某姓田畝改種何項植物詳細報部 
　　第三條各省應印製鴉片栽種憑照由各地方官發給各種白収執每年更換一次其未領憑照私行栽種者一律查禁種烟各户於呈領栽種憑照時應按每畝納費制錢十五文此外不得　毫需索 
　　第二章公行 
　　第四條自開辦土藥統稅後安徽河南山西等省皆設有土市公行由統稅分局會同地方官塡給執照承充不收照費公行有擔任查土報稅之責種户須憑行賣土店商須憑行買土凡土不經公行買賣均以私論至囤户收土亦須一律憑行不准私自下鄉収買由該公行將某囤户收買土數登註循環簿内隨時送局卡備查俟有客買運再行照章報稅稽核至爲精密嗣後各省應次第設立公行由局卡發給循環印簿逐日登載買賣土藥斤兩及客人姓名呈送該局卡該明造册於年終申報督辦土藥統稅大臣按年比較該行經理土藥减少數目開列簡明總表分咨送部備查其四川雲南貴州新疆及東三省等處土藥不在統稅之列卽由各該督撫一律仿照辦理囤土各户應由統稅分局會同地方官一併塡給執照以爲到行收土憑據不收照費其未領執照者不得向　行買土亦不得私自下鄉自向種户収買違者查出議罰 
　　第三章烟店 
　　第五條各省應通飭地方官將境内現開膏土各店調查確數詳記字號地址成本及店主姓名於六個月内造具清册申由各該督撫分咨報部備查除現開各店外如有續行增設者一律禁止 
　　第六條各省應印製鴉片營業憑照由各地方官發給膏土各店收執每年更換一次其未領憑照私行開設者一律查禁膏土各店於呈領營業憑照時應按照成本分上中下三則成本一萬元以上者爲上則每年繳照費六元成本不及萬元及五千元以上者爲中則每年繳照費四元成本不及五千元者爲下則每年繳照費二元此外不得分毫需索 
　　第七條膏土各店應將每月銷售實數按月向該管衙門呈報一次不得隱漏或售與未領牌照之人該管衙門於年終彙計造册申由各該督撫分咨報部備查 
　　第八條膏土各店應設立期限於膏土營業以外兼爲他項營業逐漸替換務於定限以内將膏土貿易一律停止 
　　第四章烟舘 
　　第九條各省烟舘業於光緖三十二年經政務處奏定將開燈之烟舘由地方官禁止勒限六個月内一律停歇改業逾限槪行封禁等因通行在案現在各省境内如有已禁未盡各烟舘及茶肆酒舘娼寮等處附設烟舗者迅卽嚴　一律查禁違者重罰 
　　第五章烟具 
　　第十條售賣烟具各店於光緖三十二年經政務處奏定統限六個月停止現在早已限滿應由各該省督撫通飭地方官嚴查境内製造或販賣烟具各店是否一律停止如尙有營業者即行封禁議罰 
　　第六章吸食 
　　第十一條各省應設立期限通飭各地方官將境内吸烟人數確切調查詳記姓名籍貫年歲造具清册於年終申由各該省督撫分咨報部備查 
　　第十二條各省應印製購烟牌照由各地方官發給吸烟者収執每年更換一次其未領牌照私行購買吸食者一律查禁吸烟者於呈領牌照時應將一日間吸用分量確實報明塡註牌内按定量購買吸食只准减少不准加多務須按期减盡 
　第七章戒烟 
　　第十三條各省應通飭各地方官設立戒烟官局按照民政部頒發戒烟中西藥方製備藥品發交各處藥鋪善堂按照原價發售無力貧民准其免繳藥費如有精通醫學之人於部頒戒烟藥方外發明戒烟良藥者應將其方藥申由該省督撫咨送民政部查驗 
　　第十四條各地方官應通飭境内公正紳商設立戒烟會社刋布戒烟白話書報廣爲勸導但不得議論時政及干涉禁烟以外之事 
　　第十五條各地方官應檢查境内藥舗及寄售戒烟藥品處所如藥品内含有嗎啡性質咸私售嗎啡等藥一律查禁 
　　第八章考成 
　　第十六條各省地方官於本章程内應行同報各條依限造報無誤者每届三年准由各該省督撫奏請交部議叙 
　　第十七條各省地方官於本章程内應行查禁各條依限禁絶者查明屬實准由各該督撫隨時奏請交部議叙 
　　第十八條各省地方官能將境内裁種鶯粟地畝膏土各店及吸烟人數於一年以内减至十分之三以上且並無騷擾情事者查明屬實准由各該督撫奏請交部從優議叙 
　　和十九條各省地方官於應行册報各限滿不報者交部議處同報不實者交部嚴加議處 
　　第二十條各省地方官於應行查禁各條限滿未經禁絶者交部議處若未經查禁揑稱禁絶者交部嚴加議處該管上司知情不行參揭者同 
　　第二十一條各省地方官於境内裁種鶯粟地畝膏土各店及吸烟人數統計一年内　减數目不及八分之一者部嚴加議處 
　　第九章附則 
　　第二十二條本章程應參照政務處奏定章程辦理其施行細則准由各該省督撫酌量地方情形擬定奏明辦理 
　　第二十三條本章程所定裁種營業各項照費應將収數若干隨時報部以便撥爲禁烟經費等項之有至各項照費旣經分别奏定數目以外不得另有需索倘將來察看情形可將照費酌量加収應由度支部會同民政部奏明辦理 
分類新聞 
政界 
[咨請詳報電政事宜鎭江]  
　　江督准郵傳部電迅飭官電局總辦將最近年分收支正雜各欵及綫路局數若干立限按表塡造並繪具道里圖說呈報其盈餘及不敷之欵向由何處存貯撥給並有無案據及各局員生職名均應列表彙報以憑查核現午帥已檄飭官電總局迅速遵辦矣 
[查覆縣令被參寃抑案杭州]  
　　已革前署桐廬縣劉肇甲京控被參寃抑懇予昭雪一案前經馮撫札飭改委提學司會同杭嘉湖道赶緊查議詳復當即由司移取全案卷宗會道札委杭州府核議查復去後茲據杭府卓守詳復謂已革知縣劉肇甲前署桐廬縣於辦理王壽元麻兆蘭一案奏叅革職其原叅考語係辦事輕率該革令拿獲王壽元麻兆蘭兩犯曾據單銜禀請就地正法嗣經提省委審因與原供懸絶札調隨同復訊改請監禁至今尙禁省監是該二犯之罪本不至死設如該革令初禀所請遽行正法則死者不能復生豈非陷無死罪之人于重辟謂之辦 
 
 

Page 11

 
 
事輕率實屬無從解免惟旣隨同復訊更正請予監禁犯尙未經處决不無一綫可原應否仍照前撫憲張批指該令前旣叅劾并無實在寃抑可言辦理抑或由予矜全奏請開　之處知府未敢擅專呈請核奪云云刻已由司道據请會詳馮撫謂該革令辦事輕率實難辭咎請批示飭遵 
[商會傳諭通行新幣奉天]  
　　營口商務總會近又奉到勸業道黃觀察移文照得奉省幣制複雜官商交困由督撫咨請北洋造幣分廠代鑄東三省大小銀元三百餘萬元并由官銀號印造　銀元票槪照瀋平七錢三分無論何項官欵一律通用藉資周轉但開辦之始亟應設法流通毋得稍有增减請煩查照辦理等因帮總協理特於昨傳諭衆商通行新幣不得仍事觀望并轉咨各分會一體遵照 
軍界 
[兵警交鬨案聞鎭江]  
　　鎭郡紳商學各界前因兵警交鬨一案公電江督乞恩從寛核辦已誌前報茲悉各界復於日昨發電至寗略謂徴警齟齬己電乞持平從寛懲辦以維軍心而安徴兵家屬之望伏查是日徴兵因例候在外與警齟齬回營較遲非於夜間由營聚衆出外肇事似可邀一線之恩毋以軍法論軍隊幸甚地方幸甚 
[電禀徐海一帶巡防事宜清江]  
　　江寗營務處總辦沈觀察佺奉督撫會委赴徐海一帶巡緝已紀前報現沈觀察由清江電禀督撫憲云職道初四日由徐州啓行經邳唯宿沭海安清各州縣於二十四日回浦徐屬比連頴詫曹沂之所盜賊充斥由於東省以重兵清鄉邊境竟　逋逃淵藪己會商陳鎭楊鎭扼要撥隊駐防海沭西境與郯城蘭山接壤盜風亦熾積匪如伸小聘王紹西许盛蘭黨羽甚衆商同沭陽張令密選差隊購捕海州東鄉目巨匪傅三格斃左小六陸魁富等就擒後較前頗爲歛息此職道巡緝大略情形合肅電陳 
[秋操安民之曉諭安慶]  
　　本年秋操已勘定安慶之太湖縣一帶爲行軍之地刻由軍界派員往該處插旗立標居民無知甚爲惶恐紛紛遷避當經皖撫馮中丞訪悉爰即出示癹我該縣張貼以靜民心 
學務 
[批駁公使代求學生官費浙江]  
　　留德自費浙籍生葛祖爚在私立武校預備普通今年三月己届畢業照送德國軍隊見習惟家素寒微資斧不給經駐德孫使咨請浙撫改給官費札司核詳援照日本官派陸軍生成案加倍籌給學費銀六百兩作爲官貼學費在案現馮星帥以該生葛祖爚年僅十九雖在日本肄業武備赴德一年卒業普通今入該國軍隊不過下級士官並無專門武科之學前經孫公使一再函請補給官費曾答以該生如能入該國砲工專門學校准如數籌給而公使當時並無切實之函復乃代該生要求於三十三年七月起補給官費並軍衣馬匹等爲數甚鉅本部院察知該生僅有軍隊見習之資格無入砲工專門之學問僅回自本年正月起給每年銀一千兩不足自籌若援照日本陸軍竽成案加倍月給銀六百兩恐不敷不止五成蓋學部定章係文科學費非武科之特别學費也仰該司仍照前議年給千兩嗣後無論在何國之私費生非經陸軍部知照勿再改給官費以符定章 
[商業學堂風潮福州]  
　　閩省商業學堂因英文麻敎習准許未考驗之李某在旁聽講不合學規通堂譁然即日罷課而監學王桐以麻敎習係彼所聘出爲廻護學生由是憤不能平嗣經監督于幼薌太史革去鬨閙學生九名而麻敎習亦辭館不就風潮始靜 
[壽州創辦師範傳習所安慶]  
　　署壽州牧趙鏡因該州學務腐敗曾經設法籌捐創辦小學數所現又邀集當地紳董商議籌欵創辦師範傳習所業己議有端緖所定延聘敎員教授學科各章程悉遵部章辦理 
[吳提學體恤寒畯之一班安慶]  
　　皖省各屬歲貢春間已由沈前提學考試一次尙有十八人於四月間始行來省未及與試刻下吳提學查悉此事以部定考試章程限期三九兩月未便過時再舉爰即捐廉每生各給龍洋六元俾作川資回藉 
實業 
[派員查出鹽棧舞弊鎭江]  
　　鎭屬徒陽壇溧四縣例銷浙鹽每觔向以上七兩六錢爲率去夏引商突以扭鬆桿裂輕重不一爲詞朦禀兩浙運憲頒換新秤驟然短至十四兩四錢爲一觔醬業中人往官鹽棧理論該棧置之不理各醬業遂報告商會由總理吳澤民君據情上禀督撫兩憲移咨浙鹽院憲派委蒞鎭澈底根究茲悉浙委於五月初一日會同丹徒縣王令在商會傳集各醬業與該棧執事等眼同較秤當被衆商將五十五號五十九號烙秤兩具先後檢出一毫兩眼之弊王令曁浙委面諭衆人將原訂之眼所塗膠漆挖空用毫穿較確與舊秤相符顯見該鹽棧暗中舞弊大令等爰將烙秤封存商會一面禀請各大憲核示遵辦 
[典當一律二分起息蘇州]  
　　蘇省典業董事潘濟之禀請督撫兩憲擬將錢碼改作洋碼已紀前報現奉督憲端午帥批示錢碼改爲洋碼碍難照准惟向例民間質物在五千以上一分八釐起息十千以上一分六釐起息現准不論多少自五月十六日起一律改爲二分起息以恤商艱 
[繭市開盤蘇州]  
　　今年無錫繭行甚多而繭市不甚興旺聞新近開盤每担洋五十元最高者約五十二三元惟就市面而觀旣已求過於供則日後或有漲無落也 
[新絲秤杭州]  
　　本年天時寒燠失度杭屬蠶汛大爲减色聞仁錢各鄉鎭比較上年有减至五六分者惟新絲早經上市艮山門各絲行因認捐爲難迭向委員任太守磋商議减未邀允准以致相率觀望延不開秤現因任太守調辦海昌厘差接辦之員以鄉民擱絲未售困苦爲難商請該業董擇期初四日先行開秤捐務亦須即日提議照辦云 
[禀設蠶桑實業廠安慶]  
　　日昨合肥縣禀陳該縣士紳設立蠶桑實業廠請予立案當奉馮中丞批示云核閱蠶桑試驗廠章程粗具規模果能照此辦理未必無效所慮未有經驗飼育少術無以動愚農之觀感飭即悉心講求務獲效果所有規章仰提學司會同墾牧樹藝局飭遵 
 
 

Page 12

 
 
[贛撫注重銅礦局南昌]  
　　贛省銅礦總局係原有之銅元廠改設現因贛州礦苗運到鎔煉者絡纆不絶故沈護院每遇出署之日必赴該廠閱視檢查銅質細心究問以故該廠辦公之人甚爲認眞 
雜記 
[巨梟遺事補錄蘇州]  
　　著名巨梟鄭道江就獲後暴斃一節已紀昨報現悉該梟年已花甲前年在浙江海寗州城内開賭膽敢函致州尊郭剌史謂顧念同鄉情面（剌史亦安徽人）不擾城市惟開設賭塲亦不得飭差顧問更無庸請兵彈奛彼此相安各不侵犯否則莫怪無情等語剌史得函大駭連夜帶印晋省面請上憲調撥重兵會同武備學生隨帶格林砲赴州驅逐該梟猶敢率衆拒捕擊斃兵勇及武備學生十八人此其犯案之最重大者餘如販私刦財等案指不勝屈此次經安省巡防第三營在三河口地方拿獲二十四日蘇藩委方弁往提該營張管帶未即交出二十六夜忽報該梟痰厥方弁往視恐係服毒立延照相人拍成小影延至二十七　晨竟爾斃命現方弁索送縣函件及原照颢片回省銷差不知主伯若何辦理也 
[孀婦被誣自盡續聞安慶]  
　　皖省孀婦某氏因被誣羞憤自盡一事已詳紀前報茲接另一訪員報告與前報略異因再錄之孀婦係張徐氏向住北門内三區副局附近孝子坊地方薄有遺產二子尙幼長子聘周文彬之女爲養媳張自與周結親後所有家事悉託周代爲經紀三月初間張被竊約値二百餘元次日呈報區局請緝該局置之不究張乃赴訴總局局憲以該區近在咫尺殊失覺察立將正巡官于元璋副巡官崔建實各記過一次迨本月初一日傍晚周送其婿回家甫就坐忽有三區副局巡長姚某二人來告案已破獲傳張到局領物張乃央周往周到局後不料于巡官以張徐氏歷次投詞均周代遞深懷憤恨乃對周曰汝晚間何以在寡婦家周答與張徐氏係兒女親于即指爲與徐氏有奸並謂旁人因此懷恨故偷張徐氏之物云云語畢喝將周某責手心四十下周係無勢平民任其凌辱周出局後張徐氏知其事即赴局理論局中拒不許入氏以寡而無告又以周爲已受屈慚憤交集乃於次日暗服鴉片赴局拚命于崔兩巡官見事不佳乃挽街紳將氏强扶回家旋於初一日斃命附近居民莫不譁憤刻聞巡局以公論難逃乃允爲之請奬旌表並聞于巡官於氏死後大懼極力運動總局將前日具控汚衊禀詞抽出調換他詞以圖搪塞且復處處佈置爲先發制人之計嗚呼安省警局之黑暗如此眞堪令人髮指矣 
[風雹巨災詶]  
　　徐州府豐縣上月二十六日忽遭大風雹一時飛砂走石南門城樓竟被衝倒城墻亦坍塌三十餘丈負郭民房坍倒者不知凡幾事後查悉壓斃男女二十一口已經縣官禀報各大憲請卹 
[報効巨欵奬道員武昌]  
　　武昌縣命婦胡金氏現將故夫所遺家財二十萬兩自願報効公家充作存古學堂經費曁武昌府江夏武昌等縣善舉公費特由首府黃伯雨太守禀請藩司查例請奬聞李方伯己據禀轉詳督院擬以胡金氏承繼之二孫均奏奬各以道員候選 
[批准輪船分期賠欵南昌]  
　　贛省官輪局西清輪船前被道生公司敦仁輪船撞沉一案迭紀本報所有原議員失及賠卹等項現經該公司解到卹銀二千八百兩其賠修輪船之欵分爲三年攤還曾由該局具禀撫轅現奉沈護院批據西清輪船被撞失事溺斃搭客卹欵銀二千八百兩已如數驗收候札商輪公局督同南新兩縣會同商會飭傳屍屬邀請保人赴局請領取具領字備案其賠修等項經費銀六千二百六十餘兩及洋六百五十九元旣據承認所請分作三年攤繳事尙可行惟應以本年八月爲第　期届時務即如數措齊交給商輪公局查收以後按年照不得遲延所有該公司敦仁輪船准即照常開以示體恤 
[限期緝獲逃犯鎭江]  
　　太平廳脫逃監犯四名内有兩名係已入秋審要犯是以蘇撫陳伯帥特勒限李司馬於五個月内緝獲否則即須 
照例叅辦云 
叢談 
[考官奇談]  
　　河南省新近定了考驗外官章程。凡候補官員。自道府以下。除正途出身。曁曾在高等以上學堂卒業。領有文憑者。外均令一律考試送入法政學堂分班肄業。這一考試不要緊。却閙了許多笑話出來。就中單表一位候補縣。這位候。補縣姓胡名塗乃是浙江人氏年輕時候。念了幾天外國書。就在上海一個洋行裏充當一名書。手平生最好打麻雀牌。前年交了運。贏了幾萬銀子。因想洋行這碗飯不好吃。人家都瞧不起他。說他是個洋奴。便將那打牌贏的錢。捐了一個知縣。指分到河南省候補。自此以後居然高車駟馬。成了一位大老爺了。現在忽　上邊定了一種章程。說要考驗候補人員。自已暗想道我雖然也念過幾天外國書。究竟不是正經學堂出身並且也没有得過文憑。小時候中國書又没有念好。甚麽呌做。策甚麽呌做論我是一竅不懂的。至於這些新學中。甚麽呌做法律。甚麽呌做政治。更不用說了。將來若考驗起來怎麽辦呢。便對幾個親近的同寅商量。有一個同寅說道這。有甚麽爲難的事。那章程上第二十五款不說過麽。考試時不必專重論說。但令擬議辦法。列章程。或批判告示之類。你不會做論說。不會謅一叚批判或則扯一篇告示麽。這位胡大老爺被同寅的一提醒。纔把心放下。這一天正是考試日期。上邊派了一位考官。出題面。試。胡大老爺也進了場見了考官。考官問他會做論說不會。胡大老爺答道不會。考官便命他擬一篇知縣官到任的告示。胡大老爺領了卷子歸號謅了半天好容易謅出一篇告示來。胡亂謄了正呈與考官觀看考官接過念道。 
　　本　略識西字。不諳中風年來研究砸胡。精於麻雀。手經三萬餘戰。贏錢四萬有奇因捐七口縣官。以爲提倡賭務今日掛牌到任。先與吾民約法三條。不賭者死小賭及逃局者杖一萬。本縣所以如是苦心籌畫者。蓋以賭亦發財之一道也。仰闔屬士民人等一色遵照毋違特示 
　　考官念完。不禁大笑說道。怎麽盡是牌名胡大老爺忙答道告示與牌示本來相差不多考官未及聽見。接着又笑說道。文字倒很通順。就是碰胡這個胡字寫成白字了。胡大老爺忙答道。中發白三張。只有呌中字發字没有。呌白字的。應當呌做白板。考官聽着不覺氣起來向他罵道甚麽東西。胡老爺忙又答道。東西分兩種算有開門東的。有莊家算東的。考官聽到這裏越發氣起來。向左右說道來。把他打出去胡大令爺忙止住道不要打出去把他留着做麻雀頭。罷 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
白話小說暫停三天 
[國會淺說] [  （沈同芳稿）（續）]  
　　然照此說來。列位必尙有疑信參半的。說中國如今積弱已久。難道開國會這句空話。便就能使外國人屈服起來。這倒不然我且不必說外國的典故。我再說左傳上一叚故事是晋國人民受秦國的激剌開一大會决議兩件大事。一件是賦稅問題。一件是當兵問題。决議之後。便保全晋國的國家。及晋國的君主烈烈轟轟。後來晋國再覇諸侯爲歷史上美談。列位想着。這篇故事决不是杜撰出來的罷。列位從前也有讀過五經的。這是左傳魯僖公十五年分的故事。我且把這晋國人民開會的原由。用白話演說。做現今開國會的榜樣。列位聽者 
　　話說秦晋本係婚姻。然却因種種結怨。秦國君主實是忍受不住。興兵伐晋。生擒晉國君主而歸。當時晉國人民因失了君主正兇懼非常。有一位有名的人物。姓瑕呂名飴甥便以君命朝其國人。開一大會宣告晉君主被秦擄獲之狀况那知話未說完到會人民。有放聲大哭的有相向垂淚的。這位瑕呂飴甥暗忖如此人心可用。便當衆决定爰田辦法。什麽呌做爰田。就是分公田之稅。均之於衆以示君民一體之意。瑕呂飴甥更趁勢說道。我國君民如此團結現在君主尙蒙塵遭難如何是好大衆正是淚猶未乾。彼此一聞齊聲。請教。那瑕呂飴甥道依我看來大家就地抽稅徴兵。呌各國知我風聲。喪君有喪所謂爲民立君。古語本是有的我國兵力旣厚。在朝的都能用命。那些諸侯有不愛我畏我的嗎說到此地大衆贊成。那時一種鼓舞歡欣的景象。更不是鼓掌如雷數字所能形容盡致的瑕呂飴甥見民氣十分踴躍。隨又鼓勵大衆一番。草定徴兵規則。當時史官特書曰晉作州兵。原來州兵之制。是五黨爲州。每州二千五百家。其時陸戰居多。故青成州長各繕甲兵也。議决散歸大衆即依件施行誰知此事傳播出去。秦國君主早有所聞。後來瑕呂飴甥會見秦國君主。秦國君主劈口就問晉國人民意見如何。那瑕呂飴甥。便又抑揚曲折。隨口裝點說些晉國民氣十分固結。不可輕犯的情景。秦國君主頓時折服起來說旣如此。極合作意。却暗中吩咐從人。赶緊優待晉國君主改置上等旅館並送去牛羊豕各七。謂之七牢。未幾即送晋君主歸國。當時秦君主對他左右說道吾怨其君而矜其民。可見保全晋國。全仗民氣作用。後來晋國再霸諸侯。然這一叚歷史。總算晋國人民做得有聲有色在春秋左傳文字亦最有興會的（未完） 
本埠新聞 
要事 
[商品陳列所開所紀事]  
　　昨日午後兩點半鐘法界商品陳列所行開所禮所中各商店陳設精美觀禮者約有數千人異常擁擠所董報告開所情形及其宗旨聞者鼓掌中外紳商官界均蒞所觀禮滬道蔡觀察因病未到茲將周徐兩君報告及行禮秩序所員銜名各項商標錄左 
　　行禮秩序一奏樂二宣布三報告辦法四奏樂五攝影六茶點七奏樂　　所員銜名總董嚴子均　董事周金箴朱葆三李雲書虞洽卿　名譽董事沈仲禮陳錦華胡寄梅金琴孫朱子堯劉長蔭席　佩王西星鄭錦峰　總理徐乾麟　協理胡春泉劉少筠發起人徐乾麟胡春泉孫梅堂劉雨門劉少筠張少霞 
各項商標隨意酒筵（同福居）歐美大菜（金谷香）特别玩物（劉漁記）外國酒排（金谷香）改良顧繡（萬利源）古玩陶器（一新齊）東甌商品（列新）官窰磁器（陶正昌）中國自製罐頭（泰豐公司）時裝衣服（祥豐）滙兌處郵便所衛生香烟（瑞華公司）珠寳古玩玉器（楊天祥）學堂女藝美術美術品陳列所精七照相（鏡中天）美術油畫（源昌號）各國美衛品寄莊間戒烟良藥（宜義室）品茗談心處 
　　西式銀器陳列間花露名酒中國皮件牋扇裝璜（國華堂）改良理髮處中國金銀首飾間各省藥材各色顏料（瑞泰）五金雜貨（正昌）香粉花草（百花洲）中國目製華茶（江裕泰）本公司陳列各處美術品新式女鞋（綉鳳齋）西式食物（裕成） 
　　軍裝操衣（何錦豐）水陸靴鞋（三進）嘉定刻竹綢緞　綾（昇記南號）東灜茶室（紫信福）中國學堂教育品（中興）寗波工藝（美記）牙科（黃德勝圖書標本　　東灜茶室（日本佐藤介郎）學堂儀器（中興）陳列花木洋琴風琴（謀得利） 
[周金箴君報告開會宗旨]  
　　本所謁力經營幸慶告成涓於今日行广幕之禮蒙當道諸公曁在滬紳商諸君子惠然偕臨曷勝光寵敬代本所發起及辦事諸人深表謝忱本所創辦之大旨其非爲牟利起見固已爲衆人所共信無庸再述其有歸美本所者或曰聚各處渙散之貨品彙而歸諸一堂以便購取其利在交通或曰採各處擅長之物產羅而致之通部以使其流行其利在媒介不知本所之期望尙不止此同人等區區之微旨蓋欲使工商各界喚起比較之觀念觸發競爭之熱心其目的在是其效果或亦在是今使聚各種之物產作人縱觀孰美孰不美顯然莫掩則比較之念油然生矣孰美而暢消孰不美而滯積又顯然莫掩則競進之心自奮然起矣生比較之念則不廿守舊而苟安起競爭之心則皆思改良而進步於是乎吾國之工商界庶有振興之希望蓋此比較競爭之心念實爲工商界之必要而適爲吾國民最闕乏之點也特是草創伊始疏漏滋多惟望在事諸君各殫心力以求美善更祈大雅君子贊襄而匡救之不勝幸甚 
[徐乾麟君報告辦法]  
　　陳列商品以勵工商所有宗旨已荷周金箴先生宣布惟中體艱大又屬創舉辦法極爲複雜竭數人心智才力經營組織至兩月之久始能規模略具陳列分爲兩種有巨室大商將珍品送陳者有本所自購珍品陳列者寄售亦分爲兩種有各商租地派友列貨待售者有各商選送珍品托所代售者定價劃一以昭誠信選擇精嚴以期競進設郵便以便主顧附兌換以資周轉此外宴歇之地游娱之處略具一二以貺嘉賓掛一漏萬自知不免改良進步是所望各界通人賜教焉 
[會審閘北華捕被拘案]  
　　閘北騎巡隊巡長黎榮生至錫金公所後華興坊左近被租界滙四捕房西捕强行拘押捕房已紀前報昨晨由探楊掌生將黎解廨讞員寳大令與德師副領事會訊黎供是日十一句鐘上差巡祭巡至錫金公怕火車站已二句餘鐘此處係屬 
 
 

Page 19

 
 
華界例應巡查詎十一號西捕闖至華界强行拘至捕房請察旋由偵捕隊長汪禹臣並總局通譯生投案將界綫地圖呈堂指明界限並聲明黎騎巡係在閘北華界安查西捕不應逞强拘入捕房請爲裁奪德領師謀君以前次越界袁乙坤等兩巡士釋放後令赴公堂質訊不到此次未便釋回當押候復訊寳大令以該巡乃在華界巡查並不越界堅拒不允遂令該巡長留廨候禀請上海道核示遵行 
　　又文匯報云公廨會訊時西捕爾萊供稱初一日兩點二十分見有中國巡士三人携帶腰刀在北浙江路巡邏拿獲一人逸去二人巡捕頭其爾佛謂北浙江路係工部局之路而華捕黎某稱巡查之地實爲華界寳讞員乃出地圖指示西捕頭其爾佛又稱該巡士被拘時曾自認坐馬溜韁故即拘之德副領事問中國警長謂同行之巡士兩人何不令與俱來又謂調停最善之策中國且暫時止派巡士待江督與外交官判斷最合辦法寳讞員謂被拘巡士應即釋放德副領事堅不肯允寳讞員爭之再四捕頭斯潑林費爾特不以爲然謂前拘之巡士苟至公堂候訊則今日不致爲難寳讞員與德副領事爭執多卒判仍留公廨德副領事於供單簽字後定禮拜一覆訊 
　　聞滬道蔡觀察已在泥城外洋務局商議此案襄讞王肇之先赴局謁見面陳審訊情形旋日總領事永瀧君並陪審官德師謀君先後戾至蔡觀察即與開議閘北交界圖綫事宜 
[滬道又解第二批滇餉]  
　　滬道蔡觀察昨日又接度支部電略謂前因滇亂需餉接濟曾飭該關籌撥稅銀四萬兩迅即滙解在案茲因不敷飭再籌銀三萬四千兩赶速匯滇以濟軍需蔡觀察遵即在江海關征存常洋稅銀項下如數動支交商匯解 
[添製砲台應用物件]  
　　鈞和兵輪管帶馬千總廷樹前奉江督委赴江寗鎭江江陰吳淞等處四路砲台察看快砲配用之電箱機器等件有無損壞一事現聞馬千總業已查明應修應換各快砲電燈紅白燈泡電機電箱銅盒表尺準星座子等件約須銀七千餘金當即逐一開單禀由端午帥上海製造局轉向外洋購辦 
[工頭畏罪服毒]  
　　鐵路工頭李德因縱容蠻横小工阻攔督辦鍾觀察馬車並毆打家丁馬夫由鍾觀察函請寳山縣曁閘北巡警局飭拿訊究在案詎李畏罪於前晚服毒身死昨由寳山縣胡大令帶同刑仵人等臨塲檢驗委係服毒身死即飭塡明尸格旋即返署 
[貨船出口被刧]  
　　日前有金源興船倩德興公司向南關報出麫粉三千包火柴一百五十箱於初五日由吳淞出口不意翌日行至南匯縣境新沙村地方忽有三百餘人將全船貨物盡行刦去現聞船役己折回上海報明公司未識如何辦理也 
[研訊白蘭花家被盜案]  
　　寳昌路女伶白蘭花家被刼並鎗斃鄰人錢筠蘭一案昨又提鞫包探將在蘇州晋豐典吊出之演劇門簾及戲裙呈案朱酈氏供此物是東方給小婦人代當計洋二十四元東方分去十元四元作川資餘十元給我母作棺木費阿三分得金戒一枚業己兌去是役共有六人三人入内三在外陳東方（即陳明甫）朱雪寳（卽朱老二）及高士逵入内朱阿三及我弟酈生在就近　醬園門口望風官問轟斃鄰人是誰動手答是高士逵官命帶下又提東方據供朱老太與酈生囑我去招三人在朱老太灶披内計議所議何事及三人姓名槪不知悉聶司馬一再盤詰堅執不吐又提朱雪寳供稱酈生見過一面餘事均不預聞質之楊金才供二月二十三到申訪妹住在朱王氏家二十三夜白蘭花家被搶小的早己睡臥陳東方等與朱王氏作何勾當實不知情官命將王洪其陳友亭二人帶案令陳楊朱等辯認均稱並不認識遂命王陳交保餘人分别還禁候備文送縣訊辦 
[救火會紀事]  
　　救火聯合會初七晚八時開談話會到者一百餘人提議鐘樓各社籌捐城内各警局失火罰欵己蒙巡警汪總辦允撥火會經費某議員擬另舉一調查員專司此項罰欵並爲預備立憲公會國會請願書籨名一事擬於十二日開會時舉行再據鍾禒鄉君意見書言夏令搭蓋凉棚最易引火請函致總工程局各警局一體示禁以防火患云云衆贊成十一時散會 
[縣署續審閙監案]  
　　前晚縣尊李大令續審閙監盜犯陸開錦詰問廿八晚閙監究係何人起釁各犯均供陸在監招引婦女住宿并開堂收徒得洋開鐐等事陸矢口不承大令喝令重責笞到二百板命抬站籠 
至案照大刀關勝一樣辦理陸惟叩頭求恩大令從寛仍令還押候查明再訊 
瑣事 
城内 
[審强盜]  
　　道轅札發盜犯袁阿弟張阿三到縣後奉幇審李明府升訊張供上月初八夜由熊姓爲首紏小的等十餘人至浦東搶刦某姓衣飾小的並不入内亦未搶物今作眼線將袁拘獲袁供雖被熊某紏同夥搶實未分贓乞鑒明府判袁釘鐐収禁張還押候訊 
[審瘋人]  
　　朱金華在街胡閙似瘋非瘋由縣飭提到案供稱向在朱信隆香作爲夥家有妻子無端辭歇判交差候傳地保飭領 
[賣私鹽]  
　　陳阿四在三林塘秤賣私鹽于瞿阿生瞿得發父子由差拿獲三人並私鹽四百餘觔秤一桿解請大令訊判三人各責二百板俱枷一月發犯事處示衆鹽送公堂秤八庫 
[翻舊卷]  
　　周文煦姘識寗波寡婦陳張氏向與徐德成同居英界去年十月十五夜寡婦持刀刎斃由只報縣相驗後由公廨獲解周徐到縣訊押在案刻據朱繼貴偕氏子陳阿慶投案聲明掁刎身死大令恐有串朦判周徐交朱保朱具張氏自刎切結另覓保候查 
[誣竊移縣]  
　　浦東人郁鮑大串通陸阿九至浦東總巡局控張明元及妻張朱氏竊物正巡官沈雪閉明府判張夫婦訊押在案刻有張朱氏之母舅顧阿明具禀到道訴稱郁陸串通抛贓誣竊求請提究　奉道憲批飭上海縣移提澈究昨日縣差渡浦移提午後己由沈明府派差將郁鮑大陸阿九及在押之張明元張朱氏等解送縣署 
[被竊控局]  
　　第一路巡警分局遊正巡官批沈履中禀云該文童藉舘授徒被人偷竊寒畯之士何以堪此仰候飭提傳成衣芹祥到案訊明核辦 
[洋價]  
　　上海縣昨接蘇省房捐總局來文四月份房捐洋價每元仍作一千文 
[備案]  
　　職員郁熙瀇爲祖遺房產恐有族中盜賣等情具禀到道請爲備案奉批謂如禀立案抄粘附 
[官事]  
　　巡警總局總辦汪瑞　江蘇候補知縣夏敬業布理問許寳穗南滙縣王念祖昨日均到道轅拜謁巡防五營隊 
 
 

Page 20

 
 
官都司章豹文禀銷病假縣丞沈恩湛禀呈履歷 
南市 
[學徒失火]  
　　前晚滬南花衣街鴻泰賬簿店因學徒遺火延燒經各洋龍到塲救熄僅燬屋面餘未殃及當由巡士將兩學徒拘押總工程局候究 
[巡士脫逃]  
　　總工程局接到遊正巡官來函以三路三區巡士朱兆堅前晚抛差脫逃該巡士由南市鼎興莊夥朱家正代保請爲傳追業由局員飭探傳訊矣 
[控追欠賬]  
　　昇記柴炭行主沈鏡溪扭控孫彩章虧宕賬洋及經放賬款呑収共二百六十餘元經孫明府訊判交保出外理算 
　　德豐雞行毛鳳睿扭控船户劉二担保伊兄劉大被欠貨洋二十一元六角判交保限月杪清理 
[子餘失妻]  
　　楊子餘扭控沈素珍領其妻出外不歸判交保限尋 
[拷綢無着]  
　　協和豐洋貨店前被塌車夫王鴻茂車失拷綢洋布十四疋一案昨已由其父王月橋尋獲交案訊據鴻茂供貨已質去判戒責一百下押交當本 
[欠洋月拔]  
　　南區解協大祥豐煤炭店扭控老虎灶主諸松山欠貨洋十七元判交保月拔洋兩元 
[房屋未完]  
　　木作頭張鴻山承造楊紳房屋因延不完工由葉楚玉等代保尅日竣工孫明府訊据葉張稱已完竣明府以楊紳函稱尙有數處仍未完工且又不交房屋着卽開呈賬單再核 
閘北 
[責馬巡]  
　　閳北騎巡隊巡士吳子英乘馬至總局下馬後並不牽溜爲汪總辦瞥見詰以不愛馬匹飭提至案喝責軍棍二百下 
[追保夥]  
　　浦雲卿在巡警總局控十一圖地保夥陸阿四徐子卿串賣伊之養媳一案徐已訊責收押陸阿四在逃未獲浦又赴總局控追昨奉警法科員聶司馬諭傳地保沈昌限交陸阿四到案 
英租界 
[華捕現出四缺]  
　　福州路巡捕房二百三十號華捕胡雲春七百四十五號華捕李阿福三百九十允號華捕薛阿金因事斥革又一百六十號華捕陸阿四茲因病故昨已除去卯名 
[挖人眼再須訊核]  
　　流氓王金財前因紏黨挖去錢海松雙目公堂判押西牢五年在案昨届期滿由探解請訊奪寳讞員商之西官判改押捕房於禮拜六再核 
[傷馬匹罰令賠償]  
　　馬夫徐長林鄧秀廷傷壞洋東馬匹拖車報捕解究寳讞員與德師副領事訊判合賠馬價銀一百三十兩押候繳洋開釋 
[定貨不出]  
　　英商喊厘洋行控義和永洋貨號主莊仁清定貨不出昨午王襄讞與英巴副領事研訊原告延高易律師到堂稱該號向喊厘洋行定購洋布逾期不出已虧損銀五千餘兩請追莊供我並非號主是副賬 
房求察判莊交原保候提人証再訊 
[騙銀未了]  
　　鄭達記等控姚文釗姚文彩堂姚彩庭騙銀昨由公堂復訊判姚彩堂姚彩庭仍交原保姚文釗押候赶緊料理 
[姦拐案三則]  
　　小販田阿榮誘拐徐榮堂之女阿寳及徐之伶女阿秀奸宿一夜次晨藏匿家内被包探何阿春查獲昨解公堂王襄讞與西官審訊徐榮堂與妻姚氏並見証人蘇姚氏投訴前情求辦阿寳阿秀同供被田阿榮誘至小東門外小客棧内住宿一宵後即誘匿伊家求究訊之田一味狡賴問官以奸拐屬實判押西牢三年杂寳交徐領回阿秀著蘇姚氏具領武進縣婦人王三寳卽魏王氏來滬幫傭被匪誘至烟台由登萊道送滬寄發濟良所在案昨晨由怕解訊中西官判暫留濟良所候函致該縣傳家屬來案認領婦人王周氏與兄周順昌控單阿三王顧氏與夫王金福欲圖串賣由探解請訊究周氏供稱夫在通州未來單等誘婦人來滬價賣被兄行蜘通州未來單等誘婦人併管押候移文通州傳氏夫王金福到案再訊 
[竊案五則]  
　　瑞鎔鐵廠控王阿和竊取鐵條四根公堂判押候見証到案再訊羅洽記控施成高張喜芳竊漆公堂判張押三禮拜施押候保人到案再訊顧小弟復來租界圖竊爲探獲究公堂判押西牢半年李阿林深夜圖竊由探解訊官判押候查明于禮拜六復審王阿庭竊劉道榮布衣判押捕房兩月 
美租界 
[假鈔票]  
　　周瑞春持僞鈔票一紙郉天潼路協源烟紙店兌洋當被店主劉某察知交捕訊悉並非有心將周釋放諭劉投廨禀控 
[失金器]  
　　吳淞路某葡人失去金針金戒金鐲等物疑爲塌車夫王惠通及沈二張順等所竊報捕送入捕房押候查辦 
[欠房租]  
　　華記路應毛毛王阿生張金生等積欠房租由房主控由公廨飭探發封 
[逃痞]  
　　江北流氓小王麻子在梧州路向成衣匠某甲拆梢不遂用刀戳傷數處解由公堂判押在案詎前日竟被逃逸現飭包探查緝 
[毆妻]  
　　舟山路開荳腐店之蔡正全昨將妻某氏兇毆由隣近西人報知卬捕拘入捕房候究 
法租界 
[債案]  
　　金許氏徐許氏兩姊妹　廨控稱金少安于三十二年六月份由金榮記作中借去洋五十元後見中人去世忽然圖賴今有借據呈驗請追金供此款與中人拼股營生後將貨物推抵憑據未向収回實係一時糊塗官以憑據鑿鑿未便飾缷判交保限兩禮拜理明 
[竊案]  
　　米店夥王瑞香控張阿三竊衣服九件送究官判枷示一月贓給領張阿金竊招商局煤兩担判押捕房七天煤存捕房候領 
國外新聞 
[美國鋼廠承造鐵軌]  
　　初七日東京電云美國鋼廠現正磋議承造西伯利亞鐵軌事窒共一百萬噸索價美金二千五百萬元 
[意外務部大臣演說]  
　　初七日倫敦電云羅馬電稱意外務部大臣近在議院演說謂英皇俄帝此次在里佛爾會晤兩國馬其頓完全條約可望定局台路至外海之鐵路現已籌足資本不日可建前於土爾其郵政交涉溻國海軍有示威舉動所以能收效者因歡洲聯合政策並欲行之於東亞也 
[市長傷勢無礙]  
　　初七日倫敦電云法京市長特萊番斯雖受鎗傷並無大礙 
[白達特鐵路條約已定]  
　　初六日栢靈電云土爾其白達特鐵路條約業已議定德國駐土京使臣瑪斯其爾將乞辭該任即以駐羅馬尼德使克特林爲代理 
[美艦隊預備扄程]  
　　二十九日舊金山電云美國艦隊半擬屯泊太平洋沿岸北部各口岸半擬回至舊金山以便清理艦底於下月在舊金山會齊准六月十九日起椗赴火奴魯以下譯字林報 
[俄報論英皇游俄]  
　　初八日倫敦電云俄報羅細野乃聖彼得半官報近論英皇愛德華游俄一事謂此舉可謂世界確實和平之左證又謂英皇此游不致損傷俄德舊交云 
[菠斯國王出游]  
　　初七日柏林電云波斯國王與其太子已離德黑蘭出游他處隨行者參謀多人德黑闌地方恐有不靖内閣之風潮如故以上譯文匯報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[安徽墾牧樹藝局張龍光定農事試騐塲簡章（續）]  
　　第四條試驗皖省中南路兩路農產以稻米爲大宗北路以麥豆秫薯雜粮爲大宗而中南亦間有種雜粮北路亦間有種旱稻者此乃爲皖產之特色出口之數雖因製造未精較减於前比諸他省仍居優勝棉花烟草亦尙能行於隣省蠶桑則以湖桑尙少絲色遜於江浙若藍靛花生山藥西爪生薑蔬菜之類無處非宜樹如桐柏烏柏杉木楊柳冬青則南多於北果口如棗梨柿粟桃杏花紅櫻桃葡萄則北多於南旣就此固有之食貨别南北土性而攷其所生之宜使之蕃實豐茂亦足以阜育羣生不必遽講新法免蹈躐等虚糜之弊持之以恒挽之以漸使農民先知消息豐耗辦别良窳再當因利而利輸入新理所謂誘之而使至於是也 
　　第一節塲内應立試驗成蹟簿須將已種各種分條開列 
　　如穀類係某節之第幾日播種幾日萌生何日成苗何時秀何時實何時加某等肥料幾次每畝用種若干何時登塲收穫若干樹類則某種爲何時所植何時萌蘖何時抽條初種大小何以每至晚秋高圍何似果類則何時花何時實何時成熟採取須耘鋤者當在何時須修剪移接者又在何時至烟草黃白麻藍靛何時採製畝收若干及傷水傷旱之如何保護飛走等虫之如何驅除均一一登記 
　　第二節塲内應立時氣土性日記二簿一以月日爲綱一以前種各物爲綱某日寒暑表升降至若干度陰睛風雨霜雪霧雹按日登記雨雪則註明起止時刻積深分寸風霜輕重大小何若此爲時氣日記土性日記則首載係何等土質（如沙淤含水透風夜潮及岡碱黃紅赤黑之類）某物種於稍低及稍高之地除燥濕適中之日毋庸登記外某種何日稍嫌傷水某種何時稍嫌傷旱分别註明用資比對 
　　第三節本塲應立功課簿各員某日作何事農工某日作何工某日因事請假某日回廠以稽勤惰 
　　第四節本塲肥料除馬糞别有專功外其餘應分糞料灰料草料三等新法糞料必分農人普通兩等牲畜則分牛馬羊豕鷄鴨灰料則分木藁皮毛草料則又分藁渣莖葉之類肥料購掁民間勢難逐條分辦茲先京前三等試其質力俾農民簡而易從更有窒素燐酸加里等料俟調查明晰次第推及 
　　第五節東洋各種子現己搜求百數十種惟所得無多擬每種各種少許用爲本種之比例一面分向試驗塲成立省分調查辦法发吸必需之新法並新式器具及殺蟲等法當採擇仿效用集衆長 
　　第六節本塲章程辦法應分别移行南北兩局及各府州縣令其仿辦並令年終將試騐成蹟日記等簿專送本廠以便比較研究本廠仍將試驗成蹟通行報告以期互換知識 
　　第七節羊豕家禽及蜜蜂魚苗亦宜第畜養考其字孳生息之宜 
　　第八節無論官商軍學各界及紳民農户如有創造應用農器及獨創樹藝新法果足利用厚生並費輕工省者交本塲試驗實如所指之成蹟當詳列功用之大小詳請分别奏咨奬勵 
　　以上各條係開辦初章將來循序推廣如有變通之處再行增删 
路股報告 
[蘇路認股踴躍]  
　　旅湘官商兩界於四月二十六日會議認股數目開列清摺如下 
　　莊心盒一千股汪幼記二百股羅惠章四十股袁幼安五百股沈士登二百股吳鏡淵四十股薛叔平五百股朱蔭陶一百股蔣鶴巢三十股馮曉青二百股朱捷丞一百股瞿逖儔二十股朱樾建二百股顧亷泉六十股任鑑青二十股汪藥階四百股吳伯和四十股馮席珍二十股曾竺如二百股施贊丞四十股秦子潔二十股朱燮鈞二十股莊東辰二十股許少白二十股錢聘之十股江寗帮商界合認一千股金庭會舘商界合認一千股以上共認六千股 
[鎭海山北王氏書塾繳股報告]  
　　孫益甫四十股邱琴松四十股王康伯一千股金仁麟三十股共一千一百十元 
 
 
 

Page 27

 
 
   
 
 

Page 28

 
 
   
 
