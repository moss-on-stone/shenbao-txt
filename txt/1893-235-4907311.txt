# 1893 - 235 - 4907311

 

Page 1

 
 
[新印增註八家四六文附補註] [  圖書集成局代啓]  
　　吳氏山尊選國朝八家四六文久以風行海内惟袁吳兩家曩有專集箋注此外六家無注士林　之侯官許豫生主政聚書宏富博學能文出其緒餘作六家註釋袁吳兩家仍舊注而補正原原本本殫見洽聞誠巨觀也後附陳叔伊孝亷校勘初注託本局用新字擺印出書字影甚大紙張潔白每部價洋一元六角分存京都榮祿堂天津文美齋廣東瑞文堂揚州文冨堂鎭江文成堂蘇州綠蔭堂及上海各書坊均有寄售 
[新出五十名家書札] [  點石齋啓]  
　　湖州陸存齋觀察功名經濟冠絶今時所交皆名公亘卿翰牘往來久成巨帙其尤著者如李傅相昆季沈仲帥吳清帥等幾得五十家曾將原人墨跡精刻計十二卷曰濳園友朋書問惟板藏觀察家内不易購覓茲將原書依八賢手札體例託本齋石印成書神采律墨令人擊節羡美每部四本實洋八角在蘇州閶門綠蔭堂上海棋盤街文瑞樓本分局均有出售 
[巡洋說]  
　　巡洋之舉與巡閱長江不同而其宜乎認眞則一也昔彭剛直公奉命巡閱長江水師一年不過兩次耳沿江而下復泝江而上有時張揚而過有時潛行而過令人不可測度說諸謂公之有時張揚者因有事須借重於地方官也有時潛行過去者不欲煩地方官之供張也此說固是近理然第就公之體貼地方官者言之則猶未足以窺公也公當隨時巡察之際各水師兵弁之勤惰無不一一默識於胸中其有劣員頑弁皆不時叅革情罪較重者竟照軍法從事先斬後奏以故公在時長江水師時時顧忌慄慄危懼蓋公之來者雖一年不過兩次而何時到何地則未嘗大張曉諭不能預爲布置其來也忽焉其去也倐焉此正公之妙用所以嚴稽核而作士氣也然近年以來沿江盜賊固較前爲多而洋面搶掠更較從前爲甚盜風之熾至此而可謂極矣凡中國洋面幾幾乎無一處無掠殺之案而官兵若罔聞知也夫中國近來有兵船海軍水師砲船兵輪鐵甲鐵脅蚊子快船閩粤南北各洋面旣星羅棋布此等兵輪每月所費亦殊不貲統帶者固食大俸膺大祿不必言矣其下帮帶也哨官也文案也醫生也兵丁也火夫也其數甚多雖不免於虚報侵呑之弊而國家之開支錢糧則每船每年總以數萬金計而其實一無所事除常操之外不過迎送大憲而已其出海會哨也不過約定地方數船届期並至其地亦離海口不甚相遠各船旣集則彼邀小酌此請大餐笑語喧譁主賓歡樂興盡將返則令兵丁等大放槍砲以壯聲威國家費如許錢糧養如許冗人而卒歸於一無所用徒惹外人笑耳此實可爲痛哭流涕者也試思中國此時旣有如許兵船倘能認眞在洋面巡行又何至盜匪敢於猖獗如此且文從未聞某兵船在某處見一盜船獲一盜黨豈曰此等兵船隸之海軍將以備海疆有事之用大受固不可以小知長才必不容於短馭以故寍任其逍遙乎河上以養其精而蓄其銳么麽小醜癬疥之疾不足以勞動若輩也然而余觀於鷺江友人所述楊西園軍門微服巡洋一事而不禁慨然以興矣楊軍門爲福建水師提督履任以來嚴飭標下將弁認眞巡緝俾免海盜披猖無如各營將弁狃於積習玩愒相仍驟難振作軍門念及時事多艱每於酒酣耳熱時撫膺浩歎近以盜風愈熾遂嚴檄各師船分期出洋巡緝軍門則不按時日或於夜半自帶將弁十數人乘坐小船或在洋面或在内港偵緝盜蹤察核各師船勤惰分别勸懲似此舉動庶幾各師船將弁亦知所勤奮乎惜乎能如此認眞督率稽察者乃僅有福建水師提督一人也近年廣東之盜案層見疉出或在陸地或在海面見於報者日有所聞陸地之盜則責成汛地陸營而海面之盜誰爲之司乎江浙兩省近來盜風亦熾而浙江之台州海面温州海面以及舟山岱山等處時有盜刦船隻之事而從未聞有兵輪巡洋緝盜之舉以爲兵輪例不出洋乎則胡爲乎有在海島會哨之時如以爲巡緝有一定之期乎則必使盜匪亦擇定期以出刦而後或有彼此相遇之時否則兵船之出巡也有時而盜匪之出掠也無定其出也直可謂之避盜鋒不可謂之緝盜蹤也夫彭剛直公之巡長江水師微服潛行不動聲色暗中稽察賞信罰必故水師弁兵無敢或怠而盜風以靖楊軍門亦以此法巡緝洋面督察師船吾知福建洋面盜風雖熾得此一番振作必有明效可觀矣獨惜夫近年長江一帶會匪出没不常沿江亦多盜刦而海洋之盜尤屬肆無忌憚而顧何以絶無一人也激發天良偶然效法者吾於是而不得不爲之扼腕咨嗟擲筆太息而不能止 
[金鰲載筆]  
　　明歲皇太后六旬萬壽舉行慶典由頤和園宮門外綵殿乘坐金輦至西安門綵殿降輦一事前已見諸邸抄惟自頤和園樂壽堂以迄東宮門未至綵殿先曁由西安門綵殿降輦後還宮按照成案皇太后乘御金轎而燙樣蚤進呈懿鑒准照辦理旨下遂卽恭製刻下轎已恭製完備惟金輦雖已開工尙未竣事據司其事者言製備金輦金轎應須一切物料計用銀四十萬兩云○京外報効明年萬壽慶典欵項係循乾隆年間慶典成案聞乾隆年間成案有閒散宗室覺羅外省鹽商等各有報効之忱而此次慶典報効摺内僅有鹽商一欵責令各直省奏明辦理而宗室覺羅尙未言及惟思均系天潢貴胄聖天子念切親親寵眷優隆際此千古難逢之會普天同慶天潢貴胄必有躍躍爭先者當軸者早必斟酌盡善審愼擬定固非外間人所得臆度也○吏部爲示傳事所有升補順天府東路捕盜同知謝裕楷升補順天府北路捕盜同知賴永恭二員本部於七月初二日帶領引見相應示傳該二員於三十日辰刻衣冠赴部演習口奏履歴於初一日晚在内城歇宿初二日子刻穿天青褂備帶補褂元青褂並佩帶對子荷包手巾赴西苑門外六項公所吏部公所内書到伺候點名帶領引見如排班不到卽將緑頭簽撤下扣除引見毋違特示○戶部山東司示傳吉林請領練餉銀兩委員佐領勝安等所領銀兩本庫定於七月初三日開放該委員等務於是日辰刻赴庫領取勿再延遲特傳○新授詹事府少詹事壽子年少宮詹耆涓吉於七月初二日辰刻進署履新經主簿廳示仰闔署官員供事以及工匠皂役人等至期一體謁見各宜凛遵毋違特示○吏部爲知照事所有俸滿截取同知内閣中書徐賢杰一員本部於七月初二日帶領引見相應知照貴閣傳令該截取中書於是日五鼓穿天青褂備帶補褂元青褂並佩帶對子荷包手巾赴西苑門六項公所吏部公所内書到聽候排班帶領引見萬勿遲悞因用印不及先行白片後補印文可也○侍衛處爲知照事三十日奉旨朕於明日寅正由乾清宮檐前乘轎出乾清門走景運門進協和門出午門端門進太廟前門步詣中殿行時享禮禮成後仍出太廟前門進端門午門出熙和門西華門進西苑門德昌門還瀛台用膳辦事召見大臣欽此○宗人府銀庫於今日開庫放給本府筆帖式等本年 
 
 

Page 2

 
 
養廉銀兩除章京照章支放外惟筆帖式獨優於各部院實缺每員實領銀二十兩候補効力每員實領銀三十兩此一年内告假覈計不准逾八十日之限如假期逾限則將此員應得養廉大衆匀分故較各部院設立筆政考勤簿尤形嚴切而通融代押之弊不禁自息矣聞是日共放銀四千餘兩云○内閣爲知照事所有考試漢軍中書奏請欽派閱卷等官本衙門於本年七月初二日具奏相應知照各衙門卽請開送銜名之堂官務於是日寅刻進内恭候宣旨一經派出卽赴内閣大堂入塲考試可也○本年舉行癸已恩科順天鄉試例應奏派滿漢監臨二人督理科塲一切事宜經禮部開單奏請欽派順天鄉試滿漢監臨一摺於光緒十九年七月初一日具奏本日奉硃筆圈出順天鄉試監臨著詹事府詹事良弼順天府府尹孫楫去欽此○七月初一日爲和碩禮親王千秋懸弧壽辰所有在廷王公文武大臣躬往祝嘏冠葢如雲禮邸於西四牌樓醬房胡同府第内設筵以欵賀客是日輿馬僕從往來紛紛洵極一時之盛○廂藍旗蒙古都統爲咨報事本固山現有補放公中佐領一缺五人補放驍騎校一缺二人共二排人七名於本年七月初二日加班帶領引見相應造具排單二分先行咨報軍機處查照可也 
[析津近事]  
　　恊順鮮果號開張紫竹林法國租界中租界向有巡捕日夜梭巡失竊之事曾不數覯不料初四夜天氣新凉該號中人正夢入黑甜栩栩然化漆園之堞賊卽乘其不備於破曉時由天窓縋下竊去帳箱一隻箱内計存金銀表二只金戒指一枚眼鏡兩副洋銀十六元帳簿以及合同等件業已報捕查緝正不知贓賊能否弋獲斗○江北河運漕糧到津業經列報直隸各屬今年被水成巡仰蒙傅相奏乞恩施奉旨截留該漕十萬石以備賑濟現在截留糧米經已劃清於初八日開斛起卸於招商局以便運往災區擇尤散放聖恩高厚敬當銜感同深耳○津河水勢雖殺然仍與堤平不過不似日前之漫及街衢以致行人跋涉耳日間鹽關廳下以及大王莊各淹斃一人前由碾垞嘴决口倒灌南窪漫及小營門外積療未消水嬉亦斃一人餘外遠莫能知者尚不知凡幾也 
[麋臺瑣綴]  
　　調署蘇州府王可莊太守於月初到省謝委旋卽回鎭料理交卸篆務等情已紀前報兹聞官塲傅言太守擇吉本月二十七日接署蘇州府印然紅諭尙未下頒也○月初某日向秆時大雨傾盆蘇鄉木瀆鎭朱姓家正在圑坐午餐忽聞霹靂一聲無異山崩地裂見一火毜大如盆自空而下繞地旋轉逾時而滅俄缅巨霆又震堂上屋角已被擊去四面墻垣均有損傷惟人口幸皆無恙事後傳聞此屋有蜈蚣一條長約七八寸匿於其中致遭雷殛未知確否也○前報蘇州某壽器鋪子於初五日散學歸至獅林寺游玩被掛單僧誘入鷄姦致受重傷云云兹悉此事實出於靈鷲寺前誤傳獅林寺者以該僧犯事後曾逃避獅林寺故也按靈鷲寺向在謝衙前其名望之著蘇垣推爲巨擘是處有橋卽以寺爲名橋堍有三徑堂壽器鋪係蔣某所開蔣子年甫十二素與該寺小僧相識小僧年已十八矣是日蔣子往寺中隨喜竟被小僧誘入與掛單之野僧合謀鷄姦以致　而不起迨蔣尋獲已身受重傷奄奄一息勢將垂斃細詢之下稱被小僧先污當卽告知住持遍查小僧及掛單僧下落早已不知去向旋有人報稱頃見小僧步入獅林寺蔣聞之卽邀集多人擁至獅林寺尋覓杳無蹤影當卽回至靈鷲寺向住持理論住持卽倩魯仲連其人出爲排解願延名醫爲之調治所有一切費用悉取於寺萬一得慶更生則情願出重資爲公子壽一面飭人四處跴緝務將小僧拘獲科以焚斃之罪决不寛貸蔣無可如何祗得一一頷首現聞蔣子傷勢沈重醫者尙不肯保其性命無虞又聞縣尊諭所拘之僧從速將小僧等務獲究辦不得稍事姑寛云○無錫人山某向在蘇州齊門外開設小烟館膝下僅有一子年甫六齡本月十二日傍晚在門外游嬉回顧間已不知去向當卽偵騎四出蹤跡毫無想已入拐匪之手矣○前報蘇州府署帳房胡振聲向已故震澤縣知縣夏公館索欠夏令之弟偕嫂鄭氏回里措資胡誤以爲有意逃避當請吳縣凌大令飭差將夏公館房屋封鎖一面率領營兵砲船將夏舟追回併將上下人等押入刑房夏君卽投撫轅呈控撫憲批飭臬司陳廉訪親提研訊云云兹悉此事業由夏君之師凌太史及候補道周觀察濓從中竭力調處令胡父子登門服禮執香燭向夏令靈前行一跪三叩禮所封之門凌大令親自偕盛中軍臨塲揭去凌大令又將誤封儀門之原差姚鈺重責五百板荷以巨枷發夏公館門首示衆枷面標以不遵官諭誤封儀門字樣限一個月責放夏君以難却師長情面一一首肯現已扶柩回貴州愿籍矣 
[失槍涉訟]  
　　杭垣豐樂橋直街猪肉店夥友某甲喜與芙蓉主人遊前日夜膳後至下珠寳巷烟室中一榻橫陳呑雲吐霧旣而呼曰收 
槍收槍披衣竟去當時烟夥某乙被睡魔纒繞雖危坐櫃上如老僧入定不見不聞及覺榻上燈小如豆知甲已去檢視烟槍亦不　而走急至肉店叩門索槍甲怒曰我豈慣作三隻手乎請還問榻於是舌劍唇鋒相持不下旁觀勸解各懷恨而散次日甲邀集黨類復興問罪之師意欲與乙評理石牌樓成衣匠某丙素喜恃衆鬥毆不安本分甲亦邀之内更招東陽帮金鈎匠十餘人散布茶室中乙偵知其事亦鳩集烟客中之喜事者八九人爲防禦之計乃就茶室作戰塲不及一二語摩拳擦掌兩陣交鬥抛茶碗作藥彈持條凳作戈矛不分勝負各有受傷者烟室主某丁正過早癮之時亦被甲衆倒拖而去毆傷數處忿甚旁有烟客告丁曰菩薩靈汝知之乎盍往縣喊寃先與縣差商議妥當其事必諧其恥必雪乃猛省携帶老小及受傷五人扛擡至縣堂如法而行錢塘朱邑尊將五人逐一騐傷飭差往傳甲等俄而甲亦將受傷者扛擡而來邑尊謂甲曰彼開烟盤亦是買賣錢旣不見槍又不見問亦應得反聚衆毆打情理難容及騐甲黨諸人所傷甚輕不得以傷論揮之使去損壞物件使甲照數賠償受傷者罰給醫藥費若干取保釋放若遲延不賠准其再控云 
[壺嶠秋雲]  
　　東京府屬南多摩郡八王子町大火曾記前報日皇旣命宮中侍從子爵東園基愛往查旋又與皇后賜洋七百元以恤災 
民○在京熟悉中華國體民情諸君擬在東京創立一會名清日恊會意在講究中國事物情勢及彼此交涉關繫等類議定規條十一則以大鳥圭介金井之恭田所啓行内藤恥叟肝付兼行岸田吟香北澤正誠元田直等八人爲本會創立假役員以巿村讚次郎等十一人爲恊贊員尙有地方部委員幹事兼事務員四五人有事須派往海外也○西人至他國游歴不論士庶貴官王戚所至之國必留心於地理軍務此次奥國皇姪來遊經過大坂時日人所設軍器廠等均親自往觀官民献贈之物惟受古刀及照相法所照地理圖餘悉譬還日内將至橫須賀閱視船廠預定十七號到東京日皇旣命準備迎接旅館選兵護衛等事又命青山練兵塲準備奥皇姪閱兵之舉○工兵第一大隊准於十四五日午前在東京袋町練兵塲及架橋塲試演爆烈藥以識其性也 
[喪儀誌盛]  
　　日本榎本子爵夫人林氏名多津於十六歲于歸事姑以孝相夫以賢曾隨子爵出使中國於交際之道極講究去冬患病 
蒙日皇后遣女官下問賜菓子又於本月一號遣御醫診治夫人感深泣下次日午後五點鐘卽返瑶池子爵伉儷情深哀思逾恒門生奴婢亦無不涕泣越五日舉行葬儀午前七點鐘由向島須崎村爵邸出殯儀仗之外有鮮花百數十對僧侶二十名執紼者後藤伯爵同夫人大山伯伊藤黑田西鄉山縣井上陸奥芳川渡邊各大臣及清國欽差代理英美俄法德各國公使書記官朝鮮國公使木戶侯爵陸奥夫人川上中將代理板垣大隈兩伯野村香川杉小笠原鳥居曾我南鄉各子爵花房副島高島各樞密院顧問官朝野文武官紳議員等不下千人如夫人者可謂生榮死哀矣 
[搜船被打]  
　　宜郡柳某開設雜糧鋪夥友周姓爲人素不和平動輒與人口角前夜又因舊欠往川船上收討船上人以欠債人不在對 
周不信滿船搜尋船上人不服羣起攢毆致將周頭臉打破傷痕滿身奄奄一息同行本有兩人其一見船上人動手卽先逃避該鋪恐周有性命 
 
 

Page 3

 
 
之憂令周弟兄抬回醫治並禀明保甲局將船家拘住未知周能調理痊愈否也 
[招連米麥]  
　　欽命二品頂戴監督江南海關分巡蘇松太兵備道兼管銅務加十綴紀錄十次聶爲出示曉諭事光緒十九年七月初七 
日奉北洋通商大臣李電諭内開順直水災奇荒京津米價翔貴奉旨招商運米北來平糶免徵釐稅飭卽廣招妥勸等因到關奉此查順直一帶現被水災需米甚亟應卽招商販運米麥赴津平糶出口進口槪免厘稅凡運津米麥准由輪船裝運一律由關給照免稅騐放以期迅速而廣招徠除函致新關稅務司查照外合亟出示曉諭爲此示仰商販人等一體知悉爾等須知順直水災奇荒京津素缺米麥全賴南省運往接濟該商等食毛踐土具有天良聞此等奇災自應赶緊設法分投赴產米之區購運到關請照免稅騐放出口以濟民食愼勿觀望遲延其各凛遵毋違特示 
[珊網宏開]  
　　江南水師學堂庚寅年創辦之始經派提調沈仲禮太守蒞滬考取嫻諳中西文字學生百人到堂肄業由教習洋員授以 
天文地輿海道測量勾股駕駛管輪等藝甫經三載成效頗多去秋劉制軍禮延英國名進士傅蘭雅赴堂逐加面試半月始竣謂前列諸生其學業堪與英國水師學生相頡頏制軍深爲嘉許當將周邦正黄仲則姚念先奚清如陸有麟吳佩璋等各給八九品頂戴以示優異現在頭班諸生竿頭日進不久可望畢業送上練船滬上西文書院林立人材輩出西學旣有根底加習水師各藝可收事半功倍之效故上憲復委沈太守來滬招考連日投考諸生應對敏捷寫作俱佳者頗不乏人今已取定十名均於英文算學地輿漢文諸藝卓有可觀堪備異日干城之選此外尙須廣招精選使毋遺珠之憾云 
[德律譯文]  
　　德國郵船管事侍者恕爾采刃傷東洋車夫一案所有德領事讞詞經上憲委張筱軒鹺尹譯成漢文曾經本館登諸報章至領事所引德律數條現亦由張鹺尹由德國律書譯出爰卽登諸左方以供衆覽○德律第五十三欵如有犯法之舉動郤因遇危自衛所致卽從原宥所謂遇危自衛者如遇人違例侵犯已身或侵犯他人乃設法以袪其危而其所爲者要皆不得已之舉動如其舉動按之當境情形有逾於衛身所必需之分際郤因當時驚慌失錯以致所爲過分亦不科罪○第二百二十三欵倘有人故意毆人或至傷人應得輕罪獄監禁罪至三年爲止或罰鍰至德銀一千馬克爲止○第二百二十三欵　字條卽第二百二十三欵　　　字條倘其傷人緣由係用刀或他種軍器或雖非軍器而確用兇險之器或係陰伺突發或係數人同犯或其舉動有致命之危則科罪至輕不得在輕罪獄監禁兩月之下○第二百二十八欵倘犯第二百二十三欵　字條之罪而情有可原則應减輕照第二百二十三欵科斷按前報所登讞詞中所舉第二百三十三欵實係二百二十三欵之誤緣讞詞洋文排印時誤二作三也 
[投水遇救]  
　　朱松濤者向以賣猪頭肉爲活性喜狎邪去冬不知於何處誘得二十餘歲之某氏婦藏匿虹口沈家灣地方情投意合儼 
如伉儷自謂可以終老是鄉終朝厮守不復出外營生遂致七件都空三餐不繼此時始有悔意遷怒於氏不解憐香惜玉惟知折柳摧花日前又因細故突奮雙拳嬝娜腰肢何堪受此磨折氏遂大受損傷繼念男子無情至斯已極自怨自艾奔至東穿虹浜欲逐湘妃而去幸經鄉人瞥見設法援救不致遭滅頂之凶特未知狼狽歸來薄倖郎能以好面目相向否 
[旅魂飄泊]  
　　寍波舟山人某甲向在滬上工部局當垃圾夫因其懶惰性成卽行辭歇遂借宿虹口小客棧中日來貧病交加奄奄欲斃 
被棧主舁至頭壩萬陽樓後小弄中當卽氣絶昨日經同鄉人查悉遂向各親族歛錢辦棺成殮人生若此亦可憐矣惟客棧抛棄病客有違定章想捕房聞之必當查究也 
[賽會紀餘]  
　　前日本邑城隍神率同四司出巡已列本報是日午後各會首恭迎神像游行有臂香會逐隊往來會中有一少年手挂錫 
香爐一隻約重數十斤行至縣東地方臂上之皮忽然破裂爐墮於地血流不止該少年亦昏暈不醒當經同會中人扶送回家又馬執事中之馬上軍健甫出南門揚鞭疾馳行未數武忽將一鄉人撞倒踏傷左足該鄉人不與計較良久始掙扎而起又馬上手執令旗令箭之某甲行至花衣街地方方欲奔馳適被縣中派出之差役所見上前攔阻甲不服卽將手中旗箭向甲頭上亂擊致傷左目差役大怒立將甲扭回縣署又晚間長人司神回廟時興夫三名偶不經心傾倒在地致將神像跌出幸由掌轎者扶住始不致碎成虀粉 
[世態炎凉]  
　　寗人某甲向在滬上貿易囊資頗裕因其友馬姓介紹遂與某乙認識時乙在窘鄉偶有所求甲無不取懷而子未嘗有德 
色也嗣乙欲回故里積欠房飯等項皆由甲代給約計錢十餘千不料世事紛紜變遷無定乙回寗波頗多阿堵物近復泛棹滬江粲粲衣服見者幾疑爲金張貴胄而甲則時運不濟轉蹈乙之故轍昨日在法大馬路相遇始則瀹茗於洪春樓繼則開燈於天成昌班荆道故情話依依甲以爲故人厚我乃歴訴窘迫狀且述曩事欲乙念及舊情一爲援手乙聞其語顔色忽變指甲爲拆梢且言我與爾素昧生平安有假貸之事揚言欲送捕房旁人代抱不平且見甲係文人不似拆梢之輩急爲勸阻乙始默爾而息中亦歎息而去吁今之徵逐於酒食塲中者無非爲勢耳爲利耳當其炙手可熱附之惟恐不及洎乎落魄窮途去之又覺若浼如此類者此此皆是豈獨甲乙爲然哉 
[盤剥重利]  
　　新閘某湖絲棧雇印度人某司更歴有年矣印人積有餘資專放重利每月七分利息有同在該棧帳房包飯之本地人名 
如生者於今春向印人借洋二十元其利逐月付給邇來印人不守棧規將生意停歇遂向如生索還借洋如生一時無力歸償懇其稍緩而印人竟迫不及待訴之帳房在飯帳上劃扣洋銀三十元昨日二人相遇於途如生謂其不應硬劃欠洋况原借二十元何得多劃十元遂將印人扭赴黄家庫捕房捕頭斥退不理後不知所終 
[馬車肇事]  
　　昨日下午有野鷄馬車一輛在大馬路日昇樓茶館前向北飛馳撞倒東洋車一輛馬車夫置諸不顧竭力加鞭東洋車夫 
窮追至新署後被旁人攔住馬車夫願償修理費始免送捕 
[華捕被罰]  
　　前日係中元令節迎賽城隍會中有萬名傘等係四馬路妓院中傭人所置當隨會時無不興高彩烈迨至老北門外力不 
能勝不復追隨入城逕自拔隊向北路經法大馬路適爲捕頭所見立喚該叚上差華捕至責以不應違諭放行罰令該華捕落差後二日不准出外云 
[地甲解紛]  
　　滬南十六鋪外灘和盛水果行向與　客嚴龍瑞往來前日嚴與行夥張永生張永發算帳口角以致爭毆旁人力勸不散 
旋經行主喚十六鋪地甲至以嚴稍有不合令備香燭向張服禮嚴初尙不允繼經友人再三相勸始降心相從言歸於好 
[巡局瑣案]  
　　徐子卿小白菜老頭子楊順興等同在俞吳氏所開老虎灶内賭錢撤局後小白菜等共負錢若干避匿不出徐遂向楊等 
饒舌楊謂小白菜欠錢與我何干因此兩相口角在途爭執行經廿三七鋪巡防局徐卽大聲呼喊旋由局勇將徐楊一併拘案請訊劉穆亭二尹升座訊問徐申訴前情請爲追究楊稱小白菜欠錢脫逃本不干小的之事况賭博之帳理應向頭家追取二尹問頭家何人答稱係俞吳氏二尹飭地甲立傅俞吳氏訊究俞吳氏供稱小婦人開設老虎灶度日不敢聚賭徐等前來賭博實係初次二尹以徐楊犯賭已屬不合反敢因索欠爭 
 
 

Page 4

 
 
執實屬玩法姑念初犯從寛斥釋俞吳氏聚賭抽頭可惡已極着掌頰示儆後經氏之子投案禀求代責二尹著將其子重責一百下如下次再敢聚賭定卽移縣重辦○小流氓湯連寳其祥及陳也兒之弟二寳等昨在大東門外高行頭地方向爲襪店生意之眞巧拆梢互相爭論後經人排解始各散去眞巧心尙不甘遂投十六鋪巡防局控告鍾偉臣二尹立飭勇丁協同地甲往拘各流氓以便懲辦○各沙船所用篾纜生意頗屬不小有向爲布莊夥之許六孫欲向該業抽捐藉充善舉具禀裴前縣尙未給發諭單而許膽敢在王柳村所開王德順烟館設立存心堂爲辦理之所事爲前廿三七鋪巡防局委員李新園二尹所聞遂將堂匾撤去當創始時許曾倩老祥向孫晉借洋廿元約於事成後陸續拔還孫知其事不諧乃向許索還借項許一味游移後遂扭至巡防局請追黃衡堂將兩造提案詰問一番以許六孫及帮辦之阿五及爲中之老祥等均非善類著三人合繳洋廿元老祥稱願交洋八元阿五無洋可繳判笞臀一百下餘皆斥退○張阿五在南巿春陽樓茶館竊得銅面盆三隻藏匿懷中欲往押店銷贓適被十六鋪汛捕所見上前拘獲解往北局祝二尹判將張笞數十板當堂驅逐銅盆給還失主○滬南有董萬林者置有房屋賴收租以度日前日命子阿高向房客邵二寳收取租金詎邵分文不付阿高以拖欠已久此次萬不能再延一再向索邵口出惡言阿高與之理論邵聲勢洶洶阿高奔回家中向父告知立投十六鋪保甲南局控告鍾偉臣二尹卽著局差將邵傳到邵供稱小的現在患病安能毆人二尹察得邵二寳患病屬實著戒責五十下具結限五日遷移他處○醫生鍾壬濤家住滬南泉漳會館相近前日傍晚時有陳福田者混入鍾家自言爲二豎所侵願得醫國手治之鍾令其少待遂入内室取物陳四顧無人在檯上竊取時辰表一枚飛奔而逸爲鍾所覺立卽追逐人贓並獲送至巡防北局祝翼雲二尹以陳犯竊可恨著責八十板驅逐出境贓給鍾領 
[壽筵移振]  
　　楊君履祥投函本館恊振所云僕四十初度承諸親友寵錫隆儀却恐不恭祗惟愧領理應具筵申謝因念晉饑待賑甚殷 
爰將筵資洋四十元送呈貴振所請代附解災區爲諸君種福而於賑務亦不無小補云云山右受災甚重百萬饑黎幾有倒懸之困今以宴客之資爲拯饑之舉彼喁喁仰望者自交口而頌萬家生佛矣倘逢曰艾之年更祝喬松之壽則惠澤所施當必有進於是者請延踵以俟之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[文人用武]  
　　皖南考生三四人買醉於秦淮桃葉渡某酒樓科頭露頂拇戰甚酣酩酊之餘忽動烟霞之興呼酒傭索吹具酒傭告　此 
間只有梅花釀那有芙蓉膏吾儕小人不敢向熒熒鬼火中討生活何處覓半叚鎗供佳客生令傭乞諸其隣去之良久仍空手覆命生方剌不　休謂若輩不爲長者折枝豈眞束手無策耶忽鼻觀中一縷清芬沁入心骨翹而視之則另坐一客短榻橫陳呼吸未已也生等勃然大怒請　厚於彼而薄於此不暇深求卽以兩手舉案一擲酒觥羹碗紛紛落地作金石聲復執傭保等贈以老拳喧呶震耳之際店家分辯語不聞一字忽有二人爲　生所窘張口一噴如汩汩清泉逆流而出玉山頽然始稍稍住手此時店主人復細訴顚末乃恍然于客之具係自携之物非由假借而來也諸生雖借杜康之威不少屈抑然神色間已頗悔孟浪矣解杖頭錢償酒債而去 
[咫尺天涯]  
　　嫁粧店夥某甲與某烟妓往來情密於本月上旬在新閘馬路屋一椽暗藏春色方謂銅龍深鎖無虞玉兔濳窺中元令 
節女父至廣肇山莊游覽見女在樓窓中閒眺女父喜出望外上前喚曰爾如何私遁至此與何人私識抑或被拐可明以告我女厲聲答曰女生不逢辰被母鬻入花烟館母子之恩絶矣今已擇人而事自喜終身有托何煩詰問爲女父知女志已堅不可以計取乃悵然而返海上三山可望而不可卽此女彷彿似之 
[石岸應修]  
　　南巿陸家浜至校塲梢一帶石駁岸年久失修加以連日陰雨倒坍數處昏夜往來頗有顚墜之慮前晚有五十左右之江 
北人某甲由北回南經過此處偶一失足滾入河中幸潮水未漲得以誕登彼岸然亦險矣滬上善堂林立經費亦饒而獨於此種應辦之事置諸不顧抑獨何耶 
[法捕房瑣案]  
　　八仙橋王永興煤炭店雇船裝載烟煤數墩乘潮進洋涇浜停泊鄭家木橋雇挑夫運煤進棧忽被某甲乘間竊取烟煤 
數塊爲巡街捕所見拘入捕房捕頭訊問之下甲供認不諱捕頭飭包探傳到該店主不欲多事求請免究捕頭遂將所竊之煤給還該店甲押至晚間十點鐘釋出○紫來街一帶糞穢向由清潔局雇夫挑出昨由挑糞夫持雙桶往倒某洋行買辦之子年尙幼穉以該糞過多頻喚挑夫挑出該挑夫答以桶中已滿實不能容買辦之子怒甚大聲呵斥挑夫以扁担作欲毆勢買辦之子憤甚相與扭入捕房捕頭略訊數語命將挑夫押候堂期解訊 
[晉賑餘記四十五]  
　　七月十四日接潘振翁由豐鎭致諸同人函云昨怱怱函復略陳無田無家極貧之戶擬就豐鎭寗遠兩屬設局留 
養計已入照表初到時田房業已拆賣風餐露宿者日有死亡因於二道河等處擇其朝不保暮者日給錢三十文更於豐鎭設立粥廠專收不似人形者各共二三千人其中受病已深者頗衆逐漸養好者陸續遣散有地者酌給耔種無田者壯男酌給衣服鉏刀爲人耕作老弱婦女無可遣散現在掘菜割草尙可果腹入冬必塡溝壑統計兩屬人數尙多現與黄愼之諸君商酌設廠四處結屋千間專收孤寡極貧之田無半畝屋無寸椽者令其棲止邊地羊毛最多另雇織匠教織羊毛口袋并織毛氈初則每日每口給錢四十文令其足食學成後每日貼錢二十文專留妥友經理其事養至明春四月卽行停給令彼倚此爲生所有房屋等件卽行給爲已產如此則此輩方有生路惟結屋千間卽須萬金給發器具津貼工食大約非二萬餘金不辦在諸大君子救人救澈功德可謂無量救命之錢必作救命之用表亦决不敢以來源不竭稍形寛濫惟無家無田之人隨處皆有欵項不可不寛爲預備現已函請杏翁觀察將尊處續欵全行解豐以資普救肅泐敬請善安潘民表頓首六月二十七日○桃隝散人曰災年賣田宅鬻妻子延旦夕命者所在皆同至此而長爲流民矣曩予在山東議贖田河南贖子女亦欲其有所繫戀不致流爲盜賊貽憂宵旰而卒未能大有設施潘君在山東設臥牛山織廠已著成效今復有此舉俾數千戶流民男耕女織各安其鄉救人救澈可告無罪於輸捐諸君子已 
[上海北巿絲業會館籌辦順直新災賑捐滬局瑣記八]  
　　十四日承劉蘭階先生交到高　保嬰局諸君募助洋四百元囑卽照數彚解施當其厄感篆彌殷同日接天津陳孟威大令電稱承籌寳賑六千因急待放杏憲由局墊交史賡雲送寳又接京都周君學銘陸君鍾琦夏君敦復與張少原給諫樊介軒翰講寳瑞臣太史陸篤齋比部褚百約侍御濮梓泉駕部連聰肅中翰電開畿輔水災同人籌辦義賑經學銘等躬自散放在張家灣一帶地方設廠隱以截下游流民之來京者但災大欵絀懇求協助一面登報勸募源源接濟謹代災民請命祈速賜援救並先電復等因當復公電悉今日各公所籌萬金請經佩卿司馬槜赴天津助賑急切頗難另解已遵示登報勸募月内無論多少當設法湊濟云則敬按十六年近京各屬被災飢黎各因餬口無資曾紛紛扶老携幼求乞入都載道流離情殊可憫迨抵都後日擠處於冷廠破廟之中不免傳染時疫因之死亡相繼無術保全今擬在張家灣一帶設廠截留使待哺者得以就近領賑洵屬法良意美感佩同深惟周君等集欵無多勢難篇給苟非及時接濟必仍四出流亡謹登報奉聞伏祈名公鉅卿仁人君子或慨捐鶴俸或廣集狐裘源源而來多多益善則敬承乏後路不勝惶悚待命之至七月十五日錢塘施則敬子英甫謹啓 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
