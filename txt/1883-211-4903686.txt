# 1883 - 211 - 4903686

 

Page 1

 
 
[越南地圖出售] [  點石齋主人啓] 　 
　　越南地形似長蛇蜿蜒南北相距二千五百里東西寛處千里有餘最狹處僅數百里東南皆濵海西界暹羅北界兩廣雲南三省西北界　西南堂古交並地秦属象郡漢置交趾九異日南三郡建安中攺爲交州唐初攺爲安南都護府宋封安南王始爲外藩明永樂中復爲郡縣至宣宗仍爲外　本朝乾隆季年安南內亂命大軍討平之攺國號曰越南此越南之頻末也近年法人踞有西貢覬覦東京安南岌岌不自安中法之交亦因此有决裂之勢本齋早擬求安南地圖刋印以資指南之助前有友人先後送來數紙或粗而不精或節而未備不敢草率照印以滋貽誤今不惜重價覓得善本簡括精詳一無疎漏道里程途歴歴不爽如觀　上　致誠足爲從事越南者之一助刻巳竣工定於六月初二日州售每紙收回工本洋三角正着色者外加一角售處仍照舊例諸君常必以先賭爲快也 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧搶訪求近已購得紙色光潔並無缺張脫卷以此照印不特字跡一律易以動目并可省計多抄寫工費一俟股分招齊卽可開印現在已將書樣攺作直行紙張加寛字樣放大而股銀仍每股一百五十兩按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五易寒暑始藏事進呈乙覽賜名古今圖書集成仍　命儒臣重加編校越十餘年未就雍正時復詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部頒賜諸王大臣外餘以分儲名山石室洵海內之鉅製也迄今諸友邦聞之均驚駭讃歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而畫歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至山書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字巳較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按刋印此書工本頗多沂數百年內忠未必有大力者重刋購今之所印者數傳後必當視爲珍帙故海內藏書家苟欲爲鄴架曹倉增色伏淅早來入股爲盼再本齋所印各書均選用極品之墨字跡能歴久不磨雖越千百年而墨色仍細初印外洋亦有古時石印書畵流傳今取閱之從無漶漫澌滅等弊盖石印書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[西人情不同說]  
　　人情雖厚不能徇私而廢公交道可敦亦知引嫌而遠禍今有殺人者逞一朝之忿而忽發平旦之良自知寃必相報命必相償奔行城市無可存身俄而有親知者遇之於途長跪飲泣告之以故而求爲庇護其人不忍恝於情携而歸諸室擇幽僻之所藏之幸而得免乃一轉念間未有不善言辭之者或正言拒之亦不爲過蓋被殺之家亟欲得仇人而甘心事鳴於官邏察綦嚴始而究其家屬繼則跡其交游捕風捉影猶不難以有爲無　况密　室中鄉鄰耳目竟無形跡之可尋耶庇之旦夕不能匿之終身人必出案亦必破然則何爲而爲逋逃之蔽乎叉或昏夜倉皇凌晨跋涉三五成羣囊資負貨而來或東或西茫茫然靡有定向斯時臨歧客店村落小家見之可疑其人遽以遠路行商迷失途徑相告求暫棲息而重酬以金貪者色動矣一二老成人　爲是不可以留也辭令他適無何官捕至輕裝哨探蹤跡於路微詞相詰指某方而告乙未幾大盜就獲仍由出處經行縲絏踉蹌卽昨日投止之數人也衆始服老成之高見不然爲盜窩矣卽不被舉迨辨明非盜所費不資且牽累旬日猶不足也故凡命盜兩案雖存心仁慈用情愷惻者必不敢輕庇之非惟不庇也弱者事不干己置身局外而已其强者且執之以鳴官報之以掩捕矣罪在不赦法無訶寛卽我不首發其事而其人亦終不免况地方重案有正犯脫逃盜衆遠颺者官慮處分初叅二叅限期易滿闔署三班頭役散役無不領籖四出而蹤跡疑似之間又未司枉指以塞責官急幕歏無計可施於是塡發賞格榜於通衢正凶某某拿獲賞千金從犯某某拿獲賞百金城鄉居民猝然相通以爲求財之券者多矣是不惟不敢匿而且爭欲獻　夫人情阿於所好則有之若不論事之輕事理之是非而壹意徇情置利害禍福於不顧則天下之至愚也然猶是人情而吾憑於西人則殊有不同焉前日本埠捕房包探曹錫榮將探夥王阿安凶毆致斃一案知其事者言之鑿鑿以爲動手毆耆不僅曹一人而事由於曹曹亦必在羣毆之內且別人之帮毆其爲曹之主使似無可疑但暑天驟斃倒於通衢何地無之王不死於毆听而死於家不死於被押之時而死於路遇之後在尸親謂先旣遭歐筆又被踢遂至殞命然毆與踢成皆不致命而實因急痧身死固未司知惟事已報官一經相騐必有端倪毆斃則抵否則微懲其凶橫之罪此亦人人知之度曹之親故此時未必肯藏匿之也以相騐之時除非兇手在逃則仵作喝報屍塲塡格備卷以待凶手到案訊供比演若有凶手則必令其在旁看視使無諉卸而案亦易定也乃此案之凶手已由屍親自行扭指衆見共聞而謂有人敢上公堂請保以去耶獨不意保之者不爲中國人而爲捕頭與西包探也夫其保之者因曹被扭時曹被尸妻等在路扭毆　受傷耳不然無詞可惜也保則保矣捕頭西探　其訊時送案原無庇之之意也乃聞前夜海防劉司馬代上海邑尊到塲相騐而捕房藏匿錫榮不肯送案陳太守與司為候至十二點鐘尙不回衙必令兇手到案然後檢尸而陳公往返捕房再三懇計殊苦跋涉噫此亦不經見之事也夫洋塲之設捕房以理地方事也巡捕包探無異公差身執其役夫豈不知殺人抵命律有明條而乃兇橫至此然若輩皆係捕房所用意必奉守法方稱厥職今如曹者尙可用乎有才則進之有罪則退之捕頭之權如　而已其匿不送案若恐一經官訊　必抵償者是誠何心也如謂捕房事歸西人包探卽西人　夥然和約具在凡西人所用華人如有犯罪必送華官不准　匿今乃以一錫榮之故而肯輕於違約又可怪之甚也西人處事最秉公道今於此案就令冒充包探不啻西人之私人胡爲我中國人之昕不肯爲者而西人轉樂受徇私廢公之名也故 
 
 

Page 2

 
 
曰中西人情不同也雖然昨日尸已騐明如曹爲罪人安能終託捕房之庇哉 
[浙撫甄別]  
　　○各省督無抵任後數月必察看屬員嚴加甄別出具切實考語以昭黜陟而肅官方此常例也浙撫劉仲良中丞抵任後已及數月於通省属員中無不知心察看訪間確實於五月中始　癸傳聞登白簡者共有五十餘人其現任差委之知縣共有一十二名具外則同通佐雜人員至儒學中之訓導尤大加刪汰中丞於奏叅之後恐不肖人員有夤緣納賂等弊或預知卸任在卽愈肆貪婪罔行顧忌是以於前日念五日出奏卽於次日移知兩司飭令牌示於所叅各缺迅卽遴　妥員署現其被叅各員着卽撤委來省毋許漽玩蓋所謂迅雷不及掩耳也　有其明府聽鼓多年　蒙差委是以不惜多　營求奔競事於前月得一署理之缺其中經手房費耗用等巳屬不貲迨牌示高懸卽須抵任然非巨欵不能起身爰商之戚友假之西商議集多舍始壯行缶人皆謂抵任後卽可追償無不放心樂就也不意朋府人未出省而姓氏早登白簡昨見藩轅牌示某缺已攺委某人署理矣明府一憤欵絕但不知所措多金將何以築臺以避耳 
[委缺急死]  
　　○浙省歸安縣某令現己撤任德方伯札委蕭大令署理乃蕭君以病莫能興延至四日未曾謝委中丞商之方伯擬將攺委他人蕭君得知此信一急欲死不得己　病而起命輿至帳垣叩謝不意是日適有同値班四人謁見方伯面談多時蕭君在官廳久坐意急心煩　巳支持不定逾時方伯傳見　振精神上前行禮但云謝大人恩而語猶未畢一口鮮血已冲喉而出人卽暈倒在地方伯心知其然意良不忍　慰之曰汝但安心調養我自知道　爰命其家人抱之入輿且命本署之輪班四人隨伺護送至公館中不意蕭君回寓後未及半夜而卒　功名得失生死以之宦海升沈曷勝浩嘆 
[駱案未結]  
　　○騎綦賢一案初時張某在金陵猶以將妹寄養駱姓爲詞後經問官隔別研訊其妹始吐實情張某自知敗露卽在長陞客棧自盡懸案遂定案內冇所謂某觀察者係詠李延年一顧傾人城再顧傾人國者也水落石出被覊在江寍檢校廳署前日不知何車忽自潛回公舘駱姓偵知古雇多人前往掩執幸卽脫走未遭毒手將來正不知如何結局諺曰打蛇不死後遭毒噬某觀察之謂與 
[白門近事]  
　　○火油之烈誰不知之乃近因菜油　油價　驟漲火油復盛行于市間銅作坊某店夜作火油燈轟然炸裂衆人莫知所措迨店主持鋼器出外鳴救而火已延及覆椽之黃蘆席烟𦦨塞屋屋中人白手奔出幸連日大雨太平缸水滿又在黃昏時候救者猶易爲力故並未連累左右　也○唐李忠臣奏俯德宗詣曰卿耳甚大眞貴人也忠臣對曰驢耳大龍耳小臣耳雖大乃驢耳也德宗大悅人咸以忠臣語爲得體乃近聞一事則有人相反者某標下仕千總一缺某帥以甲乙兩人當其因勸甲以缺讓乙甲不可某早慰之曰我當初亦曾讓人先鞭今日何嘗後人一著甲性抝執又皇遽復應曰把總生無軍門狗命某帥知武人不足責也一笑置之此人如皋冒姓營中咸稱之曰冒失鬼由是言語不得體者僉　是人爲話納云　東牌腰　相士某平生不甚精姑布子卿之術去年大比時嚴君平簾下無一不肩相摩踵相接惟某則衣服儉樸又卑卑無甚高論人皆不樂就之乃塲事旣畢士子解纜方旋某忽　皖　某生必掄魁且聯捷得詞館榜發需酬白金一笏來年冉酬如數生故倜儻殊不吝惟默念與管城子無緣縱能僥倖一第詞館非所望也因書倍酬券一帋與之不意自秋至春所占悉騐無須臾爽故相士望新庶常之出京甚於大旱之望雲霓云○曲入氷絃隔水發銅琵之響絲爭雪藕倚舷聞玉釧之聲此秦淮書舫所以有朝朝寒食夜夜元宵之語也乃今歲長板橋頭紅闌干幾成　泊湘簾彩底碧玻璃已接　台誠恐歌桃根而邛須莫問依楊柳而喚渡徒殷則亦無如此庚癸何矣住家之屋大半東倒西歪不過支也堊之　收買値而己卽有集工庀材另起鑪灶者又多茍且之病逋國盡然不以爲怪前因陰雨浹旬房屋率多傾圮識者於是深悔其始　之不臧又聞前數年所築砲臺亦有因雨倒塌者○宣　橋某宅有淺樓之前幢有一烟霞隱者居之已十年矣每當一榻橫陳輙覺天花板上有物往來熟視之果見一小洞洞內一尖嘴長鬚者目烱烱然心悟爲鼠也姑置之不爲意詎是鼠呼吸已久一俟氤氳滿屋便探首過廳以爲常今夏客忽羽化鼠癮發朝夕悲鳴甚於喪家之犬三日後竟委臥於樓板上四支癱軟宛如吸烟人發癮一般有憐之者思送之眠雲閣主人持不可遂自　劉伶　瘞於　園中此　以不了了之一法也安得舉是䇿復告天下之沈疴莫起耆乎○大中橋有金某者以跟官爲業其妻固未肯以荆布自甘且與釣魚巷相近習　移人空床難守遂與跟官之某甲有染甲放莽男子出入溫柔鄉而願作鴛鴦不羡仙之句則固未經一道也適有某乙輕佻達頗知吟詠日效　子元振萬于文夫人宮側久之婦知其意亦卽眉語而目成之於是以青青子衿作夜度娘之行徑者非一日矣中妨乙奪具緑頭巾又恨婦得新而棄　潛思報復上月念一日黃昏時候果伺得乙急踰垣入騎乙于床而以刃加其頸乙自謂萬無生理幸婦以被蒙申首而仆之乙乘同得下　拔鍵以出時四隣聞婦呼救聲亦盡陸續探首見婦持甲甲手有刃知甲逞凶遂共逐甲而勸婦速鶯遷以絕後患焉○金陵染坊數白家自馬道街至玉帶巷衡宇相望彼此就河漂澼河示爲作青黑色令人不堪汲飲該處素產小龜近因水　龜　避水沿岸憩息遂曳尾於途其甲及爪無一不作青黑色豈所謂近朱則赤近墨則黑者與○藩署前有某氏廢園現假爲某公館三徑就荒惟庭前梧桐樹　株緑葉紛披令人忘暑月朔之夕忽有賊伺　　入初隱身於假石後詎公館內有染時疫者擾攘終夜賊倦伏偃屈浙入黑甜遂不覺東方之旣曰小僕披衣追賊聞足杳跫然從夢中驚覺急欲遁藏見小僕直前挽其臂遂抽刀相向僕一逡巡而賊已奪門出矣查該公館接近潘署而梁上君子竟敢夤夜自來如入無人之境則　關繫柝者毋乃有不得　之苦衷與○月初有客由江北南渡旣抵下關日將暮矣自念惟長耳公可以代步行遂雇一頃旁有同行者願并肩行李客正慮行李不能　顧聞是語頗喜遽與論值僅百文益　於是揚鞭疾馳同行者在後相隔數百武望兄鼓樓則暝色巳上頻頻返顧尙見其影乃甫抵北門橋市口忽喚不應趕脚者問客曾識彼否客曰道上相逢始頓　曰客誤矣奈何因拴驢於柱爲容往來尋覓迄無所見客於次辰詣上元縣喊訴以無憑不准客不得已踉蹌而出此等事各處埠頭往往有之跋涉江湖者不可不愼也 
[徽州起蛟]  
　　○徽處萬山之中峯高谷䆳川無渟滀每當大雨之後山水驟發上人名之曰起蛟五月初陰雨不巳又無雷聲歙休一帶距河較近萬山水之術居民莫不切切然憂之一日果見洪流湍注旋高橋岸悉爲吞沒水後始知績溪婺源災尤大黟祁次之計壞　舍橋梁甚夥有某石橋旣長且巨水至撼橋不動忽一股黑水陸高丈餘擁一圓物形如油坊中所用之石攆在橋上推挽數四橋卽𥒐然中斷又有人與犬同踞屋春呼號者又有在敗櫃斷板上　援涕泣者種穩慘狀不可勝首徽地又無舟楫故被災較他處尤慘此係徽州人函述者 
[通州瑣事]  
　　○自通至京水路四十里其間設有五閘各閘備有小艇　十隻爲應差之用但船戶有時亦私載行人近聞有關東二客赴都到此乘舟口至中途船戶索價　奢彼此因之口角船戶遂以　揮之將兩客推落水中幸遇別船救起客赴大興縣喊控不准復至通州控告亦未准蓋因事在兩邑交界各司　諉也○北關有新開漕房者代剝船售米經陳邑尊訪聞自帶差役前往拿獲五人將米查封以憑究辦云○五月十五日浙省沙船及招商局漕米一律兌竣放關北上蘇省尚有十餘萬未兌云○學憲孫大宗師現試冀州聞六月杪有考試通州之說然 
 
 

Page 3

 
 
無牌示也○東門內通利檢爲來往行人要路橋北有水溝以洩東街之水年久失修深有丈餘人行頗險經紳商捐欵興修用灰石砌成暗溝不但有便行人亦可疏通水道實爲兩便也○近來市上銀價日減糧價日增所幸麥秋豐收麪價公道但得甘霖優渥大秋庶可有望耳○浙江糧道廖觀察於五月二十三日中津　通○五月初二日潞河書院官課通永道薛觀察蒞任後初次考試是日赴考生童五六十人扃門面試拔取眞才向來月課除青火外奬實甚微　觀察格外加奬超等第一上取第一各獎八兩以下自六兩遞减至六錢爲止外加小課考試經藝策問奬與前同觀察欲鼓勵人材　捐廉從厚也○蘇省剝船交卸漕米後多不同津接運沿途逗遛聞將篷桅鐵條概行典賣以致津局兌米遲滯不得已借用浙省剝船以濟眉急緣河下　船無多恐有脫帮悮騐耳○五月念六日騐過蘇省漕糧第四十九起浙省漕糧第十九起山東粟米第二運尙有三十餘票未到餘皆發交東陵并密雲縣兵米矣○通永道薛觀察正在開庫放銀之時忽有素與庫丁有嫌隙者隋姓直到庫門與庫丁大聲疾呼　鬧不已銀庫重地豈容攪擾當卽重責四百枷號轅門示衆 
[處決教匪]  
　　○本月初七日蘇省處决匪犯十一名是日押赴市曹者一府三縣均排導前去兵勇則列隊整行刀鎗如雪尤形威武聞此項梟犯卽常州教匪案內各匪也 
[騐屍續述]  
　　○騐屍周折情形已列昨報兹悉前夜十點鐘後尸親人等咸稱凶手曹錫榮已扭交與陳大老爺如何被捕房保去匿不交出乎司馬謂太守曰捕房保曹去時言如奉傳訊卽行交案目下何以不遵前言太守飭差到捕房帶曹諸捕頭總以工部局董之諭須解公堂請陳大老爺與領事官商辦發落該　據情禀覆時已十二點鐘司馬不能久待冉四開　尸親乘輿入城先至道轅禀明情形然後回署太守則被尸親等俯伏求思　不能出乃飭捕役趙金及包探陳阿九再四向尸親開導始步行出里乘轎回署時巳半夜後矣兹將尸妻王金氏之禀詞照錄如左其詞云曹錫榮落魄時曾由氏夫照顧衣食并代薦爲包探夥抬曹由西包探荐爲華捕又升爲包探居然身分自高非但不思報恩反恐氏夫言其　處竟致恩將仇報時欲尋端希圖以公濟私將死夫暗算殞身以絕口民夫以防才勝防懼曹如懼虎詎於初六日氏與夫稍有口角被曹指使西旬探拘案巳蒙訊明開擇又使捕頭禀　將氏夫之押票查明是否竊誠冉行核辦以致帶回捕房氏卽具禀聲明各節及所押金戒指之來歴曹始報明所押者確非竊贓又蒙開釋然夫婦口角之事租界無日無之何故而獨欲拘氏夫耶旣拘之而送案又以押票須查明是否竊贓帶回捕房氏夫非素犯行竊之人又非面生可疑者何致藉票冉押蓋　另押在小班房而用私刑也由氏禀明挾嫌緣由曹又謂拘氏夫者西包探欲查押票者巡捕頭也今曹查票　已禀明並非竊贓何得而又挾嫌然此種欺人之伎倆人所共見共聞詎曹尙不滿意初八日民與夫在棋盤街中坐車欲往小東門外搖會突遇曹初則將我夫　罵繼扭髪尉氏則上前解勸適有華捕到來曹又大聲言我夫婦毆他有華捕可證氏夫卽被拖至捕房管押誣爲毆打包探然氏夫明知勢所不敵豈敢毆曹乎實係被曹所誣詎初九日並不解案又被在押毆打氏又投案喊寃蒙卽飭差到捕房提氏夫到案陳大老爺深悉下情卽將氏去開釋初十日曹又禀請捕頭向陳太老爺論不應釋放民夫又致訂期再行傳訊豈知當夜十點鐘時氏夫同及人趙財源在石路巾又遇曹致被拳打腳踢受傷臥地趙亦明知曹之勢大不敢與較只得聽曹去後始雇事舁氏夫歸家可　屢　毒打受　沈東延　無效呼痛不絕及至午後因傷殞命爲將曹扭交會審憲一面投縣請騐求請伸寃云云此禀巳遞呈劉司馬矣昨晨十點鐘時平總巡督同　捕頭帶西捕十名均佩刀將錫榮解至公堂候訊曹有老母亦投案陳太守先向司副領事及平總巡辨論一面飭差請劉司馬會訊平總巡謂王雖死其黨甚多且曹前獲津人怨家甚多均在屍塲候曹報復然曹爲捕房出力理當保護太守謂可卽將曹解送道轅侯道憲發落司副領事謂據聞王妻之控营皆非眞情亦係挟嫌誣控者太守谓诬控與否自有承審官訊明及差禀覆劉大老爺巳出署先赴道轅再平騐尸太守隨與司君并堂發落公堂瑣案巳畢而司馬尙未到平捕頭巳飭曹上堂太守卽將初創會審公堂時與英正領事麥君華陀所議之公堂章程載明帝案應歸縣辦請司君察閱司君閱畢始允將曹解道司君又諭知平捕頭太守飭通班產役候本府親自解去曹稱王之死與我無干昨日大老爺來帶小的係捕房不放小的願從大老爺淮城太守謂本府不問爾供平總巡令曹同坐馬車先行諸西捕仍佩刀隨後人守督帶押解旋由平總巡同曹先至捕房後到小東門下車步行進城到道署太守亦至禀明道憲邵觀察飭將曹錫榮發縣平總巡與各西捕始退午後三點鐘時劉司馬帶同仵作書役人等又往曲涇里相騐時屍妻王金氏屍兄王關寶各訴前因求請伸寃司馬飭仵作騐得該尸之兩膝蓋有扭拖皮傷右腰有木棒傷小肚有脚踢致命傷逐一報明司馬又親騐無錯王關寶求請自行棺殮并免發封司馬准其所論着具自行棺殮領棺結又謂曹錫榮已經解縣收押矣爾等投縣候訊可也尸親均叩謝而退 
[觀燈餘聞]  
　　○法國節則觀燈鬧事已列前報兹悉是日有法公司某輪船水手二十餘人上岸游玩在洋涇橋西人飯館內備辦大餐至晚共享正在飲宴之際兩岸華人觀省甚衆內有人擲石中於一水手之口上衆水手怒咸起趨出法界華人皆散英界則尙有人擲石者晚間又有人拋右入法公廨巡捕急山搜捕戳傷五人蓋居日先已有人報稱城中九畝地營勇將圖滋事故令巡捕各帶刀械以防身也又有某公司輪船水手欲見德君　固　公廨而爲看守公廨之蓋力生輪船兵丁所　兩相口角嗣經巡捕捉獲五人云 
[車夫碎斃]  
　　○禮拜六有西人坐車洋車前往製造局事畢仍　原車而回乃行至中途車夫猝然倒地而死西人乃下車設法將該車夫扶之上車將其屍帶來交與捕房是殆所謂急痧與 
[魂游水府]  
　　○江頭日　溽暑未消羣兒浴於水中就淺就深若隱若見往往有漂沒者甚矣水之不可狎也裏虹口河濵前日下午有數兒在中流洗澡一兒忽沉沒查係侯仁源香舖之學徒也年僅十有二富卽雇人打撈在木牌下撈獲屍身現經該香舖山洋二十元買棺成殮云 
[指竊無憑]  
　　○劉阿大至英公堂稱在英正領事　爲細崽旨李阿二前曾爲出店現在躭擱我處昨見李同別處細崽到我房內出外時見其携一包俄而失百鸣鐘洋傘衫袴八件始知被李行窃訴捕拘李送请究追李則不认行窃司副領事以指竊無凭请将李暂押　查質據候禮拜三再訊陳太守深以爲然 
[潯溪乞賑書]  
　　○鎮人也兵　蛙遷於鄉今目擊鄉人之昔何忍無言默計此鄉中約百二十餘家現在無食而以荳麥雜糧爲食者竟居其　若宋某朱某謝甚等六七家　并雜糧而無之兒啼女哭慘不忍聞有邱某省於上月二十七日在車上車水忽然自車而隕暈絕於地蓋自廟至于日中昃木曾有兪下咽而車水爲人勢所迫不能不踏踏須用力力盡神疲頭昏目眩以至于跌吁可憫也有陸姓善母憐其窮乏給粟五斗宋外等家亦周恤之　眞善　　出自女子吾　愧死矣然善良雖具男子　襟丈夫氣概無奈棉力之難繼况鄉中有一半告匱又安能偏給耶至隣近之村及數十里之內無不如是爲之奈何夫鄉人之苦已非一日今年則各項絕門故其苦益甚遂多不能自存所望者南潯之富人而巳然富人在鎭素不下鄉縱有所問未必知其底蘊此　所以代陳苦况請登貴報庶幾仁人君子見而生　惻隱之心人所共有尙祈急爲 
 
 

Page 4

 
 
設法以活斯民此事名爲救人其實爲子孫積福設鄉人可以自活　雖至　極陋斷不爲濫乞恩施近來偏災履見籌賑一事似屬濫觴然近在目前正天所以試諸公也儘不善承天意聽其自然爲眼前保富計則得矣爲子孫長久計則未也許氏賑飢將竭產羅家閉䌦不容針一死一榮端有謂蒼蒼造化意何深此文昌帝君詩也敬爲諸公誦之 
　　宣裔小隱拜稿 
[來信照登]  
　　○少欽仁兄大人閣下久未通候爲歉頃接手書藉悉起居佳吉履祉綏和爲慰承示震鄉借米北敬助二百石祈開價示悉卽行遵繳吾兄爲善舉辛勞令人欽佩手此奉答卽請台安惟照不具六月初十日愚弟胡光墉頓首 
[江督轅門抄]  
　　○六月初五日理湖南巡撫潘鼎新到拜會　巡檢沈葆恆叩謝奉司飭知請補江都縣萬壽司巡檢缺　○初六日同知何慶溦　縣丞羅忠祥均奉委水利局差　○初七日同知徐瑞昌謝委兼協辦洋務局差 
[浙省撫轅抄]  
　　○六月初六日兪紹增禀消洋貨捐局差　衛恩奎禀知厘捐局委寗郡舶貨局差禀見叩謝　○初七日杭理事同知英禀知防軍局委估修湧金門城樓慶春節將官應等工程差　署壽昌縣吳銷城門總巡差　從九品候煊交卸塘樓巡檢回省禀到　○初八日孫壽彭禀見謝藩委查絲價差　典史程先章禀知防軍支應局委軍裝局差遣卽日到局禀謝 
[蘇省撫轅抄]  
　　○六月初十日委署金匱縣典史錢昌調禀辭赴任　指分江蘇試用縣丞彭錫恩浙江人禀到　分發江蘇試用巡檢趙景祐浙江人到省昨報悮刻趙景禧合併更正　○十一日候補直隸州吳觀察服闋禀到　上海縣黎禀到　候補縣李慶沂禀知咨送松滬厘局差委　吳成禀知奉委查騐運京木植差　縣丞張名世禀銷華亭駐塲差　李德逢禀知奉委閭門早嗣盤查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[來信照登]  
　　○近閱京報有辦理盜案酌議規復舊制仰見　聖明慈祥普化欽恤備至又於數日前有西勸之說亦以重民命而恤拖累日昨又於翼馴稗編得覩是文竊思事雖遠隔而弊尙未除况値酷暑之時急症叢生家居猶慮不適囹圄　狴之間何堪設想故錄其文化奉願貴館刊入報中俾富軸者或稍加憐察小事則取保候質患病則醫藥並施得保民命獲福良多報應昭彰冥冥中自有皂白在也又錄如左其文曰國家以民命爲重幾於皋　曰殺之三堯　之三有犯必懲明律具在而於平　費待質本有專條伏思臬司爲通省刑名總匯倘案情重大司不親促研鞫無以昭公道而服人心惟案經提省則一案之干連人證不能不與俱來此輩或情節牽涉或挾讐誣攀初非皆有罪之人其在本邑已被胥吏追呼不保逼勒迨至隨同批解寃苦塡胸覊管公所旣不能營趁自給又無人爲之送衣具食所恃每日官捐之十數文而此十數又之入腹與否尙未可知惟聽典守者之恣意尅扣非情凌虐夏則人多穢櫃投藕熏撫冬則啼號切膚饑凍交迫有目不忍覩耳不忍聞者試以遊跡所到言之於杭仁錢二邑縣門不時有尸抬出初以爲獄囚鞫之始識其故計一歲瘦死者不下四五百人至皖館臬者每過懷寍橫尸等騐或二或三人約與浙上下及入保定則獄尤繁盛斃且七八百河南稍　亦不下二三百人誰非赤子乃令無罪而就死地如是其衆耶我　朝祥刑普化從無枉濫惟此等死者大吏不知本官莫問案內正犯或且事雪生還待質者則旅殯孤魂長塡黑獄嗚呼寃慘極矣　國家每歲大辟不過數百起今以目覩情形合各省計之拖斃者奚止萬人其何以慰聖主如傷之隱乎按罪囚入獄例有衣糧病則醫樂死則殮埋孕則停刑令典昭然有加無巳而此獨聽之地方官捐辦具文坐令困阨至死無寃可鳴無傷可騐或屍親領回或就近瘞埋從無告發之事首府縣及委審諸賢亦遂習而忘之余以爲其弊有四一由於臬司審斷不速結一由於州縣解犯不齋全一由於捐辦經費無正項開銷一由於司事官役無責成考核蓋審斷不速討壓積必多提解不齊則動淹歲月經費絀勢將敷衍刻剝苟且塞實𥡴核馳甚且禁卒蠧吏高下任情果能案提到省臬司隨卽審結遇有牽連無關緊要之人立時省釋卽由臬司明定章程凡解省人証遲至一月不齊作何叅處至於經費宜從藩庫撥欵約定數目按委支鎖仍泒委同逋一二員專司其事月具清册詳載舊管新收開除實在一有疾病立卽醫藥取保猝有死亡詳院司年終核計多寡以定功過倘督撫入奏定以專條各省一體遵照聖明在上無不允行事非難成而生殺人之轉移在是矣嗟乎惻隱之心人皆有之士大夫抱已饑巳溺之忱居大有爲之地操能挽回之權果能起而行之造福不丛而且普哉此北平湯芷卿館臬幕時作錄以待有心者可乎 
[癸未春莫許星臺方伯座中見緑牡丹率成七律十章錄請藝蘭主郢政並索海上諸吟侶珠玉]  
　　○衆香國裏獨嬋娟學士官袍一色鮮小鋒已傳歐永叔新詞台讓李青蓮任他凡艷仱塵海擬把封章達帝天侍從不須燒絳蠟風裳永珮會羣仙草色遙分太涂池綠波春雨見㻐枝華清品謝焉耆氣富貴生成松柏姿一捻粉　翻色相十分黛蹙寫相思幾家付與兒孫看媿我華簪髯巳絲洛陽錦繡鬥芳菲昨夜隣家正賜緋金谷露濃八旖旎玉環浴罷體痴肥儼同王者藺爲佩好與郎君柳染衣瓔珞莊嚴香世界花花葉葉總相依　瑤池阿母綺筵開翠羽明璫特地來青眼許司凡卉上丹忱柏占衆芳魁桐陰別案霓裳譜竹影低扶玉鏡臺料是沈香亭于畔換將虢國立蒼笞路襯裙腰一道齋飛來青鳥自東西鳳銜思詔金鈴護蝶戀生香錦幛棲人倚隔牕嬌欲語酒斟新釀色應迷倘教移傍池塘鴨錯認亭亭不染泥春陰繪出蔚藍大雲想衣裳感少年第一矜持衫袖簿無雙才調籠紗傅戯呼芍藥爲奴婢笑指梅花比後先自是能根須得地藍田孕玉悟因緣　管領羣芳步玉虛一時紅粉目無餘縱教朱紫誇顏色獨許青藍借好譽　認佛頭窺寶相身無仙骨任吹虛知希找貴尋常事上有蕉紋緑字書春城絃索碧城簫瑣閥今朝　阿嬌鏡檻新粧巢翡翠玉樓叢笑鎖蘭苕嫩蒲璀燦摹添煩弱柳輕盈縣細腰竊得年年天護惜青袍御史馬蹄驕不是閶門萼緑華偶從塵世避喧嘩堂開別墅依公府閘倚新妝陋漢家小字生憎隨意喚瑤琴祗合賞首誇憶從丹髓青壚換不許人間羯皷撾鼠姑顏色仿鸚哥翠繞珠園錦作窠願洗官窑封綠蠟誰圖國艷剪青雜雛鶯宛轉通眉語么鳳惺忪溜眼波名紙已聞傅洛下墨花傑構敢同歌星翁令叔賓　光生有黑牡丹詩傳誦京師 
　　脩庭朱福清永是草 
 
 

Page 12

 
 
[京報第四百七十七號]  
[光緒九年六月初四日京報全錄]  
　　宮門抄○諭旨四道錄前○發抄　旨四道○陶督譚　奏審明擬辦摺子○又　奏揀補守備摺○又　奏爲請銷案片○又　奏總兵病故出缺片○又　奏遊擊病請開缺夾片○又　奏請展緩查閱營伍摺子○護漕督譚　奏交卸起程日期摺○六月初四日史部翰林院銷藍旗値日吏部引　見十六名侍衛處四名○謨公假滿請　安○吉林將軍希元服滿請　安○徐樹銘請假十日○召見軍機　希元○發抄　何璟等奏五六七等年善後收支錫數奉　旨該部知道單併發欽此○又請將完解地丁等銀之福安令徐承禧頂戴給還奉　旨着照所請該部知道欽此○又疏濬省河以工代賬各欵遵咨造銷奉　旨該部知道欽此○又撫恤琉球　風雖人奉　旨知道了欽此　○○頭品頂戴陝甘總督臣譚鐘麟跪　奏爲審明就撫叛同聚衆擅殺窩盜分贓事發致死盜犯滅口分別擬辦恭摺仰祈　聖鑒事竊據狄道州知州奎緩詳報回民馬致高等窩留馬能能等搶奪得曠事發商同謀殺馬能能滅口並馬致高擅殺馬六兒身死一案到臣當因案情重大一面咨部斥革一面提犯至省發蘭州府督同局員嚴行審訊議擬詳由臬司解勘前來查馬致高馬致元均係狄道州回民乘陜回𠮓亂背叛焚掠投慶安撫抓允葑臺堡撫回大小頭目嗣馬致高得保藍翎守備加四品頂戴馬致元得保外委加五呂頂戴平日結黨成羣擅作威福人皆畏懼己死馬能能並馬有倉及在監病故之馬黑不部係該犯等黨與巳死馬六兒係馬致元之子與馬致高服屬小功光緒六年九月馬成瑞之孫媳馬馬氏獨自歸寍經過小江溝地方馬能能誘搶馬馬氏藏匿馬致高後園姦佔爲妻後又藏之馬致元家七年四月馬能能與馬黑不都搶得不識事主馬四匹馬致高馬致元馬六兒各分一匹人月初三日馬能能邀約馬六兒馬黑不都在洮州地方搶得順義成舖　袁寛騎騾一匹給馬致高騎用經馬成瑞袁寛知係馬能能等所搶控州跴緝八月十四日州差往拿馬致高令馬能能携馬馬氏並贓騾藏匿麻灣山窑躲避馬致高恐拿獲馬能能到案供出實情商同馬致元將馬能能致死滅口是月十六日早馬致高馬致元紏約馬有倉馬黑不都馬六兒等二十餘人分執器械同抵麻灣山窑內馬能能驚見查問馬致高等攔住窑門馬致元喝令馬有倉捺動洋槍火機轟傷馬能能睛肚左倒地殞命馬致高勒令馬馬氏自盡衆人動解仍帶回馬致元家關禁經馬能能堂叔馬如英查知報經該州將馬致元獲案馬六兒因事係馬致高主謀獨伊父馬致元受累馬致高置身事外心懷不甘八年正月二十七日晚暗地用槍打傷馬致高左腿二月初二日馬致高傷愈帶同雇工陳老五馬黑三及任逃之陳熱麥藏等二十餘人各携槍械將馬六兒尋獲馬致高喝令練熱麥藏馬黑三用槍轟傷馬六兒左額角左肋登時殞命經馬六兒之母馬田氏報騐該州飭傳案犯馬致高閉關抗拒經臣批飭設法緝獲馬致高提省訊辦正義辦間馬黑不都在監病故經蘭州府委騐屬實詳報批飭核入正案辦理兹據蘭州府知府陶模會同候補直𨽻州江鑫訊擬詳由臬司解勘前來臣親提覆鞫據供前情不諱案無遁飾此案馬致高馬致元均係從逆叛回投誠免死且各保有職銜自應革而洗心力圖報稱乃竟　知法紀窩留盜犯馬能能等先后搶奪騾馬分贓又容隱訥搶孀婦爲妻事發同謀將馬能能致死滅口馬致高擅特馬六兒用槍轟斃實屬罪無可遣核司尋擬將馬致高照謀殺人造意者斬律擬斬監候馬致元照謀殺人從而加功者絞律擬絞監候將來秋審應入情實惟查馬致高馬致元係叛逆投誠免死之犯招撫後保有官職輒最窩盜分贓殺戮自由迨控告傳訊又復抗拒其黨一呼咸集　敢不從若久𥡴囹圄竊恐別生事端相應請　旨飭部核議馬致高馬致元二犯可否照職官窩藏强盜按平民窩主本律加擬斬立决以示懲儆而遏亂萌恭候　命下欽遵辦理馬有倉聽從馬致元用槍轟傷馬能能身死應照謀殺人從而加功者絞崔擬絞監候秋後處决馬老三陳老五聽從馬致高用槍轟傷應死罪犯馬六兒身死係屬爲從應於爲首杖一百罪上減一等各杖九十折責發落馬致高之父馬應林不能約束其子應與失察之牌中入等傳案分別責懲馬能能誘槍馬馬氏姦佔爲妻並迭搶事主騾馬馬六兒挾嫌殺小功服叔已傷馬黑不都聽從謀殺均罪有應得業已身死與　略之馬馬氏及並無凌虐之刑禁人等均無庸議在逃之陳熱麥職飭令嚴　獲日叧結除供招咨部外所有審明分別擬辦緣由恭摺具奏伏乞　皇太后　皇上聖鑒勅部核覆施行謹　奏軍機大臣奉　旨刑部速議具奏欽此　○○頭品頂戴陝甘總督臣譚鍾麟跪　奏爲揀員借補守備要缺恭摺仰祈　聖鑒事竊照甘肅凉州安遠營守備員缺前請以留陝甘儘先遊擊季春芳借補嗣准部咨查季春芳履歴册開由軍功歴保以遊擊儘先補用惟該員免補外委以把總儘先拔補檢查此案並未收辦又免補千總以守備儘先補用並賞戴藍翎一案原保案內亦無該員之名究於何案內保獎把總守備應令該督查明覆奏到日再行核辦當經轉飭另行揀補兹據署督標中軍副將鄧榮佳揀選得儘先補用都司肅州左營十總王有德𣖙責明幹歴練營務呈請酌補前來臣查儘先補用都司肅州左營十總王有德營伍諳練以之借補可期勝任合無仰懇　天恩准以王有德借補安遠營守備之期得力如蒙　兪允應請　勅部先給署札俟防幾告蔵再給咨赴部明　見以符定制除該員履歷清册另咨送部外謹會同甘肅提督臣周達武合詞恭摺具　奏伏乞　皇太后　皇上聖鑒訓示謹　奏軍機大臣奉　旨兵部議奏欽此　○○譚鐘麟片　冉准刑部咨查虧短火藥之李福等均係奉　旨革訊之弁據稱己將應賠火藥如數繳清照例免其臺罪自應奏明辦理等因到臣當經轉飭遵辦去後兹據署甘凉道雅爾佳訥詳稱遵查前道詳訊巳革十總半福經收火藥不愼以致霉壞火藥五千斤合銀八百兩之多雖非侵盜入巳究并尋常疎忽可比李福王兆慶均比依倉庫積聚乙物致有損壞者坐贓論各擬杖一百徒三年著落均賠還官嗣據李福贈繳火藥二千斤王兆慶之家屬賠繳火藥二千斤李福業己革職應照例免具治罪王兆慶上經病故應毋庴議常明　火藥目賭該革弁等未能妥爲安覆並不先事告知殊屬疎忽業已賠繳火藥一千斤應免置議此次賠繳火藥五千斤仍又營經收封儲庫房所有失察之該營前任中營遊擊胡玉春早經告病回籍職名邀免開送具文詳請核奏銷案前來臣覆核無異除補造騐收印結前巳咨送兵刑二部外理合附陳伏乞　聖鑒謹　奏軍機大臣奉　旨刑部知道欽此　○○譚鍾麟片　再據署陜西漢中鎭總兵姚文廣呈稱定遠營分防瓦　坪汛守備張榮福得患喘症於光緒九年二月十九日交任病故呈請核辦前來臣覆核屬實相應奏明請　旨開缺其所遺守備員缺陜甘現有儘先合例人員容臣揀選請補除該員原領札付及嫡親醫士並委員查騐印甘各結俟　戢　日另咨送部外理附片陳明伏乞　聖鑒訓示謹奏軍機大臣奉　旨知道了欽此　○○譚鍾麟片再據陝安鎭總兵余虎恩呈稱鎭標左營遊擊姚成性年力己衰得患勞傷病症難望速痊懇請開缺回籍調理當卽委員查騐取具狀結任內並年未清錢糧承查印結併呈　懇請開缺前來臣覆核無異　應請　旨准其開缺回籍調理所遺鎭　左營遊擊員缺容叧揀選請補理合附片陳明伏乞　聖鑒訓示謹奏軍機大臣奉　旨着照所請兵部知道欽此　○○四品頂戴陝甘總督臣譚鍾麟跪　奏爲甘省兵額未　本年查閱營伍請展緩恭摺仰祈　聖鑒事竊臣接准兵部咨開光緒元年二月十五日內閣奉　上諭本年輪應查閱直𨽻山西陝西四川甘肅五省營伍之期甘肅卽派譚鍾麟逐一查閱認眞簡校如有訓練不整軍實不齊者卽將廢馳之將弁據實叅奏毋得視爲具文欽此恭錄轉行到臣竊　校閱營伍軍實攸關亟應及時舉辦惟甘肅防軍不能據撤營制尙未復舊各營兵丁不及原額之半將防勇團紥以資訓練而期得力東西運道由各汎派兵防護調練未能一律應俟下届查閱之期再行舉辦理合籍摺陳明伏乞　皇太后　皇上聖鑒訓示施行謹奏軍機大臣奉　旨着照所請兵部知道欽此　○○　理漕運總督江蘇布政使臣準鈞跪　奏爲恭報微臣交鎭起程仰祈　聖鑒事竊臣欽奉　恩命謹理漕運總督於光緒九年四月十一日接印將應辦事宜認眞經理謹摺　明在案現在新任漕臣揚昌濱行抵清江臣謹於四月二十七日　　欽願漕運總營調防及　王命　　一切文卷張員敬謹　交接收在事臣交制後旣行起程回江縣舊司本任至經放四月芬清淮防餉照章由漕臣　昌　蒙奏　銷所有微臣交卸起程緣由理合繕摺具陳伏乞　皇太后　皇上聖鑒謹　奏軍機大臣奉　旨知道了欽此 
 
