# 1894 - 245 - 4907680

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行後至不　而走兹復重加印釘精益求精分裝三百九十二本盛以攑木箱三口定實價洋銀每部五十元世有留心乙部准請斷申報館帳房購取可也 
[開印三家醫案醫效秘傳醫醕賸義醫方論] [  圖書集成局啓]  
　　三家醫案者葉天士布衣薛生白徴君繆宜亭進士所著也醫效秘傳亦係天士所著醫臨　義爲武進費伯維先生所著附以醫方論要皆鄰猜語詳誠軒岐家之枕秘也今己付諸剞劂不日出書用綴數言聊當喤引 
[得勝圖出售] [  點石齋啓]  
　　本月十三日平壤中日交兵華軍大獲勝捿殺傷倭兵三千餘名并有倭婦首級數十顆本齋旣得確信卽將情狀繪出名日平慶得勝圖另印單張區售每張實價洋三分售處仍照曩例此佈 
[論緝奸之法貴常不貴奇]  
近來中日開釁戰事己成日本固負固不服中朝亦不事姑容此次兵交一時未易遽解中國祇知用堂堂之陳正正之旗以救藩封以拒外侮初不以譎詐從事而倭人則譎而不正専以詭道行之不顧大局不顧顔面故其入韓京也以保護商人爲詞以愚韓人其擊高陞輪船也不顧公法逞清施狡卽此數端己可見倭人之純以詐力行事故其布散奸細在中國各口岸以及内地者不知凡幾並有賄通中國奸人爲之通消息探虚實者夫中國之人而爲倭人作奸細獲則誅之尙屬易辦倭人之奸細乃有歸美國保護之說未免掣肘然而美國海外之大國也喜敦睦知禮義諳公法故前者由線勇獲到之倭奸兩名搜出証據其爲奸細無疑美領事亦不肯執保護之說而曲爲之庇且寓居倭國之華商亦歸美國保護尤宜持之以平故美領事之言日保護者保護其安分商人而奸細不與焉此言也深得大體不愧爲大邦之賢員寓居倭國之華商有犯皆歸倭官判斷則倭人在中國犯法亦應歸華官判斷事同一律保護者亦意無兩岐以是昨己將倭奸兩名送交華官審訊斷辦由是觀之則倭奸苟有所獲從此皆可由華官訊辦披作奸者失其護符亦不難處治矣所難者查緝之法耳說者謂漢奸難查倭奸易查漢奸面上身上本無區别且竟有身家殷實者而亦受倭人之愚卽如前此法人之擾其爲漢奸者皆係何等人今之倭患安知其無此等匪徒爲之偵探苟不獲見眞憑實據不得平空往拿此其所以難也若倭奸則雖習爲華語攺作華裝然究屬具體而微未必形神惟肖故獲之尙易珠不知難者並不易易者頗爲難何則緝奸之法本無出奇之處但認眞嚴辦保甲卽己無所逃隠定連坐之法而連環互保則奸無藏身之處重首告之賞則人人有搜奸之志而奸人不能奮飛此固不必有異術也卽此平日所懸門牌逐家挨查毋任有一家含混由城而鎭由鎭而鄕官則隨時抽查不時巡察而使城鎭鄕村之居民各自爲查各自爲防又何有奸人得以施其伎倆不但倭奸之易於辨認者决不能匿卽華人之作奸者亦何難一一指明無從逃影吾故日緝奸之法取其常而己矣中國之行保甲由來久矣而往往虚行故事委員往查則不免討人之厭乃隨口應對家口事業其書於牌上者皆非眞也彼委員亦不欲多事明知其虚言搪塞亦不肯過意詳查假作疾聾照錄而去督辦其事者又未嘗親往抽查以是上下相蒙視同具文其不肖之委員甚有惜此以歛錢者織者所以爲之扼腕也若際此海疆有事之秋則與平時自覺情形不同委員必須認眞細查不得任其含混聨環保結亦須眞實不能有參差不齊容隠者罰必嚴首告者賞必信不過另也賞格加重賞項自然競相奮勉各欲得賞各思免罰而若輩奸細又將從何置足乎說者又謂租界中華官號令有所不行門牌保甲皆所勿用則未免有藏奸之處而不知租界之中固有西官在西官守局外之例其於他人之奸細視之若秦越人之服瘠可不以縈懷且天下之惡一也地爲租界固租自中國者也忍令害中國之倭人潛職於租界中而不問則豈敦睦之道至於華人而爲漢奸者則尤爲西官所共惡雖或爲西人之用人亦有萬萬不能包庇且不肯包庇者有則獲之或敺而出之又何難哉夫禦外必先治内内地有奸細則邊疆之戰功不足恃故中國此時於防奸之舉算無遺策不敢稍懈其實則所以緝查内間者無他謬巧也盡心於保甲處處認眞時時稽覈而奸人卽無處藏身而又加以懸賞購緝吾知内患旣消而外患亦不難消弭矣 
[本館接奉電音]  
　　昨由京友電傳諭旨十三道敬謹譯登○八月初五日奉旨黑龍江副都統著景祺補授欽此同日奉上諭長順奏副都統患病懇請開缺據情代奏一摺黑龍江副都統文全著准其開缺欽此同日奉上諭吳大澂奏大員在籍病故代遞遺疏懇恩賜恤一摺前任甘肅新疆巡撫劉錦棠秉性忠勇卓著勲勤同治年間隋同劉松山剿辦回匪接統湘軍克复金積堡歴經數十戰屢破回巢廓清關隴由生員洊擢京卿授爲欽差大臣督辦新疆軍務運籌决策悉合機宜於撫輯民回創辦屯墾事務尤臻妥恊補授甘肅新疆巡撫賞加尚書銜辦理新疆善後及地方事宜均能悉心規畫勞瘁不辭前經迭次懇請終養賞假回籍省親尋以丁憂開缺本年正月欽奉懿旨晉封一等男爵六月間有旨召令來京方冀長資倚畀遽聞溘逝悼惜殊深劉錦棠著照巡撫例贈恤加恩予謚准其於立功省分建立専祠生平戰績事實宣付國史館立傳賞銀一千兩治喪由湖南藩庫給發任内一切處分悉予開復應得恤典該衙門察例具秦伊子監生劉道淄著以員外郎用優增生劉篤烈著賞給舉人准其一體會試伊孫劉家璠著以主事用以示篤念藎臣至意欽此○初六日奉硃律順天鄕試正考官著薛允升去副考官著徐郙長萃楊頤去欽此同日奉硃筆這同考官著陳邦瑞熊亦奇吳士鑑洪恩亮楊士驤彭靑藜鄭督忱陳兆文劉啓瑞叚友蘭許晉祁陳榮昌年星吉張學華王培佑黄玉堂鍾廣張孝謙去欽此同日奉硃筆這内簾監試著慶祥虎萬慶增去内塲監著國秀托佛歡烏爾慶額錦昌恩溥王會英翟伯回曹榕安維峻鄭思賀去欽此同日奉硃筆這收掌試卷等所官著宗室文榘施有方茹恩彬孫鏘沈搏靑沈祖桐黄汝楫孫國楨賈鴻賓萬雲路熊賓方家澂和庚吉王學伊蕭文昭孫文翰涂翀鳳李孝先李振甲澂厚謝乃賡李永鎭延璂去欽此同日奉硃筆這塲内督理稽察著左翼副都統崇年去右翼鍧都統德魁去欽此同日奉上諭謙光秦本月初五日經東華門值班委護軍叅領福保拿獲内務府正黄旗閒散于德立包裹地方事宜均能悉心規畫勞瘁不辭前經迭次懇請終養賞假回籍省親尋以丁憂開缺本年正月欽奉懿旨晉封一 
 
 

Page 2

 
 
銅磗人城言語支離請飭部審訊一摺子德立著交刑部嚴行審訊按律懲辦欽此同日奉　上諭楊頤現在入闈都察院左副都御史著顧璜署理欽此同日奉上諭李端遇現出學差太常寺卿著徐承煜署理其所署大理寺卿著岑春煊署理欽此同日奉　上諭薛允升現在入闈刑部尚書著李鴻藻兼署欽此同日奉上諭徐郙現在入闈都察院左都御史著孫毓汶兼署欽此 
[西友述朝鮮事]  
　　昨接朝鮮西友遞來消息云日使大鳥圭介逼令高王開鐵路開礦歸日人辦理刻下每日有許多日兵受傷回至仁川有人詢問如何受傷則皆默然不語一日有日兵多名至山中取薪及食物供軍中之用忽有高民從山中擁出將日兵盡行殺斃並生擒三十人交與華軍按本埠於昨晚聞日兵之在韓者近日屢次大敗證以西友所述若合符節其爲確實無疑矣 
[烟客談倭]  
　　烟臺來信云七月三十日烟市紛紛傳述謂倭人由旅順之後路調兵登岸以備攻擊華兵英國水師提督聞之卽派勒鐵波爾兵船於是日傍晚開往保護作客旅順之英人至本月初二日重復回烟言及旅順安堵如常並不見倭兵蹝跡憶前者倭兵船曾至威海砲臺上開砲擊之多有開花砲彈擊入倭船致各船損傷實甚目下方興修之不暇烏能再擾我海疆乎○又云初三日傍晚廣乙兵船統帶林君國祥及第一管輪人又水師十五名乘英國捱爾嚘輪船至烟臺言及當日在高麗海面與倭水師提督坐船交戰其船有桅一枝烟囱二枚交戰時其船巳受重傷廣乙亦勢將沈下因急設法駛往淺處得以登岸行八百里至離牙山四十五里之某地遇高麗人救援始得免於喪命云 
[烟臺訪事人述朝鮮戰事]  
　　昨接本館派赴烟臺訪事人來函云朝鮮戰事許久未得確信兹有由東邊内渡者言及我陸軍大隊巳過漢江距韓城不遠步步進逼倭人退保險阻爲固守計我軍屢次接仗時有捷音臨陳倭馘每有鮮人在内蓋倭兵在鮮者死亡甚多後路接應之兵尙未齊到故脅令鮮民充兵翦髮易衣使作前驅倭人之殘暴如此宜鮮民恨之刺骨相率搴旗起義也○近日倭人雖悉力以拒我軍然其老巢在籠山仍有重兵屯紥倭使大鳥圭介盤踞於此調度一切我軍乘勝長驅韓京唾手可得大鳥竄伏一隅其能不爲大島之續者幾希矣○倭人軍令廢弛縱兵滋擾奪取鮮民物件焚毁鮮民房屋肆無忌憚與盜賊無異由是鮮民各懷義憤聨絡村衆互相拒守倭人屢挫之餘又阨於鮮民之起義幾於尺步難行徧地皆成荆棘雖欲負嵎久踞其可得乎○初三日有英國兵船駛至烟臺載有廣乙兵船水手八九名係前次廣乙遇險時泅水逃生飄至附近牙山之島岸得慶生全者此次由英兵船載至烟臺詢以朝鮮情事據云我等所至之處距内地頗遠聞我軍與倭人逐日接戰惟勝負則無由而知蓋此次倭人自知勢窮力竭不得不拚命相持我軍雖有小勝尚未掃穴擒渠故不似前次之屢復名城爭相傳述也又云倭兵船共有十五六艘在仁川等口停泊我國兵船一路未見蹤跡云 
[兵輪消息]  
　　昨接烟臺訪事人函云有人自威海而至烟臺言我國兵船己於上月三十日出口近聞倭船俱在高麗仁川口一帶遊弋不敢歴中國洋面倘我船電掣風馳痛加剿洗以絶彼軍海面之接濟則陸路戰事必更易於得手也 
[馬軍又勝]  
　　上月廿九日循環日報發傳單云初十日有日本戰艦十九艘護押運軍船十三艘至大同江倭兵六千由此登岸欲進内地中途忽遇中國馬隧一千騎奮力攻擊倭兵衝爲二隊中國馬隊及砲兵分路追擊倭兵不敵退走海濱戰艦見之燃放巨砲遥爲救護華軍見倭人有援始收隊回營沿途檢點倭屍計得一千三百三十四具云 
[倭王喪子]  
　　日本王之第五子於上月十九日夭殤查此子生於西歴客歲仲冬三十號今遽夭亡得無知夭戈指日東移赤族在卽故先自殞滅以免灾殃歟 
[倭人亡數]  
　　循環日報云日本痢症流行死亡甚衆計西歴上月土人之患痢者二萬一千四百三十二名因而斃命者三千七百三十五人溯查自西歴元旦至七月晦日止患痢者共二萬八千六百五十名死者四千七百四十六人較諸上年病者多一萬六千五百六十人死者多二千六百八十五人噫偏災迭告死亡枕藉而尙窮兵黷武宜乎自取滅亡也 
[何勞就死]  
　　新加坡西字報云日本商人之旅居高浪霧者近日將貨物紛紛减價求沽據言欲回國當兵以與華軍交戰想其人尚未知倭官强抽人丁以充兵卒致有妻離子散父哭其子妻哭其夫之苦故作是想然彼旣蓄有斯志想閻摩簿上早巳注名大數雖逃故特赶回就死耳一笑 
[三島鵑啼]  
　　神户來信云前者倭兵擊沈高陞輪船之處向有鸇山土人叢聚取魚兹則漁人皆匿跡銷聲不復臨流舉網矣傳聞是處邇日捕得之魚多有人髮及骸骨在腹内意必死難諸人遭其吞噬故烟波釣客不忍出没其間也來信又云有月牙山之戰倭兵死亡數千人屍骸山積倭官用火焚燒將燼餘載往鸇山理葬每次下窆必循彼國俗例先爲祭告以慰重泉靑燐夜走塞草秋衰滯魄殘魂應深怨彼國君臣妄開兵釁矣 
[傅言姑錄]  
　　西報云近美廷出爲調處商諸日廷雖當中日戰務旣開兩國商船苟非載運軍火者皆准其照常來往日人己允如所請云所聞如是固不足信况日本貨物銷流中土實爲中國一漏巵今旣開戰正宜禁絶販運免以錢銀資敵國是以中國各口岸皆禁商客販賣日本貨物豈能准其船艘來往自如卽使美人確有是請我中朝亦難俯允也 
[迭遇難船]  
　　均鐸輪船於七月初六日途次臺灣見有中國拖船一艘帆檣折斷勢瀕於危駛近詢之知係因風失事船中水手十六人欲爲救援詢知將往横濵以爲此處係日本屬境現當中日失和恐爲所辱遂婉詞以謝寗居破船中查此船由上海啓行船中尙多糧食惟破爛特甚将有沈溺之虞而船中人猶恐被辱不肯逃生洵知大義矣均鐸船主見其志不可强無可如何復展輪首途至十一日遇一日本帆船亦遭風受傷者勢巳岌岌可危卽將其中人役盡數救援帶回横濱遺令登岸 
[錄遺紀事]  
　　江蘇學政溥宗師頭塲錄遺題可使制梃以撻秦楚之堅甲利兵矣彼奪其民時使不得耕耨問歴代户口之賦始於周禮其詳能備述之與賦得天晴鶴唳風得天字閱日案出上海正取○曾鈞張慶桐金祖圻徐鍾瀛張良諫葛尚冲徐蔭曾楊兆昌葛尙質蘇紹基次取周樹藩陳耀翔黄文照周文治程學釗劉鍾德汪永思朱樹人朱昌識○南匯正取張文彬趙學海張嘉澤次取姜寳璜胡世泰胡世楨姚行沂王世德顧德鈺周祖虞邱乃嶽周承燕華賡煕喬瞿第張家鶴其餘各學案尙未發蓋須悉心校閱以定去留也 
[要犯未决]  
　　杭垣癸巳科鄕試謀通關節之周福清奉旨斬監候秋後處决至今適當其期上月二十八日接部文釘封斬盜犯二名女犯二名不知者悮以爲周福清遍傳城廂言之鑿鑿竟若目覩也者卒之仍繫囹圄尙未明正曲刑兹又謠傳初三日處决不知確否 
[稽查要隘]  
　　倭奴犯順錢塘江通海口岸有龕赭兩山爲天然之門户漁船出入恐有奸細混跡其中浙撫廖榖帥派委鮑叅戎友章帶砲船二號暨水手勇丁等在錢江口岸要隘處逐日往來梭巡凡遇進口漁船嚴加查察 
[禁米出口]  
　　欽命花翎二品頂戴江西分巡廣饒九南兵備道督理九江闕稅務兼管窑廠事通商事宜軍功加三級紀錄十次誠爲出示曉諭事照得九江人烟稠密本地所産米榖向來不敷民食城廂内外居民食米皆係糴自皖鄂等處商販運潯米船每遇風雨阻滯米船稀少 
 
 

Page 3

 
 
不惟米價騰貴且有缺乏之虞是以從無他處各商來潯轉販出境乃近年以來聞有外省商民在潯販米由輪船運往他處售賣以致民間往往缺米卽雜糧一項潯郡亦出産無多昔年僅止销售隣省邇來亦有裝運出口之事於九江民食固有妨碍况在中日失和奉大憲飭防濟敵而上下游各處收成聞本届僅皆中稔則來潯米船必不能帆檣如織若再轉運出境尤屬缺乏堪虞所有米榖雜糧自應一律暫禁出口除函致稅務司查照辦理外合亟出示曉諭爲此示仰米商人等一體知悉爾等運米來潯務須照常公平交易不得高抬市價及串同客商私將米糧出口自示之後倘敢故違一經查出私運屬實定卽嚴行提究不貨 
[詳紀留滬倭人細數]  
　　中倭交戰以來倭人皆附航回國目下逗留滬上者祇三百四十七人其中婦女一百二十餘人大抵皆西人娶作客妻者故尙遲遲未去也 
[無賴攫物]  
　　有日人名正大路者居虹口武昌路第五百四十七號門牌年己老邁開設小飯店前日夜半時忽聞犬吠狺狺知户外有人起問爲誰外面操日語令其開門遂將雙扉洞闢見有無賴八人二人將正大路拘住二人看守門口四人入内搜查取現洋八元五角及零物囑勿聲張該日人於昨日下午報捕請爲查緝據該日人言其中有一華人想曾至長崎因其所操日語逼似長崎也 
[明德惟聲]  
　　本城果育堂董事於本月初五日致祭殉難前署上海縣又村袁公並提右營中軍守備秉之李公及殉節紳民陳亡軍士巳登初五日報章連日絃管聲喧香烟霧霈昨晨八點鐘松海防劉乙笙司馬親臨致祭禮成而出取道北張家弄繞縣前回署 
[大令拜客]  
　　金山縣劉大令前日因公來滬謁見道憲黄觀察叩賀升遷之喜并向各衙門拜會至縣署時黄大令適值公出由家丁擋駕 
[嚴杜招摇]  
　　欽加運同銜特用府陞用直隷州特授松江府上海縣正堂黄爲出示曉諭事奉本府正堂恩札奉布政使司鄧札奉督部堂劉札開照得本部堂前於蒞任之始恐有不法匪徒冐充官親招摇撞騙當經示禁通飭查拿翩一再訪聞竟有揑造信函營求差使館地並有僞稱奉調來江聽候委用隨處借貸銀錢又經先後分别咨行拿究各在案惟本部堂在任日久誠不免有戚誼朋友前來投効其中可用之才均經量行安插否則資送回籍並不准其要外逗遛乃近來遊客甚多仍不免有前項情弊甚至妄戴翎頂冐稱職官鬼蜮情形難以指數似此藐法胡爲深堪痛恨亟應通行嚴密查拿飭司轉飭遵辦遇有此項不法之徒立時拿獲禀請儘法究辦以昭炯戒而靖地方等因由司行府轉飭遵照等因到縣奉此合行出示曉諭爲此示仰軍民諸色人等知悉自示之後倘敢再有冐稱職官揑造信函招遥撞騙情事一經訪實立予拿獲禀請究辦不稍寛貸其各凛遵毋違特示 
[不准錄案]  
　　昨日法繙譯官祁理恒君至公堂會同葛同轉升座以新聞報館訪事者又易生人並不修函告知其故飭包探諭令不准錄案著該報館有信來始許到堂紀事 
[星火宜防]  
　　美租界百老匯路一千二百三十五號門牌恊興棧房夥陳恒德唐阿豐二人前日下午六點餘鐘在樓上呼吸杭烟將自來火燃點憑空擲去適墜入火油箱内登時烈火上騰陳呆若木鷄唐聞聲趨至力舉火油箱從樓窓擲下不致成災惟唐己被火薰蒸幾如孫行者過火焰山鬚眉盡灼捕頭立飭包探唐青山將陳拘入捕房受傷之唐阿豐舁送同仁醫院醫治○西華德路華記路口某整容店前晚九下餘鐘所懸火油三連燈從空墜下轟然一聲滿地皆火店中人手足無措大聲呼救鄰人畢集將衣服在水漬透急行覆蓋幸卽息滅然左右隣己受驚不淺矣 
[匪黨攫銀]  
　　楊金榮者居裏虹口北首分水廟相近前日午後囊置番佛八尊往江灣鎭購買小豕數頭成交甫畢所有齟齬取還原洋藏諸身畔此處有所謂黄狼黨者猶租界之流氓也周和尚周秀林二人乃黄狼黨之首當時在旁見而垂涎糾集黨羽七八人尾隨其後晚間楊至某酒館呼酒解悶匪徒相隨而入飲啖既畢時己更深甫行數步匪徒一擁而前將楊按伏在地遍身搜索攫去洋銀六元適巡防局員帶勇梭巡經過此處匪徒乃一哄而散楊奮力將二匪髮辮揪住匪徒情急計生突出利刃將髮辮齊根割斷如飛逸去巡勇追之不及然匪膽巳嚇破矣 
[上海縣署瑣案]  
　　韓福生與奚焕焕陸小弟陸巧松互毆受傷經三八圖地保曹俊英將兩造送縣禀請騐傷究辦黄大令倩帮審委員葉臨恭司馬於前晚升坐花廰訊問韓福生供住引翔港向與奚焕焕認識緣彼此戲謔口角至初四夜奚邀陸小弟陸巧松狙伏馬路旁小的經過不及預備被伊等持刀行兇戳傷肚腹等處求恩究辦奚焕焕供與韓戲言口角伊卽懷恨約陸等守候路旁韓將小的按倒在地肆行毆擊迨小的扒起韓巳受傷血流淋漓兩陸供行過馬路見伊等互毆上前勸解並未帮毆當時見有王慶慶岳三兩人在塲現己逃逸司馬得供飭仵駖視韓之受傷屬實飭送仁濟醫院醫治以兩造供詞不符飭將奚陸三人一併收所候傷痊提案核辦○長三妓女王小香偕小妓某女投縣喊請從良值日差禀明黄大令俯准飭差暫行看管聽候發落○前據法公堂送陳某控蔣阿大誘拐幼女一案經葉司馬訊據蔣供並未誘拐陳供向以舌耕餬口緣命途多舛致賣臭荳腐乾藉謀果腹蔣來買腐乾二塊因未帶錢囑幼女隨去取回不料一去竟不復返非蔣所拐尙有何人司馬以陳所控無憑判蔣交保帮同緝訪一面飭差查訪前日黄大令回署陳攔輿禀稱蔣交保日久尙未緝訪求恩飭催赶緊交案黄大令允爲催緝飭令退去 
[英廨晚堂瑣案]  
　　唐滕氏扭夏阿金至公堂以圖賴絲頭價銀控請追繳宋通剌諭令將夏管押著唐滕氏補詞呈控旋有瞿施氏者投案訴稱女兒銀和被唐滕氏無端刼去向領逞蠻前晚通剌升堂提究唐滕氏訴稱小婦人家在無鍚前者夏賖取絲頭二十擔有奇每擔洋銀十九元共計三百八十元數角將貨運滬後言明卽日付價不料延至日久分毫無著不得巳於上月來滬向索僅付洋銀百十元尙欠二百八十餘元是以扭請訊究夏供稱小的與唐滕氏同鄕前曾向購絲頭十九擔有奇每擔洋銀十六元十四元不等曾付過一百二十元虧本甚鉅以致一時無力還清瞿施氏訴稱小婦人孤若無依在夏處揀絲頭得錢餬口前日唐滕氏向夏索欠不問情由强將女兒領回匿藏向之理論竟敢出言不遜爲此投案控陳通剌問唐滕氏因何將瞿施氏之女兒藏匿答稱由夏囑小婦人領回暫時抵欠小婦人受夏之愚現己交安矣通剌命訊究銀和供稱是日隨母親至夏處工作不知唐滕氏因何領回藏匿並褫去身上所穿衣服五件唐滕氏稱衣服容小婦人卽日交還通剌判令夏於八月九月十月分期繳還唐滕氏洋銀二百八十元有奇如有的實保人准其保出唐滕氏著出具切結銀和交瞿施氏領回○日前招商局函稱新豐輪船執事人禀稱有童長卿得擔保張子芳等四人水脚銀四十三兩有奇請爲追給通剌飭差將童等提案訊究童供稱原籍金陵有張子芳王鳳山張小奎等四雛伶由天津乘新豐輪船來滬計水脚銀四十三兩有奇小的代爲作保原擬收回料理不料張一時無就以致躭延今鳳山小奎經福建人林姓薦至福建演戲計水脚銀二十一兩六錢須向林索張供稱小的係天津人本年四月由童至天津糾之來滬據云可包薦至戲園餬口詎到滬數月生理無人雇用惟鳳山等由林姓薦至福建小的所有行李業巳典質一空現在實因無力歸還求恩鑒察林供稱小的係福建人因王等一時無處安身經小的薦至福建求准函追照付如竟不付則可將王等交案求追閔紀衡訴稱小的在新豐輪船管艙童向小的擔保張等水脚銀四十三兩有奇迄今數月分文不付奈何通剌判令將童押繳張林均交的實人保出赶緊向童料理○前報載黄炳華控陸 
 
 

Page 4

 
 
桂發將顧朱氏誘匿成姦通刺命將黄及顧朱氏分别責懲交差收管俟函追顧朱氏之母來案覆訊日前氏母朱張氏由蘇來滬投案領女通刺向之訊問朱張氏供稱小婦人家在蘇州向在治下貨捐局朱老爺公館中傭工今春隨主母回蘇女兒阿全自幼許字同鄕人顧姓女婿現在蘇州當銀匠家貧尚未迎娶不料女兒竟作此不端之事求大老爺恩准小婦人領回赶緊央媒催令顧姓娶去顧朱氏卽阿全供稱現願隨母親回籍惟黄處有衣箱等物求請追給黄供稱伊並無衣物留存通刺判令笞責百板具結開釋顧朱氏控追衣物無憑不准交伊母領回管束 
[英界公党瑣案]  
　　包探竇如海禀稱積竊顧金隆卽顧瞎子王小四卽張小四丁小釘卽陳小丁等在虹口一帶行竊各家物件窩藏王阿大卽小崔子家由小的緝獲將各人及王妻陳氏等一併請究宋通剌正在研詰時縣捕柴樛遺夥投案禀稱有某縣丞於日前在虹口胡家橋左近失竊各物查係顧金隆所竊可否請將顧及窩主王阿大歸案辦理宋通剌商之易副領事判將王阿大顧金隆先行送縣聽候辦理公廨則判各責二百板交捕房管押一個月期滿遞回江北王陳氏掌責一百下○沈胡樵撬門行竊毛李氏家布衫二件布被一條經包探江阿三緝獲人贜送究毛李氏申訴前情求請領贜沈胡樵供認行竊惟求恩典通刺判將沈交捕房管押兩禮拜贜還失主○啞子王金生在小菜塲竊取毛阿二之竹筒一個内儲大錢五千文經毛知覺大呼捉賊經二百十號巡街華捕拘獲送案毛申訴前情王金生指天畫地不知於意云何通刺判令管押十四日錢筒交毛阿二領去○二百四十四號華捕拘解馬夫施阿壽到案禀稱施在車磕睡送請判罰通刺判將施阿壽罰洋一元○周坤林在小菜塲竊取拷綢馬甲一件經包探孔阿才所見拘入捕房轉解到案通刺判管押五日○新關侍者周雙喜投案控稱有魚販阿安昨日向小的索找錢七十文兩相口角旋卽唤令同業十餘人將小的之車夫陸阿四毆傷請將阿安傳案質訊通剌諭令明白補詞一面出單往傳 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[船户枷號]  
　　浦東太古棧西佛蘭雪四鰲榮倫立郎投日斯巴尼耶領事署控稱於七月十六夜被駁米船户楊六和楊有生兇毆受傷等情當由日領事余倆禘照會宋通竊請將楊六和楊有生傳案以便會訊宋通刺接閱來文以楊等住居浦東不使往傳故請縣署出票往提昨晨由該處埠頭張炳捕楊榮兆將二楊送廨當卽知照日斯巴尼耶領事訂於下午兩點鐘蒞辮會訊佛蘭雪四鰲甲訴前情並何當時太古洋東關照我等凡駁船上貨須在日間一至深夜不得上貨七月十六夜十二點鐘時有駁船户楊六和等二人裝有米石强欲上貨我等不允以致爭論伊等人多手持竹篙將我兇毆左額右臂皆受傷痕請將行兇之楊六和楊有生究辦楊六和供係有生之兄二人同駕一船當日由老閘西首機器打米厰裝米九十石至浦東太古棧及至該棧時己深夜有駁船十餘隻在馬頭停泊小的卽令弟有生擊纜忽有管棧西人持刀將有生猛　小的不知西人持刀故往相勸亦被刺傷左額有生則被傷左手及鼻際及至次日小的卽至和昌成報關行言明被傷情形欲至該管領事虚控告當據行主王益甫勸小的等以工藝之人總以惜財忍氣爲主不可多事遂給藥與小的等調治故未至該領事署控告楊有生供與相同通剌尚管楊西人不許兩等上賀爾等何故强欲上貨以致肇事答稱當有一廣東人與小的等言貨却可上惟須讓開出路通刺謂廣東人旣有此言當西人來阻時爾等何不再向廣東人言明總之爾等自持人多以致肇事判令將楊六和楊有生各枷號五日再管押九天紀芋顧張炳坤楊榮兆　干省釋余領事深以爲然案遂結 
[法界公堂瑣案]  
　　翁許氏投案遞禀控王仁桂覇阻欠項葛同轉准之昨日氏投案伸訴前情王供稱光緒十六年小的曾　英界棋盤街開羣玉樓書塲倡婦王寳玉虧欠各户洋銀一千一百餘元被翁許氏誘逃至寍波及各債户尋往偪回上海經義園茶館主陳長生調處以對折歸償各債户巳應允翁許氏亦有帶擋洋銀二百三十元照對折了事惟借據未還另出收清據交王倡收執兹王倡在天津開窑子求大老爺限將收清據呈案其時尚有翁許氏之姊錢許氏在王倡處爲傭目擊其事翁許氏呈借據三紙求追并稱小婦人並無姊姊錢許氏同轉觀兩造供詞各執無從判斷旣有收清據限半月内呈案候核遂將王交人保出○餘慶里王盈記雜貨店主王杏甫遣抱王順發投案訴稱南碼頭某廣貨店執事人王松乾買定復興牡丹牌號自來火二百箱每箱五十羅士計價銀廿三兩一錢二分半又一百三十一箱價銀廿三兩二錢五共計四千六百甘兩現欲悔議將成單呈電松乾供稱此項自來火由復泰木行中人經手後東洋來貨每箱只廿五羅士故欲悔議同轉謂旣有成單　明每箱五十羅士應照成單交貨供稱小的初爲掮客未諳此中規矩况廿五羅士之貨價亦不相上下順發稱當時言定兩個月出清准昭成單交貨七月廿四日未曾報關約下翌日一出派司卽能出貨至禮拜一忽攺爲廿五羅士而買客定欲五十羅士叩求明察同轉謂旣有成單只能照此辦理著將松乾押候交保成單給還原告並著出外邀人理處順發稱己邀中人調停伊定欲作爲罷論同轉仍著照斷辦理○松江女子王阿寳訴稱小婦人在某姓家傭工前日六點鐘時出外買開水被竊賊胡子掩入竊取柳條布三匹當塲拘獲人贜交捕解案包探禀稱此人曾在英界犯案假扮細崽専竊各洋行之物現有英包探禀求移解英包探秦少卿之夥陳富順投案禀稱此人前在英界犯案拘入捕房禁押一年釋出後又有某洋行竊案數起因伊避匿城内無從拘拿今知獲案求請移解辦理同轉著押候笞責一百板然後交英探帶回○秦品齋訴稱小的在永泰烟館爲夥買楚林假吸烟爲名關小的入内取物卽竊取烟鎗而逸追至馬路人贜並獲是以送捕解案賈供稱伊家尙開客寓小的在寓中住宿同轉著押候掌頰八十下贜給失主領去○一號華捕禀稱小的巡至四明公所左近見陳金山與婦人調笑聚觀者甚衆小的以其不應在路喧嚷今伊入屋陳以小的不應多管閒事出言不遜五號華捕向之勸阻卽被毆擊且扯破號衣揑伊腎囊以致受傷幸十二號西捕帮同拘獲解入捕房通事禀稱捕頭以該捕尙失表練一條並扯破號衣酌賠洋銀三元伊竟不允是以解請訊究同轉見陳所穿之衣上有短領謂卽此可見爾非善類陳妻羅氏投案供稱此婦虧欠房租小婦人恐其逃逸令丈夫向索並非調笑陳又供稱小的被捕毆傷嘔血拘入捕房時尚有血跡在衣經細崽目見同轉與祁君會商着仍照捕頭所判賠洋銀三元羅氏供稱小婦人貧苦不能遵斷同轉謂既不遵斷著枷號一月期滿笞責二百板又諭華捕日爾以後在途巡綽亦不得藉端多事致于未便華捕遵諭而退○昨報紀鄱陽輪船拘獲扒竊解入捕房昨日包探禀稱張紹興在輪船竊取搭客玉釧茶壼經小的當場拘獲贜己交還失主今將身畔搜出之押票數張呈電張供稱水烟袋二枝一在大能輪船一在金利源碼頭不記名之船竊來包探禀稱桂德勝稱此人向在鎭江蕪湖一帶行竊同轉判令押候笞責二百板送縣遞解○李兆輝訴稱親戚申珩索借滋擾同轉酌斷盤費銀二十兩著申珩盤柩回籍申不卽動身遂著押候届時押送昨日李投案候示同轉向申研究供稱寳善街滿庭芳聚隆客棧尙有袱包被套未取同轉謂爾因何時至李處滋擾供稱若曾借過任憑究辦問爾前己供明有母舅靈柩盤回故里此外尙有别事否供稱兒子現在山東未回母舅骨殖容待擇日檢回同轉著仍遵前斷飭探帶至聚隆棧取齊物件飭李付給銀二十兩押送回籍申求交保同轉准之著覔人保出○密采里西茶館司閽人朱珍三控沈雲生竊鎖一案同轉再三研訊恐尚有不實著押候再核昨日朱投案伸訴前情密采里西人與祁繙譯操西語問答朱稱禮拜六沈竊去第三鎖小的將第四鎖鎖上沈又來竊取是以拘案請訊沈供稱小的行過密采里轉角處卽被扭住髮辮實遭誣指求恩伸雪同轉謂本分府不能憑一面之詞累及無辜此案實難懲辦祁繙譯大有不豫色然同轉謂現在人尚未釋貴繙譯將何以辦理祁君答以容禀明領事轉禀道憲核奪同轉謂若然則公堂上無須本分府矣遂握手而别 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年七月二十八日京報全錄]  
宫門抄○諭旨兩道錄前○浙撫廖奏匯解洋稅銀兩摺○新撫陶奏請○旌表摺○浙撫廖奏更换管　　　片○又奏委解籌備餉需銀兩摺○又奏匯解北洋防費片○又奏報地丁等欵未完一分以上各員職名摺○又奏　浙海關徴收洋樂厘捐銀數摺○雲督王等奏擒獲匪首片○川督劉奏匯撥黔省鉛本銀兩摺○七月二十八日兵部太堂寺太僕寺八旗兩翼值日無引見○莊王續假五日○壽耆請假五日○耆齡請假十日○倉塲奏漕船五日回空○兵部奏派查齋派出並耆定公恩槖　齡大額駙玉書灃深恩普○召見車機李端遇陳彝○○頭品頂戴浙江巡撫臣廖壽豐跪奏爲浙海關匯解光緒二十年分頭批洋稅京餉銀五萬兩恭摺仰祈聖鑒事竊照案准軍機大臣字寄欽奉上諭京餉關繫緊要現經該部就各省關情形酌量指撥應照秦定數目源源報解以濟要需等因欽此並奉鈔單内開光緒二十年分京餉撥浙海關洋稅銀十萬兩當經轉行遵照在案兹據護理浙海關甯紹台道吳引孫詳稱奉撥前項銀兩原限五月前先解一半兹於六成華洋各稅項下動支銀五萬兩照數兌足於光緒二十年四月二十八日發交號商楊源豐照案匯兌赴部投納聽候當堂掣給批回詳請奏咨等情前來臣覆覈無異除分咨查照外理合恭摺具陳伏乞皇上能鑒謹奏奉硃批户部知道欽此○○頭品頂戴甘肅新疆巡撫臣陶模跪奏爲烈婦志節可嘉懇恩旌表以維風化恭摺抑祈聖鑒事竊據新　布政使饒應祺詳准鎭迪道兼按察使銜了振鐸咨據迪化府知府教授原筮貞移開據阜康縣紳士王者彦等禀稱查有縣屬濟木薩烈婦韓氏係民人郭長德之妻武舉郭秀珍之母秉性堅貞持行淑愼十六歲于歸克盡婦道事姑尤孝殁助其夫祭葬如禮鄕里稱之同治三年逆回搆亂時秀珍尙幼氏以宗祧爲重助夫携之出逃旣而賊至乃與長女大貞次女二貞投井自盡年二十八歲職等誼屬同鄕見聞較確未便聽其湮没造具事實册結由學依次加具印結轉詳前來臣查定例直省節烈婦女應旌表者由該督撫學政會同具題並取具册結送部核議題准後令地方官給銀三十兩聽本家建坊今己故民人郭長德之妻韓氏捐軀殉難節烈可嘉合無仰懇天恩飭部核議照例旌表以慰貞魂而維風化除將册結咨部查照外謹會同陜甘總督臣楊昌濬甘肅學政臣蔡金臺恭摺具奏伏乞皇上聖鑒訓示再此案例恩具題惟新疆設省未久應題案件均係改題爲奏合併聲明謹奏奉硃批著照所請禮部知道欽此○○廖壽豐片再案准兵部咨行光緒十五年十月二十八日欽奉上諭各管如有更换管帶員弁或移紥他處著隨時奏聞等因欽此欽遵行文到浙歴經遵辦在案兹查廪帶台州恊練軍右旗正任台州恊副將楊美勝經前護撫臣劉樹堂派季統領楚軍寅字等營旗兼辦嘉湖水師營務處所遺練軍右旂照案由署台州恊副將雷芸桂接收兼帶又管帶親兵小隊後旂副將范啓貴調省差委所遺旗務攺委候補游　劉百勝接帶又統領親兵新前新右護軍左四旗兼帶楚軍中管總兵　祥跡　委署理沮州鎭總兵員缺所遺管務派委原帶親兵新前旗補用副將李成林代統仍兼帶楚軍中管遞遣親兵新前旗務改委儒先遊擊劉祥盛管帶又統領楚軍逹字前左右後四旗兼帶逹字中營提督臣馮南斌因病出缺所遺營務由臣咨請署提臣張其光接統仍兼帶逹字管又駐防嘉興之楚軍水師正右湘軍水師前左等三管分紥處所相離較遠聲氣未能聨絡現派兼帶楚軍巡盬水師管乍浦恊尉將陳旭爲分統藉資鈐束照案給子公費以資辦公其餘水陸管旗仍駐原防並無更調據防軍支應局司道詳請奏咨前來臣覆查無異除咨部查照外謹附片具陳伏乞聖鑒敕部查照施行謹奏奉硃批兵部知道欽此○○頭品頂戴浙江巡撫臣　壽舋跪奏爲委解光緒二十年第二批籌備餉需銀兩恭摺仰祈聖鑒事竊准部咨光緒十九年十月二十七日奉上諭户部奏預撥籌備餉需一摺據稱甲午年籌備餉需共指撥銀二百萬兩請飭依限報解等語此項餉銀開繫緊要著該撫按照指撥銀數於來年四月前解到一半十月内全數解清毋稍遲逾欽此並准單開撥浙江省銀四十萬兩等因業經第一批籌解過銀五萬兩奏咨在案兹據布政使趙舒翹詳稱在於司庫正雜項下籌動銀五萬兩派委候補知縣畢奎管解至滬航海運津解京赴部投訥作爲浙江省籌解光緒二十年第二批籌備餉需之欵等情詳請奏咨前來臣覆核無異除分咨查照撥護並取起程日期咨報外理合恭摺具陳伏乞皇上聖鑒謹奏奉硃批户部知道欽此○○廖壽豐片再准海軍衙門咨開光緒二十年分北洋海軍經費撥給浙江厘金銀四十萬兩按八成解足分批逕解北洋大臣兌收等因業經先後三批籌解銀十二萬兩奏咨在案兹據布政使趙舒翹詳稱准厘捐總局在於厘金項下籌動銀四萬兩解司應卽發交日昇昌號商匯北洋大臣直隷總督衙門役納守候掣批回銷作爲浙江省籌解光緖二十年第四批北洋防費等情具詳請奏前來臣復核無異除分咨查照並取領匯日期咨報外理合附片具奏伏乞聖鑒謹奏奉硃批該衙門知道欽此○○頭品頂戴浙江巡撫臣廖壽豐跪奏爲浙江省奏銷光緒十九年分地丁等欵錢糧遵將未完一分以上各員職名開單恭摺具奏仰祈聖鑒事竊照户部條奏籌備餉需摺内嚴核各項奏銷各依定限令各督撫一面具題一面先將未完一分以上各員名開具簡明清單専摺奏報由部核定處分先生覆奏仍各於題本内將具奏各員聲明備核其有具奏後績完者准其續行奏請歸本案開復此外鹽課漕項凡經手錢糧各報銷有關處分者一律照此辦理庶經徴人員知所儆懼而帑項不致虚懸等因咨行遵辦在案兹於光緖二十年五月二十入日據布政使趙舒翹將光緖十九年分各屬經徴地丁南米屯餉牧租租榖等欵督催經催接催經徴接徴未完一分以上各員職名開摺具詳請奏前來臣覆核無異除將清摺咨送户部查核外理合繕具簡明清單恭摺具奏伏乞皇上聖鑒敕部核覆施行謹奏奉硃批户部議奏單併發欽此○○頭品頂戴浙江巡撫臣廖壽豐跪奏爲查明浙海關第一百三十四結徴收洋藥厘捐銀數開具清單恭摺仰祈聖鑒事竊查案准總理各國事務衙門咨光緒十二年十二月初十日會同户部具奏洋藥稅釐併徴由各國與稅務司合力開辦一摺鈔錄原奏咨行到浙轉行遵辦並將光緖十三年正月初九日第一百六結起至光緖十九年十一月二十日第一百三十三結止微收洋藥厘捐支銷各數按結開單奏報在案兹據護理浙海關甯紹台道吳引孫詳稱今自光緖十九年十一月二十五日起至二十年二月二十五日止第一百三十四結期滿所收華洋各商洋藥厘捐並支銷各欵银兩數目按照洋稅定章開具四柱清單詳請具奏前來臣覆覈無異除分咨查照外謹繕清單恭摺具陳伏乞皇上聖鑒勅部查照施行謹奏奉硃批該衙門知道單併發欽此○○王文韶等片再正繕摺間接准署提臣蔡標六月初八日由大理電稱據記名總兵馬柱禀報初二日探聞匪首王阿路子潜回梭紉羅阿舊巢意圖勾結東山安撫各夷當派得力哨弁密往掩捕登將王阿路子擒獲解交翁壽錢訊明辦理等語查王阿路子與張管事同爲東山首禍要匪若任漏網稽誅終恐留貽後患兹倖回竄就擒是此案著名匪首業己悉數芟除洵堪上慰宸厪除飭翁壽錢提訊確供卽在軍前正法梟示外理合附片陳明伏乞聖鑒謹奏奉硃批知道了欽此○○革職留任太子少保四川總督臣劉秉璋跪奏爲匯解京餉案内劃撥黔省運京鉛本銀兩起程日期恭摺仰祈聖鑒事竊准户部咨開原摺内稱貴州每年認解京鉛應需工本請撥的欵以資辦運指撥四川本年鹽厘京餉銀八萬兩行令卽行劃撥委員解黔以備鉛本之用限於本年六月以前掃數解清光緒二十年正月十四日奉旨依議欽此欽遵到臣遵卽轉行去後兹據布政使王毓藻署鹽茶道殷李堯會詳在於籌撥本年二批京餉案内應解鹽厘京餉項下扣銀六萬兩東北邊防案内劃扣鑒厘銀二萬兩共銀八萬兩應請援照歴匯湞黔各餉成案發商匯解以期迅速而昭便捷定期於光緖二十年六月十三日發交天順祥百川通等商號承領按照庫法平兌限於本年八月十三　匯至黔省藩庫交收所需匯費銀兩仍照京餉辦法在於厘金公費項下支給等情會詳請奏前來臣覆查無異除分咨　理合恭摺具奏伏乞皇上聖鑒謹奏奉硃批户部知道欽此 
 
