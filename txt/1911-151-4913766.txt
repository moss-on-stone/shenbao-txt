# 1911 - 151 - 4913766

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
五月初十日召見内閣總協理大臣聶興圻耿道冲熙明謙棨王士傑 
[交旨]  
五月初二日欽奉 
諭旨翰林院侍讀文華奏學堂畢業生授職謂按照所學科目分部補用一摺著内閣議奏欽此又奉 
諭旨陸軍部片奏期满協領總管引見時應否交陸軍部記名抑或交内閣記名等語著内閣記名欽此又奉 
諭旨内務府奏懇撥欵項以濟急需一摺着度支部議奏欽此 
五月初三日欽奉 
諭旨禁烟大臣奏調驗大員烟癖已除請飭照舊供職一摺着依議欽此又奉 
諭旨給事中石長信奏皖省水患日深急宜疏導一摺着該部知道欽此又奉 
諭旨給事中石長信片奏法律學堂乙班畢業請查照甲班成案量予變通等語著該部知道欽此又奉 
諭旨都察院代奏河南京官吏部右丞孫紹陽等呈稱已故道員袁保齡勳勤卓著遺愛在人懇請宣付史館立傳一摺袁保齡生平事蹟着宣付史館附列袁甲三傳後欽此又奉諭旨都察院奏查明已革即選知府郎中文錦被參寃抑鈔咨呈覽一摺文錦着交吏部帶領引見欽此 
諭旨學部會奏設立中央敎育會擬具章程繕軍呈覽一摺又片奏會員所需旅費川資分别酌給等語均着依議欽此又奉 
諭旨順天府奏申明順天警務權限請飭部立案一摺着該衙門知道欽此 
論說 
[江蘇諮議局之善後] （虞山初我） 
自諮議局議長常駐員辭職。而人民之機關滯自諮議局全體議員辭職。而人民之機關亡。夫諮議局者。非一百二十五議員之諮議局。乃江蘇人民托命之諮議局也。一百二十議員之辭職。非一百二十個人之辭職。乃代江蘇全省人民而辭職也。故行政官吏反對議員。非反對議員個人之議案。乃反對全省人民之意見。全省人民對於議員之辭職。無挽留議員之義務。而有始終維持議會之天職。 
東西國地方議會與行政官衝突之事。屢見不一見。由衝突而至解散。再組織而再解散之事亦屢見不一見。其勝負之點。恒視乎官民勢力之强弱。其勝負之終局。卽爲官民勢力消長之漸。故民力不逮官者。衝突自衝突。解散自解散民力勝於官者。解散之後。衝突如。故衝突之後。解散如故。至地方議會而迭經解散。地方官吏亦隨之去矣。此固議會成立後必經之階級。我江蘇不過首當其衝。我人民實已大蒙其厄。今日我蘇人民。果長拘攣於長官勢力之下。以哀鳴而求救乎。抑仍欲爭設此完全意思之機關。以與行政官對待乎。思之思之。解决之時機至矣。 
諮議局爲代表人民之機關。地方自治爲人民自結之團體。使其休戚不相屬。痛癢不相關。則淡漠遇之可耳。若其有直接之利害。宜如何急起直追。以擁護此摧殘零落之諮議局。使復其莊嚴尊重之高等機關。夫機關一日不完全。卽人民意思一日不能發展。亦卽人民建設之責任。一日不能放棄。調停復調停。集議復集議。公布旣有不能。辭職又不認可。宣統三年之預算。旣如彼矣。四年之預算。將達諸部而下諸局。歲月不居。秋風容易。其結果一如今之視昔。地方財政之命脈。不遽於是斬乎。故今日地方團體之自爲計。亟宜聨合要求。速行解散。速行選舉。以保存此先帝與人。民參與行政之一。脈若謂解散自解散。議局猶吾議局。大夫猶吾大夫也。是誠非所敢知。顧聞各國議會。有經一次解散。而得一次進步者。未知我江蘇人民視之果何如也。 
按預算維持會公電對於本届預算有重選再議之語局章郤無條文可據此送交資政院之全案解散重舉後是否確有覆議之權必爲將來爭點似宜先事討論及之初再識 
要件 
[湖南敎育總會爲湘路事呈撫院代奏稿（續）]  
何言徵之事實而以爲不可也。此中亦當分爲二端一須參觀粤漢以外借款代修之情形也如寗滬一線。係英人借欵代修備設完全在中國各路中爲最然聞其每里費銀。實在四萬兩外。今日四國合同工程師旣須得其承認。又不限定每里若干之價。假令按照滬寗。較諸尋常修路耗。費實加三倍。卽令倒貼息銀。在彼已獲亘古未有之高利。又况借磅還磅。將來臨時漲價。賠貼尤難預計。異日收贖何從得此巨欵。有永淪諸他人之掌握而已。又如京漢一線。原稱比人承修。實則俄假法款。思與南满聨合。將由西比利線長驅直入。扼我腹地南北之衝。不幸日俄一戰。南鐵旋爲日據。俄人二十年秘策。倏付空漚。比利時以公共保護之國。代爲傀儡豈能長此保有。故我國因得輕易贖回。此實千載一時之倖。乃自改歸官有。管理運輸欺凌侵蝕腐敗情形。殆難筆罄卽此可見國有利弊之一斑。使粤漢仍歸民有。將營業競爭。同在一線。彼此相形。京漢或有改良之望。今必概歸國有。將來同惡相濟。國與民兩受其害。徒爲不肖之官吏。造一染指中飽之藪耳。一須合觀粤漢本線前後辦理之情形也。自盛宣懷與美商訂約承修後。湘鄂粤三省。不爲非印之續者幾希。幸該商等逾限未修。三省人民。因得呼號奔走。縮衣節食。以千餘萬兩之鉅金。贖回自辦。湘人上懍先朝借款修路。流弊滋多之明諭。下急吾儕小民身命財産之關係。即應及早集資刻日竣事。數載以來。徒以故前湖廣督臣張之洞主張。 
 
 

Page 4

 
 
借用外欵。時而商辦時。而官辦時。而官商合辦宗。旨未定訛。言日興故。人民一意籲爭商辦。無暇注意招股。然當贖回之初。一月中認股數百萬兩。收到實股亦已四十餘萬。中雖因事邅迴。然自張之洞因病出缺。人民知南辦局定。踴躍投資歷時年餘。實收洋銀。五百餘。萬現在收數每月平。均約在十。萬内外。而鹽捐米捐。租股房股先後奏辦通行無阻。此後即令一股不募。每歲已有洋銀三百萬元之譜。自今長株一百餘里久經開車。長岳長衡。次第勘估。不出數年。全湘綫路。卽可告竣。夫借款之舉。原以内國無出。不得不。轉貸鄰邦。暫認子金。今我有母財乃欲貸諸他人。轉令内國人民棄其已營之業。而别圖生計。以此定爲政策。恐世界所謂鐵道國有者。未必若是也。德法各國聞之。將愈有以窺。我對外軟弱對内强硬之眞相。而益增其輕侮中國之心矣。此所謂徵之事實而斷然以爲不可者也。何言騐之民情而以爲不可也。此中亦當分爲二端。一沮中流以上愛國之忱也。中國士夫狃於舊習。枯守一隅。夙無世界知識。數十年來。盛宣懷屢借外債路礦抵盡。浸及地丁。當時稱爲外交鉅子。自遊學詔下。中人稍稍研求經濟政治之理。始知盛宣懷賣國喪權。罪難摺髮。故七八年來。爭路礦。拒外債東西報章。揭載暄騰。指爲吾人大夢之將覺。前此湘中集股薦紳士族。往往鬻血産以投資。爲國權。非爲私利也。乃經。歷數年。辛苦艱難。甫有成就。盛宣懷又復乘時竊起。蠱惑聖聰。外託邦交。内便私圖。誤我國計。鴆我人民。湘人稍具忠愛之思者。惟有蹈海沈江不忍目覩陸沈之。禍耳。一啟中流以下驚疑之意也。非常之原黎民所懼。湖南古稱貧國。鐵路又湘人未曾嘗試之利。此次租股房股鹽捐米捐農工勞働下逮乞焉無不悅慨樂從者。實緣集股各會以及學界師生刊刻白話報章各屬演講痛述失路之可慘。力陳先朝明諭改歸商辦。實爲拯湘人於水火。不可不竭力輸將。速竣路事。故股欵旣集而湘民感激。國恩之心益日以篤。今盛宣懷莠言亂政。慫朝廷以取銷公司。國家信用。一朝失盡。後此地方士紳。雖欲再謀幾微公益事業。恐流盡口血。冀若輩一二人之應不能矣。又况國步艱危。人心浮動。滇粤邊境伏莾潛滋人民生計。旣促而復。不維以信義。禍患之來。詎堪設想。所謂騐之民情而斷然以爲不可者三也。抑某等更有進者。文明各國。人民恃法律爲保障。國家預備立憲。罔非懲專制之孤立。欲以公庶政於輿論。現雖國會未開。憲法待頒。然各省之有諮議局。北京之有資政院。爲國會之練習。促憲政之進行。此固天下所共認。資政院有議决全國歲入歲出之權。諮議局有議决本省權利義務存廢之權。章程所定。頒自先朝。今納巨萬之外債。而不經資政院之會議。抵押江蘇一省之地丁。取銷川鄂湘粤四省之公司。而不經諮議局之會議。預備立憲之。國豈宜有此。語曰其亡其亡繫於苞桑。又曰民無信不立。我皇上冲齡踐祚。孝思方殷。我攝政賢親王憂勤負扆。宵旰不遑。斷不肯棄先朝之。明諭。認獨裁爲乾斷。特以内閣未成。國會未開。一二徵功嗜利。藉便私圖。如盛宣。懷者。遂莠言亂政。委過君父。食毛踐土。二百餘年。依戴國恩。積世難報。目覩安危所關。何敢避誅緘默。特此合詞呈懇大公祖乞予從带代奏。泣請皇上收回成命以救大局阽危某等雖身膏斧鑕。亦當環結九原衞我宗邦矣。不勝辣迫待命之至。謹呈 
專電 
[電一（北京）]  
赴俄修訂商約全權大臣陸徵祥奏調劉鏡人王廣圻朱誦韓沈崇勳等襄同議訂 
[電二（北京）]  
攝政王諭飭趕將内閣屬官制繕呈轉進皇太后御覽擬六月内頒布 
[電三（北京）]  
盛宣懷以肅邸不願取締報館登載抗路事密懇慶邸頒發閣令阻止 
[電四（北京）]  
御史陳善同奏各省審判檢察黑暗請飭法臣妥議并重頒法官懲戒章程摺中并謂上下級互相推諉訊詞似嘲似謔如癡如囈不免貽笑中外應請毋待二次考試先行裁汰奉旨所陳不爲無見著法部速議 
[電五（北京）]  
攝政王諭飭内閣先將外交兵隊交通戶口議定善法更改實行 
[公電（北京）]  
商轉聨合會轉各界公鑒本會决議停止閣制不用皇族充總理廣練預備兵以救危局兩案已呈請都察院代奏諮議局聨合會 
緊要新聞一 
[憲友會政黨開幕紀]  
諮議局聨合會發起組織政黨一事迭誌前報茲聞此事雖由聨合會發起實爲帝國統一黨之改組日前曾由衆推定黄爲基雷奮張國溶徐佛蘇四君爲起草員刻已擬定章程二十九條政綱六條并聞已定名爲憲友會初三日假松筠菴開發起會到者五十三人公推謝君遠涵爲主席李君文熙爲書記由主席委託張君國溶報告開會主旨大致謂政黨之發生必政府已有政策今吾國政府毫無政策即無政黨 
 
 

Page 5

 
 
之可言而危亡之患迫於眉睫本會之結合以救亡爲第一要義從吾輩理想上之國家懸擬種種政策於章程上規定之期先得發起人之同意此今日開發起會之主旨也張君又報告憲友會係前日假定是否可用衆無異議隨逐一報告章程略有未盡處經衆議定大意由原起草員修改并决定初八日開成立會公推蕭君湘袁君金鎧康君士鐸梁君善濟陳君登山孫君洪伊六人爲暫時幹事準備成立會以前各事茲將會章中重要條件錄左第一條本會以發展民權完成憲政爲目的第二條本會期達前條之目的而爲一致之行動議定條件如左（一）尊重君主立憲政體（二）督促聨責内閣（三）釐理行省政務（四）開發社會經濟（五）講求國民外交（六）提倡尚武敎育第三條本會爲資統一而謀團結之故於京師設立總部於各省設立支部第四條凡中國人有選民資格贊成本會宗旨者皆得爲本會會員第五條凡欲爲本會會員者須具有入會證書由本會會員一人之介紹經常務幹事認定之 
[聨合會又提重要議題]  
　　鴉片烟之命運 
直省諮議局聨合會初二日在松筠菴開王式會重要問題凡三（一） 
内閣問題前已討論衆意此次旣舉代表與當道直接談判此項呈稿語意應歸一貫仍公推湯君化龍起草（二）恊贊憲法問題由起草昌蕭君湘報告全體贊成至此議事日表議題討論巳終張君國溶復提出禁烟問題以爲英美國民對於中國禁烟熱潮最劇此次中英條約英國民極力反對政府而我國民反噤若寒蟬聨合會會員爲各省代表之代表若不提出此重大問題對於外國人民眞堪媿死且去年聨合會禁烟案已由資政院提議通過限本年内一律禁絶準諸此次發表條約窒碍甚多謂洋藥停運視乎中國禁種之淨盡又謂某省禁種净盡洋藥卽不輸入某省現中國各省在絶對不種烟者有已奏報禁絶者不種烟省分洋藥是否卽行停運禁種告净省分是否尚待調查如待調查則調查猶豫之期即爲洋藥輸入之期如調查尚有一二地畝種烟卽行拔去是否作爲停運之據種種含糊規定不外乎爲洋藥闢銷塲且所謂逐漸停運均以箱計前此條約疏漏減箱之後改成大箱實在輸入洋藥較未减之數尤多此事烟土各店皆能確鑿言之是此項條約實行轉生中國禁烟一大阻力非人民宣告不承認必不獲禁烟之好結果經衆討論分兩層辦法一各省實行禁烟條件另案詳議一提出不承認文件推張君國溶起草 
[内務府費用之浩繁如是]  
　　安得不窘匱 
前日内務府奏懇撥款項以濟急需一摺當奉旨交度支部議奏茲聞該摺内容大致謂本府預備各項要差卽辦公經費等銀除部撥各欵餘均恃各省關源源撥解不料各省關均未能一一解清年復一年日甚一日加以奉先殿壽皇殿等工程需用浩大每逢各節次皆向恆利商號息借墊付且去歲因辦要差曾息借大清銀行銀兩現在統計共積欠銀行商號銀八十九萬六千六百餘兩時因端陽在邇在在均需鉅款何能再事遲延不得不給仰于庫欵臣亦知庫欵奇絀果能有法維持何敢累及宸聽然因要差所需用欵何能過嗇惟有懇請飭下度支部籌撥銀五十萬兩以濟急需並請飭部電催各省關即時如數解清以清積欠其本年應解之欵亦飭按時按欵解部云云亦可見内務府用欵之浩大矣 
[葡萄牙勘界大臣晉京]  
　　字林報云聞葡萄牙勘界大臣現巳起程前往北京擬與中政府重行開議澳門界務爭論調停辦法 
[英皇加冕專使過奉紀事]  
英皇加冕典禮慶賀專使振貝子率同隨員人等於初四日午前十鐘時安抵瀋陽車站東督趙次帥以下司道各員齊赴車站恭迓旋卽陪侍旌節於二十五分時抵南满站當經南满鐵路副總裁國澤新兵衞君駐奉日總領小池君等日員在站迎迓旋卽換坐南满車於十一鐘時起節離奉除東督特派德副都統裕等十數名沿途妥爲照科外满鐵副總裁國澤君奉天满鐵公所員鎌田君等則均送至長春而返是日駐奉第二十鎭陸軍將七十七標第二營派赴南满站第三營派赴瀋陽站嚴行警護午後七鐘時抵長春八鐘十五分時由俄站寛城子起節初五日午五鐘時抵哈爾濱即行換坐西比利亞火車前赴英國隨員人等則有副都統銜前外務部左丞周自齊農工商部左丞祝瀛元農工商部參議邵福瀛外務部參議上行走浙江候補道廖思奇農工商部郎中力均海軍部軍醫司科長學部主事謝天保分省補用道徐樹瑾外務部統計處書記姜世奎至送行赴長人員除德副都統交涉使隨辦譚學衡文巡捕姚貽彌武巡捕龐占魁外計有戈什六名衞兵四名陸軍警察四名僕役二人 
[劉建封之中韓國界談]  
　　吳祿貞吳大澂原是一家人 
吉林省延吉邊防一誤再誤殊堪寒心惟劉大令建封對於中 
 
 

Page 6

 
 
韓國界尚能洞悉本原有所建白茲又上書東督云報告書繕就正擬馳呈適調查延吉林礦員回局據稱局子街白草溝等處與日協約議開商埠中韓國界以石乙水至穆石爲定界現將派員與日人會勘立標等事知縣始聞之而喜繼聞之而悲喜者何邊防費從此可以少籌悲者何悲吾國人素不知邊率爾定約終致一誤再誤隳於外人術中而不覺是不得不爲我帥陳之查延吉邊患之起實由於穆石所載東爲士門一語而邊防局督辦吳祿貞不求甚解張大其事非曰添員卽曰駐兵遂將延吉建築樓臺萬金買妓徒費國家有用之鉅欵以悅婦人獨於長白山左右僅委無學無識一二繪圖員故作描眉畫眼之勢而以手代足以耳爲目又不能親臨其地詳細踏勘以籌抵制日韓國界之預備正如光緒十二三年吳大澂差人砍修張派以北過路故作調查長白之舉而不能堅忍耐勞卒至半塗而廢者大致相同何前後如出一轍也而乃直接外部信口雌黄竟敢以穆石爲當年國界之信劵不顧鴨圖兩江發源之分水嶺究在何處而漠然無關冐然認可致令我之七星湖小白山胭脂山玉帶山南北長約百餘里東西横約三百里地方拱手獻之於外人此所謂爲個人計不爲全局計且不爲列祖列宗計也夫日人以穆石賴爲定界碑者彼蓋步勘詳確知暧江以東大浪河以西之南岡山川形勢超越恒常將來就七里湖一帶創設大公園以備各國之富商大賈往來其間作爲夏日納凉之墅又兼穆石西距白山不過數十步而南與天門白頭峯等處便於登臨下窺天池宛然目底若以穆石爲界碑誠恐湖山秀色平入三韓以我朝發祥之主峯甘爲日人北下牧馬之區此誠知縣所不解者也况就兵事論白山派子爲三江三岡扼要中心點今以穆石爲界碑是東三省東南半壁門戶其關鑰操之在人而我又失一天然地利此尤爲可該者也（未完） 
[京師近事]  
近聞駐英欽使劉玉麟因萬國戒烟會在英國第二次開議會决定議案四項（一）派同宗旨之人赴海牙平和會參預禁烟條約（二）派員實查中國禁種情形（三）禁止與鴉片同等之藥品（四）佈告各國鴉片等税爲不正當之税並求一律禁止經劉欽使詳細電覆外務部轉告政府酌辦 
各部人員惟度支部居最多數而司員之善運動者亦惟度支部占優勝點故該部人員異常擁擠近聞澤公以人浮於事位置孔艱非急圖疏通不可故於各司烏布開缺不補作爲裁缺各司所呈之司員姓名單亦不點派又於制用庫藏等司各裁一科以省縻費 
東督趙次珊電致憲政編查館略謂東三省盜匪充斥倘後此拿獲重要案犯即請援廣東成案准其就地正法以免疎失憲政館當以現當司法獨立之際萬難再事破壞而人命重事亦不可視爲兒戲已於日前擬電駁覆矣 
前郵傳部擬撤換京漢鐵路總辦後查得該總辦鄭清濓在該路有年頗有成績爰又中止近聞鄭以在海軍部爲司長事務繁冗實有不暇兼顧之勢擬將京漢鐵路總辦一差辭去是以運動此差者又接踵來矣 
時評（希夷） 
[其一]  
　　國務審判問題 
自改設内閣以來。總協理之不負責任如。故非但如。故觀近來所頒上諭。專制益加甚焉 
然而爲總協理者。必曰我未嘗不負責任也。我之責任。對於君上負之也。殊不知總協理祗認對於君上負責。任則從前軍機大臣。何嘗不負責任乎。故今日欲語政治上之實際。空爭責任之名無益也。須先質問糾察責任之權之究歸誰屬。近世學者。每言建置國務審判院。爲糾察責任最要之關鍵。竊謂國會未設時。此制尤不可緩。奈何聨合會諸君子漠然置之。而不一爭此物也。 
[其二]  
　　預算衝突問題 
考泰西各國歷史。凡立憲政體成立。無一。不激發於政府歲計之不足。歲計不足。則取民必暴。暴則民怨。怨則亂作。亂作則民黨乘時而興。限制政府揮霍。要求宣布用途。於是國會乃得起而操監督之權。而憲政以成。然憲政雖成。而預算上之衝突。終不能消滅。非特不消滅。而聚訟益甚。蓋國運愈進步。則財政益膨脹人民之智識愈發達。則預算要點之爭執益糾紛。是故政治上之風潮也。内閣之更迭也。議會之解散也。其起原於。預算者。十且八九矣。由是言之。預算上之衝。突無論。何國無論何時。終不能幸免者也。然則吾國今日預算案之衝突。又何懼焉。一國如是。一省亦如是。我江蘇預算案之衝突。又何懼焉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘人力爭幹路之現象代表力爭手續]  
　　湘省紳商學各界因爭回幹路事迭次在席少保祠大開會議當經公舉四品卿銜前奉天奉錦道朱菊尊京卿恩紱等充任代表赴京力爭呈請仍歸商辦刻已由楊撫據情電奏現朱京卿等已於四月二十九日乘輪赴漢矣此次公舉代表内有前任兩江總督魏午莊制軍光燾當經各團體緘達魏督促令速行來省以便結伴同行繼接魏督復書因患病未愈堅辭代表一職現魏復得督辦川漢粤漢鐵路端大臣來電内稱刻巳請訓出京不日即行來省嘱卽迅速到省會商一切俾得從長訃議刻已由鐵路公司敦請魏督尅日晉省代表一切想魏督必當准如所請也 
[督辦行轅擇定]  
　　督辦鐵路端午橋欽使近日有電來省内稱日内卽行請訓出京到鄂晤商瑞督後先蒞長沙籌畫一切刻已由財政公所支應委員預備東茅巷調查局房屋作爲行轅其原有之調查局自治籌辦處則暫遷移至落星田民屋以期辦公 
長株工程草率湘省粤漢幹路長株一叚由南湖港至昭山至今並未完工總理余肇康前次電達郵部擅稱早已開車不日卽可買票等語現在幹路改歸國有風潮日劇余恐將來獲咎不得已乃連日加工趕築並將豹子嶺附近之短橋子地方未完之橋工改用簡當之法以洋松木鋪設便橋以便趕速開車借免煩言然洋松木性質最脆將來之危險更不待言是又貽人口實之一項也 
總理進退兩難自幹路改歸國有之詔下風潮日劇自表面觀之似專以爭回商辦爲目的然内容實分爲數部其熱心爭回者約居十分之七其餘有專以推倒余肇康爲目的者亦有借此風潮抗不繳捐者並有欲乘此推倒總公司者其情形不一而足如前次總公司所籌定之租股房股及優先商股整股零股至此未交者概不肯交納已交者紛紛質問余肇康勒令擔任而余肇康以五百餘萬元之鉅欵恐將來不能脱身乃遍出通告聲稱概由公司擔負完全責任等語各股東以幹路旣歸國有則所謂公司者將來勢必裁撤無疑所稱公司擔負責任之語未免有意欺人爲日後推卸地步連日以來紛紛赴余私宅必欲余自簽已名完全擔任方能許可每日詰問余者日以數百計余爲之大窘卽鐵路公司所出銀錢洋各帋幣以千餘萬計此次風潮日緊兌票者紛至㳫來幾無以應接余外受衆股東之詰責内迫各帋幣之應兌大有亟亟不可終日之勢亦可憐也 
[東京通信]  
經科大學中之一記者大阪每日新聞近日開會决議以北京經科大學留學生佐藤知恭氏委充該社駐京特别通信員每月薪俸四百金刻已照會佐藤矣 
俄日交換國事犯條約已定 
　　日政府以在留西伯利亞之韓人設立種種秘密會對於日本前途殊多妨害而俄政府亦以虚無當員多在長崎設會刋報極力鼓吹爰由兩政府於去年訂立交換條約嗣以彼此交步不甚圓满未經實行聞現在已由兩國公使訂立確約刻已交換矣 
南满洲鐵道會社之新顧問南满洲鐵道株式會社東亞經濟調查局顧問官棄斯君刻已期满歸國現又招聘德國内務省參事官屋斯特烏依特夫哀特君爲該局新顧問准於來月赴任按君於一八八一年入柏林大學專修國家學一八九六年得博士學位後任栢林市統計局員曾刻社會政策之週刋雜誌並充撒遜王國之農業組合聨合會管理人一九零九年任德國内務省參事官爲德國經濟學家中之泰斗 
吳振麟尚畏人言吳振麟與日本貴族院議員伊澤修二之女結婚後本欲另築别墅因東京學界攻擊甚力未遂初志現在吳孃仍寄庽東京第六天町乃父家中吳郎早出晩歸不勝其苦 
日政府大索黨人日政府近以革命黨首領廣東順德人盧信已於陽歷五月二十一日到東携有自著革命眞理一書來京散佈特派警探十餘人四處訪查日尾其蹤聞盧信現正旅行箱根不日該黨中人有開會歡迎之說 
横濱華僑創辦國民軍陽歷五月二十八日横濱在留華商特開大會到者二千餘人東京國民會理事長李肇甫等十餘人及女界代表二十六人到濱演說又以華商多粤籍不解官者公舉廣東夏某繙譯痛陳中國前途之現狀及倡辦國民軍之不可須臾或緩聞者無不痛哭有人在塲中高聲大呼曰能救中國者其惟吾輩一時衆口同聲言論一致遂决議創辦國民軍草就章程卽日開辦 
分類新聞政界 
 
 

Page 11

 
 
[鄂省局議預算案將歸無效武昌]  
　　鄂省本年預算表册所定地方行政經費前由清理財政局一再核减全數僅一百三十餘萬呈院咨部旋經部復擬再减去三成鄂督以地方行政僅有此數極力維持抗爭數次始允暫照原定之數交諮議局議决公布實行在案頃由度支部咨行到鄂仍持减議瑞制軍以地方行政經費已無可再减若依部議則諮議局議决者將盡失效力故對於此事甚屬爲難刻已劄交諮議局速議呈復聞議局以此事重要已電京召湯化龍張國溶二議長回鄂商定辦法且有請開臨時會之說 
[番令又請試辦税契附捐廣州]  
　　粤省各屬巡警學務實業經費多由賭商認繳自禁賭期前曾經張督通飭各屬各按地方情形切實籌抵無誤學務等因在案督院昨據番愚縣具禀以查該縣屬向有賭餉歲計七百二十元撥充官立學堂經費今禁賭實行核定公費縣中丁米盈餘全數提撥則學費比前更絀現小學堂校長詹害慈等公同籌商縣屬公欵無多自舉辦新政以來提撥幾盡就地籌欵已籌無可籌悉心計議僉以爲祗有舉行税契加税一法查澄海縣去年舉辦地方自治禀請前督憲袁試辦税契附捐經前督憲與度支部往返電商准其於税契項下附捐二十分之一督行試辦在案番禺縣屬税契所入爲數不少若加收二十分之一每歲所得約有千餘兩而税契加收乃取諸置業者之家旣不病民亦諒無抗捐滋事之慮理合禀請准照澄海税契附捐辦法俾資籌抵而重敎育 
[州縣玩誤調查之懲罰杭州]  
　　浙省調查總局開辦後業將光緒三十三四年如限彙送本年據辦宣統元年外務敎育司法實業四項表册札發各屬統限文到兩個月造齊而各屬任意玩誤迭經嚴札飭催現逾兩限均已陸續報到惟查餘杭等四縣尚缺司法一門餘姚一縣竟缺 
兩門一再遷延致碍全部報告似此任意稽宕實非尋常玩泄於日前具詳撫院從嚴懲罰業奉中座核准札飭藩司將諸曁縣秦令家穆永嘉縣陶信瑗龍泉縣周令琛餘杭縣余令生球各記大過一次餘姚縣丁令德威記大過二次以示蓮懲以爲膜視爲政者戒 
[寗波審判廳大風潮之尾聲杭州]  
　　寗波地方審判廳被毁情形迭詳本報頃悉該廳近因外間謡言紛起深恐再滋事端爰會商道府縣設法保護經鄧太尊允准咨請巡防隊常統領於每日下午開庭之際派勇二十名馳赴該廳梭巡又飭巡防營王哨官派勇六名於每日下午馳赴初級廳庭以資防護現浙省諮議局以該府行政官廳擅殺兇盜案實屬侵權違法已於昨日下午開臨時協議會議决呈請撫院查辦矣 
軍界 
[彈壓閙事營勇回鎭鎭江]  
　　鎭屬丹陽縣自治籌備公所日前派員赴新昌各鎭調查戶口詎有匪徒揑造謡言將來必按戶抽捐等語各鄉民信以爲眞一唱百和遂鳴鑼聚衆搗毁自治公所及學堂紳董住宅並有毆傷調查員情事省憲得此警電旋派駐鎭巡防隊兵士二百名馳往彈壓刻下風潮已息地方安靖如常該營弁兵均於初八日奉飭回鎭矣 
[委員稽查各營軍紀廣州]  
　　張督駐節督練公所所有觀音山一帶及蓮塘唐厚祥德宣粤秀各街均有桂軍及巡防隊兵勇駐守現張督於夜間特派委員數人出外巡查察視守衞各兵勇是否謹守規則以及勤惰以便分别賞罰勸懲云 
[督轅軍政科之歸併武昌]  
　　鄂督署幕職廳原有軍政一科設參事一助理員二書記五繕寫生六除參事等係委員辦理外書記繕生皆係舊日兵房書吏改充茲因陸軍部更改督練公所制度成爲獨立機關由督撫實行督辦之制所有督署軍政科或兵房皆須歸併昨瑞督特將軍政科裁併於兵備處辦理所有該科參事郭直牧寶珩等已飭銷差另候委任 
學務 
[苛細雜捐請充學費之不准杭州]  
　　諸曁郭卿襄具禀學轅請抽水菓捐牛捐船捐等項充辦學經費奉袁提學批云興辦學堂原以惠民察閱禀中所稱水菓捐牛捐船捐等種種小民未獲興學之益而先受具累即屬實心爲公毫無情弊亦必難免衆口訾議惟此案飭縣查辦將及一年該縣何以延擱不覆仰候札飭省視學員會縣澈查辦理覆奪 
[學司批斥禀牘自由之不合武昌]  
　　王次籛學使近據黄岡縣貢生張慶雲等禀控該縣勸學所總董王世材種種劣跡詞中並有可殺之明正典刑懸首示衆等語又詆歷任縣令之種種不合當奉學使批曰王世材所犯各節無論是否屬實該生等事不干已並無應行起訴之職權乃輙以不合法律不由規則之詞施諸禀牘似此猖狂無忌其平日横行武斷已可概見至從前歷任該縣吕熊吳各令其中豈無略明事理之人該生等乃概指爲昏令對於地方官長肆口謾罵尤爲狂悖另附傅正文詩四紙意欲藉以聳聽此禀是否即係傅正文所揑仰黄岡縣迅傳爲首列名諸人到案嚴訊主謀分别究坐具復 
實業 
[京漢路標誌被竊之戒嚴武昌]  
　　卾督近准郵傳部咨以火車瞬息千里道途險易全恃標誌號燈爲之指導一經遺失司機工匠混淆易蹈危險實於全車生命大有關碍　據京漢路局禀稱該路長辛店標誌號燈被李姓者竊取雖經步軍統領衙門緝獲懲辦然此風萬不可長查近日路上竊賊充斥偷取道釘視爲常事今則並標誌號燈亦敢偷竊其爲害較之砍斷電綫竊取道釘更爲劇烈相應咨請直鄂汴督撫通飭沿路各州縣實力保護嚴密查拿以防危險而保公安昨鄂督特行飭提法司巡警道前右兩路巡防隊統領守護鐵路之陸軍四二二標統帶一體轉飭沿路文武汛弁兵差卽行嚴密查緝從重究辦以肅路政而維公益 
[官銀錢局之擴張營業廣東]  
　　粤省官銀錢局正監督陳藩司副監督陳勸業道日昨具詳督院略稱案照官銀錢局前奉憲台札飭改良經延訂朱道榮璪爲總經理業將整頓情形及接辦日期申報察核在案本司道伏查官銀錢局爲粤省金融機關旣奉飭設法改良則凡有推廣營業裨益公欵之處自應實力籌畵以期仰副憲台整頓擴充之至意查九龍拱北兩關每年約收關税銀四十餘萬兩代收釐金銀十餘萬兩所收銀兩向由該關暫存香港匯豐銀行按批申由總税務司分剔税釐將匯豐銀則轉解憲台衙門轉發　務處曁財政公所騐收關務處及財政公所於奉發後復將銀則發交銀號往港提取銀紙關欵則換爲成元釐款換爲毫子分存各銀號俟解款時每銀一萬兩成元補紋水一千兩毫子補紋水約銀一千四百兩另加匯水解京二百兩解滬一百兩原辦旣 
 
 

Page 12

 
 
多周折且各銀號承匯京滬各報大半仍須買港紙方能匯寄其中按日利息及轉換平水虧耗甚鉅現當官銀錢局改良之際香港上海已設分號自應稍事變通此後九龍拱北兩關每年所收關釐銀則擬請統發香港宜銀分號收存備解上海洋欵遇有解欵時請將文批發交港號轉解所有日息及銀紙水仍如期照市價算繳以香港之欵交由香港分設之官銀號代收代解於理旣順日能收回權利似於餉源不無裨益經與朱總理往返電商意見相同理合詳候憲台察核如蒙俯准請自本年五月起將關欵改發曁札行本藩司衙門遵照并請批示祗遵云 
雜記 
[端陽節龍舟競渡始末漢口]  
　　端陽佳節雖爲龍舟爭渡之期然每因此肇禍或釀爭鬥或溺人命於地方治安有碍故巡警道每遇端節期前即飭禁止乃今歲漢口有辰州寶慶兩帮勞力及船戶人等竟敢顯違禁令於五日午後將襄河内划船三四十隻紥成龍舟上自橋口下至龍王廟往來爭渡各船計分五帮以紅綠青黄黑五色旗爲標幟鑼鼓喧天砲　不絶兩岸聚觀之人多至數萬嘆口警務長嚴令師愈夏口廳王丞國鐸恐釀巨禍親自帶同差警至河下勸阻當有龍舟會首等同聲答曰洋人華人春秋賽馬何以獨派巡警保護周至吾輩賽舟不過藉端陽行樂一日並未生事如果以厭力待我輩各人必不肯甘休嚴警長因聞若輩均携有器械預備官來干涉卽捨生命相拚故不敢十分干預面諭該會首等自爲約束不得藉端爭鬥迨至日暮衆龍舟始興盡而歸紛紛若鳥獸散眞無意識之舉動也聞是日龍舟曾覆沒一艘幸船中人均善於泅水竟無一人溺斃惟有觀賽之人所乘划船一隻爲浪激翻當時救起數人内有二人已隨屈大夫游矣又漢口江面亦有划船一隻内座二三十人每人均執一槳中站一人手執黑旂二面往來江心吹嘯不已謂其爲龍舟而無鑼鼓綵棚謂其非龍舟而又人執一槳有識者曰此名啞龍内中所坐皆打手以備助戰之用無怪漢上文武懼而不敢干涉也 
[關榕祚之罪惡種種江西]  
　　廣信府關榕祚本爲部員中之貪吏以運動得缺先署饒州因性成貪酷不洽輿情調省察看旋由某大員緩頰始任廣信府實缺視事後卽勾串劣紳遇事苛罰以致聲名狼藉去年復以需索不遂破壞玉山商會至今未復並將汪某無事發押嗣奉大吏檄提訊究猶復遲遲不解蓋恐一經澈訊則虚情畢露也廣信府城素稱堅固形勢天然昔洪楊發難時地方官堅守不失是其證也乃關守迷信風水擅將城門拆毁改造借名歛錢遇事苛罰至偷减工料則猶其餘事矣因此激忿闔屬紳民聨名　控乃關守不自悔過更一味用壓制手段致書差藉案需索人民破産傾家者難以枚舉後經大吏委員查辦始得含糊了結詎關守竟印刷寃單多張分貼各處以兾掩飾實則清議所在欲蓋彌彰而已廣豐洋口鎭林伯鰲爲該邑著名劣紳平日魚肉鄉民被控纍纍關守倚爲心腹說事通賄武斷鄉曲其子林是互與關守之子密訂蘭譜倚勢招摇無惡不作此次匪徒搶燬洋口天主敎堂及周怡成雜貨鹽店係林伯鰲主使損失頗鉅是日城内公順鹽棧被刧爲首俞良江等亦與林伯鰲等有密切關係當經該店主禀報到府關守一味袒護朦禀上峰反以緝私爲多事置搶燬重情於不問以致各界譁然玉山富室張子鴻在縣被控尚未提訊忽奉關守親提風聞張某因某佐雜介紹賄送兩竿有結案後再酧入竿之說人言藉藉恐非無因錦春誣告人命一案關守始允　辦該店東繼因其戚黄某說項受賄（黄某現辦府城緝私屢有倚勢作威情事）飭縣釋放玉山縣何令以關守命令先後不符故不允遽釋且將該店夥由吏房改押班館關亦無可如何以上各節均有案據總之關守到任以來賄賂公行輕舉妄動以致道途側目黎庶含寃當此預備立憲時代猶有此種貪惡之長官將來憲政前途尚堪間乎 
[鎭郡輪船水手打毁戲園紀事鎭江]  
　　鎭郡聚華戲園近自繳納自治特捐請自治公所保護後無論何人皆不准硬看白戲詎昨晩十下鐘正在開演時有某輪船公司水手數人來園觀劇因减少戲資不得入内遂憤憤而去旋邀約大小輪船水手七八十人前來冲打園中人亦率同武伶等與之對壘碗碟紛飛棍棒齊舉勢甚洶湧如臨大敵看戲人驚慌異常紛紛逃避嗣經水陸總巡吳周二君曁警察局提調饒司馬等聞信之下各帶兵士到塲彈壓各水手始一哄而散惟園夥已被傷二人水手亦受傷三人均有性命之憂刻經自治公所及各委員將一切情形禀報道府兩憲請示辦理矣 
[文苑]  
萬牲園雜事詩續 
其五 
種樹千章錦蒔花十里茵充茲生養意長此地天春鋪綠竟成海鞋紅不到塵路旁老松栢流盻轉無人 
[其六]  
别館雲間見飛樓海外來西隣師結構北闕失崔巍直邁流螢苑休疑市駿臺翠華臨幸處珍重肯輕開 
[其七]  
鳥叢蓊隊裏忽漫拓田臯菽麥竟能辨莠苗苦易淆有秋穫歐種長夏糞民膏吾欲歌油漸汝農莫厭勞 
[其八]  
千金結茅屋觀稼樂何如太息耕耘苦徒供耳目娱此田縱非石得米定如珠各有肉糜食祈秋吾亦迁 
[其九]  
五樓十閣外酒店見飄旗可惜無鷄犬猶能慰渴饑倚欄傷往事題壁悵新詩羣醉不知暮還期落照遲 
[其十]  
九曲穿幽徑園門出入同環牆竟城郭回首但青葱濃染征衣碧殘香馬足紅夜深頻讀史愁賦阿房宫按園又俗稱山貝子花園蓋懿親别墅也（完） 
雜錄 
[趣事]  
　　山西臨晉縣雲沖村謝善娃尚未成年惟因擁其父所遺之家資富有金錢習於奢侈而淫蕩遂成自然且其母以富家少婦孀居多年人情逸則生慾自所不免故於其夫亡後廣招無賴凡地方著名棍徒及優伶各色入等無不引朋呼類出入於其家就中私之最密切者爲謝海姓乃善娃之叔也善娃自少至長旣無父之可依日不離於其母之左右一切中篝之醜態漸漸習慣若天性風　之禍於此胎矣謝善姓之母旣爲海姓所姘識彼此兩家往來日親而海姓之婦以善娃少年姿色之可愛遂以種種柔媚手段與之相適由是以嬸母而爲姘婦矣然海　旣自蹈於非禮故對於其婦尚未或敢　過問詎有同族少年時過從於海姓之家因與善娃朝夕相遇善娃貪色無厭又移愛於此少女多方垂涎而海姓之婦始則欲迎合姘夫之歡情爲之媒介繼又忌妒少女之奪寵爲之爭風顧悍婦靦不知羞揚波醋海而少女忿以求死投身於水濱矣 
[趣談]  
　　有責其子讀書連（之乎者也）四字都不會用者他日其子自塾歸父適晝寢其子趨而問之曰（睡之）父聞而詫之不語子又問曰（　非病乎父聞而愈詫復不語子自言曰（一似死者）父大怒投之以枕子奔顧語其父曰（險也）父驟起　而年之子曰向父謂兒不會用乎之者也西個字今業用之矣而又扑我何故父語塞莫可如何 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[參藥業商團定期開操]  
　　參藥業商團會第一次職員會議定於本月十二日開操是日早晨五句鐘齊集操塲行開操禮如遇天雨改於十五日舉行操衣帽及皮帶准十一日午後二句鐘在該會事務所領取隨繳皮帶費洋一元 
[製造局起運快砲]  
　　陸軍部蔭都統前奉禁衞軍飭知轉行江南機器製造局總辦張弢樓京卿鑄造七生的五銅快砲三尊銅壳砲彈十枚以應軍需京卿立飭提調諭令砲廠委員督工趕造茲巳一律告竣卽在西砲台地万親臨試騐演放合式然後裝配二十二箱由京卿札委巡檢德章帶領工匠數名定於今日附乘開平局之廣平輪船運往京師並經移請滬道照會新關税務司查騐放行 
[水爐同業之和平集議]  
　　城廂内外水爐同業行頭昨晨徧發傳單因内地自來水公司數年前送裝龍頭致將河水廢棄改用自來水言定日後不增價值現忽食言殊失信用當此百貨奇昻不能聽其朘剥遂於昨日上午一律停市半天邀各店主至小南門外太和樓茶肆集議對付方法並換用新杓以後照章每文售水一杓不得違章該行頭並恐不肖之徒附和生事因特具禀城自治公所旋奉所董傳知宜持和平主義議妥卽行開市故於午前十時後即照常售水云 
[董保竟通同一氣耶]  
　　本縣田大令批侯阿耕禀云徐豐友爲洋商影戤買地短寫契價逾限隱税業已飭提抗避不到其情顯然擬稱伊住居法租界姑候照會恊提並稱徐聖友之買地由二十七保七圖董事錢廣甫舊保錢文祥收受錢洋交與税房如果屬實則董保通同一氣無怪徐聖友有所依恃抗不到案究竟税銀白契係何人交來候飭税承據實禀復根究至該地旣動工造屋並候履勘飭匠停歇現據趙秉圭等具禀以爲圖捆業中惟爾熟識徐聖友則其聲氣相通情節顯然如不設法將伊交案亦斷不能置身事外凛之切切 
[巡長巡士之不法]  
　　閘北三路一區巡長仲傑前日因向寳興路協興館飯店硬賒不遂反將店夥江北阿寶拘局由週番巡士嚴禮榮助紂爲虐持棒毆擊該處商民咸抱不平函致黄區長查明屬實著將該巡長記大過二次巡士嚴禮榮則記非常過降充三級巡士阿寳即予開釋 
[流氓與巡捕爲難]  
　　石金生在法租界顧家宅捕房充當三十三號華捕昨日午後三句鐘進城游玩至小南門内陳箍桶橋某茶肆啜茗被著名流氓油嘴桂生卽大餐桂生糾向羽黨多人軋至某處不問情由用刀將石戳傷腿際流血不止石痛極呼救該處站崗卽吹警笛召集鄰崗巡士當塲獲住羽黨任阿金王太平龔梅仙三人餘各逃逸並將受傷之石金生顧車押送至一路一區分局解縣請騐 
[凌虐女孩之駭聞]  
　　老妓范彩霞現已從良卜居汕頭路一百零八號屋内因將十歲買女寶兒凌虐受傷由公共公廨判令管押在案昨日復訊據包探張寶榮蔣文彬訴稱范妓將女凌虐遍體受傷經人函告濟良所无後已有七信捕房兩次往查均被藏匿後在門外守候得以查獲茲女傷已愈解請訊奪訊據女供南京人由母得洋九十五元賣於范處學唱戲曲因女愚笨被范撬脱門牙一只並將糞渣强逼吞食後由捕房來查范即將女藏匿並稱如被查獲送入濟良所定用藥水浸死故女聽命避匿曾至法租界余姓有住居一月是實質之范妓一味推諉寶讞員商之美領仇君判范妓收押女所九月女發濟良所留養 
[嚇煞婦女小孩]  
　　前日午後有久大碼頭划船上之泰興縣人毛四與其姪塔兒細故口角突發神經病手持利刃將其子戳傷眼角血流不止旋復不穿下衣奔馳上岸闖至棉陽里慶成土行住宅　將桌上陳設之磁花瓶洋燈火油爐等悉數搗毁又至灶間内擊碎湯罐其時婦女小孩大受驚恐立報八十六號崗巡進内查拿己被逃至樓上狙匿露檯間旋經拘住解至自治公所警法當值處暫行禁押旣忽自言名姓住址命傳管帮傳到伊兄毛合慶訴明猝患癲狂今願領回醫治旣由該土行派人至當值處報告被毁情由索償損失不知作何了局也 
[更正]  
　　初七日報載上海縣田大令禀請滬道遴員接署一節查係訪事誤報田大令並無此禀合行更正 
[城内]  
鄉婦誣控○楊潘氏之長子炳生次子阿二被流氓包銀和等騙至虹鎭鎖閉空屋勒索巨欵控奉本縣田大令飭提包銀和陳麻和尚二名到案於昨日午後升訊包供與楊潘氏係是親戚子炳生阿二與小的爲表兄弟前曾借去洋一百元出有借據當堂呈電至控稱擄人勒贖一層實係誣陷大令詰之楊潘氏供與禀詞大不相同大令怒其誣控本應重究姑念鄉愚無知從寛斥釋 
押犯病斃○搶取徐吳氏家贓物之翟春甫李錦春計二三人由縣訊明押候詳辦在案茲計二在所患病醫治無效於昨日身死當由所丁禀知田大令禀請滬道札派隣封相驗 
道批四則○朱文淵禀批田逢源將房屋向林姓抵借欵項該職旣因作保被累着賠執有原抵房契單串何以該房産又有孫姓承買立界情事仰上海縣先行飭查有無孫姓將該産投税過戶案據切實根究一面仍移催協提田逢源解案訊追毋稍寛延抄黏並發怡泰鼎等禀批此案前據該廨開摺禀復經批飭轉商銷案一再由道照會美領事查照在案茲據該商等具禀前情應准將趙冠卿先交妥實保人暫行釋放一面仍由廨知照美總領事如將來此案尚有紏葛仍准着保交案可也仰會審官寳令即行遵照辦理原禀抄發 
縣批照錄○李淡氏禀批案已申請巡警總局將存案各物查發應候到縣核對再行集訊察斷不必多凟串姑附諦順　批本縣向不爲僧道女尼護法况男女混雜任人出入不清不靜之尼庵且曾控經公廨有案耶應置之不理 
道轅記事○道署英文譯員陳世光奉滬道札委照料中國公立醫院租界防疫事宜差昨至道署謝委 
[南市]  
查獲失贓○同茂藥材行日前失去滴乳石厚樸等藥料六種共計值銀九十餘兩後由行夥莫坤元在掮客陳鉅豐之小貨行内查獲　贓三會報明裁判所飭探提到鉅豐行主陳鉅生及方德金訊究陳供該貨由行内出店替工沈榮生賣下出洋二十四元現除售去外尚剩滴乳石六七觔之譜至厚樸係由友人章子鈞取來存放求鑒判陳賠還洋三十元並着交出厚樸等原贓給失主具領另再罰洋十元充公仍着失主邀同沈之薦保人來案質究方德金訊無干涉斥退限期理帳○石作主顧根福在裁判所控告陳大興石作小主陳金楚担保作頭徐來發承造滬北廣肇山莊石駁被徐欠去貨洋四百餘元延不料理請傳保人究追經湯裁判　陳研訊供明担保不諱判交保予限七 
 
 

Page 19

 
 
天邀徐至顧處理帳 
[閘北]  
醋海興波○北公益里三弄第二家孫桂生之妻季氏素與成衣匠蔣某有私近因蔣復與傭婦陳林氏姘識賃居天保里劉王氏家季氏突於日前紏同多人至劉王氏家將林氏肆毆王氏出而解勸亦遭毆打當由劉王氏投控總局昨奉孫裁判提到季氏林氏質訊一過判候提到蔣某再究 
押限交人○周張氏昨扭王壽福至四路分局控稱有女阿英被王押於英界清和坊二弄第六家妓院得洋六百五十元改名金媛媛請究經蕭區長質訊一過判王收押限交周女到案再行訊究 
偷竊鉛絲○徐松和控韓必清行竊鉛絲一綑經四路分局蕭區長訊明判韓拘留二天贓給徐具領了案 
[英租界]  
起火可疑○昨晨四句餘鐘四馬路第七十八號門牌紹興醫生俞騰甫（即俞騰夫） 
家内失火幸即救息事後由捕房查得俞保火險並有種種可疑之點即將俞拘解公堂請究據捕房代表侃克律師投稱俞家内有火油氣味到處觸鼻必係縱火圖賠險銀請爲澈究寳讞員商之美仇副領事判俞押候即日午後前往勘明再行訊核 
拖累保人○韓商玄荷記控妓女花笑仙吞沒珠飾案内之保人夏忠良（即華忠良） 
昨由捕房解廨請究判押候照會日領會訊又謝榮春控李雅亭不理帳欵案内之保人謝培卿昨亦由探傳案過堂候訊 
作頭抛工○美國人榮女敎士控木作頭方春泉造屋抛工等情昨晨由探將方與保人莊企雲傳至公堂一併交保候今日午後二時半會訊 
澈查舞弊○水爐公所首事　俊臣等控成都路老虎灶主陳國卿僞造演劇入塲劵舞弊吞洋詳情已誌前報昨經公堂復訊俞等投案求追訊之陳供不承認並延律師代爲辯護判陳交保候查明再核 
冀免積壓駐滬英副領事翰君以會審公堂連日停訊深恐捕房瑣案積壓特於昨日輪應美領會訊之期翰君亦與孫襄讞升座特别公堂訊理各案 
婦人賣烟○江北婦人沈陳氏蔡陳氏同居虹口老街路十二號屋内均因私　燈吃被探一併查獲昨解公堂訊實判兩氏各押女所十天烟具銷燬 
是誰僞造○楊阿二至廣東路李賢芳銅器店内混用銅質小洋被探拘獲昨解公堂訊實判楊押西牢半年期满　逐出境起案之僞小洋一併燬去又陳金生因向派克路朱品榮新衣店内混用銅質小洋昨亦由捕拘解公堂訊明判賠原告洋三元再押五天以儆 
又獲一賊○魏雙喜曾與楊三鄒德意串竊震和等六戶值洋三千七百餘元之白絲楊鄒二人早經公堂訊實押辦茲魏亦被探緝獲於昨日連同楊等一併解廨請究判均還押候禮拜六德領堂期解訊 
仍被尋獲○朱順家在城内候家浜元泰米店内爲夥因私收米洋三十一元匿居租界前日被店主顧祥生撞見扭入捕房昨晨解廨訊明判朱押一月示儆 
拐賣養媳○王袁氏控陳雲龍俞松廷胡長興唐鄭氏串拐十一歲養媳胡桂珍賣於麥張氏昨由捕房將各人一併拘解公堂訊明判陳俞各押三月胡長興與鄭氏各押一月麥張氏身價不追斥釋桂珍交王袁氏覓保領回 
買良爲姐○武昌路六百六十八號粤妓院鴇婦梁王氏因容留十三歲幼女小珍子被捕查獲昨解公堂請究女供係桃源縣人與母逃荒來滬賣與梁鴇甫及半月已接客兩次今不愿爲娼求恩作主訊之梁鴇供稱實係價賣爲媳並不賣娼孫襄讞商之英翰副領事以梁鴇買良爲娼本應重究姑寛斥退身價不追女發濟良所留養擇配 
鴇婦受罰○虹口鴨綠路粤妓院鴇婦張阿子因容留陳王氏之七歲幼女新彩被捕查見昨將張鴇與女並女母一併拘解公堂訊明　張鴇罰洋十元充公女交其母領回婦人不端○劉徐氏因竊許元滔家綢衣由捕拘獲並查氏與劉王氏尚有串拐七歲幼女阿囡十歲女孩彩蓮等案昨將兩女與王劉氏一併解至公堂訊明中西官以王劉氏無干開釋兩女發幼女所留養劉徐氏交保限三天將其子阿漁交案再核贓物先交原告具領 
是否串竊○松江路大安棧庽客陳燮廷控茶房李惠超等串竊衣物現洋一案昨由公堂復訊陳供已由該棧帳房倪蘭亭在四十五號房間内查出原贓綉花縀料惟該棧房間鎖匙均可通用實係串竊求究判倪李押候禮拜六復訊核斷 
兇徒收押○金忠信徐永堂控陳阿富王阿三張阿二等十人無端行兇昨由捕房一併拘解公堂訊明陳王二人尚有毆捕情事着各押十天餘人各押五天 
[美租界]  
店夥猝斃○虹口老街一百九十號炒麵店夥朱掌寗前晩忽患急痧猝然斃命由店主曹來生報告捕房將屍車至驗屍所報請上海縣田大令於昨日下午蒞所驗明即着屍屬倪長興具結棺殮 
寓客病斃○小工王長嘉住宿頭　路五十五號小客棧内忽於昨晨患病身死由棧主報告捕房諭飭地保報官相驗 
欺侮車夫○昨有美國艦兵一名雇王阿二之東洋車至西華得路不給車資反被兇毆由王報告捕房請爲查辦 
欠租逃逸○吳淞路五百六十四號住戶楊明守昨報捕房稱有餘屋轉租於楊善鐘被欠租洋三十元逃逸讀爲查究捕頭諭赴公廨禀控 
偷見晦氣○陸順寳前晩行竊塘山路某鄉人家之木板被該鄉人捉獲痛毆並用刀砍傷腿際陸大呼救命由捕聞聲而至鄉人已乘間逃逸遂將陸拘送捕房轉送同仁醫院醫治 
[法租界]  
追究保人○法商黄包車公司西人怡羅前控買辦朱晉裕違背合同不付墊欵請將合同批銷並追償損失洋一萬餘元曾經公堂集訊朱稱實是該洋商違背合同核算應欠墊欵洋數百元等語聶讞員以該西人如何違背合同之處被告不能指實諭候再行訊奪在案近來原告一再投追朱竟抗不到案故將保人王賢章傳至捕房由捕頭略訊數語諭令交保出外於禮拜三投廨候訊圖賴墊欵○新街口寳亨恆紙店王厲　春由今春與各股東拆股後尚少洋六百餘元由中人王錦友宓昶華等代爲墊付現因向索圖賴控奉公堂將厲傳至捕房諭令交保於禮拜三投廨　訊 
西捕調差○法界救火會水龍間副管理西人某甲因事告退茲經會董遴選十一號西捕接充聞甲將調辦工部局垃圾事務云 
[海上閒談]  
西人有商。團華人亦有商團。是吾中國商人之知識日進。熱心愛國也孰不尊之重之禱祝之倚賴之哉。記者正惟尊之重之禱祝之倚賴之尤切。故敢貢一言於商團會諸君。惟諸君須知記者非以諸君已坐此病。而爲不满意之言。乃望諸君之益目加勉耳。 
商團者。商人結合團體而自衞之言也聚之爲商團。散之仍是商人。若一入商團。而處處自誇曰我是商團會友。時時自命曰我是商。團會友則其。流弊有非記者所忍言者矣。不幸至是。不將貽笑外人乎。諸君其諦聽。 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[林炳章奏請造就冗員摺]  
奏爲京外員司閒冗窮滯亟宜變通造就以免廢棄而資任使恭摺仰祈聖鑒事竊臣恭讀欽定修正籌備立憲清單内載宣統三年首先成立内閣頒布施行内外官制等因仰見朝廷澄叙官方變通盡利惟是官制一經頒布而運用機關推行職務端賴人才以臣所見内外員司閒冗窮滯所在皆是苟不變通造就旣失我皇上改革官制之初心亦非所以惠待小臣之道何以言之邇歲京署因進行新政紛紛調用人員有以外僚轉京秩者有以虚銜保實官者加之保送舉貢考選優拔廕生授官學生得奬以致各署員司多者千餘少亦數百坐糜廪祿半屬備數昨歲陸軍部變通組織以裁司見擯者即逾四百人官制瞬將發表舊内閣及吏禮兩部以裁署見擯者又不下千餘人憲政編查館近日釐定官制取官職合一主義每署額定之缺若干人舉前所謂額外烏布候補津貼多從裁汰是未裁之部員司向隅且屬多數其裁部之員縱可改籤各署而資淺人多沈淪末秩亦終無以自存此内官窮滯之實情也其外官則道府廳縣歷年到省已形擁擠去歲由保送舉貢考選優拔而得知縣者猝加數百員由舉貢優拔落第及各項中學畢業就職五項者以一年吏部月單計之又加一千餘員由廪附生考職以巡檢典史需次各省者陸續不下二千餘員捐納分發者更無論矣前之局所林立稍資安置近以撙節庫欵裁併殆盡今歲官制實行分巡各道勢必量裁同城知縣目應被撤不管民事之同通散處鄉僻之佐貳且均裁汰臣連歲奉差各省所見候補人員窘迫干求有如流丐窮餓情形目不忍覩此外官冗滯之實情也内外冗滯如此其中心地純實才堪任使固不乏人而語以新政不無隔閡者亦所在恒有但此百度維新在朝廷一視同仁原不忍聽其廢棄然用非所習則短長互見亦非所以護惜其人計惟使京外閒散各員先受政治上應用敎育俾　新舊溝通方可因才器使查修正籌備清單以宣統五年國會未開之前各府縣城治一律成立審判廳此項司法獨立需才孔多縱格外變通以一府之内設立地方審判一廳初級審判數廳即非十餘員不敷組織合天下一百數十府計之便須預儲數千員矣其外官制規定每知縣下設佐治員分科辦事如民政租税敎育實業各分職守一縣即須數人合天下一千七百餘州縣計之非萬餘員無以集事矣以上兩端三年之内必須次第籌辦照通例文官法官委用章程非明於法律者不足膺司法之選非明於巡警學務財政實業之一途者不得充分科佐治員立格既嚴相需又殷以現在京外已立學堂造就學子甚覺有限與其專培未任之人卽使學皆有成而額隘時迫仍恐分配不敷似不若就京外之閒散各官概令分科研究各就所長一律委用如此厥有數便造就閒員蔚成有用按照品級均消納於法官佐治之途不至羣生觖望一也向日正途人員或精中學或深閱歷冉以新思想新學問相增益則融會貫通較僅畢業於學堂者成就自有不同二也官制實行之後府廳州縣責成綦重舊日之闒冗不任職者勢必大加淘汰即以此項人員補充兩有裨益三也其京職不願改就者多經一番肄習則新舊均有資格益可以藉手有爲四也内外閒冗旣有見長之時自免失所之患無須另籌位置虚耗帑金五也是旣得疏通酌劑之方復收循名核實之效他日内外官制發表各員有所希望必爭相琢磨不自安於淪棄如蒙俞允請飭下會議政務處民政部學部法部各衙門速爲各級審判廳各項佐治員預儲人才迅就京外之法政法律巡警各學堂另開官員數班略縮年限支配必要科目認眞敎授必使凡屬閒散之官人習一業并懇飭下京外各衙門他日提升員缺補署知縣組織審判廳選擇佐治員務於有官之中將畢業合格學員儘先選派以便任使而宏體恤此於甄陶閒冗之中吏治政學更有裨益愚昧之見是否有當伏乞皇上聖鑒訓示謹奏 
國外新聞 
[俄國汽船失事續誌]  
　　初十日東京電云俄國義勇隊某號汽船於星期日晩間在長崎以外二十英里之某島觸礁船上有暹邏王族十七人及搭客五十七人均經日本某號汽船救起載回長崎續電云暹邏王族等員今日已由長崎乘坐火車起程前往津海峽星期三日可抵海參威 
[日本商會會議歡迎華商]  
　　初十日東京電云東京商會復於星期一日下午開會商議歡迎華商游日事宜到者甚衆商務局理事大久保君亦蒞會與議 
[坎美條約批准之豫望]  
　　初九日倫敦電云據芝加哥電稱總統塔孚脱在該處演說謂深望美坎交換利益條約於下星期呈入上議院可有通過之望 
[英民受熱暴卒]  
　　初九日倫敦電云近來英國全部氣候燠熱暴卒者甚多 
[西班牙派兵赴摩]  
　　初九日柏林電云西班牙派往拉拉其之軍艦兩艘所載軍隊如該埠西班牙領事以爲必須登岸則將遵命照行 
[羅馬國家紀念碑開幕]  
　　初九日栢林電云羅馬城國家紀念碑於今日開幕皇族及各國使臣均往觀禮 
[暹邏嗣君行抵俄京]  
　　初九日柏林電云暹邏嗣君奉命赴英賀加冕禮今已行抵俄京聖彼德堡 
[土耳其搜獲大批炸藥]  
　　初十日倫敦電云土耳其柯泊納吕地方查獲炸藥四十基洛並製造炸彈器具該地與鐵路相近十皇出游馬其頓須過此路又聞土皇定期今日起程 
[俄相出游遠東先聲]  
　　初一日聖彼德堡電云俄國首相司徒來賓伯爵不日將赴遠東查閱一切蓋由陸軍部大臣之勸駕也（以上譯文匯報） 
 
 

Page 27

 
 
小說 
[殖民小說華僑淚] （三十三） 
　　張月華聽了弗蘭脱的一番說話。覺得十分有理。不由得含笑點頭道。並不是我不顧父女之情。只篤夫妻之愛。原怕你的心上不願意。所以我也無可如何。没有個兩全的妙法。如今你旣肯這般體貼。我是求之不得的了。還有什麽不願意。說著。兩個人又商議了一番。定了主意。張月華便一逕回到家中。對著張仲奎。只說父親的見識。果然不差。我直到今日。方才知道這個弗蘭脱。委實不是個好人。險些兒上了他的大當。起先張仲奎聽了這番說話。還不磓相信。張月華是預先和弗蘭脱商量好。的只說弗蘭脱的和他結婚。本來原是想他的財産。如今聽得父親不肯認我做女兒。他便登時反轉臉皮。不認以前的婚約。虧得今天這般的一來。方才現了原形。知道他不是什麽好人。如若不然。我上了他的當。自已還沒有知道呢。好個弗蘭脱。果然王意不差。眞話假說。非但把個張月華哄得隨手。而轉。就是張仲奎。也不由得著了他的道兒。狠相信張月華的這些說話。沒有一些兒疑惑。自此以後。張月華受了弗蘭脱的敎導。在一切財産上有些關係的事情。便細細的留心研究。張仲奎見了。倒十分歡喜。過了半年。早已把張仲奎一古腦兒的資財生業。都調查的十分清楚。張仲奎見了女兒這般舉動那裡想得到好好的一個女兒。已經受了弗蘭脱的蠱惑。還只當這位女兒。見他年高身弱。恐怕辛苦不來。有意帮帮他的忙。覺得就是自已將來死了。這些財産營業。有了女兒接手。還怕什麽。張仲奎這般一想。便索性把家裡頭一切的事情。都交給張月華掌管。又要早些和他招個女婿。也好帮著管些家務。張月華只是一味的信口支吾。不是說這個人的學問不好。不是說那個人的性格不佳。又說我本來是崇拜白種人的。如今有了弗蘭脱的這件事情。方才知道那班文明開化的白種人。程度也和中國人差。不多。我如今更要打起精神。選一個相當的佳偶。。斷不是可以鹵莾從事得的 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
