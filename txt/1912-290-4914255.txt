# 1912 - 290 - 4914255

 

Page 1

 
 
社論 
[審計制度論二（寒）]  
　　審計院之地位 
　　審計院之重要旣如此次所當論者即運用其職權如何而能達於圓滿之域是也此則因審計院之地位如何而異矣 
　　審計院之制有爲獨立之機關者有隷屬於財政部者亦有以爲宜附入於國務院者普國派之審計院屬於第一種法國派之審計院屬於第二種其第三種即我國當局者之創議是也竊以爲我國不欲行審計制度則己苟其行之則審計院非獨立於普通行政之外無以盡其用也 
　　審計院之創設首在當財政監督之任而法國則以財政大臣當財政監督之行審計院僅僅任其裁判上之職務而己攷之法國監督財政之責由財政部之主計局當之後以監督之職務愈密愈當遂自主計局之一部分離而爲審計院則仍屬於財政部之一部也是法國縱有審計院而當監督財政之任者實一財政大臣而已矣 
　　採法國制之結果則有一大弊在卽審計院之職掌在監督行政官吏之出納財政部即出納所在之總匯也財政部可以受人之監督而不可以爲監督之人若以財政大臣行監督財政之責是司出納者即爲監督出納者監督與受監督以一人兼之而求其監督之效此必不可得之數也 
　　法國當行監督之法有會計監督官凡數十人皆在財政大臣支配之下而監命令官所出命令之當否亦由財政部指揮之財政部行其監督每年一次由財政大臣就前年度之預算而爲檢查設有檢查委員自國會及參事院並審計院選任之檢查委員以檢查之所得報告於財政大臣財政大臣以此報告通知於上下兩院是法國即有審計院而財政監督之權可竟謂之自財政大臣操之也其究也終不免以一人兼監督者與被監督者之資格而檢查將歸無效一言蔽之曰審計院不獨立之弊也 
　　普國制則不然其審計院巍然峙立直隷於國王而爲國王之顧問故地位不特離財政部而獨立抑且離國務院而獨立蓋國務院爲一國行政之總匯皆有所出納皆須施之以監督之法也若採法國制則是以附屬於行政機關之物而行其監督之任不特有自爲監督之嫌即設有專員以負其責亦皆爲行政機關之屬員以屬員而行監督恐亦有不能盡其職務者矣抑各國審計院之制其審查員無不以爲終身職其重等於司法官正欲其任勞任怨無所顧忌以盡其監督之實也故欲與此主義相一貫不可不使其職務上在獨立之地位此記者所以謂不有審計院則已有審計院宜師普制而不宜取法制也 
倫敦通信 
[對於新借欵之外論一斑]  
　　侯星聯摘譯各報 
　　倫敦本城闤閿中人莫不憤六國銀行團之專横新民國之受困及聞葛立司魄君挺身担借巨欵解我倒懸輿情稱快以爲六國團旣一網打破不能再任匯豐銀行仍舊把持各商家亦有均等機會可與中國交易各報紙除某報外均同聲贊成葛君之事並痛詆政府對華之失策 
　　巴黎法國輿論聞借款消息頗非笑六國銀行團嘉贊葛君勇敢能排政府阻力謂將來交鄰之道莫如外交自外交商業自商業不相混合爲妙惟此項新債勢難在巴黎巿塲募集因股票經紀係政府委派操有非常勢力凡股票交換事業必經此輩手掌然後發行且政府得有權力勒令民間不許投資是則巴黎股票交換所受制官府不及倫敦之行動自由也 
　　紐約本巿商民聞中政府拒絶大借欵願向私人資格之商家稱貸頗爲動色惟一般輿論謂此舉雖中國自操主權然未必卽得實際利益彼解囊相助者不免鹵莽數月之後中國必復告糴於六國銀行團可拭目以待也 
　　柏林德報紙對於中國借欵皆涉遲疑不加直斷大致言英外部之反對民間未必表示同情即政府中人意見亦不一致佛蘭克福報聲稱英外部大臣葛雷氏不能破壞成局尙不得謂之忠藎而中政府與莫禮遜之外交政策竟底成功則大可賀也 
　　日本日日捷報之東京通信員函述日本官場對於此事不之申斷惟外務省得信之初宣言英政府從中阻撓巴黎市場又屏逐借款殊難望其告成迨風聞事己實行各報紙始謂六國銀行團失敗前途可危將來列國勢必自爲解散各執行其個人政策 
 
 
 

Page 2

 
 
[專電]  
　　北京電總統府秘書長梁士詒爲聯絡報界起見昨日在德昌飯店招待京中各新聞記者并請日本各報館駐京特派員席間由某君倡議設立中日記者俱樂部衆贊成不日開成立會 
　　北京電葡國新派公使來華己於九月二十七日由葡京起程 
　　北京電智利國請求派使來華訂約通商事巳提交國務會議 
　　北京電日本衆議院游歷團本日到京 
　　北京電虚三級省制已提交參議院聞有一部分議員頗不贊成 
　　北京電鹽斤加價已定即日提交參議院 
　　北京電蒙藏交通公司己開辦由部撥給經費五萬元 
　　北京電蒙藏局陳述熱河改建特别行政區域意見書國務院擬與王賡近邊形勢概略併案會議 
　　北京電俄人在北滿一帶硬行開採礦産 
　　南京電駐鎭英國領事要求廢弛鎭江米禁蓋因風聞日本有在鎭埠運米出口事故援前中英通商條約第十四欵向程都督交涉 
　　按前中英通商條約十四欵所載有如准無論何項米榖一經載運出口則應視該禁業己廢弛等語 
　　南京電中央司法會議開會在即程都督特飭提法司迅選幹員二人限於十一月二十號以前赴京並飭將塡就表册先期報部 
　　南京電江海關監督施炳燮辭職經大總統慰留程部督特飭吳玉將一切事宜迅行交代以一事權 
　　南京電王爲毅將爲江北民政副司由姚錫光等推薦程都督己允電請大總統任命 
　　南京電前江蘇軍事參議官艾忠琦聞有委任軍事顧問官消息 
　　南京電上海縣吳民政長補報遺漏選民三萬四千六百六十七人合前報數共計五萬一千四十二人 
　　南京電昨日黄瑞麟袁思亮與各師旅長赴各團營點名查核兵額之虚實 
　　南京電程都督電飭各縣民政長暫於地方公欵内借洋五萬元藉應急需借據及期限由財政司接洽 
　　南京電商會現己承認公債票十萬元令商界購買 
　　南京電程都督擬將印刷官廠招商承辦 
　　南京電公民進行社因米價日漲昨請程都督設法維持並條陳由各縣平均攤派米石以便限制 
　　南京電造幣廠昨日（二十六）鑄銀汽鍋炸裂炸斃工匠三人 
　　南昌電國民黨二十六日夜職員會議遷都題中山演說前在寜主遷都南京此次到京對參議院各界均主遷都吾國十八省中心長江流域居南北之中寗在長江尤占要位論地勢寜鄂難分軒輊然寜有吳淞炮台爲一户江陰砲台爲二户鎭有鎭江炮台拱衞且有海洋交通利無海洋交通害較滬城遠過之寜山水環繞若防禦地綫推廣五六十里長江天塹有險可守海軍强盛無論何地均可建都就經濟論甯水路交通衆流所歸可收運河利西蕪湖東鎭江米榖産地較鄂恃湘接濟者異較北京尤形霄壞北京恃南方接濟米糧漕過年僅達數千萬石而運費必須萬萬北京現在人口不及百萬尙如此若如倫敦七百萬運費當達六七萬萬爲莫大損失文明發達寗爲南方中點進步甚速都城爲原動力地幾爲公例駁者謂北京形勝可控制東省滿蒙實則控制視國爲轉移不在距離遠近如非律賓至美須四十餘日至廣東僅三十餘鐘何爲美控制印度至倫敦亦遠何爲英控制朝鮮離東京不近何爲日控制寜有交通經濟天險三得故我前主遷都於此目下我國最危險地莫過北京城内有外人砲台毫無抵禦日在他人砲火界線下生死存亡歸人掌握又謂趁此不遷到那時有三結果京居險地設有破壞外人多方需索賠款一俄由東省鐵道進兵佔領不退二外國要何省卽與三我所以主遷都待衆公決二十七日赴講武堂國民黨婦幼醫院敎育會樂羣校廣東舘演說晚回與督談政要二十八日攜王正廷馬君武朱超起行 
　　杭州電金華民團長丁鳳彬通匪助械昨日電拿正法 
　　杭州電金衢嚴某會匪倡亂裹脅三萬餘人現巳獲管黄伍等匪首立斬僞前軍統領逃匪勢稍殺 
[特約路透電]  
　　漢口電鄂政府因興造漢口向大來公司所借之英金一百五十萬磅其正式合同業己簽押合同内容尙未宣布惟知以五釐起息分二十五年償還借欵入項須全用於興造工程定六禮拜内開始交付欵項該合同係由黎都督及民政司劉心源代表鄂政府簽押 
　　漢口電黄興巳抵漢口定明日開歡迎大會 
　　重慶電重慶近曾有人謀亂發覺其領袖均經正法城中現仍嚴密防範城門每日關閉極早惟民問尙云安輯 
　　廣州電此間將設一大銀由海外及國内華民合出資本洋二千五百萬元一月内可以開巿 
　　廣州電避難者現已紛紛回省李準眷屬亦在其内 
[譯電]  
　　南昌電本日（二十六號）上午孫中山校閱陸軍八千名下午在商會赴宴晚間則在同盟會赴宴其在商會演說時仍主張開放門户借用外偵及聘請外國敎員等說 
　　里卡電芒台里格洛大軍巳環轟斯克太里芒國步軍於二十四號晨間由砲隊掩護攻擊斯克太里土軍砲火烈不可當被逼退回後卽重行整軍分三面進攻芒國王太子爲全軍司令是日偕各參謀督陣險遭不測有砲彈一枚在距所立之處十碼以内墜地炸裂 
　　柏林電芒臺里格洛京城俄國敎練官適於戰事發作之前以俄國歲常津貼芒國陸軍羅卜一百萬圓付與芒政府 
　　蘇菲亞電布爾茄利亞首相告路透訪事云土軍精銳及有名能將均駐宼克基里塞彼等如不能守此要塞則南方大勢已去難再得利矣該相並蔑視好事者所傳各邦嗜殺之說且謂列强如誠心希望巴爾幹半島之和平則和局自可早定云 
　　栢林電阿特里洛浦全爲布軍圍困南面之交通亦斷土軍巳由宼克基里塞退至巴之愛斯基土國陸軍大臣將統東軍抵此遙衞君士坦丁 
　　倫敦電前任希臘首相特拉格米斯己簡爲革里特島總督當其行抵該島時大受島民歡迎 
　　倫敦電列强因巴爾幹戰事勝負將決連日交換意見極形忙碌列强對於消弭歐洲因巴爾幹戰事而生葛藤一節皆表同意聞巴爾幹聯盟諸國如果戰勝土國則將不允恢復現局且不願靜候列强調停此事云 
　　倫敦電據泰晤士報蘇菲亞訪事電稱布軍已抵買里柴南岸距阿特里洛浦僅三英里半現已轟擊該城城中之一部分已在焚燒 
　　雅典電希臘軍隊已佔據柯柴里距塞菲其西北十四英里土軍並未抵抗 
　　培爾格萊特電有傷兵五百名由古曼洛伏抵此其中受微傷者實佔多數尙有若干已入泊里斯化伏醫院 
[公電]  
　　國會事務局通電都督民政長鑒據黑龍江選舉總監督號電稱查衆議院議員覆選舉與省議會議員覆選舉相距期限甚近如此人省議會議員覆選旣當選衆議院議員覆選仍當選一人旣不能兼充兩項議員或令此人自擇所從抑或省議會議員旣被選衆議院議員雖被選亦作無效究應如何辦法請電示遵等因查省議會議員選舉法第七十九條及衆議院議員選舉法第七十九條均載明覆選當選人抄到通知後應於二十日以内答覆願否應選等語是當選人各有自擇之權此次省議會議員覆選期與衆議院議員覆選期僅距四日所有省議會議員覆選當選人尙在答覆願否應選期内又被衆議院議員覆選當選此項當選人應否謝絶省議會議員當選就衆議院議員當選抑應謝絶衆議院議員當選就省議會議員當選各本法俱無明文自應聽其自擇但於答覆期内答覆願應省議會或衆議院議員之選舉經答覆後其不願應選之議員額即爲謝絶另行按法遞補不得隨意變更除電覆外合行通電查照籌備國會事務局養印 
要聞一 
[省官制改定虚三級詳情]  
　　法制局提出之地方制度大綱己載本報茲悉此次提出大綱係由總統府交出一說帖而法制局即根據此說帖而成立者廢省存道以道轄縣定爲虚三級制道上設一總監以道縣爲實級以省爲虚級茲將近日各方而情形彚錄如左 
　　總統府說帖内容此次省制問題提出國務會議之後總統府梁士詒沈秉堃朱家寳李盛鐸齊耀琳孫寳琦曾彝進靳志等提出說貼一件送交國務院其說帖内容一爲駁斥法制局第二次省官制省自治制草案一爲主張甲乙兩種辦法其駁斥第二次草案者略謂就草案内容言之以省爲自治區域嫌其過大各國無此辦法此一弊也中國向來對於自治官治兩項事務法令上及習慣上均未區分明白若於省設一總監以處理官治又設一總董以處理自治勢必至總監與總董日日爭權此一弊也又謂就全案言之辦理自治應由小而大由下而上方爲合法今城鎭鄉自治尙未萌芽而先定省爲自治區提前辦理是謂無源之泉無根之木此一弊也省官制省自治制均應根據於憲法基礎方能穩固今憲法未曾修訂頒布將來是否與此制同一統系尙不可知若不能同仍須改革徒滋紛擾此一弊也其主張甲乙兩種辦法者依前駁斥之理由而於根本上求解决宜廢省存道以道轄縣（甲）分全國爲四十乃至五十餘道設道總監爲一道之行政長官直隸於内務部設道會道董事會道總董爲道之地方自治機關每道轄縣四十乃至五十餘縣縣爲國家行政區域兼自治團體與道同設縣知事爲縣行政長官設縣會縣董事會爲縣自治機關每縣轄鎭若干鄉若干鎭鄉純爲地方自治團體以上甲種辦法爲兩級制若以分析各省爲不然則擬用乙種辦法仍留省制合若干道爲一省省設中央專使一人（名稱另擬）專司監督各道不爲自治團體故無省議會等自治機關以上乙種辦法爲虚三級制（因省長只可監督機關不親治民事故爲虚級）現擬將前項省官制省自治制作廢飭法制局先擬縣官制案縣自治案巿鄉自治案卽日咨送參議院議决施行一面議定用甲種辦法或用乙種辦法另擬道官治案道自治案俟國會成立後再行提出至省議會已規定於國會選舉法中一時碍難取消擬飭法制局先定一省議會章程俟道官制道自治制施行即時取消 
　　法制局草定崖略法制局以國務會議如此决定增設道治用虚三級制辦法分省道縣三級以省爲國家地方行政之監督區域至於自治團體則以道爲聯合體而以巿鄉爲本體謹將省道縣之官制及各級自治團體組織之梗概分陳如左　　第一地方之國家行政 
　　甲省省設總監一人爲特任官省總監公署設各種補助官吏總監之地位分爲三種 
　　（一）代表中央政府處理特别委任事務 
　　（二）處理一道以上及全省之國家行政 
　　（三）監督省以下各官署之行政 
　　第三項省總監之監督不包含指揮之性質並非介於内務總長道知事間之監督之機關其監督之範圍以受理訴願爲主要之責所謂虚三級之制實本於此 
　　乙道道設道知事一人爲一道之行政長官由内務總長呈由大總統簡任之道知事公署各種補助官吏道知事之職務如左 
　　（一）道之地方行政如辦理國會自治會之選舉及道内警察衞生等事務 
　　（二）受中央各部之指揮監督執行其命令之事務 
　　（三）監督指揮道所屬各縣之行政並監督道巿自治團體　　丙縣縣設縣知事一人爲一縣之行政長官由道知事呈由内務總長薦任之縣知事公署設補助官吏縣知事戰務如左 
　　（一）受道知事之指揮監督處理縣内之地方行政事務 
　　（二）受道知事之指揮監督執行中央命令之事務 
　　（三）監督民自治團體 
[第二地方自治團體]  
　　甲市鄉鄉爲自治團體之初級其機關之組織如左 
　　（一）巿鄉會爲市鄉之議事機關議决其自治之事務 
　　（二）市鄉之行政機關採用單獨制設巿長鄉長各鄉人以執行其自治事務並設各種之自治公吏以補助之 
　　乙道道爲上繳之地方自治團體其機關之組織如左 
　　（一）道會爲道之議事機關議决其自治事務 
　　（二）道之行政機關採用合議制以道董事會爲决定執行之機關設總董一人以實地執行其决定事務並設各種之自治公吏以補助之 
　　（三）道之自治行政以關於全道或一縣以上之事務爲其範圍 
　　末復略謂據以上所陸官制雖分省道縣三級而地方行政區域實只道縣二級至地方自治團體亦分道與巿民二級不以縣爲自治團體者蓋關於特種之自治事務如水利土工等項得有巿鄉組合或市鄉聯合會等特别組織故巿鄉以上無設縣自治團體之必要且縣之區域介於道及市鄉之間部分之事歸之市鄉全局之事總屬於道若再於縣内添設自治一級階級重複無所事事地方自治團體多增一級國民卽多增一層之負擔其影響於社會生計國家財政者實非淺鮮故本局對於地方自治亦主二級制度是否有當仍候國務會議决定本局遵即迅速起草 
　　國務會議之改定法制局原來主張縣不設自治團體業於以上聲明昨國務會議議决添設縣自治一級又將巿分爲特别巿與普通巿二種普通巿等於鄉屬於縣之監督特别巿屬於道之監督此外毫無變更日内議定大綱即行起草矣 
　　湖南代表之反對湖南代表周震鏻致各省代表論省官制書云此時政府提出問題吾輩最宜注重者當在省制鄙見民主國政府之權限乃國民所授予總統民選而可爲全國之元首猶之都督民選而可爲一省行政之領袖但有法律規定權責不得謂簡任可以爲治民選則不可以爲治也即如南方各省實行民選北方贊成共和各省實行簡任而政治改良則北不如南秩序保全軍隊裁減南方實行而北方瞻顧不敢卽發則簡任之利果安在耶至法制院提草之廢省存道尤爲謬妄蓋自治範圍由小至大法制局所主張則縣爲官治道爲自治此種顚倒紊亂之辦法誠不値一笑矣推其錯誤之原因純係沿襲日本各君主國及亡清末年官僚生吞硬剥之法制論以爲着筆資料而忘民主二字之義意耳萬乞諸公勿爲所動至最扼要之辦法目前必保存南方都督制不得輕改徒滋人民疑阻致生禍變必俟明年正式國會召集民國約法規定中央地方權責分别明妥則省制不煩言而解矣要之諮詢員非法定立法機關卽有所見亦不得代政府負責任尤不可稍侵參議院之 
 
 
 

Page 3

 
 
權限庶可保存民國二字之體面諸君子皆學識宏懋高尙純潔之人區區之見略陳於此或亦可以互參之一說也行期匆迫不盡欲白 
[財政部劃分稅制内容]  
　　財政部日内釐訂國家稅地方稅草案刻己擬出大綱分現行稅目及將來新興稅目兩種現行稅目則以田賦鹽課關稅常關統捐釐金礦稅稅契牙稅常稅牙捐當捐煙稅酒稅茶稅糖稅漁業稅等稅爲國家稅以商稅牲畜稅糧米捐土膏捐油捐船稅雜貨稅店捐房捐戲捐車捐妓捐茶館捐飯館捐魚捐屠捐夫行捐及其他雜捐爲地方稅將來新興稅目則以印紙稅登錄稅遺産稅營業稅所得稅出産稅紙幣發行稅爲國家稅新興之地方稅分爲兩類（甲）爲特别地方稅如家屋稅國家不課稅之營業稅國家不課稅之消費稅銷塲稅使用物稅使用人稅之類（乙）爲附加地方稅如營業附加稅所得附加稅之類又於將來應行廢止稅目規定之如登錄施行時稅契牙稅及當稅當廢止營業稅施行時牙捐當捐當廢止國産稅施行時常關統捐釐金當廢止營業附加稅施行時其課稅物件與新興稅目有重複者當廢止家屋稅施行時房捐當廢止乂於地方特别稅及附加稅加以限制如特别地方稅施行時中央財政部認爲不正當者或有妨碍國稅之收入者財政部得通令禁止之如附加地方稅不得超過左之限制即田賦附加稅不得超過百分之三十營業附加稅不得超過百分之二十所得附加稅不得超過百分之十五如有超過此制限者必得財政部特别之認可云 
[參議院二十一日紀事]  
　　參議院特派員　　二十二日參議院開會先由阮慶瀾催詢參議院議員選舉法中之中央學會組織法何以尙未提出谷鍾秀調此係楊廷棟所担任張耀曾謂楊君旣不在京可由原起草委員任之本員己於今日定期通知各起草員矣谷鍾秀謂現時原起草員出京者甚多能否滿過半數開起草委員會或言不在京都可以除算議長囑即具草旋報告江蘇參議員王嘉賓辭職後現接蘇督來咨由王立廷頂補又報告湖南議員覃振至武昌紀念會慶祝後因感冒續病假十日衆均嘿然遂照議事日程開議 
　　第一案財政部官制審查報告由審查長說明以原案之編纂其職務爲編譯中外財政書籍此無須由部特設專官卽有舊案宜加編訂部中司員甚多可以分任各部均無特設編纂之必要財政部宜從一律故擬删去又視察一項政府雖云可藉此　查整理各省財政並與都督聯絡然中央與各省之財政祇須劃分其性質且能整理與否視中央對各省之威令何如視察員無能爲力故亦擬删去至所分五司本與南京政府原議案相同惟名爲理財徵信制用等司性質與名稱不甚切合仍宜從實改定報告從即定期付二讀會第二案文官考試法審查報告由審查長說明共分四事一考試資格審查會中本有人擬加中學畢業之限制討論之結果以現時學堂尙未發達故仍照原案凡滿二十一歲者概可應試二甄錄試之邀免原案本列有法政之著作者一項因恐有假托故删去又法政畢業一項改爲須滿三年以上因同一大學專門學校或僅爲豫科别科得免甄錄試似嫌稍濫之故三文官普通考試之科目本止國文歷史地理筆算及普通法學五項審查會以旣爲官吏宜知憲法及行政法且經濟學亦不可不明故復加入此三項四同前辦法原案第二十一條於現爲荐任文官試補者以經文官高等初試及第論是非試補而實任者逕可全免考試未免太優故改爲現已爲荐任文官者以初試及第論報告畢遂討論大體（未完） 
[俄國革命風潮種種]  
　　芬蘭原係一獨立國當千八百餘年因外患而求援於俄遂爲俄所吞併然其國人頗重祖國觀念屢思脫其覊勒自謀獨立惟處於壓力之下不克如願俄國革命鉅子亦深知其國人之熱忱故現有革命家司羅達夫什克率同志三十餘人濳赴該國秘密運動一同起事該國人表同情者十居八九現聞各志士己暗組决死隊五百餘人擬俟俄京一舉動即行進攻以推倒其專制而恢復祖國也 
　　駐齊齊哈爾俄領事昨接哈爾濱俄營務處來電略謂俄國革命風潮勢甚洶湧沿東清路線潜伏虚無黨尤多近經探訪報告虚無黨與革命黨聲息相通有勾通軍隊希圖起事之說務祈妥爲防範嚴密訪查云云聞該領事接到此電擬雇華人粗通俄語者數人作爲此項秘密偵探刻下應募者巳有數人 
　　俄京消息云俄國革命風潮近來日見劇烈頗有成功之希望並云駐東海濱之俄軍一師團被黨人運動於上月二十八號馬隊砲隊四營忽然譁變均改新式旗幟大書革命鐵血軍並有掃除專制建造共和等字樣聲勢雖烈而紀律井然對於居民秋毫無犯故該師團未反正之軍官近來相繼投誠者頗不乏人刻下插旂募軍勢甚洶湧一般輿論咸爲贊成謂俄之革命均能如此師之舉動將來必可收圓滿之結果云 
[危矣哉鍾頴之地位]  
　　藏人之很毒至此　　英文北京日報載十月十七號喀爾喀脫消息云此間得悉中國駐藏統兵員鍾頴所派遞信專差於前月十七號由拉薩啓程茲己行抵開林邦據稱鍾統領與藏人訂定媾和之契約後即移入駐藏辦事大臣衙門内辦理公事詎意藏人不認其有此資格而請其離開藏地鍾統領不從其請藏人即執械與抗聞達賴喇嘛及三寺之喇嘛現經尼泊爾代表慫恿同起與鍾統領構釁鍾部下僅有華兵五百名來福槍七百枝粮食軍需僅足供一兩月之用藏人之背叛實因見拉薩華軍巳遵約取道印度遄回中國本部故乘鍾統領衞兵單薄時欲爲一網打盡之計聞藏人己立誓殺盡西藏之華人一面並發掘華人之墓而刑其屍藏人之很毒巳可見其一斑矣現信中國援軍若不從速入藏則鍾統領率其孤軍必不能支持至久而某外國猶且施用壓力逼令中政府勿得派兵由川邊入藏是猶見人遇害而阻救者之往其罪直與帮兇者等也 
時評一 
[聯盟與承認問題]  
　　聯德聯美爲吾國外交界數年以來之宿題德美具有此意吾國亦無不抱此希望非德美之有愛於吾國其在亞東與外交界之地位然也中德美三國之間各有此希望各有此言論業巳數年而卒未實行亦未嘗有接近之趨勢具此可以聯盟之基礎日復一日吾國當局者亦深負此大好機緣矣爲外交家求而不得之機緣吾國每輕輕放過此不能不爲吾國之外交家惜 
　　承認不可速求其成也吾國有自立之資格且有富强之望實力足以衞人并足以衞與我者聯盟之事强鄰且樂爲之而何有於承認時機未熟而强以求之徒自取其辱而已故吾國外交界之對待無論承認問題無論聯盟問題吾政府當求之於己而不必外求於人也 
　　竊以爲不但承認問題如是聯盟問題如是卽推而至於撤租界復主權亦何莫不然 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[此亦算政府耶]  
　　蒙人之慘酷如是　　蒙古之部長蒙人自獨立後分内務外務户兵刑等五部二逹喇嘛領内務部杭逹多爾濟領外務部察克多爾札布領户部棍布蘇倫領兵部那木薩來領刑部此五人内以二逹喇嘛曁杭達多爾濟二人爲尤陰狠蓋二達喇嘛内恃畜薩之寵倖（卽活佛之婦）外仗胡匪之凶横卽台吉扎克托哩）杭達多爾濟則聯絡俄國專任外交故蒙古皆倚爲棟樑而即蒙人獨立之罪魁也 
　　蒙古之將軍蒙政府接烏里雅蘇台警報云駐烏蒙兵被新疆調去之華軍所敗擊斃蒙兵十餘名（烏里雅蘇台與科布多交界處）請卽發兵援助等語於十五日由庫調去蒙兵三百内有胡匪數名帶同槍彈二十餘車大砲一尊限程赴烏又續派内務副領海珊帶兵四十名往烏援助並暫攝烏城將軍篆事 
　　蒙古之兵隊庫恰交界有地名哈拉河者向多商舖分號在此孳生種麥自蒙古獨立以來受胡匪及蒙兵之蹂躝刧掠者已達二十八家近有義合忠分號初來胡匪數名擅將銀櫃開看見無所存祗有土布數匹並見壁上掛老式後膛槍一支一併携之而去翌日又來胡匪五六名帶馬一匹誑云昨日所取各物今將此馬償還商人知其存心不良再三不受而胡匪卽持槍恫赫並勒令烙印該號標記而去數日後見有身穿軍服者數名到哈以爲往勦土匪將上情告之孰料該兵反訛爲匪窩云有贓馬爲證即行捆綁惡打後經多人排解乃勒繳洋三百元商人無可如何許以來庫繳納蒙兵將此人　至庫倫總號該號一時不克如數繳清先付五十元餘擬續繳而蒙兵仍將商人帶去禁于托克托呼之下處又多方索詐現經該號往告蒙員如何辦法尙未探悉總之該匪等種種凶暴實屬駭人聽聞稍不遂意非將開水澆灌卽以烙鐵燒印並有某舖夥曁楊某等旣罹慘死而尸無下落倘政府再不以蒙事爲前提恐寓蒙華商將不堪設想矣 
　　庫倫錦泉湧號被匪搶刧己誌各報茲得庫倫來信云東蒙陶什陶太吉勾結蒙軍多人勢甚猖獗蔓延庫倫迤南一帶肆行搶掠上月十三日晚八鐘時該賊匪又搶去錦泉湧俄國銀帖抵華銀三千餘兩并現銀四千餘兩并槍斃同事杜善述劉嵩禮馬如芸（皆汾陽人）三人刀傷外館京莊協巨豐之管理劉恒祥一人劉蓋客於該票莊者現在該處商民均異常恐慌云 
[蒙古之重要人物]  
　　烏泰洮南叛蒙烏泰被我軍隊擊敗逃竄索倫由中懸賞通緝已紀前報茲得海拉爾最確消息烏泰實於本月十三日由哈爾濱協同某俄將軍逃至海拉爾行蹤異常詭秘在該處與勝福接洽現己乘東清汽車逃往他處有謂赴俄京運動乞援者有謂逃往庫倫避難者二說未知孰是烏泰濳藏勝福營中時每日籌議厚集軍隊購買鎗械等事對於剪髮之華人尤爲仇視蒙軍派一回民韓洛疙疸係該處著名土匪去歲搶燒稅卡卽係此人領袖）　　齊齊哈爾偵探軍情因心中恐懼不敢前往　　用日本娼一名每十天費金百元并擬潛伏江省日本妓館藉資詳探並可掩人耳目己於十五日由海拉爾起程矣 
　　勝福海拉爾蒙人之獨立雖受活佛愚弄然其所以肆行無忌實恃俄人爲護符近因俄國革命已有不可收拾之勢故日來由東清汽車運回俄國之兵綜計已有七千餘名蒙軍總管勝福見此情狀自知以卵觸石難免步烏泰之後塵寢食不安遂於本月十三號乘東清汽車秘密赴俄 
　　托克托達里岡崖托克托令其部下督蒙兵二百餘名搶奪牛馬經某都統派旗長逹米扎魯特督率兵隊在該處防守忽於色巴庫勒嘠塔巴齊山彼此相遇兵隊卽奮勇抵禦鏖戰數小時蒙兵不支遂潛入山中該旗兵等以兵力甚單不敢窮迫嫩江府有蒙匪首領音登托克托明法二人係東西布特哈籍而爲前清世官佐領也日前奉呼倫貝爾蒙古總管勝福之命在嫩江境内大募兵丁被該府守偵知電告江督宋小　遂派軍事差遣官尹東藩前往探查屬實即將音登托克托拿獲解省訊辦 
[伊犁援阿軍陸續出發]  
　　伊犂出軍救援阿爾泰各情巳誌前報茲悉馬司令長將援軍分作四起出發第一起馬隊第二團第一營馮營長樹忠隨副司令長黎君全初己於九月十四日午前十鐘出發矣 
　　馬司令長又以前次衞生隊一律遣散此次援阿須另行組織前已飭人招募近應募者頗不乏人大約不日可以成立惜同大隊出發云 
　　伊犁援阿軍又於九月十五日步隊第三團第一營砲隊第二營第二隊繼續進發至司令部及衞生隊定於十八號出發均由　遠經博地親王府向阿前進聞集合地點馬隊第一營與步砲兩營在博集合併行俟至親王府停進全師集合改爲戰備行軍向阿前進云 
[倪軍擊敗皖豫邊匪紀]  
　　自豫匪攻陷柘城及倪嗣冲帶馬步砲五營由亳州出發迎剿等情巳紀前報茲得亳州函云柘城縣之大股土匪計有二千餘人槍械精利勇悍異常攻陷柘城次日卽集务東行駐紮於烏翔集距亳州六十里共有大車一百八十輛騾馬無數悉係柘城財物沿途莊村被掠一空輕年婦女之被其擄去者不可勝計次日匪衆行至沙土集與營閣集之中距花木蘭祠二里許適被倪軍攔阻血戰一晝夜匪勢不支退據沙土集負嵎自固是役倪軍傷亡二十餘人夜間匪衆遁走次日倪嗣冲率隊進攻沙土集寨内人民被流彈傷亡者约數十人各村被匪蹂躙已屬糜爛不堪又加倪軍按村搜捕餘匪民更不堪其命是日歸德鎭周茂冬亦率隊來迎以便會剿前隊係夏成所領（夏亦巨匪上年在氷城伏降）與沙土集敗匪相遇大戰互有死傷匪向東北退去夏因兵力不足未便追剿嗣周倪兩軍會合始整隊追勲而匪巳遠去倪軍仍整隊前進行至歸屬馬牧集匪巳無蹤遂未深追故紮該處數日即率隊回亳稍憇聞倪軍五營尙須聞赴穎州駐紮云 
　　又據倪督辦嗣冲致政府電云皖匪前分兩股一竄江蘇碭境魚山一竄山東單縣城武一帶當約施旅長統率所部折回追勦隨准蔣檢察使屬由東路進兵用便　圍而資堵　冲軍駐馬牧集另飭歸德防營分駐張公店稍崗集牛王固陳店杜集等處搜索餘匪據獲匪供稱前在商邱之沙鼓集及碭山虞城單縣等處經我軍截擊實斃伊夥九百名餘匪四散除竄蘇魯兩股外現在豫省虞夏商氷各縣小股土匪不過十餘股每股多則二百人少則百人等語復據周鎭茂冬報告據探匪首楊自點童得功率黨百餘人竄匿虞城商邱東北等處已於七八兩日擊斃三十餘各餘匪均己遠颺惟徐曹兩属匪股竄伏究慮星火燎原擬進駐夏邑遏匪西竄并一面飭各地方官嚴辦清鄉之制等語聞政府已復電嘉奬并　賞一萬元以昭激勸 
[孫中山過蕪不入之詳情]  
　　遲來原因孫口山先生乘聯鯨艦上駛本定二十三日上午到蕪故國民黨及十五師特定於午後一時假大舞臺開歡迎大會已誌前報茲聞國民黨接甯電孫先生因在寜耽延准晚間十一句鐘到蕪蕪人歡迎熱度爲之一折 
　　會場狀况是日午後一時各團體均舉代表到會安徽公舉王肖山模範小學王辿成兩岸兩等小學黄子犀亦各帶領全體學生到會是時會場約有一千餘人并有西賓十餘人及至五句鐘孫先生未到始各散去 
　　粤人態度旅蕪廣潮帮商人公舉代表十餘人於是日下午專雇升泰小輪駛至下遊東西梁山迎接至下午四時因孫先生未到即行遄返旋國民黨當晚宣布改期次日再邀各界歡迎 
　　歡迎掃興翌日二十四號晨蕪湖國民黨代表殷郷乘由省回蕪報告孫先生未來之原因據云渠隨同孫先生由寗起程時忽接萍鄉煤礦急電催請速往故於二十二號夜過蕪致未停輪二十三日下午到安慶曾在都督府晚餐後遂卽出城開輪上駛是以各界得此信息均捲旗息鼓大爲掃興而國民黨中人亦頗咎孫先生此次之失信云 
[漢皋最近之鴻爪]  
　　黄克强黎副總統接程都督電云黄上將興現須返湘己於廿一由甯起程預計念二號當抵漢口黎公當委本府顧問李玉珊周葆貞二君乘兵輪駛赴黄州歡迎並飭沿江一帶駐防軍隊每遇黄上將泊輪之地均派兵在碼頭竚迓照料又飭軍務司曁各司長於黄抵漢之時務往歡迎以聯感情 
　　宋敎仁前任工商總長宋敎仁於前日由京乘車來鄂聞與黎副總統係屬初見故招待格外盡禮宋氏現居前同盟會支部其來鄂之宗旨有三（一）袁總統囑其來鄂與副總統磋商某項交涉要政（二）視察國民黨鄂支部之成效且指導一切進行之手續及方針（三）孫中山託其與譚人鳳君籌畵粤漢鐵道磋商折衷之策俾便早收效果 
　　秋鑑湖湘省譚都督刻派南恒輪船送鑑湖女俠秋瑾烈觀歸葬西湖該輪業於十九日駛抵漢口泊于龍王廟上首輪渡碼頭高搭綵棚俾便祭奠武漢女學界均紛紛登輪往祭云 
　　陶德琨中央財政總長周學熙日前委定清查各省財政委員四十餘人分赴各省調查來湖北者係派陶德琨（湖北人留日經濟專科卒業）黄紹第（前清湖北道員浙江人歷當鄂省要差）二員昨已乘車南下軍民二储財政司約派員赴車站歡迎並於乙棧内設立行館以盡地主之誼 
　　劉仲文前湖北北伐左軍軍　劉仲文前　次在軍　　　涉嫌疑經黎都督迭次派人勸其解除兵柄來省謁見定當推荐於大總統授以顯秩劉懼蹈張振武覆轍觀望不肯前來日前黎公復派吕參議往商並由季雨霖等担保其必無危險劉始允將其部下交王安瀾君接管日昨鄂中國民黨巳改選劉爲支部副長該黨特電其速至任職當接復電云巳首途南下季雨霖統制以劉君爲起義功首特電諭所屬駐紮襄河各團營謂劉君經過之處必須整隊歡迎以　宿嫌大約一二日即可抵省矣 
[日本視察團來蘇預聞]  
　　日本衆議院議員組合視察團十六人己於本月二十六日抵津探聞定於陰曆十月初來蘇現巳由程都督照會各界預備歡迎以聯邦交而敦睦誼 
[臨武錫鑛調查錄]  
　　湖南臨武縣香花嶺砂子坪等處錫鑛實爲湘省唯一之佳鑛乃自反正以來紏葛横生原因複雜茲將種種原因分别調查如後 
　　鄰境之爭執該礦處桂陽臨武之間長富鎭湘阜臨各公司爭持界限互控不休迨後竟各雇彪徒大起械鬭該縣知事謝崐恐滋事端祗得電禀都督暫行封閉其最難解决問題（一）界址無從劃分（二）民風强悍輒起械鬭（三）貧民仰望開採以圖生活勢難長此封禁（四）兩邑互爭界址以抽井稅欲從根本解决（一）須確定雙方界址（一）融化三方意見（三）取消各公司合併爲一大公司否則此疆彼界攘奪無已而天然地利終無收效之一日也 
　　外人之交涉該礦封禁後各股東爲保全礦利起見特具禀都督請改爲公商合辦其在商界一方面則公舉李貞垣充任總理以資聯絡業經都督核准旋據鎭湘公司周鳳翔報告該公司經理周鵬南於去年八月十二日在比商隆記洋行亦有售錫領銀專約并准駐漢比領事照會到湘謂該公司與隆記洋行專約尙未期滿應准繼續有效未便遽行停止請飭照舊履行等因譚都督以案關交涉周鵬南係案内重要之人特飭將一干人証一併發交審判廳訊辦至官商合辦之原案己令飭鑛務總局卽行取銷矣 
　　審訊之情形審判廳奉文後當卽調查周鵬南行蹤去年八月十二日周尙在桂陽之新舖嶺白沙等處且有同行之警察員賓利用可備質証是周鵬南所立之約確係有人串通該行買辦從中僞造已無逢義現已由廳文傳賓利用到案當面質証俾得早日斷結呈報都督照復比領事以便據理力爭 
　　股東之恐慌各公司股東問至道等八十餘人以該鑛封閉股本將歸無着特於日前遍發傳單謂李貞垣周鳳翔　意存奪佔置諸事於不理並一面約集臨武地主代表陳鴻業等曁實業保護團開全體大會公决將鎭湘一切公司名目一律取消卽由鎭湘舊有股東與實業保護團及該地礦主三部分重行組織定名曰三利有限公司仍歸完全商辦當即具禀都督曁實業司請予編號立案都督以該礦無論如何組織均應俟交涉完竣再行核辦所請暫難照准 
　　鑛局之調查鑛務總局前派前電報局總理黄君黄山曁調查員鄧彬等前赴該山實地查勘並調查租約合同四柱界址以便清理茲據黄君等報告該鑛苗質極旺惟鑛窿多至百數十處並無完全主權因該地附近百數十里以内苗質發現遍地皆是山主衆多無界可扞而貧民之零星挖採賴以爲生活者不下數百户若長此封閉則多數貧民之衣食又將無着欲求計出兩全惟有切實清厘合併開辦之一法刻己呈報都督察核矣 
　　善後之方法香花嶺砂子抨礦山互控頻仍所爭地點祗一窿口面積僅數十丈實占該山百分之零五而此數十丈之内砂質獨旺是以各不相下即亦無從剖斷欲求解决之善法惟有將該山各公司併爲一大公司一而取締零户由公司雇用仍令照常採砂以免失貧民生計各　山主均勸令入股由公家派員清理欵項購備機器大舉開採則將來之發逹當在指顧間矣 
　　粤商之覬覦臨武地接粤境該鑛之發達久爲粤商所深悉前次散布謠言希圖破壞難保無粤人從中播弄其更奇者日前有德國礦學博士凱貝爾君持有粤督護照前赴該山考察礦務臨行期詢問該縣知事謂該鑛山有兵多少是否堪以戰鬭云云各股東大爲詑異命謂粤人將實行攘奪並擬一面限制股東不得將股票轉售他人以免别生枝節 
地方通信 
[蘇州]  
　　續獲梟黨蘇軍飛划五營孫管帶破獲梟匪頭目龍生暖等多名巳記前報茲孫管帶因悉龍梟黨羽尙多特分派眼線四路偵緝日昨由前隊黄隊官有德在南路緝獲龍梟餘黨劉阿三一名並追獲匪船兩只又在船内起獲單刀贜物等件一併押送至省現經鍾統領訊明解送軍政司歸案訊辦 
　　請補實官前都督府偵探長馬衡具呈都督府并呈送履歴册委任狀請予核准補官等情奉程都督指令云　呈請補實官一節核與陸軍補官章程不合惟該員於光復時從事偵探不無勞績仰候將委狀履歴等件送交　績　查會核辦可也即便知照此令 
　　幸各自愛蘇都督曉諭退伍兵士云照得退伍兵士前經通令各處地方官隨時妥爲優待照章保護在案乃近來有等退伍兵士遇事專横擾害治安實屬不知自愛未便稍事姑容合行示諭各地方官遵照凡退伍兵士束身自愛者妥爲優待切實保護如遇有不知自重擾害治安者准各地方官就案訊　自經此次告誡之後各該退伍兵士務各恪守紀律愼勿以身試法致損軍人名譽其各遵照 
[時評二（萍）]  
　　民國統一倐逾半年國人所皇皇不足者惟在財政上一大問題 
　　前此大總統電促各行省公舉代表入京諮詢所以謀財政之統一也然而第一次開會之結果巳如此 
　　今者財政部又派調查員矣其唯一之目的亦以財政統一爲前提吾不知異日之結果又將奚似 
　　雖然中央之財源在於各省苟各都督各民政長或尙狃於方隅之見而不知以國家爲前提是知有省而不知有國矣果烏乎其可者 
本埠新聞 
[工商部調查國貨]  
　　上海總商會奉工商部通令云照得民國服制經參議院議决於本年十月初三日奉大總統命令公布業經刋登政府公報通告在案查此次所定服制均用本國材料以重國貨凡現今各省所出之絲織品及棉織蔴織毛織各品當不乏可用者本部有維持國貨振興商業之責亟應實力設法以圖挽回利權爲此通令各該總商會就近轉知各分會通知絲織棉織蔴織及毛織各業商家將各項己製成之貨料與新定服制適用者迅將標本各一分註明各商業行號住址彚齊寄送本部以備參考藉廣行銷 
[巿議會呈送議决案]  
　　巿政廳議事會中議長姚文枬王引才等呈上海縣民政長文云竊巿議事會開秋季議會於八月二十七日開會至九月十九日閉會查巿鄉制第三十六條内載議事會議决事件由議長呈報該管民政長查核後移交巿董事會或鄉董按章執行等語本屆議事會所有各議案計董事會交議二十三件續交議兩件臨時交議五件議員提議十九件臨時動議一件臨時質問兩件公民請議兩件共五十四件除未議决三件不成立六件歸併五件外現計議决三案共四十件合將各議案抄呈鑒核爲特備文呈送即祈察照施行再此次議决之案有公認爲緊急者業先抄送董事會提前執行合併聲明 
[巿政廳臨事會議案彚錄]  
　　滬南巿政廳收支一切預算决算至元年七月止早經列案交議茲又由董事會將八月至十二月之預算造册交議議事會各議員以此項預算渾括不清應增應减非詳細商酌無從着手議定將修正董事會辦事規約及審定董事會總務科辦事規約并交原審查員再行審查報告公决衆贊成 
　　又議臧蓮孫辭退南區區董案先由議長報告臧君來函大致謂如承巿議會公舉理應爲地方盡職雖公民反對事實是有公論惟現辦貨物稅事無暇兼顧再請辭職等語各議員以公民實無反對之理由斷斷不能承認惟臧君實因貨物稅事煩職重難卸仔肩自可諒其爲難承認辭職一面仍由董事會函請舊區董朱志堯君暫行聯任 
[商團公會開追悼會記事]  
　　上海商團公會昨日開追悼會堂中懸掛張沛如俞志偉熊九松三烈士及已故會員諸遺像案上陳設各種鮮花果品及牛羊牲畜諸祭品下午二時開會到者爲會長張樂君及司令朱少圻砲隊長凌季潭敎練員馬驥良軍樂隊程子雲並有尙武學校全體學生由監學黄襄君率隊分列左右少頃由滬軍營管帶楊勵身南巿商會總董顧馨一及模範童子軍書業商團永義商團商學補習會全體至靈前行三鞠躬禮旣由黄襄君讀誄詞并贈滬江三傑匾額及花圈等品畢遂同商業體 
 
 
 

Page 7

 
 
操會員至徽寜會館張沛如烈士柩前祭奠禮畢由思恭堂各董欵以茶點而散 
[再請撤除巡船]  
　　滬南商業維持會前因閔行分卡派駐油車碼頭之巡船有苛歛捐稅種種弊竇曾經公禀江蘇都督要求撤除迄今尙未達到目的茲届秋收新花上巿鄉人之販花過滬者仍被欺勒苛歛貽害非淺爰特商明南巿商會董事再行禀求程都督實行撤去以除民害 
[第六營管帶被控]  
　　滬防第六營副官凌國斌與全營排長班長遞呈江蘇都督府控告該營管帶師德貴吞没兵餉略謂全營兵士長官均於上年光復上海時衝鋒血戰不無微勞故滬督當時允發雙餉但庫藏支絀祇得每兵實發月餉十二元詎料師管帶吞没四元每兵僅發八元以致全營反對卽於統領前控告奉諭補發在案乃師管帶旣不補發復挾恨代表勒令國斌銷差如此行爲公道何在軍紀何在禀祈都督派員查實究辦以平衆憤 
[周浦鎭之怪狀]  
　　本月二十四號爲舊曆霜降節浦東周浦鎭仍有人發起迎霜降會一般迷信之徒莫不興高采烈會中有皇命會首係五圖十圖正副地保等數人手持三角龍旂及令箭肩背大涼帽身穿前清軍服以前在新舞臺爲茶房之阿妙戎服佩刀在内壓隊又有警察二十人排隊隨行口中一二一二之聲連連不絶實民國之怪象也但上海自經民政長示禁之後一切迎神賽會巳不復見而該處三巡會解粮會均仍其舊一水之隔風俗逈殊何智識之淺陋若是耶 
[華官爭論權限]  
　　甬人周友財因刃斃髮妻鮑氏上星期亦經公共公廨王襄讞會同德裴副領事訊明裴君以周忍心殺妻自應嚴懲卽在西文解單上判定禁錮西牢十五年王襄讞則於華文解單上簽明押候核辦迨退座後商諸關讞員關君以會審公堂定例凡有五年以上罪犯照章應解内地華官訊辦且周自行出首尤輕一等今德副領事擅行判斷實屬侵越權限聞己飭承抄錄全案卷宗俾便禀請陳交涉使照會領事團按照民國新刑律定罪以昭大公 
[公廨清書之慣技]  
　　公共公廨清書沈心田前因賄賣公文經關讞員查悉諭飭總稿書先定杜弊規則並嚴行防範始稍歛跡而近來緊要公文又多漏洩關讞員聞之大怒業己責令鄧總書查明澈究在外交團一方面亦己派捕密查預備向華官詰問矣 
[虹口澄衷學校運動會誌盛]  
　　二十六日午後一時澄衷學校開運動會男女來賓到會參觀者三千餘人開會時該校學生三百名均穿操衣精神煥發秩序井井而廣闊之會場爲其活動之舞臺尤爲合宜計其奏演如體操競走舞蹈遊戲等共有二十七次之多姿勢步伐皆逹上乘而競走之敏捷舞蹈之靈動來賓嘆觀止焉外加該校畢業生競走來賓賽跑跳高曁歐美日本游學歸國之校友競走興味倍增鼓掌不絶按該校爲鎭海葉氏所創辦每年畢業者必有數十人明年擬再添辦中學其熱心敎育實爲難得 
[程都督飭查馬廠營地]  
　　南匪縣屬之馬廠營地總計約有二萬四千餘畝久爲該處鄉民佔據墾種視爲己産茲經清查寗蘇營地分局長朱大斌查出飭令承種各鄉民繳納租糧以重公産而各鄉民以此項營地墾種已久素無粗賦特於日前公舉代表赴甯具呈都督府請將馬廠營地每畝作價洋五元准由各鄉民承購墾種程都督以該處營地共有若干畝是否均已墾熟按照時價每畝究値幾何均應調查業巳指令朱大斌詳細查　以憑核奪 
[清查營地之報告]  
　　調查營地分局長朱大斌查得蘇州城守左右及金山靖江松江各營公産每年計可征收租洋四千餘元曾經報告江蘇都督查核在案現該分局長以清查營地所得租糧係爲補助軍餉之需事關重要分飭各調查員迅速查報去後茲據委員吳樹藩報稱淞南太湖左營及平望青村江陰鎭江各處營地每年可收租洋二千四百餘元又據叚　矩張復菴二員報告柘林馬廠等營公産每年可收租洋三千元之譜又據朱鼎黄章武司徒　三員報告狼山各營及泰興奇兵三江瓜洲等營營地租糧每年可收洋一千七百餘元總計以上各處每年巳可征收租洋一萬一千餘元此外尙有十餘營未據復到大約本年各屬營地租粮可收二萬金左右除開支局用等項外其餘悉數解充軍餉昨巳由朱局長將據報各屬營地征租數目先行呈報都督查核矣 
[表揚助戰勞績]  
　　前任長江總司令長李爕和前日致書滬防水師第八營管帶王楚雄云照得易占擊帶詩賦彤弓虞廷垂車服之經漢室繪雲臺之像皆所以嘉乃丕績風示方來况敵愾同仇旣萬死一生之不顧斯論功行賞當微勞片善之無遺憶本司令由申起義以來正合各同志捲甲相從之日諸艱歷試可得而言或製藥於私家聞鷄聲而不息或說降於勝國入虎穴而奚辭或運籌惟幄之中幾忘寢饋或鼓勇疆場之内矢願犧牲此外或任事認眞甘爲怨府或處脂不潤無愧廉泉凡羣策羣力之相須皆懋賞懋功所必及前以武威解職未行旌善之文茲復病發乞休補予酬庸之典茲查有王楚雄率兵助戰勞績堪嘉所有立功事實己呈請大總統逾格表揚至於紀念奬憑自應由本司令先行發給諸君子卑謙自牧豈有施勞伐善之心本司令患難相依聊答助我起予之誼綴茲駢譜勵彼鴻猷（下略） 
[李旅長巡視泖河]  
　　程都督電召陸軍第三旅李旅長赴寜會議軍事己誌前報茲悉李旅長業於前日回滬因江浙交界之泖河一帶邇來迭出盜案又於昨日午後乘坐鈞和兵輪前往查緝 
[程都督派輪運械]  
　　江蘇程都督因江寜軍隊需用快槍一千五百桿及子彈火藥等件特命利濟兵輪於前曑來滬停泊製造局碼頭聽候裝運一面照會江海關稅司免驗放行 
[羣學會紀念日之點綴]  
　　羣學會舉行上海地方紀念祝典定於十一月二號三號即舊曆九月二十四二十五兩日巳誌前報茲聞該會陳設名人書畵古玩金石皆係會友家藏珍品從未在外陳賽所有菊花亦均係各家有名之品與尋常陳設者不同場外裝有紀念門紀念燈塔各一座餘外加以種種助興品如文虎焰火中西音樂新奇燈彩稽遊戲名人演說紀念贈品等聞此次陳設會場巳訂定由王鶴僧樊心存郭楚琴金粟人姚伯鴻夏應堂葛梅生馬仲生朱起莘胡殿臣周石僧趙　之諸君担任均係書畫金石名家想開會時各種陳設必爲賞鑒家所讚許也 
[北洋大學同學會記事]  
　　上海北洋大學堂同學會昨開秋季大會上午十一時會員聯翩而至計名譽會員蒞止者爲伍廷芳温宗堯諸君會員到者爲王寵惠金邦平洪錫範諸君共四十餘人會長王正廷因隨孫前總統前往九江未克到會由副會長林君添祥代爲主席十二時半入座酒半酣副會長林君致開會辭繼請伍君演說約一時之久次由金君邦平演說末由徐君紫峰報告今春本會成立情形莫 
不鼓掌稱善宴畢共撮一影以爲紀念 
[補行地方紀念會之通告]  
　　上海地方紀念會通告各界云民國成立秩序漸復回億去年今日其景象何如成效之速實爲我一般國民始願所不及上海雖彈丸地而促進共和聮絡南北　局一役保全生靈　　此後轉輸餉械統以上海爲機關和議告成又以上海爲中心點關係重要不啻海二武昌茲値期年大會凡我同人悲烈土之殉身策前途之進步不追旣往曷示來茲謹訂於十一月三日下午二時在南巿市政廳會集補行紀念式務希准時駕臨無任榮幸 
[警務長極力撙節]  
　　警務長穆杼齋以民國成立伊始財政奇絀一應開支宜從節省嗣後各區域除尋常經費仍准照常動支外其餘修理一切工程暫緩舉辦己知照各區員遵辦矣 
[派員提倡農事]  
　　江北裏下河一帶地勢低窪連年　水爲災農民束手茲由全國農圃公會會長章水天君特派交際員印水心張崇　熊介夫陳肇椿四君前往鹽城縣實力提倡農圃事業並組立分會以求推廣四君己於昨日首途矣 
[咨送工商會議旁聽員]  
　　五族少年保國會會長陳其昌幹事楊巨川錢野儀代表該會實業團赴京參列工商會議先期禀明程都督昨接覆函如下頃閱來牘備悉壹是貴會以民生實業爲保國宗旨良所佩慰工商會議迭經咨請推廣名額准復稱議場有限除每省四人列席外其他准予旁聽茲貴會公舉代表准即咨途到會旁聽可也 
[取締店舖招牌]  
　　法捕房以各店舖所懸之招牌高低不一不但有碍行人且不雅觀業巳派令中西巡捕逐户丈量如有參差碍路者着即收進懸掛以歸一律 
[保安團週歲紀念]  
　　本邑十九二十兩舖偏居城南地甚荒僻去秋武昌起義人心皇皇之時曾由周采臣君邀同王雅眉君昆季並沈仲芳郭楚琴郁燕生葛眉生諸君發起組織保安團自籌防衞於九月初九日即陽曆十月三十號成立設事務所於同仁輔元堂繼卽移至郭宅後復遷入也是園茲値一週之期正副團長莫子經周采臣擬定於十月三十卽舊曆九月二十一日午後柬請政界諸君曁各團體在事務所開週歲紀念大會晚間並由該團體育消防兩部舉行提燈會九時開演影戲藉伸慶祝 
[區長並未違法]  
　　閘北第三初級檢察廳因四區區長鄧常彰處罰聚鬥蟋蟀一案特於前日函致警務公所謂此案發生地點係在本廳管轄區域之内應請轉飭鄧區長將己釋一干人証着保交案移廳訊判等情昨經蔣所長函復云查本月二十敝所轄境第四區陸家宅地方聚鬭蟋蟀並聞有賭彩情事敝所以類似賭博有違警律當經派員前赴該區率同長警並會同商團會員當場拿獲二十八名即經該區鄧區長查悉違警律第三十三條之規定各按情籌輕重分别科罰交保開釋在案查該處聚鬭蟋蟀其初不過游戲曾經該區長傳諭禁止嗣聞有不事正業之人竟以此爲賭彩敝所有維持治安之責不能不出而干涉第此案性質確係違警非純爲賭博可比業經該區照律判决似不應責其違法若准貴廳來函著將是案人犯重行解送貴廳核辦非獨與法制未符卽事實上亦無此辦法敝所實未敢出此諸希鑒原 
[神州送診所開診預誌]  
　　西醫顧叔惠前設大同醫院於寗波江北岸成效昭著光復後暫來滬上特設診所於白克路充美里内茲以個人行醫功難普及又於四馬路青蓮閣東間壁合興里神州旅館内分設送診所專治内外皮膚花柳諸科並由張蔚森過伯言胡叔威諸君佐理治療看護諸以務定於陽曆十一月初一日開診 
[匠目私用公料]  
　　製造局各廠工人楊文廷周根生等二百餘人前日公呈局長謂總匠目馬本懷私造活動螺絲靠椅三把現己由衆工人查獲送存庫房値此局欵支絀之際該匠目胆敢營私舞弊殊難緘默請爲查究等語現李局長己派員查究矣 
瑣聞 
[城内]  
　　追索借欵○婦人瞿徐氏在第一初級審判廳控告黄錦章不還欠洋前日午後經推事任桐君提訊瞿徐氏延請唐受潘律師爲輔佐據稱報告所欠之洋分文不還向索恃蠻請求追究並由瞿徐氏自行訴稱家住城内小橋地方光緒二十六年間被黄錦章先借去洋二百七十元將方單一紙作抵一分起息自光緒三十四年迄今本利無着向索不還且一味蠻横求恩追給借據方單呈騐訊之黄錦章供稱向開壽器店近己收歇所欠之洋並未圖賴但目下無力歸還應付利息亦己陸續付過餘欠無多祗可暫緩判黄交保限一月内將本洋二百七十元歸還利息免追 
　　一羣竊賊○警務所偵探連日在城廂内外緝獲積竊王阿三金松楊陳阿三張阿二陳德寳李阿才等於前日一併解所經司法股員提案訊據王阿三等供稱曾往汪典文李可小袁坤郎等行竊是實求恩寛宥司法股員着將王阿三等先行收押諭飭警　住傳汪典文等到案訊明再行移送地方檢察廳訊辦 
　　　告　究○鎭江人顧瑞安前至地方檢察廳禀控薛渭廣誘拐妻子經陳廳長准詞飭傳薛渭廣到案訊得並無誘拐實據着顧自行出外找尋判薛交保在案茲悉此案業經顧瑞安在鎭江岳家將妻及子尋獲遂卽返申到廳禀明前日午後經檢察官陶目湘提　當據顧瑞安供稱自妻走失後遍尋無着嗣赴鎭江至岳母家尋獲求請銷案薛渭廣供稱我自奉判交保之後因一時無保被押至今顧姓之妻旣非由我拐匿應求開釋陶檢察以顧瑞安誣告本應懲辦姑念一再苦求一併省釋 
　　地方檢察廳批示○楊景祥呈訴信船被刧報請緝追由批據稱爾經管之同春信船於本月二十一日黎明行經六里橋附近地方突被盜匪多人執械行搶並將信船船主錢炳生手足砍傷搭客沈姓亦因抵抗致被刀傷核其情節殊屬兇惡己極當時旣據報告水巡諒屬非虚候即移會　警一體嚴緝務獲兇盜追贓給領盡法懲辦該信船船主錢炳生及沈姓客人着卽來廳騐明傷痕聽候訊奪黏單附 
　　地方審判廳牌示○照得承發吏項師漢辦事　　屢有錯誤前以辦理包潘氏一案不遵庭諭延誤公務　予記過一次不卽開除原冀其力加振作以圖後效乃該吏近日收取陳雲亭等抄錄公費竟不照數呈繳詰問之下猶復支吾飾辯實屬故意弊混難以姑容着即斥革以儆其餘特示 
　　第一初級審判廳民科批示○蔡王氏請缺席判决批查此案言詞辯論業己終結惟潘楨毓開去方單未據查明具復仰候傳催到案再行判决 
[南巿]  
　　僅有發票○婦人施韓氏被匪攫去金耳環當卽報區拘獲李雲生趙德林兩名訊據供認不諱並稱贓己銷於景福銀樓得洋四元七角洋巳用去發票呈閱區員着均留區候移送警務所預審擬究 
[閘北]  
　　女孩待認○一區崗巡前日在途見一迷路女孩當卽帶回區内經張區長訊得該女名桃英年八歲寜波人身穿柳條布衫藍布褲諭准留養候出示招領 
　　婦人可憐○住居南泥城橋現充英捕房三百五十一號華捕之徐忠立因與某蕩婦姘識將妻郭氏百般凌虐竟於日前騙逐出外以致該氏行經江灣附近不勝怨忿投河圖盡幸而七區崗巡查見攔住帶回本區轉解警務所核辦 
[公共租界]  
　　定期賽馬○旅滬西商秋季賽馬之期業經跑馬廳總會擇定於陽曆十一月十一號（即陰曆十月初三日）開始舉行照章連賽三天後再擇期跳浜 
　　少一周折○公共租界定章凡捕房查獲之迷途男女小孩須送會審公堂訊明有無家屬以及住址如居就近者卽派巡捕送往認領其言語不清及路途較遠者或則留廨候認或送棲流所懸牌招領乃自被前讞員寳子觀吞没棲流所經費後送往之孩槩不收留公廨愈留愈衆無處安置嗣經濟良所在甘肅路另建專留此等小孩之分所後凡捕房送廨迷途之孩判留該所者居多茲聞捕房又擬新章凡查獲迷路之孩逕送濟良分所安置槩不送廨訊供以免周折 
　　學　　規○公共捕房新招之八百八十八號華捕費芳餘七百九十一號華捕金岳豐五百七十九號華捕賈應紀三名昨奉華捕張正巡官諭着并赴戈登路敎練所學習警規一俟訓練純熟即行派往各捕房當差 
　　分别功過○虹口捕房三百十號華捕因在差獲賊有功經張正巡官查悉昨將該捕下級升期提前八個月以示奬勵又總巡捕房一百六十六號匯山捕房四百三十四號兩華捕均辦公不力亦經張君着即開除以儆 
　　包探辭差○總巡捕房包探金漢章具禀辭差經麥代總巡允可前日傳諭代理西探頭目强生飭知金探准予下月一號辭退 
　　强搶金飾○張汪氏姚董氏前晚在河面路南京路等處被匪攫去金挖耳金環各一件當時追捕未獲即投報捕房派探查緝 
　　失物類誌○庽居四馬路五十五號門牌之日本人前日上午乘坐包車至外灘正金銀行在途失去鈔票洋九百元又南洋公學内之吳光墀前日由河南路至勞合路途中失落鈔票洋三百五十元又南巿太平碼頭泰康棧庽客陸維新昨在南京路購物失竊値不壮百元之金飾各物業均分别開單報請新老兩捕房飭探偵緝 
　　乘車跌傷○沈生大昨搭某號電車至西華得路跳下跌傷頭面由捕送入同仁醫院醫治 
　　夥友舞弊○勝家成衣機器公司夥高阿堂因將機器押洋浪用被經理覺察報告捕房拘押候究 
　　印人淫惡○印人某甲前晚至鴨綠路范阿和妓院投宿該妓拒而不納致被擊破頭額而逃旋由九百五十六號巡捕將甲追獲解押捕房范送醫院療治 
[法租界]  
　　法領易人○駐滬法總領事喇伯第君任事期滿將於下月回國問法政府已調天津領事蓋君來滬接任 
　　改製暖帽○法捕房麥總巡以各巡捕舊時所戴之紅藍白三色緯帽業已不合時宜諭令改製嗶嘰料暖帽其形式與安南捕所戴之帽無異惟帽頂係是圓形現巳製就一律發給日内即可更換 
　　新船抵滬○法國郵船公司近在本國新造郵船一艘長六百尺載重二萬噸已於六月二十號在該國行落成禮業於前日來滬停泊招商局北棧碼頭即由該船主邀請庽滬各國官商到船宴飮參觀一切 
時評三 
[初選當選人非卽選舉法上之被選舉人]  
　　參議院議決之衆議院省議會選舉法於被選舉人之資格除年齡外别無所限制（衆議院選舉法第五條與省議會選舉法第四條）故選出之人不以選舉人名册爲限選舉人當選可也卽非選舉人當選亦可也惟初選當選人則必限於選舉人非選舉人當選則無效此衆議院省議會選舉法第五十四條第五欵所規定者也而覆選舉則不適用之（選舉法第七十四條）是可知立法者於初選當選人但認其爲選舉人而不認其爲被選舉人法意甚明夫旣非被選舉人則法文所稱被選舉權者其果屬於初選當選人乎抑不屬於初選當選人乎敢再質之國會事務局 
來件 
[敬告參議院諸君速沉淪烟海同胞]  
　　丁羲華 
　　日前爲中華四千餘年第一次民國國慶良辰大總統府茶曾及共和紀念會鄙人均獲躬與其盛何幸如之此大典最足令人羡慕不置者軍士有赳赳雄風人民有雍雍喜色一種勃然新氣象較與前清腐敗情形不可同日而語矣自茲以往預祝民國進步與日俱增非僅達到上等國已也何期頌禱未竞惡耗傳來昨接安徽栢都督來電内聞萬國改良總會丁羲華君鑒手敎敬悉皖省烟禁　嚴衆人所曉各縣禁種亦已盡凈按之約章印藥本巳不應人境且此次安慶焚毁之烟士係末持運單私運内地之貨物違背約章例應没收敝處並無背約之事英領事遽挾兵艦闖入内地干涉是否合於法理萬國自有公論現派顧問官周君澤青赴滬與貴會接洽尙望力爲後盾是　此復聞皖都督栢文蔚叩庚印等因閱悉之下殊堪髮指余素服栢都督　皖省議會諸君鎭定鴉片流毒不能與民國同時生存一切禁煙手續極合國内自由行爲前曾電逹袁大總統總各理部總次長請於元年爲鴉片進口終止之期一片熱忱溢於言表豈料無道德烟商惟利自圖竟敢違約不持運單私運烟土入境迨至察出焚燬尤敢慫恿英國國家遽派兵艦壓境以示强梁弁髦公理莫此爲甚所可慮者昨閱英文北京日報電載栢都督對於此次燒烟一案己有退意允將省内七十二家土店每月停閉九家延長八個月陸續閉歇等語予細核此節先倨後恭辦法必有不得己之苦衷决非栢都督及皖省諸君之本願惟此等　就辦法於國際交涉上最啓他國得步進步之端况且延長此八個月内沉淪幾許同胞銷耗幾許金錢興言及此能不令人痛心疾首長太息者也第思參議院諸君爲全國人民代表國體攸關亟應協力維持作該省之援助不致令栢都督勢成孤立方不負同胞所託付若繩前清舊習畏難因循藉詞持重緩運主義適中英國烟商之計殊爲不取假如今有人焉被毒蛇纒身我人見之勢必設法爲其立時解救殊不知毒蛇不過纒一人之身而毒烟害全國之種如此設想非特不能諉諸緩圖亦不忍一刻膜視也總之中國如果抱定公理放手　去隣邦自然聯袂興起竭力匡助茲以二件最確實証據報告參議院曁諸同胞垂聽一美國風聞某國倡言某國若禁烟過嚴有不認爲友之語現在美國人士發起聯名上書請政府承認中華民國二前兩月倫敦禁烟聯合會上書英政府請開放中國自由禁烟主權否則此等以隣爲壑行動天理循環難免惡報各等語足見各國極願插身帮助剷除烈毒然而主不動客不行中國若不持進取主義友邦亦無從着手惟有盼望參議院諸大君子不必徘徊瞻顧拘定公理毅然進行速賜定斷孟子七篇内載日攘其隣之雞者一章如知其非義斯速己矣何待來年請諸同胞三復斯言則沉淪烟海者早日得登袵席矣 
來函 
[節錄寳山同鄉會來函]  
　　十月二十五號下午閘北商團會會員徐濟清王彬彦顧宋臣陳維新等十餘人至巿政廳擬向選舉籌備處鮑貫參錢玉如二人質問選舉事宜錢不在廳中由鮑出而接洽徐等曰吾商團光復有功照臨時約法十一條凡商團會員應有巿公所議員之資格何必另行籌備鮑君答以此係臨時辦法現在正式選舉應照暫行巿鄉制選舉章程辦理徐等又曰吾等不知法理遂起衝突是時錢玉如亦聞警到廳竭力勸解後商團會員愈聚愈多巡警局馬巡李華田等亦帮同各商團將籌備處選舉名册文牘等件取去正在紛亂之際錢巿長貴三亦至聲言名册等應歸廳内保存餘事俟再商議衆乃交還而散 
[陳醫士之衞生談]  
　　滬上人煙稠密各廠鱗次攀比　日燃煤地氣之熱甲於他處煤氣吸入鼻孔漸入臟腑久久發爲温病是以患時症者大都係風濕居多麻黄桂枝細辛蘇葉白芷荆芥等藥不甚合宜一經辛温達表而神昏亂語旋作心神内閉勢必至外脫告變屢經試驗歷歷不爽僕數年前醫一寜波人朱某其人每日須吸香烟數十支後喉症大發滿喉漫腫飮食不下不能發聲嗣經竭力醫治方告霍然近有安徽人鄭女喜食巿肆所售烘番茹無日不往購食熱毒藏伏發爲爛喉痧症醫皆束手延余診治余視其滿喉腫爛頸項漫腫痧子層出不窮兩臂均患一毒病係勢毒蔓延表裏三焦靡不周遍以不治復之其餘因食熱毒之品患喉症者尤指不勝屈更有售麻油熏炙之油魚火毒亦不下於烘番茹醬園中所售菜油豆油麻油生油等顔色混濁不清類皆攙以棉子油罌粟瞉油以其價廉而獲利較優也不知棉子油罌栗瞉油只可用以燃燈食之壞人臟腑糖食店　　舗所售等種糖食糕　皆用五彩洋顔色做成塗飾外觀以取悅於買主不知洋顔色係是染料非可用作食品巿儈不顧大局售賣　錢損人利己以致養生之物變作害人之具僕平日臨症細　考察各種病因未嘗不胚胎於此願衞生家各宜格外注意幸勿輕易善食以　生命更願衞生工部局會同會審廨員嚴行查禁將以上各種熱毒等品一律不准售賣功德正無量也滬　陳青雲謹白 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[色鬼上閻羅王禀] [  星]  
　　花酒大王銜血汚池都督色鬼禀爲雌威日甚壓制愈深仰求提究以重鬼命事竊色鬼等忝居冥界飄泊陰曹安守色鄉從無驚擾乃者冥道維新雌鬼作崇登臺演說旁若無鬼假平權之名行壓制之實甚至私立掌頰鞭背等刑以虐雄鬼而壯雌威潑悍之行駭鬼聽聞然彼意猶未足復於某日在鬼地歡迎平權雌代表揚言不達平權目的將以一種手段對付色鬼未結婚者停止十年不與色鬼結婚己結婚者十年不與色鬼交言似此猖狂尙復成何冥界該雌鬼果能言行相違上守下犯色鬼等尙可藉以自安否則實行寡鬼主義置色鬼於不顧何異坐視鬼等飢渴而死草菅鬼命言之痛心爲此懇求殿下飭下牛頭馬面立提該雌鬼等到案懲辦俾息雌威而安急色理合具禀伏乞察核施行 
[新四書] [  他他]  
　　子貢欲去告朔之餼羊國人皆曰不可子聞之曰無惻隱之心非人也見其生不認見其死若無罪而就死地於我心有戚戚焉子游曰先生何爲出此言也燔肉不至不脫冕而行則牛羊何擇焉子曰偃之言是也前言戲之耳 
　　子曰不有拍馬之手而有吹牛之口難乎免於今之世矣 
海外奇談 
[酒疣] [  頌斌譯]  
　　巴黎有一酒翁名利德爾者日夜飮酒數十斤終年不斷迄今己有二十三年人皆知其習慣自然故亦不以爲奇今年春間忽於背間生一大疣色紅而紫幾如大北瓜倘一日飮酒不如量此疣即空而痛不能作事竟成酒癮諸名醫皆束手無策恐將爲終身贅疣矣衆皆稱之曰酒疣此是罕見之奇疾亦足爲嗜酒者之殷鑑也 
[獵禽鎭] [  頌斌譯]  
　　俄國搿拉台省東十餘里有買塏小鎭鳬間鄉民多以獵鳥爲業幼卽從事獵禽連珠細彈發無不中故人别名此地方曰獵禽鎭然近於此鎭有一奇事焉有佘德萊者年祗弱冠藝未精嫻於本年九月七號行獵郊外見二鳥飛行屋旁乃開鎗擊之詎其時適有汽球飛騰鳥已遠翔誤中坐汽球之人於是旁觀者大爲不平立將佘德萊獲住押至捕房幸坐汽球者被傷不甚重經醫生將肉内鉛珠三粒盡行取出並罰佘德萊出傷費洋一百元始得了事 
尊聞閣詞選 
[和天白式微歌] [  李生]  
　　式微式微胡不歸白雲秋柳夢依依鄉心一夜愁多少萬里孤鴻　上飛 
　　式微式微胡不歸故園秋思總相違西風客裏茱萸會漫采黄花　滿衣 
　　式微式微胡不歸羽書星火馬如飛兵戈滿　家何在大地關山未解圍 
　　式微式微胡不歸秋風客舍雨霏霏高鴻自有凌霄志肯逐浮雲衆鳥飛 
[和李生原韻] [  碧梧女士]  
　　式微式微胡不歸鄉心如醉柳依依天涯遠客愁千縷獨倚樓頭望雁飛 
　　式微式微胡不歸黄花心事總相違何常載酒西園去冷露清香滴滿衣 
　　式微式微胡不歸秋風江上雁南飛舊時嫋嫋門前柳今日成陰己十圍 
　　式微式微胡不歸客中秋雨自霏霏故人千里應無恙自斷孤鴻天際飛 
遺聞軼事 
[蓬萊影事三則] [  了青]  
　　蓬萊閣在蓬萊縣城上前瀕大海即東坡觀海巿處余客由左久嘗聞諸彼處人云春夏陰晴不定烟雲變幻日數十次所謂海巿者或累　不見或一月數見但從無一相同者近在閑園晤舒城沈子階姻丈謂梁庽蓬萊將十稔曾兩見之云 
　　某日釣於城下有白雲自波濤間出漸推漸上乃至脫離水際雲之最上端陡露城郭危樓插天微風偶動時復欹無樓下雉堞相間處見一人自兩而北面目隱隱可辨後隨一犬且追且吠其人屢作回顧狀久之乃滅 
　　又閣外有大足山（譯音）者横臥海上一端略高狀若人足一日山忽起立陡成三峰旣又化三爲二漸分漸遠向所謂大足山處則一片汪洋了無所見久之兩峯又漸漸移近仍合爲一復漸漸臥下則依然大足山矣 
　　子階先生又言閣旁有避風亭者而北向雖至各令狂　大作飛砂走石之際亭中窗户四闢試之以燈絶不搖動但聞門外波濤洶湧此足奇己然更有奇者亭側小院中有石碑一自二三丈外觀之則上刻洞賓像神采鬚眉栩栩欲活近之則石平如洗視之無痕撫之無跡固一無所有也 
自由談話會 
　　只是可恨一打鬍子不討嫌只是蹺起着可恨西裝不討嫌只是打狗棍可恨大人老爺不討嫌只是喊得可恨守財奴不討嫌只是躱起來可恨女子不討嫌只是粉骷髏可恨徽章不討嫌只是佩在流氓身上可恨眼鏡不討嫌只是外國銅絲可恨辦事員不討嫌只是冶游可恨上海人多不討嫌只是求庇外人可恨報紙不討嫌只是諧談可恨 
　　輿論對於當國之　　　正之責扶助之義若見其才力不足勝任而一意誹笑之嘲罵之傾陷之此非正當之行爲故世有權奸大惡受人吐駡而爲惡愈烈者實輿論有以促成之也 
　　吾中華人民本爲世界聰慧之人種能力求精進成就正未可量不得以革命成功之迅速而遂　　自足也况國家今日缺陷之處正不可以縷指乎此非吾人欲望過奢好爲苟實實當　諸公所尤宜注意者也 
　　名利二字不知誤了多少英雄豪傑然果其爲眞英雄大豪傑則必不爲虚名虚利所搖惑[  病夫]  
　　人皆視滬上爲安樂土故武漢起義後巨宦富商相率匿跡其間以爲桃源不如也然而流氓之多旣爲内地所未有而陰賊險狠之事又爲世所僅見然則彼輩何樂而居此也哉 
　　凡關於公益及愛國之事上海人士類皆一倡百和爲内地先聲如國貨維持會也不吸捲烟進行會也聲嘶力竭極表熱誠然試縱目馬路間身穿舶來品口啣派律脫者反多於内地何故 
　　鄉間窮措大每到上海遊覽後歸輙語人曰上海如何好上海如何好然試問有好山水可以騁目者乎彼大馬路四馬路誠好看矣其如一片俗塵何 
　　上海開關爲商埠最早故凡百新政皆首先施設然一交夏令除外人所居不計外無不臭蟲滿谷以言衞生遠矣遠矣[  克昌]  
戲評[  玄郎]  
　　尙和玉之新長板坡劇中情節與楊小樓同一做法純係北派從紮營露宿演起佈夜景星光閃爍月色朦朧點綴頗佳尙和玉之趙雲英氣勃勃再接再厲架子脚力强硬穩健始終不懈尤屬難得接幼主時深明男女授受不親之大義危急中不露直率神氣精細之至糜夫人投井後尙復與張少福王來喜大戰一塲如生龍活虎矯健緊湊打得五花八門得未曾有精采爲全劇之冠（此段卽小樓亦無之的係新式）但唱工道白字音瑣碎不堪然就武藝而論似在小樓之上李永華之張飛神氣活現做工甚好架子亦可惜道白多遺漏句 
　　李吉瑞之盜御馬竇二墩盜馬演起此本武生之白口戲用李演唱最爲美滿李道白字字清勁每至臨了二字必先作紆徐之勢然後用全力收住尾聲故其白口宕漾中不見平疲精采自加人一等至於唱工之圓潤請安之入彀猶其餘事劇中尤配以劉永奎之竇二墩楊四立之朱光祖一則力足聲宏規模闊大一則心靈手敏舉止洒脫兩兩演來無一處不得神似珠聯璧合歎觀止矣 
小說 
[節烈小說賈烈女] [  瘦蝶]  
　　甲申之變滿兵南下淫掠慘酷不可僂計揚州十日嘉定三屠蓋其尤著者也迺有以小家碧玉而能抗威全節手刃其仇如賈烈女者亦難能而可貴巳 
　　烈女名芹江南人父某商於京師女早失恃因隨侍焉女顔穠桃李心皎冰霜性至孝曲意事父克盡子職女父雖膝下猶虚然慰情勝無亦足娱桑榆之暮景 
　　越數載滿兵入關京師失陷女父之資財盡爲虜將某部下所掠女父情急哀懇於虜將求給還營運資以延殘喘虜將見女美涎其色謂女父曰能以汝女畀余則當償汝所失女父躊躇再四勉允之 
　　旣歸商之女女憤然作色曰噫嘻阿父何出此不祥之言夫滿人之破我國家我儕雖無力恢復亦當痛心疾首目爲不共戴天之讎方可見先帝於地下今旣不殉國復欲兒靦顔事仇阿父試思以兒白璧之身博此營運之資孰得孰失曷勿深計兒寗死不能從阿父之命 
　　女父知其志不可奪而又不能忘情於所失乃密與虜將謀欲乘夜刦之女窺其意當晚即留書臥室乘間而遁 
　　明旦女父入室覔女不得瞥覩案上留函亟拾視之書略曰 
　　兒幼讀詩書稍知大義今虜騎犯闕而不能竭力掃蕩此雖男兒之罪抑亦女子所與有責者也今阿父與兒旣不能仗劍拒仇亦安忍反顔事敵夫敵之來狀甚慘暴然不過掠吾財喪吾身而已於先人猶無恙也今阿父命兒事敵則辱兒辱父而更辱及先人九原有知當亦以涙洗面矣頃聞賊欲以詭計辱兒祗得乘夜私遁必得間以雪此恥兒亦不甘徒死也臨别留書涙隨筆墮 
　　女父讀畢深自悔悟即雇人四出偵緝而孰意鴻飛冥冥杳不知其所之 
　　後月餘有數人避亂入山至深僻處見樹杪高懸一人趨視之烈女也面色如生目張舌露其傍有首級一髮辮垂腦後審爲滿族也好事者急走告女父女父聞之狂奔而往撫尸痛哭并營葬於山麓始知女不甘徒死必以手刃虜將爲快心嗚呼烈女可以傳矣 
 
 
 

Page 11

 
 
   
 
 

Page 12

 
 
   
 
