# 1884 - 110 - 4903963

 

Page 1

 
 
[奉送東京地圖] [  申報舘主人啓]  
　　法人用兵越南注意專在東京現在漸次深入内地其中山川村落一切地名往往苦於未能詳知而西人所稱又與越南土音各别識者憾焉夫熟悉地理是爲用兵第一要着尤爲中國此時用兵之第一要着故本館各處搜求不殫心力兹於西友處得有東京全圖一幅係親至該處躬歴而手繪者其中城鄉道路莫不瞭如指掌不特於軍事大有裨益如談越事者亦可披圖指證歴歴如在目前現特譯成華文詳加校勘用石印照相法以外國絮白紙張印就頗極精工中於月之初五日隨報附送不取分文並有測量道里之尺地方相距遠近不難量度而知也至於越南全境輿圖則本館早經分送諒蒙青睞矣肅此預告藉候時安惟照不備 
[招延訪事人] [  申報館主啓]  
　　本館現欲請一友人在福州採訪時事如滬上建帮中有願膺斯聘者望移玉趾來本舘面訂或福州有人肯承斯乏亦可信來酌商此布 
[新印屏條對聨横披直軸出售] [  點石齋主啓]  
　　本齋近又用石印照相法印得字畵數種皆精細可玩懸諸壁間頗覺雅觀準於卽日出售所有價目列下計開姜芝仙排七巧圖白紙對每副洋一角裱成每副洋二角顴惠卿六尺條幅人物着色每堂洋六角裱成每堂洋一元三角俞蔭甫小篆字横披每張一角裱成二角五分又白紙篆字琴條每堂洋一角裱成三角五分吳菊譚六尺行書字屏每堂洋五角裱成洋一元二角杜鳳岐朱子家訓每張洋二角裱成洋五角五分 
[第三次石印鴻雪因緣出售] [  點石齋主啓]  
　　長白麟見亭先生所著鴻雪因緣圖記一書本齋兩次縮爲石印出售俱蒙海内諸君許可接踵爭購瞬息售罄今於第三次開印之前細審圖畵字跡間有未盡愜心處故又不惜重資倩善書者一手重抄圖則逐頁鈎摩惟妙惟肖歴一載而工始竣反覆校讐仍付石印以視從前所印者益覺精美絶倫毫無遺憾披閱一過眞有宗少文臥遊之趣現已印成準於二十八日出售仍訂六本外加鐫字紅木夾板計價洋一元一角惟所印無多賜顧者尚祈早臨爲盼售處悉仍其舊 
[擬上高麗國王策富强書] [  涇川吳廣霈孟霖甫]  
　　中國布衣某謹恭肅奉書大王殿下竊聞天下無不可圖强之國卽强國不能無衰弱之時過强者弱之萌蘖也積弱者强之轉機也倚伏之道有自來矣今寰海分　大小國几百數他不暇具論請屏除忌諱卽以貴國之强弱言之昔衛滿席卷燕遺東逾碣石據箕子舊封創衛韓之業再傳及漢漢武方并吞六合横掃匈奴乃竭樓船兩將軍之力合圍王險未下其城厥後漢運陵夷中原瓦裂公孫康慕容廆等嘗先後用其土衆　據偏陲至隋煬傾中國之師兩出臨閭未拓尺土而隋社墟矣雖以唐太宗之英武翦削羣雄如摧枯朽而獨挫於東部一蓋蘇文此高麗極强之時如日之方中也迨後遼金崛起以迄於元兵鋒所加靡不殲破高麗雖俯仰其間亦尚能守境自保納好休民此所謂中造將衰而未極之時也自國朝龍興瀋代承明運貴國首先恭順國朝亦極隆字小之儀虞詐胥捐封貢無闕享承平之福者二百餘年浸假而文武委靡綱維弛墮至於今日而積弱之勢成矣夫興廢者天也强弱者時也若因時而轉移之以自新其𫒗命者則人也彼俗儒寡識世主拘遷動藉口王道止言仁義而不知敷治以文定亂以武歴稽五帝三王之世所以闢中國朝譜侯而撫四夷未有不以富强爲本而徒煦煦然空言仁義遂可安坐而致其盛業之隆也矧乎今海禁横裂如𫒗瞵睃於此而猶欲閉關謝客自守太古之風獨佈無爲之化斯雖愚者亦知其勢必不能乃知其不能而猶因循苟且不亟圖變計以廻積弱之機則天難我眷時不再來印度越南近　炯鑒無涯之禍誠可爲寒心聳骨也雖然治國者猶治病必先使病者自知其病而後信其醫醫信而後攻補調相之法可徐施也貴國僻處東隅自中國外鮮通聘盟耳目固陋相習成風此非大開其壅蔽袪其錮結而使之瞭然於今日天下之　勢五洲百十國治亂强弱之故則雖有伊呂爲之竭謀亦不能决其信而生其勇譬夫閉一夫於暗室而進語以山河人物名象之繁則終疑沮鮮功也請得言之今夫富者强者跡也末也今日歐洲已强之諸國是也而有所以致其富者强者道也本也昔日歐洲圖强之諸國是也跡則有中外之異道原無今古之殊也使　外慕其富强之跡而不深究其所以致此之由則後塵終不可步而終身之　愒無已時矣且今之爲大王進富强之術者孰不曰通商也練兵也而自愚末揣之通商足以富國尤足以貧國練兵足以保民亦足以疲民蓋以通商練兵易言於大國富國而不易言於小國貧國也國大則物産豐厚以已之所賤易人之所貴而富者益富國富則賦梲廣足以課民之餘資練保民之勁旅而强者益强今大王自度國固大而富者乎抑亦小且貧者乎此可絜矩而見其病之所在也然今日者商則通矣因其不得不通也則兵必練矣因其不得不練也處不得不然之勢而爲萬不容已之謀則不能用因而用革然而善革者尤必貴權其後先度其緩急制其宜而利其導以期議不虚生事無過舉而後能用勢而不爲勢屈竊以爲富之本無如勤民力强之本先須作民氣力勤而後財給四野皆物産也氣激而後知恥編户可干城也不觀孔子之適衛乎曰富曰教又不觀子胥之對夫差乎曰十年生聚十年教訓夫財生而後國富國富而後兵强自來覇王之治術本末條理自有井然秩然不容淆紊者此其理可喻之於片言此其事不可行之於一日此其志則要當失之以百年雖安而如危雖久而如暫上下一心夙夜同奮而後行之數年其效可漸覩也而後又行之數年其效乃可大成也此稿未完 
[諭旨恭錄]  
　　三月廿四日奉旨這所叅疏防監犯越獄之管獄官山西寗遠廳司獄陶奎着革職拿問交張之洞奎斌提同刑禁人等研訊有無鬆刑賄縱情弊按律懲辦有獄官署甯遠廳通判豫臨是否先期公出着查明辦理仍勒限將逸犯張馬侁仔李有嚴緝務獲餘着照所議辦理該部知道欽此 
[津電照登]  
　　昨晚接到天津專發來電云新簡粤海關監督乘坐保大輪船於明日展輪南下云 
[法人狡獪]  
　　昨聞本埠西人傳言謂法人攻取越南本意不欲與中國開釁但欲向中國索賠兵餉而已兹悉中朝樞部大臣驟有更動新用諸人多有主戰之意與法人初見不合頗深躊躇云云按此說也足見法人狡獪不肯自 
 
 

Page 2

 
 
居戎首之名如果不欲啓釁於中朝則又何必使水師兵船連檣來華以相恫喝况索賠兵餉中朝豈肯俯從要求不遂法人又豈肯卽行罷手而顧故爲此言鬼蜮伎倆固有莫逃禹鼎者已 
[西洋拓地]  
　　福州西字報云西洋近撥本國民人五十家乘一載兵船名印度前赴阿非利加西邊之馬薩密的司地方蓋西洋新得此地而徙民以實之使在彼居住開墾也從此生聚教訓厚封殖而長子孫西洋又得一屬地矣 
[京都來信]  
　　昨接北省來信云恭邸素有淸恙嗣奉上月十三日諭旨　病更增劇云云伏思恭邸當咸同之交旋乾轉坤勳勞懋著自是久贊樞廷中外欽服近以法越乙事昕夕焦勞心力交瘁今荷恩綸得以在邸養疴想靜心頤養不難喜占勿藥也 
[朝鮮郵音]  
　　去冬鐘樓街南棉花馬鞍二店失火延　一百四十四間高王極爲矜卹諭政府速飭結搆改建但恐民間無力發内帑錢一萬惠局緜布二十筩助給二月初已興工土木並舉役者百餘人刻下將卽竣事矣○内衙門草記云　軍諸營次第新設而一應餉需恐難支放特設籌餉局酌量籌辦聞已允行矣○去年三月以後語學生徒入日本者前後五六十人多在日本東京慶應義塾該塾以教授西學爲主其生徒共不下六七百人特爲朝鮮國生徒另設一舍時加教導生徒中一人現已卒業轉學洋文又或有學稅務者有學養蠶法者有入士官學校學軍制者悉心攻苦當必日進有功也○近日城内時常失火賴中國官弁督率兵丁救滅不至延燒且各華官每有優卹或每人給錢若干每户給米若干被災之人甚爲感德云 
[仁川近信]  
　　朝鮮仁川來信稱該港日夾天氣漸漸和暖梅花遇風動唇稍有春色景緻惟山野草木尚未萌芽高嶺白雪皎皎依然冬日景色至貿易毫無起色但外客則接踵而至想從此或有轉機查日本之客是地者有三百餘名之多每月日本輪船往返三四次貨載寥寥目下該港所泊各國兵船英美各一艘英商輪船三菱輪船各一隻日本夾板船五隻中國船八艘現在該港婦人賣娼者日見其多地方官雖嚴行查禁無如此輩愍不畏法甚至客棧每夜奉查四五次之多尚且不時查獲今定以初犯罰銀七元窖藏者罰十元再犯者加倍如再犯則以次遞加云 
[查辦伐木]  
　　正月間朝鮮議政府奏聞一事係關係松島盜伐材木其略曰據東南諸島開拓使金玉均申稱近聞松島材木多被日本人採伐裝之以去即由赤間關派遣官吏前往確查時見日本船一艘在彼裝木卽行查間則曰係本島官長給有執照用錢米與彼換來查松島旣非通商口岸豈容他𫒗之人潛往伐木實屬違例該島長全錫圭不但不卽查禁且敢貪利營私越違法禁擅給准單照所犯而論應得重典夫該島材木不得採伐前經往復查妥置官檢查且國禁所關而全錫圭胆敢不法如此請將金錫圭發交刑曹嚴訉治以應得之罪另選勤幹之員前往查察等語國王業已准如所請云 
[法艦行蹤]  
　　招商局之海琛輪船於昨日由福州來滬據船上人云該船在福州開行時見有法國兵船一艘進口中有法國水師提督及海琛船出口又見一法兵船泊在口外云 
[福州茶市]  
　　福州西字報云今年該處茶市不旺赴山採茶者較之往年數目約少十萬云 
[津信譯錄]  
　　天津西人來信云李傳相於上月十五日閱視兵房有習醫之學徒已著成效可以爲兵治病云 
[鹿城火災]  
　　上月二十四日下午三點鐘温州城内槍橋五聖殿巷口大街不戒於火聞起火者係牌棲下之紙馬店也一時警鑼亂鳴水龍咸集時值東南風正猛故鄰近之程益盛漆店恒盛酒店洋布店等均被延及計共燒八九間始熄永嘉縣張邑尊城守戴正祥左旂鄧祖興軍門均來彈壓故搶火者尚不多見也 
[妬姦殺斃]  
　　天津招商局對河唐家口上月二十四晚出一命案兇手韓老死者許二年各三十許其起釁爲妬姦也先是韓許均白唐口人專賣私鹽漕米及訛詐等事闔村畏之如虎村有張慶者其婦綽號太和鷄先與韓老有姦嗣又認識許二兩雄不並立况人情得新忘舊韓之處此自覺難堪二十四晚韓遂持刀在張慶門前侯許許果黄昏赴約韓於鄰近果子鋪前動手兵刃交加不留餘地其致命傷係脇下一刀比至倒地不能動彈韓猶搶人家斧柄將許亂拍血溢如注兼有整塊者從中流出及經人抬許回家逾時便死韓於翌日恊保報縣投監二十五日邑尊詣騐屍身刀傷木傷諸痕狼藉屍親又咬定不止一人動手但黄昏無從辨認着令供出帮兇邑尊亦以爲然深加究詰就屍塲上卽令跪練踏槓勒令供招免死者含冤生者漏網奈韓始終自認矢口不移且並不提及妬姦情事惟張慶則被牽連在内云 
[暫駐歸驂]  
　　左侯相官在前已回湘而三江士庶俱倚侯相如長城戀戀焉若不忍聽其恝然歸去者侯相亦深知攀轅念切故暫駐歸驂以孚衆望現在曾九帥仍以奇望街行臺爲建節所而以督署假侯相頤養其中官塲中蹀𨇾兩門者頗覺奔走不遑也 
[接署道篆]  
　　昨報徐州道出缺兹聞省憲以叚小湖觀察卓著循聲而徐屬又素稱悍鷙非得有智勇兼優之風憲不足使之畏神而服教故卽下委觀察已交缷局務擇吉前赴徐州履新矣 
[秣陵瑣錄]  
　　城南石觀音係在一頑石上刻畫耳目口鼻略備慈悲模樣塗以金碧使跪拜者伏蒲團上對之肅然起敬而已向惟一種粗眉闊額之婦女奔走祈禱近因痘症傳染一時好事者妄述有人夢至廟下見石觀音瓔珞莊嚴據案如檢册籍狀旁有無數小孩如七二鴛鴦羅列香案前此語傳入深閨羣稱石觀音爲保嬰活菩薩故日來香車寳馬頂禮者惟恐不先也○釣魚巷陸八子家有女伶一部小獅子家亦有一部脚色不相上下而行頭則以小獅子家爲簇簇生新前日東牌樓有縣役張姓者以演劇爲壽慶合兩部爲一選奇鬥靡至令觀者隔三四日猶如餘音嫋嫋繞梁前日江甯縣忽訪知飛簽提責三千且謂之曰聊爲爾海屋添籌○有一兩眼無珠者扶其母在大堂下口稱伸冤蕭役詰知並非冤不得雪不與訴瞽者遂僞爲擊登聞鼓狀舉杖將該差之頭擊破血湧出一時堂上下閧然有聲官遂出據稱伊妻與奸夫將其眼珠挖去相與潛逃乃其妻已同後夫在旁跪訴云渠眼珠因做賊不悛由渠叔鳴保挖去至今從之夫係憑媒價買有瞽者手印字據爲憑因索詐不遂特來牽累况纒擾不止數次官閱據之下見瞽者非常狡猾且僞擊差頭以要官坐堂尤爲無賴故卽着地保帶下如再滋事并案重辦 
[寗郡辨志文會九年十一月分課案]  
　　漢學超等黄維瀚畢光祖孫錦江于鬯王瑶許克勤俞鴻杰范麟朱逢甲蕭鑾特等汪開祉王詒經金承熙盛鍾璆許純震葉時昇陶錫保陶景弼陳疇秦在鎔○宋學超等黄家橋葉秉鈞何林黄維瀚孫錦江朱逢甲洪日洵翁其泰黄灝唐文治特等陸寳英葉秉衡黄家桐毛震喻鯨華許克勤王詒經鄭鍾祥汪賛鈖謝克桐○史學超等楊敏會汪贊鈖毛震朱逢甲周祥年俞鴻槎王祖賡周以成葛十濬張樹蓂特等范彭壽屠承恩秦賛堯鄒宸笙周保珪秦在鎔姚文相周維新林埴梅許克勤○算學超等沈春元杜鏡清沈家駿趙鴻模俞鴻杰朱受謙翁其泰葉春暉陳世昌周岐特等李樹勳王瀛方丙南曾桂芳李高業盧雲鵬顧蘭項鍾王 
 
 

Page 3

 
 
佩璐李炳南○輿地超等許克勤江靑王亨兆王瑶戴羲顧蘭陶承侃畢光祖任宗昉鄭道升特等陶景文汪開祉姚文枬顧德焜王仁鏡周保珪秦在鎔趙榮顯朱逢甲蕭鑾○詞章超等鄒宸笙郁彬夏啓瑾王熊占夏燊李鼎頤朱逢甲特等王以祥吳善逵孫康祺 
[廳官告示]  
　　欽加同知銜兼襲雲騎尉補用縣正堂署理上海縣水利廳何爲出示曉諭事照得本廳荷蒙藩憲檄委署理斯篆遵已接鈐任事而署中並無官親幕友同來誠恐不法之徒假冒官親幕友以及家丁在外招謡撞騙良民受其欺詐等情合行曉諭爲此示仰鋪户及保甲人等知悉自示之後如有前項招摇撞騙情事許卽指名稟廳以憑移究决不寛貸切勿受其愚惑自悞切切特示 
[挨寫燈捐]  
　　南市現因市面冷落門面房屋多有關閉天燈捐等經費支絀故城廂内外巡防局司事協同各舖地甲向各烟館一律加寫月捐云 
[新郎難做]  
　　小南門外葉家弄内有業鑄銅勺某甲之女年十八歲略有姿色向字城内麵筋弄賣銀錠之某乙雖未成親而乙時至甲家往來卽俗所爲通脚也者甲女見乙亦不避面往來旣久消息潛通遂有身孕而父母不知也前日女與乙密商令密辦轎子停在弄口乘間搶親乙大喜與女約定日期先一日乙向岳母曰我因代人做媒乞借外套一穿岳母允之不料其卽穿此套以成親也越日女出門見轎已停在弄口暗號一聲女竟乘轎而去其母聞僖追至乙家則見雙雙夫婦鼓樂拜堂矣憤氣而歸次日乙衣冠辦酒筵協同媒人至甲家卽拜泰山泰水而岳家閉門不納乙卽在門外叩首而去未吃回門酒先嘗閉門羹不亦難乎其爲新郎哉 
[團防設局]  
　　前報裏外虹口奉憲飭辦團練一節兹悉該圖董等擬設於裏虹口之老三官堂云 
[出洋了事]  
　　昨報豐盛煤炭店主孟阿順吞烟斃命一節已經親友及地保人等從中解勸外國蓬店主婦某氏情願出洋了結而孟妻亦知其夫究係情急夻烟是以聽從親友理勸殯殮了事云 
[拿獲案犯]  
　　小東門外德泉樓茶肆械鬥一案自送縣後經黎邑尊詰得此案實由名其昌者肇釁遂飭差獲到其昌據供寔被開茶肆之蔡慶私放邑尊因卽飭差將蔡慶務獲究辦前日五點鐘時縣捕柴樛在小東門外與蔡慶相遇該捕卽以牌票示之蔡謂此處係租界拘人必有照會洶洶然竟欲相捕該捕上前兜拿當卽獲住解至縣署云 
[會訊欠項]  
　　老沙遜洋東控買辦陳蔭堂用空銀一萬二千六百三十餘兩着保人范德盛理償由黄太守曾同前英副領事賈君庭訊諭令陳蔭堂照所控之數内有銀千兩係另有在行西人之存欵着先繳案餘則趕緊淸理等因節經列報兹悉老沙遜洋東以陳延不淸理爲又訴請翟副領事照會太守着保人范德盛賠銀訂期於昨午傳訊范不服賠銀特請大訟帥担文辨駁老沙遜亦請大訟師哈華托齊集公堂惟担文則命大寫洋人代辨陳則禀稱欠銀一萬二千六百三十餘兩是實惟認賠倒帳一萬二千五百兩尚有按月百兩之辛工銀四年光景未收共銀五千兩况當賠銀時洋東言明不停生意設欲另換他人則賠銀卽當歸還今旣停生意應照前言由洋東找我銀兩范亦稟稱曾保陳爲買辦立有保單載明設有用虧銀兩情事向保是問理合認賠如有倒帳各節均安天命不于保人之事今陳並非實在用空緣賠認倒帳所致豈容向保人賠償原告訟師起而問曰老沙遜控陳買辦用空銀兩屢經訊供已認實否太守謂陳固認欠惟陳曾言賠償鉅欵所致况賠銀後有不停生意之語今旣停歇有不願承認前賠之銀等語訟師又曰老沙遜行東今又查得尚有三户欠銀百兩光景此銀已被陳買辦收去而未入帳又有金華名下欠銀二千七百七十四兩雖有大土四箱作抵然作價尚短銀六百九十五兩亦應向陳買辦認償今據保人請有訟師言老沙遜應歸陳買辦銀一萬五千兩且有証人等語請問如何洋東反要歸伊銀兩証人是誰被告訟師亦起而答曰陳蔭堂於同治七年曾在老沙遜行爲副買辦當時有蕪湖之倒帳銀一萬二千五百兩前洋東令陳認賠按年拔付允則推升爲正買辦陳固允從曾立據與洋東情願賠銀而不停生意設欲另換買辦則賠銀應還嗣於當年拔賠銀二千七百十五兩八年分三千二百八十五兩九年分二千五百兩十年分二千兩十一年分一千兩十二年分一千兩拔淸此一萬二千五百兩老洋東卽還拔賠據現在呈閱况拔賠之銀有帳可查帳簿亦已帶案且辛工銀共有五千兩未收原告訟師又曰賠銀不停生意停則歸還賠欵旣稱有據然此據係陳自寫不足爲憑尚有証人何在被告訟師又曰嗣因老洋東以陳買辦吃烟貪懶故欲辭歇之而另換他人曾向陳商給十年坐俸仍照按月百兩總共可得一萬二千兩陳不允老洋東於次日又邀諸華人之開土行者到來托爲相勸加十年坐俸至一萬五千兩照算按月支取陳則言洋東如肯併付現銀一萬五千兩方可允從然洋東確不肯齊付故作罷論而陳仍爲買辦此係光緖六年七月念一與念二日之事到塲經勸之証人現均候質且前由賈副領事二次會訊此案時有証人葉得順到案聲明論理洋東尚應找陳銀兩等語亦卽曾經相勸之人也太守請翟副領事問老沙遜洋東曾否邀人勸給陳坐俸銀兩之事答稱並無其事原告訟師又曰並無許還賠銀之語更無言給坐俸之語被告訟師又曰此皆老沙遜前東家經手所議今控陳係新東家也原告訟師又稱老沙遜新舊東人俱在審至此時已一點餘鐘翟君商之太守定於今午後二點鐘覆訊隨退堂 
[英界公堂瑣案]  
　　張阿錫稱在總彚洋行管事昨有沈阿六持車票二紙來收錢百文閱係假票問其來歷則稱有高澍山交伊者當卽交捕由捕房獲到高澍山一併送案假票呈閱銀捕頭稟獲高時在身畔搜出假票十餘紙顯見串同冒騙高供挑担沿街收字紙檢出此票不知是假交沈領錢是實翟副領事以高沈串通造票請各判荷枷一月黄太守再四辨論判以各枷十天○江北婦人蔣陳氏稱丈夫蔣朝明係爲皮匠者我則修補衣裳有錢阿七借住我家被欠房飯資向索無付反敢逞蠻由捕拘案請究質之錢阿七供推車餬口此婦實是我妻因嫌我年老與少年人有染不認我爲夫况我與彼住在虹口已有二年鄰人皆知爲夫妻養子已有八歲黄太守以男婦均屬無恥一併斥逐不理 
[預移神誕費助賑]  
　　直東春賑待欵彌殷在滬匯業公所絲業公所北貨同業及各客號内諸大商董皆能垂念灾黎移緩就急將年例神誕戯筵資助賑改作淸香恭祝節經列入申報兹敝西烟同業公所董事亦經會議謹將預祝武聖誕財神會兩期節省演戯酬神散福公讌一切費仿照捐作賑欵届期亦祗淸香慶祝共答神庥計預支兩會期省費洋一百五十元送到絲業會舘請爲併解災區明知涓滴之水無濟於事伏望在滬閩廣大會舘大商董能一律仿行則神目如電來格來歆不特灾民均沾實惠卽諸君之造福亦無窮也上海新北門外一林豐西烟號内寫晚生陜西李子榖薛子文同拜啓三月二十八日 
[助賑愈病]  
　　本埠城内思沛堂朱君其父患傷寒症計已一候延醫服藥迄無效騐合家驚恐有人告以北市絲業會舘籌賑公所内施君少欽䖍心籌募賑欵如將捐單在竈神前默禱焚化用開水調服往往轉危如安仰邀神佑朱君立願助直東賑米二百石當夜乃翁四肢轉温卽先專人送助賑米二十石作洋五十元到會舘匯解請給收單帶回如法化服叩求親病速愈卽行交足完願夫有感斯應理本昭然况朱君之純孝可欽乎具此誠心定占勿藥 
 
 

Page 4

 
 
[文曉亭少尉解組歸里賦詩留别次韵奉送行旌]  
　　幾番觴詠快登堂風味同欽似建康壯志驚看靑鬟改奇才爭羡白眉良文章得失行吾素身世窮通付彼葊臨别贈言君記取江湖魏闕未能忘三疉驪歌入耳驚東風送暖律新更于公化洽歸何遽柳下官卑政自平劍匣琴囊覘操守靑山緑樹記郵程重逢有約期他日江上春波一鏡明[  甲申莫春飯顆山樵客龍游稿]  
[陳曼壽明經輓詩]  
　　傳來噩耗信還疑風雨　河我欲悲猶幸倦遊能返骨劇憐餘事說工詩君游日本二載甫於云秋返滬名馳異域驚蠻貊老尚窮愁慨數奇海上重逢成永訣招魂怕讀楚些辭去秋余游申江相見甚歡[  飯顆山樵初稿]  
[奉題藝蘭生楊柳岸曉風殘月圖卽請正之]  
　　烟波明淨好春天一片輕陰覆畫船如此良宵如此客風流肯讓柳屯田絶無人處緑陰多夜色蒼茫水不波幾輩紅樓酣綺夢多君醒眼獨高歌一湖春水動吟思獨坐無聊醉不辭料得夜凉眠未穩挑燈重賦柳枝詞新緑絲絲綰客愁玉簫聲裏月如鈎東風吹醒揚州夢不向花　作冶游[  癸未仲冬飯顆山樵脫稿于龍游寓齋]  
[唐君一林以令妹瑞芝女史割股祈疾圖屬題謹賦一律]  
　　無計療親疾身輕一割時至情出閨閣畸行愧鬚眉病起膏盲痼功操藥石奇表彰藉彤史薄海仰芳儀[  癸未仲冬飯顆山樵初稿]  
[蘇省撫轅抄]  
　　三月廿八日三品銜道員用直隸候補府吳中彦辭行赴天津首府桐禀謝接署知州朱秉衡禀知奉委官藥局差准補婁縣陽鎭新選靖江縣陳緖傳均謝奉飭知赴本任○廿九日候補府照磨楊錫塵禀辭赴昭文塘工差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖十年三月二十三日京報全錄]  
　　宮門抄○發抄旨四道○直督李奏爲審明辦理摺○豫撫鹿奏守備展叅完結聲明請補緣由片○又奏爲各員廻避片○又奏留員學習片○江織造文奏爲奏銷辦理各項動用銀兩數目摺○又奏請仍照前案奏銷動用銀兩片○杭織造連奏陳明片○三月二十三日刑部都察院大理寺侍衛處值日無引見○齡公謝充近支族長恩○景灃由口外賜奠回京請安○侍衛處奏派前備引之大臣派出啓泰成端○召見軍機○發抄長善等奏部駁同文館出力各員李定源等改奬奉旨吏部議奏欽此○唐烱奏淸查銅庫款目擬於九年以前免予造報奉旨户部議奏單併發欽此○譚鍾麟奏秦州營遊擊田連考補蘭州城守營叅將奉旨兵部議奏摺尾漏寫月分日期殊屬疎忽譚鍾麟着交部察議欽此○又儘先副將謝東海借補波羅營守備奉旨兵部議奏欽此○○前大學士署直隸總督一等伯臣李鴻章跪奏爲審明殺死一家四命之兇犯照例辦理恭摺仰祈聖鑒事竊查趙州民人韓大小殺死韓小流之妻韓劉氏等一家四命脫逃一案兹據該州楊蔚本騐訊詳報當經前署督臣張樹聲批飭嚴拿嗣　藳城縣知縣王冠珪派差協同趙州差役將該犯拿獲又飭提省審辦旋據臬司松椿督飭保定府知府朱靖旬訊明擬解值臣駐津飭委藩司崧駿代審無異臣覆加查核緣韓大小赤貧如洗在堂叔韓四家塲房借住與無服族叔韓小流及韓小流之妻韓劉氏先無兼隙光緖八年十二月韓大小與韓小流商允夥開油餜舖韓小流出名借得制錢五千作本公攤利錢韓大小又出人工一股言明賺錢平分陸續賣得錢文歸韓小流經管嗣韓小流子女韓垂子等常食油餜並零星花錢不計其數韓大小阻禁不聽屢次爭吵九年二月韓大小與韓小流算帳韓小流未允三月初三日韓大小復向催算爭吵經村人劉黑妮張洛貞並韓四說合代爲算帳歇業計賺現制錢二千六百文按每股均分每股連本該分制錢三千八百文韓小流以本錢係伊借得僅給韓大小一千三百文其子女平時吃用慨不算還另有他人除欠油餜錢文亦爲已有不歸韓大小收取卽舖内用剩餘堿及堿水亦未肯分給韓大小不依韓小流又與妻韓劉氏將韓大小辱罵經劉　妮等勸解韓大小忍氣走回初七日彼此在街撞遇又相爭吵揪扭經人勤散是夜韓大小飲入醉鄉起意將韓小流毆打三更時走至韓小流家適韓小流同長子韓氣包俱赴外村賣梨未回屋門虚掩尚有燈亮韓大小推門進内韓劉氏又向辱罵韓大小愈加氣忿　取韓劉氏家菜刀將韓劉氏右肐肘左手腕砍傷韓劉氏滾跌下炕肆駡並稱定不干休韓大小忿極起意將其致死又用刀在其頭面艮砍一會致韓劉氏右腮脥右耳輪右耳根頷頦食氣嗓左右血盆骨腦後項頸砍傷韓劉氏不並出聲韓大小料其已死正欲逃走適韓劉氏次子韓垂子三子韓滿倉女韓蘭姐驚醒哭喊救人韓大小起意一併殺死滅口復用刀將韓蘭姐韓垂子韓滿會亂坎一會致傷韓蘭姐右腮脥食嗓右耳根右肩甲腦後項頸右臂膊並傷垂子左右𦚼脥左耳垂唇吻牙齒頷頦食氣嗓左血盆骨左右肩　左臂搏𦚼䐐左肐肘又傷韓滿倉頭顱左腮脥左耳輪食氣嗓左耳根左手腕臂膊韓蘭姐韓垂子韓滿倉當卽身死韓大小棄刀而逸移時韓小流韓氣包囘家驚見查詢韓劉氏不能言語延至次早殞命投地報明騐訊差緝旋獲兇犯提省審辦據各供晰前情不諱案無遁飾應卽擬結查律載殺一家非死罪三人者凌遲處死又例載殺一家三命以上兇犯審明後依例律定擬一面奏聞一面恭請王命先行正法此案韓大小與無服族叔韓小流伙開油餜鋪因韓小流子女平時食用概不算還韓小流又分帳不公屢次爭吵並被小流與妻韓劉氏辱罵胆敢起意將韓劉氏殺死並因其子韓垂子韓滿倉女韓蘭姐喊救一併殺死滅口實屬兇惡已極韓大小應依律凌遲處死已於審明後飭委藩司崧駿會同臬司松椿督標中軍副將冾慶照例恭請王命正法仍將首級解赴犯事地方懸杆示衆以昭烱戒該犯赤貧如洗並無妻子財産無從斷追緣坐至藁城縣知縣王冠珪首先拿獲鄰境殺死一家四命逃兇例得議敘應俟部議除俻錄供招咨送刑部外理合恭摺具奏伏乞皇太后皇上聖鑒謹奏軍機大臣奉旨刑部知道欽此○○鹿傳霖片再查新設光州營左軍守備員缺經前護撫臣覺羅成孚以雲騎尉候補守備郭占標請補嗣准部咨郭占標前署陝州營千總任内有疎防馮際泰錢鋪被賊一案展叅已滿尚未報部應俟事故議結再行核辦奏奉諭旨依議欽此等因知照到臣查該弁已於光緖九年九月十九日三叅限内缷事不復回任罪止罰俸現已另行報部聲請議結核與緝捕盜賊叅限已滿隨案完結准其補授定例相符合無仰懇天恩俯准仍以雲騎尉候補守備郭占標補授新設光州營左軍守備實於營伍大有裨益所有請補守備聲明展叅完結緣由謹附片具陳伏乞聖鑒謹奏軍機大臣奉旨兵部議奏欽此○○鹿傳霖片再查定例現任外官如督撫兩司府外姻親属俱令廻避又外姻中妻之兄弟已之女婿嫡姊妹之夫均属至親令官小者廻避各等語兹據署布政更唐咸仰詳稱查河南候補知縣鍾廷彦係該司胞妹夫河南候補州吏目沈繼昌係該司妻弟河南候補通判陳元驥係該司女婿均屬至規例應廻避依限詳請具奏前來臣覆查無異除俟鍾廷彦等各員呈明改掣改另指省分照章分别辦理理合附片具陳伏乞聖鑒謹奏軍機大臣奉旨吏部知道欽此○○鹿傳霖片再新選蔡縣知縣吳文蔚業已到省察看該員人尚明愼惟甫登仕版情形生疎而新蔡地方去秋歉收現正辦理賑撫一切事宜未便遽易生手應請將該員留省飭赴讞局學習以資歴練理合附片具奏伏乞聖鑒謹奏軍機大臣奉旨知道了欽此○○江南織造奴才文琳跪奏爲奏銷緙繡朝袍龍袍褂並灑金蠟箋紙福方龍對印色等項動用料工及裝盛銀兩各欵數目恭摺奏聞仰祈聖鑒事竊查前奉内務府來文總管劉福奉旨傳織上用黄緙絲五彩朝袍面一件　黄江五彩朝袍面一件黄直經地納紗五彩朝袍面一件黄緙絲五彩金龍袍面二件繡黄江綢五彩金龍袍面二件三藍緙絲金龍袍面一件黄直金地納紗五彩金龍袍面一件黄芝麻地納紗五彩金龍袍面一件石靑緙絲五彩金龍褂面一件繡石靑縀五彩金龍褂面二件綉石靑江紬五彩金龍褂面一件綉石靑實地紗五彩金龍褂面一件石靑直經地納紗五彩金龍褂面一件石靑芝麻地納紗五彩金龍褂面一件俱隨賀特哈等因欽此奴才遵卽比照成案訪察絲斤市價核實估計料工咨明督臣轉飭藩司籌解銀五千五百兩動用料工及裝盛等項銀四千八百九十兩八錢五分八厘餘剩銀六百九兩一錢四分二厘歸入另案傳辦欵内存儲備用又准造辦處文開懋勤殿奉旨傳江南織造上使灑金各色蠟箋紙二百張長六尺寛三尺五色素蜡箋紙二百張長六尺寛三尺四龍福方二百張見方一尺九寸欽此又奉傳上使描金龍硃紅絹二十張長五尺七寸寛二尺九寸硃紅絹五言龍對二十付硃紅絹七言龍對三十付原紅絹九言龍對三十付硃紅絹四龍福方二百張見方一尺九寸印色二盒欽此奴才咨准江藩司庫解過銀一萬一千兩金絹箋對福方欵内動用料工裝盛等銀六千二百七兩一錢八分一厘八毫印色二盒計一百六十斤動用料工裝盛銀七千七百九十六兩二共銀一萬四千三兩一錢八分一厘八毫計不敷銀三千三兩一錢八分一厘八毫在於庫儲欵内撥用除照例分造細數淸册呈報户部内務府核銷備案外謹將動支各款料工銀兩數目敬繕黄册恭呈御覽理合恭摺具奏伏乞皇太后皇上聖鑒謹奉軍機大臣奉旨該衙門知道册併發欽此○○文琳片再援案改派縀綢前奉户部札飭停辦歸入癸未大運辦理奴才時因各工垂成碍難停止奏蒙允准而此項縀綢亦經解京交納奏明各在案惟查奴才衙門大運一欵向係本年報銷上年運務而改派縀綢係在本年均歸入本年報銷所有此項縀綢應請仍照前案分别奏銷以免轇轕計由江藩庫解過銀二萬三千五百兩動用料工裝盛綴二萬二千五百六十八兩五錢四分六厘餘賸銀九百三十一兩四錢五分四厘暫存織庫除照例造册呈報外理合附片陳明敬繕黄册恭呈御覽伏乞聖鑒謹奏軍機大臣奉旨該衙門知道册併發欽此○○連明片再查上年九月間承准户部照會本部具奏内務府援案派三織造川緞擬請歸併大運織辦一摺奉旨依議欽此恭錄照會到杭查原奏内開自九年爲始飭藩司籌度庫項每歲酌量添給該織造額撥用欵以裨織務等因惟時九年分川省改派緞紬工料銀兩尚未撥解自應遵照部議歸併大運惟八年分川省改派緞紬先准藩司解到銀一萬兩已於上年八月内開工仍應照案織辦業經十月間辦齊解京交納在案九年十二月初九日續准户部照會所有八年分川省改派緞綢一併歸八大運等因伏查前項八年分改派緞綢係在未奉部議更張以前開辦且業經解交勢難歸併惟有仍照舊章另案造報除咨商撫臣轉飭藩司將欠解銀兩赶緊籌解淸欵合無仰懇天恩府念八年分改派緞綢業已解交仍歸另案造報自九年分起再行歸併大運以全要工出自鴻慈謹附片陳明伏乞聖鑒謹奏軍機大臣奉旨着照所請户部知道欽此 
 
