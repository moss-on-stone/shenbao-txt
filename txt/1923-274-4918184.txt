# 1923 - 274 - 4918184

 

Page 1

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 2

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 3

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 4

 
 
第一萬八千一百八十四號;中華民國十二年 西曆一千九百二十三年十月十號
星期三 * *時評 
[國慶與就任（默）]  
　　東省電謂國慶與就任無關故慶賀仍舉行浙盧電亦謂國慶與就任無關故通令不必停止國慶吾以無關之意解釋之則非與國慶無關實與國民無關也 
　　各國之選舉總統以國民之意選舉之選舉旣與民意有關故對於選出者之就任自然有一種密切之關係中國之選舉總統以少數議員貪賄選舉之選舉旣與民意無關則其對於選出者之就任亦當然視如漠不相關故今日知有國慶而不知所謂就任者此一般老百姓之態度也 
　　若以有關者言之則以一國之元首關係全國禍福寗得謂爲無關然而民國十二年中就任兩字與國慶相連屬者有幾民元之袁世凱就任民七之徐世昌就任每國慶與就任相聯一次即國慶與就任之關係愈遠一次今後國慶與就任相連屬之程度若何有非吾人所能預測者矣 
[北京公布憲法（庸）]  
　　吳景濓輩以選事告成爲緩和反對空氣起見將十二年來懸而未决之一部憲法倉卒議竣於國慶日公布標榜憲選並重以欺國人是仍掩耳盜鈴之故智耳 
再就公布之憲法條文言除起草會與協商會之定本外更加以六日憲法會議馬驤增加之一條以鞏固其延長任期其罪惡尤不可恕 
　　吳景濓輩乎欲以此蒙混之術以求寛解於國人之前乎而不知其罪因此而益顯也 
[國内專電]  
　　北京電保訊·府秘長已定王毓芝兼曹士傑爲護衛司令周夢賢爲庶務司長侍從武官禮官長均不動 
　　北京電王承斌吴毓麟庚（八日）專車由津赴保灰（十日）晨五點與曹一同晋京（九日下午六鐘） 
　　北京電曹電奉張大意論今日北方人物止我兄弟二人此後整理一切端賴長才協助設有意外多年袍澤親逾骨肉弟當不忍令兄一人獨處難境（九日下午六鐘） 
　　北京電曹電杜錫珪有要事面商請暫勿出京（九日下午三鐘） 
　　北京電蘇齊電四省剿匪經費月六萬元請交部令津浦路撥交吳不允 
　　天津電王克敏此時不肯長財張英華赴保謀此缺甚力聞曹有允意惟左右以張　名狼藉未定 
　　天津電張弧陽（七日）早車來津宣言過雙十節另讓賢能（以上八日下午六鐘） 
　　天津電熊炳琦陽（七日）晚由津回魯任觀各將校態度如仍主擁田鄭熊將調直 
　　天津電予謁段詢時局段答今日時局不願多言人世榮華都曾經歷余且不在名利中打算同日皖議員張某見段段極主鎭靜 
　　天津電庚（八日）晚曹命趙玉珂隨鮑貴卿赴奉續修舊好又派杜錫珪疏通浙曹左右都主此先禮後兵辦法 
　　天津電某方激烈派主嚴懲反對者某策士進言自昔新主繼承大位必大赦天下今用峻法非所宜 
　　天津電張弧奉使命來津謁段叩此後行政方針并請段訓示奉張浙盧對時局務處以鎭靜免生他虞段答久躭禪悅萬念皆灰但能留一些公心無事不諧至張盧歷世已久各有抱負我在野之身無干涉理 
　　天津電邵瑞彭函京地檢廳本人住息游别墅十九號請尅日派檢察官來津就訊一面請迅傳被告提起公訴 
　　天津電二十五師軍隊將移駐保定司令部軍醫等處已將行裝收拾妥當以備開㧞（以上九日下午六鐘） 
　　濟南電熊在京主張更換各廳道招魯籍國會議員攻擊於虞（七日）晚返濟避嫌 
 
 

Page 5

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 6

 
 
第一萬八千一百八十四號;中華民國十二年 西曆一千九百二十三年十月十號
星期三 * *[國内專電二]  
　　濟南電督署派參謀長李竟容今日赴保賀曹田賀電已發傳係陸錦電催（以上八日下午三鐘） 
　　哈爾濱電俄僑來華領館簽證綏芬俄代表改由邊界官騐放公署不准現都由雙城子馬車經三市口東寗縣一帶潛來軍警嚴查 
　　哈爾濱電赤俄在東路設校謀宣過激主義聞軍警主從嚴取締 
（以上八日下午二鐘） 
　　漢口電傳胡念先旅二三營在華容縣境黃家穴與湘軍第四旅某營衝突尙在接戰中（九日下午六鐘） 
　　福州電省憲草案已三讀會 
　　福州電孫傳芳令王永彝兼任興泉永衛戍司令 
　　福州電侯蔭培運動長閩自稱已得孫王同意但京訊劉冠雄長閩說復活（以上九日上午九鐘） 
　　長沙電和會代表議决撤退湘江對河蔡軍聞定雙十節撤退代表佳（九日）來對河交涉（九日上午十二鐘） 
　　長沙電魯滌平覆各公團電和會條件議决暫不公開貴法團如用參與和省代表名義自不便招待如爲敦促和平代表則極歡迎現道路安靖往來並無阻礙法團推陳斌生羅先闓貝允听王尹衡庚（八日）赴姜畬和會以姜畬附近之野鴨塘爲會場議决重要規則（一）雙方代表因事實之必要得請求第三者爲居間人（二）居間人列席會場有發言權並有議决權（三）每日午前九時起至午後一時止爲開會時間但得延長或縮短之又議决事項（一）不設旁聽席（二）記載議决條文時在雙方未簽字前務守秘密（三）省憲不廢除惟必變更法律手續修改之自和會告成簽字之日起限兩個月竣事修改手續由各界公推若干人組織省憲修改委員會（四）公推趙譚分管軍民兩政議場有紅布匾額一方題曰祝和平福參觀和會者有第三旅參謀長王者師第二師團長唐希忭袁植等各代表推魯滌平劉銏爲居間人魯爲正主席劉副之魯劉承認主席但以招待員自居（八日下午三鐘） 
[國外專電]  
　　主張列强態度宜採協助的不宜取威嚇的 
特約路透電 
[北京中之大局]  
　　八日北京電曹錕仍關心張作霖之態度已派鮑貴卿蔭昌赴奉討論聯好事關於奉直戰謠一節聞張作霖雖見曹錕獲選但若非長江流域有所發展不欲於目下興戎如蘇督攻入浙省則張勢不得不加干涉攝閣將服務至正式内閣成立時止吳毓麟組閣之呼聲甚高聞曹錕將於十日在居仁殿向兩院議員宣誓就職然後閣員將入内致賀保定至京之鐵路一帶由第三師軍隊等嚴衛現信曹將於明日午後抵京 
　　八日北京電　政支絀但聞曹錕將籌欵付北京兵警餉及各部人員薪俸 
　　八日北京電今日午後將舉行制憲末次會議三讀通過憲法隨後將書於黃絹公布聞國會建議於公府或中華門前建一石塔以爲憲法成功之紀念 
[德國會信任政府案]  
　　九日柏林電今日國會投票通過政府信任案投反對票者爲國民黨巴伐利亞民黨及共產黨取銷德國及巴伐利亞邦戒備令之提議經衆否决社會黨提議贊成政府對於巴伐利亞邦特别計畫之憲法地位衆贊成之 
　　八日柏林電德國會以四十七票對十七票成立緊急戒備法之草案巴伐利亞邦及普魯斯數省皆反對此案緊急戒備法將於政府變遷時或至明年三月底即爲無效此案准中央政府有權採行其認爲緊急必要關於財政經濟社會事件之計畫憲法規定遂因此而廢但未許政府有支配工時之權國會明日將討論此案 
　　八日柏林電共產黨商諸社會黨後已接受薩克遜尼邦政府工部長與敎育部長之職兩黨皆承認中央政府無力反對嘉爾博士與希勒納氏二人故共產與社會兩黨必須堅决聯合以抵制復古舉動薩克遜尼與塞林治亞兩州之總理在立浦齊克唔談中部數邦締結同盟以制巴伐利亞邦汎繫主意之問題故共產黨亦將加入塞林治亞邦政府德總理旣聞此種發展即召薩克遜尼與塞林治亞兩邦總理入京會商柏林社會民主黨昨日開會黨員對於加入史特萊斯曼内閣之問題彼此意見鑿枘殊甚會塲輿情大都不贊成加入但此事須經兩星期之後始再投票决之 
[英帝國會議中之外交討論]  
　　八日倫敦電帝國會議今晨十時在唐林街舉行各殖民地首相皆出席外相克松亦率外部代表二人與會英相包爾温代表政府歡迎澳相卜魯斯氏等旋由加拿大代表金氏首先發言討論外交澳洲與紐絲綸代表亦皆發言午後二時繼續開議首先發言者爲南斐斯末資將軍愛爾蘭與紐芳蘭代表亦參與討論印度代表亦表示意見後乃散會至十月十一日復開與會者一致决定今日議事錄應守秘密 
　　九日倫敦電路透社探悉昨日帝國會議之内容暫不發表克松將於星期四日答覆各殖民地代表之言大約關於昨會之公報至早須於星期四日始可公布 
[公電]  
　　東南大學代電（一）上海各報館轉全國父老姑姊兄弟公鑒大選以賄成國民廉恥掃地曹錕帝制餘孽擁兵自橫豈可容其竊據大位重禍國民同人等已於十月八日晚共同議决一致否認十月五日所選之總統并願與全國血性男女共同申討曹賊及猪仔議員以爲無恥盜國賣國者戒東南大學曁附中附小全體叩（二）上海各報轉北京公使團公鑒我國不幸久罹變亂推原禍始皆由曹錕等擁兵自橫所致臨城一案即其明証同人等每念及此莫不疾首痛心面并繼以慚愧也近曹錕竟又賄賣無恥議員造成僞選按諸刑律罪証昭彰我國民已一致否認十月五日所選之總統聲罪致討貴國等皆誼屬友邦務懇惠加聲援以護正義萬勿承認盜國之曹錕爲中華民國總統以拂敝國民意是所企望南京國立東南大學曁附中附小全體同叩 
　　北京憲法會議電各報館均鑒中華民國憲法業經本會議制定茲定於本年十月十日由本會議依法宣佈除籌備慶祝事件 
國外要聞 
[日本大杉榮事件之擴大]  
　　甘粕翻供另犯自首發見另案陸部憤慨警長免職美使抗議 
　　九日電通社東京電甘粕大尉杉第一次審判因塜崎律師之盤詰遂謂殺害宗一自己實不知情將豫審口供完全推翻於是此事件又開一新生面矣據甘粕之言淀橋署曾囑其以憲兵之手殺害大杉茲事果確則警視廳亦當負責惟警廳則謂憲兵隊將大杉帶去之後迄未見其歸宅即疑其已遭害故努力偵察一方内務大臣在會議席上要求將事件眞相澈底查究故有戒嚴司令官及其他更迭之舉惟就大尉之供辭觀之似其决意因警察囑托而更形堅决乃警察反佯爲不知而出於偵察之行動殊爲奇怪因此陸軍方面非常憤慨結果湯井總監恐不能不負責又電甘粕大尉否認殺害宗一以致審判惹起一大波瀾乃至九日午后一時鴨志田上等兵對於阪本大尉及佐藤特務忽自認爲眞正殺害宗一犯人當即收押衛戌監獄又電警視廳内務部司法部協議之上於市外大島町八丁目發掘屍體九具當即拍一相片報告後藤内務大臣協議善後策聞當震災初起一二三日之時警視廳某官吏從大島龜井户吾妻町帶去九人採與甘粕事件同樣之行動將惹起重大問題又電與甘粕事件有關係之兒玉淀橋警察署長親赴警視總監報告事情經過並請辭職警視總監即以廳令將署長以下司法主任及三刑事全體免職又電大杉榮之子號宗一因曾入美國國籍此次無辜受累致惹起國際問題聞美國大使館已對日本外交部提出抗議惟掘平次長則力辯非抗議不過要求詳細說明而已究竟宗一是否爲美國籍是否已脫離日本國籍非詳細調查無從判明此點不明則大使館之交涉内容及外交部之應付方針均不能明言也云云又電八日甘粕事件公判無端惹起波瀾在特别榜廳席傍聽公判之鈴木檢事總長豬侯上席檢事古田司法參事官於九日早聚會於大臣室與平沼法相山田次官等寗談約三小時似乎將再惹新問題九日東方社東京電甘粕尉在八日之軍法會訊明白承認最初豫審口供中之犯罪事實然至午後三時過審訊漸入詳細問官向問『大尉果親自殺害七齡小孩宗一乎』而甘粕大尉態度　昩供稱宗一之殺害係出於無意識至是公判乃現完全豫想外之局面與緊迫律師塜崎立即向被告說諭云『余來時君之母曾有所囑託故余言等於君之母之言君如果殺不孩洵無法矣如果並未殺之亦請實說法延乃依天皇之命而開者君向天皇不可打誑語』是時有一種情形驚動無數沈靜傾聽之旁聽人即甘粕雙眼忽然熱淚滂沱而不能止自以手帕覆面木立不動法官遂依律師之請求與大尉以熟思之餘地宣告休息十分鐘及公判重開大尉曰『余爲余母及家庭計不願更變前言但是思及帝國軍人之名譽』停頓片刻又昂然聲言曰『殺害大杉與野枝固余所爲殺小孩並非余所爲余旣未曾見被殺之小孩之面亦未見被菰所裏之屍余之殺大杉野枝雖有成心然殺死小孩之心則未曾稍萌』法官乃向森曹長審訊森曹長云『此事甚無以對甘粕大尉但余未殺小孩且於小孩之事始終無所知』案情愈入於渾混律師大呼本公判已來一大頓挫岩倉判士長乃於急迫之中突然宣告閉庭下次定於十八日開會 
[德國特約通信（王光祈九月十日柏林）]  
　　德國人之音樂生活（二）德國音樂之來源（續）然美術最高目的不在花頭衆多外表美觀而在内心表現神與藝化惜當時流行之對譜音樂竟大違此理凡聽其音藥者但感其藝術之高入耳之美此外則無所得也而况天主敎堂之用音樂原欲使聽衆靜心洗慮堅其信仰今若奏此五花八門之音樂反使聽衆耳眩神浮聖歌本意悉爲所掩同時天主敎堂又受路德改革宗敎之影響（路德生於一四八三年歿於一五四六年其所採用之樂歌極爲簡單多能激發敎徒信心）提出改良樂歌之案並於一五六四年議决如改良不成决將音樂驅出敎堂於是歐洲音樂之向爲天主敎堂所卵翼者至是將一足踢諸大門之外 
　　於此千鈞一髮之時有意大利人巴納斯里拿ｐａｌｅｓｔｒｉｎａ其人者本爲敎堂樂師及歌者敎章·歌者例不得娶而此君則大娶特娶因而被革自分不復再爲世重矣從此潛心究樂頗有心得會天主敎堂有盡逐音樂於敎堂以外之議彼乃於一五六四年之牧師會議獻樂三篇大爲一般牧師所賞驅逐音樂之議乃輟巴氏旋授爲敎皇歌會樂師於一五九四年病故巴氏對於音樂並無所發明不過將前此荷蘭流行之『對譜音樂』能使其簡單明瞭表現内心而已同時德國門興方面有荷蘭人那鎖ｌａａａｏ者其所致力及成就亦與巴氏相似並於同年（一五九四年）病歿學者稱爲德國之巴納斯里拿焉故歐洲『複音音樂』自第八世紀以來直至巴那兩氏始告一段落後此則又另爲一時代矣 
　　細觀上面所述則知巴那兩氏對於『複音音樂』之功係使其由混雜而趨於明晰有如點石成金然金質雖成而石形未變換言之『複音音樂』之内容雖大有進步（能表現内心）而其形式則依然故我（仍爲對譜音樂）直至第十七世紀之初意大利之佛魯冷池ｆｌｏｒｅｎｚ地方受文藝復興潮流影響一般知名之士羣集於伯爵巴爾底ｂａｒｄｉ宅中主張恢復古代希臘藝術吾前文曾言希臘音樂爲『單音音樂』而非後代之『複音音樂』於是佛魯冷池諸名士直指後來各種自爲門户並肩而立之『複音音樂』爲羣龍無首不復如古代希臘音樂之簡單深永感嘆之餘因而發生所謂『主音音樂』ｂｅｇｌｅｉｔｅｔｅｍｏｎｏｄｉｅ何謂『主音音樂』即一調中以一音爲主而以其他同時合奏之音爲附前者稱爲主調ｍｅｌｏｄｉｅ後者稱爲諧和ｈａｒｍｏｎｉｅ前者如人之身體後者如人之衣服前者之職責在代表思想後者之職責在渲染顏色故就表面觀之『主音音樂』雖亦係同時數音齊發然其中有主有奴有正有從與前此之『複音音樂』大異而與希臘之『單音音樂』反有相同之點也當時佛魯冷池之諸音樂家中如喀車里ｃａｃｃｉｎｉ（生於一五五○年歿於一六一八年）陌李ｐｅｒｉ（生於一五六一年歿於一六三三年）費行拿ｖｉａｄａｎａ（生於一五六四年歿於一六四五年）喀哇里利ｃａｖａｌｉｃｒｉ（生於一五五○年歿於一六○二年）等或於民間歌劇或於敎堂音樂皆循此趨勢以前進爲今日音樂之先河 
　　讀者諸君讀吾通信至此當知歐洲音樂進化程序其始也『單音音樂』自古代至紀元後第九世紀（其時約在吾國唐昭宗時代）其繼也『複音音樂』自第九世紀以至第十六世紀（其時約在明神宗時代）其後也『主音音樂』自第十七世紀以迄今日屈指『主音音樂』之歐洲蓋已有三百餘年之歷史矣 
　　德國之加入音樂世界實自十八世紀始其時適在舊樂（複音音樂）尙未全亡新樂（主音音樂）又未成熟之際日耳曼民族以其來自森林之故富於沉毅精神深於内心生活値此新舊絶續之交忽產生兩大偉人一曰巴赫ｂａｃｈ二曰亨登ｈａｎｄｅｌ將此新舊兩大潮流融洽一爐貫以日耳曼民族之深厚精神開後此音樂界之未有奇觀其詳當於次篇通信述之 
國内要聞 
[北京通信（隨波）]  
　　賄選告成後之内閣問題 
　　曹錕當選直系彈冠相慶矣然識者則謂當選不難難在當選以後之應付如何就目前難題言之如外交棘手之如何挽回財政紊亂之如何整理功臣爭寵之如何處置皆急需解决者而凡百建設又以用人始今且不問用人之能否適當即此攀龍附鳳之輩蠅集蟻附彼搶此奪亦非輕易所可安頓試以三日來各方爭功之情形言之已不勝其紛擾故愚請儘先以用人問題報告於讀者而以窺曹政府之趨勢焉 
　　曹錕來京後第一道用人命令當然爲内閣總理今之以大典首功自居者如吳景濓高凌霨王承斌王毓芝皆有總理之慾望此外以奉直和議進者則有靳雲鵬組閣　以南北　　　　者　有孫洪伊組閣說以外交言者則有以顧維鈞或顏惠慶組閣說以人才言者則有以王寵惠組閣說五花八門各有是處而究竟之趨勢分十成言之則吳景濓有四成希望王承斌有三成希望高凌霨有兩成希望王毓芝僅一成希望其餘各說則理想之談陪筆而已其原因請得而述之 
　　吳景濓汗馬功勞厥惟包辦大選雖多行不義遭舉世唾棄而對於曹錕則已仁至義盡蓋吴之籌辦大選並未另索報酬凡直隸省銀行所撥之欵前後約四十餘萬吴均實收實報（其用途以挖回上海議員爲大宗）以示不欺至於同系親信更未向曹保薦一人所以如此者無非作總算賬之地步吳對保方本有兩種要求一則請代籌一筆鉅欵擴充民憲同志會爲下届選舉之活動一則要求組閣保系對籌欵一層自不願辦以爲吴即組閣亦萬不能應付各方不如以過渡時代之内閣予之以搪塞一陣然後再覓相當人物繼任至於津保一二等人物對吳之組閣在良心上亦不好反對故吴閣可有五成希望然洛陽深惡政客式之官吏二吳又向無來往此則一小暗礁也 
　　王承斌先有刦車奪印之功近有監辦大選之勞自不能不有以酬其殊勳惟王不能捨却二十三師又不便與乃師（吳景濓）爭奪總理故第一目標則在謀直督而騰出省長地位以予邊守靖邊本欲入閣因財政非已所可勝任而交通在吴毓麟手内務在高凌霨手農商在袁乃寛手均不易交出者故邊自籌不如得一地盤爲佳乃慫恿王承斌督直已爲省長俾津系執拱衛畿甸之實權不過謀直督者如陸錦如熊炳琦皆不失一部份之實力王承斌尙不能輕易得之於是保留一部份組閣計畫以爲督直不成之退步若以其實力論苟欲組閣固在吳上特王以内閣空洞不如有地盤之可恃耳 
　　王毓芝地位資望才識皆不足以言組閣其恃以自進者有兩個說法一本人與曹三共事二十年二爲籌辦大選最早最久之人然此項本能絶非組閣之材料有人以此告於津方某君某君曰蘭亭此種說法充其量只好做府秘書長耳烏足以言組閣耶其言頗爲有理故王之組閣說僅其左右鼓吹空氣而已 
　　高凌霨主持攝政内閣久以飯桶名人緣不佳無可諱言高如謀組閣是明與吳景濓宣戰必不容易成就且曹氏以高已久過總理之癮何得久佔故許高組閣之意實無其事高尙有一成希望者則總統就職攝閣當辭職曹氏於各方競逐中一時未能得人或爲勢所逼以高署理過渡然後再提正式内閣高之左右以爲此著可行高至少尚可作兩個月總理現正在製造空氣中不過吳毓麟之資格亦足爲其勁敵並非高一人獨有過渡之希望也 
　　至於閣員之分配此以總理爲轉移决非目下所可談到不過粥少僧多支配决不能匀捧塲者當不少失望之徒耳（十月七日午） 
[賄選成功後之酬庸問題]  
　　内閣直魯豫巡閱直督皆在支配中 
　　前日（五日）總統選舉會出席者居然有五百九十三人之多而曹錕得票亦居然超過四分三以上在三個月以前讀離京議員慷慨悲歌之宣言者斷無能預料其有如是之結果人生處世雖不必須立德立功立言然言行矛盾太甚自問亦未免難堪由今追思民國初元政治尙是唐虞三代當時黨爭雖烈而大家尙有多少主張不爲威武所屈不爲富貴所淫者尙有其人今則何如哀莫大於心死此黃元操所以心痛者歟 
　　曹錕當選直系人物與夫捧場者流自是極力歌功頌德宣傳其大政方針如何如何此種醜態令人作三日嘔不願浪占篇幅惟曹旣儼然當選今後北方政局中相因而生之問題約有數事皆與酬庸有關如何平亭頗可注目略述所聞如下 
　　其一爲内閣組閣候補者據昨日（六日）所傳約有數人依有力之次序言之吴景濓王承斌顏惠慶高凌霨四人而已吳景濓勞苦功高久以閣揆自命唯吳與各方感情均極惡劣直系中之各派能否通過是第一難關國會中之各派能否同意是第二難關且吳果組閣而重要閣員能否由直系直接分配是第三難關因 
 
 

Page 7

 
 
第一萬八千一百八十四號;中華民國十二年 西曆一千九百二十三年十月十號
星期三 * *此　系　　吳之盡力大　而對其組閣一層亦不　不有所考慮吳之組閣旣有種種難關於是又想及王承斌身上王盡力大選其功不在吳下論功行賞酬以閣揆亦非過分且王在直系中其足智多謀與吳佩孚齊名吳以資格較老故得獨享盛名而王於一二年來始漸露頭角此次第一回選會失敗王急來京擘劃一切卒成五日之會其手腕愈爲曹錕所賞識更加以曹邊之推轂並非絶無成功希望唯王資望較淺能否籠蓋各派人物不無疑問故成否殊難斷言王果亦不成則其次當然輪到顏惠慶顏本爲外交系中之接近直系者政變發生以來無形中帮忙曹錕不少且顏在黎元洪任内謝絶組閣說者謂爲即預留今日之餘地曹錕對顏感情尙好而欲藉重外交系以造成國際新空氣者其念亦切此席如果屬顏則王克敏之財長爲萬不更改之旣定事實顏王同進退本有成約王之辭中行總裁亦即爲此兩院方面對顏尙無意見自易通過故從各方面推測之顏閣較易實現萬一顏亦不成則高凌霨自亦擬議中之候補者高於政潮澎湃之中維持四個月之久自亦元勳之一以其組閣亦是一法唯高近與津派意見甚深且聞與王承斌尤不浹洽故其癥結所在頗不易解除此外問所以盛傳高閣萬無其事也以上數人究竟誰得錦標吾儕局外人無從推測祇好待事實之推移而報道其經過耳聞曹錕已决定八日在光園召集會議解决閣事 
　　其二爲直魯豫巡閱使問題曹以直魯豫巡閱使而獲選爲總統故此缺較他缺尤爲世人所重視依資格言之自以吳佩孚調任爲最順但吳之地盤在兩湖武漢爲天下中心管轂南北至爲重要不可輕棄且吳對選政未曾効力坐得優缺更易招人疑忌故吴自身必不承受其次候補者當然爲馮玉祥唯馮自政變以後頗受知交責備近漸消極似乎不願膺此要缺且馮以陸軍檢閱使兼任西北邊防督辦其地盤亦正足經營何必多行更動又次則爲王承斌王資望甚淺以一省長而轉爲首席巡閱使未免來得太驟似亦不妥然舍此三人以外更無適當人選故依吾儕推測其結果或出於裁撤也其三爲直隸督軍問題此缺較易解决因現時督軍候補者非常之多祇要親信可靠便不發何種困難王承斌若不組閣則此席舍王承斌外無第二人王就督軍省長或歸熊炳琦唯熊留京數月奔走大選不遺餘力若僅由魯調直未免有功高酬薄之嫌故又有曹銳復任之說姑誌之以待後報 
[六日憲法會議又成會]  
　　國權章及民六懸案通過二讀 
　　昨日（六日）憲法會議開會國權章及民六懸案完全通過二讀會當塲並由主席指定籍忠寅籃公武胡祖舜等三十人爲整理文句委員該委員等已定今日（七日）下午二時在衆議院第五休息室開會現所餘者只敎育民生兩章明日吳景濓赴保或將停會（一說吳俟開會後赴保）九日繼續開會或盡一日之力通過此殘餘之兩章並舉行全部憲法之三讀或竟保留兩章專開三讀會總之無論如何雙十節上午决必公布憲法公布後曹錕就職藉示先憲後選仍得一變相之成功一般在京議員多謂十二年來纷擾不决之憲法一旦趕辦成功可以洗滌污辱將功補過但雙十節舉行布憲大典而仍有一部份人遠居滬瀆不能躬逢其盛又憲法完成而憲法起草委員長湯漪反令向隅此種情形均屬缺憾故昨晚有議員于均生劉祖堯等多人致函吴景濓主張即日通電離京同人捐棄嫌怨從速來京參與盛典吳景濓頗以爲然聞將發電邀請茲將昨日會塲情形誌之如左 
　　昨日下午二時第二百零一號憲法會議開會吳景濓主席延長時間至三時五分主席報告出席議員五百六十三人已足法定人數當討論國權章主席以標題「第五章國權」付表决起立五百十六人通過主席宣告在塲五百三十三人朗讀國權章條文如下「第一條中華民國之國權屬於國家事項依本憲法之規定行使之屬於地方事項依本憲法及各省自治法之規定行使之第二條左列事項由國家立法並執行之（一）外交（二）國防（三）國籍法（四）刑事民事及商事之法律（五）監獄制度（六）度量衡（七）幣制及國立銀行（八）關稅鹽稅印花稅烟酒稅其他消費稅及全國稅率應行劃一之租稅（九）郵政電報及航空（十）國有鐵道及國道（十一）國有財產（十二）國債（十三）專賣及特許（十四）國家文武官吏之銓試任用糾察及保障（十五）其他依本憲法所定屬於國家之事項第三條左列事項由國家立法並執行或令地方執行之（一）農工礦業及森林（二）學制（三）銀行及交易所制度（四）航政及沿海漁業（五）兩省以上之水利及河道（六）市制通則（七）公用徵收（八）全國户口調查及統計（九）移民及墾殖（十）警察制度（十一）公共衛生（十二）救卹及游民管理（十三）有關文化之古籍古物及古蹟之保存上列各欵省於不抵觸國家法律範圍内得制定單行法本條所列第一第四第十第十一第十二第十三各欵在國家未立法以前省得行使其立法權第四條左列事項由省立法並執行或令縣執行之（一）省敎育實業及交通（二）省財產之經營處分（三）省市政（四）省水利及工程（五）田斌契稅及其他省稅（六）省債（七）省銀行（八）省警察及保安事項（九）省善及公益事項（十）下級自治（十一）其他依國家法律賦予事項前項所定各欵有涉及二省以上者除法律别有規定外得共同辦理其經營費不足時經國會議决由國庫補助之第五條除第二條第三條第四條列舉事項外如有未舉事項發生時其性質關係國家者屬之國家關係各省者屬之各省遇有爭議由最高法院裁决之第六條國家對於各省课稅之種類及其徵收方法爲免左列諸弊或因維持公共利益之必要時得以法律限制之（一）妨害國家收入或通商（二）二種課稅（三）對於公共道路或其他交通設施之利用課過重或妨碍交通之規費（四）各省及各地方間因保護其產物對於輸入商品爲不利益之課稅（五）各省及各地方間物品通過之課稅第七條省法律與國家法律抵觸者無效省法律與國家法律發生抵觸之疑義時由最高法院解釋之前項解釋之規定於省自治法抵觸國家法律時得適用之第八條國家預算不敷或因財政緊急處分經國會議决得比較各省歲收額數用累進率分配其負擔第九條財力不足或遇非常災變之地方經國會議决得由國庫補助之第十條省與省爭議事件由參議院裁决之第十一條國軍之組織以義務民兵制爲基礎各省除執行兵役法所規定之事項外平時不負其他軍事上之義務義務民兵依全國徵募區分期召集訓練之但常備軍之駐在地以國防地帶爲限國軍之額數由國會議定之第十二條省不得締結有關政治之盟約省不得有妨害他省或其他地方利益之行爲」主席付表决起立者均超過三分二以上人數完全通過又以第十三條「省不得自置常備軍並不得設立軍官學校」付討論景耀月修正於」省不得設常備軍及軍官學校下」加「兵工廠」三字主席付表决起立者三百三十人不足三分二葉夏聲提起疑義反證表决起立者一百四十七人不足三分一證明上次多數可决主席報告在塲五百五十六人繼續討論「第十四條省因不履行國法上之義務經政府告誡仍不服從者得以國家權力强制之前項之處置經國會否認時應中止之第十五條省有以武力相侵犯者政府得依前條之規定制止之第十六條國體發生變動或憲法上根本組織被破壞時省聯合維持憲法上規定之組織至原狀回復爲止」以上各條付表决起立均超過三分二以上可决李春榮修正第十七條爲「本章關於省之規定未設省已設縣之地均適用之」主席付表决起立者四百五十五人在三分二以上可决國權章二讀終局牟琳動議請議長指定若干人整理字句（已經通過二讀會者）表决結果多數通過主席諮詢究竟指定若干人吳宗慈陳銘鑑主張指定四十人藍公武黃佩蘭主張三十人胡祖舜主張二十人結果决定三十人乃由主席指定藍公武·籍忠寅·陳銘鑑·李槃·趙世鈺·吳宗慈·胡祖舜·楊銘源·劉彥·欲芝瑞等三十人爲整理文句委員籍忠寅臨時動議謂民六二讀會中未經解决各懸案今日請提出予以解决吳宗慈報告二讀會未决各問題之經過並謂其中有經審議會通過尙未報告大會者請即省略審議報告孫潤宇王敬芳請加一表决主席以籍忠寅之動議付表决起立者四百三十六人多數可决吳宗慈請以省略審議報告即付二讀會付表决表决結果起立四百二十六人多數可决主席宣告開二讀會第三十二條「國會常會於每年八月一日開會」第七十五條」大總統於國務員受不信任之决議時非免國務員之職即解散衆議院但解散衆議院須經參議院之同意」「原國務員在職中或同一會期不得爲第二次之解散」王玉樹動議删除本條彭漢遺維持原案表决結果修正案否决原案以四百六十四人之贊成可决主席又以第三十五條「衆議院解散時參議院同時休會」第八十二條「國務員受不信任之决議時大總統非依第七十五條之規定解散衆議院應即免國務員之職」第九十二條第二項「未經請求覆議之法律案逾公布期限即成法律但公布期滿在國會閉會期内不在此限」第九十三條「國會議定之决議案交覆議時適用法律案之規定」第一百零七條「審計院之組織及三項合併表决」第一百零八條「審計院院長由參議院選舉之審計院院長關於决算報告得於兩院列席及發言」原案第七十五條第二項「大總統解散衆議院時應即令行選舉於五個月内定期繼續開會」以上各條經主席付表决起立超過三分二以上完全可决馬驤修正於第二十九條後加一條「第二十條第二十九條議員之職務候次届選舉完成依法開會前一日解除之」裴清源反對修正案多數主張不付審議即開二讀會無討論表决起立四百六十七人可决主席以前文「中華民國憲法會議爲發揚國光鞏固國圉增進社會之福利擁護人道之尊嚴制茲憲法宣布全國永矢咸遵垂之無極」付表决全塲起立掌聲雷動時已六時二十分遂發給出席證宣告散會 
[北京公布憲法之外訊]  
　　東方通信社八日北京電云今日憲法會議已將民國憲法完成將於十日公布續電云憲法會議今日已通過第三讀會預定於十日午前公布於此即求曹錕列席令設誓遵守憲法按新憲法由十三章一百四十一條所組成最可注意者爲在最近憲法會議一氣可决之地方制席及國權之兩章地方制席中之主要者爲由省制定自治制度設省務院其省務員因人選而以五人以至九人組織之院長（現在之省長）由省務員中互選懸長（即縣知事）由民選等是也國權章中則國軍採義務民兵制度常備軍之駐屯地以國防地帶爲限軍備費大概除戰爭之時外不得超過歲出四分之一省置常備軍不得置士官學校或兵工廠等是也於此當實現裁兵廢督按國會自元年以來因軍閥之異議一向不得貫澈其主張今以選舉曹錕爲總統之條件於咄嗟之間殆全照其主張决定之可謂國會之成功惟新憲法果能令軍閥遵守與否殊屬疑問 
[離京議員之賄選觀]  
　　五人大選會出席人數據吳景濓之報告已足三分二之法定而有餘（五百九十人）但據離京議員方面消息五日之會關於人數一層實有種種疑問（一）　在滬議員除有一二拜金猪仔見財起心趕回出席者外尙有中堅分子一百五十餘人可信絶對决不回京者加以在津議員三十餘人在奉議員四十餘人在籍議員三十餘人（以上實際人數日内均有通電聲明）在京未出席者又有三十餘人總計約在三百以上並未出席而吳景濓竟宣告出席五百九十人兩院總數不過八百七十四人除三百餘人外試問此五百九十人從何而來（二）查出席投票本爲議員之自由而五日大選派對於在京議員均用强迫手段且其中因强迫出席而未投曹錕票者將近一百餘人更有因憤其强迫而投「五千元」「梅蘭芳」「尙小雲」票者數人（三）確查五日在衆議院隔壁大中公寓臨時組織六十人佩帶議員勳章入塲投票（四）向來投票之先票軌傾倒向外一照以明内中並無存票乃五日未照票匭可見内中必存票甚多故出此敷衍朦混之手段（五）總統選舉會向有攝影以留紀念乃是日此項手續竟付闕如蓋恐看出出席議員不足法數之故以上五點已授人以可疑况衆議員邵瑞彭已將五千元支票向法庭告發賄買選票證據確鑿乎 
　　湯漪林長民等六日發出聲明未出席大選會電云上海參議院衆議院公鑒在津同人擬通電請由院彙齊在滬在籍在京未出席選會諸同人連署發表文曰本年九月十日大總統選舉預備會有揑造出席人數情事大總統選舉有賄賂情事均經舉發事實昭然同人身爲議員受國民重托不能容忍累經通電冀申正義防止官邪今大總統選舉會竟根據揑造出席人數之預備會於本月五日開會行賄被訴之人亦竟宣稱當選元首重職買賣公開四維不張甚於亡滅同人奉職無狀不能遏此橫流不得已只有以獨潔其身之度表白於我國民之前凟職之罪幸未干犯假令司法能保其尊嚴國人能起而聲討同人等或作公證或爲前驅刀鋸斧鉞所不敢避不信我中華國民五千年禮義廉恥之敎竟掃地而無餘也敬佈痛言伏希公鑒云云特此奉聞湯漪林長民·張我華·邵瑞彭·楊永泰·李靖國沈鈞儒·王用賓·烏澤聲范熙壬·王瑾雯·胡摯·覃壽公同叩魚又黃攻素等因被人盜名列席特於昨日發出公告其文如下十月五日北京大總統選舉會同人等並未出席特此公告黃攻素·王澤攽·覃壽公·金　·劉滎棠·胡摯·丁騫·李英銓·竇應昌·李靖國·張華祖·寇遐·張瑾雯·陸祺·林繩武·張善與·王法勤·白瑞謹啓 
[段祺瑞之時局談片]  
　　北京某通信社消息日本電報通信社於大選前一日（即四日）曾派專員赴津謁段祺瑞叩其對於時局之意見段氏逐一答覆大意如下（一）吳光新之赴粤雖余（段氏自稱）亦有此意但並非奉余命而行關於廣東方面孫陳之互攻余前曾設法使彼等消弭舊嫌但均未成吳氏此去或可與余意相同而有所盡力然至今尙未接彼之報告（二）北京各方無一不熱中曹錕之大選就事勢觀測或能成功但若何始可統一殊屬不易解决假以爲萬能之金錢可操必勝之權予則不敢深信予誠不敢故作預言然使曹任總統一二月内必更將引起極大之糾紛奉張决不至安然不動必須由未來戰事之結果始可定各方之運命而和平始得出現吳佩孚之爲人自信過深予仍願其運命不致促滅直派過於崇信武力殊非良策據予所確知已凖備命蘇齊攻擊浙盧令鄂蕭入侵湖南江浙戰端一開勢必牽及皖省此後局勢愈益紛亂（三）有某日人受直派之指派有所活動予曾勸告其勿再有所擾亂宜靜觀其變化據予意推測目前之混沌局勢决不至延展不正當之舉動决難久存也（四）人多以爲予與粤孫奉張携手而創所謂三角同盟之局實則亦不盡然予與各省之關係均甚密切各省及　川　　　　各代表均來予　接　與其稱爲「三角同盟」毌寗稱爲多角同盟之爲愈也（五）人多以爲予對於政治上尙具有野心其實予雖欲於國事盡力確無何種野心予亦不願得任政府中之何種職務但望將來能出睹人民樂業國家太平斯則予之大願耳 
[外交團抗議吳蕭招兵]  
　　吳佩孚對川對湘均主用兵故北方軍事當局近來時有招兵之舉聞使團對此甚不滿意曾於前日提出非正式抗議請中國停止招兵以免助長内亂大意略謂近來兩湖巡閱使湖北督軍均有招兵之舉動先後經各領事來電報告中國不安之現象各國均認爲係屬軍隊過多所致華府會議各國均望中國能於最短時期裁减軍隊至相當之限度並願以極誠懇之意思援助中國俾中國得此機會兩年以來默察中國之態度似無裁兵之誠意今更有招兵之事發生實不能不認爲遺憾招兵結果直接可以助中國内亂之延長間接亦必擾亂秩序外僑生命財產均瀕於危險究竟招兵之舉是否得中國政府允諾各國均甚懷疑請查照見覆並希望停止此等舉動云云聞外部接照已經提交閣議並　洛詢問眞相昨已得覆吳佩孚諉爲補充缺額蕭耀南則稱所招係輸送隊并非正式軍隊聞外部已决定據情照覆矣 
[東省特别區徵收糧捐問題（旡）]  
　　尙有困難之點 
　　哈爾濱快函云東省特别區原沿中東鐵路之佔用地而理治兩三年來零星收回之政權誠已不少惟近來中東鐵路爲俄員支用經濟已有竭蹶之狀所擔負撥付各方之經費幾乎不能應付此中最難者爲特區之警察蓋沿路特區地方警察全數共約二千四百餘名每月警餉約七八萬元原由中央及吉林黑龍江兩省協濟欵項近來三面協欵停止撥付因之特區警費非常竭蹶從前幾虧兩月自温應星氏蒞任後力加整理現在按月勉强支持然冬防吃緊欵無從出遙測前途幾無希望行政長官朱慶瀾氏以東省物產元豆小麥等爲大宗其餘雜糧爲數亦匪鮮少此種天產又都運往外國銷售特議定徵收糧捐以火車爲單位無論何種糧產每火車徵洋七元核與價値約千分之六七凡中外商民裝運糧產出境於裝車之頃即每車納捐七元手續極爲簡便由警察總管理處議定之後呈請行政長官公署核准初定九月十五日施行旋因哈埠兩商會及其他關係團體請求展緩温處長特准展緩半月改於十月一日實行惟此中有困難情形以特區外商對於各種捐欵向不擔負此項糧物經由外商贬賣者爲大多數總管理處先派員非正式的向日本糧商接洽告以特區警餉無着非壽經費不可此項糧捐原屬徵自賣主惟逕徵賣主只可徵收大車捐於糧車進特區境時先向每車徵洋一元手續甚爲煩瑣在商民方面不能無感不便故擬改照火車徵收蓋冬防將届時會喫緊不如此將不能維持特區治安也日商聞之如徵大車擔負極重當千分之三十現徵七元則合千分之七故表示贊同後日本商業會議所開會商議意見亦復相同遂即决議乃哈爾濱日日新聞（日本所設之日文報）著論攻擊日本官僚亦有以法理論反對此事者日商認爲無益迭經開會致多衝突然大體已與日商表同情應無問題山内日領對此亦以日商旣願代徵代繳遂亦不作何等抗議俄商對此贊否參半然日商旣可贊同俄商自不能成反對之理由華商方面各地商會到哈集議竟求邀免惟哈爾濱總商會及濱江縣商會等以温氏長處以來事事公開且知警餉之不可無着故於九月二十八日在總管理處商議卒表同意然各外站商會猶有主張請緩或核減者温氏以不能緩不能減之理由剴切說明朱長官亦力勸輸將故十月三日各商會及各公團領袖在總管理處商議仍覺不能緩減惟此舉雖係仿照海林牡丹江等站之成例辦理而一般人民總望擔負減輕故仍有集議請求之事據當局所傳此請萬不能准且此捐實比較的良善故堅持態度積極進行各路委員早經出發從事徵收此項糧捐如能照收預計年可三四十萬元平心而論視他種捐稅爲較優良故負責任者之主張大都偏重贊成方面就現在觀察此事可望實施惟關係各方極大能否毫無波折當以各部分之是否澈底諒解爲斷也（一二一○三） 
[保洛電止魯田入京]  
　　使團二次通牒曹吳聯電保標 
　　臨案通牒已二次提交外部矣玩其語意甚注重於剿匪因以保護外人生命財產之安全至懲辦官吏一節就攝閣召田入京面商一切觀之說者謂爲撤田之先聲但最近保洛兩方來電又復不令北上究竟内幕如何實令人無從推測茲將保洛兩方來電照錄於下「保電一」田督軍藴山弟鑒頃接國務院來電爲臨案事擬請我弟來京面商等語此事昨接弟電得悉鄭帮辦剿匪頗著成效俟鄭回省即可北上云云兄意剿匪正在獲勝之時防　亦甚重要赴京一節可暫從緩特此電覆敬希查照兄曹錕豪印「洛電二」田督軍鑒先電奉悉佩昨覆電國務院力陳維護主權此時剿匪正有成效不宜調鄭回省公主持防務至爲緊要希展緩行期暫不入京爲妥吳佩孚豪印 
[洛吳援湘尙在持重中]  
　　葉開鑫接洽魯滌平洛吳决利用葛應龍 
　　漢口消息趙恒惕被内外勢力壓迫派葉開鑫赴湘潭與魯師商解决湘事之說據最近湘訊趙自平江偕同副官高子湘返長沙與唐生智葉開鑫賀耀祖等商量大計唐等意見均以北軍入湘後患甚大不若依魯等養電主張停戰言和尙可保存湘省自治趙始頗躊躇繼因唐等態度旣經如此表明遂無法固執已見即請葉代表赴湘譚與魯接洽並謂如有和平解决方法某當唯命是聽次日葉赴湘潭趙赴平江長沙秩序仍責成唐生智維持至前方兩軍譚部仍駐　口趙部仍駐醴陵近旬並無戰事日來湘人紛紛奔走洛鄂有爲魯謀者有爲宋（鶴庚）謀者聞洛方對於湘事原有由湘人第三者出而爲解决之表示但吳之所謂第三者縱非葛應龍亦可斷言决非魯宋且據密訊吳並發有拿宋之嚴令　魯吳當已與譚同視湘人之爲魯宋奔走吳已認爲與彼意中之第三者葛應龍造機會蓋吳爲鞏固現有兩湖地盤計不得不利用葛應龍向湖南作種鋒而自已復虚聲爲積極籌備南下之宣傳楚振軍艦且預設爲水路行轅並於該艦中特設一保險房一面又揚言將於十二日　鄂據傳吳但求有方法保障現有之兩湖地盤其他並不欲多所過問觀此則吳之援湘胸有成竹殆已認爲可操勝算歟 
[福州通信（禹衡）]  
　　周蔭人到省與會議閩省財政問題 
　　周蔭人由延來省相傳已非一日蓋孫傳芳電促之也近數日外傳已到省者有云因病不能到者今查悉四日上午八時薩省長派張仁山王帮辦派楊杰孫督理派兩副官與閩侯縣知事卓祖澤同往洪山橋守候詎周未到乃在洪山橋警察分駐所住宿五日上午七時周始珊珊而來抵城内仙塔街行轅九時後即分往各處拜謁孫王知其來也已預定於五日假城内山兜尾奉直東會館宴請周此次由延回省本爲開軍事會議該會議雖未聞定有確期但如軍餉制限及厦局各問題爲必不能不議之案茲據軍界消息已定有三大問題（一）夏門問題此問題孫回省後已派代表坐海鳬赴厦就商嗣得楊樹莊將回省列席消息故當列爲議事日表中之一（二） 
上游防務問題周蔭人之截留解欵與財政統一有礙而王獻臣之在汀杭是否能相助爲理尤不可先行籌商此問題可靠而後孫氏有發展之餘地（三）興泉永鎭守使就職問題此問題能否兩方融洽有適當解决固未敢斷言然孫固視爲唯一之問題萬不能不提及者而外間又傳王已有赴泉之意未知確否 
　　閩省財政狀况前已屢紀財政廳長林炳章以各機關按月經費折成減支非十四五萬元不辦各縣除撥抵坐支之外解廳之欵不及三四萬元出入相衡月虧已在十萬元以上其散處各屬之軍民兩政差短之數尙不在内乃擬提徵丁糧整理契稅加抽釐金三項以爲救急之計提徵丁糧與整理契稅兩項省議會雖曾反對然已實行而加抽釐金一節則尙爲各商所反對林氏日昨特致函福州總商會以商捐已行之兩次非彼所願然在今日有不得不行者且前者所辦爲一次交納茲則月收四萬元交欵旣屬分期納捐亦有限制請集會議覆否則加釐一節本定十月一日實行稍展十日以爲商議餘地云云財廳長能否繼任於此問題頗有關係又鹽業印花行之已久其間因故中止現印花稅處視此爲收入之大宗特准徐海瀛領辦先於莆田仙游惠安蓮河各塲試辦每鹽百斤貼印花兩分其例如舊以上兩節未知能否實行然當此商况萬難之時即令遵行亦商人之大苦痛也 
[杭州快信]  
　　自賄選告成電到浙後全浙人民可約分緩進與急進兩派急進派業經設會發電並於雙十節開露天大會緩進派尙未發表意見 
　　日來駐省各軍隊加添操練鐘點各敎官及督操人員異常忙碌 
　　十日致祭西湖忠烈祠由杭縣陶知事承辦盧督委派一師郭相時二師陳璆前往與祭 
　　在日被災浙僑經籌振會設法輪送回國達千餘人温嶺人居多數盧張兩長六日派員赴滬照料並飭兵艦運送回籍昨令甌海道尹知照 
　　高審廳昨委魏唐充慶元縣承審員警務處昨委潘獻廷充本處諮議 
　　杭餘汽車公司已早試車十二日决行正式通車昨柬請各官商觀禮 
　　今日（九日）午前此間忽起颶風飛沙走石午後更甚江渡暫停 
 
 

Page 8

 
 
第一萬八千一百八十四號;中華民國十二年 西曆一千九百二十三年十月十號
星期三 * *雙十節特刋第一號 
[雙十節感言] [  絜廬]  
　　嗟夫今日爲十二年之雙十節矣吾人缅懹先烈感嘅歲時玄鳥生商姜嫄誕禝此璀璨華嚴之民國宜國人如何愛護之也猶憶元二三年之雙十節歌舞軒　驩聲雷動胥視爲紀念之盛典洎夫四年項城稱帝日本要求二十一條件六年張勳復辟七年徐世昌爲大總統八年因山東問題發生抵貨風潮九年直皖戰爭十一年奉直戰爭此數年中内訌迭起外患頻仍而雙十節遂在凄風苦雨之中天日黯澹旌旗無色矣光陰荏苒轉瞬已是十二年之國慶日國人如驚弓之鳥弔於未遑胡敢言慶徒　先烈之碧血爲軍閥攘權奪利之資際茲雙十節正宜痛哭流涕者也嗟夫白宫岑寂轔轔來曹三之車青燐隠見翩翩飛烈士之魂旌旗掩映樂聲凄咽正地下鬼雄激昻悲語時也 
[國慶日誌感] [  李嵩生]  
　　我中華民國成立迄今已閱一十二載此十二年中干戈疫　幾遍二十二行省故有識之士靡不抱有傷時感世之觀念每値一度國慶卽增一種煩憂試按往歲所經之國慶紀念日各報記載之文字亦靡不有傷時感世之詞句存乎其間也 
　　歲月不居駒光易逝第十二度之國慶紀念日倐忽又届矣南北之戰禍方般人民之生計日拙傷時感世之觀念旣較往昔爲尤甚則報紙記載之文字其傷時感世之詞句亦必較多於往昔記者不文請以年來國民所受之痛若擇要言之蓋亦本傷感世之觀念發爲傷時感世之文字所謂茹骨在喉不吐不快與他人之文字或蒙雷同之誚亦在所不計也 
　　夫國民感受之痛苦約言之曰天災曰人禍今歲之天災雖不如往年之甚然若浙江之温州因被大風發生海嘯該處生命財產之損失恐亦不在少數矣至人禍之鉅之烈誠有不可勝言者兵禍不足繼之以盜山東臨案猶未結束而河南之大刦案又起河南之刦案猶未結束而廣東奉天等處刧案相繼又起蓋倡言裁兵而無善後之處置兵雖未裁已動輒潰散流而爲盜於是盜匪徧地人民之蒙其難者踵相接矣至北京之學潮京漢路之罷工潮等揆厥原因不外乎財政困難經濟匱乏所致至財政之所以困難經濟之所以匱乏亦不外乎軍閥專橫且日軍戰爭浪費餉糈所致故論人禍之種種要當歸咎於兵禍一端耳 
　　所幸者何東爵士之和平主張已有强有力之軍閥嘉納其辭從茲覺悟各息爭端則國民所受之痛苦其亦庶幾已矣乎 
[戰袍記（上）] [  禹鐘]  
　　吾人語中國革命史必以辛亥爲題眼　若文章然辛亥爲篇中最熱閙而有精采之一段落也是役也戰士之裹屍馬革者居其大半功成不居而師隠荒江者亦大有其人若事平而享祿位類非當時出死力之人所謂貪天之功者也然若輩皆靦顏不慚自居爲革命功人矣夫以身冐矢石而期克敵直前無卻殆未有不危及其身者即幸而出險此身不與矢石俱盡一至奏凱而還頭顱幸在髀肉都消則亦歸心平淡視世皆幻無復存幾微爭競之心矣蓋天下爭競之最烈者莫甚於戰旣已身經百戰退而處萬事猶之山居之人一旦見培塿尙復有足以動其心者耶所云富貴祿位者特細人之所急而委巷不夫所視以爲光竉者若在疆場久戰之英雄對之直目爲兒戲之事又奚足以生其歆慕哉余於此文題前欲發之議論至此而止今當序述一事以告讀者亦辛亥掌故之一也當是歲武漢揭義旗後四方影響清祚如瓦解獨石頭城爲安武軍所駐義軍力攻不能下有二戰士日張毅庸駱砥流者二人同里居又爲同學友少時即有膂力同學中咸稱彼二人爲將軍二人遂益自負慨然有大志稍長即對酒抵掌論天下醉後歌呼嗚嗚作出塞入塞之曲以爲男兒當以頸血濺沙塲也會義軍起遂同隷尺籍二人初以戰衣加身時彼此嘆羡曰書生故當以短後衣馳騁天下也英雄哉已各攬鏡自照曰天生我材必有用今日戰衣裹帕英姿颯爽覺昔之怐恂儒服爲奇醜矣言已作狂笑及荷槍臨陣二人奮勇當先益覺四周無拘束天宇亦廓其後累戰城不能下一日砥流爲敵彈所中死焉毅庚爾時雖心傷其故友然戰必前敵竊冀苟飲彈死者可以歸面我友於泉下矣以是益奮不顧身以死爲樂顧久戰乃無恙若砥流英魂爲之默佑者乃事定毅康自念良友已亡革命息計不如歸遂收砥流骸骨返故鄉躬爲負士葬之而表其墓曰烈士駱砥流馬革裏屍師骨處後此歲月均爲英雄投閒索居之光陰矣毅康爾時年事雖尙在壯盛顧鏑餘生心如止水遂率家人躬耕於村落間村本曰綠野毅康乃更其名爲歸骨村寓其感也閱其稍久村人亦感以新名稱之 
[上海人之雙十節] [  涯]  
　　資本家眞惹厭雙十節又到咧中秋節還過得沒有半月却又要讓他們停工一天了革命黨眞是害人要是沒有這革命黨怎麽會有這種害人的雙十節呢 
　　工人開心開心今天又有得玩一天了三阿哥你打算這樣去玩玩麽我看還是去打圈打温罷或者圈得温打不成　到仝羽春吃碗茶也好的吃過中飯我來看你你切莫要走開了 
商店小夥計我們的阿大先生眞一點也沒有愛國心雙十節的國慶另人家都上牌門了他却還要叫我們做生意這種人將來一定要給學生們打一個半死 
　　學生蹩脚梅蘭芳你今天一定是約密司李看程艶秋去了香得來當心跟你的梢别要密司李密司張的亂嚼舌頭我且問你禮拜那天你在什麽地方寫意 
　　游戲塲老板還沒有到三點鐘票子已經買掉五千張了今天二萬張一定可以買的二二得四三四千塊錢一定有的想不到那雙十節竟是我們生財大道咧 
　　電車賣票人啊　　軋死咧後頭車子就來了不要上來咧朋友日昇樓麽對不起等一等···日昇樓到咧竟一個人不剩了哈哈寫意看來今天到有二三百銅板可以揩油了 
　　賣報人一年一度的雙十節又到了報紙又有十幾張咧五十份報紙一霎時都賣光了寫意 
　　姨太太今天雙十節南京路上必定人很多的呌阿二預備汽車去凑凑熱閙罷 
[國慶年年一舉行] [  楓隠]  
　　國慶年年一舉行於今一十二年更共和牌掛闌干數統一如何尙未成 
　　國慶年年一舉行於今一十二年更外交才孰如甘露三寸舌當百萬兵 
　　國慶年年一舉行於今一十二年更偉人座後金釵列怎肯垂憐到國民 
　　國慶年年一舉行于今一十二年更伊誰能製軒轅鏡攝取京華罔兩形 
　　國慶年年一舉行于今一十二年更花名數徧葛裘易政治何嘗軌道循 
　　國慶年年一舉行于今一十二年更議員憲法何心製但念巫峯雲雨情（謂其日在八大胡同也） 
　　國慶年年一舉行于今一十二年更官家姨太風頭出照乘珠光寳氣盈 
　　國慶年年一舉行于今一十二年更一星期矣多希望除　布新享太平（左傳十二年爲一終一星終矣） 
[雙十節諧話] [  醉痴生]  
　　猪與狗雙十節猪與狗遇猪道狗兄··你們這幾月來南北奔走竭力爲虎爺帮忙你們的功績委實不小呢今日論功行賞起來直好算是功狗了狗謙遜道這番虎爺能彀登峯造極全仗你們猪先生的大力我們雖則不無微勞足錄究不過拉拉皮條罷了猪道虎是最利害的東西宜可以威震羣戰睥睨一切了不料他近來竟要我们猪狗衆牲相助眞是一椿希罕的事我們也足以自豪啊說了蹣跚而行狗道且慢且慢我們今日相逢也不可不說幾名好話以表慶賀猪道那末我祝你狗運亨通狗道我祝你發財發福於是大家一笑而别 
　　登高甲謂乙道今天是雙十節我們最好作什麽消遣乙道還是登高甲詫異道今天又不是重九爲什麽要登高乙道今天不是北京那位賄選總統登台的日子嗎他對於這高位覬觎已久今日居然能彀登上去所以今天這雙十節正是他們登高的紀念日咧甲道那末我們也去登登高也算是及時行樂聊以自娱 
[雙十的不祥] [  佩萸]  
　　有人說雙十是吉利的我說雙十是不祥的有人說雙十節要慶祝的我說雙十節要憑弔的各有各的理由各有各的感想我回想到十二年前的幾個雙十節使我下了不祥二字的斷語 
　　凡人見了墳墓前的雙十字架就要想起地下的亡人埋在土下不能重來世上享他們的幸福　魂脫離了軀殻飄飄蕩蕩不知止於何境這樣的雙十不是很不祥的麽 
　　基督敎的敎主耶穌敎訓他的門徒說要跟從我的人一定要背個十字架他後來給猶太人定死罪釘在十字架上他的兩旁也有兩個强盜釘死在十字架上那麽他們都把性命犧牲了這　的雙十不是很不祥的麽 
　　崑崙山的東面有一片曠地地上豎滿了雙十字架四周烟雲滿野還有喊殺號哭的聲音近大江的發源地方一片汪洋只有幾個樹頂和幾只禮拜堂的十字架頂還透出水面别的都隨水流去這樣的雙十不是很不祥的麽 
[作國慶文的筆] [  海角秋聲]  
　　國慶節到了吾們操筆的照例作一篇慶祝文章在國慶日報紙上發表於是坐在寫字檯上攤着紙磨着墨抽了一枝用慣的筆方吮着墨要寫忽然筆憤恨的發話道你不是又要作你虚僞的慶祝文嗎人家看見你的文字認着是狠忠實的誰知到後來非但一些不應騐反益發糟丫人家只知道寫字的是筆沒有不埋怨吾說吾是一個騙子吾眞啞子吃黃連說不出苦今天你橫豎有吾這枝筆代替你受理怨又來舞文弄墨作你老套的虚僞慶祝文章那可不答應當時在下給他一陣子搶白倒弄得狠難受想要辯白幾句筆又搶着說道你在三年說四年總可以國家安寗了誰知四年發生帝制弄得一團糟在五年上說六年眞可以强盛了誰知六年闹起復辟益發紛擾在六年上說七年國家的政略一定可以有些續効誰知七年南北殺得一個屍橫遍野從此你每逢着國慶總預祝着和平强富誰知到底一言不騐什麽直皖戰爭奉直戰爭直閙得烏烟瘅氣瘡　滿目你不是在去年今日也拿了吾寫着一片吉祥流利的祝辭嗎但是今年樣南邊爲着權利打得四分五裂北邊却爲着幾個惡魔閙什麽最高最低文字的信用全失已經替你挫駡不少你現今還要作虚僞的祝文嗎這時在下只給他責問得無言可答只好應道你　事寫吧便寫着「到明年今日才寫吾的眞正慶祝文」 
[雙十節有甘苦之分] [  笠翁]  
　　所謂雙十節者今已十有二矣而雙十之意義則未可以不深爲研究也夫雙十云者其形即爲卄此甘之字形有從甘字得來者有從苦字得來者其從甘者如袁世凱與徐世昌之世黎元洪之洪曹某之曹皆有雙十字之關係而馮國璋之璋亦雙十之半也故民國以來凡遇此雙十節即不能不與此數人者生莫大之關係焉其如官僚薪水之薪軍費歲費之費即或甘苦不均而其從甘者仍屬多數也若其從苦得來者則尤不可勝述如共和之共暴虐之暴菑害之菑急難之難借債之借莫奈何之莫無可如何之無荆天棘地之荆皆與雙十有關係也而小百姓適當其厄豈不寃哉今而又逢雙十節矣倘昧昧然徒以爲可賀也是謂之不知甘苦（未蓋章） 
[國旗] [  華吟水]  
　　華家的幾個弟兄都愛那面五色燦爛綢製的國旗都想擁爲己有互相爭奪已閙了好多時了後來竟忘記自己弟兄的親愛各不相讓揎袖擦掌大起種突也忘了愛護那面五色燦爛國旗的初心委他在地上任意踐踏置諸不惜了可憐那面國旗已滿沾污漬暗淡無光幾乎要破裂了他們旁邊立着幾個隣家的孩子正鼓掌大笑也有想趁着他們私鬭的機會攫奪那面五色燦爛的國旗咧 
　　伊瞧見了怱怱的走來勸解道兒呀你們别爭吧你們可知道都是一家人是同胞是手足休戚相關啊你們旣愛那面國旗應當好好底護著使他光明燦爛永久存在况且製成國旗是很不容易的當初農人養了蠶蠶吐了絲絲織成綢綢染了五種鮮麗的顏色將那五色的綢才　成一面光明燦爛的國旗其中費掉多少人的心思腦力和光陰即是我前幾天把那五色的綢針針縫着絲絲緝着眼也花了手也酸了好容易製成那面國旗預備國慶用的如今被你們一陣子亂奪踐好不傷心啊你們應當想到締造國旗的艱難也應知道都是自己的同胞别逞着一時的意氣如此胡閙被旁人鼓掌大笑怕要趁此機會攫奪那面五色燦爛的國旗啊說罷反那面國旗拾起細細一瞧不覺暵口氣道國旗呀可憐你被這幾個無知無識的孩子如此踐踏弄得滿沾污漬黯淡無光幾乎要破裂了 
　　華家的幾個弟兄竟像　有聽見的樣子依舊是揎油擦掌兇兇的立着不肯罷休旁邊幾個隣家的孩子仍在那裡鼓掌大笑也有饞涎欲滴虎視眈眈的望著那面滿沾污漬黯淡無光幾乎要破裂的國旗咧 
[國慶談屑] [  馬鵑魂]  
　　國慶日的早晨隔壁七歲小玲興頭頭的跑進我屋裏來劈頭就問道今天是不是四十節我聽了不覺嗤的一笑他知道我是笑他錯誤就分辯道今天怎麽不是四十節去年不明明是三十節麽國慶日我們幾個知友總聚在一塊兒談笑偶興想做一副應時對聯要把國慶二字嵌進字裡去但一凝思就覺愁怨横心信筆的寫上「國慶不國」「慶何可慶」兩句大家見了都擲筆三嘆 
 
 

Page 9

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 10

 
 
第一萬八千一百八十四號;中華民國十二年 西曆一千九百二十三年十月十號
星期三 * *國内要聞二 
[閩南將有新變化]  
　　陳軍返粤後瓜分漳汀 
　　臧致平率其北洋子弟七千據守厦門一島勢力未可輕視其軍實之多尤足令人垂涎於是王獻臣遂倡爲聯合海陸各軍攻厦之舉簽名立約於條件上並舉洪兆麟爲攻厦總指揮詎攻厦之舉久未實行漳州陳軍又東江危急盡率西去攻厦之舉旣無形消滅而地盤之爭又踴然而動自林虎劉志陸等去後洪兆麟尙留存一小部分早分不成問題唯黃大偉賴世璜王獻臣三部鼎足而立各懷割據之奢望但瓜分不平相爭又起黃大偉以其實力較賴王爲大遂攘臂而起翩然入漳以閩粤邊防總指揮名義立時召集瓜分地盤大會議其給果將漳汀各地瓜分爲三黃大偉自行佔領漳州長泰同安各地而以雲霄詔安漳浦與賴世璜上杭永定龍巖與王獻臣宰割已畢各無異言黃固已佔其優勝地點且與泉州聯成一氣賴之地位亦頗優唯王獻臣所處地位上杭永定旣迫於許軍龍巖復逼於周蔭人所謂地盤恐亦不過徒有其名而已漳汀旣經分割之後劉志陸之漳泉鎭守使當然無形消滅而陳軍將來再圖入漳恐亦不能長驅而至則今後之閩南問題必有一番變化也 
[滇軍預防唐繼堯舉動]  
　　滇軍第三軍參謀處電云滇軍揚總司令范軍長蔣軍長朱參軍長趙師長廖師長楊師長均鑒近日各報新聞欄内迭載柳州發現滇軍駐柳州之韓彩鳳部退讓當入城時紀律尙嚴宣告人民則稱本省餉糈缺乏特派隊護解烟土人桂變賣充餉等語又據本部派桂謀查報告亦云胡若愚屯兵黃草壩遲遲不進將有圖桂入粤模樣各等語查唐繼堯兄弟遠據滇南然對於駐粤滇軍始終欲置之死地以快意前仇並除腹心之患舉凡滇人無不共悉此次胡若愚率數千之衆託名援川遲滯黃草壩蕞爾彈丸盤桓不捨豈有愛於斯地蓋有所待也論者謂先助武鳴以圖桂桂又助之以入粤北連曹吳東接陳氏以犯我大元帥至對於我軍或屈服改編或武力銷滅而已同人等與諸君待罪嶺嶠然於故鄉苦况唐氏罪惡豈無所聞如殺戮護國功首拘捕無辜官民招匪二萬餘初則擾害地方繼則以鄰爲壑徵兵至二十餘次民怨沸騰濫發紙幣一千七百餘萬破壞金融橫徵暴歛竭澤而漁猶以爲未足更借民債三百萬以之謀選僞副總統更復盜押礦產散失國權明開烟禁違害公約等等罄竹難書兩年以還我駐粤滇軍卒無一言相責難者實欲促其反省兼示不問滇事之意也今視其所爲一意孤行爲惡不改旣已播毒桑梓猶欲禍及全局我軍爲自衛計爲大局前途計應請諸公切實注意早爲之備並呈明大元帥設法制止庶我軍後顧而無憂得一志而討賊政府有備無患亦免兼顧之頻煩此不獨我軍之幸全局實利賴之中央直轄滇軍第三軍軍司令部謀參處東印 
[重慶通信（歐滄）]  
　　省渝兩軍在渝城附近大激戰 
　　賞團圜月酌屠蘇酒喫椒鹽餅非一般世俗人之所謂中秋佳節賞心樂事乎今年四川重慶之人民中秋佳節亦　是而樂事賞心則適與相反耳所聞者爲城外槍砲　　之聲目所見者則調遣軍隊倉皇之狀今日屬稿之際槍砲聲響益烈聞此次省軍盡全力以壓迫渝城者不僅從中路而來實合中路右翼之兵編成大聯隊猛撲重慶以一舉而克爲目的時渝軍方面見來勢頗猛深虞疏失川黔軍倉猝定議縮短戰線犄角互援於是右翼之三七師扼守悅來塲青木關旋復移駐瓷器口鴛鴦塲黔軍則由凉亭關移守浮圖關兩路距離重慶城遠者約二三十里近者才十四五里耳袁祖銘抱定堅守待援主意劉甫澄已趕上火線楊森之率隊亦與焉杳此次重慶戰事幾於八面受敵渝軍但能將斯度大難關熬過或可化險爲夷蓋省軍此回來攻已盡其全力爲之試分三路述之東路方面黔軍扼守浮圖關後即從事極堅因之防禦工事省軍大隊由瓷器口進攻六店子戰於小龍坎地方連日各種鋒十餘次旌旗蔽野砲聲響震山谷雙方勢均力敵陣勢無絲毫變動至二十五日夜（即中秋日晨間劉湘尙偕袁祖銘出觀陣線一次）省軍以一部抄襲黃沙溪以一部由李園潛襲鵝項頸按重慶城在兩河之尖嘴盡處山坡上南面大河爲揚子江北面小河爲嘉陵江重慶夾在中間惟迤西出通遠門爲上成都之東大路出城後又分兩路西上爲永川縣北去爲壁山縣浮圖關即扼兩路之要塞其地甚高有城墻雉𥏭再西則平坦矣所以仰攻甚難若浮圖關一失重慶再無可守之理關内有雲南人天順祥號之李家花園極奢侈羅列珍禽異獸怪草奇花爲蜀中之名勝類蘇州之留園山西瀛湖公園無此幽勝也李烈鈞昔年入川被熊克武逐走時即駐軍於此二十五夜黔軍全力守關不料省軍繞道一二十里由黃沙溪鵝項頸兩路抄來已轉入黔軍之背後黔軍驚覺即分兵抵禦雙方搏激勝負未分恰巧三點鐘時楊森率兵三團餘由瀘州取道江口來渝正値省黔兩軍劇戰二軍四混旅何金鰲亦由海棠溪渡河從省軍中路衝上火線截斷其步隊一支偷渡黃沙溪約一營餘人全數繳械至四鐘時楊何軍全部趕到加入作戰是時省軍張冲一師余　唐一師合挑敢死軍千餘名乘大霧彌天之際再向黃沙溪襲擊肉搏衝突約一小時渝軍亦以敢死隊當之省軍死傷無算而退戰後檢視省軍屍體號敢死者果多死於敢且各自書其生年月日姓氏籍貫曁入伍年月隸屬何部藏諸懷中嗚呼敢死誠敢死矣惜乎等於鴻毛耳何金鰲旅長親率所部督戰並派二團三營李射斗率全營由浮圖關抄過黃沙溪之後雙方夾擊陣斃省軍二三百名俘虜一百數十名省軍乃引退同時曾家岩地方省軍支隊抄至被楊森逐潰南岸方面前此迭被周西成軍隊騷擾被黔軍逐退後茲又捲土重來與省軍必有預約也二十六日渝軍第二十二師唐廷牧之四十四旅長黃驥前克復綦江即駐江津茲經袁祖銘電調開來紮駐重慶南岸甫經開到尙未駐定適周西成大隊掩至黃即接戰當日唐式遵第二師楊春芳第四師先後開至遂共同作戰駐重慶之郭汝棟旅長第六十三團亦由李家渡過河進擊南岸上自銅元局下至彈子石均捲入戰線銅元局砲聲稍稀惟黃葛堊山前山後砲如急雨聲隆隆不絶連日夜均在交戰尤以昨夜（二十八）三鐘後之槍砲萬分劇烈如果南岸僅周西成一部决不能敵唐楊諸軍之攻擊大概湯子模賀龍等或有一部分加入也今日午後又大戰周西成被唐式遵楊春芳黃驥等壓迫又往黃葛堊長生場山後引退北岸方面自三七師招安軍鄭啓和旅跟踪追至在鴛鴦橋激戰甚烈因該處在小河東北此間不易得戰地確訊惟據巴縣知事布告謂接第三師長鄧錫侯軍用電話渝軍已佔領桃子堊悅來場方面之省軍已退土沱官家之報告固如是也 
　　記者嘗言省戰事當分兩層論判第一步看重慶附近戰事如三日内重慶不失便成相持對抗之局第二步看劉湘與中立軍之態度讀者苟欲知川局之誰勝誰負者不必究是非祇須看一二日内之變化何如耳請拭目眎三中立軍隊之態度如何也（九月二十九日） 
[賄選成後浙當局之電令]  
　　力維本省治安照行國慶祝典 
　　浙省盧張兩長對於曹錕賄選在開始活動時即有表示現曹旣當選仍須貫澈前電主張一致否認除與省各高級軍警長官面爲接洽外並發布兩電如下（一）通電本省各師長各鎭守各戒嚴司令憲兵司令鎭海砲台司令云非法選舉足以妨害國家前於感日通電表示反對業已宣佈在案現在賄選告成不僅我輩一致反對即稍有知識之人民無不同深義憤惟本省地方治安斷不可因有時局之影響致生驚擾應即隨時督率所部力維治安其戒嚴區域之内如有假借名義造謠生事者應以擾亂治安論從嚴查懲本督辦負有保境安民之責决不姑寬除會同省長電令各廳道處局知事查照辦理外合亟通令查照督辦盧庚印（二）通電各廳道處局水陸各警廳各縣知事云政綱解紐賄選彰聞本督辦感電本省長支電業已明白表不所以本省地方治安本督辦省長完全負責仰各廳道知事關於地方秩序尤宜注重其有假借名義造謠生事即應嚴加查懲以擾亂治安論總之本省之治安不可因受時局之影響致有紛擾全省紳民各界亦應其喻此意仰即隨意曉諭共濟時艱至本月十日國慶慶祝仍應一律照行蓋以非法總統之選舉並無妨害於國家之本體此次國慶日之慶祝於非法選舉之總統完全無涉合行電令仰即分别查照辦理督辦盧省長張庚印 
　　該電發布以後與浙民救國大會雙十節停止慶祝之議稍有不符業已停發通告庶可照例慶祝爲反對賄選之行動聞盧以民意所在仍當積極進行 
[南京快信]  
　　寗垣各學校公議雙十節各在本校開會慶祝不必集合游行 
　　蘇皖贛各派代表至鄂會議長江聯防辦法聞將推齊督爲聯防總司令 
　　省立各校長二十餘人昨在省敎育會分事務所開會嚴財廳長蔣敎育廳長省署三科吳科長省欵經理處蔡主任均出席先由値年校長陸步青說明開會宗旨繼嚴廳長詳述捲烟稅因議會方面多方阻撓以致停頓旋議决由財廳籌撥一月經費以待議會議决捲烟稅章程 
　　全國商聯會昨函蘇事務所通告本年常會在魯舉行已函催山東總商會决定日期以便進行 
　　陳調元在徐召集蘇皖魯豫四省剿匪會議討論剿匪表鄉佈防一切軍事機宜聞定本月中旬會日期未定 
　　青年會昨　職員會推定吉禮泰夏曰瑚劉湘賢章嗣莊代表出席廣州第九次全國青年大會准十二日赴滬乘美輪約弗遜　粤 
　　財廳因各縣屠宰稅欵虧欠甚鉅派委分往守提 
　　旅寗贛同鄉會昨接江西省議會電云報載本會議長戴秉清近以開辦南昌自來水名義向外人押借鉅欵以地方之主權供政爭之作用應請就近設法阻止以弭隠患再戴議長離會已久所有一切行動均與本會團體無關合併聲明 
　　明日雙十節齊督派冒景瑋徐秉鈞在署招待外賓 
　　無錫商團公會具呈軍署請撥子彈二萬發 
地方通信 
[蘇州]  
　　盜犯執行死刑吳縣地方檢察廳前日（七日）下午奉到督長會銜密令開糾衆夥刦滸關白馬澗等處郭仁生家方大東徐金大家並陸家灣陳陳氏家共四家財物並拒傷或致死事主多名之盜犯杭雲山依法執行槍斃等因黃廳長奉令後即於八日上午九時餘提犯騐明正身會同軍警押赴胥門外閶區警察署前空地依法執行槍斃一面宣布罪狀聞杭係江北人庽蘇多年受其害者不僅此四家路人見之莫不稱快云 
　　房產發生糾葛閶門外大馬路新太和菜館及春仙坤劇塲房屋爲城内幽蘭巷顧姓所有其劇園後面永康客棧等四户爲西街曹紳之產顧月如君現欲將原有房屋改建舞台不敷支配與該棧等四户情商買受詎有王薇伯者欲租春仙舊址改築　劇園而顧以新太和係多年租户不便拒却答之王竟聳令該客棧主等四户抗不交屋顧姓無法對待函請警署派警勸告王即延劉振權律師提起訴訟是此則春仙舞台將因訴訟而受影響矣 
　　省令補選縣議員吳縣郭知事以縣議員缺額已逾定額三分之一前曾分函缺額各市鄉舉行補選一面據情呈報省署鑒核茲已奉省令云呈悉應將辦理補選程序及各項進行日期依法擬定列表呈核來單僅載選舉日期殊嫌疏漏仰即遵照辦理毌延等因知事奉令後昨已將各項程序依照選舉章程分别訂定日期列表呈報省長鑒核一面已分令各市鄉董事查照矣 
[奉賢]  
　　肇禍鹽警歸案高橋鎭青村塲鹽警槍斃鄉民夏茂泉後經被害家屬向司法署正式起訴奉批咨提兇警歸案究辦不料場長屠聿同藐玩法令抗匿不交旋經該邑公民朱醒華裴友仁等一再依法力爭屠塲長始將兇警二名移送司法署云 
　　學界慶賀國慶一高級二女高校城市第一第三國民校學生定於雙十節夜舉行提燈會慶賀國慶紀念届時萬點光明定有一番熱鬧云 
　　廳令選報局長奉賢歐知事於四日奉到敎育廳復電云奉賢縣歐知事覽艶電悉報薦教育局長係縣知事職權輿情自應徵求惟不必拘於票選着即愼選合格人員三名按式詳開履歷具報核委所請派員調查之處應無庸議仰即咨照此令 
[無錫]  
　　蘇民報招待記者邑紳薛育津君創辦蘇民報定雙十節了版聘包天笑江紅蕉范烟橋等諸君主持筆政於前日（八日）午後假無錫飯店招待報界記者到者錫　秦平甫顧彬生吳驥　龔葆誠新無錫報周含茹張遂初嵇申伯周靜嘯無錫新報李逸民孫德先蔣耀鏞朱冰蝶蔣仲良錫聞報馮天農楊重遠石清麟王獨醒西神日報姜太岳曹君穆等諸君該報總理薛育津主席席間由包天笑薛育津兩君致歡迎詞次由秦平甫君致答詞末　周含茹君申謝餐畢賓主盡歡而散 
　　商團實行出防無錫商團公會長楊翰西君因鑒時局不靖商團有保衛商市之責特於前日（八日）下午三時餘召集各支隊長等在公會開幹事會議决自今日（十日）起基本隊全體團員出任臨時防務第一二三四支隊每晚九時前齊集本部聽候命令出隊梭巡其　各支隊均各擔任本區防務備補隊如遇風聲緊急時再行命令召集協同出防以維治安議畢散會已七時矣 
[常州]  
　　廳委勘估九工塲存貨省立第九工場針織兩科虧本殊甚塲長陳研因屢請辭職實業廳特委劉綱公來常勘估存貨劉君於八日下午抵常縣署即請商會邀請熟悉布業之林錦泰劉國錦二人會同劉委前往核實估價因花色不合時銷須照原價大加削減當經商决俟工塲將貨分别種類計數列表後再加邀集布業復估云 
[鎭江]  
　　籌備四届選舉江蘇第三届省議會議員任期扣至民國十三年八月期滿依法應於本年十月前籌備第四届選舉事宜日前省長電飭籌備丹徒翁知事奉到省令後特發出通啓招集各紳董於十月十五日下午二時在署開會集議以便協商一切應解事項俾可着手進行云 
[揚州]  
　　繳還局長委狀江都縣敎育局長前經敎廳據縣署之推薦委第二初中校長俞桂岩接充俞仍將委狀繳還聲明事前未得同意請求另遴賢員以免貽誤敎育云云現經人敦勸將來或可一任局長也 
　　小學敎員索薪江都第一小學敎員因兩月未發薪資向校長沈少希交涉無具體辦法故於昨日提出要求限校長於四十八小時内發薪否則全體罷課校長不得已報告縣署曹知事以無辦法辭未識若何解决也 
[靖江]  
　　棉花登塲靖邑產棉以沙洲墨子最良老岸白子次之刻已陸續上市無錫申新豫康業勤江陰利用等紡織廠已派人在城鄉各處開秤現價五十元有奇據各各調查棉苗因傷風雨產額只有三十萬石光景云 
[興化]  
　　新委敎育局長之反響現委敎育局長徐保和劣跡多端業經學界證明確鑿呈縣有案乃饒知事庇不具復　縣市各校職敎員全體辭職紛電敎廳陳明一切如無正常解决恐曠日持久難免激成鉅變云 
[漣水]  
　　整頓雜捐辦法漣水敎育局長鄭賓近在該縣敎育董事會交議整頓各市鄉雜捐辦法討論終局議决如下（一）凡各市鄉集捐可流捐照舊辦理（二）凡有各市鄉田房二成契捐暫由各市鄉照舊辦理至民國十三年二月一日起實行改由敎育局經收以照畫一但收欵仍照舊支配各該市鄉云 
[南通]  
　　水利會開會紀縣水利會於八日下午三時舉行第一次審查會計到各市鄉審查員四十人由張會長主席當將前次開會所訂水利工程及籌費大綱提付公衆討論經審查員分别研究逐條發表意見酌量實際情形一一加以修正至六時散會 
　　各界籌祝國慶通邑各法團機關均定十日停止辦公一天並懸旗張燈以示慶祝各學校除於是日循例休課外多擬舉行祝典女師女附代附等校均定是晚演劇代師醫專等校將印發國慶傳單以引起一般人之愛國心聞鎭縣兩署是晨將召集軍隊及僚屬各就署前行禮總商會已通告各商店於是日懸旗誌慶云 
[南京]  
　　蘇電廠催解懸案蘇州電氣廠電軍民兩長云鍾部委已回京月餘祝大椿對部以平政院訴訟爲延宕對本省長官則函稱願受仲裁專候鍾委求蘇除電部迅催鍾委南下會同省委秉公仲裁以解懸案外特電奉呈 
　　接運災僑辦法津浦路對於接運旅日被災學生及華僑定由浦口站騐證給票即將人數姓名及給票日期起訖地點在該證書上詳細塡注仍行發還俾便接運之路查騐換票并將此辦法分電奉等路查照矣 
　　典業公會開會紀全省典業公會八日上午九時假公共講演廳開秋季常會到各縣典業代表九十餘人會長周穀人主席分次討論議案一議江陰太倉隆冬讓利請求省令補行案議决由本公會呈請會署補令金陵滬海蘇常三道尹轉行各縣查照各該縣習慣辦理一議溧陽江都蠶絲贖期案（穀類附議）議决各典當入蠶絲穀類木器農具各項棧貨時必須尊重習慣於當票上加蓋戳記載明滿限時期並由各同袍將前列事項列入木榜規條本公會先將此項呈請省署立案以資遵守一議上海押典冒書當字案議决由本公會呈請省署撤銷當日批令重行取締一議組織聯合保險會案多數贊成加入當塲各典認股達九萬餘元議决以本日認股情形通告各典如有續認股份者於舊曆九月内報告本會寗事務所訂所舊曆十月初十在鎭江大觀樓開創立會云 
　　巡防下關辦法下關商塲廣闊駐軍爲數無多劃分區域分段梭巡兵力實虞不足如以軍警混爲一組則人數有限日夜奔走又覺太勞現經江寗鎭守使籌議擬於每晚設巡邏隊三班第一班由下午九時至十二時第二班由十二時至翌日上午三時第三班由上午三時至六時以軍警憲法兵各任一班每班爲士兵或憲警十二名依次梭巡各處用補崗警之不足其每夜班次之先後亦遞次輪流期均勞逸業經函復省警廳會銜出示曉諭矣 
[徐州]  
　　銅山敎育會電請維持九校銅山學潮近日益形擴大停課之九校學生今日（七日）在敎育會開聯合會公推縣立師範學生薛君主席討論結果先行分函縣署敎育局請速爲維持以寳貴數千學生光陰倘仍無辦法將爲羣衆運動學生家族由沙希純等代表函縣署 
 
 

Page 11

 
 
第一萬八千一百八十四號;中華民國十二年 西曆一千九百二十三年十月十號
星期三 * *及敎育局請從速設法維持復課縣敎育會致敎廳魚電云南京敎育廳長鈞鑒銅山學潮經敎育局董事會議决籌欵辦法未能實施敎育已陷絶境學潮益加擴大請速維持銅山縣敎育會魚 
　　第十中學校鬥後之攻訐第十中學校學生前日因踢球動武羣毆已誌本報該校自敎職員會議開除學生五名滿望了事四年級學生不服反對甚力印刷傳單張貼街市宣佈校長罪狀三年級亦刋發宣言互相攻訐校長張倚已赴省見敎育廳長面禀一切聞張有辭意并聞該校自張校長接事後格鬥已不止一次調查如下（一）張倚七年七月接事（二）八年秋第一班與第二班因賽球格鬥在課堂上課者亦卸下長衫出而帮拳（三）九年秋全體與第七師範學生格鬥互抛石于於雲龍山下七師校長鄭雨三因此去職（四）十年春開除學生石民宗袁德培等第二班與第三班格鬥在該校大操塲激戰一小時二班備有石灰布袋將三班眼精灰迷三班大敗（五）十一年冬第三班因失去所養之羊格鬥山庶務賠償無事（六）十二年秋發生此次格鬥 
[嘉興]  
　　鄉民控訴巡官鄉人章二觀湯順龍因攩螺螄起衅被張巡官拘獲責打章等心不甘服已向法庭起訴業已傳訊雙方各執一詞未悉如何了結也 
[湖北]  
　　病院竣工吳興病院係由錢綢二業籌欵創辦建築工程業均告竣聘定俞生佳君爲院長並經俞君聘請無錫朱君爲醫生主任其餘各部人材亦均物色就緖聞約於下月開幕 
[杭州]  
　　省敎育會提倡廉恥敎育浙江省敎育會陽日通電云曹錕公然賄買總統猪仔議員亦公然賄賣紀綱何在廉恥不存本會爲整頓紀綱維持廉恥計議决四事如下（一）曹錕向大總統選舉會選舉人行賄當選已由邵議員瑞彭舉證告發應一致主張從嚴懲治以申國法（二）國會議員之受曹錕賄賂充大總統選舉會選舉人者除依刑律處罪外凡籍隸本省之各無恥議員應按名取其照相各書罪狀徧懸各市通　及公共塲所並分奇各縣小學校永懸敎室作爲本省廉恥敎育運動之具（三）本省守正各議員應特予褒揚以立大節而救污俗（四）電告各國駐直公使毌再狃於舊習不問政府之眞僞輒貸欵售械助我内亂而自貽伊戚昔賢論史每以天下之亂國家之亡由於不廉不恥者之無所不取無所不爲本會目擊曹錕等之所爲所取實已廉恥喪盡不勝天下國家亂亡之懼因决以上四事期與共圖挽救顧炎武曰天下風俗最壞之地清議尙存猶足以維持一二至於清議亡而干戈至矣吾人旣皇皇焉求避免干戈之禍亦惟有各致力於維廉恥存清議已耳浙江省敎育會陽 
[寗波]  
　　寺院發生血案慈谿化東鄉報國寺客僧堅忠與同院僧堅明於十月五日下午忽起衝突閉門互毆堅忠竟持匠用斧頭猛劈堅明頭部立　腦裂身死次晨該僧即逃避無蹝經該寺住持一齋禀報該縣署請求法辦已由楊知事前往該寺勘騐並嚴飭軍警緝拿矣 
　　取締挑夫輪役江北岸一分署郭署員昨呈警察廳文云（上略）本月六日上午七時許新寗紹輪抵埠時該役夫等二十餘人擁擠一船傾覆江心溺斃二三人殊爲可慘似應加以取締擬請鈞廳出示佈告嗣後非輪船停妥無論何項船隻不准依靠輪身如違即拘拿船夫究辦並由警佐商請稽查長轉令巡船檢查員警嚴行查禁云云 
　　兩團體反對賄選延任電上海申報館鑒參衆兩院賄選總統又復通過延長任期廉恥喪盡人格掃地貽笑友邦莫此爲甚敝會對於猪仔議員非法總統誓不承認望我國民一致聲討國家幸甚寗波商業聯合會工商友誼會仝叩陽 
　　核准軍械分局標賣簡章寗台鎭守使署前因標賣軍械分局基地房屋擬定簡章呈請督辦處核示茲奉指令内開呈及簡章標紙式樣均悉准予照辦隨時具報候核可也簡章標紙均存 
 
 

Page 12

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 13

 
 
第一萬八千一百八十四號;中華民國十二年 西曆一千九百二十三年十月十號
星期三 * *本埠新聞 
[在滬參衆議員開會紀]  
　　否認北會公布憲法催促津奉議員來滬 
　　在滬參衆兩院議員昨日下午三時開會簽到議員七十四人凌鴻壽主席代理秘書長孫矅亦出席宣告開會後即由潘大道報告赴杭接洽情形略謂前次大會開會曾以政治辦法接洽之事委諸行政委員會旋委員會推出代表四人赴浙赴杭後當由盧督辦之參謀長延見代表等述大會意旨後即由參謀長答稱以浙省軍民兩長反對賄選早有表示此次居然選出則此後反對不能僅託空言當有實在辦法此項辦法目下尙在商議云云據本席觀察盧氏意見極爲堅决至民間表示亦極一致現在杭州滿街貼有『内亂犯曹錕賄選總統浙民誓不承認』之紙條其堅决可見一斑次劉重亦有補充報告大意相同次黃雲鵬云議員已有三分之二以上附曹同人應商議交代辦法目下北京憲法草草通過以失去議員資格之人而公布憲法萬難承認同人應有表示一面應推出起草員草定國民制憲組織法董昆瀛謂公憲應定適當辦法劉楚湘謂應即推起草員草電否認憲法公布王秉謙主張電催在奉議員來滬共商辦法孫光庭主張開非常會議不宜輕易卸責張光煒謂同人卸責務須待制憲及政治辦法解决之後次董昆瀛宣讀否認公布憲法電稿並主電促津奉議員來滬主席即指定潘大道·褚輔成二人審查電稿稍有修改衆對董提二項均無異議即作通過散會電稿錄下全國父老昆弟公鑒北京賄選騰穢全球聲罪致討事在必行不意曹錕就僞職之日又爲賣身議員制憲公布之期此項憲法乃賄選之副產物以賄選之名爲其所惡乃用制憲之說以自蒙其爲取巧犯罪甚於選曹蓋將以僞憲鞏固曹錕之僞選使竊位之盗並竊立法垂統之稱也願與父老昆弟共棄之謹此宣言惟希共鑒參衆兩院議員江浩張繼等叩（署名從略） 
[護軍使禁開公民大會]  
　　何護軍使訓令淞滬警察廳文云爲訓令事頃據報稱陽曆本月十日爲雙十節紀念日本埠各界擬於是日在滬軍營空地集會開公民大會等語據此查滬上仍在戒嚴期内凡有妨害治安之集會均應禁止合行令仰該廳長遵照即便轉飭該管警區隨時注意妥爲制止是要此令 
[西報紀浙當道之時局談]  
　　字林報云字林報代表於前星期杪專誠赴杭探詢浙當道關於曹錕獲選之意見曾晤盧督辦張省長第四師師長陳樂山諸人均謂我儕誓不承認曹錕我儕與違法獲選之總統·及違法選之之人絶對不能共事我儕對曹絶對無私讐惟曹舉動乖謬種種皆不合法故我儕不能予以輔助若他人處曹地位我儕亦將擯絶之初不問其人爲孫中山或段祺瑞也代表詢以君等行動是否有作戰之必要盧答曰目下不致有戰事吾人僅將拒絶承認及不遵北京政府之命令吾人今已獨立至於前途若何今當然不能豫言就浙省論目前將無戰事代表問曰曹將實行就職否盧曰必就曹果爲智者當謝絶入京仍留保定發電不就總統職然曹已擲巨金于運動矣决不能出此也代表曰然則君等將如何對付大局乎盧曰吾人將靜待發展一面將維持獨立仍望各報與國民繼續主持正義代表曰黎元洪將若何其仍留滬乎盧曰黎以離滬爲愈黎已自已證明其不勝總統之任黎非强有力之人渠嘗欲在滬建設第三政府冀得吾人之贊助吾人因中國政府已多無再設之必要曾加拒絶總之黎今已無能爲不足介意也代表曰段祺瑞上將復將出山否盧曰渠日後必出山爲國效力惟目下似不致出此蓋無大軍爲之助渠之軍力已消亡也代表曰張作霖上將若何盧曰張上將適獲佳機惜其坐失之渠頃已拒絶反對直派矣代表曰盧督辦對於孫中山及其與陳炯明對抗具何觀念盧曰此戰僅屬私鬭大可避免今欲以一方壓倒他方實爲不可能之事蓋雙方權力無一能掃盪凈盡也孫氏爲羣小所圍不能嘉納忠言如孫用人得當則所處地位與今日必不可同日語惟觀今日國内諸領袖如黎段吳曹幾無不爲左右所誤亦不能獨責孫氏一人此良由不良分子占大多數且皆握權爲投鼠忌器計實無法除之也代表又述及江浙及皖浙公約事盧張均謂擬加恪守彼等自當履行維持東南和平信約不使中外人民受有損害又答稱蔡成勳將否加入公約未能豫言但浙省殊願與蔡簽定如江浙皖浙之公約蔡爲公然助曹者故不能必其行動也代表續問曰竊聞浙省内部不和有諸乎盧答曰余無所知今官民皆戮力同心以相合作陳挿言曰此種謠言毫無根據余等皆唯督辦之命是從始終不渝若謂余等仇之實爲絶對　言張亦曰可笑孰甚余意中國全部各省軍民官員之和諧無一能及我浙事無巨細皆協力爲之每舉一事必愼密考慮蓋吾人皆知職當爲全省服務非爲私人目的計或有以爲余乃中央政府所任命而反對督辦其實不然余雖非督辦所派但未嘗不與合作今官民相安而政界諸人皆力圖爲全省謀福利故毫無如他省之嫉妬氣習又謂此次督辦之通電余固未列名但實出於督辦之意督辦曾以電文示余余極表同情督辦以余爲省官責當注重本省政務不必干預總統問題故囑余勿署名盧張末言彼等力謀浙省之進步徒惜財政不裕諸多窒礙若有巨欵則進步無垠本年浙省疊遭饑災水災風災以致籌欵維艱云云記者按今有一可注意之事杭州各處現方四發傳單大張露佈贊助當局反對曹錕也 
[今日國慶紀念之籌備種種]  
　　今日爲雙十節國慶紀念日各方面籌備慶祝頗爲熱烈并不因時局擾攘而有所减興茲紀錄本埠狀况如下 
　　遊行秩序各團體國慶籌備處昨開委員會當經議决此届提燈慶祝同人等本爲激勉國民擁護共和之精神詎料曹銀並其爪牙竟敢賄通猪仔偷竊大位本會應再鄭重聲明此次國慶提燈完全表示愛護國家對於國賊巨奸仍由各團體另行表示以免外人誤會表决通過次議本會辦事處决定俟今日（十日）下午一時委員齊集會議後即移假救國十人團爲辦事處以便排隊出發時辦事上便利末由主席報告頃又接得電器工界聯合會民志學校等團體加入云又該籌備處昨致各團體函云各團體均鑒頃准法捕房函凡在本租界内不得提有涉及反對政治字句之燈彩加入以符定章等因據此當經委員會議决將集合地點改在西門中華路少年宣講團門前時間照舊惟希各團體有反對諷剌國賊猪仔等之燈彩旗幟希早携至中華路以免干涉是盼今仍將原定之路略爲變更中華路排隊朝北走西門人民國路至小東門朝東出集水街朝南走老馬路至大碼頭朝西進大東門朝北走東街至方浜朝西走舊校場出新北門至民國路散隊 
　　各機關江蘇特派交涉公署於本届雙十節國慶紀念日除在署按照向章懸旗結彩外並備茶點歡迎來賓曁接待萬國商團華隊舉行閱兵式體以誌慶祝云淞滬警蔡廳徐廳長昨日通令所屬各區署所警正警佐及各隊隊長云頃奉江蘇督軍齊省長韓令開十月十日爲國慶紀念之期應循例懸旗掛燈以伸慶祝並先期傳諭各屬境内商號居户一體懸旗誌慶云滬南工巡捐局與第一區警署在門前高紮彩牌樓遍綴松栢並用鮮花點綴國慶紀念等字樣該局各科人員均休息一天一區一分駐所亦升旗懸燈祝賀云 
　　商界「總商會」上海總商會定於雙十節（今日）舉行國慶紀念入晚開演最新電影（八時起）影片計分二種（一）新工業（二）日本震災昨已由宋方兩會長將入場券附函分送全體會員及各界土商届時蒞會參觀云「縣商會」上海縣商會門前仍照舊例除又設國旗並張燈結彩祝賀外又在該會議事廳陳設一新歡迎來賓云并聞油豆餅米錢業木業等均休業一天一絲繭公所」江浙 
皖絲繭總公所因今日係雙十節國慶紀念昨由沈總理飭役在大門口懸掛紅燈交懸國旗兩面以誌慶祝各絲商亦以洋行封關定於是日停業一天「工商友誼會」工商友誼會各會友定於國慶日加入各團體游行提燈大會由各會友自備各種奇異燈彩以書愛國字句喚醒國民又該會以十月十日四週成立紀念期已由主任童理璋預備各種點綴品定於今日上午十時開會慶祝云「浙江路商界聯合會」該會昨發通告云敬啓者十月十日即夏暦九月朔日爲雙十國慶紀念謹遵年例特發通告分述於下（一）各寳號是日懸旗慶祝休息一天俾與本埠銀行錢莊帮一致進行（二）本會是日預備茶點下午二時務乞全體會員齊集本會行禮籌議緊要事項預備進行方針「山東路等商聯會」山東路·河南路·愛多亞路等各商店由商聯會通告休業一天懸掛國旗慶祝外又各店門首均貼「反對賄選總統否認國會延期」等字樣並擬聯合各路一致加入提燈游行云「其他」本埠商界如銀行公會·錢業公會昨已登報通告慶賀雙節休業一天外此外各大商店如商務書館中華書局先施公司永安公司以及銀樓業絲廠紗廠及各交易所五金洋貨紗業等公會亦均休業一天以誌慶賀惟金業交易所因倫敦大條銀仍有報告故照例營業一小時云 
　　閘北閘北各機關各團體曁男女學校及各商號工廠等均將有慶賀之表示至晚各學校並舉行提燈會或演唱戲劇以增興趣 
　　浦東各學校及華洋各工廠除在門道懸燈結彩以伸慶祝外並各放假停工一日浦江各輪各沙船均高扯五色國旗以未慶賀三區警署曾署長以沿一帶工廠林立工人出外游玩勢必擁擠除函請各分駐所警佐按段梭巡防範外並傳諭本署李巡官在各渡口加派雙崗以防人衆滋事駐紮其昌棧陸軍鄭連長亦派兵在各處巡邏以保治安云 
[雙十祭典之祭文]  
　　已由張知本草就 
　　護法議員定今日在大世界舉行祭典業已分函各團體到會祭文業由張知本草就照錄如下 
　　維中華民國十二年十月十日旅滬國會議員謹遵國慶典禮致祭於爲國捐軀諸先烈之靈曰嗚呼諸公爲國而死衆人爲已而生爲國而死雖死猶生爲己而生雖生猶死嗟乎死生亦大矣哉或重於泰山或輕於鴻毛或享俎豆於千秋或寄蜉蝣於朝暮陸甫里先生詩云盡欲活羣生不唯私一己諸公有焉以視草間圖活靦然人世者果孰生而孰死耶夫哀莫大於心死而身死次之則衆人可哀者無窮期諸公之死日短而生日長爲可慶也於戲諸公尙其來格 
[孫中山宣布討曹之電訊]  
　　國聞通信社云昨日下午孫中山代表汪精衛接中山人日發來要電一通照錄如左 
　　精衛兄鑒本日下令討曹錕通緝附逆國會議員并電天津段芝泉先生奉天張總司令浙江盧督辦約共討賊孫文庚 
[護法議員致孫中山電]  
　　昨日本埠護法議員特電廣州孫中山云廣州孫大總統鈞鑒宛平僞選舉會因五千元票價賄選國賊曹錕爲僞總統輿論憤激羣主聲討應請我公即日實行總統職權討賊戡亂爲天下倡國會議員魯魚張鳳九張知本劉云昭史之照茅祖權徐邦俊盧一品張景純徐可亭同叩洼 
[川皖議員行動之調查]  
　　川籍議員行動調查如下（原未出京者）參議員吳蓮炬王湘衆議員蒲伯英蕭湘徐際恒江椿傅鴻銓周澤秦肅三李汝翼王樞（到滬領欵復回京者）參議員王猷趙時欽潘江楊肇錫衆議員余芹生曾銘劉澤龍劉緯廖希賢袁弼臣陳宗常孫鏡清杜華唐玠泰楷舒祖勳余紹琴熊兆渭黃汝鑑楊肇基黃翼四川當選蒙古議員鄧鎔鄧芷靈吳淵四川當選西藏議員霍椿森佘司禮（反對賄選之議員）參議員潘大道謝　楊庶堪衆議員李爲綸黃雲鵬陳國壐李肇甫張瑾雯盧仲琳張知競王安富 
　　公平通信社　查皖籍議員最近之行踪如下安徽議員在滬者（參）章兆鴻汪律本（衆）凌毅張敬文余楶常芳恒陳光譜鄭衡之唐理淮另有參議員張雲翼在籍南北兩方皆未領費楊士聰譚啓桂據津電在津未投票而王源瀚則一號趕車北上近亦函友未投票無從證明張我華在京未出席尙待待證明其餘參議員丁銘禮桂殿華胡壁城吕祖翼李靖國衆議員何雯張伯衍吳汝澄李振鈞陳策寗繼恭湯松年劉鴻慶汪建剛張佩紳吳日法張振麟王迪成周學煇許植材彭昌福皆曾賣身陳策丁銘禮與吳景溓甚爲接近得價均在萬元外云 
[反對賄選總統之通電]  
　　救國聯合會通電上海各報館轉各公團均鑒自十月五日曹錕當選電報傳佈後爲曹錕行賄與議受賄搆成犯罪結果成立之要件已暴露於天下可見前日各報喧傳實施犯罪行爲以前或敎唆或帮助以及共同實施犯罪諸人如吳佩孚王承娬吳景濓王家襄高凌霨王毓芝吳毓麟熊炳琦顧維鈞程克袁乃寬沈瑞麟劉夢庚邊守靖張伯烈及其他尙未知名之共犯應與正犯曹錕同受國人依法裁判毫無疑義如其不然勢必我國民人心皆死人格滅亡乃能靦顏認廉恥喪盡之曹錕總統認貪鄙卑污之議員爲代表且獎勵以後爲帝制罪魁及賄賂公行者皆可爲總統能受金錢賄買不惜賣身喪節者皆可爲議員自是以往吾國人類尙有生氣否我國紀綱尙存國家否嗟嗟我恐各國共管之將實行即我國家淪於九淵而不復用是滋懼茲爲爭人格以救國家起見對於此次曹錕等及議員行賄受賄罪之成立速付公判一致聲討對於助惡省份之官廳一律罷稅免致再以稅欵爲行賄及黷武經費此即救國者釜底抽薪之計也倘我國人再不覺悟長任此種魑魅魍魎肆毒於光天化日之下行見正人端士漸見滅絶則家國亦從此滅亡後雖欲言有噬臍莫及之勢耳心所謂危急不能擇願我匣人奮起圖之 
　　工商友誼會通電廣州孫大元帥天津段上將軍奉天張總司令杭州盧督辦四川熊總司令雲南唐總司令湖南譚總司令各省軍民兩長西南護法討賊各軍司令均鑒帝制功臣督團罪魁之曹錕初則驅使羽翼威逐黎氏繼則賄賂猪仔議員選舉僞總統以神聖莊嚴之議會幾爲交易之市塲代表民意之議員瞬爲買賣之商品明目張膽肆無忌憚紊亂紀綱摧殘國本喪心病狂罪無可逭雖盡國法亦不能滅其奸禹鼎不足鑄其醜諸公或爲創造共和之偉人或爲鋤奸護法之健將要皆爲國効勞爲民造福者對兹僞選千成曹賊竊國之際應立樹義幟一致討伐時機緊廹空言無補所謂救國救民者此其時矣臨電惶悚不知所云上海工商友誼會總部全體同人叩佳 
　　東北城商界通電東北城商業聯合會通電於全省各界云（銜略）國賊曹錕運動猪仔議員賄選捐班總統國體爲之掃地綱紀爲之破壞此獠不除國亡立待爲此籲請貴處迅即聯絡各界奮起精神一致聲討使此元兇不敢登台藉伸正義而維國光千鈞一髮全在此舉民國前途實利賴之上海東北城商業聯合會叩 
[旅滬鄂同鄉褒貶議員之宣言]  
　　旅滬湖北同鄉會昨發緊要宣言云議員選舉總統之特權爲吾四萬萬人民所付託者也任選何人不許受賄此次選舉買票賣票論價還價騰播報章數閱月矣未聞有一人一字之辯正賄選殆爲鐵案辱國傳於全球此等議員猶可認爲同類耶查張伯烈胡鄂公胡祖舜鄭江灝張漢彭漢遺陳邦爕范鴻鈞蔡達生駱繼漢杜謝勛牟鴻勛覃壽恭張海若袁麟閣廖宗北馮振驥王篤成胡鈞廖輔仁均鄂籍議員之與於賄選者毁我國家污我江漢願共棄之鑄名鐵猪繫之道左其有不與賄選之田桐鄭萬瞻吳昆湯用彬彭養光劉爕元董昆瀛張大昕楊時傑彭介石汪噦鸞張則川周兆沅阮毓崧葉蘭彬白逾桓　功玖范臨熙仁韓玉宸高仲和諸先生堅操礪石正氣干雲訂於雙十節歡迎誌謝願銘高尙人格永永於腦海矣軍閥之權何如清議謹此宣方以表民意旅滬湖北同鄉會宣言 
[滇省留滬議員之聲明]  
　　滇省在滬議員昨致本省電云雲南唐省長省議會各報館轉全省各機關各公團各學校曁全省公民公鑒本月五日北京賄選同人等爲衛護國家紀綱法律始終留滬不屑自賣人格貽地方羞謹此電聞統希鑒察孫光庭吕志伊張華瀾劉楚湘岳昌侯李臨陽同叩魚 
[凌鉞二次警告國人]  
　　護法議員凌鉞昨發表二次警告國人書云國人公鑒報載北京非法國會移滬廣告及國會在粤依法辭職議員張樹森假冒議員有由非常會議制憲等語我國民須知褚輔成潘大道等所謂移滬國會即北京今日非法選舉曹錕之僞國會今日北京旣僞且賄之選舉即褚等移滬國會之大多數議員由滬潛到北京投票僞選以促成之移滬議員旣到北京何得仍以移滬二字自欺欺人况該廣告内有人所共知之劉榮棠金燾丁騫三人（其他列名廣告者尙未查明）已於本月三號赴京投票今復尙敢自辯未到北京眞不知人問廉恥爲何物責任爲何事嗚呼國家將亡有此妖孽國人有知急起圖之護法議員凌鉞二次警告民國十二年十月九日 
 
 

Page 14

 
 
第一萬八千一百八十四號;中華民國十二年 西曆一千九百二十三年十月十號
星期三 * *[譚延闓覆田桐電]  
　　國會議員桐昨接譚延闓覆電云上海探投田子琴先　鑒頃閱滬報獲誦陽電過荷藻飾慚感交并藴義至深啓蒙無儩延闓奉命出師轉戰匝月得叨福蔭規復全湘趙氏近率殘餘旋踞省會長沙爲交通口岸華洋雜處不欲猛攻彼且勾納北援增兵輸械刻正遣令諸軍相機合勦肅清之望或不遠也執事領袖名彥羣流宗仰意志相合右助必多時惠嘉謨無任企想譚延闓印 
[熱河商會推出財政會議代表]  
　　本埠總商會前曾發起召集整理全國財政會議通知各商會推代表與會邊遠省分多未推定茲該會接到熱河總商會函云逕覆者前奉貴會函開定於本年九月初十日在上海開整理全國財政會議囑即轉達各縣商會推舉代表届期赴會等因茲舉圍場縣會會長張君敬侯代表與會惟此會逾期多日是否展期能否開會即祈電知以便催促張君速往以免遲延是荷云云 
[今日開幕之化學工藝展覽會]  
　　每晚開化工演講會 
　　本埠商品陳列所之化學工藝展覽會於今日上午十時開幕在兩星期之晚間又擬分别開化工演講大會敦請國内化學專家演講化工之製法與改良種種問題並映實業影片以資提倡昨已函致各工廠學校及團體等請届時前往觀聽原函錄後逕啓者本會所第三次展覽會自雙十節起至閉幕日止特開化工講演大會並演映實業電影茲先將延定講員及時日分列後表届時敬請賁臨同飫珍聞爲荷上海總商會商品陳列所謹訂 
　　講演秩序（每晚八時起講） 
　　時日講員講題十月十日晚北洋大學敎授戴汝楫美國油漆業之保面運動十一日晚滬江大學敎授戴仁賚中國化學工業之改良觀十三日晚南洋大學敎授徐佩璜化學與製皂 
十五日晚太湖水泥公司經理周明衡中國水泥事業之前途十七日晚留美化學工程師張貽志我國之炭酸鈉工業此外如另有講員加入即當隨時佈聞附白 
[凱雷私販軍火第二案續訊紀]  
　　大陸報云八日午後四時美按使羅平吉氏續訊凱雷氏私販軍火第二案証人梅彝爾氏上堂供稱渠於去年十二月初人凱雷洋行辦事本年五月九日出行第一次與凱談論軍火事猶在二月中旬未幾有華人王某同樊律師到行欲購軍火至此樊氏出而反對其理由爲王某姓名未列訴狀内堂上准之梅乃續供第二次有杭州青年會馬某到行與凱磋商俄　事時渠因去年十二月中凱氏所許之二千元未曾付給已與凱發生意見故初派羅士氏往高麗迨羅回滬凱乃語渠羅某祗知販售帽子不諳購買軍火爾上次十二月内辦事頗爲幹練今茲仍需汝往韓一行梅嗣述動身前密商情形大旨與早堂羅士氏所供相同又稱某日樊告渠謹緘爾口往求爾財等語嗣詳述赴韓及與俄人磋商情形略謂渠晤倍瑣爾氏·威姆森氏最後乃與吕諾夫氏積極談判其時當與凱氏函電相商胡薩檢事隨呈函電一束作証梅又稱凱氏常允滙欵而實未滙一文俄人索欵甚殷渠屢次推宕最後無顏見俄將乃電凱辭職束裝回滬歸途過長崎遇樊克令氏樊勸其復往高麗謂若不往全功盡棄渠不允後乃於五月九日與凱雷洋行脫離關係云云梅供畢已鐘鳴七下乃宣告退庭 
　　文滙報云今晨按按察使署續審凱雷氏私販軍火案首傳前俄海軍官員威廉生上堂稱渠於本年四日在ｋｅｉｙｏ遇梅彝爾氏梅詢各艦願否出租告以不願僅有破船出租梅又詢難民所有悉與以告嗣引梅與吕諾夫將軍相見梅叩吕以購械運出韓境事吕答俟後覆時船上有來福鎗三千枝每鎗配有子彈一百顆又有野砲一尊機關鎗十二架子彈俱備迨吕將軍回元出後梅曾接其密函由渠爲之譯出嗣於五月八日同梅南下在長崎見樊克令氏談及五艦事樊取出草擬之租船合同時各艦除一艘外皆需修理樊即欲往高麗嗣渠及梅告以各艦　敗情形始止迨抵滬與凱面談租船事旋於五月二十八日同樊往ｋｅｉｙｏ屢謁該地美俄領事報告租船事務樊在俄領事署曾詢軍火儲藏何船但事前凱已與倍瑣爾氏講定四艦租價每月一萬四千元愛爾杜拉度號除外至六月中旬凱雷氏乘永平兵輪至元山電召梅彝爾氏渠乃偕梅同往未幾改商租賃愛爾杜拉度號後愛艦卒行駛滬艦上載來福槍一千四百枝子彈七萬五千顆渠赴韓川資係凱所給又於梅氏處得四百元被告律師略加駁詰遂傳大陸報廣告副主任上堂供稱凱氏於五月十日用電話知照登一招請外國化學家廣告連登四日接有應徵函十起樊克令反對此項証據胡駁稱此乃案中材料據羅士氏供凱氏等用一化學家製造瓦斯炸彈問官謂可作證據次傳俄人咸奇米寗氏上堂威爲俄將倍瑣爾氏僚屬供稱函在元山詢渠艦中軍火可否出售渠轉告倍瑣爾氏後同梅等赴滬復同凱氏乘永平兵輪往高麗胡詰以樊克令氏是否代凱雷氏租愛爾杜拉度艦「答」余未見訂何合同此在元山無一不知者「詰」該船是否爲公共財產「答」是「詰」關於購買軍火凱作何語「答」凱稱要買軍火又於某晚凱告余樊之來韓非爲軍火僅欲租船「詰」爾知格萊博夫將軍出售軍火之計畫否此項軍火炤何運往永平兵輪「答」僅聞凱言軍火購成將設法將其駁至永平兵輪至俄修理後可供商用「詰」爾知凱曾檢視軍火否「答」不知「詰」軍火貼有封條否「答」未「詰」凱曾要求檢視否「答」余不能作答惟凱曾告余軍火價太昂被告律師駁詰後威「答」梅彝爾告余上海美商某洋行在浙江獲得敷設鐵路權故欲購買軍火備供編練西人路警隊之用次傳工部局偵探上堂述訪拿凱雷情形畢胡薩氏稱案中頗多隠情凱苟奉命接洽當余往獄中訪凱時曷不出示奉委之憑証次傳史泰恩上堂供稱証人曾於四月内訪凱詢以能否購得軍火凱答可以乃商定十八日内交貨先付貨價二成半餘欵請人保証蓋事前証人已得凱氏販賣軍火消息也樊克令氏反業此項証據胡稱余欲證明凱雷爲私販軍火之巨蠧假中政府代表名義暗中販賣軍火不不論何人即土匪盜賊亦莫不售余夏將控以陰謀出售軍火與張作霖之罪胡又詰史曰爾曾自凱處購得軍火否樊起而反對問官准之史續供凱出示一紙證明其以某種資格爲中政府辦事又供兩星期前在太陽酒店見甘德温氏甘已洪醉戒證人切勿到堂作証次傳史泰恩夫人上堂作証稱曾二次見甘德温氏坐在凱雷氏汽車中甘又恫嚇渠夫並到渠家向渠作不遜之言等到是原告證據已完問官宣告退庭午後三時續審 
[英艦來往紀]  
　　文匯報云英艦蜜蜂號於今晨抵滬威奇昂號亦於今日開往長江各埠 
[日海軍練習艦隊之來滬日程]  
　　日海軍練習艦隊磐手八雲淺間三艘定十一月由日來滬昨日日總領事署接該隊司令齊藤來電謂該艦隊抵滬後留泊四日其日程業已排定十一日參觀工部局天文臺及製造局等十二日舉行講演會十三日上陸自由游覽并參與歡迎宴會等其進口日期預定十一日如臨時變更則將由無線電報告駐泊地點俟臨時再行酌定云 
[航業要聞]  
　　太古之長江新航務太古公司今因温州輪加入長江班内故將重慶號輪取消自本月份起規定除星期日外餘日均派一輪開出而於揚子江上游亦加擴充除原有之萬縣輪及隆茂輪亦歸其經營外現又擬添加一輪名曰山東號云 
　　英美商務之消長上海往紐約班輪之營業已漸見起色本埠之運美商貨亦稍爲發達最多者爲華茶此次英輪開林古赴紐約全船純運華茶共有一千餘噸而紐約來船更有巨額之油輸入中國若英國之去貨則適得其反蓋邇來中國運英各貨忽異常缺乏也近來本埠赴歐各商輪裝至法比荷菲之絲茶等物頗多獨於英則日見衰退昨日怡和之林肯城赴英滬上竟無貨運往因之應行過滬再赴英之開色姆號輪以無貨故已電令其勿來申矣 
　　廣東需用滬米粤中近來缺乏糧食已來滬採辦不少今後需用尙多故又續辦運往日來英商輪之赴粤者每一船駛去至少有二三千擔米運去昨日怡和洋行又從烟津班内抽出輪身較巨之定生輪加入上海廣東班内於十三號從本埠載米前往故邇日上海之運粤貨中以米占巨額也 
　　大批美條銀到滬昨日花旗公司之克爾夫倫總統號由舊金山來滬旅客之到申者計六十名大條銀之輸入者共有近三百萬兩其中滙豐占九百六十二條麥加利六百二十三條安達銀行爲四百零五條友華運通並大通銀行共計五百四十一條云 
[吳淞口外之俄艦消息]  
　　吳濩口三夾水有俄艦三艘停泊爲期已逾兩星期該艦主管某提督前赴南京面謁齊督已於日前返滬當與交涉公署接洽聞該三艦不久將離淞口他往現在艦男女長幼難民尙有七八百人自泊淞以來並無結伴上岸之事每日僅差四五人登陸採辦零星食物目下艦中糧食可供兩月之需惟華艦永績仍在監視云又在寗波之俄艦愛爾杜拉度號已由寗波方面駛出昨日抵淞當在三夾水寄椗即經河泊司得悉坐輪前赴調查登艦檢視上有俄民五六十人艦中煤炭僅存數噸食物亦不敷用現已阻止入口云 
[全國敎聯會今日在滇開會]  
　　招待員慶汝廉昨已起程回滇 
　　全國省敎育會聯合會第九届大會定於今日在滇省昆明舉行雲南省敎育會特派慶汝廉何作楫來滬招待各省代表由滬赴滇者共計十省分三次啓程招待員何作楫早已回滇慶汝廉亦因浙江省敎育會改推雲南内務司禮制科長浙人許寳根就近出席代表問題業已解决即於昨晨九時乘太古公司綏陽船回滇並帶去浙江提案四件云 
[青年會全國大會消息]  
　　第九次中國青年會全國大會定十月十六日起至二十二日止在廣東嶺南大學舉行所有全國各省各縣之代表陸續來滬至協會報到者計四百餘人上海青年會特包電車一輛於雙十節下午率同各代表至哈同花園及約翰大學等處參觀 
　　博物院路青年協會日來招待各代表甚爲忙碌聞船艙已包定約克遜總統號之一部分定十二日上午十時起椗至香港後在香港青年會勾留一日遊覽港地名勝協會已先在該處包定小火輪若干隻届時即載送至廣東嶺南大學嶺大正在授課之時茲因協會特别請求該校全體學生自願至野外露宿一星期讓借全國大會作爲會塲 
　　十一日上午八時各代表至協會交船費又因各人所帶銀洋不能在廣東通用故協會特設臨時兌換處每代表掉換香港紙幣角洋及雙毫等以便至粤後應用云 
[僑日難民回國消息彙誌]  
　　長順丸業已脫險千葉僑民候船回國 
　　温州旅滬同鄉會昨接日本神阪華僑救災團及温商林志華等來電據謂長順丸載有難民五百餘人在途擱淺現已由大連汽船公司派船往救得以脫險不日到滬請抒厪念又千歲丸搭送災民七百餘皆温處兩屬人又千葉被釋之温處災民千餘人候船返國云云該會接電後當即召集各職員分配職務並添雇多人届時至碼頭照料一面由林副會長再懇紗業公所商借住所以免臨時匆促連日災僑在紅會醫院病故者五人姓名籍貫如下吳崇玖年五十歲永嘉瞿溪人張銀定年三十三歲處州青田人陳阿三年三十五歲永嘉瞿溪人吳岩山年王十一歲永嘉瞿溪人季崇弟年四十歲永嘉瞿溪人均由該會派員代爲收殮暫將各棺停厝該會館候船運送回籍交該各家屬收領至該會迭次所招待之災民半處州青田縣人因滬上無處州同鄉會故不分畛域一律招待云 
　　昨日矢田日總領事接奉本國外務大臣電示十月七日早間由東京芝浦出帆之長順丸（大連汽船會社輪船）載有被災中國人五百二十五名該輪本定開往大連現改更航路直達上海預定於十四日可以抵滬已遵即分别轉知各團體接洽又接該本國來電千歲丸載災民七百四十二名於十一日上午到滬云 
[被災學生回國後請路局免票]  
　　滬寗路致交通部電被災日本僑商學生魏振鐸等四名呈騐證明書請發免票據稱須再向津浦等局續請免票未便將證書繳局經飭錄下證書號數姓名註明滬寗綫免票發給字樣嗣後可否照辦乞示遵 
[留日學生最近情形之調查（續）]  
　　直皖閩浙吉甘六省學生 
　　浙江省行方不明者一人全燒者三十四人部分燒一人受傷三人間接損失三人損失不明二十三人無恙八十六人在災區計一百五十一名 
　　姓名學校　受災情形姓名學校　受災情形楊大奎一高官生死不明王少英女高師自全燒韓潮初高商自被日本傷王寅章海中自同陳倬醫科官同王孝璋一高自同沈誦墳高師官爲日人傷夏承發物理自同朱兆豐日法自全燒袁慰宸高工自同王坊魚日法自同於達準實習官同屈夔慶大自同蔡紹敦練習官同周憲文預備自同王愛英女高師官同王映淮明大自同馬仲容女高師官同謝鎭章表年會幹事自同黃祖森高工官同周日省帝大官全部被燒陳琳同官財物全燒孫遵行醫專自全燒蘇步青同官全燒張方規高大自同張方佐同官同張方鏡慶大自同王濟仁同官鄔鵬飛上大學自同澤槐高師官孫虞卿女高師自同徐之圭同官全燒楊景桐高師官全燒孫去病東大官不明林本高師官同陳瓚高工官同董道寗八高官同方兆鎬同官同董道善六高官同薛濟明同官同董道藴醫科官同葉浩一高官同張方慶東大官同費鴻年東大官燒失胡珮芬女醫專自行李燒失林國珪東大官同顧福漕高師官書籍被燒張明鎬高師官不明孫瀚同官同吳炯同官同董韋茂同官同毛銖振練習生官同孫同鈞明大自被燒王源實習生官同吳炳高園官同何家駒早大自同費哲民東大官同李全章日大自同楊光曜成城官不明沈漢章早大自同孫樹祺日大官同楊士璋同自同潘庭幹早大官同周渭慶大自同高淑貞產科自同江聖逵高師官無恙李墀身大學院官無恙何乃賢同官同汪厥明大學院官同洪彥璋同官同陸志鴻東大官同孫以毅同官同謝循貫高師官同夏禹勳同官同仲光然高工官同張紹江同官同劉宗鏘同官同魏肇基同官同汪誠念同官同顏荺同官同沈清釗同官同周天裕同官同蔡經德同官同謝似顏同官同王兆全同官同章克標同官同何時慧高師官同孔滌盦慶大官同陳修仁同官同朱學鋤練習生官同陳蟠同官同陳基陶帝大官同黃樹滋同官同陳杰美術官同倪墨薌陸軍官同魯鈞高師官同魏炳章實習生官同何畏東大官同聶望女高師官同高鍡同官同沈慕蘭同官同葛志元同官同趙迨今同官同吳岐同官同高義高工官同王家俊帝大官同顧恒同官同范揚東大官同何雄傑同官同徐鈞溪同官同陳述舜同官同戴弘一高官同林廷通同官同王益滔同官同翁斯鑑同官同薛禩光同官同鄭愈同官同王　聲高師官同鄭堯拌同官同張印通同官同錢乘時同官同徐增明同官同魏福嘉同官同李宗武同官同馮東明同官同俞元鎬同官同徐頌薪高師官同吳斅實習自同毛詠棠同官同邢樸同自同方光燾同官同官同邢程玉預備自同潘錫九同官同趙韻逸明大自同陳之霖同官同楊贊預備自同戴運執同官同吳蓮貞女醫學自同蔡屏周同官同張輔袞日醫專自同夏振鐸同官同繆德海蠶絲自同沈沛霖練習生官同楊酒淵安美術自同馬巽慶大自同袁釗慶太自同汪英中明人自同金祖惠同自同吳觀瀾預備自同韋志林同自同嚴開鎬高工官無恙（完） 
　　尙有本埠新聞等轉入後頁 
 
 

Page 15

 
 
第一萬八千一百八十四號;中華民國十二年 西曆一千九百二十三年十月十號
星期三 * *本埠新聞二 
[今日江灣賽馬之預測（伯奮）]  
　　第一次初學騎賽四分之三哩㈠太古（ｊａｋｅｏ）㈡密特色麥隊（ｍｉｄｓｎｍｍｅｒｄａｙ）㈢敵納甘（ｄｉｎｎａｋｅｎ） 
　　第二次富回賽七法郎㈠叟考令（ｓｉｒｃｏｌｉｎ）㈡地皮軋而（ｔｈｅｂｅａｇｌｅ）㈢拍定登（ｐａｄｄｉｎｇｔｏｎ） 
　　第三次香檳獎賽一哩㈠騰司飛（ｄａｎｅｓｆｉｅｌｄ）㈡考物立鐵（ｃｏｖｅｌｌｉｔｅｄ）㈢通宜（ｔｏｎｅ） 
　　第四次十月平力跳浜賽約二哩㈠鎖雪兒尤寗（ｓｏｏｉａｌｕｎｉｏｎ）㈡雷特背伯（ｒｅｄｐｅｐｐｅｒ）㈢叭噠拍夫（ｐａｔａｂｏｕｆｔ）　　第五次慶祝雙十節平力賽一哩四分之一㈠買司飛（ｍａｒｅｉｓｆｉｅｌｄ）㈡地果倫（ｔｈｅｄｏｎｌａｎ）㈢萬司堡（ｖｅｓｔｂｏｒｇ） 
　　第六次仙女賽四分之三哩㈠淡南米脫（ｄｙｎａｍｅｔｅｒ）㈡愛培飛（ａｂｈｅｙｆｉｅｌｄ）㈢湖特克勞夫（ｗｏｏｄｃｒｏｆｔ） 
　　第七次鄉村拍賣賽一哩四分一㈠愛克切克皮而（ｅｘｃｈｅｑｕｅｒｂｉｌｌ）㈡富而好施（ｆｕｌｌｈｏｕｓｅ）㈢太平洋（ｐｅｃｉｆｉｏ） 
　　第八次電使背倫頓賽七法郎㈠箱根（ｈａｋｏｎｅ）㈡助擄（ｚｏｕｌｏｎ）㈢考各立考（ｃｏｗｑｕｅｌｉｃｏｔ） 
　　第九次共和節賽一哩半㈠辣去飛（ｉｅｔｃｈｆｉｅｌｄ）㈡克司山水（ｃａｓｔｌｅｓｖｃｅｅ）㈢哈爾濱（ｈａｒｂｉｎ） 
[廣肇公所資遣難僑回粤]  
　　廣肇公所前接待粤籍難僑安置名利棧大安旅社其膳宿費均由該公所擔任現開始分批資遣回籍昨由該公所董事馮少山·歐鏡堂二君曁徐峙崧·李用行·陳永安諸君前往照料假南洋兄弟烟草公司·屈臣氏荷蘭水公司等汽車接送至太古碼頭乘綏陽輪船回粤太古行華經理楊海南陳雪佳二人以事關慈善介紹於該行大班免收船費船中飯食概由該船買辦楊鳳南擔任并妥爲照料該公所每人送洋五元託該船買辦於抵港時代爲分給此批難僑共四十七名姓名列下 
　　上海廣肇公所資遣日災難僑乘太古綏陽輪船回籍姓名列下程國滿梁艾眉謝永安羅炳衡羅潤劉岳温錫雄龐沛然劉西居嚴步岳楊佑能蔡之田黎年曾耀初曾景登鄭官祥梁炳才黃煜行陳錫羅寳生羅奕林贃桐黃國良招亮培梁仲川程裕保秉鈞李志雄譚謙曾任祥曾千祥程曾氏梁何氏羅譚氏梁鮑氏招愛又小孩十一名程小寳程敬恩羅萬康羅細蘭招有岐招有金招金月招金好梁純然鮑連吉梁慶忍以上共計四十七名 
[商界將公議捲烟特稅徵收法]  
　　蘇省舉辦捲烟特稅係全國商會聯合會蘇事務所最先建議敎育界又從而促成之惟以徵收辦法各方意見不一又經烟兌業反對致迄未實行昨日本埠總商會接得蘇事務所來函擬於十四召集幹事會及關稅會議十五代表開會協議茲錄原函如下 
　　全國商會聯合會江蘇省事務所函云逕啓者准儀徵鎭江高郵寳應宿遷等商會來函以捲烟特稅經本省議會通過後原冀官廳妥定徵收方法俾利推行詎意數月以來官廳姓則僅以籌備名義位置冗員如何進行商人無從過問然道路流傳已有某方希圖包辦藉以擴充黨費之物議繼經敎育界敦促則有迅雷不及掩耳之一星期招商投標辦法發生於是包辦者與官廳通力合作之聲囂然以起雖傳聞不盡可信証以經過情形亦不敢謂絶無其事現財廳以人言藉藉忽又展期將各項章程擬交省議會通過爲諉卸之地步姑無論省議會如何表示即就原案所定大綱八項而論尙有未盡妥當之處上次幹事會議决辦法四條即爲補救該項大綱而設將來各項章程縱經省會通過適合商情殊無把握萬一所議失當必至遭捲烟商之反對而敎育經費恐終成畫餅之充飢瞻念前途殊爲扼腕貴事務所旣建議於前斷不能袖手於後務希召集大會或先召幹事會及關稅會議之十五代表聯席會議討論徵收方法以圖挽救等語查捲烟特稅前以徵收大綱未盡妥適曾經召集幹事會議决辦法四條呈請官廳藉資糾正茲又准儀徵等商會函稱其中尙有種種密謀滋人疑　是其徵收方法非經吾商人澈底考慮與官廳會同條訂不足以臻妥善而利進行旣准各商會函請前來敝所擬先召集幹事會及關稅會議十五代表於本年本月十四日（即夏曆九月初五日）先開聯席會議討論徵收方法各商會如有陳述亦可推派代表持具各本會印函到所列席將來遇有必要時再行召集全體大會除分函幹事代表外此頌公綏云 
[紹屬同鄉會常會紀事]  
　　旅滬紹興同鄉會前日下午二時在老北門穿心街浙紹公所開第十三次常會到會者三百餘人首由主席宋漢章君依照議事規程所列各項請各當事人報告即由各當事人分别報告關於振災設校等種種經遇情形大概謂本同鄉會經常費每年收入祗有三千數百元除本會會費開支所餘無幾而本會附設學校現擴充至三校之多除收學費充作校費外尙缺經費五千餘元致將新置某處房屋暫行出押此後如贖回惟有徵集會員捐資之一法此項辦法本會已預擬明年實行是否可行請衆公决多數贊成照擬定計劃辦理次由蔣伯器君報告廣東蠄蜍羅斗崗地前被市政廳收爲市有勒令公安局遷葬關作公園嗣經尊　與諸同鄉爭回公開同鄉大會議决辦法留出自用地三百井餘地出租創辦旅學公推徐仲蓀張書舲等經辦近有同鄉周成始來惡言繼請調和到處造謠希圖索詐應請同鄉懲戒後由　孝天君勸戒謂可置之不理末山學生唱歌五時散會 
[閘北水電廠案之近訊]  
　　公團代表催請票傳被告 
　　閘北公團聯合會代表湯有爲以閘北水電廠一案檢廳尙未票傳被告單毓斌到案實施偵查昨又延揚春綠律師撰狀聲請其文云爲告發單毓斌等共同損害省收入未遂一案懇請迅予票傳被告到案偵查事綠聲請人本年九月六日狀請貴廳迅予票傳本案被告到案偵查九月八日奉批「狀悉本案現向省公署調宗俟卷到後再爲核辦仰即知照此批」等語聲請人現聞該省公署卷宗業已調閱到廳則是該戰毓斌等犯罪證據莵集更爲詳盡犯罪事實調查更爲清楚惟查刑事訴訟依法須經被告到案質訊方能起訴特再具狀聲請務懇貴廳查照聲請人本年八月十四日九月八日先後呈遞兩狀迅予票傳該被告人單毓斌金其照等到案訊問實施偵查按律提起公訴實爲公便云云 
[友華銀行滙市報告]  
　　昨日友華銀行滙市報告云八日倫敦大條銀價近期縮○六二五遠期一八七五紐約銀價未動倫敦紐約間匯價爲四元五角五分半今日此間滙價掛牌僅佛郎縮至一一六○枚羅比縮至二二三枚二五餘均照昨日弗動市况穏明因明日値國慶成交不多其時英鎊成交價十月份三先令零七五十一十二月份三先令零六八七五普通則售價多照此下午市况稍堅收盤時英鎊售價十月份三先令零八七五十一月份三先令零八一二五十二月份三先令零七五同時美金售價近遠期約七十元日金售價六一九兩八錢七分半銀行匯票定價英鎊三先令一便士半美金七十一元五角佛郎一二一○枚昨日印度中國俱在倫敦售銀倫敦銀市收盤穏定紐約市况穏 
[上海商業市况彙錄]  
　　金融 
　　昨日上早市銀幣價爲七錢二分零七毫半午市又高爲七錢二分一釐比前日略漲一毫二忽半文交通銀行由杭州運來洋十五萬元各錢莊裝往南通洋十五萬元又裝往無錫洋十五萬元 
　　銀拆早市價爲二錢一分午市收盤一錢九分較前日小去四分中國銀行裝往杭州大條二十二條滙豐銀行由英公司裝來大條七百九十九條 
　　昨晚止各銀行及本街各莊查倉存底現銀二千三百二十六萬兩現洋四千一百十五萬元大條一千八百四十五條 
　　公債票 
　　昨（九日）各種公債市况漲落尙平本埠多頭方面已於前日補齊北帮胃口雖不見减但成交之數李微故票價各無重要增減金融公債現貨千元票初時成交價常在六十四元二角至四元四角之間收盤時賣户甚少市面非常堅定價驟高至六十四元九角比前日好起二角五分十月期初時價頗鬆動收盤時因現貨趨高致隨而高至六十四元九角五分與前日市價相同十一月期開盤六十四元九角半其後曾跌至六十四元七角半收盤雖回高至六十五元二角比前日已跌去二角整六現貨祗收盤時做出一盤價計四十九元七角比前日大一角十月期交易亦稀全日市價常盤旋於四十九元八角左右收盤仍爲四十九元八角計跌一角五分十一月期結果比前日小二角五分收盤價爲五十元零二角七年長期價爲四十五元六角價與前日市價相仿償還八釐開盤十九元三角其後逐步跌至十九元收盤雖回高二角較前日尙跌云四角之多云 
　　國内滙兌 
　　昨（九日）國内匯兌據上海銀行公會報告各埠貼滙變動較少其中祗漢口洋例比前日續跌五錢掛牌價爲一千零三十兩零五錢洋滙則回高七角五分價爲一千零十元烟臺銀滙勿動價爲一千零三十九兩銀元提高二元價計一千零二元蘭　銀元無改動昨日忽改小五角價掛一千零四元其餘各埠滙價完全與前日價市相同惟京津濟青等處各未通滙故價未開出其原因大部份由於賄選已成國民之反對聲浪日見增高故日後難免無變動發生商界方面因此非常恐慌對於採辦一項觀望不前是以毫無滙欵也 
　　外幣 
　　昨日各種外幣市價大都承前日漲高之餘勢仍繼續增高英票受主極多銀行家亦略有胃口成交價比前日好起五分價買九元荷票買七角四分比前日又高一分美票計漲五釐價爲一元九角六分半法票爲一角二分二釐較前日漲起一釐羅卜零票買户亦不若日前之沉悶票價因以改大五錢爲八兩港票提高二釐價買一元零一分七釐日票進出之數相等故成交價仍計九角六分馬克買一元半坡票計一元零三分各與前日市價相仿羅卜一千元新票計二兩二錢二百五十元票買一兩二錢五百元老票計三兩半銷胃雖不見多而價仍如前云 
　　金市與匯價 
　　昨日星期二大條銀來電近期縮一二五遠期縮一八七五十二月份標金開盤時人心較上日爲疲價爲三百三十七兩八錢後賣户頗多最小價至三百三十七兩一錢先令揭曉弗動惟印　小半羅比法匯小十五法郎其餘各價均無更動斯時標金略高至三百三十七兩六錢各滙市况惟先令較上日稍平美東兩滙相等銀行賣出十二月份先令價三先令零七五買進三先令零八七五又賣出十二月份美滙價六十九元七五買進七十元又賣出十二月份東匯價六錢九分七五買進六錢九六二五標金爲三百三十七兩三錢嗣後市况仍趨軟銀行賣出十二月份先令價三先令零六八七五買三先令零七五賣出十二月份美滙價六３ 
十九元六二五買進六十九元八七五又賣出十二月份東滙價七錢買進六錢九分七五是時人人心亦因稍好故標金最高漲至三百三十八兩八錢旋因賣者又多標金乃跌至三百三十七兩八錢後爲三百三十八兩一錢收盤午後標金開盤三百三十八兩最高至三百三十八兩五錢先令弗動標金爲三百三十八兩三錢各滙市價仍與上午收盤相同標金則略高至三百三十八兩五錢移時市况仍較平價與上午開盤相仿以致標金小至三百三十七兩六錢後市况仍爲前價故標金亦形平定計高至三百三十七兩九錢最小至三百三十七兩五錢收盤云 
[叫莊]  
　　昨日星期輪値英商公平洋行不限價拍賣之期共排列羽綢斜綢元絨泰西緞花羽綢紅布布原布漂布等各種疋頭計二百七十四件疋數爲一萬一千六百四十疋較上届多拍十件計四百九十疋所拍市况仍堅　斜羽綢則仍加增元絨迭跌其餘各貨有升有降統核全部則漲多而跌少茲將各貨分别與上次拍價比較如下（羽綢）四十九件計一千七百九十疋漲者由二分五至六錢七分五内中亦稍有小去二分五至一錢者（斜綢）五件計一百五十疋價暴漲二分五釐利市連城二牌各加一錢七分五（尺六元絨）十七件計三百八十疋跌落一釐五至一分二釐五不等（泰西緞）三十七件計一千一百七十疋跌者自五釐至一分惟亦有漲者加七釐半至一分七釐五（花羽綢）二十七件計九百八十疋六子高陞之棗紅張一錢灰色加五分醬色減一錢二分五吕純陽牌亦跌一錢虎瀑圖小去五分（細布）十六件計九百六十疋漲者自一錢至一錢八分然亦有跌者由六分至二錢三分市布五十七件計二千八百十疋漲價者自七分至五錢九分跌者自四分至二錢三分（原布）二件計六百疋價漲者自七分至一錢二分惟吉祥如祥跌去三分（漂布）五十六件計二千八百疋高者自一分至三錢二分其中略有數牌亦跌小一分至八分不等 
[典業公所控鼎豐違章之指令]  
　　上海典業公所前以上海鼎豐押舖違章遷移僭用當字縣復偏袒全體典業憤激呈請江蘇財政廳祈勿核准以維商業等情茲聞已奉財政廳指令上海縣知事轉行典業公所知照其指令云該縣典業公所陷日電稱上海鼎豐押舖違章遷移僭用當字縣覆偏袒事實不符全體典商憤激祈勿核准餘詳呈文等情查此案昨奉省長訓令該縣議復令飭押舖改典之户於大書當字之外附載押舖改典之小字期與但書當字之公典有所區别且與改典原案相符奉令准予照辦在案合亟電仰該知事轉行該公所知照財政廳長嚴支印 
[山東路商號被捕搜查之報告]  
　　請轉請工部局究誣報之人 
　　山東路商界聯合會昨接源泰里振泰洋貨號來函云敬啓者小號於民國九年春間開設於法租界前新街至去年十二月中遷移於帶鈎橋北首即山東路源泰里四百零一號營業從無不正當之舉動詎於昨日下午五時有工部局巡警七八人突至小號内搜查翻箱倒篋無所不至前後門外又有英國印度巡捕數人看守歷半句鐘之久一無查得始即退出不勝驚駭查小號向來營業正當安分買賣商界中以名譽爲重何堪遭此不白之事意其中必有弄事誣報者爲特專函陳明務祈貴會將此事轉詢工部局究據何人報告示知一面懲以誣報之罪以安營業而保名譽謹此奉告尙祈查察此請龍章會長先生大鑒源泰里振泰洋貨號周泰來謹啓 
[張阿金釋出後請究誣告續聞]  
　　西門張德興成衣店主張阿金前被北蔡鎭察頌堯家盜刦案内誣爲盜匪拘送南滙縣收押後經滬西商聯會具呈該縣剖白始行釋回詳情迭見前報茲悉張阿金歸家之後向人述告自五月二十一日被拘之後當在北蔡鎭被偵探私刑吊打二日夜而後送歸南邑訊押三月有餘方始恢復自由惟所受刑傷稍重者迄未告愈雙手指甲當被吊時甚至脫落等語又張阿金對於此案之反訴早經具呈省長請求伸雪今張返家後復經張之族叔張關榮等繼續呈省署澈究以保名譽云 
[魚船被刧請緝盜匪之文牘]  
　　上海縣商會前准鮮魚公所業董瞿鶴鳴來函以據小東門外同仁昌魚行函稱魚販金謁三於舊曆七月二十六夜裝載鮮魚行經龍華灣張家塘口浦面被口操北音之匪徒六七人托稱難民强行登船將銀洋衣服及鮮魚等刦奪一空該地係屬戒嚴區域陸軍警星羅棋布諉爲難民不加制止茲擬呈請當地長官查辦制止附交魚販金謁三被搶情形節略一紙前來查該匪雖托名難民然結夥三人以上刦奪財物事實昭彰實已搆成新刑律强盜罪何以軍警熟視無覩苟不設法制止影響商業前途地方治安實非淺渺爲此抄附節略函請貴商會提出議案咨呈護軍使署飭屬嚴爲制止實力保衛戢凶暴而安商旅它紉公誼云云該會即據情呈請護軍使公署昨日已奉何使批回稽字第九號云原其呈上海縣請會一件呈同仁昌魚行販魚船　被刦祈飭保護由批呈悉查龍華灣張家塘口爲商船往來孔道且係戒嚴區域該難民等竟敢結夥刦奪商船財物實屬愍不畏法自應分别查緝　禁以安行旅除通行水陸軍警設法嚴緝並嚴密防護外仰即轉飭知照此批 
[前晚馬霍路之刧案]  
　　前晚一時許有盜四人突至公共租霍路四百二十四號門牌林永山家一盜在門外風三盜擁入内室各出手槍利斧嚇禁聲張當被搜刦去値五千元之金珠飾物現洋而逃迨事主報請新閘捕房立飭通班中西探捕往拿該盜等已早携贓遠遁即向事主詢問各盜年貌服式口音及搶刦時狀况據事主言是晚伊家在一品香菜館呌得大菜不知該盜等如何得悉冐稱一品香用人以收菜碗爲由敲門入内當時並不起疑詎該匪等入内後一出手槍三人則執利斧恐嚇是以被刦云云該探捕等詰悉據情回訴捕頭業已轉禀麥警務長通飭各捕房中西探捕一律留心偵緝矣 
[冐簽支票領銀之控究]  
　　判交三千元保 
　　紹興人黃靜川因與其子黃徵善僞造花旗銀行支票冒簽名字領銀被控於總巡捕房於昨由探王金壽與西探亨利將黃靜川拘解公共公廨先由捕房代表梅脫蘭律師上堂譯訴案情以被告等僞造之支票三千兩二千兩一千兩不一將其拘獲後詰問其子下落據言已有半年不面旋經捕房偵悉其子住處密往查拿已被知風逃逸其妻正在檢理衣物亦欲逃避請即出一搜查　單以便搜查訊之黃靜川延律師到堂辯護反對梅律師之請求以被告對於本案毫無關係等語又據提督輪船公司之代表嚇克孟律師投稱公司與本案大有關係查被告等冒簽支票共有一萬餘元請爲查究並贊成梅律師之請求發給搜查諭單經關讞員核供商之美雅副領事判被告交三千元舖保候展期再訊 
[女青年會第一次全國大會訊]  
　　朱胡彬夏將來滬 
　　女青年會將於十月十八日至二十五日在杭州開第一次全國大會聞該處男女青年會及基督聯合會擬開歡迎會以盡地主之誼又聞地方軍民官長亦將開會歡迎云該會籌備委員會會長朱胡彬夏女士對於中國女青年會之歷史甚爲熟悉女士曾爲女表年會全國協會會長有年在杭州開全國大會時女士將演講「中國女青年會二十年之成績」聞女士因大會在即將由青島來滬云 
[救濟會救出台州被拐少婦]  
　　救濟會接到台州旅滬同鄉會來函略謂本月六日據來往上海台州等處之三江輪船庖人陳明德趙光青來會報告有海門婦人　壽娘（即李潘氏）拐得二十一歲少婦周陶氏一口乘該輪來滬圖賣爲娼請求援救前來准即函請貴會查拿等因救濟會飭派調查員余杏鏞等前往守候迨該輪抵埠遂將拐婦李潘氏被拐周陶氏一併拘送地檢廳訊供之下判李潘氏收押候辦 
[福華藥房遷移]  
　　民國路福華藥房爲陳耀華所創設開幕以來營業頗爲發達今因推廣營業原有地址不敷辦公即將遷至法租界三洋涇橋南首吉祥街新屋照常營業並加聘留學歐美之專門藥劑師精製各種西藥及化妝日用品并搜集泰西原有良藥等一律廉價出售云 
[烟犯在待質所吸烟之押儆]  
　　本地人裘翼雲夙有烟癖近因案被押於公共公廨待質所而癮發難受前晚設法取得烟具在所開燈私吸洋烟爲看守押所之四百五十七號巡捕查見禀由駐廨捕頭往將烟具烟膏抄出連同裘送交滙司捕房收押昨解公堂經李襄　會同美阿副領事質訊之下判裘押西牢五天烟具銷燬 
[毆傷身孕之控究]  
　　楊樹浦華特路厚生紗廠女工于鈕氏偕見證同伴于小妹劉阿妹劉小妹林新年等投該管捕房報告被同廠女工糾衆毆打致所懷四個月身孕因傷墮落等情捕頭派探王桂榮將該氏送往醫院療治並拘獲帮兇徐茂記一名昨晨解送公共公廨請究因原告傷重不能到案捕房聲請延期故徐之代表包仁律師即請求准徐交保出外候訊云云中西官判徐茂記交三十元保候原告傷 
愈　訊 
[北潭子路米店被刦]  
　　前晚九時許有口操外省音之匪徒七八人帶有手槍闖入滬寗鐵路北潭子路義泰米店内行刦店中人見來勢汹汹未敢與較當被刦去大洋六十餘元小洋三四百解銅圓數吊該盜携賊臨去時並開放手槍幸未傷人事後由失主報告四區派駐所轉報總署劉署長立飭巡官長警四出兜捕未獲當向該店詢明匪等年貌服式以便詳請警廳通令緝 
[東亞儲蓄會廳准清理]  
　　東亞儲蓄會經理徐一鳴因對會欵延不清償由該會各儲户及經理組設債權團委托農商部特許會計師章詩聞彙集債權監督清理業經登報公告並呈請官廳備案昨聞童會計師奉江蘇實業廳批令云呈悉該會計師受東亞儲蓄會債權團委托清理核與部章相符又以事關公益特盡義務殊堪嘉尙應准備案仰即知照此批 
[虹口保定路之刦案]  
　　美租界保定路二百五十二號門牌某烟紙店於前晚十時許突來盜匪六人兩盜在外把風四盜擁進店堂各出手鎗嚇禁聲張當將賬檯抽屜内銀洋鈔票約八十元元搶刦而逃迨該管捕房聞警立飭通班中西探捕馳往兜拿盜匪業已遠颶該探即向事主訊明盜黨面貌服式據稱均操寗波口音該探遂據情回訴捕頭轉禀麥警務長通飭各捕房中西探捕一體跴緝贓盜務　解究 
[女工驗係被勒身死]  
　　楊樹浦平凉路二百六十一號門牌裕豐紗廠工房女工王桂英皖人年祗十九歲向與同廠工人施洪義洪義姘識近數日忽然反目前晚該女忽被用蔴繩勒斃兇手遠遁迨其父王炳福二房東周秀晚覺察報捕派控張永成往將王桂英尸體舁送騐尸所於昨午刻報請公共公廨李襄讞與美阿副領事蒞所檢騐之下即升座公位捕房傳同尸父王炳福見證錢小妹等到案中西官略訊一過遂判檢騐得已屍女子王佳项委係生前被人用蔴繩勒斃除飭尸屬具結領尸棺殮外候緝兇到案究辦 
[麥根路火警眞相]  
　　並未傷人 
　　滬西麥根路卡德路口震泰和烟紙店日前不戒於火已見各報惟所紀殊有失實爰補述如下該店係設於麥根路一千另八十一號門牌當七號下午三時許起火後其東隔壁一千另八十號之剃頭店一千另七十九號之水菓店均被波及全部焚燒其西面之鶴壽堂藥店與昇德里之房屋祗燬去一部份火熾之時有一老嫗從樓窗口跳下適電車經過由賣票司機人等瞥見於嫗將堕地時即爲拖住故未受傷前傳震泰和店内有瞎子老婦並小兒三人均不及救出葬身火窟實無其事云 
[棉花店失火之科罰]  
　　法大馬路粤人鄧文生所開之老和利之彈花店於日前晚間失　延燒左右各店羹焚斃六歳女孩已誌前報昨日將鄧傳至法公堂請究先由捕頭禀稱查得被告保有火險請核詰之鄧文生供是晚商人於十一點收市睡至十一點三刻時棉花中忽然起火商人急即逃出幸未受傷惟商人胞妹因年幼不及逃出以致葬身火窟究係如何起火不得而知求察聶讞員商之法副領事葛君判鄧罰欵着照保險銀一成罰繳 
[控譭名譽案和解註銷]  
　　葡商嚴漢章在公共公廨呈控汪篤之譭謗名譽請追損失一案雙方現已在外和平解决由兩造律師函請公廨將案註銷昨日下午承審此案之俞襄讞與陪審之葡美兩國副領事在休息室磋商之下以旣經兩造和解遂判應准註銷 
[汽車撞斃小孩之檢騐]  
　　七日下午一千另五十六號汽車在白利南路將蔣勤生之六齡子浩根撞倒碾傷醫治無効身死由捕房尸車往虹口斐倫路騐尸所昨午經公共公廨李襄讞會同美阿副領事蒞所騐明尸體由捕房聲明查得車主係英國婦人旋傳尸屬蔣勤生見證錢伯華質訊之下判着尸父具結領尸棺殮並着車主從優撫卹 
[汽車撞傷行人]  
　　昨日下午四時某號汽車駛經膠州路撞倒温州人吳天士首臂等處受傷由靜安寺捕房一千五百四十一號華捕抄錄汽車號碼另雇車送吳往仁濟醫院醫治一面歸報華捕頭候示 
[汽車碾斃死者案註銷]  
　　汽車夫俞阿毛日前駕車至法新租界地方司機不愼致將老者李某撞倒碾傷要害身死由捕到來帶入捕房昨解法公堂請究先山見証顧金泉稱是日吾行經該處目見老者從一小車傍走出俞阿毛之汽車由北馳來一時不及停機以致　斃是實被害俞阿毛供實係老者從橫路冲出是以肇禍業已在外向尸屬和平解决今有切結可証呈鑒中西官判將案注銷 
[男女孩迷路招領]  
　　女孩王阿鳳身穿紅點子花布單衫白洋布褲子頭梳辮子紅紮根大脚著洋襪又男孩名二度身穿黑點條子布衫紅條子布開襠褲赤脚著鞋子均於前日在法租界迷路爲捕查見帶入靖房昨送法公堂請示王孩稱年十二歲寗波人二度稱年五歲餘不能答惟口操本地音判拍照送堂留養候家屬到案認領 
[戳傷姘婦押三年]  
　　王徐氏於前月間被　姘夫秦寳榮持刀戳傷腿部迨巡捕到來秦已逃逸當將徐氏送至醫院醫痊旋經公堂出　飭緝秦寳榮在案前日由探目任水揚偵悉秦匿跡之處當即前往將秦拘獲帶入捕房昨解法公堂詰究先由原告王徐氏投訴被戳情形詰之秦寳榮供民人前與徐氏姘識詎徐氏因民人貧苦另有别好是以民人憤恨行兇求宥聶讞員商之法副領事葛君判秦押西牢三年期潢永遠逐出租界 
[聚源祥主棄店潛逃]  
　　法租界東新橋街聚源祥主傳天明吳錦韓等邇因虧蝕難以支持故於前日棄店潛逃當由債權人施日新胡華榮董芝東朱仲南汪仲英萬錦明等查知報告捕房飭控將股東戴先榮一名拘獲餘均逃逸昨解法公堂請究先由各債權人投訴被欠情形詰之戴先榮供商人前由何某介紹至該店爲司賬並非股東請求查察中西官判戴還押着各原告捕詞到案再行核奪 
[瑞昌號倒閉後之訟案]  
　　法租界天主堂街瑞昌號於前日倒閉後由債權人林聯琛投法捕房飭探魯錦臣前往將該號關係人張益菴帶入捕房昨解法公堂請究先由被告律師郭蘭克稱被告實係該號夥計該號乃係大連分號業由各債權人至大連商斟辦量請准被告交保候核原告稱張益菴係上海分號經理人請求交保一節甚爲反對中西官判張還押聽候民事堂期再核 
[電車撞傷行人]  
　　江北人沈四昨晚七時於北四川路行走被一百八十四號電車撞倒腿足受傷經北四川路捕房五百十三號華捕抄錄電車司機人號碼另雇車送受傷人投同仁醫院醫治即持傷狀單呈報捕頭候示 
[公共公廨訊案彚錄]  
　　昨晨公共公廨民四庭由俞襄讞會同英麥副領事訊理㈠金溶仲延台維斯律師訴朱金鰲合股開設絲號用空賬銀案結果被告不到原告呈出合同薄據本廨認爲可信應判令被告償還原告銀一千九百四十八兩七錢並堂費合同附卷㈡邱厚載堂延羅傑律師爲銀行存單聲請案結果請求不准㈢張步瀛王成標等延楊國樞律師訴華興橡皮廠經理買恒久不還押櫃及欠工資洋案被告延雷聲布律師代辯結果改期續番兩造所呈合同信收據均附卷民三庭由張襄讞會同俄員儀君訊理㈠廣東華德公司代表區照軒延甘維露等律師訴俄商光明烟草公司代表李瑞九奥興邦違背代銷香烟合同請追損失案被告代表律師以係原告違約故亦反訴損失結果李瑞九代表律師聲請與本案無關請求撤銷原告並不反對應予照准限原告於三日内仍交五千元舖保提前執訊被告律師請求將原告訴禀註銷不准㈡俄人費爾門訴包安甫欠薪工洋案被告延博良律師辯護結果改期再訊又午後民四庭由張襄讞會同日副領事訊理㈠張慶甫延朱樹楨律師訴陳永炳欠米洋案結果業經登報逾期被告仍不到案候質由原告呈堂証據屬實應照所訴之數缺席判决㈡袁永庭訴張和生欠電料價欵案結果着被告償還原告銀八十八兩四錢又洋十五元並償堂費㈢張傳新訴李錦章担保案結果李錦章代表律師請求復訊不准仍照前判履行准李錦章交保出外 
[誌謝]  
　　昨承大東書局惠贈第三卷第二號「半月」一册又商務書館惠贈第九卷第十號「婦女雜誌」及第七卷第二十號「兒童世界」各一册又銀行週報社惠贈第三一九號銀行週報一册又中華書局惠贈第七十九期「小朋友」及第二二八期「英文週報」各一册誌此併謝 
 
 

Page 16

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 17

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 18

 
 
第一萬八千一百八十四號;中華民國十二年 西曆一千九百二十三年十月十號
星期三 * *本埠新聞三 
[雙十節心心正式開幕]  
　　南京路抛球場心心照相館於去歲雙十節開始營業以來頗受各界贊美今日該館舉行正式開幕禮爲酬答主顧起見特廉價一月照相放大以八折計算材料藥品以九折計算新近又添製美術佈景數幅并添聘技師多人云 
[玩具廠新出游戲品]  
　　海寗路中國玩具廠最近發明手旋活動影戲製造靈巧式樣新奇頗饒趣味爲新家庭中游戲之妙品聞於雙十節發行價目每具只收造本一元由中國圖書集成公司經售云 
[易安居今日廉價]  
　　南京路易安居主人因今日爲雙十之國慶節紀念乃舉行特别廉價藉以優待惠顧者之盛意如中西罐食·各類餅乾·華洋糖果·粤產糯米糍·荔枝乾·五香臘味·及上等哈十蟆等以上各貨咸選最佳品又容膝社亦於本日將各餐品一律增料烹飪云 
[愛華廠又出新香皂]  
　　寳山路愛華香皂廠新近又出旅大圖牌香皂一種質甚精良芬芳撲鼻該廠因旅大問題尙未解决藉此以提喚人心又使同胞愛用國貨現此皂已出銷路頗廣學界方面尤多各處函請該廠設分銷或販賣者甚衆云 
[福來洋行擴充保險業]  
　　仁記路十六號美商福來洋行現承美國聖保羅水火保險公會之委托爲遠東之總經理該公會之資本金財產金共有美金四萬五千萬元約合華幣九萬萬元現爲擴充遠東保險事業起見對於岸上火險洋面水險一律承保已得聖保羅公司之特允今决定自本日之國慶節始在遠東廣添分經理而保險費更將特别廉收藉以普及各界云 
[申亞公司運到風景油畫]  
　　五馬路六五零號申亞電器公司開幕迄今營業殊旺各種電器材料因開幕廉價銷售一空住户之囑裝電燈·電鈴·浴水缸等爲數亦夥櫉窗裝璜亦甚美觀新近由粤運到風景油畫兩幀一爲珠江夜月一爲長堤春景入晚畫内裝以電燈輝映成彩人皆駐足而觀聞有小說家願以重金購此畫景其式樣與照相架大小無異如以此畫景懸之於室内牆上映以電燈亦可謂陳設中之别開生面者云 
[遠東眼鏡公司加增贈品]  
　　大新街遠東眼鏡公司廉價贈品以來每日銷數較尋常加數倍以上除廉價以外復加贈品各種重要獎品均爲各主顧所獲新近該公司又加入眞金手表·二十年夾金手表·德國閙鐘撲面粉·鑽石戒等多種云 
[英明之廉價攝影]  
　　南京路英明照相館自廉價以來拍照者甚爲擁擠放大照相者連日有數十號其餘以風景片前往放大者亦不少該館之材料部出售各種攝影機·卡紙·玻璃片·以及關於照相所用之一切材料因廉價銷數亦甚旺云 
[永利威增辦照相館]  
　　北四川路十號永利威酒莊經理趙甫臣君除經理該莊營業外近復於該莊樓上創設一照相館定名曰「亦吾」趙君對照相心得頗富故其室中所懸之照像均爲趙君實地所攝甚爲精美近内部已佈置就緖不日即可正式開幕但日來往該館攝影者已屬不少又該酒莊新自香港總莊運到蘭花牌藥酒大批參茸衛生酒·三鞭毓麟酒·扶元百歲酒·虎骨木瓜酒·每大瓶售洋五角小瓶三角龍虎白鳳酒·滋陰蛤蚧酒·袪風三蛇酒·烏脚班豹酒·夜游仙鶴酒·每大瓶七角五分小瓶四角歸圓杞菊酒·北芪南棗酒·每大瓶四角小瓶二角五分婦科毛雞酒·每大瓶一元六角每中瓶八角每小瓶四角萬應跌打酒每大瓶八角每中瓶四角每小瓶二角云 
[化學工業社紀念贈品]  
　　中國化學工業社定於十一日（即陰曆九月初二日）起舉行第十二週紀念三星期裝備贈品五萬匣總價値一萬零四百九十元凡向河南路該總發行所·或廣東路第二發行所購三星牌化妝品等滿洋五角者概贈贈品一匣多購照贈匣内贈品自一角至五元不等如眞皮挈匣金山毯·原箱固本肥皂等其容積大而不能裝入者則以贈品兌換劵代之劵内指明兌換某種贈品幾件憑券兌物頗爲便利所換採贈品計二百餘種就中如江西磁器·絲巾·毛巾·玩具·等物均係定製贈匣外面一律包裹紅紙由購者自由指取絶不加以限制去年該社舉行十一週紀念時備贈匣二萬隻不出一星期即　今届贈品較精并加有値五元品之贈匣云 
[泰豐舉行紀念廉價]  
　　南京路泰豐罐頭食物公司夏曆初五起舉行十八週紀念大廉價十天所售各種罐頭食物以及餅乾點食之類均爲新鮮精美之食品經理王君拔如慘澹經營除將公司内之一切工塲廠房機器等逐漸擴充外對於所出點食餅乾各種罐頭食物等監製尤嚴新近又出一種餅乾箱甚爲美觀其式樣與保險首飾箱無異並用鎖匙大小不一以裝餅乾主顧可一舉兩用在廉價期中亦同時出售連日布置一切左右兩大櫉窗以餅乾箱壘城上面點綴時遷偷鷄之戲劇一齣亦顧可觀云 
[勒喴發行新補丸]  
　　三馬路石路東首勒喴大藥房製售之威武不屈丸定價每瓶一元連日銷出甚多云 
[次羅藥房遷移新屋]  
　　亞達醫館前在嵩山路設立次羅藥房發行次羅補身藕粉已有十年早得社會歡迎現該藥房已遷移至大南門内西黃家路新造石庫門往購者可認明『汪次羅』牌號云 
[新到時式女帽及衣邊]  
　　先施公司二樓衣邊服式部自大减價後陸續運到西裝用品甚多昨又由美國運來小童男女帽多種均係用上等絲絨及絲毛織成價自五元半至十五元又條子絲圍巾每條七元半至二十二元半其餘如花邊珠邊裙邊計一百餘種花樣甚爲特色云 
[永安擴充疋頭部]  
　　永安公司疋頭部近因外來各貨頓積特大加擴充將以前之鞋子部遷至三層樓故陳列疋頭大可寬舒新到者有法蘭絨·大衣呢·花呢·海虎絨及絲絨等其中以絲絨花色爲最多並均鮮美云 
[新新公司明春動工]  
　　粤人劉錫基君所發起組織之新新百貨公司現已擇定南京路日昇樓附近爲營業地點面積甚廣定於明年春間動工云 
[海興公司將先行交易]  
　　百老匯路南潯路口九四號海興公司經理爲陳君炳生辦理海員需用之一切洋廣什貨如香烟中外名酒·皮喼·雀牌·綢緞布疋等均有出售定價極廉并包辦輪船中西伙食及代理過往海員關於信託各件近日内部佈置即將就緒定於本月（十月）十二日開始營業正式開幕須俟至二十日以後云 
[遠東添辦儲蓄會]  
　　遠東貿易公司開設九江路十八號向做進出口各貨營業近又添創儲蓄會云 
[愼泰木器廠添設第二廠]  
新式木器稼具爲新家庭所必需吾國向多此項大規模製造廠舊式木器素乏研究其體制笨重不適於用沈君賢照有鑒於此獨資創辦愼泰木器廠製造新式木器輕巧靈便於衛生上美術上研究三十餘年來倍受歡迎四年前因其年老力衰將所有事業歸其子别村君管理竭力從事擴張近特將同孚路木器廠規定製造物品之一部並在麥根路沿蘇州河沿新建第二廠占地十餘畝工匠數百人購置最新最大木工機器製造一切傢具向英倫聘請著名藝術專家弗蘭西門君爲繪樣師云 
[元元廣售秋冬帽]  
　　南京路山東路口元元帽莊自改英尺量帽以來外埠通信購買者日見增多遠如黑龍江·廣西·均用郵花代資所出各種嗶嘰小帽及便帽銷數日多連日天氣秋凉門市驟增云 
[植權之手結毛絨物品]  
　　福州路植權女子物產公司精製手結毛絨線衫袴·大衣·圍巾·鞋襪·帽子·手套等男女式均備式樣時新輕軟耐久已有大宗陳列定價低廉并可隨時定製云 
[恒興減價中之新貨]  
　　虹口天潼路恒興洋貨號此次爲二十五週初次大減價各貨由五折至九折不等連日生意擁擠銷售最廣者爲各色嗶嘰·大衣呢·新花秋呢·洋華絲葛·絲條冲嗶嘰·閃光芙蓉呢·蜜蜂絨綫·絲製羽巾·旅行毯·長毛駱駝毡·香港綫襪·以及各色呢帽·零幅家料等昨又由外洋新到新花秋呢·羊毛大衣呢·駱駝絨·兵家嗶嘰·各一大批一律減價云 
[法國運來新呢嗶嘰]  
　　南京路華法呢行獨家經理法國名廠細毛呢絨頃由法運到羅漢牌松鹤牌龍女牌之眞元直貢質均上乘定價亦較廉又有純毛花素嗶嘰華達呢等花色時新故前昨二日各埠呢絨號定辦新貨者絡繹不絶云 
[瑞泰升又到新呢絨]  
　　三洋涇橋江西路口Ａ字一號瑞泰升呢絨號於上月二十七日正式開幕並於是日起舉行廉價一月至今已十餘日銷出各貨頗多最近又向法京華法洋行運到條子駝呢華法本牌駝絨以及素色駝絨等甚夥定價亦廉此項駝呢購製大衣棉襔夾裏等頗爲合宜又法國呢帽每頂售洋三元云 
[華珍公司添設毛冷絨線部]  
　　法租界大馬路五十號美記華珍公司自發明電刻銀製物品以來營業頗旺茲爲擴充起見自雙十節起添設毛冷絨綫部專運英國超等毛冷絨綫各種花樣應有盡有零售批發定價頗廉矣 
[華純廠織售絲線襪]  
　　北四川路一一九號華純織造廠所出之鐵錨牌絲光線襪及寳塔牌純絲襪光色鮮明質料柔靱駕乎舶來品之上定價甚廉本外埠各大商店均有代售云 
[中華工業廠開演新戲]  
　　曹家渡白利南路中華工業廠於本月六號晚間開廠友同樂大會首由主席報告開會宗旨並有該廠諸友演滑稽雙簧等劇惟職員部所排之警世新劇「青年鏡」及清音奏琴爲佳并請著名譚派鬚生普佑安君客串「提放曹」又京津票友張君王君合串「武家坡」「花子拾黃金」等劇聞該廠同樂會之設所以聯絡全廠人之感情悉由廠友組織會費亦由全廠人員捐集每年四八兩月舉行二次將散會時並備有茶點以供來賓頗極一時之盛云 
[煤業最近之市况]  
　　本埠自九月十四號至九月三十號止共到煤九萬七千四百七十四噸計六河溝煤三千零六十二噸中興煤二千三百五十七噸魯煤三千一百噸日本煤二萬九千四百四十九噸開平煤五萬四千零三十六噸白煤一千七百五十噸撫順煤三千七百二十噸節後煤市沉滯異常開平又正式宣布跌價更呈波軟之象辦煤額帮多觀望不動日本自地震後來煤頗多大都均屬抵擋至國產上等烟煤如六河溝中興等市價反堅中興煤除遠東公司竭力設法裝運維持合同有到貨外六河溝煤京漢路運輸雖未十分暢舒然上海公司銳意經營竭力惟銷到貨頗能接濟訂購者多稱滿意井陘煤因京漢路可得善價注意北方營業價亦頗見高昂惟到滬運本須在九兩半以外故亦無到貨即有所謂井陘煤到滬者大半乃井陂蘭鳳山煤充替之至原有井陘煤用户盡爲六河溝煤佔去惜滬地用户多未注意性質如撫順煤烟燄甚濃本不宜於船用中國年鑑載之甚詳本埠各輪船多有用之者而尤以招商局採用爲最多蓋貪其發火較易耳華煤雖引燃稍費時間而耐燃則過之非日煤所能比擬故日人所用者多係華煤與日煤相混合反觀我國惟知日煤易於發火置經濟於不顧深可惋惜云 
[譚泮蓄電池廠開幕在卽]  
譚泮君留學美國在維廉大學電池科畢業由該校送入ｗｉｌｌａｒｄｓｔｏｒａｇｅｂａｔｔｅｒｙｃｏ實習兩年已因期滿由美回滬擇定廠址在滬北香山路九十號營業修理將竣定其十一月一號開幕專做各種蓄電池爲汽車無線電話以及各種煤汽機械之用現因總商會開展覽會之便譚泮君趕造蓄電池一個蓄電池内外各件樣色一套及自製無線電話一只陳列該會蓄電池外面裝璜美觀電力强猛可用一年云 
[郵信截止時間表]  
　　來往地點火車或輪船平信掛號信威海衛烟台天津阜生今晨（十日）八時半八時香港廣州馬尼亞丸晨九時八時半馬尼亞澳洲紐絲綸（取道香港）馬尼亞丸晨九時九時香港廣州（包裹）贛州晨九時半九時汕頭贛州晨九時半九時安東牛莊天津晨九時半九時日水（取道晨崎）近江丸晨十時十時愛琿（取道港口哈爾濱）火車上午十一時十一俄國歐洲（註明由浦口四伯利亞墨斯科往者）火車上午十一時十一時四伯利亞（取道浦口赤塔）火車上午十一時十一時青島泰生晚九時九時汕頭雅典晚九時九時長江各埠火車與輪船晚九時九時 
[關於國慶之出版界消息]  
　　青友旬刋第八期於今日出國慶增刋共計四張内有文藝小品三十篇函索可仍附郵花一分寄城内花草弄該社云 
　　虹口胡家木橋香烟橋路上海聯益善會今日爲國慶紀念所有施醫院西醫部及華德路高郎橋北該會分會中醫部均停診一天義務學校亦循例放假該會月刋於今日出版云 
 
 

Page 19

 
 
第一萬八千一百八十四號;中華民國十二年 西曆一千九百二十三年十月十號
星期三 * *[雙十節之程陳婚禮]  
　　本埠孔雀電影公司程樹仁碩士於今日雙十節在蘇州顏家巷二十六號與陳定秀女士結婚證婚人爲國立東南大學秘書長程其保博士女介紹人爲江蘇省立第二女子師範校長楊達權君男介紹人爲滬江大學敎育科主任陸麟書博十陳女士係北京女子高等師範畢業生歷任母校附屬中學敎員江蘇省立第三女子師範敎務主任江蘇省立第二女子師範敎員兼附屬小學主任程君畢業於北京清華學校選送美國留學歷四年於哥倫比亞大學得敎育碩士學位尤專心在美研究電影事業去年畢業於紐約電影專門學校今春由孔雀電影公司特聘返國經營電影事業現北京天津上海漢口各處所有膾炙人口之孔雀電影公司華文譯片如「富人之妻」·「窮人之妻」·「熱血鴛鴦」·「難兄難弟」·「花情蝶義」·「風流債」·「總統夢」諸佳片皆係程君之手筆也程君於婚禮後即偕陳女士前赴西湖度蜜月云 
　　程樹仁碩士與陳定秀士士儷影 
[陸宅壽禮誌]  
　　陸守先·達權·保權·三君令堂徐太夫人昨日七十壽辰親友赴貝勒路十六號陸宅祝壽者絡繹不絶由許劍青·汪禹丞·屠振鵠君等相助招待晚間並開盛筵而散 
[紀念雙十節之各校新訊]  
　　約翰大學聖約翰大學同學會上海支部定於今晚在南京路望平街對面梵王渡俱樂部内開雙十節慶祝會有游藝等節目會員家屬均可前往又同學會於本星期六（十三日）下午二時至六時在愛文義路小沙渡路轉角同學吳積蕃君住宅内開秋季懇親會有跳舞網球·唱歌·幻術·雙簧·茶點等節目歡迎會員及其家屬參與現已組織特别委員會辦理此事委員長爲張君嘉夫又約翰一九二二年級級友陸以銘君等發起於昨晚六時借申報館五層樓舉行第二次聚餐會會員到會者有二十餘人多携夫人同來由級長邱培洵君主席並有游藝以預祝雙十節云 
　　商大皖會上海商科大學之安徽同學會成立兩載會員日見增加今日該校因國慶休業該會於七號在本校開本届第一次常會葉光華君主席選舉新職員計當選者會長·汪愼夫君總幹事·汪原潤君幹事·吳克壯·何世英二君文牘·胡明照君會計黃國維君末進茶點而散 
　　金大等校上海金陵大學同學會第一公學北區公學聖保羅學校滬北公學等四校業已議决今日國慶在青年會操場舉行聯合慶祝其秩序㈠升旗㈡國歌㈢主席報告（馮一先）㈣演說（翁國勛余敦和）㈤國技（金陸第一）㈥平地一聲雷（北區）㈦盲人摸球（聖保羅）㈧騎馬競走（滬北）㈨拔河（全體）㈩三呼萬歲散會　　美術專校上海美術專門學校今日循例放雙十節假下午一時起並在方斜路第二院舉行校友會常年大會改選職員晚上由該校同學組織游藝會其游藝節目如下（一）國樂（二）新劇「和平之父」（三）梵啞林獨奏（四）雙簧（五）新劇「工廠主」（六）國樂（七）國技（八）京戲（九）古琴（十）口技（十一）西樂（十二）拳術 
　　文科專校江灣文科專門學校今日因國慶休業又其星期日講演題爲「中西文學之比較」講演者胡次山碩士本星期日上午十時開講云 
　　中西女塾中西女塾今日紀念國慶休業一日本星期六（十三日）晚八時舉行畢業生游藝會此次畢業有二女士云 
　　粤僑各校今日（雙十節）廣東旅滬各學校均休業一日且繼續昨日再開運動會一天前日（七號）午後廣東旅滬學校聯合運動會假座北四川路會元樓開全體職員評判員會議議决本届運動會規則以遠東運動會規則爲標凖現已趕印入特刋中不日當能出版運動比賽秩序非特别事故不能有所變更九號十號請各評判員於十二時前到北四川路底青年會運動塲先至總務處然後分任職務運動員不能直接商議事件議畢乃散昨日（九號）該聯合運動會之秩序如下㈠開幕禮甲向國旗行禮乙唱國歌歡呼丙繞行會塲一週㈡主席佈告㈢演說（每人以十分鐘爲限）㈣國技團體操甲潭腿乙工力拳㈤徑賽百碼賽跑二百二十碼八十碼六十碼五十碼一百二十碼低欄八十碼低欄一英里接力半英里接力一英里賽跑棍棒賽跑　　賽跑㈥田　撑竿跳跳高跳遠立定跳遠擲籃球擲鐵餅擲鐵槍㈦隊球比賽今日（十號）將更熱閙云 
　　尙賢中學愛而近路尙賢商業英文中學今日紀念國慶休業該校校友會上星期日（三十號）已通過會章及細則並選舉職員特於七日晚七時在該校大堂舉行成立禮到者有新舊生百餘人會内組織分執行評議兩部執行部已舉定正會長黃寅初副會長潘汝鈞書記方文瀾蔡文熾會計麥錫泉幹事陳承煬董汝潮楊彬甫鄧　藩交際方文博簡世鏞潘志堅莫少端庶務董浩祥鄭兆鵬梁啓瑞何恒湛評議部已舉定評議長梁衷暎副評議長鍾仕斌評議員方文源吳厚朋許寳泉關佳林歐陽鉅黎壽全楊英年等經費每年由各校友擔負少許會費外並由母校給以補助費　俾利進行會務均陸續進行舉辦㈠發行會刋㈡旅行組㈢參觀組㈣演說組㈤美術組此外並舉行同樂會表演各種遊藝以增興趣會址暫設愛而近路校内云 
　　縣三小學天后宫上海縣立第三小學校於上星期起由敎務會議决慶祝國慶將各種功課以雙十節爲中收並推定藝術部主任担任指導裝飾事宜文藝部主任担任指導表演事宜刻已籌備就緖聞除今日上午九時行慶祝式外晚間七時始各級兒童表演學藝並將所紮燈彩懸掛廊下以資慶祝云 
　　新民學校滬江大學畢業生范君等鑒於打字一科爲近日各界所必須特設新民打字學校於西門方板橋麋鹿路敎授最新打字學識俾學者一習即能所用課程悉採取打字專家史密司氏之實習閉目打字學所備機器皆新式合用且聞該校男女兼收學費甚廉今日紀念國慶休業一日云 
　　民國公學新閘路西新康里民國公學於今日下午開國慶紀念會由名人演說及少年宣講團代表演講題爲「國慶與少年」校長許競公演講題爲「今日慶祝之感想』晚上舉行提燈大會全體學生並執旗游行書不承認賄選總統懲戒猪仔議員及蝙蝠政客等字樣云 
[演講消息二則]  
　　江亢虎之孔誕演講江亢虎博士昨在南方大學孔誕紀念會演說略謂聖賢豪傑受人崇拜者因有二重人格存在第一人格爲事實的血肉之軀氣質之性言語行事瑕瑜不掩宜於一時代一民族者或不盡宜於他時代他民族故孔子之行爲與學說近來頗受學者之譏評第二人格爲理想的乃由吾人主觀懸一個人爲思想倫理之標準而使之理想化盡美盡善無以復加如中國人之於孔子西洋人之於耶蘇其所歡喜讚歎者皆第二人格非第一人格也人也又有二重生命第一生命爲先天的由父母得來生老病死數十寒暑百已第二生命爲後天的乃本人自造墮地時即已胚胎蓋棺時乃底成熟其壽數可至無限如孔子之第一生命眞所謂其肌已朽其鬼不靈而其第二生命則亘二千五百年而不死第一生命之製造期爲在母體之十個月其活動期可長至百倍第二生命之製造期爲在世間之數十年其活動期亦可長至百倍吾人宜亟趁此第一生命未盡時速爲製造第二生命之凖備須知聖賢豪傑所以異於常人者即多此第二人格與第二生命而已諸生聽者皆極感動聞雙十節紀念該校尙擬開會演說云 
　　閘北講演所之復活閳北通俗敎育講演所爲王友士等發起組織曾於民國三年呈請滬海道尹立案創辦後因種種困難中止進行迄今該所發起人王友士等重振辦理已於閘北永興里設立會所定於雙十節開恢復大會諒必有一番熱閙也聞該所開會即行擴充並創通俗日報（二十日出版）善務學校圖書館施醫局等云 
[藝苑新聲]  
　　顧君若　字仲孚爲吳中名宿顧若波之仲孫幼承家學以書畫鳴山水雄渾蒼古綽有祖風所作行書亦佳其收件處爲棋盤街戲鴻堂及各大箋扇莊 
　　青溪趙晋漁别號龍江釣徒年近古稀素精書畫書則早已知名無庸細述畫則花卉翖毛深得惲南田衣鉢而尤長於墨水梅竹現設硯於老北門典質業學校内專畫梅竹云 
[球戰消息二則]  
　　南洋校南洋大學網球部於本星期將赴寗參預人大學網球比賽本届隊員爲李果能（隊長）丁人夔徐樂黃文建陳啓東倪　時等數人又該校足球部即日亦將開始練習已於前日舉定周家騏爲大學球隊隊長温聯東爲中學球隊隊長下星期起即將與滬上各有名球隊作友誼比賽大約每星期亦爲大學球隊比賽之期星期日爲中學球隊比賽之期凡滬上任何球隊欲與該校作友誼比賽者可直接與該校足球部管理袁丕烈接洽云 
　　復旦校江灣復旦大學足球隊本届新增健將多人尤爲生色茲定明日下午與公共體育塲足球隊作友誼比賽體育塲球隊爲滬上足球能手薈萃之所届時兩雄相遇必有一番劇戰也茲聞復旦隊員如左吳炎章張天勝李士奎吳元儉尹商屏陳　實李大宸羅保達黃金阜楊英羨紹齡 
[雙十節大戲院之電影]  
　　名「赴湯蹈火」 
　　上海大戲院自改用雪姆撥力克司映影機及樓廳座位放寬後觀客咸稱便利因雪姆撥力克司映影機絶無喧聒之聲浪光線又甚充足故著名佳片一經此機於銀幕即似生龍活虎奕奕生神至該院座位較以前改少數十座故頗爲舒暢且四周可通苟遇不測能於二分鐘内全院座客皆可安然出外該院自改革後又購置十年金表七隻凡觀客自八號至十四號内往觀影戲者每票附一號碼皆有得金表之希望此種金表皆陳列於南京路烏利文鐘表號任人參觀至現在所映之「赴湯蹈火」一片内容情節俱極高尙而可觀今日亦將開映云 
[電影明星曼克藩之略歷]  
　　電影明星曼克藩ｍａｙｍｃａｖｏｙ女伶嬌小玲色藝俱佳素以飾劇中姊妹花著苟令其扮演人妻則難畢肖矣本年曼將舉行二十二歲生辰霍爾衛之男女演員悉在被邀之列届時想必有一番熱閙無疑 
　　曼克藩最初志願即擬厠身敎育家作小學敎師生涯故當在師範科肄業時早夕孜孜毌怠毌荒以冀獲選敎員檢定資格時有同硯數人俱改變志嚮投身電影界蓋美國小學敎師之束修反不若一餐館中之侍者一日邀曼參觀電影塲導演員驚其艶麗堅請其改演電影並可保其不久必享盛名曼雖意爲所動然默念絶無經騐焉能率爾操瓢濫竽充數遂以情告之導演員導演員亦頗以爲然時適有紐約某糖菓公司欲攝一兜銷糖菓之廣告影片導演員以此片輕而易舉遂以委之曼克藩詎開映後大受觀者讚賞而曼膽亦稍壯時適一九一六年英美電影公司正從事攝演歐戰影片曼亦於此際一躍而爲正角矣迨受派拉蒙影片公司之聘攝演巴蘭子爵所著之ｓｅｎｔｉｍｅｎｔａｌｔｏｍｍｙｓ後不但觀者稱賞不置即電影界中亦嘆爲後起之秀於是聲高十倍所成影片無一不列前茅後復改就名伶影片公司今又自行告退據聞近三與狠德ｇｌｅｕｎｈｕｎｔｅｒ合演一片名ｗｅｓｔｏｆｔｈｅｗａｔｅｒｔｏｗｅｒ佈置頗爲精密須於年底可竣 
　　曼克藩身長五尺眼作深藍色髮則烏黑如漆喜户外運動而對網球一項尤爲特長云（韻琴） 
[曼麗幼年軼事之自述（二十）]  
　　最近余（曼麗畢克福自稱）演一劇片名尙未定（譯者按此劇即"ｒｏｓｉｔａ"曼麗著此稿時題名尙在斟酌中故云）其中演員之分配堪稱一時之選有從未與余合演者勃林君（ｈｏｌｂｒｏｏｋｂｌｉｎｎ）飾元首艶琳（ｉｉｅｎｅｒｈ）飾皇后魏爾許（ｇｅｏｒｇｅｗａｌｓｈ）飾英雄余飾街中歌女爲一貧苦人家之女兒雖仍飾一年輕姑娘然不若「兩小無猜」中之幼女矣言念及此又憶一事今常有人詢余謂余將永久不飾幼女角色乎余之答詞爲縱余殊不忍捨之而良善之劇本闕如矣且也余所扮演之片皆以全片之情節爲首要個人所飾之角色不計也讀者雖不信此語百余之此語乃出於至誠亦堪慰我讀者矣 
　　有時經一日之勞苦退而自思覺費此多時而成就之些微藝術他日或將不取或且今日之各種方法十五年後無一可沿用者則豈我人預料所及哉 
　　今日銀幕上之最缺少者厥惟善良之劇本大凡古人所遺之文學書籍及當代小說名家之各種名著今且一一盡攝矣其中雖不乏重製之材料一經文人通士之修改其優點或且較勝於前次所攝者然則此類人又不可少矣將來之電影劇本著作家今尚不能預言以余意度之或即將出於關於電影事業者小說家及作戲曲者今已爲電影之有巨利而心動蓋在電影界之機會非特經濟方面得因之而寬裕即其對於著稿之範圍亦較廣凡舞臺上之所不能演者電影劇中或能一一演之例如以前已入之故事及各種表演等苟有極佳之筆墨無有不能描寫如意者今日之所以不能得極佳之劇本者其原因即因其事蹟太茺荒謬不能使觀者滿意一極佳之劇本其立意必簡然失之太簡則又非觀者所歡迎創作雜雜誌者内容務求豐富非五花八門應有盡有不能使閱者解囊編輯電影則不然苟其中所述之事皆爲人生所眞有之境遇立意又簡攝影又美麗則已足然此三者豈易成就哉簡單之劇本余亦以爲最合吾人之用劇情中之最合吾人之心理者余以爲演一貧困之女子得一良緣因得卓越人世特今日電影上所演者無此類耳苟劇情中論及某處某處之人必趨之若騖新聞片之所以能受人歡迎者蓋即此因耳 
　　余以爲電影劇本著作家必須身歷其境然後下筆否　度事憶　往往　　百出預備著稿之　最好先　實地考察留意當地風俗及其建築式樣等等必能獲得資料不少彼高居好盧華之攝影塲中而描寫紐約之黑暗街巷安得謂之非愚人哉 
　　余自初入電影時對於扮演之角色務求純潔不事危險等劇余初至白涯葛雷夫公司時即向葛雷菲期聲明不原與男伶接吻蓋能表愛情之法極多豈獨接吻而已哉 
　　二十年以前所扮演之影片無一敢重行至介紹於諸君惟"ｔｅｓｓｏｆｔｈｅｓｔｏｒｍｃｏｕｎｔｒｙ"一劇自覺尙可重演其前一片出版於一九一四年重攝之片離隔祗九年此九年之中非特機械上已大加改良即電影之全部亦已與前者大不相同觀者對於重攝之片不勝中意余亦視之爲對於表演方面固大非昔比即光線方面亦超勝以前所攝者然以其費用而論則覺此片之所以如此者爲理所當然前所攝者全片祇費一萬元余之薪俸已在内即攝影塲之擔費余自紐約至加里福尼亞之旅費導演員及書記員之薪金等亦完全在内今之重攝者除余之薪俸不計外約在四十萬元以上更有一不可見之費用即余與拉史開商議請求此片之重攝權當以洋五萬元爲其代價且前片之攝成時期祇四星期新片則費十七星期之久而其中字幕尙未挿入單就背景而論前片則不費分文後片則用去一萬五千元以上所示之數目非欲銜之以炫人特欲電影發達之迅速與其改良之趨向約略示之耳 
　　一日攝影旣竟廻家作暫時之憩息獨坐小室固置電影於不顧仰望小室中覺我生活之大半時間皆費於此中盍不另築一精雅之室於是思潮頓起爲退隠之預計築一小室於伯佛蘭林中室小可移下可置輪推之即動隨已所欲而推至其事廳事若干間陳設簡單淡灰色之桌布珍物滿屋梳妝室中則以淺蓮色漆之顧而樂之祇覺人世間　　　　爲利而奔營者不可以道里計特此皆余之理想余之退隠時期今尙在不可知之中不覺神爲之馳方作稿時家中金雀正產雛鳥數羽啾啾待哺設余在電影界而不得志時願與此鳥同至伯佛蘭之村中耳（伯長）（完） 
 
 

Page 20

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 21

 
 
第一萬八千一百八十四號;中華民國十二年 西曆一千九百二十三年十月十號
星期三 * *[國慶聲明之羅克新笑片]  
　　今日因紀念雙十節加映日戲 
　　美國電影界滑稽派名伶羅克氏所演之「最後順利」"ｓａｆｔｙｌａｓｔ"一片在未映前已暄傳於滬人耳鼓故自出映於愛廬影戲院以來連日賣座極盛此片計有七本該院譯之曰「銀漢紅牆」爲羅克最新亦最得意之傑作内中險景甚多追躍火車揉登高樓攀把危樓懸鐘時針等皆能觀者失色聞此片至本星期日爲止今日因紀念雙十節尙加映日戲云 
[「亂世孤雛」影片述評（二）]  
　　麗琳被刦入園見一面生男子向其調情羞極而哭旁人不加禁斥反助紂爲虐於是憤聲呼曰此間人如山積豈無一有心肝者耶想見其當時之憤慨幸得華特雷相救得免於難出險後即尋桃樂賽四覓不得淚涔之下友愛之心現於眉梢厥後大雨傾盆猶携傘出覓不厭勞苦令人感泣其後忽見桃樂賽行乞道中方欲馳下相見而忽遭禁逮一在樓上一立路中咫尺遙遙不能相接祇有相對號泣爲之酸鼻吾觀至此幾疑人世間决無此等事矣厥後被挷至斷頭台備受衆人毁辱唯有飲聲吞泣嬌弱可憐吾不禁心酸淚落矣飾華特雷之喬斯夫ｊｏｓｅｐｈｓｃｈｉｌｄｋｒａｎｔ頗爲任俠氣概當麗琳被辱挺身相助時言正色厲凛不可犯與撥雷斯拔劍相鬥一無畏却令人起敬其時衆人皆却立而觀相顧失色此輩肉食者流固不足與言義勇也後違命被囚身禁古堡乘隙得出而不得出城乃以銀納諸果中賄通關官始得過去金錢勢力之偉大雖當亂世而猶不失效力飾談登之蒙脫勃留亦上選之才對衆慷慨陳詞聲淚俱下卒得激起民心揭竿而起亦勇亦悏誠不愧英雄之本色末後見無辜受戮而能身犯衆怒說明眞相垂死餘生得慶更生如此義勇令人心儀當革命告成時人民皆雀躍歌舞樂極忘形不有昔日之受苦焉得今日之極樂此等穿插頗能調和觀者眼光蓋此劇太慘不有此種滑稽引人發噱無以慰觀者之心也革命起事時衆心一志前仆後繼爲自由而死不顧生命之危民意之不可違於此可見奈何令人猶執迷不醒耶劇中描摹戰事備見精細恍如身入戰地極表演之能事誠不可多得之佳劇也（炤） 
　　世間惟育苦之事最足令人不忘戲劇亦然蓋繁華熱鬧過眼即逝不過一時償心悅目之寫景而已若生離死别傷心慘目之作其哀感悲慘處純由至性至情間發出雖事過竟遷而偶然回味猶覺有無窮之感喟美洲電影界明星之最擅悲劇者當以麗琳甘許爲最佳所演之劇無不哀艶悱惻令人感慨故其劇一出觀之者每歷久不忘是豈徒然哉予酷嗜影片於悲劇尤甚嘗謂不忍觀麗琳劇尤不忍不觀蓋其纒綿處正引人入勝處也「亂世孤雛」爲甘熙姊妹脫離葛氏前之最後傑作此届映於卡爾登戲院予亦往觀全劇精神較之「賴婚」似在伯仲之間雖精彩稍弱前作然悲苦處則有過之麗琳飾恩麗德於端美中含悲戚之容造傷感處體貼戲情精細絶倫其妹羅艶施則爲桃樂賽所飾桃樂賽今年二十五歲小麗琳四歲乃卡爾登戲報每載桃樂賽爲姊不知何所根據 
　　桃樂賽本演短篇喜劇以活潑頑皮擅長在此劇乃飾盲女雖竟淑靜悲遇之角而表情傳神亦自不弱蓋聰明者固無所不能也信哉兩女目幼相處及長羅艶施不幸雙目失明時恩之父母皆去世羅所恃者惟其姊恩麗德而恩亦愛之甚旋恩欲挈羅往巴黎治目征車及門行裝已整而羅忽不願行問之則曰「姊往巴黎必將與人論婚姻而置妹於不顧故寗不去俾與姊長相處耳」恩猝聞其言覺其因慮之無稽直不可以理喻於是蹀蹀室中幾無計可施後不得已竟誓於其妹曰「姊之婚姻誓俟妹目治愈且得妹之許可而後論之妹當可釋然矣」於是羅艶施即欣悅而起相將登車此節形容姊妹相愛之深一則寗願目之不治祗求長得其姊之愛護一則犧牲婚姻於不顧惟望其妹目疾之速愈以異姓之姊妹而有如此純厚之天性是誠可敬而後巴黎之刦地窟之囚乃愈覺其可悲耳車陷巴黎郊外遇侯爵於途姊妹下車察視此全劇之大關鍵蓋是時麗德苟不下車必不爲公爵所見不被窺則姊妹不致分離不分離則後來之悲劇（皆無由生也姊妹旣至巴黎坐路旁石橙上以候來接之人（此人已爲侯爵之家僕所誘醉）久久不見至夜深人靜猶露坐以待此處似不近情蓋縱令有約然以二女子至夜深亦斷無此膽而暫覓棲止或隠蔽者試思苟無接者姊妹又豈能露宿路旁葛氏祇求造成家僕刦恩之機會遂致忽其劇情是誠千慮一失羅艶施捫壁而行及於河濱勢將溺水忽灘下乞丐披挨躍出阻之得以不死當此深夜披挨竟不歸家伏於灘下所爲何事苟專爲救羅而設未免牽强 
　　至若拍法劇中此端由後攝之不見奇險似以側面攝之爲較佳恩麗德與羅艶施離散後有可合之機會三第一次由旅舍出訪遇披挨於途中此間接可見其妹第二次樓居聞歌聲臨窗忽見其妹此直接可以把握第三次法庭審問見其妹與旁聽座此又直接可以把握而皆不得或則事變倉卒爲勢所格故不獲如願是誠極人世間不幸之事矣羅艶施爲傅老所得逼之賣歌不從囚之地窟中羅兩目不見以手撫壁隨起隨仆雲鬢紛亂衣服不整梨渦慘白淚痕涔涔時復驚自左面起（一）威斯ＧＥＷｅｉｓ君百代公司總經理（二）鮑威爾ＨＡＢｏｙｌｅ君前美國聯令美術影片公司之遠東推銷員（三）何挺然君上海大戲院經理兼幹事（四）哈威爾ｈｏｗｅｌｌｓ君紐約哈威爾公司和人（五）魏斯華ｎｗｅｓｔｗｏｏｄ君環球影片中國分公司經理（六）馬飛德ｒｐｍｏｆｆｉｔｔ君天津平安電影公司幹事（七）何紫伯ｓｇｈｅｒｔｚｂｅｒｇ君愛普盧影戲院主任（八）克拉愷ｈｔｃｌａｒｋｅ君紐約哈威爾公司遠東代表（九）曾煥堂君上海大戲院兼中華影片公司總經理（十）馬賽ｇｍｏｏｓｅｒ君前美國聯令美術影片公司遠東經理（十一）雷麻斯ａｒａｍｏｓ雷麻斯游藝影片公司主人（十二）藍君ｈｗｒａｙ香港游藝公司經理 
　　中國影戲事業領袖之合影 
呼其姊一種恐怖痛楚之狀鐵石人見之也欲心傷恩麗德樓居聞其妹歌聲臨視果然於是悲喜交集一則慘呼於上一則哀號於下此幕兩人皆極盡苦楚之表情亦全劇最精彩最慘痛之 
　　末後恩麗行至法庭又逢其妹遂大呼羅艶施聞聲知爲姊亦狂奔而前兩人勢將相見乃爲守衛刀槍所阻不得近接情節之慘莫過於此義士談登乞丐披挨少年華特雷三人表情均佳亦皆俠義可喜而尤以披挨爲難能蓋其平素懦弱母兄所虐不敢與人較量乃因羅艶施之受辱竟能發憤仗義脫之於險苟非血性男兒何克有此而最後刑塲力刺刑官尤覺令人感激涕零蓋當此千鈞一髮之際苟非有此一擊恐談登未至而麗德已身首異處矣伯爵家僕披卡爲克萊頓海爾所飾舉動詼諧引入發噱海爾在「賴婚」中飾蟲學博士在「迷魂舞」中飾嘉祿均能各盡其妙此君本演偵探長篇自改入短劇後表情益見進步凡一劇中有少爾爲之點綴便覺逸趣橫生不見落寞亦可謂電影界之一奇女 
　　至若全劇構造有不期然而然者如侯爵强欲吻恩麗德激怒華特雷拔劍相鬭卒刺侯爵挾恩而逃嘉奎欲戲羅艶施憤及披挨拔刀相鬭嘉奎反被刺挾羅而遁兩處脫難如出一轍末後恩麗德以平民論婚華特雷羅艶施以貴族許嫁披挨打破階級制度結束劇中貧富不均之詬痛尤吻合法蘭西革命之目的又劇精神之所在也（宗賢） 
[昨日之菜市]  
　　昨日南北市小菜塲各菜價目如下 
　　北市南市北市南市蝦每斤三角半七百四十文甲魚每兩三十文三十文青魚每洋三斤三斤黃魚每兩四十文二十五文鹹蟹每兩四十文四十文　魚每兩五十文四十文梅蚶每兩四十文三十文羊肉每斤三角二分三角鴨蛋每只四十文三十五文雄雞每斤三角三角五分雞蛋每只三十文三十文鴨每只八角八角蛤蜊每斤百六十文百四十文白魚每兩二十文二十文辣茄每兩十文青菜每斤八十文八十文青蟹每兩五十文四十文冬瓜每斤三十文四十文芉艿每斤八十文一百三十文蓊菜每斤五十五文八十文茭白每斤一百文一百廿文白菜每斤八十文四十文鯧鯉每兩四十文三十文鴿子每只三角二角半牛肉每斤三角二角半鮝魚每兩三十文二十五文蛙肉每兩二十文二十文毛荳每斤八十文七十文南瓜每斤八十文五十文黃荳芽每斤百四十文百五十文猪肉每洋三斤半三斤半菠菜每兩十文十六文新草頭每斤百六十文八十文銅盆魚每兩五十文三十文薺茶每兩二十文 
[歡祝國慶之劇塲消息]  
　　今日爲國慶紀念各劇塲除排唱好戲外並加演日戲茲分錄如下（一）天蟾舞台日間演唱全部梁武帝晚間則排初次啓演之八本狸貓換太子（二）新舞台日戲演四郎探母·泗洲城·上天台·及劉榮萱之三本鐵公鷄歐陽予倩之百花獻壽末演十四本濟公活佛夜戲爲王台山·拾黃金·白馬·及歐陽予倩之黛玉葬花末演十九本濟公活佛（三）大舞台日間演大舞乾坤圈·翠屏山·及郭春華之越虎城高慶奎·買譬雲·孫慶芬之全本珠簾寨小達子·毛韻珂·雙演五本宏碧緣夜間小達子·高慶奎·毛韻珂等全體藝員演唱八本狸貓換太子 
　　（四）法租界共舞台日戲爲貧民義務學校假座先演八義圖·小放牛·泗洲城·次張菊芬之打齋飯曹寳義·張德祿·雙演長板坡林樹林掃松下書粉菊花·劉四立頭本紅蝴蝶張文艶·許鴻蘭·王文祥等新紡棉花末殿以該校游戲是日晚間該舞台全體男女藝員合演第二本朱洪武出世（五）亦舞台日間演溪皇莊·武家坡·及白玉崑之牟駝崗白牡丹頭本紅柳村譚富英全本打棍出箱夜戲爲金雁橋·九更天·惡虎村·及白牡丹之穆柯寨譚富英之鐵蓮花白玉崑之全本獨木關末則譚富英·白牡丹合演之全本打漁殺家（六）春華舞台日戲演趕三關·鴛鴦·紅霓關·白馬坡·查頭關·及張銘武之攻撞關·安舒元之狀元譜末則張·安合演之新𧈢蜡廟晚間演轅門斬子界牌關貴妃醉酒及韓長寳之水濓洞小三麻之跑后城劉玉琴之鴻鸞禧張銘武落馬湖安舒元黃金台 
　　（七）第一臺之今日演劇消息另見程艶秋演劇新聞内（八）笑舞台日戲演蔡將軍起義過關並加唱南腔北調日戲演孫總統廣州蒙難夫人出險（九）大世界乾坤大劇塲之日戲爲紅霓關·天堂州·賣油郎·及陳善甫·喜彩鳳之大名府夜戲則爲十二本七劍十三俠·及遊月宫（十）小世界日戲演送親演禮·探陰山·人才駙馬·挑華車·南陽關·及蓋月樵大破康家寨夜戲演游武廟·鍘包勉·拾黃金·扈家莊·岳家莊·梅龍鎭·及蓋月樵之三本鐵公鷄 
[久記社彩排延期]  
　　又將赴南方大學紀念會演劇 
　　久記社本定於雙十節舉行第十五次彩排現因内部粉刷油漆尙未完工故改期十三日星期六晚演唱此次劇目有頴川倚影之洪羊洞蘭陵陣士·桃隠子民之探陰山曹迺謙晋陽子之武家坡周祁倉·王榮鈞之烏龍院廬江慵樵之行路訓子李紀增·蘭陵陣十·陳倚影之碰碑·鐵城居士·晋陽子之探母洪珍白之定軍山馮雛鳳王榮鈞·馬隠鶴之二本虹霓關春風館主之擊鼓駡曹莊禮臣之白水灘共十有一齣此中如洪君之定軍山汪君之駡曹皆研究有素演來當有精彩馮君之花衫乃票界名宿蹺工身段等均一時無兩云 
　　又南方大學成立已二載茲定於本月二十四日開紀念會除各種游藝外又特約久記社社員串演佳劇三齣一爲張四非·王榮鈞之打漁殺家馬二先生充飾敎師爺當有特别精彩何慵樵·黃歇隠合演張義得寳洪珍白·王壽岑諸君合演碰碑此三劇皆極有價値如打漁殺家之發楊民氣乃社會主義劇吊龜乃敎人孝義磁碑中楊業之苦節孤忠尤爲現代軍關所不能辦誠名貴之歷史劇也 
 
 

Page 22

 
 
第一萬八千一百八十四號;中華民國十二年 西曆一千九百二十三年十月十號
星期三 * *[雙十節戲劇中之程艶秋]  
　　晚間表演「王竣台」···小楊月樓則演「千金一笑」 
　　程艶秋昨晚演「四郎探母」上座甚盛今日丹桂第一台加演日戲劉奎官演「一箭仇」小楊月樓·高百歲·趙松樵等演「大英𢞼烈」晚間高百歲演「冀州城」劉奎官演「通天犀」小楊月樓演「千金一笑」程艶秋則將演唱「玉鏡台」云 
[集會表]  
　　陽曆本月時間地點召集者事由十日南市滬軍營各省公民大會公民大會十日四川路航海青年會新屋落成禮十日南成都路上海女學慶祝會十日天后宫總商會商品陳列所展覽會十日下午二時西門體育塲復旦球隊與體比賽足球十一日下午漢口路外灘聯華總會扶輪社常會十四日上午十時小花園益　新　社成立會十五日全國商聯會全國商聯會成立會卄一日西門首敎育會律師公會秋　總會卄三日下午二時九江路卄二號新通貿易公司股東會卄四日下午二　西藏路寗波同鄉會九江久興紡織公司股東會 
[今日風冷多雲]  
　　徐家匯天文台昨日下午四時三十分氣象預報云天冷多雲中國沿海一帶時令風頗强而黃海中風勢尤厲颶風已過琉球愈偏於北趨故東海西部天氣惡劣本埠温度在下午三時前之二十四小時内最高七一·二最低六○·三去年今日最高七四·一最低六二·六 
 
 

Page 23

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 24

 
 
第一萬八千一百八十四號;中華民國十二年 西曆一千九百二十三年十月十號
星期三 * *第一輯大事記 
[最近一年間大事記尊]  
　　民國肇建於茲已十二年國人丁令節贍仰國徽未嘗不抒愛國之熱忱以期進於政治然試歷數其陳跡而言之則政治之足以　吾民之欲者正復不可幸得　張變幻年復一年特於本年爲尤盛蓋國家新建法律未收一時之效遂使文者則舞文以實其奸武者則炫武以濟其惡政治軼軌於中樞百業兼廢於四野工商因而解體敎育因而廢弛陳陳相因每况愈下而十二年來醖釀之積毒乃使一旦以暴發至於不可收拾夫戈鋋滿郊重苦國民試執黷武之人詰其申師之故亦將曰吾將以討逆吾者而已·一二人以意氣之私而使數千萬之生靈甘其茶素寗事理之平耶論國是者又必曰財政之困難於今爲極國家行政先有預算量衡出入職有專司而預算之不能立出入之不能量擁厚者傾地方之力以奉其私偏枯者奔走終日不獲所養是又寗事理之平耶政治之中蓄有一眞軌在不獲其軌上弛下效治安可期今當舉所有軼出眞軌者而納之其中則糾紛立解亦等閒耳物極必反理有固然民國以十二年之醖釀爲政治倒行逆施之舉凡動搖及於國本者若袁氏之稱帝張勳之復辟亦旣數理矣國本瀕危尙得無恙足徵國民之心理未死民國之國祚可永政治法律之事實庶幾其易解至今日而已極者自亦將反而歸諸始國人之所期進於今日者亦必有漸博其成效之一日則本年大事之記或即爲民國政治史之關鍵亦即爲吾人所馨香禱祝以求撥亂反治之動機則大事之記烏可從略哉 
　　以國家之大庶政之繁日居月諸彙而納之方寸之中初非易爲今請以事爲綱以史爲目但溯已往之陳經而不必率舉其曆日以政治嬗演蛛絲馬跡但有線索之可尋而其事實之遠因近果乃不能限於所發見之曆日以爲標凖舉事爲綱者凡五端一曰政治重於中樞而略於行政蓋言治者必中樞旣固然後能整飭及於行政且行政部有專司省有區别其影響之所被潮流之所趨範圍自較中樞爲小詳中樞即以重全國也二曰財政財政固政治之一端然國家庶政非財莫舉吾國言政之急務尤莫過於理財司農殷仰屋之嗟府庫有懸磬之嘆獨標節目藉例便稽討三曰外交溯自華會以還列邦對我政策已更世界趨勢漸漸可自小康期於大同然吾以積弱之餘幸得此機會而莫之能用修齊不致於境内萑苻屢及於僑民坐使轉弱爲强之會稍縱而逝敦槃之好無期以俟則是吾外交之歷史正與世界政治之方針維繫甚切不可不爲特舉者也四曰軍事粤川湘閩烽燧頻驚流離疾苦·不可勝書而要以一二人之出處禍及鄉邑其利用武力者又從而閒唆之以逞其大一統一之夢想而雙方之勢力相等勝負互見國民所感受之痛苦其陳跡不過付諸歷史上之戰爭則此戰爭之遺跡亦有不得不記者矣 
　　政治 
　　本年政治惟一之大事即爲總統問題六月十三之事變其醖釀之由來正在客年國慶之際已有草蛇灰線之跡約略言之曹錕之圖謀總統匪伊朝夕而門下奔走之徒尤力爲慫恿人人將自名爲開國之元老而其中又有津保兩派之别兩派者於擁曹爲合作而其所以擁之者各執一途於中又有主急進緩進之别急進者將以威勢逐黎於前復於絶續之交乘間而以武力攫奪之者也緩進者將假徑於内閣國會以謀去黎而迎曹之際仍復假手於僞造民意以爲之者也兩派之爭殊復劇烈溯其歷史則自去年十月兩派即開始竸爭組閣也總辭也均爲緩進之主謀至於六月握軍警權者恐事機之稍縱即逝而以實力迫黎辭職至斷絶私家水電之供給則已盡進之能事矣黎行之後曹錕猶豫而不敢逕入尙有懾於浙奉粤之三角同盟則緩進者復以攝閣苟延歲日總統選舉仍復假徑於國會則又緩進之主張然選舉不成後此保方對此念茲在茲之總統將究以何法謀占此席則正在不可知之中要其所取之手段不外乎二派亦不能離於津保也 
　　十一年十月本月正爲總統問題津保開始活動之　子蓋總統問題蓄謀已久初有爲折中之論者曰黎正曹副將使由副而躋升於正座也曰孫正曹副將先以孫文之力共逐黎而亦謀由副以躋升也然曹之積　已久爲之奔走者又不欲勞歲月之力而徒博副座故二說均所不取而必主曹之正座至謀正座必先驅黎驅黎以實力以陰謀則又緩急進之别初加協議未得佳果最後始仍側重於内閣問題先組一完全之保派内阁以爲抑黎之計内閣而保派黎雖正座無事可爲曹將先握太上之實權然後更謀名分之總統因之由津方鼓動閣潮内閣無己提出總辭職蓋是時之内閣已有人譸張爲幻其間若航空署之拒李根源尤其　門之顯著者黎方知内閣之禍有所起則亦謀所以抵制之者專信任三寵惠王固外交家於外交地位尚能博列國之同情而黎固習王將假王以自固以拒保焉 
　　國會於本月正爲三期召集之際而民六民八問題即於是時大起爭端矣參議院又以爭選議長黨派之持久不解决故召集之後舍此兩大端初未有若何之獻替以副國人期望之切津派邊守靖尤以總統問題專事倒閣而非萬全故又定計嗾使國會提彈黎案將於雙方爲並進之策焉 
　　外此各省之事有可記乾則贛之反對蔡成勛也熊炳琦以保方之力得任山東省長也沈鴻英之回桂陸榮廷之受任督辦也湖南公布省憲舉趙恒惕爲省長也蕯鼎銘之受任福建省長也安徽之廢督裁兵以馬聯甲任督理也奉天之積極整頓不遺餘力也陳炯明之在粤擬大借欵以整理前此濫發之紙幣也粤以黨派關係而疊見炸彈之發現也 
　　十一年十一月王寵惠知禍起無日而力辭蓋亦以總統竸爭之秋内閣實爲集矢之的萬無自存之方而王閣財政羅文幹外交顧維鈞正以奥國債票之嫌疑爲津派所指斥津派竟屬吳景濂逕使軍警逮捕羅文幹且購公民鼓噪之一方再由國會彈劾王羅固同進退且有閣負連帶之責逕捕羅文幹而不以法律手續正將以倒王也况王閣任命之後同意案尚未通過於國會國會則催同意案以留難而挑撥之陸長張紹曾亦受保方指使以請明令討閩不獲而辭職於是王閣益殘缺不全且以國會之彈劾遂出於總辭内閣遂不得不改組吳景濓且請以張紹曾繼之矣 
　　黎亦知事變之益亟保之假重於國會則謀所以消弭之者會國會正以完成憲法爲先著而有憲草研究會之設而國民促望制憲之忱尤殷黎遂利用之促國會製憲因此開先憲後選先選後憲之競端捕羅文幹之役黎後亦自知其失計因即斡旋遣人迎入公府而羅以法律手續之故不肯輕出警廳於是燎原之火益復不可收拾矣 
　　大選之呈保洛固相輔而行保方極望得洛吳之助而洛固不表贊同雖與保無違言耍所宣布均爲緩選之言因此津派且有請曹逐吳之說馮玉祥初在豫亦以故改任陸軍檢閱使移軍南苑同時直奉又有議和之說蓋直方極欲結納奉張以減少其反對之力也 
　　十二年十二月王寵惠竟受屈服而免職提議繼任之人頗難其選而是時正有中日青島接收之舉不可一日無主閣者乃强汪大燮勉就之汪但以外交司告段落爲退職之期組閣則以緩和南北兼收並蓄王正廷代顧維鈞而長外交李根源農商彭允彝敎育保方甩尤不許可津派預定之計劃蓋有閣即以倒閣爲能事吳景濓等從而參加之汪任旣退無已以王正廷署理辦理外交王亦以十日爲期十日之後遂陷於無閣之境地黎遂曲徇吳意提張紹曾張亦畏難不敢遽就謂將取决於國會之同意以爲進退而閣員之同意待於疏通更形支絀故幾經顧慮始履任也 
　　參議院議長之爭迄解决大孫派與政學系均反對王家襄陰執議長之權而參院之修改院法亦已通過各部政務則多廢弛敎法兩部更以欠薪宣告罷工張耀曾本在法界以將有改良司法之會議及各國派員來華考察之舉遂先自赴各地調查焉 
　　十二年一月張紹曾組閣粗定閣潮稍形緩和張乃力謀統一爲號召屢與孫文信使往還作裁兵之空談且請孫文回粤不復開府而津保對之仍復不滿羅案雖經司法宣告無罪又請再議更運動國會進行最高之問題國會之中固有黎保兩派一憲而一選然議憲終不成黎遂擬别圖製憲之經費以維持議憲而託身於日夕一言又圖减去保方之反對遂提辭職書於國會示其必退此際蓋雙方之機會差形相等故得暫存均勢也 
　　各省政務則閩事正亟閩人乘機爲廢督之運動黎即明令廢之藉徇民意皖省馬聯甲與省長許世英齟齬已久因鼓動倪嗣冲舊部反對之凡所派任皖北之知事均不得履任許無已辭職而吕調元繼之蔡成勳在贛自固藩籬力排異已故谢遠涵拜省長之命而嗾使公民拒之於途孫傳芳將假贛赴閩亦復力拒敎育廳長朱念祖則竟加逮捕焉 
　　十二年二月張閣政策力主統一故對於孫文備極聯絡且孫文有先裁兵後統一之說頗爲一般人所樂聞然保方對張之政策頗致不滿會陳炯明以戰事不振而示降中央遂力促張發兩粤之命令張不獲已竟發兩廣善後之令嘉獎陳炯明派任師長以陸榮廷督桂且以顏啓漢赴粤大小孫派見命令之發益復責難集矢於内閣張遂又宣言仍與民黨携手而民黨終不之顧會孫文回粤以大元帥自居任徐紹楨爲省長黎因下尊重約法之令蓋一方以對粤一方以抵制最高問題也外此又張紹曾擬組大政黨以謀自固張固吳景濂所舉任今黎乃與之合作將使歸入府方而張之終被迫以辭職此其動機矣 
　　閻錫山此時亦宣言廢督然閻之在山西自有其勢力名義固無所關也雅片充斥等於弛禁財政又極困難因有創雅片公賣之說者然以列國之反對國人之責言終無成就也 
　　十二年三月張閣受任於風雨飄搖之際一無發展彌月以來但奔走於保洛府院及作統一和平之空談因之復有國事協議會之提議換言之即爲各省平等之聯席會議將以解决糾紛者也此志非不可嘉·而狡徒思逞正在積極進行安可期望其成功故雖有此議仍歸泡影最後疆吏問政越俎日多張遂出於總辭擁保者正思倒張爲逐黎之初步而黎亦以留張爲苟延之至計就中尤以申討閩粤令爲禍水蓋此時保洛正圖一鼓南征作武力統一之計畫而張口號和平未忍即發遂與相違彊吏亦率以爲言最後乃曲徇發令令下而平和統一之空言亦自反汗民黨之攻訐益力因又屬丁槐赴粤將以自白其苦心·謀爲挽回之計王寵惠以赴國際法庭任南下亦託致意心勞事拙終無成效參議院同時受保意通過不信任案咨之於衆院張又竭力奔走議員之門蓋保方倒閣之意在先　彭允彝李根源出閣李彭爲政學系之中堅黎之指臂欲去黎不得不先去其左右也外長黃郛因金佛郎案問題財長劉恩源亦以軍警索餉毫無辦法先後辭職張閣遂漸殘缺至於反直系者見津保派之猖獗亦相聯合圖爲抗拒因之孫段奉張有三角同盟之說漸漸形諸事實矣 
　　政務在中樞膠擾之時殊無可言安福羽黨爲世詬病者者已久保以圖其臂助而設法特赦之司法在政務之中比較獨立而奉天法官李家鏊等以指斥羅案之違法而罷免開行政干涉司法之風魯長田熊又以競爭勢力暗鬭甚力湘省自宣布省憲已成獨立行省·而改選省議會復起風潮贛省長謝遠涵去而任陶家瑤亦迄未能履任也 
　　十二年四月張閣之形勢益亟外長將以顧維繼之而顧以金佛郎案亦被嫌疑顏惠慶至申明不負其責保曹漸知外交家之可貴亦深結納顧王至特約赴保深談移晷而倒閣進行之時護閣派又起而奮鬥國會之中大小政團𨽻屬彼此者不可勝數無非乘機以圖罔利結果竟至鬥毆黎亦更補遞辭文以爲緩衝然輒聲言依法而來依法而去以示不受威脅一方又勸告息爭以乞國人之憐國會則逕請罷張以謝保又再議羅案以爲挾制敎彭不獲已亦繼起辭職矣 
　　是時有創孫曹携手之說者將以保粤合力而傾黎然一方又定計佐沈鴻英以去孫孫自不願加入轉而約唐繼堯熊克武趙恒惕等通電反對直系會奉直有暗礁英美起而調停之三角同盟之聲浪益盛成約如何不可得知要其同心則無不知之然孫在粤以財政困難而售賣公產亦遭粤人之反對京畿軍警索餉益亟馮運圖得崇文門之稅以資挹注因保薛篤弼爲監督而監督陶立·本屬府方·且稅欵亦爲府得堅持不可而不知大事之去此正其一因也 
　　十二年五月新民派議員佐保逐黎至函請黎自退由閣攝政黎因函國會表示十月之必去是時議論紛紜援引法律有議黎之早失資格而提出改選總統之議案者黎亦以制憲出席費第次二十元爲抵抗然未經通過又授人以口實韓玉宸則别解釋任期謂尙有年餘保方聞之益不可耐更謀倒閣曹吳又力主明頒討孫之令不允而意見益深院秘書吕均久爲津所不滿亦揮之去而易以張廷諤不信任案通過於衆院張因總辭黎則力爲慰留因而告假財政絶無辦法劉恩源辭後張英華爲繼·則出京之伏綫已灼然矣 
　　國會本身舍趨向政潮以圖利外别無所事制憲雖進行然以地方制度之故又起爭端行省則湘政務員以與議會爭持預算而全體辭職孫文在粤與梁士詒結合謀財政之利便焉十二年六月中樞之情形約如上述而積漸以來保方之勢力益復澎湃袁家花園遂有具體之會議其結果乃急轉直下以圖急進會同時黎以京畿軍警之權旁落將謀裁去軍警督察處又以張英華之不可信任將免其職益爲保方所嫉視而張遂提總辭職書·指裾赴津李根源爲黎畫策莫善其後軍警遂以索餉爲名由馮玉祥王懷慶等導至公府逕索津派又嗾使公民圍公府并斷水電交道及罷崗位以迫之吳景濓力請免張閣黎亦垂允將以顏顧爲繼卒於會議之時爲秘書發言依法而去爲衆所不悅但得自退備車赴津王承斌復於津站登車刦印勒發告退政由閣攝之通電黎憤極至圖自殺而津保等處尙發電挽留以自掩飾徒形其作僞印曾有寄存京邸者又遄征以取之始允釋歸私宅辭職之電到京國會則以兩院聯合會通過承認實則人數不足殊爲違法定攝閣之期爲三月以籌備大選而張紹曾在津尙圖復職并空白之繼閣令亦無存者内務高凌霨遂以次席攝揆逕以大總統名義發布命令黎旣赴津則以李根源等之計畫遍告公使不認退位且發任唐紹儀爲總理及裁兵廢督重組内閣裁釐加稅預備討逆逆等令而津邸遂爲各方之所集中一方又購買議員由奉浙等資助而一部分議員之本主正義者亦南行赴滬集會北京則有緩急進之競爭議員景耀月等則主於兩院中選舉行政委員以理政務然未能見諸實行進行大選又無籌欵之力擁閣派尙圖張之復職洛吳鄂蕭亦不主即行擁戴王毓芝熊炳琦等僕僕道途徒憎多口吳景濓且私印大總統選舉票籌備大典之聲浪乃揚溢於京華張志潭等爲之主謀然財政之困難已達極點各機關相繼罷工内務部官印亦爲封鎖選費至欲派令鹽商及直隷各縣分任之足見其拮据之情形矣 
　　十二年七月黎行之後緩急進津保二派又謀所以擁曹者然大選非倉猝所可辦則先注意於補茸内閣蓋内閣不完全并無以對内外而了要者尤爲外交因之注重於外交派屬外長於顧維鈞顧數持不就强而後可而大選必屬於國會議員最重者票費選費不可得則大選自必遷延·而黎派正在津發南下費爲抵制因之議員南下日多尤形困難遂復有以民八議員遞補足額之說就中研究系以參議院長問題表示冷淡林長民且宣言不問則長始終缺席則强王克敏王任中國銀行總裁中行爲全國金融之命脈且財政亦决無辦法遂不肯就而補閣之說仍難完備矣 
　　以直派之謀攫總統而不能不與他派聯絡因之鮑貴卿屢赴奉天求奉張之同意先是奉張雖以金錢助南下國會而無所宣言最後則逕主先憲後選且謂當迎黎復職補任滿期再行大選且與浙盧交厚當爲互保之計直派聞之大懼因謀所以制浙而蘇浙備戰之事遂起且有王承斌督魯調師南下之謀蘇浙人士乃力圖制止由兩省紳耆推張一麐奔走寗杭訂和平之公約軍政官長亦知民意　　嚮卒行簽字兩省得告無事而同時帝制餘孼楊度忽發孫曹合作之論孫固不允曹亦否認紙上空談終成泡影而已 
　　十二年八月補閣問題顧旣長外而王不長財則屬之張弧農李敎彭久經缺席則以遠乃寬長農商黃郛長敎育揆席虚懸屢擬顏惠慶顏不肯就而退爲財政整理委員會會長國會立面則議員論價終未妥協因之有以基本票爲本位而另謀增充等計畫預備大選雖不遺餘力而每開預備會亦輒流會票價蓋已漲至五千矣議員等有知大選之不可急成自身之行將滿期而提議延會者衆院亦竟宣告通過然保方籌欵羅掘俱窮正無計以善其後也 
　　十二年九月黎自退職蟄居津沽以後各方奔走其門者甚衆而金永炎等相繼南下窺南中各人之意旨而黎竟以左右之慫恿空然赴滬圖組政府及抵滬與各方接洽始知所謀之未成因而稍自斂跡而北京聞之已極驚恐益謀急選攝閣於九月十三期滿則宣告延長至十月十日連日開大選預備會議員票價又頓長至萬元南下議員歆利北返者亦不乏其人然大選終未成熟夜長夢多正不能預卜其結果如何也 
　　財政 
　　中國財政歷年以降但持借欵爲挹注關鹽餘爲收入雖曰號整理而整理成績舍一部分託庇於西人掌掌握之中幸得安全外初無可方近則關鹽餘多爲各省截留借欵銀團亦以無保障而中止内債爲多數國民所反對亦不得添發則轉而進行印花稅等然愈發濫·末流之弊不可勝言約略舉國債言之總額約二十五萬萬元就中前清所訂者財部掌管七萬萬五千四百餘萬交部掌管二萬萬八千八百八十餘萬民國十二年來則加增十五萬萬元袁氏當政計四萬四千六百餘萬元黎馮繼任一年半中財交兩部共兩萬萬元而與日本所訂之高徐四路參戰林礦電報運械等又一萬三千萬元至徐世昌時代財部舉内債三萬萬二百餘萬元外債安福經手等五千八百餘萬元交部外債九千八百五十餘萬元繼則外債道勝借欵二千二百三十五萬元内債十一年公債一千一百萬元銀行短期欠欵六百餘萬元海軍庫劵百萬元此外尙有未分時期之零星墊欵二千一百四十三萬餘元額外公債四百餘萬元欠薪六千四百餘萬元欠餉一萬三千四百餘萬元共計財部所負内外債十九萬二千一百七十餘萬元交部所負五萬七千八百二十九萬餘元以四萬萬人口攤派則每人約所需六元可謂負擔甚重然中國地大物博發展有餘以視英法德日諸國之負擔·比較尙爲至輕苟能切實整理不患無可取償於工商諸業但在國人之好自爲之而已 
　　十一月十月財政困乏·國無餘儲已非一日至本年爲尤甚因圖發十一年八釐公債·而國内銀行多反對之中國銀行則以國庫關係不得已勉爲其難而江蘇一省亦以省政困難發省債七百萬雖地方人民·力加反對終見實行關稅加征原則久在華府會議通過將備實行因之本月復有研究會之設立總商會亦同時設立裁釐加稅會中交京行鈔票整理逾時後始終决定改換金融公債而焚燬之中法銀行圖謀復業苦無基金則擬於庚子賠欵改用金佛郎以實之因之而啓金佛郎案之端印花各省索者愈多以抵餉項猶有不足則交部定郵電加票之例然客郵收回未幾而加價大滋國内外之反對行之三月亦即取消消是時正在收回青島之際一般人士遂移其目光於官產之富源矣 
　　十一年十一月國内之財政情形旣經如此而列國對華之有債務關係者尤爲注意或鑒於抵押之不充或鑒於利息之無著因而有總算帳之建議而北京則尙圖借欵自存亦迄無應者財政會議召集多次亦輒徒託空言將以大借欵而還小借欵博其餘羡而各省之濫鑄銅元·任意發鈔小民之受苦者尤不可勝算也 
　　十一年十二月財政趨勢愈下財公債之市價愈疲爲當然之事理整理案内諸債雖經西人之保管而以空氣關係亦復暴落政府雖宣言整理内債亦不能加以維持京中索薪者益夥至公府人員亦赴財部强索特别關稅會議明令由顧維鈞籌備顧辭則以王正廷繼之且直系索餉更亟保曹特索欵千萬以難張閣交部則自發行烟濰債劵以濟眉急義使又與法使同時提出改用金佛郎案英日雖有退還庚子賠欵之說然口惠而實不至即退回亦必從事於文化事業不能用作政費至各省則開封以重征子口稅而遭人詰難楊森在川擅抽鹽稅爲鹽署西人所反對鄂蕭與洛吳則自有鄂省財政專會之設將以爲整理之嚆矢焉 
　　十二年一月財部旣圖維持内債而九六一項久屬虚懸則擬以公債基金中指撥一部以充之保管者固不之允日本一部分則日人已自行抽簽於關餘下逕自撥付吾亦無如之何日本債團至遣人赴華坐索各債亦不可得若電信電話等到期者不過以加息展期了之廖世功發表計劃裁釐加稅而辦一大銀行爲流通國庫之來源董康游歷歐美擬率轉英法日債於美國規定利息爲五厘亦均無成效安格聯對維持公債上說帖於財部備極精詳財政會議亦别有整理國債鄣見書然亦但託空言而已新稅則已於十七日施行而贏絀未可預期即贏餘亦不足供政軍費之需索漢口中行發行五省通川鈔票頗滋物議實則以統一銀行　域初無紊亂財政之流弊也 
 
 

Page 25

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 26

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 27

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 28

 
 
第一萬八千一百八十四號;中華民國十二年 西曆一千九百二十三年十月十號
星期三 * *十二年二月外債方面俄國一部分久經停付然債票之在日本人手中者日人索利亦不可得則逕扣鹽餘以充之十二年又提發行内債一午二百萬元而基金無着輿論反對亦迄不能實行崇文門收入較吒則擬以稅欵爲基金發特種庫劵又别發五百萬元兌換券亦均在磋議之中幣制借欵自前清至今歷時旣久亦在重訂而日本高徐順濟鐵路借欵到期亦始終以展期加息爲手續上之辦法而已 
　　十二年三月印花稅以無西人之保管得任意濫發而各省之索者亦雲集特以抵押價格日低存貨日積西人至謂已印者足供數年之用而有餘財長劉恩源惟以打破公債整理案而剥削其餘爲辦法中外人士函電交責亦未能行之前此所發之額外抵押債票到期不應則又發特種債劵爲調換洛吳以豫鄂無可發展且征川之費正急不可待則發五省通用劵而大遭人民之反對廣西亦自印鈔票爲流通鴉片公賣之說實亦將以爲圖利之源也 
　　十二年四月此時借欵之說又起有總借一萬萬之說外國銀團歆於厚利亦與磋商然歐洲方面迄以内政之不寗而拒絶此後雖有一二掮客奔走其間亦終無效果克利斯浦借欵到期不能清了亦於關鹽中扣除而關鹽之收入遂益少打破基金之議方起安格聯即以去就力爭謂將宣告中國之破產其說始寢吉會借欵對日到期亦仍以展息之法了之會有制憲之舉而擬制憲借欵亦不能成財部但先行抵撥鹽餘所發行鹽餘庫券杯水車薪事終無濟日人圖鹽輸出與財部訂約缴捐財部亦逕允之引岸制度本爲法律所規定而楊森則以川鹽運銷荆宜以徵稅裁釐與加稅相關財部因又有預備裁釐之計畫焉 
　　十二年五月一萬萬之外債不成而有四萬萬之說四萬萬不成而有三十萬之說亦復不成財部劉張密議將承認正金借欵及提德債之餘利且時近午節支出浩繁鹽餘庫劵終不敷用則仍進行繼續克利司浦之借欵及抵押印花五百萬等同時又擬發關稅公債十二年八釐制然關稅尙未增加而支配亦屬不足安有餘力爲之基金稅司銀行又相繼以反對且年來每次撥還關鹽餘扣者類先於銀行提撥每每所賸無幾·無米之炊眞非易事也 
　　十二年六月潘復本長財部以故去職·久匿聲影近復爲財部奔走圖得零星之債欵克團屢議以須得國會之正式承認尤非易事政變之後張英華但以推廣流通劵爲能事同時且有同成鐵路作七行借欵及滄石鐵路大借欵等說然七行屢議未京熦滄石範圍過大亦均不能成事實也 
　　十二年七月借欵之途旣窮則轉而出於賣地產就中青島之價値最高日人之圖尤力則擬押青島外此俄德租界均在歐戰間收回者亦類將拍賣因之國人起而反對不遺餘力對日借欵電信金礦森林等又已到期仍爲展期付息之舉無已則以京綏押於金城銀行以京漢押於大陸銀行亦終不足用而張弧於長財之際奔走京津幸得五行借欵展期之成立以託足焉 
　　十二年八月張弧所預定之財政計畫凡七一先求鹽且預支下月者二商挪鹽稅准備金三七銀行合同展期找現四小借欵五發鹽餘庫劵六不籌選資七提高九六然就中但鹽餘可以放還準備金及庫券均爲西人所反對因之復與比國公司磋商亦不得成提高九六之計畫原擬轉移七百萬於日本則本息可得售價可增然爲基金案所未備亦終無望也 
　　十二年九月紙烟捐比較收入爲尙豐因之又擬先訂十年圖得千暪汪瑞　與滬商所議均不得成七行借欵改變而加入華比仍圖續前議大借欵之計畫仍在進行化零爲整延短爲長指押爲擔保故并日本之參戰借欵久無擔保者亦將指定擔保以實之政軍各費久無着落遑論大選以之勒派商人商人亦不肯出而銅元票風潮日急幾有不可終日之勢尤難解决也 
　　外交 
　　世界外交政策素操於强國之手而弱國但以强者之趨向爲依違自爲慣例吾國之弱無可諱言惟以地大物博富源之所在歐戰以還世界貿易之塲已由西而東故工商所繫端賴吾國且大戰之後後流亡之慘深中於人心黷武之雄不容於民族向之主侵征者亦輙改趨向重於和平將假工商之業爲致勝之具棄甲胄而重經營矣華府會議據爲原則吾國遂稍稍得乘其隙博自新之機會列國亦載諸盟府聲稱不復犯中國之權利而前此以非分得之者亦一一申言將返之於我夫準諸國家之原則世界之和平何嘗不當如是而我幸得此機會乃大善運用以内政之不振而外交仍復著著以失敗聞本年收回青島整理東路庶幾爲差强人意之舉而一則於收回之後須謀後此之進行一則强鄰環伺已復圖煽發於俄頃守成之難有過於開創者萬萬所幸國人民氣漸振愛國日增不趨於極湍以資人口舌不趨於放棄以自失利權濟柔以剛權而並用尊爼折衝之間其庶幾矣 
　　十一年十月天圖路與日人合建一事爲國人之詬病者者已久然因種種關係進行交涉而不能收回仍復守合辦之成辦中奥又正在訂約通商太平洋商務會議正在檀香山開會我國亦派員與會而中俄約將開議交涉之案尤見繁瑣日美正協定取消東路共管王正廷於調理魯案之餘亦爲外部所强使其顧問閩海灘案正形棘手上海港務局以預備接收濬汕事宜亦爲西人所反對墨西哥日本均拒絶華工菲律賓且頒行英文簿記條例關係僑商者尤大·威海衛定於十月一日接收由梁如浩與議協定或際聯盟正届改選之期尙有排除我國之意關稅加二五成雖未實行已先支配使團則以未經專會不允抵用云 
　　十一年十一月本月國會即行宣告日本二十一條協約之無效而使外部辦理交涉客郵自華府會議撤回幸告實行接收之際毫無困難葡使與廣州以劃界事乃有交涉西藏舊案擱置多時近以英國提案外部因亦發表意見蒙古方面俄國誘與訂約實伏後此之隠憂中東路權近雖接收而日本尙主共客裁兵之事洋溢衆口終無辦法使團則請以中外人士之合力組織裁兵會議上海海審制度久擬改良因而有改革之建議然使團會議終似吾司法之未完備屢加峻拒焉 
　　十一年十二月魯案協定幾經討論始底於成定於本月一日雙方簽字十日接收全安要始勉告段落美商克門氏運現金赴張家口爲軍人搜檢而誤殺美使大怒提出條件甚苛卒以降官道謝了事關稅案早經大體通過然尙未分國批准意大利且以要求奥船之權利爲簽字之交換美國海員又有排斥華工之舉中美無綫電臺合同業已成約而日本三菱以有優先權故又復抗議漢口則發現美人之私運飛機爲美領所裁判中東鐵路則赤俄窺伺至力沒收其財產且有越嶺刦警之事而一方避難俄僑之來滬者又日多也 
　　十二年一月中東關係於我至巨因之有派員專查路賬之事而俄國紅黨且逕拘我商會會長封禁我會所旅大九十九年之租期今年已滿國人遂競爲收回之運動青島雖已接收日人尙設警所正待交涉滇省片馬問題亦懸案之一因之唐繼堯力請外部主持交涉國事紛擾内亂不已英國商會且專提息爭之案矣 
　　十二年二月俄國債票吾久不付息而一部分却轉移入日人之手日人因提起交涉二十一條亦由外部達之日本便遭駁回蘇俄破壞愛渾條約松花江之行船問題又於蒙古設卡征稅且否認道勝之代表善後借欵均待交涉而使團以華府會議中國有裁兵之聲明將據以勸告焉 
　　十二年三月國際聯合會乃於本月有調查中國財政之舉而國際法庭成立王寵惠乃以當選就任六國公使則以二五稅將實行已先提出切實之條件·二十一條經日駁回因有二次取銷之事然終歸無效旅大租約已滿國人據理爭回亦未能如願東北方面哈爾濱道裡中國董事以憤俄人之把持而退席越俄則將來開中俄會議吉林延邊民原係韓人流寓專訂約章乃擬全體脫離日本國籍以附我阿省俄人禁用華幣商業因之大减西北則回人有組織回敎國之謀楊增新力圖撫戢外邦則加拿大且取締華人之入境而我使領在外以欠薪無着已電告斷炊將不日下旗而回國矣 
　　十二年四月加拿大問題甫起而厄瓜多秘魯相繼以排華僑聞外蒙且頒華人入境之嚴令古巴亦撥回華工秘魯使館且爲排華派所包圍日本則以不肯撤回延吉警察及取銷二十一條收回旅大等爲國人所反對湘漢尤力已宣告經濟之絶交赤俄則派女黨員來宣傳共產以資　惑而臨城之案尤引起各國嚴重之交涉滬漢西商至開萬國僑民會以鼓吹共管之事焉 
　　十二年五月日本在宜昌乃有毆傷華人之事赤軍在東北則力圖擾路均在交涉之中臨案之役綁有西票不少外交方面凡有談話無不及此益呈國家紛擾之情形而影響或及於華府會議之原則矣 
　　十二年六月本月最要之交涉厥惟一日日艦在湘擊希市民一事蓋湘人愛國拒日之聲浪最爲日人所銜恨遂至事變之來出於倉猝·湘省士民聞之遂大聲疾呼以辦交涉首要求肇事兵艦之退出日人固以不允且謂其曲在我而常德日人又有兇毆學生之舉遂致全城反日日人又自擾挑釁將所損失責我全體僑商均閉市避地長沙又一小學生抛石擊鳥爲日人所誣指爲割艦索而拘之領署交涉司長親往交涉日領又勒令畫供交司受迫簽字·如得釋回其强暴可想因之外交後援會起而響應湖南學生且有憤而自殺之事日人并聲明謂禁止紛擾者月餘會是時中樞失主交涉亦無負責之人日政府又謂將移交涉於東京以爲延緩之計撤艦之舉復始終不允而延吉日人且擅捕學董敎育會長云 
　　十二年七月中西商業素以西文爲標準多感不便因之商民要求華洋文並用而使團不允上海擴充碼頭又爲市民所反對中日交涉愈形支絀日人至於天津租界禁售華報而一部分人則設中日協會以緩和之日僧水野亦來調和未得要領日使芳澤新任來華以無元首而不遞國書攝閣則百計圖得最後始以倒塡日月遞一副本爲解决東北則三江口俄艦扣留華船黑河濱江因之有經濟絶交之說且舊黨赤軍相繼圖我益難對付巴黎會議鑒於我財政之紊亂且將提出整理華債案以合作對我此時更不允投資也 
　　十二年八以以臨城案而引起列國之共同管路英國首發其難義國尙未表示贊成而美國大來公司商船又爲宣昌軍隊所誤擊傷及僑民·美使起而交涉捕肇事者送回懲罰長江治安以政治而將起變化各使又提出抗議中俄交涉阿穆爾俄官又搜沓華商東路地畝歸我接收各國亦起反對俄日以爭庫頁捕魚之權又相競於廟街會蘇作代表阿拉罕來將開中俄會議百端亂絲或可了結矣 
　　十二年九月臨案解决各國提出賠償問題通牒政府分别駁復已行咨回而義國以梅神父爲鄂匪所斃亦提出賠欵且有抗議十三條無非斥政治之不良財政之紊亂謂我辜負華府會議之苦心而已 
　　軍事 
　　本年軍事區域範圍至廣川粤迄無寗日閩桂亦復多事南由人民之苦不可勝言而雙方軍隊勢力相等彼此抗衡攻城夷池之舉其結果不過爾爾北洋係以武力自馳直接征伐歷年以來但有敗續則改爲間接之武力以區區流通劵印花等購取異黨之人使開自殺之禍而反直系者又莫察大局之現狀本黨固結之必需但知自申勢力以力存正義爲名以博得地盤之利益爲實名實旣不相符則奉勢利二字爲標準於是有態度不明者矣有通電醜詆者矣有取捨於二方者矣其力爭者則據固有之地以清楊旁之鼾睡然以經年之苦戰乃無一處有絲毫之結果則戰價爭之價値已可概見况即有結果亦决不分潤及於國民徒以羣生之肝腦作戰壘之芻狗而已執筆述此吾欲無言 
　　十一年十月陸自在桂失敗後久圖捲土之心屢奔走於津保而幸得加粤亦相繼有援桂之舉川則楊森受創赴漢而直系之野心不死仍命復任徐樹解錚又乘機赴閩設所謂建國制置府乾李厚基不敵而逃徐亦不能久有王永泉初附於徐繼亦因時變化以圖保存其固有之勢力而奉張積極備戰並購海參威之軍械以自壯直系則圖得意國軍械會事發於天津遂不果焉 
　　十一年十一月楊森赴川沈鴻英入桂袁帶在粤招兵而粤孫圖援桂閩兼顧東西本月雖無直接之大戰而風鹤頻傳已足令居民受驚不淺矣 
　　十一年十二月沈鴻英與陸之自治軍戰於桂林虎備急進援川軍張冲賀雲卿與楊森部戰王汝勤亦進赴宜昌而劉成勳尙復圖鄂張開儒則率部回滇閩省尹驥入合臧致平許崇智遂有回粤之意而孫傳芳受命援閩尙遲遲不肯行也 
　　十二年一月滇桂軍與駐梧之李軍開戰湘西察鉅猷且加入滇桂聯軍葉舉洪兆麟則擁陳炯明逐許崇智戰於肇慶陳敗退惠州聯軍復招孫文歸來大張旗鼓江防會議又發生捕魏邦平之事足徵内部之複雜矣 
　　十二年二月粤省率在聯軍勢力之下沈鴻英楊希閔以解粤軍械而惡戰於廣州林虎部亦與保商旅接火劉震寰攻陳暫以兵力不足而取守勢人翁式亮則請孫陳交歡川方何陳兩軍發生衝突劉成勳因免陳國楝職川南遂亂而但懋辛世鉦等討之圖夔急陳敗而轉攻成都楊森之氣勢遂稍殺矣 
　　十二年三月粤事孫力圖發展而陳炯明却拒許回省薩鎭冰就閩省長職爲調和閩事之資川則鄧錫侯與賴心輝戰鄧先勝後敗劉存厚亦未能即入成都熊克武又與滇唐接洽將棄重慶而取成都劉鄧與北方之路乃爲中斷楊森繼又改攻渝而輾轉於萬縣忠州焉 
　　十二年四月肇慶之圍未解而南雄乃有北軍劉楊又失和沈鴻英棄孫劉直討之屢有勝敗而先此滇軍繳械廣州已有劇戰沈劉戰起遂益不安陳炯明乘之備戰於韶關陳天太則反攻肇慶楊坤如又宣布獨立紛擾已極川方則但楊相持於萬縣趙榮華占重慶但乘間攻渝熊克武改編殘部又圖反攻焉 
　　十二年五月粤戰移重於東江而屢有勝負沈鴻英軍雖敗而餘勇不懈又勝於清遠固守韶關直系且將力助之孫傳芳軍赴閩又與粤戰楊希閔則赴北江備守石龍博羅一帶爲東江之重鎭聯軍則盡力圖取而粤軍林洪又勝於韶安揭揚川方楊森乘勝集議善後周西成起而牽制黔軍楊又進占合川永川銅梁等力圖統一熊但先敗後勝卒入成都楊又進占隆昌瀘州納溪簡陽而攻資中榮縣將爲總攻擊之預備矣 
　　十二年六月東江戰事勝負不及盡記勢力正復相等也西江沈軍馮葆初部與陸榮廷合而攻粤幸魏邦平至而解急北江沈軍亦屢屢告捷聯軍四出應付殊有不及之勢川方楊攻成都而熊尙固守聯軍與一軍戰於安岳一軍敗而楊之勢力又减矣 
　　十二年七月北江以楊希閔之力始得固守而滇軍内部乃生風潮粤軍又以袁帶出擾江門以分聯軍之勢川方則顏德基忽獨立攻梁山又以敗退周西成襲渝而楊森勝之黔軍屢攻重慶無效而楊又以敗聞一時至有失踪踪之說湘方則蔡鉅猷不穏於前謝國光等附和之趙至討蔡譚延闓遂乘間擾湘稱兵逐趙焉 
　　十二年八月粤省軍事·東江迄未解决馮部幸得解械以告無事而周之貞乃反攻順德川方石青陽起於忠州周西成進兵涪陵均爲楊敗一軍奄有資内隆富熊克武同時受任省長亦備大舉湘方戰事卒起於湘潭趙以護憲名軍始博小勝繼以内潰竟至離省焉 
十二年九月東江之惡戰如昔西北江則稍靖蓋重力已移注一處也川省劉湘有出山之說出則局勢自必復變湘譚得勝而趙部又起恢復省軍譚勢復遜比尙在戰爭之中未可盡料其結局也 
 
 

Page 29

 
 
第一萬八千一百八十四號;中華民國十二年 西曆一千九百二十三年十月十號
星期三 * *第三輯時論（四） 
[科學研究之國際趨勢任鴻雋]  
　　歐戰以來吾國人士慄然作科學破產之懼發之者不過一二神經過敏之人和之者遽奉爲先知灼見幾若日中必昃夏盡而秋爲勢之無可解免者此大誤也夫科學爲一種開明之勢力人羣進化亦唯向開明路上前進謂戰爭有返於却蠻之趨勢背乎進化之原理當以科學眞理矯正之則可以戰爭之結果蔽罪科學乃并此引導人類由暗入明之一線光明一切吐棄毁滅之則亦未免本末倒置之甚矣今請略述科學研究之國際趨勢以見大戰以後各國提倡科學之盛與其關係之大俾關心世道學術之君子知所選擇焉 
　　今於進言之前關於科學性質當爲數語以申明者（一）科學有永久性今人習見一切學術日新月盛新理發明尤日進不已遂疑前人殫精竭慮向自然界爭來之一點秘奥舉不過爲當前之芻狗而有返斾還轅棄之如遺者不知科學上之理論與定則誠不免新陳代謝隨時進化之跡而科學本體則唯有根深葉茂日進高明絶無根本推翻之事此爲化學之冶金化學時代有原子互變之說後雖爲元素不變之說所易而化學之本體固自若也（二）科學有普遍性科學爲客觀眞理唯其爲客觀的故在此處以爲然在彼處亦無不然如一克之水在中國稱之爲一克者在美國稱之仍爲一克此性質乃近人常言者也（三）科學有廣大性吾所謂廣大性者謂每一問題以觀察範圍之所及愈廣而研究結果之確度愈增如地質之學如生物進化之學一問題之答解嘗須求其原因於數千年數萬里以外而其答解之完全與否而多以其觀察之廣狹而差 
　　唯其然也故科學之研究不得不與昔日研究學術之方法有異昔之研究學術者多恃一人之獨奮所謂下帷專精目不窺園閉門造車出門合轍此昔日研究學術之方法也今之研究科學者則公衆組織當與一人獨奮并重蓋無一人之獨奮當然無所謂學問而無公衆組織則於科學之廣大與普遍性得有不能發揮盡致者是吾人所宜留意者也 
　　今舉一例明一人獨奮與公衆組織之當并重牛頓之引爲定律在一六六六年已有得於心徒以當時地球緯度測量未精故由計算所得月球軌道未能適合至一六七二年法國科學院會員皮卡得精確測量之結果出而後牛頓得據以改正其計算而引力之說以定至由國際團體組成之科學研究則當以天文之國際圖表（ｔｈｅｉｎｔｅｒｎａｔｉｏｎｌｃｈａｒｔｏｆｔｈｅｈｅａｖｅｎｓ）爲嚆矢考茲事之起原至饒趣味一八八二年有彗星出現於特博海灣極長而顯是時非洲好望角皇家天文師戴維氏試以照象鏡攝之則得極明顯之影且不特得彗星之影也即他恒星之影亦多被攝入戴氏旣利用此法攝取四十五萬星影猶以爲未足遂於一八八七年在巴黎召集際會議議以照象遍測天象之法於是十七國之代表五十六人議决作一全天十四萬星以上二千萬顆星斗之照象圖參與此役者散在全世界之天文台凡十有八圖成時積高三十英尺重十噸云 
　　此種巨大之工作其非一私人所能從事固矣即一國團體之力亦有難望其成者故國際共作之事乃爲勢之所不容已而科學之中此類問題固不能更僕數也再舉一例如地質上冲積層研究此關地質學及生計學最有價値之問題也然俗研究此問題（一）不可不知近世冲積與沉澱之成因（二）須去冲積沉澱之變動與其變動之原因欲知此二者非易事也必須研究現今積澱之各種情形沙漠之地乾燥之鄉潮濕之區大湖之底冰川之所磨礱海岸之所淘刷三角洲伏流灘與半熱帶海洋之隠岩無一不當盡量研究此又非一國或一團體之力所能奏效也最近則地球轉軸之移動由美國日本意大利同時測量緯度之變遷而益證明美亞兩洲太古時代之聯絡因蒙古地下化石古獸之發見而有所徵騐不可謂國際的科學研究之好成績也 
　　乃若國際研究團體之宏大組織莫過於一九一八年歐戰以後所發起之國際研究協會（ｉｎｔｅｒｎａｔｉｏｎａｌｒｅｓｅａｒｃｈｓｏｕｎｃｉｌ）此國際研究協會蓋以各國之研究會（ｎａｔｉｏｎａｌｒｅｓｅａｒｃｈｃｏｕｎｃｉｌｅ）爲會員而爲更進一層之大組織者一九一九年在比京布魯塞開會時正式成立者 
有國際天文學協會（ｔｈｅｉｎｔｅｒｎａｔｉｏｎａｌａｓｔｒｏｎｏｍｉｃａｌｕｎｉｏｎ）國際測地與地質物理學協會（ｔｈｅｉｎｔｅｒｎａｔｉｏｎａｌｇｅｏｄｅｔｉｃａｎｄｇｅｏｐｈｙｓｉｃａｌｕｎｉｏｎ）國際化學及應用化學協會（ｔｈｅｉｎｔｅｒｎａｔｉｏｎａｌｕｎｉｏｎｏｆｐｕｒｅａｎｄ） 
ａｐｐｌｉｅｄｃｈｅｍｉｓｔｒｙ）其數學物理無線電地理地質生物醫藥及目錄學等國際協會則方在組織中 
　　此種國際協會之宗旨亦得略言如下 
　　㈠使各國中各科學者與各應用科學者之活動發生相當關係 
　　㈡獎勵國際間學會或協會之成立以促科學進步 
　　㈢在某科學中尙無相當的團體存立時應使國際間之科學活動向北方進行 
　　㈣聯絡各協會國政府使對於科學計畫發生興趣 
　　以上所言可見科學在性質上組織上皆有擴充之勢無萎縮之兆有調和之機無衝突之患彼以歐戰爲科學罪并以是卜科學之將衰者是未知當今科學界之趨勢者也吾人言及此所不禁惄焉憂傷者以地大物博之我國科學上旣鮮有發明科學團體之組織復不見進步即有一中國科學社以提倡與研究科學自任而獨唱寡和收效猶遠不知將以科學破產之言自欺欺人以自了耶抑將自絶於人文之域不爲當世智識界之增進盡一分人類應具之責任也世有君子幸觀省焉 
第三輯時論（五） 
[闢妖篇拈花]  
　　語去妖由人興人無興焉妖不自作以吾中國科學思想之幼穉人民知識程度之低淺故一遇外爍將潛藏遺傳於腦蒂中之迷信遂復顯露始不過愚夫愚婦互相傳述爲街談巷議之資今則漸蔓延於士大夫間甚而至於觥觥學子糾糾武人亦復營營於求神問鬼之事此風初煽於京津間而漸進行於大江南北噫此匪初煽於京津間而漸進行於大江南北噫此匪細故也使當世明哲之士而不加以注意其影響於國民心理者至鉅駸駸乎將有支配社會之一種惡勢力可不懼哉 
　　每歲當夏秋之間必有人播散一種印刷物必曰大禍臨頭死者枕藉倉餘糧米道無行人抄寫流傳可免災厄有識者固嗤其妄付之一笑而主持地方治安之責者亦不加顧問也今歲亦爲同樣之宣傳其種類不一就北方言之則有陜西太白山發現劉伯温碑記除言本年秋季有災難外更言明歲上元甲子眞主將出其言悖謬且及危害國體復有云八月十五日後全世界黑暗五日惟嘗糞登高始可倖免種種荒誕不經之言殊堪捧腹其他所發怪誕之傳單更不可枚舉六七月間尙有一四川人鄧紹雲者發布一預言其語稍雅馴亦作是言則蠱惑及於上流社會不幸而日本大震災之事發現於是靡然從風羣相驚愕一若世界末日轉瞬將至彼之預言固信而有徵也於是無論何人周旋晤對之間必道此事我親見一銀行中之行員每月所入不過十餘元斥其所得五元以印發此傳單五千紙謂將以造福也嗚呼民愚至此可勝歡哉 
　　然而凡此愚陋思想實導源於上流社會彼所謂悟善社同善社之弟子盛行於京津間固皆當世之達官大僚與夫退職之軍閥富豪也彼夫畫棟連雲瓊樓蔽日歌僮侍側美妾盈前已極人世奢靡之習矣無所事事則於雀戰聲殘鴉片煙歇之時日扶乩問仙降壇判事於是游手好閑妖言惑衆之徒乃趨之若騖離奇怪誕之論乃由是而生也頗聞前數日天津某宅設壇扶乩某要人親來拈香而袁世凱宋敎仁先後降壇但不知作何語即如此次日本震災之起而迷信分子之最篤乾如錢能訓江朝宗王芝祥輩均口延僧道數十人環繞左右唪經維護抑何可笑夫天災之來以科學家眼光視之本無修禳之理今試退一步言之古人每遇災祲輒自修省試問今之迷信家但知禳解詎有一毫修省之心第見其作惡釀亂未有寧息而已 
　　今吾中國方在紛擾之中羣龍無首統一難期而人民心思更在搖搖不定之秋何可再以詭誕荒離之說導之於不軌之途如所謂上元甲子眞主將出之妖言又以敎育之不普及而民智遂益復愚昧新舊激戰遂將爆烈馴而至於庚子義和團之覆轍不難復見於今後嗟夫日本方罹天災吾國將遭人禍其所以消弭而遏抑之者是所望於當世之賢哲 
詞 
[清平樂謝介子]  
　　中華民國十二年雙十節　　　　　　　　　　　　　　　　　　　　 
　　飄搖今日國慶談雙十大好河山誰管得無首龍蛇競出 
　　盤根錯節共和日災歐戰頻過一誤豈容再誤能禁幾個蹉跎 
 
 

Page 30

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 31

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 32

 
 
第一萬八千一百八十四號;中華民國十二年 西曆一千九百二十三年十月十號
星期三 * *第二輯地方志（一） 
[民國十二年之東南民]  
　　長江流域自武漢而下若贛若皖若蘇若浙若閩若粤所佔海岸線特長如修蛇之赴壑長江灌溉之利與美之寗昔西比河同爲世界所豓稱故文化及富源皆居中華重要地位顧粤省已入珠江流域範圍而鄂贛二省皆偏於長江之西部故就東南區域嚴格言之不出皖蘇浙閩就四省之樞紐言之尤以蘇與浙爲中堅所以我者因上海爲世界有名之商埠中外人民五光十色之所薈萃其鐵道交通西至寗鎭東至杭甬皆以滬爲起點滬雖蘇屬而以民國歷史上之現勢自癸丑以後中央派兵松滬若昔之楊善德今之盧水祥皆以護軍使而開府於浙故松滬一帶軍警勢力名義雖隸於蘇而統系仍側重於浙使蘇浙二省摶成一氣訴合無間其勢足以左右東南之全局而無可動搖若皖若閩亦隠視此两省之離合以爲從違比歲多故中央政局之不寗至於無總統無正式政府無統一國會未有若今年國慶日之怪象者前清庚子義和團之亂若無劉忠誠倡東南互保之約袁項城以小站軍隊横亘於山東則光緖庚子之後至宣統辛亥以前神州久已陸沈孑遺之民更無可安喘息之餘地東南一隅之維繫全國顧不動哉江蘇以金陵形勝之處一有戰事在所必爭辛亥革命武漢勝負未决而聯軍已下南京由是總統府也留守府也莫不於江蘇是宅癸丑二次革命南京被兵禍特劇自是北軍南下勢力瀰滿於長江各省然而督理江蘇軍政者若馮河間若李英威皆自立於各省軍府之外而不依附何種勢力以自存故帝制之役河間洒然立異英威亦不與督軍團合併卒焉高樹和平之幟江蘇亦幸而不入戰事旋渦夫項城之後軍事以馮段爲集中洪憲之役馮段動作相同洎馮以副總統入都代理元首段爲總理一則主和一則主戰以政見之不合致外省軍事當局之統系亦永不能聯此北洋派所以破裂而人民生命財產乃日寄於漂搖風雨中也齊督承英威之後雖亦合肥門下而於直派之漸染也深蘇浙脣齒相依浙之盧督向惟段之馬首是瞻且其資望視齊爲老因其趨向不同之故未免小有違言讒間好事之徒遂造爲種種謠言市虎杯蛇相驚伯有實則兩省軍事當局皆有不忍於地方人民之善意且目光所注皆知東南完善之地萬不可稍紊秩序陷大局於不可收拾而若贛若皖之軍事長官素與蘇省桴鼓相應閩則與浙督亦有連雞之勢蘇與浙旣有成約則皖贛閩三省亦不致輕啟釁端重以兩省紳商之文電呼籲促進和平遂於八月二十一日宣布兩省和平公約由兩省軍民長官上海護軍使先後簽字蓋章煌煌約文載在盟府雖此後大局解决仍在中央而不在地方然東南保境安民之聲浪旣已聞於鄰省播诸友邦倘人心所同擴而大之以及於長江上游則生民之禍可以稍紓商民經濟恐慌金融枯渴之現狀不至有加無已慨自民五以後和平期成會也和平聯合會也因範圍太大情變萬殊一蟻潰堤牽動全局仁人君子之心力恒不足以抗凶𦦨而挽狂瀾今先就蘇浙二省在歷史地理上天然可合而不可分者以爲之兆雖謂全國和平之基礎於此發端可也 
第二輯地方志（二） 
[民國十二年之西南精衛]  
　　近人所稱西南蓋指湘粤桂川滇黔諸省而言此易知者也然此諸省果有一致之主張乎果有一致之行動乎此則不易知者也 
　　夫使果無一致之主張一致之行動則所謂西南實已不成名詞反之此諸省雖各有特殊之現象繁然不一雜然並陳而苟其對於國家有一致之主張繼以一致之行動則仍得稱爲西南之主張西南之行動 
　　今欲問此一年中西南果否有一致之主張與行動乎請答之於左 
　　今年二月二十六日孫先生文發表宣言主張和平統一其著手方法西南與浙系奉系直系皆不相侵犯各致其力於整理内部實行裁兵然後共同建設統一之政府此種主張與武力統一恰相反對蓋和平統一者先裁兵後統一兵旣裁矣無所藉以爲戰爭故統一之局惟有以和平方法成之武力統一者先統一後裁兵換言之即藉兵力以掃除異已俾混而爲一之謂也此兩者之是非利害得失不於此論之惟孫先生發表此宣言後西南無異言而天津段芝泉先生曁浙江軍務善後督辦盧永祥奉天保安總司令張作霖皆相繼贊成之其不表示贊成且執武力統一之主張以與之敵者則直系首領曹錕吳佩孚等也 
　　孫先生和平統一之主張西南對之無異言可即謂爲西南之主張乎殆猶未可然未幾而孫先生領銜偕雲南唐繼堯貴州劉顯世四川熊克武湖南譚延闓趙恒惕等通電申和平統一之主張而痛論直系武力統一之禍國此則眞可謂西南之主張矣雖其中桂省未加入然以五對一無害其爲西南趙恒惕旣列名而對江蘇齊爕元則表示不承認然其列名固赫然在簡牘且有譚延闓列名其中故湘之一致於和平統一之主張可謂無問題也 
　　和平統一之主張發於西南而東南東北皆贊成之形勢如此此一年中宜各可舉和平統一之實矣而揆之現狀適得其反者則以直系武力統一之主張爲之梗也直系爲欲貫澈其主張之故不恤加兵於西南對於廣東則以沈鴻英陳炯明爲倀而北軍自江西進以繼之對於四川則以楊森袁祖銘爲倀而北軍自湖北進以繼之由是粤川戰禍大作迄於今日廣東已掃除沈鴻英及自江西侵入之北軍惟陳明烱尙負隅未下四川則楊森袁祖銘屢敗自湖北侵入之北軍亦不得逞而雲南貴州且以唇齒之故大出兵助四川矣 
　　於此有宜附記者則湘省之戰事是已趙恒惕旣列名於和平統一之通電旋即取消之其反覆不定之態度愈不見直於西南有爲之說者曰趙自援鄂失敗深知湘省疲敝不可復戰故假自治之名以處於中立之地位苟求免兵以息其民非有他也就使有屈服於吳佩孚之舉動亦第如句踐之臥薪嘗膽其心須臾未嘗忘吳當略其迹而原其心耳不知湘之與直系與越之於吳不同越之於吳以一國敵一國或戰或和或降皆其自由於第三國無與湘則不然湘爲西南團體之分子西南自民國六年舉兵以來固有其一定之主義因相約而爲一致之行動爲和爲戰當視西南之公决非一省所得而專也例如協約國與同盟國戰若法若比皆久戰而疲未嘗不欲休息不聞其以免兵息民爲言退而處於中立之地位以協約國之關係使之然也故湘之退處於中立自西南視之無異脫離團體而單獨行動雖談自治終無以逃西南之責言四川廣東自初春受兵以致於今湖南對之若視人之肥瘠漠然無所動於心者湖南民黨以堅忍卓絶著即微趙之暗聯直系已不直其所爲故譚延闓單騎入湘不過兼旬而湘事已告轉移非偶然也 
　　西南大勢如此用兵之際一切内政無可言者要不外爲軍事之犧牲而已故使西南而能抗直系之兵力且合東南東北以制之使不得逞則國人循名責實當起而促其實行和平統一之主張而不然者武力統一之說徒足以引起糾紛此一年中之事勎已可爲證謀國者宜知所擇矣 
　　至於北京事變於西南不生影響蓋去歳六月以還北京之政府國會爲直系之傀儡西南未嘗承認之今則此傀儡由北京而移置於上海在直系固起恐慌其在西南則眞所謂吹皺一池春水者故無無論述之必要焉 
 
 

Page 33

 
 
第一萬八千一百八十四號;中華民國十二年 西曆一千九百二十三年十月十號
星期三 * *第三輯時論（二） 
[我心理上國會之死刑宣告張君勱]  
　　（爲申報國慶增刋作） 
　　六月十三日前我乃希望現國會制憲之一人也六月十三日後我則爲默禱現國會速死之一人矣何則一人之所以存在者非徒曰形骸具焉蓋有其所以生生存活力是之謂生命國家之機關亦然其所以立於法律基礎之上而爲人所重視者非徒曰有備位之人已焉蓋有其内部之運用與對外之信用是之謂機關之生命我觀於今日之國會敢斷言不疑曰猶之一人之身五官四肢雖具而心腹腐朽爲𧎉蜋所充斥謂如此而可以仰首伸眉論列是非有是理乎 
　　我之入京偕杜里舒講學來也心中所堅持者曰目前政治决不問聞獨於制憲之業以其爲國命所繫故時與議員諸君討論之議員諸君所依據者又爲上海國是會議憲草及德之新憲法二者之著譯出於我手故有疑問每就而相詢四五月之交省憲非省憲两派相持最烈之日也以我與省憲派之湯斐予非省憲派之王搏沙平日各有相知之雅乃以调停案之起草屬之於我（此事本應秘密且事屬揚人之惡揭已之長本爲我所不願公表者今憲旣無望而事又過去雖公開之想亦不足爲諸君盛德之累矣）於是就其所謂國權章之原草案而研究之乃知斐予手造之憲草其於憲質鑑别之錯誤與立法技術之拙劣竟有出人意表者時則國會方期成憲外人輕肆譏評徒快仇人之心故隠忍不言獨爲斐予一一道其所以今事已過去知而不言非所以爲來者告也且舉此一端可見國會之病已屬膏盲不治矧夫并其他不潔不義之惡德而具之乎 
　　第一死刑之起於憲草者 
　　所謂憲質鑑别之錯誤者湯氏草案之國權規定凡二條甲第二條中立法並執行屬諸國家者十五項乙第三條中立法屬國家執行則國家地方共之者凡十三項而關於此十三項地方得定單行法並中央未立法時地方得行使立法權此種方法採自德憲原不足奇所奇者第三條之十三項中并學制而亦屬之國家夫聯邦中之各邦之直接行政舍實業敎育外無其他重要事項若學制而亦由中央立法或執行則不幾并邦之行政而盡奪之乎所謂錯誤一銀行一事以美憲言之絶對屬諸中央今依湯案不屬諸第二條貨幣之下而屬諸第三條不知是何用意所謂錯誤二公用徵收事關人民權利故與民商法爲同等今列民商法於第二條而以用徵收則屬諸第三條豈非性質同而排列異所謂錯誤三事關内務之學制可以屬諸各邦者）即不然如德憲第十條舉其大綱可矣）而必移諸中央事關國際之沿海漁業本應屬諸中央者乃亦列諸第三條與學制同等不知因何重視學制而輕視沿海漁對所謂錯誤四國家收入不足採用分擔金之制此德舊制也然不知旣採分擔金國省預算有相互關係在中央每年分擔金未定以前各省預算編制惟有停頓此事關係甚大而議員若視此條文爲不足輕重無議論及之者非掉以輕心而何所謂錯誤五乃至國權種類分之爲四曰立法執行同屬中央爲第一類曰立法屬中央執行則中央地方共之者爲第二類各省制定單行法爲第三類中央未立法前省得行使立法權爲第四類此種方法我則以爲過於繁重不如美制之簡明亦惟有視之爲錯誤而已所謂立法技術之拙劣者有同一事而文中凡二三見者是爲文字之重複如地方制度第二條云但不得與本憲法及國家法律相抵觸國權章第三條第二項云上列各欵省於不抵觸國家法律範圍内得制定單行法同章第六條又云省法律與國家法律抵觸者無效夫内容相同者苟列諸適宜之地則一語可以了事何取再三見者所謂拙劣者一國權章第四條採自德憲然德憲此條之第五項係云禁止輸出獎勵金等語今改爲物品通過之課稅豈不與第三第四項屬於同性質是爲抄襲外國文而失其眞所謂拙劣者二列舉之事權外餘均屬諸各省此聯邦國之通例也惟其如是故應列舉者應列諸一處不令再有旁見今國權第五條云除第二條第三條第四條外皆爲省之事權乃依次而下至第十條忽見有所謂國事之組織云云究竟此第十條在第五條除外之内乎抑在除外之外乎如曰在除外之内則應前舉而不應後列如曰在除外之外豈非以國宣而屬諸各省所謂拙劣者三地方制度第九條云未設省已設縣之地方適用本章之規定此指特别區言也特别區旣有區憲則國權章之第一第二第三亦應適用於特别區乃同章第十六條云本章第四第九第十一第十二第十三第十四第十五各條關於省之規定未設省之地方均適用之旣云第四以下則就反面言之第一第二第三必不適用如此立言殊令人百思不得其解且何以但舉第四第九等等而第五第六第七第八則無一字及之而依條文内容觀之第五等各條與第四第九條屬於同類原無不可適用於特别區者所謂拙劣者四若其他條文之顚倒名詞之含混尙不可以數計焉 
　　我所以爲此評者非欲取吾友斐予與其他議員諸君之盛業而推翻之也凡以見草案之錯亂而諸君之自荒其職務者爲何如國權一章如此他章可知即令十二年之草案勉强通過而民六之憲法猶存一則曰統一國再則曰立法權屬諸國會此二語者與十二年國權列舉之條根本相反者也諸君有何妙計能令此百補之舊衲成爲無縫之天衣或諸君起而答曰有修改之法在然依我觀之現國會即令遷延時日憲法之成終必無望舍重起爐竈外無他法矣此國會之雖欲不宣告死刑而不可得者一也 
　　第二死刑之起於政治行動者 
　　國家機關之生死存亡有一公例焉其行使職權之心卢於爲公衆謀利益者存反是者起於爲一身謀利益者亡譬有銀行焉股東其主人翁也董事則受人之託而執行者也若董事之治事利用資本别立門户以投機之業圖意外之獲如是則股東受損銀行非敗亡不可而此舞弊之董事其能獨存乎君主專制世稱爲舊制也然使爲君主者誠能增進國民幸福如日之明治德之威廉一世則雖專制而猶可以自存反是者若秦二世隋焬帝之昏亂殘暴則雖有萬世之業不終朝而覆亡矣合議之董事與獨裁之君主其盛衰存亡之數如此例以今之國會其去舞弊之董事與末世之昏君能幾何乎 
　　民二之解散歸罪於袁氏可也民六之解散歸罪於段氏亦可也然我所欲問諸君者則兩次復職之日諸君之行動其已盡扶危定傾之責乎被迫解散之日其已竭盡反抗之能事乎當此武力與民治對峙之日議員諸君所當注目者即如何以法治之力限制政府之行動憲法所以達此目的之具也預算亦所以逹此目的之具也此二者正諸君之所當力爭者乃每以人事問題如内閣如總統驅諸君以旁騖外馳而諸君初不之覺亦有甘爲人利用以人事牽制根本問題之解决者故民六之黎段暗鬥與夫宣戰問題民十二之驅黎與先選運動皆諸君事先事後之左右袒有以促進之而益使其敗壞者也當主權之集於國會而會外無他種勢力也則國會内分黨而立相與進退可也反是者特殊勢力環伺於國會之側國會當以一致之團結圖所以驅除此特殊勢力乃諸君計不出此忽黨袁忽黨孫忽黨段忽黨黎授外人以可乘之隙而國會亦無以自保此諸君自身不能不自任其責者矣世界各國憲政史中國會之被迫解散者何限而其議員之所以自待者何以曾有依附武人以求自活如吾國者乎曹爲民六督軍團之一人乃直奉戰後則光園拜壽者如市矣段爲民六招集參議院而持南征政策之一人乃六月十三日後稱道之者不絶於口唉（詳見七月二十三日離京議員致留京議員書）四年前舍岑而他去者今又集於政學會旗幟之下矣若此無以名之名之曰有奶便是娘豈眞爲法統爲主義者亦曰金錢之驅使耳諸君不讀英法歷史乎英王沙利第一世何嘗不欲解散長期國會（一六四二年）國會聞沙利氏以兵力壓迫之信於是議員克林威爾氏提議國會軍之組織卒賴以推翻王政而建共和路易十六世何嘗不欲解散一七八九年之法國三級會議然市民聞報破巴斯蒂獄囚皇於佛塞宫中而法從此爲共和之國夫英法代表受人民之委託其所以自待者如是何嘗搖尾乞憐如今日之國會繼今以後諸君中或有圖晚蓋者然人數多品類雜即欲發憤有爲亦旣勢有所不可得行一善也則衆說紛呶行一不善也人爭趨之如是除爲外人利用而喪盡名節外無他道矣此國會之所以不能不宣告死刑者又一也 
　　今日之國會非必他人能死之也握絶對之主權誰得而解散之者任期長短惟已意所欲故從此子孫萬世可也雖然諸君知之乎尼歌拉第二何嘗不曰得天之佑威廉第二何嘗不曰得天之佑謂恃此區區名義而可埀諸萬世有是理乎今之國人齒及國會則目笑存之其不待吾人白衣冠之哭送久矣然我所以論之者民主之國不能無代表機關而軍閥横行之日國會尤爲民决集中之地而戰略上之要塞舊者已成過去新者如何代興此則國中志士仁人所應平心靜氣以商榷之者也 
 
 

Page 34

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 35

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 36

 
 
第一萬八千一百八十四號;中華民國十二年 西曆一千九百二十三年十月十號
星期三 * *第二輯地方志（三） 
[民國十二年之東北旡用]  
　　日月忽其不淹兮春與秋其代謝曾幾何時而民國己十有二歲矣記者遊食關東埀十五載而此民國十二年中之歲月除民十秋迄翌年秋回滬服役我申報外其餘荏苒蹉跎悉在東省耳之所接目之所觸口之所談筆之所書要爲關東三省事占大部分爰於民國十二年即癸亥歲國慶紀念日略述十餘年中之所感爲我邦人君子一敷陳之 
　　夫東三省之原爲滿洲地在昔未改行省以前關内人士之來游是邦者殊尟交通之不便其一致制之所限其二洎改行省設官分治渙然一新而唯一將軍制度之滿洲漸移於總督巡撫之手民國肇興五族合一漢滿之界域泯除哈爾濱特别法庭審判俄空之圖官民之階級密接而奉天吉林黑龍江之氣象初不在關内各省下無他關内各省之舊習深而關外三省之新機動若官制若民俗整齊敦樸記者黨謂此地大有可爲民元二間所表之言論猶在樂觀方面以此 
　　迺中央政治不良關外變化劇烈項城當國醉心帝制而釀成民四中日新約合肥專政急需外資議定吉會等路借欵海陸軍密約蓋予東省以重大打擊蓋日韓合并以還變南進爲北進而滿洲實爲其亟欲深而納諸囊中者哀我國人罕明關東三省之地位之價値任便放棄予少數僉壬以盜竊之機綜此十餘年中物質精神有形無形之損失恐未可以數計也 
　　試述政治遼東半島無論已南滿安奉两路沿綫之主權完全落入日人手我當局欲有設施輙遭掣肘馴致匪盜則越境乃免烟賭則借爲逋藪雜居各地之外僑要難依約服從警察法令我政府以國權孱弱處處退讓縱有良好政策難望推行無阻此不能不怪友邦之未克諒解我底尊重主權以蔪達公正和平之域也中東路沿綫在俄侵政以前狀與南滿等路同民六以還軍警政法各權次第收回成一東省特哈爾濱俄國灘民領取糧食之狀况（一） 
别區之行政區域就歷史論僑居是地之外僑宜釆純粹屬地主義受治於我政權之下顧友邦領事猶不免藉口領事裁判權與曲解條約而不能完全就我範圍華府會議尊重中國領土主權之精神難望實現政治因無美滿效果士君子所最引爲痛心者也且南滿之鴨綠圖們兩江境連朝鮮北滿之烏蘇里河黑龍混同各江壞接蘇俄頻年多故滋擾殊甚人且慘淡經營著著進逼我乃因循敷衍步步退縮使日俄而長此内顧多憂無力外侵焉我可苟延殘喘不然黃金世界之東三省將如象齒之焚身懷璧以獲罪謂能永永保存者誠自欺欺人之語以東省之地面枯槁資力涸竭吏治窳敗政務廢弛旣鮮爬羅剔抉之方又缺勵精圖冶之力以此施政其何能成 
　　次述經濟農業工業幼稚已甚商業亦爲他作嫁仰人鼻息若林若鑛要在外人掌握而最可悲者爲鐵路如此活野萬里之東三省非假鐵道無術溝通使散漫之世界變爲活潑之世界然溝通大地之鐵路無一非權屬他人者以云南滿則自營口旅順大連以達長春爲南滿綫進而至吉林爲吉長綫更進而至和龍對岸之會寗爲議定即建之吉會綫吉會雖未着手而天寳山至圖們江之天圖鐵路日人業已興工延邊精粹已入日人掌握吉會南端先定根基而安奉一綫尤爲直達朝鮮之捷徑似此三面包抄問奉天全部吉林半部尙有活動之餘地否况更將滿蒙之四洮（四平街至洮南）長洮（長春至洮南）洮熱（洮南至熱河）開海（開 
原至海龍）海吉（海龍至吉林）五綫敷設權於民二十月許與日人耶農產物之集散工商品之運輸左之右之惟其所欲南滿經濟可謂囊括無遺以云北滿中東鐵路西逹滿洲里東抵綏芬河南支長春共長三千三百五十六里有半富源盡爲此路貫串吸收而我無救濟之方現雖中俄合辦其名實則一切路務支配悉在俄人掌握甚或策名染指坐糜公帑竊竊自喜以爲我亦有參列其間已不知今日之侵蝕俱屬我國民之膏血國家之負擔而最近東路竭蹶情狀已有不可掩之勢况蘇俄對此不能忘情其自西比利亞南下直達海參崴海口此一捷徑誠萬萬不肯捨此路權去則北滿又成俄國難民領取糧食之狀况（二） 
一弧形之包套式焉他若貨幣省自爲制奉天較有自立能力吉黑則已空虚假紙度日而商民受損於省幣之外更受俄幣盧布之影響富而爲貧有而爲亡事跡昭然言之心育然未知日幣之從中操縱非有政治思想者竟不覺其手段之奇妙也 
　　是故綜述十二年來之東三省可就政治經濟而各分爲三時期在政治則民元二三年爲興奮時期官民有興起之心焉民四五六七八九年爲霸道時期彼時執政者咸假霸道以行政而民十以來爲靜默時期闇兮無光慘正寡色問有上進乎吾無以對在經濟則民元二三年爲拓展時期暢發紙幣以資挹注官民不知紙幣之不可濫發濫發之大有流弊焉民四五六七八年爲懊喪時期感濫發紙幣之影響與痛苦官民大聲疾呼以謀補救無乃慾縱難遏飲鴆弗辭馴至民九以來不復聞所謂限制此其病奉天獨免而吉黑則若隄之決若癰之潰而不可救藥且聽之矣 
　　抑東三省復有一重大問題在上述政治經濟範圍外者即外族問題是焉東三省之外僑至夥最重大而於將來發生關係者要不外朝鮮日本俄羅斯三種人而已朝鮮人因緣歷史的關係延邊一隅根據圖們江界務條款别之曰墾民而約許其居住若輩生斯長斯聚族於斯受治於我法律之下初無問題詎自民七八九以還日本以政治之關係馴變延邊爲日鮮政爭之點國籍之爭亦由是起糾紛擾攘卒難解决夫朝鮮人奚止限於延邊南沿鴨綠江北循烏蘇里河亦非少數不獨鴨綠江烏蘇里河凡滿洲腹地荒烟蔓草山深林密之間不乏所謂高麗村者成千累百依農爲生去之則被歸無家不去則日將來治此一問題爲將來之一大問題也日本人僑住沿線一帶而外間有散居屯集者專營不正事業恒發特殊案件地方官吏畏憚放任若輩便若驕子之益形恣睢知其情者僉稱難治此又一問題也俄人徙殖中東路近有逃亡各地者貧無聊賴雖經分别去留數仍達十餘萬一旦中俄通商俄境荒苦勢必負笈重來我其如何待遇此又一問題也使我東省有完善之政治基本之人民主客情勢旣殊治理原亦易易乃東省之政治幼穉凌亂而無秩序徙居之人民紛離樸僿而乏智識力不足以勝人才不足以制人資財匱竭僅藉苦力以謀生法紀蕩然何以𢿫飭而理治鑒往測來� 
過去十二年之東三省爲悲觀的未來之東三省果許樂觀否耶 
　　則應之曰東三省之於中國爲國防之屏蔽經濟之府庫外交之關鍵非獨東三省之不能與内省離亦内省之不能置東三省於不顧也東三省安關以内可以高枕東三省危關以内亦將宵旴治東三省即以治中國吾人不能忘情於中國者宜不忘情於東三省也 
　　治東三省縮千萬言爲一語無論何人應認定東三省爲中華民國之東三省惟其爲中華民國之東三省也東三省之財力不足者應扶助之東三省之富源未闢者應開發之列邦重視斯土有力主門户開放機會均等者驟聞之必駭且怪何以我之領土須開放此門户而均等其機會不知日韓合并日本北進之心益急不開放此門户必有宵小之窺竊不均等其機會必有羣衆之軋轢且所謂開放者由我開放非受人之强迫也由我開放主權屬我經濟來發展之機政治免侵害之弊此可明白贊許者所謂均等相互的非片面的甲國與我以何種便利我亦與以何種機會乙國果如甲國之待我我亦以待甲國之道待之俾躋於均等如此均等於我何損此又可明白贊許者顧此過渡時代政權應推心置腹以畀諸有設施實力之最適當者而一範之以法律人之欲善誰不如我國以法治庶政納於法軌孰不思從法律中求榮譽况東三省之地位事實上已置於列邦注目之點以言内政無一事不含外交性質故内外同心上下一致確定施政方鍼妥籌實行方法則匪盜如何清除烟賭如何禁絶此消極事務之應籌畫者吏治如何𢿫飭實業如何振興幣紙如何𢿫頓富源如何開發交通如何改進人民如何移徙此積極事務之應籌畫者而最要關鍵猶必放目於世界順應其潮流治理我中華民國之東三省即爲遠東締造一完美無缺之交通孔道經濟市塲利用厚生安康樂利此記者所所夕祈禱而蘄其見諸行事之深切 
著明者也 
 
 

Page 37

 
 
第一萬八千一百八十四號;中華民國十二年 西曆一千九百二十三年十月十號
星期三 * *第三輯時論（一） 
[戴東原的二百年生日梁啓超]  
　　（本年舊曆十二月二十四日） 
　　任之叫我替申報館國慶紀念號作一篇文我說··這題目可眞難倒我了！叫我有什麽話可說？任之說··隨你喜歡說那方面的話都好，但最希望是和本年有關係的那麽，我就草草寫出這篇短文 
　　啓超記 
　　稍爲研究過中國近世學術史的人都應該認識戴東原先生的位置和價値今年是他老先生的誔生二百年·，舊歷十二月二十四日是他的生日我以爲我們學界的人很應該替他做一回莊嚴的紀念 
　　前清一朝學術的特色是考證學，戴東原是考證學一位大師這是人人都知道的了單就這一點論他的研究成績値得紀念的已經很多 
　　但我們以爲戴東原的工作在今後學術界留下最大價値者，實在左列兩項 
　　（一）他的研究法東原本人自己研究出來的成績吕可寳貴的雖然甚多但他同時或後輩的人有和他一樣或更優的成績品的也不少東原在學術史上所以能占特别重要位置者專在研究法之發明他所主張「去蔽」「求是」兩大主義和近世科學精神一致他自自已和他的門生各種著述中處處給們這種精神的指導這種精神過去的學者雖然僅用在考證古典方面依我們看很可以應用到各種專門科學的研究而且現在已經有一部分應用頗著成績所以東原可以說是我們「科學界的先驅者」 
　　（二）他的情感哲學宋明以來之主觀的理智哲學到清初而發生大反動但東原以前諸大師所做的不過破壞工夫郤未能有所新建設到東原纔提出自己獨重情感主義卓然成一家言他這項工作·并不爲當時人所重視但我們覺得他的話是在世界哲學史上有價候的最少也應該和朱晦翁王陽明平分位置所以東原可以說是我們「哲覺界的革命建設家」 
　　今年好容易碰着他二百年生日！我們打算趁那一天在北京舉行一次「東原學術講演會」所要講的範大略如下·· 
　　一戴東原在學術史上的位置 
　　二戴東原的時代及其小傳 
　　三聲音訓詁學的戴東原 
　　四算學的戴東原 
　　五·戴東原的治學方法 
　　六·東原哲學及其批評 
　　七·東原著述考 
　　八·東原師友及弟子 
　　以上不過就我個人感想所及約略提個綱領詳細的還要希望同志們共同討論我自已學問很淺愧不能有所發明不過提出這個意見助一助大家的興味我希望海内崇拜東原的學者共同發起這次紀念會而且分途担任各部分的研究到那一天能彀同赴盛會最好即不然也請把所作大文寄來宣讀我自己願意自薦當一個臨時幹事替諸君做傳達學說的機關我這下半年在北京清華學校擔任些講演功課海内學者如對於這件事有興味希望向該校通信處和我通信 
　　學覺得這件事是於學術界有益的所以借申報紀念號餘白陳述這點意見十二年雙十節梁啓超 
攷證 
[戴東原傳略珍重閣]  
　　戴震字東原休寗人十歲始能言讀書過目不忘甫受大學章句問塾師何以知爲孔子之言而曾子述之塾師曰此朱文公說也東原以周宋相去二千年何以文公獨知其然師不能對自後讀書遂必字求其義以習許氏說文解字而畢通十三經注疏嘗謂經以載道辭以明道學者當由字以通辭因辭而明道非從事六經孔孟不見載道之文非從事字義名特不通明道之語則宋儒之譏訓詁猶渡江河而棄舟檝矣年二十以所學就正江永而齊召南見所作考工記尤爲嘆服會以事赴京師館於紀盷一時知名之士若王鳴盛錢大昕王昶朱筠相與過從秦蕙田見所作句股割圜記因復與研究觀象授時之學旣而南歸又與惠棟盧紹弓游且摘盧刋大戴禮記之誤是時奏蕙田疏請授正韻書將屬之錢大昕及先生而清高宗未允朱珪尤善先生聘修汾州府及汾陽縣志攷證沿革其說獨詳方觀承又聘修直畿河渠書未成而方死遺書至嘉慶間始得流布四庫館開于敏中薦任篡修官首校水經注校正詳核高宗至御製一詩以冠其書乙未會試不第特命一體與殿試賜同進士出身授庶吉士卒於官年五十有五先生學術湛深見解絶俗以宋儒言性理非紹孔孟之眞傳遂作孟子疏證反復以明之其要言曰古聖賢以體民之情遂民之欲爲得理今人以己之意見不出於私爲理是以意見殺人咸自信爲理矣所校官書自水經注外曰周髀算經孫子算經張邱建算經夏侯陽算經五曹算經海島算經五經算術九章算術皆能發王寅旭謝野臣梅定九等所未見曰儀禮釋官儀禮識誤儀禮集釋項氏家說蒙齊中庸講義大戴禮揚子方言皆能正其舛奪所自著書原善三卷孟子字義疏證三卷句股割圜記三卷策算一卷原象一卷考工記圖二卷聲韻考四卷聲韻表十卷文集十卷續天文略二郑水地記一卷方言疏證十三卷毛鄭詩考工四卷考正鄭氏詩譜一卷果溪詩經補注二卷大學補注一卷儀禮考正一卷歷問一卷古曆考二卷六書論三卷爾雅文字考十卷屈原賦注九卷微波榭孔繼涵爲刋之而弟子段玉裁復刋之其所考證要多鈎稽典要别闢蹊徑而於易證之漢書藝文志以示費直之未嘗乙改於周禮發明後世言明堂之有室無堂不分个夾於春秋正其書爵於算術言八線之出於句股於爾雅釋其訓詁名物尤爲後世所稱道璿璣玉衡世久失傳先生獨得神悟命巧匠爲之而詳其制度地理之學時人皆致力於郡國先生則由山川而求郡縣益復精審云 
　　珍重閣曰古人言經術蓋經以訓理術以致用後世之人漫不加察往入别經於術而言經者多空疏言術者亦自慚其陋矣聖王之敎道在人倫日用之閒是以見通經者之將以經治卅也然非濟之以實學則經徒爲載道之文而將莫由以宣其化東原言通經主訓詁名物則於經已務其實况益之以輿地歷算天文聲韻均無一可托諸空言者東原蓋以治術者治經則不差累黍解經者解術則顯豁貫通而後經術並進蔚爲大儒宗匠并世奕葉以還不無治戴氏學者而或以逞臆說或以主壇坫要不能得東原之湛深且東原闢宋儒以言性理不必泥於躬行實踐而躬行實踐之道自在其中治戴氏學者先知言行表裏而躬踐之其庶幾得問道之嚆矢矣本年會東原沒後二百年有表章其學者出可爲盛業特恐其學術門徑之未必盡爲國人所知也校刋之餘因書其事略以爲補白於此 
 
 

Page 38

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 39

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 40

 
 
第一萬八千一百八十四號;中華民國十二年 西曆一千九百二十三年十月十號
星期三 * *第二輯地方志（四） 
[民國十二年之西北張相文]  
　　余向游歷河套五原地并有所經營於其間上年復擬偕吾友心史君視亦綏車將達包頭以事未果行乃申報主人以國慶紀念徵求西北文字特屬心史出其所見以應之下述心史語 
　　心史以十一年雙十節始遊包頭時京包鐵道止通綏遠謂之京綏路以中間大同豐鎭兩處爲宿站宿大同則西去車到站較早明早起亦需早宿豐鎭則較遲東頭車反是次日至綏遠宿老城即歸化城市集都在老城昔土默特公府所在古謂之豐縣歸綏兩城相距五里昔綏遠駐將軍歸化城駐副都統今已改爲特别區但留都統即以將軍署爲都統署而師化之副都統署改爲財政廳矣由綏西行已通輕便鐵道至薩縣即昔之薩拉齊廳再西則鐵道尚在敷設未通客車有一長途汽車日行一次早起從綏遠火車至薩縣即過汽車日未落至包頭西北究爲漢唐邊鎭重地而五胡元魏齊周隋西夏皆以此爲發祥定都之地雖經明代後於河套蒙古華風稍替然城垣市肆規模故在較之東北不同東北縱有吉黑省垣及伯都訥等城建設較早究爲日淺而風氣未大開也緩遠車站附近劃商埠地甚廣據云初通車時有此規畫因循未辦今已直通包頭包頭爲黄河所經水陸至此銜接爲絶好商埠地綏遠已成過路之站非銷非產非改運之所故已作罷所劃地亦隨便轉售矣包頭形勝似哈爾濱東北曠土中間惟松花江爲巨川所銜接鐵道之處有二點一在陶賚昭從長白發源未遠流亦未暢下至伯都訥直不復通行故此段江水不爲運輸要點伯都訥之北匯嫩江合上流之松花江東行入黑龍江是爲吉黑兩省分界哈爾濱介其中數千里農產所萃故爲通商大埠較之包頭則遠遜之黃河發源葱嶺蜿蜓而來至此始接鐵路又其下流到河曲即不能再過水太高低西路河運至河曲而止自包頭通車西黃河上陸之地歸此一線而西蒙及新疆青海甘肅皆會於此隴海路未通蘭州以前尤無分洩之路故其所薈萃氣勢已較哈埠爲寬引黃河爲渠河套地之膏腴亦勝吉黑且農產之外毛革藥材爲從古名產俱非東北所有商埠地在包頭城南門外自城根起至黃河岸十餘里東西以兩溝爲界亦廣十餘里昔時以此地爲瘠土非耕者之所取故地本荒寂村落無多地價亦廉甚從内務部自闢商埠章程地歸官有居留其間者皆作租户租期五十年期滿續訂原立法之意蓋以商埠爲外人可以雜居一律作租户永杜外人土地權之葛藤雖本國之人亦祗有租地權轉輾讓渡不生支節法至周也地價旣廉官帑以金購之招商承領即可騰出鉅貲並令領地之户繳馬路工程諸費妥爲規畫工程所到建築自興原料所聚最宜設工廠製造從詢訪所得試舉一二西北農產以胡麻爲大宗胡麻與内地芝蔴爲同類但料大而油多油亦爲土著所食用味不如芝蔴油之適口而爲外國工業所必需蓋其性易乾可作油漆墨膠等物其用最廣故價値在油類中爲最高胡麻榨油得油極富每百斤可得油三四十斤少亦不下二十斤不似豆油之餅多油多胡麻餅亦當充糧以之飼畜最易肥腯向時外人亦就地購胡麻油後以不合用遂止購胡麻雜泥沙俱運値少而運艱是爲有利而自棄之其不合同之故以土著視胡麻菜子爲同物收貯時不甚分另榨油時亦雜和之大約充食則菜油尤宜入故以夾雜爲佳而用作膠漆則茶子油不易乾性與胡麻油相反外人購胡麻至天津篩去泥沙菜子而後榨油倘就地榨純凈之油運出輕便價高倍蓰而無算又胡麻幹中有麻絲土著漚而出之間成粗布或以納入馬鞍中令稍柔軟不則售作麻力即泥水匠攙枚灰泥中以之塗壁使有紉性也外人購之則取其潔白匀油但不甚長恒以製小件如上口之麻紗手方即此絲所成此事當留意又洗毛製革製毛織口皆以就地爲宜嘗就洗毛一事有所考查據陸軍被服廠參觀時所詢得者每毛一石洗去灰沙祇得四十斤之譜洗毛機甚單簡每套爲兩風箱三水池水池如洋磁浴盆一端置風箱一三池遞　於風箱彼端又一風箱共成一套價約萬元每十小時可洗毛六千磅其洗法推毛入第一風箱機動扇開毛在箱内隨風旋轉細灰上騰從管中出粗沙下墜從箱底出毛已去沙　箱推入第一池池中清水和以定量之　傍通熱氣管入以一定之熱度池上有搔扒之機機動搔之即推入第二池第二池鹻與熱度皆遞滅再搔一過推入第三池不用鹻水亦止須微温蓋用以漂淨鹻性并去餘濁再搔一過推入第二風箱則又入以熱氣用熱風扇乾出箱而洗毛之事畢矣再將毛粗細分等亦用風扇之法輕者吹之落遠重者吹之落近自然分等較人工所分爲正確被服廠尙無此機用女工分之查鐵路運輸例羊毛爲四等貨但係輕浮較尋常四等加半收費若洗云泥沙斤兩六成則運脚止需十之四矣再用機器打包則非輕浮又省去三之一止爲十之二六六矣又查羊毛稅率綿羊毛從量每擔稅銀三錢五分山羊毛做成絨者從價値百抽五山羊毛剪下未做成絨從量每擔稅銀一錢八分此皆并沙泥納毛稅洗淨之毛止稅十之四僅以稅銀運費計之已省得巨數又况分等之後貨價確定配製合式增價甚多乎略舉胡麻羊毛兩事言之原料加工之有利如此不可緩如彼包頭城垣高大面積大於上海城北枕陰山南臨黃河陰山有煤就地設機廠煤價亦廉未通車時查其户口册有居民八萬八商家以山西人爲多藥材則自甘肅來經營者皆甘省人陜西北部人來經商亦夥自緩遠通車津保人來者日增出口業洋行如公平洋行等數家金融則中交皆有分行餘山西人之金融業甚多黃河涯藥材山積甘草爲出口大宗產地無多包頭爲最盛當地產黃耆甘省之從容枸杞補養之口在彼地極賤甘草有粗徑逾寸者可以作杖是爲珍品蓋其歷年久其中心有黑色一條謂之鐵絲甘草爲產婦血暈聖藥在彼處不多得得之初不甚貴也其地點亦爲魚米之鄉黃河之鯉古今所貴米則來自寧夏止售五元一石運至京津價且三倍會與綏遠都統馬君言他處開埠籌欵爲難包頭則但需規畫有方中外之商自然麕集因其物產之饒地形之便可成中國自開之模範商埠易於東北之邊者甚遠故曰似哈爾濱而非哈爾濱所能及也馬都統無遠識僅爲直系附庸附和大選以媚曹錕勢不足以辦此中央亦無所謂政府往以此意告張紹曾李根源并請逕簡督辦往任開埠之事且以鈕君鐵生介紹之張李漠然并無回報議員安插轎夫則如響斯應爲大局計固非此輩所能解矣 
第二輯地方志（五） 
[民國十二年之中部（李書城）]  
　　近人談及時事輙痛心疾首於南北問題幾若南北兩方各走極端而國事遂紛亂無已時殊不知位於中部之川湘鄂皖贛五省其關係尤鉅也以近數年歷史考之此五省附南則南勝附北則北勝錯雜於南北之間則保持平衡而時局乃成不生不死之狀故南北問題實視中部問題爲轉移欲推測中國最近之將來成何現象不可不就民國十二之中部一研究之也中部五省在政治經濟文化軍事各方面皆爲南北之樞紐而尤以湖北爲最辛亥革命湖北首發其難而共和之局以成癸丑之役湖北附袁而南軍瓦解護法之役王占元中梗其間而南北遂成相持之局故南方作戰常以湖北爲目標會師武漢幾成文電上習用之語至北方之視湖北亦然袁世凱先結湖北之歡而後用兵贛寗段祺瑞以吳光新駐軍鄂東本欲資爲緩急之用其後移吳軍於川境故終受制於直吳佩孚棄湖南而終取湖北不惜以助王者驅王蓋亦視湖北爲直系之生死關頭也嚮使吳氏不得湖北之助則直皖戰爭必招挫敗吳氏不先取湖北則奉直戰爭不敢先發雖以鄂人之熱望元首之故鄉欲置一省長以平分其權亦竟悍然拒之至目爲統一之障礙則其重視湖北可知矣直系旣據湖北遂以湖北之財力兵器東保江西西侵四川南制湖南且更伸其勢力於福建廣東而南方乃大受其壓迫不得一日安枕矣 
　　試以民國十二年之中部與民國元二年之中部比較則未免形勢逈殊即民國五六年間湘桂之師會於長岳滇黔之師集於成渝北軍雖據有武漢然亦日在驚恐之中南方在中部之勢力固猶未可輕侮也降至民國九年川湘援鄂自治亦寖寖有席捲武漢之勢雖皖贛兩省已屬北軍範圍然贛則聯粤維謹皖亦獨成派别南北两勢力在中部互相激盪固猶南優於北也自援鄂軍失敗以後至民國十年十一年間鄂皖贛三省遂漸入直系切實掌握之中然川湘兩省猶能以自治名義保持獨立也迨人民國十二年楊森入川而川禍遂起雖以熊但之奮鬭漸得勝利然川軍内部複雜袒南袒北趨向無定且實力已喪失過关前途未可樂觀也近則譚延闓由粤入湘而湘局又變湘省地勢不及川省之險峻陸地三方面俱與鄂贛接壤海軍尤可直抵長岳其地位又爲兩粤之屏蔽直系所以暫時放棄者一因趙恒惕尙肯虚與第蛇一因湘軍内部團結尙無隙可乘耳今譚趙决裂兵力已分趙雖出走實力尙未盡失苟趙能於最短時期恢復全湘則北軍或不侵入湘境而湘省將隠然爲直糸之附庸如譚趙相持不决或譚勝而趙敗則湘省終難免北軍侵入之禍蓋北軍知圖川難而圖湘易且據湘尤可以制粤粤勢不支則奉浙亦將有所忌憚而不敢發今日湘省之地位在戰略上關係如此重要謂直系肯顧全民意不乘機進取恐未必然也譚於粤亂正熾之時孤身入衡旣不能得後方之援助而欲以分裂殘破之湘軍抵禦强敵固已知其不可能乃欲藉甘言信使倖免戰禍未免近於無謀矣 
　　川湘兩省素爲中部自治運動之中堅今川則見厄於北而湘又見厄於南不惟南北兩方皆有破壞自治之嫌而本省人士又與有力焉此不能不令熱心自治主義者扼腕太息也川湘旣陷入危境此後南北爭點不在武漢而武漢反爲北軍策源之地此眞中部形勢之劇變其影響又及於南北勢力之消長矣 
　　吾人據客觀的事實叙述民國十二年中部現狀如此凡南北感情及是非正義之見概不論列然將來事實之變換除中部人民自身發揮其最大之能力外欲依據南北一方以圖寗息則爲不可能之事而南北有力者欲藉收服中部之效果以謀統一則去事實尤遠吾人就事實以測將來或將有一團結力較大之軍閥縱横一時不久大軍閥又化爲無數小軍閥而形成一軍閥之聯治局面再經多數人民繼續奮鬭或有眞聯治實現之日彼時中部五省又將爲此運之中心矣 
 
 

Page 41

 
 
第一萬八千一百八十四號;中華民國十二年 西曆一千九百二十三年十月十號
星期三 * *第二輯地方志（八） 
[民國十二年來之江蘇趙正平]  
　　江蘇擅人文地理之勝民紀以來常操左右政局之樞紐而爲文化先驅其地位之重關係之大遠非他省可比而由此所得敎訓足供全國後來師法者不一而足今試就政治社會兩方面綜述大端以爲第十二國慶之回溯 
　　甲政治方面江蘇隨在得風氣之先故政治上對於改建共和淵源至深關係至切大略可分四時期論述之 
　　第一胚胎革命時期人人知革命之母爲同盟會而不知同盟會所以有絶大勢力不徒在國外青年學子之虚聲組織而重在國内各地軍隊之實力團體此項實力團體各省所在皆有然發起最先潛勢力最大者無如江蘇江蘇之此項團體何在曰在南京之第九鎭新軍主持此團體者何人曰爲丹徒之烈士趙聲稍詳言之即趙氏以第九鎭標統之地位結合中下級軍官數十人大輸民族民權主義於軍隊而三十三標一標幾成爲革命結晶其後散而之四方者遂有熊成基氏之發難於安慶倪映典氏之發難於廣州林之夏氏之創造江西新軍冷　氏之運用廣西新軍而廣州黃花崗一役其中尤多第九鎭中之健兒迨辛亥一役嶄然露頭角之林述慶柏文蔚諸氏固皆趙氏在南京時之部友也此可謂江蘇胚胎革命時期 
　　第二扶植共和時期辛亥革命發動者武漢而扶植者實爲江蘇何也當清軍大舉壓迫武漢漢口漢陽相繼失守武昌空虚危比累卵使無第二重心遠力突起則各省響應義軍將蒙絶大不利而上海蘇州南京適於是時次第光復臨時參議院與臨時政府相繼組織成立全國人心爲之大振而義軍中心於是移轉於南京北軍主和之大計遂决清廷遂仆共和遂成此可謂江蘇扶植共和時期 
　　第三犧牲奮鬭時期南北和議旣定江蘇軍界中明達最抱不安者有二一爲冗兵充斥虚糜經費紊亂財府而無形中阻碍一切民政之發展一爲袁世凱氏陰懷異志而起義各省實力不足匡濟救正之故當時整理軍隊大計第一步取裁并減少主義以節餉糈以救本省財政第二步則取充實精練主義以防國難依此方針進行經年統兵長官均以國家大局爲前提犧牲權利解除兵柄兵額由十五六師而減至四五師裁兵迅速安全爲全國最此其急公勇義精神有足多者然第一不將結第二步方始之時中央與贛省之爭賄殺宋遯初之案接踵發生民黨激昂憤慨不可終日而袁世凱氏復陰取挑戰方策一方懷柔黎元洪氏罷斥贛李縱軍入鄂一方取疾雷手段移兵滬凟以制江浙是時汪精衛蔡子民諸氏甫自海外歸高唱正義主張大勢所激本主審愼之黃興氏遂亦一致用兵然南京軍界同志外權大勢内審實力知無勝理百計圖名戰爭卒以贛先發難不忍見贛軍之獨失敗令袁氏益橫遂本共同犧牲之精神以加入討袁而討袁之範圍於是乎擴大此可謂犧牲奮鬭時期 
　　第四和平調整時期江蘇之環境和平之環境也故南北統一之和議成於南京而癸丑討袁之役江蘇軍官亦多不主浪戰自此迄今十年間則江蘇當局均以和平手段調整大局其初洪僭號馮國璋氏以和平態度號召各省反對帝制而對於宣布獨立之浙江保持好意的提携其次蚌埠發督軍團團難舉國騷然而馮氏仍保其中立地位以超然於内亂以外又次張勳復辟段氏平之主武力征服西南而瘙氏從岑春煊氏之議復决採和平政策以入京與段相頡頏迨李純氏繼督蘇軍一本馮氏心傳藉和平名義聯合長江三督數窘段氏段氏武力主張終不得逞李逝齊繼此和平調整之政策迄未改變最近遂有和平公約之赫然出現而混亂雲擾之全局始終遂餘一片完好乾凈之土此可謂和平調整時期綜上所述一二三時期可表見我蘇省一部人士見義勇爲不爭權利之純潔愛國精神而第四時其又可推想我蘇省人士尊重人道愛好秩序之精神此第四時期最長故影響及於社會建設事業者尤大試進而論之乙社會方面蘇省十二年來之社會較之他省均有迅速之進步其尤顯著者 
第一當推敎育當民國二年蘇省厲行裁兵之時延黃炎培氏任敎育司黃氏對於中等初等敎育銳意擴充各種實業學校殆皆創始於是時至省立學校規模漸具而黃氏解職袁希濤氏不久任敎育次長又擴充南京高等歸範規畫曁南接收同濟而皆以歷史地理之關係此等敎育機關全在江蘇近一二年來二校均改大學曁南亦添設大學部一方又創辦全國未有之學校村除此省立國立之敎育事業外黃氏創職業敎育社以提倡全國之職業敎育袁氏自歐洲歸又創設義務敎育期成會專以鼓吹義務敎育其他各縣鄉之初等敎育如無錫南通皆努力向普及方面進行凡此皆蘇省十二年來敎育界之猛進而爲各省先導者也 
　　第二當推實業與交通蘇省應興之實業應闢之交通不可勝數以言進步殊不足論雖然較之以前有可稱者第一爲農業若江北之鹽墾雖今多停頓然將來期望未可量也若棉種改良若林塲苗圃若蜜蜂乳牛均有各種專門經營此皆農業方面之進步也其次爲工業歐戰前後大感棉紗麫粉兩貨之供不應求遂添闢若干新廠今雖蕭索然决非永久之現象他若水門汀事業電氣事業火柴陶磁珠瑯玻璃事業亦皆與日俱進有若干新公司出現此種工業漸興之趨勢觀之上海無錫南通各地尤著明也又次爲商業則金融機關之日多亦可見資本需求之殷至言交通雖民有之大規模交通事業無一可觀然小規模之交通若南京湯山間上海瀏河間上海南匯間上海閔行間均有汽車路出現其距離雖短亦社會上之一進步也 
　　凡此社會方面零星之進步在茲混亂時局均爲難能可貴之事實要其所以致此則純出於我蘇省人効忠共和淡泊權利愛好秩序與夫當局者十二年來對於大局採取和平調整方針之賜今後蘇省當局若能恢復民國元二年間厲行裁兵節餉以救財政之後塵而舉政治權力集注於發展敎育實業交通各政則今後國慶日之江蘇回顧其對於國家社會之貢獻必有什百倍於今日者是視我今日之當局其國利民福觀念較之元二年間之江蘇當局爲何如耳 
 
 

Page 42

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 43

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 44

 
 
第一萬八千一百八十四號;中華民國十二年 西曆一千九百二十三年十月十號
星期三 * *第二輯地方志（六） 
[民國十二年之南洋涂開與]  
　　南洋南洋吾國人耳之熟矣惟未曾親游者徒興望洋之嘆偶爾涉足者多乏周知之才政府旣無統計國人又少記載欲將歷年全僑事業動靜之情境遇憂樂之狀以有系統之記述一一呈現吾輩之前以供參考論列欣賞漢喟者蓋戞戞乎其難是以吾人研究南洋愈覺無有着手之處顧英儒佛格黎夫ｆａｒｒｇｒｉｅｖｅ有言『歷史所主猶戲劇也地理所主猶舞臺也』竊不自揣即以南洋羣島譬爲舞臺民國十二年間經過之事實演作戲劇此舞臺之演員及準備加入舞臺之聽衆或能對於此舞臺之戲劇得一明瞭之概念而興憂喜同情之感是則余草此文之所希望也 
　　美矣哉南洋之舞臺大矣哉南洋之舞臺氣候之温和物產之豐富風景之佳麗吾誠無適當之語以形容之曾憶古詩有云萬年無雪落四季有花開舊作有云萬種寳光金玉窟千層紅艶美人唇此二聯前者頗能描寫其氣候之和後者頗能形繪其藴藏之富然此猶爲抽象狀詞也 
　　一九一二年日人井此游南洋其述天然之景云帝國之南有國焉綠樹蒼蒼煖風習習四時不分寒暖極樂之鳥爛温之花鬱鬱者橡林纍纍者椰果一如印度古賢理想之樂土且海底眞珠山中金錫取之不盡用之不竭尙保蠻烟瘴雨之足云哉其摹繪透肖凡登過此舞臺者未嘗不許爲知言此猶不過就舞臺之秀美言之耳而其壯美之點則更有足以驚人者在 
　　吾人欲探此舞臺之壯美試披舊大陸之輿圖即見東經七十零度至東經一百六十度北緯二十餘度至南緯六十度之地有無數島嶼星羅棋布其中者即吾人所稱之南洋舞臺也舞臺之中有中國海焉假設以中國海爲中堂吾人翹首四望不學心神曠然堂之西北有安南暹羅緬甸諸邦暹羅灣之西有長而狹之陵地即英屬之馬來半島島之南端有島如圓珠者即世界第七位商埠新嘉玻也堂之南有婆羅洲在焉堂之西南有蘇門答臘島蘇島之東南島嶼連續宛如長城者爪哇松巴佛羅里的摩爾諸島是也諸島之東北婆羅洲之東南西里伯濟羅島西蘭島新基内亞諸島在焉諸島雄立屏擁深堂何其壯也至各島之面積馬來半島其面積約五萬餘方哩荷屬爪哇蘇門答臘婆羅洲及其餘各島其面積約七十三萬方哩暹羅二十二萬方哩斐律濱十二萬七千八百五十三方哩各新幾内亞諸島全南洋各各島之總面積實達二百二十萬方哩而面積近三百萬方哩之濠洲尙不在其内據此以觀此舞臺又何其偉大耶上列各島乃南洋全部之大略各島形勢互異交錯相成水秀山明雲烟縹渺爲千古之秘藏海外之寳庫美哉舞臺其秀壯莊嚴誠未許落文字相也茲將各島名稱分列下表用備參考 
　　此美麗壯偉之舞臺適在吾閩粤兩省之南如由香港至新嘉坡僅一千四百餘里以新嘉坡爲中心西北出馬六甲海峽趨加利吉打爲一千六百餘里西抵錫蘭之哥林堡埠爲一千五百七十海里商抵荷屬爪哇之巴達維亞爲五百三十餘里故由閩粤二省移住其間極使而爲吾僑之前導者實有人焉如晉（四一○）之法顯其人該印度航錫蘭游爪哇而較歐人最早發現南洋羣島之麻耳可波魯（一二九一）者實遠在九百餘年之前也次則如唐時吾國商賈遠南洋貿易尤夥大都携本國之絲茶易彼邦之香料至今土人尊中國人仍爲唐人焉復次明朝鄭和赴南自駕艨艟巨艦歷遍各島名城尤艶稱於史乘他如暹羅鄭氏吉隆坡葉氏等均聲嚇一時各僑先基旣固事業漸興招致同鄉等南渡者日見加多幾無島不有華人之遺裔今者移住益夥以新嘉坡一島論據一九二一年英政府統計全島人口四十二萬有奇而吾國僑胞實占三十一萬六千一百三十七馬來半島全人口二百萬而吾僑實占七十餘萬（據一九二一年人口調查非正式之報告）荷屬各島如爪哇蘇門答臘等全人口數爲四千七百二十萬零三千六百三十九人而東方人實占八十三萬二千六百六十七人（據一九二○荷蘭年鑑）内中除日本人二千零八十五人（據一九一○年統計）外均係吾國僑胞矣以歷史上觀之如彼其遠以地理上觀之又如此之近吾僑從事於海外如此之盛豈偶然哉茲列據民國二年（一九一三）十二月我國外交部發表移住海外人數之調查摘其關於南洋者表列如下俾資參考焉地名人數爪哇一八二五○○○暹羅一五○○○○○安南一九五三○○新嘉坡一○○○○○○緬甸一三四六○○印度支那一○二三五○○斐律賓八四○六○總共七處五七六二四六○ 
　　五百餘萬神明之華胃活動於南洋偉大之舞臺究以何事爲其主要之職業此國人所急欲深悉者以余所知吾僑幾無事不可無事不能上至握管之律師下至開礦之苦力鮮不視勞工爲神聖極活潑而忠誠此即吾僑一無保護之助力而卓然樹立於海外之特點也若分而論之其在馬來半島附近者大都以橡皮椰子甘蜜婆羅錫鑛爲業其在荷屬各島者以糖業煤油橡樹椰乾爲主其在安南者以棉米兩業爲大宗其在暹羅者以木米魚乾三業爲主要在斐列賓者從事於馬尼刺蔴砂糖烟草木料四業爲夥其在緬甸者經營米麥烟草三事爲多各僑均能克勤克儉體健志堅馴野獸爲家畜闢洪荒爲繡壞幾無島不以吾僑是賴雖稱之爲啓發文明之光亦不爲過居留政府固偉其勞績吾僑自身亦因而致資財由傭工而主人由小康而大富者頗難指數自辦金融機關者有之自開航路以行海輪者有之其他如製造廠農植場油池礦穴等無不經營得法獲利極豐其經濟勢力凌駕歐美商賈者比比皆是以善舞之資盡顺旋之妙又得極美麗莊燦之舞臺宜其進退裕如飛黃騰達極其揚眉吐氣之概即旁觀者其精神亦未嘗不爲抖擻也 
　　雖然舞臺之嘉劇未闌而幕中之悲劇催上即余亦不得不擲紅燄光芒之毫易此淺藍慘色之筆以寫此脚本矣 
　　自民國元年至三年各種貿易雖有起伏尚覺平穏民國三年（一九一四）至七年爲歐戰正　之期一時交通阻塞凡有存貨者略博微利可作戰爭品之礦業尤佳誰知滅燭回光刹那即逝羸人强走一蹶難扶糖業不佳樹膠失敗錫鑛停頓工人失業商店破產（新嘉坡一埠據報窮局調查數萬資本之大店至去年十月止因近來金融影響而破產者有八百餘家）相逼而來此猶不過經濟上之壓迫耳若政治上之壓廹所受之痛苦尤多吾遂一說明之如後 
　　民國七年（一九一八）荷蘭政府頒布抽收戰稅ｗａｒｔａｘ以來吾僑傾家破產者猶不能免於逃稅之罪因該稅率極重約抽財產百分之三十以上且有從民國七年倒回追收三年之例吾僑所受之影響特甚此其一 
　　民國八年（一九一九）暹羅之敎育條例實行其中扼要之點有三㈠凡中國人在暹羅充敎員者必須識暹羅文且須經其兩次之考試㈡僑生每星期至少須習暹羅文三小時㈢每一華校暹羅政府必派一暹羅人充校長且兼暹羅文之敎授據此三點觀之吾僑自辦學校之精神安在耶此其二 
　　民國九年（一九二○）基屬海峽殖民地頒布敎育註册條例後凡學校董事校員均須註册校舍敎授書籍等均有干涉之權偶有不如意處即可處以罰金當時雖要求豁免終未見効敎育上頗受其影響此其三 
　　民國十年（一九二一）六月美屬斐律賓之簿記改用英文西班牙文斐文之問題自其國會通過總督ｗｏｏｄ批准以來全島華商均認爲商業上極不便利之事屢次要求僅得延期實行之許可未達完全取銷之目的而全僑所費去之訟費已二十餘萬元矣此其四本年（一九二三）三月二十八日爪哇巴督命令頒布後限制吾僑敎育極爲苛嚴内中分爲九條第一條大意凡施敎者之姓名等及其所用之課本地點均須報告縣長第三條大意政府委員可入敎室宿舍視察詢問并有權令敎育者停止敎授第五條大意處罰或監禁身體或罰以金錢第九條視察委員有拘執敎員之權此令出後凡從事荷屬之敎育者均有畏心此其五 
　　之數者吾僑敎育上實業上所受之打擊何等創鉅育深耶吾甚不欲此悲劇而仍繼續以表演之因内外力之助此悲劇亦有未能長久存在者何則自華盛頓會議以後各國報政者苟非冥頑必有驚覺凡以狹義之愛國主義而摧殘人道之事抑壓倫之計或者不致任性直行而漫無注意也且外之逼迫加重内之團結自堅此物理上恒有之例吾圓顱方趾含生負氣之僑又何獨不然哉此吾僑在民國十二年内於管弦悽咽之時舞步遲徊之際又不學其穒有强顏自慰破涕爲笑者在也 
　　何言乎有破涕爲笑者在耶於敎育方面觀之民國三四年間國内熱心敎育者時往南洋巡視知南洋敎育之極不可緩民國六年袁希濤黃任之趙厚生諸君銳意恢復南京曁南甄陶多士乃竟如所願民國七八年南洋各埠感中等敎育之重要如南洋新嘉坡檳郎嶼均各開創中學一所仰光中學亦相應而生雖支持久暫之不同而熱心敎育之情則一民國九年厦門大學開辦以華僑而注意國内之敎育者陳氏兄弟而外未之前聞也民國十一年曁南學校因僑生歸國日多原校不足容納特在上海附近之眞如購地數百畝建築新校舍十二年八月一部分建築竣工并特開商科大學僑生聞風而歸者心益夥焉此皆敎育上之犖煢大者若於在實業方面觀之亦有可紀之事以新工業論如張永福公司之精心研究樹膠製造品卒有所發明陳嘉庚公司聘請歐美技師從事樹膠製造以與外人爭利林康祥君獨創石門汀廠之偉劃林義順君等包銷波羅之雄心中南銀行營業之發達馬玉山糖果之推行此均民國十三年事也 
　　以五百餘萬優秀之演員以一千五百餘年中十二年之事實表演於一百二十萬方哩之大舞臺計其成績雖其中悲喜交加成敗互見然以絶無保護之國民與齊桓節制之軍相見而克應對裕如其奮鬭之精神沈雄之毅力實有超逸絶倫之處惟古今之時旣異後停之敵加多設不隨潮流而圖進步則無以自處也是以今日吾儕之責任有二一方宜保持原有之地位一方更謀穏健之發展換言之即使已登舞臺者無墮落之虞將入舞臺者有可乘之機至於當地情形之熟悉各種技藝之優長猶爲餘事吾今後希望從事於南洋與有志於南洋者更有四大信條焉 
　　第一從事敎育者莫求外榮須尙實際 
　　第二從事實業者須爲大衆設想無急壟斷獨登 
　　第三畛域剷除團體乃固勿作小丈夫悻悻之爭時懷泱泱大國之量 
　　第四國内國外原本一家左右相携首尾互助能了此義萬事咸成 
　　縱觀右史横覽坤輿藐焉如余亦於不知不覺間自民國二年以來加入此美麗莊嚴之舞臺已十一載矣瞻望前途似抱有無窮之希望揭此信條當爲結論以自勉勵兼勗同志焉十二年九月二十二日初稿 
 
 

Page 45

 
 
第一萬八千一百八十四號;中華民國十二年 西曆一千九百二十三年十月十號
星期三 * *第二輯地方志（七） 
[民國十二年之雲南何作楫]  
　　雲南据珠江上游山脈盤亘河流縱横氣候調和物產豐富形勢旣屬險要民性尤極醇樸蜀漢曾依之以爲援應元代復資之而取中原民國肇興護國靖國兩役再造共和功績尤著誠滇越鐵道之高架鐵橋我國西南重鎭也惟以國家多故連年用兵人民苦担負之重政務有叢脞之虞一年以來執政者鑒於内政之亟當整理也于是力謀軍隊之收束敎育之推廣實業之倡導以自動精神作根本改革茲謹就各方面事實經過情形爲滇粤鐵道之一節 
海内一詳陳之 
　　（一）改組省政府實行自治雲南自民國十一年八月一日實行廢除督軍以省長爲最高行政長官而以軍政隷屬於民政之下省長下分設八司㈠内務㈡外交㈢軍政㈣財政㈤教育㈥實業㈦交通㈧司法各司分工合作力圖内政之改革刷新其在軍政方面所有陸軍及省軍皆實行裁汰認眞改編以期收束並𢿫頓團保加派勁旅肅清匪患地方秩序頗爲平靜而省縣議會皆依法開會縣並設參事會執行一切自治事件近復由内務司召集各縣自治機關人員組織市村自治委員會議已議决實行廢除城鄉自治而以市村自治爲下級自治機關曾經草擬條例呈省長轉咨省議會議决施行故自省政府改組後雲南政治已循一定之軌道進行而民治有可實現之希望焉 
　　（二）先期採用新學制並着手推行義務敎育促敎育之改進與普及雲南敎育司敎育委員會曾於民國十一年八月通過採用七届敎聯會議擬之新學制案加以修正發布實行即將舊有之法政專門學校歸併東陸大學改辦法滇粤鐵首之瀑布科東陸大學已於今年春季成立招收預科生兩班並補習生試讀生各一班又將甲種農工兩校歸併第一中學改辦高級中學預備分設普通農業工業商業各科第一師範學校改辦六年制之師範科别爲一系第二至第五中學改辦初級中學第二至第五師範學校改辦前三年之師範科皆酌量推廣班數女子師範亦改辦女子中學而於後三年增設師範科及職業科小學校概自民國十三年起一律改照新制辦理其提前辦理者聽現省城内外各小學校皆已改用新制矣義務敎育經委員會議擬推行辦法案分期舉行第一期自省會之昆明市區着手推行今年春季城内區已辦有成效秋季復就城外區照案推行以次及於各縣城及鄉村期於五年内普及全省此直系學校改革之大概情形也此外職業敎育有昆明市立之職業學校現設文事園藝印刷三科省會女子職業學校現設編物裁縫等科社會敎育有省縣市立之圖書館博物院通俗圖書館閲書報室巡𢌞講演巡𢌞文庫義務學校補習學校等項特殊敎育有婦女慈善團設立之盲人學校一所以上所述皆一年來雲南敎育改革之實際情形而滇省政府允酌增敎育經費以資改進（皆有預算案）尤可樂觀者也 
　　（三）舉辦出品展覽會設工商陳列所農林礦產等館並發布實施强迫造林辦法促進農工商業之改良雲南商業以省會及各大埠爲中心輸出貨品以茶葉猪棕畜皮藥材雜糧煤鐵銅錫爲大宗輸入貨品以洋紗雜貨及京漢川廣各種雜貨爲大宗工藝以金銀玉器業象牙業銅錫器氈毯火柴製革等項較爲發達農業則仍以一般老農依習慣相傳之舊法從事耕種故農工商業所恃以指導改良者在行政方面則每年籌辦各種展覽會設置各種陳列館在敎育方面則以通俗講演或印刷物藉以指導敼勵促進改良最近實業司復發布實施强迫造林辦法以期林業之進展此雲南實業大概狀况也 
　　此外關於交通上之設備水有昆玉輪公司小火輪可以航行滇地陸有三迤）滇分迤東迤南迤西三區）汽車大路修築之計劃省城内外各街道皆因石板仿馬路形式修築寛闊平坦通行極便交通機關如電話電報（有綫及無綫）郵務航空隊等頂設置尙稱完備關於公共事業方面醫院有英法兩國開設及雲南公私立者十餘所有昆明市職業介紹所有自來水公司電燈公司慈善事業則有公私立各善團至於山水之清奇則蒼洱昆華皆屬勝地花木之繁榮則山茶杜鵑尤爲珍品點蒼之紋石普洱之緑茶皆極名貴而城郭之壯麗衙署之巍峨尤足壯觀瞻謂爲我國西南重鎭豈虚語哉 
　　一九二三·九·十九·於滬上旅次· 
 
 

Page 46

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 47

 
 
第一萬八千一百八十四號;中華民國十二年 西曆一千九百二十三年十月十號
星期三 * *美商亞洲建業公司承辦山東宫家口黃河堵合工程大概說明 
[利用科學新法允爲治河先導]  
　　在中國人皆知黃河洪水泛濫災害之大故當上年陽曆十二月亞洲建業公司開始承修山東利津縣宫家口堵合工程之時人人皆極注目 
　　當時有災民二十五萬之衆在沿堤一帶流離栖止刻下此等災民均已還歸故土重建房屋再事耕稼今歲適値豐稔於災浸後得此美滿樂境其愉快可想見矣 
　　此次堵合工程係用機械新法爲時僅七閱月即已完全告成申報曾將作工情形拍照宣露 
　　先是山東省長熊公於西曆一九二二年十一月二十日與上海美商亞洲建業公司籨定合同共計工欵一百五十萬元即日由公司收輯災民使之工作挑挖引河築建隄壩於一九二三年七月十五日全工告竣 
　　乃自是月廿三日起河汎大泛奔騰澎湃爲近年來所未有直至八月二十七日河汛始落其初人皆爲新壩危而壩卒無恙 
　　當河流泛濫時急湍沖刷新堤爲勢頗劇亞洲建業公司因豫有種種設備故未出險現又加築護隄使此項工程特另穏固可謂經營慘淡精益求精矣 
　　此番工程利用新機創前此未有之舉知人善任資用罔缺山東省長熊公之偉績也監督者河務局長張公慶澐副局長王公露洪也公司之總工程師則美人栢士東也 
　　統觀全工可知黃河災害固自有其治法中國官場欲使斯民出水而登袵席即以此宫家口工程爲鑒也可 
　　山崠省長熊炳琦水像 
　　一九二一年八月利津縣宫家壩北隄决口淹毁五百村莊流離失所者二十五萬人 
　　此圖表不在椿架放下石塊河流頓緩蓋水勢至是已半减矣近椿架所堆之石即備用之石塊也 
　　於河流灣曲處開挖引河横截貫通先用工人一萬二千名繼加至二萬三千名 
　　一九二三年四月十五日開放引河導水入海遠近居民來觀者甚衆見此河流暢達皆手舞足蹈喜形於色 
　　於河流當衝築壩截流着手之先建築椿架下落石塊計用石塊一萬三千方 
　　開放引河之翌日河流即見通暢遵循老河道滔滔入海而二十餘萬流離失所之人咸得安輯而歸故土矣 
 
 

Page 48

 
 
第一萬八千一百八十四號;中華民國十二年 西曆一千九百二十三年十月十號
星期三 * *第三輯時論（三） 
[民國十二年剥極將復之政局]  
　　民國十二年本爲不祥之總統二届任滿之年一切政治之罪惡將於此作一大結煞若此結煞猶爲戴有假面陰肆獸慾而陽示人形則結煞不過五年之一關後將每五年一結煞别無改進之望此國民之大戚也吾今爲四萬萬父老昆弟諸姑姊妹乘國慶之辰額手作千慰之詞蓋以剥極將復之說進所謂剥者剥面無皮有獸慾而無人形使我循良之主人翁知政界出頭露面之人無一非魑魅魍魎一切倚賴心希望心黨派左右之心臭味離合之心無不死盡人人知非我心無適莫之主人翁起而自謀决不能解决此局且其所謂自謀并不用荷槍實彈以血肉之軀爲犧牲但用良心之主張坐以待之自然有一言興邦之機會然後歎聖人之作易以剥爲消沈之極地國民之熟語正以剥盡面皮爲貶斥之極端字義巧合剥極之後將復何物夫亦令未喪顏面之人使黃帝之子孫復其國基於禮義廉恥之上所謂四維不張國乃滅亡今從已滅亡之後由我主人翁重締造之丁斯厄運而不以國爲異族所吞噬此則世運之進化與癸之所以畀我者足令世界以均勢爲利而我主人翁亦實在未喪天良未嘗以國内之災害遽求庇於外人仍留一國國民之特性此即以其國自立於天地間之大本也今以事實言之本年名爲第二届總統任滿然第二届實未有總統之一物第一届袁正黎副爲合法之選舉其間袁氏叛國而伏冥誅而北洋正統之謬想方競傳袁氏衣缽以爭雄長黎在袁氏任期内依法繼任何足以奪北洋正統而代之則以一身孤寄於北洋正統之上而能屢起屢仆浮沈至今者在黎尙不免憤憤其實已享忠厚之報雖遇虎狼而無生命之險徒使逼宫奪印之羣小自造罪孽而唾棄於我主人黎倘退一步想已可自許爲君子樂得爲君子矣馮國璋爲張勳所作成藉補選爲副總統之合法基礎得以安然代終袁任而北洋正統始開皖直相擠之隙皖直相爭徐世昌得利幾欲冒北洋之正統而有之夫以皖直固有之野蠻軍隊統系不能自雄而投畀於徐世昌是即北洋系已破壞之實騐而彼窟穴其間者尙不覺悟至今猶有北洋正統之名以爲野蠻軍隊不自殺不止之一重魔障彼昏之不醒亦我主人之福可於十二年國慶之中附一吉語者也 
　　徐世　之通身本領在自知曹　北洋正統惟有令北洋軍閥日夜交　而後得假息於其間故北洋之破碎固緣各有獸慾不可消弭亦賴徐世昌爲交鬭之媒介其始用皖制直而去馮乃爲安福所擁立之非法酋長繼又用直反皖而去段復嫌直不可制更造奉直之釁而欲兩利之直恃吳佩孚爲長城一勝再勝取威定覇若能爲國民之所欲爲斯時之吳佩孚或且挾武力爲後盾以國民未醒之迷夢爲前驅未免再振北洋之緒乃天不祐之使吳佩孚僅知武力不知民意已信用大喪而又臨之以力不能抗之北洋末代首領昏憤顚倒雖吳佩孚亦無如之何酋長之位指日高陞北洋之系指日消滅此又於十二年國慶中得下此定斷者也 
　　將截清十二年分之政局言之則當從徐世昌伏罪竄跡時始吳佩孚逐徐之舉大快人心然一鼔而下樹立黨援把持財交兩部以裕已餉其失敗乃坐此洛與保爭餉源曹且側目曹家將盡反吳佩孚吳在野蠻軍隊部斷無統一曹家將之力野蠻軍隊中將領不知爲國効命之義惟以身先家將於奴顏婢膝中爭得雄長以爲榮以故不惜私鬭之威靈决不能呼嘯醜類於是王承斌馮玉祥之流乃得戴曹以制吳挾其入門見嫉之私而洩其奪食不均之限董康以書迂經張弧欲引爲傀儡反致以戲爲眞嚴究張弧九六公債下落爲吳佩孚所引重而推舉之旣於軍閥無淵源又以書獃不善戀棧自然先去其間頗欲仗吳之威𢿫刷積弊裁抑冗濫幾爲北洋回返照之光吳挫而吳所主張之内閣隨倒司法外交兩系所合組之閣退出政局是時正十一年之國慶時期遂造成十二年國慶所得之稱慶事實矣 
　　民國之墮落至張紹曾而極内時國會與張閣爲狼狽大足以喚醒國民揭官僚政客之眞相以前國民所疾首蹙額者軍閥也有張閣而敎猱升木議員忘其所以莊嚴之國會其風氣乃如清季之佐雜官廳請託無恥而以票賣總統爲結穴賣者議員買者軍閥賣買兩造司毁一爐此造物之巧也以一次國慶爲一年度十二年席之始即有賄選議長之公案十二年度之末賄選總統繼之經此嘗試買票之懲創不爲不酷一經出手以後欲罷則虚擲鉅費心不能甘不罷則捉獐失兎永無得手之日始則以利誘本來投靠之人冀動反對者之慾至反對者果挾願望而來不得不有以應之而所償超過於投靠之諸奴諸奴反矣反則轉以投靠者爲反對者反對者爲投靠者輾轉增價張羅雖至海枯石爛不能得不二價之牌號後有野心家鑒於十二年度之參議院永無議長新華宫永無總統可以不用此法此亦自然之制裁也 
　　内閣之無恥以張紹曾爲極張閣中之要結議員敗壞廉恥以李根源爲極十二年度中北京政界迥非人境誰實造之而黎猶倚李根源爲柱石則其心目中安知有政治之綱紀可知黎之昏庸在十二年度中作總統眞所謂方以類聚也觀其命令必用駢文并見其胸無皂白將以博主人翁之贊賞耶將以動軍閥之憐才耶要此皆爲小節黎之最大失着在曹吳擁戴之日旣已討價而不待還錢遽從奴輩熱中之勸進輕入白宫遂成一籌莫展之局假使乘曹之輕率逐徐徐黨持國無元首之危詞鞭策於後而曹吳惴惴不自安之中黎以漫天討價而得其着地還錢稍稍有事實以慰國民國民之感黎爲何如且黎以敝屣其現成之擁戴而爲國民爭幸福則已養成其法律總統之資格而不必受事實總統之譏彈天與以無上之機會而放棄之此又躁進之一念累之也凡事本大有希望而自趨於絶望之途者又豈獨一黎也黎果在天津始終藏拙亦安得與張紹曾李根源等同爲政治之罪人使萬世談政治之昏濁者必舉十二年度之黎任期間耶南北政局同此一轍知其白守其黑知其雄守其雌後起者勝天道之自然自今以往可知殷鑒之不遠矣 
　　凡此皆剥極必復之現象而又有一已呈之佳境焉則經十二年度之試驗一切偉人名流皆無搖唇鼔舌之餘地俱吐一詞無人不蚩爲鄙倍偉人名流之所爲大則塗炭生靈小則攫取權利前年度中逐徐時尙有偉人名流發言全國人民不盡覺其可醜今則聞其發一高論獻一奇策非掩鼻而過即怒目而視不肯復以主人翁本有之人格爲偉人名流所假借而犧牲之此即主人翁不自菲薄之見端也張紹曾李根源旣去又難得有高凌霨等一夥攝政之曹家之奴承其乏使政府之爲政府深印於國民之腦中其臭穢至不忍道而軍閥官僚之不可嚮邇旣不虞其根株之不拔而同時能盡毁在野之偉人名流并不令其萌蘗之復生掃除廓清之功十二年之一年中直挽回三千年之刧運讀共和敎科書百年不及度民國十二年中之一日古人願爲太平之民未免倚賴性質爲民國十二年之民乃眞合學問事實而一以貫之人人以生値此年自慶是眞能發揮國慶者 
 
 

Page 49

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 50

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 51

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 52

 
 
第一萬八千一百八十四號;中華民國十二年 西曆一千九百二十三年十月十號
星期三 * *第三輯時論（六） 
[日本震災與我國所得的敎訓章鴻釗]  
　　只想閉户獨善的我國同胞對於那樣大的歐戰又對於這樣久的内鬨却沒有感動還是昏昏沈沈的酣睡着想不到接着日本地震的電報便像霹靂一聲的驚破了清夢引起不少同情的辛酸還要攘臂振呼勉盡一點同洲的義務這眞有些蘇醒的希望了再轉一方面去看看有的回想到科學的價値解不掉一種懷疑有的靜念着偉大的自然更加上一層恐怖這也算是人類普通的心理也許我們對於自然的研究就在這懷疑恐怖裡邊闢得一條發展的新路但又轉一方向去看看却覺得完全不對一般國民的心理早已懾伏在一種毫無根據的謠言底下不异儘量去曝露他藴藏的薄弱和常識的淺陋眞好像才蘇醒過來又喫了狂泉的水一樣 
　　地震的學理本來屬於地質學的範圍但在測算和豫防的方面却也有相當獨立的領土所以科學裏邊早已有地震學（seismology）一科了無論那一種科學大概最初都極幼稚到後來才逐漸發展逐漸分離逐漸獨立又逐漸變遷學理越進越深總沒有終了的境界地震學也自然是一樣的不過地震的起源每在地下深深的藏着不像地面上的自然作用容易直接云觀察所以要覔豫知的途徑也比較的稍難但旣成一種科學當然要受因果律的支配就是日本這回地震也有最明著的地質和歷史的關係决不是偶然的一回事或疑地震雖有相當的原因何以這次日本的地震學家竟沒有什麽豫報現在却不能斷定他們有沒有豫報但記得約二十年前他們早已有「五十年内東京當發生大地震」的警告了這個理由因爲歷史上地震的統計大略有一個活動的周期東京的大地震從日本慶安二年（西一六四九）元祿十六年（西一六九四）到安政二年（西一八五五）中間經過三次平均恰得一○三年在這個平均期内認爲同樣地震有復活的機會所以有這樣堅决的論斷再從下圖去察看日本地質主要的構造和三島主幹平行的方向恰成一帶從西北到東南的火山脈 
　　這就是地盤裏邊一個縱的裂隙帶還有從富士山南東南向太平洋的一帶大山脈這又是一個橫的裂隙帶裂隙帶裏地震自然比較的容易發生震波的傳達和第一個裂隙帶平行的他們叫做縱震和第二個列隙帶平行的又做叫横震東京一帶的地位恰當縱震和橫震的交叉點所以地震也比較的最多並且從橫震起來的損害比較的更大這樣看來東京一帶的大地震早晚是要發生的並不是絲毫沒有覺悟的了 
　　若再展開世界圖去察看地震分布的位置從日本北經千島達阿留希安羣島再入北美與落機大山脈相連續經中美更接南美的安特司山脈又從日本南連臺灣非立濱羣島經南洋諸島達新錫蘭再與南美線結合這線在太平洋側的傾斜度每較他側爲急常稱他是地殼構造上一大弱線大小地震沿這線起來的最多還有第二個弱線是和阿爾波司喜馬拉耶兩大山脈大略平行的復經馬來半島在南洋諸島左近與第一弱線相接所以伊太利希臘黑海的南部小亞細亞高加索地方和印度等處地震特多有時屢發大震我國南部像雲南廣西等處歷史上有不少地震的記錄大約也還是受第二弱線的影響除去這二大弱線地面上還有多少零碎的地震區域總和地質構造保持相當的關係這是不容懷疑的不過地震每次於地下藴積的原力要斷定何日何時何刻某處當發生地震事實上還是不可能的像現在的天氣預報根據總算確實了但有時還要錯誤何况地下複雜的關係呢並且對於這種早晚莫測的災害臨時的應付遠不及平日的預防家屋的建築材料的選擇市街海港的位置等等震災波及的影響都是很顯著的日本明治二十五年已經創立一個震災預防調查會凡關預知地震及减輕災害的種種問題均由國内知名的專門學者分别擔任研究努力指導他們在平日也不算沒有相當的成績了像民國九年十二月十六日甘肅的地震也未必有這次東京的利害並且地方本不繁華人民並不稠密火災海嘯都是沒有的但據各縣報告死亡多至廿三萬四千一百餘人要是像東京橫濱那樣繁盛加以水深火熱更不知道要死的多少了查日本以前的大震總算寬政四年肥前一次死一萬五千人弘化二年信濃一次死一萬二千人爲最多安政二年江户的地震死的也不過六千七百人但現在的東京决不像安政時代的江户人烟市街越稠密文化設備越齊全一朝地震勃發導火線越多死亡律也自然要增大本來地震的時候死於火患的定比直接死於地震的要多幾倍從前日本濃尾的地震笠松地方因有火災四千七百三十人中間死二百一人就是每二十四人中死一人的比例但别處震度相等不起火災的地方每百人中僅死一人這是一個狠明著的實例據最近報告東京殞命的共七二·六○一名一說七七·八二三名平均約七萬五千人又據東京市調查課最近報告原住人口一·五四七·三五一人就是每約二十一人中死一人的比例比較濃尾地震笠松地方的死亡律還稍大又據最近報告東京原有家屋六三八·四六五户燒失及毁壞的家屋三三○·○一三户（是報告中最少的數一說四一一·○三五户）就是每約二户損失一户的比例從死亡人口和原有家屋的比例就是每約九户死亡一人查日本從長慶元年至安政二年二百六十年間全國經過大震三十回共計死亡人數約七萬人恰與這回東京一地的損失相當眞算得空前的浩刼了横濱旣有火災又有海嘯人口和死亡的比例一定比東京爲大報載横濱外國領事死亡甚多東京外國公使却都無恙這就可以得着一個比較了 
　　關於震原的問題傳說不一一說一東京西南二十日里（一日里約中國七里餘）大島東四日里的地點一說起於伊豆半島對面之大島間海底中裂縫一說在馬入川右岸厚木町之西小原田之北一說在熱海東約三十基羅米突距大島北十四度西約二十五基羅米突之相模灣最終部一說起源於東京中部地殼的收縮又一說歸於富士山箱根及伊豆半島一帶火山脈活動的結果本來測算震原地的方法也有幾種有的用求等震線法有的用求震動方向法若在法質調匀震動速度相等的地方可以從震波到看的時刻去計算又若震源在海底可以從初其微種繼續的時間去計算我們現在雖不能斷定何種報告的精確但據理推測這樣大震决不單是火山活動波及的結果從前日本的大震起源於地殼構造的居多現在東京中部有沒有地殼收縮的現象雖不容易去觀察然在震動以前傾斜計上不應沒有相當的記錄這回地震東京灣沿岸最烈橫濱且傳有海嘯似乎說震源在距陸不遠的海灣中的較爲近理本來東京一帶的地震歷史上有兩種（甲）震源在太平洋方面（乙）在武藏及附近大約（甲）種區域廣大元祿十六年江户小原田的地震屬於此（乙）種區域狹小像安政時江户的地震與明治廿七年東京附近的地震屬於此種這回地震波及的面積也還是不小所以推測起來也當歸（甲）種一類不過震原自然不是和從前的位置完全相同的從九月一日日本發生地震以後各地方傳來地震的電報狠多最著的像九月二日甘肅固安的地震後來又有直隸徐水高碑店一帶的地震十一日又有湖北喜嘉魚縣的地震同時又傳有印度的地震在美州太平洋沿岸一帶最初相傳有海嘯後來有加州猶勒加地方的地震同時還有地中海西西里島及馬耳他島的地震一般推測總說和東京的地震有不少密接的關係但也不能一概這樣斷定的本來地震有「局部的」「非局部的」兩種前者震域比較的小近震原處震動非常劇烈後者震域極大有時還要波及世界全土但因震原距陸過遠直接的损害却不甚大這回東京的地震自然還是「局部地震」的一例有時因一方發生强震忽然引起鄰近地方一種震動這也是常有的事實不過要將中國内地的地震來和東京的地震併作一談不免有「風馬牛不相及」之感固原地震雖僅後東京一日然民國九年甘肅的地震固原距震原最近損失也最多後來餘震頻頻據該縣署報告至十一年十一月三十日止餘震五百十三次又據報載民國十一年八月三十日固原也曾有劇烈地震有這樣明白的事實便知道這回固原的地震還是民國九年大震的餘波不是直接受東京的影響的大震以後小震常常續發也有比較强大的震動這京叫做餘震aftershockc還有經若干年後仍起餘震的我國的固原地方就是一個好例餘震的次數在地震計上的記錄自然此人身直接感觸的列要完全並且知道幾回結果後後來還可用算學方程式來推算可以知道某年某月某日餘震可有幾回東京大震後第一個星期内餘震已經有一千多次後來不知道還要加上多少個圈哩所以我們知道這回固原的地震完全是民九的餘震其餘徐水高碑店的地震嘉魚的地震無論從地理上去觀察或從學理上去觀察都不能看出和東京有多少的關係這種微弱的震動平日也不是完全沒有的不過在世界和平的時候也就沒有人去打鋪張揚厲的電報了我們要不怕牽强附會還是美國太平洋沿岸的海嘯和加州的地震比較的可以和東京的災害聯想得上去但要取學者的態度却又不能沒有一點憑據輕輕的去下斷語的至於印度和地中海的地震自然又是從第二個弱線來的了 
　　委實說來從地質的歷史上去推察未嘗沒有全世界大革命的時期就是將來也免不得要重演一回究意幾時可以重演這回故事呢現在雖還沒有可以報答的消息單從理論上說去一定要地殼全部的均勢逐漸破壞後内部積蓄的動力緊張到不能抵抗的時候才得發生一回大規模的造山賖用那就是世界大革命的最好時機了現在不單是沒有這樣大破裂的前兆從地質歷史的年齡上去計算也還像是第四紀少壯有爲的時期從前早有人算出第三紀的年齡約三百萬年到了第四紀纔不過三十餘萬年地質的歷史雖不能有完全一樣的周期但也决不像人類的歷史可以隨便去「改正朔易服色」的本來第紀中間也可以有幾個分期但是人類共同的生命無論根據何種先例至少也得要和第四紀相終始不能單單和第四紀的一分期相終始的所以我們還不少光明的前路儘可放心去努力發揮人類固有的天能建設世界遠大的事業再退一不想想世界果眞不按着從前的常例竟已快到了第四紀的末日我們也當有一種「縱浪大化中不喜亦不懼」的氣概來維持最後的人格何必終日在恐怖中討生活呢 
　　閒話少說我們看見這次東鄰的慘害以後也當得着一點有益的敎訓震災後眼前要注意的就是一個救濟的問題和一個防疫的問題後來還有一個改良建築的問題因地震死的且不必說負傷的和無衣無食又無家的人民一定還比死的更多要是沒有相當應急的辦法災後的　慘害正不知道要擴張到怎樣程度我們𢌞想到民國九年甘肅的地震死亡人數多至二十四五萬自然一大部分是災後處理不善的結果况且那時候正在嚴冬運輸又復阻梗間接死於負傷和凍餓的一定要比直接死於地震的還多幾倍大震以後爲的家屋破壞飲水缺乏疫癘自然容易發生現在東京一帶已經有發動的朕兆了他們交通便利呼應靈敏災後處理的方法也自然比較的完善要是中國再遇着這樣災害不必像甘肅那樣偏僻就在舟車朝夕得達的地方究竟有沒有應急的辦法又有沒有舉國一致輸將恐後的勇氣這是我們應當自課的問題對於這次鄰災又得着一回借鑑的機會了天災中像地震那樣慘酷的程度本來不多見的但在地震較多的國家却因一時受着莫大的損失得從實證方面去研究地震的原理和豫知的方法更從建設方面去改良建築減輕日後一朝再起的災害這種災後獲得的價値也要算極重大的中國的震災歷史上也不在少數民國改建以後旣遇着甘肅那樣慘劇災後仍沒有一架地震計的建設橋梁市街還是那樣穴居生活也還是那樣政府不肯提倡人民不知改良我們對於甘肅及其他境地相同的同胞怎樣解除掉良心上的督責呢 
　　原來世界上地震區域果然大略有個限制若要完全去消滅這種災害無論科學怎樣進步人類决沒有回天的能力我們從前祇想依着環境去圖生存現在方知道物質界裏的環境還是容易破壞的那末究竟應該依着什麽呢我們試回頭想想現在日本刦後的災民究竟是依靠上帝在那裏呵護呢還是依靠人類的救濟這是不消說的除去他們本國的同胞世界上無論那一國那一族人民都是抱着人類共存的覺悟在那裏努力救濟他們就是我們東方最貧窮的同胞也還得要醵幾個錢運幾石米去借來表示一點救災恤隣的意思這不是一種天賦的人類的道德嗎所以我們敢下一句斷語道人類要依着物質的環境去過生活還不如依着道德去過生活環境有時還要破壞道德沒有時候可以破壞的 
 
 

Page 53

 
 
第一萬八千一百八十四號;中華民國十二年 西曆一千九百二十三年十月十號
星期三 * *常談 
[國歌之評評論箴]  
　　或問中華民國號稱四萬萬人何以無人能按照國情製一國歌而必襲用四千年前之卿雲歌意者我國人即此一端已足表示其無絲毫之創造力乎 
　　余應之曰此不盡然也我國人自製之國歌在元二年間亦正不少余不敢謂其盡無創造力也特政府愼之又愼選擇太苛旣不敢毅然决然採用其一而又不敢自製一歌頒布於全國至全國同聲有需用國歌之要求乃不得不已靈於四千年以前之卿雲歌而聊以塞責矣 
　　今届雙十飾吾知卿雲歌又洋洋盈耳矣誦糾縵縵之句當感想於全國之亂象誦旦復旦之句當感想於革命復革命之重苦吾民聲音之道與政通誠哉是言也 
 
 

Page 54

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 55

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 56

 
 
第一萬八千一百八十四號;中華民國十二年 西曆一千九百二十三年十月十號
星期三 * *第三輯時論（七） 
[大地物理理論高魯]  
　　時至今日人造世界七日完成宗敎家欺人之談可以已矣時至今日神道設敎之所謂兩師玄冥雲師豐隆風伯飛廉雹神李左車諸說皆已不攻自破矣科學上發明之器如避雷針也如散雹筒也如放晴砲也其對於自然界所顯之功能實足以左右造化而出人意表向者皆謂飛馬星宿之愛勒華星距地球最近量其距數不及百分秒之七五今而知與地球相隔最近者非此光亮之一等星當屬飛馬宿内光力極微之第十三等星量以弧度不過百分秒之七九耳若論星雲之數距今五十年前所知者僅有八十而今日由攝影術之所得已在十萬以上二分鐘之照片攝得恒星二千十一時間之照片可得三萬以上之恒星其遞演遞進有如此者 
　　物理學上遠窮恒星之組合無論矣但就日系言之日局原始論太陽組合論各游星成形諸學說薈萃數世紀以來之觀測聚集數百輩學者之精神若畢舉而紬繹之可稽之名著何止數百卷更爲舍去日局而談實迫處此之地球分類推求亦非百數十卷之書所能窮其奥竅提綱挈領依物理而談大地之搆造爰採四端以明眞相凡此四者均由學術測定一曰地殼强度二曰地體重量三曰地身熱度四曰地震外因 
　　地殼强度 
　　地理學之區分因氣候不同而有暖帶寒帶之别介其中間者謂之赤道在赤道帶上所見之現象晝夜長短平均氣候寒暖齊一變幻最小但因赤道自成一帶圍在地腹而所生之影響至大設若地球外體爲渾圓者又地體之凝結逐層之配合同厚薄同中心則太陽太陰對於地球所施之吸力皆集於地心地軸所偏之向永遠平行其在天球中所指者亦成永遠有定之點無需歲歲轉移二萬五千七百六十五年而成一周不幸地球之腹部隆起成赤道帶受太陽太陰之吸力而移轉之方向時時更易生長週期之變差一曰歲行差關於太陽者一曰章動差關於太陰者爲天文學上重要之推算也 
　　地體中心果爲流質抑屬完全實體爲此問題之研究者久矣法儒賀京士推算地殼厚薄定出二例謂地球中心完全實體以全球質體之結合抵抗日月所施之吸力則抵抗力强倘地心尙屬一種流質則與日月吸引之力相抗衡者僅屬外殼一部之力而與地心流質無與也則抵抗力弱由是知地殼愈薄吸力愈大地殼愈厚吸力愈小用算術而求其定數厚度之可知者約在千三百與千六百公里之間適當地球半徑四分或五分之一云 
　　反對賀氏之說者爲法儒戴侖黎而表同情者則爲英儒湯姆生湯劉更以潮汐之漲落推求地殼厚薄之影響仍設種種定義推算年均强度謂其最弱者超過玻璃强度其强者等於鋼與鐵焉百年以來機械學日就發達之途而機械之作用則以氣壓大小爲基礎推算地心所受之氣壓一方公寸面積當任三百億公斤之壓力參以特質耐性之試驗知巒石球體在七百公斤壓力之下而成粉鎔化石球體之成粉約需二千公斤壓力青斑深紅碎石球體則需二千五百公斤壓力至於鲖質鋼質之球所受壓力或兩倍或三倍之以視地心所受之壓力其堅强爲何如是豈區區短期之風雪雷電所能震撼哉 
　　地球重量 
　　地球表面之形象大之如山高水長小之如扁橢差數無不曲盡其微至於全體之輕重如何則尤爲學者所注意而必欲權衡之也一言其術亦云簡矣甲術之試驗覓高山一座其四周皆爲平地取一圓錐長繩直登其巓險其垂直之綫則地球立體之大小重量之多寡最精之數可於此得之蓋因埀綫斜偏之差數即爲推算之基礎因其偏差由是知高山積量與地球積理之比更由積量求其重量即全球密積自亦不爽毫釐矣 
　　乙術之試驗則用鐘機搖擺鐘以所在地點不同搖擺之次數多寡則有定設置一鐘於高山之頂記鐘擺每時所搖次數取山巓所記之數與移置平地時較之其數必當減少因山嶺之度高則其距地心也遠但因上山漸高地位雖屬上升而氣壓之量則又漸減亦减少搖擺次數之一端二者互相和緩而崇山之積量又適爲地球比重之一法也 
　　一世紀以前英儒馬斯克林在英國境内擇一山曰舒希陵實行甲種試驗因舒希陵山地之地質旣已預知周圍均屬平壤推算公式愈形簡單馬氏先在山南山北各測頂距之星二站相距適爲一各三百三十公尺用犬地測量三解術以二站之距離爲底綫定出南北二向相差之數求山形之隆起及立體密積重量各項要素因之推得二部圓錐埀線之偏差按諸報告所言謂山爲石英組成强度等於三有一比諸地之密積當得五有四馬氏奔走曠野三年之間始獲有此成績事在公曆一七七四年 
　　復逾一世紀法儒郭畢二君竟於陋室之内實行精細之觀測巴黎衆技藝學校之地窟即爲二君試騐之塲所用測器經多數學者之改良有中空之小銅球二内裝水銀用鋁管聯合而溝通之一受吸引則水銀并在一球以驗其倍增之數並置遠鏡於室外窺測球面所裝之刻度雖細微移運亦能覺察探其結果適與馬氏所測者其差甚微云事在公曆一八七零年 
　　此項問題近由多數算術家之解决謂重量之推求當以三項密度爲根據設地面密度等於十一則面與心直徑之中間當八倍之其在地心當十倍之又豈隕星冰雹諸災所得以損壞之也 
　　地身熱度 
　　地内藴蓄無窮之熱度入地愈深者其熱度必愈大斯說普矣按其定律雖無精確之數要其逐漸進深則熱度逐漸增長無庸疑也自温度表發明而後從事實測地身熱度者約略言之可分三部有礦内之觀測有井底之觀測有海底之觀測但礦内井底所測得者屬於最高温度而海底所測者則屬於最低考最高温度表與地温表之發明屬於實測地内熱度之名家一曰華費汀一曰馬瞿士故或稱最高温度表爲瀉出表蓋因此表原理使水銀在管内之作用遇熱度愈高之地其瀉出之力愈大不令管内留有眞空之餘地故昇至最高之際水銀不自降下而紀其最高之數云至於最低温度表之制則反是焉海底熱度之實測經英國科學旅行團詳細考察爲世界學者所稱許據該團報告所云知近海底一層之水流適等於零度爲求其理知因冷水密積重故沉於海底其浮於上面者受日光之熱温度漸增故密積薄至於湖底之水則較温於海底亦因密積不同之故也 
　　礦内熱度之觀測因礦質組合不同而生特種之關係炭礦之熱度較諸五金礦爲高就五金各礦而比較之銅礦之熱度較諸錫礦爲高取金屬礦與石質礦較之金屬礦之熱度較諸片石礦爲高片石礦熱度較諸君石礦爲高不獨原質化合之作用不同而導熱之力量亦各有其特異之點也茲將十七世紀中葉至十八世中葉在礦内所求熱度之不同爲之列表以資參考焉表一 
　　礦内熱度觀測表 
　　序次礦地觀測者礦深若干每進若干增一度一礦内試騐英儒衫爾策二礦内試騐英儒貝爾三鉛礦熱度法儒郎蘇納四百公尺十九公尺四鹽礦熱度法儒　斯爾三十七公尺五嘉麥礦内法儒谷德葉三十六公尺六里泰礦内法儒谷德葉十九公尺七登磁礦内法儒谷德葉二十五公尺八聯合三十處礦山英儒李舒四十二公尺九西伯利亞礦山德儒顧發二十公尺十德國境内礦山德儒顧發五十七公尺十一礦内熱度統計表英儒弗克斯一百公尺十五公尺十二礦内熱度統計表英儒弗克斯三百五十公尺四十一公尺此表限於十七世紀中葉至十八世紀中葉 
　　由井底而騐地身熱度自十八世紀始有之其爲大地物理增絶大之價値者當推伊庫斯克之大井此井於一八二八年開掘本爲探求飲料之設備不意挖深三十五公尺仍屬凍沍之區後以多數學者之請求始行繼續探採工作逾十年并深一百十六公尺而結凍如故物理學者明登托夫於一八四四年實測此井知進深二公尺得冰度十一度自八至六十公尺得冰度四度在一百十六公尺炎井底得冰度三度云其他各國在大井内之試驗亦爲列表以證其不同之點焉表二 
　　井内熱度觀測表 
　　序次井地觀測者井深每進若干增一度一　　納二十七大井　儒施伯紀二十公尺二柏林大井德儒路德斯突夫二百八十公尺十十公尺三柏林附近大井德儒路德莫爾四十公尺（二百一十公尺一九度九百九十公尺四　度）四德　明登大井七百公尺三十二公尺五瑞士舒尼佛大井德那尼弗二百二十公尺三十二公尺一六巴黎陸軍學校大井法儒華賓訂三十一公尺七巴黎城中各井法儒華賓訂三十或三十五公尺八巴黎克能大井法儒華賓訂二百四十八公尺二十八公尺九巴黎白絲大井法儒華賓訂五百七十公尺二十八公尺十大公國盧克森埠大井法儒華賓訂七百三十公尺三十三公尺十一意大那卜大井法儒華賓訂一千六百公尺四十五至一百九十同此表以十七世紀爲限其他尙在調查中 
　　地震外因 
　　地球震動之原因就其自身探求其關係亦有數種曰斷層地震或因地殼沿埀直面或斜面而起變動或因側面中岩石發生上下及水平不移動是也曰陷落地震因地殼内生裂罅岩石變動向下傾斜是也曰火山噴發因融岩外射衝擊之力而地面爲之震動是也按火山之噴口當以千計而長燃不滅者僅有三百二十三處爲展地圖而探其原凡爲噴口均與水線接近而島嶼之由火山而成陸者則又十三八九溯自美洲西岸而日本而新西侖沿海而來皆火山噴口包圍之域是則海洋與火山之關係尤不可不知者火山不得長流不竭之水已熄者不能復燃未熄者亦無强大之能力近者化學試騐知噴口之射焰所含水蒸氣爲多融岩之高冲不得水蒸氣之大漲力未能遠射意大利維斯夫噴口之觀測謂每日融岩之射出亦分兩期與海岸潮汐之漲落相間各一時皆其明證也 
　　小潮大潮之進由退於日月吸引之力而生由潮汐之影響而悟地震之外因則有法儒百里君精細之研究百君曾會聚一百二十五年之觀測分别週期茲爲彙集成表有以次數計者有以日數計皆有以最高最卑行計者有以日中夜半計者實爲有價値之資料足以供吾人之參考也日本今年九月二日之大地震在十一時五十八分適居日中故其震力較大一八九一年十月二十八日亦爲日本有數之地震適在秋末冬初此種震期震時所當特别注重也表三 
 
 

Page 57

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 58

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 59

 
 
第一萬八千一百八十四號;中華民國十二年 西曆一千九百二十三年十月十號
星期三 * *   
 
 

Page 60

 
 
第一萬八千一百八十四號;中華民國十二年 西曆一千九百二十三年十月十號
星期三 * *青島林務接收後接收後之概况 
　　青島林務自德人於一千八百九十八年開始經營日人繼之迄今二十餘年始養成葱鬱之狀况據現時調查雖無巨大木材而佔計價約可値三百萬元魯案交涉時日人索價與他項公產并重後經委員凌道揚高秉坊二氏嚴重交涉數次結果林務一項無價移交接收後歸林務局管理繼合併李村農事試騐塲改名爲農林事務所林政區域仍分青島李村嶗山三區官林二十一處合民有林面積二十四萬餘畝苗圃有五計四百畝市内公園十三處果園十一處接收之際秩序未定保護一端當時頗不易辦幸由林務局編練林警盡力維持林務始未至大受影響而一切林務規則如造林獎勵規則水源涵養規則民有林監督取締規則森林警察規則森林保護規則森林罰則森林禁令公園游覽規則及行道樹保護規則等九種亦繼續公佈施行計本年内經營之大概情形約分數端如下 
　　㈠造林育苗接收之初年造林工作未能大規模進行計於嶗山水源林地用直接播種造林法播種橡子及松樹六萬餘穴栽植蟲災及大災跡地二百餘畝獎勵民林發放樹苗十萬零七千餘株苗圃内移植樹苗百十三萬餘株明春均可供林塲植栽之用新播種之各種幼苗四百餘株 
　　㈡公園行道樹本年除擴充第一公園建設亭池橋樑增殖花木外市内公園經補植樹木花卉草地者計六處市内行道樹新栽成者計馬路五條植樹七百七十餘株補栽之馬路二十一條植樹七百三十餘株市内行道樹經德日人栽成者八千五百餘株本年供施行修剪二次一切支柱施肥灌溉均按時施工頗得良好成績鄉間大路補植行道樹者凡四共植四千餘株 
　　㈢保護及工程森林保護接收後急要之圖如編練警察施行各項保護規則舉凡伐木許可剪枝許可以及狩獵割草租地等事均能次第辦理妥善而松毛會一項因日人去歲未經驅除蕃滋殊甚爲害極烈計本年共計捕獲蟄蟲四百餘萬糼蟲六百餘萬蟲繭九十餘萬現仍施行種種預防方法或明年不至發生重大蟲害前德日人修築林内道路失修經年接收後重行修治者三六九八六公尺現林内交通頗行便利 
　　以上爲接收後已經營之工作情形餘尙在進行之中遊青島之中外人士均對於青島森林特别注意誠青島獨有之美景德人辦理市政之初即預定此十年之計吾國内地荒山甚多均坐視其童秃而不事種植各地商埠亦未見有完善公園及蔭路樹木之設備試與青島此較實有天壤之别尙望國内人士急起圖之 
第四輯記事（三） 
[近十五年中國重要地震記翁文灝]  
　　近時日本地震災情之鉅全球震駭同洲密邇感動尤深此固人類應有之同情也返而考之本國地動現象實亦數見不鮮見之歷史記載者三千餘次向已有所論述茲僅就最近十五年來之較大地震述其梗概備參考焉 
　　前清宣統元年五月十一日（陽曆）晚十時半雲南東部地震中心在宜良阿迷二縣之間近滇越鐵路岩石崩落牆垣傾塌鐵路之隊道一部毁損十二日午又震震更烈且久小河口殆全毁西爾附近房屋悉倒人有被壓死傷者博西附近房舍祠廟倒者三分之二一日内連震數次十四十五日又震嗣即平息但至七月後又震迭毁房屋至十月後始息震動範圍約佔面積四萬餘平方公里 
　　民國六年一月二十四日晨八時四十七分安徽河南湖北三省間地震屋瓦揭飛牆壁傾頽山石崩墮在霍山英山間崩墮之石有大逾一屋者震時有聲如雷鳴霍山縣境内死傷共數十人震動範圍延及魯蘇皖豫浙贛鄂湘八省面積約六十萬平方公里自是之後霍山附近日必數震但不甚烈有時僅聞山鳴但離中心軟遠之地已不感覺矣至二月二十四日十一時震又加烈隆然有聲霍山麻城羅田諸縣境内房屋率多傾倒感震之地亦延及數省廣至四十餘萬平方公里至四月中旬猶時聞鳴聲云 
　　民國七年二月十三日福建廣東沿海地震其震中區域在泉州至汕頭一帶地裂土崩海水騰湧房舍傾覆死亡者以數百計受震範圍及於閩粤湘贛浙蘇皖鄂八省面積五十餘萬平方公里 
　　民國九年十二月十六日晚七時許甘肅東部地震震動最烈者在海原固原靖遠隆德靜寗會寗通渭之間而尤以海原固原間爲最烈鳴聲如雷如砲復有大風塵霧海原固原死人最多黃土山有有長三四千尺闊一千至二千尺高四五百尺全部崩塌者多處崩塌處覆房舍埋葬人畜衝瀉所至又壅起於數里之外頓成邱陵所過之地河流壅塞道路盡毁據甘肅各縣調查共死二十萬餘人陜西亦死千餘百人受震之地延及甘陜蜀鄂皖豫晋直魯察綏青海十二省區面積約一百七十萬平方公里嗣後中心地方或日有數震或數日一震間或有聲隆然習聞不鮮迄民國十年十一月底固原地震有詳確記載可以覺察者共三百零九次其中屋搖人驚較大之震二百零四次十一年八月又有較烈之震最近十二年九月三日晚九時又以鉅震見告吁亦烈矣 
　　民國十二年三月二十四日晚五時川邊地震以鑪霍道孚二縣境内爲最烈甘孜縣次之皆鴉礱江上流地也先聞鳴聲或謂如波濤淜湧或稱如秋風驟起旋即震動鑪霍道孚二縣官署民房概行傾塌孔邑麻孜二鄉尤甚死二三千人二百里内炊烟幾斷甘孜亦牆壁破裂物件傾覆嗣後連日震有聲至四月中旬始漸平復七月三日又有猛動一次微動二次 
　　以上皆經確實調查信而有徵者足見吾國地震現象亦極重要災情之鉅範圍之廣較之世界有名地震各邦殆無遜色吾人對此固不必輕信謠言驚心末刦然亦不可騖遠忽近而不思有以研究而豫防之也 
 
