# 1891 - 345 - 4906704

 

Page 1

 
 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借史館秘書私家箸述薈成是記自開國龍興以　道光年間洋事條分續祈　不詳載於其中曩所印者早經售罄茲復排以新鉛印以潔白紙張每部十本碼洋六角卽日出售有欲討論掌故者請向本埠甲昌外埠申昌及經售申報人購取爲盼此佈 
[說賭]  
　　世俗以嫖賭喫着四者爲害人之物耗財之具嫖居首賭次之盖以螓首蛾眉實爲伐性之斧歌樓舞榭無非導淫之塲一人其中則流連忘返揮霍貲財幾如糞土雖有石崇金穴鄧氏銅山終必漸就銷磨盡歸烏有至於呼盧喝雉之塲一擲千金雖亦足以傾家蕩産然有敗北之時未必無得勝之候不若嫖之擲黄金於虚牝有去而無來此所以嫖居首而賭次之也吾則謂賭之害更甚於嫖盖嫖則惟紈袴子弟席豐履厚以左擁右抱爲未足盡歡乃舍家雞而戀野愗三五少年才富力强以及時行樂爲不可錯過乃耽花月而逞風情若賭則不必其家擁厚貲也卽使家無　石之儲户有追逋之客鶉衣落寞菜色凄凉而不惜典質釵環脫却布袴以供孤注之一擲不必其年當少壯也卽使　柳之年已迫桑榆之景頻催步履類唐精神老憊而尙不免見獵心喜逢塲作戲以逞片刻之豪情在昔劉盤龍一擲百萬自是英雄本色後世販夫牧監本領遠不逮劉盤龍而其嗜賭成癖則舉世如一邱之貉嗚呼此作僞罔利之徒所以百出其計以相試屢變其方以相引也夫賭之名目至不一矣閩浙等省盛行花會開設花會者必遣人赴各處報知某處現設花會何時開彩於是蓬户窶民番閨弱質或節日用資或省花粉錢以博孤注自數文以至數十百文不論多少照單全收在猜壓者又恐未能億中於是露宿於叢祠古冡之旁祈冥冥中告以朕兆謂之卜花會無賴子見深閨伴侶踽踽獨行每潛尾其後乘危誘脅失節販名之事因此而多故花會之爲憲較之别項賭博尤爲酷烈更有摇寳一門輸贏亦巨江浙等省此風頗熾土猾巨豪每擇村鎭繁盛處租賃民房開塲集賭聨絡羽黨以爲護身符甚或與差役通同一氣視官府禁令薣弁髦聞風赴賭者不速百里而來其來也莫不携載重貲其去也則已空無所有下至田舍家兒收得數石米無不盡償博債閭里之脂膏恣以供若輩之朘削冬煖而妻號寒年豐而兒啼飢財日以匱民日以瘠此誠大可痛恨之事也至於牌九實爲賭中之巨壁滬上有牌九司務其人皆於此道三折肱者又能顚倒從心指揮如意使人墮其彀中而不悟此輩羽黨衆多類皆一鼻孔出氣見有豪華公子殷實巨商初歴世途未諳事務卽以爲奇貨可居於是多方引誘設計牢籠甘言密語以餂之一挑半剔以試之待其心怦怦然動卽導入秦慺楚館中銀燭高燒妖姬列侍相將入局或始販以爲誘敵之計或合夥以爲賺財之謀務使罄其腰槖而後已此中變化百出始計不行則另出一計正騙不動則更用反激有翻天印倒脫鞋諸名目苟非飽諳世故胸無定盤針鮮不爲其所惑矣故聲色之盛衣履之華供饌之美雖亦足以耗人錢財喪人心志而究不若賭之爲害更烈使人一入其中便有沈淪不返之勢甚至賣田　産抛妻撇子隳名喪生雖欲後悔而無從大千世界苦海衆生其因此而一蹶不振者豈少也哉有父母斯民之責者旣以愛民爲心自當以提賭爲事特無如賭窟中人皆具絶大本領絶大神通官府苟欲親身捉賭無不十分秘密出其不意攻其無備自以爲區區賭徒當如褌中捉蝨耳乃前騶甫出而賭塲中之桀猾早已先機逃竄迨官輿涖止不特賭徒一無所見卽賭具亦不可得豈賭徒之果能先知哉亦以有與賭徒表裏爲奸者而賭徒乃得起滅自由耳卽以滬上而論陳家木橋一帶小賭經巡捕不時查緝究以兩界毗連此拿則遁而之彼彼拿又竄而之此往來飄忽聚散無常終未能凈絶恨枕虹口賭臺鱗次櫛比雖經會審官嚴申禁令巡捕包探有時突出不意拘獲數人解至公堂笞責管押以示炯戒然不旋踵而聚賭如故惟陸春江明府在任時謀定後動密派幹役會同捕房親自往拿拘獲賭徒多名從重懲辦差强人意顧安得盡如明府者作雷厲風行之舉使賭徒心驚膽慄也哉 
[本館接奉電音]  
　　昨由京友電傳上諭一道敬謹譯登○十一月十六日奉上諭溥齡等奏陵寢儀樹被賊鋸傷請將疏防各員議處並自請議處一摺孝陵北砂山地方儀樹本年八月二十日夜間被賊斧傷一株殊屬目無法紀著直𨽻總督嚴飭各州縣並著溥齡等派委旗绿營弁一體嚴拿正犯飭獲究辦内務府郎中道桑阿員外郎富隆阿主事祿雲疏於防範均著交部議處溥齡英廉亦有失察之咎著一併交該衙門議處餘著照所議辦理該衙門知道欽此 
[都中人語]  
　　正白旗領侍衛内大臣郡王銜多羅貝勒載瀅等謹奏爲看視獎賞完竣恭覆恩命事竊奴才等奉命看視獎賞遵卽於十一月初一初二兩日分赴在上駟院内務府堂上看視所有護軍内平素守衛謹愼者逐一騐看拉弓　問清語尙屬一律純熟應賞七兩之親軍校護軍校一百七十六名應賞六兩之親軍前鋒護軍一千六百九十名應賞五兩之前鋒護軍鳥槍護軍内務府護軍三千一百二十二名共四千九百八十八名共應賞銀二萬六千九百八十二兩擬請照數賞給其傳籌木棍護軍應穿皮墩雨衣腰刀等項應由餘平項下修理俟命下之日卽將該營所造花名印册曁應照現章折領銀數咨送户部核放理合將看視數目恭摺覆陳伏乞皇上聖鑒訓示遵行十一月初三日奉硃筆依議欽此○朝鮮國王慶賀皇上二旬萬壽遣正副使等恭齎疏文表狀咨牒貢物箱隻由韓起程馳驛入都十一月初一日午刻入城安挿正陽門内東城根高麗館驛當赴禮部主客司掛號訖詰朝禮部卽將使臣抵京期先行奏聞初二日使臣齎疏奏表狀入禮部謁見太宗伯呈乞代遞候　旨交貢其循例犒賚一切禮部分别奏咨優給○吏部爲咨行事騐封司案呈本部議覆陜甘總督楊題請將甘肅寍夏府府經歴茅纉五年邊俸期满尙無貽誤保薦候升等因核與例案相符應准保薦註册候升十月廿四日具題奉　旨依議欽此欽遵到部合將原題抄黏咨行陜甘總督查照辦理○值年旗准兵部爲知照事准禮部咨取十一月十五日田村暫安處　莊靜皇貴妃金棺前行週年大祭禮需用抬送肉糟披甲四十名看管章京三員應行值年旗轉行該旗照數派出並將派出官兵 
 
 

Page 2

 
 
花名清册開送禮部點名後齊赴宰牲處預備等因相應知照值年旗轉行照辦○廂監蒙雅魯岱佐領下掌檔領催玉某於十一月初四日將應領餉銀平分按數包妥至太僕寺街本旗公署散放時逾二更尙有一十七分未見關領當卽裝匣包固偕莫吉格携回再候關領行至騷達子營北由後突來七人硬將玉某等二人按倒於地奪其銀匣玉初不釋手七人同出利刃以刀背撃玉之脊二下玉負痛將匣釋手七人携之向北飛奔而去及玉等爬起賊已杳然計搶去兵餉十七分約銀三十兩遂赴佐領處呈明被搶情事雅小峯佐領以兵餉攸關事難延緩先令檔房照數墊放並令玉等赴失事處本管廂紅三官廳呈報○禮部爲咨行事儀制司案呈本部議覆廣東巡撫劉題請將年逾百齡五世同堂之廣東陽春縣壽民陳達勝旌表等因核與壽民請旌年例相符應准照例旌表十月廿九日具題奉旨陳達勝照例旌表著冉加恩賞給上用縀一疋銀十兩餘依議欽此欽遵到部合卽黏抄原題咨行廣東巡撫查照辦理○本月初六日内廣儲司茶庫騐收烏里雅蘇臺將軍委員解到光緒十七年呈進上用貂皮一千一百餘張眼同委員開箱點騐與文批所具張數相符除將貂皮收庫外繕發回批給委員祗領以憑回烏銷差 
[輪船失事]  
　　聞太古輪船公司新造之雲南輪船由外洋來滬在途失事未知人貨有無損失俟接續信再行登録 
[西泠寒雁]  
　　本月初四日爲浙撫崧振帥六十大慶在城文武員弁以及紳士等先後詣撫院恭祝一時旌旗載道轎馬塞途自晨及夕頗稱熱閙至於慶賀禮物不論在官在鄉一槪辭謝亦足見清風亮節矣○新簡浙江學憲陳六舟宗師初六日由蘇起程初八日抵杭垣武林門外下碼頭各員均投遞手版恭迓文旌○壬辰年會試在邇新舊各舉人將次晋京浙撫崧振帥擇於初八日札飭候補府時太守慶萊詣西湖蘇公祠之學海堂點名給卷考試决科新中舉人亦於是日進院注册塡寫三代年貎籍貫名次一體考試當日到院接卷者約有七十餘人而繳卷共計三百有奇盖皆由院差分送也○時交冬令在城紳富之有田業者絡繹往鄉收租聞今年成熟各佃完納租米約七八折之諸較上年已覺生色至於租米折價每石糙米計麋餅兩元四角仁和縣高大令錢塘縣伍大令出示曉諭各鄉各鎭不得抗租以備擇日開倉徵收漕米盖以糧由租出不得不代爲勸導也 
[九峯寒翠]  
　　松江郡城東門外華陽橋鎭某姓婦鵠寡鳬單自嗟命薄每當花晨月夕觸景傷情不免吟月上柳梢人約黄昏之句顧其女却幽閒貞靜頗不以母氏爲然日惟靜掩緑窓爲人壓線幼曾許字城中某甲荔枝年紀未賦桃夭一日有土豪張某者乘麴秀才之興闖入婦家適婦因事出門不禁色瞻如天向女調笑竊意梢頭荳𦸅正在含苞偷嫁東風當亦易易而女拒之甚峻誓不肯效三春柳絮漂泊隨風張未遂奸謀勃然大怒聲言小妮子不堪擡舉我將逢人說項四布醜聲女且忿且漸暗將所貯紫霞膏和酒吞服比婦歸知覺赶急延醫則已無術返魂不逾時而香消玉殞矣哀哉○青楊匯爲江浙交界之處茺村野店絶少人焑邨人惟犂雨鋤雲藉務農以餬其口開軒面塲圃把詩話桑麻世外仙源眞覺紅塵遠隔本月初旬某夜偶因遺火以致燃及柴房烈烈轟轟赤標怒煽合邨四五十户及塲上囤儲新槄被祝融氏搜括一空白叟黄童號咷痛哭風餐露宿慘目傷心是處田疇都係陸某这産事後陸憐諸佃之困苦按户給錢若　俾得苟延殘喘○金山縣轄有地名廊　者半邨半郭舗户寥寥時於紅杏梢頭露出青帘一角騷人逸士尋詩至此時就壚頭沽飲劈箋題壁醉墨淋漓雖無雙囊唱黄河遠上之詞然亦可繼旗亭韵事矣有朱姓者常至某甲酒肆中覔醉醉則必欠酒資數文自謂雖無杜陵詩史之稱然酒債尋常行處有一言亦頗與之　美一日又欲短欠酒保某乙不依朱忿火中燒向之怒詈乙亦自恃男兒好身手不肯下人驀舉酒杯擲向朱之頭上以致血流被面玉山遽頽一息奄奄勢將垂斃甲倉皇失措急延醫爲之療治究以傷重難痊閱二日卽斃命屍屬擬報官請騐後有人爲之排解令甲出洋蚨一百六十翼爲喪葬誦經之資始得了事○前報紀上海桑姓遷居茸城西門外被竊至三千金之多兹已由某捕役在泖濵擒獲賊首蔣六金解案研求供認不諱當堂搜出對時表等物的係原贓並供稱尙有夥伴一人遂著原捕嚴密拘拿以便懲辦 
[縣試三述]  
　　十二日華婁兩邑尊仍假校士館局門覆試題目録左　華　胸中　不正句　經　多文以爲富　詩　賦得官租先衆吏無權得先字五言六韵　婁　非也子一　經　一之日感發　詩　賦得清機發妙理得機字五言六韵十四日傍晩飭發兩縣初覆案前列録左　華　鄔逢辰　姚貞義　陳秉淦　沈　銑　沈福米　沈　淇　周佐治　蔡邦藩　陸世驤　葉明良　張　翼　陳宗環　俞安璋　顧　雷　王承耀　顧禮模　范宗仲　周維馨　沈家脩　張昌禮　婁　杜葆璇　胡常忠　翼銘鳳　李炳樞　錢葆珍　陳醉經　張　鵬　何祖望　封作孚　陸祥霖　陳文煃　沈安康　平其政　張錫謹　任增禧張永迪　金兆森　侯光鑑　莫　　　　周麟振 
[賭爲盜源]  
　　賭博之爲害最烈而其足以累及閨閫者　莫如花會一事廣州高第街横巷某氏婦其夫在某署當廚役每月工銀盡付婦作家用婦性嗜花會以致所入不敷所出旋將所雇僮僕之衣服帳被質諸長生庫現届隆冬僮號寒婦無以應鄰近見僮情狀嘖有煩言前數日同居人黄某夫婦挈眷旋鄉婦困窮已極垂涎其資將黄房門扭開盜出貴重之物携往質鋪典得銀若干誡僮切勿洩灟當入房行竊時用粗香曁紙條澆火油遍　房内又登屋面挖取瓦兩片以爲誣賴賊竊希圖卸脫地步迨黄婦返見被竊情形卽飭地保勘騐地保見屋上去瓦無多人身斷不能下且穴口蛛綱塵埃依然如故因知必非外賊計誘所雇之僮以甘言相餂僮將情吐露始恍然知婦之作賊焉婦知事販徐向黄妻哀懇自願將原贜交回請勿揚聲以全體面黄妻諾之現隔數日未知全璧歸趙否竊思花會貽毒最深安得良有司嚴爲禁絶以清源流而杜後患也說見中外新報 
[山猪就斃]  
　　某西人向在丹戎巴葛之栲栳山築室而居山中歲月迥異囂塵水月松風殆飽嘗林泉風昧矣一日忽聞腥風撲鼻有一野獸闖門而入驚視之見其狀貌殊惡嘴尖而耳犬其身之鉅也殆與一元大武無殊突然而來竟欲肆其毒噬某至此欲避弗能急覔火鎗以禦之幸轟中要害獸遂仆地而斃權其輕重蓋有五百餘斤然則其大可想而知已斯時某猶不知獸之何名嗣聞人言六年前有一人由他處載山猪數頭附船來此小泊舟戎巴葛後不知緣何有一猪竟如虎兕出柙不知其奔向何處今之所斃殆卽前逸之山猪歟 
[風警談餘]  
　　香港風勢前已詳登電報并譯詳細情形兹悉是日東莞增城惠州等處渡船由省满載貨各回鄉駛至中途適遇颶風勢甚洶湧至夜定更後益復波翻浪湧各船户咸有戒心不敢揚帆急卽抛錨穩泊至習晨風勢稍息然後啓行同日往來香港之泰安輪船由省來港駛至汲水門附近海面舟師瞥見有兩人抱片板浮沈水面隨潮飄蕩正危險間幸有水手放三板拯救上船時已氣息奄奄後用薑湯灌之始得復活按此兩人係香港海旁人云 
[英界火災]  
　　昨夜九點二刻時本埠英租界大馬路盆湯弄南口某店後進廚房失火以致上炎捕房旣撃警鐘各水龍卽飛馳而往吸水以噴至十點鐘時火始漸熄約焚去房屋五六椽時夜已闌人多如蟻或探親友或携細軟紛紛擾擾擁塞　途兼之探捕彈壓閒人不許偏近火塲觀望是以細情頗難探悉且俟明日再登可也 
[會訊志略]  
　　美商茂生洋行某西人投領事署訴稱宏昌洋貨號主梁芹楚定買絨布延不付銀出貨及向催捉則宏昌早已閉歇芹楚 
 
 

Page 3

 
 
亦逃　無蹤領事據情照會宋二尹二尹飭差查芹楚下落而芹楚竟不知去向西人知芹楚胞弟芹梅現開寳亨洋貨號前往問訊以致爭驕又投領事署訴請照會二尹傳問易副領事向二尹面商二尹謂芹楚定貨不出未便究問其弟芹梅副領事謂不過問其知兄下落與否二尹允之謂貴副領事須據情照會前來本委始可傳芹梅問話及往傳芹梅以西人不應波累及伊抗不到案二尹隨發傳單差傳芹梅倩大律師威金生辨駁威律師延曹吉福爲繙譯於昨日午前十點二刻時投案其時二尹與副領事發落捕房移解各案已畢重復升堂威律帥由曹傳話日本律師知捕房瑣案繁多故於此時始到豈知已經退堂又勞升座殊爲抱歉查茂生係美商所設芹楚定貨不出之案控及梁弟芹梅諸多不解本律師素知英美例律惟芹楚如何定貨不出之事不甚明白亦母須聲辯惟照英美例律凡人涉訟公庭不能率累弟兄親戚西人旣以芹楚定貨不出如何不控芹楚而控其弟耶不知貴領事當時如何聽西人所請竟照會中國公堂由華官差傳芹梅芹梅華人也若由華官傳喚總應惟命是聽至此案由美商控由美領事照會華官差傳本律師理合辨駁試問將來華人控告美人之案被告已逃華官請美領事傳被告之親屬美領事能允准否本律師知美例不能准美例旣不能准則美領事如何可以准商人之請照會華官飭傳親屬耶大凡中西交涉往往西人控華人之案並不照律例辦事本律師因此將以上各節聲明二尹日然惟其間因芹梅誤會意見耳西人先控芹楚並非不控芹楚反控芹梅因芹楚避匿無蹤無從傳案向芹梅問明芹楚下落致肇訟端且西人訴請易副領事面商本委不過略問芹楚下落本委姑從其請飭差將情明告芹梅芹梅置之不理始發傳單傳案至華人控告西人之案其間有爲難處華官商請領事通融辦理及傳問何人領事亦爲允從總之定貨不出之案與芹梅不涉此案不能作控告芹梅論威律師又稱本律師曾問有美商控芹梅之事乎老爺日無後始據控飭傳芹梅是以本律師謂西人並不控芹楚反控芹梅也二尹日貴律師來問控芹梅一案時未經副領事商請飭傳芹梅問話故日無之但芹楚先已控告照會前來矣威律師又稱然則西人旣控芹楚事與芹梅無干可置之不問矣二尹日當略問芹楚下落隨問芹梅日本委初次飭差知照爾情由爾實不采本委已知爾悮會意見又飭差說明情形爾尙不明乎答稱職員與兄早經分析兄定貨事控奉憲差持單來傳職　知被控告無疑二尹謂初飭差傳事在本月初二日並無傳單隨問原差何在原差投案候示二尹着與芹梅對質原差言初二三次知照時並無傳單芹梅言確有傳單二尹謂第一次初二日差傳未到再傳仍不到及初九日始發傳單何謂初次卽有傳單隨檢傳單諭日單上日期本委親書亦有悮乎芹梅俯首無詞威律師又稱此事芹梅總因懷疑所致傳單之有否芹梅不能信口而言二尹問西人曾問爾兄芹楚定貨不出之事乎答稱問過伊欲職員帮同料理出貨職員告以兄事與我無干易副領事日芹楚定貨尙有定銀五百兩雖已跌價除去定銀虧短無多何致逃遁請問芹楚下落芹梅稱兄不知何往嫂嫂不能過活日在職員處哭泣職員初時略爲幫貼繼由親戚送回蘇州易副領事問爾嫂住在蘇州何處答稱職員原籍蘇州閶門今嫂嫂回蘇住道前街親戚家然非由職員送去威律師又稱貴副領事照例不應向芹梅問芹楚之蹤跡副領事略與律師辯論二尹謂今卽知芹楚之妻住處亦不能向追又諭芹梅日此案本與爾無涉惟欲向爾問話爾如不知兄長所在公堂亦不能著交何必小題大做惟爾另有華人控告之案遂交差看管候訊 
[上海縣署瑣案]  
　　魏永漋張山美爭向沈樹堂租屋涉訟袁大令提訊等事已見報章前晩覆訊樹堂供稱小的有屋二椽坐落治下新北門外城門口從前租與張秋林許逢山合開轎簾鋪嗣因秋林虧負租金十八千逃逸無蹤旋由山美向小的租定逢山紏得永漋欲向小的商議情願償還秋林租值將房轉租與伊但山美亦願補償前租户所欠之租小的祗得租與山美不料永漋等突將招牌除去並向巡防局控告小的進退兩難祗得投案申訴大令問爾究竟收過永漋等洋銀否答稱小的並未收過大令謂爾若收過不妨直說不過照數繳還若執意不承本縣查明後非但加倍判罰尙須將屋發封樹堂默然良久大令開導再三始稱小的會收過頂首洋銀現在情願分别交還屋亦兩不租賃山美供稱小的向樹堂租房永漋出而爭租以致不能貿易永漋逢山同供稱小的等向沈租屋曾付頂首洋銀四十一元五角不料沈另租與山美實出情理之外大令謂山美先行租定因被地甲　匿租摺暗中串出永漋爭租以致涉訟地甲播弄是非殊屬可惡著重笞二百板笞畢地甲尙嘵嘵置辯大令著再掌頰一百下樹堂亦有不合姑念到案供明略從寛宥著將頂首洋銀分别如數繳還並取兩造遵結○茶担中頭黄介堂訴稱小的聞浦東同業　泉泉並不承值差使因派夥友陸順昌會同王飛云陶星甫宋幅下鄉向王理說王不服通同地保高露卿及　重高啓瑞等將王陶宋閉諸空屋陸乘間逃出至次日由瞿增咸出勸令飛雲出洋銀二十四元並田單三十畝如數應允始得釋出無奈　求提究前晩袁犬令升堂研究黄訴稱小的來案喊控後泉泉挽人將洋銀田單如數交還陸王陶宋同稱泉泉爲茶担生理已歴多年並　承值差使此次向說反遭勒索叩求明察大令著卽退去聽候查明核辦 
[英界公堂瑣案]  
　　包探禀稱租界中烟寮酒肆定章夜間十二點鐘時閉户逾則罰鍰今小的查得成泰昌等十五户或半點鐘時或一點鐘時尙未收市是以開單呈請派差協傳今日長太昌和豐尙未到其餘成泰昌等十三户均已來案小的又查得十三户中有二户已第二次違章矣成泰昌長發昌萬成成記等十三户小烟館主皆投案哀求免罰并稱以後定於十二點鐘收市不敢違章宋二尹分别初次違章者罰洋二元二次違章者罰洋四元統交巡捕房轉充某處西醫院經費○西人未士外立訴稱雇坐許東生東洋車給以小洋銀一角伊尙索添不遂所求遂被辱駕與論逞蠻交捕送案許供稱小的係江北人西人坐車三點鐘之久給以小洋銀一角小的再索一角卽被肆毆小的不敢辱駡逞蠻宋二尹商諸易副領事謂許載末士外立有三點鐘之久祗給小洋銀一角未免太少且末士外立控許辱駡逞蠻並無見証卽許訴遭毆撃亦無見証據本委之意當著宋士外立找給小銀一角如何易君日可案遂定隨有管門華捕禀稱當許暫押捕房時言有老犯顧春元沈阿三將伊毆撃小的查無証據務請老爺訊明許訴稱小的管押捕房時此二犯問小的知規矩否小的言身當車夫不知規矩卽被二犯毆撃幾下顧沈二犯同供稱許進班房時小的等問因何事到來伊言因撃西人之故爾何必問我以致略與口角並無向問規矩之事宋二尹以毆撃無憑姑不深究祇申斥顧沈日爾等犯事在押務宜安分守已靜候期满開釋攺過自新不得再肇事端罪上加罪諭畢仍交捕房帶回○包探禀稱小的緝獲積竊吳寳福起到布衣二十餘件及釘鞋等物詰知是李意新所失今將人贜送案李請領失贜吳認竊求恩宋二尹判令管押兩月贜給失主領去○副捕頭稟稱積竊張炎林奉發捕房管押六月前日满期開釋出外購得許多紙烟板烟回至捕房分贈各犯有違禁令是以送案紙烟板烟呈閱張供稱小的無知悮犯乞賜恩寛副捕頭又禀稱張在押日久豈尙不知禁令請重辦以儆效尤宋二尹判令管押一月紙烟等存在公堂 
[法界公堂瑣案]  
　　李桂生日前在法界永安街相近擺設二十一門賭攤巡街捕知之前往拘拿李等已散巡捕取其賭具而出後李心不甘服復邀集餘黨將華捕手中賭具奪回巡捕禀知捕頭立飭西捕前往將李拘獲並在復興小客寓起到賭具昨晨解案朱明府復飭包探赴復興客寓將寓主蔡長林提到訊究之下蔡供與李桂生素不相識日前巡捕拿賭時小的適因他事出外李將賭具塞在牀下小的不敢有心串匿明　謂爾爲伊藏匿賭具必與伊相識判罰洋一元俟繳到洋銀始准釋放李押候笞責二百板枷號一個月示衆○包探禀積竊李小弟管押捕房釋放未久前晩又在英租界公陽里第一弄某妓家竊取龜奴棉被一條携至法界人贜並獲送案請究朱明府訊得李得竊屬實著押候重 
 
 

Page 4

 
 
責二百板李稱小的腿上前次受笞迄今瘡痕未愈求恩免責明與其友人同來吸烟其友先將烟槍竊去李福生暗將所携不值取槍出外現已不知何往明府判李押候笞責一百板原槍無從客棧客人串騙大土八隻一案捕房當將同福客棧主婦蔡夏氏明府謂若不將客人尋到此案終難了結著退去再尋客人限五往寍波拍買沈溺之宜昌輪船上物件故將李送案請究李供表仁烟問主劉文闌虧欠逃逸情形已詳前報昨晨債主畢松培偕李　三等到案方鑑樓將烟槍十五枝交案并稱店主劉文蘭素明府訊問之下朱稱店主欠小的洋廿一元因之取物作抵明府欠洋務請追還明府謂店主避匿不出公堂向何人追究飭將朱行找尋店主一干人均斥退○山東客人翟世昌去年具控方錦由迭詳前報迄今案懸日久方錦堂因病逝世翟世昌又至公廨質訊董供屢次倩人向翟求情翟固執不允以致遷延未了官謂造成若拍賣可值價銀五六百兩照股分派小的可得銀二百兩府謂翟日爾不遠干里而來若此案久擱不理終非善策不如稍旣願移縣著將董押候檢齊原卷一併送縣請辦○新沙遜經租蕭有事往吳淞將店事託夥計某甲經理甲係其友鍾一和所荐付楚立卽阻止追到蕭明山一同來案明府詰問之下鍾稱蕭明答稱現在店内明府著將蕭鍾王三人一併管押候邀到夥計再案明府訊明此孩尙有父親在英租界某戲園内爲夥當飭包探阻止已受微傷送往醫院療治待痊愈後再傳烟妓質訊此已列被雙喜借去洋三四十元雙喜接口稱並未借伊洋銀日前曾允從寛掌責四十○王綏芝投案訴稱有慈谿人余炳章失業多年價銀一百九十九兩餘由余販往年庄去後杳無音信至十月初代寫覆書言余炳章早已回申小的得信後通至慈谿將余尋覓之下余供售貨約值價銀一百五十兩後因銀被牛庄左錦山在銀爲何被堶劃去明係張冠李戴著將余押候交保理處 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[陵官報]  
　　十一月初七日藩臺瑞候補道吳炳祥郭道直王詩正提督郭寳昌新授浙江處出鎭曹正興委署壽春鎭土兼署中協劉安徽巡撿戴森均見候補道楊舞琛到調署鎭標左營遊撃彭仁壽辭同知朱焯禀知解餉赴徐州卽辭請補儀徵縣朱江辭赴蘇初八日副將李祥定湖南來蔡將吳世修回江西縣丞唐鶴年禀知送主考赴蘇回銷巡捕差從九湯壽昌奉示寫　歴初九日總辦沙漫洲緝私鹽釐候補道楊鍾琛鏓辦淮揚水師支應所張錦環均見調署沭陽縣柏壽吳淞沙釣船捐局試用縣薛保楹分發江西知縣劉壽满均到請補通州直𨽻州現署句容縣汪樹堂户部主事彭文明均辭初十日丁憂候補遊郭階到由籍來江防同知興奎禀知赴軍功廠勘文船　官地知縣俞熙朱湘倪光熊均銷文武聞供給差陳紹唐禀謝於九月分增收釐金案内記功一次張篤銷解淮餉差回並奉委浦口粥廠差十一日都統致麟親拜吳淞騐補釐捐通判倪人飢正任句容縣張允清調署沭陽縣柏壽前署金匱縣湯耀到由蘇解餉來吳淞沙釣船捐局試用縣薛保楹知縣萬中培均見兼署中協劉光才叩謝奏留暫緩引見同知周文照到由河南勘辦順直賑捐回禀謝蘇浙賑捐保加鹽運使銜十二日候補道曾廣照王詩正轅下先鋒官記名總兵錢永勝李運春均傳見本任徽寗道成章候補道蔡世保借補奇兵營遊撃李金州卽辭署無湖縣王萬甡均見總辦沙漫洲緝私鹽釐候補道楊鍾琛辭補昨日委署壽春鎭王見辭赴任兩淮候補鹽經歴徐瑞芬到解餉來巡檢龔景棫禀知巡檢陳秉桂丁憂十三日候補道曾廣照王詩正郭道直兼署中協劉光才江南機器局運解銅條委員候選直𨽻州王世綬知縣　　文均　見卽選道徐建寅到由上海　　督郭寳昌禀謝前署金匱縣湯耀辭江寗城守右哨頭司把總馬得田禀知任事 
　　　　省官報十一月初三日莊人寳禀知藩司糧道委海運滬局差叩謝禀銷假錢錫珪禀知藩司委署安吉縣缺叩謝通判湯宗望蕭山查勘寍圍炷地回省禀到代理奉化縣楊葆　交卸回省稟到初四日候補縣唐繼勛禀辭赴杭紹二府保甲差新選永嘉縣丞徐本立由京　省禀到初五日署金華都司楊禀辭赴任繆玉起服來省禀到叩見按照磨陳長泰禀知臬司委蕭山会幹叩辭府經歴田受衡稟奉臬司委上仁叚保甲差前署諸曁典史湯守銘交卸回省禀到從九品仰金煓禀知江蘇督銷局札調瀏河差遣初六日運副王維煜禀銷京餉差叩見同知姚　　禀見禀辭赴寍封船張振祥禀知藩司委署天台缺禀見叩謝安吉縣錢禀見禀辭赴任杭府司獄唐乃榮稟受事胡東海禀卸事候補府經歴　之鏡禀知藩司委署處州府經歴叩謝初七日吳京培禀知藩句糧道委海運津通局差叩謝初八日代理縉雲縣伍　寅交卸回省禀到 
 
 
 

Page 10

 
 
   
 
