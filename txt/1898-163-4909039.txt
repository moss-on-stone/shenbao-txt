# 1898 - 163 - 4909039

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲茲特格外加工赶早刷印星夜飛遞前往風雨無阻俾當日卽　涙送以盤先覩爲快者之心至蘇州隣近百里之遙就近購取亦較前早到一日想諸君子酒後茶餘當必爭先披閱也現在請友人在蘇經理　發閱報諸君及欲承辦代售者祈移玉蘇城包衙前鳳鳳衖申昌分店購取不悞謹此布陳諸維鑒及 
[新輯自强學齋治平十議告成] [  圖書集成局代啓]  
　　近時風氣大開事事倣行西法喜談洋務者無不著書立說流播寰區顧或擇之不精或語多耳食不特無以資寳用且更詒笑於通人是書采近人專作編成十種或則吉利之可興或則言弊之當革或則言安内攘外之要圖但使謀國者簡練揣摩引而伸之觸類而長之漸漸收自强之效其中鈔弊論一書歴陳錢鈔利弊當此銀賤錢荒之際尤爲關心國計民生者所不可不讀茲託本局用新字排成　每部十二本盛以錦套價洋一元四角賜顧者本埠棋盤街文瑞樓蘇州綠廕堂察院塲文瑞樓漢口漁古山房長沙省富文書局均有寄售 
[觀報紀火藥被竊凶器宜愼二則因論武試攺章之不易]  
　　烏頭附子毒人之味也醫者以之治病可收以毒攻毒之效然而孺子誤食之則立致慘數惟梃與刃殺人之具也王者以之制刑實得辟以止避这意然而愚夫玩弄之則易蹈重愆近世風會日新殺人之具　益求精豈特如孟子所云矢人惟恐不傷人而已哉以金刃爲不能及遠而專用火器昔惟以之教軍今將以之試士巨者爲砲細者爲槍實乎槍砲之中而能乘火勢以傷人者爲彈神乎槍砲之用而能挾彈以傷人者爲火藥藥也　　槍砲也三　不可闕一泰西擅其技中國仿其法製造者有局有廠收藏者有庫有房民間則禁私自携帶惟隸身軍籍者得以領取演習然收儲一或不愼則一震之威禍且不测四五十年以來各省火藥局之失愼計共一二十次其機至迅其患至烈本館嘗數數論之至於民間所用火藥往往由營中不肖弁丁竊出私售甚至以濟盜匪而愚民玩弄洋槍誤傷人命之事亦時有所聞證以近日報端又得二事其一爲本月二十四日報紀火藥被竊一則略云揚城百貨雲屯惟火藥無處購買至爆竹店所用硝磺須赴官磺局取具互保切結方可採辦兹聞城外某防營勇丁請領火藥不意藥桶封鎖完好而内皆實以泥沙不知何時被人竊換統領赫然震怒親詣儲火藥處查勘將專司收管之弁函送有司衙門訊究此正孔子所謂虎兕出於柙龜玉毁於櫝中典守者不得辭其責也此等案關軍法似宜從速研究而顧收禁候訊豈百里侯無暇及此歟其二爲二十五日報紀凶器宜愼一則略云某西商近日遊歴至蕪湖出入携帶洋槍自衛本月十八日偕華友李君至公盛廣貨鋪下車而入將洋槍置諸櫃檯鋪夥某甲取而玩之偶觸其機轟然一聲藥彈飛出適中西人之肋卽仆於地　主急雇人舁送回寓請美國醫生救治設法將彈取出敷以藥油可保無恙此一事也幸領事官冨君深明大義以　　本係中國禁物矧其中已有藥彈携之者咎有難辭因知照華官未將鋪夥拘拿俟傷者痊可再行核辦否則　　　已鋃鐺對簿肆主亦不免備質公庭涉訟破家均意中事也合此二事觀之藥彈洋槍缘爲民間罕有之物故公家所儲之火藥有意竊換西人所帶之梒　無心誤觸在營弁固咎有應得而西人則災生意外矣今朝廷可朢上之請諭令各省武試自下科錄遺爲始攺用槍砲其詳細章程若何尙未得見所慮者此項武生童各省府廳州縣　人數多寡不等合計亦有數十萬人卽云應鄉會試者僅得其半亦必有十萬人左右姑無論砲之爲物非可輕試亦斷不能藏於民間若云由官購備臨試領放則平時何以演習卽專以槍論如各人自備一槍則國中忽添十萬桿之槍自省會府城　至僻遠州縣皆有此等火器且有一槍卽有一槍所需之藥　或失手誤觸或忿爭施放以及收藏不愼危機所蹈處處堪虞况夫此禁一開卽盜賊鹽梟會匪之類冐稱應試所用公然購置洋槍旣無限制又無辨别其流弊何可勝道　中國舊制所試弓矢雖無實用尙少流弊今攺爲槍砲竊恐未見攺試之效先受攺試之害如曰由官購備臨試先期發給演習試後繳還則卽演習之時詎能免患若夫誥誠之具文保結之故事抑亦可以弗論者矣牖下書生殊多過慮想當事者必有盡善之策願拭自以俟之 
[恭邸喪儀]  
　　恭患親王於四月初十日戌時薨逝本館接到電信立卽刊登報端薄海臣民追念藎猷無不同聲哀悼兹又接京師訪事友來函知是晚王孫偉貝勒卽命人出阜成門赴頤和園俟次早奏聞皇太后皇太后覽奏立刻啓蹕入城沿途營弁卽日恭備道差頗形怱迫午初二刻懿駕幸恭府皇上則於清晨先得凶耗是日適值大高殿拈香祈雨禮成後駕出地安門辰初幸邸第親臨賜奠撫屍大慟祭畢恭候懿駕臨奠然後　貝勒親視含殮聞殮時王服黄色十二章蟒袍戴藍如意冠其朝冠補褂皆置棺内蓋遵國制也皇太后皇上待殮畢就邸第進早膳皇上恭候皇太后啓駕返頤和園隨由舊路還宫其近支王貝勒公等以及滿漢軍機大臣均俟皇太后皇上駕　方次第入府臨弔 
[德兵赴膠]  
　　西字報云德國公司輪船名打母司打忒者裝運德兵赴膠州灣爲數甚多前日行抵吳淞口外購足煤火然後鼓輪望膠進發 
[俄法要求]  
　　天津訪事人云福州船政局工師教習向用法人前以庫欵支絀由計臣咨照閩省督臣節省經費以裕度支由是襄辦船政之中西各人遂奉裁撤之令現在法人藉爲口實意欲借佔福州並向總署聲稱江西鐵路如不速行開辦令法人包攬工程當派兵船向豫章自行辦理總署王大臣覆以事須從長計較萬勿輕啓釁端不知法人能允從否也又俄人旣租旅順之後擬據金州函致總理衙門限期聲覆否則當以砲火向金州從事總署堂官以及合肥相國向俄公使熟商始得從緩辦理現在俄人重申舊說仍欲將金州據爲己有不知當軸　將何以處之也噫　去冬德人佔我膠州灣之後曾不半年俄人租我旅順大連灣英人借我威海衛法人有我廣州灣現在英人復撼地九龍而俄法又有金福兩州之請時局如此尙堪問耶 
[韓擬派使]  
　　天津訪事人云高麗沐我朝覆幬二百餘年遵正朔貢方物時朝賀向於藩屬職分無虧自甲午年我國爲其靖亂致有乙未年馬關之約彼國遂不屬我立爲自主之邦然轉失依歸所謂政由寗氏祭則寡人者不啻爲彼都寫照現其外部忽照會我國擬派公使駐紥京都此事若或有左右之者然彼國旣無教務又無商務派此公使所司何事不識總署將何以覆之也 
[川督過寍]  
　　金陵訪事人云新授四川總督裕壽山制軍於月之二十日行抵白門府縣及標防各營齊赴江 
 
 

Page 2

 
 
干登舟禀見壽帥接見有差旋卽展輪上駛江干各隊伍齊鳴槍砲恭送如儀 
[飢民梗化]  
　　紹興訪事友人來函云府屬八縣民俗之良首推上虞精華所聚全在縣境松厦一鎭昔年粤匪之亂獨於松厦秋毫無犯論者謂平日人心風俗之善有以致之也乃近日米珠薪桂民氣亦復囂然本月十六日有某鄉飢民效山會人之搗毁米店當經某紳獲住兩人送縣枷示鄉民遂聚集多人議刼某紳喬梓幸事前覺察計未得行然向所推爲馴良之俗者何竟一變而成頑梗之民耶　風日下有心人爲之慨然 
[查勘毁局]  
　　紹興訪事友人云傅少卿太守前曾署紹興府篆務上憲以其熟悉地方情形特委查勘餘姚三山焚毁土藥捐局一案本月十八日行抵郡城所帶楚勇二百五十名分紥城内開元寺及龍山書院兩處連日與官紳會議平糶各事是以略作勾留嗣經省憲電促赴餘姚卽於二十一夜偕蔣大令本鑑馳往勘訊聚衆毁局一事 
[閩中平糶]  
　　福州訪事友人來函云省垣米價昻貴每石須洋蚨六元左右貧民之數米而炊者無不愁鎖雙眉現經上遊派員赴各省采辦米石並示禁米鋪囤積居奇民瘼關心誠無微不至矣倡當此靑黄不接之際小民待哺甚殷雖各處米榖可望源源而來然未免緩不濟急頃由省會巨紳陳伯潛閣學葉恂予學使陳玉蒼侍御諸君禀陳督轅爲發棠之請督憲邊制軍允如所禀卽諭令司道及地方官將所存倉榖平糶濟荒並委保甲局提調黎伯鄂太守委員查明極貧之戶酌予米票一紙聽其赴　領糴現已定於本月二十四日開倉每石定價三千文城内設在本倉並分南北東西四廠城外設在臺倉及南禪寺等處惟聞倉中所儲之米已歴十餘年從未推陳出新以致大半朽壞未識糴回後果能償果腹之願否 
[甌郡平糶]  
　　温州訪事友來函云温處道王心齋觀察因甌地米價翔貴民食維艱爰備文飛遞各路購米接濟日前接奉江蘇撫憲奎樂峯中丞電音已飭屬採辦榖米萬石由輪船轉運温州不日可以駛到電傳一播萬姓歡騰闔郡民心爲之稍定○郡廟平糶局每日需米二百石左右由地方官查明保甲門牌按照丁口令持牌赴糴每日約有七八百戶爭先恐後擁擠異常現經司事諸人禀請分設四局俾局民得　就近購歸 
[古越平糶]  
　　紹興訪事友人來函云四月旣望鄉民羣赴紹府及山會兩縣衙門籲求平减米價已紀前報嗣經官紳會議四城門雖設有平糶局而鄉人之來城糴米者路途較遠尙多不便因力勸各鄉各鎭紳富就近設局平糶刻已一律興辦米價較城局爲亷米色亦較城局爲勝聞柯橋鎭每人只准買米五升計洋二角城局價雖仍舊每升售錢四十四文而升斗較前放大從前所糶之米間有糠粃現亦一律篩淨無不玉潤珠圓矣 
[緝獲匪徒]  
　　揚州訪事友來函云近有匪人到處黏貼揭帖搖惑人心地方官憲調撥營兵預爲防備連日各城門惟東關鈔關兩處下鑰稍遲其餘至黄昏時卽魚鑰雙銜不得任意出入日前各當道更移請城外防營派撥營勇一哨駐紥適中之興教寺緣是處與北河下皮市街東關街各教堂相距匪　得以就近防護刻下縣考已竣兩邑宰防範尤嚴不時親出巡緝某日緝獲匪棍一名綽號宋　尙聞此棍本係武生因不安本分疉次滋生事端經地方官詳請褫革繫獄去歲始由狴犴中釋出此次揭帖卽其所爲故兩邑宰不動聲色捕獲到案現已訊過一次尙未承招也 
[並非眞盜]  
　　蘇州訪事友來函云上月二十四夜葑門仙葉家弄竺姓家因流氓起意捉奸乘間攫去物件約值洋銀數十元翌日遐邇哄傳謂竺姓被盜倂訛傳有採花巨案事爲前湖南巡撫吳清卿中丞所聞因卽據情函知臬憲吳廣涵廉訪飭縣查究旋奉撫憲奎中丞札飭嚴緝一切情形均誌前報兹悉是案現經各地方官查明實係流氓滋事並非盜案且竺姓現已遷往他處無從傳問因卽據情禀復上憲請免究追惟拘獲滋事流氓數人分别懲辦而已 
[鹽務述聞]  
　　蕪湖訪事友來函云皖岸淮鹽督銷總局自攺歸總稅務司辦理後已派委西員吳樂富君於閏三月中旬赴大通總局一切辦法率由舊章吳君至通後就近另設公館專心考究鹽務各項原委並稽徵稅厘章程刻已略具成竹因於本月十九日由通來蕪拜會關道憲及蕪關正稅務司辛盛君小作盤桓越日卽往金陵謁見督鹽憲劉峴帥並親往儀徵十二圩瓜棧等處察勘鹽商請單繳稅各事然後返棹回皖垣 
[析津火警]  
　　天津訪事友人云去年德國新闢租界凡界内居民領得田廬價值一律遷至梁家園營門以外建造屋宇居然成邑成都本月十七日下午某姓家不戒於火時適家人外出惟一年力就衰之老媪曁一尙未成丁之少子在家猝遭此變惶急萬分取水灌澆難殺其燄霎時間房屋七椽悉數化爲灰燼媪亦被火燒傷少子不識不知早已奔逃得免於禍是役也幸火起於日間且無封家姨助惡故鄰右皆未殃及也 
[武林火警]  
　　杭州采訪友人云省垣鬥富三橋迤西橋巷雖非閙市而輕舟三兩篙往來榜嫂漁娃梳頭鏡水亦一幅天然畫圖也去年岸上不戒於火焚去房屋十餘椽現已陸續興工舊觀仍復不料本月二十三日黄昏後祝融氏又命駕遙臨拉朽摧枯無殊秋風之掃敗籜文武員弁一聞警報卽督率巡勇驅洋龍戾止吸水圍澆上下城義龍夫亦先後馳至先將橋畔披屋拆去以防火勢蔓延然後奮力狂噴得將烈燄抑遏事後查得共焚去房屋十九椽北至某公館牆而止南至拆去之披屋而止起火者聞係某烟店云 
[下旗誌悼]  
　　蘇松太道轅接奉兩江總督劉峴帥電札内開奉旨恭忠親王薨逝飭道移行關局臺卡兵商各輪船均下半旗五日並仰體聖懐於素服十五日期内暫免宴會等因蔡和甫觀察因於本月二十日起札知屬下各衙門並關局臺卡兵商各輪船一體遵照昨日上海縣黃大令亦已奉到札文矣 
[觀察赴蘇]  
　　江海關道蔡和甫觀察刻有要公定於本月二十六日會同江南提督兼自强軍統領李壽亭軍門赴姑蘇公幹昨晚已經起節矣 
[巨梟解省]  
　　巨梟就擒已紀昨報兹悉江蘇巡撫奎大中丞所派朱委員由天津押解施老窩子到申後因急於赴蘇先發電信通知江海關道蔡觀察上海縣黄大令派差勇在碼頭等候新裕輪船到時朱君將犯交差勇帶進城内寄禁縣監前日蘇垣特派飛划營管帶歐陽總戎帶砲船十餘艘來滬卽於是晚十點鐘將犯解上砲船鼓棹望蘇垣進發 
[守戎接篆]  
　　本城提標右營守備程守戎現奉提憲李壽亭軍門牌示與松江中營守備楊彦臣守戎互調兹楊守戎已經到申擇定本月二十八日申時接篆程守戎交卸後當卽赴松履新 
[局員捉賭]  
　　虹口　十三保圓通寺巡防局員李蘭史二尹於前日午後三點鐘時督率局勇十餘人至沈家灣胡家橋聚賭之處捉賭各賭徒消息靈通早已聞風遠遁二尹命將賭檯賭具一律毁去 
 
 

Page 3

 
 
[薤露同歌]  
　　官銀號總辦嚴筱舫觀察之令兄字子梅者向在　上爲火油公司買辦近日殁於旅邸昨日觀察偕公子輩附江天輪船挾櫬回甬江原籍午前九點鐘時官塲特發知單會同在金利源棧房設筵公祭輿馬喧闐頗極一時之盛 
[盍往觀乎]  
　　英國術士加勒里福司所演戲術離奇變化神妙無方雖古之偃師亦不是過兹登告白於本報後幅繪圖貼說頗極精詳并倩羅辨臣洋琴行代售戲劵爲告中西士女尚其於茶餘酒罷同往一觀乎 
[假冐送縣]  
　　前有黄志揚冐充鐵路總管向洋人　騙銀錢送交英公堂轉送上海縣究辦嗣經英讞員張直刺函致縣署請帶回公廨訊問昨又派差仍送縣署訊辦矣 
[跌傷送院]  
　　虹口怡和碼頭某輪船小工孫永生昨午正在修葺船艙偶一失足跌至艙底被鐵所傷登時暈絶旋經同事諸人設法舁送同仁醫院求治 
[求請安揷]  
　　法界包探禀稱幼女陳桂香年十三歲手持錫茶壺一把在途啼哭爲巡街捕送入捕房解請安揷質之陳桂香供崇明人父名陳大全去年十二月二十日被鹽販拐至上海賣與莊姓家轉輾賣入花烟間内被鴇婦凌虐受苦不堪私自逃出鄭大令命暫留捕房查明復核○天津幼孩金馬運高大連隨母來滬寄宿客棧母死之後飄蕩無依爲巡街捕帶回捕房解請鄭大令　揷大令飭送普育堂留養登報招人認領 
[上海縣署瑣案]  
　　鄉民池阿妹之妻錢氏去年被徐炳千引誘拐逃嗣經尋獲至前月重復逃去匿於四門外炳千堂兄徐阿桂家又經池阿妹遇見卽領至客棧中住宿一宵次晨正欲同回鄉間錢氏忽稱尙有衣服在阿桂家阿妹偕同往取詎料錢氏入内卽由後門逸去阿妹卽扭阿桂至巡防局由局員拘到炳千一倂解送縣署李二尹研訊之下諭炳干交差著父錢氏到案阿桂枷號一月至今枷期已滿而炳千尙未將錢氏交案前晚李二尹復提案訊追池阿妹投案禀請嚴追炳千供此次錢氏逃匿何處實不知情阿桂供并無串逃之事二尹判炳千仍交差限交錢氏到案阿桂枷期已滿著令開枷疎放與池阿妹一同尋緝錢氏下落禀覆○朱德生呈控堂弟煖生擊毁石模三百餘副等情經李二尹提訊德生供故父與煜生之父在日合開錫耍貨店因此製備石模甚多自父親與叔父故世存下石模牛財曾央地甲公斷各分一半小的卽遷出另居近被煜生偕母妻前來不由分說將石模盡行打毁無遺求究其母陳氏其弟培生供亦相同質之煜生供故父與故伯父合開店時共遺石模二百餘副並未分派均被德生搬去不的無從謀利爰同妻母前往向伊求食並未打毁石模求鑒其母顧氏其弟連生巧牛所供皆同二尹以兩造供詞各執候傳廿七鋪地甲到案訊　再核○前有朱長保控朱雪方掯贖田單當經二尹訊諭准贖朱長保奉斷後備價洋繳案請領方單而雪方迄未交出李二尹前晚提追雪方供此單抵押在外長保所繳價洋不敷取贖求再斷加二尹不准判再限三天如不交出定行嚴比○金陵婦人陳唐氏前控鈕錫坤卽牛厚齋賴婚一案李二尹前晚提訊唐氏同夫陳悅生供稱兒子成有前聘　女六小姐爲妻現因貧窘無力迎娶自願退婚陋時首飾兩件業已取回茶禮洋八十元求免究追前因聽人唆使控告今自願求斷離婚牛供女兒許配陳悅生之子去年陳欲迎娶小的索財禮洋二百元陳妻唐陳氏以爲索禮過奢聽從王姓唆使投案誣告賴婚原告今旣自願退婚惟求公斷二尹著陳悅生夫婦同具自　退婚結存案了事 
[英界公堂瑣案]  
　　包探趙銀河解賊犯蔡榮林至案禀稱此人前己屢次犯竊迭經破獲送請張大老爺懲今又竊取包喜庭家報時　一架報捕後捕頭令小的緝獲解請懲辦包投案領贓祭供稱小的係鎭江府屬某邑人不敢行竊尙乞施恩襄理讞政之鄭瀚生大令據情商諸薩副領事官然後判令笞責二百板發回捕房管押半年贓給還失主○前日流氓衛金法士伯忠朱小毛等向陳友生借購物爲由肆其兇鋒扭住攢毆以致傷痕歴歴旋經三百六十七號巡街華捕拘獲解入捕房捕頭令轉送公堂請究陳投案聲訴前情衛王朱等同供稱小的等略與忿爭不敢行兇叩求恩宥大令判令各枷號兩禮拜○包探朱阿高解歹人李木林至案禀稱此人前曾犯案送懲今又學成穿窬之技在租界中竊取行人所帶洋銀小的見之拘入捕房捕頭令送請究辦李供稱小的係本邑人洋銀在路拾得並非　贓大令判令笞責二百板管押一月○女郎王妹弟嬝嬝婷婷閒行陌上突有張阿晵者自後扭住任情調戲妹弟駭極狂呼某號巡街華捕聞之將張拘入捕房捕頭令轉送公廨妹弟俠拜案下蘭言徐吐低訴前情張供稱小的在治下當小工偶因細故忿爭並非調戲大令判令笞責二百板枷號一禮拜○賊犯王阿林混入龜子余蘭齋所開倡院竊取某倡數臺上所置銀水烟袋被龜奴某甲覷破扭入捕房昨晨捕頭令某包探送案余龜投案領贓王供稱小的窮苦不堪以致行竊大令判令笞責二百板○包探胡瑞龍解陸紀成至案禀稱此人將穢物任情抛棄經小的拘入捕房捕頭令送請究辦大令判罰洋銀十圓 
[法界公堂瑣案]  
　　法大馬路乾昌仁新衣店主朱榮生虧欠各項往來銀四千餘兩於本月廿五夜潛行逃逸當經各債戶及房主報知捕房昨禮拜二堂期鄭大令會同何繙譯升座瑪禮遜洋行西人偕買辦張小舟收租人馬樹堂投案遞禀聲稱積欠房租三個半月計洋七十元房票呈電所有生財存貨封閉屋内未便久懸求准拍賣以抵欠租房屋亦可另行出賃大令著先登申報告白三天屆期投捕房派探眼同拍賣張馬各遵諭而退○飛鯨輪船管事西人送水手施凝桂張以金徐東桂　承泉王阿福五人至案禀稱施等在船打架滋擾喝阻不理反肆毆擊故送案請辦質之施凝桂供爲水手頭目伊等在船滋擾小的勸阻不理張等互相推諉大令與何繙譯會商著將爲首滋事之王永泉頭目施　桂各枷號一個月期滿各責二百板張徐王三人各枷號半個月發馬頭示衆期滿釋放○周曹氏禀稱兒子阿生在日出洋七十元娶花烟　妓女胡氏爲室近有胡氏之姑平張氏與伊夫平阿大尋至氏家作擾不休氏因子已故世准其領回同來滬上尋覓保人卽被扭入捕房質之平胡氏供原籍常熟丈夫與姑先將小婦人賣入四馬路胡家宅黃逸廷野雞妓院爲娼前經周阿生代還身價贖出在洋布局做工度日今周已故姑與丈夫又欲逼爲娼妓小婦人不願作皮肉生涯逃回周處質之平張氏供並未賣過實係自行逃出兒子在家耕種度日大令得供著將平張氏母子及胡氏三人一倂還押周曹氏交保候補提開妓院之黃逸廷到案再核○包探禀稱張金壽張月生父子借住瑞福里陳徐氏家内乘間竊取衣服首飾當洋八元五角報捕查獲吊到原贓傳同失主解案請訊張金壽供因母患病無錢使用不得已而爲此求恩寛宥大令判將二張各責一百板贓還失主○包探禀稱汪阿新卽打鼓阿新前因戳傷汪松林送院醫治緝拿未獲前晚在三洋涇橋攫取李生和之象牙柄扇追至近水坊爲巡捕拘獲解案請訊大令著押候嚴比○包探禀稱積竊王炳生屢次犯案怙惡不悛前晚撬門圖竊被失主拘獲解案請辦大令判責三百板○包探禀稱道勝銀行細崽鍾厚君因主人失竊金項圈禁押捕房迭奉訊究著管事張阿喜及出店傭婦人等分賠洋三百元鐘名下判賠洋二十元今已交到請將存案之金戒一枚領回大令准之著覓本租界保人准予開釋○包探禀稱薙髮匠朱福堂擔保瞿松記欠洋逃逸禁押捕房日久無人具保解案請示大令准予開釋尋瞿到案究追○包探禀稱張文生收買舊銅爲縣捕緝獲送押捕房迄　　久無人顧問解案請示大令命俟堂期解案　　　譚宋甫禀稱代元昌衣莊購布一百尺計洋二十五元當付現洋五元餘出本月初十期票一紙屆期向索牌號巳攺圖賴不還票據呈電求請追給元　　夥　春濤供此票付與同業元亨衣莊在途遺失店主患病回甬店亦攺換牌號爲瑞生祥大令飭探查 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[淮捐奬章]  
　　　州訪事友來函云兩淮鹺商共集徐海等屬賑捐銀六萬兩前經督鹽憲電　各商遵卽措　　解茲上　特將此次徐海賑捐請奬章程札由淮南總局照錄出示曉諭局門俾各商欲得何　奬叙卽開明履歴呈　給奬計開　　興　　按照例銀每百兩折收實銀三成每百隨繳部　等費銀四兩十成貢監照例銀十成實銀　收　繳部　監費等五兩七錢又花翎三品以上每枝收實銀一千八百兩四品以下每　收實銀九百兩又藍翎每枝收實銀四百五十兩隨繳　費六兩目　報　　　給印收俟彚請部照到日再行倒換各商旣邀慷慨之名又送　榮之願是誠一舉兩得之事也 
[甌試尾]  
　　温州訪事人來函云永嘉縣秦樂平大令舉行縣　爲本月十五日二覆之期題爲如有所立卓　　　　小葉賦以題爲韻賦得山深四月始聞鶯得　字師道立則善人多論謝客巖容成洞大觀亭江心寺七　不拘韻十八日三　　　仁者人也二十日未刻發貼正案前列者爲察壽萱潘肇封李東來王登墀胡超宗李　　葉寳龢謝國　　德型鄭承宗 
[揚州試事]  
　　邦江訪事友來函云揚州府沈　香太守前奉學憲來文舉辦府縣歲考原限四月朔日州縣考五月　日賢考兹太守以府考期内適逢天中令節因申請攺緩至初七日取齊初十日開考業　札飭所屬示諭通衢想榴火明時蒲　欽　　　　負笈而至者又當濟濟於緑楊城郭間矣○揚州府屬各州縣遵奉憲　同日奉　縣考所有江甘兩邑首塲各題及疉次　　名氏均已先後登紀報章刻正正案已經揭曉今將前列姓名照錄於左江都前列顧元内吳　六陳頴鑑應正襄王汝諭　　　　郊元韓詔庠孫兆瑾關樸共錄取四百八十七名甘泉前列毛昌緒齊霖張德馨龔啓　李　泉陳恩溥陳文驤王慶堯劉　徐庭　共錄取二百六十九名均已飭承造册申送府轅聽候太守示期考試矣 
[章江錦浪]  
　　江西　事人云四月初三日友教書院官課初八日豫章書院官　初十日經訓書院官課友教生題國君好仁天下無敵焉詩題未詳豫章生題尊賢育才以彰有德童題無遏糴詩題賦得上　器識而後文藝得先　經訓題易經攷三極之道馬鄭韓王陸義郭是書經我其試哉馬鄭王本無帝曰是否詩經攷以慰我心傳慰女也上肅孫毓作慰怨是否周禮攷師帥執提鄭司農云提　馬上　是否儀禮匹馬卓上卓讀如卓士孫之卓解禮記攷羔豚而　百官皆足大夫士何以　百官左何攷受賑　賑杜以爲社之戎祭劉以爲亦祭廟之肉二說執是公羊春秋之道通於三土非主假周以爲漢　解榖梁莫不地於紀　鄭君曰紀當爲已解爾雅從釋地以下至九河皆禹所名攷古文姚崇以十事要說明皇論駢文恭擬謝開經濟持科表賦題范彦龍登秦望山讀始皇碑賦以題爲韻詩題和吳蘭雪秦良玉錦袍　○南昌府江　吾太守以各屬縣試皆已竣事遂擇於四月二十五日府考　各士子又當磨厲以須錦標爭奪矣 
[杭垣雜錄]  
　　杭州訪事友來函云杭地天時不正時疫叢興往往不及延醫卽行斃命池塘巷彌勒寺有一香工年方二十餘本月十四日僧人在某姓家施放燄口事畢挑擔回來半途忽　　痛勉强支持到　後卽吐瀉交作僧人急出痧樂令其服上毫無效騐延至天明則已魂歸陰府矣十五日助聖廟卷章姓婦清　出門至湧金門金華廟　杏正盈盈下拜忽口吐白沬人事不知急由同行者　人舁回到家卽溘逝○本月十六日杭州三書院預行五六月望課敷又　題　莊暴見孟子曰五章賦得南村　　北村盧得村字童題齊人有言曰賦得小蝶穿花似繭黄得黄字崇文生題文不在兹乎合下三章賦得受孔子戒得廉字童題月星辰至今夫地賦得天球河圖得河字紫陽　題有天爵者二句賦得雪頸霜毛紅網掌得　字童題心之官詩題同上 
[上海巡局瑣案]  
　　本邑城廂内外各薙髮店前因藉詞加價糾衆　事經上海縣黄大令提訊准由公所中擬章遵守安分營生詎料日前又有南市大東門外王阿銓整容店夥王勝　混名小霸　者　空起釁邀集黨類至各處把持不准奏技彼業中以公所未有傳單未曾允許王卽搶取各　刀械十八副至公所中堅　加價被擾各家訴於司董卽由司事　同清赴十六鋪巡防保甲中局具控及局員派勇馳往則王已聞信預避爰將其兄阿銓拘押　三日將勝和交案訊究前晚地甲探知蹤跡所在率勇　往勝和糾集多人與甲夥喬芝山爲難突出白刃行兇幸喬眼明手快得未受傷由勇帮同擒獲押解至局禀知委員　仲泉二尹升堂提訊整容公所客帮董事高德華本帮董事吳雲亭客帮司事趙裕祺本　司年陸世榮客帮司年曹同清及被擾之各店主均投案聲訴前情並稱日前已經議定行規分黏各店每客加錢十文各店一律遵守不復煩言近來南市各家被王勝和私欲勒加工資糾合同黨搶取物件向勸不服是以來案禀請懲治王勝和供年二十有二係南匯縣屬張家栅人自幼習薙髮業今在胞兄阿銓處工作同業中人欲加工資是以向衆知照暫停工作俟議妥後再行定奪不敢滋擾二尹謂爾公所中業已議定章程爾何又多事寳屬不法已極判令掌頰一百下復詰其搶過幾家物件速卽呈出供有四　存在公所中其餘尙無下落容著人尋繳可也二尹怒其刁狡著重責二百板鎖在局前示衆候面禀保甲總巡再行核奪王　銓訊　干涉交同業曹元貴保去○竹工陸榮日前投十六鋪巡防保甲南局稱在南市大碼頭和昌盛水菓行承做裝薑之竹　近被同業人陳雙全爭奪主顧將　奪去是以控請提究局員　　臣二尹飭地甲將陳傳案研訊之下再四開導謂爾等同業應聽主顧自便烏得爭奪致滋訟累今著將所取之　交還嗣後安分守業具結呈案○本城馬姚弄人顧某前日投十六鋪巡防中局控稱有坐落大東門外恒生馬頭裏街之房屋數間租與張學茂曹鳳生許明章楊阿耕等四戶開設烟館鐵店　包店被欠租金甚鉅向索無著禀請押遷局員潘仲泉二尹派地甲將張等傳案前晚研訊限張於五月二十日遷去許每月繳錢一千七百文曹繳洋　元楊限五月初十日遷移他處毋得延遲○陳應發前日雇王三仔划船渡至浦東王急欲開駛致陳立足未穏仆入水中及泅起忿甚赴十六鋪巡防中局控訴局員　二尹飭地甲提王研訊判責二百板交管帮人沈阿三保去○楊樹浦華盛紡紗廠女工周王氏前日午後散工歸家行經美興街附近忽有流氓莊阿三攔住調笑氏勃然大怒扭赴巡防局控告姚殿卿二尹研訊之下莊一味哀求二尹姑念初犯從寛免責申斥一番飭具攺過切結覓人保釋 
[英界晚堂瑣案]  
　　朱候　控徐　良徐顧氏圖賴未婚妻徐菊仙前晚襄讞委員鄭瀚生大令提案研訊朱訴稱小的係江北某邑人夜宿徐所開車寓内日則藉驅車餬口已數載於兹矣徐　小的誠實將其女菊仙許字小的由伊姪元郎作伐小的曾送去財禮洋銀五十五圓詎料徐夫婦現欲將女押入娼寮將許親之事圖賴因此情急扭案叩求恩斷婚帖呈閱菊仙供稱情　　　並無悔意生良供稱朱在小的處拉車度日小的並未將女兒許字與伊婚帖係伊僞繕徐顧氏所供略同大令箸一倂管押飭　　入再訊○張羅澄遣家丁廖德萱呈控家丁張義私取洋銀前晚大令飭提研訊廖禀稱小的主人被張義　去洋銀二百餘　　　圖賴因此　小的投案求追張供稱小的前曾與伊各出　本　得牛皮洋藥携往漢口求銷不料行至蕪　被巡役察知　貨　　充公小的並未騙取洋銀叩求明鑒大令著押候函詢蕪湖有無充公之事再行訊斷 
 
 

Page 10

 
 
[美界捕房瑣案]  
　　小竊王阿順昨日至西華德路某姓家圖竊被某姓查見扭赴捕房控訴捕頭以圖竊未成　斥數語卽命釋出○昨　日午後某馬房有一白馬脫韁逃逸至北河南路篷路附近爲三百七十二號巡街華捕所見拉入捕房禀明情由藍捕頭令暫存捕房候失主認　領 
 
 
 

Page 11

 
 
[ 
[新開真不二價祥豐泰洋貨號]  
本號開設上洋英大馬路望平街口坐北朝南門面自運東西洋貨各色布疋鏡面貴企高莊大呢哈喇嗶嘰哆呢羽毛新花羽綢時式花標花素羅絨廣染竹布貨物揀選精良定價格外克已專精門市統歸劃一毫無苟且以圖久遠倘有遠處信購原班回件貨不合用包退回換惟來往信資貴客自給今擇於廿八日開張承蒙　賜顧請認明本號招牌庶不致悞 
[上海香港匯廣抵欵有限公司]  
本公司現擬章程均在香港總督處存案所有創始諸君開列於後　天祥洋行大班盤搿先生　華盛紗厰總管丹福先生　豐裕洋行大班哈斯搿先生　祥生厰大班潑林得斯先生　瑞生洋行大班斯的佛力斯先生　高易洋行大班酣升先生　美國新來羅斯先生開辦之後卽舉盤搿爲總董丹福爲銀錢總管羅斯爲總經理兼叅贊高易洋行爲訟師匯票爲銀行所有應做各事詳列於下　創開此公司意在會聚各欵由少而多一俟生意推廣本公司自有應得存欵抵欵各項利息此項利息及他人願將銀錢託本公司存放者本公司皆擇萬穏萬妥之處生息以免險失至本公司應做生意一代人經理各種進出銀洋之欵二代人做擋手三代人專收欵項四代人料理欵項五代人收付欵項六代人做掮客以上六項本公司皆可効力以便從中稍賺利益至代人作保及收捐收利收租收債並代人存儲什物銀錢等本公司皆可訂立合同照辦并給付利息此外如有人起造房屋以及貿易等事欲本公司代籌欵項者本公司亦可代辦惟須量酬使費至各種値錢産業本公司或租或買或掉換祗須本公司有利可賺亦可照行再本公司股本執照係分ＡＢＣＤ四等共計股本銀一千萬兩分十期收足每期銀一百萬兩第一期定於西歴五月二號爲始凡予股諸君皆可按照後開執照章程量力而行　Ａ等執照每年祇收銀十二兩俟本公司賺欵及本人所付满銀一百兩後執照卽可値銀一百兩　Ｂ等執照初次購股須付銀三兩其餘每股付二兩嗣後每月每股付銀一兩本公司賺欵及本人所付满銀一百兩此執照亦値銀一百兩　Ｃ等執照當交付執照時先收銀五十兩此後毋須再付每年應得官利約派六厘此外尙有公司賺欵亦可照派至詳細情形載明執照不贅　Ｄ等執照每股付銀一百兩常年應得官利約派七厘　年照給其入股已久者應得利息外尙有花紅　以上各執照皆可派付公司賺欵此等公司在别國已有做至二十五年者其賺利約可得一分二釐至一分八厘之數本公司開辦日久將來亦可到此地步其願入股者俟一年後本人亦可向本公司抵借欵項惟每股約至何時可以値满百兩則時有久暫未能預定大約須七十個月目前本公司定章雖係房屋産業等抵欵生意然遇有貨物或係短期者亦可隨時照做當此中國振興商務之際本公司會聚股本第一可以抵借于帮助本公司生意之人如有人欲知詳細章程可問本公司代理人或請至四川路三十　號門牌本公司暫時寫字處　總董兼參贊羅斯告白 
[中國女學會書塾告白]  
啓者本書塾設在高昌鄉桂墅里已於是月十二日開課會中某女史新撰中文新法捷訣一書以之教授初學女童姿質尋常者三月之後可以記籍算帳半載之後可以聯貫造句九月之後可以拈韻成詩一年之後可以詞逹寫信調爲至捷之徑事半功倍此之舊時教法眞有安步與自行車之别矣現在女塾雖開然　廂北隅幼生欲朝來夕返者尙嫌道遠未便困議於城内分設一塾已借地陶沙塲陳公祠後時化堂於租界分設一塾擬就新馬路一帶租賃齋舍仍中西文並課專備就近走讀一槪不留膳宿開館至遲在桂秋月圓之候如有願來肄業者請仍向不纏足會電報滬局掛號兩塾約以二十五名爲額因教習尙少須待就師範報名宜速額满截止此啓 
[義記洋行保險]  
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也　主人謹白 
[老太古告白　太古火險公司]  
倫敦格崙西火險公司叭喇定火險公阿德來火險公司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客欲保者請臨面議可也特此佈告 
[亞喇時保火險公司]  
啓者本行承保各家房産生財樓房貨物等件其保費格外公道遇有賠欵極其迅速欲保者請至本行面議可也　天祥洋行告白 
[比衆不同]  
本行續到新式上等傳聲機器蠟筒其價格外克已其中輪機精巧用久不壞言語可留百年不退此佈豐泰洋行告白 
[紡紗織布機器出售]  
啓者伯拉脫兄弟公司開設在英國法面亨地方專製紡纱織布機器其貨係頂上之絲故價較他家昂貴現在上海經理者係怡和洋行特此佈聞 
[醉六堂書坊]  
本坊向在棋盤街因鄰居失愼延累今遷移法大馬路南誠信對門吉如里内本書棧交易凡蒙賜顧請至此處爲禱 
[新出機器圖說]  
是書係唐氏所著内詳新式卅六種機器圖形奪目玲瓏可愛巧奪天工時下西人廣行得此書入門何憂富貴功名誠製造之大觀也每部實洋三角理文軒書莊寄售元和唐再豐告白 
[遺失莊摺]  
茲遺失大豐莊銀摺一個當向該莊言明此摺不作憑廢無用特此登報申明以免此悞切切興利公司告白 
[湖北江蘇淮徐海賑捐局]  
駐上海北市觀音閣東首慶順里内現有捐票額外减成報捐銜封翎頂承志堂求人口平安洋二十元實銜求母健洋九元如有捐欵望卽照寄孫晴山啓 
[澳門號單已到]  
刻由澳門第七會票對號單已到查本行售出得彩之票甚多請諸君速來對號得彩卽兌現洋無悞此佈　上海廣揚興拆票行啓 
[失票聲明]  
今遺失滋源莊票一紙第一千二百九十九號本月廿五期票元七十五兩又正泰莊票一紙第二百廿三號五月初三期票元七十兩此票向該莊說明作爲廢紙望各寳莊號切勿收用　福康號具 
[新鮮到船牌　白金紙]  
十二張三元九角六張二元六寸片每打一元一角半餘貨公道　耀華照像號光繪樓同啓 
[尋找屍身]  
今有同茂棧順利衣客於廿二晚搭吉和輪回通州於次日六點鐘行至白茅砂失脚落水當時打撈無着此人年四十七歲面白無鬚身穿白洋布短衫褲雪靑羅紡套褲黑絲帶札脚穿元色緞　樑鞋藍羽緞肚兜内有英洋數元手戴金鋼鑽戒指倘有仁人君子知屍身在何處　送信通州順利衣莊或送上海新北門外同茂棧亦可重重面謝决不食言　通州順利衣莊告白 
[湘報分館]  
湖南旣創時務學堂南學會後復創此日報凡時務學堂之功課南學會之講義維新諸事畢載焉每月釘成兩本湖南每月取錢一百卅文此間須加郵寄費每月取洋二角分館設在上海泥城橋大同譯書局内又四馬路中大同譯書分局亦可定購 
[怡和洋行　經理火險公司]  
啓者本行承保岸上火險日房屋生財衣服貨物等俱可代保倘有不測立卽賠償　貴商欲保者請至本行或二洋涇橋南本分行面議可也　上海經理儘仁士　香港　依士　火險公司怡和洋行啓 
[利源公記遷移]  
啓者本號開設上洋二擺渡騰鳳里對門Ａ字第一百七十四號門牌擇本月廿六日開市交易自運各式吕宋烟帋烟礩頭絲烟批發零沽格外克已以廣招徠並代附廣東武進士闈姓比衆快捷如蒙惠顧童叟無欺 
[名師高徒]  
吳興吳君裕如蔡君舜臣曾從名醫徐香泉夫子數年内外俱精且治楊梅結毒下疳等症盡善盡美尤爲江浙之魁近游滬上試之者多奇效現寓三馬路三元棧以便就診者　宋慰喬啓 
[廣東五合昌]  
本號選辦公司貢香有年並無分枝别店久蒙　仕商賜顧遠近馳名近有無恥之徒冒冲本號發貨希圖射利起見諸　尊光顧請認五合昌招牌庶不致悮　冒冲本號發貨者男盜女娼 
[催購古碑照本]  
家拓漢石經尙書論語殘字前用照相法照出曾經登報　承鑒家下問茲已裝裱成册每部實洋廿元又宋拓禮　碑照本每部洋十六元宋拓定武蘭亭序照本每部洋六元定印五部九五折十部九折託大馬路泥城橋寄觀閣四馬路玉聲堂代售漢石經主告白 
[拍賣車糖]  
本行准於每逢禮拜二五早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓]  
 
 

Page 12

 
 
   
 
