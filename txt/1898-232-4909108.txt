# 1898 - 232 - 4909108

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[出售新學彚編○仍售中東載紀初續編文學興國策等書每套两圓] [  圖書集成局代啓]  
　　上海廣學會講求經濟實學十年來譯著書籍獨具正法眼藏學者由是入手不致誤入歧途今裒集論說紀載之屬凡足以振興中國者成新學彚編四卷欽奉綸音廢時文而試策論是書　告成功大可爲先路之導每部四本價洋八角連前印之中國度支考時事新論中東戰紀等書皆在申報館申昌書畫室寄售其匯總處則在棋盤街廣學會總局上海如各書坊及美華書館格致書室外埠各敎士售書處各書坊均有寄售 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之　璧每部計洋七角上洋三芽　橋飛鴻閣發兌此佈　 
[書總署議覆籌欵開館譯書摺後]  
　　中國自與泰西通商以來依舊墨守舊章日見貧弱朝廷銳意求才將科舉攺制設立學堂叅用西法蓋欲令中國之人皆通達時務庶不受外人欺侮立法之善莫過於此救時之策亦莫善於此惟旣叅用西法自不能不讀西國之書學堂中無西書則學者何由知西國之政事風俗學者不讀西國之書應試時何以對時務之策然學堂中卽置有西國之書而文字不同學者何由閱看卽使學堂中必先習語言文字然亦非一朝一夕之功能閱西國之書必須習至五六年以後且西國之書深淺不一恐文字功夫未到亦不能得其奥竅况語言文字須童而習之非但不能使現今士人皆習西國語言文字卽將來亦勢不能使通國之人皆知西國語言文字現今士人不能習西國語言文字則西國之政事風俗終不得而知將來通國之人勢不能皆習西國語言文字則西國之書終不能閱而西國之政事風俗終亦不得而知則雖欲叅用西法而知者僅千人之一法雖善恐徒法不足以自行也於是知欲叅西法不能不閱西書欲閱西書不能不譯而出之使華人便於觀覽誠以能識識西書者雖千人之一而譯出之後則萬人皆能閱矣閱者旣多則西國之政事風俗不難盡曉以後外交之事當易於辦理况現在京師設立大學堂入堂肄業者皆未習西國語言文字而急欲通西國之政事風俗者也則譯書尤不可緩誠如總署議覆摺云今者梯航鱗集文軌四通政俗旣殊途而同歸學藝復日新而月異論外交非洞明以法律例無以爲應變之方肄武備非講求格致製造無以爲制勝之具言理財非考究農工商礦無以探養民富國之原又云查現在譯書事務至日本明治以來所譯之書極多若由東譯華較華自西文尤爲便捷應請飭下出使大臣飭查日本所譯西書全數購寄以便譯印總署此奏可謂探本窮源得其要領矣而說者謂譯書之事失之毫厘謬以千里中東雖爲同文之國而華人之能和文者甚少今若欲譯日本之書非使華人先習和文不可且日人所譯之書安知其無毫厘千里之謬輾轉相譯恐以訛傳訛之弊在所不免不如使習法文者專譯法國之書習英文者專譯英國之書不更直捷痛快乎曰總署之奏亦急於求效日本所譯之書雖不敢必其無毫厘千里之謬然日本自維新以後不特所行政事盡傚西法而一切製造皆能與西人無異實事求是巳足取信於人且日人皆派往各國學習務使專精而後巳故其所譯之書或竟無毫厘千里之謬惟華人欲盡譯日本之書以圖便捷則學習和文不能不精否則毫厘千里之謬不在日人而仍在華人是則不可不慮者也現旣大興西學華人之欲習者不外英俄德法而習和文者甚少各學堂亦不聞有日人教習若欲專譯日本之書則須先通和文然後可以從事各學堂自應添設和文教習預儲譯書之才且現雖奏請開館譯書以宏造就而館中人才究屬有限各省不無能譯之人應請無論何人譯成何書先送譯書館查閱苟爲有用之書繙譯無訛請旨優奬刷印後并予以專利若干年如此則譯者必多可集衆長以補館中之不足而經費亦可稍節也芻蕘之獻不知有當於萬一否 
[本館接奉電音]  
　　昨日下午京師飛電傳來上諭一道敬謹譯　○六月初四日奉上諭都察院奏湖南舉人何鎭圭條陳挑試團練並章程據情代奏一摺著兵部歸變通武　事宜内一併妥議具奏欽此 
[奏覆籌辦大學堂摺]  
　　臣孫家鼐跪奏爲籌辦大學堂大概情形恭摺具陳仰祈聖鑒事竊本月十七日臣議覆五城建立中學堂小學堂一摺奉旨著五城御史設法勸辦與大學堂相輔而行用副培養人材之至意其大學堂章程仍著孫家鼐條分縷晰迅速妥議具奏欽此臣維學堂創辦之初千端萬緒其章程原難倉猝定　遽臻　備卽日本初設學堂至今二三十年章程幾經變易不厭精益求精况我國家政令更新之始京師首善之區草昧經細動關久遠尤須規模閎闊條理詳備始足開風氣而收實效臣每日會集辦事各員公同覆議雖不在學堂辦事之人臣亦多方咨訪廣集衆思總期受以虚心任以實心持以公心矢以誠心博取衆長折衷一是以仰副皇上作育人材振興國勢之至意兹將現擬籌辦大概情形分條開列恭呈欽定一進士舉人出身之京官擬立仕學院也由科　出身中學當巳通曉其入學者專爲習西學而來宜聽其習西學之專門至於中學仍可精益求精任其各占一門派定功課認眞研究每月考課朋友講習日久月長其學問之淺深造詣之進退同堂自有定論臣亦隨時考騐其人品學術分别辦理仕優則學以期經濟博通一出路宜籌也凡學堂肄業之人其巳經授職者由管學大臣出具考語各就所長請旨優奬其作爲進士之學生亦由管學大臣嚴覈品學請旨錄用擬採湖北巡撫譚繼洵之議學政治者歸吏部學商務礦務者歸户部學法律者歸刑部學兵制者歸兵部及水陸軍營學製造者歸工部及各製造局學語言文字公法者歸總理衙門及使館叅隨終身遷轉不出本衙門俾所學與所用相符冀收實效一中西學分門宜變通也查原奏　通學凡十門按日分課然門類太多中材以下斷難兼顧擬每門各立子目仿專經之例多寡聽人自認至理學可併入經學爲一門諸子文學皆不必專立一門子書有關政治經學者附入專門聽其擇讀又專門學内有兵學一門查西國兵學别爲一事大率專隸於武備學堂又閱日本使臣問答亦云兵學與文學不同須另立學堂不應入大學堂之内擬將此門裁去將來或另設武備學堂應由總理衙門酌覈請旨辦理一學成出身名器宜愼也查原奏小學中 
 
 

Page 2

 
 
學大學堂肄業人員卒業領憑遞升作爲生員舉人進士在國家鼓勵人才原可不惜破格之奬然冒濫情弊亦不可不防似宜於鼓勵之中仍示限制應如何嚴定額數與認眞考覈之處應照原奏會同總理衙門禮部詳擬請旨一編書宜愼也查原奏開一編譯局取各種溥通學盡人所當習者悉編爲功課書分小學中學大學三級量中人之才所能肄習者每日定爲一課謹按先聖先賢著書垂教精粗大小無所不包學者各隨其天資之高下以爲造詣之淺深萬難强而同之若以一人之私見任意删節割裂經文士論必多不服蓋學問乃天下萬世之公理必不可以一家之學而範圍天下昔宋王安石變法創爲三經新義頒行學官卒以禍宋南渡後旋卽廢斥至今學者猶詬病其書可爲殷鑒臣愚以爲經書斷不可編輯仍以列聖所欽定者爲定本卽未經欽定而舊列學官者亦概不准妄行增減一字以示尊經之義此外史學諸書前人編輯頗多善本可以擇用無庸急於編纂惟有西學各書應令編譯局迅速編譯一西學擬設總教習也查原奏有中教習無西總教習立法之意原欲以中學統西學惟是聘用西人其學問太淺者於人才無所裨益其學問較深者又不甘於小就卽如丁韙良曾在總理衙門充總教習多年今若任爲分教習則彼不願臣擬用丁韙良爲總教習專理西學仍與訂明權限其非所應辦之事概不與聞一專門西教習薪水宜從優也閱日本使臣問答謂聘用上等西教習須每月六百金然後肯來丁韙良所言亦同今丁韙良自以在中國日久亟望中國振興情願照從前同文館每月五百金之數充大學堂西總教習至西人分教習薪水亦擬照原奏之數酌加一膏火宜酌量變通也臣訪詢西教習丁韙良據云泰　大學堂來學者皆出修脯極貧者始給紙墨從無月給膏火辦法蓋以圖膏火而來學者必非誠心向學出資來學乃眞心有志於學者也臣又觀總理衙門章京與日本使臣論學堂事宜問答之語與丁韙良所言大略相同今者國家專籌的欵不令學生出資巳屬格外之仁似不必更糜鉅費擬請仿西國學堂之例不給膏火但給奬賞其如何發給之處應俟開辦後詳細斟酌辦理以上八條分晰臚陳恭候訓示此外未盡事宜尙當　取東西洋各國學校制度曁各省現辦堂章程體察情學形詳愼斟酌一俟擬議就緒卽當奏陳至暫假房舍是否由承修土大臣查勘修理抑由内務　　理應候欽定惟房舍一日不交卽學堂一日不能開辦擬請飭催赶辦以期早日竣工學務得以速舉仰慰宸厪所有籌辦大學堂大概情形繕摺具陳伏乞皇上聖鑒訓示謹奏 
[西伯利亞鐵路述聞]  
　　天津國聞報云俄國西伯利亞鐵路分支未詳其通何處衆說紛歧或曰應經滿洲而出大連灣此路線又分三條　　哈　羅夫斯科以西揑兒金斯科若惡拉由威土金斯科爲起點經滿洲吉林府達大連灣者計七百五十英里預算工費約三千七百五十萬羅布一以海參威爲起點由豆滿江上流經大長白山麓沿鴨緑江而西出大連灣者計四百七十英里工費約二千一百萬羅布然俄意所注則不在大連灣在永興港按永興港在高麗　咸鏡道海岸北跟元山津十四英里出俄領尼哥利斯科經維克多而里牙過豆滿江附近南折入咸　道僅二百四十英里工費約二千九百萬羅布除架橋豆滿江外工事亦不甚難費六七月力卽可竣工其地勢最占形便可以扼日本海咽喉云譯太陽報 
[俄報論韓退俄員事]  
　　天津國聞報錄俄國新聞云朝鮮自中日戰後我俄種種設法保護朝鮮使漸進於文明日臻於富强然講求富强非攺革軍制財政假外國之力不可天誘　衷韓王於去年果求我政府借與士卒教習諸武弁財政諸顧問我政府不吝教誨遴眞才應命而往朝鮮政部虚心采納竟能明曰時務破除錮習我俄有大造於彼也彼以爲我旣巳盡彼之才藝自可獨樹一幟於是復請俄廷將所假武弁顧問等員悉數開除不留一人彼誠善學於我然成功者退勢所必然亦理所固有也我俄豈有芥蒂於心乎適我政府正欲撤回諸員而韓廷竟先得我心巳一律開除此非俄與日本協商保護朝鮮之本旨適合一契乎諒亦爲日本所共諒也 
[抗議難行]  
　　京師訪事人云馮林一宮允校邠廬抗議一書皇上飭部核議嗣悉六部九卿無一議准者咸將原書繳還軍機處户部初有歸併小司裁减司員書吏之議亦經堂官駁不令行至前報更　部爲十二局一說乃康部郎有爲之議刻聞部議亦有窒礙難行之語想亦不能照行也 
[興修賓館]  
　　京師訪事人云前報紀都中建造上等西賓館兹巳鳩工興俢係崇文門内四方栅欄之榮公府舊址地極寛廠前報謂在地安門外乃傳者之誤也并聞現巳擬名曰迎賓館 
[捐欵修道]  
　　京師訪事人云前門大街清理巳畢而修築土道迄無消息六月十八日街道察院親臨廊房頭巷至萬盛官車鋪借座飭役挨傳鋪紳齊集以本巷西口窄陜車馬來往衆多每值夏秋大雨積潦雖經溝夫修理而泥淖難乾不便步履現擬捐資修築石路一叚并將溝淘挖乾淨但需欵不資又無官欵可撥故議捐私欵集腋成裘按上中下户量力捐輸自十五六金至一二金遞至數錢十等當日登記册簿核計共得五百餘金一俟捐欵交齊當卽招工興辦矣 
[蕪湖官塲紀事]  
　　蕪湖訪事人云蕪湖道徐進齋觀察升授皖臬尙未履新又奉委署本省藩篆所遺蕪湖道篆以候補道張曼農觀察接署前巳紀諸報端兹悉張觀察於六月二十一日蒞蕪暫假南岸永福菴爲行轅涓吉上月二十四日上午接篆視事徐觀察交卸後部署琴裝本擬二十八日晉省七月朔日接綰藩條不期聖恩倚畀二十六日又接總理衙門電開奉旨徐壽朋著以三品京堂出使朝鮮欽差大臣欽此綸綍　傳行將皇華就道是以皖藩一篆聞巳攺委署臬李廉訪升署而以候補道維幹臣觀察權攝臬使均於日内　事徐觀察皖江之行遂作罷論兹擬七夕前後攺轍北上入覲天顔請訓東渡○升任江寗藩憲袁爽秋方伯六月二十日附某輪船下駛至金陵謁見劉峴莊督憲己誌前報兹悉方伯由寗公竣卽於二十六日轉輪赴皖謁見鄧中丞憲旌過蕪時寅僚舊屬咸鵠候道左迎迓伯方接見有差始命展輪向皖江進發聞方伯　次在皖亦祗小作勾留不待雙星渡河卽返鳩兹小憇一俟略澣征衫卽將揚舲北上至履任江藩之期則須待至鞠有皇華時候矣○前報皖南土藥總卡攺委知縣李康俟大令長郁接辦現巳捧檄戾止暫就湖南會館小駐襜帷於七月朔日進卡視事至原辦總卡王珊園别駕交卸後本擬卽日回省另候差委適新署關道張觀察先期電請暫留迨蒞任後值保甲總巡缺出觀察卽以之委任蓋别駕熟悉地方情形兼之保中現正奉旨整頓是以相需特殷也○蕪湖洋務局向設正辦會辦各一員均以候補州縣承乏其事兹因會辦此差之饒刺史病故遺缺殊關緊要道憲愼重其選特委電報局王叔英直剌兼辦○新關南北二卡專爲稽查出口洋貨單票事宜卡員向歸監督遴員承辦近因北卡委員朱　卿大令請假未回徐觀察以卡務未便暫離攺委候選運判黄光符分轉接辦巳於上月中旬到卡視事又南卡委員鄭寅生少尹亦屆瓜期遴委何人庖代則須候張觀察曉示○金柱關爲蕪湖鈔關外五口之一稅員房子明少尹現奉省憲調辦南陵三埠厘卡行卽赴省謝委到差視事所遺金柱稅務巳由道憲遴選巡檢徐少尹詳委並飭先行到關接辦○原辦保甲總巡兼洋務會辦饒芷薌刺史六月十八日因病作古連日寅僚故舊赴局奠唁者素車白馬絡繹於途比因局中房屋湫隘兼係公局未便從容將事特於二十六日先行出殯暫借北郊法華菴停厝然後擇日開弔 
[松江融齋書院七月分官課題]  
　　經學淮夷徐戎攷郯子學在四夷說史學婁敬說高帝都關中論唐宋防邊得失議性 
 
 

Page 3

 
 
學廣務實篇　通信守衍義算學月與地球並行而月之弦望有盈縮試究其理算術之用制器爲尙如渾天儀轓車之類史傳不勝枚舉當時用之豈無所裨及今或宜或不宜固難一概盍各就平日所知旁徵博引詳老其制度縱論夫利弊以覘學識限十日交卷 
[漢水雙鱗]  
　　漢口訪事人云卾省保甲總局黄鐵生太守國璸奉上憲札委署襄陽府任上院禀謝不日卽可履新○客有自汴省來者據稱該處自交暑月以來大雨傾盆浹旬不絶農民苦甚而卾省以無雨爲憾甚矣雨暘之難於時若也○漢口藍子街某氏婦兇横異常素有雌虎之目無人可當其鋒昨因細故與鄰婦某氏角口鄰婦倔强性成且膂力甚大與婦扭作一團婦非鄰婦之敵大受窘辱遂自刎而死刻下四鄰出爲排解大約可免涉訟矣○漢口不雨者己月餘矣風乾物燥易惹火災數日以來合鎭上下一十五里居民失愼之事日有數起惟皆未成災亦云幸矣○卾省前奉諭旨凡未列祀典之廟一律攺爲學堂督撫憲刻巳委員在省查察並行文各府州縣一律遵行○沔陽州所屬某處常有土匪之事行旅視爲畏途官斯土者宜設法以靖之也 
[贛撫起程]  
　　新簡江西巡撫松鶴齡中丞入都陛見道經滬上並赴蘇垣與奎中丞面商要公回滬後暫駐行旌迭詳前報兹悉中丞巳於昨晚乘招商局新裕輪船起程北上本邑文武印委各員咸詣碼頭恭送如禮 
[西員晉謁]  
　　昨日英美两國領事相約進城至縣署拜會黄大令晤談要公適大令因公他出遂由家丁擋駕 
[靈輀北上]  
　　原任松江府恩詩農太守靈輀過滬等情曾登前報兹悉昨晚由公子輩附乘招商局新濟輪船扶回珂里本邑文武各官均往恭送 
[西郊失愼]  
　　本城西門外斜橋左近婦孺醫院對面鄉人某姓家有茅屋十餘椽昨晚九下鐘時不知如何遺火致兆焚如登時烈燄飛騰冐穿屋頂是處地保鳴鑼報警本城文武各衙門書役前往彈壓城中八鋪安濟社洋龍首先馳至竭力灌澆祝融氏始知難而退至起火精形及焚燬房屋若干容俟探明再錄 
[秈米過滬]  
　　江蘇巡撫奎中丞以省垣米價昂貴小民生計維艱特飭候補知州趙刺史錦琪赴湖北購米五萬石回省平糶兹趙刺史巳購辦秈米一千石由招商局江裕輪船裝運至滬暫置金利源十五號棧房俟雇駁船裝回蘇省昨日遣丁將漢黄德道護照呈遞法界公廨請讞員朱森庭明府派差照料 
[緝獲盜首]  
　　楊樹浦二十三保八圖地方有郁姓桑園一區向有張月生看守前月某日之夜有盜黨數十人撞開大門刼去衣服及洋銀二十元張見兇横不敢聲張任其刼掠而去事後由張開明失單投縣報失昨日縣差將盜首金妹郎拘獲解至縣署訊究聞巳供出同黨六人　現巳　風逃逸未知能弋獲否也 
[頑童投石]  
　　前日有年近十五齡之某姓小孩在滬北鐵路總棧欲乘火車往吳淞遊玩車上執事以人數過多麾麾使下孩遂心生毒計在路旁拾得大石一塊潛置鐵路軔中幸經車上人瞥見飭人拾起將孩帶往局中究辦 
[大令騐屍]  
　　南市泉漳會館裏馬路前日有乞丐彳丁而來遽爾仆地未幾氣絶額上略有血漬由丐頭告知十六鋪地甲轉報同仁輔元堂堂董恐有别情未敢擅行收殮遂報請上海縣黄愛棠大令相騐前日大令由徐家匯騐屍後卽詣是處時巳鐘鳴七下旣抵屍塲升坐公案提十六　地甲裘鎭訊問據供是日有乞丐路斃當經小的往視見其人身穿白布破短衫褲年約四十左右秃頭赤足並無屍屬到來求請檢騐仵作騐得死者確因患病並無别故當飭地甲領棺收殮發壇暫厝並命塡明屍格然後呵殿回署 
[自縊可憐]  
　　本城九鋪和尙浜地方某姓老叟以鑚珠眼爲業邇因老景日衰不能工作其子向在翡翠作習藝業巳娶婦刻因米珠薪桂瞻養未免不周叟以枵腹難堪於前日　更三躍時在灶下懸梁自縊亦可慘矣 
[路斃何多]  
　　昨日南市萬裕碼頭裏馬路旁倒斃一人年約五十左右足穿布襪舊藍布鞋身衣破藍布短衫褲腰繫藍肚兠内儲錢四五文形似鄉人由十六鋪地甲開單報知同仁輔元堂　爲核奪 
[瘋婦被拘]  
　　姑蘇婦人金氏具女在西薈芳里爲娼氏則賃屋於正豐街近因女生涯冷落負債如山以致積憂成病前夜二點鐘時忽從睡夢中驚起一絲不掛狂奔出外口呼救命左右鄰居咸疑火警莫不聞聲起視但見氏向西奔走後經巡夜華捕拘八捕房未幾氏女得悉遂赴捕房保去 
[英界公堂瑣案]  
　　　婦瑞蓮向傭於洋人禮脫處前晚禮脫失去金對時表一枚找尋無著疑爲所竊告知捕房於昨晨送請公廨訊究禮脫投案申訴請爲追究原贓瑞蓮供未竊取實洋人因圖賴工洋以此誣指叩求明察鄭大令商之英繙譯梅君以所控無憑俟押候查明再訊○水巡捕唐　榮拘解鍾金林到案禀稱此人冒稱船埠頭專向船户冐捐昨又向徐支生勒索洋銀並悉平日在蘇州河中派捐每月每錢二百文爲特送案請究徐支生授案申訴鍾金林供詞支吾一味求恩鄭大令以冐捐勒索情殊可惡判枷號一月示衆○德律風行洋人控工匠王桂亭屢次停工昨又唆使李阿標停工他往避不見面故報由捕房將王拘送請究德律風行洋人投案申訴並請究懲王桂亭供本地人在德律風行做工小的日前有事两次停工至李阿標因何停工不干小的之事求鑒大令判罰王洋三十元並飭傅李阿標到案再訊○馬夫陳阿大駕車不愼致將某洋人所坐包車撞毁車夫亦受微傷當經一百九十四號巡街華捕將陳拘送請究某洋人帶同車夫投案並稱業經車行修理費洋十七元請追陳阿大供實出無心今愿酌賠　費大令判賠洋十七元並給車夫醫傷費洋八角鴇婦高陳氏蓄有雉妓數人逼令沿途拉客前晚又偕養女高蓮喜在途拉客適爲包探顧阿六查見拘案請究高陳氏供揚州人不取拉客叩求恩典蓮喜供揚州人爲歹人拐出在陳氏處作皮肉生涯實被鴇婦逼勒無奈出此求鑒大令得供判罰高陳氏洋五十元蓮喜發交棲流公所擇良婚配○流氓趙阿土無端向張和尙訛詐洋五元張因不愿投捕房控告由包探趙銀河拘獲送案請究張和尙投案申訴趙阿土供向張借洋並不訛詐求恩鑒察大令判責二百板管押三月以儆○一百四十號華捕拘送瘋子丁金生到案請爲安插大令略向詢問丁惟指天畫地語無倫次大令以瘋病屬實著送普育堂醫治○老公茂洋行出店陳金瑞前日乘洋東出外竊取洋蚨數翼後經查知送交捕房於昨晨解案請究陳金瑞供不合一時貪小叩求恩典大令判枷號十四天以儆○四百七十　號華捕拘送在天后呂塲聚賭之吳福全王阿虎到案請究吳福全供擺設水菓攤不敢聚賭王阿虎供吳係有名賭徒小的惟在攤帮忙而巳叩求明察大令判笞責二百板管押一月王罰洋五元○粤妓張友王福等在浦灘拖拉洋人爲某號英捕所見以其違章拘送請究大令判各罰洋十元 
[美界捕房紀事]  
　　沈怡生在虹口蓬路某日本人家執役前日乘間竊得銀表銀練等件某日人投報捕房請爲緝究昨由包探費阿銀查獲將沈拘入捕　押候究辦○甬人王阿四梁上君子也昨日下午至外虹口耶松船廠内乘人不備竊得玻璃一塊爲包探石金榮查獲拘入捕房押候解送公堂訊辦○小竊王桂生昨晨至北河南路一百十八號屋房某姓家竊得布衣一件爲包探孫阿炳拘獲解入捕房候辦○流氓李流法康阿錫昨晨至吳淞路某烟館吸烟不知何故二人忽互相口角旋各扭毆以致店中失去烟鎗二枝扭交捕房押候訊究○積竊唐紀綱昨日在北蘇州路陳姓家竊得布衣二件包探沈阿鶴在途瞥見以其形迹可疑拘入捕房訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[豐年可卜]  
　　金陵訪事友人云金陵自分秧以後雨暘時若高下田疇禾苗暢茂近更天公作美府两知時禾苗　巳結實東南鄉山圩早稻大半登塲而西北各鄉亦皆實頴實栗大約穿針節後亦可收穫矣是以農家者流　不笑逐　開　謂今年定卜豐稔也 
[上海縣署瑣案]  
　　惡棍張桂卿前經正法其同黨陸少卿李福林陳建山林阿大四人收押至今前曉經帮審委員李　初二尹復訊陳建山供本地人以砌街爲業林阿大供賣糖度日皆與張桂卿素不相識並未通同作奸犯科李福林供本地人住浦東以小工度日素不與張爲伍現有族鄰公同具保求恩准釋陳少卿供開老虎竈張桂卿前向小的拆梢不遂因小的又名榮年張遂妄指爲陸龍眼聞陸龍眼另有其人是張同黨並非小的混名况張强搶顧蔣氏之時小的因犯賭案收押案下今有店　及地保等具禀公保求請恩准二尹以陸等飾詞諉卸殊爲狡猾判陸陳林三人各責二百板還押惟李福林果係鄉人著准交保暫行還押候覓妥實之人來案方准保出○前有謝呇生方趾林控郭進英扣除絲繭洋銀又有黄振山方榮晉附控謝方欠銀等情亦經李二尹提訊方趾林供人方榮晉定銀三百两是實惟求寛限謝供郭進英於上年四月間託監生與方趾林代收蠶繭立有合同每擔定價洋四十元共代收絲繭二百四十餘擔將貨交清向收價值被郭每擔扣洋六元共計一千四百餘元言明俟繅絲後如數找付及至十一月中絲繭繅好向索延約不付故此來案呈控郭知被控卽揑稱繭薄抽絲短少亦在案下朦控二尹以郭等皆未到案判方　林限日措繳定銀與謝一併收押再行提集復訊 
[上海巡局瑣案]  
　　本月初二日清晨龍華鄉人湯某手携衣被及洋銀三元六角行至南市大南門外馬路橋突被流氓及乞丐十餘人冐充捕役上前盤詰將其身畔所儲洋銀悉數搶去至附近某茶肆瓜分湯尾隨其後旋卽邀友王姓前往拘拿祗獲淮陽公所門丁沈阿毛一名解至廿三七鋪巡防局請究經局員邵子怡二尹升坐訊究沈供當時尙有乞丐混名小山東等數人在塲二尹立傅丐頭周阿七到案以其言語含糊赫然震怒　爾所司何事致有乞丐沿街肇事攫取衣物著責三百板限令卽日將小山東等交案如延重比周奉諭後卽協同二十七鋪地甲將小山東一名拘解到局前日提集覆訊先詰沈曰爾究竟分得洋銀若干黨羽幾人必須從實供明沈稱小的實由他人喚同前往事後分得洋銀一元有餘係著名流氓某甲爲首二尹謂爾帮同刦物形同盜賊著鞭責七百下小山東自認帮兇實由某甲指使二尹命掌頰二百下再戒責二百下又鞭背五百下復詰再三堅指此事實係某甲起意二尹大怒著再責二百板與沈一併鎖繫發犯事處示衆候補提某甲等到案覆訊隨謂地甲曰此案斷不能含糊了結限爾二日内赶將人証緝獲如延比責不貸○南市小南門外永盛碼頭蔡阿元家前日因妻某氏爲二豎所侵有妻姊前來省視晚間無事卽在門首閒坐納凉人靜更深不覺朦朧睡去比鄰李長春見之色膽如天突伸巨靈掌效洪崖拍肩故事婦遽然驚醒見係素不相識者申申怒詈不料李一味肆行無禮婦情急呼救爲蔡所聞奔至喝散李不服乃邀同其友吳慶園投二十三七鋪巡防局禀訴局員邵子怡二尹立飭勇甲將一干人提集研訊李供江北人小本經紀與蔡比隣不敢多事亦並未調戲婦女二尹大怒命戒責二百下復掌頰二百下問爾尙敢如此否供稱初次誤犯求恩寛典復命鞭背三百下押候交保開釋 
[馬路工程局紀事]  
　　南市新馬路三十四號巡街捕勇在關橋南首見匪徒　錦賢攫取鄉人林瑞棠洋銀二元六角拘解馬路工程局捕房捕頭王榮培略加盤詰盧稱尙有同黨小紹興及阿三等今均逃去捕頭卽傅十六鋪地甲帶往恊拿候禀明局員朱明府然後訊究○東洋車夫馬乃生前向親戚袁壽借得洋銀十二元一去無蹤前日在南市董家渡新馬路中相遇向索前欠以致爭閙爲十九號巡街捕勇見所解至馬路工程局捕房捕頭王榮培以事關錢債不予准理令交十二圖地保帶去恊同二十三鋪地甲妥爲調處○三號巡街捕勇在南市新馬路董家渡拘獲沿途狂吠之小洋犬一頭牽至馬路工程局捕房捕頭王榮培令暫留養候失認領 
[法界捕房瑣案]  
　　昨禮拜一朱明府蒞捕房會同鈕副捕頭升座命提城河浜搶奪某行出店洋銀八十三元之陳阿弟照原斷枷號一月期滿責四百板李金生陳子亭各枷一月期滿責二百板張阿寳姚阿全各枷半月期滿責一百板○賭棍周星源前因誘賭爲程稻村所控經前讞員鄭大令迭次訊供責比禁押捕房迄今巳逾半載昨日朱明府命提至案周供前蒙鄭大老爺交保出外向原告商懇未幾著保交案禁押現在仍求大老爺恩准保出理處明府著還押限五日内理明如延嚴比○扒竊陳敬濤在小東門行竊爲包探當場拘獲解經明府訊供著照原斷枷號半月期滿責放○周阿福竊取某姓家衣服爲包探拘獲解案訊供著照原斷責一百板從寛釋出○烟鴇錢洪氏因凌虐烟妓王張氏爲包探拘獲解經明府訊供將妓發堂擇配錢洪氏著交筆據核辦昨日檢交明府謂本應重懲姑從寛典著覓保出外自行回籍不准逗留○傭婦陳朱氏串同前夫之子嚴阿隆竊取周沈氏衣服洋銀控經前讞員鄭大令訊供押候追比昨日明府命將陳朱氏釋出限三日内將次子交案再核○浦東楊家渡人袁巧觀前因隨同流氓在西新橋爭毆戳傷某甲送院醫治經十六鋪巡防北局移送到廨經前讞員鄭大令訊供押候究辦兹某甲傷勢巳痊昨日朱明府檢查原卷命提袁至案略訊數語仍仍著還押命地保傳諭其父袁福泰至案領回管束○泰源錢莊夥楊長壽因販運銅洋爲包探查獲楊知風逃逸將買主陳春甫徐順卿拘案經前讞員鄭大令訊供押候究辦前日店主楊泮林自行投案伸訴各情明府著交保出外找尋楊長壽來案候核昨有鐘表店主魏有林投案具保明府准之著尋楊交案再核○寗波舉人張汝鶴控夏子鴻侵吞各莊及客帮各欵携帶現銀一萬六千两潛行逃逸經明府訊供押候追比昨日原告投案遞禀求追明府飭赶緊將洋交案延干嚴比○小東門裕隆押店執事張雲卿控徒趙阿生竊取各贓值洋一百四十餘元經前讞員鄭大令訊供因牽涉趙之舅母某氏大令飭提到案研訊交保在案昨日明府提趙略訊仍命還押飭將趙之舅母著保交案訊究○　念春前控吳洪氏貼票欠洋一千二百元經前讞員鄭大令訊供押交迄今巳隔多時昨日明府檢查原卷命提吳洪氏略　著還押候傳原告到案訊理 
[六月分教職單]  
　　教授直隷正定傳式芳保定山東沂州張志軒泰安東昌于文鑑萊州俱甲山西寍武　鐘淦汾州甘肅西寗徐芾蘭州福建福州袁繼周建寍俱舉正諭安徽無爲邵培傑徽州湖南益場譚瑩衡州廣西永寗黄肇祥慶遠貴州玉屏王培厚貴陽俱舉訓導　城劉鴻文保定山東茌平張志琦濟南舉陜西孝義王陔南同州舉山西長子姚昌域浦州靈邱樊沛洮蒲州俱歳福建連江江呈輝汀州舉廣東定安方菁莪廣州舉雲南竇維藩曲靖優貴州安南李煥煃貴陽歲復諭江蘇如臯邵慶英太倉舉山東高密黄慶階衮州廪山東新城葛光朝曹州增山東　野劉鳳陽衮州廪福建泰寗吳曾祺福州舉四川灌縣張騰眉州拔復訓直隷饒陽謝祖洤承德山東鄒平江存珂萊州山東高唐馮揄濟南湖北均州王純桂黄州俱廪雲南雲龍全天佑雲南舉 
 
 

Page 10

 
 
[皖省官報]  
　　六月二十三日委辦石牌厘卡知縣李弟青羅昌河厘卡巡檢高澤浦調署六安州吳雲濤石埭縣郭建勛涇縣閻恩培六安州吏目陳科孝阜陽沈邱司將贊清代理亳州吏目張維周均辭委辦棕陽厘卡知縣李文翰到准補巢縣典史解祥燡到由蕪湖來候補直隸州朱式程到由渭江提餉回州判朱傳笥銷假接辦藩轅文案差知縣王子銘奉委解甘肅餉卽川知縣　保齡奉委首縣帮審○二十四日委辦棕陽厘卡吏目胡濟　辭知縣張廷權奉委首縣帮審兼發番局差鄧之望知奉委首縣帮審典史鍾厚重知銷查西門城差巡檢李藻廪知搂帮辦漁亭分卡○二十五日委辦大通厘卡知府劉沛然到太平縣典史顧煕署合肥縣丞楊塏均辭本任　平縣彭伊才到銅陵懸劉佐宸知奉委發審局帮辦候補知州瞿琬知奉委發審局帮審張榮泉尹耀庚典史袁啓祥均知奉委賑捐局差遣從九吾蘭墀知接查西門城差本任懷寗縣丞畢健知任事署懷寗縣丞傅滉知卸事○二十六日福建試用知縣章識　到浙江人並奉委勸辦安徽賑捐蔡康聲知奉委發審局學習從九楊光裕知奉委賑捐局差遣○　十七八日委辦和州厘卡直隸州王　勳到棕陽厘卡知縣李文翰辭青陽縣鄭佐銖到藍和光到赴桐城會訊案件回並知奉委首縣帮審州吏目胡福銓到起服來省○二十九日署和州石鎭宿松縣張樹建均到分省知縣沈寳樞福建候補同知直隸州鄧加縝前奉天安東縣潘文鐸均知銷清賦局差並謝給咨回省知縣張廷權知奉委赴宿松縣查勘秋成巡檢李懷永辭奉署皖南道調赴蕪湖公幹縣丞尹耀庚知由湖北振捐案内奬給藍翎在孝銘委解老湘營餉赴金陵○七月初一日調署懷寗縣顧懷王任事署懷寗縣袁學昌知卸事太湖白沙司陳之昌辭候補知縣萬祖恕至赴宣城查辦清賦回○初二日簽分安徽大挑試用知縣蔡錫元到湖北人號子慧壬午科舉八青陽縣鄭佐霖霍山　典史王　森委辦大通厘卡知府劉沛然皖北土藥總卡提調宣隸州余適中均辭府經楊嵩壽知接查大小南門内街道差主簿潘文瀾辭分和州差遣 
[同種福田]  
　　頃承山東平度州潘振聲刺史　函樂助敝堂醫藥費元二十一两五錢一分又還愿人洋五十元朱雨岩兄交來京都徐盛官　母病愈後永保平安原來京平一百两除公估局揀出低銀五两五錢九分另行存儲外寳批見漕平重八十九两九錢申四两一錢合元九十五两九錢一分八厘瑞昌號助施茶葉一袋重五十觔章正輝洋五十元竊思敝堂應支各欵尤以常年施醫贈藥爲鉅今年此項開除絲毫未减而收數大不如前深慚籌措無方莫藏鳩拙竊願輸將疊至渥荷鴻施臨頴神馳伏惟慈鑒上海六馬路仁濟善堂董事憑信厚葉成忠楊廷杲黄宗憲施則敬劉芬謹誌 
[上海虹口元濟善堂經收五六月分月捐一文愿常捐清單]  
　　英美會審憲鄭撥欵月捐五六月分洋二十元唐傑臣月捐五六月分洋十元陳可良翁醉樓各四元黄　南　鴈初義成號錦章號各二元永增祥廣泰祥萬順豐鉅昌隆各一元李珊記慶昌祥興昌祥燧泰號裕源恆長和號元昌號各六角聚昌號寳昌號寳興號源泰號生昌號恆昌號順興源長茂號利亨號寳成號同春祥成昶利恆裕昌各四角唐藴輝堂五六月分三元吳敬堂又一元五角梁誠謙正月至六月連閏三元五角昌昇泰又一元四角恊昌成又一元四角全信質又二元八角共收月捐洋七十三元梁三日三惜字捐四元○陳鴈記每月五十愿王岐記三十愿梁日三二十五愿　和帳房二十愿華榮和永義源怡珍居戚益齋潤德堂巢子餘巢潘氏各十愿致寳長洗亮光各七愿讓德堂殷茂庭殷守泰殷恆濬殷許氏殷恆懷華榮昌各五愿至義居六愿守拙子湧幢氏靜慮居各二愿樂善居士　發押各三愿李芹香一愿筆喇帳房沈公館各四愿張季園二愿共計五百四十六愿共計錢十六千三百八十文鍾聖輝六愿四五六月分錢五百四十文黎蓮勝三愿四五六月錢二百七十文王尊勳又二百七十文洗燈珊又二百七十文何日葵五愿四五六月錢四百五十文何麗初又四百五十文鄭梅庭又四百五十文譚始端二愿四五六日錢百八十王禮堂五愿又錢四百五十又恭壽堂一愿四五六月錢九十文五六月錢九十文徐宗廣又九十文昭敏氏又九十文祥盛京貨號無名氏不計愿五六月錢四百文老介福廿愿五六月分錢一千二百文九章號不計愿五六月分洋一元二角湯鴻寳又六角榮順號又二角洽盛恆又二角醒性氏又四角○痊羲民佘明三恤嫠捐五六月分錢各一千二百文 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年六月二十七日京報全錄]  
　　宮門抄○諭旨一道錄前○皖撫鄧奏爲遵旨查明辦理振捐情形摺○都察院奏爲奏聞請旨摺○豫撫劉奏覆陳整軍經武情形片○六月二十七日理藩院鑾儀衞光祿寺正白旗值日無引見○召見軍機崑中堂○皇上明日卯正至大高殿壽皇殿行禮○○頭品頂戴安徽巡撫臣鄧華煕跪奏爲遵旨查明安徽省辦理災務及開辦賑捐先籌墊欵解放各情形恭摺覆陳仰祈聖鑒事竊臣承准軍機大臣字寄光緒二十四年閏三月十二日奉上諭御史潘慶瀾奏安徽水災皖北及淮徐一帶飢民約十餘萬沿途覓食苦不堪言皆由州縣報災不實災區輕重與領欵多　皆不相符請飭速籌賑撫等語上年江北一帶水災甚重疉經諭令該督撫妥速籌濟若如該御史所奏州縣報災不實督撫憑報籌賑辦理未能核實以致冬　不周春耕失業殊負朝廷軫恤民艱之意著劉坤一鄧華煕嚴飭各屬認眞查勘迅速賑撫並將報災不實州縣據實奏叅原摺均著摘鈔給與閱着將此各諭令知之欽此遵旨寄信前來並鈔發原奏當卽欽遵轉行藩司確查妥速續籌賑濟又於閏三月二十九日承准總理各國事務衙門電開奉旨孫家鼐胡燏棻奏安徽鳳潁泗等屬災重日長宜亟極濟請飭開辦賑捐並先籌鉅欵分遣委員妥爲賑撫等語著劉坤一鄧　煕一面開辦賑捐一面遣員飭往分别賑撫安輯災黎毋使流而爲非是爲至要欽此仰見朝廷愛養羣生有加無　　仁丕胃臣民擒　屬深伏查安徽省鳳潁泗等屬上年霪潦爲災五河等十四州縣濵臨河湖窪地淹没失收民情困苦當卽飭司委員分途會勘明確該管道府禀　賑撫工糶兼行分别辦法由臣奏准動發漕折銀十萬两按災情之輕重酌數攤派飭鳳頴六泗道轉發各屬督率印委各員查照議定章程於寒冬認眞辦理小民餬口有資得免失所本年接行春撫兼修壩堤以工代賑並動存倉積榖借糶並行靈璧等各州縣災重之區需欵　銀經两江督臣劉坤一於蘇省徐海　捐項下先撥助銀一萬两並由臣奏明續撥正欵銀一萬五千两一並核實查放各在案該各屬水所淹處廪係偏災初擬有此十二萬餘金巳足供賑濟之用不意米糧價值春來逐漸增昂蓋由各省賑米軍米漕米來皖省港江一帶出産地方採辦太多存留日少巿價愈形翔踊災民購食維艱且近年銀賤錢貴以銀易錢以錢購米尤多消耗時值青黄不接災廣户多有限賑需難於周匝督臣察知情况添撥徐海賑捐銀三萬两派員查辦加賑上海等處籌賑紳士亦共解捐銀四萬餘两襄辦義賑均分發靈璧宿州鳳台泗州及虹鄉等　查明户口散濟是皖北被災各州縣先後籌撥及恊助銀两合之巳成鉅欵按災區輕重之情定發欵多寡之數委員會同地方官詳查實放官賑義賑同時並舉辦理不留餘力訪查名該州縣尙無報災不實情事間有辦理不善之員去年巳隨卽撤任矣皖北民生向以麥季爲重今春二三月間麥苗暢盛以爲可望豐收不期將屆麥浹旬大雨麥穗盡遭霉爛低區又復水淹凡在窮擔大失所望賑務必須推展需費難以寛籌臣目　時艱正深然急欽奉恩旨飭辦賑捐隨卽督同藩果两司籌商辦法速在省城設局檄委該司總理照各省現辦推廣賑捐章程實力勸辦先在司庫撥墊鉅欵委員解往查放於四月初五日將大略情形電請總理各國事務衙門代奏在案當此麥收巳歉小民盼望秋收爲日正長待　　急非有大宗欵項不足以週恤羣黎巳在司庫挪撥銀十一萬两連同孫家鼐胡燏棻由京籌集電匯皖省銀一萬两分批委員解交　　六泗道督飭各府州詳查所屬災區實情酌定銀數轉發散放如有不敷准其隨時續請添撥以廣拯救俟收集賑捐撥還　墊其勸辦之數目從本省爲先惟安徽本係瘠區又值水災之後物力艱難捐數殊無反握不得不乞鄰各省一律籌捐臣電牘交馳懇請各省撫臣設法助濟以期　　而應急需至此項賑捐擬請循照湖北山東等省奏推惟廣章程道員捐二品頂戴及貢監生鹽運使銜副將叅將等銜均照例銀五成核收花翎三品以上收銀一千八百两以下收銀九百两監翎收銀四百五十两棉衣一千套請建坊如折解實銀一律請奬捐銀一萬二千两者准其專摺請旨優奬義賑捐一體核奬被議人員除實犯贓私外其情節可原因公獲咎者分别官階銀數奏請賞還翎銜其餘虚銜封典貢　生等均照例銀三成收捐南北鄉試貢監生均照例　十成收捐刊刻三聨實收盡用安徽巡撫關防其往來公續並造辦奬册等件均用安徽賑捐總局木　鬭防請自四月開辦起以一年爲期一俟賑務辦竣墊欵歸清卽行奏明停止勸捐出力各員請俟事畢援照各省賑捐成案擇尤　　以照激勸據署布政使手蔭霖查明詳　並會同按察使趙爾異詳請奏咨立案前來臣維奉職無狀以致氷潦爲災上煩宵旴憂勞飭令開捐濟賑恐　修省補救不遑惟當督同司道嚴飭各地方官上體宸厪下求民隱將一應工賑事務實力實心經理妥善比來天氣暢晴高原麥巳刈　人心安定其應賑災户亦均綏靖如常現復加派數員分赴災區稽察嚴禁董保吏胥弊混使民　實惠無有漏遺如查有州縣報災不實成玩視民瘼卽當據實奏叅將來賑撫事完收發各欵卽行據實造册咨部核銷所有遵旨辦賑開捐緣由除咨户部查照立案外謹會同两江總督臣劉坤一恭摺覆陳伏乞皇上聖鑒訓示謹奏奉硃批著照所請户部知道欽此○○都察院左都御史臣裕德等跪奏爲　聞請旨事據順天民婦趙李氏以姪媳趙物氏使鋪夥劉重庸誘姦其女趙金鵝未成將其女害死等詞赴臣衙門呈訴臣等傅訊趙李氏供年五十歲係文安縣人夫趙和邦子趙金聲女金鵝年二十一歲趙金立係夫姪趙于氏係姪媳劉重庸係表外孫氏與趙于氏合夥生理劉　　爲身股鋪夥趙于氏與氏並不同居本年正月燈節趙于氏將金鵝接去過節屢接未回忽於二月二十日使劉重庸送信言金鵝服毒身死氏赶往　　金鵝尙能言語旋卽殞命詢及鄰居寗大知劉重庸與趙于氏通姦見金鵝貌美欲誘爲妻金鵝不從劉重庸卽與趙于氏暗藏毒藥將金鵝毒斃經氏投縣報騐云係服洋　毒身死强令私合控府仍批可縣氏未具日結現氏夫與子仍在縣押寃抑莫伸等語餘與原呈略同臣等詳　趙李氏所控誘姦謀害各情顯干律擬該縣旣經騐明卽應研究是　　實何以延不訊詳轉將趙和邦趙金聲押禁案關人命亟應澈究擬精旨飭下刑部提案審訊務得確情以成信讞而無枉縱謹鈔錄原呈恭呈御覽伏乞皇上聖　訓示再據該民婦結稱在順天府府尹衙門控告一次並未親提合併聲明謹奏奉旨欽此○○劉樹堂等片再豫正軍營制餉章經臣逐一更定正議續奏間欽奉到五月初一日　諭今日時勢練兵爲第一大政練洋操尤爲第一要著惟須選教習以勤訓課核餉力以　軍實北省勇隊著由新建陸軍酌撥　哨之學成者分往教練南省則由自强軍著撥營規口號均須一律統限六個月内將併讓練隊及分札要所妥議覆奏等因欽此查併饟練隊一節與臣前奏　勇併饟之意大致相符辦理情形巳於此次續陳營制饟章案内詳晰聲明惟營中所用教習選自各營均未窺洋操之奥窽現巳咨請北洋新建陸軍酌撥教習前來以資訓課第洋操需饟甚鉅本省舊饟極薄裁併過多則幾不能成營節存太少依然不敷應用就豫省情形而　　　　洋操僅許就餉騰掷實有未逮臣惟有恪遵諭旨核餉刀以籌軍實期於餉不　麋以仰副聖主整軍經武之至意又現定豫正　新　併以南軍輪流駐省出巡尙未議及人劄要所含先附片復陳伏乞聖鑒謹奏奉硃批知　欽了此 
 
