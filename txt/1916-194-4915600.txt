# 1916 - 194 - 4915600

 

Page 1

 
 
   
 
 

Page 2

 
 
時評 
[漸有頭緒（冷）]  
　　今者約法已復矣議員已集矣禍首已着手懲辦矣中國京行已定期兌現矣軍務院已撤消矣各獨立省不取消而取消矣四川廣東湖南之局面亦將平定矣中國艱難之時局至此可謂收朿矣 
　　雖然收朿云者僅僅收朿以前之禍害而不得謂即將來之幸福也將來之幸福須於自今以後建樹之蓋不建樹非但將來之幸福不可得即以前之禍害亦隨時隨地可以復生况乎中國之積習易於共患難而難與共安樂故今日艱難之時局雖過而艱難之事業正長也盡心國事者勿以艱難之時局已過而忽之更勿以艱難之事業正長而畏之也 
[命令]  
　　七月十六日大總統策令廣東督軍陸榮廷着迅速赴任此令 
　　又令任劉人熙暫行代理湖南督軍此令 
　　又令帮辦四川防務張敬堯呈請免職張敬堯准免本職此令 
　　又令任命單晋方爲隸口北道尹此令 
　　又令任命胡商　爲察哈爾興和道道尹此令 
　　七月十六日大總統申令報紙條例應即廢止此 
令 
[專電]  
　　北京電中行定敬日開兌 
　　北京電楊度等决先明令褫奪再通緝 
　　北京電喧傳顧鼇已在津站逮捕一說被脫 
　　北京電特派徐紹楨赴粤銜有重大使命 
　　北京電院議取消覲見條例 
　　北京電法部長提議分設各省司法司直隸法部或分設大理分院直接國院 
　　北京電六年度預算編訂標準軍費不逾百分之三十敎育至少不得在百分之十下實業十五下餘四十五除償債外分配内法等費 
　　北京電國院擬設新聞記者招待處凡中外文電有關國計者許錄登 
[譯電]  
　　成都電資州函稱滇軍砲擊該處天主敎堂以爲周駿軍官匿於堂内牧師覆書謂砲擊之前應先得確實可恃之消息云云今滇軍旣擬進取成都誠不可不予以保護外人產業之警告（十一日） 
　　成都電成都兵工廠總辦楊維不允以兵工廠交與周駿致於今晨被周軍逐出楊部下兵士陣亡二百被捕鎗斃二十傷數未詳周軍死傷未經發表聞不足百人兵工廠房屋受毁機器未損（十日） 
　　成都電昨日紳商集議一致表示擁戴黎總統之忠忱並宣稱彼等僅願承認黎總統所委命之長官護國軍科罰彭縣十五萬元（八日） 
　　宜昌電張敬堯刻在宜昌第七師經此赴漢曹錕將於明日乘蜀亨船到此官場凖備一切迎接陳宦（十五日） 
　　以上路透電 
[東方通信社電（日本人組織）]  
　　北京電中國銀行總裁徐恩元所聘之英國銀行家魯加斯氏已於前日就任其地位與從來之外國顧問不同以副總理之資格握有中國交通兩銀行重大實權云（十七日） 
　　北京電帝制禍首之一人顧鼇昨（十五日）在京漢鐵路車站被捕（十七日） 
　　奉天電巴布札布部下因東三省軍隊防備甚嚴故止進攻逃南稱宗社黨之土匪各地蜂起日本官於鐵道地帶嚴重取締 
（十七日） 
　　奉天電吉林地方紳士之問近有排斥外省人之運動與南方人之領乹有漸激烈之勢（十七日） 
　　東京電赴俄答禮大使閑院宫親王之隨員前曾與寺内伯内議茲爲種種之便有决定參謀本部交長田中義一中將之說（十七日） 
　　東京電日本國有鐵道四年度現在之資本額總共十億四千四百九十二萬元（十七日） 
　　東京電海軍大臣公布陸軍軍令部條令中大使館及公使館附駐武官之下新設補佐官由八月一日實施（十七日） 
　　東京電早稻田大學野球團前應美國巿俄古大學之邀於三月間赴美已於今日乘日本丸船歸抵横濱（十七日） 
戰電 
[（英人路透電）]  
　　巴黎電今晚公報云末斯河右岸佛勒里境兩軍交轟甚烈陣線餘處無事可報（十五日） 
　　巴黎電今日下午報云德軍昨晚乘霧沿一運湖匍伏而進猛攻美沙萊特及比亞乞二村而佔據之法軍猛力回攻奪回之地及北面叢林一所該叢林現仍駐有德兵若干人法軍在佛勒里村西南二面得有進步該處砲戰甚爲劇烈松末河境法飛機甚活動在敵軍陣線擊落飛機四架且重創兩架逼令降地法飛機隊以炸彈擲擊亞白柯爾等處之火車站今晚公報云香巴業俄法哨隊甚爲活動末斯河左岸之法軍奪獲三○四山東面敵戰壕一部分右岸法軍繼續在佛勒里村西面前進服敵若干人德公報承認法軍攻入錫哇芒西北之德軍戰壕（十六日） 
　　倫敦電今日下午時四十五分海格將軍報稱前敵除兩軍發砲猛轟外無重要戰事英軍十四十五兩日所佔之陣地上敵軍棄有戰品甚夥英軍昨復獲重霰彈砲五尊野戰砲四尊昨晚英軍從事修繕新陣地之防務當時派分隊出戰藉以掩護該分隊今晨已安然退回（十六日） 
　　倫敦電海格將軍昨晚十時五十分報稱波齊愛萊至古維勒芒境德軍第二陣線終日大戰英軍復獲重要勝利佔據二叢林英軍已擊破大巴桑丹村北德軍第三陣線進抵波齊愛萊之郊英軍進攻倫格代爾東面列勒叢林敵軍抵禦雖猛卒爲英軍全行佔據英軍且擊退奮力回攻之敵軍加以重創英軍佔據小巴桑丹村全部分兩次擊敗回攻之敵軍英軍俘虜中有巴伐里亞聯隊長一員及各參謀英軍在哇維萊爾東面前進取路以至波齊愛萊之郊前四十八小時内雲蔽天空高不足五百尺英飛機之活動力大爲所阻伹英機仍以炸彈擊毁鐵路敵火車一輛因而出軌且擊落敵機數架英機一無損（十六日） 
　　羅馬電今日公報云波細那流域雖有大雷雨戰事進行甚烈意軍在波柯拉南及波伊特流域得有進步敵軍獲援之後回攻數次均大受損失而退敵軍在土發拉回攻受挫 
（十六日） 
　　倫敦電官中宣稱英俄意財政大臣及法財政總長與英法軍械部長俄陸軍參謀總長在倫敦開會商定通籌軍需及兵餐辦法英國已與法意訂定經濟條約現已與俄國開議締結經濟條約事宜（十五日） 
　　雅典電太土伊之火仍未息皇太子之邸亦被燬皇后携女逃出宫中希皇至危急時始離宫頗艱困兵士失齼者甚多（十五日） 
　　巴黎電克萊爾報載有葡相談片謂協約國如願葡國協助則葡可派兵至法或至協約國所願之處其人數則視葡國財力爲限 
（十六日） 
公電 
[軍務院宣告撤銷電]  
　　大總統國務院曁各部總長參議院衆議院各省都督將軍巡按使並轉各鎭守使歸化廳承德張家口都統北京英文京報國民公報轉各報上海時事新報中華新報轉各報均鑒軍務院第六號宣告文如下帝制禍興滇黔首義公理所趨輿論一致桂粤浙秦湘蜀相繼仗義其時因戰禍遷延未知所届獨立各省前敵各軍不可無統一機關爰暫設軍務院爲對内對外之合議團體其組織條件第十條規定本院俟國務院按法成立時撤廢之等語屢次宣言布告一再聲明今約法國會次第恢復大總統依法繼任與獨立各省最初之宣言適相符合雖國務員之 
　 
 
 

Page 3

 
 
任命尙未經國會同意然當國會閉會時元首先任命以俟追認實爲約法所不禁本軍務院爲力求統一起見謹於本日宣告撤消共撫軍及政務委員長外交專使軍事代表均一併解除國家一切政務靜聽元首政府國會主持爲此布告天下咸使聞知唐繼堯岑春煊梁啓超劉顯世陸榮廷陳炳焜吕公望蔡鍔李烈鈞戴戡李鼎新羅佩金劉存厚叩寒 
　　陸陳兩督軍主張撤銷軍務院電唐撫軍長並轉蔡戴羅劉各總司令吕都督劉都督岑都司令並轉李總司令梁任公唐少川先生均鑒吕都督蕭電唐都督支電計違吕電開豔日大總統申令遵行民國約法召集國會並任命段芝老組織内閣各節此間雖未奉到豔日申令然與　公支電所開相符當無可疑此次我輩舉義擁護公和目的均已全達請由　公領銜聯名通電京省將軍務院刻日撤銷使國權統一恢復和平庶外繫友邦之觀聽内息異己之釁隙俾吾輩光明正大之行動眧示天下似不可再有猶豫自乖初志雖軍務院當時宣言撤銷時期以國務院依法成立時撤銷然必待國會開會以求同意則遷延逾月形成對峙轉恐窺隙者别搆事端致吾輩貽因以爲利之謗則初心反難自白區區私見謹以奉聞敬乞速决榮廷炳焜具 
　　湖南劉代督軍電各報館均鑒蒸日陸軍部華密通電謂湘省自稱都督者多人秩序大亂云云聞之頗乖事實查湯前督率所部七八千人倉黄出走人民恐慌已極軍長曾繼梧出任維持僅稱暫代旋即謙讓無術挽留各界乃公推人熙支持危局固辭不獲勉爲其難程濳唐蟒并未自稱都督岳州水警湘陰李軍亦未叛變當時湯旣逃遁使曾不出將成如何景象曾旣謙讓若始終無人負責又成如何景象人熙行年七十復何所求此不徒爲湘人所稔知抑亦天下所共聞至所云派兵追擊湯督等語則因湯率重兵遵陸而行沿途騒擾閭里爲墟爲保全地方生命財產計迫不得已乃有此緊急自衛之舉且復嚴飭所部勿得窮追事實昭然豈得遂爲已甚吾湘實情如此合電奉聞諸維亮察劉人熙寒 
　　湖南曾繼梧來電華德路六十五號譚組庵黄克强先生鑒寒電敬悉對於謠傳梧等已於數日前專電奉聞文曰北京大總統國務總理武昌王將軍鈞鑒湯督出走繼梧暫攝都篆即嚴禁妄殺無辜凡旅湘官吏軍民與湘人同一待遇即兵士中有不聽慰留者亦均給資妥送出境皆有事實可證劉督繼任一仍其舊恐謠傳失實謹此電聞等因合亟轉告請交中華新並轉各報館梧叩銑 
　　周震致大總統電北京大總統段總理鈞鑒約法恢復國會開會有期懲辦禍首亦已發布命令人民之要求在表面言之固已俯就而聽從矣然李龍交鬭於羊城周駿抗命於巴蜀湖南督軍出走晋閩省長被拒豈人民好事不諒政府苦心耶抑政府措置有未盡其宜耶我公繼任已過五旬京師則僉壬未去疆吏則跋扈自雄即素稱服從中央之陸軍則有定武軍安武軍之名稱其編制餉章一切與我國軍制若出兩途且督軍應駐省垣而張督軍則仍駐徐州夫徐州非皖省之區域也若言巡閱長江則彭城與江防無涉江蘇自有督軍在何得有兩督軍同駐一省張氏不駐皖而駐蘇則明明抗違中央之命令抗違中央禍首應卽懲辦望我大總統總理迅速解决則大局自不難統一若姑息養奸天下之亂正方興而未艾也震戎馬餘生在野自得本無心問世然愛國心憂不忍知而不言伏乞大總統總理迅將定武軍安武軍等之名稱廢除營制餉章等從違更定則擾亂國家定章及抗拒中央命令者不寒而慄矣不必專使往返南北飛馳勞勞風塵也周震叩洽 
　　梁任公致肇慶電肇慶岑都司令鑒前離肇時由尊處在滇借欵項下撥交六千元充東游及此間同人通電等費弟旣因聞喪輟行電費及其他所需有限當能自行籌措公欵至艱未敢濫用現存中國銀行未動分文應撥充何項公益乞商示遵啓超篠 
　　廣東莫擎宇來電各報館鑒寒日迭據梁縣興寗五華各知事曁駐防五華營長陳其恭急　稱龍軍突　五華大隊至歧岭嶺萬急請援語　據梁縣議會會長邱健賓興寗商會會長郝景湘五華紳商合逢孫等電同前情並稱龍軍到處焚掠土匪乘機滋擾地方糜爛請迅派兵赴援各詞查龍李交訌擎宇迭奉大總統曁國務院令出任調停嗣因兩軍惡咸已深非函電所能收效遂酌帶所部親赴戰地切實調和不圖師次惠陽龍軍便乘虚入襲値中央嚴令罷兵之日膽敢以平空挑　之舉施諸出任排解之軍其弁髦命令滅絶公理無以復加諸公切顧梓桑務　聯電中央請其迅電龍濟光禁止東路各軍尅日撤退毌任騒據潮海幸甚廣東幸甚護國軍廣東潮梅總司令兼陸軍第一師師長莫擎宇叩删 
　　南寗陳督軍覆梁任公電梁任公先生鑒虞電本日奉悉已飛轉陸督矣陸督寒日到永州謂一二日即回桂我公庚日二電均於近日奉到並轉行營迄未得復並聞炳焜銑梁新會先生鑒庚二電奉悉前悉庚電已專電勸請陸督近斾暫受督粤之命並迭電肇慶各軍停止攻擎以免糜爛粤地俾易收拾我公軫念桑梓力維大局血涙誠懇至深感佩徑遵尊旨再爲分電湘粤速求解决以副盛意炳焜感 
　　彭養光等致北京電北京順天時報轉王揖唐君鑒元日申報載北京專電云王揖唐重整進步黨急圖進行等語閱之慨然壬癸之交黨爭禍國迄今思之猶有餘痛祈勿再蹈覆轍陷國家於　危大局幸甚彭養光梁鍾漢叩删北京大總統段總理鈞鑒壬癸之交黨爭禍國迄今思之猶有餘痛近間有議重整黨職者祈兩公力遏其流勿使舉國上下重軼軌道之外國家幸甚彭養光梁鍾叩删 
　　蔡鍔覆四川旅滬同鄕會電蜀省會鍾副議長鑒宥電悉川事棼如急待整理周亂截定即當西上來電歡迎感歉無已特覆并謝鍔叩寒 
　　謝遠涵致李純電南昌督軍李秀公鈞鑒頃據鄕人來稱項城逝後省城仍運兵械前赴吉贛近又派六師續往舟車絡繹行旅爲之不通商民驚疑相率遷避查贛南自遭水災元氣大損今又疊增兵數困苦滋深哀我黎民其何能淑現粤旣停戰軍務院取消一切應聽中央解决請即將南贛軍隊酌量調回設法善後贛民幸甚大局幸甚再張謙杜鐵珊袁綱等及在贛州被繫諸人因黨事羈囚今已有明令釋免望速予施行尤感涵 
　　黄克强致黎總統電北京大總統鈞鑒秦君毓鑒道德之交癸丑歲在無錫被逮覊禁三戴苦不可言請電飭馮督從速省釋以全士類不勝切禱黄興元 
　　黎總統覆黄克强電上海黄克强先生元電悉政治犯已有明令赦免矣秦君毓　自可一律省釋此復黎元洪寒 
要聞一 
[懲辦禍首與籌備國會] [  （伐月）]  
　　懲辦禍首之命令昨晚已送印鑄局付印忽又於夜間撤回惟此項消息早已喧傳於外各報紙多已抄錄付印雖由印鑄局用電話通知已不及收回故今日各報均將此項命令登出其實此令已於昨日深夜撤回矣其撤回之原因外間咸謂係政府於昨日夜間接到南方要人拍來萬急電報一則要求政府加入數人大致謂原定八名人數太少且尙有數人罪惡較重若令漏網必不足以滿人願望政府以言之有理故將原令撤回擬加入數人改於今日發表並有揣測所加入爲阮忠樞袁乃寛劉冠雄沈雲霈諸人者其實不然據公府消息撤回之故實因有人言梁士詒關係交通銀行甚大一旦懲辦影響將及於金融當局乃擬加以聲明個人與銀行無關故將該令撤回不識確否姑誌之以待後命又聞原議有十餘人之多除楊孫顧梁朱周外尙有軍警要人如段芝貴倪嗣冲吳炳湘等其夏壽田薛大可二人本未在内嗣黎段二公以倪吳等尙握軍警大權段雖閒散其死黨尙散佈於軍隊恐牽及彼輩必起激烈之反抗故决定凡與軍警有關者一槪不加懲辦原列倪叚吳三人因卽删去而代以夏壽田薛大可二人另一說謂夏薛乃黎公所親筆添入者未知孰是要之此番撤回命令之底裏必係政府尙有許多審愼顧慮之處也 
　　近日有人在京提議組織議員監視團業經商定辦法數條（一）議員開會時要求旁聽權（二）議員散會時派人偵察其是否有不正當之行爲（三）聯絡各省各縣之愛國志士各監視其本省本縣之議員（四）代議之資格力爲擁護倘失其神聖資格時則以相當之手段對待其擁護之手續（甲）面請改良其譽動（乙）函勸其猛省經此兩番之警覺猶不悛悔則實行其監視之要義 
[蔡松坡維持川局之要電]  
　　致蒲殿浚電梁新會先生轉蒲伯英及謝劉張廖楊諸先生鑒奉電推許溢量愧不敢當顧念諸賢獎藉之勤與蜀父老屬望之殷重以目覩川中顛連之苦誠不忍恝然而去前奉督川之命所以復電乞休非於名義有所計較實以數月來積勞喉痛失聲據醫者云非轉地療養難以痊愈且起義之初曾聲言於朋輩俟大局稍定卽行乞休今若食言神明内疚實所難安故迭電告辭尙未奉復得請適周駿矯制攻省　者皆懍其禍蜀衍出辛亥以後之亂象故奔走皆來羣以討伐爲請而中央亦有相機剿撫之命不得已力疾治軍謀歲此事日來内江資中各處迭次痛剿屢破其衆周駿勢已窮蹙尙不悔禍彼且運動成都領事團出爲道地人之無良乃至於此竊謂國無寗歲皆由此輩專圖私利不顧大局者所致此時惟有麾軍前進芟此禍根雖川民再受一度之痛苦勢無可免周部已漸來通欵此事旦夕當可告竣倘周駿去後中央尙不允辭鍔惟有勉徇衆意抱疾晋省一俟部署略定擬即交由羅君榕軒代理東下養疴羅君共事多年深沈穩練經驗宏富鍔所詳知以之收拾川局必能勝任愉快倘託遠蔭早占勿藥則報國正自有期也臨電神馳鍔叩麻 
　　致梁任公電梁新會先生鑒魚電敬悉鍔病必須轉地療養已迭電職日來黄陂仍電催接任似迭電均尙未到昨又切省以派羅佩金護理爲請所以泯違命之嫌且杜爭競也乞爲鍔轉電黎段期必得請覆電朝到鍔卽夕行奉敎有期私懷一慰曹錕奉令撤回適合蜀人之願鍔派代表劉雲峰袁華暉兩人行已旬餘已囑其趕道過滬趨請敎命然後赴會惟兩人係鍔部代表若蜀省尙須另派當由受任者酌辦耳鍔叩文 
　　梁新會先生鑒奉蒸電深荷眷注前電中樞請假就醫尙未復前請督軍一席以鎔軒護理若仍軍民分治以循若長民政請師代電黄陂請命鍔叩定 
[蜀中北軍已退至宜昌]  
　　上海泰晤士報十日宜昌通訊云西征之北軍喪亡甚夥其僥倖得保全生命者今已陸續退向宜昌而來聞前後由重慶撤回之軍隊約三萬人其中有一千五百人今日可抵此吾人深望其抵境後不作勾留即乘快利輪船出境蜀省固樂見北軍之最後蹤跡宜昌亦願覩北軍過境而無騒擾今晨聞萬縣一帶北旋之兵肆行掠搶惟掠搶之範圍若何今尙未有所聞然人民得此消息已不勝其惶恐而作遷地爲良之計矣兩日前蜀亨輪船始溯江上駛載現銀五十萬前往重慶接濟曹錕蓋曹目下急需軍餉故也蜀亨沿途必與軍隊相値衆咸爲之擔憂蜀省各處來信皆以現銀缺乏爲言宜渝航路復通洵屬佳象但願船隻往來繼續不絶今除載客輪船兩艘外又有聯華新船一艘甫從上海駛來船長一百六十五尺闊二十六尺深八尺每小時能行十四英里載重一百五十噸有洋式寢室六間船長爲柯克氏吾人對之謹以沿路安寗爲祝 
[南京快信]  
　　國會定於八月一日繼續開會齊省長前奉内務部東電當卽電飭各道縣轉知各屬旅居及籍隸蘇省各地方參衆兩院議員務於本月二十五日以前赴京報到茲聞寳山知事張允高昨已電復謂該縣並無籍隷及旅居議員其他各縣則均電陳已轉知各該地方議員如期到會矣蘇省財政困難已極前已委派多員分往各屬借漕以資救濟現聞省縣議會將見明令回復宿遷縣省議會議員陸文椿　書馮華甫督軍齊震岩省長略以蘇省派員進京參預財政會議時請提出省議會前次民國二年之議决案否認蘇省漕糧歸國家稅以濟本省各項政費　　而免竭聞馮齊二公均甚表同意云 
　　軍民兩署昨已奉到通緝禍首電 
　　八罪魁内之薛大可已由寗逃赴上海 
　　聞孫毓筠已由壽州携眷逃往他處 
　　段總理昨派米某來寗竭馮督軍 
　　政府擬在京開軍事特别會議討論處置各省軍隊法電令各省派軍事代表與會聞馮督軍已復電贊同 
　　湯濟武前日在寗力勸馮齊兩使迅速籌備召集省縣議會聞齊省長日内即有通告飭各縣籌備 
　　聞王家襄昨由寗赴滬 
　　龍覲光日前秘密來寗至徐州晤張勳後聞已北上 
　　傳聞張勳已派萬某赴彰德參與袁家屬秘密會議 
　　兩淮運使劉文揆咋派秘書長許造時赴徐州謁張勳聞係因張欲揆用鹽欵劉雙方爲難故派許赴徐面陳一切爲難情形 
　　倪嗣冲飭皖省各機關一體遷移蚌埠聞財廳及省警廳亦將移蚌 
　　陸建章昨秘密來寗晤某要人 
　　鎭江要塞葛司令昨因公來省謁馮將軍禀商要公財部派參事徐文蔚來蘇提欵 
[紀孫中山之政見演說會]  
　　孫中山先生昨日具柬邀兩院議員旅滬名流商學官軍各界新聞記者於午後二時開茶話會於張園安塏第以期交換政見到者約千餘人兩院議員自滬上名流新聞記者外由孫先生邀來者爲敎育界代表黄君炎培商界代表宋君漢章朱君葆三洪君承祁護軍使代表趙君禪交涉使代表陳君震東上海縣知事沈君寳昌濟濟一堂爲近數年來未有之盛會二時許孫先生報告開會 
　　孫中山先生演說云今日承兩院諸君與各界有志者惠臨榮幸之至兄弟亡命三年不獲與國人相見自帝制發生不忍祖國淪亡乃遠道歸國謀助國人奮鬭今幸元兇已死國法恢復武力告終建設伊始兩院議員不久赴京開會共商建設之業但建設須國民人人負責兄弟於前兩日已在尙賢堂與兩院諸君研究但時間短促不能一一盡論今特邀諸君茗叙續貢鄙懷 
　　今國人競言建設但尙無一定方針故以先定方針爲最要兄弟奔走革命二十年從事破壞然亦時時研究建設今以後亦推與國人共謀建設建設方針如何今人多注全神於政府此亦當然之事數千年來政府時興時仆毎一易姓必先造政府此亦人民建設之經驗但皆陳陳相因至民國始開一新紀元當與從前之建設不同昔陳平以宰肉喻宰天下今請以建屋喻建國可乎 
　　中西人築屋有一大異之點可於其舉行之典禮見之國人築屋先上樑西人築屋先立礎上樑者注目於最高之處立礎者注目於是低之地注目處不同其效用自異吾人作事當向最上處立志但必以最低處爲基礎最低之處即所謂根本也國之本何在乎古語曰民爲邦本故建設必自人民始五年以來建國之事付托不得其人幾將民國根本 
推翻今幸天佑中國授吾同胞以復圖建設之機會則自高自低宗旨不可再誤吾人築屋先上樑原於上古有巢氏之俗築屋於樹巔故只求蔽風雨不遑計及鞏固建國亦然先朝廷而後百官人民則更非所計今世國家與之大異猶昔爲陋室今爲崇樓歐美高屋有至五十層者欲先上樑必無其道故必自地築起且不僅在地面尤必於地下深築其　否則未有不仆者今建中華民國亦與古國不同旣立以後永不傾仆故必築地盤於人民之身上不自政府造起而自人民造起也今人競研究繼黎爲副總統者何人正式國務總理何人各都督省長又何人是猶先謀上樑樑苟失材則楝折而衆將壓焉其道至危故兄弟前日謂以地方自治爲建國基但前言之未盡今更續論之地方自治者國之礎石也礎不堅則國不固觀五年來之現象可以知之今後當注全力於地方自治請諸君一觀此圖（未完） 
[粤議員之茶話會] [  再續]  
　　章太炎演辭國家之所以能成立於世界不僅武力有立國之元氣也元氣維何曰文化不特中國然即他國亦無不然希臘　國也然至今未亡列强曾何愛於此彈丸之地而必欲保存之以其爲歐洲文化之祖耳歐人恒言曰野蠻國可滅文明國不可滅可知文化所在爲世界人類所同愛必不忍滅亡之然吾國自比年以來文化之落一日萬丈是則所望於國民力繼絶運以培吾國本者耳 
　　唐少川演辭官人以德以學以國家知識以世界眼光而不以其片能片技　如掌財政者非曾得一張經濟科文憑者便可了事譬如掌交通者非曾訂鐵路工程司合同者便可了事即僕今日人以爲略辨外國文令掌外交是惡乎可僕嘗以有趣味之美名私加於吾國曰姑娘土蓋以吾國地大物博含　未發今尙在閏中待字之年也國民有才能有志氣得此絶世之姑娘而妻之是何等幸福不然隹人一歸沙氏利此恨萬古無絶期矣 
　　孫伯蘭演辭中國不進步之原因最大者爲一般之雷同性有一問題發生絶不研求其是非得失或因人所可者從而可之或因人否者從而否之盲然附和究不知眞正是非得失之所在尙何能探討眞理以求進步兩院同人當日不爲利誘不爲威挾以與惡政府爭政府惡之而加以名曰搗亂政府之爪牙從而掀波逐瀾曰搗亂國民不究又隨而盲附之曰搗亂於是與袁世凱以推倒國會之機會今從血泊中恢復國會則此患吾知免矣孫先生頃言以縣爲單位是僕所絶端贊同者何則吾國行省始於元代（中述歷史上地方編制）廣漠難治且一行省之中意見紛馳欲行省長選舉大難大難而地方行政官與其决於中央之任命决非能如地方人民選舉之確當官箴特紙上文章耳　　伍秩庸演辭民國得復成立以後有推倒共和者當推倒之以後有主張復辟之謬論者當置諸大辟此僕所期於兩院者一人民家宅自由生命自由載在約法袁世凱及其爪牙之不法搜索不法拘捕殺戮之孽决不許死灰復燃此僕所期兩院者二北京氛氣甚惡而此氛實鍾於官僚避之遠之從而掃淸之此僕所期於兩院者三 
　　褚慧僧演辭认皆言不黨僕知其提倡不黨之意義乃消滅以前之黨集民黨健全分子以與官僚黨爭耳其實民國三年之黨爭絶非黨爭乃國民與袁世凱之惡政策爭故吾人今後宜抱持正當之義振奮精神以爲之 
　　演說至此已七時許乃由主席易次乾君宣布休曾欵來賓以茶點而散（未完） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[懲辦禍首令之箇中曲折]  
　　懲治始禍諸人之命令前晚業經發出其内容八人本報亦旣詳載之矣惟此項命令政府忽於夜半向印鑄局撤回以致外間疑　叢生據聞原擬本僅六人梁士詒且未必在内今茲撤回命令之舉尤與梁極有關係聞前晚令下之後有與梁氏同臭味之人飾爲危詞以動當局謂若拿辦梁氏其所經理之銀行必被極險惡之影響其憲欲求當局將梁氏之名摘除當局爲其所動有遲徊審愼之意故暫將前令撤回後經再四磋商始决定另發一項申令聲明交通銀行亦有國家銀行性質由政府負其責任與梁氏私人之事無涉與懲治之令同時並發近日所傳梁氏神通其說不一而足其在政府方面者無論已即在民黨方面亦有傳其已輦巨金供給某政客充作黨費懇其在國會疏通等事此種謠諑固未可盡信　之梁若果逍遙事外肆使國會無辭黨人無辭舉義諸人無辭然一般國人亦必聞而大譁其影　之惡恐非尋常所能逆睹今政府　能力排羣議毅然發表則國人希望於政府者當亦可以少慰矣惟是帝制禍首内本有六君子十三太保之說實有十九人之多乃前日發表收回者僅有八人非但十三太保不全即所謂六君子者亦只發表二人有議員某君對於此事不能滿意以爲籌安會六君子爲帝制大禍首無可諱　但命令中僅有楊度孫毓筠二人之名楊孫固罪在赦敢然尙有劉師培嚴復李燮和胡瑛四人亦同在六君子之列而劉師培反對共和曾大發議論嚴復亦遽爾署名李燮和侵呑公債政府方在追究擬藉辦籌安會可免追究胡瑛本係黨人擬借此以媚政府冀免通緝各有一種不可告人之隱秘不過謂其無罪未免太覺便宜耳若梁士詒周自齊朱啟鈐等皆係十三太保下令捕拿是乃正當辦法但太保有十三尊之多其除豈宜倖免此外有一人焉旣非君子又非太保則薛大可其人是大可湖南人與楊度同鄕所有僞造民意各函電均借亞細亞報爲之發表並用種種毒計陷害黨人南軍所來禍首單内曾列彼名黎總統亦知其罪在不赦乃提前於第一批發表有見此令者莫不鼓掌稱快然而僞造民意顛倒黑白淆亂聽聞正不止大可一人尙有凖元勳國華報總理烏澤聲民視報總理康士鐸並未提及意者不久尙有後命也又聞國務院自公布此令後另有密飭分令步軍統領京兆尹警察總監並通電各省軍民長官轉飭所　一體嚴緝務獲並令逮捕後迅解來京等語不知果有效力否至於命令所允列於寛免之各官僚其對待之辦法現亦議有端倪大致係除已免職及自行辭職者不計外凡彼時確有贊助帝制行爲查有實證者均　由各該主管長官呈請免職並擬特頒申令一道申明懲辦帝制僅及罪魁不事株連之寛厚令各該帝制派之職員除軍警人員有服從命令義務外均應自顧顏面自先退職毌待指名免任並有勉循正軌不難再贖前愆等語聞此項明令一星期内或當發表 
[籌備中之國會召集觀]  
　　國會開幕期尙有兩星期之延宕惟以目下種種之風雲預測能否如期召集尙未敢臆　聞十三日大總統曾封交段總理密緘一通據聞其内容一係兩院議員雖有南北之别然旣同聚一處即是一家務使意見水乳相融一係感情務使鎔冶一爐萬毌再蹈從前覆轍一係國是進行務須根據法律互相提携萬毌稍涉黨私以上三項均綴有最懇切之說明段總理已油印分致到京國會各議員矣 
　　籌備國會事務局昨致旅滬議員諸君函云敬覆者接誦惠書以此次國會續行召集議員證書或不能齊備屬由本局先期製備一種證書以便交換或補給各節係爲救濟困難起見良深欽佩惟查參議員證膏應由選舉監督發給（參議院議員選舉法第十三條）衆議員證書應由覆選監督發給（衆議院議員選舉法第八十條）法文規定詳明本局似難另行製給現前次追繳證書業經查取到局擬卽轉送兩院秘書廳由兩院分别辦理至原有證書日久散佚者似可卽用同院議員三人以上證明辦法向院中證明以便先領新製徽章（現在兩院議員徽章業由局另行製備）到院出席嗣後再向原選地方長官請求補給證書以上各節業已與谷君九峯殷君鑄夫韓君達齊接洽均荷贊成希察照爲荷 
　　衆議院秘書廳前以秘書長尙未有人故暫由陳光燾氏籌備一切現聞湯化龍氏此次南下已聘定閩人劉道鏗擔任秘書長一席湯君自定於下月二十日左右來京特先遣劉君北來赴廳任事劉君於民國二年曾在敎育部參事後又赴日留學法政今甫歸國未久此外各科之分配計秘書爲李其荃張潤之霍例白陳溥賢等四人議事科則科長王經佐科員陸紹鄂速記科則科長蔡璋文書科則科長周兆沅科員劉　藻李步靑陳定遠等三人庶務科則科長馬鳴謙科員趙某何某等二人會計科則科長王永圻科員陳學郢王孝微等二人又聞此次分配於各科之人員係暫時規定將來或有互相更調之處亦未可知 
[中交兌現辦法之討論]  
　　公府消息大總統日昨（十四）上午九時特召國務總理段芝泉財政總長陳瀾生兩氏詣府籌商中交兩行開始有限制兌現辦法聞提出討論者大略中交兩行擬於八月一日實行開始有限制之兌現以便商民其數額擬定兩項辦法一爲不論票面載明若干（即一元五元十元鈔票均可兌現多者不在此限）一律付現以毎日發出現金兌竣爲止一爲擬將十元鈔票兌五成餘者找與零票五元鈔票兌現三元找票二元凡一元者暫緩兌現京中兌現地點仍宜在本行發兌不得改在先農壇以息民怨届兌現時由中央　派大員臨場監視以杜弊端并聞段總理午後在集靈囿國務院　國務會議時後將此案提出作詳細之研究 
[川粤湘之善後問題]  
　　近日川湘粤三省因個人之競爭致又發生戰事茲聞政府對於該三省爭局决意迅籌善後辦法藉免牽動大局昨日已電由各方面分别責成辦理四川周駿之竊奪軍權責成蔡松波督軍直趨成都迫令其即日離川遵令來京湖南省城之　亂責成陸署督軍尅日督隊到省維持一切廣東李龍之衝突責成岑西林就近和解調處並詳籌善後辦法呈候核奪近聞中央接有密報滇軍羅總司令各軍隊已將隆昌内江等處攻下後即時進逼成都與周交鋒周已全軍敗北自先潛逃羅軍將入省垣云云段内閣接電後卽去電詳詢尙未接到　　詳報陳二安氏雖已離去成都而行蹤尙淹滯於川鄂之間近日湖南又有非常之變致地方秩序因之紊亂陳二安聞此情形不願再就湖南督軍之任日前曾電達政府辭職加以湘人對於陳氏亦不滿意連日紛電北京請求另易賢員政府不得已乃爲該省督軍繼任者之選擬一俟選定後即爲策令之發表據聞該省督軍之繼任者不出以下三人一譚延　爲黄興及湘省議員所推保一唐蟒經康南海拍電中央力保其堪勝督湘之任一陸榮廷以陸現署湘省督軍旦已抵省此際實授該職亂書易於收拾又聞陸於九號抵長沙後曾特派代表劉都宸來京晋見大總統報告湘省秩序紊亂情形並請示辦理善後種種機宜劉代表於十二日晚車到京次日即赴公府面竭極峯日昨（十四）劉代表又蒙大總統傳見諮詢湘事頗爲詳細聞劉氏准於今午（十五日）十一點三十五分乘京漢車回湘大總統贈與陸督軍紗衣料及貴重物品多端託劉氏帶回長沙轉交惟據英文京報　云廣西護國軍總司令陸榮廷已率其部下由湘起程返桂擬在桂省略爲佈置即往廣東代龍濟光就督軍之職證以陸氏最近所發通電後說　事實也 
[湘鄂果將有戰禍耶]  
　　湘省近因逐走湯薌銘激烈派黨人大爲活動鄂當道聲言湘省有整軍攻鄂之意故王督軍連日調動軍隊前往通城蒲圻崇陽監利等縣絡繹不絶聞北洋第二師步隊六團已於星期三（即十二日）由省垣開拔往上游一帶所帶作戰器具齊全湖北第三旅之步隊六團亦由公安石首移防城陵磯並聞該旅旅長盧金山已先率第五團抵岳州岳爲湖南軍事上重要地點湘桂軍屯紥該地者必多若鄂軍果已至岳衝突豈能幸免官場於軍事非常秘密未知眞相如何惟外間盛傳兩省業已發生戰禍並因連日有由湘輸送來鄂已卸武裝之軍士更謠言可駭實則此奪係湯薌銘之潰兵未必屬王子春之部下伹漢口某報十三日紀事云有王部第二師砲隊二百餘名由湘解除武裝返鄂然又不詳其由湖南何地開回因何卸棄武裝余連日向軍政各方面探聽不過請兩省戰機已迫均不認有交綏情事第湘鄂交界各地冒充黨軍者甚多近傳戰耗或屬鄂軍與近地之自號護國軍者戰而非兩省正式軍隊交鋒亦未可知又聞離蒲圻縣城二十五里某鎭巿已被湖南黨軍估領該處爲鄂湘電報交通要線現被割毁故往來湘省電報極爲阻滯十二日王督軍因湘事緊急曾在署集合軍政各長官會議對付方法范省長因病未到由胡政務　代表查近日防務上事項係以軍事會議行之並不連合政界茲軍攻連合開會於大局關係必重也　 
　　鄂省防務近日又形嚴緊武漢三鎭至夜即密布軍隊於街巿十句鐘以後各重要機關附近雖准人民行走盤詰則極繁瑣稍有可疑卽搜查其身聞前晚省垣撫院街巡哨軍盤獲一急行匆匆之靑年搜查其身畔有油印之字紙數張語多不可辨解帶回陸軍第一團部研訊語極支吾刻已轉解陸軍審判處訊辦又聞當道近因湘事影響又復倚重偵探前日警務處長以目下黨案已漸消滅大總統有裁汰偵探之交諭吾鄂巡署偵探處已經裁撤本處偵探因有其他職務碍難盡裁然形勢旣變應卽先將探訪隊裁汰改組特具詳兩署請示聞奉批飭以各屬土匪未靖尙須分布偵查藉靈消息所請改組之處應從緩議同時范省長復飭務處及漢口警廳以本署偵探現已裁撤與外間情形未免隔膜此後該處廳關於偵探報告事項應隨時轉報本署查考 
[龍濟光又揑造一電]  
　　岑都司令微電揭布龍濟光　兩詭電（　東兩雷）茲又爲司令部覓獲一電種種揑造殊爲可笑今將岑都司令宣布原文照錄如下北京大總統國務院鈞鑒頃由廣東將軍署内人員抄出龍督歌電一通内開大總統國務院鈞鑒華密頃　偵探密報岑都司令等勘電謹照錄呈其文曰汕頭莫總司令廉州隆都護使欽州馮總司令高州車總司令雷州楊司令化州陳司令曁轉所部各旅團長急肇密袁遭大譴大局一變迭電唐劉陸陳四都督蔡戴兩總司令往返籌商意見相同决定方針宣布於下（一）不問北方如何軍務院毅然存立必達目的而後止（二）先以邀求規復舊約法保障共和爲名目俾出師有名以杜外人干涉（三）决定電致中央聲明規復舊約法開國會四省始取銷獨立正式内閣成立懲辦禍首軍務院始取銷諒北京未必一旦照允我可乘時厚集兵力積極進行（四）倘北方允我所請則再以禍首諸人治罪尙不滿意爲詞必須由我指名主裁此則必辦不到如此已有兩三月之時問計已攻陷羊城全力攻贛到時力足以窺鄂皖再將軍務院另改名稱（五）天奪龍魄韶並無防備烈鈞垂手已定惟羊城未破惠未全領急應進行若曠持日久萬一中央被聳贛軍南下烈軍維谷閩軍攻潮莫軍掣肘倘因之無力攻惠戰線不能貫通羊城負固大局爲之撼搖桂省添撥馬砲十營現已兼程東下一俟到齊全力出發亦乘閩省奉中央令停進之機莫軍速派　軍奪惠　聯絡肇韶全力進取指日可期滅龍（七）一候佔領全粤先將軍事用票發行厚　餉械全力攻贛澄海一隅由莫軍酌留數營防堵諒無大碍（八）俟全贛得手湘閩自不敢正視或傳檄可定全力窺鄂直出長沙雖北方勁旅如馮張王倪諒難抵禦大局自可垂成以上各條實行極進密以告知各宜努力勿稍頽惰秘密勿洩春煊烈鈞榮新虎濤都司令印勘等語查該都司令等所定八條匪特圖謀粤贛等省實欲抗衡中央關係全國實非淺鮮謹照錄以聞伏乞核定方略大局幸甚振武上將軍龍濟光叩歌印等語閱之深爲駭異查李總司令烈鈞被困琶江消息久已斷絶方代表聲濤派遣北上亦早抵京即莫隆車楊各司令及欽州馮道尹處并未發有肇密電碼該督僞造此項電文並將唐劉陸陳各都督蔡戴兩總司令全行牽入揑造種種計畫破壞大局欺罔中央譸張爲幻至此已極韶州之事由該督處心積慮借開兵端尤屬顯而易見煊等一人之身關係尙少惟該督陰謀秘計上關國家前途下關滇黔桂各省幸大總統之明察固無由得逞其奸而該督居心若此實屬兇很之尤　懇大總統立予澈究褫職嚴懲以杜奸謀而弭禍亂再此電幸經發見此外如尙有該督肆行揑造之件並懇即予宣布以戢奸宄之心大局幸甚岑春煊叩蒸印 
[廣東淸遠之戰况]  
　　白龍李兩軍衝突事起北江交通久已斷絶以致上游消息莫得而知今據淸遠來函云本城自韶事發生時即有滇軍派隊到城駐紥之說聞潘知事早與滇軍代表接洽擬預備歡迎惟被統領陳福祥所知即由源潭帶兵回城嚴密佈置以拒滇軍故滇軍紛派委員前赴大塘三坑各處地方招撫綠林編列隊伍以備進攻并先由各綠林運動城中酒樓茶館花舫以爲聚集接濟之地佈置就緒本月三號早八時卽有大股綠林由大塘駕船數艘抵淸陳福祥卽下令戒嚴緊閉城門立派裘延壽蘇森率隊前往西郊抵禦各商店民居紛紛閉門大爲震動九時許西較場則已開戰鎗砲之聲隆隆不絶俄而下廓街之杏珍樓亦有該黨數十人在瓦面開鎗向大馬頭軍隊轟擊斃軍官一名係僞胸部警衛軍則在宴桃園曬棚安設機關鎗向黨還擊互相抵拒又有黨人擁至華光廟將警察鎗枝十一桿收繳並在郵政局門口轟斃警衛軍黄排長一名黨人即攀登永平安瓦面欲藉此入城致被軍隊擊退斃西裝者一人又在祐隆門口斃一人軍隊恐郵局内藏匿該黨亂槍向内轟擊致傷局員徐某手部餘則倖免其杏珍樓因爲該黨屯聚之地陳統領潘知事著兵發開花砲轟之經附近商人極力調停遂勸黨人於半點鐘内自行退出至二時許該黨即退至小塘石角一帶暫駐聲言復來攻擊故四號早八時卽着大小船隻駛離磡邊關閉城門祇餘警察十餘名在南門外駐守該警察恐黨人復來旣難抵禦又無退路遂卽棄此奔回城内潘知事復撥軍隊一連着與警察出城協守十一時許消息更緊黨人　　扳城卽　匠將下郭各街挨近城基之舗户一律毁拆並着各街緊閉閘門以爲自衛並由陳新橋督帶游擊隊乘座南昌輪船前往白廟一帶偵查拿獲朱洪芳等五人押解回城訊據直認再圖攻城不諱至晚九時許卽將朱洪芳及植某兩人綑赴南門碼頭鎗决官界籌備愈嚴各商店俱已歇業遷避至五號早陳福祥因聞龍軍迭次失敗恐淸城不能保守即約同知事潘植生乘輪逃遁商人探悉將其截留勸令歸附滇　六號拍電岑都司令即得電覆派員將其所部軍隊編入護國軍已發正式委任統由李烈鈞節制並有滇軍二千名派到該城駐紥都司令覆淸遠電云林委員奮雄魚電悉陳統領潘知事所部軍隊願允改編良堪嘉許應即撥歸李司令烈鈞節制調遣以免誤會除電知李司令外飭田陳統領潘知事等迅速派員前往接洽都司令　陳潘亦　銜出示云奉都　令電飭將淸遠軍警編爲護國軍等因本統領本知事責無旁貸同有守土之責全屬人民生命財產無不力任保護倘有土匪　聚希圖擾亂地方即派撥大軍嚴行痛剿以靜匪氛而維秩序自陳潘投降後至八號滇軍進城經滇軍司令出示安民商店民居紛紛燃燒串砲表示歡迎秩序已卽復元省河之淸遠渡亦於十二號照常開擺矣 
[旅京魯人之桑梓善後策]  
　　旅京魯人戚晉堂陳紹昌李統球李震亞左汝霖陳柯山謝子厚丁偉齋丁恩濤等近日發起一旅京山東國民協會其宗旨以解除目前紛擾妥籌善後方法等爲前提昨已發出宣言書其文云東居渤海之濱黄河奔流登泰山而小天下民物殷富擅鹽鐵之利春秋時已爲泱泱大國在歷史上夙佔重要地位此國人之所知也海禁大開津浦　達握南北樞紐地勢尤居險要英雄用武所必爭辛亥之役登黄響應淸廷大懼促成共和袁氏柄國帝制自爲毁棄約法解散國會摧殘輿論捕戳黨人志士逋逃亡命海外其匿迹國中者亦不敢抗聲郊天改元皇冠高聳自以爲子孫帝王萬世之業可成也西南軍起全國景從武夫戮力中原文人筆戰壇坫惟血與墨以仆項城蓋世英雄已埋黄土當南北之戰爭也山東大吏未敢公然獨立是以居正崛起濰縣吳大洲提兵周村吳天民舉義坊子四面攻逼濟南陷入重圍不得已而樹獨立之旗矣現在張懷芝保守省城前因誤會與民重小有衝突幾釀大變禍在眉睫倘其鷸蚌相持正恐强有力之伺吾旁坐收漁人之利而爲越爼代謀之舉大好河山將非我有官民兩方面均已洞悉此中險象息戰言和正在今日以飄搖風雨之國家民生凋敝已極即無外患　不堪同室操戈若再相煎太急勢必致糜爛地方破壞大局將使神明華胄淪爲異域良可哀痛同人不　憂心如焚懼大禍之將臨嗟横流之曷極用是糾　同志組織旅京山東國民協會竭其智能以目前紛難妥籌善後方法使我山東之土地完全無缺山東之人民幸福日增大局永期和平桑梓即於安謐此則區區之微意也用是宣言以告國人 
 
 
 

Page 7

 
 
[魯省護國軍之消息]  
　　文日濟南張懷芝奉大總統電一通轉致吳大洲居正二君其文云大局粗定建設需才二君深明大局夙眞良　尙乞玉駕北來慰我景仰元洪尤印其電轉到周村吳大洲以軍務倥偬不睱北上乃覆電辭謝云北京黎大總統鑒文日由張督軍轉來一電　誦之餘深佩我大總統不遺管　令躬往承敎本應如命第大局粉定軍隊新成諸務　雜萬難刻釋大洲方擬竭力整頓俾成勁旅以爲我大總統發展政策涓埃之後援區區寸誠諒不見罪吳大洲護覆 
　　吳君覆電後又推張營泉于筠生于洪起丁鼎辰左雨農爲駐京政治代表刻日晋京接治一切並通函谷九峰張溥泉等指示要略相助爲理 
　　前民黨臧少梅被魯省當道囚拘今共和已復理應說離縲絏乃張懷芝漠置不顧吳君乃電北京大總統云北京黎大總統鑒民黨臧少梅前因片面信函致被囚繫今百度維新反對專制之嫌疑犯自應在開釋之列萬祈電令張督軍俾早日恢復其自由東人幸甚吳大洲叩元 
[山東政局之變動]  
　　東省政局數年來靳蔡兩長官安固不動下級官員亦各有連　之統系除按資遞升外從無有若何之變更自靳去張來軍界始稍有動搖省長易人發表未及旬日而財政廳廳長楊昧雲旣已請假一月一切事　暫由該廳秘書長吳鶚代理濟南道道尹楊紹九聞亦提出辭書意甚堅决至能否邀准尙不可知新任省長孫發緒前日辭職之聲浪頗高至昨日蔡省長接孫君電謂此次來東帶幕友無多凡署内舊員希代爲挽留云云據此則辭職之未邀允准可知矣刻聞孫君准十五號晚六點乘津浦車抵濟隨行者僅僕役二名公署已預備赴車站迎迓聞省垣學界同人以省長易人蔡巡按不日解組擬發起一歡送會現正預備　辭并於日間分送知單俟新省長有確期蒞東時邀請蔡公駕臨商埠公園設筵　别以誌去思 
地方通信 
[松江]  
　　畢業大會之經過種種昨爲松江中學校畢業生大會之第二日由校長楊子侁君預請敎育家袁希濤黄炎培兩君届時蒞會全體畢業生曁夏期講習會之巿鄕小學敎員均列坐歡迎袁君演說以中校科學門類繁重主張文術分科俾舒腦力而獲實益黄君主張黜華崇實注重訓育並以常州人能任勞苦相比例袁君以懇　感人黄君以滑稽動人掌聲如雷午膳後兩君即回滬畢業生仍照章議事入夜開聚餐會前校長謝宰平倪伯英兩君及舊職員咸蒞今晨選舉選定正副會長潘祖聲楊孝述新舊楊謝兩校長爲名譽會長朱昌麟爲會計員楊人傑爲書記員並舉評議員八人幹事員八人編緝員二十人以夏　藩爲編輯主任下午攝影入夜楊校長請全體議叙卽以話别 
　　自投羅網西城豐樂橋堍玉器店主王某妻王陸氏誑騙各紳富家珠飾托名出租先後騙獲價値一萬數千金之飾物質　化用揭穿後备家婦女尋死覓活哭泣爭吵遂訴由警局拘王訊押並懸賞緝拿王陸氏未獲詎前日該氏忽到局探望其夫被警　破一併拘留 
　　著梟投誠著梟宋老窩子即宋昌期當鹽捕劉統領任時曾充各營總稽查及鹽前營領　緝私販私惡迹　著蔡統領至欲拿辦宋即　入太湖充梟魁在江浙各境肆刧近因會剿嚴迫聞已赴蘇向水警投誠矣 
[無錫]  
　　追悼王知事無錫縣知事王用先蒞任甫及五月日前突患傷寒重症醫藥罔效即於七月九日出缺現已由省署調常熟縣知事楊　　接　未到任以前由　審員周恩緒兼署　邑士　平時對於王知事感情尙佳頗爲悼　爰定十七日下午三時在公園關追悼會以誌哀　王知事之母及其長子均已由原籍趕到定於十八日開弔九日發引即將靈柩運回天津原籍其故舊如前敎育次長袁希濤江陰縣知事陳恩泰興縣營長陳開印嘉定縣知事張鏡　等均來錫弔唁並襄理喪務云 
　　警界　動消息警佐兼第五分所巡官候傳　前因病請假一月現在假期已滿由代理縣知事周承審員飭令到差候警佐遵已銷假視事第四分所副巡官徐更年因事辭職業由周代所長批准　缺調第三分所巡記蔣光尊接任所遺巡記一差已委洪謨接充矣 
　　第三師範考試新生第三師範學校於十五日午前爲考試新生之期各投考生均携帶筆墨絡繹至校共計投考生二百七十餘名當由順校長命題扃試題爲生平快意之事試述一二另有算學題二種午後各生卽一律繳卷而去聞不日即可揭曉矣 
[鎭江]  
　　米巿近况本月大雨連綿江北各縣如　城興化泰州高　實　等處低窪之田已呈災象若照現在巿况米價本應看漲所以能維持現狀者因各米業以目下上江高白米已價開七元二角南帮高白亦須七元暫爲兼顧貧民生活起見故未便遽爾增漲如再陰雨則米價不堪設想矣 
　　豆腐業重整規約城區豆腐業今春曾公議規約禁止沿街設攤並挑擔兜售禀請縣署給示在案現在日久玩生又有豆腐攤發現並有手提香乾百頁等豆作物沿街喊售者該業同人以有壞規約爰公議報告各區一律禁止以維營業 
　文學家組織文社鎭郡南門左近有文學家周君近與同志成澤民等擬組織文社一所藉以提倡風雅保存國粹現已訂定簡章定於八月一號成立聞將來尙須刋行一種日報或每月出版之雜誌云 
[揚州]  
　　　會禀請開閘江邑邵伯水八鄕一帶地方田畝因積潦淤塞田禾　浸農民甚以爲憂該處農會特公推代表焦君等上禀兩淮劉運使請求派員開放壁虎橋等壩藉以洩水想事關農務當能准如所請也 
　　函請籌備縣議會江都縣議事會前經奉令取消刻有公民張某等以舊約法已經恢復縣議會有連帶之效力况各地議會　　次發動特致函前議長凌君仁山請將議會手續預爲籌備俾得早日觀成云 
　　稟修倉聖祠楊州舊城原有倉聖祠一所因歲久失修近又加以風雨駁蝕　壁大半倒坍刻由惜字會領袖朱純鄕等禀請縣知事署撥欵興修免致楝折榱崩云 
[南京]  
　　綢布莊之暗殺案南京南門城内南門大街裕恒祥綢布莊於七月初四夜發現謀殺小夥李屏書事旋由檢廳蒞驗屍身委係生前被人用尖刀戳斷喉管死後棄屍井内希圖湮滅此案迄今已近兩星期雖蒙檢廳嚴訊數日尙未得正兇如此奇冤未知何日得以昭雪也 
[安徽]  
　　蕪商會對於地方短期公債之疑問蕪湖商會以本省地方短期公債事電詢省商會意見惟據蕪商界則謂此項公債是否咨部備案尙屬含混絶對不能承認或者取决於省商會以爲諸否之標準也 
　　倪省長尙無去志頃據政界消息謂叚總理已有電致倪氏勸其早日辭職否則國會成立諸多不便云云在明哲者本可見機而作詎倪氏頃又有電致公署催促辦事人員赴蚌該辦事人等因此頗爲　躇云 
　　志士尙未恢復自由皖省懷寗監獄内覊禁之政治犯洪孟撥胡孔　趙畏天甘其麟徐　侯田象坤等近在該獄仍被虐待加釘　具省城各界聞之大譁擬上書法庭起訴蕭獄長及第二科吕松樵等違法濫用職權之罪並電請政府將洪等一律省釋以順輿情至陸軍監獄覊押之黨人黄中李純等業經紳商具保經張　批候派員查復再行核奪 
　　皖省軍政近聞安武軍第八路新招五營前日由李統領良臣全　帶領來省　　其第一二營駐紥東門外舊標營第三營駐　北門外陸軍小學堂第四營駐紮總司令部（卽前淸撫署）惟第五營本奉諭駐紥省公署頭進兩　即承　處房　因日前陰雨連朝地多潮　兵士不耐由該營　　　要求政務廳陳廳長暫將辦公廳及花廳等處借居數日一俟天晴即當遷讓陳廳長遂令各科暫移上房辦公近日天晴陳廳長令其履行前約乃諸管帶不惟不　且欲移進上房陳廳長以該管帶得隴望蜀太不諸禮即　電禀省長請爲另示辦公地點以便遵行儲聞信始罷然該公署已爲軍士蹧蹋不堪矣 
　　縣知事因國會議員調動省公署接奉内務部電開八月一日召集國會所有皖省本籍及寄居之參衆兩院議員限於七月二十日以前晋京茲有涇縣知事黄佩蘭六安縣知事劉鴻慶均係參議院議員自應遵令前往因特具情禀請省長委員接替倪省長特於前日牌示委王一德接署涇縣李銘楚接署六安惟貴池縣知事沈鈞則禀請辭職已改委候補知事陳鑑署理矣 
[杭州]  
　　查勘杭段路線杭滬鐵路前因停車多日軌道木石均未修理加以近月以來風狂兩暴沿途土方多被陷落以致開駛快車阻碍較多每誤原定時刻其特别快車甚有至晚間八九時或十時半始抵閘口者現車務總管烈德君已商請孫局長派杭段洋工程司麥勞尼君前往查勘　路擇要修築一面通電各站長對於行車事務均須認眞辦理以免遺誤 
[湖北]  
　　鄂省尙有假冒護國軍之匪徒沔陽縣盜匪之多爲各屬冠昨有某君由省回沔致書與其友人云予由省歸家途遇仙桃鎭朱司令派兵數隊分往漢川繫馬口等地剿匪沿襄水一帶人心震怖上下往來綦難行抵仙鎭突見鄕中農民紛紛逃避至鎭者絡繹而由仙鎭轉至漢口者亦不鮮因沔邑全境土匪蠭起尤以沔西沔東沔北爲最劇首領係邱海靑江昌凱杜九斤楊菊先等自稱護國軍司令團長參謀等名聚集土匪二千餘人携有手槍炸彈土砲分至四鄕搶擄焚殺惨不忍聞即如何家帮一帶因勒捐不遂延燒六十餘家下查埠一帶共燒十餘家幸經朱司令已探悉該匪首等住址派隊暗襲數次雖未破獲然匪徒則經追繫星散現該匪首等仍盤踞於大興湖中意圖再舉與官軍對敵各地人民一日數驚云云沔邑地方之糜爛於此可見一斑矣 
來函 
[丹徒縣縣議會議員接洽處來函]  
　　昨閱貴報新聞欄内載敝縣恢復地方議會之預備一則内有縣議會議長楊鴻發等已商議召集云云查敝縣議會議員自前年正式舉定後適取消自治致議長一席未及產出現正從事組織爲將來召集投票公舉議長之預備楊君鴻發乃議員之一合亟函請更正以昭實在丹徒縣縣議會議員梁鴻卓等謹啓七月十六日 
雜評一 
[軍務院撤銷] [  （一子）]  
　　軍務院撤銷大有利於兩方者也爲南方言可謂昭大信於全國而釋人之猜疑如龍濟光此次僞電即首以南軍不撤軍務院揑滬種種作用以惑人聽聞今其僞電宣布適在軍務院通告撤消之時則龍之陰謀挑撥不辯而自明故吾謂此舉大有利於南方之信用也爲政府言旣可速國局之統一而便於軍務上之收拾且外人近日恒以中國時局不易解决爲慮今軍務院毅然撤消足以表示國事之進步於外人而國家亦大增對外之信用也 
　　抑我更有感焉此次撤消之通告文云國家一切政治靜聽元首政府國會主持蓋以今後之責任全在所謂元首政府國會之身矣政治而良有以副國民之囑託不負軍務院之期望固元首政府國會之榮也不然者其咎將誰任哉我元首政府國會其勉之矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[催發省校經費之覆電]  
　　江蘇省敎育會因省校經費延久不發復於本月十二日拍發一電問齊省長對於敎育之眞意電曾錄十四日本報茲齊省長復電錄下 
省敎育會鑒　悉已催財政廳迅速續放並查銀行逾期省長齊寒 
[鄂省收取黨人軍火之奇禍]  
松滬護軍使署昨接國務院來電云據湖北王督軍寒電開本日（十四）因黨人呈繳鎗械炸藥鋼藥廠總辦沈鳳銘親督檢視不意炸藥暴發將沈總辦及隨役三人炸斃現令蔡世雄接管廠中甚安靜等語恐謠傳誤會特聞院銑叩 
[立康輪船遇盜案之往來電稿]  
　　旅滬湖州同鄕楊信之沈聯芳諸君分電南京馮督軍齊省長杭州吕督軍兼省長文云滬湖航路小輪裝運絲縐繭現欵長年不下千餘萬納稅甚重運遭盜匪搶刦不下十餘次本月六號立康輪班駛至江浙交界之馬力港遇盜百餘名手持快鎗身穿軍服開火攔刦如臨大敵身命財產危險特甚長此不靖成何世界伏祈會同兩省軍警搗穴痛剿非澈底淸源不足以安行旅如果商運裹足實於地方生計攸關所有立康輪船被刧銀物並乞勒限嚴緝破案倘逾限未獲惟有飭令擔責者賠償蓋商民旣負納稅之義務豈堪疊遭浩刧鏊等回首桑梓憂心如焚迫切電陳仰懇迅賜施行江浙幸甚旅滬湖州同鄕會會董楊兆鑒等叩删 
　　杭州吕督軍即於當日復電云上海絲業會館轉旅滬湖州同鄕會董楊兆鏊等删電悉查此案前據上海絲業會董吳興商會總理等先後禀電到府業飭該管水陸軍警認眞剿緝在案據電前情除再嚴飭勒緝外特覆知照吕公望删 
 [P查究私鑄維持官鑄 
　　日前滬上流行一種新銀角係南京造幣廠用前淸光緒宣統舊模所製者而同時適有同式同樣成色低次之僞銀角發現於巿各商家因眞僞難辨槪不收用故滬上多數輿論即主張澈底查究以尊重園法若任其同時並行則日復一日僞幣必充塞於巿其爲禍將不可勝言矣今南京造幣廠亦已知有僞鑄力請嚴查尙望各機關嚴切爲之以揭此黑幕庶我國幣政勿爲損人利己者所破壞乎茲將南商會致南巿錢業董事函錄下敬啓者接奉交涉使楊道尹周警廳長徐縣知事沈來函以奉江蘇巡按使齊電開據南京造幣分廠陳明滬地發生私鑄鉛角以僞亂眞各商不肯承售本廠受此影響請電飭一體嚴查究辦並飭南北商會轉飭各錢業照常行用合行電知等因相應函達即希轉知各錢業一體查照遵行等因茲將原函抄稿送閱此事迭奉各官廳函電申明廠鑄銀幣按照法定成色鑄就應請貴業一體照常行用以維巿面是所至荷 
[第六次研訊陳其美被害案]  
　　民黨要人陳其美被害殞命後由捕房獲犯迭次解送法公廨訊供詳情已屢誌前報昨日下午三點半時又由聶讞員會同法副領事德君升坐特别公堂研訊有徐樸人等聯名具保李海秋實無串同許國霖等謀害陳其美之事訊據李海秋供許國霖之家眷住在北四川路許尙托人囑伊家屬往南京找尋程子英程或匿跡南京未可知宿振芳供萊州人於五六年前在海參威與程子安認識我於上年七月間來申寓在客棧與程遇見後至程所設之鴻豐煤礦公司内程與許國霖將該公司股單托我向人抵押惟須找人作保我卽倩李漢三擔保至十二月間我見公司中毫無進欵我即絶足不去直至本年三月間又往該公司程言伊在張忠昌處當偵探現欲暗殺陳其美與我商議我不允而散至五月十八號下午二點時程對我言今已佈置妥當定於是日行事並囑我不可聲張丕則將我置之死地我即出外見有馬車一輛停在該公司後門我於二點半時即回長安旅館與同寓之王文桃閒談至八時半出外至李漢三處李言據鴻豐公司茶房言公司中出有禍事究竟何事李不得知故此我於翌日至該公司探問即被巡捕拘案殺陳之事並未同去亦不同謀有張海州可證中西官命王左英至案質證王稱當日目宿振芳開鎗是實許國霖供程子安宿振芳李漢三每日同至長安旅館十五號房内秘密商議不使我知王介係後來與程商通十八號宿振芳程子安王殿章等同去行事聞宿振芳於殺陳前一月間與程言定由宿擔任暗殺陳其美是日我先往薩坡賽路十四號門牌陳其美處旋卽出外見宿由外入内即聞鎗聲甚厲我行至路口卽被巡捕拘案是實吳國華供淸江人前在南京當過軍官五個月辭差來申已有四年與民黨中人均不認識亦不充當偵探此次被拘未知所犯何案殺陳之事毫無干涉求察訊至此因尙有兇犯潘甫庭受傷送在廣慈醫院醫治傷勢甚重難以提訊故由中西官親蒞該醫院將潘在捕房供詞對潘朗誦其供詞稱來申後與王殿章遇見約同至鴻豐公司與程子安等會晤後我每天必到公司一次十八號下午程給我手鎗一支石灰包一個同乘馬車至十四號門外下車後我與吳興仁在門口把守程等入内行事後有鎗珠從内飛出擊傷胸腹手臂等處惟不知何人開鎗我受傷後即往路口奔逃雇坐黄包車人即昏迷故被巡捕拘獲等語中西官又命將宿振芳等帶至潘之床前令潘指認潘稱與宿振芳在鴻豐公司見過數次餘人均不認識中西官判宿振芳等還押候禮拜三再行覆訊核辦 
[快鎗仍歸滬廠製造]  
　　陸軍部以民國四年袁世凱在任時多所疑忌飭將上海軍廠向造之快槍改歸漢陽軍廠承造槍彈則歸德州軍廠專造而上海軍廠則飭令製造快砲與砲彈曁勃郎林手槍與機關鎗等俾各軍廠或則有鎗無彈或則有彈無槍冀意外之虞是以上海軍廠所備之造鎗機器均已拆卸運往漢陽現在大局敉平無庸疑忌快鎗一項自應仍歸上海軍廠製造以資熟手當經飭由滬廠李總辦遵辦在案現因造鎗各項機器尙在漢陽故又於前日飭行李總辦迅速派匠赴漢將機器拆運回滬遵照定額開工製造 
[浙江督軍蒞滬]  
　　浙江督軍吕公望因有要事須與孫中山先生商議特於昨日由杭乘坐三號快車來滬抵站後即乘汽車往北暫駐英租界振華旅社聞俟往晤中山先生後尙須至楊護軍使處會商要務云 
[酒業公會徵求意見]  
　　江蘇全省酒業公會通告同業云吾業自公賣實行後營業頓衰幾有一落千丈之勢無非因捐章複雜界域紛繁而各屬分支棧辦法又未一律種種障碍使吾商人處於困難之境幾難復覩天日幸天佑中國黎大總統依法繼任後首先革除秕政伏讀六月初六命令除舊制賦稅釐金曁各項新稅關係大宗入欵仍照舊徵收外其餘捐稅無多迹近苛細者著財政部會商各省地方長官各就地方情形查明分别停緩以抒民困等因本會職在扶助同業所有酒捐繁重之處似可陳請核訂藉圖補救現擬先向各屬徵意見總須求其有利於國復便於商務希即日惠復俟各屬彙齊復到即行定期召集開會共同討論想台端對於同業切膚之痛必能發抒偉論共表同情也 
[烟酒聯合會擬訂草章]  
　　本埠烟酒兩業因困於惡稅生計日窘特發起組織聯合會徵集意見以便請求政府改良稅率已誌前報茲將聯合會所擬草章照錄如下 
　　第一章大綱第一條本會聯合全國烟酒兩業以羣策羣力協謀祛　惡稅請求劃一辦法爲宗旨第二條本會設總事務所於上海定名曰烟酒聯合會應隨時聯絡各省各縣兩同業以免紛歧而策進行第三條本會以烟酒兩業日形衰落加以苛捐重稅民何以堪惟捲烟洋酒兩項有子口單三聯單各處卽可流通彼輕我重爲中國自殺之政策本會當固結團體要求政府一律辦理以維商業而保利權第四條本會以融洽意見聯合團體爲主義凡各省同業或通函電或派代表務使一致進行發生效力第五條本會應辦之事務範圍如左（一）關於調查事項（甲）各處產地捐稅若干（乙）各處銷地捐稅若干（丙）各處沿途釐稅（丁）各處營　狀况（戊）每省烟酒捐稅總額（三）關於請願事項（甲）請求政府改良全國烟酒稅（乙）請求政府革除從前種種苛（丙）請求政府頒布劃一章程（三）關於補救事項（甲）本會參考各處意見書上達政府說明中國烟酒稅與外來烟酒之利害比較（乙）本會調查全國烟酒稅得有確實總數應公舉代表赴京直接與財政部參酌劃一辦法（丙）本會以事在必行時不可失萬一秕政不肯遽除亟宜聯絡各省同業合具請願書投呈國會請求國會提議公决辦法以符共和政體 
　　第二章會員第六條凡屬烟酒業中人如有姓名籍貫年齡住所來會報明均得爲本會會員 
　　第三章職員第七條本會設總幹事一員副幹事四員總幹事於大會時投票互選副幹事由評議會公推之均以一年爲任期第八條總幹事辦理會中一切事務副幹事協助之總幹事有事時副幹事得代行其職務第九條本會評議員由各該業於會員中每處每業推舉四人常川到會評議會中應辦各事另推舉會計董事二監察收支均以一年爲任期第十條本會設書記員一人管理文牘庶務名譽幹事四人協助之均由總幹事遴選不以會員爲限第十一條本會有特别應辦事件須派員辦理者得由總幹事選派亦不以會員爲限但須評議員認可有效 
　　第四章會期第十二條本會每星間開會一次毎月開大會一次遇有特别事件臨時召集遠處或通函電或派代表均可 
　　第五章會所第十三條本會暫假大東門外財神弄烟業公所爲總事務所俟有相當地點再行擇用 
　　第六章經費第十四條本會經費由各同業共同擔任如何分配俟開大會决定之第十五條本會經費每月應造預算决算各表提出大會報告之 
　　第七章第十六條本會章程有未盡事宜得於大會時增訂或修改之 
[盜匪當場擒獲]  
　　前晚一點有盜匪十餘人各持刀械至法新租界錢家蕩陸海朝家破門而入刦去大洋十餘元及衣飾等物適爲善鐘路捕頭脫雷沙克得悉立即帶同探目沈德福包探周寳生金九林黄世楨前往該處當場拘獲謝福生周德友陸一揚張德勝羅德才馬玉龍等六人昨日又獲嫌疑犯吳正祥王洪周汪葵辰張子福茹銀芝黄卓峯等六人一併解入捕房捕頭諭令管押聽候錄供核辦 
[强盜開鎗傷人續紀]  
　　前日午後三時有匪徒方濟等兩人闖入法大馬路昇平里三號門搶刦並開鎗傷人已紀昨報茲悉事主爲徐王氏盜匪共有四人佯爲問信進門後遂將大門關閉搶取徐王氏所戴金戒四隻金押髮一枝該氏大聲呼救其鄰居袁高台聞聲趕來攔住一匪卽被該匪開放手鎗擊傷高之右手匪仍脫逃旋有探目黄金榮程子卿等聞警馳至追獲方濟一匪解送捕房押候嚴究 
[匪徒持械圖刦]  
　　虹口百老滙路五十八號門牌杜梅叔家於前晚七時突來盜匪三人闖入内室各出手鎗恐嚇圖刦杜姓用人見勢不佳奔至門外喊捕該盜等卽情虚逃逸杜即據情報告捕房派探王金壽前往拿獲徐州人殷石甫一名搜出實彈手鎗一支並拘獲跡涉嫌疑之皖人吳俊聲葉普俊唐寶卿唐寶亭等四人一併帶入捕房昨解公共公廨請究先由中西包探上堂稟明先後將殷等五人緝獲情形並將搜出手鎗呈案請察關讞員與英康副領事向殷等略訊一過以葉普俊有病判送醫院醫治餘人押候訂期研訊 
[私土案連篇累牘]  
　　吳阿二携帶紅土經過虹口兆豐路被華捕石桂林攔住圖攫當經他捕查見一併帶入捕房解送公共公廨訊判吳與石捕一併押候查究在案昨晨復訊由洋藥公所代表穆安素律師上堂譯訴案情訊之石捕延律師摩西到堂代爲辯護王襄讞商之英領卓君判被告一併開釋紅土送往海關焚燬 
　　葉有芹前日携帶紅土一包行經山東路被總巡捕房一千一百四十七號華捕查獲帶入捕房昨解公共公廨經中西官訊明判將紅土送交海關焚燬葉開釋免究 
　　廣東路二百四十四號門牌烟膏店主吳招福又廣東路五百號門牌烟膏店主徐培卿經洋藥公所查悉均有私藏紅土情事協同捕房搜獲似係紅土煎成之烟膏數缸並將吳徐二人傳至公共公廨諭候訊究在案昨晨復訊據洋藥公所代表投訴前情中西官判將烟膏發還吳徐一併開釋 
　　北京路四百八十號門牌砂泥石作主許桂林因私藏波斯土被洋藥公所查悉訴由代表律師於前日協同老閘捕房前往搜獲私土昨將許傳至公共公廨經中西官略訊一過判許交一百元人洋並保烟土暫存捕房候補傳人證再訊 
　　九江路三百四十號門牌老季吾氏烟膏店及比鄰三百三十七號門牌烟膏店均因私藏紅土並將該土煎膏混集被洋藥公所查悉前日由該公所代表律師協同老閘捕房中西包探分往搜查先在季吾氏店内搜獲似係紅土煎成之烟膏大小十二缸洋鐵盒烟膏共四千一百零二盒繼在三十七號門牌搜獲洋鐵盒烟膏二百九十六盒一併帶入捕房存候化驗咋據洋藥公所代表律師偕捕頭投廨訴明前情中西官諭將烟土暫存捕房候傳該店主等到案訊核 
　　愛文義路一百零二號門牌及一百十四號門牌八十二號門牌三家烟膏店亦因私藏紅土被洋藥公所查悉前日協同捕房分往搜獲私土烟膏及賬據僞圖章一併帶入捕房昨晨由洋藥公所代表律師到廨譯明前情奉飭烟土暫存捕房候化驗後再行飭傳各該店主到案訊究 
　　婦人趙黄氏與李炳生因在三泰路六十五號屋内私藏紅土被洋藥公所查悉訴由代表律師協同滙司捕房前往搜獲私土二十一磅一併解送公共公廨經中西官訊判被告分别押候訊究在案昨晨復訊先由洋藥公所代表律師上堂譯訴案情訊之趙黄氏供稱該土係住居壽聖菴附近之朱永順混名眼鏡先生携來暫寄當時不知其爲烟土至李炳生乃是用人求察質之李炳生供詞推諉中西官判李交二千元人洋並保趙黄氏還押候訊 
　　住居海寗路一百五十二號門牌之黄培因與李子淸王金串販私土被洋藥公所查悉訴由代表律師協同捕房前往搜獲値洋一萬餘元之私土二十隻一併拘解公共公廨經由西官訊判土存捕房李等三人押候訊核在案昨晨復訊據洋藥公所代表律師上堂譯訴被告所藏之土並無印花稅係西曆一千九百十一年之貨實係偷漏稅餉並違二百六十六條刑律請爲澈究訊之被告黄培供稱該土係太古公司某輪船水手梁姓暫寄李王兩人均係友人質之李王兩人供多支吾中西官判被告仍均還押候再研訊 
　　北西藏路三十六號門牌烟膏店主張四海又三十八號門牌烟膏店主張冬閣均因私藏波斯土紅土並將該土煎膏混售被洋藥公所查悉協同捕房前往搜獲土膏稟廨傳訊在案昨日飭傳該兩店主均不到堂即由洋藥公所代表律師上堂譯訴前情請示中西官判　烟土暫存捕房候驗並飭再傳該兩店主到堂候訊 
 [ 
 
 
 

Page 11

 
 
[敎育界近事一束]  
　　小學敎育員講演會上海學務委員賈豐　君詳縣知事文云爲具報聽講員名單事奉鈞署三八○號飭開轉致區内各小學敎員前往縣敎育會小學敎員署假講演會聽講等因當卽轉致去後茲據上海巿閘北巿引翔鄕公立各小學敎員塡送名單前來除已代領　講劵外合亟彙報備考謹詳附開員名單八紙中膳聽講員甘紀蘭汪福源顧傳熙（上海巿）膳宿聽講員張國仁（上海巿）楊祖繩賈宗誼（引翔鄕）不膳宿聽講員葉振宣（上海巿）皇甫杰（閘北巿） 
　　中國學生會夜校寰球中國學生會夜校前晚請公衆衛生博士兪風賓君演說夏令衛生略謂時値夏令人多疾病吾人當未雨綢繆防患未然若待病發而後醫則受累多矣近來科學昌明凡從前所有傳染病每患不可救藥者今皆可以設法施治並先時而豫防之考傳染病之起有三大原因曰内境（言身體之强弱也）曰外界（言風寒署濕及飲食不潔之物攙入人身也）曰病菌（言微生蟲之作用爲害也）此三者同時並發人即不能忍受而病作矣欲除此患第一須身體康健使能抵禦外界一切風寒與病　病菌爲害雖烈然必有媒介物爲之導引媒介物者蠅蚊及冷食不潔之水是也署天流行之霍亂傷寒瘧疾紅白痢痧氣暍症（在溽署時作工奔走於烈日之下而得病者名暍症）大半皆由病菌作祟曁身體虚弱而起故欲預防此患宜先使身體强壯而後避去蠅蚊與冷食汚水之物則疾病自然消滅近來有人設法取已死病菌爲苗如牛痘然種入人身可以觸免諸病誠良法也演說畢由主席徐紉蓀君道謝旋卽散會 
　　德文補習科寰球中國學生會邱舍吾屠開泰董東蘇諸君組織德文學社先於署假中設立德文補習科以爲初學之津梁及修學者之研究並添延邱君高足程百行君爲助敎定於二十四號開課是亦有志學習德文者之好機會也 
　　專修文學校麥根路專修德文學社由留德　君獨力倡設開辦有年成績卓著於署假後爲普及計增設高小學廣招半費免費生該社並組織德語競進會於新世界斜對面交換智識研究德文有志者盍興乎來 
　　濬智英文學校新閘派克路濬智英文專修學校爲應費諸君所創設學生約五六十八均係商界有志之士昨晚八時行署假式請養性學校校董周聽天君鍚以訓詞勤勤懇懇聽者感動詞畢由費網洪應毓賢二君宣怖秋季始業日期及進行方針復由周君頒給獎品多種至十時散會茲將得獎姓氏錄后朱蘭蓀顧鶴洲王仁德顧鶴鳴朱禮臣 
　　巿立比德學校法新租界寶隆路上海巿立比德國民學校開辦以來成效卓著現有學生一百五十餘人昨日舉行第三届畢業式來賓頗衆畢業者計十三人上午九時開會首由主任王君報告繼以職員訓話及來賓演說後由主任給憑聞尙有錢廣甫陳雲堂吳正甫韓孝岩國君爲獎勵本區學童起見贈給獎品云 
　　初級小學校小南門内倉　路初級小學校係於乙已年田程穎蘇本淸王嵩齡三女士創始成立迄今已閱十年聞其經費異常支絀校長程穎女士虧墊至四五千金之鉅昨日開十週紀念會並舉行特設女子高等補習科生曁初等生第四届畢業禮一時開會來賓到者五百餘人首國歌次校長報告校歷來賓張樂君致頌詞各級學生致頌詞次校歌再次各學生表演成績凡四十餘節均極純熟可觀高等生合演信陵君救趙三四年生合演孟子將朝章均以新劇手段閘發聖賢遺意尤爲别開生面來賓中如王引才王寶崙諸君及第一届畢業生王裕光君皆相繼演說　畢乃由校董葉鴻英君給憑授獎校長程穎女士致訓詞高初學生答謝如禮迨至搖鈴散會已五點鐘矣畢業生姓名如下高等生十名王佩琄范恒增王錦煥張近瑤張近瑛陳羣之張惠珍沈翠　胡醒南鄒興家初等生十二名陳素文王素慧（女）朱鴻傑（男）夏同珍）女）沈紹振（男）喬雪雲王祖瑗（女）魏祖憲（男）王祖勞（女）姜文釗（男）張賢珍單竊嘉（女） 
　　私立啓明學校本城東喬家浜私立啓明蒙學校係汪蕉生一人創辦迄今已届數頗有成效此次於七月十六號放假惟汪君爲愛惜光陰起見故於署假期内增設補習科定七月十八號開課至九月六號止現因尙有餘額正在添招新生 
　　女子中學校上海女子中學校即民立女中學堂自七月九日起至十六日止開展覽會八天學生成績頗佳外來書畫捐件達四百有餘均極精妙此可見書畫家之熱心學務矣 
[第三區救火會之籌備]  
　　上海救火聯合會將原有之救火社三十餘處劃併七區化散爲聚曾經擬定地點呈由行政官廳核准次第開辦其第一第二第四區業已成立第五六七區亦在進行昨日第三區救火會長朱葆三朱鑑堂兩君特假滬北一枝香柬邀西門内外各紳商欵以西餐到者爲姚子讓莫子經姚紫若席錫蕃張樂君顧松泉余魯卿吕耀庭等約二十人先由朱鑑堂君報告謂現在華界巿面日見發達房屋益形繁盛且所建之屋三四層樓者頗多故火政關係更爲重要救火器具不得不切實改良云云次由朱葆三莫子經姚紫若諸君相繼陳述救火會之種種關係末由朱葆三朱鑑堂姚紫若三君各認捐五百元以資提倡其餘諸紳各捐三四百元不等聞約共認捐五千餘元尙有未到諸君亦經分别函知請爲協力贊助一面將安瀾路建築龍所圖樣詳加審查擇日開工並公推朱鑑堂君向外洋定購救火器具聞須二萬餘金云 
[貧兒院擔任祀孔樂舞]  
　　上海敎育欵產經理處昨詳上海縣公署文云詳爲祀孔樂舞議歸貧兒院擔任酌給補助銀兩具文詳請鑒核備案事查祀孔樂舞向由縣巿立各學校分别擔任但每届祀孔之期各學校學生先期練習以及演祭一切於課程上頗多妨碍况各校學生每學期必有轉學者致上届熟習之學生下届卽無從召集故於敎授上亦諸多困難本處有鑒於此爰與貧兒院雙方協議所有祀孔樂舞除鐘磬柷敔塤箎摶拊鼗鼓等仍歸舊部擔任照向章辦理以資熟手外其餘樂舞生一百人統歸貧兒院生徒擔任每届演祭助祭該樂舞生百人所需車資點飯胙肉一槪免除由辦祭費内支給銀元一百元如此辦法公家對於經濟問題旣無出入在該院得此補助亦屬不無小補惟該院各敎習對於前項樂舞未能十分明了不得不請舊敎習分别前往敎授茲於六月二十日邀請樂舞舊敎習集處議决於署假期内分類分期預行赴院敎授槪不支修惟各敎習往來車費由本處致送當經各敎習一致承認除將議案另紙錄陳外所有祀孔樂舞議歸貧兒院擔任酌給補助銀兩各綠由理合具文詳報敬乞鑒核准予備案批示施行謹詳附錄議案（一）議署假中兩星期内由各校原擔任敎授樂舞諸君前往貧兒院繼續敎授其日期認定如左自陽歷七月十七日每日上午八時始互相敎授七月十七日敎舞由曹瀚亭曹肅雲沈丹忱任之十八日敎排簫田葉壽臣君任之敎琴由張梅良君任之十九日敎舞仍由曾沈曹三君任之二十日敎笙簫由陳少笙君任之二十一日敎舞仍由曹沈曹三君任之二十二日敎歌由王備五君任之敎笛由姚時競君任之（一）議敎授車費由欵產處致送（一）議各校擔任樂舞生胙肉點飯等費改作補助貧兒院經費常年銀元二百元此項支給在祀孔費項下報銷於祀孔期前十日由該院向縣敎育欵產經理處具領（一）議樂舞生各項演習器具由本處飭人向各校收回儘本月底送至貧兒院查收應用其修理費由本處擔任但貧兒院亦應負保管之責 
[同伸祝賀之致謝]  
　　本月十四號爲法國改建共和之紀念日法租界各機關及各要道懸旗掛燈頗爲熱鬧是晚界内舖户居民亦自備旗幟彩燈同伸祝賀現法領事署已傳諭致謝矣 
[發起中華工商研究會]  
　　華盛採辦國貨公司謝復初君等發起工商研究會昨在交通路中華國貨公司開會籌備一切到者數十人定名中華工商研究會暫假中華國貨公司爲富務所俟成立大會後再行指定地點并舉定徐　華君爲臨時幹事蔣企範徐調均爲章程起草員俟訂定章程再行擇日開成立大會云發起人名列下謝復初鍾汝霖王漢强唐愛陸項松茂屠子香鍾　　洪善長楊自容楊公亮等二十餘人 
[湯化龍辦理國事家事之忙碌]  
　　湯濟武君因其夫人夏氏近在本埠貝勒路寓所病歿特由北京回滬料理喪務惟湯君係衆議院議長現在國會召集爲期已近亟須晋京主持一切故已於昨日附搭招商局江新輪船盤柩回鄂營葬事畢即須北上 
[車站檢查處暫緩撤消]  
　　南巿滬杭車站由楊護軍使派委王琪所設之總檢查處前定十五號撤銷已誌前報茲悉王琪因續奉飭令暫緩撤銷是以仍照常辦事所有憲兵警察對於旅客所携之物亦仍須檢查惟較之從前已稍覺鬆動而於形迹可疑之人則仍　加檢察以防夾帶云 
[派警調查盜案]  
　　淞滬警察廳騎巡隊前在浦東洋涇鎭附近緝獲圖刧未成之盜匪陳三等六名並搜出手鎗子彈等件解交廳署司法科押候訊明核辦在案茲悉警廳司法科自據騎巡隊將該盜等解案後已兩次提案預審陳三即陳有桂張炳乾劉福生何祥雲蕭維秀曾汝成六人對於圖刧某鄕民家一事堅不承認惟供認曾在高家行等處某某兩姓家行刧各一次得贓甚微並未犯過他案司法員檢查高家行等兩處刦案未據各該事主呈報是否果有其事抑係信口混供亟應調查再行核辦除將各犯分别還押外昨已派警前往供指地點切實查詢復候核奪 
[水警拿獲盜匪]  
　　江蘇水警第二專署所部第三第五兩號師船前日至浦東北祭鎭一帶巡哨在該鎭東港拿獲盜匪顧金生邵四福二名並抄出手鎗一支一併押解第二專署詰詢一過飭卽詳解廳署歸案訊辦 
[絲廠禀報失竊之批詞]  
　　七月十六日淞滬警察廳批餘錩絲廠經理王子琴姚紫棠禀云邇來民生日促以致租界以内盜竊成風該廠被竊絲斤不　形同搶奪其情至堪痛恨雖案出租界而國家設立巡警所以保衛商民自無此疆彼界之分據禀前情應准分飭區隊一體懸賞購拿以免漏網遠　仰卽知照此批 
[匪徒屢戒不悛]  
　　匪徒王小福（即王福生前日在西藏路攫取婦人董小弟金耳環圖逃由捕追獲昨解公共公廨經中西官訊知王係十次過犯判押西牢三年期滿遂出租界 
[俄籍女子開鎗自殺]  
　　住居兆豐路某號洋房内之俄籍女子因與人細故口角前日角手槍自向腦部轟繫受傷殞命由美捕房將尸舁入驗尸所嗣由家屬到來備棺成殮 
[撈獲西人屍體]  
　　昨早浦江中發現西人屍體一具當經水巡捕船查見將尸撈起車送驗尸所聽候該管領事驗明再核 
[室邇人遠]  
　　江北人黄又新之子不務正業吸食洋烟近更逗留在外連日不歸昨日黄偕其　彭氏至平安街某號屋内尋見黄子正在吸烟急遽下牀從後門逸去未及扭住遂將烟鎗等物送至一分駐所報告前情飭將烟具存候核辦 
[逆子毆父]  
　　本邑西南鄕長橋鄕民徐金福之子紀泉素與無頼爲伍每將家中衣飾竊出質錢浪用其父一再訓戒不聽前日又欲將家中田房契據竊出適爲乃父查悉向之阻止詎紀泉非但不服反敢逞兇竟將乃父毆傷左手等處金福忿極立投該管地方警區報告立飭長警馳往將徐紀泉拘解到區移解縣警察所於昨日轉送地方檢察廳經檢察官提訊之下諭飭將徐紀泉收押候辦徐金福受傷尙輕着令回去自醫 
[至親大傷感情]  
　　常州人　根大在閘北華盛路開設剪髮店前日與其妹婿邵林奎口角相毆兩人頭面均受微傷由四區　警一併拘警署經姚警正判解司法科嚴科員訊得兩造各有不令由　大之母謝張氏投案請求從寛免究嚴科員准予開釋了案 
[棉紗認稅繼續進行]  
　　上海稅務總公所吳所長昨日飭知棉紗業認稅機關略謂七月十日奉江蘇財政廳長胡批發上海棉紗認稅現旣勸諭該商仍照原額代征續認一年以資挹注應准如詳備案仰卽轉諭該認商　照等因奉此合即諭飭該商遵照繼續進行 
[拐賣小孩]  
　　住居滬北新開河地方之婦人周范氏生有一子現年五歲名海發近被拐匪趙成林拐至閘北賣與婦人徐潘氏得價五十元茲被周范氏查悉控經該管警區將趙並徐潘氏以及海發一併拘獲解送警廳司法科當奉提訊之下判海發交周范氏具領一面備文飭警於昨日將趙成林徐潘氏解送地方檢察廳訊究並着周范氏自投檢廳質訊 
[學徒私取鈔票]  
　　湖南人楊文妙住居滬南高昌廟地方其子漢淸年十二歲在新大馬路多稼里口永吉祥烟紙店習業前日該徒私取店中所存之殖邊銀行鈔票兩紙計洋二十元潛自回家未幾由該店執事葉守恕尋見即與其父向該徒追問據云鈔票已向太平碼頭震和祥烟紙店兌得洋十二元遂偕該徒至震和祥向執事楊孝先詰問楊不承認因之扭控一區署飭送警廳司法科訊核 
[車站上查獲烟犯]  
　　閘北五區探警在滬寗火車站查獲烟犯王承福楊坪時李鴻文何樹榮等四名解經閘北司法科嚴科員訊明判送地方檢察廳核辦 
[兩方各執一詞]  
　　張相之前日在漢中路與渡船夫朱阿福周新民朱丫頭等口角相毆張母李氏上前排解致被踏傷足部由四區二分所崗警將一千人拘解閘北司法科經嚴科員研訊據張供因搭渡船往浜南身畔祇剩三文該渡夫等堅索五文不肯稍爲通融以致口角彼等一擁上前將我蜂毆並踏傷母親之足請爲究辦質之周等供因張與多人在河内洗澡見渡船載有女客故意泅近船旁攀住攔木任情戲謔我以彼等無禮向之斥阻詎彼等即登岸辱駡遂致激成　毆嚴科員以兩造供詞各執諭令張李氏退去餘人分别還押聽候查明核辦 
[展限繳還當本]  
　　閩人盧文逸謀充德商順全隆洋行買辦尙未妥貼卽用該行買辦名義向河南路時和西式首飾店賒取値洋一千四百七十元之鑽戒鑽圈持至萬濟當舖質洋四百元嗣被時和店夥梁子達得悉報捕將盧拘解公共公廨訊供判交三百元人洋並保限一禮拜將所少當本二百餘元繳案再核在案昨日届限復由包探將盧解送公廨請示萬濟當舖延律師到堂請追當本訊之被告供稱江南春番菜館伊有份股洋三百元可以作抵奈該館不肯將股單交出求察中西官判再限一禮拜繳還當本如違須押西牢年半以儆 
[債務人傳案交保]  
　　婦人邱氏在公共公廨呈控大舞台伶人劉坤華之姘婦混名銅匠老二不還借洋一百元及値洋八十元之金表金小洋又應鳴　控傳淋　不還押櫃洋一千二百九十七元又何禮生等控鄭棣卿不付期票銀一千六百餘兩又邊槐州控陳少卿欠洋一千五百元業經捕房將被告各人傳至公共公廨請示中西官諭令分别交保候訊 
氣候報告 
[（上海徐家滙天文天氣測候報告）]  
　　已遇者之報告七月十六日上午熱午後雷雨四時半尤甚風亦大作中國中北部均有低度十七日氣候稍見凉爽天氣陰有烟霧十七日下午四時前二十四小時内上海氣候温度至高八五五至低七○二去年同日至高九三八至低七六　　未來者之推測十七日下午四時三十分預測天熱而有和適之涼鳳 
雜評二 
[取消報紙條例感言（酌）]  
　　袁氏之壓抑國民可謂至矣凡人民應享之自由應獲之權利無不特設苛例以剝奪之然其結果非特絩毫無益適以激人民之反勳馴至一潰而不可收拾者皆其壓抑之明效也卽如其對於報紙取締不可謂不嚴然試問眞正之輿論能爲之稍屈否從前之今日下一條例明日下一條例自以爲威權無上誰敢奈何也乃不轉　而今日取消一條例明日取消一條例矣嗚呼盛衰之故能無感乎 
來函 
[南京造幣廠來函]  
　　閱貴報七月十一日新聞内載近來巿上發現之新角足以惹人疑惑之處甚多各報遂一致主張澈查來歷以尊重圜法等語查本廠前奉部電仍用舊模鑄造七五成銀輔幣由寗省江蘇銀行及庚源通和兩錢莊兌現分銷各處而上海僞鑄鉛角乃適同時發生雖奸人以僞亂眞而眞僞究不能無别當經電請上海各官廳并請省長通飭查禁在案此次新銀角奉部暫定七五成成色按照公布之國幣條例銀輔幣成色業經超過本廠大小銀幣純係銀銅配合從無鉛質如驗明中雜銅鉛顯係奸人僞造寗省江蘇銀行明明與通和庚源兩莊分領本廠銀角滬總行未經接洽遽向總商會聲明而總商會致疑廠電掩飾無怪貴報公會不能無疑已由本廠去函質問上海江蘇銀角請再函致商會並登報聲明舛誤原因竊恐以訛傳訛致淆觀聽於國幣信用同人名譽均有關繫貴報價値聲譽素所敬佩敬祈大主筆代登來函以息羣疑至禱至戚南京造幣廠謹啓 
[龔星朝來函]  
　　謹啓者殖邊銀行停巿以來已二月有餘乃尙寂無信息累函奉詢皆未答覆親至該行詢問則謂非待北京總行來電不能開門推其用意無非藉此搪塞該銀行始終以延宕手段對付他人全不念及他人之死活星朝以一身所有盡在該行而端節解付賬欵亦待此欵應付今則端節已過月餘此項賬欵約無可約終日催討窮於對付雖質傾箱之衣而尙不敷甚巨此等困難誠非身入其境所能也久仰　報熱心公益故今將致該銀行總協理一函抄呈一份伏祈登入來函門内不勝銘感之至龔星朝鞠躬七月十七日 
幾亭文典二位先生大鑒謹啓者貴銀行前受鈔票影響以致周轉不靈　事起倉卒實貴銀行事前毫不凖備曁二位先生臨事調度無方有以成此敗象宣告停兌十天登諸報章准期二十六日日開兌决不延誤星朝　思此煌煌然廣告昭不於衆定不更絃變卦豈知至期乃竟改　遙遙無期之廣告及無一定時日之宣佈大失星朝之所望在貴銀行易一無期　長之廣告事甚容易特不知債權者頓增無限之恐慌且停止營業原　不得已之舉祇能暫時而不可長久今貴銀行停巿以來已二月有餘乃尙寂寞無聲而此二月中債權者受貴銀行之延　之損失誠非筆墨可能盡述星朝曾累　奉詢皆未得切實之答復親至貴銀行詢問則猶如問傀儡一樣究竟現在貴銀行内容如何外人不得而知而此等悶葫蘆一日不揭開則債權者一日不能安况有貴銀行之債　者其中多以汗血之資一世生活全在乎此一日阻滯無異家破人亡二位先生撫心自　亦當稍具天良毌存自私自利之念當存爲德爲公之心且華商銀行之信用方在萌芽更何忍摧殘盡凈倘貴銀行循此以往仍以無期延宕搪塞之廣告敷衍過去則債　者不乏明達之士豈能默默無言而降心相從耶今特　行專函請求務　卽日開兌以慰衆望倘若不能立時回復亦望將内容詳細宣佈俾釋疑惑臨書不勝迫切謹請財安龔星朝　七月十七 
 
 

Page 12

 
 
   
 
 

Page 13

 
 
自由談 
游戲文章 
[京師城隍移全國各地城隍神文] [  鵷雛]  
　　爲行知事本司職司彰癉示天下以至公權在賞刑補陽間之不及日奉東獄剳知陽間政府以六君子楊度等十三太保梁士詒等顚倒是非造成帝制專擅權勢剝削民生爰有不逭之誅錫以禍首之號下令逮治毌得縱徇等因惟查楊梁輩神通廣大手腕靈奇令下之日或則蹤踪渺渺或則顏色施施其爲有恃無恐可知查租界外國爲中政府權力所不及瞻望龜山良有手無斧柯之嘆而我陰司牛頭馬面一切皂隸等人則無間中外　遊自如即使國籍攸分亦可逕與耶穌基督或釋迦處直接交涉促其引渡爲此剳知貴城隍其率役隸協力捕拿即或不能亦希禀白以便由本獄相機辦理云云合亟行知貴城隍協力拿捕切切須至行文者 
[爲文科新辭典進一解（續）] [  多言]  
　　巨翦之事水滸傳謂綠林之拜見者諱爲翦拂而現在巿井小偷之乘人不備割取財物者謂爲翦綹巨翦之事蓋如水滸中稱翦拂輩之結夥大做以刧掠爲生又如今之乘人不備用大妙手法翦綹以爲已有也新字典跋語謂（是名山千秋之業非書賈巨翦之事）蓋深恐人之與彼等同視頗有關係而辨明之耳不知然否 
　　投稿家投稿家者以書稿投與他人或他處之人也史記謂漢有賈生過湘水投書以弔屈原當爲投稿家第一人塵夢曰（作文字以投於報館藉此謀生者也）據此彼賈生之投書於湘水殆亦欲謀靈均之生活耶又（家）昔亦作（姑）如（曹大家）之（爲曹大姑）是今之號爲某某家者卽名爲某某姑亦無不可 
　　抄襲家昔張松見曹操之孟德新書謂爲抄襲戰國時人之作（操固爲抄襲家開山）而松且又背誦一過一字不遺是（松尤爲抄襲家之鉅子矣）彼今之抄襲家所以能源遠周到者蓋其非以操（一讀去聲）爲祖卽以松（一讀上聲）爲師耳　　機關報此三字求之世界典中殊未見有先收者實可謂爲新名詞塵夢曰（如某報爲某黨之言論機關是也）殊爲的訓然由此一推如某報專言某處花事某報伹紀某地細故即可謂爲娼寮機關報與瑣事機關報矣然耶否耶 
塵餘觚剩 
[怬簃小誌] [  野鶴]  
　　尤生黄天雄粤中尤生精技繫貌魁碩覩者輙知其爲英烈人也所居曰蘋邨隣有古龕住持僧慧空精拳術能舞利刃技不在生下順慧空恒撝退若無能而生則桀鷙不可一世一夕生飲友家微醉邁步歸行陋巷中與人遇蒼猝不得避遂踣旣起就月光細審其人則慧空也翌日生欲控之官慧空曰若毌然某當於某日與若决一生死不得挾利器不得施譎謀生諾之届期僔至庵迻廣場觀者霧集初數擊未相下旣而生繞慧空後一　踞其背慧空亟負之疾馳蓋場隅有一沼將棄生於沼也詎生以兩手力扼慧空頸慧空氣不屬　然堕生不及躍亦堕股幾折而慧空竟死生益自負里人之勇慧空者遂移以勇生醫治半載股乃愈行止若平時生遂有蜀遊將以技結識江湖勇士也一日薄暮游於某嶺之麓山經窱　䆗衆谷谽　生方欲出聞有呼嘯聲乃循聲而往行數十武繞巖之背得一寺寺已頽敗時方隆冬殘雪𦙑於其屋遙視之大類斑髮老者當空而立寺中有二人一魁岸健夫而一則侏儒特甚時方駢立階次健者有喪顏見生入亦不爲禮生念嚴谷間必非常人乃揖之曰兩壯士來此何爲健者不之應而侏儒啓言曰先生何許人吾察先生殆非碌碌輩乃何幸而見顧僕適與胡兄角力無他爲也生薄侏儒甚乃微陋曰足下亦能技繫乎僕願一領敎侏儒曰善健者亦起立旁立覩二人所爲生遂揮拳繫侏儒侏儒略退生方前行逐之侏儒突反顧以一指指生胸生立仆兩目流血不得一語侏儒大笑告生曰我黄天雄也我本無能宜君之薄視然天下不乏奇才君後此幸勿薄人過甚亦盛德事耳生時已淸醒聆侏儒言惶愧特甚蓋生往日與僧談藝僧常自言爲黄天雄弟子且盛稱黄技擊之精也 
野鶴曰吾紀是事吾乃頓憶往日一段歷史某歲之夏有俗儒過我吾不爲禮俗子有愠色吾告之曰足下之才回上於僕乎僕亦不難泥首至地俗子乃逡巡出是時意氣特甚今而後知爲過矣書此以當懺悔 
小說一 
[偵探小說情塲蠧史] [  天虚我生]  
　　第一章（續）初吾向女士求婚者凡二次而汝乃以别有所愛爲言然吾思之倘使此事一經宣布則女士或將立改其初心葛羅瑟言至此凶殘之色頓現目赤如火直注納蘭之面納蘭乃不禁釋其手中銀义急曰果何事哉趣言之願毌作模稜語而葛羅瑟故遲其聲似其每字悉經權衡而出曰數年以來虚無黨中有一首領其綽號曰狼者手段至詭秘一月以前宫中行刺之事亦即出其陰謀以是吾皇震怒立飭警署中人密行偵察然而所謂狼者果何人乎葛羅瑟言至此納蘭面色乃不期而白然熊度仍極鎭定曰然則已知其人乎葛羅瑟曰未也彼警署中人但知此狼出身豪貴抑且富有學問初非平民比至其姓氏則猶未嘗能知但：：：納蘭此時猶强作鎭定曰但此爲國家之事何與婦人而公乃以語我葛羅瑟夷然仍續其言曰但此狼之蹤跡實已爲一人所知在理一句鐘前此狼即可被獵人之逮而不然者良以獵人尙有一目的在蓋不欲傷其雛耳納蘭汝知所謂狼者爲誰蓋即汝父賽蘋伯爵而獵人則即予也 
 
 
 

Page 14

 
 
   
 
