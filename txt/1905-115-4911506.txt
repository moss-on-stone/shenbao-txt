# 1905 - 115 - 4911506

 

Page 1

 
 
[勸各輪船多備救命圈以重人命說]  
　　中國自長江各口行駛輪船創始迄今不過三十寒暑然其間被災之事已層見疉出肇禍最巨者如同治丙寅年旗昌洋行之湖廣輪船在長江某處失火被焚光緒庚寅春寳清輪船又在長江災燬死者近二百人屍身未能撈獲者約數十人是年冬上海輪船行至鎮江之大河口又被吳回之禍船中執事水手以及搭客約近六百人得生者僅二百餘人推其致災之原皆由祝融肆虐所致夫輪船之防火患其章程亦可謂嚴密矣貨倉中不准吸烟不准點燈所有引火之物如洋油等不得多裝萬一變生不測船中又備有水龍可以施救似此毖後懲前防衛周備宜不至迭肇巨災矣乃不意此次怡和洋行元和輪船又在通州被火焚燬死亡之數雖未盡知然總在數百名以外誠不可謂非大災也昨有元和輪船幸免於難之人擬具公禀於輪船各公司謂雖感天佑得慶更生回憶被災景象不勝憮然雖云刧數當盡人事庶幾有備無患如救火器具必須常爲試驗俾不致臨時無措最要者莫如救命圈當時苦無多備以致得之則生不得則死竟有爭奪此圈不得同罹於難者殊爲可傷因勸各公司輪船多備救命圈每船照艙位多寡預備至恐經費之巨可由公司會議暫在船資上另立善會名目照洋一元加抽數分不數月卽可集事抽足卽行截止云云竊謂救急於一時誠不如防患於平日果使處處防衛周至毫無意外之災豈不甚善然輪船遇火非一次而終不聞有妥法以爲之防則當倉卒變生舍多備救命圈一法外實無善策在各公司資本豐厚爲保護人命起見自行出資購備亦在情理之中苟以爲數甚多不免惜費則在船資加算事亦可行蓋搭客皆有性命身家禍機之來誰能逆料設公司中人能代爲預備雖稍增費夫誰靳之况此項救命圈價亦並不甚貴苟能集捐數月事必可成　每人所費不多而此後有此備豫不虞之物雖或遇不測終可少傷數人彼輪船公司果以人命爲重亦何爲而不速行舉辦哉抑又思之輪船之失愼也或謂因匪徒挾仇有意縱火或謂因搭客吹烟無心失火要之無論有心與無心苟能於火之初起卽行設法救援亦萬不致燎原之禍 
 
 
 

Page 2

 
 
是宜由輪船中專派數人日夜輪班查察此事船中爲地有限巡緝亦　易周果使如此辦理雖不能保萬無一失而非常之禍終可稍免是則正本清源防患未發在輪船並不甚費而患已弭於無形是不特爲搭客計卽彼輪船中人從此得禍免意外亦何爲而不速籌辦哉 
[調富順爲奉天將軍本館京師專電]  
　　奉天將軍一缺政府　調富順任之（乾） 
[駐藏大臣有泰將改内用本館京師專電]  
　　駐藏大臣有泰將改内用唐京卿紹儀旣辭英使擬卽改爲駐藏大臣（乾） 
[俄艦又圖逃逸]  
　　日昨日總領事致上海道函云頃風聞俄艦奥斯科至下禮拜一之間擬欲逃出此事是否謠傳本總領事爲鄭重防務起見用特奉布卽祈貴道查照爲荷（鼎） 
[淸政府宣言嚴守中立]  
　　清國政府深慮波羅的艦隊一入中國海面必審度戰事上必要之地理如福建省之厦門港三都灣等處侵佔一地以作根據又慮上海拘留之俄軍艦乘機逸出因卽照會各國公使云如俄人萬一出此或更於清國沿岸一帶之港灣該艦隊强行出入以破壞淸國之中立則不得已必以兵力拒之幷電知駐各國之清國公使向各駐劄國之政府宣明此意 
[俄艦隊與俄領事交通]  
　　新嘉坡來電稱俄艦隊雖未曾與陸上交通然俄領事己自馳駛汽船與海軍提督之快船交通矣 
[電請俄兵侵入新疆辦法]  
　　去新疆迪化府西方三百四十清里之綏來縣復有俄兵三百名侵入强行屯駐脅迫回教土民爲俄人奥援致起衝突由該處地方官嚴命俄兵急速撤退豈知俄兵置之不理於是新疆巡撫潘效蘇伊犁將軍馬亮聯名急電致政府商請辦法當經外務部電命駐俄公使胡惟德與俄政府直接交涉復由外務部會辦大臣那桐與左侍郎聨芳兩人同至駐淸俄公使處婉商此事云譯大阪每日新聞 
[關外增兵]  
　　直督袁世凱以溝帮子地方緊要已請增駐馬玉崑部下之官兵數千人藉資防禦 
[德人要求開礦]  
　　北京電云德國又向淸政府要求山東省礦山之關採權 
[俄請租借福建某海港]  
　　北京電云俄向清國要求租借福建省之某港灣已經外部拒絶 
[駐京日使請防俄船逃逸]  
　　北京來電稱日本内田公使告外務部云拘留上海之奥斯科俄船務須嚴戒勿令逸去 
[江督許德國以長江利益之約]  
　　十九日上海來電云據確實消息探稱兩江總督周玉帥臨去山東巡撫任時曾與膠州灣德總督立約謂余往南京必與貴國以長江特别之利益及後道經上海又與德國領事約云將來與貴國交涉必爲貴國計便利故近來德國軍艦之入長江者日益增加又許德國之請以南京獅子山砲台下之練兵塲租與德國作爲德水師之操練塲此事清政府全然未知日前因美國駐滬領事向上海　有與此相類之要求滬道不許乃援德國之例以爭事始發覺現正擬嚴立限制外國軍艦入長江之章程云譯大阪朝日新聞 
[日報預算俄第二艦隊東來之舉動]  
　　日本某報論波羅的艦隊東來之事略云波艦隊東航之初意專以策應旅順爲目的顧旅順已陷浦鹽又爲我封鎖彼將以何地點爲目的而來侵乎局外者紛紛臆度其說不一以我輩所逆料雖未敢遽信爲斷言然總不外此三大點焉　（一）將攻擊台灣之澎湖島（二）由台灣東部出日韓海峽以阻害我海權而絶大陸之交通　（三）由台灣東部掠我沿海經宗谷海峽以入浦鹽就以上三說中研究其最置重者卽爲第三說然彼祇退嬰浦鹽而無格外之成效必且出没於日韓海峽等處以牽擾我制海權但無一根據地而久弋洋面亦必無濟然則彼將竟入浦鹽乎抑將藉澎湖作根據爲攻擊之目的乎抑亦潛入清國沿海岸一港灣乎要之彼之結局不得一根據地點必不止（中略）故今日我人最大之疑問被果能脫我艦隊視哨線以侵出我邦附近而得所依據否也我人深信我海軍於戰策上决無遺算試代爲測度斷定戰局而舉其大凡如下（一）第二艦隊若於法領港灣積載炭木後尙逡巡以待第三艦隊是與我艦隊以攻擊之十分好機會（二）第二艦隊若於南洋爲我哨艇發見則彼之運命終與第一艦隊同（三）第二艦隊若有機敏得脫我哨視線通過比律賓香港口則海戰卽起諸台灣附近（四）第二艦隊若稍膽怯變其航路迂廻比律賓間且更通過比律賓之東則海戰之地點固未可遽爲斷定（五）第二艦隊若僥倖得入浦鹽亦必受我軍包圍與旅順艦隊同其未路（六）第二艦隊若脫我艦艇之哨視出没沿海至與我艦隊大接觸則海上各口岸須大爲警戒雖然我海軍之防禦巡哨布置周密竊料我台灣沿海之砲聲或未必入我耳中也 
[江督出巡淸淮之原因金陵]  
　　署督周玉帥出巡　淮一帶本報已登來電兹悉二十五日玉帥出轅率帶隨員秦炳禮穆克登布李經楚吳學廉四觀察登舟起節聞出巡之原因蓋以玉帥蒞任之初卽注意於江北清淮等區形勢邇又因運河通行小輪船河道行曲河身淤淺沿途堤岸若稍不堅固堤下民田岌岌可危目下又議設立製造局於徐州玉帥均欲躬往查勘而未果者兹奉上諭收回淮撫成命之後原屬漕標近改撫標之各軍營深恐淮撫不設或致失所一時軍心騷動民情惶懼將釀事端恩藝帥飛電前來玉帥籌晝再三始决議親臨鎭撫並卽順勘以上三事云（豫） 
 
 

Page 3

 
 
[電飭常鎭道仍轄通海事務鎭江]  
　　常鎭　管理之通海兩處　因劃入江淮省故所有案卷槪行交淮揚道接管兹已収回江淮分省之成命江督周玉帥當卽電飭常鎖道仍舊兼轄通海事務云（井） 
[唐欽使密電藏事北京]  
　　三月十七日政府得唐少川欽使密電聞係藏事變局究竟如何等語政府中人不肯外宣故外人無從探悉（月） 
[駐俄胡大臣咨送關東半島圖文京師]  
　　爲咨送事查旅順海口瀕關東半島之東南爲南北通舟之衝途爲異日東西商賈輻輳之總匯不但爲北洋門戶抑亦爲太平洋黄渤海關鍵不但爲中國險要固守之地抑亦爲俄日精神貫注之區有事時在形勢所必爭無事時爲商務所重注一自悉卑利鐵路連貫遂有議租之約遂有南枝路之工遂有今日俄日之釁是非因有旅順而東方日以多事又非因東方多事而旅順益更吃重乎目前戰事且勿論孰得孰失而是地實我中國版圖爲京畿扼要事勢隨時而形勢固在形勢所在非圖不明館員管尙平黄仕福取俄文圖東半島圖譯印漢文不必因戰事而方有此圖實是輔我國舊圖所未盡爲留心時務攷求輿地者所必需相應備文咨送貴部謹請查照須至咨呈者計圖六幅（震） 
[閩督派委採辦平糶米鎭江]  
　　閩浙總發日前行知常鎮道内開本省須派員在鎮江左近購辦平糶米五千石以濟民食希卽發給兔稅執照備用兵輪裝運云云兹聞督委胡雲革太守已蒞鎭郡拜晤常鎭道商量購米事宜（井） 
[飭議遷移米市江寗]  
　　鎭江米市向在對江七濠口寗波釣船咸聚於此現値准弛米禁之時該處市面愈臻興旺近聞有人具禀江督以金陵下關開闢商埠數年尙無起色若將米市遷往該處則上江之米必不往七濠而屯集於下關似可大興商拐且七濠口江岸日漸塌卸米市定須遷往他處可否將釣船奏准在下關白河口及草鞋夾一帶停泊裝運以興商埠等情周玉帥特札飭常鎭道勘明七濠　江岸坍塌詳細情形幷飭會同金陵關道核議米市遷往下關是否可行有無窒礙一倂禀復候奪（露） 
[趙大司農奏請會議要件北京]  
　　三月十七日趙大司農遞封奏一件聞因賠欵一事經外部與駐京各公使往返晤商仍未定議擬請旨飭下外部照會駐京　使再行妥議速定辦法免至下期繳欵隱受磅虧云云（月） 
[翰林院歸倂文部北京]  
　　内廷消息軍機大臣近日會議學務處改爲學部一事極爲秘密然已决計實行將翰林院歸倂名曰文部（訟） 
[密保文部丞叅北京]  
　　學部簡放大員等情已紀念二日本報兹學部已擬改文部幷有某侍郎密保梁鼎芬于式枚黄紹箕爲該部丞叅之職俟文部議妥卽有明諭（訟） 
[粤學擬將乞休廣州]  
　　廣東學政朱古微文宗因岑制軍干預　玫决計乞休聞不日卽須繕摺奏陳矣（盈） 
[電寄求才京師]  
　　政府電致各省督撫認眞查核屬員才幹如有識時務者從速覆電以便保舉（閏） 
[師範生添習兵操武昌]  
　　武昌道師範學堂功課向稱完備惟體操一門僅習柔軟現監督某公擬將體操改習兵式藉收全國尙武之效己向學務處請咨兵工局撥給新式快槍矣（履） 
[步兵盬督回籍就醫武昌]  
　　蒲圻吳祖蔭君前在日本學習陸軍步隊卒業去年由練兵處調充訓練科步兵監督頗資得力不意辛苦過甚又以不服水土時爲二豎所侵昨已告假回籍就醫但適逢考試卒業學生之日有深爲惋惜者然國家需才孔亟又當破格用人之際豈以不與考試而遂使之投間置散耶（履） 
[俄兵練習馬隊備戰北京]  
　　前門内東交民巷中間有空地一叚俄兵作爲賽馬抛球之所近日復以囊盛沙推成山式各兵乘馬一躍而登蓋因日俄戰爭日人馬隊嫻熟登山涉嶺如履平地俄人未諳此法屢次失利故駐京俄使館内防兵特演習坐騎騰驤之術以備衝鋒禦敵之選云（訟） 
[九南鐵路詳請照料九江]  
　　九南鐵路現情已紀昨報兹悉李薌坦方伯以勘路在卽又詳情周護院飭縣照料略云本總局興築鐵道自應查照章程從南潯第一叚幹路辦起現在工程師偕同繙譯勘路購地各員紳不日往南潯一帶勘測繪圖查南潯一帶地方係屬新建建昌德安德化等縣應請飭知各該縣俟工程師到境勘路之時立派妥差幷飭沿途方保一體照料俾得從速勘就免滋事端理合詳請查核云云當奉撫批來詳閱悉派辦處卽分飭該四縣如詳照料護衞毋任鄕民滋事致悞勘工仍分别移行各該管道府曁該總局知照（遯） 
[廣東辦貨赴比賽會京師]  
　　日前南洋電致外部云比國賽會廣東商務局辦貨三十一箱佔地二十方丈廣商嚴其章譚鈺泉等辦貨三百餘箱佔地八十方丈以外未報（屯） 
[常洋關徴收茶稅擬歸一律]  
　　常洋兩關茶稅向例常關每茶一擔須徴銀二兩五錢洋關每茶一擔祇徴一兩相懸過甚茶商未免嘖有煩言稅務司現擬嗣後常洋兩關一律徴收一兩以恤商艱昨已開列清單函請上海道核示矣（鼎） 
[元和輪船曳回滬上]  
　　怡和洋行元和輪船在通州失愼已迭紀前報兹悉該船艙面各物焚毁殆盡祗存船壳昨日田怡和行順和輪船將毁船拖帶回滬停泊美租界順泰碼頭聞是役遭火焚斃與入水淹死者都計五百人亦云慘矣（木） 
[打撈元和輪船搭客屍身電文]  
　　元和輪 
 
 

Page 4

 
 
船在通州失愼傷人甚多施子英觀察於二十三夜親帶棺木前往撈屍收殮昨日滬上果育輔元兩善堂亦擬帶柩前往由嚴小舫觀察電詢施子英查詢近情刻接回電可以毋庸前去爰將來往兩電照錄於後通州張季翁轉施子英兄鑒公帶柩赴通撈屍今果育輔元兩堂亦欲帶柩來通因不知近情務請查明速電復以便卽　動身嚴信厚有周翼雲兄轉致嚴小舫丈前昨撈屍六十餘具已分别棺殮仍雇船四處打撈通紳徐秋谷舍人派人分辦極周到滬紳似可不來則敬（外） 
[江南彩票請易源豐潤具保]  
　　江南義賑彩票改歸鄭道殿勳承辦後已定於五月初一日出售應繳月釐由源通銀號具保南洋大臣本擬札委上海道監視開彩袁觀察以事矜殷繁不遑兼顧曾電請寗藩黄方伯力辭觀察現擬初次開彩自時親監視以後卽委上海縣曁工程局委員代之至具保之源通銀號觀察以内係公家銀兩未便擔保禀請南洋大臣飭嚴道信厚將自開之源豐潤等具保（鼎） 
[教十公平]  
　　太倉州糧差王永侵蝕糧米甚巨自知法無可逭私入吳淞浸禮教會思卽借此隱避太倉州探知實在因特申請上海道袁察觀函請美總領事轉致教會將王永交出俾便如數追繳以重國課觀察修函去後美領事已經函復略謂接據來函敝教會馮教十稽查近來入教人數確有王永其人初未知其得罪貴國故遽收錄承貴道詳告卽己擯斥以後貴道捉拿懲辦敝教會必不干預云聞近日太倉州已將王永拿獲到案（鼎） 
[會奏澤道鐵路摺]  
　　奏爲澤道鐵路遵旨妥籌與福公司擬訂條欵取益防損經部派員復與磋議就緒恭摺具陳仰祈聖鑒事竊查光緒二十四年六月英竇使向總理衙門堅索英商承運鐵路五條以証和好其末條渾言山西河南至長江經王大臣照復應俟福公司晉豫開辦礦工再與妥商該使稱原訂礦務合同本准修築鐵路由礦山運送礦産至河口此河口卽在襄陽可以通達長江是爲澤襄鐵路之初議之緣起二十五年英竇使又以勘查襄陽至漢口水道不能通通商請改通澤州鐵路欲在河南懷慶府蘆漢銜結渡河後折入安徽正陽關以達江蘇江浦縣之浦口改名懷浦鐵路時有御史張荀鶴條奏鐵路改道辦法亦以由淮至浦爲便總理衙門復奏謂遠跨豫皖名爲緯路實已斜亘南北隱然增一榦路殊屬窒碍難行請旨飭臣妥籌辦理二十八年拳匪事定英使在外務部重申前議福公司代理人哲美森來滬述其駐使之意堅請商辦以蘆漢應還本息擔任甚重設穿裂榦路斜行至浦則長江下遊客貨勢必攬爭盡凈蘆漢無以自養爭折數十次哲美森知不可奪願在懷慶銜結後多走榦路從許州郾城縣另造一路向南仍至浦口告以英使所爭五路中已有信陽至浦口一路爲英商怡和匯豐銀公司承辦旣願至郾相接不如仍循榦路而東由信陽直至浦口福公司與銀公司伺是英商當可合辦詎英使仍堅執商議懷浦鐵路或使中國任　洋欵數百萬磅或由彼自造奪找權利將來轉運兩省鑛産彼可自便實係專顧英商之利益不顧華債之艱鉅外務部與臣往返電商總以有礙蘆漢力持不允逮二十九年五月英使重向外務部聲請請已定之澤道鐵路由福公司代爲借欵倣照正太鐵路章程辦理卽在衛輝府與蘆漢榦路接聨臣初猶堅執原合同福公司應自備欵項造路不應請中國借欵收路山西撫臣張曾敭悉心籌計有不可許者八端派道員志森赴滬協商冀同駁阻河南撫臣陳夔龍乘道口至清化將次告成派道員韓國鈞與訂行車章程禁止攬儎礦産以外之貨物悉未就範在英使總以澤州至襄陽鐵路先經允准今旣不允其另闢一路直至長江已屬萬分爲難向部饒舌並以躭延過久迭次函部電滬催訂合同未完 
[直督奏開平礦案摺續二十四日]  
　　昨據電覆詳詢律師據稱此案　能遵旨收回無稍虧失被告將來必不能有反覆在英别無辦法照副約辦事須在中國云被告理屈初欲藉上控恫嚇現已無聞卽或上控無非宕延賠欵於華官管礦主權無損被告曾供願認副約又經斷更無反覆買移約及在　註册因亂騙我乃以副約補救現斷主副約非主移約我祗能照副約辦事其倫敦一局代理外國股分之事乃公司所立督辦目有管理之責是地主礦權仍在中國並無英官干預照副約收回權利似無虧失近由律師追索賠欵無須在英守候現在辦法總以回華照約取回爲最要並候旨回華等語臣復查此案迭經奉旨責令收回礦産乃張翼以照副約辦事作爲收回一再牽混其副約首端内載該局改爲中英公司按英例註册又載招集股本按英例存案移交之後該局仍用原名按定章辦理各等語旣按英例註册存案祗遵英例不用華例名爲中英公司實則　轄於英例遵用英例英官理當干預不用華例華官何從行其主權且聲明辦理在移交之後其移交正約一脈相承依然尙在第六節載該局各事將由兩部辦理之人定奪一在中國一在倫敦第七卽載張翼仍爲該　司住華督辦十二節載該局與中國官塲交涉均由督辦理問各等語旣載明辦事應由兩部定奪張翼祇爲在華督辦又管理華官交涉各事儼若商號聘用來往官塲出名人員亦安有管理英部之責統核副約各條並不能挽回補救按副約與移交正約本係同日所訂似難偏廢且張翼於訂副約後又由有限公司訂立華局試辦章程該章程第六欵載洋總辦有綜理公司大小諸事之權局所員司均歸節制第七欵載洋總帳有管理公司欵項之責第八欵載華總帳於公司帳目有稽核之權第十欵載華總辦兼總文案綜理華文函禀及契劵刊布繙譯諸事各等語是洋總辦有綜理節制之全權而華總辦僅核帳司文之分任所謂中國督辦者僅照第三欵管轄礦工並察新舊股東是否利益公平華洋員司是否和衷共濟並無實權徒擁虛位第十二欵又載明礦局歸英保護托名合辦實全在英人掌握蓋其隱含於副約者更明著於章程該章程雖並爲英堂斷認而原章第二欵載明行用以十八個月爲期現在逾期已久張翼旣 
 
 

Page 5

 
 
稱以副約爲主應與該公司改訂詳細約章聲明移賣正約不足爲據並將副約内按英例註册按英例存察曁移交之後字樣删改又訂明中國督辦實有統轄兩部之全權中國總辦實有管理公司之責任始與張翼所稱收回權利似無虧失之意相合今張翼赴英質訟僅爭到照副約辦事他無辦法遂牽强含混自謂全己收回迨臣屢經駁詰又復始終支吾究之前訂副約亦多失我主權未便遽行遷就然張翼在英業已計窮力竭亟欲回華應否仍遵迭次人嚴旨責成收回礦産土地無稍虧失抑責令張翼與該公司另訂詳約切實删改以期實有主權或卽准其回華料理之處請旨定奪謹將張翼與英商胡華原訂副約曁有限公司前訂試辦章程錄繕清單恭呈　御覽理合恭摺具陳伏乞　皇太后　皇上聖鑒訓示謹奏（震） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[撫憲閱槍蘇州]  
　　武職月課向例由撫憲委中軍官代閱兹届三月分月課陸春帥示期二十五日親臨校閱考試打靶（隨） 
[禁止銅元出省蘇州]  
　　裕蘇銅元局所鑄當六銅元每日出數頗多而市上幷不多見故銅元每洋僅兌八十六枚靑錢則可兌九百六十文春帥廉得其情知必有奸商販運出省以致本地反形竭蹶因傳諭該局委員幷嚴札各地方官禁止販運嚴密查拿（隨） 
[嚴懲假冐學生揚州]  
　　儀董學堂監督楊廣文以地方痞棍往往冐充學生籍端滋事敗壞學堂聲名殊堪痛恨因禀請運憲出示略謂本堂規矩嚴肅學生有事出門儒雅衣冠從無囂凌氣習乃靑皮地棍頭戴洋帽竟敢冐稱本堂學生在外滋專准被擾之家捆送至文武衙門請懲云云（剝） 
[請廣設官小學堂揚州]  
　　前紀運司恩轉設立初等小學等情嗣悉此舉係廪貢生李培霖等以義學裁後貧苦子弟就學無由聨名禀請設立除武當行宮外尙有寄園董公祠猛將軍廟財神廟西方寺等處均改立學堂其學費卽以向日義學經費撥抵其教員由本郡士林中人選充其學科程度照初等小學章程已陸續開學矣（剝） 
[揚城火警揚州]  
　　本郡灣子街東嶽廟南首某雜貨店於十九夜三更失火時店中存儲洋油十餘箱以致火勢愈猛幸天降大雨又有水龍竭力灌救得熄計燬去房屋三進（剝） 
[資遣兵丁回籍武昌]  
　　常備軍第一二鎭新募兵丁挑選甚苛兹經張虎臣黎宋卿兩統領挑出不合格者一百九十餘名一倂遣散其籍隷襄鄖者距省較遠發給口糧一個半月籍隷黄麻應山者距省較近發給口糧一個月以示體卹已經善後局核定銀數提前照發矣（師） 
[關役索費金陵]  
　　金陵新關差役人等時向報關者需索規費　滿其欲藉故留難稅務同未及覺察商民受害莫可如何刻下各報關　會議相約兩禮拜均不報關提貨加之驗貨西人自五月一號爲始進出口貨物均須逐件查騐因此或能將其情節和盤托　以期剔除積弊未可知也（豫） 
[重考師範金陵]  
　　師範傳習所因考滋事疉紀前報現學務處重訂章程生員由各學送考章生由元寗兩縣送考於十九日在貢院局試題分普通專門两項應考者二百餘人塲内頗安靜（豫） 
[批飭清債九江]  
　　瑞記行買辦吳麗堂虧金逃逸現在吳弟接充該行買辦衆商禀請道憲飭令淸完奉批前項欠欵旣係瑞記行往來積欠揆之公理該行本應淸還據呈吳麗堂之弟旣接充該行買辦應照會駐寍德領　轉飭歸還以昭公道而維商務（遯○ 
[吏部議准補授府缺京師]  
　　吏部具奏議覆廣西巡撫李中丞奏請揀補泗城府知府一摺據稱泗城府係屬邊缺非幹練之員不足以資治理查有候補知府莊藴寛才明識練諳悉邊情並耐烟瘴以之請補斯府實於要缺有裨等語查該撫原以因地擇人與例相苻准如所請卽將該員送部引見等因日内卽須咨行該撫遵照矣（訟） 
[大學堂添聘教習京師]  
　　大學堂新舊班各學生於中西文算術理化各有所長而監督張亨嘉所聘各教員非其門生卽其親友否則由王公大臣所薦故各教員學問均屬平平日昨張又聘具門生錢塘馮君爲新班中學史教習未知馮之學問果足爲人師否（乾） 
[湖北官報添員武昌]  
　　湖北官報匆促出版木字旣模糊内容亦未完善兹聞官塲擬大加改良委前廣西右江道易順鼎觀察爲總纂一面飭館員將第二期用鉛字排印幷先將版式呈閱云 
[傳見人多南昌]  
　　十三日護院周瀚如方伯傳見道府州縣佐雜五六十名之多乃從來未有之事或曰是方伯之愛才也（漸） 
[梟魁就獲蘇州]  
　　梟魁金老窩子卽金奇法安徽合肥縣人近率黨羽百數十人盤踞於松屬楓涇鎮開設賭塲事爲上憲訪聞飭飛划副左營左右二領哨凌秉忠沈葆義於　十二日清長馳往掩捕得以當場獲住押解來省禀經撫憲陸春帥飭交蘇州府許子元太守訊辦太守飭暫發吳縣收禁獄中候示期提訊聞金梟被拿時從樓上跌下以致斷其一足　按十六日本報紀沈葆義已爲人所斃兹悉訛傳附正於此（隨） 
[禀設墮民學堂寗波]  
　　現有寗郡盧紳洪昶議立墮民學堂一所業由該紳捐集鉅欵擬霪定章禀府立案開辦甯府喻庶三太守閱禀頗爲嘉尙當批飭各縣將境内原有墮籍詳查禀覆（坎） 
[硝案批縣覆訊甯波]  
　　裕順錢主徐雙喜前以私運燄硝在縣訊押一案兹悉徐妻施徐氏以無辜受累在道署禀請釋放寗紹台道高觀察批云氏 
 
 

Page 10

 
 
夫施阿盈卽雙喜駁運私硝是否並未知情仰鄞縣訊明禀辦不得遽請　放再查提督軍門來咨有徐雙喜往往串通關上巡丁私運禁物之語究竟施雙喜是否卽徐雙喜有無勾串情弊一倂訊明覆核（坎） 
[小輪修理寗波]  
　　甬江北行走赭山岱山等處海寗小輪因久未修理船身機器俱多損壞現經該局將小輪停行入塢修葺俟工竣後卽行下水照常行駛（玫） 
[吳淞口防務]  
　　吳淞口砲台及守口兵艦海圻海籌等均因俄艦圖逃出口政府深慮有碍中立故淞口水陸防務緊急異常旬日以來不准一卒擅出營門晚間施放探深電燈光如白晝（旅） 
[水師會操續誌]  
　　内外洋水師砲艇輪應春季會操預由江南提督楊軍門咨同蘇松狼山福山陳吳徐三鎮軍札飭本標十一營師艦於三月二十五日一例駛泊吳淞副叅遊管帶皆已抵淞聽候諸鎮軍擇期會操及弁丁打靶至水兵陸操業已免去矣（旅） 
[魚市價昂]  
　　吳淞春汛黄花魚業已上市連日駛到魚船二十餘艘得魚無多每艘祗有魚一二艙故價頗爲昂貴（旅） 
[謀斃案未有確供]  
　　粤人鄭贊臣與吳傑臣之妾葉氏私通爲人謀殺棄屍義塚由屍母王氏控經會審公廨拘獲幷妾葉氏及傭婦沈氏等解歸寳山縣審辦前午寳邑尊王大令集訊葉氏祗認與鄭私識並未謀殺亦不曾爲夫主撞見大令因被告係有職人員未便刑訊雖一再駁詰未得確供故已錄供詳請撫臬各憲批示辦法矣（旅） 
[浦江兵艦防務]  
　　停泊浦東楊家渡浦中之俄國逃艦奥斯科前因私裝煤油希圖逃逸經日本總領事照會上海道袁海觀觀察轉禀南洋大臣預籌防備除派南洋之鏡清南琛兩兵艦防守外並有北洋駛來之魚雷艇四艘在該處駐泊歸葉軍門管理監守早晚嚴防並悉浦江中所泊各國兵艦向日火機並不常發自聞俄艦欲逃各將火機開發以防不虞（土） 
[推廣俄兵操塲]  
　　浦東東清碼頭俄艦兵士操塲前因地方太隘經上海道袁觀察札委關司馬勘明繪圖禀復大加推廣計地十餘畞是地本係某姓之産現賣與高易公館故已照會領袖領事轉知高易律師查照以便核定（土） 
[貢料　解]  
　　前蘇州織造榮子衡尙衣於未曾卸任之先將應解貢縀一百餘件委員押解赴京不日當可抵滬上海縣及提右營均各派差赴碼頭照料（金） 
[咨關放行]  
　　湖北銅元局委員謝明府來申向外洋購到靑鉛四萬斤裝運江裕輪船赴漢請上海道咨關放行（金） 
[釐局批示]  
　　蘇縀莊恒和綸前運蘇縀五疋至朱家角永泰元銷去一疋退回四疋被南卡扣留該莊卽投淞滬釐捐總局具禀昨奉批示云據禀花縀五疋已在蘇局報捐領有捐照運單帶至朱角永泰元銷售因存貨尙多僅用一疋退回　疋道出申江由　　卡扣留禀請提出發給等情查該貨旣山朱家角退回應卽帶回蘇州何以反　至申迨抵南卡旣不報捐又不將捐照運單呈驗似此任意闖越照章扣留充公亦係該商咎由自取兹雖檢呈退信未便據爲憑証如該商在蘇確係報捐領有捐單分運單仰貨捐局立卽傳諭該商速將蘇局捐單分運單檢呈查核數目如果相符並非有意偷漏卽飭該卡量予區别飭令補捐酌量加罰示儆以恤商艱而昭公允其餘綢綫等物漏未報捐應仍查照前批辦理並飭知照此批（金） 
[法員讌賓]  
　　法總領事署總案戴慕理君在署設筵請代理總領事喇伯第君飲讌○浙江鹽務黄鹺尹德春前日來滬命駕至法總領事署拜會繙譯官魏武達君魏君特設盛筵欵之（水） 
[禀禁佛會]  
　　西鄕龍華寺住持僧懷慶近因三月香信天雨甚多大失所望故又巧立名目定於日内私設蓮船佛會哄誘婦女入廟住宿爲本邑某某諸紳所聞已投道轅禀請阻止矣（金） 
[招認輪船失事屍首]  
　　怡和洋行元和輪船在通州失事已詳前報所有淹斃屍首已由某善士等集資撈起刻在虹口靶子路租地一方搭蓋草棚俟各屍首載運來滬安置該處以待屍屬認領並聞虹口江北小工頭杜某日前雇小工三十名至蕪湖某輪船做工事畢卽乘元和輪船來滬同罹是厄計溺斃九名屍首迄今尙無下落（水） 
[詣驗壓斃]  
　　鄭家木橋南首廣興德烟間坍倒房屋壓斃烟客報縣相騐等情已紀昨報昨日午後三點鐘上海縣汪大令帶同刑件書役人等到塲相騐死者張渠渠卽張瑞生由伊兄張濤濤求請自行棺殮大令飭仵驗得死者左太陽穴受傷確係致命准自行棺殮交屍兄領回埋葬（水） 
[小忿輕生]  
　　有王正義者僑居閘北德安里家有一妻一妾妾某氏與鄰婦爲閨中密友常往遊玩王心疑之昨日午後又往閒談爲王偵知卽持利刃奔往將氏亂刺血流滿面傷及頭顱王見已肇禍端卽奔回家中用刀向已之喉間猛刺痛極倒地一息奄奄巡捕知之卽報知捕房捕頭令將王及氏一幷舁往同仁醫院醫治醫生驗得王傷勢甚重恐難保全性命云（火） 
[緝獲梟黨]  
　　巨梟高東山黨羽嚴老么屢緝未獲昨經蘇捕營委員夏鳴皋來滬會同北局委員汪禹臣二尹倂幹捕楊金訪知嚴在天成昌烟間當卽密報包探趙銀河協同西探前往拿獲在身畔搜出手槍一枝彈子八粒卽拘入捕房捕頭飭押候解送公堂請辦（木） 
[流氓收押]  
　　著名流氓朱華生曾押改過局四次釋出後仍不悛改近復身藏手鎗利刃向人訛詐戳傷張阿榮被獲到案前晚奉上海縣汪大令訊判發押改過局二年再核聞朱華生被逮後伊妻朱湯氏四處鑽營欲圖保釋有向爲喜媼之周丁氏串同道署差役陸富南家丁朱某等向該氏誣釋可以保出須洋一百餘元湯氏先湊洋三十六元請卽設法不料前晚奉訊判押湯氏始知受騙昨 
 
 

Page 11

 
 
已將陸富南及周丁氏扭縣控究矣（金） 
[上海官事]  
　　本縣汪大令昨因要公詣道禀知卽日乘舟赴蘇謁見蘇撫陸中丞面陳要公○前南洋常備右軍右營管帶補用遊擊余錦泉遊戎忠勝後營管帶卽補都司洪樹棠都戎連勝前海關洋藥騐貨委員周振恭别駕等昨均因公至道轅禀謁○警察總巡朱森庭明府昨投道轅禀請病假三天○本邑提右營參府周子安參戎奉上台諭飭前往澱山河會操聞於日内將操畢返滬（金） 
[上海縣案]  
　　妓女陳田珍投縣喊控被鴇逼娼等情繼據傭婦黄周氏控妓携帶珠花前晚經汪大令提訊陳妓供蘇州人父母均故被人誘至上海賣於迎春坊葉姓妓院本年正月被傭婦黄周氏哄調至羣玉坊王文蘭妓院爲夥妓黄周氏代借帶擋洋三百五十元刻欲從良被王文蘭覇阻叩求超豁黄周氏供代陳妓借帶擋洋三百五十元又託婦人借章姓珠花一對被妓客方叔丹騙去吞没求追大令判陳妓交官媒候再復訊○沈文彬與沈丫頭因爭墳地扭毆工程局巡街捕上前喝阻被船戶孫瑞華扯碎號衣由局解縣訊押在案兹復提訊孫供丫頭是小的妻弟被沈文彬扭毆小的解勸悞碎巡捕號衣今願賠償大令判賠洋五元省釋○嚴良五與盜魁高東山爲伍致爲米登魁千戎會同警察北局拘解到縣訊押兹提復訊判押改過局四月核辦（金） 
[浦東保甲總巡局紀事]  
　　王佐才投浦東保甲總巡局禀控崇明人朱奎郎等串竊耕牛一頭求提究追謝岳松明府飭提研訊朱供牛係曹富順所竊售洋四十二元小的分得七元餘均曹等分用明府著補提曹等到案押追朱先責八百板予限交贓○王龍江投浦東總巡局禀控誘拐伊妻崔氏之崇明人施良才袁馬氏等請究經謝明府飭提一干人幷傳該氏到案訊究據供王妻現在崇明並非誘拐當命追崔氏至案供稱小婦人有事回母家並非被人誘拐明府以崔氏不應背夫私出姑念初犯著王領回管束施等交保○浦東流氓張香元等前因犯案被拘責押改過局甫經開釋依然三五成羣向人訛詐經總巡謝明府訪悉飭提同黨莫阿四張瑤子張香元到案判張香元重責一千五百板莫責一千板枷號遊街張瑤子姑念初犯從寛交保（土） 
[公共租界公廨紀事]  
　　協盛雜貨店主丁得林控經理人周榮壽侵吞巨欵抄帳求追屠司馬准卽飭差將周傳案奉諭押候傳同原告質訊○職商王文盛控已閉洪泰麵粉號主傳宜耕定購煤油不出一案業經飭差傳其子鴻昌到案訊理詎抗傳不到是以簽差恊探於前日提案著卽押候過堂訊奪○于壽生控趙幼雲欠銀不還業經一再往南匯縣移提未到今有原告之戚王達三在南市與趙相遇因卽恊同地甲將趙扭送到廨諭押候訊奪○上年美商豐泰洋行延佑尼干律師控成豐瑞洋貨號主翁敬傳殷湧記郎孟記等定貨不出虧耗巨欵迭經歴任讞員會訊押追交保調處兹佑律師函稱此案躭延日入仍置不理請重行提究屠司馬飭差著保將翁殷郎三人交案奉諭殷郎二人准交妥保翁押候訂期會判○英副領事德爲門君函稱英商打樣西人隆業公司控吳鑒光不付租金屠司馬據情將吳傳案著交保候訊○英商魯麟洋行控華商曹厚生定貨不出等情屠司馬飭差恊探將曹提案押候訂期會訊○英商盧清凉前控陳吳氏霸持房産等情兹悉此案已訂期四月初二日午後會訊○法商何畢爾控華人徐寳竊洋一案兹悉上海道袁觀察已允准訂於二十七日在滬北洋務局會訊車聞由公廨撥派書役二名藉資照料○華捕送臥路無依之病民邊福　到廨屠司馬派差送入棲流所安插（木） 
[英界捕房紀事]  
　　黄天祥代游明莊至上海縣請頒告示騙去洋三百元後由游訪悉並無其事即投捕房控告捕頭飭包探張全林於前日將黄拘入捕房押候解訊○某號華捕見山東鑣客某甲手携雙刀在途行走以其有違租界定章將甲拘入捕房捕頭著押候解究○某西婦乘馬在四川路行駛將某號東洋車碰壞卽經巡捕將壞車與車夫送入捕房捕頭飭探查明該西婦住址核辦○有黄蘭生者在北京前門内三元客店竊得翡翠箸四十二枝並珍珠寳石等物價値甚鉅携贓來滬匿居二洋涇橋中和客棧前日爲失主王子鴻訪悉訴知包深金立生將黄緝獲吊到原贓送入捕房押候解堂究辦（木） 
[法租界捕房事]  
　　有王讓堂者家藏古玩磁銅玉石等類約値萬餘金托伊友某甲帶至美國賽珍會事畢回滬被甲盡數吞没向論不睬前日爲王尋獲扭訴捕房捕頭命押候解送公堂請究○吳某收買竊贓松板爲包探緝獲拘送捕房捕頭命押候吊到原贓解堂究辦（水） 
[美租界捕房事]  
　　前晚某甲至虹口元芳路某茶肆中啜茗忽然倒地無疾而斃當山店主投報捕房後經家屬聞知前往棺殮○前晚招商局管理碼頭人李阿四將東洋車夫張大林兇毆爲巡捕所見一倂拘送捕房李自愿以洋銀二十元求請保出自投公堂質訊捕頭允之○昨早某西婦投捕房報稱僑居百老匯路某號門牌夜間被賊竊去衣服多件請爲查緝捕頭令包探勘明情形再緝○廣東流氓周阿羊串同某西人冐充西包探至武昌　胡阿東所開之洋貨店内借端索詐洋五十元胡濳投捕房訴控捕頭卽令包探陳三林前往將周及甲拘送捕房當在周身伴搜出洋二十元遂將周押解公堂禀請訊辦甲係在英界老巡捕房爲西捕俟禀明總巡捕頭再行核辦○江北人徐月開等九人專造工部局東洋車上之火烙印昨經某包探查知將徐等一幷拘送捕房押候解辦（火） 
[移資助振]  
　　昨接山東帮瑞蚨祥瑞生祥慶祥隆祥瑞林祥謙祥益各號公函略謂三月二十三日恭逢天后聖母神誕敝帮例於是日演戱恭答神庥並於晚間設席邀請各往來商號讌飲藉散黻福而聯友誼也自昔年敞省水災將此欵移作振需後歴届皆循是例今特將戱資筵費　銀一百二十元送奉祈卽彚解災區云　祇領之下掣付收條幷祝諸善長福壽綿延敬爲災黎　頓首以謝[  申報館恊振所謹啓]  
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
公所一時權宜之計殊非久遠之圖卽擬籌集鉅資建蓋房屋無如北洋財政本屬竭蹶加以兵燹之後司局各庫轉空如洗此項學堂經費旣未籌有專欵常年額支之項尙係多方挪凑勉强供支實無餘欵是以兼顧工程之用而事關儲才經武又未便置爲緩圖因就各局所正欵項下先行移挪動用一面在保定省垣相度地址鳩工庀材限期赶造惟是生徒衆多且學堂爲培養人材之地規模不宜過隘東西各國建立武備局度彌宏讀書繪圖有所習藝練技有所北洋財力支絀未能力求宏敞而舉凡講堂學舍以及操塲盥沐憇息養病之所固不必徒壯觀瞻而要必求其完備經營年餘始於上年十一月間一律竣工共計蓋造大小房屋五百七十三間統共合工料　二十二萬三百四兩有奇以爲陸軍武備學堂而以訓練各省將弁學堂學營並北洋原設之將弁學堂附入以免零星散處其原設之參謀測繪師範各學堂生徒業已畢業派差槪行裁撤將來速成各生卒業之後卽以小學堂生徒移設其中改爲中學遞升　學毋庸另建房屋以節繁費第各局所正欵皆關軍餉要需刻値餉項窘迫之際亟應設法歸還兹查有銅元局歴年移存餘利項下尙可勉　匀籌業經如數提撥分别歸欵至此次工程用項旣由本省自籌無關部庫出入應請開單奏銷免其造册以昭核實而省繁牘除咨部查照外謹恭摺具陳伏乞皇太后皇上聖鑒敕部查照謹奏奉硃批戶部知道欽此 
[直隷總督袁奏爲籌辦工藝各事漸著成效分别臚陳摺]  
　　太子少保北洋大直隷總目臣袁世凱跪奏爲籌辦工藝各事漸著成敕分别臚陳仰祈聖鑒事竊臣於上年夏間准商部咨開本部具奏津埠銀根較緊請多鑄銅圓一摺奉旨依議欽此欽遵經臣於五月二十日奏覆推廣鼓鑄情形在案伏查商部原奏内稱多購銅斤加工鼓鑄旣可流通市面而所得贏餘以之推廣津埠工藝局廠收養貧民尤於地方大有裨益等因臣默揣各國致富之源胥由商務而非講求工藝無以爲商務之先驅况迭奉諭旨殷殷以整頓工藝爲急朝廷於厚生利用軫念至深但先此事非可空言貴有實力各省帑項支絀籌措爲難惟銅元餘利一端尙堪挹注以公家固有之利權開小民無窮之生計於事至便於理至公臣自收回天津卽創設工藝總局選派員司提倡工業調查本及各省物産兼及進出口貨情形歲撥銀一萬　千兩爲經費三年以來由該局經營建立者四事一曰工業學堂以培養工業人才爲宗旨額設學生一百二十名學分爲四科曰應用化學科曰機器學科曰造化學科曰意匠圖繪科分延英日各教員授課計開辦經費房舍書籍儀器用銀四萬六千兩常年經費需銀二萬四千兩續備各項機器需銀三萬五千兩一曰考工廠以啓發工商智識爲宗旨蒐采本省外省外國各貨品依類列陳縱入觀覽分設會計庶務度考察圖繪各司主兵事每月則演說工商各要理試驗理化各用法以廣人見聞每年則訪求各處工業製品比賽優劣以鼓舞奬勵之計開經費樓房貨品各項用銀二萬八千兩常年經費需銀二萬四千两派員調查及續購品物需銀一萬兩尙需添建房舍增置圖書需銀三萬兩一曰教育品陳列館以濬發學識教育實騐爲宗旨羅列中外各種教科書籍儀器標本模型圖表分科陳設標籖貼說以備各學校管理者考覽諮詢其應用敎育品節令漸次仿製並派員分駐外查考最新品物隨時購運館中附設藏書室及講堂俾各學堂教習學生休息其内來館講習計開辦經費用銀二萬兩常年經費需銀八千兩此後每年添購品物增廣房舍需銀五千兩一曰習工塲以傳習手藝提倡各項公司爲宗旨備高等工業學生之試驗塲兼叅仿藝徒學堂章程爲各公司取才之地額設工徒　百名分染色織布及木金縫紉及化學製造各科每一科藝成卽勸諭紳商集股設立公司現大津織染縫紉公司業經集股開辦外屬各州縣領機試辦並送往來津學習以後公司愈多商力日厚當有成效可觀計開辦經費用銀一萬五千兩常年經費需銀三萬六千兩此後續增廠舍添置機器需銀三萬兩以上各事均附屬於工藝總局統由候補道周學熙分投籌辦日起有功共計開辦經費用銀十萬九千兩常年經費需銀十一萬九千兩預備擴充經費需銀九萬五千兩皆經臣飭由銅元局餘欵項下籌撥伏思國家根本大計端在民生邇歲以來工商之力見攘外人吾民之失業耗財者何可勝計外國收我生貨製成熟貨轉售而來尙獲厚利况中土民數衆多工價低賤若竭力提倡推行各屬必能興實業而塞漏巵此次北洋興辦工藝各事不過歲費十餘萬金且出自銅元餘利並未動支正欵而化游惰爲精良勵紳民使聯合此逐漸擴充添助資本不獨惠及貧民實亦隱裨國計庶上以慰聖主恤民之至意下以盡微臣守士之職司所有籌辦工藝各事緣由理合恭摺具陳伏乞皇太后皇上聖鑒訓示謹奏奉硃批著卽認眞辦理務收實效欽此 
宮門抄初三日戶部宗人府正白旗値日吏部引見六十四名李希杰謝授順天府府尹恩王中堂續假五日召見機景灃皇上明日卯初二刻還宮升中和殿看版畢還海 
[署理山東巡撫胡奏爲東平州歴年被水現擬籌欵試築圩堤以澹水患而利民生摺]  
　　頭品頂戴新授江西巡撫署理山東巡撫臣胡廷幹跪奏爲東平州歴年被水現擬籌欵試築圩堤以澹水患而利民生恭摺仰祈聖鑒事竊查東平州境歴年被炎商民交困臣前次交卸山東藩篆赴江寗布政使任時道經該州見其一片汪洋茫無涯際哀鴻遍野殊堪憫惻當經禀正任撫臣周馥轉飭兗沂道張蓮芬統籌勘辦設不補救在案臣調署東撫仍由州境進省復行察看老幼災民環跪哀求臣當許以設法挽救隨卽飭據署濟東道丁達意會同兗沂道張蓮芬查得東平州之水患有三西瀕黄河東繞汶水南有小清北有大清兩河夾道橫流州境形如釜底夏秋之交大雨時行戴村灰石各壩之水奔騰而下上高下低勢如建瓴無處宣洩以致州城四境散漫潰决平地水深四五尺至七八尺不等其患一汶水本由分水龍王廟南北分流現由何家壩繞劉老品入運北行運河本來淺窄加以安山至十里堡愈下愈淤一遇盛漲運河不能容納勢必漫入坡河以致靳口東南安山以西不能播種其患二姜家溝初本洩坡河之水現在口門淤高水無出路其患三有此三患補救甚難再四籌商惟有仿照洞庭湖圈圩之法庶可收得尺得寸之效擬將大小清河舊隄量加修築上自龍堌起下至馬家口止長四十餘里橫二十里則鄰近州城之水患可免又自南大橋 
 
