# 1892 - 128 - 4906845

 

Page 1

 
 
[續印二十四史出售圖書集成局啓] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[代送放生延壽册]  
　　滬城大南門外馬路橋西首有放生局焉開辦以來已逾十稔所需經費全賴衆擎昨以放生延壽册浼本館隨報分送戒殺放生與儒者仁民愛物之旨相表裹倘能隨緣樂助亦眼前功德也 
[用愛用威殊途同歸論]  
　　論仁政者必以愛人爲本一言及除莠去惡每恐傷陰德被惡名舌而　不能下手縮而不能舉此其心未嘗不慈且善也而不知惡與善不並立良與暴無兩存牧者去害馬芸者除稂莠盖非除暴不足以安良非鋤惡不足以保善善者不能保之良者不能安之而但以因循怠惰爲事而曰吾以行德焉恐善良之被害者不少不啻上之有以貽之也昨有客來自鄉間卒然間余曰子亦知朱森庭明府之爲政風厲可畏乎余曰朱明府前代理法讞員見其斷事多有直截痛快不肯延擱積壓故公事之來如風掃落葉案無留續此人人所共見者也至於爲帮辦總巡則日夜認眞巡查稽察不辭勞瘁其在西門爲巡防局委員多年西門一帶烟館竟被其驅逐淨盡是則僕之所素知而日報之所備載其他不知也客曰本埠老閘橋之北有地名川虹浜者土著韓姓大興土木添造房産突有惡丐七人十人時往滋擾見鍋中黄粱已熟則競以破碗破瓢盛而食之見主人出則必多方索錢不勝其擾是處屬上海二十五保頭圖地保遂將此情節報知朱明府明府隨帶勇丁立赴其地查知浜北爲寳山縣頭圖地界非上海所屬不敢造次越界遂回局函致寳山縣馬漁珊明府派幹役四名協同查拿比至則丐等已聞風避匿前晚訪悉若輩聚處於盆湯弄橋之北三泰公司屋内是處里名曰太富太貴太榮太華里口各有門樓丐等分居於其中明府訪之旣確不動聲色親自前往指揮丁役等拿獲四十餘人卽在閘北巡防局内訊問皆係年力精壯貪嬉懶做以致流落爲伸手大將軍者遂判各責二百板其有家者悉令驅逐歸家不得在境内逗遛無家可歸者則安置大南門粥廠立命丐頭押之以去此一快事也西門一帶城河浜内停有艒艒船四百餘隻此等船多係江北人名以拾荒縫窮爲業實則成羣結黨弱肉强食胠篋曰闖誘拐幼孩無惡不作防不勝防大足爲地方之害事爲明府所聞立卽令勇丁差保將此等船隻一概驅逐淨盡勿令一船得以寄泊於彼而閭閻乃得高枕而臥此又一快事也論者或以爲明府此等事似乎過於用猛不能用寛或不免有傷忠厚子以爲然乎否乎余撫掌而笑曰此非明府之用猛正乃明府之用寛也是用意正極忠厚之處也頃言之矣善與惡不並立良與暴不兩存惡者之志逞善者之氣沮矣暴者之勢衰良者之身安矣惡丐强乞本屬有千例禁寳山縣之所以不卽辦者亦非馬明府之耳目有時而不周正以介乎兩界之間此拿則彼竄一時驅除極難苟無大害則亦姑容之而已矣然而此等人祗畏風霆不安雨露無端滋擾致人不能興工置産此猶可以從寛乎明府函致寳邑恊力擒拿遂得一網打盡此輩惡人旣經驅逐則鳩工庀材者可以從容布置卽安分良民皆不至受其欺而被其害艒艒船之與此等惡丐不類而類類而不類者也水面生涯其作惡有甚於强乞惡擾者雖未見其作惡之實據然船在而人心不寍船去而人心大定則此舉之當爲何如凡若此者皆所以安良民保善人於惡人多用一分嚴卽於善人多用一分寛於除暴多盡一分力卽於安良多盡一分心且使惡與暴者不能逗遛無所施其伎俩則其罪僅驅逐而止不至於釀成命盜等案重罹大辟由此觀之其存心忠厚爲何如雖然此其小焉者也以明府之才之力倘得舍其小知膺厥大受吾知必更大有作爲而其以除暴安良爲心則此心卽已可以造福於無窮而顧可以粗暴譏之也哉客曰敬聞命矣長揖而退 
[倉憲騐糧]  
　　通州來信云江浙兩省海運漕糧到通後倉憲示期三月二十七日開騐届期霖雨沈沈昕宵不止騐米之處積潦成渠遂改於二十九日開騐是日黎明東路廳郝司馬通州孫直剌漕運廳李司馬土壩同知張别駕石壩同知高别駕以及倭協戎岳都戎王守戎率同千把外委州署差役左右營兵隨帶砲船四號高揭龍旂江蘇總局總辦王君浙江總局總辦吳君率同南委曁北委百餘員下及百家經紀頭目在壩樓下排班伺候鐘鳴七下如沈兩廳憲乘輿戾止少傾倉憲祥許兩司農寺卿分乘車轎排導而來登大光樓少憇先期經紀頭目已在樓上懸燈結綵敬備牢醴寓錢至是禀請焚香祭告禮畢燃放鞭爆響震九天擲神前小饅首於樓卜名曰大力丸閒人爭取食之謂可增長氣力旣而兩司農寺卿發出令箭提騐江蘇頭起漕糧及浙江頭起漕糧之半次騐江蘇頭起白糧十船忽有斛手赴官船前呼寃當交地方官訊究至三十日復提騐江蘇第二起漕糧及浙江頭起漕糧後半江蘇頭起白糧二十船 
[海市新談]  
　　黄邑之龍口地方亦南北停船之一小碼頭也上月杪拿獲敎匪一名係上年冬朝陽之叛黨被獲後訊出爲黨中之僞王名甚狂悖聞該匪頗具神通其坐馬日行數百里自被官兵擊敗由關外遁至濟南省城迤邐東來仍將航海北上因資斧匱竭貨其馬價甚賤致露破綻是則天網恢恢疏而不漏也○差役押解罪囚沿途逢人惡詐總由若輩與之表裏爲奸也販猪羊者遇之必小破慳囊若屠作家牽牛縛豕則又加倍焉此等惡習已成常例日前有寍海州押解一犯因討債毆傷人命解府錄供一路遇事生風行人不堪其擾有養雀鳥者卽扭住言曰鳥入竹籠如人入木籠無異同病相憐必須救援釋放而後已養鳥者不得已解囊與之以鳥價之貴賤爲詐取錢項之多寡是又該犯之别開生面者也○邇來風雨和甘田禾大有豐稔之兆唯糧價日見昻貴大米每石售銀六兩四五錢柴薪百斤約錢五百上下雖不至價比珠桂而力食之　日用所需大有拮据不支之勢幾令人有長安大不易居之慨○某甲僑寓烟臺其徒四五人開一飯鋪兼賣餺飥膾炙豐肥而價廉老饕者流接踵於門資其大嚼旁觀者見其買賣興旺皆樂與交易詎伊等於月之初三日將數月間所賣之錢各自表分扃門遠遁諸債主知之亦只望門惆悵無可如何矣○月之初三日有賈方伯靈柩由京抵津乘輪來烟以便回黄邑原籍安葬盖係故筠堂相國之哲嗣也文武官弁皆往弔奠而 
 
 

Page 2

 
 
本灘各鋪户亦有認鄉誼而同伸輓敬者○初六日夜六點鐘東大街榮昌成失愼焚燒門市房三間廂房三間屋内滿堆紙貨同付灰燼紙貨本最易引火幸是夜爲時較早天晴風靜鄰右得以防範拆缷屋頂斷截火路不至蔓延云○凡人心所愛之物則必珍之重之多方護持之而獨於花卉則有大不然者烟街迤南上奇　之山坳間舊有梨園每當三四月間千林綴雪十里飄香亦盛景也而遊人觀賞者每多攀折持歸或簪細君之鬢或置友人之瓶是殆愛花惜花者别具一種情腸歟 
[恨棒傷人]  
　　津沽英工部局計有華人巡捕若干名其頭役爲山左李長林戴用五品藍翎一似職官模樣局董御下嚴李尚不至恃符妄作惟任勞任怨在租界内之御東洋車者實憾恨之先是英工部局以車輛繁多車夫蕪穢於五年前定章界内祗准以二百輛爲率每輛每月捐錢數百文給以捐照爲憑如用敝車或車夫衣衫襤褸卽將車照撤銷租界道路平坦且多西人乘坐所獲較豐迄今易照爲牌如私相授受每牌約值津錢四十千文貧窶小民視之儼同拱璧有車夫名得寳者曾以違章被押並撤捐牌得寳向視該牌爲養命之源遽被撤銷恨李切齒然李固不之知得寳亦以獨木難支且尋仇後必送有司獄中無噉飯之處稍忍須臾蓄而未發會有憾李而悉得寳隱衷者許饋囚糧願作將伯得寳遂懷檀木棒於初六日候李於途下午六點鐘李已下班施施至法租界擬覓烟霞供養得寳仇人相見當卽棒喝當頭李欲撑拒詎右得寳者復從旁奏手李無能爲力區區鷄肋不足當拳棒之雨下受傷倒地適該處並無巡捕得寳等卽電掣風馳而逝瞬息法國西捕頭知悉立傳該叚站街華捕盖係募充尚未三日者著拿兇手務獲送究得寳知難隱匿遂投法捕房自認鬥毆不諱究其同黨謂强弱少壯彼此均不相殊何必使敵愾同仇者轉滋拖累捕頭飭令管押翌晨送租界委員轉送海關道發縣審辦李亦舁投縣署騐傷聞傷勢不輕正不知有無妨碍也怨毒之於人甚矣哉 
[奉札查拿]  
　　欽加三品銜江蘇松江府正堂加十級紀錄十次恩爲出示查拿事光緒十八年三月廿六日奉督學閣部院溥札開本日放告據　婁廪貢生夏光璧等呈稱竊維考試係屬大典首重關防歴届前學憲按臨考試每有藉稱憲轅提塘楊琦燦先期到松借居考棚左近名稱辦理塘務不無物議紛騰人言嘖嘖竊恐受其愚弄生等伏思學院按臨考試隨帶轅役未有逗遛塲外况提塘一役皆係坐駐省垣卽隨轅辦理歴向住宿塲内今楊琦燦屢届住宿塲外不無事近招搖生等忝列膠庠爲愼重名器起見爲敢陳求俯准檄飭提調查明楊琦燦今届曾否來松出示諭禁俾絶招搖以端學校等情到院除批示據呈每届考試有藉稱學政衙門提塘在考棚左近居住不無事近招搖請飭查禁等情現經據實陳聞藉資本閣部院查訪所未及殊堪嘉許以後外間如有似此情事無論士民人等見聞果確准卽扭送提調或逕禀本閣部院必當量十奬賞也切切等因札府赶緊飭查辦理等因到府奉此除飭華婁二縣查拿解究外合行出示曉諭爲此示仰闔屬諸色人等知悉如有楊琦燦假名提塘借居考棚左近在外招搖者許卽禀明以憑提訊究辦保甲人等毋得徇隱并于重究各宜懍遵毋違特示 
[寛嚴並用]  
　　學院牌示略謂婁學候廪封作梅前因干犯塲規牌示扣保以示薄懲在案兹據華婁兩學生員倪宇梁等以該生咎由自取至今愧悔不遑求免扣保并乞附三等末名等因具禀前來嗣後務當敦品讀書固窮勿濫以慰本閣部院委曲矜全之至意仰該學敎官傳知該候廪准附三等之末以示體恤特示 
[潤州雜述]  
　　鎭江南門外七八里有地名高家樓者高氏聚族居焉高甲生有一子年甫九齡入學塾書頗覺聰慧一日下午忽腹痛欲洩擇曠野無人處曳衣甫蹲身忽覺腥風撲鼻林木撼搖突一虎奔竄而至嚙其耳輪高子啼哭呼號幸耕者聞聲赶來虎始越嶺驀溪而遁視之左耳已被咬墜下頰輔亦傷血涔涔氣如絲弱矣同日侯庄侯姓家幼孩亦被虎齕傷多處噫封使君之淫威竟至於是乎殊令我思負子渡河之盛已○招隱寺者南郊名勝也音戴仲若當春日携雙柑斗酒來此聽黄鸝謂可針砭俗耳鼓吹詩腸後人慕其風流因於此建蘭若聞之父老云當赭宼未亂時風亭月榭花木幽深梵宇精藍紅塵不染一自燬於兵火而鞠爲茂草無復有騷人逸客來此尋詩惟時見三五農夫踞坐瓦礫堆中閒話漁樵事業而已近雖有黄馘僧結茅其地供一數寸許金身粥版茶禪藉以習靜一日忽有馮爵軍門子材飭弁齎巨金至謂當鳩工庇料重啓琳宮意者軍門其有急流勇退之意藉彼法以懴除殺孽耶名士從來多佞佛英雄末路只逃禪二語敢爲軍門詠之 
[揚州試事]  
　　揚州府屬江都甘泉兩邑舉行縣試青年秀士磨勵以須下筆聲喧幾類春蠶食葉至十三晚甘泉案出十四晨江都案亦已高貼照牆盧後王前各分優劣兹錄其前列姓氏於左方江都張方榖王鴻鈞劉桂華吳國俊高錫寛關樾湯開第王正傳丁文琦凌永魁○甘泉閔眞李坦元潘玉書王宗翰徐光逹陳寳森李逢辰潘道垣莊樹森薛兆内案發卽牌示十五日初覆江都林大令以署内房屋散漫圍牆卑矮深恐不肖之子或有搶替傳遞等情特　府學明倫堂爲試士之所甘邑尊　鳬初莅見前任眷口尚住官衙遂於東門街公館中扃考試計江邑考童五百餘名招覆三百七十名甘邑三百餘名招覆二百二十名 
[松屬新進武生全案]  
　　府學三十名趙昌駿華姜世紱華姚國樑華金國祥華唐錦樓奉徐士龍奉馮人驥奉吳晉傑奉杜成德奉陸文軒婁鄭文彪上瞿俊傑上黄邦傑上陸雲龍上吉上楨上胡遇魁上沈文龍上喬猷黼上金殿魁上錢維善上沈文華上劉濟仁上姚震清南楊文炳南尹昌鶴南唐國駿南李同昌南顧徵聘南朱士傑青王仲斌青○華周世昌沈祥麟錢廷鈿蔣壽鼎孫其駿劉國榜吳宗周黄鴻亮趙祺青張廷楨張鴻飛陳兆瀛○奉汪家驤鄔殿陞陶進昇姚復昇錢元杰楊名時瞿上逹楊逢時楊文光○婁吳顯光殷士麟陳鍾駿范廣慶馬紹元王廷颺沈殿邦蔡傳生錢徐龍沈廷亮施進翔陳國樑趙雲逹周振邦周公藩○金俞邦基陳殿璋張國祥唐際虞陸仁昌王慶麟宋國榮　陸琴○上馬正卿陸上逹侯國治黄秉坤楊九康沈廷獻張紹唐夏成熙侯殿陞陳俊德陸書堂姚廷魁朱壽麒俞上賢曹彪趙登鰲楊殿元張裕坤黄鴻暢陳尚德何晉慤沈桂清○南楊思贊唐家驥姜元德陳廷安龔麒爵邱俊元唐國幹徐尚賢唐鼎魁楊鳳祥楊震斌蔣勳高樊培生張宗浚張效渠嚴泳清王振鶴張占魁唐堯襄陳善昌○青孫朝鼎葉其斌夏時行胡文彪夏彭福陳國良馮時揚王金榜徐鼎昌章道邦楊邦逹藩殿元蔡鳳飛馬國祥洪寳光陳其昌胡文龍 
[詳述兵民滋閙]  
　　寗波大校塲駐防勇與民人互閙一案前報已紀之矣兹聞當日兵民各用磗石亂擲兩造均受損傷民人受傷者男女約共六名當經官憲飭令延醫療治而附近大校塲灰街新河頭一帶店鋪謂營勇平日不守營規時有强賒强買情事早已懷恨此次又恃强傷民不可爲訓由是各店鋪皆閉門不作交易欲求提憲將不法之勇懲辦道憲聞之面商提憲急令鄞縣持提道二憲名片分投各店鋪勸令速速開張切勿爲浮言所惑各店鋪仍多觀望後經道憲速發告示示中有受傷之人妥爲醫痊設將來其中竟有因傷身死者自將正兇照例擬抵等語衆人見之始各鳥獸散而各店鋪亦照常贸易道憲又諭總柱會照常迎賽以順輿情總柱遵諭傳知各社會切勿再由大校塲經過以免再滋事端十三十四兩日因雨停賽十五日仍由君子營起駕至半邊街迎接神駕過老江橋徧巡江東一帶所有提道二憲告示及提憲牌示照錄 
 
 

Page 3

 
 
如下提督軍門馮爲出示曉諭事照得會塲滋事一案本軍門業與道府文武各官親往彈壓事關兵民互鬥總當一秉大公辦理查兵民彼此用石擊擲所有受傷之人本軍門妥爲醫痊以示撫恤至營勇受傷之人俱令自行醫治查此次起釁之由俱屬無理取閙不足深究惟本軍門曁道府文武各官前來爾等尚敢亂擲瓦石已與亂民無異本當飭縣按律懲辦第念烏合之衆首從不分狡者兎脫無辜之民反陷刑章心有不忍今特一概免予追究爾等自此以後均各安分守業勿聽匪徒煽惑致蹈法網幸勿謂寛典可以屢邀也至營勇滋事之人本軍門自當細心察訪究辦以肅營規合行出示曉諭爲此示仰闔郡軍民人等知悉須知本軍門愛民如子斷不肯稍存袒護之心到任已及三年爾等諒所共喻也其各凛遵毋違特示提督軍門馮爲牌示事照得寗郡民俗於每年四月間舉鄉儺逐疫之典各處客民紛至沓來本軍門誠恐兵勇結伴閒遊擁擠生事當經出示嚴禁并飭各營哨官嚴加約束以致勇丁與民人互相爭鬥實屬咎有難辭應將逹字中營各哨正副哨長李國棟等六員并彈壓不善之署寗波城守營都司文楚勝一併先行摘去頂戴以示薄懲並將滋事勇丁查明嚴懲外合行牌示爲此示牌仰一體知照切切特示寗紹台道吳爲出示曉諭事照得今日會塲滋事一案本道業與提督軍門親往彈壓事關兵民總當一秉大公辦理所有受傷之人均須妥爲醫痊設將來其中竟有因傷身死者自將正兇照例擬抵該處之人卽速各自散歸毋得仍前聚集其各凛遵毋違特示 
[臺北郵音]  
　　三月二十六日上午十點二刻時臺灣臺北府地忽震動窗櫺格格有聲居民多有驚避曠野中者逾數分時卽止○飛捷兵輪船因有公事駛往福州大約事畢回來卽須往臺南迎邵筱村中丞返臺北因臺南各屬試事望前後可以告竣也○昔年大吏飭將城廂内外街道一律用沙土碎石築成以利東洋車行駛邇來失於修理以致高低不平一逢陰雨之天尤易積水成潦大憲因飭鳩工先就西門外修築由近及遠一律以石板甃成又度地東南西北四門開鑿四大官井俾彼都人士咸得食德飲和○三月下浣府縣試蕆事後淡水縣葉縵卿大令示期二十九日甄别學海書院肄業生童嗣因報名投卷者數極寥寥遂展遲至四月初二日扃試○距基隆二十里有地名龍潭者夙産金沙土人競相淘洗冀獲蠅頭之利以給饔飱嗣以淘者日多易於肇事大吏遂飭就近設局募精勇一營駐彼彈壓凡有願充是役者須先赴局報名每人日繳洋銀一角作爲厘金井牌費五分地主一角由官給與小牌任其擇地淘洗獲金多寡官不與聞據云每人竟日可得金三四分亦有多至數錢者金質甚佳商賈多往收買初時每兩可易洋銀十八圓近則昻至二十四圓有奇牟利之徒聞風蟻附相率扶老携幼不遠數百里而來臺北至基隆向來火車日往返三次近則增至五次依然如山陰道上應接不暇核計前月厘金收至一萬數千金綜計一年可十五六萬出金處綿亘四十餘里穿沙踰嶺其勢蜿蜒利國利民首基於此矣○鹽務局文案委員祁品春少尹奉文委署大武壠巡檢所遺文案差委王子健少尹接辦○通商局會辦莊儆　觀察近奉大憲檄文令改爲稅厘會辦所有通商事務歸臺北府陳仲英太守兼理 
[以賊誣良]  
　　蘇州閶門外虎邱俞姓銅山高峙富甲一鄉地保銀匠阿大時出入其家見而垂涎已非一日邇者貧無聊賴思得意外之財乃與薙髮匠陳姓潛謀曰爾　刀　業時時應俞之召俞家門徑諒所熟知與其日從事於頂上圓光盍舍此他圖别幹一宗好買賣乎陳已會意笑應之曰且俟晚間至晚二人捱門而入狙伏隱僻處正欲乘間携取不動尊陳突問之曰汝當地保人家竊案惟爾是責倘日後失主必欲破案將若之何阿大曰無憂也我之爲此早已成竹在胸請放尊懷斷無後患遂撬開箱簏擇取金銀首飾卷而懷之大啓重門昻然而出俞家人俱未之知也及曉起見大門洞開細檢諸物失去不少逐加估計約值千餘金急繕就失單赴縣呈報一面喚阿大至告以失竊情形謂汝係亭長切勿假裝聾瞶阿大曰是當有以報命越日忽報稱刻已查得鄰家某紙鋪主之子某甲與同黨在家分贜因不均平大肆唇舌此案定必甲之所爲俞卽令阿大拘甲至私刑吊打并以冷水淋其腹甲哀號聲如斬豕然誓不肯招俞自知縛虎易縱虎難此事有所棘手乃著阿大送往元和縣請究臨行甲父母狼狽而至垂涕告之曰我兒私刑已飽受矣此去官刑當更倍是然自問身家清白切莫以受刑不過承認賊名也旣而李大令升堂研訊甲供稱小的年十九歲向操紙業安分營生大老爺何所見而指以爲竊請卽明白宣示小的死無怨言阿大跪禀此賊狡詐異常非刑訊决不供認大令怒喝責板子籐條繼復令跪鐵練連訊數次誓不供招大令知其不免寃誣復提阿大研訊施以刑責供出眞情遂飭差拘陳至案一鞫而服卽著將二人釘上脚鐐收阿大於内監陳暫禁外監再行定案復傳甲父至案諭以爾可挈子回家好好養息誣扳之地保自當從重責懲管敎汝出此一口寃氣也諭畢卽退堂聞甲父欲繕詞上控未知確否說者謂阿大旣作賊而偏以賊誣甲然則必欲甲一同作賊而後始明目張瞻顧忌全無乎然甲果肯一同作賊哉則亦惟持躬方正一聽阿大之作弄而已矣噫 
[豸節言旋]  
　　蘇松太道聶觀察赴闔閭城畔恭迎督憲已列本報兹悉觀察已於昨晨乘坐原舟回申矣 
[雙鳬涖止]  
　　南匯縣吳子佩明府於前日乘舟來申暫駐錢江會館以便恭迎制憲 
[出境遠迎]  
　　兩江總督劉峴帥將次來申大閱上海縣袁海觀大令遂於昨晚乘坐大號官舫用小火輪拖帶赴松恭迎憲節 
[罄控呈能]  
　　今日禮拜六哈驀斯敦定於下午開演馬戲蓋以嚴城宵閉魚鍋森嚴兼之婦女夜行宜懍無燭之戒故特於槐陰過午後一献其騰驤超躍之能也 
[商船失事]  
　　上月杪滬南陸天仁商船滿載貨物開赴牛莊烟臺等處浦帆高挂離吳淞口數百里適值狂風大作波浪翻空船遂觸於暗礁立時沈没船中舵工水手人等一半得慶更生餘則與波臣爲伍矣前日有水手一人乘别船回申卽向船主報知一切並言所裝貨物已盡付東流矣慘哉 
[盜犯順供]  
　　行刦協興昌信船案内之盜犯郭金奎蔣老和鄔桂林三名由上海縣訊實收禁已見報章昨日午後由帮審委員宋二尹升堂飭提三犯到案順供以便備文解府 
[蚨飛不返]  
　　有某甲者家住南門外前日亭午時至城中侯家浜玉器公所内携手巾包一個内有洋銀廿一元欲選購翡翠嗣因論價未成在旁觀看將洋包放在桌上轉瞬間忽失所在甲徧處尋緝蹤跡杳然祗得垂頭喪氣而返 
[縣案彚錄]  
　　南市萬生瑞火腿店虧欠倒閉由升太安裕等各錢莊投上海縣控告袁大令飭將該店棧房二所先行封閉旋據該店股東邱禮青經事陳昆玉司帳韓子琪等自行投案迭紀報端前晚袁大令請帮審委員宋莘樂二尹升堂提訊卄太安裕各遣夥投案　稱與萬生瑞往來結欠銀二萬二千兩向索無著不料該店遽爾倒閉求請究追邱禮青供稱萬生瑞火腿店由我與何書富王保元三人合股開設用陳爲經事韓爲司帳店中諸事均由陳昆玉專主目下王保元亦在滬上將次到案而何書富避匿杭州原籍求請明察陳供稱在萬生瑞爲擋手店中因轉運不靈以致倒閉所存之貨均在棧内現被發封共有火腿一萬四千餘隻約值銀一萬餘兩倒店後曾收帳銀六千兩韓子琪供與略同二尹得供判將邱交保陳交差候飭錢業董事啓封先將棧内之貨變價再候王保元等到案訊斷○豆餅客張燦文控懋記號主葉熊倒欠銀七千餘兩經袁大令訊理情形前報已紀之矣迄今案懸日久尚未理明前日晚堂復由帮審委員宋二尹研訊葉熊供稱係山東人虧欠銀兩曾挽人調停願以三折歸償張堅執四成方可了結叩求明察二尹飭令還所著赶緊清理違于比究 
 
 

Page 4

 
 
[英界公堂瑣案]  
　　英商哈味行控倪豐年先後定買塞門德坭應付價銀已蓋圖章到期無著倪先聲明另定錨練丈尺不符業經公堂函查托定之製造局確因丈尺有悮尚須另辦昨日覆訊飭令倪豐年於七日内先付蓋過圖書延不措付之坭價○英商老廣和酒行控廣東利興號定買酒十箱共計價銀二十五兩并付棧單忽稱價不便宜意圖翻悔聲請傳追昨經傳質屬實斷令利興取保限三天出貨○包探顧福亭禀稱夏芝雲扭張寳玉至捕房聲稱被張竊取紫石玩具查無贜據惟搜出毛巾一條上有洋文據言係陳寳寍送給爲此送案請訊夏芝雲訴稱係嘉定縣人訓蒙餬口失去紫石玩具知張寳玉曾經來過是以扭交捕房惟尚無贜証張寳玉供係寍波人與夏芝雲認識往來不知伊如何失竊至毛巾係陳寳寍給與小的陳寳寍供係寍波人洗衣度日毛巾在河中撈起送與張寳玉蔡太守以夏芝雲疑竊無憑碍難准理飭張寳玉等取保釋放毛巾暫留捕房修查○包探王阿二禀稱緝獲屢次行竊之周桂林吊到贜物送案請訊陸氏訴稱被竊大門一扇已由包探吊贜吳燮昌訴稱失竊銅壺一把業已弔案求請給領周桂林稱係奉化縣人屢次行竊尚求施恩蔡太守判周桂林管押二十一日期滿遞籍贜給失主分别認領○彭朱氏訴稱女兒年祗十三歲出外買熱水被沈阿二之小車撞倒潑水受傷尚在醫治由捕拘沈送案沈阿二供係江北人推小車度日誤碰女孩惟求施恩蔡太守飭將沈阿二管押七日視女孩傷勢如何再行核斷○曹正生　稱小的在煤棧扛煤有姚百祥在陳阿蘭名下做小工進棧閒玩不服查問竟敢紏人用竹戮傷小的左肋報捕拘案陳百祥俯首求恩陳阿蘭供姚在小的名下做小工不知如何爭閙蔡太守判姚百祥管押十天陳阿蘭開釋○潘阿五訴稱係贑榆縣人小的之兄潘阿三向陳國友索欠口角被陳用刀戮傷共有四處今在醫院不能來案陳國友乘間脫逃祗獲帮凶之伏本四送案伏本四供亦係贑榆縣人陳國友戮傷潘阿五之兄小的在塲解勸不敢帮兇陳國友今在吳淞前營後哨當勇不知是何一營蔡太守飭將伏本四管押候備文至寳山縣移提陳國友到案再行覆訊○謝氏訴稱係蘇州人因事鎖門出外及回家見鎖已被賊扭斷賊在樓上聞小婦人入内驚懼奔逃遂致跌傷身藏洋烟筒當卽交捕送案李扣寳供係丹徒縣人腿已跌傷尚求恩典包探顧福亭禀稱李扣寳前因犯竊遞籍今又來滬蔡太守謂李扣寳旣已遞籍不應再來行竊本應笞責姑念腿已跌傷從寛免笞仍候備文遞解贜給該氏領去○吳劉氏控被董三幅等尋釁推跌受傷當獲裘和尚送案由蔡太守詰訊裘和尚供稱另有董三幅王四寳轇轕情事太守著押候補提董三幅等到案再訊已列前報昨據包探黄四福禀稱已將董三幅等拘案請訊該氏申訴前情裘和尚供詞如前董三幅王四寳同供以後不敢滋事蔡太守判董三幅王四寳各押十四日裘和尚開釋○華捕顧妙福禀稱張國法所開帽店招牌碍路著令改掛伊倔强不依反敢打罵爲此拘案張國法供係鎭江人曹金桂係同事華捕囑令改掛招牌兩相齟齬今求恩典曹金桂供與同華捕稱曹亦曾行兇蔡太守判張曹二人各罰洋銀兩元充西醫院經費以爲打駡巡捕者儆○包探何瑞福禀稱姚子湖報失洋銀一百元拘獲傭婦施凌氏搜出原洋送案姚子湖稱因遷移怱促失去洋百元本疑係傭婦行竊傭婦卽自行停歇更屬可疑報知包探在傭婦鋪盖内搜出原洋祗少八元施凌氏供係蘇州人在姚處傭工餘詞支吾包探又稱搜出之洋均有圖書蔡太守飭將施凌氏交官媒管押一月贜給姚子湖領去 
[法捕房瑣事]  
　　車夫張阿扣控被小東門外烟妓康薛氏吞没衣服一案已紀前報昨晨葛同轉莅捕房時飭將張阿扣康薛氏等兩人逮案問衣服究在何處張堅稱寄存與康薛氏處同轉詰問該氏供稱並無衣服寄存實遭誣控同轉謂張曰爾爲車夫不應如此荒唐喝令照昨斷掌責一百下復謂曰今日受責後晦氣盡去後當勤儉自持謂康薛氏曰爾本有丈夫不思在家安守甘作皮肉生涯亦應懲儆令照昨斷加掌四十下諭令卽日回去不再爲娼斥退○章雲卿强借行兇經公堂訊押情形此爲前報所已紀昨晨餅師余炳賢投案候質同轉問章控爾欠洋不還反遭毆辱究竟如何供稱光緒三年八月間小的曾向章借洋三元每日付利錢二十文至十二月廿七日先還本洋兩元利錢約一千零數十文尚欠洋一元言明次年三月内還清不取利息其時小的已往松江章忽赴松索欠所有舟資飯食均由小的供給交洋一元劃消欠項早已了結小的現在上海小東門外擺餅攤章又來纒擾小的見其光景不佳允於本月廿七日給洋一元至十三日章前來坐索小的不與章竟將油鍋擲地似此凶横恐釀禍端一時氣忿將章扭送捕房務請懲辦同轉聞言立將章雲卿逮案詰問章一味抵賴同轉謂爾盤剝重利本當究辦　敢潑翻油鍋殊屬瞻大妄爲喝令帶下重責八十板示懲諭令嗣後不准再去纒擾○放租東洋車之宋金奎控陳金琢毛坤等盜賣租車一案已列前報昨晨宋又投案禀稱查得陳等將英法兩租界東洋車照會出　須洋七角經老虎灶中人目覩可作証佐同轉著將陳毛二人帶案詰問兩人依然推諉同轉著帶下各責六十板著交宋帶去自行質對著仍抵賴准再交案究辦○捕房已歇細崽蔡姚林帶烟妓張蔡氏至捕房作曖昧事經巡捕拘獲解案判令枷號已紀前報昨因枷期已滿卽命疎枷開釋○捕房細崽朱雙福失表控被同事楊雲生所竊將楊管押在案昨據包探郁庭湘禀稱楊雲生管押日久業已央人向原告說妥情願賠償表洋五元出立約票一紙其洋限於本年十月底明年二月按兩期分還同轉將楊逮案略詰數語准卽釋放○葉惟生包丹書禀追朱子良所欠各項銀兩同轉將朱帶案問曰爾欠蔡桂堂洋銀究有若干供稱蔡桂堂卽吉祥曾將葉之紫草三件抵押小的約欠洋六十七元同轉謂蔡控爾欠洋一百五十一元供稱除六十七元之外均係代人擔保另有保單同轉著將朱子良之父朱寳實傳進問曰爾子欠蔡姓洋一百五十餘元又欠包丹書等煤酒欵銀一百數十兩如何料理供稱煤酒係小的親自經手結算下來並無如許蒂欠况尚有周熙泉等在内同轉令葉包二人退去著將朱暫押候解公堂再行核奪○溥蘭生控慶昌質典夥吳維馨失去狐皮馬褂一件屢經葛同轉質訊因兩造各執一詞同轉令包探王榮培伴同原告將所質衣服六件持往各典估問價值此已列報昨晨該包探禀稱奉諭後持衣至英租界滋大質典估看約可質錢三十八千請典中人寫正草字樣質票與慶昌所繕之票相符惟慶昌票上多寫一件諒是一時筆悮同轉問溥曰爾言衣共七件押錢三十三千今除去其狐皮馬褂一件尚可質錢三十八千情節不符諒包内本無狐皮馬褂溥稱狐皮馬褂向友人伍廷貴處借來可請傳質典夥吳維馨何得諉爲筆悮尚有帳房及管包人等均須過手豈有一錯再錯之理如質時果係六件往贖時吳不應將外套一件塞在衣包内意圖搪塞顯見情虚求請追究同轉謂吳維馨日前曾允賠洋十元之譜現當判罰洋十四元充公何如溥稱衣係借來須令其如數賠還同轉周爾於初二日前去典押祗要典三十三串重物輕當何以至初八日又將衣服去當不將前當之衣服加足當本答稱定於初三日勤身適有别事覊絆所當之錢不敷用度故又持衣典押同轉謂照本委意見祗可如此辦法爾意若何溥答稱不肯喫虧　轉卽將溥呈　之慶昌質票一紙給還取出衣六件仍交吳維馨帶回質鋪 
[更正]  
　　前報四營操演有某勇悮載　子於槍中云云兹悉是勇並非隸名信字營内合亟正之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東湖試事]  
　　東湖縣已於四月初二日開辦縣考因宜地向來歲科並行是以本月初二日歲考已冠文題　　　　　　　未冠首題樂歲龍子曰節闔塲次題試劍賦得明月滿東湖得湖字五言六韵卽於初四日接試科考已冠首題東夷人 
未冠首題待文王闔塲次題以善養人賦得月鈎初上紫薇花得鈎字五言六韵現歲案已發准於初八日覆試其　　　禾發也 
[修建滬蘇沿塘各橋碑記]  
　　自吳淞江道崑山逹於省城之婁門計程百五十里爲滬蘇往來之大道舳艣尾銜擔賀　接　沿　各橋歲久傾圮行旅苦之爰爲籌經費謀修築具狀請於今蜀藩前海關道合肥龔公蒙捐廉爲倡分檄所屬元崑新青四縣各就境内查紅梁之坍損應葺治者勘報估修並蒙方伯貴筑黄公曁縣大夫分俸相助而江浙好善之士亦聞風勸輸於是飭匠庀材自青浦縣境之界橋起至元和縣境之北洋涇橋止共修建橋梁四十七座撤舊易新回圮補缺培土岸葺渡口備極經營務求堅實復建二亭於路以憇行人始於光緒十四年八月興工迄於十六年七月告竣實用番銀四千七百圓有奇取給於捐而補其不足因誌緣起勒石於亭是役也倡募任修者烏程陳煦元竹坪未竣事而卒厥嗣應培心畬應增湘湄繼志竟工監修者川沙王錫齋電初記其事者桐鄉張坤蔭笏裳　輸捐姓氏列左　江蘇布政使司黄捐庫平銀一百兩江海關道龔捐洋一千五百元崑山縣龔捐洋一百元新陽縣張捐洋一百元青浦縣錢捐洋二百元徐子靜捐洋一百二十元陳敬之捐洋一百凶求愈氏捐洋二百元以上共收捐銀一百兩洋二千三百二十元○支用各項　一支范元字林明和蔣生茂三作石料洋一千二百五十二元三角五分一支恒源泰祥豐大成何怡豐錦泰天和等行木料銀一百四十四兩一錢二分一厘洋三百八十四元九角四分一支義隆及零買石灰洋三百六十三元八角六分一支匠工洋一千三百九十五元七角五分一支火食洋八百十七元二角九分一支繩鐵毛竹雜項洋三百七十元五角一分以上共支銀一百四十四兩一錢二分一釐又洋四千五百八十四元七角 
先府君在日於光緒十四年募捐倡修自　至蘇沿塘橋梁四十七座至十六年七月工竣而府君已先見背長兄心畬又故均未獲目覩厥成應增等仰承遺訓茹痛竟工今將修橋碑記曁輸捐諸善長姓氏以及收支數目錄登報紙冀邀公鑒　寓滬三馬路烏程陳應增應均謹錄 
[上海北市絲業會舘籌賑公所施少欽經收山東順直賑捐三月十一至十八日第三千一百四十二至四十九次清單]  
　　十一日浙江無名氏保平安洋一百元無錫王源隆棧王衡若洋九元無名氏七元高郵武廟賑所丁玉軒募頤兒洋五元又王蔚翁手錢一千六百廿二文吳淞關委員盛目疾痊完願洋二元籌記求身體常安郤病延年一元厚康銅洋一元○十二日陳鄧氏續助完願洋五十元蘇城任承祜現患右手足麻木不仁將成嗅症求速愈由惠泰莊來洋五十元無名氏洋二元俞姓一元揚州聖記一元如臯恆昌通年誤看銅洋廿七元崑新鹽棧銅洋三元○十三日香港安泰保險公司由普源公來規元三十六兩李靜山日本洋二元怡怡居士日本洋　元倫正堂英洋一元　省袁萬順銅洋十元韓盧子被人打傷求速愈由惠泰莊來銅洋一元○十　日北野小樵洋十元揚州鄭子衡十元方葆初洋五元無名氏洋四元嘉禾錦記洋三元無名氏由汪紫翁來二元勤仁子服符病愈完願一元同願氏銅洋廿元○蘇省王文濂募王姚氏洋三元樹德堂凝裕堂各二元玉杜氏一元隱名氏銅洋二元○十五日李善士求病速愈洋一百元北洋海軍採辦所葉懋蕃募雙榴堂祈保室中程氏分娩軯安洋十二元銅洋十一元王蒲生求病速愈洋四元　小山保清吉洋二元無名氏洋二元江右强恕　莊七兌洋七元○十六日陽邑求保永遠平安先助由恊成乾　洋一百元月中桂銅洋六元○十七日無名氏由昌記來洋廿五元又洋二元善三居保平安廿元歴揚州署　養齋爲慈邀福　元傳北涯爲子病求愈十元安省江右馥募秦宇蒼不必書名各二元又蔣小雲一元松江韓盧子雨求打傷全愈二元嚴州李欽方爲涇熱氣急求全愈二元湖北督署内右哨同人一元錢二百三十文太倉童馥堂繆　豐募桶捐錢廿六文又涂疚氏洋一元瀏河隱名店銅洋六十二元○馬眉叔觀察募拱北輪船李質甫洋五元王梅生四元六角王錦高吳頌　各三元王文蘭王延林鄭錦榮葉河卿朱晋臣張月昇謝志翔談平　陳汝環洪得意十户各一元榮茂鴻文局　三益書　李雲松陳金寳沙榮德任芝卿七户各五角羅鳳池四角錢茂記季鼎盛無名氏劉裕坤共廿七户合洋三十元○十八日六安州署朱建侯洋三元高郵武廟賑公所　玉軒募六橋居士二元吉安全泰盛募醉六生和生氏無名氏芝仙氏四户各爛板洋一元○揚州勤業堂洋二元映雪書屋芷記愼記三户各一元德記漢記錢記純記四户各錢五百文共八户合洋七元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
