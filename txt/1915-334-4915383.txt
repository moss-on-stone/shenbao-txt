# 1915 - 334 - 4915383

 

Page 1

 
 
   
 
 

Page 2

 
 
時評 
[禍猶未已）冷（]  
　　昨日之砲聲旣足以驚恐我滬人而有餘矣奈何以爲事旣平靜而今日之槍聲又來也耶 
夫昨日之砲所謂肇和兵輪之砲也肇和旣云無事矣今日之槍其果何自來耶豈以昨日之砲聲驚恐我民爲未足故加之以驚恐耶 
夫治安者各省官吏所擔保者也今擔保之治安一再驚恐而無已即曰即平定矣即平定矣我民所受之驚恐已無窮矣况乎禍之未已尚不知也耶嗚呼 
[命令]  
　　十二月五日大總統策令陳樹滋田維勤均給予四等文虎章此令 
又令馬泗柱張世賢儲莘均給予四等文虎章此令 
又令十一月二十九日保送覲見之盛延齡著交政事堂存記並發往廣東由該省巡按使酌量任用此令 
又令　兼代國務卿呈遵核公府統率辦事處各員資格請分别叙官等語王伯恭授爲中大夫董受祺授爲少大夫吳貞魁授爲上士並加少大夫銜此令 
十二月五日大總統申令前據肅政史紏彈京漢鐵路局一案經特派王瑚等調查報告先後交平政院依法審理茲據呈稱訊明裁决該路局長關賡麟於路員舞弊營私各節偏聽失察站長唐士濓引用私人不加約束醫院院長湯富禮辦理醫院虚糜路欵均著付文官高等懲戒委員會依法懲戒車務總管唐士淸雖無侵蝕公欵實據惟於包運貨物率與商人訂立合同至路局間受損失顯係蠧國自私著卽先行褫職與受賄有據之車站司磅梁士森一併提交法庭審判葉恭綽林振耀牽涉情節旣查無實據均免予置議同興公司夾帶私貨妨害路務原訂合同著即取消餘均如擬責成交通部分别從嚴查辦以淸積弊并交司法部查照此令 
[專電]  
　　北京電政界創設行健會已於上月杪召集大會現選定朱總長爲會正金次長爲會副楊左丞及張章諸總長等爲評議員又由朱總長派定名譽幹事四人使江次長等分任該會規則十三條議决實行 
　　北京電外交部以國體變更五色國旗當然不能適用已繪具新旗圖式並附説明書呈大總統鑒定聞旗式黃地上加五色中有大星一顆現尚須提交會議决定 
　　北京電參政院代行立法院於陽日下午開常會其議題爲修正刑法案及修正商會法案 
[譯電]  
　　北京電北京日人各界對於上海亂事速就敉平一節顯甚失望）六日（ 
　　北京電京報今日載有社論謂亂黨首領如何海鳴及暗殺鄭將軍之同謀者等恐案發被拘故提前舉事惟以怱遽之故已歸失敗云）六日（ 
　　北京電外間所傳關於中英聯盟中國加入協約英國愚弄日本英國向日道歉諸謠言此間英人機關及英人所辦之報紙均指爲德人之詭計德使署毫不介意且不肯有所宣述蓋所舉諸事無一與德人有關也（五日） 
[特約路透電]  
　　北京電英文北京日報載稱漢口電燈及自來水廠已與愼昌洋行訂定借欵合同計銀二百五十萬兩該合同不日將在北京簽押北京日報謂中政府於上年九月十九日與怡大洋行簽定改良漢口市場借欵合同經英使完全贊許者將因今次合同而破壞美國資本團現正磋商發行改良漢口市場借欵之權現信中政府將以怡大洋行不能照合同實行之權利給予美人）六日（ 
[戰電]  
　　其一）英人路透電（巴黎電雅典電稱塞國南北軍現均無恙摩拉斯蒂爾退出之兵必能加入英法軍希政府已允不卸除塞軍武裝塞國首相謂塞軍將在阿爾巴尼亞及孟台里格洛重行編制）四日（ 
雅典電衆信聯軍擬竭力從事巴爾幹戰事以阻德軍得達君士坦丁日來援軍絡繹開抵故英法軍陣線今已非常鞏固）五日（ 
雅典電大局有顯著之變象政界漸具樂觀蓋因英法使署傳來本國京城消息頗慰人意之故希臘内閣會議甚久議畢首相入宫覲皇旣而内閣復開會議决之事未經各大臣宣布惟聞諸事頗佳協約國外交家承認大局已有轉機自塞拉河起至克里伏拉克止之聯軍全陣線日有援兵開抵伐爾達河東面之陣地亦經鞏固以期推廣戰區保護鐵路（五日） 
　　巴黎電布軍圖擊斯特魯姆尼柴境之聯軍大受損失且毁砲數尊布京皇宫前有反對戰事之劇烈暴動死傷平民多人）五日（ 
薩洛尼加電布軍開始轟擊斯特魯姆尼柴陣線英軍左翼但即爲英砲擊至無聲聯軍陣線之戰事僅此而已有英軍若干正在登岸摩拉斯蒂爾之陷落希人大爲妬忌外間盛傳俄軍已入布境）四日（ 
亞姆斯特丹電布軍大本營謂里虚與布京之鐵路交通今已復原今須知者里虚與貝爾格勒之交通仍被堵斷）五日（ 
巴黎電今日下午公報謂前敵無事可報今晚公報謂雙方砲隊甚爲活動比境有敵軍行動故法砲猛轟海薩斯之交通戰壕敵軍猛轟魯斯西南法軍戰壕法軍回擊甚力各地點地雷戰事仍利於法軍東境於本月三日有限於一隅之戰事柯斯土里洛方面尤爲激烈布軍進攻一次受挫而退布軍兩次圖渡塞拉河悉爲砲火所阻）五日（ 
倫敦電路透電社得悉意國不單獨媾和條約於十一月三十日在倫敦簽字）四日（ 
丹京電瑞典輪船洛特維克號由克里姆拜愛載煤開致瑞典京城時中水雷炸沉死者五人（五日） 
倫敦電克蘭美克洛特號）四七九六噸（及來特爾噸號）二五零六噸（均被沉米爾登號有十九人在瑪爾太登岸）四日（ 
倫敦電日本郵船會社之北野丸業已出險）五日（ 
羅馬電下議院開討論會時獨立社會黨亦熱心贊助政府堅持到底之政策其領袖大爲衆所敬重（五日（ 
丹京電此間接私家消息謂德國海爾之子彈廠一所曾爆烈死數百人叙利亞之波登有子彈廠一所曾發見埋有炸彈幸爲時稍早得免發作兩處已拘獲多人現疑乃工人挾嫌洩　）五日（ 
羅馬電羅馬敎皇擬於明日大會時發表訓諭諭中仍悲嘆戰事之慘烈並要求從速媾和但必須公正而能持久勿偏利一方面云（五日） 
　　其二）德人德文報專電（柏林電）由塞維爾轉（十二月五日德軍大本營公報云德布軍枝隊已入摩拉斯蒂爾大受官民歡迎同盟軍戰於泊里夫里附近及伊貝克東北山地俘敵數百人布軍在泊里士蘭西南　擊敵敗軍獲砲百餘尊及戰品甚夥内有汽車二百輛塞軍後衛在狄白拉東面雅瑪山被敗（巴爾幹戰况（（五日） 
華盛頓電駐美奥國大使署宣布十二月三日維也納公報云奥軍已得大批武裝回敎之助力曾於洛維巴柴西南兩面俘敵三千五百人米特洛維加與伊貝克邊界之戰事有阿爾巴尼亞人甚衆援助奥軍奥皇約瑟即位六十八年之紀念日洛維巴柴之居民曾與軍隊同伸慶祝）巴爾幹戰况（近數日内意軍在伊森沙河陣線進攻土爾滿橋端砲臺全未獲利昨已停攻意軍進攻哇斯萊維亞·桑米琪爾山·桑瑪蒂洛者均全失敗（奥意戰况（ 
又四日維也納公報云奥軍已占據泊里夫里孟軍在西尼加西南特里斯尼維加附近被敗武裝之回民在洛維巴柴西面擊退孟兵數隊）巴爾幹戰况（意軍繼續進攻戈爾士橋端砲臺及杜白杜高原意軍進攻哇斯萊維亞及洛特哥拉者殊易敗之意軍進攻桑米琪爾山及桑瑪蒂洛者亦全失敗）奥意戰况（）四日（ 
柏林電十二月三日土軍大本營公報云土軍仍在奮力追擊英敗軍十二月一日英軍圖阻土軍未果被俘少佐一員隊長一員中佐一員）飛行家（兵數百人失滿載糧食之運船兩艘砲艇兩艘一名開美特號裝砲十尊一名菲林克萊斯號裝砲四尊機關槍三枝諸砲未損者居多土軍今已用菲林克萊斯號砲艇擊敵（伊拉克阿刺伯戰地（英軍以紅十字旗掩護運送軍隊且於夜間以病院船兩艘改以運兵）逹逹納爾戰地（（四日） 
柏林電美索波台米亞之土軍復獲英砲船兩艘（五日（ 
[東方通信社電（日本人組織（]  
　　東京電此間接到上海暴動之報向所憂慮之不安今竟實現一般人爲之吃驚並爲焦念其將來日本政府對此暴動倘若擴大自當講求適當方法因現情形不明故尚未採何等之新行動現惟究其眞相視其事態之成行如何耳（六日（ 
　　北京電上海之警報到京除政府官電外其餘似皆暫時扣留不發情形明瞭後即解禁（六日（ 
東京電大阪府下前有日本人與中國人二名共謀僞造印度銀貨百萬元事發日人逃亡華人被捕目下正在調取（六日（ 
東京電義大利加盟不單獨媾和協約之宣言昨夜九時以石井外相之名發表宣言之内容與各國同（六日（ 
東京電衆議院各委員長業已任命計預算委員長片岡直温·决算委員長小河源一·請願委員長加藤正廉·賞罰委員長安藤敏行（六日（ 
東京電政府本日將總預算提出衆議院若　藏相蒞院説明（六日（ 
東京電本日地方官會議一木内相蒞會協議養老賑恤並他某某事項七件）六日（ 
要聞一 
[德報之論吉靑納千萬新軍）續（]  
　　現在英國士卒之數如與昔較固增多數倍而其智識閲歷遠非昔比惟若專就士卒觀之尚可謂差强人意至於將校則誠如前言一班不及一班今英國如果欲訓練數百萬新軍而不先事培植所謂師旅基礎之將校縱令其能募集成軍亦斷難濟事惟培養將校亦斷非一日所能成功耳茲據專門家報告亦謂前月英國派往富蘭得前敵之將校士卒咸有困憊不堪之現象使之防禦旣無倔强之性質使之進取以缺乏見廣識高之將校故又不合宜至於英國下士則深爲該專門家所稱許幾無一不佳且謂 
其中多有理想高超决能獨自操作之人惟無良善將校指揮於上凡事皆仰賴彼等惟至其力有不及是可惜耳再加以英兵弁毛軍紀多樂自由輕視下士益使下士等不堪矣苟軍下士亦如吾德者有約束其部下之全權一有違犯其令者即治之以法則英國軍紀必斐然可觀惜此非英國所尚耳然因此有猝然而問之者曰現在吉靑納爵士所訓練之軍若不宜於戰而將來吉靑納爵士之新軍必能有赫赫之武功乎不惟此也即再立新軍千萬之説如就吾人年來所聞所見者觀之亦决不能求其言行相孚蓋千萬大軍勿論軍需非吹灰之力所能辦即軍官一項試問其由何而來也按英國須自練大軍之議不能謂由吉靑納爵士所發起如米爾尼爵士者亦嘗於十月中旬 
稱英國如能專候自練大隊陸軍遺赴前敵方可挽救英國之危機惟米爾尼爵士意此項大軍不派赴法國而用之於巴爾幹此外米爾尼爵士尚有言曰英國艦隊一日不失爲海上之雄則英國即一日不至於爲人强佔但德國不受重創則協約國亦斷難取勝而德若能使其軍隊會合土軍於逹逹納爾之前則由北海至波斯灣以及蘇彝士之國必盡聽德國指揮宰治至此則不惟英國艦隊欲餓斃德人之謀將成笑談而英國在埃及印度等地且須有非常之大軍鎭守焉 
英國佛爾莫爾哇報與哇布塞維雜誌之出版者加文氏論英在巴爾幹之責任尤其顯明加氏於哇布塞維雜誌之第十期中嘗有言曰今吾英人皆知在巴爾幹之事而尤以大不列顚所應行者爲首要不寗維是若欲保吾國事之無險且須吾英獨力負之躬自操作不必仰賴他人再者皆知巴爾幹於下星期有不可思議之變端顯而言之非德國名譽從此掃地必大不列顚之希望自此皆成泡影總之吾英若失敗於近東則將永無戰勝德奥之日而已 
加文氏本要求英法共派三十萬大軍至巴爾幹及吉靑納爵士躬遊近東後遂决意謂協約國今縱再有兩三倍之兵力亦不能競勝於巴爾幹職是之故又不得不言曰吉靑納爵士之理想絕不至於愚昧如一孔之士今日英國苟欲繼續作戰以求一勝實需數百萬兵至於巴爾幹英國之敗固不免震動其爲世界强國之勢但事已過去難以挽回蓋今英國自無四百萬大軍也今吉靑納爵士躬蒞近東見此情形難免傷懷故其歸國之後即首先提議必須訓練千萬大軍以爲揚眉吐氣之計也 
[日人之我國經營蒙古觀（二）]  
　　東京通信社社員飛　 
 
 
 

Page 3

 
 
　　中國之對蒙政策日人又言滿淸晚年漢人勢力漸張踞顯要之職者滿族得少數故對蒙政策前後易辙因曰蒙古爲我國長城欲求本部之鞏固非確保此長城不可然蒙人愚昧曷足爲國家之屏藩苟優容放任將爲外國佔領殊不利於我國也不如以之編入中國本部而以本部人充塡之之爲愈也 
他國勢力之進逼蒙古猶爲近頃之事然中國本部人之倡上説爲時已久咸同之世有卓識者競欲施行行省制度於蒙古西南之新疆最早在道光年間已見此種議論可知中國人之於外藩處以積慮不自今始惟其經營不若他國所執政策之明瞭而以緩以漸或先個人或先政府各自發展若不相謀故個别觀之不着痕跡似無意識之舉動大體觀之則步伐井然大好政策也俄國莫斯科商業會議所之報告書云支那人之蒙古同化策支那政府久已劃策統一蒙古近則採用同化政策其已决定者六條）第一（打破旗長之政權）第二（減少各旗之財產并及一般蒙古人）第三（買收蒙古領土而以漢人移殖（第四（懷柔蒙古人使服從中國官吏（第五（鋤滅俄人對於蒙古之勢力）第六（減殺蒙古活佛與喇嘛僧之權威扶植中國敎化於蒙古人間 
此種報告書此可以認爲頗有價値因實地觀之政策已奏效果而於内蒙古之成績较於外蒙古者爲顯著尤以東部内蒙古爲最著此則地勢使然也 
　　日俄戰役後之蒙古日人言中國政府對於蒙古之設施自日俄戰役惟後益有進步據中國人之方曰俄人初圖縱貫蒙古而　北京之後惟爲戈壁沙漠所格不易通過乃有渡黑龍江道出滿洲越越渤海以登陸之計劃及敗於日本不得不捨滿洲然必將取償於蒙古故我國於蒙古益宜警備矣 
中國人之言論若是其實際方面亦復努力且其警備日本之於滿洲亦不亞於警備俄人之於蒙古乃根本改革滿洲行政置奉天總督設東三省蒙務局以經營滿蒙光緒三十四年頃蒙務局總辦爲朱君啟鈞朱君在職頗有政績茲述朱君之語以明當時蒙務局之情形蓋蒙務局内容複雜不易盡舉而説明之也朱君曰 
竊思今日之蒙古内政未舉外患瀕來經營之事萬不容緩昨年以來細心研究着實調查覺經營蒙古之本務首當着手下列數端（第一）選定統理東蒙古全體之位置则以洮南府爲最宜）第二（置分避於各地方以便連絡）第三（置驛站以便分局典分局之連絡）第四（设材木廳注意一切之建築材料）第五（設模範農場以開發富源）第六（ 
廣設電信以期消息　通）第七（設財政機關）第八（駐紥精練之軍隊以防馬賊匪黨 
此爲當時朱君公布之東三省蒙務局辦事綱要也尚有彼所發表之附屬文書足以徵明中國人在東蒙古勢力之大及佔領之土地之廣其言曰 
東蒙占哲里木地方久有山東直隸之人民集居我朝廷憂漢人與蒙古之衝突爲置地方官以　民事自嘉慶之時以至今日共設二府四廳一州八縣分隸三省惟蒙古人向以遊牧爲生涯故若妨礙其遊牧准以租税之半與之蒙人其監督之責漢人任之各有規定之權限不相侵越凡經此規定之秩序而 
[哲里木盟招墾荒地一覧表）光緒三十四]  
旗名區域招墾時期弓畝定例開墾晌數第响歲租歲租總額備考朱君啓鈐之報告大體如此及於淸末其政策日益進行依民國元年之調查東哲里木增加六七縣此皆蒙古土地與滿洲行政相合併之顯著者也在中國人之理想蒙古土地云者僅學問上之名辭歷史之遺跡其實際已作爲中國之一省故我人若任中國政府之所爲不加以制限則不數年後内蒙古殆與中國本部混而爲一所喧傳之蒙古問題者變爲中國一省之問題全無議論之價値矣如是則必發生更形複雜之結果若我日本不加注意則誤事殊大也前淸時代旣由朱君啓鈐立此經營蒙古之基礎雖因革命之故一時中止然必有復活之一日可以預測且朱君今佔民國政府之樞要位　則努力實行其政策奏效必尤速也此次中日交涉所締結之條約對於東蒙古之界限極形暧昧斯殆中國政府之一種手段歟）是耶非耶（蓋中國本部之行政區域日漸擴大則蒙古實際上之價値日漸減少以至於無誠若是則尚有何者爲東蒙古乎（未完） 
 [P外報之上海亂事評 
　　文匯報云）上略（此次黨人之企圖顯無效果他處雖有起事之謠然吾人尚未得有實在消息協约國前致袁總統之勸告苟欲證明其言之正當則今次之事變可爲充分之證物矣吾人竊望今次之事變發生影響使袁總統暫以總統之位自安而極力遏制彼取媚求悦者不適人情之摰熱誠否則恐日本巡艦大隊及協約國可供調遣之軍艦行將被逼下停上海江中以保護租界蓋保護租界較之維持微近晦瞑之中立其事更爲重要也舍此之外别無其他解决之法矣吾人前曾以製造局逼近租界之危險陳告讀者他日時局稍定如開拓之土地悉入各州縣之範圍自朝廷訂此辦法　經二三百年無有蹂躪此種成規者且近以雜居之結果互通婚姻言語文字亦漸相習更於蒙古各地方設立中國學校所謂文字統一者期當不遠矣關於奉天附近之蒙古土地其已用中國本部之制度者列表如下 
果調查能否爲造福上海中外居民起見將製造局移往人煙稀少之區俾亂作之時得免殃及無辜之良民殊非無謂之舉也 
[南京快信]  
　　大典籌備處電咨各省派員赴京會議此間軍民兩使特會委梁玉書赴會 
財政廳長現向中國銀行借欵二十萬元言明九釐起息以明年春間徵收税欵作抵已訂立交單如數匯解中央以資接濟 
齊巡按現以各縣積壓案件甚多特派員分往各屬趕速淸理限二十日内辦結呈報彙部考核 
樊興釐局已更委史樹璋辦理 
齊巡按奉財政部咨送檢查補助公司章程八條已通飭各屬遵辦 
昨齊巡按示諭略云國民會議議員爲議决憲法機關係根本大計斷不容資輕望淺之人濫厠其間前因覆選選舉舉行在即深恐有舞法弄弊妨害選舉情事已通飭各屬切實訪查依法糾舉在案現本覆選監督取事前紏察主義已派多員嚴密紏察倘有前項情弊一經查覺或有人舉發定行按律懲辦以重選政 
 [L編輯餘談 
[尊榮與屈辱）無名（]  
　　自然之尊榮乃爲尊榮强求之尊榮不得尊榮而或且至屈辱尊榮而於屈辱中求之其尊榮也僅矣 
自然之屈辱苟能忍耐有法則屈辱之中而尊榮寓焉若不忍耐則屈辱之中又加屈辱其於屈辱也大矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交與國體之兩問題]  
　　條件之風説自英外相格雷對於日本政府聲明除向日本磋商外决無與中國開政治性質會議之事嗣後中外人一般心理均疑中國加入協約問題在中國方面雖暫時不能進展然英日間必已開始磋商於是某方面遂傳有日本已爲條件附贊成之提議三國亦已承諾之消息又據天津日報載稱日本爲協約國邀請中國加入戰團一舉遞重要之條陳於協約國如左一協約國不得擾亂日本在中國及揚子江一帶之利益二遇緊急時日本得在中國自由行動三中日關係彼三國無論如何不得干涉相傳以上三條已經協約國允諾英法俄日意中六國將開正式會議云云其實此等關係極複雜之外交一提議一承諾亦斷無頃刻立就之理即如所謂日本得在中國自由行動及中日關係三國不得干涉等條在中國固萬不能承即三國亦豈能遽許北京外人間最近消息謂日本與各國間因本問題關係過於複雜談判無從開始此事已就此消滅是說似尚可信 
　　德使之照會京津泰晤士載稱前日外交部接駐京德公使照會其内容甚爲秘密無從探悉該項照會已由總統閲後交政事堂聞德使曾請示期覲見總统該報又稱德奥兩國駐京公使會赴外交部質問外間所傳中國加入協約國之一事云云 
　　外部之否認英文京報載稱昨日外交部發出關於外間紛傳中國加入協　之公布内稱中國政府旣未從協商國中之任何一國接到此項提議亦未與之開此項會議且中國政府亦從無背棄中立加入交戰國之意云云 
　　公府之討論聞大典籌備處朱桂莘處長昨已協同梁燕蓀阮斗　楊晳子孫少侯唐執夫諸人在總統府與各部總長會晤討論該處與各部院長之接洽聯合辦法以免將來各項要端有推諉侵越等弊討論之結果則因各項事務頭緒紛繁非口頭所能解决擬即日先由該處規定籌備淸表分送各機關查核簽註再定辦法又將來是否用帝號一節曾經討論數次嗣有不用帝號行用國號紀年之説其後迄未提議頃聞大典籌備處以此　爲帝政典制之一不容緩議仍擬請用帝號紀年制以爲合於中國習慣而又不違史紀體例并聞已擬就隆武二字用爲改元之紀年 
　　勸進之爭執全國請願聯合會擬上勸進表之説已遍傳各報茲聞該會因上勸進表一事致内部分大起衝突蓋一則因該表文字之用語有主張直截了當請皇帝登極者有主張委曲婉轉以兼顧全國人之耳目者二則於具列銜名一層有主張　全國名義者有主張用各省將軍巡按使所派來代表全體之官銜者爭論數日莫衷一是聞會中人意見現尚未盡一致云 
[修正刑法案之二讀會]  
　　參政院代行立法院於十二月三日下午二時十五分鐘時開會參政列席者三十六人政府特派委員列席者一人黎院長請假未到由副院長汪大燮代理主席宣告現已足法定人數按照議事日程開議第一案修正刑法案分則）大總統提出二讀（首由秘書長林長民登演壞挨次朗讀自第八十六條至第二百零二條主席逐次付表决一一經諸參政討論贊成通遇其中第八十五條趙惟熙修正爲對元首加以危害或謀定而未實行者政府特派委員請發言謂謀定二字爲本法案所未見尚希討論程樹德修正爲加危害或將加危害者 
主席付表决衆贊成第九十條二項掠奪船艦趙惟熙提議改爲車船衆赞成第一百十三條）私擅捕禁外國代表之罪（程樹德主張删去以爲本條意義已爲他條所包含鄧鎔謂非如此不可程樹德謂新刑律本無此條乃新加上並無規定之必要汪有齡謂須删去理由充足不删去理由不充足才可删去本條雖非事實常見然究覺有益國交仍以存留原案爲是衆贊成汪説一百三十二條公務員事前受賄因而爲不正行爲一百三十三條公務員事後受賄因爲不正之行爲汪有齡説明前條爲事前受賄故有因而字樣後條爲事後受賄故無而字蓋就已爲之事而收賄也一百九十四條徵收租税人圖利國庫或他人而浮收金穀趙惟熙主張分定兩項衆贊成此外均依原案並無變更三時四十分孫毓筠等退席不足法定人數主席宣告散會 
[藏事方針之電復]  
　　中英間西藏交涉目下正在倫敦開會中國政府任命駐英施公使爲全權委員早誌前報茲聞施公使日前有電向政府報告會議之情况總統閲後即召熟諳此事之某顧問入内就今後之對付方針詳細諮商一切其結果已將所定方針電復施公使查照矣 
[蒙旗王公舊借外債之善後]  
　　前淸末季對於蒙旗槪取放任主義故各蒙旗王公因財政困難往往有私自借用外欵情事而無力籌還者每至釀成國際之糾葛政府爲消除此項糾葛除曩已爲嚴重聲明禁止各蒙旗王公再行私借外債外爲圖各王公已借外債之澈底淸理並妥籌善後辦法聞昨日已通飭各蒙旗王公即日詳細具覆如下一各該旗王公有無借用外債二各該旗王公所借用外債之額數及屬於何國並有無抵押品三各該旗王公所借用外債是否均能按期攤還並目下實餘若干四各該旗王公對於所借用外債　攤還之項有無拖欠並拖欠之數目等 
[華新公司自請取消免税案]  
自華新紡織公司專利案發表後一時輿論譁然未幾而三十年專利之權取消矣然機器免税原料免税之特别權利固仍在也又未幾而中外商人紛紛禀請援例優待當局苦無以廳適該商人馬䔓復出面自請取消而華新全案遂烟消火滅矣茲錄財政部取消原案之呈文如左爲華新紡織有限公司取消免税據情轉呈仰祈鈞鑒事竊准督辦華新紡織有限公司事宜周學煇咨稱據華新紡織有限公司創辦人馬䔓等禀稱 
竊查本公司前以北方習用舶來紗布紡織事業向未發展爰特鳩集同志組織公司意在實力提倡廣樹風聲當經請求將機器物料進口及轉運棉花原料各税釐特别免徵冀得稍輕成本誠以北省紡織事業前無所因舉凡棉產之改艮工人之造就事事草創實具有模範性質辦理設或虧折適足以沮後起企業之熱心凡此經營慘淡之苦衷宜爲一般人士所共諒乃自本公司發起以來天津滄縣石家莊等處僉有人籌設紗廠分途並進踴躍爭趨不意數十年未開之風氣一旦如此進步循茲以往北省實業前途正未可限量是本公司創開風氣之初心已成過慮至本公司所設之紗廠僅居普通營業地位自應與他公司同遵舊例一律辦理擬請核咨財政部將免徵機器物料進口及轉運棉花原料税釐之案准予取銷以昭劃一等情咨陳核辦等因到部查該公司前請將機器物料進口及轉運棉花原料免徵釐税一案係先經奉批可行承政事堂交到本部嘗爲提倡實業起見遵復呈奉批准在案現在旣據該創辦人聲稱北方紗廠風氣已開該公司居於普通營業地位請予取銷免税自應准予照辦以昭劃一云云奉批令呈悉交農商部税務處查照此批 
[蔡鍔赴日養病之呈文]  
督辦經界局事務蔡鍔自請續假批准後旋又以病勢遷延請赴日療養昨已奉批令呈悉一俟調治就愈仍望早日回國銷假任事用副倚任其呈文云竊鍔於本月二十二日縷陳病狀懇請續假三月並請將督辦經界局事務曁參政院參政兩職派員署理奉批令着給假兩月所請　員署理差缺之處已另有令明發矣此批等因奉此仰見大總統曲予體恤之至意感激莫名伏念　病根久伏殊非旦夕所能就痊而北地嚴寒亦非孱弱之軀所能耐一交冬令病勢益加計惟有移住氣候温暖地方從容調養庶醫藥可望奏功查日本天氣温和山水淸曠且醫治肺胃設有專科於養病甚屬相宜茲擬航海東渡赴日就醫以期病體旦痊再圖報稱云云 
[日人開第二次運輸恊議會]  
　　水陸連絡問題）濟南懷瑾（ 
　　自大連汽船會社發起水陸連絡運輸之後膠濟南滿兩鐵道管理部長相繼贊成加入已誌前報近更擴充範圍糾合大阪商船會社日淸公司郵船會社及朝鮮鐵道日本鐵道一槪加入有組成一大聯合運輸之議業已將成事賞聞實行上之聯運規則及其細目起草均已脱稿今於二十四日復在大連集合各代表開第二次協議會聞亦多數贊成惟於貨物吸收之策及運賃計算荷動狀態税關通過貨物途徑聯運圖滿等事尚須再行派員審查一次當即公舉膠濟營業主任田氏於二十七日附　丸郵船向上海浦口方面先行詳加複查以便進行 
[鄂傷軍之勸進與要求]  
　　湖北各界團體各地公民近日以文電敦勸總統速正帝位者先後不下百數十起惟多出於被動地位茲聞辛亥起義陽夏戰役之傷軍見勸進者風起雲湧外間羣謂將來皆有利益彼等自辛亥傷殘至今不獲撫卹之實惠轉瞬國體改變愈不能言起義之功胡不乘此時機聯合上奏勸進旣可藉以攀附又便異日要求爰由傷殘之軍官袁金聲胡海山等倡首擬具勸進奏稿於日昨繕就自行賫京往總統府投呈該奏中謂大總统必須即日登極爲帝有七大理由結尾則謂伏冀國基早定人心向治早發卹金均沾恩惠以全廢軍終身之殘命而免流離困苦之慘狀云云直以要求恤金爲歸宿猶不失爲眞意也 
[湖北新紀聞]  
　　軍署探訪隊之考驗湖北將軍署原有探訪隊六十名茲又於北洋第二師中挑選精幹目兵六十名編爲第二隊分布各處職務甚重日昨點名放餉王將軍特派副官長張厚德認眞考驗資格凡具有探訪能力者均另予奬賞以昭激勸　　榨油商錢票之私發商店發行錢票政府早有禁令本年有取締紙幣條例之公布蓋鑒於倒塌之前車以防止金融之恐慌也刻下正嚴切施行不意武漢商店錢業雖未發行紙幣而省外各縣則行用如故即省坦附郭之豹子澥鎭本一鄕間小市近因銅元缺乏官錢局銅元百枚鈔票祗能兑現九十七枚鄕民甚苦損失該鎭榨油坊商鄧某遂乘機私發百文小錢票以十紙易官錢票一張頗能流通而官中初未查覺昨經余蘭亭赴財政廳舉發現該廳已飭武昌縣知事遵照取締紙幣條例勒限嚴飭收回銷燬以免淆亂幣政 
　　覆選人回籍之飭查段巡按近因國民會議覆選期尚未宣示而買賣選票已飛騰衆口除出示查禁外並飭高等地方檢察廳武漢兩警廳嚴密監察依法糾舉所有已來省之各縣初選當選人均諭令守候勿得遠離詎有枝江當選人皮鶴齡日昨禀稱因病亟須回籍調理並云由縣來省並未領取旅費段巡按以初選當選人到省理應守候與選即使偶罹疾病儘可在省調治否則亦應禀請查明核示乃皮逕自折回實與選舉法第一百零六條罰則相合惟據稱在縣並未領取旅費是否屬實特飭縣查復如係飾詞定予依法處治 
　　漢冶廠擴充之近况漢陽鐵廠擬在大冶添設分廠一事現已積極進行業在伊家湖購定地址開工建築兩大鐵爐其在美國所定機器一部分已運到該廠大約一二年内該廠每年可望出鐵一百五十萬噸本年自三月至十月已出鐵七十八萬噸内有三十四萬噸運往日本餘則多售於美國 
[閩垣之黨人消息]  
　　近由警界於城内貢院前龔氏祠内破獲一嫌疑犯於其身上搜出一信大意謂五百元爲福州用更有餘款可購馬蹄式烟筒兩把云云即以此爲一種證據蓋謂烟筒即手槍之别號且此犯由上海而來起程時即有上海偵探尾隨其後故行裝甫卸即行被獲也又於他處破獲二人聞其中一人鐃有武力恐被兔脱已將脚筋故挖去連日訊問均不吐實究竟是否黨人尚未敢斷定惟戒嚴因此益形緊急矣 
二十二號警察廳得偵探報告於西門街大興館破獲黨人徐少森林靜二人當場搜出孫文寄來函件一束即由廳押解護軍使署訊問時該黨人不認爲自己之物此案聞甚難判决 
李護軍使以國體變更之際深恐海外黨人散布煽惑人心之言論故特派課員張宋英等二人駐紥泛船浦郵政總局檢查來往信函於報紙尤爲注意近日破獲黨人機關由郵件查出者已屬不少云 
于山北軍砲隊長於上月十六晚睡後不起經軍警察驗係是中毒據其護兵云是日隊長並未外出亦無會客惟曾於營門前購食薄毫糖一條未幾頭腹覺有㣲病即以被蒙頭而睡於是醫生疑糖中含有毒質軍界中人亦疑係黨人所爲然此種揣度之言恐不足憑信也 
[川省籌辦大學之學之變通]  
　　川省紳學界具函省公署請於川省設立大學等情業誌前報茲聞省公署昨已函覆稱前准大函籌辦大學爲學子廣裁成之路即爲國家宏敎育之途偉畫　籌極表同意惟查中資捐籌設原案所有用途均經分别指定并申明他項學務不移由前使分别咨呈通飭照辦現抽收一年綜計所入匪特無五六十萬之鉅即照定案開支小縣猶多不足而提解十一之數年亦僅二萬餘案牘具在不難覆按前以學務支欵諸多拮据因將模範小學停辦留作臨時補助之用其聯 
合各校舊欵又因變後捐失之故挪辦縣學當此義務敎育急待推廣之時正應飭縣籌濟似難再言提撥而籌設大學在川省實爲要圖欲閎遠大之規模宜有先時之籌備應請台端會商紳學各界别籌的欵以爲根本之圖本署亦酌盈劑虚藉爲挹注之計欵項確定再籌建設庶不致竭蹶時形無補實際云云紳學界得函後一再協商咸以欵旣難籌變通辦理先設預科似尚可以辦到爰再致函公署略云前函所述大學正科年需二十四萬元預科年需十二萬元共三十六萬元同時並舉固屬稍難兹擬自明年起先設預科一面徐籌的欵爲正科之準備預科所需欵項除原有高等學校現欵七萬餘元聞於明年預算案内撥辦醫學校經費應請仍行截留外不足之數擬即循照大函請予撥欵挹注至醫學校或另欵開辦或暫從緩設權衡兩者一聽卓裁循此以行在公家助欵無多大學之基礎已立在川省造端旣始學子之嚮往彌殷轉移之間固已化難爲易抑且川省及今設立大學尤有數利一因預科所需房舍器具悉可一仍高等之舊設欲緩期舉辦現有者必至一律擱廢即令移設他校亦不適宜物力艱難胡可弗顧其利一一因高等學校爲全省觀瞻所屬現章高等一級旣更名爲大學預科若不繼續成立不知者或將疑爲廢學人心所繫關係匪輕欲事維持在一舉手之問而已其利二一因中資捐旣行各聯合中學校日形發達畢業學生日益加多靡特志不盡在專門即專門各校亦何能悉納故有資捐以固中學之成基尤須有大學預科以爲中學之後勁相得益彰美乃益盛其利至於大學關係川省學務前途前函備言之茲就現勢以觀其利已如此反之其不利又何可勝言矧我大府偉略雄懷羣賢夾輔及今不圖後將無復可成之日川人之不幸計非大府所忍爲紳等縷切再陳敬祈鑒允婉達敎育部務期得請全川幸甚紳等幸甚無任感切盻念之至再高等學校改事辦大學預科之事尚未决定辦理頗事爲難此函能賜覆從速尤爲紉感 
地方通信 
[蘇州]  
　　查烟鬧事案績紀湘城鄉陸巷鎭巡警派出所王巡長帶警至袁壽甫米店查烟被鄕民聚衆毆打各情已記前報茲悉此案並未解縣業經查所長自行判斷了結茲將詳情續紀於後十一月二十六號下午六句鐘巡長王恩基帶巡警四名喚同地保殷壽卿至北市袁壽甫米店查烟該店主不服長警等强入店内搜查據稱）遽巡警方面（當場查出烟膏三十匣無印花士十六包每包三錢有餘該店夥即暗約無賴地痞人等圍集長警喧鬧一面鳴鑼聚集鄉民人等約有一百數十人到來先將烟膏烟土奪回後將各巡警等毆打所有警服帽褲警笛盡行毁壞又將巡警趙得元綑縛撩入河中王巡長乘問逃出奔告本鎭巡警駐防砲船適有水警遊緝隊范巡官等帶船八號遊巡到鎭停泊聞報遂出隊荷槍到場彈壓解散先將各巡警救回當場拘獲鳴鑼之馮竹山綑縛巡警之金益生平阿土搶奪烟土之錢阿興四名連夜解赴湘城警所即有某董出場調停向查所長處商懇免究旋經查茀三所長判斷罰袁壽洋五十元其所獲四犯交保釋放了結一面斥巡長王恩基辦理不善卽行撤差其巡警趙得元車永康宋文斌王金勝四人姑念均已受傷從寛各記大過二次示儆水警遊緝隊回蘇後已將詳情報告本廳聞趙廳長已轉請殷道尹飭縣澈查矣 
　　僞檢查宜懲閶門外三板橋李楊氏家其夫向在上海販運海參爲業家中祗有伊姑及小孩三人詎料前晨突有流氓四人乘隙入内登樓敲李楊氏房門聲稱查烟斯時該婦尚未起身聞之驚惶無措立即披衣開門彼等即翻箱倒　一無所有該婦知 
 
 
 

Page 7

 
 
彼等假查烟爲名希　敲詐故將流氓扭住報警已被脱逃三名僅獲住陳阿三一名交警解區移送馬路警察署由董警正鞫訊屬實即備文移解警廳司法科研詰良久候補緝在逃各犯一併宣判 
　　敎育會選舉職員吳縣敎育會定章每届十二月選舉正副會長及各職員茲經該會開職員會議决定陽曆十二月十二號下午開選舉大會已遍發通告知照各會員届時蒞會聞此次開會　定各會員須繳淸會費方可投票否則不給選舉票説者謂當時該會雖有此規定然因格於衆議遂未果行今突然照辦恐仍徒託空言云 
　　道尹批奬偵探長警廳偵探潘隊長日前派探在婁門外拿獲盜犯戴文玉張三等九名並獲贓物船隻各件解廳訊係搶刦小唯亭王姓家案犯經崔廳長詳報道尹奉批戴文玉等九名旣經該廳訊據供認夥刧小唯亭地方王姓家不諱連同起獲贓物器械一併解送吳縣訊辦足見督率有方該隊長潘國俊緝捕得力深堪嘉慰候飭行吳縣提同各犯嚴行訊辦仍候軍便憲批示祗遵 
[松江]  
　　盜匪焚掠孤寡之可惡金山縣張堰市區二十七圖蔣姓家寡婦孤兒薄有積蓄本月二十五夜突有盜匪二十餘人持鎗搶刼先將工人挪縛打開内房傾箱倒篋鄰人聞聲起喊盜即鳴鎗嚇禁飽慾而去臨行又遺火種翌日火發焚去房屋一間得救始息現已報警勘切不知有地方之責者將何以安良除暴耶 
　　嚴飭截拿著梟著名皖梟宋昌明即宋老窩子前淸末季曾因販私拒捕被獲到官收禁華亭縣　光復時保釋出外仍理故業復經省中飭拿由葆安第一營楊營長捕解晋省道經澱山河泅水逃脱前鹽捕劉統領到差後不知如何派宋充漕涇臨時隊官於是緝私販私略無顧忘迨徐營長到任宋懼爲拘留竟與第一隊水巡吳理堂第四隊水巡趙延會先期逸去現在宋吳趙等聯結一氣糾集巢湖梟帮在江浙接界之處販鹽糾賭運使聞之飭各鹽營捕拿適軍民兩省憲亦以劉統領任用非人貽患江浙嚴限各營將宋老窩子會拿聞宋等以西境不可久留漸漸沿浦東竄矣 
　　軍警巡夜加嚴五號夜分警察嚴查客棧並絡繹向街市巡　軍隊駐在地點守衛亦較前整肅聞西外秀野橋馬路橋一帶軍警梭織防衛加嚴汽車嗚嗚然深夜猶在開駛意者上海肇和兵輪之事變官廳已得消息也 
[鎭江]  
　　省委調查控案近有無錫紳董某某等前赴省公署指控鎭江台營官地事務所陶所長至無錫縣境藉台營名義索詐民財等情聞已經齊巡按使委江蘇台營官地局孔局長慶唐來鎭調查矣 
　　師範生來鎭參觀徐州師範學校四年級生年内將舉行畢業茲聞該校長特令該班學生南來旅行並參觀各縣立市立等校以增長智識業於四號由寗乘車抵鎭計有四十餘人 
　　駁斥請開米禁本年蘇省秋收不過中稔而各屬亦豐歉不均商人之呈請弛禁者均經齊使批斥不准現鎭江商界又赴省公署禀請開禁齊使以去歲徒邑異常荒歉地方居民毫無蓄積恐於民食有碍故亦批斥不准昨已令丹徒縣轉飭遵照矣 
[杭州]  
　　嘉興女校運動會嘉興縣立女子高等小學校於本月四日開工週紀念運動會並屢覽成績等情是日會場佈置運動圈居中圈外爲男女學生席再外爲普通來寳席男左女右秩序井然司令台正對運動場台之左爲官長席右爲優待席場之四周圍以白布并有幹事員巡行其間以維秩序各校來觀計有縣立女師範校第一第二兩高小校第一初小校曁嘉善女高小校區立之南湖碧　城東開明北麗　湖城北鐘秀南薰碧　啓明東栅毓秀塘灣南區鱗溪各女校私立之秀州幼稚舍僧立諸學校均全體到會各校大都預備運動如秀州幼稚生曁碧漪開明女校均次第運動並宣讀頌辭及唱賀歌 
　　定期匯解路欵浙路設欵淸算處自第五期股息接續開付後各股東詢問第六期股息及第四期股款開付日期者絡繹不絕茲聞處長葉揆初曾向交通部一再電催以蘇路六期股欵業於本月一日起照章發給浙路末期股息及四期股欵延期多日應請從速匯解以便併發聞交通部已允於本月十五日匯解前項欵息矣 
[安慶]  
　　覆選舉行之通告皖省國民會議覆選事昨經巡按使通告云案查國民會議覆選選舉前奉事務局電開由各省覆選監督自行酌定等語現本監督定於十二月十二日自午前八時起至午後四時止在舊省議會地址舉行覆選投票除分電飭知外爲此仰各該報到初選當選人一體知照特此通告 
　　經界局又派員來皖皖省經界事宜雖經内部迭催舉辦然迄今仍未見若何舉動頃聞經界局以事關要政不容再緩因特派本局淸丈處處長殷承獻率同科員楊汝盛定期到皖調查已由該局電咨安徽巡按使轉飭所屬届時妥爲接洽矣 
[東三省]  
　　吉長路移交未確吉長鐵路因此次中日新條約之結果籌欵用人大有更動故外間有十二月一日移交日人管理之説茲查此項消息政界尚無確報且所傳移交之期已届政界尚無確恩其非事實可知特此種傳説北京及大連東京各日報均有專電不知如何致誤尚未探悉 
　　哈爾濱俄人之戒嚴令歐洲戰事自入冬以來並不似從前之激烈俄之一切戒嚴亦已稍疏乃哈埠俄人昨又下戒嚴令凡鐵路附近不准人民往來界内之酒店均由俄警察署一律封閉即各飯館亦不准售酒大有去冬開戰時狀　茲聞俄因戰事吃緊又下令徵兵火車盡夜往來不斷故復有此戒嚴令云 
雜評一 
[經濟上之恐慌）默（]  
　　經濟上恐慌之起以定義方因貨物生產與需要不相應致信用交易紊亂之謂也然此恐慌時期各國所不常經經則有法以防止於事前救濟於事後故縱有之影響亦不甚重大我國之金融界平時已恒以恐慌爲慮遏抑關和俱乏策劃一任危險之勢趨向何方而已本根旣不固於是災害之影審來則起恐慌歐戰之影響來則起恐慌國内之事變來則起恐慌每經一次恐慌則各方面受一次損害我國商情　市面之至此現象詎非受迭次恐慌之結果耶今滬南事變之影響於金融界狀態若何又可預料矣 
恐慌二字用於醫學家謂人疾病之危急用於財政學則謂經濟上特殊之疾病也我孱弱之國人何堪屢遭此特殊之急病耶嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再紀肇和兵艦之變端]  
　　　南黃河之肇和兵艦前晚（五號（被黨人脅迫突向製造局開砲該局防守陸軍曁海圻等艦亦均開砲還擊昨報已詳紀其事現在肇和艦已被擊壞經各上級官履勘收回船上之被脅水兵等亦多已傷亡逮捕其有竄往鄉僻者亦問被擒故昨日滬上防務雖嚴對於肇和實已無慮惟昨夜（六號）方浜橋方面又聞鎗聲據聞　形似工人者二百餘人在西門地方携炸彈手鎗强欲經過校軍警開鎗攔阻詳情容俟續探茲先將昨日所得消息一 
一　後内中徵有重複之處未經汰盡蓋以資明者之參考耳 
[特别訪函一]  
　　肇和兵艦此次駛入浦江並未奉調海軍司令部　　疑慮曾派人質問該艦聲稱回防至前晚六時許忽有小輪兩艘冒懸洋商旗號由北而南駛近肇和監旁約有百餘人一擁而上聞黨人因探得各艦上級言已赴　上將之宴艦中均下級軍士遂趁此時接實行襲擊其勢　　駐防陸軍及海軍司令部知有變故當即傳令禦敵並傳緊急號　立命海籌海圻等艦防禦肇和　各艦亦因長官赴宴未回且被黨人詐稱海軍全體附和以致下級軍士未敢作主擅行開砲維時肇和勢更猛　直對製造局開砲攻擊並派敢死隊數人上岸聲　限於二小時内將製造局退讓陸軍繳械投誠防軍知係革黨立將來人扣留於此二小時内楊護軍使李總司令薩上將以及駐泊浦江各軍艦長相繼飛馳而至傳令齊向肇和攻擊肇和遂受重創不能抵禦故是夜下半夜尚有砲聲聞即圍攻肇和之砲該艦　已擊傷行將沉沒擊斃之人甚多現已發現尸身十七具生擒二十一名現在軍警正在維持秩序吿慰居民搜查黨人故南半城之交通尚未回復　　聞事後楊護軍　拍發電文甚夥茲先將首次報吿中央一電錄下（上路）本日下午六時三十分突有亂徒圖劫肇和軍艦開砲轟擊當即督率海陸軍警於一小時内剿滅地方秩序如常餘查明續電　　　　道道尹周君昨日出示云頃准松滬護軍使電聞上海製造局安謐無恙匪徒一律擊　　肇和兵輪業經收回軍警預防　密等因查此　　夜變起倉　軍警早有所聞現在搜查餘孽水陸各處並臻　　　南市一帶交通稍有未便係因搜查餘孽之故誠恐　　租界克　人等未悉　　合　出示　　　　　　　　　旅人等知悉其　照當　　壬　自愛 
[特别訪函二]  
　　上海　沈知事先於前日午後得偵探報吿　有黨人六百人特於當晚進城起事等　　　　　　　　　　茲警　　黨致　　　　　　　肇和兵艦將　攻製造局　 
　　　　軍使　得偵探報吿謂　　　有變端　某兵艦亦遣人至局報吿前情局中　係確實當派陸軍二連急乘小輪前往助攻肇和一面分遣陸軍四面密布肇和望見小輪即發砲迎擊小輪遂不能駛近 
　　肇和初攻製造局約一時許計發三十餘砲勢甚猛烈幸局中早有防備故船塢等處　有損壞而防撰重要之處並無傷害旣面通濟艦首先發砲擊肇和其後海琛亦發砲助之擊壞肇和製造局瞭望台之砲復中其火藥庫肇和見勢不敵遂扯起救命旗請停攻擊於是護軍使署參謀長趙聯璜軍事參護楊小川等均登肇和艦見有擊斃者三人受重傷者五人其餘均已乘杉板逃去矣 
　　事後有人至肇和艦上詢據水兵云午後有一陳姓海軍學生乘小輪懸海軍上將旗駛至肇和艦前偕二人登艦即出手鎗迫脅司砲之人令其發砲攻擊製造局旋又有同黨三十餘人相繼登艦時該艦上級軍官均出赴公　艦内水兵共二百名均被黨人驅閉一室陳等遂據有該艦開始攻局云云現該艦大副聞已逃去 
　　製造局軍士於岸上獲得黨人百餘人現均拘留局内待訊松滬警察三區第一分署在楊家渡拘獲二名混身水淋大約係從肇和　　水面逃者又聞是夜黨人並襲南市電話局竟被佔據　三色旗幟及海陸軍總司令旗未幾製造局派兵十人至局收回 
　　淞滬警察第一區署（附設工巡捐局内）董署長於前日旁晚六時許聞警正在戒備之際突來多人身穿西裝華服不等各持炸彈手鎗等　　奪軍械佔駐局署共擲炸彈三枚内有一枚未炸董警正立督警察開鎗拒敵追逐出外事後　　　郎林手鎗一枝子彈八十粒炸彈片十餘枚檢點警士計共受傷三名一張世熙年二十一歲傷面部一錢春山年二十七歲傷大　一李應章年三十二歲傷右臂已送入南市紅十字分會醫治昨日董署長偕同巡官至該分會親自慰問查驗傷勢均不甚重可無性命之虞 
　　楊護軍使自事起後連夜發電至松江抽調軍隊來此協防昨已紛紛來滬現在製造局會同防守 
　　是役也變起倉猝流彈橫飛商民頗受損失計人民傷亡者（一）大南門外沿城根某紅木作内被流彈擊斃一人（一）製造局外居民被彈擊傷十餘人内有數名已傷重殞命（一）浦東淞滬警察三區一分署後東安貨棧棧使某甲被流彈擊傷（一）又塘橋三區三分署警察被流彈擊傷兩名（一）　市董家渡朱友亭被炸彈擊傷又房屋之損壞者（一）淞滬警察廳（舊上海道署）有流彈兩個落下路傷房屋（一）上海縣公署第一科自　　落下砲彈一枚落處未炸（一）南市南　　同昌紗廠被流彈擊損房屋（一）城内　橋南　　花作自屋頂落下流彈一枚穿頂入屋　傷板壁（一）又　　　　　　　合會會長毛子堅家隔壁被流彈　　　　（一）英界馬立師等處亦有流彈落下 
[特别訪函三]  
　　　日三　　左右海籌巡洋艦由口　　入　江泊於 
南市製造局附近浦　入晚六點一刻時停泊南黃浦之肇和兵艦被黨人脅迫突然開砲向製造局猛擊二下楊護軍使聞警立命駐局步兵第三十八團馬團長及砲兵第四團陳團長等飭令各兵士急備十二磅子彈之快砲還擊被此開砲約一小時聞海籌海琛二巡洋艦均受砲傷昨晨楊護軍使已拍發急電分報中央政府曁軍巡兩使查核 
　　前晚七點鐘十六舖南之淞滬警察第一區警署門首突來十數人潛藏炸彈於袖中佯至該警署前間　乘守崗巡士不備將炸彈三枚猛力抛擲當場炸傷守望崗警張世熙錢春山李應章三人張世熙傷在口上錢李二巡士則傷在　　小　上均無大碍現送南市紅十字分會醫治當時所　炸彈炸裂者二枚一彈未炸棄於關橋之堍該警署因有各巡士開鎗禦　故未被攻進祇炸毁該署門樓及旁　之辦公室牆壁旋於事後拾獲白郎寗手鎗一枝並於昨晨拘獲嫌疑人四名訊無確實供證 
淞滬警察廳附近各要隘均由徐廳長派警防守阻止行人南市大東門内各商舖大半閉市 
　　淞滬警察廳昨晨發出六言示諭一則照錄如下昨晚少數亂徒圖奪浦江兵輪當經軍警擊滅地面安靜如怛軍警聯合巡防力保地方安寗商民切勿驚擾無端遷　紛紛如違立時禁止警察隨地查巡若有造謠惑衆沿途聚集閑人定予拘解嚴辦仰各知悉懍遵 
　　聞所伏肇和兵艦内之黨人已於昨晨渡往浦東向鄉僻小路而去曾由徐警廳長擬定賞格緝獲一名賞銀五十兩昨晨並派偵探馳往浦東查緝均無弋獲内有某探行至唐橋附近突聞手鎗聲甚裂而人跡未見現南市製造局一帶尚覺安靜 
　　淞滬護軍使楊君以製造局爲存儲械重地防範極應周密特日特飭各廠委員傳諭各匠目知照工匠暫停工作一俟事平再行開工一面飭令砲兵第四團團長陳正仁配齊七生五口徑陸砲多尊擇要安置以防黨人潛來攻擊所有望道橋及西栅門兩處暫時阻斷交通並派步兵三十八團各兵士分班荷鎗輪流守望其半邊橋及廣東街各處之商舖則由憲兵營會同淞滬警察分駐所巡官楊永芳勸諭暫行閉市居民不得出外並禁止遷移家室以防在途被匪刧掠滬杭車站則由步兵第十六團王團長調兵一排在附近一帶荷鎗站崗保護行旅現駐滬軍營舊址之砲兵第四團陳團長亦於昨日派令砲兵分班在營　四圍荷鎗防備遇有成羣結隊欲往製造局馬路者即行攔阻以杜奸徒混入 
　　前夜砲聲猛烈之時寓居江邊碼頭之貧民李姓家有小孩一口立在門首突被流彈擊斃小東門内大生弄余豐泰烏木店樓上之牆壁亦被砲彈擊穿一洞幸未傷人又浦東陸家渡洋棧隔壁之某鄉民亦於前晚爲流彈擊傷小腹殞命 
　　淞滬警廳長昨午飭探通知各警區傳諭華法　　之民國路及陸家石橋十六舖橋曁西門方浜橋羊尾橋斜橋等處各崗警入晚九時以後禁阻交通無諭往來一槪阻止 
　　昨日滬南自十六舖至大碼頭一帶各行家店舖大半停止交易迤南至高昌廟等處馬路皆阻斷交通 
　　西門内夢花樓賈姓前日娶覺記碼頭陳姓之女擇於酉時結親其時新娘之轎已在途中一聞砲聲警察即阻止進行送親之人進退兩難遂將新娘送至英租界香粉弄戚串家暫避聞新娘出轎時已　得汗流如雨呆若木鷄云 
[南市訪函一]  
　　前夜先有黨人十餘人乘汽船至肇和兵艦逼令開砲該經不得已先發空砲四響　而陸路各軍團及各兵艦均發砲還擊一面由黨人携帶炸彈手鎗等先至第一區警察署欲將該署佔踞作爲司令部當被門崗警察阻止該黨人即以炸彈五枚向内抛擲並從窗口内轟發手鎗以致毁及該署之大門内牆壁及玻璃窗電燈等件並炸傷門警張士德之面部及李應章之　際又有錢春山被手鎗傷及腿上均無大礙該警等見勢危急立即開放排鎗各黨人乃紛紛逸去繼由董警正將受傷三警察併送紅十字會南市醫院醫治旋在署中拾得炸彈銅壳四枚又未　炸裂之實彈一枚勃郎林手鎗珠銅壳數枚一併檢齊呈送淞滬警察廳存儲該警署後面即係工巡捐局是日適逢星期故自局長以下各司員等均未到局幸免殃及 
　　當砲聲停歇之後製造局各機關人員急携眷屬避往北市一時車馬之聲不絕於道松滬護軍使楊君除面授機宜令陸軍步兵三十八團隊長並第四團砲兵營長等在彼佈置防務外隨即乘車往北市洋務局與滬海道道尹等各官商酌一切一面請北京統率辦事處辦事員薩鎭冰上將到來會商撲滅黨人及防護事宜 
　　是晚六點鐘時先有黨人四名懷帶手鎗至新碼頭中國電話局迫令局長陶菊如交卸職務遂由該黨人以旗幟二面插在門口又將接線人趕逐後由警局派警十餘人至該局查問該黨人始各逸去聞陶局長見黨人突如其無法抵拒措急偕眷屬人等避往北市昨尚未回而辦公人員仍到局照常通線惟由警區派警防護各黨人旣由電話局走出後又至紫霞路電燈廠意圖進内因該廠將鐵門緊閉無由得入 
　　前晚華商各電車因阻斷交通遂各進廠昨晨六時由陸總理親詣道尹公署聲訴情形旋奉周道尹面吿以肇和兵艦軍火艙門已由大副見機鎖閉船身已擊壞而艦上各水手亦多逃逸至天明時所發之砲實由周圍各兵艦開砲還擊現在地方可保安寗此間已派謂查員張樂君至南北商會轉知各商家照常開市營業切勿無故遷避惟至晚上六時提早收市並已　飭警轟防護地方以免土匪勾結　擾等　陸總理回至公司立卽知照各車照常開駛於晚間六時後停止惟車輛槪不進廠暫停於民團路小東門外並聞該公司辦事人　因交通不便暫　小東門西門子電燈樣子間爲專事處 
　　南市各商家於昨日上午十一時以前均未開門後由南商會傳知始照常交易惟至傍晚五時均提早收市茶酒各店雖早上開市至晚亦一律停止 
　　昨晨殷實居戶將箱籠物件搬攜往北者甚多初由警察沿途阻止或將所搬箱籠逐一開看至午後則槪免查阻故至傍晚各路之搬取箱籠包裹逃避往北者尚絡繹於途見者益形恐慌 
　　淞滬警察廳長徐君於昨日午後兩時傳集各區署所警正警佐及警備騎巡等各隊長水巡隊長等到廳面諭令各携帶實彈鎗械防護地方 
　　浦江水巡隊昨用杉板汽船等在浦中南北各處巡察形迹可疑之人並阻止商船不准夜行以免盜匪肆刼 
　　昨日各警區對於地方防務非常嚴厲故自傍晚起即阻止交通凡十六舖及民國路一帶祇准行人北行不准往南 
[南市訪函二]  
　　當砲聲初起之時突有甲乙兩少年闖入南市新碼頭中國電話局内袖出手鎗勒令將總電線割斷不許傳達電話否則以手槍從事局中不得已將總線撤除以致各處電話不通不一刻電話局門口與花衣街口各懸紅白對開旗各一方其旗之白心中並嵌十三點之寳星一個至昨日午前電話局始照常接線通電 
　　地方審檢兩廳長袁林兩君並上海縣沈知事等前晚親率全體長警及司法巡警等分投保護地方監獄並第一看守所等處一面諭令各警勿得遠離全夜在廳署防護昨又按名發給特别證劵以昭愼重淞滬警察廳長徐君除諭飭各區署警正警佐並巡官長警等各按區域妥爲保護外並飭騎巡保安等隊各隊士通宵在城内外分投巡邏如見形跡可疑之人立時拘　各區署訊辦 
　　昨晨南市大小各商號一律閉門停市大小東門内大街各商店亦停止交易惟彩衣街往西至西門大街以及新老北門内各商店均照常交易問有殷實店舖暫時停市城廂内外居民扶老携幼並搬運箱籠物件逃往租界者竟途爲之塞人力車之價驟增數倍　　 
　　昨日淸晨城内外各要道均由巡警阻止交通直至午刻方始放行惟各處廳署並警局附近一帶仍不能自由往來華商電車自前晚至昨午亦斷絕交通大小各學校昨有停課者 
　　前夜商民房屋及官署等處被流彈擊壞不少茲就調查所得者錄下小東門城門口救火會房屋小西門内第二師範附近理髮店屋頂縣橋南雕花作屋面大南門内郭順卿木作屋柱南倉街周姓家高　小九華第一派出所墻邊施家弄沈姓家門窓上海地檢廳第一看守所　垣上海縣公署第二科等處均遭流彈擊損其中　傷男婦不一而足並聞第二　　下流彈一枚約重十四五磅 
　　聞楊護軍使現已率同營團長官督令陸軍將肇和兵輪上叛亂各軍人一併縛住肇和所有軍械亦一律繳出聽候訊辦一面業已電達统率辦事處並海陸軍部以及馮上將軍齊巡按使等請示核　 
　　上海縣知事公署昨出安民示諭一道照錄如下　爲出示曉諭事照得肇和兵艦於昨晚被亂黨迫脅生變已經水陸各軍將亂黨擊散兵艦奪回現在城　各處兵警防範嚴密地方一律安靜誠恐居民人等誤信謠言紛紛遷移自相驚擾合亟出示曉諭俾衆通知務各照常安居營業切切特示 
[閘北訪函]  
　　閘北各區警署前夜一律嚴防惟表面上仍持鎭靜駐防閘北之陸軍三十七團一營營長何道仁亦派軍隊於各要道密防不露聲色故居民安堵如常昨仍照常營業 
　　閘北蒙古路公益路口設有四區一分駐所派駐所已經多年昨晨四句餘鐘有巡警李仁興伍淸德二人在該所前守衛忽有數十人從租界方面蜂擁而來爲首一人手執白旗一面軍號一箇至交界處奪取站崗趙炳連所荷之鎗行經派駐所前開鎗將李仁興擊中要害倒地身死伍淸德腿上亦受擊傷該所休息巡警聞警即開鎗抵敵若輩嗚號仍向租界逸去各長警追趕不及而回巡警趙炳連已不知去向四區一分所警佐李奎光立即報吿淞滬警廳徐廳長親赴該所勘察一週即命備棺收殮候再核奪 
[浦東訪函]  
　　浦東塘橋鎭淞滬第三區三分駐所巡官何炳傑於昨晨六時帶警在境内巡查突聞董家渡口槍聲迭起趕往查看途遇三人一西裝一花緞衣服一短衣正欲整詰衣花緞者即開手槍射來致將巡士劉鈺亭右膀擊傷倒地開鎗者即狂竄逃去經巡士劉子鈺追獲陸菊生一名（即西裝人）迨至渡口則見崗巡王書淸身被數彈流血臥地詢爲前匪擊傷惟將陸提訊則供詞狡展堅不承認又第二駐在所巡長戴鴻恩查獲馮翰章曾紀堂莫振聲三名訊係肇和兵士爲黨人所迫投水逃出等語以上三名現均分别收押候解廳訊核 
　　又塘橋三分駐所警佐錢少安詳報徐警廳長云爲詳解事竊於今晨獲辦各匪并巡警受傷各信業經詳報在案詎至上午時餘突來黨匪數十餘名由分所後蜂擁攀窗登屋圖奪槍械守衛曁預備各長警瞥見即向天鳴鎗示嚇該匪等仍然進攻不得不開槍對敵以圖自衛始見敵逃當場抓獲一匪槍傷三匪内有一匪傷重移時斃命警佐即預訊股上受傷之匪葉大秀足上受傷之匪王大洪未受傷之匪劉元洪同供在肇和兵艦充當兵士因昨夜攻製造局未勝潰逃各等語並在葉大秀身畔檢出十元鈔票並　金收　各一紙因時倉猝即將該匪並票各一紙帶同長警解送鈞廳訊辦並將前情面禀廳長奉示請地方檢廳相驗斃匪遵即照辦外所有當時黨匪攻局拿獲匪黨情形理合具文詳請廳長察核嚴辦以昭炯戒 
[公共租界訪函]  
 
 
 

Page 11

 
 
　　高昌廟一帶居民前晚突聞開砲即紛紛扶老携幼逃至租界暫避現雖平靜警局已出安民吿示避難人民因驚魂未定尚未盡返 
　　英美總巡麥高雲君前夜自聞警信即飭幹探馳往南市政警各機關探訪消息並通諭各捕房捕頭立　通班中西探捕及萬國團練兵荷鎗實彈分往邊界各要隘防守故租界秩序毫無驚動 
　　前夜有流彈四枚飛入公共租界一彈墜於靜安寺路一百零二號門牌别克登西飯店内擊破玻璃窻一彈飛入孟納拉路十二號屋内牆壁被擊一孔一彈墜入同路三百號門牌適該居婦某氏倚窗觀望擊中手背致受微傷一彈飛入南成都路一百八十一號門牌擊壞過街樓牆壁昨晨即由新閘捕房捕頭諭飭通班中西包探分往調查明白所有墜於别克登西飯店之一彈已由該店洋東持赴該管領事署請爲察核其餘三彈亦經中西包探携至捕房以便呈請麥總巡察看 
　　虹口匯四捕房捕頭以該捕房轄境與滬寗車站毗連且接近華界雖事已平靜際此人心惶惑防範宜嚴故於昨晨傳諭通班中西探捕不得擅離職守並選派包探四名協往火車站邊界巡邏以保治安 
　　前日星期駐泊浦江之美國軍艦各兵士循例放假登岸遊息至晚七時許南市製造局方面忽有砲聲該艦長立傳命令將各兵士召回以備緩急美界商團亦出隊至各處橋梁防守天明方始撤回 
[法租界訪函]  
　　法捕房曾於前晚用電話向華界各機關詢問情形因電話不通未明眞相直至昨晨電話始通又向華界各機關詳詢原委旋接回話均言兵船上有少數壞人鬧事沒甚大事究竟如何起釁並不言明故捕房中亦未有確實信息 
　　法捕房石總巡以自十六舖沿民國路至西門斜橋等處均與華界毗連深恐有人竄入擾害租界治安除飭中西探捕及越捕在華法交界各要隘持鎗防堵外並於前晚與昨晨將西門之方浜橋小東門之十六舖暫斷交通所有往來十六舖斜橋等處之電車昨晨亦暫停駛至下午方始開行 
　　石總巡又以滬南居民均扶老携幼並帶衣飾什物避入租界有投旅館住宿者有在途畔暫憇者恐有匪徒混跡其中乘隙攫物故另派探捕若干名在避難人經過之處妥爲巡緝以資保護 
　　石總巡曾於前晚親自出外督率各捕頭巡察至天明始回寫字間辦公當夜半時在新租界地方查見形跡可疑者四人後又在老租界内拘獲一人解入捕房抄查若輩身畔均藏手槍並炸彈一枚經石君略詰之下諭飭一併管押聽候盤問口供再行核辦　　法租界吉祥街臨平里四號門牌姜寳昌住宅内於前晚八點時有一流彈飛來將屋上之荷葉山牆擊倒彈落屋頂又擊損椽子四根幸有天花板阻隔未曾落在屋内故未傷人姜即報吿捕房捕頭飭探李三南前往查看後將彈携回捕房禀明捕頭核辦 
[商務訪函]  
　　南北市各匯劃莊執事昨晨在　業會館開臨時會議停止進出莊票至十一時總商會得周道尹確實消息謂肇和生變事已解决終了請各商界照常營業云云總商會立發傳單通吿各錢莊及各大商店故下午北市錢莊仍照常進出 
　　昨日南市油荳餅業各行號均停止營業日前所到之沙船二十餘艘裝有豆油生油六千餘件均於下午移泊陸家嘴浦江暫避兇鋒黃豆由太古公司之安慶輪船從漢口裝來二千一百包亦未開價 
[路透社報吿]  
　　路透代表今晨偕交涉使外交科長陳震東君及公共租界麥總巡同赴製造局沿途有北兵梭巡甚嚴旣抵製造局由楊小川君出見述及昨夜事變如下 
昨晚有一小輪懸海軍上將旗號駛抵肇和兵輪之側輪中四十人即登該艦各携手槍炸彈皆藏於手帕中者乃脅逼兵士叛變違者即加槍斃於是乃命該艦炮轟製造局及其他各艦諸艦所泊之次序如下南琛距租界最近次海琛次肇和適在製造局對面次通濟次應瑞諸艦曾回擊肇和但製造局官員恐殃及租界並未發砲當時局内極爲鎭靜衆皆各盡職守楊君極讚總參謀周君（譯音）督率得宜及第三十八連兵士之忠勇勤奮當時猛轟約一小時之久夜半二時及拂曉時砲聲復作應瑞艦曾擊中肇和艦之後瞭望臺因而起火亂黨即紛亂乘小輪逃至浦東登岸不知去向並挾軍官黃某爲質是晚薩上將適舉行宴會故各艦上級軍官皆在岸上下級軍官則被禁艙内當時當道處置肇和大費周折蓋恐該艦見事失敗轟擊外國租界以洩忿也幸某軍官鼓勇將六寸四寸口徑砲彈庫之鑰匙投入江中故亂黨不能施用重砲否則製造局及租界恐將不免大受損失矣路透電社代表曾游閱製造局及船塢一周見諸均安靜肇和已拖入船塢修理兵艦發砲之際有黨人一隊由杭州鐵路方面爲牽制運動開來福槍片刻製造局守兵毅然不爲所動遂敗其謀楊小川君終夜未睡與楊鎭守使及李司令互通消息楊君面有喜色且深信事已大定且稱謝麥總巡力助製造局當道恢復治安（下略） 
[摘譯西報]  
　　六日文匯報云中國排袁黨及反對帝制黨昨夜在上海舉事而使全境居民爲之驚惶不寗自十一月十日鄭汝成將軍在租界遇害後凡熟稔中國時務者皆知此事必有餘波詎意竟於昨夜實現但至今日大局已定排袁黨之命宫尚未至佳境也租界黨人甚多而昨夜之舉當道於事前毫無聞覺秘密若是誠非易易亦可見主謀者之决心也 
查當夜浦江共泊有中國兵輪六艘應瑞及海琛泊於龍華附近江中之上海方面離公共租界最遠肇和泊於製造局附近離租界約半英里或一英里四分之三江貞則距租界更近肇和江貞二艦均泊浦東方面四艦中以肇和爲最新最佳乃兩年前在英國造成駛抵遠東者其姊妹艦應瑞號近赴北方至前星期末日始回抵上　肇和乃排水量二千七百五十噸之巡洋艦長三百三十尺一九一一年下水次年吿成裝六寸口徑砲二尊四寸口徑砲四尊三寸口徑砲二尊發三磅重彈之砲六尊輕砲兩尊共載三百三十人海　江貞二艦均已窳舊故當夜黨人特擇最佳之肇和而舉事也餘二艘則爲小兵艦一名福安一爲小魚雷艇 
肇和初向應瑞及海琛發砲所用之炮乃三寸口徑者應瑞海琛即回砲擊之海琛雖係舊艦亦裝有六寸口徑之炮且有一砲較肇和所有者爲大當時發砲方響頗亂故有砲彈若干落於租界中至由何艦發出無從得知聞落入租界之炮彈共有五枚就其擊中之地觀之似特爲同一目的所發出者今舉其地點如下一落靜安寺路别克登飯店一落靜安寺路一百五十九號一落威海衛路一落霞飛路但五彈均未釀何損失云 
楊晟幕中之羅定傑少佐曾述及當夜事變情形云星期日下午五時製造局接有消息謂黨人圖即攻局共約二千人後乃知無若是之多晚間六時海軍司令李鼎新之副官茅君報吿肇和艦上之水兵叛者六十人脅逼餘人附和時李適不在局中楊晟聞報即命軍官一員率兵五十人乘小輪登肇和艦拘捕黨人小輪甫啟椗而肇和之炮已發作矣海琛即回砲擊之旋恐危及租界故即停砲繼由製造局發砲轟擊肇和星期一日上午五時左右叛兵乘小艇逃逸且挾軍官黃某同行黃之存亡現尚未知五時之後楊晟偕薩鎭冰李鼎新同登肇和查閱損失且拘獲多人六日下午得確實消息軍艦交轟時所發之炮似多命中肇和號當晨間查閱時浸水頗甚即儘速靠近碼頭以免下沉拒敵肇和之艦發砲頗有準力一彈中其瞭望臺一彈中其水線尚有二彈亦釀重損聞肇和死四人他艦亦死四人傷九人海軍司令李鼎新下令浦江自董家渡船塢起至製造局上端止於下午四時至　晨七時之間禁止船隻來往 
　　六日字林報云昨晚六點半鐘有小汽輪載黨人約二十名由公共租界方面上駛至肇和巡洋艦（排水量二千七百五十噸裝六寸口徑砲兩尊四寸口徑砲四尊三寸口徑砲二尊發一磅重彈之砲兩尊共載三百三十人）之側據可恃消息艦中水兵登時叛變惟軍官則未附和該艦乃即向製造局發砲頗無規則致有彈數枚落於法租界及公共租界至少中洋房二所半小時後始停砲（譯者按此節與昨日本館所得某西人消息相問）晚間七時甫過靜安寺路别克登飯店有砲彈一枚穿壁而過落於地上有中國侍者八人　在備食險爲殃及後覓得尖段觀之知係海軍砲所用擊鑽板之堅鋼彈也尚有他彈落於孟納拉路與重慶路相近處損及華人住宅聞諸彈均由捕房檢存法租界薩坡賽路西人維斯納君之住宅亦有一彈掠臥室而過落於法文學校庭内 
[道署來函]  
　　滬海道尹公署來函云逕啓者頃接漢口商界公電内稱漢口聞昨夕上海亂黨暴動登時撲滅人心大快市面亦極安謐請宣布等語相應函　貴報餲館即希登布爲荷 
[寶康里之兇劇]  
　　詹大悲住居法新租界霞飛路寳康里内前日有人持手鎗敲門欲行暗殺適詹不在家中由其家中人某甲出外開門遽被擊中五鎗行兇人當即逸去事後投報捕房飭送醫院醫治聞傷非要害可保無性命之憂一面由捕頭諭飭各探捕嚴緝兇手到案訊辦 
[緝獲殺人越貨之匪徒]  
匪徒張金甫陳阿三曾於本年正月二十五號夜在滬城紫金路糾黨持械夥刦六十九號門牌陳姓家金飾並擊斃事主陳陸氏逃匿公共租界松江路某木作内茲經淞滬警察廳長偵悉於前日午後派探王愼卿等帶同線人施華海持文投請新閘捕房協同華探目陳雲忠等前往將張陳兩匪拘獲當經捕頭略詰一過押候解送公共公廨預審再核 
　今日因登載肇和事多佔篇幅尚有其他新聞不及排出 
雜評二 
[餘波（訥）]  
　　某西報謂鄭鎭守使被刺後早料其必有餘波吾則謂餘波之激盪不料如是其甚也據報昨日之役不特肇和兵艦有事即陸上亦圖有所舉動然則所謂餘波者不僅　波而已滬人經此一波驚恐已不小尚未知一波之後不再有餘波否耶 
 
 
 

Page 12

 
 
   
 
 

Page 13

 
 
第四張 
中華民國四年西曆一千九百十五年十二月七號星期二舊曆乙卯十一月初一日共五張 
[常年補品燕窩珍珠牛髓粉]  
小兒常服最易肥大婦女常服調經止帶中年常服精神百倍衰老常服延年却病厚生公司新法秘製燕窩珍珠牛髓粉力大效速靈驗無比特運來申俾人一試其奇牛爲歐美人士每食必需之品故體質倍形强壯其有保　於後天明矣况牛髓乃牛身精力蘊結而成其功力之大可知然製不得法每有若難下咽之弊此本公司新法秘製之牛髓粉所以奇妙入神也本公司於一千八百六十九年考得一種牛髓粉乃補劑中最爲有益之品爰不惜工本精益求精在火奴魯魯島設立總廠另闢牧牛場專蓄服壯童牛以機器取其骨髓以化學提其精華更加官燕珍珠别直參並請般補腦氣益精血滋陰扶陽化痰理濕消積開胃等王道正藥鍊之又鍊始成此淸潔純粹之粉不但臊氣全無且甘美異常無異玉液瓊漿歷蒙名醫博士體驗性度與中華仕庶體氣相宜補而不燥滋而不滯潤而不滑常年皆宜餌食用能補身却病名馳天下南洋各埠華人專以此粉治虚癆内傷之症每年獲愈者數以千計歲銷百餘萬打若非確有實效曷克至此此固彰彰在人耳目無庸細述者也凡先足不足後天失調衰老氣血兩虧遍體酸痛四肢乏力夜夢滑遺吃烟人面黃肌瘦咳嗽痰多婦女赤白帶下經期腹痛胎前產後各症小孩身弱多病不肯長大一切虚損癆傷等症靡不奏效如神雖虚不受補服藥生厭之人試服數日立見髓充精滿疾去病消面目光潤肌膚豐盈補腦氣週身强健壯筋骨步履若飛久服百病不侵有延年廣嗣之妙誠可謂地球第一等補品矣今因信服日衆特派經理人由本公司火船裝運髓粉數百打來申分銷自願虧本以期共登壽域裝潢華麗官禮更宜凡服他種補劑不靈者不妨請求一試便知此粉功用果有異乎尋常之處幸勿交臂失之每盒一元每打十二盒十元分售處上海河南路七號南洋厚生公司啓 
[交通銀行廣告]  
本銀行設立於前淸光緒年間迄今已屆十年額定資本金庫平銀一千萬兩國内設有分行七十餘處國外設有分行二處此外男有代理兌換機關二千餘處凡商業銀行所有之業務如電匯信匯票匯買賣生金生銀往來定期存欵抵押放欵代收票據欵項保存貴重物件代售私家債票諸種營業本行無不具備並奉　政府特許享有代理金庫發行鈔票代募公債之特權所有與各界來往手續俱係按照吾國社會習慣異常通融敏捷收取匯兌等費尤爲公道無論通商大埠僻地遐陬凡本行已有分行或代理機關者均可匯兌是以設立以來疊蒙　政府獎勵社會推許所發鈔票凖備充足兌換便利凡公欵出入完糧納稅發俸放餉商場交易以及應付輪路郵電各費一律通用尤爲本行之特色茲將本行總分行地點開列如左　總行　北京分行京兆區域北京通縣直隸省天津保定海甸唐山順德勝芳馬廠灣縣山東省濟南德州棗莊濟寗烟台龍口河南省開封洛陽周家品漯河信陽鄭縣焦作道口彰德新鄉歸德南陽禹州山西省石家莊豐鎭大同陽高江蘇省上海揚州浦口無錫徐州蚌埠淸江浦鎭江蘇州板浦江西省九江浙江省杭州寗波湖北省漢口宜昌沙市湖南省長沙湘潭寶慶益陽衡州常德四川省重慶安徽省蕪湖安慶宣城合肥運漕毫州廣東省廣州東三省營口奉天長春吉林鐵嶺孫家台遼陽哈爾濱遼源掬鹿錦縣特别區城熱河歸化張家口即察哈爾赤峯新集海外香港新加坡 
[第一良方立服立止婦女白帶丸]  
上海鍊雲藥房●專製婦女赤白帶下靈藥●蓋世第一奇方服有旺血强身之妙●屢試屢騐●調經止帶●世無其匹靈效之藥 
專治婦人氣血兩虧白帶不止或則經水不調臨時腹痛或子宮寒冷血崩淋漓以致赤白帶下終年休面黃肌瘦廢寢忘餐帶之久流而碍衝任何能約制經血由此元氣愈虚則經愈不調白帶更然難奏何能生育尙有關乎生命之憂本藥房有鑒於此煞費苦辛覓得百試百騐第一良方善治婦女赤白好下一經治服竟能止帶調經活血煖宮調和衝任之血平定肝鬱之氣凡有一切疾病服之當能應手帶效治愈之人已千萬計一無缺陷首推止帶調經蓋世靈藥輕者一盒告愈永無復患不效還洋以昭不重○每料洋四元半料洋二元小盒一元外埠郵購原局回件○上海三馬路大舞台對面鍊雲藥房愼 
[德國柏林大學醫學博士江逢治新自德國帶回治療梅毒良藥六百零六]  
本醫士統治男婦内外科產科小兒科眼耳喉鼻皮膚花柳各科及一切疑難重症而於外科產科花柳科尤爲專長至治療梅毒良藥首推六百零六早爲全球公認本醫士今秋由德歸國不惜艱辛帶有大宗良藥來滬用德國最新良法開始注射見效神速毫無痛苦誠滬上醫界所罕有者醫例門診二元出診六元貧病不在此便拔早逾時加倍大小割症及德國最新最良注射法曁各種手術另議診時上午十時半至十二時下午一時半至四時其餘出診診所上海北京路角四川路一百十七號電話二百七十號 
P [ >上海南市英美大藥房廬真照相樓十月念玖日大開張特贈品物劵二十天 
本藥房及照相樓爲振興華界市面利便　各界諸君士女之採辦起見特擇於南市十六舖内裡馬路七十四號開設門面藥房則專運各國著名藥品經理敦榮氏秘製消痰止咳半夏精監製各種靈驗藥水藥油藥酒藥膠以及化粧品等定方之適宜配合之精細功效之靈驗裝璜之考究定荷　各界歡迎照相樓則特請名家攝相用料之考究期限之迅速背景之雅緻擺設之精美色色完善如蒙　各界惠顧無不格外優待茲因新張之期在（十月二十九日起至十一月十九日止（二十天内凡購本藥房藥品等類滿洋一元者特贈品物劵一紙劵劵有物當面開標註有何物照劵贈品金銀首飾鐘表等類以及各種貴重應用等品優待減價拍照劵名目繁多不及細載多則類推惟照相用品批發記賬不在此例凡　惠顧拍二寸三寸四寸照一張者當贈香粉紙一本五寸六寸者贈花露水一瓶八寸十寸者贈雪花一瓶十二寸者贈香水一瓶如　惠顧放大照滿洋三元者當贈香皂一盒多則類推惟持有優待減價劵不在此例區區贈品以副　惠顧各界之雅意還望早臨享此優待之特别利益也是爲至盼上海南市十六舖内裡街英美大藥房廬眞照相樓同啓 
[萬國九洲第一靈驗耳聾聖品]  
京都天寳齋○謹告同胞○耳聾痼疾○我有神劑○服此立聰○奇驗神藥○包可斷根○另有立止心胃氣痛散服下立刻止痛每瓶一元凡患耳聾一症皆因腎水虚損相火上炎或因鬱火傷肝以致耳鳴耳脹耳熱耳痛等症本齋家藏良藥屢蒙官商試驗故敢出面問世非徒漁利已也善治男女老幼久年初起一經服此丸二三盒立覺血氣調和呼吸靈捷補眞陰生精液退浮火除邪熱雖十年廿年舊症服丸一料竟獲奇功雖極重久年老聾服此丸二料無不轉聾復聰眞乃惟一聖品每盒一元每料六盒洋五元若有虚言欺人罪我惟天以昭信實如兩耳挖傷再吹八寳吹耳散無不立愈每瓶七角○舖設上海二馬路西鼎新里内京都天寳齋啓 
[英商興利洋行遷移廣告]  
本行向在五馬路今遷移四川路三十九號三層樓　貴客光顧請移玉該處接洽可也 
[京都樂家逹仁堂老藥舖]  
我京師同仁堂自前淸康熙年開設迄今近三百載虔修各種丸散膏丹選料不惜重價必求其精泡製不憚煩難必合乎法是以服食之效應如響中外馳名歷久愈著比來南中往購者纷至沓來大有應接不暇之勢逹仁感當時相需之殷不敢株守一隅以上海漢口爲南北交通之所茲特不憚煩勞先後設肆藉慰惠顧諸君子嚮望之忱但同仁堂素有不設分號之戒以各埠凡用同仁二字者均係冒名漁利曾在京都禀明有案逹仁此次設肆若仍用同仁字似與假冒者無分異同所以專用个人名義以免混淆至本堂一切修合之法皆依家傳秘製與衆實有不同且不徒事外貌装璜望之似不甚寳貴服之實效驗如神與我京師同仁堂絲毫無異素知同仁堂良藥　諸君子其監察之　京都逹仁堂藥舖經理人樂逹仁啓各埠函購由郵局兌洋寄至上海英大馬路南首抛球場一百廿九號　漢口黃陂街瞿家巷口外路北　天津設於估衣街西口内路南立即郵寄不誤 
[壹千元之機會]  
本社爲已故熱心大家曾公少卿苦心創辦專爲輔助國家烟禁進行起見由純良氏醫學士擔任製藥悉心研求始成藥丸一種名曰新華補身丸取其刷新中華之意屢經試驗功效神速服之不覺困苦能將腸胃烟漬一掃而空不但烟癮斷絕可使食量增多面容紅潤有補身健體之實效照常作事反比吃烟時精神活潑不論男女老幼有病無病均能藥到癮斷百病盡失誠救世之奇藥也此丸曾經民政部立案衛生科化驗認爲有益人體之良劑並由前江督張給示保護内地各屬特准發賣當此烟禁限迫有志戒烟者幸勿自誤刻承僑商夏祖望君補助本社藥資洋一千元囑爲减價發賣以利黑籍夏君對於鴉片深惡痛疾早年南洋各處僑衆吃烟盛行困苦流離每爲西人所賤視夏君惻然憫之慷慨解囊購運新華補身丸按人分送服後效驗大著不到二年全埠僑衆盡行戒絕無一吃食皆感夏君拯救之德新華補身丸良藥再造之功足徵此丸有挽回造化之能力逈非他種尋常藥品可比前月夏君回國考察實業見祖國烟毒未淸陡起熱腸慨以英洋一千元委託製藥减折賤售本社旣荷補助敢不盡力進行務達吾華烟患全境肅淸以副夏君拯拔同胞之盛意深望有癮諸同胞速來購此廉價良藥堅决心志出苦海而登覺岸須知鴉片爲弱種病族之毒物已經世界萬國公禁再過二年不許進口絕跡中國此時欲戒未免不及勸君早自省悟是爲至急機會錯過後悔莫及　新華補身丸定價大盒每盒大洋一元二角小盒每盒大洋三角半現减七折大盒計實洋每盒八角四分小盒計實洋每盒二角五分此丸特託四馬路老仁濟藥房經售如欲購買或外埠由郵滙欵購買均可當班郵局保險寄奉内地各省俱可由郵寄遞通行無阻詳細服法載明仿單寄費另加郵票作九五計洋上海四馬路畫錦里對面萃秀里三百十四號老仁濟林記老藥房通告 
[竒藥尅煙]  
戒烟雪垢丹係南洋爪哇疾毒社諸名醫所發明行銷以來成效卓著服之斷癮之人日以千計茲特廣告同胞凡有嗜好未除者自當速購服雪垢丹庶免精神上之痛苦也爰將此丹能力列下（一）雪垢丹能戒數十年老癮服後精神暢足比吸烟時尤覺淸快毫無减食委頓之弊（一）此丹曾呈江蘇全省巡警總局醫官化驗確無一切毒質認爲戒烟最王道最靈妙之藥（一）此丹内含一種補精效力非中外舊藥所有凡遺精𣂪喪一切因虚因病上癮者俱能癮病同除（一）此丹服五日癮漬漸化不吐不瀉最速者十二天斷癮（一）此丹一瓶功能戒斷老癮一錢五分（一）此丹之奇不論寒熱體質各藥戒之不斷者雪垢丹服後無不如願以償永無反復再癮之虞價目每瓶大洋一元○並附安睡藥耑治通宵不寐心煩躁亂服之神效價洋樣袋大元三角○每袋二角上海老垃圾橋南首洪德里南洋夏新公司 
[上海四明銀行廣告]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三厘計息定期三個月四厘六個月五厘一年六厘存洋活期三厘計息定期六個月四厘一年五厘兼營各業商號往來逐日收解無不克已儲蓄櫃存洋活期三厘計息定期六個月五厘一年六厘二年七厘其餘滙兌各欵格外公道　賜顧者請至本行面議可也 
[患心肺病者鑒]  
鄙人患心肺病症已逾兩載近又家運顚倒煩惱日重病勢日增更兼營業勞碌調養失宜故常覺心痛肺痛氣逆上冲胸膈飽脹痰滯中州甚致咯血辛苦非常徧求各醫均無效驗幸得友人介紹往求抛球場二馬路唐拾義大醫生醫治果然藥到回春不特宿疾盡除且能精神倍爽食量加增愧無可報特刋於報以頌之三馬路利盛外國首飾店蔡烈南恭頌 
[西醫李達夫]  
先生早歲畢業於蘇州博習醫院曾遊上海天津北京等處歷任商學軍界醫務有年精諸内外眼科等施治不苟體察入微非富於實騐者不能望其項背又善除烟癮限日奏功不覺其苦或喜包戒亦無不可設診於上海棋盤街南洋大藥房體例）門診一元號金一角上午十時至三時（出診）五元下午四時後急症隨到不拘時刻　鮑咸亨　陳芷谷　陳季生　同啓 
[善治耳聾]  
彭壽堂藥房正眞第一家始得異法即愈耳聾丸立服立愈假冒甚多購者宜愼順氣化痰止咳丸每大瓶一元小瓶二角半 
凡患耳聾皆因腎水下虧相火上炎或鬱火傷肝以致耻聾目昏視聽不靈皆因陰虧陽潛而其病原尤在氣虧血脉不能流通呼吸不能靈動氣逆則虚火向上故有耳鳴耳脹耳聾耳病言語不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽除退虚熱重者三大盒斷根輕者一大盒全愈妙在氣爽神淸身强體健永無復發之患眞乃天下治耳聾之第一奇藥也虚言欺人罪我惟天每大盒四元中盒二元小盒一元雙料加倍功效更速如兩耳受傷耳挖常流濃水另搽珠黃吹耳散即愈每瓶洋五角雙料一元舖設上海抛球場南首河南路七號洋房彭壽堂交易近多冒名仿售幸勿受愚外埠託辦必須由郵局另函通知爲禱代買各種古畫請先賜閱爲盼 
[漢口洋街電灯公司華東台鑑]  
謹啓者本公司第五期餘利一項今已屆期給發請各股東從速至本公司領取爲盼經理戴維思啓 
[辛亥年附粤路官股諸君注意]  
粤路股東前有將一二期股收條附入官股經郵傳部發給回照存據現定期十月念六日開始發還以便由原股東自交三期股銀希即於本年内持原發執照赴廣州黃沙粤路公司換回收條可也交通部啓 
[嚴大生藥號䖍修百補闗大全鹿丸]  
謹擇陰歷十月初六日天醫良辰誠宰 
本號向設在上海南市大關橋南首老馬路中市運售各省道地正藥精製飲片虔修丸散膏丹杜煎虎鹿龜驢諸品仙膠四時花露各種藥酒各項蠟丸以及香料細藥批發有年四遠馳名貨眞價實童叟無欺承蒙　賜顧請認明本號招牌不悞 
[戒烟塊塊淡糖增價緣由]  
吃烟人一天緊一天戒脫的一天好一天吃此糖一塊淡一塊無論新癮老癮將烟館丢脫吃烟一錢者食糖五塊共分元亨利貞四種半月後一換兩月斷癮可稱王道第一靈妙無比乃中國老虎牙粉廠主人張晋卿所發明竟有二年服此而戒絕者指不勝屈消路之暢已臻極點實因邇來烟土昻貴如照原價發售不敷保本不得不於十一月初五日起酌加價目每包五塊改作四塊仍售小洋一角每盒四十八塊大洋一元事出無奈還祈賜顧者亮之上海四馬路晋戴春林香粉老號發行 
[内務部註册交通部批准]  
通飭各電局一律收發親民電報彙編 
内務部批　據印有模禀送親民電報彙編樣本曁註册費一併送部請予註册等情核與著作權律第三條相符應准註册給照執照并發　交通部批　查電信條例無論何種電本或由自己編用秘詞隱語平時均不禁止傳達但地名人名均須用明顯電碼並照密電收費現在中外所用此類電本非止一種該商所編親民電報彙編平時自可一律收發除飭各局照章辦理外仰即遵照 
是編爲便利交通之唯一利器所輯成語切於寔用不徒省費且可省時業蒙　内務部註册給照交通部批准通飭各電局一律收發各省將軍巡按使嘉獎備用在案而各界之購用者亦莫不交口贊譽全書裝潢美麗價目克已 
[價目表]  
本編每部洋十五元現售八折郵費外加皮脊加實洋一元正厚紙加實洋一元半金邊加實洋五角正簡易電報表洋一元起草簿價洋二角半　 
發行所 
各省商務印書館各省商會上海南京路Ｐ字九十九號親民電報編輯社 
[强壯全體經騐原料]  
彭壽堂藥房秘製參茸芝术海狗腎如意丸專治諸虚百損五勞七傷等症立見奇功 
今天下補劑多矣怪涎離奇不可究詰惟此丸乃本堂獨創良方純採山海生物腦髓及各種强身壯體補料用特别新法泡製以化學提其精液煉成合天下滋補各藥均無如此之奇妙者故力大效速每次只服少許足抵無數補品用以補益全體其功可思議雖極虚極弱之人試服數旬頓覺精神充足變爲勇健强壯之鐵漢若少年服之則血液愈充五臟百脈永無積弱之患五十年來治愈虚損各症不可勝數如不見信一試方知不謬耳如人用心過度每患血不藏肝虚火上炎自汗盜汗骨蒸潮熱心煩頭眩鳴目花等症服之諸症漸除永無後患又治男婦年老乏嗣伯道興嗟或腎氣虧損或命門火衰將此丸依法服後立覺神完氣足自有廣嗣益壽之妙又治容顏憔悴肌膚燥裂癱麻木步履艱難一切血症服之則氣血充盈自然疾去身强更有最明之確証如本枯血竭老年白髮之人連服一月則血液充足鬚髮漸變黑色其奇效有如此者蓋此丸專增人身之氣血以培補腦氣筋絡而滋養五藏六腑腦筋臟腑健旺故能延十載年壽除百病根株久服冬不畏寒夏不怕熱直有返老還童之功屢試屢騐誠不世出之第一補劑也每雙料大瓶四元小瓶二元每料二十瓶七十二元小瓶三十六元單料减半上海河南路七號彭壽堂藥房啓 
 
 

Page 14

 
 
自由談 
游戲文章 
[行路難] [  東埜]  
　　噫嚱吁脚直腰彎行路之難難於上靑天中華民國四年十有一月之二日上海黃包車夫忽然罷市哉洋場十里路四達其平如砥直如阡公館馬路一直羅家灣南京路口接連黃浦灘相距不可尋丈計乃無一輛黃包車子盤旋馳聘於其間東家老子足縮縮西家新婦貼地小金蓮出門苦無車子坐髀肉生在兩臀邊王孫俯伏路隅泣兩足重繭生瘡斑咨爾黃包車夫惡作劇害人自害因果相牽連爾爲敗家子蹩脚大少億當年爾爲江北老一顆頭顱扛兩肩爾有黃臉婆艒艒船上眠鎭日牛衣相對泣誰人替爾養活焉欲爾跳老蟲爾欲吞烏烟阮囊羞澀進款絕那能走進花烟間途人不過苦兩足爾乃一身一家受害當其先爲人作嫁計亦拙爾看電車馬車乘客多難言鈴聲丁丁如聞仙樂奏馬蹄得得爭先鞭還有磨托車子竸把風頭出屁股眼裏放出一縷靑藍烟世事不平類如此富者安樂貧堪憐誰　禍首誰作俑今我投筆恣長嘆雄鷄一聲天下白明日街頭巷尾黃包車子纍萬而盈千出爾反爾君勿晒人有恒產心乃堅是輩褲子襠裏只有兩條腿靠他挑柴糴米買油鹽安能鎭日坐長嘯餐風吸露如神仙與其聚衆罷市爭閒氣不如兜兜圈子博取幾枚血汗之金錢闔家老小都養活一般乘客皆開顏噫嚱吁行路之難難於上靑天還不如貧民生計之艱難當局能知此意鮮（讀作平聲） 
譯叢 
[聖城遊記（英國希波斯冬著續上月三十日）] [  甦]  
派來司丁人之耕種悉守二千年前舊法犂田用牛有時用一牛與一駱駝合挽然從無牛與驢合挽者蓋守聖經遺訓牛驢事挽謂爲大背敎旨也農人耕種之時先播穀田中後犂其上如土極堅或多石子者則有人隨犁之後從事開鬆至收穫之時則用人工拔之而起此時貧苦之家無粒穀收穫者例得隨工人之後拾遺棄稻穗收穫之後乃鋪廣場之上厚可三四尺用牛七八頭列成一行踐踏其上穀乃粒粒落下工始竣云 
派來司丁日用之水則用羊皮製成之囊載運海勃倫爲派來司丁最古之城囊之大製造廠悉在此城故海勃倫實可謂爲東方水瓶之出產地出貨日以千計廠之門前列囊數百任人擇購每囊打鼓氣購人乃取其不洩氣者而購之所用羊皮全從阿拉伯用駱駝運至海勃倫之廠家購而製爲水囊製造之手續實甚繁瑣而革工尤費工夫一小方之羊皮往往費去一星期之時日始得拿製革囊之用云 
耶路撒冷至約立哥之一段路程可謂派來司了之最有趣味者地勢傾斜先經約地亞約地亞爲一片荒郊人烟稀少僻靜無倫至於約立哥則尤　趣味蓋世界風俗之奇殊始無過於約立哥者約立哥爲平原無山其中所有房屋建築至簡陋汚穢不堪幢幢往來者多爲積垢滿身之孩提而有衙署一新式旅館一建築其中夏季燥熱不堪而土甚膏腴土人每稱爲近世之約立哥意蓋經一度之改良矣約立哥交通已稱便捷故阿拉伯之培度英人（阿拉伯商人之類）之至約立哥者至夥與約立哥土人互相往來今約立哥土人遂亦改爲阿拉伯之裝束約立哥又爲女巫之出產地一般女巫之勢力絕大約立哥無法律女巫之言即法律土人無不唯命是聽凡土人先產罹疾以至牛羊罹疾歲荒等事事無鉅細無不請求女巫女巫祇須得相當之報酬即能與其驅除魔鬼之方法記者敢有一言爲讀者吿者蓋吾歐人士往約立哥者女巫恒不歡迎也 
旅客凡至約立哥可見所謂駱駝隊焉駱駝數十列爲一行背上負麥自毛伯平原而來駱駝之前爲一小驢頸項懸以響鈴爲駱駝嚮導駱駝行時至緩步步可數然至齊從無參差直類軍隊而其速率又極凖每一小時行三英里不爽毫釐有人嘗用時計核之雖行一日其速率未嘗改易而擔負重量雖五六百磅亦綽乎有餘亦約立哥奇景也 
記者不嘗言派來司丁之特色純爲數千年前之古風乎然不妨進一層言之即派來司丁一村有一村之特色一鎭有一鎭之特色不相混淆即如約茀爲派來司丁之門戶所產橘蜜酒三種爲全世界所著名曩者耶烏華嘗謂約茀遍地爲牛奶與蜂蜜所灌漑今記者如易爲酒蜜所灌漑則良確也派來司丁實爲天然產蜜之區蓋亞歐非三大洲所產之花卉實會萃於派來司丁一處也去今未久曾有兄弟二人創釀蜜廠於約茀其法至良蓋一年之中至有八月足能供給蜜蜂釀蜜之原料其法先置蜂王居低原俟花盡後移至較高之處花盡後再移至較高之處供給蜂王之花遂源源不絕復用新法提煉故一歲之中每百蜂王即能釀出六噸之蜜較之澳洲美洲最高產額之數實過三倍 
詩選 
[王夫人輓歌] [  吳絳珠女史]  
　　秋風颯颯秋露飄凉些秋河耿耿寳婺潛光些嗚呼賢母逝適將仙鄉些（一解）仙鄉何在在東方些東方靑道有扶桑些波濤之窟處不可以久長些魂兮歸來靑鳳翔些嗚呼賢母逝將適仙鄉些（二解）仙鄉何在在南方些南方赤道有越裳些火燄之山處不可以久長些魂兮歸來赤鸞翔些嗚呼賢母逝將適仙鄉些（三解）仙鄉何在在西方些西方白道有婼羌些星宿之海處不可以久長些魂兮歸來白鶴翔些嗚呼賢母逝將適仙鄉些（四解）仙鄉何在在北方些北方黑道有氷洋些混同之水處不可以久長些魂兮歸來黑雁翔些嗚呼賢母靈爽其依故鄉些（五解）中國之土禮義之邦些環分黃道别陰陽些千秋俎豆百世馨香些魂兮歸來栗主有常些（六解）嗚呼賢母子孫昌些弔陶母之域鶴雙雙些拜王母之苑鷺行行些魂兮歸來恍惚萱堂些（七解） 
自由談之自由談[  少年進德錄]  
　　有志氣者不受人侮有骨氣者不受人憐有血性者不肯負人有至性者不肯欺人 
陸淸獻公曰做人不可有傲態然不可無傲骨有傲態則起人憎厭鄙賤竊笑腹誹有傲骨則凡事不卑汚苟賤人品斯正 
獨立不懼是何等氣槪 
徐嵋雲先生曰氣節二字是士君子立身之大端然却根無欲來人有欲則不剛而遇事頽然矣 
出處是士人之大節一步不可錯取與亦士人之大節一毫不可苟 
湯文正公曰學者於義利之界要一刀兩斷天下有大於生死者乎認得生死如旦暮更有何事牽戀又曰人生爲利切而言之不過怕餓死乞兒猶有志氣人試於不義之財一毫不取看餓死餓不死 
小說 
[家庭小說嫣紅刧] [  常覺小蠂合譯天虚我生潤文]  
　　第七十八章（續） 
安西來曰尚不至此且密斯愛格來得已長當能助其父母密斯愛格來利豐於學問倘能得一保姆位置則薪水所入亦可支持一家密昔司特雅曰君語誠易殆不知海斯東兒保姆且多於狗安從得此空缺安西來曰然則縫手套亦可得食密昔司特雅怒曰先生休矣吾家爲如何人吾女爲如何人而乃能爲此賤役安西來不禁失笑因曰旣若是則將來房屋飲食吾爲汝供給俟雪笠兒將來可以自立再設别策密昔司特雅唾曰苟雪笠兒能自立者吾亦不求汝矣顧威廉曰吾姪汝於而翁獨能無一言乎威廉未答安西來忽憶及特雅適才所言因曰密昔司特雅吾詢汝一事適聞密斯脱特雅吿威廉謂有一遺欵爲古柏老人所傳者此語作何解耶密昔司特雅大詫曰天乎特雅乃言此耶已矣已矣天之加於特雅者何若是之酷乎言次然以手自棒其面著者曰天何嘗欲加酷於特雅特特雅自招之耳 
[奇情小說秘密汽車] [  東埜譯]  
　　第十三章（續） 
那少年穿一身粗布衣裳他覺得潔淨雅緻較錦繡呢絨好看那少年穿一雙破敗靴子他覺得純任自然比橡皮牛革美觀那少年容貎恂恂然像婦人女子那少年氣槪昂昂然又似豪傑英雄最利害的那少年兩道目光像愛克司電光線和晚霞姑娘的目光一度接筍後直從他眼眶裏鑽入腦子裏再從腦子裏回入心坎裏心是司血液循環的一種機器經電氣激動别别亂跳紅血輪流轉加快從脈管裏向上一湧直到面部晚霞姑娘的粉頰本來帶一些桃花春曉色經不得血液在裏面一襯託登時鮮艶耕紅了他一個蛾眉螓首本來直挺挺的抬着也不知不覺的垂下去了正在不得開交忽聽那少年說道密司恕我冒昧借問一聲這病人和密司認識麽晚霞瞅着他一眼答道并不認識我方纔在這裏經過見他可憐想貲助他一些送他醫院中去我們也是萍水相逢還不曾問過他姓名是何方人氏哩那少年點頭俯身下去問病人是何名氏患什麽症候豈料那病人張開大口用手指着並不言語只發出一種啞啞的聲音晚霞掩口胡盧那少年也自忍俊不禁向晚霞說道看他這個樣兒像是聾啞院裏逃走出來的他雖不能說話那症候却是他話未說完忽聽蹄聲響處從斜路上駛出一輛空貨車來就拍手笑道有了有一個計較了說着走上去喚停貨車和那車夫商量幾句那車夫從坐位上跳下向病人望望就也首肯兩人一齊動手把病人安放在車箱之内那車夫仍踞坐位那少年鑽入車箱裏看守病人探首窗外笑道密司放心載客的馬車這裏沒有僱處難得湊巧有這麽一輛空貨車經過沒奈何委屈他將就一下子我伴他到仁惠醫院裏去性命想還可保晚霞正要回答竟想不出一句回答的話來那馬車已駛得遠了呆望一會踽踽然獨行還家他母親薩拉門訝他女兒遲遲不歸已經倚閭而望多時了這一晚晚霞姑娘空閨寂處心頭眼底似覺得有一件失意事又似覺得有一件得意事輾轉反覆夢魂極不安靜若問他究爲何事可笑連他自己了說不出呢 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[政府提出民國五年度預算案咨文]  
　　大總統爲咨交事查預算制度定於約法所以支配國家之財政範圍全國之政治而又在在關係於國民經濟者欲求得預算之精良則編制與議定二者均關緊要若不斟酌其輕重緩急而惟拘泥於學理或其形勢之間則政治之運用妨害甚多或至危及國家之成立誠不可不愼也如東西各國財政以收支適合爲原則預算以因出制入爲原則而中國則租税制度行政組織以至公私法律互有異同其結果雖能勉爲收支適合而要必本最入爲出之精神即與因出制入爲反比例所以五年度預算編製先歲入而後歲出者意即在此然此猶就其形勢上言之也若其内容則各國之歲入歲出率以本國人口爲比例而中國則户籍未經實行確數何由統計强爲比附豈得適宜故現在編訂預算只能嚴其大綱寬其細目一面爲維持國家之現狀即一面爲保育民力之展舒本大總統以此方針飭部編訂是以五年度預算之經常歲出各費陸軍部所管爲多臨時歲出各費財政部所管爲巨或關國家治安或繫國家威信此等支出均係必不得已本大總統慨念時局艱難物力凋敝長此不競安能保邦故於敎育實業二項於節省財力之中仍寓勉圖進步之意此亦歲出比較巨之所由來也至其他外交則事關國體内務則政在民生司法以保障人權交通以便捷郵傳蓋無不力圖撙節以資設施凡此預算之分配要皆内察國情外規大勢悉心規畫妥爲編製有難於大爲伸縮者惟是議决預算約法第三十一條所規定爲立法院之職權茲當依照約法第六十七條參政院代行立法院之際本大總統特查照約法第十八條提出五年度預算案於代行立法院即希議决見復可也此咨 
民國五年度總預算案 
[歲入經常門]  
第一欵田賦共九千五百九十七萬二千八百十八元第二欵關税共七千一百三十二萬○九百七十元第三欵鹽欵共八千四百七十七萬一千三百六十五元第四欵貨物税共四千○二十七萬一千三百六十八元第五款正雜各税共三千二百三十四萬一千七百○四元第六欵正雜各捐共一千四百○六萬七千五百七十四元第七款官業收入共二百六十二萬一千二百六十一元第八欵各省雜收入共六百九十二萬七千六百九十四元第九欵中央各機關收入共一百六十三萬五千四百六十四元第十欵中央直接收入共七千六百三十萬○六千九百二十七　元 
　　歲入經常門共計四萬二千六百二十三萬七千一百四十五元 
　　歲入臨時門 
第一欵田賦共一百五十八萬零六百九十五元第二欵關税八十四萬七千三百五十九元第三欵貨物税共一萬八千七百十六元第四欵正雜各捐共四百四十九萬六千三百三十三元第五款官業收入共一萬六千七百零三元第六欵各省雜收入共三十三萬八千二百五十三元第七欵中央各機關收入共一百三十五萬九千六百九十八元第八欵中央直接收入共一千九百零五萬一千八百零八元第九欵公債共二千萬元 
　歲入臨時門共計四千五百七十萬零九千五百六十五元　歲入經常臨時總計四萬七千一百九十四萬六千七百一十元 
　　歲出經常門 
第一欵外交部所發共三百二十七萬八千三百八十一元第二欵内務部所發共四千九百六十六萬五千四百九十元第三欵財政部所發共五千三百六十七萬八千六百九十一元第四欵陸軍部所發共一萬三千五百八十一萬三千九百八十六元第五欵海軍部所發共一千七百一十萬零一千七百十九元第六欵司法部所發共七百六十六萬五千七百七十二元第七欵敎育部所發共一千二百六十一萬七千五百八十三元第八欵農商部所發共三百七十九萬三千三百八十五元第九欵交通部所發共一百五十七萬七千四百零八元第十欵蒙藏院所發共九十四萬七千二百三十元　歲出經常門共計二萬八千六百一十三萬八千五百六十四元 
　　歲出臨時門 
第一欵外交部所發共八十二萬四千四百三十七元第二欵内務部所發共二百零九萬四千三百五十六元第三欵財政部所發共一萬七千五百五十七萬六千九百九十七元第四欵陸軍部所發共六百四十三萬八千七百二十七元第五欵海軍部所發共一十萬零二千七百五十八元第六欵司法部所發共四萬五千五百七十二元第七欵敎育部所發共二十二萬五千七百二十四元第八欵農商部所發共三十四萬六千七百九十二元第九欵交通部所發共一十一萬二千七百八十三元第十欵蒙藏院所發共四萬元　歲出臨時門共計一萬八千五百八十萬零八千一百四十六元 
　歲出經常臨時總計四萬七千一百九十四萬六千七百一十元 
 
 
 

Page 18

 
 
   
 
