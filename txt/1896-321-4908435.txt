# 1896 - 321 - 4908435

 

Page 1

 
 
[二毒說]  
　　磋乎我中國畏首畏尾忍尤含垢何至今日而若此之不振哉以爲智　之不若歟則我四百兆人民豈無一二天賦之材英偉奇特足以崛起而有爲者以爲財用之不足歟則我二十一行省土地之大物産之饒歐西諸國寡與比倫山海所藏未開之利又不知幾千萬萬而乃爲地球中貧且弱之國其故何耶竊以爲中國之所由至此者蓋有二毒害之也二毒者何一曰經毒一曰烟毒經則何毒之有古昔帝王之治亂以及先聖之微言大義皆載之於經苟非經則語以倫常之大性道之術人將茫乎無知而與禽獸無異是人之得以爲倮蟲長者胥賴乎經而佘顧以爲毒豈非名教之罪人而爲當世儒林大師所欲鳴鼓而攻者乎不知非也經之所載義理爲大名物爲小教人以忠教人以孝教人以學問爲善賢者取以爲法不賢者援以爲戒如是而已故趙普以爲半部論語可以治天下范祖幹以爲致治之道在大學一書今之讀經者四書五經不過誦其章句記其成語以爲應試之用耳問以精意所在瞠目直視不能答也間有高材博雅孜孜焉以治經爲事窮年累月勞精疲神僅取聖賢經典句梳而字櫛之卽如論語一書人人之所讀也第一篇學而首章有朋自遠方來句或以朋爲同類或以朋爲同門或據石經以有爲友試問爭此兩字者於人心有裨乎無裨乎於學術有裨乎無裨乎於聖人作經之旨有裨乎無裨乎而聚訟紛紜斷斷不已是何不憚煩耶又如關睢詩之首篇也或以爲詠后妃之德或以爲周康王時畢公所作當時旣未見何人秉筆而欲以後人之心臆度前代卽使果能論定其事確指其人亦殊無補於事何怪堯典僅書首一篇目而解之者幾及萬餘言周易止一書名而或云周代名也或云周徧也備也言易道周普無所不備也甚且以爲易有三義而讀易爲難易之易者凡此之類皆當世通人所欲考訂而海内交口推之以爲是通經之彦是碩學之儒近世專工帖括傅取科第者固斷斷不能語此嗚呼以天下瑰偉之士而徒沾沾焉困其精力以爭此無足重輕之事先聖有知定當罪其妄作而必不許爲知心也是故經不爲害自有後世之讀經者而經之害遂及於無窮誠能將所謂經者一舉而空之而畢力以行新法則紛歧之解可以除迂腐之見可以化我之智慧可以日用日出月異而歲不同何必求援手於外人而步武於後哉或者疑孔子之道將遂因此而滅殊不知孔子之所以聖者以所言皆理之正也理垂古今而不變卽推之五大洲而亦不能外彼老氏釋氏理之歧出者也而猶且有一綫之傳豈我孔子之道而憂其絶哉至於烟所謂洋藥也西人嘗以之却疾我中國亦以鶯粟入藥非欲人人沈浸穠郁日夕寢饋於斯也自有作俑者而鴉片之害遂徧於天下其始不過富貴之家沾染此習近則無諗貧者賤者皆無不霞烟成癖嗜好日深癮之小者日需錢二三百文若其大者則竟需費至一洋以外小民自食其力日用所需求之不易一吸洋烟微論永無寛舒之時卽僅求不至拮挶而已不可得至于大家子弟恒産相傳不至卽流爲餓莩而旣有此附骨之疽則神志昏迷精力日减百事俱廢不能有爲不至將財産消歸烏有不止是則烟也者能使旣富者轉而爲貧何論素無積蓄之輩而民生亦於是日見其困孔子曰百姓不足君孰與足如是而欲國之富也能乎不能我中國而欲謀自强必先去此二毒而後人民之智慧可以開國家之財用可以裕觀於日本祗東海一小國維新以來盡棄其學又國中烟禁　嚴無一人敢於嘗試行之二十年逞雄海上頗有成效可觀前事足師當國者盍亦知所取法乎 
[本館接奉電音]  
　　昨晩京師飛電傳來上諭一道敬謹譯登○九月初二日奉上諭吏部奏遵議處分一摺江寗布政使瑞璋著照所議卽行革職欽此 
[鐵路先聲]  
　　天津訪事人函云北洋鐵路已成者係由天津至山海關一路此人人趨之若鶩者也其將成而未成者則由蘆溝橋至於漢口遥遥千數百里雖經奉旨飭各富商能集資云千萬兩以上者准其設立公司開辦中國事大抵一經聖謨指畫無論難易總可收通力合作之效故說者謂此事雖係創舉就其規模而論大工固可計日而待但查勘道路修造涵洞橋梁一切需用西人襲理楚材晉用數十年行之已久亦不甚覺其經費不貲惟近日西法盛行武備水師各設學堂故現在當道亦議設立鐵路學堂招募曾習洋文聰穎子弟就堂肄業異日學成專供鐵路之指臂聞已飭鐵路總辦籌畫此項經費連日商議擬於已成鐵路裝載脚價内每兩酌加三分而内中又以開平煤脚爲收數之大宗每兩擬加二厘俾作培植人才之用想章程一經議定卽當舉辦也近日由蘆通漢幹路道出山西曾派山西接築鐵路四百里因此山西派員到津講求平道安軌之法並詳核每里需木石料若干人工費用若干可見各疆臣未始不踴躍爭先共成此舉率土莫非王臣豈止山西云爾哉 
[梁園礦政]  
　　天津訪事人函云河南地居中州氣脉最厚近因奉旨准令開礦遂查得有鐵礦數處礦苗旣廣鐵質復佳礦師鎔煉謂與湖北大冶所産之鐵質相伯仲曾經有人就天津設立河南鐵冶公司招股開採一面議立章程具禀於北洋大臣王夔帥以示信而有徵第華人作事往往樂於觀成難與圖始現聞公司有中止之說尚未奉大憲批示不知舉事者何以竟虎頭蛇尾若是也可勝慨哉 
[日員更調]  
　　日本友人來信云日廷自伊藤總理大臣解組後各部大臣卽陸續辭退近日始另行派定計内閣總理大臣松方伯正義外務大臣大隈伯重信内務大臣樺山伯資紀大藏大臣松方伯兼署陸軍大臣高島子鞆之助海軍大臣西鄉侯從道司法大臣清浦氏文奎吾部大臣峰須賀氏茂韶農商務大臣榎本子武揚遞信大臣野村子靖拓殖務大臣高島子兼任 
[意使噩電]  
　　昨日駐本邑意大利國領事署接京師來電云意國駐京欽使某君近日忽患痢疾遂於前晩殁於差次 
[高麗近事]  
　　日本長崎鎭西日報云朝鮮鎭南浦一帶已允日本通商擇定西歴十一月初一日開埠近日韓廷先經派員赴彼勘察情形又近聞俄高兩國立有條約一爲木浦通商事宜二爲各處安設電線三爲由韓城至仁川鐵道工程以上三欵將來如有他國承攬必先向俄國使臣商妥方准訂立約章并聞中國逹韓之電線刻下已經接續矣 
[閙教卽平]  
　　江西采訪友人云高安縣城外相距十五里之遥向有天主教堂一所上月某日忽來痞棍數人借觀覽爲由闖然而入門者見其情形兇狠出而阻之若輩遂平地生波向之角口掄拳擦掌混閙一塲教士急投縣署 
 
 

Page 2

 
 
禀陳錢筱卿明府立卽督帶兵差飛騎親臨保護迨赶到而人已星散無可拘拿教士恐明府旣回又生意外之變因挽留三日俾得拘拿痞棍訊懲 
[鷺江火警]  
　　厦門采訪友人云八月十五夜秋色平分一輪皎潔閨中小兒女方晶簾高捲樺燭停燒泥阿母屑桂糜調翫月羹就花下開延秋之宴微聞霓裳羽衣曲起自半空覺飄飄欲仙幾復不知人間爲何世忽小婢指天邊隱隱露紅赮一抺未幾警鉦四起入耳鞺然急遣平頭奴探之則海墘鐤爐某冶坊有走水情事吳回煽燄焚去平屋兩間地方官聞信馳來揮令將左右鄰房屋拆去燧牛十隊遂未得輕越鴻溝迨火勢漸衰而問夜已央不復能以玉笛倚東坡水調歌頭歌玉宇瓊樓高不勝寒之句矣 
[海幢梵唄]  
　　廣州訪事人函稱督轅批示昨據商人韋崧禀請飭催闈姓子廠舊欠銀兩等情當批善後局司道查明核覆兹據覆稱闈姓舊商尚有高府一棚經費六萬數千兩未繳現經委員一併嚴催如拖欠不清卽行押追查第二屆闈姓截至高州歲試爲止自廣州科試起歸第三屆新商接充仰南番兩縣將第二屆闈姓子廠卽行封禁以便新商另設子廠承辦至新商蔡兆松鄭景福等認繳報効銀一百六十萬兩先繳一百萬兩其餘六十萬兩分月呈繳截至九月初三日止務將期票悉數繳清方能給照承充如過期不繳則另招他商以免貽誤爲此牌示闔屬商民人等一體知照特示云云計承充新商只繳銀三十萬兩已屬力盡筋疲其七十萬單銀尚無著落今憲示并令一百六十萬繳足方能給照承充又限以九月初三爲止爲日無幾正不悉新商如何措辦耳○李太令家焯在城内統帶巡防營兹聞有勇月到南海縣署捉賭格斃賭徒二名大憲震怒立卽撤差現委管帶是營者係現在督轅統帶廣勝軍之馮　卽馮君宫保之姪○私賣軍火例禁綦嚴無如積習相沿毫不諱避其門前則修整洋槍其内則常有軍火出售無人告發地方官亦從無過問兹黄沙梯雲橋畔利隆店被人在南海縣控告縣尊飭派差役數十名前往查搜起出洋槍百餘桿之多聞其槍由艇潛載至靖海門起岸偷運入城當塲獲犯一名帶回衙内審訊已供出同業多家矣○地西新基址帝祖廟重修建造自去年五月開工刻已告竣擇於八月十六日建醮十八日請神陞座各約均懸燈結彩互相慶賀閙熱非常所有花地花園之一切花木盆景均賃賣一空燈色彩綢人物八音亦搜索無遣并有已接他處定洋情願雙倍將洋交還者其出巡日期已擇九月十一二兩日想屆時更有一番興會淋漓哄動城市矣聞此次重修約費五六萬金云○西砲臺太和里口轎館有小女年方六歲在門口嬉戲其父扛轎外出其母在家稍不留意轉瞬不見四處尋訪蹤跡毫無急出賞格倩人代尋不識能珠還合浦否近日拐匪盛行到處溷迹有小兒之家當何如愼之又愼也 
[閩客新談]  
　　福州采訪友人云新署臬司周子迪廉訪於八月二十四日之夕鼉更二轉微服出巡步至南門之外迤邐抵田鐺赴保甲局小坐與局員舒衡甫别駕晤叙片晷旋卽回轅時東方猶未白也○八月二十五日爲提督學政王季樵宗師懸弧令旦瓊筵大啓并設梨園妙舞清歌爲歡無極一時省垣官吏及故舊門生紛紛送禮到轅衣冠叩祝○邇日省垣南街後街等處民居多有被梁上君子所算者傳聞善化坊有一竊賊能飛越上重檐如隼之迅里人圍捕竟日仍被脱逃未知有緝捕之司者將何處此也 
[西湖風月]  
　　杭州訪事人函云新任杭州將軍濟留守祿現已在京請訓節麾南下當在指顧之間省城接到電音後吉軍憲特派巡捕戈什哈等人往上海恭迎署中書吏亦有隨同前往者○調補錢塘縣吳大令鴻賓交卸臨海縣印來省禀到現奉藩憲飭知先行署理大令接諭後當卽詣轅叩謝擇於八月二十八日履新○候補縣忠若虚大令满去年奉委赴閩查探硝磺正值海氛不靖大令適赴臺灣劉淵亭軍門重其有才留辦軍務經内渡後在閩請咨回省禀到銷差刻奉藩憲札委前往餘姚查辦公務○三官巷胡某向以賣珠寳玉器爲生日前携包出門行至大井巷聚豐園門首適有一似曾相識者邀其入内小飲云有某公館小姐出閣需買玉器一大宗當薦往銷售胡售以爲眞請其作書舉薦其人云不須作書俟飲畢與爾同往可也酒至半酣其人忽然不見候至多時杳如黄鶴胡某揀視包中之物則已失去數件約值三十餘金不覺懊悔無窮惟同桌共飲包裹安放身旁而個中物不知如何失去眞可謂絶妙手叚矣○浙省今年夏間雨水過多鄉民均有憂色幸交秋後雨少晴多得以轉歉爲豐而洿下之區田禾受傷者究屬無法挽回前經各縣呈報災荒藩憲龍方伯現委員分赴各縣查勘銜名列後餘姚臨安委候補同知趙司馬擕於潛昌化委候補縣李大令秉衡湯溪東陽義烏委候補縣楊大令正昌建德湻安委候補縣汪大令心源均於八月廿三日禀辭 
[巫峽秋霖]  
　　宜昌訪事人函云沙市新開碼頭復設新關由宜昌税務司選派司事人丁來關執事刻下所有扦手及巡查等人均已由宜關西人挑選數人派往荆沙循照向章辦理擇定八月二十五日開關矣日本所購碼頭不及太古怡和意謂中國税關商局係中國土地雖延西人辦事西人自不便將其土地讓出若太古怡和係經商在此與我輩一般今要令其將所購之地全行讓出儘日本購辦方准太古怡和採買現皆停工不准赶造房屋因之多有租雇民船以辦公者不知此中有何轇轕也○某甲在宜貿易數年以來以時運不佳不得已歇業往川依舊東不成西不就某日回宜欲搬家眷東下不料前貿易時債欠甚多兹聞其携眷赴漢乃相約扣其衣箱行李正當駁上輪船之際各債主果派人在河下伺見甲之眷屬卽呼人將其所携物件全行搬到乙家一面禀明保甲局按號發封謂甲不將欠項還楚此物卽以作抵但甲欠有數百串之多一時未必能如所願耳○河下水勢自上月陡漲後漸次消退已過河磡不料近來雨水七日甚一日淅瀝不止八月初十内外水又連漲數尺往歳白露旣過漸漸枯涸今則一望盈盈有加無已幸不至如前此大水之漫上屋幾令人不可思議耳○湖南米船來宜貿易向無灣泊碼頭來者每停泊中央水小猶可自在水大則各有戒心刻下水勢未定米船因不敢入河灣泊均在大溪口以下停橈以至米價仍舊昻貴每石六吊内外尚無好米○宜昌前所平糶之米現已售盡小民當此蕩析流離之後棲身旣苦無所果腹又復無方日望各米鋪接消湘米或者價可稍鬆刻下每升仍須五十餘文食力者揮汗一日所得不足以給妻子小兒啼哭飯籮空相對徒喚奈何而已○宜地稻榖只收一季逼近巫峽地氣轉凉收割又遲前此亢旱爲災今又陰雨連綿力田者將稻割到家中不能就塲圃打曬一連數日在屋内者尚可勉做糙米若仍在田中未及比櫛宇下則又大半生芽卽米元章所題春榖城樓之稻孫也安得蒼蒼者天大放晴光俾吾民一賡百室盈止婦子寗止乎 
[久雨望晴]  
　　上海自禮拜二卽八月廿九日下午大雨傾盆後由是細雨如絲猛一陣緩一陣迄今猶未停止天時轉煖爲寒已可御棉疾風驟雨之聲晝夜不息現在到處積潦横行屈指箕伯税駕以來已近半旬仍無霽意潮水更大前前後後凡地形之低窪者竟成一片汪洋虹口一帶地勢向稱高阜從無淹沒之患今則巡捕房週圍密勒路閔行路等處水皆沒脛積水竟一尺有餘往來行人行經是處者非雇東洋車不可至老北門兩岸地形尤低更屬不堪設想矣南市則浦江潮水陡漲昨日大東門外老白渡王家碼頭新碼頭洞庭山碼頭瑞豐碼頭一帶平地水高一尺有奇不知碧翁翁何日始放晴曦也 
[求醫路斃]  
　　前日下午有年約二十歲左右之某甲未知患何病症亦未識其住址姓氏由其弟及姊用門板擡至虹口欲投醫院求醫至北四川路公濟醫院之後門方欲舁入豈知甲早已氣絲不續扛者不知遂致顚仆於地乃弟與姊不知所措旋經三百七十四號華捕報知捕房捕頭卽飭華捕前往諭速舁回棺殮 
 
 

Page 3

 
 
[訊結辱侮洋人案]  
　　太古洋行洋人安特生至浦東獵鳥被鄉人毆傷失去洋狗及帽與棒上月二十九日黄大令會同英領事薩君及屠别駕研訊詰知爲首滋事者爲地保張勝卽張阿木之子張虎金遂於回署後立飭差役陸福提齊人証前晩鐘鳴十二下升坐三堂覆訊差役禀稱洋帽及棒由小的吊出爲首滋事者除虎金外尚有王和尚曹錫榮趙掌寳等人因連虎金及龔和尚胡阿昌解請訊斷大令先訊之龔供稱小的向業駕船此事毫不得知大令叱令退去提王訊鞫供稱小的家在浦東南碼頭向在製造總局工程處當磚瓦匠日前工畢回來途見虎金追逐洋人過一小橋小的同陳順發並立橋畔閒觀洋人被虎金追急用棒亂揮波及於陳經陳將棒奪下抛在路旁小的貪小拾取至趙掌寳確持木片擊洋人之腿曹將洋人之手略往後拽龔胡及高大英徐楚英並不在塲高開設花米雜貨店頗爲規矩此次肇禍實係虎金恃伊父現充地保故膽敢向洋人無禮從窰上大烟囱追至曹家宅相近用巨磚擲中其帽洋人怒而追逐虎金復沿途喚人攻擊以致波及多人康金福供稱小的年二十有八素爲造船匠是日從爛泥渡回來在河邊拾獲洋帽今已起案當肇事時小的並不在塲趙供稱小的年方二十學習縫衣日前從師父家工畢而歸路見洋人被虎金所窘上前探看被洋人以捧猛擊小的急取板片遮架悮碰洋人之足王亦擊洋人一下曹供稱小的年二十有一向充小工是日傍晩渡浦而南見虎金將洋人追赶爰略扯洋人之手一下總之虎金實此案中之禍首虎金供稱小的年二十有三在鄉無事父親張勝卽張阿木充當十五圖地保家住張家宅日前無意中遇見洋人戲爲追逐旋持磚塊從後擲中洋人之帽大令取帽檢視果有磚擲痕問當日何人在塲一同胡閙供稱王陳曹趙康均在塲大令謂明晨帶赴會審公堂尚須與洋人質對爾等不可反覆虎金又從袖中取呈白禀大令揭閱内夾楊德炳名片乃飭書吏一併附卷又問高龔胡徐可于涉此事否供稱均不干涉問徐炳千究竟當日在塲否供稱徐實祗事後捉狗滋閙時並不到塲訊至此已譙樓三鼓矣遂退堂昨晨大令蒞英公廨與薩副領事升堂命將一干人帶案安特生亦投案候訊王和尚供七月初八日將晩時見洋人安特生在浦東大馬頭左近從西向東當時地保張姓之子虎金首先拾石抛擲以致肇事洋人被擲後卽將手中棒向陳順發打來順發將棒奪住趙掌寳卽將木板打洋人之足兩下小的與曹錫榮同拉洋人之手是實康金福供拾洋人之帽大令問在何處拾得答在青草中檢得當時雖亦在塲並未動手趙掌寳供見張虎金用石擲洋人小的用木板打洋人足上兩下旋見王和尚追逐洋人向北以後不知如何曹錫榮供曾與王和尚同拉洋人之手小的拉左王拉右是實張虎金供當日因洋人所帶之狗欲咬小的故用石遥擲不料悮中洋人之首洋人欲打小的悮打陳順發以致肇事現已知過大令問爾是否地保之子答是旋傳張耀玉至案問虎金是否爾子答實是正保張阿木之子小的係縣役問張阿木因何不到答因被責後患病回家虎金所爲之事其實不合求鑒龔和尚供駕船度日是日適往他處並不在内高大英供小的開設米店是日適在浦西斛米離肇事之處甚遠徐楚英供有茶館租與何阿春何亦不在内徐炳千供惟捉洋狗一頭餘實無干大令因問張虎金曰龔等究竟有分否答均皆無分至龔和尚其實是王和尚之悮中西官互商之下以龔和尚高大英徐楚英徐炳干旣皆無干著卽省釋薩君將情告之安特生安特生稱徐炳千却是無過有功之人如無此人則所帶之狗早已溺斃矣大令又判將張虎金王和尚康金福趙掌寳曹錫榮等五人各枷一月責五百板以儆案遂結 
[上海縣署瑣案] 拐婦金王氏至萬元祥信昌等各家騙取珠寳付質經英界包探趙銀河顧阿六拘解公堂屠興之别駕訊供之下飭探往德祥質鋪吊贓缺少珠釧等鉅贓因將管首飾房之沈麟祥拘案前日别駕飭吏疉成卷宗將金王氏及沈移送縣署至晩黄大令親坐三堂訊問金王氏供稱小婦人原籍蘇州府屬某縣現居治下六馬路年四十有三丈夫作賈廣東小婦人陸續向萬元祥信昌貞元及掮客蔣雲溪李長順等賒取出珠寳約值銀一萬三四千兩後因挪移不便陸續向德祥抵質計質三十七次内有自已珠寳三分之一今各原告念往來已久自願受虧小婦人曾倩前爲珠寳掮客之江河六姐往勸已付過洋銀三千圓各原告本欲略貼當本將貨贖出無如有貨四宗被德祥掯匿以致未能了結小婦人現願央法界開茂記烟葉行之女婿保出爲之料理大令不准提沈詰究供稱小的年一十有八浙之海寍州人在德祥質鋪管首飾房已歴五年鋪主住紫來街姓宋名維翰鋪中架本約七萬六七千兩執事者爲陳步鰲金王氏來質各物均係櫃上孫慶鳴先生經手七月十四日質下珠二百粒質本錢五十六千一百文值洋銀三百圓金王氏私向小的掉換翡翠帽正二粒碧霞犀帽正一粒七月二十五日質下珠四十粒計錢一百五十四千二百文估值五百圓亦由金王氏換以大珠一粒七月十三日質下珠手釧並及珠約指三枚計錢一千二百千文此貨估值洋銀五千圓刻下珠手釧已不見只存約指三枚六月二十九日質下珠一百十粒計錢六百千文估值洋銀二千餘圓目下只存七十粒尚有四十粒由小的取出被錦華絲廠炒繭工人周鶴汀及德祥後面吉星公棧俞映齋等糾同哄騙在四海論交樓烟館付周俞周俞旋句引小的至東尚仁里娼婦金彩林及棋盤街么二娼院聚順堂倡婦花小娟處嫖賭銷耗大令問周住何處供稱在外大令飭差扭入向之嚴問周供稱小的亦海寍人沈盜出各物倩小的銷售計有一包小的並不開看隨卽交還沈忽言缺少後沈自寫一收清條在登雲橋叔父家内可卽刻恊差取來呈電大令准之未幾卽取呈大令察閱無悮沈周及金王氏嘵嘵辯駁良久大令謂沈曰爾如此年輕何以荒唐至此竟敢監守自盜應卽賠還沈連連叩頭大令判令將金王氏交官媒收管沈周收押待質所立出硃單飭差提供出之各人及各原告來案聽候再訊○上年七月三鋪地甲瞿愼卽沙柏春因疉次犯事斥革有陸升者具禀投充已經批准旣而頭鋪地甲榮林二鋪地甲沙鎭等人聨名攻訐屢經黄大令倩蔣刺史訊問依舊攻之不已前晩大令升坐三堂提訊榮禀稱小的一再爲首聨名攻訐實在該死大令謂爾先保陸充當地甲旋又助瞿攻訐何以首鼠兩端如此實屬可惡現在本縣問爾究竟願保何人禀稱小的願保陸沙禀稱瞿是小的之姪因承外家宗祀故改姓沙叩求免革大令不准沙又禀稱小的風聞經承吳姓得洋銀三百圓爲陸設法大令問有無憑証禀稱此事小的聞諸寄園烟館大令謂此事非質對不明乃喚陸詰訊禀稱小的並不出洋銀經承吳開基禀稱沙有意誣指大令命將沙掌頰一百八十下沙連連叩首願具誣指切結瞿供詞一味含混訪事人未經抄錄大令勃然大怒謂爾等地甲敢於如此胡閙豈非以本縣爲木偶人乎今日不可不令爾等深知利害遂判令將頭二三鋪地甲一併斥革立命書吏繕就革條親筆標硃計斥革扶同朦混頭鋪地甲榮林一名永遠不准改名復充又斥革瞻大妄爭二鋪地甲沙鎭一名不准充當又斥革已革冒充三鋪地甲瞿愼卽沙柏春一名永遠不准化名復充立卽用印飭差發貼照墻隨准陸充三鋪地甲諭以謹愼辦公不可疎忽○冒官又見一事前已兩紀報章前晩黄大令倩蔣刺史升坐花廳飭差將廖恩賢帶上訊供廖供稱卑弁籍隷江西九江府年四十有三光給十一年在金陵督標左營充哨弁歴三四年復赴果勝營當差本年八月初七日到申途中憶及與蔡寅生文宗名金臺者同鄉欲往謁見未果旋有友人贈給文宗一信言持此可覓枝棲小的本欲至他處謀就無如信上寫明致黄大人只得附舟至此下榻中和棧每日房飯金二百八十文日來漸覺不支乃改住某小客棧每日祗需數十文隨身衣物典質一空延至前日不得已忍耻至道轅求賞差使不料被黄大人扣住說是假信其實並非有心揑造不過受人之愚而已北市李睦笙老爺與小的有桑梓之誼可求伊作保刺史謂本擬卽時遞解今姑暫緩著收押再　　朱子曉遣收租人時文林控汪松巖欠租霸屋前晩蔣刺史傳齊兩造升堂推鞫時訴稱小的係本邑人朱有房屋由汪租住積欠租金七百餘圓叩求追給汪供稱小的年五十有六租朱之屋開設茶葉店只欠租金一百二十圓現願出外理處刺史准之○總巡局函送吞烟挾制之改過所逃犯張長慶及遞給生烟之張阿囝至縣前晩黄大令倩蔣刺史提訊長慶供稱小的年三十有八不安本分致屢經懲辦後由總巡大老爺送入改過所旋約羅金發等十 
 
 

Page 4

 
 
五人逃出上月二十五日竊取某姓家鉛罐致被栅夫拘入巡防東局轉送案下小的不敢挾制實係自怨自尤故尋短見生烟確由姪子阿囝送來阿囝供稱長慶是小的之叔小的年一十有八遞給生烟早經知過刺史命卽將長慶還押候傳伊兄到案再質 
[法捕房瑣案]  
　　昨禮拜三鄭大令蒞捕房發落各案張金氏偕其子張阿二投案禀稱氏子張阿榮前因毆傷烟妓陸毛囝控奉枷責兹　期已满因病送院醫治已於昨晩十二點鐘身死氏願自行棺殮求免相騐大令准具自行棺殮切結並賞給洋十元以示體卹○洞庭山人邱成發在英界犯案釋出在途刦奪行路人大錢一千爲包探拿獲解經大令訊供昨日命提到案著笞責二百板飭探押送木輪船載回原籍並給予盤費洋一元二角○崇明人蘇田六竊取糖坊内錢三千九百文爲包探拿獲解經大令訊供贓交失主昨日命提到案姑念初犯從寛改責手心二百下釋出○宏生煤炭店主陳世勛與源泰染坊索討欠帳率同洋人搬取衣物經大令訊供旋因馮子橋張子香二人串同投案朦禀求銷飭傳陳世勛到案著罰洋一百元具結送案馮張押候責懲具改過切結昨日陳所呈結内稱大父師大令以其不諳規矩申斥再三將結擲還著爲補呈旋張馮各呈切結判責手心五十下卽予釋出○王德生控吳子才欠銀六十七兩經訊押繳現在銀已付還大令以其奉傳銷案不到押候責懲昨日命提到案從寛免責飭具改過切結存查○方阿翁誘拐女孩張秀雲爲張阿海等具控案内牽涉之方胡氏胡鳳寳著各枷號一個月期满責放○法領事公館細崽蔣洪如出店王阿寳竊取主人衣服等物經大令訊供各枷號一個月昨期满命帶案開枷各掌頰一百下笞二百板還押過堂發落○倪小新誘領烟妓爲鴇婦具控上月初九日堂期交保出外將該妓物交還昨日倪投案禀稱妓已交還大令著具改過切結以後不准再至妓處滋擾○流氓潘桂生聽從小荷包顧海泉指使向寄園堂倌張源瑞拆梢控經枷號一個月昨已期满命帶案開枷照原斷重笞三百板還押具改過切結覔保開釋 
[美界捕房瑣記]  
　　寗波偷兒某甲昨日午後潛入吳淞路净土菴内竊取銅器被菴内羽士追捕至鬥雞塲經三百二十六號三道華捕截獲拘入捕房押候送廨訊究○巡捕高阿九改充包探有一禮拜之久昨晨捕頭飭仍回四馬路捕房當巡捕○積竊李阿金屢次犯案經包探獲解公堂奉判禁押半年期满遞解兹押期已满昨午捕頭飭包探倪順泉帶往法界附江寛輪船解回鎭江原籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[被掠]  
　　南　新太平　左　年　未行　日　　　賭正在興高采烈　有流氓數人强欲入局各夥不允流氓遂不　情山　擁而入將桌上洋銀三十六圓四　搶取一空店主卽投十六鋪巡防北局控訴祝二尹飭勇　出爲追緝流氓業已逃逸無蹤矣 
[英廨瑣案]  
　　前有陸芝仁令小車夫羅大林等持棧單到大純紗廠出棉紗五包多出兩包報捕後經顧阿六孔阿才兩包探將羅大林羅枝桃王土土先後獲解公堂據供係在逃之蔡彭卿羅連寳及牛頭卽鵝頭等所爲售在滬南郎家　松茂等情曾經判著候關提蔡等到案再訊昨據顧孔兩包探將蔡彭卿羅連寳兩人解案禀稱協同憲差將祭羅二人提到惟　頭一名知風逃逸故先解案請究陸芝仁訴稱失紗後曾到松茂詢問不認今蔡等已蒙提到尚求訊追小的係　客受虧不起蔡彭卿供江北吕泗塲人棉紗兩包確售於滬南松茂號共得洋一百六十五元小的與羅連寳各得洋三十五元王土土得洋四十元在逃之鵝頭得洋五十五元惟小的與連資已在吕泗塲衙門將洋花用無仔羅連寳供與相同王土土供分給洋四十元因小的不敢收受仍存蔡羅兩人處蔡供當日明明分與爾洋四十元何忽抵賴羅大林羅桃桃同供小的父子實未分用分文叩求明鑒别駕問蔡曰羅父子是否未用答未用又問爾究竟是否售與松茂不可妄供答稱豈敢妄供别駕乃商之薩副領事以羅大林父子無干卽行開釋蔡彭卿羅連寳與王土土著仍交捕房帶回押候移提松茂號主到案復訊○包探竇如海禀稱宣阿福在祥和機器廠洋人處帮傭私將洋東之機器圖樣竊出售與泰昌機器店内事爲洋人查知函報捕房由小的往拘起出圖樣連宣一併送案祥和洋　訴稱此種機器係商人别出心裁打出用　繪圖日前在泰昌見所造之機器與商人新樣一式詳加訪問始知草圖已被宣阿福竊出故而報捕拘送請訊究宣供是圖見洋東擱在一邊　已無用故敢取出求鑒别駕得供著押候補提泰昌店主到案再訊○包探倪順泉拘解陸裕泰到案禀稱此人在洋人洪土處當過廚子竊取洋東之絨毩等物報捕後經小的查起原贓送究洪十投案領贓陸供爲廚子曾被洋東積欠辛工並要墊應火食小的無錢故取物質錢求爲明鑒别駕曰洋東欠爾錢洋儘可投領事署控告不應秋取衣物答本欲往控事爲洋東得悉先函告捕房洪土又稱此人停歇已有三禮拜之久且矢物中尚有侍者熊金高之物在内别駕以陸行竊有贓尚何抵賴著管押兩禮拜以儆○包探黄四福禀稱　鴻章因竊遞解今又潛來適爲小的查知送判沈供寗波人前雖犯事業已攺過在青蓮閣安分營生可否求恩免遞别駕以遞犯豈容復來著　交捕房遞解回籍○水巡捕唐寳樂禀稱戴生昌源裕兩船局之小火輪時常將煤屑傾倒河内殊於河道有碍因特傳請訊判推源　至今未到戴生昌遣人持戴嗣源名片投案供稱小輪傾倒煤屑向來不禁况木巡捕至今並未知照求鋆别駕著戴生昌具以後不再傾倒切結仔查源裕旣未到案判罰洋五元以儆 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
