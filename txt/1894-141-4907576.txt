# 1894 - 141 - 4907576

 

Page 1

 
 
[甲午恩科會墨山售] [  圖書集成局啓]  
　　制藝一道理法必準先民花樣當趨時尙本屆恩科會墨頗多清真雅正之作可見文運昌明家有隋珠人懷和璧故能蔚爲　觀本局兌得原刻排以新鉛字刷以賽連紙每本碼洋六分卽日出售如欲躉購請至申報館帳房三馬路申昌書畫室及各埠申昌購取爲盼此佈 
[開印續永慶昇平] [  圖書集成局代啓]  
　　永慶昇平一書雖小説家言而歴叙俠士之行蹤名臣之規盡與夫豪强土冠勢利人情無不宛轉如生惟妙惟肖茲由文淵山房主人以續永慶昇平囑爲排印閲之覺言情叙事尤爲娓娓人情良由筆墨空靈故足文言道俗也一俟工竣再當佈告此啓 
[新印咸豐朝東華續録釐定實價] [  圖書集成局啓]  
　　東華續録一書爲王益吾祭酒所輯自道光三十年以至咸豐十一年其中纂言紀事若網在綱凡謨誥之昭垂章疏之陳奏政治之張弛疆宇之戡定一展卷而瞭然在目欲攷掌故者不可不家置一編本局以新鉛字排成印以潔白紙張每部訂成三十二本茲釐定實價洋二元五角又前印之潘太史頤福所編咸豐朝續東華録每部十六本釐定實價洋一元三角賜購者請多玉申報館帳房三馬路申昌書畫室及外埠申昌此佈 
[驅疫説]  
　　四時不正之氣名之曰疫最易傳染廣東今年頗苦此症延及香港等處西人於此事極爲講求凡其所以防之避之拒之於未來之前止之於將來之際者無法不備無策不籌而獨於用藥醫療之説不甚有所見聞而華人則專以用藥療治爲先務此則與西人之用心有相反者焉顧華人之藥多矣凡辟瘟却疫之丹或宜於寒或宜於熱或宜於壯或宜於弱其用各有不同故每每此用之而其效如神者彼用之而其效卽不見或反有害也若夏間所分之痧藥等類亦復如是辨症或誤則將反以其所以救人者害人寒症而投以熱熱症而投以寒皆速之死也故余屢勸人於各善堂施送之各種痧藥必須認真病人之症候而後用不可以一律亂投正爲此也夫各善堂惟恐肆中所售痧藥等類不免説真方賣假藥致誤人之性命故諸大善士力圖補救而自製妙藥照方虔修以濟貧病其用心何等仁厚卽各處官醫局之設亦屬此意果其用人得當認真辦理以真方配道地藥物自必投無不應救無不活故所要者惟在於辨症由於藥料旣真而其效神速易於生亦易於死故也若夫傳染之時疫則其病之起也往往一律其死之狀亦往往一律如連日本報所載粤恒及香港各處疫症情形大都彷彿甚至有一家八口而死者則有九人因有一賊伺其隙而往行竊旣入其門亦卽疾作而死此等情節或出於傳者之點綴亦未可知然而西人紛紛定章不准各處放粤港之船進口則該處之疫症其繁可知每日因疫而死者其數皆鑿鑿可證此豈可以點綴者哉粤友來函述及額玉山廉訪特製有治疫丹樂分給士民一服卽立起沈疴則其丹藥之神妙爲何如祗以求藥者紛至沓來户限爲穿遂乃將原方抄出交與愛育堂董事令其如法泡製散給病者以救羣黎廉訪之推廣仁術溥被仁恩可謂無遠不屆毫髮無憾矣愛育堂諸大善董平日本以博施濟衆爲念斷不至有説真方而賣假藥之事必能仰體憲意力救時艱粤東之疫症從此可以消盡然而額廉訪之推廣善願慨傳真方其意原欲以方濟世凡患此症者當無不欲有以活之也疫氣之流行無形無跡亦無限止雖西人早爲之防然究安能保其必無所害况輪船所通之地流傳尤速固不僅粤港之人可憫卽他處之患疫者亦莫不可憫也廉訪旣有此神方於粤省之疫症投無不治則他處倘有沾染此疾者亦必不難藥到病除病勢同則藥力效騐亦同并不必更辨其症廉訪曷不以此神方列入報章詳述製法藥引一切用法以布告天下俾天下各處善堂及有力者照方配製以備不虞而於通商各埠輪船通行之地爲尤要子輿氏言分人以財謂之惠教人以善謂之忠是卽教人以善之道也今各處善堂每逢夏令莫不競製藥物藥茶等以濟人受其惠者殊不乏人其所施者不過爲暑症痧氣所宜急治諸症亦有隨時以施送者如癟螺痧羊毛痧等類亦有妙藥卽辟瘟之丹亦有神效無比者惟此時額廉訪之丹方則投之以療目前粤港之時疫立取奇效則尤當傳方速配也昔有某村人遇神人傳以治牛瘟之方諄囑不得取資取資卽不應臨行又以手掬地上土置龕中曰服此亦有效旣而村中牛果瘟其人依方配製居爲奇貨有求其藥者非重值不售未幾而已所畜之牛亦病投之以藥無一應者其人畜牛頗多不幾時而倒斃殆盡而他人購得其藥以之醫病牛則無一不立時見功始悟已藥之不靈者違神教也於是痛自懴悔不復取資取龕中土以飲牛病立愈數年之後仍碩大蕃滋漸復其舊可知有一奇方果見效騐原應廣爲流傳惟方之不可信者則不敢妄傳耳或者謂方雖可傳而藥必照方乃可取效今之巿頭賣藥者則大半藥與方不符然則有方又安用之雖然以之牟利者則往往如此以之行善者則豈肯如此也哉活人卽可以活國良相自能爲良醫於額廉訪不禁馨香祝之矣 
[諭旨恭録]  
　　四月十四日奉硃筆内簾監試著榮山鍾德祥去内塲監試著桂斌葉慶增去入號巡察著慶祥松齡褚成博丁之栻去欽此同日奉硃筆這内塲督理稽察著左翼副都統善耆石翼副都統德魁去欽此同日奉硃筆這收掌試卷等所官著連陞榮霈雙禄中興夢麟桂馨去欽此 
[南薰水緑]  
　　禮部爲曉諭事照得本年甲午恩科會試新中式貢士經本部奏請覆試日期一摺於四月初八日具奏奉旨著於四月十六日在保和殿覆試欽此欽遵到部爲此出示曉諭新中貢士及上三屆未經覆試貢士等速行取結赴部納卷填寫覆供以憑按名備卷該貢士等於覆試前一日在東長安門左近住宿於十六日五鼓赴中左門外齊集聽候點名領卷該貢士等如實有事故亦卽赴部呈明事關廷試毋得違誤特示○值年旗爲知照事所有奏派查城大臣一摺於四月初五日具奏奉硃筆圈出廂紅漢都統載濂正白漢都統容貴正黄漢都统懷塔布廂紅蒙副都統恩普欽此欽遵到旗相應恭録知照八旗滿蒙漢固山查照○正紅滿祥副都統普訂於本月初九日已刻在馬巿橋南溝沿本固山演箭塲挑補本旗五個甲喇領催六缺馬甲五缺養育兵二缺先期由印房分傳各佐領飭知應行留名備挑人等務於是晨各帶弓箭前赴該箭塲報名伺候挑補○禮部爲曉諭事照得本年會試所有各直省現任教職例於發榜後五日内赴部領照回任爲此出示曉諭該　職等赴部領照後卽行依限回任毋違特示○江南織造文尙衣煦奉旨回旗穿孝現已百日服滿循例請安繕具安摺膳牌於初六日子刻交内廷蘇役齎呈奏事處遞入尙衣卽於初七日寅刻進内於九卿房小憇候旨旋由軍機處發出傳單文煦於第三起入見上諭　　宫西 
 
 

Page 2

 
 
暖閣垂詢織務諭飭作速回任遵將奉派傳辦慶典活計用心辦解尙衣懍遵諭旨退回私宅料理首途○新授四川監茶道玉　嵐觀察銘於初七日具摺謝恩上　乾清宫西暖閣召見觀察叩謝天恩操清語奏逹天聽上詢以由何衙門出身觀察未能立奏 
復詢兩三言條答亦嫌遲鈍上命退下至初八日卽有公事多未諳悉不勝道員之任開缺以同知歸選之旨○四月十二日會試揭曉十三日例宴總裁同考執事各官於禮部大堂名曰下馬宴應派護軍統領一人酌帶官兵赴部護宴　禮部開單請派護宴之護軍統領於四月初八日具奏奉硃筆圈出署廂　旗護軍統領福森布欽此○廂藍旗漢軍印務叅領以本旗應領三月季兵丁甲米經户部劄由舊泰倉支領現在本旗滿蒙支米先後將次完竣本固山卽應接往支領等情禀由署都統示期支米經禮邸等諭於本月十三日仍由副都統前往支領甲米由廂藍漢固山備文知照該倉監督等屆期開倉以備本固山支領甲米○起居注爲咨報事本處現有揀補漢主事一缺正陪二人於四月初九日帶領引見相應繕具滿漢排單各二分先行封送軍機處查照 
[查案紀聞]  
　　前奉諭旨派裕德廖壽恒前往四川查辦事件此已恭録前報兹聞所查者係譚中丞查辦川案未竟之事並駐藏大臣糾叅雅州太守押令回川一案之緣起傳説如是姑照録之以覘其後 
[上相閲兵]  
　　李傅相乘海晏輪船出外閲兵行至威海衛與英水師提督晤肆筵欵之中國各兵船在大連灣操演然後至威海衞齊集傅相見操演認真大爲贊賞卽旅順口威海衞二處水雷亦完善精良犀利無比旣而復調水陸各軍在岸上作對壘形無不奮勇直前一以當日有見者謂傳相日在砲火　中昕宵旁午兼之酬應賓客繁瑣異常而龍馬精神益形强固洵乎國家柱石非他人所能望其項背也 
[浙撫過禾]  
　　浙江巡撫廖大中丞將過嘉興十八日文武印委各官及乍恊水師南潯烏鎮王店駐防水師各駐防砲船咸赴蘇州塘迎迓十九日午後鐘鳴三下中丞端坐官舫帶以小火輪船旗幟飄颺鼓浪乘風而至駛抵杉青閘各營弁勇站立整齊錢李兩守戎待手版唱名跪接各兵連放排鎗三次砲船亦升砲數聲各員紛紛呈遞職名憲舟向北麗橋繞至大西門官碼頭挨次傳見各官寒暄數語時已傍晚卽令解維各官弁復恭送如禮聞中丞示期二十四日接受關防 
[金陵火警]  
　　江寍府縣試循例借用下江考棚某日赶考巿之寳善書局悮墮保險燈於地洋油流出滿屋紅光其地貼緊考棚異常危急幸誠意信和兩局近在咫尺間聞警之餘卽舁水龍救熄此屋於本年新造尙未灼傷亦不幸中之大幸也至十七日下午考棚西轅門外實輝巷口湖北人所開之紀源興花爆店又不戒於火登時火樂轟起烟霧迷漫附近太平倉及誠意信和兩局水龍紛紛馳救祗轟去中進披屋後進廚房店面及兩鄰皆保無恙店主傷尙輕淺急狂奔至南門外求醫店主婦及一徒則所傷實多面目幾不可辨認奄奄一息横臥於南門大街好行其德者用麻油灌之以解其毒然恐性命終不能保全也一夥由火中突出滿面焦痕兩目灼灼然奔過考棚至信府河街卽　仆於地太史第葉伯剛明經蓄有妙藥用麻油調敷立時止痛後經一老翁給藥半瓶服之更見清醒隨又贈以洋銀一元更有人給錢票五百誠可謂惻隐之心人皆有之矣 
[勸栽妖卉]  
　　烟土一物向惟來自外洋近雖雲貴等省種者甚多然從未波及兩粤去年始有閩人携鶯粟子來粤在番禺杳山等縣試種收成之後其香味與公土無殊鄉民喜而效尤今歲遂悉將禾田變爲烟田一望無非妖卉風聞邇日有某官親臨察看勸諭民廣爲種植並擬禀明大憲酌定抽稅章程嘻是可異已 
[賽會誌盛]  
　　鎮江都神會每年四月間出巡今歲由各會董擇於四月十九日舉行先期城内大巿口雙井巷山門口等處高搭彩棚擺設茶供懸掛各種明燈裁雲鏤月巧奪天工並陳設古玩玉器陸離光怪觀者咸詫爲見所未見是日也天氣晴爽日煖風和會中人逸興遄　豪情飇舉天甫黎明萬福景福增福金爐陸端蔣公府鍾馗老會長壽星老會柴米老會獅子會齊至南門叅廟上午各會　續排出約有十餘班神駕擡閣由南門過古樓岡繞藥師巷出小門進打索街至洋馬路小憩片刻然後過小碼頭銀山門時則金烏西墜玉免東升各會排在大街形如雁翅綿長十餘里其燈景之奇巧如玻璃傘明角燈五色花茶擔及獅子燈鰲魚燈鮎魚燈鶴燈鹿燈虎燈鳳凰燈無不玲瓏巧妙簇簇生新萬盞燈光一時齊吐　膏鳳蠟照徹九衢更有烟火盒子火樹燭龍光燄奪目如入長春之國恍遊不夜之城各燈一律點齊緩緩進西門將神駕送至宫中始各收隊而返各會仍歸會堂時已更魚三躍矣十字橋左右兩旁搭蓋凉棚開設茶坊酒肆密若星羅會之佳者　推雜　業之萬福會其中有擡閣一架仿照絶時花樣色色鮮明卽手持會器之人亦皆易短褐爲長裾楚楚有致外有各業擡閣五架選擇美貌童子扮成絶色女　雲髻霞冠明璫翠羽所扮戲劇如打金枝文昭關四郎探母捉放曹狀元　文王訪賢等令觀者如在山陰道上爲之應接不暇經過道府廳縣各衙署預備銀牌果包一一賞賚此外會景繁多並皆佳妙各會雜以鑼鼓燈棚四面懸掛明角燈十餘盞蠟炬通明幾如白晝經過小街青樓夾道姊妹花皆高捲珠簾凭闌閒看衣香鬢影隐約於玉鈎玳押間而曰袷名流烏衣子弟輕　團扇結伴游觀亦有如水如雲之盛墜珥遺簪挖包翦給時有所聞鎮江府彦詠之太守恐匪人乘機滋事遂於黎明時策　而出督率勇丁十六名手執鋼叉在街頭巷尾嚴密梭巡督標新兵前營兵吴養吾管帶亦派陸哨官帶領營勇二十餘名在大　路天主堂門首彈壓此外各巡防局亦派勇分巡尙不致多搆釁　各會進城遊人緩步歸來必經西門橋但見橋上萬頭攢動車轎皆不得行香閨伴侣弓鞋細碎踏破香塵一時擁擠不前輕傳少年故意圍繞蜂喧蝶閙幾欲驚散芳魂有操江北音之二少婦驀遭囉唣駭極悲啼幸一營弁衝圍直入舉鞭揮擊乃得隨之而去旣而有一婦耳帶金　在竹竿巷觀燈會被匪徒所見伸手强拉耳破而環亦去矣額下鬢邊猩紅點點祇得吞聲飲泣而回熱　塲中最易肇禍嗚呼此古人所以有不出閨門之戒也 
[天津賽馬] 　 
　　西人於春秋賽馬不憚聚精會神再接再厲駐津西人自十三日起十五日止連賽三日彼都人士逐隊來觀鬢影衣香馬龍車水極一時之盛 
[辟疫新章]  
　　昨日香港來電云目下疫尙未已本日新得病者十八人死者十九人人心皇皇未定如疫症不退恐不免滋生事端也并聞新加坡英官出示凡香港前往之輪須先在口外停泊至離港九天方許進口小吕宋則出示須到埠十五天方准進口 
[彛陵漁唱]  
　　宜昌英國領事官衞察理君請假回國其新任雷夏伯君已抵宜昌接辦事件於是衞領事卽於三月廿七日坐昌和輪船往漢是日城内文武各官俱未送行持名片以道賀而各行家亦皆送鞭爆由領事署燃放一直送上輪船聞衛君來年仍來宜駐紥此時不過暫且歸國也○宜昌城北水師統領樊總戎之四介弟不知染何病症諸醫罔治已於上月底西逝總戎不勝傷感手足情深脊令抱痛可謂加人一等矣○荆宜施道周觀察自三月來宜巡閲公事已畢急於回荆理事三月底已詣中外官員處辭行卽於四月朔日午乘坐官　返荆一時内外營兵站隊燃鎗以送行旌砲船亦升砲致敬文武官員皆送至官馬頭俟登舟而後返○某甲川人也向在洋行作工頗可過活年約四十以外前晚不知何事潛服阿芙蓉膏三分許迨知覺請西醫二人往救豈知毒入膏肓不能救治已向黑獄中去矣家人乃備棺裝殮掩埋入土○有公太旗船載客貨疋頭棉紗雜貨等件共百餘包開行至歸州屬下石門地方將舟撞壞片板無存所有貨物盡行　没連船上之旗同等件亦不知漂落何處赶來宜昌報知客號派人前去料理不知貨物能撈救否又一舟在右門走風遇旋窩水冲至歸州　流至峒嶺峽口又遇一石坎將舟撞 
 
 

Page 3

 
 
碎貨物悉歸烏有川河之險殊可畏也○某甲在宜開張廣貨店買得婢女一口相安無事婢年約十四五不知何故跟一剃頭匠而逃婢故川産剃頭匠亦川人逃時婢將主人錢票竊去數十吊剃頭匠亦竊該店主之錢數吊旋被某甲查悉前已找到剃頭匠之兄亦以整容謀生者現交保甲局拘管著令找尋其弟到堂否則不免拖累也○前日有下水厘金貨船一隻内裝藥材漆等件正值水勢大漲又逢固陵輪船灣　江心該貨船水手一大意間貨船已横於輪船錨鍊之上將船割斷貨船上人見勢不佳赶將貨物抛在固陵船面貨船雖提空其勢已半沈幸得該輪船主命大副急放錨鍊鍊子一鬆貨船方得脫身而船頭業經撞壞復經衆小划赶將貨船扯攏江岸幸不失事○又某棧挂旗船裝載鐵絲海帶棉紗各貨係川中義茂和號之貨行至宜昌上首二百餘里地名四季蕩將船撞破登時沈没各貨撈救大半惟鐵絲沈重難以撈出該船亦沈入水底不知何日救起也 
[厦門近事]  
　　淡水茶旣入巿厦門各茶棧均派夥前往採辦聞本年茶葉較去春稍勝價亦稍昻山販皆束手無能茶客亦有畏首畏尾之勢惟包種茶之運售南洋羣島者爭相購取頗覺采烈興高邇來金磅價值漸昻英美等國各茶行未免被其所累矣○臺灣糖忽然漲價漳州白糖冰糖亦隨之而貴糖業中人當大沾利益也○天久不雨老農老圃望雨殊殷目下豆已顆粒無收若再雨澤愆期卽禾稻亦將失望矣 
[薇旌將蒞]  
　　江寗藩司瑞方伯陛辭南下昨日官塲探知前驅將蒞是以各官均赴碼頭伺候并假廣肇公所爲行轅 
[臨歧相送]  
　　法總領事吕班君升署駐日欽使及定期起程各情已登前報前日下午三點鐘升任浙江臬司江海關道聶觀察以領事先偕繙譯辭行故亦偕譯員徐直刺至領事公館答拜恭送行旌同時上海縣黄大令亦偕徐繙譯至領事公館送行并聞領事定於今日起程 
[馬戲先聲]  
　　哈驀斯敦馬戲前在新加坡開演兹派班中先鋒至香港備辦一切至則聞港中疫氣甚熾遂不敢久處昨日已鼓浪至申江矣 
[記上海縣拘提新聞報館訪事人事]  
　　新聞報館訪事人陳子琴邱阿四吴再香向萬壽宫住持僧明性藉端串詐明性控諸上海縣署本館已於十五十六十七等日歴敘情由并將明性訴詞及陳邱吴諸人挾以索詐之新聞照登報牘陳邱吴諸人知事不得了串人具禀求銷黄大令公出未回未經批斥大令回署後江海關道聶觀察以案關新聞報館訪事人串同索詐未便姑容飭卽嚴行訊鞫大令遂於昨日出票拘提想索詐之徒不得不向公庭浦伏矣 
 
[大令鞫盜]  
　　去年十月本邑虹橋鎮王豐崙家被盜行刧一案已記報章日前縣署捕役帶同眼線拘獲焦湖阿小唐阿生及向充眼線之陳阿五到案焦湖阿小指稱龍華阿五並前者投首之顧阿妹同爲盜黨因之一併拘押適黄大令因公赴省未及訊供前晚大令升坐花廳提顧推鞫供去年十月十九日小的與龍華阿五晤於漕河涇阿五囑小的駕舟出外販鹽小的卽糾同弟兄十三人雇船三艘焦湖阿小與阿五一船小的與阿生一船開往棄謝亭林松江等處後停泊華陽橋鎮二十四日至泗涇附近阿五言苦乏本錢旋見有棉花船過卽行刦掠得洋銀七元由阿五持至泗涇賭輸凈盡復起意搶刦人家隨開船至虹橋至晚阿五阿小足穿蒲鞋五色塗面反穿兵勇號衣舁水橋石至王家將側門撞開進内小的在門外望風旣而阿五等刦得物件次第下船開回華陽橋阿五分給小的洋銀三十六元火腿兩條小的嫌船中食物太少阿五持刀欲砍小的卽登岸走散旋於本年正月投案出首現在阿小阿五及唐已獲小的句句實情叩求明察大令飭提阿小嚴訊供稱小的係安徽　縣人年三十五歲自幼至漕河涇鹽船執役停歇後卽在漕河涇爲小生意並未犯事大令飭提顧質對始供稱阿五邀小的操舟行刦時小的持鴨舌長槍及小刀各一阿五持手槍及刀各一并以火紙包臘燭燃之而進闖入臥房失主夫婦兩人聲言物件儘取幸勿驚人大令曰爾曾將失主扭住否供稱並無其事惟搜括物件打疉四包負之而出旣理船卽望華陽橋遄返阿五自居頭目分給小的藍紡綢裙一條藍縐紗女棉襖一件洋銀十四元小的嫌少阿五持刀恐嚇小的遂不敢計較後開至亭林登岸走散大令問贓物何在供稱衣服質在漕河涇代步當内裙票賣與某土行質本一千八百文棉襖質本三千二百文票已抛棄洋錢亦早用完問槍刀何在供稱抛在河中問阿五確是頭目否爾能與之質對否供稱小的可質對大令飭提唐詰究供稱小的係奉賢縣南橋鎮人在某水果店爲夥年二十四歲並未爲盜去年九月十八日顧竊取小的之物後經小的獲住盤問贓物據稱當在張堰許卽歸還并願倩長脚小相擔保詎同至張堰並無長脚小相其人又無贓物小的恨極將伊痛毆至十一月小的至漕河涇見伊身穿皮馬褂次日伊將馬褂當去小的扭住在身上搜出洋銀五元收取四元仍將一元還伊伊因此懷恨誣攀大令又傳顧對質兩人各執一詞爭辯不已時已鐘鳴一下大令飭捕帶去小心看管昨日清晨九點鐘時又升坐花廳先提顧研問顧所供仍如前説又稱小的知阿小分得洋銀七八十元前者十四元之説尙是朦混大令又提阿小至案問爾究竟分得洋銀若干供稱十四元盤詰數次堅執前詞大令轉詰阿五供稱小的係金山衞西門外金師娘橋人年四十一歲向當磚瓦匠與阿小相識捕役和相喚小的作綫人致遭嫌怨小的從未爲盜尙乞原情大令曰阿小因爾指拿以致挾嫌情或有之然顧與爾何嫌何以供爾爲頭目供稱小的與顧素不相識安有此事大令又提顧質對供稱阿五確是頭目曾給小的洋銀三十六元小的嫌少阿五持刀恐嚇問阿五曰顧供詞明白爾尙何刁賴乎阿五連呼寃枉大令飭跪大練并加挺棍歴三點鐘之久始供稱小的爲阿小操舟事後分得布夾襔布夾馬夾各一件至去年十二月三十夜突被阿小剥去大令曰爾爲頭目分贓不公伊等自然欲剥爾之衣供稱小的確是舟師並非頭目問贓物何在供稱首飾盡被阿小售與漕河涇某銀樓衣服當在何家橋等處票已撕毁隨又供稱小的實不知情大令怒不可抑喝令上天平架良久仍不供認至鐘鳴十二下大令退堂用膳仍飭捕役小心看管候冉刑訊 
[盜犯起解]  
　　前報記太倉州解赴道轅勘訊之盜犯施茂之黄迷施田州三名經上海縣備文起解云云昨日午刻黄大令飭捕役營兵從監中提出三犯獲押至大東門外大碼頭升舟解赴嘉定縣轉解太倉 
[覆舟小志]  
　　昨晨招商局拱北輪船進口駛至楊樹浦悮碰一裝運磚瓦之船立時沈入波心船户諸人紛紛墮水拱北執事西人見勢不佳停輪施救旋將諸人援起尙無性命之憂然磚瓦已悉被波臣攫去矣 
[水販被拘]  
　　水販阿四忘其姓在淮安鹽城縣境内販婦女來滬售入各花烟館爲娼已非一次此次以獲利未盈擬乘輪至鎮江另覓主顧會捕局線勇頭目嚴頌眉偵知密往江永輪船將阿四及老嫗幼女共三八一并拘獲解至法捕房捕頭命押候堂期解請葛同轉嚴究 
[欠洋被控]  
　　湖北人某甲在四馬路某洋行充當買辦家住西新橋南首睦和里近日乘輪回里新街某氏婦以其尙欠會洋一百四十元投法捕房控訴並將甲婦拘入捕房捕頭命押候再核 
[小工互鬥]  
　　山東人何阿生汪青雲漢正榮流落滬江歷十餘載在虹口招商局中棧馬頭當小工昨晨十點鐘時扛運貨物與葉阿二爭先恐後以致揮拳葉頭破血流受創實甚有陳阿克者恐遭不測喚巡捕拘入捕房捕頭著將受傷人送某醫院調養俟痊愈後將何汪漢解赴英公堂請宋通刺發落 
[滬南道聽]  
　　浦東人黄香寳於昨日清晨負白布十二匹渡浦而西旣至滬南以義碼頭付給船錢怱怱上岸至沁泉園茶肆啜茗與一口操北音之某甲同座甲謂黄曰我欲買布作短衫褲爾布如佳則可盡售與我黄欣然解包看視忽少兩匹疑甲所竊向甲盤問甲以其誣良爲 
 
 

Page 4

 
 
竊勃然大怒掌頰數下黄亦不肯相讓各奮老拳後經旁觀者研詰黄自知理屈向甲服禮始各分散○强盜寳寳者著名流氓也每至夕陽將下時糾合同黨在小街僻巷拆稍打架無惡不作前晚將近十二下鐘時偕甲乙丙等在滬南郎家橋口唱大江東行經某竹器店門首有一賣茶葉蛋者且喊且走寳寳等向買若干在竹器店門首剥而食之中有一臭者遂將賣蛋人揪住大言曰爾以臭蛋出售使人食之生疾罪無可逭今我等不與爾計較爾可速去言畢釋手而去向索蛋資則置之不理賣蛋人無可如何徒呼負負而已○前晚有甲乙二人在英租界某戲園觀劇回家雇東洋車轆轆行來至滬南放生局東首其時月色朦朧與波光相掩映甲車在先乙車如驂之靳乙車之輪忽折乙翻身墮水大呼求命甲聞聲折回幸潮水未漲設法將乙撈起否則不堪設想矣 
[上海縣署瑣案]  
　　前者奉化人葛夏氏訴稱兒子春世身死不明叩求伸雪黄大令飭差赴四明公所查明禀覆此已列諸報章前晚升坐花廳提訊地甲裘鎮禀稱小的偕差役至公所稽查知春世棺木由孫順和煤炭店作保票上雖寫親屬陳阿九其實陳未到塲孫則自稱由仁成煤炭店轉保因張東木在仁成裝貨王來木在順和裝貨故兩家皆願擔保目今祗得求大老爺傳張王研訊大令飭提葛夏氏之抱呈俞金魁到案諭以本縣曾飭地甲公差至公所查明棺票上雖有陳阿九名字然陳確未到實係順和仁成兩家作保現擬傳兩家訊問張王兩船户亦須提到俟水落石出後再行核辦可也俞稱票上旣有陳之姓名當日陳必在塲目今不能置身事外大令問爾意如何俞默然不答大令飭提陳到案與俞質對陳稱當時公所中人囑於清明節盤柩回寍波小的並不在滬豈有到塲之事葛夏氏稱陳在寍波會過曾云小婦人之兒子被五人毆死陳稱小的並無此語實係誣攀大令卽簽發硃條傳順和仁成兩店主人到案訊明核奪葛夏氏稱小婦人躭擱此間食用皆無求恩速辦大令允之鄉農徐南香承種學田每年應輸學租三千四百文積有四年分文不繳糧差禀明黄大令帶縣請追徐供稱小的家在治下二十一保十三圖年三十五歲上有母親中有妻室下有二子連年收成歉薄將奈之何大令曰邇歲秋收不薄豈容欠租至四年之久徐連稱小的知罪願變産輪租求恩寛限大令曰本應笞責一千板念爾旣願變産完租姑從寛宥判令枷號限五日内繳楚始得開釋徐求限至月杪大令准之○昨日徽州人汪秉和訴稱孫某騙去油貨銀六百餘兩避匿不面訪知在同仁永善堂當司事往索逞蠻自堂中老董事王姓故後孫竟自居董事誑騙錢財求卽嚴追實爲德便黄大令諭令聽候提訊 
 
槍吸戒烟散此散爲天下第一極速極妥極效之戒烟藥老癮半月新癮七日卽除一元六八角 
萬金不換丹 
此丹係本堂獨得之秘治内痔如神重者兩瓶輕者一瓶卽愈早巳名馳兩元一元 
奇效一掃光 
專治紫白癲瘋有藥到病除之能絶非誇口如不信可以包治遠處寄購每瓶兩元 
至寳搜毒散 
此散以少制多以奇制勝雖極險發背花柳各種楊梅瘡毒只須四瓶卽痊矣兩元 
烏鷄白鳳丸 
本堂此丸用眞烏骨鷄爲君所以治婦人赤白帶及經水不調子宮寒冷最騐二角 
立止遺精丸 
遺精大都心腎不安治病當治原此丸滋腎水水足火自息何遺之有哉一元半元 
專治耳聾丸 
市上售耳聾藥者可謂恆河沙數而欲如本堂之靈騐恐不多見每大瓶兩元一元 
十全大補丸 
丸内用眞老山人參爲君佐以各藥相輔而行專補氣血兩虧五勞七傷兩元一元 
聰明智慧丸 
此丸善治讀書健忘少年人服之聰明益智文思滔滔其妙非常每大瓶五角三角 
活血木瓜丸 
專治腰膝疼痛手足拘攣四肢麻木步履艱難等症神效之至每大瓶五角又三角 
五鞭種子丸 
此丸用參茸爲君佐以五鞭專補元陽男子下元虚損久無子嗣每大瓶兩元一元 
萬金保胎丸 
婦人體氣虚弱往往懷孕卽滑此丸能逐瘀生新調和營衞安胎最妥兩元又一元 
順氣化痰丸 
此藥丸製九煉善能降火順氣化痰從此無積聚之患妙哉靈極每大瓶五角三角 
羊顚瘋靈藥 
羊顚瘋症世無靈藥本堂此藥可稱獨步不論羊鷄癲瘋只須兩瓶可以斷根兩元 
靈極疝氣丸 
俗呼謂小腸氣推其致病之由膀胱寒濕藴結不散氣虚而　此丸極騐兩元一元 
肝胃氣痛丸 
專治肝胃氣痛吞酸吐沬一切痰結不化等症如常服此丸自然而愈兩元又一元 
斷根瘰癧丸 
此丸善治男婦憂思過度遂成是症每日開水送服三錢半月漸次斷根兩元一元 
珠珀白濁丸 
白濁症有濕熱滲入膀胱花柳沾染若不急治恐變重症此丸治濁如神兩元一元 
立止白帶丸 
此丸專門治婦人赤白帶竟可以四瓶服完其病若失誠天下第一靈丹兩元一元 
奇效潤腸丸 
腸胃閉結惟吸洋烟者居多或老年血枯所致此丸服下卽便絶無　薄一元半元 
專治猪顚瘋 
此藥專治違年及近患猪顚瘋只須兩瓶卽愈重者四瓶無不永除病根每瓶兩元 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　二百四十八號華捕拘解在天后宫側設攤賭博之陳阿福到廨宋通刺商之薩副領事判令押上寍波輪船勒令回籍○二百四十七號華捕禀稱徐金林劉長生索欠扭毆由劉鳴捕解請訊究劉供本邑人徐金林曾欠父親錢數千向伊索取非但不認反敢行兇求爲研究徐供向住劉姓家有絨毯一條被劉藏匿故向理論並未扭毆通刺以兩下均有不實不盡著將徐金林管押七日劉長生本應管押姑念伊母來案苦求從寛斥釋○包探唐清山禀稱楊金全在虹口開設老虎灶縱人賭博昨日又有人聚賭是以將楊拘解通刺判將楊金全管押十四日○唐探又禀稱王仁芝所開柴行將薪堆積空房中有違租界定章前曾逮案判罰今又違犯是以拘送通刺以其屢次違犯商之薩副領事判罰洋十元如不繳案須將堆存之柴充公王仁芝稱情願罰鍰通刺謂以後不許再犯如違定當加等議罰王遵諭而退○二百八十一號華捕禀稱小的與吴金秀陳阿五等出外捉狗行經新橋楊嚴氏出爲霸阻且將捉狗器具奪去是以拘案請訊楊嚴氏供寍波人昨日另有人與捉狗巡捕爲難不于小婦人之事該捕稱其人將物奪後避入楊嚴氏家中通刺姑念女流著具以後不再滋事切結並令將奪去之物交還○一百八十一號華捕禀稱王仁福所撑之杉板船停泊大馬路浦灘忽被王昌生竊去由王仁福自行尋獲報由小的拘入捕房解案請究王仁福伸訴前情王昌生供寗波人前亦撑駕杉板船現在失業貧苦無聊出此下策通刺判將王昌生管押一月期滿遞回原籍船交王仁福領去○包探施福保禀稱孫阿榮前因犯案遞回無錫原籍今又來滬拘案請訊孫阿榮供小的並非無錫人實係本邑人居於八仙橋家中　母及妻通刺謂舞論是否本邑人但能安分營生卽可免究否則定須重辦今姑從寛著交的實人保釋○三百零二號華捕禀稱馬夫王金榮在馬車上磕睡有違租界章程拘案請罰通刺判罰洋一元○包探何瑞福顧阿六同禀稱昨有妓女金雲舫投捕房報稱被姘夫許涇之糾合多人搬取皮箱六隻木箱一隻鐵箱一隻首飾匣一隻内有衣服一百餘件及金銀珠翠等共值洋一千餘元由小的等查獲現先起到鐵箱一隻首飾匣一隻通刺將金許二人略詰數語以其中尙多枝節著押俟過堂覆訊○包探黄四福禀稱陳毛毛鄷宏光趙海林三人手持巡捕燈鐵尺等件深夜在路東探西望冐充探夥遇有竊賊卽奪贓瓜分賊則縱之使去是以拘請究辦陳供常州人向爲鐵匠昨夜與鄷等出外閒游並未刦奪竊賊贓物鄷供鎮江人向爲書作生理趙供川沙人向爲小工餘語與陳略同通刺以陳等手持鐵尺深夜在外游行雖無奪贓實據諒非善類著分别遞解回籍 
[法捕房記事]  
　　昨日葛同轉蒞八仙橋捕房命提程胡氏控逆子程鵬飛專事遊蕩吸食洋烟又章王氏控逆子章子卿不務正業與無賴　伍兩案著罚跪兩旁俟訊别案畢念章已受懲責復再三開導章俯首求恩聲稱倩願改過同轉喝將程鵬飛責手心一百下與章一并禁押捕房待悔悟後各交其母領回管束○附貢生嚴信孚由天津挈眷乘招商局輪船行至烟臺相近失去枕箱一隻内儲寳紋及碎銀二百餘兩洋三十四元及貴重物件抵滬後訴知招商局將水手俞德興解送公堂經葛同轉研訊俞不認行竊嚴稱貢生急欲回里求請送縣昨日同轉提俞到案問究竟如何供小的在輪船爲水手輪船規例凡房艙有客不能入内揩洗窗扇况與客無仇忽被指竊實在寃枉同轉謂原告業已回去爾旣無實供著仍還押候移送上海縣辦理○豆腐店主蘇阿華控流氓金阿隆陸海榮向學徒孫銀泉强借銀錢剥去衣服付諸質庫葛同轉提訊屬實押候責懲已紀前報昨日提案命將金阿隆先行枷號一個月期滿笞責三百板陸海榮從寛免枷笞責一百板還押覓保具結金俟枷滿責放具改過切結○江孚輪船竊取烟槍之陳阿元因枷期已滿著開枷釋放不准逗留○陶阿春在工部局偷竊木料由包探拘獲昨日解案命照原斷先行枷號半個月期滿笞責八十板○董玉堂屢次犯案上禮拜五釋放後卽往江天輪船竊取水烟筒拘入捕房解經葛同轉訊供著照原斷笞責二百板還押候過堂移送上海縣遞回揚州江都縣原籍○賽無常張阿寳賽白勝小六仔時千碼子張桂生由捕頭訪拿到案解經葛同轉訊取供詞著將三犯先行枷號兩個月期滿各笞三百板 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年四月十三日京報全録]  
　　宫門抄○諭旨七道　前○將軍　　道　俸　　　　出　　　行　　　○　督張奏報交卸兼著撫篆日期摺○又　鹽董項下籌解第二批京餉片○又奏浮　項下　　京　及　北　防　　片○　撫譚奏恭　回任日期摺○　督劉　　帖式期滿出考摺○又奏飭司道回任片○粤　　　　　　　　　　○　　解第一批　北邊防經費片○四月十三日　　院鑾儀衛光禄寺八旗兩翼值日無引見○李　　　　　　　　　命○大額　　公各假滿議安○張元　　授　期　　　恩○吉林恊領富順謝恩○惠裕孚會預備召見○　　　　　　保和殿　試之王大臣派出頭班　貝　德　希期阿　洪阿文啓二班澍貝勒載振良泰志鈞榮和○召見軍機李鴻藻張元　惠裕孚會○○奴才長順跪奏爲道員現屆　　　章出考暫緩送部引見並先行請旨　放以重　　恭摺仰祈聖鑒事竊查前准吏部咨覆前將軍希元擬定吉林分巡道　目一摺查吉林轄地三面沿邊與蒙吉毗連旂民交　事宜爲多後來未經分省所感理事各廳本係專用旗員嗣經改設民官　　　　始議令滿漢兼用現據該將軍酌察情形定准缺目請比照　河道之例將道缺專用旗員係屬因地制宜相應奏明請旨准將吉林分巡道一缺作爲衝繁疲難四字近邊最要之缺查照熱河道之例專用旗員定用三年俸滿由該將軍秉公察看如果稱職堪膺保膺卽出具切實考語將該員開缺送部引見恭候欽　如准其作爲俸滿候陞卽由部知照軍機處進學候　簡用未經升調之先仍令按月赴部投供以憑辦理俸滿所遺之缺並嗣後未經俸滿或由别項出缺均照熱河道之例與直隸口北道山西歸綏道等缺合併積算由吏部將各部院滿洲蒙吉郎中與滿洲科道兩項相間分班咨取保送帶領引見請旨補授等因光緒十四年二月初八日具奏奉旨依議欽此欽遵咨照在案兹據現任吉林分巡道設欽詳稱該道自光緒十七年四月初八　任之日起連閏扣至二十年三月初八日三年俸滿理合先期報明等情前來奴才詳加察看該吉林分巡道設欽明體遠用器　　課自蒞任以來斥逐貪員　辦賑撫輯剙志書均能任怨耐勞洵不負監司之任目應循照向章出具　　考語俟　　將該員　　　部引見　旨陞用毋庸回任惟查吉林纂輯通志並測繪輿圖尙未完竣應請暫留該道始終其事一俟圖書告成再行飭令領咨赴部至吉林分巡道一缺事繁責重將來必須接替有人合無仰懇天恩俯允先行飭部照章咨取保送引見迅卽簡放免致懸缺以重地方除將該員履歴清册送部查核外所有道員俸滿照章出考並請先行簡放緣由理合恭摺具奏伏乞皇上聖鑒訓示謹奏奉硃批吏部知道欽此○○頭品頂戴湖廣總督臣張之洞跪奏爲微臣交卸兼署撫篆日期恭摺具陳仰祈聖鑒事竊臣前准吏部咨開光緒十九年十月二十日奉上諭譚繼洵馳往四川查辦事件湖北巡撫著張之洞兼者欽此臣當卽欽遵兼署兹撫臣譚繼洵　竣旋鄂於光緒二十年二月二十八日接篆臣謹將欽頒咸字十八號湖北巡撫銀關防一顆並王命旗牌文卷等項飭委武昌府知府李方豫撫標中軍叅將璞玉齎送譚繼洵接收任事臣卽於是日交卸兼署巡撫事務除照例恭疏題報外所有微臣交卸兼署　篆日期理合恭摺具奏伏乞皇上聖鑒謹奏奉硃批知道了欽此○○張之洞片再前准户部咨豫撥光緒二十年京餉案内提撥湖北鹽釐銀十五萬兩行令分批起解等因業經籌解本年第一批銀二萬兩附片奏報在案兹據湖北布政使王之春鹽法武昌道瞿廷韶籌撥本年第二批京餉鹽厘銀二萬兩飭委候補知縣史久齡候補通判梁承潤管解赴京交納等情詳請奏咨前來臣覆覈無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○張之洞片再前准户部咨豫撥光緒二十年分京餉奏撥江漢關洋税銀十五萬兩又光緒二十年分東北邊防經費奏撥江漢關六成洋稅銀十萬兩各等因均經轉飭遵照辦理兹據湖北漢黄德道監督江漢關稅務惲祖翼詳報在所徵洋稅項下動支庫平足色銀四萬兩作爲本年第一批京餉又在第一百三十三結所徵六成洋税項下動支庫平足色銀三萬兩作爲本年第一批東北邊防經費飭委試用知縣王祜候補知縣楊齡分别管解赴京交納等情詳請奏咨前來臣覆核無異　分咨外謹會同湖北巡撫臣譚繼洵附片具陳伏祈 
聖鑒謹奏奉硃批該衙門知道欽此○○頭品頂戴湖北巡撫臣譚繼洵跪奏爲恭報微臣回任日期叩謝天恩仰祈聖鑒事竊臣欽奉恩命前赴四川查辦事件業將查明緣由恭摺覆陳在案臣拜摺後卽於二月初四日由川起程是月二十七日行抵湖北省城二十八日准兼署撫臣張之洞將湖北巡撫關防　王命旗牌文件飭委武昌府知府李方豫撫標中軍叅將璞玉齎送前來臣當卽恭設香案望闕叩頭祗領任事伏念臣猥以輇材忝膺疆寄　淵是凛隕越時虞乃蒙知遇之隆又拜駪征之命渥承寵眷倍以悚惶兹當使事言旋復領封圻重任臣惟有隨時隨事矢慎矢勤並與督臣和衷共濟以冀仰答高厚鴻慈於萬一所有回任日期除恭疏題報外理合繕摺叩謝天恩伏乞皇上聖鑒再臣經過川楚境地上年冬天雖晴霽日久本年交春後連得透雨菜麥均已播種長發暢茂民情安謐合併附陳謹奏奉硃批知道了欽此○○太子少保頭品頂戴四川總督臣劉秉璋跪 
奏爲事帖式六年期滿循例出考恭摺具奏仰祈聖鑒事竊照定例督撫衙門筆帖式六年期滿才具優長堪膺地方之選　者出考語奏請送部引見候旨録用等語兹查有四川總督衙門滿洲筆帖式松壽年四十一歲係廂黄旗滿洲二甲喇𠾐海佐領下人由監生捐候補庫使同治十年補授太常寺庫使十二年調補户部顔料庫庫使十二年恩詔加一级光緒元年恩詔加一級敬奉穆宗毅皇帝尊諡加一級二年庫差年滿調補工部製造庫庫使由户部三庫衙門報庫使年滿歸繕本班筆帖式補用五年補授起居注八品筆帖式穆宗毅皇帝實録告成紀録一次九年考試現任筆帖式取列一等紀録二次十一年京察一等由部帶領引見奉旨准其一等加一級欽此是年揀選四川總督衙門筆帖式四月初四日奉硃筆圈出松壽補授欽此九月二十日到省十一月十八日到任連閏扣至十七年九月十八日六年期滿例應更換除員缺前已咨部另行揀員辦理外臣查該員松壽年力富强留心吏治堪膺地方之選理合循例出具考語可否仰懇天恩俯准留川以知縣改補如蒙俞允卽當給咨送部引見恭候欽定除咨部外理合恭摺具奏伏乞皇上聖鑒訓示謹奏奉硃批吏部議奏欽此○○劉秉璋片再新任四川布政使土毓藻於光緒二十年正月二十五日到省應卽飭赴新任卸署布政使文光卽飭仍回按察使本任又成綿龍茂道承厚俸滿卓異併案引見遺缺卽以卸署按察使建昌道張華奎調署以重職守除分别檄飭遵照外理合附片具陳伏乞聖鑒謹奏奉硃批吏部知道欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲籌解光緒二十年分原撥厘金京餉恭摺具陳仰祈聖鑒事竊准部咨光緒二十年原撥京餉案内廣東奉撥厘金銀十萬兩當經轉行遵照去後兹據布政使覺羅成允會同厘務總局司道詳稱在於厘金項下籌銀二萬兩作爲第一批仍交殷實商號日昇昌百川通蔚泰厚蔚長厚新泰厚匯兌至京飭委候補知縣彭本河等領齎匯單文批於光緒二十年二月初三日起程由海道進京支取銀兩赴部投納等情具詳請奏前來臣等覆核無異除咨户部查照外謹合詞恭摺具陳伏乞皇上聖鑒謹奏奉硃批户部知道欽此○○李瀚章片再光緒二十年東北邊防經費部撥廣東厘金銀八萬兩當經轉行遵照去後兹據布政使覺羅成允會同厘務局司道詳稱在於厘金項下籌銀四萬兩作爲第一批仍交殷實商號日昇昌等匯兌至京飭委候補知縣彭本河等領齎匯單文批附搭輪船進京支取銀兩赴部投納據報於光緒二十年二月初三日起程等情詳請具奏前來臣等覆覈無異除咨呈海軍衙門曁咨户部查照外謹合詞附片具陳伏乞聖鑒謹奏奉 
硃批該衙門知道欽此 
 
 

Page 14

 
 
[光緒二十年四月十四日京報全録]  
　　宫門抄○諭旨兩道録前○少行人方　秦編檢人員壅積擬請變通章程摺○又奏請疏通道府截取選班片○軍機大臣奏仍留章京在額外行走片○護浙撫劉奏甄别知府片○又　奏解本年第一批厘金東北邊防經費摺○又○奏解第一批北洋防費片○又奏解厘金京餉片○皖撫沈奏蕪湖關洋藥稅釐收支數目摺○又奏蕪湖新關徵收洋稅船鈔銀數摺○四月十四日吏部翰林院侍衞處值日吏部外見五十一名鑲紅漢四名嚮道處一名○德隆興恩各假滿請安○徐致靖因伊子中貢士謝恩○豐培趙爾震預備○召見○侍衞處奏派保和殿監試之王大臣　派出頭班克干載振全福文啓伊勒洪阿　二班澤公謙光善堃松壽伊立布○值年旗奏派管理新舊營房派出麟中堂敬信果勒敏○召見軍機　麟中堂陸寳忠豐培趙　震○○鴻臚寺少卿臣方汝紹跪奏爲編檢人員壅積擬請變通章程以期疏通恭摺仰祈　聖鑒事竊臣伏讀二月初四　上諭御史安維峻奏編檢擁擠太甚請慎重舘選一摺所奏不爲無見翰林爲清華之選必應遴拔真才每科會試後覆試殿試朝考及庶吉士散館朕於閲卷大臣取在前列者酌量録用乃近來閲卷擬取前列等第逐漸加多殊非慎重選擇之道嗣後殿廷考試該閲卷大臣務當秉公校閲詳慎凝取如有文字平常及疵累之卷均不得濫置前列以杜倖進欽此又讀三月十八日上諭御史鍾德祥奏翰林人員壅積過甚請飭部妥議疏通章程等語著吏部議奏欽此仰見皇上慎選詞臣於嚴核之中仍寓體恤之意惟鈔閲原摺所言　叙壅積之情形未擬疏通之辦法謹就臣禺見所及敬爲皇上陳之臣維疏通京員之法除京察記名簡放外祗有保送銓選兩途而翰林無保送之例又無銓選之班十八年吏部議覆前給事中殷李堯條陳准京察一等未記名者呈請分發乃定章後而呈請者寥寥推原其故一則以自行呈請未免干進引嫌一則以已得上考猶冀下屆列保也查吏部疏通部員章程每屆京察之年吏禮兵工各保送截取者一人户刑部保送二人分發外用其保送皆係二等人員部員因此頗見疏通可於翰林院亦仿照辦理請於京察年飭下掌院學士在二等人員内擇其才具優長堪勝知府之任者保送十餘人咨行吏部帶領引　原俟奉旨圈出後卽由吏部註册分發各省補用如此則出路較寛而積久自見疏通矣顧或謂知府非編檢應升之階吏部恐拘於成例謂不能與郎中相比第思保送與截取不同編檢一等人員道府並用每有簡放道員者則二等祇保送知府尙不爲過優况每屆三年方保一次且必俟奉旨圈出以歸實際則保送亦不致太濫似此變通辦理未始非疏通之一法也臣愚昧之見是否有當伏乞皇上聖鑒謹奏○○鴻臚寺少卿方汝紹片 
再查編檢内升之途俸深者輪升坊缺俸淺者考升御史由御史升給事中由給事中升京堂御史二年俸滿以知府截取給事中二年俸滿以道員截取爲途原甚寛也自捐例開而插班太多截取選班遂形壅滯每至考試御史編檢均不願與考良以得御史後雖以知府截取而究無選缺之日也同治初年經前都御史胡家玉條陳將截取道府二項於例定升選之外議以無論何項到班選過二缺後卽選截取一人吏部名之曰數缺蓋謂數至第三缺卽選到也自此章行而十數年中截取班甚爲疏通卽編檢之考御史亦形踴躍乃近來道府二項記名卽用人多見缺卽儘其選用以致截取人員雖有數缺之名並無數缺之實可否飭下吏部核議將卽用班選過二人後仍用截取一人在卽用班不過讓出一缺於彼固無大損而編檢可以疏通卽截取班亦不致有名無實矣此又於其得升途後而爲籌及疏通之法也謹附片具奏伏乞聖鑒謹奏奉旨已録○○軍機大臣片查軍機章京記名御史刑部員外郎馮錫仁現在服闋臣等臣同商酌仍今該員在額外行走謹奏奉旨知道了欽此○○劉樹堂片再准部咨嗣後道府保歸候補班人員應於到省一年後察看考核分别補用又將捐納分發試用知府一年期滿例應察看才具分别補用等因歴經遵辦在案兹查有候補知府莊人寳新海防例試用知府劉瀚均試看試用一年期滿據藩臬兩司分案會詳前來臣查候補知府莊人寳勤明稳練新海防例試用知府劉瀚才識閏通均堪照例留省補用謹會同閩浙總督臣譚鍾麟附片陳明伏乞聖鑒謹奏奉硃批吏部知道欽此○○頭品頂戴護理浙江巡撫調補河南布政使臣劉樹堂跪奏爲解本年第一批厘金東北邊防經費銀兩恭摺奏祈聖鑒事竊准部咨奏撥光緒二十年東北邊防經費一摺光緒十九年十一月初五日具奏奉上諭光緒二十年東北邊防經費照案指撥浙江厘金銀八萬兩著該撫按照指撥銀數於來年五月前批解一半年内全數解清毋稍遲逾等因欽此並抄録原奏咨行到浙當經轉行籌解去後兹據布政使趙舒翹詳稱移准厘捐總局在於厘金項下籌動銀二萬兩解司查有管解本年第一批厘金京餉之試用知縣王汝霖堪以委令帶解循案由滬附搭輪船運津解京交納等情具詳請奏前來臣覆核無異除分咨查照撥護並取起程日期咨報外謹恭摺具陳伏乞皇上聖鑒謹奏奉硃批該衙門知道欽此○○劉樹堂片再准海軍衙門咨開光緒二十年分北洋海軍經費撥給浙江厘金銀四十萬兩按八成解足分批逕解北洋大臣兌收等因當經轉行籌解去後兹據布政使趙舒翹詳稱移准厘捐局在於厘金項下籌動厘捐銀四萬兩解司應卽發交日昇昌號商匯解北洋大臣直隷總督衙門投納守候掣批回銷作爲浙江省籌解光緒二十年第一批北洋防費等情詳請奏咨前來臣覆核無異除分咨查照並取領匯日期咨報外理合附片陳明伏乞聖鑒謹奏奉硃批該衙門知道欽此○○劉樹堂片再承准軍機大臣字寄欽奉上諭户部奏撥光緒二十年京餉限五月前解到一半十二月初間全數解清不准截留改撥藉詞延誤等因欽此並抄單内開撥浙江厘金銀一十萬兩當經轉行司局欽遵籌解去後兹據布政使趙舒翹詳稱厘捐總局在於厘金項下籌動第一批京餉銀四萬兩查有試用知縣王汝霖堪以委令管解循案由滬附搭輪船運津解京交納等情詳請奏咨前來臣覆核其異除分咨查照撥護並取起程日期咨報外理合附片具奏伏乞聖鑒謹奏奉硃批户部知道欽此○○頭品頂戴安徽巡撫臣沈秉成跪奏爲蕪湖關洋藥稅厘並徵第一百三十三結期滿謹將收支數目開單奏報恭摺仰祈聖鑒事竊據委管蕪湖關稅務徽寗池太廣道袁昶詳稱案奉札行承准總理各國事務衙門咨會同户部具奏洋藥稅厘併徵由各關與稅司合力開辦一摺抄錄原奏内開每箱併徵之數照約以一百一十兩爲度於進口時按照新章封存海關准設具有保結之棧房躉船等處必俟每箱向海關完納正稅三十兩並納厘金八十兩始准搬出拆改包裝請領運貨憑單運往内地併將例支鎔工折耗銀兩照章一並開支各等因歷經遵照辦理並將自第一百六結開辦起至第　百三十一結止按結開造收支數目册摺先後詳請奏咨在案兹查自光緒十九年八月二十二日起至十一月二十四日止計三個月各關第一百十三結期滿所有經徵華洋商船裝運進口洋藥正稅並專條厘金銀兩曁匯解海軍經費及支銷稅司鎔耗等欵同實存數目開造四柱册摺詳請奏咨前來臣覆核無異除册分送總理各國事務衙門曁户部科查照外謹繕清單會同南洋大臣兩江總督臣劉坤一恭摺具奏伏乞皇上聖鑒謹奏奉硃批該衙門知道單併發欽此　○○頭品頂戴安徽巡撫臣沈秉成跪奏爲蕪湖新關第一百三十三結徵收洋稅船鈔等項銀數開單奏報恭摺仰祈聖鑒事竊照安徽蕪湖添開通商口岸應照成案將所徵正半各稅按三個月奏報一次前已遵旨照案自光緒三年二月十八日開辦第六十七結起至十九年八月二十一日第一百三十二結止均經按結奏報在案兹據督理蕪湖新關徽寗池太廣道袁昶詳稱蕪湖新關自光緒十九年八月二十二日起至十一月二十四日止第一百三十三結期滿所有本結徵收各國商船及華商船隻正半子口各項税鈔銀兩曁遵章支提出使等經費辦公薪水各項銀兩並實存數目分别四柱開摺造册呈請前來臣覆核無異除册分送總理各國事務衙門曁户部科查照外謹繕清單會同南洋大臣兩江總督臣劉坤一恭摺具陳伏乞皇上聖鑒謹奏奉硃批該衙門知道單併發欽此 
 
