# 1915 - 195 - 4915245

 

Page 1

 
 
   
 
 

Page 2

 
 
時評 
[模範國民（一冷）]  
　　模範模範之聲洋洋盈耳矣余以爲人所易爲而實行者莫模範國民若也 
　　模範國民者非模範人之謂也模範人在使我景仰而模範國民在令人效法且不特令若干人能效法必使人人能效法故模範國民無好高務遠無高談闊論無矜奇眩異無心非口是無始勤终怠而其所爲必爲人人所能爲者 
　　模範國民之要點一在體格二在學問三在職業四在生計五在品性六在交際舉動游息六者備而模範國民成矣 
　　有模範國民而後有模範家庭有模範家庭而後有模範社會有模範社會而後有模範事業有模範事業而後政俗之改革不難一一施行矣 
命令 
　　七月十九日大總统策令奇蘭紟予四等嘉禾章此令 
　　又令本月十二日保送覲見之翰芬著交政事堂存記此令　　又令廣東大水之餘繼以大火災情奇重民不聊生至深愴惻業經特派凌福彭前往撫慰兹加派李翰芬前往一併會同該省地方官紳籌辦一切善後事宜以恤災黎而宣德意此令 
　　又令據浙江巡按使屈映光電劾財政廳長蔣懋熙不顧大局險詐周章請予斥革等語蔣懋熙著解職交財政部查辦此令 
　　又令陸軍部呈請將濮工合龍出力之孫明山朱家餘黑鴻甲徐正誠于正興趙連英均授爲陸軍工兵上校應照准此令 
　　又令孫明山朱家餘黑鴻甲徐正誠于正興趙連英均加陸軍少將銜此令 
　　又令陸軍部呈請將閻恩榮授爲陸軍步兵中校應照准此令　　又令内務部呈准湖北巡按使段書　咨請任命張治禮李治熙江陵劉文斌陳爕宸許家　張世範王永齡爲湖北省會警察廳警正應照准此令 
　　七月十九日大總統申令自民事不講水利不修夏旱秋潦歲爲巨患勞費無度民不聊生幾輔沿河各屬頻年受災尤甚亟須通盤規畫疏塞排决分功並行特派徐世光督辦近畿疎通河道事宜並着直隸巡按使京兆尹會同辦理近畿之民久困河患務使去淤通塞以期河流順軌用副國家勤恤民隠之意此令 
　　又令據廣西巡按使張鳴岐迭次電稱陸川貴縣興安桂平曁邕寗横縣永淳平南藤縣蒼梧上林桂林古化等各縣先後呈報水災情形至重雖經竭力籌撥欵項然杯水車薪於事無濟懇特頒鉅欵俾　賑撫等語該省夙稱邊瘠上年夏秋之際旱澇頻仍元氣凋殘至今未復此次鬱澄兩水又復温溢　災桂民何辜重罹困厄閱電殊深憫念者財政部速發銀五萬元卽日滙邕交由該巡按使遴派妥員迅赴災區分别散放以資救濟一面仍仰設法籌募趕放急賑妥爲撫恤母任失所此令 
　　又令據署四川巡按使陳宦電呈前署四川東鄉縣知事李于藻違法濫刑連殺兩命請先行褫職歸案審辦等語李于藻着褫職拿交司法部飭下總檢察廳依法提案審辦此令 
　　七月二十日大總統策令任命施從濱爲兗州鎭守使此令 
　　又令京兆尹沈金鑑呈請任命唐肯爲覇縣知事王承穀爲良鄉縣知事沈銓爲平谷縣知事湯銘鼐爲順義縣知事應照准此令 
　　又令陸軍部呈准鑲白旗蒙古都统芬車咨擬以吉春補參領福佑補副參領恒隆補印務章京瑞齡補印務章京曉騎校請准予補放等語應照准此令 
　　又令陸軍部呈准塔爾巴哈台參贊汪步端咨稱總管車林精力就衰懇請辭職請予免職等語應照准此令 
　　又令陸軍部呈准塔爾巴哈台參贊汪步端咨擬以哈勒岱補總管烏逆木吉補副總管綽堪補佐領巴烏特木薩音均補驍騎校請准予補放等語應照准此令 
　　又令鎭守使員缺着即裁撤此令（按鎭守使員缺上當有脫落） 
專電 
　　北京電前四川巡按使陳廷傑忽於昨（二十）午在闢才胡同私寓被平政院飭警解院訊問七時後解送提署收押聞係因蔡寳善參其賄賣知事濫用銅元餘欵年數十萬蔡曾赴川調查今陳宦之查覆復到故昨日片交該院訊辦分第三庭 
　　北京電屈映光參蔣懋熙呈謂其對浙官紳遍詆前財政廳搜括見好中央且把持某欵不解故有不顧大局及險詐字樣原請係立予褫革經財政部力持改爲解職查辦 
　　北京電報載外交部近與日使磋商魯省以前戰區恢復原狀事日内可就緒又載叚芝貴將調京主持軍區李純移鄂王占元督贛 
　　北京電今日（二十一）第一次傳訊葉恭綽 
特約路透電 
　　北京電聞長沙自十日起至十四日止水勢高漲江邊皆没且波及他處長沙災情獨重當道竭力賑濟災黎己開平糶據商部所編統計上年中國之商會大見增加上年共有七百九十四所入會之商店共十九萬六千三百三十六家本年己增至八百六十九所入會之商店共二十三萬四百三十一家辦事員上年共二萬一千八百五十四人今增至二萬二千零六十二人會員費己由一百零一萬三千五百五十六元增至約一百五十萬元（二十一日） 
戰電 
　　（英人路透電） 
　　巴黎電今晚公報宣稱前敵僅有限於一隅之砲火德軍猛轟萊姆死平民七人法飛船一艘於星期一日擲炸彈二十三枚于維業萊及哈同俠台爾之軍站及子彈庫（二十日） 
　　巴黎電西歐全陳線之戰事幾全屬砲火轟擊蘇瓦松亦有砲戰今日下午公報謂德軍進攻多次均易敗之（二十日） 
　　亞姆斯特丹電德人自稱己占據波羅的海之俄國温杜港（二十日）　彼得格勒電據公報宣稱十九日敵軍仍在夏夫里境進攻洛伏喬治夫斯克砲台俄軍與敵軍縱隊之前鋒交戰頗得利蘇開爾境奥德軍之壓力仍未减輕（二十日） 
　　彼得格勒電　德軍攻奪華沙極大之戰爭目下正在劇烈進行其戰線殊爲曲折敵軍初曾占得土地俄軍今正於順利地點擊退之敵軍所受損失甚爲重大戰地最重要之地點有二一爲北面洛伏喬治夫斯克大砲臺線前沿拉里夫河至哇斯得蘭加之地一爲南面魯白林恰爾姆及鐵路附近以南克拉斯洛斯太夫附近地叚之咽喉今日公報謂德軍復取攻勢佔據拉里夫河陣線之波萊里村惟德軍在稍　進攻多次均爲俄軍擊退當時俄軍以後軍在哇斯得蘭加附近奮死禦敵繼乃鼓勇回攻魯白林至恰爾姆鐵路南面之戰事今異常猛烈俄軍激戰终日擊退麥剛森之軍惟至翌日拂曉德軍攻陷克拉斯洛斯太夫及該處涉所是日俄軍仍能於克拉斯洛斯太夫之後擊敗猛攻之敵軍數次奥軍在伏里加河受阻即駐於該河右岸克拉斯洛斯太夫東南某村俄軍己由克拉斯洛斯太夫退至第二陣線俄軍於稍東之處四次擊敗在廣闊陣線以多數砲隊猛攻之敵軍且逐走戰壕中之奥德軍俄軍現固守里斯特河諸陣地（二十日） 
　　倫敦電俄京人士聞興登堡將軍之進攻並不惶慮謂德軍戰略雖佳然至今日僅獲一半成效因俄軍不墜其計不由南波蘭而往北波蘭也麥剛森將軍所統德奥聨軍於攻擊魯白林南面近河之俄軍堅固地位時太遭損失俄軍己將恰爾姆南面布格河傍米特林叢中之敵軍擊退以侵逼麥剛森將軍之後面聞德皇電告其妹即希臘皇后謂己擊敗俄軍六個月之力量刻擬在西境大舉將使歐洲震動云（十九日） 
　　羅馬電意國軍艦及飛機自七日以來在敵國愛特里亞海岸甚爲活動曾毀壞逹爾瑪提亞島庫房瞭望台及電線十八日黎明時意舊式裝甲巡艦一隊内有伐里斯號斐魯西哇號加里巴爾地號均七三五○　）及維特譬薩尼號（六五○○　）駛近加太洛砲擊鐵路同時小軍艦毁去格拉伏薩軍用　築物並派兵在基巴拉島登岸探察其時敵國戰艦數艘避於加太洛雖汽烟不熄然不敢駛出迎戰意艦駛回時爲潛艇所攻加里波爾地號避去第一次攻擊之後终爲魚雷擊沉船員極鎭靜高呼意皇萬歲後始遵令躍入海中大半遇救七日意飛機二次轟擊特里斯特兵工廠十四日飛機以炸彈攻擊波拉附近運河中之奥驅逐艦及薩爾伏塔附近之砲壘十六日飛機轟擊特里斯特車站與工廠及芒伐爾康鐵路十七日奪飛機一架（十九日） 
　　倫敦電英帥費蘭巨報稱英軍在俠圖胡巨炸裂一地雷後占據敵軍戰壕一百五十碼且己將防務修繕鞏固英軍俘敵十七人内有軍官兩員獲霰彈砲四尊（二十日） 
　　哈爾濱電彼得格勒電社宣稱土耳其今仍歧視希僑據米地蘭消 
 
 
 

Page 3

 
 
息謂愛伐里之居民幾全係希人今奉命移走離小亞西亞居民有抗命之意雅典聞此消息大爲擾攘希政府决議反對土政会驅逐瑪摩拉海演愛伐里及士麥拿沿岸之基督教民 
（二十一日） 
　　蘇菲亞電據君士坦丁消息謂英潛艇一艘在瑪摩拉海以魚雷擊沉商船潛艇各二艘日損君士坦丁之埠頭（十九日） 
　　彼得格勒電俄國魚雷艇擊毀運送子彈至特里錫崇特之土耳其帆船五十九艘（二十日） 
　　倫敦電今日下午首相愛士葵君在平民議院提議籌欵英金一百五十兆鎊以充兵费合前籌之欵共英金一千零十二兆鎊且估計此次所籌之欵可以用至本年八月三十一日自相謂每日費用尚須略增至於借與同盟國之款尤有加增且借欵不僅限於同盟國及殖民地己也政府當有視前更爲自由之手腕想議院當亦贊成云議院當卽通過此案國會定於九月中旬再行召集（二十日） 
　　倫敦電商部大臣今日在平民議院謂政府將徴收煤炭餘利稅目下煤價昂貴較之去年可多得英金二十兆鎊之餘利煤礦主人明白事理非鄙吝之流當可贊成云（二十日） 
　　紐約電康納克狄克特省橋埠製造軍火工人之風潮未能挽回今日己開始罷工（二十日） 
　　倫敦電軍械大臣喬治氏行抵加狄夫後即與礦工代表密談兩小時之久大約喬治之言頗有效力罷工風潮不久可望解决（二十日）　　倫敦電倍斯爾傳來消息謂星期日克虜伯砲廠經理與工人代表會議以期解决爭端在未會議之前軍界曾警告雙方謂若不立卽議妥則陸軍將取嚴厲方法故砲廠經理旋卽承認工人若干要求得以暫保和平但工人猶未滿意其不耐勞苦舍砲廠而他適者己有多人謂寗願往戰壕作戰云（二十日） 
　　倫敦電今日平民議院討論德國新式複機大飛機之功用陸軍部次官丹倫特氏謂德飛機能裝載較機關鎗更大之砲一事並無實據複機飛機之功用未必視單機飛機爲大云（十九日） 
　　倫敦電　德國半官性質之北德意志報評論邱吉爾與荷蘭新聞記者之談片謂荷蘭與比國不同實能嚴守中立故德國尊重其中立且荷蘭之中立乃德國側而甚有價值之保護品云（二十日） 
　　巴黎電布首相報告巴黎時報訪員謂布國現以前所未有精强之陸軍預防意外事變布國之加入戰爭須視能否保其實行國家企圖爲决所謂國家企圖即占有馬其頓是也（二十日） 
　　　洛拉電奥國有虎列剌疫患每日染疾者千人（十九日） 
　　倫敦電泰晤十報钮約訪員謂美政府致英政府要求英國對於美國國民按照萬國公法應享之權利不得加以限制且不承認捕虜品裁判所有損萬國公法之行爲（二十日） 
東方通信社電（日本人組織） 
　　北京電中國半官消息云外交陸總長昨日訪問日置公使要求正式撤廢山東交戰區域聞此交涉己平穏進步（二十一日） 
　　東京電中國政府解釋懲辦國賊條例謂與個人間之工商業非有何等之妨碍東京對於中國政府之態度甚表滿足之意（二十一日） 
　　東京電靑島德華銀行存欵之中有一百五十萬元係德國民個人所有現經軍政署查明决定不爲充公（二十一日） 
　　東京電靑島海關稅務司問題現正請求中國政府行其正當之手續大約可望承認立花政樹氏之就任所遺大連海關稅務司擬以該關關員江原忠氏升任（二十一日） 
　　東京電奉天炸彈事件己經外交部僉事王鴻年氏報告確認日本主張之正當所有犯人須中政府確保將來不致再犯並賠償損害方能引渡（二十一日） 
　　東京電日本在山東之郵便電信事業原係繼承德國從來占有之特權今爲兩國便利起見擬將該特權之範圍稍加擴張己開始交涉矣（二十一日） 
　　東京電日本新設濟南九江　處領事所有管轄區域業己劃定濟南領事館管轄區域除烟台領事館管轄區域外山東省内均歸管轄九江領事館管轄區域除長沙領事館管轄區域外江西省内均歸管轄（二十一日） 
　　東京電日本定於俄屬伊爾克杜克及彼得羅斯兩地新設領事館决於大正六年度實行 
（二十一日） 
　　東京電傳聞大浦内相提出辭表繼其任者擬爲朝鮮總督府政務總監山縣伊三郎氏現正交涉之中（二十一日） 
　　東京電日本有在大阪開中日博覽會之議（二十一日） 
　　東京電大浦内相事件現愈擴大今日坂本增田二代議士及升巴陸龍氏等被拘 
（二十一日） 
公電 
　　徐州來電北京上海分送各報館鑒近閱上海某報轉載某國某新聞略謂僕對於時局有所主張云云臆造不根之談原可置之勿論然究其用意所以厚誣僕者無非欲妄騰蜚語藉以啓大總統之疑而隂售其離間感情之計耳詎知僕隨侍我大總統二十餘年送受恩培久同甘苦分雖僕屬誼猶家人自古謂人生得一知己可以無憾雖以管子之才猶謂生我者父母知我者鮑叔知己之感其重如此僕歷溯生平惟大總統知我最深遇我最厚信我亦最篤僕亦一心歸仰委命輸誠雖讒人百出其計浮說百變其詞又安能稍間感情於毫末亦徒見其枉費心機作僞日拙而己况僕軍人也軍人向以服從命令爲天職捍患禦悔惟力是視有涉及軍事範圍外者則非僕所敢與聞寄語該報其無勞妄相揣測爲也敢布腹心尚希公鑒嗣後無論何種外報登載此類無稽　言僕亦不暇一一聲辯即以此視爲息壤請貴主筆辭而　之幸甚張勲 
要聞一 
[英報論日本對華政策之失當]  
　　字林報七月十一日東京訪函云日本鑒於華人之排斥日貨今始恍然知以威力强迫人國者决不能保存其國人民之美感日本之有勢力商人如航業家銀行家流皆知數月以來對華贸易大爲減少一九一五年上半年輸往中國之貨較之上年減去日洋三千萬元即減去百分之三十三日商之受影響己可概見至是日商悟政府外交之錯誤對華政策之荒謬而上流經濟界抱此意見尤爲深切蓋日本要求中國之條件爲英國所反對日本政策旣不見信於人日人遂更難着手於倫敦金融市場也日人素稱警敏然於此次中日交涉中竟不能有先見之明昧然不覺其政府行動之惡果吾人從下述二事推論之日人祇顧目前不慮日後之狀己可顯見（一）當談判進行之隊日本各報氣焰不可嚮邇指斥正府手腕之儒弱主張力迫中國承認其全體要求苟不得己則當用武力以貫澈其目的（二）日本國會改組之時正中國受此横逆旣憤且愕而英國國會輿情激昂議員方以政府是否保全中國英人利益責難外相之秋乃日人絶不顧念北京倫敦之現象竟選舉最多數之政府黨議員以擁護大隈内閣此舉直無異予政府以命令使其侵逼中國即至開戰亦所不恤也即此二事亦可見日人之不能料及今日結果矣迨中國不允接受日本修正條件日本必須决定進退之時日政府受元老之忠告乃撤回第五項要求英國負責行方面固知日本决不致有過分之舉動故一見日本讓步之實據即疑團涣釋伹在中國則此次交涉己留一深長歷久之印象於其國民心目中非可容易消滅者也中國愛國少年所辦之報紙以危局警告全國自鴨綠江口至楊子江頭自蒙古之邊疆至越南之境界無論賢愚貧富莫不知日本要求一經承認則滿洲將蹈臺灣鮮之覆轍山東輻建亦將相繼淪亡而此後華人將無立足之地日本後雖撤回外人所反對之一部要求然己迫令中國承認若干條件面協約中尚有第五項要求日後再議之文换言之即日本表示尚欲提出華人所痛心疾首之條件以迫中國允許之意也日本態度如此無怪易於激起華人排斥日貨之行爲今日就贸易册觀之各商埠排日之力正未減少雖中政府舉動光明不以此事爲然排斥日貨之風自將逐漸消滅然華人對日之美感足以擴充兩國商業而予日本以各國所欲得之利益者將终不可恢復日人不欲得華人美感則己苟欲得之則日人唯有藉日政府對華之政策及旅華日人對於華人之態度以表示其意思不惡而己 
[俄軍作戰之新計畫]  
　　華德日報日六月二十四日俄皇在尼扣萊大公之大營中開軍事會議躬任會長所議決之事以嚴守缄默爲主故迄今未見公布然决定之案未嘗秘密蓋俄政府欲令人知其辦法也如俄皇致其首相格勒米金氏之手書特聲明其政府之意見在仍舊繼續作戰暫且收束先行單獨媾和之希望是該會議己議有結果若問其結果爲何顯言之即不復能救波蘭乃惟救俄國是要也由此觀之勢弱無主之俄皇卒受智深志堅之總司令之影響而從某謀以此確之決案矣俄國之自愛者視救援波蘭與庫蘭兩地任務之必要固屬難事然若保其當道取消其權勢之半並與國會握手言懽和衷共濟平定内亂援助國家則尤難焉 
　　俄國政府之意見對於德軍統率處不欲多所隠諱或謂俄政府故意便德軍統率處知其主見亦無不可但德軍統率處亦竭力而行不與其敵留有餘暇整軍經武實行其意見故同時由南北西三面進攻波蘭其戰線之長幾有二千啓羅密逹（約合中國四千里）而俄人在魯伯林者亦不憚其力防禦奥軍以期奥軍不再取攻勢惟窺其戰况總不過求勿擾其退走耳華沙之陣地己不可守俄國報界雖大聲急呼以俄兵受有毒氣爲辭亦無濟於事蓋其性質己變如銅質部分將紅鎳質部分將綠鐵上則有重銹雖巧手之鎗匠亦無能爲力也其效力僅及於前敵後方之三十啓羅密逹而兵之縱不死於砲火者亦患肺炎重病臥牀不起兵火旣然如此誠不能苟延殘喘以待敵軍故俄軍戰線日向維斯土拉河流域退避今者西南波蘭末尾之一城日拉多姆者或尚在俄人之手伹己在劇戰中至於維斯土拉河右岸奥國約瑟飛蝶南大公所率進攻魯伯林之一軍先前雖暫停進取今則又在其地一往直前矣再東如進略恰爾姆城之前驅日有進步現正在布格河沿岸之格路貝壽夫以南相距十啓羅密逹處爭取馬斯洛門車村而進步之最關重大者則首惟在波蘭北部逐退拉里夫流域之俄軍爾今其地惟有各橋頭尚由俄人佔守此外若哇索維兹一帶在守兵方面亦漸漸岌岌可危之局勢據俄國公報稱七月九日德軍己在哇索維兹下游布爾曹斯多夫村圖過泊爾河橋進攻敵陣七月十日夜間其地守兵特衝出堡塞阻擾德軍圍攻之事嗣後戰况如何尚未見報告諒必阻擾無效苟非然者俄人又早報捷矣 
　　當是時也與略取波蘭之軍一同進行者南有奥軍越得尼斯特河與金灰樹而前北有畢洛夫元帥麾下之德軍渡過文島河者數處並有大隊馬兵（即巴維利亞馬兵團）力向東進至若德軍此舉是否如路透電所言佯擊志在示威抑或如本報近星期以來所言志在佔領庫蘭省則下星期内必有實事可徴伹觀俄國各界之意見亦與本報相同故自近星期來卽將庫蘭西部之人民牲畜以及各種儲諸品遷徙一空而俄人意欲在杜納沿河實行抵抗庶黎嘎重鎭不至於無戰而退現在社納左岸黎嘎關廂大約己有軍備然终不離杜納河口要塞火力所及之處也該要塞之砲台設在杜納河口兩岸左岸各砲台雖己腐舊而不易近蓋杜納河套旣環繞陸路方面又有五啓羅密逹寛之水灘草地接連在外攻者絶無可掩護也惟沿海一帶雖有杜納河深砂與庫蘭阿河口在其間難用重砲進攻而易出入再者德國艦隊若同時由此方面用其重砲擊敗砲台上之砲火掩護攻者亦大可收進攻之利也若求克服杜納右岸新式堅固之砲台可由東北進攻伹須用重砲蓋有寛大之水灘草地作梗如斯亭特湖幾有三十方里之水而杜納舊河道又有戰壕層層禁止趨近惟有沿海一帶尚利於出入故遂取之軍必須先在黎嘎上流渡越杜總河奪取守兵所佔巨利如河灘砂道森林等方可圍困黎嘎及至杜納其地勢陡高且有泥嶺甚多甚至有高逾海面八十密逹者此皆因氷解時漸漸流集而成一登此種泥嶺可以遠望雖繼夫大森林亦不能爲其障碍惟杜納河彼面亦有此種泥嶺其下所設戰壕層層密佈若不能如在杜納野兹及桑河等地由德國重砲爲步兵之先鋒開路佔地則進攻者難免流血成渠然道路不良運來重砲及設砲位等事殊需時日而且當今炎暑之際蚊蠅虻蚋成羣人馬久住亦不堪其擾諒德軍統率處必深悉此情故吾人現信此次德軍之前驅不過至庫蘭河之河岸以俟俄軍抵抗力竭再行進取俄軍之新計畫擬將原有之防禦戰線遷至杜納貝勒西納得尼普爾以迄於普利披特枝流然後再由此退至柴爾諾惟兹西南其前之地則暫且保守俟力竭而己但即此保守己當有無窮之犧牲故今俄人多望爾後有暇重整新軍準備軍裝俟迎拒力竭之廳軍獲有勝利再乘機進取攻勢然今俄國實行此計畫不亦太遲乎 
雜評一 
[水患（無名）]  
　　廣東水患廣西水應湖南今又報水患豈特廣東廣西與湖南每歲一至夏秋之交幾於無省不報水患者是水患之在中國誠爲切膚之痛矣而水利水利之聲呼號己有數年之久中國人奈何尚不知竭力營之也耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張弧案之查覆消息]  
　　張弧案自奉交財政總長司法總長查辦後因肅政續彈重要欵目係在長蘆兩淮方面兩總長遂會派人員分道往查因詳覆　時故久己無人談及張案消息兹聞兩淮方面本派運使方碩輔查覆方未出京先派員往南代查今尚未據覆到長蘆方面本派鹽署秘書柳汝礪查覆柳亦轉倩他人代往今己覆到據稱都無實據有知其事者　原參客節如同春號長利公司　在運署大都無案可稽長蘆如此兩淮可知聞當局己有再派人往查之消息又鹽務署改組之說喧傳一時其己見諸實行者爲總務處與運銷廳内各歸併一科各該科原任科長之胡翔雲及顧鴻範二人均經停職胡顧均張署長引進之人此次張之參案於彼等不免有所牽連故得此結果至外傳該署擬將僉事主事科長科員一律改作辦事員待數月以後考核勤惰分别去留等語確否尚未盡徴實也 
[京漢路案中人之投案]  
　　京漢路案欵目頗多平　院擬先從調查案卷着手路局有關係之卷宗業經該院調取完竣日内復向交通部調卷以備參考梁總長爲愼重公務起見飭由路政司另立調卷專簿分别登記俾便考查　重要案卷尚擬派員賫送以免貽誤至此案範圍聞總統對人談論己說明祇及路事而止當此案發動時旁觀己多揣測之詞如云連及銀行等等己不一而足近聞個中一派人亦多傳言案中雖不多所連及而不久必有某某改組等之事實發生此或由於風聲鶴唳之餘遂小免有神經過敏之感覺也 
　　京漢路局長關賡麟因交代事務　　前日上午始由交通部派員伴送到院該院評事略加訊問本擬交付看管旋有總統府大禮官黄開文稅務處科長張錦到院具保當蒙允准　以在外候傳而退至車　總管唐士清則因交代未了又稍遲到案惟聞今日亦將前往不再延宕說者謂關之得取保出外固由於案中　節較輕然亦由於關氏平日之爲人性耽吟詠頗近風雅故政界之表同情者較多若唐士清則不能希冀此等優待未知確否此次路案關係人甚多滅輕之念在所不免聞有盛某者頗盡力於各方面之疏通云新任京漢局　俞人鳳到差一無更動其對人云在津浦路身充局長於路務之敗壞不能謂一無聞見今升局長本非分所應得况推薦之總長是否久任殊未可知我輩任事三月二月不能逆料又何必輕於更動云云 
[今後監督財政官之考成]  
　　財政内務陸軍三部會呈總統文云承准政事堂封寄國務卿面奉大總統諭前　改革以來財政　亂　令廢弛各省軍費政費浮濫無度經飭内務財政陸軍三部將三年度歲出入概算酌中核定批准照辦並經　令凡己核定省分應即切實奉行如有應行更改之處須先呈准辦理不得擅自動支將發欵數目按月呈報其應送之　算書亦飭令按月編送在案中央於整理財政不憚諄諄誥誡三令五申各該省官署應如何恪遵辦理乃各省概算雖經核定其盈餘省分如額報解者固屬可嘉其解不足額或藉詞推宕延不遵辦者仍屬不少煊煌法令不能遵守上不信於國下不信於民清夜自思何以自解自今以後各該巡按使財政廳長務宜振刷精神湔除積習於預算收入嚴杜侵牟協力整頓其支出各項應遵照制定財政廳辦事權限條例第八條所載除奉令撥解及財政部核定之欵隨時支放外此外不得擅支如有濫支違法情節一經查覺巡按使亦負連帶責任至計算書爲實收實支之據尤應依法按月造送不准遲逾巡按使倘或假監督財政名義濫用職權於庫欵盈絀概算規定漫不措意對於公欵任便動撥各該財政廳長當以法令及職守義務祥爲解釋或詳部呈請核奪不准迎合意旨朦蔽中央致蹈欺隠之咎著財政部援照各常關考成條例每届半年由該部考核一次接其成績　别功過開單呈候施行其巡按使都統長官亦應由財政部明定考成擬具條例會商内務陸軍部呈請核定頒布總之國計盈虚爲存亡關鍵各機關減一分浮費卽民間多留一分元氣内外官吏果能恪守法規母敢越畔日計不足歲計有餘何難馴至富强同享樂利否則賞罰所在决無寛假等因奉此竊查現行官制各省曁各特别區域旣設財政廳分廳專司財政而巡按使都統京兆尹復得特别委任監督誠以巡按使等旣爲地方行政長官財政爲庶政之樞紐當然應歸監督惟職權所在責俄從之財政部對於財政廳分廳徴收解欵均己分别擬定考成其監督長官各有連帶責任但尚無成文條例至維持預算嚴杜濫朴濫支違法尤關重要當由財政部恪遵鈞諭擬訂監督財政長官考成條例十條會商内務陸軍兩部復加修正繕具清單恭呈鑒察伏乞核定頒布以資法守云云己於十六日奉批令准如所擬辦理矣 
　　附監督財政長官考成條例第一條巡按使都統京兆尹受政府之特别委任監督全省或特别區域財政者皆爲監督財政長官適用本條例之規定一第二條各省或特别區域每年預算收入支出各項　大總統核定頒行後監督財政長官均應遵照切實辦理第三條關於所轄全省或特别區域徵收各項賦稅監督財政長官得行使其監督權隨時督飭整理凡各項賦稅收數盈絀監督財政長官皆負連帶之責任由財政部每届半年逐項臚列成績呈請大總統核定獎罰第四條凡遇推行新稅監督財政長官應行使其監督權督飭進行各項新稅有無成效由財政部每年彚呈大總統核定獎罰其較爲重大者得由財政部專案呈明第五條關於所轄全省或特别區域所支各項出欵監督財政長官應行使其監督權隨時督飭遵照預算撙節開支凡支數有無逾越監督財政長官皆負連帶責任由財政部每届半年分别考核一併呈請大總統核定獎罰第六條監督財政長官因維持預算酌量地方情形有流用各欵定額之必要時得督同財政廳長分應長在核定預算範圍以内分别支配聲叙事由咨陳財政部及主管部呈請大總統核示第七條監督財政長官如於核定預算範圍以外因事實上之必要不得不追加經費時應在預算範圍以外特别增籌收入必須所增之欵積有成數與追加之欵足以相抵並先行咨商財政部及主管部呈請大總統核示第八條監督財政長官如未經咨部呈明請示在核定預算範圍以外增加支出由則政部及主管部查明呈請大總統量予處分仍責令增籌收入以資抵補第九條本條例施行時凡其他法令與本條例不相牴觸者仍有效力第十條本條例自公布日施行 
[五年份預算案之籌畫]  
　　自年度法奉令更改當此三年度终了五年份未來之際此半年間之收支總數財政部己通令各省照三年度預算案折半計算收支兩項頗能適合而該部於近數月中復整頓稅收不遺餘力一面將五年份之收支各項通盤籌畫凡各省不急之務冗濫之費悉數節減故五年份之預算案亦行將成立聞收支總數較三年度預算約增四千餘萬元其支出之大宗欵項以長短期内外債及本國軍費爲最鉅連政費統共約及三萬七千萬元而收入之欵除四年原有之三萬三千餘萬元之外計田賦釐稅烟酒公賣印花稅等項均有增收約得四千萬元出入兩數適足相抵說者謂五年份預算爲民國財政上一大關鍵此項豫算案旣己成立是我國財政己有一定之軌道矣 
[官吏之裁汰與添進]  
　　財部甄别人員財政部各司甄别屬員辦事員裁汰最　聞周總長以此次甄别一方撙節政費一方整飭官常萬不容稍參私見面諭各司長認眞稽核並嚴絶請託情弊此次被裁之三十餘人日内即將發表又聞周總長以各省辦理財政人員旣異常之多且爲實際經手人員尤不可不加以甄别爲實行甄别之預備昨日己通飭各省財政廳長飭尅日將該省所有辦理徴收人員無論薦任委任一體調查造册送部以憑查核並開具憑調查之事項如下（一）該員之年貫（二）該員之出身及資歷（三）該員辦理徴收由何時起並有無特著之成绩（四）該員以前曾否辦過徴收事項並其經歷若何等 
　　顧問諮議問題此次各部奉政府令裁汰冗員對於顧問諮議各員除洋員訂有合同年限者外一律裁撤聞教育部僅有名譽顧問史寳安君一員係總統特交該部任用者也史君爲前學部圖書局編纂民國以來曾任河南教育司長於教育上頗有經驗到部後遂由總長派爲名譽顧問並未支薪且本係交部任用之人自無裁撤之可言陸軍部諮議差遣各員人數較多聞該部藉此機曾定有甄淘之法擬將此諮差各員擇其才學較優　分交各省將軍酌量任用旣可撙節復無棄才亦善法也 
　　取締保獎辦法政府以保薦人材於去歲冬己奉令停止而各方面之特呈保薦者尚時有所聞似此情形不唯近於冗濫且遷來仕途甚擁擠爲防此弊决定卽日制定保獎條例以明令公布藉資取締聞己經擬定内容略分常保特保兩項特保者係因特别事故發生之保案隨時呈辦常保者例於每年终舉行一次而對於被保者之事實及每次之員數亦略有所規定以示制限而免浮濫　　將設巡河專使政府爲監督全國河防曾有特設巡河使之議以當時濮陽堵築尚未竣工事權不可紛歧未實行近以濮陽河口大工告成爲預防此後之河患以便全體規畫而專責成巡河使之設爰益認爲必要聞昨晚徐國務卿晉謁總統晤談至兩小時之久卽係關於巡河使設置問題詳爲商榷並聞最後己決定即日提案交議俟表決後再以明令公表以昭愼重 
[協約締結後之外蒙内部組織]  
　　自中俄蒙協約締結以來外蒙仍爲中國領土之一部兹據外報所載外蒙内部設置内務陸軍財政教育農商局法六項機關詳紀於左 
　　内務部以保持公共安寗秩序增進全蒙幸福爲本一採用折衷的干涉主義二督促各蒙古王公之分治政策規定官治自治各權限三實行地方自治不容暴徒武斷鄉曲四測量全蒙土地製定精確圖表五平治道路六徴考文獻規定道禮以齊民俗七保護佛教信仰之自由八整頓保安警察規定警察制度九訂考成績以清吏治十儲用人才以資實用 
　　陸軍部完成嚴肅軍制以爲國防預備一行軍民分治制二釐定兵數以五師爲標凖三定國防軍警備軍兩種以陸軍爲國防軍以防營軍爲各警備軍四實行徴兵制度規定軍官軍佐目兵之退伍年限五督促　匹改良六釐定參謀職權及關於參謀各事　　財政部以增進歲入爲政策一節裁經費減少支出改良舊稅創行新稅歲出取節儉主義歲入用增加政策二實行國庫統一舊有之代理國庫機關一律閉鎖三確定單位制統一紙幣按基本金確數而發行之四特定銀行條例五納公債於國庫六監督鹽務之一切進行 
　　教育部統一教育化除人民畛域以免内部競爭一專崇佛教以爲道德教育之根本二主　嚴格整頓學風　三分人材教育普通教育兩科分途並進四普通教育以注重實業爲主人材教育以培養師範爲主五普及小學六審定讀音以期統一語言七制定教育部八審察國家財政與時勢情形以行社會教育 
　　農商部注意行政之助長以求人民物質經濟之發逹爲本一將保護主義協定稅率以期商民有益二利用外國資本創辦實業三指導商業四實行單獨稅法五改良礦業六整　森林七指導商品改良　　司法部斟酌中俄法律尊重人道主義以期完全其自治精神一審查財政狀况養成法官人材二愼選司法官吏以保障法律精神三按黑蒙民習慣　定適當法律四改良監獄以成自治能力五編訂各種裁判法六於監獄内施行工藝並行教育以養成出獄後之獨立人物 
[孫少侯召請法師講經]  
　　諦閑顯珠兩法師爲中國法門之龍象頃聞孫少侯參政將召之北來宣揚大教日昨曾商之内務總長據聞亦甚贊許願以中央公園新造之大屋爲兩師說法之所並云兩師爲僧界偉人都人士對之須表示十分歡迎之態度將來開講時上流人士往聽者愈多愈妙以爲此舉不獨可以增進社會信仰之熱度使吾國將絶之玄風可以由兹大闡並可表現我國人民重視國教之心理所言若確則朱總長固亦提倡佛教之一人也然寄禪和尚昔歲來京請願提倡佛教時曾因内務部某司長一駡而絶今金棺己冷而大法中興撫今思昔世人當更有一層感想也兹錄孫少侯參政召集同人商量發起兹事之啓　如左（聞諦　名卓三顯珠名月霞） 
　　敬啓者諦閑顯珠兩法師德慧具進宗說兼通爲吾國僧界中之領袖先後在南方各都會講演大乘經典垂十餘年善男信女聞而發菩提心者殆不可以數計現經毓筠寓書敦請兩師蒞都講經業於本月十四日相偕由滬航海北來日内計可抵此昨己在東城本司胡同借定房屋爲兩帥駐錫之所都人士皈依佛乘者甚多聞兩師之來當無不踴躍歡迎願聆法要者謹述緣起報告同人至講經地點及日期俟兩抵京商定　再行登報通知伏惟鑒察孫毓筠啓 
[東三省政譚（二化險）]  
　　遼河疏浚問題葫島開埠問題 
　　東省應辦之事甚　矣若築路闢墾興業移民等事業均爲此邦人士所奔走呼號者也至疏浚遼河開埠葫島二事則含有半官性質又爲己開辦而中輟者故談其過去之歷史及現在之現象不能不爲之寒心兹聞以上二事確有復活之望特爲分誌如左 
　　疏浚遼河旣爲便利航業又可振興商務是爲今日不可稍緩之圖上年迭次提議適因多事之秋遂爾中止聞現在外交部又據英使館參贊巴爾敦重申前議中央乃遂有意於此據官場文書略稱上年政府曾派工程師秀思往前勘估需洋銀六十餘萬當時苦難籌畫有中止之意旋因交通農商兩部接奉天鎭安上將軍咨復謂前准次開調查遼河航業情形據查復該河航業分爲種一爲牛船約五百艘一爲槽船約百二十餘艘泊岸處太子河渾河通江子新民縣等處均係遼河流域牛船容量在一萬八千斤左右槽船容量在二萬六千斤左右現今歐洲開戰各埠華僑紛紛回國無所營業勢將半聚爲匪請速撥欵趕修以工代賑等語兩部長會商以此項工程經費太巨復令暫同遼道在營口地方分頭勸導盡力籌畫若干不敷之欵再由中央設法補助云云此不過政府爲折興營口商務所决定以邊行之　出寸聞中央又曾派員前往調查兹據報告其計畫狀况有三（一）欵項之籌措修浚遼河估計工偕　巨決定借入外欵而以輸出輸入　稅之附加稅逐年攤償此借款聞己向某外國銀行商借妥協將簽字矣（二）機器之購置關於浚河機器一事經技師英人喜佑斯從事審定美領事提議以開鑿巴拿馬運河之機器貸與中國某領事則提議購入埃及浚河之舊機器而日本兩滿鐵道會社又極力運動承購此項機器故目下尚未完全决定（三）修浚之時期該工事技師喜佑斯氏擬籌備完全後即行開工預定秋間爲實行期約一年完事　據另一消息云該河於交通上極有關係修濬一事第以籌款爲難遷延至今近張上將軍進京曾向政府磋商經部撥允四十萬元先由雜稅項下動支以便定期開濬經費有着則實行之期亦自不遠矣姑誌之以待將來 
　　葫蘆島開埠消息相傳久矣工程之開動也始於前清東三省總督今相國徐世昌之計劃嗣以欵項不繼遂而中止兹奉省洮南等處己經闢作商埠第以籌款維艱故未開辦而葫蘆島一港尤關重要前督辦莫月樵氏曾以欵頂問題會商中央及奉天方面之籌劃業己奔走多次均未得要領近張巡按使之意則亟願積極進行聞己經特赦之黨人沈某日昨由大連租界歸國特往奉天謁見當道張巡按以沈氏於實業頗有經驗擬畀以　島督辦之職至欵項一層聞全埠工程修至十分完全地位須一千萬金而政府方面亦擬撥欵四百萬元其餘則由沈氏擔任在國内　南洋一帶招股開辦籌劃如此未知能逹到目的否此消息得自奉天政界當非盡虚故備錄之 
地方通信 
[蘇州]  
　　商輪黑夜遇盜　舊曆六月初六晚由滬開至常熟班有泰取局永壽輪船行經崑山縣屬陸家浜附近白窰頭突遇盜船多號攔截開槍喝令停船適輪船上有一旅客係軍界中人帶有手槍當即開槍還擊盜匪不知虚實即行退去該輪即回駛至陸家浜報明該處水警派出所派船兩號護送乃駛至白窰頭地方該盜船仍隠伏暗處迨輪船開至各盜突出開鎗水警船即開排槍對擊盜船始行逸去現水警巡官己來蘇報告第二廳核示矣 
　　因憤投河自盡桃花塢廖家巷某店主前日有己歇夥友某甲因合家數口疾病無法可想不得己向該店主告貸醫　資三百文該店主不允且唤崗警拘責數下某甲憤甚遂奔至新善橋投河而死後由該　地保報明縣署蒞驗聞己飭該家屬具禀以便查究矣 
　　破獲刧輸案犯南潯寗興局公裕輪船拖船行至松江金山交界地方　　攔載搶刧各絲商銀洋一案因松江等處水警　獲之吳少雲　多名均無原贓起獲恐有不實經水警二廳趙廳長通飭遊緝隊及各署各區分投訪緝首要各犯並追起　贜解究旋經遊緝隊李隊長訪悉此案有無錫人在内當即赴錫商之水管二專署第一分署三區一等巡官吳正榮（即前清金　縣 
 
 
 

Page 7

 
 
己革捕快吳榮）購線　緝旋經吳帶線　無錫縣屬白湯圩邊而漳地方拿獲華金根一名並越獲原贜洋十六元表一只金戒指一只解送師專署長處訊供於七月十八號轉解到蘇送交水警第二　廳經趙廳長發交司法科提訊據華全根供認與小銅匠王老三吳老班等數十人搶刧此案不諱當即收押尚須復審 
警察廳偵探隊長潘國俊亦購到眼線赴常熟縣莫城鄉地方緝獲此案盜犯王阿二王招福兩名並起獲竊洋一千三百八十餘元當即解蘇送廳經孫廳長發交司法科審訊 
[鎭江]  
　　機工又聚衆要求　鎭郡機業工人前因要求漲價全體停工經章覲瀛知事函請綢業中人恊同調停增漲工價以息爭端詎該工人等近忽推翻工頭乍行另舉一人用鼓樂歡送到安康公所致與原工頭大起衝突旋由五六兩警區干涉並將蔣樹銓拘送到縣由章知事訊押在案昨晨又有機工千餘人持香赴縣喊呌一時人聲鼎沸無從遣散經章知事飭令該工人等推舉代表二人入署述明理由始知係要求釋放蔣樹銓之事適鎭守使派來彈壓之軍隊亦到章知事諭飭該工人繕具正式稟詞聽候訊奪乃始纷纷散去惟均一律停工謂須俟蔣樹銓釋放方肯照常工作云 
　　密賣淫之不寗從前西城外如　家巷丹碼頭龍王巷雁兒河邊等處雖多台基然尚惕於禁令均十分秘密近則不獨西城外倍於曩昔而東南一帶亦多明目張膽相繼開設爲勾淫之所良家婦女爲所引誘者不少而靑皮流氓日夕馳逐因而爭妬毆打者亦時有所聞現經丹徒縣知事出示嚴禁一律驅逐矣 
　　防營擒獲盜犯鎭郡近日盜案迭出而各鄉鎭尤甚類皆以生計　雜挺而走險也　昨駐瓜洲某防營查緝盜犯一名聞係搶刦七濠某姓案内之要犯王八子刻己移解縣署嚴審矣 
[揚州]  
　　建築鹽城計劃淮南場鹽轉運向中所謂屯船者配僱鹽船攬裝包運在途則任意洒賣到棧則私盜官堆其中弊竇不堪究詰現稽核造報所查得眞相日將大浦出入規則整頓仍恐夜晚防　　遇復詳部請示派委來揚籌議將大浦四圍建築圍牆名曰鹽城所城工科約計十萬元業經估定擇日開工一般屯户及游手之徒見防範如此其嚴未免大起恐慌云 
　　擴充女學先聲廣儲門街女子公學於日前舉辦畢業本報業巳詳誌現縣視學李伯樵以該公學開辦以來成績卓著特於日昨教育會開會時代爲提議請將該公學改定名稱爲江都縣代用高等小學按月由縣補助洋五十元並請就該校址添設乙種女子小學教員講習所一年畢業所有開辦及經常費核定二百元亦請款産處撥給當即由衆通過禀縣核奪 
　　縣長爲母祝壽江都縣周知事之太夫人於隂曆六月十八日九十壽辰城鄉各界紛紛預備慶祝現周君以縣公署不便迓客特假南河下何姓花園爲祝壽之所己派員鋪陳一切矣 
[杭州]  
　　嘉興拿獲黨人嘉興縣公署内諜報員某日昨（十八日）在東門外平湖輪船碼頭拿獲黨人姚廷楊海兩名當卽鳴警拘縣旋由袁寅昉知事督同承審員郭瑶琴提案訊問堅不承認隨命法警用刑始得直供證據放在東門外厠所内立即派委錄事王承緒帶同長警不動聲色前往搜查果獲符號二方一係嘉湖救亡分會主任兼司令官楊海一係嘉湖救亡分會副主任兼司令部參謀姚廷字樣並在紙包内搜獲函件一封内言頃奉東京孫總統來電令夏治安辦救亡總會夏君事多不　兼顧委任某爲浙江救亡總司令長由某委任楊海爲嘉湖救亡分會主任兼司令官姚廷爲分主任兼司令部參謀今有某寄信與嘉興某轉遞某一函内有符號一枚爲軍事運動云云袁知事察閱後立卽電詳吕鎭守使請示核辦矣 
　　兌换劵範圍推廣浙省通用紙幣除本省各支分行發出者兌取現洋概免去水外其他省發出之劵（各劵上註有他省地名字樣）向取現洋均須按照所在地點市面情形估去滙水故往往此省之劵不能携之彼省兹交通銀行爲活動金融起見擬將兌换劵擴充兌現範圍凡無論何處發出之兌换劵在總分行所在地點概可行用並换取現洋惟實行伊始不無窒碍故先議定在就近各省先行試行現杭分行己與蘇省各該分行訂定互易方法爲上海蘇州無錫浦江揚州徐州各交通銀行發出之兌换劵概可向杭該行兌取現洋免去滙水 
[哈爾濱]  
　　中東車遇險再誌本月初五日中東鐵路由哈埠開往海參崴之快車行至一面坡附近與東來之貨車相撞一事前據東三省某報所載哈埠函轉錄前報兹該報又載續函云俄報初未將該事登載近日始行宣佈據稱肇事地點在一函坡東霍爾瓦特小站　翻快車三輛毀壞貨車十餘輛搭客受傷者雖多均與性命無妨云云觀此則前報所言慘死三百餘人當係傳聞之誤矣雜評二 
[財政上之兩大事（默）]  
　　今日財部之大事業一爲裁員一爲參員昨電發表部中裁去七十餘員僉事被撤至十餘人之多兩各省之財廳人員亦將命令嚴汰此可謂大舉裁員矣張次長被劾後即有劉塋澤胡文藻兩廳長事發現今浙廳長之蔣懋熙又被巡按使嚴參解職此可謂大舉參員矣裁員與參員皆所以整理財政也裁以汰繁冗參以去弊害不可謂非於財政前途有莫大之利益惟尚有一事足以發生財政上困難而爲彼不肖財員藉以藏身自固者則今日權限之爭論是也各省財廳本直隸於財部自巡按使負有監督責任後衝突屢起據財政人員言以有巡按使之牽制迫脅致使財政無進步據監督官廳言則以財廳不遵中央命令遇事多梗阻兩方面挾此爭執權限之意見小則於籌撥滙解發生阻碍大則互相攻訐牽及題外中央與地方間之財政受此影響損害非細政府因此之故而訂監督財政官之考成條例此後果能收和衷共濟之益而解兩方之意見歟 
　　雖然我之此言非謂今日參員事與此有關係也謂夫權限不清亦爲引起衝突之一端蓋整理之道要在明統系而扼其要非枝枝節節所能有效爾 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[認眞保存固有學欵之通飭]  
　　滬海道尹公署曁上海縣知事均接江蘇巡按使公署通飭文云准教育部咨開案本大總統交下教育綱要總綱第五條各地方固有學欵宜分别保存不得移作他用並說明改革以來　地方固有學欵半充他項行政之用固由財政紊亂竭　兩稅不分致遭侵奪亦由前此辦學所用經費不分國家地方稅項一併開支界限旣淆自易摇動現財政既有統一之望其舊有學欵屬於地方稅範圍者應卽保存不得移作他項行政經費之用由教育部與各省巡按使妥商辦理等語查世界競爭非教育普及不足以圖存歷奉大總統訓令兢兢以興學爲念以後地方學務亟應切實進行惟興學之難第一即在經費近聞各省有將舊有學欵移作他用者不知此項學欵經若干年之籌畫蓄積而成一旦率意挪移更從何處得此巨欵現當地人教育急起直追之時新欵尚宜力籌舊欵豈可移用相應咨行遵照大總統所交教育綱要辦法將一切固有學欵認眞保存愼勿移作他用以便趕緊興學並請飭下所屬一律遵照母得藉端移用是爲至要等因准此查蘇省各縣教育費疊經本公署通飭切實保存嚴禁挪移各在案准咨前因合再飭仰各該道尹縣知事一體遵照此飭 
[小學教授法講習會之開始]  
　　江蘇省教育會於本届暑假内附設小學教授法講習會先期函請巡按使通飭各縣知事推送聽講員又函致浸禮會教育科凡教會小學校教員亦得來會聽講計至七月二十日止各縣文送及各處志願報名者共逹一百六十餘人昨二十一日八時至十一時爲開會之第一日實到聽講員七十八人先駐辦蔣君季和報告此次開會所請講師皆係省立第一二三四師範學校教員計共八人又特請江易園君講文字學中音韻之一部童季通君講最新之輿圖王飲鶴君講教育之新思潮均參列课程之内等語繼即開課第一課爲王君之教育第二第三課爲童君之與圖皆條理井然聽者欣悅雖在酷暑時令而秩序異常整肅兹將講師姓字錄附表兩後 
　　小學教授法講習會各講師姓字錄 
　　姓　字　職　　　　　　　　業　教　授　科　目 
吳滌樓　江蘇省立第三師範學校教員心理 
張仲靑　江蘇省立第一師範學校教員教育 
唐閏生江蘇省立第三師範學校教員　管理法 
　　　兼附屢小學主事 
錢笙仙　江蘇省立第四師範學校教員　讀法教授之心得 
曾致工　江蘇省立第二師範學校教員算術教授之心得 
揚聘漁　同前兼附屬小學主事　　　　訓練 
吳景　　同前兼附屬小學教員　　　　圖畫習字教授心得 
陸佩萱　江蘇省立第一第二師範教員　體操 
江易國　南京國立高等師範學校校長　說音 
童季通　中外與地局主任　　　　　　輿地學 
王飲鶴　本會教育研究部編輯主任　　教育 
[粤帮籌賑紀事]  
　　請以烟稅撥賑欵　本埠粤帮以粤東此次水火奇災實屬非常巨刦斷非　常賑欵所能拯濟日前會　電請政府以烟稅酌撥賑欵　己接政事堂復電謂己奉大總統交財政部酌核撥發矣兹將往來電文錄下粤帮去電云北京大總統政事堂鈞鑒粤東水災仰承大總統捐賑一萬元並頒帑項十萬元闓澤覃敷百粤災黎同深感戴查此次災情重大西江一帶水高八十餘尺省城浸没丈餘河南己逾屋巓田園廬墓人口物産淹没無算水患未己繼以火災延燒數千户不死於水即死於火傷亡不可數計損失不下萬萬誠千古未有奇刼地方情形危險萬狀雖經力籌賑濟祗以粤東連年迭經災亂久己財盡民窮而國民天職所在每年仍擔負新舊各捐稅五千餘萬益以歐戰影響商務彫殘縱無此次奇災賑務己成弩末况復人民財産悉付漂流商業精華盡歸一炬車薪杯水於事無裨伏念政府財政困難未易另籌巨欵查蘇贛粤三省烟土新印花稅項係屬新增在政府不過毫末之助若酌撥作賑欵可活千百萬人災重情急未暇擇詞伏乞我大總統軫念粤民火熱水深特沛恩施俯如所請全粤幸甚廣肇公所潮州會館伍廷芳唐紹儀陳維翰譚國忠梁應綿郭竹樵陳星帆鄭佐之等叩篠北京政事堂復電云伍秩庸唐少川諸公篠電悉粤省災情重大業經迭頒明令妥籌救濟所請移用烟稅己轉呈大總統奉交財政部酌核撥發矣祈轉告貴同鄉可也堂哿印 
　　藉演幻術行慈善催眠術家陳維新華僑梁芹生假座海寗路域多利戲院開演維新遊藝會催眠術技藝大戲法於隂曆六月初九日起至十二日止報効四天戲資悉以助賑所演各法術俱光怪陸離如空中美人美女化身騰空飛走力士運氣等術爲本埠所罕見尤能以催眠術運一仙人掌謂能知過去未來令座客當場問卜休咎以故到場參觀者座爲之滿並由楊小川張　雲易季復諸君演說粤東災情說至悲慘處檯下擲金充賑者紛如雨點聞開演尚有三日各慈善家及研究催眠術家參觀者必形踴躍也 
[新泰商輪遭風覆没七誌]  
　　公司總董之禀報瀛海輪船有限公司總董沈鳴嘉等禀報上海寳山海門崇明等縣及江海關稅務司文云竊敝公司於前清宣統三年間募集股本計洋六萬元購備新泰輪船一艘專在上海崇明海門各口往來裝運客貨業經稟奉交通農商部批准註册在案於今陽曆七月十四日（即隂曆六月初三日）夜九點半鐘照常裝貨搭客報關開駛駭於十五日晨據船主王瑞根報告該輪於前夜十一點五分鐘時駛至吳淞口石壩頭地方猝遇颶風措手不及呼救無應全船慘遭傾覆云云聞之不勝驚悼查該輪在船執事員役共五十五名口男女搭客約八十餘人（賣票賬房瞿舜揆被難未經撈獲賬據全失無從稽問實數）各口運貨計大小二千餘件）詳江海南關稅單）又裝運銀洋九千五百元除當時被救生者計三十餘人外連日由敝公司商請吳淞救生局撈得屍體七十七口内除屍屬自請收殮領回外均經編號分别撮影登記證物妥爲棺殮暫厝至船身貨物現均打撈未獲以上被難與善後情形除面告貴縣姚委員外理合稟報電鑒備案申詳 
　　小工屍屬之求卹　新泰輪船此次覆没船中所　用小工　遭溺斃者計有七名各屍親聞變後即來滬認領屍身請求撫卹乃至今多日迄未撈獲一具各該屍親屢至公司哭求現由該公司總理允爲每名給洋二十元如能撈獲屍身卽以此爲棺殮費倘屍身未能撈獲則爲屍親回家川資不准逗遛滋擾己飭工頭寳林勒令各該屍屬依限報名簽字聽候發給惟各家屬以小工在船食力遭此變故一家數口事畜無依仍向該公司嘵嘵申訴苦求加卹云 
[道委報告查蝗情形]  
　　滬海道尹前因道屬南滙縣境某處交界地方發現一種害蟲（即前報所紀道屬某處發現害蟲上寳等縣因而預防云云）誠恐蔓延爲害當即遴委專員馳往該縣會同尅期撲滅並分委本署委員董鴻釗等分頭出發前往太倉松江等縣嚴密查勘切實預防兹聞該委等自奉委出發後連日會縣密查己於前昨等日報告到署除南滙一縣尚在撲滅務期淨盡外所有太倉松江靑浦嘉定金山等五縣一律肅清矣 
[嚴禁囤積居奇]  
　　滬海道楊道尹上海縣沈知事均接齊巡按使飭文云爲飭知事查蘇省近來米價陡漲有加無己本年麥收豐稔秋禾暢茂蝗勢亦己大減不應有此現象誠恐奸商囤積居奇偷運出省遂致牽動市面有妨民食亟應切實查禁以杜流弊合飭該道尹知事即便查明境内商民如有前項情弊即行出示嚴禁以儆效尤切切此飭 
[關於築埠事宜之文牘]  
　　巡按使之批示　南市木業衆商仁豐等以工巡捐局推放碼頭有碍營業上禀巡按使署請求維持兹經巡按使批示云工巡捐局推廣沿浦岸線建築輪埠振興商務利益地方關係匪細斷不能因一業之搬遷不便阻碍進行前據工巡捐局局長詳稱此案業己遵照道飭會同上海縣知事邀集木業商董事干城等議定以龍華浦東兩處爲停泊木排之所並就留出官碼頭五處中指定一處爲木商起卸木植之用非不爲該業寛籌餘地應遵前議辦理母再多凟除飭知工巡捐局查照外仰即遵照云 
　　濬浦局之公函又濬浦局總工程師海德生昨致工巡捐總局函云六月十五日曾奉寸椷計早逹覽挖泥機准於本月二十六日（即星期一）上午五鐘開工所有前項沿浦木排艒艒船碼頭等務須先期遷去以免臨時躭誤此項工程先由寗紹大逹碼頭入手往南進行惟該挖泥機若届時如有延誤須賠償挖泥公司規銀四十兩之損失（以每一點鐘計算）鄙意請尊處轉飭警吏遇有阻碍要工者速爲設法拒絶並囑其保護一切是爲至禱本局於星期五即本月二十三日准派委員前來指示挖泥方略等情聞朱局長接函後業己通詳各署並咨警廳轉飭水陸警協助矣 
　　朱局長之示諭　上海工巡捐總局朱局長出示云照得本總局與浚浦局商定推放大碼頭至董家渡沿浦岸線建築碼頭一案前經出示曉諭務將沿　停泊之木排艒艒船等一切障碍之物趕緊設法遷移嗣據木商禀請維持並稟奉鎭守仲道尹批示到局即經會同上海縣知事邀集木業董事會議擬於留出公同碼頭五處之中指定一處專備各木業起卸木植之用以龍華浦東兩處爲停泊木排之所至艒艒船障碍明流前市政廳曾有驅除之議本不准隨處停泊浦東一帶地較空曠除洋馬頭外儘可安置詳奉巡按使鎭守使道尹批准並奉鎭守使道尹出示曉諭一在案各該商民船户迄未遵照遷移殊爲玩延兹於本月二十日准浚浦局函開（同上從略）等因限期緊迫未便再任遷延除詳報鎭守使道尹察核並咨請淞滬警察廳派警勒遷並隨時照料外合行出示曉諭爲此示仰各該商民船户一體遵照議定辦法將大碼頭至董家渡沿浦停泊之木排艒艒船碼頭等障碍之物務於二十五日以前一律遷移勿再遷延致干未便切切特示 
[修築海塘經費之籌議]  
　　寳山塘工經費迭經官紳議决辦法籌議進行在案兹聞江蘇齊巡按使據水利局詳稱現查太倉常熟松江三縣海塘均在險要亟　繼續修築所需經費應如何籌墊等情當經齊使批飭略謂據稱常熟太倉松江三縣海塘均在險要擬由該總辦派員估勘詳請照案繼續修築等情惟所需經費應如何籌設是否即於塘工欵内挹注抑俟寳山塘工帶徴告竣後再行續徴仰財政廳會同該局妥議聲復以憑核辦 
[移提攔刦小輪之盜黨]  
　　南恆裕絲號前將購買絲繭巨欵交裝公裕小輪運往南潯駛至松江縣屬水道被盜刦去三萬七千五百元經水警第一專署長沈葆義緝獲盜匪吳少雲朱富田二名己　松江縣知事署訊辦兹因沈專署長得悉公共捕房在租界緝獲此案盜黨張如坤陳根泉劉阿根等三名故於前日移文公共公廨請將所獲搶刦絲欵案内之盜犯張如坤陳根泉劉阿根等三名迅速引渡解歸松江歸案訊辦 
[質訊續獲盜匪]  
　　匪徒孫長林（即孫老五）因於去年糾黨持械迭在公共租界内截刦季劉氏方顧氏莊錢氏等金飾逃逸己由捕房將其同黨張三吕林及孫之姘婦孫李氏（即陳李氏）等一併獲解公共公廨訊實判令分别各押五年並飭提孫解究嗣由捕房將孫緝獲解廨訊押候究在案昨晨由探帶同在押之吕林及孫之姘婦陳李氏見證王有和將孫解廨質訊先由滙四捕房西探祁文司投訴前情並將吕林陳李氏去年在捕房所供情形聲明繼由陳李氏供認與孫姘識並認由孫等分給金飾各節並據見證王有和投訴孫老五與李氏去年曾赁居伊所設之老虎灶樓上又據吕林投訴與孫老五確係相識訊之孫老五堅不承認爲匪俞代襄讞核供商之英領卓君判孫仍帶回捕房候下禮拜三再訊核辦 
[巨匪解送檢察廳懲辦]  
　　巨匪丁寳洪李麻子（卽李文龍）於上年冬間串同殺死張大嫂勒斃丁王氏兩口逃逸後由法捕房探目沈聽福等將丁張兩犯拘獲解經法公堂訊實判送檢察廳照律抵償暫發西牢管押聽候移解在案現經聶讞員備齊文牘轉交捕房飭探將丁李兩犯在牢提出驗明正身加上手銬押解至檢察廳署請爲照律執行當經林廳長委派宗檢察官隔别研訊良久諭飭分别收押候辦 
[救國儲金昨日之收入]  
　　昨日（二十號星期三）爲中國銀行收受儲金之第八十六日計收銀洋二百十八元又交通銀行收受儲金之第六十日計收銀洋二百八十五元兩共計收銀洋五百零三元連前共計己收銀洋七十一萬四千五百七十六元銀四千五百六十四兩八錢二分八釐 
[烟酒公賣分局之近事]  
　　施監督之函覆　上海烟酒公賣分局長謝惠塘前曾函致海關施監督請轉逹稅務司查明外洋進口之烟酒兩項每年共有若干及烟酒牌子花色等顂共分幾種請煩照復以憑轉報省局查考等情迄無函復日前又行函催始由施監督照復以所請查考進口烟酒等牌子一事二年前亦曾函請稅務司查復惟海關公事紛繁至今未有確復須待函催復到後再往核辦云 
　　烟葉業之稟批烟葉業商人陳文卿投淞滬第二區烟酒公賣分局遞稟請爲推廣區域組織分棧並求酌減押欵及公賣費由旋奉謝局長批云稟悉該商所請推廣區域將崇通海三縣劃入本區一節意在利便稽查增加收入於事實上確有見地查本區域範圍尚未奉明晰規定俟據情詳請省局示遵至縮輕押欵減收公賣費各節本分局自當體察商情折中酌定該商承辦分棧究竟力能認繳若干來稟未經詳細聲明無從核辦此批 
[維持電燈公司營業之告示]  
　　上海縣知事公署昨發示諭云據内地電燈公司經理陸伯鴻稟稱竊公司承辦電燈專以售賣電機發出之電氣爲營業欲求營業發逹則凡售出之電氣不得不以收入之價值互相比較查開辦以來按月收數與發出之電相較懸殊隂受其虧莫名究竟迨至觸電碰線之事發生遂段調查始知舖户中有私裝私接私加電光及擅動火表者大則危險之禍患立生小則暗受之虧耗益甚上年查見私裝各弊因於收條背面刋附仙告數則以示取締詎知仍有前項情事兹因公司董事會以電機時有損壞電力不敷支配乃爲維持營業起見擬派人按户澈查一清積獘誠恐用户不悉緣由致啓衝突一經查出抗不甘服辦理爲難不得己迫求鈞署俯賜鑒核酌量辦法剴切曉諭俾各用户知電氣之不可私用偶一違犯難逃法網而公司亦有遵循再此事關係奇法機關而查燈時與警察有密切關係並乞鈞署分咨上海地方審檢兩廳曁淞滬警察廳出示禁止俾儆澆風而安商業實爲公便等因據此除批准示禁亦分咨外合行出示曉諭爲此示仰闔邑居户商舖一體知悉須知電燈公司清查各用户私用電氣係爲防止危害維持業務起見凡裝置電燈各户如有私裝私接及私加燈光擅動火表諸弊經該公司查出准即報由警區送請法庭依法處分自示之後各用户母再明知故犯致干咎戾其各遵照母違切切特示 
[紹縣試辦中國顔料廠]  
　　勸用國貨會接杭州實業研究所長王縉言來函報告紹縣中國顔料廠己由李叔卿籌集鉅資暫在魚化橋益氏機器麵廠中試辦一俟成效大著再行擴充現己禀請就地官廳立案保護並延請染業顔料業農工鑛業富有經驗之技師多人相助爲理云云據其所報告者甲種靛油九十五元（每百磅下仿此）乙種靛油八十五元甲種靛粒二百元甲種花果精四十二元甲種中國藍三十四元五色耐水火油漆十八元五色入漆顔料粉十五元五色耐水火乾漆十五元至三十元五色橡皮漆三十元至六十元各種黏土粉六元各種秞色料每磅五角至十元殺蟲淡糞八元（每百斤下仿此）殺蟲燐糞七元殺蟲鉀六元殺蟲基粉五元殺蟲補糞四元其餘如　皮料照相原料各種化學藥品墨水粉墨錠墨膠印泥等均在製造中也 
[催解四年分公債]  
　　蘇省齊巡按使接財政部電以四年内國公債蘇省曾經認定九十萬金原限七月内解部備撥公用兹己届期所　之九十萬務於本月内掃數解部忽延等因除分飭各縣趕將勸認公債迅速解署聽候彚總解部外並於前日函致陸軍第四師楊師長請　所部軍官認購之公債欵銀尅日解署以便彚解云云 
[查拿靑紅帮匪首]  
　　蘇省齊巡按使前日通飭水陸各警察署云查有靑紅帮匪首袁簫發等率領帮匪在江浙交界之松江迤西及平湖嘉善等處開場聚賭結帮販鹽並有開設香堂散放票布收徒聚衆情事實屬爲害地方亟應嚴緝究辦等因昨日水警第一專署長己飭各分署長轉諭各該長警一體嚴拿矣 
[軍艦管車奉召進京]  
　　駐滬海軍司令部管理各兵艦機器之總車劉冕軒現接海軍部劉總長電令着即來部聽候詢查各軍艦機器各事故劉總車己於前日遵令朿裝晉京矣 
[萬竹小學畢業紀]  
　　九畝地萬竹小學男女子部於二十一二十二日先後舉行畢業式除校長李默非君給憑各教員演說外男子部請福州模範小學校長章蔣二君演說女子部請北京高等機械科畢業生夏君演說同校學生各級皆有頌詞祝歌畢業生亦有歌詞相答本届畢業生人數共八十九人該校開辦不及四年而畢業生己逹三百人可謂盛矣 
[和安小學畢業]  
　　新閘上海市立和安小學校昨日舉行第四届畢業式縣知事道縣視學及市經董市學務委員均到校觀禮來賓約二百餘人此届畢業生共二十七名兹將姓氏錄後徐庶元萬常餘錢祥鶴董瑞生邵承昌沈敬賢錢爾景馮光耀蔣維翰崔文成吳志奎殷福保方賢志許以權宫寶森夏承輔曹學餘姚家琨夏之時吳延榮楊樹藩傅希尹鄒寳田劉也秋戴景德汪德章聞該校下學期開學定八月二十六日現正在添招新生假期内並遵照新章設有補習課云 
[福州路火警]  
　　昨日黎明時公共租界福州路（即四馬路）第四百六十五六七號門牌稻香村茶食店擱樓上忽爾火　當　捕房立驅皮帶車馳往澆熄計燬樓屋兩間左鄰聚賓園菜館及後面和豐旅館均受有水漬事後由老閘捕房捕頭派探錢壽生協同西探前往查得該店曾向順利洋行保有險銀四千兩業己據情回稟捕頭　　該店主至捕房詢問起火緣由再行核奪 
[徐家匯附近發現刀傷男屍]  
　　徐家滙附近天下橋琵琶脚地才人民徐大榮田内前晚忽發現無名男尸一具頭額上有刀傷一處由徐知照二十七保四圖地保趙大麒於昨晨投報上海地方檢察廳請驗當經林廳長委派賀檢察官沈檢驗員等前往驗得該尸年約三十歲左右額上受有刀傷一處委係因傷身死賀君親視無訛因無尸屬到場判令由堂棺殮發封厝壇賀君等返廳禀復林廳長核辦 
[英使署禁烟員來滬]  
　　駐京英使署禁烟委員英人衛頓君因有要公於前日乘輪來滬假寓本埠英領事署内 
[攫取烟土判押半年]  
　　土販張耀卿前日携有值洋二百元之烟土兩包擬帶往内地販賣行經湖北路廣東路口突被流氓張杏林所見上前攫取圖逃當被嗚捕追獲昨解公共公堂訊供屬實判張杏林押西牢半年土交原告領回 
[拐案訂期解訊]  
　　江北婦人鄧潘氏高陳氏因串拐乍浦路四百四十八號門牌粤人王聨堂家婢女雙喜帶往常州南門外王子林家藏匿經王控請捕房將潘陳兩氏並知情之章徐氏一併拘解公共公堂訊押候移提入證再訊在案昨由捕房將王子林移提到廨請究王裏讞商之英領康君以此案係由德領陪審判被告一併分别押候禮拜六德領堂期解訊 
[工人舞弊之薄懲]  
　　英美工部局工人谷富賣因向紅口小菜場攫設　筋　之　順紀　取損照轉賣與賣魚之丁　生得價洋三元被收　華人播浩　查悉訴知捐　　西人報捕將谷獲解公共公堂　供之下 
 
 
 

Page 11

 
 
經中西官察核捕房所書案由與事實不符判谷押候捕房更正案由再核在案兹悉捕房己將案由改正於昨傳　賣魚之丁桐生到廨賀訊據丁供稱託被告代捐執照付伊洋三元並　索去酬洋三元等語質之被告供認不諱旋據工部局函人投訴被告在工部局服役己有九年向無過失聲請從寛中西官核供判谷押捕房一月以示薄懲 
[控究冒牌嗬囒水]  
　　李榮記在狄思威路第九百零四號門牌開設嗬囒水廠前日被某嗬囒水廠洋人在美捕房控李冒牌昨由華探石金榮王四福將李傳案核辦 
[泥水匠跌傷面部]  
　　泥水匠顧阿桃陳根濤二人昨均因工作不愼跌傷面部等處先後由各該工頭雇車送至同仁醫院請求醫治 
[不贖抵單案將缺席判决]  
　　商人金有根延請金律師在地方審判廳控俞元祥抵單不　一案昨由梁推事官開庭審理被告不到原告投案訴稱於前清宣統元年十月間俞央王土生爲中保向商人借去洋三百元以二十五保十三　一畝一分五釐九毫田單一紙作抵立有契約言明接月二分起息詎自借之後一再游移本利無着迄今計算本利應有七百零八元迭向催贖置之不理不得己來案起訴請求照追等語旋由保人王土生到庭證明當時確由民人擔保等語原告律師即請求缺席判决問官准如所請一面着王土生人銀並保候示判决 
[公共公廨錢債案一束]  
　　不還匯銀　裕泰莊理帳章愼齋在公共公廨具控己閉義善源錢莊經理丁价侯不還收匯費潤泉規銀五千三百零五兩及四年利息銀二千一百二十七兩等情己奉照准於昨飭探將丁傳至民庭請追會審官王肇之君商之觀審西官美領畢君判丁交保候訊 
　　不賠險銀　陳世泉控保險掮客史麟芳不賠險銀一千五百兩昨晨由公共公廨傳訊原告延朱斯芾律師上堂代表請追訊之史亦延律師到堂辯護中西官核供判史交保候再訊核 
　　不贖抵繭　紹興復昌錢莊宋濟川控絲商王幼臣抵繭不　一案昨晨由公共公廨傳訊原告延律師上堂代表聲稱被告於去夏在紹收繭時將鮮繭六百三十五包抵去銀三千五百兩限期一月取贖嗣因逾期曾經登報催贖迄今不理是以請追訊之王亦延律師到堂辯護良久中西官得供會商之下判王交保展期下禮拜三再訊 
　　不還欠洋　張冬奎控王緣德欠洋不還等情昨由捕房將王傳案請追中西官諭王交保過堂候訊 
[誌謝]  
　　立基英華學校振坤工藝女學堂定於二十四號下午二時假老紀子路趙家花園内舉行暑假休業禮昨水函邀觀禮并贈入場劵二張書此誌　 
雜評三 
[烟土稅用得其所（訥）]  
　　三省之烟土稅所謂有　於民之財也政府創行此稅國人所訾議者也若移而振濟粤災是以此有害於民之財還爲有益於民之舉又國人所贊許者也一轉移間非特粤災民實蒙其福而於國家之信用亦不裨補焉 
來函 
[上海醫院來函]  
　　逕啓者頃閱貴報本埠新聞欄内登有瘋人自刎一則内云滬城新北門内舊東城脚口某打包店夥某甲前日下午忽發瘋病奔入廚房取一菜刀向喉間自刎迨旁人往奪喉管等處己受重傷經店主舁送仁濟醫院救治聞至半途己經氣絶矣云云查該瘋人褚亞有於本月十七號下午七時經其店主車送敝院請救當即如法救治近日傷己見好可無虞矣前所云云想係貴訪事之傳誤合請更正以副核實 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[夏日可愛說] [  茸顚]  
　　古人謂冬日可愛夏日可畏夫冬之日陽陽有温和氣人之向陽捫虱者或晒暖者對之自　有趣而夏之日則一輪火鏡炙人可畏　所謂六月六鴨蛋炙得熟其炎威亦可想見縱趨熱避凉之　對此亦汗淋淋而扇不停也故冬日可愛夏之日可畏之說信然信然然余之於夏日亦嘗經度幾回對於灼灼之日未始不覺苦亦未嘗不覺可愛惟其愛之之處有非衆人所知者因作夏日可哀說 
　　（一）夏之日無論富翁窶人貧家小户過此炎天同一汗淋如落　　鷄同一熱若鍋上之蟻雖日電氣風扇之拂凉冰忌廉之消　亦爲暫時　而非眞快樂也不若冬之日富者狐裘蒙茸獸炭　　幾不知其過大寒之天而貧者飽嘗西風滋味嘆無送炭人也故夏日之可爱愛其不欺貧富也 
　　二一遇夏日又可節省許多雜費如閒時向老虎竃泡　水者此時以冷水曝日中即成滾水而貧不能舉火之家直可不必舉火煮飯調羙悉可假日以代火也 
　　（三）我輩文人秃筆常枯處此炎日則不患其枯矣以極汗淋漓　講傾盆縱不足而混斯枯筆則時有餘也且硯底乾時勺水怕煩一揮汗即點點滴滴隨手而下磨得汗墨濃即可作其汗血文早矣夏日之可愛有如此 
　　（四）夏之日更有種種助興品若嗡嗡之蚊也釘人而癢則覺有趣半噪半歌之蟬也入人耳鼓則覺愉快其他日有蒼蠅二捉捉夜有螢火蟲之撲撲赤條條入水捕魚渾淘淘日中睡覺夏日之樂其樂無窮也故他人謂夏日可畏我則謂夏日可樂讀者然吾　乎 
譯著 
[間諜生涯] [  天虚我生]  
　　（四）君士坦　之遊（續） 
　　　國於軍官之約束至嚴凡有揮霍過度或其他不規則行爲者　中必立刻派人密探至得其根柢始己於時予曾奉甲必丹泰　根命令探一軍官蓋以是人平常費用本不甚侈近乃忽爾大肆揮靈故部中疑之疑其賣國中秘密於他政府而得其賄也　予探得其非蓋軍官不過與一郡主相愛得其多金耳唯此郡主　位甚高予必不能以其名氏入之報告書中無己則但以軍官並未犯賣國之罪報而以其詳情另備密函致甲必丹泰伯根令轉呈政治部自此之故政始部中謂予能知大體頗旌予能故予此次調遷其原因實由此也今子旣任部中事乃卽遷寓於密特而街　巷中俾與威廉街相近其時克姆己漸長成頗能助予勞役予以避鄰人耳目故說謂方自南斐洲來者初爲種植家以多病故故棄去蓋如是爲言則予雖出游累月而他人亦不之疑矣 
　　吾於此次作君士坦丁之游實頗費躊躇蓋吾人之爲偵探正有如劇館中名角登場改裝一事尤宜研究然則吾其爲旅行家乎但旅行家每至一處僑寓必斬今予往勢必非勾留至三四月不可日久時深行且爲人識破旣而思之吾其爲研究植物之人然土耳其區域中風景雖佳其動植物之足以供博物家研究者則殊鮮吾爲此將母弗類若爲商則吾於商業事本至生疎不足欺人無己其仍爲醫生乎意旣決乃令克姆預備一藥箱令彼負之以從予往料理旣己予復自往兹善會中求一護理謂赴東方研究皮膚病者臨行之夕伯爵復專急足至戒予此去務宜縝密其外更有密札一封令予在無人時拆閱略謂此行至秘切不可與德國官憲相交接致動人疑此語在伯爵固見細心實則予於偵探一事雖不敢自誇斵輪老手但此種節目亦己知之有素無待乎訓飭矣此外尚有一千馬克以備旅費之用及五千馬克之支票一册蓋預以吾人名義存諸君士坦丁之德國銀行中者使者至車亦尋開而吾儕行矣讀者於此亦將以我之携克姆同往爲可異乎然予此中實存有深意焉蓋克姆本黑人又能作亞拉伯語言黑人之傭於君士坦丁者本夥今者往吾知克姆必能於彼間得其同鄉助予探聽消息也 
海外奇談 
[新發明之救命機] [  跫廬]  
　　海濱沐浴西人之所好也然頗危險故常有被波浪衝擊於岩石而身受重傷者現喬治弗利氏新發明一種機器此機之發動力每小時能行七十英里之速度專用以救海濱沐浴而遇險者此機之構造頗簡單形如船一端置木箱一長六英尺寛十四英寸箱蓋之上置一椅形之物下有輪盤受傷者卽安放其上可送至醫院醫治而此箱内有抽水機一腹中被水灌入不能呼吸者即用此機將水抽出且備有各種藥品爲臨時之需云 
[世界之最喜鳥者]  
　　卡而特者法國之大富翁也家産幾近千萬卡氏平生最喜鳥搜集世界名種鳥類飼於園中園頗廣縱七英里横三英里雇十數人專司各鳥之食料者每日食料之資約需二十先令之識園中以鴿類爲最多約一千五百餘頭云 
詩話 
　　靑浦王蘭泉先生昶詩名藉甚爲吳中七子之一采蓮曲云江南烟雨新波漲白蘋紅蓼秋江上浥露芙蕖曉盡開迎風菡　遥相向蓮葉蓮花極望同鴛鴦翡翠滿芳叢澄潭遠嶼參差見曲檻廻橋宛轉通此時越女妝成早弄珠拾翠思芳草自放蘭橈向曲池親獵桂相臨華沼池沼水沄沄相思隔曉雲紅衣明玉腕翠蓋映羅裙羅裙玉腕情何極相逢細語垂楊側北渚初廻靑翰舟西津猶駐黄金勒杳杳微閒水調歌西風欲起奈愁何紅蓮結子心终苦碧藕牽絲恨轉多殘霞散綺天將暮回首雲中明月唑滿船凉露濕芙衫畫樓燈火催歸去惆悵關山人未歸涉江望遠涙沾衣祗愁蘭澤清霜下寂寞横塘墜粉稀 
　　嘉定錢辛楣先生大昕亦吳中七子之一與靑浦王蘭泉吾邑趙噗函輩齊名著有辛楣吟稿採菱曲云西風陣陣收殘暑蘋花一片迷秋渚扶菰無復採蓮童解佩爭看採菱女採菱女紫羅擂打槳逈孤嶼揚帆過五湖五湖烟水何　宕蘭橈並著摇鳥榜斜挿瑶審鏡裏浮輕翻繡袂波心颺繡袂映横塘秋花夾岸香沙鷗没遠渚驚鷺入斜陽斜陽欲下菱歌起餘霞散作澄江綺皓腕親搴帶葉青玉繊乍剥堆盤紫紫角盈盤笑語喧薄羅淺淡怯衣單層嵐倒影連江碧空翠低垂萬樹寒寒江日暮波紋動採菱人去無人送柔櫓初歸渡口船慢歌翻作江南弄江南摇落本多愁菱葉菱花極望收惟餘别浦丹楓冷留得吳江一半秋[  蕉軒]  
自由談之自由談 
[奶奶小姐] [  覺迷]  
　　邇來報紙上之紀載除條陳參案之外無甚特别事也而條陳參案閱者亦幾厭矣幸而奶奶小姐等名詞時現於報紙之上吾知助閱者之興當不少也 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十七章 
　　是日安東尼特雅之家又届晚餐談論之間復及支票特雅曰此事殊可恨吾謂是人必威廉而安西來必謂其非甚謂與其疑威廉不如疑彼汝思此語豈不可笑密昔司特雅曰彼輩語皆如是乎特雅曰豈特彼輩即格費符斯亦然且堅謂此種大衣海兒斯東實有兩件雪笠兒急問曰乃有兩件耶特雅曰然蓋一件在威廉之家而一件則嘗行於密斯特理痕之屋後也皮靄卡曰噫大衣乃能行乎特雅急辦曰否衣中尚有人耳至是一座大笑特雅乃摇手令衆人弗笑復曰但無論如何此大衣必不能人安西來廠中則竊物一事又豈能因此遂爲威廉卸責而格賫符斯必謂至華安特肆中之大衣實非威廉之大衣而其人又較威廉爲少矮豈非可怪哈勃克忽大呼乃另有一件郎特雅初大愕旣而正色曰先生何也至是一座盡寂哈勃克始自知魯莽又亟辨曰阿父恕予失禮但此事之爲威廉己無可逃遁而格賫符斯必謂其非故不禁失聲呼耳 
奇情小說 
[秘密汽車] [  東埜譯]  
　　第四章（續） 
　　只聽斯德又說道他自失怙恃以後年方十四歲就在家中設一小小私塾靠着授徒糊口雖束修不豐也還可以將就度日自此歲月幾更靑氈况味被紅顔消受夠了前兩年春間東風解凍陌頭草色靑靑他哥哥伴着一位貴賓翩然蒞止他起先甚是敬鹽他們後來見那貴賓　歷不明并且人己中年言語舉止間還露出一種獧薄的態度只好敬而遠之他哥哥怪他得罪了上賓心裏甚是忿忿住了數日便去乃不滿兩月兩個人又回来了那貴寳　是彬彬有禮他哥哥也换了一副神氣待他親親密密的不忝同胞所生并且替他辦了許多衣服釵環之類他心裏疑惑不曉得兩人葫蘆裏究竟賣的甚藥不受怕哥哥動氣不好受了又是不好只得把含糊兩可之辭暫時　下他哥哥伴着那個上賓一住兼旬再不言去兩人行跡詭秘時有許多不尶不尬的人來探望他們唧噥喞噥的不知議論些什麽他也不管某天晚上兩隻人面獸心的九尾狐果然現出原形來了那夜秋高氣爽月色比我們昨夜玩賞的還要皎潔那姑娘耿耿不寐在湖濱散步忽然從蘆葦叢中閃出一個人來那姑娘猛吃一驚倒退了幾步定晴看時原來那人不是别人便是他家入幕之賓名字呌倽支期的在幾步外己聞得他醺醺酒氣方要廻避那人又是一閃閃到面前倚醉握住那姑娘手婉說了幾句不入耳之言後來脅肩陷笑竟向他求婚起來那姑娘這一驚非同小可不屑同他多講滬脫了手望着家門就奔那上賓還在後面追趕倉忙急遽之中絆着一個樹根跌倒了那姑娘方得脫身斯德說到這裏忍不住笑起來滕逹也笑道這事情怪異極了你何以知道他的歷史道般詳細難道他徹夜不寐的告訴你麽呀他是一個創鉅痛深的女子果然和你長夜清談不要勞神的麽 
救國儲金 
[中國銀行收欵清單七月八日第七十四次報告]  
　　第四百六十册一號至一百號　計榴生小洋一角合銀六分范根生沈金生凌文波張新民張善欽張有善金壽林張錦兀盛榮生温福慶韓連寳宋德友蔣桂春章炳福韓樂慶高雲孝邵乃鑫沈繼善朱壽珍龔振聲程啓曾魏金榮汪玨嵇銀寳陸瑞珠王申寳宋文琴施蓮寳吳時寳吳梅珍孫瑞芝范人蓮曹佩玖徐桂沈善賢沈以寗張杏寳孫鳳林高佩英倪美珍吳金桂徐荷芬朱國祥顧明珠佘蘭蓀汪慶雲陳毅龐壬寳錢雲庭許雪江胡松年沈丙彝沈才華陸方年徐國楨殷以洪沈雨生徐清泉王劭吉沈文祥王立方王立貴錢乃慶江茂生吳文俊張漢臣鄔秀甫沈文富章　錄胡　生胡銀生錢子明殷以文張心存周彬生温生寳談廷生王邦基汪祖雲董珊瑞徐定楨金爾藏董奎生龎愛堂龐　堂桂寳禾屠子玉沈琅書沈汝良高金生朱治平洪耕生丁振漢顧錫華張瑞祺王敬文吳家斌潘祖光陳錫疇王家銜（以上均南潯事務所來）（以上每人均小洋一角合銀六分） 
　　第四百六十一册一號　金仲剛一元 
　　第四百六十二册一號至一百號丁俊先董恩漢王承琪钮紫廷洗雪臣吳桐生韓佐英范順福徐韻香董杏仙張瑞寳黄培英謝銘安沈雅珍钮鳳蘭徐蘭芬徐如玉邵家貞姚金儒謝慧魏黄培明張顺貞殷琪娟穆秀娥邵正欽沈文蓮彭文元徐有儀通俊（張善琨張善璵）邵駕六温建勛沈守成吳文卿（吳昌修張志鴻）紀慶餘吳安　邵傳奎（莊紹鑫莊紹藩）（沈乃雲沈乃潮沈乃銘葉士源張承龍陳明奎陳寳康施文濬施文澄駱紹昌陳焕章龐文元邢乃永朱國勲陳士金張士升沈兆璜張家煒道家焜張家壎郭有榮嚴仕俊嚴兆林孫瑞棠吳秉鈞張克毅張張烈朱寳楨（紀犀弟張生林）張有成沈銘新張士昆孫光祖嚴奏廷嚴奏凱邱嘉霓劉锦春金爾昌劉世忠彭學奎陸商雲陳晉康沈振祥吳家才陸士珍邵乃生邵乃定許錫榮嚴載清沈鳳貴陳國楨曹耀庭高晉生吳燧元王福玨嚴禎邱家鼎盛振聲沈祖英李文畬汪　品范守方姚宏銓劉以謨（以上均每人小洋二角合元一錢三分均南潯事務所来） 
　　第四百六十三册一號至七十七號　温維賢錢序祥王文壽吳鹿鳴紀銓第金福堂章臣鈺陳紹侃吳廷榮陳善德蔡仲蓀董永康沈濚儀　汝季吳元鼎張善洪潘之潤蔣祖尚孫春年王桐生倪仁發孫宏基金志英吳元贊沈宗憲金家基沈元祚廖桐生李愛書孫瑞之吳文榮張民權張善鈺姚宏熏沈佩嚴震吳潤琛周貴寳温同能陳級秋沈珍蕊蔣荷芬陸雅琴孫月娥鈕文斐以上均小洋一角合銀六分方同和邱培祺朱錫　朱錫嘏徐楚書桂寳訓沈金生王茂欽王彭年王鶴年張有秋邱家隆吳樹明張寅臣計秋成邵傳芬以上均小洋四角合銀二錢六分沈憇棠陳東源陳東茂鄔寳容以上均小洋五角合銀三錢二分史國樑桂引寳桂愛實吳祖澤以上均大洋半元合銀三錢六分邵乃楨范棋保以上均小洋三角合元一錢九分邱祖申邱祖文小洋八角合元五錢二分項錫恩銅元十五枚合元七分趙帮傑小洋五角錢八十合元三錢七分邵維勤沈毓明沈麗貞沈麗英吳文鈺張慶珠（以上均小洋五角合元三錢二分均南潯事務所來） 
　　第四百六十四册一號至六十八號　沈鳳清桂寳華徐家祥李慶賢王文藻屠守珍丁振華湯人傑　家慶金鞏甌張樹棠王茂發孫有慶姚淑英董順貞嚴瑞珍姚淑羣蔣寳珠梅文容歸文錦蔣珊珠吳仁至曹慧姝錢鶴鳴錢鶴臯沈熙書汪通保翁耕福許欽甫李奎鼎顧康禔汪榮昌邵仁斌范承森林福升陳國華盛大奎姚同調符國敏高熊祥周芳翰葉珠潮邢世偉張成生閔其咸汪富仁梅娥容談春申吳錫祺張士生金國祥（潘敏玨潘敏逹）記延齡施劍生沈景賢錢汝傑吳家祥謝運生俞子珊金壽彭方克文金保農徐森寳葉　奎以上每人小洋二角合元一錢三分邵絇章小洋三角合元一錢九分邱　小洋四角合元二錢六分趙愛珍小洋四角合元二錢六分張亦漢小洋四角合元二　六分以上均南潯分事務所來 
 
 
 

Page 15

 
 
   
 
 

Page 16

 
 
   
 
