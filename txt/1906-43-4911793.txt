# 1906 - 43 - 4911793

 

Page 1

 
 
[電傳諭旨]  
　　正月二十四日奉上諭二月二十七日祭　日壇朕親詣行　欽此同日奉 
旨廂黄旗漢軍副都統著德　補授所遺　軍副都統著樸壽補授欽此同日奉 
旨松溎著補授西安將軍欽此同日奉 
上諭三戰考績爲國家激揭大興中外满漢諸臣有能共濟時艱勞　曾著者允宜特加甄叙其平庸衰病者亦難曲予優容兹當京察届期吏部開單奏請朕詳加披閱軍機大臣總理外務部事務　親王奕劻謹愼忠純力持大體竭誠籌畫悉恊機宜著交宗仁府從優議叙東都尚書施傳霖外務部尚書瞿鴻機恊辦大學士學部尚書榮慶巡警部尚書徐世昌戶部尚書鐵良同心襄　共矢愼勤均著交部議叙大學士王文韶題　中外夙著勤勞大學士孫家鼐老成厚重衆望交孚直隸總督袁汇凱經畫恢閎勳勞懋著署兩江總督　該辦事實心不憚勞瘁湖廣總督張之洞　　精詳力任　　署商廣　　岑　爐任事　　勞怨不辭均著交部 
 
 
 

Page 2

 
 
議叙協辦入學士禮部尚書徐郙精力就衰工部右侍郎李昭煒内閣學士兼禮部侍郎銜貴昌印啓都察院左副都御史奕杕才具平庸均著原品休致倉場侍郎劉恩溥江蘇巡撫陸元鼎均著開缺另候簡用餘著照舊供職欽此 
[宫門抄]  
　　正月二十四日召見軍機奎俊 
[派遣翰林游學之利病觀再續昨稿]  
　　其三養尊。處優之。人責其守彼規則也不易。今述作者於東京目睹之怪象。舉一例以證之。某省某學員於夏日往冰店飲冰。旣付價畢飲。挾盃而去。店徒向之取盃。以不解日語。勿應也。店徒乃從其歸庽。復申前請。且云。賣冰不賣盃。何作此態。事爲同庽某學生學聞。勸某還盃。詎某大肆咆哮。謂吾以二錢五釐之代價。始購得之。奚是區區者。而不予畀。某生知不可理喻。乃與同庽華人。共用强制力迫還之聞某學員不過一知縣耳。其不守規則也如是。曾是以翰林資格。而盡能守規則者 
其四熱中之心勝。則求學之功疏此亦自然之理。官界中人。陷於此病者十居八九。讀官塲現形記者當信斯言之不謬。彼翰林游學。得不爲此病所染者。期期以爲未可必也（參觀第五利） 
其五糜費之結果。由財政一方觀少一挹注之經費。由國家一方觀。廢一應盡之任務。當財政困難百務待興之際。爲疏通少數之翰林。而消費國民全部所納之經費。以養成腐敗難用之人物。於政界乎何利。 
其六拘墟不化之人稍得新學識之皮毛。以溷跡於新舊界者。適足以增拘墟之程度。而生政學改良之阻力。近日游歷官紳之奉派出洋者。比其反也。條陳說帖。洋洋大文。大吏以爲此輩所談。本諸外洋考察。信而有徵。而不知其穿鑿附會者實多。蓋其人於舊日見聞。尊其自信之力。於現今領略。借爲比附之資。以之施政。則成爲不痛不。癢之政術。以之興學。則立爲不中不西之學風。滔滔皆是。可勝咨嗟。况翰林久處京師。罕聞外事。拘墟不化之病。尤易沾染。一旦遠渡重洋。聞所未聞。見所未見設本其舊日之見聞。飾以現今之學說。則謬種流傅。不知所極。政界學界胥受其病矣。 
如右所舉。利病之數相等。則利病亦若相等。顧所謂利者。本諸好意之理論。而六病云云。則事實之所必然者頗多。聞派遣翰林游學一事。政府去年已議及之。茲復經掌院大臣之提議。則事實之發生。期或不遠。爰舉個人之理想。述其利病。以供參考之資。以盡記者之責。若夫權利病之重輕。而定一去病之政策。是在我執政者。　　　　 
[本舘接到美大臣聲明並未與他國訂]  
[立恊約專電十點三刻到]  
　　昨晩華盛頓來電云中國近日駐北京某外交官發出一種匿名文字故作驚人之語大意謂美國及英國以爲欲保中國之秩序及監視俄德兩國之行動不可不認日本爲最可恃又於維持中國之秩序凡關於一切軍事設施當以日美兩國爲主使當其任云云惟美國國務大臣現已聲言從未與他國訂有何等恊約則此等自　無稽之言不足憑信 
[中俄協約開第四次會議]  
　　二十三日北京電云中俄恊約己於昨日在俄國公使館開第四次會議譯字林報 
[中德商約條欵北京]  
　　聞中德商約現將議就惟尚須將條欵參改妥恊即可簽押茲將約欵十四條照錄如下（一）加税裁釐（二）租界（三）關棧（四）礦務（五）出票（六）商標（七）合資商業（八）口岸通商（九）宜昌水道（十）内港行輪（十一）米榖出口（十二）國幣（十三）優待利益（十四）批准互換（月） 
[美派兵預防排外]  
　　二十三日天津電云美京來信美國己調兵四萬往小吕宋預備中國人之排外舉動譯字林報 
[美人對於中國之意見]  
　　二十四日倫敦路透電云美國前任駐華公使康格君謂中國人奮起之日去今必不甚遠惟其排满之心當更甚於排外云譯文匯報 
[俄不允海參崴撤兵京師]  
　　海參崴俄匪與哈爾濱駐兵勾結疊次滋亂外部請駐京俄使商議將哈爾濱駐兵卽行撤回現俄使照覆稱駐兵撤回俄國内愈復不靖似難照准俄人如此無理我國旅海商民眞有不堪設想者矣（吕） 
[禁止華工問題]  
　　二十三日倫敦路透電云英内閣部於所訂禁止華工前往非洲脱國問題之政策意見頗爲相歧聞現在所議者實有損選舉黨之名譽云 
[美工商部對於禁約之政見]  
　　華盛頓來函云近探悉工商部之意以爲不須與中國另立新約止可將舊約略爲改良使不在禁例内之人得免現時所行之嚴例如有假冒商家登岸之後而爲工人仍當撥回原籍又謂工商部大臣密吸夫自出新章之後所有入口華人率認爲不在禁内者該部現接大埠税關報稱高麗輪船到埠有華人一百一十三名商家居二十八名商人婦六名商人子十八名女三名工人十四名認美土生者三十六名土生之妻四名一爲夏威彝之土生一爲敎師之妻兩名有護照轉往别處者三十一名此爲近來入口華人之最多數云（　） 
[考察憲政大臣之行蹤]  
　　二十三日倫敦路透電云中國考察憲政之端戴兩大臣已由美國起程前往漢堡及栢林等處譯文匯報 
[車工被洋人推跌喪命北京]  
　　京漢火車某日由滎澤開往鄭州適有工人某因爭工費與洋人口角當被洋人推 
 
 

Page 3

 
 
下火車墜入軌中致腰截兩斷經車守查該尸身内帶有洋四十二元貌似鄂人因復由車載往漢口并將情形禀明　總辦請示如何辦法以便招其家屬具領棺殮（陽） 
[申覆議准輪船起卸章程鎭江]  
　　鎭郡商會禀請輪船停輪裝載貨物仿照烟臺章程一節當經省憲札飭常鎭道妥辦申覆在案茲據常鎭道詳覆兩院憲核明各節准卽開辦（再） 
[蘇撫飭鎭關認籌警部經費鎭江]  
　　蘇撫陸春帥前准北京警部電請恊濟常年經費因卽電飭常鎭道酌量於關道兩庫歲撥若干准其作正開支按李提彰解由藩司彙寄警部并著先將認解數目迅卽電復以憑咨部奏明照撥（皆） 
[籌防局不允認解練兵處經費江寗]  
　　日前籌防局接寕藩司移文令設法籌解練兵處經費因卽備文聲復畧謂敝局所轄兵輪砲台學堂雷營薪餉及恊撥額活各款自光緒二十三年奉部抵撥蘇滬貨釐及加抽川鹽釐每年三十六萬兩竟屬無着疊經詳請咨催指撥的欵亦未奉准又浙海關應解南洋防費歲訃十餘萬兩亦因撥抵洋欵積欠未解近來僅恃江海關曁金陵釐捐撥解防費入不抵出且整頓師輪添備砲械加增鉅欵籌措益覺維艱而銀銅元局先後借撥尙欠八九十萬両迄未歸還實屬無可騰挪前項練兵經費委係無從認撥云云（布） 
[頤和園趕造兵房北京]  
　　據内廷人云兩宫擬於三月間駐蹕頤和園曾經電諭袁宫保飭令調撥第六鎭陸軍駐紥三山一帶以資拱衞己由營務處飭傳工匠在該地方赶造兵房四百間已於日昨開工矣（上） 
[通飭嚴辦會匪廣東]  
　　岑督通飭各屬嚴辦會匪札文錄下爲飭遵事照得粤東會匪隨處皆有名目不一少則打單搶刦大則圖謀起事最爲地方之患然其始爲首紏邀者不過一二人餘均係　從附和如果地方官隨時留心訪察有匪必拿拿獲卽辦自能消患於無形茲訪查得香山縣屬會匪充斥始則輾轉糾邀現竟用强逼脅入會者給銀二員五毫則敎以拳棍給銀六員則敎以槍刀邪術均係口傳歌訣並無散放飄布局紳拿送該縣鄭令以無憑不辦經局紳具結仍復不辦似此優容姑息恐一星之火可以燎原隱憂實大惟現當黨與未成逆謀未著芟除尙易爲力應責成鄭令會營切實搜捕按鄉澈查清辦一面出示曉諭解散脅從從寛免究至攻匪保良係局紳專責且又耳目切近平空拿送事所必無此等匪徒詭計多端旣無飄布可據到案狡展又屬慣技若有局紳具結而仍不辦是永無懲辦之日治亂用重之謂何殊非辟以止辟之道以後各局拿獲會匪或據局族紳耆綑送無論有無起獲飄布務須悉心研訊核其情罪之輕重照章分别禀辦倘畏罪狡賴始終堅不認供亦卽取具局紳如誣反坐甘結卽行禀請懲辦或因犯無確供從輕發落或以案無証據曲予開脱定照縱盜殃民例嚴行參處除分行外札縣卽便遵照辦理母違特札（暑） 
[通飭各鎭講求彈擊新法天津]  
　　日前袁宫保通飭各鎭略開振敎練處呈稱竊查彈擊敎範所訂每年應由各統制行檢閱彈擊及名譽彈擊惟查彈擊敎範一書係去年八月間頒發旋卽秋操未暇講求且所訂檢閱彈擊係用戰鬥彈擊各鎭自成軍以來尙未能一律練習此後請於打靶之時務須研求名譽彈擊叅用其法以爲日後進步之基礎並請撤行各鎭將彈擊敎範所訂檢閱彈擊及名譽彈擊迅爲准備再行舉辦等情前來除批准並分行外合行札飭查照辦理云云（陽） 
[廣東水師提督移文湖南招募水勇長沙]  
日前衡州永州郴州三府各接得廣東水師提督李軍門移文畧謂本提督前咨准兩廣總督岑派委赴梧州監造舳板現己造竣五十餘艘不日卽可拖連到省編爲惠安水軍惟此項船隻係爲專巡内河而設應配水勇六百餘名擬在貴屬一帶招募蓋湘人樸實耐苦用以梭巡河道最爲合宜茲派總兵銜補用副將張梅俊率帶各弁前赴開招以期尅日成軍俾資巡緝（佐） 
[長留守電調陸軍隊官北京]  
　　長少自留守在陜西途中時曾電致練兵處云此去伊犂必須簡練明備方足以資控制請調保定陸軍學堂第六隊齊隊官前往伊黎辦理營操事宜以資得力旋經練兵處議准業己咨飭前往矣（吕） 
[會議籌廢路約杭州]  
　　浙省鐵路總理湯京卿守孝百日期满現由蕭山臨浦鎭珂里來省會同劉京卿及樊楊陸金諸紳并栢都統等假高等學堂集議因英商以原約業已呈交北京英公使須俟核覆方可與議現在辦法宜電致盛侍郎復催早日訂期議廢而張筱帥則派洋務督辦世益三觀察爲代表未識英商能不别生枝節否（的） 
[贛省鐵路銀行議定開辦江西]  
　　南潯鐵路擬開銀行公舉蔡和甫閣學爲總理周扶九觀察蕭雲浦部郎爲恊理前已紀之報端茲聞閣學撥銀十萬兩觀察部郎各撥五萬兩共二十萬两在上海開辦總銀行在九江開辦分銀行收存南潯鐵路股欵支付購地購料價值及各項薪水夫馬工食並將省城鐵路局移設潯城以便就近照料鐵路銀錢號亦照公議卽行裁撤以節糜費所有省城鹽斤加價之欵及各項銀錢往來并照公議咨會惠元祥錢號代管以免開銷刻下大致業經就緒鐵路可望興工矣（軍） 
[粤商電禀商部集認路股情形廣東]  
　　十三日總商會會議將商辦粤路集股情形電禀商部茲將全文照錄如下北京商部貝子尙書侍郎大臣鈞鑒粤省爭路由紳商倡議應歸商籌辦商民前己公認集股並舉代表赴鄂會議經奉核准在案乃岑督忽借路加抽糧捐船捐鹽捐派捐台砲加捐諸名目抑勒激憤其實集股功速加捐害大現全粤因辱拿黎紳激動義憤奔走集股志在必成初十粤民踵躍認股每股五員兩日己得四百萬祇一省垣必過五百萬計外鄉外省美洲南洋四處粤人股當稱是二千餘 
 
 

Page 4

 
 
萬嚙嗟立成此次集股因黎紳愈形踴躍乞賜昭雪以慰衆望岑督苛捐虐民擾亂路政反誣紳商阻撓且任性讐商民情疑懼雖有成股必碍興築現集成之股定期先交小股以昭信實但萬衆宣言民害不去大股不交眞實情形不敢壅於上聞乞鈞部俯察輿情據情代奏盡免各捐仍歸商辦以安人心而速路政全粤感戴謹將集股情形先電餘詳禀廣東總商會七十二行商首凌朝康等公叩暑 
[廣西京官會議桂省鐵路辦法北京]  
　　廣西同鄉京官及畱京學界諸人於十八日在内城鑾慶胡同廣西老館籌議修築桂省鐵路事宜咸擬公舉外省某大員爲總辦俟議定辦法卽行聨銜具禀商部請爲代奏（存） 
[許觀察與趙都轉籌商鐵路經費揚州]  
許九香觀察於十七日到揚拜會運司趙都轉商議皖省開辦鐵路擬用鹽斤加價之法以弃經費（詳） 
[湖南銅元局鬨閙停工誌畧長沙]  
　　湘省南城外銅元新局自去歳開辦以來所有各工匠請假掛號及尋常出入照例騐用腰牌今年開工後以從前屢出舞弊亟須整頓遂將腰牌撤換改用長籤以便易於稽察各工匠多不願意合廠大譁而是日又有某藝徒以誤損機器處罰太重之事遂致同時閧閙公議停工旋經提調各員令司事等調停妥洽越日仍照常開工（車） 
[請商英使減少進口印土北京]  
　　直江鄂粤四督以鴉片專賣旣行應商允英使將進口印土逐漸减少藉塞來源已合詞電商外部現據英使聲覆限制印土之事須俟中國將自種鶯粟嚴切限制確有實據後英政府始能照辦（冬） 
[梁署臬整頓烟館傳單武昌]  
　　一每局編字號不准自標他名二烟舘犯事封禁其屋充公三定章後每月某日開烟館人抓到局打手心二十以懲戒其不良之心　四燈捐加抽至重可以少開　五門口設有與人家及他店不同之記號　六烟館由各局發一背心寫開烟館某如犯事較平民加重一倍（杜） 
[鄂督奏遵新章改編常備營制餉章並設督練公所摺]  
　　奏爲遵照練兵處新章改編湖北常備軍兩鎭營制餉章並設立督練公所内分三處以資考究軍政恭摺具陳仰乞　聖鑒事竊臣於上年七月間就湖北餉力人才參酌北洋營制先編兩鎭其時以練兵處章程未定經臣於摺内聲明俟練兵處奏奉　諭旨後遵辦在案嗣於上年九月准練兵處會同兵部將奏定陸軍營制餉章咨行到鄂精詳縝密宏逹賅通兼采東西各國之長原本兵農合一之訓亟應欽遵辦理查湖北省控長江之上游當鐵路之要衝以後商務日闢交涉日多最爲江海亂匪注目窺伺之所在以地勢時局論之必須有精兵三四萬人方能勉敷應用卽論至少之數亦非練足兩鎭不可本欲一切卽照新章編成兩鎭但以餉項萬分艱難且將領官弁之人才目前亦實不敷用茲督拘司局及各營將領詳加籌度萬不得己設爲兩鎭暫從節省勉支局面辦法以俟徐圖擴充擬將第一鎭按照新章第三年全數編練其第二鎭則照新章變通規制之第一年編練於兩鎭全數簡數之正兵及帶兵員弁悉照新章一無增改而於雜項委員人夫車馬及餉數則體察情形量爲撙節減緩庶成規不改而財力稍紓一俟餉項稍可支持人才漸能敷用必當練足兩鎭其各項員弁人夫車馬數目一循新章不令纎毫參差以臻完備謹將各項辦法分條臚陳於左（未完） 
[商務總會舉定議董]  
　　上海商務總會於上年年終時經全體會員投票選舉議董十九人舉定謝君綸輝李君雲書虞君洽卿周君金箴周君舜卿施君子英祝君蘭舫陳君潤夫嚴君筱舫蘇君寳森邵君琴濤劉君伯生樊君時勛袁君聨清相君欽齋袁君詠笙孫君蔭庭陳君子琴爲議董本年正月復經各議董會議分任監理曾中各事現知議定以蘇君寶森祝君蘭舫爲會計議董監察會内收支各項欵目凡五十兩以上者非經總理及會譯議董簽字不得支付會計司事應於每禮拜將帳目呈會計議董查核孫君蔭庭施君子英爲書記議董監察會内往還電文公牘書札收發條陳諸事徐君雨之虞君洽卿周君舜卿陳君潤夫爲庶務議董監察會内庶務及對於會外接待官場諸事周君金箴李君雲書謝君綸輝劉君柏生陳君子琴爲理案議董監理錢債糾葛詞訟諸事嚴君筱舫邵君琴濤爲調查議董監察調查商業及各業入會分别會員會友册籍現在嚴君因事在津由全體議董公認嚴君之子子均爲代表丁君欽齋袁君聨清爲糾儀議董專司議事時會室内規則樊君時勛袁君詠笙爲中證議董監察各商契劵合同作証諸事如此條分縷晰監理有人想會中諸務必更蒸蒸日上矣（語） 
[譯虞洽卿致工部局董函] （爲公會舉董事） 
　　工部局總董閣下徑啓者華商公議會業於昨日下午開議到者皆各業會館董事公衆投票公舉辦事董事七位以爲各業代表得票多數以余爲最余每因事離滬不能常川辦事已請吳少卿先生爲總董當衆慨允少翁先生爲瑞記洋行總買辦且兼絲業會館董事其德望所歸舉爲公會總董必爲工部局所認可至副總董一席己舉定郁屏翰先生係洋貨公所董事會計議董己舉謝綸輝先生係錢業會舘董事公會辦事處己租定大馬路三十九四十兩號洋房爲各董事會議之所貴局如有公函致總董請卽送交該處可也茲將辦事董事及各位董事名單兩紙送請台閱卽希查照是荷 
又致濮潤德信濮濡德先生閣下茲送上敝處到貴局總董公函一封務請於下次會議時轉呈閱看是荷（望） 
[譯工部局復華商公議會函]  
　　華商公議會總董閣下徑復者接誦二月九號虞洽卿先生來信並附代表本埠各會館四十人及公舉辦事之董事各名單敝局經於昨日會議時公閱祇悉此次公舉代表發抒租界華人公共意見至爲工部局所深喜想此事既經各業會舘組織而成必能克全租界之利益使中西　益安輯免致有所誤會諸辦事董事當必各盡其職與工部局 
 
 

Page 5

 
 
誠心相孚同臻完善敝局業經派定分董與貴董早日會晤一俟定有日期再行奉告可也工部局書記濮瀾德謹啓（望） 
[華商公會定期開議]  
　　華商公議會前舉各董已由工部局認可兹於本月二十六日下午三句鐘在大馬路三十九四十兩號門牌卽福和號樓上本會商議開會日期以及辦法宗旨刻已傳知本埠各商矣（望） 
[俄革命現象]  
　　二十三日倫敦電云俄國各處傳來信息謂俄國現在查出革黨之槍械炸彈開花彈及著述革命事件之書籍頗多 
[美國賑助日本饑荒]  
　　二十三日東京電云美國抱司頓基督報已籌　美金十萬元交付日本作爲賬助儀饑荒之用 
[英自由黨之舉動]  
　　二十三日倫敦電云倫敦市之自由黨已召集大會聚議白爾佛君反　之事 
[英工黨之舉動]  
　　二十三日倫敦電云下議院中已有有權力之工黨二十人集會團體此黨皆係反對社會黨之貿聨合黨組織面成譯字林報 
[南非亂事餘聞]  
　　二十三日倫敦路透電云南非洲納得地方干預亂事之土人二名己在英署内定以軍律於該土人之部落内槍斃其餘牽連之黑人等亦均定以死罪 
[美增海軍義勇隊]  
　　二十三日倫敦路透電云得華盛頓電信美國上議院巳議定增加海軍差費預館組織海軍義勇隊并添造海軍郵船十三艘中有開往日本及中國之郵船 
[會議摩洛哥事情形]  
　　二十三日倫敦路透電云阿勒支亞拉斯會議探聞將近議决盖直接之德法會議仍不致於中止而續行無阻也 
[哥侖布地震]  
　　二十四日倫敦路透電云哥侖布之地震歷一星期始止愛哥得北部及哥侖布海聞之鎭市聞毁壞譯文匯報 
 
 
 

Page 6

 
 
[一分時神油]  
[一分時神油謂余不信當面試之效非分文不取]  
存濟堂老藥局開設英界六馬路仁濟堂斜對門仁壽里内第三石庫門此油係本主使秘製始創之初早聲明在前近有假冒購者留神 
人有不世出之奇才藥有不世出之奇功夫天下傷藥備矣多矣何足爲奇而奏效之速必欲限定一分時候如本堂秘製玉樹神油者固不獨古今中外見所未見抑且聞所未聞即世稱立刻見效者已屬神奇不可多得何况一分時候之較一刻其速又不啻十倍可謂速之無以再速奇之莫能再奇緃使仙丹恐亦未必如是其捷是謂不世出之奇功誠無愧若谓余言之過甚好在外敷之藥可以當面試之試之莫謂半刻如在二分時候見效者雖分文亦不敢取亦足見本主人一生好奇精益求精至意焉其始也創售甫數月已覺　至沓來可見精靈極處孰不樂從吾知此藥一出不數年而如不哄傳舉國者决不信也今果不出鄙人逆料前後凡六載居然名遍天下矣特是生意一盛冒蜂起大抵魚目混珠不可不察諸君賜顧必須認定本堂招牌開明詳細住址切勿大意至囑切切茲將應治各症分别列後○一治水火滾油　傷無論皮泡肉爛痛徹心肺雖至郵危立將此油敷之約計一分鐘頭其痛立止腫泡立消不避風不落水愈後而無痕○一治刀傷雖血流如注暈昏欲絕不論傷口巨細立將此油敷上不過一分　時痛血立止其傷立合愈後而無痕○一治跌打損傷筋縮腫痛及風濕襲絡略搽少許奇功立見誠功超絕世至奇神丹凡居家者不可不備每大瓶一元小瓶五角批發面議如購十元加二成十元以内仍憑門市無扣遠方交信局寄購同時另發空信一函交郵政局遞來詢問妥 
 
 

Page 7

 
 
   
 
 

Page 8

 
 
   
 
 

Page 9

 
 
[九江道札德化縣文] （爲租界詞訟事） 
　　爲札行事准駐潯英領事倭來函内開案查九江租界章程無論本國西人及西人宅下所用華人服役等在租界犯事一應由該主將犯事華人送由本領事訊明屈直分别輕重或罰苦工或送交地方官訊明懲辦自有權衡近聞有不諳章程之西人偶因宅下服役小過竟自逕送地方官而地方官祇見西人片送無不認眞嚴辦殊屬不成事體是該西人有背章程不合限制用特函布查照希卽札飭警察局德化縣一體知照嗣後如有前項情事應令將送案之華民仍行交還該西人毋庸管理倘有影射揑片之徒亦嚴拿究辦并祈出示曉諭華界以昭愼重而符體制又准駐潯英領事倭來函内開前上一函以本國人嗣後不得逕用本人名片送人與地方官請辦關說詞訟一切請飭地方官毌庸管理惟前函僅以租界各國西人而言似未盡善凡租界外居住之本國民人如有前項情事亦應母庸管理一面函知本領事以便查究相應函請查照希卽飭屬知照各等因准此查西人在租界犯事并未牽涉華民應歸領事官訊明酌辦本有明文服役華民如果違犯例禁僅係雇主私事間亦有由領事官訊明酌罰工資倘所犯係地方公事例應懲究則領事訊明後送交地方官審辦民旣華籍友邦未便代責致涉侵人主權之義考之公法理亦相同至於各國商民人非職官逕用名片請辦關說干預詞訟本爲約章所禁茲准前因自應毋庸過問除函復外合行札飭爲此札仰該縣卽便遵照辦理毋違此札（本） 
[山東風氣淫靡之一斑濟南]  
　　此間自楊蓮帥到任後淫靡之風大開著名曲班陡增數十家明湖花船添至二百數十隻同城官吏以及學堂内辦事人員互相招邀或至妓樓飲酒打牌或狎妓游湖興高彩烈濟南直成一歌舞塲矣（陽） 
[鄂豫運硝之意見武昌]  
　　上年河南運硝至鄂省銷售卾督以有礙鄂省銷路咨請豫撫札屬勿庸運鄂倘鄂中需用自當委員購辦乃豫商白懷泰仍由豫運硝至漢行經沙口爲釐局扣留該商禀陳豫撫咨鄂索還而此項硝斤早經沙口釐局禀知鄂吏提充鋼藥之用現在尚未了結（相） 
[常備軍更易軍服武昌]  
　　常備軍近遵練兵處頒發學程所有官長均照三等九級分别服制其兵丁亦一體改換號衣左右兩肩訂長方形布一塊載明標營字樣以馬砲步工輜重區分顔色初十日己一律發交更挽預備點名成軍（鍾） 
[紀武昌警察情形武昌]  
　　日前警察下局黄分委丹轂巡查至大隄口見有居民請人醫病者其人身著紅衣袴頭纏紅巾口中喃喃作神語所開方則隨意亂塗殊足誤事因卽當場拘住笞責數百下釋之使去聞已禀請上台通飭嚴禁矣○省垣鋪戶多用吊牌有碍行人昨由警察局頒發條示傳諭一律收進違者重罰○斗級營可乙齋徐記襪店於日昨聚集多人賭博爲警察局所聞將店主拘去並封其門以示懲儆（旣） 
[徵兵第二起送省揚州]  
　　揚州徵兵局去臘將第一起徵兵載送至省後刻下續又徵集六十餘名遂爲第二起於本月十八日用小輪送至江寕入伍敎練（詳） 
[温州學務温州]  
　　甌郡自科舉停罷後學校大興其已經禀准開設者如開元里之東嘉學堂養正蒙學堂三官殿巷之温衞蒙學堂通判署側三府蒙學堂玉環殿之啓蒙學堂鹽局蒙學堂文昌閣之恤婺蒙學堂英濟廟之求是蒙學堂四營堂之吉士學堂墨池坊之鹿城蒙學堂中學堂此外禀准未經開辦者尚有數起（謂） 
[照會紳士編女學敎科書鎭江]  
　　鎭郡女學尚未興辦地方官於十八日奉上臺札飭編纂女學敎科書爲將來女學堂之用卽照會紳士集議擬將女學實用各規則編爲一集送呈核訂（再） 
[杭州府請咨赴引杭州]  
　　正任杭州府宗子材太守培仕浙幾及二十載因己保升道員請咨赴部引見所遺任事奉文以正任衢州現署嘉興之世伯先太守善調署日後擬卽以之調補俾重首劇遞遺嘉篆刻正防剿帮匪緊重之際故卽遴委撫轅辦理軍務之張伯琴太守琳前往承署（委） 
[擬補府縣各缺江西]  
　　瑞州府陸太守長佑未任丁憂豐城縣左大令秉鈞在任丁憂各遺缺例應在外請補新正某日藩憲周方伯開單呈請撫憲胡中丞核示中丞以現署臨江府任太守貴震擬補瑞州府以現任上饒縣周大令邦翰擬補豐城縣方伯己具詳請補矣（百） 
[委查虚實並擬撤任江西]  
　　樂平縣某大令因張童巨案摘頂满擬案結卽可賞還詎因案内主謀迄未就獲竟不能賞還頂戴現大令上禀撫憲上緊購緝不敢稽延聞撫憲接禀卽委員前往密查虚實並聞撫憲俟委員查覆後擬將大令撤任留緝云（用） 
[大令繳銷委札武昌]  
　　署藩經歷皮畏岩大令坤奉委調署襄陽縣篆大令以該縣向稱難治再三力辭昨已將委札繳銷（典） 
[泰州分司履新揚州]  
　　毛平甫分轉華署理泰分司今己捐升知府禀請過班十五日卸任接署斯缺者係陳新甫分轉恩銘卽於是日履新（莊） 
[接辦酒捐差務寗波]  
　　甬郡辦理酒捐委員朱其選因虧空捐欵經浙撫撤差飭寗府喻庶三太守嚴行看守太守當將該委發廳一面飭鄞縣高大令親詣該局將收支底册檢齊送府現是差已由撫憲委候補縣黄羨欽來寗接辦業於日前接差（易） 
[河南恊捐彩票旺消開封]  
　　河南奏辦協捐彩票客臘十八日第二次開彩仍由司道各員親臨監視其頭二彩及五彩一張由漢口分局批出三彩與四彩一張由本省咸泰恒錢店批出又四彩一張由本省德泰隆茶葉店批出又五彩一張由湖南分局批出開辦伊始各路暢銷具徵公司實事求是現在接售第三會票定期正月二十九日開彩悉已銷售一空云（宜） 
[鄂省開辦勸業塲武昌]  
　　鄂督在省城所建兩湖勸業塲計 
 
 

Page 10

 
 
一百五十二間業已告成前日黄以霖太守禀呈鄂督招令各行商業陳設各項商品并由日本購得工業農業等模型任人縱覽逢四九日准婦女入觀並限令各商於二月二十一以前報到三個月内不得無故告退（將） 
[盜賣廟地又見湖南]  
　　常德府德山乾明寺隙地被劣紳盜賣與某敎堂曁東門外法緣寺基地爲已革敎民武生黄寳忠盜賣與某敎堂兩案詳情均錄前報乃事猶未寢又有東門外華光廟皇經閣隄内之荒地亦被黄寳忠盜賣與某敎堂現經街鄰查悉其控按該武生旣不容於敎中復敢屢次盜賣釀此民敎糾葛之事實屬膽大妄爲非嚴加懲辦實不足以靖地方而儆效尤也（刻） 
[懲罰盜賣軍火廈門]  
　　港仔口綿瑞廣貨號盜買軍火一案已將該號發封并獲號東葉某之子訊押在案現聞有人出爲調處願罰洋三千元充公子事云（孟） 
[賭徒械鬥蘇州]  
　　蘇垣北市賭塲係著名流氓綽號帳鈎小龍等所開每日輸贏極巨正月十六日小龍與荳芽菜阿雲等分帳不匀口角滋閙小龍卽糾同黨流氓大連子阿毛小弟等數十人各帶刀械在大王家巷口衫園茶店内尋見阿雲等曳出兇毆致將桌檯碗盞等物盡行擊毁並毆傷數人經巡捕及地保等調停未妥刻已送局請辦矣（等） 
[追紀會勘三門灣之原因浙江]  
　　會勘三門灣已紀前報茲再追紀其原因去臘軍機處電寄閩督浙撫奉上諭工部代奏主事陳畬敬陳管見一摺據稱三門灣爲南田一隅崇田環山半地爲南五省樞紐請經理南田安内靖外等語著南善張曾敭按照所陳察看情形妥籌辦理原呈著鈔給閱看將此各諭令知之欽此嗣由浙撫張中丞札飭司道畧謂查南田在象山縣東南海中向視爲尋常島嶼近年外人覬覦時來遊弋誠如陳主事所言亟應設法整理自固海防惟經理之法必先攷察形勢公箸錄私於南田情形均甚簡略究竟該島東西廣若干里南北長若干里居民若干戶報熟地畝若干畝荒地可闢者若干處土産何物礦産有無私前多寡鎭市幾所何者爲大可否將石浦同知象山恊移駐該島衙署應設何處毗連小島若干西北之上三門下三門是否卽西人所指之三門灣各島斷續相望處能否一律通行輪船南田本島河港幾道口門寛深各若干丈兵輪可否駛進冬季是否不凍有無天然避風之處能否停泊兵輪爲海軍根據地原呈所擬建築明暗砲台各地是否扼要均須逐一履勘體察情形熟籌辦法除分别咨行並札寗紹台高道就近確查妥籌繪圖貼說禀復核辦（閏） 
[藥庫添裝保險天氣寒暑表江寗]  
　　江南軍械局前以各藥庫曁沿江各砲台藥庫急宜安設保險天氣寒暑表等件咨由江南籌防局發定銀三百両匯寄上海信義洋行訂購天氣寒暑表四十具并寒暑表所用響鈴十個領鈴電線長五千一百密逹乾電池八十個電鈴總會盤十個現已由該洋行寄寗點收共折實規平銀八百六十八両五錢除所領湘平銀三百兩外己向籌防局按數找收其電線等項亦已按庫次第裝設矣（施） 
[武昌]  
　　銅元局自奉部章限制鑄造連日裁減司事十餘人并工人多名○武勝門外下新河造磚官廠開辦以來定購者接踵而至昨又有耀華玻璃廠定購四萬塊亦可見該廠之銷路暢旺矣（戶） 
[松江]  
　　府署東偏某輿夫家集衆小賭署中某隷等乘興前往衆畏之息燈登樓隸怒攫其賭其呼地保到塲聲言定欲捉將官裏去嗣經人再三緩頰並向負荆始了○江北人小王在楊家橋堍設一舊貨灘前日有西門外某無賴以質券三張求售小王收之十七日忽來無賴之黨向之索還小王不允以致互扭旋經團勇一併拘入局中片送華亭縣管押候趙大令訊辦（歌） 
[續巡警部奏酌擬本部官制並變通工巡局舊章改設實缺摺]  
　　一擬每司設郎中一員總理司事每科設員外郎一員主事一員辦理科務主事以下擬照筆帖式設一二三等書記官位七八九品按司之繁簡酌設不定額缺臣部不用書吏更擬設司書生若干員分别等次隨時酌派不定額數其額外候補主事繁司不得過四員簡司不得過三員一擬設　務所凡開用印信收發文件接给電話値日値宿遞摺等事皆隸之擬設七品小京官四員輪流管理一擬比照商部顧問官之例設一二三四等採訪官如各省各埠有深通警務之員灼知其品行端謹辦事認眞及著有成績者無論官紳由臣部分别派爲一二三四等採訪官以便偵訪要務俾消息靈通且可隨時考校各省警務以時報告　一疑内外城各設一豫審廳歸臣部直轄除犯尋常違警罪可由各分廳訊結外其刑事訴訟之案皆歸訊斷如遇徒流以上重大之件須先由豫審廳訊明情由再分别奏咨送交刑部擬每應各設正審官一員位正五品視郎中總理廳務陪審官一員陪聽訟獄檢察官一員檢查證據協同審訊更附設民事審判官每廳各一員專理錢債案件位皆從五品視員外郎記事官每廳各三員臨時聽審繕稿位正六品視主事再每廳置譯員三人須法英日三國文字　官二員其司法警察巡長巡捕等員弁隨時酌定人數至地方裁判本應歸刑部辦理惟現在新律未頒裁判章程未定内城工巡局向設有發審處辦理詞訟外城係沿五城理訟之例亦辦審判且詞訟關繫民事最重之件熱須隨到隨結不容稽緩擬暫由臣部設立豫審廳俾案犯便於讞訊將來新律頒行應如何鑾通之處届時奏明請旨一路工局仍擬照舊辦理逕歸臣部管轄不設專官俟將來路工告成應即酌量歸併一巡警學堂習藝所敎養局消防隊等應統令逕歸臣部管轄惟如何派員經理及詳細章程再由臣部妥議具奏請旨一無論部員廳員補缺後皆不得兼充各衙門差使以專責成一現擬設各司郎中及内外城巡警廳丞均止一員責任較重設遇該郎中等請假及出事故恐致候員接署貽誤要公擬責成每司首科員外再每廳首處參事官平時隨事參理一切遇該郎中及廳丞有請假等事卽暫行代辦郎候派員接署以重職務謹將酌擬變通工巡局舊章改設官制章程繕具清單恭呈御覽計開一原設内外城之兩總避擬俱改爲巡警廳曰内城巡警總廳外城巡警總廳總理内外城一切警務一原設之内外城各分局擬俱改爲分廳内城擬設五廳曰内城中分廳内城東分廳内城南分廳内城西分廳内城北分廳外城擬設四廳曰外城東分廳外城南分廳外城西分廳外城北分廳各歸内外城巡警廳直理一原設之内外城監督擬俱改設廳丞位正四品視府丞一廳丞以下擬每廳設參事官三員承廳丞指揮分理一切事務曰總務處叅事官位正五品視郎中曰警務處叅事官曰衞生處叅事官位從五品視員外郎以下擬設六七品警官若干員分轄庶務臨時酌定一每分廳擬設廳知事一員位正五品視郎中總理分廳地面事務知事以下擬設六七品警官若干員臨時酌定一分廳以下各按照地圖劃分區域每區擬設區長皆以八九品警官充之員數臨時酌定一内外城巡警廳丞以下衙署公所擬酌定名稱内外城廳氶曰巡警總廳知事曰分廳各項警官曰巡警所各巡 
 
 

Page 11

 
 
長曰巡警公所以示區别　一叅事官應管各股分列於下總務處警事股掌酌定所屬分廳及區所應設各項警官之額缺曁辦事細則並巡長巡捕之賞罰進退及考核訓練稽查之事　機要股掌管理印信電報電話各廳機要事之報告及廳員升退派差請假事項文牘股掌各項公牘審議繕寫收發　存事項支應股堂收發一切欵項及薪餉物件修築房屋置辦器具管束股役人等統計股掌分類統計巡警廳所各項事件年終報部刋布金國以考成績警務處護衞股掌管警衞理鑾與出入及恭備蹕道差並中外大員來往之須保護者所有臨時一切添設巡捕等事均歸辦理治安股掌督察街市站店大衆集　並新聞紙出版曁商民　　傳單告白等事所有一切保持治安預防危險潛察奸宄諸務皆隸之交涉股掌調查公使館員役及寓居内外城之各國官商敎士等戶口並一切交涉繙譯刑事股掌督捕追賊搜查護送罪人司法警察服役事務及遺失物件之檢查戶籍股掌考查保護一切市政及稽核路燈電綫電話等事正俗股掌稽查廟宇甫塲客店戯茶煙酒等館並娼優聚住處所一切賣技彈唱妨害風俗等事交通股掌車馬通行之督察道路橋梁危檢之預防鐵路車站之檢察建築　檢掌調查衙署公所及民間建造之應准應駁並測繪警察分一區地圖　衛生處查清道股防掌督察掃除道路通洩溝渠整理厠所會同路工局辦理　防疫股掌查種痘預防獸疫並考查市脯飲食用具及瘞埋等事醫學股掌查核病院並檢各種病情及死生人數之統計醫務股掌考騐巡長巡捕及消隊之體格拾查路途病倒及鬥殺傷者之急治藥物並消毒法稽察工塲衞生兼辦化分事務以上每股設長一員爲正六品警官視主事副二人爲七八品警官視小京官及各部司務其工醫等股自須擇其專門之學者調充俾收實效一分廳職掌可因各地面事之繁簡按照總廳職掌之分　酌量增減一不論警官巡長巡捕等凡在外塲執事者均須一律服制定衣服在廳内則聽便一分廳署屋宜在通衢必須軒敝並應限定公一準時刻以振精神而昭勤恪（己完） 
[滬城官事]  
　　准補直隸州恩楚香直刺芳昨日因公到道禀謁○試用府經歷林錦波叅軍秋濤昨由原籍福建來申住晋陞棧午後到道禀見○川沙廳主簿黄衡堂二尹永璣嘉定縣知縣熊大令育銳昨均因公來申分投道轅禀見（君） 
[循例頌德]  
　　上海道袁觀察近因升任在卽昨日滬軍營管帶龍葆珊鎭軍置送德政牌二對萬民傘一項又認包菜捐董事朱君以仁等恭送匾額一方萬民衣一襲萬民傘一項德政牌二對觀察再四謙讓始受（曰） 
[預備致祭]  
　　出月初爲本邑文武各廟祠社等循例致祭之期昨由道憲示仰本縣汪大令屇時一體分别預備（曰） 
[紳董接辦城内警察尚待禀籌經費]  
　　前報紀滬城紳董定期出月接辦城内東南西北四局警察一節茲悉日來各董等因經費無著故須新任上海道瑞辛儒觀察蒞任後再行具禀請示籌撥方能接辦云（資） 
[核准建屋移局]  
　　滬南水利局房屋與總工程局毗連前經總董禀明道憲請將水利局房屋歸併總工程局以資辦公經道憲委朱森庭明府查得滬軍營前有隙地一方可以造屋俾水利局得以移設己紀前報茲經朱明府繪圖呈請袁觀察核准不日卽當興工起建故昨日觀察諭令水利局總辦俞夔坿明府近日辦公暫賃民房一俟造竣卽當遷入云（寳） 
[縣尊禁賭]  
　　滬城新正以來賭風各處未息事爲縣尊汪大令訪知密飭東南西北四警察局委員一體嚴爲禁辦（嚴） 
[西人串竊]  
　　前日青雲里霍姓學堂有一西人偕一華人以收捐爲名入堂畧坐而去彼時霍因事他出後經學徒訴知情由查得被竊鈔票十五張當卽報捕請緝捕頭准之（似） 
[三訊扛棄病斃傭婦案]  
　　駁船戶汪阿五前因扛棄病重傭婦捕房惡其殘忍禀廨請懲由英副領事會同關司馬判罰洋一百元充仁濟同仁二善堂經費並管押三月以儆汪之家屬不平延穆安素律師翻控奉訊未結各節已載前報昨日上午又經英副領事蒞廨會同襄讞孫明府第三次復訊穆律師先詰王阿二供小的與汪將病婦抬至薦頭朱榮嘉家由朱妻至法界喚夫回來卽投捕房控告旋有華捕將該婦送至仁濟醫館詎料半途氣絶醫生嘱卽扛回原處是實穆律師問爾言送去時朱不在家今本律師訪悉其時朱在樓上睡覺爾知之否王供不知孫明府問爾知汪將該婦送往朱處是否好心王供汪將病人送去緣朱開之薦頭店已經盤與陳姓小的現在陳姓處帮夥汪云此婦如死一切衣棺均汪承值所以送去穆律師問朱開薦頭店時應有薦人簿據王稱此簿應在朱處質之朱妻王氏與二百八十二號華捕供詞與王相同穆律師將各供駁詰一過辯謂此案汪扛送傭婦查係其妻妹所托王之願爲扛送乃汪阿五所託汪旣辦罪王亦有應得之咎至謂汪阿五有心謀害傭婦現有証見人在謂婦之東人相待甚好本欲送往醫院因該傭婦自願送至朱處希圖轉送鄉間之故且王與汪阿五將婦送至朱處之後朱與汪先至茶肆索費八元汪卽與之後見該婦病重始又圖賴報捕因此在茶館中先曾口角一次以上均有見証應請傳究便可明白訊至此時已過午中西宫互商之下判於下禮拜一早堂復訊穆律師請將汪交保堂上不允仍交捕房帶回（當） 
[上海縣案]  
　　張阿二控曹木全姦拐伊妻朱氏前晩經汪大令提審曹供在老宏園烟間爲夥住八仙橋西新法租界與張朱氏雖係同居並無姦情傳訊阿二之十二歲長子張根林供向住虹口去冬搬往八仙橋西首每日食用房租聞俱曹木全出資質之張朱氏供詞狡滑張阿二供向業銅匠去年五月往杭州銅元局做工至臘月杪始回虹口家内據嗣母云髮妻朱氏於十月十七日搬取衣箱金飾並挈長子根林逃出小的尋至正月初七始在曹木全家内尋獲向領被覇因此控究大令判曹罰洋廿元交保具結朱氏淫賤掌頰二百下命本夫領回管束不料朱氏求稱隨夫回去必遭塗毒大令給戒尺與張令當堂自責數十以儆○太陽廟巡局函解吉阿四控許貴生串拐伊妻一案前晩亦奉質訊吉供娶妻劉氏於本月十二逃逸查係表兄許貴生受蘇金標之唆起意誘拐蘇今帶妻逃遁求請向許究追許供小的有弟與蘇金標爲友吉妻被蘇拐逃妄控小的串通乞鑒大令判許幫同尋交劉氏訊奪○米店主吳雲寳去臘控店夥徐慶雲放賬不歸一案前晩復訊徐供所放桂林等各輪船米賬均未收到大約二月初六始可收交吳供小的曾至各輪詢問被徐收洋侵吞是實大令判交保限二月初六日同往對賬收洋無洋押追（嚴） 
[總工程局紀案]  
　　洪昇碼頭穗豐米行執事朱星熠去臘倒閉虧空乾元洽餘嘉泰等錢莊欵項挈妾潛逃一案經各錢莊查得朱有胞弟侍庭在英租界大馬路某布莊爲夥又有妻弟張書紳在南翔某衣莊執業昨日禀請總工程局總董移提總董當派包探持文赴英公堂禀請提究○陳蔡氏扭剃髮匠張阿昌禀稱兒子錫生借給張洋廿元屢索無著求請究追經陳二尹准詞提訊張供此洋係代友人作保現願按月賠償一元二元准之○船戶陸四才住法租界菜市街被謝連方欠洋十元昨在南市相遇向索無着扭局請究陳二尹判姑交保限二月初十還清了案○竊賊錢阿六被探拘獲訊押捕房一月刻因又竊同號犯人物件禀請陳二尹提訊判重責 
 
 

Page 12

 
 
手心三百下送改過局收押兩月○周正唐向盧義盛索欠小洋廿四角在路扭毆由巡士拘局經孫明府提訊周供向爲餅司被盧欠洋求追盧供抵賴明府判還洋一元完案（尺） 
[英美公廨早堂案]  
　　德商人福來德控何立坤朱旭初等不交定繭奉訊押候交保理楚在案兹因保出不理由關司馬接准照會飭差將保人金濟堂傳訊金供所保之朱旭初回家度歲現巳函追明後日即可到案司馬商之德麥副領事判金釋回限下禮拜六將人交到如違押交○侍者王浩珍前晩竊洋東鈔票三百元及金鎖匙等報探拿究王供年十七歲初次悞犯司馬判發改良所押禁四月贓給失主○陳瑞福不知何事將應將土拖毆剪去髮辮報探獲究應供因陳硬借洋五元不允被毆訊之陳供事起暗昧司馬判陳押捕房三禮拜○過犯陳阿六前夜有鐵尺等掩入揚元新家挖洞竊取爲楊拿獲解究判押西牢半年○德商永發洋行買辦馮振楊於二十一年盜賣已故徐浩源之地與洋商執業得價頗鉅嗣爲徐妻王氏由蘇州回滬查悉投廨呈控奉訊交保各情已詳前報昨晨復訊氏供地在八十二圖係由故夫買下乃地保許靄卿原中連漲漢共有六十餘畝由薛炳千承種詎料被馮盜賣該地得價頗鉅小婦人己向會丈局查明現年地保張關亭亦愿來案作証求察許靄卿供於十一年分出賣時由小的盖戳後來被馮盜賣不知其細訊之馮供原告所呈徐姓方單乃是鄉人並非徐王氏一家該田由洋東海經手司道而司賣與土船執業再訊有十一年分由徐賣出之老契呈騐中西官以供詞各執判馮許各交妥保靜候查明○捕解王阿堂竊日商雲龍花廠内衣服時表請究判押两禮拜○探解李金隆竊陸勝全家衣物請辦判押五天○捕解王福祥馬車違章請懲判罰洋十元（當） 
[法界捕房發落]  
　　珠寳店夥楊厚卿去臘控掮客哈明遠賒去珠寳洋數十元奉訊押候理償在案迄今挺押不理昨楊又投案禀催大令命提哈復訊哈供質票業己還楊可否由楊先行贖出求准交保出外陸續歸還大令判人銀並保限一禮拜内向原告商懇如逾限不理惟保自問○九十六號華捕去臘某晨見有人携木植一支疑係竊贓當塲拿獲其人稱住沈阿毛車庽木植並非竊來當即帶往問明實屬立時釋放詎釋去後糾同徐金生等將捕兇毆並被戳傷手臂報捕飭緝未獲昨始拘住與沈阿毛一併解究徐供當日並未動手沈供是晩在家不知此事大令判徐押二月沈交保開釋○薙髮匠蔣阿四掩入某雜貨行廚房爲庖丁見而驅逐翌日檢點失去綢縐衣服數件將蔣扭案請追蔣供曾至行内尋人並未竊物大令判押候查明再核○流氓王長順前晩在新北門一帶攫奪行人物件由探拘獲請訊王供向爲　底作工匠不敢犯案大令著交保開釋○魏阿福杜阿榮竊各失主自鳴鐘衣物爲包探查獲送辦大令判各判各押二月（臨） 
[美租界捕房事]  
　　茂海路九號西人家庖丁夥王治珍私取金四開鈔票玉噐等物報由捕房飭五十五號西探恊同華探沈阿岳將王拘押候辦○昨有俄兵二名乘陳阿二張阿四東洋車至怡和碼頭不名一錢向索被毆遺下西帽二頂由七百零九號捕將陳張帶入捕房捕頭命將西帽留下陳張斥釋○楊英生報稱家居鄧德弄被竊銀表銀鏈請緝捕頭允之○車夫王小包子在四考脱路串同流氓將俄國水手身畔鈔票洋十餘元竊去爲該水手覺察交印捕拘入押辦（似） 
[上海六馬路仁濟善堂經收施粥捐十二月十五日至丙午正月十五日清單]  
　　韓山曦怡情軒長福祿壽各洋五十元陳隱名趙福疇再生氏各洋廿元方心田求慈親康泰洋廿元方希曾胡芝青各洋八元福泰隆洋三十元零三角福和公記朱門賀氏全記周步雲周俊生朱學曾隱名士各洋五元胡姓汪魁齡施錦榮朱葆三何瑞棠錢蕉生各洋十元李沈氏求病速愈洋十元翁惠明陳文炳儲俊卿各洋一元裕記朱門賀氏文昇樓顧安男盧隱名各洋三元清芬堂章學海合洋陸元楊玉崑無名氏崇儉齋無名氏李春華各洋二元隱名氏餘大各洋四元楊三德堂洋十元銅洋四十四元十三角隱名氏洋五元銅洋三元魯國小記小洋一百角隱名氏銅洋四元廿三角德和祥銅洋十四元朱姓洋五元銅洋五元大方棧两隱名各銅洋一元唐康成銅洋七元一角鼎昌銅洋十五元無名氏銅洋八元三十五角無名氏銅洋二元王門劉氏白米四石朱樹村樂桂興曹小玉各白米一石共收洋四百四十三元一百零三角銅洋一百零二元三十七角白米七石 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
