# 1920 - 184 - 4917021

 

Page 1

 
 
   
 
 

Page 2

 
 
   
 
 

Page 3

 
 
時評 
[無政府主義（冷）]  
　　無政府主義各國政府所深惡痛絶者也今中國乃由政府中之人自行之不亦深可怪乎 
甲方人之免職由乙方人主張之乙方人之懲罰又由甲方人執行之而甲乙兩方者又皆政府之官吏而非政府也然而政府則唯兩方之言是聽此政府中人之自行無政府主義者一也總理久辭而不准代理者權弱而無力名爲攺組舊閣員旣盤踞而不去新閣員又阻碍而難産内閣無人負責而國院等於虚名此政府中人之自行無政府主義者又一也 
嗚呼政府中人而自行無政府主義若是尚何紀綱之可言賞罰之足語命令法律之能行哉此之謂大亂之道 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　七月六日大總統令陸軍部呈請授馬騰鳳陳鳳翔馬步雲馬榮馬萬成張順元張延齡爲陸軍步兵中校買鼎元馬爲良馬馴居占鰲爲陸軍步兵少校並加中校銜馬步靑李銓德馬如驥張學義爲陸軍騎兵少校並加中校銜馬天世爲陸軍砲兵少校並加中校銜吳濟川李俊傑馬伏良馬玉良馬朝傑馬偉張昌榮爲陸軍步兵少校馬壽馬騰驥爲陸軍騎兵少校均照准此令 
[専電]  
　　北京電駐京公使團照會現在正值中國領土多數地點曁京城鄰近一帶地方重復發生危害人民之軍事衝突之時外交團各公使對於此等衝突己經屢次有不滿意之表示各國公使甚欲表示對於徐大總統之信用甚願從其予任最高職務之地位使各方所蔑視之人道得以阻止普通原理得以優越實行但仍欲以最莊重正式之法提醒中國政府對於保護外人所負之嚴確義務自今以往倘圾外國所屬人民因亂致受性命或財産之損害公使團應使中國政府擔負全責相應表明意願各方面擬籌設一切妥協辦法以免携械軍隊進入京城或使用抛擲炸彈之飛艇於京城空際之上（九日下午五鐘） 
　　北京電外圑正式照會現值京地鄰近發生軍事衝突外僑生命財産中政府應負全責並願設法免携械軍隊入京或用擲彈飛艇（九日下千六鐘） 
　　北京電吳佩孚開去師長褫官奪勲交部懲辦三師由部接收曹錕褫職留任令下（九日下午六鐘） 
　　北京電段求作懲吳佩孚徐不允段謂予自去辦聞將設討吳司令部派徐樹錚爲參謀長曲同豐爲總指揮又派飛機四隻携重彈待發張作霖聲言中立調兵保護北京治安（八日下午五鐘） 
　　北京電六日晚徐段間幾决裂段命徐樹錚從緩交卸西北司令部照常辦公（八日下午一鐘） 
　　北京電段揚言徐爲左右刦持命令皆非巳出故調兵入京爲何護總統驅羣小（八日下午一鐘） 
　　北京電段部集中蘆溝橋派段芝貴充總司令昨晨出京馳往調度（八日下午一鐘） 
　　北京電七日下午一時團河會議結果段分四路出發第一路劉詢第二路曲同豐第三路李進才第四路魏宗瀚以段芝貴爲總司令徐樹錚總參謀魏宗瀚兼副參謀但軍令雖下仍按兵不動聽張作霖張懐芝調停答復以入日下午十二時爲限（八日下千一鐘） 
　　北京電奉張態度表面仍作調人實際己與直曹一致外傳廊房一帶奉軍開到巳在三營以上（八日下午一鐘） 
　　北京電邊防軍以攺隷問題曲同豐首反抗會同三師陳文運下動員令聞先頭隊通過長辛店巳與直軍王承斌旅接觸（八日下午五鐘） 
　　北京電邊防軍第一師開赴京漢部約兩團調駐地壇監視步軍統領（八日下午五鐘） 
　　北京電奉軍許蘭洲部聞己由觀音堂開抵鄭州並由新民屯開一旅入關（八日下午五鐘） 
　　北京電某方密電閩浙晉陜甘綏遠五省一區宣告與中央脫離（八日下午一鐘） 
　　北京電奉張抵津集各省代表開會結果仍執前議（八日下午十鐘） 
　　北京電奉張臨行時段堅囑姶終帮忙張曰决無異議亦望督辦勿惑人言（八日下午十鐘） 
　　北京電今日步軍統領警察總監下戒嚴令保衛京師治安（八日下午一鐘） 
　　天津電張作霖今晨六時到津寓河北恒記德軍衣莊略爲逗留卽行返奉（八日下午九鐘） 
　　北京電安福系議員紛紛赴津預備轉地開會（八日下午一鐘） 
　　天津電時局巳無挽回望（九日上午十一鐘） 
　　北京電曹派施從濱在長辛店檢查外來軍隊京漢路停售票（八日下午十鐘） 
　　北京電倪避政潮逕赴北戴河（八日下午十鐘） 
　　北京電李純電湘潰兵自前月十日至本月五日竄入寗浦兩處計千餘名均收械給資押回原籍 
　　北京電王占元電馮玉祥現仍在常德駐守並無失守事惟馮部官兵眷屬確於前數日離常德又任營現駐沅江並無叛變事（八日下午五鐘） 
　　北京電馮玉祥電六日退出常桃向津市灃縣退守開駐鄂境（八日下午一鐘） 
　　北京電黑電日要求烏政府將中東路權讓與日本業經烏政府拒絶（八日下午一鐘） 
　　北京電吉電日本運往滿洲里軍械有三十餘車兵士兩列車（八日下午一鐘） 
　　天津電被拘代表今日庭訊完全爲辯護性質律師劉崇佑等到庭人皆鼓掌歡迎辯論之淋漓痛快令人呌絶各代表舉動皆出於愛國熱誠且無確證被害人己不承認受害萬無起訴之理（九日上午十一鐘） 
　　香港電軍府連日與國會籌對皖直系决裂辦法（九日下午六鐘） 
　　香港電熊克武電告被滇黔軍圍攻請派兵解救（九日下午六鐘） 
　　香港電韶邊解嚴沈鴻英將駐湘軍調回（九日下午六鐘） 
　　香港電吕公望昨午不參謀長任（九日下午六鐘） 
　　香港電財廳會同籌餉局呈覆督長謂禁賭仍須稍寛時日恐賭禁終難實行（九日下午六鐘） 
[公電]  
　　林建章通電各報館曁海軍同袍諸公均鑒竊自民國肇建九戴於兹政變迭與國基未固内部不能統一外交何自解紛險象　生强鄰隠伏　若不急謀更新烏能倖免淪胥建章心所　危難安緘　曾於五月三十日電　悃誠痛陳和害然尚有未盡言者伏念海軍爲國防利器舍此幾無以立國觀於歐戰以後各國增修海軍互相爭勝推原其故不待智者而行乃我國海軍因國家多故無力增修以言國防實無能力幸我海軍總長兼代總揆不存五日京兆之心欲爲海軍籌永久經費用資整頓凡我同袍亟宜共體斯意萬不可再生省界之嫌而蹈黨派之轍務以蠲除成見首先統一爲南北謀和之導線庶幾建築軍港倏整舊船培植學生添造軍艦兼營並騖次第舉行以維國脈以禦外侮建章奉職海軍第就海軍一部分言之然以此例彼莫不皆然其實我南北本屬一家而爭執儼同敵國歲糜鉅餉並無制勝之兵各走極端詎有謀和之望伏願我南北當局速圖解决免致分崩母徒託護法愛國之虚名演煑豆燃萁之慘劇要知我不自謀人將謀我瞻望前途可爲痛哭建章激於救亡之熱甘冒出位之謀乞諒察駐嵗海軍代將林建章虞 
　　旅寗湖南學友會致譚組庵電組庵公鈞鑒吾華不幸變起蕭牆數載以來兵連禍結國命日促外侮日深累卵懸絲朝不保夕可憐湘人更罹慘禍迭遭兵燹十室九空餓殍載途殺人盈野悽愴滿目言之痛心誰生厲階督軍之咎溯自民國肇造督軍制興各擁生兵爭權奪地或敝屣國權以固黨羽或茶毒百姓以飽私囊以致民不聊生國幾不國長此窮兵聽武非至亡國不休欲挽旣倒之狂瀾惟有廢除督軍消弭兵禍庶人民有安寗之日國勢有復振之機我公救國情殷桑梓誼篤首倡正義人道護法湘南今又伐罪弔民驅除張毒望更本此慈祥愷惻之懷作廢除督軍之舉使吾湘以後永無督軍吾湘人民脫離水火且我公一倡各省督軍必多響應或悔禍將來自行裁撤或良心發見消泯私爭協力同心共謀國是使國基稍固外侮難乘我公果能體察輿情廢除湘督不獨吾湘人民之幸抑亦中國前途之福也區區愚見幸採納焉専此敬叩道安旅寗湖南學友會叩七月八日 
世界路透電 
[斯巴大會三記]  
　　七日斯巴電大會今晚發表公報如下今日午後大　　會接德國關於交出戰品及減少軍額之覆文德國外交總長西姆森博士復聲明德國履行和約中此項條欵之困難與危險情狀惟該員承認宜提出現存戰品之資料及德國意爲可以照約減少軍額之日期末乃令陸軍參謀總長西克特將軍陳述該問題西克特將軍提出關於戰品之詳表該員建議於十五個月内逐步裁減戰品與軍額喬治氏答稱今德兵及人民仍有來福槍數百萬枝此外尚有機關槍壕臼砲雜砲數千尊德國今借種種名目携有軍械之兵數逾百萬此種危殆反常之時局而謂有政府肯任之實出理解之外協約國不能再容延緩十五個月今必於極短之時期内力圖解决此事陸海軍與航空専家今晚將集議審查協約國與西克特將軍之數表協約國將於明日宣布最後之决議 
　　七月斯巴電大會於今日午後發表公報云大會於今晨審查土耳其對和約之意見書大會議定不能徇從土政府之請求修攺和約中任何主要條欵惟派定専家數人組織委員會授以與軍事當道磋商覆文之權覆文中將對於土耳其意見書持理正當之細點約略涉及且限土國於覆文提出後十日以内簽定和約 
[英國之國際秘約演說]  
　　六日倫敦電不列顚國際事務研究社開幕時葛雷子爵蒞會演說謂政府應昭示世界承平時代不得締結秘密條約葛雷子爵續曰余昔亦嘗締結密約惟乃在戰時爲之余擬建議此種密約當視爵外交權宜之計而不得於承平時代爲之吾人今巳得和平矣如吾人欲保持世界未來之和平則吾人匪特須就國家着想且當就國際着想戰爭大敎訓之一爲計及國家而不計及國際者終必受害歐戰之前世界各國重國家而輕國際者莫德　若終及自貽其戚云云貝爾福氏亦演說贊助葛雷之意見繼由克萊恩氏代表工黨演說謂勞工今日關心外務視前爲甚勞工應於此項問題具極完備之知識云 
[猶太人之復國預備]  
　　七日倫敦電世界猶太民族大會今日在倫敦開會計到代表二百五十人所討論之問題以巴力斯坦殖民及從速組織移民事務最爲重要猶太民族委員會副會長宣稱後數年内每年至少須遷猶太人三萬於巴力斯坦初數年内須需英金四百萬鎊以充購田地興水利設學校及公共建築之用 
[俄波戰事記]  
　　六日倫敦電陸軍部宣稱藍格爾將軍騎兵圍擊過激黨騎兵一軍圑（内有十八聯隊）該軍團受武裝摩托車兵隊飛機之猛轟得逃者僅一五十人敵屍枕藉戰地其數甚夥藍格爾將軍俘敵兵千人獲砲刀四十尊機關鎗多架運輸器多具過激黨第二騎兵軍團團長及其參謀人員均於是役就擒 
[美國近事記]  
　　八日巴黎電巴黎波蘭官員徴實過激軍佔據羅夫諾鎭之說按羅夫諾爲西俄三有名砲臺之一 
　　八日舊金山電國民移民及八藉股員會現方調查太平洋濱及　國他處日僑現狀日後將參考該股員會之報告文修正新入籍及移民議案 
　　八日華盛頓電財政總長膏士頓氏今日宣稱七月二十三日比京舉行之財政大會美國將非正式與會 
[太平洋路透電]  
　　八日東京電美人八英人十二自尼港避難來日現向東京進發 
　　八日廣州電省長統率之警備隊今巳改組爲常備軍之一部分廣東全省之兵隊於是乃全由督軍節制 
　　八日廣州電財政總長陳錦濤請地方審判廳命先施公司將伍廷芳貸與該公司之三十萬元交付財政部勿還伍廷芳此案定明日開審 
[北京時局之外電]  
　　九日北京電昨日午後公府以命令草稿致内閣但未能平段祺瑞之氣即經退還故徐總統今晨加印於新命令宣布吳伂孚曹銅革職留任段祺瑞允於該命令下後遏止戰爭但目下仍從事備戰邊防軍第一師昨夜開往琉璃河北京今日宣布戒嚴令安福部宣稱前充馮國璋衛隊之第十五師願助段上將但該師在此政潮中具何態度正未可知北京初聞張作霖暫居天津消息人心爲之一慰今日接津電稱張於晨二時回奉衆復不安現信張將率大軍來京如安福部果赴保定攻繫吳佩孚則將截斷兩产戰團安福部揚言如兵敗則將回京毁城與之同歸於盡都人士聞之益爲震恐京漢路火車停駛吳佩孚軍子行動送無甚消息惟聞其前鋒　抵高北店雙方軍隊相距不過三十哩就全局言之今日時局較爲鬆動惟華人則以爲戰事不可免外交圑昨集議時局後致牒政府殺望不許容留武裝兵士在京不許飛機以炸彈轟擊京城不許在北京十哩以人開戰並聲明外人生命財産如有任何損失概由政府負責末稱希望總統能以人道爲重今日北京謠言頗多據謂有人向張作霖聲稱如滿洲軍隊一經撤出則日人不得不以近由西比利亞調逨之兵保障地方蓋滿洲境内過激主義頗躉延也 
　　八日北京電張作霖目下顯在津附近静候發展曹汝霖與陸宗輿今晨同人公府謁見總統請任段祺瑞爲内閣總理總統不允此事甚兹重要安福軍官今晨會議時段祺瑞派段芝貴爲討吳軍總司令靳雲鵬爲副司令靳雲鵬當然不就段祺瑞旋要求逮捕吳佩孚曹　曹鍈交渠懲辦曹鍈曾估據德州兵工廠以制駐濟南邊防軍第二師故段銜之頗甚聞段擬圍公府强迫總統正式承認所謂討伐軍安福部己由交通部所得巨欵用以餌邊防軍並聞彼等且得外方之資安福部中人聲稱段軍擬用飛機六架以炸彈擲　保定但彼等雖能於南苑佔得飛機恐未必能得賀機之人也華人現信戰事必不能免 
國外要聞 
[中國與巴黎和會（續）密勒氏著]  
　　此等事件即余於共和與遠東問題二書中第十四章第一節中所述者其中含有修正中國關於國際地位之各大國難問題一項外交部旋接通知（是否出於北京美合個人意思或由美國務部之訓令則人不知之）謂據美國政府之意中國將此等問題盡在巴黎和會提出於事未便不如専提出與戰事直接關係之各問題較爲合宜蓋美政府顯然以爲中國如在和會提出如許繁雜問題足以致對德媾和問題於迷惑之境而造成一於中國不利之局勢此項忠告實爲明敏惟以第後事實發生亦實有使中國不利者也蓋和會席上宣布一種事實與中國關係極大者即英法俄意四國政府間會互訂密約擔任贊助日本繼承德國在山東地位之要求此事之宣布在一九一九年一月二十七日所謂十大國會議中威爾遜總統於得牧野男爵通知此等密約之存在之後即請將密約副本呈出和會旋即照辦各約原文如下英大使致日本久務大臣本野公文一千九百十七年二月十六日貴大臣閣下上月二十七日吾等談論中貴大臣告余謂貴國政府欲得一保證聲明英國於媾和會議席上將贊助日本關於處置德國在山東之權利及赤道以北德屬各島權利之要求余今奉敝國政府外交大臣之訓令敬以敝國政府之意通告閣下敝國政府樂於承受日本政府之請兹特保證敝政府於和會中將贊助日本對於山東及赤道以北各島之德國權利敝政府諒解日本政府對於英國於和會中關於赤道以南德屬各島之要求亦將於同一精神贊助之余今特再聲明此保證希查照爲荷柯索海格林署名 
日本外務大臣本野致英大使格林公文一九一七年二月二十七日貴大使閣下本月十六日貴大使來文保證貴國政府將於和會中贊助敝國政府對於處置德國在山東權利及赤道以北德屬各島之要求敬巳領悉貴國政府以友誼爲此保證深爲感荷且喜兩同盟國又得一密切團結之新證據余今樂爲聲明日本政府亦極願以同一精神贊助貴國政府在和會提出關於赤道以南德屬各鳬之要求今特重行申明乞查照爲荷本野署名日本外務部致俄法二國大使公文一九一七年二月十九日日本帝國政府對於提交德意志之和約條件尚未與諸協約國談判因思此等問題協約國應於會議開始時即與日本雙方議决然觀於近今諸事之措置與議和條件之釐訂均在進行之中其關於暴斯珀勒君士坦相及大特納爾諸問題亦巳在協約研考之列日本帝國政府因知日本國提出希望條件之時期巳至爰表而出之請俄國政府（至支使館之文稱法國政府）加以考慮俄國政府當己深悉日本政府對於此次大戰極爲盡力今者且能保證東方亞細亞洲未來之和平及日本帝國之穏固因此二要件者即所以使德意志國後此不能於遠東更爲政治軍事及經濟上之活動也日本帝國政府兹擬於和會談判中要求德意志國政府將戰前在山東之領土權與特别利益及太平洋赤道以北德屬諸島盡行移讓日本政府敢望俄國政府（法國政府）鑒於此項要求之合法俟至必要時予以盡力之贊助 
 
 
 

Page 7

 
 
至於戰中敵　違背正義之襲擊致使日本國民受性命及財産上之損失此與諸協約國之並通條件相同不得不求相當之賠償兹尚不在本問題範圍以内 
法國使館致日本外務部公文一九一七年三月一日法國政府在和議進行中極願贊助日本政府處理山東及太平洋中赤道以北德屬諸島事并允贊助日本帝國政府繼承德國戰前在中國山東省及諸屬島中之權利同時白理安氏（法國國務總理）亦要求日本政府之贊助於中國與德國斷絶邦交事加以督促合逹滿意之程度絶交後之結果當如下列各端（一）以護照與德國外交人員及領事署人員令其出境（二）令德國人民悉行離去中國領土（三）收容避匿中國各港口中之德國船舶最後并扣留之以聽協約國之處置如意大利葡萄牙二國例據法政府所得報告現有德船舶十五艘在中國港口中合共四萬噸（四）没收德國在中國之商業機關（五）削除德國在中國各口岸租界中之各項權利 
日本外務部致法使館公文一九一七年三月六日貴大使館於一九一七年三月一日來文本部巳經收悉來文謂法國政府願給予助力於日本帝國政府於媾和談判中助日本調整與日本極有關係之山東問題及太平洋中赤道以北之德屬各島問題并允助帝國政府要求繼承德國於戰前在山東省及在上述各島之權利帝國政府閱此通告後深感法國政府以友睦之情誼表示完全贊助帝國政府之希望來文中又聲叙白利安總理願望帝國政府助其促中國與德國斷絶外交關係逹於完全滿意之程度關於此項問題法國政府自必常得報告知日本帝國政府自始即從事於此因此帝國政府今祇重行聲明其意思對於白利安總理所表示之願望願與聯合各國一致予以完全之贊助以期逹到來文中所述之期望（未完　） 
國内要聞 
[危機一髮之京]  
　　據本報七日晚北京通信云昨今兩日都門空氣之緊張較前數日又加數倍一時謠諑紛起人心惶惶東車站出京赴津之人絡繹不絶繹不絶箱籠行李車馬喧　闊人搬家赴津大店舖運放貴重物品於東交民巷邊防軍巳發餉整裝開赴保定都中戒嚴令亦將公布就目前形勢論雙方己各走極端破裂之勢迫於眉睫是京中情勢之緊急可想見矣兹將七日京報所載擇錄如左北京益世報云日來直皖兩系日趨决裂京師謠諑繁興人心惶惑市民之有識者咸以直皖軍人相爭無論孰勝孰敗受其禍而被其害者厥爲人民故有人擬提倡市民弭兵會要求雙方勿走極端勿啓戰禍想人心厭亂巳久對於此等正當自衛之舉無不踴躍贊同也至日來京中情形詳述如下以調人自居之張作霖於昨夜十二點五十五分携其如夫人及原班衛隊乘京奉車離京赴車站送行者僅衛戍總司令段芝貴氏聞保定會議時曾議以張作霖出京爲决裂之信號今張氏果出京矣大局果無調停之餘地乎直皖問題醖釀己非一日至昨日情况益形吃緊聞徐樹錚免職之前段祺瑞對於吳佩孚之行動曾表示不滿意徐東海曾有吳佩孚確有不是之處之語故段氏以爲東海對吳或者己有辦法及徐樹錚免職令下而對於吳氏並無何項表示非第未予免職卽申斥吳佩孚之命令亦不肯遷就而保定方面復有第二步要求之說於是段氏憤極曰中央不能辦吳氏余能代中央行之遂以動員令發於邊防軍第一師第三師及第九師聲明對吳佩孕孚作戰不牽涉曹錕張作霖六日晨陸軍部司長李鍾岳航空處處長丁錦將軍府處長趙理泰德州兵工廠宋振綱先後赴圑河諫止不聽六日上午八時衛燕平偕徐樹錚赴團河亦有勸止之意未蒙允許嗣爲東海所聞請張作霖赴團河一行張氏遂於六日下午三時赴團河說明直皖系不能分立之三個理由段氏少爲垂聽謂中央苟能懲辦吳氏予亦何必多此一舉請張以此意轉逹東海惟張氏是否以以此意轉逹則至今尚無確信惟邊防幂第一師己於昨是黎明向蘆溝橋出發並附以航空處飛機六架爆發物若干噸並分配每師軍餉十五萬元又將北苑之子彈庫所存完全分配有人昨日新見第一師長曲同豐謂北京秩序彼可完全擔保决無他虞督辦専爲懲辦吳佩孚個人至對中央外省毫無嫌隙戰事範圍决不擴大預料日内必可平穏苟吳氏能解甲待罪則决不臨之以兵云云至保定方面之準則頗費躊躇聞軍餉不甚充裕有向長江求接濟之說吳氏原來目的在除開合肥關係専對安福安福以自身力弱必引合肥爲命於是合肥捲人漩渦矣外交界方面消息皖系各督憤直系之専横頗不能平福建浙江安徽山東陜西五省恐不免向中央有所表示浙江己有見端皖魯亦在醖釀中昨日保定吳佩孚電致政府云佩孚爲廓清僉壬起見助襄戎機一俟目的逹到卽行歸田决不希冀權利至於庇護奸黨勾引外兵以與人民作戰者佩孚一息尚存决不與之周旋刀鋸斧鉞亦所不避等語觀此則吳氏强項如昔蓋知無調和餘地矣另一訪員報告云張作霖刻下確以調人自居故對於疏通直皖兩系要人武力競爭不遺餘力雖往團河勸段萬勿與直系斷絶感情詎料合肥竟無所表示張因不得要領而歸後即往公府晉謁東海提及直皖兩派惡感日深問題東海云現在我無論勸慰那一主面那一方面也不聽我的話我如何能有發言餘地祇得袖手觀旁耳他們只要不怕使人民隨着受害就可打仗如以人民生命爲前提他們當然可以不打仗好在我這個總統他們也不放在眼裏實在無法我决意辭職不幹以免再淘閑氣云云而張使一再勸慰東海切勿灰心惟個人希望早回奉東海仍堅留之又一消息張巡閱使本擬六日晚間乘専車離京因被東海勸留故未成行聞所要専車昨日（七日）下午四時仍在東車站排列聽用至昨晚十一時張氏突然傳令車站掛火車頭謂準於十二時離京中行李數十件亦運至車站矣又據軍界密息張作霖昨早有密電拍致奉天督軍公署囑令速將第二十七八兩師軍隊預備齊全候令進關聞其用意係専爲維持近畿治安於皖直兩系並不爲左右袒云 
北京晨報云政局形勢昨日仍甚混沌聞張使前晚七時由團河回京後卽連夜入府謁見元首報告與段接洽之情形并磋商調停辦法譚至九時餘始退去據云東海與張使之主張在調節各方面之意見總以不離和平爲主旨並聞東海昨早特派某君赴保謁見曹吳有所陳述結果如何現尚未接保定力面確實報告但聞此中形勢大有轉圜之望又昨日午後張使以電話約靳到奉天會館接譚約歷一小時靳氏回邸後復應段請揩同傳良佐與段長公子於四時前往圑河至六時尚未返邸聞段邀靳之意係請其帮同張使調停保定方面之意見靳極端贊成大約政局或不至生劇烈機化昨日外間所傳涿州竇店等處有某某軍隊業巳開始衝突之說均屬不確證以昨日京漢路仍照常開車更可知矣 
[北京危局之外訊]  
　　字林報昨發傳單載八日北京電據云奉督張作霖於今晨一時回奉出京之前曾與段祺瑞爭辯甚烈並諭令奉軍開赴山海關今日段在總統府集議催請革佩孚職但徐總統不允署名發令段聲言如總統今夜不發此令即將開戰段現將飛機與兵士集於南苑昨巳分發軍火十八噸段自詡五日内可取保定但其部下是否可恃則爲疑問十五師自請出兵往禦吳佩孚大約往迎吳軍亦未可知都人意見皆以吳佩孚必勝雙方卽可利用之兵力計段祺瑞四萬人吳佩孚曹錕各二萬人日人小借欵今日告成丁士源與曾雲霈勸段開戰但餘人甚不贊成吳佩孚現扣京漢鐵路北行之車徐樹錚現未活動段之要求條件中並未涉及小徐又一電云外交界己勸告當道勿在都中開戰聞徐總統爲段壓力所逼巳允發表命令革吳佩孚職果爾則戰氛愈急矣 
大陸報七月八日北京電云徐總統漸屈服段祺瑞之壓力今夜或將下吳佩孚曹錕免職令如徐出此段氏可謂貫澈勝利京中近在眉睫之政變與戰禍將因此得免續電云總統仍示弱象惟目下尚有調停之機聞總統己允免吳佩孚職惟於任段組閣一事則稱尚須審愼考慮段宅及公府目下會議未散據傳張作霖今夜離城乃因受段直接恫嚇之故又電云北京與保定間之交兵逐時在意料中張作霖命大隊兵士聚集北戴河附近留鍾良慶（譯音）督率後業己啓程聞張在奉扣留運兵火車多輛預備載兵入京聞段請張於段與曹吳解决爭端時嚴守中立張之態度猶未明蟟或謂張巳决計不動干戈又有人謂張俟段軍南發將驟出大軍佔據京城段似己决計作戰段謂渠有入師可用今段吳之兵相距僅數哩下不知如何可免不起衝突兩軍現紥營於長辛店附近曹錕現在集重兵於豐台據確實消息徐樹錚亦在張家口附近調集部下軍隊聞段祺瑞巳向交通部取得巨欵發給軍餉勸諭兵士前進南苑飛機巳奉命儘速加入段軍京中恐將發生一種政變段與其黨今夜正在私宅密議又電云交通部代表己携餉册離京蓋軍餉日久未發兵士皆爲垂頭喪氣今望以金錢鼓起兵士之勇氣也聞段氏今正在草擬議案欲今國會使之任總理段氏或將攘取政權施行迪克推多制頃悉張作霖刻仍逗留天津 
大陸報云唐紹儀氏昨稱北京事態極爲嚴重徐總統如於此時施壓力以解决内閣爭端或將妨礙自己地位雙方旣己調兵似戰事隨時可作槍聲一響則戰事不僅限於北京或將延至南京直至發生於上海附近就兵力言安福或略强小徐雖巳免職然其人非自甘沉寂者且仍統有駐京精兵約及二萬人北京旣有此風潮上海議和之說遂無希望必俟北方衝突停息後南北始克議和北方現無調停之望蓋雙方皆未必肯讓步也徐總統若爲智者當暫時擱置内閣問題至於徐總統設法令國會開會一層未免可疑如國會集議安知不另舉總統徐爲國會所舉出今若國會於此時被逼開會則無人能决其不竟如是行動也雙方俱爲武人此次僅爲軍閥利益而爭此種黷武主義非吾人所欲有也所謂某某軍人己傾向南方者此直不成說話若輩無益於吾人也唐否認士詒來滬代王揖唐爲北方總代表之說謂梁士詒固將來滬但即將赴港辦理家人婚事與政治無關也 
中美通信社云自前晚以來本京各界大起恐慌以致各界積有資財者競以珍寳存於外國銀行中人之家爭遷居於東交民巷或天津本京外國旅館房間巳定滿即外人保護之醫院亦住滿據與政府接近之外人言彼等曾聞人言凡與中政府交涉往來之事項宜速求解决否則二三日内將無在職之官與之交涉云云前晚有三大會議一在團河會議者有丁士源丁錦邊防軍第一師師長曲同豐等一在交通總長曾毓雋私宅一在奉天會館由張作霖主席前晚張與段作長時間之會議據外國公使署消息段巳允不開兵南下然據他方面報告段張前日會見之結果不甚圓滿段因吳佩孚及曹錕之勢力竟能使總統罷免徐樹錚大爲憤慨張作霖前晚欲離京經總統勸止叚氏顯然得有激烈之舉動因叚氏傳良佐及安福首領俱徙家於天津租界惟軍隊之實行移動者爲曲同豐所部之第一師邊防軍巳由北苑開往蘆溝橋長辛店離北京十餘英里昨午己到昨早吳佩孚亦開隊至高碑店兩軍相去百里恐將交戰某議員昨晚由涿州回京謂段曹軍隊在彼處微有衝突城廂内外屯駐之各師皆接到動員令有數團巳付欠餉並給械彈電報來往受嚴重之檢查電話常有偵探竊聽京津間之電話爲尤甚張作霖雖允留京暫住奉天會館但通電於奉天將領調集軍隊預備武裝 
日人通信社八日北京電云將軍府本日開議將所議决呈禀大總統約一千餘言其大要如左凡爲疆吏者務宜嚴守本分在而彼曹錕之輩身爲民國官吏而與張動共謀復辟逮討逆軍四起見勢不佳乃附義軍事定後厚顔干求上將銜當湘省事急時則死紥漢口不肯効力政府因吳佩孚有功欲使督湘曹則嫉妨之反嗾吳謀反然猶垂涎四省經略使併欲增兵要求不止政府旣而枉許其奢望而曹竟不肯出保定當現大總統當選時吳恣吐種種暴言逮總統就任後猶出徐東海宣戰等不敬之言而曹不但不稍加拘朿反辯護之吳在衡州受敵賄任意撤防又在京漢隴海鐵路沿線查閱函電検騐商旅又强奪鞏縣兵工廠武　又押收陸部所　軍米又截奪政府支贛軍器眼中殆無政府而曹則派兵監視德州兵工廠築砲台於津保一帶地方計欲圍困京師其罪狀誠不勝屈指此次湘省之失敗實因曹之奸策而猶觎直魯豫晉四省巡閱使今者奢望不遂輒轉噬西北籌邊使逼大總統發布違法命令且結托陸榮廷以惑大總統更請起用復辟罪薛張勲就中最可痛恨者爲常討伐南軍時不顧政府財政奇窮强要大宗軍餉而數月間不給於部下現又斷絶京津糧道將激成禍亂而全不顧各國公使及外人之生命財産凡是等作用皆出於乃弟曹銳之所建策上將軍（段祺瑞）創默許彼輩破壞行爲惹起外交問題以使國家動搖耶謹請大總統褫奪彼等三人官職使祺瑞逮捕之云云八日北京電云據有力政客某氏關於最近時局之談話日張作霖因昨日皖派方面確定大决必之計劃己於昨晚出京聲明絶對中立且不動員令於其第二十七二十八兩師至皖派方面巳决定討伐曹錕及吳佩孚且决議以邊防軍三師全部及第十三十五九三師約八萬（有疑義）人當之任段芝貴爲總司令魏宗瀚爲副司令是晚九時徐總統派袁乃寛赴團河告段祺瑞允懲罰吳佩孚唯要求不動其部下之軍隊段祺瑞雖巳允諾但至今晨段忽進京入將軍府集近畿全部軍官開大會議决議向徐總統提出要求懲罰曹　曹銳吳佩孚本日午後二時段祺瑞即怱怱返團河所提出要求之件己由薩代揆面遞徐總統徐總統於褫奪吳佩孚之官職巳表同意但不允並奪其兵權且對於兩曹亦無所表示旣而在國務會議决議三條（一）吳佩孚褫奪官職並免第三師師長職交軍法會議其部下軍隊歸陸軍部節制（二）曹錕革職留任（三）曹銳免職乃再由薩代揆携此决議案進謁徐總統徐似稍爲所動但慮實行此項决議後必爲曹锟所反抗令薩氏赴團河與段氏面議妥法其結果未詳云云曹錕因與張作霖面商要務今日由保定赴天津又電云前電要求徐總統之提文其提出者爲段祺瑞而各上级軍官副署 
九日北京電云今日發表命令曹　革職留任吳佩孚褫奪官職勲位交陸軍部懲罰第三師攺屬中央政府又九日北京電云昨日午後五時外交圑會議時局問題决議如左三條卽由首席公使通知外交部並通知徐總統及段祺瑞（一）本團對於中國歷來之擾亂曩曾屢次提出勸告而對於此次之時局希望賴總統之平和主義與政府當局者之努力俾得速歸平静（二）萬一在北京近效發生戰事所有外人之生命財産應由中國完全負責（三）希望不致因戰爭之結果而有武裝軍隊入京及有抛擲炸彈等事又九日北京電云山西閻錫山報告段祺曹云爲致討曹吳己經出兵又九日北京電云直皖兩軍之前衛巳漸次接近 
[常德失守說不確]  
　　連日都中盛傳馮玉祥退出常桃及朱旅澤黄全隊譁變之說兹從某之面切實刺探據言政府於此項謠諑初亦不無懐欵曾於支夕電詢王占元確查具復聞王於前日六號下午己有魚電到京謂據確實報告馮旅現實在常扼守日夕備戰前線並未絲毫移動前數日偶以軍務倥偬舉所不需之物命人移置津市事誠有之此即退却之說所由來至朱旅所部之第一團第一營營長彭權本湘鄕籍確於日前叛附南軍携去目兵百餘尚未至全營潰變而該團之第三營營長任都日前團守沅江足見朱旅全隊譁變之說亦非實在就現時朱旅兵力而論尚堪維持積欠餉項過多萬一餉源中斷發生意外此屬難保先由鄂省墊過數千元計轉瞬即罄務求中央立沛鴻施措欵接濟乃爲至要云云馮玉祥於五號亦有一微電抵京此電係列保臨澧知事鄧長耀常德知事薛篤弼常德烟酒公賣局長周文海常德榷運局長邵揚輝均任職有年勤勞卓著分另請以簡任職存記或予晉章等語此電固屬無關軍事而發電之地仍係常德於此亦足見馮旅駐常安閑之態度矣 
[京華短簡]  
　　魯案自日本提出第三次通牒後政府究竟容納或拒絶尚無一定之主張日前外間喧傳業巳具文駁覆一說確屬子虚頃據某外我家云中央近對魯案之張决意向各國提出公訴再交國際聯盟會依據公理判决並聞當局刻巳飭外交部趕辦以期早日提出 
　　外交界消息云英美法日四國公使昨早會議新銀行團成立後應行通告中政府之事聞此次會議不過研究通牒外部之手續與形式决定發一聯名通牒於中政府正式宣佈該團之成立及其範圍與宗旨並以東京會議時之焕文交與中政府惟通牒之手績與措詞尚須先商各國外交部方能定奪 
關於巴黎和會事宜各國均以駐法公使或大使就近兼任我國因駐使胡維德早經離法而代辦之職位又不相稱故令魏宸組前往接辦但魏使亦雅不欲長久擔任曾電政府催簡法使俾専責成聞當局對於此席仍屬意於陸徴祥陸若不就則駐美代辦容揆可望升署 
　　西比利亞俄政府廢止舊盧布票以僅值二百分一之新幣代用華商所受損失約逹千萬元之鉅吾國除由駐崴領事向地方抗議外並由駐英施使與經濟委員會各國代表接洽要求由俄存金塊中攤分一部分作抵現正在交涉中 
　　尚有要聞二及地方通信轉入後頁 
雜評一 
[無法處理（默）]  
　　以免靳抵三長以革吳佩孚抵徐樹錚又加一曹錕之褫職留任在中央自謂可以平一方之怒而不知益以增他一方之憤激而爆發更速試問今日之時局尚能以此種兩面圓到之手段敷衍無事乎一校之中級與級衝突爲校長者不爲判斷其是非而雙方敷衍之甲爭則記乙過以平甲憤乙反抗則開甲缺以平乙心以如是手段處理學潮勢必益增紛擾不至全體散學不止夫處理一校之學潮尚不能用此手段而謂今日之政潮能用此手段以處理之乎 
雖然今日之局面中央固己無法處理若任彼輩執兵權者爲分贓不匀之故不惜糜爛其民以圖自逞則我民又安能俯首順受且戰禮一開非特殘害我民己也外人之生命財産亦遭危險北京之外交圑己提嚴重勸告所以防止戰禍之發生則凡其他與外人生命財産有關之省而其當局苟不顧地方以搆釁者外交圑又豈能坐視無言彼弄兵者縱不惜民獨不顧自己體面乎速三思之 
 
 
 

Page 8

 
 
國内要聞二 
[孫幾伊出獄之歡迎]  
國民公報記者孫幾伊君因鼓吹文化運動於去年十月下旬被捕送交地方審判廳審判判决一年兩個月徒刑繼上訴高等審判廳宣告無罪隨高等檢察廳長尹朝楨上訴大理院卒由大理院判决五個月徒刑判詞宣佈後大引起法律家之評論當時孫君因病尚留院就醫後病稍愈即自請入獄由檢察廳送入南下窪姚家井第一監獄執行直至昨日上午十時期滿出獄當時親至第一監獄歡迎者人數極多除各報館各通各通信社代表外有梁任公汪伯唐及其他著名人物孫君對衆一一致謝隨即偕赴國民公報舊址開一歡迎會演說歷數小時始行分散聞孫君出獄後擬往歐美游歷一方面探求學術之玄粤一方面調查各國之實况以爲後日攺良社會之考鏡 
[蘇省長問題之京訊（野雲）]  
　　江蘇省長問題自經該省省議會提出彈劾案通過後迄今未有解决兹就都中方面消息言之江蘇會館三日之會雖未成然在暗中實仍進行不己東海對於蘇人心理似己詳知所以遲遲未即發動者一因與齊有老友關係不肯過事顯露一因替人未能决定也據聞數日前曾密召平政院長莊思緘入府一次意欲以蘇省長一度請莊擔任莊則力辭謂無論如何我暫時總不能任此席東海京未十分强勉又自江蘇運河局代表黄伯雨馬雋卿入京後一時神經過敏者頗認爲與省長問題有關但據黄馬兩氏所自述則謂純爲運河工費來與財部接洽絶不含有他種意味云云最近聞蘇紳又有一電致東海電文約五六言而己將蘇人治蘇之宗旨明白揭出其上名爲蘇省最著名人物聞黄馬兩人之名亦在内是則馬黄之來亦未必與此絶無關係也該電到京才兩三日全文尚未披露於各報政府對此當更中一層躊躇現聞旅京蘇人言蘇省具有省長資格者仍不外前述之四人惟尚未能决定爲誰屬至李蘇督密保省長之說前數日都中亦頗喧傳但經記者詳加調查知李督保薦人才却有其事惟並未指定某某堪任省長也 
[戚揚調蘇之說又起]  
　　戚揚長贛以來不滿民意之事甚多僅以吏治言如委任縣知事祇憑入行介紹與其人之運動手腕如何爲標準並不考察人品經騐己往吏治之腐敗姑勿具論今年知事被控者數十起議令查辦者以若干起省長皆置不間自省會彈劾後戚自知不容於贛人遂謀調長江蘇託李純之秘書長周某代求李己允力保據金陵歸客言戚調蘇齊長魯沈授浙之明令本同時預備而戚獨遲遲未發表者實緣旅京贛人李木齋蔡儒楷吳伯琴等極力運動長贛以致中央轉覺難於應付兼因世局不靖更换地方大吏偶一失宜卽滋紛擾是以中央對於此舉刻尚在審愼進行中云云惟聞個中消息謂吳伯琴與徐東海有交誼當此内閣未定東海獨攬政權時應有幾分希望其他若李蔡等恐難如願相償也 
[杭州快信]  
　　督署今日（九號）有緊急公文一件致省署巳發交警備隊司令部總核科核辦 
駐鼓興四師十六圑某營有即日調防龍華塡駐消息杭關監督杜純連日因特别要公往來滬杭異常忙碌省城自昨午後銀根突然奇緊錢市至下午五時尚未開出聞今日午前滬電現洋每元作七錢二分九釐半者忽漲七錢三分八以規元計算每千兩相差十餘元駐閩一師三團團長兼代一旅長李全義砲兵團長郝國壐昨由厦門率兵二千餘人撤防回杭 
軍署昨准久交部函稱美國兩院議員一百三十人偕同眷屬等約二百餘人定七月五日由美舊金山起程月杪到香港經由廣東往上海乘車赴杭州南京濟南沿途考查再到北京本部派王麟閣赴滬歡迎議員等到時應請優爲招待並囑商會開會歡迎云云 
政界消息沈金鑑改期十日出京十五日接篆 
建築環湖馬路因經費問題暫行停頓現擬先將白公堤六弔橋一律拆建平橋橋畔鋪築石砌規定工料銀三萬三千餘元巳招匠投標卽日動工 
敎育廳定十四日起十七日止分科攷騐留日實業辣習生應試者以各工校畢業生居多 
代省長錢塘道尹長鼎銘昨（八日）因特别要公乘午後快車赴嘉興即晚旋省 
平湖電燈公司機具不良妨礙光綫各裝户嘖有煩言 
來省訐探實業廳巳飭該公司妥擬攺良辦法轉呈省署核示 
[南京快信]  
　　各縣行政經費減發一成提撥抵補司法經費定八月一日實行 
此次米禁嚴厲係由軍署單獨主張 
城内各區平糶局米霉味惡價亦不廉外間嘖有煩言鎭江貧民鬧荒實因湘戰影響鎭綢滯銷各機房工作均停遂使數千機工鬧成絶大風潮 
聞齊省長四次辭職電昨巳發現又有莊蕴寛繼任說省議員留省者四十餘人近日與省署某某珦科長往來甚密物議沸　 
李督因患目疾連日又不見客 
淮揚鎭守使馬玉仁電告軍署八集土匪巳派王營長率隊往剿又電在泗據獲匪首李金狗一名請依法槍决江寗分監日前逸去重要監犯董士元一名巳通令嚴緝海軍雷電學校畢業考試終了定明日在草鞋峽江中試演魚雷 
省立第一工場場長劉書雲因事辭職省署委蔣汝正暫兼 
徐世章李馨昨同車返京又温世珍今日早車赴津 
地方通信 
[松江]  
　　敎育會審查會員資格敎育會各職員任期屆滿將次攺選照章須於攺選期前開一會員資格審查會昨由倪汗忱會長函請縣視學員及縣立各校校長在勸學所組織審查會從事審查將不在會章規定資格之會員分别剔除其有細底未明者則留待下星期日續行覆查云 
　　通俗演講預誌附屬省敎育廳之通俗演講員沈景賢於八日上午由滬來松現定九日起在圖書館東嶽廟兩處連續演講兩日兹將講題預誌於下（一）地方自治之先後緩急（二）國民自治之精神及互助 
　　米石被阻之交涉松江平糶總局向無錫米商定購秈米三千擔詎被該縣十七市鄕自治委員等出而阻裝故迄未能運回松地現聞平糶總局公推協董張瑞芝馳赴錫地與辦涉如果不能辦到提回目的則請其發還定價以便另購 
蘇州 
　　城廂學童數目吳縣勸學所派員分區調查學齡兒童業經查竣兹將第一學區蘇州市學齡兒童數目錄下己入學男五千六百零六人女二千二百三十六人未入學男四千五百六十六人女八千四百零五人入私塾男五千五百四十一人女一千三百九十人總共男女二萬七千七百四十四人 
　　東吳大學畢業式蘇州東吳大學於本月六日下午二時行畢業禮其秩序如下（一）奏樂東吳樂隊（二）奏琴葛梅屢女士（三）祈禱（四）校長葛賚恩博士報告（五）唱時東吳唱詩班（六）美總領事克銀漢先生演說（七）唱詩東吳唱詩班（八）張東蓀先生演說（九）給憑（十）來賓演說（十一）校董潘愼文博士報告監理公會各校校務（十二）奏樂（十三）散會本屆大學畢業生計法科九人文科四人理料十人兹將畢業生名單列下法科陳霆銳鐘震狄景森陸鼎揆馬景行張灑塵　耀先吳景熊楊紹彭文科鐘兆璿劉屋桴劉國樞蔣綿恩理化科尢敦信潘銘紫吳頤陳舜名潘澄侯老見春王彊松生物學科王守仁朱元鼎金效三又第一中學是日得文憑者三十二人 
　　女子職業學校成緉展覽會蘇城女子職業學校向在湖南會館現移至舊藩署八日開成績展覽會出品精美奪目並備游戲以助餘興上午放燄火下午由各女生演女郎夏秀　故事凡五幕形容盡致寄託遙深男女來賓千餘人莫不稱賞不置 
[無錫]  
　　蝗孼亟須撲減無錫靑城市發生蝗蟲初時農民因急於插秧並未注意近始發現據該處鄕民云此項蝗蟲發生未久約在芒種前後查蚱蜢頭尖身靑現此蟲頭方身花確係蝗蟲因田中有水祇在路上下跳躍幸尚未生翅若從早撲除當不致延害等語聞以六三圖浮舟村之石板頭及七二圖石家宕華家圩之野濠口爲最多代理縣知事王賢聞訊立即照會該市唐薛正副兩董事趕緊督率圖董地保鄕民設法撲捕並派縣水巡隊長湯麓柯乘坐巡船前往查明設法撲除母令留孽惟不知能否悉數滅絶也 
[鎭江]  
　　米業照常開市鎭郡城内外各米行礱坊自鬧搶米風潮後相約閉門迄未開市七日丹徒縣張知事派員帶同差役挨户勸令即日開門以維民食一面出示略謂貧民搶米巳經軍警彈壓保無再有前項情事除禀奉軍民兩長訓令嚴懲首要外仰各米商即日一律開門如再不開則是不願再理舊　一經查覺即行勒令永違歇業勿貽後悔云云故各米行　坊　於八日一律照常開市帷警察騎巡隊往來梭巡頗爲嚴密而一般圍户近亦己將存米出糶故市情己略鬆動八日市價高聲計十一元左右 
[揚州]  
　　農合請取締小輪瓜洲市農會以連日江潮泛漲己　揚子橋誌　往來揚鎭小輪經過揚子橋八里舖一帶照章　用人力背　以免浪花衝刷圩堤特援例呈請縣署轉呈鎭江　　　令稅務司轉飭各小輪照章履行以重河堤 
　　再興洲開辦平糶再興洲公民處根源等近以該洲民食缺乏米價因此飛漲特集紳董　欵開辦平糶　派員赴　伯　下　一帶軍米恐沿途關卡留難呈請縣署給照俾資轉運 
來函 
[陳琪來函]  
　　記者足下頃閱七月八日貴報第二張杭州快信　内所載公啓詆毁個人率涉團體兹由鄙人函致杭州省議會同人聲明其事希即登入來函一門藉代更正爲荷陳琪謹啓附致杭州省議會同人書敬啓者頃閱七月八日申報杭州快信載有杭州各法　接旅京同鄕公啓稱前日沈金鑑長浙之命發表涉及鄙人星馳赴京有交换條件等語此等捕風捉影寡廉鮮恥之談本可一笑置之惟内有自稱周繼瀠及全省議員代表賣浙利己一節雖係匿名胡說含血噴人誠恐奸宄乘機離間團體不可不揭明其謬以告同人者鄙人此次與奉天張巡閱使同時入都面商東三省模範紗廠建設進行事件時在沈金鑑發表長浙之前是赴京與省長無涉可知即與二三鄕老言晤凡有陳述舉先聲明係個人言論純出愛護桑梓之誠絶未談及私事尤非代表他人報載云云本係匿名函件無負責任之人但恐吠形吠聲致生疑誤素荷同人知愛故敢略陳一二藉佈悃忱請將此函送登各報爲荷専肅敬上　省會同人諸君均鑒萍　先生議長大鑒七月八日 
 
 
 

Page 9

 
 
   
 
 

Page 10

 
 
本埠新聞 
[喧傳調動軍隊中之要訊]  
　　各團體之呼籲上海各團體致南京李督軍杭州盧督軍龍華何代護軍使電云近日報載寗派兵至崑山滬派兵至蘇州浙派兵駐紥蘇滬交界等情明知非盡確實而事出有因市虎杯弓不免張皇其詞竊以滬埠自先令驟縮金融緊急商民己感痛苦又值米荒尤屬民不聊生倘再有軍事變動人心更形恐慌危險不堪設想夙仰鈞座保障江浙兩省爲民爲國久著忠誠　斷不致有何非常之舉動惟旣有謠傳不得不環懇鈞座持以鎭定所有軍隊萬勿調動各照原防駐紥以息浮言而靖人心商民幸甚大局幸甚錢業公會金業公會絲業會館茶業會館紗廠聯合會振華堂洋布公所洋貨商業公會五金同業公會出口各業公會煤業公會震巽木商公所銀爐公會麫粉公會蛋廠公會銀行公會同叩佳 
　　外交圑之會議現因北省政局忽有事故謠言紛起滬上爲各國通商巨埠昨聞駐滬外交圑巳提議維持治安之法行將知照滬甯杭甬鐵路洋總管對於江浙軍隊運輸一律拒却云 
　　李蘇督派員往杭江蘇李督軍昨派參謀劉李二人來滬逕往龍華會晤何代使表明攺設鎭使事並未預聞并言現在米價奇貴人心己屬不安外間紛紛謠傳有軍隊移動之說但蘇境均仍照原防未動一卒傳聞滬隊移動諒亦謠傳云云聞會晤後即往杭州會商盧督亟謀蘇浙勿生意見至攺設鎭使事不防會電中央從長計議云 
　　軍隊調蘇不確松滬護軍使署日前函滬杭寗鐵路管理局預備兵車以便將第三十九團一二兩營開拔至蘇州駐紥等情曾誌報端昨據軍界某要人云並無函致路局預備兵車亦無開拔二營赴蘇駐防之事實係外間誤會惟據探報李蘇督有將駐蘇之二營由水道開赴崑山駐防現滬署事正請李蘇督轉圜云云 
　　派兵遊巡防範本埠近日謠言甚盛事爲軍界訪聞以事雖謠傳惟恐匪徒乘機擾亂秩序妨礙商業治安防範尤應加嚴故於前晚爲始由各軍隊派兵四出游巡以保治安 
[六誌裁撤松滬護軍使之反響]  
　　何豐林咋致李純電南京督軍夫子鈞鑒陽電敬悉學生夙荷培植久承知遇自受業以至今日幾及三十年師弟之間感情之篤有逾家人父子此次護使攺設事出意外道路流言想甯滬兩地均所不免學生决不輕信並甚望吾師勿予輕信也伏思學生奉調來滬在盧師原意實因松滬一區自民國二年以來所有防務均由四十兩師擔任相沿未攺去歲盧師升任浙督因兩師軍隊關係不能不就中擇一資深之員以承其乏藉資融洽並無絲毫權利勢力之爭學生到滬將近一載其重要之目的即在聯吾師與盧師爲一人合江浙兩省爲一家區區苦衷想邀洞鑒邇來由吾師提議會銜陳請迨盧師電稿擬就送甯奉諭暫擱俟疏通就緒再行拍發遲至旬日始蒙電召蓮城將電稿送浙拍發私心揣測以爲吾師必有把握詎命令發表始知吾師所疏通者與原議大相逕庭人雖至愚詎能釋然至讀吾師復貫卿電内有學生係新簡旅長職望未崇之語殊不能無疑學生自辛亥拔升旅長距今將及十稔現始升任混成旅長似不得謂爲新進武漢南京滬浙等役均曾躬冒矢石負弩前驅在功叙賞官勲累進遞升至陸軍中將勲四位曾得一等文虎章及一等嘉禾章並蒙任命爲甯台鎭守使之職就職位面論似亦不得謂之未崇即如李閩督於民國二年以一旅長到閩旋升任混成旅長由是而鎭守使而護軍使其間相距不及半年以此例之則吾師所謂學生職望未崇之語殊不足以服人心今事己至此在學生信仰吾師顧全大局决不至受人煽惑此心此志天日可表旣承厚愛計議轉圜則解鈴繫鈴全在吾師非學生所敢知也謹此電復伏祈鑒察學生何豐林庚叩 
　　上海勸學所電北京大總統鈞鑒閱報載裁　松滬護軍使攺設鎭守使電音不勝惶駭方今南北未一上海適當其衝大局恃爲安危非有職位較崇之軍政機關不足以資控馭况租界邇商業外交關係尤鉅名稱遽改對内對外事權不一適啓各界輕視之心徒使安靖之局惹起波瀾恐不止敎育界受其影響巳也當軸仁明詎忍出此敢懇收回成命俾地方不致紛擾實爲萬幸上海縣勸學所謹叩佳 
　　松江縣農會勸學所電北京大總統鈞鑒松滬爲東南屏蔽外交内政中外視聽所繫全賴秩尊望重大員從容鎭攝方今和議待成大局未定驟攺軍使爲鎭守職權滅削不足應付事機應請仍循舊制迅頒明令特任何豐林爲松滬護軍使以専責任而繫人心地方幸甚松江縣農會會長吳履剛勸學所所長張樹勲等叩庚 
　　松江公民電北京大總統鈞鑒松滬地當江浙要衝爲東南屏障往者中央知非有秩尊望重大員從容鎭攝不足以維繫人心遂裁撤松江上海兩鎭守使攺設松滬護軍使畀以事權直隷中央故年來雖迭經事變而松滬一隅得獲安全皆賴護軍使迅應事機暨四十兩師全軍屯駐捍衛今和局未成松滬重要無異曩時若驟予更張措施必多窒碍應請顧念地方勿更舊制何代使豐林治軍嚴明萬民愛戴并請訊頒明令特任爲松滬護軍使以定人心地方幸甚松江縣公民耿道冲周作孚耿葆煃謝葆鈞錢銘銓倪世昌黄培元楊清陛等同叩庚 
　　各商業團體電北京大總統國務院鈞鑒伏讀冬日大總統命令松滬護軍使一缺著卽裁撤攺設松滬鎭守使又調任何豐林爲松滬鎭守使各等因查松滬護軍使統轄駐滬各軍隊自建設以來保衛地方市闤安敉雖中間迭經變故而從容鎭懾消患無形終不至牽動大局良以職權較崇用能督飭軍隊迅赴機宜且查淞滬警察廳一職直隷省長由護軍使就近指揮今裁撤護軍使攺設鎭守使職權驟縮客軍旣不歸統轄警隊又未便指揮萬一地方有事貽誤匪輕上海爲通商巨埠華洋雜處動輒牽涉外交影響全局刻下正患米荒每石漲至十六元以上人心惶駭險象環生不能不格外愼重明知設官任職政府自有權衡而地方治安與商業有密切關係用敢披瀝上陳伏乞大總統俯順與情准將松滬護軍使一缺暫緩裁撤以維現狀不勝迫切待命之至上海粤僑商業聯合會商帮協會皮商公會絲商公會出口公會盛涇公所錢江會館山東旅滬同鄕會洞庭東山同鄕會中國蛋廠公會泉漳會館潮州會館潮州糖雜貨聯合會中華國貨維持會中華工商研究會中華工商維持會同叩魚 
　　中國航業協會電北京大總統鈞鑒松滬自癸丑以來得以相安無事幸賴官階較高之大員以護軍使職權控馭一切今忽奉令攺爲鎭守使職權縮小牽制必多萬一發生事端地方安寗與夫輪舶往來定多窒礙伏乞顧念地方仍循舊制尊重輿論預弭糾紛臨電不勝惶急待命之至　中國航業協會朱　華陳天鴻等謹叩佳 
　　全國農商協進會電北京大總統國務院鈞鑒奉讀明令裁撤護使竊不謂然夫松滬繫東南之重軍使挾控制之力湘粤騷擾經年兵燹頻仍獨江浙屹如　堵翕然未始非護使之功若一旦撤廢軍商疑懼人必從此消失大局更將何賴本會同人上察國政下採輿論爲顧全安危計仰懇我大總統回成命國家體制宜崇宜昭我大總統必能舉斯衷情俯從衆意不勝屏營待命之至中華全國農商協進會叩 
[民食問題之昨訊]  
　　米價昨又見跌前昨兩日南北兩市米船到者漸多日有三四十號高貨似缺銷路亦微大帮皆中關貨如米店購入可搭作高貨門售貨多銷滯價又見跌北市最高機白粳售關十三元五角南帮中關米十一元或十元零最次者亦有十元進關者市面尚須看跌則十四元之限價幾己不成間題矣 
　　責難商會徇情查米各路商界總聯合會因總商會　織之糧食維持會未將調查所知米販囤户堆放華洋棧房存米實數一一披露致彼輩有恃無恐特函總商會嚴詞責難原函如下敬啓者日前貴會所組織之糧食維持會開會時敝會曾推鄔志豪李澤源二君代表到會當時承貴會會長面允敝會加入共同擔任進行現在事隔多日所有調查存米一事前定三日之限早巳過期而米價仍未見抵落滬上人心恐慌仍有岌岌不可終日之勢其故由於貴會未將調查存米實數從速宣佈此米價人心所以一時難於大定也敝會爲民食前途計敢請將調查各處實存米數逐一開列清單送會以便一面派人覆查一面公佈報紙務期家諭户曉俾囤户不敢居奇私販得以絶跡否則人將謂貴會陽託調查之名陰施徇隠之實斯時貴會己處嫌疑將何以辨明心跡敢進忠告尚祈採納並盼示復 
　　湘省允濟食米平價局前擬赴湘購米曾電譚組庵請予接濟昨得譚復電云食米平價局陸崧侯諸君鑒有電敬悉滬米缺乏貧民急慌經諸君設局平價熱忱至爲佩仰囑向敝省購米五萬石以資接濟事關慈善至應勉力通融希即派員來湘接洽爲盼譚延闓麻印 
　　轉發採購贛米護照上海食米平價局前因赴江西採辦秈米五萬石曾經電請江蘇省長給發護照巳誌前報兹悉上海縣公署昨奉省令業與該省省長接洽並發護照五十張飭即轉交等因沈知事己將所發護照送交平價局收領俾便往購 
　　平價局提早開糶上海縣境内所設食米平價局每日出糶時間原定上午八時始十一時止午後一時始四時止曾經上海縣沈知事出示布告在案日來貧民前往各該局求糶者異常擁擠兹經該局各紳董會同議决將每日出糶時間提早一時攺爲每日清晨七時起仍以十一時止下午一時起四時止禀准上海縣沈知事巳於昨日出示曉諭定於七號（即舊曆五月二十四日）實行仰縣屬諸色人等一體知悉 
　　學商公會致平價局董函上海學商公會諸同人致滬上食米平價局主任陸崧侯函云敬啓者食米平價局設立以來貧民受惠巳多殊深欽佩惟辦事情形務求便利同人等目睹各節略陳梗槪曾致縣長一函業經旬日雖巳遂漸攺革而貧民尚多困難故特抄奉前函再陳執事所擬三項（己見前報）倘蒙採納不勝銘感之至専此佈　順頌善安 
　　漕河涇將辦平價局滬上十九市鄕自設立食米平價局以來貧民往購日形擁擠西鄕漕河涇鎭地方遼闊貧户較多由該鎭董事薛大經陶芹香等發起組織平價分局於陶紳之市屋内並向當地各店商等勸募經費以便採購米石實行開辦曾經具呈上海縣沈知事請爲備案己在本鎭調查貧苦户口共有若干現聞所募之欵巳陸續彚繳到局即擬開辦故巳向滬北某米行購辦秈米一百石昨特致函南市縣商會請爲查照轉呈上海稅務總公所陳所長俟該項秈米起運在閘北方面經過地點請將捐稅一律免徴以維貧民生計 
　　高行陸行添設平價處上海縣公署昨致南北商會等函云逕啓者案據浦東塘工局呈報洋涇塘橋高行陸行分設平價處巳函致貴處查照在案兹復據浦東塘工局董朱日宣呈稱接高行鄕談經董壽基陸行鄕經董陶鴻翔函以高陸兩鎭距浦較遠老羸𡥯獨購糴爲難擬請於高行陸行兩鎭各設平價糶米處一所悉照所定辦事細則辦理董局以事關民食體恤老弱起見業巳部署即日開辦應函訂高行鄕談壽基爲浦東第七平價糶米處經辦董事陸行鄕陶鴻翔爲第八平價糶米處經辦董事並乞函知平價總局查照一面仍請頒給布告並令行第六警區彈壓各圖董保妥爲照料等情並送浦東平價糶米處辦事細則及添設糶米處經辦人各清單至縣查高行陸行兩鎭各添設平價糶米處一所旣經上海食米平價局董事議决添設除布告並分函外相應照錄名單函請貴會查照爲荷 
　　平價售賣饅頭中國濟生會職會各員量力認捐在閘北該分會内附設平賣山東饅頭處每日上午自十時起至十二時止爲出售時間每枚售錢五文每人以四枚爲限藉補平米之不足自開辦以來購得頗爲擁擠　　蘇人續濟同鄕蘇州旅滬民鄕會前以米價昻貴議决發給同鄕貧户平米計按月每大口給錢一千二百文小口六百文以資補助每月分匀兩期發給第一次於陰曆五月十五日在新閘平江公所發出約一百數十户共計發錢約二百數十千自第一次發給後近日報名者日多聞截至昨日止巳有五百餘户定於五月底仍在平汪公所開發 
啓秀女學校畢業生攝影 
[紗廠工人己一律上工]  
　　楊樹浦日商上海第一二兩紗廠工人開車後復又罷工聲稱不要平米要求廠主加給工資己迭詳本報兹悉該兩廠工人連日經工業進德會董程某苦口勸導並向廠主再三基酌後巳允每人先給白米一斗如有不願領米者則給予小洋八角以爲臨時貼補俟本月十五號後再行酌加工資以故該工人等昨巳一律到廠照常開車工作矣 
[籌備納稅華人選擧事之進行]  
　　分函各團體籌募捐欵 
　　公共租界納稅華人會籌備處日前開會推定副委員長及編制會章之起草員等復議進行次序首重籌措會費詳情己載各報兹該會辦事人因此次籌備扣各事關係至鉅而種種用費亦必擴大爲此公函各界各團體量力捐助原書如次敬啓者敝籌備處承各團體之委託籌備進行事宜責重事繁深虞隕越昨開會公推王儒堂爲委員長陳惠農副之王儒堂余日章陳惠農潘勵紳朱賡石爲便會章起草員朱賡石爲書記長周渭石潘勵紳爲銀錢管理員此次議决進行次序如會費則請各圑體量力捐助如個人中有熱心特别捐助者亦所歡迎（議决進行程序見七月一日本報）事關全體市民權利又爲華顧問之初步正式華董將來能否産生全視此次之選舉爲標準惟旣爲以衆之事業會中應用各費自應攤之公衆以期衆敬易舉貴會旣贊成於先自必樂輸於後用特専函通告即希量力助成捐欵不拘多寡請交敝處銀錢管理員周謂石君（北京路周耕記洋貨號）潘勵紳君（南洋兄弟烟草公司南京路總部）無任公感 
[上海對美貿易之報告]  
　　大陸報云美領署頃發表半年報告紀上海對美之輸出貿易查過去六個月内上海對美輸出共爲美金四千八百九十八萬五千八百五十八元較諸云年同時增多一千五百三十萬餘元足見中美間交易愈致興盛但此中亦有滙率之關係去年上半載粗絲出口共二百三十八萬九千六百十一磅價值美金一千一百七十一萬八千六百十三元今年上半載則粗絲出口之數减至一百三十九萬四千六百十三磅但價值則爲一千四百四十六萬八千四百十五元又上海輸往菲列濱之貨在此六個月中值美金一百十六萬七千六百二十五元輸往檀香山者值六萬一千零二元除粗絲外蛋白花邊繡貨羊皮髮網花生油府綢等物俱爲大宗出口貨云 
[法國民主紀念之特赦犯人]  
　　陰曆五月二十九日乃西曆七月十四號爲法國民主立國紀念日本埠法租界届時循例懸燈慶祝法總領事因此諭令特赦犯人昨晨經雷副領事會同讞員陳介卿偕蒞西牢當由管牢捕頭將各犯册簿呈閱請爲發落經中西官將情罪稍輕者四名開番釋較重者十餘名酌減刑期以誌祝典 
[英卓副領事定期回國]  
　　英文滬報云英副領事卓乃爾氏定星期日離回國 
[湘人乞賑之函電]  
　　前日（八日）下午六時仁濟善堂接岳州來電云濟生會仁濟善堂各位善長均鑒岳陽災後食品缺乏蒙允救濟合邑感戴惟麵粉頗不適權請改給米糧哀鴻遍野待賑孔急如蒙速撥尤僞叩禱中國紅十字岳陽分會袁謹叩 
旅滬湖南同人募賑函云本埠各慈善圑諸大善長鑑頃接敝省義賑會紅十字會快郵代電云旅滬湖南同鄕諸公鹽湘省此次兵燹地方多遭北兵糜爛藍田龜頭市以及寗鄕靖港受禍極烈而岳州經張部潰兵盤踞兼旬搶刦殺　尤爲慘痛難民逃集各敎會粒食亟須救濟本會己尅日前往辦賑祇以經費支絀爲效至微用敢電請諸公迅與滬上各慈善圑體求助俾仁漿義粟賡續南來亂後孑遣得延殘喘母任感禱佇盼惠復湖南義賑會湖南紅十字分會同人叩勘等語湘中重罹兵災上游衡寳鄕醴潭下遊寗陰平岳等處莫不慘罹荼毒而長沙凡戰線及鐵道經過之鄕亦無不横被敗兵潰卒燬掠一空以迭遭蹂躪省分公私如洗烽火餘生從何救濟勢將仍委溝壑况長沙近復大水爲災自南至北沿城内外悉成澤國小民蕩析離居至爲慘惻滬上各大善團向於吾湘災賑最爲關切此次刀兵水火同時並見尤爲目不忍覩耳不忍聞謹九頓首代孑遺饑黎呼籲各慈善團諸大善長之前冀得義粟仁漿汎舟賡續以蘇此殘喘待盡之災民此其功德寗止七級浮圖不勝迫切待命之至旅滬湖南同人謹啓 
[駐閩浙軍第三批過滬返浙]  
　　駐閩浙軍第一師軍隊由閩撤防返浙己有兩批過滬兹又有該師第一旅旅長李全議督領所轄步兵三營砲兵一連騎兵一連工程兵兩連憲兵一隊携帶武裝器械及機關砲四尊子彈五百餘箱行李三千餘件由閩抜隊乘坐招商局公平輪船於前日（八日）下午七點三刻時來滬駛抵南黄浦兵工廠江邊碼頭停泊宿夜昨日（九日）各官兵登岸至南車站暫爲休息共官兵夫役二千四百餘名原擬一併返杭而南站空車無多是以攺分二次載送昨日下午二點時開専車一次計客車十輛廂車十六輛該官兵等計一千二百餘名連同機關砲四尊先行赴杭尚有官兵一半候是日載送軍隊之車輛返滬後再行載送約在今日（十日）亦可回浙 
[雜糧業五團體之會議]  
　　本埠雜糧公會於本年陰曆三月間邀集同業仁榖公所漢帮志成公所廣帮愼守堂潮州帮糖雜貨聯合會等五團體公議同行中運載雜糧者槪不裝運日船若由日船運滬之貨物同行槪不交易公决通告周知兹查得滬上某粉廠將小麥裝運日船至滬破壞議案又查得匯通運輸公司運來之雜糧將自出之提單擅自登報聲明作廢該會等以其自失信有一致否認特訂昨日午後一時假萃秀堂公所開全體大會到者五團體代表共有數十人首由會長葉惠鈞報告開會宗旨畢旋將提議各案逐條通過至四時半散會兹將議决各條照錄如下一聞某廠有將小麥裝運日船事惟該廠股東係潮州人應由本會函請潮州糖雜貨聯合會轉爲勸導嗣後不得再行裝運一議聞各粉廠前曾有漢口鎭江日船裝來小麥當經勸告中止詎現在仍有復蹈故轍者准再由本會函致粉公會勸告一議倘有違背前約仍裝日船以及買賣日船裝來之貨依照前議决案爲全體之公敵與其停止交易再爲進一步之取締一議如有裝運日船買賣日船裝來之貨無論何人均可來會報告（何家裝來何家買賣必須詳細報明）當酌量獎勵一議將此議案通告全體一議匯通轉運公司將運來雜糧自出提單登報聲明作廢本會以其自失信用故公議同業以前執有該公司提單者應一律交還客客收回抵欵如難實行須於本月以内報告本公所存記嗣後該公司運來之貨同業槪不買賣違則議以相當之處分 
[美盛公司棉市報告]  
　　中美新聞社譯美盛公司報告云上星期市况無變動産棉區域天氣均佳惟直魯兩省較差故棉價不至漲高日本神户大阪横濱等處尚存棉五十五萬四千八百十八包美國印度棉收均佳棉紗市面穏固利物浦紐約印并棉價均穏自去年九月至本年七月華棉出口共四十二萬四千三百九十八包 
[友華銀行銀市報告]  
　　中美新聞社譯友華銀行九日報告云昨日倫敦銀價當地漲一便士半遠期漲一便士又八分之一紐約銀價九四半紐約倫敦滙價三九五半此間市况穏固交易價金鎊五先令二便士半金圓一○三午後市况稍鬆收市時又穏固銀價之漲由東印度買銀但不至久買本埠無出口交易金融仍鬆動故銀價不至大漲 
[各公司輪船消息]  
　　昨日甯紹公司之老甯紹輪船從長江各埠來滬進口貨中有襄餅一萬六千零五十一塊小麥七千三百四十六包機嚴麵粉三千袋麩皮三千袋米八百七十八包打包棉花一百七十一件蠶荳二百二十七擔自苧蔴九十四梱紙頭五百四十一件 
　　招商局之華大輪船同日從長江裝來有大批棉花二百餘包紙頭一百餘件小麥六七百包湖北紡織局土布約千餘疋又有大豐之機器麫粉二千餘袋並武穴白蔴五百餘梱藥材三十餘件該局開赴香港之新大輪船出口貨中以棉花鷄毛爲大宗其餘爲各種雜貨 
太古洋行本日開赴香港之德安輪船裝去大批棉紗一千餘件一千兩以上之銀塊九十六塊菓肉蠶荳與小麥三項約二百數十包又有浙江吳裕盛之茶葉十數箱經和祥之洋布數十箱並怱頭一百數十件該洋行開往烟台天津威海衛之順天輪船裝出之貨有風琴四隻太來洋行之電料五十餘箱各種肥皂百餘箱糖百餘包乾電七十餘件（均裝於鋼鐵管中）其餘爲油魚水泥昨日開赴寗波之新北京輪船裝去白米三千數百袋紗籐二十餘件福中公司之長壽香烟十大箱並水泥二十餘桶至新寗紹所裝去之米卽以老寗紹由漢運來之八百七十八包轉運至甬並有振華廠紗二十餘件土布十餘件 
昨日福來洋行之奥克立斯號由美國之西雅圖來滬裝來雜貨一千五百噸約下星期一（十二號）開赴小吕宋香港 
提督公司之冒爾抛號己由昨日開往香港小吕宋裝去 
 
 
 

Page 11

 
 
雜貨五十噸其奥爾惠號（Ａlway）本日可從紐約抵滬怡和洋行開赴倫敦之客善比號准十四日清晨放洋英火輪公司之希馬拉耶號己於本月七號從星加坡開往海參崴其第凡海號Ｄevanha己接來電謂十二號可抵日本之神户 
　　太古洋行經理藍煙囱公司之吞潑來武士號本日巳從利物浦駛抵上海大約十二號回國 
　　中國郵船公司之南京號白美國舊金山開行經日本之長崎大約七月十一日（星期日）抵申該船當開至招商局中棧 
　　昌興公司日本皇后號由温哥華開來於七月十一號晚八點鐘抵吳淞接客小火輪十二號早九點半鐘到新關碼頭載來各貨一千一百七十餘噸内有金子十三箱又郵信五百九十餘袋旅客數十人該輪開往香港於十二號下午四點鐘離吳淞送客小火輪即於是日二點鐘由新關碼頭開往吳淞 
[海關焚燬近三月來搜獲毒物]  
　　江海關昨在浦東陸家嘴汽窰焚燬煙土上午八時由姚監督委派代表潘少璇會同副稅務司貝勒管棧房西人勞勃司等押運烟土渡浦督率小工火夫人等將汽窰兩座同時生足火力迨鐘鳴九下開始焚燒各機關監視人員到得者爲江蘇齊省長滬海王道尹代表余沅松滬護軍使署楊殿琛交涉公署談汝康淞滬警察廳王維賢地方檢察廳周翰會審公堂姚家琳等並由淞滬三區巡官李鶴鳴游巡隊巡官戴鴻恩各率長警二十名到場彈壓護衛惟軍隊前次歷屆焚土均有到場此次雖請未到所焚烟土種類斤兩照錄如下（一）土藥四萬二千六兩半（二）土膏三千五百四兩（三）洋藥二萬六千四百五兩（四）洋膏五百二十六兩半（五）烟灰一百二十七兩（六）假土六百五十六兩以上共計四十五擔七十六斤九兩又嗎啡二百三十四兩又四分之一又安洛因一百八十七兩半又戒烟丸估值關平銀六百十兩三錢六分此項烟土等類係自本年三月十八日起至六月十八日止由海關扦巡人等在各輪船陸續抄獲者（其間亦有爲工部局郵政局送存）此次數目驟增上次三個月間祇十二擔有奇此次增至四分之三滬地私土之充斥觀此可見一斑矣 
[汽車碾斃學徒之訊判]  
　　虹口滙司捕房轄境北西藏路協興機器鋼匠店十六歲學徒邱阿渭於本月五號上午七時許在該店附近被住居南成都路九十四號門牌現在滙業銀行會計科爲寫字之本邑人張叔逢（即張賢寳）自開四百五十一號汽車撞倒碾傷要害身死由捕報請公共公廨中西官騐明諭令尸父邱金桂棺殮着張交五百元人洋並保候訊各情備詳本報昨由捕房傳同人證將張解送公堂即據捕房刑事科代表律師上堂將本案經過手續陳述一遍並據衛生分所西人韋儀投訴該分所與出事地點距離約二三丈是日被告開車甚速起先連揑喇叭數聲其時路上車輛與行人甚稀死者掮一排門至對面以致被撞倒地頭西脚東該車離約數尺當時死者倒地後尚欲爬起奈力不支未幾殞命云云又據見證胡更新投訴當時被告非但開車甚速且走錯路線致將邱阿渭撞倒鼻孔流血不止逾時身死其狀甚惨等語時有總巡捕房管理汽車捕頭上堂由尸父張金桂所延之代表律師詰問該捕頭張叔逢是吝即張賢寳或係兩人據該捕頭答稱汽車執照係張賢寳簽名叔逢賢寳是否一人不能證明言至此由被告所延之代表高露玲許理兩律師投案令張站於見證桶内詰據張供年二十三歲父名張戴榮係滙業銀行股東我亦在該銀行會計科辦事所乘之汽車係父親自購巳有三年我在工部局領有開車執照出事之日在上午六點半鐘與友三人並一女子同車在滬寗火車北站回來經過是處開車速率約十四買其時因前面馬路中間有黄包車三四輛我車由北往南靠東行駛　一車忽爾退後急欲避讓倒退並鳴汽笛迨我車退至西首適死者掮板從東首穿至西面致葉子板撞於死者後肋嗣見巳肇事當即停車故停車　　死者所倒之處祇離開四五尺是實又據與張同車之友人胡渭　沈林川徐仲聲相繼上堂證明當時因欲避讓前面馬路中間之黄包車致肇斯禍情形復由兩造代表律師向以上人證逐一盤問之下並互相辯論良久經承審官陸襄讞會同英包副領事核供磋商之下退入休息所稍憇復升座刑庭宣諭被告開車不愼悮傷人命判押西牢三月示儆判畢諭令捕房照所執行 
[再誌閘北添設濟益捐之調查]  
　　自稱曾充虹口捕房暗探之周錦山擬在閘北市内開辦濟益捐（即丐頭陋規）由普益習藝所董事呈請上海縣沈知事給諭承充各節己誌昨報兹悉二十七保北十圖地保沈岐山十一圖地保瞿梅生日前由閘北市錢經董諭着向圖内各舖户實地調查曾否按月或按季出過此項陋規以憑核覆該地保等即向大統路恒豐路光復路等處各行廠棧挨户查詢僉稱從未有人收過此項規費名商舖一律蓋章簽字表示反對加捐錢董復派人至虹口捕調查並無周錦山其人當即據情呈復縣長請予駁斥矣 
[靑年會消息]  
　　童子營靑年會童子部每年夏季必有童子營子舉今將於八月十四日起二十八日止舉行第四次之童子營其宗旨爲（一）促進童子四育之發展（二）造就童子領袖得有利他的知識及方法（三）聯絡各校學生之感情（四）增進學生博物智識（五）藉暑假時光作有益之修養今定駐營於普陀山之普陀寺每人收會費洋十元川資膳費在内隊員須按研究科目之同異而分組每組由成人領袖指導一切並擔任教務聘請成人領袖十人皆係各地知名之士如醫生畫家敎員體育家等全隊定八月十三日四時出發十四日下午四時抵普陀寺二十六日童子營閉幕午後四時啓行二十八日午前六時到上海報名期自六月二十日起至八月十日止報名時當先付洋五元至期不往槪不退還今將其各科課程列下（一）德育科演講二次查經十四次鑿修十四次歌詠十四次（二）敎育科博物學二十八次童子事業十四次文學七次日報十四次演講四次解剖四次圖畫十四次（三）體育科體操十四次運動二十八次比賽二次游泳二十八次（四）交誼科友誼會一次辯論會二次游　二次營火（五）服務科愛國演講一天衛生演講一天德育演講一天聞報名者頗踴躍惟因有别種事故或將提前出發云 
　　歡迎會靑年會童子部將於陽曆七月十四日（星期三）下午四時在該會開會歡迎該會中學校此屆畢業生及以前畢業而將於此屆在大學畢業者以及將次出洋者聞另請以前之畢業生數人爲招持云 
[參觀美術學校展覽會紀]  
　　今日（九日）至十五日仍可參觀 
　　上海美術學校第二届成續展覽會籌備各節疊誌本報昨日該會開始中外來賓甚衆由劉海粟丁慕琴李超士與學生等殷殷招待所列成績各部主任如下鉛筆畫部劉海粟函授生成績畫部劉庸熙木炭畫部丁慕琴油粉畫部李超士水彩畫部王濟遠師範生成績畫及各種手工部程虚白會場佈置清美各部學生成績均多佳作其尤者如酈定摩趙品權葉元珪吳志安朱志堅之木炭畫張辰張令濤之鉛筆畫錢鼎徐維邦陳毓駿之油粉畫吳人文徐伯西宋志欽之水彩畫函授生成績之佳者如袁建標秦道堉張由震等師範生成績之佳者如烏叔養沈蔭祺等另有一室陳列校長與敎職員之作品如劉海粟丁慕琴李超士程虚白陳曉江王濟遠等所畫均極精妙聞有俄人VRodgouroky者素以畫名昨來該會參觀甚爲稱許并謂兩月後願將其個人作品與該校成績等開一中俄圖畫展覽會云云今日（九日）至本月十五日每日午後一時至六時該會均仍將成績供人瀏覽凡往觀者無需入場劵也 
[彚誌各學校消息]  
　　寰球學生會日夜校寰球中國學生會日校於昨日（九日）上午舉行休業式及畢業式由校長朱少屏主席首由會董朱漁博士演說略謂吾人求學當應合社會之需要在學生時代求學以外更宜注重品性之優良則自然受社會之優視矣次由清華學校敎授馬紹良碩士演說略謂畢業非云學業完畢之謂西人謂之開始如高小畢業即中學之開始中學畢業即高等之開始諸君今日畢業即進一步程度之開始耳愼勿誤解畢業二字也次唐山工業専門學校敎員徐崇欽碩士演說略謂學生應有服務心責任心公益心三者具備而後可稱善良之學生云云次副會長李登輝博士演說略謂本校現時益致發逹皆朱少屏校長及在校敎職員之熱心所致諸生得此良好之學校誠可欵幸畢業而後升入與自己相當之校爲宜云云旋請朱李二博士給發證　　　獎品少　　朱上　等屏宣佈暑假中没有補習科本校學生均可來此補習不收學費散會後欵以茶點并攝影夜校於同日下午七時起舉行由校長朱少屏主席敎員劉同嘉吳景星朱嘉生蘇承業許兆豐潘振寒諸君均有演說末由朱君給予畢業證書及獎憑亦復欵以茶點而散 
　　女子中學西門女子中學辦理巳十有餘年畢業生在各校任敎務者頗多在校本科各生亦於今年借該校校舍辦一義務小學敎授得法兹於陽曆七月十五日下午一時放暑假并舉行學藝會聞餘興爲該校中學生所編短劇係表演一古代名賢故事頗有關於家庭敎育及平民敎育云 
　　民生女校法租界貝勒路民生女校本學期考試業巳竣事兹定本星期日（十一日）假座霞飛路南洋路礦學校（尚賢堂舊址）行畢業禮並表演各種游藝己於昨日分發入塲劵専請學生家屬及各界參觀凡欲得上項入場劵者可向該校索取 
　　愛羣女學西門内蓬萊路愛羣女學定於今日（十日）下午二時舉行高小國民科畢業式及游藝會昨巳分送入場劵與學生家屬矣 
[寰球學生會紀事兩則]  
　　今晚開交誼會寰球中國學生會定於今晚（十日）開交誼大會試演關於敎育上之最新影戲凡屬會員及日夜校學生均可往觀無須入場劵 
　　介紹部消息寰球中國學生會介紹部現受某君之委託代請採礦冶金師一人月薪百五十元惟須先試辦三個月（在試騐期間每月只酬一百元）再訂合同川資膳宿等槪歸致聘人擔任如有留　歐美礦科畢業而願　聘者可於每日午後二時至四時往該會介紹部接洽 
[工部局將設義務女學校]  
　　工部局設有義務學校頗著成續然只限於男童兹有英國博士季理　之夫人特函請工部局另設義務女校一所以爲造就貧家女子之地聞季夫人現正計畫進行且著論投登英文大陸各報從事鼓吹并希望華人富有金資者踴躍捐助以襄義舉云 
[北城工商聯合會開會記]  
　　北城工商聯合會前晚八時在事務所開第二次評幹聯席會朱仲齋主席張慶鴻紀錄（一）討論上次評議部議决變更本會名稱案先由提議人聲明理由結果定於夏曆六月初一日召集全體大會取决以昭鄭重當由馮志卿朱仲齋張秉鑫丁福林陳桂葆蕭斅仁程宫園金揚擔任開大會籌備員（二）提議攺派各團體出席代表結果照舊惟各代表或因事不能出席時特推補張秉鑫丁福林夏子林爲臨時出席代表員（三）提議推補缺額職員方純伯升補爲評議尤硯平傳春福爲調查（四）討論開辦義務夜校事首由籌備主任張秉鑫報告經過情形主席謂設立學校普及敎育爲當今急務惟本會經濟非常拮据務希諸君慷慨解囊俾徨集腋成裘早觀厥成但募捐祇以本會會員爲限决不向外界募葉即由各職員當塲認定開辦費計張秉鑫馮志卿章晴生各五十元朱仲齋包揖靑各三十元張慶鴻萬成長號各廿元陳梅芳成源號各十元朱祥和顧竹君各五元丁福林吳太初程宫園陳桂蕭葆斅仁金揚夏子林各二元（五）討論整頓會務由馮志卿陳梅芳相繼發言謂嗣後各部職員若無故缺席至三次以上者當予以名舉上之懲戒登報宣佈解其職務經衆贊成通過末由討論聘一常川駐會辦事員及攺訂各部辦事細則畢散會己十二時矣 
[慈善副劵開獎記]  
　　昨日南市久大碼頭利濟舊址内慈善副劵開獎兹將揭曉之各　獎號碼錄下頭獎一萬八千九百零五號（寗波協利源）二獎二萬七千二百七十七號（本埠飛來福）一獎三萬三千二百五十五號（松江廣源祥）四獎三萬八千六百零四號（漢口中國銀行代銷）又四奬四千一百六十一號（本埠萬利發）五奬四千二百十七號（紹興全號）又五獎二萬五千四百八十一號（本埠廣萬源）又五獎四千七百九十四號（本埠善利全）又五獎二萬三千七百十六號（本埠善利全） 
[冒探恐嚇詐欵之押儆]  
　　汕頭路二十三號屋内之徐鴻生指控陳鴻萓於上月二十四號突人伊家冒稱探捅藉口搜查私土恐嚇希圖詐欵等情業由捕房將被告拘解公共公廨訊押查究在案昨晨中西官升堂續訊先由中西包探上堂禀明得報將被告拘獲嗣查悉被告係北河南路益昌當舖主陳姓之繼子云云次由原告偕見證陳邦興投訴當時陳鴻萓冒探叟土恐嚇拆梢各節質之陳供詞推諉中西官以證據確鑿判决陳鴻萓發押西牢二月示儆 
[和誘案辯論終結]  
　　高子福控毛林寳勾引伊妻高沈氏成姦經地方檢察廳　審起訴審判廳昨日上午十時該廳堵郭檢兩官開庭審理高子福供通州人家住冶下大興街接車度日我妻沈氏今年二十七歲近被同居之毛林　勾引通姦嗣爲民人察悉以顔頭　　　　上並不道破惟責令我妻回通州原籍定於四月二十八日乘瑞和輪船動身是日民人親送我妻到大碼頭該輪船上而毛林實亦去未幾民人歸家毛亦他往不料民人到家後我子連生所祇九歲在家大哭欲與母親同去民人不得己將連生立遂該輪則我妻巳不知去向各處找尋直至次日在浦灘遇見妻與毛同行擬另换他輪啓行當爲民人阻止正在爭論間由警到來一併拘送到案前奉研訊判將我妻交給民人領回管朿今奉覆審請求究懲質之毛供年二十二歲通州人亦拉車度日餘供支吾問官得供會商之下以此案前經偵查明確即諭辯論終結判毛林實還押聽候宣判飭遵 
[逃婦交夫領回]  
　　無錫婦人張周氏於本年三月間背夫逃來上海匿居法租界現爲伊夫張云才偵悉來申投報法捕房飭探將周氏拘入捕房昨解法公堂請究先據原告投訴妻子逃來上海情形請求准予領回詰之周氏供因丈夫時常將婦人虐待並欲將婦人售與花烟間内爲娼故逃逸來滬不願隨夫回家中西讞員判被告交伊夫領去完案 
[昨日公共公廨訊案紀]  
　　昨日上午公共公廨民四庭由張襄讞及美丁副領事會訊（一）在福建路日新里開設妓院之鴇婦蔡尤氏（即蔡老三）訴妓女張聚雲（又名高金珠）不還借洋一千四百元案據被告律師稱蔡老三前因監禁被告致行動不能自由曾禀奉公堂諭該鴇不得干涉敝當事人之自動今原告所控措欵被告因此欵係該鴇借與爲娼之基金非其他債務可比是以敝律師要求准被告交尋常保若照控數交保被告爲一娼家實無能力央人具保云云原告代表律師到堂對其請求極端反對結果被告减交七百元舖保候訊（一）美商豐泰洋行訴利康號迭次定驆顔料貨到無一出清請准將存貨變賣如有損失判令賠償案被告不到由原告洋行大班西人偕律師上堂訴明案情結果准原告將未出之貨先行變賞報告公堂再核（一）嘉發錢莊訴總理戴信之用空賬銀四千一百五十九兩濫放賬欵數萬兩延不清理案被告延律師到堂請求攺期原告律師聲稱濫放之賬惟被告自知如承認帮同原告收取則其請求攺期當不反對結果一諭令被告帮同原告收理賬目攺期再訊（一）楊璧卿訴馬子光不理欠欵案前巳判令被告分三期償還洋一百五十元兹因第一期己逾被告未曾照還故原告律師到堂請追而馬亦投案請再展期結果限被告於兩禮拜内償還（一）婦人孫黄氏訴孫留留地單糾葛案兩造及律師臨訊均未到案一結果攺期再訊 
又午後民四庭由俞襄讞及美約副領事會訊（一）婦人金浦氏訴其夫金阿興虐待請求離婚案先由氏偕其律師上堂訴明自與金結褵後時遭凌虐不得巳傭於妓院金仍屢往滋擾索欵經給與洋一百元由金立據冩明分居而其索欵滋擾如故所有該據及被毆受傷由西醫騐視之傷單呈察至與金所生兩子一己十二歲一方五齡如堂上槪斷與我亦可否則長者歸金次子給我俾將來依以爲老等語次由見證某妓院大姐阿金上堂證明目覩金毆氏及氏與洋山金立據各節被告未延律師由問官向訊金對於原告所控案　及口供一　否認並不肯將子給氏　去官以原告方面巳有見證被告雖欲否認却是一面之詞比較的原告理由證據均甚充分结果准金浦氏與金阿興斷絶夫婦關係所有年糼之子給金浦氏領去金阿興具結出外以後不准向原告吵鬧如違嚴辦是時被告之年邁父母聞斷當堂屈膝哀求由捕揮之而也（一）少婦沈魚氏訴夫沈耀宗將傢具搬空棲枝無所案訊明沈旣願與氏爲夫婦着領回安置所控搬空傢具一層結果註銷（一）謝林奎訴夏洪生積欠房屋案結果着夏付原告洋二十元並限令陰曆六月底止搬遷（一）婦人王傳氏訴曹福祥錢錫福傳福春不理擔保周金發地單押欵案因周未到不能開審結果攺期再訊（一）沈福生訴宋桂福奚君華不理債欵案原告臨訊不到結果注銷民一庭布李襄讞及美丁副領事會訊美商德高洋行訴楊潤初不理擔保裕泰號王樹棠應還定洋案被告臨訊不到結果特别飭傳到案交五百兩人銀並保攺期訊核 
[開駛快汽車之懲罰]  
　　上月二十六號下午三點五十分時有人在新閘孟納拉路開駛七百三十四號汽車疾馳違章經一百七十八號等印捕查見禀由車務處查明該車爲蘇仁根所有轉請公共公廨出單將蘇傳案蘇堅稱伊子是日並未開車或係欲買伊此車之人試開因命蘇退候查明再核兹山該車務處調查得是日該號汽車係李明財在孟納接路鼓機疾馳故於昨晨將李傳案即由一百七十八號印捕上堂證明目覩該號汽車由司機人開快車幾致肇禮情形質之李供蘇之汽車是日確係伊開但未疾馳中西官以業經證明李違章屬實科罰洋一百元公示儆 
[過犯攫飾押三年]  
　　滙司捕房包探奚德安咋解甬人奚德寳至公共公廨禀稱被告因先後在南京路浙江路愛文義路小菜場等處攫取黄德才施金氏等小孩金耳環手鐲質洋化用是以將甚獲案請究經小西官訊知奚德竇乃係過犯判押西牢三年期滿仍逐出租界 
[誌謝]  
　　斐列濱小吕宋華生雪茄烟公司訂陽曆七月十二號借座夏令配克影戲　園演該公司三大製造廠全景片長五千呎復加演滑稽片數套咋承贈劵兩紙又承上海美術學校惠贈第二卷二號美衛雜誌一册書此併謝 
雜評二 
[中國與墨西哥（訥）]  
　　年來之中國景象無異於墨西哥墨西哥因政局反覆無常致其國人民無一日之休息中國亦因政爭循環不己致我人民無旦夕之安所爭之目的雖不同然其爲權利而爭與其結果之危害國民則無不同也墨之國民憤政爭不己嘗宣言以後凡孰先啓釁者不問何黨我民即仇視之今我國民於民國九年中受戰禍之苦痛者不知若干次市面蕭條公私俱盡尚堪再經戰禍乎故吾敢正告今之執兵柄者曰孰先倡戰孰爲戎首即我民之仇 
　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[商人淺說] [  碧梧]  
　　今後之世界將厭棄槍砲戰爭而採取商業戰爭此稍識大勢者類能知之然則商人之責任其重大爲何如吾國商人雖具有刻苦耐勞天賦之美德然其經商之手腕悉本乎社會遺傳之習慣而參以個人所得之經騐學問方面則罕有研究者夫商人雖不必博通今古而於中外情勢亦務宜深悉尤必研究物質之優劣及社會需要之狀况消長盈虚之道果能瞭然於心而後因時制宜隨機應變商業自日趨發逹蓋僅憑經騐而無學問以根據之難免有空蕩之患僅守學問而無經騐以變化之又易蹈拘泥之弊學問與經騐實有互助之能力爲商人所不可少者 
　　上文所述社會遣傳之習慣果適當恰宜雖墨守之亦未可厚非然而正恐未必店主之遇夥友多存一資本家與勞動者之惡思想遂時有過分之管理無理之干涉而夥友之向店主以爲受爾之俸盡我之責可己營業之興衰獲利之豐嗇乃關係店主夥友不必過問一商店之中果各具心理如此則己失團結之精神尚安望業務之發展夥友對於顧客亦有二大弊或龐然自大見客購物無多輒冷言僵容幾欲屏之門外或故事諂諛博客歡心前者足以斷絶後來之照顧後者當亦非客所願受此均商人所當亟時攺革者至於貨物必求精良使價格首貴劃一不尚欺詐不鶩虚榮又商人所盡當知者明逹商人其亦深韙吾言乎 
筆剳 
[易業記] [  醉痴生]  
　　余别趙生十年矣一日遇於市見其短衣跣足肩長巾一態度自若然面目間爲俗氣所籠乃失其英秀余方欲與言生似内怍目他視趨而行行旣遙猶頻頻返矚一若身爲罪犯恐弋人之躡其後者余奇之翌日晤友某君友固與趙有舊者因告以趙生狀且曰曩聞彼曾入某紗號爲商設操營迄今歲千金不難致矣顧今日何以墮落至是友曰此事言之至可喟兹當先述其家世生吳人家本式微年十六喪父翌歲母又以瘵亡亡之日執生手而詔之曰兒此後㷀㷀夐獨爲無父無母之人矣所幸賴戚友提携得成兒業前途希望正如日之方升尚望兒勤守爾業檢朿爾身心徐圖上進愼弗蹈佻㒓者之習迷入歧途致重累汝父母於地下也言巳含涙而逝在理被此諄諄之遺訓宜如何奮發自勵以對先人詎不半載忽報生挾資遁有見之者謂與一媪一少女偕不知何處去嗣號主以所失匪鉅亦置不究居數月傭人告余曰有面現飢色躑躅街頭者非某少爺也耶余視之果生也然彼覩余輒避去旣又聞傭言謂某少爺運大佳己在某巷業司閽矣自是或傳生入某廠爲織工入某肆爲縫工惟爲業均不久某歲值署月余又見生工作馬路中驕陽炎其背汗出如漿蓋爲拖石子之小工矣邇復聞彼在某公司司雜役益以君所見當確也余曰十年之内乃五易其業生誠多藝哉然彼始以一念之誤致自居於罪犯之列避人若浼且終其身無湔滌之期寗不可痛因泚筆記其事世有血氣未定之靑年或可引爲殷鑒歟 
劇談 
[歌壇賸語] [  民哀]  
　　全本寗武關爲崑曲中有價值之劇亂彈亦有之惜劇本排場欠工緻呌天兒重爲編排一以西崑之法爲法於是别母亂箭盛稱一時京中演此戲者最初有夏奎章（夏月珊等之父）張三福（張淇林之祖）二人雖未足稱盡善盡美而亦有可觀呌天執贄三福門下即習此戲及狀元印安天會三折狀元印及安天會均未唱紅此戲獨負盛名今則内外行競演此劇識者謂譚氏之遺風也信然票界大王侗將軍及余叔岩之演是戲雖宗譚法實爲姚增祿（姚玉芙之父）所授楊小樓亦能是劇則爲張洪林所傳也 
　　劇場角色位置自以鬚生爲首武生次之靑衣又次之鬚生一途自程長庚出執劇界之牛耳迨後呌天繼之承程之遺緒取其精英棄其糟粕且復博采諸家旁及諸藝融會貫通廣大精微無怪人之尊王尊聖當之無愧汪桂芬墨守程氏暮年成法不知變化且身段架式尤多草率雖曰自成一家究非正宗孫菊仙中年氣壯聲宏磅礴雄渾振吭一呼直可云石破天驚然以其票友出身台步躺水身段僵直居滬旣久舊學益荒及今晚年往往以意爲之其非正宗槪可想見是故長庚爲一代宗匠能傳其絶學廣大發揚一線相承爲泰山北半者匪譚莫屬今譚巳物化高唱絶響久無嗣音盛極必衰本理之常情然劇界鬚生若自此消沈無復奇才異能者出以傳正統則鬚生在劇界之地位反爲旦角所奪王鳳卿之久爲梅氏隨員是爲一證嗚呼可勝嘆哉 
笑林 
[笑笑錄] [  雪芬女士]  
　　時鐘師講示諸生曰凡聲之聚者必大是以聚蚊成雷聚蛙成鼓南郭吹竽齊王莫辨其明證也一生起問曰然則上海之自鳴鐘不知幾千萬架當一定時刻同時發聲其音當爲巨響何以並浦東亦不能聞之耶 
　　洗墨老學究語一童曰爾書案上積墨寸許曷滌之使潔俄而童反命曰先生我案上墨只餘半條長可一寸然滌之愈黑奈何學究叱曰滌去案上墨痕誰使爾滌及墨條耶 
　　預兆兒告母曰阿弟眼襁褓中眼閉唇張大似欄中之死豚越日弟果病死母怒撻兒逾年舉一女兒復告母曰昔者弟死母以爲兒　兆之怒撻兒脫今日阿妹而更死者兒固未嘗預爲之兆也言巳而泣 
　　論風甲乙二生互談物理學偶及風之作用甲生曰冬月之風必小夏月則反是乙生叩其說曰夏月之風其體積大祇能盤旋於氣界上而不能下故吾人恒覺其熱冬月之風其體積小雖門罅密隙莫不洞而穿之故吾人雖深居簡出亦覺其寒 
雜錄 
[蘭簃雜識] [  瘦鵑]  
　　友人祝劍英杭人主滬江大學講席日前以暑假乘傳返杭淡裝濃抹總相宜之西湖又可日夕供其嘯傲矣昨以所見成武林竹枝詞八絶郵示讀之神往詩云素羅衫子素羅裙槖槖蠻靴粉白文不礙旁人齊注目阿儂秀色許平分公園徐步倩郎扶指點湖山小字呼最惱榜人隨路語聲聲勝日可游湖薄施脂粉不須釵茉莉花球插鬢佳低囑小鬢湖畔立間來徐剥阿娘鞋繡字西園　碧霄樓臺烟雨望中消蒪魚風味應専美换酒何妨解黑貂襟邊倒插白蘭花草帽時新映日斜撲朔迷離難索解幾人知是小吳娃芭蕉扇子白皮鞋携手檀郎香滿街笑指池中荷葉底鴛鴦生小總相偕瓜皮小艇泛中流香袂風飄顧影羞蓮實若心採菱角少年時節不知愁湧金門外柳垂絲不見重來崔護詩惟有舊時雙燕子對人猶是說相思清詞麗句亦足爲西子湖點綴也 
新聞拾遺 
[時妝之日新月異] [  幻夢]  
　　美國波司敦城婦女服裝變化甚速近來復興袒背幾將背部全露衣所蔽者祇十之一耳嗣有某女士復獨出心裁繪五彩圖畫於玉背以爲美觀於是彼邦一般閨秀又爭效之 
[懿歟烈女] [  隠厂]  
　　浦口田姓女年二十曾畢業某女校天資聰慧性情賢淑自幼許字浦鎭何姓子擇於陰曆七月間迎娶不意日前何子染病逝世女聞耗懸樑自縊何家乃央原媒商之女父母欲迎女柩與其子合葬女家許之咋爲迎殯之期沿途觀者莫不酸鼻若田女者可以風矣 
[悲哉和尚] [  吳秉恬]  
　　揚州北門外觀音山香火素盛一年之中尤以六月爲最兹有公民某某等擬具禀警署請派人至山實行監督於收入香資中酌提數成歸入官家名曰香稅専爲推廣城外警察之用該山主持僧某聞此消息大起恐慌現己多方運動希冀打消云 
[] [  ]  
　　做好夢濃眉遭刧在本埠某游戲場演滑稽戲法之董某前晚濃睡之際忽覺眉間奇癢爲之驚醒只見兩鼠自床後逸去不覺大異攬鐘自窺則兩眉梢均爲鼠嚙去推其原因蓋董化裝時搽蜜粉過多卸裝未能洗淨以致爲鼠所弄見者無不對之失笑云（聲） 
餘興 
[滑稽雜評] [  鴛雛]  
　　米是應該貴的天下的事物惟有益的萬不能缺少的才稱可貴我們向來貴没用的金珠　石賤命根子的米先是錯了 
　　交换　件日本來過個天勝娘中國去過個梅蘭芳總算是個交换條件不過美國來的杜威博士還有影戲裏的白珠娘（即寳蓮）我們想把誰去報答呢 
　　小孩要糖吃小孩見人家吃糖啖不到自己例賭氣道糖是我一輩子不吃的今看首先倡議廢督的督軍忽然會做實授督軍因想天下萬事原無二理 
　　壇與臺從前有個外國人譯中國書把馳騁文壇譯做騎了馬在冩字檯上跑來跑去前天看見某書局蓮英慘史的廣告有走馬妝臺句咳蓮英呀你便不被人家謀殺多分也要被馬兒踏死（總而言之舊文字的壞處） 
　　我的疑問米價這般貴爲米貴自畫的也聽見得多了怎麽乞丐倒還能存在 
　　人治人近日頗聞蘇人治蘇魯人治魯浙人治浙的聲浪我只知道是人治人 
　　逃一個人不能盡人的責任便是逃不必逃走了才算是逃湖南的張一向逃於官的何必到了今日才稱他是逃將軍 
小說 
[社會小說衆醉獨醒（九三）] [  瞻廬]  
　　第十六回管閒事先生通内線進良言游子寄家書 
　　朱氏娘子接說道方才你没回來的當兒你爺爺正同我談論這個問題子才歎道社會上的道德眞是一敗塗地像靑巖這般的人實在不可計數還有一般没敎育的兒童見了靑年婦女也是有意的惡作劇我昨天經過一條巷見有一個女郎正在前面低着頭行走驀地裏跑出一個頑童手兒一揚撩出一個金錢砲着地時一聲響亮嚇得這女郎倒退幾步面龐失色路旁的行人不去責怪這頑童反而拍手大笑笑這女郎膽怯女郎又羞又憤漲紅了臉踅入一條小巷裏去我見了老大不服氣唤住了孩子等要敎訓他一番誰料說得兩三句旁邊鑽出一個婦人向我啐了一口道你走你的路他放他的金錢炮鵝食盆裏要你鴨子來插嘴倒盡了老娘的胃口那婦人又向他孩子說道小狗子裏面來休得聽他的混話（原來便是他們母子兩個）除了你的老子娘誰配敎訓你我聽了曉得這婦人不可以理喻只得快快走開你想社會上這般景象悲觀不悲觀慧姑道刷新社會正是我輩靑年的責任今年夏假畢業後我也要跟着錦姊姊在社會上盡些義務爹爹你允許不允許子才道你同錦心在一起兒辦事再好也没有怎麽不允許閒談了一會子子才有事出門去不多時劉宅的王媽媽便捧着玉兒寄來的信請子才過目慧姑心裏詫異接信看時却是洋洋灑灑的一封白話信冩得又是懇切又是悲壯大槪說父親擁了這鉅萬家私多財善賈長袖善舞經營的商業都與貧苦小民有密切的關係蘇杭兩地的緞莊上海無錫的織布廠父親投資最多魄力最厚歷年的盈餘大有可觀孩兒旣做了富家子怎不巴望父親的産業繼長增高今年多十萬明年多二十萬看到這裏有八字旁批道此數言者破有道裹似通非通連篇别字想是邦平的親筆 
自由談之自由談[  鵑]  
　　今世商戰之烈不亞兵戰國際貿遷之間直類列陳交綏物精者勝窳者敗而尤以商人之勤儉刻苦爲當務之急吾國　　中向以勤儉刻若著他日之足以克敵制勝於世界商戰場中者不在大資本家之操奇計贏而在我小夥計之勤儉刻苦 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[民治精神何在] [  覺]  
　　所貴乎民主國者以無論何種公職自最高之元首至於最下級之官吏無一人可以永據此位置而不至流毒於人民也 
　　在昔専制時代旣易封建爲郡縣其永爲一人一家私有非經革命不能推倒者僅一皇位而己矣而不謂自攺民國以來竟有無數不推不倒而不倒之零星皇位 
　　國會議員則任滿而不去職也然猶曰吾將護法彼新議員非法也 
　　責任内閣自民國以來從未聞總理去職而國務員不連帶辭職者也而安福閣員乃獨創一無恥之先例雖總理去職而不辭必聽候免職以示强項其態度幾若江湖强丐植立於店舖之前必待警察驅逐而後去 
　　任命文武職員大總統之權也今姑弗論總統之若何産生而被任者罕見其不來被免者則有時而不去甚至取銷一護軍使而本官電抗也地方圑體爲之電爭也是我國之所謂民國者取銷一皇帝而各地方反多無數不能取銷之官也 
　　使被裁之官而稍知民國之法律者决無此電抗之舉動使地方圑體而稍有民治之精神者决無此無聊之公電而今竟何如 
　　或曰電抗者固出軌而電爭者則實有所不得己也彼電抗者旣以大局日趨危險爲詞幾若不擁此較高之名義即不能負地方治安之責任者則地方圑體安得不爲之嚇倒而紛紛拍電哉嗚呼豈有一嚇便倒之國民而可談民治者乎 
　　然而嚇倒猶可言也因其他之關係不嚇而自倒則不可言也吾願圑體中之分子各努力自愛以留我國民之顔面 
道德叢話 
[成功人和失敗人的比較（續）] [  沈有乾]  
　　你自己想想怎樣 
　　七十一失敗的人用拙劣的器具成功的人用最好的器具 
　　七十二失販的人做事都用手工成功的人能夠利用機械 
　　七十三失販的人心爲新式器具是白費金錢成功的人曉得新式器械工作的成績好是很有利益的 
　　七十四失敗的人不曉得那裏去找最新最好的器械成功的人有最新的目錄樣本可以隨時查看 
　　七十五失販的人從來不請専門家看看他的器械是不是合用成功的人時常請専門家指導 
　　七十六失販的人不曉得温度光線空氣等和他工作的成績很有關係成功的人拿這種問題做一個専門的研究並且實地的試騐 
　　七十七失販的人不曉得怎樣節省自己的精力成功的人利用器械自己非常舒服 
　　七十八失販的人不預備他的出品跌價成功的人把跌價列入預算 
　　七十九失販的人不注意他工作地方的一切佈置成功的人把他做事的地方弄得清潔整齊 
　　八十失販的人任東西糟榻成功的人利用各種東西没有一點廢物 
　　（以上關於設備的）（未完）（不受酬） 
[西方格言（四）] [  謝介子選譯]  
　　自克爲最偉之戰功 
　　柏拉國（Plato） 
　　世界猶梯也任人之升降 
　　名諺 
　　美譽爲美德之返光 
　　倍根（Bacon） 
　　大國之造成純賴有價值之國民 
　　名諺 
　　人心不同有如江河 
　　抹攷來（Macaulay） 
　　輕諾者易輕忘 
　　名諺 
　　不幸之事能益人智 
　　蓋（Gay） 
　　出則審度將作之事歸則念所己爲之事 
　　名諺 
　　快樂者多隠憂 
　　楊（Young） 
　　見石而止步者終不克竟其游 
　　名諺 
經濟 
[薪工支付方法之比較] [  伯匡]  
　　薪工爲勞心勞力之報酬其支付法有四分别雇者與雇者言之利弊互見焉 
　　（一）按時法計算薪工以年以季以月以日以星期以鐘點皆有之其利有二 
　　（甲）計算便利取者與者均可預算（乙）被雇者之所得有定不圖速成而粗製濫造之弊可免其弊亦有二（子）被雇者多貪逸樂而監督之費大因此雇者必減其薪工之額（丑）製造所需之時間多生産費加大 
　　（二）按件法按件給薪之法也其利有二 
　　（甲）勞酬相當被雇者志在多得報酬自必勤奮而無須監督（乙）工作速而時間省其弊有三 
　　（子）不適於合作（丑）被雇者常圖厚利恒過勞而傷身（寅）粗製濫造在所不免 
　　（三）分紅法使被雇者亦得享受贏餘之法也其道有三（甲）獎賞被雇者工作勤勉或出品優良或銷路暢逹則於盈餘項下提給獎金以資鼓勵（乙）花紅卽彩錢將純利益分給被雇者俾亦得享受股東之利益（丙）分與股分使受雇久遠者亦得執有股票而爲正式之股東 
　　按此法足以提被雇者之興味高被雇者之身價休戚相關得失與共而盗竊怠荒宜製濫造等弊目然消滅雇者與被雇者二利之道也然不幸而營業失順則分紅無着被雇者必將陷於苦境 
　　（四）按價法薪工之高下視乎物價之漲落 
　　此法　者方面頗爲得計而被雇者於物價高漲時固可得額外之利益但物價下落時生活未免困難因所製販之物品其價值未必與一般物價同其漲落也 
　　我國薪工之支付按時計算者商多於工按件計算者工多 
 
 
 

Page 18

 
 
　於商（估衣業用按件法）分紅法商界多與按時法並行工界行者較少按價法英美煤礦企業家常用之我國未之有也今之學者往往提倡按時法而雇者與被雇者又好用按件法考其實際按時而兼以分紅法頗完善分紅而用給股法更妥抑我國更有按時法而兼按件者即薪工以時計每日必需作工若干時或成物若干件此外如再工作另給新工似乎合按時按件之妙實則弊正與按件者同（乙種酬） 
商業叢話 
[廣告常識（續）] [  禹君]  
　　以上所舉各種廣告皆爲我國通行習見之事尚有數種在廣告中有極大之勢力而爲外國所有我國所無者兹再賡錄於後當此歐風東漸新舊過渡時代此種技術再俟一二十年安見爲我國所無哉跂予望之 
　　十五傳聲機廣告法 
　　西國商店於每年預算時必特定一鉅大之廣告費故往往鈎心鬥角費數千金而爲一廣告者有之其重視廣告可謂甚矣嘗閱西藉倫敦一大公司在開幕之時將廣告語言製成蠟片從留聲機宣傅而出如唱戲然先致以歡迎來客之言再繼以歌唱之聲然後將廣告之意假美人口中徐徐說出語言清亮意思誠懇聞者爲之神往每說一段更雜以琴聲絲竹聲以助興趣至其語言或作問答體或作歌舞體或作演說體不等總以合人心理爲主因是該店之聲名大著卽街談巷議中亦多以此事爲資料而營業之發逹更無待於蓍龜矣 
　　十六飛行機廣告法 
　　西國商店在開幕之前亦有利用飛機爲廣告者其法用飛機一架上綴萬國旗數百幅並特製大旗一面長約數丈上書簡單明顯之廣告字數個繫於機尾在繁盛之區離地約五六百尺巡廻飛翔一時機聲隆隆旗幟飄舞並隨時將預製之五色紙片印成廣告從空際向人叢中似雪片般飄下地上觀者無不手舞足蹈歡呼相接而此飛機者復故作種種沈魚落雁之術馳驟空際且能於瞬息之間將廣告之意完全灌輸於全國人之腦際引人興趣動人注意受人歡迎廣告至此歎觀止矣（未完） 
法律 
[國際公法] [  劍俠]  
　　法律爲人民所當知處兹二十世紀商戰世界各國互相交易因啟國際間之關係故人民應守國際間之公法兹將國際公法中普通人民所當注意者摘錄數條如左 
　　（一）通商甲乙兩國未訂通商條約以前兩國國民不得互相貿易 
　　（二）公使甲國公使駐於乙國不受乙國法律之約束故凡使館中人（例如公使以下帮辦家眷僕役等）如有與乙國人民發生刑事或民事乙國法庭不得處理須待公使回國後乙國人民得向甲國法庭起訴 
　　（三）領事甲國領事駐於乙國應受乙國法律之約朿惟乙國如以領事裁判權授諸甲國則甲國領事之駐於乙國者其所享之權利與公使相等（例如歐美各國之領事駐於我國者是也） 
　　（四）僑民甲國之人民僑居於乙國須受乙國法律之約束而受同等之保護然乙國如以領事裁判權授諸甲國則甲國之僑民不受乙國法律之約束（例如外人之僑居於我國者是也） 
　　（五）引渡罪犯凡甲國之刑事犯逃匿於乙國領土之内除兩國訂有引渡條約外如甲國要求乙國引渡其允否之權皆操諸乙國惟政治犯無論如何不得要求引渡 
衛生叢話 
[嬰兒過飢過飽之非宜] [  賓]  
　　爲嬰兒治病欲稱啞科蓋不能自述病情全賴醫家與保護者悉心體察而得以余所見病原雖不一而由於飢飽不匀爲最多 
　　常見小孩有疾其家中人往往専顧湯藥不復措意食料若係短期之病尚無大礙倘在一二星期以外者而漫不注意於食料之調劑則失其充養而病益增加此爲過飢之害反之而或多喂食物亦易致病常見人家每當小兒啼哭即以食物塞其口無論其爲肉爲菜爲飯爲小兒不應喫之物輙隨手取而與之遂至消化不良恒患洩瀉嬰兒由乳媪管領者其胃腸中更多雜食余每詢人家小兒除乳汁外曾食他物否必曰無之及察其遺下之物常見有豆芽瓜果等物可證明胃腸致疾之由 
　　故小兒過飽亦病過飢亦病有保護之責者其可忽之乎 
小說 
[商業小說模範商人（三二）] [  瘦鵑]  
　　第十二章撒金沙 
　　嘉德走下旅館階石來一壁嚼齒說道由他破産去如今我可不負責任咧我眞是一個獃子爲甚麽定要來忠告他料知他要侮辱我的算了算了我己盡了我的責任他要破産由他破産罷說着急怱怱的趕去却和一個人撞了個滿懷那人便嚷道咦我的孩子你這樣莽莽撞撞的撞到那裏我險些兒給你撞倒呢嘉德脫口呼道山爾格山爾格微笑道嘉德今天這麽好的天氣你的臉色爲甚麽如此難看倒像遇了鬼似的到底是怎麽一回事嘉德淡然道没有甚麽事山爾格道怎麽說你要瞞過我麽剛纔我曾聽得你說甚麽破産的話心中好生詫異嘉德你快給我說個明白嘉德掉頭道我說的破産並不専指一面紅馬鎭全部都要破産了山爾格道我倒不知道紅馬鎭的破産竟要變成實事嘉德道我知道的山爾格忙道眞要破産麽嘉德點頭道眞要破産山爾格道你又得了甚麽證據說得如此着實當初我曾想應當用甚麽法兒纔能使這紅馬鎭發逹到極點只是想了又想却想不出甚麽來如今好了沙伊士快要買那小桃礦了買定後就須招集許多工人動手開採這礦是很富的開出來定有可觀其餘鈴騾礦和旁的礦也一定有人來買一起開採到那時可不是把我們紅馬鎭轟動起來麽先前我對於這些鑛很懷疑因此常抱着悲觀說紅馬鎭再也没有大發逹的希望如今見沙伊士要來買小桃鑛纔漸漸兒樂觀起來嘉德你今天忽地說紅馬鎭要破産這話很奇怪不知道你根據着甚麽事說的或者你害着病頭腦中不大清明麽嘉德沈着臉悄悄地答道山爾格我說的話很可靠的瞧這紅馬鎭的日子己很有限不多時眞相破露紅馬鎭可就變做一個死鎭咧山爾格正要說話猛聽得背後又有一個很熟的聲音說道你們怎麽說這種不祥的話紅馬鎭成了死鎭我們可不要都成死人麽兩人一聽得聲音早知是市長湯德湯德又道我聽了這話很覺得心痛像這麽一個莊嚴燦爛的紅馬鎭正活潑潑地帶着十分生氣那得有死的一日我也想不到促進紅馬鎭發逹做紅馬鎭喉舌的大音報主人竟說出這種使人短氣的話來我聽了委實是心痛如割禁不住要掉下眼涙來咧嘉德向湯德瞧了一眼便低下頭去不說甚麽山爾格把兩眼停注在嘉德臉上很懇切的問道我只要問你一句話你說眞相破露到底是甚麽事的眞相嘉德答道我此刻還不能和你說明且等我明天親眼瞧過了再和你說這事非同小可我還須和你們兩位商量辦法咧 
 
 
