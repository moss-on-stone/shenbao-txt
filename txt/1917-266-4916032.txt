# 1917 - 266 - 4916032

 

Page 1

 
 
   
 
 

Page 2

 
 
時評 
[自後如何（冷）]  
　　吳光新入川矣參議院發表矣孫文等通緝矣不知自後如何 
　　或曰入川川或仍舊也參議院發表自發表反對自反對孫文等通緝自通緝元師國會自元帥國會各爲其是亦或仍舊也自後不過如此 
　　或曰否將因是而起反動焉川中將復有戰事西南之反對益力而并更使之圑結矣 
　　或又曰否川中得助而川滇之戰可以解議會前途有方法而西南之要人可以調停 
　　凡此諸說皆逆料自後之如何者也雖然我究不知自後如何 
[命令]  
　　九月二十九日大總統令依約法第五十三條本有召集國會之規定此次國體再奠所有約法上機關亟應完全設立著内務部按照民國元年籌備國會事務局辦理事宜迅速籌辦預備選舉此令 
　　又令國會組織法曁兩院議院選舉法民國元年係經參議院議决咨由袁前大總統公布歷年以來累經政變多因立法未善所致現在亟應修改著各行省蒙藏青海各長官仍依法選派參議員於一個月内到京組織參議院將所有應行修改之組織選舉各法開會議决此外職權應俟正式國會成立後按法執行以示尊重立法機關之至意此令 
　　又令孫文吳景濂等通電全國僭稱非常國會設立軍政府舉孫文爲大元帥於本月十日受職並立各部總長總參謀者督司令諸名目擅發僞令煽動軍隊復據奉天督軍張作霖呈報查獲孫文派人招集黨徒聯絡馬賊預備起事各證據其爲謀覆政府紊亂國憲逆蹤實已昭著非按法懲治不足以伸國紀孫文吳景濂著各軍民長官一體嚴緝拿交法庭依法訊辦並褫奪勲位勲章其於執行重要僞職曁非常國會列席諸人應即查明一例拿辦此令 
　　又令十月三日致祭關廟派海軍總長劉冠雄恭代行禮此令又令特派熊希齡督辦京義一帶水災河工善後事宜此令 
　　又令據兼署福建省長李厚基電陳本月十二日厦門金 
 
 
 

Page 3

 
 
門等處暴風爲災淹没船隻損壞房屋死傷人口爲近年未有之巨災請撥欵賑濟等語覽之餘殊深憫惻着財政部迅撥銀一萬元發交該兼省長遣員分赴英區核實散放毋任失所此令 
　　又令任命長沙關監督蕭堃兼任外交部特派湖南交涉員此令 
　　又令陸軍總長段祺瑞呈請任命孟昭與爲吉林陸軍第二混成旅砲兵圑第一營營長應照准此令 
　　又令參謀總長王士珍呈請任命劉　閣爲陸軍第五師二等參謀官應照准此令 
[專電]  
　　北京電奉天電錦州案開始交涉提出四欵（甲）相當賠償被害者家屬（乙）嚴行處罰犯人（丙）命二十八師兵移駐他處嗣後不使入錦州（丁）日僑生命財産由統率二十八師確實保障（三址日下午一鐘） 
　　北京電錦州事件已開始交涉未解决（三十日下午五鐘） 
　　北京電津電水已漸退惟據報黃河直境樊莊南决新口一道寛約百二丈迤北復决新口一道寛約六十丈曹督恐津受影響已派出軍隊六百名夫役四百名令意國工程司督同馳往大沽開濬鉅口引水入海 
（三十日下午一鐘） 
　　北京電湘傅督電告零陵事謂劉林自獨立後尚無何等舉動二十師三十九旅已全部抵省並電調吳部一混成旅可到省城防範極嚴决不致生他變 
（三十日下午一鐘） 
　　北京電小田切與某君談話言幣制借欵銀圑代表均歡迎惟總額在二億以上則條件磋商必需時日故倫敦尚無覆電至美之加入銀圑俟此項借欵議有頭緒各國將對美爲邀約之表示又一千萬墊欵下星期可交完交通借欵雖未簽字但不日亦可成立（三十日下午五鐘） 
　　北京電陸榮廷現赴龍州因壽辰拜謁太多之故但與湘事關 
係政府亦不絶對否認（三十日下午七鐘） 
　　北京電内部通電各省長速將省議會議員改選事項於本年内依法辦妥（三十日下午一鐘） 
　　北京電内部已通電各省速籌備第二届省議員選舉臨時參院王家襄將爲院長秘長則藍公武或深衡山（三十日下午五鐘） 
　　北京電國會籌備事務局長定胡瑞霖已着手組織 
（三十日下午一鐘） 
　　北京電張耀曾由津來京晋謁當道（三十日下午五鐘） 
　　北京電黎暫不回京 
（三十日下午四鐘） 
　　北京電魯鄂閩省長有提前任命說（三十日下午四鐘） 
　　北京電黔督來電請示對待劉存厚辦法（三十日下午七鐘） 
　　北京電齊耀琳二十八抵京謁馮段即赴津查灾（三十日下午五鐘） 
　　北京電農商部電懇山西督軍表示允實業廳長到任閻來電催趙炳麟赴任（三十日下午七鐘） 
　　北京電京中行行長伍錫河因與鹽務署賬項不明罰俸記過（三十日下午五鐘） 
　　北京電京報界明日補行秋節停刋各機關亦補給節假一天（三十日下午一鐘） 
　　北京電俄國在伊犂運米五百萬石楊增新來電請示 
（三十日下午四鐘） 
　　北京電通緝孫文吳景濂等命令亦下（二十九日下午九鐘） 
[外電]  
　　北京電陸軍部接劉存厚急電謂滇兵八百人開抵三山橋（譯音）尚有千人自榮縣進發謀攻川軍滇軍迄未表示議和誠意云 
（二十八日） 
　　北京電市上現缺乏現銀已有數省請准禁銀出口（二十八日） 
　　北京電蜀通輪船載吳光新之參謀長開往重慶在途遇匪折回涪縣涪縣之兵即往剿匪蜀通輪船後由水警保護啓程（二十九日） 
　　北京電召集臨時參議院命令聞已蓋印本擬昨夜發表因接赴粤代表李開侁重要電文故乃展緩（二十九日） 
　　宜昌電吳光新今日抵此（二十八日） 
　　以上路透電 
　　漢口電日本派駐漢口兵隊交替回國今日乘色丹丸船出發（三十日） 
　　漢口電第八師第三十二圑第二營及砲兵一隊昨日來漢即赴湖南又該師所屬之憲兵隊及師司令部員亦已到漢（三十日） 
　　東京電青島施行民政民政部官制及該司令部組織之件今日發布民政部設總務部財務部鐵道部通信部及民政署民政署之下設青島病院屠牛場港務部發電所林務所等長官爲秋山雅之介氏又司令部組織定守備軍司令之權限及陸軍部職制陸軍部由參謀副官法官經理軍醫獸醫等而成同時將軍政署裁撤 
（三十日） 
　　以上東方通信社電 
[戰電]  
　　蘇里治電奥國國會日耳曼自由黨提出議决 
案主張以議員五十二人組織委員會討論奥國國會如何能迅速促成和局辦法 
（二十八日） 
　　亞姆斯特丹電德首相米恰里斯博士今日在聯邦會議宣稱德與中立國之關係頗足令人愜意敵報雖力圖擾害之卒未有效德國仍將參與供給中立國之用品米氏論及法意經濟與財政之困難及德國潛艇戰術之效果皆張大其詞又謂英國政治家徒望德國政黨不和猶堅抱其難成事實之戰爭目的美國今以前所未見之恐嚇主義引起戰爭之熱誠吾人之鎭心靜待美國陸軍之盡其力德國覆教皇之牒文大多數之敵人顯爲所窘德國不欲規定媾和條件以束缚從事談判之人凡諳國際成例者皆不敢倖望德國受制於與已有害之解决威爾遜總統覆敎皇之牒文志在離間德國國民與政府匪特毫無效果且令德人因以抗拒外人干涉更爲堅决云云德國太格報載有一文仍謂聯邦議會當堅主媾和之决議案和平如須持久則德國人民於媾和條件當有發言之權必俟有新德意志始和新歐洲云（二十八日） 
　　倫敦電英國陸軍參謀部軍略主裁摩里斯將軍結路透代表謂西歐戰地近頗沉寂今復活動實因八月間天雨道路泥濘運砲至爲困難之故敵軍則乘機增加其步砲隊故英軍重取攻勢不得不更事審愼目下之戰事乃七月三十一日開始攻取由末蘭路至巴斯香逹爾山脊大戰之一部分該山脊爲戰局之關鍵敵軍回攻雖較前更烈然英軍從未如近兩役内獲目的物之完全者英軍旣佔高原則可大獲勝利蓋高原以外皆屬平原故也且高原之砲位可以控制海濱自七月三十一日後德軍所用之兵較英軍約多百分之七十五云（二十七日） 
[公電]  
　　曹錕通告水災電各省督軍鑒直隸地方慘遭水災前經電逹在案嗣據各屬呈報被災縣分已逹八十八縣之多前派專員分投查勘陸續回報被災難民房屋漂没移住高埠食則草根樹葉居則巖穴蓆棚愁苦萬分不堪言狀現時已近秋深各處水勢仍有增無減潰隄决防日見急報卽天津一方面河水均已漫溢迭經設法防堵無如水高區廣搶護不及現在西南關外南開南市等處以及日英法租界及舊德租界均已水滿數尺難民數十萬人扶老携幼露立麕聚現正一而設法安撫災黎財絀力盡焦急萬分用再特電告急倘蒙解囊佽助抑或賜策挽回不勝感禱之至曹銀印沁 
　　陸軍部通電各省督軍省長鑒財政部規定四年度决算辦法表式前經咨送在案查辦法第十六條定限八月送部現已逾期准財部咨催特電聞希將所轄軍事機關四年度决算尅日編送勿延爲盼陸軍部沁印 
要聞一 
[日本派兵助戰問題]  
　　日本英文廣告報載有通信員日人某氏論日本出兵問題文一篇節譯如下西方協約國近以日本對於戰爭之發展似頗冷靜其意蓋謂日本宜派遠征軍至東歐陣線協助俄國俾盡其協約國一分子之責任云其實日本普通人民注意戰爭或不如西方協約國期望之殷而日本當軸則並未恝然置之且極願盡其戰爭之責任吾人（日人自謂）固之數數言之矣日本確已踐其所言猶進行不已他日苟力能增其擔負而可無碍其國家之存立則日本亦决不稍辭也夫窮愁者者每喜與人爲侣歐洲各國今方苦兵世界之頭等國獨日本安然無恙則日本之境遇當然爲人所妬視惟謂日本因表同情於與國即須自行投入兵革慘禍之中未見其有必要之理由也且日本旣能盡其戰爭責任何必躬與慘劇安知與聞之後不反以難盡其責任乎今日尚能供其棉薄者未始非因未遭兵燹故也西方之批評家抨擊日本未派大軍赴前敵作戰是徒知其利而未知其弊耳日人之意日本苟從事此種重大之舉則一切國務幾須全停俾得專意謀此果爾則日本實將自毁其國矣今非候日人皆欲自毁其國恐日本一時决不致事此也記者近偶與在役之某大將討論出兵問題大將固記者之友也其言曰兵非不能代俄保護遠東領土如興安嶺東或烏拉爾山東之地蓋國人固不起而反對也卽爲俄代管西比利亞鐵路而使條理井然亦或可行惟若派軍前往戰線則情勢懸殊蓋所派之軍連後衛至少須有五十萬人此事至爲重大且俄軍之兵多不能善盡厥責日軍如往萬一敵軍於日軍陣線兩端破俄軍陣線則日軍勢必有被圍之慮而况軍隊與輜重之運輸亦屬不易解决之問題其水運一節無論矣故若實行派兵非由西比利亞鐵路不可語至此摇首者再蓋以示其意之堅决也艦水運爲難之理由未經述明虔其意蓋謂縱有必要之船舶運兵至薩洛尼加或地中海等地而欲由此以逹東歐陣線亦屬難能因進行之路今已爲敵所阻也記者曰協約國若合請日本派軍至歐則將如何大將曰内閣或將應之但陸軍省必加反對記者聞此語頗爲惶惑然亦未之深詢其理由繼思大將之意殆謂日本陸軍乃爲保衛日本帝國而設日本帝國之存立苟不受碍卽不得出師日本設應出師則凡遣出之兵皆須視若已亡蓋日兵臨陣不致敗走也果爾則日本國防上將有巨大之障碍陸軍省於此必將難也記者又曰俄德如單獨媾和並力窺日日將何以自處大將軍笑而不答維時室中有一學士靜聆吾人之談話至是乃挿言曰日俄將重以干戈相見矣大將仍默然無言其狀似韙學士之言學士以寡言聞於世其發此語殊爲莊嚴由此可知日本當軸今正潛心謀慮以防此種事變也以大勢言德國苟能改變俄志或能馳驅俄土則德軍馬乎東向勢必與日軍接觸無復爲阻於是遠東可危而日本不得不出全力以從戰矣日本爲未雨綢繆起見今正準備應付方法此所以不能輕率行事之一原因也談話將終大將復言外間紛謂德國行將力竭其實尚能久持惟戰爭一旦不止則將士損折必無窮盡要知此不獨德國爲然凡交戰國固無不如此也此種意見大足使日本派兵至俄不能成爲事實至於俄國内部擾亂俄人未必歡迎日軍則尚爲較次之問題矣 
[羅佩金離叙時之川局]  
（成都通信） 
　　南北戰局開後川中紛傳羅佩金將回雲南在川滇事交黃毓成接統初固以爲謡言旣而羅氏在叙通電聲言九月四號由叙起程回滇云云人亦未敢深信至九月下旬以來成都始知羅氏確已離叙所有靖國軍總司令一職交滇軍第七師師長趙又新接替趙氏之師長一職交該師旅長劉法坤其時趙仍在瀘州駐防惟羅去後叙州無人坐鎭趙氏乃令駐自流井之旅長衛均平到叙駐防衛氏昨已率軍前往劉衛去自流井後其地防務由顧品珍師長擔任日前顧氏本擬到叙府刻因自流井與榮威一帶川軍有進攻之勢亟須居中策應故暫不到叙也先是羅氏將行之頃退出資中撤消自流井財政處其用意仍欲與川軍和因欲致力於東而資中又不可守一舉兩得也殊資中甫退川軍二三師及混成旅各將領皆紛紛請戰意在驅逐滇軍出境但距資城一百五十里之各要隘仍有顧軍羅周前曾交涉以江津以東駐滇軍之所即今情形觀察此條件亦成泡影羅以回滇之故不克與周嚴重交涉但瀘富榮威等處之滇軍防川較密周代督前日觀滇黔之態度較前有異於是派重兵防守永川榮昌隆昌以南與瀘相近一帶故九月七八號以來榮隆各縣不分晝夜均有增兵或過兵情事永川第一師劉湘旅部亦從事滇偵探及運動兵變之人犯矣 
周代督之態度旣變則軍事預備亦因而改易方向故滇軍方退出資中一師軍隊即進扼渝瀘要隘使滇不敢進窺渝城隆昌以南向未設防者周亦令砲兵携大砲三門前往防堵至於内江唐式遵進駐資中後一師又令圑長陳能方率軍到内駐防大有攻瀘之勢惟重慶鎭守使熊克武氏早即暗助滇黔瀘州滇軍所用醫藥等項多由熊接濟九月上旬某日運藥多箱到瀘其上皆係重慶鎭守使署封條被永川一師劉旅長湘阻擋後仍放行蓋周氏對於熊氏防之而已不肯激之變也故熊辭師長周力挽留雖然此僅就形式上言也至於内情則近日渝城暗潮醖釀愈深不到晚雙方皆設步哨矣故渝人均甚驚恐又聞周代督已有電到成都係令劉軍長預備進攻滇軍者其電之大概第一師任攻瀘州一帝第二師任攻榮威一帶第三師任攻資井一帶至開始攻擊尚未有期然要亦不遠又成都裕商公銀號艾于帆氏亦接有周代督函稱奉中央命令攻滇日内預備完畢卽行進攻等語於此足見川滇黔仍有戰事也惟成都一般輿論與省議會之論調均主張自治自治云者即中立之别稱而議員廖澤寛等且主張獨立劉存厚氏亦頗不願再戰刻間因周催促作戰劉雖一面在預備而其態度則不免徘徊瞻顧其所以不遽然宣布自治或獨立者以時機尚未成熟也 
[蘇督上壽與直督告災]  
　　昨日（二十九）爲李督軍暖壽之期所有辦事各職員均於上午八時齊集督署預備一切先至起座處休息至八時三十分赴洋花廳壽堂處祝壽行三鞠躬禮李督偕夫人亦如之次赴食堂飲壽酒畢齊赴西花園觀劇前數日即由齊省長送演三日係本城鳴盛班隨後又有蘇常鎭守使朱熙道尹王莘林關監督楊士晟等送戲二日復有某某等在上海聘定孫菊仙四盞燈一聲雷諸角均於昨日登臺演大賜福算糧瓊林宴四進士落馬湖等劇所受禮物如素缎幃花緞幃皆紅色以及其他貴重物品至今早八時止約計近二千份此後尚擁擠於途據督署人云所收禮物數頗貲約計不下數十萬元戲資統計約須二三千元譜聞定洋計付八九百元可謂盛已然而此時有無數災民嗷嗷待哺不識李督軍亦有所聞否也天津此次水災爲歷來所未有洪水横流死者不計其數現在所有災民已紛紛遷避北京然此猶就稍富者而言其他家無升斗者經此水災類皆無衣無食日夜啼號雖有中外大慈善家大開會議提倡賑濟無如災情浩大杯水車薪無濟於事是以直督曹錕昨特電請蘇省設法籌欵拯救災黎此間各機關如何辦法不得而知但聞奉直同鄉會與省警廳長王桂林均有開會演說勸導捐助之意惟軍民兩署則尚無舉動有云俞代省長擬會同督軍辦理督軍方面則謂此次所受籌儀約値數萬元李督將移以賑濟天津災民惟此僅據署中人傳說果否實行須俟之將來也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘垣戒嚴後之消息]  
　　湘省宣布戒嚴情形已紀前報日昨督軍公署訓令所屬軍警各機關云案查省垣附近區域業經宣告警備戒嚴並依照戒嚴法呈報中央布告地方及令行在案兹特設戒嚴總司令官歸本督自行擔任除呈報並分别咨行外合行令仰該部處廳卽便遵照此令至於省外之治安如長寳一帶已由駐寳湖南守備隊第二區司令官周偉擔任維持其來電云長沙督軍鈞鑒哿電敬悉現以妥愼防範力能維持秩序地方安謐如常足紓厪注二區司令周偉叩養 
　　劉建藩林修梅等獨立後傳督恐傳聞失實特通電各省督軍省長知照日昨督軍署接南京李督軍來電云長沙傳督軍鑒正密皓電敬悉劉林之變殊出意外幸公布置周密雖速發而禍小一經剿辦不難殲除俟有捷音務殺飛布李純馬印 
　　此次劉建藩林修梅正零陵衡州獨立督署特令代理第一師長第一旅旅長李佑文前往勦撫兹悉李君確於昨早拔隊向衡進發擬先從解勸入手如乃固執則以軍力從事惟今日尚未得該處情形之報告也 
　　昨日第二師師長陳坤載語人云近數年來國勢紛擾已逹極點一波未平一波旋起兵革不息民生慘痛勝負之數都無把握兹姑舍大局而論湘局凡屬湘軍自當以敬恭桑梓維持秩序爲第一天職余現在處事决以鎭靜爲主至於外界毁譽均所不計昔曾文正初治軍湖南議者蠭起文正悉以鎭靜對之卒成不世之業云云陳君几上陳列曾文正書籍不少足見其私淑文正之切也 
　　傳督對於湘軍辦法原以整飭完善使得進躋國防軍爲主旨現因第一師軍隊多已出防昨日上午九時特派參謀長王伯川赴陸軍第二師正式檢查其内務及裝械等項由陳坤載師長先行導至機關鎗營及八圑二營檢查訖復至步五圑砲二圑請查就五圑圑部午膳畢至四旅旅部及七八兩圑檢查均有極長之演詞大致謂鄙人前在陸軍部時京中謡傳湘省軍隊窳敗殊甚據今日檢查之成績其内務整理裝械完全訓練有方洵有出乎意料之外者鄙人前在南北洋軍隊服務多年如貴師之成立未及期年而進步之速若此實足欽佩云云 
[鄂督軍之調停時局談]  
　　鄂督王占元與蘇督李純贛督陳光遠在各督軍中本自成爲一派對於南北爭端意極主張調和三督中以王氏主張尤爲顯見嘗與僚佐言旣經之外宣戰是否國家已如放舟大洋之中若再自起内訌必遭傾覆王氏對於新舊國會之爭雖亦贊同政府召集臨時參 
議字議改國會組織法之主張然曾數電政府謂必得西南各省一致贊成方可發表召集令以免大局分裂兹者粤桂軍援湘滇黔軍攻川雖屬别有原因而政府之於臨時參議院不肯讓西南一步實爲决裂之一大主因苟以此爲轉圜樞機陸榮廷自必無侵湘之舉聞此數日聞王氏迭以所見與馮代總統李陳二督往返電竌惟事關秘必非局外所能知其詳細祗聞軍署人言有數次長電均專致總統未致國務院大約卽爲此事近總統曾派侍從武官崔維堪由寗之贛然後來鄂聞奉有密命與大局至有關係崔氏到後復有總統所派方興仁少將專使來鄂王氏優禮招待聞總統對於湘南獨立意殊不欲用武力戡定致使湘人受兵革之禍又續派有顧問湘人李聘鉤回湘面商傅良佐設法調停李過鄂曾謁王督王亦表示同此主張謂已命水警廳長何錫蕃聯合旅鄂湘人公電劉建藩等勸其急早醒悟免得大兵一到玉石俱焚並謂如願取消當聯傳督請求政府赦免其罪王又自電湘督主張撫綏勿遽勦辦並通電西南各督及陸巡閱使凡事化除意見總有商榷餘地切勿進兵攻湘破壞大局之和平西南是否受其忠告雖不得知惟王氏近日則確與總統及李陳二督商議盡其調停之力也又王氏所部直轄各軍前此迭由中央命令派撥援川王恐傷西南感情遷延多日僅調駐施南之第二師一混成圑進駐川邊並不深入腹地實行援助現在援湘軍雖紛紛出發聞亦僅紥邊隘長驅直入者惟中央隸屬第八第二十各師旅也 
[漢車站遷移之希望]  
　　京漢路漢口大智門車站經省議會議决移至循禮門已紀本報兹再將省會實業股審查該站應急遷移之理由錄下鐵路之數設以路缐與站地爲最宜注重站地關係商旅運輸至重且大且於地方上之利權與軍事上之行動亦有關係查京漢路漢口總站設置大智門實緣於外人擴充租界之計畫當時權操伊手未便與議自交通都依約收回後於該路原有計畫亦少所更張固爲愼重起見然於漢站大智門地點則有不能不籲請遷移者用特臚舉弊害以明之大智門毗連法界與漢口市街相距甚遠凡商旅往來須經過各國租界始逹大智門旅客旣艱於道余商貨又半多運費且商貨運經租界時須得捕房之許可並繳納路捐手續或有所疏卽遭苛罰此應籲請遷移者一漢站旣以大智門爲起點凡業旅店及運送業者莫不趨赴大智門而大智門附近之地又未開闢市街由是商店不得不集居於租界故法界租金幾增至至十倍以上漢口市街反漸形冷落若不早爲之圖則將來漢上房主必大受損失此應籲請遷移者二市政之制東西各國行之已久現在内務部對於圖内各大埠已有建設市政廳之計盡漢口爲中國第一商場市政廳之組織當在指顧間鐵路關係市政至爲密切如以總站仍設大智門與漢口市街相去　遠市政廳勢難首尾相顧其他如戒嚴時檢查旅客與夫稅局之查驗商貨亦未能切實施行此應籲請遷移者三鐵道政策就交通言之固期於運諭之便利就軍事上言之則期於徵調之迅速漢口爲南北咽喉如徵調移防等事月有數起如總站仍設大智門凡軍隊之裝卸非經租界不可如非得捕房簽字則不能整隊經過且須依條規卸除武裝種種牽掣難以枚舉如不由租界經過則須繞越他途（按近年運輸軍隊皆由漢口下游劉家廟站上下此站除運兵及迎送大員外幾無客貨可裝）與其繞越廢時曷若乘車直逹此應籲請遷移者四以上四事一則關係地方之利權一則關係國家之行政事雖至微而影響實大若不急謀遷移爲害伊於胡底至於應遷移之地址就漢口之地勢舉輿論之希望再三審度當以循禮門爲最適宜查漢口區域内之京漢路線自玉帶門至循禮門逹大智門凡三站卽以地點言之大智門偏於租界玉帶門偏於内河惟循禮門實居其中與租界市街實互相關連且漢口近來商貨裝卸因内河水運之使漸次移赴玉帶門若川漢路線與交通部新定計畫之老河口路線（卽漢襄路）均以玉帶門爲起點將來商貨駢集玉帶門毫無疑義如以總站移至循禮門與玉帶門遥遥相通一切利權概在國境以内旣無外人牽涉之虞復收華洋通商之便其利實甚但總站移至循禮門則漢口市街不可不速建造新馬路以其便利交通而由招商局碼頭起通過張美之港直逹後城馬路折至循禮門（按工按處建築馬路計畫原有此一線）之馬路尤須提前修成以期水陸按運之便則交通上當不減於租界矣昔者袁項城督直時津站原設法界之紫竹林項城鑒於利權之喪失乃於中國界内建一新站現在新站商旅往來較之老站有過之無不及以此例彼毋庸飾詞矣唯是京漢路線屬於國有鐵道範圍固未便置議然於地方權利又不得不代爲呼籲擬請照案咨逹省長轉咨文通部核准施行云云按此事大約將實行也 
[粤省出兵援湘之因果]  
　　粤省出師援湘計畫早經陳督軍召集軍事會議次第解决但其中尚有别種手續須與陸巡閱使秘密磋商非文電所能傳逹故議定派遣江防司令馬濟赴桂一行面謁陸使請示機宜正擬該程西上適聞陸使遄往龍州故爾緩發聞昨有電拍致龍州行轅詢問陸使定期何日返邕乞先電告届期當派馬濟馳往邕垣請示方略一俟馬氏遄返復命粤軍即尅期出發陸巡閱使前以湘軍派别複雜反對北京政府未現明文之前不欲以桂省偏師單獨行動除前鋒五營先抵湘邊外其除中堅主力各軍集中桂林原擬俟約齊粤省援軍同時出發頃聞零陵鎭守使宣布自主後迭電陸使火急進兵會合湘軍先扼永衡要隘進取長沙陸使准電業飭前鋒各營兼程前往集中桂林之主力各軍亦經陸續移動桂省援湘第一軍自核定出發後所有總司令部人員及各兵站人員均由陸使量才派委佈置妥洽兹聞該軍總參謀一職現擬委定柳江道尹韋樹模兼充俟大軍入湘即須偕同同發以便隨軍孹盡又聞欽廉鎭守使沈鴻英抵省後與當道商榷擬將所部軍隊五營調遣回省厲行訓練以備粤省援湘軍出發時隨同効力已由當道核准并飭由廣玉軍艦駛赴欽州卽將該軍載運回省沈使奉令後昨已遄回省城謁見陳督籌商軍事現以桂省援軍陸續出發并奉陸使電促回桂頃特將所部游擊隊三營先行開赴梧州駐紥聽候陸使調遣并候陳督將餉械交後卽於日内離東赴桂率領部軍出發沈使之意並以湘南宣布自主後迭電兩粤催促援兵邇聞傳良佐已派第一師長李右文開拔南下攻擊衡陽深恐桂軍未到湘南孤立無援或蒙不利故復電請陸巡閱使率領所部尅日由韶關兼程進發趕赴救援不知陸使能否俯如所請又禁衛軍統領閻樹銘所部之第二第二十四五三營向駐增龍一帶緝捕極形得力兹陳督軍以該屬清鄉現經結束地方乂安而本省軍隊刻因出發援湘抽調極衆特將該軍三營一律改編陸罼以厚兵力又陸軍游擊五十一營營長沈榮光聞爲沈鴻英之子向率所部駐防欽廉頃奉陳督軍檄調回省以備援湘之用全營昨已抵埔即於東門外北横模範圑駐紥以待後命又桂省援湘軍隊近已紛紛進發粤軍不日亦可誓師至滇黔兩省亦經陸巡閱使電請唐劉兩督軍由某方進兵以資援應聞現經陸巡閱使指定各省援湘軍隊均在岳州會師以便聯合大舉攻取漢陽因漢口爲南北交通樞紐於軍事地理上最佔重要之位置故也但今日事實上湘岳已由北軍屯集重兵能否如其計畫進行無阻尚屬問題耳又聞某當局以湘南昨已宣布自主桂省援軍業經進發粤省軍隊亦已準備該行惟滇黔兩省雖因川事糾紛對於援湘計畫早得唐劉兩督同意現在湘省事機危迫亟應移緩就急以資策應聞昨有電致雲南唐督軍貴陽劉督軍請將入川軍隊酌量調回由某方面出一奇兵斜趨某處以爲他日南軍攻取某處時策應云 
　　陸巡閱使行抵龍州即接劉建藩林修梅電告湘南宣布自主與兩粤作一致之行動登即復電嘉許並令援湘軍隊兼程前進以爲後援旋聞傅良佐有派遣李右文率兵南下攻擊消息昨特會同桂粤滇黔各省督軍電致湘督傅很佐曁湘軍師長陳復初勸其與西南各省一致行動以免兵連禍結糜爛地方倘視爲反抗必欲用兵則西南各省爲鞏固共和起見惟有聯軍入湘以武力爲最後之解决區颧之衷竊比兵諫惟裁度之云云又聞昨有湖南督軍署上校參謀尹驥張壽輝二人來粤庽長堤名利棧比來湘省派員來粤運此併計將有十人之多其前湘督譚延闓所派代表程潛陳强兩氏自赴邕竭見陸巡閱使密商援湘計劃後行抵粤垣卽聞湘南宣佈自主擬即折回湘南贊襄大計電呈陸使訓示去後聞昨接陸使復電極表同情故程陳兩君已於昨日（二十一號）由粤啟程旋湘矣 
[軍政府與非常國會近情]  
孫中山以元師府成立後府内佈置均經就緒所有軍事進行計劃亟應召集會議俾資解决現除飭由秘書處草定議案以便提交外並分函各部總長各軍司令尅日到府列席會議藉策進行聞已定將府内辦公廳樓上劃爲會議廳並調福軍一連分佈守衛在會議時間毋論何項人等概行禁止出入關防加緊嚴密並聞昨軍政府以軍事重要有特别軍事會議條例之制定其原文如下一爲决定定軍事上行動綱要由大元帥召集特别軍事會議二會議員以左列之人員充之（甲）參謀總長（乙）海軍總長（丙）陸軍總長（丁）廣東督軍（戊）海軍總司令（已）第一軍總司令（庚）衞戍總司令（辛）由大元帥指定之軍事參議五人三以上人員如有事不能列席者不得派人代表四會議時大元帥爲主席以多數决定五會議時必有過半數以上之列席始得開議六會議之内容及其議决與議者均須絶對守秘密孫中山昨咨非常國會云爲申明外交方針事前諮詢對德奥外交方針應行恢復中立關係抑應暫行容認現在之交戰狀態經由貴會開會公决應暫行容認現在交戰狀態咨覆過府旣經貴會議决方針自應依據進行惟查去咨原文中暫行容認四字本即指承認此交戰狀態而言並非另有意義而措辭尚屬含糊似仍須改用承認現在交戰狀態字様始免疑義相應咨請貴會再行開會議定見覆此咨國會非常會中華民國六年九月二十日 
　　前日國會議員張伯烈上孫中山書一函指斥其措置不當聞孫氏得函後反覆閱看四小時之久同時有某某在座忽一軍官指某某曰文中所指一二青年者即汝輩也孫氏相視無言當晚卽派黃君大偉抵海珠請張君伯烈至大元帥府面談昨日午前十時張君同黃至府又爲痛切陳之孫云參議秘書等令本屬錯誤無從挽回財政借欵毫無成見可將此案撤回或商募國内公債用人一節尚希諸君舉其所知阻便把持之弊自此留心防範并希張君時常到府商籌一切云云 
　　張繼戴天仇二人前月奉孫中山命往日本調查日人對於西南之情形兹聞昨日戴已由日返粤到非常國會報告此次到日考查日人對人一切情形略謂天仇同張繼君乘春日丸赴日本抵神戶時日政府派寺尾博士歡迎入居後籐旅館極其禮待翌日天仇同張繼君及寺尾博士三人乘宮發汽車往東京拜會日外交部及當道要人談及我國此次西南之舉兵多有贊同外交部則謂本國（指日本下倣此）與貴國誼屬親鄰貴國民黨反紙段内閣果係正當行爲不爲無意思之舉動敝國無不贊同惟因事實上有許多國際交涉未便遽然反紙段内閣擁護民黨但段内閣近來向五國銀行圑磋商借欵一萬萬元議定由本國先墊一千萬元雖已簽字本國絶不贊成必俟貴國内亂平息後查其用途正當與否方許交付貴國民黨對付段内閣必須以正當手段宣戰問題關係極重不可以私人忿爭妨害公意望閣下返國時面向國會諸君切實報告宣戰問題早日議决免生意外之阻力若宣戰案義决後民黨方面第一借欵問題本國首先贊助而犬養贊助尤誠第二項要求承認交戰圑體俟我軍政府完全成立有咨文到日即行承認此天仇由日返國查考日人對我西南討伐之舉動竭力贊助前途深可賀也尚希我軍政府完全成立組織軍隊急速北伐西南各省一致進行對外對内力謀統一則鄰邦人士無不供給資金竭力贊助者專此爲諸君報告云云惟據前日東方通信社電則日當道已否認上說矣 
[滇南財政與治安之近况]  
　　唐督前以軍政費支絀曾飭財政廳長與滇省鹽務 
 
 
 

Page 7

 
 
分所商撥鹽欵該分所當電逹北京請示辦法昨由財政部電復云據稽核總所轉據雲南分所電稱滇省請將八九兩月鹽欵及十月起按照五年三月辦法全數撥滇等情查收入鹽欵關係債約本難悉數挪用五年三月因該省軍事發生准予全數截留已屬格外變通故於十二月間即商明貴督仍即照約專儲藉全信用今據分所電稱各節業與總所往復磋商准將八九兩月鹽欵及自十月起至十二月底止收入鹽欵全數撥交該省應甲惟鹽欵旣關債約辦事程序均有定章務請極力維持免致破壞爲禱財政部删印 
大關縣地接川邊素多匪患上月三十日又遭地震奇災生命財産損失頗巨正在調查受災居民籌辦賑撫及徵兵修路購糧等件昨復據該縣知事報稱本月二十二夜戍刻縣城失愼焚燒貧戶四十餘家幸時聞尚早概行逃避致未受生命之危險施救得力亦未延長他處近則隂雨連綿江水陡漲田禾受災居民流亡載道傷心慘目莫此爲甚日前陳圑長運械過境因路倒塌易駝爲負趕雇土夫三百餘名費力不少始獲足數頃聞行抵豆沙關已至交界各工夫自應折回陳圑長竟將土夫扣留二百名撥充與額現聞派夫運送輜重民多逃匿徵兵無從着手務懇暫緩藉資休養生息如蒙俯准卽乞飛示云云又聞該縣昨又有呈到省要求停止該縣徵兵以蘇民力略謂查本縣自奉令徵兵以來竭盡心力未敢稍懈自步五旅徵兵開始計先後共招去八百餘名近則壯丁逃匿婦女守戶盗竊牛馬者因而發生鄉民不堪其擾賣柴米者裹足不前市塵冷落大有乏食之虞加以地震水災饑民遍野雖按徵兵手續多方勸導於事無濟値此民生凋敝擬懇鈞署特别變通可否免予再徵以示體恤不勝惶悚待侖之至云云 
巧家縣尹知事日昨電陳省公署文云近據探報川蠻蠢蠢欲動値此戒嚴期間尤不能不認眞防堵俾免擾亂治安當再調圑五十名協同游擊隊擇要嚴防圑丁口糧擬由積穀項下撥給並懇速派兵一連尅期來縣以備緩意又中甸縣屬之東旺村民於月之九號馳報知事公署文云頃有鄉城蠻匪在交界地方聚衆五六百人聲稱要來甸城借糧等語端木知事當卽會商隊長調圑扼防圑丁口糧擬由倉穀動支惟該匪等鎗極精利縣屬鎗枝缺乏故特呈請省公署迅飭大理局就近撥發鎗彈派員解甸以濟急需並請將駐維隊兵四班調回以厚兵力云云 
[中東西路火車遇險紀]  
　　哈爾濱消息云中東鐵路西路免渡河車站於俄曆九月二號（本月十五日）有東西兩路之客貨車行至該站撥道岔人將道貧撥錯致兩次車對面相撞撞毁火車數輛華人搭客死亡數十名受傷者無數站長與發道人已畏罪潛逃中東鐵路總辦已派員前赴該站詳細調查惟已斃之華人搭客數十名其籍貫名姓均無從查考殊形悽慘業由鐵路公司預備棺木先行掩埋矣 
[黑龍江之軍事消息]  
　　黑龍江索倫縣署被蒙匪焚佔經鮑督軍派陸軍數營前往進剿各軍現已抵索與匪接仗據聞匪勢甚衆恐一時尚難蕩平索倫縣知事范金聲脫險回省後因該縣爲匪佔據暫時尚難回任現在省垣權設辦公處俟匪退出索倫山再行回任辦理善後匪首富興阿有黨羽七百餘人前受李參謀長運動爲之援助近以李已去江位置無望遂勾結他股闖入索倫山焚燒衙署以洩私怨並聞蒙匪佔據索倫山後搶掠姦淫多至二百餘家焚燬商號四十餘家所拘華人均被擊斃慘無人道亦云極矣目下鮑督軍以蒙匪連年爲害脅從甚多此輩均係良民特擬剿撫兼施除已令陸軍進剿外兹又派員赴索招降蒙匪藉以添設軍隊　　黑龍江督軍署於十四日接奉北京政府來電已調任許蘭洲爲奉天東路剿匪總司令出兵於東西流水各地鮑督軍復奉密電速促許蘭洲赴奉就職勿復遲疑故許蘭洲已面請鮑督軍帶其舊部騎兵五營步兵三營隨赴奉天鮑卽允許許軍人不服從命令連日召集各營軍官開會勸解鮑督軍亦邀集軍政警紳各界在公園設筵爲許餞行一時軍樂齊奏觥籌交錯頗形熱鬧省垣商界亦以駐省軍隊保衞地方不爲無勞現將隨許赴奉特請各軍士輪流觀劇四日以示尉勞現均已赴奉矣 
　　江省兵額原有陸軍一師混成一旅自英許相爭後經許氏新招陸軍六營英巴兩旅長又招六營現許氏帶去八營後仍溢出四營不在預算案内江省無欵籌館鮑督軍對此甚爲棘手又聞呼蘭海倫綏化巴彦等十餘縣人民以英巴兩旅長保衛地方不爲無勞所有此次風潮需用鉅欵各縣人民均願擔任已電各縣公舉代表在呼蘭開會籌議聞各縣代表到呼者數十人議决情願擔任英巴兩旅長用去之一切軍費矣 
[九江通信]  
　　處置德僑商問題日前駐潯某領事以中國旣與德奥宣戰所有敵國僑民自應從嚴取締今九江廬山租界尚有德僑多名應如何格外注意特向九江關監督提出質問景監督當商之潯陽道尹擬即將該地居住之德僑驅逐出境並擬定辦法呈請省長核示遵行聞戚省長已令潯陽道尹九江關監督九江縣知事會同妥爲辦理並委交涉處交際員曹懋鼎警務處督察長陳其逹即日來潯辦理德僑事務使九江租界不得再容德僑頭留聞曹陳二特派員奉委後即晋竭省面領訓言准今日（二十七）乘南潯車前來辦理 
　　會議工藝廠問題九江紳商原擬在米釐項下撥銀五千餘兩組織貧民工藝廠又經邑紳萬和悅等函催潯商會協同進行在案惟吳道尹之意似欲歸官委人辦理昨日地方各公圑假塔公祠開會研究官辦紳辦問題僉謂以地方之欵辦地方之事當由地方舉人辦理卽官督紳辦亦不得由官廳委人云云議畢旋由商會副會長金浩如微求吳道尹同意而吳仍欲由官廳委人辦理聞地方紳商擬即提出抗議果爾則將來必有一番爭執也 
　　鎭守使赴寗問題贛北鎭守使吳金彪原定十二號赴寗爲蘇督李純祝壽贛督日前亦電召其晉省擬派爲代表已紀前報頃聞因湘事吃緊贛防重要九江爲江西門戶非有大員鎭懾其間不足以資保障故赴寗之說因以變更昨日陳督特飭吳使迅卽回任以重防務聞軍署已改派副官某赴寗代表祝嘏至九江方面則已派關監督公所總務科長陳醉祿前往云 
[江西對於教廳之態度]  
　　教育實業兩廳發表後各省頗多反對所持理由皆以際此財政支絀之時不應　添此種駢枝之機關若贛省則宋某爲最有教廳長之希望者今所發表者竟非贛人凡與宋接近之人頗思繼各省起而反對之而軍民兩署對此則取冷靜態度雖不十分歡迎亦不表示反對日昨省長接黔省劉鵾世通電謂敎育之進行須因地而制宜廳長縱應設置亦當本地擇取情形熟悉之人方可受駕輕就熟之效况民署原有教育一科則專廳制度無異畫蛇添足云云省長接電後即與督軍商議此電暫不發表以免惹起糾紛云 
[蘇分廳地點覆勘記]  
　　確定清江浦同仁典 
　　江蘇高等審檢分廳之設立喧傳已久蘇高廳長曾委員來浦查勘同仁典地點淮揚馬鎭守使徇各圑體之請求已將原有之陸軍醫院讓出大半詳復督軍在案嗣淮安人士復倡設於淮城之議然以交通保護種種關係均以設於清江浦爲宜於是移淮之議遂寢清江各界人士鑒於江北各縣知事處理民刑訴訟違法人民呼籲無門若得高等分廳就近監督必能知所顧忌否則於違法之裁判亦易於求救濟之方由農商教育會公推王登瀛赴蘇陳述其時莊景珂廳長尚未奉調仍委該廳書記官長王任來浦與各界接洽寓城内中西旅館晋馬鎭守使面陳一切九月二十六日馬氏特邀午餐并由紳士作陪席罷會同赴同仁典周歷履勘房屋尚堪適用惟尚少一庭已由諸紳向馬鎭守使再請酌讓數間以資應用現王書官長已於二十七日上午乘輪返蘇復命大約派員籌備之期當不遠也 
地方通信 
[松江]  
　　開會集議浚河城紳姚大任等六十九人禀催開浚市河一案由縣批令自治委員朱子受速集地方各紳商妥議經費之籌掝董事之推定及出泥地點雇工辦法等事朱奉令後業於今日（二十九號）邀請各紳商在公欵公産管理處開會集議計到耿伯齊等二十一人當場推定耿伯齊耿公逹鄭子松朱子受爲總董姚大任金佐宸楊拱寅俞宗彝爲恊董經費一項議决以下列三宗撥充（一）松法市積存縣署之水利經費（二）各種戶捐（内分紳戶田戶民戶舗戶船戶等捐）（三）公欵（一二兩宗尚不敷用時請撥公欵以協濟之）至出泥地點議决俟推定段董後再行商定僱工辦法則俟僱定工頭後再將土方築壩戽水等分别呈報惟是日推定之董事八人泰半均未到會擬先繕函通知俟其允可後卽呈縣備案擇期開工 
　　螟蟲爲災近聞本邑禾稼發生螟害其勢已甚蔓延現在未向縣署報荒者全邑二十四市鄉中僅柘林漕涇山陽金山衛莘莊等五鄉李縣長對於此事除分令各區巡官就近查勘及規定表格飭令地保填報外現擬邀集地方紳董妥商辦法今日已分函各紳富各善堂董事及自治委員等約期於下月三號到署會議其原函略云本邑各圖田稻發生蟲害爲近年來所未有官廳辦理事必須徵求各方面意見定一折衷辦法庶免畸輕畸重之病現定下月三號下午一時邀請地方各紳董在本署會議届時務請惠臨以期集思廣益云云又縣署委令勘荒之第一區巡官尹子逆已於今日（二十九號）回縣呈復據云已經該員查勘者有楓涇五庫黃橋用吊灣等處二十餘圖其中以五庫鄉被災最烈緣該處塘田特多地勢抵濕螟蟲最易滋長故其間七成以上均已枯萎其餘上中等田受災較輕約三四成不等惟螟蟲現尚滋生不已如再經傳染恐災像尚須增重也再松江向例於雙十令節由教育會通知各學校舉行提燈會以志慶祝惟今歳雙十節因地方發生螟害秋收已屬無望弔之不暇何有於賀故已由教育會長姜文傳通知各校停止慶祝矣 
[蘇州]  
　　辦貨客商遇騙蘇垣湯家巷内天成客棧係客帮駐蘇辦貨所居凡一客帮租定該棧房屋卽在棧懸立牌號常川往來故該棧於短期之客向不收留日前有某處客商夥張秀山趙月山二人到蘇時在途中遇見某某二客自稱由徐州來蘇辦貨向來亦住天成棧張趙二人信以爲眞遂約同進城逕至天成棧該棧見某某二客與張趙二君同來者諒係彼之友人遂一併留宿已有多日前晚張趙偕同二客至閻門外觀劇甫經坐定二客忽起立聲稱有事稍待卽來不料二客回棧中卽將張趙二人帶來之辦貨洋八百元綢緞六疋及衣物盡行席捲而去迨張趙返棧見洋物被竊始知受騙然以該二客自稱向住天成棧該棧必知下落遂與該棧主何小農交涉何以二客係張趙自行帶來與棧無涉已同赴警區理論昨由北區關署長轉送警察廳交司法科訊究並飭偵探四處查緝矣 
[南通]  
　　警界之更動警界人員日内又大加更動吕四區員留灝撤差以餘西區員賀景春調補遺缺委令城區徐區員子霖接替城區員調常隂沙李區員壽坤補充張芝山許區員因土案撤差造缺由城區楊區長承露暫行兼攝 
　　公園之開幕期城南中公園乃奎樓舊址本天然名勝之地現已工程告竣定於舊曆中科節行開幕式内備軍樂崑曲琵琶會天津大鼓文武戲法電光影戲等自下午一時起至十一時止每人取游資二角任便觀覽 
[鎭江]  
　　馬鎭使過鎭中科節爲江蘇李督軍壽辰凡所屬軍政警重要人行均紛紛赴省祝嘏昨日下午二時淮陽鎭守使馬玉仁乘楚南小輪由浦南下道出京口登岸後假座江干萬全樓旅館休憇片刻即改乘二人肩輿匆匆向車站進發扈從者有三圑長及營長差弁護目等數人並有該署衛隊武裝前驅旋於四時乘車赴甯 
　　德僑過鎭昨日招商江寛輪船由漢下駛載有德僑三十餘人於日昨午後四時道經鎭江維時駐鎭憲兵營趙連長水陸總巡周少堂得信後各帶兵士在招商碼頭妥爲照料各德僑並未登岸至六時許始展輪而去聞至滬後再搭荷公司船放洋回國 
　　徵潤洲案近况徵潤洲一案糾葛已久迄未解决前次倪縣長因夏長發繳欵遲延曾經飭令取銷另諭高某等接替嗣以夏長發所受損失爲數甚鉅瀝陳苦情請求仍歸營業而高某又身充小學校長不便兼任此事復諭令夏長發加足三千元預繳之數仍歸原辦無如夏長發財力不充加以各股東又相率觀望是以籌畫多時未克遵令照辦昨夏長發具呈旗民生計所陳明爲難情形要求展期緩繳已奉該所批示略云據呈已悉前因該商繳欵逾期業經取銷在案嗣據呈訴各節復經諭令該商加足三千元預繳之數仍歸原辦以示體恤兹據所稱各股東無欵可繳實屬自誤仰即仍遵前示將發給諭單繳送本所所有原繳之欵曁各項存約據一併領回可也 
[杭州]  
　　杭垣取締錢業章程浙省錢業公所昨出有通告云竊維絏羣商鎖鑰繁市面安危者錢業也旣佔商業上重要之地位斯不可不基礎完固以自堅其信用然而吾杭錢業從前風氣純樸人自爲謀縱有會館亦復因陋就簡無保障錢業之良規足爲後來之標準誠憾事也蓋世界文明日進道德淪亡機械變詐之所爲且愈也而靡已吾業旣握金融樞紐所關匪糊若不及今自爲監督竊恐害羣之馬一出不特社會之信仰掃地而全局且蒙其影響矣同業有鑒於此爰集全體再三討論訂定取締章程十二條永遠泐爲成規是固正本清源之計也願後之來者其各遵守焉斯可矣所訂章程列於後（一）嗣後杭地各莊牌號必須登錄會館堂簿後方能認爲同行否則不得上市（一）同行分滙劃邁帳兩類由會館各立堂簿一本分别登錄以昭鄭重（一）凡開設新店者必須依照議定章程先行報告會館以備調查如不照辦或照辦而手續不完備事實不相符者會館有權不予登錄（一從前附股之家往往用某某堂某某記出名殊屬含混嗣後務須書寫的名藉便調查如不照行卽視該報告爲無效　　孫寳琦來杭稅務監督孫寳琦氏因病請假不日回杭一節已早誌本報兹悉孫氏本擬於昨日（二十八）由滬乘特别快車起程當由任路局長電知駐杭關巡官迎迓妥爲照料嗣因事未果改於今晨（二十九）乘坐早快車到杭並携有眷屬五六人 
[嘉興]  
　　帶征浙西水利經費浙西水利經費前經省議會議决自本年起准在地丁銀内帶征完銀一兩帶征水利經費洋五分曾由齊省長通令各縣一體遵行在案嘉興因紳民沈善鈞等電請從緩帶征以恤民艱故此項水利經費上忙地丁内尚未實行帶征現官廳以該項經費係議會議决各縣一律該縣未便獨異故齊省長復電令張知事即日征收以符原案如上忙已經完納該項經費可在下忙地丁銀内併收其上下忙均已完納者准在明年地丁銀内合併帶征不得再行延誤現張知事已令各櫃經征人員遵令辦理矣 
[南昌]  
　　紅會經費支絀南昌紅十字會開辦以來於今數載會中經費往往不敷現在困難已逹極點以致内容一切辦理多不完善雖經朱會長俠平除自捐欵補助外别向公益機關勸募究有難乎爲繼之勢特於日前將會中困難情形瀝呈陳督軍請設法維特並送捐册請由軍隊自由樂輸陳督軍以該會本屬慈善事業療傷治病責任重大自應力予維持惟該軍隊多分佈在外且藉餉有限未便責令輸將陳督軍自行捐洋二百元昨已批令該會派人赴署領取矣 
　　彭立生案近訊南昌紅十字會中醫彭立生招摇掃騙無所不爲現因拐騙某銀行巨欵被控法庭畏罪避匿廬山爲法庭查悉派警往拿彭得此消息連夜趕回省中欲携眷潛往他處詎於動身時被檢廳法警撞見立即拘回收押昨經鞫審一次並將在押之樊永荃提出對質證明串騙熊九苞契紙及向台潯銀行押借屬實當時彭尚謂此事與彼無涉嗣經檢察官申斥謂此案證據確鑿安容抵賴彭又詭稱彼在紅十字會擔任職務甚重每日必診病百餘號檢察官查知彭素不在會辦事僅掛空名每名領會中乾薪六元且以此案關係刑事重要未便輕縱卽發交地方看守所從嚴看管聞紅會會長以彭如此行爲大與名譽有礙已將其中醫名目取消矣 
雜評一 
[天時與人事（一子）]  
　　中央用兵西南之計劃决之久矣所以遲遲不發者主張和平之要人阻之時局發生之困難阻之也至於今日則阻無可阻矣參議院之召集令不能阻之不下分赴川湘之北軍不能阻之不發是今日之局勢雖有大力莫之或挽矣然而人事不能阻止者天時起而阻止之據前兩日之消息天津水勢已足妨碍軍事上之行動交通爲水所粳而不能輸送軍隊今則水勢漫延於魯省交通之妨碍益甚豈蒼蒼者天欲以此阻人力所不能阻之戰禍耶時局以無法疏通而决裂水勢亦以無法疏通而漫延國人紛紛爲軼軌之舉動而水勢亦紛紛軼軌以横行人禍不止天禍亦不止此今日我人之所深憂者也政府當局其能援古人遇災而懼之義以稍自警惕耶抑必欲逹我主張雖無論若何困難而有所不顧耶人不能阻之禍而天亦不能阻之者則天人之禍兼而益酷矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[直隸曹督軍續報水災慘狀]  
　　本埠紅十字會昨接天津曹督軍來電云直隸地方慘遭水災前經電逹在案嗣據各屬呈報被災縣分已逹八十八縣之多前派專員分投查勘陸續回報被災難民房屋漂没現在高阜食則草根樹葉居則土穴蓆棚愁苦萬分不堪言狀現時已近秋分各處水勢仍有增無減潰堤决防日見急報即天津一方面河水均已漫溢迭經設法防堵無如水高區廣搶護不及現在西南關外南開南市等處以及日法英租界及舊德租界均已水深數尺難民數十萬人扶老携幼露立麕集現正一面飭警維持秩序一面設法安挿災黎財絀力盡焦急萬分用再電告倘蒙解囊資助抑或賜策挽回不勝感禱之至曹錕感旋經該會復電云天津曹督軍鈞鑒感電敬悉眞災奇重天津河水均已漫溢致成二次巨災聞之曷勝扼腕敝會現續辦到棉衣三千件餅乾三十六箱准江日裝太古通州輪運津祈派員會同天津紅十字分會向提散放爲叩沈敦和勘 
[愛儷園籌賑會之第二日]  
　　昨爲京直奉水災籌賑事務所假哈同花園開會之第二日一切佈置均已完備况値星期又係中秋佳節故於午後一時許遊客即紛至沓來途中汽車馬車往來不絶園門口收票之童子軍恐游客擁擠或有疎漏遂用長桌攔截於中祗留兩邊以分出入之道入園後東設售會報處西設售園圖處稍進即中國銀行臨時兌換所所前陳設此次義賑奬劵彩品室内可購票名京直奉義賑彩劵劵額三千號每號售洋五元大小奬品計五十號定陽曆十月十四號下午三時仍在該園當衆開彩當時領取奬品（門資不收）其所定奬品（頭等）乃轎式汽車一輛（二等）皮篷汽車一部（三等）時式金鐲一對金練一條銀檯面全副（四等）金鐲一對鷄心金練一條銀花瓶一對銀照相架一對（五等）金鐲一對銀茶壺一把銀茶盃一對金手錶一只其餘均奬金銀器至五十奬爲止奬物陳設在内任人觀覽輾轉往東至歐風東漸前面樂亭内經淞滬護軍使盧永祥飭派本署軍樂隊全班在内奏樂以迎來賓入歐風東漸至廣倉學㟒前設攤售買各種書籍學㟒之側爲紅十字總會所設臨時醫院再入内乃歐風東漸閣中設售書畫處閣後天演界乃各舞臺京班戲處由天演界轉外入引泉路重游外園園中自二時起已覺游人擁擠至四時許幾有人滿景象園中動物院有八蹄龍駒一疋並奇形走獸古怪飛禽院外設汽車打靶場場左笑舞臺明智社培德社文明戲已於三時開演售物助賑處昨又加添康太鏡架店國學維持社售書三星公司大菜英美烟公司香烟美商吉時洋行罐頭水果人和烟廠香烟龍東白蘭地酒順和洋行周堃懷汽水洋酒本業各書洋酒香茗等均係完全助賑可見商界之熱心昨前兩日青樓中亦頗出力故美人彈唱圑座客常滿頗爲熱鬧卽船廳中之青樓販賣圑如花媛媛洪愛卿輩向游客兜售物品殷勤善勸絲毫不倦亦屬難得尚有樂盡義務外自認捐欵者如翠花香五元意紅蘭英各五元弄玉五元娉婷三元蘇媚十五元玲瓏四元寳玉五元林寳玉花月痕各四元金茶花凌香各二元柳依依五元小金鋼鑽五元曉霞四元月珍五元飛燕樓十元老五小姐十元瓊花十元素韻仙五元燕霞二元婉珍五元陸昭容五元小寳玉二元抱月五元雅琴紅第各五元愛我樓愛月樓吟香林玉雲好風樓各五元孟劬含艶含春飛紅仙館各二元此外尚有各校書熟客點戲助賑者連英十元翠第十元蘇媚十元天籟十元花美玉二元素韻仙十元飛燕樓十元以上乃第一日之數昨日游客更衆助欵勢必更多至青樓負販圑乃屬鮮見故有人特延善攝影者携取快鏡入園攝取各影以歸至晚間各種燈會情形容待續誌 
　　京直奉水災義賑會昨接濟南來電云上海京直奉水災義賑會諸君公鑒水患已及德州（在直隸省之南山東境内）較津浦鐵道高二尺人民溺斃甚多所有商業一概停止知念奉聞趙晋卿叩又該會接北京吳參事來電云哈同先生鑒滬由盧使發起義賑甚佩津災益急速盻援溺乞公設法希復艷 
[兩路停售聯運車票]  
　　滬寗鐵路車務處昨接津浦路局來電以津浦路德州以上所有軌道已被水勢衝毁俟水退後方可著手修理此時聯運通車票祗得暂爲停售請爲查照並轉轉電滬杭甬路各大站即日起停售聯運車票等因業由車務總管通告兩路各大站一體遵辦矣 
[製造大戰艦之預備]  
　　海軍部前以我國軍艦祗有四十五艘且巨大戰艦尚付缺如現在轼國防緊要海軍戰艦自當趕速製造以備軍需曾經議决先造英尺四十丈船身之軍艦六艘業經呈奉策令籌備欵項以便製造在案兹悉擬造六大戰艦之圖様已經繪就由部發交江南造船塢依式趕造昨聞該塢正在購辦材料以備飭匠製造限以明年下半年竣工云 
[部飭仿製新式手鎗]  
　　陸軍部以勃郎林手鎗由上海兵工廠所造者爲最靈惟邇來英日等國所出手鎗另有一種能開子彈十粒者計長八寸配以木柄可作馬鎗之用一器兩用實爲便利此項手鎗製造時須配加標尺以便用爲馬鎗時可以瞄準射擊其餘造法與勃郎林様式相仿當此各軍亟需鎗械之際自宜照此製造故於前日令飭兵工廠悉心仿製矣 
[閩省續募新軍抵滬]  
　　閩省李督軍邇因邊防緊要原有兵力尚嫌不足咨部核准再行招募新軍以使編制一混成旅曾經二次派員赴津招募運送赴閩兹又派委馬弁陳百順續在馬廠小站等處招得新兵二百餘名現已到滬暫駐滬軍營操場定於明日乘輪赴閩 
[續誌中秋節之防範]  
　　江蘇李督軍因據探報民黨鉅子某某等現均航海至滬設立秘密機關希圖運動會飭駐滬軍警各機關偵察防範在案兹經軍界調查督軍文内所指之某某二黨人現確在粤東充任軍官並未來滬惟旣有訪聞防範不得不加意嚴愼且昨爲舊曆中秋節或恐有人滋生事端故由松滬盧護軍使着令步兵三十八九兩圑馬張二圑長督同所部各營官兵四出巡邏以昭愼重 
　　滬上軍警對於中秋節地方防務頗爲嚴密已紀昨報兹聞淞滬徐警廳長奉盧護軍使令飭後即轉飭所屬各警區署所嚴行戒備自前晚爲始加防三天昨日各處居民商舗燃燒香斗往來游客頗衆恐有匪徒混入乘間竊發故各該警正佐均督巡官巡長備帶手鎗實彈按段巡邏藉以防衛 
　　英美總巡麥高雲君以昨爲舊曆中秋節各商號歸束帳欵之期恐有匪徒混入界内施其搶竊手段故於昨晨通諭各捕房捕頭日夜加派探捕分頭巡邏以資保衛 
[查獲嫌疑黨人]  
　　閘北五區二分署員牛玉麟前日緝獲蘇潤泉一名聞係與黨人有關昨解司法科經段科員訊問一過判解淞滬警廳究辦 
　　又一訪函云日前駐紥吳淞地方之第二十旅軍士在上海華洋交界靶子路同樂里地方查獲嫌疑黨人蘇釗尔一名就近寄押租界捕房解由公廨訊明已於前日午後四時解送護軍使署收訊核辦矣 
[江灣長警緝獲盗犯]  
　　江灣鎭六區一分所長警前日緝獲王玉山沈志堂二名聞係行刦某處案内之盗犯昨解司法科轉解淞滬警廳訊辦 
[長浜路暗殺案續誌]  
　　住居長浜路哈同花園附近六百八十六號門牌之婦人某氏於上月二十六號夜被人鎗傷腰際殞命同居人全行逃逸嗣經哈同花園司閽印人得悉報請靜安寺捕房將尸舁入驗尸所報請公共公廨中西官驗明因無尸屬諭令地保報堂給棺收殮並由捕房將跡涉嫌疑之陳成照一名拘押候究在案兹悉捕房以案關暗希非常注意除飭中西包探嚴密偵緝兇徒到案澈究外並將陳成照帶至寫字間詳細詰問口供以便著手偵緝聞陳所供各節與此案無甚關係故一時難明眞相云 
[投函嚇詐之查究]  
　　有具名臥雪者日前屢次函致大世界謂迭經警告並贈衛生品一枚迄未得復兹再限三日速至法租界皮少耐路餘康里某號接洽遲則恐貽後悔等語經該公司主任將函派人持送法總巡捕房請核昨晨六時施總巡派令華探目黃金榮包探程子卿等前往該處果見有人乘車入内獲住王姓等三人復於八時仍在該寓續獲一人一併解送捕房禀由施總巡諭暫禁押俟詰問口供後解堂請究 
[義塚鐵欄改建圍牆之决議]  
　　北浙江路公共公廨面前之義塚地二十餘畝本係滬城同仁輔元堂經管嗣因被堂董曹寄耘私自盗賣經各紳士得悉極力爭回後議歸滬北保安堂管理四週裝設鐵栅欄立碑永遠保存惟每到秋間附近一帶小孩紛紛挨進鐵欄内搜捕蟋蟀去年有某姓小孩挨入搜捕秋蟲扳倒石碑竟致壓傷殞命兹届秋令堂董有鑒於此邀請各紳董公議將四週鐵欄改建圍牆非但嗣後頑童不能挨進可免危險且舊鐵價値甚巨能獲餘利可作别項善事誠爲一舉兩得故已經衆决定廣購磚石興工改建矣 
[徵收塲地鹽捐之窒礙]  
　　滬海道屬沿海各縣征收場地鹽捐以充教育經費一案因碍於鹽稅條例曾由兩浙鹽運使拒絶復請江蘇齊省長令行滬海道尹飭行各該縣知事遵照在案兹王道尹風聞某某等縣有征收場地稅之舉未免誤會昨再將此項令文令行沿海各縣略謂案查前奉省長齊三七五七號訓令内開案查江蘇省議會咨送議决酌征滬海道屬場地鹽捐以充教育經費當經函准兩浙鹽運使復開准總字第一一七號公函並抄件敬悉查江蘇省議會擬在滬海場地酌收附捐以充學欵用意甚善惟查鹽稅條例第八條内載除本條例征收外不得另以他種名目征收於民國二年奉教令公布在案似此格於條例頗有愛莫能助况現在私鹽充斥分　買價維廉官銷仍滯即使令以照辦亦屬爲難相應函復查照等因准此除函復曁分行外仰該道尹即便轉行遵照等因曾經分别令行在案合函查照前令仰卽遵照 
[灶地徵收准墾費之否認]  
　　南滙官産沙田事務所會同南滙縣公署佈告徵收灶地准墾費照册費及新漲地准墾費由七圑分局逐日派差協保傳拘各業戶到局勒繳該縣士紳羣起反對等情已兩誌本報兹悉此項催科手續該官産事務所現正分頭進行各業戶則紛紛懇求公正士紳代爲呼籲設法挽救經各紳董連日互相集議僉以灶地實爲民業載入邑志並有前清歷朝糧串田單等證據故無論如何誓必力爭取消准墾費惟値此國家財政支絀之際國民似應勉力擔負以舒國困遂議决對於國計民生雙方兼顧之辦法如下（一）官紳會議准墾費案（議决）五邑官紳在滬會議否認准墾費一案已呈請官産處俟批令照准後於原定每畝照册費一角外勉力再加清理費一角一面請求鹽場知事轉呈運副使核辦並懇請縣知事將所有會催公事暫令緩行（一）發到號單如何繳欵（議决）照在滬官紳會議將准懇費取消後認繳照山費一角再加清理費一角其繳費時期俟發號單時確無錯悮先繳一角至給部照時再繳一角 
[寰球學生會演說商業]  
　　寰球中國學生會前晚舉行演說會先由朱少屏君報告開會秩序次韓佳貞曁某某二女士琴歌旋由李登輝君登壇介紹美國哈佛大學教授湯姆生君演說湯君謂余夙昔研究中國問題大旨有二一國際二商業大抵歐美人士從前多未詳悉中國内情故每逢交涉事件頗難解决且其誤會處甚多自海禁開後彼此商業漸盛而中國各事變遷亦甚多惟進步則甚遲觀自通商迄今中國各種實業猶不能在世界佔一勝著可知也余以調查所得中外商業不同之點頗多警如務農者中國人一家祇耘一家之田美國人則集合大資本組織農場而菜事之中國商舗貿販工作貨房皆集於一室而美國則各有區别焉中國人儲蓄以金銀珠寳爲多西人則以餘資存貯銀行爲國家及地方興實業也中國人設舗行商皆爲個人謀生計外人則組織公司企業等爲衆謀利益由此以觀中外處事不同之點其商業成敗自可知矣凡欲爲商業中之偉大人物不外乎學術與經驗二者美國哈佛大學設有商業一科期以二年畢業然入校肄業者非有四年以之大學程度不可商科畢業後更須在公司中謀一極小位從　練習之逐漸以升至總理之職由是學術與經驗兩有　得則行事不患無把握也自中西互市以來中國半多歡迎歐美文化此每將商業知識傳播中國皆留學諸君應盡之義務而教育界亦當極力提倡之余此次來華旨在中國設一商科大學專以造就商業界之青年願諸同志卢而贊助也云云詞畢復由李登輝君道謝合座起立致敬繼有鍾拱辰君演試幻術張竹君張湘汶張湘湄　明德張振德李如心徐妙英諸女士奏琴唱歌王立才君謹演改良小說等頗極其樂後又欵以茶點並集蔣夢麟博士許肇南趙文銳胡端行鮑錫藩俞希稷諸碩士會長李澄輝總幹事朱少屏徵求隊長鍾拱辰周越然周由颧等討論良久僉以設商科大學爲不可緩之事當竭力贊助云云直至鐘鳴十一下始散 
[任局長兼任浙軍署顧問]  
　　浙江楊督軍以滬寗滬杭甬兩路局長任傳榜君辦理軍事運輸頗稱得力且任君學識優長堪資顧問日昨已委任任局長爲浙江軍署顧問官俾軍政與路政互相　　聯絡藉收指臂相助之效 
[同濟德國教員之查報]  
　　寳山縣境吳淞鎭同濟醫工學校聘有德國教員三人（一）非利特（二）普提耳（三）愛老（均譯音）昨由寳山縣張知事查明呈報護軍交涉各署核辦盧護軍使當即轉電國務院請爲核示 
[荷領判决之德人債案]  
　　住居靶子路求志里之魏潤庠前延粤國律師斐斯在荷蘭領事署控告德商天德洋行大班德國人克雷斐（即克勒佛譯音）不還墊欵銀三千兩等情呈經荷領訊判被告照數還銀並償律費銀五百兩在案嗣因中政府與德粤兩國宣戰該國律師進止職務不能出庭致魏領欵無着以故具禀控由公共公堂於前日午後由捕將該德人傳至公廨經俞襄讞會同義領羅君訊據原告魏潤庠投案訴明前情並將嗬領事所給之堂諭呈案請察被告克雷斐延代表海德禮律師到堂辯稱此案發生係在中德絶交以後德領事旣無裁判之權敵國人民歸中國官廳節制則嗬領之堂諭不生效力此案應由公堂訊理請着原告另行補禀正式起訴云云中西官得供會判被告退候一禮拜再行核奪 
[尊孔會組織公學]  
　　各省公民尊孔會總部主張昌明孔道先從教育入手現由該會正副會長曹恂卿張仲屏評議長董東蘇等共同擔任籌欵組織尊孔會公學一所先收高初兩等學生三百名教職各員除聘請海上各校名師主任外餘由正副會長評議長等擔任義務校址定西門外小菜場長樂里一號擇於隂曆八月二十日開學 
[巡官送寗肄業之遞補]  
　　南市第一區警察署巡官翟承藻經淞滬徐警廳長調回本廳候送至江寗警察教練所再行肄業一年其所遺該署巡官一職另委本廳督察員石元勛接補已於前日到署承乏矣 
[致祭關岳之豫備]  
　　十月三日（卽舊曆八月十八日）爲秋分後第一戊日係致祭關岳之期定是日上午八時由盧護軍使主祭即在上海縣西門内關帝廟舉行昨已派元副官預備一切並函知上海縣沈知事籌備祭品 
[螃蟹業已上市]  
　　滬地湖蟹上市比他處爲早時届中秋即已盛行於市最初發見者類皆長江産來自安慶蕪湖等處味腥帶沙其品最劣至羊腸澱山太湖所産之清水貨非過重陽節後不得來滬現在中秋節過蟹市開秤已經三日來貨尚稱暢旺惟蟹未肥壯購食者尚不甚多故市價尚貴最佳者每兩售錢二十文次則十餘文 
[絲與麵粉之市况]  
　　本届廠絲因洋商減收幾無市面近星期各廠商因中秋節届金融緊急特將價格稍貶　擔跌落自三十兩至一二十兩不等冀廣招徠乃洋商交易仍無起色僅美法日本等商略有辦進統計銷數尚不滿五百包云 
　　麵粉市面近星期來因時値秋節商家結束賬欵故客帮交易寥寥公會同業買賣亦不多惟京直奉洪水暴發人民流離失所本外埠慈善家購辦麫粉運往賑濟者接踵而起計本星期中各廠共開出二十萬其中十七萬　慈善家辦充賑濟之用市價本須略跌有此銷場故暫坐定 
[紡織廠主易人]  
　　新閘迤西义袋角裕通紡織廠組織業已多年所紡十六支十四支聚寳盆牌專銷四川曁長江厦門等處尚稱發逹惟今春因花衣昻貴紗價不敷成本乃經廠三囑令全廠停止工作邇新花已屆該廠主無意經營遂將全廠機器及錠子一萬七千只布機三百架與房屋等統盤與蘇州寳通紗廠之劉柏蓀爲業廠名已改寳豐現已照常先開日工惟所紡之紗是否仍用聚寳盆原牌尚未確定也 
 
 
 

Page 11

 
 
[函催浚浦局繳納地稅]  
　　濬浦局接江蘇特派交涉員函略謂據上海縣知事呈稱案查賣買田地均應填用官契投稅過戶歷經遵奉定尊切實辦理兹查民國五年七八兩月濬浦局圈購灘地在楊思鄉官契分辦處領填官契六十三紙迄今尚未投稅與官契定章不符知事稽徵稅契凡有未稅之契均經逐戶查催理合將濬浦局原領官契號數開具清摺呈請鑒核俯賜行催濬浦局備具稅欵連同原契送縣印稅實爲公便再買契每給一百元照章納稅銀六元合併聲明等情附清摺一扣據此相應抄錄清摺函送即希查照辦理云云聞濬浦局尚須會議後答復云 
[函請取締煎熬藥水]  
　　閘北光復路自前清光緒三十三年開辦警察後居戶漸增該處向有老藥水廠烈製藥水時氣味辛辣附近居民聞其氣者多患咳嗆嗣經前巡警總局長汪頡荀向該廠洋人交涉遷往小沙渡荒僻之處該處居民皆感其惠詎近來鐵路之北各銀爐每晚提煉金銀必用此種藥水故該處附近居民亦多染患咳嗆近聞已函禀四區姚署長請予取締以重衛生 
[再誌工巡捐局長預備交卸]  
　　工巡捐局長朱壽丞因升調浙江全省烟酒公賣局長特於前日赴浙面見楊督軍齊省長等藉商一切已紀昨報兹悉朱局長業已在浙公畢前日乘夜車返滬後即飭各科司員趕報移交案牘預備就緒以便定期交卸赴浙履新 
[兩廳長由寗返滬]  
　　上海地方審啓兩廳袁林兩廳長赴寗祝賀李秀山督軍壽辰事畢已於昨日午後乘坐火車由甯返滬 
[工巡捐局加徴車捐]  
　　工巡捐局朱局長前因公費支絀將境内和項車輛捐酌量加徵曾將規定捐數布告各車戶周知在案兹届十月一日爲實行加徵之期所有人力車每輛加徵一元另貼鉛皮錢三十文大貨車每輛加徵兩元惟恐不肖之徒僞造車照致碍捐務進行故將執照式様函致淞滬警察各區署所查照備攷並請轉飭各崗警於本月十日以後嚴厲查驗各車捐照以免隱漏 
[商界請懲青毛黨]  
　　南市中華路及大東門等處自馬路竣工後興建市房新開店舗之家日多一日每有青毛黨流氓成羣結隊紛向各戶敲詐自數元至數十元不等若輩均聚集於大東門中華路口某茶肆及小南門外佛閣頭茶肆作爲窟穴刻經商界中人以該黨愈聚愈衆後患伊於胡底故特商之某紳等將爲首各流氓如混硬轟阿二小無錫和尚等開單函禀淞滬警察廳請爲密拿究懲以除地方之害 
[稅務科長因病請假]  
　　工巡捐局稅務科長許人俊向有失紅之症近因朱局長升調浙江全省菸酒公賣局長行將赴浙許科長督率本處人員清理積案預備結束頗爲勞頓以致舊病復發昨已請假到蘇就醫矣 
[指控同業收買贓牛]  
　　鐵路北公興宰牛作昨投四區警署控同業合興作收買伊上月二十五失竊之牛有牛頭上所剪二字爲據經姚警正傳到合興作夥楊定山蔣寳根二人訊據供稱此二字號之牛係向常熟唐徐二客買來共有十頭祇宰去一頭尚有九頭豢養棧内且牛頭上所剪一二三字號各宰作大率相同何足爲憑云云姚君諭令楊蔣暫押着邀到唐徐二牛販質訊核辦 
[恢復拆毁橋路之飭查]  
　　浦東洋涇鎭附近周家宅鄉民周阿木因拆毁周家木橋及道路一叚致被同族周錦甫等呈控上海縣公署經沈知事飭傳阿木到案押候勒令恢復原狀在案現經該被告家屬雇工將橋梁路工修築填平恢復原狀故由原告具呈縣署請求銷案昨沈知事訓令洋涇市經董查明具復以憑核辦 
[盧護軍使點驗押犯]  
　　松滬盧護軍使以時屆舊曆中秋凡拘禁營倉之未决各犯須逐一點驗並責令該犯等將拘禁所内曬掃清潔以免染疫故於前日（十四日）親自與軍法課長鄧金泉等將拘禁各犯點驗一過計未决之犯共六十八名遂面諭軍法課長將未决之犯督同各軍法官迅予研訊决定以清積案 
[誑騙押櫃之押追]  
　　公共租界七浦路美商寳隆運鹽公司管帶歐炳坤近假羅致運船賬房爲名誑騙周某楊某陳某等押櫃洋三百元避不見面被周等具禀淞滬警察廳請爲緝究在案日前歐炳坤在滬南十六舗同春茶樓品茗爲周等偵悉即邀警廳偵探李樹强等前往將歐拿獲解送警廳經司法科結訊一過諭歐暫行收押從速託人向對造料理清楚再行核辦 
[鴇婦虐妓之懲罰]  
　　在小東門外餘興街十二號門牌開設花烟間之鴇婦王劉氏時將妓女視雙喜凌虐致該女遍體鱗傷前晚又將祝妓毒打且將頸項咬傷雙喜受苦不堪乘隙潛逃出外自投小東門捕房請求超拔當由捕頭飭探陸海林前往將鴇婦王劉氏及抄出之籐條木棍各兇器一併拘入捕房昨解法公堂請究捕頭上堂禀稱現由西醫驗明祝雙喜委係被劉氏以木棍毆傷頸項亦被咬破驗單呈鑒祝雙喜供江北人於十五歳時因家中貧苦故由母親領來滬上售與王劉氏迄今已有三年日遭劉氏毒打打晚又被無端兇毆並將頸項咬傷無奈自行投案求請超拔詰之王劉氏供認行兇不諱中西讞員以王劉氏行兇屬實判罰洋一百元充公以儆效尤祝雙喜送堂留養 
[掮客判押六月]  
　　黃硯記前投法公堂控掮客鄔順發掮去價値九百六十餘兩之 
海方紙當由鄔持來某錢莊期票數張届期往某錢莊支取詎並無此莊旋經查察此項期票實有鄔僞造故扭案請追判將鄔交保限繳後因無保管押在案昨又届限提訊原告仍求嚴追詰之鄔供實情貧苦無力措置紙能俟後來興隆陸續料理聶讞員以鄔不應抗違不繳判押西牢六個月如能繳洋准予酌減刑期 
[控竊證據不足]  
　　某店主蔡忠和昨投法公堂控稱日前弟婦房内床上失去價値數十元之金錶一只後由商人察得店夥張德華毛洪鈞兩人常在房内出入頗有行竊嫌疑故報捕飭探將張毛兩人拘案求請訊究詰之張毛同供店主不囑民人等入内决不敢入金錶究被何人竊人實不得知求察中西官以原告所控證據不足遂判將案註銷張毛兩人開釋 
[候查鐵絲來歷]  
　　王掌桂日前肩掮鐵絲一蔴袋行經法租界被包探查見以其形跡可疑當向盤　言語支吾遂將王拘入捕房昨解法公堂請訊王掌桂供此項鐵絲係向英界某處地方出洋十二元購來求請察核中西官判交尋常保出外候查明是否購來再行核辦 
[匪徒攫取金挖耳]  
　　匪徒施龍前日在漢口路攫取張吳氏金挖耳圖逃經經氏鳴捕追獲帶入老閘捕房押候解送公廨訊究 
[竊取火場内布疋]  
　　無賴王四福前日在山西路（卽盆湯弄）火場内竊取唐龍俊布疋當被六百八十六號華捕拘獲帶入捕房押候解廨訊究 
[摸竊皮夾類誌]  
　　戴金標前日在廣東路山東路轉角摸竊吳阿炳袋内皮夾圖逃當被包探姚錫卿拿獲拘入捕房經捕頭查知戴係過犯諭着押候解廨訊辦剪綹賊陳阿和昨在吳淞路某號電車内摸竊某甲身畔内貯銀洋二元之皮夾一隻圖逃被　察破鳴捕將陳拘入捕房捕頭諭飭押候解送公堂請懲 
[雉妓强曳狎客]  
　　雉妓吳月紅吳金紅王月仙前晚均因在南京路等處强曳狎客由捕查見以其違章將該妓等先後拘入捕房捕頭諭各存洋五元保出着自赴公堂候訊 
[要求啓封妓院房屋]  
　　浙江路同春坊八百十四號門牌妓女天香閣因容留幼女王小媛媛朱阿三張陳大等三口經人函告捕房將該三女與鴇婦葛沈氏一併拘解公共公廨訊明判三幼女發濟良所留養葛鴇押滿女所十二天並將該妓院房屋發封在案兹悉該房屋係由高易律師經租前日由高易律師投廨訴明前情要求啓封經俞襄讞商之英白副領事判候查案給諭啓封 
[隊士查獲捲逃男女]  
　　僑居浦東陸家嘴之嘉定婦人陸氏年三十一歳邇與外甥閔合成私通於前日清晨乘伊夫陸友松入廠做工時將家中衣飾等物捲取偕逃行至春江碼頭正欲渡浦爲淞滬游巡第四隊隊士查見上前盤詰言語不符將男女拘解三區警署當經解警正訊明前情於昨傳到其夫陸友松併解地方檢察廳訊辦 
[兩竊賊各押五天]  
　　三品警署巡邏長警楊治銘等前夜在浦東隆茂棧查獲竊賊朱阿良陳桂生二名並牛油牛肉肥皂藥酒等贓物將人證併解至署昨經解警正訊據朱陳二竊供稱此項賊物係在太古碼頭杭州輪船上竊來判各拘留五日贓物候失主認領 
[借欵證據確實]  
　　陸德記陳靜安同延律師在英公廨控前在虹口國民學校爲敎習之崑山人盛春浪不理借洋三百元等情由廨訊判被告交保候訊在案前日午後經俞襄讞會同義羅副領事提訊原告陸德記陳靜安先後上堂訴明被告不還借欵及利息情形並延律師上堂請追又據見證陸麗琴等證明被告向原告立據借洋由伊居間等情質之被告延律師到堂代辯中西官核供以證據確實判被告按照原告控數還洋及利息並堂費違干未便 
[被告人傳案交保]  
　　葡商亞生松司爾華在公共公廨呈控錢聲遠違背合同請追損失洋一千元又黃世訓控任棟臣不理賬欵又譚阿蘇控張朝坡請追聘金又張董氏控徐寳小姐不理會欵又協盛榮源利等同控金增有不理貨欵等案經捕房將被告各人併傳到案中西官諭令分别交保候訊 
[華捕攫取皮夾]  
　　已革華捕劉阿四绰號劉阿斗前日午後在福建路小普慶里内攫取寓居廣東路志興旅館之常熟人郭某所携皮夾一只内儲値洋數十元之綢衣多件圖逃當被暗差華捕攔獲將人贓帶入捕房捕頭諭着押候解送公廨訊究 
[法捕房西捕逝世]  
　　法總巡捕房十八號西捕愛茄（譯音）因患肺癰投廣兹醫院割治無效至昨晨六時在院病殁由院報告捕房定今晨五時先假洋涇浜天主堂行追悼禮然後舉殯送盧家灣外國墳山安葬 
[酒店違章聚賭]  
　　北福建路四百九十四號門牌某酒店主蔡阿三因容人在内聚賭抽頭漁利被七百十三號巡街捕查見以其違章當將賭具帶入捕房禀明捕房諭候請廨出單將賭具帶入捕房言明捕頭諭候請廨出單將蔡傳案訊究 
[竊取熟羅長衫]  
　　甬人丁阿烏前日闖至百老滙路二十四號門牌老船塢内聯和輪船上竊取魯鴻勲熟羅長衫一件當被覺察嗚由四百七十號巡街印捕到來將人贓拘入捕房經捕頭略詰一過諭飭押候解廨請究 
[警廳招領贓洋之牌示]  
　　淞滬警察廳前日發出牌示云案照本月二十一日本廳偵探在滬寗車站緝獲積竊顧炳耀一名並搜出鈔票銀洋有數百元之鉅訊據供稱係於隂曆八月初一日在蕪湖太古碼頭鄱陽躉船行竊旅客業已他往不諱除牌示外合再登報布告周知如有在蕪湖躉船被竊與以上情形相符者仰於一月内來廳聲明以便核明給領 
雜評二 
[科學與商人（步陶）]  
　　中國商人大半爲學而無成者退步之歸結外國商人則至少必有國民應具之知識今據湯姆生君所講演美國哈佛大學之商科且須大學四年畢業之程度而出校以後尤必就公司中至小之位置以爲練習我於此蓋有兩種感想焉其一商業行爲必以科學之方法應付之方足語於世界之商戰是故我國今後之學人當視經商爲試驗科學之場所其固有之商人而科學欠缺者當速覓機會以自擇所宜而補習之若兩俱不能而惟現狀之維持則不免終歸於天然之淘汰矣其二學理與經驗絶對不容有一毫假借故學校研究雖備極其精密而初入商場要必卑之勿甚高論反之而一出校門即薄視一切較次之職業而不屑屈就此敎育與職業之所以常難貫通而今日閒散之學士碩士所以徧中國也嗚呼中國今日商戰之不競其責任蓋不僅在於一般未學之商人已 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬齊天大聖宣告各將士訓詞] [  嬾眞子]  
　　竊維天有九野中央曰鈞天西南曰朱天天法道道法自然天固範圍於道之中卽範圍於法之内也慨自宸極不張罣星枉法中央無適中之治樹黨羽而狥偏私鈞天有不鉤之憂違憲章而招禍亂本大聖愴懷國是蒿目時艱業已親蒞西南招集八百羅漢迭次開非常會議擬援龍虎玄壇趙大元帥之例惟舉大元帥之職俾得擁護佛法鞏固天邦頃承羅漢大多數蒞場投票會選猥以本大聖充當斯　齎送印信證　俾膺職務而昭法守本大聖竊維今日得八十一票異日當歷八十一災特因爲衆所推不得不勉就厥職伏念妖魔作隊雖禹鼎不能穹其形鬼怪成羣必温犀始能照其象本大聖擬率天兵十萬掃盪中央必令世界三千同登進化嗟呼彼獐大老帥勾聯東北一帶甘爲清室之老奴本猻大元帥謹告西南諸天調護天邦之元氣此元帥之與老帥名稱相近而宗旨則固逈殊也今者南天門一路神祇隨本帥暫翻觔斗西天路諸凡妖怪到窮途終吃俸虧五千會稽楯可以沼吳二廣楚人師由來駕晋所賴臥薪嘗膽共國奮翼於天池庶几反日揮戈相與洗兵於銀漢兹旣組定軍政府籌備一切征対事宜凡我同盟之人務祈抒發熱忱支撑危局卽日就職視事俾得相助爲理肀觀厥成庶大元帥非徒擁虛名而諸君子亦與有成績特此宣告希即贊同（四） 
家庭常識 
[電氣報火警鈴] [  錢劍俠]  
　　在一木土塊（一英寸方一英寸半長）之兩端釘佳兩條黃銅皮（四分之一英寸闊三寸長）將銅皮兩足向内灣（此銅皮兩足之灣度須使其未有强度之接觸）取蜂蠟一塊置於兩銅皮之間作阻電之具兩銅皮之上端裝接電線之柱兩枚此具弉入於牆上或天花板上用電線接連乾電池及電鈴若使房中失火熱度陡高蜂蠟以溶銅皮接連電流以通而電鈴自鳴矣 
[四鰓鱸] [  聞遠]  
　　此魚爲松江特産名甲天下但煑不得法食之無味其法不可剖腹用方竹　由鰓孔通入腹中捲去臟腑將其肺檢出（鱸魚肺爲最佳之品食者往往棄之）洗淨置磁碗中須用鷄湯或臘肉湯燒滾將魚入鍋（肺須後下以免烊去）約煑數分鐘以肺投入再加猪油少許依此煑法鮮美無比但此項鱸魚産於冬天如蓄之水内一刻即殭可置於礱糠内經七八日不壞 
[洋裝頁] [  安平]  
余初讀新西裝書時屢開屢自閉不禁憤甚西教員牧君教余曰若以右手殿其最未底之數頁以左手展面上之數頁分爲左右使之均匀後乃以手指力壓之使復合更如法而行之待至頁盡然後該所讀之處卽不復自合吾遂試之果得良效（不受酬） 
工業須知 
[電氣造吸鐵針] [  餘姚徐孝同]  
　　取包絲線之極細紫銅絲一尺繞作螺旋圈圓徑一分以銅絲之兩端連於電池之兩極取鋼針出入螺旋圈一次卽能運滿吸鐵氣可以作指南針與用磁石製成者無異 
　　　藥水玻瓶内先注入鹽酸四兩另加入二倍之清水攬和極匀乃投入鋅皮（鋅卽亞鉛儀器館購每磅需洋五角不如以火柴包皮代之純而且賤）使其融化迨冷以紙摺成三角漏斗濾清卽爲市上製白鐵水溜之　藥水惟融化時所發之輕綠氣有毒呼吸宜忌 
詩話[  竹軒]  
　　詠秋海棠者多矣類皆填塞藻采狀其憔悴憂傷之態度廛相因已無餘味獨舒摯甫有一絶極桂新意獨標戞戞特造詩云開落羣花祇一瑒海棠獨占兩時芳已敎嘗遍春滋味何必秋來更斷腸 
　　摯甫又有舟行絶句云嵐翠空濛罨畫天歸舟容與晚風前分明清淺一湖水半化斜陽半化烟結句洵有畫意又歸舟云輕帆欲與鳥爭飛臥看遥山烟際微船底水聲蓬底月大江東去我南歸結句尤壯闊無匹又金陵懷古云賞心亭畔草凄凉死葬秦淮骨亦香滿引一尊桑落酒水晶簾外酹斜陽湖平似鏡淨於揩紫玉紅牙金雀釵惟有風流難歇絶歌聲鎭日出秦淮二首均悽惋有致又至揚州云繞郭垂楊大有情遮留春夢不分明魚鹽東海開奇市花月南州副盛名欲問興衰前代事請看新舊兩重城隋家祇剩雷塘土况復雷塘土欲平一氣呵成誠爲奇作餘斷句云漁網連午支水面人家如帶束山腰小星低掛樹孤木遠疑人橋影平新漲砧聲赴落暉雲將山潑墨風欲水生烟鷹挾雛飛兼挾影雀銜蟬去並銜聲雲以閒能住霞因艶易烘諸聯咸新頴可喜 
　　女子作詩娟曼自喜神致類多秀逸則其賦禀之不同也或謂失之婉弱不能雄勁此言實非知言以詩之爲道其途至廣何必以能雄　始爲佳耶梁溪余春星女士有筠華館詩一卷均丰神絶世無塵俗氣如春日雜詩云入春生意問莓苔無限瓊香落酒杯睡起幽階無一語斜行乳燕忽飛來末二句有空山無人水流花開之致又云花影重重吹不斷簾波宛宛曲相通蝶兒掠粉無言說夢斷斜陽一線風意奇句奇神致尤勝餘如斷句云月欲來時先撥霧蝶紛飛處總多花夢魂眞切反難主入世糊塗更費才亦佳 
長篇小說 
[社會小說貪嗔小史] [  常覺小蝶天虛我生合譯]  
　　第十四章（一） 
　　日者白倫知李克他出乃往訪愛梨白倫貴人今無端而降李克之家愛梨乃喜出望外笑聲與談聲并縱顧白倫心有所欲言殊不耐作空談覸室中無人乃曰夫人吾來實有要事奉商尚望夫人見許愛梨曰然則殊不巧蓋李克已他出矣白倫曰無傷苟得夫人見諾亦即無須更煩李克先生愛梨聞語眉峯乃起奇幻作倩笑曰果何事者但爲吾力所能自無不可白倫莊容曰夫人聽之此事本小僅須納蘭姑娘允諾即可今姑娘未歸故不得不請命於夫人愛梨作鄙容曰納蘭乎彼豈有如何之權力哉但先生果何所指白倫曰尊府有山坡一片乃與吾土接壤出入每虞越境吾意極欲闢爲車路以合官道則此後出入可省跋涉之勞至於地價則惟尊意裁之愛梨聞語不禁躊躇不能遽答白倫搓手言曰夫人吾亦知其事宜與李克先生商之然渠秉性兀傲吾固欲購其地彼必立起反抗豈不轉使無歡故不如商之夫人因舉其食指曰吾意卽出一千之數事成之後李克當亦滿意蓋其地固甚微也今吾之意即煩君往倫敦一行但須納蘭簽字則其父亦無權干涉愛梨至此不禁忐忑念此千鎊爲數匪薄地果售者其欵即爲已有然不得納蘭之簽字又將奈何白倫見愛梨沈吟則以爲薄其數耳則曰君往倫郭亦須費用吾踵另以百鎊助君行色言次出紙幣一疊夾指間摇之愛梨目覩厚幣心益忐忑竊自念曰納蘭千鎊雖未可以必得然吾但往倫敦一行僞爲尋訪已此百鎊固吾有也懷此而往倫敦亦足以傲我舊游念至此則不期展輔而笑白倫曰如何愛梨曰且試爲之吾明日往倫敦矣白倫說以紙幣與之曰佳則明日敬於車站遲君遂辭出仰天笑曰此着殊妙彼婦貪百镑之金大利入我掌握中矣愚哉愛梨也著者曰天下以人爲愚者必不自知其愚今白倫者自失其百鎊乃猶沾沾自喜以人爲愚殊不知愛梨此時亦正竊竊而笑白倫之愚也 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之日本日本仿照海關章程]  
　　（見本報壬申年七月十九日） 
　　前日本朝廷慕華地海關收納稅則兼用西人法度特委大員赴上海等處查訊報關納稅諸法兹聞其歸國後已擬定章程仿照辦理並延請英人曾官領事熟悉關稅事務者一人總司其成云 
[日本興學（見本報壬申年七月二十七日）]  
　　日本已擬定在國内四處設立義學並書院凡貧苦子弟概准入學現受業生徒有五萬五千人之多（６） 
尊聞閣筆記 
[直性遭殃（見本報甲戍年九月二十四日）]  
　　金陵楊生忘其名乃柳門先生次子也素性硬直不合時宜近就軍裝局某公聘爲司管鑰事前押解軍火赴某營隨帶勇丁内有夾帶私貨在船者計圖偷漏關稅也楊初不知繼知其事已阻攔不及沿途關卡頗慮盤查不勝懸懸返省後卽以共事白於居停主人大怒當時該勇各責軍棍一百該勇等俱各懷恨而退昨又令解軍裝臨行時又囑前勇勿得夾帶私貨若再故犯定必禀請重辦斥革該勇等愈加忿恨遂有謀害之意起程後行抵高郵州湖内該勇等即將楊刺死用石沉尸湖内一面回來揑稱楊在船頭大便旋失足落水浪大流急無從撈救家人聞訃不勝悲　楊妻錢氏適因歸寧尚未得耗夜間忽夢楊至渾身皆血泣謂妻曰我因中響於人昨抵高郵湖人已被某勇等慘殺沉我湖内望趕即前去撈救並望代我申雪諄囑再四而去其妻驚覺頗深疑訝次早卽欲回去母家挽留至再錢氏終覺不祥懷疑莫决因時時留意訪察有無議論適見家人附耳密語更覺所夢有因次夜睡去復夢楊至仍如前夜形狀深責其妻置不聞問其妻驚醒遂以其事爲實卽將兩次夢境細白於其父並請與父偕去撈取尸骸其父見女已知並聞其所述夢境如此不勝驚駭遂將來信示女旋即買掉前去打撈刻下尚未回來不知已否撈着究係如何辦理容俟探實再行續述７ 
文苑 
[立冬日約聚星吟社諸子雅集城東小築爲餞秋之宴先成此詩奉柬並乞和章]  
　　（見本甲戌年九月二十九日）（剪淞病旅初稿） 
　　境逝即千秋擊石那覔火興到即一醉拈花乃證果佳日不易逢行樂詎容惰今年餞秋筵開社議始我折柬畫蟬聯疊韻詩婀娜（與龍渊舊隱唱和重九幩字韻詩各得五疊來往書問計可盈當尺也）四鰓鱸已肥八跪蟹亦夥田秫入釀新屏菊作花妥素秋寗久淹佳約惜屢左徒令東籬人對我笑口哆驛騎通兩家酒舫捩一舵三數同懷友聯襼互引柁霜華凛未寒風景敗猶可靈辰合併難仄席獻酬瑣好參米汁帥各倚木上座豪情託飛觴高談效炙輠自信狂生狂叵耐裸人裸吾儕作逹時意氣不么麽寒乞陋蟲豕拘墟哂螺瀛况已蝸売寄可再蛛網裹生趣　冬心庶色譏飯顆樽罍快狼藉接籬載駊　青衫何龍鍾扶掖翠袖釋但取此心怡奚問彼頤朶後會訂開爐重醖命白墮 
神話 
[華道士（見本報甲戍年五月十七日）]  
　　華道士者山右人故世家子也幼業儒不慧於讀年十四不能通一經家人欲使改爲賈道士執不可讀愈苦冬夜篝燈自讀渴不可耐　夜已四鼓家人皆臥無所得飲忽睹案上有氷桃一枚大如椀急取啖之涼沁心肺甘美異常旣思嚴寒安得有鮮桃恐非佳物大懼然已盡啖莫可如何就枕竟睡次日醒後覺臟腑清澈及取書讀過目成誦師使爲文字　操筆立就後三年遊於庠三試秋闈不第慨然曰人生不過數十寒暑能禁幾度　璪秋風卽令幸而弋獲而去日已多終未必能有所建立乃究心導引之術行之數年苦無大效乃曰天下無在家之神仙遂棄家遁去爲道士遍游名山冀得異人傳授十年無所遇隱於嵩山結茅以居饑則下山化食餘惟靜坐而已後遇大雨出路阻絶三日不得食飢腸雷鳴策杖而出見山㘭萬綠粉披清翠欲滴迫視之狀若黃精急歸取鑱掘之入地數尺始獲實大如甕負之以歸拾山枝取火烹之一晝夜而始就糜爛道士大啖僅盡其半次日連湯啜之凈盡由是精神煥發數月不食亦不覺餒寒暑都無所畏筋骨强健登危崖絶讞如履平地土人見其不食異之爭來叩休咎道士厭囂一夕遁去不知所終（６） 
雜錄 
[治風火目疾] [  拱]  
　　凡係風火目（如老眼或色眼此方無用）雖眼皮紅腫紅筋網滿太陽牙齦牽痛致發寒熱只須用洗淨瘦猪肉十二兩（勿雜肥肉在内亦不必切碎聽其大塊者）再用鮮枸杞籐粗根上厚皮四兩（細根上皮薄且難剥下此皮卽藥肆所售地骨皮但已泡刷日久萬不及鮮者之效）合置於上過磁紬之砂罐内加水三四大碗（切勿外加鹽酒等料）用木炭火煑至瘦肉鬆化取湯代茶味與綠豆湯相彷異常可口飲完尚可再添水一二碗煑飲重者不過二三服卽愈以上兩方治者已親見無數且又不甚費錢能愈纏綿痛苦願有此疾者照法治之愈後代廣播傳爲幸（７） 
[治畢丸偏墜] [  拱]  
用長亂頭髮一圑（無論男女髮均可）洗淨搓作凹形舗於小銅勺内再用生雞蛋一個去壳瀝在髮凹中使蛋黃居中蛋清四護切勿摇動致蛋清沾及銅久下用森炭火儘熬俟至髮枯蛋清蛋黃均黑時則黃内即有黑油沸出則隨熬隨傾於盅内取得一二十滴黑油後則蛋已全枯無用隨將所得之油稍冲開水服下則寒濁之氣從下部出而病愈矣重者不過服兩三次無不立效亦不復發７ 
[顆粒性結膜炎之治療] [  劉采其]  
　　此症英名ＴＩachoma譯音名爲他可馬乃最普通之目疾也據西醫言中國人每百中幾居其半傳染旣易醫治甚難俟變爲刺則必瞽也故華人留美檢查特嚴江君亢虎初出國門即以此症厄於嗜氏余子由清華留美亦以此症中梗一年經西醫療治申京已遍凡硝酸銀磺養銅甘汞高告諸劇品莫不嘗試一雙眸子供爲試探之標本診之先曾不自覺旣診之後壞象環生一大一小一高一低時紅時退時散時縮大有不盲不止之勢余滋痛焉有同病朱某浙産　遇故老吕氏（寓上海錢江會館附近惜忘其字設有眼科醫室）以木賊草（即試擦木器之節草中國藥店皆有之）於石上磨齊啓其眼臉順勢拖磨（此手術門外漢未可輕試）間三日一行其技凡四五次不藥而愈余子亦往求之據云初次擦膺愈磨而愈快雖有血淚曾不痛苦至結局之時粒平則血多方知痛疼一至知痛則此病若失矣返舍之時惟以硼酸化於蒸溜水蘸以脫脂棉（俗呼藥棉）常時自洗而已三年以來清華留美者得吕爲助不下百餘人矣夫吕君之手術固尤願每治一人須以消毒水滌其手指與器械庶以釋人傳染之懼感戴莫名謹贈言以謝（７） 
[膈病]  
　　治方極多最妙者莫如用啄木鳥一隻不去毛羽腸雜在隂陽瓦上燒煉成灰代水服之 
[治癬法] [  龍川陳峻] 　 
先用生薑擦癬處使紅乃以皂莢樹汁搽之頗骙 
 
 
 

Page 18

 
 
   
 
