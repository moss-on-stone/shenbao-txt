# 1896 - 260 - 4908374

 

Page 1

 
 
[考試時務塲中必備書翻刻必究] [  申報館申昌書畫室美華書館格致書室售]  
　　今年以來各省歲科考場各處書院兼考時務策論視制藝詩賦爲尤重廣學會新著中東載紀本末八卷凡泰西新政之可作掌故者精心考訂　皆有物實與去年所譯之泰西新史攬要同屬投時利器應試諸君奉爲藍本大可名利雙收面其價只一圓五角廉莫甚焉○廣學會新譯文學　國策兩卷凡泰西學校中之良法美意臚列無遺塲中如考新學舍此無以運典每部兩角廉之又廉○時事新論十三種　　四十種繁稱博引　細無遺亦由本舘代印計價六角 
[書浙江龍方伯嚴禁各屬丁書役積弊札後更廣言之]  
　　且官者所以治民者也然民之賴以治者當莫如州縣矣而官之最難爲者亦莫如州縣蓋州縣與民爲最親惟其親則民之疾痛疴癢當無不相關也民之肥瘠勤惰當無不周知也凡所以養民之欲而給民之求者皆州縣之澤也凡所以懲民之惡而勸民之善者皆州縣之職也凡所以息民之爭而雪民之寃者皆州縣之明也使州縣而一不明則人心幾無復有是非州縣而一不職則地方幾不成爲風俗州縣而一不仁則在姓幾無復有生機如是而國家之任州縣顧不重哉而百姓之於州縣豈非重於賴哉乃州縣爲親民之官而今若甚疏者則何也無論與草野課農桑知胼胝之勞苦爲巿廛興貿易䘏商務之艱難宏教育於膠庠别人材之賢否卽民間有一事之不平欲向官長而呼籲之不啻登天之難諺云公門日日開有理無錢莫進來言雖太甚而未始無此情景豈天下之州縣皆不仁不職不明之官哉有助之爲不仁者而官失其仁矣有蒙之使溺職者而官曠其職矣有蔽之使不明者而官失其明矣丁也書也役也皆知爲民之蠧而實亦官之蠹也始則藉官以蠹民繼則藉民以蠧官當其蠧民也民非不知之非不恨之知之恨之而未聞有誰何者以有官在也若官則并不知爲其所蠧又安知其蠧民耶卽渾知其蠹民而不知其所以蠹民之故亦安能從而禁之此浙江龍方伯嚴禁丁書役積弊之札所以通飭各屬也札云百姓知丁書役之有權而以官長爲不可恃勢必惟丁書役之言是聽丁書役之計是從丁書役之勢是畏三者互相狼狽欺官虐民言之實堪髮指民間詞訟層層索費費一處不到案一日不了其始代書費若干傳呈費若干期呈費若干議差資若干議房費若干議鋪堂費若干案之結不結未可知結則有結費若干領欵則有領費若干取保則有保費若干案如不結累月經年後此之費如故若有詣騐之案則隨從繁多夫馬之費猶爲無算尤可駭者差役持票下鄉其坐轎有轎夫十餘名坐船有船隻八九號所到之處以地保爲導處之倀索酒食索洋烟擲盌盤毁窻户男子逃避婦女驚惶非得熟識衙署之人與之多方說合不止鄉愚入城不知告狀規例輾轉託胥吏爲之打點一入圈套無以自脫有兩造求息而不得息者然而門以外蠹役刁書初不敢公然作弊也必與家丁串通一氣而弊始滋管簽押之家丁賣承賣票習爲固然官亦藉爲調劑之資該丁若求某承標某書官從而標之求某票標某役官從而標之甚有書役覬覦兩造豪富足以分肥而出數十百千而買一票者種種之費皆必取償於兩造者也方伯此札可謂抉書丁書役之弊矣抉其弊而欲絶其弊則有難焉者所謂知之維艱行之維艱也然則州縣其能不用丁書役乎其能用而使之不生弊竇乎或者謂丁書役三項斷不能無弊無已其必如陸清獻乎當清獻之治嘉定也到任時卽散書役諭以爾等在此必然餓死不如各尋生理之爲愈僅留書吏一二人以資謄寫無所謂兵刑工與吏户禮也役則亦留一二人以資奔走無所謂班與怏紅與皂也丁則一人服役而已更無所謂門稿錢糧用印值堂等之名目也錢漕則使民自完詞訟則使民親遞隨到隨問隨問隨結民不費錢而案無留牘不用一刑而一邑大治可知丁書役三項非爲必不可少之人也不知天下之人如清獻者能有幾人天下之州縣如清獻者更能有幾人而欲使現在之州縣盡如清獻之所爲吾恐天下之人斷無敢爲州縣者矣且斷不能爲州縣者矣未完 
[普天同慶]  
　　六月二十六日恭逢皇上萬壽聖節寗郡文武官員於是日五鼓齊詣萬壽宮行朝賀禮居民鋪户亦各高燒紅燭共慶昇平文武各衙門尤其熱閙異常提署特雇名班在大門外演唱府署亦於是夜召梨園子弟到署在大堂下搭臺任人觀看恍惚如金吾之弛禁亦與民同樂之意也 
[補述景德鎭械門緣起]  
　　窰事已平已列本報兹據本館常駐江西訪事人函稱該鎭鉅省城四百餘里瓷器甲天下名聞中外其間窰户數百家工匠千萬人店鋪千百間爲天下四大鎭之一惟五方雜處而又食力人居多風氣强悍良莠不齊動輙械鬥釀成巨禍軍興後二三老成禀請大憲創立保安一軍招募勇丁數百名長年駐紥以資鎭懾由來久矣該軍章程因由商集辦一切軍械口糧歸商籌欵供給而管帶之員則由省憲遴委相安無事亦非一日不料六月某日窰工樂平帮與都昌帮因事口角雖經動衆然已經解散詎有奸徒從中煽禍先向樂平帮唆云都昌帮已繕甲兵議定某日興師問罪爾盍預備之聞者不察果比戈稱干以待匪徒見禍機已動又向都昌帮告曰樂平帮枕戈蓐食爲何事乎聞其人議定某日將向爾復仇古人云寗我負人毋人負我盍預備旃聞者亦不察深信爲眞果於某日各臨塲械鬥傷數十人斃數人維時保安軍亟派哨官帶勇前來彈壓兩造不分皂白反將哨官殺斃又斃勇丁二名亦可見愚人之鹵莽祗憑血氣不顧利害矣是役也死者共十四人當下窰户停工工匠各散鎭上店鋪一律閉巿人心惶惶幾疑從此無太平世界如是者數日駐鎭分防軍捕同知某司馬會同保安軍管帶極力鎭撫饒州府鄱陽縣均聞　駐至交相設法定變人心始靖現在撫憲德靜帥接變後立派賀芷瀾觀察會同王雲笙遊戎管帶振武軍後營馳往查辦云 
[詳述破獲僞銀案]  
　　厦門訪事人函云閩浙督憲准總署咨以和日諸國公使文稱訪得華民周江漢等鑄造洋銀私運各埠商民受害請咨飭拿辦行移到厦楊西園尚書密諭練營各管帶購線緝拿親兵後營楊爵齋遊戎不惜重資購線於五月二十一日親帶兵丁會同防練各營李松亭張華軒楊寳山楊幹臣四遊戎分赴同安各鄉跴緝在潘塗鄉緝獲首犯周江漢夥犯楊春楷等五名搜出僞銀並鑄銀之鋼模器具護解來厦經厦防分府堂訊供認不諱西園尚書卽札派張考亭遊戎於二十八日由靖遠官輪解省勘辦按該犯造僞洋銀貽害各埠商人流毒隣邦以至和日各政府咨請訪拿可見此事與邦交大有關係第該犯行蹤詭秘破案尤難此次按名拘獲實較尋常辦案大有分别然西園尚書不動聲色咄嗟立辦豈非知人善任之效歟 
[安教言]  
　　江右訪事人云江省向有天主耶穌二教堂本年天主教中人與耶穌教中人一再爭訟匪徒卽 
 
 

Page 2

 
 
乘機播弄揑造謡言甚至張貼匿名揭帖借勸人敬奉耶穌教爲名勸令拆毁天主教堂其實欲使二教自相攻擊所謂以毒攻毒之詭計也藍二教相攻官憲必無從保護若輩得以從中肆志蓄謀極狡爲患甚大署南昌縣文芝塢明府洞燭奸計先事綢繆會同署新建縣孟紫卿明府出示曉諭示曰縣屬屢有不逞之徒　寫匿名揭帖動稱拆毁教堂希圖煽惑愚民激成事端迭經各前縣剴切曉諭不啻三令五申乃日久玩生仍有棍徒復萌故態揑造前項揭帖以勸人敬奉耶穌教爲辭妄稱欲與天主教民爲難實屬藐法可恨除密訪查拿外合再示諭爲此示仰闔邑軍民諸色人等知悉天主教在内地設堂傳教載在條約已歴年所並非創自今日該教係屬勸人嚮善並無損礙民間何得妄與爲難搆釁况上年安徽蕪湖等處匪徒聚衆焚拆教堂肇禍首從各犯均經先後就獲審明立正典刑在藐法妄爲者固屬孽由自作而無知愚民一經隨聲附和亦　波累噬臍莫及前車可畏後轍毋循自示之後務宜父誡其子史勉其弟各自猛省痛攺前非勿再造謡惑聽妄生事端倘敢言諄聽藐則是冥頑不靈無所用其姑息一經訪聞獲案定卽盡法懲辦决不稍事寛貸各宜懍遵毋違特示 
[海水漫溢]  
　　䢴上訪事人函稱兩淮各塲煎鹽之區名之曰灶下多濵臨大海以其汲取便捷也兹據官塲傳述泰屬草埝塲灶下忽於本月中旬某日迅雷疾雨繼以暴風海水陡然上泛洪流漫溢巨浪滔天斥滷之區遽成澤國所有煎鹽𪣿灶以及灶民房屋雜物並有煎成之鹽尚未運送來塲者均被衝去人畜不遑奔避淹斃亦頗不少其幸獲更生者現皆蹲踞高阜曁救命墩上環顧四面皆水欲逃無路風餐露宿號泣籲天其枵腹待哺情形亦可想見矣聞該管分司沈分轉接塲員專禀立卽據情飛禀上游一面派員先往振撫運憲江都轉刻亦遴委朱分轉星夜馳往察看災情輕重相機辦理 
[牌示赴任]  
　　姑蘇采訪友人云部選上海縣縣丞劉二尹定榮已於上月某日到省方伯於二十八日牌示飭二尹前赴新任又長洲縣知縣王雲莊大令樹棻近因政體違和請假一月上憲准如所請惟首縣要缺不可一日虚懸藩憲鄧方伯亦於二十八日懸牌以候補知縣張大令德迪暫行代理 
[厦島新秋]  
　　厦門訪事友人來函云江西女檔子班旅居客棧中貽害商旅指不勝屈自葉伯銘觀察嚴禁驅逐後稍稍歛跡詎日久生玩刻又公然一律開唱各處絲竹鑼鼓之聲徹夜不息想地方有司又必重申禁令也○厦門棍徒日甚一日身畔各藏小尖刀一言不合卽起爭端近來兩旬之内命案已有數起若輩又各分黨羽自相鬥殺據父老云咸豐三年厦門小刀會起事卽如此時之棍徒身帶小刀闖禍殺人官憲不敢搜拿致釀成揭竿之患兹則殺人後或逃出外洋官憲未能捉拿地方良善日受其害有父母斯民之責者宜如何設法捕治耶○自臺灣南北逃回之游兵散勇集成羽黨訛詐財物前經周道憲懲辦後稍稍歛跡兹又重張旗鼓魚肉良民流娼土妓尤爲若輩之利藪聞現有某甲爲之首領盤踞厦門港一帶若不重速拿辦恐不免貽姑息養奸之患也○太古洋行因更換脚夫工頭致與路頭挑夫相鬥幾釀巨禍刻下因慮路頭夫役報仇特雇民夫數十人於夜間分宿洋行棧房一帶梭巡保護各人給予硬木短棍一根以爲防身之器大約彼此終須購和否則斷非長久之計也 
[萬松夏翠]  
　　杭州訪事人函稱浙省自交夏至以來屈指一月有餘暑雨纒綿積水成潦雖偶露陽光不久復雨天氣亦甚凉田中禾苗不能透發鄊農頗爲憂急官憲爲民請命禁屠三日設壇求晴十九日南風大作積雨全消霎時間晴旭高懸如撑火傘天氣驟暖途人往來無不揮汗如雨鄉農轉憂爲喜蓋稻雖結實稍遲尚有豐收之望也前數日巿上西瓜盈千累白無人顧問每擔僅售錢四百餘文今已陡增至二千文矣民間被雨冲塌墻壁及屋宇滲漏者不知凡幾前因陰濕未能興修至是咸欲興工彌補水木匠頗有應接不暇之勢○湧金門一帶有小孩十餘人每當夕陽在山之時聚集於府學二門之下面塗朱粉手持木質槍刀效優伶之演武習以爲常家中人雖知之而皆不禁本月十六日一杜姓孩被一孩將棍打傷左臂以致兩相扭結其餘各童有作壁上觀者有助紂爲虐者有效魯仲連排難解紛者一時喧閙異常學齋伊邇聞聲立命家丁將該童等驅逐并諭令書斗不時查察毋許該童等再來滋閙○十五奎巷林姓家於本月十八日爲偷兒從後面灶房挖壁而入竊去銅錫等器十餘件該賊貪心不足復欲撬進内堂爲主人驚覺赶呼僕輩相率起視賊聞人聲急從壁洞竄去廚下各件已打成一捆亦不暇取林姓檢點所失惟有杜康而已亦幸矣哉○本月廿八日爲皇上萬壽聖節浙省遵奉部文於廿六日在萬壽宮預行朝賀宮闕甫經修整煥然一新至廿四日兩縣辦差人等特雇工匠高搭棚廠蔽以五色帳幔殿中恭設寳座椅墊披圍俱用黄縀平金繡龍一路燈綵懸持殆徧燈上恭　萬壽無疆共慶昇平等吉語至二十五日三更時府縣等官先行戾止少頃司道及旗營員弁均已到齊迨五鼓時廖中丞駕臨各官迎入官　小憇辦差者早將燈燭點齊閒雜人等均不准混入中丞略坐片時卽更換朝服各大憲及文武印委各員俱已更衣隨同撫憲由東便門趨入各就官階班次行三跪九叩首禮畢退入官廳略憇分道而回廿六日起演劇三臺民人均許往觀以示與民同樂之意大街巿面無不懸燈掛綵同申慶祝日本領事公館及大英醫院各教堂亦俱升旗敬賀○前月某日仁和縣主任大令至武林門外郭家兠地方相騐已列前報兹悉所騐尸骸係一女孩年約十三四歲母已早殁其父於是晚未歸次早歸來見女倒臥在地已赴黄泉家中雜物均被竊去是以禀請邑尊相騐據仵作報稱身上無傷惟口中有石灰土泥塞满以致氣絶大令據報後復親自檢閱一過知無錯誤遂命塡取屍格一面出差緝捕兇手務獲懲辦○杭城某甲者向業線莊住水亭址幼年締姻於城隍牌樓某氏女父早殁其母視女如掌珠故年已及笄而未許于歸甲家致送吉期業已二次母均託故請緩甲年已長急欲成婚乃與媒人商議作搶親之舉而未得其隙六月廿四日正值雷祖誕辰冰上人訪知其母患病初愈命女赴廟燒香了願雇鄰媪作伴因與媪預商如果事諧酬洋十元媪首肯乃令甲預備筍輿在廟外伺候俟出廟時卽納入輿中搶歸俟吉禮告成然後告知其母不過多出茶禮稍費唇舌而已甲從其言又恐其女不從因復倩鄰婦一人隨轎同來僞爲其母所使者詭云姑母家遣輿來接女不知計乘輿而去比至甲家見已鋪設齊備紅焗雙輝燈綵高掛知非姑母之家不免啼哭經冰人再三勸慰女知已入彀中無可如何不覺盈盈而亦拜也比母聞知興師問罪比及入門則已賓朋满座自知孤立無援祗好將就了結令甲送聘金洋百元并備酒筵一席親至岳家謝罪其事乃寢 
[南湖游舫]  
　　嘉興訪事人函云北門外中街糕團店係某甲之婦所開雇用乙丙丁三夥不意該婦漸與乙相染經同業不容祇得停歇使去後常來借擾上月某晚初更時意欲扒上屋面入室一連兩次皆被人見呼喊驚逸三鼓後自思怨忿難消竟往縊於該店之門上幸經對門烟間主見之大呼隣近皆啓門往視當卽解救而醒鳴知地保延至翌日有調處者允爲借洋數元令乙出筆據了事○上月廿二日係祭馬王神之期是以費恊戎及都守等各武員咸往廟拈香行禮並在内教塲搭臺傳班敬演神戲循向例也○北門外壇弄内某粥店上月某夜有水師某哨官在彼吸粥另一紅坊司亦在吃粥不知因何起釁竟至用武打架經人勸散粥店因是停閉 
[晴川帆影]  
　　漢口訪事友人來函云江夏縣屬之西鄉紫坊一帶居民皆種果爲生以竹爲籬所以防竊果也某夕有漁人在籬外河邊撒網捕魚聲聞於守果者誤爲竊果之賊暗中趨出漫不加察將木棍當頭亂擊漁人未備一命嗚呼習晨爲地甲所見赴縣報案縣主下鄉騐傷畢聞已將兇首拘回云○鄂省善後局提調兹經督撫兩憲商委候補府張太守孝謙辦理太守刻已上院禀謝詣局視事矣○監督江漢關漢黄德道瞿賡甫觀察廷韶因打電由漢局往來爲時稍緩且有公務遺漏等情因就本署内設立電桿電筒及一切電器極爲完備從此户庭不出消 
 
 

Page 3

 
 
息靈通且可免漏洩之弊聞電師趙姓名貴福繙譯朱姓號錫山○邇日武漢水勢漸平西岸平疇水皆退盡將來晚稻可望有秋故農民皆無不喜形於色也○湖北天門縣員缺藩憲王芍棠方伯牌示以候補縣梁明府葆仁奏補兹已禀行赴任矣○湘臬桂廉訪中行由京來鄂等情已登前報兹廉訪公務已畢於前月廿四日午後三點鐘時揚帆直上省標曁駐防諸管仍恭送如儀○湖南候補道劉子陶觀察來鄂面謁督憲禀陳去歲該省各地受災情形極爲困苦請緩飭開米禁等因已登前報兹聞張香濤制軍意極不能俯允業委幹員三人馳赴該省之常德府屬及長沙湘陰岳州澧州寗鄉等處詳查實在情形俟禀覆後再行核奪云○黄陂縣主唐明府步瀛於前月中旬某日因病出缺時適縣試頭塲甫畢縣署治喪因未揭曉該邑與考者多至三千八九百名皆急於看案惶亂異常幾與某廣文作難幸府憲飛文到來仰由閱卷之候補縣譚君暫爲攝理亟行發案衆心始定卽於廿五日舉行初覆云 
[九派江聲]  
　　據訪事人函云上月二十四日九江官塲接南昌電童藩憲牌示德化縣慶錫庚期满調省以大挑知縣梁樹棠署理新城縣李用曾期满調省以卽用知縣俞官圻署理樂安縣劉玉健期满調省以候補知縣范濂署理興安縣韓姬宗期满調省以周邦翰回本任准補大庾縣彭厚基永豐縣張瑗均飭赴新任○育嬰堂委員蔡次眉張履思兩二尹以邇來送堂嬰孩衆多恐有弊竇於上月二十四五等日親往查察實緣去歲年成荒歉米糧騰貴貧民自顧不暇無力養女是以日漸加增云○成衣匠王某湖口人上月二十三夜有夥邀其出外乘凉行至木橋忽踏空落水迨救起已氣絶矣 
[鳩江浪影]  
　　蕪湖訪事友人來函云南岸江口鋪北岸百家鋪兩叚巡防局員均因細故撤差所遺之缺以巡檢駱秋丞少尹接辦南岸縣丞裘佩青二尹接辦北岸均於前月某日奉札謝委到差○皖北盛產鶯粟花時翠碧紅鮮艷麗如錦麥秋節後括取其漿豐歉亦大爲烟霞窟裏所憂戚今届收漿兼旬霪雨致色香味俱不及去年遠甚而且歉收不及往歲五六成新漿入巿之初每兩已售百七八十文運至售處其價必將高自位置蕪地各土店遣往辦土之水客現聞已將新貨陸續運到惟批價尚須稍緩數日始有定盤云○六月二十四日俗傳爲雷部誕辰茶館酒肆以及各項食物糧食並手藝等鋪届時皆各立壇坫誇勝鬥靡妙舞清歌及各項攤簧盲詞幾於羅致一空甚致城隍廟萬年臺亦都爭先占取袍笏飛揚今届因官禁綦嚴各項神壇惟就巿井中各鳴其勝歌管沸騰笙簫盈耳魚龍曼衍之盛請待下年矣 
[白門新柳]  
　　金陵訪事友人來函云江北人某甲以販猪爲業前月某日又載猪六七頭來省售於屠行某乙家乙寓居城北附近大中橋地方交易已成價銀未付甲在乙家小住是夕乙沽飲欵甲賓主相酬意甚相得飲畢甲適因事辭赴某處行半里許突有某丙迎面而來卽指甲謾駡甲酒後性起與相口角繼以用武丙攘臂而進拳足交毆用力過猛中甲要害卽倒於地比及街鄰聞知啓户詢問丙已狂奔遠遁衆環視甲無有知其來歴者第見手中尚執有瓜子酒氣猶自醺人及燭其頭面則鼻梁業爲擊傷血流如注甲神色昏迷在地呻吟急爲鳴知地甲訪明其底細雇夫舁歸始悉毆甲者非他卽業屠行某乙之胞弟也性極無賴數年前與甲有隙未得報復兹因途遇遂藉逞其毒後舁至肉店乙爲之負荆謝過出資養傷據稱傷勢頗重未知能免無事否○省垣各種洋貨銷塲甚旺然百物所需無一不取資於滬上刻有富買某甲欲挽利權購辦機器創興一切兹先籌巨欵擇地開廠製造自來火聞在漢西門外附近石城橋地方租賃房屋若干間雇工開製矣○邑有某甲者年逾而立娶揚州某氏女爲妻寓居城南琵琶巷夫婦積不相能動輒反目詬誶之聲時達户外甲近患病輾轉牀褥旬有餘日妻怠於侍奉又因事口角被妻凌壓潛覓阿芙蓉膏吞服後經同居某嫗覺察急爲知照親族延醫救治惟時門内外聚觀者如堵墻咸不直其妻逾刻一吐而愈泥首叩謝醫士並自陳苦况聞者爲之酸鼻○俗稱觀音大士能爲人救苦救難䖍奉維殷而婦女之皈依蓮花座下者較大雄氏尤爲香閨所敬信每歲二月六月九月例有觀音會省垣踵事增華每當會期由會首相約爲茶篷之舉城南尚不多見惟城北街道寛闊計自内橋迤西如木料巿笪巿橋倉巷旱西門大街皆設有茶篷篷内廣設香茗俾過者飲之以結緣又設廣座集婦女之與斯會者或清談或作葉子戲每人帶香資三百文卽可携其一二掌上珠來博竟日歡又在門外或當街紥綵棚一座綴以五色燈彩更延清音小唱鼓吹以爲樂今歲城南一帶茶篷比前益盛迤邐直接門東石觀音廟因普門大士小像係鑿石裝金故廟卽因以名焉是處與城北雞鳴山上之倒坐觀音閣香火平日均極繁盛本届十七八等日會首循例知照各處一體賽會沿途舊有茶篷之處俱各就地叚招致便友降臨拈香茶篷之内陳設一新中間端供大士像蓮炬高燒香花爛漫更體大士大慈大悲常欲分一滴楊枝灑遍大千世界故門外並瀹茗施給衆生俾得各飲甘露有好事者預招致傀儡班演一晝夜甯俗呼爲木人頭戲演者捉其手足隨機應節聽其音聲之高下以爲轉折行動居然袍笏如生又有支搭高臺唱蓮花落及梆子腔者京調土音雜呈其伎十九日各茶篷又延緇流禮懴一片鐃鈸之聲與梵音相斷續幾令人目想神移屈計是三日中街巷人家紅男緑女結隊偕游而游人之赶衣香鬢影者尤競爭先恐後故熱閙逾恒到人多處團扇輕紈極形擁擠更有一種䖍心頂禮燒拜香者三步一拜在塵埃中披髮跣足雖赤日爍金不敢云苦近來又有年輕婦女亦同其此誠心不辭道遠同行雖有伴侶調護究竟由山脚而至山頂已不啻天台四萬八千丈矣因基矢志之䖍故并不畏山路之崎嶇云 
[護救日食]  
　　昨日午刻爲護救之期届時學師宣琴山廣文縣丞蔡二尹保昌主簿孫少尹立幹先後蒞縣陰陽學將黄亭一座置於大堂當中繕就初虧食甚復圓等牌三面按時供入亭内堂上恭設香案陰陽學唱報初虧卽請救護各官穿元色紗套齊集大堂由禮生傳贊行三跪九叩首禮大令親執彩桴擊鼓三通一時砲聲如珠兩旁金鼓齊鳴僧道照例誦經直至復圓各官始換穿吉服行禮而散時典史蔡季清少尉因病假未至 
[添委監工]  
　　蘇松太道黄幼農觀察札委水利局總辦候補同知周秋江司馬文煦及補用同知高司馬邕帮同朱森庭明府辦理十六鋪開築馬路事宜並派補用知縣顧明府永懋候補縣丞林二尹如松韓二尹乃謙在工程處輪流彈壓以免滋事 
[大令騐屍]  
　　前晚據本邑西南鄉徐家匯鎭六圖地保王晉成投縣報稱圖内顧長心家有包車夫陸阿狗急疾身死無親族收殮禀請詣騐大令據報卽於昨晨八點鐘帶同刑仵差役鳴騶出西門前往相騐早經地保備設公案於屍塲之内大令降輿地保跪迎道左大令隨升坐公案據顧長心供稱小的原籍南匯寄居本地向在法工部局充當糞頭雇用川沙人陸阿狗爲包車夫詎陸人面獸心引誘族中寡嫂朱氏與他姘識甚至拐帶他徙尋獲又拐一連三次不得已控送法公堂究辦蒙鄭大老爺判令發堂留養陸枷號三月以示懲儆上月廿八日陸忽患病禀求開釋又經鄭大老爺察看病勢屬實因無親人具保就此釋放陸乃奔至小的家中依舊臥於凉棚下舊睡之處小的尚不知覺昨晨突見僵臥於此撫之已冷氣絶逾時矣立卽訴知地保王晉成投案報騐求明察大令飭仵作翻視該屍並無傷痕四肢現有痧筋委係發痧身死報畢大令離座親騐相符塡明屍格飭由善堂給棺收殮當有陸如明投案禀稱小的川沙人與陸阿狗是同族弟兄前由胞兄雪春薦至顧家刻因胞兄出門貿易死者親房無人小的願將棺木領回埋葬求恩准大令飭令陸如明親視屍身確無傷痕當具領棺切結並取地保及顧長心各結存卷完案判畢回署排衙時已鐘　　下矣 
 
 

Page 4

 
 
[電局利豐]  
　　今歲中國爲各處電報局第十四届結帳之期聞每股共派得洋銀二十四圓其獲利可謂豐矣略綴報端以爲與股諸人志喜 
[撞船賠修]  
　　有英國小兵輪船名愛司可富者停泊浦江陸家嘴之北前日楊福興沙船由南往北而駛風順水急艄工把舵不穩致撞在該兵輪之上幸兵輪堅固僅船首受有微傷船主卽請耶松船廠估修其修費概由沙船賠給兩相情願故並未饒舌 
[護日遺火]  
　　本地人楊小山賃屋美界吴淞路鬥鷄塲第一千一百五十五號門牌羊肉店屋後蓋茅屋一桶以豢羊昨午日食地方官預出告示令民間一體救護届時店鋪居民莫不鑼聲鞺鞳爆竹喧闐不提防有火星適墜於楊之茅屋上迎風立卽燃著轟轟上熾左右鄰聞警畢集襄同撲救始得息滅事後經走街華捕報知捕房未知查究否 
[販私被刦]  
　　鹽販張鴻春奉賢縣人向在租界販私鹽以度日緣租界素弛鹽禁故也前日傍晚張挑鹽一擔行至虹口分水廟地方突遇楊樹浦八十個黨中流氓數輩邀截中途聲言是巡鹽勇丁旣與相遇須將此鹽留下不然莫怪乃公無情也張猶極口與爭詎衆一擁而上撳張於地拳足交加復出匕首連戳六刀繼割其左耳顧張已奄奄一息遂抛諸路側攫鹽而去夜半張漸蘇延至昨晨有行人見而憐之爲招人舁至同仁醫院求療嘻化日光天之下流氓横行一至此哉 
[公人獲賊]  
　　昨日英界包探瞿旭咸巡至某處拘獲賊犯楊阿狗卽楊金泉詰知此次在英國某公司輪船上竊得布衣七件綢衣三件正欲持赴長生庫質錢等情當卽押送捕房捕頭令押候解送公堂請訊 
[鉅欵助賑]  
　　頃接隱名氏大善士爲求文郎功名顯達并闔第清吉謀事順遂助賑銀六百兩又厚記棧交來敦信堂善士助紋銀申規銀四十一兩五錢六分一厘隱名善士求病痊原續助洋一百五十元皖北不具名人助洋一百元西池李氏洋四十元諸善士共濟時艱慨輸鉅欵行見吉人天佑富貴壽考攸往咸宜可爲操劵矣[  上海六馬路仁濟善堂籌賑公所施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡局瑣事]  
　　前報記東昇水菓行棧司在浦灘因顧阿虎王俊觀案阿品三人與打樁上匠毆打扭獲送十六鋪中局請究　原主馬得榮到案經李蘭史二尹審訊從寛免懲令各具攺過結了案○昨朱全根同友董道生王敬由川沙來申路經老白渡被江金生等無端踏朱姓之足以致口角毆打互相扭至十六鋪中局請究李二尹審實情由判責江一百五十板交保了案 
[英界公堂紀事]  
　　四百五十六號巡街捕行經某處見有臥病在途者詰以姓氏鞭人已口噤不能言知其泉路非遥遂雇車舁送公堂請示屠别駕命送請棲流公所善爲留養○昨日有一小孩迷失路途號哭不止適爲四百五十一號華捕所見送至公堂别駕命曾爲留養俟家屬前來認領 
[法界捕房紀事]  
　　本埠小東門外戲館街烟鴇名珍寳者家畜烟倡一口小字毛囡與已歇天成昌烟館值堂人阿榮兩相繩綣前晚鐘鳴十下阿榮前往尋歡適　他各在房不禁頓起醋心出小洋刀向毛囡亂戳傷及隱處鮮血直流迨珍寳聞聲救援阿榮已乘間遁去乃奔赴捕房聲訴捕頭令舁受傷人往仁濟　館求療至昨日午後阿榮貿貿然至大自鳴鐘對面天成昌烟館吸烟適爲包探朱和泉所見拘入捕房捕頭令　候解送公堂請訊○昨日午後二點鐘時有甲乙兩人同行至後新街不知因何互相毆扭旣而甲將乙胸前及腰際戳傷由某號巡街捕一併拘入捕房捕頭令將乙舁往某醫院請醫生敷治甲則押候解送公堂請辦○積竊某甲掩入金利源碼頭所泊招商局行駛長江之江孚輪船　取某客所携烟袋兩枝經某包探拘解捕房捕頭令押候解送公堂請究○某甲約其友某乙至八仙橋某丙所開小烟館吸烟呼吸之餘半迷半醒乙乘間將烟槍携之而走移時值堂人某丁向甲索取甲言語支吾乃措交某　巡捕帶入捕房捕頭令押候解送公堂請究○昨日黄昏時有甲乙丙三人輕衫不扇同赴公館馬路章同茂酒肆沽飲少焉甲就肆後披屋中溺焉酒保某丁見而阻之甲出言不遜致被丁毆辱甲心不甘服與之評論肆主又糾人羣起而毆適某號巡捕到來拘入捕房捕頭詰知肆中動輙辱侮客人殊屬於理不合令將兩酒保押候解送公堂請究 
[美界捕房瑣紀]  
　　江北人祝阿三賃居虹口華記路開設復興客棧因昨爲七月之朔祝令妻及妻母同至近處三官堂燒杳適廟門首有温州帮流氓十餘人見婦至任情調笑婦正言斥之流氓變羞成怒亦與　詈繼竟將婦毆打復用刀剌婦腿際婦疾呼救命祝聞而赶至母女皆受刀傷衆已奔逃當喚同三百五十二號三百五十五號二華捕追獲流氓三人拘入捕房押候解送英公堂究辦母女均送同仁醫院求台○粤人某甲昨日清晨携絲頭一包行至百老匯路提籃橋相近經三百三十二號華捕拘至捕房詰問之下果係偷來因押候送廨訊辦○某甲與本地人周正發昨晨　北河南路某茶肆啜茗爲青蚨一百翼起見互相兇毆周之頭顱毆破經二百七十九號華捕到來　已奔逃將周轉送同仁醫院敷治捕頭飭包深查中到案送辦○天后宮之後某整容店主某甲昨晨與流氓王阿二爭毆旋經二百六十七號華捕將甲王及帮兇之流氓一併拿入捕房捕頭飭押候送廨訊究 
[蘇省官報]  
　　六月十四日督辦上海機器局候補道劉麒祥專差來省通知　期　　廿一天候補知府林文炳禀知本日接辦牙釐局提調差羅道源禀知交缷代辦牙　局總　提調差仍回會辦提調差長洲縣王展假兩天委署金壇縣張祥符禀銷發審督審　差候補知縣　賣階禀謝奉委調辦西　總巡差何榮烈禀謝奉委調辦東路總巡差林士菁禀謝奉委北路總巡差沈視燕禀知由寗解餉回並到發審局差王慶埏銷假林　蔭轉假十天巡檢　崇導禀謝奉委太倉州保甲局○六月十五日正任川沙同知　熊禀辭赴車坊厘局差長洲縣王銷假候補能判牛漢奎請假五天知縣李筠　感冐假四　　俊卿禀謝奉委南路總巡差崧年銷假縣丞胡敬禮王基肇均禀知奉飭派蘇差委巡檢　　貴禀謝奉委調辦下二叚水巡差藍翎五品頂戴新選松江府南匯縣典史胡學海浙东人繳憑到省試用发檢張松年山東人新海防遇缺先補用典史　彝順天人均由京騐看來省禀到知縣陳香祖　假五天督　　示　得淮揚中營遊擊郎桂林前經　署部堂留省察看兹查該處地方緊要應卽飭回本任○十六日總捕劉展假三天　補通判孫毓驥禀知交缷署嘉定縣任事回省知縣楊炳　禀知由寗見制憲回又黄樹　　假五天巡檢高忿　禀知調辦下三叚水巡差又鄭興貴禀知調辦　三叚水巡差儘　把總簡傳斌禀知奉委管駕靜平輪船差本月廿八日撫憲趙壽辰○十七日委署金擅縣張祥符票辭赴任候補知縣方道濟禀知由昭文公幹回並謝奉飭請補　江縣缺又　寅階禀知　辦西路總巡並銷東路總发差又何榮烈禀知接辦東　總巡並銷西路總巡差同知銜候補知縣林駮達由金陵來縣丞戴修璋禀銷解首級赴睢寗回又詹顯　禀銷海運津局差主簿趙蔭彥禀知奉飭派蘇差委並謝奉委江北緝捕差知縣李輔　禀知赴寗見制憲　滋又胡道成銷假儲憲陸明日衙期止轅○十八日候補通判徐敦棠展假　天知縣楊十晟禀知奉委撥解江海關銀兩差卽辭又周恩楙禀知奉委解餉赴　　又王毓江　假五天理問張振榮府　馮步衢均禀銷海運津局差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
