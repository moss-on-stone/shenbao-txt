# 1889 - 78 - 4905720

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售該價可格外克已計開白芙堂算學叢書五元黎註隨園駢體文一元六角王船山全集十八元歸震川集三元尤西堂集二元四　氏　文二元養雲試帖二角四四書句讀三角小學韻語一角五初學玉玲　二角杭寸六才一元千良方三角六如欲買者請至三馬路申昌書畫室或本帳房均可此佈 
[新印十粒金丹出售] [  申報館主人啓]  
　　十粒金丹一書不著作者姓氏標題多用對偶盖遵章回小說之例而中間雜以七百句若詩歌者則又　官詞格調其中叙述鎭國公高贊侯事　雖皆羌無故寳面一經描冩無不栩栩欲生他如俠女貞姬刁奴强宼紅　義士白袷名流要皆刻意描慕惟妙惟肖而尤妙者詞意淺近不涉艱　不特學士文人藉以遣興卽綠牎静女黄髮慧重亦能一目了然毫無疑義誠小說中之别開生面者也現在装釘告成每部十二本價洋七角本迨由本舘帳房及申昌書畫室出售各外埠則概歸申昌及經理申報人此佈 
[新印欣賞齋尺牘告成] [  申報館主人啓]  
　　欣賞齋尺牘爲龍沙司花史曹仲甫先生所著大約皆貿易場中通用信札自慶賀弔言以及問候起居短簡長箋門分類别四駢六儼領異　新洵尺牘中别開生面者也析疑齋主人讀而愛之謂足供操奇計贏者饋貧之糧益智之糉爰託本舘以新式鉛字印成計書六卷分釘四本刻已告成每部售洋二角半由本埠申昌書畫室及各處申昌出售賜顧者請就近移玉購取可也 
[酌提積榖以救災黎說]  
　　蘇省各州縣設有積榖倉卽古常平倉遺意每年積儲錢榖以備凶荒誠善政也自各省苦災以來朝廷屢發帑金大吏慨捐廉俸無奈災區日廣補救爲難現所藉以挹注者惟上海各賑局身然籌賑之法至今日而已盡而告災仍未有已也去年蘇省大憲痌瘝在抱惻隠爲心於萬不得已之中作移緩就急之計札飭各州縣商借積榖以濟災需　誠仁人君子之用心也各州縣之爲民父母者類能以大憲之心爲心惟地方紳董之主持其事者往往狃於成見阻撓其間則誠有不可解者吾謂此事有三利焉統計災民不下數千百萬諺云餓死不如犯法寒無衣飢無食飢寒交迫蠢然生變大則搶掠刼奪爲盜爲匪小則結隊成羣就食他省其爲害於地方何堪設想况害之所極且不止於此乎各省大憲能以此法行之上可抒宵旰之憂下可解倒懸之苦消患於無形弭變於未萌在此舉也此一利也攷各州縣積榖倉章程或積錢或積榖各有不同司其事者良莠不一銀錢固不免私挪吞没存榖亦不無侵蝕之弊藉此清查一次弊竇立見公正者可明其心跡侵吞者可責以賠償整頓之法亦不外是此二利也原各紳董之所以不允者以爲一方公欵爲一方善舉一旦出空何以爲有備無患之計不知大憲之爲此特一轉移之間耳具若何　遺之法早已　有成竹决不累年累月致誤各州縣之善舉無損於我有益於彼此三利也近今籌賑之法蘇省爲最天之待蘇民者獨厚歳歌大有人樂豐盈作善降祥理固然也夫人特患不能設身處地以思之耳使我而處豫皖之地呼援求救之情其迫切爲　如大憲能體災民之心吾輩尤當體大憲之心此則災民所千叩而萬禱者也伏祈諸紳董共鑒之以上係浦左閒民來稿盖所論者爲去冬之事也今日者鄭工已合龍矣災民歸其田園當可安於耕作矣賑荒之舉意者其可從緩乎殊不知河南河患雖平民人蕩析離居目前尙不能安居樂業邦家甫復依然困苦不堪而奉天水患未弭湯湯方割呼庚呼癸正切　憂誠能酌提積榖以賑之以助南中義賑之所不及嗷嗷鴻鴈庶幾或有生機歟特是中國之人往往過分畛域不特賑荒爲然也卽大而兵革之事當其海疆氛惡砲發霆驚羽檄飛馳呼將伯以求援於鄰省而鄰省遲遲應命一若越人視秦人之肥瘠漠然不關休戚於其心中而命盜之案緝捕逃亡亦且推諉鄰封得過且過苟在交界之處則兩皆袖手觀望徘徊必至上憲檄查急如星火然後會同辦理將就報銷習俗相沿牢不可破今欲以賑荒之故而酌提他屬積榖以救災黎其有不多方飾詞不樂從事者乎僕則以爲積榖之舉振古有之李悝之籌平糶也大饑則發大熟之所斂中饑則發中熟之所斂耿昌壽常平倉之例榖賤則增價而糴榖貫則減價而糶藉以備不時之用原未嘗各存意見只顧本鄉今之不樂通融不能借用者豈眞慮發給一空本處荒而反無以賑哉盖以積榖必借手於董事或則買榖積貯歳歳推陳出新或則變榖爲錢存放以征利息究之積榖者厫常不满經手人私肥已橐每藉口於糶糴之際一轉移而短折若干積錢者更任意挪移每遇報銷只以空帳一篇了事幸而百年無水旱經手者終身安樂無人發其覆而向之清釐落得衣於斯食於斯嫖賭揮霍亦於斯一旦因鄰省有災借以施賑不且以半生所作之弊自此昭然共知乎夫是以欲行此舉勢必設計阻撓也或謂昔之必積榖者盖以防荒歉之來雖有銀錢無從購米是以預爲積貯以備不虞今日者輪船通行江海了無阻滯倘逢荒歉米石不難源源而來卽分運内地各城鄉勢亦較前容易何若存銀生息得以愈積愈多乎不知榖米尙顯而易見一經盤斛情僞顯然卽有弊竇於其中尙不能使倉室空空飾爲百千萬石錢則惟憑帳籍奸猾者偷天換日移東掩西雖有精明强幹之員一時亦難灼知其僞坐令偶逢凶歳發賑爲難雖食經理者之肉而寝其皮事已無濟何必貪此數釐之息而致坐喚奈何哉客牕多暇輒抒鄙見知我罪我不遑計已 
[本館接奉電音]  
　　昨接在京友人發來電音有本月二十一日諭旨三道敬謹譯登○二月二十一日奉上諭工部右侍郎着廖壽恒調補徐用儀着轉補兵部左侍郎仍兼署刑部右侍郎兵部右侍郎着白恒補授欽此同日奉上諭陜西榆林府知府員缺着施典章補授欽此同日奉硃筆兵琦補授通政使司通政使欽此 
[京華紀勝]  
　　吏部准兩廣總督咨稱現出有兩廣大洲塲鹽大使一缺請由部銓補當經文選司查得在部投供之廻避卽用鹽大使謝炳麟應行擬補是缺已禀明各堂憲簽稿諒不日卽示傳該員赴部騐到矣○新任太常寺正卿榮吉甫太常惠定於本月十一日午刻履任先期經寺丞廳出紅諭傳示闔署官員書吏樂舞三生以及廚皂人等至期一體謁見○右翼正紅旗技勇兵甲乙二人欲赴觀音寺本旗廠内關領米折行至西直門内南小街中後庫胡同驀有一人迎面來一見卽張皇欲避甲乙急喚住詢其何來其人語近唐突甲乙知有異揪住細搜則臂上面上皆剌有字跡知爲竊賊遂出鐵索拘解右翼翼尉公所略訊數語轉解北署廣翼尉以甲乙留心緝捕各賞京蚨十千以示奬勵○新放廣西巡撫高紫峯大中丞崇基自粤東北上道經原籍静海縣小住數日然後起程本月初八日入都假東安門内 
 
 

Page 2

 
 
北池子沙灘關帝廟作行轅繕具安摺於初十晨呈遞旋入東華門至内遞膳牌奏事處傳令於第二起入見上詢以粤省要務中丞撮要以對迨散值後卽赴諸鉅公處請安○兵部行文八旗各營稱職方司案呈溯查定例每歳於春秋兩季應由各旗營出派官兵於九城城上各按本旂地方齊集吹演海螺半月奏派王大臣察閱所有本年吹演海螺日期春季展期自二月二十日起至三月初五日止秋季仍自七月十五日起至八月初一日止相應行文各旂營查照預備並將吹演海螺入操官兵卽日造具花名清册咨覆本部以備查核辦理事關戎政鉅典勿得延緩○十二日由内傳出皇上明日辦事用膳召見後出内右門走後左門升中和殿看視致祭關聖帝君祝版後仍由舊路還宫所有應行執事各項人員均蟒袍補掛於卯正預備○沈仲復大中丞以廣西百色廳歸順州爲邊倣苗疆現當整飭邊防之際尤賴文教昌明以維人心而資固守查百歸兩學歳科考試不乏向學之士生員應試秋闈者亦夥擬由本省中額中酌撥一二名分編字號間科取中庶邊檄諸生益爭自濯磨實於邊疆有裨刻已專擢入陳奉旨交禮部議奏欽此○侍衛處以散秩大臣委散秩大臣應得本年春秋季養廉銀兩應將行册咨行户部查核爲此知照三旂轉行知會該各大臣將本年有無應扣之項卽日呈報本處立待繕辦行册以便送部查核勿得延宕遺漏○正白旂满都統伯邸偕兩副都統率叅領人等赴祿米倉支領正白满弁兵甲米聞領出後每石可售銀一兩九錢左右云 
[珠江春泛]  
　　粤垣第十鋪某首飾店忽於日前關閉各欠户聞之紛紛携單收銀詎料鋪中貨物早已遷徙一空只留學徒一人看守門户欠户見此情形無不垂頭喪氣該店開設以來門市頗爲熱閙凡寄存銀兩者利息較别家爲重故貪利者咸樂寄存諺云利大本無歸今果然矣○某兵船前日在黄埔海口緝獲盜犯數名連贓一併解省交讞局審訊當兵船往捕時該犯燃鎗拒捕致傷兵丁多人大憲見兵丁因公受傷深爲嘉奬除將管帶官記功外兵丁每名賞銀若干以示鼓勵○十一日下午香港火船泊岸時有小艇一艘與之相撞遂致沉没救生船見之赶來拯救只救起一人尙有三人不知漂流何處又有一人墜一衣包於海中出洋二元覔人摸索某甲貪圖小利入海打撈久之杳無蹤跡想亦隨三閭大夫去矣○河南保甲局委員現屆更換之期臬憲札委候補同知沈司馬鴻壽接辦按司馬在省多年情形熟悉安良除暴必當不負委任也○白鴿票賭博去年經臬憲嚴禁弊絶風清近則日久懈生復萌故態設立廣隆廠名目在半塘及黄沙等處開收投買者蟻聚蜂屯想臬憲聞之當又有一番懲創矣○南番兩邑宰初六日覆考文童列在前茅者傳進内堂面試所以杜槍替而取眞才也番禺某差役竟受某童賄賂代爲傳遞邑宰看出破綻立將差役斥革文童枷號頭門示衆以昭炯戒一時見者咸服邑宰防弊之嚴○機房之彩金行與金花行因口角微嫌迭次械鬥大憲惡之擬照積匪章程重治其罪南海縣張衡叔大令有所不忍力向大憲轉圜始得無事該行中人咸頌大令之恩於不置 
[賭風大熾]  
　　寗波賭棍每藉廟會時開塲誘賭屢經府縣拿辦無如若輩終于怙惡日久卽故智復萌近日東鄉新橋寳幢西鄉櫟社禮拜殿黄公林皆因社祭雇優演劇賭徒卽就廟外支搭賭廠大小約數百處地保衙役往往從中索費爲之隠瞒是以賭徒更肆無忌憚不特屢有鬥毆之事且恐釀成命案安得有地方之責者爲之厲禁重申耶 
[宜昌近事]  
　　近有安慶武班諸伶從荆沙至宜昌聲容之美莫與比倫適逢皇上大婚皇太后歸政府尊遂令在署演唱以慶昇平○有川客運來川土數千兩每兩價約二百一二十文經人躉買運往漢臯○宜地向多小竊自去歳羅鎭軍拘得兩人懲辦若輩懾於官法稍稍潛蹤去冬又得各營兵弁徹夜在外梭巡宵小遂更匿跡消聲閭閻得以安枕矣 
[殺奸駭聞]  
　　許某者六合人僑寓京口年逾不惑素性温和妻年三十餘貌非不美而頸項稍偏人皆以歪頭呼之不能守婦訓兼嗜洋烟因此許某於西城外新河碼頭開一烟館聊以度日近來婦與木匠黎某私識恩愛過於伉儷徐某父母早亡所聘船户某姓女尙未過門擇於今歳八月間迎娶徐某年方二十餘自與婦識戀戀不舍卽以許某家爲家許某目覩情形心實憤恨思有以懲創之十七日晚間徐某在外與友人痛飲而回解衣酣臥許某仍與婦短榻横陳雙雙過瘾及許其吸烟畢魚更已三躍矣婦烟迷未醒許某忽然忿火中燒卽取大鐵斧猛力向徐頭上砍來及徐負痛驚覺急欲呼救而許又連砍三斧將徐頭上鑿成數孔徐卽斃命許某復用鋼刀向徐身上連搠數刀血流满地旋又持刀向其妻搠一刀直透其背婦驚醒正欲呼救許又連剌數刀將婦右手斬落三指婦哀求再三許某念香火情心有不忍故未置婦於死然思徐已殺死殺姦須殺雙今被婦苦求不忍下辣手進退維谷旋持刀向已㗋間搠成一孔鮮血直流又向已腹連搠數刀腹遂洞穿暈絶倒地久之方甦該房東名三虎子初時聞婦喊一聲在後未聞動静念許某夫婦素稱和睦從未相爭故不之疑迨至次早方知徐爲許某殺斃乃大駭急往觀看見徐之頭已洞穿赤體仍臥被内身上另有刀傷繼見地下鐵斧鮮血淋漓許某及婦均有傷亦臥榻上細訊情節許某直認殺徐下諱三虎子駭極隨卽鳴保赴縣報案薛邑尊以人命重情立帶刑仵到塲相騐據仵作喝報徐某委係被斧砍斃繼騐婦傷甚重邑尊訊問情節該婦尙能言語謂許無故殺徐已與徐並無私情及訊許時則謂徐某覇佔其妻故殺之本欲將婦一併殺死因被哀求心軟手艱故未置於死地廻思已子十四歳去夏在河中洗浴淹死現惟夫婦二人今日作此惡事不如一死之爲快因此持刀自剌求其速死而已邑尊訊明一切又傳房東三虎子訊問與許所供相符邑尊隨飭地保備棺將徐收殮一面飭房東爲許養傷俟其創平再行訊問 
[潯陽官塲紀事]  
　　二月十五日黎明時九江鎭道府縣經捕兩廳等員均由大東門往匡廬之麓致祭先賢周濂溪先生至三點鐘　始各回署○江西巡撫曉峯中丞之夫人挈兩女公子由京至省本月十六日乘江寛輪船過潯文武各員均赴招商碼頭迎迓選鋒新勁等營弁勇更放槍以致敬忱隨換坐大紅船用紫電官輪帶之晉省 
[江西官報]  
　　補用縣楊靑選卸辦三曲灘卡回省郭豹斌卸辦弋陽卡回省同知童騶吾委解輕齎銀往通州准補萬安縣石頭司高維陳臨川縣東舘司劉延年均應飭赴新任萬年縣丞楊善成據報丁憂以未入譚培基署理從九萬華祝禀謝准其起服行知建昌府同知董允斌與樟樹鎭同知朱景沅互相調署又調署永寗縣高廷楨原在泰和縣任内征收地丁完解不及五分照輩撤任所遣該縣印務以金谿縣楊暉璧調署所遺金谿縣印務輪應同通到班酌以南昌府同知蔡世　調署遞遺南昌同知以南康府通判伊額清調署遞遺南康通判以許承勤署理南昌典史楊承洛病故以金丙楨署理 
[粤東官報]  
　　督憲牌示廣西鬰林營左哨千總缺以該營左哨把總劉廷彪拔補鬰林營左哨頭司把總缺以該營候補把總王清廉拔補鬰林營右哨頭司把總缺以該營外委千總鍾亮拔補督標後營左哨二司把總缺以撫標左營効力期满武舉胡清拔補那扶營把總缺以撫標外委把總薩國瑞拔補增城右營右哨把總缺以該營外委鄧揚勳拔補增城左營金牛汛外委缺以該營馬戰兵戴振威拔補廣州協左營吉利汛額外外委缺以廣州協左營六品頂戴馬戰兵劉廣譽拔補○藩憲牌示陽江同知缺委署南雄直隷州知州蔣偉調署南雄直隷州知州缺委署前山同知危德連調署准補新安福永司羅樹機連平州長吉里司榮曜瓊山水尾司王筠均飭赴新任典化縣典史缺以臨高典史崔述祖調補 
[邦江官報]  
　　二月十六日鮑鹺尹毓東委總局文案江西陳游戎有明解餉來十七日萬分轉葉崧赴省公幹十八日湖北蔣都戎金和 
 
 

Page 3

 
 
解餉到揚李鹺尹宗葉委解南京餉起程 
[焚斃駭聞]  
　傳聞奉賢縣境出一鉅案緣有鹽捕營水師哨官繆某帶船二艘兵勇十四名駛至東灘地方被該處燒鹽鄉民連船焚斃十五名其起釁之由傳言不一或謂繆哨官帶船前往捕捉私鹽被鹽灶鄉民聚衆將繆哨官及兵勇十四名并有浦東鄉孩某甲由繆哨官帶往玩耍者均被捆綁將船拔到岸灘再將捆綁之人盡行抛在船上遂用柴火焚燒繆哨官知難脫逃向衆人言我與兵勇等遭此慘死亦無緊要惟甲乃本處人三房祗此一子我招伊來此玩耍不忍坐視其死務肯釋放歸家以延彼族家祀衆人允之將甲釋回焚斃十五名并燒燬船二艘已由奉賢縣飛禀各大憲鹽捕營統帶亦將情形馳禀大憲矣或言繆哨官等扮作販私鹽人到該處買鹽及鹽到船兵勇皆穿號褂并扯巡鹽水師旂幟使賣鹽人不能向其素價以致賣鹽人鳴鑼聚衆下此毒手云 
[小孩驚厥]  
　　昨日下午四點鐘時有二婦人身穿素服口操蘇音至英租界四馬路中更上一層樓内之中園烟舘開燈領略烟霞風味一婦懷抱二三齡之男孩未幾孩忽氣厥婦大呼祥麟盖孩之乳名也屢呼不應細察之奄奄欲斃婦驚惶無措痴如木偶同伴婦囑其抱孩歸家再行計較一時觀者甚衆未知以後如何也 
[寡鵠含寃]  
　　前日孫韋氏訴稱丈夫向開孫長源麫店於去年四月病故小婦人在家寡守並無過犯本月初十晨隣居蔣炳生家傭婦傾倒淨桶見厠中有一死孩聳伊主母出頭誣指小婦人所抛棄小婦人與之理論伊又賄出乞丐張炳山强作見証向小婦人尋釁兇毆不得已扭赴巡防局喊冤局員不問情由遽將小婦人笞責更勒令向蔣姓服禮小婦人覆盆冤重無顔見人尙求大老爺秦鏡高懸爲之昭雪裴邑尊着候傳諭地甲妥爲理處 
[盗犯倒斃]  
　　盜犯殷光海去年解省秋審發回還禁前晚五更時忽因病倒斃獄中昨日禁卒報請裴邑尊申請道憲札委南匯縣袁海觀明府到滬相騐 
[不認行兇]  
　　陸順全撃斃胡榮初一案曾紀報章前晚裴邑尊升堂訊究陸供稱小的在銅作習業去歳除夕胡向跛足之修表匠索取麫錢適老巡捕房三道頭巡捕囑修準鎗小的携在手中胡命試爲開放小的一時昏憒扳機一發胡卽中彈身亡事出無心叩求鑒宥陸兄蓉堂所供略同邑尊以陸供詞不實喝令掌頰三十下仍還押所蓉堂交差看管令開導順全從直供認 
[續訊女堂]  
　　前報列小東門外得春浴堂夥唐瑞卿同其鄉親唐金根在公和弄烟館中被高聽明逞兇將刀砍傷并傷及唐金根一節解訊之下葛同轉將高發明暫押飭法包探提到女堂倌周阿大到案研詰昨日葛同轉在捕房發落各案時據法包探禀稱已將周阿大傳到葛同轉詰訊之下據周阿大卽周張氏供稱蘇州長洲縣人在滬收洗衣服並未傲過女堂倌葛同轉先喝掌責二十下問爾究竟做幾年周張氏供稱今年四十四歳决不爲此葛同轉謂臾有兩人爲爾爭風甚至拔刀現爾丈夫在何處是何名字供稱丈夫名周味榮在家種田我出外四五年在四馬路妓院帮傭彼等拔刀相爭據云爲歇生意事疑係慫恿所致遂致成仇葛同轉着將在押之高聽明提案據供周阿大實與我先行姘識刀是唐姓之物在烟舘中動手我奪刀因之碰伊葛同轉謂爾等兩人中爾比唐兇横實甚刀必是爾物高聽明依然不認同轉着傳唐瑞卿到案詰其究竟爲何起釁答稱與高同在浴堂爲夥後伊停歇疑我唆使因此挾怨成仇同轉又將高研訊究竟刀從何來高仍不認喝責四十板仍不肯吐實後責至八十板始供認在舊貨攤上買得出錢二百文當與唐瑞卿拚命時旁邊人抓我腎囊是以還手同轉謂殺人要償命難道戳死人卽可了事乎高供情願將命抵償同轉謂爲一婦人而拚命亦不値得現在受傷重者在醫院調治未知傷勢如何據包探郁定湘禀稱捕頭着往看過據云好歹一時難保且緩十餘日便有端倪同轉着將高周唐三人交保再核又詢包探公和弄之開店人可曾往傳包探卽將吳某氏傳到據供四五歳時出外故不知母族姓名周阿大來借鋪場收洗衣服度日先住城脚與高聽明往來後來至我處時高已拆開前日高約人來喚周未去因之遷怒舉刀相仇同轉又問高唐兩人何人先到答稱實是唐先來高後至同轉着將高還押周張氏亦管押唐瑞卿吳氏分别交保 
[人銀並保]  
　　前報列周金甫控謝汝川呑沒資本奚茂林控謝借去田單一案當經將謝汝川及周福堂扭入捕房訊　在案因據謝供行中買辦爲劉理庭我等盈虧當照三股均派請將劉理堂提案周金甫稱謝汝川實將莊中所存銀兩私自劃與陳嘉財爲開店時是股東在後卸在附之身上因之謝已先將銀劃與陳矣請提質對前日周奚兩人投案開呈帳略并請傳提陳嘉財到案葛同轉詰陳在何處答稱伊店在英界石路中法界亦開裕大槽坊葛同轉准詞飭法包包探前往將南裕大槽坊擋手程啓蘭傳到葛同轉詰其店主何在供稱在家年已六十四歳伊子鳴珂亦隨父往何時回滬不得而知葛同轉詰其拼開洋行之事可知道答稱老店内任姓經手人知道新店内有合同一張是謝汝川携來放下同轉謂東家不在爾等旣知道亦應料理不能置身事外着提在押之謝汝川到案究竟將銀劃往何處答稱此是往來之銀莊上扣去但有三股劉理庭亦應派一股同轉詰周金甫現在控追若干答稱出資本銀二百五十兩除去虧本實應追銀一百八十五兩有奇葛同轉着將謝汝川程啓蘭及周福堂三人一槪交保惟須將銀及田單並保限七日淸理不然嚴比 
[待查前卷]  
　　前日報列小東門外某花烟館中有流氓前去吸白烟因之吵閙該流氓袖出小刀向龜子頭戳來急躱時頭上所帶帽已被戳破當時喊捕不及被伊逃去今在途相遇當卽拉住鳴捕送案據該烟舘鴇婦趙陳氏訴稱正月初十日伊同十數人前來尋事丈夫趙四恩在家伊卽將刀向頭上戳來急閃避帽子已被戳破頭上亦已帶傷擾攘之間伊開箱取去皮馬甲一件洋八元今得扭住送案破帽呈騐葛同轉詰其丈夫何不到案答稱因有洋頭疯病時發時愈不能到案詰問有幾人携刀答稱祗伊一個人有刀葛同轉詰之該流氓據供姓趙名仁發與趙陳氏相好正月之事打架是實並不携刀亦未戳破帽子乃伊自已劃開繙譯官祁君謂此人曾經犯事係戳傷巡捕案内之人趙仁發之外尙有名字須查前案法包探王榮培禀稱伊又名趙三與潘四發同黨潘四發又名胡金標捕房亦經辦過放出後潘在飯店閙事三號華捕去拘被伊人多拒捕將捕戮傷適捕房大菜司務路過瞥見帮同拘拿亦被剌傷葛同轉詰仁發於何年月日戳傷巡捕趙供此事與我不干吃官司乃爲别事在去年四月二十三日管押至九月二十七日釋出同轉謂且待查閱前卷再問 
[不願領妻]  
　　前報列住居雙鳳樓後面鈴記内之吳阿五以妻陳氏於二月初三日夜出外不歸經陳氏之弟陳桃桃發貼匿名揭帖因之吵閙由法捕房解訊等情昨晨葛同轉在捕房時據四圖地保盛炳華之夥投案訴稱正月間陳氏赴縣喊控經小的調處言明每月貼還陳氏洋六元在案詎陳氏於前日又赴縣喊控因之縣署傳小的去裴大老爺已問過着傳地保到案葛同轉詰其如何訊斷答稱不知同轉謂爾且同吳阿五進城伺候　有堂事卽將情禀明如無堂事爾卽知照原差回明本官請將陳氏送邮此案實是包瑞洪指使所致也吳阿五稱陳氏實不能收回緣其心早已改變倘仍收留彼於夜半時將我砍死則無處伸冤矣爲此請將伊發堂葛同轉謂且俟縣署如何訊理再行核奪 
[上海縣署瑣案]  
　　瞿鳳藻昆季鳳生互控一案曾紀報章前晚裴邑尊升堂訊究鳳藻稱胞弟兇横異常强槍葬費鳳生搫稱胞兄停親不葬並無强搶葬費事無憑証邑尊着赶緊將親柩妥爲安葬如違嚴辦不貸○昨報列張坤元控逆子掌生串同惡棍張萬親家李長壽硬搬物件 
 
 

Page 4

 
 
搗毁門窓一案前晚裴邑尊訊究情由張重爲伸訴并叩求臨勘邑尊諭以候飭地保明白理處 
[英廨瑣紀]  
　　王陳氏扭子王順生至英會審公廨喊控忤逆請爲懲辦値日差據情禀明蔡太守飭將王順生管押該氏明白具詞呈候核辦○王阿三投英會審廨控黄馬氏馬妙桂等誘領其妻求請提究蔡太守准詞飭差立提被控人到案暫押候訊○張鑑秋扭李恒森至英公廨喊控遭毆等情値日差禀知蔡太守飭候訊供核斷 
[法捕房瑣案]  
　　徐耀江挈兒子順金投案訴稱賣洋肥皂爲活兒子在鄭家木橋相近賣山芋前日該處小流氓與兒子肇衅搶山芋食兒子奪時頭被打破當時拉住一人送案據金晉生供徐順金與别人扭毆我去相勸反將我扭來葛同轉詰其作何生意據供推東洋車同轉謂爾之形狀不似拉車爾莫非在彼爲賭塲望風着將金晉生笞責一百板昨晨葛同轉莅捕房復加研詰據供家有父母一弟小的本習酒店生意因店閉歇流落在外同轉謂有家不歸足見非安分之人嗣後須習上着俟笞責後釋放○山東人許克如投案稱擺餅攤度日劉文成是夥計伊向我索錢因之口角旋將我　餅榢伙打毁餅亦落地蹧蹋不能賣錢爲此鳴捕將伊送案葛同轉詰之劉文成據供是伊打架我並不還手同轉謂若不打架物件何由被毁着將劉文成責一百板釋放○前報列法包探獲到小竊一人解訊之下卽有失主朱永昌偕梅金秀到案據朱稱住龍華鎭西梅家弄十八日晚間伊扒籬笆進内偷去物件開單呈案此人名梅桂生本住近村種田爲活家有老母不肯習上將田五畝賣去葛同轉詰梅金秀與伊是何稱呼金秀答稱是叔姪同轉詰梅桂生年歳幾何以前司曾偷過供稱今年十九歳以前不曾偷過惟初四日偷過布五疋賣洋二元同轉着將贓物交朱永昌領去梅桂生笞二百板俟責後交梅金秀領回管束昨晨金秀不到葛同轉將梅桂生笞責釋放○廣東人葉吉生投案訴稱在八　橋地方開設烟舘前日有張兆四等兩人來吸烟忽要換鎗忽要出灰兩人又忽進忽出一人去後鎗卽不見因之將張送案鎗値洋三元葛同轉詰之張兆四據供揚州人做薙頭生意現在新橋相近醤園南首潘四恩店内同吸烟者姓陳名紹同　　　何失去我不知情同轉謂爾當將陳交出答稱一時尋不到同轉謂爾可寄信出外賠伊洋元包探禀稱張之母在外同轉着傳進據張基氏供稱家中窮苦異　兒子進店才四天耳同轉謂爾與店主說賠還洋一元可在工資内劃扣俟繳到洋卽行釋放○小東門外源來客　　老光投棠訴稱魏仁全前來借宿竟將棉被折去花絮將夾被裹在身上意欲逸出當場拿獲請辦據魏供南匯人向做染坊生意前去借住因有痢疾污及被上恐壞棉花因之拆出葛同轉謂爲何裹在身上着笞責一百板棉被給失主領去○莊茂祥投案訴稱爲炒貨店生意昨日在後門口運貨出外時失竊大銅杓一箇菜刀兩把當塲將賊獲到送案請辦據該竊陸順狗供崇明人路過見晒有瓜子順手取一粒彼卽說我偷物葛同轉謂當塲拘獲尙敢狡辯着將杓刀給原告領去陸順狗押候笞責○法包探王榮　李雲發禀稱近來租界中失物不少查有積竊阿長董大隆善又在租界往來訪查之下在高昌廟左近獲到董大隆盤問阿長下落據董稱阿長在虹口帶伊往拘指東說西不肯實告未將阿長拘到祇將董大隆送案據董供去年曾經竊物現已改過同轉看交保出外將阿長交案 
[栽培寒峻]  
　　謹啓者大通李爰得大善士十九日由江裕輪船施省之帶到愼餘莊劃條收來大錢一百廿千文爲敝堂已丑年義塾經費不分畛域培植人材列年舘榖悉蒙慨助寒門子弟受惠無窮荷嘉貺之頻頒莫名雀躍定頌聲之交作遥式鴻儀特列報章謹伸謝悃上海六馬路仁濟善堂董事施善昌等謹啓 
[蘇省撫轅抄]  
　　十九日候補府知事許承宜由揚州來○二十日鄭述祖禀知開電丁父憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
