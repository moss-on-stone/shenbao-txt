# 1915 - 79 - 4915129

 

Page 1

 
 
著述 
[歐西報業舉要（二）（譯輯者朱世溱）]  
　　今觀於吾中國之報界則何如者治事之人昧於根本之義以言論之放誕紀載之不實取侮國民久矣即有一二能者敢以讜言相進然言者諄諄聽者藐藐亦末如之何也 
　　英國以文明爲世界模楷即以報事論之區區三島凡日報三百五十種雜誌之類又七千種以面積人口比較計之數爲寰球第一若其泰晤士報之言論則一舉一動足爲各國之重輕者也蓋其報界中眼光之遠議論之高新聞之精當印刷之迅捷舉以衡諸吾國雖淺識者猶知其相去之遠也今故凖以立論至所述者則多本諸近著薛蒙氏之英倫報業攷與狄伯里之報章論而旁攷諸他書者亦數十種俾讀吾書者有所觀焉 
[第二章報業之歷史]  
　　英國報章嘗儼然自詡曰某報之歷史英國十九世紀以來之歷史也推之若法若德其言要皆如是自吾人觀之未有不訝其過甚者然略其偏而觀其全即其事而覈其功然後信不誣也何則報章所載皆當時之新聞欲考往史舍之斯無可徵則雖謂報紙之歷史即國家之歷史無可非矣吾又敢取其義而甚其辭曰報章之歷史人類之歷史也聞者疑吾言乎則考其源流究其終始而可知矣 
 
 
 

Page 2

 
 
時評 
[日本之總選舉（冷）]  
　　日本之總選舉均謂與中日交涉有關係也其果有關係與否且置勿論即有關係今日政府黨得勝矣其關係果何如耶 
　　假使政府黨而不得勝則必另易一政府另易一政府其交涉之情形未必以易政府而異也即異矣其交涉更酷烈未可知也故曰其果有關係與否且勿論也 
　　而日本政府則因中日交涉之故而於其總選舉有關係蓋以借重於中日交涉故而總選舉乃得因以制勝觀乎大隈加藤之演說詞而可知也 
[命令]  
　　三月二十六日大總統策令　沈雲霈授爲中卿此令 
　　又令　趙椿年授爲少卿此令 
　　又令　施肇曾授爲上大夫並加少卿銜此令 
　　又令　章宗元周炳蔚均授爲上大夫此令 
　　又令　胡俊采劉道人范守佑朱佑保均授爲上大夫此令 
　　又令　胡文藻周詒柯徐錫麟凌紹彭均授爲中大夫此令 
　　又令　賀綸　陶思澄朱彭壽張官劭余呆均授爲上寺夫此令 
　　又令　潘學海凌士鈞俞壽璋均授爲中大夫此令 
　　又令　陸軍部呈請將劉友才授爲陸軍步兵上校應照准此令 
　　又令　陸軍部呈請將馬鴻恩彭萬祥均授爲陸軍步兵中校翟金堂授爲陸軍砲兵少校應照准此令 
　　又令　海軍部呈請任命林繼蔭爲科長應照准此令 
　　又令　財政部呈覆核四川驗契徵收得力人員擬請照章獎勵等語緜陽縣知事楊學淵巴縣知事張灜學渠縣知事毛煥煊增解欵項均在六萬元以上眉山縣知事金維樸增解欵項在三萬元以上大竹縣知事曾先午宣漢縣知事張敬中續解欵項均在三萬元以上達縣知事來鑫灜瀘縣知事楊碩賢仁壽縣知事雷和春南部縣知事晏景雲安岳縣知事朱廷鑾增收欵項均在一萬元以上辦理實屬得力除曾先午張敬中二員業經核給獎章外應均給予五等金質單鶴章以昭激勸餘如所擬辦理此令 
　　又令　陸軍部呈准管理健銳營事務長官江朝宗咨擬以瑚敦補委翼長液昌補前鋒參領志泉補副前鋒參領崇元阿克敦佈文通廣福均補委前鋒參領金奇先崇興訥欽佈和色賁多斯歡增祿均補前鋒校思拉塔補防禦綽思甲補驍騎校請予准補等語應照准此令 
　　三月二十六日大總統申令　據將軍銜督理甘肅軍務巡按使張廣建電呈上年匪陷天水訊明前隴南觀察使向燊代理秦州鎭總兵馬國禮失事緣由酌擬處分請核示等語天水爲甘南重鎭該前觀察使向燊該前總兵馬國禮身爲文武大員有捍衛驅圍之責當匪勢披猖之際果能協力和衷嬰城固守未始有可勉力支柱共保危疆茲據訊明該前觀察使向燊　怯無能該前總兵馬國禮倉皇失措實屬咎無可逭惟變生倉卒尙可原情向燊馬國禮着從寛一併褫職馬國禮情罪較重並褫奪陸軍中校曁精銳軍後路分統仍勒令解散所部軍隊以肅軍紀餘如所擬辦理交内務陸軍兩部查照此令 
譯電 
[其一（英人字林報專電）]  
　　北京電　今日在日使臥室開會中國巳允日本擇開南滿鑛産九處惟不得侵礙己經讓與他國之鑛權此項特别權利以實際言之無異專享該地之鑛權今所可注意者蒙古問題迄未涉及日使日置易有另行討論之權滿洲雜居權之難題雖己大費脣舌迄未解決漢冶萍礦務亦未商妥日使代表政府答覆中政府質問增兵之理由謂來華之兵乃瓜代原有戍兵惟原有戍兵擬俟交涉結局後再行回國華人謂日本派兵三千砲兵兩中隊携帶機關槍多架深入内地二百英里而抵濟南及附近一帶以上各地點在前所駐鐵路衛兵寥寥無幾瓜代之說實無理由中政府雖曾儆戒人民宜安靜忍耐而全國仍非常驚懼以余（訪員自稱）個人之意見而論騷亂之舉不致發生惟日本之要求似將大受公論抨擊也（二十五日） 
　　倫敦電　英人對於中日交涉情形甚爲疑懼中國公會復以第二次痛詆日本要求之文呈外交部核議各敎會已於昨日開會舉定專員監視中日交涉之進行（二十五日） 
[其二（美人大陸報專電）]  
　　北京電　中日代表昨日會議日本要求指定礦産十三處之開採權中國已允南滿之九處而拒絶内蒙古之四處日使巳允可惟謂蒙古事件不能視爲巳經解決當於日後續議漢冶萍礦權亦經議及未得結果繼乃討論滿洲雜居權因彼此意見參差遂散會日使口頭答覆中國關於日本增加魯滿戍軍之抗議謂日兵來華原爲瓜代起見今則擬留俟交涉議決後撤回蓋各處旣已發生排日舉動日本理應出此云（二十六日） 
[特約路透電]  
　　東京電　據現象觀之衆殊贊成大隈伯爵加藤男爵之外交政策二十五日選舉結果尙未揭曉惟各處皆有政府獲勝政友會失敗之象（二十七日） 
　　北京電　聞除南滿東内蒙内地日本領事裁判權未經承認外中國已依允日人有自由雜居權置地權再日本享有供給奉天東内蒙警政顧問員之優先權（二十六日） 
戰電 
[其一（英人路透電）]  
　　巴黎電　據今日下午公報宣稱前敵陣線大部分頗形沈寂天雨未止敵軍小施攻擊殊易敗之（二十六日） 
　　巴黎電　據今日晚間公報宣稱尼曷濮爾境有砲隊戰事我軍奪獲聖喬治村北面陣線前之田莊一所亞爾薩斯德軍灌沸油入里沙開爾柯夫我軍戰濠未得效果（二十六日） 
　　巴黎電　陸軍部宣布法軍奪獲亞拉附近洛萊特聖母院高原之詳情兩軍近數月内戰於聖母院廢址屬圍該高原防以戰壕四道三月十五日下午法砲隊轟擊德軍陣地正達極點時第一百五十八步兵聯隊司令杜邦少佐命曼里隊長率兵正攻前進六十邁當而上諸兵乃臥地擊毁德軍之土築工程繼乃衝入戰濠奪路而抵第二第三第四戰濠曼里隊長受重傷倒地他隊繼之而進下女彭洛一人拘獲德兵四人卸其軍械而押回之（二十五日） 
　　巴黎電　七飛行家擲炸彈十二枚於美的佛拉斯開蒂站之飛艇置放所四圍之居民大爲驚擾諸飛行家雖受猛轟均安然飛回彼等且擲炸彈于斯特斯堡東面之營房（二十六日） 
　　哈爾濱電　彼得格勒電社稱二十三日德國大軍艦七艘魚雷艇二十八艘在波蘭根附近終日游弋砲擊沿海各村莊萊姆堡電稱二十三日俄軍一大隊入泊里齊米塞爾鎭中氣象極爲淒涼房屋雖未損壞然門皆緊閉窗槅皆破俄國軍需處運入糧食甚多雅典來電謂二十四日午時聯軍艦隊由漁船數艘帶入達達納爾海峽以期凖備泊兵登陸令軍隊已開始在蕯洛斯灣登岸君士坦丁頗爲驚惶商務蕭索俄京來電謂俄員刻方佈置鐵路火車以備裝運泊里齊米塞爾之戍軍但俘虜大半須步行往俄境君士坦丁來電謂駐土德使告土政府謂聯軍必派兵至少十三萬人登岸以奪君士坦丁德國軍官已設法使聯軍不能在蕯洛斯灣登岸但德使此言殊不足恃（二十六日）　　彼得格勒電　尼們河中央西面俄軍之攻勢已遇敵軍回擊戰事正在進行巴特番爾特與烏蘇克山隘間敵軍雖行援軍之助俄軍仍得有進步俄軍俘敵兵一千七百人獲砲兩尊（二十六日） 
　　倫敦電　羅馬尼亞公使歸國與羅政府會商後復回任所據其告客云羅政府竭誠盡中立之責任以求保全利益外間謠傳羅國有人以軍需接濟土國一節實屬子虚今無論何項軍需皆不准運過邊界（二十六日） 
　　火奴魯電　美國濳艇Ｆ四號昨日操演打靶時没水未出夜間搜尋後知該艇已沈没深水設法救之均未有效恐艇中將士二十六人均 
已悶斃（二十六日） 
[其二（德人德文報專電）]  
　　柏林電　德國外交部發表本日大本營公報如下法軍復猛攻圖奪凡爾登東南末斯河高地及公白萊附近之德軍陣地鏖戰之後受挫而退哈特滿與韋萊爾柯夫附近戰事仍在進行俄軍攻擊哇格斯土伏東面之湖岔失利而退（二十六日） 
　　柏林電　柏林日報載士麥拿消息謂士麥拿守將裴台浦提督戈爾資將軍之弟子也今巳聲譽噪起希土互爭士麥拿之戰事賴希王謹愼之政策挽回巴黎有德奥公司一千二百五十二家今爲法政府占有亞姆斯特丹消息謂荷蘭齊倫郵船公司止載軍役年期内之英法比俄人民荷民上書請願荷后調和歐戰荷蘭外相答稱荷后及政府渴望歐洲和平早日恢復遇機即當竭力爲之俄國羅斯基維杜摩斯蒂報載蘇菲亞專電謂希臘各報皆盛怒排斥俄國德皇當衆申謝全國國民踴躍購買兵債且謂余得於如此時代爲如此强國之首僕無任榮幸云荷蘭亞爾其明日報載稱一九一六年法國預備兵須是年十月任役不日即將召集入伍德國今僅召集一九一四年之預備兵今日爲發明Ｘ光線之洛安琴博士七十生辰塞維亞講演報載稱英國赴塞紅十字會主任巴格特女士患紅症逝世倫敦每日電聞載稱馬爾太總督請居民收養傷兵因醫院將無餘地故也埃及亦有病兵五百人運至馬爾太巳在途中倫敦每日新聞載俄京消息謂俄軍入泊里齊米塞爾後並未覓得軍火砲一百三十四尊均巳被毁一切防務則悉無用　瑞士蘇里治消息謂日本領事發電招回應任軍役之日人意大利統一報得悉意政府擬嚴詞抗議英法希圖限制意奥海上交通之舉動亨寶日報謂社會黨贊成預算案者不第國會之社會黨且有社會黨之中央理事部此實歷史上之創舉云（二十五日） 
[東方通信社電（日本人組織）]  
　　東京電　中日交涉因日置公使傷尙未愈故本日仍在日本公使館開第十五次會議聞所討論係滿洲居住權問題云（二十七日） 
　　東京電　日本總選舉至本日午後六時云形勢如左 
　　政友會　五十名 
　　同志會　一百名 
　　國民黨　二十五名 
　　中正會　三十名 
　　大隈後援會　三十名 
　　政府黨大獲勝利人氣之盛有如潮湧政友會之被選恐不出一百名云（二十七日） 
　　東京電　總選舉之結果尚未全部明悉大約政友會員各縣皆減一二名政友會已與同志會易其位置政友會領袖奥氏村野氏等均落選大岡氏元田氏亦有危險之報（二十七日） 
　　濟南電　近由南滿洲鐵道公司派到之山東鐵道經理部員八十餘名已經抵此分掌職務（二十七日） 
[要聞一]  
[大陸報論日本之要求]  
　　大陸報二十一日北京通訊云一星期前美政府同時在華盛頓東京兩處提出質問日本之文英俄兩國亦向東京政府質問一切如日本向抱幻念謂世界强國刻方從事於歐洲戰爭暫時不能顧及遠東事件日本正可利用千載一時之機會在中國徑情直行償其慾望則近來美英俄三國之行動定使日本視爲出人意外暴烈可驚之舉矣夬中國行政上土地上之完全與均等機會開放門户之主義日本與各國同有保全維持之約今日本對於中國之態度果足令人不疑其所行者與其迭 
 
 
 

Page 3

 
 
次之宣言及條件盡相脗合乎美英俄三國牒文之内容雖未發表然據外間所傳三國已使日本注意於此並質問日本通告各國與日本向中國提出之要求條件之異同矣報章披露三國通牒於日本之消息此爲日本所最忌者何則日本自向中國提出要求後卽施用計謀務使世人咸信其行動巳得各國之贊助並以乞助他國無補於事之言常告中國官場又用外交種種詭譎方法使中國官場誤會各國對於中國之命運果漠不關懷也日本駐歐美各國之大使囂囂然告然衆曰日本不欲侵犯他國條約權利也日本不欲破壞中國土地完全也與中國最有關係之各國聞日使之言信以爲實遂不以質問爲必要否則早當提出矣歐美報界前不知要求之眞相蓋爲東京及各國京城所發之措詞巧妙之電信所誤報界運動非常之大甚至外國訪員發往本國之電報多擱置不登而所登之電報又輙爲路透東京訪員或倫敦路透電社所發之官電指爲不實此種計畫欲使世人不信北京訪員之言者固爲精巧然不能久掩世人耳目今試讀國會之宣言及上星期歐美傳來之報紙而可知歐美人民固不終受人愚弄也要求眞相旣暴露於天下縱不能有大裨益於中國然中國見外人輿論之激昻美英俄三國對於中國時局之關切正可奮勵堅其保衛權利之決心焉二十日中日代表會於外交部討論滿洲問題日本於上次會議時要求南滿東内蒙置地權中國决計不允嗣爲調停計允將滿洲重要地點開作商埠當時日人不從其議詎二十日會議時日人不獨不減讓其原有之要求且將中國提出之調停辦法加入條件之内要求開放滿洲内蒙地點二十七處當時中國代表之驚異可以想見雙方辯論良久中國乃允開放滿洲十七處但不承認日本在内蒙之利益故不允開放内蒙日人猶以爲不足下次會議當再討論此節日人旋又提出南滿置地權問題中國代表告以中國已再三研究如日人服從中國裁判權則中國可以准日人購置地産小幡氏代表日使力持不可且謂日本無論如何决不抛棄領事裁判權如中國定欲如此辦法則繼續談判何益之有於是會議遂輟中國官場咸以日本所擬南滿置地權之辦法逼人太甚直欲奪滿洲千萬産業而已日人不遵中國法律不繳稅項不服行政上之規則所有關於日人之案件皆由日本法廳訊理滿洲登尙爲中國所有哉觀於日人在朝鮮及滿洲一部份巳爲日人管理者之措施而可逆知無識鄉愚在日人手中能得幾何公道矣苟一案發生原告而爲日人則由華官審判然華官懾於日人勢力卽明知日人理屈然亦不敢謂華人理直否則惡果加其身此由經驗而知之者也華人謂此次要求直接損害中國行政上之完全日本於未併朝鮮之前曾以此種手段對待朝鮮今又施於中國矣中國官場雖力自檢朿感情不現於詞色然心中不知有多少辛酸也華人自知國弱無抵抗强鄰侵略行爲之武力第對於危害中國前途之日本全國咸漸著憤恨敵愾之狀焉　 
[中日交涉之借箸談]  
　　大陸報云中國於近二十年來内訌外患幾度發生每經一度衆皆謂其危如纍卵不能自保誠哉其危也然此古國之國勢雖每下愈况而每遭大刧輙能倖免傾覆顧就今日之時局觀之中國遭遇之危實自立國以來所未有也日本之要求直制中國之死命苟中國承認之或日本以武力攫得則中國今後在列國中將降處日本附庸之地位矣記者甫由北京歸來故敢云北京外交家咸具此見若輩對於北京今所開演之政治巨劇皆覺大有趣味而又不免時爲色變焉各外交家之意幾完全一致以爲日本提出要求之態度及要求之性質其横暴求之古今幾無其匹蓋凡有經騐之外交家輒能擺脫政務擯絶感情辨别時事定其是非此日近今待華之舉動所以爲衆抨擊也然各國政府似不致因北京代表之意見而於今日羣起抗日其獨異者惟美國耳 
　　今有一事不可不追紀者聞去年十二月間駐京日使曾面請袁總統恢復帝制自登帝位日本允擔保新帝國之安固及予以保護袁以婉詞謝之蓋不願爲韓皇第二也孰意一月之後要求突如而來日本欲爲中國之宗主國前法行之旣巳無效故乃以此爲第二法門也交涉開議至今己閱兩月今則巳有山窮水盡之勢矣中國是否將以武力拒日乎抑仍以空言抗議乎此重要之問題恐不得不於今日决之矣京人士皆信袁總統决能擁護中國主權且袁嘗切實親言之顧日人於前一兩星期内之行動確巳開始施其武力之壓制濟南奉天均巳屯駐大軍乘火車而來者尙絡繹於途中國兩重要省城及兩重要鐵路中心點今巳悉爲日軍占據矣假使中日因此啟釁則日人巳占有中國北方兩鐵路之大部分中國陸軍南北不能相顧抵禦爲難今科日本進取之第二步將由京奉鐵路移軍而至山海關或將沿津浦鐵路北進外交家對於日軍之移動設詞掩飾謂爲防衛南滿及膠濟鐵路起見日使即以此說答覆中國之質問日本固知此爲欺人之談莫或信之中國亦知日軍之侵入乃桐嚇之計畫然則中國將何以對付之乎北京外交家之意見共分兩派一主中國應仍守被動抵禦及抗議政策一主中國不可不戰（未完） 
[戰訊叢談]  
　　華德日報云二月十七日維也納帝國郵報接買蘭特電稱據雅典報言希臘政府業巳宣布禁令禁止運赴塞爾維亞之軍火路經希臘不寗維是即在蕯洛尼奇港代塞爾維亞裝運戰用品之法國汽船如再繼續卸貸亦在禁止之例和蘭報界謂德國軍火製造廠迄今每月所造榴彈約有三百萬枚而每月除消耗者不計外餘賸百萬枚之譜有時且得多餘一百五十萬枚近來因銅料見少之故巳令每月所造榴彈之數暫且減縮按據阿達姆里斯稱現在德國所存榴彈約有一千二百至一千六百萬枚之譜即足敷德軍嗣後十個月之需用惟登載此項消息之和蘭報與俄報均未思及此端而僅注意銅料之多寡是誠咄咄怪事耳 
　　據俄國露斯奇亞維斗莫斯悌報稱美國實業界所承辦之戰用品爲數甚巨如紐野塞之商家承辦哈璣布之軍裝百餘萬碼芝加哥商家擔任於短期内承辦汽車一批價値美金二百五十萬圓此外尙有𣔙鐝及他種器具又如里畢乃爾里畢肉品大製造廠自開戰以還旣不分晝夜從事工作迄今所承辦之肉食罐頭巳有三千八百萬圓而美國西部各邦之製造廠所承辦之訂貨則爲數尤多以至今日趕造不及即近日芝加哥某大製造廠亦嘗謝絶四十萬雙軍襪之訂貨蓋其先前所有訂貨尙足敷數月之工作也 
　　德國陸軍中尉兼禁衛軍步兵第二圑副官齊希巴河伯爵因在法國受有重傷巳失左臂且得有二等鐵十字勳章今德皇特錫以頭等鐵十字勳章以獎其功按伯爵爲德國軍法總長齊希巴河伯爵之獨子而爲一千八百七十年普法戰爭時統帥第五軍圑名將之孫今帝國置法總長齊希巴河伯爵統率續備軍第十軍圑出征法國因受傷之故亦得有頭等鐵十字勳章故今德國有一家三代皆得頭等鐵十字勳章之說蓋一家三代祖孫父子皆得頭等鐵十字勳章若齊希巴河伯爵家者誠罕聞也 
雜評一 
[戰事盲談（一八七）（無名）]  
　　今日戰報謂以天雨故無大變動而其外可記之事亦少所可記者唯法飛行家擲炸彈及英法聯軍在達達納爾海峽登岸二事耳 
 
 
 

Page 4

 
 
   
 
 

Page 5

 
 
   
 
 

Page 6

 
 
　要聞二 
[移入使館後之中日會議]  
　　使館之選就會議中　日交涉昨日確在日使館會議自下午三時起至七時止日置公使以墜馬腿部受傷由兩侍者扶掖出席先由我陸總長曹次長慰問傷勢日使鞠躬答謝并稱近日巳見減輕頭部亦己痊可惟據醫生云左腿在膝蓋之下一小骨微有損傷大約不日即可全愈又聞日公使出席時精神仍極健旺發言亦甚淸朗惟緊要爭議由小幡氏發言爲獨多此次會議甚關重要因其爲在日本舉行選舉前最後之會議必極力使要求中之最緊要者有一定解決也其會議時日公使對於我外交當局亦極表感謝之意曾言傷痕一經平復即當仍將會議地點改回迎賓館云云並聞會議時日公使之神色雖一如往日惟脚部傷痕尙未大愈步履尙不能自由即行動亦極其困難據訪員報告星期四之會議聞巳决定仍以日使館爲會見之地點又聞自迎賓館會議移至日使館後交涉中並無何等之惡消息發生然在小幡氏一方面亟欲－際此機遇一試其外交手段冀誇揚於國家昨日（二十二日）雙方因開豫備會時小幡卽主張於兩星期内將所討論之條件完全解决再於一星期内討論大體我外交當局亦願早决第未允其時日之主張　　西人之紛議日兵　據京報載前日都中盛傳日兵到中國各處之說星期日深夜北京連接數電謂日軍七百名巳入濟南故在該處之日兵現己增至一千人之數又謂另有五百名駐紮坊子此外又有炮兵一隊騎兵一隊在山東某地上岸又一消息謂約有日兵七百名行抵濟南府携帶野戰砲八尊據聞尙有日軍不日將到濟南又據奉天來電日本在奉省又增兵三千人又有三千人在大連登岸日人在該處趕造營房預備屯駐大兵又一消息日本關東總督署派軍官多名四出測量附近各地方日兵一聯隊巳到奉天并携有軍械軍火糧食甚多又電大隊日軍紛紛在大連登岸又聞日本軍隊一千一百名於上星期至天津昨日日本運輸船三艘駛至大沽口外共載兵士三千人係開往天津北京之軍隊北京西人紛紛議論謂設使日本運大軍進京則大局必生危險現悉駐京外交圑對於此事甚爲躊蹰云 
　　最近之條件磋商　上星期小幡參贊代表出席之會議並未得何等之解决聞是日會議日本要求開放南滿東内蒙地方爲商埠者計有二十七處之多而中國外交當局表示願開放者僅有南滿之十七處其餘在東内蒙者一律拒絶日代表不承認此議至關於日人土地所有權中國巳願承認但須附以條件即日本人民之來南滿者應遵服中國之裁判權耳日本對於此節大爲反對要求日本人民應受該國領事裁判權之制裁不得附加條件且謂中國如堅持此議中日交涉决無圓滿之解决此上星期六之會議情形也故昨日會議仍係繼續討論此等問題我政府仍主張爲有條件之承認日使仍不同意擬仍照原案要求中國承認我外交當局以此事關係我國行政權無論如何中國亦不能承認兩方面爭論甚久尙不知如何解决據聞此項問題昨日會議仍不爲討論終局又聞小幡日前與外部談判時仍繼續討論南滿鐵道會社事其年限據中外各報傳載巳展長爲九十九年然内部磋商並無體具之報告聞我外交當局對於該會設總裁副總裁一節主張總裁由日本以勅命選任副總裁由中國以任命選用庶符中日合股之名義惟小幡以該社雖係合股究其實際則華商並無多數之股本中國不能任命副總裁故此議遂懸而未决其聘日人爲顧問一節我國確己承認惟祗限於東三省一部其條件亦分别淸楚其裏面略謂中國因關於東三省改革幣制建築鐵道及地方公益上之事務時得聘用日人爲顧問但幣制計劃屬於全國者鐵道計劃在本約前巳定有明文者不在此限其地方公益事務須聘用日人時由各該省（指東三省而言）長官與中央政府解决之云云至關於山東問題之膠州條約我外交當局因礙於德約曾請日本先行解决其他條件再行議及此次證諸往例爲不可移之主張乃日使不以爲然並要求討論時提出二種附件此項附件當時卽拒絶並未成立據聞附件内容大致（一）膠州灣區域日本繼續行使其主權爲軍事上之建築但不轉租或讓渡與他國中國軍艦商船往來均照日本所定船舶章程辦理（二）期限内中國如欲贖回該港灣則日本在該灣用欵悉由中國償還並另以相當地域更換之又一消息謂現在交涉内容實巳議及福建問題至南滿東蒙確己爲大體之解决其所訂細則如何則尙須俟福建及漢冶萍問題議妥後再行詳與規訂 
　　各處之分民電請三月二十一日湖南商會致北京電大總統政事堂外交部參政院鈞鑒東隣要挾蔑視我邦湘省商民同深憤恨務乞拒絶國權所在萬勿遷就人民幸基湖南商務總會叩又同日欽州劉永福電云大總統鈞鑒近閱中日交涉條件日本恃强要求公然内侵實礙我國領土完全牴觸各國條約欺凌强横莫此爲甚海内軍民皆爲髮指務請與當軸諸公竭力維持保全國體幸勿曲從以副民望倘彼横施壓力永福雖老尙可號召健兒大張撻伐感憤血誠乞爲明鑒劉永福叩簡 
[大阪中華商會上外交部文電]  
　　致外交部電　大總統曁外交部鑒公使陸轉鈞電敬悉中日交涉勢轉險惡彼復威嚇增兵輕我無備若屈讓求全他日定啓各國效尤後悔無及當此危瀕累卵責亦在民僑商誓捐個人權利實施對付以爲政府後盾人心未死衆志可恃乘我民氣足制强暴萬一不幸破裂寗爲玉碎母爲瓦全大阪中華商會上三月二十三日 
　　致外交部函　外交部諸執事台鑒二月二十六日由公使陸轉到鈞電莊誦再三欣知我諸執事以國民之心爲心也海國征鴻曷勝欽感惟是近日風雲勢又轉惡彼進我退殆有一瀉千里之勢我諸執事果以國民之心爲心似不必以强鄰之威嚇增兵而自餒且當利國民之氣勢運用外交今日日本要求不過爲大隈伯平日野心之實現大隈嘗言曰對支外交只用武力可以予取予求云云時勢忽轉歐陸鏖兵適逢其會大隈當國所謂閂扃偶失宵小横行啓釁東魯藉爲口實欲乘機攫我巨利攬我全權要求不饜則威嚇弄兵增師東北我若自餒屈服正好墮其術中雖然大隈强壓野心抱持固久而今日時諒彼决不敢妄開釁端沽受衆怨擾亂東亞巳成之均局也惟其今日增師厥因有二大隈内閣承諸山本山本繼桂桂繼西園寺二三年來前仆後繼難久持也是實軍人䟦扈力主增師内閣被脅民意不洽朝野黨時起爭執政府苦無策術緩和此次解散議會主因亦基於此而目下選舉日近内閣之命運未明正好利用此機藉口加防海外則國内補充自必增設師圑數年格格不下難題自然融化而内閣地位或幸免乎動搖國今日所以增師我東北者一也甲午而後我此勢日頽列强要求諾諾不敢或抗日本逼近知我病尤稔而此次山東假道實誘致其吞噬之心乘此孤立形勢以爲更必易與詎此次交涉殊出意料之外衝折數旬難盈貪婪勢成騎虎轉而示武我疆隅然彼理財正困士民無鬭志也且彼驅德東魯也曰保全東亞和平曰維持與國商業更伸兵力於南洋盡驅德勢極東海上不無賴以小康今欲自滿私慾用兵我中原各國商場必受其影響出乎反乎前矛後盾將來歐洲戰局告終必爲衆矢之的而自陷於獨孤故彼今日只以交代駐屯爲名暗示威嚇不敢公然曰略地攻城也今日所以增師我東北者二也我不啟釁整旅以待則彼威嚇旡功自然歛手我國縱弱土地猶在國家猶在民衆猶在一旦不幸背城借一或可圖存隱忍任割無異自滅且也彼之財政悉恃稅源而工商之盛全賴我國日俄一役對於我國貿易尙影響然猶民窮財盡十年來僅稍復元今爲我敵正若自扼其喉不三五月内自慌亂證之現在彼國輿論顯然不可掩最近國民黨首領犬養毅氏非難曰我國民對於支那外交不可一任内閣主張更希望各地商業會議所等機關就此問題注意研究云云（見三月十九日大阪每日新聞更採彼一般工商界現狀皆帶恐慌之色鳩議善後愈知彼之决不敢與我破裂决不願與我破裂也我國今日宜政府民衆一致進行斷不可再生衝突政府爲、 
國民代表堅持不屈國民爲政府後盾對抗示威同意主張無異一體顧我工商貿易期事業之繁隆方爲本心安肯棄其所業無論妄作然思國之不存民將焉附子女玉帛更若儻來所以各願捐棄個人權利共圖自存竊意與我諸執事之高見必不鑿枘也然近傳某地有壓抑排日者等事是或顧慮外交當局不得己之苦心或海外遙懸電報傳聞之誤論理彼辱我抑我我安得不斥而絶之論勢彼恃有武器可以威嚇我尙有國民可以報復徵彼近狀對於我工商界大有顧慮胡爲乎不摘其弱點而懲之要之此要求各件互守秘密我國民雖無明條可據而徵諸中外各報喧傳巳足喪主權失國體茲若委曲求全屈辱忍受其禍斷不止此將來歐局大定各國捲土重來按例索求噬臍無及有生機而不取是自葬也知絶地而趨之是投羅也今日作俑只一日本我若最後抵抗或得競存使再鑄成大錯則病人膏肓雖有和緩不能救也西望長天憂憤塡胸民國國民抵死同心深願我諸執事努力圖之謹冒昧以陳敬請公安 
[英報以思想自衛勗我]  
　　英文北京日報云昔者愛爾蘭之兵士一日以某事告其長官其長官斥之謂爲不敬該兵士卽問曰倘彼心中有是如思想即爲不敬否該長官答曰否於是該兵士即曰然則余心中作是如想耳云云此節傳聞可用以譬喻今日中國人之態度中國因貧弱之故實力不足副其意旨於是一言一動皆見罪於某國然中國人言語動作雖不自由然其思想之自由則非其傲然自命爲賢士之某國人所能干涉也中國不能以武力抗拒某國之要求無庸諱言且中國亦不容有何種顯明舉動以損害某國之利益惟中國可運用其腦力用無形無跡之思想以爲自衛之具阻止外人之侵襲此種自衛之具絶非强覇之外人之力所能及而中國人藉此爲保障即可從容自治其事也今横濱正金銀行之外中國人之鵠候提取存欵者甚衆記者見之有感於中乃著此論北京之此等舉動恐是受上海漢口及香港各商埠之影響然而此事可表示中國人之思想也蓋此輩華人羣以存欵於中國自辦之銀行或移存别家外國銀行爲便利誰可有權干涉之耶其被影響之銀行雖屬不幸然是固尋常競爭之事如在某處之英國商務爲德人所替奪然德人得受其利者轉而爲日人所勝故若日人轉而爲華人所替奪亦在理之事也競爭之事無友誼可言常言曰公事是公事故商務當照公事辦理和逞其競爭公事之外始可言友誼此例在中國不當有異也中國人之自由思想他國將必有知其眞價値之一日也 
[敎員將實行檢定]  
　　敎育部以各校成績之良否全視師資之得人與否爲斷查前淸各部曾有檢定敎員章程比因民國光復未經實行今宜加意參仿另訂檢定中校以下各敎員章程頒發各省遵照探其所擬槪要如下（一）此項章程凡檢定中校以下各敎員皆適用之（二）中校敎員及與中校同等各敎員其檢定由巡按使署行之（三）高小學敎員其檢定由道署行之（四）初小學敎員由縣署行之（五）檢定之方法於未檢定以前發給表式由各敎員自行將履歷及其所擅長之學科逐一塡明檢定時即按其長者試之（六）檢定合格即發給相當之敎員證書（七）除現任敎員外其有應受檢定以便充當敎員者以資格另定之（八）檢定不合格及未受檢定者不得爲敎員（九）本章程適用之方法另以細則 
[國家多難時之禁賭]  
　　各省賭博之風近來愈趨愈甚政府昨有通致各省電令一道略謂丁斯國家多艱在事又武各官史即銳意進行尙難起色况復泄泄沓沓置要公於弗顧日夜惟麻雀賭博是務下級官等藉端故輸上官多金爲容悅奔競階梯倘得一職即貪婪妄爲吏治卽難治理要務因以廢弛據肅廳呈請前來特爲嚴禁務即剔除此弊以共挽時局云云 
[湖北法價洋之新名稱]  
　　湖北財政廳長因官錢局發行之銀元票現己定期兌換銀元該票價値現巳在市飛漲每元超過前定法價一百餘文轉瞬兌現即與現貨無異此事於財政方面關係甚巨查該銀元票係副總統督鄂時規定每元兌錢一千二百文凡各機關之俸給薪資槪照紙洋折錢發放巳成事實上之習慣現官錢局爲回復信用起見擬定期兌現收回紙洋惟鄂省各機關領欵向用紙洋名目折錢發放誠恐各機關或有誤會不得不將此中關係詳明巡按使原詳略謂鄂省各機關全年經常支出共八百餘萬元以每元一二法價與銀洋市價較相差甚巨若一律照銀洋市價折合發放則每年支欵須增出一百八九十萬串之巨値此財政困難彌補短虧尙虞不繼安從籌此巨欵擬請鈞使俯鑒財政困難俟官錢局定期開兌後通飭所屬除向係領用銀洋各欵仍舊辦理外凡俸給公費向紙洋爲本位者均一律仍照向章以錢一千二百文折合發放在鄂爲假定放欵法價一應俱改稱法價洋若干元折錢若干串不再用紙洋字樣俾財政不致因之奇絀云云昨巳奉巡按使批准通飭各機關遵辦 
[湋山礦廠内訌詳情]  
　　鄂省陽新縣屬湋山漢順公司煤礦係軍署副官卞厲靑與庶務官魏碩卿倪夢周等發起集股二萬金開採公推魏君總理其事魏以事繁未能駐廠因倩前軍務司科員雷振春前往替代該鑛質隹苗旺採取數月營業極爲發達頗獲盈餘鑛業界無不欣羡詎雷浮躁性成對内則侵蝕欵項假造賬簿自置數千金産業大觸股東猜疑對外則私募保鑛隊購置鎗械設立法堂動以武力壓制去冬因笞炭商毆紳董釀成全鎭罷市烈潮其他搶佔民妻勒民充役各控案均經巡按飭查在案各股東以雷如此妄爲改選倪夢周接任總理日前卞魏二君携倪赴廠淸理接收登山時雷率衛隊排列山頂揚言此鑛由余苦力籌辦股欵耗去余復代墊五千八百串今將入隹境如欲推倒我必得二萬酬勞金合各墊欵一併先交方准入廠云云魏等謂入廠再商雷不可最後朝天放鎗一排以示威武魏等乃折至湋鎭財神廟旅寓比夜雷竟自携手鎗率隊四十名明火執械到鎭查抄聲言生擒魏等爲質否則投水以拚幸魏等得信預匿商店始獲免雷卒將其行李及官票數百紙掠去次晨魏等報知駐汎水警護送至武穴電禀來省而雷反以倪糾衆搶劫毆傷多人揑詞電告段巡按以各執一詞當飭陽新縣知事查勘維持外並委實業科工礦股主事馳往澈查茲據該印委詳復以上各情段巡按大爲震怒特飭武穴水警二專署長喻化龍迅派炮船馳往勒收鎗械解散衛隊將雷拘案解訊並保護魏等到廠接辦以維鑛務聞雷己得信潛逃矣 
[浙水紀行（四）（桐鄉）]  
　　靜眼自石灣鎭舟行二十七里約三小時半即抵桐鄉縣城縣署之前即河道故上岸卽觀公署門牆修葺齊整氣象一新較之崇德縣署之破舊敻乎遠矣 
　　縣知事余小舫武進入也原名大均前在浙省將軍署辦公當其出爲知事時委任狀中誤均爲鈞乃將錯就錯遂更名爲大鈞此雖徵事亦足徵光復後之官吏紛雜舛誤有不及前淸胥吏之詳愼者矣 
　　知事之父菊舫君前淸宣統元年亦嘗作宰桐鄉雅有德政桐鄉之民至今感激不忘余詢之就地父老所舉辦之事業爲何則曰治事迅速案無留牘聽訟周詳民無寃獄而巳故雖無赫赫之功而桐鄉之民巳歎爲得未曾有古云爲治不在多言顧力行何如又曰善爲政者在不擾民世之修飾邊幅獵取盧聲者聞之能無愧乎 
　　今知事旣禀庭誥又繼名父來宰斯邑桐鄉人之對於今知事與今知事之對於桐鄉人其歡洽之情蓋不待覿面而始現况今知事又幹練多材與人民相見以誠桐鄉人推其屋烏之愛以所感戴於舊知事者致其　於今知事水乳交融尙不足以喻之矣 
　　桐鄉之俗好淫而偷其興訟之由率由姦非而起余知事抵任後知化民成俗由在上者爲之倡率乃捐資修節孝祠以風示桐人又以旌表之典今未頒定乃託上海商務印書館印就五色莊嚴之旌褒狀就桐民之守節義者予狀表彰俾資觀感激揚淸濁固非風塵欲吏所樂爲也 
　　吾省民風以勤勞聞於外而在今日則流風漸息惰不事事者日益多杭嘉之俗尤甚早起即就茶肆圑坐閒談耗其賓貴之光陰而不惜桐鄉舊屬嘉興故此風亦頗熾余知事洞其弊且以其常爲造惡機關乃嚴禁之鄉間各地非通途所必經者持絶對之封閉政策自抵任至今數閱月中巳封閉百餘家此則最快人意之事所望旁縣官吏仿而行之也 
　　桐鄉之盜現尙安靖去年冬防雖略有刧案數起然皆小案無傷及人命者惟監獄犯人日漸增多頗有不能容之勢此則各縣共有之現象不獨桐鄉然也 
地方通信 
[松江]  
　　個人自燬日貨　中日交涉正在談判中上海地方發現各式傳單傳至松城擇地張貼都以日本逼我太甚浦南某君前曾留學日本購有彼國衣服器具約値二百餘元近日載至鎭上付諸一炬並對衆演說謂此係個人之自由與外界不涉現者謂其熱度頗高云 
　　水警獲解盜犯　本日水警獲解盜犯蔣標毛洪生金生胡阿大四名到案後由周縣長委王承審員升訊蔣　兩犯供認行　 
 
 
 

Page 7

 
 
不諱　判釘　收禁金胡兩犯押候復訊按蔣毛等均曾充水師勇丁被汰流爲盜賊前日蔣起意糾刦張堰左近新街某富户不知如何與胡阿大互生意見胡遂向水警金領哨處通報遂被拿獲併解 
　　鎗斃賣花橋盜犯　江北盜匪夥刧城北賣花橋沈恒興顧昌泰兩店一案當場獲有盜夥王義興一名解案訊實詳省本日奉到批回准於二十七號晨將王盜綁赴左營校場鎗斃 
　　劉科長尙未離松　松江縣第一科科長劉豫聲聲名狼籍因案被控巳有多起後岡禁烟得賄一案聞亦有關係各上級公署派員來松偵查者屈指己有多人因是不安於位由周知事詳報劉辭職離松但日昨劉尚在署審案高坐堂皇並不廻避不知周知事對於劉科長有何關係而必需其襄助也 
[常州]  
　　中學校定期舉行遊藝會　江蘇省立第五中學校定於春季放假之前舉行第六次畢業卽於此日（三月三日）將各級學生平時成績及課餘游藝成績陳列並舉行游藝會刻巳發布通啓矣 
[鎭江]  
　　高資鎭請兵捕盜　徒邑東南鄉高資鎭離城四十餘里地居偏僻近日盜案　出甚有台盡聚衆搶刧情事現經該處鄉董呈請縣知事派兵捕盜章知事因即商請駐鎭陸軍混成旅第一圑易圑長派兵一百人前往駐防以靖地力 
　　育嬰堂設幼稚園　鎭郡城内育嬰堂巳建多年男女嬰孩不下數百現在就常側設幼稚園一所爲敎育之地即以保姆主任敎育之役 
[揚州]  
　道尹嚴禁烟苗　淮揚道尹左秋周現以本年爲蘇省禁絶烟土之期轉瞬英使卽將蒞勘省垣慮有偷種烟苗己委多員分往各縣查剷俟其查淸報告左公卽行親蒞淮揚各屬復查聞己通飭各縣知事遵照矣 
　　鎗斃盜匪兩名　江邑東鄉史家港陳忠懋等五家被刦案内正盜趙鴻鈺戴友富兩犯前奉周知事訊供詳請齊巡按按照條例就地嚴懲昨（二十四日）奉批廻照准周知事爰於午後四時將兩犯綁赴二郎廟西首空地如法鎗斃聞該兩犯於游示各街時尙痛吃燒餅等物高唱二簧不止云 
[南京]  
　　六合商會勸貼印花　前日財政廳派員勸貼印花屢見報章茲探得六合商會於本月十九日開會演說先由總會椇徐茂叔君報告嗣由印花稅專員趙知事保泰當衆演說凡關於印花稅則逐條解釋聽者無不明瞭各商董均願遵章貼用惟請暫緩稽查聞趙君於次日即赴竹鎭瓜埠等處挨户勸導矣 
　　取銷雜稅分處　蘇省各項雜稅前曾奉令飭設雜稅分處財政蔣廳長特委謝潘裔爲坐辦現因烟酒設有認捐局他項雜稅多巳改歸散收故蔣廳長昨又將雜稅分處取消應辦事宜悉歸廳内徵榷科辦理以資撙節 
　　不允無錫絲行援例　寗垣絲業近年來受繭行影響異常困難故更換新證一律減輕領給四等絲帖茲無錫絲行各業聯名具呈財政廳　請援照成例並展緩領證聞蔣廳長以該縣爲産絲最旺之區與南京之零星拆絲情形有别似未便援照改列四等至展期一節亦不得爲期太遠應由該業公所妥籌商辦以期公務商情兩無妨碍故己飭令妥定日期速議具報矣 
　　洋紗捐照章抽收　洋紗一捐向有定章現在由滬運寗者爲數頗鉅該業董曾紛紛呈請減收捐稅以恤商艱現蔣廳長以其與稅務有碍飭令上海稅務所曁下關釐局一體仍按向章抽收 
[杭州]  
　　屈使抵禾之情形　屈使奉令出巡迭誌本報二十五日午後由省起節先按嘉湖兩屬隨帶秘書劉芷香陸勉儕兩君隨從衛警十四名乘便輿至站乘車於三句十分鐘路經硤石有保衛圑防營警察羣集車站舉鎗歡迎屈使因公事遄急不及下車僅招徐申如上車晤談片刻而去旋有海寗劉知事趁輪來硤偵知屈使過硤未暇少駐遂與徐申如叙談良久仍復趁輪回署四時行抵嘉興卽臨視平民習藝所及省立第二中學校等處嘉興耆民文達如邱蘭波諸君均年在八十歲以上昨經該縣知事袁寅昉遵照屈勛使出巡辦法第三條查實該耆民等年齡住址具報使節行轅聽候分别存問 
　　槍斃黨人　昨晨（二十六）八時陸軍監獄奉到軍督大令飭將某某二要犯執行槍斃據聞係即拱埠所拿獲之姚　山供認受黨人指使　　不諱其一吳姓亦爲亂事上之行動並有危險等物皆證據確鑿執行之後卽飭善堂備棺掩埋約十句鐘屍棺過章家橋猶血流點滴云 
[安慶]  
　　韓長省出巡之通告　韓省長不日出巡各屬特通飭各知事先期將應行考查事項開具候巡行到境時呈核錄其飭文如下　爲通飭事照得察吏安民責司夫疆寄省方設敎義取於風行此不易之常經於方今爲更亟本使仰承特簡巡按是邦恭奉明令之頒注重出巡之舉將以觀風問俗宣德通情茲擬不日輕裝出省先巡皖北次及皖南查各屬地方遼闊所有應行考查各項復極繁多本使行轍所經於各地方目睹之餘驗各官吏成績所在應有條列飭備之件以省逐項稽詢之繁除啓行日期另行飭知外合行飭知該知事即便遵照後列各條切實開具於本使巡行到境時面呈備核須知此項調查爲該地方事實所係隨在可以實騐各屬情形不同其能庶政畢舉者固屬可貴卽或限於時地力有未能舉辦之事亦可據實開陳不得稍涉僞飾倘其故爲疏漏抑或嚮壁虚造則是有意朦混其平日居官治事可以槪見必不能爲該知事寛也所開要綱一屬於振糶者二屬於緝捕者三屬於審判者四屬於財政者五屬於敎育者六屬於户口者七屬於實業者 
雜評二 
[思想自衛（默）]  
英報勗我自衛之法謂思想自由非他國所能干涉也中國一舉一動隨地得罪人者可用其無形無迹之思想自由以免罪中國不能以武力抵抗人者可運其腦力中之思想自由以自衛又謂此種自由思想其力絶大非强霸之兵力所能及嗚呼國人其諦聽英報之言我國人之力所能盡者祇此思想自由而巳有此無形無迹之自由思想又須有堅毅悠久之精神以副之使此思想勿消滅於自由軌道之中又須有靈敏遠到之眼光以督察之使此思想勿軼出於自由範圍以外斯眞自由思想之眞價値也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（四）]  
　　續到意見書昨（二十七）午後二時該會仍集各代表開預備會駐京副會長向淑予君出席各代表到者計六十八人由向君主席將各省續到意見書一併交議如杭州商務總會提出原定商會法及施行細則關於窒碍難行各條摘要交議直隸省事務所幹事長卡蔭昌公函以全國聯合會亟應保存旣可交換智識促商業之發達復能聯絡全國策羣力以進步然遇重要案件必須召集全體會員開會公决其非决議案件不得以機關名義擅用公文以符限制蘇州商務總會對於商會法以第三條各省城各商埠及其他商務繁盛之區域得設立商會按從前設立商務總會皆在全國商業最爲繁盛之區其當時組織精神及一切規模確與分會不同則總商會名稱理應一仍其舊第六條第二項關於工商業法規之制定修改廢止及與工商業有利害關係事項得陳述其意見於行政官署按此項下應添人遇有重要事件隨時電陳農商部核辦同條第六項因關係人之請求調處工商業者之爭議按此項下應添入如處斷上有須調查證據或提在押人對質與其他必要之行爲而限於權力不能自爲者得陳請行政警察司法各官署協助行之按同條第八項之下應添入第九項商事赴訴法庭初判不直依法上告者據當事人之請求調查確實得爲代達理由及聲明習慣於法院又添列第十項爲商情屈抑無可伸埋得將詳情代達農商部核辦第二十一條會董每年須改選半數若會董原額爲單數者則先改選其多數之一半第一次改選時依製簽法行之按此條限止半數頗有窒碍應修改爲每期酌量改選不以半數爲限第二十九條各省城得設立商會聯合會按全國商會聯合會七年業巳組織成立設總事務所於上海現各省均巳贊成存在應卽要求政府賡續有效另擬强固章程詳請立案作爲全國商會聯合會並主設分事務所於各省參照本法辦理以資聯絡而期振興安慶商務總會主張推廣會董名額變通行文手續正副會長由部加給委狀商會關防由部刋發雲南事務所與商務總會具到辦法七條張家口總商會主張將商會法大加修改以臻完善吳江盛澤商會主張商埠省城設總會合全國設聯合會正陽商務總會代表周鼎荃提議各處總商會未取銷時所屬分會應從緩改組商會法施行細則有不適用者應由各商會自由變通呈請立案惟不得逾商會法範圍之外行文程式不論用呈用詳用咨用函以能直接部中爲目的庶使商情不致壅蔽商會經費官廳亦無容干預淸算以省手續台州黄岩路橋鎭商務分會會長戴禹度提議公布商會法窒碍難應調查各埠商業繁簡酌量修改浙江袁花商會黄寳瑛提議每縣設一商會頗多窒碍斷難實行應請於繁盛之區酌量添設山東商務總會主張修正商會法時應存總會免報經費會長應由部中加札委任並給總會關防以重信守浙江瑞安商會主張修改不適用之商會法數條提出意見書交議浙江石浦商務分會提議酌量地方繁簡分别裁撤存留以免商情隔閡貴州商會代表石毓崑主張　將工業與商業合併俟工業聯合會成立後冉行分析提出意見書交議湖南商務總會電陳意見四條主張聯合會祗能臨時召集不必定爲永久機關總會與分會聯絡巳久不能取銷關防卽改爲國記亦當由部發給行文程式亦宜　定　直接達部以重權限武昌商務總會提議要求總會存在行文程式照舊會員一額數不必限制遇事直接禀陳長官及農商部政府對於商會有保存無解散之規定經費不能訂製預算决算會長仍由部中給委關防圖記一仍其舊湖北事務所提出意見主張商會與分會不分階級通商鉅　應存商務總會行　程式應照舊制而頒布之商會法凡有窒碍難行者均應修正以昭愼重而免疎虞云云繼討論商會法 
　　修訂商會法　農商部所訂商會法業經政府公布現全國商會總事務所集各省各僑埠代表之意見先定修正草案　初讀第一章（總則）第一條本法所謂商會者指國内及僑埠商會而言第二條商會得爲法人（照原文則第二句商會二字成爲衍文應修改）第二章（商會）第三條各城鎭鄉商務繁盛之區昨設立商會各省城各商埠各僑埠商務彙總之區得設立總商會第四條設立商會時須由該商會區域内有爲爲員之資格者三十人以上發起依左列各欵詳擬章程禀請該管地方官詳由地方最高行政長官咨陳農商部核准後方得設立（各商會對於第四條皆不以禀請該管地方官詳轉爲然似有誤會此條係指商人集合商會尙未成立而言旣未成立商會即不得爲法人自應向地方官禀請否則農商部遠在京師由數十商人憑空具禀請設商會是否正當無從稽核必須由地方官詳轉庶有負責之人也應照原文不必修改成立商會以後凡事直達商部）一名稱區域及所在地二關於會董額數及選舉之規定三關於職員權限及選任解任之規定四關於會議之規定五關於會計之規定六關於調處工商業者爭議之規定（工會能否歸併辦理應請討論）第五條商會總商會均設事務所（第二項與修正第三條牴觸删之）第六條商會之職務如左一研究促進工商業之方法二關於工商業法規之制定修改廢止及與工商業有利害關係事項得陳述其意見於行政官署（上年大會第二次審查案對於第六條第二項關於工商業法規下增加及稅法三字細繹本項文義有利害關係字樣所包極廣似可母庸提出稅法以免掛漏）三關於工商業事項答復行政長官之諮詢四調查工商業之狀况及統計隨時發表五受工商業者之委託調查工商業事項或證明其商品之産地及價格六因關係人之請求調處工商業者之爭議七得設立商品陳列所工商學校及其他關於工商之公共事業伹須禀請農商部核准八關於市面恐慌等事有設法或陳請該管地方長官維持之責任第七條農商部或地方最高行政長官得令商會調查各種工商業事項第八條商會會員不限人數但以中華民國之男子具有左列資格之一者爲限一商會區域内公司本店或支店之職員爲公司之代表者二商會區域内各業所舉出之董事爲各業之代表者三自己獨立經營工商業或爲工商業之經理人者第九條商會之職員如下會長副會長會董第十條會長一人副會長一人會董自十人至三十人第十一條會董由會員投票選舉會長副會長由會董投票互選及會董選定後須禀報農商部並通報地方行政官廳（各商會意見亦有援照前淸成案請部加札委任者查會長會董係選舉制非委任制權限在我不宜禀　加札）第十二條商會得置特别會董但不得逾會董全數五份之一特别會董由會董推選富有工商業之學術技藝者充之推選特别會董後應依前條第二項之規定辦理一才品手創商業卓著成效者二地位的係行號公司之資本家或經理者三資格於所在地經商巳歷五年以上及年在三十以上者四各望爲各商推重居多數者第十三條會員皆有選舉權及被選舉權但有被選舉權者須得左列各項爲合格第十四條有左列各欵　事之一者無選舉權及被選舉權一褫奪公權尙未復權者二受破産之宣告確定後尙未撤銷者三有精神病者第十五條每選舉時一選舉人有一選舉權第十六條選舉用記名投票法由選舉人自行之第十七條商會得設書記會計庶務等辦事員第十八條會長副會長會董特别會董均爲名譽職第十九條會長副會長會董特别會董均以二年爲一任期其中途補充者須按前任者之任期接算第二十條會長副會長及會董任期滿後再被選者得連任但以一次爲限第二十一條會董每年須改選半數若會董原額爲單數者則先改選其多數之一半第一次改選特依製籤法行之第二十二條特别會董於任期將滿時經會董之議决亦得連任第二十三條新選之職員就職舊職員方得解職第二十四條職員有左列各欵情事之一者得令解職一因不得巳事故經開會議决准其退職者二遇有第十四條所列情事之一者三違背法律證寶確定後農商部或地方最高行政長官依法律令其退職者（照大會兩次審查案修正）議至此巳鐘鳴五下遂散會今日仍繼續開會 
[蒙鐵梭利氏敎具研究會開會預告]  
　　江蘇省敎育會對於蒙鐵梭利氏敎具時加討論茲經提出種種研究之點函請各學界各小學校於四月四日在西門本會開會共同研究其研究提要如下 
　　一研究之旨趣　設法使切於實用以利推行 
　　二研究之要點（一）如何使適切本國之習慣（二）如何可減輕工料之代價（三）可否判别其程度之高低俾得根據兒童年齡分爲數組 
　　三研究之方法　將敎具陳列會場逐一討論（一）提出其完全適用者（二）提出不甚合於本國習慣者商量變通或代用之法（三）判别其程度高低研究分組之法 
[對日問題種種]  
　　交涉員雙方並顧　滬海道尹兼特派交涉員楊小川君以中日交涉兩國政府正在和平協商自應靜候中央解决决不容有無意識之舉動致貽外人口實故巳嚴飭各界分别勸諭並照復日領彼此切誡商人各安生業勿稍仇視至外人在中國領土無不照約保護而在滬僑商本使自負完全責任云云 
　　當道電致中央之大槪聞本埠當道作日電致中央大致謂滬人對於中日交涉初甚憤激經某等會同曉以大義己一致鎭靜决無滋擾情事乃聞日人藉口保護僑民有遣派艦隊來華之說當此全國一致人心憤激萬一因此激動人民公憤咎將誰屬乞卽質問拒絶至保護外人地方官自負完全責任云云 
　　淞滬警廳之文告淞滬警察廳長徐輔洲君昨日出示云爲剴切示禁事近聞本埠愚民在租界地方有散布傳單抵制日貨情事更有分投各處見有日商招貼擅行扯毁者種種行爲殊無意識且恐匪棍流氓藉端生事於公衆治安尤有妨礙本廳長有保衛地方維持秩序之責自應嚴行防止以保公安除通飭各警署隨時　阻外爲此示仰地方人民一體遵照以後務各安分營業勿得有此等舉動倘有横暴行動集衆生事以及土棍流氓從中搆煽釀生事端者定即從嚴究懲决不寛貸其各遵照勿　切切此示 
　　中西官之處治　某學校學生林元前日在虹口分發抵　日貨傳單被滙四捕房西探祁文司查見以其語言不當帶入捕房禀明捕頭存洋保出昨晨由公共公廨傳訊先由西探祁文司禀明前情並將傳單呈案請察訊之林元供稱此項傳單係　人所著關讞員與西官會商之下姑念年輕無知着罰洋五元充公又棋盤街久成府綢號出店徐阿狀與張寶成前日亦因沿途分發抵制日貨傳單被捕拘住昨解公堂訊明判各罰洋一元充公傳單併燬又木匠吳阿生因撬取日商所釘之廣告商標被該日商報告捕房昨派包探將吳拘解公廨經中西官略訊一過判吳押候照會日領訂期會訊 
　　巡警勸散學生　昨日午後二時有一日人乘坐人力車行經城内西王家弄爲某學校學生多人上前攔阻勢將挪揄當爲一區三分署第八崗守望所見竭誠解勸始各分散適有該署巡官查差經過目睹當時情形回署報告署員以該警辦事勤能着記大功一次（以上官廳方面）　　吳承忠致電黎段二公　北京　總統段總長鈞鑒報載中日交涉榻前會議中外騰笑一失主權五族淪亡詳察商民心力甘爲政府援助毁家紓難協力救國萬乞政府遠鑒歐洲之競存俯視韓　之覆轍統籌全局嚴正拒絶一息尙存最後忠告謹代達國民心理披瀝泣陳恭乞矜鑒吳承忠叩 
　　浙民公電政府　北京大總統鈞鑒外禍日迫國民誓死爲外交後盾請勿稍存退讓浙民奚禎祥湯執中等五百人同叩 
　　三餘集如期集議　昨報載公民辦事處改組之通告係由陸君送來本報據以登載茲接詹天民蕭汝震兩君來函謂三月二十七日午後二時在虹口乍浦路多孫里三餘集邀請各機關各圑體代表討論一節並無改期之事則昨登陸君送來之稿當有錯誤特改正之（以上人民方面） 
[大刀關勝就擒]  
　　搶刦西南鄉徐家蕩徐桂香家之盜犯王阿二張三寳二名業經警區緝獲解送銷守使署歸入軍　訊辦在案茲由問官訊據該盜等供出尙有逸犯張關松一名現匿龍華地方當飭上海縣密拿去後昨由沈知事查悉張關松即綽號大刀關勝係己誅巨匪范高頭之羽黨於前淸末季因在西鄉窰廊地方戳斃二人由汪前上海縣懸賞洋一百元飭緝未獲因即派探王桂生陳錦等各率夥探密往龍華將該盜張關松拿獲解縣沈知事諭令收禁聽候備文祥解鎭守使署訊辦 
[復訊施用迷藥之匪徒]  
　　匪徒湖北人劉金山自稱前在南京與住居楊樹浦東效積里後面鄉民奚麥郎（即奚妹郎）之子奚茂榮有一面之交於本月六號下午糾同在逃之二人藉探望爲由前往奚家遽用一種使入觸鼻昏迷之藥水傾於手巾上突然上前緊掩奚麥郎之口鼻冀使昏迷圖刦財物　即大聲呼救鄰右聞聲畢集該匪等始情虚逃逸當經探捕聞警趕來將劉追獲並在身畔搜出勃郎林實彈手鎗一支經水兩瓶因即拘押並　解送公共公堂訊押候再核辦在案前日午後由捕傳齊人證將劉解送公堂經王襄讞會同英領廉君升座復訊先由中西探捕上堂禀明追捕及搜出手鎗藥水情形繼據原告奚麥郎偕同伊孫奚靑之並見證王小四子劉和明等相繼上堂證明賞時情形求究質之被告一味狡供不認並稱手鎗等件並非在伊身畔搜出不知何來云云雖經中西官再三研詰矢口不移判令還押候再訊核 
[僮僕糾黨行刦之懲治]  
　　劣孩許和尙因串同盜黨持械搶刦成都路五百十一號門牌紀全榮家現洋金戒皮衣業經捕房將許孩拘解公共公堂訊供收押候查在案昨晨由廨復訊據原告投訴許孩曾在伊家爲傭故知詳細訊之許孩供稱家居陳家浜此事係紹興人增桂起意搶刦給我洋二十元其洋因在南洋橋賭博巳被人摸竊是實中西官以許孩小胆大着發押改良所習藝兩年示儆 
[學徒被疑之辯護]  
　　四馬路由山西路口紫陽觀醬菜店於本月十五號夜被匪撬門入内用刀將司賬人張瑞旺戳傷搜得鐵箱鎖匙攫去現洋鈔票共計一千二百八十三元業經捕房查獲嫌疑犯該店巳歇學徒洪芝順一名押候訊究在案昨晨由探將洪押解公共公廨請究先由中西包探禀稱查洪跡涉嫌疑是以拘案請究訊之被告延律師上堂辯稱賬房瑞旺現在傷勢日漸見輕並未談及被告與此案有關堂上不信可至醫 
院詢問至外間所傳該賬房稱有被告在場盡屬子虚現有商店二十餘家願爲被告擔保請堂上鑒核王襄讞商之德裴副領事以案須詳查判洪仍還押候下禮拜六再訊 
[破獲裕新腸作盜案續紀]  
　　法新租界太平橋地方馬良基所開之裕新腸作於本年一月四號晚上被匪刧去金飾洋銀値洋二千餘元現由華探目黄錦榮包探韓邦達方福林程芝卿等拘獲是案盜匪黄三卜友發兩名供出爲戈登路捕房拘獲之方少靑亦係同黨故移請公共公廨將方少靑提至法捕房後經石總巡詰訊據稱聞知裕新作主素有積蓄於四號前數天晚上糾同多人前往敲門圖搶作主開門出問小民見勢不佳知己有備故不敢下手誑稱找尋朋友因天氣黑暗以致將門敲錯搪塞而散至四號晚上乘風雨之際偕同黄三卜友發及被嘉定縣拘獲之沈臘子卽周永福小陳子即劉巧生並朱光硯等前往搶刧得洋分用是實石總巡得供諭令嚴行管押訊究並以周永福劉巧生兩人亦係芷三等同黨須移提歸案惟己由閘北巡警局移提至申現押局中故禀請中西官備文移請該局將周永福劉巧生朱光硯三犯移回法界再行併解法公堂訊辦 
[盜黨未盡逮捕]  
　　新閘牯嶺路一百五十二三號門牌徐如生家被盜刦去衣飾巨贓業經捕房緝獲盜匪翁　安任鴻鳴兩名解送公共公廨論若押候查明訊究在案前日又經捕房獲到同黨張秀德一名於昨日連同翁任兩匪一併押解公廨請究王襄讞商之德領襄君以尙有同黨未獲判仍一併還押候下禮拜六開審 
[消釋與匪共處之嫌疑]  
　　鎗斃新閘捕房華探田廣林探夥曹瑞坤並鎗傷探夥陳德明之正兇張恆泰己由公共公廨訊實判解鎭守使署訊辦因其押在新閘捕房時越獄逃出匿居法租界南陽橋與陳墜子同居由探將陳一併獲解公廨訊供收押候查在案茲經捕房查得陳墜子雖與張匪共處並無爲匪情事故於昨晨將陳解送公堂禀明前情中西官以陳旣無不法行爲遂判開釋諭後安分 
[鎗斃男女盜犯之消息]  
　　老北門内王克記古董舖被盜搶刧並拒殺車夫一案前經淞滬警察廳緝獲盜犯張春江等七名並窩贓人顧邱氏銷贓人　阿福等預審屬實解請鎭守使署覆訊懲辦在案茲悉此案各盜犯自警廳解交鎭署後因有從速懲辦消息故數日以來外間妄傳行刑者巳有兩次致一般好事之徒日赴事主王增慶家左近探望者絡繹不絶茲得官廳確信此案盜犯業經軍法處覆訊除施渭渭一犯據供並未爲盜因與各匪同賭致遭誤拘不計外所有張春江吳金桂楊小福劉元龍張月全陳阿寶等六名及盜婦顧邱氏與代銷贓銀之車夫陸阿福均供認不諱以上男婦八人均援照懲治盜匪條例判决死刑巳電馮上將軍齊巡按使核准飭令就地執行聞定於明日准解犯事地方當衆槍斃以昭炯戒云 
[水警署長請緝盜魁]  
　　水警第三分署長王壽良查得西鄉黄大經家被刧一案除己獲秦木生等三犯外尙有爲首糾夥搶刧之丁得勝一名避匿滬西華法毗連之南陽橋地方業於昨日移文上縣沈知事請飭偵探趕速嚴緝務獲訊辦云 
[鄉民編圑自衛]  
　　本邑鄉近因盜案迭出巳由曹行漕河涇高行三林塘各鄉民編成鄉圑以資自衛每夜每户各抽一人排隊出巡如遇盜警鳴鑼爲號俾得合力兜拿並赴各警區請領警笛倘有盜刧吹笛三聲以便各警區派警協緝昨上海縣知事己分飭未設鄉圑各警區區員勸諭鄉民仿辦矣 
[舉行祀典之侷促]  
　　今日爲致祭關壯繆岳忠武二公之期縣知事沈寳昌君因此　祀典甫經中央規定一切祭典未及籌　聞於昨晨親詣北洋務局晉請滬海道尹請示遵行云 
[鐵路管理局准設編查科]  
　　滬寗鐵路兼滬杭鐵路管理局長鍾文耀君現擬設立編查科薦任姚維善君爲主任擬具條陳詳請交通部核示昨奉部批内開來詳閱悉所擬釐訂編查處職務係爲按照程式專任責成起見另單開列事項均屬應盡職務自應如擬辦理惟職制以混舉大綢爲得體原單所開十項條例細目尙有未盡包括茲加以修正併爲五項另紙叙錄批發其餘辦事細則仍仰另詳備案可也 
 
 
 

Page 11

 
 
[臧旅長預防誤會]  
　　步兵第七旅臧旅長以高昌廟地方爲海陸軍隊駐紮之　値此防務緊要之時軍隊出巡通宵不絶惟滬地俗例居户　　等事必用軍樂並放邊砲倘　　夜軍隊驟聞軍樂砲聲恐有誤會業於昨日示諭附近居民嗣後因事燃放爆竹或用軍樂必須先期報明警察隊通知各營以免誤會云 
[勸購儲蓄票之效果]  
　　滬上溥利公司認銷江蘇全省儲蓄票十七萬張發行以來卽由承售人洪少　朱五樓蔡寄梅三君竭力經營設法勸導無如風氣未開人多觀望購者不甚踴躍舊曆年底北京新華銀行副經理鮑星槎君由京南下分赴杭甬各處調查銷數繼復來滬會同溥利公司宴請紳商鉅子設法疎銷並請總商會於正月初間假張　安塏第開提倡大會竭力勸導自此各界人士均踴躍購買日來開籤期近認額巳將次售完並聞鮑君離滬後復往揚州南京各處分途勸導日夕不邊俟往蕪湖安慶考察銷數後卽返京報告籌備開籤事宜云 
[艙長查鹽衝突]  
　　前日有浦東南家橋鄉婦張吳氏朱張氏何吳氏三人背負食鹽三小包過浦呌售突被鹽巡船九號艙長張隆發所見上前阻止遂致口角崗警詰其有無查鹽公文張即與之衝突遂即一併拘至帶一分署問明理由因張不能呈出確證向之申斥張又不服遂卽移解警廳司法科研究 
[再醮婦不自居奇]  
　　賃居南市滬軍營附近之江北人沈海珊有寡媳吉氏年僅十九歲近憑同鄉人介紹冉醮與趙友堂爲室議定身價洋四十五元正欲過門沈忽堅索身價洋八十元方肯遣嫁趙以力有不逮未能應付惟吉氏巳願相從自至趙家即便成親嗣沈得悉趕往趙處指爲拐逃並卽扭控第一分署經宋署員詰得兩造各執一詞且媒證未到殊難定斷飭即移解警廳司法科訊核 
[兩人合娶一妻之胡言]  
　　楊茂士偕妻湯氏至法公堂控稱表兄徐榮渭於上年五月間失業因無家屬無處容身故借宿商人家中約有數十天詎於某日淸晨乘商人出外突入妻子房中上牀强姦妻子不從大聲呼救徐出小刀行兇致被戳傷胸腹迨至鄰人到來拘拿徐巳乘隙逸去當即報明捕房將妻送往醫院醫痊有案可稽不料徐於前日復來商人家中强欲借洋十元不遂所欲又出利刃插於地板上聲言如不允借定欲置商人夫婦於死地後有巡捕到來將伊拘獲解送案下求請訊辦徐供小民尙未娶妻表弟自願將湯氏與小民公共爲妻並非强姦現因貧苦故欲將小民抛棄以致被控求察楊夫婦又稱妻子豈有與人公共之理實被汚衊求請從嚴懲辦聶讞員判徐押西牢一月以後如再向楊姓滋擾准予扭案加等懲治 
[混用僞質小洋類誌]  
　　江北人王三婦人王高氏與小孩王春惠不知何來鉛質小洋希圖在公共租界内混用當被捕房查獲在王三身畔搜出僞小洋四十餘角昨晨併解公共公堂研訊明晰判王三押西牢半年王高氏押女所九月王孩發押改良所習藝兩年又閩人陳福福潮州人楊阿六前日亦因在楊樹浦俞生水等煙紙店王李氏水菓店混用鉛質小洋由探查獲昨將兩人排解公堂訊實判陳楊各押西牢半年搜獲之僞小洋一併銷燬 
[私帶烟土之科罰]  
　　南　人王德幾前因私帶烟土爲警拘送地方檢察廳預審起訴審判廳昨由堵　推檢　官開庭辯論據王供稱此項烟土係購與母親吸食並非販賣間官以王德幾雖非販賣然帮助他人吸食鴉片之罪當然成立判罰洋七元如無力繳洋拘役七天 
[閘北之烟禁]  
　　閘北檢察分庭前日將訊實烟土犯提起公訴經審判分庭孫推事判决陳李氏私吸洋烟罰洋五元潘新記帶土四兩二錢罰洋六十元黄寳生帶土六兩半罰洋八十元江松濤帶烟土五兩半皮十六包罰洋一百元陸吉山帶土七兩半丸藥一兩半罰洋一百元吳松年帶丸藥五錢從寛釋放 
[竊賊與失主之親誼]  
　　竊賊翁阿元曾於舊曆正月念四夜糾合同黨阿金阿虎等二人至閔行鎭迤西夏金根家行竊衣服五十餘件而逸當經失主投投報該處警區將翁緝獲並吊到原贓併解縣警察所由王司法員提訊翁阿元供認不諱並稱小民與夏金根係表弟兄現因飢寒所迫出此下策乞鑒王君詰曰阿金阿虎現匿何處答稱不知王君諭飭備文將翁阿元連同贓衣併送地方檢察廳由林廳長派員預審收押候究贓衣存案候給失主具領 
[工巡捐局批示照錄]  
　　紹帮划船代表趙士玉禀請開挖浦難由批據禀該船帮指定萬聚碼頭爲停泊之所無案可　且現在該處沿浦一帶岸線本局正在籌議推放所請開挖淺灘停泊船隻尤未便照准着即知照此批 
[竊賊且違烟禁]  
　　積竊陸松盛日前由四區三分署崗警查獲在身畔搜出烟盒烟泡移送檢察分庭預訊屬實起訴審判分庭經孫推事判决處陸竊盜罪拘役四個月又吸食鴉片罪罰洋二十元 
[星期六各銀行查倉單]  
　　中國銀一百三十三萬洋四百四十七萬　交通銀五十萬洋一百四十萬麥家利銀五百三十八萬洋一百八十三萬匯豐銀二千四百四十萬洋三百十三萬德華銀十萬洋二十萬正金銀六百五十三萬洋一百二十二萬　道勝銀五百三十五萬洋六十萬　商通銀四十萬洋八十萬　東方銀六百萬洋十七萬　花旗銀九百三十五萬洋一百七十七萬　華比銀七十九萬洋九十一萬　和　銀六十五萬洋一百六十六萬　台灣銀一百零九萬洋五十萬　本街銀四百十三萬洋三百六十四萬　共銀六千六百萬洋二千二百三十萬 
[誌謝]  
　　科學雜誌現巳出至第三集仍歸商務印書館及中華書局兩家發行昨承惠贈三册　又中華圖書館之小說週刋禮拜六己出至四十三期昨承惠贈二册合書誌謝 
雜評三 
[國民心理（訥）]  
　　觀各處國民之公電有願毁家者有願効死者有堅請拒絶　　　　　　　　一　血涙　成又無一非願爲國家後助而　政府早爲之　　夫釁　不可自我開而備則不可不有語曰有備無患　　　　不虞古之善敎 
[國貨調查（礪生）]  
　　汗衫　上海虹口狄畏路二百八十四號景綸廠所製鹿頭牌獅子牌飛應牌各種汗衫褲　良工細花色精美花紋分桂地椒地錦地種種取價均廉每件一元以上漢口天津均有分售上海各店亦多有代售 
　　名片　大馬路陳一　紙號新用宣紙及連史紙仿造西式各種上次等名片原料均用本國紙色潔質良價亦不貴　種貨物 
若社會一律通用挽回利權亦不小矣 
譯件 
[棉花攙水之駁論]  
　　棉花一物爲世界各國所需而中國土地廣沃産棉甚富其銷數本可年增月盛乃查近年銷數反見減落識者皆謂因華人攙水自損信用之故連日字林報載有投函討論此事而皆以攙水恶習歸咎於販棉之華人茂新洋行經理洛森番爾特君獨不爲然眥投函字林報批駁今譯錄如下 
余向不喜多事故從未投函貴報發抒意見或陳述經騐以自標榜茲因市間對於棉花攙水之弊多所誤會故余乃乘此時機道其眞相余之排衆而出蓋望中央政府一旦醒悟可以拔除此種惡根故耳貴報近載投函以攙水歸咎於販棉者余因欲爲販棉人之大多數伸公道起見故必出而辯駁以明攙水之獘乃由鄉間軋棉者爲之雖販棉者間或亦有貪利染此惡習者然百人中僅得數人此正足證明棉花攙水實由鄉問軋棉者爲之也或謂販棉者如不購買鄉人携市求售之濕棉則此種惡習可以立止余於是說未敢附和蓋因華人之棉紗廠皆未列名禁止棉花攙水會而日人之棉紗廠亦有數家未曾入會被等咸購濕棉以應所需而於棉花漲價之時所購尤夥彼販棉者亦爲彌補缺乏起見當然效其鄰人所爲遇貨卽購而不問其是否攙水鄉愚無知以爲濕棉殊易銷售故購者愈多而浦江之水加入愈甚此所以棉花攙水之弊彼未入會之中國及日本之棉紗廠最當指摘之衝出查第一棉花攙水會成於十五年前余嘗被推爲名譽檢查員故余能詳道個人之經騐且因余之購辦中國棉花己十八年於茲外人之與産棉各區農人直接買賣者實自余始加以與該會之關係故余於攙水弊源知之最深而敢斷定其全由鄉間軋棉者之弄詭也衆聞余言必仍有堅主前說謂販棉者如不購濕棉則鄉間軋棉者必能戒除惡習但余仍將持前說以駁之蓋自禁止棉花攙水會成立之後販棉者即遵章行事中日之棉紗廠若能挺身而起亦於南市設立此會協助進行則余意鄉間軋棉者當無復有攙水之機矣且會員中苟有不顧公益而爲害羣之馬者則可如昔日組織第一會時辦法加以懲罰試查會審公廨及上海縣衙門成案可以爲證也夫近二十年來棉業巳得差强人意之進步中政府今極當鼓勵各省栽種棉花蓋此爲中國今日用途最廣商品之一也一面且當禁絶中國棉業上之陋習以拔除惡根並當以中國棉業不可限量之前途此中之大利勸告該業中人俾知勉焉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[油坊匠] [  劍山]  
　　油坊匠不詳其姓氏崇禎十二年來羅店季姓油坊主雇之爲人誠實勤於職務身長八尺食非斗米不飽力過健牛以故坊中工匠咸拜下風坊主以其忠也命主坊事者數年一日忽向主人曰數年賓主多蒙眷顧無以報大德今去矣敬謝賢主人主人曰君此去將焉往匠曰方今中國内有聞賊弑君之仇外有異族滅國之慮内亂外患相逼而來余旣爲大明百姓丁此時艱當爲國効刀他日誅彼小醜還我大明再與主人相見余舊識吳志葵今鎭吳淞當往投之油坊主贈金送之行匠旣見志葵即任爲隊長命從蔡喬往淮城剿賊宏光元年滿兵分道南下淮城揚州相繼陷蔡喬遂退守京口匠亦從焉五月京口南京亦失守匠乃易服回羅店投黄淳耀淳耀命守嘉定北門一日成棟使其弟成樑率兵數百騎往太倉行經北門外五里之陸村適大風雨兵暫駐陸村匠偵知之潛挾兩鐵錘直入成樑室急以鐵錘擊之裂成樑腦副將一員亦爲擊斃左右大亂爲匠擊殺者又十數人旣而鄉兵大集三路夾擊騎兵潰是役也明軍大獲勝六月成棟兵破羅店又屠婁塘七月成棟發兵五萬攻嘉定嘉定遂破匠亦不知所終 
詩選 
[四十九歲自述詩三十首（續）] [  古吳舲詩氏陳希濓]  
　　文壇角逐聚文星老輩論文眼獨靑此曲今成廣陵散當年朋舊半凋零（庚寅二十五歲與同人爲文酒之會今趙君子澄吳君魯伯均巳下世調義之廢亦十年矣） 
　　一棹秦淮重復來果然一戰得秋魁文章吐盡生平氣博得慈親笑口開（辛卯二十六歲再赴秋闈倖魁秋榜高堂期望爲之一慰） 
　　重灜風雪赴京華滿擬來探上苑花侘傺南歸仍課讀依然寒士舊日涯（壬辰二十七歲初與計偕二月初八在黑水洋中風雪交加爲生平未嘗之苦） 
　　秋風一病又呻吟弱質難禁二豎侵從此移家到城市一年一度返園林（癸巳二十八歲九月臥病淹　數月乃於甲午春遷盛家帶每逢春季掃墓則返家一次） 
　　破浪乘風指帝鄉春官又復踏名場天恩許傍宫牆住領略靑氈滋味長（戊戌三十三歲再赴春闈是年大挑二等以敎職註册候選） 
　　巨叔平生有奇癖不參丹鼎不參禪終朝高臥義皇上夢醒黄粱六十年（己亥三十四歲叔父於三月棄養蓋叔父平生好睡數十年如一日亦奇癖也） 
　　生來三次遇寅年未到深秋病在先此後相逢十二載病魔預結再來緣（壬寅三十七歲五月大病至今年十二年矣而病又作）捧檄金陵三次來上官有命送遺才匆匆宦海蕭　　雖入寳山空手還（癸卯三十八歲奉檄代寳山訓導送試金陵　擋一切祖遺金飾盡付長生庫中爲仕而貧言之可慨） 
[送蔣士超從軍壬子冬] [  寄塵]  
　　古有班超今士超雄心未肯等閒消出門一笑上征馬八市千金買寳刀曠野天低雲氣重中宵霜　月輸高將軍報道從天下十萬胡兵不敢驕 
筆記 
[柳枝] [  佩蘭]  
長沙妓有名柳枝者係出儒家通文詞雖操神女生涯而小姑居處本是無郎性倣羞與雞騖爲伍以是批耙門巷車馬稀疏邑有鄭生者好爲文章才思横溢下筆輒數千言而尤長於吟詠無如靑衫落拓依然阮藉窮途槖筆天涯遍干不過閉户參禪不願再問世事矣柳枝偶誦其詩文不勝同是天涯淪落人之感物色有年莫有知者此心欽慕無時或巳柳枝有姨許嫗鄭生之鄰里也見柳枝案頭置有鄭生詩稿知柳枝景仰其人因爲之述鄭生里居他日柳枝倩靑鳥遞傳伸仰慕之意深情一縷躍躍於字裹行間鄭生閱之不覺心動嘆風塵知己尙有斯人然此心灰敗巳久固不容再墮魔障也乃婉辭感謝無何鄭生罹疾卒柳枝　素臨其喪哭之慟曰鄭郎嘗以知己相許女爲悅己者容士爲知己者死儂知旨矣言訖奔赴池塘一泓淸水爲柳枝葬身之所時人哀其志遇爲之合窆焉 
自由談之自由談 
　　自歐戰風雲發生後忽經半載以致外貨之價値日境此正提倡國貨之絶好機會我國民雖不乏熱心之人惟苦於不知牌號如火柴肥皂等爲日常必需品吾國出品亦屬不少所望熱心之士調查各貨之牌號投入自由談或各報之來函門俾愛國同胞有所遵循[  血] （覺迷按近日本報閒有披露閱者注意焉） 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十六章（續） 
　　配新司聞語大詫低聲曰索房金歟旣而曰安西來之爲人至慈善恐未必出此嫣紅泣曰汝言不致此耳今索逋者己入我門矣配新司乃皺其眉曰無論其爲安西來所使抑爲安東尼特雅所遣今姑置此勿論但其人人室終非佳兆前者吾人以欠稅故彼亦嘗入吾家矣嫣紅曰配新司密斯特理痕亦欠稅耶配新司曰否敎務中之納額耳蓋吾人自有敎在例不必向敎堂納稅惟密斯特理痕恐多口舌故仍逐年完納後以敎中人倡議謂吾人旣自有敎即不當向基督敎堂納稅於是相戒不付厥後敎堂中遂遣人來坐索其人即此人也密昔司好禮倍登吾人欠稅不過一鎊六先令耳而爲其人刦去者竟値十餘鎊也今思之殊不値嫣紅聆語至此復又廻想及己因曰配新司汝試爲我設法配新司沈思頃之始曰密昔司好禮倍登吾思汝不如自見安東尼特雅爲隹或者彼能憐汝允爲展限亦未可知嫣紅曰然則吾即行乎配新司曰然以速爲妙小嫣紅吾當爲汝保護配新司言至此廚室之門忽闢羣雛己一擁而入中有一人語曰阿母彼檻褸之人人我書室矣今方坐於爐次向火尙有一人則方撫摩吾人桌椅不知何故阿母彼輩果何爲來耶語者爲茀來克語時頻頻以灼灼之眸子視嫣紅及配新司配新司乃曰孺子母聲彼輩蓋有事來汝可任之母侮彼侮則彼且仆汝今汝母將出歸時必能逐此人去汝儕可靜俟之言時又向小嫣紅曰汝可隨我往與安娜同膳頃之索債之司事旣去嫣紅遂亦出門赴安東尼特雅事務所旣至即向司事之室叩門旣而門闢則適才之人亦在座此外尙有司事無數然咸次於其人嫣紅乃告以來意云願見密斯脫特雅司事入告頃之出謂嫣紅曰夫人密斯脫特雅己在會客之室待君願夫人自往言次爲之指點嫣紅旣入乃大失望蓋坐而待者乃小安東尼也見嫣紅入卽曰吾父事冗夫人果有語可爲我言之嫣紅曰密斯脫特雅吾思終以見尊父爲隹小安東尼聞語立自去且曰汝俟之可耳嫣紅遂默然而坐當嫣紅來時時鐘正鳴十二今則兩句鐘矣而安東尼之蹤跡查然其時雖亦有來見安東尼者然一至即去安東尼亦一一接見惟嫣紅獨否 
[埃及野史之一勃萊特外紀] [  珮筠女史]  
　　昔者埃及史官比亞士之言曰以莎利伯本爲波斯之附庸國版國遼闊居民亦復富庶僅亞於波斯耳當赫倫亞爾斯却得嗣位爲加利弗時以莎利伯有王曰斯佛倫加利弗之從弟也當王年少時英偉善射以是出諸昆季右而事加利弗尤謹恂恂如恐弗勝加利弗亦友愛之欲與共尊貴乃下詔令主以莎利伯且諭之曰若今貴矣願好治爾子民母使寒餒勿以朕爲念也斯佛倫聞語頓首者再以吻親加利弗履涕泣不知所語蓋以斯佛倫侍加利弗久友愛至　今一旦　　是以悲耳然亦行矣斯佛倫旣抵國悉心政治守加佛利弗言拳拳如恐或失盛治其德下與民洽蓋斯佛倫天性旣仁恕尤復善於處事待人公持己信故就國未匝月德信己孚於通國有所頌頌斯佛倫也加昨弗聞之亦大悅自慶簡任之得人乃令使賫書往勞斯佛倫曰赫倫亞爾斯却得謹致書於從弟摩哈默德斯佛倫左右聞汝就國未匝月信德巳孚通國朕深喜藩蔽得人今特遣蘇爾得史齊克勞汝永遠册汝爲以莎利伯之王雖子孫勿替朕今舉以莎利伯之人民授汝矣汝宜自誓永遠爲以莎利伯百姓之奴爲百姓造福勿遽辜吾望致自陷於罪戾其謹守勿緩使者史齊克讀巳斯佛倫乃大感泣泥首至地惶穀對曰巨敬領王言弗敢失致自干隕越之罪且負陛下深意臣敢自矢永守王旨其堅逾於埃越之罪於是起而舞蹈且高呼曰願加利弗陛下萬歲其威稜且與羅亞大神競其光耀羅亞者日中之神也故斯佛倫以此頌王加利弗卽回敎國王之稱也史齊克乃收詔授斯佛崙令珍歲且自請命願一見王后鶯理敦蓋史齊克本鶯理敦同母弟也當斯佛倫居波京時鶯理敦常歸覲其母故與史齊克相見亦多兄弟之愛固因天性然亦因此愈篤迨斯佛倫旣要加利弗赴以莎利伯後史齊克乃鬱鬱不自得蓋史齊克之家初無兄弟僅一姊耳今姊又遠離故益覺寂寥乃擬自請於加利弗乞假往省其姊以史齊克此時正任維齊職也維齊職重例不得擅離而王又嚴稜善恕故奏旣上心乃惴惴恐加利弗且怒不之見也而加利弗則以爲史齊克爲先王重臣勞苦功高乃尙未得厚酬今旣以此爲請理宜見之因下詔曰寡人德薄辱以先王之臣爲臣今准免史齊克維齊職以各拉特一城賜史齊克俾得怡養天年亦寡人酬庸之意也詔下復令以就國順道賫書賜斯佛倫亦以完其省姊之志史齊克乃再拜賚詔而行至是遂與其姊氏相見矣 
游戲文章 
[軒渠室筆記] [  情虎]  
　　鄉人阿木林者阿土森之介弟也有弱妹曰大姑娘吳下有鄉下大姑娘有吃　看相之諺大姑娘適符其語因以得名惟大姑娘年過標梅尙抱小姑居處本無郎之慨遂鬱鬱而病病且死難兄難弟哭之慟隣翁聞聲至曰徒哭無益也曷止悲爲若妹籌身後事難兄弟悟乃議阿土森守尸阿木林入城購壽器旣至與店夥論價曰倪老主客有下轉生意總要便宜點格店夥聞言爲之絶倒卒以相當價値售之阿木林歸洋洋然語弔客曰勿是我會說會話落裹有格種便宜貨阿土森復附和之曰到底耐來得 
文字因緣 
[竹西軍次題王君鈍根孫君劍秋所編禮拜六說部] [  趙賡雲]  
　　讀我漢家舊時曆虚昴星房前一日奎宿光芒萬丈長文明應在宋蘇軾沂國王曾品望高泰山孫復才華熾救世區區一片心天助聖明多作述木鐸徇路今其時有聲擲地皆金石振聾發瞶鞭聰明文藝固優先器識不作尋常小說家兩地參天一枝筆吁嗟乎兩地參天一枝筆 
　　答問者　近日每接來信問本報用紙係何國所造函内多未具住址不能一一答覆特略答數字於此本報用紙均係瑞典國所造係維昌禮和怡大各行定購者 
 
[驥製半夏奇驗]  
余與姪女小梅由川考察女學敎　從揚子江流域於二十八日始抵申江途中感受風寒將一月疾後因再受輪船風治更覺氣急喘咳女界諸君　　藥品巳屬不少並無稍驗愈形苦才昨　雪泥女士持　貴製半夏一大盒服之一旬　似覺氣喘尤甚余木有悔心適李鳳笙女士至余吿以故李曰姑俟片刻覘其後　　　　　數分　　腹中作　　　作瀉　後咳喘立止至此余始不　感激　笙向余曰先生　書何不作函以諸之余曰可即書始未不雜繁詞即請瓣香廬主人道女　寓法界朱家橋寳安里二弄二號四川富順　梅女士程昭啓　上海盆湯弄寗波路口第一百十五號瓣香廬驥雲氏抄登大盒洋二元四角小盒一元二角○每料六大盒洋十三元二角○外埠函購郵局最妥○本廬分設南京花牌樓○杭州陳列所○天津北門東獅子胡同忠誠棧内○無錫北門外江陰巷内 
[本館即日起停止代售各種書籍]  
[民國趣史第一輯已出版]  
民國成立轉瞬四年上自政界下及市廛種種笑談殆難指數本書爲毘陵李定夷先生所編專紀民國極有趣味之事讀之可以噴飯可以拍案寓褒貶於詼諧以滑稽作懲警第一輯共分六類 
（一）壽星集 
（二）遺老傳 
（三）官場瑣細 
（四）試院現形 
（五）裙釵韻語 
（六）社會雜談 
每類都數十則材料精湛筆墨簡明近來坊間所刋諧笑之作不爲揑造即涉穢褻斯編力矯其弊尤爲特色卷首更有滑稽名畫四幅開卷一視便足令人捧腹也全書共八萬言洋裝一册定價大洋四角上海四馬路中市國華書局發行 
[游覽指南古今遊記樷鈔]  
是編於中華全國各處山川形勢風土人情道里險要古今名勝以及邊徼遼荒之區海外别色之國無不詳悉搜採披覽一過即如身經其地當勝于宗少文臥遊萬萬也是以出板未幾風行全國其特色甚夥不克臚舉茲特就其尤要者略提出如下　（一）于新彊蒙古等處全部山川之風景礦産寔業之調查驛呈道里之遠近古今地名之變更貿易風俗之不同無不詳載（按新彊蒙古爲我國藏富之區且爲外交政治上之重要地點于國際界務尤有關係外人於此尙極注意吾人士尤不可不探考其詳）　（二）于南洋新加坡印度等處之游程風土勝地佛蹟商業制度無不詳載（三）杭州西子湖爲千百年來最有名之勝地是書於其全湖風景各處游覽勝蹟沿湖諸名山叢林無不詳載　（四）于中華全國均有紀游之作凡各省名都大邑幾無不備是尤爲他書所無書剩無多購請從速每部六册一函定價一元 
總發行所上海盤街中華圖書館○掃葉山房　外埠分售處各省大書坊 
[遺失銀摺作廢]  
本廠與贛省駐滬民國銀行往來立有收付銀摺今被出店在法界電車上竊去已與該銀行聲明掛失作廢除申報捕房外特登申新兩報聲明大德油廠告白 
[收買股票]  
專取各省鐵路股票證劵收據及各公司紗廠公債票等均可交易並代客買賣請至後馬路盆湯弄天津路東首景行里内晋源啓 
[消閒鐘苐十二期出版]  
本雜誌月出二册陰曆年底以印刷停工暫停兩期茲十二期已出版内容較前尤美短篇小說增八篇之多紀事小說賊公館社會小說騙中騙文藝小說别涙義俠小說紅線第二哀情小說蛾眉鵑影哀情小說憐影慘史時事小說惡風警世小說洞房禍著者皆一時名手其餘劉鴻聲脚本以及志林劇談文苑各欄一律照舊自第二集起並當擴充材料以小說爲主體改排五號鉛字另闢消閒俱樂部一欄專載燈虎詩鐘之屬誠茶餘酒後無上之消閒品也每期一册定價大洋一角購十二期共洋一元贈鄭曼陀先生所繪美女月份牌一張○編輯人李定夷君　總發行所　上海四馬路中市國華書局 
[收買股票]  
本號專收浙路蘇路股票及有期証劵川漢粤漢招商局漢冶萍通商交通寗紹等各種股票内國公債均可交易四川路騰鳳里黄順泰啓 
[禮拜六四十三期三月二十七日出版]  
水彩畫封面　頂天立地好男子中華國民投筆從軍圖馬上之德皇小影淮關程松生君題詞愛國小說愛國少年傳　（瘦鵑） 
政治小說針劍　（小草） 
滑稽小說屬垣有耳　（警已）言情小說化石緣　（孝直）軍事小說軍人鑑　（半瘋）福爾塵斯最新探案恐怖窟　科南達里原著常覺小蝶合譯國際秘密偵探小說秘密之府　（太常仙蝶）　 
上海棋盤街中華圖書館發行申報館及本埠外埠各大書坊均有寄售 
[小說新報]  
第一期出版露佈 
小說爲藝文之一蒙叟成書寓言是尚虞初著目說部入篇此風旣開垂三千年俗尚所趨於今尤甚顧册籍旣多品類遂雜求一盡善盡美者幾如魯靈光之不可多得本局爰集海内文學家小說家組織斯報由毘陵李定夷主任定夷以文學蜚聲海内尤最長於小說著作等身藝林咸知其餘譔述員皆一時知名之士月出一册第一期刻已出版全書足十五萬字披露如下 
内容（一）揷畫共五頁名人眞蹟名妓小影及風景游戲等畫一不備（二）說林短篇小說十二篇民國豔史玉金娃（指嚴）華僑慘史第一則吧城雁語（定夷）清秘史宦兒碧血記（軼池）明季佚聞夏令尹外傳（山淵）革命外史崇拜英雄）競存）餘如哀情豔情滑稽偵探各小說名不備載長篇小說五篇歐美名家小說天作之緣（之楝）豔情小說伉儷福（定夷）餘有易時之偵探小說英蜚之哀情小說等（三）傳奇金鳳釵傳奇（瀨江濁物）星劍俠傳奇（東園）（四）彈詞芙蓉淚（醒獨）（五）野乘容菴識小錄食古齋史補（六）談屑四種（七）文苑文十篇詩詞俱有（八）歌譜六種（九）時調六種（十）諧藪文十篇諧談藪十則（十一）譯叢三種（十二（劇話三種（十三）花史二種（十四）豔情尺牘四種特色（一）古畫多海内孤本極有價値名妓小影亦極美麗（二）說林各籍實事爲多有裨於世道人心者指嚴山淵軼池易時醒獨俱斵輪老手（三）天作之緣一篇共五十萬言泰西小說家奉爲圭臬雖吾國紅樓夢金瓶不是過定夷之伉儷福尤佳（四）歌譜時調爲本報所獨闢（五）野秉紀清代史事皆闡幽發秘之作（六）譯叢美洲一篇爲伍廷芳博士原著經杜逢一姚　雛譯出寫美國人情風俗織微畢至（七）花史專紀已往花事滬蘇各地之沿革無不有之（八）艷情尺牘詞藻繽紛尤見香艷（九）印刷精良（十）裝製美觀贈彩本局爲答觀迎者之盛意特請當今名畫家鄭曼陀先生繪雙美花間問字畫及雙美紅窻絮語畫兩種精製水彩石印長二尺半闊一尺八寸凡定本報全年（十二册）者贈二種定半年者（六期）贈一種零買一册附贈彩劵一張積劵十期可換畫一種又凡定報三期以上贈本局出版鄭曼陀所繪美女月份牌一張零售本報之彩劵附黏報内如有遺漏可向賣書人索取本外埠一律本報每册定價大洋四角預定價全年四元半年二元二角郵費零加　總發行所上海四馬路中市國華書局分銷處各省各埠大書局 
[敬告外埠及本埠經售眼鏡家注意]  
本公司爲推廣營業起見特製眞金夾金銀絲鋼絲各種新式堅固邊脚以及托力克鏡片顏色齊備敬告地外埠本埠經售眼鏡家如欲經售或代售本公司種種眼鏡者請選代表至本公司接洽一切批發格外從廉以副惠顧雅意現定購者日有數起蓋各經售家購得本公司優美之貨便可獲豐厚之利也各經售家願欲定購從速爲日無多幸勿交臂失之上海南京路中國明明眼鏡公司總經理金麗生謹啓 
 
 

Page 15

 
 
   
 
 

Page 16

 
 
   
 
