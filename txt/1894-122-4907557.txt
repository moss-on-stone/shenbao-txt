# 1894 - 122 - 4907557

 

Page 1

 
 
[新印東華續錄告成] [  圖書集成局啓]  
　　東華續錄一書爲王益吾先生所輯自道光三十年以至咸豐十一年其中纂言紀事若網生　凡謨法之昭垂　　之陳奏政治之張弛　于之　定一慶卷而瞭然在目欲攷掌故者不可不家置一編本局以新鉛字排印刷以潔白紙張每邙訂成三十二本定價　洋五元賜購　　　　　　館帳房三馬路申昌書畫室及外埠申昌此佈 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳拆衷至當洵乎昭代之鴻寳醫林之大成也兹由地文書　主人倩本局用活字排印刻已告成紙墨並佳裝潢益美計分釘廿四本碼洋四元如祇買外科書則收洋八角寄語杏林老宿橋　名寳有欲得　扁眞傳者請向上洋申報館三洋涇橋沿浜煥文書局鴻寳齋千頃堂古香閣文賢閣文玉山房外埠則山東膠州成文堂福州益記書　　　可　 
[戒烟會問答卽系之以論]  
戒烟會會首西士亞力山大奉其會中之命命駕來華將陳說於中國大吏之庭中西協力申禁洋烟除中國無窮之害而躋斯民於仁壽之域誠盛舉也惟時亞君道出春申浦上謁余而告之曰鴉片流毒中國不獨中國人人知之凡歐西各國無不知之不獨歐洲各國無不知之凡屬英國人民亦無不知之英國號稱仁義惟此事則不仁不義故紳民共立一會名曰戒烟會意在藉衆力以維持挽狂瀾於旣倒而英國官商之意每謂鴉片固爲毒物然好之嗜之者究竟出於華人並非英人有以迫之過在華人而不在英人且見中朝禁種鶯粟屢不果行恐憎惡之心有所不實而華民嗜此者衆咸疑爲樂受其毒幷謂中國雖惡鴉片第惡其易銀出洋並非惡其播毒是以四十年來雖屢請議院嚴行禁止而其議輒爲所格然會中人心願甚堅志在必成常思所以窮英國官商之說掃除積害永斷根株而後已余謂之曰戒烟會由英國紳民所創立其意良厚中國人民無不同深感激惟是紳民雖具此美意而操其權者則在官商商牟利以養官官籌餉以衛商均以鴉片爲莫大之利源則紳民雖有意禁止而官商之意旣未融洽終恐徒托空談難期實效亞君曰泰西凡事從衆苟民之所欲官商亦不得而强拂余曰是固然矣但印度每年稅課五十兆鴉片獨居八兆之多一旦裁種鴉片每年少此八兆之稅於國帑兵餉二端必多支絀是禁烟之後中國固受其利而英國反蒙其害此殆官商得所藉口而數十年以來雖屢議禁止而終未見施行乎亞君曰不然鴉片稅額雖鉅然旣經禁絶之後豈不能於鴉片之外别籌增稅之方但目前中國不能自禁而惟戒烟會中人汲汲以爲不可少緩則不獨其議不能見行而由英國官商視之反視戒烟會爲多事故必須中國有禁烟實在之憑據而後會中人相與有成力申前議中西協力嚴行禁止則英國官商之意雖有所未治固有以關其口而奪其氣此余今日奉命來華之意也余曰中西協力是爲今日禁烟一定不易之理貴會紳民具此大願余將拭目以觀厥成亞君已至漢口進言於鄂督張香濤制軍制軍答以厚意殊堪嘉尙惟鴉片流毒已深其勢積重難返今議禁止非一人之權力所能必中國同心合力而後可嚴行禁絶近聞亞君又將擊渡江之檝乘航海之槎謁李傅相於天津陳其來意想傅相洞達利害成竹在胸必能曲體亞君及英國戒烟會之盛意而有以善其後也竊按光緒八年戒烟會中請禁烟之禀七百餘章列名者五萬七千人請禁之意不可謂不力請禁之人不可謂不衆然而其議卒有所格而不行者則以鴉片利源獨厚彼固有所不忍舍者在也今英人之所藉口者有二一謂中國不能自禁一謂中國並不惡鴉片播毒第惡其易銀出洋查道光中葉禁烟疏實吳子序太史與江龍門臧牧菴兩孝廉所擬而黄樹齋鴻臚上之大意以紋銀出洋太多銀價日貴地方錢漕河工皆病爲言初未嘗重及民命當時議者已謂其近乎霸術而非王道故邊釁開而患氣乘之乃數十年後洋人持論尙以此爲口實蓋立言之不可不愼如此至其謂中國不能自禁欲諉其過於華人而不任其咎則所謂强詞奪理者也夫齊其末者必先正其本疏其流者必先淸其源有進口之鴉片而後有中國之吸食英不任其咎而誰任其咎哉又英人往往以中國不禁内地栽種鶯粟爲言不知惟英國不能先禁鴉片之進口而後中國不能禁内地之栽種不種無以减鴉片之害種則猶可與英國分一日之利此中國所以决然議種而無疑者也且中國於栽種鶯粟之中未嘗不寓禁烟之道蓋自鴉片不能禁其不進口而中國所以爲不禁以爲禁者蓋有二道一則使之極貴使貧窶者無從染指銷路旣滯進口自少一則使之極多而極賤使力薄而癮輕雖吸食而無能爲害如加重鴉片稅則加重鴉片厘金俾成本旣重價貴難銷此使之趨於極貴之道也内地廣行栽種使出産旣多漸如水烟旱烟之視若尋常此使之趨於極多極賤之道也是二者皆以不禁爲禁者也然則中國之於烟何嘗無憎惡之實而人民之吸食者亦何嘗樂受其毒也哉故探本之論自當先禁進口而後可禁内地之吸食否則中國雖有意禁止而進口之鴉片源源而來則雖禁而亦屬具文今亞君之意則欲中國有禁烟實在之憑據而後由戒烟會中竭力引申初議以期成此美舉意亦良是爲中國者正不妨如其說而予之斯向之英人有以藉口者至此亦當無辭以對則所以除大害而溥大利者在此一舉中西人士有不同深慶幸者哉 
[本館接奉電音]  
　　昨由京友電傳上諭一道敬謹譯登○四月初一日奉上諭庶吉士散館著於本月十八日在保和殿考試欽此 
[鳳池延夏]  
　　吏部爲示傳事所有保舉山東補用道崔鍾善湖南候補道張鴻順直隷補用知縣江開泰山東候補知縣夏錫麟明保候選知府嚴福保等五員本部於三月十九日帶領引見相應示傳該員等於十七日辰刻赴部演習口奏履歴十八晚在内城左近住宿十九日丑刻穿天靑褂備帶補褂元靑褂並佩帶對子荷包手巾赴左翼門外書到伺候排班帶領引見再是否原任現任一二品大員子孫抑或現任一二品大員兄弟立卽赴部呈明毋違特示○新授詹事府少詹事鍾少宮詹靈涓吉於三月十五日午時履新經主簿廳示仰合署官員　事以及匠役人等知悉至期一體謁見○翰林院典簿澂厚充補興平倉滿監督所遣倉塲隨轅委用監督缺應卽傳補以資差委經祥許兩倉帥遴得以倉監督委用記名在前之大理寺司務連祥應行傳補倉塲委用監督除檄飭該員遵照外已分咨吏戶二部曁大理寺查照矣○吏部爲知照事所有滿一品廕生宗室壽康一員本部現定於三月十九日帶領引見相應知照宗人府傳知該廕生壽康穿天靑褂備帶補褂並佩帶對子荷包手巾於是日五鼓赴左翼門外書到聽候排班帶領引見並先於十七日辰刻赴部演習口奏履歴萬勿遲悞因用印不及徑行白片○翰林院爲咨送事所有奏充經筵日講起居注官滿漢各一缺本院於三月十九日帶領引見相應將應行引見之詹事府左庶子闊普通武 
 
 

Page 2

 
 
侍讀恩順景厚侍講惠純伊克坦洗馬榮慶編修熙元豫泰崇壽熙瑛檢討寳豐編修文海恩祥嵩恩載昌啓綏洗馬李殿林左中允李聨芳修撰曹鴻勛編修陸繼煇高賡恩陸寳忠馮光遹　炳年龎鴻文陳思霖洪思亮楊佩璋等銜名先行咨送軍機處查照○戶部爲咨報事所有奏補本部滿洲堂主事一排人二名奏請留部候補滿洲筆帖式一排二人共二排人四名於本月十九日加班帶領引見相應開具滿漢排單各二分先行咨報軍機處查照○吏部爲知照事所有揀補詹事府漢右贊善一缺本部現定於三月十九日帶領此見相應知照貴翰林院傳知修撰曹鴻勛編修陸繼煇高賡恩陸寳忠馮光遹潘炳年龎鴻文洪思亮楊佩璋孔祥霖霍爲楙管廷鶚涂慶瀾陳兆文張百熙修撰黄思永編修陳履亨周齡戴鴻慈檢討翁斌孫穿天靑褂備帶補褂並佩帶對子荷包手巾於是日五鼓赴左翼門外書到聽候排班帶領引見因用印不及徑行白片○國子監爲咨行事准廂藍旗官學片稱本旗滿洲文錦佐領下官學生恩啓資質愚鈍造就不堪開去官學生咨回本旗挑差等因到監除恩啓所遺官學生一缺應由本監將記名各生另行傳期挑補外相應咨行貴旗查照辦理○已故郡王銜多羅貝勒奕絪所遺之爵經宗人府奏准降襲固山貝子惟其長子載桓早經逝世長孫溥頤兩目失明應以嫡曾孫毓崑承襲由宗人府將出缺之嫡長曾孫擬正並於本族各近支派分别擬陪列名於三月十九日帶領引見奉旨奕絪所遺降襲固山貝子著擬正毓崑承襲欽此○軍機處片交吏部光緒二十年三月十九日軍機大臣面奉諭旨本日引見截取以繁缺知府用之刑部郎中張聞錦李摧英楊宜治著於三月二十一日預備召見欽此欽遵爲此片交吏部轉傳該三員於是日寅刻在乾淸門伺候召見並自行呈遞膳牌○神機營槍砲廠派往新疆教習測量官兵經新撫將頭起隊長二名兵二十五名資遣回京所有原充槍砲廠練兵之差例難懸宕額缺早經挑補今該隊長兵等旣已回京應歸何處抑仍留本廠經總辦岳作村觀察禀報總理全營事務翼長轉禀慶邸酌核施行 
[宗室會試紀事]  
　　宗室會試於三月十七日另塲考試僅試以四書文一篇試帖詩一首雖經彌封不發謄錄不歴房考閱薦原墨卷徑呈座主中式後雖有磨勘之條然無論有何紕繆照例免議本年甲午恩科會試宗室士子三十五人於三月十七日寅刻齊集貢院分爲左右兩翼由東左西右兩門點入領卷歸號封門後卽將題紙分給午間官給點饌湯果各食品至酉戌之交卽有繳卷出塲者五鼓始行凈塲兹將 
欽命題目照錄於左四書文題享禮詩題賦得雲近蓬萊常五色得雲字五言八韻 
[式宴嘉賓]  
　　江安督糧道馬植軒儲憲每屆季春卽督漕北上兹已由省起節於三月二十三日駛抵維揚府縣印委均各出城恭迓如禮憲駕隨命輿登岸一一答拜運憲江都轉卽於是晚在本署肆筵設席邀請公讌以申地主之誼陪座者爲保甲局朱觀察堤工局郭觀察水陸畢陳東南盡美直至更魚初躍始各盡歡而散儲憲回舟小泊一宵旋於翌晨解維北上 
[焚香肇禍]  
　　穗垣近日瘟疫盛行人心惶惑上而官憲下而士民莫不講求辟疫之法或誦佛經或燒香藥不一而足運憲英續村都轉之瀛眷亦爲逐疫起見故晝夜燒香上月二十四晚就寢之時欲終夜不絶香烟遂將檀香滿注爐内詎香愈多火愈猛怱然爆起香燼一枚落在凉棚之上時已夜深無人知覺至五更時候遂兆焚如火燄衝霄不可嚮邇都轉從夢中驚醒急督率家人兵差竭力撲救奈杯水車薪無濟於事後得民間各水龍馳來相助始將祝融氏擊退計焚去眷屬及幕友住房數間餘尙無恙印信文卷餉銀皆無損失亦不幸中之大幸也聞當火起之時諸人急於走避有一女孩臥在牀中未及抱出遂被燒斃或謂係都轉之女公子噫慘哉 
[粤試雜聞]  
　　三月十九日考南海文童該邑人才衆多爲一府之冠學憲於五鼓時卽放砲開門點名至下午四點鐘始點竣是日適値大雨澇沱晝夜不絶各童莫不帶水拖泥淋漓盡致有某童年老氣衰因守候多時精神疲倦迨唱名接卷時卽覺心志昏迷罔知所措學憲見其神色有異急喚差役扶之而出詎行至頭門外竟爾倒地氣絶此之謂考終命○某文童年少才富聲名藉甚現蒙學憲收入黌宮賀客盈門極形熱閙詎昨日出外購物染疫而歸俄頃之間竟登鬼錄於是賀者在門吊者又在室矣哀樂相尋爲之一嘆○學憲現將廣府各縣文童考試完竣兹聞二十三日發黌案二十四日辰刻督領新進各童望闕謝恩簪花奬賞二十五日卽起馬出省前往肇慶羅定各屬巡試云 
[臬憲禀辭]  
　　江蘇臬司陳廉訪於三月二十七日行抵金陵二十八日經劉峴帥傳見面詢一切要公二十九日卽趨轅禀辭乘鈞和兵輪船至申江大約本月初二三日可戾止矣 
[匪徒正法]  
　　九江訪事人云三月二十七日下午五點鐘時德化縣薛大令升坐大堂飭獄卒就獄中提出哥老會匪楊世海略詰數語卽督同兵役解至道轅隨復押解至府邵太守喝令如法捆綁偕大令押赴西門外老馬渡斬决比至則前營守備丁守戎後營守備楊守戎城守營潘守戎已率領千把額外馬步兵丁刀槍圍繞簇擁如林總兵周鎭軍又派某武員乘駿馬而至旣而劊子舉刃一揮楊犯卽身首異處各官乃分道而回時已鐘鳴八下矣次晨將首級盛以木匣黏上封條懸諸西門口示衆 
[高麗亂耗]  
　　高麗全羅道古阜民人作亂所有古阜以下興德羅州長興興陽高廠扶安等七邑人屯集數萬首蒙白巾分執刀槍黄旗一舉而斬殺官吏三員尙欲殺害轉運使趙弼泳趙知機遁去亂民乃攻入倉庫掠取米數千石收集兵器勢甚洶洶其中渠魁爲崔時享實東學黨中人全羅監管發兵數十人前往鎭撫亂民仍然騷擾政府始議發大兵征討又恐釀成大禍爰先行出示曉諭幷差嚴世永爲宣撫使前往安民 
[俄製新船]  
　　俄國近日在波羅的海增造水雷船三十艦海濵製造廠又增添房舍加募工匠增創新式水雷船十艘每船能載重一百五十墩每下鐘可行二十六七海里合中國約八十餘里 
[記泰西礦政]  
　　去年泰西各國所採金銀銅鉛近已印成淸册計美國所出黄金値銀三京四兆二億二千六百九十一元白銀三京八兆四億九萬一千五百二十一元銅値銀二京三兆六億三萬一千三百三十九元鉛値銀七兆七億五萬六千四十元澳大利亞卽新金山去年出金六兆五億六萬磅每磅値華銀八兩餘南亞非利加洲出金五兆六億二萬二千二百五十磅俄出金五兆三億九萬四千一百七十二磅中亞細亞洲幷南亞墨利加洲共出金一兆五億二萬磅印度出金八億磅墨西哥出白銀三兆八億四千五百七磅智利秘魯蒲而加利亞各國共出銀三兆一千九十磅新金山出白銀二兆七萬八千磅地不愛寳其利溥矣 
[潤洲多雨]  
　　鎭江自淸明榖雨後旭日當空異常燥熱至三月十六日下午濃雲四合陡起狂風屋瓦皆飛幾若昆陽之戰俄而電光閃閃雷聲隆隆頃刻間大雨傾盆平地汪洋浩瀚逾時雲開風靜依然紅日當空次晨天氣驟凉人意爲之一爽午刻漸有作雨之勢迨夜半夢回角枕　鴛鴦瓦上窸窣有聲至十八日上午始止近日細雨廉纎鎭日不斷長途滑澾每嗟行不得也哥哥城外薛家巷一帶蔀屋茅簷因雨倒坍者不知凡幾惟龍塍鱗隰一望靑葱高下麥苗可預卜有秋之慶矣 
[擬辦團防]  
　　揚郡四境遼闊窮鄕僻壤竊案頻聞若槪委員弁專駐巡查又苦無此經費前數年嘗創設民團以收守望相助之效開辦未久旋卽中止兹沈碧香太守禀准上憲擬另立新章仍復舉辦先令橋堂保甲委員方大令傳諭甘泉縣境各鄕代橋保甲委員王二尹傳諭江都縣境各鄕使紳董耆民預備一切太守復於三月二十五日親自出轅躬往各鄕鎭會商紳董察看地勢以便部署一切江甘兩邑宰均各先後 
 
 

Page 3

 
 
赴鄕伺應刻聞太守已巡至南鄕江都縣境甘泉　邑宰已於昨晚回城太守約一二日内亦可遄返矣 
[逃犯卽獲]  
　　松江婁縣押所内三月初旬收押竊犯沈阿桃周阿二兩名至下浣某日亭午時膽敢將後墻掘成一孔扭斷鐵練乘間脫逃時禁　俱在午餐比餐畢入内稽查已查無所見不得已據情禀報張邑尊大怒以押所毘連監獄何得防範稍疎喝令將禁卒二名各笞臀二千下牢書某甲責手心四百下管獄門丁立時攆逐越數日經捕役先後擒獲解案明府研訊再三叱令各鞭背一千下荷以巨枷發西門外示衆 
[羊城疫勢]  
　　疫症流行始於前月初由東關南關新城遞及於城内其時天久不雨咸以爲亢旱所致乃三月以來暘雨應時陰陽和會似疹癘可以潛消人民自能康樂矣詎傳染之多比前更甚城廂内外到處皆然西關連登巷烟戶無多自三月朔日起至望日止死者計共數十人十室九喪哭　徧地其餘各處大略相同棺木店晝夜作工仍覺應接不暇且所染之症頃刻卽斃多有不及醫治者故醫生藥店反形寂寂迎神逐疫之事　有所聞舉國若狂而於事究屬無濟想天災流行原有定數非神力可能挽回也然有時亦有微騐者十九日有某中行至第十鋪猝然　斃鄰人麕集救治終覺藥石無靈旋經其親屬認明往購棺木以備收殮而是日街鄰人等恭奉洪聖神巡遊擊鼓鳴金異常喧擾迨神經過之後甲忽復生初時見者以爲屍變奔避不遑及見其自能起坐卽以藥飲之遂霍然無恙叩以倒斃之故則茫然無知咸謂神威所臨疫鬼退避故得復生有識者則一笑置之 
[西江迎夏]  
　　友教書院甄别肄業生童前經列報兹藩憲方佑民方伯定於三月二十五日啓館開課前次未到者隨課補考一次以後不准再補濟濟多士必有雲集響應者矣○大帥之精神一奮則百官之心志皆振而弁兵之技藝亦日熟軍中之氣象亦日新如影隨形如響應桴立效旋騐未有或爽者也江省撫標左右營及南昌城守營自奉德中丞通飭認眞操練整頓積習之後軍裝器械修飾整齊兵丁糧額補給完足逐日小操朝夕未遑三六九日大操循環無間三月十九日復齊集大教塲布成方陣始而四門次第開放洋槍次而四門連　開放　鎗又次而連環開放擡鎗皆如站隊攻敵之勢一轉瞬間倐而竪立營棚如紥營築壘之勢又倐而籐牌滾出倐而長矛挺出倐而馬隊跑出又如衝鋒陷陣之勢並放火蛋又放朦烟則如燒敵迷敵之勢戰陣情事宛然具備廼鳴金收軍未幾復另立而城一座有敵樓有槍砲有守兵各軍整隊以俟一聲號令馳往城下　力攻敵先開槍砲次竪雲梯城上亦開砲擲石以抵禦少頃而復短兵相搏再接再厲惟有翻觔斗等技未免近於兒戲祗作爲餘波飾觀而已○江省三月十八日接奉釘封文書次日由臬憲禀明撫憲督飭府縣會同營汛提出南昌監女犯一口新建監男犯一名各如法綁赴德勝門外凌遲處死聞係東鄕縣謀殺親夫重案惟一路男婦之耳而目之者諸多驚懼之容悽慘之態此中潛消惡念殺機當必不少所謂辟以止辟刑期無刑洵非虛語也○秋審日期江省向在四月初十左右今因中丞出轅巡閱提前二十天辦理已於三月二十日十點鐘中丞親坐大堂督同司道勘審事畢退堂計各屬解到人犯僅十八名每名賞制錢一千二百文痧藥一瓶芭蕉扇一柄聞有遠屬未及赶到者當隨時補勘焉是日茶館飯鋪皆停歇半日勘畢始照常開張恐人數龎雜或有疎虞亦愼重之道也 
[禾中人語]  
　　上月廿八日午刻在郡文武大小各官咸出北城門赴蘇州塘嘉協兩營弁兵水師砲船亦站隊塘口恭迎新任本省徐學憲過境至四點鐘時接著憲舟各官投呈手版站隊弁兵燃放排槍鼓吹跪迎水師砲艇亦各升砲憲舟遂向麗橋河而過至大西門官碼頭停泊然後傳見各官當於次晨解維進省各官恭送如儀○濮院鎭士民於廿八日迎賽聖帝會除旗鑼牌傘外尙有鰲山擡擱地戲等類各爭奇巧入晚迎賽夜會熱鬧異常往觀甚衆咸約伴買舟而至循歴年之舊例也○本郡東門内薦橋沿河北首荒地有江北小民搭蓋草屋居住實繁有徒亦旣有年内有名老王者每日以擡轎度日其妻不守婦道與人相染往來日久老王已有所聞然並不禁約乃婦恐被驚散反時與爭競至前日老王適擡轎歸妻煮麫一碗與食王正飢遂食至半忽思今日何如此殷勤注念間覺腹中作痛問妻麫中有何物妻不答卽將所剩之麫抛棄河内王乃知已服毒遂告訴同鄕知已數人越日瀉血而殁經同鄕帮出塲買棺收殮其妻暫行看管以待拿獲姦夫處治云 
[詳述出游被擾事]  
　　前有瑞典國人出游被擾本館已紀報端兹悉其人姓戈向在山西平陽府一帶襄同中國放賑偶然抱恙來滬就醫數日前向龍飛馬房雇馬出游歴三四日不歸馬房主恐釀事端投報瑞典國領事公館領事卽照會江海關道聶觀察行文就近各縣飭差保訪查前日寳山縣馬明府遣家丁帶同壯丁四名護送到道適觀察别有要公倩譯員徐蘭齋直刺欵接在洋務辦公處設午膳欵之戈姓口操京音歴叙生平事實至傍晚勸其赴領事公館戈姓不允堅稱驀受鄕人之辱心實不甘直刺催促再三堅坐不動無奈照會領事喚巡捕兩名到道接回及送出道轅已鐘鳴十一下矣 
[災後餘談]  
　　前日美租界西華德路東昇南貨店火災已登昨報兹悉東昇之東鄰萬壽康藥鋪係本城小南門外黃萬福堂分設裝潢奇巧擇於本月初三日開張不料竟被祝融氏收拾凈盡鋪中購得一鹿豢諸木籠中當火熾時寍波人沈佩蘭見之急令數小孩曳至東首永寳里事機不密被巡街捕及包探夥所知赶至其家將沈及鹿一倂帶入捕房管押後有黄雨田者訪知其事奔赴捕房具保捕頭准之○前午寍波人趙阿大見萬壽康藥鋪被火搶去藥酒六瓶經包探拘入捕房捕頭著押候解赴英公堂請宋通刺懲辦○前晚七點鐘時二百八十七號巡捕巡至火塲拾得靑蚨數千翼無人認領遂雇小車送入捕房存待失主來認 
[失事報縣]  
　　崇明人顧春郎前晚投上海縣報稱在金源順船上爲夥船被江天輪船撞沈溺斃四人求請打撈値日差禀明黄大令卽坐花廳訊問顧供裝載檀香糖煤等物於三月廿九日由滬開往南通州四月初一日黎明駛　楊樹浦東首適江天輪船進口避讓不及致被撞沈船夥王勝忠蔡邦進陸榮根及裕順木行内不知姓名之搭客共四人均遭溺斃王之屍身業已撈獲今在息影公所一面函追王之家屬俟其來滬情願相騐與否再行呈明大令諭令暫退候示飭差赶赴該處打撈各屍幷函致救生局請派船戶赶速打撈以便騐明核辦 
[身赴淸流]  
　　昨晨有寍波人某甲至虹口順泰馬頭當小工一失足墮入江心逐浪隨波順流而去至午下屍骸浮至楊樹浦自來水廠畔適江海關小火輪船駛過見而撈起置諸水濵旋由救生船帶去 
[不認匿物]  
　　二月廿八日滬南鄭洽記土行被焚遺失洋銀首飾屢記前報上月初九日泥水匠陸阿虎張毛毛行經該處拾得元寳首飾一包正在啓視間被同行楊大金將物接取囑令不可聲揚彼此均分後因分派不均楊將値錢之物藏匿其餘送至輔元堂聲明前情堂董卽將物件加函轉送上海縣洽記棧主鄭讓卿赴縣認明首飾缺少甚多請卽提追黄大令票提楊大金等到案於前晚升坐花廳提陸阿虎張毛毛二人至案問曰鄭洽記所失首飾何人拾得張供浦東人做泥水匠首飾係小的拾得被陸所見正欲開看忽被楊取去陸供浦東高家行人亦爲泥水匠上月初九日小的與張毛毛行至是處張先見物件卽行拾起小的與伊正欲開看適楊走到卽行取去分給小的元寳三隻現有一隻呈案其二隻被流氓阿今春榮奪去其餘被楊盡行藏匿聞已送堂大令曰包内究係何物答稱元寳金釧金練條押髮金鑲玳瑁鐲金鑲籐鐲等物大珠三粒大令將善堂送來之物查檢金釧金練條押髮大珠均已烏有卽提楊問曰張陸二人拾得銀物爾取去送往善堂並無不合惟尙少之物爾不得藏匿可速交出本縣當斷給一半與爾楊供小的係川沙人物件盡行送堂並無藏匿小的因恐陸張二人拾物逃逸遺累小的是以送堂大令曰爾於初九日拾得至十二日始送堂居心已可槪見速將物件交明尙可從寛如任意藏匿一經鄭家告發大干未便開導再三楊終矢 
 
 

Page 4

 
 
口不移又提楊大金之兄阿虎到案供稱小的並未在塲委實不知大令得供判將楊阿虎張毛毛陸阿虎各取的保楊大金收押再候覆訊 
[拔刃尋仇]  
　　山東人張正卿在滬城廣福寺左近開設作坊雇王配秀李天成兩人爲夥日前因嬉戲起釁以致口角張恐肇事將兩人辭歇王李兩人遂結成不解之仇前日又在東首小茶肆評理曲直未分鬥毆又起李用刀將王額角大腿等處刺傷張聞之卽喚地保李升到塲地保見傷勢非輕一倂帶赴上海縣請究値日差禀明黄大令飭令看管候訊 
[左道被拘]  
　　蘇帮中有所謂念宣卷者其人蓄髮茹素不僧不道鄙詞俚語滿口喃喃大率於梵音法曲而外别樹一幟本縣訓術司陳德新昨日行經滬南二十三七鋪見某姓家雇念宣卷人甲乙等四五輩正在高聲朗誦陳以其違犯禁例入内拘之行至半途甲乙不肯行走倔强異常陳恐被逃逸遂投二十三七鋪巡防局請局員派勇押解入城局員劉穆亭二尹以此事未便派勇押解惟諭甲乙不可倔强甲乙等始隨之而去 
[薤露雙聲]  
　　宋久雲者不知何許人貧而且病露宿街頭由三百四十一號華捕雇車載至捕房移送英公廨請爲安揷宋通刺飭値日差送棲流公所醫養無如病勢日重竟於昨晨身死由司事禀明通刺飭差協同地保查無親屬遂報請保安堂備棺成殮發壇召認○寍波人陳聖鶴年二十餘在英租界石路新衣店爲夥因賭屢負以致用虧店中洋一百餘元無可彌縫吞烟自盡及店主知覺幽魂一縷已赴枉死城中當卽發電追其家屬來滬料理後事陳之死固輕於鴻毛然亦可見賭之爲禍烈矣 
[鬥鳥啓釁]  
　　邑廟柴行廳茶肆每有無賴少年在此鬥鳥昨日屆期携籠而至者絡繹如雲有某甲者向在滬北某洋行爲夥所畜黄頭鳥名曰白眉係庸中之佼佼者每鬥輙勝勝則得花數枝揚揚自得宛然壯士凱旋狀昨與某乙所畜之黄頭鳥合籠爭鬥騰躍逾時羽毛摧落觀者譁然曰白眉敗矣甲乃驚惶失色垂頭喪氣而返又有名少山者不知何許人昨日提鳥共鬥與同伴口角相約在小東門外某茶寮評理經魯仲連其人再三排解始了其事 
[瘋人被獲]  
　　瘋人某甲在英租界中胡閙力大於牛由三百二十七號華捕拘拿異常掘强他捕恊力相助始克成擒解至捕房移送英公廨宋通刺飭查有無家屬禀覆候示 
[上海縣署瑣案]  
　　粮米船戶鄧金泉裝無錫縣糧米一百八十七石私改一百九十七石經糧米局譚總辦察知數目不符遂飭局差著管米帮頭將鄧傳案送縣請究値日差禀明黄大令飭暫看管至晚提訊鄧供小的裝米祗有一百八十七石被小工悞改實不知情大令以供詞支吾喝責二百板枷號一月發糧米局前示衆○廿二保二區七圖地保莊品堂欠繳各漕糧米八十一石黄大令飭提到案於前晚訊問莊供所欠糧米實因各花戶不繳所致非小的自欠尙求寛限黄大令以該地保疲玩已極喝令笞責莊苦求免責情愿枷示赴鄕催繳大令准其免責荷以巨校著差帶往鄕間催繳限日如數繳案如延帶案嚴比 
 
 
 

Page 5

 
 
客賞賜　價乞付大不勝感戴伏祈原讓爲感天仙天福丹桂福仙天儀經手公叩 
 
 

Page 6

 
 
蒲留仙先生文名著越著作等身不僅誌異一書惜皆軼失不傳今淄川叢芸閣主搜輯遺文約百首付之石印吉光片羽光燄萬丈洵可寳也每部收工料洋六角先覩爲快者向上洋各書坊購取可也袖海山房啓 
 
 

Page 7

 
 
   
 
 

Page 8

 
 
   
 
 

Page 9

 
 
[豫章課士]  
　　江省豫章書院甄别啓館各日期前均列報兹監院撰一聨於講堂門首曰主善爲師難兄難弟資富能訓吉　吉人見者莫不誦之蓋掌教梅少巖觀察爲筱巖河帥胞兄上年河帥掌教豫章觀察掌教白鹿洞今因河帥已捐館舍觀察移講豫章聨語及之頗稱切實也書院大門一聨曰教天下英才爲三樂養國中弟子以萬鍾官廳一聨曰地近講堂堪息燕公餘退食亦委蛇三月十三日德曉峰中丞親臨書院督同方佑民方伯福餘菴廉訪裕竹邨觀察賀沚蘭觀察率領各生童前列五名行謁聖謁帥謁官之禮禮成而退中丞命題開謀生監問知子曰知人至吾見於夫子而問知童生有一言而可以終身行之者乎詩題賦得陌頭楊柳緑烟絲得絲字補考生監春省耕而補不足童生以補之曰所謂致知在格物者詩題賦得榖雨熟櫻桃得桃字事畢中丞命駕而回甫出大門適値焚化字紙烟霧迷濛親兵武弁差役執事皆有怒容卽站班營兵旁觀人士亦驚恐殊甚深懼開罪中丞晏然過之全不措意 
[芙蓉爲崇]  
　　近日江西婦女吞烟畢命者不一而足磨子巷某鋪二月買一十餘齡婢女由保赤倉某嫗薦引婢卽嫗之外親也三月初旬婢忽私逃某鋪疑嫗有誘拐情事赴保甲分局呈明傳嫗訊問堅不供認卽掌頰四十限五日交婢由地保領嫗回家嫗尋思無路取阿芙蓉膏吞服其子尙幼見母情急奔告某鋪閉門不理鄰居亦無人救援迨子回而母已倒地旁人令子赴南昌縣呼冤周明府訊知情節准其相騐及親臨屍塲由街鄰地保禀請免騐明府允之飭具領屍安埋結存案恐其夫回家或有異言飭帶某鋪中人回署因鋪主外出卽帶鋪夥管押次日其夫跟隨某委員解餉由京回省不肯甘休旋有魯仲連其人掉三寸不爛之舌以錢五百串爲和事老遂得了息又附近戊子牌某鞋鋪其妻好葉子戲連日輸去四五串其夫知之指斥數言妻卽於是夜吞服阿芙蓉膏自盡又棉花市某婦因夫不務正業度日維艱自歎遇人不淑與其無以爲生不如早死爲愈日昨亦吞服阿芙蓉膏自盡噫枉死城中頓增如許之鬼可哀也已說者謂救吞洋烟莫如傘店杮漆水簡易便妥云 
[老成凋謝]  
　　揚州廣陵書院山長陳與岑太史皋比坐擁主講有年兹因感受風寒觸發痰喘舊疾太史本自擅岐黄服藥數劑罔效復延某名醫診視亦覺參术無靈竟於三月二十日夜騎箕西去說者謂太史友于素篤去秋其介弟遽赴玉樓之召太史手足情深幾致忘餐廢寢憂懷抑鬱落落寡歡以迄於今卒致一病不起一時公門桃李聞之無不悲悼同深嘆息不置至所遺講席延聘何人俟續聞再述 
[接篆有期]  
　　新授兩淮鹽捕營都閫府趙廷獻都戎楚材奉飭赴任將次來揚等情昨已登紀兹都戎於三月二十四日携同瀛眷舟抵碼頭本營弁兵均列隊河干恭迓旌旗雲集槍砲雷鳴隆隆之聲不絶於耳標下各弁投遞手版謁見後都戎遂於翌日登岸入三祝菴行營闔郡官紳咸往道賀車塵馬跡殊形熱閙嗣聞已擇定四月初三日接印任事矣 
[鹺尹回任]  
　　兩淮泰屬草埝塲王鹺尹緯廟灣塲趙鹺尹方胸前歲因捕蝗案内暫爲解任迄今已閱年餘昨經運憲江都轉詳請各回本任當奉督憲批准隨於上有二十七日牌示飭遵兩鹺尹均已奉札聞日内尙須赴省一行履新之期大約在浴蘭佳節左右也 
[醫死輿中]  
　　粤省城内孚通街普靈堂李姓醫生應某公館之召乘轎往診旣到門轎夫舁進庭中大呼曰先生來矣主人聞之急降階相接詎先生臥在轎中寂然不動轎夫在旁連喚數聲催其下轎而先生仍如老僧入定不見不聞試近前撫之則已身冷如冰不知何時魂歸地府矣主人驚駭欲絶急令轎夫舁回一時聞者咸嘖嘖稱異不置 
[蘇臺訪古]  
　　周蓮舫者不知何許人惟以聚賭抽頭爲事與某縣差頭甲乙二人爲莫逆交每賭必合股抽頭前夜獨與甲合股不令乙知正在采烈興高之際乙驀地闖入與周理論周諉之於甲謂甲獨自抽頭與已無與蓋甲爲乙之母弟逆料其不敢與較也於是甲亦挺身自任詎料乙非但不服反以惡言相向大肆咆哮詈駡不已繼又將賭具及錢洋盡行攫取甲上前奪取乙大聲曰汝以母舅勢壓我耶請一試手段言已竟以老拳奉敬甲非所敵大受窘辱乙又隨手取一石硯向甲抛擲正中頭顱登時鮮血直噴倒臥於地諸賭徒恐釀人命上前拘乙而乙已飛步逃遁矣翌日倩傷科來視據云傷勢匪輕恐有性命之虞現聞甲擬赴縣請騐未識若何了結○金三寳者蘇州人年二十餘不務正業其父卽演說水滸傳之金耀祥也前日偕友數人同至閶門外慶樂戲園看戲大搖大擺不名一錢管門人王某向之詢問金等反大言不慚王初不知其爲何如人也乃隱忍而罷旋向該園主薛大慶詢悉根由勃然大怒俟其出刺以惡言唇槍舌劍之餘各以老拳從事互扭逾時薛與武老生某甲上前勸解金喝令數友一齊動手將薛及甲竭力兇毆繼又將櫃内物件搗毁無遺薛以若輩兇狠過甚投保甲局禀報局員立飭勇丁將金等拘　局中伶人賽狸猫聞之急至園主處懇情謂金係好友今日請伊來園看白戲所毁之件情愿賠償罰令備香燭鞭爆登門服禮如有人被毆受傷亦令其出資醫治薛以情意難却爲之首肯事乃寢 
[善願呈祥]  
　　趙朗垣善士爲子長齡病愈完愿求保易養成人明洋二百元江蘇撫署辦理織造事務李潤田善士二百元朱蘭生善士爲妻病愈完愿五十元雲隱館主四十四元郭潤生善士求病速愈銀二十兩劉興泰善士助洋三十元天津廣善堂求老少平安二十元報本堂二十元吉人獲佑如願以償請登報章以誌欽遲[  上海六馬路仁濟善堂籌賑公所施善昌等謹誌]  
[第四次接錄金陵恊賑公所第七次淸單]  
　　喬松萬善士劉秉墉楊其松馬壽蓀易寛美李靜候程東山王春和曹雲亭王粟香匡耀東姚瑞徴德松臬洪輔宸王癸門培子植朱雲柏黄子培江殿翁恆錦泰梅天昌吳壽山九章恆馮佩堯季有財張月如張長興林雨臣陳瑞翁韓道榮陳月波楊煥章鄧書田余永興路黌章金善慶張少之王永昌薛友國戴佩文薛岐山周潤生戎棟臣王穆齋方春林嚴博夫趙瑞廷義興成李深義李和泰衞正泰謝菊和陸瑞之衞三和李鑑秋匏繫人江雲龍徐善之關千總　泰祥　靜波業承祥陶應生吳茂森陶鑾街胡恆有姜仁泰業惟餘李恆茂義興隆孫文翁王雲翁蕭晉臣恆愼祥袁洪存李裕寛振泰仁沈必淸俞肖左洪愼卿曹鎭公張溶興楊豫隆張春和張良全陳少山石永隆吳德泰周善成裕昌祥洪福泰張鑑淸劉小麻豫豐泰元泰仁于文卿鍾秉裁張茂豐德源祥自願師王春發杭聚盈登岸師施恆泰胡正泰覺非子洪沛之董爾昭俞憲章程迪卿洪嵩生趙懋照汪位廷程配元程殿賓詹秃先詹聘臣侯升甫俞問伊方兩功范履祥何心翁謝天生芮松鹿趙子卿許馨伍劉金門嚴瑞符文記坊傅春記王月記蔣鶴記李耀記保記陶祝記林雨記鈺記仲記陸仁記洽記廣記萬象記劉錦記鄭戴記皮閔記位記趙子記王鑑記萬盛戴湧豐慶豐崇濱關爺宏大隆泰葉少記無憂子恆泰莊天涯客京江氏諸謝氏古月氏朱王氏十三戶無名氏二戶隱名氏心餘力不足人力不足人知足主人速痊愈人曹問心福人磨玷主人得過且過人劉三嶦堂汪培德堂項永和堂陳養和堂張晝錦堂施奉思堂楊居易堂汪榮慶堂張西銘堂驊智賢堂簡峻業堂劉校書堂堦樹堂純慶堂拂珊堂懿德堂敦素堂西樹堂守經堂長立堂富安堂義德堂保德堂平安堂獲福堂三聲堂藜照堂徐中山堂有餘堂朱壽堂積善堂三槐堂濟生堂蓮槐堂安定堂聚慶堂三槐堂奎光書院山經秦韓四太願心居士王彩堂輯玉山房　啓記龔少琦知不足齋竹溪山房陳振記天益號乾興號丹靑助賑人竹隱居士廣春號宰理記二百三十九戶各助錢五百文陸輔卿朱來慶退思齋五金記張信泰高瑞田姚志臣夏稻生孫玉柯江藹仁劉荆生柏禾生花水記張履常鄰得桂譚角書李三爺蘆江室唐子麒黎耀卿王立寛吳延春黄志德楊殿先周榮卿湧萬金庚裕隆汪環庭陶良箴王保責朱滄洲鄧陳記周敬亭張春榮油坊邊竹園馮立興楊從雲劉長福陳寳善蔡星垣潘仁和王義山萬隆坊史怡泰存存子張盛林信業公所八戶無名氏劉筠谷堂陳永興堂戚忠衍堂汪寳祿堂余橘隱堂池西河堂崇厚堂積善堂松筠堂貴本堂樂善堂石渠堂敬承堂重本堂聚星堂七十一戶各錢四百文陸履平何振記陳松亭周汝南張永昇郭象從趙炳源吳義興陳作琴裕和祥周廣和陳耀淸陳蓬僊　仁軒劉禹之戴公和陳福記包復興余成記劉賢記王艾翁陳院房鞠錦榮乾豐祥曹子鑫王乾盛彌寛僧顧季恆金雨恩王廣發余寳福高耀記項正榮周有才劉桂森夏吉階唐汝文劉炳春黄彭齡泰昌祥洪子記虞珍記趙子嶼楊春林顧蓉岡陶傳寛錦春園江雲程查守和丁新記古椿軒賈培生蕭蘭亭王景山王公興興竹村郭玉山金質甫强大源陳吉夫李昌記康仁和李秀陞葉光前周紹臣金藎臣常蔭南鄭廣生森松亭余桂芳張正興張福昌趙康記周曉山程同生廿二戶無名氏張無名二戶有名氏一百一戶各三百文此單未完容後續登[  上海六馬路仁濟善堂籌辦順直賑捐滬局施則敬謹誌]  
[上海六馬路仁濟善堂籌賑公所經收各輪船烟茶舘求賑桶捐上年十一月廿六至本年三月十七日淸單]  
　　江孚船十二月廿二日洋三角錢八百二十文正月洋一角一百三十文二月洋一元一百七十文○江天十二月廿四日銅洋一元正月銅二元三十文文銅一元一百六十文江寛十二月二十日錢一百文○普濟十二月廿日錢三百文三月十三一元一千七百文○北京十二廿日一角正銅十元二月銅二元○大通十二月廿九日五百文○福山正月十七日一元二角○新濟二月洋六元六角半○鄱陽正月二元二角二月三百文○江裕正月洋四元五十文○安慶正月銅洋六元四十文○南寄園正月銅一元○一層樓十二月初三日角角七十文十五日連陶宗顯善士三元二十文正月十八日一元一角二百七十文銀戒重一錢　分八十文二月一元六角銅一元五十六文三月十三日銅一元五十文○華衆會十二月廿五日二角三十文正月十八日三元八角錢二百文又三元九角半二月一元七角半廿文○綺園十二月十五一元六角銅一元二百文正月二角銅二元三十文二月一角銅一元○靑蓮閭正月十八日銅五元五十文二月二元二角五十文又蔣甫慶五角○　交樓正月十八日二元銅四元又銅一元以上共收洋三十八元五角銅三十九元錢五千二百廿六文 
[上海新關後源通官銀號勸辦順直義賑公所經收福建同豫官銀號虞友三兄經募第十五次賑捐淸單]  
　　席志前大善士捐助義賑英洋二百元莫　樓洋五元莫　氏洋二元歐陽康寗洋一百元莫玉泉洋二元鄭占南洋一元南陽仲子京兆子譚杰堂愼修堂各助銀五毫倉峰主人洋三十五元四角六隱名氏馮德器孟萬利各洋二角謝唐明鄭煦明各洋三角鄒同發洋五角馮羽儀堂永記棧各洋一元星記棧柯璧如周常開各洋一元進記棧劉振才張鵬萬各錢五百萬豐錢四百盧熙才曹炳南各洋二角唐　吉洋五角馮靜波吳子謙各洋四角唐壽康唐捷興梁仕樞歐陽珍凌銘　葉之棠楊裕與蔡達階李萬足各洋三角王春甫洋二角譚燕洋一角董團敬洋一元劉寳謙堂洋十元劉宣桂梁退庵各　二元方澡泉蔡翼甫各洋一元林鳳山洋一元劉尙恍劉尙謀周如松陳家泉徐鑾詩各洋二角徐毅立林伯承徐鏡南劉尙楷各洋三角沈玉堂吳振興各洋五角義記棧洋二元瑞興號洋三角江林成香瑞記各洋一元美利盛隆基嘉行薄各洋二元劉崇德堂洋三元吳從善堂鄭業淘蔡潤階盧石齋劉尙本各洋二角楊　德堂葉潤德書鄧達　盧晏如蔡幼山各洋三角劉敬修堂李厚德堂盧幼山黄友如梁吾綠盧聘山各洋五角盧藹如洋二元蔡禮之洋一元鄧壽彭蔡輝庭各洋一角盧門黄氏洋一元心筠堂屋銀九錢五分無名氏銀四錢七分以上共合英洋四百元正 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年三月二十三日京報全錄]  
　　宮門抄○諭旨三道錄前○大臣長等奏爲奏聞請　摺○御史鍾奏請釐剔科塲弊端片○直督李奏大員捐産贍族懇恩賞給匾額摺○滇學政局奏歲科兩試一律完竣摺○杭州將軍吉等奏擬請坐補恊領摺○江撫德奏查明丁漕等欵比較盈絀摺○三月二十三日刑部都察院大理寺侍衛處値日無引見○榮公謝守護西陵恩○召見軍機阿克丹沈恩嘉皇上明日用膳辦事後至頤和園皇太后前請安畢還宮○○臣長萃臣唐景崇等跪奏爲奏聞請旨事竊臣等奉命派充知貢舉入闈後會同監試提調認眞整頓各所官亦懍遵諭旨事必躬親絶不假手吏胥乃十六日拜發三塲安靜摺後忽據彌封所官工部候補主事王祖武禀稱該所書手于慶雲舉止浮動時與彌封所張賞兒私語神色可疑並訪聞該書手係屬冐名頂充禀請查究臣等會同監試提調將該書手等提堂查問據供伊係李姓由謄錄書手冐頂于慶雲之名撥至彌封所供役正在查訊間旋據謄錄所官戶部候補主事李毓芬等禀稱該所書手李冠庭查非本人亦請究辦當卽提同質對始知于慶雲李冠庭互冐姓名顯有作弊情形並在李冠庭身邊搜出字紙十二條内有各該書手來往字蹟並有應試士子姓名二十六人臣等不勝駭異面加研詰據李冠庭供係未入塲時受人轉托代辦謄錄入塲後因塲規嚴肅未敢辦理等語臣等當將李冠庭于慶雲張賞兒卽張才及字條内牽連之書手馬子純胡則虞蔣其昌均交供給所看管隨將二十六人頭二塲硃墨卷提出除頭場硃卷己送進内簾及二塲未經發謄各卷無從查核外公同悉心核對各硃墨卷並無改易之處其硃卷筆色一律較他卷亦不格外精工其爲辦理未成似屬可信惟該書手等是否另有别項情弊臣等無從訊辦相應請旨交部審訊務得確情以儆將來至該二十六卷可否免其扣除候旨遵行臣等謹會同監試臣慶綿臣文郁臣宗室鍾華臣寳安臣張元普臣蔣式芬臣楊晨臣曹志淸提調臣龔鎭湘臣李德炳恭摺具陳伏乞皇上聖鑒謹奏○○御史鍾德祥片再臣頃閱邸鈔御史安維峻奏大員偏袒冐籍顯違功令奉上諭本年補行覆試之辛卯科舉人李柄珩係四川南部縣人冐入新疆迪化縣籍衆論確鑿新疆巡撫陶模恐甘肅京官扣阻以咨代結經禮部議准請分别懲儆幷將李柄珩會試卷扣除著禮部查明具奏欽此查安維峻原奏縷析冐籍之弊不可不亟爲防範此次李柄珩試卷奉旨扣除出自宸斷易勝欽佩下忱惟陶模有巡撫之責不如預爲新疆作育人材培養士氣乃於一冐籍之李柄珩不惜以給咨代結顯冐不韙以行其私心此則斷難强辯解釋者矣至禮部行文查明李柄珩曾否呈明入籍亦爲掩耳盜鈴之公事耳部文到日陶模何難以李柄珩業經入籍聲覆夫孰從而究詰之如此則將來各省冐籍倖中之人皆可援陶模以給咨代結爲成案猖狂舞弊恃有護符而定例稽察出結之京官反可爲舞弊者所弁髦苞苴競進而法紀從此大壞何以服天下讀書守分之士心何以嚴朝廷冐籍跨考之定例合無請旨諭飭各省督撫臣嗣後不得爲新中舉人給咨代結以杜冐濫取巧倂請將李柄珩改歸原籍使舞弊者知無術可以僥倖無路可以夤緣庶於釐剔科舉弊端不爲無補是否有當伏乞聖鑒訓示謹奏○○大學士直隷總督一等伯臣李鴻章跪奏爲大員捐産瞻族援案懇恩賞給匾額以示嘉奬恭摺仰懇聖鑒事據藩司裕長詳據天津府知府沈家本轉據南皮縣知縣殷樹森詳稱該縣紳士現任湖廣總督張之洞呈稱世居南皮宗支蕃衍貧乏不能自給者甚多之洞故父特贈太僕寺卿原署貴州貴東道張鍈嘗思仿宋臣范仲淹遺規設立義莊以周宗族祗以邊省遠宦力不從心之洞渥荷一天恩服官中外三十餘年謹將歴年積存俸亷恪遵遺訓置買大干莊李習莊兩處田産共地一千三頃四十五畝有奇計價銀一萬五千七百七十五兩零投稅印契作爲闔族義莊凡族中貧苦之家老疾孤幼節婦及喪葬無措幼學無力考試無資者俱於此項出産内分别佽助詳定章程存祠選擇族人公正誠實者經營闔族公同稽察永杜後人典賣照鈔紅契呈請蓋印附卷由該府縣加具印結詳司核明請奏前來臣查現任湖廣總督張之洞克承先志捐置田産共値價銀一萬五千七百餘兩以贍宗支孝義之風足勵薄俗定例士民人等捐資贍族値千金以上者均請旨建坊咸豐八年吏部右侍郎張祥河捐田贍族經部議以係二品大員若僅照士民捐田之例似無區别奏奉上諭張祥河捐田贍族古誼可風著加恩賞給御書匾額以示嘉奬等因欽此光緒九年原任兵部尙書許庚身十七年現任史部右侍郎徐用儀十九年現任福建臺灣巡撫邵友濓均以捐産贍族經歴任浙江巡撫臣劉秉璋崧駿先後奏請蒙恩賞給匾額欽遵在案張之洞事同一律可否仰懇天恩准照成案賞賜御書匾額以示嘉奬之處出自慈施除册結咨部外理合會同順天學政臣李文田恭摺具奏伏乞皇上聖鑒訓示謹奏奉硃批禮部議奏欽此○○雲南學政臣高釗中跪奏爲滇省歲科兩試一律完竣恭摺具陳仰乞聖鑒事竊臣於去歲二月謹將歲試完竣曁廣南昭通東川永昌順寗普洱六府景東鎭沅兩直隷廳歲科並試情形具報在案旋於四月出棚科試澂江臨安曲靖三府廣西直隷府並附棚之開化府元江直隷州六月旋省按試雲南府曁附棚之武定直隷州接續錄送文武遺才秋闈放榜後出試迤西大理楚雄兩府並附棚之麗江府蒙化永北兩直隷廳黑琅曰三鹽井於歲杪蕆事滇省僻處邊隅士風深樸槍替等弊尙少臣於每塲扃門後端坐堂上督率教官查號蓋戳收卷士子均能恪守塲規其中不乏淸通可造之才足以錄取如額自上年省城創建經正書院調取各屬高材生住院肄業近日蒙自阿迷彌勒陸凉呈貢楚雄鶴慶等州縣亦陸續添修書院邊地文風可冀日盛臣檢查舊卷有兩江督臣咨交理學宗傳數十部商諸督臣王文韶撫臣譚鈞培於省局重鋟一板刷印成書分給各屬士子誦習每於下學發落之期與該生講求討論朂以身體力行諸生中頗有耐心尋繹篤志潛修之士可以仰慰聖主敦崇實學之至意所過迤南迤西地方雨暘時若惟迤東昭通東川一帶連年歉收尙多流離飢民現經督臣撫臣設法籌辦春賑以救荒災合倂陳明所有滇省歲科試一律完竣理合繕摺具報伏乞皇上聖鑒謹奏奉硃批知道了欽此○○杭州將軍奴才吉和杭州副都統奴才常恩跪奏爲循例擬請坐補協領員缺恭摺具陳仰祈聖鑒事竊照杭州駐防鑲黄旂滿洲協領兼正藍旗頭佐領有連於十九年十二月十六日因病出缺所遺協領兼佐領一缺例由八旗佐領内揀選諳練旗務之員擬定正陪咨送部旗帶領引見補放如有記名人員先儘坐補等因歴經遵辦在案兹查有奉旨記名在先之委前鋒翼領正白旂二佐領崑璞曾經擬陪正紅旗滿洲協領同儉於光緒十八年十一月初九日引見奉旨擬陪崑璞著記名欽此欽遵在案今有連所出協領一缺例應崑璞坐補經奴才等考騐得崑璞弓馬尙强辦事勤愼堪以坐補恊領合無仰懇天恩俯准將崑璞坐補鑲黄旗滿州恊領兼止藍旗頭佐領以資管轄而專責成所有循例擬請坐補協領緣由理合恭摺具陳伏乞皇上聖鑒訓示謹奏請旨奉硃批著照所請兵部知道欽此○○頭品頂戴江西巡撫臣德馨跪奏爲查明光緒十九年分上下忙徴收新舊丁漕等欵錢糧數目開具比較盈絀淸單恭摺具奏仰祈聖鑒事竊查前准軍機大臣字寄同治八年二月初五日奉上諭著該督撫自同治八年爲始督飭藩司將全省一年上下兩忙徴收丁漕各實數及上屆徴收總數開具比較淸單詳明專案奏報統限各該年年底出奏以備稽考毋得遲逾欽此嗣又准戶部咨各直省奏報丁漕　數均展致次年正月辦理二月出奏以歸畫一等因俱經轉行遵辦在案兹據藩司方汝翼詳稱自光緒十九年正月初一日起至年底止一年期内司庫兌收新舊地丁等欵錢糧銀數作爲本屆徴收實數並將光緒十八年正月初一日起至年底止一年期内司庫兌收地丁等欵銀數作爲上屆收數開列比較盈絀數目又據署督糧道裕昆將道庫兌收新舊漕糧折價隨漕屯糧兵折等欵分别本屆上屆收數開具比較盈絀各數詳請奏咨前來臣覆核無異謹將通省本屇上屆徴收地丁漕折道欵等項錢糧總數比較盈絀分别開列淸單恭呈御覽至各府廳州縣徴收比較數目案牘繁多未例列入單内除另造淸册咨送戶部考核外理合恭摺具奏伏乞皇上聖鑒謹奏奉硃批戶部知道單二件倂發欽此 
 
 

Page 14

 
 
[光緒二十年三月二十四日京報全錄]  
　　宮門抄○刑部尙書松等奏爲遵旨議奏摺○江督劉奏籌解固本京餉片○三月二十四日工部鴻臚寺鑲黄旂値日無引見○濓貝勒福中堂高賡恩各假滿請安○闊普通武謝授侍講學士恩○舒普謝授大理寺少卿恩○侍衛處奏派保和殿監試之王大臣派出頭班謨貝子芬車良泰德壽榮和二班那王德隆希朗阿瑞啓常桂○召見軍機裕德○○經筵講官刑部尙書臣松溎等謹奏爲遵旨議奏事光緒二十年二月二十一日内閣奉上諭近來各省軍流等項人犯往往有中途脫逃及在配所潛逃之事總由地方文武漫不經心或簽差不愼或看守不嚴且有該管員役鬆刑賄縱情弊迨脫盜後不過以通行緝捕了事以致該犯等逍遙法外故智復萌再犯之案又復層見疉出積習相沿深堪痛恨著各直省將軍督撫一體嚴飭所屬認眞整頓遇有此等案件立卽嚴叅懲辦不准視爲具文其文武員弁應如何嚴定處分逃犯及解差看守人役如何加等定擬罪名之處著該部妥議具奏欽此欽遵於二十三日鈔出到部竊維軍流之設本屬朝廷法外施仁原以小民過犯不忍刑殺故宥之遠方俾令悔過遷善乃發配各犯不思安分寸法動輙乘間脫逃此項人犯率皆斵刼搶奪等犯賦性本非馴良往往骫法濳逃甚有甫經到配旋報遠颺者各省皆然寖成故事間有拿獲之案不過加等調發仍復伺隙逃亡屢懲屢犯罔知畏懼是立法本以懲奸而作奸者轉得倖逃法外殊不足以戢兇暴而警玩泄前於光緒九年臣部以各省軍流逃犯日衆每遇一犯解到州縣委諸吏役推之里保從此不復過問所有按月點卯發給口糧等事悉成具文以彼之背井離鄕凍餓交加已有不能不逃之勢兼以主守空設管束無人更有可以脫逃之機現在各省軍流徒犯報逃之案每年總至千餘起或甫經到配數日卽逃或一案數犯接連而逃其層見疉出幾至無犯不逃若不亟籌整頓之方則日復一日亡命益多其有關於時局良非淺鮮奏請飭下各該省督撫各就地方情形通盤籌畫嗣據各該省先後奏交臣部彚核詳查各省所議或籌給口糧或責令學習手藝及小貿營生或分别罪犯之老壯强弱妥爲安揷或撥給正佐文武衙門充當雜役及戌邊捕逃等事無非束縛維繫使之不能逃不欲逃之意所見皆大略相同惟甘肅省所稱檢查犯册未見配所有家而逃者如尋常命案情有可原者擬令携帶家口充役營生誠屬安揷軍流第一良法第僉妻之例乾隆年間業經停止至今已百有餘年若一旦遽行議復不特地方官沿途資送需費浩繁卽各犯家室亦未必盡願到配似不如就現行條例稍加變通於定案之時訊明是否情願攜帶家室如有願帶而無力者地方官量爲資送以示體恤其不願者聽庶情法兩得其便應由各省督撫斟酌辦理各犯願帶家室者多再由　修復舊例總之軍流到配定例載明年逾六十及篤疾不能謀生者撥入養濟院給予口糧其少壯各犯實係貧窮又無手藝者按本身及妻室子女每名給一年口糧交各州縣充當天役兼之管轄有官弁主守有役保層層周詳如果實力奉行則懦弱者得免饑寒强梗者加以約束何至逃亡累累此次各省所議有與成例相合者有於成例之外量加變通者無非因地制宜求其有濟以維持憲典於不敝當經臣部奏請由各督撫按照所奏自行定立詳細章程飭屬認眞整頓總期挽除積弊並附片奏請嗣後由流　千里加一等者均改發極邊足四千里充軍以免輕重倒置等因奉旨遵行在案查定例遣軍流犯脫逃則以次加等調發並遞加枷號中途脫逃照已經到配各本例分别辦理是加等本以治脫逃乃旣加等而復逃卽使再行加等亦終不免於逃况軍流加至遣罪而止至遣則無可復加檢閱各省每年軍流案犯報逃者十居八九由京發往各省濳逃者尤屬指不勝屈是以光緒九年臣部曁步軍統領衙門順天府　城御史會議緝捕章程奏請拿獲軍流徒脫逃各犯如係積慣竊賊案情較重或係著名匪徒以及疉次脫逃者由刑部定案時解交直隷總督轉發府縣嚴行禁錮又十二年及十九年臣部議覆置隷總督奏變通天津鍋夥匪徒發配潛逃章程請將天津鍋夥聚衆擾害各犯於審明咨結後分撥直屬州縣嚴行禁錮及拿獲强竊槍奪及兇惡棍徒案内在配在途脫逃遣軍流犯除拿獲例應正法及脫逃另犯死罪仍照定例辦理外其罪止加等調發及枷號鞭責仍發原配者無論脫逃次數由舊犯審辦之州縣自咨准部覆之日起監禁十年如次項人犯一縣監禁已有三名或有同案人犯准予分覊鄰封州縣俟監禁限滿再按原擬罪名定地發配等因先後奏准各在案兹復欽奉諭旨如何加等治罪之處交臣部議奏查臣部前奏本係爲京城及天津鍋匪而設伏維輦轂之下固不容此等亡命之徒濳藏匿迹聚衆橫行卽各直省兇惡之輩其類於鍋匪者亦實繁有徒一經負罪濳逃萬不能安靜無事勢必聚集黨類復蹈故轍不特擾害閭閻竊恐釀禍無窮若不從嚴懲辦實不足以儆兇頑而安良善臣等公同酌議應請嗣後軍流各犯脫逃來京者除拏獲例應正法及另犯死罪仍照定例辦理外其罪止加等調發及枷號鞭責仍發原配者軍犯酌擬監禁十年流犯酌擬監禁五年　流犯逃後復犯罪在徒流以上者亦擬酌加監禁十年均無論脫逃次數於拏獲結案時咨交直隷總督轉發各府縣分别監禁統俟限滿再行發配其各省軍流逃犯亦可照此酌定年限一律辦理惟各府縣監獄爲地無多此項人犯拏獲之數多寡難以預計如一縣收禁人犯太多或有同案人犯准予分給鄰封州縣覊禁務令均匀收管庶不致别釀事端應請旨飭下各省督撫體察地方情形酌定章程奏明遵辦再恭讀此次諭旨有軍流而無徒犯以較軍流爲稍輕也各省徒犯向由配所州縣轉發巡典各衙門專管派令充當夫役日給口糧足以存活其中多人命鬥毆等犯率皆良民原有親屬恒業猶冀徒滿釋回故逃者尙不甚多至直隷一省例不安揷軍流前據直隷總督奏稱每年徒犯約百數拾名往往乘間脫逃擬收入自新所責令學習手藝等語洵屬安置徒犯之一法然此等徒犯亦有因强竊搶奪兇徒由本省充發者倂有由京城充發者雖前經該督設法拘管而脫逃來京者仍復不少亦應酌量示懲於拏獲時加枷號一個月枷滿再行發配杖責從新拘役總之政貴有恒不在立法之嚴而在奉行之力舊例拏獲逃犯有加等調發及加擬枷號諸條不可謂不周備各該省果能實力奉行卽此現行條例已足以昭炯戒若但視爲具文卽使再行加重亦不過徒懸法令有名無實不惟不足使民望而生畏久且使民狎而生玩誠如聖諭所云總由地方文武漫不經心不過以通行緝捕了事以致該犯等逍遥法外故智復萌現經臣等酌擬監禁章程應請飭下各該督撫嚴飭所屬諭眞整頓其辦理甚善者酌予鼓勵其陽奉陰違者輕則記過重者撤叅庶足以飭法紀而肅刑章似此變通辦理於成法旣無所更張而匪徒亦可稍知儆畏矣至配所看守之保甲向例軍流在配脫逃如逾限不獲一名杖八十每一名加一等罪止杖一百其押解軍流罪犯中途脫逃兵役人等如係依法管解亦照配所看守保甲例擬杖八十惟查配所主守例以一人看管三四人並無年限爲時旣久又任聽各犯自行散處防範旣無從周密各犯又生計維艱難保不乘間脫逃若中途押解各犯旣有差役復有兵矣數人押解一犯兼帶有鎖銬誠係依法管解該犯何至乘間潛逃查定例解審軍流中途脫逃限滿無獲長解减囚罪二等短解减囚罪三等按解審役卒照軍流本犯减等罪應擬徒而解配兵役僅止擬杖輕重未免　平擬請嗣後如有軍流在配脫逃配所有看守之保甲仍照舊例辦理其中途脫逃押解兵役除有受賄故縱情事仍從重定擬外如係依法管解偶致疏脫限滿無獲者應請將押解兵役人等改依解審之例於本犯罪名上减三等定擬其押解徒犯兵役遇有脫逃亦查照本犯罪名减三等審辦在兵役人等旣知畏法或可漸杜疏脫之弊如蒙俞允卽以奉旨之日爲始俱照奏定新章核辦倂由臣部通行各衙門曁各直省將軍督撫一體遵照至文武員弁處分應如何加等之處應由吏兵二部覈議具奏所有臣等遵議緣由是否有當謹恭摺具奏請旨○○劉坤一等片再江蘇省奉撥固本京餉分派司關各庫按月籌解自同治五年八月二十八日欽奉諭旨改歸部庫後業經陸續解至光緒十九年冬季止在案所有二十年春季正二三三個月應解前項銀一萬五千兩現由司關各庫照數籌撥發交號商新泰厚匯解部庫投納據署蘇州藩司陳湜詳請分别奏咨前來除核明給發咨批交商匯解並飭取起程日期另行咨報戶部查核外理合會同兩江總督臣劉坤一附片具陳伏乞聖鑒謹奏奉硃批戶部知道欽此 
 
