# 1909 - 144 - 4913046

 

Page 1

 
 
   
 
 

Page 2

 
 
宫門抄 
　　四月十二日召見軍機曾廣銓現換實地紗一套 
代諭 
[仁和邵羲上增中丞籌備憲政條議（續）（投稿）]  
　　一改洋務局爲交涉局。變通整理。以維持憲政。洋務名稱。在古昔閉關時代。有鄙薄外人之意。凡與外人交涉之事。不曰夷務。即曰洋務。個人與個人間有交際往來之事。國家與國家間亦然。惟國家範圍較大。對於内部之行政作用曰内政。對於外部之行政作用曰外交。自通商立約以來。世界日進文明。交通利便。國際間交涉益繁。稍一不愼。關係主權之存在喪失。故必先正名義而後可以整理。國家已改各國總理事務衙門爲外務部。浙省所設洋務局。在未設交涉司以前。應暫改爲交涉局。專司全浙交涉事宜。然整理又非僅持改變名稱已也。尤在當其事者之得人。約章規定各國領事品制。及相見禮節。與道台相等。故各省咸以道員充交涉總辦。而其人之賢否與能否勝任不計也。各國任用領事書記生等。除受高等文官試驗外。尚須受外交官特别試驗。必擇深明法律精通外國語言文字者。而後任爲外國駐傾事。領事本爲保護其本國商務而設。藉覘有約國之能否履行條約上之義務。而在吾國則更有裁判權。吾國因積弱之故。各國。駐在通商口岸領事。往往持强不按照公法條約。有無理之要求。設遇交涉事端發生。即肆其恫嚇要挾手叚。應付不得其宜。主權即爲其所制限。吾國辦交涉者之通弊。大致有二。一爲約内失權。凡條約上有明文規定。屬我國固有之權利。當事者不知堅持約章。與之爭持輕易允許。是謂約内失權。二爲約外失權。約章中無明文與彼之權利。當事者不知持約堅拒。示以通融辦法。或明知其行爲不當。而佯爲不知。任其妄爲。是謂約外失權。二者之失其發端無不在幾微之間。積久成鉅。彼即援例要求。置約章於不顧。前日之因循坐悞。雖其後欲設法與爭。亦難以挽回。近日各省之爭鑛爭地。皆其先例也。外交固貴秘密。而有時亦不得盡守秘密主義者。即借國民之力量。爲外交政策之後盾。外交關繫重大事件。有關該省一般人民之利害者。當與該省人民共决外交之方針。若專。恃外交官而不藉人民力量。外交政策。未免薄弱。且有不能轉圜者。各之對待方針。必使全國輿論一致。以爲當局者强大之後援。如我國向英國提議加增進口税則。英相謂必與本國商民及在滬諸商人協商後。始 
 
 
 

Page 3

 
 
可定見。是其例也。現當預備立憲之際。關於前此外交之種種失敗。正當設法漸次收回。然人民不知前此辦理交涉成案之始末。如何能爲當局者之援助。擬請飭交涉局将歷年辦理交涉成案。分别已結未結。據往來公牘。核實編輯始末宣諸官報。以備學者人民之研究。而收集思廣益之效。對於已往者。旣圖補救之方。而現在及未來者更宜加以注重。凡交涉局中人員必擇曾習法學兼通外國語言者任之。如二者不能兼備。亦必擇曾習法學熟諳約章者主持其事。覓一精通語言之繙譯。傳述一切。苟不失當局者主持政策。亦可收同一之效果也。 
　　一組織官報爲全省政治之發表機關。各國政治。無不憑官報發表。即爲確定。吾國地隅較廣。宜每組織一官報。将本省之政治改革。及奉行中央政府飭辦之各項新政。與夫本省對於各屬所發之行政命令。全行列載。留心政治者。不必入境。展閲官報。即可知該省籌辦新政之成蹟。亦所以示庶政公諸輿論之旨也。尤有進者。吾浙交通未便。如金衢嚴温合處等處。各屬公文往來。至速須四五十日。加以驛遞之積習未除。轉輾遲延。長官所發命令。及轉飭遵辦事件。竟至月餘尚未到各屬者。各屬辦理新政之遲延。亦自有故。自刋行官報後。槪由郵政專遞各府。由各府轉遞各屬。凡官報中所揭示各種命令。及札飭事件。有關該州縣者。雖未奉到公文。自接到官報之日始。即作爲應當奉行之日。發生效力。不得藉詞推諉。報内宜多載關於全省政治商務實業各種調查報告。并編制各項政治表册。以考核各屬辦理新政之成績。使各屬閲之有所警戒。而蔡吏之責寓焉。是亦爲籌辦憲政所不可少之一機關也。 
　　以上四端。僅就其大者遠者言之。爲近時籌備憲政所切要而萬不容緩者。至其他之政治改良。仍在因時制宜。不外痛除舊習。以維持新政耳。是否有當伏乞鈞裁不勝悚惕待命之至（完） 
專電 
[電一（北京）]  
　　度支部奏覆東省自改設行省後撥過七百萬幾疲供億今吉林乂歲需三百萬無論邊省爲難部亦安能照撥况吉林在三省中最爲饒裕若擇要興辦徐圖擴允就地籌欵定收得尺得寸之效飭錫良詳察情形妥籌奏辦 
[電二（北京）]  
　　度支部奏定正監理官月薪五百兩副監理三百兩川費等另報 
[電三（北京）]  
　　禮部定十五日奏上隆裕皇太后徽號日期能咨各署是日免奏廻避事 
[電四（北京）]  
　　鄂督陳奏道員尹湘淋朦設銀行請提訊舉人鄧裕釐破壞學務請革奉旨照請 
[公電（濟南）]  
　　申時神州中外報館鑒本月初二神州報登魯撫奏停優拔學部議駁全摺及奉旨依議云云此事電商各省並未入奏安得有議駁之摺又何從奉旨似此揑造摺稿及論旨恐失報館信用究竟稿從何來望即根究以重事實並乞登報聲明山東官報文 
緊要新聞 
[學部奏請變通游學廷試章程北京]  
　　學部癸稱竊查光緒三十三年十二月臣部會同憲政編查館具奏遊學畢業生廷試章程内開經義題目一道恭候欽命科學題目由閲卷大臣先期在内閣每門各擬二題恭候欽定等語曾於上年遵辦在案惟查内閣地方時有吏役往來出入關防難期嚴密且本年應試之人數倍於前若在内閣擬题難保無漏洩之弊臣等斟酌再四嗣後此項廷試其經義及科 
題目均擬奏請欽命以昭愼重至閲卷大臣及襄校官向例因須擬題故先期奏請簡派現在廷試題目旣均係奏請欽命無庸閲卷大臣等恭擬似可改於考試第二日再由臣部奏請簡派該大臣等於是日聽宣後即赴文華殿閲卷於次日黎明将試卷進呈御覽又襄校官一項上届係照大學分科每科各請簡一員惟查此項廷試本應以中國文爲重其各種科學已於上年經臣部分門考試此次祇須就各科中之總綱要義命題不必再試專門深造之學則襄校官一項似可無須分科請簡擬改爲按應試者所習之外國文字於英法德日四國文各請簡襄校官一員如此量爲變通則試題旣無虞漏洩閲卷亦益臻嚴密似較原定章程愈爲妥協至監試御史及彌封受卷收掌等官仍先期奏請欽派於考試之日入内将事以免遲誤四月初七日奉旨已錄 
[學部視學官章程之内容北京]  
　　學部奏定預備立憲逐年籌備事宜以第二年事項爲最多其各項章程之須頒布者不下五六種皆在編纂中刻正研究以待頒布惟視學官章程經該部丞叅再三釐定已有成議聞此項章程係出自參議林棨君之手其内容有視學官及兼任視　官等名目視學官係屬實缺兼任視學官由該部司員中 
 
 

Page 4

 
 
選派該官等有糾正學務之權内之可直逹學部外之可商諸學司并聞此項章程已傳示各司尚無異議候該堂核奪後即作爲定稿矣 
[桂省籌辦司法獨立北京（續）]  
　　法政學堂增訂學科雖足儲異日之才然畢業需時仍難應目前之急按照分年籌備事宜清單省城及商埠各級審判廳應於明年成立廣西商埠三處連省城併計明年應成立高等審判廳一地方審判廳四初級審判應每城治至少姑以二區計共應設官一百二十餘員需才旣多爲時復迫勢不能不别籌儲備之方以資急用查省城讞局向歸臬司直轄凡全省上　提審要案均由該局審理局中承審帮審人員不乏明於聽斷之才惟新制未能嫺悉現擬将該局移設審判籌備處内並設一研究所令局員於審理案件之餘入所研究審判檢察制度及中西法律學説復延攬曾習法政品粹學優之士來局派充帮審俾資實習總期渾融新舊無礙推行至現在本省投効及照章不入學堂之同通州縣佐雜亦尚有可用之人並擬挑選文理優長者入廳研究法律入局參觀審判俟届明年成立審判廳之時即儘以上各項人員按其原官及成績高下分别挨次委署推事檢察典簿主簿所官錄事等職試署一年期滿果能稱職再請實授此儲備明年應用人員之情形也凡事非財莫舉而刻期舉辦之事尤非有專欵不爲功本年明年尚在未經試辦預算以前欵項若不預籌臨事慮多牽掣飭據臬司預算本年審判籌備處及附設之研究所需用經費約共一萬兩明年省城各級審判廳擬於四月開辦商埠各級審判廳擬於七月開辦連籌備處經費並計約共需銀十一萬餘兩廣西財政困難本無可指之欵惟籌辦審判關繫重要不能因無欵遷延臣現已督飭司處設法騰挪並将他項局所力加裁併籌定的欵十二萬兩專供籌辦審判之需俾要政得以依期集事仍飭該司但有可以樽節之處均須切實節省此籌備經費之情形也此外未盡事宜容臣督飭該司等悉心妥籌隨時奏咨辦理四月初四日奉硃批該部知道 
[皖人爭銅官山礦電]  
　　北京皖路礦會轉代表方吳江公鑒銅官案仗公籌宏才毅力折服凱商全體感佩連日敝會曁旅寗各界屢電外部均以力爭廢約爲宗旨並述麥奎横暴日甚銅民函訴罪状情詞憤極請飭離山以免激變此案爭在須臾務懇鼎力堅持以竟全功禱甚幸甚寗會光煥等青 
[滬嘉鐵路行開車禮紀盛]  
蘇省鐵路滬嘉線全路告成於昨日行正式開車禮先期於各車站飾以花彩又在楓涇（即滬嘉線之終點）搭蓋彩棚容六七百人柬邀蘇滬各股東各圑體　表人及中西新聞記者是日到者近千人江督端午師特派寗藩司樊方伯爲代表其餘自松江督鎭以下府縣各官咸蒞公司王總理清穆王協理同愈皆因奉召入都許協理鼎霖在江北故張協理謇爲代表記者預兹盛事兹将是日禮式及各埠歡迎之情状分紀於後 
是日上午車站預備花車四輛二三等車四輛盛飾綢綺編簪龍旗九時後來賓陸續蒞止十時開車行三十分鐘至莘荘有高等初等各小學校在站排隊迎迓唱歌歡呼十一點十四分至松江則府中學堂及各高等小學堂以水在車站左右會齊開歡迎會每校唱歌致賀張協理及董事諸君均下車致答又以本路學校學生導以罩樂隊下車致敬禮十二點抵楓涇先由各學校男女學生列隊在站歡迎亦均唱歌致賀當以本路學校學生導歡迎隊往休憩室陪用午點次由協理董事分導來賓入座奏樂開宴 
　　入座後酒半由張協理報告成績先述開會緣由次言本路自光緒三十三年經始凡二年又三月克竟厥功其中橋工大小凡四十有八全線計長一百十二里岔道二十二里核計全路開支約二百三十萬兩有餘自滬松開車後每日客車平均約日收千圓此滬嘉鐵路之大槪情形也 
　　次領袖徐工程師報告曰文泂承蘇路公司之聘築造滬嘉一綫仰賴總協理曁顧問工程司之指導各叚分工程司之匡助得以全路告竣值兹舉行開車盛典之日諸君子惠然蒞臨匪第本路之光即文泂亦預受榮賜焉謹詮　全路工程梗槪如左惟諸君子垂鑒本路自光緒三十二年冬開始測量三十三年正月開工十月料車通松江西門去年三月上松之間試　客車本年二月料車直抵楓涇蓋全路告竣爲時二年又三閲月正綫共長一百十二里路綫雖短而以人烟稠密分建車站十處地係澤國橋樑孔多自滬迄楓除涵洞不計外大橋小橋多至四十八座最大者曰斜塘橋空長四百四十尺圓洩涇橋四百尺六店灣橋二百尺北姚涇橋一百尺計用工料銀一百九十餘萬兩全路工程以斜塘橋爲最鉅最難橋下水流湍急本爲泖湖下游有廣浦上游接觸之處水深恒在四丈以外施工良爲不易今日全路告成深幸仔肩得釋謹此報告報告畢來賓致讀頌詞（一）江督代表樊雲門方伯（二）十一省商辦鐵路公會（三）贛路代表（四）松江府戚升淮太守及華婁兩縣（五）江蘇敎育總會（六）蘇州商務總會（七）上海總工程局（八）滬南商圑公會（九）楓涇誠敬學堂（十）楓涇養正勵志兩學堂（十一）本路學校監督（十二）曹雪賡君将以上各頌辭譯爲西文官讀（十三）滬寗車務總管樸愛德次張協理致答詞又由張籋雲君代表協理譯英語答謝外賓其間西寳歡呼全體鼓掌又有楓涇各學校製贈綢旗甚多禮畢奏樂散會 
　　下午二時五十分在楓涇開車五時二十二分回上海其間渡斜塘圓洩涇兩橋時特開快車　穩如坐天上西賓十餘人均極口稱贊不置云 
又頌詞共十有三起擇要揭載如下 
[江督代表樊方伯頌詞]  
　　今日爲滬嘉　路　成第一次開車之日鄙人奉督憲命來預斯會感家闔社歡迎不勝欣幸自五洲交通以後鐵路利益盡人知之二十年來倡議開辦者不乏其人今若蘆漢若津榆若正太若膠濟若汴洛諸路各已告成商旅稱便然試問何路爲中國自集資本自握主權者乎吾中人聰明材力　减歐西而勤力儉用百倍於彼其營業不成者私利二字悞之也古人曰同德同心今人則曰公德公益同則不立異公則不自私而數十年來辦礦辦路之人率挾自私自利之見此等大工大役集欵需千百萬之多成功須數年數十年之久非眞有見解眞有魄力眞有德望及幹略者不能擔負幸得其人尤須羣情翕贊衆力扶持乃有觀成之一日而我中國積習見人亷直則羣起擠排忌人成功則必欲破壞即以鐵路一事言之官忌紳辦紳忌商辦甚至官與官相忌紳與紳相忌此省與彼省又互相忌事未舉而口舌已多欵方集而競爭益厲始而中人與中人互爭權利道謀無成及一二不肖者盗賈於外人之手而我中人反瞠目結舌付之無可如何此可爲歎息痛恨者也今粤漢川漢兩路亦中國自辦者也然而始基未立衆喙爭鳴尚莫知其究竟獨　杭甬一路經諸君子據理力爭去珠復返蘇有王亷訪王撰文張殿撰許觀察杭有湯京卿劉京卿爲之領袖而羣賢樂附鉅欵立集自丙午至今不及三年而蘇路南綫已逹楓涇駸駸平與嘉杭銜接路欵不取諸　　路權自握於華人是蘇路一里勝蘆漢諸路百里何也路乃我之路也路　十元抵蘆漢諸路放　元何也利皆 
 
 

Page 5

 
 
我之利也基　旣成步步爲營節節進占北接請開南通浙　已有必至之執而川鄂湘粤者君子間我　路之先聲亦必銷除意見厚集股金合力進行刻期責效則　杭甬之路之爲功大矣其在外國遇此等盛事君若相必身親預會樂觀厥成中國人各自私宫多自大紳商有事籌紱　　者鮮矣吾制帥華裔並包紳商一體比爲公務所牽使本司代表鄙人深偑諸君子精心毅力　其難而必爲爲其難而必成由斯　也吾中人感奮興起将各化其自私自利之心而　謀公德公益之事則我中國之蒸蒸日上者寗止鐵路一事已耶吾敢爲蘇路諸公賀爲江南官紳商界賀爲我大清國前途賀 
[十一省商鐵路會頌辭]  
　　滬喜路線自丁未八月以來立於四而楚歌之中歷萬險排萬難雲雷澒洞風雨漂摇而卒有告成之一日非諸君子之熱心毅力不畏强禦胡克致此嗚呼盛哉比年以來吾國商辦鐵路之聲喧於朝野然而能自踐其言者絶尠由勘工購地采料興工以至於落成者則更尠矣非財力不給之爲患而心力不貞之爲患兩江浙兩公司挺然於敵國外患之交卒能下結民心上匡政府使忌我侮我者蔑所逞其技此非獨東南人士之光榮實亦我二十二行省之摸範也雖然非成功之難功旣成而能守其成之爲難艱危締造之勞諸君子之動心忍性者已成前日事矣自今以往管理之方綜　之計皆路成以後關繫之尤重要者以諸君子之精心果力　有以衷至當之糧而立不敝之法使吾同盟十一公司皆得有所師資以享夫事半功倍之利者舉於是乎在矣本曾同人幸得與於斯盛竊不勝其無窮之希望也爰進數言以志勿諼同　鐵路公會謹呈 
[京師近事]  
　　郵傳部尚書徐世昌已於初六日接任所有堂司各員均按班接見如禮是日徐尚書並　宣布其宗旨 
　　日前外務部接俄國公使照會據稱此次來京專使隨員裴斯齊擬請於本月初五日起每日進頣和園内各處繪畫宫殿景緻當即知照頤和園妥爲照料復派該部官員前往外部公所從優預備飯食駐節等項並每日隨同照料 
　　禁衞軍大臣曾派員選擇各項庫房地址現經勘定在京西肖家河迤北至黑山户羊廠等處已於日前繪圖呈堂不久即可開工 
　　郵傳部烏布共五十四缺自開部之年僅補烏布二十八缺尚懸二十六缺未補自李尚書署任後共補二十二缺刻下祇餘四缺未補 
　　政府以南北滿洲内外蒙古各處交涉吃緊而各部盟旗王公台吉等員均於交涉多未諳逹擬在各處衝要之所設立交涉研究所並擬由該管将軍都統辦事大臣選派長於交涉人員派充該所監督以便聨絡各滿蒙王公等按期研究刻已電商各大臣查照辦理矣 
　　前吏部委署筆帖式德存於初三日呈遞張相國條陳一件並未禀叙原由惟略述官場積弊請籌改革辦法計十三條節錄如下一王公百官年節互相餽禮並致函稱賀應一律禁止二王公百官以下如當差或三年或五年請分别賞罰以示鼓勵三旗營簡放簡補官兵各缺請派監查委員四世職人員均須入學堂操練兵法以備錄用五清查倉庫收放委員監視以備年終核銷六清查内務要差逐一詳細開報不許浮冒及太監勒索七京内刑名各署請設監訟委員以辯曲直 
八各等學生畢業均須由部考試程度發給執業文憑以求實學九各省州縣司事太繁請分司專理庶免諉誤十中外通商由本國發照互保以免交沙十一派大吏分巡各省均求實效十二海軍籌欵由京外大小衙門之辦公薪紅等項及各項差馬馬干銀兩提半歸海軍之需十三歷任大小衙門之倉庫往往含糊交接請派員檢查立案已往請寛未來照辦 
　　學部堂憲以籌備立憲事宜本部應行編訂簡易識字國民讀本各書亟當妥籌辦法從速編輯故於日昨面諭圖書局局長袁嘉榖通飭各局員於本月初八日在本部會議一切 
　　京師産科講習所已於本月初五日開課聞是日該所總辦江亢虎敎習松本繙譯敎習潘某等皆演説極爲靜肅學生共六十餘人除女學傳習所學生外尚有三十人皆自他女學堂來者而來自女子師範學堂爲尤多蓋京師之有産科學堂以斯爲嚆矢云 
　　京奉鐵路總工程司英人金逹氏辭差後已於日前由榆關乘火車赴東省再搭赴西比利亞火車回國是日關站華洋人等均赴車站恭送聞金工程師尚擬就條陳鐵路事三十則呈遞新簡郵部尚書徐菊帥察閲　　督學局因學部已将初等蒙小學堂章程變通改定恐私立之塾師不諳敎育法誤人子弟故近日各勸學員分赴内外學區調查私立學塾數目飭各塾師分期至督學局傳受敎育法俟六個月畢業後發給塾師文憑准其於各處設帳敎授學生 
　　沈慕貞控案未得確判後該女士憤怒愈甚故刋發傳單希冀判償鉅欵以養其母聞女士近日感發嘔血症勢極危重經其母再三勸戒女士始以母命難違遂将學堂義務敎員一席於上月辭退同其母出京就醫　　度支部擬保林景賢並候補叅議晏安瀾二員簡署左右叅議并聞擬以晏安瀾爲正林景賢爲次 
　　法部戴尚書赴俄答謝尚未定期請訓因繙譯人員一時難覓故已托外部梁尚書代爲訪聘 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[江督奏報整頓省城巡警情形北京]  
　　江督端午 
帥奏稱竊查江寗省城巡警前於光緒三十一年八月間創辦曾經前署督臣周馥将開辦大槪情形及約計需用經費奏咨在案其原奏内稱巡警經費每年約計額支二十六萬餘兩除将裁兵四營底餉撥充外不敷之數先由銅元餘利牙帖房船各捐湊撥現在銅元餘利已歸無著他項捐輸爲數無多尚待籌畫等語是此項經費僅有裁兵四營底倉銀三萬餘兩爲常年指定之欵此外實無的欵抵支從門全恃銅元餘利司庫尚有存儲歴經挪撥濟用迨至三十三年春間據江寗藩司詳稱銅元餘利虧墊甚鉅無欵可撥庫儲又支絀異常請自是年二月分起改由江南財政局籌備撥給嗣後即由財政局籌撥並經奴才疊次督飭巡警局總副監等裁節冗費釐定章程按照前署督臣周馥原奏每年額支十六萬二兩餘之數竭力删減現計常年額支銀十九萬四千餘兩活支銀一萬二千兩製辦軍服等項攤計銀二萬一千餘兩全年核計實需經費銀二十二萬七千餘兩遇閏之年尚需加籌銀一萬七千餘兩實已屢經裁併無可再爲撙節伏念巡警爲保衞治安之要政東西各國凡一切政令之設施無不恃警察爲之鈐轄範圍至廣關繫至重是以德宗景皇帝屢降綸音飭令各省赶速舉辦江寧爲東南重鎭自防營裁汰所恃以詰姦禁暴捍衞閭閻者惟警察是賴奴才抵任之初即注意於此更換局員嚴加整頓巡官以下各定考成信賞必罰時復親出巡視諄諄誥誡兩年以來省城地面頗稱安靜昔時城北荒僻之地殺人越貨歲有所聞近則桴鼓不驚閭閻安枕省垣本水陸要衝寧滬鐵路通行地方尤爲繁盛間有逆黨竄伏及姦拐等重案類能立時捕獲疊經奬勵有案去年安慶兵變寧皖近接奴才又遠駐太湖風謡四起而省城商民晏然各安其業實亦巡警認眞之微效此項常年經費均額定待支之欵除裁兵底餉三萬餘兩撥充外每年不敷銀十九萬餘兩之鉅自三十三年二月分起均由財政局設法匀撥當此財力艱困幾同無米爲炊惟事關治安要政無論如何爲難决不容因噎費食奴才仍當督飭財政局隨時騰挪支給以濟要需一面仍飭巡警局員加意振作益勵精勤體籌欵之維艱知保安之匪易務使公家耗費一錢民間即受一錢之利益並分飭各局員赶将自開辦日起歷年用過欵項分晣造報以昭核實至巡警局附設之敎練所歲需經費二萬兩有奇業經另行奏咨有案又另設水上巡警係由水師營改編按月薪餉先由支應局撥給三十三年二月分起改由財政局支放應一併隨案造報此外尚有鐵路等處另設之巡邏隊經費均由另籌不在造銷之列三月二十六日奉硃批該部知道 
[粤省整頓税契之奬章廣東]  
　　粤督張人駿奏稱伏查粤省稅契從前積弊甚深自改章以後始将大頭小尾交卸減收短價税契揑買爲典諸弊革除凈盡業户亦恐千究罰将未税舊契源源補税是以第一年收數驟增然此　舊契漸稀專賴新契則征收税項自難如前暢旺若以第一年收數爲比較是保奬絶少合例之人各牧令旣以徒勞無功無所觀感深恐稽征不力或致别滋弊端轉於税務不無妨碍且就本届而論原保印官六員按照部咨祇有署淸遠縣袁可羣征解税銀比較第一年收數溢征半倍以上尚合於尋常保奬之例其署南海縣知縣虞汝鈞等五員長征税契銀數萬及一二萬兩而比較第一年收數或有不足示及半倍或原額不及五千兩均與保舉新章不符然核其銀數或較袁可羣爲多者乃不獲與於奬勵辦理似欠平允查政務處所定章程保舉限制新章以額征之多寡爲奬叙之等差係指釐卡委員而言粤省奏定整頓税契章程以倍數之等差爲奬叙之次第係專爲地方有司而設情形各别辦理自難强同前次請奬係照異常勞績經部核准此次因保舉新章加嚴改作尋常勞績列保期與部章省章兩無違背實非過優當此財政困難之時全賴各牧令整頓税課實力稽征藉以稍裨國帑似不得不加以激勸合無仰懇天恩俯准将司征税契之前署廣東南海縣大挑知縣虞汝鈞前署新寗縣事試用知縣倪祖培前署清遠縣候補直隸州知州袁可羣前署普寗縣補用知縣魏紹唐又辦理税契局務出力之廣東試用通判蔡垚爔試用知縣陳壽璚試用縣丞文蔭均照原擬給奬並准嗣後粤省各屬税契溢征人員仍照廣東奏定章程無論額征在五千兩上下惟比較原額長征至十倍八倍以上銀數逾一二萬兩者即照等常勞績保奬俾資鼓勵四月初六日奉硃批該部議奏 
分類新聞 
政界 
[徐屬自治經費問題江寗]  
　　徐州府田守遵查豐邳自治研究所開支經費尚無中飽情事應否量予示懲禀請江督裁奪當奉端千帥批云自治學理甚賾非匆匆研究即能了解該紳耆等苟𤍽心公益自應仿照省章辦理乃計不出此冒昧從事當此籌備憲政無一不須經費該州縣素稱磽瘠何堪以難集之金錢擲諸虚牝似此歛貲濫應毫無成績灰邑子向學之心即将來興辦要政或須籌欵亦必因此而生阻力事關新政本應分别從嚴究辦姑念尚無中飽情事從寛将所糜之欵責令經辦各員賠交一半作爲籌辦自治經費以平羣情而戒妄作仰自治局核飭遵照 
[批示土市公行辦法江寗]  
　　江南財政局詳請咨行蘇省各埠同時設立土市公行並開辦牌照捐一案當奉江督批云查設立土市公行開辦牌照捐係度支部奏定章程通行要件不惟寗蘇兩屬原爲一省理應同時舉行即省外各鎭市亦必尅期興辦萬不至如該商等所慮或有遺漏或暫從緩使寗垣土業獨受偏枯之患且出境販運土藥乃公行特 
 
 

Page 11

 
 
别利權若零星土店及吸户人等因寗垣價高向外省各埠買土不領牌照指定行店無論多寡即係私購一經查覺定即全數充公從嚴懲罰該公行等並可自行設法巡稽以輔官力之不逮前據該局詳請鎭滬等處應行設立土市公行業經本部堂咨會施行在案據詳前情仰候再行咨會蘇撫部院飭催蘇垣及上海鎭江等處從速設立土市公行並開辦牌照捐以免畸輕畸重之弊一面由該局轉飭各屬查照寗垣土市公行及牌照捐辦法一律舉行並移便兩江禁烟公所詳訂出境私購土藥懲罰規則移知各關卡嚴密稽查以維税務而恤商艱是爲至要 
交涉 
[工界對於余發程命案之激昻九江]  
　　九江土木兩界湖口人最佔多數近以余發程沉寃未雪日昨假城内萬壽宫集議每工加錢二十文備爲余發程訴費凡到會者莫不賛成但土木匠人工作多在廬山際兹夏令西人避暑於山上者絡繹不絶此案若延不懲兇識者深慮國民程度不齊或釀無智識之舉動乃力勸工人遵守文明對待演説數小時聽者咸感泣而散 
[籌議抵制福公司之預備河南]  
　　汴人因抵制福公司事初次開會未得要領復於四月初二日在栗大王廟開特别大會先期通知各學堂學會各舉代表到場九點鐘開會先将抵制福公司售煤辦法議公同研究次由丁賀張戴四君相繼演説大旨擬共立一對付福公司同志會将前後與福公司交涉情形撰文廣登各報抵制之初先向撫院要求要求不遂派代表赴部再不遂如開平例到英國裁判所控告議畢散曾惟留各代表并煤業中人籌商勸捐立會各事并定該會告成時再開大會一次决定聨名上禀之事 
軍界 
[籌勘庫防護辦法寗波]  
　　甬郡藥庫在西門外密邇民居周圍並無水塘土堤作障存藥十餘萬斤實屬可危業經撫院咨請浙提就近迅速籌勘等因由吕軍門劄府委趙二尹會縣詣勘在案兹據該委會勘該藥庫西北一帶田地曠野距民居約二里許諒無妨碍似可不必築圍惟東南離市甚近設遇不測釀禍必烈防患未然自以籌築土圍爲目前要義該委等連日會紳商議授請築圍以厚三丈高一丈二尺爲率再加三尺高之子墉約共土圍需五十七丈之長連同子墉在内傳匠估計約需土一千八百方土圍之外並擬在南首建屋二所每所三間兩廂以便文武員弁住宿曁駐紥兵士之用再於東北回回墳旁西北田内各添建兵房三間撥兵一二棚以資守護土圍之南應開濠溝一道由西首官河引水灌入並駕木橋以便往來至緊靠藥局之海會寺查係建自有元年湮代遠香烟寥落寺内僅止一僧現議将該寺全行拆毁所有偶像移置他廟供奏該僧亦另行安置環寺之田約十餘畝均係各姓捐助一律充公爲築圍挖濠及建房之用但圍工浩大附近無土可取必需借土他處車運舟載尤耗人工加以委員住屋及各兵房現皆朽圮均應重新蓋造在在需欵該委等飭匠一再核實估計務從撙節此項經費總計洋七千元之譜當即據實覆請轉禀撫憲如數撥給以濟要工 
[管帶革除防營舊習安徽]  
　　皖省北路巡防各營分駐潁州一帶士卒囿於舊習官長未諳新章致生種種現象腐敗逹於極點各兵丁膳宿往往任意回家此外久假不歸掛號未到者不一而足至所用鎗械悉屬舊式來復每營兵隊除出防外僅存數十名尤屬不成事體本標第二營管帶彭大松月前到差後深以該軍之積習爲嫌詳加考查力圖整頓将各種惡習剴切示諭一律革除另立功過表册及操練時間表等以作各營表率而資後來借鏡 
學務 
[咨明法政講義版權江寗]  
　　湖廣總督陳筱帥咨江督文云准湖北法政學堂邵監督咨開敝堂發行校外講義原以政治敎育普及爲宗旨所有延聘各敎員均經悉心編纂勘校精詳以備有志法政不克到當者之研究現時省内外來堂報名各官紳計已有一千餘份而續報者尚形踴躍即擬不日出版一時風行遐邇誠恐各省市肆書賈射利翻印或增損字名詞意兩歧或改換名目謬戾訛舛希圖朦混貽誤滋深若不預行呈明諭禁将來難免有魚目混珠之憾嗣後凡敝堂印行各種講義其版權應專屬學堂無論何人不准翻刻一經查出必須究罰仰札飭省内各属一體出示嚴禁翻印並請咨會順天府君曁各省督撫轉飭各地方敎育總會商務總會等處一體立案諭禁以重版權等因本部堂准此除咨行外相應将講義第一册咨送貴督部堂查照希即通飭所屬一體出示嚴查翻印 
[温州毁學之風潮浙江]  
　　温州城内小高橋堍利濟醫院内附設醫學校一所校址係柟溪徐某之産借地建屋本年二月間落成開課徐某忽於四月初一日邀同柟溪人一百餘名将醫學堂搗毁一空并毆傷學生二人據云地價尚未議妥以致釀成衝突目下各赴地方官衙門互相控告不知如何了結 
實業 
[集議調查商習慣問題杭州]  
　　本月初九日下午二時商務總會准農工商礦局照會邀集衆商會議商人習慣調查方法届時各業董到會者六十八人調查局並派科員蔡承煥伍步楹二君蒞會旁聽由總理金月笙君宣布開會宗旨委託孫佑臣君代讀大旨以本會今日集議係准農工商礦局照會並頒到商習慣調查問題囑爲詳細討論逐條答復預備法律館採擇起見事關編輯不厭求詳前法律館奏派朱太史汝珍到杭由承樸等面詢調查方法據云凡各商家自議同業行規悉數蒐集雖浴堂薙髮亦不妨採錄及之等語但商界習慣其議有章程及規則者調查尚易入手至若市廛各商店積習相沿並未著有條議而各商安之 
 
 

Page 12

 
 
若素此種積習範圖闊大意義混雜調查偶有不週即将來法律推行有未能盡利之處且各處風俗人情不同有宜於此而不宜於彼者有宜於前而不宜於後者商法與商家有密切關係今旣蒙諸君蒞會務望各舉所知各抒所見無論何項營業以及極微極細之生意但有關於工商之積習者必一一詳告所有各業行規以及種種積習務於月内報告本會是所到盼至不入會各商總會無從聨絡務乞諸君於相知各商店代任訪問庶無遺漏至将來報告文詞但求逹意無庸計及工拙也讀畢每人分送法律館編商習慣調查問題一本（案問題内容區分五章每章二十餘節槪用法政講義文法全係東洋名詞詰屈贅牙文理　雜非但商中十九費解即未習法政者亦難驟然索解）次由金總理延請調查局法制科員蔡承煥君演説調查之必要及入手種種辦法議畢散會 
[研究商習慣問題續誌蘇州]  
　　蘇垣商務總會前因法律館朱太史汝珍到會調查商業習慣法經該會另擬簡章通告各業研究各情已誌本報日昨該會爲第一次研究商業習慣法之期計各業代表及各商到會者約三十餘人當時草擬簡章八條其餘應行研究之處尚多現定每逢星期六再行會議 
[萍鄉煤捐議約情形南昌]  
　　萍鄉自開辦安源煤礦以來議定抽捐爲興學經費每噸焦煤六十文油煤三十文定約立案遵守殆二十年去春煤礦總辦以歷年虧本創議停捐萍人士以近年各學堂仗煤捐爲命脈迭經上控督撫批飭轉圜迄無成議今春公舉丁憂在籍喻庶三方伯調查確數大約此項煤捐少則二三千串多則一萬三四千串左右議從宣統元年起改爲銀數每百萬噸捐銀八千兩增至百五十萬噸時另加捐銀四千兩以現在銀價計銀八千兩合錢一萬五千串左右與原捐不相上下其所以然者一則使煤礦總辦不得藉口銀賤錢貴及出産數溢出百萬噸之預防一則使萍人不得藉口銀貴錢賤及出煤不及百萬噸之預防擬即訂約立案永遠遵行乃留日學界以原約原案每噸焦煤六十文油煤三十文平均合得四十五文减爲百萬噸八千兩平均不過每噸十五文力請方伯取消前議云 
雜記 
[土爾扈特王到鄂詳誌武昌]  
　　蒙古士爾扈特王及其妃由日本歸國於初六日由金陵乘輪來漢旋即渡江假武昌丙棧爲行轅聞王現年三十七歲身材不甚高壮貎英秀由寗來鄂時端午帥會派武員一名護送昨日駐漢日領高橋氏親往丙棧晋謁王及王妃均出見與高橋氏以日語相酬酢王有三女皆黄髮鬈鬈酷類歐人初七日王携之赴督轅謁見陳制軍之夫人初十日即乘火車回京 
[徵兵冶游誤之肇事南昌]  
　　贛省徵兵營半係無賴子北未受敎育不諳紀律該協統管帶過於優容時有閙娼聚賭毆打情事上月月杪下午有徵兵營數人成羣冶遊闖入彭觀察家僕役阻止不允揮拳持刀登門升堂滋擾不堪各女眷懼甚至閉房門以避兇鋒當由家丁奔告觀察趕回徵兵始悻悻而去當即馳報兵備處並一面上院禀告中丞請嚴飭該協統交出徵兵懲辦 
[蘇藩回任消息蘇州]  
　　蘇藩瑞方伯月前因病請假奉准各情已誌本報兹聞官場中人云方伯俟期滿後仍須回任姑錄之以覘其後 
[巡邏招妓聚賭之不法安慶]  
　　安慶城内二區西花園地方吕姓家時有聚賭窩娼情事日前巡警道及督練公所偵探員查得該處有麻雀牌兩桌當即往拿果被獲住每桌各有流娼一人並二區巡邏江某亦在塲同賭經該探員等連同賭具一併拘送巡警道署聽候訊辦卞觀察以該巡邏係警局人員知法犯法擬即按例加等問罪以示懲儆 
評事 
[觀蘇路南綫行開車禮]  
　　昨日蘇路南線行落成典禮。來賓千餘人頌詞數十起。沿途中小學堂列隊歡迎者十餘起。國旗招展。花車輝映。矞乎盛哉。幾駕昔日滬寗鐵路落成之典禮而上之矣。我蘇人試思之。此路者我蘇人完全自辦之路也。初非滬寗之比。将來我蘇省實業之發逹。生計之突增。文化之灌輸。均隨此路今日之告成而日進。記者不禁躍然爲蘇路賀。并爲我蘇人祝。雖然。南　者蘇路之一部分也。尚未滿我蘇人。完全之希望也。如欲滿我蘇人完全之希望。則須俟北線完工之日。而後我蘇省轉運之　關。靈競爭之基礎立全省生計界。實業界。文化界。之進步。始有一日千里之勢。我蘇人而欲滿此完全之希望也。其速助北線之招股。其速籌北線赶成之計畫。 
潘傑小史（四）抉術 
　　契來梨刺回顧南禪曰汝洵淑女。世誠鮮偶第潘傑事。余固無甚介介。汝亦毋以余憂爲慮。余有一言囑汝。此事汝已盡悉其底藴幸勿以事洩母則大善。余今從若所言。不更往矣。行将寢臥。 
　　南禪步至契來身畔。契來以手挽南禪之腰。南禪以臂　契來之頸。與契。來接吻曰。我愛汝甚。余終不爲無行。使汝憂慮。於是兩人各歸臥室就寢。 
南禪回于寢室。反覆莫能安睡。獨念潘傑負心食言。竟至於爾。思爲兄一雪奇恥。顧無途之從而出。黎明。忽得一策。曰此策余能行之即披衣而起。早膳已畢。南禪家固寒。僅雇一僕。灑掃拂飾必躬操。乃至書室整潔。 
　　時其母亦興焉。南禪語其母曰。近日天氣頗熱。雖潑斯臺地位清凈幽邃。空氣鮮潔。余將擇一更善於此者。以與斯地調換。余有兩　期之休假。今方其。第一日也。余數時操作之苦。節省錙銖之金。而耳無所聞。目無所聞。目無所見。於此不欲稍収其利益乎。 
　　黎姆司曰。若所云云。余實不解所謂。 
　　南禪曰。假令余等居諸村落。竹林茅舍。價　必賤。除飲食外。他無所費。且宛南夫人。我輩之執友也。方往北非蘭。余可修書於厅南。　於村落中擇一茅舍。居處旣邇。可以朝夕　從。豈非甚善。 
　　黎姆司曰。宛南夫人富家婦也。安肯爲我輩任此事。 
　　南禪曰。余不求之彼安肯爲。若　求之。彼　有拒絶者。 
　　黎姆司曰。斯事必適合契。來意昕夕可與潘傑親暱。 
　　南禪曰誠然。但余默察契來。近來未必時時訪彼。兩人疎於前多矣。契來事我辈且莫　余與母。若我妹吉禪。可以同往。若契來不願偕行。往亦可也。且彼以不往爲宜。 
　　黎姆司户。惟留此愛憐之契來一人如何。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行複選舉開票]  
　　江蘇寗屬（淮安） 
淮安府複選舉於初五日舉行投票次日開匭共得當選議員九人張延壽　荘其仁　王錫爵　王化南　王以昭　陳官彦　朱繼之　周虎臣　趙承霖　候補當選五人　顧震福　陳宗諶　譚駿　陶慶鴻　季龍伸 
[預備初選舉投票]  
　　湖北（漢陽夏口） 
夏口廳初選監督馮司馬昨日出示云准漢陽府複選監督曹照會内開奉諮議局籌辦處札以湖北全省選舉人總數十一萬三千二百三十三名以議員定額八十名除之應每一千四百十五名又八十分之三十三出議員一名漢陽府屬選舉人總數一萬零九百三十三名應出議員八名以十乘之應出初選當選人八十名以除本府選舉人總數每一百三十六名又八十分之五十三出初選當選人一名夏口廳選舉人總數一千三百三十三名應選出初選當選人數九名零數一百零八名餘數較多應分得餘額數一名共計應出初選當選人數十名分配列表照送到廳合即出示曉諭廳屬九區選舉人員一體知悉凡有選舉資格者認明本區届於四月十五初選投票日期務各遵照前示投票方法投票選舉靜候十九日開票榜示 
湖南（長沙湘潭） 
湘潭縣王陶卿大令示諭略云本初選監督已遴選管理監察各員禀請複選監督核派復經移會各員紳到所研究辦事細則投票方法並頒發投票簿據投票紙投票匭分區配派按照定期同時出發一俟投票事竣准於四月二十三日辰刻齊集城内思敬堂開票有選舉權人須知選舉章程凡初選舉投票人須携帶調查證據到所稍憩於投票簿内簽押畢換傾票紙書被選舉人銜名不可僅書别號其投票人並不得自書姓名又按選舉方法限於本屬原不限於本區各屬本邑之第一區人可行其選舉權於第二至第十各區諸可類推庶於分區之中仍寓合選之意凡在同屬共濟時艱本初選監督有厚望焉兹将該縣所定選舉區曁投票期錄下　（第一區）　城内十五十六日思敬堂　總市三十都十七十八日火官殿　（第二區）　上四都十五日九華庵　二都十六十七日洲上都學堂　下五都十八日正心堂　（第三區）　下八都十五日雷打石育嬰堂　一都十六十七日洙州小學堂　三都十八十九日道仙廟　（第四區）　下四都十五十六日關帝廟　十五都十七十八日楊泗廟　（第五區）　七都十五日清溪寺　七都十六日銀田寺　北六都十七日姜畬天符廟　南六都十八日梅林巷小學堂　（第六區）　十都十五日葛家橋　上八都十六日黄茅驛　九都十七十八日茶園舗　（第七區）　上十七都十五十六日石潭天符廟　十一都十七十八日楊泗廟　（第八區）　十二都十五日河東養賢學堂　十二都十六日易俗河市　十三都十七十八日石光寺　（第九區）　十四都十五十六日保安堂　十五都十七日花石履泰堂　十五都十八日錦石歐陽祠　（第十區）　十八都十五日黄龍橋　十六都十六日朱亭市　下十七都十七日淦田市　中八都十八日三門市 
[分配全省議員額數]  
　　湖南 
湖南全省選舉人現據各屬賚到名册確定十萬零零四百八十七名照章分除議員定額八十二名每選舉人一千二百二十五名應配議員一名再以此數分除各複選區選舉人數分配定後計議員不足定額八名應於零數較多之岳州府永順府澧州長沙府辰州府桂陽州沅州府靖州依次配出兹将各數照列如下　長沙府選舉人三萬七千七百二十七名分配議員三十名所餘選舉人零數九百七十七名補配議員一名確定議員三十一名　寳慶府選舉人一萬零零十七名分配議員八名所餘選舉人零數二百十七名無補配　岳州府選舉人四千八百五十七名分配議員三名所餘選舉人零數一千一百八十二名補配議員一名確定議員四名　常德府選舉人五千四百六十四名分配議員四名所餘選舉人零數五百六十四名無補配　澧州選舉人四千七百零一名分配議員三名所餘選舉人零數一千零二十六名補配議員一名確定議員四名　衡州府選舉人七千三百八十八名分配議員六名所餘選舉人零數三十八名無補配　永州府選舉人八千零二十六名分配議員六名所餘選舉人零數六百七十六名無補配　郴州選舉人四千二百五十九名分配議員三名所餘選舉人零數五百八十四名無補配　桂陽州選舉人三千三百三十五名分配議員二名所餘選舉人零數八百八十五名補配議員一名確定議員三名　辰州府選舉人四千六百零五名分配議員三名所餘選舉人零數九百三十名補配議員一名確定議員四名　沅州府選舉人三千二百九十六名分配議員二名所餘選舉人零數八百四十六名補配議員一名確定議員三名　永順府選舉人四千八百五十五名分配議員三名所餘選舉人零數一千一百八十名補配議員一名確定議員四名　靖州選舉人一千九百五十七名分配議員一名所餘選舉人零數七百三十二名補配議員一名確定議員二名　統計選舉人十萬零零四百八十七名分配議員七十四名補配八名確定八十二名 
[官長調查]  
　　江西 
贛省各屬電告選舉人名數於南昌諮議局籌辦處續錄如下　金谿選舉人數確定一百十七名知縣紹熙歌　上猶選舉正册三百九十一名元議禀歌　雩都人正名册初五已交驛遞知縣道坦禀歌　德興選舉人總數共二百四十五名特此禀知家棟叩魚　崇義選舉人確定五百名知縣劉昌言叩　分宜選舉人名數六百六十三名知縣家楨　歌　浮梁宣示約八百人現立正册申送樹森禀魚 
 
 

Page 19

 
 
[籌建諮議局之計畫]  
　　浙江 
浙江諮議局建築圖樣由日本畢業生胡憲章繪定全仿歐美議院形式曾在滬上開標計價七萬數千兩現聞增子帥即委胡君爲監工已於前日平地開工 
本埠新聞 
[滙中設立無線電之糾葛]  
　　匯中西旅館安設無線電報迭經滬道照會英總領事飭即撤去駐京英使據滬領報告以該館無綫電報業已告成但此項電報誠爲便易如欲禁止莫如由中國電報局出價收買等情咨由外務部轉請郵傳部核辦在案現郵部以無綫電報歷經禁止安設前因山東設立曾經照由英使飭撤有案今該旅館先則擅自安設繼又藉詞收買似此辦理甚爲不合所請斷難允照特咨行江督轉飭滬道查明該旅館曾否撤除如未除去着再照會該領事迅即拔去以符定章 
[印人用刀鷄姦之刁狡]  
　　崇明人黄世仁行經華特路被印捕强行雞姦並被該印捕用刀部傷肚門各情已詳前報兹悉前日由捕房将該印捕解至英臬司署經巡按　經君二次研訊該印捕刁賴不認判還押候黄傷愈到堂質明核辦 
[盜賣水爐公所基地之牌示]  
　　道憲牌示云水爐公所徐順卿曁邰招福等互控盜賣義塚地被工部局掘毁一案節經飭廨商同英副領事轉飭工部局将界石溝管一律起除以符原案兹據英租界會審官寳令禀商准英巴副領事面稱此案續經訊得該地並未賣定因判将簽據註銷該地仍舊由水爐公所管業至工部局所設界石溝管不肯起除非公堂及領事權力所及應由水爐公所自赴該管領事衙門控告未便轉飭等語除批示外合行牌示爲此示仰水爐公所知悉 
[撫批旅滬學會呈考留學生辦法]  
　　浙撫批旅滬學會呈考選赴美學生辦法文云來牘並另摺均悉此項赴美學生應如何考選尚未接准部章所擬辦法四條均極公允仰候咨部核辦並行提學司查照可也此復 
[滬道嚴禁私開烟館]  
　　浦東沿浦各鄉鎭近日仍有貪利之徒私設烟榻售賣燈膏情事兹爲滬道訪聞特飭上海縣轉請拒烟會各董嚴加查禁以絶烟害 
[自來水公司借欵展期]  
　　内地自來水公司由滬道代爲担保借廣西官銀號銀三萬兩本定四月十五歸還現因届期未付業由該公司總辦李平書商明現先還銀一萬兩尚有二萬兩展至本年七月十五日付清仍以按月七釐起息兹将換立期粟送請滬道加蓋關防以便轉交該銀號收存 
[救火聨合會開會]  
　　初十日午後八時救聨合會開常會到者一百三十餘人由本會穆抒齋君演説謂救火無異行軍苟能噐具精良機關迅速臨塲勤奮奚虞回祿跋扈上海救火自聨合之後進步極速諸君當精益求精祈勿自懈旋由各社續認自來水股除前次已認一千餘股外此番續認六百餘股 
城内 
[兩造供詞各執]  
　　郎茂鴻控吳利仁吞洋一案由工程局解縣訊究郎供浙江衢州人去歲由籍載運草紙來滬經同鄉公所司事吳利仁售洋三百零六元又借去洋三百五十元游約至令未還分文求追吳利仁供是附生在公所經理祇抄貨碼不代售貨並無欠借銀洋情事判兩造各執姑候飭差查辦 
[私通已五年]  
　　巡警一路分局函解張阿海因姦毆打周孝成一案到案訊究據周春山供孝成是堂兄前日酒後與張阿海爭鬧刻因有病不願纒訟已回浦東家内周龔氏供丈夫周孝成與張阿海夥開荳腐店婦人與張私通五年求宥張阿海供同判張交差餘人退候查核 
[分僅兩元]  
　　爲盜摇船分贓之陸貴才前因供詞翻異重責跪練昨復研　供認聽從已斃盜犯高彩雲劉三雇令摇船至荘家涇高等上岸搶刦事後囑小的質當衣服分洋兩元明府核與初俊合符判蓋指模還禁候解府審勘 
[官]  
　　農工商部郎中張梀昨日到道拜會新委貨捐局稽查北卡委員府經歷賀慶澂禀知到差分省試用知縣譚寳瑜禀知隨同江寗藩憲樊方伯來滬 
南市 
[行夥極]  
　　豫興竹行夥周餘祥因欠宕帳洋一百十元久未歸楚前日執事人蓋鳳池向討被毆擊傷左眼由巡士拘局訊明行兇屬實判戒責一百下交保限三天内先還洋四十元餘限五月起月拔五元陸續歸清 
[紙廠火]  
　　十一晚八點餘鐘龍章造紙廠竹籬棧房無端失愼該棧内專儲破布等料損失數千金幸製造局及　門内外各處水龍馳往救滅所有全廠機噐房屋一無損傷並未延及 
[庽客雜]  
　　王家碼頭東來仁小客棧有庽客青村港人周興記因在房間内失竊衣包内有綢衣數件及銀飾等值洋五十餘元覔有同棧之舊貨掮客李子卿朱錫林二人朱怱夜出不歸情有可疑扭局控追判李交保先存洋四十元予限三天尋交朱到案訊核如逾限不到定将存洋作賠 
閘北 
[調戲]  
　　崔鳳賣前投三路一區禀控族姪孫根全調戲伊媳沈氏屢傳不到昨始逮案官以其刁頑判賣手心二百下惟鳳賣所控因無証據斥退不理 
[冐功]  
　　巡警總局偵探隊周隊官因本月初偵探朱老五李期福劉得標尹和尚等任浦東洋涇鎭捕獲盜匪小胖子等四名該處防營欲圖冐功禀請總辦汪觀案派委傳偵探李尹劉三人到案詳訊捕匪情形李等同供當時朱李二人首先入内各獲一人朱被匪戳傷後劉尹二人亦各獲一人防營弁兵均不敢入内云云大令得供諭令退去候禀總辦移咨道憲查核 
[賊贜]  
　　前日下午總巡捕房派探投四路分局禀稱浙江烏鎭沈宦家失竊球飾等贓查有住居長春坊之沈義昌即善之係此案要犯等情當奉正巡官允准飭提沈義昌及同黨吳子貞即吳子卿到案並起獲皮箱三只首飾箱一只吳供認知情沈堅不承認判一併解送總局押候訊究 
[匿媳]  
　　王李氏前投三路分局控媳吳氏被其父吳照高藏匿訊判給領丁案詎吳氏近又濳逃昨日李氏復扭吳照高任王氏任長根至四路分局控追判著原被自行訪尋 
[逃賊]  
　　竊犯錢全榮前發三區充當勞役後被乘隙逃逸昨復緝獲移送一區判解　局訊辦 
 
 

Page 20

 
 
[火警]  
　　昨日下午三點半鐘閘北　街源昌祥火油　房因装置火油失火延燒左右及對門藥材店等十餘家由警局消防隊到場撲滅事後經四路一區飭保将該棧主徐秋江傳案押候查明起火倩形再行核辦 
英租界 
[已往直隸矣]  
　　德商咪吔洋行控揚州人何月丹定貨不出因何已回籍派差赴揚州甘泉縣移提兹悉該差等昨已回復據何之家屬聲　現何已往直隸伊兄臬司置内故未提獲禀請核奪 
[均是債主乎]  
　　寳善街袁賓基鞋店去年因保險縱火判經理人郭行芳押西牢四年貨物拍賣攤還各債户在案兹由丁德卿朱登科等具控公解禀求将此項銀兩攤涙奉竇　員准即飭差分傳各債户集赴公廨候訊明所欠是否屬實以便核數攤償 
[衣服失]  
　　淩克昌上月将綢皮衣箱一只寄於三洋涇橋中和客棧内兹凌在金陵回滬昨向該棧主索取衣箱詎該箱被賊剖開衣服悉破竊去凌間投總巡捕房報追 
[布衣在]  
　　流氓徐新郎昨在外洋涇橋搶得張有庚布衣並銀洋一元追獲解究 
[車夫作難]  
　　印福山王阿六張夏郎顧石甫均拖雲飛公司象皮束洋車昨各停車於黄浦路有西人雇坐伊等之車不允經印捕查見以其違章拘入捕房押候解訊 
[賑箱焉往]  
　　王阿六因竊東棋盤街鄔阿甫家帳箱等物被探查獲押候解究 
[小火何多]  
　　前晚英租界北京路元森糖食店後披屋内起火即經救火會澆息祇焚去什物一堆又福建路四百六十八號雲蘭閣帳簿店於前晚八點餘鐘因學徒雙林在擱樓上取物潑翻火油燈幾兆焚如幸即救息事爲老閘捕房得悉派探往查又　山路六十四號沈張氏家後披屋内前晚忽爾起火當經隣人幇同澆息燬去稻草一堆事後由捕房飭探往查起火情由禀候核奪 
[搶物何多]  
　　過犯許兆春昨在南京路山西路口搶取周王氏金挖耳追獲解入捕房押候解辦 
[倒斃]  
　　蕪湖路一百零三號榮昌煙間門首昨日倒屬年約四十歲之乞人一名因查無家屬即傳地保報堂棺殮 
[竊衣]  
　　倪永泉因竊福州路一百三十三號餅攤上布衣緝獲解至捕房押候解究 
美租界 
[日人横]  
　　昨有日本人三名雇坐王睚祥等之人力車不給車資向討被毆由捕喝阻亦遭毆打後繼六百零五號捕一併拘解日署請辦 
[小蟹死]  
　　押犯陳和尚即小蟹因案禁錮華特路西牢五年昨忽瘐斃由獄官知照捕房飭保查殮 
[出店謔]  
　　某醫院出店徐金立昨在北四川路與婦人王桂囡調笑起釁互相扭毆婦投報捕房飭探查辦 
[銅店貪]  
　　施阿金竊得自來水　售　俞饒順銅店被探查獲将施俞一併　押解訊 
[夥計竊]  
　　開押店之席裕奎昨投捕房控被伊夥朱松得竊取金銀首飾等物逃逸請爲查緝 
[流氓打]  
　　林阿生王阿三在途互毆一併拘入捕房各存洋五元保釋候漙 
法租界 
[罰快馬]  
　　南市久記本行馬車夫陳金世因迭次駕騼快馬　倒車輛判押候傳到行主張效良訊辦在案前日張偕其兄並木業董事干蘭亭等投廨張稱是日坐車者是商人之胞兄干董亦同坐在内並無快跑撞倒車輛之　官以此案共有中西四捕在場追捕母庸諱飾况該行馬夫俱年少性浮任意馳聘此次未便寛容著罰洋五十元陳開釋 
[拍關行]  
　　林桂芳前控永安街永太成報關行欠租逃走判拍賣生財抵償在案兹已拍去計拍得洋六十二元四角傳林投　當堂給領 
[透蘸婦]  
　　葉錦初前控王金標爲媒将再醮婦某氏嫁伊爲室入門三天旋即逃去等情前日葉同王等投廨禀稱葉娶之婦現在寗波象山縣石浦司地方　見扭控司署須請備文移提若逾十天恐被釋放司馬准予備文恊往移提 
[控拐妻]  
　　傳連生前控徐阿毛姦拐妻子等情提訊不認前日傅又偕見証蔡阿毛投廨蔡供徐於傅妻偶然交談有之餘事實不知情官以傅控拐無証碍難深究判徐開釋 
[欠帽錢]  
　　董阿載前控范錦榮担保王亭章賖去帽子四百餘頂值價洋一百四十元届期避匿不理判将王交保限一月還欠在案迄又逾限王仍分文不理判交案嚴究 
來函 
[江都周樹人來函（爲兩淮學務事）]  
昨閲貴報見有兩淮調查學務一則葉運判僅得之耳食未悉内容不過以傳聞失實之詞敷衍塞責耳即如高等小學堂長洪銓係南菁預科之最下等修業生新舊學皆淺不能勝堂長之任該運判謂其管理堂務寛嚴得中其誰信之至於師範及中學皆當以國文爲重師範國文敎員　子培中學國文敎員周子笙皆揚郡之卓有名譽者而該運判絶未提及且師範監學係徐藻亦非葉維善乃該運判以葉當之可謂荒謬之至餘如初等八小學堂其駐堂敎員大率皆老成持重長於經史者亦不得謂六七堂獨優總之該之判不明學務聽楊監督之妄言殊不足以彰公道鄙人在敎育會中擔任調查之責素不敢顚倒黑白紊亂是非用敢縷述於大君子之前請将此信列入來函一門以昭公論爲荷 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部奏定變通中學分文實兩科清單八]  
　　中學堂實科一類應習之學科程度授課時刻表（續） 
　　第四年 
　　學　科　　　　程　　　　　　　度　　　　　　每星期鐘點 
　　外國語　　　　同前學年　　　　　　　　　　　八　　 
　　算　學　　　　三角　解析幾何　　　　　　　　六 
　　化　學　　　　無　化學　有機化學　化學實驗　八 
　　　　　以上主課 
　　修　身　　　　同前學年　　　　　　　　　　　一 
　　讀經講經　　　同前學年　　　　　　　　　　　三 
　　中國文學　　　同前學年　　　　　　　　　　　三 
　　歷　史　　　　外國歷史　　　　　　　　　　　一 
　　地　理　　　　外國地理　　　　　　　　　　　一 
　　圖　畫　　　　同前學年　　　　　　　　　　　二 
　　法制理財　　　法制大意　　　　　　　　　　　一 
　　體　操　　　　同前學年　　　　　　　　　　　二 
　　　　　以上通習 
　　　　　合計　　　　　　　　　　　　　　　　三十六 
　　第五年 
　　學　　科　　　程　　　　　　　　度　　　　每星期鐘點 
　　外國　語　　　同前學年　　　　　　　　　　　八 
　　算　　學　　　解析幾何　微積初步　　　　　　六 
　　化　　學　　　有機化學　化學定性定量分析法　礦物化學　化學實驗　　八 
　　　　　　以上主課 
　　修　　身　　　同前學年　　　　　　　　　　　一　　　 
　　讀經講經　　　同前學年　　　　　　　　　　　三 
　　中國文學　　　同前學年　　　　　　　　　　　三 
　　歷　　史　　　同前學年　　　　　　　　　　　一 
　　地　　理　　　同前學年　　　　　　　　　　　一 
　　圖　　畵　　　同前學年　　　　　　　　　　　二 
　　法制理財　　　理財通論　　　　　　　　　　　一 
　　體　　操　　　同前學年　　　　　　　　　　　二 
　　　　　以上通習 
　　　　　合　計　　　　　　　　　　　　　　　　三十六 
　　外國語一科或以英語或以德語爲主惟各省情形不同間有宜習他國語言者應由該省提學司體察酌定報部核准 
　　樂歌乃古人絃誦之遺各國皆有此科應列爲隨意科目擇五七言古詩歌詞旨雅正音節諧和足以發舒志氣涵養性情篇幅不甚長者於一星期内酌加一二小時敎之（完） 
小説 
[俠情小説縵卿小傳（一名像片案）㷳麥著（十）]  
　　第六章　大餐館 
旣出門。耦曰。将何之。漫曰。且至對面（萬年春）餐館再與君計。耦即同漫入（萬年春）登樓。侍者。招入東偏一密室。坐旣定。漫曰。缦卿。新居。瀛姝必審。然固問之。渠必多所張致。我頃思得一計。即餐館中招之來。料其遷徙。餐館中人必能知其地。故無事多探訪。耦曰計亦良得。取案頭片紙書數字。按鈴呼侍者曰。速呼張素雲家縵卿來。侍者領諾而去。漫曰耦相不招他人。耶耦曰我籌之已熟。今日之聚。原爲縵卿。另招他人。殊多混擾我不願作此無謂之事也。漫眞爲之一　。 
[第七章身事之詭辭]  
　　時餐館中食客正滿。絲竹紛陳。喧笑競作。而東偏密室中。悄然晤對。僅此兩人。以靜俟縵鄉之至。正無聊賴。忽門帘輕颺。縵卿已翩然而至。耦一凝睇之。見其着淺藍漳絨夾衫。玄綢密褶長裙。耳綴珠璫。頭上金飾一二件髮光鑑目。嬌好之面薄施脂澤。而光艷之色。萃於眉宇。眞有清麗絶倫之槪。迥非七夕初見時。有憔悴可憐之態矣。耦相即自語曰。措大眼孔小。僅知皮相者。我今日乂拜倒孫陽矣。漫笑曰。姑念悔過之速。而後當不至與鬍公較衡鑑之術矣。漫美髭鬚。同輩中及妓家。率戲以鬍公呼之。漫因亦以自命也。縵聞二人語頗難索解。默不一語漫指耦謂。縵曰。識此人否。縵注視良久。曰似曾經一面。然未嘗通問也。漫曰。總算極能關心者矣彼爲我至親愛之友。名耦相卿。七夕曾一見之。亦絶非輕薄人者也。卿誌之。於我兩人前。百事可無。深諱。縵目耦相微笑。耦意頗欣適。 
　　縵卿從來之女奴以琵琶進。耦曰。知已清談。最饒佳趣。可無事此也。漫亦止之。女奴遂抱琵琶。去縵謂漫曰。我遷居已一星期。鬍公。何竟不一臨存漫曰。我今日正與耦君過訪。而門庭猶是。人面已非正。不知棲鸞何所無已。始假此間一圖良晤。借可得卿居址耳。縵曰。噫豈小唐竟未能逹意耶漫曰與小唐何與。縵曰。我以重城間隔。公署森嚴。未便遣傭保通訊。移居之明日。乃懇小唐專致鬍公也。漫曰。有之前聞小唐來。我適他出。未得晤面。故莫由接洽耳。究卜居何地。縵曰。去故居不數武地名大夫橋。有新造層樓。式仿歐西建築者。南向一門是也。漫曰。諾牢。誌之。耦問小唐伊誰。漫曰。素識之人。爲本城小紳士。亦伊家遊客也。 
 
 

Page 27

 
 
   
 
 

Page 28

 
 
   
 
