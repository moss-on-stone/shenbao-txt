# 1905 - 153 - 4911544

 

Page 1

 
 
[論訓練與教育之關係]  
　　近世言教育者大率右教授左訓練以智識爲要務以品性爲弁髦動輒曰吾國之程度不可與言教育嗚呼其眞無教育耶其眞不知教育耶 
普通教育者國家之一分子即國家社會自古傅來之精神的財産以返而授之於一般人民者迄今列强競峙尤宜取他國之精神的財産以補本國之所不足學校之中有教授有訓練教授所以啓發生徒之智能訓練所以誘導生徒之品性教授者當時之現象訓練者未來之現象教授主開發其智能訓練重陶冶其情意教授樹基礎於意識界以直觀爲出發點訓練樹基礎於無意識界以衝動的生活爲出發點論者或以爲教授即訓練此大不可教授關於智識訓練關於德性富於智職者未必富於德性故世界上之稱爲仁義者不必即世界上之道德家但授智識不能養德德也者得於心也德之養成依於交際依於智練自學問上言之依於情意之陶冶故教授訓練雖各異其方向究之實非相背馳而相完補者也蓋欲教授兒童必先訓練之使服從於規律遵守教師之命令是訓練即教授之準備也教授之時亦必宜使生徒保秩序正月動是寓訓練於教授之中也迨教授之終使實行之於品性陶冶上亦不可不資其訓練者故訓練之事可區分爲三類曰先於教授施於教授終於教授訓練之目的在鍛練兒童之情意以德化之使養成其道德的品性抑制其不正之欲望使之避惡而就於善依於一定之倫理主義以爲其行動之品性其品性匪成立於一朝一夕蓋兒童之生各有其遺傅之禀賦或偏於善或偏於惡各自有其傾向必要外部之感化制裁使兒童之道德心實受於無意識界及意識界之影嚮於行動上使生出道德的習慣自習慣而生出主義始得爲道德的品性漸進而外部的制裁爲内部的自治時實行規正其品性以同化於自我而止 
自訓練上言之有二大主義一嚴肅主義或稱鍛鍊主義一寛大主義或稱自由主義前者抑制兒童之欲望施嚴格教導使勉從于規律後者則從個人意志以施其寛容之教導而己前者主宗教家之教育後者主個人自由之教育然二説目亦 
 
 
 

Page 2

 
 
不可偏廢就個人言之幼時宜主嚴肅主義長年宜主寛大主義蓋幼時自利的傾向最盛不抑制之則不能使成善良之人迨年長而意志漸發逹非抑制之不使自裁則不能養自由意志就教育言之知育宜於嚴肅情育宜於寛大務以養成其審美性情就男女特性上言之男子要强剛其意志故教育時不可不以剛毅爲目的宜主嚴肅主義女子則以温良貞淑爲美德教育宜主寛大主義此又隨個性而異其適用者蓋訓練不適于個性非徒無益而又害之故同一之訓鍊各隨個性而大異其感受之度如頑固之兒重以目加之而不知悛至温良之兒重以目加之即大懼矣是訓練者隨個人而特異者也故個性爲訓練上一大難事不知生徒之個性者不足與言訓練然於家庭之狀况日常之行動云爲尤當一一注意蓋體質於人身上影響尤大故伊大利有講求罪人心理學者以爲罪人之行爲由於體質即生理學家醫學家亦嘗主持此説云 
[商務總會覆滬學會函（爲華工禁約事）]  
滬學會諸公鑒頃奉公函以美設苛例羣議抵制貴會擬舉代表人以期通力恊助等情查敝商會前經兩次集議深虞有力薄弱極願同志襄助兹承明示具徵諸君子熱心毅力至爲佩欣容俟隨時奉約藉聆大教以匡敝會所不逮肅復祗頌均綏上海商務總會啓 
[粤省籌拒美禁華工新約續誌廣東]  
　　二十四日各紳商在廣濟醫院會議抵制美禁華工提議二事一議滬上議定兩個月内始美人不肯改约即將所議抵制之事實行一議分别舉人擔任調查美貨義務者由商界公舉演説者由學界公舉另公舉駐堂辦事員數名此外又復决議三事一議以每星期十二點鐘在廣濟會議一議各學堂教習戒學生用美布帛制造衣服其法先遍考美國貨嚜登之各報便衆易於省覽一議八善堂公舉辦事人二員七十二行每公舉調查美貨二員惟各行恐未及周知故隨議公啓一通徧送各行定於下期大舉會議其公啓照録如下美人逼換禁工續約侵我國權於我粤人尤有密切之關係現經屢次集議相戒不用美貨以爲抵制惟美國入口貨物屈指難數敬請貴行公舉行友二人詳爲調查預備於五月初一日賁廣濟醫院賜教事關大局望勿推辭（睽） 
[俄領事允將雷艇扣留在滬]  
　　昨聞滬道接到俄領事覆文在浦受傷魚雷艇己允下旗拆卸軍裝扣留在滬裝觀察即照會日領事並分致劉觀察葉軍門迅速會同妥辦（别） 
[商請俄艦修理辦法]  
　　南北洋每軍統領葉軍門以此次所到俄艦現己允許下旗聽候拆卸軍裝惟所請艦皆有捐尚需修理油漆一節應候將行船機件等物拆除船員出具戰事未畢以前不離上海切結方能聽其油漆以昭妥便故特商請袁觀察轉致税務司斟酌辦理（别） 
[日領事照詢南北洋兵輪數]  
　　前日日領事照會滬道袁觀察詢以貴國南北洋兵輪現有若干艘乞即查明照覆以便稽核觀察以事關海軍非道署所知當即照覆日領事並云己向南北洋統領詳細查詢俟其覆到即當據情轉報云云（别） 
[派員密探俄艦舉動蘇州]  
　　蘇撫陸春帥恐俄艦在吴淞别有舉動因密委某司馬前赴吴淞附近俄艦停泊之處偵探動静隨時電（隨） 
[委員分赴各縣保守中立蘇州]  
　　撫憲陸春帥以近有俄艦多艘逃至吴淞爰委候補知府蔡薰等四太守分赴崇明寳山奉賢上海等縣相助地方官嚴守中立國應盡之義務勿使外人有所　口（隨） 
[美商欲謀浙省利權杭州]  
　　美商靡賡氏偕同繙譯楊子衡由滬來杭投洋務局掛號請見撫憲當奉聶中丞派譯員許秋帆大令延入花廰叙談逾時而出聞靡賡氏欲在浙省闢一絶大利權如路礦之類未識中丞如何覆答也（復） 
[路工毆斃鄉民蘇州]  
　　甯滬鐵路工人聞魁寳金阿發等在崑山縣境某鄉工次摘取鄉民蔣鴻飛田間菜疏以致口角互毆蔣無力支撑被毆斃并作傷及蔣阿弟李定元數人當經屍屬投縣報案邑宰詣驗之下立命路工委員廖錦春將兇身交出詎洋工程師雷司聨抗庇不交大令商請某學堂英文教習徐君向雷申説仍不應允爰即通禀各大憲請示核辦大憲以人命大事豈容違例抗庇因即札飭總辦迅將兇身交案以憑照例訊辦（隨） 
[岑督奏請開缺未准廣東]  
　　粤督岑雲帥於前月奏請開缺出洋就醫一事現差弁己賚回原摺奉硃批著賞假兩個月母庸開缺除著毋庸議欽此（睽） 
[前撫柯中丞交部議處廣東]  
　　去年廣西水軍右軍統領楊耀缺額扣餉經岑督札飭查辦現己查得該統帶不止有此項情事且係假冐職官故雲帥於日前具奏請旨將該統領正法以儆效尤前西撫柯逢時用人不愼亦請交部議處兹己奉硃批柯逢時著交部議處餘依議欽此（睽） 
[鎭郡城垣坍塌鎭江]  
　　鎭城久未修葺五月初一日南門左近城墻忽然坍塌二丈餘幸未傷及屋宇人口業經署丹徒縣郭子華大令前往履勘籌欵修築至各門危險之處亦一律興修以防再有塌卸之事（觀） 
[閩省船政廠以輪船移贈南洋福州]  
　　閩省船政廠前造建威建安兩輪船己由署閩督崇將軍移贈南洋並不取費（歸） 
[收回不當五銅錢擾民續誌蘇州]  
　　蘇城當五銅錢在總捕署設櫃收回差勇擊傷平民及拘押數人等情己記昨報兹悉當日又有養育巷集賢居烟膏店主胡姓令其子姪甲乙二人持當五銅錢九十餘枚往換甲己擁至櫃前乙尚在後乙將銅錢遞交甲手適被北路武捕員温遠揚所見喝問此二人在人叢中互 
 
 

Page 3

 
 
遞銅錢串黨遞換諒是私籌甲乙有口難辯吴縣李大令隨即飭差帶回收押又有學士街公興正烟膏店藏有銅錢一百餘枚當時董保未往查明列册亦遣學徒某甲持錢往換李大令以錢數較多喝問何故當時不列入册學徒年幼膽怯言語支吾隨飭帶回收押又有護龍街某鞋鋪以銅錢四十餘枚令夥伴往換因砂眼破壞者多櫃中人不肯收受彼此争論李大令亦飭帶回收押聞帶回收押者甚多均未訊問噫小民何辜而受此擾累也（隨） 
[委員查勘移駐屬僚分疆暨界事宜蘇州]  
　　蘇海防同知移駐丹徒丹陽江都泰興四縣所轄之太平洲改爲撫民同知蘇管糧通判移駐吴縣所轄之洞庭西山改爲撫民通判青浦縣主簿移駐青嘉兩邑之黄渡鎭陽湖縣主簿改隸荆溪移駐峿峒山前經奏准己紀報端兹由蘇藩司咨令各該道委員馳詣各處會同印官查勘情形如何分疆畫界應否添設衙署其廉俸役食有無不敷一切未盡事宜著即斟酌盡善繪圖貼説復司詳辦（鼎） 
[詳紀奸僧撞騙事江西]  
　　日前贛省忽有遊方僧帶同三十餘人租住臬後牆大厦一所油漆綵畫備極輝煌僧出入乘緑呢大轎僕從如雲屢於市中賖取貨物及陳設玩具等類且自號於市人曰吾爲醇親王在交飭來江西開僧學堂者也市人見其規横闊大信而不疑某日僧徧拜撫藩臬糧鹽暨首府兩縣並向藩憲周方伯借開學經費二千金方伯猶豫未决但在官塲則稱係京都某叢林方丈所委不言醕親王三字撫憲胡中丞疑之因飭南昌縣江雲卿新建縣馬雲門警察總局王紫閣北局梅之雨各大令嚴密查察并囑往詢京都各大寺情形各大令依計前往僧毫不能對各大令飭即搜查在衣包内搜出紅縀女鞋一雙小刀數把訛詐萍鄉縣寺僧振卓憑據一紙僧自知敗露供認撞騙不諱始爲座上客者遽爲階下囚崩角叩頭求恩輕辦當即拿押南昌縣獄并將羽黨李姓唐姓成姓戴姓暨廚役轎夫等十四名分别看管其餘己被逃逸此上月二十五日夜間事也翌日各大令提案研訊僧供名鏡智向在湖南衡山縣楞迦寺因不守清規被住持逐出在外撞騙度日上年曾兩次來省均住春和客機與劉青雲串通起意撞騙李姓唐姓等亦皆知情今年同劉李唐等往劉陽縣誑稱有匯票二萬金往江西開僧學堂中途偶缺盤川騙得銀三百兩製備僧衣經過萍鄉縣又向僧振卓訛詐洋二十元至省虚張聲勢又賖取袁木匠各物錢百餘千文煤炭店二百餘千文其一再往見撫憲實欲求准緣薄蓋印以便各寺募捐云云大令訊得實情飭令具結仍還　所二十七日各大令復會同嚴訊知情各人帶縣收押不知情者取保開釋其在逃之劉青雲飭差密拿俟獲到再辦一面禀請撫憲核辦（晉） 
[禀請商部酌派蘆漢議員稽察鐵路北京]  
　　探聞商部某章京日前條陳本部各堂請將蘆漢鐵路隨辦路政各員酌由本部札委派充路政議員以便隨時稽察庶於路政不無裨益聞所呈各條頗中竅要不知能邀採擇否（震） 
[咨准周觀察充作商部議員重慶]  
　　日前四川總督行咨商部以該省商務局總辦周觀察光昌熟悉商務辦事認眞商情甚洽應請派充商務議員日前商部己咨復川督并札委該道准作本部議員（震） 
[烟捲公司着以報効銀添助資本京師]  
　　工部郎中周錫璋前禀商部擬照合貲有限公司章程創辦烟捲公司就商部所設工藝廠内所餘官地建廠製造以抵外來販運并呈報効銀二萬兩兹探得商部批示略謂該郎中留心商務深堪嘉尚惟貲本既慮不足請撥官欵襄助又甚爲難著即毋庸報効即將此項銀兩添助貲本以便尅日興辦云云（震） 
[商部批准公司酌提餘利河南]  
　　河南商會日前禀呈商部謂該省各分司環請將所得餘利酌提若干存儲俟積有鉅欵移作創辦工藝或充設立學堂經費當經該部駁斥謂公司向章本無自提餘利一項所請應毋庸議嗣又據該商會據情續禀此係出自衆商急公好義之舉可否俯如所請批示祗遵昨己奉商部批准該省各公司自提餘利以順輿情（震） 
[蘇撫密查學堂蘇州]  
　　初一日撫憲陸中丞驀地駕臨高等學堂稽查功課詎堂中總辦提調以及教習等員均不在堂肄業生原額八十名其時僅有四十餘名不覺勃然震怒回轅後立傅任事各員并面加申斥諭令嗣後認眞辦理無故不得擅離（隨） 
[電詢粤省營制廣東]  
　去歳京師練兵處奏定陸軍營制通行各省一律遵照現聞大吏接奉練兵處來電詢問廣東營制如何編練如何添募共有幾隊共有幾營希即從速咨報想曰内必當咨覆矣（睽） 
[贛省整頓淮引辦法江西]  
　　督銷淮鹽總局夏觀察前在金陵奉江督面諭近年私鹽充斥官引滯銷皆由緝私不力限銷太寛所致應即大加整頓勒限增銷每年以十一萬大引爲定額故觀察立即遄回江西擬整頓辦法五條一劃清閩粤浙鹽界限增設關卡添派勇丁扼要堵截二責成州縣加認額銷前之歲銷小引若干者今認銷大引如之三責成緝私委員認眞堵緝分定功過並優加委員薪水勇丁口糧四請南洋派勇二千名來江分要駐紥五保護商本嚴禁一切格外需索（晉） 
[湘撫派員赴日學習法政警察銀行長沙]  
　　湘撫端午帥以法政警察銀行諸事爲當今之要政非參考異地仍不足以收實效爰派候補道但予東觀察旭旦文多三觀察富候補知府王芰生太守壽齡遊學日本文觀察學習警察但觀察學習宫政兼銀行事宜王太守則學習法政兼警察事宜每員每月籌　法費並各給路費其原委各差應領之薪水照舊支給以充家用聞此次遣送並未定立年限惟札文中有須學成歸國擔任國家要政云云（結） 
[後湖隄工又請詎欵武昌]  
　　漢口後湖隄工趕辦 
 
 

Page 4

 
 
至今仍未竣事當事者甚爲焦灼前日又向上台請欵五萬金添工赶築按此工前己費去十餘萬金不知此項巨欵能如數籌撥否（履） 
[兵工廠購地以備擴充銅元局武昌]  
　　漢陽兵工廠前委馮直刺將宗山廟對河南岸基地圈講二百餘畝擬備擴充鑄造銅元局之用（履） 
[奏請掃土熬堿立案須俟查覆京師]  
　　商民趙雲鵬前禀商部擬在奉天旗地掃土熬堿請先立案發給執照昨奏批示候咨行奉天將軍查覆到日再行該奪（震） 
[電復倒欠鉅欵案尚未訊結山東]  
　　山東登州府合德莊倒欠鉅欵一案經商部疉催該撫飭屬迅結昨經該撫電復商部略謂此案前調宋守來藉清理該守現尚未到俟再電飭到案方可迅結云（震） 
[總商會呈送名册章程請給憑單京師]  
　　天津總商會日前將該會各行董事及各業商人名册並便宜章程若干條呈送商部懇請立案並請發給憑單以便各商承執（震） 
[祥盛肥皂擬完抽五正税]  
　　英商祥盛機器肥皂運銷内地擬照金陵蕪湖皂廠章程估完抽五正税己由税務司函請關道袁觀察示遵矣（巽） 
[俄軍駐屯蒙古附近]  
　　初四日東京電云滿洲俄密興哥將軍統馬兵一大隊現駐於蒙古附近之陳家屯以保護翼軍由陳家屯至昌城及奉化有大道可逹此等大道己由俄人修理爲轉運之用譯字林報 
[對馬戰局爲緊要之機關]  
　　初四日倫敦電云本處衆人之意以爲對馬戰務之結局可目爲最緊要之機關蓋或議和或續戰均須取决於此也譯太晤士報 
[俄艦隊船員死亡及被拘計數]  
　　初四日倫敦電云俄波艦隊之船員在對馬島被溺斃及擊斃者共有一萬四千人拘獲者四千六百人脱逃者三千人譯字林報 
[英報倡英日法三國同盟之議]  
　　初四日倫敦電云英太晤士報云欲保守以後東方之和局祇須將英日之盟約推廣改爲英日法三國之盟約法在越南屬地之勢力範圍極廣必深喜此舉也譯太晤士報 
[俄大臣將奏知美總統會商議和事]  
　　初四日倫敦電云駐美俄使與美總統會商議和之一切情形俄外部大臣蘭姆斯陶夫伯爵將於明日奏知俄皇譯字林報 
[懸擬美總統商議和局之無效]  
　　初四日倫敦電云本處衆人之意以爲美魯總統與駐美俄使所商議和之事恐無實效譯太晤士報 
[煤炭船赴小吕宋接濟俄兵輪]  
　　初三日東京電云據云有輪船兩艘滿載煤炭己離西貢赴小吕宋接濟避難於該處之俄兵論譯字林報 
[美政府拘禁俄巡艦於小吕宋]  
　　初四日倫敦電云美政府己令將小吕宋之俄巡撫二艘拘禁如該船不受拘禁而欲在該處修理則祇可修理平常之毁壞不能修理交戰時所受之傷譯字林報 
[俄國禁阻自治會會議]  
　　初四日倫敦電云俄脱勒抛夫將軍己禁阻今日各處自治會各員在莫斯科大會譯字林報 
[俄報主張設立議院]  
　　初四日倫敦電云俄腦武依荷來密耶報主張俄國當設議院如歐洲各國之議譯太晤士報 
[俄内務大臣辭職之由]  
　　初四日倫敦電云英路透電局駐俄京訪事人電云俄内務大臣辭職之故係因俄皇給與脱勒抛夫獨專之權譯字林報 
[俄大臣辭職未允]  
　　初四日倫敦電云俄阿拉雪夫海軍提督己辭遠東總督之職内務大臣亦己辭職但均未奉政府允准譯字林報 
[俄政府出售國産]  
　　初四日倫敦電云據云俄政府己出售極廣之林地二方此地蓋係國産譯太晤士報 
[俄使擬由海道來華]  
　　初四日倫敦電云新任駐華俄使己抵莫斯科聞擬由海道至華蓋恐蒙古界内將有震動變局也譯太晤士報 
[德大臣設茶會情形]  
　　初四日柏林電云今晨德内務大臣勃羅思伯爵特訊茶會係日本有柄川親王爲上客當時政府各大臣及貴族與藝學中均在坐 
[德皇以貴重飾物贈日親王夫人]  
　　初四日德京電云德皇贈日本有棲川親王之夫人貴重手鐲一支上有德王之像又電云有棲川親王以日本所製之花瓶送德皇及后與太子德皇甚感謝之 
[俄報議論忽變]  
　　初四日德京電塌云俄京活度麻思提報從前曾著論請政府與日議和現又力勸政府續行戰局 
[謀害俄皇之説不確]  
　　初四日德京電云近有謡言謂有人謀害俄皇此事實係不確譯德文報 
[俄兵輪擊沉英艦之故]  
　　初五日香港電云台灣南被俄兵輪所擊沈之英國哇爾特迷亞輪船所有船上之人於今日抵港擊沈之故因船上所載油箱俄人甚疑之故由俄提督派兵數人押至海參威又因其行駛甚緩故將船擊沈後俄兵輪將船上之人交宜昌輪船帶至香港宜昌輪船不允然後交惠興輪船載去當惠興輪船離俄兵輪時告以俄艦隊之大敗俄人大笑不信 
 
 

Page 5

 
 
 [P德皇封德首相爲親王 
　　初五日倫敦電云德皇己封德首相蒲禄伯爵爲親王 
[法首相辭識]  
　　初五日英京電云法首相突爾揩思君現己辭職外部大臣之職暫由首相羅維盍君庖代突君自上月初次辭職後仍與首相羅君意見不合據首相及他大臣意突君辦理摩洛哥之政策應先與商妥然後派專使至摩京 
[美總統與各駐使議日俄和局]  
　　初五日倫敦電云美總統羅思勿君屢次與俄英德日四國駐美公使會議聞所議者係日俄議和之事譯文匯報 
[志謝商務印書館惠贈各書]  
　　微積學微分積分爲算學至精之詣習疇人術者頗慮不易研究中西書院掌教藩君愼文因取羅密士君微積學譯成華文出顯入微足備高等學堂算學教科之用　 
　　萬里尋親記是書爲美國增米所著蓋自記幼時遠渡重洋尋訪其父母之事描寫童年情景足以感發人之性情世之援引西俗以仇視父母爲自由者讀此可以悟矣 
　　黃金血是書記一英國婦人圖謀財産致啓殺機後爲包探訪明當塲破案情節夑幻大有可觀（頭） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[飭屬清查官地廣東]  
　　目前有曹鈺者以官地匿佔事具禀岑督請認眞清理旋奉批示略謂據省河北岸海旁地基除道咸時所丈及現塡新地不計外自寳源大街閘口起至東鬼基止沿河新丈官地書差詭串朦混匿税霸佔指不勝屈若照來禀條陳各節自應認眞清理所稱可集欵而萬能否如數辦理仰廣東布政司會同善後局飭縣妥籌辦理（睽） 
[中小學堂之怪狀揚州]  
　　揚州訪友來函云儀董學堂自程都轉創與之後所延教習皆蠅營狗苟而來毫無實學故學生亦無向學之心篤材學堂則僅有數小童假此爲嬉戯之地遇兩縣到堂時預將鄰近幼孩招入充數三五日後仍自散去其餘尚有少懷正學初等高等名目甚多大率腐敗不可名狀云（益） 
[學務處號房把持武昌]  
　　各州縣申送師範傅習所學生到省己久尚無考期因聨名禀請學務處開考乃號房意在索費竟敢壅於上聞嗣以屢次禀催知難把持遂禀呈梁鼎芬觀察示期二十日於兩湖師範學堂考試然因未納賄被號房所阻而未能補考猶甚多也（履） 
[整頓釐局緝私新章廣東]  
　　省河釐務局查緝走私向由委員輪派緝役從未躬親檢查兹聞釐局己新定章程嗣後凡委員出外查驗貨物須短衣草帽改乘洋舢須親自監視不得假手緝役如遇獲私判罰等事須禀明釐局始惟施行（睽） 
[林總教主到京接事北京]  
　　樊國樑故後現由教皇派林懋德爲北京教主己接任辦事矣（屯） 
[奏查冐領米石北京]  
　　日前倉場侍郎柱春具奏内務府所屬各司院每季承傾領米石爲數甚多難保無冐情弊請旨飭下内務府澈度底清查以重倉儲等語聞己奉旨交内務府查辦（訟） 
[梁觀察要結學生武昌]  
　　聞梁節庵觀察在鹽署連日招致各學堂學生分班接見茶讌有不忍離别之意每班必拍一照以爲紀念學生輩亦惓惓焉若梁觀察者誠學生愛力獨厚者歟（履） 
[委員署司道各缺江西]  
　贛撫胡鼎帥因臬司陳廉訪慶滋欽來電旨開缺另候簡用委糧道錫扆臣觀察兼署鹽道唐觀察椿森禀請開缺回籍修墓委候補道繆觀察德棻署理（晉） 
[警察裁减分局武昌]  
　　鄂省警察向設七局城外則分爲上下兩局城内則繹局居中央東西南北各設一局近以經費支絀擬將南北兩局裁去所有委員紳士另爲安插至各局向用刑訊之事亦一律載云（　） 
 [P派發員弁整頓營伍江西 
　前紀新撫胡鼎帥帶有文武員弁整頓營伍各節兹委山東沂州恊副將王東魁爲常備中軍統領其新立督練公練公則委安徽候補參將吴德連候補都司曹得福俱爲先鋒兼稽查蔡和琳爲衛隊管帶江蘇候補知州竇鎭山及襄其勳俱爲叅議處委員軍功五品吴占魁爲教習盛世濂爲巡查至江西人員惟委南昌府同知倉爾楨及知縣惲金堂余煥文俱爲公所文案候輔同知夏翊宸爲兵備處文案（晉） 
[調差誌要漢口]  
　　漢口土膏緝私補税局王屺之大令業己奉委調辦沙市籌餉局差昨己上院禀謝矣（泰） 
[蠶市減色蘇州]  
　　本年蘇屬各鄉育蠶之家 
以天氣寒援不常大受傷損且因多食帶雨桑葉蠶皆委頓不堪故收成較之往年祗有三分之一他日絲價之貴不待言矣（號） 
[鎭郡新絲上市鎭江]  
　　今春三月間陰雨連綿蠶汛欠佳現在新絲業己上市城内堰頭街一帶各絲行均擇於四月二十七日開秤收買計上白細絲每百兩值洋三十六元左右次肥絲三十二元五角(觀) 
[刑訊寄頓尹稚山箱件揚州]  
　　尹稚山虧空一案經署江都縣朱大令將尹胡工所禀昧吞寄頓箱件之錢子衡提案訊追堂諭謂箱内珠寳值銀三萬兩錢應如數賠償然案未訊結旋即卸任成宫保特委趙太守來揚會同新任陳大令審判復將錢妻提到用毛竹筷夾其手指該婦熬刑不過乃供情願賠償惟前辦揚州保甲王觀察亦奉成命來揚督審查閲全卷以現在勒赔者祗銀一萬兩與第一次堂諭不符因請盛宫保將原審朱大令押留復訊由十九日至二十三日每日將錢子衡夫婦刑追仍無著落（益） 
[改編續備馬軍安慶]  
　　皖撫飭將續備軍馬隊裁汰一節兹悉該軍原有營弁馬勇一百二十八名今擬改編安慶親軍馬隊共四十二名即將現存馬兵嚴加淘汰挑選精壯足額餘均裁去嗣後此項馬隊由省城營務處節制不與續備軍統轄哨官亦由該處選補（咸） 
 
 

Page 10

 
 
[學堂難辦蕪湖]  
　　滁州開　中學堂將及兩載頗著成效惟每年開支不下二千金僅恃書院田租一項甚覺不敷故熊菊蓀直剌查得城鄉菴廟林立半屬淫祀擬提産變賣以充學費當詳奉學務處批准造册照辦在案詎今忽奉大憲通飭廟産宜一律保護變賣之舉頓成畫餅故該學堂有不可終日之勢云（恆） 
[工部局會議華人衛生之法]  
　　工部局各西董以近來租界居民日衆一室之内住宿八九人五六人不等殊與衛身有礙因於前日下午邀同各西董在南京路西小菜塲洋房内會議妥善之法是日到者共數百人議畢己六下鐘矣（木） 
[法員回國]  
　　法總領事署繙譯官魏武逹君將次回國昨日命駕詣道縣各署辭行（水） 
[擇吉完姻]  
　　法捕房總巡捕頭克君之婿助爾堂君上月由香港來滬假寓某西客店兹擇於西歴六月十二號即本月初十日在天主堂完姻（水） 
[操練巡丁]  
　　上海縣汪瑶庭大令以各局警察巡丁操練一切不甚合法特諭令各委員督同巡長逢雙日三點至四點單日十一點至十二點嚴行操練以期純熟（金） 
[札飭保護日員]  
　　日本政府近派農商次官和田彦次郎來華考察商務由駐日大臣楊星使函請江督周玉帥札屬一體保護玉帥接文後即札由兩江洋務局移請上海道袁觀察届時一律飭屬妥爲保護（金） 
[再諭拆讓佔地]  
　　警察總局前曾出示諭令各街店面所有攔杆限期三月一律拆卸迄今限期己届各店鋪仍未遵行爰又發出韻諭數道飭甲掮牌分赴各街示諭各店一律遵照（金） 
[飭杏索詐]  
　　日前南市二十三七鋪巡防局員姚汪兩二尹訪悉有人持巡局燈籠於深夜至湯罐弄捉賭詐得洋銀六元因恐有礙聲名因飭地甲密查迄未見復前日又嚴諭詳查澈究矣（土） 
[移查路燈]  
　　上海縣汪大令據滬城各紳禀請改良路燈一事除批示外昨特移請警察總巡朱明府飭傳各鋪地甲到局諭將各街何處應添何處可以移設著却詳細造册呈候核辦（金） 
[控女兇毆]  
　　昨有住居上海縣縣内南香花橋之某氏婦投縣控被伊夫前妻之女兇毆傷及頭額請爲提究汪大令諭飭補詞候訊（金） 
[恊緝逸盜]  
　　刧掠嘉興等處之盜犯馬阿瑶由防營哨弁在南潯地方拘獲解歸中途被逃禀由營縣移請江浙各縣一體嚴緝昨日上海縣汪大令亦接到此項公文己飭差捕帮同嚴捐矣（金） 
[法商議建棧房]  
　　法商立興洋行在外洋新造大輪船一艘來滬行駛長江各埠向法公司租地建造棧房一所業己議定將次興工（水） 
[救火車碾傷小孩]  
　　昨日停午北浙江路某姓家失火時虹口水龍間皮帶車急往施救行經北蘇州路因值端午合節好事者正在蘇州河中划駛龍舟兩旁觀者如覩皮帶車駛過時有江北小孩孔大八孔芬才孔小八等不及奔避致被撞仆於地輪從大八身上碾過立時斃命芬才被碾斷足骨小八幸未受傷由巡捕將孔等一併送入捕房捕頭見大八業己氣絶令舁送司考脱路工部局驗屍所芬才即送同仁醫院醫治聞孔等均住新閘藥水廠相近現經捕房令傅家屬到來再行定奪（火） 
[流氓攫物]  
　前晚某甲携棉綢一大包行經城河浜被流氓朱阿四搶去當即投報捕房捕旋經包探將人贓獲解入捕房捕頭命押候解堂訊究（水） 
[限期讓地]  
　　鮑榮茂即鮑華亭前投公共公廨租界控徐貴祥謀地押拆一案昨經屠司馬提集質訊鮑供父親於咸豐十一年分向費姓租地一畝五分當付頂首錢七十千每年地租念八千文至同治六年就地造屋二十八間後因家道艱押去年十六間所付頂首及地租照屋扣算所剩十一間仍交費姓頂首錢念二千地租錢每年九千六百文歴年分文無欠詎去年徐貴祥謀之地主串出西人押拆頂首霸不交還因此赴案具控費倪氏供稱鮑姓租地本係五年爲限因其霸不交還無可如何後鮑將屋出賣自剩十一間每年租金九千六百文自光緒七年分起至今分文不付計被欠錢二百三十八千現並將是地盜賣與劉姓係李姓作中講定每畝價銀六千兩方單契據揑造齊備先付定銀四千兩因地保未經蓋戮故此成小婦人聞之即託洋人打樣由徐貴祥包造令其拆讓詎竟覇持不讓反先誣控地保郭懷順供去年鮑將是地盗賣小的不允蓋戮司馬得供判費酌給鮑洋銀三十五元限鮑十天内將屋拆讓著即當堂各具切結如違提鮑責押（木） 
[押限繳銀]  
　　美商美豐洋人前投公共租界公廨控倪芝香定貨不出經前讞員會訊屬實飭交保措繳銀四百兩迄今日久倪逗留寍波原籍並不清理由原告投案求催讞員屠興之司馬飭差著保於前日將倪交案諭令押限下禮拜四照繳違干未便（木） 
[控追定銀]  
　　前日和昌洋行投公共租界公廨控孫炳奎圖賴定銀當經讞員屠司馬飭提到案昨日襄讞孫明府會同英副領事研訊原告到堂譯稱去秋託開羊毛作之孫炳奎收買皮張言定陸續交貨當付定銀七百兩立有定票嗣因日久不見貨到向其催詢一味玩延爲特控請嚴追定銀被告孫炳奎供小的實因去年生意虧耗將所收定銀用去現求寛限措繳明府商之德君將孫交妥保着即先還現銀二百餘限一月内清繳（木） 
[上海官事]  
　　雲南候補知縣馬明府祺近有藩同委解京餉四萬餘兩入都於昨日道出滬江旋即換輪北上○滬南馬路工程局總辦翁子文太守前日飭丁赴道轅廪請病假三天（金） 
[上海縣案]  
　　工程局函解戴元春逼令虜郁賣妻一案到縣縣主汪大令提訊盧供江北人妻梅氏在包探竇姓家爲乳傭歇出後被人誘逃小的至蘇尋獲上月念八日回抵上海甫登岸即被戴元春等七八人將妻曳上東洋車蜂擁而去小的即回浦東告知母親昨日戴元奉偕戴寳甫來邀小的至茶館逼令將妻賣與陳六許 
 
 

Page 11

 
 
 [H第十一版 
給洋六十元勒令書寫筆據小的不願乘聞雇划船渡至浦西守候元春寳甫到來鳴捕拘獲由工程局移送來案求究戴寳甫供爲挑泥小工工頭陳六命小的持洋六十元隨元春往浦東不知何事及訊戴元春供曳東洋車餬口昨由浦東回至新馬路盧耶圖攫小的身畔銀洋因喚巡捕獲住大令怒其刁狡喝掌頰五十下責三百板始供梅氏現藏陳六家内實係盧郁之妹夫鄧玉如欲買爲妾命小的到浦東追令盧郁立據出賣大令判押候復訊○莊陳氏沈氏同媳葉氏投縣控子盜賣房産汪大令向之訊問陳氏沈氏同供係浦東圖董莊念祖之側室夫故遺有田地二百數十畝均被前妻之子莊盟史私賣罄盡祗存住房一所現又覔主盜賣婦人等勢將無處棲身求恩禁止葉氏供丈夫將故翁田産賣盡婦人以針指自活刻又盜賣住房情急隨姑來案求阻大令諭各回去莊盟史如敢賣房連買主一併提究○半涇園師範講習所白晝被竊洋元衣服汪大令曾將訊捕曹鈺地甲吴春兩次比責前日又由總巡朱明府提捕甲各責五百板晚間又經大令比責各二百板再限五天破案○日前由浦東巡局獲解私製銅元銅洋之金阿巧等到縣汪大令提訊之下金供此項銅元機器係范高頭羽黨張某等所購由張經手鑄成銷售雇有工匠十二人以毛阿桃爲工頭監鑄小的祗司執炊並不作工大令判還押候提到張毛各人一并嚴究（金） 
 [P英界瑣志> 
　　髹工趙和尚李春生昨在二馬路小菜塲鐵房上油漆正在工作之際繩忽中斷趙杝二人從高墮下受傷頗重因即雇車送至仁濟醫院醫治○前日蘇州河内浮來無名男屍一具身穿藍布衫褲當由巡江吏報明水巡捕房飭探傅二圖地保報由某善堂給棺收殮○北京路仁美里利康行所雇之出店鄭子祥因届端節避債無台於前夜濳購洋烟迨回至行門首毒發斃命當經行中人投報捕房飭地保報由某善堂給棺收殮○福州路中近水臺麫店夥某甲前晚俟店收市後出外不歸翌晨忽斃於店門首由店主投報捕房派探石金榮往在並傅屍母某氏到場因係病斃旋由其母傭棺收殮○昨日有雙輪馬車在福州路匯芳園門前撞傷鄉婦某氏旋經捕房派探石金榮查得此項馬車係金隆西國飯店所雇因告知洋東酌給養傷費洋數元將馬夫釋回（木） 
[南市捕房紀事]  
　　昨日恊興順米行夥張忠和與瞿福滬南沿浦觀賽龍舟因争划船互相用武瞿面部受傷旋出巡街捕拘入捕房捕頭令交保出外調處○前日南市新馬頭之划船與林湖船户口角互毆經捕房派水巡捕前往彈壓得免肇禍（土） 
[美租界捕房紀事]  
　　提籃橋西牢内押犯王益利昨因患病醫治無效而斃由管牢西人知照捕房捕頭令傅地保查明有無屍屬即行備棺收殮○昨日郭阿大投捕房内控稱行經百老匯路福和里相近被青口帮流氓多人攫去洋銀五元請爲查辦捕頭准之○昨晨甬婦張宣氏投捕頭控稱在西華德路提籃橋小菜塲設攤販賣食物被沈阿林索詐洋銀四十元請爲查究捕頭令包探前往查得氏所控無憑斥不准理○昨日甬人朱阿和在百老匯路將莊阿根兇毆莊赴捕房喊控捕頭令包探張才寳將朱拘到押候解送公堂請究○前晚某西人因酒醉後在百老匯路一帶行兇爲巡捕所見拘入捕房捕頭令押候酒醒再核○騙子施禮兀曾向百老匯路顧文官所開之衣莊上騙取海虎絨馬褂一件又向百老匯路周裕太洋貨店中騙取自來火紗罩十打又向北四川路土阿壽外國成衣店中騙取西衣六件西帽二頂昨經包探朱桂生將施拘獲帶入捕房候送公堂禀請訊辦○昨日午前賭徒李阿桂在小虹橋左近設攤誘賭爲巡捕連賭具一併拘入捕房押候解辦○前晚甬人袁仁捕行經西華德路被匪徒王阿三將身上所佩銀表攫去袁急即窮追王持利刃向袁左脚猛刺袁忍痛扭住不放後經巡捕到來一併拘送捕房捕頭令將袁送同仁醫院醫治王押候解堂禀請懲辦（火） 
[申報館恊賑所經收上海紅十字會捐四月初一日至四月三十一日止第十二次清單]  
　　四月初七日南京沙筱平洋廿元周昌記銅洋四元○十一日無名氏銅洋七元○十三日無名氏銅洋一元半○十七日陳梅峰答席資移助洋一百元求三官關煞開通洋一元寳應銓昌祥來反哺子求老母福壽康健洋三元○廿三日陳新記洋五元謝筠亭潤資洋一元○廿七日周記洋四元○三十日吴馥堂洋十五元幼女吴雲珍寳洋十元以上總共收洋一百五十元九元銅洋十二元五角 
[上海紅十字會來函]  
　　四月初二日營口來電海蓋糧己放竣均回營口魏於廿四日赴津候回晤商即赴遼陽餘詳三號函芳章江○初五日溝帮子來電周玉帥札委李令封植金防禦聖禄尹千戎序揚來奉察看情形並擬糧萬石帮同辦理紅十字會賑務李己丁艱回省金住營口尹初四到溝會接洽一切牛後赴營特聞壽祗○初八日新民府來電三日分資遣難民大小男婦七百七十六名琪虞○十二日營口來電前日魏方回晤商一切適遼陽吴大夫來據稱放糧五百石遼北久戰之地人尚寥寥現值大雨泥淖難行擬雇舟上駛明日即行芳章文 
[紅十字會捐欵清單]  
　　謹將江蘇學台唐大宗師經募紅十字會捐欵第九批清單抄登公鑒寳山縣學蔣肇鳳代捐徐如松洋二元邵曾模程邦逹鮑懋釗秦宗海蔣啓桂沈毓源各一元葉忠信周三南鄒增祥殷祖純各五角武進縣 
學廪生公捐五元五角趙伯雲五元趙季寅徐顯逹楊郁文各二元蔣燦英小洋二十角曹炳施敬舒馮翥吴簡李寳嘉章俊彩章可貞莊士俊邵棠吴崧俊趙懋生何久齡王祥順揚允秦張文慰邵靄棠鄒少卿姜醫賢吴士襄翁振銘金興華各一元王萬順小洋十角孫兆甲是可大陳坤潘國鎭吴會因蘇景軾趙祖抃祖堂周景元胡琛馮廷楠李謨朱溥恩吴淵秉蘇志洵何奎昌沈保彛劉辛芸梅元鼎卜綬章綸章各五角張清瓛鳳輝小洋合廿角錢詔植五角通州學正汪家玉訓導徐重禮合捐八元吴佑之十二元杭彦升十元徐鋆六元陳鑣俞淵各五元唐煥徐積善堂徐毓芸徐湛霖各四元詹麟四元孫　書三元徐洪慶徐安仁孫儆顧啓我願未航　笠溪鄭介庭佩室張梓庭各二元周階榮三元沈覲文三元又代募五元宋煥一元又代募一元八十角孫鎔小洋廿角又代募六十角易用禮儀二元王宗毓顧述全陳廷玉孫紹奭朱師雲顧慶萱堂黃鏡濤黃篤蕃黃海清周晉耆孫寳吾緱山蔭堂緱曾基張丹山任適菴魏澤山陳樂山沈峻亭沈敦浦程隆泰沈樂園鄭徐亭登雲閣聞鐘軒陛秀原程景福潘肇元楊帥維顧倓基顧仰基顧自求顧蘭佩宋春怡吴景鴻張宣譽陳亦奇程隆泰各一元葛桃林十角王兆芳二元顧向安堂鄭硯耕各十角范肯堂周小樓各二十角劉瀚劉匯合洋六十角李濱張守仁合一元崔世才桂秋合七角李國鈞胡淵合一元孫寳銘賓烈合一元郁樹聲郁桂林陳藍陳振　各五角[  上海紅十字會同人謹啓]  
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
