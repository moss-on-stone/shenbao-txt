# 1900 - 327 - 4909924

 

Page 1

 
 
[募振秦災] [  申報館協振所謹啓]  
　　秦中旱魃爲虐赤地千里飢民草根樹皮掘食已盡甚至有設肆貨人肉以圖殘喘苟延者奇慘情形聞之令人淚下本館協振所迭接告災乞振之信深苦目今閩災未澹北難方殷而陜省又告奇荒廣濟博施愧無良策然東南爲財賦之地好善之士多若鯽魚頻年救災恤鄰不遺餘力故刀兵水旱之劫卒未一遇可見善機洋溢自能上格天心矧今鸞輅西幸繫念尤深各處仁人苟能慷慨解囊上可抒君國之憂下可慰災民之望較之尋常施濟之惠功德尤爲無量焉發棠之請不厭再三敢布數行敬祈德鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[論火藥局被災事]  
　　火藥之險夫人而知之矣火藥局被災之事亦已數見不鮮矣今夫旱潦天災也餓殍盈途析骸易子慘莫慘於此矣然苟有以備之於前振之於後尙不至於赤地千里小民靡有孑遺刀兵人災也砲火驚天戈矛匝地血飛肉薄怵目駭心然事前尙可遷居避之以免沙蟲浩劫從未有一朝猝發石破天驚赤子無辜忽地粉身碎骨如火藥局这突肇飛災者噫火藥之險旣如此火藥局之災又防不及防如彼而謂有典守之責可不綢繆未雨及早爲徹彼桑土之謀乎軍興以來歴數十載各省火藥局之肇禍者不下數十次見諸記載僂指難終或曰典守者平時盜賣漸空深恐上憲盤查故舉火焚之以滅其蹟或曰非也實緣奸人盜取悞觸金鐵之器以致陡然轟發勢若燎原遠近民人幾無瞧類噫由前之說監守者自盜而縱火其罪固不容誅由後之說膺重任而漫不經心其咎亦無可諉顧僕以爲二者皆出情理之外終未敢信以爲眞惟是長江上下游袤延數千里之内哥匪會匪齋匪教匪以及康梁嘯聚之富有貴爲諸票匪無一不育梅械卽無一不需火藥旣無機器可自製外洋又無從購求試問若輩所需果何自來乎苟非有人焉暗中濟之其能予取予求源源不竭乎若是則盜竊之事不能不令人心焉疑之矣客有送難　曰允若兹則上憲自當發其覆而懲之何以奏報之時不曰天大雷雨以風電氣流行觸之而發卽曰藏庋之地久不通風潮濕所蒸鬱而成火千篇一律從未見有生面别開者是何以故曰此非上憲之被人所朦亦非上憲之爲人文過不過在局者旣慘遭焚斃附近黎庶無端遇劫亦未能目擊情形未敢以無據之詞上塵聖聽落得將典守者曲予開豁使此後前車可鑒不復敢掉以輕心耳雖然被災小民則因是而苦之又苦矣他事不必論卽如此次金陵之變馬鞍山左近四圍數十里内茅檐蔀屋摧毁幾空貧苦之家有祗存一二幼孩者有老病顚連受傷而更益痛苦者有丁男慘殁僅留老母幼妻者使大憲將情上達九重則膏澤下施或尙可按口撫卹不特死者得棺殮之費卽生者亦藉以餬口不致瑣尾離流若竟諉爲意外之災含糊了事則局屋固不難籌欵建復而無端被累者兒啼女哭概付之不見不聞嗟乎嗟乎是豈仁人君子之所忍爲乎胡爲明白幹練愛民如子之封疆大臣亦從未聞澈底根求一發其覆也今者金陵之事尙未得了而杭州又以春藥失火告雖事之究竟未及探知惟據采訪者所報情形亦傷斃至三十餘口之多非尋常疏忽可比嘻其果因春藥致此耶抑其中别有隱情耶胡爲除本報所登之外他人類皆默而不言也本報素不喜遇事吹求獨於藥局之災則必詳加審察豈刻覈哉蓋恐報紙一不登載則在局司事益復有恃無恐而其弊將不可終窮也竊願袞袞諸公采及芻蕘而先事嚴於防範也可 
[歐洲兵費]  
　　本邑徐家匯匯報云西國創立弭兵會其意在節省餉需保全人命然國不可一日無兵自古已然今列三表於左一安時兵數二戰時兵數三兵費實數第一表俄九十萬人法六十萬奥三十七萬意三十萬英二十七萬他國共三百八十萬第二表俄四兆人示四兆德四兆奥二兆四十二萬意二兆二十二萬英七十五萬他國共二十一兆第三表英十一萬萬佛郎克俄十萬萬法九百五十兆德九百十五兆奥四百六十兆意三百八十兆他國共五十八萬萬 
[密飭防堵]  
　　昨聞官塲中人傳述本月某日護理江蘇巡撫聶伸芳中丞奉到政府密電飭就沿江沿海各要隘添駐重兵嚴加防堵傳聞如是未知確否 
[奏留述聞]  
　　蘇州訪事友人云升授湖北荆宜施道現任蘇州府知府濮紫泉觀察子潼本擬俟頒到廷寄後卽日交卸赴鄂履新兹聞官塲傳述上憲以觀察辦理團練及紳富烟膏等捐深資得力遽易生手恐多掣肘因特電請兩江總督南洋大臣劉峴帥會銜奏留至明春交卸所遺蘇州府缺擬以請補徐州府卸署松江府知府張了虞太守預調補惟尙未見明文也 
[募兵請餉]  
　　漢口訪事友人云聞劉淵亭軍門永福現已募就苗兵五千名駐紥湘潭請撫憲俞廙軒中丞撥借軍餉以便拔隊啓行惟馳赴行在抑或帶往防所均未探悉也 
[票匪伏誅]  
　　武昌訪事友人云逆犯康有爲散放富有票謀爲不軌事發復攺印貴爲票在濳江一帶煽誘愚民經督憲張香濤制軍遴派文武員弁分投查緝務絶根株日來陸續緝獲匪黨數十名解交營務處訊供内有十名確係此中頭目直認不諱署臬司扎鳳池廉訪禀明制軍請令正法吁人亦何苦而甘心從逆哉 
[票匪解鄂]  
　　漢口訪事友人云鐵工張桐華向入新提紅燈會黨常爲會中人私鑄軍器近與其黨劉五蔡九等至沅潭地方搶劫釐捐局並將局員刃斃案發經馮少竹别駕飭捕役徐升陳忠將蔡緝獲詰知蔡係富有票匪頭目 
 
 

Page 2

 
 
派往簰州當分會長此案係張爲首因飭一併拿獲解送省垣連訊數堂直認不諱聞須俟拘到劉犯然後明正典刑也 
[台匪猖獗]  
　　寗波訪事友人云日前甬江半邊街愼生醃臘行有兩魚船駛至台州洋面忽遇狂風致一船登時傾覆一船被盜劫去内有舟子及行夥五人盜黨致信行主勒令以洋銀一千數百元贖去行主無可如何如數付給始得釋回並聞台匪老五等曾至鎭海金塘鄉金姓富室劫去財物甚夥臨行擄其幼子以去大呼曰此頭角峥嶸者非爾之掌上明珠耶欲還合浦速獻朱提否則莫望生還也其猖獗如此眞可謂目無王法矣 
[補足湘軍]  
　　漢口訪事友人云湘省駐防威字軍五營自經湖廣總督張香帥檄調三營駐鄂防守湘省兵力未免不足湖南巡撫俞廙軒中丞憂之遂命招募精壯補足原額仍駐紥金盆口等處以備不虞 
[咸寗辦團]  
　　漢口訪事友人云湖北武昌府屬咸寗縣武舉張必先目擊縣境地方遼闊伏莽滋多若不及早防維不免釀成隱患因特邀集同志籌撥欵項擬招募團丁若干名捍衛桑梓聨名赴督轅禀知并請發給軍械湖廣總督張香濤制軍以志在衛鄉俯如所請 
[推廣郵政]  
　　漢口訪事友人云江漢關稅務司兼辦郵政事宜何立德君以河南與鄂省壞地相接郵局未設殊爲不便爰擬就彼處設立分局以利郵傳聞不日卽當開辦矣 
[紳富輸捐]  
　　蘇州訪事友人云北氛不靖帑項奇絀朝廷宵旰憂勤飭各省疆吏勸捐助餉護理江蘇巡憲聶仲芳中丞奉到電諭後卽行文各屬迅速籌捐蘇州府濮紫泉太守會同長元吳三縣主向各紳富殷殷勸諭議分四等上等捐銀一萬五千兩次一萬兩又次五千兩或二千五百兩各富紳食毛踐土具有天良奉諭之下莫不輸將恐後刻已捐集銀五十萬兩定於某日彚解藩庫不日卽當由上憲委員解赴西安行在矣 
[報効巨欵]  
　　蘇州訪事人來函云木瀆鎭富室朱某有屋一所在省城蕭家巷中十餘年前租與范姓棲其眷屬不知何故范竟不付房租而朱亦不敢向索兹者上憲奉到上諭傳諭紳富開辦捐輸長洲縣蘇大令向朱勸募朱遂認捐銀一萬兩而以此事面求大令訊理大令以范不應霸屋掯租立卽飭差押令遷讓范知不敵遞禀求請寛限擇日遷移 
[毆差劫犯]  
　　蘇州訪事人來函云溧陽縣境獨木村農民數百家半係俞姓故又名俞家村中有江北人俞姓者兄弟三人長曰尙年次曰尙雲三曰尙德懇種荒田多歴年所惟素性兇橫國課不完去年上憲飭辦淸賦事宜被淸賦局董赴縣禀控縣主某大令飭差下鄉拘提訊繳俞兄弟竟敢聚衆抗拒毆傷縣差大令遂據情禀知上憲委員恊拿當將俞尙雲拘獲正擬押解回縣其兄尙年立卽聚衆至一千餘人併力尾追將犯刼去并將府縣各差任意兇毆委員狼狽而回禀知上憲上憲以大令辦理不善著撤任緝犯旋經現任縣主某明府設計將俞尙年俞尙雲二犯誘獲連夜添派差勇押解至省當經蘇州府濮紫泉太守迭次研訊二犯供詞狡展堅不吐實本月初五日復提推鞫二犯仍執前供太守飭暫發待質所候再覆訊核奪 
[盜犯成禽]  
　　寗波訪事友人云前者東鄉邱隘左近某廟内有盜匪五名經鄉人拘獲解送鄞縣主徐大令研訊惟一犯供認不諱餘皆狡展不承隨飭分别管押候再嚴訊又前次高橋某姓家被盜一案日久未獲現經台州府屬寗海縣差役拘獲二盜訊知係此案正犯移知徐大令大令立派幹役前往拘提歸案究辦 
[湘垣米價]  
　　客有自湘省至漢口者告諸本館訪事人云今年湘潭産米之區秋收豐稔惟湘鄉等縣略受旱災然亦無甚損壞故米價近已大貶上熟米每石不過二千九百文亦近年所未有也 
[浙省官塲紀事]  
　　杭州訪事友人云浙江撫憲劉景韓大中丞以鑾輿西幸行在一切需用浩繁除已將綢縀絲茶等方物委員起解外近復札飭藩憲惲菘耘方伯委員採購於濳术以供天家不時之需方伯奉札卽委陳挹霏大令承澍赴山採辦○温處鹽局督辦現届期滿撫憲劉中丞札委候補道程少周觀察恩培前往接辦而令候補知縣蘇大令步衢隨往襄辦以資臂助○上月二十九日藩轅牌示平陽縣蒲門巡檢缺委試用典史姚維鎭署理龍泉縣典史缺委分缺間用巡檢孫仰崟署理嘉善縣教諭缺委候補訓導丁乃昌署理○鎭海船局事務現委候補縣楊大令正昌接辦○上月二十九日防軍局委候補知縣胡大令壽海管解銅帽槍彈二十餘箱及硝磺若干赴寗波交各營領用 
[潯上官塲紀事]  
　　九江訪事人來函云上月下旬某日府尊孫景裴太守命駕赴德安縣境踏勘旱災○前者總理九江營務處兼帶定字營孫詞臣觀察赴景德鎭公幹小作勾留於上月杪遄返部下員弁均在碼頭恭迓○候補縣黃麗生明府曾詒奉九江府孫太守札委赴瑞昌縣會同陳庚山明府讞案想須勾留數日方能遄返也 
[武林雜誌]  
　　杭州訪事友人云本年杭地絲綢兩業無有虧折貲財大則數萬小亦千金悅昌文記兩綢莊喪資尤鉅核稽其數不下十萬金蓋因津京兩莊存貨甚多悉已化爲烏有也幸莊主王某家道殷實尙可勉力支持否則難免一蹶不振矣○本年六月杭地銀根緊急拆息甚重迨中秋節後市面略平近日忽復加緊各業槪用現銀以致市上生涯日形窘迫 
[禹穴搜奇]  
　　紹興訪事友人云鹽釐局總辦蔡蓉如太守增光自奉撫憲劉景韓中丞檄委兼理内地防務簿書鞅掌昕夕不遑禀請藩憲惲菘耘方伯委員襄辦文案方伯允之卽遴委候補通判俞筱甫别駕廷瑛藉資臂助别駕奉札卽買棹至越隨命駕拜會各當道已於本月朔日蒞局視事矣○府尊熊再靑太守訪聞屬下各鄉賭風甚熾而缸灶村一帶輸贏尤巨頗有劉盤龍千金一擲之豪因念目下新榖登塲各鄉民皆稍有餘資苟誤入彀中爲害甚烈爰通飭各屬縣令實力查禁並派幹役密拿務獲懲辦亦思患預防之道也○正任山陰縣甯琯杳大令本瑜前因今秋將開慶榜奉撫憲劉景韓中丞調辦簾差先期到省所遺縣篆委候補知縣何黼庭大令黻章代理邇者惲菘耘方伯以鄉試已攺於明年三月舉行寗大令未便遽令回任遂將何大令攺爲署理日前何大令接奉行知卽專丁赴省禀謝 
[漢水朝霞]  
　　漢口訪事友人云上月二十九三十及本月初一日爲寓漢西人賽馬之期前二日天朗氣淸與賽諸西人無不揚鞭得意迨初一日淸晨天黑如墨細雨廉纎騄駬驊𩥺不能馳騁想俟天氣晴朗尙須補賽也○和議未成漢上各票號錢莊不肯輕易將銀錢放出以致各項生業均屬周轉不靈幸各路制錢源源而至市面賴以支持目下油價稱昻花市平平洋紗洋油較去歲銷塲大减年關將近恐店鋪之倒閉者終有所不免也○自今夏北地拳匪事起漢地各教堂無不重門緊閉兹和議將成教士聨袂偕至并有赴湘省者聞皆擇於本月初一日開堂講道○往來蔡漢者近惟平安小輪船往來黃漢者近僅漢東楚功二小輪船搭客如雲獲資頗厚 
[潤州寒汛]  
　　鎭江訪事人云邇來盜賊繁興刼案蠭起本月初二日之夜三鼓後瓜州東首某姓家突來盜匪多人明火執仗毁門而入將室中人逐一縶縛然後大加搜索劫去衣物約値數百金迨經鄰人集衆尾追則已杳如黃鶴矣○江中停泊英德法三國兵艦各一艘艦中兵土每於午後登岸閒居民見之頗爲疑懼常鎭通海道長久山觀蔡深恐滋生事端爰卽面諭租界總巡曁洋務局各叚巡查委員親帶勇于妥 
 
 

Page 3

 
 
爲彈壓○本月初三日瓜州水師防營哨弁王得勝率領勇丁在外滋事爲統領高軍門所知立命傳案責革什長張某不知約東亦令挿耳箭示衆軍令森嚴閭閻咸感頌不置○近日長江水師提督黃芍巖宮保通飭沿江各鎭嚴行巡閱操防瓜州鎭總兵高藎臣鎭軍於本月初三日出巡長江下游三江營等處大約初十後方可遄返○鎭江靑皮多於他處往往結黨橫行爲害閭里本月初三日午後月靑皮多人在寳豐戯園觀劇不知何故忽與同座某營勇口解鬥毆營勇寡不敵衆致被戳傷園主禀請江勝全軍總查宋都戎蘭桂馳往彈壓當塲拿獲四人移送丹徒縣署請莫嶼香明府研訊懲辦○七濠某孀婦之女名桂英今春經某姓作伐許字本地人某甲爲童養媳入門後其姑潑悍異常時加凌虐本月初一日偶因細故觸姑之怒牶足交下幾無完膚女因痛楚難堪遂於夜間懸樑自縊翌晨女族聞信而往見女慘斃擬欲赴縣控告嗣經旁人竭力排解允爲從豐棺殮其事始寢○前者淮北海州梟匪聚衆滋事經兩江總督兼南洋通商大臣劉峴莊制軍電飭新勝水陸各軍統帶徐寳山都戎督率健兒前往剿辦兹悉兵到時梟匪已聞風鼠竄故都戎日内卽可遄回矣 
[備迎蘇撫]  
　　昨日上海縣汪瑤庭大令接奉前任江西巡撫調補江蘇巡撫松鶴齡中丞札文大旨謂目今時事多艱○皇太后皇上蒙塵於外此臣子痛心疾首之日飭於到埠時一切供張槪從儉約不得從豐大令隨諭辦差丁役遵札辦理 
[照會停訊]  
　　本月初十日恭逢皇太后萬壽聖節官塲例應慶賀停辦公事三天昨日英美租界讞員張柄樞司馬備文照會領事并知照捕房所有應訊各案自初九日起一律停解俟三日後照舊解堂會判 
[局員文告]  
　　本邑二十三七鋪巡防局員邱友林二尹訪知局中公役常在市中招搖勒索無所不爲爰於前日發出簡明告示一道略謂衙門巡局同爲辦公之地酒館茶坊本非論道之區所以當差勇役以及無業流氓聚吃講茶大干例禁也本委到差伊始出示嚴防禁止在案無奈日久玩生復萌故態兹聞仍有不肖勇役串通下流敗類竟在爾等店内招搖興訟魚肉鄉愚不獨有關地方風化而且有玷本委聲名爲此示仰居民人等知悉以後如有前項情事則是怙惡不悛准爾等指名送究當卽斥革嚴辦倘該店主知情不禀一經察出並懲不貸各宜凛遵毋違切切不知各役見之能從此稍稍歛跡否 
[渡船傾覆]  
　　前日小工頭目余逸凡招集工人數十名雇乘杉板船至浦東代某輪船裝煤不料駛至浦中潮水甚急舟子力不能支遂致傾覆雖經救生船救起若干人然已有十七人步三閭大夫後塵矣慘哉 
[上海縣署瑣案]  
　　前者引翔港鄉民許雲生被人毆斃控經縣主汪瑤庭大令飭差拘獲兇手沈雲林張錫堂至案研訊沈雲林供死者許雲生素與沈濟和有仇當許遇害之前小的與張同在某茶肆沈濟各探知許雲生適在村中頓觸舊怨以爲有隙可乘向小的言及許好弄拳棒曾竊伊木棍抛入河中向論被毆積恨至今可圖報復邀小的等伺於道側旣而許果貿貿然來沈濟和突出扭住肆意兇毆小的惟持竹棒痛擊一下不知如何致命叩求恩典張供小的曾用扁擔助擊一下許之斃命實由沈濟和猛毆所致今彼已見機逃逸不知所之叩求鑒宥大令判將沈雲林笞責二百板張責六十板分别押候再核○已閉裕成錢莊夥蕭子餘控周文美欠銀圖賴前晚汪大令研訊蕭供被周結欠銀一百九十六兩屢索不還叩求追繳周供小的開設煤炭店向與裕成錢莊往來所欠尾找銀一百九十六兩容向他處將帳收到卽當繳還求恩寛限大令諭交的實人保出限十日内如數繳案○殷養珍與寳源祥主爭地互控一案汪大令研訊之下寳源祥主遣司帳人沈某投案供稱光緒十七年間價買孫小狗之田七分三釐坐落二十七保十圖念字圩六百十九號有田單契據爲憑被殷冐請印諭寳源祥主知之恐被盜賣故將原單呈案求鑒殷供小的係向顧丫頭之父顧和尙購田七分另有二分因顧稱田單已失故於光緖十八年呈請印諭不敢朦冐徐子良供小的充當是圖地保此事一地兩賣係殷與顧和尙串通朦混是以小的當時並未蓋戳求鑒顧丫頭供此事係故父所爲小的不知其細大令將寳源祥所呈之單核對無訛而殷之印諭數目不符顯有情弊遂諭將是地充公顧丫頭代父受責五百板 
[英美租界公堂瑣案]  
　　李阿大行竊蔡根生船上棉花二十斤經包探陳根寳拘獲解案請究讞員張柄樞司馬商之白繙譯判責二百板棉花給失主具領○積賊倪阿寳行竊單雲卿家衣服二件經包探胡瑞龍拘獲解請訊究司馬判責二百板管押捕房二月衣服給還失主○划船户施阿才行竊某紡紗廠煤半墩售與李長友爲水巡捕所見向之盤詰李膽敢持刃恐嚇因呼水巡捕何瑞福帮同拘獲解請究辦司馬判責李三百板管押捕房一月施責二百板○朱阿五行竊蔣寳利家烟槍一枝經包探李佩之拘獲解案請懲司馬判責一百板○張銀堂行竊張協順木板十四方售與木工胡安興經包探劉阿炳拘獲解請訊辦司馬判責張二百板罰胡洋銀一元充公○包探秦少卿禀稱某洋人雇坐王阿福所拉東洋車不給車資王遂在路呌喊是以拘請訊核王供洋人雇乘小的之車歴三點鐘之久不給車資向索被毆痛極呼救被巡捕拘入捕房捕頭令洋人給小的車資一角尙存捕房未領求鑒司馬以事屬細微卽予開釋○沈喻氏在老公茂紡紗廠做工前日放工時私取棉花數斤藏之而出爲管門人查見交捕送案請究司馬判責手心五十下○法界包探王新根禀稱奉票移提奮興押鋪執事人今已提到解案請示司馬准其帶回歸案辦理 
[法租界公堂瑣案]  
　　上月某日有法國兵弁至浦東高橋等處遊玩爲流氓毆辱回滬後禀知法總領事白藻泰君照會道憲余晉珊觀察札飭寳山縣嚴行查緝務獲究辦昨經新任寳山縣金大令查獲滋事流氓項香香一名派差押解至滬昨日禮拜四堂期縣差沈裕將項解送公堂請訊項叩首求恩讞員杜枝園大令與費繙譯會商將項申斥一番交差帶回○某米店夥楊某承接大昌洋行稻草七千擔由王順祥轉托徐雲祥購辦徐承接三千五百餘擔當付定銀五十六元嗣因稻草霉爛無適於用遂被退回迨復購乾薪來滬交納而楊已另買因此齟齬涉訟公堂杜枝園大令判交保出外邀人理處昨兩造偕王順祥投案各呈帳簿楊供尙存洋銀五十六元徐稱被欠六百餘元大令以供詞各執且數目懸殊著將帳簿發還邀公正人理明禀復○裴沛如前控寳泰質棧方銘甫定貨悔議另賣呑没定洋三百元經大令訊供著邀中理處禀復核奪昨日原告偕居間人沈東寳投案遞禀請追還定洋方供沈係手藝中人不知典鋪向有定章定貨過期不出須將定洋罰去大令謂爾等旣有行規著各邀公正人秉公理處何必涉訟致傷和氣兩造各遵諭而退○陸范氏控李錫之乘間竊取金飾値洋銀四百餘元迭奉大令研訊本極口呼寃原告屢次求追押候嚴比前晚李在押所解帶自經幸爲値班巡捕解救行免昨日堂期捕頭命探傳同原告解案請訊大令與費繙譯會商著送縣辦理原告自行投縣備質陸范氏不願移縣求請罷訟大令遂飭兩造各具切結存案○徐生本陳阿生行竊某西人對時鐘押於虹口奮興押店迨破案供認奉飭吊贓押店稱贓已贖去包探遂據情禀復大令出票將店主翁阿二提案研訊查閱所呈帳簿並各姓名住址著暫行交保候查明英租界押店章程並將流水簿呈候核奪○臨平里同福祥棧主凌梅卿私販軍裝經包探拘獲提出洋槍手槍藥彈等物解經大令訊供押候核辦昨日大令與費繙譯會商著將凌梅卿張榮甫丁阿奎周生敷一并送縣辦理 
[憲恩渥沛]  
　　杭嘉湖兵備道時蓬仙觀察樂善好施口碑載道兹因眷屬安抵西泠特助敝善會洋銀一千元由鼎記莊交來囑卽解往北方以資接濟際此封河在卽啼飢者又難免號寒需欵之急無異燃眉今得大　君子慨發慈悲　泉渥沛其爲功德紙墨難宣拜領之餘書此鳴謝並以告世之自求多福者[  上海救濟善會南丁紹芬等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[批示絲商]  
　　廣東通省釐務總局示光緖二十六年九月初四日奉廣東巡撫部院德批據該堂商等赴轅呈稱竊商等上月二十四日蒙司道各憲傳同姚委員商首等集局勸諭謂現時七十二行俱將釐費撥歸公盤辦理土絲一行不得獨持異議倘有别行照向章自抽則土絲釐費卽仍歸協綸堂接辦煌煌憲諭商等敢不勉從及退而細察各行其抽收如故卽土絲亦由大經堂辦理其歸補抽廠抽收者不過從前攺歸官辦之十餘行而已查大經堂初串鍾委員勒停繼串姚委員掩飾七十餘行之釐費盡無更攺獨霸抽土絲使商等協綸堂向隅雖至愚至懦情亦不甘何况商等開辦以來繳餉已過百萬若徒以筆墨相爭姚委員口辯鋒起工於掩蓋今商等取得各行釐費執照呈核是則姚之瞞惑憲聰力抗憲批確鑿有據迫得聨叩崇轅伏乞將詭串瞞抗霸抽之大經堂立予撤退仍遵仁憲前批酌量加餉准商等協綸堂接辦庶使頑役知警商業賴安實爲恩公兩便等情奉批前據釐務局詳復該商協綸堂已願將砲臺經費退歸公盤辦理何以忽復翻異現呈各行並未退歸公盤等情是否屬實仰釐務局查明禀覆黏抄保領發等因印發到局奉此查本案昨據刻堂商等以前情來局具禀當以此次攺坐爲行無論何項經商槪歸公盤不准仍前承包如該商首及姚令等果有串通仍敢任意私包與商人該協綸堂查有實據准其赴局指呈聽候傳集商首及姚令到局三面對質如果屬實定予革退將來卽歸官辦仍然見貨抽釐决不更章無論何商槪不准承認辦理該協綸堂切勿妄想等由批示遵照在案兹奉批行前因除呈報撫憲察核外合行牌示爲此示諭協綸堂職商凌朝康等卽便遵照毋違特示右牌仰土絲行協綸堂職商凌朝康等准此九月十五日 
[解犯過站]  
　　前者川沙人唐杏英捕獲竊犯程春林兇毆斃命經廳尊陳桓士司馬訊實解赴蘇省禀請　　憲朱竹石廉訪復勘近由廉訪勘訊明確擬定徒罪發回原廳監禁昨日解至上海縣署過站縣主汪瑤庭大令命暫隸内　　　　　　　　　 
[投案備質]  
　　德教士客倫司投英美租界公堂控周文邦欠利銀五百兩英商通和洋行主亦　　　　　　　　　　　司馬飭提未到將周子秀福管押限交昨日周由蘇州回滬　行投案司馬　押候　　　　　　　　　　　　　　　　　　　 
[上海縣署紀事]  
　　昨日淞滬釐捐總局督　　　　　　　　　河卡舞弊　　　　　　請究値　　　　　　　　　大令奉飭收所候訊○糧户王西根虧欠錢糧經縣主汪大令傳訊是圖地保王福堂著往嚴催違于提究昨日　　　　　　　　措繳提解到縣大令諭令交差看管候訊○石文英與堂弟玉亭爭産互控前經汪大令訊供尙未了結昨日大令復飭原差將兩石提案諭令分别看管聽候訊斷 
[南市捕房紀事]  
　　前晚葉海和醉態酕醄行至新馬路手舞足踏喧聲若雷巡街捕見之向前喝阻葉怒呼衆將捕扭住奪去號衣號燈捕急吹號呌衆捕聞聲趨至餘黨抱頭鼠竄僅將葉拘入捕房押候補拿餘黨以便解送馬路工程局禀請總辦程雨村大令嚴究○前日船户邱小四駕舟至浦江某馬頭因無泊處就同帮人沈大春船側繫纜焉未幾潮水湍急致將纜繩衝斷沈大怒率其夥胡裕堂將邱扭住兇毆某號巡丁見之遂一併拘入捕房旣而沈自知理屈浼人向捕頭緩頰願出外調處捕頭許之 
[美租界捕房紀事]  
　　英租界後馬路正大錢莊夥胡朝增僑居虹口北四川路仁智里第八弄某號房屋胡近與第十弄内蕩婦陳氏姘識胡妻王氏知之率領娘子軍多人前往理論與陳氏互相爭毆王氏力不能敵致傷額角血溢如流五百四十七號巡街捕見之一併拘送捕房經六十四號三道西捕詰問情由令自投公堂具詞禀控○江北人潘吉仁在外虹口公和祥馬頭爲小工昨午放工時乘間竊取洋酒一瓶而出爲管門印度人所見當塲拘獲扭送捕房捕頭令押候轉解公堂禀請讞員張柄樞司馬訊辦 
[無施不報]  
　　敝善會承吳淞營盛軍官經募二百二十元小銀錢六十五角紹興許笈雲翁第二次經募洋銀二千元杭州慶福綢莊第二次經募洋銀五百二十三元出使俄國大臣楊子通星使助規元一千兩蘇州同元莊顧子厚翁經募洋銀一百八十六元五角安徽劉觀察印世珩助規元一百兩李傅記一百兩賀蘧記一百兩藜照堂洋銀二十元上村草堂二十六元秣陵吳氏童子鳴喜求母福一百元又鄭氏童子壽徵求母福十元童子連喜求父福二十元朱方承啓堂求平安五十元海陵葛芷十元涇川胡氏六旬得子節湯餅費沙平銀一百兩敬領之下欽佩實深惟德動天無施不報從此富貴雙全名實兩茂定可操劵以俟矣謹書數言藉鳴謝悃[  上海慶順里救濟善會陸樹藩潘炳南丁紹芬等謹誌]  
[續錄救濟善會第五批輪船送回被難官民名單]  
　　呂運喜賈延齡傅士銘王正久吳漢章二口錢湧庚二口傅儀翁錢堯臣趙祥雲周少臣周寳珠王廣生孫德明羅槱卿羅宸卿羅阿喬周翰臣周寳珣羅味年許喜道龔慶祥汪玉亭汪玉峰汪慶來汪樂亭汪錫三汪堯章汪豫誠張瑤原汪寳山魏恩豐史丕振謝汝賡七口石銘勳六口袁子安王阿春朱彩分洪長雲錢平濤魏一文王梅堂陳福堂徐松壽葉氏江春林四口鄭錫光二口葉大年二口張壽祺二口萬鍾彝十口萬中彦楊壽彤三口史濟源二口魏同春魏恩華三口鄭贊卿四口方紫楓方逸琴方能潮王純生王堯文虞祖耕李爾康李文藻李祖蔭李吳氏李程氏吳斯溱方光縉方有蘭方祖祿方定元方福壽程增祿姚思安五口劉雲臣四口董仰齊十一口錢中選十一口陳廣福四口謝作舟曹雨田二口林殿臣劉人熙王邦翰韋履潔四口楊錫令陳廷仁王德光丁芳隝劉熙純三口許受衡二口王氷如姜履端三口施復明楊傳淸四口汪金福四口曹正林張思昆三口路寅賓朱玉順王壽朋陳潤芳牛日章張樹炳王德福李豐九口李玉臣孫毓驥孫少甫孫炳衡鄭宜祿陳星源姜希津沈駿慶王源張明海瞿若羲四口萬秋桂周子章陳廣求羅貴堂萬錫臣易軒廷石榮三口房席珍四口趙建臣趙從之周國祥二口王金氏陶益夫張阿七楊麗卿楊黛雲楊阿欣夏張氏陳狗子李蘭廣朱顧氏唐受奇唐尤氏以上籍貫未詳上海慶順里救濟善會潘炳南丁紹芬等錄 
[蘇省官報]  
　　十月初一日首府總捕三首縣均禀知赴虎邱祭壇粥局紳董鄒福保程增瑞彭福孫程瑋均通知本日開辦粥周二十一處城廂内外編查保甲委員均禀知今日到差吏部稽勛司主事勞乃宣浙江人由直隸來總捕黃禀謝奉委漕運省局會辦差長洲縣蘇元和縣王吳縣田均禀謝奉委漕運省局帮辦差正任南匯縣汪以誠專丁來省禀知認借昭信股票案内蒙核將在任候選知府以道員在任候選並免離任遵奉發給實收叩謝知縣楊炳震禀知到待質公所正委差汪文炳禀知到待質公所副委差方敦吉由閔行厘局專丁來省禀謝飭知給予文案勞績註册儘先拔署優缺一次劉允恭由車坊厘局來　州府知事戴爾恆禀謝奉委漕運省局差遣府經歴錢乘驄禀謝飭知本年秋審案内蒙記大功一次縣丞戴修璋禀謝委署武進縣縣丞事彭錫恩交缷署崇明縣縣丞任事回湯東暉服滿回省禀到請補白茆司巡檢徐瓚謝奉委漕運省局差遺仍回閶門水關差請補安港司巡檢方維城禀謝奉飭先行赴任巡檢楊廷芬禀銷代辦閶門水關差雲騎尉世職馬恩綸禀謝奉委葑門路武巡卽日到差初二日撫轅牌示恭照光緖二十六年十月初十日慈禧端佑康頤昭豫莊誠壽恭欽獻崇熙皇太后聖壽令節是日五皷應穿朝服齊赴萬壽宮行慶賀禮其自初七日起至十三日止前後各三日俱應穿蟒袍補褂掛朝珠同知何希曾禀知交缷署太湖同知任事回通判陳鎬禀知奉委赴吳江震澤會審案件知縣鄺兆雷禀知由山西解餉回徐炳章禀知奉委解餉赴寗寳山縣典史羅啓祜禀辭赴任巡緝快船營領哨都司莊長勝禀知赴江震一帶巡哨初三日吳縣田禀知下鄉勘案委署武進縣縣丞戴修璋禀辭赴任縣丞周祖揆禀知到　興公所徵租差丹徒縣主簿張渙文初次俸滿奉調來省騐看禀到巡檢孫寳瑞禀辭赴昭文縣保甲差護院憲聶諭今日換穿灰鼠褂黑袖頭初四日知縣尹 
 
 

Page 10

 
 
佑湯禀知交缷署寳山縣任事回薛葆楹由江震絲捐局來禀謝奉飭一年期滿比較盈收照章留辦徐炳章禀辭解餉赴寗縣丞單希會禀知隨前撫憲鹿北上回省准補衞城司巡檢熊嶲江由甯來禀謝奉飭赴任 
[閏八月九月月捐淸單]  
　　上海道憲兩月捐洋四十元隱名氏兩月捐洋念元吳渭川翁十月捐洋十元怡情軒唐傑臣翁二户各捐洋十二元陳善亭翁捐洋十元龔府戴季仁翁韓潤生翁三户各捐洋六元徐棣山翁戴運來翁萬佐卿翁朱葆三翁譚幹臣翁韓山曦翁老順記祝源昌南順記九户各捐洋四元義昌成四月捐洋四元李光琴翁閏八月捐洋三元源豐潤捐洋三元六角莊源大捐洋三元二角豐泰存濟堂蘇寳森翁老悅生新順記滬江第一樓錦章順泰信昌隆復泰愼餘堂十一户各捐洋二元何瑞棠翁閏月捐洋一元可熾萬有全可熾順龐竹卿思補齋隆昇梁煥南金松泉湯蓮笙章佩華十户各捐洋一元久成久章北天成三户各捐洋一元二角中和捐洋一元三角嘉綸捐洋一元四角尹梅生施德豐徵昌怡昌熾大晋昌恆茂福來洽八户各捐洋六角源順三月捐洋六角怡隆祥順萬椿孔巨豐一壺春義成六户各捐洋四角錦章九和二户各洋三角錢五十張家鶴捐洋三角錢三十大章捐洋三角錢六十春園閏月咸章閏月二户各捐洋三角源通捐錢三千六百久大捐洋一元四角錢廿五文和康壽康延康晉　餘大愼餘元甡元茂衍大厚康永豐存德鉅亨恊昇宏大宏元源吉寳和承裕寳順正大升大彙康崇餘永康瑞大晉大延源義善源福康兆豐恆餘厚餘仁大恊餘源利敦火　　　十九户各捐錢一千二百怡大五雲日昇樓金合順三户各捐四百協成祥萬興永愼三户各捐錢二百鉅康捐錢一百生大閏月曹德大寅記三户各捐洋二角宏章泰　　　百文英法美三界共收一文捐洋二元小洋三百三十八角錢十七千零五十八文以上總共收洋二百五十九元三角錢六十九千八百七十三文○附登各洋貨寳號　　　淸單大豐恆興二户各捐錢三千二百怡豐萃昌順二户各捐錢二千敦泰成德豐增泰源恆豐瑞怡盛五户各捐錢一千六百日新盛泰記屏記恆茂盛四户各捐錢　　　百天順祥錦豐鼎豐恊豐登豐慶豐義泰四達瑞恆豐信同源順正昌順宏昌鼎裕元生通裕日新增振豐恆德順祥瑞豫祥恊康元興公愼新泰恆啓泰恆同昌正豐盛　　　七户各捐錢八百天豐捐錢六百共收錢四十五千四百文[  滬北天后宮前廣益善堂司董嚴信厚施則敬朱佩珍唐榮俊葉貽鑑等謹誌]  
 
 
 

Page 11

 
 
   
 
 

Page 12

 
 
   
 
