# 1914 - 260 - 4914743

 

Page 1

 
 
   
 
 

Page 2

 
 
時評 
[延長漢冶萍（冷）]  
　　延長漢冶萍兩事攻擊農商與礦務局利器也今者由五省代表及張楊之談話發表而所謂攻擊之利器者已發而未中矣　　何則以延長論旣非借押又續舊約主之者爲熊周朱張不僅一張也以漢冶萍論債爲盛氏所借部中且勿承認更與外間所傳之說相反　　雖然攻擊之者各有其因延長與漢冶萍特適逢之題目雖不中庸何傷　　嗚呼即此可知今日之政局與政客命令 
　　二月二十四日大總統命令兹制定陸軍監獄官制曁陸軍監獄官任用條例公布之此令　　又令李鍾岳給予三等文虎章張復泰萬其誼張仁濤范之杰李書動羅揚烈給予四等文虎章郭兆楝給予五等文虎章高鶴　劉鴻鈞宫開祥于文紀韓聨基吳師善褚士億吳志曾王昭培　鳳玉馬鳳池于化龍楊庸厚徐兆橒汪文明葉昌祥王景異彭清震潘光祖張克豐俞安　王宇才均給予六等文虎章龔積義曾琛程鷓九朱濤陳和張仲和羅鳳章王肇杰高繼武朱萬霖董福善王澍偑黃家瓚高贊元羅揚煦張景良張自新吳世標均給予七等文虎章周長立謝樹玉李廷琅張希玉李荷清王維祖王翰李在英張翔元郭春熙劉文洙郝玉川馬獻朝李勉儀丁啓廣劉應龍葛慶覃張上傑陳兆脩劉長英邢鎮瀛宋潤祥王雲錦孫延齡劉德芳李濤吳義行均給予八等文虎章姜雲鵬厲寶杰趙永和鄷永清吳銘恩張聨陞均給予九等文虎章此令　　又令前因各省盜匪充斥非除暴無以安良迭經飭令籌辦警隊責令知事督率調遣以資保衛兹據署四川民政長陳廷杰電稱川省自變亂後潰兵游匪紛擾堪虞籌設警隊必須縣縣備設始足以資聨絡現擬分繁中簡三等繁縣設置一百名中縣八十名小縣六十名挑選樸實良民由知事自行招練所需經費即以停辦地方自治之欵曁圑練經費酌量提撥藉資挹注應給鎗械查提本境舊日所有及就地收買從前遺失鎗械再有不足咨商都督撥助其大要先在清查户口厲行保甲警隊隨時周巡並與鄰封約期會哨聨絡策應卽以治匪能否得力爲知事之殿最嚴定功過約束訓練並由都督通行各軍隊平日互相融洽以免隔閡等語察閱所擬籌辦情形至爲妥協應需經費並未增取諸民尤爲不煩不擾各縣知事果能痼癝民瘼切實奉行俾匪類無所容身庶良民足以自衛應由該民政長悉心規畫認眞辦理以覘實效並着各省民政長於凡有匪盜地方督飭各縣一體參酌仿辦務期匪氛盡滌良善獲安用副本大總統綏靖閭阎之意此令　　又令據廣東督龍濟光先後電稱會辦粤省清鄕陸軍少將李世桂督捕勤能偵防嚴密其參議員陳德邵暗通亂黨莫紀彭等謀爲不軌因值在營讌會預毒藏暗置杯内李世桂登時中毒斃命又偵探員陸軍步兵少校張家彬迭次偵破亂黨機關捕獲要犯致被挾恨謀毒斃命懇請飭部優卹各等語該少將李世桂等緝捕盜匪偵防亂黨勤能卓着有功地方乃竟慘遭毒害爲國捐軀實深憫惻李世桂張家彬着交陸軍部分别從優照陸軍中將陸軍中校例議卹以慰英魂陳德邵暗通亂黨謀殺長官罪不容誅旣已訊明正法應母庸議仍飭嚴緝亂黨莫紀彭等曁謀害張家彬之兇犯務獲究辦以伸法紀此令　　又令湯玉麟授爲陸軍少將劉恩鴻張作相均加陸軍少將銜此令　　又令兼代陸軍總長周自齊呈請將山東剿平亂黨異常出力之陸軍步兵上校高臯言張濟元靳雲鶚加陸軍少將稀吳俊卿授爲陸軍步兵上校丁惟沛授爲陸軍炮兵上校施祖蔭竇復祥陳鎮林潘學彬劉景霑劉文炳郝景星胡玉振授爲陸軍步兵中校葛業勤戴春成授爲陸軍砲兵中校孫聲振田鳳來授爲陸軍步兵少校任屬建楊樹棠周文武授爲陸軍炮兵少校楊廷森授爲陸軍工兵少校孔昭同高凌雲授爲陸軍步兵上尉高翼臣王硯田曲岩授爲陸軍砲兵上尉吕　翥授爲陸軍工兵上尉應照准此令　　又令財政總長周自齊呈請任命蕭堃兼任雲南富滇銀行監理官應照准此令　　又令内務總長朱啓鈐呈請任命田潛瞿長齡余詒汪郁年吳承湜俞慶濤陳應龍爲僉事應照准此令　　又令内務總長朱啓鈐呈據江蘇民政長韓國鈞轉據蘇州警察廳長石入俊呈請任命王器爲科長兼秘書韓雲駿安錚王季綸爲科長王禮宜爲勤務督察長鄒一超爲消防督察長蔣與權張竹坪程乃衡王宗嘉史繩法爲署長應照准此令　　又令兼代陸軍總長周自齊呈請授張麟有爲陸軍步兵中校梁朝棟加陸軍步兵中校稀應照准此令　　又令兼代陸軍總長周自齊呈請以張兆鵬補授甘肅寗夏鎮屬靈州營參將應照准此令　　又令兼代陸軍總長周自齊呈核覆奉天民政長擬以恩聨接襲防禦請准予接襲等語廳照准此令 
[專電]  
　　北京電昨千一時湯化龍劉景烈李慶芳邢展元曾有瀾梁善濟賈耕張樹森時功玖諸代表往訪張楊問答至十一時三十分散今日發表公同認諾之談話筆記如下湯曾劉先到楊告以延長油礦純係中美合辦絶無押借外債事漢萍借欵部至今不認爲有效文電效文電駁詢全卷可查與個人或部無涉湯謂牽涉中人但理論事實均可信其無根部中駁斥旣有案卷不難檢閱而知各代表到齊後分頭翻閱文卷畢後聚談張謂延長事去年初入京卽有陜人請辦而無把握嗣美使來言周總長參贊美京時曾與美政府有合辦延長之說今是否要辦答以容再商量公使又逕與周熊接洽日人亦向國務院請辦當時總理與海商兩部均以將來軍艦須改用煤油故油礦宜歸國家專辦院議决又呈總統批准後通令各省討論開採方法因資乏遂照舊議與美商合股中國占百之四五實出七成半餘由美商代認作爲取得此權之代價美占五五華人仍可向中美公司買股磋商復請示總統於十二號在國院正式簽字簽者熊朱周及謇又問何不借欵自辦答稱政府但云合辦以前清舊議本擬合辦又此欵絶對不能承梁問合同限制他國不能再與中國合辦油礦太嚴答此爲延長油礦未開時而言僅限一年又問此約總長認爲適當否油事是否貴部主管答稱屢次磋商結果如此因與本部有關故鄙人亦簽字湯問政府於開礦是主合辦抑借欵自辦今合同中已定合辦之法總統亦以辦鑛不能有十分把握楊答刻政府甯合辦令外人分利不欲自辦令本國人多冒危險李問何不注意東三省答正派人調查問簽字時總統知之否答請示後簽字並答約已簽無可商量繼張報告漢冶萍事謂早有收歸國有之說政府恐賬目不實或無利未實行去年在南時聞其向日借九百萬元添爐六百萬元還債即託人阻止到京後偶遇小田切談極言借欵已定並謂條件甚鬆始大疑即電詢並聲明非部准覆無效數電公司電局不收密電遂與周總長商准發密電後續來呈謂歷來借欵向不報部已經批斥尚未得覆今該公司欠政府欵千餘萬皆存户無發言權唯本部之百七十餘萬有發言權故於其請官商合辦時允以翼監督之部中現决認借欵無效並取消之取消之法先從公司入手楊謂以手續言旣當然無效不問其内容美惡苟於政诒關係無害即利益上稍出入無妨又問抗令如何楊答應否行政處分又問政府反對日人何以願借楊答此問恐不深知漢冶萍與日人關係湯答誠然此中關係極深楊答日人對漢萍希望甚大但求以欵借公司並有他種計畫　　北京電前日電有人帶兵抄卷事係訛傳　　南京電南京商民戰禍損失中央因借欵無效准由臨時項下撥欵一百五十萬酌量撫卹　　南京電財政部電催三年度預算赶速派員送部　　南京電財政司長擬將本司交代統計財産預算四處酌量裁併以節經費　　南京電省立各中學校校長來寗昨開會研究敎育改良及統一敎科書辦法　　南京電淮安清鄕局因匪氛不靖電請省長發給槍彈　　南京電省長因葦塘易於藏匪電令灌雲一帶剗除　　南京電國稅廳科員吴增榮現委辦大河口釐局 
特約路透電 
北京電英文京報載有語調極譏剌之社論題曰近開六國飯店及北京旅館之諸獨立財政家願貸英金五十萬磅至四千萬之大借欵文中謂此項談判進行極爲秘密各使署知其實情者寥寥無幾聞有一野心極大之財政家現與各省都督商訂借欵不下九種之多共逹英三千六百萬磅有奇該論結語日政府何以不能酬答此衆友之阿諛乎大約因與獨立財政家結算前欠之日將柢故也云云　　北京電粤漢鐡路公司大約將反對雲（雲南府重（慶府鐡路一舉蓋粤漢借欵乃以造費極貴之鐡路爲抵押據工程司估計每英里須需英金二萬八千磅而雲重鐡路　將大損粤漢路之收入聞粤漢路美國承造之一叚須過濕土德國承造一叚須過山地故工程奇艱需費極巨　　成都電成都公民多人電請袁總統對於尹昌衡赦其已往察其將來聞打箭爐現正在調查尹在任時共解到軍餉若干途中有無遺失如查明果有遺失則尹之濫用公欵一欵卽可取销　　成都電聞鎮藏使張毅現已减輕軍費成都對於此說殊爲懷疑蓋聞張使近曾電請中央政府准其以釐金撥作軍費也　　成都電現有兵一隊駐紥距察木多西三百里之嘉玉橋（譯音防守大道打箭爐近解子彈三萬粒前往察木多　　東京電彈劾内務大臣原敬君不允懲辦二月十號擊傷新聞訪員之警察動議反對者二百零四票同意者一百五十二票故遂打消當時場中殊爲安静原敬君起言彼無所據而得懲辦警察且暴民聚衆示威有礙京城之治安政府以威力加之固當東京電現料貴族議院復將减輕海軍豫算日洋四千萬圓大約兩院將開聨合會議解决所减之數當爲三千萬圓抑爲七千萬元東京電據官中宣稱防守費内所减之日洋四千六百萬圓將用以振興實業譯電 
　　北京電國務院已趣嚴修回京就敎育總長任　　北京電國務院請袁總統頒發命令革除各部人員要求委事之惡習　　北京電柏林所傳蔭昌將復使德顔惠慶將使英更代劉玉麟玉麟之說據外交部聲稱實屬不確北京電財政部决議撥幣制借欵千萬圓扶助山西大票號十四家以免破産各票號放出之債共洋三千五百萬元現且負債洋二千五百萬元　　北京電英文京報載稱五國銀行圑須得中國國家銀行管理權始允續訂大借欵　　北京電袁總統命令宣布约法會議章程北京電政府因需欵孔急幣制借欵簽押無日故向華比銀行訂定借欵二千萬元已收四百萬圓以解目前之急　　北京電李經羲眷現由青島赴京此必因李將任約法會議議長或政治會議將延長日期之故　　拉里杜電墨西哥官軍統領里格拉斯因美國官員行文詰責拘捕美人費茄那故命開釋其人詎意拘獲後即於翌晨絞殺之費茄那因指官軍竊其馬匹致遭此厄　　墨京電墨西哥京城外僑仍在進謀自衛之策英德日三國均有僑民寓此所稱日人咸爲經商者　　倫敦電陸軍大臣西萊君今日在下議院宣述陸軍飛船事宜據謂現有飛艇五十二艘因式舊廢用代以新式之艇以减生命上之危險現供軍用之飛艇共一百六十一艘自去年七月至今已飛過十萬餘英里又謂英國陸軍之飛艇實較他國爲多速率亦在他國之上繼又詳切演講飛艇於戰時偵探敵情 ]之效用且言每年須增造一百二十二艘始足維持現在之本位各式飛艇英國均能自造云　　倫敦電不主以武力經營之女權黨屢欲謁見首相詰問强逼納食問題均遭擯絶昨晚在道林街國會左近聚衆示威警察與之激門多時始得驅散並拘獲男女六人倫敦電英國海軍預算今日追加英金二百五十萬磅 
 
 
 

Page 3

 
 
要聞一 
[弔熊内閣（續）（二月廿三日）（遠生）]  
　　熊内閣倒敗之因具見上述要知世間有一結果發生則其原因必非單一故以上種種因緣醖釀而成現局而足爲諸因中之潑酵劑足令其勃發者則總統制問題是也熊氏未辭之先頗有消息謂總統制卽行熊氏總長必不更動且若設總務卿之類其職仍屬熊氏此說一出熊氏頗有不懌之色謂吾之所争决非個人問題因歷言其所不願意之事其不肯副署總統制云云乃其中語言之一撇筆此項談話熊氏曾以語之於某秘書長記者今日尚無發表之自由總之熊氏此一番談話及二月十一再辭之呈旣上復致大總統一信謂平勃旣難交歡廉蘭便當相讓云云（語殆指某派）皆以極端表示决絶而後准免本官之命乃得下也　　梁任公一月以前已表示辭意大總統曾兩次派梁士詒慰留情詞懇切遂以因循至今至某日國務會議開緊急會議時任公詢知爲因總理辭職事卽先赴總統之前表示秉三如去某亦不能獨留之意故熊氏辭職後梁氏卽决絶以最後對於司法之意見書及辭職呈同上梁氏爲人多情雖在去位之時而對於其所經手之事件及其職務殊表戀戀之意故有此一條陳有古人臨别贈言之意可謂辭職總長中之一特别事例也　　辭職書已另見然其謁大總統面辭時則尤見梁氏之樸實無華彼直謂大政方針係某所擬或云是書生理想或是錯誤皆未可知但錯已錯了某自己不能不担負責任不然外間卽不我責我之良心其謂我何大總統亦頗曲諒具誠故卽准許也　　汪大燮氏本無宦意其在日本旣係有託而逃歸國後不料爲熊梁等所推挽而民主派湯化龍林長民尤復大加聳恿如其聳恿梁任公者　總統尤特派人以大義相責故勉以隨同梁張入閣爲條件及入閣以後其主張意氣之激烈乃有時爲熊氏所驚異以是汪之入熊亦實不甚融洽然二人者皆不失君子和而不同之意其在任時如昌言排斥張弧派之豪賭固見其意氣之一斑乃其極力維持敎育於某鎮守使及某督及主廢小學者皆痛加駁斥於北京直轄學校漸加整頓皆足以表見其胸襟其最爲時流不满者謂其濫用官權阻抑私立法政學堂一節有人見汪詢及汪嘆息而言谓我明知挨駡但各省私立法政學校如林如　弄得人人想做官不肯受正當秩序之敎育一般青年子弟應入小學或中學者皆跑到法政學堂去此非嚴行取締中國前途安得有望汪君之所言按以今日私立法校之實際竊恐世間若有公論不能無一顧之價值也國務會議熊氏提出辭職之時大總統方命各國務員慰留而汪氏不發一詞人頗爲汪詬病及熊氏辭職發表汪卽上書請辭尤爲中外驚訝外人到國務院通信處問消息者固不曾問及汪氏以彼當然未必辭職也辭書旣上大總統特派梁士詒慰留梁氏問汪以何理由汪答並無理由而附加以有趣之語曰有形之困難尚可言宣無形之竭蹶不可言喻深知汪氏者謂彼雖自前清歷宦顯官而皆以資歷能力自進其縝密而受國爲前清戴紅頂子人中所未見其一身蓋無日不在無形竭蹶之中也　　張謇氏已决不隨熊梁汪同其進退當梁汪紛紛請辭之時大總統深以牽動大局爲慮故特派張一麔氏往勸勿辭此節談話記者亦無發表之自由但張已决不立時辭退則確聞也其語人則謂俟經手事完後卽辭有解釋此義者謂張自到任時已宣言將盡其職力所能力將保障商人商業爲時勢所必需之法規一一訂出此經手者當係指此若導淮借欵當俟一年以後另註此外亦别無經手現工商部已趕設法規編纂處以秦瑞玠湯一鶚爲編纂員並定公司條例即日施行舊公司律卽一概作廢趕編商人通例以代商法總則不日均可頒布　　一週來京中三四報紙均力攻張氏皆因延長建昌油礦借欵及漢冶萍事而辭職與否乃不成問題現山西江西湖南湖北陜西正公舉代表孫武湯化龍梁善濟劉景烈張國溶等質問漢冶萍事而並以集矢於礦政局長之楊廷棟延長礦事以余所聞實熊總理主持由財政部外交部工商部會同辦理確已簽字中國占全資本百分之四五美孚占百分之四六而中國可得百分之三十七之紅股故只須出七分半之實資例能作爲出過百分之四五之資本家於資本方面似係中國有益而美孚因此之故占有該礦全權則其利害正未易言此間英文報稱中國不應以世界注目之油礦而委之殘忍之美國託辣斯之手此語亦大可注意但其責任不應專在張總長至漢冶萍者至今眞理未明其事件本太複雜惟以余所聞於外人者則曰欵確已由盛宣懷手經借而以始議國有繼議官商合辦之漢冶萍公司盛宣懷何得壇有全權借債且决不應借日欵余等固切望張總長之能實行其取消之權也　　按本報二十五日專電已傳部批盛宣懷所呈已定合同本部不能認爲有效矣　　以上所紀爲熊内閣問題全體之解决其他總長之不能隨同進退則自初已無問題也但自此番更動後有一新趨勢爲人所不可不知者即專以財政一部分言之大勢似已漸趨於總統制或總統内閣制（二者孰去孰從近方討論大抵古德諾主前說有賀長雄主後說而法制局及東洋學派外交部派均和之其最有力者卽謂厲行總统制將令外交上無廻旋餘地云云者之說是也）蓋總統前此已直接通電各省訓戒財政之事一也總統府近又特開財政會議以梁士詒及財政總長主之二也報載總統特諭以後每月開支概由親核三也或傳大借欵仍將以周學熙主其事　　前大理院院長章宗祥氏屢次被擬爲司法總長而章力辭勿論其地位穏於總長優崇於總長即以衙門論之大理院之建築今日蓋在各衙門中稱第一焉然章氏旣不能重負大總統厚意故亦勉任此人在今日爲第一青年有望之總長矣董康自在前清法律館已來即爲舊法界名士與沈家本氏差足齊名沈逝則舊律之學不能不推董矣論舊學則遠過於章論新知則或不能不稍遜焉司法次長江庸氏本與章氏爲莫逆交自無辭職之必要　　新署敎育總長蔡儒楷江西人相貌魁梧謹厚少文久任北洋官宦現職直隷敎育司長而頗時常來京出入於總統府蓋受知有素者此次江西之約法議員蔡即其一汪氏旣辭之翌日以次長董鴻褘入知事試驗場主試故尚入署料理公事神氣灑然若脫重累者即日電蔡囑從速來京蔡氏此兩日内可來拋最近消息聞實任之敎育總長嚴修氏亦已允自英回京受職矣雜評一（無名） 
盜匪充斥盜匪斥總統見諸命令矣是誠不可諱之近狀也且亦中國今日之大思上旣病國下復病民使不肅清則凡百政事何由而舉凡百事業何由而興唯此肅清之法祗恃知事之警隊數百名恐亦無濟政府與民而苟欲誠意行之者則四川之圑練可仿行也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[財政討論之議案紀要]  
　　　日（二十一號）午後財政討論會在國務院討論新稅辦法洋員顧問到七人中國會員到十餘人其議案爲營業稅兹覓得議案原稿照錄於下營業課稅方法可分爲二（一） 
爲一般營業稅（一）爲特别稅普德日採用一般營業　美國採用特别稅查普國依資本金額及收益之大小分營業爲四等由政府設定課稅區域調查各稅區内各等級之營業者之數以各等級之平均納稅額乘之而定徵稅總額然後由政府分攤其擔負之額於營業者惟第一等之營業　不設稅區而卽課以定率稅法國以營業用之房屋租價爲基礎隨各營業之種類定稅率之輕重若房屋租價不能明確則兼用營業用之器具之價格稅率之高下視人口之多少及地方繁盛之程度日本營業稅兼採普法二國之方法以資本額或收益額房屋之租價及從業者之人數爲課稅之標準美國無一般營業稅但其特許稅及法人稅實與營業稅同一性質觀以上所述營業稅可大别爲二即普法日之一般營業稅及美國之特别營業稅是也照中國現在情形以何種營業稅法爲施行較易中國可否課各種營業者以特許稅銀行保險公司及他種大公司則兼課以所得稅云云惟是日有主張採用美制者有主採用德法制者其討論尚無結果云 
[粤省維持紙幣之空言]  
　　自十四五六連日會議維持紙幣言其結果政界則惟交出公産付維持紙幣會變賣而已而維持幣會亦並無切實辦法不過舉兩會長領一關防請撥數百金經費而已當十五日維持之聲喧徧耳中紙幣由五成驟升至六成二而自十八以後又已跌至五成七現在仍未得升高言其原因所謂維持方法政界已束手無策不得不聽命於商界而商界則力主暫弛賭禁幾若非開公益會决無辦法於是紙幣由升而復跌說者謂此而暗中之開賭要求也而政界於十九日甚爲焦急乃文頒一布告于涉忠信堂銀業公所不准其將廣紙開盤二十日銀業罷市面大爲恐慌於是省長又傳諭取消嗚呼粤省紙幣多一次文告即多一次恐慌自有限用七成五之布告而紙幣一恐慌自有干涉紙幣開盤之布告而紙幣再恐慌卒之文字無靈終取消而後已嗚呼維持維持所謂維持之方法如是而已 
[鼓浪嶼之大風潮]  
　　厦門鼓浪嶼印捕與華人衝突駐厦領事圑因該埠會審公廨讞員欲釋被捕之華人卽將該廨治權攫去其大路情形已據路透電音譯登昨報兹將厦門通　擴要錄後　　本月十八號午後鼓浪嶼印捕赶逐菜攤並因恒發號侵及公路上前干涉突起衝印捕額上受傷該號東夥亦各負傷嗣該印捕不知如何禀訴工部局立卽派出十數名各持長銃短銃前往該號捕人至於開銃數響傷及近附之小孩彈由腹部而入又傷一人彈入股際皆扛送醫館調治事後各舖商憤不能平相約罷市一時龍頭街即停止貿易路上觀者人山人海各印捕遍處搜查其被捕去五六人至十九號晟印捕尚欲拘拿與該案之有　係者市民引爲公憤復倡罷海之說以爲對待自十一點　起所有嶼中各碼頭操舟業者皆不載客凡由厦過嶼之人積住嶼中者以數百計　　現聞該案歸領事圑公議辦理華官如陳交涉員曹委員孫觀察使等亦電逹北京外交部請示辦法在市民方面一味以罷業爲對待而印捕巡視嚴肅並帶銃出巡居民甚爲惶恐　　十九號傍晚五時由林紳叔臧偕曹委員出而勸諭市民等照常貿易舟入照常安業市民遵服遂即照舊開市舟人亦一體載客惟二十二十一二十二三日内外間仍傳說紛紛謂印捕尚欲查拿市自治會長及有關係者致各居民咸有戒心議論尤多又見海上有一二國戰艦到厦心益恐懼未知此後尚有何等劇烈之事否耶另一訪函云十八號下午鼓浪嶼龍頭地方有一點心店因　檯侵佔街道某印捕勒令即刻移入適該店夥外出僅留一人答以少頃有人回來即行拖入該印捕大不爲然遽將店内盤盌任意搗碎隣衆觀之咸抱不平大聲喊拿該印捕見衆寡不敵即走回工部局復帶印捕十餘人各執洋鎗來擒喊拿之鄰衆時有一人幾被所拏走入某藥舖該印捕開銃擊之竟中某藥舖之夥於是各舖户譁然立卽罷市後經會審公堂曹委員出爲彈壓允即公斷各舖户始稍寂然詎至十九號印捕又到龍頭拿獲數人因此　動船户亦作罷海之舉現已經林紳叔臧出爲勸導各舗户照常開市各船户亦照常渡載惟所被拿之人須俟各領事二十號開會商議後再行釋旅云 
[二十一日之知事試驗紀聞]  
　　昨日（二十一）舉行縣知事試騐第二場第一試有與試者述場中情事筆之如左　　予（與試者自謂）本日赴試場絶早以朝噋未出行人稀少故馬路上猶爲嚴霜所敷白如宿雪車行其上碾碾有聲至議院門前人已　集此時紅日升矣其光照於議院樓頭之上光華璀燦類羅馬皇帝之王冠然議院鐡門外則有重笨之車數輛满載寢具什物等類若人家之將僑遷者詢諸守衛巡警始知該院本日辦交代院中舊有人員卽於此日搬出云噫幸此數日有知事試驗之舉大足爲該院一壯聲色不然者其冷落之現象尚堪入目耶此事本與試騐情形無干然以目擊此種狀態亦不得不一述及之　　揭示原定七時點名然此點名時間殊難盼到應試者均各尋相識評論前日試騐之問題有易之者有難之者竊觀各人之面則憂喜不同帶喜色者則盼速速點名有愁容則冀略延晷刻偷閑可以翻閱小抄以爲備敵之用忽第一牌引入矣將近十一時呼點始畢本日予分在辰字號此室尚寛敞衆以題紙久不至衆皆現無聊之狀且呵欠連天作倦容足見皆用功之人也十一時後題紙始下方題紙未頒時有一警官持一白紙揭示至上書嚴搜夾袋四字字大如斗蓋試騐委員長之命令也迨題紙發竟又有一委員闖然而對衆演說曰昨日以搜出夾袋被扣考至十七人之多當君皆爲有用之人材千萬不可再有此等情事自誤功名如有夾袋一經搜出定行扣考諸君千萬留神語畢冒然而去此時衆始伏案搆思忽監場委員大呼曰此人有夾袋速扣其卷逐出之衆皆抬頭愕顧則一南方老先生方揀視小抄不防却被監場一眼丁上此老先生初猶微笑若不解監場所云爲何嗣經警官將其卷子夾袋扣留掖彼出場始含涙而去此後衆有所警畏遂無再犯者予完卷時將近三鐘出場時已困憊不可支頭復大暈以久不作楷書冩字一行較作文十篇苦有萬倍據他人云此次試騐仍重書法字不佳者定落孫山此論果實予無望矣是日問題附誌如下現行法令之解釋（一）臨時約法第五十一條規定法官獨立審判不受上級官廳之干涉其意旨若何（二）地方宣告戒嚴地方官之行政權限與平時有無異同（三）上訴分控告上告抗告其不同之點安在并舉例以明之（四）試述訓令指令之意義及其效力國際條約之大要（一）地方官對於外國人但有保護之責而無管理之權其故何歟（二）禁止鴉片禁種禁吸禁運三者均屬切要依中英禁烟條約能同時實行否（三）自開商埠與租界之區别若何（四）外國人在内地租買田地房屋依條約有無限制每科四題以作兩題爲完卷能多作者聽 
[變更陜西觀察使區域]  
　　陜西民政長呈請劃分三道區域酌改名稱業由内務總長朱啓鈐呈報總統准暫沿用兹錄朱總長呈文如下據陜西民政長呈稱陜省前呈請裁撤陜東陜西二道觀察使一案奉電飭改分三道並將區域及名稱另行劃分酌改等因當將三道所管區域酌予分配及改稱陜西中道南道北道各名稱電呈在案所有各道劃分區域理合繪具圖說呈請鑒核施行等因查陜西於民國二年三月因前清舊有道區改設五道曾經呈請鑒核奉批在案前據該民政長電呈擬將東西兩道裁撤由民政長兼理當飭令就該省地理形勢劃分三道並將名稱釐正以昭畫一旋據電稱擬將原隷西道之鳳縣柬道之山陽鎮安商南四縣劃師南道管轄原隷中道之鄜縣中部宜君洛川東道之宜川五縣劃歸北道管轄其原隷東道之大荔等十三縣原隸西道之鳳翔等十五縣則歸併中道管轄並擬改名爲陜西中道陜西南道陜西北道等語正復核間復據呈送圖表前來按之該省地形南北廣而東西狹分設五道殊形破碎兹據改併三道酌量　益以縣數計雖多寡猶殊以面積計實廣袤相埒其所擬各道名稱尚無不妥擬准其暫行沿用事關變更觀察使區域理合繪具圖表會同呈請鑒楄伏乞批示遵行 
[宦海升沉記]  
　　孫外交請添次長外交總長孫寶琦現代理國務總理終日奔走於國務院總統府之間决無餘暇辦理部務次長曹汝霖爲交涉事日内亦須赴滬而部中交涉甚多無人主持昨日孫君曾請於大總統擬在外交部再設次長一缺以便佐理大總統當時未置可否孫又云倘添設次長一說難望辦到亦請另派專員暫時代理一切否則部務將無人主持矣　　徐東海遲來原因徐東海素爲總統器重早欲　聘出山　助政務惟東海静觀時局風潮正惡故迭次辭謝兹聞東海深感總統之誠　確已允許來京惟須俟總統　確定約法會議成立一切布置完全方肯前來任職刻總統所有興舉政務皆與東海函電商酌如挽留熊希齡住京任合梁啓超爲幣制局總裁皆係東海暗中所主持譬如名伶登台不能不預將台面扮演先爲籌劃一切脚色先爲調度齊備方抉開黑幕演唱此時東海遲遲其來正爲布置黑幕中一切人物云　　農商部增設參事農商部參事自張總長到任後即改荐孟昭常等數人早已由命令發表刻又得張總長現以該部係由農林工商兩部改組事務較繁非添任職員難專責成已决定於部中添設參事缺額聞昨已遞呈大總統荐任秦瑞玠等四人充任未悉總統能否照准　　三署長瞬將任命礦務監督署官制經大總統公布後其第一區署長業經任命張軼歐承乏第二區署長則已經部中荐任何燏時尚未發表刻又得消息部中昨又續荐蹇念益爲雲貴區署長大約不日當可同時任命云　　孫道仁暫不出京孫道仁到京後因仇人之控告着陸軍部看管不准其出京日前孫特具一呈自請從嚴懲處措詞甚爲悲切袁總统閱後以孫前在閩省維持地方整頓吏治不無微功可錄獨立後雖稍有嫌疑然實出於迫脅情有可原特令陸軍部優待但現時仍不准出京云　　紐承善將任觀察陜西四路觀察使改組爲三路後其中路觀察使一席早經政府任命宋聨奎承乏乃宋氏尚未就職卽由陜督保荐來京此次宋氏回陜則係奉命署理陜西民政長其遞遺之中路觀察一席至今尚未任人刻聞宋氏到陜履任後昨已有電致政府特荐前贛北觀察使紐承善承乏斯席聞政府已復電照准大約不日當可發表 
[滇南政局之雲天一鴈]  
　　整頓邊務之進行（一）規畫𤢊𤞰雲南迤西� 
之騰永一帶因與缅甸毗連英人常欲侵佔至數年前故將上下兩片馬要隘强佔近日尤更進取軍府成立卽以整頓邊務爲要圖而整頓邊務非將滇邊之中英交界間　㹫𤞰㹫諸地方使其歸化不可當時即委派多員馳往撫綏近日已稍有頭緖該總辦等電逹軍府以　𤞰夷情隔　由於言語不通交通不便現擬於滄江附近廣設官話學堂招收　𤞰子弟入堂學習已委派崔振聲柏榮春等多人承充官話學堂敎員其經费由提存駝馬項下支銷如有效果當再竭力推廣至道路一層應修之處頗多然費巨難等只好擇要修築如營盤街至老母登逹上帕及富州又由老母登出六庫緜亘約千餘里於邊務極關緊要旣言籌邊則此三路均應急修惟險峻異常派夫困難猴子崖一帶不知幾費唇舌工始及半其由老母登出六庫一路所需夫役聞由雲龍縣知事就近攤派每夫給口食一錢仍由總辦委員等監工以期迅速路事布置旣定則總辦等即就老母登居中調度並須於各要隘興工督建營房並進行營業墾殖事宜過此冬防如果獲情翕服兵隊亦可改良藉省軍費此漢省近日籌辦邊務之情形也（一）設立邊電雲南迤西之片馬地方不惟爲雲南一省之關隘實爲中國全國之門户故自片馬失後川　藏亦甚危急近日屢得邊報英人日肆添兵日益進佔邊境實屬居心叵測探聞軍府以爲欲何邊地非先圖交通便捷信息靈通不可乃電准中央擬於極邊之六庫地方安設電信現已奉總統照准令速進行自前雲貴電報總局已遴委幹員特派工程馳往安設電報其綫路係由永平縣安起而逹片馬附近之六庫爲止大約明春卽可竣工通電　　警釐兩局之被刧（甲）警局（一）雲南蒙自縣所屬大莊科因地方熱閙故於數年前已開辦巡警設立警察局該局自設立以來尚能力盡職務拿辦匪徒甚多因此被匪嫉恨常圖報復該局早有警備未易下手本月十七日晚忽來悍匪四百餘人均身帶快槍將該警局圍困匪多警少難以抵禦警察被其戕斃數人槍傷數人其警局軍裝什物銀錢均被搶掠而去迨後赴個舊廳巡警總辦何國鈞處報警何君當派除官陳廷樑趕往救援追至白草壩即將纠刧匪首蘭秀山拿獲解蒙訊供直認糾集黨羽行刧不諱卽時槍斃（一）雲南個舊廳因出錫最旺商務極繁該廳所屬之太丫口因路當孔道創設警局亦已數年巡警保衛行旅亦異常認眞詎頃間探聞該局亦於十六日被匪二百餘人前往搶劫當時圍攻該局巡警一面竭力抵禦一面來個舊廳求救迨何國鈞總辦派兵趕到而匪徒已逃走無蹤矣（乙）釐局雲南鎮雄直隸州（現已改縣）因遠在極邊素與四川毗連故近月來常被川匪竄入或謀攻城池或搶刧村寨人民受害已不堪言頃間又探聞鎮雄屬之芹菜灣因係川滇交界地方又爲由川來滇要口故該處設有釐金分局一所抽收運滇川貨每年入欵尚豐本月初間忽有川匪一股約數百人身帶快鎗竄至芹菜灣當將該分局搶刧殺傷釐丁數名殺死三名釐疑什物全被搶掠而去隨後經該分局報請圑首召集圑丁二百餘人前往追緝不料行抵安尾互相開戰不惟圑首被匪鎗傷並傷斃圑丁數十人云 
[揚州防務餘譚]  
　　歡宴將士陸軍步隊第一百五十一圑陳圑長兆豐以連日捕獲黨人各營官佐曁本圑差遣諸人勞苦功高且聞黨人曾出洋二千購買圑部中人行剌無人肯應深爲欣悅故於廿三日在圑部特開公讌盡歡而散　　請獎軍官陸軍第七十六混成旅長張景湖以此次捕獲黨人深賴各圑營將士出力揚城謐安厥功甚徫特將最爲出力之陳沈兩圑長王胡兩營長等之功績呈報都督請從優議叙　　稽查軍火張旅長景瑚以黨人供詞有從菜擔柴擔糞擔内私運軍火入城情事特商請巡城劉管帶桂庭通飭各城兵弁嚴行查察并會同縣知事諭令各鄕人母得以身試法爲黨人所用云　　照常巡夜張旅長景瑚前以謡言紛起深恐站崗兵士受其煽惑特將各段軍士撇回以免被誘兹以搜捕黨人各軍人異常出力深悉該軍士等不致受人煽誘故自昨日起仍飭一律梭巡 
[圖害南桂馨之自害]  
　　山西前河東觀察使張士秀免職旅長李鳴鳳違抗命令把持財政一案前經陸軍部呈由袁總統派定陸建章爲本案審判長張聨芬姚任支金紹曾徐樹錚爲本案審判官組織高等軍法會審在案兹據承審官陸建章等呈報到部稱於上年十二月六日在部開庭會審業將張士秀等訊問明確除關於財政事項尚無侵佔入已情形應不爲罪其承認有着者責令張士秀負清理上之責外其抗不交替旅長帶兵北上違法逮捕監禁籌餉局長南桂韾等及監守郵電局關閉城門各事均屬證供確鑿迭經會鞫認定張士秀李鳴鳳兩名皆爲内亂罪未遂犯惟按其心術及事實不無可宥擬依律酌减處以二等有期徒刑六年並終身褫奪公權全部檢同供詞並訴訟書類及判决書呈請鑒核等情當經陸軍部詳加覆核所擬罪名尚屬平允卽按照陸軍審判試辦章程第八十八條及第九十一條鈔錄判决書呈請總統批示遵辦並請將李鳴鳳陸軍少將即行褫奪現袁總統已批准照辦矣判决書錄後　　一犯罪事實查此案係因該被告李鳴鳳抗不交替旅長與張士秀同謀捕拿前山西河東籌餉局長南桂韾誣南以煽惑軍隊謀舉第二次革命並不遵中央命令將南桂韾交出經山西都督閻錫山臚舉罪狀呈由中央派兵前往勒令交出南桂韾解送該被告等到案據陸軍部派赴河東地方檢查官李士銳吳保珹傳長民報告張李所控南桂韾煽惑軍隊謀舉第二次革命在事實上不能成立閻督所控張李違抗命令把持財政等罪在事實上已經成立復據軍法司審問此案意見書張李均係内亂罪嫌疑犯應爲被告人南桂韾業經問明毫無犯罪嫌疑應爲被害者兹經正式會審除該被告張士秀經手欵項前大清銀行存欵除提用四萬一千七百一十四兩八錢六分外餘約十七萬兩及富紳捐十五萬一千六百五十兩據供均如數存在興業銀行前晉秦官錢局存欵七萬兩據供亦如數存在興業錢局元年分餘銀十四萬九千七百六十一兩九錢八分五釐二年正月分餘銀五萬七千九百六十七兩七錢九分二釐據供均如數存在該觀察使署其鹽欵出入實數據供關於此項正帳實存在河東鹽運使署如查有不符願甘賠償各等情案關財政雖不無把持情形究未侵佔入已應分别檢出咨由財政部並咨行山西行政官署詳細清查由該被告張士秀負完全責任又元年正月分收支表載已匯未解洋欵六萬零二百四十九兩二錢六分據該觀察使署財政科員王進賢賈濟林供稱此欵本不在正月份收支之列係後來改换帳目移入正月帳内訊據該被告張士秀供稱正月所用者本係晉泰官錢局之欵後因要騰出晉泰官錢局之欵作爲同盟會基金故將洋欵等項移入其帳目雖經改换而欵項實已支出事在改革之際各地用欵多無統系挹彼注兹事所恒有兹正月所用去晉泰官錢局之欵旣據前第二項所供存在興業錢局責令繳還則填補此宗用項之洋欵自未便再令重繳又是月餘銀一千二百十九兩六錢七分七釐據該被告張士秀聲稱於辛亥年十二月在前觀察使署被焚據檢查官報告勘得該前觀察使署於是時被焚屬實又罰欵三千二百兩訊據供稱已特别支給各該縣知事用出因非正帳故未造報各等情案非侵蝕不在議罪之列均應解除責任又李鳴鳳兵餉事項訊據供稱具然阎督業經准予核銷覆查阎督此項廻批並未指駁審判上當報認爲准予核銷亦應勿庸置議外其抗不交替旅長私擅逮捕南桂韾關閉城門監守郵電局刑訊籌餉局局員搜索籌餉局鎗械軍衣派兵北上違抗命令不將南桂韾交出等事證據具在雖迭經訴辯究無正當理由可爲解免應即認爲眞實的犯罪行爲特列舉如左（一）查孔繁　係元年十月二十三日以檢閱使名義抵運住籌餉局内該被告張士秀即於是時傳謝得元郝富珍劉占魁三營長到署詐言自省來函將更换該三營長並扯碎其函擲於地下李鳴鳳在傍亦言接有此信該三營長不知其詐轉相傳告遂有開軍事會議之舉而該被告張士秀即據以爲憑通 
 
 
 

Page 7

 
 
電　　謂孔繁　來運此間疑實横生連日間軍事會議議决曾有更易遣散情事死不承認是該被告李鳴鳳不欲交着旅長張十秀不　無絲毫　停維持之意反從中挑陵軍界並藉軍界全體名　極　反對以遂其把持軍隊之日的（二）閻督令該被告李鳴鳳充該省都督府高等參謀以孔繁　核充該旅旅長由孔部長庚敬電轉發訊據該被告李鳴鳳供稱係元年十二月二十八日接到然據趙中將倜查報是電係於是月二十四日亥刻到陜二十五早交由該被告等在陜所設專電員郭姓收轉陜州距運約百里二十六日准可接到且該被告張士秀呈出孔繁　於是月二十七日致伊之函亦言昨日省電一節自維庸愚斷難勝任已電辭旅長職請仍留李鳴鳳爲旅長云云可知是電確係二十六日接到况此電原文該被告旣未能提出收電簿記該旅部亦未能檢交則審判上自當以二十六日接電作爲確定事實而南桂韾即於是晚被拿同時並由該被告張士秀李鳴鳳電告中央及間督稱南煽惑軍隊謀舉第二次革命實則南之犯罪屢經　問毫無實據可知其捕拿之目的直接誣南犯罪間接卽抗不替旅長（三）據趙中將倜報告南被拿之次日該被告張士秀派人至籌餉局請孔繁靈孔出門見軍隊林立恐遭不測遂微服潜逃張李曾派兵四追未獲而該被告李鳴鳳於勘日通電閻督見謂不知孔繁靈所在無從交替是其藉口抵賴更屬顯然（四）查檢察官檢來証據監守郵局是該被告張士秀公文監守電局是該被告李鳴鳳與張士秀公文關閉城門訊據供稱是李鳴鳳一人所爲事實均屬確鑿毫無疑義（五）十二月二十八日該被告李鳴鳳與九圑圑長景蔚文同電閻督稱於二年一月二號率全旅共處難兄弟北上當面完全交代並談判一切據該被告李鳴鳳電復中央及閻督係因一時軍情憤激迫而出此然是時軍情即令憤激亦係該被告等從中主動自無庸深辯惟據平陽圑長張煌報告孔師長庚稱二年一月二號景蔚文已帶兵抵平陽意欲北上訊據供稱此次派兵係接到孔師長庚電飭赴浮山勦匪及浮山趙知事告急呈文查孔師長庚飭令勦匪係一月十二日之電其勦匪地點在絳縣自不能混爲一談及檢出浮出知事呈文又僅報告楊鎮守使被戕情形並未請兵據呈文觀察當時匪已平靖亦無剿辦之必要且平陽在浮山之北平陽遠而浮山近斷無舍近而趨遠更無超過平陽再折回浮山之理迭經訊究該被告等均無辭以對則此次派兵之舉係根據二十八日之電一致進行更無疑義（六）據趙中將倜報告該被告李鳴鳳於捕拿南桂韾後派兵搜索籌餉局鎗械軍衣等件並拘捕該局局員劉澐王璜横施鞭笞據供刑訊劉澐屬實尤爲証供確鑿（七）閻督電呈中央派李敏楊彭齡赴河東提案中央曾屢電該被告等令其俗遵辦理乃該被告等始則謂閻督與南爲同謀繼則謂審判地點及人証宜在運城終又謂王用賓等力主調和不讓解省種種刁難不肯交出直待趙中將倜帶兵駐紥距運五十里之張店勒令將南桂韾交出該被告等始俯首投案其從前有意不交尤屬顯然（八）查李鳴鳳電稱帶兵北上經孔師長庚電責據覆卽當遵將兵隊撤回等語查據駐平陽圑長張煌呈報閻督及孔師長均稱景蔚文帶兵抵平陽當經力阻已拔往太平縣之史村駐紥復據檢查　檢取景蔚文供述景於二年一月十五已回運城是其調動軍隊雖無可諱而於軍用地點未敢公然佔據亦可證明　　一應用之法律查暫行新刑律第二十六條載以犯一罪有方法或其結果而生他罪者從一重處斷又第二章第一百零之條載意圖顛覆政府僭竊土地及其他紊亂國憲而起暴動者一内亂罪依左列處斷其第一欵載首魁處死刑或無期徒刑又　一百零二條載第一百零一條之未遂犯罪之又第十七條第第項載木遂罪之刑得减旣遂罪之刑一等或二等又第五十四三載審　犯人之心術及犯罪之事實其情輕者得减本刑一等條二等又第五十五條載依法律加重或减輕者仍得依前條之或减輕其刑又第二章第一百零六條載犯本章之罪宣告二等例期徒刑以上之刑者褫奪公權　　一判决之理由據右事實除　於財政事項尚無侵佔入已情形外李鳴鳳對於阎督呈請大總統任命之旅長敢於抗不交替張士秀復敢於揑造假信激怒軍心並假軍界全體名義通電死不承認實屬以把持兵權爲目的破壤國家元首統率軍隊之統一權阎督係地方政府爲張士秀李鳴鳳直接長官膽敢於逮捕南桂韾後以不承認都督爲宗旨通電帶兵北上並開談判亦屬有意顛　律以紊亂國憲實無可辭惟彼此假借浮山勦匪致將軍隊調動雖係根據於紊亂國憲之主旨而起暴動然因中央及師長孔庚嚴電詰責並駐平陽圑長張煌極力攔阻亦遂退駐史村停止道發於軍用地點尚未公然佔據自嘗認爲犯罪已着手而因意外之障碍未能遂其所爲综核前後事實張士秀李鳴鳳實犯暫行新刑律第一百零一條内亂罪未遂犯之規定並係以同一紊憲之目的共同實施犯罪之行爲當然皆爲正犯且屬首魁至私　逮捕監　南桂韾劉　王璜雖已搆成暫行新刑律第三百四十六條之罪惟其行爲純屬排除障碍使得向犯罪之目的容易進行所謂以犯一罪之方法致生他罪依律應從一重處　而吸收於内亂罪科刑之範圍内又張士秀李鳴鳳雖已搆成犯罪行爲然值中央勦辦之軍隊一到運城不惟未敢公然抵抗且遵將南桂韾交出俯首歸案審其心術及事實亦不無可宥之處張士秀李鳴鳳應依暫行新刑律第一百零一條第一欵處無期徒刑上援照第一百零二條及第十七條第三項减本刑一等爲一等有期徒刑復援照第五十四條及第五十五條再於一等有期徒刑上酌减一等爲二等有期徒刑判决如主文　　一判决之主文張士秀李鳴鳳均處以二等有期徒刑六年並終身褫奪公權全部其在宣告判决以前覊押日數准依暫行新刑律第八十條以二日抵徒刑一日關於財政事項旣未侵占入已應不爲罪惟張士秀承認有着之欵應仍候分别咨行各主管衙門切實清理由張士秀負完全責任 
[歐陽霖第四次代汪瑞闓辯誣電文]  
　　北京大總統鈞鑒前以汪民政長被人挾嫌誣控經霖等三次電呈諒蒙垂察所以爲此煩凟非阿附於民政長實爲地方安全計也汪於前清官贛最久管理學堂及署臬司　道篆其實心辦事操履端潔爲贛人士所稱道嗣由贛而桂而蘇而湘亦皆所至有聲争相倚重迭經各督撫奏保有案實爲近今有數人才上年奉命長贛適當李烈鈞竊據政柄恐一經分治頓失利權乃嗾省議會之國民黨横生異議其實地方正紳鄕里良民固毫無間言也洎乎去秋履任正值地方凋敝大局殘破之後庫儲旣空匱如洗政治更棼亂如絲汪以身力任艱辛苦心經營始有端緖自民人心理視之竊幸贛之長治久安可基於此不意措施未竟遽以被控去位初見内閣呈請命令以爲關係最重者爲理財用人兩端經霖等三電剖辨是非固已判然近於報端得見查辦員呈復十欵是知皆摭拾浮詞毫無事實聞諸人言此次查辦員來贛勾留約四五日接見僅兩三人案卷旣未詳查輿論亦未深考中央以一省長官之進退寄耳目於查辦之一人宜如何愼重將事乃貿然來去於案情　實真僞並不逐細研安懸空結想揑飾成詞謂非别有居心何至鑄成此錯現汪已啓行入都赴懲戒會陳訴解釋誠有如大總統命令所云必然水落石出也然因一二人圖洩私忿使我全贛人民悉受無形之影響言念及此能無痛心霖等忝長鄕人公理所存不容稍有偏袒如汪民政長果有瑕疵可指何敢强爲辯護以貽害梓鄕負漸清議此固理之顯而易見者也惟贛民當痛深創鉅之餘得一賢長官卽可出水火而登袵席正賴休養生息期與有成乃方興來暮之歌旋墮去思之涙此又霖等爲民請命尤不忍知而不言言而不　者也此時蒙委戚司長代理篆務固屬委任得人第恐感於五日京兆之見或不能有所展布欲收賡續進行之效仍須駕輕京熟之人伏思大總統求賢若渴視民如傷知必有以昭天下好惡之公而慰贛居雲霓之望屢凟聰聽無任主臣江西耆民歐陽霖等除高巨　例應廻避外名同前謹叩號地方通信 
[山東]  
　拿獲小刀子會匪小刀子會散布於安邱諸城一帶於夜間秘密開會各懷小刀一把以殺三堂爲目的（即公堂學堂敎堂）曾經都督通令嚴禁在案現在諸城縣拿獲該會會匪二名解省訊供一名郭夢臣係肥城縣人一名邱一元係諸城縣人二人隨同邱方誠在諸城縣千佛閣廟内組織小刀子會招集匪徒十餘名秘密開會五次持鎗相圍意在作亂供認不諱已於本月二十號早十鐘推赴丁字街正法矣　　　川鉛礦復活礦商朱蘭增朱紹軒等以　川城東同胡木溝地方舊有鉛礦一所而積六十餘畝屢經礦師提騐礦質頗佳前清光緒十三年民間私行開採未及半載改歸官辦開辦三年後停止宣統三年縣人朱小峯呈請開辦並與德人訂約畫界開工未三月資本匱乏中止兹該商等招集本礦地主及　縣首事公同商酌繼續進行集有股本五千元先用土法試辦昨已具呈行政公署立案矣 
[四川]  
　　轉運局長已委人川邊經略使現旣裁　鎮守使署範圍縮小故前設之籌邊局改爲轉運局局長一職昨經胡都督令委前征鄕支隊長劉禹九君接辦　　川邊經費之標準成都胡都督奉袁總統令　電悉所呈該鎮守使現報核减軍費各節具徵深體時艱力求搏節惟國家經費有常已飭部查明前清川邊經費嵗需若干該處將來常支總不宜超出於舊支之數至行政費擬就地自籌一節亦見勉爲其難并即妥爲籌辦隨時具報可也 
[福建]  
　　部派專員抵閩外交部所派辦理興化敎案特派員葉君可樑兼會勘　粟專員今已在閩内務部亦派邵君繼全（前警廳長邵繼琛之弟）來閩會勘瞿粟已於日前抵閩不日將同英員起程會勘　　拍賣許崇智屋産日前警察廳閩侯縣因招人承受許崇智之屋宇事特出一諭略謂照得許崇智倡亂閩省罪不容誅今已逋逃海外查津門樓有該逆屋二座兹飭警察廳閩侯縣標封並出示招人投票承買等因奉此案查該屋二座一係洋式一係普通價約二千圓左右者凡我諸色人等有欲承買該屋務於本月二十二號至二十八號止到閩侯縣署報名於三月三號爲投票之期以價最高者授與特此布告勿得疑慮云云雜評二 
鼓浪嶼之罷市鼓浪嶼罷市之情形大抵與前此上海罷市相同探其原因大概華人激於感情工部局執行其命令而印人復以言語不通之故多所誤會遂有此種種傷人罷市之慘劃矣　　汪瑞闓之辯誣汪瑞　一人爲黨人所迸斥爲政府所懲戒爲同僚所攻擊宜若舉世之人一無是之者矣而不意尚有歐陽其人者爲之大聲而呼辯嗚呼世無完人其言豈不信哉非特不有完善之人且求一完惡之人而亦不可得也（亦步） 
　　廣東之維持紙幣粤省之維持紙幣我固言其辦法較勝於借外債矣而近乃恐慌益甚官紳無計維持此豈辦法猶有未善與亦粤人之心理作用爲之也亦主持之者未能實事求是而徒空言塞責以遺之憂也　　公産旣交出會長旣舉定經費關防旣一一就緖而不按議定者切實進行徒焦急躊躇盡委其責於商界至事不可行紙幣價日落社會心理日失要求開賭之說因以益熾而最後手續乃僅僅以數紙文告爲救濟之方此無惑乎文告愈多而紙幣之浇愈甚也嗚呼爲治貴力行徒法終無補夫豈紙幣一端爲然哉又豈僅廣東一省爲然哉然而我觀廣東我蓋不能無所感念也　　滄江之官話學堂川邊藏番招撫不易於是尹昌衡提倡佛敎會以導之爲分等級爲聨情誼蓋以藏人信仰所在投其所好以期易奏厥效也然而要非根本之圖也今者滇人以𤢊𤞰難撫綏百計圖維卒决議於滄江一帶廣設官話� 
學校嗚呼是殆較尹氏而更進一步矣本是意而推之蒙古也藏衛也一一從而多設言文學校以求兩請之通洽豈非當今之急務哉（步陶） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[收回公廨管理權將次實行省長派員調查會審章程]  
　　公共公廨收回管理權問題業經外交部迭與駐京公使圑磋商就緒行將完全交還華官管理是以韓省長特派江蘇高等檢察長徐君來滬調查會審公堂現行章程昨晨徐君偕同地方檢察廳長汪君乘坐馬車蒞廨適正副會審官均會同西官升座會訊各案由王襄讞與美領强君邀請二君同至樓下公堂列座觀審至會訊捕房瑣案畢一同退入領事憇息所少憇旋由正副讞員邀往招商菜館公讌至午後二時賓主始各盡興而返 
[白狼之爪牙]  
　　長江巡閱使張少軒君近據探報本月二十五日有白狼匪黨二十餘人分往南京鎮江吳淞上海各口岩密探軍情圖謀不軌等語立卽派探獲住二人搜出白匪委札等証詰知白匪尚遣派總稽查張金標帶領楊老五（卽楊志成）李老九（即李書成）等多人分赴九江江陰上海各處現張君已分電江蘇都督曁上海鎮守使請速嚴加防備並派探偵查有無張金標等來滬嚴拿懲辦 
[狼黨解京訊辦]  
　　閘北警廳緝獲白狼羽黨郭明愷一名抄出關防愛任狀等証據一併解送鎮守使署訊供不諱經鎮守使電呈中央昨已奉到袁大總統回電以徐廳長就任閘北以來破獲匪黨要犯多起消除隐患保全治安殊堪嘉獎所有該匪郭明愷着卽日解京訊辦云 
[防範黨人之部電]  
　　上海鎮守使鄭汝成君近接參陸兩部來電兩則其一云准國務院咨開據浙江都督民政長呈報據探報近來黨人接濟匪徒軍火每藉轉運靈柩暗藏應請通飭各省體防範等情除由本院令飭各省凡起運靈柩須由該管警廳或官署發給護照如無護照及有形跡可疑之處應卽阻止查明外相應咨請貴部通飭查照等因查黨人詭許多端合行電飭知照其二云據探報黨人陰謀勾結有從外洋結納敢死圑多名僞扮日人潛赴蘇浙等處圖謀不軌此等黨徒均諳東語多在旅館匿跡除密飭江蘇浙江都督民政長嚴密防範外仰卽一體查拿以弭隐患 
[飭查黨人所設之油礦公司]  
　　江蘇馮都督前日通令上海鄭鎮守使曁水陸各軍警等文云訪悉黨首黃興於光復後曾在南京臨時政府庫内携取公欵購買河南雲山之石油鑛現派各黨徒分赴各大埠以採辦該石油鑛爲名設立公司招人購買嚴分得銀充其起事之用且聞此項石油公司皆係黨人機關上海公共租界某路某號洋房亦有設立除通令偵查　緝外令飭密查拿辦現聞上海各軍警均已遵令密查矣 
[形跡可疑之洋房]  
滬南警察分廳長崔君昨據軍事偵探部菁萍金殿臣報告西區打鐡浜華法交界處某洋房内每至夜半進出之人甚多類皆不倫不類恐係黨人機關因該處馬路係法公董局所築未便越界往查請爲核辦等語聞崔君已轉報交涉員楊小川君商請法總領事轉飭捕房派探查察矣 
[不服章水天案之定斷]  
　　大同民黨首領章水天因政府指爲内亂要犯電滬由公共公廨將章逮案訊判押西牢三年期满逐出租界在案兹悉章之代表美國律師羅利士以此案原告並無呈出實在証據察核兩造供証及律師辯護情形無覊禁三年之重罪且不在租界犯事未便逐出不服定斷聞已據情函請美總領事轉函承審西官德副領事師謀君照會公共公廨定期復訊云 
[判决携帶手鎗之嫌疑犯]  
　　湖南人余正標身帶手鎗彭少林身帶江北護軍使所给陸軍十七圑機關鎗隊連長護照同在浙江路五百九十號小茶館内啜茗被老閘捕房包探陳阿四查獲解奉公共公堂訊供收押經麥總巡諭令調查余等與持鎗夥刦及暗殺各案有無關係再行訊核在案兹經捕房查得余等與暗殺各案並無關係而近日被刧事主女流居多或恐再遭暗算不願到堂辨認故於昨晨將余彭兩人解廨請爲復訊先由中西包探禀明前情訊之余供向在清江浦當兵奉令解散於上月二十三日來滬至西門外找到營官張壽山住居法租界小客棧内手鎗係張營官之物並不搶刧如查有搶刧情事情愿鎗斃據彭少林供稱前亦當兵解散來滬與余在途遇見帶有護軍使護照欲回湘省原籍道經滬上不敢爲匪乞鑒聶襄讞得供商之美領卓君以邇來租界内迭出持械搶刧之案余身帶手鎗殊違定章判押西牢半年期满逐出租界彭從寛免押着卽驅逐出境手鎗充公 
[紅十字與黃卍字]  
紅十字會總辦事處昨致黃卍字會函云頃閱滬上各日報载有貴會成立緣起譯讀一過足見貴會以大慈悲具大手眼願宏心熱欽佩良深惟查日來弗紅十字會條約及萬國聨合會定章一國之内不得有兩紅十字會及相似紅十字之會同時並列即唯一之正式紅十字會其組織之先亦必經其政府認可並特派專使前赴日來弗總會簽字遵照條約并經萬國之公認始克成立良以事關戰門動涉軍機逈非普通慈善事業可比定法綦嚴萬難假借乃觀貴會宣布宗旨一再援引紅十 
字會約法並有聨給紅十字會一致進行云云似與日來弗條約多所違背未便自由行動大局攸關難安緘默用特函逹貴會應請妥訂手續凡有跡近隐戤敝會之處迅爲删易以免萬國之詰難而阻貴會之進行區區忠告尚希察諒 
[招撫被脅軍官]  
　　江蘇馮都督韓省長以去年被脅各軍官自黨人失敗後流落在外急應招撫業已擬定條例從事調查俾便安置其所定條例如下一設調查所於上海二現居上海之蘇皖湘桂各籍軍官宗旨純正者即任爲調查員以調查流落者之實數三由調查員登報宣布中央之德意四擇其賢能者先行設法安置以示妓勵五遣散回籍如無家可歸者再籌善後辦法六遣散回籍者酌最路之遠近發給川資七遣散回籍者仍須咨原省長官察看如硿係宗旨純正亦可隨時錄用八如甘心從逆執迷不悟者調查得實褫職拿辦以儆其餘九宗旨純正未曾附和或確係被逼脅從者其已經補官咨部仍以原職錄用其未補官者仍請續補以繫人心十遣散回籍後無通逆確它証據不得挾仇誣控並給以證書俾得安居樂業十一已經報名志願回籍者派員遣送不得在途勾留十二限日報名其觀望不報者即以從逆論十三遣散回籍後不受覊束仍至上海謀爲不軌者卽飭交涉局與各領事交涉驅逐不准住居租界十四無論獨立時現役軍官及屬官皆一律看待但獨立充僞職　抗官軍者不在其列十五軍官所有手鎗軍械則由調查所給價收買 
[水警惠署長整頓防務]  
　　江蘇水警第一惠署長沈葆義君昨日通令所屬各分署長文云爲令知事本專署長受任以來汲汲以保衛地方爲重去嵗秋冬之間因病請假又因京師檢察廳有起訴之舉照章呈請停止職務蒙都督省長曲予成全具文咨覆經陸軍部檢察廳查明實在取消前案當於前日赴蘇晋謁蒙都督馮開示公誠優加訓勉本專署長念高厚之恩感激圖報不敢再萌退志兹已銷假照常任事一面當遍歷汛地整頓防務當此梟氛未靖謡諑繁興凡我軍人當恪遵省令力保治安各分署布置汛地責有攸歸務各振刷精神期於民安匪戢倘有棍徒造謡勾煽妨害治安應卽嚴密偵緝以清亂源民國肇興財政方絀坐糜餉糈報稱爲難本專署長願與諸君子共勉之此令 
[又有兵艦回滬]  
　　駐滬海軍李總司令以本埠南市浦江等處停泊防守軍艦僅有江亭鏡清及建康新魚雷艇等三艦值兹滬地防務緊要之時深恐不敷保護故特電飭前往烟臺巡洋之永豐礮艦回滬協防昨日永豐艦已由北洋駛回浦江防守矣 
[浙軍輜重隊過滬]  
　　永利輪船昨由台州載運浙軍輜重隊一營共三百二十名於午前抵申即於十時乘滬杭火車開赴浙省聽候浙督調遣 
[高等廳察看監獄]  
　　江蘇高等檢察廳長徐聲金君前日因公乘火車來申寓惠中旅館昨日午前至上海地方檢察廳會晤汪廳長經汪延入客廳茗談良久後汪廳長陪同徐君赴地方模範監獄及第一看守所察看一週回廳至下午徐君始辭别而去 
[巡士須熟違警律]  
　　滬南警察分廳崔廳長以地方設立警察原爲保護人民故違警律不可不熟查滬上舊有巡士於警律不甚通曉甚至有目不識丁者現當整頓警務之時不可不詳加考察故於前日（卽星期一）當各署警員會議時諭令着各署分區巡士均須將違警法律逐條紀憶並將前發之警察淺義百問答一書一併熟讀聽候面試問答云 
[刦盜砍傷印捕]  
　　匪徒車橋枝王阿來陳阿有張小成張山子周大生王阿毛王金標沈章章王阿三桂炳元毛根保等因糾黨持械夥刦楊樹橋東諸家浜鄕民楊焕林家值洋二百餘元之衣飾各物托老婦毛謝氏銷贜由探陳銀松與一百四十五號西探强生協同中西各捕將車等與謝氏一併查獲於昨解送公共公廨請究據中西包探上堂禀明前情並稱查得毛根保曾在蘭路用刀砍傷三百十七號印捕請爲嚴究王襄讞商之美領强君以尚有同黨在逃判車等分别押候補提同黨到案併究　　又一訪函云楊樹浦北引翔港鄕民楊輝庭家被盜刦去值洋二百餘元之衣飾等物經中西探破獲此案盜犯二十餘名押候解送公廨訊究已紀昨報兹悉被刦之晚適有三百四十四號巡邏印捕經過該處被盜等扭住用鐵器擊斷手臂而逸該捕當卽歸報捕頭飭送海能路工部醫院療治 
[通緝客縣盜匪]  
　　江蘇馮都督前日通令上海鄭鎮守使曁淞滬巡警薩督辦等文云據徐淮海游緝隊統領楊中將瑞文呈稱一月二十號曾將出發剿匪日期及步兵營剿捕情形呈報在案嗣於二十一號督率師船由鹽城整隊起程向阜甯出發行次上崗鎮據步兵營長報稱本月十七號據報匪首戴如山率黨數十人竄往沙缺口一帶當即分派各營夤夜追剿十八號連獲王寶才魏子海朱餘長等三名並獲匪船一隻惟匪首戴如山早已逸往大邾莊該莊有首領張龍坤與戴如山合併公然拒敵我軍未及提防被匪彈穿排長一員兵士受傷八名嗣由我軍分佈奮勇兜勦在沙缺口拿獲戴如山死黨王正波一名又獲著匪曹魁李黑鼻子二名送縣訊辦呈請照轉各等情據此查張龍坤戴如山二匪首自大邾莊逃逸無蹤以致未獲恐其遠颺業經縣賞購線查緝呈乞通令協緝等情據此合行令仰該鎮守使等迅飭所屬嚴緝徐淮海巨匪張龍坤戴如山二犯務獲嚴辦　　沬陽縣所屬東流鎮孀婦孫陳氏家於一月六號被盜三十餘人破門而入刼去衣服等物並砍斃氏子孫玉佩將頭顱砍去又鎗傷氏媳孫仲氏當由該事主認有孫維月孫維端孫維幹吳開餘等在内經該縣知事呈報馮都督函請薩督辦轉飭水陸警察協緝昨日徐廳長奉到督辦訓令後立即諭令各區署遵照嚴緝矣 
[妓女在途被刦]  
　　西藏路二十號門牌妓女蘇雲仙於昨晚六時許乘坐黃包車經過貴州路轉角忽被上海口音之匪徒三人將車攔住一匪出示手鎗恐嚇二匪卽將該妓所帶值洋二百五十元之金鐲强行捋去向該處弄内逃逸現該妓已報捕請緝矣 
[破獲浦東賭窟]  
　　浦東塘橋鎮開茶館之沈應山於陰曆元旦起日夜糾衆在家聚賭抽頭前晚正在開場之時被該處崗巡聞知報告五區三分署署員立飭巡官帶同長警前往查拿時沈已從後門脫逃僅拘獲賭徒龔福生施掌生張連生高寶業張珠泉陸克文王茂榮陳紹林張桂榮江炳榮朱掌寶路掌華徐林森朱衛生朱金生高寶計魏雨春嚴俞氏并沈妻顧氏等男婦十九人一併解區轉解公廳司法科預審之下飭頭家沈顧氏罰洋二十元其餘各人均分别酌罰或五元或三元充公賭具當場銷毁 
[拘究與匪爲伍之小工]  
　　無賴沈茂生王阿根陳阿二陶宗人王阿四王秀林胡玉生張小弟金阿林方計銀毛阿二王阿金並孩子王金申等在楊樹浦一帶專與匪人爲伍經捕房查悉昨日派探將各人一併獲解公共公堂請究據沈等供稱均在恒豐紗廠爲小工不敢爲匪並據孩子王金申供稱亦在恒豐紗廠工頭阿毛處爲小工父名王桂生在瀏河原籍賣蛋等語中西官得供會商之下判王孩函送上海縣知事遞回原籍餘人押候查明下禮拜四再訊 
[僞造鈔票之懲儆]  
　　林仲卿與黃道五串同在逃之日本人丸信舟平於陽曆去年十二月間在四川路騰鳳里一百零三號屋内私造銀行鈔票赴内地混用經總巡捕房派探將林黃查獲並抄出印票機器等迭次解廨訊明押候商辦在案兹悉總巡捕房捕頭以林等在押日久復於昨日將兩人解至公堂請示並據中西包探上堂禀明前情關讞員以現在又有假鈔票發現若不嚴行懲儆不足以儆效尤遂商之美卓副領事判林黃各押西牢十八個月機器充公僞票銷燬 
[催集大正博覽會之與賽品]  
　　日本人正博覽會徵集各國物産賽品曾經北京農商部派委僉事郭鳳鳴吳在章兩員來申特於北市總商會内組織事務所廣徵物品與賽經紀前報兹郭吳兩君以適逢美國巴拿馬賽會上海分會正在開辦之際可以合併勸徵昨日該兩員特至該分會面見坐辦王省三吳杏濤兩君晤商勸集物品方法俾得彚集裝送云 
[頒發收據憑單之證明條件]  
　　上海縣洪知事昨奉韓省長頒發江蘇審計分處所訂收據憑單之証明條件十四則照錄如下（一）收據須由受欵人直接出具不得由會計員庶務員或其他承發人代造但一次支出不及一元及硿係國家經費者得由承發人開單証明（二）收據上須有受欵人署名簽字或蓋印但商號收據以商號印章代之（三）因商店習慣於發貨單外不另具收據者須令商號於發貨單注明實收若干加蓋印章爲憑（四）凡購買物品所有一切發貨單據均須附送本分處以憑審查其内容有無不經濟之消費（五）單據以受欵人之收據爲主體其參考証憑單據上均應注明係第幾號收據之附件以便判查（六）各官應特備單據黏於存簿將各單據區分項目節依次黏存並於各單據上注明所屬項目節以例對查（七）收據上之號數須與决算册備考欄内之號數相符（八）各單據有雜列各種貨幣者應注明析合率及析合銀之德數（九）華洋商店發貨單據有用印就格式者須另蓋印章或署名簽字爲憑（十）凡洋文單據應由經手人譯成國文附黏於背面再送本分處審查（十一）原單據所開價值數量不甚明瞭者應由經手人員另加注明再送本分處審查（十二）各商店發貨單上須令冩明（某官署查照）字樣以免混用私人貨單搪塞之弊（十三）凡出差人員支領旅費如係定有日額者應開明出差起訖日期曁每日定額並由本員出具收據加蓋印章或簽字如係實支實消者應　具詳細用途清單並將所有膳宿舟車曁雜費之憑單收據連同該員之領欵收據一併送核（十四） 
上列十三條内未能包括之處由本分處行文查問 
[痛除推諉延擱之惡習]  
　　滬南警察分廳昨日通令各區署云照得分區設警原所以保人民之治安協力同心亦所以盡警察之天職旣同屬於一廳管轄則凡保衛治安緝獲罪犯之事更無畛域之分即使人民不明區界誤行投訴亦當受理互相指引方不虧保衛之責任乃近據江陰公所經董毛英廉呈報該公所於陰曆正月二十一日失竊一案呈中聲稱報經第一區警察署及第一區第一警察分署均互相推諉不予受理等語初以管轄區域未明雖不無争持之處然不予卽時受理已屬不合比及派員查勘明白實應屬於第一區第一警察分署管轄是人民告訴尚未誤投而該分署於人民投訴之後依然　頇將事不加詳察實屬不成事體業經飭科將該分署員倪炎照章先記大過一次並限令十日破案再行核辦在案但各區署轄境均屬唇齒相連而人民誤投呈訴亦在所時有深恐各區署或不免有上項推諉情事以後如遇人民誤行投訴或轄境不明之處發生案件一經告訴告發卽以先到之署先行受理一面會同鄰區查明地址再行移轉並呈報核奪庶免濡滯而資敏活除分行外合行令仰該署員遵照辦理　　又令云照得爲政之道貴在敏速警察爲視民之官吏一切人民之違警案件以及民刑各項案件告發告訴在所時有受理處分日見其繁旣負警官之責卽應遵照法定手續從速辦理母使濡滯始不負兹天職乃近聞各署對於前項案件投訴到署往往在意延擱不予理處甚有一案擱置竟日尚未訊問致使當事人受法外之拘留殊屬不成事體爲此訓令該署員卽便遵照以後除遇有特别障碍及有不得已事項必須暫緩訊問外其餘無論何項案件均須隨到隨訊一概不准延擱過二小時之久尚未訊問其違警案件可卽决者訊後卽結不能結者訊後卽須呈解本分廳聽候發科核辦其民刑等案訊後卽須分别移解初級地方各司法衙門核辦一面呈報本分廳查考母得故意濫覊自干咎戾云 
[浦東警署捉賭]  
　　浦東五區第三警署署員前晚查得境内某姓家大開賭場抽頭漁利即派巡警前往拘獲賭徒二十餘人解送司法科訊究賭徒姓名錄下龔福生張連生朱掌實陸克友江炳華王炳榮高寶榮張珠泉朱金生陳照林張桂榮沈顧氏路掌生高寶記嚴余氏徐林資朱會生尚有牌九司務買魚阿金老阿仁巡捕子仁均在逃未獲 
[補助公立醫院經費]  
　　中國公立醫院爲争回租界華人治疫主權而設關係頗重惟以經費支絀難期永久前經該院總理沈仲禮君迭呈蘇都督曁省長咨部請予維持皆以財政困難未克接濟近復切懇江海關施理卿監督繼續呈部力請撥欵補助現已奉到財政部指令略謂該院上保主權下衛民命自應量予補助應由本年起按年准由碼頭捐項下撥給五千元以維善舉云云該院得此常欵益當奮勉進行總醫院開支一切雖極撙節每月亦須規元一千兩若再增設分醫院需欵更鉅則此部撥一欵僅得三分之一所缺尚多欲謀保存惟有籌辦商捐爲唯一正當方策想各商家與有密切關係定能合力維持源源接濟以共保此一線主權之醫院也 
[拐逃案類誌]  
　　鎮江人阮祥玉前投地方檢察廳控王和元誘姦伊妻楊氏捲逃由華老二說合唆使求請訊追等情即經檢廳派警將華拘案供明王和元現匿英界满庭坊地方問官諭飭將　老二收押候照會英法兩廨緝王等到案再核在案昨原告阮祥玉投該廳聲稱王和元阮楊氏均爲英租界偵探拘獲着民人來廳報告請爲移提云云汪廳長立飭法警韓瑞生持文前往將王和元阮楊氏移提回廳汪長諭令分别收押聽候訊辦　　漆汝紀前日投地方檢察廳控本城西門外胡悅成鍋子店主胡鳳祥姦佔伊妻並領去所生子女各一并捲去衣飾等情由該處第二區第二分署派探前往將胡鳳祥並漆汝紀之子漆洪生拘送到廳而漆妻某氏並女孩早被胡知風藏匿致未獲案昨日奉檢察官提案預審漆汝紀訴稱莘莊人在申開設車行於舊曆去年二月問忽有鄰人來申報信謂我妻並子女均逃逸無蹤民人得悉之下卽回莘莊家中檢查衣飾已席捲一空卽投報該處警局請緝未獲民人亦各處找尋杳無影響前日在西門途遇兒子漆洪生民人卽尾其後見兒子走入胡悅成鍋子店内民人卽投該處警署報告將胡並子拘案請求將子給領並請追還我妻及衣飾等物云云訊之漆洪生供年十四嵗確爲漆汝紀之子質之胡鳳祥供無錫人開設胡悅成鍋子店餘語含糊問官得供以胡鳳祥姦佔有夫之婦又敢捲逃不法已極諭飭收押限三天内將該氏並女孩交案漆洪生先交伊父漆汝紀領回聽候訊核　　北京路六百八十八號機器成衣店主鄔福基（即鄡芝田）控新閘愛文義路天華堂佛店主李董氏誘令伊妻鄔周氏與經季安通姦捲逃等情業經捕房將董氏與鄔妻先後提案訊供收押在案昨晨由公共公廨復訊兩造均延律師上堂辯護並由南京路某西旅館茶房王阿大上堂証明鄔妻曾與男子在九號房間内時常出入等語中西官會商之下判董氏交保鄔妻還押候提齊入証再行究核 
[拐案與偵探之關係]  
　　近日滬地誘拐婦女小孩之案層見迭出間有串道偵探引誘拐賣者前日地方檢廳長汪君因女子陸小妹被警察第二區第一分署偵探吳阿榮之夥丁少卿（卽賣粢飯阿桃）串通顧阿榮夫婦等所誘且聞丁有在外販賣婦女之事遂即立飭法警金寶山前往守提詎丁少卿已聞風逃逸祇將顧阿榮拿解到廳禀明汪廳長諭令收押候究一面仍飭金警迅將丁犯獲解到案以憑訊究 
[污穢之客棧]  
　　英租界廣東路正豐街二百三十五號門牌上海旅社近因容留妓女與棧客姦宿並聚賭抽頭經人函告老閘捕房前晚密飭中西包探往查屬實當將棧主朱芹益妓女王月英一併拘入捕房分别拘留昨解公共公堂請究先據中西包探禀稱朱前開妓院現開上海旅社私設台基並聚賭抽頭經人函報往查屬實是以將朱與留棧妓女王月英解案請究並將來函呈案據王月英供稱前在青島賣娼現居客棧父母雙亡自甘賣娼等語訊之朱供詞支吾中西官以朱故違定章判罰洋五十元充公如再違犯查出嚴究王月英旣願爲娼着即開釋 
[擄人勒贖]  
　　本邑西鄕諸翟鎮地方有鹽梟謝福田張寶根徐子農徐杏琴等專以販運私鹽爲生並在程阿生小烟間内私立機關擄人敲詐上月抄謝福田等又糾衆夤夜至附近鄕間冒充青縣檢察廳法警將鄕民谢友生擄去藏匿勒索洋數百元謝妻沈氏次日赴青調查並無其事嗣悉若輩勒贖情事以謝福田等均住上邑境内乃於昨午投上海地方檢察廳禀請提案追尋丈夫下落汪廳長得禀後以擄人勒贖實與地方風化攸關立飭法警下鄕按名提案究辦一面飭氏在外静候核示 
[東亞公司讌客記]  
　　日昨東亞公司仁丹部讌客於華慶園招飲商界報界届時赴宴者甚夥並添演髦兒戲及日本坤劇以助興味復經該公司大班　野締三君演說仁丹銷路發展全賴諸公推廣之力感激殊甚云云衆客亦爲之鼓掌藉表歡迎之意 
[通俗宣講社紀事]  
　　定期宣講南市通俗宣講總社定於本月二十八日（卽舊曆二月初四日）午後二時假座英租界愛文義路西勝業里啓明小學校即北市通俗宣講所開第三十九期宣講會請顧旭侯君宣講共和要旨梁幹臣君宣講孔子與學生之關係汪春鑑君宣講勤儉之要素袁頌豐君宣講林肯軼事刻已通知各界届時到會聽講矣　　設館授徒總社設通俗教育夜館於小南門水神閣樓上專敎一般年長失學之人授以通俗之智議不取學費兹聞該館業已開課尚有餘額可補云 
 
 
 

Page 11

 
 
聊絡支社十七日本埠各報載調北支社與南市　社以經費事務各不相謀擬不日改组等語係傳聞失實查該支社由郁君從周個人組織自願與總社聨絡以通聲氣一切開支除郁君自　外另由總社補　並無各不相謀等事現支社仍照常道行並無改組情事恐有誤會已由總社理事袁君通函各圑矣 
[賬簿店失火]  
　　滬城西門内曹家橋函首十一號門牌岳萬益賬簿店内於昨午後不知如何失愼冒穿屋頂經救火會鐘樓鳴鐘告警卽由各社救火會員驅車臨場灌救始得熄滅計焚去該店樓房一　披屋一間該處第二區第二分署尋署員飭探將該店主婦岳薛氏拘署訊無别情姑念寡婦從寛罰洋一元以儆 
[木器店失火]  
　　北四川路相近靶子路一千八百廿八號顧金記外國木器店於前晚十二時披屋内　然起火由捕房瞭望台瞥見鳴鐘告警卽由救火會西人騙皮帶車到場救熄 
[錢莊倒閉後之訟累]  
　　已閉德祥錢莊夥湯載如黃善香潘錦高趙玉書因倒騙揚州德裕錢莊及本埠三泰號廣發祥余珊記等存欵並不付顧少岩本票銀兩被控公共公廨業經將湯等及允將結欠該莊銀二千餘兩劃抵德裕莊到期不付之通商廚房王新歧一併傳案分别交保候再復讯在案前晚由廨復訊兩造仍各莊律師到堂互相辯護並據被告湯載如供稱伊係跑街並非經理各原告存欵亦非由伊經手云云孫　讞與觀審之美倾强君判被告仍各交原保侯復訊再核 
[請給撫恤之辯論]  
　　飛龍公司汽車夫周聚財因開車不愼撞倒紹興人陳永興跌傷斃命一案當經中西官訊係陳自不經心奉判將刑事案註銷並准尸親另行起訴請给撫恤嗣經尸弟陳永林投廨起訴傳訊後因尸妻供稱當時在紹興原籍故經被告代表律師辯稱陳永林代爲起訴安得受尸妻委託請追撫恤是否尸妻撫養兩幼子所得廳請堂上注意奉判候再訊核在案前晚王襄讞偕同觀審西官英領哲君升座特别公堂復訊原告陳永林偕同尸妻陳羅氏挈領兩幼子投案求追並延律師到堂代表被告仍由摩西律師上堂辯後多時奉判被告仍交原　　商定堂諭再行判决 
[猪腸廠之欠欵紏葛]  
　　德商味　洋行控陳裕光欠銀二千五百六十餘兩一案昨由捕房將担保人晋昌當夥華瀛亭及該與股東孫有葵並周玉生安竹平等傳送公共公堂關讞員會同德領　君升座特别公堂研訊兩造均延律師上堂辯護並經被告陳裕光供認與原告訂立合同爲猪腸廠經理華等亦供認擔保屬實中西官得供會商之下以華周旣爲搶保人安亦曾在猪腸廠中爲司帳管理出入銀錢應負責任判安華周三人併交如數人銀並保限六禮拜自向原告清理晋昌股東孫有葵雖不知情惟保單上蓋有晋昌圖章未便置身事外亦着交保幫同料理 
[牛奶攙水之被罰]  
　　虹口捕房衛生西人控大餐司羅阿有張阿標將水攙入半奶内食之有礙衛生等情昨由捕房將二人拘解公堂訊實奉判羅罰洋五十元無洋改押一月張罰洋十元無洋改押七天 
[夫妻争産]  
　　陳金氏前投法公堂控稱夫故後於上年九月間將房産三十六間分與長子陳嘉猷言明每月貼還媳婦孫兒日用洋六十元詎嘉猷不依祗貼兩月上年嵗底媳婦向取非但不給反恃蠻行兇請堂上向嘉猷追還房産給與媳婦等六口爲度日之資等情昨由法公堂傳訊嘉猷延福履理律師辯稱分産時允貼伊妻每月洋二十元給過洋一百四十元照月份核算並不缺少所有房産旣分與嘉猷理應本人管業豈能轉给伊妻執業請堂上公斷讞員聶君商之法副領事判陳嘉猷每月貼還伊妻兒等日用洋一百元至月底交在捕房再由伊妻具領如違提究倘後來無力貼洋可與伊妻同住由陳開銷日用如陳後來有虧空糾葛與伊妻兒無涉所有房産查無抵押出售情事仍歸嘉猷管業 
[閘北第二初級審判廳批]  
　　谢大熾訴歐麟生欠租案批狀悉歐麟生續欠之房租一百二十元准於拍賣價額項下一併清償至所控賠償裝修一節應候通知被告呈復核奪　　裴而訴賈阿四批查原保人僅保八十一元債務今已墊出完資所有賈阿四尚欠之欵萬不能再行責其追繳此呈所訴各節應母庸置議特此决定雜評三 
[招撫被脅軍官]  
　　江蘇都督民政長招撫被脅軍官之條例已發布矣此亦釜底抽薪之法也然而有一般祗圖重賞不顧人道之偵探在捕風捉影摇惑聽聞恐仍無高枕無憂之日故爲今之計尤宜仿安慶警廳辦法先將報告之人扣留俟調查得實然後開釋並予重賞其有貪賞妄報者即照報告情節之重輕按律反坐若是則庶有安寗之日乎 
[來函]  
　　敬啓者閱二月十四日時事新報要聞欄内云六安之失係先壯肅公銘傳之後裔所勾串又見二月念四日時事新報狼禍叢談内載劉銘傳次子被拘一則及申報中原狼突記皖省軍報内有白匪勾串前台灣總督劉銘傳之孫俗呼毛少爺爲土匪首領云云此皆無根之言顯係有人挾嫌揑造若不據實聲明恐以訛傳訛惑人視聽非僅關係一人一家已也查先壯肅公生子四人盛芬盛芸盛芥皆早去世惟三子盛芾尚存居六安東門内此次遭亂被匪擄去用銀一萬兩始得贖還所有家貲房屋概被焚刧其婿竟死於匪手安得有通匪之事耶至報載所謂毛少爺想指朝仰而言朝仰前充毅軍營務處近年携眷住京去冬請假回籍省親忽遇匪患卽派劉文哲親率西鄕圑練八十名赴六安城助防聽王營長調度舊曆元旦之戰圑丁傷亡三十餘名此皆有事實可稽卽爲滬上各報所載六安劉春圑家（盛芾之號）被搶最甚是劉氏遭匪蹂躪朝望等方太息痛恨之不暇更安有躬自爲匪之理耶朝望等誼屬親支情均休戚用特公函據實登布以免輾轉悮傳無任感盼 
陸軍中將劉朝望劉朝仰 
陸軍少將劉蔚劉文明公啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[安静之吏悃愊無華日計不足月計有餘] [  彈涙生擬作]  
　　（縣知事攷試題） 
今之做官者皆不知做官之道故上得罪大官下得罪百姓以致置身無地退老而歸眞可憐也我有做官之意已久亦未得做官之道今見此題方知之矣此題告我要做官必要安静一天到晚不聲不響我吃我的飯不要吏他吏者理也百姓的事一概不理我終日吃飯睡覺不要譁閙就可以討好上司升到一品當朝豈不妙哉我見此悃字與　字同我記得此　字大約是大目的意思我做我的官天天張大了眼睛看洋錢元竇孔子曰禄在其中矣樂哉樂哉做官旣可以發財就不可不孝敬上司拜他門生請他說說好話雖然拜門生已被大總統禁止然孝敬尚風行中國我就今日送他幾千幾萬的元實洋錢孝敬他故每月我算算帳終不見洋錢元實多起來我見元實少了大括其一括月底一算元實有餘矣此所謂日計不足月計有餘故凡要做縣知事者當牢記此言始可發財升官凡我縣知事大家切記切記 
[無言報出版露布] [  鳩奴]  
　　一定名本報取言寡侮之義定名曰無言報　　二宗旨本報以無言爲宗旨以期合於政府之心理　　三内容本報每日出一大張務求紙張潔白不着一字四訪員本報訪員凡目不識丁者皆可充任至識扁擔大之字有一二擔者則爲名譽訪員再多即不合格　　五特色本報特色有三（一）字跡毫無無近愚者黑之獘（二） 
雖雖畫亦不得見以免標榜之叢詬（三）紙質不變旣無字跡及圖畫則於紙之原質不稍損害　　六報費本報受國家津貼不收報費凡愛閱本報者托人口傳（因本報記者無一識字者）當卽每日贈送白紙一大張　　七館址本報開設厲王島防川路金人里口縅字三號　　八出版本報定於民國紀元前一千九百十四年十三月三十二日出版 
栩園詞選 
[珠江感舊] [  吳澤民]  
　　司勲故事怕重題鴻爪無端雪印泥遠水浮　成一夢去年梁燕此雙棲桃花洞口春依舊楊柳樓頭日已西欲掬痴心通一語可憐何處覓靈犀 
[其二]  
　　滄　變幻客心驚往事思量子細　紅拂何當無俠骨劉　畢竟誤科名夢緣長短三生註棋局輸贏一着争是我負人人負我至今惆悵不分明　 
[其三]  
　　檢點行裝付短蓬旅窗無賴又西風怕逢舊監談天寶若向明妃憶漢宫大地不生連理樹英雄亦是可憐蟲聞愁閒恨渺無極付與蒼波日照中 
[其四]  
　　神女流雲不可招風飄柳絮落珠橋蝶魂瘦盡春將老鴛夢修來刧未銷合浦明珠餘艷想江南紅豆又新苗情天若許媧皇補兩地心香一瓣消 
自由談話會 
　　吾揚屬一帶亢旱已久人心惶惶諸公早有所聞有識者隐以爲憂近忽於陰曆正月二十三日至二十七日此間得雨約七八寸之多溼遍郊原麥苗盡舒農心大慰米價稍落民心亦安或云此雨亦頗廣也得此甘霖不可不喜特書以投自由談藉釋諸公之綺注云　　前有以總統爲紙烟牌者謬妄已極人皆以爲不可今則有以總統爲精神丸牌者旦曰第一總統牌吾以爲其用意至美矣殆願我中華民國第一任大總統精神矍鑠長生不老耶抑亦願我大總統專尚共和之精神無徒存共和之形式耶二者皆善吾故謂其用意至美也　　某處有老先生家門外之春聨每嵗輒一易余猶記其民國元年之聨云共和世界翻新局愚魯人家守舊章至民國二年則曰满屋書聲小鄒魯一天春色大文章至今年則又曰冬無積雪方憂嵗家有藏書且樂天此三聨皆極有趣至於鄙人寄廬之春聨則集陶詩二句曰春秋多佳日萍蓬無定居[  眞州趙二]  
　　一般人性質如妓女每見華麗之嫖客則倒屣相迎慇懃接待苟遇樸素之客則冷面冷言似　不腬俗諺云只重表衫不重人余爲之浩歎　　人心易於變動如逢提議公益之事當場贊成者狠多瞬息之間已變爲消極主義所以失信用者在此　　一事之發起如猛虎附和者如魚貫惜無持久之精神無以名之名之曰虎頭蛇尾　　僉德會旣風行一時矣吾願全國人皆抱儉德思想吾更願已入會之會員堅持到底不改初心[  周更生]  
　　儉德會規則一不狎邪二不賭博三不必以酒肉宴客四不必華服五不輕寒素　　入會者嘉定徐培雲休寗汪潤之萬伯鈞餘姚戴君方　張孝庭孫浩然歙縣許德俟江寗傳秉純江都何鍾傑四明夏啓本奉賢周應熊陸伯葵陸耀文青浦張仁峻兹谿徐華生海寗范松岩徐梅庭沈錦榮山陰王嘉淦吳縣胡克明休寗汪繼宣丹陽郭海如山陰田竹溯杭縣徐　蓀如臯蔣公普蔣蘭芬女士泰縣陳蔭礽江陰李士曾夏震漢如臯周更生吳子芳許履和謝子惠程雨春上海中西學校學生[  合肥吳銘慈寗波陳信澣青浦潘琳]  
劇談[  丁悚]  
昨日余往某舞臺觀劇入夜又往新民社觀劇兩兩相較覺舊劇遠不及新劇之有趣而拳劇之做工逼眞實高出　劇萬倍余作是語人或斥爲妄然試質之一般常觀新劇者當必默認余爲知言他日者新劇家苟能互相勉勵自愛名譽則社會上舊劇之位置之勢力必盡爲新劇所占有可斷言也　　昨晚新民社演（雲外飄香）此劇本採自舊小說初無充分之價值而一經新劇家排演使覺分外可觀以優游飾李文俊描畫窮士不得志情狀處處入微旅舍一幕因受人侮憤憤之狀溢於眉字初思與争繼念不敵乃忍氣吞聲而止進見丈人一暮先稱岳父不料莫翰林不認爲婿優游演出一種驚詫神氣恰　佳處愕然良久乃改稱伯父意謂彼旣嫌貧不以爲婿然先人與有世交當可以世姪禮相見詎莫翁喪盡天良并世伯之稱亦拒不受反以强辭斥爲冒騙文俊於是悲憤交極良久良久不得已而改稱老先生謂老先生旣不認我爲婿又不認我爲世姪然而吾亦文人今乃落魄忠德（僕名）死在府上身無半文乏資棺殮惟求老先生稍稍垂憐至云吾冒先父之名以行騙詐試問先父已死家貧至此有何騙詐之可言嗟夫世態炎凉甯不令人驚懼以上云云語語動人且其摹神之足令人呌絶　　氷血飾老僕忠德大佳而演病態尤可謂傳神直到秋毫顛无恐飾莫翰林演欺貧重富之狀稍覺不足蓋无恐善演慷慨義俠之十勢利小人非其所長惟其掃墓時長女淺雲進讒謂淡雲與文俊在百花台私會莫即趕至彼處適淡雲與文俊正在贈金話别莫撞見大怒乃至昏暈及甦文俊已遠颺莫方寸大亂語氣不續在花園中往來　　急說快快你们來來及家人齊集則又逢人便打說你们快去報官快去報官快去貼賞格没頭没腦極似一個猝遭意外神經　亂之人　　憐影飾莫淡雲慧心妙貌其佳處實非余之拙筆所能形容先時乃父與大婿孫化龍談及李文俊貧狀孫甫說出李文俊三宇渠卽翩然避去頗得身分花園邂逅私贈飾物被父撞見大受拷打又被迫上百花臺以上數幕悉佳尤以清明日在花園見文俊撮土爲香望空遥拜渠隠身在後掩面而悲意謂彼人落魄至此猶能不忘父母可敬可憐一時自顧身世不禁悲從中來淒楚之容觀者亦爲涙下　　石痴飾莫太太言語舉動甚似一個明白賢德婦人惟於乃夫燒百花臺時自内奔出扭住胸膛欲與排命謂女兒縱有不端豈竟忍心至此做來極好石痴近來做一樣像一樣眞是難得　　悲世飾飄香將小女兒憨態描摹得入情入理花園遇文俊一幕說話處處得神使人歎賞不止　　最堪發噱者爲敏新之蠢僕警鈴之　家人一對怪物每發一言每作一動莫不使人大笑甚至同檯演劇者見彼等在旁亦爲忍俟不禁欲演悲痛處必將彼二人趕去可謂有趣之至矣 
小說 
[社會小說新官塲現形記（五）] [  超然]  
　　鄭星萊道人呢我已經多了况且現在的章程佐治人員不能由新知事的便自由更動的如何安插得下錢樹敏道不錯這一節兒我那須知書上漏了我告訴你雖然民政長有過這個通令但是有那邊辦事的佐治員未必個個無懈可擊欲加之罪何患無辭只要我们上個密函說他人地不宜或是才具平庸另自舉荐一個私人請他下一個訓令聽他來省聽候另行差委遺缺以某人充任再也没有不准的上頭也曉得我们總要安插幾個私人的只要把送上去的履歷開得好看一點便了我们二等縣有三個科長四個科員更動三四個人有什麽打緊至於一二三等雇員那就隨我们擺布的了還有帮審員也是和佐治員一樣儘可密函呈請更動約算起來一署之中總好安插一二十個自家人呢鄭星萊道你打算荐個什麽人給我錢樹敏道没用的人我也不荐給你我有一個小舅子姓尤叫做尤伯戡平素幹點子事没有一件兒不了當而且法律很熟在法政學堂讀過半年書又會筆算會寫洋字會打算盤會看洋錢會唱戲會絲絃傢伙還會畫幾筆畫眞可算得一個全才只不過没有五十塊錢一月他是不去的你若不要我便留着自己做帮手鄭星萊聽他說得天花亂墜料想這人定是好的忙道那麽我便請他做科長錢樹敏道做科長呢也配他雖然於公事上没有經驗過但是做科長的只要識得一個上字就興了何况是他鄭星萊駭異道怎麽識得一個上字便好做科長錢樹敏笑道大凡各科公事都由科員起稿科長不懂公事也不妨碍只有在稿上蓋一顆圖章便算閱過了所以不識文字的人也好做得科長只要圖章上面刻一個上字的記號不要倒打了惹人笑話除了知事誰還敢去講他一個不字呢鄭星萊不禁笑了起來於是鄭知事處就有了两位候補科長此外的候福人員一時也列舉不清暫且忽表（三） 
[短篇小说霧（二）] [  瘦鵑譯]  
　　培脫來曰夫人姑娘等果能降臨寒舍大足爲蓬蓽光吾妻雖不敏亦當竭其綿力以事主人克拉勃爲人忠厚而誠摯且非忘恩負義者流至可信任曩者主人嘗賜彼一先令彼至今尚未忘今晚必能爲吾輩助然汽車如何勞特裘凡司曰似此大霧中烏能驅車祗得留此汝必與吾輩同行昔姆泊爾夫人趣來裘麗亞趣來少頃母女已相偎而來培脫來曰吾可導昔泊爾夫人昔姆泊爾夫人遂曰培脫來吾至谢汝言時聲顫甚蓋夫人身本匪强濃霧四匝更使彼憟憟畏懼裘麗亞倚於未婚夫身上亦沈沈不語似中心彌怖培脫來高聲曰克拉勃汝導吾輩至吾家也可勞特裘凡司亦曰汝輩能導吾輩安然至培脫來家余當以五金鎊爲酬克拉勃曰吾主汝嘗賜吾一先令缺然未報今晚之事殊易易决不敢再拜爵爺之賜語已乃行培脫來拽其衣從之克拉勃又曰君輩須近吾身相去勿過遠演武場人至龐雜頗不易行迨一過辟堪迭來則如行坦途矣斯時諸人方在利琴街之左未幾已過空氣街而入辟堪迭來暗中摸索難實同於登天夾道第聞哭聲呼聲乞援聲并時聞玻璃破碎之聲聲聲入耳可知倫敦城中已紛如亂麻至辟堪迭來則聞馬蹄聲車中人語聲聲至囂譍顧欲張目一視則一片漆黑了無所覩偌大倫敦場幾於不成世界人往來不得歸途奔波叫囂去狂殆匪遠克拉勃曰此途可通至鷹地但不省能過此人叢乎語時奮然排衆而前是時爲狀乃如身入戰場又類登一白雪四覆不知名之高山或在破舟中擱淺於礁石之上四顧茫茫不能自主刹那間斗聞創人慘呼之聲聽之令人不怡頃之克拉勃忽踐一人身上俯而撫之則户骸也克拉勃曰余曩嘗從軍印度每見戰場上陳陳皆死人裘麗亞固嬌怯聞克拉勃言不覺微顫時街上人如潮湧如醉如狂克拉勃之前似有二人盡擊碎道左店肆之玻璃窗且擊且狂笑意若甚得已而聞裘麗亞嬌呼聲勞特裘凡司急問曰吾愛何事者裘麗亞顫聲曰裘凡司汝吻吾乎勞特裘凡司大呼曰噫上帝余未也二人方語陡聞笑聲磔磔然發於左近裘凡司遂審其聲之所在力撲其人扼其喉捩之仆地及聞裘麗亞呼聲始釋手返復從培脫來後而前至公爵街克拉勃吐氣言曰爵爺吾輩今入安樂鄕矣不必再歌行路難也及聖乾姆司廣場頗寧静行人似至寥寥裘麗亞乃啓其檀口曰裘凡司汝適創彼狂且乎勞特裘凡司未及答克拉勃遽問曰此如黃鶯兒弄吭者誰也培脫來曰是卽昔姆泊爾姑娘克拉勃曰好姑娘疇昔曾以一索佛令賜一可憐之盲人乎裘麗亞愕然曰有之迄今已數年矣克拉勃曰爾時姑娘尚嚦嚦如啼鶯曰可憐哉此盲人吾至今猶記是語姑娘願上帝相汝是日爲七月五日在五年以前汝聲余當永永不忘終身鐫之心版言次又默然前趨取道泡兒毛爾至議院街瀕於險者屢始逹議院前克拉勃歡然曰今夕何夕余仍能安然而行一如平昔未及於難雖然今霧氣略消散乎培脫來曰初未消散反較前爲甚行有頃已入培脫來所居屋培脫來曰是果吾家乎恨余雙目弗能見宛然如盲人克拉勃曰是確爲汝家余安得誤少選汝自知之方語時忽聞啟門聲培脫來妻自室中奔出且呼且來與培脫來相抱絮絮問途中安否培脫來曰吾受今晚幸得一盲人導吾歸吾主人勞特裘凡司　斯及昔姆泊爾夫人昔姆泊爾姑娘亦偕來蓋大霧濛濛中弗能得歸途故來吾許以俟詰朝培脫來妻聞言滋樂顫聲道歡迎意并覓椅肅客坐於是影與影相語頗極歡洽勞特裘凡司與培脫來復出以五金　授克拉勃克拉勃得金良感激稱謝弗已克將行培脫來語之曰克拉勃脫明日霧仍圑結如故汝幸來吾家語次復與之握手克拉勃喃喃自語欣然而去培脫來與勞特裘凡司返至室中覺霧益濃密四隅黝黑莫辨燈光至弱弗能見物培脫來曰似此大霧吾生平實未之見昔姆泊爾夫人時而歎息時而啜泣不能自聊衆亦無詞足以慰藉之皆默然不語培脫來妻年事尚少以貴人驟爾降臨一時不得宿處心中惶急殊甚旣乃拽其夫至室隅低聲謂之曰對門湯姆遜家盡室皆行吾輩曷不破門而入暫取春床以處昔姆泊爾夫人及姑娘培脫來曰破門而入乎設歸來者將奈何妻曰渠輩去且一來復况大霧中欲歸亦不能歸吾儕脫不破門而入更有何長策以濟此眉急培脫來曰汝意亦良是吾姑取决於主人遂以意告之勞特裘凡司勞特裘凡司初不反對謂此策頗可行於是二人乃相將出室合力以破湯姆遜家之室門門固弗堅五分鐘後遂闢立然室中燈促昔姆泊爾母女來寢培脫來妻亦留宿俾夜中事彼母女培脫來及勞特裘凡司則在已室中勞特裘凡司曰培脫來吾有一奇特之間題問汝今日殆卽世界之末日乎培脫來曰主人爲狀殊類勞特裘凡司曰然則此倫敦城及吾輩如何培脫來微笑曰主人有氣球吾輩拔宅飛昇棄倫敦城去可耳然而吾猶望詰朝之雲散霧收仍還吾光天化日也是晚二人同宿此一室中勞特裘凡司睡甚酣醒時天仍洞黑出時計然一火柴視之字不甚了了似已八點鐘推窗一望則霧氣濃密益甚彌望如漆此際各人心上亦如積濃霧晨餐時都相對無語寂然如死昔姆泊爾夫人則恣哭裘麗亞乃亦無言揾涙夫人哭且言曰世界已届未日吾輩其去死不遠矣培脫來妻亦至惶急念霧如結而不卽散食物將安從得午餐且弗繼兹事殊令人急煞悵望窗外如羃一大黑幕百物都在此黑幕之中不能見（未完） 
　　蕭山胡長林君鑒前承投稿并以尊名加入儉德會兹又得來書議論痛切無任感佩惟上海白克路久興里有胡蘭生先生者亦名長林亦蕭山人曾來詢予謂未投稿何其姓名籍貫巧合至此恐有冒名爲請足下以别號居址相示俾釋蘭生先生之疑亦所以免混淆也蝕根謹啓 
 
 
 

Page 15

 
 
   
 
 

Page 16

 
 
   
 
