# 1922 - 105 - 4917658

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[不干不助主義（冷）]  
　　外人對於中國戰事相約取不干不助主義以靜待時局之自然變化中國人民今亦如是亦多持不干不助主義以靜待時局之自然變化余以爲今日人民而持此主義不爲非也何也欲干而實無可干之力欲助又無可助之人則祇有不干不助而已然而不干不助之後非可靜待而無爲也宜及今日結合人民自有之力以備他日之自衛不然外人之不干不助靜待時局自然之變化者彼固有自衛之國力在其後也我人民苟不自求其力則他日每一變化而人民每受一次之殃變化無盡而人民欲靜待而將無孑遺矣 
國内專電 
　　北京電馮玉祥皓（十九）電府奉軍無端入關遍布京漢京奉津浦各線勾結復辟黨徒到處蠢動雇傭安福浪人運匪擾膠其於東路則庇謝屢侵我境其於蒙古助恩資其刦奪跡其居心不且顚覆政府推翻民國問鼎之心路人共見吳使早燭其奸犧牲巡閱尊榮跼蹐洛陽練兵爲不虞之備今决領兵靖難玉祥義不反顧卽於皓日躬率十一師及胡景翼師曁張錫元旅并陜第一二兩混成旅集中洛陽共赴國難（二十二日下午三鐘） 
　　北京電曹吳對調府尚未允馮玉祥趙倜對調亦爲保議决案 
　　北京電逺東代表鮑谷汀節略聲明上海修稅會議决案俄國不受拘束（二十二日下午三鐘） 
　　北京電駐那威代辦蕭繼榮報抵那京（二十二日下午三鐘） 
　　天津電通州南苑奉軍確已備戰張景惠態度已明如兩軍接觸開火當在涿州爲起火綫 
　　天津電唐官屯至馬廠鐵道已由奉軍第三梯隊修竣自青縣左近所毁三四處尚未修全 
　　天津電奉軍没收墾植園直軍快槍千枝子彈百萬粒 
　　天津電津浦路唐官屯馬廠間及青縣馬廠間挖斷軌道兩處究係何方所爲尚未證實 
　　天津電張作相本日到津經錦縣時車稍停 
　　天津電直軍十三混成旅在涿州琉璃河竇店一帶展開所有鐵路附近官房及民房已佔盡 
　　天津電張作相馬日到津孫烈臣二三日卽到 
　　天津電奉軍紀律不佳效（十九）夜擾勝芳號夜掠韓家墅 
　　天津電效日起直軍駐馬廠以南奉軍駐唐官屯以北 
　　天津電直隸省金庫有移至中國銀行說（以上二十一日下午十一鐘） 
　　天津電海軍全體宣言中立聞係受雙方運動之故 
　　天津電自元日起京漢路由鄭州至北京收入俱解保定 
　　天津電大沽口外現到有各國兵艦十一艘 
　　天津電此間寄滬郵件改由輪船運輸 
　　天津電梁士詒續假二十日 
　　天津電連日京奉各次車除一二官僚外乘客稀少（以上二十二日上午十鐘） 
　　天津電奉張到津後將聯合浙盧粤陳發一通電主張統一有反對者與衆棄之爲最後之表示時局之眞關鍵在此 
　　天津電潘復馬日（二十一）進京報効巨欵徐董已加諒解 
　　天津電津檢廳將張弧傳票送京註銷（以上二十一日下午九鐘） 
　　成都電劉成勳昨宴紳商釋謡并議賑附省災荒 
　　成都電會中物價大漲造幣廠現添鑄當五角銀幣維持市面 
　　成都電聞楊森有電來將調所部離會城 
　　成都電勸業會已閉會 
　　成都電高師校考查國内外教育團將出發（以上二十一日下午十鐘） 
　　蘭州電押送子彈兵弁回省據報新購快槍俱由散兵携回僅奪去數枝惟舊槍一車全被搶去 
　　蘭州電道尹羅金回省據稱漢回意見已全消除對於陸督頗爲擁戴（以上二十日上午八鐘） 
　　香港電孫馬（二十一）令准陳免去廣東省長兼總司令各職又令准陳辭内務總長專任陸軍總長廣東總司令一職應裁撤所屬海陸各軍直轄於大元帥特任伍廷芳兼粤省長又任魏邦平兼衛戍總司令 
　　香港電孫令林樹巍留守桂林陳炯明無到肇迎孫事 
　　香港電馬（二十一）夕省署開緊急會議後陳炯明卽離署他往粤軍總部人員是夕皆星散 
　　香港電鍾秀南昨將省河各鄉輪渡一律封用後徇商船公會請盡撤封（以上二十二日下午六鐘） 
　　香港電廣三火車已停開兩日陳昨派砲隊駐防石圍塘 
　　香港電代理第一師長梁鴻楷布告衛戍司令魏邦平未返省前由彼維治安（以上二十二日下午十鐘） 
　　蕪湖電禡日（二十二）各界聯席會電請張許馬保境守中立與蘇直贛鄂豫聯防（二十二日下午九鐘） 
特約路透電 
[俄德日諾瓦會議之關係]  
　　二十一日日諾瓦電俄國關於倫敦會議所决各案之覆文首稱俄國有理由可請各國承認俄國因反革命軍而遭之損失要求以此抵銷俄國債務繼稱如俄國戰債及欠息可以减免並儘速獲有充分財政助力則協約國提議亦可允從俄國並凖備將收爲國有或保留之產業交其原主收用或給與賠欵而賠欵辦法可由有關係方面直接議定之或由大會支配之覆文一再聲明外國助方之必要謂苟無外助則勞農政府不能使俄國擔任其力不能償之債欵又謂各國苟不在法律上承認俄國則俄國不能承認戰前之債欵 
　　二十二日巴黎電日諾瓦消息考慮俄國覆文之專家委員會已一致採納英代表之建議不允俄國所提各國在法律上立即承認俄國而俄國爲交換起見亦卽承認戰前債欵之要求 
　　二十一日日諾瓦電俄國覆文中之條欵與提議大旨與上星期協約國所發出之文相適合協約國文中曾表示願於日後酌减戰債并緩付欠息之意惟俄國欠外人之債欵不得酌减再外人產業應予給還並賠償其損失 
　　二十一日日諾瓦電今日股員會接受俄國之覆文以此爲討論之基礎除俄國償付賠欵應用何種形式不易决定外似無他種困難股員會已派專家連中立國人在内供籌議此事 
　　二十一日日諾瓦電德國已接受協約國之條件即德代表不參與討論俄事之十一國股員會但德國願共效力於大會以謀取東西各國之和解 
　　二十一日日諾瓦電德國致協約國之覆文稱德國在數年前巳承認俄國條約在數星期前已能締成德國之來日諾瓦甚願與各國合作以謀歐洲之恢復但倫敦會議所擬之辦法並未念及德國之利益德國如採納之則無異使俄國以重大之賠償要求加諸德國也德代表屢次請協約國注意於此但無效果繼聞與會各國單獨與俄談判並悉即將締結不顧及德國利益之約德代表爲勢所迫不得不獨行以自保利益覆文又謂俄德條約不妨併列於俄事全部解决之總約中 
　　二十一日巴黎電日諾瓦法代表已函致意相即大會會長抗議德國覆文之論調並否認俄國條約之合法請意相召集署名於致德公文之九國代表開會討論 
　　二十一日倫敦電英相喬治對於日諾瓦大會之樂觀證諸俄德覆文而益信日諾瓦時局今巳因俄德覆文而大鬆動矣莫斯科己變其態度故對俄解决之氣象尤佳英報如泰晤士及晨郵等仍不滿意於時局及英國之政策法報且要求取銷俄德條約但大半報紙與英人輿論已視時局爲有進步俄國覆文中最重要之點在俄國寂然不提其相對之要求故衆議大會中當無不可收拾之阻碍德國報紙以爲德國寗願不參加政治股員會而不願註銷其確有所得之條約據某言面云俄德巳締結一種軍事契約惟俄人切實否認此約之存在 
　　二十一日倫敦電據昨晚英相喬治對新聞記者之談片喬治預料日諾瓦會議之一部份重要事件將送交國際聯盟會續成而實行之喬治贊成俄德加入聯盟會蓋以歐陸之半不爲會員則聯盟會將不能達其和平目的 
　　二十二日倫敦電每日郵報日諾瓦訪員稱俄德秘密條約未發表之條件規定（一）德國允付貨物英金二千萬鎊以抵德國占據烏克蘭時所得之利益（二）禁遏德境内之反革命機關（三）不許戰品取道德境運往俄國邊界諸國（四）俄國允克虜伯廠在俄國若干廠内製造戰品 
[愛爾蘭工黨對於内訌之表示]  
　　二十日倫敦電愛爾蘭工黨宣布於星期一日總罷工二十四小時表示反對黷武主義及政治家不能和衷其濟該黨建議邀反對和約之康諾爾團代表參與延會之和平會議工黨宣言書稱新芬黨國會有統一陸軍之責全國今要求國會應確定其權力否則當退讓國民聞罷工之舉將令鐵路郵電均受影響 
[德國社會黨之示威]  
　　二十一日巴黎電共產黨與社會獨立黨昨晚在柏林組織示威運動主張聯合勞工抗拒資本主義之權力時報估計參與會議者共有五萬人 
[英太子離日記]  
　　二十二日東京電今晨八時四十分英太子與東京作别日太子及各顯貴均在車站送行且有學童數千人當火車行動時歡呼萬歳之聲震耳欲聾英太子立車上表示謝忱英太子抵横濱後即赴白勃夫執行參戰兵士陣亡紀念碑開幕禮晚與日海軍大將加藤氏宴於旅盤繼參與英喬所維織之跳舞會與會者六百人 
[法國之貿易表]  
　　二十一日巴黎電本年前三個月内法國入口貿易共五二六六六四三○○○佛郎上年同一時期爲五八九五九七二○○○佛郎出口貿易共五三六八七二一○○○佛郎上年同一時期爲五五七三六八五○○○佛郎 
[東俄日軍之更迭]  
　　二十二日海參崴電日軍第二師現抵此瓜代第十一師日軍已過烏蘇里河向伯力進發加浦爾之軍已將勢力範圍擴張至哇爾加區外 
[各國近事記]  
　　二十二日華盛頓電密西西宓河有汜濫之勢國會昨議决以美金一百萬元充治水經費 
　　二十一日巴黎電法國第四農釐大會今日在南錫開會與會者代表農民二十兆 
　　二十一日巴黎電本星期杪將有俄童數百名行抵比京乃由莫斯科比國賑濟會遣出 
　　二十一日倫敦電據莫斯科消息農務長宣稱春種已下本年可望豐收饑荒可免 
　　二十一日倫敦電蛤牌油公司與英波油公司訂定在英營業合同之說已由當局正式否認 
　　二十一日葡京電葡巡洋艦一艘不日將載新飛機一架赴聖保魯島以供葡飛行家畢其赴巴西京城之行程 
　　二十一日里伐爾電薩瑪拉饑民暴動搗毁糧食肆數家美國賑濟會代表一員受傷殞命竟爲暴動者狂噬其肉 
　　二十一日貝夏華電加布爾消息波克哈拉大局危急近有大戰事安佛氏現統帶反過激軍波克哈拉民國總統柄加氏已逃至阿富汗 
　　二十一日倫敦電丹京消息阿爾波大火延燒六十英畝損失達英金十五萬鎊燬木料場與煤塲數所 
　　二十二日雅典電公報稱意軍已開始退出所占小亞細亞區域希軍已進占其地略受基瑪爾軍之抵抗 
　　二十二日雅典電據摩拉斯特最近消息塞維亞工程司已導特拉哥拉河之水淹没軍庫爆炸地目下雖尚有危險但炸聲已止 
　　二十一日巴黎電今晚比皇由巴黎啓程回國 
[奉軍抵津紀]  
　　二十二日天津電昨有奉兵十二列車經過天津開往洛垡北京火車因延緩五小時之久華人數千名紛由華界及軍隊駐紥地附近遷入租界 
公電一 
　　哈爾濱來電商教團體聯合會全國商會聯合會申報時事新報商報並轉各報館均鑒查東路共管太會打銷爲時未久乃英美兩使近復提出擴充技術部權限要求陽避共管之名隂行共管之實此種作用純係美代表司蒂文個人鼓動非出自素主親善美政府本意違約侵權破壞和平哈埠人士對之異常憤恨誓不承認現聞司氏業巳至滬不日來哈主持一切時機危迫間不容髮除由敝處公舉程萬里鄧潔民王立夫康輯五四君代表赴京分向院部請願依約撤銷技術部力阻司氏北來外務乞尊處予以聲援協助力爭並就近對於司氏表示拒絶態度使其知難而返路權幸甚國家幸甚程君等日内到京仍希俯賜接洽爲感濱江自治團體代表曁農工商教各會同叩 
　　田中玉來電申報館轉吳自堂先生鑒奉電以敝處前電青島情形内有涉及執事語其實執事在滬就醫囑爲糾正具見愛國愛名顧全大局欽佩無似查此事當時迭據各方報告大致相同敝處因重視魯案不願於此時此他發生事端遂據報轉電曾參殺人告者之過旣非事實久自昭然如係無根之言斷不能誣及令譽特此佈復即希鑒察田中干養 
 
 

Page 5

 
 
   
 
 

Page 6

 
 
公電二 
　　何豐林通電各報館均鑒頃讀浙江盧督軍箇日通電以鞏固國家當從求統一解紛爭爲第一辦法並望羣策羣力宏濟艱難本共同之覺悟謀正當之解决至理名言洵爲救時良藥慨自政綱解紐海宇分崩擾攘頻年迄無寗日長此以往國將不國比者華會告終列强注視正宜力謀補救以維持我國國際之地位而免神州之陸沉不料治絲愈棼險象益著風雲緊迫謡諑繁興大局岌岌不可終日痛外侮之紛乘嗟鬩牆之未已苟不速籌解决之策必有噬臍無及之憂盧督軍老成謀國藎慮周詳仁言利溥袍澤同欽尚乞一致贊成共謀大計倘能籌有具體辦法見諸施行則國家轉危爲安在此一舉豐林不敏敢忘匹夫有責之義謹當竭盡愚忱藉資揚榷伏乞垂察臨電不勝屏營待命之至何豐林養印 
　　北京葉兆崧來電申報轉各報館公鑑兆崧遵奉一月二十一日交通部令赴滬辦理揚子貨棧交涉到滬未一星期忽聞本處船棧由吳巡閱使派員接管並傳兆崧有挾欵潛逃情事殊深駭異查本處爲交通部直轄機關兆崧到差未及兩月收入各欵不敷支出借墊已多曷言侵蝕賬册具在可以稽查除來京而請部長並電請吳巡閱使派員澈查外誠恐淆亂聽聞有關名譽合亟電陳以明眞相交通部内河船棧監督葉兆崧叩號 
國外要聞 
[日諾瓦會議中國際勞工會]  
　　世界新聞社云歐洲國際勞工協會事務局前在荷蘭之阿姆司特丹開會决議於歐洲列强在日諾瓦舉行會議以解决經濟政治等問題時國際勞工協會亦招集歐洲各國工會代表同時在日諾瓦開一大會以期列强會議中如有影響勞動界利益之舉動可就近正式反對以資保護當時通過之决議案如下 
「兹因鑒於日諾瓦會議舉行之際國際有組織之勞工界應盡其天職使其語聲得聞於時决議由國際工會聯合會召集一特别會議同時舉行於同地作爲正式會議參加於此會議者將有國際工會聯合會之執行委員會卽除事務局之職員外並須由組成中央機關之十團體各舉代表一人每國工會協會各舉代表一人又最重要之國際工會秘書廳各舉代表一人一同參加舉行」 
　　事務局會議中又宣稱四月二十日在羅馬開始舉行之國際工會大會其最重要之議案爲每日作工八小時經濟反動歐洲經濟重造排斥武力主義及改進工界情形等查歐洲國際工會聯合會共有會員二千四百萬人參加於日諾瓦會議（指列强會議）各國之國會議員實際上受各工會之支配者爲數頗多今於列强外交家開會之際工黨同時在日諾瓦羅馬開兩大會其影響當非鮮也 
國内要聞 
[奉直戰局之外人觀察]  
　　兩方皆無决戰心 
　　大陸報二十一日濟南電云確息奉直兩軍今晨在馬廠第一次衝突其地在天津南約二十五英里直軍拆毁滄州至唐官屯間鐵軌以防奉軍南侵徐州後即開火小戰片時奉軍係甘卓羲（譯音）統率直軍爲二十六師之一部分屬東路總司令張國溶指揮雙方死傷甚微馬廠自一九一七年張勳復辟之役即爲歷史上著名之地段祺瑞曾於此得李長泰之兵誓師討張者也 
　　大陸報二十一日北京電云調人王士珍提議在召集統一會議時奉直兩軍於京津一帶各占均勢而統一會議亦稍稍變更辦法使吳氏願於參加目下環境頗利於和平解决張氏巳認軍餉雖足而軍力不敵奉軍若經大戰十日以外將不復成軍吳氏亦知軍餉奇缺即經獲勝亦將如去年漢口大捷後情形至爲狼狽目下戰勝後只有支出無可取償張氏縱有庫藏三千萬元實際並無取得之可能是以吳氏亦不能保必勝之勢且張氏亦漸覺已被安福餘孽引入絶路故雙方俱無必戰之心現科山東雖不能免安福餘孽之騷擾而内爭區域諒不致擴大 
　　東方社二十一日北京電云馮玉祥十九日之通電已於本日到京略謂奉軍入關實屬不合現爲應付之計將陜事全託省長劉鎭華進軍洛陽與吳佩孚軍協力一致昨王士珍張錫鑾趙爾巽等聯保致電張曹吳三氏希望奉直雙方共停止軍事行動齊集天津議和又天津電云至今日爲止經過此間之奉軍約二萬二千人其中五千人赴京奉綫郎坊方面此外全部赴津浦線良王莊靜海縣一帶又至大城之直隸第二十六師再派一旅赴德州馬廠騎兵隊已至保定此方面之形勢不甚吃緊津浦綫之不通現正由奉軍工兵從事修繕被害雖不鉅但火車不通之消息更令人心動摇遷入租界避難者踵相接又濟南電云田督軍宣言巳與王督辦商妥在山東善後事宜未了以前對奉直之紛爭决計守中立有犯魯省中立者不論何時預備以三萬兵力防禦之云云此間各銀行因受奉直戰爭之影響已一律停止出借 
[泰晤士報之奉洛戰爭觀]  
　　國聞通信社譯泰晤士報北京通信云奉張政策之根本主義記者（泰晤士報）於奉軍入關以前卽已述及之蓋其主要之目的卽在乎實行强有力之統一運動召集各議會團體制定選舉法更完成憲法庶合法總統選舉可以實現記者日昨晤新在奉天勾留之美公使舒爾曼君舒使亦以關於奉張之種種消息相告據云奉張意欲於下月之内召集全國代表於天津計議召集國會辦法又擬實行統一全國之計畫以武力爲後盾而今日阻礙奉張此項運動最力者厥爲吳佩孚苟吳不願與奉張同時從事此運動則奉張雖不欲戰而爲吳勢所迫亦不得不戰矣凡此美使種種見解均從奉張談吐中所尋繹而出者也現聞南方非但孫中山部下人物决定援應奉張俾定時局卽西南政府之陸軍總長陳炯明氏亦取同一主張是說也可謂北京日來所得之最重要新聞緣陳氏態度如何前此固未嘗有確切之論定也陳氏主見旣定則西南北伐攻吳之舉自可確實進行吳若調動長江方面之軍隊以抗奉張則其漢口之地盤及長江方面之勢力心受重大之危險吳氏於此將不得不派兵前往防止時至今日（十八）奉張對於其軍隊之行動已明白宣布其理由而吳則對於從事作戰毫無表示雖前者固有反對梁閣之理由在然除此理由而外吳今日之舉無非爲抗奉張個人不辭從事内爭而已熟悉吳氏之情形者謂吳氏自直皖戰事而後已醉心於武力然要知吳氏當時得勝後雖博得若干中外人之欽羨而自此以後其本身之價值固已逐漸消磨湘鄂一戰之結果吳之所謂干涉政事剽竊國帑之督軍雖爲其所敗願吳自身爲維持其軍事地位起見本年亦巳截留京漢路大部之收入此譽輿論亦不能曲爲恕容且近日吳並不顧外交團及交通部之抗議獨自支配該項收入之全部焉此路入欵本用以償還某種外債而吳佩孚不顧也且明白聲明扣留此欵係爲供給其部下軍隊之用因之鐵路機關乃不得不另借欵以付外籍人員薪俸以及購買新貨車等等用途吳更不顧外人之抗議截留其所轄地方之鹽稅某郵局人員因拒絶吳氏提取郵政收入亦爲吳氏所幽禁至於鄂省則商民已屢次向北京提出抗議反對吳氏之横征暴歛甚至聲言與其使吳佩孚留鄂無寗使王占元回鄂吾人一憶此等事蓋卽不難推想兩年來吳氏信用掃地之由來矣假使吳氏當時仍能直道而行則今日全國之一致助吳可無疑也更以軍事方面而論吳氏年來之高壓手段業迫使若干軍人與奉張及西南取一致態度在此情形之下吳氏於此次戰事能否必操勝算實屬疑問近有若干樂觀者流猶欲證明吳氏軍隊係較奉張爲多顧此輩竟未思吳氏年來樹敵之衆卽吳氏所部某某軍人之態度恐吳氏自身亦未能斷定故吳數日前曾云如勢必不得不與奉軍一戰則必犧牲湖北蓋彼亦料及鄂省直軍一撤川湘軍隊咸將佔其地盤該地人民或並將簟食壺漿以迎之也現在吳氏右翼將由京漢路而進此地一帶之軍人其對吳態度卽甚不易確定卽如趙倜是其最著之例再如陳樹藩亦危及直軍後路焉凡以上所述爲現在北方情勢之大概至以後變化情形如何一時尚難窺測也 
[奉直形勢危急之鄂訊]  
　　直方軍事布置之狀况曹吳眷屬抵漢之所聞奉直形勢𨺗生變化前之主張和平者今則表示激烈曹吳眷屬忽然來鄂可見津保問之形勢已醖釀到最高程度據聞奉直形勢忽趨危險之原因先是曹使本主張和平自居於調人地位解釋奉洛誤會一面極力勸阻吳使勿持之過急此吳使態度沉默之所由來嗣見奉方節節要求意在達到懲辦吳使之目的曹使爲敷衍奉方面子起見復力勸吳使表示退讓此吳使發出蒸電之所由來滿擬奉洛意見經吳使表示退讓之蒸電發出要以解除一切乃奉方愈逼愈緊並主張統一會議名雖謀統一大局實則聯合數派以壓直系更要求曹使贊同曹使此時仍與之周旋一面仍囑吳使勿表示何種態度迨奉方藉武裝解决大局之名大派奉軍入關曹使至此忍無可忍而入關奉軍又謀佔津浦線種種予直系以難堪於是曹使乃不得不與吳使一致奉直形勢遂愈趨險惡現在雙方已各自凖備直軍在津保間布置充量之防禦而以京漢路適中地點之鄭州爲軍事調遣之根據並聞直軍二十六師調往韓村刻已爲軍事上之大集合但抱定守勢决不首先開釁又聞吳氏以鄭州逼近黄河左控開封右聯洛陽爲軍事上根本重地乃將大本營移至鄭州駐剳藉以監視豫趙一面將中段防軍移向津浦對峙以備緩急昨已有電來漢囑令巡署留守人員以後所有文電逕寄鄭州俾期迅速吳氏已於十七日午後隨帶第三師軍隊一混成團由洛至鄭州在鄭州稍加布置卽轉赴保定調度前方軍隊至汴洛風雲刻已完全解决趙傑並未免職亦未解除兵柄當風雲緊急之時適前陜西督軍張鈁至豫居間調處又加以靳雲鶚向趙氏弟兄陳說利害趙氏自顧兵力難與吳抗因是見風轉舵甘願屈服派員至洛陽解釋一切悞會旋將趙傑所部調離路線吳氏已無後顧之憂刻已將所部直軍調集保定順德長辛店一帶與奉軍對峙將來如何解决此時尚難逆料又聞武昌望山門外白沙洲之造紙廠於湘鄂戰爭之際該廠爲陸軍病院並儲藏各軍所餘之子彈甚多兹因奉直爭潮日益劇烈乃於十七日午前特雇夫役將所儲之子彈五百餘箱悉數搬運出廠用差輪運至劉家廟起卸轉車北上十七日由蒲岳運來十三十四兩旅旅部團部營部職員棚帳軍需及各營辦事員共裝三列車均至徐家棚下車轉運北上該三旅部各部派副官一員留鄂辦理未了一切事件武長路長票車短票車煤車刻已完全回復至原駐蒲岳武漢之直軍三旅撤防後所遺武漢防務已調二十一混成旅之一部由嘉魚來漢塡防蒲圻咸寗通城崇陽四區已令胡旅長寇旅長派隊接防岳陽至汨羅由二十四二十五師及山東第一旅湖北第四旅協防雲溪 
城陵磯臨湘等處由沈軍接防 
　　曹仲珊巡使眷屬來漢外間議論保定方面必已發生多少危險更有喧傳天津曹之使署已被奉軍佔據者兹聞曹之瀛眷雖倉卒來漢但調停尚在進行在此調停時間曹使自身决不南來至必要時曹必南來武漢爲直軍籌備後方一切接濟又聞連日直保方面軍官眷屬來漢者絡繹不絶蕭督夫人訂於十八日下午三時就軍署後花廳歡宴曹夫人於是日十二時來省至吳使眷屬十七日始來漢抵站時旁停汽包車多輛鐵路巡警及巡緝營兵士荷槍警衛頗爲嚴整軍政界各要人及督省兩署所派人員均在站歡迎曹巡閱之夫人亦至站迎迓守候多時至七句半鐘吳使夫人及眷屬等始乘七十一號與七十二號頭客座由第五次下行票車拖帶抵站據聞此票車應於本日上午九時到漢不知何事延擱抵偃城陸已逾鐘十二點三十分故遲至下午方行到漢吳使眷屬下車與曹使夫人略爲欵洽卽同乘汽車數輛赴福昌旅館下榻 
　　另一消息直魯豫巡閱使瀛眷來漢外間即傳曹吳兩使將對調曹使亦將南下兹探據政界方面消息云曹吳對調一說不特此時難行且於吳使任兩湖巡閱之職權亦窒礙甚多斷非事實上所能做到惟聞曹使因張吳意見愈鬧愈深萬一不能和平解决曹决不願與親家對壘擬將直軍交吳調度己則請假南來如能和平解决則仍居保定絶不擅離職守至駐紥鄂境之直軍十二十三十四三混成旅及分駐宜昌三師基幹隊各一部撤防北上外現在湖北岳州兵力尚有十三萬五千之譜兹聞蕭督因三楚境地遼闊擬將宜昌岳州餘留之團送隊改編一補充團附屬於二十五師刻已派旅長陳嘉模着手選編矣蕭督復以目下時局不靖行派員分駐郵局認眞檢查並傳武昌電報局長王毓芳至署囑令認眞嚴密檢察凡非商電遇有密碼可疑之電信均須交檢查員審愼發遞自駐鄂直軍紛紛奉調北上後其騰出防地均由鄂省派兵接防以致省垣防務不無變遷頃聞以二十五師馬團防範平湖門及望山門一帶江沿與武岳兵站等處二十五師砲團防範望山門及平湖門内地各段街道履行警備之責任二十五師步兵之一部守衛督署第一混成旅之一部防範大東門通湘門中和門一帶蛇山鳳凰山砲台歸二十五砲兵輪流防守責成保安隊嚴防各城門憲兵隊維持各街道秩序 
　　湖北督軍蕭耀南以武漢商民不幸而又入於恐怖時代昨特通函武漢兩商會云敬啓者查近日北直一帶直奉兩軍漸相接近能否免於衝突雖不可知惟兩大勢均力齊卽使一旦决裂勝負難必然任何方面欲壓迫何方至於何等地步事實上必有所不可蓋可斷言者其不致波及武漢更事理之顯然著明者至慮在此時間南方或發生何項情况不知對南軍隊去歳早經派定時時注意籌防以逸待勞儘可有恃無恐且相距武漢甚逺水陸軍隊嚴重周密此次雖有少數直軍回防均係前綫未派定任務之空閒軍隊卽分駐蒲圻羊樓洞之各部隊岳州前防仍然爲堅固之配備兵力雄厚蓋以全省安危所繫事前之籌畫臨時之維不能不計出萬全以期有備而無患也誠恐一般商民不悉眞象或於營業上稍存觀望於無形中坐遭損失特詳細函達台端請卽開會宣布勸令商民照常營業勿爲奸人所欺是所至盼 
[盧永祥調解奉直兵爭之馬電]  
　　主張曹張在津面晤解决 
　　浙督盧永祥昨日（二十一）分電曹張及蘇齊贛陳魯田諸督主張曹張訂期在津面晤共商國是以息兵爭此項辦法曹張或不難容納特恐吳佩孚未必同意耳原電如次（一）急保定曹巡閱使奉天張巡閱使鑒箇電計已達鑒國是日棼民生日蹙逺因近果慨憤同深旬月以來外間不察以軍事之支調怵戰禍之迫集人心浮動震及全國以二公之共濟艱難素相提挈卽使政略偶有不同仍可面商剖解頃誦兩公皓日通電以和平統一爲前提立論公平仁言義溥鄙意擬請二公卽在津沽訂期面晤先以和平解决之辦法商定綱領再行召集會議共策進行耆碩名流自必樂同贊畫則不惟息海内疑揣之浮言卽可定國家統一之大計永祥不敏竊願從二公之後以竭其愚專電布忱卽希裁察如蒙垂采佇候明教盧永祥馬印（二）急北京鮑總長鑒號電敬悉敝處頃發通電計亦達鑒現有箇電致曹張二使文曰（照前電叙至佇候明教）此電力勸曹張二使赴津晤商與電示情形不謀而合力挽危機仍在吾仲與聘頗次三老子春樹春敬輿諸公蓋共圖國是相見以誠閡隔一消浮言自息如晤聘頗次諸老乞陳鄙意或卽以此電送閱亦可祈酌之津議如有結束尚盼詳示盧永祥箇印（三）急南京齊督軍鑒箇電計巳達鑒敝處頃電曹張兩使文曰（照前電叙至佇候明教）此電如荷曹張二公采納一經面爲剖解共籌統一進行則不惟息一時之爭且於國是民艱兩有裨益卓見如以爲然卽希逕行電商似較空言調停稍有把握特電奉卷尚祈裁察盧永祥馬印（四）急南昌陳督軍鑒皓電敬悉奉天皓日通電業經有所表示倘能彼此諒解勝於言出調人卽或不免戰爭當必求其勿致延長敝處箇日通電想邀鑒察尚希惠教爲盼盧永祥馬印（五）急濟南田督軍鑒效電敬悉奉天業有皓日通電發出果能彼此諒解共謀和平以進統一勝於調人多矣敝處箇日亦有通電想荷鑒察拙見所及並希惠教盧永祥馬印 
[盧浙督表明態度]  
　　覆徐果人函 
　　以保境安民爲職志不參加任何方面 
　　浙督盧永祥覆蘇議會長徐果人函云果人先生大鑒迭奉函電具悉一一執事關懷國是至爲忻佩永祥任浙以來即以保境安民爲職志曩者領軍海上感情尤深自問愛蘇之心同於愛浙想卓見當亦爲然此次時局不安浙處偏隅當不致直接受其影響欲期縮短戰禍促成統一亦無參加何方面之理由永祥就浙言浙仍惟矢其初願力維治安知荷拳注用布悃忱盧永祥拜啓 
[粤孫之軍事計劃]  
　　洛陽消息聞吳佩孚近有密電致某某等省云兹得確實報告孫文軍事計畫以小部兵力擾亂湖南衡州株州一帶爲佯政而以黨人在長沙爲内應其主力軍則由攸縣入江西旣得江西復以全力壓迫江蘇得江蘇後設臨時政府於南京然後下令由粤贛蘇合取閩浙消除異派以歸一致目的達到即先取湘省次及鄂省此計畫出於李烈鈞手陳炯明意主緩和以觀北方之變動而孫則日迫一日陳以軍費無著爲言伹孫之急者李烈鈞許崇智也陳之緩者鄧鏗洪兆麟黄强也（中略）李烈鈞許崇智力勸孫返陳亦集合備抗粤孫淘淘行有决裂之勢特陳梗概即希注察吳佩孚洽印 
[續紀粤局危險之港訊]  
　　調解時略見緩和狀態 
　　前數日港報所載粤局情形頗爲危險今據該報續載消息知粤局問題又略有轉圜狀態其言如下自孫文調兵向韶關方面出發後卽電致陳炯明陳卽凂古應芬廖仲凱伍朝樞等赴桂賚帶條件與孫磋商聞其條件内有願擔任後方軍務一條餘未詳自古等於十四日出發後外間復傳出一種謡言謂某某等要人於平樂附近爲桂匪千餘人所包困而要人衛隊僅有百餘衆寡不敵該三要人竟爲桂匪擄去生死未卜云云當時有疑爲古氏等數人者至昨十六日古氏返粤人心始漸釋然而伍廖現尚逗遛梧州查厥原因古等至梧州時正擬趕程西上忽遇李烈鈞由平樂抵梧知孫氏已分軍出發以許崇智軍由韶關進發李烈鈞李明揚等各軍改道由梧州來而許軍并巳於七日由桂動員並即電知該地軍隊接應大約二十日内卽可抵韶并聞伍廖候孫氏至梧會商各要件妥洽而後返粤以陳氏所交出之條件在梧曾開一度軍事會議列席者有魏邦平謝文炳等重要軍官及伍朝樞廖仲凱謝持皆列席會議當時有主張不願客軍久駐廣東者大以魏邦平主持最力因此行軍計劃亦略變更現許崇智軍改編爲北伐軍不受粤政府節制而陳炯明須卽機助北伐軍費五百萬並須隨同出發至出發後之代省長問題則由陳氏薦任聞經陳覆電允許故粤局已有轉機現在各軍隊已有由河口遵廣三路轉粤漢路向韶關進發者廖仲凱自謁見孫文後即趕程返省於十七晚抵河口即電廣三路局長開駛專車返省與陳氏籌商要件據另一消息謂陳氏日前電調葉舉陳炯光翁式亮鍾景棠等駐南寗軍隊卽返省城詎師至潯州附近忽被李烈鈞李明揚等軍截斷遂不能東下又一消息謂孫文此次變更計劃出師援贛實係爲李烈鈞謀地盤蓋唐繼堯現已回滇袁祖銘亦巳返黔而李烈鈞亦欲急於返贛先謀地盤以發展西南局面故要求孫氏協助至孫陳兩方面事前日廖仲愷回省謁陳述孫提出之三條件（一）陳離省長職以魏邦平接任（一）兵工廠交由孫直轄該廠總辦陳永善仍舊任事不予更動其一未詳陳俱已答允雙方已得圓滿解决查以上消息當在調解時一種希望但據今日港電陳之總司令省長各職已經免去顯見調解無效此後粤局恐又將有重大之變化矣 
　　字林報二十一日沙面電云孫逸仙陳炯明决裂之形勢已由昨日全夜會議中解决會議結果陳氏部下允加入北伐陳氏於三日前提出辭總司令職之書大約巳經接受孫氏於九日離桂林除留少數防兵外全軍回粤桂林四周俱有桂軍窺伺孫氏旣去必仍落於桂軍手中但據桂林消息稱湘省旣不允假道並拒絶北伐軍之軍用鈔票孫氏卽保有桂林亦無所用孫氏餉械俱無故决計移根據地於韶州自回廣州脅陳炯明加入北伐今消息靈通之中外人士俱料北伐終不能實現 
[孫中山回粤近訊]  
　　大軍將集中韶關改道圖贛 
　　孫中山率師北伐取道湘衡近忽有回粤之訊殊駭聽聞昨陳總司令發出通電謂此次總統率師北伐因桂林交通不便已改道出發並將大本營移駐韶關但因 
 
 

Page 7

 
 
軍隊移動誠恐各方傳聞失實特此電飭仰各知照云云據當局方面言孫因北方奉直兩系戰端已開須將南方預定之作戰計畫臨時變更故親身回粤一行與粤中各要人磋商巳於十六日抵梧李部長許軍長所部前兩天已先後抵梧佈置停妥所有兵船灣泊撫河一帶連營數里帆檣如幟軍威壯甚聞大本營將移駐韶關第二軍已全軍拔隊回韶日間當可抵步是則日前所傳孫先回韶後北伐者已不幸而言中矣查此事之由來原因約有數端其一關於湘局湘省趙恒惕態度久不明瞭且曾宣言湘守中立不許客軍入境雖對於大軍北伐表面上極表歡迎但其心尚不可測倘我軍深入重地而湘趙有異志則危險實甚當此奉直决裂吳佩孚懼我軍之襲其後必將聯絡趙氏使爲己用趙之首鼠兩端實不可靠不如改道圖贛兵出長江較爲因利乘便此其原因一也其二關於贛局李協和之欲率兵回贛久己躍躍欲試徒以餉械不繼未敢妄動且陳總司令絶對不贊成圖贛故此事幾經醖釀尚未成熟今奉軍入關長江震動陳光逺久爲贛人所不滿李協和所部贛軍如果返斾贛局可不戰而定贛局旣定則出師長江自有餘地吳佩孚勢必不暇兼顧此其原因二也其三關於粤局近日孫陳交惡之謡甚囂塵上此等影響之談實足摇動人心加以近日各要人紛紛赴桂奔走不遑先之以魏邦平次之以汪精衛再次之以古應芬廖仲凱鄒魯一若有重要問題商榷者而大本營忽又移動遂令人不能無疑不知孫陳縱有政見不同尚不致有此决裂之舉今孫之回師已證明實爲改道則去陳之說當未可信孫前次出兵極倚重陳深願陳出而督師惟陳以粤局爲重深以留守無人爲慮因鄧仲元已死陳不啻失其右臂故未允許現孫旣變更作戰計畫取道韶關入贛並以奉直决裂北伐時機决不可失故仍欲借重陳氏任前敵指揮廣東留守將付之許崇智大約此次回粤將以徵陳同意耳 
　　另一消息孫中山前以桂林交通不便軍行遲滯故决議改道出發并將大本營移駐韶關已見前報現據公府消息北伐大軍自返抵梧州後於十七日以前已有一部分由梧開拔其進行路線初擬由封川開建之間繞道廣寗直出韶州嗣因該處沿途擬由封川開建之間繞道廣寗直出韶州嗣因該處沿途均屬崇山峻嶺不易進行故改從水道經三水河口以出花縣新街或清逺轉乘粤漢火車赴韶此爲第一批之開拔情形至其餘駐桂部隊因一時未備足船隻故尚須稍延時日並聞陳總司令現巳飭令僱備民船駛赴西江以爲載運兵士輜重之用由此觀之各軍開拔之期當不逺也又據某方面言孫此次移師梧州連日省中各要人紛紛趨謁十七晚謝秘書長惠生·廖次長仲凱·伍次長朝樞·鄒運使海濱等已由梧州返粤昨十八日同謁陳總司令轉述孫各種計畫并希望陳親自赴梧與孫面商一切陳已首肯但行期尚未確定聞孫以此次赴韶軍隊太多擬分三路前進以免運輸阻滯一由封川江口二由三水轉出新街三由黄沙車站此三路約計軍隊三萬餘人均限期開到韶關仍依原定計畫直搗武漢因此日來各軍籌備輸運極形忙碌據鄒運使由梧回粤言北伐仍前進行不過作戰計畫略有變更耳現北伐軍已决計改道韶關進發日間卽行由梧陸續開拔至孫氏行踪據粤軍總部昨接梧州行營來電謂總座現定十九日早由梧州乘輪返粤希飭屬一體預備歡迎云云現陳總司令已飭軍政警各機關於十九日懸旗結彩一體歡迎矣又據梧州消息連日各軍隊由桂抵梧者約有數千暫時集中梧州待完全到步然後聯同東下取道北伐惟至時恐不敷船隻載運是以由十四號至今已將來往港梧之昇明廣威及來往梧省之梧州等輪船封僱待大軍齊集始能啓椗聞船隻尚不敷用若有輪船到梧再行封用以故梧江交通己暫行停擺又來往港梧輪船和貴十五日晨早被軍隊封僱運載士兵赴粤現聞該輪船已載滿兵士俟上官一有命令卽行啓行 
[日陸軍將干涉内政之宣言]  
　　蓄心擾魯之軍閥其鑒之 
　　星報二十二日東京電云陸軍大臣巳明白宣布日本一接山東日僑受有作戰督軍危害之報告卽將起而干涉中國内亂之志願日本不僅保護魯境日僑卽京津僑民亦一體同視陸軍大臣並未聲明日本須矣日橋產業寳受損害後出而干涉但謂如日僑之住宅財產有受内亂之危害時日本卽有干涉之必要此係陸軍大臣向要求撤退西伯利亞駐兵之政友會代表團所發之言聞該大臣又稱目下西伯利亞駐兵不能減少不唯因西伯利亞仍有過激黨滋擾且因日人在妻望又新受中國内亂之影響云云此項宣言使東京人士生重大之印象 
[西報論日復增兵西比利亞事]  
　　日軍閥欲久占之明證 
　　字林報二十一日倫敦電云泰晤士報載有社論論西比利亞東部之現局及大連會議之决裂謂日政府今復派兵一師開往西比利亞足證軍閥之政策民意雖不謂然而仍進行如故日本志欲廓清太平濱之過激黨藉免危險主義傳入日本吾人對之固不能不表示同情但日本在西比利亞之行動已有多次等於干涉内政日本今在西比利亞維持虚名之政府日軍一退卽不能存在而軍閥之志願又昭然若揭凡此皆足證明日本欲藉詞以作永占計也 
[美報之濟南日人現狀談]  
　　世界新聞社譯英文日本廣知報濟南通信云「日本人每年從山東省運鷄蛋至日本多至四十億枚如此豈有日僑將全離山東如所傳之說者乎」記者頃與濟南一日本要人談論外間傳說山東己决定歸還中國在魯日僑將盡遷回日不知信否某日人卽以上述之語相答濟南地方不大而頗興盛有麵粉廠髮網廠造紙廠蛋廠日本對華政策旣變日僑在魯營業當更發達近來濟南及山東他處之日人確有歇業離去者其故因一般商况不振日商頗受虧蝕所致又濟南及沿鐵路日兵旣皆撤回日貨將減少主顧此亦爲少數日商去魯之一因若謂日人爲勢所迫不得不去或遷去人數非常之多則皆非事實據最近調查目下在魯省日人共三萬零三百四十六人較上年（一九二一）增四千六百二十五人其中在青島者二萬三千一百八十二人在周村者六百零二人在沿鐵路一帶及濟南者六千五百六十二人據云大多數日人仍將居留於舊居各地照常營業並不回國或往他處總之日人在山東之經濟根據已甚鞏固雖還鐵路與中國其根本利益之損失實甚少也日人在魯省所掌握最重要之商業爲蛋出口業前此有蛋粉運往美國近已停運山東最大之麵粉廠爲日人所有生意極大髮網紙火柴及其他商品製造業之握於日人手中者亦不少又日人小販如藥舖等營業頗佳罐頭肉食出口亦爲日人有利貿易之一所用之牛向河南鄉間採辦此品由日人運往斐列濱供美國軍隊之用其數甚多濟南日人僉言旣有如許工商業發展之基礎豈肯放棄而去且預料此數年間日人在魯商業將更發達而不見衰滅云 
[王正廷商榷贖路集金辦法電]  
　　魯案善後督辦王正廷致全國銀行公會電云全國銀行公會聯合會諸位先生鑒膠濟鐵路經華會解决由吾國贖回吾國同胞一心一德籌金贖路至堪欽佩查此項事宜尤仗貴聯合會爲總樞紐今就鄙見所及通電全國文曰各省總商會轉各團體均鑒查膠濟鐵路收回後旣歸民有即凡屬人民皆有維持之責任與投資之權利現在各省諸團體諸商界紛紛集資以備贖回自辦具見我國人民愛國之心與實事求是之意與空言宣傳者不同但各處人自爲政猶不免散而無紀鄙意當籌統一之法各地出資人可自擇其信任之銀行以此欵暫作爲儲金由銀行給與儲金劵自儲入之日起優給週年七釐利息各銀行不得參差儲金人可以儲金劵自由移轉但不得移轉於外國人并不得提出儲金俟各銀行收到欵項統計超過贖路總數四分之一時卽比照各省區集資數目平均分配代表名額由各該省區出資人照數公舉代表執行公司發起人之職務俟超過總數之半數時應即開創立會議定章程經政府正式核准卽爲公司成立之日公司成立後凡持有儲金劵者或以儲金劵換取股票或不願換股票而欲改爲公司債劵悉聽其便持債劵者可按照尋常公司債劵章程辦理即在一定期限内每年抽籖一次償還原本鄙意如此辦法出資人受法律之保障享財產之安全愛國不妨營業而營業即以愛國所謂公私兩便之道尚望全國國民通力合作兼程猛進鄙人當從同胞之後出全力以輔助之臨電不勝禱祝之至王正廷哿等語特達王正廷哿印 
[魯省會議長問題復活（濟南通信）]  
　　定二十七日關選舉會但形勢尚難樂觀山東省議會自去年軍警包圍之後久已無聲無臭雖政府派（天壇同仁兩俱樂部）與非政府派（民治社誠社正誼俱樂部）暗幕中各自收買拉攏思佔多數以期戰勝議塲而至今未敢動者非將軍欲以巧勝人盤馬彎弓故不發蓋最感困難者即有一部分議員到處賣票雙方使錢一旦投票到議場時其脆底所書之三個大字究竟爲誰實不可知故就雙方收買之人數論皆彀法定人數而可靠者則皆不彀法定人數也此爲擱淺之最大原因然日來奉直戰雲日亟而昨日（十九）突然開會且順流直下雙方皆具促成議會决心倉促間决定二十七日開選舉大會則有兩種重要原因（一）政府派方面謝鴻壽安鵬東原恃田中玉爲奥援仗其權力以壓制地方派藉其財力以收買地方派之活動分子而田自京旋濟後即自稱上當（指惹起地方人控告）對議會持絶對不干涉主義不惟不肯再如前之派遣軍警即金錢亦一毛不拔謝安之所以維擊黨員純指以接近官府爲號招今田一撒手則黨員心灰意冷幾將解散趁此時開選舉會則收買之議員尚可照約投票失此不圖前途愈無辦法此政府派欲促成議會之眞因也（二）地方派方面本佔多數且民治社誠社分子與黨魁皆有歷史上關係比較可靠即與政府派鷸蚌相持亦未見不利然亦急欲開會者（昨日之會由地方派發動）則窮之爲害也蓋王（貢忱）陳（鸞書）宋（徽五）三人除宋一人不感金錢痛苦外餘皆犧牲過重况去年年底議員個人經濟有票價三千四千之收入驟形活動而狂嫖濫賭日來已漸入窘鄉議會薪金不知何日發給孔子云君子固窮小人窮斯濫矣記者固不敢侮辱人民代表爲小人然亦不敢斷其是君子語云饑者易爲食渴者易爲飲使政府派於此時收買則節操二字在議員視之本不成問題則所謂地方派組織之三角同盟一角失敗兩角亦因之塌臺是其危險困難亦不亞於政府派此地方欲促成議會之眞因有上述兩種關係故昨日（十九）開會時到者五十六人不足法定人數不能開大會改爲茶話會政府派議員未到派李汝枚代表由年長之王承訓爲臨時主席投票日期規定本月二十七日於開選舉會前先開一臨時籌備會定於二十一日舉行是半年來未能解决之選舉議長問題或從此結束吾人拭目以俟二十七日之選舉大會可也（四月二十日） 
[内債整理基金之動摇]  
　　自去年政府公布整理公債辦法指定由關鹽餘及交通部收入項下撥付整理基金並派總稅務司安格聯擔任經理基金事務以來公債信用漸次鞏固不料第一年内（自十年四月一日起至十一年三月三十一日止）鹽餘交通兩項應撥之欵卽未能如數撥足所有應還公債本息雖勉由關餘支付已屬萬分拮据近且發生奉直戰事是項應撥之欵更屬無從說起以致基金無着到期公債本息將均有停付之虞日前總稅務司安格聯以上項情形函告北京銀行公會兹將安氏原函錄下銀行公會諸公均鑒兹啓者去歳整理公債案成立根據整理辦法政府派鄙人擔任經理内債基金事務故將現在基金情形以及前途希望爲諸公一詳陳之（一）自民國十年四月一日鄙人就職經理内債基金事務之日起至民國十一年三月三十一日止第一年度計應負償還各項整理案内之債欵本利數目共洋二千五百四十六萬三千六百二十七元四角八分曁鄙人擔任職務以前中國各銀行曾爲整理案内之各債本息墊付之欵計有八百五十六萬八千三百五十元零一角五分兩併共計應付出之欵爲三千四百零三萬一千九百七十七元六角三分爲應付前項所負債欵及進行整理公債事務起見計自政府收入之基金數目如下民國九年西南關餘項下一百六十五萬七千三百六十元零六分監餘項下九百五十九萬零三百六十一元九角三分交通部項下（撥付菸酒項下擔任之欵）三百五十萬元民國十年份關餘項下一千四百十萬零七千二百十四元三角七分共收入二千八百八十五萬四千九百三十六元三角六分大總統命令内規定之鹽餘項下應撥基金自去年四月至十一月分止均如期照撥十一月後停付後尚未開始復撥交通部每月應撥五十萬元係自去年四月至十月份均如期照撥十一月後停撥至今未見撥付自去年四月一日至今年三月三十一日止鹽餘項下照章應撥一千四百萬元交通部應撥六百萬元即應共撥二千萬元伹敝處共祗收到一千三百零九萬零三百六十一元九角三分所短之數均依照十年三月大總統令在十年度所有關餘項下除應付三四年公債等債欵外撥入基金補足之照上述數目言之公會同人尚知去年底金融風潮中鄙人如勉允各方要求移用關餘爲公債以外之用則整理公債事務早以欵項不繼而不得不出於停上還本付息矣幸客歳磅價不高關稅收入增加之一絲生機故各項整理公債自去年四月至本年三月三十一日還本付息均能照章施行至於中國各銀行在十年四月三十一日以前所墊之欵敝處巳由西南關餘項下及其他收入基金項下撥還三百零六萬六千元尚欠五百五十萬零二千三百五十元一角五分（二）前以基金項下尚有積存關餘并以財政部隂曆年關之困難故曾告財政部在本年三月以前即鹽餘項下基金不撥尚可勉强應付故十年十二月分十一年正二三月份鹽餘項下基金可勉强暫時讓出但從今年四月起鹽餘項下基金必須如期繼續撥付否則不得不出於停付本利之一途按目下基金情形除已經到期息票及中籖債票尚未來取者必須備付外巳無餘欵而自今年四月一日起至明年三月三十一日止各項整理公債還本付息共需洋二千四百七十二萬九千七百十五元四角内計還本洋一千四百十九萬九千六百十一元付息洋一千零五十三萬零一百零四元四角據鄙人所知交通部應撥之欵能否照撥毫無把握所可望者祇鹽餘項下應撥基金及關餘而已但邇來政府陸續加指關餘項下之負擔設使關餘預指殆盡則鄙人如何可認關餘爲可恃之基金則所剩者祇鹽餘一項而巳倘自今年四月起鹽餘項下應撥數目能每月按期撥付則各項整理公債付息尚可按期施行而還本則不得不延期矣倘鹽餘項下基金亦停止撥付則各項整理公債還本付息均無法進行倘欲使整理公債均照章施行則必須將鹽餘項下及交通部項下以前短交之數如數補足以後應交之欵至明年三月止均雙方如期撥欵方可辦理此不得不鄭重警告者也安格聯具 
　　全國銀行公會聯合會本届在杭開會因鑒於上項情形而外間又盛傳有人建議政府將指定公債基金之鹽餘移充他用各會員以若果如此則公債前途更非常危險乃就京滬兩公會所提維持公債基金（京會提出）及整理内國公債并籌善後方策兩案（滬會提出）合併討論結果議决鞏固公債辦法六項呈請政府施行（呈文見二十一日本報）一面並分函總稅司及總稽核所請根據整理公債條例將應撥關稅鹽稅如期撥付兹錄原函事下「致總稅司函」安總稅司鑒查自民國九年政府得貴總稅務司之贊助頒布整理公債案以後信用昭著流通日廣迄今先後發行債額未償還者尚在三萬萬元以上有作爲慈善宗教及其他公益機關之基本金者有作爲人民之生活費者有爲外人所有者有在市面流通周轉者是關係國家内外之信用及個人社會之經濟至密且大萬一失信何以爲國查整理公債案第九條規定保管基金辦法内有銀行方面推舉代表會同辦理等我銀行界對於公債之維持實義無可辭責無旁貸近鑒於政局之靡定謡言紛起公債價格因之跌落現開全國銀行公會聯合會公同議决鞏固公債信用辦法如下（一）凡各公債條例指定由鹽餘項下撥付者應請政府如期照撥并由本會函請稽核所總會辦根據政府條例如期辦理（二）凡各公債條例指定由關餘項下撥付者除由關餘内應付賠欵借欵外應全數作爲基金政府將來不得提已收回之俄德賠欵作爲他用并由本會函請總稅務司根據條例按期催收各項基金連同關餘如期發放（三）各公債條例指定由交通部烟酒公賣局及其他項下撥付者按鹽關兩項照撥後基金雖已鞏固然爲尊重政府之條例維持公債之信用起見請政府按照條例照撥等語除呈請政府外相應函請貴總稅司熱力贊助根據政府條例按時催收各項基金合併關餘如期發放貴總稅司爲公債基金之保管人卽無異持票者之財產保護人銀行界自應以全力爲貴總稅務司之後盾藉以尊重國家之信用維持社會之經濟不勝感企之至再貴總稅務司所登報聲明額外之公債并非中國之銀行發行中國之銀行事前並不知有此額外之公債現已由聯合會呈請政府查究外并議决辦法三條（一）請財政部將發行公債之種類數目號碼詳細列表印刷公布之（二）財部如有將號碼外公債作抵押品或流通市面者迅以相當之有價證劵換回銷燬或另行指撥基金（三）以後非經指定確實基金不得發行公債亦不得以未經正式發行之債票作借欵之抵押等語知關注意合併奉聞「致鹽務稽核總所函」總會辦公鑒查自民國九年政府得貴總所之贊助頒布整理公債案以後信用昭著流通日廣迄今日先後發行債額未償還者尚在三萬萬元以上有作爲慈善宗教及其他公益機關之基本金者有作爲人民之生活費者有爲外人所有者有在市面流通周轉者是關係於國家内外之信用及個人社會之經濟至密且大萬一失信何以爲國查整理公債案第九條規定保管基金辦法内有銀行方面推舉代表會同辦理等語我銀行界對於公債之維持實義無可辭責無旁貸近鑒於政局靡定謡言紛起公債價格因之跌落現開全國銀行公會聯合會公同議决鞏固公債信用辦法案内有凡各公債條例指定由鹽餘項下撥付者應請政府如期照撥并由本會函請稽核總所根據條例辦理等語除呈請政府外相應函請貴總所熱力贊助根據政府條例如期照撥各種基金勿爲政府挪作他項費用貴總所根據政府條例撥放公債基金嚴正公明久爲持票人所信仰務請始終維持原案銀行界自應以全力爲後盾藉以尊重國家之信用維護社會之經濟不勝感企之至銀行公會聯合會啓 
[贛財廳長辭職]  
　　江西財政困難已達極點財廳董錫成到任以來卽實行停發各機關經費二月政策以致怨聲載道不安於位董初意本欲整頓稅務積儲鉅欵可以大有作爲乃月來稅收减色銀行索債各界索薪竟無以應汴洛告警邊防吃緊前敵軍餉急待動放贛南鎭使岳兆麟·贛西鎭署副宫方肇璋先後來省坐索不領不去董一籌莫展近日屢向督長辭職至繼任人物潯陽道尹傳春官因辦理兪惠臣偷運私米二千石一案處置失當爲各界所反對不能提出昨（十八）陳督徵求黎澍鄒日煄同意均辭不就董爲陳督替身尚且辦事棘手黎鄒均爲財主昔謀財長而不可得今恐賠本不敢擔任此外更無人願幹董飽嘗滋味求去甚力現對廳務不甚過問各界談及財政二字莫不疾首蹙額云 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[湘新議員將自行集會]  
　　湘省新選議員已有六十縣產出議員人數及百三十餘人到省者亦達三十名以外現在到省各議員巳就六堆子水警廳舊址設立通訊處根據憲法第三十五條自行集合開會除直接通電各知事請轉新選出之各議員從速到省外並已請由省長通電各知事遵照轉達各議員請尅期到省籌商開會事宜據聞新議會之正議長以林支宇最有希望因林氏此次運動當選其炯炯目光原注射於此而同黨姜濟寰諸人亦各當選可代爲活動也頃省城各界自趙炎午以次均已去電歡迎不日即可旋省至當選各議員姓氏除前報所紀之十餘縣外其餘悉錄如次慈利吳樹勳蔡爾盛芷江彭定均劉家正會同劉思桂楊亮卿溆浦諶百瑞荆嗣佑蕭登大庸熊世鳳黔陽黄培彥陳繩威乾城向澄清永綏劉運文常德林支宇李鎭藩戴展誠武岡姚彥文曾沛霖岳陽周嘉淦袁英楊成湜南縣涂惺宇夏炎益陽劉厚桐湯日新黄孟祥寗鄉劉宗向朱劍凡胡曜安仁周蔭棠李炢桃源魯兆慶劉夷董維鍵靖縣楚鉞申建藩長沙彭耕姜濟寰史鎰湯蔭棠寳慶蕭堃李光第唐嶽五龍山陳樹森攸縣尹匡時陳元寳文任棟安鄉畢承彤熊瑞齡麻陽宋承景田雲龍平江方維夏李師韓徐漢彪臨澧侯文化鄧業巨新寗李榮植劉思范湘隂彭熙治易靜鼎陳建屏江華楊百先徐敏各縣議員雖巳多數選出然而以違法舞弊爲人民所反對者如長沙之姜濟寰湘潭之唐建藩等或則已經提起選舉訴訟或則已經提議撤銷此外因而發生訴訟者共計多至數十起政府雖堅持不理主義然以舊省議會有政府法院如不依法判斷則本會斷不答應之宣言似其不理主義亦未必能堅持到底也 
[皖財廳風潮轉急]  
　　學界將實行驅孔 
　　皖財廳問題迄未解决以致各項政務俱形停滯教育界方面更忿孔憲芳擅將各縣局解到稅欵全數撥給軍閥摧殘教育幾至學校閉門連日以來學生會迭在省教育會二層樓開會作驅孔運動許世英見此情景以孔憲芳若不早爲去皖將恐釀成意外阮忠植來皖旣屬遥遥無期惟有先行委員代理初屬意該廳科長郭後德因未得郭之同意復委省道局副局長兼財政委員朱清華代理并爲敷衍孔之面子以鳳陽關監督　煜赴京特委孔憲芳前往代理分别行知交接詎孔氏對於省令拒不收受省垣各廳處長見愈鬧愈不成事體羣起調停并約商會長張樹棻往見孔氏勸孔即日交卸以息爭潮孔謂予無大乖錯何能聽人免職但予亦不戀棧張督軍令予交卸予自當遵命一日不得張督軍來電予一日不能去職相勸多時竟無結果而散聞孔憲芳前日又接蚌埠來電謂如事不諧即携印赴蚌另有一電致駐省營務處高贊宸囑令妥爲保護昨日有男女學生代表四五十人赴省署請願許世英對各代表云此事我有辦法已委朱清華前往接替大家萬不可輕動犧牲亦是無益今明天必能解决各代表出省署即往財廳孔未出派該廳科長代見語氣非常强硬見面即云孔廳長本無戀棧之意諸位之來若爲教育經費而來財政可以公開若爲孔廳長去就問題而來任免官吏政府自有權衡諸位不必過問各代表退出復召集大會决定實行驅逐辦法刻巳預備白布旗幟多方上羣「誓逐此僚」等字樣許世英恐再演六二慘劇急請各校長到署囑勸各學生切勿暴動議員派趁此時機慫恿高贊宸遵照張文生電令用軍法干涉實行破壞主義藉以倒許并傳播學生此舉係許世英授意其實學生驅孔實爲茶釐保證金原奉省長指定撥給七萬五千元歸教育經費迨欵項解到孔欲全敷解蚌大費爭執始克就緒因此深恨也氏以現在情勢測之孔憲芳尚再不交卸恐學生方面將有激烈舉動也 
　　另據國聞通信社安慶通信云自十六日晚間許世英發表訓令以朱清華暫代財政廳長以孔憲芳暫代鳳陽關監督後聞者多以許氏對於財廳問題處心積慮謀處置之道者已久此時突有此雙管齊下之令必各方俱巳接洽就緒不致再有波折詎孔憲芳奉到訓令隨卽璧還省署並附以函禀略謂奉令感激無似但未知督軍意旨若何容俟去電請示得覆以後再行恭謁鈞座叩謝云云許氏見此自然氣不可遏次日乃又請省垣各要人往向孔氏說項孔氏仍無滿意之答覆許氏更覺廻腸盪氣能竭智窮連日惟有催促朱氏接任昨日下午促朱將通知孔氏訂期接事之公函照送片刻之間持去持來空勞送信者一次往返孔仍不肯接收省垣方面因此謡諑繁興有謂學生聯合會將起而作驅孔之運動者有謂孔素與軍界接洽許果逼令交卸孔將運動新軍與省署爲難者然連日皆未見此種勤靜日昨商會長與各廳道又出作調人孔已承受調解但所允條件在阮未來之前仍不卽辦理交代惟承認負責做事出席政務會議不使政務停頓該廳前所召集之財政會議刻下應召來省之知事巳有十數人釐局長到者亦略等孔乃於昨日大開酒筵於廳内爲該知事局長等洗塵仍按照前訂期限於二十日起正式開會於此可知孔氏實無去志也 
[蕪湖快信]  
　　皖北鎭守使殷恭先係張勳舊部此次任命峻威將軍亦張作霖所保爲將來督皖之先聲 
　　倪道烺之安徽陸軍總司令已到手現正與三届省議員聯合倒許謀兼省長 
　　省城來者云許世英十八日令警務處派警護送朱慶華接財政廳印孔憲芳以未奉張文生命令抗不交印並以電話調駐省新安軍第六營營長高贊宸撥來步兵兩連駐廳抵抗 
　　舊安武軍第五混成旅旅長史俊玉二十一日由省來蕪與馬聯甲接洽 
　　警察廳長徐昭修二十一日由省回蕪二十二日再由蕪赴蚌見張文生 
　　聞全皖學生聯合會以倪道烺馬聯甲均係上年六二學潮禍首逍遥法外抗不到案倪現旣在蚌該會對於姜案又極積進行 
　　蕪關監督何炳麟日前因公晉省二十日已回 
　　蕪湖縣教育會因旅外皖同鄉來電均贊成解决新舊安武軍軍餉問題在蕪開會特定二十二日上午九時邀各界開　席會議籌備進行 
　　蕪湖各商帮因交行收稅扯價事爭執甚久刻聞何監督出面調停日内當可解决 
[川議會與劉湘之暗潮]  
　　但懋辛有與省會表同情說 
　　川省議會與劉兼省長（湘）竟見現趨於極端因此激起政潮聞但懋辛與省議會表同情自但懋辛離重慶到綏定後謡風更甚昨日此間報紙載有順慶會議解决川局之說據稱此項消息得之太平縣陳行營大意謂川軍將有順慶會議陜陳（樹藩）爲大局計擬先期預約某某及某將領（大約係指但懋辛等）到綏一會勸其勿釀内爭云云足見川省内部在此時代亦有所醖釀一時雖不能有所變動而各方對付亦頗費周章 
　　省議會近日又有電發出反對劉湘並責備省憲籌備員原電云本會於前月魚日電請公等尅日就省憲會議籌備員職除石青陽先生已電託伍君非伯爲代表外其餘尚未接准就職之電歳月因循各方之揣測横生近聞有謂本會此次所舉籌備員半屬軍人以制憲之權委諸軍閥與民治主義不合不能認爲有效此種謬說不辭而闢之誠恐有淆觀聽查省憲問題關係全川凡屬川人在一定法律範圍内促成贊助各有相當之責如以其爲軍人即不許其參與制憲是不啻剥奪軍人川籍之資根揆之於理已屬不通况吾人之所以反對軍閥者以其違法專横也苟軍人而能遵循法軌不負人民所託吾人將愛戴之不暇豈能以其隸籍軍界遵概與抺煞又况籌備員之職務不過爲起草審查與總投票時之一種庶務機關對於直接制憲則無絲毫左右之權故其性質確爲單純之義務本會此次選舉籌備員之標準只以其人爲川人其地位資望足以爲憲法會議服務遂舉此責任以付託之非以其爲軍師旅長始以何種權利付之也權利可任意抛棄義勸則不容自由委卸本會之所以不嫌詞費一再敦促公等從速就職者以此彼反對者謬以此爲權利遂謂軍人不應攫此權利今旣釋明其爲義務則萬無不許軍人盡此義務也且爲是說者又大都出自違法專横軍人之口其别有用心路人皆見不然者今之川局攬權專政者何往而非軍人其不恤人言不畏清議有令人痛心駭目者何得獨於一制憲籌備責任而謙退避嫌若是公等旣屬川人一份子即當爲桑梓盡一分義務今乃被選數月竟寂無所表示揆公等之意不外欲見好於有力之反對派爲首鼠兩端之計藉以覘政局之變化而已公等自爲謀則得其如川局何其如省憲何且公等於義務之事則如是其遜謝豈眞所謂惟利是圖者乎此尤令人大惑不解者也本會爲大局計爲公等名譽計特再爲電催務望諸公激發天良尅期就職以奠川局而消隱禍 
[廣州工團之普選運動]  
　　昨十五日廣州互助社各工團·及總工會各工團女界聯合會所屬各團體於是日齊集東園逾數萬人要求普選運動各皆手執小旗上書請願普選男女平等要求參政請願修改省選舉法等字樣先赴國會秘書廳請願由互助社各團體舉派代表盧少岐李國英汪恩濟工團總會各團體舉派代表朱棠山陳伯軒陳渭樵女界聯合會各團體舉派代表伍智梅唐允恭陳志文等九人普謁林議長遞請願書經林議長親自接見略謂各女子及工團今日到此請願修改省會選舉法此種舉動出於各工人婦女之自覺余極爲贊成因民國以人民爲主體無男女貧富之區别應一律有選舉權前國會在南京時己有此種動議歐戰變後各國情勢一變已多許婦女勞工有選舉權故余對於此案亦認爲應要提交國會修正現凖於星期一日即交國會請願審查股凖備提出國會林議長說畢各代表退出各團體各呼民權萬歳國會萬歳隨由大沙頭列隊赴總統府請願沿途秩序井然分派傳單由長堤入靖海路一德社泰康路永漢路至總統府有西人携備快鏡沿途撮影各代表到府後呈遞請願書當派秘書徐蘇中及副官某接見對各代表極力慰勞將請願書留下允卽日咨送國會决議各代表逐隊退出至惠愛路散隊兹將請願書原文錄下爲呈請咨交國會請願修改省議員選舉法以符約法而復人權事案中華民國臨時約法第一條中華民國由中華人民組織之第二條中華民國之主權屬於國民全體第五條中華人民一律平等無種族階級宗教之區别第十二條人民有選舉及被選舉之權等語所謂中華人民所謂國民全體所謂人民當無男女分貧富知愚區别俱概括於此數辭之中可無疑義是無男無女無貧無富無知愚賢不肖皆爲組織民國之人皆主權所屬皆一律平等皆有選舉被選舉權也兹查省議會議員選舉法第三條凡有中華民國國籍之男子年滿二十一歳以上於編製選舉人名册以前在選舉區内住居滿二年以上與有左列資格之一者有選舉省議會議員之權一年納直接稅二元以上者二有值五百元以上之不動產者三在小學校以上畢業者四有與小學校以上畢業相當之資格者第四條凡有中華民國國籍之男子年滿三十五歳以上者得被選舉爲省議員云云至選舉及被選舉權限於有資產及小學畢業或相當之男子而女子及無資產無小學畢業或相當之資格之勞工各界無選舉權故也方諸約法實相牴觸按諸義經殊欠公平方今政府提倡民治國民之半數爲女子男子之多數爲劵工省議會議員選舉法　剥後國民多數之舉選權以致省議會不能代表全省民意是豈約法之本皆民治又專能實現哉社團等深信普選制度正合今日多數民意兹特召集各團表示一致之主張伏冀大總統俯順輿情允予咨交國會國會諸公俯順輿情允予修改省議員選舉法改用普舉制以符約法而復人權實爲德便 
[默德博士在寗之講演]  
　　本日（四月二十一）午後四時南京青年會假中正街公共講演廳請萬國青年會總幹事默德博士講演先期通知各學校故男女學生到者約二千人警察廳及金陵中學之軍樂隊奏樂歡迎首由江寗交涉員温世珍登臺介紹次默德講演余日章譯述大致謂余曾到中國四次皆發生極好感情此次到南京與諸位見面尤爲欣幸諸位俱是新中國的人才將來多預備做大事業余到過四十七國且有一國游歷數次者想諸位以爲經歷旣富見解必多兹願與諸位言之現在時代有許多大事業須做做大事業之頭等人才希望由各學校養成而可以助人類改造與人生有莫大關係是爲合乎理的宗教世界之上只有耶穌基督能使人類滿意至於預備做大事業之人有數種條件第一智識人須有相當智識方足以補救弱點方足以發展能力第二思想一般人所不及見我獨能見到做領袖的須有此種思想遇事方看得逺一種族之中如無逺大思想之人則其種族必亡第三確實志願學生性情可分二種一有决心一猶豫不决有决心始能做事猶豫者終於無成第四和衷共濟美國議員洛脫先生嘗謂國家與國家如能和言婉商則其國之外交必勝吾人亦然男女青年同學現當社交時代和衷其濟之能力必不可少卽遇不同種族之人亦應如此所謂皆兄弟亦就是博愛第五犧牲能力忘却自己先要到一種事業上去做三年前余聞中國男女學生愛國運動眞有犧牲精神還有最後的條件男女青年應有人不可及的能力譬如有人將沉於流沙中孔子云應利用經騐回教主云須奮鬭釋迦牟尼云此世完了來世再說惟耶穌基督則授以手可援手以起故其主張不但使人生命長久且可以得完滿的生命快樂積極的生命世界宗教中誠無有能比耶穌基督者現在禱告上帝諸位將來皆爲有能力之領袖說畢衆鼓掌此時學生聯合會請余日章講演太會情形因時間怱促僅言膠濟路一事其要點在希望從速贖回贖回後歸民有民辦庶幾國際上國家雖無地位國民猶有地位若徒開大會打電報事實上不去做要不得謂爲愛國且恐五分鐘之熱度近年縱增加至五個月終必爲五年之長所消滅語語帶刺激性全塲掌聲雷動說畢奏樂而散 
[蘇實廳整頓實業機關]  
　　張實業廳長以省立各實業機關凡十七處其中惟閘北水電廠南京電燈廠公濟公典可獲贏餘其餘無一不虧上年將絲織模範場·陶業工廠·第一至第十工廠·撥廳管理皆係種虧之營業截至上年所虧已達六十萬元每年約虧十萬元考其病原之在於法者由於資本不敷在於人者由於開支過巨欲求對症之藥則莫如官商合辦以擴資本酌量歸併以節開支兹擬將絲織模範與第二工廠合併爲一名織工場改爲官商合辦以所加商本供擴充之用將第一及第三至第十等工塲併爲兩塲以所有棉織科爲一塲其雜工爲一塲以九場資本供兩場之用照此預料以上十二機關歸併及加入商股以後每年共約可贏十一萬元合之水電電燈公典每年贏利當在三十萬内外然後設一省立實業總管理處以總其成並組織一監理會行使董事及監督人之職權昨特擬具意見書呈奉軍民兩長批云所擬辦法條理詳明籌劃縝密欲救現在省有營業之失舍此似無他道若長此因循不爲設法整理亦必至乾涸而無存應候省署轉咨省議會議决施行 
[蘇城人力車夫罷工續聞]  
　　蘇州城内黄包車夫又於二十一日全體罷工已誌昨報兹悉此次罷工原因實因黄包車公會呈請廳縣拘辦上次罷工爲首之劉兪李等三車夫并定於二十一日起恢復未减時租價於是各車夫相率罷工齊集數百人游行至警廳請求釋放拘押三車夫并命各公司不准再行加價警廳李廳長聞訊後即飭各區多派警士隨時照料以免肇事被拘三人聞可從寛釋出惟公司方面尚未有所表示故今日（二十二日）各車夫仍無上街營業者當此時局不靖深望早日解决以免雙方同受損失也 
　　另一函云蘇州城内黄包車各公司原定車租六角上次罷工時經全體車夫之要求减爲五角七十文今各公司又須增至六角車夫方面對於此次增價非但不願且欲减至四角半因之車夫與公司兩不相讓遂於二十一日一致罷工各車夫罷工後即成羣結隊齊集於黄廢基會議對付方法當時各車公司亦在人力車公會集議决定不稍讓步並以車夫必不能持久三四日後自能就範當日未有何項解决至翌日（二十二）晨各車夫會集後有多數主張赴各車公司將其車輛搗毁者各車公司聞訊大恐遂報請警區派區派警保護一面將車輛藏匿旋各車夫即議定赴各公司取還押車費先至共記公司索取當時該公司不允發還一時聲勢洶洶險肇事端經警廳得悉後即派騎巡隊一排前往壓彈將車夫驅散繼而各車夫又羣集黄廢基惟至午後尚未解决云 
[南京快信]  
　　津浦路南行車由浦祇開至濟南止前日由浦開行之特别快車昨由德州折回昨日開行之特别快車由濟南折回乘客現仍住車中 
　　玉省長昨晚八時過軍署晤齊督面商時局 
　　齊督保境安民宣言後謡言漸息戒嚴令緩下秩序如常儀鳳門仍至十二時關閉 
　　聞奉軍前隊已開抵滄洲魯田來電謂如再進迫爲自衛計已准備迎擊 
　　皖張文生任倪道烺充皖軍總司令以緩和馬聯甲倪昨來電通告巳於哿（二十）日就職 
　　省議會開會已八日簽到議員雖有八十餘人而留省者不到五十人恐一星期内仍難開議 
　　齊督訓令淮安縣知事王元章着加給軍法官銜 
　　淮南緝私統領齊寳善淮北緝私統領蘇得勝昨均奉齊督電召來省面授軍事機宜 
　　夏曆本月二十八日爲東嶽神陋會之期一般好事之徒預備各種燈彩異常忙碌聞警廳以時局不靖恐有匪人昆入生事擬令禁止 
[杭州快信]  
　　杭縣縣議會昨通過修正互選規則十條今日（二十二）下午一時開選舉會（一）互選議長（二）互選副議長（三）選舉參事會參事 
　　基督教學生同盟會各國代表昨在杭分赴各校演講英法代表赴法政專校波蘭代表赴蕙蘭中校印度代表赴宗文中校演講畢並參觀一切 
　　美商會會員訂期來杭盧督已派副官張焯專司招待 
　　省垣米市近因到貨甚多價漸鬆動兩日來已跌減四角官辦平糶亦定舊曆五月一日開局 
　　省會救火聯合會昨會决議嗣後遇有火警各集洋龍隨地赴救各集水龍各就本地段地施救以免街窄人滿易滋事端 
　　沈省長咨部爲已故第一區警備隊統帶張蔭榮請卹 
　　浙商張伯華前呈准創辦製糖公司遍種蔗苗現因出產無多不敷分配特向台灣中採辦一百萬株並運購壓機及附屬等件由實業廳呈部免稅昨奉駁覆以與洋貨征稅條件抵觸未便照准 
地方通信 
[权江]  
　　令飭扣薪贖路縣署接奉省令自縣知事以下以及縣屬各機關辦事人員實行扣薪以備贖回膠濟鐵路之用五月一日起按月各扣俸給一成以十個月爲限即由各該機關另欵存儲至必要時期即行彚解撥用如果所扣之數不敷贖路則届期仍以功令發還云 
　　七寳鄉發生盜案鄰近上海之七寳鄉二十一圖慶民張書耕家前晚夜間十一時突被上海口音之盜匪十餘人由東側門　門而入刼去衣飾多件該盜等均身穿短衣手携快槍事主張書耕之妻瞿氏因張惶鳴救被盜彈傷左腿洞穿一穴業經事主於二十一日報經七寳派出所轉報縣警所咨縣派員勘騐矣 
　　警署禁止演劇得勝北前兩處演劇肇禍已紀前報縣警所自得肇禍消息後業於昨日派遣大批長警分赴各該演劇所在實行武力解散並將各該處之戲頭地保一併拘所法辦至在北前因爭佔板凳被毆成傷之某紳族人現因傷勢日重巳經抬縣請騐並由某紳函請警所嚴追首事之倪伯堂等務獲究辦 
　　增製油紙雨傘育嬰堂附設之廣育院近由院長錢劍石將銷路較呆之竹工科改爲製傘科創製油紙雨傘一種式樣輕靈質料堅緻頗受社會歡迎現在第一　　　　　　　　 
期出品不數日間已銷售凈盡刻該院正在增添資本加工趕製以應社會之需求云 
　　蠶汛彚聞松江蠶桑事業漸見發展西鄉育蠶之户聞較去年爲多故葉價開盤每擔二元五角亦較去年爲貴惟松縣繭行二十家因松商均不願秤收大半已租與上海等處絲商營業行屋生財等租價總在千餘元之譜較諸三年前之租值約减三分之二云 
　　彩票害人松江自彩票盛銷每年約增七八十萬元之輸出致因贖票傾家者已數見不鮮近日西門内之某商人因所購彩票與開出頭奬號數祇差兩字甚至憤而自縊旋即斃命其害實不亞於交易所深望當局者有以處之也 
　　迎神狂熱松俗舊曆三月二十六二十八之迎神賽會自前清松府戚升淮禁止後久不舉行直至前年始假驅瘟逐疫之名復行迎賽起初不過温神楊侯兩尊本年則由各廟社首相繼踵行如劉郡王施相公等亦出巡與賽且會中執事又各踵事增華較諸前清未禁前尤爲熱鬧也 
[蘇州]  
　　水警廳防護繭市之會議江蘇水上警察廳趙雲生廳長近以鮮繭將届上市滬上各洋行行將携帶現銀分赴内地設號收繭應如何防範布置非先事召集會議不可特於前日通令所屬各區隊長曁該廳各科長等齊集會議一切云 
　　五區巡官會操蘇州警察廳李廳長於前日上午九時召集五區巡官至廳會操李廳長親自蒞場校閱評定甲乙聞以馬德魁王叔衡張元熾三巡官操法純熟步伐整齊列入甲等其餘各巡官操法亦尚可觀均列入乙等直至十二時始行散操 
　　煤炭業風潮之尾聲蘇城煤炭業工人丁雲高等發起設立同和公所要挾罷工一案早經吳縣公署勸諭照常工作並將同和公所之立案佈告撤消惟丁雲高等將該項布告抗不繳銷呈送蘇常道尹公署核驗昨由道署將布告發縣塗銷結案矣 
　　水巡官玩公撤差水警第三區宋區長前日親自出巡考察各汛地官警有無懈意職守情事查至唯亭某號巡船該船巡官徐松林袁德華均巳擅離職守至晚并未回汛宋區長回署後昨己將徐巡官等撤差以示懲儆遺缺遴員前往接充矣 
 
 

Page 11

 
 
[常州]  
　　鄉民請借欵戽水武錫交界處之芙蓉圩自去年秋閣水災後迄尚未退附近各鄉民前曾向省署索借卜萬元以便購機戽水省署以省欵空虚未允所請嗣該鄉董等又二次呈文索借一萬六千元省署仍未批准昨日各鄉董集議僉以圩水不戽圩民生計勢難維持决議再向省署作三次之呼籲索借减至一萬元已將呈文遞出矣又大寗豐東鄉之黄天蕩亦患水災急須購機戽救方可種植該鄉鄉民姚組義許光世陸文卿陸光逺等具呈縣署請求借撥積榖存欵以爲戽水之用姚知事據呈即轉函積榖處及水利研究會酌量辦理矣 
　　籌募商捐之進行籌復德勝河前已舉定商捐董事請縣委定當已先後任事現在各董事爲謀積極進行　見日内即當出發其籌募順序先懷北次安西再次爲依西孝東等鄉先期已與各鄉董接洽請轉知所到籌捐各街鎭之圖董於籌捐時詳爲指導以利進行 
[奉賢]  
　　教育參觀團事畢回奉奉賢教育參觀團前由甫教育會會長朱醒華率領赴蘇滬錫等處參觀省立各師範附屬小學及其他優良學校刻已回奉不日將開會報告云 
[南京]  
　　淮徐海人結社淮徐海人鑒於蘇屬組織平社以爲此後各屬地方人士不可不有適宜之組織由段少　黄伯雨杜叔鳴王甸伯徐庶侯武同舉等召集在寗　鄉開談話會議定三屬共同組織稱爲羣社蓋取羣簡不黨之意推定汪樂菴袁季常楊懋卿馮士奇董永成朱紹文籌備一切於二十六日下午一時在水利協會開成立會 
[溧陽]  
　　省視學視察之結果溧陽學務近年頗形發達據此次省視學蔣拱辰君視察之報告對於各高小校辦理情形均極滿意而尤以第一女校爲富有進取精神各教職員均能對於新教育悉心研究故特請教育廳傳知嘉奬以昭激勸 
　　議辦甲種師範講習所現在義務教育之呼聲日高惟師資缺乏甚爲可慮故由縣教育行政會議議决於今年下學期創辦甲種師範講習所以期培植人才供社會之需要當時一女校長沈叔夏君特提出男女同校請求議决聞一致表示贊成云 
[鎭江]  
　　維持公產之辦法丹徒衆議院議員柳肇慶因徒邑各善堂經理人員往往藉口經費不敷鬻堂產以濟一時之用故特公同集議辦法嗣經决定凡徒邑慈善堂產之契據概由該經理人如數檢齊送陳丹徒縣署請縣長核驗加批蓋印永逺不許變賣抵押藉以維持善舉並由柳君函請省長俯准卽日飭知丹徒縣知事傳知徒邑各善堂經董將各善堂田房契據檢齊送驗加批蓋印並飭縣具復備案以昭愼重兹王省長因事屬保全堂產維持善舉已准如所請令行丹徒縣知事即便查照核辦具報張知事奉令後即於令日分函城内外各善堂令即檢齊執業典買各契造具清册彚送至縣以憑照辦矣 
　　九師運動會盛况省立第九師範學校前訂本月二十日舉行第三次運動大會因遇雨延至二十一日仍在公共體育塲内開會除鎭城各學校先後到場參觀外並有南京第一中學及武進第一師範學生到塲參觀其各界男女來寳約共有一千餘人由上午八時許開會直至下午五時許始散其運動節目共有三十二種演時精神極佳國技兵式操等尤爲可觀會塲秩序亦頗整肅惟運動塲圍圈過大觀客不甚清楚耳該校學生除分别運動外並販賣食品刋印新聞丹徒縣勸學所教育會第一高等及振興書局苦兒院潤商學校等均各贈送奬旗一面一時稱盛又明日中學及高等女子等校後日各國民學校仍在該場開分等運動大會云 
　　金融最近消息近日茶米各業用欵頗鉅錢業現洋已有供不敷求之概致洋釐昨開漲至七錢一分五釐銀拆亦增至三錢 
　　范知事調省驗看丹陽縣知事范鍾湘吸食洋烟經人告發現奉王省長調省查看遺缺委王景韶署理聞王知事准於二十四日到陽接任云 
　　派員散放種籽江北籌振事務所以寳應縣湖西一帶去歳慘遭水患均皆缺乏種籽昨特購辦榖種數百石派員分赴湖西各鄉被災之品按户散發云 
　　新茶陸績運鎭浙省龍井名茶本届產數中稔近由浙運鎭之二批新茶爲數頗鉅最近市價明前每斤六元八角次者五元左右銷路尚稱不惡 
[南通]  
　　食鹽缺乏之恐慌南通大咸官鹽總棧前以南鹽缺產特呈准運司暫運濟南場鹽濟銷惟近來到數有限不敷消市每斤售至九十文連日𨺗起恐慌赴棧購買者頗形擁擠 
　　通如路觀成有期如臯修築縣道自去冬興工積極進行業成十之七八預計六月内一律竣工刻南通瞿知事以白蒲市爲通如路之起點所有橋壩涵洞已飭沈董曁余巡官雇工興修俾便通車 
　　大生紗廠之擴張唐閘大生紗廠近以引擎馬力有餘特添購紗機一萬椗布機三百架另建廠屋規模甚宏刻已着手裝機定期夏曆四月開車　　代師組織演講會代用師範學生爲練習口才起見特組織演講會於昨日開成立會嗣後每週土曜舉行又籌設之共進學社及音樂研究會亦均在進行中 
[揚州]  
　　鄉民誤會之勸導華洋義振楊州支會興建瓜揚馬路以期以工代賑沿途須用田廬之處爲數無多曾經該會召集各該處紳董公訂購買等則照章給價惟一部份鄉民頗多誤會以致激動鄉民百餘人於二十日擁至縣署呼籲僉稱該會拆毁田房不給分文勢甚洶洶王知事知係鄉民誤會一面令警隊到場開導一面令該鄉民推出代表集議始行散去云 
　　私印稅契敗露宜陵丁家伙相近之劣董田旭昇私鑄印信爲鄉人稅契已非一朝十年八月該鄉毛姓購買陳禹賡民田價洋八千八百元應稅契七百餘元亦爲該董代稅兹該鄉某與田有隙臚叙前情在縣揭控王知事即委張宜齋調查眞相證據確鑿繼派警隊拘田到署令承審官於二十日研訊收押候辦未識若何判决也 
　　電飭分關解稅楊由關謝監督近查白米分關三月下旬稅欵迄未報解特電飭該關主任迅予呈解以資濟用 
　　電請保護地方東台金知事業經奉令他調尚未去任昨該處鄉董特電王省技云金知事煽動愚民把持電局挾制士紳電留地方秩序岌岌不可終日乞迅電駐東興警備隊陳兆祥並駐東緝私陳營長實力保護東台二十市鄉董事董餘生等公叩 
[徐州]  
　　史知事出賣災田蕭縣自去歳水災後史知事商通經收員歐某議定出賣災田二千頃計可得錢一萬六千餘串以爲救濟災民之用並派各册書往四鄉分賣熟田農民亦所甘願而此一萬六千餘串計今巳得十分八九一般災民方冀同沾實惠詎調查賑災所用尚祇五千餘串餘欵不知何在故人心頗爲懷疑云 
[嘉興]  
　　小學經費有着嘉興城區各國民學校前以經費支絀由蔣學務委員商准各校長於二月份起將所領經費暫以九折支給以資維持一面設法籌補以圖永久現悉該項經費已由蔣委員呈准官廳演劇籌募業已期滿所得餘資尚能抵補故於日昨通告各校長於二十五日上午十時前往十足領欵届時並補發二三兩月一成經費云 
　　飭警拆除魚斷嘉興四境汊港紛歧鄉民貪圖漁利每於河中設立魚斷重簾密佈阻止水洩致秋水暴漲有妨田禾現悉官廳以值此暮春鄉民又將設斷特於日昨令行警所轉令各長警將河道要隘之處鄉民所設魚斷一律拆除以資宣洩 
　　市上發現僞幣嘉興北市日前發現銅鉛各質銀幣甚多嗣經警所嚴行偵查旋即緝獲鑄造僞幣之姚阿順許阿壽等四名並搜獲機器皮印等件當將人贓一併解縣按律懲處一面由縣將僞幣模形示諭各商民知悉矣 
[寗波]  
　　甬青年會捐建會所消息寗波青年會成立以來巳經三載會員達一千餘人學生亦有一百餘人歷辦四育及賑濟等事頗爲社會稱許近以會所不敷佈置爰有購地建築之舉除滬甬捐募巨欵外特派胡詠騏幹事赴杭向同鄉募捐巳於四月十九號（禮拜三）下午六時半由旅杭寗波同鄉會會長孫玉仙君召集旅杭同鄉假座青年會會食堂會餐到者十餘人會餐後請胡詠騏報告捐欵之原由蒞會諸君均踴躍擔任代募未赴會諸君亦由孫玉仙會長致函請求捐募甬人素崇鄉誼當必慷慨樂捐也 
雜評一 
[南方又起變化（默）]  
　　論者謂北方之情勢常在一進一退之間吾則謂不僅北方然也卽以全國情勢觀之亦常在一進一退之間北方奉洛之戰局稍停頓而南方攻贛之進行又轉急北方張吳間之衝突再議調和而南方孫陳間之决裂其機又顯故曰南北亦在此一進一退之間也 
　　雖然此一進一退之情勢豈能常保進退之醖釀愈久則其爆發也愈烈今日南北情勢如此則合全國大騷動之日必不逺矣國人恒盼時局之速决速了然以現狀觀之則時局變化之幕尚未開始烏能料其結果之所至哉 
 
 

Page 12

 
 
   
 
 

Page 13

 
 
本埠新聞 
[天津電線中斷之滬聞]  
　　自奉軍人關以來與直軍愈接愈近勢將决裂津浦路線交通中斷已有三日兹悉中國電報局津浦鉻濟南天津間之電線於昨日（二十二日）下午三時起亦已被軍隊割斷不能通消息故寗鎭各地商人致津之電多拍發至滬由大北公司水線轉拍至津因此滬上車政界得京津之消息遲滯不少矣 
[西報所紀拆斷津浦路訊]  
　　張作霖派兵炸斷大橋 
　　字林報云昨聞津浦鐵路已在天津南拆斷後復得詳訊謂張作霖因見戰事即在眉睫派工兵一隊炸毁津浦路上大橋一座惟橋在何處未經述及繙閱地圖直隸境内路線共有四橋所炸毁者或爲其中之一張氏炸毁此橋之目的乃在阻止魯督沿該路北攻也 
[北京居民恐慌之滬聞]  
　　紛紛遷徙南下自奉軍入關以來北京形勢日益吃緊謡言紛起人心甚爲恐慌昨得由京來滬之私家消息謂京師將有閉城之患平時北京各城門如廣渠·左安·右安·得勝·安定·阜成·西便·東便·朝陽·東直·等門於下午九時閉門京奉京漢火車路綫經過之正陽·崇文宣武·及京綏火車路綫通過之廣安·西直·等門十二點閉門永定門則因有輕便鐵路所駐南苑之軍人時有往來每夜遲至一時始行關閉前年直皖戰爭時曾經一律停閉此次奉直如果開戰勢必又將閉門以致京城人民日來遷徙家眷乘車南下者甚衆云云 
[津貨裝運南下之擁擠]  
　　人心恐慌之一斑 
　　滬地雜糧中各貨大半產自直津魯豫各地現在奉軍進關京津山東等埠皆有關係風聲鶴唳人心惶恐故近星期來雜糧黄豆生仁芝蔴裝來不少前昨兩日雜糧公會各貨市價皆見疲勢然交易頗少各客帮亦因奉直風雲關係購辦不多緣是麥根路火車站棧房中雜糧各貨堆積如山且有大批在明光河南等地方候車運申蓋恐一經開戰交通斷絶之故耳昨日行家接得快信人心愈覺空虚云又招商局之同華太古之保定等商輪此次由津開行南下津地雜糧水菓各行商因覩時局之險象將貨紛紛報裝無如貨物衆多該輪等未能照數裝載致有退關之貨故此問商業亦頗抱杞憂云 
[工商研究會電勸奉直息爭]  
　　聯合通信社云工商研究會近因奉直風雲日緊商業停滯昨發出通電云奉天張巡閱洛陽吳巡閱曁各省督軍軍使師旅團長鈞鑒報載雙方備戰如火如荼聞者喪膽而尤以我無告之工商界爲最計旬日内定貨則不出運貨則止裝工廠出品間鼎無人則停製造金融驟緊震撼市面危迫情狀幾莫能名民國十有一稔商業疲敝已極方在力謀休養還我元陽不圖民心厭亂而搗亂如故天下畏兵而弄兵如故實業救國疇復謀進行外患方殷乃授人以隙雙方當局以救國爲名但救國必先救民民無他求唯求唯求噉飯有飯可噉總統總理聽之羣公否則工商羣失其業前途渺渺有不忍言者上海以租界爲避亂所在問有以租界未能遍及全國爲憾者夫亦大可哀已伏願雙方平心靜氣爲眼前百姓計爲他日子孫計懸崖勒馬早息干戈勿令枝節横生而爲千古罪人也豈徒我工商界慶幸已哉冒昩陳辭血與涙并上海中華工商研究會節叩 
[備戰聲中之弭兵會]  
　　南教聯合會昨接江湘浦來電略云哿電悉國是會議京報喧傳氣象一新希諸公毅力做去沅開會前歸奉直風雲京地弭兵會沅已加入盼同人逺倡弭兵以止戰禍沅馬 
[浦江近日之防範]  
　　駐滬水警第三隊王隊長以浦江爲通行浙省之航路要道值此時局不靖之際防有匪徒乘機逞動特於前日調派槍划四艘在南黄浦一帶往來梭巡遇有形跡可疑之船須詳加檢查以杜擾害治安 
[吳佩孚覆商格協會電]  
　　旅滬商帮協會前以華大輪船爲駐漢内河船棧監督處扣留商貨因之停滯電請吳巡閱使轉飭放行各情已誌前報昨日吳自洛陽有覆電致該會云旅滬商帮協會鑒效電悉此案正在飭查容俟查明另覆吳佩孚馬 
[商輪被扣之報告]  
　　航行漢口至宜昌之快利牯嶺兩商輪爲兩湖吳巡閱使扣留令其運送兵械另有某公司之兩商輪亦被扣留已由各該船主將被扣情形報告該二公司知照矣 
[褚其祥抵滬]  
　　前西北邊防軍總司令褚其祥氏因有要公於前日由滬寗火車抵滬與某要人接洽後尚須前往徐州濟南等處云 
[黔省戰事之滬訊]  
　　周西成復入銅仁 
　　國聞通信社云貴州自袁祖銘進入省城後各屬戰事聞仍未終止昨日旅滬黔同鄉接到團長周西成由銅仁來電其文云西成等於皓（十九）日克復銅城王華裔業已陣斃特此奉聞敬候明教西成居康叩號 
[章太炎講學第四日紀]  
　　江蘇省教育會延聘章太炎氏講學昨日爲講學之第四日仍在職工教育館原定四鐘開講因章氏車行中途爲行人阻塞（大約爲周扶九父子之大出喪所阻可見無謂之大出喪不但勞民傷財且妨講學）到館開講已四時有半矣章氏登講壇衆鼓掌章氏云國學概論中國學之自體及治國學之法前旣述之矣今講國學之派别要可分爲三端（甲）經學之派别（乙）哲學之派别（丙）文學之派别兹先述甲經學之派别夫國學有不必講派别者如史學是有零碎之學問不能列爲派别者姑置不論而論有派别之國學蓋研國學而不明眞派别有望洋興嘆無所適從之憾經學二字前旣言之無特殊意味蓋經本史耳史與經無甚區别吾人所共知之六經如尚書春秋紀事書即歷史也詩似與紀事無關然不少爲國事而作者國風略少大雅小雅俱談國事則亦史矣樂制度之書也巳失傳禮則周禮爲古之官制儀禮爲古之儀注凡官制等今俱入史部惟易稍異講道而涉及高深與史無關然太史公曰「易本隱以之顯春秋推見以至隱」蓋春秋談成敗利鈍無論已易則以無形之道而暗指事實故易實一種社會學之書專以推知各事者講之甚繁夫世界之變遷原有一定本學問而講則學問爲凡事之精華也近代視易爲宗教書之流亞然周末無此風習而此風習實起於漢漢有古文家今文家之别此二者即派别之所由生也六經自遭秦火已不完全後有傳經者出遂漸漸推傳約計之易有田何而傳之施孟梁丘京即孟之後也共四家書有伏生而傳之歐陽大夏侯小夏侯共三家詩有申公之魯詩轅固之齊詩韓嬰之韓詩共三家無總傳者禮有儀禮由高堂生傳之大戴小戴榖梁不在内而春秋公羊則由胡母生而董仲舒而嚴氏顏氏蓋東漢曾定爲十四博士也總之經之原本罕有談神怪宗教事者惟漢末虞翻之易於卜筮之說最盛書則大小夏侯好爲洪範五行等說齊詩好言不經之怪漢末翼奉附會五行十干十二支之說以近於宗教「春秋爲漢制法」一語似孔子已知將有漢者可異甚已夫緯書纎書俱近宗教易緯僅如月令之類詩緯書緯春秋緯講鬼甚多凡此恐視耶穌創始記尤荒誕也此風起源於西漢末係今文家所揑造者夫所謂古文易費氏書孔氏詩毛氏禮桓公春秋左氏是古文家也然古文家者亦不過知有古本者耳意者古文者得有篆書之古板書今文者以口傳而後筆錄之書耳由此觀之古今文之分别不伹文字字異即篇數亦有不同即事實亦不能無差異焉秦火獨不能燒詩要因詩有韻人人能背誦故能燒身外之書不能燒盡腹中之書也周禮孟子不甚明白故曰其詳不可得聞又周官三百六十者非三百六十員而三百六十官名也就當時之府史胥徒而計之固有五萬數千官焉又論語孝經古人本不認爲經而後稱爲十三經者殆將諸書刋列一處遂認爲經耳講至此時已六鐘遂停講下次再續（按臨時筆記恐多錯漏閱者備爲參考可耳至講稿聞省教育會尚須將記錄整理送由章氏訂正發刋焉） 
[全國銀行公會相互維護議]  
　　毋使金融機關爲政爭之具 
　　全國銀行公會聯合會此次在杭開會適奉直風雲謡諑大興市面恐慌銀根漸緊各代表因此心殊不寗怱促討論各項問題即行紛紛告歸兹該代表以戰事一起金融界首蒙其累如有動摇彼此當相互維持不特爲一身安危問題實亦以維繫商業之安全又聞各代表等彼此策勵無論如何不以金融機關爲無論何方面政爭之具如此市面當不十分恐慌矣 
[上海銀行公會致財政部電]  
　　請主持公債基金原案以維債信 
　　北京財政部鍾部長鈞鑒敝聯合會議議决鞏固公債基金一案昨曾電陳諒邀明察近又謡傳京中有人因財困建議將鹽餘移用變更各項債案消息所至市情惶駭債價又復銳跌社會投資公債以爲生活者甚衆全體譁然紛紛來會質詢其勢洶洶若欲得而甘心者銀行界根據條例有會同辦理基金之責當即告以條例所定基金辦法即政府與人民之契約人民所有物何至强奪變更鐵案如山誰肯犯衆怒而陷於不法勸令切勿信謡自擾但敝公會同人雖深知此種謡傳盡屬無稽且公以經濟名家總綰度支必能毅力維護無庸鰓鰓過慮然當此時局紛紜人心浮動還乞貴部主持基金原案並根據敝聯合會議哿電迅賜電復明白宣示俾大衆咸曉貴部對於基金原案力圖鞏固絶無變更庶謡言息而人心安債信幸甚國信幸甚上海銀行公會叩養 
[商教會請維持内債整理案]  
　　國聞通信社云近以北方時局險惡謡言紛起市面公債價格日益跌落商民驚懼金融恐慌全國商教聯合會以勢難坐視特於昨日致電北京政府請其設法維持電云北京國務院財政部鈞鑒比以政局不寗公債益落全國銀行公會聯合會已議决鞏固信用辦法急電呈請在案乃近忽盛傳民國十年整理内國公債案有摇動之說商民驚惶愈甚以内國公債自整埋案成立以來國民信用與國家財政交相利賴正宜盡力維持設有動摇全國金融根本破壞危險有不忍言者惟是謡傅或非無因究竟該案有無動摇事關大信應請切實電復宣布眞相以釋羣疑不勝跂盼全國商教聯合會駐滬辦事處馬 
[請緩設長江技術會之部批]  
　　不能容納民意 
　　本邑紳董李鍾珏等以長江技術委員會有多數外人加入恐被操縱有碍中國主權當經呈請北京内務部國務院請爲緩設以保主權兹奉内務部批示云呈已悉查此案本部當經分行主管部局及揚子江水道討論會會核各在案兹该言討論會復稱查長江流域關係内政外交至爲重要比以年久失修沈災迭告本會成立後當即召集大會以施治長江首以測量爲重爰議定暫設技術委員會專辦測量事務並釐定組織規則十五條經大會通過由會通行京外主管各官署查照在案惟查該會組織規則既經標明暫設機關且其職責又僅以執行測量爲限將來關於事前計畫及事後成績仍須報由本會决定以資限制現在揚子江測量海關及濬浦局早巳着手辦理藉此設法利用不惟可免掣肘且得撙節經費至會中額設委員六人除聘用關局兩工程司外餘均由中央主管機關選派按諸合議制辦法人數較多儘有操縱之餘地當不虞别生枝節咨請查照辦理等由除函復國務院查照外合亟批示知照此批 
[五路市民之選舉理事運動]  
　　納稅華人會本届改選理事九人自南京路商聯會提出候選人才公開運動後各路繼起昨山東路等五團體發表公告如下請公共租界納稅華人會注意下列有被選舉資格之市民姓名歷史（一）穆杼齋氏他是愛多亞路商界聯合會的會長穆君歷史差不多人人都知道了的此次赴京調查九千六百萬鹽餘借欵極端反對政府之不良其主張正直可知矣 
　　（二）袁履登氏他是寗紹商輪公司的總理愛多亞路商界聯合會的名譽董事平時對於社會慈善事業頗多贊助足徵袁君是社會上最熱心辦事的人才吾人切勿放棄也 
　　（三）李次山氏他是上海聯合通信社的主任五四運動工部局加捐時李君極力鼓吹華人要求市民權傳達報館新聞爲吾市民衆口之機關其主張公道可知矣近義務擔任工部友誼會法律顧問因李君本業律師法律上交涉尤爲便利 
　　（四）許建屏氏他是上海大陸報館的記者學問道德都很高尚曾經游歴各國對於外交上甚能爲我中國人爭主權人格體面誠不可多得之人才也 
　　（五）陸文中氏他是上海聯益善社會的主任四川路商界聯合會的會長陸君是一個上海有名的慈善大家對於各種辦事頗有經騐想諸君多已知道的了 
　　（六）錢龍章氏他是山東路界聯合會的會長鼎陽觀食物號的主任本業醫生對於地方公益事業頗爲熱心提倡實業尤爲各界所欽佩租界華人要求市民權時錢君頗　出力其辦理頗爲敏捷又肯負責 
　　（七）馬倬霎氏他是望平街馬敦和的主任今年被選爲山東路商界聯合會的會長因馬對於地方公益慈善之事業莫不慷慨贊助故人人都很欽佩他的爲人吾市民大家要注意呀 
　　（八）方椒氏他是南京路商界聯合會的會長上海商界中頗有名譽再興辦實業提倡國貨頗熱心而對社會上尤多贊助 
　　（丸）張一鳴氏他是上海市民醫院的主任從前曾做過報館主筆替社會國家做事很肯盡力而行 
　　以上九人爲吾人所希望此次當選必能代吾人爭平等之待遇謀吾人公衆之幸福也公共租界山東路愛多亞路江西湖北九江五路市民公告 
[學生之贖路貯金辦法]  
　　第一次運動期標凖分數之計算法 
　　贖路會前曾邀集各公團議定學生贖路辦法兹聞該會業將上述辦法通知各學校請其一律進行其通知書云敬啓者本月十八日敝委員會會同江蘇省教育會上海縣教育會上海縣勸學所上海市學務委員辦公處聯名邀請本埠各校校長會議籌欵贖路問題是日到會者三十餘人公推沈信卿君主席當場議决辦法數條兹特印送察核深望各校一致進行藉收羣策羣力之效索仰台端熱忱愛國當能予以贊同也辦法如下（一）期問以陽曆五月六月兩個月爲「第一次贖路儲金運動期」（二）標凖各校儲金以各校之「教職員學生總數」爲「標凖分數」分數之規定如下（甲）國民學校每分一元（如某國民學校教職員學生總數爲一百四十人其標凖分數爲一百四十分每分一元則標準儲金數爲一百四十元）（乙）高等小學校每分五元（如某高小學校教職員學生總數爲一百八十二人其標凖分數爲一百八十二分每分五元則標凖儲金數爲九百十元）（丙）中等學校（包含中學校師範學校甲種實業學校等）每分十元（如某師範學校教職員學生總數爲二百十七人其標凖分數爲二百十七分每分十元則標凖儲金數爲二千一百七十元）（丁）高等學校（包含大學高等師範專科學校等）每分二十元（如某大學教職員學生總數爲二百三十四人其標準分數爲二百三十四分每分二十元則標凖儲金數爲四千六百八十元）各列標凖儲金數以各校職教員及學生自行納資或勸募所得之數計算至各校内部組織方法由各校自定之（三）褒揚凡學校儲金其總數能超過標凖儲金數或同級學校中比較得多數者均由江蘇省教育會給以名譽證書（四）辦法各校學生儲金仍由學生自行將欵項送交收欵銀行領取贖路儲金存摺後將存摺交學校查騐即由學校將存摺號數及儲金數目抄錄登記一面在總存摺上加蓋學校小圖記爲憑（五）結束此項儲金至陽曆六月三十日一律結束結束後卽由各校將該校「標準分數」「標凖儲金數」「實在儲金總數」分别列表封人特製信封（由委員會製就分發）送交上海籌贖膠濟鐵路會委員會定期公開拆閱登報宣布云 
[食米採辦處今日開成立會]  
　　上海縣沈知事與滬上各團體籌議赴外洋採辦秈米來滬平價出售以濟民食一事詳情已紀前報兹聞此次平售並非設立專局係發入行家照平價售賣其採辦秈米舉顧馨一爲主任先向安記建記兩號購定於隂曆四月初十二十並五月望日分三批運滬舉朱子堯向某銀行滙欵代墊水脚押滙並商之南北市商會會長向上海南北市銀行錢莊等商借墊欵訂定今日午後在縣商會開成立大會後卽就該會組織食米採辦處以後經辦食米虧耗由地方紳士按照上届平價局章程官商合力擔任勸募歸墊 
[陜西農會推舉國是代表]  
　　聯合通信社云全國商教聯合會駐滬辦事處昨接陜西農會公函謂推舉駐滬陜人李伯虞康季堯張季鸞三君爲代表參與國是會議函曰逕復者前准貴會函開云云等因准此敝會當卽公推駐滬之李伯虞康季堯張季鸞三君代表陜西省農會前來蒞會除逕通函本人外相應函達卽請查照爲荷此致全國商教聯合會註滬辦事處 
 
 

Page 14

 
 
第四張 < ] 
[市鄉經董反對續行騐契]  
　　上海縣各市鄉經董對於江蘇財政廳續行驗契一事以其擾民剥削甚爲反對昨日聯名代電省議會請爲提出彈劾並咨請省長電部取銷前令以輕負擔原文照錄如左 
　　致省議會代電南京省議會鑒騐契擾民本屬袁氏秕政豈容回復蘇省年荒正籌春賑財政廳長嚴家熾服務桑梓不思補救之策專以掊克爲能毒痡鄉里謬妄已極况此項蘇省减價暫行章程其性質爲增加人民負擔其方式爲本省單行章程皆在貴會職權範圍之内嚴家熾不請省長交議遽呈財部核准目無議會尤屬違法請貴會提出彈劾案一面咨請省長速將驗契暫章即日取消以肅官方而尊法律不勝迫切待命之至上海縣市鄉經董篠 
　　呈省長代電南京王省長鈞鑒敬肅者奉上海縣一六三號訓令一件並暫行章程一份十七日又召集會議爲績行驗契事僉以上届騐契係項城時代非決秕政當時悍吏四出呌囂乎東西飛突乎南北搜括盡凈詎事隔數年死灰復燃有嚴財廳長獻續行騐契之策不由省會議决擅自詳部飭縣直遂徑行閱暫行章程中有津貼及加給等名目并紳董勸導舟車費等無論紳董稍有天良决不忍受此津貼即使勸導亦不生效力因蘇省有水旱交災連年饑饉死亡枕籍值此米珠薪桂民不聊生方擬辦理春賑之不暇以救哀鴻何堪再事剥削况風雲變幻大局堪虞謡諑紛紜伏莽偏地若果行此恐溝壑餘生萬一挺而走險激成禍亂誰任其咎省長關懷民瘼請速電部收回前項續行驗契之令庶保治安而全民命紳等外察時勢内審民情不得不披瀝上陳一面請令行嚴財廳長速行飭縣撤消前令不勝激切待命之至上海縣市鄉經董馬 
[江蘇縣聯會幹事會紀]  
　　議决四項 
　　江蘇縣議會聯合會云繼續集會恢復五年舊制於　日開大會已誌昨報兹該會幹事會於昨日下午三時在事務所開會到者焦汝霖莫錫綸梁鴻卓李味青劉啓文狄恩霖俞惟珏方家珍陳維德當經公决四項（一）發表本會繼續開會宣言書（二）公函省議會報告本會繼續開會并派代表到會請願（三）通告各縣法團恊力進行（四）通告各縣議員報告本會開會情形并附該會規約四時三十分議畢即散會 
[昨日之國内滙兌市]  
　　昨日（二十二日）滙市稀有變動京津滙兌仍無市面漢滙洋例不動銀元較前日市跌一元半計每千兩合申元一千零七十兩宜昌宜平每千兩合申元一千零三十一兩前日無市較二十日市跌二錢五銀元無變動每千元合申洋一千零十二元其餘别匯除九江銀元跌一元蕪湖安慶銀元各跌五角外其餘均無變動計各埠銀元對於上海匯價每千元合申洋數如下九江一千零零四元南昌一千零零四元蕪湖一千零零三元半安慶一千零零四元蚌埠一千零零五元南京蘇州鎭江揚州各一千零零二元徐州一千零零六元清江一千零零五元無錫一千零零二元杭州一千零零三元寗波一千零零三元温州一千零零五元嘉興湖州紹興餘姚各一千零零三元蘭谿一千零零四元半海門一千零零四元重慶九七平銀每千兩合申元九百八十兩銀元平萬縣九七平銀每千兩合申元九百八十五兩銀元平均與前日市相同毫無變動云 
[昨日之外國貨幣現市]  
　　昨日各滙呆滯故金票亦因之無所變化英金票每磅買八元○五分較前日高五分同時荷蘭票每盾亦高起五釐買價計六角六分花旗每元買價爲一元七角九分五釐漲一角五分馬克每馬克計價七釐二五與前日同二百五十盧布新票每萬盧布買價規銀一兩○五分亦無漲落千盧布新票每萬盧布四兩二錢跌二錢二百五十盧布老票每萬盧布買價規銀十七兩二百五十盧布至二十五盧布每萬盧布規銀九兩二錢五均與前日同法郎每法郎買大洋一角六分四亦無上落新加坡銀元買大洋八角七分較跌三分同時香港銀元每元亦跌四分買價計一元○○三東京老頭票亦跌二分五釐買價計八角五分三釐云 
[友華銀行滙市報告]  
　　昨日友華銀行匯市報告云二十一日倫敦大條銀價近逺期俱未動紐約銀價升至六角八分二五倫敦紐約間匯價爲四元四角二分今日此間各國匯價俱照昨日未有漲落開盤時市况頗平其後漸堅至收盤時巳有見硬之勢晨間英鎊成交價四五六月份三先令四便士八七五美金成交價四月份七十五元五角五六月份七十五元三角七分半收盤時英鎊最長售價近期至六月份三先令五便士美金最長售價近期至六月份七十五元五角昨日倫敦市塲印度歐陸俱有現銀售出美洲與中國購進收盤時市况堅定紐約市况亦堅 
[一週中之金融調查]  
　　進出口銀洋數此一星期中除星期一封關外各銀行由南京來洋六十六萬元由杭州來洋一百零二萬元蚌埠來洋九萬元大通銀行太平洋輪船來大條二百二十一條中外各銀行裝往天津洋一百六十萬元裝去香港大條四百十八條裝去南京銀五十八萬兩裝去杭州四十萬兩裝去天津銀十五萬兩總核全數較上星期多存現洋一百九十八萬元多存現銀二百二十九萬少存大條百餘條兹將進出口細數錄下 
　　（星期二）交通銀行由南京來洋二十五萬元去銀十八萬兩廣帮裝至香港大條七十二條中國銀行由杭州來洋三十萬元又去銀十四萬兩又南京來洋十二萬元又去銀九萬兩各莊裝至天津洋六十萬元（星期三）交通銀行由南京來洋五萬元又去銀三萬兩又杭州來洋五萬元去銀三萬兩又蚌埠來洋三萬元道勝銀行去天津洋十萬元華義銀行裝至香港大條五十三條興業銀行去天津洋二十五萬元籃業銀行去天津洋十萬元中國銀行由杭州來洋二十五萬元又南京來洋四萬元又蚌埠來洋六萬元又去南京銀三萬兩又去杭州銀八萬兩廣帮裝至香港大條一百三十三條大通銀行由太平洋船來大條二百二十一條（星期四）中國銀行去南京銀三萬兩又來洋四萬元又去杭州銀六萬兩又來洋八萬元交通銀行由杭州來洋八萬元又去杭州南京銀各三萬兩（星期五）交通銀行去南京銀三萬兩又來洋二萬元又杭州來洋七萬元去銀六萬兩道勝銀行去天津洋十萬元懋業銀行亦裝至天津洋五萬元中國銀行由杭州來洋七萬元又南京來洋四萬元又去銀三萬兩各莊去天津銀十五萬兩廣帮去香港大條一百六十條（星期六）道勝銀行裝至天津洋十萬元中國銀行去南京銀三萬兩又來洋六萬元又杭州來洋七萬元交通銀行去南京銀三萬兩又來洋四萬元又杭州來洋五萬元 
　　洋釐本週中星期一爲西曆耶穌復活節封關之末一日星期二（十八號）開關因奉軍入關津京一帶調防風聲傳來時局形勢漸趨緊急故銀幣市價日益趨高至昨星期六共漲一釐一二五最高至七錢二分九釐五雖寗杭兩幣廠陸續運到不少而北省用兵中外各銀行之運往京津預備鈔票兌現者爲數甚多以是洋釐見高下星期或將超出三分以外也 
　　銀拆自西節封關前後銀根稍緊最高爲二錢五六現洋雖用途漸廣而現銀大條陸續有到故日前銀拆已回至一錢餘矣 
　　各國滙兌本星期内先令統拉長一辦士半大條近逺期皆長一辦士三七五美滙長二角七分五東匯小二分香滙小半分法滙長二十五個法郎嗬滙長七十五盾 
　　標金標金市價星期二日尚在三百十九兩上下而星期三跌至三百零數兩星期四上午先令長二辦士人心更虚遂小至三百零三兩三錢午後又縮半辦士蓋上午巳長過份致又改縮金價並不見好銀行　標金無交易中國時局危急故無論如何商界人心皆拘一種恐慌之感想故標金尚無好面云 
[一週間各銀行交易之調查]  
　　本星期一因西節封關後數日各銀行交易尚旺絲交易共成交二百三十包值元二十七萬一千五百八十兩各銀行庫存大條較少現銀現洋皆有增加兹將一週中交易調查列下 
　　（星期二）正金銀行買進本月份大連滙票十五萬元價六錢四分二五友華銀行結進六月份美滙十萬元價七十四元又結進六月份先令五千磅價三先令四辦士（星期三）道勝銀行買進六月份先令一萬五千磅價三先令四辦士三七五至三先令四辦士六二五大英銀行結進六月份先令一萬磅價三先令四辦士七五又進七月份先令一萬磅價三先令四辦士八七五安達銀行進六月份美匯二萬五千元價七十四元半大通進五月份東匯二十萬元價六錢三分五六二五至六錢三分絲交易八十包扯價一千二百零六兩（星期四）道勝銀行賣出五月份先令五千磅價三先令五辦士零六二五麥加利銀行結出五月份先令一萬五千磅價三先令五辦士住友銀行買進本月份東滙十萬元價六錢二分半至六錢二分八七五大通銀行結出六月份美匯五萬元價七十五元二五絲交易十包扯價一千二百兩（星期五）滙豐銀行結進六月份先令三萬磅債三先令五辦士二五又結進五月份美滙十萬元價七十五元二五麥加利銀行結進六月份先令一萬磅價三先令五辦士三七五道勝銀行結出五月份先令五千磅價三先令五辦士一八七五三井銀行結進六月份先令五千磅價三先令五辦士半又結進五六月份東滙三十萬價六錢二分大通銀行結進五六月份東滙七十萬元價六錢二分半華比銀行結進五月分先令一萬磅價三先令五辦士二五至三先令五辦士半又結出現美金二萬五千元價七十六元半又買進六月份美滙二萬五千元價七十六元二五又結出六月份美滙一萬五千元價七十六元一二五又結出五月份東滙五萬元價六錢二分二五絲交易一百四十包扯價一千一百六十五兩（星期六）三菱銀行結進六月份束滙五萬元價六錢二分八一二五正金銀行結進五月份大連滙票十萬元價六錢二分七五 
[美國代理按察使赴津]  
　　文匯報云駐華美國代理按察使格萊恩氏今日上午乘奉天輪船赴津蓋該處有刑事案一件民事案數件須待審判也 
[俄災振濟之捐訊]  
　　俄災振濟會上海部前昨兩日各團體加入募捐隊之已繳具報名單者有上海南洋甲種商業學校上海高等英文學校精勤中學清心實業學校聖保羅學校滬北中學模範團啓秀女校東南高等專科師範學校滬東公學 
　　又該會致各團體各學校名譽紀念狀一紙其文云兹因振濟俄災游行大運動蒙贊助加入具徵憫念鄰災熱忱善舉藉以表彰人道之光輝增加國際之祥和爲國民外交開一新紀元豈惟救災恤鄰逺紹令典自今泛舟輸粟永誌楷模特贈此狀雅垂紀念 
　　又該會前晚接到三育大學繳來捐欵大洋二百三十八元小洋八角據云已自動組織募捐隊並舉定職員又收到涵德學校函云現已募得三十餘元刻尚在進行中云 
　　又收到廣東中華基督教教友捐洋五十元小洋四十八角婦女輔助會洋五十元郇光學校洋三十一元小洋一百二十七角銅元十四枚先施一百元永安一百元先施保險三十元黄璧各十八元應志成三十四元小洋一百五十八角銅三十七枚王順發十元 
[湘勞工代表抵滬]  
　　國聞通信社云「五一」節廣州開勞動大會已誌前報現各地代表巳多數首途赴粤湖南勞工會亦派代表參加兹已推定該會紡績工評議員唐薰琴爲出席代表業於日昨到滬同行尚有其他團體之代表陳子博王良數人該會駐滬辦事處已發給出席大會之證書擇日就道并聞湖南尚有鐵路工人代表數名將陸續出發參加會議云 
[日華紡織工罷工六紀]  
　　談判仍無結果浦東陸家嘴日華紗廠工人要求增加工資不遂罷工等情迭誌本報昨日上午十時復經三區署長曾永奎約同日人及工人代表張某等四人繼續討論解决方法工人要求之第一項增加工資即商定解决一角以上五角以下加一成五五角以上一元以下加一成二一元以上加一成第二項工人要求賠償休工期内之損失金一千元至簽字時日人未　又工人代表陳述工資旣照大洋計算則零頭貼水理應補足乃平日廠中對於零頭貼水並不照補例如五分祗給銅元五枚工人吃虧甚巨要求一律以大洋貼水日人聲稱須商定總大班再行解决致仍無結果而散 
[歡迎山額夫人來滬訊]  
　　生育制限主義者 
　　國聞通信社云美國女子山額夫人邇來奮力於其所揭　之「生育制限主義」到京後曾公開講演數次從事宣傳頗得社會迎合兹悉伊本定二十日由京首程來滬本埠各學術團體巳聯合預備歡迎并請其作一有系統之講演使研究者能得此主義之眞象適北方交通隔斷致爲所阻聞夫人將改由海道來滬而本埠某討論婦女問題之雜誌擬刋一生育制限問題專號云 
[穆德博士到滬後之講演]  
　　世界青年會會長穆德博士於昨日下午二時三十分在四川路青年會殉道堂講演到者甚形踴躍座爲之滿多數爲男女青年學生由鍾可託牧師主席余日章博士翻譯先由主席致介紹詞略謂博士此次赴全國基督教學生大會來華會畢游歷到滬博士學行衆所共仰無庸鄙人贅述今日我等得聆博士高論無任欣幸次博士演說略「今日濟濟一堂均屬青年男女余對此殊有無限之希望余以爲今日青年最需要之一事莫如」有强大能力」所謂有强大能力者即謂須具有深逺之眼光也至深逺之眼光之意義乃即其所能見之事物較諸一般人更逺能見人所不能也能具此等能力則一般人將視其舉止而轉移而其關係乃至宏大焉聖經上曾謂一國無逺大眼光之領袖則其國必不能存在試觀數年以前歐洲死亡枕藉損失不貲此至慘酷之現象實因無逺大眼光之領袖有以致之中國今日亦呈此現象其原因果能外此乎凡有逺大眼光者决不至召失望之事實耶穌即爲眼光逺大之一人當其生徒不滿二十時即謂世界人類必將隨我以行眼光及於數百載之後果也今日五百萬青年學生均隨之而步趨今日各國學生知識能力日漸偉大惟有能力智識更須有强毅之决心否則亦失其偉人之功用余以二十年之光隂與世界青年學生相周旋足跡所到者四十七國以余經騐所得學生性質約有二類其一有强毅之决心事在眼前卽迅速以赴之其二則猶豫莫决前者能成功後进徒成夢想而已諸君當循何方向以進行强有力之領袖自何種學生以產生諸君諒能明辨凡眞能領袖民衆者彼祗知此事我當務與思慮取何種方法以赴之方法旣已决定則惟以全力爲之無論何種困難不能阻撓此實青年最宜養成之一點諸君如欲成一强有力之領袖此其秘訣己譬如有罹疾而求醫者醫者答以須捐去所有之惡習慣病者因不能犧牲其惡習慣赧然無以爲答以致病况日深終傷其身此實無决心之故也惟决心須自操練而成故欲成大事必須對小事能有敏捷之决心華府會議余曾往四次美代表羅特爲甚有思想之一人彼曾謂欲覘一國文化不須他求祗視其有無良好領袖而己然有良好領袖尤必須其左右能和衷共濟現在世界各社會常有多少黨派互相傾軋國與國之間亦然此實至可悲也此後惟望青年學生努力養成犧牲之精神以建設世界公共之福利前年得華友函知中國有學生運動不畏强力寗毁其生命以求目的之成此實中國一線之光明願世界學生均能儕於斯境也或有詢於余曰基督在世界之遺澤永永不滅故直可謂之永久的生命無盡的生命余曰奚特是而己哉耶穌之生命眞爲廣闊深幽圓滿進化清潔自由快樂有希望有能力的生命甚望請君皈依於耶穌的正義之前以領受其生命的光之照耀而培養自己成一强有力之青年斯則余所大望也演說畢由主席致謝並有滬江大學唱詩班唱詩而散 
[東方四大學英語辯論决賽之預告]  
　　二十八號晚七時滬江與金陵假四川路青年會殉道堂舉行東方四大學英語辯論之有錦標己數畢矣每年秋季作預賽春季作决賽去秋聖約翰與之江己敗出故優勝又屬滬江與金陵執行部己議决於月之二十八號晚假四川路青年會殉道堂舉行决賽聞二校素爲勁敵大有相持不下之勢此次舌劍唇槍未知鹿死誰手辯論題目聞係小家庭與大家庭之得失（即今之所謂分居制與合居制是也）滬江主正面金陵主反面此題實爲今日中國社會及新思潮問題中之最難解决者二方辯論員想必研究己深届時必有一番供獻滬江辯論負聞係吳乃衍張四維潘恩霖金陵爲魏學仁李貴誠章子汶云 
[南通代用師校參觀團過滬]  
　　江蘇代用師範學校學生旅行參觀團六十人由南通乘輪來滬昨日（二十二）下午乘滬寗路夜車赴蘇錫杭等地參觀一切 
[青年會今晚之演說]  
　　今晚七時半青年會德育演講會請此次世界基督教學生同盟大會代表印度戴瑪琊女士·瑞士吉爾齡君·美洲毛嬙麗女士演講演題爲明日東方文化之貢獻由張廷榮翻譯男女來賓均可往聽云 
[六中校聯合運動會預誌]  
　　上海南市清心職業一商浦束民立二師等六中校定於五月六日開聯合運動會四月二十九日預賽致函公共體育場主任王壯飛商借場所開會運動巳經該場主任復函允許現與會之各該學校己預備一切並印發入場劵請各界參觀想届時必有一番闌勝也 
[工商友誼會代學徒不平]  
　　白面變成青面　　 
　　聯合通信社云西門文廟縣學宮王阿生所開之紅木作因將十四歳之學徒終日毒打以致而青頭腫爲工商友誼會凌志霄查見即行報告開會該會派員調查眞相果見該學徒面青焦瘦調查員張君即上前詰問該作主謂彼是此種面相至於打駡係學徒呆笨之故張君謂世間豈有生成面青之人嚴加詰責觀者途爲之塞有謂如此虐待應提向警局法辦者王某見此情形始允以後不敢再打張君謂此後如再兇毆必代該學徒伸雪扭赴法庭懲戒王某默無一言云 
[美專春季旅行寫生誌]  
　　上海美術專門學校每届春秋兩季有旅行寫生之舉本届原定往南京實習以東南大學爲旅舍兹因近日時局不靖抵寗後誠恐阻礙業經該校教務會議議决改赴虞山准於今日下午一時由校長劉海粟主任教員汪亞塵王濟逺李超士等率領西洋畫科三年甲乙級二年甲乙級一年甲級曁普師甲級男女學生共一百七十餘人乘輪出發學生中設總隊長分隊長若干人會計四人書記四人幹事若干人辦理旅行中一切事宜約在虞實習兩星期然後返滬虞山爲蘇省偏僻處風景獨秀俗稱虞山有十八景天然名勝處處入畫該校旅行寫生隊旅行其區調鉛殺紛有若世外桃源可謂美術家之新生活云 
[尚有本埠新聞等轉入後頁]  
雜評二 
[爲時局告國民（旡用）]  
　　「戰爭由他戰爭國民吾自爲之」此我中華民國大國民所抱之唯一「自顧政策」以爲如此有百利而無一害矣而今何如哉 
　　鐵路斷則往來不便電報斷則消息不通推而至於商品則進口者不能來出口者難以往商業之一部停滯而商人受其累矣商務停滯久則工業亦受影響减工縮業或不能免是工人將爲第二之受累者出口物價低落土布見跌價矣進口物價昻騰生活感困難矣是當地小民爲第三之受累者然則軍閥弄兵苦仍及我吾人果欲置時局於不問必先以忍受困累爲前提夫一時之困累可忍而長久之困累難受國民乎其何以免除之則應之曰明達之長官共認兵連禍結之非而統一和平是尚則我國民果能抱定方針竭力運動先以動該管長官之心次由該管長官爲嚴正之表示今之軍閥雖悍其力不敢與多數輿論抗驚天動地之戰雲何難如烟火而消滅國民乎時會之所趨潮流之所激可以興矣語云英雄造時勢其實造時勢何必英雄國民即英雄也其有意乎 
 
 

Page 15

 
 
本埠新聞二 
[周扶九父子大出喪記]  
　　死人游街之熱閙 
　　江西首富周扶九係廬陵道屬吉安縣永福鄉人當四十五歳時財產尚不多嗣以收買鹽田鹽灶及引票營業發達積資至鉅傳聞有三千萬之譜其生平事實毁譽各半去冬在滬逝世昨日與其子周薇閣同時舉喪兩三日前市井喧傳謂有特别之大出喪可飽眼福下午二時由文監師路長新里住宅排齊儀仗出發過天后宫橋經河南路折入四馬路走西藏路朝東過菜市街朝南吉祥街入民國路直至西門京江公所安厝喪儀之特點則爲北京雇來之藏經亭金銀山亭兩座京派大樂（即呐叭凸鑼）奏樂者均帶前清紅纓帽雍和宮喇嘛僧人二十四人（費三千七百元）其首領喇嘛二人紅頂黄纓黄馬褂（現住山西路周昌記）拾柩夫役由天津德興槓房承辦周扶九之枢棺罩上繪藏經文用夫人十四人其子則加龍槓用夫三十二名統計德興槓房由津來滬人役三百零二人費五千元連北京携來之錫鸞在内喪儀中之最惹人注意者街牌有覃恩誥命龍章寵錫等字樣清帝及現總統所頒之區額多方某機關隊士槍上刺刀凡此種種非前清遺老而兼民國豪商者决不能有也其餘應有盡有筆難殫述經過之處人山人海各店舖洋檯無不滿坐來賓茶樓酒館亦臨時賣座據觀者傳述謂　近年所僅見者回憶光緒壬寅館月初四日盛旭人舉殯費五萬元以曾經過英大馬路爲特殊之榮民國六年十月初四日盛杏蓀出喪糜三十萬元曾經湘漢駐滬記者特發專電今周氏之喪非其比倫或可認爲出奇制勝「父母身上好用錢」此俗習慣一時不易革除無庸深怪所可惜者有用之金錢耳 
[律師公會今日開評議會]  
　　上海律師公會訂於二十三日（今日）午後二時召集評議部各評議員開第三次常任評議會昨日該公會發出通告請各評議員届時蒞會與議應議各案如下（一）全國司法會議（二）評議員辦事規則（三）地審廳律師休息室添辦器具（四）本會一切進行事宜 
[愛儷園開會第一日記]  
　　靜安寺路愛儷園每年隂暦三月間春祀倉聖先於二十六日開廣倉學會陳列古物凡滬上收藏家均有金石書畫赴會陳列精品一百餘件分庋戬壽堂文海閣兩處來賓曁會員參觀者凡數百人三時開會首由主會人代表姬覺彌報告本會創辦楊樹浦浦東閘北南市四小學情形次來賓演說會員演說代表演說各進茶點而散時已鐘鳴六下矣 
[鮮菓業同益堂常會記]  
　　上海鮮菓業同益堂於本月二十日開第八次常會五時摇鈴開會到會會員五十四人公推正會長江子瑜主席報告開會謂每月常會一次所以聯同業感情對於生意一道加意研究日求進步云云次由副會長湯秉鏞發言現在時近炎夏或有貧病苦無醫資者本堂急須籌辦施醫以行善舉次幹事員倪傳錦報告謂同業所用之磅秤均歸本堂置辦以昭信實又戚裕棠報告謂同業門市售物顧客均以銅元抵洋碼之尾找此種無形暗耗頗鉅日後無論中西顧客洋碼一例照市面計算全體會員贊成通過至七時散會 
[志義建築公司之宴會]  
　　志義建築公司係由趙志逺張尚義諸君等創設設總事務所於白克路專營建築事業及代做房屋押欵等於實業前途不少裨助昨日趙張二君假三馬路一江春邀集各方面重要人物叙餐並談設立公司之趣旨聞該公司雖屬初倡現象極佳最近已承辦某處房屋三十餘萬兩之營業蓋趙張兩君不但於建築學有研究即於各方面亦多接洽故該公司之前途殊抱樂觀云 
[浚浦工程之近訊]  
　　浚浦總局總工程師海德生近致南市淞滬警察廳浦江水巡隊函略謂本月二十四日（即星期一）本局挖泥機海蝎號在法界自來水公司浦邊挖浚淤塞請即通知該處船隻及一切障碍物悉行遷讓以免危險而利進行並希隨時轉飭保護實紉公誼 
[南市恢復舊式碼頭]  
　　南市沿浦灘石條碼頭及木質長碼頭前經浚浦局浚浦時均着一律拆除改設石級碼頭在案兹聞各船户對於此項新式碼頭多感不便每逢潮退船隻不能傍岸起貨維艱故有自行籌欵回復舊式碼頭之議己呈請滬南工巡捐局核准施行故自盡家渡以南浦濱等處已紛紛興建不久即可回復原狀云 
[嘉禾輪入塢修理]  
　　招商局航行天津汕頭厦門等處之嘉禾商輪（原係德商之船隻）此次由津裝貨回滬駛至大沽口地方悞觸沙帶以致損壞頁子板一個幸該輪因有雙頁尚可駛滬業於前日進口將貨卸清後昨已駛往南黄浦董家渡之老船塢飭匠修配矣 
[蘇州河内兩船被罰]  
　　昨有船夥鮑有來滿載木板擬摇往蘇州河内適水巡捕房梅捕頭經過恐進内妨礙水道諭令停止不聽當飭四號華捕將鮑帶回捕房判罰規銀十兩又西捕查獲攔港違章之磚船一艘判罰銀五兩以儆 
[交易所之交割訊]  
　　上海證劵物品交易所昨發揭示三則（一）四月份定期買寳交割定於本月二十八日爲交割日期二十七日停止定期買賣但標金定期買賣仍照常交易二十九日爲交割日期（二）定期買賣之期限五月一日起更改如左證劵五月期至六月期棉紗五月期至十月期棉花同上大連豆五月期至七月期河南豆同上本廠豆油同上豆餅五月期至六月期芝蔴同上（三）五月一日起棉紗等級表施行期限改定五月期起至十月期止棉花等級表同 
[交易所之清理談]  
　　本埠各交易所接踵倒閉後理事長與理事莫不囊括一切逍遥法外頃聞法界當道對於清理善後極爲認眞據與倒閑煙酒中外貨幣等交易所有關之人云如有因投資該交易所而受損失心不甘服可向法租界外灘六號喪耐清理員處報告彼可依法代向公堂聲訴以盡法律保護債權之天職云 
[絲吐乾繭交易所之訟案]  
　　華商絲吐乾繭交易所李徵五昨延博勒律師代表投法公堂控稱原告交易所欲於明日開會今有緊急問題須請公堂解决所有各股東多數股票抵押與銀行内到期不贖應失股東權利即不能以股東資格到會而該銀行旣執此項股票即有股東資格到會選舉之權應請公堂訊斷各股東由達商律師代辯稱原告交易所欲於明日開會阻止股東到會惟各股東雖將股票抵押然不能脫離該交易所股東責任查得該交易所原定五十萬元資本現祗收得三十八萬豈能開幕况前次開創業會時各股東即持銀行抵押收條據入會並未執有股票且該交易所册子上均有各股東姓名至於各股東將股票抵押時由該交易所理事會會員囑令抵押並有該交易所辦事員馬子精董仲章兩人爲擔保人請求查察李徵五稱華商絲吐乾繭交易所祗有籌備處並無理事會亦無囑令各股東抵押之事中西讞員得供即退入休憇室會商堂諭後復又升坐公堂先由法正領事德君將西文堂諭誦畢後由陳讞員諭曰此案經本公堂訊得各股東將股票抵押時由該交易所辦事員馬董兩人爲保各股東入會非原告可能干預也堂費十元歸原告負擔 
[憲兵營長赴京催餉]  
　　駐滬京師憲兵第三營所部官佐士兵之薪餉久未秦發積欠甚巨以致該營汪營長難以維持前晚由滬親赴北京要求憲兵秦司令催請核發欠餉以資接濟 
[蘇高檢廳看守所脫逃押犯之通緝]  
　　本月二十一號上午八時蘇州高等檢察廳看守所收押之陳雪湖等十犯從該所病室中掘洞脫逃迨看守士警查悉己無影響昨由高等廳開具各犯姓氏案由通令所屬地檢廳及各縣事公署一體協緝 
[香工加資之允洽]  
　　南北市香業工人前因百物昂貴生活日艱所得工資難顧家用當經推舉代表朱文山等向各店要求加價嗣因該店主等以各工人要求加薪與規章不符聯名投赴上海縣公署請爲提究該代表等得悉之下當倩業董趙章卿等一再向各店主磋商該店主始各允加津貼二分共計每工每日大洋二角三分各工人等亦已承允除由該董趙章卿等赴縣具結請求備案外一面飭令該工人等准於今日起一律照常工作矣 
[兩汽車夫違章罰鍰]  
　　汽車夫高阿祥陳金生兩人日前同時駕車至法新租界地方不聽指揮爲捕查見抄錄號碼回稟捕頭昨日飭探將高等傳至法公堂請究先由巡捕上堂稟明前情並稱被告高阿祥非但違章且將他人車子撞倒等語詰之高等供認違章求宥中西官判高罰洋十五元陳罰洋十元充公以儆 
[汽車肇禍三起]  
　　斃一女孩傷二男子 
　　昨日上午十時半寓居北京路顧家衖七十三號門牌金某之十歳女兒月林在北京路遭三百七十七號汽車撞倒跌傷頭腦甚重當由老閘捕房六百五十五號華捕瞥見前來押令汽車載送受傷女孩往仁濟醫院醫治旋即帶該汽車夫入捕房稟候捕頭發落嗣由醫院用電話報告捕房女孩因傷重醫治無效已斃命當經捕頭派捕將屍車送騐屍所候報請公堂相騐又同時有某號汽車駛經九江路撞倒寗波人賀阿重跌脫肩節由總巡捕房二百五十八號華捕到來雇人力車送往醫院醫治一面抄錄汽車號碼呈報捕頭候示又昨日下午二時十六歳男童徐培生在南京路河南路口觀看某姓出喪忽有四千二百八十五號汽車疾駛而來將徐培生撞跌碾傷足部經老巡捕房一千一百四十號華捕阻止汽車開行押令載送徐培生往仁濟醫院醫治即持傷狀單帶該汽車夫入捕房請究 
[張熊氏被誘來滬]  
　　安徽婦人蔣馮氏前日扭張熊氏至四區控稱近在原籍憑王玉發李幹廷爲媒出價八十五元娶張熊氏爲媳當由李伴送至南京搭火車來滬下車後婦人欲領媳歸家與兒子完姻詎該氏忽然不願云云經杜署長質訊張熊氏供係張明良之妻夫在蚌埠營生此次由李幹廷介紹隨蔣馮氏來滬傭工不知被賣請求超豁判轉解司法科聽候核辦 
 
 

Page 16

 
 
[韓人請求入籍]  
　　韓人張鵬徐一聲等請求入籍張鵬並有一妻二子隨同歸化具呈江蘇特派涉公署請爲核辦聞許交涉員查得歸化入籍須呈由所在地方官應按照國籍法辦理張鵬等旣志願入籍應向上海縣公署呈請核轉以符定章云 
[巡長緝獲王家宅刦案中之卞得勝]  
　　四區署長顏玉琛因邇來閘北華界時出刦案特飭長警注意偵緝日前該署某巡長購綫在王家宅餘慶里孫大才家緝獲海州人卞得勝（即朱大成子）一名迭經研訊據供向在浦東三井洋棧附近開設茶館專收贓貨被警署訪拿逃來閘北匿居孫處隂曆二月十五曾糾衆搶刦王家宅洪萬春烟紙店得贓與孫等分用云云顏君傳到失主洪益裕據供被搶大洋五十五元小洋一百餘角銅元二十餘千文惟同黨孫某張某現均在逃而卞在押裝病不食每日祗吃豆腐乾數塊昨日顏君判將卞先解司法科收押候辦 
[三人搶鈔票各押半年]  
　　本月十號有一日本人行經南潯路揚子路相近被匪徒攔住將其身畔之日本鈔票七百三十元刦去後由包探孫阿慶沈崇禮捕獲陳春金鄭小毛王學泰許阿金王四源等妥經公共公廨押候查明訊核在案兹悉此事已由該探等查明係陳等三人所爲昨晨傳同原告將陳等解廨續審陳春金鄭小毛王　泰均當庭供認搶取鈔票不諱許阿金王四源兩人同延朱斯芾律師辯護以其與此案無關請求摘釋張襄讞核供商之日副領事田中氏判許阿金王四源一併開釋其餘三人各押西牢半年 
[搶煙槍禁押一月]  
　　常州人張仁根前日向浙江路二百六十七號門牌毛阿二所開之燕了窠内拆梢不遂强取烟槍一枝逃出適包探殷玉鼎經過將張攔獲帶入捕房昨解公共公廨經中西官訊實判張押西牢一月示儆 
[北海路之燕子窠]  
　　老閘捕房鄧副捕頭前日下午率同包探馮兆蘭在北海路十四號屋内破獲燕子窠一所拿獲主人唐阿榮烟客李漢山韓叙九桓桂林王阿三婦人王周氏等連同烟具一併帶入捕房昨晨解送公共公廨經陸襄讞會同義副領事費君訊供屬實以唐故違禁令判罰洋五十元餘人各罰洋三元一併充公烟具銷燬 
[屢犯賣煙罰六十元]  
　　法捕房探目偵悉居民朱季光家私設烟榻容人在内過癮有違禁章前晚稟明西探同至該處抄出烟具等物帶入捕房諭令交保昨日傳至法公堂請究先由捕頭上堂稟明前情詰之朱供認私賣燈吃不諱中西官判以查得被告前曾罰過此次不應復犯着罰洋六十元充公烟具没收 
[煮鴉片煙失愼之科罰]  
　　滬城火神廟西首姚泰興紙匣作主蘇州人人皆以姚缺嘴呼之其人素有烟癖昨午後四時許私在樓上燒煮洋烟無如爐火過猛延燒床帳登時冒穿屋頂嗣經各救火會蒞場施救得熄共燬樓面二間一區三分所馬署員飭警將姚拘署訊罰洋二元 
[行人急病猝斃]  
　　前晚有年約四旬頭戴絨線帽身穿藍布襖之某甲行經美租界元芳路忽患急病猝然倒地氣絶身死當經巡街捕查見歸稟捕頭將屍舁入虹口斐倫路騐屍所因派探孫阿慶查無屍屬昨飭該圖地保報堂給棺收殮發壇暫厝聽候屍屬認領 
[貧婦自盡之可憐]  
　　虬江路王家宅二百二十五號業車夫之通州人陳錦堂年三十五歳其妻蔡氏年二十二歳生有二子一年四歳一僅三個月夏曆本月二十一日陳夫婦各道窮苦難以度日陳一時氣忿取刀自盡經人奪去勸阻而蔡氏自念遇人不淑生不如死背夫吞服赤燐急送同仁醫院施救又送廣濟醫院求治因受毒過深屢醫無效延至前日午後毒發而斃該處五區二分署飭吉一圖地保於昨投地檢廳請騐陳錦堂偕妻兄在自來水橋中央汽車公司爲生之蔡邦義同投到廳稟求免騐黄檢察長准如所請命各具結送查飭往速殮 
[竊木賊解檢廳訊辦]  
　　本埠祥泰森木行因有杉木一百根泊於日晕暉港河面被陳壽寳所竊撑往浦東三林塘地方圖售甫經售去一根即被該木行尋獲並扣留陳壽寳划船一隻連同杉木九十九根及陳一併解送水警第三隊經王隊長訊據陳壽寳供認竊木不諱除將木植交由該木行領回外昨將陳壽寳一名解送上海地方檢廳訊辦 
[竊賊黎焜垣押九月]  
　　粤人黎焜垣行竊海能路三號吳淞路八百五十二號兩户日本人家值洋一千四百九十元之衣物質欵化用案發被捕解經公共公廨押候查吊贓物再訊在案兹由捕房吊齊原贓昨晨傳同失主將黎解由中日兩讞員審訊終結處以徒刑九個月執行期滿逐出租界贓交兩失主領回 
[女對買賊請坐西牢]  
　　婦人羅李氏日前偕同伊子羅小洪子並串通在逃之陳三等數人至法租界小東門外大街鴻大景福兩綢緞莊以購料爲由乘隙竊取債值頗巨之機緞數疋而逸當經事主報告捕房請緝未獲詎李氏現在華界復施故技當爲店主察破鳴警將氏及小供子拘獲現爲法捕房偵悉飭探唐雲卿前往警倧廳將氏及其子移提至法捕房昨解法公廨請究先由原告投稱被竊情形詰之羅李氏供原告所失之贓實被在逃之陳三取去餘供支吾中西官判李氏押三個月以儆 
[公共公廨訊案彚錄]  
　　公共公廨訊理華洋民事訟案彚誌如次（一）美商友華銀行訴金有章先後交來德生洋行德餘錢莊支票兩紙計銀數千兩向收無着請飭償還案被告延許理律師與原告律師將支票性質辯論之下結果候會商堂諭宣佈（二）日商郵船株式會社訴南市萬順蔴袋號主吳順舟將臺灣銀行預備報關之提單騙取貨物請追損失案原告代表律師譯畢案情即由臺灣銀行夥日本人吉水上堂供稱上年正月由神户山口銀行將蔴袋六十年之提單寄來押滙日本金洋七千二百元物主係日商信隆洋行因將提單交給該洋行令往報關該洋行遂未將提單交還如欲出貨須由臺灣銀行在該提單上簽字我行並未簽字而貨己被人從原告棧房内出去故我行令原告擔負此項押欵後由原告賠償臺灣銀行銀二千一百六十兩時原告代表律師請求堂上將原稟控追損失日金七千二百元改爲規銀二千一百六十兩並由原告日人上堂供稱存於棧房之蔴袋係被萬順號派人分兩次朦混出去蓋因棧房買辦大意未留心其所持提單曾否經臺灣銀行簽字迨事後向萬順交涉無效故我曾稟日本領事　會交涉使飭令内地官廳着該號將蔴袋送還以無結果故訴追我所賠償臺灣銀行之欵二千一百六十兩云云旋山被告代表律師向以上各人　駁一過因届退庭　間被告口供未及訊問結果改期續訊（三）西洋商神父楷司德禮羅訴俄人羅國符不將所租百老滙路七百七十八號房屋交還請求押還並追欠租案結果限本案第二房客將四月分租洋一百元繳存公堂於五月一號出屋（四）華人張延鐘訴貝潤生不付造崖工料價銀案此係繼續審訊故由原告代表律師向貝潤生盤詰而貝對於該律師所問各節大都否認貝之證人張蘭屏亦上堂證明樂振葆調停此事因貝不肯承認給張二萬三千兩之數故調停一無效力等語結果改期續訊 
[誌謝]  
　　昨承中華圖書館惠贈第一五八期「禮拜六」兩册又大東書局惠贈第八號「星期」一册誌此併謝 
中華職業教育社通訊 
　　住址上海西門外方斜路三四八號 
[本社附設中華職業學校校務報告（十一年一月至三月）]  
　　一職工教育館建築落成校中職教員學生組織募金團籌集經費充作館中各項設備之用 
　　一添招職業師範科百二十名分鐵工·木工·染織·板金·籐竹五科現己到者八十餘名 
　　一改訂學生自治規程内容多取材廣州市制度而廢去裁判制一新建廚房浴室六間 
　　一增設學生自治指導員由校中各教員兼任 
　　一增設染織·板金·籐竹·漆工·電鍍·各工場並添聘金佑之君任織科教員諸楚卿君任染科教員程其榮君任板金工教員張隆士君任籐竹科教員諸敬鰲君任漆工教員何繼恒君任電鍍科教員 
公布欄 
[江蘇高等審判廳]  
　　民庭判决陳羊氏輿陳國康因繼承涉訟抗告一案（决定主文）原批示撤銷本案應由吳縣知事迅予依法爲第一審審判金德成輿金標塗因嗣續涉訟抗告一案（决定主文）原批示撤銷本案廳由通縣知事迅予依法爲第一審審判（以上四月二十一號） 
　　民庭判决李寳臣與孔昭煜爲基地糾葛上告一案（判决主文）原判撤銷本案發還江寧地方審判廳迅予更爲審判金鶴籌爲祠產滲訟不服常熟縣批示抗告一案（决定主文）本件抗告駁回抗告費一元五角發還茟籌泉與陸陸氏爲贖田涉訟聲請回復一案（决定主文）本性聲請駁回黄阿奎（即願金奎）輿喬文星爲婚姻糾葛控訴一案（判决主文）原判關於財禮六十四元部分變更喬文星應償還黄阿奎財禮及伙食費共大洋一百七十六元黄阿奎對於解除婚姻之探訴駁回控訴訟費由喬文星負擔 
（以上四月二十二號） 
[江蘇高等檢察廳]  
　　批示尹席珍狀悉此案旣據該民聲請移轉管轄自應靜候同級審判廳决定該縣何得於此時仍然票拘所請如果屬實仰即持批巡回原縣請求可也此批茅漢明等狀悉候湘卷核奪此批張仲英等據訴已悉查此案前據潘鳳台等電呈到廳業經令行高檢分廳查復在案仰候復到核奪此批戚瑞璞狀悉准予移送江蘇第三分監執此批（以上四月二十一號） 
　　批示余良甫狀悉准予上告此批陸文元狀悉該民對於本案如果有聲請拒却之理由廳即逕向原審衙門狀請可也仰即知照此批潘鳳台王興業兩狀均悉此案前據該民等電呈到廳當經令行高檢分廳查覆在案仰候覆到再行核奪此批徐廷州控訴狀悉候調卷核奪此批陳丕玉狀悉此案前經本廳查核卷宗旣由崇明縣傳訊人證並查明黄士林等寳無搶奪農具及逮捕敲詐嫌疑却下刑事之訴並無不合業將原卷發還並令轉諭在案　即知照此批（以上四月二十二號） 
上海地方審判廳 
　　公示送達（全文在本廳揭示塲公布）第五四號（民一庭）一件孫少　與金根壽等因賠償損失一案兹本廳續定於四月二十九日上午十時爲公開審理日期仰該被傳人金根壽等依期來廳領訊毋違特示右仰被傳人金根壽金根生瞎子　照第五五號（民一庭）一件沈瑞源與徐春記因欠毋聲請假扣押一案（决定主文）本件聲請照准債務人如聲請停止或撤銷本件假扣押廳提供擔保金額爲洋二十七元右仰被告人徐春記知　　　判决主文（民一庭）一件判决張松林與趙小拘　賠償損失糾葛控訴一案（主文）本案控訴駁回控訴審訟費歸張松林負擔一件判决金潘氏與王老婆子傭物涉訟一案（主文）原告人之請求駁回訟費歸原告人負擔一件决定沈覲舜與黄公裕等爲房租糾葛聲請發給文付命令一案（主文）本件聲請駁回本案訟費歸聲請人負擔一件　决徐樹培輿王徐氏等因租屋糾葛一案（主文）王長根向徐樹培相賃之房屋　即遷讓並　　還徐樹培房租洋九十一元五角本年隂曆二月十　日以後之　金仍以每月三元計算應付至出屋之日爲止徐樹培對王徐　即徐妹妹之請求駁回本案訴訟費用歸王　根負擔一件判　郭萬鍾與郭陳氏等因贖田糾葛控訴一案（主文）原判撤銷被控訴人在第一寗之請求駁回本案訴訟費用歸控訴人負擔一件决定陳福祥輿周金生貨欵糾葛聲明窒礙一案（主文）本件窒碍之聲明照准一件决定陳鶴生　趙文彬　股約涉訟一案主文）本件訴狀准予註銷訴訟費用歸原告人負擔一件决定楊靜容與顧沛江因債務控訴聲明窒碍一案（主文）本件窒碍之聲明照准一件决定方萬氏輿蔣順金等會欵涉訟一案（主文）本件訴狀准予註銷訴訟費用歸原告人負擔（民二庭）一件决定李明暉與張進幾因棧欵糾葛聲明窒礙一案（主文）本件窒礙之聲明照准以上四月二十二日 
上海地方檢察廳 
　　批示略小六狀悉仰即來廳候訊此批浦桂生狀悉准不上訴此批唐成餘狀悉候聽此傷痕　行核奪此批吳金　狀悉仰　候偵查勿凟此批濮仰之狀悉仰即來廳候訊此批王作元狀悉　送同級審判廳核辦此批任順和狀悉登錄寳書　經送經警廳矣仰即知照此批石汝霖狀悉案巳起訴靜候判决毋得任意添砌致滋訟累此批劉子寛狀悉曹景山是否奸拐爾妻同逃着尋獲送案後再行核辦所　船案於法不合此批文包氏狀悉查爾子艾根生所犯刑期扣至五月一日期　所請先行開釋之處未便照准此批　馬以文狀悉本案前經函致水警第二區第三隊查詢張　文就　日期兹　覆稱張　文一名係因結彩圖刦案内在川沙　境由第一分隊蔣隊長於三月二十七日拘獲收押自獲案後並無釋放在外等語查張錦文一名旣三月二十七日在川沙縣被拘則該氏三月三十一日即隂曆三月初四日夜間被刦之事自無張錦文在内己　顯然　警上緊偵緝眞正盜犯務獲究辦外所請將張錦文起訴之處廳毋庸議此批毛成林狀悉訴關民事本廳未便　理此批以上四月十八日趙吉全查閱訴狀爾　對於尊親屬尚未成立犯罪應母庸議此批劉春福狀悉仰即來廳其領此批曹亮才狀悉仰逕赴江蘇第二分監請求給領可也此批沈紀元狀悉劉孟河舊欠債　應另案向同級　廳呈請核辦所謂附帶私訴之處輿法不合碍　照准此批韓益齡狀及粘件均悉爾弟揭帖詛咒因有未合惟尚未至於侮辱程度彼此誼屬同胞母得遽予涉訟所請不准此批朱家田狀悉查誣　罪係地方　轄案　其抗告寗不屬本廳除將原狀代呈高等檢察廳核辦外仰即知照此批馬期生狀悉范小七子旣係爾之妻妹爾並無告訴權所請着毋庸議此批報志之己　訊矣此批高開元據訴陳海川如果有移屍迫詐情事可就近報警阻止所請批示保護之處無此辦法此批姜李中所請不准此批以上四月十九日張顧氏狀悉查閱初供並未將張勝海牽入案内所請應毋庸　至張金根是否藏匿法界候予查辦可也此批蕭榮狀悉案己起訴仰候判决所請保釋一節未便照准此批黄桂初狀悉所請係爭問題仰赴同級寗判廳請求　辦可也此批吳興昌狀悉准予取保此批朱志堅狀悉仰候呈送高等檢察廳核辦此批諸安祥狀悉候傳訊核奪此批王仲氏狀悉案己訊明候即訴辦所請保釋之處應毋庸議此批林王氏狀悉所訴是否屬實候予傳案核奪此批周謝氏狀悉仰即來廳候騐此批崔桂卿狀悉准予所請此批周阿弟前經騐明爾並無受傷痕跡足見爾所告不實至爾是否行竊廳候一併澈究毋得嘵凟此批楊王氏狀悉候即函託原縣查緝此批吳龍福巳批爾母狀内毋得多凟此批吳管氏狀悉此批楊祥芳等狀悉旣據聲明上訴仰於七日内補具上訴理由書以便呈送江蘇高等檢察廳核辦至第一審判詞逕向同級審判廳曉求抄錄可也此批以上四月二十日 
上海縣公署 
　　批示洗衣同業施錦祥呈爲整頓營業公訂規條請立案給示由批呈及粘件均悉該業爲　頓營業訂立行規公舉業董旣經同業各作主妥議允洽蓋章聯禀廳准備案給示俾資遵守可也附件存此批粉麵業公所業董歐陽朝覲呈爲破壞行規請飭停止由批呈悉候飭吏傳諭浦恒興遵規營業如敢抗違再行照章取締可也仰即知照此批香業金鼎齋等呈爲工帮　勒停工加資環求提究由批呈及抄粘均悉該業工帮旣於民國九年與各店主議加工資雙方訂立議據聲明五年以内不再增加此次要求加價巳屬違背契約殊無理由該工人朱文山等遽敢脅衆罷工持强要挾實屬違法妄爲飭吏協同該工帮業董傳　即日上工妥　開導如敢抗違定予從嚴處辦仰即知照此批 
[淞滬警察廳]  
　　批示李德清禀批來呈巳悉查本　於四月八日據五區警署皇解到本廳閘北辦公處司法科飭也該科訊據兩造所供啓衅原因係由梅張氏及其姑梅周氏向爾妻李顏氏詢問居之周氏踪跡所在而起當庭廳明均無傷痕本可立予判决惟爾堅稱大衣被人剥去訊之梅幹卿等均不供認而爾亦未能指明剥者爲何人自非從事調查不能得其眞相乃派警迭往肇事地方及永安公司詳加諮訪或稱曾見大衣搭在手臂之上或稱未見其大衣衆論不同且亦不背到案作證則爾供稱被剥一節僅屬一面之間自無判償之理即飭傳爾到案訊結詎迭傳二天未見報到則本案斷不能因爾一人久覊矣按照罰法第十三條第三項之規定判梅周氏梅張氏以訓誡處分梅幹卿等所爲復按照罰法第三十五條第八項之規定分别首從各處以罰金以昭炯戒各在案乃案經判罰開釋之後爾忽於十四日下午投到當飭法警高健培以案巳判罰省釋大衣以證據兩無毋庸置議等語諭知此本案先後訊判之實在情形也須知本廳有案可稽斷非爾砌詞所能聳廳仰即知照此批 
 
 

Page 17

 
 
   
 
 

Page 18

 
 
自由談家庭週刋第三十四期 
[父母主婚的弊害] [  愛博]  
　　婚姻之權屬於父母呢還是屬於子女呢在我的意思以爲婚姻是男女二人的關係與父母毫不相干婚權自當屬於男女但是我國的婚權是完全操於父母的於是就生出許多極大的流弊出來 
　　（一）夫妻乖違由父母主婚所成的夫妻每每不易和睦父母所希望的佳耦在事實上或者就變成怨耦這種事在中國狠多狠多有人說『父母莫不愛其子女而且閱歷較深代定亦未嘗不可』這句話未嘗没有理但是我舉一個例子看假使某家有個瘋漢而他的父母因爲很愛他的原故就代他揀一個有才有貌的媳婦試問這一對夫婦怎樣能夠和睦呢我們平常交友還要講擇交婚姻大事豈能由父母代擇呢夫妻不能和睦不但家庭樂趣完全失去並且戾氣所鍾必不能生好子女的照這樣看父母主婚是家庭寃孽的根苗產生劣子的種子了 
　　（二）家計困難婚權屬於父母於是就有早婚發生旣然早婚男子還未有職業當然不能負經濟上的責任人口孳育消費日多經濟的擔負愈過愈重父母不但養其子並且要代子養妻養子呢這眞是作繭自縛了 
　　（三）蹂躪人道父母旣操有婚權就可以爲所欲爲做出極奇極惡的事情來了像指腹爲婚簡直當子女的婚姻爲兒戲在他們的意思不過是要借此牢固朋友間的交誼子女一身的幸福完全不顧司馬温曾痛論過指腹爲婚的弊害說「及其成長或不肖無賴或身有惡疾或家貧凍餒或喪服相仍或仕宦逺方遂至棄信負的速獄致訟者多矣」說得很透徹 
　　更有藉子女結婚姻權貴的人來固他的榮寵長他的勢力拿子女做犧牲品這種法子比較用金玉玩好來連絡權貴的法子還要好因爲金玉玩好只能博權貴一時的歡心倘若結爲婚姻便可長承恩寵了這種人眞是蹂躪人道到了極頂直可以食其肉而寢其皮的了 
　　（四）誤子女一生的發展這是什麽原故呢因爲由父母主婚每每容易早婚男子經濟的擔負重於是必須要鎭求營謀以維持他們的生計所以就不能奮發有爲做一箇堂堂的國民了而且一經早婚少年壯志每易消磨在閨閫裏面勇敢冒險的精神容易消滅偉大的事業就一定不能做了若是由子女自己擇配他們知道經濟的困難自然就没有早婚發現了照以上種種看起來由父母主婚眞是有百弊而無一利的了而且父母主婚並不是古制舜不告而娶孟子稱他做大孝詩經上也說「娶妻如之何必告父母」並不曾說一定經要父母主婚我們要建設新新家庭爲將來謀終生幸福這父母主婚的習慣一定要打破的了 
[再醮記] [  醉痴生]  
　　余嘗謂女子有兩大可憐事而青年孀居卽其一端今余篇中之主人翁雲姑不幸爲此中人之一然座能收拾閒愁撥雲霾而見青天其事堪憫其情亦可原矣雲姑爲吾鄉金氏女性柔婉美丰姿通書翰年十八嫁同里陳姓子爲室陳經商海上故新婚燕爾卽唱驪歌女深閨獨處幽思所積寖成　疾陳聞耗歸料糧醫藥曲意調護得斯意中人爲之解慰塊壘漸消患乃霍然詎陳體素羸弱以憂勞過甚致成瘵遷延數月樂石無靈竟不起瀕危之時握女柔荑吐其垂絶之聲浪曰吾與卿結褵才三載耳原期偕老百年共享家庭之幸福不圖天不假年中道仳離是殆命也兹卿上無翁姑下無子女又不得父母歡此後日月願卿破除積習好自爲之弗以泉下人爲念也言旣含淚而逝女哭之慟屢欲以身殉爲衆力勸始免喪旣竣女孑然一身遂寄居姨氏家自是青燈黄卷長齋禮佛度其枯寂生涯願花晨月夕未免自傷身世珠涙偷彈嘗謂姨氏曰儂與吾夫雖有三年之緣然此三年中别離占其半呻吟疾苦中者又居其半閨房之樂實未嘗享受姨氏聆其語似有弦外音則亦無言蓋人孰無情矧女錦瑟年華其抱消極主義固非得已也嗣女之外祖母憐其情以女飄泊無依無守節之必要諷女再醮女始則紅雲暈頰忸怩殊甚繼竟頷首示意惟謂須約法三章一俟故夫安窀穸後方可成婚二以常禮迎娶三結婚後須同赴前夫墓前祭掃家中亦以時致祭旋議姻於某氏子提議以上三條件完全允納翌年遂嫁焉女孀居數載一旦重作新婦其方寸中誠不知是酸是甜也迨彌月新夫婦携手詣陳生之墓女號泣甚哀並縷陳苦衷時届春仲風日晴和小鳥鳴於枝頭似歌慶祝之詞而樹葉爲微風所吹頻頻作點首狀一若爲泉下人作代表者惟女父夙以古道學家自負至是大怒曰女子從一而終古聖垂訓故矢志柏舟者每足傅之史乘旌之鄉里其榮幸爲何如今賤子不識羞爲此玷辱門楣之事誠非吾始料所及吾誓不以爲女言至此取案上茗盃力擲之地曰吾與賤子有若此盃更視盃寸寸碎矣地上乃滿漬涙痕則盃中餘滓也 
[近時之家庭（上）] [  曹文海]  
　　我國近數年來米珠薪桂市上百物增漲生活程度日高已趨極端一般有恒產之家庭尚可支持普通家庭多感入不敷出之苦因家庭經濟之日窘以致良好國民挺而走險爲盜爲賊推原則大半不知平日節省恣意揮霍欲求補救之道不外勤儉節省講求衛生革除迷信兹將余之對於種種見解略述於后 
　　（一）勤儉凡家庭間之生產多寡全視勤儉以爲準不勤而儉亦屬無益儉而不勤則無餘裕古人有言母憂貧只愁惰此二語中下之家庭自不必言以勤儉爲本至於有恒產之家庭亦當以勤儉爲主但視傭僕輩概聽主人指揮監視必夙具勤劬方克週全也此外有一般無識者平日爲事克勤克儉一至節尾年終債主踵門束手無措試其平日所行卒因奢侈而然或借貸或賒欠不知日後被迫之苦祇顧目前之一快故人生之衣食住亟宜力從勤儉二字着思方得家庭充裕之望矣 
　　（二）節省家庭間之節省如不應用之物可省而不購穿着亦不必綢衣華服對於子女曰給之零用亦宜革除兒童幼時成習慣及其長大則亦視金如土揮霍無度蓋幼時父母溺愛之害日食亦不必魚肉暈腥及蔬菜等食之亦已足矣及喜慶喪事亦宜節省簡便而不應踊事增華使家庭經濟日窘也 
[家庭趣話] [  雷生]  
　　兒謂父母兒昨日參觀動物園園有虎聲甚厲兒畏之甚父曰虎獸也獸雖猛人能制之爾不見教科書有周孝侯除虎害一事耶兒母怯兒曰然則父非畏虎者何以父拂母意母稍有惡聲父便戰栗不止是又何耶父不畏虎兒不信也 
　　某舞臺演劇兒欲往屢乞假於父父弗允曰青年就學光隂至寳貴胡可浪擲待星期日弗遲也午餐後父因事他出事畢便道往觀則兒與母已先在兒乃跳躍而前曰父之光隂誠寳貴若吾母視之則一錢不值也父無以應 
　　里有女子蠶桑學校成績甚優某擬令其二女入校肄業謂其妻曰男耕女織乃吾國固有之事業女漸長大游手非計因歷述某校種種成績之佳及女子入學之利益妻弗應旋乃惡聲相向曰幾見徧身綺羅者皆自蠶織而來耶無恥男不能多賺金錢以供給妻若女致令床頭人作乞匄婆已足羞愧今又聳令嬌小之女兒學蠶娘學機匠將再苦我親愛之女兒一世耶寗不辰没煞人某乃啞然不能置一辭 
[喫原來是你：：：] [  徐位銘]  
　　楊雄飛出身本是很苦的後來不知怎的幹了些不正當的事現在居然僥倖成了一個大財主不比往常免不得飢餐渴飲望屋興嗟了可是有一件事還没心滿意足就是富雖富了却還没有一個承受財產傳宗接代的兒子因此託人四下裏物色取了一位如夫人 
　　光隂荏苒過得眞快不到一年早生下一個肥而又胖的孩子名兒喚做少雄當下雄飛夫妻二人自然歡喜不盡寵愛非常對於少雄飲食起居不時的注意可算無微不至所以有時也免不得犯了溺愛的毛病可是那孩子年紀很小還不知父母寵愛他只顧時時放開喉嚨殺猪也似的哭起來他母親以爲有病差人四面八方徧請名醫診視都言並無病症於是百般的撫慰他但是依然如故没法子拿虎來犬來哄騙他可是終不能止住他的哭這也不必談了且說流光如矢倐忽彈指五年少雄已有六歳不像從前哇哇的啼哭了漸漸他也會說話了什麽烏龜啦壽頭啦不時拿來駡人並且欺貧侮弱種種頑皮舉動無所不爲他的父母非但不責罰他警戒他倒反揄揚他奬勵他說是能幹六歳就會說話駡人哩 
　　有一日少雄正在園中玩要驀見盆中桃花怒放紅得可愛便折下一枝玩了一回抛在地上他父親見了便指着樹枝怒問是誰折的少雄並不抵賴拍着胸膛道是我折的難道又犯了大罪不成他的父親似怒非怒的喝道小鬼你嘴强麽哼哼那還了得說時遲那時快少雄正待要走他父親早握着他的小手輕輕打了幾下道以後還要折嗎話還未了少雄忽的撲倒在地上哇的一聲哭起來連聲喊呌道媽媽爹爹打我他母親聽了飛也似的趕過來一手拉起他一手拍他父親背上兩下道你這厮好端端地打他則甚他年紀還輕呢一面又轉過身子用好言勸他道乖乖心肝你起來吧等刻買糖給你吃少雄那裏由他母親分說倒反哭的利害了後來好容易横說竪說苦勸了一番方才收拾涕淚爬將起來回身看他父親已不在面前兀自自言自語道可見父親是没用的只消母親打他兩下子就嚇跑了他心裏正在這般想著那膽子不知不覺的也越發大果然不到幾時他母親放下來的錢眼一霎就給他拿去了他母親以爲區區幾塊錢不在心上便也不去盤查追究 
　　又一天他母親因爲一時鹵莽把心愛的戒指遺放在桌上及至想着時東尋西覓可是早已不翼而飛了便問少雄道你拿我的戒指麽少雄道没有若是瞧見早替你收藏起來也不用你擔心了况且我有得穿有得吃有得住要他則甚怕是那小丫鬟拿的少雄話還未完他母親已極口稱讚道這話倒也不錯前次你折了桃樹枝父親恨恨問你尚且直說出來我可决定這戒指不是你拿的待我來盤問那婢子倘若一味抵賴不好好直招出來看我呌他七死八活 
　　看官聽着那丫鬟原是一個貧苦人家幼女因爲家裏很窮不得過活便賣與雄飛做婢女平日無故受他主人打駡這也不必細述了此番又經他主人没頭没腦盤問心中委實覺得難過驚得渾身只是索索抖個不住上下顎的牙齒捉對兒厮打滿面帶着愁容垂頭喪氣的不則一聲端的是驚得呆了他主人看他這副神氣以爲默認了便怒從心起把他劈胸揪住打得皮開肉綻鮮血迸流唉這一來非同小可可憐一個活潑潑地幼女就此一命嗚呼了 
　　少飛母親自從打死丫鬟後心中委實有些害怕夜中時常夢見那丫鬟立在面前及至睡醒看時嚇得渾身冷汗浹背不上幾天竟因此得病了鎭日價躺在床上一連病了數日毫無起色整整的病了半年到了最後永訣的時候只見他兒子悉悉索索地私開箱子偷取銀錢因此嘆了一口氣道唉原來是你 
 
 

Page 19

 
 
   
 
 

Page 20

 
 
   
 
 

Page 21

 
 
申報星期增刋 
[國内一週大事紀略] [  旡用]  
　　本星期中國内情形大爲變化最惹人注目者爲（一）直奉問題直奉之主腦原爲曹張今曹張今曹殆明白退避而張與吳立於對待地位兩方之情况可得而紀者（甲）奉天方面奉張原爲巡閱東三省經略蒙疆之名義今調兵遣將大舉入關故其對於中央則請府下令對於一般人民則宣布種種冠冕堂皇之語甚至擬電誘曹通電（一）請元首頒令軍人不得干涉中央政治（二）請責令吳佩孚回兩湖巡閱本任撤去巡閱副使（三）任梁葉張自動銷假此種城下之盟之條年雖懦弱如直曹亦决不肯爲俯允而奉軍之進偪日緊一日近知輿論之不贊同空氣之不順調遂於皓日致電東海請召集會議力謀統一並言飲水思源不忘舊本仍一意擁護此種說辭俱係初未慮及而後補提者據各方傳述初則天津全部入奉軍手德州兵工廠亦經魯兵塡駐上半星期之形勢奉軍頗有一瀉千里之概聞以山海關爲集合塲軍糧城楊柳青北線爲開進自成一弓背形如長辛店·獨流鎭·馬廠等處滿布奉軍踪跡嗣以防線太長將德州各軍退集獨流靜海一帶其重行規定之司令名號孫烈臣爲總司令張作相爲前鋒第一司令張學良爲第二司令李景林爲第三司令張九卿爲第四司令云（乙）直洛方面曹氏一門威鋒掃地曹銳聯奉直軍士兵認爲失計曹錕無如之何卒至眷屬逺行兩弟須去一切軍權委諸洛吳此亦全部軍士迫之不得不然傳聞曹將事權交於吳一面宣言放棄天津固守保鄭釁不我開取攻勢防禦其防布計畫聞以近畿爲第一防區保定至順德爲第二防區鄭州洛陽爲大本營信陽至偃城爲後方防區武勝關至劉家廟爲供應區域曹錕與王承斌爲正副司令擔任涿州正面吳爲南路司令擔任隴海路後面一說以陜鄂爲策源河北爲伸展保定爲根據成一弓弦形而王承斌之帮辦直隸軍務鎭守保定並已見明令矣現决設大本營於保定東路張國溶爲總司令西路王承斌爲總司令中路吳自統其主張則不爲戎首而雨亭擁兵入關京畿震動義難坐視布軍津保以免意外是兩方之節節緊備已如箭在弦有觸即發而兩方之現狀瀋之計畫利持久足以困洛避免大戰洛之計畫選擇堅硬點一擊希望速戰瀋餉多於洛洛兵精於瀋誰勝誰負殊難豫决而外人則謂師直爲壯曲爲老而奉所聯結之安福段旣不甚願加入魯田浙盧各有自衛之勢粤軍北伐孫亦大難而舊交系主謀則有餘力助則不足故此伐問題一般人羣心理中要各具有確定之意見特無法爲之勸告耳而調停諸氏奔走勸告焉能見效最妙爲駐京軍隊擬組同盟以各守中立此中表示雖似不袒何方而是非隱約可見矣（二）外國方面對此行動不無灰心議行警告仍以武力爲自衛據約拒兵義正詞嚴異日損害能不負責然而言談之間固有些微之軒輊矣（三）北伐問題勢難實現孫陳意見是否一致傳聞異詞而粤方内容恐有不足爲外八道者其以桂林交通不便改道北伐大太營移駐韶關等語要爲遲遲我行之意也（四）國會問題恢復舊國會頗有幾方面之主張而召集新新國會東海亦派人疏通一問題也意見紛歧奚能有濟他如内閣之梁不辭職魯事之不能銳進要皆爲奉直一問題爲之梗焉今戰機已迫無可久待糜爛地方斵傷元氣大好中原爲軍閥作孤注之一鄭哀此中國亂靡有定昊天不弔夫復奚言 
[世界一週大事紀略] [  旡用]  
　　本星期中世界情形仍以（一）日諾會議之報告爲最多英法意比代表談話不允放鬆俄國承認舊僨之問題在俄國則提出要求俄因協約國贊助反革命而受之損失及比薩拉比亞之喪失爲根據共達五百萬萬金盧布英相答以俄代表逺道來此豈爲作此驚人之嗚乎蓋協約國以俄國戰前舊債因不能要求立即償付但須承認並尊重私人產業之交還協約國堅持償付代價之原則惟亦承認此事實施之困難而於德國則不許其加入俄事委員會並决定凡主要之委員會皆屏除德人蓋協約國之意無論德俄如何大會仍當進行據英相喬治之意見對此會議仍甚樂觀且云此大會定可有安定歐洲並規定方法改造歐洲殘局之結果凡欲大會失敗者皆屬搗亂之輩預料此大會定可締結一種不租侵略之條約云（二）愛爾蘭事件大局仍極緊迫（三）印度事件難望即平拉勃太那之薛羅希邦内村民不願繳稅且不受調停辦法甘地之消極運動舉行一星期以十四日爲最烈凡物品商場證劵交易所金洋棉花市場皆仍停閉並無暴動喀爾喀特之戰事紀念坊十五夜被人用焦炭塗垢黑穴紀念坊亦被同樣塗污有摩哈尼者在回教徒大會中盛倡脫離英國之運動被控謀叛刻在康波爾被捕其大局則因農民豐收輿情沸騰領袖被禁及甘地入獄後黨人内部不和故政局轉覺沉靜云（四）日赤大連會議因日本不肯撤兵之故終歸决裂（五）雅片問題印度事務部發表印度鴉片事之眞相一書述印度政府限制鴉片出產·銷費·與輸出之辦法並謂印度所己行者逺出海牙公約所要求者之上又謂中國產鴉片七倍於印度而不在公約範圍内之波斯輸出鴉征視印度多百分之三十再未簽定公約之土耳其亦輸出與印度同量之鴉片故印度實有充分理由以拒絶公約條欵之修正如欲修改之以期禁烟更力則必使印度確知修改果有良好效果而後可云云我國烟禁不力行終必發生問題而國際聯盟禁止鴉片委員會已决議請聯盟行政會促請諸會員遵守海牙公約該會議定之執照給予承辦國俾毒品進口得受取締之詳細辦法並呈請聯盟行政會議歐洲於本年九月一日起澳洲及逺東於明年一月一日起實施此制云他如北巖之論防守日本謂日本並未因華會之結果而稍减其主治中國之計謀不過略變其進行方針英太子之游日受重大歡迎一則爲旁視者清一則爲國際禮儀讀者當可自察之兹篇避煩冗不贅 
[美國陸軍新計劃] [  通一]  
　　美國陸軍總長ＪohnＷＷeeks 
　　美國之陸軍爲一新組織其目前施設雖以此届大戰中所獲之教訓爲依據而與歷世相傳之陸軍政策並不違反新組織可與舊習慣相容納之說恐難得人之了解惟按諸事正復如是美國現在陸軍並不因有新組織而擴大其富有伸縮性一如往昔若遇意想中容有之變故發生仍可隨時應付裕如不致張皇失措華盛頓嘗有言曰『常有作戰之整備是爲維持和平最利之器自由民族非但當備武裝並須有嚴密之訓練欲有嚴密之訓練統一軍制及詳盡之佈置尚矣』華盛頓治軍之教訓美國恪守之至今勿替 
　　現美國逺征軍之首將爲波興將軍ＧeneralＪohnＪＰershingo副之者乃哈伯特少將ＭajorＧeneralＪamesＧＨarbord兹二人嘗親與歐戰軍事上之新發明習之甚悉必能以其所知灌輸於新組織中傳之後世爲美國陸軍造一歷久愈强之基礎也此後若有戰事美之軍隊其大部仍當爲民兵蓋陸軍當軸仍主張於承平時不必有偉大之軍隊遇有變故發生可察度情勢招募人民赴前敵參戰也然往昔之民兵純屬臨時的事前少訓練事後卽遣散今之新計劃則將使人民在平時先受訓練凡軍官當預先分地派定若經濟有着軍官兵士當得極充分之訓練 
　　國防軍及有組織之後備軍 
　　美國之新軍制簡單言之戰事發生後所需之軍隊當於承平時訓練之戰端一啓立可召集曾受軍事訓練之人民組成正軍隊以應需用在此項制度之下國防軍及常備軍爲基本軍戰事發生當先行防禦之職其力自不可太弱然亦不必過於偉大後備軍之兵士爲普通人民雖有組織而非正式軍隊故在平時祇須派定軍官及軍事專家任指導訓練之職可矣國防法案所規定後備軍軍官之數較常備軍爲多蓋議會之意以爲後備軍之管理組織及訓練手續校常備軍爲繁在在需人員也 
　　重組參與大戰軍隊 
　　據新計劃常備軍國防軍爲數極有限惟各隊員實力須極充足其軍官兵士並當有餘力以輔助督察後備軍此二項軍隊雖爲基本軍隊然祇可任戰事發生後短時期防禦之職其主力軍仍爲後備軍今後備軍之組織大綱已按法訂妥見諸實行軍界領袖奮勉從事收効良佳現國防軍及有組織後備軍之支配悉以大戰期中所召集者爲根據祇按原有旅隊略加改組耳國防軍共分十八師各師團旅隊之數頗少蓋組織務事簡單也戰端發時與常備軍合已足應臨時防禦之需要國防軍與常備軍共分爲三大單位國防軍居其二常備軍居其一夫如是創戰時統御上易收一致之効下動員令時可免一九一七年紛　失措之患矣參與歐戰之國防軍今已皆改組並就原有者增加三師各州軍隊經此改革後可直接受聯邦政府陸軍部之節制一有事故各州軍官皆遵從聯邦政府之指揮惟在承平之時國防軍之官員任用仍由各州政府主理之一九二一年三月四日國防軍官共計有三五六二人迨至九月三日已增至六二五一人可知對於新軍制之實施進行甚速也 
　　後備軍之組織 
　　組織後備軍計劃之實行自一九二一年四月一日始聯邦政府依據憲法付授各州以召集訓練此項軍隊之特權其兵士惟於戰爭時負軍人切實之義務在承平之時若有經費各州可自由召集之予以訓練訓練之期至多以十五日爲限若彼等願多受訓練則可聽之惟法定訓練時間則爲十五日也此項後備軍亦附屬於三大單位之下常備軍與國防軍有缺額時即於後備隊中招補之聯邦政府爲免除此項軍隊散漫無稽起見嘗費盡心力 
 
[歐戰時紅十字會所用之loisin飛機]  
[華尚Ｖoisin軍醫飛機] [  周國良投稿]  
　　飛機之進步迅速且猛自一千九百零八年正月十三號法人華尚初次試駕飛機以來（天下第一次正式飛行）迄今未滿二十載而能有今日之發達者全賴歐洲諸飛行家之力也而華尚氏更竭力研究於歐戰時發明此種軍醫飛機機内可乘四人并具病人床剖腹床洗手布盆以及愛克司光驗鏡等各一所至之處即可成一臨時醫院故於軍界大有裨益云 
　　引擎Ｒenault　　一具係三百匹馬力者 
　　上翼長　　　　　　　　十七密達九十 
　　下翼長　　　　　　　　十六密達七十五 
　　翼寛　　　　　　　　　兩密達 
　　共計有用面積　　　　　六十一方密達 
　　機重　　　　　　　　　一千四百基羅 
　　速率每點鐘　　　　　　一百三十五法里 
　　除醫用器具外尚可載四人 
　　籌防弊之方一九二一年六月一日所公佈之後備軍組織大綱關於組織訓練約束調遣各端皆極爲詳盡大綱旣定陸軍部復以全國後備軍隊列表以支配之於九軍治區域之狀况詳加考察爲之規劃組織之法指定駐紥之地每區有司令一其下軍官大半選自常備軍中然亦有自投效兵士中選之者司令有指揮一區中軍事行動之權現常備軍軍官之兼管後備民兵訓練事宜者約有一千二百人本年間後備軍軍官嘗集會數次討論各區組織問題按現定計畫一九二三年初國防軍常備及其他附屬軍隊之嘗參與大戰者可改組就緒普通軍官之派選有特設之委員會舉薦於陸軍旣得陸軍部之允准即行實授委員會由常備軍國防軍及後備軍軍官組織之選派之軍官於承平時無實權惟得動員令即須前赴所派入之軍履行職務各區司令先將其心目中以爲可以勝任後備軍軍官之人員造成名册送交中央陸軍部每有一後備隊組成陸軍部即按法擇委各職由上所述者觀之美國陸軍可分爲三大類常備軍即固有之軍隊以當兵爲業者也國防軍時或稱之爲州軍各州所組織者也及有組織之後備民兵是也常備軍及國防軍爲主幹而爲其後援者厥爲後備軍以常備軍及國防軍作變故發生後臨時的抵拒後備軍則爲其無窮之後援力實爲美國新軍制之特色而與華盛頓之主張亦相脗合者也後備軍非有形之軍隊各隊下自兵士上至司令雖實有其人各負其職惟於平時皆各安其業無所仰養於公家故後備軍幾無費用作長時期戰爭之主力則實惟後備是賴養大軍無費用此新軍制之所以見優也雖然自美前數次對外戰爭經驗而論當戰時發生時亦無偉大軍隊其主力軍亦臨時募集者惟往昔之軍制頗不完美當招軍之際應募者紛至疊來當軸者一方須籌應付變故之道同時並須籌組織之法不無紛亂費時延誤之虞今則後備軍在平時已組織就緒訓練有素一下動員令卽可出而應敵各隊上下職官皆預先指定各人皆知彼屬何區之何隊當何職司其長官爲何人與其同伍者爲何人其組織雖屬無形而實布置周密秩序井然者也 
　　預備之價值 
　　若南北戰爭平息之後各首領即以其部屬兵士依現制編制之不使之頓歸渙散則美國近年以來對外政策恐將有異乎已見於事實者矣蓋有武備而後可言外交護正誼前之因乏武備而所蒙之損失已悔之不及然此後有此整備諒可免重蹈覆轍也 
　　後備軍軍官教練團 
　　陸軍部對於組織後備軍入手辦法爲創設軍官教練團民兵教練團編製後備軍制及陸軍學校等後備軍官教練團自創設迄今已及一載成效卓著其卒業生皆能勝任愉快二十一歳以上皆可實受軍職二十一歳以下則授以憑證認其爲合格五年之後隨時可呈騐憑證聽授差缺凡高等學校之畢業生皆可入軍官教練團受訓練一九二一年高等學校卒業生投入軍官教練團者甚衆各就其所學與軍事有關者而習之步隊馬隊工程隊航空隊醫藥官獸醫官等莫不畢備卒業者已達九萬人之多陸軍官員旣無缺乏之虞而高等教育機關與陸軍亦發生密切關係矣 
　　民兵教練團 
　　按新軍制之規定民兵教練團當遍設於全國每一軍區至少當有一二團近據各地報告及陸軍部人員親自調查所得其成績亦極滿意民兵年歳限度爲自十六至三十五然大多數爲二十左右之少年故陸軍部對於督察其行爲鍜練其體格更加之意 
　　陸軍部規定此項民兵限額爲一一○八五八然投效者竟有四○五八九人之多實出意料之外現被擯者先行記名一有缺額按序補錄投効者如此踴躍可知民兵教練團之計劃極爲人民所歡迎也 
　　後備軍官函授學校 
　　維持後備軍之費用旣極有限而軍官之需要照現定計劃頗爲殷急故陸軍部特訂規程組織函授學校以造就帶兵人材現所設函授學校共分兩種一教授普通治軍學一教授軍事特别學識擔任教務者皆一識軍官純盡義務 
　　工業戰備 
　　國防法案之有關普通軍事之整備已述其崖略如上該法案對於軍需品之供給亦有詳盡之規定督理其事者爲陸軍次長戰爭時所需工業亦備有統計及利用之法工業戰備可分爲四項物品勞工運輸軍裝是也後備軍官任調查上述四項狀况之職凡工業品與戰事有關者其供求莫不立表詳述之議院見此報告可知國防上應需工業品之確數而先爲之備然經調查後現在陸軍部所儲實有敷餘卽行脫售者共值美金七○○○○○○○元此後再詳加審查諒復可有大宗裁减也 
　　將軍府之重組 
　　現在將軍府之組織頗不合於學理蓋全恃個人能力者也大戰以前將軍府祇注意和平時之治軍手續戰時之運用計劃竟無暇顧及故遇戰事發生和平之組織旣瓦解作戰之方略又未定不免徬徨失措延誤戎機按國防法案第五欵第二條將軍府責任可分爲二（一）下動員令召募軍隊收集軍需而運諸前敵（二）定作戰計劃將軍府共分爲五股四股專管用人軍事消息訓練軍隊供給軍需一切平時戰時應爲之事第五股專籌作戰計劃將軍府府長有直接指揮五股事宜之權一旦戰事發生將軍府長親赴前敵指揮各軍其次長留守於内任調遣軍隊轉運軍需之職事權旣專功效易著矣 
　　上述諸端現今祇在剏創期中而俟數年皆可一一實行於是美國可以極省之經費養極偉大之軍隊國防用而民不增其負誠良策也 
[日人侵略西比利亞史] [  朽木]  
　　自一九一七年至一九二十年止日人對於西比利亞之侵略現已由美政府據逺東共和國代表之報告正式宣布記者爰據某種記載逐條譯述以供留心逺東事務者之參攷 
　　（一） 
　　一九一七年十二月三十日日本某戰艦駛入海參崴Ｖladivostok並未照會地方當道同時日本總領事以下列公文知照俄國沿海省自治會議ＴheＭaritimeＰrovinceＺemstvoＢoard及海參崴市長 
　　日本帝國政局以保護海參崴居留民之必要及環境之危險决定遣派戰艦一艘至海參崴此種决定無非爲保護日本人民起見帝國政府對於俄國政治上問題毫無干涉之意因純屬俄國人民自决問題故現今之决定可謂於政治决無關聯 
　　日本戰艦之來俄國沿海省自治會議遂有以下之回答並指此舉爲侵犯俄共和國之主權 
　　保護人民爲俄人首要之責吾人不能不謂海參崴邑之公共秩序並未破壞日本多數報紙所指海參崴之秩序毫無根據此爲駐在各國領事所共知 
　　各國接到以上抗議後英美兩國領事卽於一九一八年一月十六日以下之公文送達俄地方政府 
所謂海參崴地方秩序并未破壞吾人認爲確實但吾人以爲目前之政治狀况在有實際利害關係之國實足起一種不安之感想本地當局應有一種預防計畫始能使各國政府釋念（包括日本在内）因彼等以保護彼國人民之必要有時不得不計及以免危險之侵及 
　　以此之故俄人以爲日本之第一次非法舉動實爲英美領事所贊助而日本之第二次戰艦不久又復發見於海參崴稍遲英美亦各有一巡弋艦到港自各國戰艦到後不久遂有地方自治議會之炸彈事件發生各國遂據爲口實羣注目於地方自治當局謂現狀上已有外國干涉之必要 
　　一九一八年四月五日地方政府接日本總領事公文謂「本地居留人民已顯然不能有充分之保護彼已不得不要求加藤海軍司令ＡdmiralＫato取必要之手段以期保護外國人之生命財產」是夕遂有一部分日本兵隊登陸地方自治議會於是在非常會議一致决定對於外國兵之登陸宣布極端之抗議翌日正午復有英兵到着「是時外國領事團及地方自治會議已有來往之抗辯」雖有抗爭卒不能不許外國兵登岸同時港中除英日兩國戰艦外復加入美國及中國船隻 
　　（二） 
　　六月中據西比利亞消息蘇域之勢力ＳovietＰorwer已被捷克斯拉瓦人Ｃzchoslovaks所勝六月二十八日海參崴及其附近已歸捷克斯拉瓦人所管轄除一部分公民政權在自治會議手中外所有兵隊勢力已全數爲捷克斯接瓦人所有七月六日協約國遂對於當地居民宣言此宣言曾載該埠公報簽名者爲合衆國亞細亞艦隊總司令萊特ＡdmiralＫnight日本帝國海軍特别團司令官加藤ＶiceadmiralＫato英國海軍艦長裴英ＣadtainＰaine法國及捷克斯拉瓦之陸軍首領巴里ＣolＰalis中國巡洋艦海容之司令官其宣言如下因刻下德奥俘虜公然及秘密之行動海參崴及各恊約國之勢力已陷於危險故宣言本港及附近地方今後應置於協約各國臨時保護之下以相當計畫防止外部及内部之危險所有捷克斯拉瓦從前所發之命令繼續有效承認自治議會及市政府有管轄地方事務之權至軍警應一律歸恊約國管理以防德奥人之活動此出於對俄人友誼及同情之舉動與各政團政黨等無涉 
 
 

Page 22

 
 
（三） 
　　爾時日本正組織一種俄人軍隊欲使其内亂繼績進行並造成一種不穩之現象俾得完全達到破壞俄當局權力之目的 
　　此種兵隊之内容大抵皆爲盜賊匪類而以哥薩克之謝米諾夫Ｓemionnoff卡爾米哥夫Ｋalmykoff爲首領分駐各大道及鐵路幹線任意侵略城市蹂躪居民謝米諾夫及卡爾米哥夫均挾有巨欵於哥薩克中招募其著名盜匪或布利人Ｂuriat蒙古人颧國之紅鬍子盜匪彼等皆有多數槍械及機關槍 
　　時值各協約國政府對於干涉問題正往返商量英法則正協力使我俄國再行參戰反抗德人惟美國之意見則以軍隊之坉涉應設法迅速終了而使俄人能起而謀自衞之策美國在黑爾們斯克Ｍurmensk及阿謙吉爾地方ＡrchangelＲegion雖與英法爲一致行動一方仍對於捷克斯拉瓦之西侵力爲防止蓋此事當時實異常吃緊也 
　　美國於英法主張干涉之事亦非持悲觀態度卽其宣言中「合衆國之决定並未限制協約國政府之行動亦各國之自由判斷亦不參預」八月初旬軍力干涉之問題解决美日英法義及中國政府一致宣諭俄民解釋干涉之意義并許其「無論現在以及將來必無侵犯俄國領土之意」「亦决無干涉及内部之事」并禁制其行動使無侵及「俄國政治主權」 
　　在一九一八年八月五日各國宣言中合衆國並正式要求日本負軍隊進行之責任其略如下 
　　合衆國及日本兩國現在西比利亞均能以充足之軍力而達到相當之目的如以上所述者合衆國政府因之向日本建議兩國各應派數千人之軍隊至海參崴此軍隊必以充足力量達占據海參崴之目的而妨止捷克斯拉瓦人之西向日本政府已表示同意：：： 
日本於次日亦有嚴重之宣言而爲最確定之表示 
　　日政府今確定其政策上之宣言極力尊重俄國領土完全並防止涉及俄國内政且再宣告俟上述之目的達後（指除去捷克斯拉瓦之勢力）全部軍隊卽離去俄國領土 
　　英法兩國爾時雖遏力反對再建俄國之布爾雪維克Ｂolshevik主義且運動俄人再行加入協約團但對於日人所宣言亦有同樣之保證 
　　（四） 
　　八月十一日日本第十二師團至海參崴登陸八月十八日日本逺征隊之大谷總司令遂被舉爲協約國聯軍首領九月中美國軍隊亦繼續到達 
　　是時捷克軍正向東進發西比利亞各處之蘇域Ｓoviet當局咸被顚覆所至之處無異爲協約軍隊之前驅日本軍隊遂向西進行超過貝加爾湖Ｂaidal占據鐵道組織西本部於赤塔Ｃhita其第三師團於十二月末亦抵赤塔謝米諾夫亦隨日人西達赤塔駐制貝加爾鐵道一帶 
　　繼捷克及日本人「是時日人已轉向加巴羅甫司克Ｋhabarolsk方面」而至者爲卡爾米哥夫ＡtamnaＫalmykoff彼於勞農蘇域會議之組織尤竭力摧殘迨該地蘇域軍離去後日人及卡爾米哥夫遂於八月十六日入加巴羅甫司克市而建立司令部蘇域軍不得己退至海蘭泡Ｂlagovyeshchensk日軍後追蹤而至九月十八日遂入海蘭泡市九月二十四日并至熱牙Ｚeya日本第十四師團并分派至阿穆爾區Ａmur不久亦卽到達 
　　（五） 
　　日人最奇異之政策遂於此時發現凡彼等所至之處無不肯俄軍及俄民踵於其後大要皆不畏死之盜賊及陸軍中之罪犯爲日人金錢僱用者凡該地居留之外國人羣知彼時西比利亞一帶已成不可免之亂象而俄人中亦有視日人之行動爲對於俄人爲有利益者數星期後協約國軍隊在俄之行動已顯有日美意見之不同蓋日人已公然宣布占據西比利亞鐵路職比之故致有一九一九年二月美日兩國之協議及同年三月十四日協約國間之協議該協議係由各協約國鐵路委員會所商定以保衞路政者（指中東ＣhineseＥasteru烏蘇里ＴheＵsuri及西比利亞各鐵路）其中第五欵謂「因現協議之適用凡各國在西比利亞之軍隊應即撤退」日人應將各鐵路工程上之管理權交給美人 
　　（六） 
詎日人於彼時仍於其軍隊所占據之各地極力擴張其範圍於沿海省阿穆爾ＡmurＲogion脫蘭斯貝加爾Ｔransbaikalla各地并前進直至伊爾庫資克lrkutsk及其迤西一帶 
　　然日人猶以爲未足并根據一九一八年八月中日之軍事協定實行中東路之管理及保衞權（日人占據中東路已將二年）以集中其勢力於北滿全境 
　　（七） 
　　是時日人之僱員謝米諾夫Ｓemiorov卡爾米哥夫Ｋalmykov則肆意刼掠燒殺居民無不疾首痛心其禍如洪水泛濫於各村落間同時復招集中國紅鬍子編之成隊凡俄國逺東一帶無論軍政財政咸爲所蹂躪并勒令佛羅司德Ｖolost之地方自治議會供給各物如牲畜家禽食品之類 
　　因欲詳述日人於一九一八及一九一九年在西比利亞之舉動吾人不得不略述該時各村之决議如下：：：俄國農民以俄當局毫無勢力不能保衞居民遂將下之决議遞呈駐在海參崴之中美兩國領事請其保護 
依利諾州之伊文司登圖書館近爲灌輸知識 
於平民起見特派人用車載書遊行各邨市任人借閱不取分文上圖卽爲大游行圖書車之一 
　　自日人駐紥伊凡羅夫克村Ｉvanorka（尼哥司克烏蘇里司克ＮikalskＵsuriisk沿海省之一村）以來其對於本村居民之殘虐吾人因决定請願於駐在海參崴市之中美兩國領事對於被日軍侵擾之良善居民設法救助否則本村居民將不能平安度日而有不能不擇地以避之勢 
　　下述各條舉皆實事日軍自抵村以後并無特别理由即任意殺害牲畜蹂躪田園以恐嚇實力强奪食物如雞子鵝鴨肉品等有不能交納者即任意鞭扑農民强勒人民爲之運貨伊凡羅夫克村人現均失其常業惟日供日人驅策非運送軍隊即運送軍械各家不分老幼男女可隨意受其鞭打前數日内爲所打傷者有五十二齡之Ｒomanchenko四十八歳之ＴitusＧerasimenpo又爲其所殺者有八十四齡之老人Ｖarava十六齡之ＮiponorＴroyan六十齡之Ｙurchenko「時爲村長」以上各人均係爲之執役而受此慘殺或鑿傷一九一九年十月七日伊凡羅夫克村民三十九人簽名 
　　日人上述之行爲不僅當時即現時亦繼續未改吾人試再舉當時地方當局所編集之報告數種以證明之 
　　（八） 
　　凡殺人盜賊及罪犯有逃匿者莫不托庇於日軍保護之下吾人試舉一電觀之該電爲尼哥斯克Ｎikolsk當局於一九二○年九月所發之九十八號電報 
　　前在司巴斯克Ｓpassk殺害安德尼耶夫Ａndrcyev苦司托温諾夫Ｋustovinev卡尼琴哥Ｋalinichenko（三人皆地方自治議會議員）之伯爾雅耶夫Ｋarlbiyayev已被余捕獲但本地日人竟將此要犯釋放反謂余之逮捕爲不當日人之任意干涉袒護罪犯巳非一次余故急電各處設法禁阻此非法之干涉否則俄國國權必將爲所侵犯索羅固本哥Ｓologubeoko簽名 
　　（九） 
　　今再就協約各國中（除日本）之態度觀之吾人可區爲兩種政策卽英法之政策與美國之政策亦可謂自動的政策及被動的政策英法之政策無非欲釀成極劇烈之内亂以抵抗蘇域Ｓoviet之勢力蓋此種政策在當時確有可行之機俄人中如極端之帝政黨及中等封建之貴族皆與此政策頗爲沆瀣在捷克司拉瓦ＣzechoＳlovak人革命以後平和民主黨及一部分之社會黨遂在各省分布其勢力迨烏發Ｕfa憲法會議以後沃木斯克Ｏmsk之新勢力亦遂發現於中部西比利亞英法人極與之表同情且思利用以顚覆紅色勢力於是遂有哥爾捷克ＡdiniralＫoechak反動派之勢力發生爾時不獨哥爾捷克之勢力集中即在Ｋbabarask之卡爾米哥夫及在赤塔之謝米諾夫其精神上均已團結一致槍殺良民凡具有眞正民治精神者莫不遭暗殺此皆西比利亞之實况也（未完） 
 
[美國之游行圖書館]  
[鴉片問題與美國] [  通一]  
　　美國ＥlizabethＷashburneＷright女士　　美國不能於太平洋會議中表明其對於鴉片問題確切之態度誠爲憾事鴉片與中國人民之道德體育經濟有密切之關係故討論中國問題而不及此直可謂其對中國未嘗示充分之友誼也中國烟禁亦爲際問題之一今其督軍背條約私種烟苗者不一而足列國詰責時有所聞不於太會中切實解决之誠令人莫解一九一二年禁烟大會中各國嘗許共同助華去此毒源今日久頑生鴉片爲患復形巨大太會苟討論此事中國可要求各國履行其所予之諾言以絶此人羣之大患 
　　此問題所以不提出於太會者恐各國代表因之發生意見阻會務之進行也蓋回索禁烟往史各國以利益關係爭執頗甚海牙禁烟約章至今尚未得各政之批准以致烟毒流行無阻一如往昔若舊案重提紛爭當益甚故咸以暫置於不論爲妙也或謂此問題已提出國際聯盟會故無再議於太會之必要此則飾辭耳吾人須知苟此問題提出於太會必無困難紛爭之虞前人對此問題措置錯誤之處可加以糾正此非樽爼間之利權問題乃扶植世界人道問題也苟有共同解决之機會安可置而不提 
　　今太會中有撤消在華客郵之協定日本在華郵局自亦在去除之例日郵爲輸送大宗烟土入華之機關今旣撤消自可絶烟土入華之一大道途是太會對於烟禁亦已有所假助矣須知此僅爲烟患一小部份之防止方法然旣有此項提案太會實可乘勢進而論禁烟全題吾所期望於太會者固不願其舉烟禁問題之歷史現狀加以詳盡之討論祇冀美國乘機明白表示其此後所持之態度耳入華烟土假道於客郵者爲量不大印土每由雲南輸入來自日本上土都由滿洲西伯利亞入境直接自英美來者至今恐猶未絶跡香港新加坡馬可亦爲烟土轉運之承接地域是非獨中國之烟毒難除即全世界之蒙其害者亦無止境也 
　　一九○五年菲列濱政府　　鴉片專賣權並禁止其入境然近據其總督報告曰『菲政府雖竭力圖滅烟患成效亦尚佳然各國苟不召集大會共訂禁烟規則烟土誠難絶跡各國急當尊視他國法令嚴其禁烟之條律母使一國之腐敗鄙賤行爲碍及鄰國之道德文化』云云美國所訂禁烟法令較他國爲多然於限止進口取締製造尚未設有專律迨至今日美國每人所銷鴉片之量恐較各國團爲多矣一九○八年德之人口爲七二○○○○○○輸入鴉片一六○○○磅意大利之人口爲三三○○○·○○○每年輸入鴉片六·○○○磅而美則每年輸入鴉片竟有四○○○○○○磅之多美國有鑑於此特立法以取締鴉片貿易然若不自根本上着止想禁 
 
 

Page 23

 
 
種　照名國立法雖器其流毒恐終無止期爲治本計鴉片之產量當以醫藥所需者爲限逺東各地鴉片之專賣權當一律取消方足有效謂一民族能以其道德上之識力能絶此流毒證諸事實實不稽之論也 
　　限止種植 
　　吾人力主禁烟並無昩然鏟除東方營此業者經濟生活之意然衡度世界公論鴉片當課以極重之賦稅以消極的阻其流行鴉片苟用之得其道實爲人類無尚妙劑故不能使之完全絶跡於世若賦稅加重銷路可隨之而减產烟各國之產量雖低而其國庫收當不受其影響則取締之可無大碍現產士之主要國爲土耳其其印度波斯及中國凡此四國皆爲國際義務所約束當限制其鴉片之產量故烟禁問題當由國際行動督策之現所望者祗爲各國起而嚴厲履行其巳成之約則此百年難題可一旦迎刃而解矣 
　　國際共同行動 
　　美國對於烟禁實負直接之責任一九○八年羅司福總統發起一禁烟會議集各國代表於上海以論解决之道此後海牙共開國際會議三次專論此事是首倡禁烟之議者爲美而各國皆表同情者也無歐戰發生此事諒可早已解决矣一九一四年世界列强除二國外皆巳表示實行一九一二年禁烟條約之願意大多數國家可訂同樣之禁烟法案以絶其不正當之用途然大戰爆發數十年之成績竟見消於一旦一般惟利是圖之國家及商民乘世界擾攘紛亂之際復以大宗烟土銷於中國功敗垂成良慨浩歎 
　　歐戰之末年美國嘗自以此問題提出於世界各國之前參戰各國見其軍隊亦染是毒故復有履行海牙决案之表示庸詎知議未就緒而大戰告終後各國願將此問題提出於巴黎和會英國且謂一八一五年維也納和會中英嘗提出廢奴案故巴黎和會不妨論禁烟案也 
　　鴉片與國際聯盟會議 
　　凡爾賽和約第二九五條中果見有禁烟之規定一九一二年海牙决案重經各國固定良足欣慰第二十三條中謂禁烟法案當託國際聯盟會釐訂之有此周折難題以起蓋美國拒絶此約而不與聯盟會此首先倡議禁烟之國反立局外其前途自難有把握矣 
　　一九二一年五月間聯盟會組織禁烟委員會於日内瓦開始討論此事其會員爲英國印度中國日一暹羅葡萄牙法國荷蘭之代表此外復有專家三參與會議一爲英人一爲法人一爲美人（按美人即著此文之Ｗright女士）聯盟會請美派一直接代表討論此事以爲無美此事不得滿意之結果也美拒而不允法律上之難題遂生蓋聯盟會禁烟委員會討論此事之權受自一九一二年海牙條約是約嘗經美國簽字今原簽約國缺其一則聯盟會委員會之權亦不能視之爲完全一九二○年十一月間美國允許參與與政治毫不相關之討論然自法理上嚴格言之此委員會之職權究不完全一國若見議案之與其利益相衝突可藉此以否認之印度塞此亞不允委員會派人調查其產烟實况者即其例也故爲大局計美國當設法使正式代表出席於此會議或以爲法律手續所限碍難實行則可另行召集一國際會議以求解决之道 
　　美國之責任 
　　美國對於禁烟之責任始終不能放棄之旣有舊約責無旁貸且素以中國之安善爲己懷更屬義不容辭猶有進者美國境内近來鴉片之銷數日見增加爲其自身之國利民福計誠亦萬不容坐視而無動於中 
　　大戰以前及大戰其中美國對於此事頗爲注意訂立禁烟法案時有所見然自戰終以來漸見怠懈旣遭歐洲各國有始無終之譏復受國人立法不奉之誚今届太會仍置而不論美國當局其起而切實謀之以自解於全世也 
[世界之長橋]  
　　東京消息神户川崎造船所現在承辦設計建造澳洲西獨尼港灣之世界第一長橋此長橋架於美爾松岬與拉蒲伊斯岬之上實長三千八百十六英尺高則從水面至橋梁百七十英尺敷設廣軌道複線兩側各設車馬道及人行道比日本之天龍川鐵橋大十二倍而與德意志之綺羅軍港之架橋及紐之鐵橋共爲世界三大鐵橋目下正在設計中而十月三十日投標之臺灣下淡水溪鐵橋長五千七英尺蓋爲世界第一橋云 
[養蜂的白話勸告（續）] [  戚秀甫來]  
　　第六美國養蜂的成績 
　　你們曉得前四年我在美國養蜂雜誌内就找到一篇文字題目呌做副業養蜂的成功這篇文字乃是美國女養蜂家軋來司矮倫夫人投稿他說美國尼伯拉斯州·阿買海的地方有一個人名呌西可克起初在警察所當警吏有一天恰巧得着一羣天然分封的密蜂他就收養起來他又到書坊裏去買一本愛矮羅脫所著的養蜂書名呌『愛皮西安特愛克司懷孩實意奥夫皮克耳却』（商務印書館西書部可定）就按着這本書日夜考究新法養蜂的技術第二年就得了大大的成效增殖到十羣又隔一年得了三十羣他後來升了警官的職那時有了養蜂經驗不願再做有限制的職業就立時辭了警職專門靠養蜂生活隔了一年竟又得到五十羣以後分出來的蜂統統賣去第二年得了蜂蜜賣價一百五十元明年又得二百五十元總計五個年頭生產的蜂蜜連賣去的分蜂共有一萬元每年平均得到二千元 
　　又同州可柴得地方有個名呌愛去皮矮倫氏原來是有名的種牛買賣他養了數百頭純粹的『豁路司太音種牛』又極主張養蜂事業認爲很有利益所以就養起蜂來先買了四羣照着『愛皮西』養蜂書同那『軋利任』養蜂雜誌所載阿克力生特氏的方法前後養了三年增殖至五十七羣收得巢蜜一千五百磅分離蜜四千七百磅 
　　又印第阿那州薄藍汗的地方一個名呌第愛夫盆井的人買了一羣蜜蜂把養蜂的新法子教他子女養蜂五年得到四十三羣每年所收蜂蜜除了自用外賣脫之價平均計算年可得一千四百餘元且賣下來的銅錢供給他的大兒子進大學校讀書還有餘裕呢 
　　照以上三種的成蹟看來美國養蜂業之發達眞是一日千里無怪他養蜂的人年多一年了去年合衆國調查報告養蜂人有八十餘萬專靠養蜂生活的二千三百五十九人在在嘎利佛尼亞四百九十六人紐約二百三十一人台克晒司一百八十人加州一百五十人阿哈阿四十二人他們國度裏養蜂的人爲什麽這樣多呢就爲這個本小利大的緣故哩 
　　第七我國適於養蜂與教育的關係 
　　我們中國地處温帶四時的植物蜜源各處都有雖然人工培植比不上美國然而野生花草却比美國來得多現在各縣又紛紛設立農業學校將來植物蜜源更見豐富奈何國人不肯養蜂把天付的蜜源白白放棄要曉得養蜂不必揀擇地方就使荒場野地檐前屋角都可以安設蜂箱也不用多大氣力雖兒童婦女亦優爲之况且小孩子使他早晚管理得來的利益隨時貯蓄俟其長大就有些事業可做且當時帮助父兄生計旣可免令爲無益的舉動又可養成他務實的性質豈不是好呢 
　　我又想到小孩子天天看了蜜蜂採蜜的勤勞必能引起他勤勉的思想又蜂羣最愛同種遇了異種的仇敵來侵擾時必奮力勇鬥小孩子見慣了也自然生出一種敬長友愛合羣保國的志向來有益於家庭教育實在不小從前孟母三遷也不過要孟夫子能彀自然感覺今教導兒女養蜂可得以上種種觀感且每日在户外運動換吸新鮮空氣身體也自然强健起來這更是一舉兩得的好法子呢 
　　第八養蜂不可反對而宜奬勵 
　　養蜂的利益旣如我上所說的好我勸親愛的農夫大家快快着手養蜂豈不是種田以外又得一種不費勞力的大財麽我國養蜂的人現在很少因爲大家不相信養蜂是有利的非但不認養蜂是一種有利的副業而且還要阻止養蜂人的進步就是勸人家養蜂的說話恐怕人家一時也不相信因爲我是養蜂的人人家必定以爲我是格外說好蜜蜂袒護蜜蜂的心裏仍舊誤認蜜蜂是有害農作物的一種蟲類假使蜜蜂眞正是有害農作物的蟲類必定有人設法來滅絶他也不會留傳到今日了 
　　蓋我國從周朝以來就有一個靈丘丈人發明養蜂到了現在已有二千多年了我考知德國十五世紀時候卡爾大帝特令奬勵養蜂一千七百七十五年奥國瑪利亞女王也下令特許養蜂·每羣奬勵二克羅學校也要養蜂關於蜜蠟的營業辟除障害免去課稅無不極力提倡你想各國何以都要奬勵養蜂事業使他各處都設養蜂研究會并勸民間保護蜜蜂好好的蕃殖呢因爲蜜蜂確是一種一利的益蟲並無害處所以勸親愛的老農切不可反對且人人須要保護使他多起來就可以大家都得着一種想不到的利益 
　　第九蜜蜂有益於植物的證據 
　　農作物得着蜜蜂的利益有一個明證當初紅苜蓿移植到奥州的時候結子繁盛十分困難後來有人想到法子就去運進蜜蜂使得苜蓿受蜂媒交配的作用果然得了偉大效果這件事體就是靠着一個實業大家名呌大衞氏實騐出來的同時把二百朶苜蓿花分出一百朶來用六角形鼈甲紗網好不使他受蟲媒作用後來竟没有結到一粒子另檢點没有網的一百朶花却得到二千七百二十粒的子這就是蜜蜂於農作物不但無害且是有利益的一證據 
　　還有花草靠蜜蜂得着的利益推算方法很容易明白譬如每羣蜜蜂有三萬頭一萬在羣裏作工二萬出外工作從早晨七點鐘起到晚上五點鐘止一共十點鐘每點鐘出去一次十點鐘就有二萬次每次採訪花六十朶一共就有一千二百萬朶被蜜蜂採訪得去這採訪的花算是一千朶得到蜜蜂的利益一釐就是每日得到一羣蜜蜂的利益一元二角設使平均年平方尺田有五十朶花十平方尺就有五百朶化百平方尺就有五千朶花就是有利益五釐餘多再推算出去那眞要麻煩數不盡了你們想想看這不是農作物得到蜜蜂的利益麽 
　　第十蜜蜂的利益與砂糖比較 
　　我們人類的需要米麥之外惟食鹽與砂糖兩者不可缺一但我國出糖的地方很少什麽甘蔗甘蔗糖哩萄葡糖哩栽植起來也很費事而且還要購備製糖的器具建築製糖的工廠眞是談何容易所以我國的糖多半從南洋輸運而來如台灣如吕宋如爪哇實皆被某國人網維其利故我國因砂糖而每年輸出的金錢殆不可以千萬計只看那市上餅乾糖果店無處不有就可知這個用途非常的大便是這個漏巵非常的大假使人人能想到養蜂的利益個個去養起蜂來以所得蜂蜜代作糖用那個需要旣不缺乏那個利權又可挽回豈不是很好的事麽我從前曾做過代糖一篇文字說製造糖果及各種點心並清凉的飲料都可用蜜來代他已承各報紙宣布出來你們想都已見過的 
　　况且蜜糖比砂糖好得萬分砂糖味濁而有渣滓蜜糖則鮮潔清香入口便化因爲砂糖是將植物的根莖枝𠏉直接製造出來蜜糖是花草的精液經過蜜蜂口裏間接得其產品所以風味更覺鮮美你看外國人一到夏天非買些蜜糖當作飲料不可還有外國輸入一種的巢蜜糖就是連蜜蜂窩的蜜糖做成彷彿似我國市上所賣的象皮糖吃的時候不但無渣滓而且可以清潔口齒并可以滋潤肺葉於衞生上利益也很不少所以蜂蜜價格逐年增漲現在已賣到一元三四一斤了 
　　第十一養蜂事業着手之宜速 
　　歐戰和平之後各國從前受戰事的影響於實業進行多所障礙者今已漸次恢復其原狀只就日本而論他在南滿大連一帶已有養蜂塲之設置這種天然的利益我們自己放棄甘心讓給他人來取你想好不可惜又台灣一島本是小小的地方自日本經營而後於民國八年已有東洋種五千五百五十羣西洋種一萬五千五百羣現在又要多幾倍了他們裏出的養蜂報在民國九年十月有一册『養蜂之友』裏面刻着一節滿鮮瞥見詳說南滿朝鮮養蜂的好處更有民國九年一月一號出的『養蜂雜誌』封面刻着一張養蜂圖畫就是德國人被日人禁在名古屋地方的收容所他做了俘虜還專心在收容所裏做養蜜蜂的事你們想想看照我們這樣在大夢裏的人外國人那肯不進來攫我利權麽倘若被他驚醒以後纔要養蜂不但落人之後恐怕要再收回利權也是很難所以趁着外人還未完全着手時勸我親愛的農人快快做這養蜂的副業來救濟我國家的貧弱這個蜜源豐富地方我料不出三四年必有大宗收入將見我國裏的人個個樂其樂利其利這纔算不負這篇文字的苦心呢（完） 
 
 

Page 24

 
 
   
 
