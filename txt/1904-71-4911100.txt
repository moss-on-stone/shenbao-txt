# 1904 - 71 - 4911100

 

Page 1

 
 
[附送捐册]  
　　今日附送本埠元濟堂施醫贈藥一文願捐册伏望海内好善諸君子各解囊金俾積少成多善舉得以永永蟬聨不致有匱乏之慮不特堂中諸善士所深望亦敝館所馨香禱祝者也肅此佈啓諸維鑒及 
[敬募山東急振] [  申報館協振所啓]  
　　去夏山左利津縣南岸漫决被災極重上游費縣平陰范縣東阿等處臨黄民埝衝潰無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交追身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[四書五經義大全] [  圖書集成局啓]  
　　坊間四書五經義汗牛充棟且互稍剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘管　皆獨運匠心詞　義正本届鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[欽定商律]  
　　第八節帳目第一百七條董事局每年務須督率總辦或總司理人等將公司帳目詳細結算造具報册每年至少一次第一百八條董事結帳時應由查帳人詳細查核一切帳册如無不合查帳人應於年結册上書明核對無訛字樣並簽押作據第一百九條公司年報所應載者如左一公司出入總帳二公司本年貿易情形節略三公司本年贏虧之數四董事局擬派利息並撥作公積之數五公司股本及所存産業貨物以至人欠欠人之數第一百十條董事局造成年報應於十五日前由總號分號分送衆股東查核並分存總號分號任憑衆股東就閱第一百十一條公司結帳必有贏餘者不得移本分派第一百十二條公司結帳贏餘至少須撥二十分之一作爲公積至積至公司股本四分之一之數停止與否乃可聽便第九節更改公司章程第一百十三條公司有權可以訂立詳細規條章程以補律載之不足推不得與明定之條例有所違背第一百十四條董事局欲將公自創辦合同或公司章程更改必須由衆股東會議議定第一百十五條衆股東會議議定必須股東在場者有股東全數之半若不能如上所限而在場股東以爲事在可行者已居多數可以暫時定議公司司事將定議之事登報並通知衆股東限一月内重集會議從衆决定第一百十六條公司如欲增加股本亦須照第一百十四條第一百十五條辦理並於定議後十五日呈報商部第一百十七條公司欲增加股本必須衆股東將原定每股銀數繳足之後方能舉辦第一百十八條公司增加股本其新股票因漲價所得之利應歸公司第一百十九條公司增加股本其新股銀數繳足後董事應卽招集衆股東會議當衆宣布會議時衆股東有欲查核者可公舉查核人一二名詳細查明是否繳足第十節停閉第一百二十條凡公司遇有後列各欵情事者卽作爲停閉一經衆股東照第一百十條會議例議定停閉二股本虧蝕及半三公司期滿四股東不及七人五與他公司併合第一百二十一條公司停閉之時卽以董事充清理人如董事不能勝任可由衆股東會議公舉所公舉之清理人衆股東亦可隨時會議開除第一百二十二條公司停閉之時如衆股東不充公舉清理人可呈請商部派人清理第一百二十三條有公司股本全數十分之一之股東若以淸理人辦理不善可呈請商部派人接辦第一百二十四條清理人將帳目算結欵項清還後應開具清册招集衆股東會議决定允准方能了結 
[無稽之言]  
　　西歴三月十三號註卽華歴正月二十七日日本東京來電云此間傳聞俄人刻已舍旅順口而他去矣至翌日得天津來電謂此事實出謡傳俄人刻仍扼守旅順 
[譯英電述旅順戰事]  
　　西歴三月十二號註卽華歴正月二十六日英京倫敦來電云華歴正月二十四日俄日兵艦又遇於旅順口外鏖戰之下兩軍各毁水雷艇一號俄廷新簡亞東水師提督馬卡洛夫急率所部水師助戰日人亦添調快船五號與之相持俄水師乃退回旅順口内 
[譯日電述旅順戰事]  
　　西歴三月十三號註卽華歴正月二十七日日本神户來電云此間得有官電内開華歴正月二十四日淸晨四下二刻時俄日兩國水雷艦遇於旅順口外砲火交攻兩俱損壞日艦中武弁水手共陣亡七人并傷司機人一名水手六名旣又戰於口門左近有一俄艦中彈而壞日艦見之正欲用繩曳回不料繩忍中斷遂棄諸海面厥後俄人更添派軍艦助戰驀見日艦結隊出陣因卽折回日艦諸砲齊鳴猛攻至三下鐘之久砲臺上亦還砲以擊日艦隨駛赴大連灣開砲遥轟毁壞房屋數處 
[譯英電述海參威戰事]  
　　英京倫敦來電云頃得西歴三月七號註卽華歴正月二十一日俄京聖彼得堡所發電音謂昨日海參威之戰我俄深恐敵人詷知砲臺位置及要塞一切兵也故一任日艦砲火猛攻並不發砲以應 
[譯法電述海參威戰事]  
　　法京巴黎司來電云頃得俄京聖彼得羅堡電音知日本軍艦七號猛攻海參威砲火喧天放至二百餘出然砲彈多不炸裂迨俄人欲發砲還擊日艦卽退去地方各處未見損傷 
[譯日報紀海參威戰事]  
　　日本大阪某日報云東歴三月七日註卽華歴正月二十一日俄國駐奉天之外交官將海參威戰　電告某武員大旨謂西歴二月二十六號之後註卽華歴正月十一日旅順並未交戰英國某日 
 
 

Page 2

 
 
報所錄全係虚搆之詞至三月六號註卽華歴正月二十日驀有日軍艦七號鼓浪抵海參威距岸約六俄里中有五艦發砲攻擊歴四十分許砲彈多不炸裂祗斃一婦人傷新募之兵士五人我俄要塞砲臺及各戰艦皆未發砲還擊翌日天明日本艦隊復駛近海參威須臾卽去又得北海道舞鶴來電云我日軍艦砲擊海參威一事如何結局尚未詳知惟聞俄艦皆避入港中深懼敵人來襲附近各地人心鎭靜如常 
[生還可望]  
　　昨得僑居日本長崎之商務中人來函云俄日開戰以來日人擄去華東鐵路公司輪船名哪呃瀋陽者有俄國鯨魚公司漁船三艘内有華人一百五十二名詰知藉隸南方各省者五十餘人籍隸山東者九十餘人因於正月某日由佐世堡日官送抵長崎交中國領事署收管領事某君隨轉交三江公所董事沈君明久適英國郵船公司某輪船自崎開行沈君擬令附之至滬船至不允不得已暫留數日另附他船回華 
[踴躍輸金]  
　　西歴三月十二日註卽華歴正月二十六日日本東京來電云日廷勸募捐欵以濟軍需刻已集至日銀四百數十兆圓大約可滿五百兆之數 
[太守撤任]  
　　蘇州采訪友人云松江府知府丁次軒太守近因府屬各處梟匪横行無法防剿併有某某二案辦理不善經人上控憲轅因由藩憲效述堂方伯撤任遺缺酌委請補徐州府知府田紹伯太守庚署理已於本月二十七日牌示矣 
[札查兵閧]  
　　松江訪事人云本月二十四日松江府署接奉兩江總督南洋通商大臣魏午帥排札内開訪聞松地營兵在南門外互閧事起於副營兵越城阻毆及小隊婪索賭規南鄉華奉金三縣接壤處復有梟匪擄人勒贖等事飭卽查明嚴辦同時中營參署亦接此項排札府尊丁次軒太守立卽傳見華婁兩縣陳屈兩大令翌日兩大令謁見張參戎及曾遊戎傳集四城汛弁查訊情形以便據情禀覆 
[松試有期]  
　　松江訪事人云此問官場接奉省垣來信知江蘇提督學政唐春卿大宗師於二月之杪試畢蘇州卽須按臨松郡府尊丁次軒太守爰擬出示曉諭定於二月二十六日取齊說者謂歴届學憲爲先考試太倉然後按臨松屬此次因太倉甫於二月初四日舉行州考故文旌擬先蒞五茸也 
[科及娼寮]  
　　鎭江訪事人云此間自奉大憲舉辦警察當事者以欵無所出增設妓捐本月二十五日常鎮通海道兼警察督辦郭月樓觀察札飭警察局員竇奠高大令出示曉諭云鎭江租界外通商塲妓館蟻聚向分住家上店花烟間三等訪聞每節均出規費倚保快衙役作護符籍營勇痞棍爲包庇往往藏垢納污釀成隱患最爲地方之害現在舉辦警務詰奸禁暴保衛善良本應明示驅逐唯念外洋按名繳稅以便商民卽管夷吾設女閭三百遺意况鎭埠居水陸要衝商旅往來市面因之興旺若必遽從厲禁恐春色暗藏則深房密室更難稽考敗俗傷風爲害尤甚兹仿外洋各警務章程一律報明註册計口收取巡費便於查察不准容留匪類遇有外來可疑之人許其暗告巡兵拿送本局訊辦惟不得挾嫌誣告不安本分旣免强暴侵凌兼省一應規費孰得孰失何去何從不待智者而後辨業經禀奉督撫憲批准在案合將章程另錄並出示曉諭爲此示仰妓館人等一體知悉自示之後務儘半月内赶速赴局將住址姓名人數據實報明註册毋得觀望自誤俟招募巡兵站街遵章繳費掣照收執將來遇有事故卽持執照禀明核辦倘敢隱匿不報或報而不實查出立卽逐辦仍照章罰繳决不寛貸旣而郭觀察又恐匪人假冐警兵向人訛索復出示禁止略謂現奉督撫憲批准赶辦鎭江通商場警務所有應行事宜暫就江西會館設局籌辦俟招募巡兵站街再改保甲總局爲警察總局原以昭愼重而防流弊溯自上年十一月間開局以來員友丁役擇要酌派均皆戢迹局中並無勾當外事卽因公編查户口換釘牌號亦皆會同紳董率領差保從未有擅入鋪户滋擾情弊爲爾商民共見共聞惟現在營房工程未竣巡兵一日不練好站街卽耳目一日不能週知覺察難保别項在官人役及地方痞棍不假冐警察局名藉端招摇任情訛詐若不先行查禁旣於地方擾害無窮亦於本局聲名大有關碍合亟出示曉諭爲此示仰商民人等一體知悉嗣後如有蹈以上惡習許爾等扭禀來局以憑懲辦决不姑寛卽本局員友丁役如有不守局規在外滋事無論何人併准指禀絶不廻護以昭大公惟不得挾嫌誣指致干未便其各凛遵毋違 
[革命又萌]  
　　蕪湖訪事人云前者安徽滁州全椒縣邱端甫孝廉糾約同志在明倫堂東偏開設閱報館嗣忽被縣主劉大令飭差封閉一時人皆莫悉其緣由後有知其事者謂邱日在彼處升堂演說多涉不經並於門上署一聨曰自由鐘動革命旗開始恍然於獲咎之故而服大令防範之嚴并聞省城大學堂諸生亦頗有沾染自由革命惡習者以致與教習爲難之事時有所聞卽蕪上中學堂爲皖南各州縣學生肄業之所然亦往往眼籠西鏡口銜雪茄窄袖短襟履聲槖槖已非復本來面目矣嗚呼國家不惜帑金千百萬藉以培植人才乃人才未成人心已一變至此可勝歎哉 
[會匪正法]  
　　厦門訪事人云此間哥老會匪戴老五平日專慣挾刃尋仇横行不法近經汀漳龍道署防營哨弁李某偵知匿跡寮仔後一帶因於本月初九日帶領勇丁數十名前往擒獲押送厦防廳署經代理厦防同知高司馬訊明釘鐐收禁隨通禀上憲於十六日就地正法 
[東越官塲紀事]  
　　紹興訪事人云前年正任會稽縣俞振巖大令鳳岡因事經上憲調省察看旋委署義烏縣篆而以正任義烏縣蔡畏三大令錫侯調署會稽縣篆刻下已届瓜期藩憲翁方伯檄飭兩大令各回本任已定於下月望前交缷矣○會稽禹陵每届三載由鎭浙將軍親行祀事本年恭逢皇太后萬壽例須加恩修葺刻已奉文查勘工程報請撥帑修治矣 
[潤郡官塲紀事]  
　　鎭江訪事人云常鎭通海道兼警察督辦郭月樓觀察禀准上憲將鎮郡保甲改爲警察邇届開辦之始深恐匪徒在外造言生事特於月之二十四日出示曉諭略謂警察係欽奉上諭施行本埠人烟稠密尤應遵旨改辦所有一切章程均經本道悉心考核親自釐定倘有不肖奸徒造謡煽惑一經訪察定卽懲辦决不姑寛○水陸總巡周錦堂參戎奉兩江總督兼南洋通商大臣魏午帥檄委兼署鎭江城營參將隨於正月二十三日附招商局江永輪船赴金陵謝委瀕行時麾下弁兵均赴江干恭送○駐防鎭郡之江南武威新軍統領魏軍門榮斌近因俄日開戰防務吃緊面諭麾下各營勇不得在外住宿無事不准告假出營違者依軍律處斬并添派勇丁二百名分駐城外各要隘以防匪類混跡○五河鹽釐督辦劉觀察思訓於月之二十五日乘官舫來鎭拜會各當道日内尚須赴姑蘇一行○南洋續備新勝水陸各營管帶徐寳山都戎於月之二十四日親率師船赴圌山下游一帶巡緝梟匪 
[鵝館春聲]  
　　紹興訪事人云皖人之經商紹郡者雖程途相距僅數百里無奈地皆荒僻盜匪出没無常衆皆視爲危途不敢獨自來往去歲由嚴州府黄太守舉辦水巡選派弁兵駕舟巡緝匪類因之潛蹤商旅往來遂無刼掠之患○紹屬各鄉所種荳麥正在滋長發榮之候怱於 
 
 

Page 3

 
 
本月十九日陡降大雪平地積厚七八寸旣而風雨兼旬春寒料峭恐荳苗不免因之受傷矣○日前紹屬某縣解到要犯一名聞其人專以邪藥投入旅客烟茶之中令人心志迷蒙乘機掠取行李府尊某太守擬於訊實後就地正法 
[翠崖晴眺]  
　　寗波訪事人云東後塘街甬又新錢莊係王禮記土藥鋪主王某所設一切由其子王甲經理去臘甲忽萌歹念向往來各鋪授括洋銀一萬餘元隨於次日突然閉歇各鋪主聞信羣向王索逋王以家擁巨貲未便置之不理乃浼人出爲調停近日尚未了結○邇有粤商某姓向各行購辦落花生油各餘簍以備運回粤東銷售市上油價爲之繼長增高目下每百斤需洋銀十三元數角○向有無恥之徒在荒僻處支木爲臺演唱共鼓淫戯俗呼之爲串客傷風敗俗莫此爲尤近日此風更甚由某某諸紳聨名投鄞縣請禁縣主周少軒大令准之刻已出示曉諭矣○江北某姓娼寮及清泉茶樓聚賭抽頭肆無忌憚經某號巡街捕訴知捕頭將各賭徒一併拘獲各罰洋銀若干元 
[漢口瑣譚]  
　　漢口訪事人云此間由當事者設立勸工院俾無業貧民得以入内工作刻已開工其欵由善後局撥入○湖北警察西局房屋狹窄不敷辦公業已遷至文昌閣矣○粤漢鐵路將次開工總經理者係美國人以故日來寓漢美人圖攬此項工程者咸有爭先恐後之勢○向來鄂中所設蒙學堂大半有名無實近經兼督端午帥籌集巨欵就城中創設幼稚院六十處章程頗稱美備從前所設蒙學現已一概停止矣○梟匪潘義經英租界包探劉友方緝獲後解請夏口廳同知馮司馬訊實判令管押翼房數月以來察知潘已深自悔過司馬因於日前開釋 
[瓊觀鶯花]  
　　揚州訪事人云客臘揚市上制錢異常短絀幸兩淮運憲恩新甫都轉飛禀兩江督鹽憲魏午帥批飭江南銅圓局先撥銅圓十萬枚來揚始得免於匱乏旣而都轉又於庫欵内籌撥銀若干兩遴委丁分轉乃鎔解赴省垣添購銅圓若干萬至上元節後復委分轉赴江寗領運一俟解到卽當流布市廛矣○獻歲以來風日晴和頗有三春景象十八日天氣炎煖咸易裘而棉午後細雨霏霏沾衣欲濕比至兩點鐘後阿香驅車而至一聲霹靂不啻石破天驚紙閣蘆簾岌岌欲圯十九日北風怒吼忽轉嚴寒薄暮滕六君忽惠然肯來一刹那間庭院已積寸許二十日天卽晴霽惟氣候寒沍盆盎皆冰耳○每届春初武營向有迎喜神之舉此次揚州營參將袁參戎定於本月十八日辰時舉行十探貔貅如荼如火所過之處觀者塞途 
[茸城雜錄]  
　　松江訪事人云郡城雲間求忠景賢三書院每届新春由地方官甄别現聞府尊丁次軒太守已定本月十三日借校士館舉行融齋精舍則另於十八日甄别○本月二十四日東門外華陽橋鎮忽到土匪五人自稱南橋帮在某茶肆中向某姓訛索洋銀十元某姓懼付與五元其餘繕立借據旣而事爲華亭縣陳仲陶大令所知立派公役前往獲到某甲一名管押候辦餘已聞風遠颺矣 
[邸駕啓行]  
　　出使美國散魯伊斯博覽會正監督倫貝子定於昨日起節出洋清晨商約大臣呂鏡宇尚書鐵路督辦大臣盛杏蓀宮保電政會辦大臣吳仲懌侍郎蘇松太兵備道袁海觀觀察上海縣知縣汪瑶庭大令英美等國公共租界讞員關絅之司馬襄讞委員王松丞刺史法租界讞員魏蒓隖大令次第至行邸禀安駐滬各國總領事則遣人持名刺禀稱届期齊集碼頭恭送至午後鐘鳴一下駐滬美總領事古衲君乘電車詣行邸貝子接見之下古衲君邀往萬航渡聖約翰書院一觀貝子允之隨乘紫韁雙馬車帶同黄子元京卿萬中元司馬迤邐至書院中西各教習督帶學生肅恭迎入由古衲君及院主導至各處閱視一周貝子見諸生循循有序讚美再三迨三點鐘時偕古衲君至滄洲别墅赴呂鏡宇尚書筵宴簉坐者爲盛杏蓀宮保黄子元京卿吳仲懌侍郎袁海觀觀察五點鐘回行邸越二刻仍乘紫韁雙馬車抵小東門外扣商局金利源碼頭登舟滬上中西各官恭送如儀 
[上海官塲紀事]  
　　昨日京沽漕務總辦湯正襄會辦陳伯昂兩太守因公來滬命駕詣道轅謁見蘇松太兵備道袁海觀觀察繼至上海縣署投刺拜會縣主汪瑶庭大令以禮欵之○新任上元縣知縣趙幼班明府因事來滬昨日趨詣道轅謁見道憲袁觀察繼至上海縣署拜會縣主汪大令○昨日出使美國博覽會正監督倫貝子以起程在卽命繙譯官江蘇候補知縣馮孔懷明府趙道縣各署謝步 
[用梟緝盜]  
　　浦東奉賢縣境南橋鎭梟匪頭目宛阿妹卽摇船小阿妹以勢窮力蹙自願投誠經奉賢縣郭子華大令帶至道轅禀見蘇松太兵備道袁海觀觀察觀察諭令遣散羽黨繳呈軍械昨日沈先繳到洋槍二十枝禀稱尚有八十枝隨後卽繳觀察飭給官價若干隨由大令發出號衣四件令沈率同手下嘍囉四名隨同捕役跴緝各處盜匪果能弋獲准其將功贖罪 
[縣訊淫伶]  
　　祝少英卽祝承桂控優伶靈芝草卽丁劍秋誘拐伊妾胡氏卽娼妓胡麗卿一案由英美等國公共租界公廨讞員關絅之司馬移送到縣前晚縣主汪瑶庭大令升堂研訊丁供小的係天津人與祝姓之妾並無姦情安有誘拐之事大令惡其刁賴喝令重責丁始供庚子年以前胡妓方操賣笑生涯小的曾往狎游後由祝娶去小的遂與絶交去春胡妓著女奴來喚小的小的知伊所私之人甚多不敢前往迨三月某日又遣女奴約小的至伊姊家同宿一宵以後卽音信不通不知究被何人拐去張阿根供小的係麗卿所雇車夫當時麗卿聲稱赴是銀樓兌換首飾不料竟一去不歸小的實不知情與丁亦不相識大令著交人保出丁押候再訊 
[邑宰騐屍]  
　　本月二十三日之夜八點鐘時美界某號華捕巡至百老匯路福和里口見有男屍一具衣衫藍縷狀類乞人因卽投報捕房捕頭令二十三保二圖地保張德榮之夥陳阿大備棺收殮次日江北某邑人柯光紅自稱死者之兄投捕房訴稱近與胞弟初光僑居西華德路東桂芳里許二所開車寓内前晚光初至百老匯路日昇里六百十四號門牌金紀江處稱貸飯資不知如何忽被與金同居之張十元扭毆顧保成從而助之隨由金勸散旣而光初行至鄰近福和里口因傷倒斃請爲伸雪捕頭以事關人命公包探錢榮堂將張顧拘獲連光紅轉解英美等國公共租界公堂讞員關絅之司馬略訊口供飭差轉送上海縣署前晚縣主汪瑶庭大令升堂研訊光紅供小的係江北某邑人與胞弟光初在虹口當扛夫光初借居徐昌坤所開老虎灶樓上因欠房錢被徐糾同張顧曳至福和晨口併力攢毆以致殞命比時小的因事在浦東徐卽賄通二十三保二圖地保張德榮私行收殮叩乞伸冤金供小的與光初同鄉來滬後同在某處工作目見徐與彼口角張顧復助之爲虐後不知如何身死徐供小的開設老虎灶將樓上餘屋轉借與同鄉各小工前日光初出外不歸小的並無與伊口角之事張供小的與光初同寓一處素來和好當時小的聞伊被人毆斃實不在塲顧供光初緣何斃命小的實不知情張保禀稱當時捕房以福海里口倒斃一人喚令小的往年小的因見面上並無傷痕查問附近人家皆稱並未聞有兇毆之事是以向某善堂領棺收殮光紅並不過問大令著將徐張顧一併收押所中命張保預備屍塲至昨日亭午帶同刑仵書役人等鳴騶至福和里口張保已將光初棺木舁回原處脫去柩底仵作細心察驗報稱死者身上無傷惟腹上現緑色實因患病已久腹中久餓所致大令離座親視一周飭吏塡明屍格交家屬備棺收殮案中人証帶回候訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界停訊]  
　　昨日爲法界公廨訊案期讞員魏蒓塢大令須隨同蘇松太兵備道憲袁海觀觀察恭送倫貝子起程無暇再理讞駁先期飭丁咨照捕房暫停訊案 
[上海巡局紀事]  
　　前日夜半時南市萬裕醬園被賊潛入竊去箱内皮衣兩件從後門逸出比及覺察早已無可追蹤因於昨日開單報諸二十三七鋪巡防局局員李姚兩二尹卽派捕役前生勘明勒限破獲 
[馬路工程局紀事]  
　　前日南市馬路工程局總辦翁子文太守飭水巡捕頭陳向榮傳同公義馬頭夫頭徐桂生往拘要犯沈楊華徐抗傳不到因於昨日提案倩襄讞委員黄衡堂二尹研訊徐知咎無可　一味求恩二尹深恐他人效尤傳集三官堂馬頭夫頭楊桂會館馬頭夫陸銀和太平馬頭夫李關林鹽馬頭夫彭全林新泰平马頭夫周福秀大馬頭夫陳春林洪生馬頭夫陸明生萃豐馬頭夫陳海全萬聚馬頭夫蔡阿珍久大馬頭夫沈庚庚新馬頭夫丁長發竹行馬頭夫王錫榮王家馬頭夫朱丫頭萬裕馬頭夫周阿發諭以嗣後凡遇公事一經傳喚隨時到局不得抗延如敢故違從重究萬衆皆諾諾遵諭而退○去年船户施金桂投馬路工程局禀控沈楊華深夜到船勒索洋銀二十四元不遂所欲致被將船劫去等情總辦翁子文太守准詞飭差往提未獲前日派水巡捕頭陳向榮至浦東南匯縣境北蔡鎮會同蘇防營勇丁拘解至局倩黄二尹研訊判枷號一禮拜查獲駁船一艘著卽充公○陳乾郎彭成坤竊取某姓家單被由巡捕拘入捕房轉解馬路工程局黄二尹研訊之下判令將陳責八十板彭責四十板○張長生在馬路中向永甯公報關行夥吳芝亭衣袋内竊取洋銀當塲拘獲送入捕房捕頭令轉解至案黄二尹判責八十板 
[英美租界公堂瑣案]  
　　前者貿興洋行主控經理人王志鴻虧欠洋銀一百十元又某洋人請附追王所欠洋銀五十元五角襄讞委員王松丞刺史飭提研訊押候追繳昨日提案復訊王呈繳洋銀六十五元所短之數求恩寛限三百如數繳呈刺史商諸英總領事署繙譯官寳述德君將王所繳洋銀六十五元分給貿興行主四十五元某洋人二十元其餘著王於禮拜五如數繳案○某洋人投案控馬夫王阿江串同不知其姓保初阿才二人竊去羊皮衣服及雨帽雨衣并藏匿洋犬二頭請爲追究王供小的並未行竊實係洋人圖賴工資起見洋人又稱工資於西歴三月十號早經取去王行竊後糾同保初阿才不别而行兹訪聞有在外敗壞商人聲名之事致商人無處用人求爲訊辦王供保初阿才已往甯波刺名判枷號一月○鉅元錢莊夥吳坤投案訴稱陳阿裁埠寫字條持至往來之義順泰冐取經摺被義順泰夥察出扭送捕房兹聞轉解公堂叩求訊辦陳供字條係友人陳寳通所寫囑小的持往冐取經摺現寳通已逃匿無蹤叩求赦宥刺名判管押捕房三月○一百七十四號華捕徐壽寳禀稱小的家住法租界前日落差時路經帶鈎橋湯有昌李文卿胡桂文王友發李忠香陳星滑等人無端尋釁來勢兇横小的急吹號呌一百四十九號華捕聞聲趨至帮同拿獲解入捕房捕頭在湯身畔搜出鐵尺李身畔搜出拳襯等兇器是以送請訊明懲辦一百十九號巡捕所禀相同湯供小的湖北某邑人向爲銅匠並未行兇李供小的與湯同鄉向業成衣路經是處致被誤拘胡王李陳同供均湖北人不敢行兇尚求鑒宥刺史判令將湯責三百板枷號三禮拜李責一百板枷一禮拜胡王李陳各管押三日○柴船户葉阿弟訴稱日前販柴來滬售罄後擬卽開行詎料羅慶祥阿盛奚金生陶富元各船攔阻河心請讓不允反以扁擔竹篙亂擊以致身受重傷求恩訊辦羅陳奚陶同供小的等並未行兇實係挾仇誣指刺史判各枷號一日發河干示衆○去年五月顧王氏因負欠逃避經各債主向保人張阿根陸阿榮追償無著旣而張將氏女阿庚抵押娼婦金佩卿處得身價洋銀一百七十元邇者氏忽返滬查悉前情以張拐賣女兒等詞投報捕房捕頭派包探竇如海拘獲送案請究刺史飭一併押候過堂訊斷○過犯王阿榮串同陳柏生潛入楊雪雪等四家行竊衣服二十餘件報由包探倪順泉拘解至案禀請訊追刺史判令將王笞責三百板發押捕房九個月陳笞責二百板發押捕房三月原贓分給失主具領○過犯陳阿林甫經釋出又來租界中由包探陳金標拘獲送請訊懲刺史判笞責三百板逐出租界如再逗留定干重辦 
[法租界捕房紀事]  
　　某甲偕花烟館懲婦某氏持古銅花瓶至某押店求質包探見其形跡可疑拘入捕房捕頭向之詢問鴇稱此瓶由狎客某乙囑爲付質捕頭著一併押候傳乙解送公堂禀請讞員魏蒓隖大令訊究○某西人將洋銀一枚交細崽某甲購食物甲私自用去並不購歸被西人拘送捕房捕頭命押候解送公堂禀請究辦 
[美租界捕房紀事]  
　　前晚甲乙二西人醉容可掬行在百老匯路及崑山路等處恣行喧閙適爲九十六號印捕及四百二十八號華捕所見拘入捕房捕頭令押至酒醒時釋出○昨晨跑灘賊劉阿德掩入旗昌馬頭所泊瑞和輪船行竊潘桂卿所携緑皮衣服若干件適爲包探劉阿炳所見連贜帶入捕房捕頭令押候解送公堂禀請讞員關絅之司馬訊辦○昨日小竊朱全仁不知在何處竊得木耳若干行經西華德路適爲包探陳洪德所見連贓帶入捕房捕頭令押候解送公堂禀請懲辦○昨日午前七十六號印捕巡至外大橋堍被某甲所曳一千一百十八號東洋車拉破號衣因卽將甲拘入捕房捕頭令押候解送公堂禀請究辦 
[煦物皆春]  
　　昨蒙吳燮記善士樂助施粥洋銀一百元錢模良爲令郎病愈還願洋銀五十元鼓定厲羡椿還願洋銀五十元紀翰章求賢郎病愈洋銀二十元吳名氏洋銀二十元李沈氏保平安洋銀三十元當此履端伊始萬彚更新諸善長愷澤覃敷與淑氣陽和而並至拜登嘉貺莫罄頌忱又奉到陸君炳忠求病愈助振洋銀五十元救急功崇必蒙神佑併登報牘祗謝仁施[  上海六路馬仁濟善堂董事嚴信厚楊廷杲朱佩珍陳作霖焦發昱施則敬劉芬謹誌]  
[癸卯冬季各洋貨寳號四季捐淸單]  
　　大豐恆興二户各錢二千四百文德昶愼敦賽增泰源成德豐恆　瑞怡盛六户各錢一千二百文日新　泰記屏記恆茂　四户各錢九百文天益錦豐鼎豐協豐登豐議麥國逹瑞恆豐信正昌順鼎裕元生日新增拓豐恆同順祥恊同順通裕恊康元興公愼新泰恆啓泰恆裕豐盛　記順和廿四户各錢六百文天豐錢四百五十文以上共收錢三十千另四百五十文滬北天后宮前廣鑒營堂司堂嚴信厚龔心諸施則敬朱佩珍葉貽釗周鴻孫等謹誌 
 
 

Page 10

 
 
   
 
 

Page 11

 
 
   
 
 

Page 12

 
 
　　世利已蠶民該員性非安靜言大而夸逞臆舞文是其慣技應請旨草職交缷後不准逗留江蘇勒令回籍交地方官察看管束新陽縣知縣陳紹堂捕盜疲緩敷衍塞責署無錫縣候補知縣許溎祥緝捕不力怠玩因循應請旨一併革職震澤縣知縣夏輔咸才欠果决人地不宜應請開缺另補江甯縣典史譚本藩管獄不愼幾釀事端署秣陵司巡檢郝耀奎藉端需索貽累鄉民通州吏目朱大頤任性妄爲肆無忌憚宿選縣峒峿司巡檢周鳳藻巡緝不勤操守難信元和縣分防章練塘縣丞程恩浩違例擅受被控有案嘉定縣縣丞張輔廷縱役擾民不安本分靑浦縣澱山司巡檢吳廷芬性情浮躁不守官箴均請一併革職用肅吏治此外如再有泄香不職各員由奴才隨時考察指名嚴叅以爲謬妄因循者戒所開各缺蘇省現有應補人員應請扣留外補所有隨時察叅庸劣各員緣由謹附片具陳伏乞聖鑒訓示謹奏奉硃批另有旨欽此 
[兩江總督魏等奏江蘇徵收漕白分别運解確數摺二十八日]  
　　頭品頂戴兩江總督臣魏光燾頭品頂戴江蘇巡撫臣恩壽跪奏爲蘇省光緖二十九年分應徵漕白二糧核計起運交倉本折銀米約數恭摺馳陳仰祈聖鑒事竊蘇州等五府州屬本年應徵冬漕米石案准部咨飭令江浙兩省本年所徵本色仍共留京斛漕糧一百萬石白糧在内由海運京餘仍全數改折等因卽經轉行遵辦所有本届新漕浙省認運四成本色米四十萬石蘇省認運六成漕白米六十萬石以符奉撥百萬之數其餘漕糧全行改折以應要需伏查蘇省漕額已蒙恩旨永减現當撥欵浩繁亟應力籌足額運解惟蘇州等屬自遭兵燹荒田屢飭招墾祗因頻年歉收農佃工本不繼尚難復額所有光緖二十九年分地方秋歉情形業經飭屬查勘分别輕重蠲减緩徵另行奏懇恩施並將鎭江府屬之丹徒縣應徵漕糧循舊坐撥旗營兵米邀免起運外所有蘇州等屬之長州元和吳縣吳江震澤常熟昭文崑山縣新陽華亭秦賢婁縣金山上海南匯靑浦川沙武進陽湖無錫金匱江陰宜昌與荆溪丹陽金壇溧陽太倉鎮洋嘉定寳山等三十一廳州縣應懲漕白二糧經臣等督同司道飭核實釐剔除清賦案内境徵米石照折價充餉提出另辦外約計應徵漕白交倉正耗米七十九萬七千四百餘石内除照案認運本色漕白交倉米六十萬石外實該約計改折漕糧交倉米一十九萬七千四百餘石又經通剥食耗米二萬一千四百八十餘石内隨運本色米一萬六千二百二十二石零改折米五千二百六十餘石又籌備二升餘米一萬五千九百四十餘石内本色米一萬二千石改折米三千九百四十餘石又沙船耗米六萬五千二百三十餘石内本色米四萬九千四百四十石零改折米一萬五千七百九十餘石統共改折項下約計正耗各項共米二十二萬二千三百九十餘石每石以二兩八錢六分合銀六十三萬六千餘兩又水脚運費約銀一十四萬七千六百餘兩共可得銀七十八萬三千六百餘兩今届運倉本折米數比較上年有盈無絀委已悉心搜剔應請就數起運據蘇州藩司效曾蘇松糧道陸鍾琦會詳請奏前來臣等覆核無異除飭司道督飭各屬赶緊　收分别運解并核明起運漕白本折確數開摺詳辦曁先抄奏咨明户部查照外謹會同署漕運總督臣陸元鼎恭摺由驛馳陳伏乞皇太后皇上聖鑒訓示謹奏奉硃批户部知道欽此 
[山東巡撫周奏救護中外商船出力各員請奬摺二十九日]  
　　頭品頂戴兵部尚書銜山東巡撫臣周馥跪奏爲疉次救護中外失事商船出力各員照章請奬恭摺仰祈聖鑒事竊查光緖十年七月二十一日承准總理各國事務衙門咨開續議報護中外船隻遇險臺程嗣後文武各員遇有中外船只在洋面遭風觸　瞬將沉没者果能奮身冐險救出至三十人以上准其比照異常勞績奏奬每次不得過兩三員等因山東沿海洋而島嶼紛歧礁石林立歴年船只多有失事向由登萊靑道督飭各府州縣在於沿海緊要口岸設立拯濟局備船救護遴派委員司事駐局協同經理救護出力人員擇尤保奬均經恭奉硃批著照所請奬勵等因欽此欽遵行知各在案兹據東海關監督登萊靑道李希杰禀稱光緖二十九年六月二十四日福建蔣清會船在文登縣五壘島洋面遭風觸礁經文登縣知縣王揚芳會同張家埠稅局委員山東補用知縣沈桐拯濟局委員指分山東試用巡檢嚴琨馳往救護登時救起舵工水手搭客三十三名是年八月初六日寗波朱品三商船在榮城縣石島洋面遭風觸礁經榮城縣知縣劉應忠會同拯濟局委員分省補用縣丞章恩壽石島縣稅局委員指分山東試用縣丞桂森馳往救護登時救起船工搭客水手三十一名是年八月初九日奉天同雲昌商船威海姜利增商船同時在榮城縣鑛　島洋面遭風觸礁經拯濟局委員分省補用同知桂森指分東河試用縣丞莫葆森會同俚島口稅局委員分省試用縣丞裘璋馳往救護同時救起同雲昌船舵工水手十六名姜利增船舵工水手搭客十七名共三十三名是年十月二十五日寗波金捷昌商船在榮城縣草島洋面奉天小長山商船在榮城縣龍　島洋面遭風觸礁拯濟局委員指分江蘇補用知府徐棠指分直隸試用縣丞王爾源營員千總用儘先把總董寳泰馳往救護登時救起金捷昌船舵工水手搭客三十一名小長山船舵工水手十三名共四十四名均經隨時禀報有案查該員等在文登榮城各縣洋面先後救護失事商船六只當時均遭風觸礁槍折船傾瞬將沉没該員等於颶風駭浪之中不避危險督率勇役各駕船筏登時救起各該船舵工水手搭客人等共一百三十一名逐案分計均各在三十人以上撈起貨物亦均各逾六成實屬異常出力自應請奬以昭激勸謹將各案出力人員繕具清單恭呈御覽合無懇仰天恩俯准將戰開各員一併照擬給奬以示鼓勵出自逾格鴻施除將各該員履歴分咨外務部吏部兵部查照外理合會同北洋大臣直隸總督臣袁世凱恭摺具陳伏乞皇太后皇上聖鑒訓示謹奏奉硃批著照所請該部知道單併發欽此謹將山東疉次救護失事商船出力各員擬請奬勵繕具淸單恭呈御覽計開在任候補直隸州文登縣知縣王揚芳請免補直隸州以知府在任候補榮成縣知縣劉應忠請以直隸州在任候補並加四品銜指分江蘇補用知府徐堂請加三品銜分省補用同知桂森請免補本班以知府分省補用指分山東遇缺前先補用知縣沈桐請加一級指分山東試用縣丞張桂森請免補本班以知縣仍歸原省補用指分山東試用縣丞張桂森請免補本班以知縣仍歸原省補用指分東河試用縣丞吳 
 
