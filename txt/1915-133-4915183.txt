# 1915 - 133 - 4915183

 

Page 1

 
 
   
 
 

Page 2

 
 
時評 
[愛國心與暴動（冷）]  
　　漢口漢陽之暴動起而日人遂又得藉口之資旣索賠償又緩撤兵其於國家果有益焉否耶蓋此等暴動决不能爲抵抗日人之具其勢甚明瞭也旣不能爲抵抗日人之具則所以爲之者不過一時憤怒之心爲之也一時憤怒之心有害而無益非眞愛國者所出故以後無論何人均當以此爲戒也 
然此猶以愛國之心測之也若更苛求以言則此種暴動之於國無益而害夫人不知之苟旣知之而猶爲此則是借愛國之名以行賣國之實恐人之伿侵略我而無所藉口故特爲此以挑撥之是　尙有國家在其心耶更無論愛與不愛也矣 
[命令]  
　　五月十九日太總統策令參謀本部呈請任命羅錫齡爲南韶連鎭守使署參謀長應照准此令 
又令陸軍部呈准京兆尹沈金鑑咨議以增續補防禦請予准補等語應照准此令 
[專電]  
　　大連電漢口事件喧傳後此間日兵凖備回國之廣島第五師轉步七十聨隊岡山第十七師團砲二隊及駐北第十三師團均表决俟中日條約簽押及支那秩序穩固後方允開拔 
北京電袁總統批請提倡救國儲金者云毀家抒難人有同心國民進步希望無窮 
北京電此次救國儲金各部院司員規定每人認一個月薪水分二月扣淸 
北京電中日新約今日（二十日） 
恐難簽字尙須緩數日 
北京電粤官電吿黨人潛運炸彈已被破獲並未提及係擲梁任公者 
北京電政府否認中日密約說北京電天津各英報對於德之砲毀魯西泰尼郵船事件異常憤慨 
北京電外交界消息意大利助戰說已取消 
北京電張鳴岐有辭職說 
北京電中央召集各省軍官已經到齊今日大元帥特行傳見訓諭以後軍隊如何整頓情形大約日内即欲開議聞議會一切手續及其會場據各省特派員說在公府内以在外邊大元帥不便出席故也 
奉天電奉天日本僑民近日攺面易心與中國人民極力聨絡聞日僑尙有禀請關東都督撤退駐紥日兵之舉 
北京電閻將軍錫山十五日到京後所有山西軍政攺革事宜已與參陸兩部接洽妥當並特受大元帥訓諭各隊伍須勤加訓練以成勁旅 
廣州電廣州城内近日捕獲黨人甚多訊供均係孫文所派炸彈隊龍將軍恐其不可收拾特在廣九鐵路車站上建築碉樓以資保障 
迪化電阿爾泰辦事長官劉長炳又控帕王在阿爾泰任内虧空纒商銀一萬餘元久置不理現該商向長官索債甚急請中央追繳 
蕪湖電蕪湖反對新稅風潮已平今日（二十）開市 
[譯電]  
　　北京電日本向中國提出要求後中國北方各要埠之日本商業大爲衰落（二十日） 
北京電參政院呈請袁總統將本月十三日宣布嗣後中國不以沿海土地及港灣島嶼讓與外國之命令通吿駐京各外使（二十日） 
[特約路透電]  
　　東京電　今晨十一時日皇親臨國會行特别會議開幕禮日皇演說純屬常套並不涉及中國或歐洲事務會議期定三星期反對黨預備根據政府之外交政策表示反對並責政府對待中國之柔善惟政府黨現占多數反對黨之舉動不足注意首相大隈伯外相加藤大藏大臣若槻均將於二十二日演說此届會議除通過預算案外不致討論法案（二十日） 
戰電 
[其一（英人路透電）]  
　　巴黎電今日午後公報宣稱天氣仍未晴伊塞爾東面除砲隊戰事及德兵進攻兩次爲我軍擊敗外無事可報今晚公報宣稱天氣仍惡劣霧亦甚濃各處均無戰事德軍在泊萊特叢林希圖夜攻即爲我軍所阻（十九日） 
彼得格勒電維斯土拉河左岸哇巴土夫及沿加里西亞全陣線至東加里西亞柯洛米亞止中間十六日有大隊敵軍攻擊俄軍陣地而尤注重於泊里齊米塞爾之南北境俄軍擊退維斯土拉河左岸猛攻之敵軍且於回擊時俘敵兵三千人獲炮數尊敵軍雖於桀洛斯拉夫附近大遭損失仍力圖占守桑河右岸且　擊泊里齊米塞爾西砲台泊里齊米塞爾與里斯特大澤間有大隊敵兵屢撲俄軍鐵條障碍物死者甚衆但卒爲占據步兵兩大隊之戰濠敵軍於全境取受損失總共數萬人（十八日） 
哈爾濱電彼得格勒來電稱俄京傳說統帶達達納爾土軍之桑特斯將軍昨已受重傷並將其司令處移往安拉杜里亞海岸土耳其人因聨軍獲勝刻紛紛遷至亞洲波斯京城來電稱政府已飭扣滿夏人民靜待德土布三國政府交涉之結果米狄倫來電謂法軍在加巴狄泊登岸者刻向基里特巴而進頗爲勝利希臘義勇隊已在加里波里半島聨合英法各軍隊大爲衆人所歡迎雅典來電稱統帶達達納爾英法艦隊之英國海軍大將已得德潛艇在地中海發見之消息各報謂哇洛角與伊夫比島外曾見有潛艇數艘（二十日） 
彼得格勒電公報宣稱俄軍賴西歐英法軍之攻勢在夏夫爾獲勝敵軍所受損失甚爲重大（十九日） 
倫敦電今日開羅宣布地中海軍隊總司令達達納爾戰事報吿如下考克司將軍所統之旅團曾於五月十二日擊敗進攻其陣地之敵軍且加以重創翌日古爾加斯兵兩中隊前進半英里許所得之地雖經敵軍奮力回擊即於夜間將防務修繕鞏固五月十六日夜間蘭加希爾領土兵師團大獲進步次夜前進更遠是日我軍榴彈炮藉飛機之助炸毀土耳其重榴彈砲子彈車數輛後筣擊中澳大利亞及钮絲綸軍團前之砲一尊且毀敵軍戰濠及新砲架一座英法軍地位日見進步聞敵軍受創甚重 
（十九日） 
波斯盾電商船伊吐尼亞號從利物浦抵此稱該船與其他商船數艘於接到魯西台里亞號遇險乞救之電　後即駛往施救但中途爲潛艇兩艘所攻擊又電商船伊吐尼亞號在金賽爾外四十英里處接到魯西台里亞號乞救之電當即往救故途中兩次爲潛艇追擊幸速率較大船行曲折得免於難商船愛克斯特城號（九三○○噸）拉蘭干塞特號九一九六噸）皆有同一之遭遇拉蘭干塞特號幾爲魚雷擊中相距僅八尺（十八日） 
倫敦電海軍部稱土國所稱澳洲濳艇ＡＥ字二號在瑪摩拉海沉失之說今已徵實艇中共有軍官三人水兵二十九人除水兵十二人外餘悉被俘（十八日） 
倫敦電商船特姆佛萊斯號在愛爾蘭海爲魚雷擊中溺斃二人（十九日） 
華盛頓電威爾遜總統巡閱海軍艦隊大受歡迎愛國主義之精神甚爲顯著且有多人乘機吿知總統彼等皆贊助總統於國際大局所持之政策威爾孫對於人民之勤奮深爲感動與國大使特姆巴博士德國大使彭斯托夫伯爵現各施外交手腕以免决裂聞兩均雷促本國政府於外交討論之際暫停以潛艇攻擊客艇奥國尤切求和平之解决（十八日） 
羅馬電意國全境皆有聚衆主戰之行動政府已召集軍隊各處衆人對於從軍之士倍極歡迎（十八日） 
華盛頓電意國請美國於意奥邦交决裂時擔任代理維也納之意人利益奥國亦請美國代理羅馬奥人之利益美國已允如所請（十九日） 
倫敦電外部與羅馬英使往來之公文業已發表内有三日外相一電謂敎皇前提議交戰國各將不能作戰之平民俘虜送還本國還國於二月二十六日已允照此辦理今德國竟未照原議實行請向敎皇聲明云（二十日） 
倫敦電德國柯爾尼虚報謂德奥領事等已離羅馬（二十日） 
里斯本電新内閣已成立首相恰加斯傷勢漸愈諸均安靜（十八日） 
倫敦電吉靑納貴族在貴族議院宣稱印兵在米索波台米亞鼓勇擊敗土兵殊可嘉讚達達納爾戰事之進步不得不緩蓋其地勢甚險土軍屢得援隊之助逐漸敗退（十九日） 
倫敦電達達納爾路透訪員本月十日報稱聨軍攻勢於四月二十八日中止後旋得援軍之助續取攻勢期占亞其巴巴山（高七百三十英尺）之東西臂英軍於左面駐薩洛斯灣法軍於右面駐達達納爾海峽英軍第一陣線有常備四旅團水兵一師轉陣線後爲印兵澳兵及新抵之領土兵師團以爲後援第一日之戰事幾全在右翼法軍前進一哩許七日晨間英軍於左面前進冒猛烈之砲火奪獲戰壕若干道下午法軍一律前進賴英國水兵師團策應得地甚廣英軍靜處至午後五時乃於左翼中央發步隊猛進奪獲灌木及山峽午後六時十分英軍於左翼極端向克里西亞村後小山包圍曾受劇烈之霰彈砲火塵烟起處數中隊全失所在惟英軍不稍退縮前進至天黑始已八日接戰益烈聨軍志在必勝兩軍互爭山峽戰壕小山甚爲兇猛聨軍全陣線逐漸前移直至砲火能及克里西亞村而止午後戰事沉寂至五時十五分水陸同時發砲猛轟據法國某軍官聲稱砲火之密實屬創見三十分鐘後炮火全停由步軍衝擊克里西亞土軍發 
 
 

Page 3

 
 
　　炮猛禦但钮絲綸澳大利亞及英法軍不稍遲顧以鎗刺相捕奪獲戰壕數道至晚停戰亞其巴巴山仍未占據（十九日） 
倫敦電今日午後首相愛斯葵在下議院稱刻方設法攺組内閣但尙未切實解决今特宣佈三事以釋羣疑（一）首相及外相之地位不受影響（二）戰事堅持到底之政策不生何種變動（三）此次内閣攺組但專爲戰事起見並無服從或調停任何政黨政治思想之性質統一黨領袖　納勞氏起稱内閣攺組無論有何辦法皆以獲取戰事勝利結束之最善方法爲唯一之目的吾人心思中除載事外不存政治或他種觀念須俟戰事完畢後吾人政治之問題方可解决云（十九日） 
倫敦電英皇於星期一二兩日在克萊德巡視船廠每日歷八小時之久並在格拉斯哥觀兵又慰問醫院中傷兵（十九日） 
倫敦電路透電社得悉平民政治議院工黨議員議决應首相愛斯葵之請參與組織國民政府聞工黨議員漢特生君將加入内閣白萊斯君及其他工黨黨員一人將在政府受微職（十九日） 
倫敦電海軍第一司令斐施爾兩日未到海軍部星期六日曾與首相晤談良久財政大臣喬治氏本擬巡視各工廠今已展緩行期據議員傳說此次内閣攺組之風潮實由斐斯爾辭職所致波爾瑪爾報謂海軍部兩重要人物對於達達納爾之戰事意見不合致有衝突云（十八日） 
倫敦電日日電報新聞謂斐施爾辭職書未經批准云泰晤士報謂須俟統一黨領於會議時得其黨員之同意後方可有解决云（十九日） 
倫敦電下議院提議延會時政府黨議員多人主張廢棄海陸軍招募志願兵之制陸軍部次官於答復時請全院注意此事並稱此項政策實行之期將至云（十九日） 
倫敦電政府請跑馬總會於此星期後停止賽馬惟糾瑪克特鎭不在此内（十九日） 
倫敦電日日紀聞謂首相與跑馬會職員會議已决定此季賽馬之舉停止四分之三（十九日倫敦電昨日英皇巡視汀賽德造船廠（二十日） 
其二（德人德文報專電） 
柏林電外交部宣布五月十九日大本營公報如下伊泊爾北面運河東岸之戰事仍在進行利於德軍新福音堂村南面之英軍於數處猛轟之後已悉敗退德軍於洛萊特聖母院高地奪獲敵軍戰壕數道機關槍兩枝法軍猛攻勒維爾南部爲德軍砲火擊退死亡甚衆法軍於夜半圖在泊里斯森林前進爲德軍砲隊所止（以上西歐　情）昨有敵軍勁旅在佛洛安堡至夏哥里陣線前進尼們河南北戰事仍在進行（以上東歐戰情）　昨日俄軍回擊圖阻在泊里齊米塞爾北渡過桑河之聨軍向前進發但皆戰敗負創甚重德軍於前兩日内渡桑河之際俘俄兵七千名獲砲四尊機關槍二十八枝譬列加河與維斯士拉河上游間及泊里齊米塞爾東南戰事仍在進行（以上東南境戰情）（十九日） 
[東方通信社電（日本人組織）]  
　　東京電非難現内閣對中外交之聲日盛内閣之根本恐將因此搖動故此次之議會頗有趣味云（二十日） 
東京電　同志會會員長島隆次氏（故桂太郎公爵之女婿）現已脫同志會　（二十日） 
東京電　第十師團步兵八旅團長字宿少將現奉任命爲靑島守備隊旅團長（二十日） 
東京電　貴衆兩院今日開會奉日皇勅語因議决奉答文中議長入宫呈遞（二十日） 
濟南電此間近日疊接北京及他各處排日文件濟南商務總會似頗受其激刺而救國儲金與維持國貨之運動亦已着手現正力謀喚起輿論然尙不至激動一般商民其最堪注目者爲德國人散布各種排日傳單以煽動中國商民一事云（二十日） 
東京電日本議會明日開本會議選舉各委員長（二十日） 
東京電日本帝國議會開院式今日午前十時半在貴族院舉行日皇親臨舉行式典禮極嚴肅當賜勅語如左 
朕茲親行帝國　會開院式典吿爾貴族衆議兩皖各員朕命國務大臣將緊急追加豫算案及法律案交付議會討議甚望卿等務體朕意以盡和衷協贊之任等語（二十日） 
東京電日本政府因日德開戰之結果以致軍器缺乏今擬以一千萬元爲復舊之費提出議會求其承認（二十日） 
要聞一 
[參觀克虜伯砲廠記（一續）]  
　　閱數分鐘後一衛兵入局員向之行禮吿以來意遂别余而去余在室中靜待二十分鐘之久寂寥殊甚似與已待至一小時者無異余一舉一動悉爲四壁之鏡所映照他人遂能窺見之余後知砲廠總經理所以使余久待不即接見者蓋其時方與柏林通消息詳查余之行縱也旋室中穿便衣者倐爾出外逾數分鐘廠中職員一人趨人謂奉總經理命送余至某職員室凡不關於廠中之秘密者苟有所詢可詳吿云余卽隨之而行時値正午廠工暫離工室以待午餐廠中値有餐室至夥工人可隨意購食取價頗廉其欲食家治之肴饌者亦聽其便廠中備有專車以作送飯之用俾免外人藉送飯之名混入廠内愛森共分若干區每區有飯車一輛工人家屬須將食物備齊於午十一時半送至該區車站交與司車者杯盤皆有受者名氏且有號碼軍中有電鑪能使飯菜不冷車至廠後司車者按號發給秩序極整齊此種辦法不獨省時且可絶外人之偵探卽此一端即足見德人之縝密矣余參觀之日廠中共有工人四萬六千人余觀工役總表知之廠外設招工處就其表面察之似克虜伯砲廠刻仍續招工匠余所見之某職員爲佑爾典氏英語極佳曰開戰之前愛森砲廠共有三萬六千人戰事發作後工人從軍者頗衆但精於製砲者今已一律從戰地遣回吾人以爲若輩　事於此較之在前敵作戰更有益於國家也今日工人總額較前多一萬人分日夜兩班全廠專造軍械昔日之製鐵條鋼軌者今皆攺造砲彈廠内職員工人此星期擔在日班則下星期擔任夜班互相輪値精力不疲故事業進行頗可滿意星期日吾人極願工人一律停工但各爐房雖在休息日仍須留人照料也余於叙談之間言及轟擊盎凡爾砲台之新砲佑曰吾人刻方鑄造此種及他種大砲言次有不願續談此事之意聞開戰後廠中工資巴陸續加增百分之十五或二十專門家所得較前加倍砲廠對於工人之幸福極爲注意故在砲廠圍　之内設立雜貨舖凡工人所需之物皆可向舖中購之此舉之目的不在於營利而在於加惠工人物價甚廉全國各舖莫能與較工人大獲其益廠中餐館發賣麵包多寡不加限制尤爲工人所歡迎蓋德國各處除克虜伯砲廠外非有憑票則不能購得麵包且不能逾額多購也佑氏吿余愛森在德國大城中位居第八共有居民四十四萬人仰克虜伯砲廠而食者將及十六萬人余詢以英法飛機曾至愛森其詳情可得聞歟佑曰巴黎倫敦曾有飛機駛至愛森之說然此乃絶對之　言耳吾人久已凖備其來但迄今未見之也余見廠之中央有高塔一置砲多尊且有人駐守以備飛機克虜伯砲廠今已　爲防備周密之軍營高塔者不過爲其武裝佈置之一部份耳砲廠又辦理私人銀行之極大事業凡廠内工人職員皆可儲金於砲廠年利五釐每半個月内每户存入之欵以一馬克爲極小之數二十馬克爲極多之數每户存欵之總額至多不得逾十萬克馬今砲廠前後收入之儲金已達三千兆馬克共有七千户之多炮廠不以此欵爲營業之資本但用以購買公債股票等以爲擔保之品工人願否儲金悉聽其自由不加强迫願儲者則於付工資之日在工資内扣除以省手續砲廠收入後即以克虜伯砲廠名義送交地方儲蓄銀行銀行利率僅三釐半左右故砲廠除供給辦事者經費外並須補足所缺之息金不僅此也且每年提出營業之紅利若干約佔儲金總額百分之一以彩票法分綸儲金各户凡存金二十五馬克以上一百馬克以下者得彩票一張餘照此遞推大者爲五百三百一百馬克各一張餘彩爲五十馬克存户遇有急需可隨時持摺向砲廠提取此炮廠提倡工人儲金辦法之大槪也（未完） 
[波嗣著名琴家之痛言]  
　　大陸報載四月十六日鈕約消息云波蘭之人民千萬將成餓莩波蘭之面積大於比利時七倍今已成一片荒墟故巴特里斯基氏昨夜乘白皇輪船亞德里亞號抵此已非昔日著名彈琴家之巴特里斯基氏實爲波蘭國士之巴特里斯基氏蓋巴氏見故國之破敗悽入肝脾無心奏樂此行特爲波蘭乞助耳一俟游歷美國各大富城後尙擬赴舊金山請摩爾總理於巴拿馬博覽會擇定一日號波蘭日以所得之資充作賑捐或問巴氏願否開奏樂會醵資以賑其國人巴氏以慘聲答曰噫奏樂乎余不能也余爲故國故哀不自勝余已兩月未以手指觸琴矣余今不能登臺竭能以娛衆賓世人苟見波蘭之糜爛必忘比國之兵燹凡城鎭鄉村皆一掃而空惟餘破瓦頽垣可以記識數月前之富户今皆成爲絶貧之人彼等今已視財寳如糞土不復求之而所大呼以求者惟麵包耳友嘗問余袒俄乎抑袒德乎余答以一無所袒蓋余爲波蘭人余惟傾心以嚮波蘭耳 
[德俄歸客談]  
　　華德日報云今有中立國人方由德俄兩國遊罷歸來觀其記述則兩國之情形孰優孰劣不待深言已足可見蓋此種優劣情形若在平時尙難比較而今其所遊兩國適當彼此開戰之際則區别甚易也該旅客之游歷柏林適在一月之前而月前柏林之市况則依然如昔茲據其言曰余在舒爾特海斯旅館費用一馬克六十分尼（八九角錢）旣得飽食且飲啤酒一杯爾後如余在聖彼得堡時午食一餐旣非有俄幣兩盧布不得一飽余到柏林投身旅館之後卽有食單示余計每日供余麵包二百五十格拉姆莫實余未嘗將此一份口糧餐食一空至於他客則多絶不自知一日究能食麵包幾許而欲食何種麵包可照單索取或黑或白各隨其便若謂柏林缺乏麵包則誠屬無稽之談蓋今柏林之生活用度絶無異於昔年也各種汽車據余在途中所聞因石腦酒短絀之故已不准行而余到柏林後見其往來之多仍不減於昔蓋石腦酒一物已有補充品也惟膠皮一物德人不能不設法求有源源而來之接濟耳至若馬車等則來往如故而電燈則以至夜半兩點半鐘爲限當今戰時自德京柏林赴諾威京城斯德貨倫之列車照舊按班開行縱小有躭擱較遲一二分鐘亦必趕到斯德貨倫及行抵野外則見有無數之少年從事操練戰陣之事據余所見之新兵皆少年英勇令人望而生敬至於德之民氣士氣及德人必勝之心理則非筆墨所能形容焉 
惟方一入俄境旣有種種不快之事接踵而至蓋凡其邊關員司所問如吾人在俄有何等友人投奔何人此行之宗旨爲何以及隨身帶有金錢若干諸如此類必須詳確答覆也及至托爾尼亞又有第二道稅卡按所書憑照口述一番而隨身所帶之欵苟被其查出多於所報之數即被其扣去充公然若多帶雖報明實數亦爲犯禁蓋俄人只准携帶五百盧布入境也余因不知其禁例嘗多帶有欵項如數報明以致强迫由俄國銀行滙寄於故鄉至於常用之兌換余則損失百分之五十此如在瑞典只用瑞典國幣六十枚克洛恩即可得奥國克洛恩百枚而買德國馬克百枚則須付以瑞典克洛恩八十枚及至滿州日本人則以日金八十圓換余盧布百枚是已 
吾等行於西伯利亞時惟見有運送軍隊與軍火之列車陸續不絶於途有時亦載有重砲此必由海參崴輸入可斷言也若言其地恐懼間諜之狀况則殊令人難信當余由哈爾濱電吿家屬幸到其地時必須首先證實此爲余由俄國所發之第一電一似哈爾濱亦屬俄國者顧余電雖略略數言而須盡用英文拍發現在俄國亦如在德禁止携帶現金出境至若報紙所謂瑞典與芬蘭間之鐵路今當交通等端則余未之見蓋今皆如昔即其間一叚亦未開工也 
雜評一 
[波蘭琴家之痛言（無名）]  
　　波蘭琴家之痛言我國人人人所深思者也波蘭亦一强國耳何以被人瓜分瓜分之後乃有今日比利士雖小雖當敵衝而其受禍尚不若波蘭者以有國與無國之别也國不可貴重而保衛之乎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日新約前提之各面觀]  
　　條約簽字前之預備中日條約外聞相傳有十六日簽字之說茲經詳綢調查簽字日期現在仍未確定蓋以簽字以前雙方尙有應行協議之事項上星期六日置益公使偕同小幡高尾兩參贊到外交部一次大致略爲協商並擬日内再行會晤以便决定一切大約簽字日期至速亦須在數日之後因整理條文及其他手續尙非一二日間所能藏事也又聞當軸者對於文字上修正已研究討論以爲期前之豫備一方面並將此次交涉始末情形印刷成帙宣吿各省（此種宣吿曾經本報日前載及）又由部員將内容譯成英文（即轉譯前外交部所宣布之中日交涉情形始末記）刋印多册分致各國庶使世界列强知此項交涉雙方之曲直並可與日政府向各國所宣布之條欵參觀對照以明前後彼此之眞相又中外通信社云中日交涉以我國之讓步又讓步雖勉强解决而我國權利喪失甚巨寗無可諱言然政府鑒於國勢之無可如何維持和平之苦衷當亦爲國人所共諒聞政府對於此次交涉决意深自引咎以明政府責任之所在並藉以警惕國民而圖將來之補救所有此項引咎長文之申令日内即當發表云 
俄政府對華之聲明日本此次所獲得者在南滿東蒙之利益至爲無限又懼他日俄人或起而有責言於是其新聞論調近竟有慫恿俄人亦可援例要求北京政府之言然中俄睦誼素厚况恰克圖會議雙方對於各懸案業已漸次解决俄人有何要求之口實推日人之意或欲利用之使中國人敵愾心一轉而集矢於俄耳然俄人即愚亦不至如是况其國素以外交手腕著名乎最近俄國政府對於此等論調已特電聲明並無關於北滿向支那政府提出要求之意此亦足知俄人之態度矣 
交涉解决後之靑島此次外交屈辱國人頗感動其有秩序的義憤已非若十年前之中國人漠然不知國恥爲何物矣乃日人偏謂交涉解决後中國人頗多欣悅於心其初逃出靑島者今復言歸靑島商界貿易前雖一時停頓今亦漸可恢復原狀此蓋日人自慰之辭也日人又謂對於交還靑島之條件分悲觀樂觀兩種解釋在住居靑島之日人多力爭交還之事然恐無效故有悲憤激昻之聲在靑島之德人批評日本還島之聲明爲捨名取實之策一部分之中國人亦謂靑島即使交還然中國政府勢力薄弱終難安居營業吾蜚終不託生命財產於中國政府之治下云云此皆日人假托吾國人口氣自增聲價想吾國在彼庽公未必全無心肝若是也 
李陳兩志士之痛言李統球憤中日交涉自戕一事曾紀前報茲有京報某記者與李君晤談李之顏色極憔悴訊其傷痕答已漸愈大約十日内可就痊叩其自戕之原因李君謂自亡命後居日本時最多見彼邦人口之所言心之所圖無非以中國爲矢之的而居留黨人又復不察甘心爲虎作倀顚覆祖國中國各報所布之黨人消息皆有因也自　戰發生後東亞形勢更爲危險而黨人不能於風雨飄搖之中維持祖國更復引虎入室噬彼家人鄙人初心本爲謀祖國之利益此時黨人内部如此居心何敢再同流合汚貽萬世之駡此鄙人歸國之初心也及歸國正中日交涉劇烈之時鄙人正可以身報國略遂初心不意日本之最後通牒至我國當局竟容忍以受之主權利權傷失殆盡後來之禍因此而伏者又不知如何推其原因皆因我國人不知顧全大局時圖擾亂致政府前後顧忌不能一致對外此次交涉所以如是失敗鄙人思之至再旣不能勸解黨人以靖内亂又不能衝當仇敵以禦外侮似此寄生社會有何生趣遂拚一死慰我同胞不意竟爲制止未能遂我之願自今思之頗爲慚恧云云又軍官學生陳增榮當中日交涉折衝之時即致某公函云事急矣南八男兒報國有死而已十年枕戈待旦此日俟命而行恐與君不能爲最後之下拜特奉小照一幅希惠存而爲紀念庶幾人亡跡在北堂老母得便幸爲解慰云云迨聞交涉失敗咬指瀝血書手帕上曰國家變出非常求死不得茲以鐵血紀國恥並以自勉世之同志君子朝夕如肯三復之則十年革心十年敎戰或可轉弱爲强易危爲安是爲安是爲誌旁書哀的美敦書五字末署陳增上榮血書五月九日等字樣是亦何光烈之儔亞而足以表見該校一般之感想矣 
[英倫注意中日間問題]  
　　管理招商局之運動英文京報接倫敦電云孟却士打報載稱日本郵船會社設法欲得中國招商局之管理權現正商議籌備進行方法袁總統雖竭力反對其結果日本郵船會社必能達到目的倘日人獲得招商局之管理權則英國在揚子江之權利必受損害前數年日人曾提議設法獲取該局之管理權當時英國議員某君向英政府建議謂可否由英國借欵與中國政府將該局收歸國有英外交次長答謂此事不能以英政府名義辦理事遂中止現日本又承歐戰時機再行運動獲取該局管理權也云云 
答復下議院之槪情英文京報接倫敦電云英國格雷外相答覆下院議員易君之質問易君質問外相可否將關於中國近事各報吿交與下院以便各議員研究實情見昨日本報）謂中日新約何時可以宣布由中日二國定之外相不能有何宣言若中日二國能宣布其事則外相固甚歡迎又答覆渥資魏脫君之質問謂外相不能以日本要求吿知下院并非一種爲他國嚴守秘密之政策不過外相之得報吿係帶有私性質故不能宣布耳在外相一方所有不能宣布之報吿誠可拒而不收然此非公衆之利也 
交涉解决後之評論倫敦泰晤士報之社說謂此次條件攺動者雖不多然大體皆有可望列强承認之理由就此解决中日交涉日本當局之堅决及元老之聰明誠一足多也通牒中所撤去之諸項日本因欲自護其交涉伊始通吿於美國政府之宣言使前後相符故一面著手變更原案然日本必欲獲得之利權即不用最後通牒亦可成功故山縣公對於最後通牒之不滿意全然非無謂也日本外多敵國使此敵國全體一致如北京政府之所期望則雖有妙腕之政治家亦末如之何以是知日本此次隨風轉舵撤屈其希望條件爲對付以前非難者最善之政策日本現在獲得實際的價値甚多並無放棄之事即在世界之地位亦愈鞏固彼日民衆或有不滿此讓步者而在表同情於日本之外國人觀察之以爲是日本不計目前而計久遠之妙用也云云 
[漢口罷夜市案三誌]  
　　十三夜漢口風潮雖卽夕平息然毆傷日人搗毀日店之交涉則現方開始外間傳言日人受傷之數不一有云傷二三人者云傷五六人者據記者所聞傷者雖有四人只一人傷勢稍重眼珠略有損傷（或云係日本軍官）至日店損失以黃陂街丸三藥房歆生路思明堂藥房爲最然除玻璃窗破壞外亦並無多貨物損壞聞日領據各日商之開報要索賠償損失甚巨受傷之日人或不幸而殞命及致殘廢者亦須巨額之撫卹故段將軍段巡按特派宋玉峯參謀長江紹穉科長帶同軍中西醫往伊達醫院慰問並查傷狀且至日領署代表歉忱又聞此項賠恤談判先由丁交涉員提起日領事初未允議云須俟電請公使訓示交涉員恐其别生枝節極爲焦慮十四五兩日渡江來省三次兩番在將軍署會議段巡按王帮辦江漢道尹各官均列席傳言日領事係於十五日開出要索賠償條欵且要求懲戒負責任各官吏故日來武漢警察保護日人異常嚴密除派軍警守衛其門日夜不離外凡遇日人男婦在途行走輙有巡警輩尾隨以免意外漢口續函云毆擊日人店舖交涉現由日領事瀨川與交涉員談判旣須懲戒負責之官吏且須嚴辦滋事之人民而索賠損失與撫卹傷害之欵又爲數頗巨傳言 
至四十萬元之多爲鄂當道所難允故日領已電駐京日使與外交部交涉聞交涉員與之辯駁日軍官之被擊傷係在英租界應不負責任日領謂擊者係中國人不能推諉云云 
警廳以漢口商民憤恨交涉失敗屢發傳單激勵人心故一聞日人提燈消息即激出事變現爲維持治安起見除密緝前散傳單號召閉市之人究辦外並令各印字館嗣後不准代印激烈傳單隨時由警稽查如敢故違一經查獲定即嚴辦至當夜拿獲擲石搶物之流民痞匪聞有九名有三人係鎭守使飭軍隊拿獲次日均送警廳收押現在未知已否移送地方　 
核辦詎十六日後城外有處决匪犯八名之事於是外間又傅言即拿獲之擲石搶物犯未知確否或云段將軍因漢口人心浮動飭於軍法監提出應處决匪犯八名解漢正法以示儆戒若然則非漢口所獲之流匪也 
[粤中之交涉餘譚]  
　　李巡按請懲棄職京官李使昨有電致總統大致謂此次中日交涉發生之時經奉鈞諭責令京省内外文武官員切實保持地方不准擅離職守具見諄諄望治之心凡屬爲國服務人員自應凛遵照辦方爲正當辦法乃京都近畿之地竟有官員於交涉危迫之際棄職潛逃其泄沓畏難不知自愛之狀可見一斑且其臨難苟免擅離職守之罪已昭然可見倘非嚴加治罪何足以儆將來應請大總統查明懲究并申誥全國以肅官常一隅之見是否有當伏候電示施行 
梁士詒電吿交涉情形昨日廣東同鄉京官梁士詒等有長電一道致粤對於此次交涉始末情形言之甚悉略謂自日本要求二十一欵政府開議已不下二十餘次陸曹兩公每於赴會時迭由袁總統授以機宜然後開議乃舌敝唇焦均無效果原議即時拒絶預備堅持嗣因各省軍民過於浮動絶不從根本上着想誠恐戰端一開未易停息故寗暫爲忍辱以激動人心未始非用兵之一法後至最後决書一下卽行宣示各國公使而各國亦主張和平解决保全東亞大局以不開戰端爲然大局遂因而一變其後日使又親促答復中央秉政諸公只得勉爲承認雖明知有損國權有負民意但鑒於强力不均軍備不足終成於無可如何之感矣現在此事已經雙方協議不日簽約日本一方面頗知感激目前事已如斯悔亦無及惟望各省官民速謀自强之策舉凡應興之海陸軍應辦之各新政趕緊次第推行以爲民國之助力萬勿苟且偷安而致卒成麻木不治之症則匪特士詒一人之厚望國家實嘉賴之云云　 
女學生發起國恥紀念自中日交涉和解後薄海人士罔不引爲大恥頃悉粤垣女子師範學校有女生沈某等因此事於日昨召集各校同志多人假座榮桂里陶德女校開會討論擬由本省發起聨合各省及滬中人士組織一國恥紀念會每年於國恥日開會一次并將此次喪失條件譯以白話淺說將利害說明愧勵同胞俾與救國儲金團相輔而行云云聞贊成者甚多 
譚兆槐留書服毒自盡　有僑澳米商譚兆槐因交涉失敗引爲大恥竟於昨十一號服毒自盡遺下手書一緘洋洋數千言極爲悲憤大致謂溯自中日交涉發生弟等奔走呼號深願當道諸公顧全國體乃一旦對於要求各件全行承認將來大好山河必爲外人攫奪我國民爲牛爲馬羞辱何如言念及此可爲寒心故弟不欲偷　人世寗以一死謝天下願我同胞四萬萬自此之後奮力圖維以雪國恥　呼蒼天夫復何言云云 
日領事通飭返還營業中日交涉和平解决後居留省垣沙面之日人莫不喜形於色現因我國政府將與彼國簽押局勢已定故日本副領事已電知遷往香港之眷屬及該國婦孺人等速回省垣至日商從前將各貨物搬往日本郵政司署者今日亦已紛紛運回河南等處重理舊業矣 
粤當道禁人車站演說中日交涉解决後各省人民多有訾議者昨李按使訪聞日來有人常在各路火車開行之際起立演說力言政府交涉之失敗詆毀不遺餘力殊屬搖惑人心特通飭各鐵路警察總辦及駐路軍隊長官留心查禁母使邪說躉延云云現已奉令實行矣 
[贛省儲金冷而復熱將開國恥紀念會]  
　　贛省救國儲金事務分所自成立以來各界人士熱心勸導一時解囊投儲者甚形踴躍近因中日交涉政府答覆和平解决而儲金之熱度遂有一落千丈之勢商團團長李晋笙爰商分所幹事於本月十四日在商團本部開會籌議辦法以期積極進行到底不懈是日午後一時開會首由前淸御史謝遠涵發言謂近因中日交涉和平解决救國儲金遂因以銳減推原其故實由一般人之心理以爲交涉已了可無庸此項儲金也殊不頟某國野心未已二次要求行將提出尙不知將來如何解决吾儕正好趁此時機竭力提倡儲金以爲政府後盾蓋及時奮發尙可圖存否則伈伈俔俔漠不關心其不爲朝鮮之續也幾希譬如人偶患病必百般設法醫治希望霍愈即一旦病死尙冀生活今日吾國不過有重危之虞尙未至於覆亡也果能一致進行事尙可爲故此後惟有竭力鼓吹多散刷印品使一般國民人人腦筋中印有國恥二字藉以激發其自覺心喚醒其沉夢合羣策羣力以圖之則庶乎可矣並謂此項儲金無妨指明一定用余宣布大衆使各恍然知儲爽金之所尤覺易於捐集否則人民鑒於前次國民捐之東扯西挪必有所藉口而裹足不前也云云次經李晋笙龔梅生諸君相繼演說後决定十六日假毛家園地方新舞台開國恥紀念會乃散會 
[敎育聨合會閉會紀要]  
　　天津全國敎育會聨合會於十三日閉會情形已見本報專電聞是日討論議案完畢遵照會章决定明年聨合會開會地點及時期當經議定地點即在北京時期一節或謂四月或謂五月討論多時旋由主席張佐漢君宣吿定於每年五月九日開會以爲此次我國對日交涉失敗之紀念各處代表均極鼓掌贊成乃遂决定並即擬電通吿各省矣 
全國敎育會聨合會此次議决各議案大抵平易可行部中對之亦無十分爲難之處惟湖南省敎育會所提變更學制案關係重大會中未敢倉猝決議現定函交各省敎育會研究俟明年全國敎育聨合會開會時再行提議又聞各省研究大致定有答復限期在此限期内要求部中暫勿更動現行學制查湘敎育會原提之案内容與總統頒示敎育部之敎育綱要中小學分預備學校與國民學校兩種用意相似但該案之主張不但小學如是即中學亦復如是以後父兄對於子弟自問培植之資力僅能卒業小學者則令入國民小學校即此而止僅能卒業中學者則令入預備小學校由此升入尋常中學校（尋常二字假定對於預備中學而言）惟能有卒業大學之敎育費者乃人預備小學校與預備中學校而達大學總之此等預備小學校與預備中學校對於大學雖無附屬之名而實爲彼升學之地即大學生徒之所自出也此等辦法與日本慶應大學相似云 
[中和公斷專約之畫押]  
　　華僑在南洋和屬者頗衆淸季已有訂立公斷專約之議民國成立以事中止繼經雙方電商多次議定辦法茲聞外交部已將中和訂立公斷專約漢文草底詳加研究昨已呈請給予駐和公使全權畫押原文云竊查前淸宣統三年與和國互換中和領約之後彼時徵祥正在出使和國大臣在内以將來南洋和屬各華僑如有發生事故兩國解釋不同之處同時要求和外部訂立公斷專約以爲未雨綢繆之計嗣因武昌事起遂行擱置民國三年在專使任内呈請赴和重議該約奉令公斷條約本須續議可乘便往海牙一行等因奉此當與和外部再申前議彼甚贊成并面交和義新訂約稿俾資考證曾經本部事請鑒核并請給予唐在復全權訂立公斷專約是年八月三日奉批駐和公使唐在復應即給予全權等因奉此當經本部電達該公使遵照辦理嗣准該公使函稱和外部初以歐戰正亟世界輿論方訾議公斷約之無效不如俟戰事平定後兩國簽訂爲宜繼因和國議院對於此事頗爲注意外部遂亦攺變宗旨甚願與我國即行訂立并稱和義公斷約稿第四欵關於指定第三國元首組合公斷法庭一節及簽約換約地點約文應用幾國文字請示辦法前來本部以美國國體與中國相同邦交素稱輯睦且係先後與中國訂立公斷專約曁解紛免戰條約之國擬請美國大總統爲組織公斷法庭之人當經電吿唐公使據商和政府得其同意并電吿駐美公使夏偕復查照辦理准電稱美總統允爲擔任當經電達唐公使接洽并吿簽約地點擬在海牙換約地點擬在北京其訂約文字復經往返電商仿照中和領約辦法單用法文由兩國自配譯本各在案茲准唐公使函稱前項公斷專約業經雙方議定應另請給予畫押全權文據以昭愼重等語並將該約漢文底稿附寄前來本部查該約係比照和義公斷約經將所定八欵详加研究尙屬妥善按前淸光緖三十四年之中美公斷專約及宣統元年之中巴公斷專約施行以來實屬有利無弊此次中和 
 
 

Page 7

 
 
公斷專約旣經訂立自應從速畫押以便實行謹將該公使所寄中和公斷約漢文底稿繕淸單呈請鑒核應否給予駐和公使唐在復畫押全權之處伏候批示卽由本部轉行該公使遵照云云已於十三日奉批令云呈悉中和訂立公斷專約應特給唐在復畫押全權由該部轉行知照 
[東省近聞紀要化險]  
　　瀋陽之新政潮張巡按使到任後卽以澄淸吏治自負對於知事尤格外注意頃聞開原知事章啓槐彰武知事魯晋本溪知事史久錄等十餘員或捕務廢弛或違章苛罰或擅受苞苴均經被控有案若不嚴加撤參無以肅官紀現已擬定三届知事王衍濱鄭慶明等分别飭委前往各縣接署不日當可發表農業試驗場内附設農林學校場長爲高元溥校長一席仍由高氏兼充當道以經費困難將大西關植物研究所造磚廠歸併　高一人兼理因限於兼差不兼薪之部令僅津貼夫馬費若干茲據各方面之調查高除場長一席正式支薪外其餘各兼差夫馬費約洋三百餘元近因揑報種樹一萬七千餘株被個中人揭吿（每株約値洋六角）刻正由當道派人調查 
遼陽地方檢察廳廳長聞已丁憂奉當道以該處中日雜居關於交涉訴訟非常繁多非有幹練之員不能任此重職已詳請中央以該廳檢察官楊名椿代理是缺業於日昨前往接替矣 
吉林之儲金熱吉林之救國儲金其成立時情形已誌本報茲又於十號開幹事會討論進行方法（一）議定臨時辦事細則（由瞿君紹伊起稿）（二）推舉辦事幹事及公推各界幹事（三）致上海總團函索辦事細則(偉庵君起稿略云本事務所已於本月八日成立業有專電奉吿惟本事務所創辦伊始所有事務所辦事細則均須依據總事務所所訂規則辦理以免雨歧至希速賜一份便有遵循云云）（四）暫定每月出欵預算（吉藹忱君規定預算議案分郵電印刷紙張筆墨雇員津貼等費定每月吉洋六十元）（五）討論演義務戲積欵方法（六）規定常駐幹事辦公時刻（七）推定勸導幹事（祖子元提議邀請四鄉十區區長爲勸導幹事）（八）推選女界幹事（九）訂定常駐幹事伙食及司書夫役津貼數目（十）發給辦事章程於省立學校學生議畢定次日開始儲金並當日由發起人認捐事務所經費計六十餘元遂散會地方通信 
[南京]  
　　當道查禁傳單寗垣昨日發現一種傳單貼街巷勸吿國民上書觸目驚心四字單列四條如下（一）勿忘我國五月七日之恥辱（二）勿購吾民心理反對之國貨（三）願奮力集合救國儲蓄金（四）願努力盡我國民之本分當道恐激成風潮已飭警四出查禁 
飭報募債額數四年内國公債一事昨日財政胡廳長奉財部電限五月底將蘇省債票認額報部以憑稽核當即通飭各縣知事　將所募票　詳報以便彙咨大部 
一　禁小輪競爭　齊巡按使以現在長江内河往來各公司小輪已一體照章載客惟招商利澄兩輪由江陰開往無錫等處因各爭優先利權每致同班兩輪並駛恐有碰傷驚害旅客情事昨特飭令江陰無錫兩縣知事從嚴查　 
[鎭江]  
　　知事親勘煌　丹徒縣章知事以西南鄉高資一帶蝗　復生恐鄉農　減不力遺留後患特於前日偕同道委王海觀赴該鄉督率西役　挖大約二十外方能回署 
淸查河岸租地鎭江西城外運河兩岸空地被人搭屋居住有向公署差保私納租金者有爲不肖紳董硬行佔據者其中弊竇叢生現丹徒縣章知事訪悉底藴擬將兩岸官地收回勒令一律照納租金以充地方公益費用特於日昨派員先行切實丈量　查以憑淸理 
[揚州]  
　　地保吸烟被罰西鄉鐵牌甸地保刁某等昨因陳姓刧案來城即至警察第三區旁某姓草屋内燃燈吸烟適該區朱區長查崗回局嗅有烟味前往查看見刁等臥榻吸食當場將其拘局訊問刁等未認地保每人只罰洋五元斥釋亦云幸矣 
烟民復活希望本邑各鄉烟燈自經周知事蒞任後認眞嚴禁已無私賣之户近聞上海存土已奉准銷三省江蘇亦在其内於是各鄉烟民又稍稍活動若不及時拘禁恐將前功盡棄矣監犯瘦斃獄中招商河寛小輪撞翻周知事座船溺斃警備隊二名舟子一名該輪管火艙曁施機匠當即被押並由縣移高郵縣知事辦理已歷誌本報茲悉各押犯在獄均已　疾瘦斃者一人聞招商總局已向省垣當道提起訴訟並致電交通部矣 
[杭州]  
　　迭次破獲黨人黨人徐某（山東人）於前日（十八日）由滬乘戴生昌公司芥航輪船來杭抵拱埠時即被某偵探詢悉遂協同輪埠崗警將其拿獲并搜出該黨僞制軍服數套現已解往三區魯察署暫時覊禁一而具報軍署察核矣又聞王店水警第六署巡警柳步雲受黨人運動作内應事爲省吏所知即電飭扣獲根究該管署長潘桂霖奉電後立將該警扣住昨日派巡官等由車押解來省送内河廳密訊 
染工會議罷工未成杭州染坊一業其工人以紹帮爲多現因銅元充斥所得工資不敷糊口前曾要求各坊主攺給洋碼藉資挹注無如各坊主以格於慣例且近來同業生意異常淸淡不允所請該工人等乃於十八日下午二時在下城新橋地方開會預備同盟罷工事爲二區二分署王署員所知特派長警十餘人前往勸令解散一面復通知各染坊量爲變通免致别釀風潮 
[安徽]  
　　靑陽　業之進　皖屬靑陽縣入民判當春季飼蠶爲業出產雖不敵江浙之多然亦不無小補無如沿用舊法於陰晴燥濕一切飼養每不得其宜故近年來多有蠶病發現莫能挽救韓省長上春曾派蠶學專門生馳赴該縣設立蠶業模範場並發給蠶種寒暑表飼蠶白話法由專門生等勸導各蠶户直場參觀所有蠶架蠶　與夫飼蠶一切器具何種可用何種宜攺令共一一仿造聞今年蠶季巴　四眠可獲十足收成未始非攺良新法之明效也 
儲金團禀請立案皖省有學生某擬在本城舉辦儲金團於日昨逕赴巡按使公署禀請立案奉批謂上海發起國儲金全出各人志願本省紳富不乏熱心愛國之士該生等有志提倡儘可廣爲勸導如有儲欵亦可由各人送交銀行毌庸由該生等另立儲金團名目亦毌庸案云云 
[江西]  
　　黨案内釋出人犯贛省黨人帥銘貴押解到贛後由巡按使署内承審處迭次提訊據供謀亂不諱業經擬處死刑一俟部復到贛即可執行惟其黨羽周墨林亦禁警廳訊明與帥確屬表親並無附亂證據於本月十四日飭令警察廳提案保釋勒令回籍安分營生惟周逮捕到省時身坐囚籠手　脚鐐沿途觀者必料其死今乃幸免然亦險矣 
封禁山查勘變價上饒縣屬舊有封禁山面積廣袤林木衆多在前淸時代經官禁止採伐以致日益叢茂際茲財力艱窘此等天然厚利棄之未免可惜本年財政部呈報贛省官產情形曾經認爲一大宗收益現經淸理官產處長梅光遠奉巡按使面諭開禁召買以應急需特委汪某會縣詳細調查該山面積若干蓄養何種樹木有無侵佔現在時價幾何詳復變價以增收入 
風雨亭强盜案贛垣進賢門外距城五里風雨亭地方於十四日午後有豐城縣屬商民鄒義興携帶洋一百元銅元一百枚晉省販漆路過該處適値穿軍服者四人口操北音聲稱搜查烟土見有現洋即行搶去鄒氏抵抗即被刀傷數處被刧倒地業經南昌地方檢察廳據報臨驗塡格詳報緝凶懲辦近自出此巨案後人多戒途云 
[廣東]  
　　海軍部派員調查海防海軍部昨派楊祖謙何如鍇兩員來粤調查各處海防昨已乘實　運艦駛往黃埔察視魚珠沙路牛山等處砲臺今日復到平崗水魚雷局察驗各種海防用品後到公園與皢司令接洽是日北洋海軍兵艦如通濟江貞應瑞等泊在沙涌口及海軍學校門口廣海泊在公園門口轩虎泊在魚雷局門口預備招待楊何兩專員明日擬再查黃埔之祿臣澳石澳泥澳及船塢局等處該員現寓魚珠砲臺故竇璧艦亦泊在該砲躉門口汝康兵艦現未抵粤聞楊何兩專員欲與蕯上將一晤然後再往虎門及潮汕一帶察視云 
廣金砲艦水兵與警察衝突紀前日夜駐防北海廣金兵艦水兵梁保在九曲巷地方聚衆滋事該處崗警前往勸解該兵不受以致扭解回局局長訊是兵艦水兵即送交艦長收理該水兵不允回艦局長迫得到商會聲明送請商會轉交艦長詎夜深之際有數十艦兵持鎗登岸幸經水陸軍官立時解散翌日上午復有艦兵數十持鎗登岸勢如臨敵全埠驚擾幸警察局長率警兵全隊出操遠去以避兇橫後由水陸軍官及商會紳董力勸乃索串砲鳴謝始得了事若非該避長忍耐警察文明則北海商場寗堪設想耶 
雜評二 
[應有之對案（默）]  
　　此次漢口事件日官要求辦員懲兇興鉅額之賠欵可謂盡交涉之能事矣乃其國之與論猶以不取機宜之處置非難之不知所謂機宜者將若何耶然而以我國人言之我當道於此亦宜有機宜之處置蓋日人所傷在英俄租界者固非華官權力所及無責可負自不待言而傷在華界者日人亦應自思雜居内地本非條約所許前此徒以日租界地僻爲詞日商强在華界營業我當道亦爲兩國親睦之故勉令佔居至今今旣出此不幸之交涉則華官理應乘此時機提出對案請日商避居日界以防衝突之再起而全中日之邦交此則我人所謂機宜之處置也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會第五日比賽紀事]  
　　昨日爲遠東運動會在滬比賽之第五日來賓約在六千人較前日略少大約因天氣陰寒似有兩意之故女學生到場參觀者有三馬路中西女塾及虹口麥倫女學是日比賽之秩序先由菲律賓女子棒球隊分作兩班一班衣白色一班衣藍色於二點半鐘在賽跑場比賽其性質雖屬游戲然令女界觀之亦足以激發其尙武精神也至於運動團所賽之節目原係爲十種運動祇因時間短促不及全演僅演其上半段餘則於今日續行此外若公衆自由車競走公衆籃球公衆棒球公衆網球等類皆與遠東運動團無想關係茲故從略但就該團所演十種運動之上半叚記其事實如下 
菲律賓薩　道百碼競走時間十秒五份之四得八十分遠跳二十尺五寸得一百分擲鐵球二十九尺五寸半得六十二分高跳五尺六寸半得九十八分四百四十碼競走時間五十七秒五份之二得七十六分北京淸華學校黃元道百碼競走時間十一秒六十分遠跳五九尺六寸半得九十四分擲鐵球遠二十九尺半寸得六十分高跳五尺一寸半得七十八分四百四十碼競走時間五十八秒五份之四得七十一分上海南洋公學李圖星百碼競走時間十一秒五份之一得六十分遠跳二十尺得一百分擲鐵球遠二十二尺九寸得三十五分高跳五尺一寸半得七十八分四百四十碼競走時間五十七秒五份之二得七十八分蘇州東吳大學盧頌恩百碼競走時間十一秒五份之三得四十分遠跳十九尺二寸得九十分擲鐵球遠二十五尺十一寸半得四十八分高跳四尺八寸得五十六分四百四十碼競走時間五十八秒五份之一得七十四分菲律賓拉排耶百碼競走時間十一秒五份之三得四十分遠跳十八尺九寸得八十五分擲鐵球遠二十八尺七寸半得五十八分高跳五尺二寸半得八十二分四百四十碼競走時間六十秒五份之一得六十一分蘇州東吳大學張信甫百碼競走時間十一秒五份之四得三十分遠跳十八尺二寸半得七十八分擲鐵球遠二十二尺三寸得三十三分高跳四尺十一寸得六十八分四百四十碼競走時間一分四秒五份之二得四十三分靑年會孫文奎百碼競時間十一秒五份之四得三十分遠跳十八尺一寸得六十七分擲鐵球遠二十六尺七寸得五十分高跳四尺十一寸得六十八分四百四十碼競走時間一分二秒五份之三得五十二分菲律賓白沙思百碼競走十二秒得二十分遠跳十七尺三寸半得六十七分擲鐵球遠二十八尺八寸半得五十九分高跳四尺十一寸得六十八分四百四十碼競走時間一分二秒五份之一得五十五分通州協和書院陳昌祐百碼競走時間十二秒得二十分遠跳十七尺九寸得七十三分擲鐵球遠三十尺三寸得六十五分高跳四尺十一寸得六十八分四百四十碼競走時間六十五秒得五十五分 
總計之薩茀道共得四百十六分黃元道共得三百六十三分李圖星共得三百五十一分盧頌恩共得三百零八分拉排耶共得三百二十六分張信甫共得二百五十二分孫文奎共得二百七十七分白沙思共得二百六十九分陳昌祐共得二百八十一分 
據此以覩十種運動之比賽其結果或將爲菲律賓所勝矣然而核計中國逐日之總分數中國已能佔優勝地位惟望諸運動家勿以自滿有所放棄到底不懈自屬多多益善也 
單網球及雙網球日本列第一菲律賓列第二足球一項昨已三次比賽其結果中國菲律賓各勝一球以三次計之中國仍勝一球（即第一次所勝者） 
前日舉行半英里及一英里替換賽跑與二百碼替換泅水其名次止有第一第二並無第三其分數首名得五分次名得三分昨報有誤特校正於此　再將逐日各國每項所得之分數詳記於后 
中國菲賓日本 
　拉呑賽跑（八英里）三分○分六分一千七百六十碼競走（一英里）六分○分○分八百八十碼競走（半英里）四分○分○二分四百四十碼競走五分一分○分二百二十碼競走○分六分○分一百碼競走○分六分○分一英里替換賽跑○分三分五分半英里替換賽跑三分五分○分自由車十五英里賽跑三分○分三分二百二二碼低欄競走二分四分○分一百二十碼高欄競走五分一分○分撑高跳三分三分○分遼跳二分四分○分高跳三分三分○分十種運動未决 
五種運動八分一分○分擲鐵餅二分四分○分擲鐵球二分四分○分一英里泅水三分○分三分四百四十碼泅水二分一分三分二百二十碼泅水五分一分○分二百二十碼俯泅水四分二分○分二百碼替換泅水五分三分○分一百碼泅水四分二分○分一百碼向天泅水二分一分三分五十十碼泅水一分二分三分落水比遠五分一分○分二人網球○分二分三分四人網球○分二分三分棒球○分五分○分足球五分○分○分籃球○分五分○分手球五分○分○分以上諸項除十種運動以外均已得有决勝之結果然論十種運動之分數亦祇有九分而已 
[得奥失無甚關係也]  
　　今日於上午九時續行十種運動之後自下午三時起演公衆比賽百碼競走（試）一百二十碼高欄競走（試）一英里競走二百二十碼競走（試）二百二十碼低欄競走（試）馬拉呑賽跑四百四十碼競走（試）十五英里自由車賽跑半英里替換賽跑高跳撑篙跳擲鐵餅鐵球 
[救國儲金紀要]  
　　第三十六日之收數昨日二十　星期四）爲上海　收　金之第二十六日詳中國銀行收銀洋三千三百三十三元又銀一百十三兩五錢又交通銀行第十日收受儲金計收銀洋一千九百七十九元兩共計收洋五千三百十二元又銀一百十三兩五錢連前共計已收到銀洋五十萬零八千二百三十三元銀三千一百六十一兩八錢二分八釐 
外埠儲金之響應日昨儲金團接江西省玉山發起人函報略謂鄙人等願先擔任救國儲金三千元爲敝邑倡復廣爲勸導一面籌設分事務所俟集有成數暫由商會收存就近分儲銀行再將分事務所主任幹事曁儲金姓氏住址數目按旬彙報查核茲先將敝邑發起辦理情形函達玉山八起公局商務分會發起人劉裕謙鄒懷霖易兼才胡栩黃融恩周維翰李嘉謨任崑源張辰曾壽南歐陽申淮安江蘇省立第九中學校來函略謂申報館轉上海中國銀行救國儲金團總事務所鑒敝校職員學生集洋三百元業已送至最近之淸江中國銀行存儲惟因該行尚未有人儲過只掣一總收據第此欵係由多數人集合而成非各給收據不可請爲設法使遐邇壹體免致向隅云 
儲金之存記昨有周少卿君願儲月薪儲金三十五元條報儲金團存記福和絲廠同人儲洋七十三元東莊洋貨公所投函儲金團存記盈豐泰五十元章燦生三十元曹鉅卿二十元昶記二十元王泮林十元大盛祥五十元同泰盛三十元章錦福十元義大三十元石文泉二十元錦昶二十元鴻泰錩三十元蔣桂卿十元祝永淸十元增泰盛五十元德森和二十元東華二十元愼茂十元源豐順十元協康成十元朱曙東五元大豐昌十元永記五元協源泰五元恆隆一百元永裕十元成錩祥五元泰記十元積盈豐五元志成五十元永隆五元以上三十一户共計六百七十元鄭仁記號投報儲金團存記叙倫堂鄭建明三千元林俊峰二百元鄭信夫二百元鄭仁記同人三百元以上儲金已由潮帮會館集齊送儲矣黃玉書函報儲金團云玉書儲洋三百元周孔銳等共認六百二十元卽日解交通銀行存儲乞先存記民鳴社同人經營三鄭正秋桂俊芻等投報儲金團存記民鳴社公記三百元經營三一百元鄭正秋一百元杜俊芻一百元 
[檢察廳定期焚燬烟土]  
　　上海地方檢察廳擬與全國禁烟會副會長安　會同焚燬烟土一事定在老西門　　基地舉行等情已誌前報茲悉檢察廳長林仲立因覆勘老西門城　某地區域狹窄不敷爲焚烟之所現已决定於本月二十三日（星期日）仍在廳署大堂前當衆焚燬昨已將本廳積存獲案烟土十二木箱烟具數百件造具淸册詳請巡按使高等廳咨滬海道尹淞滬警察廳上海縣知事分别派員蒞廳監同焚燬至安副會長購備之烟土烟具届時亦運至廳署併焚云 
[譯錄德領事請防仇視德僑之函稿]  
　　本星期公共租界市政公報載有駐滬德總領事克理平君於五月十七日致工部局總董裴爾斯君一函請設法保護租界德國僑民以防因魯西台里亞號郵船沉失事釀成仇德之暴動原函譯文如下近者本埠日報及個人等因魯西台里亞號郵船遭遇意外遂遷怒於公共租界德國僑民肆意醜詆不遺餘力且責德人團體表示愉快之意此外尙有種種流言如謂德文學校曾因該郵船遇禍歡賀一日德國總會曾因此事舉行宴會等語五月十五日字林報社論題曰上海總會與德國會員述及德國軍界與平民舊時之區别中有言曰吾人旣知上海德人以魯西台里亞號遇禍沾沾自喜即不當竭力保留此項區别其實德人對於該郵船之沉失未聞有引以爲喜者僕嘗澈查此事故知上述流言　特全出揑造且恐乃不負責任之徒含沙射人以期引起本埠騷亂而與德人爲難夫於今日之時勢施此惡謀恐即在公共性質之上海亦難保不逞志於一部分用是敢請執事注意事態且望盡力維持公共治安消除仇視租界中德國人生命財產之惡感執事如聞在余領事管轄權下之人民有不規則之行爲請即函吿則僕必迅速矯正之工部局總董覆函略謂工部局於開戰之初即設法消弭足以擾亂秩序之事端今後仍將照此辦理云 
[議訂濬浦灘地升科辦法之詳文]  
　　滬海道尹兼特派交涉員楊小川君詳江蘇齊巡按使文云爲濬浦灘地升科議訂辦法詳請鑑核備案事竊查濬浦升科一案前奉外交部飭擬辦法三端一升科由會丈局主理收入之欵可交濬浦局二升科界限以原定自製造避起至淞口長堤盡處爲止三灘　價格以附近地畝時値爲凖當經本署就濬浦局第九十九次會議商訂就緖詳陳外交部鑑核嗣奉商字第四十三號部文内開濬浦灘地升科一案據稱升科事宜係屬濬浦局内部案件應就本局議辦再由本局通吿領事團處理較爲簡捷茲已由局與稅務司理船廳公同商酌查前擬草章所載各節視部飭意指並不背馳三端第一欵自無異議第二欵應在草章内加以聲明第三欵草章四節本相印合但該局爲辦事直捷起見於灘地勘丈繪圖應否升科各節應由濬浦局辦理其復勘給契之事則由會丈局主政所　各節是否可行詳請鑑核等語查所商各節尙屬妥協自可照擬辦理仰與該局商訂可也等因查此案先據濬浦局公議釐訂辦法九條已遵部指各節分别修正并於第一條内遵將第二欵首列聲明簽訂妥協除復陳外交部外理合詳報巡按使鑒核備案云云 
[通飭查禁荒誕印刷品]  
　　滬海道尹公署曁上海縣知事署均接江蘇巡按使公署通飭文云准内務部咨開准政事堂交陜西巡按使電稱此間郵局檢出由貴陽郵遞西安孔敎會印刷品支離荒誔應飭查禁該會總機關設在京城乞飭密查奉批交部行廳等因復准貴州巡按使電開查黔茘波縣李肇同假託夢兆欲推淸宣統作敎皇詞旨悖謬已嚴飭澈究並通電各省嚴禁等語查兩電係屬一事除併案飭知京師警察廳密查辦理外相應咨請查照飭知所屬如有此項印刷品應即按法嚴行取締以遏亂萌等因准此合亟飭行該口仰即遵照辦理此飭 
[羅律師函請觀審暗殺案]  
　　黨人邊秀章（卽駢綉章）被人暗殺一案經公共公廨迭次訊得係皖省駐滬偵探徐國柱受人指使將邊暗殺判將徐國柱與見證郭世武併解鎭守使署懲辦嗣由郭母侯氏以伊子處於見證地位且邊被害後伊子即投報捕房併將兇犯拿獲現意與兇犯一併引渡心不甘服特延羅傑律師禀請公共公廨復訊業已具呈中西文正式禀詞經公廨諭候函請鎭守　將郭提訊後送回公廨訊核在案茲悉羅傑律師欲親詣鎭守使署觀審特繕具西文公函於昨日呈請駐駐滬美總領事轉致鄭鎭守使察核茲將原函譯錄如下上海鎭守使鄭汝成君鈞鑒敬啓者爲因公共租界匯山捕房解到暗殺駢綉章案之兇首徐國柱見證郭世武等到廨查此案發生於西曆一九十五年二月十二號在公共租界命鐵路此案已由公堂訊判移解貴署收押在案今見證郭世武延請敝律師爲辨護代表由敝律師到堂聲明已蒙公堂允准請求諭令補具正式禀詞於原審官德副領事曁王副會審官察核移轉現據尸屬骈路氏聲稱可以到堂聲明當駢綉章遭暗殺之時由郭世武帮同將駢綉章車送醫院求治後又帮同捕房緝獲正兇照此察核案由郭世武斷不肯以殺人自首甘投法網人雖至愚斷不至此顯在見證地位似無絲毫關繫爲此敝律師爰照法定規則顧全人道主義是郭世武不但無罪可辦並查獲正兇時頗著有功可否聲請貴署於開訊郭世武時示准敝律師到署逐層研究以免寃累無辜而遭株連完全保障人權實與法律毫無抵觸是否可行請爲示復以便預備來前不勝迫切待命之至 
[偵緝吕港鎭戕警刦械之劇盜]  
　　松江金山縣屬吕港鎭於本月九號夜忽來盜匪百餘人明火執杖先至警察局刦掠鎗械開槍擊斃巡士一名傷巡士二人遂又擁往該鎭聚德典當撞門入内刦去金銀珠飾各物携贓逃逸並擄去巡警二名當由金山縣知事金猶琛親往吕港鎭勘驗詳報齊巡近使通飭各縣一體嚴緝在寥茲悉江蘇水警第一專署沈署長以吕港鎭地方毗連浙省嘉善嘉興平湖各縣該盜匪等刧得贓物之後　向浙省逃遁故於昨日委水警第一分署長沈子祥第三分署畏王月峰督帶舢板師般十二艘備齊鎗械子彈分往浙省嘉興平湖嘉善等縣境偵緝以期破獲究辦 
[鎭守使通緝逸盜]  
　　開鎗擊斃公共租界華探田廣林曹瑞坤二命及搶刧西藏路全昌金鋼鑽店時擊斃印度人并迭在英法各界屢犯行刦之兇盜楊正開陳萬木張恒泰楊如元張五等五名已由鎭守使署訊明鎗斃各情曾紀昨報茲悉鄭鎭守使查得此案内之逸盜沈季竇韓立山戴小五仔等三犯現尙漏網未獲當此盜匪猖獗刧案迭出之際旣據已獲各犯供明姓名住址斷難任其遠颺故於昨日飭行公共公堂及法公廨關聶二會審官轉致各捕房迅飭中西各偵探嚴緝在逃之兇盜沈季實韓立山戴小五仔等各犯務獲究辦 
[紅會組織運動會場之救護隊]  
　　遠東運動大會自開始比賽後本埠紅十字會總辦事處沈副會長恐有跌傷情事特組救護隊加入該會以備不虞當延美醫史德理爲隊長曹文貴醫士爲醫員又男看護二人女看護一人擔架員二人率同工役等設野地療治所舉凡擔架病車及臨時應用醫藥器具無不完備聞第一二日運動各傷一人第三日受傷者多至五人内以第二百零四號斐列濱某君跌暈危險最著幸即爲治愈餘若第三十號張君賽車時跌破手足第二十九號丁君及看客林君被皮球傷額均經療治就痊云 
[美捕房飭探照料運動會]  
　　麥總巡昨諭美捕房飭派中西包探十五人至新靶子路遠東運動會會場照料一切以資防備 
[商帮協會定期開常年大會]  
　　旅滬商帮協會爲駐滬客帮之集合團體該會定章每逢春秀開常年大會一次茲訂於陰曆四月初九日午後二點鐘開全體會員大會並提議重要事件想届時蒞會者必異常擁擠也 
[審檢廳另借辦公處]  
　　上海地方審檢兩廳籌議建築新署於王家闕路其工費須由舊署變價充用故擬先假海運避舊址暫時辦公以便勝出售署召賣俟新署落成再行遷往等情曾誌前報茲悉袁林兩廳長勘得海運局房屋門窗户壁已多不全估計修葺須費不資且現爲大生織布廠所租用亦未便遽令移出故將此議作罷現聞擬借南市中華銀行舊址暫行辦公云 
[喪心病狂之禀詞]  
　　有公民朱葆泰者於前日具禀鎭守使署謂伊繼母朱黃氏縱子與匪爲伍意圖謀亂治安並將所遺祖產覇不分給任令伊子揮霍求請飭縣究懲等語鄭鎭守使閱禀後以該公民粘呈各種信件均未證明附和亂黨事實顯見該公民因謀奪祖遺業產未遂竟以莫須有之詞來署禀控爾母與爾弟喪心病狂莫此爲甚故於昨日嚴詞申斥矣 
[忤逆子擊破乃父頭顱]  
　　江北人車夫高得元之子四八子違忤逞兇昨將乃父之頭顱擊破血出如注當卽扭控一分署詰得違逆忤毆屬實飭送警廳司法科訊究 
[揭穿櫃書吏夥串同舞弊之暗幕]  
　　上海縣知事公署二十三保催征吏范錦生之夥張海泉機用錢糧一案已誌前報茲悉該吏夥張海泉並非一人所爲實與櫃書周某串同舞弊因周以辛亥上忙已奉諭豁免希圖將此欵照常收取遂串通該吏夥將陸續收下之忙淸銀兩分用而將豁　之忙銀收下抵補詎各地保大半知其内幕以致敗露現該吏夥於沈知事提訊時亦已供明與周分肥等語經沈知事判令還押一面澈查帳目究竟該櫃書有無共同侵蝕情事以便根究 
[保送警員祇准一名]  
　　昨報紀上海縣知事因内務部在京設立地方警察事務所飭各省保送警務人員特將地方警察敎練員董成昌董兆祥二員詳 
 
 

Page 11

 
 
請齊巡按使保送一節茲悉此事與事實稍有訛誤京師設立地方警察傳習所曾由内務部通咨各省保送熟悉警務人員每省少則十名多則二十名每道兩名由各道運定詳請道按使彙送本邑沈知事所保送至道者爲地方警察敎練所所長熊毓衡及敎練員董守安兩員現奉滬海道尹批示准送熊所長一名飭候巡按使批示再行飭遵啓程 
[破獲大帮拐匪]  
　　拐匪陳子山張寳山郭德勝楊阿炳郭張氏等匿居北公益里前因拐潭子灣江北人施明之女大寳小寳由閘北偵緝隊隊士破獲將一干人拘解警署經司法科段科員研訊據該匪等供認專拐小孩出口販賣不諱判將一干人移送檢察分庭押候訊明核辦 
[究竟是誰家的孩子]  
　　江北婦人余周氏控一興旅館寓客丁糼蘭誘騙錢財並將伊子小三子（即義珠拐匿等情經公共公廨照准昨日派捕　原吿同至躉盤路一千八百三十八號屋内將孩查獲並將該屋内之婦人汪徐氏一併拘案請究據原吿投訴伊夫向在南京下關開設米店因前年戰事挈子來滬致被丁等拐匿等語並據六百六十九號華捕禀稱偕原吿往提時據被吿聲稱該孩是伊之孫兒而原吿堅稱係伊之親生子並指稱該孩右足有瘡疤一處經西探驗明該孩右足果有瘡疤等语訊之汪徐氏供稱兒子汪竹生現在江西媳婦在蘇州義珠實係兒子親生可令兒媳來滬作證等語并由汪徐氏之戚潘伯梅上堂證明該孩確係汪竹生親生如果不實願甘受罪據該孫供稱年七歲徐氏是我祖母中西官核供以兩造各執判汪徐氏交妥保將孩領回着趕邀汪竹生夫婦到案再行訊核 
[不正當婚姻案辯論終結]  
　　錢道生（即全道生）偕證潘澤欽在地方審檢廳控韓周氏韓玉英母女違背婚姻契約一案經審廳袁廳長開庭研訊得錢潘等僞造契約判令分别收押候辦嗣因潘等供出玉英之兄韓大三當立約之時曾經在場故由袁廳長飭傳韓大三到案質訊大三即於昨日投廳候訊午後經袁廳長會同鍾檢察官開庭辯論訊據韓大三供稱年三十八歲向業柴行今爲舊貨生理每至冬問販售馬乳韓周氏確是我之母親惟因我妻與我母不睦因此分居民人不時出外經營是以母處久不探望去年母親壽辰民人曾回家一次訊至此袁君詰曰爾幼年曾否讀書潘澤欽爾可認識大三答稱幼年曾經請書三年但識字無多潘澤欽於母親壽辰之日彼來家慶賀民人與潘會面一次並未與之交談袁君命庭丁提全道生潘澤欽出庭對質即據潘向韓曰當立契之時爾曾在場我將契約繕就爾母囑爾朗誦爾曾將琴瑟和諧四字誤讀琴必和偕云云韓即向潘辯曰我與爾祗會面一次並無觀看契約之事袁君諭曰此案内容本廳已經再四調查明晣今日認爲辯論終結遂諭全潘兩犯還押聽候擬辦韓大三無干省釋 
[買良逼娼之敗露]  
　　公共租界老閘捕房六百八十三號華捕安徽廬州人孫以和與勞合路四百九十二號門牌雉妓院鴇婦李張氏姘識日前該鴇給孫捕洋一百元令其至江北等處價買良女來滬爲娼該捕即托名盤送父柩回鄉請假往泰州地方出洋二百元買得十八歲女子陳玉珍到申幽閉於北京路五百十二號屋内意欲逼令賣娼前日經鄰人報吿捕房飭探將孫捕及李張氏與女一併查獲分别拘留昨晨押解公共公廨經王襄讞會同美領柏君研訊屬實以孫誘買良家女子賣娼營利罪已成立照例應押一年姑寛判押西牢牢年李張氏犯罪相同着押女所三月再罰洋五十元充公無洋加押兩月賣身據塗销陳玉珍送濟良所留養完案　 
[新普育堂木料棚失火]  
　　滬城大南門外新普育堂之房屋不敷應用以故再行建築房屋所有木料堆積在該堂隙地上蓋以草棚守以工匠不料昨日上午十一點鐘時有工匠在草棚内吸食紙烟遺火於木花内頓時發火烈烈上騰該處二十舗及輔元堂水神閣等救火會會員立驅皮帶車前往竭力灌救逾時始熄燬去牕門等木料數大堆事後該管警區派警將工頭某甲拘區候核 
[紀泰新里之火警]  
　　前晚十點時法租界新開河法華民國路泰新里内八號門牌晉泰昌烟葉行不知因何失愼頓時烈炎飛騰火光四射爲瞭望臺望見鳴鐘報警經救火會各員急票皮帶車到場施救得以熄滅計共焚去九號石庫門之源記正號樓房六幢事後經捕房飭探將該行夥拘入捕房押候查明核辦 
[破獲私鑄僞質小洋之機關]  
　　　州婦人翁林氏在虹口武昌路新與里某號屋内私鑄鉛質小洋屬令吳錫賢持向各烟紙店混兌前日被包探查獲搜出僞小洋四十三枚並鑄造樓型等器具爰將吳與翁林氏一併帶入捕房分别拘留昨解公共公堂研訊屬實判翁林氏押女所一年吳押西牢半年僞小洋銷燬器具充公 
[攫取金飾案類誌]  
　　流氓薛小福在九江路攫取婦人張程氏金捷耳由一百三十八號華捕拘獲解奉公共公廨訊供押查在案昨經中西官復訊被吿仍堅不承認堂上以原吿已回蘇州並不到堂證實遂判薛從寛斥釋又婦人張曹氏偕夫叔張阿翠控匪徒無錫人王阿大前日在九江路攫取金押髮昨由捕房將王拘解公共公堂訊供屬實判王押西牢四月贓交原吿領回 
[預防大佛會之肇事]  
　　今日爲滬西靜安寺廟内舉行大佛會之期一般迷信神權之愚夫愚婦咸往拈香祈福必甚擁擠寺外之設攤售物者亦甚熱關靜安寺捕房捕頭恐有匪徒混入滋事昨特諭飭中西探捕届時分往該廟内外妥爲彈壓以免肇事 
[證明騙貨逃滬之確實]  
　　四川人沈兩昌偕護人何秋帆投法公堂控稱今年三月初由川抵漢口寓其昌公棧與棧客郭雪濤認識郭知我帶有麝香兩箱向我將貨物捌去兜售議價銀三千餘兩允約三月底付銀遂將銀箱提單取去後郭即逃匿訪悉已到上海追蹤來滬知郭住名利棧即至該棧查詢詎郭已更爲鄧姓當即會晤向之追究交還一箱尙有値銀一千四百九十六兩五錢零之麝香撑不交出因之扭控捕房解案請爲究追質之何供稱知郭　去貨物逃逸現鋪蓋尙存漢口其昌公棧請察訊之郭供不承認并稱並未易換姓名聶讞員命包探將名利棧執事傳案供稱循環簿上郭係姓鄧因無行李鋪蓋不能在棧住宿祗將皮包鞋籃放於房内請察聶讞員以郭騙貨逃滬情形確實遂判押限七天照繳貨銀如違究辦 
[介紹學生字典]  
　　商務印書館新出之學生字典其體例略同新字典而其中有爲新字典所未備者如辨别字體正俗並附以羅馬拼音等是誠學生應備之書也昨承惠贈一部書此誌謝并爲介紹 
雜評三 
[我國人亦患不自爲耳訥]  
　　中國人非天賦之弱質也亦非生而愚魯也第中於怠惰之一念心思才力悉放棄不用遂致事事退落人後而中國乃以儒弱無能著稱人欺侮我而無如何者亦以此也今遠東運動會最後勝利雖尙未敢必然觀數日來之成績已足證明中國人非懦弱而無能者使我各界人士在在存此競爭之心各種科學人人有此良好之成績並由此不自滿而精進不已則中國之爲中國誠未可知也 
來件 
[童子偵探譚（費家祿）]  
　　童子偵探何自而訪乎當十九世紀之季（約在淸季庚子年前）南非波倭戰役英中將貝敦保君是時方爲少佐被困於美非京城堅壁待援好整以暇集城中子弟投以武略上普通知議使有靈敏活潑强健之精神稍稍以兵法部勒之頗能作間諜通消息卒賴其臂助得他師之援以解圍泰西各國偉其功奇其事轉相仿效於上有今日之所謂童子偵探者出焉近二年前乃發見於中國之上海創始組織者爲華童公學厥後靑年會中學聖約翰大學約翰附屬中學滬江浸會大學相繼而起辦理得人成效日著綜計五隊已違四百餘人其經費皆由會員自備並不另外德捐藉以見自立之志趙公推種紫垣君爲會長副之者爲薩依冰君聶雲台君唐震　君雷福森君主席者爲華童公學監院康普君書記員爲費經畲君現方議設各地方聨合會（廣東分會已成立惟北京天津蘇州等處尙在寗畫進行）擬次第推行及於全國將來當晴政府認可駸駸乎方興而未艾焉顧茲事雖由貝敦保中將發起似與軍事有關然各國仿效之意絶不干軍事上之作用自其内容觀之實含有德智體三育性質在乎造就完全人格而無與於政治者也其爲敎也首重尊敬長上服從命令又訓以友愛待人仁慈待物母作诳語毌虐衆生此德育之旨也整齊其坐作進退之宜討論其譏察禦防之術熟習夫道里山川之夷險　驗於氣候物態之變遷以增長其識見而補學堂課程之所不足則純乎其爲智育也若夫角高下於曲踊距躍之時競疾徐於並騖齊趨之會雜以種種游戲於淸曠之平原淺草間吸其新鮮空氣則血之濁以淸被以和暖日光則體之贏者以壯令人筋骸强固　革充盈志雄力毅氣爽神淸則又體育之事也今童子所佩微軍有智仁勇三字鐫其上者乃表明其性質合乎智育德育體育而不涉乎軍事之範圍也命之曰童子偵探固爲不忘其朔然按之賞際用意似不相符日後必將易以恰當之名辭各報紙或以童子軍目之謂其與軍事有關蓋未悉其内容也爰爲表而出之 
[附錄鍾紫垣君童子偵探隊顧詞]  
　　童子偵探隊在數十年前濫傷於英國風行歐美成爲一種學術東漸亞洲是則是傚吾華童子偵探隊繼武而起今日乃得與先進國之童子偵探隊相見於第二次遠東運動大會場内交相獻技　然中外一家之象誠創畢也亦幸事也文耀不敏未習斯業愧不能聞揚要旨爲諸君恭致頌詞第半生來游歷歐美所見童子偵探之行跡及披覽巴敦竇爾少將所著童子偵探學術一書未嘗不私心箇往有不能已於言者查斯業之性質在於養成幼童察驗服從自立及顧全公益之習慣以造就良善國民爲宗旨而軍事及政治不與焉故童子偵探爲蒙養主義而非軍事主義也爲社會事業而非政治事業也或者不察誤會偵探之名以爲斯業專爲軍事而設而童子無知亦居然以軍人自命致使蒙養完全之學術狃於一偏社會公益之行爲放棄不顧此所謂差之毫釐謬以千里甚非設立童子偵探之本意吾國興辦伊始正宜認定宗旨篤守弗渝以諸先進國之濟濟英髦爲法專致而益求其精推行而普及於衆明足以辨察萬物勇足以奮赴事機愛足以救濟急難則童子偵探之能事畢而良善國民之人格成矣謹誌數言以爲童子偵探隊勗 
[來函]  
　　近日華人方面流行一種謠傳謂英人將迫本埠之德商歇業或云德商自願歇業卽戰事畢亦不再回上海此爲無端造謠子虚島有之事顯然可見蓋上海爲中國通商口岸主權仍在中國爲萬國公共租界有公共管理機關英人在此之權利不多於德人德人在此之權利亦不少於英人其他訂約通商各國之人民旅居滬地者莫不皆同緣上海非英國之殖民地如香港之比猶是中國之土地也再德人亦絶無此等思想情願捨其舊業際此艱運無論中外商人同罹難境德人固有力勝斯厄運者戰事之後滬濱之商務交通必益形發達德人於此靜俟取利於將來者與他人正等耳 
[羅店倪半童致萬國攺良會函]  
　　鄙人有一函願呈萬國攺良會長丁義華君惟苦不知該會之住址故敢求貴報登入餘幅不勝榮幸萬國攺良會丁先生有道素聞貴會熱心提倡禁烟且有捐欵買烟而焚燬之舉誠不愧爲上帝之徒然鄙人更有進者近聞吾政府有洋藥加稅可得二千四百萬元鄙人謂吾國雖貧用此不義之欵殊失國體不若將此欵悉購洋藥而焚燬之如此則國家不名一錢而可滅數百箱之毒物洵至善之計也鄙人式微願先生爲吾華入請願於政府則四萬萬同胞同當泥首也專此即請道安倪半童三鞠躬五月十九日 
[淞滬第一區第三警察分署來函]  
　　前閱貴報十八日新聞欄内載敝分署巡長王錫玉受廳長訓斥一節查該巡長入署以來與官長未曾反對亦無喜造匿名信函情弊事關名譽用特聲明淞滬第一區第三警察分署啓 
五月二十日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[中法戰後時之將略（續）] [  希光]  
　　先是兩廣總督張樹聲及前雲貴總督劉長佑曁沿江海督撫各敬兵出鎭南關是爲中路之師廣西巡撫徐延旭屯諒山督師樹聲遺將黃桂蘭董屢高等多淮軍延旭爲人儒弱不敢違總督旨　用其人而自用黨敏實陳朝剛陳得貴等皆廣西人延旭倚桂闌俾盡統諸軍當前敵駐交寗延旭自統二十餘營爲後路桂蘭所統凡四十二營在北寗日夜酣酒恣爲荒淫不以軍務爲意部下皆無紀律越南人怨之刺骨會有敎民賄敏宣請軍裝助戰敏宣言之桂蘭桂蘭已昏醉悉聽敏宣所陳敎民旣得軍裝遂助法攻官軍官軍潰走延旭逮間朝命潘鼎新爲桂撫而以布政使王德榜署提督代桂蘭且命斬敏宜及總兵陳得貴時敏宣猶領三千五百人屯諒山合桂蘭所節制共二萬餘人兵權甚盛得貴所領亦千人德榜懼其叛秘不發而令部將寗裕明往誘之裕明以一騎一來往迎敏宣聲言籌軍食而一幕客廣西人者繼之客固敏宣鄉人謂可通誠也裕明見敏宣邀開同往大營敏宜不疑單騎隨之行甫入關卽就縳遂出廷旨斬之並斬得貴得貴初猶强辨罰吾退砲臺奉有將令詰以尅扣軍餉事始俯首無言桂蘭呑金死於是軍勢復振德榜裕明諸驍將遂屢戰屢勝（未完） 
游戲文章 
[五更調（叶吳音）] [  天虚我生] 　 
　　一更一點月正明　救國儲金　呀呀得而噲　實在要緊　同胞伯叔姊妹們　要齊心　千金擔吓　大家挑幾斤　呀呀而得噲　多少勿諭二更二點月正圓　二百萬元　呀呀而得噲　大家看看　獨有一班文武官　才勿管　好像煞吓　與俚勿相干　呀呀而得噲　實在想勿穿 
三更三點月正中　醒醒瞌銃　呀呀而得噲　勿要做夢　蓋轉交涉來得兇　死弗通　一門頭吓　怪格大總統　呀呀得而噲　怪煞也嘸抹用 
四更四點日正淸　第一要緊　吓吓得而噲　要練海軍　只敎自家立得定　怕啥人　到後來呀　一定好翻身　呀呀得而噲　也要俚個命 
五更五點月正西　嘸啥客氣　呀呀得而噲　大家會齊　四千八百萬格洋鈿啥稀奇　包耐收得起　一個人呀　只消一角二　呀呀得而噲　快點送得去 
[人體問答] [  覺迷]  
　　鈍根劍秋各作人體問答（見十二期游戲雜誌）令人絶倒予 
反其意爰作是篇 
　　或問天爲人生頭何用予曰爲戴高禮帽之用或曰否乃爲祀天祭孔時磕響頭之用 
或問天爲人生口何用予曰爲遇得意事張開血盆大口之用或曰否乃爲向關岳宣誓發咒之用 
或問天爲人生齒何用予曰爲嚙臂訂盟之用或曰否乃爲切齒强鄰之用 
或問天爲人生舌何用予曰爲掉搶花之用或曰否乃爲嘗膽之用 
或問天爲人生心何用予曰爲轉念頭之用或曰否乃爲牢記中華民國四年五月九日之用 
詩選 
[寄懷毓如五舅古詩一章] [  秦寄塵]  
　　京華我舊遊此去三千路我舅一寓公聲名早自樹經濟非尋常才大天所付奈何忌者多翻被才名誤斯人遇於時名豈文章著即以文章名兩間亦有數丁未赴都門深堂留我住悲喜乃交集此情誰能諭朝夕時相依殷殷勤愛護期許何太深　連敢追步廷試授京秩一官遂服務五載　度支空盧嗟府庫辛亥内亂作天命移國祚倉皇避難歸煒烟驚四顧吾舅曰否否獨立而不　回首昔年事舊夢稍覺悟江山俱已非風景猶如故世濁孰能淸吾惟行吾素閉户讀我書歲華卅三度猶是孫提心兩地牛孺慕相見未有期衷曲那可訴更思浮海遊大都一月駐門外有風波梯航不敢渡此願何日償良辰期再遇雲箋天外來綿綿尺書布書中竟何如開緘得隹句吾亦喜賦詩此中有樂趣區區小子心末光願依附 
自由談之自由談[  皖南滿葛民] 　　 
　　從來險難之來惟恐可以致福憂戚之至惟悔可以格天今中日交涉旣脫險難就於和平暫保吾民得延殘喘此政府以恐致福也 
雙方簽约甫定驚魂想政府諸公寸心憂戚之餘嘗悟此中得失將來何以自全是宜痛加鍼砭銘以自新當思發奮爲雄以盡合乎天心而力行乎人事此政府以悔格天也 
雖然發奮之事豈易言哉蓋發奮之作爲當視乎政府與人民之氣聨絡與否爲斷政府而不欲與人民聨絡則政府之氣專而入民之氣餒人民而不欲與政府聨絡則人民之氣辭而政府之氣孤是皆不足與言發奮也 
故吾所謂發奮者非有共和之實力不可非謀上下一致之進行不可若長此因循苟免則禍患叢生不可收拾故今日之政府與人民职宜努力提携共維國是則藩籬自固外侮難生然修省之功　而　方　道　　　　　　加夷　禍爲禍雖曰天幸豈非人事哉 
小說 
家庭小說 
[嫣紅刧] [  常覺小蝶合譯　天虛我生潤文] 　 
第二十八章（續） 
　　嫣紅乃曰謝汝厚意但予則知彼必不致有如何之疾彼雖時有倦態然亦不過嬉戲過度密昔曰道柏斯今彼安在可爲予呼之來乎道柏斯亟曰否否是不能彼晚餐始已今已就予榻而臥密昔司好禮倍登此即可以爲小嫣紅有症之證蓋孺子之手與足實有如手套廠中機械無一時之或停果停者則其機器損矣夫人汝呼之果何爲哉嫣紅曰吾欲令其助予補綴耳汝觀此間衣履尙有如許之多决非一人一手所能了終不能因此之故再曠予明日一日工道柏斯不待語畢即曰是不能吾决不能使小嫣紅助汝致其勞動汝果欲於今夜竣其功者則吾不妨爲汝助嫣紅急日密昔司道柏斯此安敢當道柏斯怒曰汝誠妄吾自願爲汝助又非汝求我者又惡所謂不敢當若汝欲孺子來者則吾必不能許汝嫣紅無奈乃取衣裳數事付之道柏斯逕取之自去嫣紅呼之曰密昔司道栢斯汝針線尙未取奈何即去道栢斯返身曰毌勞夫人顧慮此區區者吾尙不必假自他人言次遂去頃之茀來克與其弟跳踉而歸吿其母曰阿毌汝曩者不謂我喉音淸脆耶今者吾師克丁爲予言敎堂中歌隊缺出招人考補阿母果許我者我當往應此事本不費時間且免學費又得每年十鎊之進欵阿母許我者我明日往報名矣嫣紅聞有十鎊之欵心又不禁而動蓋此數實較茀來克每年製衣之費爲我也其後茀來克果中選歸語嫣紅曰母趣再爲予製一套法衣蓋在校中必需此（按法衣蓋即敎堂中校服也） 
嫣紅乃曰茀來克汝之法衣未舊奈何又需斯者茀來克曰否若在校中一套足矣惟歌隊中則須兩套蓋除萊痕特節期與查理士王殉道日外均不能或卸茀來克語時至迅速嫣紅幾不辨其語則笑曰孺子汝作何語耶何爲萊痕特茀來克怱促言曰萊痕特蓋爲節日校中停课凡六星期而查理士王殉道日則全校懸黑誌哀衣亦以黑均由校中特備故不必衣法衣除此數日外則必衣法衣阿母乎願汝趣爲予製且速而迅也 
滑稽短篇 
[玉美人（再續）] [  醒謝] 　　　 
警官忙道不必不必老公爵橫豐有咱們保護着你怕些什麽來又何必多此一舉况且白菲兒這人最是利害在在都有埋伏倘若知道公爵出去竟爾邀之於途那可不是糟了安柱也從旁插嘴道主人這位警官的話很不錯我們不如照常不動以逸待勞的爲妙公爵道密斯特梅拉夫那麽你今兒共帶來有多少人呢白菲兒如來不妨事麽警官微微一笑道不妨事不妨事我們帶來的共有三十多人如今都在外面等着這有一件今晚無論邸中上下人等如聽有響動千萬不要起來因爲白菲兒這人最是凶很此番一來難免兩下交戰呢公爵想想不錯因就依了但他心裏終究有些兒害怕所以一到晚餐過後立刻回到寢室睡去邸中藏獲雖則有二十多人伹都是　癢不相關的一見主人睡去也樂得高臥去儆他的好夢這裏單留安柱一人陪着警官此外還有十多個警察鵠立四面把書室圍得個密不通風燈光黯淡鴉雀無聲單等白菲兒到來自投羅網息了一刻警官梅拉夫忽向安柱一笑道噲朋女公爵寳貴的東西都在這間房裏麽安柱點點頭道除了四張名盡和主美人已經存到銀行裏去之外沒一件不在這　警官道只是公　爲舉麽要將他存到銀行裏去敢也是你的主意安柱笑道傻子你們帶來的不過二直多個警察又沒得汽車那百菲兒又兇狼公爵的物件又多你們一下子擔負得怎許多麽警官聽着不禁嗤嗤的笑將起來有分敎依着水滸的體裁此處謅上兩句四六下面綴上一個要知後事如何且聽下回分解或者是什麽計戟月中禽玉兎謀成海底捉靑龍的老套但這些却是從前小說家的惡作劇故意捉狹看官如今做書的却不敢使這個促狹原原本本的說給列位聽了却說公爵一聦醒來已是黎明時候滿擬白菲兒那天殺的一定已經被擒便一霍地跳下床來級着拖鞋往外就跑及至到了書室却不禁大吃一　原來裏面已并無一人只有兩張煤汽掛燈尙在那裹熒熒發光黃澄澄的照在牆上公爵一看幾乎失聲哭了出來原來那湖色的牆上已有用粉筆簽着的幾個大字筆力甚是矯健中問那一個愛夫寫得好像一只胡蝶桌上擺設却零亂不堪鐵箱也開着却已空無所有眼見得白菲兒已經來過了一個身子就像着火的　人不由得向一張沙發上軟坐下去恩了許久才漸漸抽過氣來却又自慰道或者白菲兒已被梅拉夫捉到警察署去這些因是贓物一併取去也未可知咳上帝但願得如此方好但願得如此方好但是宏柱又到那裏去了呢哦是了一定也跟着去的論不定這時還　警察署裏時不可失我也就此一行想着就立起來也不呼减僕經自到汽車間裏去開汽車走到一看不禁又失聲而呼原來那部汽車竟已不翼而飛牆上也畫着白菲兒的簽字這一下却把老公爵駭得了半死再不敢留停立刻做兩隻腿不着跑到十字路口喚了一部馬車徑去見那警察署長這時警察長剛走起來聽見公爵到來就不敢息慢立刻披了件大衣出去會見公爵却早已立着相等穿着一件寢衣靸着一雙睡鞋篷着頭簡直是一個乞丐那裏有些兒像了堂堂的公爵看見警長出來也不和他招呼逕冲冲的問道警長白菲兒已捉到了麽警長聽着不禁一呆自語道白····白菲兒公爵詫道怎麽梅拉夫還不曾回來麽警長道梅拉夫····他咋兒也不曾出去公爵道胡說昨兒不是你遣他到我這裏來的麽警長道不曾不曾公爵昨兒不是遺安柱來說呌我不必派警察來麽 
 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
救國儲金二 
[五月八日中國銀行收欵淸單（續）]  
　　第二百二十七册二十七號至一百號 
沈鶴九五元張仲傑二元胡友甫一元席吉甫一元金長生一元張鳳生一元翁春寗一元宋朗軒一元徐蔚文一元吳龍生二元沈桂生二元馮祥寳一元袁啓發一元安椿布號十元陸鴻勳二元王芭孫十元曹子良二元黃仲餘二元恒乾仁布號二百元恒乾仁號友三十元林耀庭一元安椿布號各友五元屠桂生二元陳永詔五元盛繼庭一元洪振揚一元協記十三元瑞昌發布號二十元馬名驥二元姚次卿五元徐頌谷一元余源茂布號二十元源昌德布號二十元恒大布號二十元甡和泰學生一元陳錦芳五元信昌玉布號三十元余源茂各以十元源昌各友十元恒大布號各友十元鼎太昌布號五十元聞恭安二元朱少記一元森生云布號二元趙拜慶一元章海全一元徐明德一元陸　生一元張星橋一元胡彩章一元孫家魁一元馮玉麟一元陳作琴五十元關少平五十元沈松茂五十元王心容三十元張右方三十元陳達卿三十元周少雲二十元謝國梨十元傅品圭二十元蔡仲恍十元關笑卓十元王瑜臣十元葉錫桐十元王茂生十元金叔欣五元潘務雲五元陸志禹五元鄭瑤珊五元袁寳森二十元曹永柏五元陳子初二元曹永生二元 
[第二百二十八册十五號至一百號]  
　　蔡際雲三百元秋桂一元蔡厚福二元王丙慶一百元陳貽慧三十元葛蘭田二十元蔡鄭氏四十元蔡以琴十元王敬甫三十元王陳氏二十元劉菖洲五十元葛天順十元蔡東雄三元韓茂全二十元姚春祥二十元姚鶴齡一百元唐成甫二十元張寳年十元蔡敏子三元韓一雄三元朱志芳二十元李炳生二十元周光宇一百元鮑明遠三十元蔡德子三元韓識雲二元王巨慶二十元鄭貞潤三十元周何氏十元孫蒓蓀二十元朱心臣一百元楊友三五十元王瀛如十元王洪如五元張蘭蓀三十元張祥林十元葉阿來二十元章燦生五十元余芝卿二百元余胡氏二十元鄭運新五十元張友深五十元張亮功十元張國貴五元蹘松華十元臧恒甫十元阮芝江十元陳仲仁五元辛毓芳五元馬殿忠五元孫榮棠五元林春阜二元辛慶宇二元孔慶霖二元沈宗仁二元吳沛之二十元林荷亭十五元趙鎭三十五元顧海珍二百元朱薌靑一百元胡炳漁三十元鄭彩堂二十元朱永嘉五十元汪光照二十元沈萱卿三十元林珊泉三十元鄔炳春十元孫成基二十元張安之五元高仰之十元宋廷門五元葉之京二十元徐蓉甫十元黃廷贊二十元葛和甫十元傅惠卿二十元周慶鐘二十元李明東二十元王月舲五元俞俊孝五元傅鳳生十元永源太三十元吳仲卿十元張子相二十元邵家隆三十元葉德根十元 
[第二百二十九册十九號至一百號]  
　　陸瑞生二元啓成玉布號二百元徐文祥五元學生郭夑麒月規一元胡訪鶴三十元葛振庭五元學生謝文照月規一元吳誠德十元程鳴臯五元飯司趙老三一元翁蓉軒十元陸伯祥二元祥生泰布號五十元盛雲玉六元王翔霄二元趙餘馨五十元紀化南五十元劉樹東五十元杜雨樵五十元王子春二十元張仁圃二元成康二十元賀俊臣四十元張紳卿二十元李澤團三十元韓偉亭五十元孫從義十元李慰中二十元孫元福五十元王大華二十元趙孚軒三十元胡守臣二十元李丹生十元馬明倫三十元金松泉五十元曲福亭五十元叢竹軒二十元劉子寅五十元王益受三十元張荆芳十元宋賓朝三十元吳玉衡三十元金容堂三十元戰子誠十元楊寳齋二十元王敬亭二十元高元茂五元和合源十元源來和二十元同聚福十元劉明軒二十元熊禱亭十元世成泰二十元三聚成十元公晉和十元天順和十元于靜波二十元孫尙軒二十元世德奉二十元義盛興十元德順和二十元益盛遠二十元李鼎九二十元楊峻聲二十元福順泰二十元裕順和十元裕厚永十元春發長十元吕鑑堂二十元范雨亭五十元顯延祉十元德厚成十元裕興東五元同記工廠十元和春福五元晉益東五元同益興二十五元公順成十元謙恒益五元裕慶東十元天豐源十元志誠信五元（未完） 
五月十七日交通銀行收款淸單此爲第七次報吿 
[第七册七十號至一百號]  
　　鄭豪五元董石銘五元　成源錢莊一百元　久大勤記錢莊一百元　蔚記一百元　程振聲一元　熊棠邨五十元　彭久岳五元　燕熊洲五十元　俞鐵珊三元　陳子欽二十四元張和尙二元　茅沛求二十四元　張夢生一元　吕季玉二十四元　張毛大一元　锺俊甫十四元　楊家禎一元　龐葵汀十四元　陳瑞生一元　孫楚琴二十元　周金生一元　蔣起甫八元　奚福昌周輔才一元　吳頌淸五元　陳崖泉二元　鮑梓蓉三元　張桂生二元　　眉伯二元　程顯芬一元　陳蕚齋二元 
[第八册四十七號至一百號]  
　　吳引之五百元　顧馨一五百元　公和海味行同人一百元邱培源二十元　胡阿根一元　鍾堯臣五元　陶厚甫一元　吳佩金二元　王阿甫顧老輔一元　馮申甫五元　豐元蘭連友生一元　徐世榮五元　胡欣和陳錦隆一元　將莘農二元　顧會秋周薌保一元　嚴德潤三元　葉阿狗郁昌洪一元　胡伯年五元　陳士元一元　方佐庭三元　陸高昇沈增祥一元　周耕綠五元　五子仁一元　馮爕泉十元　黃阿慶一元　柏松慶二元　張永淸二元　陶靜川一元　姚仁卿一元　陸永春一元　鮑家同一元　鄭毛棣王阿狗一元　竺仰之一元　魏洪全洪子常一元錢春茂一元　陳運發鮑阿二一元　王夏福一元　奚銀桂胡和尙一元　鍾慧齡一元　袁根寳袁福寳二元　時文仙一元　仲金鳳一元　沈燕寳一元　查芳善一元　柳愛文一元　朱鴛芳一元　王世英二元　唐廷璧二元　沈毓英舒月英一元　李月英程鳳娟一元　彭杏芳高鏡淸一元　楊冤才孫宗汶一元　朱惠蓮吳正眉一元　吳榮林張緼南一元 
[第十册十七號至一百號]  
　　烏廷芳一元　汪亞塵一元　趙明齋一元　夏之光一元　蔣心亮二元程寅谷一元　許祖蔭一元　施文翔一元　葉逢春一元　陳春華一元沈長學一元　何榮生一元毛洪福一元湯阿定一元沈阿發一元　張留根沈庚生一元　龍記二十元陶錦華二元周阿有一元林坤浩一元　辛全全一元吳阿明吳阿德一元曹丙丙一元陳阿興錢書樓一元　胡德階黃根生一元陳三郎一元陳全福一元　范阿開宋阿明一元周芝山王阿材一元周寳發宋金生一元王東生一元　李和廷二元施紹郎張桂春王阿順一元　周祥林一元　邵繼香王正昌一元　汪心如三十元　童月馨一元　黃月娟一元　嶺南樓三十元　嶺南樓同人十六元陳善甫二十元許仁昶二元　何南　二元　游煥榮二元　朱金林一元　葉見發一元　尤全雲二元　黎有年一元　屈就興一元　陳仁一元　陳流芳一元　梁沛安一元　岳志文一元　李會享一元　盛延康二元　殷春生二元　李順果一元陳信甫一元　何滔一元　沈景盧十元　曹仁茂一元　朱小春十元　李東麓一元　陳斯糧十元　陳盈千十元　陳聨福二十元　陳斯香十元　陳斯祜二元蕭厚山二元　威泗海二元　周震良二元　鼎泰糖行二百元　唐小姐五元　章小姐三元　鄭小姐三元　焦小姐二元　姚小姐一元　陸小姐一元　周師母一元　張惠芬一元　楊佩思一元　黃卓英一元　張瑞仙一元　寳妙根二元 
[第十一册一號至四十六號]  
　　楊恩鋐一元　顧明新一元　陳念曾一元　曹本廉一元　潘松筠一元　陳肇格陳肇坪一元　洪志樑一元　金三葆二元　俞準二元　俞紹貴一元　谷斯品一元　楊浩五元　俞紹富一元　沈宗約一元　陳念祖一元　楊文卿一元　吳麟江一元　沈寳慶一元　陳錦榮五元　孫金才二元　陳春霖一元　李紹鑒一元　孫紹僖一元　王兆鑫一元　徐爕　一元　胡秉衡一元　魚祖訪一元　沈國均一元　李德華一元　高華嶽一元　勵千雄一元　鐵咸來一元　李獻琪一元　金福壎一元　顏載卿一元　瞿祖蔭三元　虞其章一元　蔡其祿一元　鄭煒光一元　蔡茂昌一元　張福星一元　邵承宗一元　沈德辉一元　顧文熙一元　費定炎一元　趙弦安四元 
[第十二册一號至三十號]  
　　王梅雲一元　盛翠貞一元　李婉華一元　李允芳一元　唐佩珠二元　唐幗忠一元　系貞一元　陳品英一元　李淑貞馮文娟一元　倪斐雅姚寳琴一元　馬瑞珍馬琴珍一元　王月梧高杏苑一元　許秀英陸守箴一元　劉美恩陸奉貞一元　張雲超唐桂芳一元　張維坤羅桂寳一元　胡陽春陸月貞一元　傅引貞余素蓮一元　陸德愛張珍琳一元　孫宗粹李毓芬一元　方際雲一元　倪景仁金阿蓮周鳳恩丁文貞樊明珠一元　馬素珍鄒雪珍高根梯王桂寳李允貞一元　馬三寳王靜貞謝杏英陳寳娟一元　仲淑娟邢姣雲李桂英顧彩臾一元　徐瑤瑤董巧圓吳秋圭程珍麟一元　吳亞掌吳學媧薛水蕊程瑞麟費百熙一元　余媽王媽沈媽張媽姚媽一元　章衛央李彼得邱愛寳施德尤徐斌元陳斌忠周新恩盛文貞石媽金雅斌一元　松江耶穌敎監理公會聖經女墪二十元 
　五月十七日第七次共收儲金銀圓二千三百七十　五元連前共計已收儲金銀圓一萬八千九百　四十六元銀五百九十五兩一錢二分　八釐交通銀行謹啓 
[國貨調查此欄來稿擁積容俟陸續登出]  
　　肥皂　上海三洋涇順泰昶號經理豐泰廠之蝙蝠牌金錢牌漁翁得利牌日光牌等塊皂每箱二元二角至五元條皂每箱二元九角至三元二角 
玻瓶　上海寳善街廣泰號新製各種瓶盒售價甚廉香皂　天津閘口天津造　公司新出各色香皂每打五角至二元不等 
正氣丹　紹興張氏藥號新出正氣丹取神農氏像商標其用法與東洋仁丹相同每包洋一角批發所在杭州三元坊巷國粹藥號 
 
 

Page 18

 
 
   
 
