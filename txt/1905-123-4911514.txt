# 1905 - 123 - 4911514

 

Page 1

 
 
[電傳諭旨]  
　　三月初五日内閣抄奉 
旨劉永慶現署江北提督廂白旗漢車副都統著熙瑛署理欽此 
[宮門抄]  
　　三月初五日召見軍機趙爾巽瑞興 
 
 
 

Page 2

 
 
[書昨報西藏擬設總督後]  
昨日本報紀兵部尚書長庚擬俟藏英新約議妥即設立總督一員以資鎭懾異哉政府諸公乃若是之夢夢也夫英人之圖西藏圖其實非圖其名也中國之爭西藏亦爭其實非爭其名也則今日爲藏事所當注意者凡有三端一藏亂敉平何以安置喇嘛而善其後二新約議定何以鈐制英人而防其微三日俄戰事結後將何以對付俄人而絶其窺伺之念此三者乃藏事之最要問題而三者之外無所謂籌藏之策也試問總督設立以後果足善藏事之後否果足防英俄之侵入否以記者之意斷之則仍不過擁有藏地之虚名抛棄藏地之實利而可信其毫無甸果者也 
今各省非不有總督也其路權礦權己大半爲外人所攘奪東三省之將軍無異總督也并管理權而入於俄人之手即西藏之有駐藏大臣亦非一日何以俄人旣得肆其籠絡喇嘛之手叚英人又得借此代平亂事爲口舌也哉是總督之設立其無救於藏事之前途彰彰易見也彼政府諸公之命意以爲如是則藏地儼然吾國之行省藏人依然吾國之藩屬而於天朝之體統無損也夫英法美德諸國方事事欲彼取其實利吾冒其虚名以免他人之猜忌而吾猶齗齗焉惟虚名之是爭以爲是所以保藏也則其所謂保藏者實棄藏而己 
然則保藏將奈何曰彼圖其實利則吾亦惟實利之是爭而莫要於殖民開礦築鐵路歐西各國日謀拓地非如中國之貪其貢獻爲歴史之光榮也將欲張國權興民利積日累月以漸進於富强故得一地則移民實之經營其農工商業而爲祖國開富源如印度如南洋羣島新加坡等其成效之己見者也吾國人滿爲患謀食維艱航海而覔利者數百萬人苟能移彼就此與之講畜牧興樹藝營大業者復資以母財使蔚然成一新市塲則主客之勢旣殊覬覦之念自絶此殖民之策也西藏各地素富礦產以五金爲尤盛夫棄金道旁即不貪者見之猶心動焉况其爲梟桀大盜之雄乎與其資宼母寗富民國家宜助其資本輕其賦稅聯絡一氣上下同心五行百寳地無棄貨則外人旣無所貪何事跋涉艱險而爲此窮兵黷武之舉此開礦之策也至於興築鐵道西國殖民地尤以此爲莫大之要圖藏地苟殖民繁昌礦利大興可由新疆至葉爾羌之色勒庫爾爲入藏之幹路南行達札什倫布再南至哲孟雄邊界以便運物出印度并出孟加拉海灣行行銷於南洋各埠沿海内地骨節靈通一旦有事運兵且速如防英則曲多江鞏彭錯嶺宗喀札什倫布皆要地防俄則雪山阿里一帶皆要地徵召迅疾戰守兼資西人有言鐵路之所至即權力之所至豈不然哉如是行之不惟可防英而且可防俄不惟藏地仍爲我有而且利源廣闢可爲中國一外府是亦計之至得者也今藏英新約將次畫押其情形與光緒十年高麗之約相同）甲午之役即由此約起釁者（語氣之問己將藏地隸於兩政府保護之下萬一交涉事起勢必全權入於英人之手而吾中國將又失一屬地矣然則執政者可不籌之於先哉母曰設一總督而藏事即可無虞　 
[擬派北洋常備軍助防粤海京師]  
　　前日粤督以俄軍艦將抵粤省海面急電致政府請調兵至粤助防兹探得軍機練兵二處確實消息將調北洋常備軍至該省以資臂助）乾（ 
[德親王與慶邸晤商山東交涉京師]  
　　前日德親王與德法兩公使訪慶邸晤談良久兹探悉所商之事係德國在山東之交涉云）乾（ 
[德親王議和之意見京師]  
　　德國福親王前往拜謁慶邸云此次由京啓程出張家口擬往戰地倘有機會能設法與日俄議和自當照會各國商同辦理以敦鄰好慶邸答云如承美意我中國亦不能辭其任）訟（ 
[駐藏大臣鳳全被戕之異說京師]  
　　駐藏大臣鳳全於三月初一日被戕各報所紀咸謂因收回瞻對由藏番唆使土人戕害也兹得京師訪函則所述異是因照錄之函云傳聞川督有電到京謂鳳全被戕係巴塘口囚所爲與番僧及土人無涉己咨會駐藏有大臣傳諭西藏番僧毋爲謡言所惑并令藏僧禁止瞻對官民不得助逆云云）容（ 
[恩壽起程定期鎭江]  
　　裁撤江淮巡撫恩壽遵旨入都陛見刻己料理就緒擇定四月初四日由浦南下取道鎭江換乘輪船駛往漢臯謁見湖廣總督張香帥籌商要務然後乘蘆漢火車北上）泰（ 
[奏請刑部添設日本監審官北京]  
　　刑部各堂會商裁撤書吏一摺己於念七日具奏内有刑部添設日本洋官監審以杜弊端等語惟尚未奉旨爾）訟（ 
記者曰異哉我刑部果不能自杜弊端耶不能自杜弊端而藉外人以監審是予中央裁判之權於外人也彼各堂官者惟恐外人之攫取國權不盡而亟亟焉授之也 
[擬咨各省嫺習新律並改良監獄京師]  
欽派訂定法律大臣沈家本伍廷芳議商俟奏明新訂律例後通咨各省督撫轉飭州縣等官均入課吏館内嫺習新訂法律並飭地方官員務將監獄改爲西式總期寛敞靜潔以免罪犯人等染病有害衞生）訟（ 
[商標會議就緒京師]  
　　商部去歳奏定開辦商標嗣以英德法各國齟齬未及如期開辦現經各國將前訂章程詳加會議業己就緒聞所改章程與原訂者無大相反對之處惟於掛號註册各項口費則均從改少刻己由各國駐京欽使照會外務部轉咨商部核奪似此開辦日期當亦不逺矣）震（ 
[商部議設路礦學館京師]  
　　商部各堂憲商議擬於本部内設各路礦學館一所延聘外國優等路礦各律師飭令各司員等公餘到館肄習輿圖路工礦務各章俟著成效分派各省承辦路礦事宜以挽回利權）訟（ 
 
 

Page 3

 
 
[改設文部之原因京師]  
　　軍機各大臣議將務處改爲文部一事兹探得其改設之原因實由張榮二學務大臣以外省辦學堂不肯認眞又不能一例若不設文部則外省必不肯受學務處節制故欲重加整頓則非設文部不可云）乾（ 
[請派文部大臣之先聲京師]  
　　内廷消息云改設文部一事現己决計實行昨軍機大臣擬定請派尚書等官名單俟具摺請旨後當見明諭矣兹將擬定銜名錄下文部尚書榮慶左侍郎張亨嘉右侍郎于式枚左丞梁鼎芬右丞黄紹箕參議李希聖嚴修）訟（ 
記者按改設文部及某侍郎保舉于梁黄等數人任丞參之職己誌前報惟聞此事尚有一二大臣不然其議堅持力拒者恐亦難以挽回耳 
[會奏請裁各省大學堂北京]  
　　據内廷人云直督袁慰帥江督周玉帥會奏請裁學堂一摺略謂考察江蘇闔省學堂學生才識可用者十之二各省想必同情虚糜鉅欵難收眞材請旨飭令各省一律將大學堂裁撤仍請開科取士以符舊製等語聞王文韶大軍機頗然其議）訟（ 
記者按直督恐未必有此意江督或有此意而未必敢有此言故此奏恐係誤傳 
[國學添設體操京師]  
　　國子監南學沿前明舊制分設六堂向以考　詞章兩門爲極重要之功課近歳以来漸崇實學兹又添設體操一門聘定保定師範生孫楚豐君爲體育教習）露（ 
[大學堂庶務提調暴卒京師]  
　　大學堂庶務提調李希聖素爲榮大軍機所器重將擬保任文部參議之職不料於三月二十五日忽遭暴疾逝世越日出殯暫厝於右安門龍泉寺内是日各堂學生送殯者一百三四十人）訟（ 
[大學堂懼成巖牆京師]  
　　大學堂去年由前庶務提調周君包工建造之講堂四樓四底建築費共計二萬餘金每逢下雨必漏學生咸慄慄然懼遭南京高等學堂之覆轍云）乾（ 
[李京兆擬裁公估局京師]  
　　順天府公估局總辦因辦無成效辭差兹聞李京兆商之會辦五城事宜陳玉蒼侍郎欲將該局裁撤云）乾（ 
[實行歸併局所京師]  
　　前趙大司農所上條陳十二則内有宜合一條卽指辛丑年後京外派設局所名目繁多徒糜薪俸現在政務處會議當此整頓吏治節省經費之時似宜　行裁併以免分歧而專責成聞京中新建各局所擬先行歸併然後通飭各直省將新設之局所量爲裁併云）月（ 
[黄侍御奏請刋示摺奏北京]  
　　日前黄昌年侍御呈遞封奏一摺略謂現在政治改良摺奏紛繁間有發鈔有不發鈔者難免外間臆度諸多射疑嗣後除機密重要摺奏外懇請飭令一併刊示俾得通國周知同開智慧云）訟（ 
[道清鐵路將次完工河南]  
　　澤道鐵路分爲二叚一由道口至清化鎭）此叚計長九十零半英里（一由清化鎭至山西澤州）此叚約長二十八英里（道清一段己由福公司承辦將次竣工至由清化鎭至澤州一叚須俟福公司在澤州一帶定期開辦礦務再出中國鐵路總公司與福公司續訂合同籌欵建造 
）容（ 
[河南鐵路五釐借欵河南]  
　　道口至清化鎭鐵路價值車輛以及福公司己用之欵歸中國鐵路總公司計須英金六十一萬四千六百磅刻由督辦盛宮保寛籌欵項俾於車務尚未暢行之時作爲辦理行車各事經費及借欵利息計訂爲七十萬磅即借票七千張每張一百磅每年按五釐行息名曰一千九百零五年中國國家河南鐵路五釐借欵）容（ 
[加抽川釐改委之原因武昌]  
　　宜昌加抽川鹽釐金總辦趙仲弢觀察刻經江督調省另候差委改派現辦皖南茶釐局張黄樓觀察接辦此差按張觀察係南皮宮保之胞姪或謂玉帥因其公子學煇新委漢口商務局會辦故借此以報南皮也）師（ 
[江督以清江爲行轅清江]  
　　清江官場於上月某日奉江督電開淮撫係奉特旨裁撤與商民有何不便恐游兵散勇從中煽惑應迅速彈壓清江南北樞紐重地不能無大員駐紫本署部堂現仿天津保定辦法以清江爲行轅隨時駐節以資鎭懾所有舊日供役人等一律照常留用即傳諭軍民人等知悉毋再滋閙干究旣而藩憲黄方伯亦發電至清江略謂此次淮撫雖奉裁撤而江北本係兩江管轄地面督憲擬即以漕署改爲行轅隨時駐節署内差役人等仍照舊留用何致失所至商民或因裁撫缺生意減少不無疑慮殊不知將来仿照江南振興工商諸務必於浦市更旺現督憲奉旨即日来浦佈置所有學堂及各局處己辦之事非惟不裁且竭力擴充於地方富紳商民仍多裨益望切員開導毋任奸民造謡生事爲要清江官塲奉諭後己出示曉諭仰闔城軍民人等一體知照矣）夬（ 
[外務部政務處商部奏覆雲南省城請開商埠摺]  
奏爲遵旨議覆恭摺仰祈聖鑒事竊光緒三十一年三月十六日准軍機處抄交雲貴總督丁振鐸奏雲南省城商務日漸繁盛擬請開設商埠以擴利權一摺本日奉硃批該衙門議奏欽此欽遵到部查原奏内）原奏己載三月二十四日見本報故略（臣等竊維開埠通商固屬中外交獲其益尤貴田我自握其權從前沿海沿江各處俱係約開口岸其租界内工巡等事多由外人辦理迨光緒二十四年總理各國事務衙門奏准在直隸之奏皇島福建之三都澳湖南之岳州添開通商口岸實爲自開商埠之始上年北洋大臣 
 
 

Page 4

 
 
袁世凱等因膠州鐵路己通至濟南省城奏請在濟南城外目開商埠亦經外務部議覆奉旨允准在案雲南雖地居邊逺向来商務無多惟現在滇越鐵路轉瞬即通從此門户洞開形勢正與濟南相同自應先行籌畫以期興商務而保主權今雲貴總督援案奏請在雲南省城外開設商埠係爲因時制宜自擴利權起見擬請准照所請辦理如蒙兪允應由該督查照各處自開口岸辦法預備一切事宜俟議妥章程即行奏明定期開辦再由外務部照會各國駐京使臣查照并札飭總稅務司遵照辦理所有議復雲南省城外自開商埠緣由理合恭摺復陳伏乞皇太后皇上聖鑒訓示再此摺係外務部主稿會同政務處商部具奏合併陳明謹奏）震（ 
[内港小輪統歸關局稽查]  
　　上海道袁觀察以小輪行駛内港日見繁盛稽查貨物時與洋商紏葛擬照内港行輪續備章程第九欵會商蘇寗鎭關局派員統收以免藉口）鼎（ 
[上海道請扣留租俄商輪]  
　　上海袁觀察風聞某某二洋商有輪船五艘出租於俄爲其載運煤斤兵丁並偵探日本兵輪之跡蹤有違中立因特函致稅務司查禁扣留）鼎（ 
[電陳商付賠欵辦法]  
　　上海道袁觀察前奉外務部電飭就近與華俄銀行會商賠欵價銀一事迄今尚無頭緒昨悉該銀行將商辦情形電達駐京俄使核辦故觀察亦將所商情形電陳外部請與俄使酌核云）金（ 
[嚴查接濟俄艦]  
　　上海道袁觀察昨日接准日總領事函請查究奸商接濟俄艦隊煤斤糧食等事故即將情函請新關稅務司並札行縣局各卡一體嚴杳以盡中立之義務）金（ 
[日人追逐俄兵]  
　　四月初四日東京電云官場傳来消息在同輝）譯音（之日本人漸將俄人逐北四月初一日俄兵曾来攻昌圖府北七英里之斯方泰歇力泡地方俱爲日人擊退俄人北走兼有傷兵甚多是日又有在福苛門之日本人亦將俄人逐於該地東北三十里之外日人遂據拍普墩埠 
[俄魚雷艇焚擊日船]  
　　四月初三日東京来電云初二日上午浦鹽斯得有俄艦四艘駛至霍開圖地方攻擊一日本帆船用火焚燒救起水手五人下午俄艦仍向北駛回按俄艦皆係魚雷艇中三艘長一百英尺一艘長一百三十英尺攻帆船時俄兵官令水手將火油俱傾於該帆船然後縱火故其勢愈烈且將帆船主捕去倉皇北返此日船恐卽耶活妥買魯第三艦載重一百九十八噋 
[俄艦隊留滯南海]  
　　四月初三日大阪来電云維也納電稱俄國波羅的海艦隊由羅斯地斯文斯開屢次電詢俄政府戰時政策政府久無回電以致進退兩難逐日巡行中國南境海中亦未一遇日本兵艦 
[法人責令俄艦駛離屬境]  
　　四月初四日大阪電云法國政府政信羅提督令其於上月二十九日以前將全隊駛離法國屬境之海口 
[日皇頒賞金於青年會]  
　　四月初三日東京電云日皇與日后極奬勵東京青年會勇敢赴戰資其助力特頒一萬元之賞金 
[捱眞丁聲言並未售戰艦於俄人]  
　　四月初三日倫敦電云南並洲捱眞丁政府宣言此次並未將戰艦售於俄國雖願出售但於戰時則於中立規則有未便也 
[俄船將往南美洲]  
　　四月初四日大坂来電云俄國有輪船六艘現在雪拍司稅拍爾地方預備出一切擬將往南美洲 
[俄國民黨議立國會]  
　　四月初三日倫敦電云俄國政府前議立地方自治政府現莫斯科地方雖警倧嚴密仍有民黨私會聚議將建設一極大國會譯字林西報 
[日本新戰艦將落成]  
　　四月初四日倫敦電云日本新造戰艦名開托利將次竣工擬於西七月四號開駛並請親王臨視 
[俄國第三艦隊又將駛赴西貢]  
　　四月初三日倫敦電云俄波羅的海第三艦隊於未與羅提督併合之前須先駛赴西貢爲裝煤運糧地步 
[戰艦停泊]  
　　四月初三日香港電云海琛輪船報稱於本月初一日在澳門東北十八英里見有停泊兵輪五艘恐係戰艦但並無電燈亦未燃煤 
[俄艦行程]  
　　四月初四日香港電云青島輪船報稱於三月二十九夜在萬峯）譯音（見波羅的海艦二十一艘又在三皇島見俄巡艦十四艘 
[藏番不受約束]  
　　四月初三日北京来電云四川總督電至政府謂藏番不靖難加約束己遣兵三營與馬帥所統之兵合力進剿譯泰晤士報 
[德親王將来上海]  
　　初四日東京電云德親王卡而安吞己離東京將往海貢稍駐即往長崎由長崎来上海大約十三日可到譯文匯報 
[日艦游弋般島]  
　　法文報云俄京傳来消息羅提督報稱般島有日艦數艘游弋 
[粤督請派北洋水師助防]  
　　初三日天津来電云粤督電致外務部略謂粤省洋面廣闊約有千餘英里倘有日本或俄國戰艦啓釁破壞中立難以防守須由北洋派遣水師相助云 
[德人歡迎日本親王]  
　　四月初三日柏林電云 
 
 

Page 5

 
 
前日本接待德親王卡爾安頓極爲親密德　均爲感激現日本阿利蘇親王將至德賀德太子結婚亦擬格外優待以答盛意 
[法政府令俄艦隊速離法領海境]  
　　初四日東京電云羅提督因受法政府兩次責問令速離法領海境故現己離去鉛姆蘭擬往搿郎榆林高兩海灣屯駐聞己有數艘該兩灣停泊矣日本駐法欽使以越南境地洋面有俄艦數艘停泊故於　三日向法外部責問譯德文報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中學堂大考蘇州]  
　　蘇州府中學堂照章四季均有大考現届春季經總辦方明府時裝　期二十九日擇行先期禀知各大憲會同長元吳三縣臨堂生試）隨（ 
[修理城探蘇州]  
　　蘇州胥齊二門城垜坍倒數處經上憲委員監修現將告竣禀奉陸中丞札委中路警察鍾堯堦大令前往驗収旋以闔門城垜亦有坍倒之處卽委胡大令督工修理）隨（ 
[武弁被控厦門]  
　　泉州東石汛武弁張鎭江因有擅受民呈及勒索各案被舉人黄流指禀提轅黄宮保閱禀後即將該弁撤差一面札飭泉州陸路中軍親至該處澈查核辦）蹇（ 
[工藝試辦木漆器厦門]  
　　前紀道憲玉觀察以厦地木器貨粗價昂漆器更爲缺乏因飭商政局籌欵設立工藝廠先將木漆二項招徒試辦等情近日材料己經到齊徒亦招足故該廠即於二十四日開辦矣）蹇（ 
[謀充櫃書南昌]  
　　吉安府屬優缺以廬陵縣稱最地丁五萬餘兩漕米三萬六千餘石巨富大商冠諸通省官吏出息極豐下至錢糧櫃書亦歳入六七千金新任縣宰彭大令赴任有期蕭姓書吏卽来省謀充櫃書願出點規三千金外費加三四成大令收受與否尚不得知惟憶壬癸間柯護院嚴辦萬安收受點規一案提解帳房門丁櫃書至府親訊澈底根究並永逺禁革各縣點規名目僅閱三載故態復萌深可慨矣）晉（ 
[皖中試事安慶]  
　　安慶府裕太守於三月十七日舉行府試四月上旬卽可試畢學憲於日前己蒞池郡舉行歳試大約四月十七八等日卽可由池起馬按臨皖垣矣）咸（ 
[師範習槍武昌]  
　　鄂省道師範學堂學生練習兵操現己將啞槍操畢由監督禀請發給槍枝日前己蒙督憲批飭善後局撥給鄂局小口徑毛瑟鎗一百二十杆發交學堂祗領應用）師（ 
[求晴新法江西]  
　　贑省榖雨節後隂雨連綿有礙農氏播種父老深憂之南昌府陸太守督同南昌新建江馬兩大令於三月二十二日設壇禁屠二十三四五日在省城隍廟拈香祈晴無如神祇不佑木偶無靈浮雲依然遮蔽陸太守等以爲哀求無效不若强迫爰擬仿照西法在雉堞開砲轟去浮雲不知雨師聞而辟易否）晉（ 
[賣弟奇聞厦門]  
　　喬巷街晉益衣店黄燦有七歳幼子前月被其長子交榮串通棍匪阿定及定之母誘拐至石確售人爲子黄失孩俊四覔無縱前日文榮忽向父言幼弟被阿定母子所騙正欲追究文榮己逃至南洋黄乃指控厦防廳署淮卽差提阿定母子到案定供文榮主使官判先責五百板定母掌二百下押候提回小孩再行核辦）蹇（ 
[官銀票護解回粤廣東]  
　　粤省官銀錢局票日来頗見暢銷大憲復向北洋定製十元一元一元各票共二十萬元現己派委鹽大使張祖賢護解回粤矣）睽（ 
[貨船被輪撞斷廣東]  
　　前數日有往来粤港之保安輪船行至黄浦地方有梁某之貨船被該輪撞斷貨物銀兩均付流水梁之父母妻子夥伴共七人僅救出其母及伴二人其餘均己溺斃該輪駛近之時貨船急令停駛詎竟置之不理現己禀呈稅務司并請大憲照會領事勒令賠償矣）睽（ 
[雙旌同蒞蘇州]  
　　總辦江南機器製造局兼籌辦萍局事宜之湖北試用道魏觀察允恭及蘇松鎭總兵陳總戎旭同於本月初一日由上海来省謁見撫憲陸春帥面禀要公）隨（ 
[撫轅當差員弁酌給薪資蘇州]  
　　撫轅文武巡捕及戈什哈等一切當差員弁雖略有餉銀面數甚微細全賴屬下餽送門包等項以資分潤現撫憲陸春帥蒞任伊始即將門包等陋規悉數蠲除轅内當差員弁分别優給薪水如嗣後仍有私相授受等情察出一併嚴究）隨（ 
[鹽案詳紀九江]  
　　前報紀同人懋油鹽店係土豪鄭瑞棠父子所開平時素稱買私其權力足以運動當道將鹽局周委員撤差人人側目據稱此次抬鹽進倉插有三才鹽倉號籖殊不知拿獲時地保街鄰衆所共覩况船泊西城下大關前倉設西城内數十武該店又在西城之外東西相距甚逺豈有抬鹽東行進倉而反西行歇於該店門口乎抬夫均有名可稽豈能任稱不識無處找尋僅囑一能熬刑之夫頭抵案種種情弊想必有水落石出之日也）遯（ 
[鉛山縣販私充斥原因江西]  
　　廣信府屬鉛山縣鄰近福建屢有不法梟徒邀同一二百人赴閩販鹽雖迭經朱大令諭禁迄不能止三月中復集衆二百數十人往運閩鹽販買官吏無如之何按閩鹽每斤僅二十餘文淮鹽每斤須六十四文價高二倍故雖禁之而不止有地方之職者當思所以平之而勿徒恃法焉可也）睽（ 
 
 

Page 10

 
 
[台州府被參致疾台州]  
　　正任台州府徐汝臯太守近被黄侍御參劾得降三級處分己由省憲派委何月丹太守往署遺篆徐太守因年逾花甲而原參謂其與屬員孀妹有暗昧事未免抱不白寃雖經聶中丞爲之剖白仍難保全原職故刻下己因憤成疾）復（ 
[杭省刼案杭州]  
　　杭省湖墅介於武林門拱宸橋之間商旅輻輳百貨雲屯熱閙可想見矣三月廿五夜突有暴客多人擊毁左家橋益茂煙紙鋪之門盡掠所有而去先是初九夜賣魚橋亦曾出有刼案當由警察局得悉阻不呈報情願認賠失贓以致匪人益無顧忌附近各行棧深恐再蹈覆轍特禀請舉辦民圑俾期自衞）復（ 
[通飭奉公弁勇預先移明案由松江]  
　　蘇捕營管帶李標勝微服率兵至南通州捕拿巨棍范高頭彼處標防守備趙鴻猷開槍堵擊致斃多命事後李趙互禀上遊以爭曲直提憲楊鏡岩軍門思患預防通飭各屬略謂准署狼山吳鎭咨開竊在吳淞洋次接到本署包封於三月初八日據標下署中軍游擊宋榮葵禀呈内稱據署中軍守備趙鴻猷單稱竊於本月初七日夜二更後據東西城門防兵孫增華唐連標禀稱是夜二更後有外来口音二三十人身帶快鎗鬨進西門盤問不採穿街闖出東門不知是何来歴等情據禀前来隨往東城門詢問據門兵云伊等不由分說自行開閂出城當卽禀明憲臺隨奉飭同前往並率帶練兵馮哨弁同兵丁隨往查巡適至長壩詢據船埠云頃有外来二三十人至此帶有槍砲不由分說拉船兩隻拔篙解纜强　開駛向東而去等語隨卽馳赴東廂東關外龍王橋適管帶商圑之項弁亦在斯處查追瞥見伊等兩船到彼遂令靠岸奪詢該船始終不採不服盤查船不停留形勢倉皇愈再臆揣正欲上前攔阻詎該船先由掌號開槍施放致勇丁陳萬元受有槍子擦傷似此形同劫盜是以互相還槍時在黑夜傷斃一人在岸扭獲數人當奪快槍一桿皮盒兩個内裝槍子十三穎適通州牧跟追亦至其扭獲之數名當時由州牧審訊外相應禀報等情據此除將呈解快槍皮盒槍子等件業己移送通州外理合開單轉報伏乞電鑒等情到本署鎭據此謹查通州轄境濱臨江海港汊紛歧匪類最易竄藏凡遇形跡可疑之人查察巡防在在均宜嚴密案於上年六月間曾奉前督部堂魏通飭各營嗣後凡派弁勇出境查緝必需先將哨弁銜名所帶勇數擬赴何處逐一移明並有該管統領給照塡註交收查騐倘未先期移明無論是否冐充官兵一體拿辦等因當承撰示頒發曉諭並經前鎭飭行遵辦各在案此次外来多人執持槍械突於黑夜鬨進西門直過大街由州鎭兩署前經過逕至東門開閂出城復又亂拉民船拔篙解纜强自撑駛及至官兵商圑先後跟蹤追問伊等猶不服艦查置之不採晚自槍開先放致勇丁陳萬元受有槍子擦傷似此形勢倉皇殊難揣度究竟伊等来自何處来何事幹所帶洋槍係屬何等槍枝旣未照案先期移知又未至官署禀報第查假汾兵勇致蹈不法情事凡屬地方文武皆有責成自必向其詢詰方明来歴兹據前情除將所獲快槍槍子各件並將黑夜傷斃及扭住各名照飭通州驗明訊詳仍一面札飭標中軍轉飭守備赶緊查明舉槍還擊之勇丁另行查辦曁呈明督部堂鑒照外相應據情備文咨請查照等因到本軍門准此查近来匪徒慣裝戎服冐充勇丁混入城廂内外希圖乘隙搶刼松城地方逼近浦江尤係儲藥重地一切巡防更屬緊要亟應通飭嚴密巡查以清匪類卽城門啓閉尤宜嚴定時刻每晚二更後卽需下鑰不得擅自啓放如有前項身穿號衣外来奉公營勇倘需入城應由輪巡弁勇以及駐防各城門弁兵嚴加盤詰係何差事有無該管上司文憑方准入城設或言語支吾因公挾勢不服盤詰卽行禀明飭縣訊究弁勇人等亦不得挾嫌妄指匪類波及善良是爲至要以後否該營如有要案派撥弁勇出境查緝或赴何處採辦營中應用物件必需凛遵前督部堂魏通飭定章先將哨弁銜名所帶勇數擬赴何處幹辦何事逐一移明該處地方官查考並由各該營官給照塡註交收查驗倘有不遵一經查出卽行從嚴示懲决不寛貸除分行外合行札飭等因各營將備奉此己轉札一體凛遵辦理矣）賁（ 
[匪犯蒙恩松江]  
　　東北鄉泗涇左近有陸蘭杜者時充私鹽秤手勾結梟棍無惡不作前因糾衆持械强劫某姓寡婦控由華亭縣拘拿到官訊實科定徒罪將次發配適逢孫花樓大令御任之際賄囑化莠所家丁管役入内設法竟獲釋放至其餘待質化莠兩公所亦有押犯二十餘名該丁役爲之運動得卽釋出如大令者殆不忍於一家哭者哉）賁（ 
[盜案疉出蘇州]  
　　蘇鄉吳江縣北庫鎭前經胡豐齋游戎捕獲梟匪一十六名解省收禁現蒙憲恩先後開釋一十三名近聞該鎭刼案迭出甚至一夜連刼數家鄉人紛紛禀報不知卽此刑餘之輩否也）隨（ 
[漕坊又釀命案蘇州]  
　　去年蘇鄉陳墓鎭江寳泰漕坊主婦江王氏失火焚斃媳江蔣氏及使女阿妹屢經蔣氏女族投元和縣署控告涉訟半載案懸未結近江子名鍾秀者不知緣何與地甲口角扭毆該地甲越日身死其妻某氏即率領多人將江漕坊内元酒三十餘罈强行搬去兩造又赴縣互控是又多一重公案矣）隨（ 
[東洋東撞斃小孩蘇州]  
　　三月二十六日下午有一東洋車將過胥門洋橋適有年甫八齡之江北小孩不及避讓竟致撞倒車輪由胸腹輾過立時斃命巡捕將車夫拘至捕房解由工程局委員洪鷺汀大令略訊數語飭移送吳縣署訊辦）隨（ 
[蘇州官事]  
　　蘇省應解固本京餉憲委兩淮鹽大使陸鹺尹益押解赴都於三月二十六日禀辭起程○銅元局新廠應用機器向上海某洋行訂購現己備齊日前委許二尹鈞赴滬查看於二十六日回省銷差併禀請委員赴上海起運○山東各憲前委候補知縣孫大令多宸来蘇考察學務現己抄錄章程遄回山東矣）隨（ 
[鎭軍巡閱鎭江]  
　　長江水師瓜洲鎭總兵高藎臣鎭軍於月之初二日乘師船駛往三江營孟河一帶巡閱所部水師各營）觀（ 
[押解餉銀九江]  
　　德安縣柴予評明府於二十一日派撥親兵押解餉銀一百零五桶赴九江道署交納）遯（ 
 
 

Page 11

 
 
[紅十字會寄各寄通電]  
　　各省將軍都統督撫學院提鎭藩臬運道台各屬局處均鑒昨接增廷帥元電稱初五卯刻俄人全隊北退日軍進省大隊並未進城陵寢宮殿城市均無驚擾居民難民安靖如常戰局北踰以補助歸耕爲第一義切盼紅會中西恊賑人員速往商辦等語敝處客　望日奉電旨飭多派員坤速撥鉅欵前往廣施賑濟遵卽陸續匯銀二十萬兩並遴派直隸候補知府史善詒帶同各員紳馳赴東三省會同各地方官廣施賑濟現據史守電稱晤商分會中西各員就己辦賑撫之法再行推廣有糧處發給洋元災甚處購糧施放各該員紳現分駐溝帮子新民屯卽相機陸續前進等語查東三省地廣人稠兵災幾遍賑需浩繁亟須接濟擬請飭查前寄紅會捐册己捐若干未捐若干卽希查明示復或另設法仰藉鼎力總期勸募鉅欵源源惠濟應此要需上慰宸廑下全民命曷勝感禱[  二月廿二日發]  
[謹將陜西撫台經募西省官紳捐欵第一批清單抄登]  
　　公鑒第一册楊調元李煥墀陳煋熒蔡寳善陳寛蔭徐復誠孫銑譚道隆林岐鐃胡明顯王心一馬晋盧秉鈞洪寅議平銀各二兩韓億議平銀一兩第二册駐西百川通銀二兩瑞生福西安敬德福順成金盛榮德聚成回順和九盛義楊兗潤永樂豐郭鵬高主峰氏子言氏麗軒氏毓秀氏銀各一兩第三册樂施女史龍洋二十元駐陜日昇昌記銀二兩西安萬泉生記萬源福記敬順德記萬順隆記德興恆記德茂恆記復盛程記九盛載記銀各一兩吳吉貞周仲丹錢各一千文第四册恩開銀八兩程崇信劉濟坤杜崇光丁念敟銀各六兩傳世煒党逵生陶憲章銀各四兩姚熙張銘坤馬毓華申應樞銀各二兩章春芳銀四兩陳美灝銀一兩第五册史沅李光祖陳丕丕業王之屏冐樹楨吕桂林景星堂唐驊路李桐張運魁銀各二兩崔運生王念祖黄家儁席夔銀各一兩趙圻年洋一元竊第六册吳廷錫唐沛霖銀各六兩周楠銀四兩恩光祁耀曾行儒枝奏駿聲張紹彩楊禀林韓學伊舒信昌田樹耕辛景舒方敔渴志尹銀各二兩[  上海萬國紅十字會同人謹啓]  
[譯牛莊分會来信]  
　　潘愼文進士惠鑒盛京分會己向敝處請欵以○濟送難民各歸鄉里現在避難人民如有家可歸者正可歸家有田可耕者正可耕種然而東民房屋大半被毁無家可歸卽田土亦己荒蕪生機皆絶自避難以来衣食棲怠祭仗賑濟而又居處少而難民多互相擁擠遂致有碍衞生是故盛京寒熱紅痧等症甚廣死者甚衆若非設法遣歸恐將来釀成端症更不堪設想此水分會擬商諸日本武員淮難民各歸鄉里之寔在情形也但旣須遺民歸鄉若不代籌生機使之各人自瞻無異驅入死地故擬每人酌　　　仔種及修蓋屋費若給糧價必須量其能食至新稻登塲及稍留仔種現在本會留養難民共有一萬四千人其中以婦人孺子居多本年應食之糧及留明年仔種約需高梁二萬担然　預籌二萬担之糧似非先給四百担仔種不可至蓋屋費每户擬給半兩此倘係最小草屋僅足以庇風雨以盛京本會留　難民一千五百户計之約須薈屋費一萬五千兩而增軍帥留養難民尚不在内因增之難民轎本會紳有三倍之多此外應給耕具食鍋銀每户五兩余尚嫌少二共計之己不下銀二萬三千兩余於昨日親赴溝帮子欲與滬會派来辦賑各人面商適總經理他出未晤無可商定又與同来各人而商則皆以爲然現正春耕之時時不可失故於日前電致尊處請示一面專人往盛京商議因該處現尚不通信電以愚意度之日人大約可准余前往遼陽盛京查看將来諸事如能在該處定奪黄爲妥恊也此頌台祺 
[  魏伯詩德謹啓西歴四月初三日]  
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[委署教缺蘇州]  
　　震澤縣訓導夏子沐上海縣教諭邱正襄溧陽縣教諭臧榮榜均因病出缺經蘇藩牌示輪委試用訓導龔慶咸署理震澤縣訓導大挑二等教諭邵福清署理上海縣教諭試用訓導徐芬署理溧陽縣教諭按龔廣文崇明縣人邵廣文常熟縣人徐廣文元和縣人）隨（ 
[關道回鎭鎭江]  
　　常鎭通海道郭月樓觀察於上月十七日由鎭赴蘇謁見新撫嗣以鎭江至金陵一帶鐵路軌道業己勘定故便道赴滬與鐵路大臣盛杏蓀宮保籌商一切現己事畢於初一日乘大通輪船遄回鎭江）觀（ 
[招考學生寗波]  
　　寗郡中學堂前經寗府喻庶三太守兆蕃考送新生到者寥寥缺額甚多定期本月初六日續行招考己出示通知矣）坎（ 
[新鄭紅棗之利開封]  
　　去年八月至十月河南新鄭縣鄉民所種紅棗收穫一百六十七萬二千餘斤售錢一萬六千七百二十餘千文貨捐局收捐錢八百三十餘千文）露（ 
[飭辦新寗清鄉廣州]  
　　新寗縣紳董朱黻等以匪復猖獗事具禀督轅旋奉岑雲帥批示云新寗海晏地方上年秋間匪勢披猖經統巡李道親督剿捕迭獲著匪羅士四等稍形斂戢嗣李道移師回辦香山沙匪卽責成龎副將督同營委各員籌辦設卡善後事宜如果辦理並不鬆動何致各匪乘間復回據禀匪首石閏伍吉三等復糾黨白餘人迭次連劫各鄉村實屬猖獗己極亟應嚴行剿辦仰廣東營務處會同按察司速移代辦統巡龎副將丁守酌帶水陸營勇馳往該鄉督飭文武各員按址圍捕勒族捆交務將該匪石閏伍吉三等按名悉獲懲辦一面查明庇縱各紳耆先行詳革拘案盡法懲辦勿稍姑息玩縱致干未便鄭令蘭生辦理日久毫無成效應卽撤差由司處遴委幹員前往接辦並飭新寍縣遵照）暑（ 
[鎭郡擬設陸師學堂鎭江]  
　　南洋常備步隊第四標統領龔子培恊戎以現在各營須改練洋操因將所部各營哨弁凡暮氣己深難資得力者一律更調并擬仿照江寗湖北章程在鎭郡北固山設立陸師學堂以期造就將材）觀（ 
[咨催練兵經費]  
　　上海道袁觀察近奉江督周玉帥札飭准户部咨稱轉飭所屬各關庫將練兵經費力爲籌解母再延遲致誤要需等語現己遵照辦理矣）金（ 
[蘇撫嚴緝范高頭]  
　　本縣汪瑶庭大令昨奉蘇撫陸春帥飛飭謂著名惡棍范高頭等漏網己久極應嚴緝究辦除飛飭各營汛一體嚴緝外合飭該縣從速加差勒緝如能獲案定當重賞等語刻己遵照辦理矣）金（ 
[恊緝盜案]  
　　本城西門外王宦家被盜函請本縣飭捕嚴緝己誌昨報兹悉汪大令除飭差捕往查被盜情形嚴密跴緝外復於昨日移請英法兩公廨一體派捕恊緝）金（ 
[依然肆惡]  
　　龍華著名流氓湯更泉前因藉龍華寺住持僧懷慶違諭設會誘人燒香紏衆在途敲詐香客被控到縣訊供枷號旋被逃逸由縣飭傳受賄縱逃之地保宣蓮甫到縣判荷枷限緝在案兹悉宣保枷期滿後勒限十天尋交迄今仍未獲案詎該流氓日来央人向懷慶賄和請其勿再禀追未知汪大令能任其漏網否也）金（ 
[不准保釋]  
　　道轅差役陸富南因串通家丁朱經齊等騙取朱湯氏洋三十六元被控上海縣署汪令判陸富南將騙洋交案候核兹悉陸己於昨日將洋措齊交案求請保釋汪太令以此案現奉道憲札飭澈底根究著將洋存案陸還押再核）金（ 
[商會投票公舉議員]  
　　本埠洋廣海味南北貨各業今年特設商會研求商務公請曾少卿觀察主理會事於初四日假泉漳會館整頓行規並照章投票公舉議員分出口内地北貨海味廣貨五業每業各舉二人）望（ 
[派捕照料]  
　　昨爲本邑官塲恭迎李文忠公栗主入祠之期清晨本縣汪大令派皂快率同夥役人等前往沿途照料）金（ 
[美水手與俄兵互鬨]  
　　昨日有俄兵甲乙二人在美租界司考脫路某粤妓家因與美國水手丙丁二人爭風互相鬨鬧丙等突出利刃將甲乙刺傷頭面等處旋即乘間逃去由印捕將甲乙帶入捕房捕頭令送公濟醫院醫治再核）火（ 
[詣騐毆斃舵工]  
　　沈才榮被毆身死一節己誌昨報兹悉昨日屍兄沈炳榮偕同二十三保二圖地保投上海縣請驗五點半　縣主汪瑶庭大令率領刑仵書役人等至虹口怡和馬相驗屍兄炳榮供稱弟被小工毆斃求請伸寃大令飭仵作驗得死者右額被硬物擊碎腦漿己出實係致命遂塡明屍格由炳榮自行收殮兇手己逃逸無蹤俟飭差緝拿再核）火（ 
 
 

Page 18

 
 
[上海官事]  
　　候補知縣余稚珊明府租厚江蘇候補府照磨戴二尹邦彥昨均因公先後到縣拜謁）金（ 
[召充縣捕]  
　　縣捕王德近因串詐鄉愚奉汪大令訊供斥革所懸之缺特於前日出示招充略云如有草民人等願充者准速来縣聽候給諭驗充）金（ 
[尚未解縣]  
　　絲廠小工韓子林爲徐慶祥毆斃一案經十二圖保徐良圃投縣報請相騐己紀昨報前日汪大令帶同刑仵書差人等蒞塲驗得死者並無傷痕委係吞烟斃命令家屬自行棺殮俟捕房將兇手解縣再行訊辦昨日捕房將韓之姊丈祝海青解送公堂請訊英副領事德君以上海縣旣無公文應即祝開釋孫耳三明府謂中國凡遇命案必須將人證解縣訊明斷不能以並無移文即行開釋德君遂著將祝仍交捕房帶回暫押俟上海縣照會至時再行核解）木（ 
[暴客何多]  
　　前晚黄昏九點餘鐘美租界老閘橋北首泳源質店突来匪徒十餘人將學徒二人捆縳意圖搜索幸有傭人某甲潛出後門鳴捕入内若輩始一哄而散捕以寡敵衆不敢拘拿任其揚長而去）木（ 
[嚴查私鑄銅元]  
　　私鑄銅元久干例禁去年端午帥撫蘇時曾札行上海道照會領事禁賣手摇印花機器及銅坯等項以免奸商私鑄並移會商務局新關稅務司一體查禁出示曉諭在案邇来關道袁觀察訪悉南市二十三鋪境内有人私鑄此項銅元行使漁利以該處二十三七鋪巡防局員未據禀報爰飭傳到轅詢問一面飭縣查拿從重究辦）土（ 
[汛捕不法]  
　　浦東各洋棧工人在棧挑貨物及在船廠紗廠工作黄每貪小利拾取零物若經廠中人及管棧者查見雖向追還亦不加責此向例也邇来該處汛捕往往伺於途側見有前項工人携有物料者輙指爲竊賊向之恐嚇索詐稍不遂慾即拘迭總巡局請究非責即枷一經釋出該捕卽指爲故犯多方敲詐受其累者敢怒而不敢言不知謝岳松明府能於此判别良莠否也）土（ 
[上海縣案]  
　　陸家嘴天主堂某司鐸拿獲串拐教民陸福奇幼子雲清之邱子明邱石奇送至浦東總巡局轉解到縣經汪大令研訊石奇供與父親俱業皮匠前與海門同鄉人陸福奇及朱姓同住浦東朱姓招郁端山寓宿念八年十月小的與陸福奇幼子陸雲清戯耍翌日郁囑小的哄誘雲清同至墳山碼頭郁己雇船守候登船同到浦西郁許小的如將雲清出賣分給洋六元詎郁拐帶雲清一去不回自後陸家尋覔小的亦不敢告知二十九年冬小的父子徐遇郁端山郁給父親洋四元父親始悉其事邱子明供陸姓失子後十餘天遇見郁端山小的言及乏本謀生郁即借綸小的洋四元回家懷疑翌日往詢郁將串同拐賣陸孩之事述明郁稱該孩賣於廣東人得洋三十元陸姓己同局差往海門關提郁端山不日可到求鑒大令判石奇責二百板與子明分押俟郁到案訊辦○警察北局函解柯寳十姦佔李陳氏一案到縣訊究陳氏供年二十三歳十七歳時在泰興縣家内與李贊廷併識十九歳又與柯寳子私姘李於去歳因犯拆梢管押婦人隨柯過度柯供向業成衣去年在英公廨黄大老爺處當長隨現與李孫氏同住大令判柯收押陳氏發堂候移泰興縣飭查陳氏是否李贊廷妻室復到訊奪○長洲縣移解夥刼本埠宏久銀爐之陸獃子朱陳有到縣訊究陸供實姓施名龍佐向在蘇垣吳趨坊剃頭店爲夥忍有三人到来硬指爲陸獃子拘縣解案朱供揚州人亦在蘇剃頭爲業並未来滬夥劫求鑒大令判押候復訊○陸福炎與胡趙氏犯姦被氏夫胡大德刃傷斃命一案趙氏釘鐐交官媒看管大德在逃未獲刻提其母陳氏到案供大德現逃何處實在不知大令曰姦所殺姦例不抵償爾子到案即可結案及訊趙氏供亦不知丈夫下落大令判趙氏交官媒帶回陳氏限令尋子交案）金（ 
[浦東保甲總巡局案]  
　　前日浦東祥生船廠執事函送竊取廠内鐵料之嚴寳寳楊小隆二名至局經謝岳松明府研訊屬實判責四百板枷號馬頭示衆○汛捕在途查獲行竊某洋棧糖包之土阿二徐小六等解至總局奉明府提訊判責三百板交人保去）土（ 
[會訊縱火圖賠案]  
　　恊和祥布店主顧錫甫串同蔡春生堂廚司邱阿二蹤火圖賠保險銀兩爲保險行查出縱火實情控請會審公廨拘案究辦各情己詳前報昨日捕房將顧錫甫湯鳳翔邱阿二等解案由襄讞孫耳三　府會同莫副領事德君研訊藥店主王洪舫邀同見証夏潤芝朱振析到案候質明府先傳夏潤芝供在恊和祥爲學徒二月二十二日顧錫甫囑送洋肥皂十箱花旗布六捲至新租界鴻仁里棧房二十七日又送硬襯等物二十八日又送麻線五件是日晚膳後又囑送布二十疋各貨均由湯鳳翔車寄嘉定或付質庫約計洋二百元是晚十點鐘後湯取氣油来與邱阿二商量放火之事先付邱洋二十元作爲酬儀店東顧錫甫囑小的不要張藥店内　不許去阿二放火時小的尚在店中朱振新供在恊和祥爲夥湯鳳祥囑我　祥興里棧看管送来洋肥皂四十箱硬襯六七件及由布等物被二房東看出破綻又搬至吳淞棧内二十八夜火災之後顧湯等避不見面後聞藏匿於四馬路永康棧小的衣箱被褥均被燒燬顧允俟保險銀收到償還捕頭問鴻仁里棧内之貨何日送至嘉定朱供係三月初二日係顧友李吉卿用車送去陳金山供在恒大典爲夥湯第一次来當浦東稀布洋三十五元第二次来當竹布花旗布洋六十五元第三次當浦東稀洋八十五元詢其付貨之由湯云天時炎熱夏布上市且因莊欵緊逼之故保宏保險行洋人投稱西歴三月二十九號恊和祥保銀二千兩聞别家又加保二千兩又另外貨保一千兩四月一號又向禮和洋行加保一千兩縱火之後商人曾去看過並與三家同行商議此事在禮知所保之一千兩顧亦未来關照後託瑞和洋行拍賣餘貨據云均不值錢後顧来收取賠銀囑其將帳簿取来顧云未經携出後又囑其將　貨帳交出核算均有欠欵顧允各户俟保險銀賠到照還後見王洪舫登華字各報聲明顧縱火情形並出場將顧湯邱等拿獲送 
 
 

Page 19

 
 
辦深感藥店主人之仗義訊之湯鳳翔供嘉定人向爲洋貨掮客借住恊和祥代顧質錢有之並無送貨之事是晚二點鐘安睡後聞火起各人即往外奔逃逍後至元生棧中與顧商量收取保險銀之事惟顧至保險行說我是帳房復訊顧錫前供店於上年八月開設股本三千元貨有四千元之譜始則保險一千兩今年正月開市後因淮貨豐足加保二千兩至二月二十七日又加保一千兩股東張金生在恊成乾布號爲司帳肥皂是夏潤芝兄夏潤祺所做禮和之保險銀亦是潤祺所保明府謂潤祺所保之險亦是恊和祥脾號銀亦是爾收母庸多瀆復提邱阿二至令將前日之供重說一遍明府與德君商斟之下著將顧湯邱三人仍交捕房帶回管押聽候核判王洪舫仍交原保）木（ 
[公共租界早堂案]  
　　昨日英副領事德爲門君蒞廨會同襄理讞員孫耳三明府訊案據周天生禀稱因有急需持物質得洋十三元五角途遇董阿岳無端訛詐鳴捕拘入捕房董供與周素識昨因周取其父湖縐質洋向之理勸並非訛詐明府商之德君判責四百板釋放○張餘貴控洗衣作夥周阿掌私拆竹籬進内圖竊前次曾被竊箱一只價值二百餘元空箱亦在該作搜出求辦訊之周河掌供前次空箱在地上拾取此次亦並未拆笆　府判管押一個月以儆○電綫行洋人控周阿大私竊電綫近案請懲明府判責一百板○公和祥管馬頭洋人控何阿三行竊洋酒拘案請懲判責三百板○某洋人控馬夫葉丫頭駛車過速將東洋車撞倒致遭跌出求究判罰葉洋十五元○浦東太古洋棧洋人探小工趙阿順張福順串同更夫姚錫芳張連生等行竊烟煤若干墩銷贓於周二張叙二老虎灶由水探陸阿九拘案請懲明府訊得趙張行竊是實判　責三百板押西牢四月更夫姚錫芳監守自盜責三百板押六月收贓之周張各枷示士四天張連生訊係無干省釋○華捕解在途拉客之雉奴洪素卿傭婦王陸氏至案請究洪素卿供小女子被龜鴇凌虐苦不堪言尚求超拔明府問在何處爲娼答稱在洪祥山家時洪適在堂觀望隨著逮案明府判將洪責三百板枷二月示衆期滿管押西牢四月洪素卿判發棲流所擇良婚配○公共租界凝禧菴羽士朱年亭爲廟基糾葛被吳宦函致上海縣汪大令移文到廨請將朱移提歸案工部局不允將朱送縣各情疉登前報昨日捕房復將朱解案由高易律師投案爲朱申訴並謂原告旣不到案請將朱開釋孫明府謂前次己有照會致英總領事允將朱解縣訊辦且華人控告華人之案不得律師干預德副領事謂並未奉有總領事諭言於是明府與德君一再申辯德君堅執不允明府遂判仍交原保如逢傳訊立卽交案○戴長友行竊徐阿三家銀對時表綢布衣服及鈔票等物爲徐用刀刺傷頭頸旋由包探陳洪德獲住拘入捕房捕頭以戴受傷送同仁醫院療治昨日將徐解案請究明府判將徐押候俟戴傷愈後再行訊辦○姚華明前控孫姚氏誘拐伊媳捲逃等情屠司馬准詞飭差恊探於昨日將氏逮案明府判押候過堂訊奪○上海縣汪大令移文至廨請提虧欠漕糧之地保辛允蘭到縣押追昨由捕房將辛送案明府判押候備文移縣）木（ 
[法廨停訊]  
　　昨日爲法公廨堂期緣李文忠公入祀專祠讞員陳楚生太令理應隨同道憲袁觀察等恭襄盛典爰先期咨照捕房暫停訊案一期）水（ 
[法租界捕房事]  
　　鄉人某甲前日扭某氏至捕房聲稱嫂氏背夫潛逃今在途遇見不肯回家扭求管押氏稱並非叔嫂宣係偕端訛詐捕頭著一併禁押候解公堂訊究○著名流氓混名小蟹迭次犯案怙惡不悛前日又尚途人藉端索詐爲包探緝獲拘入捕房押候堂期解訊）水（ 
[美租界捕房事]  
　　提藍橋西牢押犯沈阿海昨因患病醫治無效而斃由管牢西人知照捕房捕頭令地保傳知家屬前来收殮○前晚木工劉阿水投捕房控稱被同業名錫金者强行索詐不遂拔往鄉間閉置暗室一日夜之久後將身上所穿綿袍剥去質錢始得釋放捕頭令包探前往查得實因錢債糾葛劉所控不實斥釋不理童桂福掩入百老匯路俄兵住處行竊衣服多件爲包探張才寳連贓查獲拘入捕房捕頭令押解公堂請辦）火（ 
 
 
 

Page 20

 
 
   
 
