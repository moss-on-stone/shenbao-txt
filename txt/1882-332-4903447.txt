# 1882 - 332 - 4903447

 

Page 1

 
 
[縮本史記出售] [  點石主人啓]  
　　學者抗心希古淹通經籍尤貴博覽史書從　廿四史有大板而無小板寒素之士未易購置且卷頁旣多舟車携帶亦嫌不便本齋　有　此不惜重　訪購原板初印廿四史用照相石印法縮成紬珍本公諸同好史記現巳印成訂爲四本外用木套板擇於本月十八日出售每部價洋二元五角此書　係縮本而字樣較本齋所印之康熙字典加大故能使閱者了然於目無巽掌上螺紋毫不費力且紙張潔白裝潢精工價值旣亷取携亦便洵爲史書中最善之本其餘各史當按次照印式樣與史記一律屈時當再出告白以便諸君來購分之則部居各異合之則先後同揆想海内賞鑑家必以先覩爲快也售處仍照曩例請卽賜顧爲幸 
[再論機器繅絲]  
前日聞上海官憲有禁機噐繅絲之意本館特詳論之以爲機器繅絲實有益而無損此非爲業此者作一偏之說也亦非爲有股份諸君作慰藉之詞也盖目前仿學西法之事有可以數語而决其是非者曰旣許西人通商卽難禁西人之物不售於中國西人之法不傳於中國旣許西人售其物傳其法卽難禁機器之行旣不禁機器之行亦何有於一繅絲之局故以爲機器可行而獨不便於繅絲者非通論也不便於繅絲而獨欲禁機器使不行者又似乎私見也失使　有損於絲業則養蠶之家收繭自繅珍而勿售吾恐該公司亦復無能相强也平時養蠶者有餘功餘本於蠶熟之後後看二蠶此亦吳中風俗物産由來誇盛所謂國稅再熟之稻鄉貢八蠶之綿者固非盡由于人力之勤誠以蠶之収成不過旬餘之辛苦而時值春末夏初天氣晴和猶未至於黃霉溽暑初熟之後正有此清和首夏一二旬之時令故勤者惜之也然鄉人赶看二蠶者猶未及半是又憚于辛苦或婦子疲勞不堪更事操作或田間饁餉不能兼任其煩也今有機器繅絲之法則向以成絲爲蠶熟者忽攺而以收繭爲蠶熟事同其利而功省其半豈非養蠶者之所利乎况初熟之後省出繅絲數日功夫續看二蠶未至種稻之日亦樂得牟此倍利矣近來繅絲者無過三四家嘉湖等郡之繭焉能盡收而該公司之赴鄉收買者不聞空手以返可知養蠶者並不以自繅爲樂而以代繅爲奪其利也所以爲此言者皆非養蠶之人而爲業絲之人盖成絲而出則絲之多寡滬地不能量其底而絲商之有本者可以爲龍斷居奇之計若收繭來滬則絲之多寡十九可見而絲商無從施其伎倆故必不願有此公司也夫蠶戶猶農戶也絲商猶米商也古今盡心民事者於天時地利之關於農功民食者但求有益於農戶而不聞有益於米商今爲絲業諸人計而必繅絲之是禁則將旱而禱旱雨而祈雨爲米商圃積者求財矣無是理也且榖賤妨農豐年亦有不利者然未聞因榖賤而欲年之不稔者今恐機器繅絲其功省捷將來鄉民必倍養其蠶絲出更多絲價更賤爲大不利於民間而欲爲之留其有餘是無異因榖賤而祝年之不稔也夫近年絲商之失利大半貪夫心很於新絲上市絲價稍起之時囤積太多而洋商知之故意不買一積數月莊欵拆息輒耗千萬金以致時有倒閉此皆自取之咎並不關於機器之繅絲也而况繅絲公司其中大半卽業絲之人買繭到滬繅之成絲而居奇以待售若謂洋商易買絲而買繭則近來外洋絲市情形每見疲鈍彼尙不肯爲也然則業絲者亦藉爲口實而己夫法久必變事貴因時機噐旣入中華則外洋用之而有利中華用之而亦不見其害謀國是者當爲天下民生計而不僅爲一人一業計三代之世中國局於數省之地可以行井田之制孟子所處之時去古未遠而六國爭雄猶爲周初封建之遺其汲汲於復井田行王政者誠見天下將成并吞之局欲及時以挽回之維持之耳當時李悝商鞅闢萊任土爲變易井里之罪人故孟子言其罪次於善戰特爲危詞以聳之耳假令生乎今日其說必不然矣葢井田封建必使天下常如西周之世諸侯不相侵伐然後可以久行以其地不攺闢民不攺聚也然天地之氣化有蓄必洩夷狄之地進而中國吞并之極歸於一統雖先王亦無如之何故井田之法行之不過千餘年而一朝蹶廢其終於不復也管子官山府海可行於海濱而不能行於内地陶朱居徙致富可行於吳越而不能行於中原後世理財者必推二子以爲之祖而孔孟不言者以充二子之法而井田必廢也然今日西洋之致富大旨正不外乎此數千年之前後數萬里之内外而其事其法隠隠有相師者然則中國今日去井田之世若此其遠而謂二子之法猶不宜盛行乎管子致一國之富陶朱致一家之富其術早傳吾恐開礦之利機器之巧越海尋地之謀集股經營之法吾中國有先焉者矣而猥曰西法乎哉故今日而謂機器不可行者迂儒固不足與議也謂機器可行而獨於繅絲不欲其行者則貪人罔利一人一業之私見尤不足辨者也 
[電報彚錄]  
　　本月二十日倫敦發來電報言蘇彛士河公司擬添三千萬佛郎以爲經費將該河再加濬治使之益深益廣也又言法國水師部大臣擬另籌良法以廣保護安南東京之意云 
[爭地近聞]  
　　字林西字報載有汕頭西人本月十七日來信云該處有德國人所開之行門前臨河有空地一塊計三百尺之多據德國人言執有契據華官則云係華人之産因此紛爭歴時巳久德國駐汕頭副領事官邀同駐廣東副領事官及德國兵船上之兵官三人商酌問於華宫何以德人執有契據而地乃云屬之華人華官亦不答明所以然之故並不肯認契據至本月十五日華官命人將該處之地竪立中國界址德兵官見之隨告華官云明日早九點鐘如不將界址移開則我當自行移去迨十六日九點鐘華官寂無舉動德兵官遂率兵登岸邀同汕頭廣東兩領事身穿大衣督率兵丁移開界址另建德國旗幟於其處事畢之後派兵十人在彼日夜看守未識此事將來作何了結也 
[印度絲信]  
　　西字報言印度今年天氣甚佳絲業最爲得法所出之繭較往年加多出絲極廣但爾時適值法國亂黨滋事恐絲價不免稍减也 
[米珠薪桂]  
　　今歲大江以東年頗順成而金陵城南一帶米價寛漲至二千六七百至三千餘文不等說者謂城廂米價之漲落實關于歲時之豐歉不知金陵五方輻輳朝饔夕飱悉仰給于船販之接濟來船多則其價陡落來船少則其價驟漲平日情形大抵如是與水旱灾祲兩不相涉是以四境雖未歉收而米價則仍有增無減又因入冬以來陰雨連旬蘆柴百斤需錢三百五六十文該處居民咸以炊爨爲慮云 
[來書照錄]  
　　粥廠一事士大夫每不屑經心不知吾輩造福在是造孽亦在是造福維何遇事認眞務求實濟 
 
 

Page 2

 
 
不尅減以肥己槖而巳造孽維何給米衝水煮粥攙灰虚領冒開轉輾吞蝕而已上年金陵某委員承辦冬賑先將升斗扣小於向來人扣之外又加八扣是名爲一升實則六合矣次將花名浮報比向年多六七千名是受賑者竟不及一半矣當時有人爲之借箸而籌謂每日可賺錢四十千文大凡散賑章程領米領粥全憑一牌每牌可值一千四百文一時苦無售主僅賣錢三百文左侯相涖任以來深悉此弊大加整頓今歲賑務巳委汪渠仙太守總辦矣聞太守前在海門任内惠政甚夥其少君巳登已卯賢書易曰積善之家必有餘慶雖太守仁心仁聞尙未見諸施行然卽已往以卜將來則彼蒼之報施當未有艾也[  爲民請命人稿]  
[蘇臺碎錄]  
　　蘇城皮市街某甲年逾四十向以手藝營生妻孥胥仰給焉本月初十晚歸途滑撻遂致傾趺脚踝已斷不能行走其友過而見之乃扶之歸次日臥不能興卽雇人以門板抬赴城内各傷科處醫治醫者多有難色且索費甚奢甲力有不及將聼其成廢殊可憐已○蘇城茅亭司堂間壁邵源泰女兠店有學徒年十七歲作事甚勤師頗愛之隣里亦稱其忠厚忽於十一日清晨以菜刀自刎時甫黎明店中人尙未曉起有一學徒忽聞震震有聲披衣起視則見血汚狼藉手足亂動卽呼師同視之刀痕不深喉管未斷問何故自盡則已昏迷不能言語卽遣人告知其父母請傷科醫治不及而卒其父來不願報官惟其母則爭閙數日旋經諸親友勸解云○吳趨坊某姓　有首飾匣一只置于床頂前月忽失去遍尋不見本月初忽聞某烟館内有人押銀鐲一雙卽往視之果是原贜詢之店主據云此人並不相識惟煙錢已欠三千餘文矣失主乃暗囑店主謂此人再來卽當報信云○蘇城護龍街有一江北婦人行至千將坊巷忽踣於地作呻吟苦楚狀旁人見而詢之則云懐孕已十月矣今將分娩家在胥門外一時不及回去稍頃痛甚忽聞呱呱聲則兒已墜地該處居人有憐之者給以棉衣棉絮等物且燒苦草湯飲之該婦又對衆備述貧况衆又歛錢與之婦乃抱兒而去○盛澤鎭有紹興酒船上之小兒與酒店内之小兒在街戲毆爲廣東烟膏店内人所見卽爲解勸詎酒店小兒回家反訴被廣東人痛打其父某甲卽至烟店講理廣人某乙不服甲卽毆乙乙邀同鄉至寗紹公所評理詎寍紹人定欲乙在公所罰戲一臺酒一席乙仍不允甲又率同鄉打毁乙店器物聞將涉訟也 
[演戲閙事]  
　　寍波邑廟修理告竣於十三日雇大四喜京班演戯慶賀落成演至第二齣台下觀者咸謂戯子偷懶令其加工唱演戯子置若罔聞觀者大怒卽以穢物向台上潑去戯子亦怒躍身下台遂致兩相打架於是看客咸抱不平將前後廟門緊閉以瓦石亂擲戯子亦持械相拒兩不相下幸董事等出爲彈壓始各罷手未釀大禍然看客已傷四人戯子則傷二人董事乃罰令戲子當晚另演戯四齣以息衆忿方得寢事云 
[津沽近信]  
　　高麗使掔珍曹判書趙寍夏等曁從官十五人前次齎表入都旌至天津晉謁李傅相商榷善後事宜於八月二十五日附船回國此已列報其使館係在紫竹林之永和棧非同泰棧也兹悉該使臣等於九月杪仍至津沽寓於該棧至商議何事外人不得而知也○天津護衛營翼長楊觀察前在京南拿獲盜犯五名己列前報此案首犯王洛八迄今尚未緝獲至已獲之五人一爲張拴一爲孫九一爲王洛八之岳丈一爲王洛八之妻舅其一則不知其姓氏先是王洛八盤踞新莊出海肆刼計時約在十年前惟不刦天津縣屬各鄉船隻故無攻訐之者其黨羽有孫九孫七謝崑路三黄四等人前兩年因刼袁贊先船隻被袁在寍河縣控告當由該縣飭捕緝拿謝崑拒捕鎗斃馬快劉七及靜海馬快孫九自是厥後捕役不敢正眼相覷而王洛八等根柢旣深門墻甚峻亦不輕易招人入夥張拴者係高莊之盜犯與魏羣邢小錢等同惡相濟王洛八所目爲白鄶以下者也拴忿不能平紏夥刼謝家屯唐家莊臥河各村意欲牽累王然各村仍無指王告發者拴又搶一有夫之婦婦之母家係郭庄人夫家與拴同里夫不在家食翁又出外故拴得肆其狡獪其夫聞信回家卽在駐紥軍糧城之馬隊統領徐車門處控告稟中有海洋大盜字樣軍門前署徐州鎭時專以捕盜著名且知各庄情形閱禀後躍躍欲試然無地方之責又不敢冒昧從事正在躊躇忽奉上憲捕盜文書卽以張拴爲嚆矢張竟兎脫僅獲其母妻其妻卽曩所搶來者遂着婦之本夫領回旋由張母供出同夥姓名以便一一緝捕嗣獲孫義成一犯孫義成者頗知各盜蹤跡被獲後紳耆爲之保釋且令効力贖罪於是以孫爲眼線魏羣邢小錢等先後被獲孫之力也王洛八以緝捕甚緊遂與張拴聮絡擬到衛尋孫報仇然後遠颺孰料未與孫遇而徐軍門之兵弁已躡蹤而至楊觀察又派兵追截至京南遂獲張拴孫九亟詢王洛八何往供稱挾眷赴河問擬分路入京在某店取齊迨追至河間王洛八巳先一日行僅獲其妻父妻舅直供不諱按王洛八爲新庄首犯必不能幸漏法網也○開平煤礦頗爲興旺有層出不窮之其運煤之法先由陸路運至蘆台然後換船運至天津銷售聞礦務局恐船少不敷所用已在蘆台造船二百隻以待運煤刻巳鳩工庀材矣 
[傅相留津]  
　　李傅相向以直隸總督兼北洋通商大臣故每於凍河回省度歲今年以丁艱開去直隸總督本任祇以欽差大臣留津辦理商務並練北洋水師事權專一毋勞兼顧今冬可以不回保府矣 
[廣搜珍玩]  
　　前報列珍奇赴會一節乃係江海關道憲接奉中國駐德李丹崖星使來文請爲辦理是以道憲轉飭張太守志均翁太守秉鈞謝刺史國恩朱明府璜程從九啓孝襄同經辦現在辦就之物祇得十分之六故尙須博採廣搜云 
[公司更名]  
　　本月十七日本報載新增公司一則今悉該公司巳更名招商協力中英輪船有限公司該公司之章程明備前報業已叙明無煩贅述最妙者協力之一法互相帮助自然利源毫無外溢加以每年分給股友利息十分之一而有貨裝搭者又加四分之三四分之一以是卜該公司有股諸君定獲無窮厚利也 
[藥水廣銷]  
　　前報所載晉隆洋行代售佛羅斯貢邦藥水專治肝勞肺癰及一切虚弱諸症近聞購者愈多盖緣此藥水頗見神故莫不爭先購買也該行寄此妙藥以惠中國樂書數語以誌喜 
[添設路燈]  
　　滬城街道向來狹窄每當昏夜之時殊難行走宵小之徒尤易潛匿雖各處設有路燈然狹巷小街仍不能徧照近聞邵觀察目擊情形卽籌良法特飭劉司馬范明府轉商城内保甲局擬於原設路燈外再添路燈五六百盞按叚分設然經費甚鉅邑尊以前斷罰欵洋三百元撥充善舉尙有不敷巳蒙邵觀察籌墊札委保甲局員督飭工匠辦理又雇設燈夫二十名以備按叚經管路燈之用從此街衢照耀行人無顚蹶之虞匪賴無潛藏之所豈非各憲之力哉惟綜計前後所設路燈有八九百盞之多逐夜油火及燈夫工食等費已屬不少倘盡歸公辦深恐難以持久城内各舖户倘能仰體憲意分上中下三等按叚捐貲則上下同心可以歴久竊欲以此言爲芻蕘之献 
[飭查實據]  
　　法捕房昨將應文森王金和張士芳三人解案翁太守先詰王金和汝稱應文森用去使費銀千兩之說究竟用在何處有何憑據王金和答稱張士芳管押後其岳母到應處應文森自巳說出我在門外聽見太守詰及應文森答稱我等手藝人豈有銀錢使用倘或有錢亦不來求請免拆房屋矣太守又詰王金和房屋之事業巳了結否王稱灶頭石版等物現尙未有尙有箱子一隻等語翁太守詢應文森砌灶 
 
 

Page 3

 
 
需資幾何答稱兩眼灶需洋二元五角三眼灶須洋三元太守謂前次繳案洋三十元現存捕房着於此欵内提出其灶頭須由王金和雇匠砌造所有箱子曾經喚齊兩造當塲開看並無籠龕廚匣等件且林春榮說爾物件寄在伊處亦可了結至張士芳唆使上控一節張己自認且及薛姓蔡姓等人而張士芳仍堅執不認太守謂有人同爾在煙館商議墳地之事爾自書字條交付本分府早巳親自訪明着將應王張三人一併管押着王金和寄信出外查明行賄憑據再爲核辦太守問王幾日可有回音王金和答以五日云 
[男婦送縣]  
　　浦東龔家路口人顧金堂昨投法公堂訴稱髮逆擾亂時娶吳氏爲妻生有女兒今年七歲我在滬住城内魚行橋相近地方巳十一年矣豈料吳氏不安於室於去年私自逃逸被我尋到後在川沙廳衙門涉訟蒙斷領回管束去年六月二十四日復行私遁并將所生女兒領去昨晚在法馬路遇見妻反向我討取婚書適巡捕至拘解到案旋據吳氏廪稱南翔人向在家鄉與顧姓並非夫妻若是結髮當有喜帖若是買來應有筆據何不交出翁太守詰其住在南翔何處該婦一味遊移又詢其可在顧金堂處住過否七歲女何人所生該婦不答太守着將男婦兩人一併送縣辦理云 
[圖賴束修]  
　　有某生遞禀法公堂稱係訓蒙餬口有王姓學生業己辭去其父積欠束修洋十一元五角未曾送來屢催不答該學生現在伊覩串家請爲傳質翁太守准詞飭瀖包探過永發往傳詎其親串胡某出言不遜又有張某助兇扭毆法包探遂將該學生王炳生帶案并將胡某張某解案胡稱王桂生之父向業成衣現在虹口待伊囘來當與說明翁太守謂先生束脩豈可圖賴着胡善爲開導胡某請於三日内理楚太守允之該學生卽着胡某帶囘張某逞兇則管押一日 
[酗酒滋事]  
　　法公堂昨據醴香閣酒店夥王玉高王瑞清携碎玻璃窓等投案訴稱昨日有一人到我店上樓飲酒堂倌告以樓上之酒乃賣壼頭客人若飲盌頭卽請下樓詎該客硬欲於樓上飲盌頭酒致啓爭論故拉客到捕房巳經捕房斷開詎夜深人靜時該客竟抛磚石將玻璃窗打碎故復追獲送案翁太守卽詰送案之人據洪劍英供稱住城内天官牌坊前向爲木匠昨因友人約我啜茗久候不至旋到醴香閣飲酒實不知樓上不賣盌頭是以上樓伊等將我扭打致將玻璃窓碰碎並未擲石太守以酗酒滋事本應懲辦着卽賠償碎玻璃窓否則當責五十板以儆 
[斷案嚴明]  
　　妓女趙二實控欲從良被鴇阻格旋由趙梅卿認二寳爲親生女且己憑媒配與章郁生爲妻嘵嘵置辨陳太守以二寳倘係趙梅卿親生女豈容縱女爲娼且二寳並不認趙爲親生父今欲從良理無不合礙難斷歸章姓兩造又復置辨太守卽將人証一併送縣此已列報兹悉趙梅卿求請自行投縣故祇將二寳備文送縣范邑尊飭將二寳暫發善堂俟趙悔卿投案訊斷詎趙梅卿延不到案前日忽有周順卿投縣訴稱江北鹽城縣人二寳係我外甥女誤入娼寮今欲從良曾投英會審署控告訊供送縣後趙又央人來說謂二寳係伊自幼撫養旣欲從良須酌償歴年飯資我巳言明酌償趙洋百元趙已具銷案切結兹持呈覧乞恩免侒俾領甥女擇良而配邑尊謂二寳雖係趙梅卿自幼撫養然爲娼之後賺財不少今旣涉訟公庭趙又延不到案反欲貼伊飯資是何理耶趙若投案本縣當從嚴究辦周仍稱願償趙飯資得以了事邑尊飭將趙二寳帶案二寶果認周爲母舅供與周同邑尊飭將二寳仍發善堂諭周覔妥保始准將二寳領囘擇良婚配云 
[傷女續聞]  
　　昨報列悞傷鄉女一節兹悉此女係由捕房送至公濟醫院醫治並非在同仁醫院合亟更正二 
[英界公堂瑣案]  
　　西人某投英公堂聲稱由華人荐董順新在我處做細崽今被竊去衣服約值洋四十元我之友人亦失衣服約值洋二十元盤問不認爲此交捕送究董供在此西人處做細崽每月飯食工資共洋十六元因不敷開銷是以辭歇向索工資飯食洋無着反被指竊陳太守以控竊難憑姑令董交捕房帶回着西人邀同原荐人再行核斷○徐道行訴稱開裁縫店本月初三夜各工人皆作夜工食夜飯後各工人所做之馬褂棉襔等件均已烏有又失熨斗水烟筒等物當卽報捕查無蹤跡惟令各工人分别認賠旋經查明係被工人朱順才王順山所竊伊等己將衣物典質在法租界之小押店又報捕獲朱王二人搜出棉袍當票二帋業巳吊贜其餘質禁據云巳付一炬巳向伊等問明質物月日及質錢若干至該押店掛失矣朱王二人俯首無詞陳太守判朱王二人各押二月起案之贜交徐收領餘物着自行備本取贖○四號西捕聲稱有粤人將猪肉割下令人猜斤兩藉分輸贏實與賭博無異特將此人解案請辦周阿保祇求施恩陳太守判周管押一月○梅阿保訴稱有賊入門竊去衣服三件當卽知覺追獲特將人贜一併解案鄭阿園惟求施恩陳太守判鄭管押一月贜物交梅收領○汪世友訴稱有人竊馬脚鐵爲巡捕所見拘案求將馬脚鐵給領范福來供稱向爲小工鐵條係路上拾得者乞施恩典陳太守判范管押半月以示薄懲舊鐵交汪收領 
[來信照登]  
　　昨接保息局來信云有陳君者籍係浙杭鳴山其别篆也在本埠大東門内東街開設德亨泰衣莊其爲人恂恂如也有長者風生平尤喜行善年届知命膝下尙虚因約二三同志募集捐欵助入敝局粥廠於前年始每交冬令散給貧民乃甫及二載今歲卽舉一子於以知天之報施不爽益以信善人之有後也 
[來書照錄]  
　　昨有成都劍頴生輔廷氏丁大勝來信云室人嚴氏生自名門讀書而知大畧嘗於煢獨之求無少吝惜頃聞水災泛濫卽慨典釵飾衣服共得洋四十八元寄電報局以充善舉明知杯水車薪無補於事然出於閨閣殊屬可嘉囑爲登報俾名閨淑女咸可觀感而興起焉本舘以其好善可風爰照錄之 
[經收江北墩捐七月中旬至十月初十止收數清單]  
　　七月廿日戶中員外郎程文洲京松銀三百兩合申元三百零六兩廿四日靑浦募來玉字六十二號册廿二戶洋拾一元八月十五日丹徒陳霞軒募守字三十二號册五戶洋拾元通州姚汲泉仙尉洋二十元又募陳安卿募二甲鎭七元陳子卿募七元徐小琴募十元徐瑞池兩元兪秋甫兩元十七日褚德生拾元九月十六日魏槃翁募守字三十六號冊續繳延陵堂吳二十元龍驤炮船虎威炮船飛霆炮船策電炮船四戶各捐洋二十八元威靖兵船二十四元生潤堂葉十二元十九日湖州募來如字十三號冊承啓堂兪十元徐佩卿一元十月初十日蕭山無名氏保姪樹恩病愈洋九元又次洋一元以上共收九八元三百零六兩洋二百六十七元又次洋一元再四月初二日登三月下旬第二單收欵實共洋二百六十九元悞作二百六十三元今結帳查明更正[  沈榖成啓]  
[蘇省撫轅抄]  
　　十月二十日新任兩淮運臺孫開行赴任分發江蘇試用知府朱宜振浙江人由京騐放來省禀到○二十一日調補吳江縣程禀辭赴任候補府經歴方鳴吉江北緝捕回宋維璋謝委署太倉州七浦司巡檢事 
[江督轅瘦抄]  
　　十月十五日候補道韋禀知考吏治○十六日前江蘇同知陳德濬浙江來廣東高州鎭楊玉科辭○十七日浙江副主考朱拜會路過回皖籍正任通州李春棠奉飭毋庸赴彭部堂營回省知縣葉大莊奉委府發審差江寗縣丞金之翰奉委解朱家山河工經費○十八日候補道陳鳴志通判唐錫齡均見辭赴河工運判白璧奉傳察看 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月十二日京報全錄]  
　　宫門抄○上諭一道錄前○湖督凃等奏兩淮議减濟楚川鹽引張事多窒碍緣由摺子○豫學政廖秦任滿遵侀考核教職摺子○大臣桂奏恭報巡察起程日期摺子○十月十二日吏部翰林院廂紅旗值日無引見○禮王等武場完竣覆命○畢道遠等謝賞朝馬恩○增貴謝授四川綏定府知府恩○耀年等由南苑回京請安○英麟請假十五日○景連門奏攺派交冲馬之大臣派出恩全○召見軍機增貴○○湖　總督臣涂宗瀛湖北巡撫臣彭祖賢跪奏爲兩淮議减濟楚川鹽引張不先咨商四川查封井灶亦不指欵包貼鄂餉事多窒碍難行恭慴據實瀝陳仰祈聖鑒事竊兩江督臣左宗棠擬規復淮南引地禁止川鹽入楚一案前經臣祖賢於兼署督篆任内縷晣秦明欽奉諭旨令臣等悉心會商妥議具奏等因當經恭錄咨行欽遵辦　卽准兩江督臣左宗棠咨以四川旣允每月酌減一二百引以讓淮銷自應以川鹽减退之處爲淮鹽漸進之處至湖北徵收厘稅本由湖北專主或仍照舊章或請交戶部酌議兩淮鹽政毋庸叅豫等因經臣宗瀛以減川增淮必應遵照部議先由兩江咨四川督臣查封井數按引計並如何酌立限期每月减運若干引議定所减賓在數目咨卾備查方可照辦然川鹽旣經减運則湖北短收厘課爲數甚鉅凡奉撥京協各餉以及本省滿營水路防軍各口糧向來取給于川課者驟少此欵貽悞堪虞鄂省歲入丁槽厘稅皆各省一定出款别無生財之道若謂淮引可以加抽鄂厘而鹽斤能否暢銷尙難預計餉項必致虚懸不得不請兩淮籌撥的餉按昭鄂省减收川鹽數目照章包貼解濟要需咨請核示並將引銷川鹽寔有益於國計民牛情形詳細聲叙於九月初一日咨覆續准督臣左宗棠咨以准四川總督咨四川惟有每月减二百引之一法舍此無可再議　鄂省應議之處以餉項緝私二事爲重川鹽入楚抽厘歲入鉅欵若驟然議止無以應部撥協餉各項本係資在情形查四川擬减濟楚川鹽每月二百引照鄂章每斤抽厘錢十八文計算湖北每年應短收厘錢四十八萬八千一百六十千文約合銀三十萬兩但淮加引湖北亦有坐抽厘稅銀兩引次擬於四川减二百引减至十二個月止由各局核算湖北於收獲淮鹽厘稅若干除去此數再由湖北較上届抽收川稅實短若干由兩淮補解足數此後四种每年再減若干引卽照此辦理至鹽務以疏銷爲貴疏銷以緝私爲先川鹽入楚之平善壩一處擬設局稽查樊城沙市各要地擬添設督銷緝私局武漢各屬應由兩江添撥勇丁協同湖北嚴緝應請查照核覆等因復經臣等會同商酌細加體察當以四川雖有每月允减二百引之說但煎鹽井數曾否查明封禁並未議及伏查前奉部議减連之法必須先由川督查封井數按引計煎煎有定數而復運之源清今不限其煎運第恃四川减剩六百引之說爲憑限其銷數則限外之鹽势必盡化爲私等語此乃洞燭隠微誠爲破的之論今不與川省議定煎運數而先議設局緝私是則不清其源而欲絶其流事多窒碍難行仍請咨而四川查明井灶能否封禁每月煎運濟楚鹽斤實計若干引咨鄂備查方免私梟充斥之患然後减引之舉鄂省方可　辦宜昌川鹽厘課爲鄂餉大家中外皆知兹承代爲籌及感紉無旣惟湖北取給於川厘各項要餉均係按月撥解不能稍遲時日今議四川月减二百引則宜局卽短收二百引之課錢若俟减至十二個月止再行比較上屆收數實短若干始由兩淮補解則此年内每月應解應給各項緊餉先巳貽悞咎將誰歸此係鄂中全局所關　不敢輕諾者也至所商設局督銷緝私各節應請統俟四川封井减引定有準數兩淮包貼鄂餉議有的實欵項再當會議辦理等因於九月初十日會銜咨覆在案乃十一日忽接督臣左宗棠咨開濟楚川鹽旣准减二百引應請自本年十月起每月抵運六百引一年之後再减二百引每月抵運四百引以後每年每月照减二百引至第四年止　清濟楚川鹽除行湖南北督銷局宜昌掣騐局查照辦理並咨覆四川總督曁會銜具奏外相應咨明查照等因前來臣披閱之餘不勝詫異伏讀欽奉光緒八年四月二十七日寄諭川鹽濟楚行之巳久此時議復淮引固爲規復舊制起見等因欽此仰見聖主明鑑萬里欽佩莫名是此事必須三省會商意見胥同始能定議卽以减引而論亦必先由四川查明灶井立限封禁按數煎運方無流弊今督臣左宗棠旣不查照部章咨商四川封井限煎又不候臣等咨覆而千鄂省項餉要需亦尙未確籌遽定以本年十月起按年减運似此操之過蹙無論鄂省餉源所關萬難照辦卽四川商民未見出示曉諭亦必羣相驚疑不肯遵行若强令每月祇運六百引則未運之鹽必盡化爲私縱使在於湖北平善霸設局派兵堵緝而巫峽水流鹽船順流下駛瞬息日里人力難施兵少則力不能制多則又恐激成事端淮鹽能否暢銷事未可必而地方已先受其害此尤不可不防總之欲减川引非先從川省按引計煎不可川引旣减非兩淮包貼鄂餉不可　宗棠此次來咨臣等再四籌商諸多窒碍實難輕允抑臣等更有請者查淮鹽舊章以六百斤爲一引每引収塲地錢粮及課厘共銀六兩九錢有奇川鹽入楚每斤收釐課錢十八文照淮鹽六百斤一引計算每引收錢十千零八百文以錢合銀六兩二錢六分四厘加以川省每引收銀三兩零六分一厘二毫兩省併計每鹽六百斤共收銀九兩三錢二分五厘三毫湖南花畹岡所收隣稅尙不在内兩相比較淮鹽一引較川鹽一引實少收銀二兩七分有奇是銷川誠有益於國計者也且兩湖安襄鄖荆宜五府及荆灃二州居民食慣川鹽誠以川鹽味鮮質美一斤約抵淮鹽兩斤之用淮鹽色味俱劣故皆不願買食小民好惡本有桓情難以日用細故强所不欲若竟勒令舍川就淮必致閭閻騷擾民怨沸騰是銷川亦有益於民生者也今若减川增淮不特下拂輿情抑且上巷國帑徒爭引地之虚名輕棄有著之實餉通盤籌畫似屬不值惟有仰懇天恩飭下左宗棠循昭向章將各塲提凈之鹽酌配引數運赴襄鄖等五府二州與川鹽一體行銷暫免繳厘不准在武漢黄德一帶私行灑賣致侵正引淮鹽果能講求　鍊色白味佳其價較川鹽爲輕民間自必樂於買食川鹽價高難與相敵自可漸推漸廣川鹽將不禁而自絶矣卽或必欲議減川引亦應遵照部議先咨四川查封井灶限定煎運斤數咨鄂備查一面將鄂省短收川課卽由兩淮籌俻的餉按月如數撥解濟用再由臣等體察情形辦理緝私庶幾餉需不致貽誤商民亦可相安楚省幸甚所有兩淮現議减運川引窒碍難行緣由謹合詞由驛具陳伏乞皇太皇皇上聖鑒訓示謹奏軍機大臣奉旨戶部議奏欽此○○河南學政臣廖壽恒跪奏爲微臣任滿遵例考核教職恭摺仰祈聖鑒事竊臣查准部咨各省學政於任滿時將　省教宫是否均堪司鐸之處專摺奏明等囚於同治十二年在湖南學政任滿時奏保湘潭縣教諭鄒湘倜等三員量加奬勵曾蒙兪允飭部議准在案伏念士習之轉移視乎教官之賢否每於考試各屬時逐加查訪遇有衰病不職各員業經隨時函商撫臣分别叅劾此外循分供職之員臣皆諭以認眞訓課砥礪廉隅爲士子導之先路其中學養較優堪勝表率者亟應保荐以勵其餘兹查有鹽提與銜衛輝府學教授申勉旃品端學粹士論翕服同知銜汝寍府學教授吕愼修持躬端謹訓迪有方歸德府學訓導彭濟敏事愼言老成諳練六品銜武陟縣學教諭李筆端辦事勤懇篤實不浮光州學訓導于錦堂學術純正制行不苟以上彭濟于錦堂二員合無仰懇天恩賞加國子監學正銜以昭激勸其申勉旃吕愼修李筆端三員查照限制未便再請加銜可否量予恩施交部議叙碑各該員益矢愼勤而各學亦得有所觀感恭候聖裁臣爲鼓舞學校起見合謹繕摺具奏伏乞皇太后皇上聖鑒訓示謹奏軍機大臣奉晉吏部議奏片併發欽此○○奴才桂昂跪奏爲恭報巡察後龍山一帶内外火道地方起程日期恭摺奏聞仰祈聖鑒事恭照陵寢後　山向設火道通長三百二十里均寬二十丈内火道通長八十五里均寛三十丈每年節交白露由各該營汛將火道荒草一律芟除打掃潔凈責成該汎官弁隨時稽查以昭愼重前任總兵景霖曾于同治七年巡察火道之時繕摺具奏擬　自同治八年爲始總兵與標下中軍遊擊輪流間年往察一次等因在案今年輪應奴才巡察之　現在節近霜降據各該營汛呈報芟割内外火道完竣各衙門現無緊要事件奴才擬于九月十一日起程輕騎减從恭詣後龍山一帶各汛地方察看外火道並紅椿靑椿境界事畢折回再恭察内火道以及左右兩營十八撥各汛地方奴才遵　向章帶印起程所管馬蘭鎭綠營内務府尋常事件分委標下中軍遊擊曁内務府郎中等代理除俟巡察事　再行具奏外謹將奴才巡察後龍風水内外火道起程日期恭摺奏聞伏乞皇太后皇上聖鑒謹奏軍機大臣奉旨知道了欽此 
 
