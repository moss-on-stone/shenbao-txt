# 1912 - 62 - 4914027

 

Page 1

 
 
鹽業平議 
　　鳴呼天下之黑闇未有甚於鹽業者也困之以塲商限之以引地緝私也掣騐也於是厲民病國諸大端紛然而起府海官山之遺制適足以爲無數鹽商網利之階而服勞食力諸貧民反屏息退處無權之下呼天籲地莫可誰何事理之不平莫有甚於此者 
　　說者曰此特满淸時代之弊政也民邦新建改玉改步一切魑魍魉諸妖術斷不容於大同共和之世界乃自淮鹽有改革鹽政之議而兩淮之人盡力阻之浙鹽有官收商運之議而浙西之商百端撓之若以此爲祖孫相傅世業者然不曰商本廢棄卽曰灶丁生計揆其萬變不離之說均兢兢焉以廢棄無滷塲灶爲病民兩淮兩浙如出一轍抑何其不類而類耶 
　　雖然浙鹽旣以灶丁爲口實矣吾且以淮鹽之詳情言之淮北三場曰板浦曰中正曰臨興臨興所屬一爲靑口有灶無商交鹽於官謂之官運一爲臨浦始則灶本灶業繼變商本灶業輾轉至今商無本而享其利灶有業而苦無窮查臨浦灶業分六曈計池五百餘分行六萬餘引按池十數别築一圩所以防客水也修築之費出於票商近世此款爲商乾没圩旣圯平水患頻仍掃鹽不旺此一因也近時百物騰貴粮價六倍於前獨鹽猶沿數十年前定例一池之產用力必須三户以上綜計得鹽不過千餘石除修工晒具外三户所入不足百千豈足養三户丁口乎不能養其身家而望代爲興利天下必無是理此亦一因也鹽路暢銷商則開垣廣收而每懸其價稍稍滯銷則收垣而去是商之買否可以自由則商之趨避巧灶之賣否不能自主則灶之銷路塞而灶命存亡遂操縱於商人矣此又一因也綜此原因已足亡彼灶業而有餘加以蠧書惡役復藉口走私以肆需索致有力者視本業爲畏途時切傾家之懼少壯者半改謀他業而留場者盡老赢矣鹽不敷額職此之由此據臨浦灶商所自述者其持論立說當不致大相剌謬以浙例淮或亦不異而今乃執廢棄無滷場灶爲理由電請設法維持予商仍舊煎賣庸亦知沿海數萬灶丁之生命本不在此而在彼乎至其齗齗與松人相爭執則尤爲絕無理由之爭執矣夫以松人辦松鹽天下之公理也卽曰沿海士紳及自治會鄉董將總分各厫分别管收俾知照浙商和平結算此亦題中應有之義况日和平日結算則明明非以强權相爭奪矣今乃不候結算不與商議而惟以率同軍隊爲罪案試問其所謂理由者安在矧以四五萬引之鹽產乃藉口私鹽價貴不肯收運多者歲收一萬餘引少者常不過七八千引捆餘之鹽指爲走私肩挑出摬兵力捕之此其情謂松人豈肯忍受也耶今乃假借法制不良之一語諉爲非盡浙商抑勒之咎天下豈有是理者乎 
[專電]  
　　袁總統受任時曾以正式公文照會各公使請來觀禮公使團以各該本國尙未正式承認各派代表一人到部叅列 
　　内閣總理唐紹儀今明南下其内閣人員就袁總統擬定之名單由唐總理與孫總統商定得叅議院之同意再行發表 
　　聞統一政府之制袁總統已經擬定大致設立九部四院其九部一外交二民政三財政四司法五敎育六交通七軍事八實業九殖務四院則一財政二會計三叅議四裁判（以大理院改設） 
　　變兵截獲正法者日有數起秩序漸見恢復 
　　黎副總統昨有電致袁總統謂俟鄂事布置妥貼擬於本月十五日後二十日前來京 
　　三月十日臨時大總統令此次天津保定等處地方猝遭亂兵土匪焚燒搶掠民喪其居商失其業流離蕩析生計維艱言念及之深堪憫惻飭直隷總督竭力設法籌欵妥爲撫恤維持以靖人心而復行業（以上北京） 
　　汕頭近狀甚危某黨首領率兵千餘人佔據衙署又某黨有兵千 
 
 
 

Page 2

 
 
人佔據炮台及商務學校 
　　日本兵艦一艘及魚雷艇兩艘已抵汕頭 
　　領事公會有照會警告各黨勸其勿以輕率行事自取危害（以上汕頭） 
　　孫總統以星期日停辦公事偕公子等往各山遊獵并攝影而返 
　　南京中華民報定三月十五號出版（以上南京） 
　　蔣都督因駐𡩋浙軍即日回防尙無駐所已飭二鎭統制周赤忱率其所部移駐𡩋波及鎭海俾將營房騰出　（杭州） 
[公電]  
　　南京孫大總統電　武昌黎副總統各省都督督撫各司令官全國各界團體公鑒初六已將叅議院决定統一政府組織辦法六條通告各省頃得參議院咨稱本日接到袁世凱君電傅誓詞（已見前報從略）特此通電佈告全國臨時大總統孫文佳 
　　南京陸軍總長電　武昌黎副總統各省都督各軍司令官均鑒組織統一政府問題於三月初七日由南京參議院開會因京亂雖平而袁大總統一時不能南來之故當已議决允袁大總統在北京受職並决定辦法六條（辦法已見前報從略）當於初八電復文如下南京參議院公鑒電悉所議六條一切認可凱以薄德忝承推舉勉認公僕義務謹照三月初六日叅議院議决第二條宣誓下開誓詞請代公布（誓詞亦見前報從略）特聞請飭所屬各路軍隊一律安靜快覩新猷俾與全國人樂享幸福是爲至禱黃興叩蒸 
　　北京蔡專使等電　各報館鑒蔡元培等敬告文如下培等爲歡迎袁大總統而麷而備承津京諸同胞之歡迎感謝無已南行在即不及一一與諸君話别謹撮記培等近日經過之歷史以告諸君託於臨别贈言之義（一）歡迎新選大總統袁公之理由自淸帝退位大總統孫公辭職於參議院且推薦袁公爲候選大總統叅議院行正式選舉袁公當選於是孫公代表叅議院及臨時政府命培等十人歡迎袁公蒞南京就職袁公當蒞南京就臨時大總統職爲法进上不可破之條件蓋以立法行政之機關與被選大總統之個人較機關爲主體而個人爲客體故以個人就機關則可而以機關就個人則大不可且當專制共和過度時代當事者苟輕違法理有以個人凌躐機關之行動則涉專制時代朕卽國家之嫌疑而足以激起熱心共和者之反對故袁公之就職於南京準之理論按之時局實爲神聖不可侵犯之條件而培等歡迎之目的專屬於是與其他建都問題及臨時政府地點問題均了無關係者也（二）袁公之决心培等二十五日到北京即見袁公二十六日又爲談話會袁公始終無不能南行之語且於此兩日間與各統制及民政首領商留守之人會諸君尙皆謙讓未遑故行期不能驟定（三）京津之輿論培等自天津而北京各全體之代表各軍隊之長官及多數政治界之人物或面談或投以函電大抵於袁公南行就職之舉甚爲輕視或謂之儀文或謂之少數人之意見其間有極離奇者至以小人之腹度君子之心只可一笑置之而所謂袁公不可離京之理由則大率牽合臨時政府地點或且并遷都問題而混入之如謂藩屬外交財政等種種關係是也其與本問題有直接關係者惟北方人心未定一義然袁公之威望與其舊部將士之忠義方淸攝政王解職及淸帝退位至危逼之時期尙能鎭攝全京不喪七鬯至於今日復何疑慮且袁公萬能爲北方商民所認苟袁公内斷於心定期南下則其所爲布置者必有足以安京津之人心而無庸過慮故培等一方面以京津輿論電達南京備參考之資格而一方面仍靜俟袁公之布置（四）二月二十九日兵變以後之情形無何而有二月二十九日夜中之兵變三月一日之夜又繼之且蔓延於保定天津一帶夫此數日間袁公未嘗離京也袁公最親信之將士在北京自若也而忽有此意外之變亂足以證明袁公離京與否與保持北方秩序非有密切不可離之關係然自有此變而軍隊之調度外交之應付種種困難急待整理袁公一日萬幾勢難暫置於是不得不與南京政府協商一變通之辦法（五）變通之辦法總統就職於政府神聖不可侵犯之條件也臨時統一政府之組織不可以旦夕緩也而袁公際此時會萬不能即日南行則又事實之不可破者也於是袁公提議請副總統黎公代赴南京受職然黎公之不能離武昌猶袁公之不能離北京也於是孫公提議於叅議院經參議院議决者爲袁公以電宣誓而卽在北京就職其辦法六條如麻電由是袁公府又可以速立對於今日之時局誠可謂一舉而備三善者矣（六）培等現時之目的及未來之希望培等此行爲歡迎袁公赴南京就職也袁公未就職不能組織統一政府袁公不按法理就職而苟焉組織政府是謂形式之統一而非精神之統一是故歡迎袁公我等直接之目的也謀全國精神上之統一我等間接之目的也今也袁公雖不能於就職以前躬赴南京而以最後之變通辦法觀之則袁公之尊重法理孫公之大公無我參議院諸公之持大局而破成見足代表大多數國民旣皆昭揚於天下其至少數抱猜忌之見騰離間之口者皆將爲泰和所同化而無復纖翳之留於是培等直接目的之不達雖不敢輕告無罪而間接目的所謂全國精神上之統一者旣以全國同胞心理之孚感而畢達而培等亦得躬逢其盛與有幸焉惟是民國初建百廢具舉尤望全國民胞永永以統一之精神對待之則培等敢掬我全國同胞之齊赠同願者以爲祝民曰中華國萬歲 
　　長沙來電　各省議會諮議局上海各報館鑒南京臨時政府叅議院由各省都督委任人員組織非人民代表不可視爲正式立法機關此次選任臨時總統議决建都地點雖事實不謬繩以法理實屬踰越權限頃又接鄂議會綘通電叅議院逕以少數議員表央遽將全國賦稅抵借道勝銀行金磅一百五十萬尤屬侵權違法若漫無限制於民國前途甚爲危險除另電南京政府取消借債議案外茲特發起訂定臨時叅議院權限擬商數條如下一關於民國建設事件二關於民國法律事件三關於人民權利義務事件上列三項參議院絕對無議决之權亟應由各省選舉人民代表組織臨時國會萬無任政府委少數參議院議决民國肇造諸大政之理至組織國會前經鄂議會馬通電發起敝會力表同情應由有各省議會協致贊同以成全國正式輿論之機關以上二端如何贊同卽希分别電覆限制參議院權限一節並希賡電南京孫總統北京新舉袁總統請照所擬將參議院權限明白規定迅行公布是荷湖南特别議會通電魚 
　　北京袁大總統電　張季直先生蘇州莊都督鑒據上海鹽務恊會微電稱松江沿海鹽厫各處被松人馬子謹持械强佔登報賣鹽請嚴禁查辦等情此事詳情如何請飭查明核辦以維鹽政世凱 
　　上海茶商電　安慶孫都督曁省議會鑒申報載皖財政司借欵七百萬兩以皖南北茶釐作抵事上海茶商全體惶駭僉以皖南茶大半運銷外洋向來除在海關完出口稅外須先在内地完釐此在專制時代尙係苛政際茲民國成立商民方引領以求免釐倘以茶釐作抵借欵非但有乖理財學理且恐貽譏全救况全國稅法未定茶釐尤不當作抵爲特籲懇主持將茶釐抵欵合同取銷並請於新稅法未定之前暫行停收茶釐茶捐以保利源而維商務上海茶業會館全體茶商公呈 
　　又電　北京袁大總統鈞鑒釐金病國病民全球疵議我國出洋土貨茶爲大宗向來除在海關完出口稅外須先在内地完釐以致本重銷絀漸被洋茶攘奪垂盡値茲共和成立專制苛政度蒙首先革除惟近年釐金業已由各省改換他項名目如產地稅貨物稅統捐等類其實除海關所收爲正稅外其餘仍是向日之釐金近聞各省仍擬照舊抽收並有將茶釐議抵借欵者似與民國體制及理財學理均有不合理合禀懇飭令新内閣速定文明稅法全國統一並請分令皖贛湘鄂浙閩各產茶省分於稅法未定以前除海關出口征稅外暫行停收各項茶釐茶捐以全國體而恤商艱不勝迫切待命之至上海茶業會館全體茶商公呈 
[譯電]  
　　英使署前派陸軍隨員及中國文案前往冀州調查英敎士台君被殺之事茲該員等已返北京並將台君屍身帶回同返者有斯司特主敎及休思敎士二人據言台君與休思君到冀州時見有亂兵强取斯司特主敎之車輛台君向其索回兵士不允開槍擊之台君等逃入旅館兵士追逐至旅館門外復開一槍台君頭部中彈遂殞命　（北京） 
　　開封漸就平靜警政已復惟店舖尙未開門　（開封） 
　　日俄協會業已重行組織成立名譽會長爲閑院宮親王正會長爲寺内正毅（卽朝鮮總督）副會長爲後籐男爵（即南满鐵路總裁）其幹事及參謀部多爲政商兩界有名人物（東京） 
要聞一 
[袁總統履任紀盛]  
　　三月十號北京電信云今日三時袁世凱在外務部樓上接受臨時大總統之任各代表咸來觀禮袁總統服戎裝狀極威武自側門入對衆宣讀誓文旣畢南京代表起致祝詞剌嘛僧次之各省及各團體代表亦相繼致賀禮成袁退入側廳受私人之祝賀此時軍樂悠揚禮儀嚴肅令人感動觀禮者或穿西服或着戎裝與各軍隊之軍服互相輝映誠中國過渡時代之壯觀也 
　　另一電信云昨日午後三鐘袁大總統宣誓就任其禮節極簡單而氣象甚尊嚴袁君宣誓後南京專使蔡君頌辭有願大總統鞏固共和民國增進人民幸福等語袁總統謙讓答之旣畢軍士列隊魚貫而進於總統前行舉槍禮其次則各軍統將各部行政官满蒙王公喇嘛僧及京師自治商學各團體代表以次致賀均行一鞠躬禮 
　　袁總統受任時各項參禮人員之次第如下　歡迎專使及歡迎員黎副總統代表各省總督都督代表北京各部首領副首領八旂满州蒙古漢軍都統副都統每旂一人各軍統制鎭統協統統領海軍艦長步軍統領左右冀總兵順天府尹大興縣知縣宛平縣知縣各省在京紳士每省一人满洲紳士蒙古紳士回族紳士西藏紳士各二人北京市民代表商務總會二人總董事會二人 
[宗社黨利用變兵之毒計]  
　　宗社黨首領載澤溥偉等反對共和迄今心尙未死自上月二十九號北京兵變後澤偉等大喜擬即利用此項變兵使之再舉以謀擾害大局刻聞澤偉兩人已秘密派員四方聯絡無如該變兵等全持金錢主義本乏政治思想因此均不爲所動而載澤等之運動及歸無效 
[各國對於兵變之兵備]  
　　此次北京兵變日本公使當卽令天津駐屯部隊至京嗣藉口於天津守備不可忽略又調來满洲守備隊之一部而第五師團於本月下旬或四月是旬亦將來满 
　　日本駐在中國之司令官阿部少將前曾建議增加守備兵今聞已由國内調來一千二百名内有八百名往秦皇島其餘四百名則開往北京至其如何配置目下尙不得知大槪以一部分當鐵道守備之任 
　　德國政府以中國目下之情形尙恐不穩所有靑島及天津之守備兵三月初旬應行交代歸還者不能一律交代仍須留駐五百名而平時靑島之守備隊更將增加五百名 
　　前公使舘會議之結果决定各國增兵一千名至其中之分配則日本一百名美國二百名德國一百名法國二百名英國二百名義奥和蘭共二百名而又以五百名之守備兵留置北京 
[五紀北京兵變情形]  
　　當兵變之初外間紛傅提燈會員因與叛軍衝突頗受夷傷茲經切實調查是日提燈會員列隊進城時行至定王府大街口欲排隊逕由該街空過乃爲駐紮前淸慶王府前之陸軍攔阻不准前行提燈會員以慶賀共和乃係大典該陸軍何得阻撓於是大起衝突互相用武軍隊之槍械竟被提燈會員奪去卽一直開往大學堂該軍大怒立邀二百餘人追至大學堂將提燈會員困住會員手無寸鐵無法抵抗旋將燈衣等物棄去秘密潛逃而軍隊則在大學堂四周圍困一夜始散 
　　此次兵變前二日已略有風聞故三鎭曹統制將其調出城外駐紮齊化門一帶不意二十九日起事該兵等先搶城外旋竟將齊化門攻破斬關而入計分一百餘股每股六人八人九人不等自進城起挨户搜搶一向南小街一向東四牌樓搶畢乃齊赴定王府大街搶奕劻府第該府衛兵抵抗甚厲變軍不能得手憤極即放火焚燒幸衞兵極力撲救未至全燬然其損失已不小矣 
　　變兵旣離慶王府復分兩起一出崇文門一向丁字街其丁字街之一起尤爲兇狠自該街燒搶起直至東華門大街止其城門亦被殃及但據民間傅述所有前門以東皆三鎭所搶其前門以西各處則爲毅軍所搶非三鎭軍士也 
　　此次兵變談者皆謂實有毅軍在内茲聞毅軍之附和者實祇少數米軍是日槍畢仍悉回營作爲無事者然長官亦未予深究其三鎭陸軍則分四路出城並未歸營搶崇文門内外之變軍係出沙窩門搶前門内外者出永定門或向西出彰儀門搶東四牌樓以北及後門者出德勝門已各逃生命去矣 
　　是役損失之數目及被燒搶之店户刻經約略調查商店貨物之損失約計九百餘萬元其被焚刦之商店住宅則有八百四十餘家可謂浩刦矣 
　　民部調查此次損失頗難着手現其辦法所有商店住户不論是否被災一律散佈傅單飭令詳報以是小家住户多有揑報之事 
　　此次兵變惟宣武門外一帶未致被災可謂大幸乃傅聞駐紮内城之米軍聲言三月二號將再搶刧該處云云於是該處商民大爲恐慌公舉代表投謁駐紮宣武門外之毅軍姚劉兩統帶懇其保護經該兩統帶好言 
安慰力任保護並派兵三棚先行分紮各要隘該處人心始稍安定旋復致送羊酒於姚劉兩軍以謝保護之意 
　　袁大總統於三月二號下午親赴英國使館慰問約談四十分鐘始行聞晤談時力任保護各國僑商謂此後决無他虞 
　　前淸慶王奕劻邸第已被燒損多處聞奕劻現亦避居六國飯店云 
[天津兵變再紀]  
　　二月二十九晚北京第三鎭兵變有二百餘人手携槍械裹帶衣物銀錢先後抵津後天津軍警莫不生艶羨之心於是由京來津之第三鎭叛兵即勾通第四鎭親衛軍巡防隊及北叚巡警等定期於初二晚起事是晚十時新車站槍聲先起繼即擁至造幣廠肆搶掠河北軍警佈置 
 
 
 

Page 3

 
 
頗爲嚴密原非數十百人所能逞惟該軍警等賊性未移反隨同兵匪放火搶奪於是勢燄更大橫行無阻而張鎭芳又聞警先逃督署隨卽起火督署衛軍僅有數名出與亂軍對敵其餘衛軍皆視爲發財機會紛紛附入因此亂兵聲勢愈大乘勢過浮橋焚擄海關幸被海關護軍敵退因而焚燒大胡同過金華橋燒估衣街又燒宮涨大街北馬路北大關針市街等處當火發時北馬路一帶警兵卽爲鄉導帶各兵匪挨户刦掠體育社員則在南開一帶搶刦蓋楊以德並命令禁止故該匪等亦得恣意妄爲云 
　　造幣廠中之機器廠全部被毁惟銀庫堅攻之不入乃破窗而入穴墻而出計費兩小時之時間庫中存銀元二十萬遂入亂兵手庫外預備解京已裝箱之二十萬亦入亂兵手亂兵所各總數爲四十萬元事後檢查該局殘存只有住屋耳 
　　此次亂事第三鎭兵最居少數北段巡警及張鎭芳之衞隊幾於全數加入均以帽簷向後爲誌第四鎭兵是晚加入者至六百餘人不料直隸民團負有保衞地方之責亦趁勢而應之此外本埠之土匪及窮民均蜂擁而起火光燭天勢如破竹是夜同時起火至有三十餘處　 
　　亂起時電車尙開行詎至北馬路官銀號前即有亂兵開鎗向電車轟擊立時各處電車均不開行其貧窮之洋車夫則多有棄車而行刦者 
　　是夜津浦鐵路局未及防備亦遭搶掠惟京奉鐵路局正欲搶時因英兵嚴密防禦未受其害且由英兵獲搶犯十餘人悉係北段巡警并在身旁搜出已搶得洋三千餘元 
　　津埠自庚子拳亂後元氣已受大傷加以一二年來商務不振金融恐慌已岌岌不可終日今更遭大變損失不下千餘萬即未遭祝融之災而門首標字日本鋪被搶或本宅被刦者觸處皆是傷心慘目有如是耶 
　　天津兵警之不足恃早爲外人所共知而兵警兩界全體皆變爲匪則實爲其意料所不及由是領事團密議電調駐紮秦皇島之各國兵隊限六時内向津出發蓋外人已共認我國爲無政府之狀態矣 
　　是晚全體兵警猶未满其慾將於初三晚謀再舉直紳與諮議員得耗乃大開會議組織臨時治安會以維持天津秩序公舉前第二十鎭統制張紹曾君爲會長由嚴紳修等電懇袁大總統請飭天津附近各軍隊均歸張君調遣一面由張君電乞速派駐𤄶第二十鎭軍隊卽日來津調用尙恐緩不濟急復經會員多數贊成由張紹曾君以個人名義向日本某少將借日兵百餘名分駐於中國地界各要路并設機關大砲以待敵叛兵乃始聞風遠颺 
　　初三日叛兵及土匪搶獲財產者均逸至租界經各租界巡捕拿獲數十名南段巡警亦捕獲三百餘人初三日午後梟首數十名初四日晨又誅戮數十名人心始爲之稍定 
　　初三日叛兵等未得達其搶刦之目的頗不甘心聲言初四晚駐守韓家樹之第四鎭兵二千五百名將全隊出發並運大砲直攻英法租界其事爲直紳所偵知恐釀大禍乃遣人與之關說謂所獲搶犯並不痛殺哀求其勿再爲亂當時之允否不可知而外國人聞匪黨之計畫如此亦知衆寡不敵初四夜悉將在津各軍隊於午后六時起全行開往大直沽一帶整兵嚴守而叛兵知已有備未敢再舉亦云幸矣 
[大同兵變之眞相]  
　　淮軍素無紀律所至騷擾去冬調駐大同時有搶掠之事自舊曆正月初五晚起乃大肆擄掠至十一早始止該城内外十室九空少壯者紛紛逃避婦女老弱不良於行展轉道路而淮軍又將其所携之細軟餱糧盡行攫去啼飢號寒慘不忍聞淮軍再不調回大同之民將無遺類矣 
　　大同被淮兵搶刦後該處人民即公推代表電請忻州閻都督發兵援救略謂大同自舊曆初五日至初十日淮軍大肆搶掠地面糜爛不堪鎭府縣均置之不理請速派民軍前來維持并懇續參謀西峯督軍親臨藉資鎭懾現閻都督已轉電袁總統請其迅將淮軍撤退以維西北要邊 
　　閻都督三月一號由忻州電致本埠報界云日昨連接大同紳商各界警電稱大同駐紮淮軍於二十三夜全軍皆變奸淫刧殺六日夜公私損失數十萬焚燒房屋無算商民全動公憤奮力抵禦揚總鎭率兵東走未知去向次日變軍由府索大車四五十輛满載而去各等語當卽派員前往安撫一面電請袁大總統准本軍就近撥兵鎭壓以濟危急尙未蒙復特此奉聞晋軍都督閻錫山宋 
　　翌日又電云大同淮軍兵變隨卽派兵前往彈壓刻已秩序恢復知關厪注特此奉聞閻錫山霽 
[淸談　（東吳）]  
　　南京政府成立之初尙在軍事時代徐魯直汴武漢等處方亟亟焉爲攻守之計畫而於政事上之設施則未遑也 
　　今者大局奠定兵氣潛消孫總統讓功而不居以推畀於袁良以袁總統者於政事上有經騐之人物也顧政事之良否全視組織内閣之良否爲斷南北政府濟濟多才此後配置内閣人員勿視爲往來酬酢之贈品勿誤爲權力消長之機關則其政事必有可觀者矣 
小說 
[俄王之偵探　（二十四）　（無名）]  
　　旣而拍球之人稍疲場中暫時休息余乃偕來脫考脫之女兒名密烏蘭爾一同散步余因向他說道我久居意大利游戲時少所以拍球甚拍的不好密烏蘭爾道原來你向在意大利的我在夏季時也曾同了我母到過意大利的勿倫斯和南不覺兩處兩人說話時相携自草地走入室内看見那室收拾甚佳可作客堂視余前次到時大爲繁華到了室内向窗外望風景甚好能見南斯山之角山上綠草茸茸陽光满地在此靜室觀之大爲適意余乃與密烏蘭爾並坐閒談密烏蘭爾顔容美麗性情活潑聲音又淸脆可聽余在意大利久久未聞英語今日聽他說話十分悅耳密烏蘭爾初與余談意大利畫及彫刻密言頗有見地密又向余說道我甚願居於此地前一季我在倫敦甚忙乃與余談在倫敦時數次大跳舞會的情形娓娓動聽這數次大跳舞會前在倫敦報上余亦曾見之余見其女可愛余乃細思其父爲何如人視其疎財好客酷似開機器廠的主人視其人品態度又似退職的官員人長而直體態嚴肅斷非碌碌之徒余乃告以余之生平余道我喜居於意大利每年唯有一二月返英看我親戚密烏蘭爾道不久以前我也曾到賴方約有幾點鐘時又道我最喜是海又喜在那邊行船余一聞行船事便憶及游船綠蠟一案順問密烏蘭爾道你的父親有游船麽　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[升允不足慮矣]  
　　升允犯順攻陷潼關已屢見本報茲聞升允甚不足畏民軍所以失敗者皆由槍械缺乏之故現由南北兩方面均派有大兵進勦不難一鼓就擒也 
　　又聞升軍雜用漢满回人毫無紀律前至醴泉南方鎭時宣言保商安民並不擾害但催令供給食物草料甚急及飽餐之後登時色變傅令一聲大加殺掠老少不留殺戮後又繼以抄掠抄掠之後又繼以焚燒皇皇巨鎭可憐焦土其能幸而免者不過數十人而已各處聞之恨升刺骨升軍每戰均以漢人當先鋒以旗兵督後隊勝則功歸旂兵敗則罪在漢人故漢人因屢受欺陵心懷憤恨已有倒戈之意 
　　固原提督張行志本蒲城人亦在軍中前有張都督特派員至軍張行志即晚接見相得甚歡爲言目下戰端原因皆由升允長庚巧煽囘民所起在我本意久欲議和不忍自相殘殺奈满人巧於用人命回敎馬國仁監軍於後令我漢軍居中再雜以囘兵其防我漢軍甚嚴據特派員所言現正在設法調和回人將以回漢大義明白開導不日定有好音辦妥此事後再往涇州順說董某反正董係董福祥之孫現帶馬步七營倘董與張相合則西路自無虞矣 
[外蒙古竟苛待華商矣]  
　　買賣城電云外蒙古之僞臨時政府已指定恰克圖及烏里雅蘇台爲通商稅卡其稅率對於俄商尙屬從寬以示優待對於中國盤查勒索已不堪其擾嗟爾蒙人抑何其悖逆如是也 
[松林地土司投誠]  
　　四川越巂廳松林地土司王喜孝日前至軍政府投誠奉尹都督批云禀悉該土都司旣能派兵協勵同志會反抗趙賊復於大漢光復之初首先投誠具見審勢知機殊堪嘉許惟本軍政府於趙賊伏法之後曾札飭鄂克什土司轉諭各土司等速即奉表投誠並將满淸關防繳呈另由本軍政府鑄造新印從頭頒賚各等語該土司向漢情殷自應一體待遇仰即備具印文呈由越巂縣轉詳前來再與給札并頒發新印以資信守 
[皖路困難之一斑]  
　　頃有皖路購地員鮑庚因該路自開辦以來所資以挹注者除十餘萬股本外全恃茶米兩股以爲補助自武漢起義以後茶米股同時停止迄今數月雖開支力謀撙節而現在勝和禮和各洋行建路材料皆已運至蕪湖付欵又已過期股欵如洗無從設法若不速籌善後則皖路前途何堪設想前日特呈請孫都督迅派專員前往辦理以淸纠葛而重路政聞都督已准如所請派員前往矣 
[四川臨時省議會定期]  
　　四川各部長日前擬組織臨時省議會旬日以來尙無成議爰由各屬在省同人特别組織承認發起者已有數百人因假鐵路公司開會議决由各道舉代表四人親往軍政府遞呈呈稿已由賃君溶擬好并舉人略爲修正嗣各部聞各界已發起是會乃重申前議决定於舊曆三月十五日開議其組織之法聞擬以舊日諮議局議員任之再加入各州縣自治會議長但恐衆論難同已電請中央政府裁奪并請將議事範圍及簡章均由中央政府擬定電示俾資遵守而免爭執其用心亦良苦也 
[南京軍界之新聞見]  
　　南京海軍學堂當金陵未下之前即停課散學現大局已定各班學生紛紛聯名上禀海軍部請照舊開堂以免虛耗光陰兼爲民國培植人才現黃部長已允許駕駛管輪兩頭班先行來課其餘各班少待時日再行設法蓋駕駛管輪兩頭班已近畢業之期不使其功虧一簣也 
　　陸軍第三師長陳𢡟修以所屬各團營成立將及三月敎練粗具規模模惟敎育課程均各自編訂未能一律殊屬有碍前日特召集各團團附及獨立營營附會議改良一切以資進行 
　　陸軍第三師一等參謀李鈞南前經參謀部調充科長所遺之差刻由該師長以第六旅參謀程鳳章升充遞遺之參謀一缺即咨調衛戊第一師三等參謀鮑繼超接充 
[盛許氏請發還源大典帖]  
　　盛許氏（即盛宣懷庶母）具禀都督府請發還江陰源大典帖及民政長提據各件奉莊代都督指令云呈悉查前據該氏呈騐江陰源大典帖合同議單曁續呈提據均經訓令俟民政長查明復奪在案究竟該氏與沈姓股開是否確實前後提取洋八千元作何支用未據造銷應令詳查呈復以憑核飭遵辦仰江陰民政長遵照迭次府令迅即分别查明具復現在市面金融業已流通趕將江陰濟美各典招替商併辦法妥籌呈報核奪勿再因循任延至提據五紙旣稱作爲報効餉欵應卽存府備查毋庸給還合同典帖即由該民政長轉給祗領可也禀抄發領狀發換 
[金閶談片]  
　　覆議貨稅章程　莊都督批蘇商會呈請另擬徴收貨物稅妥章交會議决由略謂來贖閱悉前因試辦貨物稅已逾兩月稅率尙未規定以致各處徴收紛歧且事權不一弊　滋多亟須變通修正以重稅項而恤商情業已另擬辦法四條交省議會復議　案所陳各節希候照會議會查照 
　　澈查善堂公欵　閭門外白蓮橋浜同仁善堂董事孫孝　傅　管理多年無人顧問近有公民戈日煥等開明該堂公產呈請市公所澈查將該堂田房產業爲孫董經手盜賣各處分别詳晣指出市公所核到戈君請議書後以事關善舉公欵旣定於二十三日開會集議 
　　帽店周轉不靈　觀前大成坊巷口蔡錦源帽舗係蘇城著名老店光復以後剪髮者多改用西帽該店擱存貨物周轉不靈近有王某因存欵索取無着特派僕人前往搬運貨物抵現由該店主赴廳起訴矣 
　　戲園優待軍人　蘇垣閭門外馬路大觀戲園自新正開演因女客較多生涯頗稱發達乃近日各軍隊成羣結隊前往觀劇至正桌包廳皆爲坐满又皆不名一錢以致婦女絕跡生意亦淡該園主張世魁特赴軍政府具禀擬定優待軍人辦法凡軍界人等觀劇均收半價請示諭各營來園觀劇恪守規則等情經軍政府核准出示略云戲園演劇乃正當營業所排皆文明新戲提倡風俗與社會有益况優待軍人定爲半價爾等假期往觀者務必恪守該園規則毋失軍人資格倘敢抗違定按軍律嚴懲云 
　　團體授人口實　中華共和促進分會具呈都督府以寳積寺僧印林　控蒯佐同等招搖佔據請飭查懲罰奉莊代都督指令云查此案前據寳積寺僧印林禀控到府業經指令如果有人藉端招搖應候查明核辦在案該分會現借該寺房屋旣因協濟會遷出蟬聯借用如當時協商妥洽何至爲該寺僧藉口仰仍遵前令顧名思義庶不背共和本旨此令 
　　　屋窩頓匪類　蘇垣辦蓮巷内公民汪惟韶等具禀都督府以　屋窩頓匪類請飭驅逐以保治安等情奉莊代都督指令云省垣刧案迭見顯有窩户容留以致匪徒　迹據呈辦蓮巷申衙園空地無業客民佔蓋　屋形迹可欵該住民高世相家前被刦時匪徒聞捕避入該處蔡得昌家等情如果屬寔亟應嚴切懲辦候飭巡警局長迅卽嚴查確寔分别驅逐拿辦以保治安此令 
[松鹽局呈覆蘇都督文]  
　　爲松人收管鹽厫事 
　　爲呈復事三月一號奉訓令内開據松鹽公所顧浩敬電稱接葉榭總厫專足函廿二號忽有馬子謹何喻禄張忍軒等聲稱奉松軍分府鈕命令帶械入厫發封盤踞此係商資商辦請維持等情當卽據情電詢據松軍副司令宥電稱松人收管鹽厫並無松軍分府命令惟查係沿海士民公意缘松鹽歲產四萬餘引爲浙商遏抑僅銷十之二三而以浙鹽冲銷入境致私販遍地民不聊生公議松鹽松辦將鹽厫收管與浙省結算償還原資辦法尙合公理各等因據此查葉榭總厫原係浙商經辦如該處沿海土民意願松鹽松辦亦應與浙商公　妥商呈請核辦何得驟行帶械入厫盤踞除咨會江蘇兩淮鹽政總理外合亟令該科長卽使查明實在情形呈候核奪等因奉此查此案前據松鹽公所顧浩電稱前情卽經電詢松軍分府該厫因何被封馬子謹等三人是否由尊處派往去後未據復電旋據松鹽公所商人潘宏昌等十六人呈同前情隨派員密查具復各情核與商人潘宏昌等所呈無異正擬呈請核辦茲奉前因察核松軍副司令宥電所稱松人收管鹽厫並無松軍分府命令查該分府素持公道此等橫强手段或不忿爲但馬子　等所率之軍隊係從何來學生軍三人在厫看管又誰派往且咫尺之地任其藉端招搖而不爲禁阻查拿以保名譽且爲之出電游說謂其辦法尙合公理誠令人不解其故又該局令所云松鹽歲產四萬餘引爲浙商抑遏僅銷十之二三而以浙鹽冲銷入境致私販徧地民不聊生等語夫松鹽歲產萬餘引事誠有之然收數之少私販之繁似難盡歸罪於商人蓋商收有課私販無課扳户售私與商厫收價相去懸殊卽商人放價收買亦萬難歷扳户之私欲而杜絕私販則是私販之充斥亦事理之自然蓋由法制之不良非盡浙商抑勒之咎至浙商之稱係满淸時代蘇屬爲浙省引岸之舊名詞自光復以來蘇省收歸自辦而松鹽復經兩省議决蘇省有完全收稅管轄權則浙商即蘇商無所區别若以浙商之名詞而拒絕之則湘鄂贛皖素爲兩淮之引岸其心理又將何如當今交通頻繁卽歐美各國人民尙有私權一體享有之約何况比鄰之浙省此等議論殊無價値之可言又該副司令云松鹽松辦公議將厫收管與浙商結算償還原資辦法尙合公理等語查文明各國貿易自由鹽商集資營業私權所在他人卽不能任意攘奪况吾國鹽法各有引地雖係满淸舊制不蓋公允但改革之法尙未經國會議决施行而引地一時似難取銷商人仍應享此權利就令新章頒布引在廢棄亦宜先儘舊商承辦不足則以新商繼之未能一槪抹煞置商本於不願不特此也旣云與浙商結算償還原本亦宜和平商結雙方協議而率同軍隊又胡爲者此猶曰辦法尙合公理不知公理之安在也總之鹽課爲賠欵外債軍糈所從出關侮最爲重要必須急謀統一方能收利國便民之效若如馬子謹等旣未與鹽商妥議辦法在先又無章程呈報在案而一昧恃蠻到處以松鹽松辦之說𩞐人聽聞則是地各異制人各爲謀安有所謂鹽法更安有所謂鹽法之統一鹽務前途尙堪設想（後略） 
　　附蘇都督指令呈悉仰候咨會江蘇兩淮鹽政總理核辦並訓令松軍分府諭飭馬子謹等速行解散交還鹽厫聽候核辦此令 
[京口新潮]  
　　體恤旗民　丹徒民政長楊振聲君以旗民生計維艱擬就城内設立因利局俾若輩領取資本負販營生已經照會顔君少伯辦理開局一切事該欵均由楊君籌措計得的款三千元作爲該局成本一般貧苦旗民聞之咸欣然　喜 
　　米價飛漲　鎭郡居民食米向來仰給於江北贛皖等處以資接濟近因陰雨連朝來源稀少兼之駐鎭軍隊日見其多各米店大有供不應求之勢遂不免有意居奇現在高米已售至七元極次者亦須六元之譜貧苦小民何以堪此 
[南昌近事紀要]  
　　暗殺都督之風說　贛省馬都督近以政事部議改辦江内部人員必須大爲更動以故中央派來熊樾山君等均未遵照來文分飭到任而熊君等又不願他就回寗呈繳委狀甚爲抱歉不謂近日接到外埠來電竟有人來贛圖謀暗殺因之都督益形灰心日來都督府門禁極嚴並安設槍彈於都督本部地方以備不虞 
　　槍斃司令之謠傅　九江衛戍司令官朱漢濤任事以來頗任勞怨現在不知因何事故與軍隊忽生意見以致軍界通電宣布罪狀數欵務欲推倒朱氏刻下省城迭接警信謂朱漢濤已被槍斃傅說不一馬督誠恐糜爛地方特派巡警帮辦柳國璋獨立營管帶陳鵬遠馳往查辦調和雙方意見 
　　援鄂軍隊之閙餉　贛省前次援鄂軍隊曾奉都督諭給雙餉現在該軍均已回潯黃軍及炮隊因倪軍在鄂曾領雙餉一月援例要求閘餉風潮甚爲激烈潯埠司令官朱漢濤以砲隊事同一律自應補放至黃軍雖有微勞並未開仗祗宜補放雙餉半月以昭平允而息紛爭當經各軍認可約共需銀四千餘兩足敷動放現已電請馬都督撥欵放給矣 
[湘省實業之進行]  
　　維持鐵路手續　粤漢鐵路湘線雖已造成長洙一叚然進行遲緩有碍交通近聞實業司以民國初建路政極關緊要惟責任不專不能收實在效果茲擬劃分權限將購地歸民政司擔任工程歸實業司擔任籌欵歸財政司擔任迅速趕造迨路成之日則统歸交通司管理云 
　　組織礦業銀行　湘省實業協會前日籌議進行方法經礦科幹事長黃君忠績發議以湘省礦產最富往往限於經濟致多失敗非有銀行補助不足以資發達擬以礦業公會所售礦砂價銀百餘萬兩作爲貲本並以水口山鉛礦爲根源開設一礦業銀行爲提倡礦業推廣礦務之計以資拓展而闢利源當經大衆贊成聞不日卽當組織一切以期從速開辦云 
　　創辦郵電學校　湘省交通司以郵政電報兩項人才頗形缺乏一經應用必須借材異地爰特呈請都督指撥现城天心閣下舊校經堂廢址創辦郵電學校業蒙照准現由司長仇君毅等極力籌備大約本月内可以成立 
[粤人對付荷人之意見]  
旅寗粤同鄉日前電致廣東各界云萬急七十二行商總商會報界公會香港商界各團體報界公社鑒荷虐華僑普天同憤王外交總長屢開嚴重交涉荷人仍强蠻不卹殊堪痛恨滬上人士已有絕荷通商抵制荷蘭安達兩銀行鈔票之議事極可行非此不足以制彼死命請速由省港發起務至能除荷虐華僑之苛例爲止事關大局切望速行旅寗廣東同鄉會公叩印 
[粤實業司請飭保護蠶桑]  
　　粤實業司具呈都督文云爲呈請事竊維粤東出口貨物向以蠶絲爲最大宗據前淸光緒三十四年統計表是臄所售絲價實共銀五千零七百餘萬元而就順德一縣核計則共値四千九百零三萬七千八百元該縣絲佳多是値百稅五故公家收入之欸亦約有二百三十餘萬元雖遞年增减不同而其產出之鉅足以厚民生而供國課者要實佔全省收入之大多數也近年以來外國如意大利如日本等產絲甚富繅製亦精而吾民固有之利權驟爲洋商所攙奪因此之故粤東業蠶之家遂至一落千丈不可究詰此時縱令鄉本無事作息如常而絲業已處於極危險之地位桑田十畝泄泄不前早已人懷觀望又况自本省反正以後各處民軍之雲集省城者大都來自田間輟耕應募農功荒廢不問可知小冬旣慮歉收而及此春農力作之秋禾黍桑麻胥屬一年之計若不早爲籌畫後時補救愈覺爲難吾民衣食攸關豈可不力謀保護近聞各屬盜賊充斥刧掠頻聞荒僻鄉本動被騷擾十室幾有九空之慮十田將有九廢之虞此非本司言之過激也　論其他卽如順德一屬往年方春和時田家婦女莫不以農忙在即悉已摒擋篚筐料理蠶桑今則富者猶避於城貧者徒歎於室此何以故以人民不能安其居遂至不能樂其業故也夫民之所以不能安居樂業者徒以鄉閭多盜畏其擾我士女耳本司證以近日鄉農之所告語報紙之所傅聞事果非虛豈爲民間生計無聊而此二百餘萬絲稅之所入公家將何所取盈乎言念及此可爲寒心詩云迨天之未陰雨徹彼桑土綢繆牑户孟子曰民事不可緩也又日不違農時古今來大政治大經濟無不汲汲於民事者良以民爲國本而農田所產又爲小民生計之本公家財賦之源一張一弛之相懸所關正非淺鮮本司忝爲公民所推舉都督所委任已爲實業界之公僕自當息息以民事爲念卽各廳州縣長回爲公民所付託何莫不然然而地以近而耳目易周聲以高而呼響易應事關民生國計應請都督飛飭本省所有蠶桑各屬地方長官將本年春造蠶桑切實護除南海番禺香山東莞新會等屬悉行普通保護外其對於順德一縣盜風最熾產絲最富之區尤宜行特别保護以維國稅而利民生將來各屬考成即以是爲殿最之標準是否有當卽祈察核示遵須至呈考 
[廣西聞見錄]  
　　陸都督出省勦匪　陸都督榮廷因廣西盜賊充斥商旅裹足若不認顚整頓後患何堪設想故特親自出省沿途勦匪聞現已抵濛江經潯州廖府長委督帶廣西第一軍第六七八隊廖正元前往迎接矣 
　　向縣長表揚忠義　署賀縣向縣長日前具禀於梧州軍政分府略云竊以志士仁人殺身長恨捐軀就義雖死猶生其志可嘉其行可憫其心跡尤當表揚者也查中華民國元年元月三號賀縣之亂匪以數萬人圍攻三日我兵祇數十力守孤城卒以衆寡不敵城遂被陷署縣堅守一隅飛函求救適孟督帶希孔星夜馳援與匪血戰幸於六號克復縣城然紳民之生命財產前此之被害者雖多而後此之保全者尤不少當匪黨起事之初賀城餉械不足民紳時深憂懼而籌防籌勦輔佐官治者惟民團公所紳士龍藻嚴榮超二人尤爲得力迨及匪徒攻城該二紳猶畫夜分率兵士團丁竭力防守各兵勇亦皆於槍林彈雨之中捨身不顧奮勇將事計先後陳亡者紳士龍藻嚴榮超二人弁勇向忠榮等二十九人受頭等傷者紳士賴人均一人士兵張貴等四人城陷後紳民兵勇多已逃避或有半路被害者現尙查無蹤跡署縣自愧德薄遭逢亂事奈兵械過少無力維持明知負咎良深幸託叨威福援軍用命克復尙早不致全縣糜爛出力兵隊荷蒙優賞而陳亡各士似未便任其湮没前奉電飭准予查明請卹仰見我憲台體恤軍士有加無已實深痛感惟有督率兵團嚴拿首要解散脅從以冀人皆反正各安生業地方得以又安卽署縣酧知之公義云云 
 
 
 

Page 7

 
 
本埠新聞 
[改革商務習慣之大問題]  
　　上海總商會通告全國各商會云陽曆二月二十三號接奉北京袁大總統議電内開商會轉民生國計會諸君鑒我民國現改陽曆自應一律遵行惟令全國商界與西商一律於月杪結賬一層能否卽行辦到事關商務習慣應請上海商會與各地商會妥商聯合一致之法方可通行無礙此復尙希高明裁察等因查吾華商界習慣商業上之往來向以端午中秋年終三節爲結束而尤以年終爲大結束端秋兩節所蒂欠者必至年終始淸時節愈長積欠愈多還欠與收帳種種困難至年終而加甚此吾商民所習知夙見者也現在民國成立改用陽曆向之所謂端午中秋者有其日而非其時五月初五已非干支建午之月八月十五豈復團圓月望之時自宜趁此更改將各業放帳收賬之期每逢陽曆月底結淸時間短促易於淸償就商業上言周轉固較靈通就社會上言旣不能長久拖延事事漸趨於節儉於經濟問題自然饒裕以人民之富積而成爲國家之富可斷言也顧或者謂三節結帳積習相沿一旦更張似多未便殊不知國民心理今昔不同旣皆醉心於共和當不拘牽夫舊習况乎世界進化日趨大同斷無商業往來仍存故態以利益論以大勢論民生國計會所議與西商一律於月杪結帳深合革新之宗旨並係久遠之良規當經敝會於陽曆二月十七日邀集各業代表開會討論意見從同惟事關改革全國商務習慣當非一埠所敢定奪爲此　函奉布卽祈查照如蒙贊同請卽示覆以便取决多數著爲常例至深企盼 
[爲民請命之大會議]  
　　中華民生國計會爲要求豁免米麥雜糧捐稅一事於昨日午後二時假江蘇敎育總會邀請各團體到會討論先由該會發起人諸宛明君報告宗旨當場推舉江確生君爲臨時主席繼由沈劍候梅竹盧等演說大致謂米稅開徴後全國窮苦之人無不受其影響鋌而走險深爲可慮况米麥捐稅曾於光復之時一律奉文豁免今由米業領袖運動貨稅公所開辦米麥等稅實爲誤國殃民之秕政萬難坐視當由各團體公擬電稿呈請袁大總統通飭各省速將米麥捐稅槪免征收以蘇民困電稿錄下　北京袁大總統鑒民國旣立凡有病民苛細捐稅亟應革除故興義以來東南各省首罷厘金旋以北伐軍需各業爭先助餉米業亦預焉今南北已歸統一而樂輸轉變常捐虐政翻新變本另屬滬地猶然偏陲腹地尤所難免是以環請總統通電各省凡有米榖雜糧等項捐稅一律撤銷並請取銷紹興各屬百貨苛捐以重民食而蘇民困切盻覆民生國計會上海商民減求房租聯合會紹興旅滬同鄉會公民急進黨上海總商會滬中書畫善會輿論折衷會共和建設會華僑聯合會中國社會黨上海機器麵粉公司等眞叩 
[信成銀行股東會記事]  
　　三月十日南市信成總銀行開第六届股東會午後二時開會股東約百餘人董事王一亭顧馨一林虎俟徐子雲孫鶴卿諸君總理周舜卿恊理沈縵雲君均依次入座周總理報告去年帳略謂去年滬市恐慌達於極點本行經此風潮尙能除淨盈餘七萬餘元全賴諸股東之洪福至股息一層請各股東議决沈恊理詳述去年營業情形並陳種種困難辦事人籌備支應萬分爲難本行出入於狂風巨浪之中而尙能支持過去今正更照常辦事者半係託各股東之福半亦辦事人之苦心也股東中多贊嘆而互相稱道者沈君又謂世界更新非改絃易轍不足以圖存現擬將本行改爲實業銀行鄙人因新政府注重寔業極力提倡將此意禀之孫大總統極蒙贊成並蒙允解職後担任本行名譽總董已致函商請當蒙各股東舉手贊成沈君遂將現訂草章及招股章程當衆宣讀一致稱美繼由寗行經理周少芝君錫行經理蔡兼三君京行代表劉幹甫君報告各分行帳略及營業情形劉君申明京津兩分行帳略因北方亂事未曾寄來俟平定再後寄等語給發股息一事經各股東商議現在市面雖見平靜金融究未流通本行爲增加勢力起見股息富稍從緩乃經議决定陽曆九月一日起發并磋議一切散會已近五時矣 
[上海審檢廳咨通商交涉使文]  
　　維持主權爲咨請事查上海地方華洋　　　有租界而區域管轄之權仍不失其效力故從前遇有命盜重案勘騐緝捕不論係租界華界仍以上海縣衙門爲主體統歸直接辦理會審公堂祗立於輔助地位從無判决之權自上年本邑光復以後前淸上海縣田令逃避無蹤司法署又成立未久百端待理頭緒紛案各捕房遂乘我無暇顧及之際遇有租界内命盜各案並不知會擅自勘驗逕解會審公廨審理而公廨又不將此等案件移歸司法署訊辦遽行判决執行此等辦法不識有無依據不獨侵我主權違犯公法卽核與會審公廨管轄章程權限亦屬不符諒非各領事之本意現在上海地方審檢兩廳已經成立所有管轄區域及管轄事宜與前淸上海縣無異彼此自應繼續辦理權限方可劃淸若任其越權不與交涉此後喪失主權伊誰之咎本廳爲維持主權起見未便安於緘默爲此備文咨請貴交涉使請煩查照分别照會各國領事並札飭英法公廨會審員遵照以後凡租界内遇出有命盜重案仍照舊一律移送本廳辦理以遵條約而淸權限 
[仿行郵便貯金之善法]  
　　民國工黨以統一共和目的已達惟欲實行共和須先破除階級欲破階級則須先使苦力工人勤儉貯蓄而貯蓄中之最善者莫如各國近日通行之郵便貯金該黨現擬仿行此法故昨已發電袁總統要求仿行今將電文錄下　北京袁總統鑒厚養國力增進人格須先鼓勵苦力人民勤儉貯蓄請速仿行各國郵便貯金法祈復中華民國工黨總部朱地堯徐企文謝月曁全體叩 
[市長將次任事]  
　　閘北自治所區董姚洪濤等禀請催令正副市長錢貴三沈聯芳到廳任事奉滬軍都督批云據禀已悉該董等以閘北地方重要主政不可一日無人所見甚是本都督前已飭錢沈兩市長速卽到廳任事茲據錢市長復稱遵當尅日到廳以重職守並云沈市長卽可回滬合亟批示仰該董等知照 
[閩軍開赴烟台]  
　　駐紮閘北川虹路之閩軍步隊三十八標第一第三兩營奉命開赴烟台駐紮防守聞前日均已出發 
[工業建設會之發達]  
　　工業建設會宣講所昨日講演製造香油法由鍾衡臧君主席聽講者座爲之满聞嗣後開講擬贈入場劵以定限制至該會組織之技師養成所業已聯絡各工場以備學者前往實騐且借定各工場重要機噐多種以供該所試敎之用故日來報名者異常踴躍商界中之要求另設夜班者亦甚多可見該曾之價値矣 
[隊長無路可走]  
　　滬軍都督批已革犠牲隊長胡元魁等呈云禀悉該隊長等旣經該司令長斥革定案自應靜候辦理毋庸隢凟 
[姑准通融一次]  
　　福字敢死隊司令劉福彪呈奉滬軍都督批云呈悉該犯胡元魁彭煥榮兩名經該司令長斥革後應即按照暫行律令擬定罪名解交本府軍法司轉發執法科提案復訊核實押解地方檢察廳錮禁方爲正辦此案此案已由該司令長逕送檢察廳監禁姑予照准惟以後如遇此等案件須照章辦理由軍法司核轉毋得逕行定案以昭統一而重軍律 
[弁兵請餉之批詞]  
　　前龍華巡查長周漢平朱炳坤屠開明陳志寬曁弁兵等禀請照給正餉以便解散奉滬軍都督批云據禀已悉本都督已指令上海民政總長李給發正餉矣仰卽靜候辦理可也 
[春祭暫緩舉行]  
　　春秋二季丁祭大典於一切典禮未經頒布之前暫用便服並改跪拜爲三鞠躬以除從前迷信等情已記闪報茲悉上海民政總長以此事關係國典未便草率故於前日會同民政長市政長及學界各團體在城内明倫堂特開大會提議本屆暫緩祭祀俟將來民政部頒定禮節再行致宗 
[捕房嚴緝匪徒]  
　　美捕房盤副捕頭以邇來晚間常有匪徒潛匿僻靜之處攔刧行人財物實爲地言之害特於前晚起諭飭通班探捕分投嚴緝務獲究辦 
[玩弄洋槍之奇禍]  
　　駐紮鐵路北王家宅寳源里之光復軍本營前晚九時不戒於火幸卽救熄詎一標三營軍士蔣阿根適於是時在營内玩弄洋槍忘閉保險機槍子飛出擊中營兵任南芳立時斃命昨奉李統領命令先行報殮再行查核 
[定期給發軍器]  
　　駐紮總局隔壁華康里之滬軍第一混成旅第一團第一營營長曾君張鄉昨出牌示路謂我軍自成立以來薪餉按月支給無從遲延此次因一團二三營二團二三營並炮隊營等開往淸江經辦各種軍需器具復預支兩月餉銀以故財政處籌措不及留滬軍隊不克應時給發幸我軍人均深明大體並觖望鼓噪情事刻已奉到財政處命令定於本月十三日給發仰各知照 
[承辦稅務之批詞]  
　　閘北民政總局批商人瞿朝宗禀云禀悉該商等遵章承辦稅務一再禀請给示保護自當照准惟旣享保護之權利應　保護之義務方爲正當辦法該商自應呈明每月報効警捐若干到局再行給示保護可也 
[閘北警界之風潮]  
　　閘北偵探隊目孫榮生因病請假昨奉警務科長蔣夢九諭令開除遺缺以丁思成補充嗣該隊長警以丁素不安分公禀隊長仇金水要求取銷旣因隊長未允全體辭退不知若何了結也 
[陳旅長諄諄誥誡]  
　　滬軍第一混成旅長陳漢卿君前日傅令所部各營略云照得共和議成各軍隊雖云暫息然視此大局尤宜趕緊訓練整頓營規以成勁旅我軍現已出發數營其留滬數營亦須陸續進行務望各官長不辭勞瘁認眞管理萬不可以和議已成卽萌懈志 
[又是一塲臭胡閙]  
　　華界淸潔事宜屢被鄉民出爲反對均誌前報昨日又有舊時挑夫朱長生等紏令同業周阿福徐龍郎潘耀海馬奎郎徐子山朱小狗袁士良李榮生龔明郎趙耀福張根生王翠炳浦兆榮徐榮郎阿者及糞船户吳小弟並淸潔所已歇挑夫張林生等在董家渡茅山殿地方覇阻挑糞並各持扁担預備抵抗旋由淸潔所派夥楊慶生報告南區區員巡員巡士各帶械器出爲彈壓立將各人拿住並有在旁附和之小木匠張金生周桂生亦即拘解市政廳留候解請裁判所訊究 
[查究呑欵營私]  
　　上海民政總長批北段警察第七區長警禀及附條抄黏均悉呑没截曠銀兩減用火夫前淸官場已成習慣據禀閘北代理第七區區長徐贊熙呑欵營私各節如果屬寔亟應澈究惟來禀但具第七區長警字樣並無姓名恐係挾嫌攻訐姑候飭查核辦可也 
[派定學生學習工藝]  
　　製造局兵士小學堂現已併歸中學堂辦理除將甲班各生提入中學肄業外所有乙丙兩班各生三十九名因均愿入各廠習學工藝曾經李總理示諭各生拈　分派在案茲已拈定於昨日發表如下（槍廠十名）王道炳許福山龔安寬兪調候周家銘高復年鄧祖謀高樹錢鼎隆葛寳年（砲廠九名）翁松壽林裕祥石昌禮彭秀君劉海林唐宗堯呂得隆戚鳴歧錢强（砲彈廠五名）徐爾堯顧木泉康廷甲沈學廉周樹石（練鋼廠九名）劉永興楊九思戴雲鵬馬瑞生馮有才王俊樞張泗曾　鴻球張定元（機器廠六名）葉源川王文庠王僕仁楊榮朱福康錢鼎祥以上各生飭於本禮拜六分别前赴派定各廠習學工藝一俟藝徒學堂成立卽行遵照向章分日按時上課 
[骨器業續開夜學]  
　　老北門内骨器業補習夜學昨晚七時行開校禮學生職員及同業齊到頗極一時之盛並聞該業以現在民國改良社會骨噐業當首先發起爲他業導前曾創製紀念徽章十餘種呈滬軍都督府民政署極蒙勉勵惟因工人多不識字是以公議籌費續辦補習夜學預備改業或精求仿造他貨以收改良之効 
[工黨進社開幕紀事]  
　　陽曆三月十日下午一時工黨共進社假虹口武昌路廣肇義學堂開成立會到者二百餘人公推臨時主席李志公君宣佈該社宗旨及辦法均一致贊同次來賓李懷霜程彦農梁炳農吳冠如許贊東諸君相繼演說李懷霜君以籌款興學聯絡女工三大問題爲目前辦法勉勵至再極見熱心程梁吳許諸君皆祝工黨發達並以聯絡全國工黨合力併進隨時改良爲言又承梁炳農君在場報告擬撥助金陵田地五千畝聞者同聲感謝是時建昌機器廠林子穆君且極力贊助於其間當時投票選舉總代表孫瑞滇君副代表方星樂君李志公君顧問梁炳農李懷霜林子陳穆仲箎卓文蔚鄭岸父程彦農王雲五方容均方逸侶陳輝山吳冠如鄧班超諸君會計李　田君林理邦君書記評議調查幹事及各行代表亦均選舉得人其事務所暫設中虹口西華德路師善里三弄二千七百零二號惟地方褊小尙須另假公地議至五句鐘始散會 
[鄒管帶緝獲匪黨]  
　　南匯縣東門外沈家路口近有土匪樊培生聚集無賴騷擾地方屢經該縣莊民政長飭拿未獲茲於舊曆元宵由民政長商請駐防市匯之滬軍左營管帶鄒文彪率帶兵士二十餘名馳往緝獲匪首樊培生之先鋒馬竹樓姚小了頭　阿五三名惟樊已風聞遠　仍未獲案旋由鄒管帶將所獲三犯押解回縣送交民政長研訊究辦一面據情報告滬軍營王統領請爲查核 
[逃兵累及乃兄]  
　　滬軍福字敢死隊所部兵士計已逃去十一名多未緝獲茲經劉司令長查得逃兵陳金山之兄陳壽山在閘北分益里開設麵館應令交出其弟以便究辦當卽移由閘北民政總局將陳壽山提解到營昨送上海檢察廳研訊勒交伊第陳金山到案嚴辦以肅軍紀 
[軍士養成隊之成績]  
　　滬軍陳都督前飭華玉梁編練之滬軍軍士養成隊共有一百五十名分作五排原限八星期内操練畢業以備將來撥補如軍隊敎練缺額茲查該隊係於陽曆元月十五日成立二十一日開操扣至三月十七日所限八星期已將屆满而該隊各軍士所習之大排敎練野外演習中隊敎練各種柔軟體操皆已純熟故由該隊長禀陳都督請於操期屆满之日派員觀操以便舉行畢業 
[工兵營預備出發]  
　　滬軍第一混成旅工兵營長徐彦及第一隊長鄭得勝等曾奉旅長陳漢卿命令預備出發故將行軍需用器具如開掘壕溝堆疊營壘之鐵鑿鐵釵鐵鏟刀斧及建造橋梁之繩索曁裝設電報電話之電線電鈴並携帶（携帶一物亦是電話線凡開戰時可將此線掛於樹枝上通電他處頗亟靈便）等材料一律備齊由徐營長等督仝鄭隊長訓令正副目兵習練嫻熟以待出發 
瑣聞 
[城内]  
　　從何查緝○都督府執法科批梁耀均呈云呈悉拐逃本屬普通刑事且該被告匿跡何處並未呈叙明晰本府更無從拿緝仰卽查訪確實逕禀地方檢察廳追究可也 
　　挾嫌尋釁○閔行鄉積棍錢照榮前被前淸上海縣田令訪拿懲辦判定監禁二十年至去冬審判廳成立後由伊子央人禀請贖罪經庭長核准繳銀開釋詎昨又有錢之族人錢文慶赴檢察廳喊控謂錢照榮挾嫌尋仇將伊妻毆傷求請驗究等情當奉廳長諭令明日補詞呈候核奪 
　　審判廳批示○沈含章呈批狀悉單開各事是否該生應得之產仰係日章受分之產帳簿兩本均無首尾無憑查核至陳姓賠欵事更細微何得牽涉多人旣據呈訴姑將副狀送達俟沈蘭谷陳述再核朱佐甫呈批狀悉查前因該原告請求假處分經本廳照准將必享棧查封在案時經二句該被告並不來廳聲請殊屬放棄仰候通知丁葵生並將副狀送達飭讼卽日陳述再行核辦楊瑞卿呈批狀悉該商民本族有無應繼之人未據聲叙何能憑空立案仰卽詳細呈明聽候核辦 
[南市]  
　　南孩待認○滬南市政廳昨由巡士將迷路男孩兩名送案一姓徐名金生年九歲因隨伊父在蕩口輪船碼頭閑耍該孩走上小輪未幾開船悞隨來申又徐阿方一孩年十二歲寗波人其父在某報關行執業當命留候家屬具領 
[英租界]  
　　訊明串竊○寗波路裕記棧寓客賈仁卿控該棧廚司何起發與吳海泉段李氏等串竊値洋二千五百元之金飾並誘匿婢女臘梅業經公廨集訊判吳與李氏及婢分别管押該棧司帳楊炎榮交保候提何到案質究在案前日經官媒在李氏身畔抄獲原贓金飾多件昨晨解請公堂復訊明白判李氏押女所年半臘梅亦有串同情事着押半年期满仍交其主領回吳押六禮拜楊交保仍飭查拿何起發解究起案各贓先交原告領去 
　　洋行被騙○孫錫元因騙四川路咪吔洋行内値銀三千兩之絨毯三千條昨由捕房派探將孫拘解公堂訊供一過以原告係是德商判孫押候禮拜六德領堂期解訊 
　　攫取金環○流氓張阿二前日在西大路攫取張朱氏之金耳環由探查獲昨解公堂訊實判押候查明有無别案并究 
　　無憑無據○阮小七報告捕房稱被李阿來許春生在新閘地方串搶洋三十元昨由包探將二人拘解公堂訊供無憑李判開釋許交保候查 
　　賭棍就獲○無賴張寳卿前在天后宮設攤誘賭其同黨丁德喜已經捕房查獲收押昨晨又由包探將張拘解公堂請究判存捕房洋五十元交保候提丁到案質究 
　　女孩可憐○女孩趙紅囡前日臥於虹口篷路弄内由捕車送公廨留至昨晨送案請示據供年七歲素有足疾不能行動因家　破父母抛棄在外聶襄讞商之英康副領判送仁濟醫院醫治候愈再核　 
　　東張西望○袁芝廷吳彩臣前日在承業里内東張西望被三百五十七號華捕查見以其形跡可疑盤詰不服反肆行兇當被一併拘入捕房存洋保出昨經公堂傅訊據供在北蘇州路怡和源打包廠爲業向來安分中西官姑念均是生意中人從寬斥釋 
　　孤苦仱仃○女孩周兆富不辯路徑由捕轉送公廨昨由官媒送案盤詰據供年十二歲湖州人父母雙亡被人誘拐來滬判送幼女所留養 
　　驟難訊理○僑居虹口黑獅路三十三號之某西人控出店葉子良竊取値洋六角之烟葉昨由捕房將葉拘解公堂請究聶襄讞與英副領事康君以現經領事團議定新章案無鉅細均須查明原告係何國商人卽請該管領事蒞廨陪審遂判葉還押候查明原告國籍再行照會該管領事訂期會訊 
　　重行起訴○趙子和控王標士私取値洋五百餘元之綢布前經公堂訊係錢債糾葛判將刑事案註銷着改民事案起訴在案茲趙禀奉公廨於昨日將王傅案交保過堂候訊 
　　火警○前晚八句餘鐘新衙門後面松慶里某姓家起火卽經捕房皮帶車赶往澆息計燬樓房三幢 
[美租界]  
　　少婦潛逃○王戎氏住新記浜一百三十九號前日逃走十九歲之媳唐氏昨報捕房請爲查緝 
　　女婿情急○吳福生住虹鎭鄉間昨報捕房云髮妻汪氏被妻母　留不放等情捕頭派探往查屬實飭傅該氏到案給吳領回 
　　拐失男子○楊麥氏氏住華記路七十七號有一子名企昌年十三歲前日被匪拐失昨報捕房捕頭允爲查訪 
　　欺侮小販○朱阿二陳如興昨在北河南路扭打小販王阿林被捕併送捕房經捕頭詢明分别斥釋 
[法租界]  
　　捕頭調差○法界呂斑路新建之五層樓牢監業已落成所有該獄總理員已調派小東門副捕頭謝爾諾前往擔任遣缺委八仙橋捕房副捕頭韓而蒙接辦另調顧家宅捕房副捕頭臘德雷補授八仙橋捕房捕頭昨均到差 
　　另起爐竈○法界各捕房押犯飯食向由人在外包辦送入押所現因呂斑路新牢擡成後在方寬敝卽在牢内另置大廚房一所是以各捕房早晚兩餐均由該牢煮就分送以歸劃一 
　　招考巡捕○麥總巡遴選通曉華文華捕十餘名送至法文書館學習法國語言文字業已著有成效或已畢業或升包探因是懸額甚多茲又由麥君傅知各華捕如有願往肄業者着即報名候考以便咨送聞現在已有數名投考矣 
專件 
[上海華洋裁判所暫行規則　（三續）]  
　　第七十條　被告聲明無力賠償請照破產律辦理此裁判官卽將所指被告之財產房屋調查確實先行封存一面審理 
　　第七十一條　裁判所用强制執行之方法對於應負義務之人物產得照章程查封管理拍賣以實行判决之效力 
　　第七十二條　凡須執行之民事案件審判官於執行之期日前先以命令履行或償還之旨作成督促之命令書送達於應履行或償還之人限於一定之期日内履行 
　　第七十三條　凡民刑事件被告無逃避之事實均應用傅票抗傅不到應否改用拘票裁判官得酌定之 
　　第七十四條　凡傅票内須將應行受審法庭處所及開審日時被控事件登載民事傅票照訴訟律法定期間辦理 
　　第七十五條　凡原被兩造所舉証人如受合法之傅喚而不到場者依民事訴訟律第三百六十條處分之 
　　第七十六條　凡民事原被兩造所舉証人所有公費應向舉証者徴收之 
　　第七十七條　凡民事傅至由承發吏往傅 
　　第七十八條　凡拘票均交司法巡警執行 
　　第七十九條　凡民事傅票應載到庭日期承發吏往傅後應担負先行報告之責任以備查考其傅票於傅到之當日繳銷卽於票上蓋一銷字 
　　第八十條　凡票必須蓋用鈐記以資信守否則作爲無效 
　　第八十一條　凡應行照出傅拘各票在裁判官職務權限之内却不履行者得逕告上級裁判官飭令照行 
　　第十四章　具結交保規則 
　　第八十二條　凡刑事訴訟不及判結續訂訊期應於退庭時諭原告及應到証人於續訊日期到庭聽候問話如恐其避訊不到裁判官得令其具結抗不遵者得暫押之　 
　　第八十三條　凡刑事訴訟未結續訂訊期案内被告除被控情罪關於命盜内亂國交外患及按律在一二等有期徒刑應不准交保外者所控關於妨害公務秩序僞証詐欺圖傷偷竊贓物等罪被控尙無實據應否交保裁判官得酌定之其餘凡輕罪未定之案裁判官不得拒却交保應令繳結保証金若干得酌定之惟應注意爲數不宜過多以料想該被憑保能否到案爲鑒定之權衡若用店保被告須預約店主在堂聽候傅訊該店資本情形核定准駁 
　　第八十四條　凡民事訴訟未及判結續訂訊期其案内被告除曾抗傅不到改用拘票方獲到案應否准予交保裁判官得自由酌定外凡被告有一定住所或營業事務所信其不至逃避應令其依期到案除有特别緣因外得拒却交保應用店保或保証金得臨時酌定之 
　　第十五章　上訴 
　　第八十五條　本規則内所有刑事上訴程序按刑事訴訟律草案第三編四編施行之 
　　第八十六條　本規則内所有民事上訴程序按民事訴訟律草案第三編第四章五章施行之 
　　第八十七條　本規則有未盡事宜及窒碍難行不適於用之處隨時按律修正宣佈之或徴法部意見决定宣布之（完） 
來件 
[上海商學會宣言]  
　　革命以武力建設以政治武力不足無以成革命之功政治不修無以鞏建設之固而不知爲革命之補救作建設之後盾者不在武力與政治而在寔業夫實業者立國之源養民之本工商業盛國之興也勃焉工商業衰國之亡也忽焉工商關係於國如此之重而商業尤要蓋商者對於内而謀製造之發明對於外而謀輸出之日富一國之商業不興卽一國之財源立竭然一國之商學不講卽一國商業不興本會成立有年矣往日曾設商業學校品物比赛會研究裁厘米貴諸問題對於商業上種種之提倡可謂不遣餘力今者革命成功共和確立愈當發舒本會素抱之宏願而光大之使中華民國商業一躍而立於世界平等之地位本會對於進行之辦法約有四端 
　　（一）設商業藏書所　吾國藏書事業不甚發達而商業藏書尤無舉辦者本會擬設一商業藏書所收集有關於商業之書籍報章任人披閱使一般商人增長高學上之智識 
　　（二）設商品陳列所　商業不發達之原因有二（一）求者不知供者之價値（二）供者不知求者之好尙兩不相知舶來之品遂乘間輸入本會擬設一商品陳列所收集商業各品標明的確價値與製造處發賣處任人展覧使求者多所比較擇好尙以購而供者亦藉以知求者之好尙改良以適於用其他如試騐勸工等皆可隸於陳列所次第興辦 
　　（三）設商務調查所　吾國土地之廣闊營業之複雜出產之歧異好尙之不同無確實調查於商業上有莫大之阻礙本會擬設一商務調查所調查全國商業使出入相較知所警惕舍我所短取人所長得推廣土貨之益 
　　（四）設商學研究所　吾國自古有商業而無商學所以一與外人交接即受莫大之損害近年來雖開辦商業學堂者不少然不能普及且不便於中年失學之人本會擬設一商學研究所以謀商學智識之普及 
以上四者本會進行之法略見於此矣夫二十世紀之時代爲商業戰爭之時代而提倡商業者往往集巨資設公司與外人相競爲抵抗之計而吾謂當區分爲二對於外當謀商業之統一對於内當謀商業之自營蓋民生問題日愈發達使政事革命後忽生出貧富階級釀成社會革命爲吾人所主張也本會宗旨在於增長商人之智識發達經商之能力以平等思想主自由貿易世有贊成本會宗旨者請賜敎焉 
[抵制漢冶萍公司合辦傅單]  
　　漢冶萍公司關係全國軍政寔業我四萬萬同胞所共知也若與外人合辦不啻引狼入室倒戈向我且藉口保護公司兵艦直抵洙洲而湘卾贛煤鐵各礦從前又多爲該公司所收買是失一漢冶萍公司不啻將我全國之軍用原料及三省之其他煤鐵礦產槪行操於外人之手我三省同胞將因生計固難而爲外人奴隷之日不遠矣今雖由孫大總統屢電取消借欵合辦之約聞盛宣懷尙欲肆其奸詐仗其浮冐股數之多擬開股東會公决以希冀合辦之舉於萬一我三省人民土地利害所關豈能坐視不問現經大衆公决如盛宣懷及各股東苟能取消前約公司股東權利自應准其照舊倘其不能取消我等即以最後之激烈手叚對待與其留該公司爲亡國之導火線不如用炸藥將該公司三處廠礦槪行轟毁使盛氏及各股東之股分利益付之泡光幻影以爲賣國奴之炯戒至於該公司前借口本之巨欵專關交涉應由我三省人民發行公債一律償還以免外人受累蓋國權所在軍政所關我民𡩋忍一時賠欵之痛苦不可留此千秋萬世之巨害譬之行軍苟遇緊急必將炮械糧臺自行轟毁所以免資敵也特此散發傅單布告我三省父老子弟靜聽消息倘盛宣懷及各股東不能取消前約卽照上文辦法轟毁該公司三處　　除惡務盡 
以絕根株萬衆一心勿稍退阻三省幸甚全國幸甚旅滬卾部湘　三省人民公啓 
 
 

Page 8

 
 
自由談 
游戲文章 
[游無是園記　] [  愛]  
無是園在愁城之東與温柔鄉爲鄰約廣心田五十餘畝中有想象樓乃主人吟詩讀畫處如雲林之有淸秘閣焉主人暇時與二三神次飲酒賭詩於其中或與義皇上人枕上淸談樂至幽也今春有子虛先生慕其樂境遂携榼抱琴一游其處至則見主人方科頭跣足在秋聲圖中袒腹讀書見客至傲不爲禮客亦不敢唐突乃自循禮門義路以至於幻影軒復由軒至正堂正室曰大夢　堂其内竹榻籐床上堆心書萬卷堂後有一湖曰空空湖涉湖登岸有一榭曰憑空榭其旁又有一室曰到處便爲家舍旁疊石成山山間一樓曰縹緲樓推窗四望遙見城市屋瓦鱗次櫛比乃問於小童是何處小童答曰此即愁城民少頃忽聞管絃聲自東南來亟向東南望之見一大園囿中有無數麗者竹肉競奏客復問小童是何處答曰温柔鄉也遊至此天色已晚返後尙擬續遊人曰無是園也客曰有是園也凡人生节上富貴功名悲歐離合皆當作如是觀區區一園之眞僞何必爭辯之哉 
[燕子歌]  
　　厲汝燕君本擬於正月十五日在江灣試騐飛艇旣而改期於二十一二十二兩日及至二十一日江灣佇觀者甚多而厲君又登報展期謂雨後地上泥濘須俟天晴幾日再行試騐云云鳴呼厲君亦知我輩望眼將穿耶因戲仿燕子歌調以洩吾憾厲君見之責我冐昧亦所不辭也 
　　燕燕燕燕風頭實在健飛船廿一弗曾見倒惹得涨灣看客罵連連撤俚爛汚撤俚爛汚等了好半天 
　　（附燕子歌原作）燕燕燕燕别來又一年飛來借與你兩三椽你舊巢門户零落不完全快去　草修補趁晴天 
海外奇談 
[可以人而如貓乎] [  欽林]  
　　紐約勞勃脫陶倫君蓄馴貓一頭名脫此甚奮勇周圍一英里内狗無敢至者否則脫此必與之力戰使狗斃而後已故左右鄰人咸以勇士稱脫此一日有一狐過陶倫君之厨房不意被脫此所見於一百尺外向狐直撲咬其頸不稍鬆狐亦返咬兩獸劇戰十餘分鐘狐卒敗退竄匿泥穴中脫此亦身受重傷數處血流如注猶力追至泥穴旁苦不能入乃守於穴口以待其主人至而斃狐焉主人旣以鎗擊狐乃領脫此回家以藥敷其傷處由是脫此勇士之名益振 
[春季飛艇比賽會] [  頌斌]  
　　二月二十號倵敦太晤士報紀英京倫敦於是月十八號大開春季飛艇比賽會當時入會者共有二十二艇同時升空以最高者爲得彩并以一句半鐘爲限一時空中諸艇競舞如鵬搏雲如鷹逐雀中有法人奇奈爾上行至四千五百六十尺閱時僅一點三十二分後更勝空至一萬五千二百六十尺當時圍觀者萬餘人莫不驚歎爲神技拍手之聲如雷賽畢大開筵宴歐飲而散 
尊聞閣詞選 
[贈内] [  南強]  
　　香閨話别又經旬良夜凭欄萬感榮迢遞雲山五百里一輪明月兩情人 
　　情同牛女隔銀河如此良宵喚奈何閒倚小樓頗眺望問卿離緒爲誰多 
　　别來何日不相思每到更深自覺痴好夢初醒燈漸暗依稀還當伴卿時 
　　誦卿瑤函齒芬芳元夜揮毫閨思長料得玉人頻擱筆淚珠和墨寄情郎 
　　平安兩地喜何如五色花箋密密書燈下探懷頻展誦愛卿一字一珍珠 
　　年年總道春宵短底事今年偏恨長月满南窗書满架欲眠心屢怯空房 
　　東風颯颯雨沉沉誰伴燈前話夜深莫道同胞四萬萬六洲踏遍一知心 
　　無端辜負好年華帖骨相思夜更加幽怨满腔誰可訴鄉心客夢亂如麻 
　　客中歲月感蹉跎聊遣愁懷一曲歌遙憶香閨春寂寂離情萬種近如何 
　　莫敎憔悴爲情郎自古男兒志四方珍重春寒相寄語另餐兩在壽而康 
心直口快 
[讀放翁詩一得] [  潛廬]  
　　摧傷自喜消前業疚恙天敎學養生憂患者玉成之具切莫錯看 
　　伏波病困壼頭日應有嚴光入夢來可爲知進而不知退者當頭棒喝 
　　造物要敎無愧怍一身温飽出畊桑可爲貪求無義務之權利者痛下針砭 
　　精神徇物那能久刀礪君看日日消念此能無警惕知尊德性自不肯精神徇物 
　　三更騎報河冰合鐵馬何人從我行可以作飛動之興可以振懦弱之志并可以啓發軍國民思想巧說安能敵拙脩脩焚香默坐一窗幽踐履篤實神明朗澈靜以脩身君子之學 
　　名譽不如心自肯文辭終與道相妨注重脩德學求自慊灌漑根本務外者當廢然思返 
　　安樂本因無事得功名常忌有心求萬境自閒人心自擾造物弄人最惡取巧 
　　達人大觀渺萬物烈士壯心懷四方可想見其權利看得輕義務看得重 
戲攷 
[洞房献佛一名花轎娶和尙] [  健兒]  
　　華雲龍善鏢發無不中然性喜漁色見李某之妹丰姿娟秀欲娶之李不允華恃其技强委幣以去李之兄妹固素習武藝者怒其矯橫無禮即出與較技李某竟爲華鏢傷胸肋敗回家中悶無一策適濟顚僧登門募化李母懇其援助濟顚請自行喬扮李妹以謊華令李之兄妹暗隨之待華入洞房後奮力殺入以拿華届時濟顚卽乘花轎而去合　畢華入洞房略問數語卽掀帳以窺其貎忽見一金光燦爛之羅漢頭大於斗笑逐顔開坐於床中華大驚以刀劍砍之俱不得入李等已自外殺入華出接戰屢次放鏢欲傷李等俱爲濟顚用便桶接去華見事不妙即乘間逸去李感濟顚恩饋以金帛不受而去此劇去濟顚之丑角亦甚緊要須摹倣女兒口吻形容入妙觀者方有興昧滬上紪劇首推夏月珊洞房一段嫋嫋婷婷嬌聲細語酷肖閨女出閣景象惜夏月潤去華雲龍精神懶散面板如閻王毫無着勁處 
小說　 
[短篇滑稽　中國之福而摩斯偵探談（續）] [  滌骨]  
　　福而摩斯又曰余欲至君家一觀房屋如何道路如何再詰問令夫人數語君意如何　呆漢曰甚好余本以馬車來先生能同往探視查出賊蹤感恩不淺必與先生無量之酬勞於是福而摩斯呆漢登馬車行半點鐘已至呆漢空呆漢即下車引福而摩斯進門福而摩斯且行且問以所過道路之曲折所見房屋之式樣悉記在手簿上 
未幾至呆漢妻臥室案列女紅刺繡物甚多淸雅絕倫呆漢妻明眸皓齒豔絕塵寰及見福而摩斯同呆漢來起立相迎兩頰微酡面目愈形其美呆漢顧伊妻曰此福而摩斯先生也麷偵探 
毋含羞悉實告 
福而摩斯向呆漢妻曰昨夜事請夫人實告否則我京不能探察此事夫人無須隱諱 
福而摩斯語未畢呆漢妻之面漸赤一朶紅雲直透眉梢俯首不答久之乃言所語與呆漢語無甚異 
福而摩斯曰賊人之年歲面貎身材衣服約略能記憶否來時去時能記憶確實之時間否再有異樣之記認否破壞時有特别之舉動否若告我彼賊人必不能逃出我老偵探之銳目呆漢妻不記憶亦不能一答但曰昨夜如在夢寐中 
福而摩斯曰若是則事甚難探我技亦盡我自偵探以來未有若是困難者賊人用迷藥人本性以成其姦此乃顯見易知者賊人爲誰却難訪矣現今須一探視夫人之生殖器被賊人如何破壞是第一緊要事 
忽然一僕進云（主人有請客票在）呆漢視畢向福而摩斯曰僕適有急事不得奉陪少刻卽來先生若勿嫌骯髒可否屈留小住五六日勞力探察福而摩斯曰敢不如命此事或能爲力呆漢出福而摩斯乃探視呆漢妻之生殖器直抵桃源盡處四週探察毫無證據竭平生力亦無動靜 
此時呆漢乃大苦糜費財源無一證据寸心焦灼苦衷莫訴家中不幸出此無頭奇案如是著名之老偵探賊人之蹤蹟尙難探出賊人之手段必精明賊人之性質必譎詐賊人必老於行竊者此時呆漢家奴僕乃大苦日必十數次遭主人家法審事情查形跡間身家驗舉動供給偵探酒食餅果應接不暇終日忙忙碌碌主人則時時怒吼威嚇 
此時福而摩斯乃大快研究秘密偵探法此時呆漢妻乃大慰朝夕希望福而摩斯之偵探有效 
福而摩斯乃竭盡心思用盡腦力無奈仍無可握之證據探第一日第二日不得探第三日第四日不得探第五日第六日又不得第七日之早上忽然探得 
福而摩斯语語呆漢曰探得令夫人已有一月之身孕此案破不難矣待十月满足呱呱墜地後問彼腹中人必知賊人各字知賊人名字案可立破呆漢乃大喜 
呆漢乃備謝儀若干酒資若干送福而摩斯歸此案便了結久之亦忘却呆漢家歌舞昇平仍如舊一日警察署騐屍塲内橫陳一溺死人頭被刀傷衣染血痕看客如堵牆詢之警察云（黃浦江中所得大約是謀財害命之案件）屍何人歟呆漢 
此時乃勞動一班之偵探得一好機遇報館訪事得一好資料然此案仍不得不煩勞老偵探福而摩斯之手 
呆漢俓請福而摩斯辦此案福而摩斯不辭立往呆漢家住呆漢家 
由是探一日二日不得探一月二月不得探十年念年又不胆至福而摩斯死呆漢妻死呆漢子死仍不得事乃冷落遂冰汰雪洋事歸烏有噫讀者諸君尙未知耶殺呆漢者福而摩斯也姦呆漢妻者福而摩斯也偵探者亦福而摩斯也筆未暇故未得告讀者耳 
 
 
