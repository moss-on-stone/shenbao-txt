# 1913 - 251 - 4914569

 

Page 1

 
 
通信 
[論共和憲法三大模範及其行政立法兩權之消長（十）（游歐客）]  
　　二運用權利時之勢力 
美總統獨攬行政權對於政治而負責任國務員聽總統之指揮不特不能牽制且其進退黜陟悉惟總統是命憲法雖稱總統任命國務員須經上院同意然自百年以来上院從無一次拒絶總統之任命者是此條文平成虚設國務員之對兩院無責任可言也兩院議員不得同時爲國務員旣無希冀組織内閣之利益而國務員對於議會不負責任更無攻擊政府之必要彼憲法之精義原在嚴劃立法與行政之界限意謂防制收買及串通諸弊莫妙於實行三權分立之說然其結果雖於議會腐敗諸習未得凈絶根株而行政權賴以獨立不爲立法奴隸且令美之成爲總統制而不爲内閣制者理由全在於是在憲法上防制議會牽制總統權力之處甚多如當被選之後於其在任期間不得增減薪俸即其一也總統任期四年爲時原不甚長試與議員任期比較彼以兩年改選一次則總統之任期實己加長一倍法之議會四年改選而總統任期則爲七年是尚不及一倍美似短而實長法似長而實短若以法美比例則法須得八年然法用七年者爲避選舉與國會同時深恐民意直接參預蓋法以兩院選舉總統故務求總統選舉之期與國會選舉之期常相參差此外别無他意美總統有繼續被選之權憲法並無限制有謂僅能續選一次殆爲華盛頓所宣言此於習慣則然初不載諸憲法羅斯福連選兩任彼欲繼選爲第三任總統敵黨大肆攻擊而羅則稱並未違憲正以此耳更有一事足以鞏固總統之權力增加總統之威望者則選舉總統之手續是也當費拉德爾費憲法起草决議總統選舉不由上下兩院另組複選機關其複選人皆由民間直接選出並非上下兩院議員且禁議員參預選舉殆欲複選機關極端獨立而自由也憲法起草委員哈米爾頓極贊成此選舉法謂其於精神上可以保證常得選出一大有能力之人以爲總統較諸以闒茸充數仰立法鼻息者大有間矣後當實施之時哈氏所意想之美點未能完全達到複選人仍受命於初選人不能自由獨立行其意見每當初選告竣即可預知何人得選總統複選投票竟成蛇足此次威爾孫被選以前當其初選揭曉各報即推定複選之票數後乃絲毫無異是複選不過其名而實際上僅爲一級之初選也雖有時複選結果聞與初選相背如千八百四十四年博爾克之被選千八百四十八年泰羅之被選千八百五十六年布加朗之被選千八百六十年林肯之被選千八百七十六年海野斯之被選均係複選得勝而在初選固皆占少數也而千八百八十八年選舉哈利孫與克里物蘭競爭總統在複選時哈氏以二百三十三票之多數抵制克氏一百六十八票之少數其初選時哈票固少於克約在十萬以上而卒以哈得之非複選有以改變初選烏能致此然此皆爲例外於美實所罕見就普通習慣複選每不能改變初選又事實之不可掩者草定憲法者之本意並非欲由人民直接選舉總統惟恐立法機關有以壓迫行政機關故不用國會選舉總統之制且嚴禁兩院議員參預選舉而另由民間選出代表由複選制以選出之實與法之用國會選舉總統同一間接之法初不料其所欲避之人民直接選舉卒不能避而其所祈嚮之複選人獨立自由選其所信仰之人亦成幻想實施與理想相左美總統遂儼然直接爲人民之代表彼可據民意與上下兩院反抗其權力遂至無限上下兩院之立法權固直接代表人民而總統之行政權亦直接代表人民又安見其多讓耶惟其選舉爲人民所直接斯其於行政上無形之權力逺出於憲法所規定以外此决非草定憲法者始慮所及亦决非草定憲法者所願給與者也然在美之輿情並不以此爲失反深引爲快偷美民常不信任議員而極敬愛總統甚願得强有力者以代表國家之主權且願擴大其權力俾得指導匡正立法權之錯謬此殆歷史經驗有以爲之馴至輓近駸駸而有帝國主義之趨勢其所由来者逺矣憲法第二章第四節謂總統奪職須經彈劾成立付裁判後證實其賣國或受賄或其他之大罪始得行之得照常人治罪此種刑事上之責任實亦增大其權力之一原因蓋於無形之中有以促其奮勉彼其盡力國事不能不取積極倘或故爲放棄將自歸於無倖其出死力以與不利於國者相抗拒原爲勢所必至論者或疑旣負刑事責任則於威權有損此實有不盡然者美自開國以来其彈劾總統案僅有一次成立然當審判之後卒宣告其無罪其以此奪職者美實未一見焉若在南美諸國罪案不大彈劾每不成立罪案過大則總統恆自裁或出走甚或經革命之戰而推倒之更無待於奪職也在憲法上抵制總統權力之處當首推上院之同意權如任命國務員締結條約均須先經上院同意惟當議約之時總統獨立主持其當如何提議或竟不爲提出彼皆有其 
 
 
 

Page 2

 
 
自田至任命國務員選擇權總統操之上院卽史否决總統可再提出不必更換相持過亟而設法將行　上之責任推卸於上院此爲立法機關所最懼終　許其通過其所謂制限者亦幾微矣（未完） 
時評 
[南京何如（無名）]  
　　南京城尚未破耶據電報局及各方面之報告均謂張寅己於昨日進南京城矣而孰意今日之西報乃大張勳之兵曾攻入城遇地電而復退然曲張勳之報捷爲過早矣紫金山旣五爭而五奪　南京城之再進再退爲不足怪矣 
　　惟所傳各首領出亡之說其亦傳之　其眞耶柏尚在城指揮軍隊何亦據云出外查城其果可信也耶以往事例之前說固可信以南京軍隊之力戰觀之南京城無負於各首領各首領亦必不忍負南京城而獨生南京之變幻不可測而我人終有知其究竟之一日也 
　　南京城果何如以軍隊勒捐之事言之南京之人民水深火熱矣 
[命令]  
　　八月二十五日臨時大總統命令兹制定平時軍隊參謀服務條規公布之此令 
　　任命李厚基爲吳淞江隂一帶要塞司令官此令任命爲國仁爲秦州鎭總兵此令 
　　丁效蘭齊爕元李廷玉授爲陸軍中將夏文榮劉仁鏡吳恒鑽吳廣濟趙學濤王餘慶張敬禹王恩軍李守忠畢化東馬孟驤陳錫麟楊葆琛授爲陸軍少將此令 
方本仁李殿臣授爲陸軍少將並加陸軍中將銜此令劉基炎授爲陸軍測量監此令 
　　吳金彪周文炳吳鴻昌石振聲蕭安國均特授以勳五位此令 
　　廣東教育司長鍾榮光著免去本官此令 
　　任命李翰芬爲廣東教育司長此令 
　　海軍總長劉冠雄呈請任命汀仲祐爲副官應照准此令 
領參謀總長事黎元洪呈請任命鮑慶瀾爲黑龍江都督府參謀長應照准此令 
　　陸軍總長段祺瑞呈請授吳新田劉振玉爲陸軍步兵上校並加陸軍少將銜應照准此令 
　　陸軍總長段祺瑞呈請授吳大騫張肇恩蕭保林爲陸軍步兵上 
校並加陸軍少將銜應照准此令 
　　陸軍總長段祺瑞呈請授宋玉峯宮邦鐸劉炳臣葉其蓁潘自涵郝得志劉錫廣王錫廣殿鉸爲陸軍步兵上校陶廷齡爲陸軍礮兵上校徐晨庚爲陸軍工兵上校張中和丁萬餽劉鳳圖馬俊杰張敬湯爲陸軍步兵中校王其鳳爲陸軍礮兵中校應照准此令陸軍總長段祺瑞呈請授孫樹林爲陸軍步兵上校並加陸軍少將銜王靜修吳俊卿爲陸軍步兵中校蘇章爲陸軍砲兵中校安澤溥爲陸軍步兵少校　毓贊爲陸軍騎兵少校應照准此令陸軍總長段褀瑞呈請授黄振魁魏明山爲陸軍步兵中校並加陸軍步兵上校銜應照准此令 
陸軍總長段祺瑞呈請授楊雲瀾爲陸軍步兵中校劉邦俊龐光志爲陸軍步兵少校田頌堯爲陸軍炮兵少校應照准此令 
陸軍總長叚祺瑞呈核覆直隸都督擬以郭殿邦補泰寍鎭標左營守備請予准補等語應照准此令 
代理國務總理叚祺瑞呈據奉天都督兼署民政長張錫鑾呈稱總務處秘書王安中科長郭衞村呈請辭職王安中郭衞村准免本官此令 
　　代理國務總理叚祺瑞呈稱據奉天都督兼署民政長張錫鑾呈請任命郭衞村爲秘書應照准此令 
　　陸軍總長叚祺瑞呈核覆管理火器營事務正黄旗滿洲都統擬以托閒托布伊清阿補正鳥槍護軍參領烏徵額補副鳥槍護軍參領志全吉泰玉恒補委鳥鎗護軍參領奎定慶林補空花翎秀麟海秀額爾德蒙額榮陞善祿連續補鳥鎗護軍校請予准補等語應照准此令 
　　浩齊特左翼旗札薩克郡王色薩托濟勒浩齊特右翼旗扎薩克郡王桑達克多爾濟附從庫逆叛迹久着均屬罪無可逭應卽革去爵秩即由前敵各軍聲罪致討以伸國紀而儆效尤所有各該旗札薩克事務亟應遴員接辦着國務院查照成案迅速辦理此令 
警信 
[南京訪函]  
　　自星期六日轟城後翌日僅時開大砲數響及在各門之外小戰而己昨夜（二十四日）北軍未能攻入城内以如豫料星期夜七時大砲之聲復隆隆而起徹夜不絶星其日北軍凡有所見輙向轟擊昨夜之砲火則集於太平門一處砲彈均在城門上下四圍炸裂而城上仍見有寗軍豫備抵禦敵軍衝鋒近前且時聞彼等之機關槍聲如燃爆竹昨夜各砲台僅開砲數響官軍現於城之東南東北低山之上及太平門外之磨盤山上駕砲轟城南軍則於各門及城雉之上駕野戰炮以敵之寗軍開砲一響北軍輒開四五響以應之太平門之房屋着火後全夜未熄城門之損傷並不重大今晨北軍仍在猛轟該門寗軍己在城内組織行政機關據其最近之告示己舉定栢文蔚爲江蘇都督張堯卿爲要塞司令保海鳴爲討袁軍司令劉傑爲譬廳長何鍾良（譯音）爲衞戍軍司令寗軍逼令商民捐助財產十分之一以現欵繳付俾固防務凡屬商民均須遵此命令己於前星期六日實行徵收昨令緞商朱慶祥（譯音）繳洋三萬元朱允繳洋萬元寗軍未允派兵駐守其家禁止出入懇商數小時繳洋兩萬元後始獲自由商會己被逼繳洋三萬元寗軍領袖昨己開始發餉（特約路透） 
[南京訪函]  
　　北軍乘夜轟城以圖衝入己成慣舉昨夜（二十五日）開戰其情形與星期夜相同惟各處砲聲大作不僅專注太平門一處晚間七點三十分鐘砲聲始起紫金山所開之砲有砲彈數枚落於城中大約係轟擊衙門者旣而即轟擊太平朝陽二門北軍曾於夜間猛撲太平門朝陽門及儀鳳門均爲寗軍擊退惟城中防守己不若前之着力蓋北軍大砲砲彈時時落於城上及城門周圍其勢令人可佈也北軍己携来新砲多尊置於城之三面内有三寸四分口徑之野戰砲及四寸七分口徑之政城砲而浦口尚有精强之砲隊幕府山亦有大砲多尊轟擊各城門之砲火及城中人口稠密之區砲彈之炸裂殊足怖人槍砲之聲徹夜不絶各砲隊及各城門似均從事戰鬥北軍由西面進逼城馮國璋之兵若干己在寗城上游渡江緩向石城進發該軍抵後將包圍全城以絶寗軍之糧道蓋目下尚未實力從事此舉也柏文蔚何海鳴均忽失蹤外間盛傳柏己回皖造宜寓所探詢消息則見寓内闃然無人旋至衙門求見何海鳴亦未如願有人語余柏己回里何出巡閱各城門兩人顯己逃逸星期一日正午有見狀若何海鳴之人乘馬車出南門而去隨有騎馬衞隊甚衆柏文蔚大約於凌晨離城寗城現由下級軍官及各兵士守衞（特約路透） 
　　南京訪函大通輪船于昨日正午駛抵下關中國巡洋艦開砲轟擊獅子山有砲彈兩枚幾中該船王培元醫士現管理該船昨日下午與斯密司及白郎恩兩醫士至都督府商准儘速運難民出城乃由代理都督陳信（譯音）允准各高級軍官日間均失所在難民係由旱西門乘駁船至江登大通輪船現己分散船票並四處張貼通告該輪船定星期三正午赴滬中國艦隊計小炮船五艘己抵南京泊于下游六英里之江灣内曾開砲轟獅子山未見得力 
（特約路透） 
　　南京電柏文蔚雖圖離城現仍在城中竭力整頓軍隊二十五夜北軍於太平門外開砲攻城某城門附近及天保城之礮臺亦發砲助之太平門南軍防守極勇戰至天明始己下關及朝陽門一方面亦時有大砲轟聲（譯文匯報） 
　　南京電德國巡洋艦愛姆登號駛往蕪湖時爲長江某砲臺開砲轟擊某處復有兵士開槍擊之該艦即卸去艙面各物回炮二十六響炮臺寂然無聲繼仍回蕪湖進發 
（譯文匯報） 
　　揚州快信據第四師可靠消息云今日（二十六）第四師司令部接攻寗前敵張旅長等捷電稱官軍己攻克朝陽門徐張兩軍均傷亡不多 
　　揚州快信據知事署消息云南京確己克復張軍統入城安撫馮軍統己督隊回攻蕪湖揚軍步隊第十六團併己奉令駐六合縣境防𠞰竄兵 
　　南昌專電李純以省議會國民黨支部及晨鐘豫章二報均係秘密黨人機關己派兵警封禁 
　　南昌專電聞歐陽武在吉安李烈鈞在萍鄉將入湘境 
特約路透電 
　　成都電亂事己蔓延於合州合江順慶保寗榮昌内江自流井隆昌等處南軍與駐紥瀘州之官軍在榮昌附近關戰數次官軍稍勝八月十三十四兩日接戰之後榮昌官軍殺其統將投降南軍現信亂事多由個人而起因胡景伊都督不孚衆望故也 
　　成都電成都現頗安靜尹都督不從軍隊之請加入南軍雖缺乏餉糈今日己赴雅州遄回打箭爐携有大炮十尊 
　　成都電鄉城藏人復圖進攻邊界一帶己復開戰察木多之華軍有不滿意之象 
　　北京電袁總統命令廣東鎭守使黄士龍因病辭職准免本官 
　　北京電大理府所傳有土人多名携一英人首級行抵該處一節兹據英領事覆北京英使之電謂該首級於四月間由土人携來據稱死者乃邊界戰事所殺英人十二名之一四月間緬甸邊界似見小戰僅死印兵一名未死英人現意該首級　所死之印人者土人後携至蔡督處蔡問何故携往並勸埋之土人卽依所言 
　　北京電今日參議院開議義員到者二百十四人副議長宣稱今晨有參議院議員五人在寓或在本院之前被拘不知諸員對於此事有何主張林森提議應更改議事日程請國務總理及陸軍總長出度以答質問經衆贊同卽以電話請熊段到院熊稱　在接收各事無暇分身段稱至總統府會議惟將調查此案儘速解釋理由陳珊（譯音）提議當由議長要求總統解釋此專湯漪等起謂應間總統是否願與國會治理國務並請聲明逮捕議員五人之理如無滿意之答復則議院無庸再行開會湯等之言己編成動議經衆通過衆議院今日開會亦討論此事 
　　北京電中政府照會各使謂政府擬抄没未經政府許購運入中　之軍械子彈此固條約所許並擬派各兵艦在海關所不能及之各處巡查私運軍火入華聞某某數使反對此舉内有數使尚未作答因條約中對於外國輪船輸運戰時違禁品入華一層本有規定之明文也且因中國此舉蔑視海關故有煩言 
　　北京電俄國公使及英國代理公使今晨（二十七日）同謁新任國務總理熊希齡談述鹽稅稽核所辦事不合之處熊以財政總長之資格答稱彼尚未知此事須咨問國務院熊之熊度迹近推諉此事恐將大起周折惟五國銀行團决意令中政府遵守借欵合同 
譯電 
　　吳淞電公平輪船由北方載兵二千名己於昨夜在滬寗鐵路公司碼頭登岸即乘火車向南京進發吳淞砲台周圍每夜以重兵巡邏吳淞諸均安靜商店業　開市 
　　北京電據川省官電聲稱川省諸均安靜惟據他方面之消息全省除成都外均己有變尹昌衡如不從亂則有性命之憂聞黔滇兩省之兵己馳往平亂 
　　北京電詹天佑有任交通總長之說熊希齡日來組織新内閣頗爲忙碌熊擬先行整頓財政並主减政主義量才任職及振興實業開闢利源如能實行則中國必呈新氣象 
　　北京電美公使己致文外交部請聘詹美生博士辦理濬淮工程 
　　柏林電德國應得之庚子賠欵最後一批業己收足 
要聞一 
[南京血戰記（八）]  
　　字林報載二十六日堯化門電云二十六日正午據張勳宣稱己克復寗城惟是日太平門周圍仍終日鏖戰張勳宣布克復寗城之理由因官軍炮隊曾將太平門轟成一缺於是馬隊乃藉炮火之掩護衝鋒入城不意地雷爆發炸死二十餘名因卽退出 
　　今晨官軍進至紫金山山坡之下以大炮列於道上及城東等處轟擊太平門開戰之始兩軍交轟甚烈官軍旋向城門進發城上來福鎗之彈如雨而下官軍死傷甚衆無法可以再進寗軍守城極有精神淮官軍一再進攻且由張勳親自督戰故官軍豫料城内守軍行將力竭而服官軍在陣前炮火之下拯救本軍傷兵殊爲勇敢張勳豫期明日可由南門入城並轟毁太平門 
　　字林報載二十五日堯化門消息云南京寗軍屢出猛戰官軍輒受重創衆意城内守軍都署極周一時恐難解圍寗軍所受損失似較官軍爲重若輩苦戰十日筋疲力盡 
 
 
 

Page 3

 
 
而官軍則從事包圍頗爲着力堯化門官軍司令部得有消息城内守軍己受逼處於豫備投降之點如能稱示仁惠則可見諸事實此項消息乃由南京紅十字會馬林醫士及美國教會之葛爾教士傳来二君於星期日乘船離寍抵鎭江後即乘火車汽機直赴堯化門官軍司令部二君此行並非商議投降學宜惟欲探問張勳對於處置寗軍之意旨得其一言以安寧城民心耳 
　　南京大局之情形約略如下寗軍勇戰將近十日一再以重創加於官軍攻奪紫金山諸役遺棄死屍約三百具彼等日夜苦戰寢食皆廢其困憊可以想見若非抱張勳入城復讎之念則此時當己委戈投降矣日寗城敢戰之軍僅有半數餘皆爲同伴熱誠鼓動尚有若干則爲軍法所迫嘗有一處臥無首之屍三四十具則皆不肯從戰之兵士也延至今日全軍皆知討袁之舉業己失敗惟因對於張勳心存畏念故堅抱初志抵死拒敵外間盛傳張勳意欲屠城且准兵士擄搶二日寗軍聞此消息乃誓與官軍死戰運日出城猛攻即此故也馬林醫士及葛爾君見此慘狀不能自忍因至官軍司令部探問張勳之意旨 
　　二君與張勳相會之時予（訪事自稱亦在旁張衣便服毫無軍人之標記口啣雪茄禮迎来賓進以茶點且虔神以聽馬林醫士之言旋急作答謂並無此意且命書記錄言子紙其車内儲有印就之示文甚多乃請馬林醫士及葛爾君携之返寗如能安然入城則以此交與商會張勳旣允保全寗軍之生命而無一言述及寗軍領袖張勳僅言擾亂治安者當處死罪此乃混而言之至于寗軍領袖大約另有特别處置辦法而與兵士不同也 
　　據今日下午官軍之地位觀之官軍旦夕將聚集太平門豫備大舉攻城自星期六後連日未見激戰故中戰場運来受傷之兵僅有數十人寗軍則己全數退入龍蟠虎踞之故都中距太平門五英里之處有某屋屋面己爲炮彈全行炸毁子彈空箱散棄滿地足見寗軍曾集該處豫備再行集合或進攻也官軍今距太平門僅英里許以大炮列於通該門之狹路終日猛轟寗軍所佔之地位再隔一日則必更爲逼近惟寗軍之炮火準力頗佳故尚可恃以自保據目軍軍官聲稱自紫金山至下關一帶之各地位均爲官軍所佔現四巡洋艦尚未與戰故浦口大炮仍終日向獅子山開砲不絶 
目軍勝而復敗敗而復勝目下似己完全佔領紫金山山巔天堡城砲台則置兵千名及機關鎗數架該軍終日掩伏因寗軍砲火直注山巔故不能有所作爲目下該軍殊無攻擊寗軍之力寗軍發炮殊有準力官軍臥於炸彈庇護處者均卽舍而他往山巔有被毁之機關鎗　架及裝彈簡甚多呈見寗軍曾佔據該地疑因爲官軍所逼倉卒退走未及携鎗下山因拆其機關而去據官軍軍官聲稱寗軍死於山上者約三百名而據寗城之人聲稱寗軍於天堡城諸役受創最重寗城之内現有傷兵八百人　 
　　火車現己開至鎭江過此則全歸軍用車務總管里特君現管理堯化門車站部署軍用火車頗爲出力連日仍有大軍開来李厚基司令亦將由吳淞抵此 
文匯報云昨夜本報所載張勳馬隊己入寗城之說因張勳己發電報告袁總統意當確實今悉實近虚夸北軍或確曾攻入某門惟以地雷爆炸炸斃者二十餘人受傷者甚衆因急退走太平門己成戰場之中心點其周圍一帶二十六日晨間及下午曾激戰數小時之久兩方面各受重創目下尚未接有確實之消息或海軍無線電或領事電音故日間戰事最後之結果尚難豫言聞守城之南軍皆精神抖擻頗能固守地位自前星期六後北軍己有援隊六千人開抵南京附近協助張勳重行攻城中國巡洋艦現均泊於幕府山下游之江灣己會同浦口馮軍轟擊獅子山惟仍由張勳指揮一切張稱今日二十七日必可入城惟上海尚未接有攻克該城消息 
　　今日路透電報謂南軍領袖何海鳴等均己逃亡一節惟據本館探悉何等現均未離寧今日據寧城消息該處大局仍無變動現信己在開議投降事宜今日下午上海有人接南京私函謂星期一夜中國巡洋艦三艘溯江而上　能安然駛過砲臺現泊炮臺上游下次轟城各艦必叅列其間南軍日来私逃者益多據南兵聲稱二十二夜城内守軍曾受北軍之重創死傷甚衆馮國璋己以大砲兵隊子彈接濟張勳之軍紅十字會所租之大通輪船己於星期二日抵寧城中人民未先得信故未豫備一切以候之實則居民己大半離城赴上海各處中國巡洋艦己開炮轟擊獅子山砲台因毫無準力故不能加以損傷 
李軍入南昌紀事 
　　北軍進城之狀况中央軍隊於八月十八日早間在距贛垣三十里之王家渡地方與李烈鈞所部贛兵開戰大獲勝仗於午午後五時直追入城敗兵退却四處搶刼而全城商民一時轉憂爲喜懸掛旗彩備極歡迎北軍團長張敬堯率隊進城紀律尚嚴並與警察憲兵妥爲接洽不分晝夜往来梭巡地方安靜惟聞李烈鈞折回市汊預備集兵上游吉贛再圖戰鬭以致敗兵前往者尚途搶刦滋事時有所聞現經南昌商會總理會秉鈺恊理龔梅生預備犒勞北軍官兵並籌辦善後方法極形心碌云 
　　李護軍使之談話江西護軍使李純於八月十八日駐紥蛟橋次午過沙井由德勝門入居都督府卽用電話通知商會當經該會總理曾秉鈺君進府至四福堂謁見首由李護軍使發言略謂鄙人此次来贛係奉黎副總統命令統兵　靜以消患於無形迺甫抵潯陽贛中軍官妄相猜度兼之年少氣盛喜動干戈但求聘快於一時不惜犧軍民財產生命至今言之猶有餘痛軍人性質原　服從贛軍則目上級軍官以至下級軍官無不倡言自由行動即如此戰事南雷（卽歐陽武）初意尚不肯爢爛而林虎抗拒咄咄逼人德安潯陽相距咫尺兩軍對壘一再相薄鄙人出於萬不得己稍爲準備相機進勦水師由湖口而吳城陸師　德安而建昌相機進取今始抵省與諸君相見不可謂非不幸中之一幸也惟兹事閙至如此田地兩軍死傷達數千人盛署行軍横屍道路骨肉相殘中心怵惕故鄙人此来祇自漸無狀毫無勝敗榮辱之見所幸破壞黨人漸漸逃走善後事宜諸待籌措惟諸公有以匡助又謂鄙人向来以鞏固强健政府爲守旨今日来贛亦卽此意並無絲毫權利之見故中央前命鄙人爲鎭守使現命鄙人爲護軍使擬事定即行辭職非故爲矯情恐區區来贛之苦衷不能見白於天下也贛事善後約分軍事民事兩方面軍事方面最吃緊者莫過於收集逃兵中國一家本無南北之見彼强爲南北名詞者盖欲假此二字以分門户贛軍倘能服從命令即是我可倚可靠之軍人故鄙人擬將江西軍隊收集改編能編一營卽成一營能編一團即成一團决無歧視之意民事一方面則擬電請大總統派最有聲望之民政長来贛布置以慰衆望總之此次江西元氣大傷培養復元非數十年不爲功来日方長鄙人亦視能力之所及盡心力而爲之耳後商會曾秉羅志清兩君致辭表示歡迎之忱並商辦善後事宜三條一省城金融停滯實以開戰以後當路需索鉅款至再至三現民國銀行己竭澤而漁現洋銅元尤形缺乏宜籌補救之方法一交通閉塞商貨缺乏擬請於水陸通衢遇有商船車輪一律保護放行一省中自李烈鈞重来遷往督府商民驚駭以爲城内將發生戰事遂紛紛遷避現在各店夥十室九空商會當一面知各商號速轉各夥回店開市藉維商務祈貴軍勿疑現在之閉市爲有别種意思云云聞李護軍使均允照辦並謂部下兵士均係携帶現洋及銅元於市面上决無絲毫之擾動曾總理等旋卽退出 
　　敗兵土匪之滋擾中央軍隊團長張敬堯因爲八月十八號夜間敗兵土匪勾結數起紛搶西大街之開元公典塔子巷之瑞和當典建德觀之志和當典楊家廠之南昌隆食貨舖等十數家雖經會同憲兵警察商團官兵拿獲搶犯就地正法實屬防範未周自電大總統請免少將及勳五位以謝南昌之父老聞被搶之家以瑞和志和兩典損失最鉅云 
雜談一（無名） 
[喜功哉張勳也]  
　　前次破南京城之一角而遽有破南京城之報此次又破南京城之一門而又有破南京之報南京城以張勳之故而不易破然而南京城又以張勳之報而屢破也喜功哉張勳 
[難測哉四川歟]  
　　無論中外電報一說謂四川甚安靖者一說又謂四川甚危險一說謂胡都督地位甚固者一說又謂胡都督輿惟不洽一說謂尹都督有異心者一說又謂尹都督不肯從背地逺阻多難測哉四川 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[皖省軍事近報]  
歡迎倪軍狀况頃聞倪都督派来之先鋒隊以及馬統領所帶左翼　營昨晚己到練潭大約今日下午可以抵省懷寗縣知事己派代表　往三十舖歡迎并聞師令部己飭令集賢關　營省兵十遷移昌家坡所有集賢關標營房卽議與馬統領及先鋒隊各兵士駐紥云 
　安邀擊情形日昨胡師長萬泰親自督隊　　通進發　順安地方（距大通六十里）遇柏軍　　　兵士即奮勇　柏兵二次擊敗計生擒兵士十　奪獲快槍數十支子彈萬餘粒炮彈數十箱昨己布告省城又聞合肥軍隊己出巢湖由裕溪進攻此時柏兵業己膽寒多有降志憔龔祁等首領尚在觀望南京如果失敗節以徽州爲後盾之地現聞叚單長己派一隊由徽州婺源堵截因恐各首　　　徽州以　兜剿云 
蟲緝拿主謀通電上月皖省獨立係由江暐李時　畢　章陳仲甫朱靜波洪忠凱等發起主張討袁　胡萬泰爲　督其餘附和者甚衆昨聞鮑旅長　　己在電報局搜獲電報稿簿其中署名者甚多現己派員按名緝拿又聞柏烈武二次　都署時曾有砲臺總司令胡聘臣爲柏畫策於太胡　　安設地雷　長江某處密置水雷於獅子山安設大砲爲由師令部派隊往胡之庽所搜查縱　己室空人逺僅搜獲炸彈三枚手鎗數支而己現鮑旅長　胡己逃往壽州刻正通電嚴拿云 
都督府署之布置績接報告云倪都督派　之馬統領聯甲帶領先鋒隊及右翼各營己於今晨（二十五）七句鐘抵皖馬統領住陸軍小學堂郭先鋒及　　　駐紥巢賢　標營當由懷寗縣余知事以及議商兩會城同治各紳董出城歡迎其他各機關科員因聞馬到時即　組織各機關故亦隨同迎迓嗣詢悉倪督此次沿途尚須布置大約二十七號准可抵皖惟都督府及行政　　　須修理將来倪督到時暫以城北之測繪學堂爲　轅　 
槍斃主張獨立知事前次六安獨立係　知事程天邃一人主張商會自治各紳不敢與抗遂唯唯　命自聞倪督克復正陽壽州等處該知事頗爲心驚止思　遁不料倪對大兵抵境時卽被地方各紳將該知事拘解督轅并呈明六安獨立實非商民所願刻聞倪督己將該知事槍斃矣 
[湖南取消獨立之功首]  
湖南　純粹黨人之根據地惟軍界重要人物不附和之故他　藉其力尚能活動當黄未取消留守時湘將卽遣人赴京謀統一之法一時未得要領及黄興等回湘即以削除異黨軍人權柄爲唯一之手叚中央旣極力敷衍黄興湘　遂相率解散軍隊以去及前日宣布獨立幸在京軍人與在湘軍人平日素有聯絡事先數月即密令各路軍官暗派代表至京商定有事時招禦之法而向中將瑞琮等臨時又單騎河南勸　籌畫田是西南兩路軍隊　悉聽中央命令即長沙軍隊亦暗通消思並遺代表劉某　　謀抵制黨人之方至本月初十前後黨人探知向等己運動趙司令春廷等分路直逼長沙長沙守備隊己許爲内應於是大起恐怖不待中央發兵即己先期逃逸詎日前王聞運有電来京謂由渠勸告譚督取消獨立並派代表来陳述一切而譚人鳳亦有電来京謂王壬秋之勸迫譚組安取消獨立實由伊倡議由伊助成之日前有冒伊名致宦各處鼓吹獨立者則係他人冒名伊不知情云 
[黄鉞恐將不免]  
　　陸軍中將黄鉞前由長沙投書第一軍軍長段芝貴爲黨人游說指現政府爲專制惡魔指平内亂爲與民官戰且謂政府所恃以爲立國之本唯炸彈與金錢欲請段軍長頓兵潯陽按甲不動各等語段軍長得書後當即專電中央略稱查該中將前在秦州妄稱獨立南北統一堅不取銷藉故稽延擁兵自固趙都督惟熙各電有　可稽是其叛悖行爲久應從嚴科治大總統寛其旣往錄其微勞被以優容授之官職不知洗心革面力改前非四出煽謡自棄民國於芝貴處猶且如此其平日暴亂之迹可想而知獨此國是未寧綱維紊雜羣情之不肅由於法紀之不修使黄鉞等竟克逃出則叛逆之徒更無忌憚擬請大總統將黄鉞軍職先行褫革並飭下湖南都督嚴密查拿一俟獲到卽由芝貴將其原函封送備質審實重辦以申軍法而快人心不勝迫切待命之至 
[湘贛蜀亂事之關於鄂省者]  
　　江西亂事己定黎副總統曾一再電辭兼領贛督請以段李二將擇一任命以專責成而袁總統俱藉有護軍使足以指揮隊並借重黎督聲望以服贛人爲詞不肯另派都督昨黎督復將贛督亟應設立及不能兼任理由電致政府略謂贛省兵權現分掌於護軍使宣撫使鎭守使之手其權限職守並未明白畫分若不另派都督爲高級機關綜司軍令或釀權限衝突之虞况亂事初定百廢待舉籌防善後事事重要鄂贛逺隔千里斷不能遥兼且叚李平定贛亂其聲望早師印入贛人腦海任爲贛督必無隕越云云 
　　四川接壤鄂省唇齒相依近該省駐紥重慶之第三帥長熊克武爲黨人所惑宣布獨立興師討袁業經中央政府命湘鄂滇川四督派兵會剿昨川省胡景伊己派顧問梁炳漢參謀桂崇易二君来鄂計議會剿事宜己於日昨謁見黎督矣 
　　湖南取消獨立後軍政商學各界曾公推柏俠民等来鄂代表磋商一切聞該代表等有三條件之要求即取消湘省新軍餉項由中央担任及不更動譚督曁赦免主持獨立首禍諸人是也黎督於餉項及譚督仍舊兩條允准商酌施行擔負必達目的惟赦免爲首諸人一端事關重大須由總統核奪辦理不能擅允昨特派副官劉冰乙偕同湘代表返湘發表一切矣至譚人鳳唐蟒蔣翌武諸人己每名懸賞萬元跴緝 
　　鄧垣南湖駐軍如林故黨人多在該地設立機關以便煽亂先後拿獲者不少二十號又經偵探長周長齡在南湖砲隊後洋房内破獲一機關拿獲十六人内有炮隊營長吳秉璋及己退伍之前第五師教練官彭成亞並兵士四人黨併解軍法局訊辦又漢口苗家巷集賢棧寓有黄興之黨六人經棧主查知報告軍警往抄於衣箱内搜出黄興来往信六封軍衣多件繡有盤金僞銜另有白布袖章一方上書漢族存亡在此一舉右書年月左書黄興刻己將此六人拘送警察廳轉解武昌矣 
　　二十一日軍法局又奉都督命令將運動軍隊之首領丁肇漢及白朗所遣偵探吳國楨耶處死刑當由局長程漢卿派憲兵押解赴營防口斬决又前日有陳宏勝揑報長湖堤某雜貨店失火希圖擾亂人心一時各善堂各警局均派水龍出隊往救旋經偵探查悉係陳造謡當卽拿交軍法局訊問供因受人運動夜深縱火未遂忿極所致昨己併斬於市又有該黨張統楊維清等十名昨亦正法 
[粤垣刧後傷心錄]  
　　戰後之情形粤垣巨戰後某報訪員有專人到城内訪察刼後情形歸後報告謂西門一帶均有濟軍駐紥行人貿易如常惠愛街三四五約一帶店舖十刦其七被刼者則標字門外書明本店被刦暫停交易字樣有一店而被刼數次或且多至十餘次者轉入華寗里則己將街石撬起壘作砲台深溝高壘藉以禦敵沿途皆有軍帽抛棄渾如落葉街旁有棺木一乘停寄復出至舊將軍署則署門半掩内無一人惠愛大街尚有行人而都督府左右則無一人遇路者返出廣府前亦有停柩柩旁則有香燭紙錢等必有爲之哭拜者焉再出雙門底一帶多有被刦店舖物件狼藉滿地不堪入目大南門馬鞍街四牌樓等亦然大新街則首飾玉器店被刦數間小市街金舖則無倖免者城内駐紮俱是濟軍而陸軍己無一人居留聞濟軍收拾散勇　有逃亡及散失者皆在大佛寺大集會議設法招集而整飭部伍又聞小北一帶當晚火影槍聲係因陸軍臨行時施放空鎗並放火以阻敵人俾好拔隊退出故也 
　　連日之戰况自十一日下午兩軍轟擊後槍聲不斷直至入夜八時始歇是時大小北一帶各街人蹤寂滅　區警察亦己停止站崗只有擎柝更夫憧憧往来而己迨十時槍聲復作觀音山上機關鎗又發數排未幾又停直至十二日早仍無槍響于是道路紛傳多謂黄護軍使現己調和繳械者由是行人漸衆惠愛及大小北各街魚菜伙食各店亦有多數貿易各商民見之竊自慶幸詎至上午十時軍又復宣戰將機關鎗向蓮塘街射擊濟重還槍應之鎗聲愈密濟軍分五路進兵并携野戰炮及機關鎗數尊分駐各路要隘首以衞邊洛城蓮塘等街爲中路中堅次以大北門德宣等街爲西路左翼大石小北等街爲東路右翼又由西村軍路東西遥制五層樓使其腹背受敵布置旣定劇戰至一點半鐘時各炮齊發海上兵輪亦發砲遥擊觀音山陸軍被擊勢漸不支乃相率迤邐而下冒彈爭佔蓮塘德宣粤秀清泉等街欲由大北衝出被濟軍嚴陣把守無法繞越自六時戰至夜分一點半鐘時兩軍各發機關鎗數百排爭戰殊劇迨至四時陸軍以子彈不繼鎗聲漸疎濟軍乘勝追逐陸軍紛紛棄械四散竄逸遂奪獲鎗枝子彈無算迨至十三日黎明而戰事始息 
　　陸軍之内容此次粤名與濟軍衝突之陸軍不過數百人以第五旅及某師二團之軍士居多鎗械極犀利爲濟軍所不及幸無大炮且無軍官爲之指揮軍心極散渙無紀律各畢亦不直其所爲嚴守中立彼遂孤立無肋策應不靈遂致挫敗至燕塘沙河等處各軍經派代表請示龍督言服從命令聞該軍亦有往各軍乞援苦懇不己各軍皆拒絶該軍以求助不獲轉而乞助軍械間亦有因個人私誼稍資助之者又聞有於營外劃出界線聲明如有侵入不論何事卽開鎗轟擊其餘如駐優級師範學校舊廣府署舊鹽運署等處及廣雅書院菜墟等處之陸軍均服從命令樹一龍字小旗於營外並用白布書明中立兩字以表示宗旨濟軍因言語不通又不知辨别時有誤會與守中立之陸軍衝突幸該陸軍皆爲原諒故示釀出事故十三號黄軍使下令凡駐城内外之陸軍皆移出燕塘是日駐師範學校之陸軍己以預備移出濟軍忽然誤會向彼轟鎗該軍寂然不動旋即退出該軍約共二千餘人且多快炮開花炮機關鎗等幸不至暴動否則不堪設想駐菜墟之陸軍不過百餘人是日頗有不願移營意與濟軍小衝突幸調解卽止石井兵工廠經黄軍使抵省後加派親信軍隊馳往駐守前日亦己派代表謁見龍督願負完全責任斷不至或有摇動駐守金庫之陸軍亦然又有數處陸軍與濟軍共同駐守相距甚近兩軍相見皆脫帽爲禮往来自由絶無痕迹駐廣府學宮之陸軍尤與濟軍極接洽云 
　　各界之調停當起事時商董經往調停無效故不再往至十三號統一黨紅十字會及商善界均以地方若再有糜爛延長戰禍大局眞不可設想遂分向該營極力排處並邀同各軍共任調和詳陳居民之慘狀及利害之關係故各皆感動戰禍於是乎息 
　　居民之狼狽十二號晚互戰最烈彈子如雨附近戰線之房屋外有流彈飛下居民震驚呼號啼泣徹夕不寐夜深又不能逃走狀至狼狽侵晨相率拖男挈女逃出城外有恐悸過甚屢顚仆者有肩挑行李力竭不能行者有背負老人被擠跌下者有沿途呌觀音菩薩者有一路放聲大哭者自天𥌓以至午初街上盡是避難人多數手挾一包服　皇而走轎夫挑夫絡繹於途羸弱者多被推跌稍有聲響行人即驚走狂奔因而被跌傷者不知凡幾 
　　商店之損失此次省地各商店被軍隊搶掠統計損失不下數十萬元現略查城内四牌樓以利豐太生兩押損失爲最鉅其餘胡福隆等商店共七十二家損失己過二十餘萬惠愛直街自五六約至東門一帶所被刦者以洋貨車衣鐘錶雜貨店爲多損失約在二十餘萬之譜惠愛西約以下之三益隆英昌盛富安榮等數店所損失約在四五萬惠愛六七約如永華昌廣新公司生茂泰生隆同裕正昌超然廣安隆泰昌英合怡珍聚隆興業公司廣新公司等店約每家損失千數百元不等他若雙門底至大南門口除裕盛錢銀店及各貨洋舖外其餘均書坊藥肆損失亦在數萬元以上至城外小市街等處則以廣祥金舖損失過萬其餘貢盛寳隆等金舖所損失亦逾數千富記錢銀店所損失約八百元左右該匪臨去無尚遺衣包一個至今被搶之各商店均閉門停止貿易或有不能復業者其一種愁慘荒凉之象令人聞之酸鼻 
[變幻不測之陳景華]  
　　陳景華於前清時爲廣西縣令檻爲革命黨辛亥歳張嗚岐督粤三月二十九後日思防禦黨人陳景華得江孔殷介紹又爲張鳴岐幕員九月十九粤省反正陳景華又一躍而爲警察廳長自反正後迄今粤省自都督以迄司長皆迭有更易始終其事者惟陳景華一人而己陳頗有膽力善於偵探當胡漢民陳炯明相繼爲都督皆極得信用前歳陳炯明大裁民軍惠軍與陸軍交鬨王和順關仁甫一敗塗地其宣布王關罪狀極力搜捕者陳景華也及後黄士龍在澳門組織二次革命與王關諸人協謀其竭力偵緝黨徒者又陳景華也迨陳炯明宣布獨立封報館箝輿論皆飭陳景華執行陳爲老同盟派人皆以爲必極端贊成矣詎知砲團舉義取消獨立炯明己逃蘇愼初）張（我權繼之粤城無主人心洶洶其能以保存秩序者又陳景華也龍督蒞粤濟軍與陸軍交鬨粤城成一流血場而無賴之民軍又方紛紛自行入境此時力遏民軍入境者陳景華也十六日牛王廟之戰助濟軍以逼陸軍繳械者又陳景華也亂軍搶掠陳炯明之餘黨猶多家藏兇器而下令各區實力搜檢使炯明餘黨無所逃匿又陳景華也以陳景華一人其變幻不可測如此前時粤人交怨陳景華此時粤人反交頌陳景華(西關殷户此次保存最得警察游擊力之力）最奇者某日陳景華往龍督座船謁見意欲辭職座中有軍官關仁甫者一見卽憤甚握其手謂爲何去年宣布我罪狀信口雌黄於汝安乎陳景華謂職守所在爲大局計爲治安計不得不然彼此强項相持一時論者喧謂棋逢敵手云 
[南京戰事之願任調停者]  
　　鎭江紅十字協會函云前年金陵江防軍與民軍苦戰時經江西巨紳鄒殿書君淩瀚挽美國領事官顧允愛氏書院監督包文氏出任調和并訂約四條一不殺旗人二不害商民三不殺長官四不追江防軍退兵兩方允洽江寧得以安堵近者南京宣布獨立又遭苦戰傷亡不少昨聞鄒殿書君復由江西来鎭力以調停取消爲己任己經赴張鎭撫使馮宣撫使兩處調勸並函約美國領事官顧君英國醫生馬林君同爲協助聞鄒君准八月廿五號晚專車赴寗城堯化門外大營與張鎭撫勳兀開談判并聞此次與鄒君偕行者更有湖北之人道會紅十字會諸員陳君浩然等一百一十人己由蕪湖上岸者五十人餘由鄒君介紹到上海萬國紅十字會接洽後卽行躬到戰線醫救傷兵業由鄒君通知在前敵戰線之軍隊矣 
地方通信 
[揚州]  
　　解送張軍軍餉縣公署昨廿五日）接江北鎭撫使張訓令路謂此次率軍奉命南征一切軍需餉項費用浩大飭將己征地蘆忙漕悉數解交軍前應用未征各欵併即嚴行催完賡續解交以濟軍需等因值李知事下鄉辦盜公田當由代理縣務之第一科長温尚曾　己征正雜各稅凑足五千元派員解交武術前軍後路總糧臺趙總辦核收 
　　軍械碍難借撥江都南鄉善里市董事會總董陳德桂至師司令部請借借毛瑟快鎗並彈若干以便防禦潰兵盜匪一俟大局定後仍然繳還等情徐師長以師　所有存檜己發前敵各軍應用後防現尚無可籌措所請借撥實難應付昨己函請縣知事轉飭知照矣 
[雜評二（萍）]  
　　將略之論衡自南方宣布二次革命以来北軍交綏屢告奇捷京師論者莫不嘖嘖於龍濟光張勳行軍之勇鄭汝成用兵之奇向瑞琨連籌之巧 
　　竊謂向中將運籌於未事之前而决勝於宣言之後三湘七澤不血刃而底定巧則巧矣鄭上將以孤　之危局血戰七晝夜背水奇功捷書奏凱其用兵可謂超越故常至若龍張二軍統一則梧州出師底定嶺海一則徐州奏凱血戰金陵迹其戰無不勝攻無不取之愇略誠足以流光青史而勇冠三軍矣然而或則大加芟夷於入粤之初或則先聲奪人於攻城之會吾不知以視古今来不嗜殺人之大將如郭汾陽曹武惠之倫豐功偉烈果足以並響血齊驅否 
　　陳景華之身世區區一陳景華也而近　年来之身世偏若與粤事之變化不測互相轉　　而酷吏時而黨人時而又爲反覆無常之宵小粤舉左則陳與之俱左粤事右則陳亦隨而與之俱右嗚呼其斯以謂因應無方變化不測者歟 
　　雖然吾聞五代之季有所謂長樂老人者而陳景華之出處語默今果何如吾又聞　清之末更有所謂琉璃蛋者而陳景華之與世維移隨遇而安者今又何如 
本埠新聞 
[淞滬停戰後種種]  
[各方面報告提要]  
　　昨遥謡言謂有事軍到境穆警長即派數十人至四鄉確查毫無影響 
　　黄士英昨至閘北第三區警署運動長警即被拘住解送總廳訊究 
　　穆警長通令各署各隊晚間往来行人可勿阻留一面另組暗探隊稽查匪類 
　　閘化警署諭禁商民燃放邊砲免致疑爲槍聲 
　　警備隊通諭閘北商店一律於晚間十時收歇 
　　海軍警衞隊探員查報製造局一役誤斃居民一千二百餘人敵兵傷斃僅八百餘名 
　　江隂砲台上所有砲彈砲閂等件均己中海圻艦封固存儲 
　　太湖盜魁焦老窩子己就擒處决 
 
 
 

Page 7

 
 
[特别訪函一]  
海軍李總司令前日接海軍劉總長来電略謂江隂砲台之砲彈砲閂以及緊要器械均己檢交海圻巡洋艦封固存儲斷無他慮所有前泊江隂之海容海琛南琛肇和應瑞永祥永豐等砲艦曁辰宿列三字魚雷艇均己駛赴鎭江卽當會同江北張鎭撫使一併出發南京下關駐泊如果寗垣再不盪平定必水陸兩路同時發砲轟擊現在出發各軍艦之兵士水手薪餉己届月終自　預籌核發仰即迅速籌解以濟軍需 
海軍李總司令前日曾發無綫電知照寗鎭等處各軍艦長大致謂現查駐泊下關江面之各國兵艦甚多　果海軍開砲攻城必須避去各國兵盤及外人房屋以免交涉而敦睦誼如能設法商請外人暫行移避尤爲最妙云云 
防守製造局之海軍警衞隊團長臧和齋前日據探言報告查得本局附近一帶以及城廂内外由南市以至　華等處此次突遭兵禍流彈横飛誤斃　民有一千二百餘人之多而傷斃敵兵僅有八百餘名臧團長聞之以居民無辜遭此浩刼甚　憫恤云 
　福字軍　令劉福彪自由滬西法華鎭地方遣散所部軍隊之　　行赶蘇　近日忽有謡傳謂巳槍斃當則劉福彪現在蘇州胥門外朱家園地方暫庽應省長擬委以本府警衞隊司令之職不日　可發表 
江蘇水警總廳長盧洛萍前因軍事浩繁由程都督應省長委爲軍政司長現因秩序漸定且查都督府之新編制並無此種名稱故於前日備文要求都督省長將水警總廳及軍政司長等職一併取消專辦蘇防陸軍事務昨己移行駐滬水陸軍警一　查照矣 
邇来太湖盜匪大肆搶刦曾由都督省長查係黨人勾串騷擾希圖牽制軍隊爰飭駐防該處之内河水師第一營管帶張占魁會同飛划水師第三營管帶吳炳南　　　部師船盡力查剿在案現由飛划第三營屠排長在震澤地方截獲盜魁焦得鈞（即焦老窩子）一名並搜獲贓洋數百元及當票等物解由該營吳管帶　解水警第二廳經在廳長飭派第三科（卽司法科）長研訊據供曾充營兵被革入帮爲盜此次在太湖東山開槍拒捕確曾在場等語李廳長當則判以死刑卽日處决 
徐家匯警察區長余炳文前於高昌廟開戰劇烈之詩盡力維持故徐家匯土山灣等處之教堂及中西學堂　舖居民均　受損失並曾收獲六十一團散兵之槍　四百餘桿子彈數萬顆該鎭商民頗爲感激現　張舉書　聯名呈報穆廳長請爲查核聞穆君以該區長非　保護地方其爲出力且能不受南軍委任殊堪嘉尚允俟彚案呈請奬勵云 
[特别訪函二]  
浦東北新涇警察分署署員黄士英前因附和徐企文　攻製造局當經穆廳長查知撤差在案嗣陳英士興師滬上敗退吳淞後曾將黄委充吳淞巡警第六區署長迨吳淞收復黄即棄職逃匿行蹤莫定昨日午前十時忽潛至閘北第三區警署内向各長警肆其煽惑幸該區長警不受其愚將黄拘住當於午後三時解至總廳禀奉穆廳長發交司法科訊究 
滬地自南京戰事發生後謡言紛起當由淞滬警察廳長穆杼齋君重復戒嚴在案兹穆廳長以滬地人烟稠密日久戒嚴多有不便現在寧垣戰事即可告終人心己定應准車輛行人照常出入至稽查匪類己另組暗探隊專司巡緝無虞潛蹤混跡特於昨日通飭各署長警備隊一體遵照留心勤務晚間往来居民母庸阻留以利交通而復秩序至奉頒戒嚴令尚未取銷並飭於巡遜時務須格外注意云 
　軍陸戰隊旅長李厚基前奉袁總統任命爲吳淞要塞司令官兹又以江隂爲長江第一要口該　炮臺關　重要非右嫻熟軍事威望昭著之員扼守其間不足以資鎭攝並因吳淞與該處距離匪遥故又令至君吳淞江隂要塞總司令現李君己奉海軍部　知　　矣 
漢口人道總會用紅十字標幟結隊百數十人由漢口下駛自稱奉黎副總統給發幸照並經海陸軍部通電各省軍隊保護等語一半往蕪湖一半己抵上海會首陳鐵漢帶領數十人自稱己經紅十字會許可於昨　赴西門斜橋西林菴硬欲佔住該菴住持慧貞報知西區警局並赴二馬路紅十字會總會報告情形請爲阻止聞鄭鎭守使穆警務長己通飭軍警澈查云 
[閘北訪函]  
第四區警察署署長張光烈昨出通告云照得閘北地方毗連租界熙来攘往良莠不齊現值軍事戒嚴之際各居民人等均應恪守範圍以免不測此間駐有北軍重兵原爲保護安寗起見日夜巡防不遺餘力本署長所轄各分署地叚遼闊應禁之事與各該分署責任攸關不得不預先布告查各居民遇有婚喪敬神等事仍沿舊習燃放鞭砲惟砲聲與槍聲無異恐軍民悞聽致起張皇爲特通告居民人等於戒嚴期内不得燃炮以免悞會而保公安倘敢故違定當拘案懲罰不貸 
淞滬警備隊第二隊長徐少齋昨日出示云照得上海五方雜處良莠不齊自淞滬多事以来人心異常恐慌而一般匪徒流氓每欲乘機竊發擾害治安本隊駐防閘北專負保安之責爲此特申示禁凡茶館酒肆一律限於晚間十時閉歇並不准聚衆集會搭檯演戲惝敢故違一經覺察定干拘案重辦决不寛貸著名流氓白頭永林王海榮等在王家宅演唱花鼓淫戲並糾黨毆傷巡士斯聲揚等屢記前報詎日来像儀巷地方又有林某爲首搭檯開演並聞有滬駐該處附近之某隊巡士在塲保護故護故若輩有恃無恐刻經警備隊徐隊長訪悉昨己派員往查究辦矣 
前報記四區第一分署長警互相傾軋暗潮甚劇一節兹聞此案己經穆廳長派員密查以憑澈究又四區第三分署長警前將署員李寳田逐出刻經廳長查明昨己開革十餘名云 
[南市訪函]  
上海南商會昨致各業領袖函云逕啓者接准中國紅十字總會函開淞滬戰局雖幸平定贛皖鎭寗風雲猶亟歷叙該會對於本埠所辦種種成績將以推諸徐皖寗鎭以期普及惟是事鉅欵絀乞募維艱不得不借才推榖請由本會通函各業董事舉一領袖爲該總會募捐贊助員不惜齒芬廣爲托鉢等語同時准市政廳来函事同前由查紅十字會功德所被推之彌廣凡有血氣莫不欽崇准函前因爲特奉布尚希轉勸貴同業熱心資助共襄善舉無任企懇 
淞滬警察廳長兼警備隊穆杼齋君　得滬上前因戒嚴人心浮動深恐一般匪徒託足爲患是以每夜申令通飭各區警署及警備隊阻止交通在案兹者人心己定入晚以後應即允准交通惟奉頒戒嚴令尚未取消須於巡選時注意匪類舉動己訓令各署長轉飭長警留心勤務晚間往来行人毋庸阻留云 
閘北第四區第四分署巡長鄧常彰汪德恒姜鵬程等數人現經淞滬警察廳長穆杼齋君訪悉劣跡多端己飭知該署署員一併革除送至徐冢匯分署轉解来廳聽候訊究如敢中途兎脫或有藏匿等情惟該署員是問又訪悉該區第一分署巡長顧士麟亦有劣跡着於開除後送廳訊究 
淞滬警察廳長統領警備隊穆杼齋君昨日聽令各區警察署云案准上海縣知事函開頃奉上海鎭守使鄭函開風聞滬西商團有擬改救火會（按此間疑有脫字）一概不准私立如有敢私相結合請立卽禁止解散倘敢故違並即拿送究辦是爲至要等因奉此除示禁外相應函達敬希貴廳長查照等因准此合亟訓令該署長知悉令到仰即嚴密查察遵照辦理爲要 
穆廳長又訓令各區警察署隊云案准上海縣知事函開敞署辦事人員時有因公出入現當戒嚴時期不得不格外愼重兹經敞知知事每人發給憑証一紙書明職業姓名加蓋印信兹特送上式樣兩紙敬希台閱卽請轉知警備隊員如遇本公署辦事人員出入時一體驗證放行幸勿稽阻爲荷等因准此合亟照給証劵戒樣隨令頒發仰卽轉飭隊士一體遵照辦理 
[城内訪函]  
近来城廂内外謡言迭起因此商民恐懼重復遷至北市者己不知凡幾淞滬警察廳穆廳長以此等謡言必有匪徒暗中散布除飭採嚴查究懲外又因昨日午後又起謡言謂本邑各鄉己到有南軍甚多等語穆君立飭探警數十人分赴上嘉華三邑交界之處詳細調查俱無南軍影響回廳報告後穆君以此等謡傳暗中必有主謀復加派科員秘密偵查務獲嚴究 
[英租界訪函]  
自南方戰事發生後滬上商業停滯受損甚鉅現在　滬戰事雖平南京尚在劇戰人心未定商市蕭條故日来滬上商民莫不望南京秩序早日恢復　　　　樂業云 
南京鎭江等處来滬避難人民因悉張軍在南京漸漸得手莫不喜形於色昨有至滬寗車站探聽確信者並悉搭乘火車回至京口者亦頗不乏人云 
[法租界訪函]  
　　法總巡藍維藹君曾以工部局材料處房屋接近城河浜恐有敗兵竄擾故在該處門外建築高墩派軍防護現在戰事己畢故諭將該處及工部局前高墩一併拆除以利交通 
　　藍總巡以法界防務雖己告終華界仍謡言未息晚上行人往来商須詳細盤查以防匪類法界東西南三面均與華界毗連恐有　徒被華界盤查時潛入租界故飭包探仍於晚間分往新老兩租界及華法交界處嚴行巡查 
[太倉監犯越獄未成]  
　　太倉地方監犯昨夜七時忽有異圖被獄官覺察飛報縣署防營派兵往堵未被越出嗣後訊係在監盜犯王阿三龔阿才王阿同主謀反獄今日由縣知事提訊屬實立按軍法處决太倉自招撫潰軍後地方秩序己經恢復 
[電請省長回寧]  
　　昨日費樹蔚陳則民金天翮李思愼龐樹典馮世德張東蓀王豐鎬秦聯奎陸家鼒蔡倪培陸炳章等致南京劉巡閱使馮宣撫使張鎭撫使雷巡閱使電云雄師入寗大局將定下風逖聽感謝同深善後事宜萬端恃理關於民政一方面者尤須籌商應省長現在蘇垣權設行署庶政承啓　多隔膜人民觀聽更滋疑慮應請速電省長挈同諸司迅回寗署先行規復舊章以待中央命令事關大局謹此電陳 
[惲彥彬等之賀電]  
　　南京劉巡閱使馮宣撫使張鎭撫使雷巡閱使均鑒敬聞大軍入城江寧奠定除暴安良功在民國彥彬等伏處鄉閭同深感荷蘇常松太等處伏莽滋多風警日逼得此露布賴以鎭定謹先電賀餘待函陳惲彥彬龐鴻書唐文治王仁寳雷補同等謹叩 
[紅會留養院開幕記]  
　　昨日下午四時十六舖新舞臺舊址紅十字會婦孺留養院行正式開幕禮中西男女来賓到者幾達千人鄭鎭守使穆警長吳知事陸市總董海軍陸戰隊李旅長各派代表藩會並由警區派巡警六名到場照料首由院長沈仲禮張樂君報告開院緣起及今日来賓之盛臨時捐欵之踴躍足徵吾同胞道德心之發達愛羣之心懇摯繼令幼童唱歌畢請求賓演說婦女手工幼童體操後請来賓參觀寄宿所養病室淺近識字處手工處及沐浴室成衣處布置井然查該院距八月十　開院不及二旬婦孺竟能識字唱歌淺近工藝該院總理事葉庚三君男女科員實心辦事有足多矣散會時鐘己六下来賓旋歸 
[木船經過浦口之慘禍]  
　　木頭船户同孚正康等三船前在漢口承運南市震昌祥泰正大等行之貨詎行經浦口地方適值開戰被南軍一方面之炮彈擊毁並斃船夥五人屍未收殮昨由該船等舵工来滬報告各行主請爲援救木商公所當卽商請紅十字會電知該處分會查明收屍該行等亦卽派人赴彼分别打撈聞各木船連貨損失約值一萬餘金云 
[鈕鐵生之布告]  
　　本館昨日接一郵函係由本埠發寄者函面並無具名啓視之則係鈕鐵生之印刷通告錄之如下敬告松太父老昆季書自軍興以来永建與父老昆季不相見者月有餘日矣兵事萬變成敗非所逆睹顧耿耿此心惟期國利民福而無一毫私利存其聞當爲我父老昆季所共諒乃者報紙之紀載道路之傳聞全不核諸事實而信口詆諆以破壞我軍之名譽爲快此永建所不能己於言者也方我軍出發時華亭謝知事葆鈞實助軍餉六千元此本出於謝知多之自願非由我軍强迫而然郡人士所共見共聞而不容誣者也乃某報謂松軍出發時向知事署及商會徵發洋三萬元其後浙軍入松境謂我軍又向知事署徵發軍餉二萬元嗚呼此何說歟我軍自龍華至七寳自吳淞至嘉太一絲一粟從未仰給於地方軍行之處紀律森嚴雞犬不相驚閭閻無所擾乃如某某等報則謂我軍至某地則若何徵求至某地則若何搜掠嗚呼此又何說歟其尤可鄙者則謂永建身當前敵時以銀幣若干元遺家族爲贍養計永建與松軍子弟數千人甘冒萬險與專制之政府戰身且不顧何有於金錢何有於家族夫時未過數旬之久地不越百里之遥而傳聞失實且猶如此數百年後欲求信史其可得耶永建不足惜松軍之名譽又不足惜特恐狡猾之吏不逞之徒一概以松軍爲歸嶽之點而藉以侵漁公欵騷擾地方故不敢不陳其崖略以告我父老昆季幸垂鑒焉鈕永建啓 
[鐵路偵探己釋放]  
　　前日滬杭鐵路隨車偵探丁順忽被北兵拘去己誌昨報兹聞該公司當時卽備函詢問鎭守使因何拘拿嗣得鎭守使復函大致謂據駐站警衞隊報告是日上午十一時車己開行忽有一人自車上跳下以其形跡可疑特帶局交衞隊看守嗣交軍法科詢問據供係蘇路公司隨車偵探行車時跳上跳下亦恒有之事突被拘留不知何故等語查係彼此誤會合將丁順送還貴公司云云昨該偵探己由製造局送回蘇路公司據稱拘局後並不絲毫爲難隊長等亦頗爲優待云 
[謀害黄包車夫續誌] 　 
　　黄包車夫彭柳三被人綑縛抛入河中溺斃己誌昨報兹悉彭柳三之死實　因姦所致查柳三向住西門地方拉車度日其妻彭張氏稍有姿色私與住在寳昌路之江北人馮四葉子姘識將近一月嗣爲柳三所聞即禁止其妻出外至今亦將一月馮以姦情敗露頓起殺心遂商之該氏力阻不允馮乃與伊姊密商酌定日期動手馮姊住在萬航渡附近與柳三素不相識是日雇柳三之車往萬航渡其時馮四葉子己同羽黨在彼等候一見柳三到来不問倩由將其雙手反綁兩足扎縳並用刀猛戳一下然後投入河中馮等卽行四散事爲法捕房訪聞昨飭包探將馮拘押捕房一面派探至地方檢察廳詢問案情而彭張氏得悉夫遭謀害諒必馮某所爲亦於昨午投廳禀請伸雪汪廳長研訊之下該氏伸訴前情並堅稱馮之謀害丈夫氏實不與聞汪君以案關重大判令收押一面飭法警往傅尸叔彭成太等到案問話並函致法捕房請將馮四葉子解廳歸案訊究 
[從容不迫之竊賊]  
　　竊賊龔希遂前日竊得北河南路王高氏所設之小錢店内衣包躱於屋頂以包作枕而睡詎睡至天明未醒經學主瞥見鳴捕拘入捕房搜出賊具多種旋解公共公堂經中西官訊供屬實判押西牢九月示儆 
[蘆濱小學定期開學]  
　　寳申縣天通菴鎭蘆濱小學校於去年開辦約費千金皆由該處公民嚴逸士籌墊後經學務課調查合格認爲公立所需經常費雖有江灣鄉公所撥給而嚴仍貼補且地逼租界之旁商業上之教育尤不可少故嚴復墊欵附設一商業補習科授以相當之科學計有學生百餘人現江灣地方亂事初定經濟困難各處學校均暫停辦而蘆濱小學則定於本月二十九日開課聞本學期之校費仍由嚴君全墊其熱心教育如此足爲地方之表率云 
[小學校照常開學]  
　　西門外打鐵浜私立通惠小學校係滬紹水木工業公所董事顧蘭洲君等集資創設己歷五年學生現達數百人此次戰事校舍略受砲傷兹聞顧董己僱工修竣仍照原定日期於陽曆九月一日開校並添招新生云 
[審判廳又將忙碌]  
　　上海地方審判廳牌示云照得本廳遵照部令組織署假現將期滿從九月一號起照常全日辦公除令行廳内人員知悉外仰各訴訟人知悉此令 
[火警類誌]  
　　昨日黎明公共租界山東路即麥家圈）三井鞋店樓上起火延及右鄰植木東洋雜貨店王雲成烟袋店福履鞋店妙齡室鑲牙店等樓面其左鄰協　新衣店亦稍受水漬其燬樓房五間事後捕房以被焚各家大半保有火險恐有别情即飭中西包探往查起火級由禀候核奪又昨日午後四句餘　新垃圾橋迤北華洋交界處某洋棧内亦兆焚如當經　區與捕房各駕皮帶車到場救息聞焚毁牛皮等物值價頗鉅云 
雜評三（訥） 
　　蕪湖尚有一戰據昨日西報載柏文蔚己率兵二千及其黨徒並第八師兵士出城前往蕪湖今日揚州通信又謂馮軍統將督隊回攻蕪湖是蕪湖　有一戰争也 
　　雖然龔祁在蕪勢將潰散其不足以久守也可知况以長江形勢言上游之九江不能有下游之江寗不能守而謂蕪湖可踞爲根據地乎徒擾　而己矣 
　　南京之十五分鐘張徐二軍之攻紫金山也三得而三失攻天保城也五失而五得然則得紫金山天保城後於奮勇攻城之際而旋進旋退者亦意中事也兵家之勝敗固決於最後之十五分鐘今日張軍果尚未至十五分鐘之勝點耶 
来函 
[信成銀行無錫股東建議書]  
　　舜卿總理先生閣下閱報載三十一日信成銀行在上海開股東會股東等當卽邀集無錫有股同人在商會開譚話會除按照章程第三十六節公推錢孫卿君爲代表另函　知外僉稱信成銀行自辛亥以後包利贏餘迄未發給閱壬子年賬略藉口前年光復市面呼緊貸出之欵還者無幾查銀行貸欵以抵押保証爲大宗信用貸欵制限極　爲數無幾究竟銀行貸出欵項抵押保証信用三者各占幾分之幾銀行抵押物件章程規定綦詳一須無論何時可以售出者二須其價無跌落之虞者三須無滅失損壞之虞者其受質物品甲貨物棧單須附保險單乙貨物丙金銀貸出不還應按照營衆章程第十一條　受質物品拍賣不敷尚可責成欠銀之人找償况受質物品照章值價百兩者僅質銀六七十兩並無拍賣不敷之虞乎保証貸欵保証之人須素有商業身家殷實爲銀行所深信者方爲合格保人如果的實可靠貸欵之人即或虧短延宕亦可按照營業章程第十三條責成保人代償若能事事按照章程辦理權自我操何至貸出之欵一去不還銀行貸出欵項積欠至四百八十八萬餘元之多必非一朝一夕之故由来己久平日何以不照章辦理直至今日方始着手此股東等所未喻也且拍賣押品責保代償即章程所載之惟欠方法舍此以外别有所謂催欠方法股東等　所未聞究竟現在如何催欠有無成效股東等僻居鄉隅未究其詳是以股東等以爲照營業章程第十一條第十三條辦理卽今日催欠之唯一方示若保証不實及濫放信用貸欵其人旣爲總理諸君所深信總理諸君卽保人也廳負完全責任按照營業章程第十三條一併辦理以昭公允此股東等所建議者一查公司律及章程並無洋經理及理賬員名目公司職員胥由選　總　無延請之權閱壬子年賬略有請柯範士君爲洋經理兼理賬員等語此　職員係根據何項章程延請顯係巧假名目藉作護符股東等萬難承認應卽撤銷所有薪水概由延請之人賠給以戒專擅此股東等所建　者二公司律第一百十一條載公司結賬必　羸餘方　分派股息其無贏餘者不得移本分派反言之卽公司不得移本作息若有贏餘無論多少皆當按股分派閱壬子年賬略除支實餘英洋二萬零九百五十四元三角零一釐雖不能照章支息亦當按股多少匀派以慰羣情此股東等所建議者三閱壬子年賬略銀行並未虧耗祇以貸出太多一時周轉不靈然銀行貸欵大都皆有抵押保証可憑具如　述何以貸出欵項四百八十八萬餘元之多不聞按章辦理難保無自己　押所出股票及將銀行銀兩移作他用等弊應由股東於開會時按照公司律第四十八條公舉查察人將銀行賬目詳細查核以釋羣疑此股東等所建議者四公司贏虧事所恒有但銀行旣非虧蝕查閱賬略且有贏餘而股東官利兩年未給股東等將本　利是以不能己於言　前陳各節除錄函通知代表外應請於股東開會時將此函轉送主席付會場公議施行實爲公便專肅敬頌台安信政銀行無錫股東唐敦案孫經畬等三十户公 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[逃枯窘題（仿仁在堂體）] [  劍秋]  
　　臨事而逃偉人之慣技也夫逃非偉人所宜出也然正惟偉人斯善於逃耳諺有之曰三十六着走爲上着是走固人人所不可少也顧走之意尚緩緩則無以濟事走之形屬顯顯則不能脫身性命其要緊矣當此生死關頭何不溜之大吉也如偉人者不嘗以獨立聞哉獨立者其氣必盛氣盛則進可以戰者退亦可以守獨立者其心必堅心堅則勝不足喜者敗亦不足憂而抑知否否耳不聞顰鼓之聲而足亂手忙己覺置身無所目不見旌旂之色而心驚胆戰不禁舍命狂奔則竟逃矣方其未逃也耀武揚威上將（某爲己革上將）而儼同大將及其將逃也銷聲滅跡偉人竟變作小人越獄者有逃犯顧彼則破壁而去此則易服以行臨陣者有逃兵顧彼則棄甲而奔此則飽囊以去前乎此者有廣州之逃黄花岡上七十二之同志呼寃同乎此者有漢陽之逃芳草洲前數十萬之健兒斷送程德全之逃爲愛　督之老命也而兹之逃也何爲岑春煊之逃爲發總　之狂熱也而兹之逃也何故李烈鈞之於江西猶能力抗數十日而兹則城垣無恙也何爲高飛遐舉冥冥如脫網之鴻陳其美之在上海猶能血戰四五夜而兹則烽燧無驚也何爲東竄　奔纍纍如喪家之狗自有此逃而冷遹則棄徐州矣柏文蔚則棄安慶矣携手而行不覺長途之苦自有此逃而陳炯明則去廣東矣許崇智則去福建矣鼎足而立堪稱一世之雄使曹孟德而遇此人也則潼關一役何庸割鬚棄袍使孟嘗君而得此人也則函谷三更焉用雞鳴狗盜嗚呼日行千里三隻脚之本領非常力敵萬人兩條腿之工夫出衆我其如此逃何短比相接題遺義小試利器也路德第二評（三） 
海外奇談 
[倫敦之電話] [  跫廬]  
倫敦人家裝設電話之數臆計二十萬隻每日平均計算有一百二十五萬次之談話云 
[男女同權之國] 　　 
　　實行男女同權之國酋推愛司蘭脫凡二十五歳以上之男女對於上下兩議院皆有選舉權及被選舉欋且島内女子得有自由設市之權利云 
[人工之木]  
　　英國倫敦製造火柴業之雷斯卡列氏發明用藁感乾草製造人工之木以代火柴之木料其製造方法先將藁用機械壓平後置　斷機中細裂之取其裂片加以粘着物復以紙卷之施以壓力入於金屬之模型中即成木矣（三） 
自由談話會 
　　空生乃超然派之公民平日最喜閱報光復以来閱各黨之機關報如飲惡劣酸酒作噁欲嘔於是盡棄其左袒之報而惟公論昭著膾炙人口之申報是閱蓋我中國今日之是非混淆含沙射影　以演成我南北父老自相殘殺之慘禍黨派報賞不能辭其咎若非申報本其天然之宗旨憑公立論則天下之目瞽矣然自兩方兵禍發生以来所謂言論中立之申報　亦漸流入偏袒漩渦之中所發之言論與平素之宗旨大相違背吾人閱報者漸覺有哽咽難下之勢噫其故安在豈春劃入勢力範圍之中耶抑亦天虚我生所謂黄金爲之崇耶我不禁爲申報己過之名譽惜我尤不禁爲申報未　之公論惜也 
申報之新聞或因訪員之口氣不一編輯者據以付印無可深怪然所謂自由談者固以自由二字接見天下士也且自由談之言論主權爲與人無忤與世無爭之鈍根掌之何亦同乎流俗収入毁謗謔駡之不正當文字乎要知無關係之個人一旦遭人辱駡猶將狂熱憤門置生命於不顧况其握兵權者乎苟以國計民生爲難提者只宜解釋雙方意見使之漸達和平萬不宜火上加油更挑助其惡威如自由談本屬無關緊要之游戲文章更不必畫蛇添足以駡爲快矣予筆及此又不禁爲自由談恨更爲鈍根恨矣 
申報及其自由談亦旣爲金錢主義所移易其行動一鈍根按空生此語亦不免以信口之言妄入人罪意氣盛而眞理蔽矣）空生今日己無報可閱矣無聊之極乃作一幻想意欲走遍廿二行省鼓吹全國眞正超然之公民組織一種中立報聘董狐第二爲主筆專以評定全國報紙之是非曲直爲唯一之天職使我神州文字日見清白世道人心日臻公正未始非國家之一助也經空生不過人海一粟焉有若大之能力思之思之仍以告諸鈍根願鈍根熟審利害踴躍爲之以恢復其前此中立名譽而爲天下法則言論界猶當推爲盟主也空生鄙論如此不識鈍根以爲然否[  空生]  
空生熱心令我欽佩惟鈍根收受来福初無容心有痛駡甲黨者登之以警甲黨有譏諷乙黨者亦登之以警乙黨間或所豈者適以責備甲黨之言論爲多則欲責惀乙黨者望而引避誤以爲自由談偏袒乙黨也雖有責備乙黨之言論而吝不投来於是一般閱自由談者之目光亦幾傳染其誤當此鈍根所昕夕歎思者也至於南北開戰鈍根絶對反對亦所以爲民生國計也故凡主張弄兵者自由談同志皆痛駡之鈍根亦决然采　之非有仇於被駡者也祗欲揭其私見免衆附和　戰禍早息耳今者戰局旣己垂定敗者遁而勝者驕則吾輩當慰解敗者之憤懣而遏止勝者之驕横兩劑　平後患庶或可免吾民猶有安枕之一日謹以此意上復空生并告投稿諸君各存忠厚勿爲錦上添花雪中送炭之舉使國人知我自由談同人抑强扶弱非趁順風打落水狗者可比也鈍根 
前日之晚上海警務長通告南京克復昨日各報復盛傳之乃據字林報謂張勳於前日上午攻太平門炮毁門闕馬隊衝入被地雷傷二十餘人張勳遽宣告克復亦可謂善於鋪張勳伐者矣猶憶某日張動通電各省之言曰我軍百鍊之師亂軍烏合之衆禾幾而百鍊之師竟受挫於烏合之衆識者笑之將驕必敗古有明訓爲語張勳昨今兩日戰績如何卽使己得寧城此後正宜留意謙謹自守俾保令名勿爲黄將軍所笑也[  鈍根]  
某某不顧大局祗爲推翻一袁氏而動大兵以致流血成渠積尸成阜然一事無或相率逃逸身歷此困苦流離者惟吾民耳興言及此可勝浩歎不圖我太倉彈丸之地亦有推翻知事之風潮主助者僅三五暴烈之徒意氣激昻不可嚮邇彼則告急此則請兵縣中無主者凡旬餘日匪類躍躍欲動幾釀巨禍聞若輩之意益欲藉是以快其私怨耳噫以修怨故而置地方人发於不顧其舉動殆與亂黨如出一轍卒之知牽回任反對者亦廢然而返足徵公理自在非少數人可以顚倒是非混淆黑白也嗚呼是不啻爲南北交爭之小影或謂子何袒曰　胡袒余於兩方面皆無所謂恩仇不過爲地方全局着想憑良知上立論耳 
讀八月十一日時報附冀見有刋載應時短篇小說鍾馗者其下署名曰疲蝶叢其文則與余五月間投寄自由談刋出者一字不易噫報紙之轉載耶抑有人抄襲耶二者必居一於是然旣抄襲曷不竟署己名復以似是而非之疲蝶出面殆卽商業中所謂隱戤者歟瘦蝶 
小說 
寫情小說 
[黄金祟（六十三）] [  天虛我生]  
讀合書者當和予病經　心中至爲弗適比及於今即覺心滿意足更無毫釐之缺憾其舒適當爲何如凡人而至於舒適而即心無罣碍心無罣碍則亦無在而不舒適矣惟予心中不免念及素卿蓋念素卿此時必不知我乃在此間其心中猶以爲臥病於湘谿茅屋中也彼其之心必時時以我爲念當此薄衾孤枕正不知其思念我爲何如也故我於時轉忘眼前現在之筝兒而馳念及於空房獨處之素卿夢中遂與素卿共枕絮語纒綿悱惻之致雖使雙管並寫萬語齊宣亦不能表示於萬一也素卿似憐予病則以纖手撲予之肩予乃甦醒凝眸締視則素卿明明在我之側出予之手以握其手親之曰卿乎詎知素卿發爲可異之聲曰囈歟囈歟趣醒母使阿母聞之予因瞿然而驚歘焉而起則撫我者非他蓋筝兒也予視筝兒衣白綃之衣嬌小殆如飛燕不知我在夢中作何囈語則曰姊乎憐我病中或有弗檢筝兒亟摇手曰勿聲指床背曰阿母臥於屏背適聞汝囈故促汝醒予因握其手曰承阿姊憐我至此我誠無　可以表示我之感忱然我夢中恐怖殊甚我殆不能復寐我寗與阿姊情話達旦遣此夢魔筝兒曰是弗可汝弗自知方汝所唾盡如臙肢汝病良未瘳果使終夜弗眠則明日且加甚矣予曰嗟乎吾姊惟我心頭之血果能嘔於吾姊之則則雖死亦爲不虚筝兒無言惟其態度則己憐予至於極點一手支床側身而立目光殷注予面若有無限語言急切不能自達者然予因喟然曰予心中實有萬千語言惟吾姊弗許言者則弗敢言苟其許之則當此夜深人靜之際何妨於枕上談心藉白我素口之積忱筝兒仍默然無言予因攬其肩曰吾姊殆不欲聞予言乎筝兒曰嗟乎珊哥嬲人至此其不受阿母之呵斥也幾希言次遂移枕稍出以手支鬢歛身而臥顧謂予曰汝有如何之言哉予因附耳曰予無他言但問吾　誠與我有如何之愛情筝兒避而勿答予恐其去則以手攬之筝兒畏癢則復轉身向予垂首至臆第覺鬢香刺鼻使人之意俱銷西廂所謂軟玉温香抱滿懷者又不啻爲我今夕咏也　 
小說 
寓言小說 
[海國春秋（續）] [  了青]  
回至男營隨發一疑問道四大王旣善練兵必多勁旅征苦一事何以尚仗民團徐福道民團爲國家後盾固不可少但據人說起来四大王的勢力全靠那數萬精兵設或挫動銳氣恐於自己位置不固故征苦之軍雖己陸續出發却不肯派着自練的一兵一卒不過此種議論究屬猜測之詞近乎沈文周納所不免被人指摘者是崇尚虚文濫加爵賞烈士道莫非指那三將事麽徐福道正是餓苦事起四大王心中焦慮即召龜蛇二將入府商酌機宜令他添練海軍預備征進二將大吹大擺說什麽兵多必須將衆將將急於將兵即保荐蟹將爲輔說他督帶蝦兵夙有紀律不但善吹而且善走四大王是被舊濤神嚇怕的了急摇手道足捷者逃必速何况其多萬不可用經二將竭力表白乃亦召至府中一見大加賞識却因名稱太舊於新世界不宜經官制局議得龜善縮能讓人可封爲讓將蛇善鑽能達中心點可封爲忠將蟹善横行有横掃一切之概可封爲掃將四大王准如所議三將叩謝畢蟹將復而禀道末將深知苦海地勢環繞礞山藥肆所用青礞石卽產於此故土人稱爲外礞此去水戰而外須防陸戰讓忠二將尚可支持末將則離水太久必有性命之虞意欲保舉三人同去四大王急問何人掃將道長名蛟大次蛟二次蛟三不但久居山中且能隨身發水得渠兄弟輔佐可無涸轍之虞四大王鼓掌道旣然如此亦不必見我你三將可各帶一人卽隨同上級官職以讓蛟忠蛟掃蛟稱之三將大喜自去練兵不題那知此風一起鱗介之屬動輙以有功黄國爲詞要求封賞這三將三蛟名目竟如玩物一般隨意酬贈予者旣不甚愛惜受者尚借以招摇玉石不分魚龍混雜老夫視之眞不值一笑耳談君道此輩以虚譽爲榮固不足責但龜蛇二將聞名己久未知辦事如何徐福道物以類聚說来也甚可笑原来讓將招的是聚名曰鐵甲軍忠將招的是鱔名曰穿山軍掃將招的是蟛蜞名曰横行軍操練未久那三將忽發奇想謂海和尚乃純陽之體須以純隂尅之復編成一種蛤蚌營名曰夾肉軍因蜃能吹氣作空中樓閣可備行營之用卽報明四大王加掃將銜令統其衆那知這班蛤蚌得步進步以爲旣盡義務須享權利就要求起參政權来了後因三將不肯出力被泥鰍院否决以致激羞成惱全營譁變讓將急出彈壓話不投機被一班兵士將龜頭夾住抵死不放忠將聞信亦卽趕来調停不知如何蛇頭又被夾住欲進不得欲退無由正在難解難分之際幸虧掃將撑起雙螯率着大隊人馬来到夾肉軍知不能敵方纔放下而龜蛇二將頸中己夾細了分許說得三人前仰後合一齊笑個不住幸虧開上飯来方纔停止飯後復出去游玩了一番不必細述談君意欲興辭卽問二人道貴淢近事己盡知之但未識二公之意究擬作何辦理潘烈士道國民主激烈政府主和平主激烈者未免尚氣主和平者不過偷安此聞報紙甚多足下帶去數張一看便知詳細若鄙人之意非以眞寳武力解决不可設長此遷延坐使錦繡何山任人蠶食利之所在誰不爭之一旦羣起效尤瓜分立致雖有善者末如之何好在鄙人所帶兩營主如金石縱歷萬劫不死非將鰥魚披鱗削鬛餓龍抽筋剥皮不足快我方寸所願先生去後將此意遍告同志庶知敝國雖小未嘗無人至此後勝敗情形自有徐先生隨時奉告也遂殷勤握手而别（三） 
 
 
 

Page 11

 
 
   
 
 

Page 12

 
 
   
 
