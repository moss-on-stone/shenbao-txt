# 1898 - 58 - 4908935

 

Page 1

 
 
[聲明賑册] [  申報館主人謹啓]  
　　本邑英界六馬路仁濟善堂創設至今歴十餘載孳孳爲善遐邇同欽每屆新春例以捐册附入本館報章匄諸大善士曩力佽助兹已印成勸助育嬰經費册於昨日隨報分送同人册中精繒救嬰獲福溺嬰罹罰諸圖細筆鈎描神情畢肖如有漏未送到者請向派報人索取可也肅此佈陳伏維德鑒 
[牧令書緝要出售] [  圖書集成局代啓]  
　　牧令書緝要一編專爲州縣而設其中所載皆成朝名臣循吏懿蹟嘉言采摭成書用垂模範誠爲策名筮仕者先路之導本局承琴鶴齋主人囑付鉛印爰用新鑄之字潔白之紙校讐精良裝訂八册每部定價碼價一元四角凡身膺民社而未知刑名錢榖撫字百里之地者不可不一爲流覽也申報館及申昌書室滬上各書坊均有發售賜購者請便選取可也此佈 
[書勸賑札文後]  
　　天災流行國家代有誠不足爲驚奇駭異之事惟災有大小之分賑有緩急之别或僅在一鄉僅在一邑則施濟尙易於爲力或隔二三年或間四五年則一逢水旱失時秋收歉薄而民間必稍有蓋藏可以接濟卽挹彼注此亦不至羅雀捕鼠之爲難如此而雖有受災之處亦尙不至遷徙流離轉乎溝壑乃自晉豫奇荒而後各省災荒層見疊出幾於無歲無之朝廷旣賑不勝賑本報亦書不勝書一歲之中或數省焉一省之中或數郡焉一郡之中或數邑焉前歲川鄂並災去年終歲賑務孔急而江蘇淮徐海又接踵而起賑電疊來據云徐屬之銅山縣邳州宿遷縣睢寍縣淮屬之桃源縣安東縣海州之沭陽縣徧地災荒百數十萬飢黎道殣相望草根樹皮皆已食盡十餘歲之女孩不過干文數百文可購與昔年晉豫相仿現在窰灣設局人皆鳩形鵠面風吹欲倒卽有數十頃地者無不忍餓日必死數十人以至白日搶刦鬻子賣女慘不可言續電又云此時野無青草餓死者不可以數計若無巨欵接濟二三閏月之間恐有意外之虞今已有數千人閙至道署令人不堪卒讀下民之苦如此何天心之尙未轉耶當時晉豫告災受災之區幾至遍省幸國用尙舒且東南財力尙未竭蹶不特發帑籌捐倉猝立辦卽以滬上一隅而論沿街設桶繪圖以警人之目動人之心每見所設之桶朝空暮滿雖好善者之踴躍捐輸然亦由於財之未盡也自中東一役之後兵餉償欵所費不貲幾至無項不捐無捐不增東南雖未遭荒而米珠薪桂百物之價飛騰爲從來所未有民間日用在在艱難有何贏餘肯爲挖肉補瘡之事哉是以災荒之處待賑縱殷而籌賑之區殊形棘手然滬上爲五洲薈萃之區現雖外强中乾而較之别處似易籌辦故無不以滬上捐輸之是望昨報紀兩江督憲劉峴帥札文云上年江蘇淮徐海等處被水成災前經奏請開辦賑捐照順直山東湖北四川等省章程請獎貢監虚銜封典翎枝及一切推廣優獎各條曁捐助棉衣建坊捐免出學等項已恭奉硃批著照所請户部知道欽此分别咨行欽遵廣爲勸導一面遴委藩司巡道支應局機器局在江寗省城設局會同妥議開辦並以上海各業及織布紡紗軋花等局凡遇本省外省被災無不急公好義踴躍樂輸此次淮徐海被災較重需欵甚多自應照案勸辦已札飭上海蔡道遵照並札嚴道信厚勸募義賑各在案兹查嚴道係辦上海商務局在滬年久熟悉地方情形且各行富商巨賈大半籍隸浙江該道係屬同鄉勸募較易應卽飭令會同蔡道將業捐一項一體督飭印委各員剴切勸導多多益善所收捐欵准俟事竣照章請獎仍將應給收據或由道給予印收或由金陵總局咨送印收查照前檄會同妥議辦理具覆又上海義賑局向係嚴道與施守則敬經理並應添委施守會同嚴道廣爲勸募源源報解以濟災民合就札行札到該道卽便遵照妥爲辦理毋負委任峴帥上體宵旰之憂勞下拯小民之疾苦亦可謂竭心籌劃矣蔡觀察施太守當亦各體憲意實力奉行猶願好善諸君不吝解囊上可爲祖父顯揚下可爲兒孫種福一舉兩得何樂而不爲或减宴會之資或節應酬之費藉衆擎之易舉庶集腋而成裘就上海而論每日費用奚止十萬不必節正項之費卽烟寮妓館茶肆酒樓以及無事忙之車如水馬如龍生在節之已有可觀由此推之人之欲善誰不如我雖商務在未能暢旺之時而勉力爲之尙不致杯水車薪之患幸毋觀望不前則百數十萬災民之幸也 
[俄兵赴琿]  
　　日本東京日日新聞云頃接西歴二月十六日倫敦電音言俄國巡洋艦名他磨化以署載軍士一千名由啞笛之殺地方望琿春進發按是艦排水量八千六百四十墩長三百八十五英尺闊四十五英尺入水二十四英尺有半二千五百匹馬力製於西歴一千八百九十三年 
[俄船到港]  
　　香港循環日報云俄國大鐡甲船名羅思亞者於本月初二日午後行抵香港按此船原爲各國軍艦之冠至英艦豹亞虎造成始不能獨稱巨擘然自西歴前年五月工竣後至今已擱淺二次皆無損傷則其材料堅固有可想見已船上烟囱四帆桅則較豹亞虎船多一船底雙層隔水房一百四十九所水手七百人武弁三十五人誠水師之巨觀也 
[罪人斯得]  
　　希王被刺已紀報章兹得倫敦來電云刻已獲一兇手訊知爲格底格氏詰以因何行兇則惟稱惜未擊中云 
[鐡路工程]  
　　日本東京日日新聞云駐沙市之日領事某君函報政府略謂中國盧漢鐡路刻已興工距漢口新闢之德租界二百四十丈俄商順豐由棧以北沿江之地皆由局中按照官價購取地上墳墓一律遷移其有鐡路經行之處悉用小木牌標記應需石料堆積如山鐡軌亦已有敷設者由通濟門外迄灄口約二十五華里一概用土塡築灄口有一小河係長江之支派目下方建造橋梁其橋底寛四丈八九尺面寛二丈八尺高一丈至一丈七八尺自灄口前進又有小河横截大約卽於此處設車站云 
[寵錫遥頒]  
　　廣東訪事人云上月二十五日督轅摺差由京旋省齎有御賜福字交譚宫保祗領宫保當卽恭設香案望闕謝恩敬謹懸掛一時文武屬員均赴督轅叩賀 
[被叅述聞]  
　　廣東訪事人云廣東巡撫許大中丞傳聞近日爲某侍御所叅臚列多欵已降有廷寄著譚制車明白回奏矣然尙未知其確否也 
[股票設局]  
　　安慶采訪友人云中日戰後時事多艱帑項空虚幾費羅掘皇上俯允黄愼之殿撰之請印行昭信股票貸自官民蓋亦不得已之舉也分巡安廬滁和道李觀察接奉憲札因出示曉諭曰本年正月二十日案奉撫憲札開光緒二十四年正月十七日准户部來電議覆黄思永奏籌借華欵一摺已奉諭旨允行先印造部票一百萬 
 
 

Page 2

 
 
張名曰昭信股票頒發中外每票庫平銀一百兩銀圓亦准折合周年五厘行息二十年本利清還在京自王公以下在外自將軍督撫以下無論大小文武現任候補候選官員領票繳銀爲商民倡其商民願借者責成各省將軍督撫將部定章程先行出示並派員剴切曉諭量力出借等因除飛咨各省並續發部票外該省速將籌借辦法及官員出借銀數先行報部以備撥還日本償欵萬勿遲誤希照辦並轉飭各處等因到本部院准此除分行遵辦外合就札行等因奉此除分行示諭外合行諭知爲此示仰闔屬官紳軍民人等知悉爾等均皆食毛踐土各有天良值此時事多艱務宜欽遵諭旨共濟時艱設法備領股票呈請繳銀用濟急需是爲至要切切毋違特示光緒二十四年二月初一日聞刻下已就省垣支應局遴委各員辦理此事所有銜名照登於後計支應清賦兩局提調准補廬州同知石司馬鎭兼昭信股票局提調支應銀庫周大令兼管昭信股票銀庫程大令德全許大令月菡兼辦昭信文案清賦核對繼二尹兼昭信核對候補巡檢王少尹萬齡兼昭信股票核對票紙 
[籌商領票]  
　　蕪湖訪事友人云國家帑藏支絀待用浩繁特准黄愼之宫允所奏頒行昭信股票一百萬張蕪湖當道業經接奉省憲抄録廷寄轉飭勸借於上月下浣出示通衢兹聞官場傳述撫憲已專委候補道二員一赴皖北一至皖南會同各地方官悉心勸導每張計值庫平銀一百兩長年五厘起息二十年本利清償官紳商賈均須力圖報効領票繳銀並悉皖北委羅幹臣觀察皖南則傳者忘其名然已巾車就道不日抵蕪卽可知之也又皖友傳言此票係按省攤派皖省五萬張應繳現銀五百萬兩省憲以本省物力艱難萬難籌措一再電商已減認三萬張然亦需繳現銀三百萬兩現議除縉紳商賈勸購外再將通省文武大小職官及各差委局所人員與夫防營將弁一年中應得薪俸養廉悉以股票抵銀發給俾將現銀騰出以解部庫然尙不知能否取盈是以撫憲另備專函與致仕在籍之前兩廣總督李筱泉前四川總督劉仲良二制軍及現任壽春鎭郭善臣軍門合肥張姓等巨富勸令先輸鉅欵購票以爲之倡聞李制軍復書請示中丞先捐幾何卽當加倍輸繳云云傳說如此未知確有其事否 
[節鉞將臨]  
　　鎭江訪事來函云前報紀兩江總督劉峴帥檄委皖南鎭總兵李壽廷鎭軍兩江營務處楊愼初觀察會同長江水師提督黄芍巖宫保赴吳淞口校閱自强車兹李鎭軍由寗抵鎭當卽命駕入城躬往道府文武各衙門拜謁初八日午後丹徒縣王大令接到電音悉楊觀察已在省乘江寛輪船東下遂飭辦差家丁在六吉園碼頭搭蓋綵棚以備迎迓新兵前營新湘營健兒咸在江干列隊鵠候想節鉞遥臨當在指顧間矣 
[招募雄師]  
　　蕪湖訪事友人云長江水師提督黄芍巖宫保因海氛不靖崇明海門等海口亟宜添兵駐紥以固江防與兩江總督劉峴帥商定就金陵姑孰及上游湖廣等處招募勇丁五千名分作十營號爲江勝新軍親自統率駐紥江陰以下一帶要隘俾大江天塹固若金湯兹聞金陵姑孰兩處樹纛開招後桓桓壯士聯袂偕來原定共招六營刻已將次成軍不日可會集白門聽候點騐惟湖湘招募四營派往之員已於日前返斾宫保命改就皖江招集淮上健兒足成勁旅所需旗幟號衣當臘尾年頭宫保駐節太平府提轅時已兩次派員至蕪在和生祥等布號購辦羽毛等料招致縫工赶速製就俟大軍齊集按名發給並札知精健營統領趙協戎及沿江各防營内開本總統現准兩江督部堂劉奏委添招江勝新軍親統駐紥江陰一帶並將江陰原駐之湘軍合字五營歸本總統節制合將奏稿抄録移知等因蓋爲一朝有事可以互相策應也亦可見當軸大憲籌畫防務之嚴矣 
[裁勇述聞]  
　　廣東訪事人云小北門外演武廳左近駐有精選勇一營係武鎭軍萬才所帶日前大憲將勇撤散委陳千戎家祥所駕之輪船送回湖南原籍歸農并聞在城之巡防勇及潮普等勇均須陸續裁撤惟安勇現尙暫留 
[停辦民團]  
　　湖北訪事人云鄂中自聞膠州被據之信紳民皆憤憤不平吳侍御兆泰因約鄂中紳士舉行團練爲保衛桑梓之計頗爲譚敬甫大中丞所嘉許近日張香濤制軍諭飭停辦吳侍御面謁香帥請示端倪香帥謂鄂省民情浮動今外患雖殷目前尙無大礙若驟興團練恐風聲鶴唳轉致摇惑人心侍御唯唯而退一時論者咸謂香帥别有遠慮深謀也 
[推廣蠶桑]  
　　蕪湖訪事人云袁爽秋觀察因見皖南地利未盡宜興蠶桑以補農事之不足客春特購桑秧三萬株發給連平南陵當塗等縣鄉民承領栽種並就蕪湖設立課桑局委劉仲爽藩叅保衛營饒守戎會同出示勸民赴局報名請領又於西湖池北首棗棧園南岸南寺邊闢曠地數百畝由保衛營勇丁經理栽植一載以來桑條沃若濃緑成陰四鄉領去之桑亦經劉饒二君時時勘視枝葉葱蘢轉瞬明年卽可大興蠶事因之皖南涇縣及未經請領之各邑俱聞風興羡陸續具禀請領桑秧觀察因又捐廉於去年臘杪委員至浙湖採辦桑秧三萬株續行頒發刻接委員來禀知已首途約本月初七八日準可抵蕪以故涇南各縣已派人在蕪守領蕪地課桑局遵諭於初四日重行開設照舊聽民開報請領惟必須於二月初十以前報名以便彚册定期給發並聞吳邑尊亦從事其間擬再於舊闢兩桑園外添闢荒地數十畝俾河陽一縣盡樹柔桑庶無負道憲教民興利之苦心也 
[轟灘條示]  
　　重慶訪事人示雲陽縣境新灘定於新正月初三日興工開鑿委員吳子明大令妥擬辦法禀商川東道任逢辛觀察諭飭遵行刻已出示分飭各屬曉諭俾往來船隻各知趨避所定各條照録於後一現在北岸山坡竪立旗桿一根二凡用炸藥轟灘時預在旗桿上懸掛紅旗一面放砲四響俾知安放炸藥上下行旅各船預爲趨避三見旗桿上懸掛緑旗放砲兩響炸藥性發上下船隻一律停止行駛四炸藥轟畢放砲兩響緑旗收後上下船方可照常開行五附近南岸江心現泊有鐡錨船一隻上掛紅白旗一面凡下水船務須小心駛放切勿掽撞自誤 
[粤東試事]  
　　廣東訪事人云廣東學憲張大宗師巡試肇慶府正月二十四日牌示二十七日考新興四會恩平三縣文童二十九日考高明開建鶴山陽春四縣文童二月初一日考開平廣寗德慶三縣文童初三日考高要縣文童 
[甬試塲期]  
　　寗波采訪友人云提督浙江學政陳大宗師於本月初八日已刻按臨寗郡申刻卽謁廟閱墻放告旋發出塲期單定於初九日考闔屬生員經古及文生補考初十日考奉化象山定海鎭海生正塲十一日考闔屬童經古出生經古案十二日考寗波府鄞縣慈谿生正塲出奉化象山定海鎭海生員案十三日考第一塲童生十四日考闔屬優生及教官武生補考出府學鄞縣慈溪生員案十五日考第二塲童生出第一塲童生提覆牌十六日覆生經古振給貧生委提調官閱武生外塲十七日考第三塲童生出第二塲童生提覆牌十八日提覆第一第二塲童生出第一第二塲童生案十九日考武生内塲發文武生一等案出第三塲童生提覆牌二十日提覆第三塲童生出第三塲童生案二十一日覆試文童兼大覆發新進文童正案二十二日考闔屬武童步箭二十三日考闔屬武童技勇二十四日考闔屬武童馬箭出武童案二十五日大覆新進武童發新進武童正案二十六日發落隨按臨紹興 
[松試八志]  
　　松江采訪友人云本月初八夜二鼓時恩詩農太守飭發上南青初覆案計上海共覆九十名南匯八十名青浦一百二十名示期初十日覆試所有上海前列五十名南匯青浦各二十名照録於左上海　黄炎培　謝永炘　沈寳善　潘如樑　陳時夏　陳昌鳳　王樹功　張秀峯　王詮運　陳瑞清　陳德清　徐文達　劉欽勵　諸崇瀾　葛尙迪　胡宗瑗　唐祖鏗　黄　虯　倪道原　夏廷棟 
 
 

Page 3

 
 
　顧視清　胡祥翰　樊葆深　唐書紳　嚴智及　張汝鑫　劉　瀛　曹永恭　朱樹棫　李景星　許繼光　郁鍾鸞　黄公錫　吳光宇　張之剛　陳師咸　唐寳晉　范　選　錢端履　顧光煥　丁熙咸　梅祖蔭　王承旦　陸其鑫　金保樂　李維清　蔡恭保　毛輕鑄　曹永達　陳乃斌　南　匯　周垂鑒　倪贊清　朱增濬　姚駿烈　吳耀奎　顧世昌　周　鼎　潘守勤　王保清　黃之德　姚文田　朱煥章　許　阜　周祖文　夏　簴　顧　瀛　楊光照　周紹頤　瞿　鑫　徐國耀　青　浦　吳有聲　姚文江　徐徵榮　唐寳淦　葉世綸　沈鴻熙　唐寳琛　戴克寛　王懋功　諸侯光　朱孝徵　錢乃績　唐寳鍾　葉其寅　茅承基　徐正齡　顧承愷　汪魯芹　方承綱　蔣以龍 
[學堂瑣紀]  
　　武昌訪事友人來函云鄂中創設農務學堂講求種植之法大憲委黄鐡生太守董理其事已詳前報兹聞學堂需用地畝甚廣省城隙地無多經委員等逐一測量苦難合用雖保安門外地址寛闊購置尙易但距督撫署稍遠未知是否合宜已由委員詳細繪圖貼說禀請督憲以便批示遵行○新正已過春日漸長各學堂肄業諸生咸依期入塾重理舊業計自强學堂於二月初一日開學武備學堂於二月初三日開學均已赴督轅禀知矣 
[石棧雲痕]  
　　重慶訪事人云去年臘底重慶關稅務司佘君由淪乘官船赴雲陽新灘察看道府縣咸至江干恭送並派砲船紅船多艘護行約歴一月始可回淪至關務暫由帮辦容君兼理○正月元日駐渝各國領事官均赴道署拜賀歲禧任逢辛觀察預邀闔城文武齊集道署並調長勝水師等營勇排列隊伍在轅外迎迓八點鐘起至十二點鐘止各領事先後戾止觀察欵以酒饌盡懽而散○換歲以來關道憲在江南會館陳設燈彩行團拜禮延請各國領事官讌飲并招菊部侑觴誠昇平之雅奏也 
[宜昌瑣紀]  
　　宜昌訪事人云浙人土之在宜者於上月某日行團拜之禮每人至少捐錢二千文先擬借城内財神殿設席後又改在南門外漢景帝廟内演劇一天高朋滿座水陸紛陳土樂局趙觀察濵招商局金總辦鏞以次到者約八九十十人藉宴會之情敦桑梓之誼亦極一時之盛矣○去歲臘杪銀錢之緊較往歲爲甚開新以來市面未見振興而賭博塲中依舊揮金如土燈節後尙興高采烈恐一入迷龍陣無不蕩産傾家也有某甲者西陵作客亦已有年新年以來賭興頗豪曾贏錢數百竿近因貪心未已非但將所贏者付之一擲并所積囊金盡行輸却語云得意不可再往其信然歟○近日春寒料峭陰雲密布雪雨杳然鄉農之望澤者兩眼欲穿河下米糧每石陡加數日文人民又多染時疾故無不眉尖雙鎖云 
[漢水春鱗]  
　　漢口訪事人云漢皋自去冬得雪後天氣和暖窮簷蔀屋中人絶無瑟縮之態乃上月二十九等日天氣轉寒騰六君忽然戾止直至本月初三日始得放晴彼老于農事者僉謂春雪應時亦豐年之兆也○去歲各路賑務甚急需米孔多因此漢陽米行同沾利益本年聞又新開兩家綜計米已行增至二十二家矣○漢陽府余堯衢太守因各路到漢飢民過衆爰飭漢上各粥廠從停緩放刻下趕緊籌備官米接霽各堂○今春以來湘江來米甚少漢上米價日益加漲靖港米每石漲至二兩七錢尾子米二兩三錢江西米二兩四錢○某日沈家廟門首有兩人扭毆各不相下繼而各出利刃猛刺互有傷損四鄰恐釀巨禍逐之使去化日光天之下竟敢如此行兇眞目無法紀者矣○鄂省豐備倉所責之榖上憲因去歲各路饑荒遂借爲賑項此倉定例須儲榖十八萬五千擔兹僅餘五萬擔故趕緊購補買以實之 
[九源江聲]  
　　九江訪事人云客冬雖得雪三次然皆墮地消融並未鹽堆昔昔新正以來采風扇暖氣候清和自上月二十六起濃雲潑墨欲雨不雨二十八以後終朝滴瀝寒氣逼人三十晚雪珠錯落至破曉時玉龍翔舞鱗甲紛飛遥望匡廬已妝成一片瓊瑶世界矣○上月二十七日凍雷聲震南門外相距二十五里之蛇岡嶺有電桿二株被雷擊損巡丁報知局員盛景屏二尹卽飭巡弁督夫前往修理○九江關道誠果泉觀察月前赴省謁見德靜山中丞禀商要公并賀年禧言旋後於二十七日附江寛輪船赴金陵晉謁制軍劉峴帥各官均往江干恭送如禮○統領江西剛字全軍申節齋軍門至金陵謁見制府劉峴帥正月二十七日附江裕輪船遄返本月初一日由潯陽乘官舫遄回吉安○春雨逢朝米價陡漲前每石須錢三千文者今則復加六百文居民之數米而炊者咸爲之愁眉雙鎖焉○上月二十八日晡時有一興國船載柿油下駛行至二套口遭風沈溺貨物盡没并淹斃舟子一人亦可慘矣○九江府聯敷青太守前委新關委員蔡次眉二尹赴瑞昌催繳范故令任内之錢糧各欵二尹到縣後會同印官彭星階明府竭力追提旬日間已繳其半某日藩憲翁方伯又委楊雪丞别駕來縣催繳似此認眞辦理想斷不敢再事玩延矣○上月廿八日黑雲潑墨江中波浪洶湧如山有一划船剪江而過行至中流風狂浪激舟子把舵不穏立時傾覆義渡紅船見之飛棹而往時搭客三人已深入蛟宫遂將餘人救登彼岸得慶更生然已衣履盡濕狼藉不堪矣 
[憲節折回]  
　　節鉞暫稽已紀昨報兹悉江蘇巡撫奎樂峯大中丞已由省啓行前日午後本邑官塲均赴梵王渡恭迎憲節未幾滬上接到外洋來電得悉德國藩王亨利須遲王本月二十左右抵埠是以各署急派人往梵王渡禀報關道憲祭和甫觀察立飭家丁乘小輪船沿途迎上直至三江口始與憲舟相遇中丞卽命返棹回轅 
[委員築路]  
　　滬南十六鋪沿浦灘一帶自開築馬路設立善後局以來市面日漸興旺關道憲蔡和甫觀察擬將十六鋪裏街亦開築馬路特於前日札委馬路工程局委員朱森庭明府候補直隸州州判許别駕隆身並陳二尹希賢陳二尹慶銜等爲裏馬路工程委員各員奉諭後行將趨轅謝委矣 
[催解犯人]  
　　上海縣黄愛棠大令接奉松江府憲恩詩農太守札飭轉奉江蘇臬憲吳廣涵廉訪來文著將本年應解秋審情實斬絞各犯務於三月間解蘇並飭先行具册詳報等因昨日已諭飭書吏遵照辦理矣 
[大令讌客]  
　　上海縣黄大令於昨日午後在署設席請松滬厘捐局提調譚少柳太守江蘇浙江兩海運總辦舒蔡兩太守貨捐局總辦戴太守到署飲宴陪座者爲松海防劉乙笙司馬至夕陽西下始盡歡而散 
[讞員謝委]  
　　蘇松太道蔡和甫觀察札委楊樹浦巡防局委員李葆初二尹接辦上海縣帮審事務已紀報端二尹奉札後於昨晨親詣道轅禀謝日内當蒞縣視事矣 
[英界火警]  
　　昨日亭午時積雪初融東風似翦忽浦牢怒吼震耳欲聾急出探之知火起於英租界大馬路濃烟捲地毒燄衝天救火會各西人疾驅皮帶車轔轔駛往跳珠濺玉噴薄移時迨救熄後親歴火塲則興讓街轉角處第五百零六號門牌義興齋醬肉店危樓已化作昆明池刼灰無復一椽半瓦矣 
[奉諭捉賭]  
　　駐紥浦東二十四保柘林營汛弁李千戎近奉憲諭飭查本汛中有無聚賭情事前日查得爛泥渡朱姓茶肆聚賭立卽帶兵往捕適各賭徒正采烈興高之際一見營兵紛紛逃避祗獲頭家朱某一名帶回聽候送縣訊辦一面令二十四圖地保往查各賭徒姓名來營禀覆 
[請追當本]  
　　前報紀南匯縣汪大令之家丁徐俞兩人雇彭泉林秦阿毛之小車遺失蟒袍紅縐等料禀報上海縣黄大令派捕役將彭 
 
 

Page 4

 
 
秦拿獲並補提冒稱捕役吞没原贓之金胡子一并解案候訊旣而徐俞二家丁急欲回南匯縣署不能久待因自備本錢廿三千四百文持票同王家馬頭齊宏當鋪贖出原贓隨到縣具禀請追當本 
[飭還賄賂]  
　　英租界中各小錢莊濫出空票倒閉巨欵旋有歐陽萼者言欲創設清理票會公所面謁公廨讞員張賡三直刺賂以票銀一千兩直刺懸牌甲斥將票銀購南通州大生紡紗廠股票歐陽遂迭向公所索取比銀前晚直刺飭傳自稱匯源公所董事之已革包探孔阿才等人至案諭令就公所中提出銀一千兩給還歐陽至所購股票一經寄到卽當發還孔革探等唯唯而退 
[行有死人]  
　　昨晨本邑南市洞庭山馬頭坑厠内倒斃一無名男子視之年約三十餘裝束似是異鄉人坑厠主恐被株連急令十六鋪地甲訪查屍屬 
[珍帙見貽]  
　　昨承字林洋行主人以本年行名簿一册見貽簿中於租界各洋行臚列無遺頗足爲指迷之助首冠亞細亞及揚子江上海各地圖尤鈎勒分明瞭如指掌誠留意經商者不可不備之珍帙也爲綴數語以答盛情 
 
 
 

Page 5

 
 
   
 
 

Page 6

 
 
[新出礦務叢鈔上海三馬路六先書局謹啓]  
此書係中外考究西學名家今合纂內分開煤井礦冶金鍊金銀礦鍊銀鍊鋅鍊錫鍊銅鍊鉛　鎳銻鉍汞並有圖說五十餘種計分西法四百五十餘條成爲開礦第一要書裝訂廿本價洋六元再新出大字筆算便覽五角英國鐵路章程三角大字數學啓蒙五角英話初學三角時務摭言四角萬壽慶典五角原印西清古鑑二十元原印古事比一元五欠格致啓蒙八角大字萬國史記一元校邠廬抗議五角五大洲輿圖一元行軍指南五角測地志要四角經世緒言六角奇器圖說六角水需電氣問答四角遯窟讕言四角西學輯存六種四角萬寶全書五角三洲遊記四角以及諸書名目浩繁不及細載另備書目一册本局近來專售格致化學天文輿圖並西學洋務等無不搜集全備倘蒙賜顧請至本局庶不致誤 
[上洋怡順和記綢縀抄莊]  
本號開設英大馬路中巿天保棧對門巳歴數十年今因九章盤豐大各色時花紗羅綢緞均歸本號代售價目各色頭號杭寗緞四錢六分各色時花縐四錢定價劃一减價售現格外克巳承蒙仕商賜顧請認明本莊招牌庶不至悞特此告白 
[天華茶園]  
二月十一夜演正廳一角 
鎖五龍　雙官冠　白良關　乾坤帶　拾玉鐲　白水灘大戰　青面虎　二不知　青石山　打金枝 
[天福茶園]  
二月十一夜演 
陽平關　汴梁殺宫　遊龍戲鳳　桑園戲妻　榮陽焚信　鼎金鴈橋　足三擒張經　分取城都　新忠本　排臣有新　全救戲 
[天仙茶園]  
二月十一夜演 
八達嶺　蓆蓬會　雙包案　五鼠閙東京　梅龍鎭　全本陰陽報　清官册　後度梅 
[丹桂茶園]  
二月十一夜演 
大减價檯包每位洋四角 
取金陵　九更天　空城計　斬馬謖　東宫掃雪　慈僧智渡　燈彩新戲　洛陽橋　三十六行　聚寳盆 
[請看新軿二本大彩燈戲]  
碎鏡重圓 
本園前演頭要碎鏡重圓燈戲承蒙諸公讚美稱善閱者無不思觀其後故此小園赶緊接排第二本爲因此　新戲燈彩頗多一時難以工竣現巳燈彩告成准於十二十三兩後准演所有鰲山大彩俱用綾羅堆　紮成排塲新燈盡是層疊翻倒兼之西洋水法東京焰火奇異變化大有可觀臨期務請諸公早降一閱是荷　天仙茶園謹啓 
[丹桂茶園]  
特請陜初次回申頭等名角小十旦二月十一夜准演東宫掃雪 
[禮拜四拍賣]  
茲於十一日兩點鐘在浦東華棧拍賣江寗船撈起煤油一萬餘箱火艙煤九十丁貴客欲意者屆時請至三馬路碼頭同趁小火輪前往面拍是荷壳件啓 
[萃泰銀爐]  
本號專收金銀舊飾底潮條金各路沙金兼兌赤金標金凡蒙貴和賜顧請至上洋北巿觀閣碼頭福興里內便是 
[禮拜四拍賣]  
啓者禮拜四卽本月十一日十點半鐘拍賣照船路燈九老羽毛輪船牌九老羽綾九老圖荷花狀元彩三多彩二喬彩九獅羽綢十一磅彩三元十磅十二彩荷花彩人槍十磅彩八士圖紅四美紅三元紅人槍紅萬壽圖巿布八磅四十八子五子登科天姬圖紅萬壽藍船紅三元藍彩人槍藍三元藍四美藍人槍洋房雙人綠九獅七磅藍四美藍人槍原布八磅彩三元七磅紅三元紅彩人槍藍三元挺巿洋標八磅雙松鼠細斜紋十五磅老人頭粗布十二磅荷花吉慶圖人槍九獅細布狀元荷花劉軍圖彩四美紅五星紅金星七十二線紅雙路燈紅二白金三元六十四線烏金三元藍雙路燈藍洋房光毛巿漂布等貨特此佈聞一元芳行啓 
[拍賣車糖]  
本行准於每逢禮拜二五早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
[禮拜五拍賣]  
啓者今定於禮拜五卽本月十九日上午十點半鐘在河南路工部局棧房內拍賣舊鐵舊各雜皮帶及一切舊物此佈　工部局啓 
[禮拜五拍賣]  
准於十二日十點半在本行拍賣花旗新到新貨喫食計開聽頭晒門魚梅子櫻桃番茄沙四桃子棗子鷄絲麥糊十景糖牛肉廚白脫油紅酒白蘭地巴德醋蜜糖蜊蟥一應食物不計此佈魯意師摩行啓 
[禮拜五拍賣]  
准於十二日兩點鐘在浦東太古　棧內拍賣印度十六支紅美人人槍廿支孔雀棉紗共計二百六十餘包限二禮拜出清拍後隨付定銀若干但太古此莊之言此期拍完屆時望貴客一點半鐘至太古碼頭趁小火輪同往該處面拍可也此佈　瑞和行啓 
[善治花柳毒門試騐永不復發]  
珠黃下疳散 
凡悞染梅毒陽物皮破腫爛癢痛不堪速將此散搽上立能消腫止痛去腐生皮無論初起久染藥到功效立見每并洋七角如毒入內或藏經絡宜服珠黃八寳化毒丹能愈楊梅結毒橫痃下疳魚口便毒不拘上透頭面下爛腎囊徧身紅痛危險萬分服後止痛消腫淫毒一掃而空每瓶洋二元鋪分上洋二馬路西鼎新里石庫門內京都天寳齋便是 
[京都天寳齋]  
秘製文武痴癲第一奇藥 
此丹專治男女文武癲狂及羊癲猪癲或錯心作呆服則立愈方用安神通竅補心化痰順氣癖邪降火利濕解悶平肝鎭魂 
寗魄之品大凡染痴癲一症皆因迷心竅憂鬱驚恐痰滯胸膈糊塗不醒或事結於心或功名未成或見色而痴或爲財而癲致染失魂落魄之症則自言自語大呼小叫弄文作武嘻笑怒駡染此之症受累無窮本齋藏心存濟世非圖漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久患拾丸除根雙料每丸一元單料减半函購當班回件買者認明仔細鋪分上海二馬路中巿西鼎新里口石庫門內交易 
[禮拜六拍賣]  
啓者禮拜六卽十三日十點半鐘在本棧不限價拍賣各色海馬牛牌鵝牌獅牌龍牌等呢尺三尺六尺九等元靑絨洋寗綢羽布巿布洋紅標羽毛花布等貨此佈　義記洋行啓 
[二月廿五開彩]  
英三月呂宋大票全張十二元分條照算外埠信購原班回件紅票伸足批發格外公道棋盤街北 
[機器紡織新局告白]  
丁酉年官息餘利定於二月二十日起月杪止在濟陽里源記號內本局帳房付發請各股東執持股單息摺如期往支勿悞此佈 
[耀華照像]  
上海第一等照像號價亷物美在抛球塲東亨達利對門 
[失女招領]  
余昨日三點鐘在垃圾大橋北愼餘里見女孩失路啼哭年約五歲身穿缺襟花布短衫反帶花布袋頸項紆巾一條東洋絲布棉褲竹布襪舊紅鞋子面長太陽有癪疤一個余領在家中望該父母從速來領不悞　眞館里三衖八百十三號洞庭張寓 
[上海中西大藥房]  
老牌眞貨 
麥精免肝油 
紀畢氏製來自泰西冬令補劑奇效無比滋營養衛調理及時每瓶一元二角童叟無躉買原箱價可相宜巿間假貨請細辨之 
[尋婢賞格]  
廿九晚七點鐘走失婢女一口名茹　年十六歲廣東口音站藍布衫黑布褲如有知風報信謝洋廿元收留謝洋卅元决不食言天潼路四百十號黃宅啓 
[中西大藥房]  
老牌牛肉汁已到 
啓者美國法曼奠醫生所製補身牛肉汁銷行遍天下中國向歸本藥房經理仕售去冬因北洋銷路驟增一時告缺　諸君枉顧用致歉然本藥房當卽電信外洋赶辦今巳新到價目仍舊但巿下有種不肖店家收取舊瓶仿造假貨利巳損人實堪痛恨爲此聲明　賜顧者尙祈　鑒諸並認牌號庶不有悞　上海四馬路中巿轉角大洋房內只此一家 
[格臘當醫生檀香藥油]  
ＤoctorCIertan,g　SandaIPearIs. 
啓者此藥油經法國巴黎斯醫塾中考得甚爲佳妙用上品檯香之清油製成放入極小極薄之口袋中如丸藥然服之並不難受且入腹易化治臟腑諸病如重咳　成病洩瀉等症或久患或新病服藥油二三天卽能見效並無藥氣難聞更不傷人胸腹與他藥不同每瓶俱有格臘當醫生花押爲記瓶上有巴黎斯雅各格十九號門牌字樣各埠皆有分售現在上海由大英醫院出售此佈 
 
 

Page 7

 
 
   
 
 

Page 8

 
 
   
 
 

Page 9

 
 
[議弛行纒]  
　　宜昌訪事人云上月二十一日聖公會柯教士柬請中西士女在美華書院内欵以茶點聽講戒婦女纒足之事名曰天足會是日到者約男婦百餘人先是立德行主之夫人開講歴代纒足不纒足之損益繼則趙觀察濵彦及黄君文蘭等各宣講一遍娓娓動人約歴三點餘鐘之久始散 
[諭繳車捐]  
　　金陵采訪友人來函云自鄂督張香帥權兩江總督時開築馬路仿東洋車式創行拉車凡向商務局領有車照者准其在馬路中招攬主顧馳騁自如邇來此項生意日益加增四達之衢此往彼來有如梭織遂有無照私車混入其間事爲商務局總辦志仲魯觀察所知出示諭令各車行須將車數報明請領執照交納稅金方准在衢馳騁否則概行禁止所抽之稅卽以爲修理街道之費 
[觀察情操]  
　　鎭江訪事友來函云本月初六日爲常鎭通海道長久山觀察懸弧令旦闔郡文武官僚齊赴轅門恭祝觀察有手諭一道懸示大堂略云鄙人外任以來從未受僚友餽送多物想早爲諸君子所共知况轅門人堂懸有牌示衆目共覩此牌想係相抵舊俗聊爲套禮虚文然究未免近俗且若不廢套禮則根株不凈將來難免影射流弊也彼此相見以誠相交以道不如并此套禮而去之庶爲大雅合禮也挽回習俗砥勵宫方願與諸君子共勉之 
[上海巡局瑣案]  
　　前晚徐德方至楊樹浦華盛紡紗廠　　已　條之木棉一包懷之而出甫及大門卽被巡丁拘獲扭解近處巡防局禀陳局員李葆初二尹升座詰訊飭笞責三百板○本邑人張　新在大東門外荷花池畔設攤售水果以博蠅頭夙與麹秀才訂性命交暇時彳亍芳原一見杏帘高掛卽涎垂吻外恨不移封到酒泉杜少陵飲中八仙當可平分一席矣前日之晚偶逢舊雨相携入某酒肆暢飲歡呼直至醉態瞢騰始蹣跚而出行未數武悞地某書院馬姓學生馬怒而叱之旁有楊鑑生者助之興問罪師伸手扭張髮辮張大言曰施家弄某刻字店夥朱錦書係咱老子之親串爾何人斯敢在太歲頭上動土耶好事者往告朱朱疾趨而至言欲投十六鋪巡防南局控陳而馬楊已先投局中聲訪局員鍾偉臣二尹飭地甲傳朱張詰訊以張不應酗酒肇事判責手心五十下以儆倚醉胡行者○前日晚膳時董家渡德記棉花棧傭婦某氏乘人不備　取浮　而遁棧主某甲投二十三七鋪巡防局控訴局員邵子怡二尹飭地甲傳舉薦之小南門外人朱阿二研訊朱求寛限尋交二尹限於五日内尋獲翌日朱將洋銀如數繳到二尹傳失主來案具領 
[英界晚堂瑣案]  
　　沈德彰呈控侍妾陳小紅卷物遁逃經讞員張賡三直刺准詞飭提訊究前晚由襄理讞政之邵虎伯大令提案研鞫沈供青浦縣人在籍耕讀去年三月間簿游申浦仁德仁里妓女陳小紅相識小紅厭倦風塵頺爲侍妾遂爲之清償帶擋娶作小星在青浦城内賃屋居住今年正月初三日小紅忽將金銀衣飾席捲而逃尋至上海在金裕興客棧獲見知其在寳和里仍作皮肉生涯惟被捲去之金銀衣飾約值二百數十千文求請究追訊之陳小紅供松江人年二十有一家有丈夫初到上海時藉線絲餬口後在德仁里爲娼去年三月嫁與沈德彰同往青浦居住嗣爲大婦所知尋來吵閙小婦人不能安身是以逃回上海至金銀衣飾去年臘杪沈因料理各帳質在青浦興肆中求鑒大令怒其刁狡喝令掌頰一百下始供認衣飾藏在寳和里情願交還大令乃判將小紅還押限明日將衣飾繳案再核○閻文森扭控周福生毆傷左眼請爲訊究前日晚堂襄理讞政之邵虎伯大令提案詰問閻供江北人前與周福生之叔母相識已十有七年去年臘杪福生忽將小的扭至胡家橋剜去左眼當時被其逃脫昨日在路遇見故此扭案求恩嚴究周供本地人向爲小工族叔母被伊姦佔小的以事不干已從未過問亦無剜眼情事且叔母已經投縣控告求恩鑒核大令判令移縣究辦 
[英界公堂瑣案]  
　　包探竇如海解賊犯吳金福至案禀稱小的查得此人竊取王和尙家之銅水烟袋一枝因卽拘入捕房今者捕頭令解請訊究王投案領贓吳供稱小的甫經落魄初犯竊案尙乞施恩襄理讞政之邵虎伯大令據情商廟薩副領事官然後判令笞責五十板贓給還失主○三百零八號華捕解粤東某邑人李阿祥至案華稱此人兇毆東洋車夫包阿四並環其車小的見之拘入捕房今者捕頭令送請究辦包訴稱被毁之車雇工修理須費洋銀三角李供稱小的飲酒過醉致肇禍端求恩寛宥大令判罰洋銀一圓另償修車費三角○沈才生扭賊犯劉金福至案禀稱此人闖入小的所管某姓空屋中圖竊憶及前曾失去窓上玻璃六十七方諒亦被伊竊取是以扭請究追劉供稱小的入内閒觀不收竊物大令判令笞責一百板○四百五十七號華捕解張仁卿至案禀稱昨日某姓家適習新喪將蚊帳捲放門前此人卽竊之而逸經小的追獲帶入捕房今者捕頭令送請訊究大令判令笞責五十板 
[法界捕房記事]  
　　公館馬路泰昌祥洋貨店夥某甲上月被店主辭歇前日下午至南市同業某店冒取火油四箱雇小車裝載而去某店學徙尾隨其後至新北門左近爲甲所見知事已敗露乘間逃逸學徒押車至泰昌祥交納給知冒名誑騙遂有甲尋獲而送八仙橋捕房捕頭以初犯從寛　押片時交人保出○陳雲亭前投公廨控秋月樓值堂人沈阿坤去年以空票貼去現洋二百餘元旋因各莊　閉將會作抵沈　將會籖改換名字希圖吞没等情鄭大令准詞出票飭探協提昨已提到送入捕房捕頭命押候堂期解訊○日來宵小繁多捕房中役報失案者層見疊出捕頭飭各包探加緊跴緝前晚某探帶同探夥在途拘獲竊賊二名帶回捕房捕頭略加研誥命押候解送公堂請問官究辦 
[美界捕房紀事]  
　　前晚裏虹口百老匯路第三十四號門牌某西人家細崽王阿榮至第七百七十七號房屋某押鋪質典衣服爭論質賀以致揮拳悞碎所掛火油燈幾遭火厄旋爲二百九十九號華捕所見拘入捕房捕頭令押候解送公堂禀請讞員張賡三直刺究辦○前日午前有李阿六者至天潼路某水果店購物不知何故與店夥某甲扭毆中膂力甚雄將李按倒於地奉以老拳并毁其小帽及羽綢洋傘李遭此大辱心不能甘喚四百三十五號華捕拘甲入捕房捕頭署償李洋銀一圓○陸金海家於新記浜路左近去歲將祖遺房屋一椽賃與江北某邑人王小生僑居昨日至王處索租金王一味恃蠻分文不付陸忿甚扭王至捕房聲訴捕頭令投英界公堂控告 
[金陵官報]  
　　二月初四日九江道誠見辭支應局候補道吳候補道李經楚均見城守恊楊傳見○初五日准揚道謝元福辭赴任湖口鎭許雲發到遊擊王木生辭均見候補道史錫庚銷曾辦支應局差管帶蘇撫標飛划營副將歐陽成松辭知府喻先覺請假赴蘇高郵厘捐同知李文濤辭通判丁相郁知州查宗仁劉燡從九方在　赴下關知縣何亮榘赴揚舒霈赴清江卽辭均奉委資遣貧民回籍又梅長元禀知京木到寗下蔡鹽釐分卡知縣聶培新察看請蔭知縣詹宗祐訓導邰瑩濂府經歴桑寰騐看均奉示柘林營都司朱啓詠到見巡檢李永齡銷隨辦粥廠差藩轅牌示淮安府軍捕通判員缺查有江寗府南捕通判匿作倫調署所遺南捕通判以軍捕通判姚紀衡署理 
[皖省官報]  
　　二月初二日委辦和州厘卡知府何彬衡到華陽厘卡知府楊奎綬定埠厘卡巡檢葛承恩均辭蕪湖米釐局江蘇候補道陳壽庚到廣東 
 
 

Page 10

 
 
　無　州李家澍辭並銷發審局正辦差績溪縣楊兆琛辭卽用知縣司捷三候補知縣藍和光均辭赴濳山閱卷許月菡知銷代辦程德全知接辦支應局文案差知府邊保　　知范啓璞知銷冬防城内保甲總巡差府照磨注保鎭巡檢趙維賢胡智勷主簿潘文瀾典史諸葛慶均知銷帮查冬防差巡檢麟桂辭委解貢茶○初三初四日委辦灣　知縣萬琅馬頭厘卡縣丞麗潔調辦中梅河厘卡知縣劉承祖均辭安慶衛趙匡知銷冬防差典史張銘符謝行知核准註册張濰周辭奉委赴無爲州修理堤工○初五日　徽新海防遇缺先補用巡檢韓廷爵到浙江人准補鳳台縣典史踐覲揚到分太平府差遣回 
[江官報]  
　　正月廿七日王分轉繩祖由鄂岸來豐利塲陳鹺尹石港塲馮鹺尹板浦塲沈鹺尹臨興塲陳鹺尹均禀到○廿八日金沙塲洪鹺尹辭回署○廿九日任鹾　　復鹺淮胡鹺尉坤辭回泗源溝卡程鹺尉廷燮汗鹺尉時照同銷北鹽差○二十初一日運憲公座掣籖○初二日樊興厘捐愃司馬齡過揚方鹺尹秉鈞辭赴曲塘卡楊　錫委發審差○初三日温鹺尹　孚辭赴四浦差多鹺尹褘由十二圩來揚公幹 
[上海虹口元濟善堂經收戊戍年正月分施粥捐送堂愿捐清單]  
　　正月分施粥捐欵英美會審署張洋一百元茂和昌洋四十元涵記洋三十元黄敏田洋廿二元五角　元十兩正永安洋二十元黄耀棠徐敃夫陳善亭三户各洋十元唐玉軒周敦禮堂李亞竹三户各洋三元程曹氏劉坦之無名氏三户各洋二元董耕書唐培鋆無名氏葉　户各洋一元慶善堂洋五角勿齋洋三角潘和記銅洋一元共收施粥洋二百六十二元三角又銅洋一元○正月分送堂愿捐張喜洋一元于海風林慶楊錫五徐七蕭聲　泉小王方燕堂羅記李永富餘慶堂邢記十二户各洋二角高桐軒秦鳴波秦勳臣三户各洋五角不留名莫兆華二户各洋四角羅光明朱伸申虞嘯遠無名氏夏春福費　宗悅七户各洋一角景記洋二元錦華絲廠張夢元王徐記官鹽西記無名氏顧慕姜誠延記隠名氏雪竹軒鄭存仁堂章少菴無名氏十二元各洋一元六桂堂洋四元無　四元祁錫　洋八元會豐典洋三元無名氏賀文魁無名氏三户各洋五角郭慶善洋三角　廷秀積善堂陸二户各洋四角鍾先生洋四角又錢世二文大善士一角半芥　仁厚氏厚德堂如夢子三户各洋五角眞行子洋四角懷德氏德宏氏生德堂補拙子無名氏琴鶴軒范秋巖范澄甫八户各洋二角培遠堂洋二元退思齋澹廬氏瑶記三　　元泳記李王氏陳久記主敬齋洋四户各洋四角盛記二角謝記一角萍寄子一角黎發記銅洋一元唐偉任銅洋一元泰先生銅洋一元共收愿捐洋五十三元一角又　　　銅洋三元 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年正月二十四日京報全録]  
　　宫門抄○諭旨一道録前○熱河都統壽奏查明熱河金銀各礦情形摺○吳撫奎奏爲蘇屬籌撥徐海等處振欵及派員沿途查截難民資遺回籍緣由片○黑龍江將軍恩奏爲都魯河金礦滋事情形片○鄂撫譚奏甄别知府留省補用片○隴西學政夏奏爲到任接印日期摺○正月二十四日刑部都察院大理寺正紅旗值日無引見○文熙玉書各假滿請安○徐樹銘等同鄉官謝恩○恩公續假十日○椿壽續假十五日○吏部奏派騐看月官派出熙敬溥善堃岫徐樹銘溥良楊頤趙舒翹明桂本貴吳光奎茹泰艾慶瀾辦慶瀾富通阿鄭思贊聯錦○召見軍機廖壽桓○皇上明日辦事後還宫已正升文華殿○○奴才宗室壽蔭跪奏爲查明熱河金銀各礦情形並酌定金廠溝梁金礦升課日期曁土槽子遍山線銀礦加增課額成數恭摺仰祈聖鑒事竊奴才於本年二月間准户部咨行議覆御史孫賦謙奏試辦熱河礦務請酌量升課章程摺内奏稱道員徐潤所辦金廠溝梁日出金四十五兩又與候補知縣繆桂榮會辦之雙山子每日出金二三十兩以目前金價計獲利可謂豐矣又已故道員李宗岱所辦之寛溝等處開辦已三四十年可謂久矣而皆任意支吾不升課他如徐潤舊辦之土槽子熱水遍小綫三處雖已升課每年祗四五百兩甚屬寥寥等語經部奏奉諭旨飭會按照該御史所陳各節據實查明出差數目卽行一律照章繳課並將金銀煤鐡各礦處所繪圖貼說詳細立案等因行知道來奴才伏查熱河所屬各礦苗綫雖多大都以土法攻做有石性堅硬工作難施有開挖稍深水大被淹者是以屢作屢輟難以獲利升課然值此庫欵支絀之際不得不極力整頓當卽委員分别確實查勘備辦除甫經開辦之雙山子金礦另行奏報外其熱水金礦紡紗綫不旺早經閉歇已放道員李宗岱所辦之寛溝等處尙無成效俟稍有把握再行奏請升課惟有金廠溝梁金礦係於光緒十八年呈報因該礦石　堅硬購辦機器開採雇備人工創夢房屋用度浩繁前數年已得成本虧短續又票股接辦近時始見成效理經奴才札飭委辦礦　候補道徐潤將歴年收支各帳逐一呈送奴才詳加察核自開採起至上年歲底止除將所售金價開除各項用費及彌補舊虧外僅結存銀八千四百九十三兩八錢七分九釐本年出金較前暢旺急應升課未便再任延緩當經　辦　據全在北洋遂　直隸督臣王文韶往返函商旋准覆稱該礦地屬熱河卽由奴才酌核辦理隨復函定卽從本年起飭　照章升課自正月以至四月作一結除開支各項用費外共解銀一萬九千五百十九兩四錢一分三厘卽照奴才前經奏明章程筱二十四股計算以十股升課以十股歸股東餘利以四股作爲員司花紅計應得正課銀八千一百三十四兩八分八厘七毫五絲已飭照數呈解其以前結存銀八千四百九十三兩八錢七分九厘　作爲舊管列入下屆接算以歸簡易此後應飭按月截數半年彚報將課銀呈解奴才衙門存庫備用一年奏報一次其土槽子遍山綫兩處銀礦亦用機器開挖據候補道張翼禀稱光緒二十年接辦時已　借公欵銀三十餘萬數年礦沙不旺未見起色又兼開洞抽水工西費繁每年所出之銀除遍山綫每年完繳課耗等銀七百九十餘兩土槽子每年完繳課耗等銀三百兩有奇外僅敷廠中經費所虧公欵尙難彌補奴才當委承德府知府福謙前往兩處據實確查旋據禀覆已將兩廠歴年出沙鍊銀底册逐一查核實係有絀額盈奴才當與該道張翼切實開導撙節糜費力籌接濟旋據禀覆於正課耗銀解費五旗抽分等項外照上年課數酌開四成卽由光緒二十三年正月算起如果礦苗豐旺再行隨時酌增奴才體察情形一時驟難增益應准照辦全各屬煤窰尙未查理完竣請俟辦賣就緒再行奏報外所有查明熱河金銀各礦並酌定金廠溝梁金礦升課日期曁土槽子遍山綫銀礦加增課額成數是否有當謹會同直隸督臣王文韶恭摺具陳伏乞皇上聖鑒訓示謹奏奉硃批户部知道欽此○○奎俊等片再本年徐州等屬積潦成災邳州宿遷兩處爲最重唯寗海州沐陽等處次之淮安府屬毗連之安康桃源等縣又次之業經督臣將辦理撫恤情形恭摺會奏曁奏蒙恩旨截　江北河運本年分漕米三萬石折收辦賑並先由奴才督備蘇藩司籌墊銀三萬兩匯解徐州道彚存辦理賑撫各處飢民紛紛南下就食困苦堪憐且恐聚衆滋事經奴才派委候補道丁兆基馳往常州鎭江　瓜洲口揚州一帶會商運司江人鏡督飭府縣體察情形或設粥廠留養或資遣回籍分别安撫卽如通州一處據該州知州汪樹堂禀報入境難民至一萬三許餘人之多當卽設法資遣陸續回籍尙無流離失所現當冬月嚴寒已飭被災被歉各屬將一應賑撫及散給綿衣等項事宜妥速辦理以廣　仁而拯窘困所有蘇屬籌撥徐海等處賑欵及派員沿途查截資遣回籍安插緣由謹會同兩江總督臣劉坤一附片陳明伏乞聖鑒謹奏奉硃批知道了所有就食災民著體察情形妥籌安插資遣回籍毋令失所欽此○○恩澤片再都魯河金礦地當三姓下游　屬江省東極邊幾及千里曠無居人今夏該礦督理山西補用知府候補直隸州知州曹廷杰前往開辦因其護礦營勇僅只兩哨兵力太單另請派撥鎭邊軍右路右營花翎儘先防禦富昌保率隊偕行帮同防護並在三姓以下分叚駐紥接至礦廠爲遞往公文鎭靜鬍桂均於七日間陸續回到是　營官富昌保駐紥湯旺河距礦廠尙五百里其隨曹廷杰進溝者係其前哨一哨又分數小叚駐紥惟日荷戈遠役倍歴艱辛河水泛漲跋涉尤　而到溝之初廠舍未齊食糧艱難且值大雨崇朝哨勇爭屋而棲與護礦營勇一時口角爭鬭以致槍斃委員一名礦勇匠役八人受傷五人此　月十一日事初幸經曹廷杰極力鎭撫復得觀音山金廠補用知府金珍越界救護大屬未經摇動當卽照常工作而營官富昌保亦於聞信後星馳入山嚴　窮搜所有在逃哨勇僅止二十餘名殲除多名餘已逃散無蹤　將該營撤回呼蘭綏化一帶駐紥並將營官撤換另委妥弁往接更簡兼轄該營之馬隊統領扎克丹布不動聲色詳細查看再有不妥哨官卽徐徐更換除飭曹廷杰將傷亡員役查明撫卹外謹附片陳明伏乞聖鑒訓示謹奏奉硃批知道了欽此○○譚繼洵片再准部咨道府州縣無論何項勞績保奏歸於候補班人員令該督撫　以此項人員到省之日起予限一年詳加察看認眞考核如係爲守兼優堪膺民社之員出具切實考　奏曉分别繁簡補用等因兹查候補知府趙敏楠以光緒二十二年七月二十三日到省之日起扣至二十三年七月二十三日試看一年期滿據湖北布政使王之春按察使馬恩培以具該員履歴清册詳請甄别具奏前來臣考驗該員趙敏楠才具開展辦事勤能堪以繁缺留省補用除清册咨送吏部查核外謹會同督臣張之洞附片具陳伏乞聖鑒敕部查照施行謹奏奉硃批吏部知道欽此○○甘肅學政翰林院編修臣夏啓瑜跪奏户恭報微臣到任接印日期叩謝天恩仰祈聖鑒事竊臣於八月初一日欽此恩命簡放甘肅學政當經具摺謝恩九月初七日跪請聖訓均蒙召見訓示周　莫名欽感遵卽速裝就道於十一月二十六日行抵甘肅省城准前任學政劉世安飭委署蘭州府教授王耀德於二十九日將學政關防文卷等件齎送前來當卽恭設香案望闕叩頭祗領任事訖伏念臣浙水庸材學識淺陋膺兹重任悚懼難名甘肅已慶綏安際人文之蔚起學政實司教化宜甄拔而無私惟有恪遵聖訓嚴密關防悉心校理以期仰副盛世作育人才至意所有微臣到任接印日期除恭疏題報外謹繕摺叩謝天恩再臣經過直隸山西陜西地方雪澤應時民情安謐合併附陳伏乞皇上聖鑒謹奏奉硃批知道了欽此 
 
 

Page 14

 
 
[光緒二十四年正月二十五日京報全録]  
　　宫門抄○諭旨兩道録前○選單○江督劉奏遵旨查明丹徒縣徵收續加公費請永遠减免摺○伊犂將軍長奏章京期滿懇恩送部　　見照例選用片○又奏委署協　片○又奏兼統練軍片○大臣連奏爲庫倫舊管新收及支放各欵請旨飭部核銷摺○正月二　正日工部鴻臚寺廂白旗值日無引見○色楞額續假五日○召見軍機○本日皇上升文華殿美國使臣田貝日國使臣葛絡幹英國　臣竇納樂德國使臣海靖奥國使臣齊幹日本國使臣矢野文雄和國使臣克羅伯比國使臣費葛義國署使臣巴布羅福義國署使臣薩爾瓦葛法國署使臣吕班覲見○正月分選單員外郎刑部浙江司曾廣鎔湖南附知府廣西柳州倪恩齡雲南甲甘肅慶陽揚文鼎雲南舉同　江西建昌鄭克昌山西舉通判廣西潯州井應斗直隸廪知縣山東陵縣倪嗣冲安徽監河南虞城田務本山東廕湖南臨武吳大照浙江監廣西雒容杜夢麟河南廪陜西白水王煜直隸舉四川新繁余愼浙江監山西崞縣方紹震浙江舉孝義姚學康浙江附神池任秉銓直隸舉　同陜西隴州崔純祖湖北監州判山東濵州李炬順天供事縣丞福建南平張顯金四川監典史廣東鎭平任壽慈浙江廣西天河喬嶽　天廣東平周道熙四川俱監江蘇蕭縣聞德禄浙江供事○○頭品頂戴兩江總督臣劉坤一頭品頂戴江蘇巡撫臣奎俊跪奏爲遵旨　明丹徒縣徵收漕糧續加公費請永遠减免以恤民隠恭摺覆陳仰祈聖鑒事竊准軍機大臣字寄光緒二十三年七月初十日奉上諭都　院奏編修支恒榮等以地方凋敝徵收丁漕公費太重請分别裁革據情代奏一摺據稱江蘇丹徒縣徵收地丁每兩折收向不得過十五百文　四銀價昻貴每漕一石加增五百文今則銀價落至千二百餘文加徵公費之例仍未着除丹徒漕米旣不起運加收運費一千文之例究屬名　　符請分别革除裁减等語著劉坤一趙舒翹確切查明應否酌量裁减之處奏明辦理原呈著抄給閱看等因欽此當卽欽遵札　蘇藩司移　該管道府查明核議詳辦去後查丹徒一縣山田磽确十居八九雨暘偶一失時卽成災歉而公費之足用不足用視徵數爲衡徵數　則公費　不敷度支該縣爲通省著名瘠苦徵收上下兩忙丁銀折價向來每兩僅折錢一千四百九十六文地方官徵不敷解賠累甚鉅經前督撫臣奏明自同治七年爲始除漕米折價查照蘇松等屬之數徵收外其隨漕公費每石加收錢五百文無論本折共收錢一千五百文藉資貼補綜計　米一石丁銀一兩均匀牽算較他縣尚少收二百文又近年銀價漸短民情困苦較前撫臣趙舒翹先後奏明將光緒二十一二十二兩年該縣　糧項下續加之公費錢五百文暫予减免入欵愈少辦公益窘年榖順成尚可勉力支持一遇歲歉萬難敷衍所有漕糧每石隨收費銀一千文　係專指辦漕及津貼常年署中一切公用而言通省一律運費雖有專欵與此項隨收公費各不相涉是丹徒縣漕糧雖不起運而所收公費實　各縣同一開支揆時度勢委實不能再减其暫减之續加公費錢五百文應請永遠裁汰以恤民隠至原呈謂丹徒缺瘠由鎭江關稅量撥津貼　將下游厘屍歸縣經理酌支公費等語鎭江關商稅短絀擬欵倍增由該關道查復無力籌給該縣津貼鎭江下游厘局爲蘇局收捐大宗歸縣　揀恐多窒礙均請毋庸置議據蘇州藩司聶緝槼具詳前來臣等復查蘇省各屬徵收冬漕歴年奏明每石隨收公費錢一千文係專指各州　辦漕一切公用通省一律丹徒縣丁銀折價每兩銀一千四百九十六文較他屬現徵二千文計短收五百餘文其常年一切用欵全賴冬漕公　濟用自光緒二十一年起奏减續加之五百文該縣辦公尤形竭蹶騙修支恒榮等原呈謂丹徒缺瘠似宜另籌善法實已深悉該縣情形若將　定之公費一千文再議减收無以養該縣之廉相應請旨將丹徒縣漕糧公費仍照各屬定章每石隨收錢一千文俾資辦公其續加之公費　五百文應請永遠减免以甦民困謹合詞恭摺覆陳伏乞皇上聖鑒訓示謹奏奉硃批著照所請户部知道欽此○○長庚片再據　犂駝馬處章京恩全呈稱竊章京前由廢員記名經軍機處奏請給與主事銜派往伊犂充補辦駝馬事務章京光緒十九年九月二十四日　旨依議欽此遵加藩照起程於二十年八月十八日行抵伊犂接辦駝馬事務連閏扣至二十三年七月十八日三年期滿呈請照例更換等　　來查定例伊犂駝馬處　京二缺一用在京廢員一用本處人員各按缺底更換如係廢員之缺由軍機處請旨派往者三年期滿該管大　專摺具奏吏部無論從前公私情罪將該員革職原案詳叙事由帶領引見恭候欽定如奉旨照例用者按所給職銜歸於不論雙單月　缺之後選用不准先行分部行走各等語兹據該章京呈報期滿所遺伊犂駝馬處京員章京一缺相應請旨簡派以重職守查該章京恩全　由廢員記名賞給主事銜充補伊犂駝馬處章京到任三載以來辦事詳愼並無貽誤可否仰懇天恩敕部照例選用之處出自高厚鴻　除給咨送部帶領引見外理合附片具陳伏乞聖鑒訓示謹奏奉硃批著照所請吏部知道欽此○○長庚片再伊犂滿營左翼協領恩祥蒙恩簡放察哈爾領隊大臣遵旨已赴新任所遺滿營左翼協領員缺查有卽補協領正黄旂佐領庫普素琿堪以委員奴才業於光緒二十三年十月二十八日檄飭署理俟揀選有人再行擬定正陪循例奏請補放謹附片陳明伏乞聖鑒謹奏奉硃批知道了欽此○○長庚片再前因伊犂裁兵節餉改設練軍八旗經奴才奏派察哈爾營領隊大臣春滿統領索倫察哈爾額魯特五旗練軍在　　春滿補授伊犁副都統接辦塔爾巴哈台叅贊大臣事務遵旨卽赴新任所遺練軍統領查新任索倫營領隊大臣倭恒額堪以兼充除照會接統外　合附片陳明伏乞聖鑒謹奏奉硃批知道了欽此○○奴才連順跪奏爲循例　庫倫舊管新收及支放各欵謹繕清單請旨敕　核銷恭摺仰祈聖鑒事竊查善大臣桂斌奏請將庫倫應領正項酌量變通以重庫欵由漢山羊馬羣變價發商生息並由台市章京衙門　　　出三成共得銀二千餘兩抵充歲由江北道領欵尙不敷銀八九百兩由孳生羣内每歲提出馬五十匹羊三百隻變價取盈卽敷　用準　　生各數按年仍有加增其通年收用各數查照奏定章程統於光緒二十三年年底由新任大臣造册咨部查銷各等語奴才於十年十二　二十一日抵任查移交案内舊營之欵共實銀四千七百餘兩今歲新收之欵共實銀一萬零七百餘兩開除之欵共實銀一萬三千一百餘兩　在之欵尙餘銀二千三百餘兩較之上屆年底已虧二千四百餘兩實緣前大臣任内罰欵甚多入浮於出故無庸由孳生羣内變價彌補今歲　文放而外尙餘銀二千三百餘兩亦無庸由孳生羣内變價彌補惟罰欵旣難預定卽非有著的欵擬請以明年爲始仍照該前大臣所奏每　　孳生羣内提出馬五十匹羊三百隻變價抵公於孳生之數旣有增無减每歲公欵亦有盈無絀矣嗣後若有罰欵仍當另行存儲江備不虞　　濫行支領如此量爲變通口北道領欵卽可永遠停其承領現值庫欵支絀之時但能就地籌欵不動庫儲於度支亦不無小補兹屆年底彚　奏之期謹繕清單恭呈御覽相應請旨飭部核銷以清欵目除造具清册咨送户部理藩院查照外理合恭摺具陳伏乞皇上聖鑒再蒙　辦事大臣奴才德木楚克多爾濟年班進京是以未經列銜合併聲明謹奏奉硃批該衙門知道單併發欽此 
 
