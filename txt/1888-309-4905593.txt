# 1888 - 309 - 4905593

 

Page 1

 
 
[順天江南浙江江西闇墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易得而坊問翻刻又皆魯魚亥豕訛誤良多本舘特用新鑄鉛字印成逐加圈點印釘工雅警校精詳冠以監臨以下諸員姓名爵里及題名全錄較之麻沙本實有天壞之　　每本售印七分正本埠歸申報帳房及申昌書畫室發售各外埠則槪歸申昌經理此佈 
[新印廣東闈墨出售] [  申報館主人啓]  
　　鐵嶺珠江名材輩出類皆經經緯史根柢盤深故每屆科塲闈墨實爲諸省冠本舘覔得初印本思欲公諸同好因急付手民以新鑄鉛字印戒成　其校讐精其刷印務使盡善盡美工雅絶倫卷首更弁以題名全錄刻巳告蕆每本售洋七分諸君子盍於芸窗雪案閒各置一編以揣廉　　乎售處本埠在申報舘及申昌書畫室外埠則槪歸各申昌此佈 
[新印福建闈墨出售] [  申報館主人啓]  
　　今年福建鄉試朝廷特簡黄大銀臺體芳吕太史佩芬爲正副主考文名素著所拔皆眞才實學故今科闈墨格外可觀本舘特取衡鑒堂原本以新字鉛板印成校對精詳裝訂完備計書一本收回工本洋七分於今日出售本埠申報舘南北申昌書畫室外埠則各申昌發售諸君子　必以先睹爲快也此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起攺歸清遠里恆泰昌出售此外則南北申昌及本帳房皆可購取價碼仍照四十元至其校對印訂誠　無不精益求精早爲有目共賞所有售出股票亦統歸恆泰昌發書此佈 
[海陵剌史陸公祖德政記]  
　　夫才嫻治理而純吏每難其人政恊猛寛而仁人尤足誌感是以記中牟之三異誦河青之十奇活百萬饑民璽書褒美瘞三干暴骨草野臚歡或變井以流甘或穿渠以利用或河陽之花滿或囹圄之草生洵足賜詔以常旌樹碑而頌德無慙慈母堪號神明者也然近今恆難見之矣吾惟見之公祖陸公公祖浙東望族也肄九章之律破萬卷之書登進士之科注選人之籍錦標方奪墨綬旋膺手善栽花胸同懸鏡所至如春風扇物衆樂有年醇酒醉人羣飽其德仿九成之治邵雅化非遥缅六一之遷滁高風共仰丁亥春公以補授江寗來攝吾邑篆方下車卽拘徒根首惡王某力子鞭答嚴加錮禁罪一所以警自也除莠所以安良也繼乃禁土娼嚴逐其羣鴇出境以官值售其宅俻資善舉是亦端風化之良方出人心之一助並查烟寮計城廂九百餘所然以此作生活計者大都非貧民卽游民手無執業計莫聊生癖具烟霞利收什百遂羣焉樂而爲此公知而憫之不之遽禁惟定以啓閉之時諭以攺圖之計緩以時月之限加以查祭之勤嚴厲也而仁愛寓焉他如折獄則省刑爲心訊鞫務律得實籖差則程限必定胥役無敢作奸嚴保甲購見　潛移　訪　著卿羊必觸故一時門無私謁事必公言令馬作齋買犢易佩退衙聽鼓來暮興哥將著爲蒙醫恍醴家之在望治成縣譜　　陰之忽逢公之智能兼至也如是泰邑胡公醫院向無小課前剌史章公倡其讒未卽舉辦而章公己作古人公至聞而創立之分蕉俸之餘甘作鱣堂之獎勵减熊蹯之珍御慰螢火之辛勤舉在士林靡不喜色以相告　志以成材公益普其恩人益勵於學睹謝家之花蕚聨輝竇氏之連珠競采誠有如文翁化圖以詩　　　　子李橋授崔以司業人盡横經者且夫培士氣卽以振文風講制藝卽以利科甲城内有河渠一道通南北本關長如横帶故名玉帶河經風劉家言泰邑文風之盛衰科甲之利鈍此河半主應之惜淤塞幾數十年力難深通凡履泰邑任者俱未暇爲之計公玉實獨清銀手若斷占察捷於靈蓍綢繆先於陰雨爰倡捐鳩役使淤塞皆深通可行舟楫亦如引邈川之永廣利皆沾浚無隸之河滂被誌頌從此龍門尾燒鰲極首冠墨水無譏丹池菘躍温歧不悲於淮右難隱無感於江東可拭目而待也公之廉明交盡也又如是是則可以盡吾公祖矣而猶未也海陵面東素患低窪歴年有朶斜豐港一　夫斜豐港者恐西水下注田禾湮沒民居蕩析築此以禦西水也去年鄭州决口黄流横肆若使灌入洪澤湖水旣大江潮必巨折而東向襲下河一帶民其魚矣故築港之工益須加焉公慮患甚深愛民甚切復增築港提二十餘里迤選直接東台以逼於海俾江湖縱有巨浸可直之海而泰屬人民田宅無得而被漂沒之慘其任重其功大矣今年春按畝捐資按戶出力以督成其事不謂公如家事之勤民有子來之效催科無吏而衆獻魚租鼛鼓不聞而爭歡鳩集無如龍工甚鉅故朐日須多蟻隙時開故燕泥頻補由春之夏雨淋日炙公與民同適天災流行疫神肆虐在工之民死亡不絶於路公深哀憫之如傷手足特在城延醫四人置舍居焉診施憂樂如赴私親又諭民出會以禳災爲民这心無所不至嗣乃疫症漸少戶口安然亦幾乎雹無氣暴風不條鳴未始非公積誠以感之德化以挽之也夫視民如傷惟古聖有然公居此百里之封而志乎三代之上睢陽之毒水堪清滄州之設齋難報金堤波却同仰王尊棠樹蔭深克躋召伯視民猶子與物爲春純吏也實仁人也又豈僅廉明而著孔奮之潔智能而儷虞詡之賢己哉肇鼎幸被仁風共依慈宇愧乏刻玉鑲金之筆竊效积棘蜂賊之歌讀安公德政之碑願與河山共壽登國史董狐之陋當併日月爭光盛戴之餘爰爲是記以告天下並風天下之爲剌史者[  泰州周肇鼎稿]  
[都門雜錄]  
　　内務府知照戶部聲稱前由各欠員認交工程項下廢交南苑圍墻工程前後計銀四萬五千九百餘兩兹又撥銀二千六百二十三兩零於九月十五日開庫兌交承修商人收領因將前後數目報部以備查核○前報紀貴州撫憲潘蔚如中丞入奏前奉部章裁撤各省長夫黔省一時難以遽裁擬請俟欠餉稍清再行酌量辦理云云刻聞戶部以潘中丞所奏自必實在清形但因循日久必至欠餉不清新餉又欠永無裁撤之日遂於九月中旬咨令赶緊清理並將裁撤日期專摺奏報不得遲緩○戶部堂官以前派查銷殘引司員一年差滿乃於九月二十日點派主事喬君保安崔君汝立接充○戶部堂官以學習期滿之員外郎陳慶蕃主事喬保安照例奏請帶領引見擬於十月初二日傳令該二員各衣藍袍紅青褂荷包小刀手巾天明時前赴景運門旁朝房預備以便各堂官到時帶領引見道諭令前一日在本署默對履歴演試禮節○京師潢員又届發放秋季俸米之期經戶部擬定四品以上文武各官劄僥 
 
 

Page 2

 
 
通州中西兩倉開放其五品以下文武各官劄飭太平倉開放聞己奏准咨明各倉遵行在案刻聞各倉於九月二十日間按照各衙門俸册開列官員姓名共計米票若干帳如數發給各衙門轉給各該員以便親自赴倉支領聞開倉日期自九月二十二日起至十月二十二日止計限三址日如遇限不到則將未領之米票咨明戶部註銷○戶部自遵閻丹初相國所創歲出歲入册籍以來凡天下出入錢糧無不了然可觀以故按年辦理一次兹又届辦理光緒十二年分之期除前巳諭令各司員自五月起至八月止務將各省歲出歲入數目詳細核明造具册籍呈堂閱覽旋由各司員紛紛將册辦齊均己呈堂銷差矣刻聞該部堂官復派司員十四員諭令自十月一日起至月底止務將各司所造之册互相核對俟核對相符以便繕寫黄册紛年終恭呈御覽聞近日所派十四員各帶熟習算法書吏一名日日核辦此事云○李傳相派往山海關委員李祖域己於九月初間到差應領薪水銀兩卽於是日起支因將情形咨報戶部立案庶有所稽核也○前門内雞鵝館地方有劉姓者戶部井田科書吏也八月間被梁上君子入室行竊搜刼一空惟所失物件中有要緊公文數件劉急甚在各街巷黏貼告白略言所失衣物多件槪不究問惟公文數件有關性命務望見單後檢送東交民巷東海昇茶社櫃上當謝白銀二十兩决不食言云云及次早果有一人至該茶社面將公文交付櫃上而櫃上亦照單内謝資付給劉乃喜出望外九月初間劉將公文帶至署中經司憲點查仍少一件當將此事回明堂官堂官疑有不實不盡乃令司員將劉及井田科經承張姓丨併送交南城坊署究辦嗣經坊官連日嚴訊仍無别情遂具禀戶部未知作何發落也 
[襄垣瑣綴]  
　　安廬滁和道丁潛生觀察自金陵謁見制憲回於上月杪經過蕪湖各官咸往江干迎謁憲舟小泊片時卽行上駛○皖江産米甲於他處蕪湖又爲皖左之總匯秋後辦米客商恒聚於此上月望後閩粤客商之僱輪船裝米出口者己有十數艘上月杪奉天又來採辦米榖十萬餘包雇輪船裝運而去以爲賑濟災黎之用○蕪湖新關於今夏遷移江灘洋房内仍苦房屋狹窄不敷辦公前經稅務司李君與監督憲雙觀察會商禀經督撫憲轉咨總理衙門請在洋藥稅厘項下撥欵起造關署奉文覆准現己在招商局下首所搆基地破土興工起造關署高閈閎厚牆垣明春當可落成也○蕪巿各行生意素有金九月銀十月之諺而尤以布業爲下半年生意之大宗近數年來布巿稍形减色然無如今歲之異常清淡操奇計赢者莫不仰屋興嗟目上各布店邀集商議將布疋大爲减價以廣招徠不知生意能有起色否 
[雲間耳食]  
　　某甲某乙素行無賴時在廛巿間效江湖賣藥月前西門外有章姓子正在志學之年被其煽惑將家中金鐲珠翠等件私入囊槖偕甲乙作姑蘇游旋又抵上海計僅數日共費去番佛二百餘尊及歸章之母詢悉情由當卽控諸琴堂籖提甲乙到案訊究之下堅不肯供婁邑尊怒甚喝令掌頰繼以鞭背繼以笞臀甲乙痛極無聊業經一一吐實釘鐐收禁章係年少無知姑令其母領回懲以家法一時衆論翕然無不頌邑尊之明察也○松郡南門外有砲船十餘艘停泊江干是處河道久形淤淺以故别船經過多所阻碍月之初三日有莊家行航船道經其處不知何故該砲船水手竟將航夥毆傷當經昇送婁署檢騐至其受傷如何容俟續錄○前月底西門外花園浜有無賴十餘輩游手好閒演唱花鼓淫戲紅男緑女結伴來觀幾無容足地聞某姓女年己及笄竟爲若輩所誘遍覓無蹤所望賢有司火速嚴拿是亦整頓風俗之道也 
[無故殺妻]  
　　天津城西楊柳青地方烟火數萬家自軍興以來其居人間關萬里貿易於伊犁不可以僂指計卽津人所謂趕大營也　纒十萬貫滿載而歸者固不乏人而妙手空空間有不名一錢作客窮途其行逕不可究詰者亦復不少村有王二現年二十九歲向趕大營飄治數年今春返里微特分文烏有抑且裋褐不完自知無面目見江東父老並未歸家避居村旁某墳丁處丁固其葭莩親也王有父母兄嫂並不以蘇季子歸來裘敝金盡於骨肉閤稍存勢利爲易衣履迓於墦間王有聘妻龔氏年廿五歲己過摽梅未經嫁杏遂修屋宇筮吉期於六月問爲其完娶其父與兄課明問雨差堪自給王於完婚後屢請析箸兄初梗議奈王執意不回遂勉如所請延族人到來父母眼同分與草房兩間園地五十畦腴田三畝議雖仁成而分書固未立也王於未析箸前每語床頭人偕伊遠引氏謂君未讀萬卷書巳行萬里路豈客途險阻尙未飽嘗滋味耶除却家園更有何處可圖生活願揷塵中脚毋昂天外頭妾雖嫁鷄逐鷄然天倫中自多樂地正不必謂雄飛不如雌伏也王不謂然然並未占脫輻之爻詎料殺機己伏於上月廿二日王之父母兄嫂均於田間收刈花萁氏在家内執炊計緑豆米飯一盂菜湯一簋均經爨熟氏於炕頭少憇候王早飯旋入黑甜鄉王携帶利刃施施從外來覩氏偃息在床當頭力劈時芙蓉面上血染胭脂傷痕長計六寸寛約三分氏驚醒狂號王又回刃由再而三而氏之好頭顱遂如瓜剖土知無故殺妻罪干未便提刀逃逸四隣聞聲趨救兄亦遄歸正出戶時兩相覿面王又舉刀相向兄孔武有力知弟有殺人情事飛脚踢刀按王於地地保與汛兵同時齊集綑送汛弁移縣訊辦時氏巳死並請騐屍由縣示期翌日相騐詎於是日北倉出一命案而南門外甲乙兩人鬥毆波及甲妻墮胎斃命邑尊不遑兼顧遂於廿四日騐屍氏族龔姓等人以氏無辜被殺除氏之妝奩外室中器皿被毁無遺問官訣取兇手供詞兇手供稱伊妻於未嫁時與其内侄有私由其隣右嚴小小告知其兄以爲家門之玷遂兩相下手此均莫須有之詞然問官明愼用刑不得不傳同質訊而嚴與伊兄均係鄉愚早經兎脫現限地保五日交人備質以成信讞云 
[杭事雜錄]  
　　浙江錢吳兩主試起程日期現己攺於本月初六日并聞副主試亦有假回籍之說○本科新舉人大半巳到省城巳定初七日在忠清里借應敏齋方伯舊宇團拜擬傳各戯班有名角色演戯娱賓想是日簪裾高會定必興高采烈也○張屺堂廉訪靈輀定於初五日辰刻由下馬頭登舟進城至仙林寺内暫安初十日開弔十六日出殯仙林寺内業巳收拾清楚山門内外棚廠亦一律搭齊矣○城外南北兩山之荒塜皆係堂年城陷後忠義貞節之遗骸聚而瘞諸一處圓塜纍纍外甲短垣左文襄爲表其阡歲有祭祀兹城中人集資在兩山延請戒僧禮拜梁皇懴三永日超度幽魂九月二十九日起十月初一日止各處募來冥鏹堆積如山彼掃錠灰爲生者又得一種大財香矣 
[鬼說官話]  
　　寍波江東三眼橋脚夫某甲一日路過大教塲陡然昏暈不省人事經人抬送至家滿口官話自言我乃大教塲之哨官因營中無燒飯人故來捉差甲兄自外至平素不信鬼神作崇之事聞言大怒遂批病者之顂病者更大肆咆哮决不肯休家人環跪哀求亦不允且云須挽有功名人來與我講話若輩白丁不悄與語也家人不得巳卽挽糖行先生屠某至屠雖有同知銜而不諳官話復覓一熟悉官話者從旁傳話屠某又再四懇求則曰旣經老兄來說兄弟無不准情但我被人批賚情實難甘明日看操使我何顔對衆屠遂呼甲兄至前亦批其顂病者遂從床上躍起欠身打恭作别曰如此則兄弟可以心平氣和矣許以冥鏹亦不要甲遂似夢初醒毫無所苦不捐官銜不會官話不可說人情陽俗如此陰間亦復爾耶錄之以博一笑 
[差忽倒斃]  
　　漢口黄陂街四官殿上首新和福錢莊因有往來字號出去憑票秋間爲某字號己倒若照常兌付銀無着落前途見票不付銀具呈於邑又别生枝節轉到清軍府差票兌銀該莊推諉執其主人送縣問話劣差某於初一日送莊主到縣後索其費莊主允給錢二百文同夥到漢向莊領取及至付錢二百文該差云衙費規甜兩百者諱其言卽是兩貫也莊夥何知其規兩下齟齬差卽云可向汝主人明言乃出門逕去須臾行至潮嘉會館前墻角忽然倒地氣絶堂經保甲傳知該莊一面報縣請騐一面報知清軍府於是外間讹言四起或謂多人攅毆或謂錢板擊死或謂推跌而死種種不一初二日鍾邑尊帶同刑仵書差落廠檢騐據仵作喝報並無傷痕椎尾節骨皮略帶傷當時諭該差妻看視週身無傷然後棺殮仍停原處發封看守兹聞命案一層行將了結惟銀票之案仍未可結因此事之轇轕巳非一家兩家爲日巳多綿延己廣故一 
 
 

Page 3

 
 
時驟難清楚耳 
[江水雨澤]  
　　楚北諸鄉收成聞得芝蔴緑荳黄荳棉花山鄉之白蔴等色色皆佳現自霜降一雨後天氣加寒非棉不温直晴至刻下逐漸温煖來衣足御蚊蚋重飛江水較前又咸數尺矣 
[將星夜隕]  
　　總統盛字馬具全軍周海船軍門盛波駐防小站宣力有年於講軍經武之餘興辦屯田歲穫稻米不止以千萬石間嘗策騎投謁快覩壁壘一新而營外腴田東陌西阡不啻江南風景前統該軍者係乃弟薪如軍門四年以前太夫人在安徽原籍壽終内寢薪如總統聞訃奔喪哀痛之餘傷疾迭作遽經作古經傳相奏聞恩准在於立功省分起建專祠並立傳子謚時環顧該軍分位之隆聲望之孚資格之深無出軍門右者傳相遂委軍門總統墨絰從戎計經三載去年服闋蒙恩簡放湖南提督祗以防營吃緊未便易人尙未赴任軍門年約花甲以郭汾陽之事業兼文潞國之精神僉謂登上壽享遐齡方興未艾詎於前月下旬染病纔四五日於初一夜子時仙逝不特闔營同深痛悼卽傳相聞報亦以星沈大將惋惜久之聞暫統該軍仍以乃弟周軍門盛和瓜代云 
[運河水勢]  
　　揚屬運河啓放車邏大壩等情久經登紀兹聞日來河水仍漲緣上游來源未止故雖經啓壩未見大落上月杪較騐高郵誌樁放壩後水僅消去數寸云 
[禾城斬犯]  
　　嘉興府宗太守於初四晚接到省中釘封文書當卽飛遞嘉興海鹽兩處嘉興縣王西坨明府奉文後於初五早請錢守戎到署守戎隨帶汛兵數十名赴縣明府遂升堂飭差提出監犯赴杉青閘處决聞該犯係徐婆寺鄉人姓郭名金壽前年剌死族叔致罹大辟也 
[萬壽聖節]  
　　十月初十日爲慈禧端佑康頣昭豫莊誠皇太后萬壽普天同慶本埠道營以下文武諸官均於是日黎明至西門内萬壽宫行三跪九叩首朝賀禮前後七日均穿蟒袍補褂三日内不理刑名英會審員蔡二源太守業巳照會英美領事并飭知捕房於今日起停訊三天所有捕房應解各案統歸禮拜四卽十二日解候發落 
[接辦銀號]  
　　本埠江海關銀號向由官辦近奉大部行文以征收洋稅應募商人設立銀號以專責成等因刻經關道憲招得鉅商設立源通銀號於本月初七日接手開張一切悉照舊章辦理云 
[收捐述聞]  
　　英工部局收四季捐洋價槪作一千一百文等情本館曾詳論之兹届收冬季捐之時發出之捐票背後加盖紅印字云繳捐者仰卽照此票寫出之錢數通足照付如計數與收數不符可卽至本局總辦處訴明等語然照定章按年房租百元捐洋十元分爲四季收取設或每幢每月租洋三元一年僅三十六元應捐洋三元六角分四季收取每季計收捐洋九角而票上則塡寫捐錢奶百九十文如付洋一元仍照衣牌作錢一千零四十文找出祗五十文如是則貧民仍吃虧也况一家租兩幢者捐标或開二紙均寫九百九十文須付洋兩元然後找出大錢百文則更形折耗矣 
[失女纏訟]  
　　江北婦人張蔡氏扭李三及劉大英至捕房該氏言有年祇九歲之女兒　被李三誘拐向問則稱交與劉大英向劉言則稱在李處李劉均各推托意存吞女等情巡捕頭着將該氏及李劉一併移送英會審公廨值日差據情禀明蔡太守飭將原被分别押候訊供核辦 
[茶房自縊]  
　　法租界永安街同安里一號門牌有復昌恒貨客棧前晚有棧客失竊拿能表一隻寍綢縐等馬褂二件寍綢等馬甲三件縐紗單衫一件報捕查緝詎該棧茶房熊阿培者於前日聞報失竊後忽於半夜雉經而死昨晨棧中人見熊不起身入室查看撫之巳僵當於人點鐘報法捕房備捕頭着法包探土榮培先行知照谬棧暫緩收殮後着王榮培赴上海縣請騐十二鋪地甲偕該棧主亦赴縣具報裴邑尊定於三點鐘時臨騐嗣聞據死者之弟重復赴縣求請免騐邑尊以人命重大不可草率隨於四點鐘時帶同刑仵書役人等親臨相騐法巡捕頭帶同王李江三包探及中西捕在塲彈壓邑尊先至縊所看視一週旋卽升座先傳該鋪地甲訊問畢復傳該棧主崔桂坪屍弟熊友培詳細詰問崔將失竊報捕等情伸明死者諒係情虚所致屍弟熊友培稱兄畏懼自縊求請免驗自行收殮邑尊俯如所請旋據崔桂坪稱己備棺木衣衾大帽鞋襪等件邑尊着將死者被裖取下墊於材底隨着當塲收殮免封并着屍弟熊友培具免驗自行收殮切結備案後開發屍塲費卽乘輿往仁濟　院騐傷時己五點餘鐘矣 
[短兵相接]  
　　甲乙兩人均湖南籍前曾當營勇甲住法界高第里兩人素稱莫逆乙曾欠甲洋一元錢九百文甲屢次向索乙未有以應也昨日清晨六點鐘時甲復向乙索取乙稱汝要錢盍隨我同往甲問至何處乙答稱到西門甲卽隨乙行走未到西門乙袖中忽出利刃向甲砍來甲不及防頭額被砍三四刀乙尙欲再砍甲忿極拚命將乙手抓住欲奪其刀乙不放手甲無奈將乙咬痛乙鬆手甲卽將刀奪過向乙還砍乙頭上亦受微傷嗣又將刀奪還向甲再砍甲又受傷數下是時甲乙各自回住處在後乙至法巡捕房控告匿過前情但謂甲　凶捕頭見乙受傷卽派包探巡捕前往拘甲到案詎甲受傷更重滿臉血污訊詰情由始知其詳捕頭立飭法包探江德林將兩人送往仁濟醫館醫治後上海縣裴邑尊至同安里騐屍時經法包探王榮培將情禀明邑尊將屍塲事辦畢卽命駕至仁濟醫院騐傷并請醫士春甫黄君詢明傷勢而黄君稱傷重者名楊東明被砍九刀内三刀己將骨劈碎而其餘六刀尙不妨礙至逞凶人某乙卽歐陽桂生頭上之傷係奪刀被砍乃係浮傷並無要緊邑尊親至兩處看治一週據楊供爲製造局砲隊營勇請假出來乙爲督標信字營勇爲索錢起釁據法包探王榮培禀稱歐陽桂生將人砍後反偕人至捕房控告其人現亦在此邑尊詰及據供名胡瑞堂餘語支吾邑尊詰相砍時可在塲否答稱不在又訊楊東明砍時胡可在塲答稱不在邑尊卽着楊東明在醫院桉心醫治着將歐陽桂生及胡瑞堂一併帶回縣署時巳六下鐘矣 
[營勇路斃]  
　　小東門外法捕房巡街捕於前日下午巡至外洋行街惠雲樓飯店西首見一營勇模樣者倒臥於街沿石上己經斃命卽報捕頭發德律風通報大巡捕房備捕頭飭法包探李雲發偕同仁輔元分局司事前往查看實是因病斃命旋有死者之同鄉人張英奎稱死者爲張正才年二十七歲惠州人在臺灣當勇本年三月間染病今由輪船遺撤回滬法包探回明捕頭卽着善堂備棺收殮發壇標記死者身穿大青布袄小脚褲腰束白布腰兠内有爛板洋一元捕頭於昨晨着李雲發送往善堂充公 
[縣案彚錄]  
　　難民攫物一案迭紀報章兹於前晚事主瞿周氏挈子玉峯投案具禀求追裴邑尊於昨晨升堂飭將李陽三李桂卿一併枷號着令將所攫物件繳案釋放○昨日有紫埭鎭人某甲偕妻弟某乙投縣喊稱兒子與從姪口角爭毆致遭踢傷命叩求提究張邑尊飭傳該圖保周殿邦到案訊明核辦○前報列安徽人韓璋控唐念時欠銀四千餘兩一案前晚復經裴邑尊庭訊韓伸訴前情叩求究追唐稱韓借住職員房屋積欠房租并借去日用銀兩向索抵賴反敢挾嫌誣控實出情理之外邑尊問韓控唐欠銀有何證據答稱因係相知並無憑據邑尊謂欠銀至四千餘兩之多豈無憑據之理顯見矇混韓復嘵嘵置辯邑尊乃飭將韓收押唐飭退○前有安徽某孝廉買棹來申在日暉潜地方失竊寳銀一件番餅六十三元并時辰表人參等件當卽報請上海縣緝捕在案嗣經裴邑尊飭令捕役緝獲陳阿新楊阿弟五永堂於前晚庭訊陳稱寳銀一件抵押在三林塘金姓處得洋六十八元五角表及參寄存英界開妓館之趙姓處洋己用盡叩求鑒宥楊供從同王稱小的向在别處此 
 
 

Page 4

 
 
案並無干涉求恩明鑒邑尊乃飭將陳楊釘鐐收自新所王交捕役盤問根由再行訊辦○前報列上海縣訪拿唐子山王東溪到案發押候訊云云兹於前日跪堂經裴邑尊研訊唐王同稱在西門外耕種度日並無不法情事叩求明鑒邑尊謂本縣訪聞爾等恃强魚肉鄉愚今姑從寛着令還押俟知悔釋放 
[勸募山東齊惠兩邑賑捐事略]  
　　敬啓者連年各省水旱爲災助賑者固胞與爲懷籌賑者實不遺餘力原冀盡人事或可回天無如天不厭福今秋山左又罹决口之災敝處不揣微薄妄擬籌賑爰於知交處寄出募啓數册懇爲勲募庶期集腋可以成裘聚沙亦能爲塔也昨承盛澤邵合記寳號大善士存巳飢己溺之懷發大慈大悲之念代爲勸到邵宏昌綢行洋三十元程瑞盛綢行洋五十元培元公所洋七十元除俟欒數列入清單外特先登報以申謝悃並呈公鑒[  二馬路祥順公司人謹啓]  
贈小雙鳳詞友并引十月朝適逢星期承鏡中花史招余於海天春午酌喜遇徐介玉桂雙鳳兩詞灰在座席散後花史偕余及兩詞友往徐園賞菊入園則人影花枝無從揷足乃就又一村之之甌香室煎惠泉水品茶清淡雙鳳乞花史題名花史以飄雲二字名之用杭州靈隱寺句桂子月中落天香雲外飄之意余續吟樓觀滄海日門對浙江朝兩句花史爲余傾倒命罰蟹念斤酒一壼飄雲賀名兹乘酒温 
[蟹熟時吟成二十八字錄塵鏡中花史正謬並博飄雲詞友一粲]  
　　賞花時節喜逢君談笑詼諧迥出羣爲罰鯫生東道主持螯對菊賀飄雲[  醉墨生戯稿]  
[浙省轅門抄]  
　　九月三十日候補府張濬萬禀知厘捐局委温郡厘局差禀安叩謝委署秀水縣周雲章德清縣陳鳳誥並銷發審差俱禀知 
[蘇省撫轅抄]  
　　初三日朱江謝委署靖江縣事葉大莊禀知奉委洋務局差前江蘇候補道陳翰芬改於十月六日在寳積寸領帖一日十九日辰時發引○初四日藩轅牌示照得吳江縣教諭李頣乞休遺缺查有奉賢縣人大挑二等教職莊德墫堪以委署常熟縣教諭吳鳳昌推升蘇州府教授遺缺查有江陰縣人前通州訓導謝高有堪以委署陽湖縣訓導朱端在任丁憂遺缺查有儀徴縣人拔貢教職晏崑琦堪以委署正任吳縣夏宗彝禀辭赴都卓異引見府經歴周國桐謝委署昭文縣白茆司巡檢事 
[江督轅門抄]  
　　九月二十五日縣丞許仁巡檢鄒慕賢韓恂均奉委撫卹米廠○二十六王延年委府發審縣丞金兆蓉奉委放米差知縣崇樸由蘇來禀知仍歸原省補用○二十七日縣丞殷鶴年奉籌防局委辦文案○二十八日委署淮安府羅章謝委通判李覲霖禀知分寗○二十九日縣丞梁繼元由京來○三十日周士釜銷儀棧保甲差○十月初一日委署淮安府羅章辭赴仙鎭交厘捐差○十月初二日准補東流虞玉輝縣張大任安徽知縣朱寳笏均辭 
 
 
 

Page 5

 
 
G>　　天仙茶園 
　　十月初九日演 
　　反西凉茶坊法門寺寄柬攻潼關別宮祭江下河南後度梅 
　　十月初九夜演 
　　風雲會　家樓彩樓配慶頂珠探親相駡接演笑笑笑洞房花獨 
　　留春　 
　　十月初九日演 
　　胭脂褶探窰高平關桑園　戲妻九龍盃雙釘記雙休記奪太倉八美圖 
　　十月初九夜演 
　　馬上緣靑石山四郞探母大廟會大戰合淝洪羊洞雙三上吊雙頭案 
　　新丹桂園 
　　十月初九日演 
　　伐東吳忠保國休表章斷后龍袍瑞雲巷八蜡廟狐狸緣魚藏劍武十回 
　　十月初九夜演 
　　富貴長春割髮代首四郞探母武松打店善游斗牛宮取帥印 
　　詠　茶園 
　　十月初九日演 
　　永平安釣鑫亀白綾記南玉門雙帶箭忠孝圖九龍盃烈火旗攻潼關 
　　十月初九夜演 
　　雙天師出祁山桑園寄子四杰村黃鑫台月華緣探母回令新安驛雙跑馬 
　　九香茶園 
　　十月初九日演 
　　鑫光陣高平關造白袍玉玲瓏九龍杯背板橙南天門五雷陣 
　　十月初九夜演 
　　戰盤河捉放曹得意緣潮金頂天水關賣胭脂豆二本濟公佳話 
　　禮拜一拍賣 
　　啓者于初九日二黏鐘在本行拍賣新鐵皮四百五十扎箝積糖數十箱照相影片等餘物不計此佈 
　　倍發洋行啓 
　　新開胡錦隆茶號 
　　開設上洋小東門外十六鋪橋南首擇於十月十二日開張自製各省異品名茶照山批發仰蒙紳商賜顧請認本號招牌庶不教悞 
　　拍賣車糖 
　　本行准於每逢　拜一早九點鐘在本棧拍賣R四　半糖約千包另有唛　　　五　　拍定後卽牧定　限一禮拜出淸如過期不出將定銀罰去下期另拍此佈 
　　老太古棧房啓 
　　禮拜一柏賣 
　　啓者于初九日二點鐘在本行拍賣各色　毯市絨毯火爐毯炕毯彩呢衣料呢香水香皂洋鐵盆洋鈿夾法藍絨絨衫褲餘巾手套紅漆布印字簿鉛筆稍漬自來火十餘箱麵粉二百包慕本緞　寗綢數疋馬車腳踏車馬車傢生木器什物不計此佈 
　　倍發洋行啓 
　　禮拜一拍賣 
　　准於初九日兩點鐘在本行內拍賣信和狼牌紅呢公平人鶴元羽綢紅三G細布印度六磅人面標泰和炮車細布仁記眞靑斜紋尺三雙翼元絨魚牌二四標斗綢絲巾等小殘豐裕花旗獅牌龍牌粗斜獅牌粗布泰隆藍木蘭八四布印度標餘貨不計此佈安得利啓 
　　禮拜一拍賣 
　　禮拜一十點半鐘在本行拍賣五彩時花地毡數十捆新到時花花紙數百卷金銀大小鉛筆墨筆　舍利杯　巴得杯　酒瓶色　水瓶皮椅子色　寫字台　大菜台　搖椅　東洋綢畫　椅子釘　門簾連條　大鏡子　東洋車　新式各種要貨不計此佈　魯意師靡 
　　禮拜二柏賣 
　　啓者本行於初十日十點半鐘拍賣八磅四紅獅藍獅原布六十四線綠獅綠鰲魚紅鰲魚漂布350　藍鰲魚380　黑鰲魚210　金鰲魚901黑鰲魚市漂布等貨此佈 
　　錦名洋行啓 
　　禮拜二拍賣 
　　茲於初十日十一點鐘在新同孚行棧拍賣稍有水漬花旗粗布四十二包各貴商欲意者至期早臨面拍可也 
　　新茂行啓禮拜二柏賣 
　　准初十二點鐘在本行拍賣稍漬絨毯法藍絨漳絨大菜色吊燈檯燈鏡箱金邊木絨衫口琴各種磁器要貨金邊木漆布洋糖洋廣什物不　其數　定現銀卽出毋得延悞此佈 
　　永發行啓 
　　禮拜二拍賣 
　　准禮拜二十點半在本行內拍賣各色洋酒檯椅床廚屛風白鉛絲鐵器玻璃器眞花草等餘件不計 
　　隆茂行啓 
　　奉公堂拍賣 
　　初十日二點鐘在英大馬路西首泰德豐烟館內拍賣生財煙鎗什物不計欲拍者常日出淸隨帶現銀此佈 
　　茂記啓 
　　禮拜四拍賣 
　　啓者禮拜四卽本月十二日十點半鐘拍賣路燈船牌九老老毛毛人鎗小呢船牌九老羽綾　　嘰十一磅彩三元十磅十二彩人鎗彩忠孝十磅紅四矣紅三元紅人鎗藍人鎗藍忠孝十二磅人鎗松鼠九獅市布八磅四彩三元五子登科紅三元彩人鎗藍三元　四美　人鎗洋房雙人藍忠孝紅忠孝七磅藍三元藍四美藍人鎗藍忠孝六磅　三元雙人採蓮原布八磅彩三元眞飛鳥藍獅七磅彩人　藍獅藍人鎗藍忠孝挺市洋標八磅松鼠孔雀細斜紋十五磅老人頭十四磅雲獅九獅粗布十四磅老人頭人　劃軍十五磅跑鹿斜紋布紅金星白三元七十二線紅二美紅雙　燈六十四金三元藍雙路燈洋房毛光市漂布等貨特此　聞十月初八日 
　　元芳行啓 
　　十二月票 
　　雙張單張四開照市分條七角收兌紅票批發公道賜顧指明上海棋盤街中 
　　新開大吉祥棧 
　　本棧開設上洋三茅閣橋北首新造房屋淸潔宜暢供應格外週到於初九日開張仕商賜顧恭請早臨本棧吿白 
　　英界棋盤街 
　　大彩屢獲逐月批發現售十二月呂宋票雙張十二元分條六角紳商信購原班國件 
　　怡盛洋布號聲明　易中 
　　所有本號發票向各寶號往來取貨必須送到小號蓋印爲憑以杜假冒如遇空手取貨借洋等情與小號無涉 
　　新開寗式酒館 
　　本店開設石路中市四馬路南首包辦京蘇大　　素酒席　拆碗菜隨意小酌如蒙光顧格外克已 
　　聚興樓啓 
　　鳴謝詹氏惠我恩同再造 
　　上洋詹誠德寳藥號秘製鎗上拌烟藥膏名傳遐方功效甚著僕遠在湘鄕久耳其名茲由信局寄銀十兩零往購三香戒烟膏六兩零依法和入烟中呼吸不滿四十天竟將廿餘載之老癮戒絕至戒時毫無難過且竟自忘現在戒烟之際故能功效如斯之神令人斷癮於不覺可見該寶堂靈丹妙製濟世爲懷存心忠厚天必佑之可操券也緣僕吸煙上　至今受盡其中苦累曾戒過幾次皆半途而止然破費錢財事情小而容顏日枯瘦身體日虛弱日則不能早起夜則不能早眠眞如老病不堪之態今幸得離苦海異常狂喜至今身體日肥飮食倍增百病自消於無影精　神強健如少年且有親友相遇於途見而不相識者然因容貌與前太不同也人皆詢我得何術而能轉老還嫩予曰無他術惟戒烟耳僕將鎗上戒煙之事情細譽之萬不稱奇驚服三香膏之靈妙此乃去年秋間事也今年六月間僕因公赴台灣路過滬江親往該堂道謝並購三香膏兼各樂百餘金僕到臺灣將三香膏分與同病相憐者各人用之莫不應效如神非但戒煙應騐且能愈各病有患腹痛吐瀉者吸數筒則愈有患心胃氣痛各病者吸之神氣驟清爽清爽似此靈罕其匹今特專人至申續購而惠同人並登日報以揚大德　宦遊客謹啓 
　　必發呂宋大票　必發 
　　十二月票雙張十二元單張四開照算分條七角賜顧至四馬路口老巡捕房南首 
　　新開票莊 
　　英十二月票雙張十二元單張六元四開三元分條七角華十一月十九日開彩外埠函購原班回件不悞上海　安啓 
　　新聞紙料出售 
　　啓者今有新到　磅五十五磅新聞　料出售零躉均可其價格外公道如合意者請至本行面議可也此佈 
　　倍發行啓奉送挑膏 
　　上洋新丹桂隔　西成樓兌售公膏格外克已不圖利益蒙諸翁挑膏一元另送一兩每兩還灰六成此佈 
　　西成樓吿白 
　　失而潑奧夫海波花 
　　四發脫奧夫藍恩藥水 
　　自古明醫爲治癆探索病源立方求藥不下千百而終難必效卽初服似覺鬆動而久則不惟不效反覺轉重而胃幾絕者無非藥多覇道也本藥房素知本國三十年前有一大名醫所立一方彼先已服以辨其力之大小後試病家連愈二閨女寒熱腹腫胸膨氣悶痰嗽帶血盜汗消瘦是癆旣極矣又治一七十老翁病喘多年亦旣消瘦諸醫束手而服此藥未及兩月不但病愈轉見量顏較之未病時尤爲钁鑠由是以爲有得卽繕此方奏請朝廷頒發太醫院歴試歴騐自此開是方者靡不稱善而嘆無可得而吾幸天綠得手照方虔製亦經愈癆無算且將常服定不患癆是以吾國歴以寶視之而吾願天下皆以寶視之可　每日兩服初用每服一羹匙越八日每服一羹匙半又越八日每服兩羹匙以後不必再加小兒减半服時務在淸晨晚上或飯前一點鐘或飯後兩點鐘　在上海托天豐元洋行經理躉售幷在老巡捕房北首良濟藥房零售　巴黎克利馬爾藥房謹啓 
　　虔製女科白鳳丹 
　　白鳳丸之名由來久矣槪售之丸服之尋常今予細心叅攷所用藥味逈殊能補虛調經種子赤白帶下子宮寒冷難於生育不獨能益終年之本服後定占熊兆拭目可待非所謬言每兩實洋二角○九氣心痛丸專治心胃氣痛分別九種此丸至善至美無論男女老幼皆治之悉徵神效每服實洋二角○管氏通經定痛丸專治婦人經來腹痛此丸能定痛通經無不捷騐每兩實洋二角　袁繼志堂開設上海四馬路南晝錦里管可壽齋內 
　　蘇省新開瑞盛提莊 
　　本莊開設蘇省胥門內道前街臬轅東首朝北三開間門面交易專售原典綢縐估衣選製加工重料時式新衣挑辦上等各色粗細皮服無論棉夾單紗男女衣件一應俱全定價格外克已公道如蒙　仕商賜顧者務請認明本莊招牌爲幸特此佈白 
　　瑞盛提莊謹啓 
　　電光照相 
　　本號今有新法照相能效一尺五寸至五尺大者與舊法不同日久不變顏色價亷物美欲意者請至五馬路日成照相樓議價可也並售放大鏡 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　九月二十八日候補同知李雯禀知謝提前拔委繁缺州縣一次候補州叚鴻猷解白蠟赴京禀辭 
[邗江官報]  
　　十月初一日戈分轉解甘肅餉起程程兩尹宇清禀知到南鹽廳查騐差角斜塲唐鹺尹如峒卸事回初二日首領毛平甫鹺尹從小海塲公幹　初三日三江營蕭守戎光勝來揚公幹梁分轉佩年起復回淮 
[十月朔石子璋往觀徐園菊花作錄呈高昌寒食生太痴生同政]  
　　鎭日悲秋强自寛無心覓醉况憑欄偶過城北徐公宅權當籬東處士觀盛世何妨高隱逸淡容誰敢笑寒自從陶令千　後到處情車牡丹自是風霜歴盡身要從晚節顯精神誰言傲骨難諧俗到底秋光總勝春百種盡推金第一萬花誰耐月三旬可堪绝好斜陽裹少個籬邊送酒人悄立西風日未斜可憐人竟瘦於花十年孤負重陽節三徑姜凉野老家昆缶金樽憑位置燈光月色助清華秋江漫詡芙蓉好不及南陽水一窪[  古歙匏瓜主竹漁艸]  
[小詩二章恭呈松堂司馬仁兄大人大吟壇粲政]  
　　别後風懷憶子安何期領蓋又言歡樓雖小築詩名重酒可豪情飲量寛願向騷壇叨附驥敢從仙侣學驂鸞請看庾嶺梅開早各有清禁耐歲寒滬瀆重游眼界新好從鴻爪證前因梨園子弟春常在桃洞神仙亦未親一叚機緣關契合三生文字見情眞知君雅　凌雲志劍氣珠光不染塵時在戊子小陽春月之五日江右盱南步峯弟羅　拜稿於海上一觴一詠之軒 
[同年秦佩鶴太史因僕續膠撰聨寄賀賦此奉謝錄呈桂笙先生曁韓君子雲止之]  
　　遠道飛來五色雲筆花璀璨尚含芬蘭臺早壇簪毫望蓬户漸修博儀文頻惠尺書勞春注待謀斗酒答殷勤鹿車轉瞬長安路玉佩趨朝最羡君秦淮水榭共勾留君送公子應試晤於秣陵判襼怱怱渺荻洲荆布聊宜寒士伴瓊瑶愧荷故人投倘因就菊開樽醉或爲探梅策蹇遊洗手調羮商欵客吳淞一水望扁舟戊子小春上浣婁村李廷楨呈稿 
[上海四馬路高易公舘内籌賑所陳詠南經收河南皖北奉直九月初五至初十日第七十六次賑欵清單]  
　　初五日陳氏十二元江西隱憂子募繅傳業堂愼獨居士各十元史基福戴安佳堂各二元任敦睦堂乙元共捐廿五元杭州武林一經堂汪一元嘉興府二元陸貽安堂王永泉堂各一元共捐四元自求齋主人平安妇士各洋十元共廿元屠甸寺謙晴盧募凑記錢二百五十張得記金菊設徐穉記徐瑞記繩記菁秋記葉記各錢一百勿冩名字無名氏各五十共捐錢一千零五十伸洋一元德興隆寶號交鼎泰德新德興隆各洋五圓邵家浩朱季方鼎豫各洋三圓徐小春兆興王芳恊周宏各二圓小林記盧錦榮各一圓共三十四圓○初六日汪耀昌洋十一元無民四元五角致敬堂應洋半元共洋五圓四明葛國楷洋三角定海署戴賜卿翁寄戴元逵爲親弟元選患病求全十元寗波濠何厘局吳少汀翁募金沙不書人一元李僕齋五角王傳壽李之生各二角半共二圓長順晋二元松　鼎潤募王萱記王斗記周少記各五百張象記王貽記各三伯張茂記趙渭記朱麗記各二百了事齋一伯共捐二千八百合洋二圓零錢七百漢口嗼襄廷求病全五圓無名一圓劉河閔正豐募鋤雲居積善堂每五角杭州府募求菴守屈軒行道人每五角夢莮生四角仲英廿吾山人每三角夫己氏靜退　遇主人素守合龍主念吾　人再助好讀書齋不求佑齋各二角不無所好軒一角共四洋簡道生翁來無民氏十洋○初七日玉山博雀堂張洋一元晦化子無名氏一角無名氏二户　錢二百文○金陵焦鼎三洋一元無名氏五焦户少春焦丙章王先生王二各錢二百文曹正庭二百五十文崔春林一百文共捐洋一元錢二千一百五十文伸洋二元○恆泰號洋一元鄭松泉半元○施氏洋一元○江西蔚盛長寶號寄來施册山西求免災病人洋六元亁德記四元厚記和記裕記長記德記聚記益泰厚亨記仁和同記生記各洋二元敬記慶記叚記趙記各洋一元共捐三十六元○○初八日武林朱樹均祈病俞洋二元○全記洋五元心植氏三元顧禹權洋二元汪成華元李宏記羅孝行魏東缷童東　各半元共捐洋十三元○華溪存心子保合家平安洋二十元○初九日同恊祥寶號近鄰失幸賴天祐平安洋五十元○蘇城古松參號主人祈令家平安洋六元○同順申號洋四元補過氏一元○無名氏洋四元右邑善長典求友洋二元○蔡四寛堂一元桐鄉公廨網安澄翁募黄增福求病速愈洋十元○○初十姑蘇陶治元翁募委蘭書書屋洋廿四元青村港西灣團錢五百四十文程雷生三百文戚崇廠二百文共捐錢一千零四十文伸洋一元○津郡忠恕堂洋十元○追思堂洋十六元○江右吳世同堂紋十兩伸規元十兩零五錢一分○福建樂萱長茂　主人洋一元巳故張氏一元王姓錢五百文何姓三百文張司合四百文共捐洋二元錢一千二百文伸洋一元○楊州鼎泰棧募葉積懷洋二元槐蔭堂無名氏朱承啓堂朱羣吉劉曙齋錢紹甫聚奎堂石鹿堂各洋一元共捐洋十元○青江浦無力氏求雙子平安洋五元○以上統共收英洋三百七十五元規元十兩零五錢一分錢九百文 
[上海四馬路文報局内恊賑公所經收賑捐六月上旬清單]  
　　七日本埠愼餘莊交來石埭縣池寗緝私總局　子豪明府募胡景隆本洋四元義泰啓泰同泰大生四户各本洋三元信順本洋二元田永成復泰二户各洋一元五角合興隆泰二户各洋一元三和錢八百四十文趙正泰對義盛方森有益豐泰翟日興五户各錢七百文元大錢五百六十文趙同金錢四百九十文張雲山錢四百念文趙同和泰王德盛趙寶成劉祖章王雨田倪萬和胡隆昌譚萬隆九户各錢三百五十文對萬生堂二百八十文王和發無名氏二户捐局多安堂陳午亨先生洋二元○○初八日本埠南順記洋貨行募王燮卿對恭房無名氏毛載記等洋五元○○初九日湖南慶記大善士月捐洋十元○美國紐約領事　易希先生交來路梨主洋人助洋八十七元計元六十三兩四錢二分三厘樹德堂規元八十兩另五錢七分七厘○蕪湖招商局募培增堂尙禮堂二户各洋二元○○初十日富陽絲懷翁交來陳德基求子病速痊洋四元○本埠立記行交來五柳氏香資移助洋一元本埠震大號銅洋一元○○本旬共收英洋三二元計規元廿三兩三錢六分小洋五角計元三錢六分五厘虚對開一元計元二錢九分二厘銅洋四元羊見元五錢八分四厘○四項共合元二十四兩六錢另一厘○○連前共收規元四十二萬三千三百廿三兩九錢三分六厘○○前共解過規元四十二萬三千三百另二兩一錢四分六厘○實在未解規元廿一兩七錢九分合併聲明 
 
 
 

Page 10

 
 
   
 
