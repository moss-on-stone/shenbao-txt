# 1934 - 78 - 4908595

 

Page 1

 
 
[不加郵費] [  申報館主人啓]  
　　中國剙興郵政後本館郵寄報紙悉照舊章乃外間屢有人來相告謂售報人已增價發售實則本館自貼郵費並不准 
向購閱者多取分文凡各埠經理報務之人務須仍照定章發售此布 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論中國婦女侫佛陋俗]  
　　今地球上之稱爲教者不過數端歐洲各國則天主教也耶穌教也羅馬教也猶太教也至於回回教又名天方教則由回部西域而徧行於中土與天主耶穌兩教大略相等若中國自有之教向推儒釋道三者崇儒者謂儒爲正教而薄釋道爲異端侫佛者又謂佛力無邊在儒道二教上其實黄帝訪道於廣成子及堯時卞隨務光皆屬道教是中國古時先有道教不待並孔子時生有老聃而後道德五千言始爲老氏濫觴也佛教源本印度觀唐時景教碑所謂袄教者實與今天主教淵源合一而其入中國始於漢明帝時白馬渡江金人入夢下至蕭梁以迄唐宋釋氏之興最後而其徒至今未衰今中國内外蒙古及靑海西藏等處所有喇嘛爲佛教中之一派與内地各省僧尼聲氣不通今日之僧尼其能精通内典具善知識解三乘正宗者曾有幾人不過鞋香楚地笠重吳天如昔之所謂和宕者則廿二行省中遍地皆是等而下之一切無業流民削髮披緇沿門托鉢仗檀越施財帛以爲生活信乎佛氏之徒爲朝廷一大養濟院倘此輩能安分守法猶爲於人無損也無如俗僧惡尼專以福田利益之說蠱惑良家婦女以致成羣結隊朝山進香釀成種種事端如本月十五日報紀温州新聞一事者亦可喟已事見謝客巖望杏記第七叚略云普陀進香船歷屆本有常期今歳定於本月初四日辰刻開行侫佛者流咸於初三日早手爇心香一瓣由北門出城善男信女以數百計更有少婦數人風流旖旎翠袖紅裙雜入秃奴隊裏蟬聨下船口中喃喃各宣佛號初三日未牌時分有老媼四人携穉子一幼女二從太師馬頭雇小杉板渡上香船不期浪急風高船至中流竟嗟滅頂幸各獲救得慶更生殆眞慈航普濟歟夫婦女入廟燒香本干例禁乃近日各處朝山進香之船往往結隊同行男女錯雜何以地方官均不禁查聽其高扯黄旗大如官舫姑弗論其至山入廟後或有宿山等陋俗貽害良家有仿佛地更爲罪不可逭卽令旅進旅退並無他弊而以靑年少婦繡閣嬌娃夾入素不相識之男婦隊中僧俗混淆良莠錯雜旁觀甚爲不雅當局能無抱慚是在爲民上者申明定例嚴以禁之所以正風俗全廉恥其功良非淺鮮至於朝山進香之外屢見江浙省内蘇松杭嘉各屬有所謂念佛會者鄉村市鎭爲多在城亦間有之必有大力之秃奴交通官衙内脊搢紳妻妾昻然上座緑鬢靑衫膜拜於下號爲師徒胡然天帝其會中平日規例甚爲秘密非局中入不得與聞至於會期則空巷來觀舉國若狂但見一黄面瞿曇必踵以一油頭少婦一乍髠無賴必挈夫一新寡嬌姿此後男的女的老的少的村的俏的纍纍如貫珠手持數珠繞殿而走口宣佛號或如新鶯初囀或如老鸛聚啼種種醜態不一而足在名門閨閣决不出此大約非暴發户土财主之家屬卽遣嫁之婢妾從良之娼妓本不知羞恥爲何物者耳抑又聞之西國婦女本不纏足故能有友朋山水之樂若中國婦女則纏足者多每藉口於不出閨門謂是大家閫範果爾則奈何以不出閨門者而越州郡涉江海奔走於千里外山程水舍露宿風餐卽不爲禮法計獨不爲身命計乎或以此歸咎於佛祖則雖我佛如來亦未必肯甘心爲之任過也 
[本館接奉電音]  
　　昨晨京師飛電傳來上諭二道敬謹譯登○二月十二日奉上諭王文韶奏在任臬司假期屆满患病未痊懇請開缺據情代奏等語福建按察使張曾颺著准其開缺欽此同日奉上諭前任熱河都統崇禮工部尙書許應騤均著在總理各國事務衙門行走欽此 
[胥江火警]  
　　姑蘇訪事友人來函云本月十九夜二鼓後蘇州胥門外日暉橋堍某鞋鋪突兆焚如霎時間烈焰狂飛冒穿屋頂鄰右聞聲集救勢已不及當卽鳴鉦報警城内外各叚水龍夫聞警皆舁龍星馳電掣而至吸水噴澆地方官亦次第臨塲彈壓時適風姨怒吼祝融大肆淫威幸是處逼近城河取水尙便閱一時許得以漸漸救息除該鞋鋪外延及鄰右六七家計焚去房屋三十餘間究其起火之由咸謂該鞋鋪中因聚賭啓釁爭閙之際誤將洋油燈潑翻致肇此禍云 
[日本郵書]  
　　昨接日本友人手翰云我中國派驻日本各口理事官現已更換關防横濱曰總理事神户長崎曰正理事惟華人詞訟皆由日官判斷蓋以諸理事未兼判事之職也○熊本縣屬代議士佐佐氏名友原於東歷本月十二日淸晨九下鐘時由熊本取道長崎航海赴滬以便游歷歐洲各國臨歧相送者士女如雲○日廷派駐中國京師之公使曰矢野氏名文雄字龍溪按矢野氏本任諸陵頭之職此次銜命而出所遺諸陵頭一缺或曰以秘書官長岐氏省吾瓜代或曰繼其後者爲伯爵户田氏或共氏今尙未見明文也○日本商船株式會社有輪船名武陽九者容積一千一百六十二墩船上執事者共四十一人東歷本月七號二下鐘越三十分時遠色蒼茫曉鐘未動由横濱起椗赴唐津行至静岡縣屬御前沖海面驚濤駭浪滚滚而來不得已轉身向淸水港暫避時已八號之晚八下鐘越二十六分矣至五十分時風力更勁錙練忽走以致觸於港中所泊扶桑軍艦之首武陽九身小而不甚固以致左舷之下裂開三尺許潮水汨汨而入急駛至左近淺灘上用機器將水戽去船主上村氏四郎旋於八號起程赴東京船舶司檢所請騐明修理 
[德員不悅]  
　　京師采訪友人云上月二十五日皇上御文華殿石見各國使臣上命李敬二中堂充對引大臣帶各使臣由甬路上旁路下召見　國使臣某君覲見畢仍由甬路下敬中堂見其有失儀注拉使旁行翌日上命設筵總理各國事務衙門賜各使臣宴飲各使臣陸續戾止惟德使遲遲末到迭遣穌拉往請音信杳然李中堂詢諸蘇拉得知其故并稱非敬大人親自一行不可慶郡王與衆和衷商榷飭蘇拉持敬中堂名片相邀德使仍不至田使臣云伊旣不來我等先領宴可也慶郡王等允之須臾席散各使臣先後乘肩輿回府第德使聞而怒甚言欲電奏 
 
 

Page 2

 
 
德廷李中堂以事屬細微不應决裂急赴德使府第善言排解其事乃寢 
[再紀童革舉報病求釋事]  
　　蘇州訪事友人來函云上海縣已革舉人童迥因妄控學師宣廣文一案於正月二十日童雖具結求釋而蘇州府桐太守以未奉上憲批示未便准行是以仍在長洲縣刑房管押本月初八日童繕禀倩原差投蘇州府署報病求釋桐太守批飭長洲縣王大令提騐是否患病如果屬實准子覓的實人保出醫治一切細情均紀前報兹悉童雖經王大令遵飭提騐而迄今仍在押所未蒙釋出乃復於十九日遣家丁童渥投府署遞禀稱患病沉重求請開釋等語太守見其情詞懇切爰卽批飭王大令提騐取保想大令卽當遵飭辦理也 
[日下叢談]  
　　京師采訪友人云本月初七日二下鐘時有某大員散値而歸乘肩輿至户部街迎面來一騾車突將肩輿磕壞輿夫跟役咸向御者齟龉以致揮拳御者力不能支致被輿夫毆傷兩腿血流如注某大員見車中端坐御前太監立卽降輿陪禮一面將輿夫指交太監解送官廳轉解北城署盡法究治○蘆溝橋至漢口鐵路今已招商集股興辦刻聞總其事者議設支路以逹保定府日前已派員踏勘路基安揷旗幟大約春暖後卽動工矣○崇文門外石板胡同人魏某原籍棗强縣以業屨爲生其婦狂蕩性成夙與浪子某甲有染去冬魏偵知其隠僞爲出京謀生也者婦信而不疑自魏出門甲卽至家無夜無明了不避忌至今歳正月十三日復挈婦至花兒市游燈市夜闌人散携手而回同開桑落之尊頽然一醉正欲解衣就寢不隄防魏持刃叩門而入其徒知師來意卽將門扄之魏大踏步入房劚刃於甲頭顱斗大如碌碌滚向血泊中婦長跪乞憐而魏刃已從空劈下隨將二首装入棉褲中提赴花兒市東城兵馬司正指揮署自首適韓鶴亭指惲自西便門外返立卽升堂研訊魏據實直供不諱指揮遂判令收入獄中旋具禀申詳城憲十五日帶領差役仵作隠婆　往勘騐唱報姦夫淫婦裸體同臥查騐首級委係因姦被殺爰飭吏塡具屍格詳報城憲送交刑部辦理○南苑迤東馬橋村人某甲家富於資去冬封　後人京購年貨及回至永定門外突來緑林豪客四人將所携之物悉數刼去甲奔至東馬橋約集村民二十餘輩奮力窮追未及數里卽將原務奪回并拿獲用乙丙三盜犯捆送永定門外都督署訊出羽黨多名正月初十日某都督帶領兵丁押同甲等至前門外天全茶社啜茗未移時夥盜繼至者五人中一一指明兵丁遂上前擒獲其三餘俱逸去隨將三盜鎖解回署刑訊供出曾行刦二十餘次大約不日卽當解送提署轉送刑部究辦矣 
[吳山立馬]  
　　杭州訪事人云浙省設立洋關徴收税餉去年開辦之時所收甚屬微細現已日漸加增所有洋土連往上江及徽州廣信等處者向由寗波海關完税今則改歸杭關呈報又杭綢一業向來由觀成堂收捐如有運赴南北兩洋及長江口岸旨至滬關納税出口今已議定凡綢物運往蘇申等埠者仍由觀成堂收捐免徵洋税如須運至江海呼口者均由杭關報税給予運單加蓋印花無須至滬完納并不必由觀成堂轉手内地捐項一槪豁免又徽帮茶葉向亦由寗關抽税今則悉歸杭關有此三大宗約計每年所收爲數甚鉅關税所　日有起色矣○每屆春間香市杭州小利山及天兰等處輒多外來乞丐在彼乞錢或詐爲殘疾或装作聾啞香客無不樂爲解囊每日所得多則千文少亦數百誠卑田院中一大利市也惟諸乞丐均係外路之人專爲趕此香市而至日則沿途坐索晚則在就近地方支蓋茅艸爲房舍以避風雨去年有某丐因烘火失愼一時烈焰騰空致將艸屋燒燬十餘間并沿燒某姓門樓當由土人等齊集救熄並禀請巡查驅逐其時已値香帀將殘丐者亦大半散去今屆香市甫集之時附近民人深恐諸丐重蹈故轍禀知巡局派差協司地保驅逐如有支搭艸舍者立卽拆去亦防火子未然之意也○本月某日傍晚杭州聨橋堍下某飯店因油鑊忽沸火勢上炎幾至冒穿屋頂幸爲時尙早四鄰咸集卽行救熄不至成災惟店中盤枕什物均已毁壞是店資本不充又遭此禍力不能支已閉歇矣○本月十四日浙江市政使司丁牌示鎭海縣縣丞余毓桂署事期满現飭准補是缺之袁玉煊赴任西安縣典史馬鼎署事期满現飭准補是缺之鄧滌赴任 
[虎阜尋春]  
　　姑蘇訪事友人來函云蘇鄉黎里鎭自正月以後賭興甚豪有劉盤龍癖者咸麕集於此鎭上雖有汛地衙門而財可通神略不禁止各賭徒興高彩烈顧忌毫無而不知賭塲中最易容藏匪類以致鋪户居民失竊等事幾於桓有所聞本月某日之晚有某米行被宵小撬門而入竊去白米若干石事主查悉後卽往附近各米行告知請爲留意翌日賊果贓米載至五龍橋求售當售經騐出破綻立將人贓扣留交地甲解送吳縣署請辦○蘇鄉横涇鎭西首渡村一帶地濱太湖田廬每有衝刷之慮昔年横涇鎭孝廉柳君商賢目撃心傷擬設良法以補救之因思是鄉所出以燒酒爲大宗遂創收燒酒捐集欵修築石塘捍禦潮汛誠善美之舉也嗣柳君筮仕浙江此事遂爲横涇陳王二人承辦十餘年來非但素無石塘之處不爲添築且將柳君經營之各工叚任其廢弛以致一望瀰漫石皆墮水田畝復有浸灌之虞柳君聞知不禁大怒因於去冬函請吳縣項大令查辦時大令公務繁冗未及履勘柳君復郵禀上憲於本月某日飭縣密往查勘當經某書吏遞函知照陳王二人知事不得了已先脫身趨避矣嘻十餘年萬金鉅欵盡飽私囊不修湖畔之石塘專置家中之沃産絶不思創辦之人費無限精神任無限勞怨功不及於民而利獨歸於已天理昭章想此等人斷不能克昌厥後也○道前街小橋弄内某烟館於某夜黄昏時忽來一無錫人開燈過瘾呑雲吐霧其樂陶陶迨吸畢起身不名一錢乃將湖縐汗巾一條解下爲質越數日西路總巡局差偕捕役地甲等至烟館謂前日之夜過癮而質物者著名積竊也今已破獲送案供有贓物存放汝鋪若果如此須請主人翁到案候訊鋪主慌急之至給以洋銀始携物而去 
[安徽何潤生大令條陳徽屬茶務]  
　　一徽屬種茶者名曰山户山茶之盛衰關乎人工之勤惰者半關乎天時之呵護者亦半縱人工培植惟勤設遇疼令天氣太寒樹木受傷來年茶葉卽難茂盛摘茶之時若逢陰雨過多茶質亦損山户零星其茶賣於螺司聚有成數然後賣於行號螺司者山中販户之俗稱也一徽屬産茶以婺源爲最每年約銷洋莊三萬數千引歙休黟次之績溪又次之該四縣每年共計約銷洋莊四五萬引均係緑茶祁門每年可銷洋莊一萬餘引專做紅茶各該縣中又以婺源北鄉所産者爲上品紅茶祗有一色緑茶内分三總名曰珠茶曰雨前曰熙春熙春内分四等曰眉正曰眉熙曰副熙曰熙春雨前内分五等曰珍眉曰鳳眉曰蛾眉曰副蛾曰牙雨珠茶内分五等曰暇目曰麻珠曰珍珠曰寳珠曰芝珠各名色中以蝦目珍眉爲最上之品鳳眉麻珠次之眉熙珍珠蛾眉又次之寳珠副蛾副熙更次之最下棄者芝珠牙雨熙春三等皆爲洋莊均内用錫罐外装彩畫板箱箱分三名曰二五雙箱連罐計重不過十一斤有奇曰三七臬連罐計重不過十二斤有奇曰大方箱連罐計重不過十五斤有奇三七箱高一尺四寸闊一尺二寸二五箱比三七箱小一碼大方　比三七箱加一碼胥有準式每箱可装細茶四十餘斤粗茶三十餘斤徽茶内銷不及十分之一二專用簍袋盛儲茶朴茶梗茶子茶末居多也一茶以一百二十斤成引每引完正課銀三錢公費銀三分厘捐銀九錢又公費銀五分另捐輸銀六錢共銀一兩八錢八分現名之爲落地税上年因日事需餉每引暫加捐銀三錢六分悉由皖南茶局統收分解至公費八分内以三分歸各分卡收濟局用以一分解歸徽府作彈壓辦公經費其餘四分悉歸總局一切開支公用歙休黟之茶均由新安江行運抵浙境之威坪首卡每引抽收厘捐二錢光緒二十一年爲始加抽銀八分又另抽税關税銀一錢杭引課此三分四釐再由威坪運過浙江紹興府屬始逹寗波逢卡騐票不復重抽抵寗後卽在寗波新關每百斤預完出口全税銀二兩五錢設運至杭州過塘徑由嘉興内河直抵上海又須每引加納浙江塘工捐銀五錢以故各商舍過杭之捷徑而繞行寗紹之遠途蓋爲此耳婺源洋莊緑茶祁門洋莊紅茶均由鄱陽湖行運抵江由之姑塘關每百斤完常關税銀二錢六厘規費銀七分抵九江新關仍須預完出口全税銀二兩五錢此洋莊茶現在完納課厘税捐之定章也至内銷如茶朴茶梗茶子茶末等類不完落地總税惟逢卡抽厘而已過屯溪厘卡每百斤抽厘錢一百文街口厘卡抽厘錢 
 
 

Page 3

 
 
一百文浙之威坪厘卡抽厘錢三百餘文嚴東館厘卡抽厘錢一百五十餘文杭屬厘卡抽里錢三百餘文嘉屬厘卡抽厘錢一百五十餘文此内銷本地茶抽收厘金之定章也一光緒十七年分徽屬紅緑茶共銷八萬五千四百餘引十八年分銷八萬六千三百餘引十九年分銷八萬九千四百餘引二十年分銷八萬七千五百餘引二十一年分銷十一萬引此近年來銷洋莊茶之實數也一前三四年中各茶商稍沾微利如上品之蝦目珍眉等茶每百斤向可售銀八十餘兩近亦售銀五十餘兩而去年僅售銀四十餘兩如下乘之芝珠芽雨熙春等茶每百斤向可售銀十五六兩及十二三兩不等而去年僅售銀八九兩及六七兩而已山價廉而售價高則獲利較豐去年山價不廉行號開設太多炮製未能純美爭先售賣又復不少因而百無一人可沾餘潤甚有坐本全虧者果能同行協力認眞揀選販運一切均有定規卽可獲利此近來茶商盈絀利鈍獲利不獲利之原委也一遵查黏鈔内開劉中書陳外郎條陳各利弊及補救之方語語皆眞條條可法若必飭商議妥而後行决無創興之日緣商人中深明大義者十不獲一况茶務非鹽務可比銷無定地商無定人有利則趨之失利則避之往往各圖私便各各已資主議大局者祇知大公而與議者每執已見非官爲主持力全大體不爲功也一徽屬素産緑茶绿茶名色不一機器能否製造茫無把握招商購置力多不及承辦無人傳聞漢口現有置僃機器製造茶甎者大都宜於紅茶若能派令茶師密赴印度得其製法果於緑茶相宜再行試辦至機器係專爲商號炒焙壓製之用於山户採揀人工兩不相關自無彼此不安之理也一設立茶政局事權歸一明定章程用得其人衆商自願商務振興可拭目以待第恐局自爲局而商自爲商則無益矣若能舉熟諳商情實心任事掃卻官塲習氣洞知利弊者爲之局員庶乎其可或上海立一分局必須招致現在開設茶棧四人爲司事優給辛資子以勸懲始妥查徽茶運抵春申素投由茶棧轉售於西商此棧並不存儲茶箱專爲代客賣買緣該棧東夥人等素識西商兼曉茶務又能贉付水脚借濟資本故售得百元抽洋二分以充棧費又上海另有茶業公所不間茶事每白斤專收洋一分充爲所用今旣立局則該公所可裁各商運茶到滬責令赴局掛號由局酌派司事代售如須贉付水脚借濟資本由局籌應將來卽在商售茶價内計利扣還至素出之棧費二分所費一分仍舊照收以二分充局用以一分奬犒各司事設局用不敷可於茶局四分費内匀均發用局員辦公薪水宜從豐厚功過宜嚴司事不司濫用私人胥役只供驅叱不準稍加事權也[  此稿未完]  
[上海官塲紀事]  
　　江蘇藩司　仲芳方伯因公赴金陵事畢來滬前日命駕入城赴各當道處投剌昨日又拜會各紳董藉叙闊忱及返行轅本邑各官已設席肆筵公請筵宴方伯翩然入座話雨飛觴英界讞員屠别駕亦末座追陪因之停訊一日至五點鐘方伯命駕至滬南海運局旋赴碼頭乘坐官舫用小輪舟拖帶向蘇進發本埠文武印委各員均恭送如禮○駐滬西洋總領事官華君回朝述職重返中華日前與荷蘭國總領事官葛君先後致函江海關道劉康侯觀察訂於昨日拜會觀察旋卽覆函請在泥城橋北洋務處相見○昨日爲致祭龍神之期江海關道劉康侯觀察偶抱采薪遂委某員偕提右營叅將廖楚材叅戎松海防同知劉乙笙司馬上海縣知縣黄愛棠大令等文武各印員赴龍王廟拈香是日相傳爲城隍神華誕故事畢復命駕至城隍廟拈查 
[派運漕糧]  
　　江蘇海運漕糧其第二批早由總辦舒太守體元派定各船裝運出口兹又將第三批漕糧四十五萬七百石派裝各輪船運去尙餘四十三萬五千石則須另派各沙船運之赴北 
[製局近聞]  
　　本邑江南製造總局仍歸蘇松太道劉康侯觀察綜理日前觀察接奉兩江總督劉峴帥札文飭在局中鼓鑄制錢六十萬千文旋經工匠七帮赴局承　觀察選定熟於此務之工匠五帮在造船廠左近支搭廠房開爐鑄造每日約鑄成錢四百千又日昨觀察又飭令赶緊從事如有懶怠不遵者加以重對按滬上制錢缺少以致洋銀價値日低從此爐火純靑晝夜工作行見錢價可貶商民受賜無疆矣○江南製造總局扛夫頭目張元勲經局憲劉觀察給諭承充兹者張恐旁人藉端阻撓或工役不遵約東因禀請觀察轉飭上海縣黄大令出示曉諭觀察准之 
[門禁重申]  
　　本邑總巡鍾壽百明府自禀請開道憲提右營廖叅戎曉諭門卒嚴啓閉限時下鎖不得任意出入日來聞各門卒仍有私開私閉等事明府故於前日飭傳各門守員至局諭以遵守憲諭不可有違至取咎戾各員咸唯唯而退 
[大令騐屍]  
　　　界命案已紀昨報慈悉頭圖地保周老關報縣後黄大令於昨日下午四點鐘時蒞騐先由地保預僃一切大令駕至卽升座訊問命先提周保至案結以肇事緣起周稱實出不知小的直至陳大寶前來關照始行知悉隨卽投報捕房兇手倪阿炳業已遠颺求鑒大令謂兇手最關緊要諭令務須查拿交案違干血比周連稱遵諭而退又命提陳大寳詰間據供小的於昨日晨起因事出外迨回由夥友湯香榮告知朱被倪阿炳戳死至如何起釁不知其細當卽訴保投報捕房至湯香榮現亦畏罪逃避求恩鑒禁大令謂湯係要訨亦須獲案又命提陳徒王毛囝至案王供昨晨出外泡水及回祇見满地血痕朱已斃命駭問湯香榮據言係倪阿炳用刀剌死餘皆不知大令飭令暫退復傳倪阿炳之二房東吳在大至案詰問供係寍波人倪阿炳戳死朱雲卿一事如何肇禍如何逃逸小的均不知情求察研詰至再矢口不移大令遂飭仵作如法騐視據仵喝報該屍背受刀傷致命一處口闊一寸深透内腹委係因傷斃命大令離坐親視無訛遂飭周僃棺收殮標封發壇暫　候傳屍屬給領所有提案之陳大寳王毛囝吳在大三人一併带回署中候訊判畢鳴騶進城時已鐘鳴五點一刻矣 
[讞員示諭]  
　　欽加四品銜辦理英　租界會審事務兼辦洋務局提調正任江寗府南捕分府屠爲出示曉谕事奉道憲劉札開光緒一十二年十二月二十五日奉兩江督憲劉札據典業商人源盛等禀稱竊商等在滬開設便民公典常年應繳公欵息錢多至三萬餘串實爲通省之冠全賴架本豐足略資周轉乃有疎忽受騙放帳被倒之商賈查知貨在當鋪輙指爲贓横行吊取當本盡成虚擲更或妨及公欵商等難當重咎環求電察典業苦累恩賜專案札行移商工部局轉飭巡捕房查照通行新章凡獲到眞正竊贓搜出當票准由事主僃本免利取贖如遇賒騙倒帳以及店夥家人將物當在典鋪並非眞贓實犯應由事主僃齊本利取贖此外尙有洋人服飾等件仍照租界章程槪不收當如係誤當案發自應准於吊取以敦中外睦誼等情到本部堂據此除批示外札道刻日行縣及英法兩公廨示諭照會値年領事移商租界工部局轉飭捕房照章凡獲到眞正竊贓當票准由事主僃本免利取贖如並非眞贓實犯應僃齊本利取贖以安商業等因奉此除照會商飭捕房照章辦理外札飭遵照出示曉諭等因下廨奉此合行出示曉諭爲此示仰諸色人等一體遵照憲飭凡獲到眞正竊贓當票准由事主僃本免利取贖如並非眞贓實犯應僃齊本利取贖以安商業而免擾累毋違切切特示 
[道批照錄]  
　　欽命二品頂戴監督江南海關分巡蘇松太兵僃道兼辦製造局劉批李少庭禀此案前接日本總領事復函東洋婦人向在李姓處室家和好並無微嫌另有情弊會同公廨妥爲訊斷等因旋據該廨以日婦志茂仍交李領回完案等情禀復前來卽經批示在案據禀前情現在王鳳山卽縣役王鳳是否居住租界仰會審委員屠倅迅卽查提到案訊明移縣革役究懲或送入改過局嚴加營押免再出外生事酌量辦理具復 
[無須繞道]  
　　英界大馬路泥城橋於去年鳩工改造易木爲鐵俾得鞏固堅牢目下將次竣工工部局遂於前日飭將所圍竹笆撤去行人無須繞道咸得來往自如矣 
 
 

Page 4

 
 
 [P渡船肇禍 
　　新閘橋年久失修漸形朽壞去冬由紳董禀請道署撥欵興修迄今日入尙未開工行人須喚舟以渡昨日有一渡船載客數十人由南而北甫至江心偶一欹傾以致一客墜入水中幸他船户見而救援得以誕登彼岸然已拖泥帶水狼狽異常矣 
[暫停讞政]  
　　昨日禮拜二爲法界公堂訊案之期捕頭將應訊各犯令包探解送公堂適有洋　控案須由白總領事官親判乃命將人犯帶回俟禮拜四解訊 
[門卒受責]  
　　本城守府程少菴守戎前日之晚帶領右營健兒往各處梭巡行經小東門忽見有甲乙兩門卒私啓營鑰守戎大怒卽命當塲拿下門卒知事不得了叩頭如搗蒜求請開恩千戎姑念一味求著各責軍棍數十下斥退 
[圉人大度]  
　　江北小車夫陳　老昨晨拉車在北四川路經過適有公大馬車行馬車楊鞭疾駛而來陳避讓不及悮將車檔戳入馬腹頭時皮破腸流因傷倒斃馬夫王阿美立卽扭陳交三百零一號華捕拘入捕房馬車行主亦聞信投案見陳貧苦堪憐力難賠補遂求免究捕頭以原告旣代求寛遂中斥一番釋之使去 
[英界公堂紀事]  
　　前晚萬康錢莊主張茂生扭股東蕭壽卿至公廨訴稱蕭兠收帳銀逃避無蹤今得遇諸中途扭請追繳屠别駕著將蕭押候　奪一面諭令張明白補詞呈案○前晚張阿三糾約多人至寳善街錢啓湘家不問情由强拉至某茶肆評理正吵閙間適爲四百七十七號華捕所見一併拘入捕房捕頭令轉送公廨别駕著留候訊奪 
[惠澤覃敷]  
　　頃承蘇垣恒孚銀樓交來李嚴氏善信求腰痛速愈助賑洋一百元震和當銅洋五十七元逹源莊交來不書名善士洋三十元樂善竹記洋二十元海鹽縣署沈善士公欵移賑洋十元慈恩普被長資覆幬之功善氣彌綸定獲壽臧之慶除塡付收照專函奉覆外併列報章伏示公鑒[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
上海巡局瑣案○王二和尙全林二人冒充總巡局差及十六鋪汛捕陳錦之夥在南市一帶捉賭被總巡鍾明府查知欲提陳錦到局番辦　以並無此夥立往查問方知王係縣中捕役徐文之夥全林係撑船爲業遂禀知鍾明府飭提究辦○糧米船户李洪發前日由海鹽裝載糧米至滬南浙江海運局中交兌詎李心懷不良竟將糧米偷去若干局中人查知短數卽向追繳李非惟不認反敢行兇遂送二十三七鋪局中淸究姚殿卿二尹審訊之下判掌頰八十下所短糧米著令如數繳還違干重辦○日前有花客吳如松投總巡局控被船户朱長華謝掌華二人無端尋釁意圖拆梢請爲提究鍾壽百明府准詞飭勇丁將朱謝二人拘提至案前晚升堂訊問朱謝同供偶然與胡口角並無拆梢情事叩求明察明府訊得朱等顯非善類姑念事起微細著各責三百板以之薄懲再具改過結存案了事○有縣役名龍泉者自新正以來在朱月卿家糾衆賭博呼么喝六晝夜不分被總巡鍾壽百明府訪悉日前飭丁持片至東廳劉二尹處請將該差交案以便訊辦劉二尹以龍泉前因犯賭早已斥革無從送案覆之明府遂諭令地甲勇丁等訪緝至案以憑懲辦○某甲不知何許人在滬北新閘地方開設店鋪某日忽然被妙手空空兒竊去靑蛈十八千據情投報巡防局後獲得形跡可疑之某乙至局訊問據稱竊得之錢一時因無處可藏遂埋於附近之田土中比及至晚往原處　錢已不知去向想被種田農夫見而取去矣局員藍茂如二尹得供之下飭將是田佃某丙獲局略結情由遂轉送總巡局請訊鍾明府飭暫行看管候核○日前有項某投總巡局控被牌九司務某甲所算致輸去洋銀六百元之多甲家住本城候家浜地方請爲拘訊鍾明府得禀卽飭丁往獲詎甲已得知消息避匿無蹤該丁據情回覆明府諭令嚴行查緝務獲辦懲 
[英界捕房紀事]  
　　昨晨葛張氏偕葛阿二至河南路鴻生糖果店向張友蘭爭閙某號巡街華捕向問情由葛言女兒被張誘至吳淞出售得洋銀四十五圓故向理論捕遂一併帶入捕房以待解送公堂禀請訊斷○昨日某圖地保徐如三之子松祥用鐵練鎖繋楊阿三奚榮榮二人行經大馬路二百四十六號華捕見之向之詰問徐言圖内張海忠之妻被楊奚之妻毆傷故鎖帶而回以便送官究辦捕以其與租界章程不合帶入捕房捕頭著候轉送公堂請訊 
[法界捕房紀事]  
　　雲南候補縣某大令僑寓金陵被賊竊去衣服首飾文憑報經保甲局巡丁拘到竊賊曹大輔等詰之供認同黨劉增桂偕所歡謝海氏母女匿跡上海法租界昇平里第十六號門牌屋内因之來滬拘拿此已記諸前報者也及包探往緝查知謝匿跡八仙橋西首西人墓道旁遂帶同夥役至彼將劉及謝海氏海金氏母女一併拘入捕房捕頭令押候堂期解訊以便移解金陵歸案辦理○寳興里内某靛靑行中人深夜賭博某號巡街捕以其有犯租界章程破扉而入拘獲甲乙丙三賭徒送入捕房捕頭令押候解送公堂禀請鄭大令究辦 
[美界捕房紀事]  
　　蓬路某作塲工頭孫桂生素性兇横人咸不敢櫻其鋒昨嫌所雇小車夫王阿和周阿紀工作怠惰詈罵之餘繼以吊打王周極聲喊救幾類宰豕四百五十七號華捕聞聲查問遂一并拘入捕房捕頭惡孫擅用私刑飭押候嚴辦王周斥退○粤婦馮阿九去秋在四拷脫路荒僻處所突被周山仔等諸流氓行强姦汚並攫去金約指等件事後報捕周已逃避由探拘獲餘黨數人送廨懲辦早紀本報近周以日久希冀無事潛復至滬昨爲倪包探訪悉當往拘獲送入捕房捕頭著押候解嚴訊 
[江寗官報]  
　　二月十一日江蘇濯臺聶緝槼到見知縣芳鎭由江北措資回巡檢劉廷献禀知回籍省親督轅牌示安徽撫標左營守僃朱天慶飭赴都司升任遺缺本部堂查有儘先都司姜志年力正强堪以署理○十二日藩臺松傳見糧道吳江西督銷候補道松峻辭候補道程儀洛轅下發審知縣秦炳禮請奬加同知銜均見揚州府沈錫晋　防局炮台提調候選同知郭勳委解京餉委員運判祝傳望請咨甘泉縣程鑫卽用縣陳仕揚由蘇來均到見大河口厘捐知府羅章請期服假正任江寗縣趙鹽城縣劉請補碣山縣陳均見知縣游毅之陳守晸李作霖鄧暹經張壯彩劉德元王世楨戴光楊覲圭均禀知閱卷縣丞張崇光禀知過知縣班州吏目劉芳到起服回省福安輪船黄友勝到　海　十三日江蘇藩臺聶見城内保甲局候補道馬見辭赴蘇見撫憲請補句容縣王友桂禀知赴蘇見撫憲○十四日揚州府沈錫晋辭正任江寗縣趙鹽城縣劉請補碣山縣陳　見知縣游毅之陳守晸李作霖鄧暹經張壯彩劉德元王世楨楊覲圭戴光禀知總叙文正課均禀知閱卷畢莫毓淸禀知赴揚會算交代甘泉縣程鑫辭委署宿遷縣左斌謝委○十六日藩臺松總理兩江營務處水師學堂前淮揚道桂均傳見江蘇藩臺聶辭壽春鎭郭寳昌見城外保甲局候補道袁候補道倪世熙辭赴蘇見撫憲總兵周興雲到○十七日署巡道唐傳見洋務局候補道徐見淮安府張球新選江西袁州府曹志淸由京來均到見委署宿遷縣左斌見辭赴任鈞和輪船徐長順到湖口回卽辭赴上海正任海州直隷州徐慤立禀知赴蘇見撫憲並准算交代直隷州周煦山到由蘇來知縣俞熙禀知由蘇見撫憲回吕承瀚禀知儀徴會勘洲地回典史劉昶禀知縣丞劉鼎門了母憂 
[蘇垣官報]  
　　二月初九日知府林文炳禀銷曾辦文廟祭品差委署華亭縣趙鴻禀辭赴任知縣黄楙禀銷孟河就醫假葉光祖禀知赴上海運鉛來蘇卽辭縣丞何　　禀謝奉委虹橋分卡差卽辭巡檢洪　禀謝奉委接辦南路一叚巡查差新班先巡檢陶鴻綬江西人由京起服回省禀到○初十日辦理五河鹽厘局候補道羅嘉　辭行江寗候補道歐陽霖江西人由寗來同知何希曾禀謝奉飭接辦待質公所副委卽到差知縣方　禀謝奉飭接辦待質公所正委卽到差華森德禀銷待質公所正委差張恭　禀知由淸江公幹回卽辭赴海運津局差方廷鴻禀辭回常昭河工米捐局汪國奎禀知奉委赴江陰公幹卽辭巡檢吳樹楷禀謝飭知拿獲大宗偷潺記功二次營帶新中營水師飛划營遊撃銜胡昌寳由江震靑浦崑新松江平湖浙江一帶查哨回○十二日知府譚泰來禀謝奉委松滬局提調差直隷州黄安謹由滬來周煦山禀知赴寗見制憲卽辭何紹聞禀謝奉委瀏河厘捐局差舒霈由寗來禀知奉撫憲委隨同大閱差六品銜候補知縣劉春濤安徽人由寗來縣丞詹顯榮禀辭赴　運津局差○十三日會辦金陵善後局候補道懋績由寗來同知劉敦義請假赴江北　資卽辭知縣高守訓禀銷會辦泰伯廟祭品差江寗營務處發審委員同知銜江蘇候補知縣汪如　由寗來巡檢洪鐺禀知到南路一叚巡查差畢世英禀銷南路一叚巡查差知縣周恩楙禀辭赴海運津局差○十四日辦理大通掣騐局候補道楊鴻度由寗來縣丞趙雲倬禀辭赴海運津局差從九武維周禀辭赴滬見道憲○十五日知府譚泰來禀辭赴滬通判王士暄請期服假縣丞鍾瑞堯禀辭赴海運津通局差巡檢劉炳由寗來補用都司吳寳型禀謝泰委胥門路巡查差 
[邗江官報]  
　　二月初八日署河垜場瞿鹺尹到楊○初九日宋鹾尉希亷起復回淮○初十日郭分轉攀桂辭赴泰興督銷差署栟茶場陳鹾尹惠卸事回朱鹾尹之楨銷淮北西臨局差角斜場劉鹺尹禀到○十一日朱鹺尹之楨銷西臨局徐鹺尹士本銷繆灣鎭陳鹺尹嗣興銷丁溪閘差李分轉傳棻起復回淮○十二日鹽　守僃陳守戎兆連由高郵來沈鹺尹繼厚銷草埝閘○十三日武分轉元統鋪通屬稽收蔡鹺尹廷本委總局收支洪鹺尹溶五成鹽價差彭鹺尉輔辰委新關差路分轉孝篤辭赴泰興差次 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年二月十一日京報全錄]  
　　宫門抄○諭　一道錄前○　陳三爲匯解折徴銀兩以備桭撫片○兼船政大臣裕奏修理船廠房屋並購辦化學器具片○江撫德奏報收支　　　　　　　　　　　　　查叅厘局舞弊各員並追繳公欵片○摸撫黄奏爲邊地需才調員補用片○陜督陶奏爲武員留省補用片○又奏委署副將　　　　　　一日刑部都察院大理寺侍衛處値日内務府引見二十六名瀾公請假五日倫貝子續假五日○召見軍機阿克丹奕杕○○陳寳箴片再准户部咨議覆順天府兼尹等奉請潑江浙河運漕米爲順天備荒之用擬令將湖南採買米價運費等銀委解部庫以爲備荒經費一摺光緒二十年六月二十日具奏内閣奉上諭所者湖南每年辦京漕三萬石嗣後勿庸辦運卽將米價水脚等項共合銀七萬二查千三百餘兩按年解交部庫以備緩急著自本年起如數報解另欵仔儲專備順天賑撫提用餘依議欽此欽遵咨行到湘當經札行司道欽遵照遵解去後兹據代理湖南糧儲道劉鎭布政使何樞會詳湖南光緒二十二年新漕仍辦折徴其應採買京米三萬石旣經奉旨勿庸辦運所有米價水脚等項銀兩自應遵照分批解部專備順天賑撫提用查應解前項銀兩並奉順天府兼尹電催當經在於存庫節年南漕銀内借支銀二萬兩作爲本年籌解頭批備荒經費交號商蔚泰厚承領匯解業經臣奏報在案兹復於光緒二十二年漕折銀内動支銀二萬兩發交號商乾盛亨協同慶各承領銀一萬兩匯兌由京城銀號以足色庫平解赴户部交納橃充順天備荒經費之用等情詳請奏咨前來臣覆查無異除給咨發交該號商乾盛亨恊同慶各承領匯解並咨部外理合會同湖廣總督臣　之洞附片具奏伏乞聖鑒謹奏奉硃批户部知道欽此○○裕祿片再船廠初設時延聘洋員匠來工教習經前船政大臣沈葆楨修建洋式樓屋爲洋員匠居住之所自前次洋員匠遣散回洋後迄今二十餘年未經修理房屋多有滲漏椽柱　朽牆壁閃裂灰飾剝落窗扇不全此次整頓船政與法員卜玳商訂洋監工五員限六個月内來閩計明年正月到工合同載明該洋員所住房屋由官撥給自應將原建洋房修葺整齊分撥居住奴才當飭工程處道員魏瀚核實估修據該道勘明應修鶯　山洋樓一所有　政署後後山洋樓一所船政署西洋樓一所前後學堂洋樓各一所辦公所洋樓一所給事院洋樓一所馬限小房一所工程處洋房一所計上下樓房並洋房共九十二間統共需工料銀九千五百六十六兩零現飭赶爲修理以使該洋員等到後辦公棲止又近時製造用鋼鐵甚多講求鍊鋼必須詳加考騐其採勘鑛砂亦必有化學器具始能評考優劣廠中此等器具均屬不全現擬購備馬力試騐鋼鐵拉機壓機零件約價英金五磅化學器藥料鑛石坡璃匣天平等件共英金三十六磅半每磅按照市價以六兩八錢七分二厘科計共約合銀三千六百八十六兩零謹遵部章先行奏明立案歸於製船經費報銷除咨部外理合附片陳明伏乞聖鑒　奏奉原批該衙門知道欽此○○頭品頂戴江西巡撫臣德壽跪奏爲九江新關第一百四十四結洋税收支數目開列淸單恭摺具陳仲祈聖鑒事竊查案准户部咨鈔摺内開各海關洋税收支數目辦理未能畫一以致無從稽核應請飭下通商大臣曁管關督撫將軍監督一體遵照前次奏案卽將徴收洋税收支數目按結開列淸單奏報一次仍按四結奏銷一次一面造具四柱淸册曁支銷經費銀兩淸册分送　部曁總理各國事務衙門以憑核銷等因同治十三年七月十九月具奏本日奉旨知道了欽此欽遵歷經查照辦理在案慈據九江關監督誠勳詳查九江新關徴收洋税以英月三個月爲一結前經截至光緒二十二年五月二十日第一百四十三結止業將徴收各數開單詳奉奏咨今自光緒二十二年五月二十一日起至八月二十四日止第一百四十四結期满共收各國輪船及商局輪船並夾板船正半子口各税並船鈔銀十六萬六千三百九十五兩一錢一分四厘共支解銀二十一萬八百二十八兩六錢六分一厘又上結支欵不敷融借此結銀十七萬九千五百九十一兩八錢四分五厘實不敷各國輪船税銀十七萬七千七百十三兩二錢七分九厘商局輪船税銀四萬六千三百十二兩一錢一分三厘共本結支欵内扣解部庫存儲四成各國輪船税銀三萬九千一百九十二兩八錢四分五厘内除每結提解加放俸餉銀六千兩外實撥剩四成税銀三萬三千一百九十二兩八錢四分五厘又扣解部存儲五成二厘商局輪船税銀二萬六千一百九十七兩七錢七釐以上三欵現奉户部奏准截留湊解洋欵又遵照奏案分欵扣存節省水　銀二百八十兩又應解總理衙門三成罰欵銀六十一兩七錢三成中國船鈔銀一百五兩五錢四分容分别歸入下結提還後委員批解淸欵等情具詳請奏前來臣覆核無異除分咨户部總理各國事務衙門外理合恭摺具奏並繕淸單敬呈御覽伏乞皇上聖鑒謹奏奉硃批該衙門知道單併發欽此○○陳寳箴片再厘金爲不得已之政當此時局艱難委辦各員宜如何激發天良嚴杜需索侵欺以期恤商裕餉乃查有雷家市釐局委員試用通判王慶章竟親與局中司巡串通舞弊勒索商民藉公肥已並有侵虧公欵情事該員貪劣著聞行同市儈亟應嚴加懲儆以肅官常擬請旨將辦理雷家市厘局委員試用通判王慶章卽行草職永不叙用並由臣檄飭釐金總局查出侵虧欵目將該員發交長沙府看管追繳如敢抗延卽嚴行監追並究明是侵是梛再請嚴叅治罪又查有委辦醴陵厘局試用通判李蔚文亦有作奸舞弊勒索商民侵吞公項等弊經臣密飭總局遴委妥員明查暗訪均有實據未便稍事姑容擬請旨將辦理醴陵厘局試用通判李蔚文卽行革職並查明侵虧公欵嚴行追繳又聞該局收支委員試用巡檢馬福燾與李蔚文通同舞弊所有侵虧欵項多入收支之手應飭局將馬福燾發府看管查追如究明串通情弊或追不足數再行一併嚴叅所有查叅厘局舞弊各員追繳公欵綠由謹附片陳明伏乞聖鑒訓示謹奏奉硃批著照所請該部知道欽此○○黄槐森片再雲南地處邊要中外交涉事務殷繁現在滇候補道府州縣所有明幹人員均已選擇委用一遇緊要事件每以不能兼辦致多遷就需才孔亟經前督撫臣奏調各省人員以供任使均奉旨允准在案臣查有分發廣西補用道劉亮沅精明幹練器識宏深洋務精通不辭艱鉅刑部主事候選道陳昭常品正才優講求洋務分發廣西候補知府嚴震强幹精詳實事求是改指廣西候補同知直隷州知州謝廷澤實心任事悃幅無華均堪倚任合無仰懇天恩俯念邊地需才准將廣西補用道劉亮沅刑部主事候選道陳昭常廣西候補知府嚴震廣西候補同知直隷州知州謝廷澤調滇補用俾收指臂之效如蒙俞允其應補交離省分發銀兩仍聽吏部分别查核飭遵除飭取該員等履歷咨部查照外理合會同雲貴督臣崧蕃附片陳請伏乞聖鑒訓示謹奏奉硃批吏部議奏欽此○○陶模片再查有提督銜記名總兵署河州鎭屬循化營叅將朱廷芳補用副將署凉州鎭標右營遊撃董南斌補用副將署肅州鎭標左營遊撃孔嘉賓儘先副將凉州鎭屬　眼井營都司鄭得華留新疆推補副將儘先叅將署凉州鎭屬俄卜嶺營遊撃陳玉亭補用叅將署西寗鎭屬永安營遊撃趙玉生副將銜儘先叅將署西寗鎭屬威遠營都司朱西成等七員均隨征陜甘有年歷著戰功且于邊防情形熟悉現經臣分别委署各缺若以原官原銜留於俠甘補用實於營務有裨合無仰懇天恩俯准將朱廷芳等七員一並留於陜甘序補以資得力除飭取該員等履歷淸册咨送兵部查照外理合附片具陳伏乞聖鑒訓示謹奏奉硃批著照所請兵部知道欽此○○陶模片再署陜西提督屬商州恊副將馬心勝准陜西巡撫臣魏光燾咨揭應卽飭令交卸留陜造辦報銷所遺副將員缺臣查有補用副將陜西撫標右營遊撃吳雲伍熟悉營務辦事勤奮堪以委署除給委並分咨外謹會同陜西撫臣魏光燾陜西提臣鄧增合詞附片具陳伏乞聖鑒謹奏奉硃批兵部知道欽此 
 
