# 1907 - 435 - 4912542

 

Page 1

 
 
   
 
 

Page 2

 
 
上諭 
[十一月二十一日奉]  
上諭朕欽奉慈禧端佑康頤昭豫莊誠壽恭欽獻祟熙皇太后懇旨國家興賢育才采取前代學制及東西各國成法創設各等學堂節經諭令學務大臣等詳擬章程奏經核定降旨頒行獎勵之途董戒之法亦甚備如不准干預國家政治及離經畔道聯盟糾衆立會演說等事均經懸爲厲禁原期海內人士朿身規矩造就成材所以期望之者甚厚乃比年以來士習頗見澆漓每每不能專心力學勉造通儒動思踰越範圍干預外事或侮辱官師或正違敎令悖棄聖敎擅攺課程變易衣冠武斷鄕里甚至本省大吏拒而不納國家要政任意要求動輙揑寫學堂全體空名電逹樞部不考事理肆口詆諆以至無知愚民隨聲附和奸徒游匪藉端煽惑大爲世道人心这害不獨中國前史本朝法制無此學風即各國學堂亦無此等惡習士爲四民之首士風如此則民俗之敝隨之治理將不可問欲挽頽風非大加整飭不可著學部通行京外有關學務各衙門將學堂管理禁令定章廣爲刋布嚴切申明並將考核勸戒辦法前章有未備者補行增訂責令實力奉行順天府尹各省督撫及提學使皆有敎士之責乃往往任其侵越違道干預貌似姑息見好實係戕賊人才即如近來京外各學堂糾衆生事發電妄言者紛紛皆是然亦有數省學堂從不出位妄爲者是敎法之善否即爲士習之優劣所由判確有明德嗣後該府尹督撫提學使務須於各學堂監督提調堂長監學敎員等愼選器使督飭妥辦總之以聖敎爲宗以藝能爲輔以理法爲範圍以明倫愛國爲實效若其始敢爲離經畔道之論其究必終爲犯上作亂之人蓋藝能不優可以補習智識不廣可以觀撫惟此根本一差則無從挽救故不率敎必予屏除以免敗羣之累違法律必加懲儆以防履霜之漸並著學部隨時選派視學官分往各處認眞考察如有廢棄讀經講學功課荒棄國文不習敎員不問者品行不端不安本分而管理員不加懲革者不惟學生立即屏斥懲罰其敎員管理員一併重處决不姑寛該府尹督撫提學使等仍敢漫不經心視學務士習爲緩圖一味狥情畏事以致育才之舉轉爲釀亂之階除查明該學堂敎員管理員嚴懲外恐該府尹督撫提學使及管學之將軍都统等均不能當此重咎也其各懔遵奉行俾令各學堂敎品勵學化行俗美賢才衆多以副朝廷造士安民之至意此旨即着管學各衙門暨大小各學堂一體恭錄一通懸掛堂上凡各學堂畢業生文憑均將此旨刋錄於前俾昭法守欽此同日奉上諭此次朝考黑龍江甘肅雲南錄取優生考列一等之楊穆之王赤卿二等之劉繩武均著以七品小京官分部學習一等之楊楷薛祥信劉正堃張鎭候胥賓二等之段維新補考優生考列一等之曾榮楚王錦昌宋煜修均著以知縣分省補用二等之張樹聲張德盛王儒端鄧桂韾周榮鼎張春川陳紹康張海清尹鍾琦李應泰其補考優生考列二� 
等之郭孝滋駱永讓均着以按察司經歷鹽運司經歷散州州判府經歷縣丞分省補用欽此 
宮門抄 
　　十一月二十一日召見軍機曹鴻動 
 
 
 

Page 3

 
 
論說 
[二十日上諭謹汪]  
立憲國有三大自由。一言論自由一集會自由一出版自由。有此則爲立憲。無此則爲專制。理極粗淺。世人類皆知之顧立憲之動機。發之自下。則人民立於其所欲立之地。爲能享受自由之福。否則政治團體。勢力微弱。雖日日言立憲。言自由。將去立憲與自由也日益遠。於何證之。證之歷次頒行立憲之諭旨。 
去秋七月十三日第一次預備立憲。不數日而封中華報。警部定報律。 
朝廷初言立憲。人民先失言論出版之自由。何也。以立憲之動機。發自上而非發自下也。今夏五月二十八日第二次預備立憲。不數日而罪言官。 
封京報。　民部定報律。朝廷再言立憲人民又失言論出版之自由。何也。　以立憲之動。機發自上而非發自下也。今秋九月十三日第三次諭預立憲。越兩月而裁制輿論。如言事應由諮議局咨送資政院。民部限制政事結社條規。法民兩部會訂報律。立憲國之所謂三大自由者至十一月二十日以後。無不加以裁制。是前兩次之裁制者。僅僅在言論出版　。今次之裁制者。乃併集會而亦包羅之。立憲之機動一次即裁制之力加一次若是乎動機自上之可罹。而政府主倡立憲之不可。恃也。各國當立憲之。初其君若臣之握政柄者沿歷史上久習之積威。假法制上無上之權力。往往不肯俯採輿論割予政。權必經多數人民之洶洶要挾或以租稅。或以武力。夫然後肯降心以相就。從未有朝延主倡。人民安坐而得自由之福者。此固徴之各國歷史。較然不誣也。吾國人民。舊時棲息於專制政治之下。本不知有憲政。洎乎歷次宣布立憲。而少數之政治家應時而起。或撰雜誌。或結會社。方將爲國民的運動。謀開國會。冀自建設立憲政體祇以人民與政治思想能力兩皆薄弱。故政府得以假攺革之名鞏固其專制之力。即果推因。則國人無政治團體之過也。然自近月以來。外事逼迫。各省紳商十庶。若江浙之争路閩皖之爭礦粤東之爭捕。其舉動也軌於文明。其宗旨也根於忠愛政治團體。蠕蠕欲動引而進之。 
即足以促憲政之早日成立。乃政府以爲於已不利。視若仇敵。一則曰肆意簧鼓。以訛傳訛。再則曰謬說蠭起綱紀蕩然如其說。吾知淆亂黑白之言。將不在各省之紳商士庶而在中央之專制政府矣限制言事。限制結社吾又知阻礙憲政之言。亦不在各省之紳商士庶。而在中央之專制政府矣國民乎。立憲國國民之地位豈有倚賴政府。無端可以取得者。則亦自謀之而自取之可耳。 
且政府之假立憲以陰行專制者不自今日始矣。借欵捕權兩問題出現後。政界人言［政府因紳商學界函電交馳攻擊外部不遺餘力以爲現方預備立憲民權之發逹已如此設竟實行更將與政府不便故立憲一事尙實行無期云云］當時以爲傳聞之言。未必信爲確實。今觀二十日之上諭乃知政府敵視人民之意。蓄積於平素洩於一朝。一切集會結社諸禁令。止直傾筐倒篋而出也。去年以程度未至。而故靳予以權。今年以程度漸進。而反剝奪其權。言念此。我國民亦可聯袂而起矣。 
專電 
[電一（北京）]  
　　江浙代表今日）二十一日（謁見外部開議路事某大臣謂英人以案未取消執詞頗堅恐難通融現代表正在查閱檔案 
[電二）北京（]  
　　丁臬司辦理福公司案有通融了結之意山西京官擬聯名奏参 
[電三（北京）]  
　　海軍經費一千萬政府擬請旨通飭各督撫合力籌措有籌欵不齊立予參辦之說 
[電四）北京（]  
　　朱福銑孫培元徐定超江春霖等上摺力爭路事現爲某御史奏參 
路欵要聞 
[旅贛江浙鐵路補助會致江督電]  
　　南京督憲鍳補助會係旅贛江浙官幕諸人發起學商軍各界均表同情昨承徐守傳觀憲電仰見維持路政碩畫藎勞各界同聲懽忭特此電謝職道在銘介璋代 
 
 

Page 4

 
 
表公叩寒 
[旅贛江浙補助會第三次傳單]  
　　本會於本初四十一兩日開會集議籌欵共集有零股一萬餘股足見旅贛各省同人熱心公益不分畛域故能籌集巨欵挽回利權兹定於本月十八日一句鐘仍在全浙會館開第三會務望軍學商幕官界諸公届時惠臨 
[金山張堰路股會集股續報]  
　　金山張堰鎭路股會十八日第二次開會核計紳界集認三百三十股商界集認一百股留溪小學校集認八十股女界集認念股凡得五百三十股連前共二千三百三十股定於十二月初十日爲第一批收股期限股銀暫存本鎭源豐裕莊担保七釐生息俟事定後直交公司以歸簡易並假商會內附設事務所再行陸續勸招 
[靑浦蘇路集股會第二次開會]  
　　靑浦蘇路集股會十八日開第二次會到者一百餘人先由錢仰喬君報告宗旨繼由宋廷衡吳誦莪章漢秋錢靜方諸君先後演說聽者感動是日城鄉幹事報告已招股數共有二千九百零七股連上次開會總計共四千九百二十七股內宋廷衡經招四百四十六股第一期已經交到清單列下盛九成盛桂芬各一百股盛詠桐八十股宋志堅五十股張墨香宋柳記宋寳濬各二十股宋伯鳴宋仲鵬宋貞智各十股盛祖江盛企乾盛福坤盛福祺宋鳳閣各五股曹守石一股 
蘇路公司接認股函電 
　　（上海梨園公所函）敝公所同人認一千股準明春三月內繳呈（常州西夏墅惲西農等電） 
西夏墅支會已認陸百股拒欵成繳惲西農程述甫金維兼汪炳焜）蘇路北線事務所函）師範學堂校員楊子江續認一百股又學生吳寳鈞認二百股又　郵城內吳泰勳與韻逹兩君共認二千股（磚灰同業永諧堂函十六日開拒欵籌股大會計認定六百六十二股其二股係路過鄉人聞演說有感願典布衣認缴現洋兩元先祈查收）留溪兩等學校函）全體公認（八十股板浦童子張啓瑲函瑲年級雖幼亦是國民分子勉認百股 
緊要新聞 
[廷寄粤督議覆軍政北京]  
　　政府因粤省常有匪患擬飭赶練新軍並添設武職大員特於昨日電寄張安帥水陸提督應否歸併或規復舊制　添一總兵缺着該督體察情形詳核速議具奏）忠（ 
[間島問題最近交涉] 　　 
　　字林報京函云駐韓清國領事馬廷亮報告政府謂間島問題據伊籘統監大臣所稱日政府派霽藤中佐率帶警兵駐紥該島不過爲保護韓民並無擴張土地之意并請中政府諭令吉林巡撫嚴朿北滿官員及中國兵土以免激起兩方衝突同時伊籐侯亦派令齋籘中佐謹愼行事勿逾權限如有違命即當召回云聞外務部得報後已電復馬領事命其轉請伊籘撤回齋籘中佐與駐紥之警兵至於保護韓民自當由中國政府擔其責任惟伊籘不允所請并謂一切爭執不在其權限之內可由關東都督大島與陳昭常商議定局度支部近事 
[要查報各衙門經費]  
　　近聞度支部調查各衙門每年之經費約一百二十二萬六千八百餘兩出入相抵頗有不足之勢因卽詳細作一豫算表呈報政府以便設法籌撥或通飭撙節悉聽政府之指揮云 
 [P裁撤書吏之爲難> 
　　度支部歸併十司後酌裁書吏招考錄士等事本擬上月杪實行嗣以各科書吏盤踞已久所有案牘皆歸管理若驟裁撤勢必弊端更甚現奉澤公密諭各司掌印人員務將緊要案件赶速澈底查明先歸各司自辦然後再行裁吏云 
[蔡丞辨正粤路借欵之謠傳武昌]  
　　張中堂欲將蘇杭甬欵移借粤路之說旅鄂粤省官商謠傳已久近仍未息昨口鄂臬梁廉訪巡警道馮觀察特電致北京蔡乃煌右丞查詢其事十四日接得復電云梁廉訪馮觀察鋻廣雅無借欵粤路之議請速逹旅鄂同鄉爲叩乃煌願）音（ 
[吳學濂堅辭礦務總理安慶]  
　　安徵路礦總局公舉吳學濂爲礦務總理禀請端午帥轉飭交卸局務來皖辦事各節迭紀前報現聞吳道已具禀江督略稱礦務總理範圍甚廣青重事繁恐難勝任且職道現在寗省辦理釐捐要差近又攺辦统捐頭緒紛繁所有皖省礦務實屬力難兼顧請憲台轉行皖省路礦董事迅速邀集紳商另舉賢能以重礦務而維大局）美（ 
[贛撫飭防安遠龍泉閙敎江西]  
　　江督致電贛撫轉送滬法領事謂安遠龍泉一帶有拳匪燬堂閙敎之事已飛電贛州文武各大員撥兵飛馳剿辦等情已誌前報兹悉安遠龍泉兩縣滋事之匪係南安竄匪逃匿該處勾結黨羽希圖報復現贛撫端中丞已分電通飭所屬一體嚴密防範力保敎堂不得稍有疎忽云）因（ 
[金華匪警急電彙錄]  
　　金華府上撫藩臬急電杭州撫藩臬兵備處各憲鈞鍳蘭溪馬鈴山界連嚴州上通金華浦江各縣嵊匪竄匿勾結起事意圖攻撲金浦十五夜在浦江屬白沙村地方已與沈督帶）卽沈琪山（所部開仗金蘭浦三縣已飭嚴防惟兵單不敷分布請在嵊邑速撥一小隊就近馳赴東陽縣塡紥以便將原駐防兵抽調應敵餘容隨時電禀卑府嵩連叩 
 
 

Page 5

 
 
[金華第二電]  
　　杭州撫藩臬兵備處憲鈞鑒篠電敬悉昨經沈督帶剿捕土匪已甚得手在浦邑白沙村等處當塲格斃悍匪多名奪獲洋鎗旗械等件其旂上大書一漢字經此痛勦匪已敗竄往龍門地方現會商督帶定期十八日釣金蘭浦三縣協同兜勦嵊兵仍請撥一小隊暫駐東陽軍門請緩來仍候電示卑府連禀霰叩 
[馮撫致呂提台急電]  
　　紹興山陰縣李令速急專送呂軍門行營鑒昨據金華嵩守電禀兵單不敷分布（原禀見上）等語大軍到嵊匪即他竄非掃穴擒渠則兵去匪來終非了局現金蘭浦三縣同時戒嚴兵力單薄迅請軍門酌派隊伍扼要堵擊該守所請撥隊塡紥東陽並乞酌奪辦理爲要騤霰印 
[嘉湖梟匪猖獗電文]  
　　嘉善紳商士民上浙撫電杭州撫憲鑒梟匪麕聚擄掠無虚日闔邑危懼請派兵速救嘉善紳商士民唐際虞卜云昌陸壬林等公叩 
[馮撫致嘉防文武電]  
嘉興吳鎭合雷統領楊太守同鑒據嘉善商民禀本月初五日午刻匪在仙涇塘上劫去民船數隻下午至丁家栅擄去紳耆江雲峰勒洋四百元贖放是夜又搶楊家浜徐恆豐木行等情即祈查明懸賞購線務獲首要懲辦白晝搶刧擄人勒贖從前之廢弛可想現應如何妥籌布置統乞速辦至要騤篠印 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要件 
[西江捕務原訂章程]  
　　張督通飭整頓各江捕務札文已登昨報茲再將原訂章程十條錄左 
一添設巡緝快輪查西江水道由封川界首至省河計七百餘里原設上下游緝捕小輪共十九艘惟各輪馬力有限每遇匪徒行劫往往追捕不及現應添設淺水快輪四艘）每點鐘至少行十二英里約四十華里）以兩輪巡緝上游兩輪巡緝下游不分晝夜常川來往梭巡非有重要軍務不得調往别處以尃責成 
二酌併舊設分段小輪查西江上下游舊設分段小輪十九艘上游自封川界首起至肇慶城止約水程三百餘里原有西封西寗西慶西建西德西安西定公濟八輪分段巡緝下游目肇慶城起至猪頭山止約四百餘里原有公武利濟西興西海西江西明西以西順西會泰濟保捷十一輪分段巡緝惟小輪駐勇無多匪徒登岸逃逸每難追緝現擬將舊分各段酌量歸併以兩輪爲一隊仍分界限由新添快輪督率隨同巡緝以厚兵力 
三酌定大小各輪梭巡時刻查新添快輪四艘分上下游梭巡每段約三百餘里或四百里快輪一點鐘行四十里每日計可巡緝二次兩輪來往梭巡每日計可巡緝四次舊設小輪以每點鐘行十餘里及二十里分段巡緝每日可巡緝本段二次兩隊來往梭巡計可巡緝四次以大小輪分配時刻則每段河面逐日均有兵輪巡緝八次仍仿會哨章程由各輪將某日自某處起　某處止某時與某輪會哨某時過某商輪逐日登簿註明地方時刻按月呈繳察核以杜弊混四責成輪船弁勇登岸追匪查匪徒行劫商輪一經兵輪追捕定必登岸逃走倘兵輪勇弁并不上岸追拿無從獲匪現在添設快輪駐勇較多原有小輪以兩輪爲一隊兵力亦較前爲厚如遇匪徒由船登岸該兵勇應即上岸追拿附近防營團練均應合力截緝倘兵輪不登岸追捕及防營團練不協力堵拿者定行一體重懲五嚴定商輪上落客貨埠頭查華洋商輪往來西江貿易照內河行輪章程中途上下客貨均應指定埠頭先由船主報明各關稅司塡註內港專照不准沿途招攬搭載現應由統領緝捕之員會商稅司將西江一帶酌定埠頭若干處准各商輪上下客貨至商輪在各埠雇用駁艇應報明稅司給發牌照始准駁運搭客上輪倘各輪違章私在沿途攬載或任未領牌小艇駁運貨客無讑華洋商船立將該內港專照註銷不准再往西江貿易以杜匪徒私用小艇上輪行刦及中途接應等事六查明商輪往來時刻查華洋商輪往來貿易地方及中途上下客貨埠頭均有一定時刻應由各船主將每日某時由某處開行某時至某處卸載及某時至某處上下客貨先行逐一開明報由稅司彙總列册轉送統帶緝捕兵輪官員分飭各段輪船知照以便易於稽查保護如非逐日來往之船或雙單日或數日來往一次亦即詳細開列以憑查核倘有改易埠頭或新添輪船亦准隨時禀報 
七酌定商輪來往航路查西江一帶華洋商輪往來甚多港　纷歧航路無定緝捕輪船勢難處處巡及應卽酌　商輪往來航路庶兵輪易於保護如因潮水漲落不同必須繞路行駛并應酌定潮退時航線以便兵輪駛往該處巡緝若各商輪希圖攬載故意繞越或惜煤費冒險行駛卽將該輪罰辦倘因不遵航路致被匪徒行劫兵輪無從保護無論華洋商輪均責成該船主賠償 
八沿途稽查商輪查匪徒行劫輪船往往假扮搭客待至中途出鎗指嚇動手搜劫該輪仍照常行駛即遇兵輸亦無從知其失事及至荒僻處所始行携贓登岸以致難於追捕嗣後應令華洋商輪凡遇緝捕巡船均須駛近兵輪以便查詢倘商輪并不遵章駛近即由兵輪追詢或飭令停輪查明 
九派勇駐輪稽查查華商輪拖各船業已派撥衞旅營勇駐輪稽查定有章程遵守嗣後無論華洋商輪均由衞旅營酌派勇丁數名常川駐輪實力稽查如有形跡可疑搭客准即會同船主搜查至駐輪勇餉及飯食均照章由船給發 
 
 

Page 11

 
 
十嚴搜搭客挾帶軍火查匪徒劫輪多由僞裝搭客私挾軍火中途出鎗肆劫自非嚴搜不足以杜其弊惟輪船未經啟行之前搭客多用小艇登輪上落無定難於稽查應在附近省河扼要之處分東西北三處退路由官設廠三所凡由省啟行商輪應令駛至該廠候驗無論何國輪船該廠員均有權澈底搜查至輪船到廠委員應隨到隨驗以期迅速如查得搭客身上或行李帶有軍火并無護照立將其人解宫訊辦至沿途上下客貨埠頭并一律設卡派員常駐搜查商輪駁艇搭客軍火仍由各廠卡將某日某時查過某輪註明該輪印部之內備查 
分類新聞 
[政界]  
　　直督電復地方自治草案未定杭州○浙撫馮中丞電致直督調取北洋地方自治章程已紀前報茲得直督復電云直省自治先從天津入手開辦規模尙未大備當飭該局將文件章程理由書等各檢數册上呈其府縣議事會正在籌辦尙未成立諮議局事關重大條理極繁現先設一籌辦處選派官紳詳定規則統俟草案决議後咨呈資政院核定再行寄覧云（乃） 
　　地方議會選舉局批准立案南京○常昭士紳陸懋宗等公呈籌辦地方議會選舉局請予立案奉江督批示云查東西各國議院制度無不以地方議會爲國會之根基現經奉旨設立諮議局若不及時開設地方議會則諮議局員將無取材之地該員等禀請先行設立地方議會選舉局意識深遠至爲嘉慰應准立案抑本部堂更有進焉者地方議會爲諮議局之原本而地方自治又原本之原本惟值此過渡時代人民程度不齊若必按定法理從下級自治入手轉多捍格之處查日本地方議會本有扶植下級自治團體之責任並籌度下級自治團體設立之方法今該員等先行設立地方議會正與此意相符該邑紳商學界諸人素能熱心公益既組織地方議會爲諮議局之預備必能推行自治廣儲議員資格以拓議會之源俾首尾贯徹揆之學理法制悉能通合則本部堂所尤忻企不置者也）商（ 
[表浦自治期成會開第二次會松江]  
　　青浦自上月十八日由紳商學界組織期成會公推沈幼載章漢秋爲起草員擬定草章十九日借蔡氏民房開第二次會先由勸學所總董錢君仰喬解釋期成二字之理由次由章君漢秋宣讀草章經公衆議决遂公舉法政畢業生許君詠霓爲總幹事沈君幼載爲駐會辦事員當即禀縣申詳云）外（ 
[蘇府禀請暫緩開河蘇州]  
　　蘇省開河一事現經總辦蘇州府何筱雅太守具禀各憲略云開河工程殊爲浩大所有奉札籌提經費目下殊難措挪應請緩至來春俟府屬各縣聽漕銀實足經費充裕之際再行詳明開河日期動工興挑云云）間（ 
禀陳辦理地方情形之批詞南京○徽州府劉汝骥到任三月將辦理地方情形禀報江督當奉批示云興學育才爲當今急務第現在士氣囂張動輒爲革命邪說所煽惑該府整頓學務首以忠君尊孔爲宗旨所見極爲純正巡警繫乎地主治安亟應設法改良力求進步現值冬令宵小易於竊發尤宜認眞講求嚴密巡緝庶幾匪徒無從托足閭閻悉獲又安禁烟爲强種至計迭次欽奉諭旨飭令實行禁止乃各地方官大都狃於積習實力奉行者固不乏人而陽奉陰違者亦復不少該府苟能督屬切實辦理積年流毒當易剪除他如清理詞訟以恤民隱試辦農林以興地利嚴懲差役以儆衙蠧與夫禁止賭博迎神賽會各節均爲地方應辦之事惟須按照來禀督率所屬切實辦理務期確有實際愼勿以空言搪塞爲要（克） 
交涉 
[逹欽使入覲日皇]  
　　二十日東京電云中國欽派考察日本憲政大臣逹壽定于明日入覲日皇譯字林報 
[英人測繪地圖江西]  
　　江西省城現到有英國人台經司者携帶通事測量繪圖聞事畢後再須往各屬測繪云）因（ 
[犬養毅氏游歷來漢漢口]  
　　主張瓜分中國之日人犬飬毅氏近由北京游歷來漢此間學界中人留學日本時與犬氏有知交者均請宴酬答頗極浹洽但不知犬氏此來固抱有何種目的也）今（ 
軍界 
[飭議象山習砲所應否停辦南京]  
　　江督端午帥批署福山鎭總兵徐傳隆禀云查該臺所設象山習砲所係前台官温令捐貲創辦原期習練砲理與守臺淺近要訣以免臨事張皇用意至爲深遠遽爾停辦未免可惜該鎭批令將學無進境勇丁嚴加甄别功課章程重定　良　是切要辦法惟吳總台官既一再二禀請暫停瀝陳日久無效亦屬實在情形究竟該習砲所能否設法攺良抑應暫時停辦仰督練公所敎練處總辦悉心籌畫妥議詳辦並移該鎭知照）克（ 
[會剿三鼎拳匪江西� 
　　贛南拳匪經李協統擊散後業已安靜詎日前祟義縣古木洞地方又有三鼎拳匪圖攻文英勢甚猖獗旋經李協統派董管帶率隊往勦巡防營申管帶亦拔隊前往迨隊伍到時該匪聞風竄入小陳洞及會隊往勦復竄踞茅花之荆竹排地方攻擊多日始行擊散其中墜澗而死者不計其數奞獲鐵砲一等抬鎗二尊鳥鎗一桿鎗矛二枝神帥大旂九面小紅令旂十三面火藥子彈一袋竹刀三把鐵尺一把均由李協統送解祟義縣收存現在該處亦已安靜如常矣（異） 
[金同縣蔣令爲防匪事禀各憲文松江]  
　　）前略（查得十月二十六日浙境新倉東南四五里这東要橋鎭有光蛋三四十人搶劫該鎭巡警局軍器局董王二相知照新倉水巡及衙前鎭旱營對敵二十七日黎明開仗至日中光蛋船卽向東而去水旱巡勇受傷三名又聞打斃二名當以兵匪接仗在東木橋鎭該鎭係平湖縣管轄事關隔省未敢冒昧凟 
 
 
] 

Page 12

 
 
陳奉飭前因當又馳赴金山衞城一帶查得店夏橋又名底窪橋係屬金境此次兵梟接仗事在平湖所屬之東木橋並非店夏橋十一月初三日查至縣屬三多橋地方有無頭男屍一具飭傳地保已赴署報案即令追回當塲訊據供稱十月二十九日有光蛋數人被嘉防營勇追趕入境當經就近團警勇丁聞聲出爲幫助嘉防營隋將光蛋格斃一名割取首級而去其餘光蛋由華境五圖逃逸路旁無頭男屍即係被格光蛋是何姓名無從查悉正去報案奉追同鄉等語傳訊團警勇丁供亦相同隨勘得該處離署四十二里距平湖縣境三四里地係曠野四無居民無頭匪屍仰臥路旁上身穿白絨布緊身下着藍布褲黑洋襪無鞋查騐項頸皮捲骨凸身上血跡模糊委係被格割去首級當飭地保殮厝禁記又親歷各鄉面諭團局隨時防範如有匪警立即協力堵截一面飛報來署以憑轉請派兵勦捕除再由縣隨時探報外禀祈鋻核）七（ 
[常備軍撤防回潯九江]  
　　駐潯常備軍二禁第一營前因樂平縣夏病意聚衆滋事經兵備處電調往勦現該處已一律平靜而贛省又正在編練混成一協故同兵備處禀贛撫將該營撤防回潯以資訓練習 
學務 
[援案禀准攺設敎育分會江西]  
　　江西初級學堂學員周玉璧等擬將臨江學社改移敎育分會事務所禀奉林學使批示云據呈暨簡章均悉該紳等就原有臨江學社援照廣信撫州成案改設臨江敎育分會駐省事務處既爲担任本部分會輔助利導起見應准暫予立案該紳等應即公舉幹事迅速分赴各原籍發起分會以符定章如各縣分會不能即時籌設該總事務處即有名無實仍應撤銷仰即遵照）因（ 
[金壇議辦勸學所鎭江]  
　　金壇縣劉明府因鎭屬四邑勸學所早經開辦惟金邑尙付闕如爰於日前邀請城鄉紳士到署會議擬即舉辦其開辦及常年經費俟詳奉省憲核定後再行設法籌措云）退（ 
[漢陽中學改章漢口]  
　　　漢陽府中學堂所招新生於十五日開學已紀前報兹聞該堂章程較從前略有更改所有堂中事件概歸堂長趙儼威主持學生每名月收膳宿費洋四元書藉衣履統歸學堂代辦由各生備價繳還云）音（ 
[理化專科批准立案南京]  
　　浙江旅寗公學經武仲英君於本年附設理化速成專笠定以半年畢業現已禀奉寗提學司示略云據禀就浙江旅學附設理科速成講習所等情夙稔該紳學有本源熱心敎育既組織成立必能廣開風氣造就人材應准如禀立案仰將敎授課程詳細列表補報備核（敬） 
實業 
[鐵路畢生之向隅武昌]  
　　鄂境川粤漢鐵路現正測量路線繪畫圖式需人甚多昨有留學日本鐵路速成科畢業生段正藩等十餘人具禀鐵路局懇爲錄用奉批略謂該生等心殷報國可投入本省鐵路學堂肄業將來一律派襄路事本局碍難位置云云）今（ 
[招股開設煤礦運售公司湖南]  
　　芷江縣邱紳昌蕃等前在溆浦縣江口地方開採煤礦現又於辰溪縣鳳皇山探得煤礦一所集股開辦惟所出煤斤須運赴常德府銷售而該處並無囤積處所諸多不便現擬招股四千兩在常德設立運售公司聞已其禀礦政調查局請予立案矣 
[規復輪船商會漢口]  
　　漢上長江輪船商會前已解散現復公舉鄭君芝亭爲會董將會所移於宜漢公票局內不再另設會所以節經費雜記 
[江督批准嚴定嗎啡罪名蘇州]  
　　江督端午帥批臬司詳文云業據南滙縣禀請嚴禁嗎啡即經批准兹據詳稱如有販運嗎啡進口及售嗎啡針等查係華人所爲予以嚴譴逢恩不赦如係洋商應照會領事從嚴究罰如實係藥房合藥所用者不在此例等因前來查嗎啡一物爲害比烟尤烈甚至促人壽算嗣後若有奸商奸民違犯情事應即如詳按照新例辦理（必） 
[松府電請嚴緝逸匪蘇州]  
　　松江府戚太守電禀蘇撫略云婁南二縣轄境聞有大帮客梟逗遛滋事暗圖赴浙業飭營縣四面截拿深恐竄匿省垣應請嚴緝防範等語陳中丞准即諭飭三首縣七巡官等迅速督飭巡警勇捕於城內外各客棧及茶坊酒肆詳細密查遇有形迹可疑之人均應盤詰如有婁南等處竄來客梟立拿究辦母稍疏虞云）必（ 
[甘草冒充洋貨江西]  
　　湖口統稅進口分局上月杪據商人立大持漢關運洋貨入內地稅單內開洋甘草六件計二十一担運往江西建昌府已完子口半稅等語該分局查甘草一項並非産自外洋向來武漢運來藥材均係照章報完進口統稅從未驗過子口稅單此次該商人以土貨甘草加一洋字冒充洋貨此端一開以後武漢藥材皆可冒子口請領稅單實於進口統稅大有關係爰扣留船貨呈請總局核示辦遵）雖（ 
[惡姑虐媳九江]  
　　九江中學堂校役吳金榮之妻某氏素稱悍惡日前與伊媳某氏口角竟將媳之眼珠挖出街鄰聞之咸抱不平遂將該婦解送德化縣請爲嚴究）習（ 
[預備臬司行轅蘇州]  
　　蘇臬陸廉訪與贛臬瑞廉訪互調已奉諭旨飭令速赴新任母庸来京日昨長元吳三縣聞瑞廉訪於出月初即須來蘇是以預爲擇定八旗會館爲行轅飭令辦差家丁人等前往收拾違理）七（ 
[定期考試自治科文案蘇州]  
　　蘇省提學署新設之自治笠應延文案數各前經毛提學出示招考兹聞提學已定期二十六日在法政學堂自治局通信處親臨考試云）必（ 
[鄂臬病勢加增武昌]  
　　鄂臬梁心海廉訪陡患中風迄已多日邇來病勢更劇不能起坐所有日行事件業經鄂督札委武昌府黄伯雨太守代拆代行）音（ 
[派員查覈官醬鎭江]  
　　官醬一業與鹺務最有關繫鎭江各醬園傳聞有暗中銷行淮鹽之說且醬缸數目亦有不符日前江督端午帥特札飭朱菊尊觀察轉委丁令赴鎭查案禀覆核辦）射（ 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 
小說 
[小說時事人面獸）十七（]  
　　至於那余是昌。已經放了東省總督獨當一面也着實有些權柄。豭類裏裏外外。都有了依傍。好不興頭。但是小子曾經表過的。當京官的最怕是窮豭類。如今官堦也高了。望也大了。更没得别様想頭。一時三刻忘記不了的。就是那個衆人歡喜的錢。壹屋裏頭供了一塊墨西哥鷹洋朝也對他拜。夜也對他拜。通神禱告的總想發一注洋財。那曉得天禍中國。正在鑽頭覔缝得不到法子的時候財神菩薩忽然通起靈來。指引他一條路。弄得豭類眠思夢想。神魂顚倒一個觔斗。跌進了金光陣。就此跑不出來。原來東省總督余是昌。一向也是當京官的。家裏雖則素封。做官之後。却没有得到過一注大進項心裏時常抱憾一到東省。就想逞其所欲擄他一票那暁得東省這個地方枯窘得不堪連地方上應該用的經費。還不整足。不要說想掳進些。最好倒要賠些出去。總算呢。余是昌因此一團高興。變得氷炭消洋。後來窮思極想。忽然得着一個主意。這主意果然來得高妙。在余是昌大可發一注財。不過東省的地方恐怕要就此斷送。不屬我們中國了。你道是怎樣的一個主意。他說東省現在要大大的整頓。各項經費。一無着落。與其袖手不動。不如向外國人借一筆錢用了再說這借錢的事情中國人吃過的虧。已經不止一次。但是那經手的人。却着實有些好處第一椿一個九五回扣。至少也有幾萬。所以虧雖儘管吃。要想經手借錢的人却儘管多何况現在的余是昌借了錢來還要歸他去用。中飽浮支。不可究詰。借欵越多。他的好處也越多於是就咬釘嚼鐵的說要借四千萬。你位想想罷。這四千萬的借欵。但算算他的回扣。已經有了多少。不是大可發一注橫財麽。且說這借錢的信息。一傳到京裏。沸反揚天。一班想發財的人。個個眼紅。讚他的主意想得狠好。第一個就是周豭類。靠他同余是昌有些來歷。就鑽到了裏面去。想沾一沾手。潤一潤嘴無奈這件事情。來　得太大朝內的人。大家妨忌。雖經余是昌極力運動。一時不能成功。豭類盻望了常久。仍舊毫無眉漸漸些冷淡起來。貑類也。 
要自怨命運不濟了。那裏曉得發財的路。不止一條。發財的機會。竟爲連一接二送到他門土來的。彷彿那墨西哥鷹洋。給他拜靈了。在那裏招引同類的一般。正是。中國前途多黑闇做官財運却亨通要知究竟如何且聽下回分解 
國外新聞 
[韓人排日之謠言]  
　　二十日東京電云高麗漢城之排日黨人近日廣佈謠言謂美國艦隊赴太平洋巡游蓋爲救護高麗之故云 
[雨雪阻礙交通]  
　　二十日東京電云日本金譯地方有大雨雪堆積甚厚致該處附近鐵道汽車一時不通行 
[美國礦工安靖]  
　　二十日纽約電云美國內代逢金鑛彈壓軍隊業已撤去前此鑛工爲不允以支票代工資事羣起罷工外間傳說者均不免言過其實云 
[美國艦隊行程]  
　　二十日紐約電云美國派赴太平洋之艦隊現已駛抵古巴島之屈立尼逹埠 
[大隈伯之演說]  
　　二十日倫敦電云日本大隈伯爵于西十月中曾有演說一篇所言足資研究現已載倫敦報上大致謂三百兆印度人民以受歐人虐待故咸望日本人之保護日本對此富庶之國宜速伸臂以援之云近有日本官員某論及此文謂英報譯載未免失其眞相大隈伯之言尃爲印度日本商業之關係而發其意不過鼓起日本商人之心耳日員又謂近時英國郵船公司開會主席所言殊足傷兩國之交誼蓋一國鼓勵其本國之航業理所當然無可責也該員又謂中日兩國商議南满洲電線問題可望就緖至于南滿鐵道搭客以其有怠慢無禮之事頗有煩言現亦將攺良派一文職官員管理全線車務云以上譯字林報 
本埠新聞 
[米業公所董事姚文枬等上滬道禀（爲浙販運米出口）]  
敬禀者竊自十月迄今米價逐漸騰漲每石竟至七元七八角且米船稀到來源日少行棧店鋪既乏存儲勢將無從應付恐慌情形實爲數十年來所未見深察其故始知本年秋收以後蘇常一帶忽有浙帮客販坐守購裝迭次大批不惜重價源源運浙但就無锡一處而論聞已有百數十萬石之多常熟等處大略稱是實屬駭聞若非私運出口何能銷此鉅數查滬濱地不産米而人烟稠密平時民食全恃蘇常杭嘉各路爲來源自蘇收米捐而浙不改捐於是蘇米往而浙米不來加以浙省禁米出境以致杭嘉来源久絶專恃蘇常今蘇常之米又被運浙則滬地来源全無可恃實屬危險之景象冬間如此來歲奈何伏思本年春夏間米貴民飢仰頼各大憲恩施調度多方設法始得無事萬民感戴然上年冬間僅五元 
 
 

Page 19

 
 
　　有奇行棧店鋪尙畧有儲備若以去冬與今冬之比爲今春與明春之比則情形何堪設想事關百萬户生靈命脉託業於此者尤覺利害切近顧念大局不寒而慄再四思維惟有據實瀝陳仰祈俯賜察核迅即電禀督撫憲統籌察辦一面電告浙省嚴查匪販禁止出口一面設法招商源源濟運不使通商巨埠有乏食之虞大局幸甚至米捐能否邀免藉資挽救之處並求轉請察奪施行）便（ 
[鄕民反對加抽渡捐續誌]  
　　浦東鄉民因反對加抽渡捐聚衆閙事已紀昨報茲悉該處渡資向取五文今則加至十文又照向章自冬至節起至清明節止照例再加一半是以每人每渡須錢二十文無如該處居民貧困者多逐日渡浦營生艱苦萬狀今于十五日起八處常渡一律加捐實屬力有未逮爰於十九夜集衆先將在渡口收取渡資之某圖董房屋打毁並將南碼頭所搭收取渡資之毛蓬盡行拆去旋又鳴鑼聚衆以爲抵制二　日晨浦東總巡沈雪門明府聞警馳往彈壓詎鄉民恃衆不服紛紛以磚石抛擲致明府面部耳後均被擊傷彼時局差陳土見鄉民恃蠻卽以手鎗施放致傷鄉民鄉婦各一名口遂更激衆怒霎時人聲鼎沸勢如潮湧又將局差楊貴陳土轎役阿四縣差陳興發沈阿狗等毆傷並將圖董盛荗祥高大英等房屋一併打毁彼時大衆咸攅聚不散旋道轅飭派之滬軍營兵五十名到場亦以人衆不敢與較幸經楊董斯盛出爲解勸謂爾等既以渡資太大亦可從長計議野蠻行爲斷乎不可况閙出大事必有水落石出之時如貧民無力捐錢容再籌添義渡不可胡閙鄉民素與楊董感情極深遂卽解散二十一日沈明府將受傷差役解送至縣由李大令驗明飭令自行醫治一面由楊斯盛朱日宣謝源深等各紳士及塘橋局員何二尹蒞縣與李大令商議善後辦法仍以收取五文爲目前救急之道昨李大令擬往踏勘該圖董事深恐再肇禍端禀請暫免惟現在該處鄉民仍復三五成羣勢甚洶洶滬道梁觀察以鄉民似此猖獗必有主謀之人昨特派偵探長楊錦山前往密查禀候核辦聞沈明府傷勢頗重昨竟臥床未起云）哲（ 
[新簡美使到滬]  
　　新簡出使美國大臣伍秩庸星便廷芳於昨日由天津乘輪來滬本埠文武印委各官均往碼頭恭迎）哲（ 
[江督批滬道禀）爲接待洋員用欵事（]  
　　據禀已悉接待洋員欵項悉由滬關撥還一節原係飭洋務局查案移商既據該道查明外銷一項入少用宏辦理竭蹶應准查照成案凡係寗垣接待由滬至寗之洋員用過欵項悉由該關撥還餘仍由寗籌俻仰即知照並候行洋務局一體查照此繳）援（ 
[江督批南滙縣禀]  
　　）爲鐵板沙海船失事請撥師船駐護事（ 
察核所禀自係爲保護商民有俻無患起見仰上海道飭候照會蘇松鎭刻日酌撥師船一艘擇地駐防以靖航路仍候撫部院提軍門批示繳圖摺存（企） 
[皖撫致安徽旅滬路礦公會電]  
　　上海皖路礦公會魚電悉熱誠公益佩甚路礦關係國權民命煦無不竭力維持惟皖京外紳商應以速决定辦法一事權泯意見爲至要仍希合力速圖煦號 
[滬道移商務總會文（爲北路客商携帶軍械事）]  
十一月初五日奉兩江督憲端札開據金陵關道會同商務局詳稱竊奉憲台札據憲兵司令官兼巡警局副監陶道駿保禀稱北路一帶素稱荒險採辦客商類皆携帶槍刀之類藉以自徫但現值嚴緝軍火之際難免匪類夾雜其間似未便聽其任意携帶嗣後如遇有該商船携帶鎗件者應否飭令照拿抑應否飭由華商會妥議章程果係殷實可靠商船由地方官給予執照方准酌帶土鎗以示區别而洽商情均候憲台裁度施行是否有常伙乞批示祗遵等情到本部堂據此除批前據縣丞蘇志鈞禀請嚴查內河船隻携帶鎗枝業徑明晰批行沿關途捐關卡一體嚴切稽查在案茲據稱北路行商類皆携帶鎗件藉以自衛自係實情惟現值嚴緝匪黨軍火若不妥定章程以示區别轉恐夾帶影射之弊即由此而生究應如何辦理仰候札飭金陵關道江南商務局會同核議具復察奪再行飭遵繳印發並分行外札關遵照會同核議具復察奪等因到道局各奉此遵查北路地方荒險行商携帶鎗械雖係自衛身家若不妥定章程誠如憲諭難以區别職道等會同商酌擬請此後行商出外意欲携帶鎗械自衛如結伴在三人以上除刀械外准帶火鎗一枝子彈十顆五人以上准帶火鎗二枝子彈二十顆其在設有商會之處應報明商會查係妥賣經商即將所帶各件名目及該商姓名籍貫人數並住何處經商地名開具清單代向地方官請發兩聯護照轉給如無商會之處即由該商覔具殷實舗保禀縣查明給照經過關卡呈照驗放回日繳銷地方官衙門不得藉照索費致擾商旅經此次定章通行以後設有未請護照者一律查拿卙酌情形分别辦理以免影射而杜弊混如蒙憲台核准照辦擬請札行各關局各屬出示曉諭俾各商得以周知遵辦是否有當理合聯銜會詳仰祈憲台鑒核批示祗遵實爲公便等情到本部堂據此除批察核所議行商携帶鎗械自衛辦法尙屬妥洽應准照辦即由各該關局查照所議示諭周知嗣後即按照此次定章認眞查驗一面由蘇臬司擬定照式移行各屬示諭遵辦並將所擬照式通報備查除分札飭遵外仰卽遵照辦理繳印發外合行札飭札到該關道即便遵照批示辦理勿違等因到道奉此除由道出示曉諭並分移外合亟移會爲此合移貴總會請煩查照施行川 
[新委貨捐局總會辦到差]  
　　南市貨捐局會辦陳荇香太守現奉上台札飭另候差委遺差由向太守接辦至總辦志太守亦已另有要差現已委派金太守接辦昨均到局視事）夏（ 
[查禁僞造股票]  
　　亨利洋行所售之股份票僞稱由和國政府担保曾由駐滬和總領事電詢和政府查復並無此事是以函致滬道轉諭華商勿受其惑昨梁觀察已札行上海縣及英法公堂一併查禁並即示諭各商切勿受愚車 
[火警]  
　　英租界貴州路牛莊轉角處某馬房昨早四點鐘失愼幸即救熄○北京路六十三號門牌合與昌金店楼上於昨日午後三點餘鐘失火經隣人帮同救熄○蘇州河垃圾橋畔某柴船昨日午後四點餘鐘失火由皮帶車馳往救息燬船一艘（業） 
[印人調戲女子定罪]  
　　印度人意生生調戲女子周金秀等一案昨由英臬司斷結押禁三月罰作苦工）戎（ 
[耶穌誕辰]  
　　昨爲耶穌誕辰法領事署工部局及法公司東方滙理銀行書信館等均于昨今兩日停辦公事）舟（ 
[收殮孩屍]  
　　英租界園明遠路昨有死孩一口由捕查見禀明捕頭派探知照地保報堂收殮）衣（ 
[官事]  
　　法部審錄司正郎丁紹洛新委貨捐局總辦知府金兆藩水利局委員知縣趙增祺等昨均到縣拜會）軌（ 
[訟案]  
 
 

Page 20

 
 
[總工程局紀事]  
　　西區探傳解在西門外城脚煎熬土渣之陳順龍周萬益徐瑞興李增浦費順福楊陳氏等到局由孫明府傳訊判限十天遷出○倪紹林之妍婦姚陳氏前在北市捲取洋銀逃　被倪在高昌廟尋獲扭控南區旋有氏夫姚子勤投訴一併解案經陳叅軍訊判戒責五十下氏押候查明核斷姚交保○通永草貨店夥陸永培扭控孫阿桂欠貨洋九十元零七角判今年先還五十元餘限明年二月歸清○惠和米行主陳春庵扭控粥店主王仲宜欠米洋一百七十元二角判年內還洋八十元餘限明年二月歸還）夏（ 
[巡警局紀事]  
　　總局東裕公司築路一案昨傳工頭張元仁詰問據稱公司係烏鎭人組織故取名鎭路並無洋人干涉巡官乃派跕崗巡土二名前往巡察○藍張氏被阿三煤車碾傷手臂由巡士拘局判將罰洋兩元給氏養傷○稍小寳積欠李六書等十四人工洋被控昨已訊結斷趙先繳一半分别給領餘俟保出理償○張文元竊板一案昨由巡官備文飭保赴公共公廨請派差探吊贓 
[浦東第二路分局]  
　　楊阿四與妻某氏口角有王阿大出爲干預將楊毆傷一併杻局判各罰洋一元訊釋○昨有四歲小孩迷途啼哭由巡士拘入押候候招領城內第一路四區王三毛竊某姓　布衣等物押候訊究 
第一路五區張王氏與林阿泉因索欠房租口角由巡士一併拘局判氏交還租金業） 
[英租界捕房事]  
　　顧阿三　北京醫生沈綬生家銀水烟袋茶壺等物由包探潘玉山在廣西路德鄰里某花烟間查獲拘入昨經該失主禀明　頭以顧係親戚懇求免究捕頭准之○廣西路德鄰里蘇石記妓院容留六歲幼女無錫阿寳八歳幼女招弟昨由包探吳子林恊同西探拘入押候送廨訊究○俞仁卿行竊山西路某姓家皮衣又愼餘里某姓家金鈕女皮衣又唐家弄某姓家皮馬甲等物昨由包探蔣文彬拘入押候解訊）衣（ 
[法租界捕房事]  
　　流氓周福根之同黨蔡庚福陳連森因强搶某甲身畔洋銀一案由周供出捕頭昨節包探將蔡陳拘入判一併押候解究○流氓李阿黃在新租界攔搶行人物件昨被包探拘入押候查明有無得贓情事核辦○小竊陳福生徐阿隆沈金生均爲探捕拘獲押候訊辦）舟（ 
[美租界捕房事]  
　　吳淞路西式成衣店主楊春記報有某西人定製衣服不付價銀强行取去捕頭准飭中西探查明核辦○無賴朱阿生向小販錢阿羣拆梢由探查獲押候送懲○王春生所駕馬車撞傷途人湯大虎由捕將湯舁送同仁醫院求治王押候送究○許寳川報稱家在華記路走失六歲男孩請爲查緝捕頭准之○捕獲在斐倫路賭博之陳阿仁張阿龍二人押候解究）西（ 
通信 
[嘉屬學界來函]  
申報館主筆鑒嘉屬善邑淺涇塘一帶梟匪充斥擄人勒贖劫船括銀之事日版數起鄉民紛紛遷徙徴賦取租道路梗塞不識當事者亦有所聞否也特此奉聞懇登貴報卽頌熱忱 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
