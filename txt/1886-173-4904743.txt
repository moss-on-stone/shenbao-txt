# 1886 - 173 - 4904743

 

Page 1

 
 
[八十號畵報出售] [  點石齋主人啓]  
　　臚唱之日新貢十葴集闕下恭候欽點其得列於一甲三名者欣喜何可言喻謝恩畢出午門卽有儀仗馬匹安排定妥導引游街本齋特圖之願有志者觀感而興起焉淞隠漫録圖說一則仍附畫報之末准於二十六日出售此佈 
[讀粤督張香帥照覆駐粤法領事文書後]  
　　中庸九經之目其于遠人諸候曰柔曰懷柔非懦弱委靡受其挾制也懷非撫摩噢咻强爲牢籠也義正詞嚴理直氣壯明示以汪洋之大度隠杜其要請之私心而仍不激不隨無偏無黨戰勝于廟堂之上折衝于樽俎之間三代而還若王孫滿之對楚子漢文帝之治尉佗史册所書猶足令讀者神旺至于鄭子産晉吕相齊賓媚人類皆侃侃鑿鑿折敵謀而張國勢君子以爲非文辭不爲功况乎光明正大如本朝者哉今乃於張香帥得之夫法領事以教堂教士教民所失三十八萬餘金照會督憲辦理者非其伯理璽天德之心也亦非出于闢門會議院也不過以一紙文書爲嘗試地耳使胸無成見墮其術中或入奏君門或移知總署竟小題而大做焉雖仍援照萬國公法正言以却之莊論以非之彚各國星使以剖晣之未免多延時日枉費周章何如彼以書來此以書答若嘲若諷不亢不卑俾該領事自悔失言無從置喙昔人云得劉公一紙書賢于十萬師香帥有焉且中國之誤認懷柔二字亦已久矣當道光時從黄侍郎爵滋之請嚴禁鴉片烟適林文忠則徐總制兩廣倘專其責任一其事權則鴉片之流毒中華者尚不至狂瀾旣倒莫可挽回也奈何舍戰言和轉圜甚易遽許各國以開埠通商自是而後凡遇交涉事件無不曲從以示寛大各國亦深知底藴不惜予中國以虚名而保護賠償不啻操其左劵凌夷以至於今噫失之毫釐謬以千里今所謂懷天下不復畏之今所謂柔四方不復歸之是誰之過歟曾文正經濟勲名千秋僅見生平以諸葛亮陸贄司馬光范仲淹爲法實則有過之無不及焉獨於天津教堂一案不滿人意雖保境卽以息民不肯遽開兵釁亦屬煞費苦心非淺見者所能窺測况朝　天　悉遵睿算而行臣子亦不敢擅便特春秋責備賢者或亦毗於柔耳抑事理所爭有不得不剛者正不必淺就依違轉爲他人所竊笑如美之舊金山等處虐侍華傭慘傷人命至數十名之多焚燬劫奪財産更以數十萬計僅僅責以償卹其始猶堅執不從甚至張撨野欽使到埠并有阻止登岸索閱國書之事迨後自知理屈許償銀一十四萬有奇己見於新聞諸報可知四大洲中無論大小强弱要當以理爲衡一味用剛固慮輕於起釁專行之以柔道又恐積重難返等於魯之相忍爲國今日爲婪索明日卽指爲成例其究也恐不知伊於胡底矣推之中外之交涉者今非昔比俄則於新疆法則於越南英則於缅甸分疆畫界策遣星軺任大事煩均非旦夕所能定亦非口舌所能爭傳聞吳清帥已與俄合面商片言而决想清帥聲名素著此次載詠皇華當爲俄人所折服其說未盡子虚至越南之役周鄧兩星使已入鎭南關或云事經大定或云小有齟齬楚漢鴻　諒不至終于决裂也唯曾劼剛襲侯以酌議緬甸事暫駐行旌現聞與劉芝田欽使面商其回華尚需時日中英最爲輯睦斷不以細故致爭端特持節諸鉅公必能言語妙天下詩所云柔亦不茹者應不使仲山甫專美于前矣豈獨一張香帥哉獨是言之無文行之不遠春秋時尤以辭命見長然必政令内修富强足恃而後以文采耀鄰邦庶幾靖干戈而敦玉帛若一無憑藉徒恃夫滔滔清辯謂足駕馭强鄰恐柔旣失之剛亦未爲得也書後之見于他報者不一拉雜成此知不免效顰之誚 
[總統婚禮]  
印度新聞紙載有美國電報云美總統于本月初二日大婚禮成謹查美總統今年四十九歲所娶正妃係大狀師褔爾生之女今年二十一歲從此琴瑟在御内治得人不禁爲美國額手慶之 
[舟行不測]  
　　香港西字報言有西洋輪船名阿非利加裝兵由澳門開往外洋至紅海出有數事一係司機器人爲機器軋去二指一係船上傭人身死一係某兵官之妻在船上分娩産後母子同斃同裝於一棺投之海中一係赴地們之兵一隊内有小兵官身死一係赴阿非利加之小兵官忽患瘋症急以鐵衣夾而錮之一船之中忽有不測者數事是可異已 
[演砲傷人]  
　　香港西字報言英兵船名格里阿伯答臘於本月初十日在高麗巨文島口外操演船砲有一砲適在裝藥遽爾轟發立將一兵擊斃尙有一兵被傷臂膀旋卽將死者載往巨文島安葬砲火之威誠可畏哉 
[港報譯登]  
　　邵小村觀察已抵香港此經列報兹閱香港西字報知邵觀察抵港之後暫居某大客寓内尙未議及土稅一節聞須前赴廣東省垣並悉香港洋藥商人共二十四家聯名禀諸署港督略言洋藥因加稅之故走私愈多在未加稅以前雖有偷漏尙屬不多若再在港收稅則將來走漏之弊行將日盛且香港係英屬地從無外人相干洋藥爲生意大宗其餘各種懋遷均由此而出如聽中國在此設局收稅則商等勢必他徙商等一徙别項生意亦將與之俱徙恐於港中商務大有窒礙云云未識港督如何酌奪然觀此禀詞已可見該商之有所不願矣 
[揚城瑣録]  
揚城倉巷内某氏妓寮藏垢納污屢次滋事日前經徐守戎訪聞當飭巡兵前往查探詎有地棍李某胆敢出頭抗拒將巡兵醫辱守戎大怒隨卽面禀保甲局憲吳觀察飭查果確遂將李拘至一面出示招告詎李不自量力於審訊時自稱職員並言自明代迄今累世簪纓信口譸張毫無顧忌觀察大怒立飭備文移送府署請其按律懲辦程太守堂訊時喝令從重掌責並諭爾旣口稱職員是何職銜限令五日内將照繳騐說者謂觀蔡本不欲查辦因李妄供始赫然震怒今若逾限無照恐不止僅治以庇娼之罪也○蔣家橋一帶街面本不甚寛加以兩旁排列貨攤愈形窄狹二十日午刻有某太守騶從過此適街心有甲乙二人打架從者喝令讓道甲等佯若弗聞凶毆如故輿不得前太守震怒遂命停輿將甲乙拘住隨飭從人持片送甘邑懲責甘邑尊卽於晚堂將二人各責百板斥　或謂甲乙係呆店學徒也逞小忿而受大辱此可爲少年行性者戒○板井東首劉姓家有十五歲女郎小名玉子右眼有微翳左手虒口有疤於十九日上街巿物不知去向伊母平日愛逾掌珠現在終　哭泣懸賞購覓惟是渺渺天涯不識能如藺大夫之歸還原璧否○揚城每當夏令卽有瞽者二三人於黄昏後背負三絃沿街彈唱各店中人晚餐無事門外納凉見若輩至卽出錢若干令其說書歌曲藉以遣興前晚有瞽者在左衛街某公舘門首彈唱移宫换羽之際忽來青皮向瞽歛 
 
 

Page 2

 
 
費瞽不允幾欲揮以老拳公館中人爲之解散而青皮反身相向勢不肯休嗣有人湊集百錢與之始掦長而去 
[宜昌瑣話]  
　　三月廿八日舉行縣試至五月初二日告畢初十日接試武童馬箭十一十二日步射十三日技勇與試者約三百餘人○電桿之運往蜀中者如蟬聯接日前有電線兩船駛至歸州之黄陵廟上游時適遇湍急風狂以致盡皆傾覆其一連船絶無蹤影一則尙可救撈云○川客某甲裝運洋廣雜貨三船正在泝流而上縴忽中斷舟卽隨波而下碰於礁石粉碎無遺幸人皆泅起得無性命之虞云 
[蘇臺近事]  
　　廿五日午前有駐防齊門外營勇三人進城至齊門路某染坊不知由何起釁鬥口未已繼以揮拳染坊工匠亦孔武有力該勇未佔便宜嗣後招集仝類五十餘人重全染坊作復讐之舉勇等均持刀械逢人便毆遇物卽毁隣近各店見來勢凶惡而該坊工匠亦能旗鼓相當呼聲動地以致離坊左右之店鋪居民驚惶無措相率閉門者有數十家該勇與坊匠格鬥之餘互有損傷旋經地隣麕聚相助獲住勇丁四名立刻捆送元和縣並將受傷工匠擡候騐傷究辦想陳序東明府愛民如子必能秉公辦理也○浙撫劉仲良中丞恭膺簡命升授川督其滬　於前日由浙過蘇仲帥諒卽交卸馳赴新任也○汪柳門閣學籍𨽻之江寓居蘇省前日家中接有專電藉悉閣學於二十二日奉旨簡放廣東學政星軺　返於三齊玉尺復持平兩粤宸眷之隆一時莫比○吳俗淫靡成風近來妓館烟寮漸萌故智而山塘一帶畫　簫鼓亦日形繁盛所有方棚快船往往招雇岸上雛姬侑觴伴客而又遍覓妖婢淫娃所謂大姐者以爲雉媒魚餌誡浪無忌牽惹多端一種輕薄淫蕩之習最易銷魂動魄有地方之責者尙其嚴示禁革庶足以挽回風俗毋令人企想譚序帥不置也 
[監司榮任]  
　　新任湖北鹽法分守武昌道江觀察於本月二十二日未時履新以夢筆之名才膺監司之重任福星一路定照耀于杯湖鄂渚間也 
[鄂撫告示]  
　　頭品頂戴兵部侍郎右副都御史巡撫湖北武昌等處地方提督軍務譚爲出示嚴禁事據紳耆徐律修禀稱湖北武漢地方良莠不齊五方雜處奸僞百出在在病民而關係名節禋祀家敗人亡大爲民害至慘且酷者又無過拐騙二大宗近年嘗有不法匪徒見民間婦女多方術拐或先姦後拐或單人獨屋强行抓拐無論孀婦處女一槪恣意售賣名爲販高脚騾子如有一時難賣卽有囤戶窩留每每在於兩縣交界及三不管地方混跡包賣種種惡迹不一而足假如控官彼拏此竄往返案牘十關九空以致被拐之家無力再娶拐去一婦卽絶一嗣此拐犯囤戶之罪大矣又有一等不法匪徒見民間買賣房屋典押銀錢易於掣騙勾串痞黨在於省城内外漢口漢陽各處茶館每朝早巿三五成羣互相串鬥某處有銀須勾串某人出名指某屋爲餌以某人作保某人作中當用字據卽用字據當用契約卽用契約如無卽造竟有敢用縣印藩尾假紅契者看人打發墮術被騙累百盈千不知凡幾迨被騙之家銀屋兩懸前往理問每每聽得保人稱保爾銀出又要保爾銀還不亦勞乎爾能謝保多少爾亦知保人不還錢否中人稱中証媒保大賢人中爲四大賢人之首爾屋不能管業緩幾年自能管業爾銀不能歸還過幾載自能歸還調笑戯寒喪盡天良且出名立契之人更爲渠惡旣敢以假契盖縣印又敢以重契粘藩尾隨便行使重復典賣乃熟悉徑路刑不及身者又有用隂辱拖陷軟法騙者或用恐嚇賭告硬法騙者亦或騙贓過多暫避難面者未能避面又復有符可恃者一問　爲　犯非辱卽毆被害之家呼天無路查此等與騙痞相倚爲惡之中保卽係俗號股子行大凡脫騙皆出一轍間有不甘其騙控案求追而中保不到案不能問中保又服請不服傳明係夥騙之人要辦酒席請要送跪堂禮去來用轎方肯到堂上堂時將假契印尾重複典賣夥騙瓜分情形多方掩飾就輕被引作錢債有斷無追有名無實了事訐訟數載廢時失業銀屋兩縣數口之家仰事俯蓄一經被騙生計日窘孤寡之家一經被騙殘瑞難延眞令富者窮而窮者死生無養而死無殮其心慘忍不堪設想此騙犯卽股子行病民之惡極矣拐犯囤戶前經言官奏明各大憲奉旨在於安襄一帶訪拏以其拐一婦卽絶一支禋祀正法多犯其風稍熄惟騙犯卽股子行脫騙一家卽絶一家生命比拐囤戶各犯尤爲酷毒刑不及身視爲利藪尤兩效之其風日熾天理何存蟻等有目覩其情者有身受其害者誠恐騙計百出民間難以遇知復受其産破人亡之害爲此叩賞出示嚴禁札飭例辦等情到本部院據此查該紳耆等所禀武漢地方近有匪徒誘拐婦女名爲販高脚騾子如有一時難賣卽頓囤戶家留養控官則彼拿此竄又有騙痞相倚俗號股子行見民間典賣房産勾黨設餌甚至揑造印契夥騙分贓種種惡習不一而足實爲民生大害除批榜示並行臬司曁札飭江漢兩縣密訪查拿外合行出示嚴禁爲此示仰該處軍民諸色人等知悉爾等須知拐賣婦女　騙財物律法綦嚴不容嘗試自示之後務各力圖正業勉爲良善倘敢仍蹈前轍一經拿獲或被告發定卽從嚴懲辦本部院言出法隨决不姑寛其各凛遵毋違物示 
[粤督禁賭]  
　　粤東自闈姓弛禁後賭博匪徒皆欲輸銀開賭督憲見有傷政體屢次批斥兹復牌示轅門云諭文武官員人等知悉白鴿票花會最爲粤省民間大害正在嚴札飭禁乃訪聞近日多有匪徒招撞揑稱繳餉開禁并稱另　居間使費可邀允准實屬可惡除飭按察司認眞嚴禁外并飭廣州府中軍副將一體密查招撞關說之人嚴拿重辦如係職官定卽叅處不貸各宜凛遵 
[嶺南聞見録]  
　　同文館設立有年挑選旂滿子弟之俊秀者肄業其中專習英文語及講求交涉事宜館中費用由官發給每年例將學生甄别一次分列等第由將軍會同總督奏報朝廷酌予奬勵兹屆甄别之期繼軍憲定期五月廿七日在署考試并咨明張制軍屆期到署會考云○去年南北洋大臣派員來粤設局沙面旂昌洋行專辦各種軍械日前購到軍裝多件呈繳督轅張香帥札委范通守鼎李大令德魁卽日解往天津○督署連接廣西禀報該省旱魃爲災民情困苦張制軍遂自捐鶴俸採辦米石解往平糴以濟民艱子惠元元之心於此可見矣○花縣某鄉不知因何肇衅聚集匪類多人日相械鬥大憲聞報派勇數百名馳往彈壓並聞該處有匪類拜盟將欲謀爲不軌不知有地方之責者果能消禍於未萌否也○記名提督熊鐵生軍門歴年辦理海防甚爲得力兹因感受潮濕舊疾復發因禀請制軍回籍調治制軍以軍門歴　旣深戎機曉暢目下籌辦善後在在需人遂再四慰留不令解組○日前佛山鎭民人聚衆兇毆致成命案首縣張石磷明府聞報卽親率差役刑仵馳往查辦騐得該屍被火器擊傷要害以致斃命隨飭屍親先行收殮當予拘兇究辦云○番禺縣人某甲前往石龍收帳途中遇盜劫去白銀二百兩帳一本回店俻述細情有勸其禀官請緝者甲恐拖累隠忍而罷○十六日督標練軍在東校塲操演全勝陣響槍營務處提調黄太守及該管營官公同閱看步伐整齊軍容甚盛誠節制之師也 
[甯波瑣述]  
　　提標中營鄧雨亭叅戎撤任後鬱鬱窮居大有髀肉復生之慨日前附輪赴閩面求制軍奏請復任○南門外某姓夫婦破屋打頭終年蟄處小作肩販獲利甚微一日婦以無米難炊喃喃咒駡其夫忿然曰大丈夫不得志致爲床頭人所輕尙何面目立于人世乎遂乘人不備雉經而死死後囊空如洗棺槨俱無隣里憐之集貲成殮 
[兼署領事]  
　　瑞典國領事賴君逝世及出殯細情節登于報兹閱西字報見奥國正領事夏士君登有告白謂賴君之死曾電逹瑞國外務大臣兹接該大臣回電卽請夏士君署理瑞國領事事務想夏士君賢能素著自能兼攝裕如也 
[馬戯將行]  
　　車利尼馬戯來本埠開演已逾一月現登告白謂此一禮拜演後卽當他往并云禮拜一晚全换新戯並演長蛇該班中之巨蛇曾經寓目意以爲不過供人觀玩而已乃竟亦能演戯是眞可謂奇觀矣又有騎馬機器一副乃車君教人以騎馬者看客亦可至塲中試用 
 
 

Page 3

 
 
無所禁阻想此數日内往觀者必實繁有徒惜近日正逢梅雨連綿不絶恐該戯有時停演未識在滬諸人終能大廣眼界否也 
[保護電綫]  
　　上海縣莫邑尊奉到蘇松太道湯觀察札開准法總領事愷函稱據公董局禀以本局至徐家匯地方所設之電線被人纎壞又據德律風總管稱所有在波利洋行相近之電桿被人繫紥毁壞等情函請查拿究懲嚴禁等因到道札縣嚴查究辦故莫邑尊現已出示禁止矣 
[車夫凶悍]  
　　新老北門及小東門外吊橋堍東洋車林立有礙街道行人殊多不便如有倩其稍讓者若輩卽肆口詈甚或以老拳奉敬法會審員翁太守深惡若輩惡習屢經誠諭而終不能改前日有東洋車在小東門外吊橋堍招攬生意西捕到此囑伊讓開該車夫竟作申申之詈西捕怒其凶悍立將該車夫拘入捕房今日想當解案也 
[情同誑騙]  
　　前日有人至小東門外某洋貨店揀定洋布等物合計價洋九元七角自稱信十六鋪内囑携貨同去取洋該店卽遣人備同買各前往旣到十六鋪界内其人卽稱爾店經手人尙欠我洋爾回店去劃帳可也言已欲將貨携去送貨人謂素不認識豈可硬拿貨物設或回去經手人不欠爾洋我往何處尋爾明係誑騙兩下吵閙爲十六鋪巡防局所聞飭將兩人傳進問明綠由以事在租界着將兩人併送法巡捕房轉解大自鳴鐘捕房兩造各伸前說備捕頭謂若果有欠項爾不應隨路劃扣觀此情形實與誑騙無異着將買客管押嗣經伊友人携到洋九元七角交與捕房始得交保 
[騐無傷痕]  
　　車夫請騐一事莫邑尊本諭以昨晨相騐時適大雨傾盆途中泥淖没足遲至下午始督同仵作書役人等前往屍塲先據地保錢金和申訴前因旋傳死者之母舅王阿順及車夫李金甫訊供李稱金奎實被駁船水手周本才等誣以擲石紏黨毆傷由捕拘周等解　公堂經宋大老爺判罰養傷費後因傷勢沈重投醫院求醫旋卽身死邑尊隨命件作騐得屍身雖現青色皆非致命傷而指甲係紫黑色的係患痧身死邑尊離座親驗無訛王阿順堅稱外甥被毆致死邑尊着指明傷在何處王支吾莫對邑尊隨飭棺殮發封王帶回發落 
[獲私轇]  
　　麥總巡捕頭稱陳阿會陳阿良等私購大土三枚藏在虹口德興客寓隨有陸阿得張阿二自稱洋藥局巡丁至寓搜尋甚至登樓搜檢且將二陳扭過大橋適逢印捕獲解捕房詰得陸等並無腰牌且卽果是巡丁亦應報捕協拿何敢在租界中擅自查檢至大土已　解局種種違背章程請爲重辦二陳同供潮陽人暫寓該棧購得無捐大土三只欲待熬膏開設烟舘今被獲案叩乞施恩陸供寗波人爲五號巡丁陳小東之夥曾在租界外捉獲私土三只路過租界送私人奔進客寓因此入内拘拿致被巡捕攔阻腰牌在正巡丁身邊因此不能呈騐張　南京人亦是五號巡丁之夥餘供與同陳禀稱小的是五號巡丁陸張皆是夥計旣經路過租界自應知照捕房腰牌呈閱周朱氏稱開德興客棧伊等爭扭至庽並非庽客吳宗鴻稱潮陽人現開烟舘與該寓爲鄰曾見巡丁等在庽爭扭出外佩副領事謂巡丁用夥幾人殊難考其實在且不應若此妄爲請辦以儆蔡太守謂業已訊明土係漏捐惟巡丁夥亦有辦理不善之咎姑將陸張各押五天腰牌發還 
[官醫笞責]  
　　通州來差關提已革官醫王鳳山一事前已兩列報端兹復悉其細情爰再濡毫以紀先是滬南某沙船耆舵潘姓原籍通州在滬納妾某氏僑居法界潘出外日多其妾年齒正稚小姑居處未慣無　遂與王有染至去冬潘忽患病回通隨卽殞命王聞之心起不良商通該氏揑稱表兄復串出葛月樓謂係氏之姑丈偕赴通州圖分潘姓家産經潘姓家屬逐之出外王復僞造海關道札文冒充委員赴該處鹽司署招摇撞騙司官不察遽將潘姓族人提訊斷給該氏洋三百餘元着赴善堂守節該氏出外卽偕王來滬匿跡城中當有潘之親串某千戎訪悉緣由據情控告因卽來滬關提此本年二月間事也至昨日莫邑尊提王至案謂本縣給爾文憑着卽赴通投訊何以事隔三月尙敢逗留實屬藐法已極喝笞責三百板又問爾掯不投到是何意見答稱領憑後本欲起身因該處董事未某向我遇亭是以暫時　滬邑尊旋　葛　樓及　氏所供與王略同邑尊飭將王葛分别鎖押該氏發官媒看管候備文移解赴通 
[英界公堂瑣案]  
　　包探陳阿九禀稱本月二十日虹口碎石行主葉浩安投捕房報稱妾周德仙卽素雲偕傭婦姚朱氏脫逃捲去金珠首飾約值千餘金開具清單請爲查緝當卽查得其妾從北京伶人逸去至昨在八仙橋緝獲妾及傭人并起出所捲金珠首飾邀葉認明尚缺幾件查獲時妾已易京裝今特解案請訊葉遞禀申訴前因并稱職員之妾本屬妓女原籍青陽今旣不安於室不願領回叩請遞回原籍免致再在滬上爲娼周德仙卽素雲供稱小婦人原籍青陽曾爲娼妓後由葉娶爲側室平日被其欺負是以携物私逃並無人引誘至所帶各件曾將金如意一支金戒指二枚典質使用餘均起案姚朱氏供曾在葉處爲傭不合背主偕逃乞求恩宥蔡太守飭將起案之件當堂給葉具領周德仙及姚朱氏暫發官媒俟分别遞籍○包探陳阿九禀稱乾昌信局代信昌隆寄新聞紙鈕扣各一大包交北京輪船帶往漢口被竊報查旋在福來客寓緝獲陳雨亭鍾德山及鍾妻倪氏起贓新聞紙所存無幾鈕扣亦已不全失主認明缺少者值銀七兩今將人贓解案乾昌信局夥沈家福申訴前因陳供江西人新聞紙鈕扣由小春生暫寄實不知是竊贓鍾供湖南湘隂縣人與陳同伴贓實由小春生托寄不敢爲非鍾倪氏供鍾是丈夫寄物之由並不知情蔡王氏稱開福來客棧被陳短欠房飯資二千二百餘又今知犯事獲案叩請比追蔡太守判將起案各件交沈收領給還信昌隆缺少之贓着沈酌半賠償陳鍾及倪氏從寛交保諭以嗣後須安分如再犯事定干重辦房飯資着自照給○巡捕禀稱甯人之爲魚販者因爭擺魚攤毆鬥當獲三人送案請訊姜娘子供素日擺設醃貨攤餬口昨有向榮生韓林奎不許擺攤與論爭毆由捕拘案向韓同供小的等不敢覇阻實因先已擺定伊忽要我遷移是以鬥毆蔡太守一再開導着各安分設攤毋庸爭閙○顧陳氏訴稱兒子年幼被孫寳卿馬車撞傷由捕拘孫送案孫供甯被人父親孫德昌現在大馬路開設萬順銀樓昨坐馬車撞傷伊子蔡太守判罰洋五元并着交保視該孩傷勢如何再行發落○林福雲訴稱偶因細故口角被余阿春毆傷洎報捕拘余卽挽人調停情願醫傷了事余俯首求恩蔡太守謂旣經調停明白可毋庸議 
[鉅欵助賑]  
　　啓者接誦漸省抱樸居士賜函悉尊人月初患濕温之症迄今長熱不退元氣大虧精神日頽延醫調治俱未見效舉家焦急萬分因見申滬報章所列敝公所助賑愈疾頗著靈效當人力難施之際不得不仰求上蒼眷佑俾得轉險爲夷因與令姊共湊足英洋一千元託錢莊匯到委解災區并囑詣關帝前代爲具疏叩求府賜挽回仁丈與令姊湊成鉅欵以拯災戶如此虔誠而僅以抱樸二字死名不求人知洵爲罕覯除寄收條竈疏外謹列報箋以伸感悃[  上海北巿絲業會館籌賑公所少欽施善昌謹誌五月廿六日]  
[浙省撫轅抄]  
　　五月十九日署湖州府林禀見辭赴任衢州府朱禀銷發審局差禀辭赴任○二十日候補同知蔣程禀銷台屬催地丁差候補布經歴雷嵩年禀銷台屬催漕項差○廿二日候補同知楊允斌禀銷厦崧厘局差委署瑞安縣儲家藻禀知藩司委署禀安叩謝 
[江督轅門抄]  
　　五月二十日興史范承顯揚州府屬巡檢劉應元均禀知奉委催提上忙錢兩差○廿二日縣丞查有銑禀知奉委厘捐局收支差 
[蘇省無轅抄]  
　　二十四日候補縣蔣錫年松滬嚴家橋厘局來禀謝比較案内蒙記大功兩次拔署一次 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海北巿絲業會舘核奬籌賑公所施少欽經收山東賑捐五月初九十十一日第一千零十六七八次清單]  
　　廉平子靜安士求諸事平安由隠名氏寄松陵永和局來洋二百元天津老漁移緩就急由浙抗全盛局來一百二十元海陽孫馨蘭爲妻婁氏求産平安由海寗全盛局來五十元趙榮昌求次男彪病愈十元地山書屋元五角蔡棠　求先人冥福合宅平安由浙杭全盛局來一元王祥順五角蔭石山人畫潤資移助由源茂號交來錢一千二百文同春號六百文○金進順求順風得利洋一元成鼎源經募俞兆熊布錢六百文二戶由乍浦公昇號朱來安先生寄全盛局來以上初九日○樂善堂銀七兩正心堂爲母七旬大慶壽巵移助祈保延年紋銀五兩二戶由漢鎭胡萬昌局來朱善慶爲第鴻鈞求病速逾由榮泰號寄濮院永和局來洋十元平陽女史求肝氣痛速愈節減日用資移助十元黄桂卿爲妻病痊酬愿牲禮移助八元乍浦張善士求小女病速愈五元無名氏求母各速愈五元終梅舘舊主爲顯妣張太恭人百齡冥壽並爲已女畹卿三十冥壽懺資移助求資冥福四元李鏡湖爲妻病愈酬愿牲禮助二元錢增運文生移藥資田揚州洪公舘寄福興潤局來二元丹陽主人酒資移助由丹陽政大局來二元無名氏求合家平安二元朱敦記由蘇州恊源局來二元蛟川崇德堂劉求合家平安由浙　永義昶局來津二元又銅洋二元迮筱記由新同裕寄周莊全盛局來一元甬江張楚塘求頭痛速愈一元○同源典諸友移端節席八元益茂典端節席移助四元金繼平都星如黄韻齋席文祥四戶各一元朱卓人吳虞氏合一元朱逸雲揚氏合一元白石窩對開洋一元瞿永成墨香處合錢六百共十戶由閔行同源典寄航船來洋十八元對開洋一元錢六百文○鎭江義昌藥行經募閻實秋一元二角五○吳實夫一元朱鎭湖七角五分邵竹泉徐玉興無名氏鞠國珍松芝號五戶各半元楊鍾塗翟紹籛二戶各二角五分共十戶由老恊興昌局來六元○湯葆經經募孫裕昌葉春和德範堂立成店鎭源純德堂無名氏敏德堂戴三味汪利昌九德濟來蘆江補過子十三戶各一元愼徵軒無力氏孫産金樂善氏處信氏信善氏湯葆經募無名名氏懷矜氏恆懋謙益樂益生方裕和方景楓宜蘭無力士十六戶各半元潘鶴鳴王元順范庭揚合半元裕後軒錢一千文陳佩芝草榻軒二戶各七百桐諧六百葆仁嘉裕行醉經軒葉振大致中和是願詹合義明德久和儀戴吉甫朱榮紳愛竹居至德堂萬隆同德中和陸鼎昌畢裕泰十七戶各五百留餘軒四百水一軒葉是政堂程翰青儀記白水氏嚴嘉　補拙軒余春魁順記九戶各三百湯咸春銅洋一元共六十二戶由浙杭全盛局來洋三十五元銅洋一元○硤石泰豐恆墓昌字册一千九百十三號三齡幼女節省餅餌一元長生銅洋二元由正源局來以上初十日○金陵慕蘧氏由南京省城食舊堂寄來四十七元仁和肄芸室主人以湯餅資移助祈保平安由浙省老福潤局來十元杭州幼童孫安官求病速愈錫福延年由正和局來十元無名氏來生意順利合家平安十元歸安章瑞芳求母病速愈八元袁江趙内災五元誠心氏五元沈友華四元陳竹記二元無名氏四十誕辰酒資移助二元彭玉書求妾病速愈一元葉善士酬愿移助本洋四元○趙少虞求子病愈洋二元何小弟足錢五百四十改過人二百七十無名氏三百二十四戶由常熟實順局來洋三元錢三十二文○萊郡葫蘆生謝神戲資移助四元烟台與人爲善齋一元裕厚堂曹餐霞吸露舘主人二戶各錢一千存心齋主人敬信齋主人竹雲山房主人三戶各五百共七戶由泰亨源號交來洋八元錢二百文○章瑞芳閑雲氏草廬氏聞樨室淞南小隠章春芳筆華舘春華室八戶各一角無名氏十二戶各一角共二十戶合來洋二元○北手酒資移助四元求消災降福人三元二戶由南巿廣泰豐糖　來洋七元○黄烈文募同字一次三十一百八十四號册濟通典濟順公典濟順代典善士三戶各三元不書名斗溪居士景祥驚災無力子不書名無名氏求規唐健氏七戶各一元心勵子黄補七角力不從心人三多補過余三戶各半元補過倪不書名勉力子俞燮臣四戶各三角不書名汪宜卿不書名三戶各二角共二十一戶由無錫寶順局來洋二十元○德隆興募同字一次六千五百號何應摙何紹源二戶各一　邱曉　何漁階求合家平安何惠卿何傅月何韻月何張氏何其喜何楊氏八戶各半元邱昌責錢五百廖子　何明浩何劉氏何楊氏四戶各三百何劉氏何可朋何巫氏何增新求身平安何振美藍探魁羅禮亭何維新求平安八戶各二百共二十三戶由無錫通裕局來洋七元對開二元四開四元八開二元○元興募同字二次六千七百二十二號册錫福記三元嘉餘記一元二戶由常熟通裕局來洋四元以上十一日　　補登三馬路陳與昌絲棧于五月十九日第三百十次清單上失登申字單蘇州劉望記洋二元又銅洋一元公盛棧銅洋二元劉台記銅洋一元不書名銅本洋一元以上五戶共洋二元銅洋五元○湖州陳建堂祈合家康健如意洋二元○蘇州夏爾純求妻産後晐嗽血冐病愈洋一元○荆州范稷山續助銀四兩申規四兩零五分一厘悮書錢字今特一併更正補註 
 
 
