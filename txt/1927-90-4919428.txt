# 1927 - 90 - 4919428

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
本館要電 
[國民政府决遷都南京]  
　　中央擴大會議所通過 
　　漢口　七日晚緊急政治會議爲應付目前嚴重時局决將中央黨部國民政府遷往南京八日晚中央擴大會議亦經通過刻正着手準備（九日下午四鐘） 
　　香港　國民週刋社學聯會全國紗廠職員公會均有通電主張黨政府遷寗 
　　廣州　粤省黨部二十日通電請中央黨政府遷寗（十三日上午八鐘） 
　　香港　戴季陶二日電粤解釋赴日任務係說明國民革命之目的與地位勸其抛棄侵略政策并謂過去黨内糾紛全爲不能互信所致現帝國主義一致壓迫之勢已成應一致團結應付（十二日下午九鐘） 
　　南京　孫鶴皋電蔣介石稱漢交部派蔡增基接收本路已與英人交涉此事關係國權請示核奪（十三日下午一鐘） 
[陳友仁主統一外交]  
　　廣州　陳友仁日電報告中央執行委員會議决統一外交辦法（一）黨員未經中執會許可對外發變易外交政策主張者除名處分（二）政府職員非外交當局私與帝國主義爲外交接洽者免職查辦（三）外交人員由外交部直接任免（十三日） 
　　廣州　外部正式委各地交涉員蕪湖郭泰祺福州張國輝厦門林實（十三日） 
[日人對漢將經濟封鎖]  
　　華工失業者一萬四千餘人 
　　陳孫徐顧鄧組對日外交會 
　　漢口　日人施行經濟封鎖政策所有在漢日人工廠銀行會社商店一律停業致華人失業有一萬四千餘人總工會宣言（一）要求政府向日抗議要求賠償工人損失（二）對失業工人如無根本解决即保留各商店棧房住家等現存貨物器具抵押於相當時期變賣（三）如廠主封鎖工廠即請政府接管其工廠原料繼續生産維持工人政治會議九日午開會討論此事（九日下午八鐘） 
　　漢口　日水兵七日晚尙未撤日領態度極强硬政治會議推陳友仁孫科徐謙顧孟餘鄧演達組對日外交委員會協同外部辦理交涉（七日上午十鐘） 
[奉俄間關係尙未斷絕]  
　　俄僑百餘赴津備回國 
　　北京　外息軍警拘捕之俄人有十五名 
一爲敎授二爲學生十二爲使領館附屬人員軍警則謂均是共産黨不認爲俄使領館員（十三日上午十二鐘） 
　　天津　旅京俄僑百餘人美僑三百餘人十一十二兩日來津均準備回國（十二日）　　北京　特魯邑領館門外有俄人羣衆咆哮勢極洶洶黑河亦有同樣舉動但皆未闖入館内該兩領事昨皆有電到京謂領館員皆甚駭怕倘中俄國交終難維持不如及早下令召回領館俾即下旂歸國以免吃虧政府當復電囑忍耐勿怕（十二日下午十鐘） 
　　北京　近日蘇聯使署與外部文書往來仍照舊（十三日下午十鐘） 
　　北京　法界息京囚糧缺警廳看守所因李大釗案亦有人滿之患各監獄因罰欵者無錢納均請拘留故監獄亦人滿第一監獄工業所亦增加人犯甚多 
　　北京　昨警廳釋放學生十九名尙有十四名被押（十三日上午十二鐘） 
　　北京　今警廳下令凡舊隷國民黨籍並不主張共産陰謀擾亂者不得逮捕以安人心而免滋累（十三日下午八鐘） 
　　哈爾濱　連日軍警當局以中俄交涉頗見嚴重分飭沿綫駐在軍警嚴加戒備俄領館仍照常辦公市廛安謐（十二日下午九鐘） 
[日使對津日租界之意見]  
　　謂應有充分護僑之道 
　　天津　駐津日總領有田升任駐德參事官調力藤外松繼任定二十七交替日僑委員會十一日午開會因時局不靖急電幣原外相挽留有田總領暫緩赴德履新並派商會長草刈行政委會長臼井 
晉京謁芳澤謂天津開埠二十餘年日本費許多人力財力始有今日經濟地位請電東京增兵保護芳澤答中國新潮流澎湃難遏日本本可放棄經濟地盤但撤退僑民極困難日政府應有充分保護僑民生命財産之道余當電日請示以滿 
僑民願望（十二日下午五鐘） 
　　天津　義兵艦嘎包得號戴水兵二百五十名砲六架機關槍十二架十二日未刻由滬抵津（十三日下午五鐘） 
　　北京　張作霖對津日界布告取締政治活動極贊慰昨特再派吳普訪芳澤商進一步辦法（十三日下午八鐘） 
[黨軍佔蚌埠鳳陽關]  
　　滁浦間魯軍受包圍 
　　俄兵一千餘名繳械 
　　南京　昨日（十二）午後浦口隱聞砲聲戰事似於黨軍不利至五時許尤見緊張此間人心萬分恐慌入晚砲聲漸稀忽傳魯軍後路已亂有俄兵一千四百餘名已被繳械鐵甲車五列被奪獲調查原因係三十三軍柏文蔚部由舒城趨懷遠攻入蚌埠故蚌埠以南直魯軍約有三師四混成旅之衆均陷入包圍中已有三千餘人在浦口被俘（十三日下午一鐘） 
　　南京　黨軍魯滌平及程潛部昨午開始詐敗自滁州經烏衣沿途率領民衆退却傍晚將達浦口魯軍鐵甲車隊及俄軍隨後猛追中途中伏全部陷入包圍中 
　　南京　鳳陽關已被黨軍佔領（十三日） 
　　鎭江　昨今兩日江北戰事沉寂聞孫軍因恐戰線延長分散兵力不敢渡江 
[滬寗路上之要人與防務]  
　　王普來滬李明揚赴常 
　　南京　蔣委馮軼裴爲南京戒嚴司令官並訂戒嚴條例十二條（十三日下午二鐘） 
　　南京　二十七軍長王普謁蔣介石後原擬返蕪昨因事於晚間十一時專車赴滬　　南京　十四軍第二師長謝傑因賴軍長有恙昨日奉命來寗參與會議當晚十二時返錫（十三日下午一鐘） 
　　無錫　十四軍第二師長謝漢柱十三日上午十時由寗回錫（十三日下午十鐘） 
　　無錫　十四軍政治部今午十二時半專車赴丹陽工作（十三日下午二鐘） 
　　蘇州　蘇州革命軍十二師隊伍今日開常熟（十三日下午十一鐘） 
　　蘇州　今日上午十時四十分革命軍東路先遣司令李明揚由鎭江到蘇改乘火輪赴常熟（十三日下午十一鐘） 
　　南京　第一軍第五十八團載車三十一輛今午開赴下蜀（十三日下午三鐘） 
　　南京　滬寗下行票車今日下午三時已開一次（十三日下午五鐘） 
　　無錫　東路軍無線電台總隊副隊長顧時杰第一分隊長麥隼甸十三日到錫預備城内圖書館屋頂裝設無線電台 
　　無錫　潮梅警備司令何輯五今晨十一時半專車赴滬（十三日下午三鐘） 
　　鎮江　第一軍三師顧祝同部第五團今晨八時半開赴崑山（十三日下午一鐘） 
　　杭州　第二十二師陳總承司令部人員載車二十二輛今晨十一時開滬轉寗 
[直魯軍防禦津浦南段]  
　　褚玉璞在徐　魯商被迫借欵 
　　濟南　十日晚航空隊長石乃琛帶飛機二架砲兵第四旅副官趙福興帶俘虜二十八名均由蚌埠來濟（十一日上午十二鐘） 
　　濟南　十一日上午四點二十分直褚帶衛兵一團鐵甲車一列由津到濟未下車五點半赴徐州（十一日上午十二鐘） 
　　濟南　齊玉衡部暫編第一旅由濟開濰縣坊子一帶保護膠濟路（十二日下午五鐘） 
　　濟南　第四師副官王海山由臨城押黨軍偵探八名來濟（十二日下午五鐘） 
　　濟南　督署副官長李文澂由京回濟謂奉張允助直魯軍大批餉械（十二日下午五鐘） 
　　濟南　程國瑞部第三軍奉令由豫東開回徐州一部尙在杞縣（十二日下午五鐘） 
 
 

Page 5

 
 
   
 
 

Page 6

 
 
時評 
[試騐（冷）]  
　　各人所有之理想不經實行不能知理想之何似各人實行之力量不經試騐亦不能知力量之何似故不實行之理想僅見其影不試騐之實行僅見其表故試騐者實行家所不可避免者也試騐之結果必有成敗成敗之表示即與實行與理想有至切之關係成者固有益於事功敗者亦未嘗無益於心志理想之究屬何似實行之究居何等皆於試騐而知之也 
是故試騐之與事不能避免而亦不必避免者也 
[本館要電二]  
　　濟南　十一晚砲五旅二團長孫明遠帶本團一一旅長郭敬臣帶旅部及步砲混成兩營由濟赴蚌埠（十一日下午十二鐘） 
　　濟南　靑島濰縣間軍隊奉令統歸膠東防守司令祝祥本節制膠東護軍使取消張自兼海軍總司令司令部將移濟南 
　　濟南　軍需課昨解往徐州現欵百二十萬元（十一日上午十二鐘） 
　　濟南　兩商會今聯席會議决請求將借欵減爲一百萬元靑島烟台亦奉令各借一百萬元（十一日下午十二鐘） 
[白崇禧昨午抵寗]  
　　張靜江等亦啟程前往 
　　南京　白崇禧今午低寗（十三日下午三鐘） 
　　南京　國民政府委員張靜江等准今晚由濟乘艦來寗（十三日下午五鐘） 
　　廣州　李濟琛八日電稱汪精衛已於六日晚赴漢邀集各員在寗開會解决黨務請轉告各同志靜候解决爲要等語 
　　廣州　省黨部公舉徐天琛赴濟謁汪精衛面陳粤事徐日内起程如在滬不見汪即轉漢（十二日上午八鐘） 
[奉軍向堰城開始攻擊]  
　　北京　官息許州南方大石橋之奉軍向郾城開始攻擊等語（十三日上午十二鐘） 
　　天津　奉軍東路趙恩臻部佔領太康前鋒已抵商水寇部佔領睢縣靳軍退守項城（十二日下午五鐘） 
　　天津　京漢貨車十一日起通石家莊 
　　天津　某方息信陽十日發生軍民大衝突原因係該地人民反抗靳雲鶚勒捐軍餉結果雙方死傷共在一千人以上 
　　天津　奉軍近由鄭州向南進攻傳前鋒抵西平（十三日下午五鐘） 
　　濟南　豫靳之别動第十軍長吳鴻濤楊之俊參謀長王明齋十二日在濟槍决 
　　濟南　鐵甲車司令劉世安帶鐵甲車一列由津過濟赴徐州（十三日下午三鐘） 
　　濟南　今寇英傑部第一師長薛傳峯帶給養車一列由津過濟赴徐津浦局長周迪評膠濟局長趙藍田奉張電赴徐計劃整頓兩路（十三日下午三鐘） 
　　北京　十一日鄭訊榮臻軍前鋒達許昌　　南小商橋榮曾收編許屬土匪三千韓麟春派員收買民間槍械子彈分五等給價又在福康公司設招兵委員會萬福麟留鄭未到前線（十三日下午八鐘） 
　　北京　京漢路警處長溫贊玉今率兵弁一隊出京奉命專守黃河大橋（十三日） 
　　北京　靳軍十一十二兩日兩次反攻許昌戰甚烈皆被奉軍擊退（十三日下午八鐘） 
[奉張派于國翰聯晉閻]  
　　閻令晋郓服從三民主義 
　　北京　奉軍宣稱奉晋兩軍已由于國翰前往切實聯絡閻副司令已派兵赴綏西防西北（十三日上午十二鐘） 
　　北京　報載晋閻宣布太原戒嚴及令全軍信服三民主義宗旨通令直轄軍警注意共産黨潛入開示黨人標幟四項計項圍紅繩領扣紅線身帶朱色印及赤色雨傘手帕等（十三日下午八鐘） 
　　天津　奉張面囑高維嶽注意察區防務　　天津　張學良派顧恩愷赴綏遠與商震接洽防務顧於十一日起程（十二日下午五鐘） 
　　天津　閻錫山在太原組晋綏聯軍總司令部在包頭設副司令部閻兼總司令商震副之（十三日下午五鐘） 
　　北京　張學良派顧恩愷赴綏見商震商防務（十三日下午八鐘） 
[張貞部將由閩調滬P ] 
　　開拔費領到即行 
　　廈門　蔣電留省獨立四師張貞全部調滬定十五日出發省財政處電李基鴻促滙開拔費十五萬（十三日下午七鐘） 
　　福州　張貞部候開拔費領到即行 
[李濟琛古應芬回粤]  
　　粤黨部議决五點 
　　廣州　李濟琛古應芬由濟趁船過港十二日抵粤（十三日上午八鐘） 
　　香港　李濟琛因後方工作重要十二日已返省同回者古應芬黃紹雄（十三日） 
　　香港　省黨部十一日舉行總理紀念週議决（一）擁護北伐（二）用外交手段收回租界不以暴動出之（三）一致擁汪并擁汪蔣合作到底擁護寗開監執會議（四）要求黨政府遷寗（五）省黨部改選問題聽政治分會及寗會議解决（十二日下午九鐘） 
　　廣州　汕頭市黨部本月内實行改選 
　　香港　陳孚木十一日由滬抵省聞李濟琛亦將回粤（十二日下午九鐘） 
[廣州沙面形勢稍鬆]  
　　公安局派隊嚴防騷擾 
　　廣州　沙面昨撤銷行旅檢查但白鵝潭外有兩英艦一美艦一日艦廣九路英界上水英兵二千餘人十日撤至深水埔一帶（十二日上午八鐘） 
　　廣州　警備司令部十二日請兵十二連開往白雲山能仁寺駐防公安局日間又將調保安隊一隊增駐該山目的在防敵黨搗亂（十三日上午八鐘） 
　　香港　沙面警備情形十一日稍鬆出入西橋者停止檢查華界軍警佈防極密檢查槍照尤嚴（十二日下午九鐘） 
　　香港　錢大鈞因市内有農工激烈分子爲反革命宣傳令公安局嚴拿現增派汽車巡查市面（十三日下午九鐘） 
　　香港　省黨部推曾養甫陳孚木等五人組織宣傳委員會（十三日下午九鐘） 
　　香港　十六日反帝祝捷大會公安局派武警赴東較塲維持秩序并派警守護沙基東山兩處不許巡游羣衆經過恐與外人發生衝突（十三日下午九鐘） 
　　香港　省黨部宣言援助香港工團總會 
[厦黨部扣留反動派]  
　　廈門　市黨部十二夜接省城擁蔣會電有反動派乘輪過厦十三日晨自省來英輪海澄入口市黨部代表郭立基率軍警持英領允許公函登輪捕省黨部執行委員徐海及妻余哲貞送押司令部徐不承　　認稱係劉麗生妻余貞德（十三日下午七鐘） 
　　福州　擁蔣護黨執行委員會推林壽昌王星舟赴寗參與會議（十三日上午十一鐘） 
[蘇黨軍解散總工會]  
　　保護外僑生命財産 
　　蘇州　革命軍第十獨立旅張鎭瓴今日接白總指揮電令取締蘇州總工會張旅長上午十二時派副官長董友宣率領手機關槍隊一排盒子砲隊一排赴總工會將該會解散當即勒令該會辦事人員出會派兵入内搜索未有所獲兵即撤回另派偵探兩人看守總工會至晚間十時白崇禧又有兩電致張鎭電略云蘇州工潮係反動分子舒正基等所煽惑立即綁送來部法辦舒係總工會執行委員長　　蘇州　張鎭今日出布告表示保護在蘇外僑生命財産（十三日下午十一鐘） 
　　蘇州　駐蘇日領事岩崎日前赴滬尙未回蘇副領事松村今日已回蘇（十三日） 
[無錫市政府案解决]  
　　昨開全邑市民大會 
　　無錫　無錫市政府案已解决十三日上午十二時在公園開全邑市已大會各工廠一律停工參加到二十餘團體約三四千人開會後偕赴十四軍部請願要求釋放日前被捕王代表並懲辦搗亂分子羣衆在大雨中立兩小時軍部始將王代表釋出並舉行歡迎代表大會六時散會六時後各工廠照舊復工（十三日下午十鐘） 
[建議改造北方政局]  
　　北京　有人建議根本改造北方政局設軍政府立大元帥一人主持下設内閣及各部純取革命的形式此項新組織之大綱正在草擬中實現尙須相當時日 
　　吉林　江督吳興權已過長赴京（十二日） 
　　北京　楊宇霆返奉期因事暫展（十三日） 
　　北京　楊文愷向顧請辭農長並請奉方補人（十三日下午八鐘） 
　　北京　某要人間接傳奉方意旨（一）奉對政治暫無積極設施俟軍事結束時再談（二）黨案送交法庭議在軍事期間恐難辦（三）俄如必欲與中國絕交則奉天當收回中東路（十三日下午八鐘） 
[英輪在秭歸開槍傷人]  
　　漢口　秭歸縣黨部四日電二日午英輪彜輪福由英艦掩護行經亲灘不服駐軍檢查兵艦用機關槍向岸擊射死李國瑞劉杜氏二人重傷十五輕傷二十六壞民房一間請外部嚴重交涉（八日下午三鐘） 
[英美借欵已中止談判]  
　　北京　外息英美借欵一千萬已中止談判因上海二五稅是否能由英員解京難必且恐激起南方對關稅之藉口故此項借欵斷難成立美友云英美烟公司中英公司亞細亞公司近來對華商務均在收朿中似非投資於北方之時機此事或係孫傳芳方片面希望舊案重提但决難成立契约（十三日上午十二鐘） 
[外交雜訊]  
　　北京　今日申刻英使訪張作霖内容不明（十二日下午十鐘） 
　　北京　今日瑞典公使見張作霖係爲考古隊疏通（十二日下午十鐘） 
　　北京　今法使函復外部承告察哈爾停止外僑游歷已悉但原在該處之法僑仍應由中政府負責保護（十三日下午十鐘） 
　　北京　交部美顧問貝克請長假回美 
　　北京　今義使函外部本使因事不克赴津請將專車取消（十三日下午十鐘） 
[粤省政聞]  
　　廣州　孫炳文九日電稱本人於九日起程赴前方後方總政治部留守主任職務交總務科長王逸常代拆代行（十三日） 
　　廣州　中央軍事政治學校高級生及無綫電生已發給每名川資五十元自由趁船赴寗限十八日前一律集中南京候命 
　　廣州　政治分會致函省政府以鐵路與機器工人發生糾紛須靜候解决不得越軌行動否則飭派軍警嚴予制止（十三日） 
　　廣州　范石生委張國治爲該軍第一師師長（十三日上午八鐘） 
　　廣州　八日澳門政府查封澳門國民黨支部三所（十二日上午八鐘） 
　　廣州　實業部組織内容分工業商業水利礦産等六處現已委出薦任秘書九人（十二日上午八鐘） 
 
 
] 

Page 7

 
 
[本館專電]  
　　北京　瑞典商人在京收買得大批古玩即將請護照運歐（十三日下午八鐘） 
　　北京　奉航空署購美孚汽油二千箱由京運奉（十三日下午八鐘） 
　　天津　南京志成錢舖拒用省行鈔票舖長趙輯五夥友苑起鳳被憲捕司令部拘判遊街三日（十三日下午五鐘） 
　　吉林　郭爾羅斯前旗蒙荒地在長春設局開始放領（十二日下午五鐘） 
　　吉林　韓黨近又蠢動當局已令嚴密防範（十二日下午五鐘） 
　　吉林　吉省設難民收容所招待直魯難民（十二日下午五鐘） 
　　哈爾濱　濱江道署昨召集哈商會長及各銀行長議由銀團開放津滬滙兌每日十萬元滙率百分之二十五（十二日下午九鐘） 
　　哈爾濱　東鐵决派理事郭福綿赴法出席萬國鐵路會議定十六首途（十二日下午九鐘） 
　　濟南　日僑少數女眷赴靑島（十三日） 
　　濟南　捲菸稅率原百分之二十現擬加倍（十三日下午三鐘） 
　　漢口　三北公司鳳浦輪九日午由漢開滬滿載客貨出口不遠即失火頃正在下新河江面施救但火勢尙熾（九日下午八鐘） 
　　漢口　全世界反帝國主義執委會建議本年六月間在漢口召集反帝國主義大會（六日下午十鐘） 
　　廣州　日本勞動黨代表十一名二十日由日起程來廣州參加太平洋勞動會議　　廣州　郵局通告停寄由粤至滬包裹　　香港　交部决令五百噸以上輪船安置無線電（十二日下午九鐘） 
各社電訊 
[俄使署内搜獲文件一斑]  
　　使署附近仍爲奉軍駐紥 
　　駐奉俄領聞將被逐出境 
　　北京大學敎授紛紛離京 
　　路透社十二日北京電安國軍今晚發表文告謂俄使署内搜獲之文件内有蘇俄供給與組織察哈爾蒙古滿洲騎隊由馮玉祥指揮之詳細計畫廣州河南陜西等處蘇俄軍事家及密使之報告奉軍與國民軍之軍事計畫馮玉詳部下俄司令之密函與報告莫斯科所派軍事家與國民軍國民黨領袖之函件曁北京俄使署軍事隨員與中國各處俄員間之往來文件云 
　　路透社十三日北京電警廳稱俄使署搜出文件須費若十時日始可檢視完畢因文件旣多且俄署人員當時浸以火油圖毁證據警察以水澆之撲熄火熖因是之故文件多迷漫不可讀也 
　　東方社十三日北京電據安國軍之發表此次在遠東銀行及中東鐵道駐京辦事處内搜出證據共二十餘件如於馮玉祥之指揮下組織蒙古察哈爾滿洲之騎兵團勞農政府之具體的援助案加拉罕馮玉祥代表之决議記錄及其他在中國勞農秘密軍事機關致大使館與莫斯科政府政治軍事機關之報告等 
　　國聞社十三日北京電俄館附近仍爲奉軍駐紥使團要求撤退奉方以兵撤後交還俄人難免仍有前事故要求收回使館界警權正商量中 
　　東方社十二日北京電公使團要求將現尙殘留於勞農大使館建物内之中國軍警即行撤退但安國軍方面因恐今後公使館區域仍作共産黨巢窟故决向使團交涉請於此際將公使館區域之警察權引渡於中國安國軍外交處長吳氏語人此次所没收之共産派證據書類中有由共産黨因謀中國北方之赤化而組織之秘密軍事機關之首領在人署名者駐奉勞農領事即其中一人當即將被驅逐出境云云 
　　國聞社十三日北京電安國軍對俄抗議擬置不理電鄭延禧不必答復搜獲俄館文件將譯要公布對被捕各人决照法律手續辦理聞因搜獲文件中有俄政府派駐奉俄領爲軍事密探長現决將奉俄領驅逐 
　　電通社十二日北京電奉天方面態度非常强硬决定對俄團要求全部拒絕俄大使館如果撤退奉天方面　　將要求各處勞俄領事一齋撤退張作霖又電命黑龍江督辦吳俊陞嚴重守備國境萬一俄國越境侵犯雖開戰亦所不辭云 
　　東方社十二日北京電此次安國軍大捕共産黨北京思想界頗自危懼北京大學之敎授離京者不下二十九人學校事實上陷於停課之狀態 
　　電通社十三日東京電幣原外長答復政友本黨黨員云中俄國交刻下尙未斷絕 
　　路透社十三日東京電南滿鐵路證劵前因有中俄邦交决裂之說暴落六元半今漸恢復原價因蘇俄聲明不欲採用武力也 
　　路透社十二日倫敦電工黨韋志吳今日在下院問搜查北京俄使署事政府事前有所知否抑允許之否事前或事後曾否商諸美國外部次官藍浦森答稱政府事前即知辛丑條約國公使準備許北京巡警入東交民巷政府並未發何訓令至於檢查上海俄領署出入人等一事則政府前無所聞云 
　　東方社十三日北京電勞農大使館員家族六人已於今晨出發爲俄使撤回之先聲 
　　東方社十三日北京電吳佩孚張宗昌孫傳芳閻錫山關於搜查俄大使館事各有電致奉張吳張孫請嚴辦閻則主張寛大 
[寧案日本將單獨交涉]  
　　電通社十三日東京電南京事件今後之交涉各國將分别行之中國方面如果提出砲擊事件無關係之日本將單獨交涉 
[鎭江黨軍渡江抵十二圩]  
　　電通社十三日上海消息本埠某處接鎭江十二日電午前十一時海容普安及水雷艇一隻向鎭江對岸發砲數十發溯江午後一時海容下江入鎭江係掩黨軍進軍十二圩對岸者云 
　　電通社十三日上海消息黨軍第十七軍長曹萬順八日到鎭江撤退英租界内軍隊布告保護外僑生命財産共産黨潛踪總工會解散 
[賀德霖仍在漢暫押]  
　　國聞社九日漢口電賀德霖齊（八日）已刻自漢公安局提往漢口市法院受審未刻初審終結徐謙當令還押公安局 
[東報論滬糾察隊繳械事]  
　　路透社十三日東京電朝日新聞論蔣介石取締閘北南市共産黨事希望此舉可造成更穩之空氣而終止上海仇外騷擾不過此舉能否有永久效力尙屬可疑耳日政府宜愼重行事宜取積極外交政策防免糾紛云 
[德發債票之本息問題]  
　　路透社十二日倫敦電匯豐銀行發表一文謂中政府按月撥付德人所發行一八九八年四厘半金債劵之本利未嘗有誤總稅務司所匯出之疑用以抵付匯豐墊付舊有德債券本息之透支欵者中國財政部現不許動用中政府所稱共有兩種賬目墊欵應分别辦理之說實屬誤會云 
[日本對華貿易將轉逆勢]  
　　日艦四艘以旅順爲目的地 
　　路透社十三日東京電日本商界對於中國境内之長期騷擾頗爲惶慮朝日新聞述目前悲觀景象謂謂去年對華貿易之優勢今已下趨如現有騷擾繼續不已則對華貿易將轉優爲逆最受打擊者爲棉織業三　間中國中部幾無貿易可方而天津與滿洲亦復蕭索航業久疲方有復振之象奈又受打擊半年來至少當損失四百萬元鋼業雖未大受影響但經營生鐵進口業者因供給停止甚感困苦而對華出口之糖業亦毫無活動之象云 
　　路透社十三日東京電現悉日本驅逐艦四艘前傳奉令準備開往上海者係以旅順爲目的地今晨已駛出 
[法兵抵香港將來滬]  
　　法英要人討論華事 
　　路透社十三日香港電法兵二百三十人今日乘法郵船抵此取道赴滬 
　　路透社十二日巴黎電小巴黎人報載稱白里安昨日與駐巴黎英大使討論中國事變及英國拒絕法國在日内瓦提出以總噸位計算海軍力計畫事 
[中國駐歐使館均將閉門]  
　　國民黨代表不願接辦 
　　路透社十二日日内瓦電中國駐歐使館人員久未發薪甚有欠薪兩年者今似處於無薪俸則無使署之地位駐意公使朱兆莘乃裁軍委員會之一但未克出席其故在此北京對於使館經費一層迄無覆音故各使館有五月一日閉門之說國民黨在巴黎之代表不欲接辦且不願於使館停辦時代管使館文卷聞國際聯盟會之中國代表團則繼續辦事 
　　國聞社十二日日來弗電駐外各使領因經費無着而外部復承安國軍當局之意令向各國取得切實援助陸各國駐使或將首先實行巴黎中國使館秘書李鈞函在歐國民黨執行委員主会李星輝請爲何管使館卷宗各使對外部七日訓令囑向各國聲明搜查俄使館事一致决不遵辦同時王光圻陳籙魏宸組以及其他各使復電京請奉張回奉並要求顧維鈞出洋（戈公振君發） 
[英工黨攻擊預算案]  
　　對華軍事費並無規定 
　　路透社十二日倫敦電工黨史洛登在下院辯論時稱渠曾指財政大臣張伯倫第一次預算案爲富人預算案第二次爲破産預算案今第三次預算案則並存前兩次之性質外加欺騙此爲司財政者從未有過之大失敗將來所必有之追加預算今並無籌及云保守黨楊格主張組織内閣經濟會以謀各行政部經費之撙節工黨勞倫斯問中國軍事經費有無規定財政部麥克尼爾答稱中國問題非預算案所應討論之點云 
[英外部論中國勞工狀况]  
　　謂國民黨權膨脹當可促成勞工狀况之進步 
　　路透社十三日倫敦電外部發表一文言中國勞工狀况首謂英國有人因不確知中國勞工情形致以無根據之責言加諸在華僱用勞工之英人又謂英人在華利益大都爲商賈至於資本家或僱用華工者則爲數甚少英國與日本資本家之勢力在設備程度上及人道觀念上完全有益如廢除租界與治外法權或有礙於勞工狀况之進行但國民黨權之膨脹當可促成此進步因國民黨至少在紙上已採用勞工政策也外人工廠之狀况尤其是英日人工廠視華人所辦之工廠爲優在華英廠雖不多然泰半可與世界任何處之工廠相抗衡謀取更好的勞工待遇之運動實始於外人敎士與資本家中國華人除少數漂亮者外大都冷淡面中國工人團體不爲政治導入迷途者不過注重工資問題耳至於上海公共租界之未通過童工條例則因當時事態異常到會人數不足所致中國英領事皆謂中政府一九二三年三月所頒臨時工廠法僅成具文其所以頒佈之者殆中政府欲掩飾日内瓦與世界之耳目而已云云 
[三國海軍會議定期開會]  
　　東方社十三日東京電日内瓦十一日消息日英美三國會議定於六月十日開會會期大槪連開數星期 
　　東方社十三日東京電參加第二軍縮會議之陸軍方面隨員决定爲國際聯盟陸軍代表現在日内瓦之杉山元少將參謀本部課長砲兵大佐河村恭輔法大使館護從武官步兵大佐武田額三等三氏 
[日本維持臺灣銀行]  
　　東方社十三日東京電關於整理台灣銀行事宜政府當局十二日協議之結果令日本銀行徹底的維持台灣銀行如日本銀行因此而有受損失之虞時當由政府以適當方法負保證之責台灣銀行調查會長井上凖之助本日由關西回東京已與片岡藏相會見協議矣 
[英成年女子皆有選舉權]  
　　路透社十二日倫敦電路透社探悉英相包爾温明日將在下院宣佈政府已决定凡成年女子皆有選舉權毫無限制 
[公電]  
　　上海東路前敵總指揮部政治部通電各省黨部各部總指揮軍長各路軍師政治部主任全國各報館社團均鑒茲探得共産黨在漢口秘密會議破壞中國國民黨消息特轉錄如下近日共産黨在漢開臨時大會其决議極關重要查歷次大會出席者共産黨要人外有鮑及第三國際東方部長某氏參加經三畫夜不斷的長時間之討論認爲共産黨與國民黨合作環境中及國民黨本身有發生絕大危險的現象退一步但不知退到甚麽田地爲最後之途而國民黨進攻與壓迫得非常得意有味此不特危害共産黨的本身而且與國民革命前途有不勝之憂慮因爲事實上和情勢上明白指出革命前途有積極地不好的傾向所以在這個左右逢其難的環境包圍中找一條出路就是（一）退讓下去還是進攻（二）退讓或進攻到甚麽程度（三）反攻的方式經大會充分討論結果認爲再不能讓步决定進攻進攻的方式與原則（甲）使汪精衛回來必要主政（一）提高國民黨權（二）統一指揮（三）打銷獨裁制（四）孤立蔣介石的力量（五）能使汪蔣合作更好不能時只有犧牲蔣去（六）提高高級軍官的地位令其地位一列利益衝突不受蔣的支配與利用（七）極端撮合與拉攏帝派分子結合（八）自後共産黨要取議會制的參加出席權（九）各省市黨部如認爲有右派及反動派柄權者即行改選尤應注意廣東（乙）自後活動除今特别注意工農方面外學生方面亦須從新建築力量廣東特别注意（一）對於商人應該加以相當之注意如無商民恊會組織的地方則去領導之（二）黄埔同學會要取相當態度對付之（三）要令其極端受國民黨的指揮監督并時注意其行動減削其絕對信仰私人方面的觀念以上幾點預備以共産黨的去留力爭實現云云謹將其秘密情形公布週知務希諸同志注意本黨幸甚國民東路軍前敵總指揮部政治部叩眞 
　　南京東路軍總政治部來電申報新聞報民國日報時報時事新報前敵日報東路軍總政治部之近况該部主任自陳羣就職後氣象煥然一新從前組織散漫態度不明一般民衆頗不信仰此次改組後如農工商學各界團體皆紛紛晋謁請求指導由秘書羅曉樓接見羅謂本人承總理之遺志努力國民革命以求三民主義之實現所謂以黨治國即以三民主義治國凡有反對者即以反革命論衆皆拍手稱善於是該部不日召集各團體開聯歡大會以謀變換意見爲民衆謀利益者未有不得民衆之擁護十　　一日開紀念周時由何總指揮應欽作政治軍事報告言詞甚長不及備錄同日開部務會議由秘書主任蓋光孚主席議决案甚多茲摘其最要如下（一）十四日召集東路各級政治會議十五日召集商界聯合會領袖會議十六日召集敎育恊會十七日召集婦女協會十九日召集各工團二十日召集農工商學共籌市民大會（二）組織特别黨部（三）由敎育股考試司書宣傳員及編政治訓練班大綱（四）擴充女傳員名額（五）由各科擾定預算表 
　　延平盧興邦來電各報館均鑒閩省平幸禍亂頻仍去歲吾黨以主義與軍閥奮鬥鏖戰月餘逆氛全消邇來各地民衆解放運動蓬勃奮發興邦正深欣幸乃聞閩垣有少數人利用工潮演成慘劇雖與大局無甚攸關而爲黨爲國主義務須一致興邦忝列戎行無論若何總以擁護同民黨服從蔣總司令曁諸長官命令爲唯一天職此心此志永矢不渝謹電奉聞諸維亮察國民革命軍新編第一獨立師師長盧興邦叩歌印 
　　黃金榮張嘯林杜月笙等通電各省各報館曁全國父老兄弟姊妹均鑒嗟乎寄生於國民黨中之共産份子貪蘇聯赤化之金錢賄買無知識無敎育靑年工人搗亂地方無所不用其極士不得學農不負鋤工不入廠商不居肆女不安室動輒游行以加薪爲條件以罷工爲要挾視地方公正之人無紳不劣無豪不土公産任其搜括私産便其没收逮捕殺害無惡不作如有出而與之抗衡者以反革命頭銜加諸其身各處總工會成立以來所收入之會費已達千餘萬元所謂總工會之委員會長衣西裝坐汽車納嬌妾住洋房口唱打倒帝國主義打倒資本主義殊不知自身擁資數百萬元需用舶來品物恬不知恥其工作以煽惑罷工爲能事以打倒資本廠主爲勝利以推翻廉恥敎育爲特色以實行廢姓非孝爲優點此種舉動絕非人類呈可忍孰不可忍金榮等外觀赤俄之慘痛餓死者千萬餘人殺戮者千萬餘人流離失所者數百萬人違背人道主義冒天下之大不韙即此其産信徒所作所爲之惡事也内觀吾國近日之情形某廠停工某業閉市某敎廢祀某家破産共産黨之流行病勢將傳染於大江之南不早殲滅蔓草難圖噬臍莫及金榮等不忍坐視數千年禮敎之邦淪於獸域乾凈之土蒙此穢汚同人急起邀集同志揭竿爲旗斬木爲兵滅此共産兇魔以免遺害子孫尤望全國父老父詔其子兄勉其弟共起而剷除之金榮等抱國家興亡匹夫有責之義出而奮鬭絕無做官發財思想昭昭此心可質諸天日願全國父老共鑒之黃金榮張寅杜鏞等叩具 
國内要聞 
[美政府對華漸與各國一致]  
　　惟閣員意見尙歧異 
　　密勒評論週報四月十三日華盛頓電稱美國之加入寗案要求牒文現引起美人廣大之討論不知美政府於國民政府拒絕列强之要求時將有何舉動數方面料美政府將與各國共同取未來之海軍行動但閣員對於此節意見大相歧異閣員對於對華政策顯已分裂惟未見重大耳許多有勢力方面現信美政府將漸取與各國完全合作之活動南軍對寗案如不即有賠償則恐美政府將决議永不承認如目下組織之國民政府有人倡議美政府當與他國恊力抵抗俄國施於遠東之政策頗得一般人之同情國務部政策現已漸露此種發展第三批美水兵一千五百名定期四月十二日十五日間由桑狄哥乘格蘭特總統號赴華 
[漢口四三慘案交涉之形勢]  
　　日方態度强硬　日艦日兵繼示威 
　　武漢反日示威大會之要求 
八日漢口通信四三慘案發生後武漢各界極爲激昻而日人方面態度仍極强硬前日又自南京調來驅逐艦三艘連前四艦共有七艘均泊日租界江面武裝水兵日來且益增加遍堆沙包遍佈電綱嚴重戒備惟日本旅漢僑民已有千餘婦孺於前日分乘大福襄陽兩丸由浦風兵艦護送加國尙有千餘壯丁均登兵艦岸上並無日人是日兵武裝登陸已失其護僑之目的其爲不肯放鬆其租界地位與特權之用意至爲明顯至四三被捕之行兇日商四人前日已由外部送還日領水兵六人亦經司法部外交部總工會各派代表分别問話後於昨晚十二時由外部送交日領收管俟交涉結朿再行懲辦但日領態度極爲强硬故此次交涉頗爲棘手國際工人代表團爲四三慘案特致函國民政府委員表示哀忱並爲同情之援助具名者爲國際工人代表團湯姆白勞德多理越 
　　武漢各界六日舉行對日示威運動大會並追悼死難烈 
士羣衆極爲憤慨當場議决要求多項並各發通電請全國一致主張茲錄電文如下各省市黨部各軍政機關均鑒頃呈中央黨部國民政府請願書文曰竊英帝國主義者造成（一三）慘案血腥猶存不料日帝國主義者又造成（四三）慘案租界之内三處屠殺伏屍流血者數十人似此兇猛殘暴寗能忍受人民保辜迭遭茶毒此日帝國主義者造成之結果而爲民衆永矢母忘者也武昌各界特於今日午後一時在閱馬廠舉行追悼大會到者五十萬人羣情激昻痛哭失聲與其坐斃誓與偕亡悲哀之餘特提出决議九條一致通過公推代表呈送議案并面陳一切伏乞我中央黨部國民政府尅日實行以平公憤而維危局决議案列後（一）要求政府提出嚴重抗議革命民衆須一致團結起來爲政府後盾（二）要求政府對日嚴交涉取銷中日間一切不平等條約（三）收回日租界（四）要求短期間撤退日本在漢海陸軍（五）日本領事代表日政府向中國國民政府正式道歉（六）各兇手須交中國法庭懲辦（七）日本應賠償死難損失及撫䘏死難家屬（八）日本應擔保以後不得慘殺中國人民（九）日本不得因（四三）案封鎖工廠辭退工人以上九條實爲最抵要求尙望我政府對日嚴重交涉是所盼禱語特此通電更希一致主張武昌各界追悼（四三）慘案死難烈士大會叩魚 
 
 

Page 8

 
 
   
 
 

Page 9

 
 
國内要聞二 
[長沙方面最近之外交情勢]  
　　英領英僑相繼離湘　日僑亦整裝待發 
　　美領因總罷工遷居兵艦　湘人收回海關大運重長沙五日通訊革命軍克復滬寗後長江上游各地英美人士不知何故自起恐慌紛紛走避長沙方面英國領事卓乃斯忽於四號偕眷屬與英籍館員一律上軍艦烏里柯號離湘下駛館内各室俱行封鎖僅留工人四名在内守屋事先未通知湘政府次日湖南交涉員董維健聞悉後立派西區警署長楊優前往查勘明白并在該館門首加設崗位一座日夜派警駐守以免損失一面將英領離湘情形電呈中央外交部核辦矣查在湘英僑早已去湘今英領又去湘境同僅江干太古怡和兩公司之憂船堆棧獨存耳駐湘日領事糟谷氏因此事面見張代主席翼鵬報告英領離湘情形并要求保護在湘日僑張代主席答以湘省現爲後防對於任何國人民一律平等待遇决無侵擾之事日商儘可安心營業幸勿誤聽反動派謠言自相驚疑日領滿意以去此外僑湘美人從前在湘辦有雅禮大學湘雅醫院湘雅醫校福湘女校聖經學校并爲男女靑年會之主幹自去年十二月發生反文化侵略運動後各地美敎士已一律離湘各學校於本年春季起一律停辦并將湘雅醫院封鎖因此失學學生與失業員役不下數千人湘省各界人士對美人已不滿意最近因美政府同意於英國政策參加南京砲擊事件遂於四月四日起宣佈對美總同盟罷工計長沙方面服務美人機關之海員洋務工人洋務職員共六百餘人已組織對美罷工委員會主持一切進行僑湘美人乃亦紛紛離湘赴漢美領范德宣則尙在長沙自宣布對美罷工後各美國機關洋行員役等已一致停工詎承銷湖南全省美孚洋油之某洋行公司經理劉翔生獨不遵約營業如故故各工友已呈由總工會將長沙方面該公司六個一律封閉并抄没劉之家産（計一二百萬）至於美人主持之新舊靑年會與女靑年會原爲長沙娛樂機關現已經省黨部召集各公法團議决收歸公有改爲湖南人民俱樂部矣　 
　　六日通訊湖南人民自收回靑年會爲湖南人民俱樂部後而總工會又繼起爲收回海關之運動於四月五日下午二時召集各團體代表討論一切到會代表百餘人人推蔡壽民主席首先報告海關有收回之必要情形畢各代表商量頗久最後議决（一）組織湖南人民收回海關委員會推蔡壽民李一農李惠迪熊亨翰聶復明魏荔周彭瑞初周勺泉吳鎭孚羅琴伯劉子政查夷平鄧立平李寅彬等爲委員（二）請願政府即刻派員保管稅疑（三）電請中央財政部派員來湘接收（四）發表宣言限稅務司於三日内出境（五）請政府派兵保護海關議畢散會後各委員又繼續開第一次委員會議議决組織常務委員會推李一農爲會務委員魏　周爲文書委員劉子政爲財務委員吳鎭孚爲宣傳委員蔡壽民爲糾察委員并推彭瑞初周育民聶復明鄧立民四人爲代表向政府請願實行派兵保護海關并派員保管稅疑當由張代主席翼鵬出而接洽各代表陳述來意後張答復謂上項意見政府完全接洽并負責馬上分别實行各代表因答復圓滿興辭而去長沙關稅務司畢尙接得限期出境通告自六號起即已不上關辦公準備離湘湖南人民收回海關委員會旋電中央請速派員來湘接收長岳兩關其文云（武昌國民政府財政部鈞鑒湖南人民秉總理遺旨求其最近主張之實現於四月五日各公法團呼機關代表會議討論收回海關問題議决組織湖南人民收回海關委員會請政府暫派員保管稅欵文件并遵照中央黨部議决案電請鈞部迅予派員接收理合電陳湖南人民收回海關委員會叩魚印）省政府方面亦已命令長岳兩關監督暂行保近稅收文件靜候中央派員接收關上辦事各外人將一律離省矣 
　　駐湘美國領事范德宜因湘人對美總罷工後形勢甚爲緊張亦於五號下午偕全署人員及行李遷居美國兵艦準備離湘僅留工人楊俊先等七人看守房屋美商花旗紙烟公司已自行歇業某洋油公司則經應工會封閉已由西區警署呈報公安局查照此外僑湘日商因日水兵在漢口發生新交涉自已不安亦正在束裝準備雖湘矣 
[蘇州日租界事件]  
　　日僑相率離蘇 
蘇州盤門外靑陽地日租界之日商瑞豐絲廠日人大阪望野與二阪某現因留蘇日人相繼離蘇故亦於十日晨携帶行李擬乘輪離蘇赴滬而對於所欠該廠工人之工資則完全不發工人乃大起恐慌遂將望野等二人　留同往日領事署向日領岩崎榮藏陳述理由日領乃邀由公安局長章駿總工會代表舒正基到場調停結果由日人承認將工資如數發清工人認爲滿意惟日人以適無　欵（工資約二萬餘元）乃由日領偕同工人於當晚七時乘車赴滬取欵但日領赴滬之前特通令留　　蘇日僑一律停業準備離蘇所有停業時期如受損失均由國家担負賠償故同時城内外日人所設商店醫院等完全停業及至當夜十二時左右瑞豐廠工人忽得消息日領署儲有槍械遂派人前往用和平手段將槍械取出送交公安局暫行保管計步槍十四枝刺刀十四柄指揮刀五柄槍彈二百十九粒皮子十彈匣十個修槍小機件十個迨至翌晨總工會得訊恐有搗亂份子肇事隨派職員王伯奇率同糾察隊並由公安局派徒手保安隊前往日租界附近保護同時蘇州警備司令張鎭亦接上海白崇禧總指揮電令略謂據駐蘇日領岩崎榮藏面陳各節飭令保護日租界等情張司令奉令後隨即派由副官長董友賢率便衣兵士妥爲保護公安局亦將槍械如數送還日領署總工會及市黨部以此事關係重大於十一日夜均開緊急會議結果議决四點（一）立即收回蘇州日租界但此點决不單獨行動要在國民政府領導之下與各界民衆一致奮鬥（二）發還所欠工友的一切工資（三）如無故閉廠工友生活須由日本廠主負責至少須給工資一年（四）賠償一切工友的損失一面並發表通電報告此案直相通電如下漢口中央黨部國民政府上海政治分會陳外交部長南京蔣總司令何總指揮上海白總指揮南京省黨部各地黨部均鑒蘇州日本各廠主停廠潛逃經總工會向日領事交涉要求設法詎知日領事亦棄職潛逃意存挑撥留蘇日人更謀用武工友慣不可遏但猶力持鎭靜僅將槍械收存公安局暫管現蘇州民氣激昻但黨部工會均力主愼重以後關於外交事宜一律靜候國民政府解决遠道傳聞恐失眞相特此電達蘇州市黨部工會眞 
[揚州黨軍退鎭之經過]  
　　鎭江防務嚴密 
九日鎭江通信孫傳芳以段承澤旅爲前鋒於前日（七日）聯合馮白等部反攻揚州先仙女廟之黨軍失利據萬福橋以守張中立獨立第十二師亦由泰州退往江南城内所駐第十七軍余仲騏杜起雲一二兩師分頭開往仙女廟邵伯迎擊鎭江復派第一軍第三師及獨立第十五師余憲文部（即陳儀儀舊部）兼程北渡包抄聯軍之背昨早（八日）拂曉聯軍利用砲隊東由萬福橋北由黃珏橋西由觀音山麓三面進攻東路鏖戰於窪字街兩方傷亡甚重西路相持於司徒廟乃黨軍中有兩營係孫北洋舊部忽改變態度城之西北一帶高原（即蜀崗）悉被聯軍搶先佔據砲火由高臨下致使在下者勢不能支因而一軍三師繞城南退第十五獨立師先由七里甸向儀徴退却北路在淮了橋劇戰因西路失勢聯軍遂由北門進城十七軍一二兩師及二十六軍第三師行後由圖象兩山砲台開砲掩護沿汽車路安全退至江岸用江裕輪船渡至鎭江十五獨立師到儀時要求地方給養住宿并由駐儀江淮别動隊時隊長至江邊封船十八艘夜二時由鎭江黨軍派去鎭泰小輪拖帶東下今早（九日）七時抵鎭恐瓜洲已有孫軍遂在金山西麓鮎魚套登陸分駐城内城隍山聖廟今早第一軍第二師劉峙率部由滬奉命來鎭聯合崗山象山焦山各砲台及海軍艦隊仍取攻勢蔣介石總司令今午過鎭十七軍長曹萬順十五獨立師長余憲文一軍二師長劉峙及鎭江各公團代表均到站晤談蔣佈置鎭江防務面示各軍後旋即開車赴寗 
　　十一日鎭江通信第一軍第二師今夜（十一）開往崑山鎭江防務仍由十七軍第二師及獨立十五師担任晚間特别戒嚴江面有兵艦六艘巡弋上下時向江北開砲示威除太古怡和商輪由外艦護送可以通過外江面交通完全斷絕江北時有槍聲以望遠鏡測之江干聯軍人數不多第十七軍長曹萬順及第二師長杜起雲均住江邊揚州難民由十字會分設男女收容所暫時收容商會今日籌現欵兩萬元交曹軍長應用又聞日前被拘之季振和張逸山於今日由商界保釋 
　　另一通信自江北軍事發生變化以後鎭江形勢遂亦驟行緊張江面船隻昨日即禁阻往來晚間並特别戒嚴加意防範現聞總部計畫對於鎭地决取守勢所有鎭江西面金山鮎魚套等處槪歸第一軍第二師佈防鎭江東面丹陽常州等處槪歸第十五師佈防江面則由各砲台及十七軍第二師佈防又聞第一軍駐鎭軍隊俟開往崑山後其担任之防地另由南京總部調令相當軍隊前來接駐昨晚開來新兵甚多現留駐鎭地者共有一萬餘人十七軍長曹萬順及第二師長杜起雲均駐鎭二師司令部設稅務司公館 
　　鎭地自頒布戒嚴後晚間十時後行人即不准往來昨夜十一時江邊招商局巷有江北人某甲由滬來鎭擬返江北因無船渡江乃暫寓於同發小客棧内以出外大便行至該巷爲守衛軍士衛見疑爲　　　上前詰問口令詎甲竟掉首奔逃該軍士以彼　虛遂開槍射擊致將擊斃事後由其同行鄕人說明始知誤會現已備棺收埋矣 
[寗波黨潮之大風波]  
　　市黨部總工會民國日報同時被毁 
　　寗波於九日晚間突然發生市黨部總工會民國日報被搗毁情事市面大起恐慌全城戒嚴同時黨部之重要人物均被司令部拘捕愚頃向各面探詢紀其情形如次寗台温防守司令王俊自就職後因改委公安局長並有焚毁前次總工會嫌疑故市黨部總工會學聯會等紛紛發電反對民國日報尤爲盡量宣傳據司令部消息黨中某派分子意圖搗亂後方王司令曾赴滬向蔣總司令請示於九日返甬是日下午乃將民國日報經理莊禹梅邀至司令部至晚間七時該報館全體編輯部人員赴司令部請願要求釋放未經接見是時市政府亦有代表赴司令部談話於是市黨部常務委員楊眉山總工會委員長黃鯤亦均被扣留 
　　九日晚間司令部因據密報有某方將至司令部繳械消息乃即宣佈戒嚴并放步哨惟市黨部於七時許突有口稱縣農民恊會背纒白帶之工人二百餘人各持木棍將該部包圍并將内部人員全體監押一室八時許公安局聞訊乃派武裝警察前來救護始將此二百餘人驅散并拘獲四十九人押公安局同時總工會亦被同樣之百餘人搗毁統率者係李伯平同時江北岸民國日報館亦被搗毁 
　　十日上午各工會如鐵路工會海員工會等等均至小敎場開市民大會到者五千餘人防守司令部派兵制止雙方發生衝突兵士開槍死學生吳彭年一人傷四五人拘獲押至司令部者共計三十餘人即日下午李伯平等在小校場舉行市民會到千餘人席間議决將總工會改組爲工人同盟會推張綱等六人爲委員又組織人民審判委員會推李庸倩等十一人爲委員并議决歡迎吳萬均復公安局長職 
　　省黨部監察委員兼浙江財政委員張葆靈及國民革命軍總司令部秘書處機要科蔣堅忍因假來甬聞知此事乃於十日下午赴司令部向王司令調解據王司令謂此次只對幾個不良分子的問題各團體可仍照常工作張等即報告市政府被拘者乃紛紛取保 
　　十日晚間李庸乃常務委員農民部李良工人部虞之飛宣傳部潘玉靑年部包文商人部馬冠軍婦女部陳瑜候補樓仰出范龢監察委員余虹文張子叟該委員等於今日（十一日）至市黨部就職民國日報聞亦改組定十六日出版 
　　工人方面今日在白沙會議聞定明日罷工參加者計鐵路郵政和豐紗廠海員等 
　　今日上午各團體代表如商會總工會市黨部農民恊會學生聯合會人民團體聯合會店員總工會市政府等代表在市政府開談話會要求王司令釋放莊禹梅楊眉山黃鯤并解决以後糾紛問題懲辦搗亂分子議决後該代表等即至司令部開聯席會議至四時尙未散會 
[杭州快訊]  
　　十一日上午杭站五次開滬快車民售客票忽奉軍警當輔命令停止行駛售出客票原價收回 
　　昨（十一）晨起電話公司電話忽然不通聞因有軍警看守之故僅公安局等照常通電電報局亦暫告停頓 
　　杭州市公安局長章烈日前赴滬公幹十日公畢返杭聞奉有密令查辦各機關反動份子昨已捕獲十餘人 
　　浙省政務委員會省黨部總工會職工聯會公安局等昨日均有軍警駐守 
　　浙江民報社國民日報館昨晨突來巡察隊各一排把守門前並嚴查出入人等 
　　杭州總工會昨上午被軍警搜查並捕去多人又學生聯合會昨亦有宓某等數人被捕 
　　東路軍路指揮部杭州行營主任羅爲容二十二師師長陳繼承昨（十一）下午會銜布告奉蔣總司令命令自今日起戒嚴附戒嚴條例四項 
　　革命軍十七軍曹萬順部在杭留守司令部組織後方訓練處設舊提學署不日成立 
　　駐杭日領事清野長太郎昨（十一）東渡錢江至紹轉甬由海道赴滬 
　　東路軍總指揮部杭州行營爲救濟民食起見將所辦軍米三千數百石由總商會招商承買評價過斛已逾半月昨始彙集米欵三萬數千元繳送行營 
　　蘇皖糧食已源源而來湖墅行盤减跌一元左右省會　　米價昨（十一）日起跌落四角計頂米每石十四元起米十一元六角 
　　西湖蓄魚經財委會議訂投標辦法於十日上午任人投標下午開標僅有沈炳源一標計標價三千零十元認爲未足標額無效展期（以上十二日） 
[黨潮中之粤政府態度ＬＹ]  
　　現政府完全右傾　　武漢中央政令已不接受 
　　廣州通信民黨左右派暗爭已久在黨政府未遷鄂前已有劇烈之暗鬥詎意兩派不决裂於在粤之時而正式分裂於北上之後刻下左派在漢方團結兩湖實力儼然自成一系而右派則保存浙贛諸省以三民主義正統自居此中分裂爭鬥經過情形迭見蔣介石通電長沙市黨部之宣言漢方之鞏固黨權運動事實具在已無可爲諱民黨旣不幸中途分裂兩湖已有鮮明獨立之旗幟表現則革命後方策源地之廣東其態度又如何諒亦爲留心時局者所注目茲搜集近日兩派在粤之鬥爭情形爲客觀的叙述如次廣東現政府自國民政府遷鄂後已完全右傾因而右派之總工會乘時而起左派之工人代表會見本派實力不足遂亦掩旗息鼓漢方以粤局之壓制左派也近挾中央黨政府之權威下令改組省市黨部而粤局黨人以有實力故遂置中央黨政府命令於不顧甚且對漢方之中央政府發生欵問曾在香港某報發表一篇反對中央改組粤省黨部之談話最近更進一步再在某報刋登一消息略謂中央監察委員對漢方中央政府否認擬召集第三次全國代表大會予以根本改選云云據此則此後粤省似已不再奉行漢方之中央黨政府命令例如近日漢交通部委陳劍如接任廣東電報局長舊任已準備交代但忽接南昌總司令部來電囑勿擅行交替於是交通部委任之新任局長竟始終不能接事但漢方雖命令不行然對於粤省黨政仍陸續下令更動如最近中央政治會議議决令廣州政治分會着粤省政府任命黎照寰爲廣州市市政委員長又由中央常務會議派黎照寰陳劍如郭壽華楊匏安黃俠生劉爾崧等組織廣州特别市黨部改選籌備委員會進行改選市黨部但現在中央實力已不能及於粤省恐黎照寰之市長夢與改選廣州市黨部之企圖終等於紙上空文其結果等於新任電報局長陳某之落空而已粤政府旣已捲入政爭漩渦自趨於右傾後對左派之中央黨政府固不受命對於左派要人尤特别注意故近日左派領袖已相繼離粤潛赴湘鄂粤政府更恐因此而惹起軍事之行動故連日省城已無形宣布戒嚴凡郵政電報各機關已加派檢查員嚴密檢查以防敵派之活動革命軍總司令部於克復滬寗後發表一種新口號就中有數條對左派已顯然取敵對地位此項新口號已可見粤當局之趨向即謂爲左右派爭持中粤方態度之宣示亦無不可也茲摘錄新口號如下（擁護民衆武力的領袖百戰百勝之蔣介石）（國民黨忠實份子團結起來）（肅清一切反革命派投機派）（打倒冒牌的國民黨員）（打倒離間國民黨領袖的奸徒）（促成汪蔣合作）（實行三民主義）（改南京城爲中山城）以上各口號最令人注目其餘各條從略（四月一日） 
[蘇州醫科大學校長被拘押]  
　　閻門外留園馬路省立醫科大學校長吳濟時曾經該校學生會宣佈其侵呑公欵等八項罪狀並請公安局將吳拘究吳氏當以情虛圖逃於十日赴車站擬乘車離蘇赴滬經該校學生追獲即送公安局拘押聽候查辦學生會爲此事特發宣言如下全國父老昆季諸姑姊妹公鑒同人蜷伏於軍學兩閥重重壓迫之下者久矣溯自敝校於民十三上學期發生驅周學潮後吳濟時多方夤緣復獲江蘇省敎育會之力助來長我校當時同學亦深知吳氏爲江蘇省敎育會之嫡派最爲反動顧又無法阻止遂由同學集議提出財政公開學生參與敎務會議及不干涉學生運動等事爲吳氏來長斯校之交換條件詎知吳氏爲人狡猾到校之後大反所爲長校二載財政從未公開其侵呑公欵之巨可想而知若夫敎務會議不特學生無參加之可能且爲大學敎授之博士學士出席亦等於旁聽此每次敎務會議所以有許多不出席之敎授也因此敎務會議之議决案關於學校之改革曁建設事項甚少學生疊請履行初約誰知權旣在握竟置若罔聞嗣吳氏窺見醫大學生團結精神異常堅實并有反動之動機乃想盡方法冀達解散學生會之目的茲擧其最顯著之事實如次（一）向來學生住於校中彼乃藉口校舍偏窄其實醫大大禮堂樓房十餘間盡作吳氏個人家園迫學生寄居校外以分學生團結精神使學生會組織發生困難（二）醫大學生會每學期全體大會向在本校大禮堂舉行吳氏初長校時亦曾出　　席參與於十五年第一學期學生舉行常年大會仍設會場於大禮堂詎吳氏忽下令禁阻集會并云（這個大禮堂不是學生會的我不借予你們開會看你們把我怎樣）三三一八慘案發生後北京學生總會代表來蘇本校學生會任蘇州學生聯合會交際科職受學聯會之使命召集閻門外各學生於醫校大禮堂開會請北京 
 
 

Page 10

 
 
　　代表出席報告慘案眞相竟被吳氏禁阻并向學生會主席云（這種代表只好請他吃頓酒肉便好打發他回去又何必開甚麽會呢）（四）醫大學生會費爲便利起見向由本校會計處代收於十五年第一學期吳氏忽命會計停收會費學生向彼責問答云（會計是學校請的不能帮你們幹這種空羣）醫大學生會旣遭遇種種困難復特受吳氏有權無理之壓迫遂無形宣告解體矣似此吳氏又何能掩其解散醫大學生會之罪惡對於學校行政亦諸多乖謬長校兩載學校醫院全無改革建設之成績徒有倒行逆施之事實一侵呑公欵此次直魯逆軍來駐醫大事前曾來通知當經敎務處職員電告吳氏吳氏回電云聽他們來罷并不到校與該逆軍接洽於是各科主任督同各職員將醫療器械桌椅一一搬移保存經五時許逆軍方來校駐紥前讀三月十九日報載有吳氏呈江蘇省長報告醫校駐軍一文大致謂此次直魯軍突來盤住校院所有各科醫療器械及會計室事務處一切文具要件一時未及搬移現在無從保管吳氏此種報告顯係揑造有意消㓕其侵呑公欵之証據其實一切賬簿文件等項今猶密藏其會計（私人）蔣育才處二學校房屋吳氏旣云偏窄彼竟將十餘間樓房携有妾婢移作私人家園三任用私人故醫大有宜興會館之稱吳氏係宜興人四斥退國民黨同志學校職員萬益同志醫院藥技師周夢白同志俱是本黨健全分子努力黨務見忌吳氏致遭革職他去總上以觀吳氏解散學生會之罪惡如彼對於學校行政黑暗又如此則吳氏爲江蘇省敎育會之嫡派而爲反革命中之最有力者彰彰明矣茲値革命軍到蘇吳氏又欲投機入黨兾保將來飯碗爰請其爪牙吳東斗史蟄夫兩投機分子多方說合須知吳氏當曹錕賄選竊國時任命簡任職實軍閥之走狗也本校同志有見乎此已致函蘇州市黨部阻止入黨今更由在校同學全體議决請求吳縣人安局逮捕吳氏俾便派委究查依法懲治同人力有不逮務望多方援助肅清學閥餘孽敎育前途幸甚醫大幸甚江蘇醫科大學臨時學生會 
[地方通信]  
　　蘇州 
　　蘇州軍訊十日下午四點三十分左右本地空間發現有大飛機一架自西向東旋又由東向西在車站附近盤旋一轉又向東直駛而去駐蘇革命軍東路兵站及輸送隊十日分兩次由蘇開拔一次上午八時車二十五輛赴寗一次上午三十分車二十輛赴鎭江十日下午三點十分上海開來兵車九輛載革命軍先遣軍新兵四百名抵蘇下站轉乘輪船赴常熟 
　　紗廠職員游街蘇綸紗廠職員徐潤章因揑造謠言破壞工界名譽爲總工會拿獲後經總工會執行委員會議决派由本會職員夏偉烈率同糾察隊二十人於十日押將徐潤章游行城内外街市示衆一天至晚始釋放恢復其行動自由當游行之時觀者咸誤會徐係劣紳或土蒙云 
　　市黨部調查工會蘇州市黨部之商人部現以各業夥友紛紛組織工會而對於組織上間有尙未明嘹者并有一業發生二會等情故商人部現特派由周鼎如赴各會詳細調查分别指導以利各業職工會之進行 
　　公安局解散游民乞丐習藝所公安局十日派商團七部隊長于潤甫赴閻門外三六灣游民乞丐習藝所將該所解散當解散時該所警察每名警餉發　關游民乞丐則每名給與七八元不等 
　　吳縣農恊籌備委員會自省黨部委定周倩伯徐秉文曾學文孫志農唐松園五同志爲吳縣農民恊會籌備委員從事籌備即於四月十日在吳縣縣黨部舉行籌備委員會出席者除五委員外另有縣黨部代表主芝九曁橫涇鄕代表唐榮訓亦蒞止當時推定唐松園爲臨時主席周倩伯爲記錄先由縣黨部代表王芝九報告大意爲農民運動之重要及組織農民恊會之困難如土豪劣紳散布流言與組織僞農民恊會及縣農民恊會應隷屬於省農民恊會之綠由又本委員會産生經過末并報告縣黨部代爲工作之事實主席報告大意謂本人爲農民運動之主體應注意定傳以喚起農民次注意訓練農民爲將來之後盾末由周倩伯孫志農二同志相繼報告滸關區閻區農民恊會籌備的經過議决案如下（一）辦公地點暫假閻門外普益社（二）請縣行政委員出示布告各　　鄕村以免農民之誤會案議决照辦支配工作唐松園（常務）徐秉文（秘書）周倩伯孫志農曾學文（組織定傳）各區成立期已籌備而將成立者　關區（十三日）唯亭區（十四日）　涇區（十五日）木　區（十六日）　城區（十七日）橫涇區（十二日）并預定二星期即日開縣農民恊會 
　　松江 
　　張澤民衆請釋徐個張澤鄕農民四百餘人於十日上午持旗來松羣向縣黨部請釋被捕拘押之前鄕　徐個經懸黨部常務委員王濟才出向羣衆解釋以徐之被捕係因虧空公欵而此項公欵即爲爾等羣衆所有是以送縣請追云云鄕民以徐所欠公欵旣屬羣衆我等亟顧除棄堅求保釋經該部請由武裝警察彈壓鄕民仍執前言不肯退走迨該部職員一再磋商始允轉請縣署准由羣衆具結保外設法料理及鄉民遵具保結該部以須蓋店舖圖章方能照辦於是鄕羣大起鼓噪幾至用武幸有人出爲阻止未釀鉅禍厥後又請武裝兵士一棚到縣保護而曹縣長已下諭准保當由羣衆大放爆竹歡迎徐侗出獄維時已晚間八時矣 
　　農民恊會之所聞松屬各市鄕農民恊會均在各該市鄕開成立大會茲酌錄如次（一）葉榭農民協會在該鎭開會到農民數千人迨開會禮畢即出發游行鄕民中有以懋新義泰兩米廠不遵照該會壓平米價之標語每石仍糶十四元且以行斛有難斛海斛之分不予統一遂將該兩廠玻窗行斛等物蜂擁搗毁一時鎭上商號大起恐慌幸經指導之黨員極力解釋始行平靜惟該鎭有重利盤剝之顧楊氏亦由農民逮捕游行押交黨部核辦（二）新橋農民恊會開成立會時由陳兆杜登台演講厥後又以倪冰若收租嚴厲遂由陳弟與農民同至倪宅逮捕茲因倪姓門已緊閉無從入内即折回散會 
　　兵災地域待賑松屬各鄕之受災最重者以小窤山鄕之張莊北錢五厘鄕之石湖蕩李塔匯等及浦南之張涇兩岸傷甚因上列各地爲聯軍與奉魯軍　濠駐守之地是以門窗農具悉被焚燬耕牛米糧俱被宰食甚至耕種稻種亦被食無餘現在節届下種鄕農無以耕植加以糧食加醫生活無由因此張莊農民俱向縣黨部乞援經該部督同農人齊向縣署請願因縣長不値尙未有切實辦法惟聞上海大慈善家因應松人之請决定着手調查爲旗賑貸金之預備即擁護農人利益之黨部諒亦有以善其後包 
　　黨政　聞縣黨部以華婁兩縣城隍廟廟産係由縣署督征員李兆祺及趙企昻保管業已令行第一區黨部收歸市有又輔德善堂原屬市有亦令第一區黨部會同市政委員將該堂賑册等件併予收回刻已將該堂賑目嚴密審查以昭核實又松市警探隊係爲緝捕盜賊而設茲第一區市政委員因認爲無裨實際通告裁撤又屠宰稅一項原由姚丙奎承包認繳現由肉業協會議决呈請縣黨部收回自辦當由該部核准照行又各業工會各商號夥友職工會日有成立而縣署東　經征處職員亦有職工會之組織即全縣各圖編畫亦有同樣工會之發起 
　　油蔴麩餅業開會紀事松江油蔴麩餅業公會於昨日召集全體會員開臨時緊急會議出席者四十五人由會長王子厚主席茲將决案錄下（一）决議自動打消放賑加利的制度解放農民（二）公會改組爲商民恊會（三）推舉臨時委員五人舉定王子厚徐也梅張夢醒潘德卿周兆英等爲臨時委員（四）公開徴求同業同志加入（五）由委員携帶印就的宣言書分赴各埠各鄕村宣傳限兩星期結束 
　　槍决匪兵本月十一日午刻縣公署奉令在縣獄提出匪兵嚴凱純一名由佘科長騐明正身押西河莊執行槍决嚴年二十九歲直𨽻保定人匿居洙涇開設茶館蔡懋庭店内當敗退時到村擄掠財物强姦婦女焚燒民房種種罪惡不勝枚舉甚至勒索不遂即用火炙燒被害人皮肉尤屬慘無人道被該地鄕民所見集衆捉獲連同店主一併解營訊辦嚴匪民奉令槍决而蔡懋庭亦已判處無期徒刑 
　　委查葉榭黨部被控案葉榭鎭國民黨三區四分部職員費迪泉蔣昻若楊過時等近被葉榭商民　列其率衆搗毁商店　打寡婦等種種暴戾行爲向縣署黨部分投呈訴縣署方面即以轉請黨部核辦而楓涇黨員亦以該區分部行爲不合聲請嚴申黨紀惟三區黨部則指爲反動派誣衊聞縣黨部方面以案關黨紀虛實均應澈究已派委員二人前往調查矣 
　　糧櫃書記要求加薪松江縣公署東西兩櫃徴收處書紀共有六十餘人其中掛名支薪者甚多近　　　飛漲生計日蹙且見各業俱有加薪之舉故特商准縣黨部　　糧櫃徴收職工會日前東櫃方面先向督徴員李兆麒提出要求加薪補欠裁汰掛名人員及改良待遇等四條件詎李毫不答允故職工會又於昨（十一）日去函警告限於二十四小時内答覆聞該會已預備罷工至西櫃則因協徴員張寳齋見機自動略加薪水故形勢稍爲和緩但亦有人在内醞酿不知能消弭否也　 
　　　烟商呈請承辦牌照稅松江縣商民恊會捲烟業分會昨呈　　縣黨部文云　查烟業牌照稅向由張其包辦現在張已逃避稅疑無人徴收因之商店及小販曁烟亦無限制價目不能一律地方旣短少收入商家亦感困難現在時局初定省政尙未完備當此絕績之交自　由最高黨部暫時主　茲敝會於九日大會議决由敝會承辦所徴之欵完全解交鈞部暫時撥充敎育經費一而由鈞部酌給經費以資辦人至護項稅欵一年向分兩次　收本年上半年尙未啓徴一奉核准即可進行每半年收入約有一千四百元之譜於中等敎費不無小補理合備文呈請鑒核施行 
　　常熟 
　　沓獲疑是疑非之軍官舊曆二月底有本邑胡昌年許競公由滬回常自稱奉革命軍江防要塞先遺獨立第三旅周旅長令委爲剛官兼收編特派員來常密查潰兵及一切彈械抵常庽荷香館張宅並謁行政委員錢景高庽常數日即去並登報公告詎本月九日晚胡許等又自滬來常庽城内常熟飯店並派邑人殷某（自稱軍需長）至縣商會採辦處請辦軍用什物約値二千餘人採辦處駭詫莫答當晚即至行政委員會請示次日事被先遺司令部蔣副官所悉即派兵士一排馳往常熟飯店將胡許殷三人及類似護兵五名帶往司令部盤詰餘衆二十餘人查係無知盲從從寛遣散據稱係奉何軍長委任索閱委任狀客稱面委並無任狀蔣副官當將胡等八人送交行政委員會監禁收押一面電詢保軍長候復定奪至胡等寓所即經搜獲舊軍衣二十餘件指揮刀兩柄餘無所獲 
　　泰縣 
　　政治部派員組織社團東路軍前敵總指揮政治部特派現任上海江蘇第二師範敎務主任兼敎員張鑄新民通訊社記者程行之二君前往泰縣組織各種社團作三民主義之實地定傳二君均泰縣人地方情形頗爲熟悉已承認政治部之遣派茲將政治部致該縣各團體函如下茲特派張鑄程行之二同志來貴縣組織各種社團（縣黨部縣敎育恊會農工民恊會婦女解放恊會）協同進行工作並隨時將經過情形彙報本部以便聯絡是爲至盼 
　　嘉興 
　　捉拿大批匪徒續訊嘉興於九日下午經水陸軍警在城廂内外捉獲盜匪七人押縣分别研訊供認意圖結夥行刦不諱等情已誌昨報茲悉各匪已供出首領係人脚阿四因此昨日將住居禾城阿四傳案令匪指認匪等均認爲非是所供之阿四係海鹽人因此又飭咨偵緝又恐該匪仍有混跡城廂情事連日晚上警十對於各旅客異常注意並分班巡邏以重防務 
　　二中校長蒞校敎育局長辭職嘉興第二中學校校長張柱中已於十日來禾到校辦學徐校長已將校務移交一切所有該校舊有敎職員大部更易下星期當可開學又嘉興縣敎育局局長盛敬明亦因敎育欵項支絀對於敎育上一切設施及改進頗多棘手十一日已提出辭呈向官廳辭職又敎育當局已着手調查全縣敎育欵産以便從事整理 
　　平湖 
　　縣長交替尙有問題本縣縣長葉燓光係二十六軍政治部所任命蒞任未滿一月省政務委員會又委潘忠甲爲本縣縣長潘氏奉委後即蒞平預備接事而現任葉縣長尙未奉到免職指令未允交卸潘氏現寓同安旅社十四號房間靜省方解决 
　　商民恊會成立會紀本縣城區商民恊會於今日（十一）午後二時在明倫堂開成立大會簽到會員一百八十八人縣黨部農商部長高曉蘭及各團體代表二十餘人到會觀禮推舉高登孚爲臨時主席報告開會宗旨畢籌備員胡謹修報告籌備經過高曉蘭戴其成等均有演說最後選舉職員發稿時開票尙未完畢故未詳 
　　蕭山 
　　實行懲辦土豪劣紳蕭山自歸入黨治下現將一般劣紳實行剷除茲縣黨部已調查城鄕紳士中計周路琴盛煉心沈愼三楊寳善王輔臣何富唐黃朝元韓傑來午卿等十餘人平日專以壓迫人民包攬詞訟爲事故實行付懲戒 
　　婺源 
　　縣黨部成立婺源縣黨部自三十三軍第六師劉團（字昌言婺籍）到邑後由北區豸峯東區龍尾南區中雲三區部組織成立遷入城内紫陽學社公推定傳部主任江學沂主持一切常務監察委員曁各部主任均已選定並派委員潘麟赴皖漢接洽黨務 
　　裝設婺屯電線革軍師長賀耀　部經屯溪進攻蕪皖婺與浙　昆連交通頓成重要蔣總司令派駐景鎭工程隊長率領工程人員來婺勘察一切即日督飭工員裝接由婺至屯電線電柱材料均由德興運婺自邑城經東鄕江灣接至屯溪刻正從事趕造期早工竣以霖消息 
教育消息 
[專電]  
　　北京　京中各外人所辦之敎會學校將聲明移交華人主辦（十三日下午八鐘） 
　　福州　敎育費月餘每省校只領三四百元不能開課各委員昨總辭職（十三日） 
[要聞]  
　　京私立各大中學之大聯會（猶豫） 
　　爲力爭俄欵問題請政府罷免余查本月二日曾開　　大會並請敎聯會代表出席 
　　北京通信京中私立五大學聯合會全國私立大學聯合會私立八中學聯席會因國立九校獨占俄國庚欵每月借用十二萬元而私立各校未能分潤認爲俄欵委員余文燦查良釗等處理不公因於本月二日下午七時由華北大學代表馮農平民大學顧名中央大學徐治出名東請各校代表及全國敎聯會各省駐京代表在西車站食堂開茶話會討論力爭俄欵辦法届時出席代表約四十餘人敎聯會方面出席者則只華僑學會代表林祖彜一人開會後首由主席馮農說明開會旨趣略調國立九校政府原因負籌欵之責乃竟屢借俄欵而私立各校經費因難反未能分潤殊屬不公况俄國庚欵原爲提倡全國敎育者似不宜獨用以維持九校各私立學校應即起而力爭全國敎聯會向主全部庚欵用於全國敎育對於九校諒必能加以援助云云次敎聯會代表林祖彜發言謂敎聯會方面對此事尙未開會討論本人不便有所表示惟敎聯會主張係先統一庚欵支配機關再議用途故對九校借用俄欵認爲不合然敎聯會之目的並不在爭分俄欵云云次各校代表陸續發言最後議决由各私立大學中學代表組織一聯合一致之團體進行下列二事（一）請北政府罷免代理俄欵委員余文燦查良釗另以洽於各方情感之人充任（二）請北政府對於俄欵之支配須顧及各私立學校之利益至九時許散會今日即已分别進行矣敎聯會方面則定於後日（五日）開會討論應付各私立學校之態度問題云同時京公立中小學代表楊慶餘等京曾於一日下午二時在第一中學開會邀請俄欵委員余文燦出席報告年來辦理俄欵事宜之經過在各該校之意蓋以中小學按已八舊預算支配俄欵頗吃虧不小也當時余氏報告俄方對於俄欵只允維持國立九校中小學之得分潤實出彼等之意此後彼猶當盡力爲中小學帮忙云云余退席後各校代表議决二事如下（一）以後支配俄欵由各校組織一委員會專理其事（二）請俄欵委員嗣後發欵直接交付中小學不必經學務局之手以上議决於四時半散會云（三日） 
[鄂省優待中小學貧苦生之條例]  
　　湖北省政府因提倡優工起見對於農工及士兵之子弟人中小學校特頒優待條例茲錄其文如下第一條中學貧苦學生優待辦法如左（一）工人子弟按其家口每人每月平均收入在六元以下者免收學費雜費實習費在三元以下者並供給書籍（二）農人子弟按其家口每人平均在三畝以下者免收學費雜費實習費在地畝以下者並供給書籍（三）士兵子弟一律免收學費雜費實習費並供給書籍（四）其他貧苦子弟得由各該校酌量情形施以貧費辦法第二條小學貧苦學生優待辦法如左（一）工人子弟按其家口每人每月平均收入在三元以下者供給書籍（二）農人子弟按其家口每人平均在一畝以下者供給書籍（三）士兵子弟一律供給書籍第三條貧苦學生除一二兩條優待外如在校患病時得由學校供給醫藥費第四條給予優待手續如左（一）學生有合於第一第二兩條各項之一者由該生家長塡具家庭狀况一覽表並覓具保結各二份呈請該校查確屬實認爲相合後得將一覽表保結各檢一份轉呈省敎育行政官廳核准結予規定之優待至學生進校時原繳各費應減免者即照數退還（二）學生家庭狀况一覽表塡明下列各項一家長姓名年齡籍貫住址二全家共有人數及其姓名年齡職業三所有動産及不動産及其每月收入四個人工作地點及每月收入五按其家口每人每月之收入如學生父兄係士兵者應將所𨽻軍師團營連詳細塡註（三）保證人須證學生家長所塡家庭况確係實在情形如所保不實應負賠償學校所受損失之責並受政府處罰保證人須有正當職業及確實住址（四）學校考查請求優待之學生家庭狀况須分别調查或函請下列各機關代爲調查一黨部二人民團體農恊商恊婦協工會三軍隊第五條本條例自公佈之日施行 
[湘省劃定農工敎育經費（吾）]  
　　長沙通訊湘省農工敎育經費依照湖南新政綱規定應占敎育經費全額百分之三十最近湘省敎育經費全額每月爲十四萬元百分之三十應分四萬元爲農工敎育經費茲經省農民恊會與全省總工會函請財務委員會請每月撥三萬元交給農會爲辦理農村敎育經費撥一萬元交給總工會爲辦理工人敎育經費財務委員會比予通過照准致函省政府轉令財廳撥給其函云敬啟者頃准財政廳送交敎育廳咨准湖南省農民恊會函懇轉發本年一月份農村敎育經費三萬元一案到會經於第二十八次會議提出討論僉以農工敎育經費遵照湖南省行政大綱敎育項第六條規定係占全省敎育經費全額百分之三十以全省每月敎育經費十四萬元計算農工敎育應分四萬餘元除湖南總工會領取一萬元外其餘三萬元當然劃作農村敎育經費省農民恊會擬請自本年一月份起按月撥發三萬元一節應予照案通過等語案經公决相應儉同原件函達貴政府請煩查照發交財政廳轉咨敎育廳函復省農民恊會知照此致云云 
[黨軍到後之鎭江敎育]  
　　鎭江敎育自黨軍到鎭後遂起變化茲分錄於后（中）收回敎會　　學校鎭江敎會中學有四（一）美以美會之崇德中學校址在又新街校長美人道德根向有華人董事會今春請董事會負責聘華人徐君爲校長道刻已往滬（二）南長老會之潤州中學校址在登雲山校長美人法毅爾現已　　校中華人敎員組織校務會維持（三）崇實女學與崇德同會校址在寳蓋山校長美人蓋梅月女士上月　鎭敎職員組織委員會維持現狀（四）浸禮會之日曁中學校址在京　嶺校長美人敖立夫上月離校校務尙無辦法以上四校現皆駐有黨軍學生星散市黨部組織委員會調查各校以能組織華人彙事會及取消敎會儀式聖經課程添設黨化敎育爲合格否則即行收回改組（乙）省立學校情形（一）第六中學有少數民繳費屬小學主任法審伸已辭職另組織委員會維持課務（丙）地方敎育公私學校雖時有駐軍但均照常上課縣立女學校長離職他就縣視學一席前由十四軍政治部另委薛伯倫接充 
[平湖敎育界消息併誌]  
　　敎育局長辭職平湖縣敎育局長王撰春任事多年謹愼辦公輿論頗治現因政局更新敎育須辦黨化王君新任接收縣參兩會委員會出納員職務事務紛繁對於革新敎育事宜無暇規劃已露倦勤之意向縣署提出辭呈 
　　籌備黨化敎育演演講會縣長葉焚光刻奉省令對於敎育黨化亟須實行速即會同縣黨部組織黨化敎育演講會令各校敎員前往聽講庶幾打破陳腐灌輸新智葉縣長已訓令敎育局即日籌備以資改造 
[松江接收七縣女師之交涉]  
　　松江縣黨部對於中等敎育男組委員會將七縣共立女師與省立三中縣立師範代用初中景賢女中等五校一併接收合爲一校改組定名爲松江中學詎金山縣方面以女師爲七縣共有提起抗議松縣黨部以此舉純爲維護學生起見乃於昨日咨復金山請其諒解茲錄原文如下（上略）該校向由學校聯合會主持各縣敎育局擔負經費而前項機關率爲反動派之巢穴自我軍克復松屬各縣舊時紳閥學閥完全打消該校禀承無自不爲急速處分校中所有勢歸無形消滅爲避免損失計不得不從權辦理者一也中等學校在敝縣境内共有五所省立第三中學已奉省黨部電令敝縣黨部接收當經組織敎育委員會據該會建設擴大範圍將五校合成一校經濟人才實多便利共立女子師範旣辦理者二也各地靑年自經逆軍蹂躪以來求學光陰損失不知幾許該校旣爲七縣共有亦知宜會同七縣籌劃進行但各縣距離甚遠而内部情形彼此又不一致必待七縣協商集議辦法不知實現何時且四校業已開學而該校學子獨使向隅非微特理有所不安亦心有所不忍爲珍惜靑年學子計不得不從權特理者三也有此三因敝縣黨部此舉祇有維護靑年之意不敢承認擅自取理之嫌况本學期對於該校原係暫時維持將來如何規劃俟七縣確定協商日期再行從長討論可也准咨前由相應陳述從權接收各綠由咨請查照 
[蘇省立一農近狀]  
　　南京省立第一農校今奉各農林塲仍照常工作林塲已種樹十萬株棉場亦已着手　種三牌樓校舍於上月二十一日受外國兵艦砲擊受毁十餘處事務部損壞最鉅當全城秩序混亂時潰兵團入敎職員衣物頗有損失校中所存公債票及田契等亦被刦去已由交涉署派員往該校調查校中敎職員學生已組織區黨部並組織農校執行委員會傳校長因另有要務已商請留校敎職員組織委員會暫行維持云 
[浙江法專學生會開會紀]  
　　浙江公立法政專門學校學生會日前假該校第一敎室開全體大會到一百餘人公推吳復禮主席朱　紀錄議决事件如下（一）推代表渴議吉丁國華吳復禮洪鍚恒章奇雄陳克楚六人赴省政府請願取前敎育廳之斥革命令准諸同學回校繼續讀書（二）本會前派席杭州學會代表駱漱清因體弱辭職案公决准辭當舉丁國華補充（三）杭州反文亿侵略大同盟函請派代表出席案公推朱壁葉耀華二人爲代表於十一日往敎育會出席云 
[本埠]  
　　宋子文對維持蘇省敎費意見 
　　審查後核辦 
國立曁南政治商科同濟等四校前爲請求維持敎育經費獨立事曾函江蘇財政處長宋子文並推代表姜琦等前往謁見請願仍照原案維持因宋部長公函未晤由秘書長代見當允轉達核辦聞四校已接宋部長函覆略謂關於江蘇敎育經費事當按鄂粤諸省成例設立審查委員會再行核辦暫時請勿枉駕云 
[蘇省敎育協會昨開發起人會紀]  
　　改選執行委員十一人　請維持敎育經費獨立 
　　江蘇省敎育恊會於昨日下午二時開發起人緊急會議到會者金紹琴姜琦潘公展李鳳鳴邵嵩生吳豹軍湯濟滄唐伯耆等十餘人公推林立三主席何毓林紀錄（一）報告甲林立三報告會務經過乙各縣市籌備情形已成立及正在籌備者有三十四體正在進行者有十九處未接洽者十處丙向總司令部交涉維持敎育經費獨立及敎育機關不得駐兵（二）提議事項甲吳豹軍提議原有執委多因爲缺席應如推執委以補缺額案（議决）撤回原有執委重行改選十一人並選候補委員五人乙潘公展提議本會在籌備期内有合法手續加人本會爲會員者得准許其入會當塲選出林立三沈勉後姜伯韓徐知白金侶琴吳豹軍曾品仁潘公展湯濟滄張延灝李志雲十一人爲臨時執行委員王恪成唐伯耆李鳳鳴王旬伯王伯仁五人爲候補執行委員丙吳豹軍提議本會舉行執委會議時候補委員得出席討論但無表决權惟遇執委缺席時得隨出席人數之多寡遞補參加表决議决通過丁湯濟滄提議（一）表明本會態度案議决即發通告表明本會所提態度以免誤會（二）整理敎育經費　　案公推林立三李志雲二人往上海政治委員會請求維持敎費獨立原案並維持各校現狀云 
　　又訊江蘇省敎育恊會成立後對於各縣組織恊會進行不遺餘力茲悉泰縣方面已派定孫伯池袁康侯尤憲祖武國良張鑄程行之六君負責前往該縣組織恊會云 
[中華職敎社昨開常務辦事員會]  
　　中華職業敎育社於昨日舉行常務委員曁辦事員聯席會議到楊鄂聯鄒恩潤沈星若顧蔭亭等十二人公推楊君主席茲錄其議决案如下（一件）報告執行委員會成立及執行議案情形（一件）議分股支配職員（一件）推潘仰堯君擬擴大職工敎育館功能之辦法（一件）推顧蔭亭君草擬農民股辦法（一件）推魏師達君草擬勞工股辦法（一件）報告本社經費現况從十六年度起照實際狀况重編預算（一件）討論黨化職業敎育實施辦法定本星期五下午四時續行討論云 
[同文書院華生罷課]  
　　同文書院中華學生部鑒時局之日非僨反動勢力之囂張已於前晚六時經學生大會一致議决自十三日起全體罷課且組織罷課委員會主持罷課期内之一切事務聞該委員會業已正式辦公計分宣傳交際總務糾察文書五股且已組織宣傳隊每日出發演講散傳單貼標語等云云 
[二師接收後校務改組之一斑]  
　　江蘇省立第二師範學校自上海市黨部派員接收以來内部組織業已改觀茲錄其要點如下（一）師範部敎員留張子陶（二）中學部敎員由學生代表提出沈方涵趙慰祖吳景　三君不必留校（三）職員留文牘周孝侯書記王杰士二君（四）初中部一年級申乙兩班合併授課（五）在去職敎職員未移交前不能離校（六）接收後新職員决請敎務庶務訓育會計各一人敎務請張子陶嚴幼芝二君擔任其他職員即速設法聘請（七）决放春假一天（八）中學部添聯余澤鴻陸宗責任公民俞寄凡任圖畫（九）留校敎職員由臨時校務維持委員會發聘書 
[東吳大學法學院近訊]  
　　東吳大學法科學術高深人才輩出於收回敎育權後已改稱爲東吳大學法學院延聘吳經熊博士爲院長盛振爲博士爲敎務長吳博士於就任後整理院務不遺餘力於法律本科外更擬添設法學研究院聘定法界碩彦董康王寵惠等擔任敎務爲大學畢業生研究學術之最高學府一切章程及給予學位等均仿照歐美最有名之大學研究院辦理並定下學期成立云 
[南洋大學之澈底改革]  
　　南洋大學於十一日上課次日該校學生開全體大會實行澈底革新議决即行驅逐周仁徐君陶吳玉麟曹文奎張孝安柴福沅王永禮陳科八人遺缺由校務維持會派人代理並組織審查委員會清查學校賬目對於校中苦心維持上課之敎職員表示好感定期於十四日開一師生聯歡大會以表合作精神云 
[英敎育界歡迎徐慶譽著作]  
　　世界學會總務委員徐慶譽在英國中津大學研究院習哲學時曾著儒家哲學一本凡六章共五萬餘言去年十月在倫敦出版昨倫敦達能社來函云該書極爲暢銷初版業已售盡英格蘭及達爾蘭各報均有評論此外尙有雷雅各女士斯據法敎授等名人之評論與介紹云 
[共和女校减收新生學費]  
　　北西藏路蒙古路北公益里共和女校鑒於軍事初定交通阻滯或有避難來申以及住址離校過遠以致通行不便之學子所有學膳等費槪可通融减收維持學業 
[麗澤商業英文夜校復課]  
　　雲南路裕德里麗澤夜校前因時局緊張特停課數星期日來時局稍緩敎職員會議後特定於四月十八日晚重行開課 
體育 
[湖南提倡體育之辦法]  
　　長沙通訊湖南全省敎職員聯合會第一次代表大會因體育一項關係國民健康而國人對於體育衛生知識素來缺乏尤少明確之觀念長此因循殊非民族前途之福故根據目前之需要即决定辦法交由執行委員會分别執行用誌於下（甲）關於運動者（一）呈請政府從速發給中等以上各校槍枝以便早日實施軍事訓練（二）呈請政府規定童子軍爲初中必修科高級小學爲隨意科（三）呈請敎育廳於今年署假内開辦一學校軍事訓練署期講習班以養成軍事訓練人才（四）由本會發起創設一湖南體育用具製造工會請裂名種物美價廉之體育用具以資抵制外貨而使體育易於普及（五）提倡農工運動一各農村每五十家須設運動塲一所體育指導員一人經費由各地方負擔二各工廠凡滿工人五十以上者必須於廠内設運動塲一所體育指導員一人其不滿五十人者必須聯合隣廠設立之或加入隣近之大工廠經費由廠主担負三上列二項由本會呈請政府通令各鄕各工廠施行之并由本會協同農會工會督促之四各農工團體須組織童子軍五建設各縣市敎育局設立縣市公共體育塲并由本會催促省立公共體育場從速實現六呈請政府將體育經費列入預算七統一全省學生軍組織及敎程（乙）關於衛生者（一）各學校宜設衛生指導員專負主持校内一切衛生之責（二）學校校醫須以聘用西醫爲原則如因西醫缺乏聘用中醫時須注意考察其學識經騐（三）各級學校須授以充分的衛生智識及　樂學常識并於衛生課程中授以性的敎育（四）學校須有充分的病人調養及防止傳染的設備（五）學校須有娛樂的設備提倡師生及工人正當的娛樂（六）學校并須灌輸衛生知識於學校工人尤其對於厨工特别注意方能完成實行衛生之目的（七）學校須實生定期檢查體格造具統計以爲决定施行衛生敎育之資料（八）衛生重在實行學校須有不斷的宣傳以引起大家之注意應於衛生指導員之下組織衛生宣傳隊負宣傳之責（九）學校衛生宣傳隊應以餘力作社會上分共衛生的宣傳云 
 
 

Page 11

 
 
商業新聞 
[特訊]  
　　昨南華班輪裝去現洋四十箱計二十萬元現銀八十餘箱約二十餘萬兩 
　　十八號有美條銀百萬兩進口 
　　昨日本埠海員罷工近海各埠及長江等處之出口貨均被阻未曾運出聞今日即可通運 
　　運漢精鹽二萬包現尙被阻在滬未能裝往 
　　昨有大連花生仁一萬四千七百六十包轉運至新加坡 
　　大麥一萬七千一百五十六包東省大荳一萬四百二十包運至歐洲 
　　漢口有芝蔴三百五十包裝赴北美 
　　今日有牛油一千二百桶運往北美 
　　東京電三并决援助東洋製糖公司帝國汽船公司决定繼續營業海運界安堵 
金融 
　　日政府對於臺銀整理之處置 
　　令調查會審理　日銀行存欵增加 
電通社東京電云關係臺灣銀行整理問題憲政會五大臣與日銀正副總裁協議具體案則一任之調查委員會由日銀融通相當資金並急令調查會審理 
又電云因關西金融界之動搖日銀之民間存欵激增爲未有之亲紀錄 
[洋釐平穩銀拆白借]  
　　滬埠各商業自受前日突遭變故後對於業務上之籌劃大都鎭靜觀望一時市况氣象又告岑寂而以銀錢兩業爲尤甚昨日市場中一種荒凉景象不忍言喻所以市價方面無人競賣各人心理毫無振奮狀態釐價始終無絲毫低昻而銀拆則又趨於日借之地位矣茲將昨日市况情形彙述如下 
　　洋釐市場中無人競爭卒至早午兩市行情一式爲七錢三分一釐八毫七怱半雖較前日午市好起半厘而與前日早市相較則無稍異惟差强人意者午間有大德昌廣帮票號買進新幣十萬照市價加半厘厦門帮亦略有現洋進胃此外銀行交易仍由舊章早午實業買進十萬大陸買進五萬上海賣出十萬中國亦賣十萬其他如銀行互市十餘萬午市上海及中國續售二十萬金城等買進十餘萬錢業方面早市做開匯劃票欵四十七萬二千鈔票五千價照市减一毫二忽五午市滙劃欵三十萬零六千鈔票三萬五千其中有中交兩行之鈔票價减一毫二忽半雜鈔減一八七五南莊及本街等約有五六萬鈔票售與小錢莊此外無甚交易惟同行方面近日因鈔票稀少現洋及匯頭收解因以略旺昨有四百餘萬云 
　　銀拆新近市價有數天二三四分當其初始轉機之時大衆心理都希望有回頭氣象詎意日來被時局紛擾營業上遂受重大打擊同行拆票交易於是又告停頓晨間除老往來照常轉帳外新交易完全無聞結果做開銀拆及轉帳市價又現白借錢行劃頭隨之均濫獨天拆息亦無行情至於收解消息亦不若往日之盛昨聞日商方面因百貨滯銷銀欵收解乃亦清淡祗有廠方代理過期收解八九十萬新交易因工潮關係昨有多數暫停交易棉紗欵項亦不過日前川帮到期欵五十餘萬其餘收票欵五十餘萬解出三十餘萬出倉五十萬外商各銀行收解票欵僅四十餘萬稀少情形輒爲罕覯又收貨欵押匯四五十萬贖押欵七十餘萬錢莊匯頭八十餘萬現銀出口一百萬進出倉未詳華商各銀行票據收解七十餘萬各路匯兌收解一百三十餘萬洋欵收解五十餘萬錢業對外收解九十餘萬對内公單收解一千七百餘萬又裝往外埠現銀二十餘萬銀爐交進現寳數十箱云 
　　輔幣近來各種輔幣因市面清閑交易亦隨而稀少江南小洋原以現貨不多進出故鮮早市祗倒開三千角午市亦僅二千角惟市價早午差額一釐早市爲六錢一分七釐午市則爲六錢一分八厘廣東小洋早午兩市竟爾同價爲五錢九分八厘半成交數額早市六萬五千角午市僅三萬角銅元市價昨又改長一千五百文爲三百八十千總之目下輔幣無甚新消息足錄 
[掉期前標金回漲一兩]  
　　昨大條銀來電近期縮一八七五遠期縮一二五美銀價减半分標金市况尙稱平定稍見提漲外匯内盤續趨緊勢惟銀行交易稀少業中僅有少數進出市場内買户居多大連帮亦有買進因今日（十四日）應須掉期一般空頭大致補進因同業中多頭占爲多數而空頭應貼出照現市日匯掛價核計金價三百八十六兩四錢尙抑小一兩餘自早晨大條及銀價均縮日英則减零六二五故僅漲數錢繼回去數錢復加一兩餘英匯揭曉時又减兩許嗣後内盤趨緊計漲二兩午收回小兩許下午初平嗣退一兩復加一兩惟各滙因逢週三向例無市而暗盤似鬆結果較前天續漲一兩人心平穩五月份初開三百八十四兩七錢嗣加至八十三兩九錢後三井售出七九一二五懋業出七九零六二五正金買七九故漲爲八十五兩一錢時又小至四兩一錢九點半先令開出時八十四兩六錢掛價不更内盤趨俏荷蘭買英金二個六辨士五六二五後由大通買二個六辨士半正金售出美金六十一元七五後出六十一元六二五住友進日金七九二五故金價奸起一兩餘十點零七分漲爲八十六兩二錢繼因匯市回鬆住友買日金七九一二五旣而僅還七九至十一點半跌至八十四兩三錢入後突又好起二兩餘日金回緊同業中欲購買須討七九半因七九三七五難結十二點零二分爲八十六兩六錢未幾可結七九三七五迨十二點半收盤八十五兩五錢下午開盤八十五兩六錢繼爲八十五兩嗣高至八十六兩後因日金暗盤下降七九一二五難賣僅還七九三點十八分爲八十四兩二錢時又加上兩許三井買五月份大連七九一二五至三點三十二分爲八十五兩四錢旋减五錢而匯市並無正式交易寥寥迨四點收盤爲三百八十五兩較十二日漲一兩全市最大價三百八十六兩六錢最小價三百八十三兩九錢相差二兩七錢登賬四月三百八十七兩五月份八十六兩補水上午三百八十七兩下午八十六兩云 
[外滙仍軟　交易不旺]  
　　昨接倫敦電訊中國售出買户觀望市面見軟大條近期縮一八七五計爲二十六辨士一八七五（合英金二先令六辨士九三七五）遠期縮一二五計廿六辨士零六二五美銀價亦降半分爲五角六分半英對美勿更美對英長零六二五同爲四元八角五分六二五日英已小零六二五計二先令零一八七五日美仍計四元八角八七五倫敦先令縮一八五五計二先令六辨士八七五當日匯兌平定本埠外匯掛牌與上日無異惟意大利縮二十元計一千二百五十五利拉瑞士减二元計三百十八元至英美日三匯内盤似稍見緊華商少數出入而銀行方面賣意不突然買胃亦淡故無大宗成交計日金約有一百餘萬元英金數萬鎊美金二三十萬元人心則穩午刻結果較前天計英金縮一八七五美金縮三七五日金加半分下午因逢週三向例無市惟聞暗盤略鬆交易寥寥茲將三匯各價列左 
　　英匯揭佈未動計二先令六辨士二五内盤見軟有零六二五升降交易有限六月份初結二個六辨士半十點時二個六辨士四三七五復長零六二五午收回縮零六二五計二個六辨士四三七五買進價上午二個六辨士五六二五至六辨士半時又長零六二五午收復爲二個六辨士半下午無市 
　　美滙揭佈不動内盤似軟計有一二五上下交易不旺六月份初結六十一元七五後爲六十一元六二五十一點後六十一元七五午收仍計六十一元六二五買價上午六十一元八七五至七五時又加一二五午收復爲六十一元七五 
　　東滙掛價仍爲七十九兩八七五内盤見緊半日間互有三七五漲落交易不旺六月份初結七九一二五後爲七九三七五十一點後七九一二五午時復堅至七九半收市七九三七五買價早市七九掛牌後七九二五復回至七九午時轉俏至七九三七五收市七九二五下午暗盤初爲七九二五後僅還七九收市七九一二五大連吸過七九一二五然交易頗呆云 
[京津銀洋滙齊漲]  
　　上海銀行昨日國内匯兌行市報告云今日銀匯漢電回漲十餘兩前電暴跌或係錯誤津電亦漲五錢洋匯漢口仍屬平匯京津各再漲三元蕪湖跌去一元烟臺靑島站定未動 
[證劵]  
　　北京九六暗盤回漲至三零三 
　　昨日北京電玖陸暗盤由二九七五漲至 
三零三復跌至三零二成交六七萬 
[整理市面又轉蕭條]  
　　九六期貨尾數轉帳問題尙未妥合 
　　整理市面日來甚寥落前日下午稍見活動迨昨日趨勢又轉蕭條市場人氣之閒散賢買進出之稀少恐爲十一年交易所風潮平定以後所未見查全日前後兩市經過現貨祇整六於下午開出一盤計成交五千元期貨七年四五月期及整理六釐四月期等全日僅有一次交易成交合僅六萬五千元分七年四月期一萬五千元五月期三萬元整六四月期二萬元以視數月前之每日總成交數恒達三四百萬元者其相差誠難以比例衡之矣至各價趨勢僅有一盤交易故幾全無變化可言較前日續見稍漲惟爲數均在一二角間分述如後 
　　整六現貨下午開盤成交一次價六十九元半比上週末好起二角期貨五月期無市四月期於前市開出一次計六十九元四角半比前日漲高一角半 
　　七年現貨仍無交易期貨四五月期全日僅有一盤市面四月期於下午開盤做出計六十元零一角比前日續好一角五月期祇前市做開價六十元零四角較前亦漲高一角 
　　又訊九六未了結部份尙有一百數十萬元連日交易所進行接洽力圖結束惟聞九六空户意多留難一時恐未易妥洽成功云 
商情 
　　本廠布昨裝出三百餘件 
　　内地批發完全停頓 
本廠布因時局混沌兼之銀根暗緊俱抱觀望態度昨祗汕厦及温州福州等埠裝出積成之貨一批長江流域各口岸裝運與添辦均岑寂牛莊大連安東裝雜牌棉布及灰毯二百件左右南洋帮裝運百餘件爲十一磅及十三磅四平蓮十三磅三鐘粗布等類本街交易仍無發展内地批發亦停頓價格以細布售價每疋又降銀五分餘無變化云 
[怡和疋頭銷路呆滯　貨價仍堅俏]  
　　昨値怡和洋行拍賣各色疋頭之期計排出六十八件共三千二百四十八疋惟内有十六件六百六十六疋係頂轉未曾拍出所　出者僅五十二件二千五百八十二疋内尙有五件二百八十疋代客排叫比上週共少叫九件二百十七疋各帮及本街等往購者甚寥落僅以少數叫進良以時局關係銷路呆滯之故惟價格比前則仍堅俏僅祗西緞羽綢二種似趨萎全部漲多跌少茲將所排出之貨及數量分紀於後 
　　　件　　步　　　件　　疋　　件　　疋 
羽毛　一　一○　西緞　二　九○　原布　八　四八○羽綾　一　二○　羽綢　二　四四○市布　一二六○○嗶磯　二　六○　寗綢　一　三○　漂布　二三一一五○彩呢　一　六　　輕布　五　三六二共計　六八三一四八拍出貨價較前計羽毛如桃紅人馬每疋加二錢羽綾如馬頭漲　錢五嗶磯如馬頭大一兩零五分虎　加大六錢五西緞如龍鳳舍每碼小去一分彩福壽亦降一分五羽綢每疋降自七份五至四錢大者由一錢至三錢五輕布漲自二分至三錢原布加六分至三錢五惟藍七子見降五分藍雙葉亦小七分市布漲四分至四錢七分惟送子小去二錢五八仙亦减三錢漂布加起二分至五錢四分亦有降自六分至一錢五不等云 
[大批洋米不日到申]  
　　邇日洋米客銷甚佳逐日開脫不下數萬包市上存額步減惟據輪局消息日郵局在此三兩日間裝到者共有十二萬左右三四日後又有平陽丸進口小校五萬左右已到與將卸之十二萬左右者計爲平雲丸與鶴安丸共到西貢二號七萬餘包靖海丸到大小絞五萬左右云 
[外棉報漲中本埠紗花仍無起色]  
　　棉紗市面虚弱現貨走銷亦無起色以時局混亂人心驚惶不敢勵辦故各方現需毫無生氣交易所期紗前市外棉雖轉向但國内時局紛擾不靖人氣多數趨重賣方所以各月又跌五六錢午後本埠閘北又發生衝突一時塲中謠言又熾賣風頗勇而外面現貨銷路不動棧中存紗日增形勢極軟各月又跌八九錢紗市如時局不安實爲唯一之障礙也全日成交計一萬六千一百五十包人標拍開之盤如左 
　　收盤價　　比上日　　存賬數　收盤價　比上日　存賬數四月期　一三一·九　跌○·一○　二七　六五○　七月期　一三四·三　跌一·四○　二七二○○五月期　一三二·七　　○·六○　三○　六○○　八月期　一三五·五　　一·三○　一九九五六月期　一三三·六　　○·九○　三○　三五○　九月期　一三六·○　　一·二○　　六三○○現紗客帮買出計五六百包同行中進五十五包行情晨漲二錢半午跌二錢半廣東帮進二百三十五包江西帮進九十五包牛莊帮進五十五包天津帮進四十五包内地帮進七十五包汕頭帮進三十五包安慶帮進三十五包售盤如左 
二十支豐年一四二·○○　二十支鴻禧一四一·二五　十六支日光一二五·二五　　　　　一四一·七五　　　　　　一四一·○○　十六支豐年一三七·○○二十支水月一四四·五○　二十支立馬一四五·二五　十六支人鐘一三二·○○　　　　　一四四·○○　十六支地球一三　·五○　十　支豐年一二五·○○二十支雲鵬一四五·七五　十六支汽球一四○·五○　十　支大發一二五·五○　　　　　一三五·二五　十六支藍鳳一三三·○○四月十支大寳一二五·五○二十支彩球一四二·五○　十六支寳光一三七·○○　十　支雙羊一一五·五○二十支炮台一三二·五○　十六支藍鳳一三三·二五　十二支寳鼎一三四·五○昨日大阪三品期紗市價照錄如下 
　　前市開盤　　收盤　　後市開盤　　收盤　　比上日四月期　一九一·六○　一九一·三○　一九○·五○　一八九·五○　跌○·二○五月期　一九三·三○　一九三·三○　一九一·五○　一九一·六○　漲○·七○六月期　一九六·七○　一九五·八○　一九四·八○　一九四·六○　　○·三○七月期　二○○·二○　一九九·三○　一九八·三○　一九七·九○　　○·七○八月期　二○二·四○　一○○·一○　二○○·一○　一九九·五○　　○·一○九月期　二○二·四○　二○○·七○　二○○·六○　一九九·二○　跌○·六○十月期　二○一·九○　一九九·六○　一九九·七○　一九八·八○　　一·一○又上午九時半大阪現紗電二十支藍魚二百零三元漲四元合申規一百六十六兩一錢二十支紅財神一百八十五元不動合申規一百四十七兩八錢十六支福島一百八十二元漲二元合申規一百四十五兩四錢十六支三馬一百八十二元漲二元合申規一百四十五兩四錢 
　　棉花昨印棉回漲六七羅比美花微漲十磅音本福始漲繼跌現貨生意完全停頓廠商舉動絕少故市面仍無上漲之力碼頭到貨陜西未旺蓋船隻來往不多來源未湧惟漢口電訊市面甚呆因地頭銷路頗清市價較廉在二十九兩光景該處積囤之貨亦旺以後航運恢復抵滬必旺云南北市出數仍多交易所期棉上午開盤平靜旋日商獲利抵空漲二錢五分午後聞現銷不動紗市又跌各月回跌二錢五分全日成交計一萬七千九百擔漢標拍開之盤列左 
　　收盤價　　比上日　存賬數　六月期　三○·五○　　　　　　四二七○○四月期　三○·二五　跌○·二○　三三二○○　七月期　三○·六○　跌○·○五　三○一○○五月期　三○·四○　　　　　　　三八二○○　八月期　三○·八○　　○·○五　三一九○○棉業公會上消息現貨交易清淡碼頭上到貨通州花六七百包姚花陜西未詳 
　　昨日美棉因天氣不佳利物浦消息良好及賣户缺乏市况堅定計期貨漲八至九磅音現貨漲十磅音英棉期貨漲二三點現貨漲四點埃及棉現貨不動印棉因歐洲出口商購進市况堅昻計平果爾漲五羅比奥姆辣及白羅溪漲七羅比原電錄左（十二日電） 
　　美棉　　　　比上日　　　英棉　　　比上日 
五月期　一四·一八　漲○·○八　五月期　　七·五三　漲○·○三七月期　一四·四○　　○·○九　十月期　　七·七八　　○·○二十月期　一四·六七　　○·○九　現　貨　　七·七九　　○·○四十二月期一四·八三　　○·○九　埃及棉　一三·六五　不動一月期　一四·八八　　○·○八　印棉 
現　貨　一四·五○　　○·一○　平果爾　二六一漲五羅比五月最高一四·一九　　○·○五　奥姆辣　二七五　七羅比五月最低一四·一三　　○·○五　白羅溪　二八二　七羅比 
　　又大阪三品期棉市價照錄如下 
前開　　　後收　　　比上日　　　七月　　四七·○五　四七·○○漲○·三○四月　四六·三○　四六·一○漲○·一○　八月　四七·八○　四七·九五　○·六○五月　四六·六五　四六·五五　○·二五　九月　四八·五○　四八·二○　○·三五六月　四六·八五　四六·八五　○·三五　十月　四八·五五　四八·三○　○·三○　　棉綫現貨交易仍清行情步跌人心看疲江西帶進四二支陽鶴綫五件價爲二百三十九兩五錢廣東帮進陽鶴綫十件價二百三十九兩江西帮三十二支美人綫二件價爲二百三十兩其他無甚交易云 
　　大阪現貨精細棉紗初因三品微漲人氣穩定旋因後市跌落又形萎靡交易完全杜絕行情差能維持未動中等二十支　價爲百九十三元昨日成交者計有日之出三十支二四二元日之出十六支一七八元大島四十二支三○○元唐子十支一六九元日之出二十支一七○元 
[松陽葉價始終堅俏]  
　　浙省松陽葉洋莊尙有購辦近數年東洋臺灣又有購去借産額不富供求不合且年成豐歉無定色肉好釀不準辦此路之貨鮮有把握去年收成減薄顔色多黃故廣帮雖有胃口因之少辦厦帮雖素習用又因厦埠受時局影響買賣雙方不見踴躍故成交不旺近日全紅陽每擔售三十三四元四六松陽三十元之譜松陽剝烟二十一二元 
[桕油漢市稍活動]  
　　某皂廠辦一千三四百件 
　　桕油市面久無生氣大槪因漢滬兩地銷場均甚清淡市場上不免落寞即有少許走動亦不足爲全市生色漢口上半月前曾有洋莊辦過三四千件本可藉壯聲勢無如曇花一現依然岑寂無聊茲據漢函所詳有某皂廠辦成麻城油一千三四百件價格計十兩零二錢市面似又有一綫曙光苟能繼續購辦當有轉機希望否則仍是長疲短俏而已 
[洋莊茶高中莊銷路尙穩]  
　　岑寂已久之茶市日昨稍稍振起大英白頭印度各行都有買進共計成交八百餘件其中仍以高中莊珍眉銷路較暢市盤自三十兩至七十餘兩不等惟此類花色存底甚薄不久市上將有告乏之趨勢而低莊花色除錦隆洋行買進七十餘件外其他各洋行仍無胃口斯亦目下茶市前途之隱憂云 
[碧玉牌國産冰跌小一錢]  
　　昨日糖市海外電訊古巴現糖價爲三·○○比較前電大零六二五紐約期糖五月份價三○五比前小一分七月份仍三·一五十月份三·一八亦小一分爪哇現貨一一·二五新貨五月份一八·三七五均升一二五六月份一八·二五計大半盾八月份一七·二五反跌三七五十月份一七·二五計小三一二五日匯内盤結價七九·二五公會劃市買氣肅靜成交之清實所罕見間有少數做開本月份八兩零七分半四月份八兩一錢五分五月份八兩二錢故致收盤價如上述迄無更動現貨交易似較活潑（Ｎ）嘜昨劃價八兩後市至八兩零二分半明治ＹＴ同此情形陳貨（Ｎ）七兩九錢七分半雜嘜ＴＫ·ＥＴ價均八兩明治ＹＲＯ七兩八錢五分ＥＲ八兩八錢ＹＳ八兩五錢七分半至八兩六錢ＹＰ陳貨八兩七錢五分至八兩八錢後市喊八兩八錢五分未有受者然市况尙堅穩國産統手冰糖原盤續有開出獨碧玉牌較賤一錢共計售出一百餘箱云 
[毛貨呢絨跌多漲少]  
　　昨日呢絨市面依然呆頓各帮進胃稀少公會上至下午三時後跑街衛客已紛紛返號市面寂寞難以進展元藏雜色嗶嘰太陽呢羽紗呢之類稍有零星添配聞有豐裕號開出五六箱係北帮與本街辦進邇日本街門莊生意亦非常清淡祇鼻烟色嗶嘰與馬掛呢等稍有交易呢絨各毛貸價格跌多漲少 
[遠期粉麥被天雨帶高]  
　　麵粉昨日開市後人心鑒於陰雨不止在碍麥收羣起收吸遠期而調劑市價之廠方預抛則至今未聞抛出因此市形愈索　　上午開市後逐盤見稍到收市尤甚市人羣料今明天氣不睹人心　有望好也收市價本月份二兩四錢半五月份二兩三錢一分二五六七月二兩三錢零五厘八月份二兩三錢一分七五比前日收價遠期五六七八月份均好二分左右三月份亦跟漲一分二五 
　　小麥與粉市有密切關係連日陰雨尤與新麥遠期市面有關本以進出兩少見寂昨日一經産地客户抵定後六月份突漲九分五月份七月份亦漲三四分惟近期三月份因月多頭回出價仍平平云 
[洋米客帮去胃甚暢]  
　　昨洋米市况頗形活潑市上各類洋米均有見市除日商所開小絞西貢外其他素無市面之大絞安南更敏黨各米昨市均有成交乃呈暢旺之勢然其在除大絞小絞以有南北帮與寗波及鄕莊去胃而交易特暢外其他均在五六百包交易聊爲應市而已大絞計由甬帮去三千餘包鄕祇去各米三千餘包計成交西貢號五百餘包價十三元零三分又二號五百六十包價十一元九角半安南更五百餘包價十三元六角半敏黨上中米六百包價十二元六角半期米有西貢二號五月份二千包價五兩九錢如敏黨小絞等各見好三五分共他均呈挺勢今明客帮續有大批裝運則尙有轉挺之必要也 
　　昨日天雨滬南河下到米船七八艘本衛交易不佳宿次貨稍修削新鮮頂更定局惟羊尖杜尖斷貨無市報告 
　　滬北到十餘號市上消胃平淡宿次北更小角外餘平定 
[津帮復辦桃肉七十餘箱]  
　　槐米昨天津帮生記號開出六十六包貨身尙佳價爲八兩三錢由鼎盛行做進旋即售於南洋帮怡昌號辦去僅加薄佣一錢現未開者祇二十九包貨較高客意須九兩外方肯脫手聞地頭存底亦缺辦價反較申市爲高好貨竟達十二元暫難合劃桃肉天津帮復起採辦曾向怡生鴻元鼎盛等行購進七十餘箱價均二十八兩經此一動存底益虚故趨勢堅挺防後再緊 
　　木耳漢市統共僅七百餘件惟次莊居多價甚平疲較高者六十五六兩川耳祗到二十件叫價七十三兩因比雜耳差七兩許尙乏受主高魁耳八十四兩市平苦仁邇來貨底甚　勢甚穩俏據漢市報價近到十八件須三十兩方肯放手樟樹子申存頗稀聞漢市近到二千件客討十五兩八錢許州子高莊十六兩四五錢中次莊不及十六兩申行意頗活動不日成有辦下 
[絲經絲頭歐銷俱弱　橫濱市面尙佳]  
　　昨日絲市華雙方鑒於時局緊張對於期現各絲經進胃均减祇現貨川經稍有談成計由公安等進鐵揚返十八包價仍堅定其餘各絲經依然停頓 
　　横濱生絲現貨賣方因資金關係急於賣出交易因而暢達三井日本生絲源旭其他商館陸續購進最優等貨叫價仍爲千四百元特殊貨銷胃更佳行情漲起二十元有二十萬斤可望成交期貨市價如下 
　　前收　　　後收　　六月　一四二九○　一四二·三○　　四月　一四○·八○　一四○·七○　七月　一四六·七○　一四六·六○　　五月　一四○·九○　一四一·六○　八月　一四六·三○　一四六·三○ 
本埠絲經仍無上漲之勢　歐莊野貨進意仍淡貨主以銀根緊迫感想讓價售現白貨綢廠進胃不褻尙稱平定 
橫濱絲頭僅有零星交易因生絲胃暢達人氣轉俏惟各方大宗買氣尙未發動耳 
[經濟問題商榷]  
　　論勞資問題（續）　　初 
　　乙增加工資增加薪工之說無論任何階級中人均表同情惟增加之限度及其步驟須視下列三點而定之 
（一）工作機會工多人少工價當然激增反是未有不低落者假定某廠任清潔夫者每日工資六角而廠外無業壯丁求每日兩三角之工作恒不易得由是而廠内外之工人於無形在即有競爭及排擠之虞以致彼此　不能安心工作必至兩種工價相差無幾而後止故工價之高低恒爲社會環境所左右初非資本家所能獨裁者也 
（二）增高生産力語有之曰技術無止境技術精深者其工作必較精巧工作之性質愈精巧者工人人數必愈少所以高尙之工人不必問工資之多寡當先間一已之技術如何技術果高明工資必優厚此即生産力之增高也此例豈獨工界中爲然於任何階級中何莫不然至於技術平庸而希圖厚給累人終必自累耳 
（三）關稅自主以上兩點爲會前所先應研究者迨至關稅自主則工業始有保護而發展亦易矣若果如是實業可盡景推廣不但能容納多數工人而工資亦自可增加此不得不切望於今後之主持國政者也 
　　丙工作時間時間之久暫恒視工作之性質而異如車夫挑夫之實際工作至多不得過四小時細巧而需用腦筋者約八小時至於伴着機器間或起立而工作者十一二小時亦無不可夫工作時間能縮短至九十小時確甚相宜然國民日用所需之工業在政府及主持是業者須高瞻遠矚隨時注意外人之操縱壟斷或傾軋力謀制止俾免影響及於全國以工作時間之長短於工業競爭上亦有甚大之關係而不容忽視者也八小時工作八小時休息八小時睡眠吾人已習聞之矣除工作睡眠母須討論外其休息一端頗足供人研究歐美各國有藏書樓公園球戲以及種種正當娛樂之所即使每日有八小時之休息尙不至於寂寞而環顧吾國則何如第恐休息時問愈多而工資愈不敷用此不能不希望主持工會者預爲籌劃及之 
　　他如敎育醫藥費在在關係工人幸福在雇主方面應切實進行以盡厥職茲篇姑不具論 
　　國人乎勞資問題表面雖屬於雇主傭工然於社會秩序金融通塞物價低昻關係全國人民之幸福至爲寗切予不揣固陋草就此文援言論自由之義披露於報端冀當世達人詳爲討論務求一持平之道解决此問題而使人心安定則福國利民之舉其在是乎（完） 
 
 

Page 12

 
 
   
 
 

Page 13

 
 
本埠新聞 
[昨日解散閘北工人游行情形]  
　　閘北湖北會館上海總工會武裝糾察隊及南市滬西浦東吳淞等處工會糾察隊被軍隊繳收槍械等情曾詳誌昨報昨晨上海總工會方面復有召集大會游行示威之舉事爲白總指揮所聞令派第二十六軍第三師即予解散紀其情形如後 
　　上午工會勸令罷市情形昨日上午八時記者行經閘北寳山路口目見羣衆工人勸令兩邉商店罷市至虬江路口工人正在分途之時適國民革命軍第二十六軍第二師奉到總指揮部命令在戒嚴期内禁止集會游行派隊於寳山路一帶佈崗嚴行檢查工人經過時均加以搜檢方能通過但工人均係徒手於檢查後仍然集合分道前進一隊由寳同路向北一隊向虬江路朝西沿途商店相率閉門各工人遂向會文路湖州會館進行至則工人極爲擁擠旋向靑雲路草地開大會至靑雲路時正上午九時約在工人六七千人内有手執短鐵棍者約五百人以上祇聞各工人大呼（打倒蔣介石）（開放租界）（打倒反動派軍隊）（交還工人武裝）等口號其時各馬路兵士正在佈崗記者見形勢險惡遂離開會塲繞道寳興路天通菴路香山路永興路等處復至寳山路沿途商店完全閉門普通行人極少祇見二人往來此九時半以前之情形也 
　　軍隊之措施九時四十分記者行至寳山路口當見天主堂内第二師司令部防禦尤嚴門前有步槍兵士手槍兵士約二十餘人門内架機關砲兩尊位東者砲口朝西位西者砲口朝東正駐觀間見汽車三輛自北車站方面飛駛而來下車後係總司令部特務處王次賓及董福開李子峰汪嘯涯唐堯欽等十餘人當由第二師參謀長祝紹周延見於師部三樓會客室王君等陳述奉總指揮命令洽商解决上海總工會事並謂在此軍 
事緊急時期不遵戒嚴法令集會游行並公然登載廣告侮辱革命軍其間顯係另有作用應由貴師即行派隊制止勿任游行祝參謀長謂敝師今晨據報工人有在靑雲路及湖州會館内集會及下午一時游行之舉當派隊分佈各路步哨嚴行檢查以資嚴防頃已奉到總指揮部命令着即嚴行制止因師長斯烈現患病告假職務由鄙人代理業經請示周軍長决定派隊妥愼解散當下命令一道飭駐紥太陽廟路嘉郡會館内第二師五　　團三營張營長派隊兩連馳往湖州會館駐紥將工人妥愼驅散王君等遂同時令兵士同乘汽車赴嘉郡會館 
　　處置總工會時情形二師五團三營長張桂林奉令後當於下午一時率隊兩連馳赴湖州會館同時五團一營奉令派隊協助其時龍華方面亦開到兵士兩連至北站下車後即自寳山路口起沿界路鐵棚内西至旱橋密佈步哨並於寳山路口旱橋堍派兵各一排防守以免工人向租界衝突鐵路北各道路均斷絕通行一時二十分張營長率隊馳到永興路會文路時工人方面已警覺各持鐵棍擁出兵士遂向空開放排槍記者因退出防線旋見由民衆紛避工人因四面散走均由兵士檢查放行内有一部份工人擁至虬江路寳山路口當由駐守該路口兵士向空開槍數十響始將羣衆驚退槍聲停息後記者欲至附近調查因各路口守兵以危險時期未過不能通行遂由共和新路繞道出至下午五時餘湖州會館方面及寳山路二師司令部等處交通仍未恢復時雨勢甚猛究竟有無死傷尙待續深 
　　閘北共和路商店及各路藥店昨復業閘北各路藥店自本月八日起停市迄昨已六日居民患病者均須至租界或相識之藥店從後門入内購藥共和路一帶商店亦閉市至昨日下午三時由二十六軍二師五團一營副官陳樂三率領兵士數名踵行各馬路勸令各藥店商店照常營業略已現在工人糾察隊及總工會已奉令繳械解散倘再有壓懲云云故昨日午後三時起除斷絕通行各馬路須待今日復業外其餘各商店藥店已一律照常開市 
　　工聯總會之虚驚昨日下午一時餘閘北華興路之上海工界聯合總會正召集各工會工友及廠代表約一千餘人令分向各廠勸令各工友照常上工勿罷工致令地方不安工商交損失演說之間忽聞槍聲突響蓋正張營長包圍總工會之時一般民衆紛由寳山路及旱路兩處趨避至華興路時該會誤會總工會工人前來襲擊會外瞭望者向内避入閉門會場秩序遂大亂各工人紛向樓上逃避復由晒臺躍登屋頂以謀抵抗當時有兩工人自後面屋上躍下跌傷足部後知誤會已飽受虚驚矣 
　　李公樸譚工人繳械之善後國聞通信社記者昨晤國民革命軍東路前敵總指揮部政治部情報股長李公樸君詢以工會糾察隊繳械後之善後辦法據云總工會市　　黨部市政府等處昨曾推派代表往龍華總指揮部請願黨由秘書長潘宜之君接見語該代表等以善後辦法謂將來可由總指揮部特别市黨部總工會三機關各派委員合組（工人糾察隊指導委員會）俾使糾察隊有相當之訓練而從事革命之工作所謂善後辦法者於此可以槪見又問貴部對於此事之意見如何李君謂昨曾與陳羣主任論及其人之目標當此帝國主義者對本黨着着進攻國内又有奉魯淮海軍閥勢在必討吾軍之責任重且鉅矣制勝之方惟有與我人民一致合作鞏固我之陣線故對於聯俄容共農工三大政策始終不渝所有内部問題一經南京會議之後必能渙然冰釋而最要之點仍在共同努力於三民主義對於其産黨員之能恪遵三民主義以打倒帝國主義爲目標者吾人自認爲同志與之誠懇合作其有陽奉三民主義而破壞革命工作者雖屬國民黨員吾人亦必與之宣戰至於此次繳械之事完全爲解决工友械鬭鞏固後方陣線計也初無其他義意參雜其間云云 
[昨日閘北兵工激鬥之别報]  
　　昨日總工會方面召集全體工人游行示威向寳山路第二十六軍第二師司令部衝鋒雙方又起激戰結果兩方死傷甚衆工人方面被捕八十餘人茲將詳情分誌於下 
　　昨晨之工人會議昨日上午十時總工會爲糾察隊被繳械事在閘北靑雲路空場召集罷工工友開全體緊急大會到各級工會工人六百餘人推糾察隊總指揮顧順章主席報告繳械經過繼謂工人武裝糾察隊係由八十萬工人以歷次奮鬭之熱血精神生命而成所有槍械亦犧牲不少生命向直魯殘軍手中奪來其目的在實現工人武裝自衛保障工會基礎今不幸全部被軍隊繳械工會已失保障工人不能自衛是無異摧殘工人等之生命應如何對付請衆公决云云各工人等聞語羣情甚爲憤慨當經議决（一）今日起一律總同盟罷工（二）向龍華總指揮部請願要求即日發還被繳槍械否則永遠罷工（三）即日讓出商務俱樂部糾察隊本部以便工人安頓（四）警告第二十六軍第二假勿再與工會爲難（五）游行示威議畢定下午一時游行（大華社） 
　　三德里前發生慘劇工人羣衆自靑雲路開會完畢後即於下午一時整隊游行由靑雲路至東橫濱路再轉至寳山路隊伍排列程序（一）軍樂隊及大旗（二）糾察隊（三）各工會（四）勞働童子團（五）其他團體當大旗隊行至寳興路口時靑雲路隊伍尙未發動其長度約二里許　　羣衆沿路高呼口號行至寳山路三德里附近即與軍隊衝突計發五六十嚮羣衆即向後方四散逃走死者血染路隅傷者紛紛倒地一時秩序大亂迄至一時三十分槍聲始停寳山路上羣衆所遺之鞋東西凌亂迨至二時路上已可行人二時十分各里巷復有武裝兵士站崗實行戒嚴禁止通行（國民社）　 
　　事後司令部之處置自肇事後第二師師長斯烈深恐過激份子重來團部滋擾當在附近各要區密布步哨禁止行人往來司令部大門前並置機關槍二架以資防範一面復提取被拘工人十餘名到來一一加以究詰據供圖擊司令部皆非工人等本意全係總工會指使被逼迫而來云云當時又在工人等身畔搜出直魯軍標紀徽章甚多斯師長以事涉嫌疑關係甚大傳令將該工人等還押候核一面將搜獲之贓證及鐵棒木棍手槍等物一齊存案並呈報周軍長請示辦法（大華社） 
　　張營長駐總工會第二十六軍周軍長得報後以總工會糾集工人圖擊軍隊如此行爲顯係别有作用除電總指揮部核辦外一面並飭第二師第五團第三營營長張砌白率領營軍一連馳赴總工會駐紮監視該會一切行動（大華社） 
　　調解委員折回國民革命軍東路前敵總指揮部政治部爲辦理總工會糾察隊繳械善後事宜特委任尹鵬江政卿袁逸波唐堯欽董福開彭伯威蔡公時程政王次賓李子峰汪嘯涯費公俠等十三人爲辦理善後委員於昨日下午一時往赴總工會接洽進行詎至寳山路時工兵兩方已起激戰該委員等見情勢變化遂一齊折回 
[昨日南市工人游行之死傷者]  
　　南市工人約五六千人於昨日午后在公共體育場集會後即整隊遊行經過南車站前被車站四週之革軍發槍射擊當時立斃十餘人傷數十人云 
[總工會電蔣要求]  
　　前日總工會糾察隊槍械被繳後即電南京蔣總司令報告上述前次暴動之功績中述此次繳械之經過下述一致罷工要求即（一）交還工人糾察隊槍械及所搶衣物銀錢文件（二）保護上海總工會（三）懲辦下令攻擊糾察隊的軍事長官（四）懲辦流氓肅清一切反動派（五）向帝國主義者抗議使流氓由租界武裝進攻糾察隊云云 
[浦東糾察隊前日死傷者之調查]  
　　浦東各處糾察隊被繳械情形曾誌昨報現悉被擊斃糾察隊楊森雲之屍身倒於三區後坑厠旁彭海清冷漢魁湯斌權三屍身倒於三區署内至昨日午後尙未收殮其受傷之黃子卿等八名内有重傷二名已轉送浦西醫院輕傷者各自回家醫治原駐糾察隊各處所已由軍隊駐防維持秩序云 
[本埠昨有罷工]  
　　本埠各業工人昨日罷工並非一致如新閘方面之絲廠晨間仍照常開工滬西各紗廠罷工者頗多滬東楊樹浦一帶之工廠停工者午前亦僅半數郵局信差午前亦仍照常辦事茲錄各方聞見如次 
　　海員罷工消息此次海員罷工公會下命令在十二日下午五時左右預備啓椗出口之滬甬班各輪均未能開出已上輪之搭客大半臨時下船而長江各輪若太古之鄱陽吳淞盛京等等原定昨晨二時離滬者亦因海員罷工之故延緩行期三天之久今統改十五號離申矣惟北洋班之英輪奉天號等船則海員以未加入罷工故得照常開行今聞各輪公司已與海員磋商請速復工以利交通聞今日可望得一良果也 
　　公共租界電車午前停駛公共租界電車公司開車賣票人等因總工會命令罷工以爲軍隊解散武裝糾察隊之聲援故於昨晨起一致罷工所有各路之有軌無軌電車槪行停駛加以昨日天雨道途泥濘行人更爲不便一般黃包車夫則視爲大好時機所索車資頓增倍蓗午後三句餘鐘電車照常開駛惟車輛已較爲减少云 
　　華商電車午後停駛南市華商電車公司本於昨晨（十三）照常上工各路電車亦照鐘點出廠開駛忽於上午十時接到總工會之命令囑令罷工並有四項條件（一）發回糾察隊槍械（二）要求保護工人糾察隊（三）釋放被捕者（四）擁護總工會故各路電車至十時二十分陸續進廠停駛至下午四時駐南車站之二十六軍第一師第一團之兵士四十餘名接得上官命令須嚴密防備恐有工人聚衆前來搶械立刻特别臨時戒嚴阻止行人交通斷絕 
　　浦東工人昨日罷工浦東各工會前日接到總工會總罷工命令昨晨均未入廠工作惟英美烟公司新老兩廠男女工仍有多數進廠當有各工會激烈份子擁往廠門首大呼如不出來即以手槍炸彈對付該廠洋人深恐肇事旋即囑令各部工人紛紛出廠一面將廠門緊閉各廠工人罷工後當由委員會手執旗幟領導工人於上午八時向爛泥渡游行高呼口號沿途知照商家閉市違者搶刦不負責任等情致罷市有二小時站崗軍隊因未奉長官命令未加制止旋由周營長帶同衛兵　　飭令各商店開門一面加派兵士站崗並據情詳報上峯核奪 
　　水電工人並未罷工公共租界工部局自來水公司電燈公司之全體工人昨日並未轉入罷工漩渦而該局對於此項機關保護極其週密凡各馬路之有自來水亭及電汽間所在早經派兵駐守昨則防範更嚴以免搗亂份子乘機煽惑 
[留滬委員昨晚赴寗]  
　　參與聯席會議 
國民黨定期明日（十五）開聯席會議解决黨内糾紛問題此會關係異常重要滬上各委員如察元培白崇禧等均於昨晚搭專車赴寗參預會議 
[總指揮部另組工會之布告]  
　　上海各工友覽今晨不幸上海總工會各工友雙方竟以武力衝突經由當地駐軍勸導制止現在雙方各執一詞祇有將雙方武裝全行解除本部已派專員組織委員會調查眞相秉公處理該工會另由本部派員指導組織以免復蹈前轍引起糾紛一面密查肇事原因懲辦破壞工人運動重要分子各工友應即安心營業靜候解决東路軍前敵總指揮部政治部主任陳羣 
[廿六軍第一師嚴禁造謠布告]  
　　國民革命軍第二十六軍第一師昨發布告文云照得我軍於此次短少時間摧殘强敵克復江浙其主因係在　　得人民之補助而民意之所在尤以安居樂業爲第一要義上海乃華洋雜處之區商業中心之點治安問題尤關重要本師奉命駐此自當竭盡全力整飭軍紀保護地方凡我民衆務須各安生業母得妄傳謠言自相紛擾倘有强暴行爲擾及地方治安者本師長職責所在絕難寛貸特此布告師長伍文淵 
[中央監察委員聯名護黨救國通電]  
　　汪主席並轉全體同志鑒本黨半載以來革命工作之發展一日千里長江旣全部肅清帝國主義所盤據的最大營壘之上海亦告克復凡此基本之發展足證民衆熱望本黨之殷切與本黨同志此後工作之艱鉅不幸當此時期表面成功之迅速與内部重心之崩弛適成正比黨員工作感指導之無力内外要政受無形之停滯黨的整個意思無由顯明表達黨的機關權力莫能適當行使内之百萬黨員凖備奮鬥而不知聽命之何從外之受治於黨之民衆對本黨之中心失寄漸次增加其惶惑推原其故不能不謂武漢聯席會議以來種種措施爲造成此局面之主因本會爲中央監察機關當此重要時機爲顧全革命利益與鞏固黨基起見未便放棄遒鐸之職責爰集會議詳加討論僉認以爲武漢最近之動作實有極危險之傾向茲特酌舉其錯誤之點俾知事實所在不容誣妄查武漢中央執行委員與國民政府委員聯席會議係由到漢委員自由召集據徐謙報告係爲（適合革命利益應付革命時機代表中央權力之必要組織）其爲臨時機關可知彼時中央黨部近在南昌理應提交　認乃不唯不經此項手續且於中央已有令改政治會議武漢分會且令停止職權之後仍復繼續開會以中央執行委員及國民政府委員而置中央之機關命令於不顧將何以昭示中央威信於全黨聯席會議旣無適法根據其由此産生之一切决議案之有無效力更不問可知此其不合者一也於中央已有明令停止聯會開會之後復開擴大聯席會議决定召集中央執行委員會第三次會議根據上述其仍爲毫無根據之自由召集可知查主席及常務委員爲第二次全體會議所産生躬負重託非至合法召集之第三次會議以後不能解除職責今武漢之第三次會議旣未經常務委員會之提議及同意即常務委員之列席者亦僅寥寥數人而竟毅然不顧宣佈開會中央執行委員會爲代表大會未開時之最高權力機關又適當本黨北伐軍蘇皖戰爭最吃緊之時候竟以若十委員之自由意志出以如此草率浪漫之態度而開會此其不合者二也至於開會以後之行動凡足以破壞革命利益惹起黨務糾紛者尤爲更僕難數條而舉之有如下列開會後劈頭第一事即爲（統一黨的指導機關案）夫本黨爲革命之政黨指導機關有無效率以革命勢力能否在此指導機關下發展爲斷第二次全體會議産生之常務委員會成於北伐出師以前在此機關指導之下北伐軍事以最困窘之給養任最艱鉅之工作於極短促之歲月克極頑强之二大軍閥苟非指導得宜得民衆之信仰與武裝同志之奮勇効命何以臻此若非反對本黨革命勢力之發展别有肺腸何至於前方最吃緊之時破壞卓著功績之指導機關此可痛心者一也當該會議開會武漢之時正中東兩軍武裝同志在蘇皖肉搏疆場之日政府即不憫念其憂勞亦何忍加以妨害槍械子彈爲北伐之命脈乃武漢聯席會議三電粤兵工廠令其停工拆移機器於漢陽此其壟斷軍械阻礙北伐之陰謀民顯然畢露乃猶不止此當國民革命軍力攻蘇浙時連電請濟子彈漢方均置若罔聞是實欲置國民革命軍於死地乃快厥心此可痛心者二也國民革命軍受命北伐義不容得一隅以自封故自克鄂贛以後即分道並進規復東南而該會議中乃發軍事進行過急之辭以爲詆諆甚至原定調赴東南之兵亦爲該會議所遮阻逗留上游及淞滬底定漢口黨報竟皇然誣國民革命軍爲匪軍該會豈無耳目何竟絕不糾正其掣肘於事前誣毁於事後用心積慮昭然若揭此可痛心者三也國民革命軍之有政治部原以統一黨的訓練使整個的軍隊戒總理之信徒爲三民主義而作戰自爲少數搗亂分子把持以後純粹之三民主義者被排斥無餘甚至周納罪名拘幽滿獄是實欲中國國民黨之黨員絕跡於國民革命軍中而高呼提高黨權者至此又不發一言此可痛心者四也農工政策本爲總理所貽留拽導農工組織農工爲國民黨黨員之天職乃自共産黨分子加入以後對國民黨員之爲農工運動者盡量排斥偶有組織動遭摧殘中央對此不聞有糾正之事而對於農會工會之幼稚行爲則又視爲驕子絕無指導制裁之權能此可痛心者五也廣東省市黨部及江西省黨部之組織並無不合法之點而兩省黨部之選舉辦法係經中央政治會議第六次臨時會議通過此次列席武漢會議之各同志中有多人皆曾親自列席於該會議一切經過壛所親見親聞今忽謂違背總章勒令改選不知究係違背總章之何章何節各級黨部均爲指導本黨同志革命工作之機關今以在合法情形下産出之兩個重要省分之黨部在本黨革命勢力發展之環境下而 
 
 

Page 14

 
 
　　橫被取消是本黨各級黨部在軍閥勢力下猶能冒死奮鬥而存在而在本黨黨内轉成毫無保障之機關一切黨部均將寒心下級屬部莫知秉承妨碍黨務之進展實開重大之惡例此可痛心者六也特别黨部原爲應付特别情形以求革命勢力能迅速發展之組織且已定有條例武漢會議不從修改條例入手竟决定除軍隊及産業工人外一律取消且限是特别黨部不得有同樣選舉第三次代表大會之代表權是不僅破壞本黨之組織亦啓不平等的歧視之端而妨黨務之進行此痛心者七也欲革命工作之完成必須令各個黨員於負責努力中有所保障今乃毫無正當理由僅憑若干私人之愛憎即可橫加處分如因贛案而開除爲黨努力同志之黨籍令熱心者不敢負責忠梗者人人自危是爲黨員無保障又如因一執行委員（彭澤民）之提議不具確實證據不經審查手續立談之際而可停止中央執行委員（蕭佛成）之職權中央執行委員爲代表大會所選出如此摧殘於法何據是中央執行委員亦無保障又在該會議開會之武漢凡爲地面權力者所不慊之人雖爲黨中任重要職務之同志亦不免於任意被捕任意拘留該會議及政府絲毫不加以制止是則自命爲中央所在地之武漢一般的人權亦毫無保障殘忍慘劇演成恐佈此可痛心者八也黨報爲宣傳本黨革命主義之機關亦即黨治下一般民衆視聽之所寄託乃漢口民國日報一月以來之所揭載大書深刻莫非動搖革命基礎隳壞本黨中心人物信仰之紀錄如湖南省黨部之通電中有蔣同志密令李宗仁同志監視中央執行委員等毫無根據之讕言影響所及不獨毁壞革命軍人之令譽且置中央執行委員之神聖名詞於何等地位又如吳玉章同志以負責之委員主席湖北省黨部而發表極端惡意之演說甚至有（軍費佔一千三百萬但是我們的武裝同志還是饑寒交迫究不知他如何支配）等語此等意在中傷之籠統誣蔑雖敵人之反宣傳亦何以加茲而竟公然宣傳於會場復大登特登於黨報若非蔣同志深得軍隊信仰試問此等言論散佈軍中將令前方發生如何影響吳同志旣不知檢點如此而中央宣傳部對於黨報竟任令登載而不加管理有意痴壟乎溺棄職守乎此可痛心者九也武漢會議旣無適法根據其由此産出之中央機關近來所發表之命令尤多不顧黨國利益如江西省政府成立未久正在努力辦公以贛省貧瘠之區遭去歲兵燹之慘休養勞來方資孹畫而武漢竟下解散之令馴至忠貞同志不敢負責千萬人民惶惑無主當此全功未竟之時唯省政府爲最能負實際責任以並樂利於人民贛省如此何能望各省政府安心負責基礎政治顚覆是虞人民徯蘇之望何由實現此可痛心者十也又本黨爲負責建國之唯一革命的政黨亦爲領導國内一切革命勢力統一指揮之黨其旨趣已見於歷届之决議案及宣言所謂以黨治國之精神即爲本黨對世界對中國民族毅然負起一切責任之表示今觀於武漢會議中所决定採用之統一革命勢力案竟有共同担負政治責任問題之一條内稱應由共産黨派負責同志加入國民政府及省政府此種謬誤之决議大有背於本黨以黨治國之精神極端毁滅本黨組織之根本旨趣减少羣衆對於本黨之堅固信仰乃於代表大會閉會期間竟以若干中央委員非合法的會議中爲此重大之决定亡黨之責誰當負之總理所辛苦建設之本黨不謂一部份之執行委員竟輕輕斷送之而不稍惜此其尤可痛心者十一也如上所言皆爲武漢會議中所加於本黨之根本之創傷致使革命勢力發皇張大之本黨有遍體創痍之觀長此以往不獨北伐困難而本黨百萬黨員與朝夕以求中國的自由平等之民衆亦將何所寄託險象如此詎能再安緘默爰痛切陳詞望我全體同志念黨國之危機凛喪亡之無日被髮禦冠共圖匡濟扶危定傾端視此舉披瀝奉隙敬候明敎中國國民黨中央監察委員會委員鄧澤如黃紹雄吳稚暉李石曾蔡元培古應芬張靜江陳果夫靑 
[張靜江致汪精衛書　對黨務之建議]  
　　張靜江先生前致汪精衛先生書有拔出政潮完我殘息之灰心語故此次中央執監在南京開聯席會議張初不肯出席後經同人敦勸謂他事可以不問而監察委員職責當此糾紛未解之際尙不應抛棄今亦已赴南京矣今覓其寄汪書稿披露如下精衛四兄璧君七姊同鑒弟本病癈海市聊盡餘年徒以與總理三十年之厚交回憶前年病危在床執手隕涕弟亦泣不可仰惻愴之懷如何可諼家國之痛義忘生命是以去春三月聞廣州内部糾紛不辭道死刻日南行冀稍盡其戲替豈知弟於三月二十二日在長場登岸先二日介兄已向共産黨行斷然之手段而季兄亦飄然引去矣弟乃憂懼不知所出聞道路傳言季兄之行則因介未以非常之舉前告長者爲行不使人疑若有不得不行之勢問諸介兄彼止有深痛之隱獨示意於弟以爲共産黨之陰險或有擊而不中之虞不先告季將失敗時介自負之季仍可自收其殘局各有其分義弟亦何言弟到之　　時介兄仍欲澈底解决斷此亡黨之毒腕以慰總理之靈但弟當時與今日尙受催眠之諸公同其見解以爲共産黨徒病幼稚無拳無勇終何能爲但當正詞以告之誠意以結之止其包辦之運動而約束之必可就緒兄姊歷來之委曲求全即最能待若輩以此種之血誠乃介兄忍無可忍旣出以非常倉卒短時之内兄姊必有剛柔兩疆難下斷語之痛故弟謬願承乏短時一爲介兄之緩衝一待兄姊之徐歸又一方面弟欲以坦率疏　之態度與若輩爲眞誠之結合且恃我本廢人暫時問政原極滑稽毫無嫌疑之可避因即用整理案選舉法等明與周旋而且時時疵議其失盡我友道之直諒皆示以適可而止不應包辦乃至今思之弟亦愚妄可笑欲就條文組織方面與彼輩爲疎闊之制裁眞所謂弄斧班門太不自量共産黨賣空買空别無長技彼等所設之天羅地綱使人有其誠無可折其僞者即其言僞而辨潤非而澤工爲條文組織是也入其條文組織之阱挑撥誣弄一變再變遂陷我於老朽昏庸獨裁怪物之林矣我不能不爲狼狽周章我恩亦自噴飯今乃幸其萬惡到頭逆謀顯著條文組織盡失其武器抱最後亡黨賣國之悲者一時蜂起而弟亦居喪銜哀癃罷日增更人欲以老朽而目同彼輩亦天壞視息因此隨介見於前數日共哀民誼兄飛渡海西泣求兄姊早歸弟則不及見姊之至已即日拔出政潮完我殘息冀張目病床以待黨之不亡國之不賣然後死去乃得笑語在大之總理也言盡於此敬祝長途曼福弟張人傑謹啓三月十日 
[各界電賀政治委員會成立]  
　　（一）上海臨時政治委員會鈞鑒上海地居要衝華洋幅輳自我革命軍克復以來所有軍事政治外交財政黨務一切亟待整理貴會依法成立爲上海最高機關任一切興廢處决重要責權北伐前途實深利賴凡百庶政可得瞻循敝會同人不勝雀躍肅此申賀上海工界聯合總會常務委員黃恢權朱海東冷旭初叩（二）上海政治委員會勛鑒上海爲我國政治中心値此訓政伊始百端待舉貴會上承中央命令下應上海市民公意宣告成立諸委員均忠實黨員才學兼優中外共仰此後上海市一切建設付托有人同人等不禁距躍三百特電遙賀廣州市民林耀祖區元龍等叩文（三）上海臨時政治委員會鑒貴會成立百政維新慰數百萬滬民喁喁之望特電申賀沈君崇眞 
[臨時政治委員會第五次會議]  
　　上海臨時政治委員會昨日召集第五次會議出席委員十人主席蔣尊簋紀錄狄膺（甲）恭讀總理遺囑全體肅立（乙）議决案（一）上海商業聯合會請求備案經第四次會議推葉楚傖蔣尊簋陳其采三委員先付審查）本日三委員報告審查經過情形當經議决在商會法未頒布以前准予暫行備案並由本會隨時指導進行（二）中法國立工業專門學校呈請派員接收該校議决留交敎育委員會核辦其他議案無從探悉 
[各界市民爲解除工人武裝大請願]  
　　聯合通信社云四月十二日本爲上海市民歡迎汪主席復職大會但因四月十一日晚發生特别事變解除工人武裝事故開會時即由主席團定佈立即向白總指揮請愿其請愿情形如下（一）是日到有各工會各學生會各商會等民衆團體甚爲踴躍羣衆在十五萬以上其時市民已知當晚之事變故一經主席宣布後即整隊向龍華進發秩序井然毫無混亂情形（二）至龍華後經過總指揮部直達大操場開市民大會後即推舉學聯會爲大會主席宣布開會宗旨歡迎大會改爲請愿請愿條件如下（一）請白總指揮尊重民意（二）立即恢復工人武裝（三）保護上海總工會（四）保護各級黨部（四一區黨部已被反動派搗毁）（五）取締反動團體主席報告請愿條件即由全體民衆歡呼通過並推舉市黨部總工會學聯會南市區民代表會南市工聯會市政總工會店員總聯會各界婦女聯合會商界聯合會等九團體爲總代表代表推定後即向總指揮部進發代表前行羣衆追隨至總指揮部門前代表入内謁見羣衆在外挑隊立候紀律森嚴（三）代表入内後因白總指揮辦公由潘主任宜之接見代表等即提出羣衆决定之請願條件開始討論（甲）首由潘主任說明致武漢國民政府與蔣總司令之關係甚爲不好徐鄧等主持之次即談及聯俄聯共問題據云排斥蘇俄個人與聯俄政策無關聯共是要共産黨做國民黨工作再次又談及工農政策潘主任云國民黨有國民黨之工農政策是不分喈級的（乙）最後即談及條件潘主任依各代表提出之條件逐一答覆（一）革命軍當然要尊重民意（二）工人武裝因工人自相械鬭故解除其武裝（三）可以保護上海總工會但須受黨部指導（四）各級黨部當然保護（五）如有反動派組織團體可由市黨部會同政治部調查取締（丙）潘主任答覆後即由各代表發表意見對潘主任答復詳加討論（一）關於上海總工會受黨的指導是不成問題總工會早已在黨的指導之下早已做了黨的工作歷次國民革命運動無不率領上海數十萬工友熱烈參加並有偉大光榮的犧牲且受市黨部的津貼（二）學聯會提出潘主任所答全近理論要有確實辦法不能使眼前數十萬羣衆滿足故其志意即廢尊重（三）總工會提出工人自相械鬭絕無其事在同一組織之下斷無互相衝突之理只有外人或反動派向糾察隊或工會搗亂而引起衝突但當局爲何對糾察隊對方之武裝未有解除（四）工人武裝是中心問題無論如何要尊重眼前數十萬民衆意見承認恢復（丁）經此解釋即開始决定條件惟恢復武裝甚爲重要且爲全　　上海民衆之唯一希望故討論甚久（一）恢復武裝問題（一）潘主任云要恢復武裝最好待十六號中央執委會之解决（二各代）表云羣情價極務須立即答復以順民意（一）潘主任云須向白總指揮閙云（二）各代表云若九以具體辦法恢復武裝後可受白總指揮指導（一）潘主任云糾察隊須指定地點駐防並受訓練（二）最後由潘主任提出實際辦法此後可由總工會市黨部總指揮部共同組織工人糾察隊指導委員會討論至此即由雙方同意解决（二）其他問題爲保護總工會各級黨部尊重民意及取締反動團體等條件亦由潘主任接受各代表確實執行不重理論之意見而承認（四）此爲條件决定之大槪情形也各代表於下午五時人内雙方談判歷三時之久其對數十萬羣衆　立門外靜候代表回覆至有天雨淋漓衣服盡濕然並無退讓及聲動之現象爲從來所未有之羣衆大會後代表出外報告談判結果羣衆對（糾察隊受白總指揮云云）一條頗爲不滿意欲純屬總工會指揮後經總工會代表詳加解釋始爲平息惟羣衆多聽不清報告故呼我們代表何往之聲不絕於耳後經代表分頭報告亦即了解羣衆之權利於此可見一斑（五）條件商妥矣羣衆了解矣遂由各代表商妥潘主任專掛火車數列將羣衆送回 
[禁止封用米船之通令]  
　　東路前敵總指揮白崇禧昨通令所屬各部云爲令遵事　　案奉東路軍總指揮何令開現據江寗縣縣長蕭養梅呈稱爲懇請禁封米船以通來源而維民食事案據下關商民蔣鶴孫陳道生　鍾英陳愼之郭子章馬俊張松濤等呈稱爲米　價昻民不堪命公懇出示平價并疏通來源以維民生事竊民爲國本食爲民天從前米價每石僅七八元今則漲至十三四元麫粉每包僅二元四五角今則漲至三元五六角不獨有漲無落且恐有錢無市雖屬各米麫商店進貨成本太貴然近地奸商屯積民奇遠處糧商連输困難實爲高抬米價之兩大原因代表等世居下關同營商業對於貧民生活地方公益向來具有熱腸値此兵燹之後飢民載道獨目傷心用敢聯名呈求鈞座俯矜民困立沛鴻施一面令飭珹廂内外各米麫商店貶價出售嚴禁屯積　斷抬價居奇一面疏通來源對於長江上下游運输米麫來寗販賣各船不論來實回空一槪不准封用應着定爲永遠鐵案則運道不虞梗阻糧價日見和平民生主義庶幾實踐矣代表等不勝迫切待命之至謹呈等情據此查南京米糧價値現已昻貴異常若再不設法維持誠恐增漲靡已民衆無以爲生難何不挺而走險發生軌外行動實於民衆生計及地方治安兩有妨礙據呈前情除批示并布告城廂内外米麫商店一律平抑價値不准故意高抬外理合備文呈請鈞座鑒核准予出示禁止封用米船以通來源而維民食實爲公便等情據此自應准予所請合行通令仰各部隊轉飭一體遵照嗣後勿得封用米船以通來源而維民食爲要切切此令等因奉此除分令外合行令仰飭屬嗣後勿得封用米船以維民食切切此令 
[軍事消息彙誌]  
　　總指揮部改發官佐證章國民革命軍東路軍前敵總指揮政治部啓事云本部官佐證章業已於本月十二日改發鍍金法藍鷄心形正面繪月靑天白日滿地紅中間刋政字背面刻國民革命軍東路前敵總指揮部政治部證章及號數特此聲明國民革命軍東路軍前敵總指揮政治部秘書處啓 
　　航空司令部飛機隊今日出發航空司令劉沛泉黨江代表李靖源以江北戰事緊急並奉總指揮諭故於昨晚七時派第二隊飛機隊長高勤政治指導員熊公烈開駛飛機一隊赴淮揚一帶作戰並定今晨派第一隊飛機隊副司令張維率領全隊飛機人員駛往鎭江泰興京南通州一帶觀察敵情 
　　浙省砲兵團過滬赴寗國民軍浙江省軍砲兵團砲兵一營隨携大砲八尊載車十二輛於前日由杭來滬至昨晨八時二十三分由北站開南京 
　　廿六軍五團開往瀏河駐防國民第二十六軍周鳳岐部第二師第五團一千六百餘人奉命調往瀏何駐防昨由南車站載車二十三輛於下午二時十五分開出至三時一刻抵北站旋即開往瀏河 
　　陳希威部一團調往安亭駐紥高昌廟兵工廠新公所之國民革命省防軍第一師師長陳希威部第一團團長姚永安全團軍隊奉令由滬開拔前往安亭駐防故於昨目上午五時由該團長姚永安率領全團兵佐及機關槍連砲兵連並大砲六尊至南站索備專車一列配掛十三輛裝載出發至北站於上午九時轉滬寗路綫運往安亭駐防 
　　二十六軍補充隊聽候點騐國民革命軍第二十六軍補充隊第十支隊第二隊長梁澤芬自四月十日接王司令委任後即委本部副隊長劉超常副官金相黎澄波司務梁品卿秘書朱光兆軍需鄭少帆交際鄭曉棠等從速辦公將編定之隊伍準定四月十五號開拔到閘北邢家木橋路神州女學校地址集合聽候王司令派員前來點騐立案 
[黨軍佔領蚌埠]  
　　據南京來滬友人云魯軍先鋒隊鐵甲車忽十二日夜間十時許由蚌埠衝至浦口旋由黨軍兩路埋伏兵士二時雙方夾擊卒將先鋒隊俄人擒獲一旅昨日（十三日）十二時黨軍佔領蚌埠魯軍全軍覆没南京火車站職員聞浦口發生戰事均暫逃避他處數小時後始各復回車站辦公云（新民通訊社） 
[總司令特務處移寗]  
　　國民軍總司令部特務處職員等一百餘人載車六輛於昨日上午十一時四十六分由龍華至北站旋於一時半轉往南京 
[蘇民革命同志會之意見]  
　　蘇民革命同志會致蔣總司令電云蔣總司令鑒吾蘇政局虚懸已將一月人心惶惶不可終日軍務政務各委員雖經吾公任命迄無成立消息至深詫異省無政府對内對外殊多危險蘇政一日不定則蘇民一日不安依照先總理建國大綱在軍政時期一切制度悉隸於軍政之下現在蘇省仍屬軍政時期是漢口所發命令根本無效應請明令各委員迅速就職切勿稍示猶豫致滋紛擾江蘇幸甚大局幸甚蘇民革命同志會　　叩眞 
[時人行蹤錄]  
　　張靜江等國民政府决改設南京不日即將成立蔣總司令已電促各委員早日蒞寗在滬委員如張靜江等 
接電後即於昨晚（十三）八時由龍華乘專車至八時四十分抵北站專車上並附載有汽車六部備各委員等抵寗後乘坐之用該專車在北站調換機車後即於晚間十時半開赴南京 
　　白崇禧國民軍東路前敵總指揮崇禧昨因要公於清晨二時十四分由滬乘坐專車赴寗會晤蔣總司令有所商洽定一二日内返滬 
　　王普國民第二十七軍長王普前奉蔣總司令命由滬乘坐專車赴寗業經事畢即於前夜十一時由寗起程返滬業於昨晨七時三十分抵埠 
　　何輯五潮梅警備司令何輯五於日前由滬赴寗謁蔣總司令翌日至無錫事畢於昨日上午十一時三十七分由錫至滬旋即於午後二時半轉往龍華 
[總指揮部所接賀電]  
　　東路軍前敵總指揮部接第四十軍政治部來電云兼代總指揮政治部主任陳人鶴勛鑒東電奉悉榮膺重寄深慶指導得人時事孔艱正賴同舟共濟謹此燕賀無 
任鰲忭第四十軍政治部主任李因叩（七日） 
[公共租界納稅外人年會紀]  
　　昨日午後公共租界納稅外人在南京路議事廳舉行常年會議各入口均有巡捕及商團嚴衛往年開會到者輒不足法定人數昨日則門啓後與會者即絡釋而至未至開會時間座已爲滿二時零五分由工部局總董費信惇宣布就席提議推英按察使格萊恩爲主席經衆一致贊成格萊恩乃起宣讀領事團各員署名之召集會議布告費信惇旋提議推法萊塞爲書記亦經衆贊成費信惇於是起立提出第四案（請通過一九二六年十二月三十一日止一年度之報告與决算案）並略謂上年經常豫算案短少銀一萬八千二百九十八兩須滾人一九二七年預算案上年經常收入約短少銀十萬兩而經常支出則超過預算二十萬零九千四百六十八兩上年特别支出共銀六百十兩零三千三百五十四兩收入共六百零四萬八千二百八十八兩兩抵短少銀五萬五千零六十六兩亦滾入一九二七年預算案次乃述中國之政局並上海之狀况謂工部局如有必要擬以武力保衛公共租界政治上與土地上之完全以抗拒任何政黨或軍隊之侵迫此爲工部局之政策諸議董一致贊助公共租界之市政權乃得諸列强與中政府所訂之一種契約即地皮章程是此契約不能由任何方面單獨取銷或修正一方面縱退出此契約面違背之不能廢止他一方面依此契約所享之權利按照地皮章程加入此章程之列强僑民得在租界内享居住及經商並維持市政府之權此項特權不能爲中國暫時得勢任何政黨之命令武斷摧毁此爲條約權利如有希圖摧毁者上海外國居民有以武力抵抗之權此不特爲政策日爲權利所應有故工部局堅决維持及保衛其地位使上海市政不爲内外之力量所壓倒與摧毁使其政治上與土地上之完全得呆存現狀至由中政府與有關係列强以有序與和平之談判雙更時爲止次述交通委員會之事業及宏恩醫院開幕後之成績及自來水公司與工部局所訂合同事並謂水價之重訂現正在考慮中但目下猶不能有所發表次述及華董加入工部局議董會事謂上年四月納稅人常年會議所通過工部局議董會增華董三人案曾由中政府北京外交團及江蘇省政府贊成但因政局不靖迄未由租界内華人舉出故華人於租界市政仍無直接參政權末述工部局市政報告擇要繙譯華文載諸華字各報以供衆覽事述畢以第四案付表决經會衆一致通過次提第五案費信惇首加說明略謂近年通例預算案與上年收支報告同時先期公佈諸君於其内容已研究有時余去年報告曾有恐將加稅之慮今不幸見諸事實工部局幾經考量不得不提議自本年七月一日起將總捐增加百分之二地稅自千分之七增至千分之八此次原提預算以經常收入低開支不敷甚遠經各委員會嚴密稽核一再削减始成今案然苟一思近年之迅速發展與所受地方戰事直接間接影響以及工部局財政之受擾亂要亦無足深異即就去年臨時戒備費一端而言已不下六萬三千兩而租界内之警力亦因此大加擴充今預計增稅所得收支相抵尙餘五萬九千兩足供意外應急之需又原提臨時費預算需舉債五百萬兩際此經濟不定之秋自不宜舉此钜債但吾廣大複雜之地方機關亦不能因此而停止進行今所提募債二百十萬兩僅敷無可延緩之各主要工程之用茲請提議第五案（卸任議董所提預算案内一九二七年度之開支及其附屬建議請予贊成採用並授權工部局得徴收及追徴該預算案内所列各項捐稅雜費並得便宜制定條例方法於認爲使利時籌集不逾規元二百十萬兩或同等價値欵項以充預算案内臨時開支之用）提案畢麥賽聲明附議座衆無異議遂由海格氏提出本案修正案剔除關於音樂隊之撥欵馬敦附議略謂鄙人請舉兩項理由以明音樂隊之不宜繼續一則純爲經濟起見一則因其效用有限納稅人中無意往聆其雅奏者甚衆而聆者多非納稅之人考各市鎭之設有音樂隊多爲吸引游歷者起見而吾滬音樂隊之令譽似亦未必能使上海成爲避署之白列敦鎭或消寒之印克拉根鎭吾信舉世市鎭當無有以每年十七萬五千之支出維持音樂隊如上海者倫敦或爲世界最富之市近亦以撙節計不願重負歐戰時所解散之音樂隊經費然當解散前其費僅每週一百二十五鎊合華幣每歲不過四萬七千兩僅及吾滬今日樂隊經費三分之一即在今日其預計之費亦遠遜於吾滬考音樂隊組織之初原附屬萬國商團顧考一九二五年與一九二六年樂隊之所耗竟過於商團此鄙人所以附議於修正案也至樂隊解雇之條件自必優厚以報其多年服務之勤勞本年之費要未必能大減但爲來年計耳說明畢格林氏竭力反對嗣付表决以贊成者不多而打銷於是第五案完全通過次提第六案費信惇加以說明略謂觀預算案所列本租界之行　　政費繼續增高但細燡預算將見工部局之活動超尋常而此乃僅爲維持此大工業市之發展起見且觀於保護租界　費之浩大諒諸君必能圖意於予謂工部局鑒於收入有限擬請諸君允其重估地價自七月一日起增加租界内納稅地産之價格以裕稅收亦理之正當者也租界地價較一九二五年一月一日重估時多已大爲增加其例不少夫旣可以重價在市出售蜀爲仍照低價納稅再地稅爲地主之負擔在工部局之意欲令地主平均擔負重估地價僅使其估價與市價更相符合而已再者總捐之率旣增而地稅之率不增亦失其平故鄙人敢請諸君贊助第六案其全文爲（請授權工部局於本年度中辦理重估租界四址内地價所估之價即於一九二七年七月一日起審施並准該局酌請事家相助以利進行案）費氏說明後麥賽聲明附議嗣付表决一致通過次提第七案費信惇說明曰開放公園俾華人入内一事鄙人在去年稅納人會議席上業經提及今已獲有成議提請諸君公决工部局因知欲以不偏不倚精神討論此問題今非最適宜之時但爲信義計對於華人應以此事提出本會今請提議第七案其全文爲（開放梵王渡公園虹口公園外擺渡橋公園浦灘草地與江岸崑山花園以及白利南路公園以與西人同等條件任華人入内案）按本案爲公園委員會與華人代表考慮之結果其所建議均經與議者一致贊成華代表曾稱華人願遵從任何條例祇須該條例不問中外人一律適用者故工部局能便宜制定條例擔保不令任何國籍之不肖徒人園諒今日到會納稅人必多以爲此時對於公園有所讓步將被華人視爲懦弱但余信下流社會中人或作此想彼智識階級可以尊敬之華人僅將目爲工部局之公平舉措保障華人參中西人所享之娛樂則此舉也將可祛除多年之不平惟因目下梵王渡公園有軍隊駐紮而上海亦不無多少處於被園之地竊謂倘此案立即施行不唯不智抑且勢所難行所以提議本案如經通過應任工部局酌量情形視回復平時狀態後再予實施諒僑滬西人必能深知允許華人入園一舉終不可免故提此案請諸君對斯問題予以圓滿之解决應合潮流云云嗣由屈倫　台維斯氏提出修正案即於原文下加（惟須俟目前中國境内之騷亂與排外舉動業已終止及本埠回復平時情形後始予實行但無論如何非先經納稅人會議核准各園對於華人不能開放）等語芬德萊氏附議當經會衆將修正案通過次提第八案舉韋爾遜氏爲地産委員次提第九案舉鄧恩氏倪爾得氏兩醫生及麥克平氏與美克那夫敦將軍爲公濟醫院値年董事次由史悌恩氏提出第十案福島氏附議内稱（上海公共租界納稅西人以工部局首設計各國繼起從事保護租界内一應居民觀於各地所遭遇與本埠所曾嘗試者設無各國之迅速處置本租界將有亂兵得勢之最大埠所曾嘗試者設以英國之力爲最多深所感激應將此意記錄備案並請工部局抄案分送從事保護公租界之各國代表轉呈各該國政府）當經一致贊成遂復公謝主席與工部局總董而散 
[議事廳昨日防範嚴重]  
　　公共租界納稅人會於昨日下午二時假南京路議事廳開會討論本年會中所提各項重要議案因時局攸關故該會戒備異常森嚴東自南京路浙江路口起西至新世界西藏路口爲止及該廳前後馬路附近區域加派中西探捕及英兵義勇隊等分别防守計該廳大門前橫列華捕兩行對面新新公司階上則立英兵一隊約七十餘人會場出入僅留東首大門通行門前檢視甚嚴階上尤禁行人通過其他各面邊門均已關閉並派英兵二人守立沿廣西路貴州路至二馬路止均派兵防範經過行人不得駐足觀望並於永安公司東偏及新世界南部門前停放機關槍砲車各一架内有兵十數人時將砲口四向輸轉以資鎭懾兩砲中間地段並派英兵十餘人分爲兩派輪流巡行防範極爲嚴重 
　　又訊昨日下午爲南京路市政廳開緊急重要會議故附近一帶軍警戒備森嚴特由公共租界當局咨照先施永安新新三大公司休業半天以防萬一云 
[總商會函請恢復貨車]  
　　上海總商會昨日分函蔣介石總司令白崇禧總指揮請開貨車以維民食文曰頃據全皖旅滬米商公會函稱皖米運滬向自下關裝車自軍事肇興貨車停駛者已經兩月查滬地貧民糧食夙以皖秈爲大宗若貨車常此不通不惟米商裹足即滬民生活亦大受影響敝會開會集議僉以軍事運輸固屬重要而滬上數百萬貧民日需之口糧亦宜兼顧公决函請貴會轉咨當局請公俯念民食及商業關係迅飭路局備撥貨車即日通行公維民食而惠商艱等因到會相應函請迅飭路局撥車裝運俾滬埠民食得以維持云云 
[協商發還潰兵槍械]  
　　東路前敵總指揮白崇禧查得直魯軍潰敗逃竄時被公共租界當道截獲繳械者共有二千數百人槍械亦有二千數百支迭經白總指揮派員向租界當道磋商以此項繳下之槍械係中國之物自應交還詎商無要領茲聞租界當道近致函商董虞洽卿略以此次收繳直魯軍槍械約有二千數百支此項潰兵由工部局暫行看管留養以待發落惟一切開支頗鉅按照歷次戰爭應由中國當道負責擔任方可開始磋商當經虞董轉函去後聞白總指揮主張租界當道收留之潰兵應送交中國官廳發落所收槍械亦應送還至收繳後所需之費用如係正當認爲必需者當然酌予給還聞已致函領袖領事查照飭知工部局辦理 
[尙有本埠新聞轉入後頁]  
 
 

Page 15

 
 
本埠新聞 
[公共工部局展期戒嚴時間]  
　　工部局佈告第三五九八號（戒嚴時刻）爲佈告事照得緊急戒嚴令第三欵内開界内居民每晚十時起至上午四時應留居家中母得在外行走等因茲以此項鐘點自四月十五號星期五起改爲每晚十二時起至上午四時以後倘有變更再行通知特此佈告俾衆週知總辦愛德華奉命啓一九二七年四月十三日上海 
[工部局覆商總會函]  
　　各路商界總聯合會前曾致函工部局請撤除華租交界之鐵絲綱昨接工部局覆函茲詳錄如下上海各路商界總聯合會諸君公鑒接奉貴會四月四日大函内開華租及英法交界處設置鐵絲剌綱有碍交通並影響商業等情查設置鐵絲剌綱之種種不便誠如貴會所云本局亦所深悉但此種困難不獨於華人爲然即僑滬之各國商人亦同感不便且大多數市民認此舉在維持公安上爲必不可少而表示同情本局爲便利華人計已於駐守各出入門口之警備人員中特派一熟諳華語者協同照料一切以後貴會如有增進便利及免除麻煩之高見儘請前來陳述本局必設法以慰衆望也特此佈復即請查照爲荷愛德華啓 
[葉惠鈞請辭市政府委員]  
　　葉惠鈞昨致函市政府請辭云謹啓者不才歷經磨折老大無能此次謬蒙推補爲臨時市政府委員誠以時局紛雜地方危迫本無偏無倚之素志盡力奔馳冀挽狂澜於萬一乃神疲力瘁寸效難期惟有辭職引退遜謝不遑區區若衷惟祈公鑒此上上海臨時市政府諸位委員葉惠鈞謹啓 
[紅十字會函請總商會募捐]  
　　中國紅十字會總會致函上海總商會請募捐欵略謂本會前爲籌畫北京醫院經費起見業經開會議决實一募捐以資進行素仰貴會熱心公益用特函送捐册行份敬祈廣爲勸募以成善舉不勝企盼 
[蘇州電告日租界工潮已妥協]  
　　駐滬日本總領事矢田日前據駐蘇日領岩崎報告該地因日商工廠發生工潮謠言頗盛特派草野書記生晋謁白總指揮請求派兵保護等情已誌昨報交涉員郭泰祺昨接得蘇州政治委員長張一鵬來電報告日租界水豐絲廠罷工要挾情形業已調停妥洽市内平靖請爲通知駐滬日總領事查照 
[羅店警所槍械允准發還]  
　　羅店警所槍械本已移交該處黨部接收嗣以地方防務緊要仍令其暫維現狀以安人心前日下午五時許忽有國民革命軍先遺司令部副官顧永福邵勞義等率領隊伍到羅將該警所槍械子彈一併繳去事後由黨部監察委員孫啓麟等多方設法並將被繳情形呈報先遣司令部業已得有覆函并允准發還矣 
[内河查無三江各輪之函復]  
　　上海總商會接江都縣商會來函謂北軍所扣小輪並未在揚文云接准大函囑查三江各輪如差竣在揚乏煤行駛請墊欵代購以便應用等因當即派員切實探查去後頃據回稱内河一帶並無此項輪船合亟函復云云該會接函後已據情轉復達興輪船公司矣 
[上海建設討論會開會紀]  
　　建設討論會於昨日下午四時開籌備委員會到一百餘人公推陳勇三主席周霽光紀錄通過議案如下（一）江政卿提議各科主任爲本會主席團負責執行會務辦事細則另行規定案表决通過（二）余仰聖提議遇有臨時會事由主席團召集會議案表决通過（三）主席宣讀簡章草案十二條經衆逐條修正通過（四）朱賡石宣讀擬就對市民宣言通過並議决仍推朱君起草對外宣言（五）議决呈報當局備案並推姜懷素起草呈稿議畢散會附錄宣言於後 
　　破壞易建設難革命性質本含有破壞建設兩種意義蓋不破壞無以樹建設之基不建設無以收破壞之效今上海方面半月以來主張破壞者有人積極謀建設者尙不多見値此大局危於纍卵之時中外人心恐慌已達極點工不能盡其職商不能安其業荷來之農夫輟耕於畎畝負笈之學子廢讀於校庠昕夕旁皇一若大禍之即在目前者鳴呼誰爲爲之孰令致之此不得不歸咎於我全體市民事前旣無團結之準備事後又乏聯合之組織遂使一部份搗亂份子跋扈叫囂不可一世幾欲舉我國數千年來固有之文化禮敎風俗習慣悉數推翻以復我洪荒時代此種舉動微論世界改革歷史中從未聞有此先例即證之共産主義之學說亦未有政府對於支配問題一無籌備而可遽以鹵莽減裂之手段施行此政策者也我上海市民旣經此一席紛擾倘甘心爲俎上肉釜中魚則已如其不然在此解放時代亟應喚醒全埠市民起而爲有統系之組織縝密之討論舊政之善者應如何妥爲保存新法之良者應如何廣爲採取勞資之衝突應如何秉公仲裁社會之公安應如何協同防護至於實業之發展應如何杜塞漏巵敎育之前途應如何痛除積弊至若對於三民　　主義應如何發揭光大監督政府切實實行均在應行討論範圍之列爰集同志發起斯會其主旨在擁護三民主義根據建國大　建國方略竟諸先烈未竟之功凡我市民祇須贊成本會主旨無論個人或團體均極歡迎倘有假借名義陰謀破壞者當與衆共棄之特此宣言諸祈昭鑒 
[各地非法捕人請制止]  
　　國民革命軍南京特派員章杰昨在上海分電蔣總司令曁省黨部市黨部請制止各處地痞流氓藉端報復非法捕人以維黨紀原電云（上略）此次北伐軍肅清長江流域以後各黨部對於各地方之土豪劣紳固應按照正當手續分别剷除然一般地痞流氓並未入黨往往不聽黨部指揮藉端報復任意搶刦非法逮捕到處皆有長此以往各處眞正土豪劣紳未必能盡除而地痞流氓肆無忌憚其爲害較土豪劣紳爲尤甚此實黨治前途之大障碍應請轉囑各縣黨部遇有上述情形務須隨時制止以維黨紀無任企禱章杰叩文 
[市黨部請求保護]  
　　上海特别市黨部請白總指揮保護函云逕啓者現在吾軍雖已到滬人心惶惶秩序未定昨日閘北南市總工會糾察隊且有繳械之役本黨部爲領導上海民衆革命之最高機關關係至鉅務希即行派武裝同志保衛黨部俾資鎭壓爲荷此致白總指揮 
[國黨民消息]  
　　市黨部昨日上午十一時市黨部開執行委員會到會執行委員十一人王漢良主席秩序（一）讀遺囑（二）秘書長讀上次紀錄（三）郝兆先報告政治（四）秘書處報告文電（五）史鵬展報告前日市民大會情形（六）洪鼎報告寗案情形（七）商人部報告（八）討論議决（甲）通過各通電宣言（乙）援助工人糾察隊（丙）經費計劃（丁）指導委員會擴大計劃等十餘案二時散會 
　　各區黨部昨日下午一時市黨部召集各區黨部聯席會議到會者二十餘人由朱義權主席開會秩序（一）讀遺囑（二）主席報告前日工人糾察隊被繳械情形及市黨部執行委員會决定各區同志出外宣傳（二）余澤鴻作政治報告（四）討論議决（甲）在罷工罷課罷市期間各區分部應召集黨員大會（乙）函責蔣介石（丙）自動組織演講隊（丁）每天開區黨部區分部常務委員聯席會等决議三時散會 
　　四區十七分部第四區十七分部於十二日在東華大學開全體黨員大會開會秩序（一）恭讀遺囑（二）主席報告（三）改選本届委員當選者張保元蘇載嵩陳智若黃愈白姚頌箴（四）討論一切及反英運動擴充組織常會時期等（五）其他動議（六）散會 
　　二區十九分部第二區十九分部昨在湖南會館開第七次常會到同志二十餘人開會程序（一）推舉曹楚主席（二）恭讀遺囑（三）向總理遺像行三鞠躬禮（四）靜默三分鐘並誌追悼死難烈士（五）主席報告（六）常務組織宣傳工作報告（七）歡迎同志任同難出席指導並報告溧陽組織黨部經過情形（八）討論通過發表交涉英兵越界搜查大夏宣言（九）議决開除不守黨紀黃友益同志黨籍案（十）通過新同志七人（十一）散會 
　　五區三十三分部五區三十三分部於十二日晚八時假東吳法學院開全體黨員大會到會者十餘人歐陽漢主席費靑記錄開會秩序（一）向總理遺像敬禮（二）恭讀遺囑（三）區黨部代表政治及黨務報告（未到）（四）執行委員會報告工作（五）討論（甲）對大夏大學事件發表宣言（乙）設立革命書籍圖書館（丙）英文宣傳（六）臨時動議（七）通過新同志翁時傑顧立勛吳澄華徐福基袁翼雲袁振羽袁繼良袁秀英馬續緒曹夢魚章强生倪鴻文吳子敬林振鏞（八）散會聞該分部對於革命書籍圖書館及英文宣傳二項工作已積極進行 
　　四區三十一分部四區三十一分部昨晚開黨員常會到者三十餘人由林惠仙主席張綱紀錄當由常務委員讀遺囑並報告過去工作狀况以及各種文件後討論提議各案（一）特别捐（二）介紹新同志（三）赴歡迎汪主席復職大會（四）通過新同志十一人（五）推舉籌備改選委員（六）援助大夏大學爲英兵閩入槍傷學生案時届十時散會 
　　三區二十五分部上海特别市三區二十五分部於十一日下午七時開成立大會討到全體黨員二十餘人公推沈君爲臨時主席先向國黨旗及先總理遺像行三鞠躬禮次全體同志靜默三分鐘追悼死難先烈次主席恭讀遺囑並報告籌備經過情形再次請上級黨部代表張光華同志演說並指導一切最後推舉執行委員三人又候補執行委員二人議决一擁護國民政府二擁護中央執行委員三擁護上海特别市政府四反對英兵越界搜查大夏大學均議决五黨志介紹黨員須注意投機份子六擴大組織事宜迨散會已九時矣 
[郵局昨日收寄包裹]  
　　本埠郵局近因國内交通多感不便對於郵寄局裹即行停收現因國内尙有多省可以收遞特於昨日（十三）起開始收遞茲錄其通告云茲本局自本月十三日起在上午九時至午時間照收包裹及大宗之重量郵件惟以時局關係凡寄沿長江各處曁由長江轉往各地方以及河南陜西山西甘肅安徽福建等省者仍不能收寄也此告 
[各職工會消息]  
　　銀行職工總會本埠銀行業職工總會自上月二十七日成立以來即以香港路四號銀行公會爲會址旬日之間各銀行職工分會加入者達六十餘家日商正金銀行亦一體加入情形甚爲順利據該會章程規定原爲獨立團體不加入任何其他團體詎日前忽改變方針加入某方爲各分會所不滿三日間各分會以該會違反最初組織宗旨紛紛聲明退會及取消出席代表者達三十餘家云 
　　茶業職工會茶業職工會於昨日下午後二時假大東門外靑　　年會禮堂開全體大會到會各會員約千餘人當由秘書處備函報告淞滬警察廳備案并請一區三分署派警士數人維持秩序並有各界男女來賓十餘人開會詳情錄下（一）振鈴開會（二）公推程良輔胡宣泰石子峯爲主席團（三）全體向國旗行三鞠躬禮（四）宣讀中山遺囑并全體起立靜默三分鐘（五）程良輔報告經過情形（六）石子峯宣佈開會宗旨（七）來賓沈民望演說（八）會員石子峯柯湘帆程品章吳致堂吳杏林張仲衡演講（九）修改條件及臨時動議（十）攝影散會 
　　閘北海員理貨職工部閘北海員理貨職工部昨日召集同人開幹事會議當場舉出幹事職員七人幹事主任吳筠蓀副主任梁退先交際鄭焜域組織梁吉如書記鍾湛清宣傳卓探業調查卓金大並討論前日被日兵拘去會員李慶常當由海員工會揭出抗議越界拘捕居民云 
[銀錢二業前日歡迎宋子文]  
　　本埠銀行公會錢業公會二團體於前日（十二）下午四時在香港路四號銀行公會歡迎國民政府財政部長宋子文到吳蘊齋虞洽卿秦潤卿等五十餘人由胡孟嘉主席首由主席致歡迎詞次由葉扶霄宣讀頌詞并由虞洽卿等相繼演說末由宋部長起立答謝即席並發表財政意見數項嗣同業等對於整理財政及海關稅收等各重要問題與宋部長互相交換意見討論頗久茶點散會 
[新同行銀樓答復夥友函]  
　　本埠新聞行各銀樓因金銀工人聯合會提出要求條件十六條業經各同業開會議决據理答復略謂諸工友均鑒銀樓一業處此時艱百物騰貴不特營業上大受影響即工友生活亦感極大困難要求加薪固言之成理然我新同行之營業實遠遜大同行十百倍故對於諸工友所提一切條件實有愛莫能允之慨諸工友皆洞明大體自國民革命軍到滬後各界民羣起提倡儉節主義我銀樓所售物品多屬裝飾之類目前情形即工友不要求加薪亦難以維持過去區區吾衷尙希亮察上海銀樓業新同行公會啓 
[招商股東質間董事函]  
　　董事會台鑒敬啟者查去冬停航之舉貴會竟未召集股東大會毅然專擅辦理已屬非法今正報載召集股東臨時會議値此時局萬緊局中一切事宜在在與大局有關貴會之於股東會雖不得之東隅猶知收之桑榆股東等引領企望之股東會幸可實現遂不遠千里跋涉來此乃又因法數未足而延期只得小住奉候茲忽聞國民政府有派人接收本局之謠又聞來接收者并非政府所派之人乃本局勾通引誘來局投機者股東等事處局外亦無從知其究竟惟有不能不爲貴會鄭重警告者須知招商局乃股份有限公司係屬完全商股商辦並無絲毫官欵在内所有資産完全屬諸股東所私有我股東所授權於貴董會者僅止委託執行招商局一切業務并未賦予貴董會以送却招商局之權貴會無論何人何得擅自私相授受我局創辦五十餘年前清政府尙知保護民國以來只有摧殘摧殘之不已十三年間高恩洪曾派員清查一次經我股東嚴重拒却未克實行不料愈趨愈下竟有接收之舉此在專制淫威之下股東且不能忍受况現在民氣大張之時乎自警告後倘有人來接收應即責成貴會嚴詞拒却一面速即召集股東會議由本股東自行切實討論俾中國航業不到以無意識而斷送而股東血本亦不至以如兒戲而輕抛是爲至要想貴董事會諸君亦屬股東一份子又受衆股東所委託必不能掉以輕心只計個人利祿也專此奉佈即祈台鑒敬請均安股東周琴記崇德堂楊希記顧寳記唐吉記嚴耕記奉箴堂半農堂周等同啓四月十二日 
[路局委派軍車管理員]  
　　滬寗滬杭甬鐵路上海南北兩站軍車管理員昨由該路局長孫鶴臯分别派委滬杭路車輛科汪佩卿兼辦爲南站軍車管理員北站軍車管理員李振之並於昨日規定南北站新定開行軍車時列如下南站上午十時半下午四時半及九時半北站上午八時下午二時及七時 
[華商道契改由會丈局蓋印]  
　　上海總商會經辦之上寳兩縣華商道契向由會丈局蓋用滬海道道尹印信以資信守近因道尹裁撤亟應變通辦法故郭交涉員已另刋江蘇交涉署會丈局印信一顆呈請蔣總司令准交會丈局局長收用并通告各機關各業户查照 
[艦輪要訊]  
　　英艦急赴鎭寗江北戰事發生以後鎭江及江陰均爲軍事衝要之區而南京浦口亦極重要英海軍駐滬司令爲翊護鎭澄寗浦各處之本國商輪往來並保衛各該地未退出僑民之安全計特於滬急派輕巡洋艦克烈梭號駛往鎭寗一帶巡弋矣 
　　日商派船送僑從長江退至上海之日僑第一批計一千六百名已乘日郵社之高麗丸回國今年第二次由湘鄂贛皖等處退出來滬之日商及婦稚四百五十名今日午刻可至上海該郵社又徇日當局之命將中印輪若狹丸臨時電調來滬命載此四百餘名日僑歸國已定明日東渡云 
　　漢口日銀運滬漢口日僑大半已退出來滬在漢經營商業及銀行之各日商現經上海總行派員前往視察以定去留昨日本埠得漢電在漢口之日本各商行及銀行等已議定即日將所存之現金請上海日海軍司令荒城少將派艦前往護載來滬聞十五日即可先運來一批矣 
　　四日艦即到滬日來海軍省續派舞鶴軍港第九隊驅逐艦植號　號椿號及桑號等四艘合載海軍五百餘名增防上海今日可以駛進浦江矣 
[兩團體之禁烟總要求]  
　　中華婦女節制恊會（一）一九二九年之國際禁烟大會瞬將屈期請國民政府本此目的肅清鴉片以便應付（二）肅清鴉片必須禁止種植販運及吸食（三）凡係國民政府所屬之各機關職員染有烟癖者應不錄用（四）由國民政府組織中央禁烟會從事研究禁烟方法設立戒烟局調查烟民分此勸戒（五）請國民政府訓令各海關嚴禁外洋鴉片嗎啡海羅因高根及含有麻醉性之毒物人口内地船隻亦須檢查（六）國民政府應不徴鴉片烟稅對於人民之種運吸食應處相當之懲罰以維禁律之精神 
　　中華國民拒毒會（一）請國民政府通令各埠當局嚴禁外洋鴉片嗎啡海羅珚高根及含有麻醉性之毒物入口凡營是業者一經查獲不分中外按律重懲（二）請國民政府向英法荷葡等國殖民地政府抗議從速取銷南洋羣島專對華僑實行鴉片公賣之政策（三）請國民政府訓令各省文武官吏自本年秋季起禁止人民種植鴉片凡在任何區域之内發現烟苗惟該區長官是問（四）請國民政府通令各省區禁絕境内鴉片之運輸販賣（五）請國民政府訓令各省區在各縣籌設勸戒局調查烟民分批勸戒（六）請國民政府嚴行取締染有烟癮之文武官吏及海陸軍人（七）請國民政府通令各省區中小學校敎科書内加入拒毒敎材（八）請國民政府組織中央禁烟委員會負責推行以上各項建議 
[藥業飲片公會宣言]  
　　上海藥業飲片公會宣言云上海各公團各黨部曁全體父老兄弟諸姑姊妹均鑒敬啓者敝公會自接得藥業飲片職工會要求條件八條後當即召集全體會議俾便解决僉謂吾業關係社會民命焉可延宕時日故對於有磋商之處者如增加薪水改善待遇以及休息假期等等莫不忍痛承認故於大體上相差無幾所有局部條件則於吾業事實上情理上習慣上所萬萬不能認可者自當聽付公論不意未蒙該職工會領袖之諒解遞行立發通告將所有全埠藥店内之夥友司務學徒一律召集藥皇廟内連日通宵開會如敢不到者即以開除會籍對付該會如此行爲使吾藥業事實上不得不爲閉市店方職工兩蒙不利尤可憾者病家因無從購藥死於非命者不可勝計嗚呼誰使爲之孰令致之凡有人心能母感慨矧吾藥業在上海一隅爲西藥所侵佔地位已極危險若再鷸蚌相爭無異煎豆燃箕傾覆之虞即在目前吾神州數千年之精華國粹亦恐因此毁於一旦行見皮之不存毛將焉附瞻念前途彌切杞憂該職工會方面宜如何奮勉努力以期挽狂瀾於旣倒共固中藥於磬石迺計不出此而唯區區之條件是競母亦太愚遂使病家受間接之痛苦社會呈不安之現象誰是誰非世間不乏明達之士當亦有公論在也敝會引領而望之謹布宣言即希公鑒 
[上訴院審訊上訴案件]  
　　公共租界上訴院昨日下午由宋芷生庭長與吳玉堂仇立夫兩推事開庭審訊上訴案件四起除盜匪岳阿才上訴一案因觀審領事未到展期外計訊結三宗（一）蘇州人王阿狗圖搶烟土不服第一審判决徒刑一年又二月聲請上訴案質訊終結諭候宣判（二）三興烟草公司訴華成烟草公司王維霖信冒商標不服第一審判决被告無罪上訴案被上訴人仍延黃宇平律師聲明上訴人提起上訴已逾法定期間要求駁回宣判上訴駁回（三）郭金林收贓不服第一審判决徒刑六月上訴案經上訴人當庭聲明撤退上訴遂判撤回上訴照准 
[衛生局整頓公衆衛生之布告]  
　　淞滬衛生局昨發布告第二號云爲布告事照得淞滬地方幅員遼闊人口繁多衛生事務實關緊要况時屈夏令正蟲類繁殖之期除垢滌汚尤屬刻不容緩本局長蒞任伊始力圖整頓對於道路務求清潔免碍公衆衛生如於僻巷曲徑或有掃除未周之處准由當地居民就近報告各區以補管理之不及除令飭各夫目督率清道夫隨時洒掃外合行布告俾衆周知局長劉緒梓 
[保衛第一團輪流出防]  
　　上海寳山縣保衛團第一團團總王彬彦尹村夫以閘北一帶工人雙方械鬥槍聲頗聞民衆恐慌現爲維護地方治安起見昨已令飭各支隊等各團員出防巡邏云 
[潘家祠堂前浜内男屍之相騐]  
　　龍華火車站北首潘家祠堂前池浜内昨晨發現無名男屍一具察其年約四十左右身穿黑布棉襖褲經鄕民瞥見報告該圖地保立投地檢廳報騐下午奉委黎檢察員等蒞場檢騐 
[南洋大學請速照議决案辦理]  
　　南洋大學臨時校務維持會致臨時政治會函云涇啓者本日申新 
兩報載貴會議决案一則内開致函南洋大學周舉周仁杜光祖胡明復負責維持現狀早日開學等語查本校自凌前校長離校後負責無主由敎職員大會推舉十一人組織臨時校務維持會共維現狀嗣接國民政认交通部駐滬代表楊杏佛先生函開貴校校務在國民政府派員接收之前由本會暫時執行等語當即遵照函復並於本月十一日大中學一律上課茲據報載前因應請迅速辦理傳本會早日卸責以重校務無任感荷並希見復此致臨時政治會 
[房客減租運重昨訊]  
　　法租界上海法租界房客總聯合會通告第四號云本會係法租界商業聯合會民國路商業聯合會愛多亞路商業聯合會南陽橋商界聯合會唐家灣商界聯合會菜市街商界聯合會西區商界聯合會等正式商界團體得原有數萬會員之公意組織法租界房客總聯合會减租運動會成立最早鼓吹最力各種手續大都完備惟目下並無收取會費情事務請各房客注意特此通告即祈公鑒 
　　九江路公共租界九江路減租聯合會由錢立羣方景鰲錢中選施爾登張昭君等發起現設臨時辦事處於本路三八六號連日各里各弄來登册者日必數十敝會將發通告召集全體會 
議討論積極進行定期成立 
　　南陽橋法租界陽橋房客聯合會發出緊急通告分發所屬範圍内各路商店各里居民云各房客公鑒此次各界市民因鑒於時局之影響生活之困難房租之昻貴故羣起一致主張要求房屋減租運動紛紛組織房客聯合會作有秩序有統系之團結不圖有一般不良份子亦乘此機會假借名義施行其騙錢手段本會雖屬商業團體然亦房客份子爲多數對此公益事業義難坐視不顧爰爲鄭重將事愼密組織起見除經召集全體職員會議議决援助各房客一致進行外嗣後如有不良份子假名前來收捐者儘可將人扭送捕房法辦凡在本會所屬各路各里房客欲組織房客聯合會者必須遵照法租界房客總聯合會規定辦法組織一面先行致函本會或推代表前來接洽本會常派員指導進行否則組織不愼容易發生意外問題本會不負責任並須報告法租界房客聯合會一致否認恐未週知特此通告茲將本會範圍規定如左東至民國路口南至辣斐德路口西至呂班路口北至北褚家橋止凡在以上中心各路各里皆爲本會範圍所屬法租界南陽橋房客聯合會通告　　敦厚里南市中華路敦厚里房客聯合會昨日假坐沉香閣開 
成立大會到者四十餘人（一）公推吳毓鎏爲主席吳蘊石紀錄（二）向總理遺像行三鞠躬禮（三）讀遺囑（四）主席致開會辭（五）各籌備委員報告經過情形（六）討論簡章問題及執行委員會章程公衆並無異議原案一致通過（七）房租問題（八）進行方針議决二項統歸執行委員會負責辦理（九）事務所議决暫假沉香閣二區十三分部内（十）選舉吳毓鎏王光星朱光漢三人爲執行委員張葆庵徐經魁韓瑞伯三人爲候補委員（十一（臨時動議（十二）散會 
　　普育里西門逢萊路普育里房客聯合委員會星期六成立大會到五十餘人（一）公推主席嚴恩柞記錄張仁俊（二）由陸曉明報告組織經過情形（三）通過要求（四）推舉執行委員五人嚴恩柞陸曉明葛養民王尙敏竇孟幹當選（五）提議陸曉明提議本會應加入上海房租减半運動會取一致行動通過（六）散會　　派克路昨日上午二時派克路房客聯合會開常務會議討論區域及進行辦法由委員長瞿愛棠主席詹意誠記錄（一）議决自新閘橋起至北泥城橋朝南至新世界朝西至跑馬廳朝北至梅白格路底止中間靑島路温州路牯嶺路北河路長沙路均在内（二）推舉周宗堯至新閘區房客减租聯合總會接洽加入手續（三）推舉程堅珊徐惠施二人管理本會區域入會書事宜（四）通告本會區域内房客從速報名入會議畢散會 
　　三牌樓三牌樓房客减半聯合會於十二日午後假紹酒公所開選舉會員等舉執行委員鄭五福馮國祥丁洽順趙炳根王嘉生後補執行委員沈水香朱主春會計蔡泰昌宣傳員張耀文王永清交際員徐岳風調查員吳壽根吳蘭汀共舉執行委員以及職員十四名定十六日再開正式會云 
　　安南路滬西安南路房客聯合會昨晚開發起人聯席會議討論一切進行事宜並組織臨時執行委員會推定總務文牘交際會計庶務各科委員若干人恊同辦事云 
[傭役介紹所公會之議案]  
　　昨日下午二時傭役介紹所同業公會第二次執行委員會議到者葉斗魁等二十餘人公推翟愛棠主席議案如下（一）議定同業行規十六條由公會編印分發同業以歸一律而資遵守（二）劉長發李鑫誠提議同業中發生賠償事應由公會召集同業共攤清理衆贊成通過（三）議决三會聘駱通雷布爲常年法律顧問以保障同業（四）議决會費定甲乙丙丁四種甲三元乙二元丙一元一半元（五）會費收入後除開支外會計部至多存洋五十元如有餘者由監察委員長葉斗魁執行委員長王子江常務委員長翟愛棠三人保管議畢散會 
[警廳委王澦爲三區署長]  
　　淞滬警察廳吳廳長已委王澦爲浦東三區署長昨日午後王署長率領武裝衛隊十餘人渡浦察看一週預備接事 
[二十六軍黨代表趙舒辭職]  
　　趙舒辭職電云（銜略）均鑒舒矢志革命奔走半生戎馬問關備嘗艱險去冬奉命出爲黨國監軍偕周軍長轉戰數千里歷時數閱月領導兵民一致殺賊茲幸兩浙肅清三蘇平定雖將士用命民衆盡力舒亦可告無罪於黨國者革命之使命雖未完成而軍事步驟已可告一段落惟目前各方怪象叢生惶惑萬狀舒本萍梗身世又以重大剌激積爲採薪之憂業已電請中央黨部軍人部辭去二十六軍軍黨代表兼政治部主任各職暫息仔肩籍資休養但呼吸尙存素願不渝此後有生之日仍是黨國之身用特電聞統所鑒察二十六軍軍黨代表兼政治部主任趙舒印文 
[刦盜方振南禁押一年]  
　　向在郵政局充當五六二號郵差之方振南於日前偕同在逃之周慶生戴福生陸福田等至法租界寳興里第三號醫生張杏園家行刦當由包探方擒獲抄出僞手槍一枝餘均逃逸昨解法公堂請究先由原告投訴前情詰之方振南供實由在逃之周慶生等騙民人至原告索債爲由前往搶刧實係受愚請求恩宥中西官判方押西牢一年期滿出境假手槍没收 
[二路公共汽車直達新公園]  
　　英租界自洋涇浜至新公園之二路公共汽車前因時昻關係向北僅駛至吳淞路救火會前爲止一般日人深感不便昨聞該公司已應日總領事之請將該路恢復原狀直達新公園云 
[迷路兩男孩候領]  
　　淞滬警察廳昨日收有迷路男孩一名姓朱名炳候年十一歲南通州人因隨父朱玉麟來滬學徒失迷又男孩一名姓陳名阿榮年十二歲南翔人廣福　張涇三神宅因隨母逃難來滬上船時離散各等語現將該兩孩送交普益習藝所暫爲習藝留養候其家屬認領 
[西崽向法兵開槍之罰鍰]  
　　嶐波賽路七號門牌某西人家之西崽俞東壽於前日手持打鳥槍向法文學校内之法國兵士開放當由法國副官范利克司瞥見上前將俞拘獲連同洋槍一併帶回捕房昨解法公堂請究先由法國副官投訴前情詰之俞東壽供打鳥槍實係民人自已買來因是日見法文學校樹上有一鳥故此民人開槍並非向原告開放請求恩宥中西官判着被告罰洋十五元充公打鳥槍没收 
[控不理道契押欵案准緩期訊理]  
　　應林潤告陳乾興營造廠不理道契押欵銀四萬餘兩一案昨日午後由臨時法院開庭旋因時間不及而此案情形頗爲複雜原告聲請展期被告代表蔣保釐律師表示同意遂由鍾庭長諭准予緩期訊理 
[造價糾葛案算明賬目報告再核]  
　　會計師王梓康被作頭王佐才探不付造價銀一萬二千五百餘兩一案昨晨由臨時法院鄭文楷推事開審據王佐才供爲被告建造住宅訂有合同載明造價銀五萬三千餘兩除陸續收到者尙被欠一萬二千五百餘兩云云被告延陸仲良律師辯護謂原告不應半途抛工經被告着他人繼續工作所受損失過於控數且其向被告預借之三千兩亦未償還故被告現尙須反訴云云並由王梓康投案陳述之下鄭推事命兩造進行和解因各不相讓遂諭令雙方算明賬目報告再核 
[控不還借欵案之訊判]  
　　俞瑞興延黃宇平律師控告徐南奇不還借欵一案昨晨由臨時法院吳經熊推事開庭傳集兩造質訊終結當庭判决着被告僨還原告洋二千二百元訴訟費用由被告負擔 
[臨時法院判决批示併誌]  
　　臨時法院公布之判决批示併誌於下 
　　民庭判决一件王子良與金君堂欠欵涉訟一案（判决主文）被告應償還原告銀九銀兩並將坐落英册寳山道契第一一七一號之地三畝四分二釐九毫連同地上房屋及一切附屬建築物均交還原告管業訟費歸被告負擔一件顧志剛與陳培生因賬欵涉訟一案（判决主文）被告應還原告洋一千二百八十元零九角三分訟費歸被告負擔一件梁守一與郭惟一等因違約涉訟一案（判决主文）本案認定被告人郭惟一陳慶華林福元三人確係同益惟記之股東一件林文裕與沈阿康因房租涉訟一案（判决主文）被告應給付原告房租洋一百十七元訟費由被告負擔一件泰康莊與王補生因押欵涉訟一案（判决王文）被告應償還原告銀一萬一千一百三十三兩四錢五分八釐訟費由被告負擔一件姜祥興與陶仲甫債務涉訟一案（判决主文）被告應償還原告洋一千一百元訟費由被告負擔一件徐志和與張寳興貨欵涉訟一案（判决主文）被告張寳興應償還原告洋七十八元三角零五釐並准予假執行訟費由被告負擔一件包才猷與陳榮生保人舒成寳票欵涉訟一案（判决主文）被告於訴追之欵承認無異惟稱違章賣票曾被没收兩次損失有數十元之多請求减折償還原告退讓請判還一百元被告亦承認無異即判令被告陳榮生於陰曆本月底即三月底先還五十元四月底再還五十元如其逾期不還連同前付之欵律從十五年十月十一日起照算一分五釐之利息舒成寳對於本利均應負擔保責任訟費由被告負擔一件日商瀧定合名會社與黃增和等貨欵涉訟一案（判决主文）本案辯論終結被告償還原告日金一萬二千七百四十八元八角七分本審訴訟費用歸兩造各自負擔一件英商斯文洋行與仁度房租涉訟一案（判决主文）被告應於陰暦三月二十二日以前償還原告租金五個月洋一百零七元五角如延期不償應即勒令遷讓本審訴訟費用歸被告負擔一件英商平治明洋行與林弟房租涉訟一案（判决主文）被告應償還原告九個月租金洋一百六十二元本審訴訟費用歸被告負擔一件張發記與傳式說伙食糾葛一案（判决主文）被告應償還原告洋一百九十一元六角二分原告其餘之訴及被告之反訴均予駁斥本審訴訟費用歸兩造各自負擔 
　　批示一件楊沈氏聲請執管遺産由狀悉候再通知楊後全限期起訴如逾期仍未提起訴訟再行核立此批一件益昌愼記錢莊與周景賡金伯雄債務糾葛聲請假扣押由狀悉聲請照准惟聲請人應先提供擔保銀一千兩此批一件李來才狀請給領繳案保證金由狀悉准領此批一件張素雷具狀交欵並請給領呈案證據由狀悉准交了案收據報紙准予領回此批（以上四月十一二日） 
公布欄 
[江蘇高等審判廳]  
　　公示送達爲公示送違事案查關守禮與南京廣生分行爲佣金涉訟上訴案内應行送達上訴人關守禮收受之判决正本因踪跡不明無從送達業據被上訴人廣生分行劉鳳墀等狀請公示送達經本廳裁决照准在案茲依民理訴訟條例第一百八十四條第一項第一百八十五條第一項規定將判决正本粘貼本廳牌示處自粘貼之日起經過二十日發生效力特此公示送達 
　　布告爲佈告事十六年三月二十四日奉國民革命軍總司令蔣任命狀聞茲任命張君度爲江蘇高等審判廳廳長此狀等因奉此本廳長遵於四月六日到廳就職除呈報並咨行外合行佈告仰訴訟人等一體知照此佈廳長張君度 
[江蘇高等檢察廳]  
　　批示張恩等聲請易金由狀悉易科罰金須有相當理由經過裁决程序仰即從速到案聽候執行此批張恩等聲請易科罰金由狀悉准即轉送裁决此批趙品才聲請再議由狀悉候調卷核奪此批王明善聲明上訴由狀悉候調卷核奪此批以上四月九日 
 
 

Page 16

 
 
自由談 
[白虹貫曰] [  志鳴]  
　　舊歷二月二十四日午正閔行天空中發現長旨一條雪白如銀練蓬蓬勃勃其氣渾厚非雲非霧橫貫白日陽光頓作淡黃色移時始減見者咸詫謂不經見查白虹貫日證諸古籍者則有史記載荊軻慕燕丹之義白虹貫日太子畏之烈士傳云荊軻發後太子自相氣見白虹貫日不徹曰吾事不成矣誠以精誠感天氣冲霄漢白虹乃爲之貫日也又上海縣志亦屢記白虹貫日事 
藝林 
[新得二女弟子賦柬梅老] [  曹夢魚]  
　　詠絮雙雙重彼姝愧無鐵綇貯珊瑚蘭閩雅慕傳燈錄詩應同聲興不孤錯認吾家八斗才抗顔譜霄未應該河汾門下三千士尙少瓊枝立雪來 
[答和夢魚即以爲賀] [  王梅瘟]  
　　先生降帳得雙姝品重商　與夏瑚當日陳思無此福笑他南面枉稱孤　庸如我一凡才桃李陰陰　不該細數及門諸士女鍾靈也讓謝家來 
[偷鷄橋之變遷考（上）] [  芙孫]  
　　上海道路縱橫而路名的離奇非熟悉本地情形的不能知其奥妙我們走過偷鷄橋的顧名思義黨然也可斷得定命名之中必定藏着一段很有趣味的故事前天遇見滬紳李君李君生長上海已有數十年的關係對於上海一切的情形歷歷如數家珍述及偷鷄橋的小歷史更覺十分有趣不敢自私錄之告一般關心偷鷄的朋友偷鷄橋在芝罘路浙江路口現在雖以橋名但是橋的基礎早已没有了偷鷄橋的原名却叫做鬭鷄橋因爲光緒中葉上海鬭鷄之風大盛橋之左近適有三處規模最大的鬭鷄場每天作孤注之擲者竟達十數萬元之鉅一般富室子弟把盈千累萬的家産斷送其中的大有人在陸詠翁雜記中有勸君莫向鬭鷄楊之句可見當時鬭鷄的風尙要比今日的賽馬還要盛行十倍哩直至清庭下令禁止到處雷厲風行而上海一埠尤覺禁令森嚴違者嚴懲不貸自從鬭鷄大王季盤銘逮捕下獄以後上海鬭鷄之風方纔漸漸禁絕鬭鷄橋這個名稱當然亦不適用於是一般人就把鬭鷄的字音纏做偷鷄而鬭鷄僑從此一變而爲偷鷄橋了但據父老的傳述偷鷄橋命名的原意却也藏著一段小小掌故據說當初鬭鷄橋的南首住著一家姓章的專冀鬭鷄爲生他費了數年的心血養成了一隻羽毛豐滿的錦毛鷄久歷戰場戰無不勝姓章的每天着了這一株搖錢樹平添了不少的進項把一頭鷄當做衣食父母一般的看待他的心中對這矮脚財神眞有說不出十二分的感激這頭每戰必勝的錦毛鷄自從在鬭鷄塲中戴上了無敵鷄冠大將軍的頭銜以後姓章的不免趾高氣揚大有睥睨天下舍我其誰的態度豪情勝慨以爲可以壓倒一切了不料因此綠故外面不少妬恨的人這一頭錦毛鷄遂因錄芒太露竟被妙手先生順手牽去了姓章的失去了活寳貝哭喪着臉如同喪了考妣一般當時出了狼重的賞格用盡了千方百計可是再有不能珠還合浦了姓章的竟因怒憤之餘而致棄錦毛鷄而長浙矣事有凑巧偷鷄的賊偷到家中不到三天亦被另外一個偷鷄的賊照他自已偷了來的手段如法泡製的照樣偷了去眞所謂以其人之道還治其人之身啊第二次學樣的偷鷄賊偷了這位鷄將軍打算仍以所向無敵的資格至鬭鷄場裡去先聲奪人自已亦可白手成家主意已定便挾了錦毛鷄剛剛走過鬥鷄橋的橋頂（彼時尙有橋近以行駛電車早已拆塡並橋基亦不可覓）錦毛鷄忽然大叫一聲脚爪竟受拘　而死偷鷄賊希冀成空回家以後便亦　　成病不到半月竟成不治之症 
[龍華見聞錄] [  ]  
　　本月三日應老友魏君等之約遊龍華於清晨八時步行出發由斜土路緩步而進是日天朗氣清沿途景物依舊惟氣象則煥然一新鶯燕桃柳分外可愛來往之工農亦均喜形於色十時許抵龍華遍游至午後四時始返茲將見聞中有記載價値者錄後 
　　（一）飯店中約十二時半我等因步行多時腹在已空乃至市梢小飯館進餐適見一革命軍亦來午餐計叫炒猪肝一盆荳腐羹一碗酒四兩飯三碗食罷算賬竟化去大洋一元小洋七角余詫異喚問跑堂者跑堂者急暗下示意及該兵士去後知不能瞞乃告我係多開一元賬我當即責以何故如此不誠實其人笑答曰（好在現在的兵老爺很爽氣）隔座之某鄕人聞之即嘆曰此等蠟燭行爲之奸商以前常被北軍欺侮誠不足惜也 
　　（二）囚禁之直魯軍在龍華廟旁之閣樓上囚禁之直魯殘軍約二十餘人均垢面蓬髮憔悴可憐老百姓見之回想彼輩以前之耀武揚威無不額手相慶若爲畢命之畢將軍知之不知作何感想也 
　　（三）和尙之歡迎革命軍行至龍華寺大門前即見橫掛白布上書（全寺僧衆歡迎）但獨遺革命軍三字不知是何用意 
　　（四）滑稽之黨旗在市梢偶見各小店門前有用柴桿粘一尺見方之白布上書（靑天白日）四字有人謂係經濟辦法之黨 
旗我則目爲滑稽之黨旗 
[畫餅趣談] [  水竹]  
　　我友有别署花舫者巴黎一留學生也　都麗而性倜儻調和丹靑精研美色蓋習　　　　近也巴黎之繁華憲麗爲全球冠士女如雲　香粉氣花航優游於其間得其所哉無如種於　界不泯黃裔殊不易邀西方美人之靑睞畫餅夕晚餐旣竟花舫忽棄其影院舞場之生活而與阿龍哥徜徉於茜茵河畔之公園　　中彼時天氣尙寒且在晚餐之後游人寥寥惟見亭台樹木掩映於三數慘綠之燈光中而已彳亍有頃意興索然方將言歸忽聞有聲自林間出聲清脆而婉本酷似春鶯之初鳴醉人心肺固不待言而知其爲發自櫻唇者也花舫忽膠步不前側耳而聆欣然色喜未幾果有二麗者徐步出一年事稍長似及花信矣一則猶二九而弱雖不若法産然皆國色也覯花舫亦若受電感滯而不前矣阿龍哥知趣亟走避花舫乃與二姝通欵曲瞬息而竟成知已左右挽相將入林去且笑語且循道行意甚相洽也阿龍哥附樹蔭而尾之行第見花舫左顧而右盼雖不辨其作何語其中心之樂自不能掩於面也詎入林旣深年長者忽探懷出一特從容置花舫胸口花舫忽驚呼曰手槍噫聲未已幼者忽亦出武器并斥曰速出爾所有不則且斃汝花舫諾諾不敢忤囊中金錢腕間時計手上指環悉以爲麗者壽部署旣畢麗姝遂杳花舫驚魂旣定踉蹌遁歸阿龍哥亦喪然返叩其所以花舫諱莫如深也阿龍哥曰盍報警花舫力拒曰不必蓋懼貽人笑也阿龍哥亦我同學也書來爲余道其事偷鷄不着蝕把米花舫亦寃哉 
[寐睡章] [  尚義]  
　　養生家曰先睡心後睡目空言擬議耳寐有操縱二法操者如貫想頭頂默數鼻息使心有所着乃不紛馳庶可獲寐縱者任其心遊思於杳渺無朕之區亦可漸入朦朧之境最忌者心欲求寐則寐愈難 
　　就寢即滅燈目不外眩則神守其舍通睡鄕之路矣 
　　頭爲諸陽之首攝生要論曰臥不覆首徴之現今衛生學說正同 
　　　　　時有常以兩手揩摩身體以活筋絡名早　毁　　　　　擊術 
也 
　　日畫精神疲倦坐而假寐任其自然　　醒時彌覺神清氣爽不可言喻較之就枕而臥更爲受益樂天時云不作午時眠日長安可度可知畫眠乃春夏日長時所不可無也時間以二三十分爲最適衛生之道惟少壯時期畫臥可不必强爲之反令目昏頭重此實義之經騐談也 
　　樓作臥房能杜濕氣韓偓詩曰寢樓西畔坐書堂則樓宜作寢室現今衛生家亦主臥室在樓爲宜 
　　陽光益人且能發鬆諸物褥被久臥則實故時宜向陽處矖之不特綿絮加鬆終宵亦覺有餘煖并藉此日光可殺滅微生物與蚤蟲焉至黃梅時臥具尤宜頻曬勿煩衛生之道也 
　　褥底舖氈臥時熱氣下注必有微濕得氈以收之 
　　臨臥寐前漱口俾口齒間殘粒不留隔夜製成腐敗也 
[寳蓮洞] [  楊成祺]  
　　李厚基氏督閩時福州有所謂隨營者李氏私設也營中皆招募靑年士卒名曰學兵學兵例有野操之舉城南井樓門外有矌場每當風和日暖之天則見數百健兒奔馳基間時而佈陣時而打靶威風凛然某日會操竟有陳某者約其同營二人閒步郊野紅樹靑山景物如畫三人且行且談笑不覺迷途方旁皇間忽見相距數武外有一孤塜下有一穴穴中發奇光炫耀人目三人好奇心油然而生遂至塜前探首其中以硯之覺穴深莫可測而清風習習爽人心意陳某膽至壯欲入穴以探奥妙僉諾之遂出繩擊塜旁大樹上垂入穴中相繼縋下至其中豁然開朗前行里許覺途迴路轉别有境地如武陵漁父誤入桃花源差堪彷彿兩旁綠樹遮天紅花遍地覩此佳景陡覺胸襟頓開眼界爲暢復行數十武瞥見前面石屋一座高可十餘丈額刻曰寳蓮禪洞信步走入見樓台壯麗四壁皆刻有字畫精巧絕倫其中若椅桌床櫃等悉爲石製想爲先世避秦亂至此遂以爲家也三人流覽畢遂仍扳繩上時已暮色蒼茫燈火萬家矣 
[記徐翁之宏量] [  朱思忠]  
　　徐翁久道余師弟海煬之嚴君也性誠　量寛宏里人多稱頌之曩歲冬耳杭屬某縣醬油質劣而價昻擬以紹貨運往冀獲蠅頭焉蓋紹地素以産酒醬名特美而價且廉也因即至紹某醬園躉批醬油四擔舟載以去旣抵埠雇甲乙丙三夫任挑役已亦擔其一蓋欲暫寄友人處然後向各户兜銷也詎至中途甲夫擔忽脫一曇墮地砰然碎醬油汩汩注道上不堪收拾甲惶遽無神色伏乞罰徐翁非特不怒反歇擔趨前慰之曰不妨不妨此亦非汝有意者我决不汝咎其速起甲請酌償曰汝亦苦力人得錢殊非易我何忍令汝賠償耶甲感激涕淋叩謝不已徐翁復出輔幣數枚與之曰汝將去就近沽酒食可逕返甲不受固强擊始拜納而去徐翁旣抵友人處友笑而逆之曰君運誠佳哉此間醬油價正昻獲利定可操券矣徐自忖損失已不資不虧尙稱幸安望利詎是年該縣業此者倒閉達六家貨奇缺價陡漲徐遂得重値且不日而罄核之除損失不計外尙溢七八元載欣以歸里人聞悉咸謂徐翁量宏之報云 
[游藝消息]  
　　大中華百合影片公司昨在該公司會議室召集股東常會報告十五年度出品成績及營業狀况並重選董事監察結果吳性栽朱瘦菊吳邦藩陸潔吳馥葆張新初董榮清俞鍾華徐詩瘦當選爲董事邱式方胡治藩當選爲監察量後討論進行方針决議加聘人才添置器械再行擴充並通過在膠州路新置之攝影塲上建築坡璃房案聞該玻璃房面積之高大在中國電影界中爲最在之破璃房云 
　　民新影片公司新片（天涯歌女）係歐陽予債導演李旦旦女士主演是劇完全是形容描寫歌女之生涯由李女士飾歌女表演絲絲入扣業已攝竣不日開映云[  示]  
　　新劇家言論正生馬恨情君今應神仙世界娛樂社之聘每晚登憂云[  艾艾]  
　　大中國影片公司古裝巨片三國志之一（諸葛亮七擒孟獲）業已籌備就緒不日開攝云）[  雲飛]  
[人間地獄（續六十一）] [  天笑]  
　　第六十六回痴情宛轉雨洗棠枝别意纒綿風飄柳絮柯蓮孫道不要發急你們碰到了他也是嘸法他要呼也只好讓他呼了吃了這碗飯也是没有法子秋波道的確有幾個做官的一點不搭架子前天有個金湘雲的娘就是阿小大他剛從北京回來他說越是官做得大越不會搭架子他們常常到一個東方飯店裡去上海人叫出堂唱北京人却叫出條子他們深更半夜開了東方飯丫賭錢什麽總長啊總辦啊督辦啊局長啊都是些大官大府叫了許多姑娘常常陪他們到天亮說是現在的一位内閣總理張要緊正說到那裡柯蓮孫不覺格勒一笑秋波道難道我說差了嗎他們是說的内閣總理啊說現在的内閣總理便是從前的宰相你笑什麽難道不是嗎柯蓮孫道我只知道内閣總理有個張耀卿却不知道有個張要緊秋波道我是聽得來的呀總之是一個和做宰相一樣闊的人據他們說眞正一點不搭架子那天阿小大去跟堂唱偶然說起一隻脚有點酸痛弗知阿是到北京來受了點風寒這位張總理說不要緊我會推拿便敎阿小大在沙發上睡平了這位張總理用兩個大拇指頭從大腿上揑到小腿上再從小腿上揑到大腿上嘴裏還勃　的好像在那裏念什麽咒語揑得這位金湘雲的娘又是酸又是癢哭又哭不得笑又笑不得便道張總理你自已手酸的弗要揑哉呀他說我是有異人傳授的再揑兩遍就好了你想做了一個宰相還肯給一個堂子裏的老太婆推拿人家說（宰相肚裏好撑船）他直頭宰相肚裏好開火車哉有一個老客人給他說笑話說從前有一個和尙被乾隆皇帝拍了一拍肩頭後來那和尙就在他自已肩頭上繡了一條龍說這是曾經龍手撫摸過的像你這兩隻腿上被國務總理推理拿過的至少在褲子上應繡兩隻鳳咧你想阿要好笑說也奇怪後來金湘雲的娘經這位張總理推拿過以後竟没有酸痛過據說這位張總理還會起課問卦咧柯蓮孫道如此說來你就知道做官的也是一個人並不是什麽三頭六臂奇形怪狀的人大家可以做得爲什麽說我不配做官呢 
 
 

Page 17

 
 
本埠增刋 
[商塲消息]  
　　三星期廠交易第一日南京路石路西首三星廠總發行所昨日開始交易門市甚爲擁擠尤以電光緞爲最因其正合作春衣之用聞電光緞每尺三角至四角毛巾布每尺三角至七角五分電光布每尺一角八分沙發布每尺一元一角電光牌毛巾每打一元三角至一元八角云 
　　海王牙膏之創製近年外洋牙膏輸入日多金錢漏出隨之加大但洋貨製造未必宜於華人性質徒耗金錢效用亦薄久大精鹽公司有鑒於此搜羅世界各國牙膏請天津黃海化學社一一加以分析聘請德國佛萊堡大學醫學博士許重五因膏研究數年今始出貨第一批到滬曾分贈小樣備受社會歡迎業已售罄第二批不日可到聞將繼續贈樣近日各大商店紛請代銷足記國人愛國熱忱該處公司爲答　各界士女雅意特附贈精美漱口杯及面盆以爲紀念云 
　　環球藥房廉價祇餘十天四馬路大新街西首浙江路口環球藥房自舉行五週紀念廉價以來營業超過春季廉價凡購滿洋十元可得値價一元之化妝香品如滿洋五元則贈美國貨香粉一盒及美女紀念畫一張云 
[醫藥訊]  
　　按摩治病圓虚道人按摩治病不藥而愈滬人士之蒙其福者不知凡幾近以藥店罷市病人無藥可求因此就醫者接踵而至道人現寓七浦路二百八十八號云 
　　醫士丁濟萬對於藥業罷工之請求藥業罷工迄今六日依然無圓滿之解决當此生活日高百物昻貴衣食住三者之費用將什百倍於往昔而工人之薪金則依然如故一家數口度日艱難此職工之要求加薪亦不得已耳惟是疾病之生無日無之而危險重大之症如時疫喉痧虚癆厥說等症每日統計亦不在少數豈可一日無藥况病之變端百出其中生命攸關可否請求藥業職工圓通辦法略陳意見於下（如每藥店大者四五十友小者一二十友以多數開會待其解决留二三人以應急症險症之贖藥如是則病者可免有路問醫無虚求藥之歎而藥業諸友仍可討論進行之方針旣有益於病家復無妨於會務一舉二得之事未識藥　　業諸友以爲何如） 
　　醫藥兩界之聯歡會昨午浙江醫藥專門學校上海同學會特開盛筵於愛多亞路太平洋西餐館歡迎抵滬北伐軍之醫藥兩科同學一時到者二十餘人席間各發讜論賓主盡歡尤以東路軍軍醫處處長李　川君之演辭謂昔爲被壓迫人民今負革命新民族之責任非具團結之精神犧牲之毅力不爲功云云最爲沉摯而五洲固本皂藥廠製藥主任張君輔忠之演辭謂醫藥兩界若非五相提携互相研究殊不足以昌科學之精神啓社會之崇仰云云更屬重要而確切席散時已鐘鳴三下矣 
[出版界消息]  
　　王冰鐵印存發行吳縣王冠山先生别號冰鐵精於篆刻有名於時所鐫印深參漢制别具心裁綜丁黃諸家能事之長握秦漢兩朝刻符之枋鄭叔向氏謂技進於道非虚語也石邊題識古勁可愛往往突過北魏碑誌文字之上印存係冠山先生時手自輯存有繆筱山鄭叔向廉南湖吳芝瑛袁寒雲孫寒崖張仲仁章式之兪仲還諸名人題識及大崔山人鄭文煌輔印長題數十則分訂五册定價六元現售特價三元六角歸上海南京路文明書局及各省中華書局發行云 
 
 

Page 18

 
 
[婚禮誌]  
　　李平書長孫女子歸楊粟滄博士昨日下午二時爲李平書先生孫女景昭女士與淞滬衛生試騐所所長寳山楊粟滄博士在虹口華商别墅耆堂行結婚禮證婚人爲陳陶遺介紹人爲沈彭年黃允之賓客盈門頗極一時之盛楊博士係德國析林大學細菌衛生學專家曾任國立北京醫科大學敎授有年李女士係蘇州某敎會女學畢業中英文俱佳尤長交際云 
　　王葛結婚記江寗王仲衡君之長公子木天定今日假座福興園與葛文綺女士舉行結婚禮由涂筱巢君證婚木天爲名畫家徐竹賢君之高足對於國粹畫頗有心得葛女士亦擅剌繡故閨房之中羅列新夫婦之作品不少藝術結合日後定有新貢獻於藝術界也 
[劇塲消息]  
　　北京開映（綠林紅粉）北京大戲院自（十四）日起開映俠義愛情名片（綠林紅粉）（Ｃorsairs）該片以俠義爲經愛情爲緯描寫海盜之浪漫生活淋漓盡致背景有闊海無邊長天一色等皆爲影片中所罕見云 
　　天一靑年擴大攝影場天一靑年影片公司以出片迅速聞然對於劇本之選擇分幕及導演攝影印洗　　人選諸端極爲注意不稍苟且故大得國内外人士之歡迎該公司雖能月出一片然尙不足饜觀衆之渴望乃有五組同時進行於是攝影場上大爲擁擠况自大規模之古裝劇（三國誌）開攝以來因佈景之宏偉更形擁擠不敷應用於攝製上不無影響故已租得空地兩方併入原有之攝影場業已開始佈置云 
　　又影片之印洗在製片上佔居極重要之位置此固盡人知之者天一靑年影片公司對於斯道甚爲攷究故所出影片絕無糢糊之弊該公司爲求優美起見特聘印洗技師美人派拉芬爲暗房主任派君嘗服務於霍萊塢一九二三年春來我國服務於百代公司學識深奥經騐豐富今後天一靑年公司之出品當益優美矣 
[天氣報告]  
　　徐家匯天文台昨日下午四時三十分氣象預報云天陰揚子流域及海濱有霧九州四周有旋風全國沿海風勢稍大來自北方至東方不等又昨下午三時前二十四小時内本埠氣温最高五五一最低五一三去年同日最高七三一最低四七三 
 
