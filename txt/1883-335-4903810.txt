# 1883 - 335 - 4903810

 

Page 1

 
 
[新印對聯冊頁横幅屏條出售] [  點石齋主人啓]  
　　兹本齋有新印彭詠莪相國篆書七言楹帖鄧頑伯先生隸書冊頁屏條並有著色上海靜安寺圖此圖係請名手吳友如先生結撰極爲精緻現巳石印工竣卽日出售該價　聯白紙未裱者每副洋兩角色　兩角五分裱成者每副加兩角冊頁未裱者洋兩角巳裱者四角屏條未裱者三角五分綾邊裱成者八角靜安寺圖未裱者每張洋一元三角已裱者一元七角售處仍照曩例諸君幸卽賜顧爲盼 
[新印直行中版康熙字典出售[  點石齋主人啟]  
　　本齋縮印之康熙字典久巳風行海内爭來購閱近因原本印過數次是以復出重價覓到殿版初印者仍用石印照相法照印惟從前所印者均係列三層兹則改作直行逐行到底而字亦較前放大更覺清晰不費目力每部釘成六本封面均用古雅綾錦外則仍用紅木夾板準於月底出書該價俊後再定然總格外公道也特此預布 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈迅來預定此布 
[論法人攻越南之無益]  
　　法人之於越南其處心積慮必欲得而甘心者已匪伊朝夕矣流丕開之於先李威利謀之於繼今則勢成騎虎欲罷不能論者謂法人之所以若此者必有取爾也夫越南地瘠民貧素無政教軍政不修守禦無策法人固以爲取之易於反掌不料劉永福以羈旅之餘爰舉義旗力爲阻禦一戰再戰法帥就殲法兵幾盡此亦可以知難而退矣而法人猶復不肯罷手添兵籌餉圖洗屢敗之恥此後勝負之數固不可以逆料苟中國置諸不顧作壁上觀則以法蘭西傾國之兵敵劉永福新造之旅其勢必將不支劉軍一敗則越南全土必且折而入於法現在所議之劃紅河以爲界諸說皆可付之不論不議之列法國從此將又拓其屬地施其政令置其官守越南之全境不啻與琉球之易而爲冲繩同一景象然而越南僻壤偏隅向稱磽确法人得此如獲石田正不知法人何所取而必以搏虎之全力轉而搏兎也西報謂法國近來本地貨物之運出者少他處貨物之運入者多於商務大有虧折之勢故欲竭力開疆拓土以羅致外埠意謂多一外埠卽多一銷貨之地夫是以如是其不遺餘力也但旣欲爲推廣商務起見則必擇其地之富厚肥饒者乃足以償我之顧今法人在亞非利加洲則致力於馬逹加斯加彼處人民强悍商賈亦不甚麕聚本屬無用之地且向属於英法人貿然而攻之出其不意固足取勝於一時而其後賠償英牧師以銀謝罪於英國以詞以致國人紛紛議論指摘交加是已失計之甚矣其在亞細亞洲則又致力於越南以求逞其願明知越南爲中國属地而假作痴聾百端恫喝以期箝制中國之口而奪之氣然後得以恣所欲爲今復兵殲帥亡屢經挫衂猶不欲見機而退執其一見弗得弗措其志則　銳矣然天下事又豈可以力征經營而得之也耶况藉曰必能得之實有如西報所論如獲石田者然則法人之孳孳於此者又何爲也且法人之開拓疆土亦非專爲商務起見耳他國之經營外埠也皆有巨商大賈設行開棧以廣其貿易而大其經營法人則初無所聞先時法人竭力求與中國通商因而皆有法國租界如天津廣東上海等處靡不有法人之車轍馬跡焉然法人雖至中國實亦不聞其有大商局者他姑置勿論卽就上海言之法租界一隅地亦不爲不廣而其間大行巨舖多非法人所開金利源碼頭先時則爲旗昌實係美人近已歸諸中國太古公司局面阔大各洋行中首屈一指而亦係英商所開惟法昌彌羅等洋行爲法商所設此外則無聞也法國銀行開設在英租界緣大行鋪均在英界故移銀行於英界以就之可見法界貿易並無恢廓者矣法人之在滬開店如密米里屋宇高大規模軒敞然其實則不過客寓飯舖之流問有如英商美商德商之廣闊恢宏者乎無有也上海如此其餘中國各埠頭法人生意亦可想而知故知法人之狡焉啓十實無志於商局也葡萄牙之開埠於各處實爲最先印度洋東南洋莫不駸駸日闢日廣置埠通商其意極大而既得之後卽置之不理又顧而之他緣是葡人所建各埠頭日漸而爲他人所侵奪至今所存無幾葡國亦未能日底强盛聖人有言有人斯有土有土斯有財有財斯有用誠以苟非得人而治則雖有土地仍屬無用若開一埠闢一境而無人焉以爲之經營爲之布置眞無異於梁君之城而弗居其無益而有損固不待智者而後知也秦皇漢武好大喜功遷殷實富戸置之塞下以實其地彼雖所爲不當然猶知有人而後有土之義設開埠於此而無富商大賈以廓其貿易而大其經營則雖日闢國百里亦不過使他國人沾其利益而法曾無與焉是亦何爲也哉法人初無殫力商務之意祗以侵占攘奪爲能其璧畫殊未盡善卽越南不幸而入於法吾恐法人之所以處越南者轉無善後之策則何如以此人情讓之中國而各安故境之爲得耶 
[上諭恭錄]  
　　十月十四日奉上諭沈源深現已補授大理寺少卿着仍在軍機章京上行走欽此同日奉 
上諭戸部尚書額勒和布理藩院尚書烏拉喜崇阿都察院左都御史延煦總管内務府大臣廣順均着加恩在紫禁城内騎馬欽此 
[津信摘錄]  
　　天津西人來信登諸字林西字報云津地河决一節現經李傅相親往勘修想此次工程必當認眞堅穩不致如前之易於衝决也又言離津四十五里之地近開新河一條藉以宣洩水勢惟初五日河水又形漫溢滔滔無際則甚矣導水之難也又云天津現發電音命唐景星觀察回華聞唐君刻已首途矣 
[禁止登城]  
　　北京來信載入字林西字報述及都中西人因城内街路類多垢穢往往登城縱觀以爲行樂之地城邊有門可以出入近忽貼封皮於門上不准登城英公使巴君曾問諸總署答稱皇城之上本不許人登眺以前並不知有西人登城遊行之事今此封禁理所宜然現在巴君已赴高麗此門遂扃閉不復開放未識將來巴君回京時有無他議也 
[公使赴高]  
　　英公使巴君前赴高麗曾經列報兹聞巴君與法公使德君理固偕往已抵王城高廷優禮相接 
 
 
] 

Page 2

 
 
倍深和誼云 
[憲節駐津]  
　　李傅相署理直隷總督兼北洋通商大臣常年開凍時候移節天津辦理通商事宜將屇凍河卽回保定今年以服制未闋署理直隷總督原係奪情之舉而送迎升炮早晚奏樂諸多不便是以今冬憲節不回保定矣此係津信所述 
[火政宜修]  
　　天津火會數十餘家一聞鑼警爭先搶救然人類不齊每易生衅火塲之大能有幾何而水車有數十之多人數至數千之衆其中爭佔地步搶奪取水不遺餘力而災區舖戸如水龍防護得力又有資助點心之舉每一火會動輒百斤或五十斤由此更起爭端火會有所謂公地者係評分曲直之區公地理斷不清卽歸官訟前任天津道劉觀察有鑒於此諭令火會各守疆界如遇報警非在界内不准開車以免攘奪時在八月卽有單街之警風狂火猛火會堅守憲約不敢前來隨以赴救寥寥全街幾歸一炬因知徒法不足以行現在觀察卸事前約作爲罷諭矣想留心火政者必將另籌良法也 
[京師近事]  
　　京師東治門外有劉某者年二十餘不務正業專好遊惰其父懷恨已久思所以懲創之前月念六日劉宿于家其父暗備鐵尺一柄擬於曉起時痛加毆楚劉婦知其計卽以告劉劉乃先爲之備次晨劉起披衣出室將欲小溲果見其父手持鐵尺奔扭劉衣欲嚴毆之劉遂抛衣於地急入内取出長鎗一枝向其父左脇突剌洞中要　遂卽斃命街隣恐受其累遂告地保將劉鎖拿當經司汎送交刑部審訊適　婦之弟代稟劉實患瘋並非有意然案關弑逆恐難終逃顯戮也○欽天監出示招考肄業生定於初四日考試云○嶽廟後地隣曠野荒塚纍纍旁有土嶺高約數丈頗類古墳夏秋之間爲大雨冲刷露出棺木前日有某糧店小夥騎騾送米道經嶺下棺木崩塌有聲甚厲騾忽被驚將店夥掀墮幸未失韁回視破棺處亦無他異惟見有班指烟壺兩件攙落土中檢而視之皆以白玉琢成喜極懷歸售之玉人得三百金噫玉魚金椀流落人間世之以愛物殉葬者適足供後人之取拾而已矣 
[通州瑣聞]  
　　通永道薛觀察素善岐黄官民欽佩雖位居監司而不分貴賤有求必應今春莅任以來通邑頗有疑難之症呈方請政無不指示精詳服藥立效眞可謂妙手囘春不遜當年和緩也○凡人有病總以延醫診治服藥爲先乃近有巫者煽或人心托名鬼神不令服藥其悞人實非淺鮮某甲患病經某巫包治甲悞信之不料病不見減反更增劇遂致殞命離母抛妻并無子嗣殊深可慘某日出殯行至鼓樓後適遇巫者在街行走甲妻痛夫情切恨巫切齒卽由轎中跳出大爲辱罵巫者鼠竄而逃觀者如堵嗣後如有病者幸勿信巫以致受害無窮也○山東粟米撥交密雲等處兵米己經交竣惟撥交東陵兵米刻下始交三成之一緣近日時常隂雨不便交兌也○聞學憲考竣畿南卽擬回京俟明正開篆後考試永遵承宣四府州計按臨通州屈指約在端陽前後矣○准補薊州陳小亭剌史禀辭回籍修墓大約臘月間北旋銷假届時諒可履新聞正任通州現署薊州高星槎剌史有仍回本任之說未知確否聞錫倉帥擇於十二日巳刻在京署接印任事○西河麥子因通邑糧價昂貴蜂擁而至所謂價高招遠客也近日河下到者甚多雜糧反因之减價云○城内廣福寺粥廠已於九月十五日放粥時到廠領粥者約有七百餘口近日已增至一千三百餘口又通州南關王恕園北關吕祖祠東關萬雲寺三處粥廠均於本月初一日先行開放每日每廠有六七百口北門内塔庵西門内法華庵兩粥廠擇於十二日開放以後天氣日冷人數自必日多也 
[機船新製]  
　　數年前董紫珊司馬創造氣行輪船一艘名曰混沌厥後改其名曰混初曾在浦江試行嗣以屢致摧敗罄官欵私囊幾乎一無成就將毋造物限人或亦爲財力所域歟現在司馬此舉久無所聞乃刻得蘇友函述所有需次省垣之潘芸孫太守學祖平日究心西學精通機括寓所歴年置購外洋機器值價數萬金于泰西格致汽化等學均涉獵殆遍特出精意創製機行輪船一隻船式首銳尾渾形似火輪惟輪設於後用兩人以手挽之軸轆上下其行頗疾而船製并不高大約計重僅十餘墩本月十三日下水試行有太湖水師營務處李玉堂觀察及焦藎臣都戎乘坐八槳舢板與之並駕觀其遲速竟可相與頡頏其速力似亦不甚懸殊聞是船太守曾領官欵四百金承辦繼因欵項不敷復由太守賠貽以成現將駛往金陵請左侯相騐閱或將推廣其製以裨大用是眞能于火輪氣船以外别樹一幟矣誰謂中西人之心思不可同年語哉 
[開河續聞]  
　　皖垣西門外將閱支河一道以便行船停泊前已列報兹聞江水尚未退落開挖之處沙泥隨取隨積官憲因擬籌欵購辦松木樁並機器等一俟到齊方可以畚挶從事也 
[鄂省官報]  
　　九月三十日安陸縣典史路步衢禀辭赴任十月初一日藩憲牌示宜都縣准補之查佩恩赴任 
[皖垣官報]  
　　藩司盧諭照得鳳穎同知一缺本司會詳檄委試用同知魏高騫署理另給飭知外合先牌示母違特諭天長縣典史缺檄委試用從九黄壽昌署理渦陽縣義門巡檢缺檄委試用巡檢童楠署理 
[登州近信]  
　　字林西字報云山東登州有西人教堂本年九月二十八日堂中有事適值考試之期考童皆閧然入内幾致肇事幸卽解散以爲可以無事矣乃十月初二日該童等又聚多人至該教堂滋擾將堂中先生拖出攢毆且舉而投之於水該考童等何以横暴若此想華官必有以善處之矣 
[西報譯錄]  
　　今年本埠庄號倒閉之事層見疉出本館有聞輒錄前數日曾閱寳源祥棧有　杌之勢因無確耗不便率登兹閱字林西字報言該號實不能支持號主徐兩之巳將各帳交於各債戸聞其該欠多係錢庄大約有一百五十萬至二百萬之數其抵押之件則地皮房屋以及各公司股票等類其地皮上房屋有巳造成者有未造成者有在租界中者有在租界外者股票各種皆有大半不甚值錢惟開平煤礦招商局股票或可抵冲然亦當大打折頭矣現聞各債戸擬以一月爲期勾稽其事然錢庄資本之未甚大者恐不及待也上海有集資創立地皮公司徐君實爲大股今若此則該公司殊形棘手矣按徐雨之觀察素稱巨商在滬經營局面極爲闊大其所作生意巨細不遺又新創同文書局欲以石印各種書籍嘉患後人其志願殊爲宏廣倘竟有此意外之變則各事勢將束手殊足深惜并聞招商局亦有另易總辦之信想津信所云電召唐觀察遄返殆亦爲此未可知也 
[諭遷菜巿]  
　　大英洋涇浜工部局爲出示曉諭事案查本年西歴六月份本局因大馬路係人烟輳集之所時有馬車往來出入偶不經心深慮肇事清晨擺賣各攤殊多未便是以議定在會審公廨對面空塲購地塔棚准其遷至彼處照常交易並可擺至下午三點鐘爲度曾經出示曉諭在案後奉上海道憲曁會審分府會商可否俯准該各攤肩販人等所請暫行在福建路擺設從後再爲妥商等因前來本局董奉此復行集議准其暫行擺設惟祗准六个月爲期限至西歴年終卽華歴十二月初三日爲止嗣後仍須遷至公廨對面空塲售賣等因函覆去後兹將屇期特此先行出示曉諭爲此示仰該各攤肩販人等一體知悉自示之後爾等務遵前諭於西歴明年正月一號卽華歴十二月初四日起一律遷移公廨對面空塲照常安分交易毋許恃衆生事倘敢有違定千提案究辦其各凛遵毋違切切特示 
 
 

Page 3

 
 
[會晤總巡]  
　　英界會審委員黄别賀前日至老巡捕房會晤平總巡捕頭彼此各道寒暄殊爲恭敬云 
[訊案代庖]  
　　奥國正領事夏君士回國有該國商人贈杯情已列報兹悉夏領事回國時順道赴高麗察看商務情形以爲將來與高麗通商地步假期旣滿仍須回駐滬領事之任至現在接署斯缺之領事不諳華開故禮拜六英公堂會審各案係德國繙譯官施君代理云 
[英界公堂瑣案]  
　　正興洋行之西人控司帳人周紀高用空銀兩請追在案昨由捕房獲到周紀高送案黄别駕商之施繙譯飭將周紀高押俟原告西人投案再訊○陳裕龍稱開作坊被夥鍾少卿張海和張阿大串同竊取傢伙衣服避匿今尋獲鍾少卿張海和交捕解案詎張海和乘間脫逃鍾少卿供未行竊或係張海和所爲黄别駕問鍾知張下落否答稱容再尋交别駕隨飭將鍾少卿管押俟補提到張海和張阿大再行覆訊究追○包探康阿順稱見李長山手持藍翎一枝圖賣再四問其來歴始認在松江至蘇州之航船上竊來今將人贓送案李長山供南京人實因飢寒交迫所致黄别駕飭將李長山管押一禮拜藍翎存堂有無失主認領再行核辦 
[法界公堂瑣案]  
　　昨報列原告奚徐氏扭控順興肉庄之顧雲祥以前抵押之方單一紙今欲備價取贖而顧雲祥稱從無是事且無洋元借出何來方單而奚徐氏又言之鑿鑿稱有陳九者當日在塲眼見因之王司馬着奚徐氏邀到陳九再爲研訊昨日已將陳九邀到集訊王司馬廉得其情分别研詰着先將陳九帶出詢奚徐氏當時抵洋情形幾人同去旣稱住居城内出何城門如何走法到該店之後抵得洋元存放何人身畔如何囘去與陳九是何瓜葛因何同去况非中保何得眼見據奚徐氏稱家住城中丁家棋杆與陳九爲鄰現在陳九住法租界醬園弄因前次借據上有羅先生者與陳九住處相近羅託陳進城到我家内通信我等正在吃飯畢夫與我及陳九同出老北門到肉庄抵得洋元用桑皮紙包裹夫取洋之後出肉店門往北到寄園烟館因羅先生在彼等候故也我出肉庄卽往南進城陳九係住醬園弄故出店卽往往而行王司馬謂然則三人分三路去耶奚徐氏答稱是王司馬着將陳九帶進詰問據供係洞庭山人來滬已有三年住於醬園弄素在行家作出店現在賦閱王司馬詢其如何度日答稱有老母在家爲人作薦頭以此餬口記得本年六月二十八日到奚家伯伯處同其出老北門到肉庄司馬詰其二人同去耶抑三人同去耶陳九初稱二人繼而改稱三人到肉庄之後取得洋五十元奚徐氏卽擕洋進城回家我同奚伯伯到寄園去王司馬謂然則三人兩處分散陳九答稱是王司馬謂奚徐氏汝聽見否如此帮手全無所用事無証據一併斥退奚徐氏尚嘵嘵置辨王司馬謂另尋憑撼再來控告當卽叱退○昨日長裕泰報關行主投案控稱行夥李菊芳在行經理報關事務於九月間因病暫假另行託人現在查得帳項内出口半稅一項被其侵吞虧空銀二千七百九十兩有零因之將其尋到扭送捕房請爲追究等情王司馬閱禀之下詰詢原告李菊芳因何虧耗稅銀據稱如有貨從漢口由某行之某輪船裝運到申在漢出口時己完正半各稅製有稅單抵滬後報關騐明此項貨物如滬地不能銷售則原包原封或由别船及原船出口卽如往天津等處可以討還半稅單後有别船之貨應完半稅卽能持單作抵等語王司馬謂然則所虧似非一次之稅銀原告稱係陸續積下者司馬詰之李菊芳據稱在伊行内一切應酬須每年結交銀五百兩之譜現在所空確是積欠所致但祗欠銀二千三百兩光景王司馬謂原告所呈未曾分晰着另開細帳再爲核辦李菊芳暫押 
[接錄上海陳家木橋金州礦務局仙順直山東等處賑捐公所經收十月十四日第念二次賑捐清單]  
　　鎭江豐裕典諸同人願將冬至酒席五員裕豐典預支冬至金五元又黄彦齋二元祥泰典移冬至酒席五元又黄天德二元周開成莫汝梅楊李姚三戸各一元以上共來洋念二元○景鎭花春舘十元狀元喜花十元蘇楊氏四元○　志堂怡樂居各二元游竹樓一元助賑病愈人味菜軒容閒居問心子方春波王石亭仇惟珠休甯東里值窶子八戸各半元以上十一戸張堰益泰典交來洋九元○怡生莊十五元東桂芳號二元葉三寳堂　福號沈義大號廣和園陳茂森李高生客復大行源記行新盛行王仙池客同和號徐永興號瑞邑和記行十三戸各一元甌謙一莊經募念元以上十六戸由恆豫莊共交來洋五十元○病愈還願十元求妻病愈五元徽州休南汪黄氏求病速愈一元平湖李仿白星命筆資錢一千文無名氏念元元源莊交來忠恕堂救病愈洋一百元平源遠偏書屋因眷病得安敬將束脩洋五元平湖遠偏書屋因産孫母安敬將東脩洋五元朱敦記求諸事遂手平安二元○杭州同濟典六元同興典六元祥和典六元通濟莊五元和泰莊四元思訓堂朱二元楊悅順一元西悅順一元鼎元庄四元有心無力一元鼎亨莊四元顧錦記兩元鼎記六元以上十三戸杭州同善堂代募共來四十八元○鎭江電報局來第五批東賑規銀二千一百四十七兩 
[接錄上海陳家木橋金州礦務局内順直山東等處賑捐公所經收十月十五日第念二次賑捐清單]  
　　蕪湖招商局經募四十五戸共交來英洋一百十九圓○漢口招商局　輝垣經募第二批共九戸共交來英洋五十五圓○漢口益記茶棧經募三十一戸共交來英洋一百另二圓又八開洋三個○太倉勝山居英洋五十圓○無名氏規銀念四兩○太倉　游太華齋十圓莫胡氏求子病愈六圓莊亦記四員彭張氏求自病速愈洋二員又金針一支原重一錢一分小銀魚一個閩省武陵氏爲亡友魏姓資冥福爐坯洋三員楊起城祈求母　並合家平安二圓老北門内樂廣源交來南陽張姓錢一千七百文汝隂甦樵二圓○以上十月十一日起十五日止第廿二單共收規元二千七百四十八兩四錢五分六厘英洋一千五百三十四圓扯毛合規元一千一百十兩另六錢一分六厘錢念四千另八十四文合規元十六兩另五分六厘爐坯銅洋十圓烊見元四兩破銀一錢共合規元三千八百七十九兩三錢三分八厘○付解找棉衣規元三百五十五兩四錢八分五厘○付解第五批東賑申公砝寳五千兩合規元五千三百七十兩 
[上海北市盆湯弄絲業會舘心施少欽經收順直山東江浙等處十月十五日第一百三次賑捐清單]  
　　秀山鄭觀察爲黄羅兩太夫人壽移謝酒席費由李秋坪交來捐洋三百圓無名氏由福奏莊送來捐曹平銀一百兩江右吉安府鄭乙青氏求鼻疾速愈由協泰盛輪船信局來捐洋二圓浦東無名氏爲母病許愿求速痊捐洋二元一粟軒主人爲女病默許助賑漸覺轉機先繳捐洋二圓○餘姚翁巳蘭先生書潤助本籍十四日代收洋半元合併聲明 
[上海官銀號浙紹協賑收解公所十月十一至十五經收第九單]  
　　甬瑞康莊二批經募三和莊嵊縣羅林元兩戸各十元怡和莊八元張楚江周王氏周陳氏周增德陳寳常劉律堂馮子成單綺雲馬文波宋瑞泰十戸各四元張封氏二元○袁介堂翁二批經募盡心力氏七元胡有祥五元馬盈昌四元運昌三元益成吉茂福祥發元裕和昌馬協順官銀號公估局泰和輪船陳華屏九江德興帳房天裕洋行阜昌洋行帳房謙愼安吳鎰泰寳源生十五戸各兩元無名氏二戸各一元又對開洋各一个無名氏蕭義森永茂信黄梅西秦菊齋蕭義茂萬興棧李義順入戸各一元葉敬之對開洋一個○鹽城縣馮恆翁經募種德堂錢三十六千五百文厚本堂卅千文培德堂念四千文無名氏十千文餘慶堂四千文錢德記六言堂存仁堂三戸各三千文無名氏二千五百文桐柏堂慶餘堂存心堂存厚堂復順號得壽堂無名氏七戸各二千文燕喜堂振衣堂無名氏三戸各一千文森玉堂八百文以上錢作洋一百念元○袁閬薌翁二批經募參業四十元同康號三餘堂韋二戸各十員阜昌號八員葆大號王馨愼戸兩兩各四員永大正信昌參號華靜川同吉祥王豫昌敦大號劉正泰恆興昌義成興號怡大恆德昌號久康號宋裕豐十三戸各兩員○王壽田翁經募魁盛琅德隆彰一林豐協和成四戸各五員義大性北義大魁泰號内不留名義隆號徐星富五戸各兩員宋稼庭俞仲　不留名蔣芝孫周勝言慶記六戸各一員○阜豐莊經募無名氏十員愼思堂阜豐莊兩戸各四員廣興昌增發鈺聚慶恆復盛和無名氏不書名兩戸力耕子願椿萱並茂人雲齋氏邵衣順怡成號永和祥潤德堂楊昌記號太古輪船帳房公昌泰十七戸各兩員太古輝不書名無名氏三戸平江錢同里人願病卽痊人姜奕氏田天氏何汝氏田楚氏香溪書屋勉力人盧江懷德居幼主不留名聽湖居士春水榮回十八戸各一員○吳成明五十員我還索心人欵劉湖海關交來潘隆興船兩戸各三十員勞勞子爲三兒求病速愈移愿助賑十員○以上共收洋五百七十七元又對開洋三個 
[江督園門抄]  
　　十月初十日前兩廣總督曾到會典史彭煥奉委西江口查騐分卡差藩轅牌示如臯縣訓導缺以訓導丁鎭瀛奉興縣訓導缺以訓遵方廷樑均署理 
○十一日同知陳階溥禀到銷永高河工防汎差○十二日委署鹽巡道江寧府趙禀見縣丞慶多禀知正陽門官廳工竣銷差○十三日知縣黎功叙禀銷護硝差補昨日藩轅牌示江寧府趙守現奉督憲委署江巡道遺缺查有揚州府宜霖署理准補徐州府桂中行現巳奉部覆准應卽飭赴新任 
[浙省撫轅抄]  
　　十月初十日補用同知鍾匯禀辭解餉赴都前署衢州府照磨李寳忠交缷回省禀到○十一日大挑縣顧鴻烈禀知粮道委解戸部輕賚等欵銀兩差○十二日補用府劉開勳交缷嚴州東關厘局回省鄒壽祺禀辭解餉赴都並謝給咨貴州補用縣丞吳林昌由籍來浙禀安赴都正任天目巡檢徐嘉梖廻避交缷回省禀到 
[蘇省撫轅抄]  
　　十月十五日候補縣王銘吉禀知奉委會辦工料所差未入周士欽禀知十三日到男普濟堂片租差候補縣金同壽禀辭赴松滬厘局差委○十六日新授常州府桐澤謝委代理蘇州府事從九姚師釗謝委署丹陽縣吕城司巡檢事章乃詳禀知辭奉松江府札委留松差道分發江蘇試用典史金煒浙江人禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月初五日京報全錄]  
　　宫門抄○上諭三道錄前○發抄旨四道○淅撫劉奉辦理各屬被災情形片○又奏請立案片○浙臬劉奏恭報到任日期摺○蘇撫衞春賑撫各屬情形片○川督丁奏撥解銀兩片○江織造文奏委解大運縀綢摺○東臬林奏恭報到任日期摺○十月初五日工部鴻臚寺鑲曰旗值日無引見○陳蘭彬徐用儀謝署侍郎恩○穆隆阿專摺謝准其開缺恩○儘先副將王永清謝恩○内閣奏派騐放之王大臣派出豫王瑞聯張之萬許庚身○又呈進賀表○禮部遞萬壽禮節○工部奏派承修城牆堆撥等工派出翁同龢崑罔○召見軍機○發抄吉　等奏循例查騐牧羣駝馬牛羊數目奉旨知道了欽此○又廢員志文期滿釋回奉旨　部知道欽此○恩福奏圍塲田禾被災收成歉薄遵照定例一律緩徵奉旨着照所請戸部知道欽此○又採買十年分古北兵米奉旨知道了欽此○○劉秉璋片再本年正月初旬風潮爲患致將沿海各屬塘堤冲决木棉受傷以及杭州府屬之仁和海寗二州縣境内二防柴木各工坍損甚多所有分别籌辦情形業經先後　報在案滿期從此雨暘時若潮勢和平庶幾　工得以次第修復低區木棉或可設法補救詎於七月二十一日辰刻起至二十三日巳刻止復又狂風大雨歴兩晝夜之久較七月初旬尤爲猛厲省垣官署民房坍屋倒壁之處不一而足臣以前次風雨沿海地方業己被災此次風圤更大情形白必愈　正在飭司委員查勘間卽據海寗州禀報七月二十一二等日復遇烈風暴雨吹倒民房樹木不可勝計城垣倉房署屋亦有坍損大山等圩塘被潮漫溢間斷續坍塘内民田廬舍一望汪洋田禾受傷愈深木棉收成無望被災情形較前重深又據海鹽縣禀同前情並稱潮乘風勢或由塘上激過或由决口灌入附近民房田禾又被鹽水淹　塘外附土坍塌愈多情形甚爲危險先巳由縣籌墊　費搶險堵築又據石門桐鄕二縣湖州府曁所屬烏程歸安長興德清等縣寗波府及所屬之鄞縣奉化慈溪鎭海象山等縣並石浦同知先後稟報續被風雨大本斯拔屋瓦如飛城垣祠廟署屋及城鄕民舍紛紛倒塌人口間有壓斃水漲數尺塘堤圩埂堰　冲坍不少田禾淹没受傷甚重並有漂失船隻淹斃人口之事又據蕭山縣禀報復遭風雨木棉傷損近塘之區情形較重南河一帶所植木棉枝折鈴落悉無收成又據餘姚縣稟報上塘冲壞潮水内灌木棉無收田禾受傷各等情此外各屬禀報被風被雨之處雖尚不少情形較輕除彚入是月分雨暘案内具奏外伏查此次風雨不特沿海一帶續受災傷卽腹裏各屬亦得同遭災異情形尤甚於前其被災較重之戸如有棲止無所乏食堪虞必須撫恤者已飭地方官確查妥辦毋任失所土塘堤圩埂堰壩等工係爲保衛田廬藉資蓄洩而設亟應設法挑築此等工程歴由民間自行修理已飭各地方官勸令赶緊興辦海寗海鹽兩處塘工前已分飭印委各員彚同原坍工叚一併查勘禀辦此外城垣祠廟署屋均有塌損應各就地設法興修現在各屬早稻均已收割晚禾正在揚花經　風雨蹂躪將來收成難望豐稔通省糧價雖增多减少尚有昻貴民情亦尚安謐惟湖州府附郭之烏程歸安二縣七月二十六七等日鄕民糾衆入城藉詞滋閙挾制兾免錢漕該郡民情刁頑已成積習現據該府縣禀報拿獲十餘人訊供詳辦餘俱散歸除批飭查拿爲首之人訊悉懲辦並俟秋收屇期飭司委員分往各屬勘明災熟實在情形核實辦理外謹將各屬續被風雨及辦理情形附片陳明伏乞聖鑒訓示謹奏軍機大臣奉旨覽奏各處被災情形殊深厪系着卽飭屬妥籌撫恤毋任小民失所烏程等鄕民滋事卽着妥爲揮壓並將爲首之人查拿懲辦欽此 
○○劉秉璋片再准戸部咨擬請量加文職京員津貼一欵歲需銀二十六萬兩令在各省關外銷欵項　籌每年浙江籌銀一萬二千兩自光緒九年爲始限本年七月解半十月解清以後按年額解均解交飯銀處存儲以備分給等因光緒九年三月二十九日具奏奉旨依議欽此欽遵抄錄原奏咨會到浙當經分飭句道關局籌畫認解去後兹據藩司德馨詳稱遵查前項奉提銀一萬二千兩爲津貼京官之用無論如何支絀必須赶籌解濟惟籓庫外銷欵目本属無多且尚有編定支給之項難以籌湊糧道庫亦無閑欵可籌現准臬司移覆飭據四所甲商議稟按照浙東西定額無論綱鹽引鹽每引概捐銀二分合計每年可得銀六千九百兩又於綱鹽外消款内每年撥解銀二千二百兩又准寍巡道移覆浙　關外銷欵内本年提解銀一千兩又准厘捐總局移覆在於外銷欵内每年提解銀一千九百兩統計共銀一萬二千兩除分别移催將認解銀兩解司俟有進京便員帶解投納外詳請奏咨立案等情前來臣覆核無異理合附片具陳伏乞聖鑒勅部查昭施行謹奏軍機大臣奉旨戸部知道欽此○○布政使銜浙江按察使臣劉盛藻跪 
奏爲恭報微臣到任日期叩謝天恩仰祈聖鑒事竊臣前蒙恩命補授浙江按察使當卽具摺籲懇陛見奉旨着來見欽此遵卽星馳入都七月二十二日恭覲天顏仰蒙兩次召對聖訓周詳無微不至跪聆之下感悚難名陛辭就道於八月二十八日行抵浙江省城奉撫臣劉秉璋飭知到任九月初三日准署臬司杭嘉湖道豐紳泰將印信文卷移交前來遵卽恭設香案望闕叩頭祗領任事伏念臣皖江下十樗櫟庸材念載從戎寸功未建光緒五年猥蒙簡授直隸大順廣道今春奏者直隷按察使監司濫厠迭叨非分之榮報稱毫無益切　餐之愧兹復仰蒙恩命陳臬浙江寵錫自天悚惶無地竊思浙江乃濒海要區臬司爲刑名總匯舉凡安民察吏除暴詰奸在在均關緊要臣之擣昧深懼弗勝惟有勉竭愚忱隨事隨時禀承督撫臣悉心經理以芿仰答高厚鴻慈於萬一所有微臣到任日期並感激下忱謹繕　叩謝天恩伏乞皇太后皇上聖鑒謹奏車機大臣奉旨知道了欽此 
○衛榮光片禹本年七月二十一二等日蘇省各屬連遭颶風大雨禾楾摧折受傷所有常州鎭江二府屬之武進靖江丹徒丹陽西縣沿江各沙洲圩岸多被風潮冲破廬舍田禾亦遭淹没居民淹斃數十人其逃出男婦風餐露宿棲止無所殊堪憫惻急應赶　撫恤以救灾黎卽經臣飭司于地丁項下動放銀五千兩飭委候補直隷州知州吳致祥携帶前往會同各該地方官查看賑撫兹據該委員會縣禀報親往各州縣查勘被災輕車分别散賑並　各邑糾董一體籌捐賑卹相輔而行各災民賴以圖存不致流離失所其收理尸骨修築提岸一切事宜亦俱辦有端倪約計所撥銀兩堪敷支用等情由藩司譚鈞培具詳請奏前來臣覆查無異除飭該印委等隨時隨地將賑濟修圩各事宜核實辦理務使災黎共沾實惠如有不敷冉行酌撥接濟並將各屬風雨情形彚入雨水糧價摺内　報曁咨戸部查照外謹會冋大學士几江總督臣左宗棠附片具陳伏乞聖鑿訓示謹奏軍機大臣奉旨知道了欽此○○丁寳楨片再查前准部咨奏請擬加文武官員津貼行令川省於外銷款内每年籌銀一萬四千兩卽自光緒九年爲始按年籌解等因　將籌撥情形奏明在案兹　布政使張凱嵩署鹽法道王祖源會詳在於賞需公費兩欵内匀撥銀三千兩官運局公費局用項下匀撥銀四千兩共銀七千兩發交管解京餉委員試用知縣張鐸承領匯解赴部交收等情奏咨前來臣覆核無異除咨部外附片陳明伏乞聖鑒謹奏軍機大臣奉旨戸部知道欽此○○江南織造奴才文琳跪奏爲補辦壬午大遲縀綢等項丁竣委派員役解京交納恭摺仰祈聖鑒事竊查前奉戸部内務府來文派辦緞綢等欵　單行令依限織辦解京等因前來奴才遵卽咨明督臣飭司籌撥銀欵嗣准陸續解到料工銀四萬兩卽經購買絲斤摇紡鍊染發機督飭工匠人等開局織辦兹巳照案織辦得戸部各色龍蟒緞綢四百内務府緞庫派辦各欵内織辦得各色緞綢等項一千二百八十疋件大手帕三百個及續派布三千疋又茶庫各色紕纓九十六斤白絲一千通草片五斤一律齊全謹敬裝箱委派筆帖式祿廣帶領妥役於八月十三日由寗起　並因北道水阻恐致　延照章航海解京分别交納所有用過工料銀兩除另行恭疏具顯外合將補辦壬午大運等欵解京交納緣由謹繕摺具奏顀乞皇太后皇上聖鑒謹奏軍機大臣奉旨知道了欽此○○二品頂戴山東按察使臣林述訓跪奏爲恭報微臣到任日期叩謝天恩仰祈聖鑒事竊臣仰荷聖　補授山東按察使本年七月人都遵费旨陛　蒙 
恩召對二次温諭有　服膺無　陛辭後八月二十一日出都九月初七日行抵東省卽奉撫臣陳士杰檄飭赴任初八日准署按察使濟東泰武臨道王作孚將臬司印信文卷移交前來當卽　設杳案望闕叩頭祇領任事伏念山東界連畿輔臬司職任　名當此黄水爲災地方困苦舉凡察吏安氏詰奸禁暴在在均關緊要臣自維　純深　弗勝惟有　　愚誠益加勉勵遇事禀商撫臣認眞辦理以期仰答高厚鴻慈於萬一所有微臣到任日期及感激下忱理合繕摺具陳叩謝天恩伏乞皇太后皇上聖鑒　奏軍我大臣　旨知道了欽此 
 
