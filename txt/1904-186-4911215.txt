# 1904 - 186 - 4911215

 

Page 1

 
 
[四書五經義大全] [  圖書集成局啓]  
坊間四書五經義　牛充棟日互　圃　十九雷同本局有見於　特請名夙廣收古今名人經義之作彚爲一　題有未備埃次擬補共五十七卷爲文五千餘　　皆獨　　心詞　義正本屈鄉會試各題無一脫　科　利器無有過於世者訂十六厚本價洋　元公角欲購者　　　洋三馬路申報館申昌書室及各書坊均有代售 
[論江蘇臬司朱廉訪札飭各州縣嚴究事主報案失實事]  
被盜爲民間至苦之事報盜案爲地方官最惡之事民之安居閭里也無論爲素封之家爲暴富之月所儲貲財無不謹自保守一旦綠林暴客猝焉而來與之抵拒則必攖凶鋒任其搜索則殊難隱忍迨金銀珠寳既入若輩之囊事後思維不得不循例報官禀請追緝然欲贓物之璧返秦庭千百中難遇一二而且具禀有費勘驗有費　　失事奔走不遑是不報案不過受盜之害一報案　府受胥役之害此民間被盜之苦固夫人能言者也地方官擁版圖百里養尊處優錢糧之盈餘若干雜項之進欵幾許終　營營於心不能自己若一遇報刦之案厭惡自不待言而又不得不循例詣　夏日則酷暑如焚冬日則嚴寒砭胥道途僕僕勞瘁何堪此地方官惡盜案之呈報亦夫人能知者也雖然兩兩比較民之苦尚有限而官之惡則無窮蓋民間富厚之家皆恃田房産業金銀儲蓄未必甚多故卽被盜所失亦不過數百金數千金而止苟非爲毖後懲前之計卽不報案亦尚無妨且即報案亦未必有益若地方官一遇盜案履　之勞猶其小焉者也定例民間盜案之不能破獲者官吏須有處分尋常之案屇三年而四參限滿若一夜連劫兩家或被劫在附郭十里之内參限尤速而處分尤重彼以刧奪爲生涯者但知任意搜掠並不計官吏之如何爲難於是巧宦者流欲爲保全祿位計不得不出於諱盜之一法諱之奈何或移塡日期或揑報里數或竟諱盜爲竊而匿其被劫情形然慮與事主所　之不符也乃授意家丁衙役轉令事主改冩失單弱者嚴詞恐嚇之强者巧言誘餂之務使必如其意而後止此蓋官塲相沿之秘訣不如是卽不能免參罰之咎是則上可之於盜案但應慮屬員諱飾之弊不必懼民人浮報之文雖然執此以論其誠何以解於前日江蘇臬司朱竹石廉訪之札文哉朱廉訪之札謂據吳江縣某令禀稱事主張慶麒家被刼一案獲犯王阿三張阿二佘其南質訊供得與所開失單種種不符事主執定並無浮報該縣親往履勘查得張並非優富之户所開之單非銀卽金非皮卽縀顯見浮報不實不盡誠恐各屬盜犯搶刧事主以少報多者在所不免爲此札飭各屬地方官如有盜案破獲之後與事主失單不符者務必嚴究云云嗚呼亷訪素以清能著名今之此札毋乃非澄清盜源之意歟夫民間之被盜也舉家驚駭惶懼紛亂如麻所開失單或多所遺漏或略有誤開皆在所不免而盜之刼得贓物也或售賣或典質或寄頓紛耘淆亂豈能記憶皆眞况乎既已被獲匍匐公堂更安能將所刼之物如數家珍一一不爽故盜之所供與事主之所報不能盡符者情也亦勢也至就此案而論張姓之是否優富誠不得而知然旣爲盜所垂涎或不至十分貧窘首飾衣服之有金銀皮縀亦在情理之中且　主之所失者不過爲獲盜時領贜計若果有意不符贓卽難領其亦　所利而爲此至愚之事今廉訪不慮官之諱飾盜之狡展而轉恐事主呈報之不實而又以嚴究之詞恐嚇之夫小民何辜既爲盜所劫撩又爲官所嚴究勢必至被劫者忍氣吞聲不敢報官而後已嗚呼廉訪何但爲官計但爲盜計而不思爲民計哉抑嘗閱某小說矣謂有某省大憲深慮民間詞訟之多嚴檄屬縣每月必須呈報有詞訟若干起少者升擢多者嚴參有某縣終年竟無一案有知者謂某縣傳諭胥役如民間來案涉訟無論曲直須先繳銀一百兩民間無力遵繳雖有寃抑不敢上陳以故訟簡政清終歳竟無一事今廉訪於民間失單與盜供不符者必須嚴究幸而報案後盜皆未必獲耳設果　獲　主得免嚴究者將百不獲一此後小民雖或被盜亦何敢貿然呈報自干罪愆吾知自今以後江蘇一省報盜案　將日見其少而馴致於無矣彼百里侯之感激憲恩殆將不可紀極哉 
[本館接奉電音]  
　　昨日午後二點鐘時京師友人飛電傳來上諭四道敬謹譯登○五月二十三日内閣抄奉上諭伍廷芳奏因病請假並請簡派署缺一摺伍廷芳著賞假一個月毋庸派署欽此同日奉上諭王福祥奏因病續假並請開去署缺一摺王福祥著賞假一個月太常寺卿著李盛鐸署理欽此同日奉上諭劉春霖著調補廣西布政使雲南布政使著張廷燎調補欽此同日奉上諭袁世凱奏舉劾屬員一摺直隸開州知州胡賓　縣知縣陳友璋定興縣知縣黄圃威縣知縣林學瑊廣宗縣知縣陳繼善雄縣知縣謝愷新河縣知縣豐徵源署南和縣知縣候補直隸州知州毛隆光旣據該督聲稱政卓著均著傳旨嘉奬廣平縣知縣韓景儒門丁用事才具平庸欒城縣知縣張源曾信用家丁性情闇弱無極縣知縣李蔭垣親幕招摇頗滋物議容城縣知縣陶承仙縱役滋擾怨聲載道博野縣知縣許湘甲徇庇差役罔恤民艱任邱縣知縣吳慶祥役隸弄權優柔昏聵署曲陽縣知縣任邱縣知縣周期億捕務廢弛徒工粉飾署清豐縣知縣南和縣知縣黄文良積壓詞訟弊竇滋生署懷安縣知縣槖城縣知縣陳沐懶惰因循難期振作龍門縣知縣張兆齡性躭安逸不勤民事署豐潤縣知縣試用知縣寗湘執抝任性辦事糊塗均著卽行革職滄州知州王前彰人地不宜深澤縣知縣續樲緝捕不力東光縣知縣王安定報案含糊正定縣知縣戴作忠年力就衰均著開缺另補另片奏開州學正姜有範目疾已深學務多曠元城縣教諭張鴻辰性喜攬事致相物議沙河縣教諭蕭文治聲名平常士有煩言任邱縣教諭王潤性近輕躁不堪矜式邢縣訓導杜霖年老昏庸眊甚悮事均著一併革職餘著照所議辦理該部知道欽此 
[雷傳宫門抄]  
　　昨日午後二下鐘時京師友人專電告知本館云五月二十三日皇上召見軍機大臣及孫中堂世樹提督衙門奏拿獲迭次搶劫之盜犯小紀卽紀順兒等六名口又拿獲迭次搶劫之盜犯小王卽王光等十一名均交刑部 
 
 

Page 2

 
 
[日帥啓行]  
　　華歷五月二十三日日本東京來電云日廷所簡滿洲軍總司令官大山侯爵於是日之晨帶同隨員自東京大本營乘日皇所賜馬車至火車站一路有步兵站隊觀者環若堵牆迨登火車車上高揭帥旗以壯行色 
[俄又徵兵]  
　　華歷五月二十三日英京倫敦來電云俄皇現又降旨令聖彼得羅堡莫司科以及卡山幾哀夫四處後備軍預備調遣東行 
[俄兵潰退]  
　　華歷五月二十三日英京倫敦來電云頃得俄京官電述二十一日摩天嶺之戰俄軍直撲日軍以槍端之刀互相接戰既而日本援兵馳至俄軍遂退計敵軍死傷之數有武弁九員兵二百名 
[日獲俄械]  
　　日本東京來信云得和寺之戰俄軍陣亡者之屍骸經日兵埋葬者共一千八百五十四具厥後又派人埋葬若干具擄獲快砲一十六尊載　藥彈之車四十輛洋槍九百五十八枝槍繟三萬七千二百三十三粒砲彈一千一百二十一顆工兵所用鏵鍬斧錘二百八十二柄豫備建築砲臺之塞門德泥一千四百桶 
[法濟俄煤]  
　　英京倫敦來電云俄廷詔令波羅的海諸軍艦編列成隊鼓浪而東道經法國所屬諸海灣法人已許將煤供給嘻法之爲此其殆欲　中立之局歟 
[俄襲元山]  
　　日本東京來電云東歷六月三十日此間大本營得元山官電内開本日午前驀有俄國氷雷船四艘駛入元山口門發砲擊我租界既而又有水雷艇六艘軍艦三艘駛至口外海洋互相會合中元山以達漢京之電報因之阻隔不通敵人一見我日商輪船卽發砲以擊有火發而沈者旋又擊一帆船　麥燒殆盡未幾有六水雷艇漸次飛駛出口集於葛麻浦之陰其三軍艦一爲苦希矮一爲達河木薄　一爲利　利苦帶有滅水雷艦一水雷艇九都一十三艘閱數小時目擊其次第向北駛去半晌忽又南來在口外集合午前十下鐘許大雨若傾盆海中烟霚迷漫望之不復可見是日敵人之砲約放至一百八十餘出租界中尚幸無甚大傷當水雷艇駛回時疑其沿途沈没水雷至電報則刻已通行無滯矣 
[謀毁俄路]  
　　哈爾賓俄文報云俄歷六月三號清晨六下鐘時忽有人以棉花火藥潛置後貝加爾省馬希愛夫司卡耶及齊齊哈爾車站中間鐵軌之下幸卽發覺未經肇禍然已危險非常矣 
[哈爾賓防務]  
　　日本東京某日報云目下哈爾賓一地屯有俄軍若干名人皆不知其細惟俄歷六月七號俄后設帨良辰在哈爾賓行蒐軍之　其歸副　那達洛夫統帶者計駐守貝加爾湖後路之可殺克兵第六隊駐守黑龍江後路之鐵路兵以及第二營豫備兵駐守黑龍江之可殺克兵駐　黑龍江後路之屯田兵邊防營守護西伯利亞東部第五第六第九砲廠之義勇守護西伯利亞白砲廠之義勇哈爾賓義勇蓋皆目下調集哈爾賓用以鞏固地方要塞者也 
[旅順防務]  
　　烟臺來電云有客自黄金山迤東四華里之釣魚臺航海來此述及俄人之用以防旅順者合海陸軍計之約得二萬名左右曰派善泅者至口外撈去日人所沈水雷釣魚臺原有砲臺三座兹又添築二臺迤西二華里有地名老驢嘴者原有砲臺一座兹又添築二臺老鐵山亦　築砲臺一座燭海電光燈共設四處一在釣魚臺一在老驢嘴一在黄金山一在老鐵山邇日日本水雷船時出没於隍城島海面華船之環赴旅順者相戒不敢駛行蓋以避日人砲擊也 
[營口防務]  
　　　臺來電云日來有客歸自牛莊述及牛莊口外一百華里許海上驀於華歷五月十八日見有俄國水雷艇一艘向牛莊飛駛其艇有烟通二具檣三枝艙面似有兵士十餘人憧憧來往俄國陸軍之駐牛莊迤東二十華里者約有二三萬營口市上則惟巡警兵約三百名 
[蓋平防務]  
　　京師來電云頃得榆關電音悉俄國陸軍之屯於蓋平者刻已望北方退却另有六千名分駐營口五臺子太子河孫家屯各處一萬餘名分駐大石橋海城二處五千名分駐海城東北約四十華里之東烟臺附近各要陸海城之南八華里某山砲臺上置有大砲三尊山麓掘地爲濠以阻敵騎濠以外更遍埋地雷城之四圍各五華里許環以長濠密張鐵條網城内某山亦築臺置砲綜計城内外各地共屯步兵五隊砲兵五隊大砲一十四尊自蓋平達哈爾賓之鐵路旁開闢通行砲車之路二條刻已將次藏事鞍山店火車站之畔築有營壘配置兵士三千名 
[日報之言]  
　　日本大阪某日　云日軍攻陷旅順之後當有第三國出而調停然我日本惟允第三國調停其事耳欲先停戰斷乎不能何則旅順卽已入我手中尚未足饜通　人民之望依予之見必至哈爾賓爲我所得將俄兵驅出滿洲人始躊躇滿志乎使漫然允其停戰則雖目前訂立條约彼無恥之俄國必密增兵額一至軍備充足仍將與我爲難稽諸往事有明徵也抑世人每以兵連禍結爲憂子獨不然蓋我日素不吝惜軍費是以桓桓之士前甫徵調而出後者已訓練有成彼俄人兵制本未美備兼之長途數萬里由鐵路轉運而來己不及我軍之安逸矧全軍盡出國内空虚内地虚無黨中人睨乎其黨安保不乘機起事安曷若曰陸軍本無定額一經闕之迅速可以補充海軍尤鄭重視之船艦可立時添備乎 
[嚴懲作僞]  
　　昨得日本東京友人手書云日前日廷以流行國外之鈔票貨幣以及官中所發證劵每有僞造及塗改者所關頗甚緊要爰垂詢嘔密院大臣訂成憲法第八條頒行通國所有要領略載左方一有將國外流通之金銀貨幣銀行鈔票以及官中所發證劵私行僞造或任意改造者處除重懲役外又加輕懲役若干時其或於金銀貨幣之外有將他項錢貨僞造及改造者除輕懲役外又加六個月以上五年以下之重禁錮二情知諸幣之或僞造或改造而旣經收受仍思付給他人者除輕懲役外又加六箇月以下五年以上之重禁錮二若收下或僞造或改造之幣携至通行之處付給他人者按照原值三倍以内科罰惟所罰不得在銀貨二圓以内四製幣若將機器　人或僞造或改造者及以原料授人準備製造者或由海外運入本國者皆處以六箇月以上五年以下之重錮五此項憲法頒發之日卽須遵此施行 
[帥旌蒞潤]  
　　鎭江訪事人云常鎭通海兵備道兼鎭江關監督郭月樓觀察探悉調署江蘇巡撫端午橋中丞已於本月十九日行抵十二圩因乘小艇駞往迎謁迨二址日辰刻中丞乘南琛兵艦抵潤州駐防鎭郡之武威新湘各營勇丁齊集江干站隊鳴槍志敬俄而鎭城文武印委各官次第登舟呈遞手版中丞一一傳見歷詢地方事宜二十二日各官假甘露寺設筵公讌飲以伸東道之忱時長江水師提督程從周軍門 
 
 

Page 3

 
 
常鎭通海兵備道郭日樓察署兩准鹽運司升任紅蘇按察使恩新甫廉訪署鎭城守營參將周錦堂參戎咸在座江聲山色滌　塵襟直至日墮崦嵫始盡歡而散二十三日中丞命駕諸金山河承志學堂及城内中小兩學堂察視一周向各監督教習垂詢教授方略奬　有加洎呼殿回舟已在上燈之後矣 
[札知礦政]  
　　蘇松太兵備道袁海觀觀接奉兩江總督南洋通商大臣魏午帥札開准川督錫咨開據礦務總局司道會詳竊思興利必先除弊立法尤在因時中國自開　礦務以來往往有不肖之徒藉集股開礦爲名到處招摇寖成風氣不惟華民多被其誘卽洋　亦或爲所愚若不先事預防無以柔遠人而維礦政現在川省振興礦務業已訂定章程無論官商一切皆有限制第恐通商各埠一時或未周知擬懇憲恩咨明兩湖兩江總督部堂轉飭各關道照會各國領事官曉諭各洋商以後開採之礦除眞正大廠須設公司糾集股本者必先來局議定章程預爲登報准其招股外其餘概不得招股倘有無恥之輩以開礦爲名潛往各處招摇者該洋商等幸勿受其愚弄至外洋商人倘願與華商合股開辦必須先到本局呈明不得與該商等私立合同致受欺騙倘洋商受若輩之愚本局必不承認合先聲明所有本局預防集股招摇之弊擬　轉咨示諭原由理合詳請示遵等情據此相應咨請貴部堂轉飭江海關道照會駐滬各國領事轉飭各洋商遵照等因大約日内卽須出示曉諭一面備文照會東西洋各國駐滬官員矣 
[局員銷假]  
　　日前南市馬路工程局總辦翁子文太守偶沾小恙遣丁投道轅禀請蘇松太兵備道袁海觀觀察給假二日隨又展假二日兹幸喜占勿藥昨已赴轅銷假矣 
[夜禁森嚴]  
　　蘇松太兵備道袁海觀觀察以本邑時有不法流氓擾害良民幾至不能安處因與江南提標右營參將周子安參戎嚴諭各城門守弁每晚十點鐘卽下鑰不准再開保甲總巡朱森庭明府亦諭令各栅夫於十點鐘後不准放人出入如實有要事手提燈籠者方准詢明開放昨日之晚行人以多所不便何之滋閙者甚多 
[夜巡嚴密]  
　　前晚蘇松太兵備道袁海觀觀察親率勇役乘輿至南市　處巡查及回面諭城門守弁每晚務於十點鐘時閉門不許擅自放人出入上海縣知縣汪　庭大令亦帶同差役民壯繞行各處巡視一周南市二十三七鋪保甲巡防局員姚谷蓀二尹則督率勇役遍歷所轄各叚巡至豐記馬頭見馬錦元所開乾昌小烟館尚未收市傳至輿前訊係初犯從寛免責諭以嗣後於九點鐘時一律熄燈閉户如違定子提懲比至南碼頭三角街口見有東洋車夫二人偃臥務旁遂飭各責一百五十板 
[總辦得人]  
　　法界工部局總辦璞琚君逝世後所遺總辦一席迄今尚未得人昨經首董僕君邀集寓滬法國紳商在大自鳴鐘下廳事中互議公舉工部局文案辣米觀池接任已由各董簽字定議矣 
[法使赴韓]  
　　法國新簡駐韓使臣葛林德君由本國乘某公司輪船來滬暫駐法總領事署駐韓法副領事白蘭德君聞之卽由任所前來迎迓葛君旋於昨日啓行駐滬法總領事特派副繙譯官蘇烈君乘葛雷商兵艦護送登程 
[二訊逃妾縱火案]  
　　本月某日已革湖南岳常灃道錢駿甫觀察化名徐鏡夫投英美等國租界公廨控逃妾沈氏縱火冐索保險銀兩等情初訊讞詞已登二十二日本報前日午後一點鐘時英總領事署繙譯官德爲門君命駕至公廨會同讞員黄耀宿司馬升堂覆訊沈氏所私謝二者延瓊律師到案爲之聲辯魯麟保險行式老夫翁瑞生禀稱去年八月承保昌壽里徐姓衣服器物火險銀一萬兩與徐姓主人當面談定至本年三月初三火災後查知衣服不及保險時之數是以祗賠銀八千零五十三兩當賠銀時並不知有縱火情事厥後由徐姓自行　悉報諸捕房三十五號西探愛而司痕禀稱當日徐姓火焚後查悉火發時曾取出衣箱一口藏於福海里其起火緣由自言有洋燈從上墜下所致但外間紛紛議論咸謂有心縱火訊至此瓊律師起而言曰聞包探稱火起時有流氓攫物之事不知所攫之物卽係二箱抑另有他物務請堂上詳訊華探沈阿炳禀稱是日本應包探竇如海辦公因竇病田小的代庖後竇探病愈查知有縱火情事並訪悉有名阿四者深悉此事因將阿四尋到連蔣阿金及馬夫混名小塌餅　帶至北京路第一千零九十號門牌屋内弔出皮箱四口曁金銀首飾等物司馬卽詰蔣曰爾探訪此事係何人所　蔣供當據徐姓失火後投報新馬路捕房言如有人能探明此事自當酌酬故小的留心訪察後聞阿四深知原委因向盤詰據稱四月初二日太太給小塌餅洋銀三元囑雇新德興馬車將皮箱四口自西向東載去王陸氏供小婦人在陸昭容家爲傭徐姓寄箱時言明三四日内卽來取去後竟不來昭容因令送至五百五十二號門牌謝小山所造屋内及傳讥謝　瓊律師稱請問堂上今日傳訊謝姓係作見証乎抑被告乎司　謂今日所訊係縱火事但徐姓亦曾控謝瓊律師謂若堂上以謝爲被告請將謝罪聲明方可准備對質司馬隨將徐控謝禀詞給閱卽傳沈氏至案叱令實供氏供小婦人嫁徐已歷八載生有男孩三女孩一司馬曰現在爾之家主控爾私將衣箱取出果有其事滞氏供房内共衣箱十六口未火時取去二口均小婦人之衣服所有金珠翠玉另置一處老爺有衣箱十四口均己被焚司馬詰以爾旣住昌壽里何得任意遷移答稱聞老爺欲携小婦人至白下阿四因慫恿將衣箱携至姊氏處嗣因失去若干又移至福海里迨火後小婦人借住張公館至前日卽在張公館被拘司馬詰其縱火之事答稱小婦人不知時已火及客堂始倉卒抱孩逃出訊至此己鐘鳴五下爰相約退堂訂於禮拜一再訊 
[邑宰騐屍]  
　　英界石路級陞棧寓有湖南人藍鳳生者前日不知因何用小刀自刎棧主某甲聞變急報知捕房一面雇車送藍至仁濟醫館求治延至昨日清晨傷重而殞捕頭得報令包探金寳生偕三圖地保某乙投報上海縣署午後縣主汪瑶庭大令鳴騶蒞屍塲飭仵役悉心相騐旋唱報身上共傷七處喉間一傷最深委係自剄斃命大令離座親視一周查得藍並無親屬在滬飭地保報請某善堂備棺收殮標封發壇小刀帶回入庫 
[曲獻壽人]  
　　英美等國租界公廨讞員黄耀宿司馬之太夫人今年八十開一本日爲設帨良辰司馬在署開筵慶祝並雇清音一班登臺奏樂届時各當道均須衣冠往祝也 
[英美等國租界公堂會訊案]  
　　日商信餘洋行主控華商曹子時定購洋紗逾限不出等情前日讞員黄耀宿司馬會同日總領事署繙譯官松村君升堂詰究飭兩造將帳算明旋於昨日午前十點鐘時覆訊兩造各延律師呈遞帳略互相辯論司馬商之松村君判令曹償信餘銀七百四十八兩 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[無心弑父]  
　　廣州訪事人云省城西門外第一津金星廟附近圬工李阿祥者性好賭博終歳所入盡以付諸花骨頭有子已壯頗能自食其力本月初四日阿祥從博簺塲中敗北而回見其子置有香雲紗衫褲一套因謂之曰翌晨節屇端陽有某友邀同讌飲乃父　褐不完恐爲人所姗笑兒衣盍與我一穿以光顔面乎其子不應阿祥强褫之糾纒良久其子思以洋槍抵禦不意觸動機關轟然一聲彈中父腹其子駭極隨亦用槍自擊而亡不知此案將如何辦理也 
[甬江雙鯉]  
　　寗波訪事人云府屬奉化縣龍津學堂前因學生不服譁譟散歸旋有某某等人赴府呈請改換堂董並擬以吳君　接充太守准之○郡城隍廟門前隙地向有無業流氓設攤誘賭某日鄞縣周少軒大令飭差拘拿甲乙丙三人連賭具帶回研訊之下飭各笞責若干板荷枷示衆○前者甬江制錢缺乏市中兌價昻貴異常每洋銀一元僅換銀八首二十文近日銅元運到頗多民間皆樂於行用制錢遂身價稍低每洋銀一元可易至八百五六十文矣○前由省垣來寗會訊寗海教案之浙江候補知府何太守彦達於日前偕鄞縣周少軒大令由獄提出各犯一一研訊既又隨同護理寗紹台兵備道正任寗波府知府喻庶三太守將各犯覆訊一過錄取供詞起程回省禀請浙撫聶仲芳中丞核奪 
[邗江雜志]  
　　揚州訪事人云郡城團練經費向由各鋪按月捐助近年市上生涯清淡多有未能繳足者局用因之支絀異常上月江甘兩邑宰邀董公議擬令各茶社將所售之茶每碗加錢一文以充捐欵各茶社主相約於月之十一日閉門罷市聯名具禀投縣署乞恩○月之某日江甘兩縣主奉府尊余石蓀太守札文内開案奉江寗布政司黄札開本司聞有等棍徒假冐本署丁役在各州縣招摇撞騙恐愚民受惑曾經示禁並札飭上江兩縣密訪查拿兹聞該棍等仍未斂跡誠恐故態復萌合亟札飭札到該府卽便轉飭所屬一體示禁如有前項冐充情事准許捆送來司以憑訊辦 
[上海縣署瑣案]  
　　烏山船户戎金發扭控陳阿明借船不還等情前晚縣主汪瑶庭大令升堂研訊戎訴稱小的係寗波府屬舟山人年四十有一駕船往來上海杭州等處前年正月陳央褚鳳山介紹向小的賃去烏山船一艘言明每歳租錢三十千並無頂首至前年冬褚病故小的向收租金僅付錢十六千去年分文不付今在南碼頭相遇向索原船及所欠租金陳竟圖吞賴爲此扭案求追租據呈核陳供小的與戎同鄉此船係褚所置後褚有病是以租與小的迨褚病故由小的出資棺殮其家屬隨將船估價賣與小的與戎無干大令察閱租據確由褚居間向戎租賃斥陳刁狡喝令笞責一百板交人保出速將原船交還租金酌量减免○葉恒甫扭控出妻楊氏滋擾等情前晚大令升堂研訊葉訴稱楊氏因與浪子吳炳生姘識小的控蒙大老爺訊明發堂留養嗣被無賴時同善冐充小的叔父葉仲廉具呈朦保出外今楊氏知小的在某牛肉莊執業膽敢尋來滋閙不得已扭送至案叩求永遠發堂收管小的願貼日用之資惟伊前將衣飾携出被吳騙去雖蒙恩斷著吳歸還至今置之不理求再提吳侒追楊氏供小婦人現願改過自新冀收覆水無奈夫不允反被扭控尚乞矜全時知難抵賴一味求恩大令喝令將楊氏掌頰一百下發交普育堂留養時掌頰二百下交人保出著傳諭吳速卽賠償衣飾洋銀二百元違干提究 
[南市捕房紀事]  
　　昨日有一男孩在馬路中嚶嚶啜泣經巡街捕帶入捕房捕頭向之詰問自稱姓楊名月金年甫九齡家住浦東某處偶然來滬迷失歸途因令押候解請馬路工程局總辦翁子文太守妥爲安揷○前日張小華雇彭阿春之小車載送鋪蓋至某處中途忽然失散昨始尋見向之詰問彭忽推諉因卽呼令巡捕拘入捕房捕頭令押候解送馬路工程局禀請總辦翁子文太守訊究 
[英美等國租界公廨晚堂案]  
　　孫世德投英美等國租界公廨控樊芝珊行竊洋銀一案讞員黄耀宿司馬准詞傳到芝现前晚升堂研訊孫供稱職員原籍浙江會稽縣在京師方略館翰林院兩處充當供事此次由故里赴京與樊芝珊及其兄芝香結伴來滬芝香向操綢業抵滬後在治下啓源客棧同宿一房本月初八日忽失去行篋中所儲洋銀六十六元隨向棧主追問據云是日午後芝珊曾至房内形蹟可疑是以具狀上呈務求訊究芝珊供孫係同鄉且曾與兄長芝香同學是以同居一室詎知伊竟日事游蕩曾向兄長稱貸卽此已可見其誣芝香供稱由杭州協昌祥綢莊派令來滬銷貨孫係莊主之妻弟故與同來本月初七日孫欲借洋銀十元設詞却之後龎姓付下貨欵孫見之即借去五元如有洋銀何以不自使用反向人稱貸爲明係栽誣尚求鑒察棧主衛寳成供稱樊係坐莊客本月初八日孫忽稱失去洋銀小的未知虚實不過告以芝珊於午後曾開門入内而已且孫亦曾向小的借錢未允司馬謂孫曰本當治爾誣控之罪姑念年幼格外從寛飭具改過切結存查芝珊芝香及衛一併開釋 
[英美等國租界公堂瑣案]  
　　包探李星福解送著名蟻棍郭阿松王鳳仙至案禀稱此二人誘拐譚王氏之女阿囡及甥女朱翠娥携至浙江南潯鎭被彼處汛弁查老四扣留將阿囡留爲妻室嗣以譚王氏之寄子奚榮榮因失妻尋往遇見阿囡詢悉前情回告譚王氏投報捕房捕頭派小的將郭王拘獲解請訊懲譚王氏供小婦人家住歸仁里女兒年甫十八翠娥年己二十有三本年二月十三日同時出外不知所之幸奚告知始悉前事叩求究追襄讞委員王松丞剌史會同美總領事署繙譯官白保羅君向郭研訊供稱阿囡翠娥目今確在南潯惟小的未得分文尚求恩鑒刺史商之白君飭將郭發回捕房管押譚王氏交官媒看管候備文關提阿囡翠娥到案核辦○唐書田被葉松財張雨森索詐逞兇致失銀質對時表金戒指等物報由包探沈阿岳至葉家將表查獲昨日解案請究刺史判將葉張各責二百板管押三月○德安里妓女王鳳仙以不願賣娼投訴捕房捕頭派捕送案刺史向之研訊鳳仙供小婦人籍隸江西當六歳時被匪人誘拐來滬售與戴蘭芳今年已二十不堪龜鴇之虐是以籲求超豁院中尚有自置之物約值洋銀七八十元可否求恩前往携取刺史著押候過堂核辦○華倫洋行被人竊去繩索一條值洋銀二百五十元報由水巡捕查得贓已銷與陳仲才所開舊貨店因將陳解案請究華倫行主投案申訴前情陳供此繩小的出洋銀六十元賈得當時有日本人同來議價以故不知其爲竊贜尚求恩宥華倫行主稱此繩新者值洋銀五百元兹陳以賤價得之應請科罰刺史判罰洋銀十元○王正許行竊王萬生家香烟三十七匣值洋銀五十四元報由包探劉阿炳查得贜已售與吳淞鎭人某姓昨日拘解正許到案禀請出牌往吊刺史准之著俟下禮拜二吊到原贓然後訊核○俄國總領事某君派人解送何芝山吳阿寛至案禀稱被此二人至山東路五號門牌某錢莊以僞製俄國鈔票用之混兌等情刺史著押候翌日會同英總領事署繙譯官德爲門君訊核○積竊張草川在招商局金利源碼頭行竊許平青所置席法布一匹報由包探邵仁初緝獲送案刺史判責二百板管押六月 
[法租界捕房瑣案]  
　　流氓張阿四陳阿五王阿六李小五子王春山沈三汪三等七人分布護城河畔乘間攫取途人衣服傘扇等物經 
 
 

Page 10

 
 
包探拘獲解奉讞員陳楚生大令訊明著各責一千板發改過局收押半年○偷兒王茂生行竊某姓家銅器一件報經包探查獲吊到原贓解送至案大令著枷號一月期滿之後責五百板○流氓王仁才戴阿狗王阿四攫取金姓婦頭上金飾兌銀俵分報經包探查獲戴及阿四解奉大令訊供枷號在案前日續獲仁才大令著枷號一月期滿之後責五百板○積竊朱順林行竊某姓家烟燈衣服等物經包探拘獲解奉大令訊明著枷號一月期滿之後責四百板○流氓沈阿五徐阿毛夏茂生向自稱京都相士白泉訛詐洋銀三十八號巡捕向之喝阻反被兇毆拘奉大令訊供著將徐夏枷號二月沈枷號一月期滿責釋 
[美租界捕房紀事]  
　　流氓蔣慶林屢向羅杏生藉端索詐昨日遇諸下海廟左近又詐去洋銀二十元羅心不能甘奔投捕房聲訴捕頭派包探陳洪德將蔣拘獲押候解送公堂禀請讞員黄耀宿司馬訊究○昨日甬婦某氏投捕房訴稱僑居篷路某里向與禮查西客寓細崽榮生結露水緣近以意氣不投彼此斷絕不料榮生乘人不備潛將小孩領去爲此情急報緝查捕頭允之○前晚某國兵船水手十餘名在西華德路手舞足蹈恣意横行某號西捕見之知已深入醉鄉無可理喻因卽呼集諸捕拘入捕房捕頭令押至酒醒時釋出 
 
 
 

Page 11

 
 
   
 
 

Page 12

 
 
硃批該衙門議奏欽此 
[杭州織造錫奏爲恭報奴才卸事日期並交代庫欵各緣由摺初七日]  
　　杭州織造奴才錫麟跪奏爲恭報奴才卸事日期並交代庫欵各緣由恭摺仰祈聖鑒事竊奴才恭閱邸鈔於光緒三十年二月二十五日奉旨杭州織造著盛桂去欽此今新任織造盛桂行抵杭州省城奴才遵將杭州繳造關防一顆南北新關監督關防二顆並文卷檔等件於四月十八日委員賚送新任織造盛桂接收任事奴才當卽卸事所有任内辦解各項活計動支銀兩業已造報至本年四月止在案核計現存正項銀四萬五千一百六十八兩三錢九分八釐一毫二絲九忽藩庫另撥項下存銀七百七十九兩三錢六分六釐三毫七絲九忽又前織造辦解粤海關分派縀綢報銀另存銀九兩三錢三分八釐三毫均經分别造册移交新任織造盛桂接收奴才俟交代清楚後卽日起程所有卸事日期並交代庫欵各緣由理合恭摺具奏伏乞皇太后皇上聖鑒再查南北新關現尚停徵庫無存欵合併陳明謹奏奉硃批知道欽此 
[杭州織造錫奏爲懇恩俯准將該庫司裕寛保留二年以資熟手片初八]  
　　錫麟片再查奴才衙門司庫筆帖式庫使等員向例五年任滿呈請更換奴才恭讀光緒二十三年十一月二十日由内閣抄出奉上諭書正奏請將筆帖式再留二年等語杭州織造衙門筆帖式錫惠延蘭業經留任二年應卽照例更換嗣後各織造衙門筆帖式祗許留任一次不准再留欽此兹查庫使裕寛於光緒二十四年十月二十六日到任扣至二十九年十月二十六日五年期滿例應呈請内務府揀員接替惟查該員年富力强織務熟悉歷經委督工匠赶辦各項活計尚稱得力合無仰懇天恩俯准將　庫使裕寛保留二年以資熟手出自鴻慈附片具陳伏乞聖鑒訓示謹奏奉硃批著照所請該衙門知道欽此 
[杭州織造盛奏爲恭報接印任事日期叩謝天恩摺初八日]  
　　杭州織造奴才盛桂跪奏爲恭報接印任事日期叩謝天恩仰祈聖鑒事竊奴才於光緒三十年二月二十五日恭膺恩命簡放杭州織造當卽趨詣宫門叩謝天恩嗣於三月二十二日跪請聖訓仰蒙召見誨諭周詳跪聆之下欽感莫名陛辭後束裝就道航海南下於四月十八日行抵杭州省城經前任織造錫麟將杭州織造關防一顆及南北新關監督關防二顆並文卷册檔等件委員齎送前來奴才當卽恭設香案望闕叩頭祗領任事伏念奴才内府世僕知識庸愚由筆帖式迭經擢升廣儲司郎中深慚渥荷恩施未效涓埃之報兹復忝膺寵命倍增感惕之忱查織造承准内務府户部按年派辦運務曁奉添派傳辦各項活計在在均關緊要奴才惟有懔遵訓諭益矢愼勤以期仰答高厚鴻慈於萬一除將前織造移交庫存各項銀兩俟盤驗清楚按欵接收另摺奏報外所有奴才接印任事日期並感激下忱理合恭摺叩謝天恩伏乞皇太后皇上聖鑒再南北新關現仍停徵合併陳明謹奏奉硃批知道了欽此 
[淮安關監督恒奏爲籌解京餉仍通融匯兌赴京以濟急需摺初八日]  
　　二品銜淮安關監督奴才恒啓跪奏爲籌解京餉仍通融匯兌赴京以濟急需恭摺仰祈聖鑒事竊照光緒二十九年十月二十四日准户部劄開豫撥三十年分京餉指撥淮安關常稅銀二萬兩限五月前解到一半十二月間全數解清恭錄寄諭劄行欽遵依限籌解前來奴才深知部庫需欵其殷亟應早日撥解以資用轉祗因上年水災較重秋成歉薄來源不旺收數畸零兹幸竭力徵收積有成數正在籌辦間於四月初四日接准内務府電開欽奉諭旨飭將應解部撥之欵限端節前赶緊匯解到庫等因欽此奴才跪聆之下自應提前赶解以濟要需謹由徵存正稅項下儘數湊撥一萬兩循案交清江票商日昇昌匯兌進京仍由奴才專差家人領齎文批前赴户部交納以期妥速而慰宸懷除報明户部並分咨外謹恭摺具奏伏乞皇太后皇上聖鑒謹奏奉硃批户部知道欽此 
[江蘇巡撫恩奏爲鎭江關第一百七十三結期内徵收洋藥稅釐銀兩並開支數目繕具清單摺初八日]  
　　頭品頂戴江蘇巡撫奴才恩壽跪奏爲鎭江關第一百七十三結期内徵收洋藥稅釐銀兩並開支數目繕具清單恭摺仰祈聖鑒事竊准户部咨各海關加徵洋藥稅釐一欵既歸海關併徵自應照章存儲關庫聽候部撥又准部咨凡指明由加徵洋藥稅釐項下開支銀兩應各歸各欵動用其收支數目另列清單按結奏報等因均經先後轉行遵照己截至一百七十二結止具奏在案兹據鎭江關道郭道直詳稱自光緒二十九年八月十一日起至十一月十三日止第一百七十三結期滿共徵收洋藥稅釐一十一萬五千七百二十兩除支銷傾鎔火耗並解俄法英德還欵曁佛郎磅價不敷銀兩機器局廠費共銀九萬七千八百六十八兩零外連同上結共實存銀一十三萬四千九百一十七兩零存儲關庫聽候撥用開具清摺詳請奏咨前來奴才復核無異除將該關原摺分别咨送外務部户部查照外謹會同通商大臣兩江總督臣魏光燾核繕清單恭摺具陳伏乞皇太后皇上聖鑒飭部查核施行謹奏奉硃批該部知道單併發欽此 
[江蘇巡撫恩奏爲鎭江關第一百七十二結期内徵收華洋稅鈔及支數目繕具清單摺初八日]  
　　頭品頂戴江蘇巡撫奴才恩壽跪奏爲鎭江關第一百七十二結期内徵收華洋稅鈔及支數目繕具清單恭摺仰祈聖鑒事竊照鎭江關徵收稅鈔已截至一百七十一結止具奏在案兹據鎮江關道郭道直詳稱自光緒二十九年閏五日初七日起至八月初十日止第一百七十二結期滿共徵華洋商船進出口正半各稅船鈔銀兩子口半稅共銀十九萬三千六百七十四兩零除支傾鎔火耗稅司經費新案賠欵部庫四成洋稅五成二釐華洋稅委員司巡薪工提交總稅務司七成船鈔外務部三成船鈔提存節省解費出使經費旗兵加餉固本京餉織務工料並解江海關代雲南省墊解賠欵等項外連同上結共實存銀二十萬九百七十七兩零至歷結借撥未經提歸洋藥鹽稅等銀仍俟下結分别歸欵造册詳請奏咨前來奴才覆核無異除將原册分咨外務部户部 
 
 

Page 13

 
 
外謹會同通商大臣兩江總督臣魏光燾核繕清單恭摺具陳伏乞皇太后皇上聖鑒敕部查核施行謹奏奉硃批該部知道單併發欽此 
[江蘇巡撫恩奏爲鎭江關第一百七十二結期内徵收洋藥稅釐銀兩並開支數目繕具清單摺初八日]  
　　頭品頂戴江蘇安撫奴才恩壽跪奏爲鎭江關第一百七十二結期内徵收洋藥稅釐稅釐銀兩並開支數目繕具清單恭摺仰祈聖鑒事竊准户部咨各海關加徵洋藥稅釐一欵既歸海關併徵自應照章存儲關庫聽候部撥又准部咨凡指明由加徵洋藥稅釐項下開支銀兩應各欵動用其收支數目另列清單按結奏報等因均經先後轉行遵照己截至一百七十一結止具奏在案兹據鎭江關道郭道直詳稱自光緒二十九年閏五月初七日起至八月初十日止第一百七十二結期滿共徵洋藥稅釐銀九萬七千二百九十五兩除支銷傾鎔火耗並英德還欵曁磅價不敷銀兩共四萬一千三百六十七兩零外連上結共實存銀一十一萬七千六十五兩零存儲關庫聽候撥用開具清摺詳請奏咨前來奴才覆核無異除將該關原摺分别咨送外務部户部查照外謹會同通商大臣兩江總督臣魏光燾核繕清單恭摺具陳伏乞皇太后皇上聖鑒敕部查核施行謹奏奉硃批該部知道單併發欽此 
[江蘇巡撫恩奏爲鎭江關第一百七十三結期内徵收華洋稅鈔及支解數目繕具清單摺初八日]  
　　頭品頂戴江蘇巡撫奴才恩壽跪奏爲鎭江關第一百七十三結期内徵收華洋稅鈔及支解數目繕具清單恭摺仰祈聖鑒事竊鎭江關徵收稅鈔截至一百七十二結止奏報在案兹據鎭江關道郭直詳稱自光緒二十九年八十一日起至十一月十三日止第一百七十三結期滿共徵華洋商船進出口正半各稅船鈔銀兩子口半稅共銀二十三萬一千七百四十三兩零除支傾鎔火耗稅司經費新案賠欵部庫四成洋稅五成二釐華洋委員司巡薪工提交總務司七成船鈔外務部三成船鈔提存節省解出使經費旗營加餉固本京餉息借瑞洋欵黔省委解京鉛水脚織務料工鄂岸鹽釐户部京餉内務府經費等欵外連同上結共實存一十八萬九千九百六兩零至歷結借撥未發提歸洋藥鹽稅等銀仍俟下結分别歸欵造册詳請奏咨前來奴才覆核無異除將原册分咨外務部户部外謹會同通商大臣兩江總督臣魏光燾核繕清單恭摺具陳伏乞皇太后皇上聖鑒敕部查核施行謹奏奉硃批該部知道　併發欽此 
[盛京將軍增奏爲循例揀選恊領恊同辦理庫務摺初九日]  
　　奴才增祺跪奏爲循例揀選恊領協同辦理庫務恭摺仰祈聖鑒　竊查盛京户部金銀庫例應揀派盛京將軍衙門恊領一員協同正副關防辦理庫務二年任滿照例更換兹查恊辦庫務滿洲協領崇文自光緒二十八年四月初一日到任起連　扣至光緒三十年三月初一日止二年任滿例應更換奴才等會同揀選得左翼廂白正藍旗恊領裕書人老成辦事認眞相應奏請簡派一員恊辦庫務理合將循例揀選由恭摺會陳伏乞皇太后皇上聖鑒謹奏奉硃批知道了欽此 
[陝西巡撫升奏爲製供滿綠各營操防藥鉛過用工料銀兩摺初九日]  
　　頭品頂戴尚書銜陝西巡撫奴才升允跪奏爲製供滿綠各營操防藥鉛過用工料銀兩恭摺具陳仲祈聖鑒事竊查陝西省滿緑各營操防光緒二十九年分應用藥鉛製造工料等項經奴才附片奏估光緒二十八年十二月二十一日奉硃批該部知道欽此旋准工部咨行遵照等因當卽轉飭遵辦去後兹　善後局司道會詳據清軍廳製造所報光緒二十九年分陸續製給西安八旗固原提屬潼關協商州協西鳳營宜君營金鎖營邠州營長武營　厔營三要司營漢中鎭　中營左營城守營甯羌營留　營定遠營略陽營沔右營陽平關營鐵爐川營佛坪營漢鳳營甯陝營東江口營華陽營西鄉營陝安鎭屬中左二營城守營白士營磚平營鎭坪營紫陽營洵陽營鎭安營孝義營白河營延榆綏鎭屬城守營所轄常樂保甯二堡波羅營神木營黄甫營定邊協營延安營酈州營共火藥三萬五千二百三十六斤十一兩三分鉛丸七千三百六十九斤二兩三錢並裝盛大小荆簍等項共合用工料銀三千六百八兩三錢一分六釐三毫由該道覆查明確係按實用數目造報並無浮冐彚造細數報銷清册詳請奏咨前來奴才覆核無異除清册咨部外謹會同陝甘總督臣崧蕃恭摺具陳伏乞皇太后皇上聖鑒敕部核覆謹奏奉硃批該部知道欽此 
[陝西巡撫升奏爲續報查明醴泉等縣新荒地畝援案辦理情形摺初九日]  
　　頭品頂戴尚書銜陝西巡撫奴才升允跪全爲續報查明醴泉等縣新荒地畝援案辦理情形恭摺仰祈聖鑒事竊陝省前因邠州等處庚辛大祲之　民間已墾復荒地畝錢糧無著由奴才先後會同陝甘督臣崧蕃奏懇恩施並聲明此外各屬如有續報荒地另案辦理在案兹覆查有西安府屬之醴泉縣新荒共地二百二十四頃二畝四分二釐應徵正銀五　十六兩六錢五分三釐又臨潼縣新荒共地二百二頃二十五畝九分應徵正銀一千五百三十二兩二錢七釐同州府屬之大荔縣新荒共地二百二十　頃七十二畝九分五釐三毫應徵正銀一千一百一十九兩八錢四分五釐耗隨正加由各該縣禀經善後局司道委員分往履勘實係已墾復荒之地滿目草萊並無揑飾情弊未便將無著錢糧强令民間完納所有前項荒地自應附入二十九年報銷册内作爲新荒辦理一面分飭設法招墾但地畝雖係新荒開墾較易而牛工籽種頗費經營將來　墾有人似應查照舊章俟三年後再行升科以示體恤而歸畫一等情詳請奏咨前來奴才覆查此項荒地實因庚辛大祲小民遷徙流離未能復業所致邠州等處前已　懇恩施藉籽民力今醴泉臨潼大荔三縣事同一律未便任其向隅合無仰懇天恩俯准將前項續查荒地一併附入二十九年報銷册内作爲新荒辦理以廣聖慈惟錢糧關係正供自當嚴飭各州縣赶緊墾其升科年限仍請照案寛以三年庶民情易見樂從糧額可期漸復所有續查醴泉等縣新荒地畝援案辦理緣由除咨户部謹會同陝甘總督臣崧蕃恭摺具陳伏乞 
 
 

Page 14

 
 
　　皇太后皇上聖鑒訓示謹奏奉硃批户部知道欽此 
[伊犂將軍馬奏爲哈蕯克台吉等報効伊犂養正學堂經費擬請准其按年呈交以備支用邀免造報摺初九日]  
　　奴才馬亮跪奏爲哈薩克台吉等報効　犂養正學堂經費擬請准其按年呈交以備支用邀免造報恭摺仰祈聖鑒事竊奴才前於光緒二十九年正月十一日奏請設立犂養正學堂原估常年經費無閏之年需銀七千五百四十餘兩請由牧廠孶生羊隻變價欵内動支欽奉硃批著照所請欽此欽遵在案旋准户部咨查伊犂奏設學堂誠爲儲材要務每年所需經費擬由牧廨孶生羊隻變價欵内開支惟設立學堂嗣後勢難中止所稱此項經費有盈無絀是否年年實有此數務當確有把握免致將來籌欵難等因又經奴才將所收價銀撙節開支尚足敷學堂經費用項情形咨覆在案嗣因各省恊餉欠解甚多二十九年各營　支餉項年近歳逼無欵開支惟時學堂尚未開辦不得不移緩就急復電請户部代奏將收存牧廠變價銀兩等欵挪墊正餉冀恊餉解到卽可歸還不料各省恊餉仍還遷延現值開辦學堂正在度支奇絀據索倫營頒隊大臣志銳咨呈據黑宰阿爾班兩部哈薩克台吉及各千户長等呈稱該部落人衆自歸内附以來借地牧放牲畜蒙定每年額取租馬一千匹折交價銀八千兩現在牲畜漸多踐土食毛情殷　効因聞開設學堂需欵動用自願於額定租馬之外每年捐繳銀八千兩自光緒三十年起報効四年俟學堂學生卒業之後卽行停繳務求允准並不敢仰邀奬勵等情由該大臣咨呈前來奴才查該哈薩克等沐化多一切差徵並年徵從未苛派此次踴躍輸將集欵報効不敢仰邀奬勵係屬出於至誠自應准其報捐按年呈繳查學堂經費原估無閏之年需銀七千五户餘兩現計該哈薩克每年報効銀八千兩以之添補閏月開支及原未估計學堂房屋歳費等費尚足敷用四年之内卽可無需　用牧廠變價銀兩此次係以本地捐欵辦本地公用並請免其造册報銷以省案牘之繁四年後如需動用牧廠變價俟屆時再行奏明辦理所有哈薩克台吉報効犂養正學堂四年經費擬請准其按年呈交以備支用邀免造報緣由除分咨户部及大學堂外理合恭摺具陳伏乞皇太后皇上聖鑒訓示謹奏奉硃批該衙門知道欽此 
[浙江巡撫聶奏爲知縣虧短交欵銀兩延不完解請旨革職勒追以重庫項摺初十日]  
　　頭品頂戴浙江巡撫臣聶緝槼跪奏爲知縣虧短交欵銀兩延不完解請旨革職勒追以重庫項恭摺仰祈聖鑒事竊查州縣交代一經算清如有虧短欵項卽應依限解清不容延宕兹查有署雲和縣知縣龔親釗短欠光緒二十九年地丁正耗餉餘銀一百七十二兩四錢六釐又二十九年漕項正耗餉餘曁備公等銀八十二兩二錢三分三釐節次嚴催已逾二參未據完解實屬玩延據布政使翁曾桂會同督糧道陸襄鉞轉據該管道府揭參前來臣覆核無異相應請旨將前署雲和縣知縣候補通判　親釗革職勒追以重欵庫而　泄玩除勒限赶緊掃解清欵如仍延宕再行從嚴參辦外理合會同署閩浙總督臣李興銳恭摺具陳伏乞皇太后皇上聖鑒訓示謹奏奉硃批著照所請該部知道欽此 
[湖北巡撫端奏爲湖北省上下忙已完未完銀兩數目片初十日]  
　　端方片再據湖北督糧道譚啓宇詳稱湖北省光緒二十九年額徵驢脚南折正耗共銀四萬一千四百七十五兩零内除挖壓漬淹沙壓緩徵豁免共銀三百九十六兩零並上忙應徵銀兩外計下忙應徵銀二萬五百三十九兩零内除黄梅等州縣坍佔挖廢沙壓並被水受旱緩徵共銀八百一十一兩零計已完銀一萬五千二百二十一兩零未完銀四千五百六兩零又上忙原報未完銀一萬一千六百一兩零續完銀一萬一千八十七兩零尚未完銀五百一十四兩零上下忙共未完銀五千二百兩零又額徵隨漕淺船軍三安家正耗並閑丁帮津資役等欵共銀九萬二千六百八兩零内除漬淹掩壓逃亡故絕緩徵豁免共銀三千七百四十二兩零並上忙應徵銀兩外計下忙應徵銀四萬四千四百三十三兩零除黄梅等州縣沙壓挖廢坍佔並水旱緩徵共銀一萬二千三百六十六兩零已完銀二萬三百七十二兩零未完銀一萬一千六百九十三兩零又上忙原報未完銀四千五百三十一兩零尚未完銀二萬二千四百七十八兩零上下忙共未完銀三萬四千一百七十二兩零等情具詳請奏前來奴才覆核無異除仍飭嚴催各屬將未完銀兩赶緊催徵完解外理合會同湖廣總督臣張之洞附片具陳伏乞聖鑒謹奏奉硃批户部知道欽此 
[浙江巡撫聶奏懇恩准仍照原請將杭嘉松三府屬之仁和等塲荒蕪未種竈蕩田地應徵光緒念九年錢糧蠲免片]  
　　聶緝槼片再查杭嘉松各塲荒蕪未種　蕩田地經臣於光緒二十九年十二月十四日具奏懇恩蠲免竈課錢糧以紓竈困一摺嗣於光緒二十九年十二月二十四日遞回原摺後開奉硃批著遵前旨確查具奏欽此當經行司欽遵確查詳辦去後兹據署兩浙鹽運使事卽補道許貞幹詳稱伏查鹽塲竈蕩田地土性鹺瘠本與内地民迥别且辭處海濱潮汐出没靡定該杭嘉松三府屬之仁和等六塲荒蕪田畝頻年迭飭設法招徠凡可開種之區實已不遺餘力此外荒産類皆瘠薄或有築塘挖掘被江潮沖刷更非人力所能施第思滄桑多變其本然之迹已不可得矧歷年既久開墾愈難一時驟令復闢勢尤不易一再籌思計惟飭司隨時遴派委員設法稽查無論業佃廣招懇種逐漸整頓冀符糧額並飭該管分司督同印委各員認眞查辦如有築塘挖廢及潮冲坍没地畝查明照例請豁俾昭核實所有現在應徵竈課具詳仍請奏懇蠲免前來伏查竈課爲維正之供際此帑藏空虚臣受恩深重敢不力顧大局於朝廷本有正賦實心鈎稽冀裕課項自奉明諭復經督飭運司逐一稽查無如各該場未墾竈地荒蕪已久復闢不易且類皆瀕海濱江早潮夕汐更非人力所能施察看情形委無揑熟作荒情弊合無仰懇天恩俯准仍照原請將杭嘉松三府屬之仁和海沙鮑郎蘆瀝横浦浦東等場荒蕪未種竃蕩田地應徵光緒二十九年竈課　糧全行蠲免以紓竈困出自鴻施除飭司隨時委員會同各該塲設法　墾以復糧額並抄片咨部外理右附片陳請伏乞聖鑒謹奏奉硃批户部議奏欽此 
　　湖北巡撫端奏爲審明疏防絞犯越獄之典史刑禁人等按例定擬摺初十日 
 
