# 1903 - 284 - 4910955

 

Page 1

 
 
[勸募山東四川兩省急振] [  申報館恊振所啓]  
　　山東利津縣南岸漫决費縣平陰范縣東阿等處臨黄民埝衝决無存漂没資糧淹斃人口其數幾若恒河之沙東平縣一帶被淹至四五百村烟臺大水傷人尤多徧地哀鴻慘難言狀川中蒼溪縣又復蛟水爲患全城老幼盡被漂流水勢順流而下因之順慶合州等處均爲洪流所灌一片汪洋驚濤駭浪之中但聞婦哭兒啼無從挽救現經兩省馳函告振求補瘡痍我南中不乏好施樂善之人睹此災情能無動念伏祈慨施仁術急解囊金憫民命在呼吸之間體修德必獲報之語量力捐助多寡從心俾災民得彼岸誕登皆出自仁人君子之所賜馨香禱祝迫切不遑敬此虔求諸維德　 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以每一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閲者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[書本日報紀險釀大禍事後]  
　　嗚呼時局艱難至於此極中國之勢日以弱各國之勢日以强要索多端得步進步而我賠欵之巨爲日方長財盡民窮計臣束手多方羅掘終不能支試爲推究禍原人人皆痛恨於庚子拳匪之亂夫拳匪以左道妖術煽惑愚民托詞於扶清滅洋實陰行其殺人越貨之計使於發難之始卽拘捕而嚴治之亦正如星火之燄不難以杯水熄之耳乃謬戾之王公信之謬戾之大臣又從而附和之遂致聯軍直入蹂躪京師乘輿播遷西安出狩今雖河山無恙大駕還宫王帛敦槃仍聯和好然追維遣使行成之舉宜抱要盟城下之羞則爲之上者宜如何振興庶務力圖自强爲之下者宜如何仰體時艱　撓大局庶國恥有可雪之望而中原有可興之基是則得馬失馬亦未始非禍福之轉圜也乃吾今觀於朝廷其荒　也如故其怠忽也亦如故觀於臣下其昏庸也如故其貪劣也亦如故受創而不知痛含垢而不知羞是誠何心非所能解矣而在下小民則又　於意氣動於公憤但挾其仇視洋人之心而不知小不忍亂大謀之大害如本日報紀京師英國使館中事使所謀竟得成就則其爲禍之烈不更甚於拳匪之圖攻哉雖然吾嘗聞之來自京師之友人矣謂洋兵之在京者　横殊甚其因　酒而滋事因尋歡而　入妓寮者姑置弗論每有於游行街市之時無　而被其所辱無故而被其所毆華民畏其勢燄　忍不言然衔恨之心夫豈能免然則其嫉視洋人而不肯與之安居者蓋亦洋人之有以召之而非盡華民之欲陰與爲難也嗟乎洋人旣自恃其强不肯稍戢其以勢凌人之氣中國政府又多闒茸之輩徒知依阿唯諾謟事洋人而不能與各使熟商使約束駐兵毋得在外生事致令各民庶因憤心而生恨心因恨心而生殺心不知進退不計利害猝然欲試險釀禍端彼輕舉妄動之頑民固宜拘而懲之以法而日與各使談交際講輯和者容亦有不能辭之咎乎今幸巨禍未成尙可和平了結然查緝罪犯亦頗費周章交涉之中又多一棘手之事吾不知政府諸巨公又將何以應此變也抑更曠觀外省廣西則匪亂未平以岑雲帥之威名合數省之兵力而宼氛尙熾未報　清甚且有　入湖南省之　傳設兵以爲之備而江浙一帶鹽梟會匪尤充斥於途伺隙乘機　然欲動台州府寗海縣則有閙教之事殺斃教民二十餘人聚衆至千餘人之多誓與天主教中人勢不兩立遣兵彈壓汲汲皇皇東三省又以俄國駐守之兵未能如期撤退日俄兩國互有抗拒之心萬一兩不能平則中國必承其患而今京師中乃又有此可危可險之事嗚呼時局艱難至於此極杞人之憂方興未艾矣 
[本館接奉電音]  
　　昨日午前京師飛電傳來旨一道敬謹譯登○八月二十六日内閣抄奉旨這所參疎防越　之管獄官湖南新田縣典吏吳同登著卽革職拿問交趙爾巽提同刑禁人等嚴訊有無鬆刑賄縱情弊　律懲辦有獄官署新田縣知縣劉錫　據報先期公出惟未能先事預防亦難辭咎著一併交部議處仍勒限將逸犯鄧石　務獲究辦　著照所　　理欽此 
[電傳宫門抄]  
　　昨日午前京師友人專電告知本館云八月二十六日皇召見軍機大臣是日並無明發上諭 
[險釀大]  
　　滬上泰晤士報及捷報同接京師來電云英國使館定於華歴本月二十四日舉行跳舞之戲使館西　有一火　庫存　　彈不意二十三日之晚忽查叅有人暗通電線意　　發惟幸線端未與所列之機器接連故尙無事旋又查得有七寸餘口之大砲一尊其後　樂之門亦被人竊去一時大爲　　旋在城内查獲被　之大砲後門惟不知係何人行此　惡之計　方在　　　緝也 
[安勇獲]  
　　廣州采訪友人云本月某某等日安勇在粤西馬　山與匪接仗連獲小勝斃匪四百餘名安勇被傷者不　數人而已歴前在逃未獲 
[新寗匪]  
　　貴州采訪友人云粤東新寗縣所轄飛　　等處匪徒猖獗四處蔓廷七月二十三日武弁董君得陞姚君桂芬鄧君養帶同粤安兩營勇士約三百名開往　寨新村相機剿洗翌日之夜匪黨四五百人突如其來轉行營圍逼各勇與之　　由一下鐘許至四下鐘止擊斃匪黨甚多我軍僅斃勇丁二名傷五名刻有餘匪約四百餘人四出行劫　經　　尙未得手 
 
 

Page 2

 
 
[豫防竄擾]  
　　漢口訪事人云黄觀察忠浩所帶忠武營向駐湖南岳州其飽照舊章由湖北給發兹因桂林匪勢日　湘撫趙大中丞電商兼署湖廣總督端午帥將此營調往寶永一帶擇要設戍以防粤匪竄入湘中 
[調勇防湘]  
　　漢口訪事人云頃聞官場傳述湖北巡撫兼署湖廣總督端午橋制軍擬將漢陽工防營調往湖南蓋恐粤匪徒竄入湘中藉以資防守也 
[嚴防匪患]  
　　烟臺訪事人云霸匪林七前在奉天邊境糾衆刦掠爲患地方迨經官軍竭力搜捕逃至邊外意圖乘機起事嗣見羽黨剪除殆盡形勢已孤遂於上月下旬逃匿烟臺事經地方官偵知電禀各大憲本月初九日東海關道李觀察接奉憲檄立卽札飭之罘汛高外委汝霖會同海防營管帶董守戎寶泰督帶兵勇在奇山所西關拘獲解送福山縣署訊供收禁詳請上憲核辦旣而觀察以林匪雖已被擒尙恐羽黨勾結土著匪人重復肇亂因札調防軍中營王協戎步清帶領勇丁二哨擇要駐紥嚴密防維 
[續錄商務部奏擬章程]  
　　一取士之法事舉言揚原不必拘成格商人素習懋遷若考以掌故政治課以文牘其勢固有所不能然商情所在若不加以聯絡商務焉能起色嗣後如有在中外商埠充當商董之人因事到京經臣部察看委係行誼誠實熟習商務擬卽派充臣部委員遇有考察華洋各項商務事宜酌量委用無庸開支薪水儻有異常勞績准由臣等保奬臣部郎中員外郎主事各職銜如商董中已經得有官職品望較著者應作爲顧問官自四等至頭等爲止由臣部奏明派充不必在部當差亦不支給廉俸至外埠商董子弟捐納京外各官者經臣部奏調差遣無庸考試亦不必拘以文牘之事藉示鼓舞且收因材器使之效繙譯人員除律學館繙譯商務書籍各有專責外平日接見外國官商擬用通曉英俄德法日本等國語言文字者若干員以備差遣一通商各埠出産銷塲一切情形臣部無從周悉加以商情渙散已久求其合力團聚斷非易事此中樞紐要以招商爲第一要務臣等擬俟規模粗定後卽派丞參一二員帶同得力司官前赴上海等處招集商董並考察商務沿途應編纂日記勒爲成書以資考覈至各省各屬土産及製造所出之貨共若干類又各關各埠出口土貨若干類進口洋貨若干類並各處有無設立工藝局院學堂及沿江沿海省分所設機器仿造絲紗布煤油火柴各廠除由該丞參等考察詳記外應由各該省將軍督撫先將已往情形現辦情形詳晰咨報臣部查覈嗣後並應將有無更攺情形按年報部一次作爲課程一臣部宗旨要在通上下之情所有商人求見或　遞禀牘及面訴商情自當輸誠欵待破除京外各衙門閽吏阻隔之弊惟斯時風氣初開品流尙雜又不得不略加審愼免致魚目混珠現臣等擬於署中設接待所一處如有中外各業商人赴署求見卽導至司務廳由值班司員先行接見詳詢蹤跡察其情僞然後由司務廳司員延入接待所由丞參各員分另接談隨時隨事斟酌辦理蓋詢察之權不寄諸閽吏旣無内外阻絶之嫌亦免良莠紛投之慮至各國商人及華商從外洋來京有要事求見者並由臣等隨時接晤加以禮貌俾知朝廷重視商務之至意一臣部事務殷繁各司員等自應按照外務部之例逐日到署親手辦稿呈堂閲定覈發並輪流住班期無曠誤臣等現擬設日計表月計表各一册卽由臣等首先倡率將每日所辦何事隨時登記各司員各缮列於後卽督飭逐日標註考其功課卽以察其才能至於儀文一切宜概從簡便以除壅蔽查各部向章司員上堂回事立而不坐堂官亦起立答話卽有商酌每苦不能盡言臣部擬於堂上另備長桌多設坐位遇有重要事件卽同丞參及各司員環坐一堂從容討論務使人人各抒所見各盡所言弗蹈脂韋趨蹌之習庶收集思廣益之功一臣部收發文件最關緊要擬於候補司員中選派收掌官四員在司務廳輪流住宿每日將收到公文等件隨收隨閲按照緊要尋常詳爲區别其緊要文件除有應行詳酌之事從緩辦理外必須立時辦稿由臣等參閲定奪卽時繕稿行文不得有斯須延擱其尋常文件仍由各司員隨時擬稿亦由臣等披閲迅卽發地至稽核事宜各司員等俱有責任所有臣部奏咨案件及各項合同章程如有須纂入商律者應由律學館妥定條欵一俟襄集成書卽奏明請旨頒行垂爲令典如有須刊登商報者應由臣等督飭丞參各員詳細覈定由商報館登諸報章俾資衆覽一臣部旣擬優給各司員等養廉並聯絡商董予以職銜奬勵之法已屬詳備然必須勸懲互用方能揚激人才現擬定應行懲戒之欵約分三等延擱公事爲一等宣洩密件爲一等招摇撞騙舞弊營私爲一等各司員委員中如有延擱公事宣洩密件者輕則記過罰俸重則咨回原衙門原候補省分商務委員則撤銷職銜如有招摇舞弊等情事應一律嚴參照律懲辦一臣部事務重要假手吏胥易滋弊竇擬請額設供事四十名分班入值律學館擬設供事八名俾供鈔寫之役由各館咨取考試取定以次傳補惟旣資其力不能不予以奬勵應照外務部成例兩年一次擇尤保奬所有薪工亦應酌量優給以昭激勸如有在外招摇者立卽斥革嚴辦至武弁聽差蘇拉亦按照外務部例每兩年分别奏咨給奬 
[撫軍過潤]  
　　鎭江訪事人云江蘇巡撫恩藝棠大中丞於七月杪赴白下辦理闈塲事宜邇已事畢由金陵乘威靖兵艦回蘇本月二十四日駛抵京口小作勾留卽於翌日乘官舫帶以小輪船向金　進發 
[閩中火警]  
　　福州采訪友人云本月十八日南臺某鑄鋪主某甲家不戒於火四處蔓延西舍東鄰齊付一矩約焚去一百餘户始由南臺保甲局員及福勝全軍統領督率弁勇救熄亦巨災也 
[鷺江火警]  
　　厦門采訪友人云本月十三日午後三點鐘時磁街鍾記洋油棧無端火起霎時延及對門某錫箔莊提道諸員聞警之餘咸策騎臨塲指揮各水龍竭力噴救至五點鐘始熄計焚去樓屋六間某鋪主之妻及六歲幼孩倉卒不及奔逃以致葬身火窟慘哉是晚十一點鐘時竹樹脚街某商號又以火警告東西南北同時蔓延提道各員急帶同練勇赴援早已無可收拾直至天將破曉火始式微而鋪號民居已　去一百八十餘所矣謂非浩刦而何 
[鄂省官塲紀事]  
　　漢口訪事人云兩江總督魏午莊制軍以　西匪氛日　官軍剿辦迄未奏功因札委江蘇候補道崔觀察前往湘粤一帶偵探消息隨時電禀督轅本月十七日觀察已回至漢皋小駐矣○湖北候補道寶觀察奉上憲札委辦理蘆漢鐵路西岸工程並行駛火車一切事宜於本月十七日詣轅禀謝○湖北漢陽府知府琦太守璋禀請上憲委員代理府篆定於日内赴日本閲操上憲准之已札委警察局　辦黄伯雨太守署理漢陽府事矣○新任廣西提督劉軍門光才由京南下行抵鄂中小作勾留卽赴廣西新作○鄂省銀圓局前奉署湖廣總督端午帥准設鎔銅廠三十餘所日來次第工竣某日午帥命駕親臨閲視○宜昌土税膏捐督辦錢銘伯觀察現奉署湖廣總督端午帥調辦漢口鐵路總局所遺宜昌土税一差適卸署安襄鄖荆道朱惠之　察回省午帥飭卽赴宜接辦 
[潤郡官場紀事]  
　　鎭江訪事人云儀徵淮鹽督辦蒯禮卿觀察於月之二士五日乘某輪船至鎭江拜會各當道旋乘民船赴金閭公幹 
 
 

Page 3

 
 
○鎭江下游釐捐總辦胡志雲太守於月之二十四日由大馬頭乘舟赴金　謁見上憲禀商開辦銷塲税事宜○駐防鎭郡之南洋續備新勝水師營管帶徐寶山都戎訪聞泗源港下游近有鹽梟蠢動因派所部師船駛往下江巡哨○署溧陽縣胡大令蕚輝於月之二十五日乘舟至鎭命駕詣道府兩署禀見面陳要公 
[蘇臺訪古]  
　　前報曾記蘇州某營員撞騙一事兹得本館訪事人手書云此事業經城守營參將曾叅參戎查明係撫標把總現當上津橋營内後哨哨弁章某及參署簽押房家丁王某所爲遂將一人劣迹備文詳請上游參辦章王二人自知罪無可逭懇某守戎向參戎緩頰不知能望從寛否○無錫縣知縣藍大令采錦之公館在馬家花園左側本月某日之夜被梁上君子所算失去衣物約值洋銀四五百元遂於翌日開單赴西路警察局報請偵緝○　門外新橋灣某鴇向與渡僧橋開設洋貨鋪之某甲私識邇來甲家况漸窘鴇遂另與某乙有染非特以閉門羹待甲反以被欠千金等詞投控閭胥門總巡局局員德大令准詞提甲研訊判笞八百板並斷還洋銀八百元限期繳案是豈大令聽斷之公乎抑此造孽錢不能不斷還此鴇乎甲固咎無可辭然如此鴇者抑何神通廣大能使大仅適如其所願哉○本月某日廟堂巷某姓家有喜事結彩懸燈忽彩綢被風吹墮鄰右某雜貨鋪主之子拾而藏之旋有自稱西路總巡局差張鈞者指爲竊賊定欲禀官究辦致被詐去洋銀七元數角事爲總巡楊壽之明府所聞飭丁詳細查明禀覆候核　 
[晉謁監司]  
　　昨日午後新委英美等國公共租界公廨讞員鄧鳴謙司馬命駕詣道轅謁見蘇松太兵備道兼江南海關監督袁海觀觀察面禀要公良久始辭退 
[日員來滬]  
　　日本農商務省近派視察員加藤平三郎來華查考商賈一切情形隨由駐滬日總領事小田切君咨請蘇松太兵備道袁海觀觀察發給護照俾加藤君日内携帶舌人赴上海南匯所轄各鄉考求各種土産然後赴長江上下游各内地考察商情 
[查點營兵]  
　　江南提標右營參將周子安遊戎蒞任後卽牌示八月二十七日點騐標下各兵卯名昨日午前上海營守備程厚庵守戎偕水師營及各城門守兵齊詣遊戎行轅伺候旣而游戎升坐公座逐一點名點畢各兵排班叩謁隨由哨弁禀請游戎查點馬匹 
[盜犯順供]  
　　行劫浦東張家浜倪包兩姓家之盜犯邱臘梨何老三張老五獲案後經上海縣主汪瑶庭大令訊實供詞通詳各憲兹奉江蘇臬司朱竹石廉訪批飭解省勘訊大令遂於前晚飭帶三犯到案順供三犯同供小的等確子隨同在逃之黄老六萬老么行劫得贜分用不敢在大老爺前隠瞞大令核與原供相符飭在供單上蓋印指模分别還禁 
[棉販須知]  
　　昨日本邑南市騐棉局員何吉生明府發出告示實貼局前大旨謂邇來新花登場銷售暢旺鄉民挑販來滬投行價賣往往貪利起見於中攙水掗售希圖秤重價多現已派出巡丁四處查騐無論花行販户一經騐有水　棉花從嚴罰鍰决不寛貸如有巡丁地甲索費情事許卽隨時禀明究辦 
[滬城火警]  
　　前晚三更時滬城凈渡菴迤西馬姓家遺火積薪未幾卽冒穿屋頂幸覺察尙早由左右鄰襄同施救得卽熄滅僅焚去屋椽及零星物件而已 
[英界火警續聞]  
　　前晚八點二刻時英界大馬路盆湯弄對面失火情形略紀昨報兹悉火起於第二百五十一第二百五十二兩號門牌寶昌祥鞋店延及比鄰鮑萬盛漆店迨救火會西人驅英法美三界洋龍馳至吸水圍噴始得漸漸告熄而前鄰江南烟雨樓烟茶肆已焚去樓窓矣 
[上海縣署瑣案]  
　　蘇松太兵備道袁海觀觀察前准駐滬英總領事照會内開據某洋商禀工頭張錫華在華通碼頭給發各小工工錢被流氓張鴻全張美狗攫去小洋銀三百五十角請卽提究等因隨卽札縣飭提未獲前日始由浦東保甲總巡謝岳松明府拘獲二張解送縣署至晚縣主汪瑶庭大令升堂訊究鴻全供稱前者張錫華將小的兒子喚去作小工兩天應得小洋銀四角兒子急病身亡未及收取後小的遇諸爛泥渡向　抵賴因之互扭經胞弟美狗婉言勸散不意錫華竟揑詞訴諸洋人致小的驀被株連實係冤枉美拘供伊等互扭時小的並未到塲解勸大令喝令掌頰五十下始攺供小的雖曾解勸並無攫取小洋銀之事大令飭均押入所中候提張錫華到案質明分别究辦○黄阿弟將張夾狗毆傷張遂投縣請騐大令准之正在飭差役提究間張忽又於前日糾人將黄毆傷黄亦倩人舁至縣署請騐大令訊詰之下供稱小的與張有夙仇張揚言欲處死小的大令謂爾等均非安分之徒叱令退去聽候提張質訊究辦○閔行人王衛生向在奉賢縣境金匯橋鎭周姓家爲成衣匠嗣因私入梟黨被縣主傅柏梅大令訪獲搜出同黨姓名摺一扣派差押解上海縣署請汪大令訊辦前晚大令升堂訊究王供去年六月小的至金匯橋成衣旋被周某糾入梟黨給以此摺備錄姓名後又導小的到閔行見梟目林得勝略談數語並未夥同販鹽械鬥大令飭收押所中候有妥人具保方准釋歸 
[英美租界公堂會訊案]  
　　英商立大洋行主投本管總領事署控華人胡祥蓀定購錫二十五墩延不提出等情英總領事據情照會公廨前日午後讞員鄧鳴謙司馬將胡傳到會同英繙譯官迪比南君研訊立大洋人倩律師畢追生投案訴稱前者致中和向立大定購點銅錫二十五墩經買辦胡祥蓀作保立有成單所有樣錫會交胡化騐今貨到已久延不提出求恩核斷胡倩律師佛威謂立大行主曰爾於此項生意會否經營試問錫之名目共有幾種可一一詳言乎答稱不甚知悉隨問在曰來錫如何答稱不亞於小供牌佛律師又稱此貨本訂明西歴七月二十三號由新加坡裝運出口迨至八月二十九號始到滬查騐之下見係西米牌已與合同所載不符况原告旣控准一切應照定單辦理斷無重買辦口説而輕簽字據之理雖被告稱此錫化騐後與小供牌相同究竟無牌之錫非經化騐不能出售原告明知無小供牌之錫乃敢立單代辦其居心可想而知可馬商之迪君著將胡押候傳齊人証復訊核奪 
[移貲助振]  
　　慶豐洋貨號主趙克卿封翁生平好施與至老不倦享壽六十有八有丈夫子七人孫曾十餘人門庭之盛人咸羡之七月二十六日封翁歸道山易簀時神志清明詔諸子曰吾家儒素相傳世守儉德方今時會艱難吾死後喪葬一切寗儉毋奢勿以僭侈踰禮爾等　盡孝可節喪費移助振捐言畢卽溘然而逝今其哲嗣諸昆仲恪遵遺命撙節喪費洋銀二百元交本館協振所指助山東急振封翁之心存利濟惠施身後洵不愧古君子風而其諸賢郎之善承先志不尙浮文所謂孝思不匱永錫爾類亦　近今不可多得者矣祗領之下欽佩莫名除掣　敢條外特登報章以誌盛德 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　八月十四日兵部太僕寺廂藍旗值日無引見德峯等謝授署缺恩玉璋因伊子得保奬謝恩恒順請假五日劉永亨續假十日王國楨請假兩個月朱士林預備召見召見軍機及朱士林○十五日刑部都察院大理寺八旗兩翼值日無引見朱士林謝交軍機處存記恩召見軍機○十六日工部鴻臚寺侍衛處值日無引見世榮等由河南回京請安澧深續假十五日色楞額請假十日那晉預備召見召見軍機及那晉張之洞聯芳○十七日内務府國子監廂黄旗值日無引見　貝子假滿請安伍廷芳到京請安銘安因伊子以五品京堂候補專摺謝恩那晉謝以五品京堂候補恩玉恒續假一個月掌儀司奏二十三日祭奉先殿沪貝勒行禮召見軍機及伍廷芳 
[獸戲八都]  
　　京師訪事人云八月初七日之晚前門外有車載到稚象復以鐵籠圈禁獅豹各一隨有印度小童十數人沿途與象搏戲象意頗馴獅豹蜷臥籠中人或近之卽怒發一時聚而觀者人山人海環若堵墻詢諸知其事者云有泰西馬戯於某日演諸頤和園中供皇太后懿賞次日仍由頤和園回都城 
[祝釐有所]  
　　鎭江訪事人云郡城某道院内向供壽歲牌爲官紳祝釐之所歴年旣久院宇傾頽蔓草荒烟凄凉滿目常鎭通海道兼鎭江關監督郭月樓觀察慨捐鶴俸鳩工興修遴委江蘇候補知縣鮸純甫大令前往監工以昭鄭重 
[奸拐案發]  
　　武昌訪事人云鄂垣武勝門外某小烟館生涯頗不落寞館内有一少婦皆以爲館主之妻近日忽增一垂髫女子衣服言語似非土著警察局巡勇疑之向之盤詰言語支吾事爲總辦某君所聞提案訊鞫始知婦與女均由某縣拐來遂一併移送江夏縣署訊辦一面將烟館房屋發封 
[保陽賸語]  
　　聞之保定友人云省垣東門外直隷練官學兵營肄業各員弁已於八月初一日畢業聽候拔其尤者派赴各營充當教習所遺之額大約須再行招募矣○肄業保定課吏館之佐雜人員竟有目不識一丁字者凡有著作無非倩人捉刀所得奬銀彼此分潤並有居然列諸前茅得委差使者現經總辦王廉訪所悉擬大加整頓以肅官方 
[邗水霜花]  
　　揚州訪事人云淮鹽總棧憲蒯禮卿觀察以現在各岸銷塲均有起色棧倉所儲北鹽爲數無多特咨請兩淮運司恩都轉開運新綱以濟銷市都轉准之卽將戊戌春綱新增北鹽六千引分别派委前往清江及板浦運棧按批領運至十二圩儲銷○八月初旬以來天氣異常燥烈迨中秋節後忽又寒沍水三冬陰陽相薄之餘患痧疫喉症者比户皆是殊可危也 
[浦江水利局紀事]  
　　前日水利局巡丁巡至楊家渡見船户朱桂生將泥傾入浦江以其有違局章拘解至局禀明委員高邕之司馬司馬判罰規銀四兩俟繳案後始得開釋 
[南市瑣譚]  
　　昨日午前有一五齡女孩在南市馬路中往來彳亍迷失歸路經五十號巡街捕帶至捕房捕頭令留候家屬認領○昨日二十三七鋪巡防局員姚谷蓀二尹查知南市海潮菴對面空地上有人焚化冥鏹延及草堆將成燎原之禍因卽派令局勇協同地甲取水灌滅以免蔓延○昨日本邑保甲總巡兼清道局員朱森庭明府傳令城廂内外各叚打掃夫到局諭話旋著十六鋪地甲領取號衣分給各挑夫承穿以便稽察 
[英美租界晚堂案]  
　　仁源錢莊主朱鑑及執事人劉少坤因與黄方記卽黄德新俞立生陳善齋張晉卿因事互控前晚讞員鄧鳴謙司馬升堂研訊朱供商人在治下開設仁源錢莊倩劉經理一切與黄素有往來八月初三日黄以惇大莊票銀一千三百兩向劉調去八月十四日本莊期票五紙合成原數至初九日黄來稱票已遺失囑勿付銀並登八月十一日申報告白不意至期張俞忽串同西洋人某甲來莊胡閙必欲支銀商人告以故旋訴諸捕房轉送案下張供小的在戴春林香粉店執事前月俞來購水鑽等貨共銀六百四十兩付下仁源莊票兩紙當卽轉付南北市兆豐永源兩莊至期何收無著今請訊追俞供小的在和昌洋行買辦黄德新處當式拉夫此票由黄付下旋向張購水鑽等貨小的有銀存於黄處尙求明察陳供商人在惇大莊執事八月初黄借去本莊期票迨後如何調換概不知情司馬著一併押候交的實人保出聽候復訊核奪 
[英美租界公堂瑣案]  
　　全亨日升興昌祥等號主環控朱蘭階冒名騙取皮皂等貨前經卸任讞員孫建臣直刺訊明押追貨價洋銀三百七十八元昨日李探將朱解案並呈朱所繳洋銀讞員鄧鳴謙司馬商之德總領事署繙譯官麥令豪君將洋銀分别給全亨等號具領朱笞責一百板發押捕房三禮拜○著名騙子朱錫臣卽小朱拐騙范靑蓮處洋紗以致被控到案經前讞員孫直刺訊明押追昨日包探李星福將朱解案禀稱伊尙騙某洋人銀八百兩今亦敗露請并究追朱供此銀卽范所控之欵已還過四百兩現止次三百餘兩有田單在洋人處求交人保出赶緊清理不敢玩延司馬著押候覓殷實店鋪具呈保單始准保出限十日理明違十重究○賭徒陳阿生前因犯案受懲今又在某處設攤誘賭被某包探拘獲解案司馬判責一百板收禁西獄半年期滿之後再責一百板逐出租界○偷兒張全泉掩入魏老三家行竊報時鐘報由包探石金榮拘獲解案請懲司馬判責二百板枷號一禮拜贜給魏具領 
[法租界捕房紀事]  
　　八仙橋迤西長浜左近譚姓女年逾及笄許字某姓擇吉九月某日完姻近以怙恃俱失被鞋匠張國良誘令捲逃所失有親戚所寄之田單亦被携去前日失主查得與張同業之施某備知一切遂卽扭入捕房捕頭准交人保出限十日内將張交到以便解送公堂禀請讞員魏蒓塢大令核辦○前者某姓家失去金質對時表因卽報捕請緝旋經包探查獲甲乙二賊帶入捕房捕頭令押候解送公堂禀請訊辦 
[美租界捕房紀事]  
　　前晚某國兵輪船水手醉態瞢騰躄躠至西華德路手舞足蹈胡閙不休三百四十二號巡街捕見之恐釀事端設法拘入捕房捕頭令押至酒醒時釋出○前晚妙手空空兒錢阿森掩入寄居吳淞路第五百二十四號屋内之甬人某姓家竊得棉被携至某押鋪質錢適爲包探倪順泉所見連贜帶入捕房捕頭令押候解送公堂禀請讞員鄧鳴謙司馬訊立○昨晨積竊徐來生手持衣服四件至吳淞路某押鋪求質適爲包探顧福其所見向之盤詰自稱竊自寄居乍浦路六十四號門牌某粤人家因卽連贜帶入捕房捕頭令押候解送公堂禀請懲辦 
 
 

Page 10

 
 
   
 
 

Page 11

 
 
   
 
 

Page 12

 
 
又英德一欵閩海關洋税洋藥税釐項下攤派銀二十四萬兩每年匀分四次於二五八冬四個月解赴江海關道交納不得稍有延欠等因兹查閩海　光緒二十九年八月應解彚還英德借欵銀六萬兩亟應赶速籌解謹就現徵洋税及洋藥税釐項下籌集銀六萬兩援照或案備具文批發交號商源豐潤新泰厚承領於七月十九日由省起程並取具該號商甘結限八月初九日内解赴江海關道庫交納以便彚還除分咨查照外謹恭摺具奏伏乞皇太后皇上聖鑒謹奏奉硃批該部知道欽此 
[兼閩浙督崇奉匯解常洋兩税以備二十一期賠欵摺初七日]  
　　福州將軍兼管閩海關税務兼署閩浙總督奴才宗室崇善跪奏爲閩海關歸併新關各口徵收二十九年閏五月分常洋兩税先提匯滬備還第二十一期賠欵銀兩恭摺仰祈聖鑒事竊照案准外務部和議第六欵賠欵以通商口岸之常關攺歸新關兼管續准行在户部電以洋貨足抽五免税之貨完税常關歸税司兼辦增收税銀暫按每月收數提解匯滬等因計自光緒二十七年十月第一期起至本年五月第二十期止所有按結提解銀兩業經先後酌提匯解恭摺奏報在案查本年閏五月分各口常洋兩項增收之數尙未禀報齊全奴才謹仍照案先就歸併新關之福州厦門三都各口所收本年閏五月分常税項下酌提銀五千兩又於洋税項下酌提銀三千兩先行匯滬一面飭催各口迅將增收税數報解以便劃提兹將前項銀兩照數兑足備具文批於本年七月十一日發交號商蔚奏厚領解常税銀五千兩號商蔚泰厚領解洋税銀三千兩均限定八月初一日内解赴江海關道投納以爲第二十一期賠欵之需除分咨外務部户部查照外合將閩海關福州厦門三都各口歸併新關所收二十九年閏五月分常洋兩税銀兩提欵解滬緣由謹恭摺具奏伏乞皇太后皇上聖鑒謹奏奉硃批該部知道欽此 
[兼閩浙督崇奏報經徵一年常税數目摺初七日]  
　　福州將軍兼管閩海關税務兼署閩浙總督奴才宗室崇善跪奏爲奴才到任起扣計一年經徵閩海關常税正耗並新增各欵銀兩數目恭摺奏聞仰祈聖鑒事竊奴才檢查舊卷閩海關税課原定正額銀七萬三千五百四十九兩五錢四分七釐盈餘銀十一萬　千兩全年共徵銀十八萬六千五百四十九兩五錢四分七釐兹奴才自光緒二十八年六月十一日到任接管閩海關印務之日起至光緒二十九年閏五月初十日止連閏計一年期内據南台厦門東冲泉州涵江銅山各口禀報共徵正額盈餘並新增各項税課銀三十萬五千三百七十三兩零除例免徵耗銀外實隨徵一分耗銀二萬八百九十七兩零又照案提存各口貼貢及節省費用兩項銀三千二百五十六兩零應提入正額盈餘銀内二千九百六十兩零應提入隨徵一分耗銀内二百九十六兩零合併徵收常關各項税課銀三十萬八千百百三十三兩零又隨徵一分耗銀二萬一千一百九十三兩零按照原定額徵十八萬六千五百四十九兩零比較無虧尙多收盈餘銀一十二萬一千七百八十四兩零除咨部查照外合將奴才到任起一年期内徵收閩海關常税銀兩數目緣由謹恭摺具陳伏乞皇太后皇上聖鑒謹奏奉硃批户部知道欽此 
[兼閩浙督崇奏整頓税務請奬出力各員片初七日]  
　　崇善片再奴才查閩關常税從前歴任將軍按照額徵數目每年徵收未能足額日虧一日皆由各口書役從中盤踞把持已成積重難返之勢奴才到任後詳察利弊選派廉幹之員督飭認眞極力整頓當毅然攺革之初群起摇惑阻撓幾難下手各該員等堅持定見不爲所移卒能將數百年積弊一掃而空所有税則規章悉循舊轍考察聯屬釐剔招徠化私爲公商民稱便計自上年六月十一日起至本年閏五月初十日止扣足一年據各口禀報閩關常税共徵收正銀三十萬八千三百三十三兩有奇業經專摺奏報在案按照原定額徵銀一十八萬六千五百四十九兩零已多收銀一十二萬一千七百八十餘兩其實比前任二十七年至二十八年僅徵正額盈餘銀九萬二千六百五十五兩之數竟多收銀二十一萬五千六百七十餘兩奴才監督稽徵力除弊竇由該員等任勞任怨纎悉無遺始能增此鉅欵其廉潔可嘉其勞績足錄合無仰懇天恩俯准照奉天昌圖等處歴年整頓税釐保案擇尤從優酌保數員以示鼓勵这處出自逾格鴻施謹附片具陳伏乞聖鑒訓示謹奏奉硃批著照所請欽此 
[兼閩浙督崇奏撥解新案賠欵片初七日]  
　　崇善片再查案准户部咨議奏閩浙總督許應騤奏閩省舊有藥釐現擬湊撥攤派賠欵係爲洋債緊要先其所急起見自可照擬辦理應請旨飭下福州將軍卽將閩海關福州厦門二口歲徵洋藥釐金在於應解閩省税釐局銀二十九萬兩崔從二十八年正月起每月提銀二萬兩按期匯解江海關以備凑還賠欵奉旨依議欽此遵照前來業經先後籌撥至二十九年七月止分别奏咨報解在案嗣據濟用局司道咨呈前接部電新案賠欵有閏之年仍按十二次攤解呈請豫期覈辦前來兹二十九年八月分銀兩仍應循案先行匯滬謹就洋藥釐金項下設籌銀二萬兩作爲閩海關應解税釐局八月分藥釐解滬撥抵閩省第二年第九期新案賠欵之需塡具文批於七月十一日發交號商蔚泰厚蔚長厚承領匯解限定八月初一日内解赴江海關道　納以副要需除分咨部科外合將閩海關洋藥釐金撥解税釐局八月分藥釐解滬劃抵閩省第二年第九期新案賠欵銀兩緣由謹附片具陳伏乞聖鑒謹奏奉硃批該部知道欽此 
[兼閩浙督崇奏爲提出貼貢銀兩請飭部立案片初七日]  
　　崇善片再奴才案查閩海關監督衙門一年春秋冬三貢備辦恭進土産等物應需價銀按年入册作正報銷歴辦在案嗣因各貢内漳絨攺赴江甯造辦雖有提原價並加給銀兩仍屬不敷歴任將軍均係由各口提撥貼貢銀八千七百六十六兩以資應用迨光緒二十一年三月間前將軍慶裕任内關税徵不足額奏明將此項貢銀提存歸併常税報解以補短徵之數年有辦貢不敷銀兩另由庫欵籌墊查常税數現比原額已加增十數萬兩毋須再藉貼貢彌補自各口半歸新關兼辦每年僅剩貼貢銀二千四百餘兩爲數無多以此區區提歸正税而貢價不敷復須由庫另行籌欵以公濟公徒滋周轉思維再四惟有請將此項貼貢銀兩提出 
 
 

Page 13

 
 
另存以爲彌補辦貢之需若再不敷卽由奴才設法籌辦合無仰懇天恩俯准飭部立案出自逾格鴻施除咨部查照外謹附片具陳伏乞聖鑒訓謹奏奉硃批户部知道欽此 
[綏遠城將軍連奏循例查騐孳生馬廠摺初七日]  
　　奴才連順車登索諾木奎煥跪奏爲循例查騐孳生馬廠恭摺仰祈聖鑒事竊查蒙古叅鶯大臣所管孳生馬廠每届三年查騐一次如十四内孳生在五四以上倒弊亦不過額將該管叅贊大臣賞給紀錄并將牧放馬匹章京甲兵等奬賞如孳生平常照例議處歴經辦理在案兹准蒙叅贊大臣貝勒車登索諾木咨稱案查前於光緒二十六年查騐後計至二十九年三年期滿已經照例查騐三年内共取孳生馬駒二千五百八十八匹等因咨報前來查該大臣所取孳生數目統計一匹内孳生在五匹以上倒斃亦不過額核與議叙之例相符合無仰懇天恩將蒙古叅贊大臣貝勒車登索諾木賞給紀錄并將牧放馬匹章京甲兵等賞給小彭縀梭布茶烟等項以示鼓勵除將兒驟馬匹及孳生馬駒數目造册分咨户部理藩院備查外理合恭摺具陳伏乞皇太后皇上皇上鑒謹奏奉硃批著照所請該衙門知道欽此 
[綏遠城將軍連奏補放司員接辦關防事務緣由片初七日]  
　　連順等片再奴才等前因蒙俄交涉　繁奏請設立中俄通商事務局添設員缺承辦以專責成奉旨允准後遵卽於上年十二月初十日設局開辦其所設承辦章京主事職銜一缺當查有綏遠城五品頂戴儘先卽補驍騎校前塔爾巴哈臺夷務處委員筆帖式綳僧額熟習邊務堪以辦通商事務其未到任以前以筆帖式玉崑暫行署理至該員應得升階保案聲明照依烏城揀補司員之案奏請辦理等因具奏奉硃批著照所請該衙門知道欽此欽遵咨補在案兹該員綳僧額業於六月間奏調到營自應遵照原奏補放俄商局承辦章京主事職銜員缺遂卽飭令署章京玉崑於六月二十四日將關防事務移交該員綳僧額接辦任事訖所有該員綳僧額應得保案應俟五年期滿就武回城後循例以防禦遇缺卽補補缺後以佐領遇缺卽補先換頂戴遇有差使先行給咨該員赴部帶領引見至該員等應支鹽米等項應照案於交替之日找領所有補放司員接辦　防事務緣由理合附片具陳伏乞聖鑒謹奏奉硃批該衙門知道欽此 
[右衞城守尉額奏報回任接印日期摺初七日]  
　　記名卓異右衞城守尉奴才額圖琿跪奏爲恭報奴才回任接印日期叩謝天恩仰祈聖鑒事竊奴才經原任綏遠城將軍宗室鍾泰歸化城副都統夕瑞保薦卓異於本年閏五月十一日由兵部帶領引見奉旨准其卓異著交軍機處存記欽此當卽叩謝天恩於六月二十日跪請聖訓先後仰蒙聖恩召見二次疉承温諭訓誨周詳跪聆之下欽感莫名奴才隨卽束裝起程於七月二十日行抵任所准署城守尉恊領景秀將右衞殺虎口城守尉關防齎送前來奴才恭設香案望關叩頭謝恩祗領任事訖伏思奴才滿洲世僕知識庸愚渥受天恩涓埃未報忝膺專城兢惕彌深查右衛殺虎口地屬邊陲要衢舉凡盤察守禦及一切操防均關緊要奴才檮昧深懼弗勝惟有督飭官兵嚴加訓練不取稍涉因循以期仰答高厚鴻慈於萬一所有奴才回任接印日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
[右衛恊領景奏報交卸城守尉關防日期摺初七日]  
　　署理右衛城守尉協領奴才景秀跪奏爲恭報奴才交卸城守尉關防日期恭摺仰祈聖鑒事竊山西右衛城守尉客圖琿因軍政保舉卓異赴部引見所有城守尉關防事務經署理綏遠城將軍文瑞奏派奴才前往接署遵卽交卸協領事務束裝起程於四月十六日行抵右衛接印任事兹原任城守尉額圖琿於七月二十日回任奴才當卽委防禦崇齡筆帖式薩哈圖謹將城守關防齎送額圖琿接管任事訖奴才卽於是日交卸起程仍回綏遠城恊領本任所有奴才交卸城守尉關防事務日期理合恭摺尉奏報伏乞皇太后皇上聖鑒謹奏奉硃批知道了欽此 
[直隷總督袁奏查明武衛右軍收支正雜各欵第七届造册報銷摺初八日]  
　　太子少保北洋大臣直隷總督臣袁世凱跪奏爲查明武衛右軍收支正雜各欵第七届造册報銷恭摺仰祈聖鑒事竊臣所部武衞右軍收支正雜各欵業經截至光緒二十七年十二月底止分案造册請銷在案兹自光緒二十八年正月初一接算之日起扣至是年十二月底止計十二個月内收支餉雜各欵作爲第七案報銷飭據永辦局員查明造册揭報前來臣覆加查核上届第六案報銷册開實在項下尙不敷銀四萬九千一百三十一兩九錢七分九釐一毫九絲一忽新收咨撥山東京餉並順直賑捐項下正雜各欵總共計銀一百零八萬六千兩内除彌補舊管項下不敷銀四萬九千一百三十一兩九錢七分九釐一毫九絲一忽實歸新收項下應收銀一百零三萬六千八百六十八兩零二分零八毫零九忽除造報馬步砲隊工程等營及各局所薪公月餉教習繙譯費考驗兵丁奬賞駐京各營津貼米價應歸户部六册請銷銀九十一萬四千八百兩零零四錢六分九釐二毫零三忽造　搬運子藥夫口糧故兵埋葬添購騾馬轉運脚價長車餉乾應歸兵部五册請銷銀四萬二千七百十八兩六錢八分四釐造報更換帳棚製造軍械採購軍火料物釘鐵木箱應歸工部四册請銷銀十五萬四千三百九十六兩一錢五分統共請銷銀一百十一萬二千九百十五兩三錢零三釐二毫零三忽除銷實在項下仍不敷銀七萬六千零四十七兩二錢八分二釐三毫九絲四忽委係實用實銷並無絲毫浮冒此項不敷銀兩應請俟准銷後再行請領歸墊以清案欵除將清册照造分咨核銷外理合專摺具陳伏乞皇太后皇上聖鑒敕部核　施行謹奏奉硃批該部知道欽此 
[直隷總督袁奏請銷科布多換防官弁兵丁鹽菜等項銀兩摺初八日]  
 
 

Page 14

 
 
太子少保北洋大臣直隷總督臣袁世凱跪奏爲科布多換防官弁兵丁應需鹽菜等項銀兩循例請銷恭摺仰祈聖鑒事竊查科布多換防綠營官弁兵丁向由直隷山西派往光緒二十三年派主換防之官兵至光緒二十八年已届五年期滿科布多叅贊大臣來咨應將兵丁酌換其官弁全數另派前往更換等因查直隷應換官弁九員兵丁五十一名内叅遊一員經臣查有督標後營遊擊榮厚堪以派往其餘官弁兵丁飭據宣化鎭揀派千總一員把總五員經制外委一員馬步兵五十一名調撥齊備並援照上届換防成案奏明仍就近分起出張家口由台站供應駝隻前進其應支鹽菜米折等項照案由口北道墊撥以利遄行已將起程出口日期分咨在案兹據口北道將該官弁兵丁攺出張家口台站前進各項報銷清册送由調任藩司周浩核明詳請奏銷前來臣查光緒二十八年派往科布多換防官兵攺出張家口由台站前進應支口外三個月米石及鹽菜皮服等銀均由口北道分别墊支飭領查册開遊擊一員千總二員把總五員外委一員馬步兵五十一名官弁跟役二十七名共領鹽菜銀二百二十一兩一錢又跟役皮服銀二十七兩以上共銀二百四十八兩一錢核與應給之例相符應請准其報銷俟接准部覆飭令在於司庫耗羡項下按六成實銀動撥歸墊至口外兩個月米折向例每石折銀九錢由晉省支給此次係就近在於口北道庫墊支亦按每石折銀九錢共折銀三十八兩九錢九分三釐四毫應請一併在於司庫耗羡項下照章動撥給領歸墊又宣化縣倉支給口外一個月本色米二十一石六斗三合並請在於宣化縣光緒二十八年屯糧奏銷案内造報開除除將清册咨送户部查照外理合遵照新章恭摺具奏伏乞皇太后皇上聖鑒飭部核覆謹奏奉硃批户部知道欽此 
[直隷總督袁奏報東海關第一百七十一結洋税收支各欵摺初八日]  
　　太子少保北洋大臣直隷總督臣袁世凱跪奏爲東海關第一百七十一結洋税收支各欵銀數繕單恭摺仰祈聖鑒事竊照東海關徵收各税截至光緒二十九年三月初三日第一百七十結止業經具奏在案兹據東海關道李希杰詳稱自光緒二十九年三月初四日起至閏五月初六日止按外國三個月一結係届第一百七十一結期滿共徵收進出口各税及船鈔銀二十一萬九千五百七十九兩六分四釐該道督飭税務司曁委員檢齊册檔查照紅簿逐細核算數目相符一切支發各欵共銀十五萬七千六百三兩四錢五分三釐三毫六絲九忽連前結共實存銀三十三萬一千六百七十五兩一錢一分八忽二微又存六成船鈔銀四百三十九兩七錢六分五釐除開支威海巡檢三個月津貼銀九十兩實存銀三百四十九兩七錢六分五釐所有東海關第一百七十一結洋税收支銀數詳請核奏前來臣覆核無異理合繕單會同山東撫臣周馥恭摺具陳伏乞皇太后皇上聖鑒訓示謹奏奉硃批該部知道單併發欽此 
[直隷總督袁奏修葺京城車道豁口片初八日]  
　　袁世凱片再查工部原奏清單内永定門迤西左安門四道垛口迤西東便門角樓迤南西便門角樓頭道垜口四處城牆各火車道豁口一個臣飭據天津道王仁寶前往勘得豁口四處甎土错雜礙難觀瞻擬由臣等商同督曾蘆漢鐵路事宜臣盛宣懷會辦關内外鐵路事宜臣胡燏棻飭局勘估將所有豁口各留一門洞以通火車餘均修葺整齊所需工款卽由各鐵路報効不請公欵理合附片具陳伏乞聖鑒訓示謹奏奉硃批知道了欽此 
[湖北鄖陽鎭總兵鄧奏遵例保奏摺初八日]  
　　頭品頂戴記名提督湖北鄖陽鎭總兵奴才鄧正峯跪奏爲遵例保奏事竊查定例營中軍火器械提督總兵到任比照督撫新任盤查錢糧例委員查點提督限三個月總捕限兩個月繕疏保奏造册送部查考久經欽遵在案今奴才於光緒廿九年正月内荷蒙聖恩簡授湖北鄖陽鎭總兵當經恭摺具奏叩謝天恩並籲懇陛見奉硃批毋庸來見欽此欽遵復奉兼署湖廣督臣端方照飭迅赴新任奴才卽於本年五月十一日到任遵例行委各營遊擊都司前赴派定營分逐一盤查計目奴才到任日起連閏扣至六月十一日兩個月限滿例應繕疏保奉兹據委查之員呈報按册查點各營軍火器械除出師動缺　奴才標屬左右兩營竹山恊營前於咸豐六年十一十二兩月並同治元年七十兩月内先後城垣失陷被匪焚燬各件均於册内註明　皆齊全堪用出具並無揑飾甘結及本營經管並無缺少印鈐各結造具清册呈齎前來奴才覆加查核無異所有取列屬轄六恊營軍火器械錢糧馬匹各　除咨呈督臣核轉送部外理合遵照攺題爲奏新章繕摺保奏伏乞皇太后皇上聖鑒謹奏奉硃批該部知道欽此 
[直隷總督袁奏正陽等門城樓工程勘明輕重請俟正陽門修竣再行分别估辦摺初八日]  
　　太子少保北洋大臣直隷總督臣袁世凱新授商部右侍郎順天府府尹臣陳璧跪奏爲正陽等門城垣樓座工程勘明輕重情形請俟正陽門修竣再行分别估辦恭摺仰祈聖鑒事竊臣等欽奉光緒二十九年六月初七日上諭工部奏正陽等門城垣樓座情形請飭修葺一摺此項工程著仍派袁世凱陳璧切實勘估俟正陽門修竣後所餘之欵卽行分别輕重陸續修理欽此遵經飭派天津道王仁寶試用道尹家楣接照工部原單逐叚勘明核實估計去後兹據該道等勘得正陽等門城垣樓座各處情形與工部原奏清單大致相符惟工叚甚多情形不一其尤爲重大者如德勝門大樓　樓頭停破壞大木間有尟朽朝陽門迤北城牆陷深三四尺不等長至二十餘丈誠如工部原奏工程緊要勢難緩修至西直門角樓上年業經工部估價未修本年又經步軍統領衙門咨請工部修理體制攸關自應修葺以壯觀瞻其餘各項工程坍塌已甚但地非衝要暫可從緩兹將德勝門大樓　樓朝陽門城牆西直門角樓三項工程擬就做法　飭廠商核實估計據稱各項物料概歸商辦約需銀二十五萬兩係援現在情形而言若年復二年工情加重尙恐不止此數查各省報効正陽門工欵共銀五十二萬三千餘兩内直隷報効五萬兩撥濟京師醫學堂經費滇省報効銀一萬兩因軍務緩解外實計銀四十六萬三千四百餘兩除應付正陽門大樓　樓工程銀四十二萬九千九百餘兩又堆撥馬 
 
