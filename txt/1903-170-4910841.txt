# 1903 - 170 - 4910841

 

Page 1

 
 
[皇朝政典類纂出書截股啓[  ] 圖書集成局白]  
　　是書搜采官私諸書多至八百三十餘種編纂至兩年之久始克成書購書之價設局編輯之資數逾鉅萬股價十六元虧耗實甚現在二百卷已經印就裝釘四十八本應卽將股票停止所有各外埠經售處請將售下股銀及未售股票迅卽如數寄申以便核數發書與股諸君亦請卽向經售處找價取書爲荷全書準六月望日告成共釘一百二十册實價洋銀二十八元 
[姓名關乎榮辱説]  
　　本科殿元王壽彭籍隷山東潍縣金殿臚傅而後泥金姓氏吉電飛來以東魯之名流爲玉堂之領袖雖未知其文章經濟果否冠冕羣英而一覩此名字吉祥已隠然寓國家壽考作人之意且　壽慶榜轉瞬舉行有開必先頌颺尤爲得體是固由景運之適與會合而諸臣工媚兹一人之意亦已幾費躊躇僕觀於此不禁喟然日嗟乎姓名之關乎一身榮辱也顧不重哉考左氏載申繻之論謂名有五以名生爲信以德命爲義以類命爲象取於物爲假取於父爲類不以國不以官不以山川不以隠疾不以畜牲不以器幣條分縷析詳哉言之可知古人於子生命名之時未嘗不周詳審愼特其用意之所在或存埀戒之想或取則效之思俾顧名思義之餘不致或踰規範初非因薰心富貴藉此區區姓氏以冀遇合而希寵榮後世俗尙澆漓人喜側媚諛詞佞語固爲涉世所必須而姓名之流傅亦有因以判榮辱者嘗觀稗史所載宋高宗自建康避入浙東至南山有　於道左者上問爲誰對日宗室趙不衰上大喜日符兆如此吾無憂矣趙承相鼎當國有薦會稽士錢唐休者趙適閱邊報見其名不悅日錢唐遂休乎因竟棄置不用夫用人爲國家大事乃竟以讖語之偶有凶吉藉爲黜陟之定評不學無術一何可笑本朝康熙某科順天鄕試已定朱復明爲解首拆彌封之際試官見此　相顧日殷頑甫定未數十年設以此名魁多士殊多不便不如易之於是以大興朱文正軾爲解元文正爲本朝理學名臣首選固爲無愧而當登科伊始試官之存心拘泥未免爲識者所嗤若夫有攺名而希櫂用者宋元祐初有朱紱者君子人也不幸坐黨錮崇寗間亦有朱紱者平江人初登第欲希晉用上疏自陳與奸人同姓名恐天下後世以爲疑遂易名蔡京果大喜不次擢用明嘉靖中浙人徐學詩極論嚴嵩去職時嘉定有同姓名者亟陳禮部攺詩爲謨遂登顯要此種獻媚乞憐尤非常情意計所反又聞同治朝有何鑄者某科殿試進呈前十本時皇上見其名特攺爲金壽蕊宫姓氏義取吉祥豈天子聖明或亦未能免俗與嗟乎伊古以來人之貴乎名也久矣或則名勒乎鼎鐘或則名不出里巷要皆視其人之文章經濟藉以分其等差若乃意不在此竟以字義之是否吉祥頓判一生之榮辱是殆執手而咳之際當亦有不及料者吾聞宰相有造命之說其殆此之謂哉抑嘗思之道光已酉科萬壽恩榜江南主試者曾擢南匯人祝椿年爲解首藉寓頌祝之忱莊子云八千歲爲春八千歲爲秋似此壽算綿長較之彭籛之僅享遐齡八百者其修短之數實不可同年而語然則善頌善禱必如此而始臻其至世有欲登上第獵巍科者其亦於名字間加之意哉 
[諭旨恭錄]  
　　五月十九日奉旨分發江蘇知縣王瑞蘭安徽知縣蕭翰臣張翊六山東知縣李繩先戴樹昇陳夢藻張汝炘倉傅縉山西知縣吳恩溥姚廷獻張樹屏河南知縣慶仁盧自濱范壽銘楊宏恩李沚蕯嘉曦陜西知縣王猷李沛甘肅知縣樊鼎摳廖元佶浙江知縣程銘敬陳象紱宗彭年戴承緒江西知縣劉廷弼劉鍾琳吳廼翼宗鶴年崔祥鳩王鴻壽商言志施謙高繼祖福建知縣張弧陳培基方宗猷王家駒湖北知縣謝培德緷啓森樊金聲陳彝吳淞蕭大鏞楊士桐王建勳湖南知縣杜成章四川知縣沈克剛周諴恒廣張準廣東知縣宋漸元張承榦席裕厚雲南知縣唐紹祁　澍貴州知縣彭心漢張濟貞李傅璋叚學義鄢文琳郭慶瑢雲南布庫大使延榕廣東鹽大使松茂兩淮鹽大使魏璠山東鹽大使吳濟福建鹽大使馬朝爵平文鳳王修齡四川鹽大使趙荃廣東鹽大使董榮光俱照例發往江南道監察御史著張元奇補授借題吏部文選司郎中宗室寳銘擬補吏部稽勳司員外郎宗室毓善俱准其補授開復花翎四品銜前浙江常山縣知縣劉朝鎔著准其開復原官原銜仍留原省補用欽此同日軍機大臣面奉諭旨本日引見之江蘇補用道歐陽述試用道朱溍廣西補用道錢錫寳分省補用道聶汝魁著於閨五月初二初三初四初五日預備召見如是日未經召見仍於次日豫備以次遞推欽此同日奉旨豐陞阿等奏商卓特巴等缺擬定正陪請簡等語著照豐陞阿等奏巴特瑪多爾濟所遺商卓特巴之缺著擬正逹喇嘛巴特瑪多爾濟補授遞遺逹喇嘛之缺著擬正札桑喇嘛車抺齊密特補授欽此 
[硃筆恭錄]  
　　五月二十日奉硃筆圈出御史雙壽補授满掌京畿道事務欽此同日奉硃筆圈出御史陳秉崧補授漢掌京畿道事務欽此 
[本館接奉電音]  
　　昨日午前京師飛電傅來上諭一道旨二道敬謹譯登○五月二十九日内閣抄奉上諭前因京師雨澤稀少迭次親詣覺生寺並大高殿拈香派醇親王載禮等分詣時應宫等處拈香並經開壇祈禱仰荷昊天眷佑迭霈甘霖現當播種之時仍盼雨澤優頻邀　貺允宜再申虔誠祈禱朕於閏五月初四日親詣覺生寺拈香大高殿著派禮親王世鐸敬謹前往恭代拈香時應宫著派貝勤載瀛昭獻廟著派貝勒載濤宣仁廟著派貝勒載洵凝和廟著派貝子溥倫同於是口分詣拈香並派醇親王載灃詣黑龍潭香派莊王載功詣白龍潭拈香欽此○閏五月初一日内閣抄奉旨雲南正考官著張星吉去副考官著吳慶坻去欽此同日奉旨貴州正考官著李哲明去副考官著劉彭年去欽此 
 
 

Page 2

 
 
[電傅宫門抄]  
　　昨日傍晚京師友人専電告知本館云閏五月初一日皇上召見軍機大臣及安存文蔭 
[俄塞邦交]  
　　英京倫敦來電云邇日俄政府移書塞爾維亞國迫令將行弑之人處以應得之罪既而俄國宫廷遵俄皇之諭爲塞國先王及王妃持服二十四日 
[藥發傷人]  
　　英京倫敦來電云西歴六月十九號此間烏路烏伊之氣製造廠中所製最大砲彈七枚正在裝置火藥時火忽爆發撃死一十六人傷一十七人附近民居摧毁不少 
[韓拒意求]  
　　高麗漢城來電云某日意大利國駐韓代理使臣木那誇君入謁外部大臣李道宰略謂貴邦已給各國開礦之權敝國亦請稍沾利益李君嚴詞抗拒毫不通融木君謂按照通商條約第十章顯有利益均平之說今者聨盟各國皆得開礦采金而我意商民獨抱向隅之憾其謂之何猶憶敝國前任領事曾准殖民商會之求請撥一貴邦内藏院所轄礦山已荷朝廷恩許今特來此商榷以期實踐其言李君駁以利益均平一語指惠政及利權而言與礦山兩不相涉使果朝廷恩許貴邦開礦則外部自必聞知今本大臣既無所聞未便主持其事要之敝國現設議政會凡屬國内開礦等事必須議定而後施行日後欲許何國開礦采金定先開會集議斷不能貿然允其要求也木君乃默默而去絶大事業一霎時已歸諸夢影泡花矣 
[日使陳詞]  
　　京師來信云華歴五月二十三日午後日本駐京使臣内田君康哉因公赴外務部投刺慶親王辭以疾由王瞿二公接見談次内田君告以貴國欲將通商條約攺就京師互議云云實與敝邦意見相反既復歴述目下東三省諸事力勸將奉天及大東溝開岸通商王公答以東三省通商一事僕亦深以爲然惟奉天及大東溝此時政府决不能闢爲口岸蓋事機尙早姑俟遲遲也臨别内田君又告以東三省現歸俄人治理貴國自宜及早收回 
[英使陳詞]  
　　京師來信云外務部王瞿二公接見日使内田君之頃英國代理使臣某君赴慶親王私邸入謁力勸將東三省開爲萬國通商之地謂此一舉也實目前切要之圖特未悉慶邸若何意見也 
[豫報雷鳴]  
　　日本某日報云邇者東京氣象臺理學士岡田武松新設無線電機别出心裁能於四下鐘前豫報震霆將至刻已試騐有效將於日内著書發明其大旨謂雷之將鳴機中先砰然有聲且可由此以測其地之遠近及雷之性質云 
[桂撫王附奏西匪肅清舉辦荒政片]  
　　再廣西邊界内地各股匪現均一律肅清地方安堵如常善後事宜亦督飭營縣認眞舉辦一面搜除伏莽一面整頓民圑不准稍有粉飾惟各屬頻年失收近兩年因匪亂多未耕種去歲夏水秋旱又復成災以致饑饉洊臻流亡满目前蒙天恩飭部撥振銀二萬兩臣復在梧關挪用應解松滬浙東貨釐十萬兩購米分運各屬平糶然災區太廣爲日甚長久已輾轉一空疉蒙逾格恩施俯准開辦振捐並准收推廣七項捐輸然開捐數月收數寥寥而饑民日益衆多餓斃者日數十人臣又借欵十五萬兩分别在越南香港購米接濟奏請開辦彩票塡補爲數尙多不敷又致書廣東各善堂紳董集資放糶署廣東撫臣李興銳關懹舊治復在東籌欵二十二萬元買米振糶尙可補救一時惟緩不濟急綜計目前桂平饑民約二十二萬貴縣九萬柳州屬二十餘萬南甯二十八萬來象武各十萬餘龍太慶思各一二十萬不等除桂平梧三府外左右兩江計饑民逾百數十萬之衆鬻妻賣子慘不忍言潯州英福音堂法天主堂現均設廠施粥香港英總督復派政務司來潯邕各處放振臣忝綰疆符見施振出自外人且慚且感雖督飭府縣分别振糶深苦難乎爲繼况目下流民漸次歸業而鄕僻每乏牛糧耔種又須廣爲籌措臣夙夜焦思空拳徒奮然受國厚恩具有天良終當盡力之所能爲勉圖補救幸今年入春以來雨晹時若可望有秋宼氛又復凈掃農民得以及時耕種天時人事均有轉機足以上紓宸厪所有廣西饑饉日甚現亟籌欵振糶及目前晹雨應時流亡復業各情形謹附片具陳伏乞聖鑒謹奏奉硃批知道了欽此 
[兩教違言]  
　　沙市訪事人云有客自湖北枝江縣來言及縣屬董市向有天主耶穌各教堂五月初旬某日天主教民某甲搬運蘆柴暫堆福音教民熊某家屋旁餘地上熊不允口角之下糾黨械鬥互有損傷是夜熊宅忽被火焚疑甲所爲大啓齟齬旋各訴知教士請詣縣署禀陳縣主某大令告以如欲拘懲釀事之人必先指出姓名方能出票隨由耶穌教士交出甲乙丙丁四人天主教士則雖指定九人尙未交出不知大令將何以處之 
[攺鑄銅圓]  
　　杭州訪事人云浙省自將當十銅圓鑄成後外府州縣均派員赴省請領以濟民艱而本省轉寥寥無幾推原其故皆由杭省洋銀每元可易錢一千一百文左右核之銅圓須一百一十枚較他處僅易八九十枚者相去懸殊以致人皆不樂行用護撫翁筱山大中丞爰令攺用黄銅鼓鑄俾成本較輕每洋銀一元准易一百十枚惟每人每次祗准兌洋銀一元以防流弊 
[集思廣益]  
　　杭州訪事友人云浙省籌興警察由護撫翁筱山中丞委劉雲樵觀察總理其事而令宗子戴太守爲提調就上城宗陽宫保甲總局開辦巡警事宜惟事當創始未具規模廣益集思在在均需臂助因又添委保甲督辦戴子開觀察爲會辦採取江蘇江西湖北直隷等省警察章程互相討論一俟斟酌盡善即須詳請中丞批示遵行矣 
[嚴守得人]  
　　杭州訪事友人云署浙江嚴州府知府劉海臣太守宗標蒞任已逾兩載而准補是缺之錢甘卿太守溯時因與護撫翁筱山中丞誼屬姻親例應廻避爰由署藩司崔磐石方伯檄飭現辦金衢嚴防營營務處之浙江候補知府黄峙青太守書霖接署新猷大展拭目俟之已 
[奉檄偵匪]  
　　揚州訪事人云上月某日兩淮運憲程雨亭都轉接省中密電以郡城西鄕某莊梟匪盤踞黨羽甚多飭即派委密查等因隨檄委甘泉縣沈大令親往查察越日復遴委某分轉微服而往聞此莊在天長儀徴甘泉三縣交界處匪目某姓曩曾充當某縣差役似此跳梁小醜當不　聚而殲旃 
[總巡獲賊]  
　　杭州訪事人云撫署武總巡陳守戎慶生於五月二十日之夜四鼓時巡至鳳山門見某姓家有竊賊越牆而出卽命勇丁拘解至局訊鞫之下供稱小人姓黄名鎮奇湖州人旋於次日黎明時在城下敗草叢中獲到同黨林復生一名連贓送交上城保甲局總巡過司馬嚴加詰究各責一千板荷以重枷發犯事地方示衆期满之後發遷善所拘禁五年 
[尤吠驚心]  
　　有客自太湖三萬七千頃中貽我二十六鱗云吳縣東洞庭山紳士葉子堅家突於五月二十二日之夜被劇賊毁其後門 
 
 

Page 3

 
 
潛入内室竊去金珠首飾及古名人書畫之類值銀巨萬報經縣主某大令親臨勘騐比捕偵查說者謂莫釐鄧尉問向稱吳中安樂土自有私臬出没居民遂寝饋不安今復有妙手空空兒來去自如飛行絶跡官斯土者若不從嚴緝治恐昔之户無尨吠者此後將遍地皆鷄賊狗盜之蹤矣尙得高枕而臥哉 
[潯郡官塲紀事]  
　　九江訪事人云江西提督學政吳絅齋犬宗師示期某日按試九江舉行科試府尊孫景裴太守奉札後卽委趙少梅參軍王慕仲少尉充内巡捕官薛嘉生朱仰臣兩少尹充外巡捕官○湖口釐局委員吳梓鄰太守到差後卽赴小池口龍開河二套口各卡查閱一切月初某日道出潯江趨詣各當道處拜謁○九江城外保甲分局委員邱稻咳少尹奉府尊孫景裴太守墽令代理姑塘分司所遺保甲局務委舒清臣少尉辦理兹者少尹又奉大憲委隨黄刺史鈞選帮辦湖口保商局務所遺姑塘分司經太守札委謝春帆少尹代理○本任廣饒九南道兼九江關監督升署臬司瑞莘儒觀察奉飭回任五月十四日行抵潯江暫假招商局小駐襜帷擇於二十日接篆任事○上月某日本任督糧道調署九江道寳湘石觀察因公赴省十五日返潯交卸九江道篆卽回糧道本任○貴州巡撫鄧筱赤中丞乞假歸餋五月十六日自漢口來潯暫寓西城外鄭紀常觀察澹泉别墅 
[堇山夏黛]  
　　寗波訪事人云鄞縣南鄕胡家墳左近有胡某者年已古稀家尙殷實匪人涎之已久五月初四夜突來盜匪二十餘人蜂擁入内翻箱倒篋肆意搜求某率同家人竭力抗拒匪遂開槍轟撃中甲咽喉登時倒斃其子亦被槍所撃大受傷夷迨匪去檢點失物爲數殊鉅當由家人赴縣署報案邑宰周少軒大令卽於翌辰會同甬東司巡檢徐少山少尹下鄕勘騐飭捕緝拿然不知果能弋獲否也○牙釐總局憲潘竹巖太守現屇期满經上遊委白佑之太守來甬接替五月初五日已入局視事矣○日前鄞縣周少軒大令拘獲賭徒某某等十五人各責千數板荷以巨枷發署前示衆○江北桃花渡烟妓餘姚阿玉前因窩留搶刦奉邑左溪坑某姓家之盜夥經甬東司巡檢徐少尹提訊供詞一味支離遂飭荷枷游示 
[會捕劫盜]  
　　上月某日浦東高家行鎮鴻源油米雜貨行及某衣莊被盜行刦報經川沙廳撫民同知陳桓士司馬踏勘後移會鄰封一體協緝兹經浦東保甲總巡謝岳松明府飭捕偵訪略有端倪爰函請上海縣汪瑶庭大令派捕會同掩捕 
[局員接替]  
　　本邑籌餉貸捐局會辦盧崙三明府前奉省憲札飭赴省另候差遣遺差委瀏河釐卡委員朱耕丹明府接辦明府本定於上月某日到差後因前手交代未清以故昨始蒞局視事 
[嚴懲劣捕]  
　　前日南市捕房八十八號巡街華捕倪富全落差後行經大東門外張華浜不知因何與人忽起爭端旋控諸十六鋪巡防中局局員黄衡堂二尹研訊之下移送馬路工程局總辦翁子文太守立將該捕卯名斥革并著捕頭傅諭包探查明起釁情由昨日據情禀復太守以該捕劣迹多端僅子斥革不足以儆效尤爰飭帶案研訊從重懲治 
[仍准交保]  
　　前者成衣匠倪永興賣妻爲娼一案經英美租界公堂襄讞委員魏蒓塢大令訊明判責三百板枷號一月旋忽由自稱道署幕友之顧某函致讞員孫建臣直刺將倪保去事爲捕頭所悉以斷定之案不應遽爾變更請仍照斷懲辦直刺因復著保人將倪交案昨晨升堂研訊隨商之美總領事署繙譯官白君著押交妥人保去取具攺過切結存案備查 
[火未成災]  
　　前晚十一點時鐘美界吳淞路長安里寄居第一千二百七十一號房屋之吕宋人某甲悮將燈内火油潑翻霎時火勢上炎幾釀巨禍幸施救得法未幾卽火滅烟消然四鄰已虚驚飽受矣 
[並非火警]  
　　昨晚鐘鳴十點十分時忽聞捕房警鐘亂吼繼分二下居人均疑爲不知何處又遭回祿實則斯時各救火會西人在虹口靶子路操演水龍以及各救火器具也操演多時始畢各分道而回 
[上海官塲紀事]  
　　昨日淮陽右營參將郎叅戎桂林因公來滬詣上海縣署拜會縣主汪瑤庭大令延入花廳茗談良久然後握别○浙江候補通判彭我山别駕於昨日詣縣投刺大令飭丁擋駕 
[英美租界晚堂瑣案]  
　　揚州人于大前控楊德林孫扣紅陳子廣强搶伊家養媳大丫頭等情讞員孫建臣直刺飭包探朱桂生赴揚州關提來滬訊明口供暫行管押前晚飭提覆訊于大供小的在滬工作閱二十餘載與場並不相識四月某日養媳大丫頭出外購沸水　　搶去至孫實與此案不涉今媳已提案求恩給領楊供小的與于同鄕來滬已閱六年向在泰記行工作于大係小的之寄父小的前曾借居伊處今春遷出嗣以中饋猶虚央孫及陳子廣之母作伐以財禮洋銀七十元文定大丫頭爲室厥後大丫頭自至小的處成婚並非小的强搶孫雖係小的之友此事實不相干孫供小的係高郵州人與楊爲友前者楊邀小的執柯時小的不在家中故由母親說合陳供小的與于同鄕向在怡和馬頭當小工與于素不相識某日在某茶館啜茗包探悮疑楊之黨羽遽被拘拿尙求明察大丫頭供于大係小女子之父前聞人言由朱遙林老陳撮合將小婦人許配與楊楊先住家中至今春遷至外虹口小婦人自至彼處並無人來家强搶求賜成全直刺判將楊責二百板孫責一百板大丫頭掌顂一百下隨將揚孫交包探帶回捕房管押大丫頭交官媒看管聽候核辦○妓女趙愛珠不願賣娼籲恩超豁直刺發交官媒看管飭差傅其父訊供前晚廨差將愛珠之父趙心方送案直刺詰究之下趙供小的後紹興府屬上　縣人女兒愛珠生甫三歲即喪其母由小的許字殷姓爲室僅得財禮洋銀三十元不知如何淪落烟花求恩超豁直刺著將愛珠給趙具領回籍另行擇配不准逗留 
[美租界捕房紀事]  
　　前者竊賊某甲掩入華記路某姓家行竊金銀首飾等物所　不貲既而包探劉阿炳查悉甲已逃至甯波因禀請讞員孫建臣直刺出票往拘暫交鄞縣捕役袁阿堂看管詎知袁受甲之賄私行釋出劉探遂將袁帶回上海送入捕房捕頭令押候解送公堂禀請訊辦○盜匪陳杏生曾在甯波行刼某姓家衣飾携贓至滬匿跡虹口某姓家前日包探倪順泉查悉拘入捕房捕頭命押候轉解公堂禀請懲辦 
[開局施醫]  
　　本局歴年於夏秋之間延請内外諸科醫士施診給藥今仍循舊　於閏五月初一日開局期逢單日午前局中自備飲片照方發給其有症重不能就診者可到局報明請醫往治車輿之資由局酌付不取病家分文敝局僻處城南而西東各鄕貧病者不遠一二十里纷至沓來兼以城南貧户甚多需費尤鉅奈敝局素無恒産放生義塾恤嫠施棺一切善舉全賴同志諸善士踴躍樂輸俾得衆擎易舉敢請附登報後以期共解囊金源源接濟庶幾壽人無非壽已疎財卽是生財行見富貴壽考天之報施有不期然而然者矣滬南放生局司董謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　盧德金與其弟毛毛爭賣祖遺公地投縣互控前經縣主汪瑶庭大令訊明令各覔受主懌出價較大　立契成交兹因爭執不休又於前晚提訊德金供稱同族兩房共地一畝一分小的兄弟兩人應得六分堂弟金福應得五分前者奉諭各覓　　小　已　朱姓議定連金福之地一併賣去每畝價銀四千八百兩毛毛供稱小的前奉憲諭將地售與長樂會教堂價銀三千兩先收定銀二千五百兩田單前被母親抵押方姓家小的卽備齊本利二千一百兩贖回交與教堂收執　餘四百兩業經繳案再應找付五百兩須俟交地時付清金　　稱小的之地不願與德金併售今被德金擅專賣去求卽訊追大令判令將德金責一百板　出金福之地五分祗准將自已之地六分出售毛毛所議之價作爲罷論毛毛稱小的已收定銀如竟中止必須受罰大令將情轉告德金限三日内禀復核奪○前者法租界公廨移送竊賊　　　　縣大令研訊之下飭收押攺過局兹已期满送回縣前晚大令升堂研訊李供小的係湖北人今春來滬謀事未成落魄無聊以致行竊既　押辦後當攺過自新大令著卽自行回籍毋許逗留○顧吕氏前因不守婦道被其夫扭控縣署大令訊取口供飭發某善堂留　近因在堂胡閙出堂中司事送回前晚大令傅氏母吕馬氏訊究吕馬氏供稱小婦人僅生一女當十七歲時嫁與顧姓今已一十二歲忽發瘋顧致與伊夫不睦　奉發堂留養迄已數月想能安靜求仍傅伊夫領回小婦人無力養赡吕氏供丈夫時時打駡積忿成疾並未違忤翁姑求恩　察大令著吕馬氏送至夫家　翁姑服　然後交伊夫收管 
[英美租界公堂瑣案]  
　　包探陳金標解粵人高阿連到案禀稱此人販售廣東餅藉資餬口前日以洋銀八元　令幼丐徐阿生沈阿六往購新衣强曳至某輪船將赴粵東販賣兩幼丐大聲呼救適爲小的所聞是以拘請究治兩幼丐供訴前情高俯首求恩讞員孫建臣直刺　之美總領事署白繙譯官判責四百板押捕房兩月洋銀充公○包探方長華解王和尙到案禀稱此人係著綹手昨在南京路竊取不知姓名人所佩銀質對時表至某押鋪質錢經小的所見拘請究懲直刺判責二百板表存候失主具領○包探李星福解王阿金到案禀稱此人竊取某姓家衣服報由小的换獲送請究懲直刺判責二百板○包探顧阿六解陸阿福到案禀稱此人行竊張金海等家衣物報經小的拘獲請究直刺判責二百板○水巡捕黄鶴齡解工頭趙錢元工人張阿仁王阿唐朱阿小陸行生到案禀稱前者三泰公司倩趙載芝麻至某處被竊十包約值洋銀七十元故由小的送請究追趙供小的無力認賠尙求恩宥直刺著押賠洋銀四十元尙有三十元由張等分别認償俟繳清後各責一百板○包探顧福其解車夫高言壽到案禀稱此人行竊許松桂所携鋪蓋行李故由小的送請究懲直刺判責三百板枷號一月○包探錢榮堂解施阿狗到案禀稱此人竊取陳龍標家衣物故由小的拘請究懲直刺判責三百板枷號兩禮拜○前者四馬路天樂窩書塲中伺應烟客之楊阿二陳阿福劉阿金藉端毆傷傅利生報經包探拘解公堂直刺訊明飭暫管押昨晨解案復訊傅父投案呈遞中西醫生所立藥方聲稱兒子横被兄毆内傷甚重請爲嚴辦以儆將來利生匐上堂稱天樂窩係著名流氓某甲開設屢次縱夥毆人此次小的因誤入烟堂遽遭毆撃倘有不測應中償命旋有某處保壽公司西人投案　稱利生曾倩商人保壽險如竟因傷斃命應向天樂窩主追償直刺商之白君著將楊陳劉還押捕房視利生傷勢如何然後訊核 
[法租界捕房瑣案]  
　　去年十一月中通聚泰報　行主初雨村因支票糾葛被朱　林所控時孫建臣直刺方操讞政知一切將行中生財器物拍賣得洋銀一千數百元給朱具領然案尙久縣未結也昨日朱投案求追讞員魏　熓大令提初復訊初供小的别無所有惟江海關上尙存餘稅銀二百兩求准交人保出劃付與朱大令著押候過堂傅朱質訊核奪○楊開生之　顧氏由某處潛逃來滬與郭阿松姘職被楊等獲扭控到案大令訊取口供著將顧氏掌頰二百下交楊領回管束○孫阿榮潘延桂前因混用銅質僞洋銀被包探拘案大令判枷號一月衆昨日期满命帶案開枷各責三百板押候發落○扖手王少卿趙東揚經包探拘泰大令訊供判令將王枷號一月期满責釋趙責四百板　之　去免予荷枷 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九年五月十七日京報全錄]  
　　宫門抄諭旨均錄正張○直隷總督袁奏奉天米豆直隷無欵代連請由該省自運交倉摺○又奏薦舉賢員片○又奏請開復已革　司辦理課吏館事務片○又奏陳明知州保案重複懇恩攺獎片○又奏請裁撤擔頭關糧稅總分各局片○兼署閩督崇奏閩省各營光緒二十七年分朋馬奏銷摺 
六子少保　洋大臣直隷總督臣袁世凱跪奏爲奉天米豆直隷無疑代運請由該省自運交倉以免貽誤恭摺仰祈聖鑒事竊據署天津道龎鴻書詳情奉天光緒二十七八兩年並帶徴二十六年米豆部議仍飭　運本色以　要需查此項米豆原應該省自運父倉前因　　　　海船故由天津寗河兩縣海船户長輪流備船往運所需水脚雜費按船抽捐藉資津貼嗣因輪船盛行海運漸少捐數日見短絀該户　　　　難支光緒十三年禀由升　天津　胡燏棻詳經前督臣李鴻章奏准攺歸官辦　輪帶運仍收津寗海船及奉天槽牛船捐以濟運費每年運米豆一萬八九子石及三萬二三千石共需運費銀二萬八九千兩至三萬餘兩不等甲午以前捐項較旺尙敷辦運迨後海船逐漸歇業捐數頓　不敷甚多歴届辦運皆須詳請欵迄今尙欠運庫欵項未能清遣庚子軍興兩省海口均被洋兵佔踞無從收捐上年七月天津收回始直隷海船設局收　無如海船益少收數寥寥營口地面未交不能開辦奉省現因辦理河防設局抽　船捐勢難派員再收查奉省三年米豆照案核計至少亦有四五萬石以昔年運費計之必須籌備運費四五萬兩若攺由火車裝運尙應加增况舊存麻袋四五萬條亦須價銀一萬五六千兩統計非六七萬金不可現在　庫一空台洗難爲無米之炊此項米豆徴自奉省原應該省自行起運本非直隷應辦之差前於攺章案内曾經奏明如船捐收數短細應由奉省自行起運以免代人受累在案現在運費難籌實難代人受累查從前錦寗廣義四州縣米豆運赴營候兌所需運費爲數不少現有津榆鐵路已逹營口攺由火車運京該州縣近傍鐵路運費均可减省該省河防所收船捐亦可匀撥以爲運費　奉省自運實較直隷代運爲便等情詳請具奏前來臣查奉天米豆三的併運要欵甚鉅直隷船捐收數奇絀營口船捐尙未開辦天津道庫存欵毫無藩運關庫同一艱窘　釐爲難委實無力代運惟有仰懇天恩勅下盛京將軍奉天府府尹將前項米豆自行起運以免貽誤要需理合恭摺具陳伏乞皇太后皇上聖鑒訓謹奏奉硃批户部議奏欽此 
袁世凱片再查有軍機處存記道員用調補直隷大名府知府馮汝　前由庶常散館攺官户部洊升郎中兼充軍機章京多年曾膺京察一等屢蒙　剡奉旨記名以道府用旋蒙恩以道員用交軍機處存記嗣以知府外放亦復政績卓著循譽翕然其在山東青州府任内疉經撫臣張人駿以該員才長心細勤政愛民撫臣馥以該員識力閎毅能見遠大等語先後保薦復奉旨交軍機處存記並傅者嘉獎欽此欽遵各在案是該員才堪擢用久在聖明洞鑒之中自調　直隷以來臣接悟之餘見其器識開朗才具優長於時務頗能留心於政體尤爲通逹現值直隷百端待理庶務殷繁切内治外交在在需員贊佐如該員之明敏幹練僅令典郡未免局於一隅合無仰懇天　　准將存記道調補直隷大名府知府馮汝騤開缺以道員送部引見聽候恩施之處出自鴻慈逾格如蒙俞允所遺大名府知府係歸外補之缺容臣另行　員請補　咨部外謹附片具陳伏乞聖鑒訓示謹奏奉硃批署照所請吏部知道欽此 
袁世凱片再查整飭地方首在講求吏治前奉諭旨敕令各省開館課吏實握治道之基直隷爲畿輔要區臣前於省城奏設課吏館　期考試必須另派大員會同司道安籌經理方足以専責成查有已革直隷布政使王廉以詞臣出任監司歴官　省均有政聲前於已革湖　無臣陳寳箴查辦案　越俎干預奉旨革職並無貪劣實蹟亦未貽誤公事前在直隷藩司任内講求吏治頗能盡心　方情形亦尙熟悉可否仰懇逾格天恩俯准將該革員開復原銜由臣委辦直隷課吏館事務以資董率之處出自聖裁謹附片具陳伏乞聖鑒訓示謹奏奉硃批著照所請吏部知道欽此 
袁世凱片再正任安洲知州商作霖前於直隷防軍疉次剿匪案内在事出力經臣奏保以直隷州知州在任候補欽奉批旨允准轉行欽遵在案兹據該員禀稱前在滄洲署任因辦理教案出力業經得保以直隷州知州在任候補此次所保升階係屬事複禀請更正前來臣查同案　保之在任候補直隷州開州知州胡賓周在任候補直隷州棗强縣知縣張石均請免補直隷州以知府在任候補今該員保獎既屬重複相應仰懇天恩俯准將在任候補直隷州正任安州知州商作霖攺獎免補直隷州以知府在任候補以示鼓勵除咨吏部查照外謹附片陳明伏聖鑒訓示謹奏奉硃批著照所請吏部知道欽此 
袁世凱片再據通水道陳督泰詳稱該道經徴户部擔頭關糧稅向在天津丁字沽設立總局其紅橋西沽及大城縣之東壩台共設分局三處遇有糧船過境每石抽　制錢六文半每年收稅除費用外所餘稅銀約四百四五十兩至五百兩不等咸豐七年經户部核准儘數歸於温榆河果渠村歲修埽壩工程動用報銷乃自火車通行商販攺道丁字沽總局無稅可徴繼因大清河下游淤塞西沽分局又復廢弛僅有紅橋東壩台兩局收數更微無裨國計現當振興商務擬將該關總分各局概行裁撤以免糧船守候盤查之累請具奏　情前來臣覆加查核係屬實在情形仰懇天恩俯准將擔　關糧稅總分各局一律裁撤以恤商艱其温榆河果渠村壩埽歲修經費責成該道另行籌撥理合附片具陳伏乞聖鑒訓示謹奏奉硃批著照所請户部知道欽此 
福州將軍兼署閩浙總督奴才宗室崇善跪奏爲閩省各營光緒二十七年分朋馬奏銷恭摺仰祈聖鑒事竊案准部咨各省督撫提鎭各標營朋馬奏銷一項凡官兵例扣朋馬分數動用朋銀買補及賠椿皮贜各欸均例一本照各省驛站奏銷定例具題又光緒二十九年間欽奉上諭嗣後各項本章一律删除續奉部咨是案攺題爲奏各等因自應遵照辦理查閩省水陸各營光緒二十七年分官兵朋扣項下支給提鎭役食銀三百九十兩零賞號銀二千兩又八旗水師旗營賞號銀七百二十兩又八旗步隧操演藥鉛銀九十二兩又各營　演台砲硝磺鉛價料脚銀四千八十一兩零又解兵部飯食銀一百兩共支銀七十三百八十四兩零尙　存銀六百六十九兩零照案撥充本省海防經費另各營舊管官例馬六百九十七匹弁兵騎操馬一百九十三匹新收各營官例馬四十八匹攺調官馬二十匹遺營馬一匹開除各營官例馬五百九十六匹弁兵騎探馬一百八十六匹據福建布政使周蓮詳請奏咨前來奴才覆核無異除册分送部科外理合會同福建水師提督臣楊岐珍陸路　　臣黄少春合詞恭摺具陳並繕清單恭呈御覽伏乞皇太后皇上聖鑒敕部核覆施行謹奏奉硃批該部知道單併發欽此 
 
 

Page 14

 
 
[光緒二十九年五月十八日京報全錄]  
　　宫門抄諭旨均錄正張○直隷總督袁奏補報撥發上年西陸八旗養育兵丁錢糧銀兩摺○又奏殺死一家三命重犯照例番辦摺○又奏請特派大員會辦京旗練兵事宜片○熱河都統錫奏循例辦理秋審摺○又籌欵歸補旗餉墊欵片○鑛務大臣唐奏請飭部籌撥銅本片 
太子少保北洋大臣直隷總督臣袁世凱跪奏爲補報撥發上年西陵八旗養育兵丁錢糧銀兩恭摺仰祈聖鑒事竊據市政使周浩呈稱易此供應西陵八旗養育兵丁應需錢糧銀兩向係按季専案詳請提撥前因司署案卷毁失無憑核辦所有應發各季官兵俸餉　係緊要比照從前卽文及現送估摺先行核發領回散放現復設法清查各欵已有端緒自應補請奏明辦理卷查前據易州請領光緒一十八年春季養育兵丁五十六名每名季支錢糧銀四兩五錢共銀六百五十二兩又夏季銀二百五十二兩又秋季銀二百五十一兩又冬季銀一百五十二兩統共銀一千八兩照　攺折八在實銀八百六兩四錢業經按季在於司庫地糧銀内動撥給發援照新章補詳請奏前來臣覆核無異除咨部查照外理合恭摺具陳伏乞皇太后皇上聖鑒勅部核覆謹奏奉硃批户部知道欽此 
大子少保北洋大臣直隷總督臣袁世凱跪奏爲殺死一家三命重犯照例審辦恭摺仰祈聖鑒事竊查保安州民人張保隆因續姦不遂殺　劉花氏等一家三命一案前據該州禀經批飭提省審辦兹據臬司楊土驤督同保定府知府朱家寳審明擬議解　前來值臣駐津飭委藩司周浩代審照異臣覆加查核錄張保隆籍隷保安州宰猪度日與劉大枝同村居住劉大枝與胞叔劉庭月同居各釁已死劉范氏係劉大枝之妻劉大英係劉庭月少子劉金銀子係劉大枝之子張保隆常往劉大枝家走動劉范氏習見不避光緒二十五年正月十二日張保隆赴劉大枝家閒遊見劉范氏在家獨處向其調戯成姦後非一次給與錢文不記確數劉大枝先未知情嗣因微有風聞向劉范氏盤出姦情將兵訓責劉范氏求饒主誓與張保隆拒絶鄰里咸知二十八年七月間劉大枝外出張保隆又去續舊劉范氏告知前情即與拒絶並囑以後不可冉往張保隆不值卽下劉范氏薄情吵閙一番卽行走出因思劉范氏不肯續姦反行拒絶難以忍受起意將其謀死洩忿總未得便下手二十八年十月十　日張保隆探知劉大枝赴煤窰傭工劉庭月在外謀事卽於是夜三更時携帶尖刀走至劉大枝家門首見屋内點有燈亮用尖刀撥開屋門走近炕前瞥見劉范氏與劉大英劉金銀子在炕睡熟卽用尖刀將劉范氏左臂膊右手背札傷劉范氏驚醒滾喊張保隆又用尖刀將其左手腕左肩甲左腋胑左乳項頸咽喉札傷劉范氏登時殞命維時劉大英劉金銀子驚覺哭喊　欲告知劉大枝不依張保隆聞而氣忿起意將兵一併致死又用尖刀將劉大英右血盆骨右腋胑右胳膊右手腕胸膛右乳右臂膊右後肋劉金銀子左肩甲左膝右膝左臂膊左後脅札傷劉大英劉金銀子均各氣絶　死張保隆將屋門虚掩回家避匿而劉范氏等於被殺後經劉大枝分居胞弟劉大興前往瞥見通知劉大枝回家　地報州勘　獲犯訊供禀經批飭提省審辦據供前情不諱查律載殺一家非死罪三人者凌遲處死又律載殺一家三命以上兇犯審明後依律　罪一面奏聞一面恭請王命先行正法各等語此案張保隆與劉大枝之妻劉范氏通姦拒絶後因續姦不遂輙敢挾嫌謀殺劉范氏身死並因劉大英劉金銀子哭喊不依一並故殺殞命查劉大英係劉范氏夫堂弟劉金銀子係劉范氏之子應以一家論自應　律間擬張保隆合依殺一家非死罪三人者凌遲處死律擬凌遲處死已於審明後照例恭請王命先行正法並將首級解回犯事地方縣杆衆以昭烔戒該犯訊無妻子無可緣坐仍照例將財産斷付被殺之家俾資養赡劉大枝訊無縱容情事應無庸議除備錄供招咨部外所有審明辦理綠由理合恭招具陳仰祈皇太后皇上聖鑒敕部查照謹奏奉硃批刑部知道欽此 
袁世凱片再内閣學士鐵良前經臣奏請派爲京旗練兵翼長奉旨允准欽遵轉行在案查鐵良到營以來選調兵丁聨絡將士遇事和衷商槯深資臂助惟現蒙恩補授户部右侍郎職位較崇似未便仍令叅佐軍事可否請旨特派該侍郎會辦京旗練兵事宜出自聖裁謹附片陳請是否有當伏乞聖鑒訓示謹奏奉硃批另有旨欽此 
奴才錫良跪奏爲熱河本年秋審遵照新章由題攺奏謹繕清單恭摺仰祈聖鑒事竊查前准行在刑部咨現在本部應題秋審案件一律攺爲具奏以歸簡易由部附片陳明等因准此伏查例載各省秋審本揭如係新事初次入秋審者照舊摘叙案由確加看語以憑會核其舊事緩决入犯摘以簡明略節依次彚爲一本具題等語兹屇光緒二十九年秋審自應遵照部定新章攺題爲奏除平泉州舊事秋審絞犯奏發奉文准其留養　平縣舊事秋審絞犯張舜及承德府新事秋審絞犯王猛懃豐竊縣絞犯馬洸池建昌縣絞犯陳大個先後據報在監病故已飭取圖結職揭分别咨送又承德府舊事秋審絞犯鄭洛三卽鄭得咸新事秋審絞犯張子珍郭進學李廣城等四犯歸於反獄脫逃案内另行辦理悉於秋審册内開除又舊事各犯照例毋庸提審外謹將本年新事應行提審各犯飭提到郡奴才率同辦事司員耀頤鄭德基方克猷熱河道錫恒在於奴才衙聞逐一會審悉與原　供詞無異奴才仰體朝廷明愼用刑之意率同司員等詳查原招分别敬謹核擬計光緒二十九年應入秋審新事絞犯十一名摘叙案由確加看語舊事絞犯十二各摘叙簡明略節統繕清單恭呈御覽除將原奏清單咨送刑部查核外理合恭摺具奏伏乞皇太后皇上聖鑒敕部核覆施行謹奏奉硃批刑部議奏單併發欽此 
錫良片再查光緒二十七年户部欠發熱河餉銀一萬二千二百餘兩前都統因駐防官兵専指餉銀計口授食别無生計當經由熱河道庫提借生息成本銀一萬兩雜欵銀五千兩並由右司庫生息備借等欵内借銀七千餘兩先行補放於光緒十八年三月間奏請敕　速將前項欠發銀兩請領歸墊旋經户部議奏欠發前項俸餉等銀實難補發至由道庫司庫提　生息成本銀兩應如何籌欵歸補該都統赶緊設法辦理以重欵項奉旨依議欽此由部行知在案除所提道庫雜欵暨司庫欵項統俟另案辦理外其提借生息成本銀一萬兩此項常年息銀係屬作正支銷之欵本銀既經借用息銀無出歴在各官兵俸餉内按月照數攤扣扺放伏維聖朝軫念旗僕無微不至駐防官兵俸餉本微現又减成發放生計至爲　据若再攤扣息銀實恐苦累不支奴才前據右司協領善利等呈懇設法彌補當經批飭熱河道核議詳覆兹據詳請照准籌欵歸補等情前來查熱河現無間欵可籌惟圍塲放荒所收押荒銀兩前經奏明作爲彌補生息本銀等項之需前項息銀貽累兵丁尤應先爲籌欵歸本照舊生息抵用以免再事攤扣擬請卽於押荒項下發出庫平銀一萬兩發還追庫仍作成本轉發生息以清借欵而恤兵艱是否有當理合附片具陳伏乞聖鑒訓謹奏奉硃批著照所請户部知道欽此 
唐炯片再奏撥蒙關二十九年分洋稅銀十萬兩未　該開道報解緣蠻耗一帶三點會匪滋事河道梗阻商貨停滯以致關稅短徴現經督臣派兵剿捕尙未肅清奉潑銅本刻難應手公司熱辦工本已積欠商號二十餘萬無從挪而京銅又未便停待合無仰懇天恩餉部先行另撥二十萬迅速解滇俾公司承領　資周轉而免貽誤謹附片陳請伏乞聖鑒訓示謹奏奉硃批覽欽此 
 
