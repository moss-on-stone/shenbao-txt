# 1911 - 17 - 4913632

 

Page 1

 
 
   
 
 

Page 2

 
 
上諭 
監國攝政王鈐章十二月十六日內閣奉 
上諭明年正月初八日孟春時享太廟遣懋林恭代行禮後殿派魁斌行禮兩廡派錫露希璋各分獻欽此 
上諭明年正月十二日祭祈穀壇遣載瀛恭代行禮欽行軍機大臣署名奕劻毓朗那桐徐世昌 
論說 
[地方財政研究之必要（録憲志日刋）]  
　　記者曰。財政之紛亂。至今日而極矣。民有所納。不必明。應其所需。上有所耗。不必明示其所用。窮蹙無告。而上不爲開拓殖之方。度支日弛。而民無以任擔負之力。而姦官猾吏。猶相與上下其間。自肥其私。蓋今世界金融之窘。塞貨殖之停滯。未有甚於吾國者也。日本維新後於我。而其進步之率當十倍於我。國家財政。與地方財政。亦秩然有序。能自立計劃。惟其國君臣。能與民相見以誠。其學者之言論。亦諄諄誥誡。健進不息。其民亦不敢一日即安。求所以戮力於生存。夫是以征取雖苛。而不爲暴。擔負雖重。而民不怨。法學博士小林丑三郎。彼國之善言財政者也。嘗以地方財政研究之必要爲題。述其意於日本東京經濟學協會。其言爲日人發。無與於我。亦不當於我今日之情事。然地方財政之必須整理。則彼我一也。故爲趍其大意以告國人。嗟乎財之於國。猶血之於人也。血停則。人僵。財枯則國弱。君子覽小林氏之說。其不能惄然無。感也矣。 
小林氏曰。今日者不可不研究地方財政之時機也有地方財政。不自今日始。即研究地方財政。亦不當自今日始。而吾獨以今日爲時機者何也曰。是有說焉。今日之日本。已非曩時之舊。領土擴張。殖民增加。漸向大經濟之組織。而試其飛躍。此後將於新擴張之經濟範圍。益施其經濟的活動則不可不使國內之地方團體。厚其產業。拓其金融機關。圖其健全鞏固尤必使人民之智識及生活程度。繼長增高。求與世界相應。蓋地方財政。不穩固或部分中有衰弱之地。則對於海外及新領土之經濟。無論。如何擴張。而外之所得。决不足以償內之所失。且微特得不償失已也。苟不穏固其地方財政。將外競之勢不盛。即有之亦必無兼蓄財智。奮鬭於大經濟組織之人才。要不過求食於海外之徒。爲健全奮鬪者之妨害已耳。故欲維持大經濟之組織而擴張之。不可不益求穏固其內部各地方之財政及經濟。此一說也。日俄戰役以來。國家財政整理之必要。固無待言。由是而地方財政之改善。亦早已逹其時機。何則雖整理國家財政。而於地方財政。仍其紊亂而不之改。則紛亂之極。亦至足以阻國力之發展。民生之休養。國家之稅制。十餘年未一整理。改良固不容緩。地方稅制則尤甚焉。慨自地方自治制發布以來尚未有一回之改革。自國稅激增。而隨征之特别稅及附加稅。乃益亂益雜。國稅中曾輕减地租矣。然地租。雖不重於國稅。轉重於地方科稅。尾大不掉。不改何竣。此二說。也地方經費增加之趨勢。與時俱進。今猶未已。此現情也。由是以觀。苟不先就地方財政 
 
 
 

Page 3

 
 
施整理改善之策。則後此與國運進步。大經濟主義之發展。相伴而起之地方公共設施。將一步不可行。此三說也。 
且今與甲午。相去無幾時也。然府縣郡之經費。倍於甲午者三。町村之經費。倍於甲午者四市之經費。倍於甲午者幾二十。即國家之經費。亦且四五倍於甲午。則其增加之率。固與地方經費。猶在伯仲之間。國家經費。旣有整理之必要則地方經費之必及時整理。其勢均也。 
抑吾徵之外邦地方財政。相與比較而附益之。而知日本之地方財政。其益不可以不改善也。在英一人所納地方費。平均全體三十六元五十錢。在法一人所納地方費。平均全體十四元五十錢。在普一人所納地方費。平均全體十六元七十錢。若日本人民所納之地方費。不過每人平均四元十四錢耳。則後此地方經費之需要。决不能限於今日之數可知也。故爲前途發展計。而地方財政之整理。遂益汲汲不容緩。故曰。今日者不可不研究地方財政之時機也。 
然則今後之。地方財政。將如何整理乎。今方在研究之中。尚無確定意見。可爲整理之條項。後之所述。僅就實行之時機。及其利害得失。聊供一言。以爲討論之基礎耳。閱者能就吾言演而張之。則余之深望也。（未完） 
來稿 
[禮刑爭論平議（江）（謙）（二）（續）]  
　　夫政治者知識的。而倫理者感情的也。政治者可以爲倫理之制裁。而倫理者可以彌政治所生之缺憾者也。昔者桃應孟子之間答具見之矣。夫殺人者。處之法。舜定之。臯陶守之。瞽瞍殺人。臯陶執之。而舜竊負之而逃。臯陶之。執爲政治的。舜之竊負而逃。爲倫理的也。臯陶。之執。爲知識的。舜之。竊負而逃。爲感情的也。使臯陶徇情。則害政治。使舜執法。則害倫理。故政治與倫理。分途而利用。之則兩。美併爲一。談則俱傷者。也 
且我國倫理學所謂孝子慈父之家族主義。有廣義狹義之二種。善事父母爲孝。善事兄長爲悌。此謂狹義之家族主義。事君不忠非孝也。戰陣無勇非孝也。堯舜之道。孝弟而已矣。此謂廣義之家族主義。廣義之家族主義。謂之國家主義可也謂。之國家的家族主義可也今。欲提倡國家主義正宜利用舊有之廣義家族主義。以爲之宿根。何則利用舊有者成功易。創造新有者成功難。破壞舊有以創造新有者。成功尤難。况所破壞之舊有。即所欲創造之新有。則破壞創造。已爲多事。而擾亂人心。横生阻力。此西報某訪員所謂利未見而害先生者。不可不察也 
論者以吾國貪官污吏。漁國之財以肥家。在國爲貪官污吏。而在家爲孝子慈父。遂以此爲家族主義不破。國家主義不成之鐵證。不知此特吾國官吏之家族然耳。若夫農工商之家族。則終歲勤勤。於仰事父母俯畜妻子之外。又須分擔國家每年三萬萬金之歲入。以視貪官污吏之。食俸數萬。私飽數十萬。而曾不納一文之所得稅。其於國家。執負孰不負。於國家主義。孰得而孰失也。夫官吏者國民之。一部。而貪官污吏。又官吏之一部。則不得以此爲吾國家族主義概括之惡果。可知也。且論者之稱孝子慈父。以吾國倫理所謂事君不忠非孝之義論之。則正爲不孝之子。在子爲不孝。在父即爲不慈。則論者所稱。其非吾國孝子慈父之家族主義正當之解。釋又可知也。 
惟以吾國倫理。與政治之歷史觀之則。倫理之發逹速而。政治之發逹遲。政治不足以爲倫理之制裁。則倫理適足以爲不才之護符。而爲賢者之重累。不才有所護。則倚賴者多。而經濟受其影響。賢者之累重。則方寸易亂。而國事受其影響。今正欲跂望於。新刑法民法商法之出現。假其制裁以釋我倫理上之。累而招全國人民幸福之。魂而於一方又當保存倫理上狹義之家族主義。以彌政治所生之缺憾。提倡廣義之家。族主義。以爲國家主義之先驅。如是而後吾國家。之完全發逹可期也。然則綜上所言。而爲具體的論斷。以判爭者兩方之說。曰因倫理之問題。而致疑於新刑律。與因政治之作用。而遂欲破壞倫理上孝子慈父之家族主義。其爲失均也。 
夫家族主義國家主義之消長。不盡係於刑律。言刑律亦不必以家族主義與國家主義相較量。陳義甚高。而不必同日語也。抑我新刑律之家族主義。猶爲世界之最。願斤斤於倫理者。母眩於陳義過高者之言。而疑之不已也。 
專電 
[電一（北京）]  
　　吳郁生在樞府時曾條奏人民程度尚淺遇事囂張將來民權過大必與樞臣爲難此次各樞臣自被資政院彈劾後咸服吳有先見之明擬聯銜奏保重入樞府 
[電二（北京）]  
　　內務府擬訂皇室經費四大綱先呈攝政王察覽然後繕正請旨 
[電三（北京）]  
　　攝政王以分劃國家稅地方稅爲整理財政之基礎諭飭各監理官察酌情形電告度支部會同稅務大臣籌訂試辦 
[電四（北京）]  
 
 

Page 4

 
 
梁士詒浮報之欵有百餘萬盛尚書主張嚴查 
[電五（北京）]  
　　滇督李經羲電懇陛見密陳籌商內外要政情形已奉俞允 
[電六（北京）]  
　　樞府電促川督趙爾巽來京聞有繼東督錫良任消息錫决計內用 
[電七（北京）]  
　　延昌奏京師法政學堂畢業生請免第一次法官考試奉硃批法部議奏 
[電八（北京）]  
　　駐京各國使臣因訛傳鼠疫傳染到京擬送眷回國緊要新聞一 
[蘇撫電告滬市安靖北京]  
　　蘇撫程雪樓中丞日前有長電一道呈請軍機處代奏聞係報告滬市現狀較前漸形安靖所有租界各舖户要求减租一事現經滬道曁商會出爲調停人心始定惟樞府以該撫電告情形證之前日該省實業協會陳請派員維持滬市一電似有矛盾當即電復程撫隨時調查并飭滬道設法整頓以維市面 
[郵部奏陳統一官電辦法北京]  
　　郵傳部奏稱竊維電報之設義重交通必須有居中馭外之樞機乃能收指臂相聯之實效考諸東西各國辦理電報靡不集權中央用能界限分明事權歸一中國電報向係官商分辦商電業經臣部收回官電仍由各省自辦彼此畛域未能畫一是以臣部具奏分年籌備要政摺內曾將官電歸併妥籌布置陳明在案現在釐定職掌各專責成旣經憲政編查館奏定一律歸部辦理自應遵照實行惟是官電散布各省綫路之長幾與原有商綫道里相埒經費向多不敷酌劑尤非易事何况劃分日久合併較難臣等公同商酌謹擬辦法六條一官電線路現計四萬餘里歷年旣久朽壞居多應行大修之處當復不少本年臣部派員調查兩廣線路業將亟須修理情形咨行該省核辦至今尚未興工其有滇桂之線與英法相接東三省之線與日俄相接管理偶疏即生交涉而川藏回疆陜甘等處又係關涉邊防應俟接收後由臣部遴派妥員實力查勘分年修理逐漸布置一臣部自收贖商電以來每年推廣線路需用經費動逾累萬一經接收官電展線工程事更繁於往昔若專就電欵挹注辦理必形竭蹶查近來添設歸太阿綏貴洪各線或係臣部與該省分成攤認或由度支部撥欵協濟嗣後遇有展線工程擬仍由臣部酌核情形照案辦理一臣部所轄電局凡傳報等次及收費辦法向有一定章程而一等官電半價惟紫花印各衙門有寄發之權其餘官報概列四等收取全費原以示限制而分緩急惟官電省分收費旣有參差等次亦不免紊亂稽核甚難擬自接收後凡官電省分督撫以下發遞因公官報核定等次分别納費並請准其作正開銷庶與臣部定章相符一官電省分邊陲居其多數旣鮮商報收欵必絀是以局用修養諸費悉由各省另籌官欵以資彌補嗣後不敷之欵旣經歸部直轄臣等總當勉爲籌畫以免貽誤至從前官商劃分之時各省互有欠借北洋東三省等處有借用電政之欵商電有欠解天津工程局之欵現在悉歸部辦部省欵項同關國帑應俟接收以後概將舊案撤銷以清糾葛一官電敷設區域如直隷江南廣東山東等省會均經臣部設有電局而各該省又復另設總局當時雖因官商分辦不得不各清界限而同在一地分立兩局情形等於駢枝經費亦不免虛耗擬自接收後酌核歸併如有各分局子局收費無多線路非關緊要可以遞改報房之處亦當酌量改設實力撙節一官電常年收支經費如新彊聗甘廣東山東等省均有册報到部其餘各省互有遲早廣西則歷年均未造報所有未報各案截至宣統二年年底止應由各該省趕緊清理造銷自接管以後由臣部將一切表册格式頒發各局明定期限飭令分别塡報俾得按年奏銷以清欵目此外整頓各節如鄭重接轉綜覈收支造部學生選派工頭與夫一切管理稽查方法皆爲電政切要之圖應俟接收後由臣等察核情形切實辦理如蒙俞允卽由臣部分行各省督撫遵照卽自宣統三年正月起一律辦理十二月初二日奉旨依議 
[資政院新劇尚未終演北京]  
　　初九日是午四時資政院開第三十八次大會議員到會者甚寥寥倫議長亦未到由沈副議長代理入座後尚未報告人數反對新刑律附和勞乃宣之于邦華首先倡議謂會期已迫議案尚多且有重大刑律問題雖開夜會亦恐無濟本員今提出陳請書請於明年春開臨時會隨將說帖呈遞羅傑倡議昨日無夫婦女和姦雖已表决然係主義而非條文今日法典股員長未到會不能提議請將商律提前會議毓善問今日到會人數究竟若干開會何以如此之遲沈議長報告到會者一百零六人蓋是日所到者均係附和勞乃宣之議員贊成新律者自倫議長爲始至雷奮汪榮寳陸宗輿籍忠寅胡礽泰孟昭常王璟芳及浙江全省民選議員其他稍有新知識之議員無一到者劉懋堂謂山西省北改良鹽務一案情形窘迫將起風潮而本日法典股員長未到刑律恐難提議請先提議此項于邦華主張續議新刑律謂今日若不連續開議恐明日不能通過羅傑反對之議長亦謂股員長未到若有疑難無人解釋恐不能續議毓善謂股員長今日不到 
 
 

Page 5

 
 
即不開議明日仍復如此將若之何請議長務令股員長即時到會陳樹楷謂今日再不開議明日决不能通過是與當初提出新律之意相反陳命官謂今日股員長未到之原因因全院不信任之故即或今日開議今年强勉通過如此不中不西不新不舊之刑律終不能實行反貽禍於天下于邦華陳樹楷齊聲反對肆意咆哮謂今日股員長不到顯係意氣用事資政院原取多數不能以一人而操持全院議長應以國家爲重何得因一二人不到即不開會拍案大呼和者甚衆議塲秩序爲之騷然議長謂不必噪閙可即開議李素謂山西鹽務一案情形甚迫務請卽時報告即時通過劉志詹周鏞贊同之隨將議事表更動先將第七項山西省北鹽務改良一案提前會議隨由秘書官報告文件十二種惟是日公債稅法股員長及副股員長均未到會無人報告審查始末致大起爭論陳命官主張無人報告可先表决羅議員所倡議文溥謂本員可代股員長報告一切隨即登台報告衆請簡單文溥謂此係度支部欲山西行鹽斤加價故審查結果俱已否决報告畢又大聲道如此發言頗簡單否陳命官大呼簡單極了口吻頗涉滑稽衆大笑度支部特派員張茂絅言度支部對於此案曾有咨文到院請秘書官檢出報告劉懋堂登台演說此案情形謂山西鹽務案係趙汝熙個人意見以似是而非之條陳朦混鹽政處决不能實行言甚冗長毫無要領多不可解秘書官朗讀鹽政處來文特派員張茂絅說明理由並謂此事奏明在前不能因此陳請取消奏案文溥謂就塲徵稅尚未實行宜照舊章辦理李素謂如此辦法必致大起風潮吳賜齡謂國稅地方稅旣未劃分此事爲山西地方事件旣由諮議局認爲不可當然不能實行且據憲法大綱而言政府不能擅變稅則周鏞大呼請照舊章辦理隨將報告書付表决得多數特派員張茂絅申明鹽政處不能同意至是羅傑又方新刑律關係甚重股員長旣未到會决不能開議于邦華仍反對之羅傑謂新律關係重要憲政館特派員是否到齊若未到齊無人解釋理由今日自不能開議有人謂憲政館已有人到特派員反詰之今日到會人員是否已足三分之二毓善謂昨日表决人數亦不過如此然則昨日表决者亦無效耶文溥謂按章應將昨日議案續議羅傑謂若有疑問之處何人解釋即此糊塗通過否文和亦謂旣爲股員會修正案何以不聽股員長報告文溥謂若有疑問即問該股股員亦可于邦華又大呼不已謂股員長明日若再不到又將如何咆哮之狀無異萬愼許鼎霖請平心靜氣研究不得肆意狂呼于邦華謂本員不敢不平心靜氣但股員長今日不到非負氣而何劉景烈謂本員亦爲法典股員之一今日法典股員到會者不止本員一人但股員長并未委人代理報告且股員長亦係照章請假絶非負氣于邦華謂旣非負氣即可代爲答復劉景列謂無此權限許鼎霖謂有特派員在股員長不到亦可劉景烈仍舊辯論陳命官謂不必再言于邦華又大呼無禁止他人發言之權秘書官隨朗讀第二百八十九條即有夫婦和姦條文劉景烈言此條亦屬虛文可以删去陳樹楷反對之嘵嘵不已頗有得意之態隨讀至二百九十三條于邦華謂勞議員與楊議員有修正案請朗讀毓善謂特派員有意見否勞乃宣說明修正理由謂其夫不在尊親屬有告訴之權特派員答八十二條已有規定次楊錫田之修正案羅其光謂無須說明特派員謂股員長未到會一切修正本員不悉其詳張之霖又有說明特派員答無夫和姦旣未規定條文此條亦難解决因彼此均有關係也毓善謂昨已表决何得謂無規定特派員答昨日係表决意思尚未規定條文陳懋鼎倡議在塲人數太少不及百人如此重大問題敷衍通過甚爲危險議長令秘書官查點人數在塲僅八十人又到股員室遍索僅索得一人議長謂人數不足不能開議高凌霄謂本院是否取决多數若取决少數請數人裁可即好否則不能因一二人不開會劉景烈駁之謂股員長是據章請假高凌霄又狂譟不已于邦華謂近日議長命令非散會不令議員出門此時人數何以不足此非議長專制是議長旁邊之一人專制議長不答宣告散會一瞬間即脫身而去于邦華猶大呼議長議長不已而全院議員則已紛紛散去矣 
[增兼督請立僑民專校北京]  
　　兼署粤督增祺本月初曾奏請設立廣東僑民專校以便華僑子弟就學經紀前報專電茲探得其原奏云竊維南洋羣島棋布星羅華僑之散處其中者不下數千百萬人大都籍隷閩粤閩籍十居其三而粤籍十居其七比年以來內而部臣外而疆吏屢次派員巡視多方提倡學校如林經前兩廣督臣岑春煊奏派視學官董率其事前兩江督臣端方復於江寗省城奏設曁南學堂以爲僑民子弟就學之所惟是南洋各埠與粤省地望相接音問常通風俗語言皆可直接凡華僑之託迹於彼者粤省最居多數其子弟自以回粤就學較爲近便祗以廣東未設專校必須遠赴江寗在內地固無畛域之分在遠人每歎關河之阻現調查僑民之在英荷屬及暹羅境內者校舍已逾數百學童已逾數萬使畢業後多數內渡求學則曁南一校勢必不能盡容前聞部臣籌議撥欵擬於荷屬設立中學因限於爪哇一隅各埠不能徧及則不免有偏重之嫌似不如仿照曁南學堂辦法就粤省設立專校俾得內渡求學愈形便利粤省士紳好義急公但使提倡有方就地籌資當不至艱於設措况僑商多富於資財其子弟學業有成於工商 
 
 

Page 6

 
 
實業自益形其發逹目前藉以鼓勵人材異時更可擴張國力根本至計莫切於此擬請飭下新任署督臣張鳴岐督同學司籌畫經費設立專校妥定章程並延訂閩粤兩省紳士之諳習學務素孚物望者總司其事一切仿照曁南學堂辦法斟酌損益務臻妥善俾底於成以便僑民子弟就學奉硃批著張鳴岐體察情形妥酌辦理 
[滿洲疫患續誌]  
　　字林報載十五日北京電云滿洲疫症仍蔓延無已哈爾濱死者二百五十四人浦家店死者一千一百八十四人奉天死者三十八人長春及吉林兩處死者不計其數山海關今日已禁絶交通入關火車悉被扣留五日山海關及關南各處尚無疫症發現中外人士已合籌完全辦法擯疫於長城之外聞此次染疫者百不活一且傳染極速初十日滿洲日報載稱大連灣第二疑症亦屬致命據謂確係疫症其罹此劇症之第二人究因何染疫目下尚未查明有旅館閽者率眷二人由後門逸出藏匿某處中國各棧旋得其踪跡該棧及棧中之人均即由醫生清除毒氣禁止出入關東政府及南滿洲鐵路已延醫學專門家六員助理檢疫事務聞十五日可抵大連奉天至昨日止共有疑症九起悉屬致命恐尚有傳染之虞東督錫良深知鼠疫之危險故已允撥防疫應用經費中國官塲已將檢疫總局設在長城外某新屋日本官塲已移檢疫局於華局附近中國防疫辦法悉由關東政府某醫員指授華局自昨日起亦出錢買鼠中國習俗不肯以火化屍故染疫而死者瘞葬於地深必在七尺以下現長春疫氣較前益熾有華人一家四口相繼而亡又有某店弟兄三人及工人四名亦皆相繼死於疫症文匯報載十五日北京電云據傳北京亦有疫症發現惟尚無實在証據公使團昨夜開會决議於使館界內實行禁絶交通及其他防衛之法以免傳疫十六日北京電云奉天又有疫症十二起青坭窪二起安東數起山海關以南之鐵路業已暫停開車祗開曾經清除疫毒之郵件車一輞至通山海關之大路三條因防疫氣傳染已均禁止往來矣 
[京師近事]  
湖南巡撫楊文鼎昨有電奏到京謂前日因病請假一月覓醫調治仍未痊可地方政務待理甚多而巨紳把持諸多掣肘現值假期届滿何敢貪戀禄位以速官謗惟尚有重要未完事件未便稍予鬆懈不得不勉强支持力疾視事倘經手事件完竣病縣仍未復元惟有籲懇天恩俯准開缺 
內廷人云皇上於年前習字所書字式通係單簡筆畫而近來所書字體已能蒸蒸日上聞日前曾寫有四季平安等字筆力勁秀體式祟高各太監等頗稱神異即將御筆進呈皇太后御覽皇太后覽畢甚爲嘉尚 
江皖大飢迭經江督皖撫奏告現政府議撥欵一百萬兩往賑由度支部撥三十萬郵傳部撥三十萬再由通商銀行撥二十萬其餘二十萬刻下尚未有的欵聞此次俱發現銀云 
此次南洋舉行勸業會辦理尚無貽誤聞江督張安帥會同審查總長日前奏請將出品監督及各國領事均賞給寳星以資奬勵 
明年三月間德太子游歷遠東政府以此事關係邦交自應格外愼重已派洵邸濤邸朗貝勒廕大臣良都統弼並外務部王大臣董理其事聞此次費用須數百萬云 
新調吏部右侍郎沈雲沛昨乘京奉晚車赴津謁見開缺郵傳部尚書唐紹怡商辦交代部務事宜並各項緊要事件約需在津數日會商妥畢再行回京赴任 
都察院日前呈遞封奏兩件均已留中探其內容一件係廣東京官條奏該省某事一件係浙路代表朱福詵等請廢止存欵合同並適用商律各事宜 
陸軍部一律改著軍服一節曾紀前報茲聞海軍部洵譚兩大臣擬令本部人員自明正起亦全體改穿軍服佩刀入署辦公其軍服制樣刻正按照三等九級分别釐定准於年內貝奏 
時評 
[其一]  
　　交涉大難。邊患日亟。疆臣無法。則以問於樞臣。樞臣無法。則又召他疆臣而詢之。其究也。疆臣與樞臣。相對欷歔。終歸無法 
彼曰。無法。此亦曰無法。民以其無法也。欲起而共。圖之。則政府又若大有法在。而不許其干預也噫。此交涉之所以日難。而邊患之所以日亟也。 
[其二]  
　　歐美商人。第一重信義。其初來中國者。情形未甚熟悉。不得不延華人以襄其事。而充任此等職役之華人。大都粗習語言。未嘗學問。一握事權。則便種種播弄。種種欺飾。期借此以自作威福。幸而事成。則彼居其功。不幸而否。則不居其罪。於是外人之信用墮地。而其一身。且爲叢怨之府矣。 
是故彼此之間。往往因細微之事。惹生無限惡感。而爲商業上一大障碍。欲救其弊。惟有一方造就譯才。一方愼重用人。使若輩無所行其狡獪之計。則中外商業。庶有聯絡振興之望歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[度部不准浙省撥借關欵杭州]  
　　浙省藩署財政奇絀年內出入相抵約虧百餘萬浙藩吳方伯因籌劃乏術詳請浙撫增中丞設法彌補當經增中丞電商度支部鹽政處云據藩司詳稱司庫出入各欵情形爲難暫向大清浙江銀行息借銀兩訂定明春歸還先將浙東貨釐抵還英德金欵補解此外奉撥籌備餉需海軍等欵均關緊要請准在浙省運庫協同籌撥銀五十萬兩杭寗甌關各十萬兩俾得先就餉債要需趕緊解交蓋運庫欠解司庫撥補厘金銀七十四萬杭寗甌關積欠之數爲數亦鉅但蒙允行當可藉資挹注其餘各省關欠解前項撥補厘金並請由部照案切實催解合亟電請察照迅速電復飭遵聞昨得度支部覆電云電悉關稅係存儲候撥之欵現在部庫支絀礙難照撥運庫如有解欵暫准通融若干萬以資接濟各省關所欠撥補釐金由本部照案催解度支部印 
[粤省禁賭大有實行氣象廣州]  
[張督自任禁賭之宣言]  
　　初十下午粤省紳商學各界及二十四團體各代表在文瀾書院敦請政界茶會增將軍張制軍李水提陳藩司俞法司蔣運司劉警道陳勸業道王總辦嚴廣府中廣協均蒞會會塲　置極爲肅整二點鐘開會首由鄧宫保華熙致謝各官蒞會盛意並言粤省賭害業蒙張督帥允許速行禁絶紳民歡迎故有此會今日紳商大集總須和衷共濟以成美舉說畢請衆獻議旋由江太史宣讀各界上張督頌詞畢張制軍起言禁賭一案經增軍帥陳方伯陳觀察諸位妥籌鄙人會逢其適安敢掠美賭博應禁不特官紳商民知之即政府亦知之前此之遷延不辦者以地方費之支絀耳今諸君毅然肩此責任若不速行施禁則後事决不能辦故鄙意以妥辦此事爲第一要着說至此衆皆鼓掌制軍復言鄙意尚有望於諸君者國家立憲以聯合官紳商民爲主人民旣衆官不能盡與之接洽故設立諮議局自治會總商會種種團體使之選舉代議士以宣逹之其人物最爲重要即如此次三十五議員閙出之怪現象何嘗非從選舉中來耶願諸君此後須寳貴此選舉權必其人確可以代表言論乃舉之勿放棄也衆又鼓掌次港代表李煜堂起立陳述港商意見以爲張督帥在港演說安置賭徒一層實出帥憲盛意惟現在賭商年担四百餘萬餉項概皆殷富不必過慮應請刻日奏請禁絶以　衆望張制軍當又申明禁賭關係并解釋前所演說實就善後言之並非有所疑難諸君放心此事鄙人自當一力擔任衆又鼓掌茶會而散 
[庇賭議員一律解職]  
　　粤諮議局日昨接粤督張制軍　稱案查接管卷內諮議局議員劉冕卿等三十五人呈請辭職案經前兼署督部堂增電請憲政編查館核示茲本署督部堂於十二月初八日承准憲政編查館虞電開議員劉冕卿等三十五人應准其辭職等因准此除飭局照章如額選補另箚行知外相應黏抄辭職員姓名清單箚行諮議局查照昨日該局又接張制軍箚謂議員劉冕卿等三十五人業准館電准其辭職已另箚行知在案查此項缺額議員應卽照章遞補或另行補選應由諮議局辦事處查明該辭職議員劉冕卿等係由何複選舉區選出列爲一表刻日呈送來轅以便電飭各複選監督確查分别如額選補以符定章 
[鄂學生紛紛剪髮武昌]  
　　鄂省各文武學堂自本年九月以來學生中之剪髮者此仆彼起雖嚴懲不能禁制據剪髮不易服會報告學界約一千餘人實行茲兩湖師範學堂又有學生十餘人於初七日相約剪去髮辫初八日星期放假又有二十餘生在外剪髮秃其頭歸校初九日相繼而剪者更多監督劉洪烈聞信到堂極力阻止不聽當用電話請王學台前來大加申斥諸生以資政院已有議决明文對王學台大聲斥曰資政院說的話是能說不能行的豈不見皇上有母庸置議之明諭嗎諸生中亦有人揚聲答曰此乃我輩之自由權剪不剪與官師無干王學台愈怒恨恨上輿如飛向院署而去詎面禀瑞制軍後制軍諭其善爲約束並未飭其從嚴懲罰王大憤遂置此事於不問又兩湖師範附屬之高等小學諸生剪辫者爲數亦衆均經管理員援各校例施以記過之懲罰而工業中學堂學生及武昌府中學堂學生連日剪髮者幾占四分之三聞該兩中學管敎員均開通之士毫不反對并云如學台詰責我輩當自認過不使罪及諸生又有漢陽高等小學堂諸生因管理員取締剪髮極嚴約於前日夜間私召整容匠十餘人在寢室內全體薙去不料僅薙至二十餘名爲齋夫窺見告密於監學該監學張某素反對剪髮聞信手持指揮刀前來扭住整容匠痛打欲送交漢陽縣懲辦薙髮匠人多力大竟一擁而逃張怒極次日商之堂長非將已薙髮各生開除不可幸監督及諸敎員從中挽回乃將各生此次年假大考分數扣去一半以示薄懲張監學猶不滿意竟通函告知各生父兄謂剪髮係各生自由行動學堂師長並未令其剪髮如家庭中不以爲然儘可訓責且謂監學因格於堂章不便施行夏楚云云學界無不笑其頑固嘲謔萬狀該監學日來亦頗自赧矣 
[東三省通信]  
圖們江爲中韓天然之界限航業問題關係重要吳都護禄貞督辦邊務時曾經提議興辦輪船公司旋以欵絀中止現在日韓合邦江防尤爲吃緊有上海職商朱江君饒有資本欲保航權乃特禀呈郵傳部擬在該 
 
 

Page 11

 
 
江上下創興航業並請籌撥官欵藉資保障日昨東督接准部咨預定開辦經費四十八萬兩已由部撥助六萬八千兩並請東督由開辦天寳山礦務項下撥助五萬兩其餘概歸該商擔任俟明春解凍即行開辦 
日本政府銳意振興東方商務及擴張一切權利惟興商求利之本首重敎育故日人年來不惜巨欵在滿洲各地增設各等專科學校略查如下旅順日本工藝大學校一所中學校二所大連灣中學校二所錦州中學校一所附屬小學校三所一在皮子窩一在普蘭店一在　叔屯學生共計二千四百五十人敎習六十七員歲費九萬五千六百八十元至旅順今春新開之專科學校生徒七百七十八人專習機械電　　務諸事又南滿鐵道公司在奉天長春遼陽等處共設學校八所小學　二所生徒共九百五十人敎習四十一人歲費日金四萬六千餘元此外尚有小學堂數十處在營口奉天鐵嶺安東等處並有女學校一所共計男女學生七百九十人敎習二十八人歲費日金二萬三千九百元日政府尚擬再撥日金九萬餘元俾能增開各等學校於全滿境域其用意之所在所謂路人皆知者也 
近有俄商在哈爾濱設立華俄商品陳列所一處禀請哈爾濱道呈明東督在案昨聞錫清帥已札飭交涉司先行調查本國商品以何者適用於俄人然後將此項商品送至該處陳列以擴充銷路交涉司奉札後已咨商勸業道通飭各屬商會一體遵照辦理 
分類新聞 
政界 
[浙撫函請防遏食米開禁杭州]  
　　蘇省大吏藉口米商漏海偷釐兩端禁止湖運紛紛截阻業經增中丞迭次電商要求通融以維大局一面籌擬防止出洋辦法日前復函商程撫文云迭准電咨以浙紹米商赴錫購米由湖運浙恐間接出洋蘇釐因之銳减應限走官河禁止出湖等因查此事前據紹屬米商公電及酒捐局曾守廣鐘來呈業經摘要電逹早呈氷案浙省各屬食米不足向須仰給鄰封此次紹興隆冬缺米羣情甚爲急迫頃迭據杭湖商會禀電亦咸以蘇米阻留懇爲咨逹尊處迅予放行民食所關不能不再爲請命詳譯尊電大致與輸運浙省極主流通而所以禁阻出湖者無非以偷漏蘇釐及間接出洋爲慮鄙見以上兩端均有取締之方凡杭紹商人赴蘇購米儘可責成米商各於起運之際繳足蘇釐並可由官發給印照或另取切實保結以杜私運出洋之弊但使出米要隘預籌防遏俾蠧商無可冀幸則湖塘同一輸運或者出湖之舉轉不禁而自稀執事公誼夙昭尚祈俯予變通走湖走塘一從其便旣不戾酌盈濟虛之計益以彰大公無我之懷其湖商被留之米並請先予飭查放行倘荷鑒允感泐無斁 
[連方伯注重民食之一斑安慶]  
　　皖省產米之區向推高河埠爲最惟該處原有支河一道可以直逹長江近來奸商輒行挾資竟赴彼處購運遂致省城來源頓竭米價日高小民升斗是賴者頗有岌岌可危之態刻聞藩司連方伯已具詳皖撫請飭派兵前往遏阻以敷民食 
[沙洋月隄修築之近狀湖北]  
　　湖北荆門州沙陽月隄爲數州縣田廬保障今夏襄水汛濫時鄂督特委候補知縣朱壽松携欵四萬串前往防險該令竟吞欵大半擅自停工以致秋汛重來全隄齊潰鄂督大怒現已將朱令革職奏准發往西寗邊境軍台効力贖罪並查抄其家產備抵吞没之公欵惟該隄工程浩大現值冬令水涸亟宜趁時修復派員估計至少數須三十五萬金方能動手業由鄂督奏准飭度支部協助二十萬金再由湖北度支公所撥錢二十萬串合成全數一面檄委熟悉隄工之候補道盛春頤袁勵楨二道爲該隄南北叚總辦候補道王舍棠爲總參議現盛袁王三道已帶隨員數十人馳往工次相度情形分爲十二叚定於本月十五日興工趕造以禦來年春汛 
軍界 
[右路巡防隊裁薪節餉規畫廣東]  
　　粤省前奉度支部電飭將各路防營薪糧統費隨營員弁薪餉各費分别裁减等因當即飭知右路巡防隊第七八九十等營統帶隆倅世儲奉行在案日前田隆世儲詳細覆核遵查隨營審案委員二員每月薪夫津貼銀一百四十六兩該營審案委員一員月薪銀六十二兩津貼銀三十四兩文案兼帮審案委員一員月薪銀十八兩津貼銀十八兩夫馬銀十八兩統帶現在奉飭帶隊馳往開建廣寗德慶三州縣會同搜捕帶同文案兼帮審員隨營辦公所有肇慶防營覊押人犯留審案委員在肇審理現在實屬無可裁减惟奉飭嚴加裁汰現擬變通辦法俟冬防辦竣自明年正月起裁去帮審委員一員僅留文案月薪十八兩由營自聘合格人員以便辦理公牘每年可節省四百三十餘兩當即開摺具詳緝捕總局轉移藩司會同清理財政局察核 
[施鶴道請兵防堵川匪湖北]  
　　湖北施南鶴峯各屬在在與川湘毗連山深林密素多伏莾茲四川黔江縣忽有大批土匪爲革黨運動起事以鍾某爲首領佔據城池勢甚猖獗黔江與施南府屬利川縣相詎不遠朝發夕至故施南民人大起恐慌警信傳來有竄入鄂境之說施鶴兵備道曾觀察廣鎔除檄調防營督紳辦團竭力設防外究嫌兵力單薄特電禀瑞制軍請派新軍赴施防堵以免內竄制軍以施鶴地勢峻險若一被竄擾極難平復當即召張提軍及督練三處總辦會商均以迅派援軍相度情形與川合勦爲宜故特派步隊十六協三十一標三營管帶蕭國斌三十二標一營管帶炳君昌各率全營兵隊於初十日分乘官輪商輪向宜昌進發由宜昌起岸兼程並進趕向施鶴分途駐紥以資堵禦 
學務 
[武陽學界與自治會之爭點常州]  
　　武陽城議事會禁止戲館不准復開議案有學生時與戲館衝突等語辱及全體學界名譽當由中學育志公學等校函催敎育會查究有無其事敎育會據情函詢各校及戲館主人僉稱實無其事因之具文質問自治會學生衝突究係何校有何左證未便污衊全體名譽議事會自知並無左證無可答覆乃飾詞謂議會代表人民不受會外詰質具復學界以議會不應代表人民污衊學界尚擬具禀申辨云 
 
 

Page 12

 
 
[金山監督改由地方公舉之見端潮州]  
　　潮州金山學堂監督旣派旗人楮廣霈唯潮人以監督由學司派委屢非其人前由該處紳士沈秉仁等禀請由九屬公舉且以金山之欵概出自公與出自官者不同公舉監督實爲名符其實而監督旣爲各屬公舉名望學問旣信之有素於情形熟悉自易辦理得手故對於於此次之監督仍擬禀請大憲由各屬公舉以維學務 
實業 
[勸業道奬勵林業之一斑廣州]  
　　勸業道批嘉應州生員鄒忠相等禀云黄紳錫銓宦遊西省於種桂一事講求有素現在旋籍倡立嘉應應桂第一公司招集股本三萬元在州屬龍文堡藍田約背拗南山下旁溪等處地方或批買民業或承墾官山興辦種桂事宜查核所訂章程以倡導鄉人興起悠遠大利爲責任自種助種兩種辦法自與普通營業公司專謀已利者不同具徵熱心宏願實深欽佩茲據該生等禀請立案並飭州保護前來自應准行仰候札飭嘉應州迅詣該處山塲將各官山稅業勘丈明白先行出示保護並轉飭該公司速將股本招足禀報成立即予詳請咨部立案註册至此事本道旣極贊成儘可量附官股應俟商募寅僚湊有若干股份再行撥附 
[惠潮路議案業已核准廣東]  
　　粤省諮議局日前將該局議員提出籌辦惠潮鐵路一案開列章程呈報督院當經發交會議廳審查科開會審查在案茲據會議廳審查科呈稱遵卽公同審查僉以建築鐵道爲現今要政諮議局議籌辦惠潮鐵路應即贊成公布惟將來組織公司籌有的欵應先禀候核明奏咨立案所有一切事宜均應遵照定章辦理擬請如議照行勸業道並箚覆諮議局查照 
[長洙鐵路開車之先聲湖南]  
　　湘路公司前經諮議局議决限五年全路一律告竣屢誌前報茲聞該公司將長洙一叚加工赶修現已將次完工於日昨出有通告云本總公司由洙洲至白石港早已通車隨將白石港便橋安配完好並將洙昭全路橋梁軌枕一律舖設齊全定於十二月初八日由洙至昭先行試開工程車以慰鄉人之望查洙洲一叚先後三年變局環生困難已極拮据經營乃有今日以見謀始之未易易也其由昭至長工程亦將告竣另期開車合併聲明繼又通告云長洙鐵路即日開車凡路綫枕木軌條及軌路兩旁向章均不准人行走及在軌路上安放砂石致生危險用特預先嚴禁如敢故違定行送究 
雜記 
[敎員濫施夏楚之結果漢口]  
　　漢上學務向稱腐敗各初等小學敎員對於學童之頑劣者不取感化主義動輒施以夏楚富商大賈之愛惜子弟者咸不敢送入官學願自設私塾敎誨以故漢上學務進步毫無茲有夏口廳設初等學堂敎員馮紀年因將學生蔡子寳兩面部俱打青腫該生之父蔡麟痛子情切竟率女眷僕婦人等到校謾罵滋閙事後該敎員禀於學務局謂蔡麟辱罵師長咆哮學校請送夏口廳嚴行懲辦蔡麟得信亦率子赴學務局面訴當經學務局長汪志秉君驗明傷痕屬實特秉公判云馮敎員誤將蔡生面部打傷已經本局騐明乃該敎員猶不自知反省復援引書經扑作敎刑禮記夏楚示威師嚴則道尊等語以自文其非獨不思面部非受責之地距離兩眼甚近所傷豈細乎該敎員於學堂管理定章記過開除諸法尚未深諳乃祗知從事扑責本應停委姑念平日敎授尚覺認眞另行調往他堂記過一次以觀後效如再不知平氣養性對學生善於勸導感化定行撤委以爲鹵莾者戒至蔡生之父不先來局禀明輒聽眷屬到校滋閙亦屬不合姑念婦女無知愛子情切免予深究蔡子寳仍准入附近他堂肄業以免荒課 
[西湖籌築馬路之手續杭州]  
　　杭州府前奉增撫札飭勘估西路馬路工程並籌畫經費後當即遴委警務公所會計員華主簿毓麟會同西湖工巡局先後勘估將分别緩急路綫先後建築情形並擬於募集公債之外别無辦法開摺及測繪路綫全圖具詳撫院察核遵行當奉增撫批云據稱復勘建築西湖馬路先造急綫已需經費十六七萬元現在庫藏如洗除募集公債外别無辦法等情查前據僑商梁祖禄呈擬開辦西湖公園簡章內有環湖道路及四至游覽必到之處由公園建築馬路改造橋梁等語曾經飭據勸業道議復據禀各情事屬改良道路本官廳行政之計畫惟募集公債亦宜與地方先事商籌究竟當造路未成之時息金應如何籌補旣成之後養路有無贏餘必須詳晰計議方有把握仰勸業道會同巡警道邀集本城及西湖紳商提同前案一併議决辦法禀候核奪 
[諧文]  
[與辫子絶交書（續）]  
　　然余素日與子晦明共事。出入與偕。一旦上書訣絶子。得毋謂余過刻乎。得毋責我以身。體髮膚。受之父母不可毁傷乎。果如子言。則子誠不欲余與子相絶也不知身體髮膚。不可。毁傷者。謂夫不可放縱蕩檢。而有所損傷耳。非此之謂也。蓋上天賜我。以自由之道。勿復爲奴。若如。子言則手足之。爪甲。亦受之父母固可。任其長而不剪歟。而子必不許也。况一半之髮。已每星期一薙猶可毁傷矣。又何如並子所有之一半而薙之。較爲省。却了事。乎。願子。毋以。此板。泥之言。籠絡人心。困人智識。阻人。自由强人。腐敗。逼人學牛馬犬豕而專爲子一已之利便可也。保羅以男子長髮爲辱。斯言已播遍西國東瀛矣。吾安得不兢兢恪守乎。苟不與子絶交。則漢族當此。衰弱之際。剥膚之禍。將不旋踵矣。設不幸而期言果成讖語。則皮之不存。毛將安附乎。斯時不幾與子偕亡乎。與其剥膚於後悔而無及。何如及早回頭。憤然與子割席而效管寗之故事。猶或可。冀幸。免乎。余志决矣。子毋眷眷不舍。而欲戀居余首之上也。吾今而後。必不復與子相見矣。願子少安毋躁。反心自問。痛悔爾之同類辱。及吾儕匪。伊朝夕則。早日勸爾同類亟爲引退。潛身世外。毋累我同胞。幸甚幸甚。（完） 
[史乘]  
[小諸葛（六）]  
　　官軍大潰。賊衆鼓噪乘之。遂　童河。初亮基之出也。覘知。魁倫防河。專注上游。因潛遣死士。易服爲官軍裝束。乘月黑泅水。偷渡彼營。約于翌日兩軍會戰時。焚其老營藥庫。使彼軍驚潰。復張虛聲。云從上游渡河。而悉其精銳。力趨下游。魁不及備。遂敗。潼河失後。魁奉廷旨逮治。論死。亮基所謀已遂。分軍由陜。犯晉。益蔓延不可復制。而天元猜忌。亦自。此深矣。亮基在冉軍中。恆勸。其禁止濫殺。士伍。有片長薄技者。必奬拔之。令盡其材。人皆樂爲效死。天元疑其收拾人心。漸加疑忌。間有所謀。輒梗其議。亮基積不能平。頗有怨詞。爲天元聞之。猜忌益甚。甫入晉。命其黨高學林。率偏師犯汴。而令亮基參贊軍事。名爲監軍。實授意于高。借事除之。亮基性嗜酒好色。所謀恆出人意表每有籌畫。盡屏左右。枯坐斗室中。手一短烟管。儿上多備旱烟草。吸之不離口。濃烟滿室。薰人欲嚏。但聞劃然長嘯。則所謀已就。翌日必有奇計。出奇制勝。自分隷高軍。與初願違。悒悒不樂恆使酒罵座。沉湎杯勺。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽録 
[十二月初七日第三十六次議事]  
　　是日午後三時到會者共一百二十一人江辛倡議新刑律條欵太多且關係甚要但照昨日之表决法恐時日有限不能通過今宜交法典股會議不必逐條表决即按章表决以省時間閔荷生首倡反對大呼此係法律案必須逐條通過前報律已然何况刑律劉澤熙喻長霖均主張按每章表决閔猶狂呼反對不已王佐良斥之謂須平心靜氣不得無理取閙閔大呼此事須用投票表决之當時議塲秩序已亂同時有數人發言者紛紛不已毫無解决劉澤熙倡議更正議事表請將追加預算提前會議衆贊成遂由陳樹楷報告追加預算第一科在京各衙門宗人府追加四十五萬餘內務府追加三十八萬餘否認禁烟公所追加五千六百餘兩鹽政處追加二萬三千餘兩法律館未追加資政院追加一百萬係修築上下院工程費報告畢雷奮謂內務府所需經費均係皇室經費則本院審查內府追加預算總以不核減爲是陳樹楷謂一方面皇室費旣未規定而一方面又將預算送到本院審查雖核减之亦不爲過當時因此問題爭論不已後表决時卒以多數通過次黄象熙報告各省行政經費之追加預算惟廣東藩司運司共追加一萬二千餘兩衆贊成潘鴻鼎報告陸軍部追加一萬餘兩雲南交涉費追加一千四百餘兩鐵路捐局八千餘兩惟湖北交涉費不承認外餘均贊成通過劉景烈謂各省追加預算須有限制不能任意追加云次爲理藩部追加預算王璟芳報告係殖邊學堂經費共八千餘兩承認至於西藏軍事費則否决之行政費追加八萬餘兩則承認云衆無異議次爲禁衛軍黎尚雯報告共追加三萬餘兩而核减七千餘萬兩王璟芳謂禁衛軍係直隷於大元帥其經費一百六十九萬均屬奏定者因有四十餘萬未列明該欵之用項後經詢明故不能核减其追加預算仍以承認爲是陸軍部特派員謂此次追加預算大抵係服裝費及預算費皆關係重要萬不能核减者劉澤熙問何以禁衛軍較他鎭爲多特派員又說明遂表决得多數劉景烈及喻長霖反對之謂非多數乃又付表决令反對者起立以証之得少數次爲各省軍事敎育費福建測繪學堂追加一萬五千餘浙江追加三千餘兩雷奮問此等事係歸部中直轄否特派員應之付表决得多數通過次爲陸軍貴胄學堂共追加九萬餘核减七千餘兩特派員謂核减者係職員薪水及預備金然該學性質原照陸軍軍隊之編制職員多係敎員薪水萬不可减而預備費原爲預備明年野外演習之用尤不能核减云王璟芳謂當股員會審查時共减七千餘兩管學大臣潤貝勒已經承認以預備費不知作何用項且不便留此名目故從删减將來有用時即支出後再交本院承認可也特派員仍力爭之籍忠寅謂不必因此區區互爭不已汪榮寳請改名爲演習費衆贊成遂通過次爲司法費孟昭常報告謂各省追加者亦甚不多惟有四省之改良監獄及法政講習所共追加四萬餘金廣東尚减去十七萬餘衆贊成次爲民政費本署追加電報費七千餘兩各省民政費如調查局民政司警務公所等之追加一概均不承認惟承認禁烟公所廣東有九百餘兩之追加而已其餘所提出之追加預算均係地方經費宜交該省諮議局核議民政部特派員謂本部有推廣四郊巡警之追加預算已由度支部轉送至貴院核議何以未見報告此係籌備清單中應辦之事萬不可緩者請爲一查于邦華謂此追加案編在何門其數共若干特派員謂編入在京各衙門表中經常費十二萬餘臨時費六千餘如無此項表册本員今已備來請卽核議如有此項問本員亦可即時答辯衆稍有質問遂付表决得多數通過李搢榮報告典禮費禮部追加三百餘兩敎育費學部自行减者甚多除追加之五千餘兩外共减去十一萬餘貴胄法政學堂共九萬三千餘兩核减其預備費四千兩法律學堂四萬餘兩未减實　費河南廣西共追加二萬餘農工商部追加三萬餘交通費郵傳部追加六萬餘遂付决得多數追加預算案遂報告終了矣（未完） 
本埠新聞 
[龍門學堂畢業放假]  
　　西門內龍門師範學堂於十五日晨九時行年假禮並簡科生畢業式是日蘇松太道劉觀察海防廳查司馬上海縣田大令均蒞堂由觀察面加訓辭略謂諸生在校數年成績優美本道實爲欣慰今届簡科諸生畢業將於敎育前途廢一異彩而本科諸生平時刻厲用功學畢蒸蒸日上距畢業之時亦轉瞬間耳將來出而任事大之爲國家效力小之盡國民義務并可自謀生活尤願勉益加勉以底於成本道有厚望焉云云茲將畢業各生姓名録下　李　堃　李希文 
沈維楨　施文瑞　陶祖侃　周昌時　張運新　王兆康　潘昌豫 
王鴻文　胡　健　夏本昌　倪丕績　孫廣鎬　王乃頤　陳秉鎔 
曹文瑞　李永聲　岳　釗　錢　競　鈕永亮　董　威　洪兆鐘 
王　檙　黄學海　汪允明　嚴　鉞　楊　捷　吳　鵬　施祖臯 
唐一珪　陸映斗 
[簽留半數議員名單]  
　　城自治公所查照城鎭鄉地方自治章程第二十七條議員以二年爲任期每年改選半數若議員全數同時選任者其半數即以一年爲任滿現届改選議員半數之期已於本月十五日由董事會照章掣簽除議長副議長任期未滿外計簽留者二十八人姓氏如下　李詠裳　李雲書　李穰君　姚子梁　吳芹甫　瞿仲瑜 
王星泉　楊春坪　孔鯉庭　張逸垞　吳叔田　臧廉生　張樂君 
沈子賢　林連生　郁屏翰　陸松侯　徐問秋　錢貴三　錢廣甫 
蔡山泉　顧賓秋　沈又銘　王引才　潘友梅　沈縵雲　郭聘之 
金蘭孫 
 [P宣佈選舉人名單> 
　　城自治公所董事會近因輪值改選半數議員之期刻已調查事竣當將選舉人名單刋佈各區懸示如本人以爲錯悞遺　得以取具憑證於二十日以前親自到所聲請更正以便明年新正定期選舉 
[追究東益昌票號逃夥之下落]  
　　東益昌匯票號股東龐元徵等 
 
 

Page 19

 
 
控夥友李某唐某串吞匯欵一案前日由差協探將李之外甥吳作霖提獲昨晨解送公共公堂訊究李之下落吳供李往東洋其子現在寗波家內事與商人無涉請即釋出旋據差夥王金秀等禀稱前往寗波移提時被李之外甥吳作霖等四人行兇打倒吳與李子即行逃逸彼等必知李之下落須求根究孫襄讞諭謂吳曰此案已由原告上控撫憲以本委辦理不當飭記大過一次爾必知李之蹤跡應即著爾交案諭畢即商之陪審官英副領事康君判吳帶回捕房候交李到案再行開釋 
[巡長果無端干涉乎]  
　　工部局垃圾工頭王春林前日至戈登路捕房報稱十二日下午裝載垃圾一船至叉袋角南岸停泊詎閘北水巡隊巡長越界干涉將小的揪下巡船解往該隊官處押至晚上復解分局管押一宵翌日勒令具結始得開釋應請禀明工部局董事轉請英領事向該局詰問等語捕頭諭令退去候查明核奪 
[定期發給勸業會奬品]  
　　昨日城自治公所發出佈告云希各商業一體知悉所有前次南洋勸業會所發出品人奬品業由本公所代領到申茲定於本月十八日午後一時邀請上海縣田大令蒞本公所給發凡有奬人請於領單上塡明姓名或牌號並加蓋圖章持單來所領奬過期不候 
[取締連漕船户]  
　　浙江海運滬局總辦黄朗軒太守於十六日牌示云所有歸安縣解來漕米七千零二十石分裝十四船定期今日清晨八時聽候督同委員至馬頭親臨騐兌仰船户及解米丁胥人等一體伺候按船驗兌勿許爭擠及攙雜栖糠任意舞弊如敢故違察出後定即照章截船並將船户枷杖示儆以重正供 
[包探查獲騙子]  
　　陳士生控包車夫許阿三張阿二與周某串騙洋五十五元一案昨由新閘包探將騙子周根山查獲解送公共公堂請究先據包探馬阿美禀稱查周專事冒稱江海關用人在外行騙已由總稅務司登報查辦其身上所穿之皮衣均係騙洋購來應請嚴究訊之周俯首求恩德襄讞會商英潘副領事判周押捕房兩月並著將所穿皮衣脫下給付原告以償損失許阿三仍交保張阿二還押候查明有無串騙情事再行訊核 
[體操會年終大考]  
　　滬城體操會於昨日上午七時舉行第三届年假大考當經會長顧賓秋君會董徐馥蓀君錢廣甫君會計曹伯良君偕同會員等齊集操塲校閱由司令部馮晋福君楊潤之君分配考試各課分數至十二句鐘始各散隊 
[帶徵河工經費]  
　　本縣田大令以本年冬漕業已出示曉諭每石連公脚等費共徵錢八千六百九十二文惟浦東南廿四保因該處三林塘河開竣完工所有前墊之河工經費雖於上下兩忙錢糧帶徵尚未足數應再於漕糧項下每石帶征錢五百文昨已出示諭知該處地保業户人等一體遵照 
[謝劵]  
　　成基學堂定於十八日倩歌舞臺演戲籌助學費昨承贈劵兩紙書此誌謝 
[城內]  
[冒收捐欵]  
　　四舖叚董毛子堅昨日函送冒收善堂捐欵之孫左華陳阿招二人至一路分局經德正巡官審訊孫陳同供此項捐册係仁濟善堂所印餘供含糊巡官詰其董事何人則均茫然不知旋由巡官察得此項捐册原塡光緒三十年今已改爲三十三年册上捐户有捐至三四十元者冐各募捐漁利肥已實屬胆玩已極喝令各責三百板枷號七天發犯事處示衆期滿解案再核 
[不容申辯]  
　　縣署帮承明府前晚飭提毛小金即毛阿全訊究據供向爲西思此次因向洋東索討工資不遂稍與衝突致被誣控竊物求恩明鑒明府諭曰此案早經公堂訊明判定未便圖翻判押二月期滿核釋 
[人貧志短]  
　　縣署帮審承明府前晚升坐花廳飭提公共公堂解送到縣之竊賊鄧小力子至案訊據供稱小的　江北人因貧苦不堪偶至輪船上偷竊芝麻數升致被水巡捕拘獲解送公堂轉解案下求恩寛宥判枷號七天發頭門示衆期滿再押十四天 
[道批六則]  
　　李談氏禀批來禀一面之詞究竟案情如何移詢巡警總局飭查具復再行察奪廣承發禀批仰會審官寳令嚴緝周友蘭到案併案追理具報顧胡氏禀批此案迭經蔡前道批飭該氏何得仍來混凟不准裘鴻年禀批所請將謝志恆暫予交保出外料理仰會審官寳令核案辦理任維弼禀批被告朱金龍父子居住何處如在租界照章以原就被赴會審公廨呈請核辦毋遽來轅越凟仍不准戴勳禀批旣據一再指控仰工程局裁判官傳諭葛金生交出關說原信核明秉公辦理仍具報察核毋違前呈附發仍繳 
[官事]  
　　試用知府李元亨補用知縣洪遹聲道署洋務局法文譯員陳文　昨均到道禀見蘇省地方審判廳徐環仁禀知奉飭來申採辦洋鐐洋銬 
[南市]  
[形跡可疑]  
　　總工程局偵探趙勝前晚在太平弄林森所開之小客棧內查見海寗婦人陸王氏同一幼尼品宗進內投宿並無行李情甚可疑立即帶局經陳裁判研訊氏供丈夫名春甫向來不睦故與胞妹品宗同至滬上欲往繅絲廠做工度活並無别情該尼供年十七歲於八歲時在原籍太平菴披剃出家餘供與該氏相同判一併暫留候函追夫屬來案訊核 
[攫取金飾]  
　　竹行馬頭某醫生家傭婦胡莊氏前日出外購物途遇無賴唐春美攫取金挖耳一支而逸旋由一百四十九號岡巡追獲人贓解至工程局經湯裁判訊實判戒責二百下押兩皇期贓給莊氏具領 
[閘北]  
[悔過不及]  
　　底奇峯控妻楊氏乘隙私逃一案昨經四路分局黄正巡官集訊底供楊氏屢次逃逸妻父楊鳳山又一味恃蠻是以曾投上海縣署禀控蒙田邑憲判交小的領回管束詎此次又萌故態求請究辦質之揚氏供前因與夫口角且被毆打忿怒走出並非因姦逃逸今願隨失歸家悔改前非奈底堅求斷離巡官解勸不從判氏暫押飭底赴縣禀請移提歸案訊斷 
[有何密談]  
　　前晚有剃髮匠陳二與紹興婦人周徐氏在施粥廠前剌剌私語岡巡以其形跡可疑併送四路分局該究昨經黄正巡官研訊一過判陳笞責二百板交保開釋氏戒責一百下押候本夫到案具領 
[違犯烟禁]  
　　駁船夥陶雲雲因容留友人在家吸咽被巡士查獲解人四路分局經黄正巡官訊判拘留三天 
[英租界]  
[自行料理]  
　　西棋盤街老王記么二妓院妓女蘇英台控押客陳鳳翔李少璋潘志馨顧明生等無端行兇　取金鐲等情由捕將李等三人拘解公堂訊判交保着交在逃之陳鳳翔到案再核在案昨日復經公堂傳訊李等均不到堂中西官諭催保人轉飭各人自向原告料理 
[不服判斷]  
　　德商怡昌洋行控張秉鈞孫鳳來不付貨銀已由公廨訊明定斷張因不服於昨晨延請赫雷司律師上堂聲請復訊否則應准被告上控中西官以案已斷定且 
 
 

Page 20

 
 
張自不到堂無由核定判孫押候傳張到案再訊 
[曾否犯事]  
　　匪人劉桂元深夜持刀伏於麥根路弄內圖刦行人財物被包探陳雲忠拘獲解送公堂押候查辦在案昨日復由捕房將劉解廨訊究據帮起獲之尖刀兩柄係由孫二在新閘路舊貨攤上買來寄於小的判押候查明有無别案於禮拜三訊明併究 
[無恥之尤]  
　　無賴王金生前晚在黄浦灘誘令西人鷄姦被捕查獲昨解公堂訊明判押捕房七天期滿逐出租界 
[事出無心]  
　　小車夫繆文元繆大孫大等三人在咪吔洋行內掮貨不愼致將某洋人壓傷已紀昨報昨經公堂訊明事出無心姑寛各罰洋三元充公無洋改押三天 
[流氓就獲]  
　　流氓陳會玉吳四專在租界內攫取西人手套皮夾等物前日被採查獲昨解公堂訊明判陳押三月吳押一月 
[又獲匪黨]  
　　安徵人朱小洪朱楊氏夫婦因販賣小孩由捕一併拘解公堂分别收押在案茲悉宋之同黨胡振揚及在法界拐孩之奥蘭仁昨均被探查獲一併解至公堂　胡押候美　堂期解訊吳送法公堂歸案訊辦 
[學徒私逃]  
　　常州小孩楊奎寳因不辨路徑由捕帶入捕房昨送公堂盤詰據供年十五歲在西門城內王雲豐銅作學業因破師訓責逃出判送上海縣就近飭交其師領回 
[抛棄孩屍]  
　　陳阿四因將孩　抛於開封路被工局衛生西人查見拘入捕房昨解公堂請究並由見証陳洪卿上堂証明情形中西官以陳阿四故違定章且碍公衆衛生著押兩禮拜以儆 
[各有不是]  
　　王顧氏因與姘夫宋長根口角氣忿吞烟圖盡田捕查見帶人捕房設法救愈昨經公廨訊明中西官以男女均有不合一併斥釋 
[美租界]  
[期票失信]  
　　西華得路二百八十三號棺材店主沈某昨至捕房報稱日前有彭姓來店購買棺木計洋三十元付下五十兩支票一紙並被借去洋十一元今日支票到期即向該莊收取詎稱此票係被彭某竊去不肯付銀請爲查究捕頭命赴公堂控告 
[拐逃婦女]  
　　住居華記路六百五十號屋內之成衣匠陳金榮昨至捕房報稱姘婦金氏被同業葉阿生拐逃捕頭允爲查緝 
[外國流氓]  
　　無頭事管束之外國流氓阿弟因竊取公平路十五號某洋人家衣服十餘件昨由八十四號西探緝獲候辦 
[交還門窓]  
　　住居蓬路五百九號屋內之王李氏昨至捕房報稱因欠房租二月被收租人吳文堦硬將門窓一併除去捕頭飭探着吳送遠所有租金自赴公堂控追 
[不顧公益]  
　　西華得路二百八十一號等四户及華記路六百六十四號等八户居民均因傾倒垃圾違章被衛生局查見報告捕房飭探查明姓氏請廨傳罰 
[法租界]  
[敎養無方]  
　　蔣柏紅昨至公廨禀稱兒子學龍今年十六歲已與成婚詎不務正業專與匪徒爲伍並將兇器藏在家中向之訓戒反敢行兇此時若不送究將來禍害難以設想求請從嚴究辦判管押三月如能改悔方准開釋 
[拐賣小孩]  
　　無賴董阿三誘拐姚　金之男孩桂寳串同郭新興土棧內之陸聚云乘輪送往汕頭售於某姓家茲被姚偵悉報知捕房拘解公堂訊究董直認不諱並稱分得洋二十元所有小孩可以交到判押限十天將孩交案 
[挾嫌誣控]  
　　裁縫店主陸高亭將伊夥費海福扭至公堂控稱近有人托做馬夾一件被陸乘隙偷出由兒子巧生親自窺見求究訊之費供陸欠工資不付曾由小的扭至捕房斷令還洋一元事後陸心不甘服將小的拖入店內被伊夫婦肆行毆辱並串出包探誣控報復請司馬以原告所控不實判費開釋將案註銷 
[變產了債]  
　　時和尚將地抵押於工部局得銀二千兩應給利息已有數月不付當由該局控奉公堂判令交保料理茲因時尚無保人具保昨又提訊時稱願將該地聽憑原告變賣料理判還押候核 
[懲辦竊賊]  
　　趙三興未知由何處竊來棉被兩條被採撞見拘捕解廨訊究趙認竊不諱判枷號一月管押三月期滿驅逐出境 
 
 
 

Page 21

 
 
[商務]  
[匯票　十二月二十六日]  
[上海匯至倫敦]  
銀行電匯　二先令五辦士五六二五 
行即期　二先令五辦士六二五 
銀行月期　二先令五辦士八一二五 
銀行買進四月期匯票二先令六辦士一二五 
又　六月期匯票二先令七辦士三一二五 
帶根電匯四個月定貨二先令六辦士二五 
又　六個月定貨二先令七辦士四三七五 
大條銀　二十五辦士 
[上海匯至法國]  
銀行電匯　三佛郎十一分半 
銀行買匯四月期匯票三佛郎十六分半 
[上海匯至德國　]  
行電匯　二馬克五十二分 
銀行買進四月期匯票二馬克五十七分半 
[上海匯至紐約]  
銀行電匯　五十九個八七五 
銀行買進四月期匯票六十一個七五 
[上海匯至印度]  
銀行電匯　一百八十三個半 
[上海匯至香港]  
銀行電匯　七錢四分八七五 
[上海匯至日本]  
銀行電匯　八錢二分半 
銀行買進三十日期匯票八錢一分七五 
[金市十二月十六日收盤金價]  
現貨驃金　三百九十八兩 
遠期驃金　未開 
沙金合赤　四百零七兩 
足赤條金　四百零五兩 
[錢市十六日北市銀拆及銀銅元錢價]  
龍洋　七錢四分二釐 
英洋　七錢四分三厘七五 
本洋　八錢五分 
小洋　六錢七分一厘 
銀拆　借 
洋找　七錢四分 
錢找　一千文 
衣牌大洋　一千二百六十文 
銅圓　一百六十九千七百文 
市錢　一百五十二千文 
[知單　十二月十六日]  
規銀　一百六十八千五百串 
淨吉英洋　一千二百六十文 
八開　一百十五文 
小洋貼水每角　十一文 
[股票昨日上海股票現盤各價如左]  
藍格志除餘利　買　一百十二兩 
押姆黑史忒　賣元　六兩 
湖北水泥廠　元　一百十四兩 
柯羅麻　買元十兩 
英揸華　買元　七兩半 
[印度紗昨日市價如左]  
二十支老中國人　一百二十七兩　　 
又　彩美人　　　一百二十五兩 
又　紅大班　　　一百二十五兩 
又　六角金星　　一百二十五兩 
又　四仝人　一百二十五兩 
又鳳鹿　一百二十四兩 
十六支鐘鼓　一百二十二兩 
又　小上坟　　　一百二十三兩 
又　此金龍　一百十七兩 
又　飛龍　一百十五兩 
又　天鵝　一百十六兩 
十二支紅大班　一百十二兩 
又　藍大班　一百十五兩 
又　夫婦圖　一百十三兩 
又　敎子圖　一百十三兩 
又　九星球　一百十一兩 
又　送子　一百十二兩 
又　黄月宫　一百十四兩 
十支　担茶　一百零八兩 
又彩美人　一百零七兩 
又紅人竹　一百零八兩 
又四仝人　一百零八兩 
又紅半人　一百零六兩五錢 
又雙仝人　一百零六兩 
又送子　一百零九兩 
又三羊　一百十一兩 
又金葡萄　一百零八兩五錢 
又藍魚　一百十三兩 
又地理圖　一百十六兩 
又彩洋房　一百十七兩 
又月鵝　一百零八兩 
十支　大金牛　九十七兩 
又燈塔　九十七兩五錢　又　廿字　一百二十兩 
又　紫四牛　九十七兩　又雜牌　一百十九兩 
[花旗粗布星期市價開列於左]  
鬼頭　每疋　無貨 
大鹿甲　五兩五錢 
圈狗頭　五兩三錢五分 
雙兎　五兩三錢 
喜雀　五兩一錢 
小猫頭　五兩一錢五分 
四平果　四兩四錢 
藍象　四兩四錢 
豐裕藍人搶　四兩四錢 
東洋龍頭　四兩三錢 
印度半月　四兩二錢 
印度雙餘喜慶　四兩一錢五分 
[○粗細布]  
大小狗　三兩六錢五分 
三英哥　三兩六錢五分 
[花旗粗斜星期日各牌價列左]  
老飛龍　每疋五兩九錢二分半 
人馬弓　五兩七錢五分 
藍塔　五兩四錢五分 
藍大牛　五兩二錢 
圈牛頭　五兩一錢 
雙狗　四兩七錢 
牛童　四兩六錢七分半 
三魚　四兩九錢 
雀梅　四兩六錢五分 
東洋三狗　四兩八錢 
又　四幅壽　四兩七錢 
又藍象　四兩三錢 
又雙鵝　四兩二錢五分 
[東洋紗星期各牌紗價如左]  
二十支紅魚翁大包　一百二十九兩 
又　三圈　一百三十二兩 
又藍魚　一百三十四兩 
又福島　一百三十三兩 
又雙鹿　一百三十一兩五錢 
十六支藍魚大包　一百二十六兩 
又　立馬　一百二十五兩五錢 
又　三馬　一百二十六兩 
又　福島　一百二十八兩 
又麒麟　一百二十三兩 
又雙喜　一百二十三兩 
又　二喬　一百二十三兩五錢 
又扇面　一百二十四兩 
又花蝶　一百二十三兩 
又立羊　一百二十兩 
[中國粗布星期粗布價如左均關稅在内]  
十四磅藍獅牌每疋四兩八錢 
十四磅三獅牌　四兩七錢五分 
十四磅天官牌　四兩八錢 
十四磅四英哥　四兩八錢 
十四磅藍虎牌　四兩六錢五分 
十四磅猴馬牌　四兩七錢 
十四磅飛馬牌　四兩六錢 
十四磅喂馬牌　四兩八錢五分 
十三磅雙馬牌　四兩四錢五分 
十三磅猴馬牌　四兩五錢 
十三磅藍鹿牌　四兩五錢 
十三磅大鹿甲　四兩四錢 
十四磅半藍團龍　四兩八錢五分 
[花衣十二月六日市]  
新通州花　每担　三十兩零六錢 
又次通州花　三十兩 
滬南各名牌新花　三十兩 
又次名牌新花　二十九兩二錢 
新火機花　三十兩 
新　花　二十八兩四錢 
又次姚花　二十八兩 
新子花　十五元 
[糧食昨日米價如左]  
機新綆　每担　七元八角次七元二角 
常新綆　七元六角次七元 
蘇同新綆七元三角次六元七角 
珠角雙專新綆　七元二角六元七角 
機新洋籼　七元七角次七元 
機新蘆籼　七元六角次六元九角 
蘇同新蘆籼　七元二角次六元八角 
珠角雙專蘆籼　七元二角次六十八角 
機白元　七元九角次七元四角 
常白元　七元六角次七元 
機白陰元　七元五角次七元 
蘇同白陰元　七元二角次六元八角 
珠角雙專白陰元七元三角次七元 
常新小麥　六元次五元 
[油荳十二月十六日油荳市價如左]  
船半荳油　每担　十二兩二錢 
船眞夾生油　十一兩一錢五分 
船泊生油　十兩零五錢 
船輕皮夾生油　十一兩零五分 
船青中餅　每担　二兩零三分六 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[直隸紳士梁建章陳請資政院核議全國移民實邊辦法建議案]  
第一聯合辦理 
以移民爲實邊之計應統全國籌畫以聯合辦理爲厚積勢力之舉使鞏固在一隅而利益及全國爲要其規定如左 
一擔任籌欵底欵以六百萬爲額由各省分籌三分之一由部中任籌三分之二作二年籌足 
二計算荒户照以下規定劃區開墾第一次暫開一區須移民八千户由各省分任招募以足額爲度如届時願往者多則增開一區 
三選用人員凡辦理墾務人員由各省自行選派樸實幹練之員充之其所選人員多少以本省移民之數爲定 
四協議辦法各省人員派定以後關於著手一切辦法須隨時協議規定以求羣策羣力協衷共濟 
理由按移民實邊爲吾國絶大事業揆諸現在情勢尤爲富强切要之圖故必聯合各省協力舉辦方克有濟然不先籌足一定欵項則財力薄弱仍託空言不先計算一定户數則隨意遷移難收實效至籌辦有效即在得人而執行之時若仍諉諸一二省擔負責任終非維持久大之計故以各省互選人材隨時協議辦理爲要 
第二設立機關 
事體宏大欲圖完全之進行宜先設立必要機關以資辦理其規定如左甲財政機關 
一名義名曰全國墾務銀行爲股分公司即以各省及部中所籌之欵爲股本各省及部中爲股東 
二組織以各省部中所派人員代表股東照公司律辦理 
三職業支放開墾需要之欵並息借荒尸資本 
乙執行機關 
一墾務局分爲總局分局總局設於荒地分局設於各省籌辦關於墾務移民一切事宜 
二招待處分爲總處分處總處設於山海關營口分處由各省酌量分設專任沿途招待荒民事宜受墾務局管轄 
三工程處設於荒地專任建造荒民房屋并沿途旅店 
丙監督機關 
一組織由各省設立全省墾務協會以選舉公正紳民爲會員由官欵津貼調查之費（每年每省多至三千元少至千五百元） 
二職權掌會議墾務一切辦法并監督墾務局招待處工程處執行事宜及一切財政除各省協會自行會議外尚可組織全國協會 
理由凡百政務必使機關完備權限分明方可以收實效否則隨意設施非安簡陋卽涉鋪張故必設有正當之機關惟吾國舉辦一切實業純任官吏執行利益未興而公欵多耗於虛糜甚且利之所在展轉侵蝕無論自籌欵項或借外債皆不足以饜無底谿壑而國家事業因之而危故尤須有監督機關力救其弊以資維持 
第三分劃區域 
凡應行開放之荒地皆劃定區域按區開墾計每年開一區或數區以次進行其規定如左 
甲縣區凡荒地大段皆爲劃區每年按區遞開以四十五萬晌地爲一區可爲將來設立一縣之地其於內地接近不能成大叚者則附在鄰近州縣另籌辦理 
乙設屯每區設屯八十處皆酌量相距遠近以便守望且使荒户去耕地不至太遠爲度 
丙荒户每屯約設百户每户授田四十五晌即每屯有荒地四千五百晌略有增多亦可 
理由開荒之事以畫分區域按區推廣爲要否則地勢散漫於管理保護皆不易行放荒愈多開墾愈難又嘗見東三省之居民以數户或十數户爲一村能力薄弱不足自衛故盜匪易於得志茲故以畫區設屯立定户數爲守望之計其使村落旣大易於開通 
第四建造房屋 
開荒之初欲求保護安全使來者踴躍宜先於荒地由官建設房屋以便荒民初到即可安身其規定如左 
一工料畫區以後卽由工程處籌畫建築以荒地之大木作建屋材料而以無用之草木設窑燒磚作建屋之用 
二房間每户畫以方十弓之地先爲造屋三間以便荒民安棲其每户需房屋多者聽其隨時自造 
三築費每房一間建築上費約以四十元計算全區應共建二萬四千間需洋九十六萬元 
四旅店每屯另由官築寛大旅店以便傭工之荒民安棲其位置須在每屯之外以防危害 
五編號房屋建築以後每户皆編號數以便荒民到時按號居住 
理由按東三省開墾絶大阻力卽在地勢荒遠難資保護民到荒地無可安棲必須携帶重資前往建築旣憚籌欵之難且虞匪盜刧掠故輒觀望不前若先由官建房屋然後招集則初至如歸又無須携帶多資於民旣便則來者自多（未完） 
小說 
[軍情小說湘纍怨（十五）]  
　　依本縣看起來。你還是老老實實的把實情供了出來。本縣還好格外施恩。從寛辦理。如若一定不肯直供。本縣只就著你這番游供。一一的申詳 
 
 

Page 27

 
 
上憲。只說你形跡可疑。語言飄忽。恰恰的又凑著如今嚴緝黨匪的時候。只怕你的腦袋。就要和你告别了。况且你就是不招。本縣也會用形拷問。到了那個時候。受刑不起。依舊的還要招承。又何必這樣的自尋苦吃呢。你只要自已心上細細的想上一番。就知道本縣的話兒錯與不錯了。吳小洪聽了。沈吟一回。只得向叩頭道。如今小的據實供招。要求大老爺超生免罪願大老爺公侯萬代。指日高陞。王大老爺道。你只把實情一一的供上來。只要有可以開脫的地方。本縣自然要和你開脫。吳小洪又叩了一個頭道。小的自從入了六合會以後。一向在瀏陽醴陵一帶來往。招人入會。那入會的人。每年要捐一兩銀子的會費。並没有什麽别的事情。到了今年二月裡頭。忽然有一個人來邀小的出去吃酒。小的因爲素不相識。不肯同去。他不由分說。强拉著小的出去。從這一天以後。小的便和他做了朋友。不想這人呌做什麽崔禄貞。是個革命黨的小頭目。再三苦勸小的。要小的投入堂命黨。和他探聽事情。只說他們黨裡頭勢力狠大。今年就要起事。只要起事之後。這些黨裡頭的人。個個都可以發財做官。要什麽就是什麽。小的也不曉得這個革命黨。是什麽東西也。不曉得他們起的是什麽事。只聽著他們說起事之後。小的就可以發財做官。小的一時該死。聽了他們的話和他們探聽事情。又交結了幾個衙門裡頭的人。大家一同入黨。這是小的以往從前的實話。不敢有一句撒謊。未知後事如何且待下文交代。 
國外新聞 
[博物院名畫被損]  
　　十四日倫敦電云據阿姆斯特丹姆斯特丹姆電稱國家博物院所懸賴姆勃蘭脫手繪最著名之畫一幅近爲人用刀尖損毁該人當塲被拘據謂素充海軍廚司因體質不合而遭開除者 
[德國東方外交員更調先聲]  
　　十四日倫敦電云柏林消息謂據某報載稱駐日德國大使末姆男爵業已辭職繼其任者大約必爲現任駐華公使里克斯君云 
[日本對於稅則問題之變計]  
　　十四日倫敦電云據路透消息聲稱日本現在英國及其他諸國開議稅則問題其志蓋欲廢去目下一方面任意所定之稅則而代以益便交換利益之條約新約大綱將仍以舊約爲本惟於數類之商品將另增新訂特别之稅則 
[歐洲政局近聞]  
　　十四日倫敦電云德國各報均稱許法國外務部大臣闢匈君陳述各國交際之演說謂其和平而合理雖該大臣曾謂俄德協約足爲使德孤立之陰謀終止之徵各報亦並未致辯巴黎人士則謂目下可謀使英法德三國締結小亞西亞及波斯鐵路協約而將巴格台特鐵路之一部分歸各國公有同日栢林電駢德國政府因各國報章多行詭謀煽動土耳其反對俄德恊議故已向土政府詳爲解釋 
[美人競爭博覽會地址]  
　　十四日栢林電云美總統塔孚脫宣稱今擬於一九一五年舉行萬國博覽大會舊金山及鈕哇蘭斯均呈出極巨之擔保費以爭會塲地址如開列福利亞州仍有排日之騷動則該會將在鈕哇蘭斯舉行云 
[法員主張德法相親]  
　　十四日栢林電云霞萊斯君在法國國會發言主張德法相親主義並倡議由法國先爲從事入手辦法各處反對者甚多 
[俄皇嘉譖財政大臣]  
　　十四日栢林電云俄皇已有詔書致財政大臣柯料夫齊夫嘉許其理財政之能 
[栢林羅馬之間將設電話]  
　　十四日柏林電云栢林至羅馬設立電話一事已經批准（以上譯字林報） 
[美國訂立偵探處罪律]  
　　十四日華盛頓電云國會股員請通過外國細作於承平之時在美國偵探各事之處罪律 
[美總統受傷謠傳]  
　　十四日華盛頓電云外間忽傳塔孚脫總統由白宫出外遇變受傷各界人民聞此消息均爲驚駭幸所傳不確總統旋於夜間獨行而歸並未受傷 
[美國排日之舉動]  
　　十五日華盛頓電云開列福利亞州國會代議士宣稱今知塔孚脫總統並不反對吾人排日聞開列福利亞及華盛頓二處現正計議排日舉動 
[美國大戰艦落水]  
　　十五日紐約電云世界最大之戰艦阿肯薩號已在紐桀賽州開姆丹城落水該艦計裝十二寸口徑之大砲十二尊 
[英國船業罷工先聲]  
　　十六日倫敦電云水手火夫公會總理維爾森君（英國國會工黨議員）聲稱各船公司主人不允加薪則英皇舉行加冕禮之星期內各船用人均將罷工全球將悉受影響云 
[俄國外務部大臣擬游英法]  
　　十五日柏林電云俄國外務部大臣薩沙洛甫君擬出游巴黎倫敦大約於西五月間啓程云 
[西班牙大風雪]  
　　十六日倫敦電云據曼特里特電稱西班牙近有大風雪電報電話及鐵路諸交通均爲隔斷法國南部鐵路交通亦爲風雪所阻（以上譯文匯報） 
來函 
敬啓者本月十四日蘇州青年俱樂部部長楊志士君謀見皖北水災爲三百萬飢民請命聯同皖紳及全部志士特借大觀園演劇集資移賑災患不料演至血手印勃落克司被剌一幕胸前忘襯木板刀尖適撞心脉當即送至醫院已不及治竊思志士因救災黎性命現身廣塲其熱忱實有不可令人仰望者天道無常竟不能終其急公好義之志而隕其精明練逹之生可不痛哉同人目覩此情悼惜尤甚除在蘇定期開會追悼外特函告貴執事公諸報端有以表揚以爲認捐者勸此請著安蒞塲目見同人公啟 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
