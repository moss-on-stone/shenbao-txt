# 1884 - 167 - 4904020

 

Page 1

 
 
[新印曾文正公家書] [  申報館主人啓]  
　　曾文正公文章邁流俗勛業冠當時自摺紳先生以至販夫走卒靡不嘖嘖稱道而孰知公之所以不朽者固在彼不在此嘗讀公之家書見其於家人父子之間日用行習之事一言一動反覆誥誡無不可爲後世法至其談兵論政諸書尤可想見運籌决勝之妙用而補奏疏公　之未備惜原板散佚流傳無幾全集中又不載讀公書者每以未窺全豹爲憾爰以活字版排印用廣厥傳作家訓觀可作語錄觀亦無不可計每部十二本價洋六角五分准於本月廿五日出書售處仍照曩例 
[石印楊詠春先生墨蹟出售] [  點石齋主人啓]  
　　虞椒楊詠春先生諱沂孫篆隸正草無一不工求書者踵相接數十年如一日得書之家雖碎錦零箋珍如拱璧不肯輕易示人今本齋覓得先生所書篆隸正草墨蹟數種不敢獨秘付之石印以公同好其用筆之蒼勁結體之古雅諒海内君子傾心已久無容贅述現已印成裝訂成册者每部收回工本洋二角裱成册頁者收回工本洋四角第所印無多伏祈早爲賜顧售處照舊 
[第五號畵報出售]  
　　啓者本印舘行畵報業已四次有目共賞故日新而月盛焉兹於二十四日出售第五號本舘興懷風雅不吝多金購覓奇書數種卽在每次畵報之後增附該書之説一則并將説中大意另繪一圖冠於説之首裝入下次第六號畵報發兑以後畵報除告白外每次可得十頁而價洋仍從五分可謂　之又亷矣至於此書之妙見者無不拍案呌絶歎爲觀止願與諸君共欣賞之此布 
[論中國鐵路事宜]  
　　中國之開辦鐵路至目前而稍見端倪其事之有益於國計民生固已不待贅言惟開辦此事必宜審慮周至不可以率意爲也查日本鐵路約計可獲一分之利而先時日本之鐵路係由國家開辦殊形竭蹶不但利無可獲而且不無虧耗後歸民間自行籌辦而後利源日裕卽創辦之資本民間自辦較之官辦多寡相去竟有一半之數蓋民辦則民間自必事事從省以求利之所在而趨焉非若官辦之排塲闊綽諸事多營此官辦民辦之利弊固有顯然者也　前書德君條陳後謂中國鐵路其先或由官辦而其後各處推廣恐不得不由民辦若以日本之前車爲鑒則中國之開辦鐵路當可有利而無弊盖此事全在得人承辦之人一省一費所關甚鉅非可苟焉已也夫此時卽有准予開辦之信其地止在大沽至天津一路然旣經開辦一路則他處必將類推明知此舉之有益而拘於墟甚無謂也顧嗣後或由宫辦或由民辦所用之欵當必不貲苟以經費過鉅而遽爾中止殊甚可惜而國家歲入究恐不敷計不如借貲於外洋外洋各國深願中國之成此美舉倘因此事而貸於外洋或卽以所築之鐵路爲抵則外洋未有不樂於相助者且不僅樂於借銀而已其息在必不重約計五厘之息西人定然首肯則以日本之事相衡中國初創此事所獲之利當必較少然約計總可得八厘之利以五厘償借欵之息尙有三厘可餘數年之後借欵旣清而其利卽爲中國所獨擅他國固不得而奪之也且開辦鐵路需鐵必鉅中國必擇極佳極穩之鐵礦開採數處以供鍊用鐵礦之開其資木較煤鉛各礦爲多旣立開鐵路又欲開礦安得有此巨資計不如招西人而使之開採開出之鐵卽以供鐵路之用如此則外洋之財轉可收諸中國何則西人苟准日開採中國鐵礦未有不踴躍樂從者出其資本糾集巨欵以用於中國雖其間西人自必先計其利且機器等物購自外洋銀錢不無流出然中國之人必皆各得所用是不啻取西人之財以養中國之人人得所養則民富民富而國富此其券有可操者矣夫以中國近年之情形而論談及礦務莫不動色相戒雖其中有幾處實有把握有如利國鐵礦雲南　礦亦皆實力興辦極意認眞而無如市面衰敝財源漸竭一言及招股二字咸袖手裏足而不敢與議卽有擁厚資者亦且以前事爲鑑無異於驚弓之鳥漏網之魚誰復肯出巨資以開辦鐵礦鐵礦不開則鐵路雖開而不能廣若以西人爲之當必有可觀者矣或謂以西人而開辦中國礦務似乎不免貽笑於西人然天下事當求其實而不可專務其名中國從前之悮卽以務名不務實之故也以西人而聽其開中國之礦西人沾其利中國亦未嘗不共享其利開出之鐵足以供鐵路之用較之購鐵於外洋自必便宜而西人開礦不得不用中國之人遊手無業之民咸得各有所事以餬口而贍家卽此兩端其所益於國家者當何如耶若言鐵路之工費則自是極大英國有一處鐵路名曰大西開築之費計英金八千萬磅以每磅四兩而論合中國銀三十二千萬兩言之殊足駭人聽聞然倘由漸而推則亦有所不覺試觀日本一國比之中國大小懸殊而自仿效泰西以來鐵路火車早已通行而一分之利可操左券雖或言日本自效西法以來頗有外强中乾之勢然亦未見其支絀之實迹豈中國之大而反不及區區日本也乎總之事在人爲但能籌措得法定章盡美用人合宜則此事之成有利無弊不煩疑慮竊意中外諸人其喁喁然望此舉之克成者當不僅十中之五六也已 
[緬甸亂耗]  
　　○緬甸傳來消息謂缅甸近有亂黨不靖離緬都四百餘里向來産玉之地竟爲亂黨所據該處之民悉逃至緬都避亂而匪黨亦漸進相逼至於太平河去緬都止三十餘里凡有民間存積之榖及豢養之牛盡行搶去殺人放火與髮匪無異緬城中人心惶惶晝夜防匪徒攻圍眼食不安夜靜時遙聞砲聲則臥不貼席有英牧師遇賊受傷又有收留受傷之人爲之醫治就緬都城外之屋暫爲綏止該匪又紥木牌擬由太平河載兵進攻猖厥殊甚乃忽焉河水陡漲波濤滾滾木牌盡被冲壞賊黨氣沮緬王乃發兵船一艘調兵一千三百名前往剿辦與賊相持子太平河大敗賊匪追至賊黨所踞之處悉力攻擊賊不能支鼠竄而去其地遂爲官兵所克復所獲之賊皆釘於十字架而誅之刻下漸底安定然猶未盡敉平也緬都之外向有輪船一艘常川來往刻下則來貨旣無銷路去船又無貨可裝蓋人心惶懼皆不敢作貿易故該船現已停止而緬甸通雲南一路之生意爲所壞者不少也 
[新疆近信]  
　　○俄國報云新疆地方現在華人不聽俄人至彼行商但許在伊犂貿易俄人以爲不照和約恐外務大臣必將向中國詰問此事然中國所派辦理定界之使臣將次可到當不難就近商酌也 
[析津近信]  
　　○二十二十一等日劉省三爵帥張幼樵欽憲張湘濤制軍陸續到津均見電報省三爵帥係奉 
 
 

Page 2

 
 
命晉京者不便久留旋卽入都幼湘兩憲尙有公事與傅相相商幼樵欽憲卽住督轅湘濤制軍行臺借在貢院制軍輕車减從隨從出京不過十人左右與歴任督無舖張揚厲者迥不相同粤人望之如景星慶雲泰山北斗幼樵欽憲出防八閩當與湘濤制軍皆有一番整頓也聞閩疆防費擬籌銀一百二十八萬内中由南洋協濟六十萬庫欵撥給四十萬餘二十八萬則由本省自行籌備也○北洋鎭海輪船於二十一日由旅順口回津此次放洋聞李傅相將往閲操届時各口兵輪船將有一番大操也○德税務司璀璘於四月十七日中法和約告成之後定期閲三禮拜回粤海關税務司本任現已逾期而税務司尚未就道聞傅相將借重楚材以爲指臂之助也○天津縣陳明府詳准督憲將招賊匪及混星人等開掘溝渠一免穢氣薰蒸二免羣居無事勞其筋骨卽司生其愧悔之心邑尊告示已錄前報現在已經開辦將兩項人犯分别號衣興工挑掘每日仍給民夫半價津錢一百五十文刻下旣免　縻滿期更可關脱是誠莫大隂功也而工程亦藉以集事聞隣邑有奉以爲法者矣○又接天津西友來信云左侯相行抵京師於十八日入覲天顔備承寵眷云 
[天津官報]  
　　○昨接天津訪事友人專發電音到本舘云二十八日李傅相往大沽閲操張幼樵侍講乘揚武兵船赴閩吳清卿京堂乘鎭海輪船往閲北洋各口水師是以在津各官設筵於招商局公餞行旌二十九日張湘濤制憲乘海晏輪船許竹篔星使乘保大輪船同日南下云 
[樞垣佳話]  
　　○寳李二公去位後協揆二缺例歸題本故遲遲未簡逮題本上去皇太后卽召見大軍機閆大司農丹初先問滿缺應補何人回奏卽稱額勒和布廣壽均可復問二人孰優奏稱辦事精明持躬謹愼二人無分彼此惟老成持重處處小心似廣不如額諒亦久在聖明淌鑒中也皇太后然之卽問漢缺何人可補奏稱徐桐資格最深皇太后云與他不如與你閻大司農正欲力辭適醇邸在側顧謂曰尚不謝恩乎乃摘帽叩頭謝恩而出蓋簡在者久矣 
[精通洋務]  
　　○張肖野觀察前次召見條對詳明頭頭是道如辦海防則宜先擇要地堅築砲臺以逸待勞坐可致勝辦交涉則出詞宜婉立意宜嚴聯之以情服之以理辦民教不和則不拂民心尤宜不張民勢大要在於州縣得人其餘敷奏尚多指不勝屈繕有手摺一如備載無遺因此天顔有喜特加卿銜命在總署行走云 
[文宗抵浙]  
　　○新任浙學憲劉叔濤祭酒憲舟於本月廿三日行抵塘棲碼頭省垣接報後吳春泉太尊卽偕仁錢兩邑尊當日開船遠迎憲舟於次日黎明至大關下碼頭停泊城中文武各員弁皆先後至碼頭迎接繼而祁子和總憲連競汀尚衣及古子性將軍亦一律到齊盖須恭請聖安也憲駕卽於已刻豈岸擺列全副執事由武林門大街一直進城暫至行臺小住祁子和總憲俟交卸後卽擇於念八日登程北上矣 
[甯城火警]  
　　○月之二十七日黎明小梁街華姓之柴間失愼烟燄漫天幸近處水龍聞警赴救得卽撲滅僅焚去小屋二間而正屋四面皆有圍墻得保無恙云 
[雷殛小孩]  
　　○寗波西人來信云念六日大雨驟降忽聞震霆數聲聞者無不辟易旋聞城内有二小孩遭雷殛斃云 
[興化續聞]  
　　○興化近事一則係據揚州南京兩處郵信所述乃昨又接到桃花潭市隱來信則云先是有距城數十里之某莊突有船隻十數艘魚貫而至艙内人數甚夥近莊卽陸續豈岸聲言爲隣省難民沿途乞食鄉人見其人衆而口操楚音疑非善類是夜適有失去銀兩者僉以爲必夫已氏之所爲也於是上船盤詰不服遂致用武并卽鳴鑼呼救一時水陸麕集難民衆寡不敵當卽被擒兩造雖互有鬥傷而當塲殞命者祗難民中一人一面　送詣縣申訴邑尊下鄉勘騐以並無贓據未能遽繩以法且見難民除已斃一人外而被縳者業已身受鱗傷故亦未加刑訊鄉人不服衆口喧襄大肆咆哮邑尊怒其冲撞也當卽子以薄懲鄉人益復憤憤邑尊恐致激而生變　將難民之爲首者三人復行研訊各責五百板仍帶回禁押然究不欲以盜刦上聞而鄉人意謂贓旣未獲失主轉致受責顯係偏袒且恐笞責後將難吳釋放於是攘臂一呼從者響應不頃刻而已及千人直奔縣署大堂二堂及花廳窓欞物件均行毁壞民心惶惶舖面立時齊閉邑尊見此情形赶卽閉城星夜詣府哭訴宜太尊立飭委員同赴興化訊辦示諭鋪面仍然開張居民亦各安本業刻已一律安靜第此案則究未識如何了結云云按此事城場友所述其咎在官據金陵友所述其咎在民而兹信則又似乎官民均有不合本舘空空洞洞本無成見但照有聞必錄之例并登之以質諸知此事者 
[剪徑堪虞]  
　　○前日黎明時甯波標社有一販夫肩挑蒲籃籃中貯有大錢二千文將至江厦販貨行至半途突遇二人將籃中之錢奪去販夫大聲喊救幸是處有農人戽水聞聲同追匪卽棄錢而逸不知所之夫該處官塘大路時已黎明該匪公然搶奪恐後之小本營生者益悉行路之難也 
[驅逐娼寮]  
　　○潯城西關外龍開河嘴列屋而居者皆衆香國之芳隣也屢經地方官驅逐該鴇等總賄役包庇現經該處紳商督同河保力爲驅逐於二十二日已一律出境云 
[資墳被獲]  
　　○楊州西北鄉一帶土山直接天長高郵儀征六合各州縣界爲郡人叢葬之所從前鄉人多富不敢爲非卽有外來匪人亦難立立兵火以後鄉人先不免窮而爲盜外匪遂因之叢集本月中旬有龍尾田鄉人三四十名解上侉匪五人皆係破墳劈棺剥衣搜物之匪據云如無衣物可得卽擇新棺倒空至遠處販賣此等匪人較殺人放火其罪尤大想賢宰官斷不僅以枷杖了事也 
[烈婦殉夫]  
　　○清江某蓆鋪老夫婦繼一子配某氏女爲媳未娶時子忽患痨症時發時愈望其延嗣遂娶媳已數越春秋去歲症劇而逝婦矢志堅守孀閨輾轉後境彌艱遂蓄死意於前月念八日乘間自縊翁姑曁母族爲之痛哭厚殮斯可以旌綽楔而風末俗矣 
[袁江官報]  
　　○十二日都司銜分發卽補衞守備張世清自京來到標十五日户部史曉清副郎自京來浦十六日冋毗陵籍十五日新選太倉衞守備劉翊清自京來浦赴任十六日宿遷東峨書院王潄山山長自蘇來浦赴院十九日統領得勝營曁淮北緝私水師堪勝總兵田恩來自浦赴海州 
[寳生輪船餘聞]  
　　○寳生輪船失事後其救人搬貨及被盜匪拆毁並審訊船上諸人等事疉經登報兹聞盜匪毁船之時先有英兵船見之派兵一隊至船上看守盜不敢肆繼而有中國大小兩兵船至謂奉憲派來當在此看守無煩諸君勞苦英船遂去乃中國兵甫往看守而盜復至華兵無如盜何致被拆毁故近日聞該行欲向中國索賠也當審問之時一一詳鞫自船主以下一切諸色人等均照定章行船失事時救人救貨亦均如法故諸人均無咎戻至訊及搭客之銀被失一節則皆言並無其事云聽審諸官係愛卜多落思兵船兵官爲主一係英副領事及古拉蘇兵官及兩商船船主共五員并錄供者一人又有鄺委員則係道憲委往聽審者也 
[演戯續聞]  
　　○鐵路天后宫於本月二十五日起由各商演戯敬神至閠月初一日止已列前報兹悉初四日係關幫衆商各號雇定詠霓茶園戲班敬神演戯一本云 
 
 

Page 3

 
 
[折價完糧示]  
　　○欽命江蘇承宣布政使司布政使譚爲出示曉諭事照詳各屬折收上忙地漕錢糧等項銀價光緒三年十月間詳奏减價案内聲明自該年爲始每屇二八兩月查明市價奏報一次現屇上忙徵收之期查核市肆銀價與上年下忙數目不相懸殊仍應照案每兩折收錢二千二百文無論花户完納先後照價一律徵收以昭公允除詳奉院憲附片具奏外合再出示曉諭爲此示仰各糧户人等一體知悉爾等須知本年上忙銀價仍照案每兩折收錢二千二百文係屬因時體卹務當激發天良赶將本年上忙錢糧照例自封投櫃踴躍輸將掃數完納掣串安業倘敢觀望遷延任意遲悮定由府縣提案追辦决不姑寛其各凛遵毋違特示 
[墮水堪憐]  
　　○前日傍晚時虹口招商局碼頭有太古洋行輪船上之水手西人雇坐舢板登岸醉態可掬立足不穩勢將墮河爲碼頭船上之某甲瞥見趕爲扶住水手乘勢一推遂卽登岸而甲猝不及防反致落水沈没衆人將該水手圍住甲母聞信踵至同赴捕房控訴而水手則稱酒後不能隱步幸經某甲扶住得免水厄不料甲反以我而自喪其身心實不安願給英洋五元爲打捞之費甲母不願收洋惟求伸寃捕頭飭令同赴太古洋行理説未知如何了結也 
[吞烟請騐]  
　　○江北人之貧苦者每以倒划船載家屬餬口四方男子以小本營生女子或爲人縫紉此亦極可憐矣而無賴之徒乃從而魚肉之是誠何心哉有江北人郭某挑皮匠担爲業船泊小東門外又有張某船泊英租界坭城外山家園河濵郭在江北時被張借錢六千文屢索不歸前數日郭張在山家園附近新街地方某茶肆索欠齟齬有無賴輩强爲排解令張按月拔付郭錢若干兩造旣允未幾無賴輩向張索酬張謂我欠債尚不能還安有餘錢酬爾等如索謝儀盍向收錢人是問無賴輩卽到小東門外尋郭以張言告之且索酬資郭以欠項未收又被無賴索詐含忿難伸遂購洋烟到張船上吞服以圖畢命及張知覺請人灌救不及而斃該處十圖地保聞信卽帶張赴縣報請相騐云 
[押犯病危]  
　　○營押虹口捕房之竊犯王益順患病甚重手足拘孿昨由捕頭着華捕雇車送至英公堂請爲發落黄太守諭該捕曰凡押犯患病例應送醫院倘有不能醫治者應立刻送案何得待其病危始行稟報卽飭差傳同地保將王益順送歸棲流公所醫治 
[嚴追菴産]  
　　○剗盡亂絲皈依佛界自宣以虚無寂滅爲志何物秃奴竟以清淨土作安樂窩不亦破文殊之戒而貽檀越之羞耶小南門外送子菴禪院係本城郁紳之家輩也招寗波僧福田爲住持孽緣偶惹色相未空醜聲藉藉人口且在正豐街開設佛店名曰淨修菴無非作暗昧之事郁紳惡而逐之詎福田執持庵産不肯交還臣將鐃鈸幢旛運至别處於是郁紳禀請督捕廳許少尉飭差提僧究追福田出言不遜許少尉大怒飭掌頰一百四十詳請邑尊發落前日經蔣明府提訊據福田供情愿交還庵産等件不敢抗違明府諭飭從寛交保趕緊將田産等件交清如延比追 
[情同串騙]  
　　○葉菊齋遞禀法公堂并經捕房解到被告烏山船主夏三寳據葉稱在硤石動身擕有箱子一只搭趙富仁之船行至嘉興停泊趙富仁約我上岸吃茶吾本不去旋因趙意殷勤我先上岸在茶館守候而趙許久不來吾卽下船見趙神色有異吾因着新鞋足痛欲換舊鞋取鑰開箱忽見箱上絞鏈己被撬落檢點箱内少衣服三件英洋一百元向趙詰問言語支吾我卽訴該處地保將捎並船扣住趙已許五日内將衣洋尋還詎趙之友人夏三寳自稱船幚頭向地保處將趙保去許我坐伊船同到上海清理迨到申後置之不理情同串騙是以鳴捕將夏三寳送案太守詰之夏三寳答稱確是擔保但趙與船均在嘉興太守謂彼在嘉興失物訴之地保將趙船扣住何用爾去作保現在業已認保着限五日内函追趙富仁到案若趙姓不到定將爾船拍賣令原告指明夏三寳之船交捕房扣住夏則交捕管押 
[英界公堂瑣案]  
　　○華捕稱昨午後有人騎馬馳逐於四馬路中念該處係熱閙之區且策馬疾馳向于例禁是以拘至捕房其人存洋一元而去馬送馬房今其人到案請爲判罰設欲領馬須令出馬料洋三角存洋一元呈案何子園供與友人騎馬同遊並未奔馳黄太守謂設未奔馳斷不致被捕拘案今姑罰洋一元充醫院經費再付洋三角始准領馬○許王氏控被無賴捋去銀觸旋由包探顧阿六獲到王原順華明良鄭寳才等解案黄太守判王原順等均發捕房管押一年等因已列前報兹悉王原順確由該婦指明爲首行凶故定斷管押一年華鄭則未經該婦指實尙須查明核辦昨據華之家屬及酒店之某甲到堂聲訴並請保釋鄭之妻母亦到堂求釋太守諭以此案定於下禮拜二覆訊兩等屇期候示可也 
[法界公堂瑣案]  
　　○前報追還身價一案昨日原告齊某遞詞求追翁太守詰訊原媒錢友如當時齊交奚潘氏之身價是否張姓取去其收條何人所書錢始則供詞吞吐及至太守再三開導錢始稱洋確係張姓取去彼時我不在塲後書之收條實是目覩張姓所寫太守謂若不收洋豈肯書寫收條又問張姓現住何處錢稱在西門外齊家墳相近太守着錢友如同原告至張處將張交該圖地保看管再行移提核辦○徐瑞林控棧客馬松山王毛囝誘騙養媳衣服銀洋一案昨日徐又帶同養媳陳阿囡詣案求追除未獲之王毛囝業已身死外太守諭馬松山誘騙之事從實供認尙可輕辦馬則仍舊狡供養媳陳阿囝堅稱實被馬與王騙去太守廉得其情謂徐瑞林曰爾養媳屢犯此等事若不懲儆必有後患徐亦稱實在不能管束本欲邀其父母説明若後有不測恐費唇舌太守斷責馬松山一百板陳阿囝掌頰六十下以儆將來 
　　湖州仁濟善堂紳董代募賑捐姚守梅善士官印鑑寄到純陽正氣丸壇方○雲茯苓一兩生冬术一兩青木香一兩紫蘇葉一兩社藿香一兩差半夏一兩生茅术一兩公丁香一兩廣皮一兩官桂一兩降香一兩外加紅靈丹五錢以上十一味各研細末取淨粉用燈草煎湯泛丸如粟子大卽將紅靈丹五錢爲衣曬乾每服五分病輕者一服重者兩服開水咽下或用頂皮紙小封袋或用磁瓶裝皆可勿令洩氣受潮孕婦忌服擇吉虔合丸日須敬禮純陽祖師懴永日 
　　右啓者今年二月間善昌函託湖城仁濟善堂紳董姚守梅譜兄韋吉人仁兄同壇弟子聯名具稟叩請吕祖師乩方仰蒙眞人體上天好生之德壇諭大荒之後必有大疫卽賜救疫純陽正氣丸方囑卽趕合解往直東兩省被災地方分給頭二批解出四萬服據回信云樂到病除甚爲效騐囑再募解以應急需今各處善士來函委抄丸方備送用特轉託抄來今日接到丸方仍恐具覆不周特登貴報奉聞以廣流傳如有善士自備料合送請交敝會館代解灾區土惡易覯須除灾沴於隂陽丹鍊宜勤還賴扶持於藥石爲瘠壤預防後患仁壽咸登願同人速播良方慈祥復被諒弗嗤闊疏之論而有靳調燮之功也上海北市絲業會館籌賑公所教弟施善昌頓首謹覆五月二十四日 
[絲業會館恊賑所雜述]  
　　○施少欽封翁來信云得四小兒則敬來稟山東利津被灾甚重刻下尙有庄子全在水中苦不堪言今冬寒衣無着即使風調雨順秋收有餘亦祗堪補上首之不足今冬能趕解棉衣一批方可盡救人救澈之心也○上海郁姓無名士到會館關聖神前叩禱求保胞兄病痊並助賑捐九八規銀一百兩本是同根忍覩鶺鴒急難推諸異域藉紓鴻鴈哀嗷家道熾昌定可預卜○松江存養齋主之僕人張福病重勢無可救主人乃於神前許助順天賑捐銀十兩以冀轉危爲安甫經禱畢當夜脉起旬日間果然全愈爰寄莫洋十四元作銀十兩代 
 
 

Page 4

 
 
爲完願待　如此蕭穎士不足數矣○古越愧心子由信局寄到英洋五元兾保兩代親闈日增康健夫爲人子而能存是心蒼蒼者自必默鑒焉○得慶再生氏來書云客歲抱病幾瀕於危冰河前託高陞太古輪船先後寄上捐銀十元竟獲回生有慶今於二月望日扶鸞蒙壇諭云爾之賑捐雖微然善念一萌病卽若失倘能擴充益可增壽云云兹故再湊英洋五元希附入山東賑欵然則鑒觀不爽助捐之益非彰明較著也哉 
[存洋待取]  
　　○本館定例凡有詩文稿交登本報槪不取會卽有寄來新聞擇其可登者登之亦不收分文昨有蓮香舘主人郵來筆資洋兩元本當卽行却寄奈以未悉住址無從寄還兹暫存本館帳房請主人於閲報後卽賜函開明住址以便寄繳倘過閏月初六日不來函取則當代交絲業會館移助賑欵將來徵信錄中自有主人之名也 
[淞南夢影錄序]  
　　○夢有影乎曰有以夢視夢則固無影不以夢視夢何得無影以夢爲非夢則因拘而有影以非夢爲夢則因浯而有影是皆心之所造焉而已莊周夢爲胡蝶栩栩然胡蝶也栩栩然夢中之影也見杯中弓彰而疑爲蛇因而致疾後以指示而始釋然是影中之夢也二者相因而生非見道者不能言其故也申左夢畹生黄君式權撰淞南夢影錄一書以非夢爲夢以無影爲影權輿於海陬冶遊錄而其事其文則不覺日新月異盖夢迹不同卽影響各别大而風俗變遷時事吏易小而花叢標異鳥語鳴奇無情不移有境皆幻一一詳記而備錄之以爲夢則其事皆信而自徵也以爲非夢則其情又若迷離惝怳也以是爲夢影而已矣夢畹生之言曰天地一夢境也事物一夢幻也然見以爲夢境夢幻則猶泥視乎夢而驚夢尋夢之笑柄出焉盧生一枕富貴烟雲南柯一守功名糞壤必如是以言夢仍囿於夢中也今不爲痴人之説而爲罔兩之問空之又空元之又元庶幾言者無罪而聞者足戒乎今夫避實擊虚者兵家之妙用也化板爲活者文人之妙境也夢畹生以玲瓏之心運空靈之腕成此空空色色之奇觀老子云三十輻共一軸當其無有車之用可謂極文章之能事已書旣成問序於余因不辭弇鄙爲贅數言夢畹生之書生花之夢也余之贅言曇花之影也序云乎哉時　光緒九年太歲在閼逢涒灘皋月下澣古越高昌寒食生拜手 
[管君秋初以殺蜰虫藥水見惠試之頗騐詩以謝之]  
　　○微虫竟有剥厲灾蟻夢何堪櫌古槐幸得楊枝甘露水不愁富貴逼人來俗以蜰爲富貴虫故云悟世道人甫脱稿 
[奉和松堂司馬小樓吟飲圖原韻]  
　　○樓高引得客追尋近挹江光愜素心勝地自宜排日飲閒情時共衆仙吟漫揮感事千行淚獨抱憐才一片心我亦結巢楊柳岸與君雅可卽知音倉山舊主袁祖志拜乎 
[題倪耘劬司馬湖樓茶話圖時司馬將北上卽送其行]  
　　○金陵自古帝王州胡乃陷賊一十有三秋湖山百戰幸無恙六朝金枌洗盡古今愁桂林才子倪耘老翩然忽作江南游頭銜久已輕七品眼界何止隘十洲萬人海中作寓公題詩乞畫多風流瓜皮挺子尋烟語渡湖直上中山樓樓中清話上下三千載明湖一吸痛飲茗百甌兒女多情化黄土英雄失意空曰頭一指禪成三字　趙州和尚吃茶去三字此禪家　語也語言文字難推求朅來南還客滬瀆與我相見堂南陬初見於唐景星觀察席上神交卄年今始面行篋尚有尺書留余曾有書致君以君改官閩省未逹君才倜儻素傾劉媿我蹤跡時沈浮雲萍海上得相聚袖出圖畫驚雙眸我詩豈足污君聽如以瓦礫儕琳璆溯我前游在丙午荻花楓葉艤輕舟雕梁風月娱棲燕遠浦烟波穩夢鷗曾幾滄桑增感慨湖樓誰復聞清謳倪迂好遊兼好事補圖索詠煩窮搜此才不屑詩人列文章卓犖媲枚鄒幕府徵辟掉首不肯就崚嶒　骨意氣凌諸侯邇年足跡半天下今將北行燕趙參前籌屠沽中或有奇士君其物色休輕投詩成卽以送君行還期君來互倡酧約往莫愁湖畔住景物都從百尺樓頭牧天南　叟王韜未定草 
[浙省撫轅抄]  
　　○五月二十三日牌示仰新選鎭海敎諭謝光樞知悉于本月廿五日來轅聽候本部院考騐給憑赴任毋違特示學台劉差人請安 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年五月十九日京報全錄]  
[宫門抄]  
　　○上諭二道錄前○發抄旨二道○陜撫邊奏恭報到任日期摺○陜藩葉奏恭報交卸撫篆仍回本任摺子○將軍崇等奏　員請補知縣摺子○粤督張奏臬可馳赴南寗委員代辦事件片○河督成奏漕船挽入東境日期片○將軍崇奏揀補知縣片○陜撫邊奏請暫留知府片○將軍崇奏委署知縣片○五月十九日兵部太常寺太寺廂○旂值日無引見○成惠請假十日○太常寺奏派看視牲隻派　延煦○召見軍機巴克坦布○發抄張樹聲等奏遵旨籌議吏治保甲並查辦生員余一枝等六命案整頓究辦奉旨覽奏均　仍着該督撫隨時認眞整頓嚴杜弊端務期吏治日有起色毋得徒訐空言海豐縣生員余一样枝等命案卽着飭提犯証余致祿等解省審迅速定擬具奏餘依議該部知道欽此○又粤海關解還閩省應解京餉並廣儲司公用銀兩奉旨該衙門知道欽此○○陜西巡奴才邊寳泉跪奏爲恭報奴才到任日期叩謝天恩仰祈聖鑒事竊奴才於上年十月初六日在江西藩司任内欽奉諭旨補授陜西巡撫當卽恭摺謝恩遵旨入都陛見仰蒙召對三次備聆訓誨欽感莫名陛辭後於四月初八日行抵西安省城准　撫臣葉伯英飭委西安府知府李楹撫標中軍叅將胡得成將陜西巡撫關防曁王　旗牌文卷等件齎送前來當卽恭設香案望闕叩頭謝恩祗領任事伏念奴才漢軍世僕泆荷恩施膺寵命於專坼撫歷官之舊地敢謂駕輕而就熟惟應總計而分籌查陜西地處上游關河四塞而官吏公私之轍兵刑釐賦之謀以及減猺役以恤民墾荒田以足食凡兹庶務均屬要圖奴才識淺才疎深慮不能勝任惟有恪遵聖訓力矢愼勤遇事認眞經理如有緊要之件仍隨時咨商督臣妥籌會辦以兾仰答高厚鴻慈於萬一除將奴才抵陜接篆日其恭疏題報外所有感激下　謹　摺叩謝天恩　乞皇太后皇上聖鑒謹奏軍機大臣奉旨知道了欽此○○陜西布政使臣葉伯英跪奏爲恭報微臣交卸撫篆仍回藩司本任叩謝天恩仰祈聖鑒事竊臣前奉温綸暫署陜西巡撫當將接篆日期恭摺具奏在案兹新任撫臣邊寳泉業經到省臣於四月初八日派委西安府知府李楹撫標中軍叅將胡得成將陜西巡撫關防並王命旂牌文案齎送接收卽於是日奉撫臣飭回藩司本任旋准署布政使新授按察使張端卿將印信文卷移交前來臣卽恭設香案望闕叩頭祗領任事伏念臣謬膺重寄半載瞬經自愧輇材六條復綰庫儲宜思撙節吏治務使澄清籌餉所以安邊墾荒原期足食日屬有益民牛諸政以及一切應辦事宜自當倍竭愚誠力求整頓隨時禀商督撫臣認眞經理奮勉期加於曩昔振作　間於初修以兾仰酬高厚鴻慈於萬一所有微臣交卸撫篆仍回藩任日期理合恭摺豈陳叩謝天恩伏乞皇太后皇上聖鑒謹奏軍機大臣奉旨知道了欽此○○奴才崇綺松林跪奏爲揀員請補要缺知縣以資治理恭摺仰祈聖鑒事竊照海城縣知縣徐廷蘭因煩劇難勝奏請開缺留省另補於光緒九年十二月初六日奉旨按後王日行文照限减半計算應以十二月二十六日接到部文之日作爲開缺日期歸九年十二月分　缺係煩疲難要缺例應在外揀員升調查奉省現無卓異應升雖有勞績應卄知縣亦屬人地未宜卽簡缺知縣内又無俸滿堪調之員　查有曾任實缺委用知縣張瑞三年四十歲係直隸安州人由監生於咸豐七年投効玉牒館充當謄錄八年三月初五日全書告成議叙縣主簿同治四年報捐縣丞雙月選用六年五月復投効玉牒館充當謄錄十一月全書告成議叙列爲特等奏請奬叙嗣經部議准其免選本班以應升之缺不論雙單月歸各項議叙班前先卽選並加五品銜是年十二月二十五日覆奏奉旨依議欽此七年四月初十日領咨赴選嗣於十一年二月分選授廣西陽朔縣知縣三月領憑十二年二月到任光緒二年閏五月調署宣山縣到任三年五月仍回陽朔縣本任七月十四日聞訃丁母憂回籍守制五年十月十四日請咨赴選八年五月二十五日經吏部奏請欽派大臣揀選奉天知縣六月初一日復經欽派王大臣驗看初二日覆奏奉硃筆圈出張瑞三以知縣發往奉天差遣委用欽此六月十三日領照七月二十一日到省查該員年壯才明實心任事以之請補海城縣知縣洵堪勝任且本係曾任實缺知縣請補繁缺與例亦符合無仰懇天恩俯准卽以委用知縣張瑞三請補海城縣知縣實於地方有裨如蒙俞允該員係委用知縣請補知縣銜缺相當毋庸送部引見所有揀員請補要缺知縣緣由理合恭摺具奏伏乞皇太后皇上聖鑒勅部議覆遵行謹奏軍機大臣奉旨吏部議奏欽此○○張樹聲片再臣樹聲前因越南北甯不守前敵各軍潰散退札關内後路備禦空虚當卽飛飭廣西臬司李秉衡酌帶營勇馳赴南寗一帶駐札以資鎭撫業　奏明在案兹據李乘衡稟稱南寍爲關内要區設有收放勇餉軍裝等局原有防勇二營已調赴關外及上思州等處左江道亦有募勇之請竊計省外各屬之勇皆扼防要地無可抽調省防僅有二營亦無可調撥現與潘司張夢元營務處候補道蔣澤春熟商派委補用叅將翁長春先募練勇一營部署停妥定於三月二十五日帶印起程馳赴南寍會同鎭道妥籌在置所有臬司衙門應辦切刑名事件擬請廣西撫臣札委鹽法道暫行代印代辦遇有各屬招解案卽由該道代爲審轉等情前來臣謹附片陳明伏乞聖鑒謹奏軍機大臣奉旨該部知道欽此○○成孚片再本屇江北各漕仍行河運所有東省應挑淤淺河道應修殘缺堤閘等工經奴才先期刑飭運河道督令在事各工員趕緊分投儧辦尅口完竣以利舟行兹准漕臣咨稱河運漕船十起裝運正耗餘米十萬三千三百餘石均已兑竣開行於三月二十二日一律挽過福興通濟惠濟各閘連檣北上等因奴才當飭　河廳照章啓於湖口堤鋪水接濟一面派弁持令前往　提去後兹於四月初四日未時第一起漕船四十六隻挽入山東黄林莊境後帮各船接續跟船前進據運河道穆特布等具禀前來除嚴督司漕文武併力催提上挽不准片刻停留以期早抵十里鋪候汛渡黄並咨山東撫臣一體飭催外所有江北第一起漕　挽入東境日期理合附片陳明謹奏軍機大臣奉旨户部知道欽此○○奴才崇綺林跪奏　捕員一補京縣知縣以資治理恭摺仰祈聖鑒事竊照承德縣朱克揚升補寗遠州知州於光緒九年十一月十二日奉旨按後五日行文照限减半計算應以二月初二日接到部文之日作爲開缺日期歸九月十二日分截缺係衝繁披難最要缺例應在外揀員升補且爲省會首邑旗民雜處政務殷煩時有委審案件非精明隱練之員不足以資治理奴才等於通省實任知縣内逐加遴選非　居要缺卽人地未宜　少合例堪　之員惟查有廣甯縣知縣該廣慶現年五十五歲係廣州駐防鑲白旂漢軍京城承志佐領下人由繙譯生員中式同治壬戌恩科並補行咸豐已未恩科本省繙譯鄉試舉人同治癸亥恩科繙譯會試進士引見奉旨分部行走欽此簽分工部虞衡司當差嗣經呈請註銷主事改歸進士原班聽候截取五年二月揀選奉天知縣引 
　奉旨談廣慶着發往奉天以知縣差遣委用欽此五月初五日到省九年十一月二十八日奉文丁父憂請咨回旂守制十二年二月二十八日服滿起復派辦廣州府新安縣屬九龍厰洋藥税務十三年十月初三日丁母憂扣至光緒三年正月初三日服滿起復請咨來奉四月二十六日到省旋經署吉林將軍銘安奏調赴吉因在吉林歴次剿賊獲勝請加同知銜仍咨回奉省當差四年二月委署承德縣五年閏三月委署海城縣奏請署理廣甯縣知縣於六年四月初三日到任六月十四日奉文試署一年期滿加考題請實授兹據報遵例捐免歴俸查該員精詳穩練熟悉情形以之中補承德縣京縣知縣洵堪勝任任内並無展叅及三叅限滿已起四叅峰調革職處分與例相符合無仰懇天恩俯念員缺緊要准以廣寗縣知縣談廣慶升補承德縣京縣知縣實於地方有裨如蒙俞允該員係現任知縣中補京縣知縣俟接到部文再行給咨送部引見所遺廣寗縣知縣雖係簡缺惟奉省現有應補人員應請扣留外補所有　員升補京縣知縣緣由理合恭摺具奏伏乞皇太后皇上聖鑒飭部議覆遵行謹奏軍機大臣奉旨吏部議奏欽 
○○　寳泉片再陜西候補知府饒應祺前准部咨欽奉上諭補授甘肅甘州府知府自應飭令卽赴新任惟陜省現在清查各屬差徭事煩任劇非精明幹練熟習地方之員難期勝任饒應　才具優長辦事精細且在陜多年情形尤爲熟悉經前署撫臣葉伯革委查差徭數月以來漸有頭緒未便　易生手合無仰懇天恩俯　將補授甘肅　州府知府饒應祺　行留陜俟經手事竣再令赴任是否有當謹會同陜甘總督臣譚鍾麟附片陳明伏乞聖鑒訓示遵行謹奏軍機大臣奉旨着照所請吏都知道欽此○○崇　等片再　蓋平縣知縣賀塤據報丁憂所遺員缺查有侯補知縣徐鏡第辦事詳愼堪以接署開原縣知縣魏樾現在告病遺缺卽委候補同知逹崇阿署理除公檄遵照外理合附片具陳伏乞聖鑒訓示謹奏軍機大臣奉旨吏部知道欽此 
 
 

Page 11

 
 
[光緒十年五月二十日京報全錄]  
[宫門抄]  
　　○上諭七道錄前○發抄旨四道○蘇撫衞奏軍流遣犯請酌量變通摺○直督李奏審明辦理摺○又奏請建坊片○又奏請緩道員引見片○閩督何奏請註銷案件片○御史文等奏遵保司坊各官摺○五月二十日刑部都察院大理寺鑲紅旂值日無引見○文中堂假滿請安○馮爾昌謝授太僕寺少卿恩○江蘇遺缺知府福通謝恩○特爾慶阿請假十日○内閣奏派驗放之大臣派出絪貝勒錫珍童華許應騤○内務府奏派勘估中正殿工程派出烏拉喜崇阿奎潤○上虞處奏派揀選官缺派出克土松溎○户部奏派管理三庫派出延煦○召見軍機廖壽怛福通○發抄張樹聲等奏請仍以儘先叅將蔡瑞祥補廣西全州營叅將奉旨兵部議奏欽此○張凱嵩奏接署滇撫篆務日期謝恩奉旨知道了欽此○又泒員押解革撫唐烱起程日期奉旨該部知道欽此○曾國荃奏儘先叅將張熙借補南匯營水師遊擊奉旨兵部議奏欽此○○頭品頂戴江蘇巡撫臣衞榮光跪奏爲軍流遣犯官酌量變通遵旨敷陳恭摺仰祈聖鑒事竊臣接准刑部咨以各省軍流徒犯脱逃日衆亟宜整頓又新疆平靖日久改發充車人犯能否仍復舊例發往種地當差應由各省體察情形妥速條議具奏以憑彚核辦理等因伏查各省定擬徒罪人犯均發本省有驛州縣充當雜差如無驛站之處亦交巡典等官管束拘役是以脱逃尚少至流罪人犯本係屏諸遠方到配安置之人並不拘役而充軍各犯重於三流近則無分軍流到配之後一體安置並無拘役之事然滿流人犯應行加等或在配脱逃例應改發附近充軍者以三千里之犯轉發二千里名曰加重實則從輕誠如部議未免輕重倒置蓋附近近邊邊遠三項充軍地方與三流道里遠近相等與其徒襲虚名轉滋出入不如删其重複俾有等差嗣後流三千里人犯加等或遇脱逃似可一體改發極邊足四千充軍外極邊加等改發雲貴兩廣極邊煙瘴充軍如烟瘴加等卽發新疆酌撥種地當差庶幾界畫分明可杜類重轉輕之獘而且均匀分撥亦免人犯擁擠之虞至各屬安置軍流人犯有地處冲途商賈雲集充當脚夫以糊口者有就地紳董籌集捐資酌給工本合作小販或雇充巡更等項夫役以謀生者尚可少報脱逃然此祇可指原犯人命鬥毆誆騙拐帶一切雜案等項人犯而言若本犯盜刦及搶竊等案若輩非獷悍性成卽習於游惰大率不受約束往往朝到配而夕報逃比比皆是以前定例凡遇强盜免死發遣新疆給官兵爲奴人犯在配脱逃拿獲後卽行正法以網開一面之人處邊塞萬里之外一經逃逸不特遠道難歸且恐首領莫保是以鮮有脱逃乃自嚴辦强盜無論法無可貸情有可原不分首從以來遇有别故不行事後分贓定發新疆改發足四千里充軍人犯各省較前與多其實今日之所謂别故不行卽昔年之所謂情有可原者也此亦盡非承讞者之有心開脱盖盗犯到案非加刑訊不肯招承若贓証未確或供詞反覆勢難一概駢誅亦有逸犯衆多弋獲無期不得不就其現供先行定讞聲請監候待賢卽後有獲犯或先已狡供臨時不行未經上盜慮其扳陷往往不敢擅　轉致續獲者得以漏網是以此項待質人犯續經獲犯審正者亦復甚少一經十年限滿卽照擬發配如有脱逃亦祗仍發内地加枷較之以前免死盜犯監禁待質必須二十年後遇有恩赦方准查辦及發遣後在配脱逃卽須正法者又覺　重轉輕也此等改發充軍人犯雖有繫帶鐵桿石墩之例無如到配者日衆而疏脱者益多該兼專各官例止罰俸亦復習以爲常此近年來各省軍犯脱逃之多其原犯盜案者實十居其七八也以後應如何酌量變通應否仍復舊例成將待質者加以監禁年限改發充軍者實發新疆或黑龍江給官兵爲奴之處應聽刑部彚核辦理謹將臣營見所及恭摺具陳伏乞皇太后皇上聖鑒勅部彚核議覆施行謹奏軍機大臣奉旨刑部知道欽此○○前大學士署直隸總督一等伯臣李鴻章跪奏爲審明逆倫重犯照例辦理恭摺仰祈聖鑒事竊據正定縣知縣徐銘勲禀報縣民翟常生因瘋發無知用軋花鐵軸毆傷親母翟李氏身死一案前因案關逆倫情罪重大批司提省督飭保定府審辦兹據該府朱靖旬審明擬議由臬司松椿解勘前來值臣駐津飭委藩司崧駿代審無異臣覆加查核緣翟常生籍隸正定縣翟常生忽患瘋病時發時愈每發時不省人事翟李氏因其尚不滋其並未報官鎖錮十一月十九日傍晚翟常生由外回歸瘋病復發不省人事卽以地上軋花鐵軸將其母翟李氏頂心左腮脥左手腕腦後連毆致傷身死仍持鐵軸跑出門外跳舞適該犯胞伯母翟張氏走至瞥見喊嚷經該犯胞伯翟力赶往糾人將翟常生綑獲報縣騐訊該犯目瞪口呆語無倫次確有瘋病情狀飭醫調治漸就痊愈提省審辦據供前情不諱案無遁飾查律載子毆殺母者凌遲處死又例載子毆殺母之案無論是否因瘋悉照本律問擬於審明後恭請王命卽行正法梟示又瘋病之人親屬隣佑人等容　不報不行看守致殺他人者照知人謀害他人不卽阻擋首報律杖一百各等語此案翟常生因瘋病復發用軋花鐵軸毆傷親母翟李氏身列實屬形同梟獍應依律凌遲處死該縣距省在三百里以内惟中有河道阻隔已於審明後飭委藩司崧駿會同臬司松椿督　中軍副將冷慶恭請王命卽在省垣正法仍將首級解回犯事地方懸竿示衆以昭炯戒犯伯翟力鄉長張景星隣佑翟三妮當翟常生患瘋之時容隱不報又不小心看守致釀人命均依例擬杖一百折責發落瞿力年逾七旬照例收贖犯勇李得汰隔村居住無從看守應免置議除備錄供招咨部外所有審明辦理緣由理合恭摺具奏伏乞皇太后皇上聖鑒謹奏軍機大臣奉旨刑部知道欽此○○李鴻章片再據籌賑局司道詳稱浙江烏程縣人已故三品封職沈晉福之繼妻三品命婦沈章氏捐助直賑銀一千兩又撫寗縣文生楊寵監生楊發遵其故父六品封職楊永清故母六品命婦楊張氏遺命捐助直賑銀二千兩又原籍浙江鎭海縣寄住順天大興縣五品銜候選布理問虞同遵　故父六品封職虞瑞雲遺命捐助直賑棉衣合銀一千兩又吉林在籍户部郎中牛化麟遵其故父牛升雲遺命捐助直賑銀一千兩又浙江歸安縣人湖南武陵縣知縣李宗蓮遵其故父李燿故母李張氏遺命捐助直賑銀一千兩皆屬救灾濟急好義可風核與　坊之例相符具詳請奏前來應請旨准將沈章氏又楊永清楊張氏又虞瑞雲又牛升雲又李燿李張氏照例各在原籍自行建坊給子樂善在施字樣以示旌勸理合附片具陳伏乞聖鑒訓示謹奏軍機大臣奉旨着照所請該部知道欽此○○李鴻章片再查大順廣道恭鈞前在正定府知府任内於光緒六年大計保洊卓異現准吏部調取引見惟該道管轄東明黄河要工正當修防吃緊之際必須就近督辦此外地方要務亦復不少一時實難赴部應請緩俟經手事竣再行給咨伏乞聖鑒勅部查照謹附片具奏軍機大臣奉旨着照所請吏部知道欽此○○何璟等片再准工部咨外省工程報銷同治十三年以前作爲舊案免其着追奏明註銷等因在案兹據藩司沈保靖詳咸豐九年奉准部咨八旂漢軍籐牌營需用籐牌八百面牌刀八百把行令閩省製造遵經如式監製委員解京投勋實共用過工料銀一千二百七十五兩零並已取造册結詳奉咨部核銷准到部覆應行具題節催承辦營員　册請題未到照案應再催辦惟續奉新章同治十三年以前舊案工程一律註銷此案同治十三年以前係應詿銷之件詳請奏明註銷前來臣覆查無異除分咨外謹會同閩浙督臣何璟附片陳明伏乞聖鑒訓示謹奏軍機大臣奉旨工部知道欽此○○巡視北城山東道監察御史臣文海吏科給事中臣萬培因跪奏爲遵保會同獲盜出力司坊各官恭摺仰祈聖鑒事竊准步軍統領衙門咨稱所有會同拿獲迭次糾伙持　搶劫捆毆事主盜犯王發聲等一案經該衙門於光緒九年十一月初九日奏交刑部審辦當經刑部訊明擬結於是年十二月十六日具奏奉旨王發聲張剌腦魏河李小鷄兒俱著卽處斬梟示餘依議欽此並　摺聲明拿獲此案門弁由各該衙門自行奏請奬勵除原拿此案之北營叅將王山寛等已由該衙門自行保奬外其會同獲犯之北城署副指揮張爲綸差委吏目袁國均揀發副指揮李金章等三員移咨臣城遵照保奬等因前來臣等查該員等尚能不分畛域跟蹤跴　會同營弁設法弋獲結伙持械搶劫著名盜犯多名緝捕尚屬得力未便没其微勞擬將前署臣城副指揮事升用同知揀調正指揮張爲綸請仍以同知遇誠儘先選用揀發吏目袁國均請加六品銜揀發副指揮李金章請俟得缺後作爲俸滿以知縣升選俾昭激勸而資鼓勵如蒙俞允仰懇勅部核覆施行謹恭摺具奏伏乞皇太后皇上聖鑒謹奏奉旨已錄 
 
 

Page 12

 
 
本號存貨甚多今因收盤准議减價售現諸君合意者請早來賜顧爲荷抛球塲南首天興號告白　乙 
[五月念八日]  
　　　　　　　　　　　　　原　價招商局新股　　六十九两五　　一百两仁和保險　　　卅六两五　　　五十两濟和保險　　　卅六两二五　　五十两平泉銅礦　　　四十一两　　　一百五两開平煤礦　　　四十九两　　　一百两自來水老股　　三十磅　　　　二十磅電氣燈　　　　十五两　　　　一百两賽蘭格點銅　　二百九十元　　一百元公平缫絲　　　十二两　　　　一百两鶴峰銅礦　　　二十四两　　　一百两中國玻璃粉　　八十两　　　　一百两牛奶　　　　　六十元　　　　一百元旗昌棧碼頭　　八十两　　　　一百两叭喇造糖　　　二十二两　　　五十两上海保險公司　廿三两五　　　五十两駁船公司　　　五十两　　　　一百两金州煤鐡礦　　四十七两　　　一百两池州　　　　　十二两　　　　廿五两沙峇開地公司　七两　　　　　廿五两施宜銅礦　　　二十五两　　　一百两承德三山銀礦　六两五　　　　五十两白土銀礦　　　十元零五角　　七十元貴池煤鐡礦　　十三两五　　　廿五两火車糖　　　　六十元　　　　一百元烟台缫絲　　　四十两　　　　三百两 
 
