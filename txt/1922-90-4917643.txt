# 1922 - 90 - 4917643

 

Page 1

 
 
   
 
 

Page 2

 
 
   
 
 

Page 3

 
 
時評 
[時局之風雨表冷]  
　　今日各方所傳之消息非盡可信也各方所宣之談話非盡可信也各方所發之文電非盡可信也然則欲知時局之眞相將何由知之無已其用測天氣晴隂之法求諸風雨表乎 
　　時局之風雨表何也曰即各方人之請假也辭職也入病院也或去津或返京也以及往來奔走者之行蹤也苟細察之即所謂有蛛絲馬跡之可尋也試稍稍解釋之則辭者其方勢力弱也假者心猶未死也入病院或赴津者事難而避也返京者事有希望也奔走之人足跡多者事之關鍵在此方面也其他若呌囂者偶得勢也沉默者伺機或預備也疏通忙者情急也貌爲鎭靜者已無可如何也執此以觀時局之變化可以略知其方向矣 
[命令]  
　　四月六日大總統令代理部務財政次長兼鹽務署署長鍾世銘呈晉北榷運局局長蔡國器另有任用請免本職應照准此令 
　　又令代理部務財政次長兼鹽務署署長鍾世銘呈請任命王徵善爲晉北榷運局局長應照准此令 
[國内專電]  
　　北京電美記者馬肯遜四日見張作霖張曰予本星期五赴津見梁士詒下星期入京見總統更將與吳佩孚見面此息可信否待證 
　　北京電奉軍活動宣傳每浮於事實更可證明張用政治手腕制吳實無用兵决心軍事行動惟恐人知乃爲常例豈有先爲播傳者彼遷眷避津直自擾耳（七日下午一鐘） 
　　北京電洛陽電曹銳尚未赴洛僅由王秘書長毓芝到洛吳恐外間謡傳保定有會議故暫不赴保已發一切實電致曹說明委曲 
　　北京電使團核議京奉路擬在東水關建築飛橋决定以不妨礙車輛通行爲條件可予同意使團核議京奉運兵謂條約上不能禁但爲妨碍該路運輸及影響條約賦予列國人士之交通利益不能無言（七日下午一鐘） 
　　北京電近日各部罷業者多外省文電又日少一日政府已成弩末 
　　北京電昨閣議各閣員均親赴協和醫院請鮑貴卿列席閣議鮑以請假期内不允出席（七日下午六鐘） 
　　北京電魚日（六日）閣議鍾病假財政案未議軍事案閣員全體聯名電催鮑出席答云赴醫院僅决例案新疆政務廳易抱一改代爲署韓國鈞長魯熙彦總裁蒙藏院均未經閣議韓來電不就蒙院全體開會反對熙（六日下午八鐘） 
　　北京電陸部發售子彈奉軍疑爲接濟直軍遂將軍實庫存儲槍砲子彈數十萬盡行搬去（七日下午六鐘） 
　　北京電張弧昨晚到京派人赴董宅知會有事儘可面談（七日下午六鐘） 
　　北京電使團歌（五日）决於年内撥關税百五十萬兩三次繳清充政府駐外使領經費（七日下午一鐘） 
　　北京電使團正式通知外部年内撥關税百五十萬兩作使領經費附一條件須政府去一公函保證不得挪作他用方付（七日下午一鐘） 
　　北京電償債會審查新疆協餉一欵認財部收付該欵有弊檢廳卽起訴中行經墊此欵一致認爲正當債權不生問題（七日下午二鐘） 
　　北京電外部通告駐京各使嗣後京外各機關無論何項原因訂借外債非經本部證明不能有效外團研究該通告認爲妥當因近來有人以政府名義接協借欵究之並非現負責方面有此通告可以一概拒謝（七日下午一鐘） 
　　北京電奉訊駐京美使舒爾曼於七日晨由朝鮮抵奉旋訪張作霖聞逗留一二日將赴大連 
　　北京電撤兵督理接替委員中日各四華派任居建程立徐冠生林澄波日派大佐安田·參贊八木·大尉田北·主計合村（六日下午八鐘） 
　　北京電魯皖蘇豫四省聯防五月一日爲實行期地點碭山魚臺虞城爲甲防銅山嶧縣永城靈璧爲乙防邳縣臨沂爲丙防沐陽泗州鄖城爲丁防（六日下午八鐘） 
　　北京電財部向華孚中原永大三行借欵二十八萬代教育部還債二十五萬（七日下午一鐘） 
　　北京電德州徐華清電院二十旅派員來守提税欵如何辦理請示 
　　北京電陸洪濤電甘肅子彈三十萬槍二百枝被自稱靖國軍之楊九娃等千餘人全數刼去當時押運甘軍祗三百餘名拼命激戰始奪回槍一百七十二枝已電馮督轉胡景翼查究（七日下午六鐘） 
　　北京電東海允捐一個月薪水以津貼參陸部員司張懷芝以部員扣部印閉報房有嚴懲爲首意 
　　天津電王正廷陽（七日）過津赴魯履新宣言提做民有精神唯一宗旨 
　　天津電殷貴奉政府命赴錦州偵察奉軍實况 
　　天津電奉軍臨時總副司令又改爲張作相張學良定庚（八日）入京主持全務（以上七日下午十一鐘） 
　　香港電支（四日）桂林全州軍路興工孫親行築路禮 
 
 

Page 4

 
 
　　香港電馬君武感（二十七）電告四月東（一日）起所有本省所屬部隊改稱廣西警備軍共八路 
　　香港電鍾秀南魚（六日）召銀業數十人到署勸勿罷市一人起言罷市係工人干涉惹起鍾言紙幣被奸商低折有熱心人出而維持法律實所不禁但有越軌行爲政府自有對付法談一鐘無要領聞商聯會對銀業罷市潮定二辦法（一）勸銀商尊重紙幣請工團撤回糾察隊（二）工商會資千萬組工商公立銀行請政府添發省行紙幣二千萬以該行資本爲保證則永無低折之虞（以上七日下午六鐘） 
　　香港電袁祖銘代表穆永康抵省謁各當軸 
　　香港電前因低折紙幣被拿之人經官廳飭銀號蓋章保釋惟銀號仍未到保 
　　香港電各銀號因有人提議將其封禁多將現金存外國銀行聞銀號店伴議决要求政府三項達到始開市（一）取消工人尊重省幣辦事處（二）解散工團糾察隊（三）懲辦擅拿店伴工人（以上七日下午十一鐘） 
特約路透電 
[日諾瓦大會代表陸續到會]  
　　六日日諾瓦電俄代表今日抵此車站戒備非常嚴密當道在車站歡迎俄代表乘汽車直赴寓所並未發生擾亂情事日代表團亦抵此 
　　六日倫敦電英外相克松染病在牀明日未能偕喬治起程赴日諾瓦克松擬星期一日出發 
　　六日巴黎電日諾瓦會議即將開幕法總理普恩賚乃召集法代表四人及隨員將其對於法國在日諾瓦會塲所應抱態度之意見爲代表等說明之渠意會議僅以討論純粹經濟事件爲限而不可涉及政治問題諭各代表隨時將决議事件呈報政府凡會場之决議須交國會批准故法國不受大會議案之拘束云 
　　六日日諾瓦電俄代表團共到五十五人入意國邊境内全路皆嚴加戒備火車停處輒有兵警四周防護車旣到站俄代表不欲即出蓋不欲人注意也少頃即分乘汽車馳赴旅館有乘自行車之兵士多人隨行其後 
　　七日倫敦電首相喬治偕閣員賀恩等起程往日諾瓦將先在巴黎與法總理普恩賚晤商 
　　六日海牙電荷蘭外相康比克今日在下院答共産黨議員拉文斯丁氏之質問謂荷政府曾發牒詢問解决俄事用何方法但迄今未接覆文政府不得不維持觀望態度故荷蘭參與日諾瓦會議之代表團難以預先籌備各事荷政府不欲有所舉動致會議參差拉文斯丁氏提議主張政府在日諾瓦應謀對俄商業關係之恢復及凡爾塞和約之重付考慮但社會黨領袖特羅爾斯特拉氏反對之外相康比克稱不能代荷代表預定政策下院以八十二票對五票否决拉文斯丁氏之提議旋討論海軍預算案及改造海軍案議員多反對之以爲華會旣有結果海軍案實非必要康比克不願因下院之辯論遂延緩赴日諾瓦之期故今日出席下院聲稱雖荷蘭在太平洋之地位因華會而更鞏固但仍須防有與他國瓦起衝突而守中立之一日下院旋以五十六票對十五票决定展緩此案之辯論至康比克由日諾瓦返國後爲止 
[南北愛爾蘭之軍事]  
　　六日倫敦電陸軍少將索立佛露氏現被任爲北愛政府之軍事顧問其職務在籌議抵禦侵略及抑遏愛爾蘭共和軍在北愛六省活動之計畫 
　　六日倫敦電從北愛南行之火車今日皆在騰達克地方被武裝兵士所阻留凡從北愛京城南運之貨品皆被焚燬共和軍又截阻從特拉里駛出之火車並拘留杜白林贊成和約軍所招之新兵百人 
[奥前皇加爾遺骸之處置]  
　　六日芬恰爾電奥前皇加爾氏之遺骸巳經送至某教堂之暫時邱墓由教士在皇族前舉行殯葬禮前皇之心曾由體中剖出函封玻璃器中盛以銀盒送往奥國西班牙皇贈送花圈一枚是日天氣晴朗道旁觀者甚衆商界皆停市 
　　六日維也納電大教堂追悼前皇加爾氏後有保皇黨集衆示威列隊游行各大街高唱舊時之國歌旋赴國會請下半旗衆院議員若干人起而反對故由議長拒絕此請衆堅不肯散後由騎馬憲兵清除各街道 
[三國社會黨勞工大會]  
　　六日柏林電三國社會黨勞工會開會商定勞工界當重行聯合一致已舉定委員會與萬國職工會聯合會接洽一切紅黨職工會代表於是乃草擬共同宣言書促請世界勞工於四月二十日及五月一日作示威運動主張與俄恢復經濟政治關係等事書内並詆斥資本主義之列强賠償政策又要求勞工界一致反對資本家之攻勢俄國代表許社會革命黨選擇一種防衛法面試行之並允不用死刑 
[棉業僱主工人之談判]  
　　六日倫敦電僱主九人之談判委員會昨與棉業工人代表除梳棉工人代表外在孟哲斯德開會討論僱主要求工資每鎊减少廿六便士事該會議後延會至今日聞僱主不肯修改要求工人則不能提出代替之辦法 
[比國對德貨徵税案]  
　　六日比京電參議院通過緊急議案對於德國入口貨物分類徵税首相宣稱德國現故意抑短馬克之價而以不正當之方法競爭商業 
[英實業家之談市面]  
　　六日倫敦電麥加利銀行開會主席竇納氏綜述東方市况謂出口貿易大都無甚生氣進口貿易則稍有起色存貨漸流通但此間運貨商家若將尚非急需之新貨大批輸去則爲大愚當以緩穩二字爲格言以待市面之復興與購買力之恢復常度 
　　六日倫敦電開末爾萊爾斯公司在希菲爾特開常會議時主席述及實業疲滯情形謂製造武器之廠家受害較他業爲重武器工廠應否停辦專家職員應否辭退實爲今日必須解决之問題又謂英政府如毁其軍艦及停辦其多年不能修復之武器工廠則愚昧莫大於此 
[各國近事記]  
　　六日巴黎電衆議院以大多數否决擬將軍役期限自本年起或自一九二五年起由十八個月减爲一年之修正案二條普恩賚稱德國之態度猶未容縮短軍役期限 
　　六日倫敦電英商會聯合會今日集議通過阜資氏所提出發展殖民地之議案以爲國庫旣投資於殖民地則殖民地應被保留以作交换俾將來可收回所用經費而抒英國納税者之擔負阜資氏又主張應請殖民部接見商會代表商榷此事 
　　六日倫敦電捷克斯拉夫之借欵英金一千萬鎊巳募逾定額 
　　六日倫敦電統一黨主席楊格爵士在下議院登階之際失足首觸石牆昏倒於地已經人舁送回寓 
[香港歡迎英太子再記]  
　　七日香港電昨今兩日香港籠罩於濃霧中但燃燈之大計畫未受重大之妨碍入夜香港九龍燈火異常燦爛港内各軍艦及日巡洋艦美葡砲艇亦皆自首至尾以電燈綴成各式花樣商船亦然誠爲空前之偉觀惜山側與山巓之燈火均爲霧所掩不能見之英太子曾偕港督及隨員乘汽船游弋港中以觀燈綵晚間日人所放之燄火尤爲悦目 
　　七日香港電今晨英太子在校塲校閱香港英兵繼又在球場校閱學童並第一百零二霜彈隊香港大學以法律博士學位贈英太子副校長演說之際謂美國洛基菲勒氏基本金處曾以港幣五十萬元捐助香港大學設醫科及外科二講席 
國外要聞 
[東報論日諾瓦會議之前途]  
　　俄國承認問題（國聞通信社譯） 
　　大阪每日新聞云關於四月十日左右開會之日諾瓦會議目下協約各國方在倫敦爲豫備的會合其結果已討論至於如何範圍雖猶未明然美國旣已决定不參加則以歐洲目下之經濟狀態觀之不借美國之援助而圖財政之恢復頗有困難情形假令如法國普加賚一派所主張歐洲之事由歐洲自身爲之之說而占勝利講求救濟財政之具體的手段亦不過一時之彌縫的措置故夫日諾瓦會議果眞以歐洲財政之回復爲目的則除開俄國又難期歡洲經濟之完全復興乃法國政府一面主張歐洲主義一面又不喜對俄承認其主張已見矛盾英國政府之頻頻主張承認勞農政府要不外以對俄問題之解决認爲歐洲復興之先决問題此英法兩國方針難於一致之一溝渠也此次倫敦預備會議當不外調和英法之意嚮使日諾瓦會議得有十分之效力最近英國政府亦因美國之不參加其態度大爲緩和漸趨於妥協之方向結局當可斟酌法國之主張在日諾瓦會議不先提勞農政府之承認問題惟令俄國代表者將前次開恩斯會議上法國主張之戰時中國憤承認過激主義之宣傳中止隣邦小國之不可侵外國人所有權承認等表示可以予以何等之保障迨聽其意見之後如各國可望得滿足之保障然後再移於承認問題之協議不然則打斷對俄問題就財政上於俄國不加入之範圍内講最善之方法設法求救急之手段而如日本政府者於勞農俄國之承認本取愼重之態度若不與以最確實之保障則其承認當大爲躊躇故日諾瓦會議當不過有較開恩斯會議决定更進一步之結果云 
[美人排日問題排日會提出議案]  
　　字林西報舊金山消息云據美國户籍處及排日會之調查出生於美國之日本男婦於八年之内滿選舉年齡者計有二萬五千人達此年齡之後自爲美國公民明年達此年齡者計八百人此後則年有增加此外八年之中檀香山羣島之日僑達選舉年齡者尚有二萬六千人共計此五萬人仍秉其各種亞洲之特性行將攙入美國之選舉人中而日本方面則旣命此等人民之産於外國者取得各國國籍同時仍堅持須保有日本國籍並先首先矢誠於天皇及日本政府排日會鑒於此種情形之複雜爲屏除日人使不得取得選舉權起見特向加州上下院及中央政府提出以下辦法三種請其實行（一）取絕對排日之政策以條約或議會立法之形式出之如前訂排斥華僑之例此條約及法案規定之嚴密及施行之切實亦如排斥華僑之法案相同（二）正式採定一種原則禁止日人及不受同化之亞洲人以歸化而取得美國國籍（三）修正美國憲法規定凡父母爲外人而出生於美國之兒童苟非其父母均合於取得美國國籍者不得取得國籍云關於此點有同時須說明者卽日本政府果有何法而操縱彼移殖於美國之十一萬五千日僑在美國内日本天皇之代表之頭腦爲華盛頓大使館間接受其調度者爲各邦之日本總領事及領事而加州一地則實爲操縱在美日僑之中樞因其地日總領事及領事等則與東京領事官署間接來往各總領事及領事之下則有種種日本居留民協會其總部設在紐約舊金山考其實在舊金山乃眞正之總部而紐約則名義上之總部也該總部由各州分部組成各州分部之下又各有二個以上之地方分部凡各城鎭有日僑五家以上或十人以上卽設立一分部該處居住之日本男婦老幼均須在部註册故日僑雖散在四方而暗中則有線索爲之聯絡云云 
國内要聞 
[棼如亂絲之時局與内閣]  
　　張作霖之統一會議八大綱 
　　鮑貴卿之聲明不組不代 
　　時局問題就日來之趨勢觀察則一時不至戰事勃發甚屬明瞭此層卽外交團方面亦多爲此推斷聞有西南某要人之駐京代表常到公府接洽要事出而語人云外間對奉粤聯合頗起驚惶實則兩方並未携手蓋尚有許多條件意見不一致也並云總統近來確頗樂觀退野二字久巳不提雖明知某方近日頗有議及總統問題然以時局不生大變動實無自行求去之必要至對於内閣問題總統以無法解决只得委之自然蓋因有組閣之資格者又未必能得各方之贊同而能得各方贊同者其本人又自己不幹找來找去終不得一適當之人物只得聽之免生煩惱耳 
　　又據某軍界方面消息浙督盧永祥日前對於時局有所建議盧曾致電各省謂和平辦法由獨立各省取消自治收束軍事由各省法團推舉代表在滬討論國是云云聞曹吳頗表贊成現正徵求張作霖之意見惟張作霖近來亦大倡統一且擬有會議辦法其對於盧之提議是否表示贊同尚屬問題至張作霖之統一會議大綱先曾披露但五日晚又得一消息則其大綱之内容與前微有不同據云是項會議大綱係經張作霖與伍朝樞所商定共計八條當時預聞其事者計有河南安徽江蘇浙江江西以及屬於奉系之吉黑察熱各省區代表各該代表等對於前項大綱一致表示贊同張使乃囑令察區都統張景惠前赴保定徵求曹使同意一面更派前黑龍江督軍朱慶瀾隨同伍朝樞南下與西南各要人面商一切該會議發端經過實在之情形如此至其大綱内容兹錄於後（一）南北政府應各選派全權代表十二人再由各省區地方法團各派代表二人定期在上海開會解决國事（一）國會問題所有一屆二屆均應廢棄另由雙方政府依照元年選舉法飭令各省從速舉辦（一）新國會産出後應在上海爲第一次之召集首先提議選舉大總統之議案（一）從前兩屆國會議員設一公正標凖覆選一次留共三分之一組織憲法會議（一）組織正式集權之内閣所有閣員概選用實力派俾能完全治理各部之事（一）所有巡閱使經略使護軍使督軍各名目一律撤銷另行畫分軍區每區設有軍統總理全區軍事（一）各省軍隊應照現在之軍額裁去十分之六以節財力（一）軍民實行分治各省省長應由各該省省議會選舉各縣知事應由各地方自治會選舉呈請政府加以任命自白宫方面欲以鮑貴卿氏出任閣揆一時轟動皆以爲内閣風潮卽可迎刃而解鮑氏本身不敢遽坐總理椅子故出關徵張使同意張則一語道破鮑益意冷心灰頓使高唱入雲之鮑閣聲如石投大海矣内閣及今尚無解决之望在東海固不勝其焦灼在國民方面則尤不勝其猜疑故東海再三促鮑回京以便解决而鮑以病辭三番四覆總是不得要領日前顔外長赴津東海派其謁鮑並邀其同伴入都當時鮑以不令其組閣則可回京此刻請先我一步回京顔以是語回東海東海聲明决不强其組閣鮑於五日午後七點十五分回京後又想到卽使不令我組閣倘若强我代閣則又爲難矣故五日仍有猶豫之態以此東海用電話向鮑說君眞過慮余决不相强但望速來一商爲要觀此則鮑之組閣代閣皆已不成問題而東海又亟亟邀鮑氏回京者或謂近日局面已由内閣問題進爲總統問題欲藉鮑以調和奉直洛之意見也又聞政局消息自鮑貴卿决計不幹梁士詒久假不歸後顔代揆赴津歸來仍是毫無辦法只得勉强支持靜候解决并懇請公府迅速物色繼任人物以維局面此節已迭經報告惟是繼任人物究竟誰可當選誰能得各方面之同意不至再生波折又今日時局阢隉誰又肯行擔任種種問題均費斟酌聞東海對於繼任閣揆一席一時尚擬不出相當人物仍極力慰勸顔氏勉爲其難俟與曹張吳三使商有最後之解决辦法再行定奪至洛陽吳佩孚方面對於中樞政局除梁氏登台問題其餘均取不干涉態度無論任誰組閣毫無成見此次夀辰除照例接洽各省賀客外態度極爲冷靜據某方面消息曹使以誼應派員稱觴曾囑曹銳於四日赴洛祝嘏并携有手翰對於時局問題力勸吳使尊重和平以期各方諒解又據一消息曹使對於洛陽方面雖信使不絕仍希望吳使來保面商機要聞吳使已定於十日赴保云 
　　另訊南北統一會議之說前數日傳之頗盛後以時期未到而又寂然此議本來發自關外張景惠赴保接洽之結果曹錕亦表贊同惟以事體重大時期過早一切詳細辦法尚須從長計議再爲最後之决定此意已由張氏轉電奉天請示定奪探聞業經擬定辦法如下（一）南北統一會議由各省公正大吏及地方法定團體代表公同組織之（一）本會議由與會人員採取國民眞意裁决一切所有會外之政客軍人概不干預或發表意見（一）本會議應議各案半由中央核定半由國民公定其由中央核定者亦須取得國民之同意（一）本會議以先謀南北統一爲宗旨他如恢復國會選舉總統以及裁兵自治各項亦次第討論（一）會議地點應於北京天津或奉天三處擇其一（一）會議日期由南北當局公同擬訂務期於三個月内開會（一）正式會議之先擬先集合南北代表開預備會一次其地點及日期臨時協定之云云 
　　又據東方社七日北京電云據總統府消息張作霖令昨赴保定之張景惠向直隸派提出要求條件四條如左（一）取消梁士詒之請假在天津開統一會議令各省派人出席協議南北統一問題且决議大赦政治犯案（二）令吳佩孚專任兩湖巡閱使解除其直魯豫巡閱副使職（三）以張勳爲長江巡閱使兼安徽督軍以張作相爲山東督軍（四）以德州鞏縣兩兵工廠歸奉直兩派共有以上如巳報唯曹錕兄弟不能决否諾須俟吳佩孚來保商議後始可决定六日漢口電云據洛陽歸客談云三日因爲祝賀吳佩孚之誕辰集合於洛陽之人員自總統特使王芝祥等及十一省督軍代表其他文武各官與各團體代表共有五百餘人吳佩孚穿大禮服在自宅受祝賀並不開大宴會據其武官所談則謂吳氏對張作霖之感情雖尚未融和然吳氏無自進而開戰爭之意惟爲備萬一起見努力訓練軍隊每日於午前七時親自檢閱各軍至對於北伐則頗樂觀爲不成勢力問題云 
 
 

Page 5

 
 
   
 
 

Page 6

 
 
國内要聞二 
[華會經費之四柱單]  
　　外交界消息此次我國派遣代表赴美參與太平洋會議經費頗爲浩繁當此國庫奇絀之餘實屬不易籌措幸得各省軍民長官顧全大局接濟鉅欵補助經費始得勉强度此難關兹值會議告終外交部特將此次會議經費一切收支數目列表公布共計所用經費約一百一十萬元有奇收支兩抵後尚餘現欵八百八十一元七角三分九釐較之東西各國代表所用經費誠有霄壞之别也兹將外交部公布之經費清單照錄如左 
　　赴美參與太平洋會議經費四柱清單 
　　計開（舊管項下）無（新收項下）一收財政部撥經費銀元四十萬元一收交通部撥經費銀元十五萬元一收税務處墊撥四國川資銀元二十萬元一收張巡閱使滙到奉吉黑三省補助經費銀元十萬元一收湖北吳巡閱使蕭督軍劉省長補助經費銀元四萬元一收山東田督軍補助經費銀元三萬元一收河南趙督軍張省長補助經費銀元三萬元一收福建李督軍補助經費銀元二萬元一收江蘇齊督軍王省長補助經費銀元二萬元一收浙江盧督軍沈省長補助經費銀元一萬元一收山西閻督軍補助經費銀元一萬元一收陜西馮督軍劉省長補助經費銀元一萬元一收安徽張督軍許省長補助經費銀元一萬元一收察哈爾張都統補助經費銀元一萬元一收甘肅陸督軍潘省長補助經費銀元五千元一收緩遠馬都統補助經費銀元五千元一收熱河汲都統補助經費銀元五千元一收奉天安東營口總商會補助經費銀元五萬元一收浮存各銀行利息銀元二百五十一元七角八分以上共計新收銀一百十萬零五千二百五十一元七角八分（開除項下）一撥付施代表經費銀元五萬元一撥付施代表經費銀元八萬元一撥付顧代表經費銀元二萬元一撥付施代表經費銀元二萬元一撥付施顧王代表經費銀元二十萬元一撥付施顧王代表經費銀元五萬元一撥付施顧王代表經費銀元五萬元一撥付施顧王代表經費銀元八萬元一撥付施顧王代表經費銀元四萬元一撥付施顧王代表經費銀元五萬元一撥付施顧王代表經費銀元九百三十七元五角一撥付施顧王代表經費銀元五萬二千四百二十三元四角五分一税務處蔡會辦廷幹經付四國川資銀元十四萬七千五百七十六元五角五分一撥付代表團赴美川資補發裝費及途中用費等銀元十二萬零六百三十一元六角一撥付代表團在美用欵不敷銀元五百六十八元九角九分一京籌備處經付團員薪津川裝及購置等費銀元十四萬二千二百三十一元九角五分一釐以上共計開除銀元一百十萬零四千三百七十元零零四分一釐（實在項下）結存銀元八百八十一元七角三分九釐中華民國十一年三月二十七日編製 
[清明日之償債委員會]  
　　通過三十餘案再函財部請速覆 
　　借欵用途内債利息再加討論 
　　償還内外短債委員會於五日下午二時召集各委員在司法講習所内開會董康主席到會委員計共二十餘人惟銀行代表未出席首由審查各委員先後報告審查各債欵情形並將對於各該案辦法提出公决當經通過者計三十餘案繼提議該會前向財政部調查借欵用途該部答覆甚不明瞭應由本會再函財部請其從詳函復以憑核辦多數通過並决定將審查經過情形及本日開會通過各案即日呈報總統此外對於國内銀行借欵之利息一層略有討論均謂較之外國銀行利息未免過重應行核減一致贊成遂於六時散會 
[北京教職員代表不負責任期]  
　　五日八校教職員代表在美術學校開聯席會議主席報告情形畢僉謂上次已有議决案政府不能將積欠發清則對於校務依然不能負責旋校長團來會列席由王家駒氏報告政府方面恐無有發給希望現在正辦理取换九六公債今明兩日可望到手但以之抵押現欵銀行界多不願爲此交易巳託馬寅初氏向銀行公會磋商並聲明春假期内政府如不籌兩月經費則各校自身亦不能開門云云校長團退席後各代表又公决將不負校務責任之期再延長四天俟九日下午再開會討論當致函校長團云諸位校長先生公鑒頃承報告日來奔走情形同人等實深感激兹將實行不負責任之期决再延長四日並訂於本月九日下午二時開會靜候駕臨賜教不勝盼禱專此敬頌公綏八校教職員聯席會議啓五日 
[軍官自治會之催請批准]  
　　陳明設會之三理由 
　　全國陸軍軍官組織自治會一節兹據軍界消息該軍官等前日在湖廣會館開茶話會討論進行僉謂陸部呈文尚未批准亟應與陸部接洽早日備案遂舉定代表携帶催請批准軍官自治會呈文赴部謁見當局值罷工期間各代表隨將是文遞上而返其文云敬呈者竊職等前爲舉辦陸軍軍官自治會擬具章程呈請鈞部准予立案未奉指令并經公推代表面陳一切當奉次長面諭俟加攷慮再行核辦等因奉命之下本應靜候曷庸多凟惟是職等舉辦此事係爲軍官講學謀生維持名譽起見究與政治毫無關係且經辦之人乃由本部諮議差遣候差等員選舉而出將來加入職員并不限於退職軍人自無集合間敵軍人之嫌此應陳明者一民國以來法紀蕩然軍人一經退職自愛者尚能伏處鄉里勉爲善人狡桀者卽易誤於歧途身陷法網職等辦理自治原爲補官廳監督所不及即以辦學墾牧林礦工藝等事謀救濟之道並以範圍其心思也此應陳明者又一至慮軍人結社殊不相宜抑知軍官結社之事不自今日爲始遠則有將校聯合會（黎段馮黄爲會長）及陸軍學會魏宗瀚師長近則有海軍聯歡社及軍軍自修社（社長爲李連玉將軍）憲兵學會徵兵學社未聞有不利於國之舉也况職等成立此會總部設在北京咫尺相距監督之權則在鈞部倘稍有越軌行動不難立予解散儘可勿庸過慮而且職等曾受教育辦事多年閱歷經驗雖不敢自居穩健宏富豈肯以自身名譽供該會試騐品耶此應陳請者又一總之職等此會專爲講學謀生而設並無絲毫政治意味存乎其間誠恐軍部對於本會稍事疑慮用特縷晰陳明理由伏乞俯賜查案批准試辦以資進行職等幸甚軍界幸甚並候指令祇遵不勝待命之至謹呈 
[苟延殘喘之安東税關訊]  
　　暫緩實行廢止其如不合均等原則何 
　　中俄陸路通商章程廢止後安東税關是否亦應廢止减税三分之一規定在中日間巳屢次交涉頃據日人方面接得奉天特電謂因中俄陸路通商章程之廢止而有聯帶關係之滿韓國境之安東税關三分一减税規定之陸路貿易章程我國方面原擬與中俄國境一律於四月一日起實行廢止嗣因小幡日使以該章程係由中日間單獨協定與中俄條約無關不能因中俄條約之廢止遂亦廢止中日間之章程曾二次提出抗議我國方面鑒於邦交亦擬暫緩實行現已將此旨通知奉省當局故四月一日以後安東税關依舊照昔日規定仍减徵三分一之税率但據一般人之觀察因華盛頓會議之决議本年四月在上海開會之關税會議列國終當根據機會均等之原則將此項三分一减税章程廢止云 
[中日聯運會議案預誌]  
　　五月四日在北京開會議案共計三十餘件 
　　東京消息中日聯絡運輸第十次會議已决定五月四日在北京交通部開會日本鐵道省决定派監督局長井出氏及屬員小杉中野兩氏而運輸局總務課長鶴見氏及事務官小林氏亦擬出席南滿鐵路方面則當由理事大藏公及貨物課長宇佐美氏列席議案目下巳擬定者中國方面七件鐵道省七件及其他二十餘件至於南滿鐵路方面之提案係多年之懸案如能解决實有非常利益也兹將重要議案誌左（一）北京釜山間直通運輸之件（二）京奉鐵路與南滿鐵路間開始直通運輸貨物之件（以上南滿鐵路提出）（三）旅行中國之日本學生乘客減費之件（四）小行李之損害賠償之件（以上鐵道省提出）（五）不能聯絡運輸之時之車票通用期間延長之件（中國提出）議案除上述外或仍當增加而自開會起迄簽字止之期間則預定爲十日 
[北京電車公司之外訊]  
　　中法實業銀行停後之活動 
　　文匯報三日北京通訊云京内外投機家頗多關心北京電車公司之現狀按中法實業銀行與該公司有利益之關係自該銀行停止營業後此項利益若何處分遂引起世人之注意德人於中國實業界極爲活動苟有何新事業發現必與德人有所關係故北京電車公司中有德國勢力之侵入亦非驚異之事但記者與公司中數人會晤後乃知並非事實該公司中華人勢力從未有如今日之大者數年前中法實業銀行獲得北京電車事業之讓與權但合同簽字以後北京人民羣起抗議謂電車事業乃屬於地方範圍政府不應讓之外人中政府遂設法與中法銀行磋商取消前議重訂合同以圖减輕法人權利中法銀行允以法人占有公司中負責任位置之條件取消前合同於是該公司中須任法人爲總工程師會計處中法有同等權力及北京中法銀行總理任爲公司中董事皆第二次合同中所規定者也但自電車公司觀之此項合同僅政府與中法實業銀行之關係該公司係合資股份公司照第二次規定之辦法一半係政府資本一半由人民投資資本額定四百萬元人民方面認股者巳逾四倍而政府方面尚遲未繳出自重訂合同後中法實業銀行即停止營業政府資本原係銀行貸欵至是遂無從籌措公司進行乃在停頓中按照公司條例公司成立時須收足股本四分之一故該公司規定第一次先收四分之一人民所有之股份早已收齊現存華人銀行内政府股欵原定存儲中法實業銀行至是無從籌措公司乃與政府交涉謂中法實業銀行之關係乃政府之事而繳付股本實爲政府所負之責任各股東因官吏之因循巳極惶遽不安其後乃由財政部籌得五十萬元存儲一華人銀行内於是公司中某董事之意見以爲照此情形第二次合同已經喪失效力該公司不能待中法實業銀行之恢復公司事務宜一面進行不必顧及該銀行之經濟地位今日公司中照合同上所規定法人之位置悉已任用華人董事會亦按期開會北京中法銀行總理名義上雖爲董事之一常不蒞會董事共十一人而目下董理公司事務之十人皆爲華人數月前董事會中曾發出詳細說明書其後復召人投標建築工廠採辦機器車身鋼軌及附屬品等投標者有十六公司投標書共三十六份刻正在技術人員考慮中此輩技術人員皆係華人二三星期中將有建議書上董事會此後工人將從速開始現料年底可望動工云 
[世界基督教學生同盟會再紀]  
　　四月五日第二日 
　　世界基督教學生同盟大會於前日起在京清華園開第十一次大會舉行開幕禮及歡迎各界代表等情業詳昨報兹於五日開正式演講會於是夕八時三十分鐘開始其秩序（一）奏琴歌頌（二）祈禱降福（三）武君致開會頌詞（四）公推王正廷主席（五）主席就位（六）主席致詞恭請上海寰球中國學生會會長南洋公學校長兼上海青年會會長李登輝致頌詞大致謂非教育不足以立國非道德不足以維繫人心郅隆弭亂端在於此世界基督青年會學生同盟大會合宗教教育二者爲一其裨益於個人家族社會國家者誠非淺鮮不可不頌云云清華校長王君亦致頌詞所云略同唯極贊同盟會之開會關於國際道德合四海爲一家聚各種族於一堂聖人所講四海之内皆兄弟也一言不圖竟於此日實現其樂融融衆鼓掌稱快王君并厚感清華之設完備如此均爲美國退還庚子賠欵之義世界學生今日得以同羣相贊其美輪美奐匪贊美本校其贊美萬國國際間之感情此種大紀念誠當稱快不置歌頌冥冥之功也每次頌祝均先以英語概由余君日章譯述致詞畢主席請同盟大會會長宣講演辭甚長大都關於個人道德經濟艱難軍閥政治之不良戰爭結果之險惡等等重大問題最終歸納於基督之功德能使東西各國漸皆感化覺悟改易其心志爭趨道德和平之塗尤以青年會學子爲甚而和平非由博愛主義不可博愛非忍讓忠恕并行不爲功惟基督能之故望推重基督但現在世界青年均如鐵冶於爐雖巳鎔化成爲流質而此可貴之流質倘能均就模範必成美器則此良材將來均係同盟會之領袖均可爲社會國家之棟樑世界今日同樂一堂如手如足日後同理國交必當益相親善世界和平可於今日此會卜之吾人當共相振作精神忍耐奮勉養成人格以改造新世界而副基督之希望勿更誤歐戰之覆轍矣云云衆祈禱而散五日早八時至九時三刻復於大講堂開演講大會請霍德競君演說黄君譯述略謂國際間猜忌隂謀流血戰爭之種種罪惡非改悔不足以圖存於今而後之新世界但國家旣多種族亦各異則其改悔之法當亦不能一致總之此種無形之懺悔吾人但各各於自身求之至此以後所說無非吾國古聖賢修身齊家治國平天下君子求諸己小人求諸人天下興亡匹夫有責己所不悦勿施於人不恥下問過則勿憚改等老生常談不過演成白話反覆引申令人易懂并能以實事引證令人感覺深入腦筋此所以基督教之盛行歟後於此爲分股集議第一股討論國際與種族問題第二股討論基督教與社會及實業界之改造第三股討論如何宣傳基督教於現代之學生第四股討論學校生活之基督教化第五股討論學生教會中之責任第六股討論如何使女界基督教學生同盟會在世界中成一更强有力之團體等六大問題其中所最堪令吾國人感觸深省者厥惟朝鮮印度安南非律濱各代表之陳述或以國亡雖求道德亦弗能自由或以國小而希望他山之助言詞閃爍無非爲亡國弱國之苦耳十一時一刻至十二時半爲各國學生事業之報告會可錄之言論太多所謂美不勝收兹唯有記其出席國名擇尤有精采之言附錄於後（一）阿根廷（二）澳大利亞（三）保加利亞（四）坎拿大（五）捷克斯拉夫（六）印度（七）日本其中唯印度希望於英者意在言外日本代表則侃侃而談大致謂日本青年現均澈悟前非且覺日本現在旣占地球上外交上重要位置極應有世界眼光對於舊政治軍閥派均不贊同對於經濟問題教育問題亦多感想故近頃青年學生多趨向耶教作和平運動冀立千載一時之功云云演畢時散會午餐後開歡迎各國代表大會於頤和園下午二時中外男女代表約八百餘人陸續由清華學校出發抵頤和園時門前排列步軍統領衙門游擊隊多名擔任保護並有十三師軍樂隊一隊在門口奏樂歡迎三時在排雲門前茶點十三師軍樂隊亦到塲奏樂助興時各代表有乘船逛昆明湖者有登高至佛香閣遥望者有在石船品茗者有携照像鏡在各處撮影者至五時各盡歡而返是日除步軍統領派游擊隊在門前保護外清華學校並派有校内之巡警蒞園維持該校童子軍四十餘名分班領路向各代表說明園内景緻及地名北京各教會及燕京大學等亦均派有男女代表入園照料是以各代表均無不便之感又聞六日下午十二點二十分各代表赴萬里長城參觀明日下午再往總統府三海一帶游玩 
[何海鳴爲魯礦通電]  
　　說明魯礦關係重於魯路 
　　希望魯大公司更改章程 
　　上海總商會商教聯合會北京全國救國集金贖路會上海各報館泗水三寳壠巴達維亞馬尼拉新加坡各中華總商會各省省議會教育會商會各報館各社團均鑒閱報得悉魯案解决案内關於德人所辦淄川坊子金嶺鎭三礦經由華會代表議定交由我國政府特許之公司承辦而所謂魯大公司者現巳乘時而起並巳呈奉政府批准立案在天津英界盛茂里六號設立籌備處觀其所刋啓事章程等項署名者爲趙次珊吕海寰諸公要皆一時碩彦實慰衆望惟籌備主任定由余君晉龢充理此君本陸軍部參事當華會開會之初中日直接交涉之聲浪喧傳國内余君與日本顧問阪西往來綦密時人疑之其間雖迭有聲明謂無他意然曾與阪西周旋談話固可證明凡我國人皆能記憶今日組織公司合辦魯礦而以余君身當其衝值此世途惶惑流言滋多設有人焉謂余君以曾受直接交涉嫌疑之人而任此魯礦合辦之事萬一假藉日資混稱中股圖其私利以權授人魯礦前途愈呈悲慘則袞袞諸賢何以自解即爲余君計亦當明哲自保潔身遠嫌不宜以一人而誤大局也在僕之意竊謂魯事解决根緣華會國家地位人格所關全國人民輿論所重今日籌謀善後多所設施决非一省少數人之事而爲國民全體之責即該魯大公司通電亦云不敢稍存地方之見壟斷之私則所謂一千萬元國幣之股份當悉數招由國民入股似不宜由發起人先任其半設招募不足發起人能從其後慨行擔認足數則雖超過十萬股亦不爲多亦未爲晚又何必先行占據其半以示人之不廣乎吾今願以此事敬告國民曰凡兹魯案自華會交涉以至今日吾國民全體均始終協力合作以符民有之旨則贖路及鐵路民有以外未能獨漠視此淄川坊子金嶺三礦在昔德人侵略山東實緣黎德霍博士先曾考察得如許礦産始動其垂涎之念而生出後日無窮之外禍與紛擾今日溯源論事凡青島膠濟鐵路諸問題實以魯礦爲其肇禍之主因德日爭奪租界路權均皆因垂涎此礦而來權衡論斷魯礦關係實重大於租界路權各項與日合辦尤多煩難偶一不愼流弊堪虞故欲求魯案善後適宜之解决當先以魯礦民有爲根本止之設施現時國人旣紛紛集金贖路則在此集金之中尤應先提出一千萬元以辦魯礦務使股欵充實由民保管一如鐵路贖金保管之法不能稍涉不實滋人疑竇更宜委托得人以增國民之信仰庶幾事事公開胥符民有之實現旣有魯大公司出現則當羣起監督糾正而圖參預其間而魯大公司發起諸賢旣屬一秉至公不存壟斷則尤當博諮衆議引納羣力暫行取消此項股章與籌備主任另行函請各省各公團派人與會重定新章多添發起人公舉籌備主任以辦理其事夫然後而始可昭國民之大信避謡諑之紛來也僕近主辦僑報研究僑事與華僑方面多有接洽嘗見荷屬爪哇各埠中華總商會集資贖路甚形踴躍亦敢以一言敬告吾僑兼顧路礦宜分其一半之集資派員北來參與魯大公司之事須知此次集金非同慈善捐欵實有股分權利可言事權重大不容坐視僕心所謂危未敢緘默凡此恐懼之亂絕無挑撥之意我國民關懷魯事孰不如我是否有當要有定評毋謂神明而可欺負此僕願與國内外全體國民及魯大公司共謀愼始之道者也何海鳴叩 
[田中玉回任中之魯局]  
　　韓國鈞任省長内務部解釋省會法 
　　山東省政局朝夕萬變數日來消息龐雜幾令吾人無從揣測將來之爲禍爲福更難預爲逆料當此沉悶之際忽有破空消息天外飛來則田兼省長自津乘車於昨早八點二十分安然返濟是也一般神經過敏者見此微象均謂反對者失敗田氏成功而參以記者所聞則尚有未盡然者中央當奉洛齟齬時雅不欲遽易疆吏故仍保留田氏督軍之位置而省長一席確已决 
 
 

Page 7

 
 
定易人以敷衍魯人面子然因人才物色之難遂至遲遲未遽發表前日田氏在京所上辭呈原係辭督軍本職及省長兼職迨慰留令下只婉留督軍於省長辭呈並未批覆此卽中央决定更易省長之一證也前日在京三角議員首領來電稱魯長决定易人中央頗屬意於邊潔卿然證以邊氏在直隸之聲名恐難得魯人容納現又擬以江蘇之韓國鈞繼任韓係某有力者所保巳得京津魯同鄉首領同意不日卽以明令發表决不致再有變動矣 
　　國聞通信社濟南通信云田督逗留天津久不回任本思靜待省長問題之解决繼而魯省軍政各界連電促歸代揆顔惠慶亦有電勸駕聞當時田曾電復顔氏俟省長繼任規定始行回東嗣又接顔氏電謂中央一時難於提人田督至此稍稍慰藉始行决定回任於今早（四日）八時十二分專車抵濟至此田督兼任之省長一職雖終放棄而督軍本職則巳轉危爲安據内幕情形此次田督地位本已難於維持其幸而轉危爲安者蓋由於山東第五師師長鄭士琦氏反對易督日前曾率魯省全體軍官連電中央表示實爲一最大之助力次則顔惠慶以代理期内不欲副署更易疆吏之命令亦予以助力不小並聞田與税務處督辦孫寳琦有姻婭關係而孫之弟又爲顔之妹壻以此因親而親故顔亦極力爲田帮忙也此次田督地位旣已穩固重行回任此後方針有無變更雖不可知但據一般人之觀察以田氏素無强有力之後援惟恃兩頭兜搭伎倆期見好於奉直兩方以期保其位置實則雙方對之均不滿意故在此短期間内雖獲穩固將來時局一有變動必且隨之而倒殆無疑義云云 
　　省議會自十年十一月召集迨今已四月餘而省議長終未産出日前省議會電内務部以常會六十日期間議長旣未選出將來召集臨時會開選舉會抑再加以延長開選舉會請爲解釋昨接到内部復電解釋會期以選出議長實行議事之日起算兹將電文錄下查省議會暫行法第二十二條内載常年會會期以六十日爲率等語而開會時備具何種形式始爲正式開會則並無明文規定兹查各省通行辦法常年會於一年度内開會一次其會期計算則以選出議長實行議事之日起算並不除去星期至延長會期係指議事之未完連續延期而言倘未經議事卽無延期問題發生七年江西第二届省議會於九月二十一日召集至八年一月九日議長副議長始完全選出一月十日舉行開會式其八年一月十日以前溯自七年九月二十一日計一百二十日未嘗列入常會期内計算是議長選出開會議事乃爲正式開會之成案本届山東省議會曾經於十年十一月十日召集而議長迄無選出未能開會議事與七年江西第二届省議會未經選出議長時情事正同應可查照江西前案辦理山東省議會依法於十年内開常年會現在雖因事實上發生障碍亦應於本年補行常年會方與省議會暫行法相符應請貴省長催促該會迅卽選舉議長以便正式開會是爲至盼此復 
[皖省張許交惡之近訊]  
　　蚌埠方面漸趨和緩 
　　皖省因更换財廳引起張許交惡許世英迭上辭呈政府對於許氏最後之辭呈現在尚未電覆是否挽留抑或准予所請各方面均無消息據聞許氏得私人電告謂國務未定中央無人負責似此重要事件均在推諉之中至皖垣空氣似有變化張督方面并有漸趨和緩之說證以日昨許氏電催阮忠植從速來皖接事似乎已能如願以償矣惟日來許氏表面上仍示消極之意每當夕陽西下乘輿赴菱湖游逛意態清閑對人則謂據醫生云病須靜養多吸新鮮空氣有謂許氏明知政府不能准其辭職故作此裝腔作調之舉動并聞許氏地位所以不致動摇之故就大局上觀之段氏爲維持許氏之一人現在奉皖携手張文生不敢開罪於段以免間接受奉張之責備且因張督位置亦極不穩政界中咸謂張督决不再做惹人攻擊之事阮忠植果能接事今後許氏一切設施或可不再受人掣肘矣至孔憲芳爲被撤人員遵令交卸本無問題昨有人晤孔據云予旣得罪許氏不能再違張氏之命予之交卸問題悉聽督軍作主并云吾老矣向不戀棧此番舉動因不敢違背督軍意思耳觀此亦可見孔之本人尚易說話携印赴蚌則恐非孔憲芳所敢爲也近日財廳各科已在預備交代若張督方面仍如前數日之激烈孔憲芳必無此等預備又聞新任財政廳長阮忠植亦以年老不願肩此重任且皖省財政奇窘籌餉諸事均不易爲所以遲遲其行者擬俟中央政局稍定再作計議或辭或就必與政府將皖軍餉源籌畫略有頭緒行止方能定奪此說亦有因也 
[皖垣屠業罷市反對王象賢包辦]  
　　皖垣自開年以來猪肉每斤漲至三百六十文爲從來所未有推原其故（一）由於銅元價格跌落（二）由於税捐包辦此兩種問題爲最大原因現在銅元價格已漸回復原狀惟屠宰税係經省長許世英規定章程招商投標承包按懷寗係皖省首縣標額較外縣爲多月前縣署實行投標辦法當有王象賢認定一萬一千六百元知事劉汝洋認爲合格飭令先將保證金如數繳訖王象賢即就東門内設征收辦事處稟請劉知事咨請警廳出示保護定期四月一日開征詎料開征僅兩日鬧得全城屠業大罷市先是各屠户以往年全縣屠宰税實繳不過六千餘元現旣增加至一萬餘元且從前每猪一頭收税洋四角今則連同團防學校等捐改爲四角五分擔負旣重勢不得不出於食户該屠户人等遂公同議定自四月一日起猪肉每斤漲價四十文合共每斤售錢四百文并可藉此抬高市價於中取利無如生活程度太高人民咸抱艱食之感各屠業生意因之大减無法維持兼之前數日曾有以王象賢旣非本縣之人又無正當職業與投標章程第四條第一項規定不合不能認爲投標有效仍應照繳同業公所由經理呈送縣署之宣言故於前一日又集合同業開會議决自四月三日起全城屠業一律罷市要求取消王象賢之包辦照舊辦理縣署聞此消息立召王象賢到署籌商對付方法并聞許省長頗咎劉知事辦理不善劉知事本爲無能之人對於此事竟至無所措手不識將來如何解决也 
[舒城縣署衛隊搗毁學校]  
　　皖省舒城縣植民學校本月一日開十三週紀念會并演新劇以誌慶典次日係爲接待女賓日期詎有縣署衛隊多名欲入内觀劇該校校長出爲阻止衛隊不服且語多猥褻即大起衝突該衛隊等復闖進該校將校具成績等件搗毁殆盡并聞尚有開槍情事該校長奔赴縣署報告縣知事左海濤之意以爲該校必有不是置之不理於是激動全城各校公憤一律罷課紛紛電請省長撤懲知事根究滋事衛隊原電云安慶許省長教育廳舒城同鄉會學生總會公鑒舒城植民學校開十三週紀念會舉演新劇分日接待男女來賓原爲愼重秩序起見詎接待女賓日二時突有縣衛隊結陣轟入意圖猥褻不受制止抛磚傷人開槍示威校具成績搗毁一空左令置若罔聞羣情憤激學界蒙羞迫切停課電乞簡賢撤左依法究辦以安人心舒城縣立第一高小商業及城區全體國民校同叩等語此外該縣植民學校曁舒城女校均有電禀省長教育廳原文大略相同聞此事許省長接電後大爲震怒現巳令飭警務處安慶道尹迅速澈查究辦王處長李道尹刻擬分派妥員前往查明肇事情形以便呈復核辦 
[厦門報館與法官之交涉（福州通信）]  
　　厦門厦聲報於前月二十六日刋發社評一篇題爲收回法權中的法官條陳其大旨爲司法官草擬條陳對於法院觀瞻固是要緊的而改造法官人格也不爲不要緊間有法警侮辱官員只以行政處分了事尚覺十分爲難承發吏無辜記過推事私向他道歉乞憐是我所時常聽見的等語二十七日午後五時卽有思明地檢廳檢察官盧嘉帶同法警八人到館指上所云法警與官員承發吏與推事一節有妨害公務當經該報中人答以本館係美國人所創辦如事關社團法人請逕向主管官廳交涉可也云云不意盧即將該報編輯人楊愚谷捕去至十時開庭偵查楊云厦聲之出版係美國法律所給與如有登載妨害中國官廳公務之言論儘可向交涉署照會美領事將該報編輯人送交審問我爲編輯自當負責我旣爲中國人尤樂受中國法律之支配貴廳不照此手續辦理則我仍以中華國民資格而來非以廈聲報編輯人而來我遵守職務上之道德關於厦聲報事恕不答覆盧見楊堅持此說即令退庭二十八日上午十時又開庭楊仍執前言詎盧當庭忽接廳役送至一紙閱畢即令退庭下午三時盧即私訪楊君告以此事純由老鬍主張（即劉通三）我爲屬員不得不照辦現已决定起訴請先生急爲凖備等語而去二十九日下午二時突傳公判由劉廷燕推事與盧蒞庭盧謂該報社評中有妨害公務楊稱統觀全文大意實對法官爲善意勸告並非惡意之侮辱何能成侮辱罪即退一步言之文中並無所指到底妨害何省何級法院之公務盧謂一爲本廳事一爲同級審廳事故該論文即爲侮辱本審檢兩廳官員實妨害本審檢兩廳之公務並且此兩事如不屬本審檢兩廳亦終有所屬則被侮辱者亦終有其官署故該文中所指兩事無論任何一省官署則妨害公務罪終不能免楊稱妨害公務有罪侮辱國家亦有罪但云國家并不指明何國家則甲國可曰彼侮辱我國家乙國亦曰彼侮辱我國家即丙國丁國至於無數國亦曰彼侮辱我國家然則此人所犯之罪多矣今貴檢官所云任何一省等語何以異此姑退一步言之此兩事係屬貴兩廳之事如貴檢官所云是貴廳亦屬於被害地位豈有權力以審問加害者應依法聲請移轉管轄劉謂移轉管轄固有此辦法唯旣開辯論未能再爲此聲請如有不服尚可上訴楊即請速行宣告辯論終結以便上訴退庭不及十分鐘即又開庭宣判而宣判處之文書一切手續於咄嗟問亦經辦妥可謂神速矣其判詞爲處以四等有期徒刑一年六個月褫奪全部公權六年楊在判詞上簽押以嗚呼黑暗四字而退當楊被捕後該報卽於二十八日呈駐美領事請向中國官廳交涉當時美領事卽照會交涉員劉光謙略云貴國法官警察侵入本國商行住宅擅捕人員似此濫權大有妨碍條約應請將該報編輯人楊愚谷釋回至究竟因何事此時尚不明瞭俟查明再行辦理可也等語於該廳公判此案前劉交涉員適來廳與劉熊交涉直至宣判後尚未去其嚴重可想現福州各報界已逐日將該報之評論並審理之經過情形揭之報端並連日開會主持公道營救同業結果未知將如何也 
[福州城内之殺人放火案]  
　　福州南大街久和號兼營錢莊金舖其主人爲浙人孫氏全號夥友計四十餘人四月一日上午五時許天色將曉金舖煑金夥友寗波人吳松生者突然持菜刀闖入庫房賬房張采章與經理胡靱人亦寗波人時正對床而臥吳先向張之手部斫一刀張負痛而走胡驚起吳又將刀斫傷胡之頭部及腰部傷勢甚重卽由夥友用電話延本街中和藥房張德志醫生診治張至以不及救卽去夥友又將胡舁往該醫院診治甫十數武卽氣絕折回張則避諸東街隆和錢莊因久和與隆和之共同股東爲軍署軍需課長宋鴻勳而該店相距又僅十數武也然當時該號尚寂然無聞未幾火起於内庫幸鄰人及救火會急爲撲滅祗焚去該庫之一小部於是外間遂有殺人放火同出一人之傳聞據鄰里稱該舖夥友近多顚倒於彩票吳輸最鉅前數日孫主人回籍吳曾請與之同歸孫不允再四求之始允給以五十元爲川費囑由胡撥給前一日吳向胡請欵胡以工急尼之只與以二十元吳啣之一說謂吳因彩票負欵最鉅積憤成癲遂有此事然至八時許吳已自向閩侯縣署自書一紙條自首犯罪事實當由縣署解送閩侯地檢廳該廳除派檢察官韓國華李謨等前往屍所檢騐胡頭部傷四刀腰部一刀斃命張手部傷一刀午後一時開庭由首席檢察官錢紀龍·檢察官韓國華·書記官蔡仰文蒞庭吳供稱日前曾向張借薪張不與胡平日多謗毁他因於是早持刀闖入庫房使他兩人受點苦痛先刺張一刀張且喊且走胡在床驚起因將其連刺數刀然後逃出先至南門兜要將身上短褂付典以爲車費時當舖未開至南門外洋頭口當舖又未開回頭至安泰橋適復成號巳開門遂典得一元一角坐車至閩侯縣署自首當行兇時不過將刀亂斫不知胡如何致死至於庫内起火實所不知云云說者謂此案有數疑點（一）店内殺人延醫出入之人不少崗警何以不知至兇手尚能徘徊於城臺間（二）聞四鼓左右該店有夥友出向南門方面而行事前似有所聞（三）倉卒殺人後何能潑油放火不出吳手卽他人臨時又有私圖行刼者（四）僅僅不給薪俸何至有殺人之行爲（五）殺人放火如同出一手則旣認殺人何必不認放火一般人頗以爲疑現尚在偵查中 
[浙省長履勘乍浦設閘紀]  
　　烟雨樓會議設閘問題 
　　沈省長爲舊嘉屬各縣屢患水災徇嘉興盛紳萍旨請願在乍浦開河設閘導水入海特於五日上午率同林技正大同王技正濟組沈技士圻曁内河水警徐廳長兪區長等乘早快車至禾轉往乍浦履勘是日嘉興夏司令汪知事阮余兩局長嘉善牛知事海鹽費知事平湖吕知事鹽平塘工丁局長曁禾紳盛萍旨王蔀昀高仲萊張熙民岳斐君善紳錢銘伯徐荀叔鹽紳李乾孫陳筱雲平紳楊文侯等均在站恭迓旋登淺水兵輪先由沈省長徵求各紳意見善紳錢銘伯以設閘之後深恐海水倒灌且内河之水恐不能導出海口似有不贊成之處禾紳盛萍旨以海水倒灌一層果能工程堅固决無此害甘以身家性命財産爲擔保鹽紳李乾孫則以能否設閘須將嘉興嘉善海鹽平湖四縣之水平面測量果能導水入海有利無害無不贊成爲辭旋嘉善牛知事曁錢徐兩紳等因事不能同往遂即告别餘均於十時許乘坐兵艦開行至下午三時二十分抵乍浦西門外平紳徐梅軒陸芹生朱輔仁王藍生沈志剛葛嗣蔚等先巳在埠迎迓遂同至南門左近閱看舊有閘門該處左湯山右砲台果係天然形勢且海潮來勢甚緩閘工果能堅愼海水倒灌之害可以無慮惟自閘口至周家堰通内河之處計長一里半開挖河道時須拆去民房八十間工程不免艱鉅平湖紳民大部不甚贊成而朱王葛諸紳反對設閘尤形堅决至下艦與省長談論仍堅持到底大致以嘉興嘉善之水經横涇而出泖河被斜塘來水所奪故洩水不暢平湖之水去路並未阻滯且紆迴曲折水至乍浦其勢甚緩欲除嘉興嘉善之水害不在乍浦之設閘而在疏通横涇之出路沈省長則以浙西連年水患病在白茆與藴藻浜俱在蘇省境内浙省旣無法開浚分洩水勢而乍浦之閘果能導水入海以除水患亦不得已而思其次者况盛紳一片熱誠似亦不能辜負余亦毫無成見但得其有利無害不能不積極進行以盡天職遂决定於次日上午十時在烟雨樓開會議决是夜至一時半始返嘉興東門外次日十時後嘉興海鹽平湖諸紳均齊集烟雨樓旋沈省長與諸隨員曁四縣知事亦相繼蒞止商議之下俱以事關重大非經詳細測量不能解决沈省長决令海塘測量處會同水利委員會派員實行測勘並囑四縣紳耆亦自行測量以定標準紳耆等以省長如此熱心深爲感激會議畢即在烟雨樓讌叙至下午四時許恭送至車站而散再海塘測量處已量得外海最高水面三丈五尺零五最低水面一丈三尺一寸七内河高水面二丈七尺七寸平水面二丈二尺有零沿塘沙面三丈一尺一寸如此則内河最低水面與外海最低水面比較内河之水高出外海水面尚有九尺之許而嘉興之水與乍浦比較約高尺許如實行開河設閘當不致毫無利益也 
　　另一函云浙江沈省長五日由杭乘坐花車於九時三十分鐘蒞嘉平湖海鹽嘉善嘉興四邑知事及其他官員耆紳均至站迎迓均由沈省長一一傳見詢問地方情形頗爲詳細旋於十時轉坐致果兵輪至乍棄視察海塘並查勘設閘情事原定當日旋省嗣因水淺兵輪行駛遲緩故由乍回嘉時已在夜半省長即在兵輪住宿六日上午沈省長入城巡視並逕赴縣署調查司法行政狀况旋又視察東門疏濬角里河工程及參觀烟雨樓勝蹟即於下午四時乘坐花車附掛由滬至杭之快車旋省文武官員及地方士紳及全班水陸兵警均在站歡迎 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[廣州廢娼請願之大巡游]  
　　八十餘團體之貞潔運動 
　　昨四月一日爲廣州各界舉行請願廢娼大巡行之期是日上午十時許赴會各界即次第於廣九車站前馬路集合至十二時巳完全齊集遂即排隊出發以汽車爲前導次以學生數人高擎一「請願廢娼」之白布大横額再次爲軍樂隊爲男女學生爲各工團等浩浩蕩蕩沿堤岸向西行計參加巡行者有嶺南孤兒院兩軍樂隊婦孺·光華·民國·互助·培正·淑正·培立·眞光·公益·市立第四女校·二十七國民女校·第十一國民男校·育才·尚武·省立宣講所·聖三一·培英·高師·潮屬旅省中學·聖心·廉伯·南華·嶺南·通志·柳波·弘道·述善·正德·宏英·農業專門·慕藜·明新·乙種商業等學校及廣東輪渡船務·西餐·織造土布·茯苓·凉屐·販烟·革履·勞資各工會并女界聯合會等團體行至市政廳前由各代表聯進市廳向市長呈遞廢娼請願書巡行各界則鵠立廳前以俟歷時約三十分鐘始行事畢乃再啓行隨轉入維新路·經惠福路·出水漢北路·復至省長公署呈遞請願書查是日參加巡行者均手執小旗上書（請願廢娼）（掃除淫毒）（建設貞潔的社會）（改造廣州）（抗拒不德）（盪垢除汚）等字句并有種種化裝及表示梅毒禍害之圖畫多種隨行所至之處萬人空巷觀者塞途外交總長伍廷芳是日亦在交涉員署樓上憑欄參觀又巡行隊沿途派送傳單兹併錄如下世界汚點莫如當娼良善婦女節操淪喪强健男兒花柳爲殃中外名醫治理無方狎妓醫病挖肉補瘡弱國絕嗣家破身亡民國汚濁貽笑外邦本大運動目擊心傷唤醒同胞逐狼救羊廢除娼妓竭力提倡衛生展覽陳列一堂白話影畫化惡爲良印刷書報論述精詳徵求民意同聲宣揚巡行上書請願廢娼希望政府輿論是降厲行禁革勿稍觀望廣州全市變暗爲光納妾蓄婢人道有傷一律嚴禁幸福無疆娼娼娼永遠不復見於廣州之市珠江之旁 
　　另一消息貞潔運動昨日舉行請願廢娼巡遊照原定巡遊計劃各社團集合模範馬路廣九車站醫界學界則集合東園正午十二時出發參加巡遊者醫界有圖强民國婦孺光華等學界有嶺南培正眞光宏英聖心聖三一培道等社團則有青年會工人譚館瑞獅等軍樂則有嶺南孤兒院培正三校此外並有芳村明心書院之瞽女出發後由東西行其秩序以陳其瑗招觀海何劍吳楊若蓮梁心初行先明心書院瞽女汽車童子軍汽車及青年會幹事乘聯益置業公司報効之汽車次之又次爲嶺南軍樂隊「請願廢娼」白布大字再次爲巡遊第一隊醫界孤兒院軍樂隊巡遊第二隊學界巡遊第三隊各社團行抵市廳陳其瑗招觀海何劍吳楊若蓮梁小初五人卽入謁孫市長遞廢娼請願書市長當出接見對於廢娼一事甚爲贊成惟謂善後問題須詳細研究（一）本市之花筵捐每年收入六七十萬元爲市政收入值四分之一宜如何籌抵（二）本市公娼約二千餘人私娼數百人若禁娼後須設法安納此輩計安納經費每人年中散養費至少須一百元以三千娼妓統計非三十萬元不可另建築樓房費二十萬元以此五十萬元如何籌劃（三）治安問題公娼旣廢私娼必多其連帶之治安如何措置凡此三端須有一完善辦法然後易於實行廢娼隨後市長又謂擬由房捐租額加添五釐以資塡抵該鉅欵則廢娼亦可實行陳等乃退又率巡遊隊西行至維新路口卽由維新馬路北進至大市馬路卽東折至永漢中路再由永漢中北路廣仁路越華路至省長署又由陳等入署請謁省長遞請願書及到總統府亦由陳等遞請願書畢即出惠愛西路由西瓜園路太平路一德路靖海路出長堤至天字碼頭散隊時已四時矣查此次巡遊以童子軍爲鎭壓秩序員加入巡遊者均手執小旗皆說明娼妓之毒勸羣衆一致贊成廢娼學生及醫界以女界佔多數社團亦有化裝者情形頗爲熱鬧惟法政高師工業廣中一中教忠番中南中市師女師紳維各校之學校學生無一人加入巡遊則不知何故 
[浙路股欵移購膠濟路之提議]  
　　第十二期全數百餘萬元 
　　浙路股欵移購膠濟路股曾經盧督軍馮政務廳長先後提議現在集金贖路已由省教育會杭總商會銀行公會組織杭州籌購膠濟鐵路會專司勸募事宜並由浙路股東兪益等提出路股欵移購膠濟路股辦法浙路股欵第十二期百餘萬元全數移購膠濟路股卽由浙路清算處先將股東意見登報通告徵集各股東意見以六個月爲限如無人反對此舉由證劵所有人向收受路欵之銀行换取膠濟路股票其一切詳細手續再由籌贖膠濟鐵路會與浙路清算處妥商進行以免窒碍未知能達目的否也 
[蘇城人力車夫罷工已解决]  
　　蘇州城内人力車夫因各公司二次增加車租全體罷工一節已誌昨報兹悉各車夫罷工後即羣集於北局内會議多數議定非但不願照加且須要求減讓當推出代表數人向人力車公會要求將原定黄包車租價每日大洋六角改爲五角黑色車租價每日大洋九角改爲七角隨由各車公司在公會中開緊急會議决定黄包車减爲小洋五角錢七十文黑色車减爲七角各車夫認爲滿意當日下午七時即照常通車而當時車夫雖聚有數百人並未肇事故地方秩序安靜如常 
　　另函云蘇城黄包車夫因公司加增租價於前日全體罷工兹悉前日下午人力車公會開會議决原租八角者减爲七角原租六角七十者减爲五角七十文以示讓步故於今（七日）日起已照常上街營業矣 
[南京快信]  
　　新新國會議員代表蔡培等日前赴杭謁盧沈催辦選舉昨由滬來寗轉車赴京 
　　鎭江六中學生代表蔣振東等十六人昨來省謁王省長胡教廳長請撤换校長蔣乃會省應允俟派員查復定奪 
　　財廳昨委王曜充蕪湖米釐局長莊復恩充青東税所長錢鋆充灣邵税所長 
　　江寗各市鄉公民昨午十二時用彩亭軍樂送齊督江左屏藩四字匾額及萬民傘齊督派劉參謀長招待 
　　東海派府參軍葉頌青來謁齊督有所接洽 
　　淮北緝私統領蘇得勝淮南緝私第二團長任焕章昨均因公來省晉謁齊督稟陳要公 
　　昨寗縣公民陳競存控知事蔣士濬藉兵歛財請派員澈查究辦 
　　一工四年級生昨赴滬杭等處參觀各製造工廠 
　　日本南滿醫校教員勝木任帶學生十六名來寗遊歷 
　　寗鎭木商全體代表孟昭林等以揚由常關駐鎭木税局係前清同治年間經木商洪寬等稟請在鎭設局收税經過内地揚由各分關持票呈驗放行相延日久商人稱便今忽奉財政部令據木商劉恒桂稟稱駐鎭木税累商呈請財部裁撤今部令撥歸鎭江海關管轄其中顯有隂謀昨特聯電齊王兩長請准予切電財部即日收回成命以符舊制而恤商艱 
[杭州快信]  
　　沈省長昨晚七時由乍浦察勘工程畢返署 
　　餘姚清丈局雖告成立手續頗覺繁重未定切當辦法連日召各區場董士紳會議進行尚在磋商中 
　　省教育會因贖路問題昨開臨時會推胡炳旒錢宗瀚郭維城周錫經唐世濰爲幹事杭總商會同日亦推出王湘泉王竹齋陳翰臣謝虎臣顧竹溪並訂八日下午在商會集各團體續議進行方法 
　　教育廳附設之通俗教育研究會定十日下午開幹事會劃分五組討論實施辦法 
　　高地審檢四廳添建改築各費共計不下萬金由法部准撥將次工竣看守所亦擴充房屋兩間 
　　外來口操北音冒充兵士妨礙行旅由憲兵衛戍兩司令部先後奉督令拿獲多人經軍法課提訊後昨巳將劉金如等十七名分别遞籍管束 
　　浙軍第二師補徵士兵業巳足額以浙東居多數各徵兵委員昨均旋省銷差 
　　自環湖馬路興築後南北山頭毁墓盜賣等案層見迭出西冷橋堍現又發生某處雇員吳姓毁拔界石侵佔墓塋案經業主浙江緝私統部總稽查兼一營四隊隊長陳明誠分呈各當道嚴究 
地方通信 
[松江]  
　　縣行政會紀事縣公署爲集議恢復縣自治進行問題於六日午後召集農商教三法團欵産經理處市鄉自治委員等在縣署開行政會議温棟甫縣長主席列席者有教育會長張蔚丹農會副會長戴古侯及自治委員十六人首議恢復自治問題一致主張恢復元年份施行之縣市鄉自治制請縣轉呈省署准予恢復一面另由到會人電省請願議畢温縣長退席由二科主任周百撝代爲主席續議彌補欵産處經費問題議决前地方預算删去充作欵産處經費之雜捐洋二千五百元現定於各項公租下除原提之四釐欵産處經費外再第年酌提八分之一以資抵補其各項公租每年所提數爲義倉一千二百元賑餘二百六十元洒掃一百五十元積穀四百元浚河二百三十元公息二百六十元共二千五百元恰符被裁雜捐之數 
　　自治委員辭職松江市自治委員朱紫綬因向由警察所經辦之路燈捐改歸該員經辦惟路燈費月須賠貼百餘元現在松江市因用欠他市鄉附税已被各市鄉連同該委員每月辦公費三十元一齊扣去現在無錢賠貼爰於六日向縣署堅請辭職經温縣長竭力挽留並允於本月十九日集合地方士紳代爲設法彌補 
[奉賢]  
　　籌賑紀聞奉邑因歳凶鬧荒官紳籌賑情形已屢誌本報該縣地處海　塘外爲塲境塘内爲縣境塲境災情較重現以埲撥之賑欵五千元並由各紳士就地籌募决辦春賑以息災黎縣境各圖决議動支積穀存欵儘數籌辦平糶或貼糴或平糶由各市鄉辦事處察看情形自行决定惟穀欵僅存一萬二千元陳鑫等擬請縣署籌借縣公債以補不足前經縣行政會討論僉謂從前之穀欵應向穀董廖光琇林欽照二人由縣嚴追以重荒政公債一節容俟緩議 
　　新陳代謝東西鄉助理員兼奉賢地方欵産經理處董事周君覲侯忽於上月病故所遺助理一缺除由縣署補委伊子周昌時接任外一面由該鄉辦事處公推舊國會議員孫熾昌補充欵産處董事業由縣長交縣行政會追認矣 
[蘇州]  
　　煤炭業開市蘇城各煤炭業因棧司受丁雲高等之勸誘罷工要挾遂全體停業已誌前報兹悉業由該公所董事分呈鎭道兩署曁吳縣公署請求查辦主使之人一面函請總商會轉函縣署請將丁雲高等所設之同和公所取銷鎭道兩署據呈後即令行郭知事秉公查辦總商會亦即據情轉請縣署辦理郭知事當以丁雲高等前請設立同和公所因呈送規條未盡妥洽尚未核准乃竟發生罷工要挾之事殊與工商提携之初心有違昨已飭警將前發布告吊銷並令將同和公所立即取銷一面布告周知（布告已紀昨報而震堃公所同業亦願將工人工資酌加故各煤炭店已於七日起先行開業小行如有舉動再行扭區懲辦 
　　官紳議决平糶昨日（六日）縣署召集在籍省議員及各士紳等會議籌商平糶一案下午三時許被邀議員及士紳陸續到會經郭知事委任第一科郎主任代表列席報告開會宗旨後即經公同討論以三邑倉積存之三千餘元及九十兩年帶徵之積穀費洋二萬元一併交由三邑倉會同豐備倉董事查案支配主席付表决通過當各簽字而散 
　　廳縣委補科長科員縣署第四科主任兼警察廳行政科長申翰丹於前日病故遞遺警廳行政科長缺已由李廳長委任該科科員潘子起升任遞遺科員缺委任原任縣署第四科科員劉傳鈞接辦而縣署亦已委任第四科科員陶恩孚爲主任遞遺科員缺則另委萬維鼎接充所遺劉傳鈞缺另委蔣炳華充任而遞遺之農林勸導員及苗圃管理員則另委申葆文接充昨均分别委任令知視事矣 
　　新民社開幕蘇州耶穌教浸禮會於閶門中市中街路口建築高大房屋定名爲新民社專以從事社會事業爲宗旨早已落成昨日開幕蘇地官廳及各界咸往觀禮頗爲熱鬧云 
[鎭江]  
　　江北各税所長辭職江北高郵界首寳應各税務所長因去歳江北一帶水災甚鉅各種雜糧歉薄以致商業凋敝無貨可運税收短絀不敷比較昨均晉省面呈財政廳長請求辭職云 
　　開闢湯山馬路鎭江華洋義振會召募災民以工代振開闢湯山馬路係由脾灣開至湯泉以利交通業於日前開工約須兩月後方可竣事云 
　　金融最近消息鎭江金融界刻因市面清淡無甚進出故銀根頗爲寬鬆上海規元票各貨店收用稀少牌價巳跌至九百六十兩洋釐因目下現洋用途寥寥巳降至六錢八分七釐據錢業中人云將來茶繭登塲時洋釐勢必有漲無跌云 
[清江]  
　　清江自治籌備處成立清江自治籌備處處長喬國楨特於本月一日招請地方官紳至淮隂商團開成立會計到會者有馬鎭守使胡道尹朱知事及其他各界來賓約有數百人之多首由喬君報告開會宗旨次鎭道書記宣讀祝詞最後來賓演講英不以自治復活爲極要下午一時散會并攝影以留紀念 
　　沛縣監犯越獄沛縣監獄近有匪人閏牛等五人於上月二十四夜穴牆逃走並有從牆頭翻出者當場跌死一人二十五日獲捕一人餘三人無從弋獲矣 
　　沭陽抵拒田營沭陽商人爲田（子　）營駐防事於前月二十七日晨齊赴商會開會討議對付方法因前曾在沭駐防與沭人感情極惡且曾變叛三日沭城大遭搶刦後田復招集殘部改成今營（隸一師）五年以來皆在宿遷駐紮刻有重編消息聞田復運動來沭沭商偶聞此事莫不驚懼故有此會議云 
　　泗陽剿匪捷音近來泗陽匪勢復熾經馬鎭守使迭次派軍追剿三月十日在沈老莊由主連長撲滅巨匪喬鳳泰一股得槍丸枝斬首十七顆又於三月沁日在泗南張房小陳莊一帶痛剿當場擊斃曾經懸拿之巨匪王六一名並獲匪徒季平安陳殿三等八名快槍六枝餘衆逃散刻馬使仍飭袁團長極力搜剿云 
　　學生會清查積穀助賑睢寗學生會上月二十九日議决該縣積穀倉存欵四萬餘元一律作爲賑欵查該欵自民國六年隨同忙漕帶徵每畝四文以來迄今五年無人過問存欵聞爲某知事及積穀倉董吞没餘欵亦爲其私人借用故計欵雖有四萬恐無一文存儲現學生已請倉董將欵完全提出一面電請省長派委究追作爲辦賑之用如倉董有意遲延聞將待以必要之手段云 
[揚州]  
　　警報開幕式揚州現發行一種警報係由江蘇警察傳習所江都學友會所組織六日上午行開幕禮各界來賓現任警官及該會學友均先後蒞止並由來賓戴天球吳孝侯張少秋會員鄧和之梅乃東等相繼演說云 
　　縣署委提税欵縣署查第一區印花税委王家善欠繳税欵一百二十五元九角第二區税委吕鳳書欠繳税欵一百七十元迄未報解特委郭體忠守提以資轉解省署云 
　　十二圩正街大火隂暦三月初九夜半茗泉巷口正街震泰恒雜貨店隔壁楊成衣店之西首某車匠店不知因何失愼忽肇焚如其時人皆安睡各處水籠趨救不急兼之東風大作以致殃及南北兩岸東由震泰恒間壁楊裁縫店起沿江邊燒至中興街口吳聚和教門館爲止該店後房亦燒北岸由東首晋泰恒綢緞店間壁一家起首燒至中興街口張家鮮貨店爲止内有甡盛炭行同順苞行美記洋油棧萬和茶葉店裕昌雜貨店並未開市之泰豐恒新雜貨店等六家外其餘南北兩岸無一得免者大小數十家損失不下十餘萬元迨各水籠到齊又因江水乾涸挑水甚難以致施救頗爲棘手云 
[南京]  
　　江蘇義務教育期成會訊調查員王景虞君報告崑山縣義務教育概况云（一）支會組織現由勸學所教育會會同籌備約四月内可開成立大會（二）經費總額原有縣經費二萬九千四百四十六元市鄉經費五萬七千二百七十二元現在增籌已經確定之經費忙漕附税依照原占成數增加三釐預算得一千八百六十八元此外如畝捐擬每畝捐銀元二分米麥捐擬每石捐銀元二分尚在籌議中（三）培養師資現任教員共三百二十三人下年度擬開辦男女甲種師範講習所各一所男擬招五十人女擬招四十人（四）學齡兒童數巳入學者九千二百二十八人未入學者二萬五千三百四十九人（五）校數與級數原有學校計一百二十二所學級共二百零二至逐年增加校數與級數尚無具體計畫惟進行程序擬先就城鎭繁盛之區將原有學校增加級數以城鎭學兒盡數入學爲止鄉村方面則俟經費籌定師資養成後再行推廣 
[徐州]  
　　災民監視提欵委員南通張紳季直本月四日派吳某來銅山提取該縣徵存開濬運河二分畝捐寓居城内北門街迎賓旅館查該二分畝捐雖指作修濬運河所用然地方人士前以本縣水災奇重尚恐無欵救濟萬無餓斃本縣人民而出現欵修濬相隔數百里外運河之理故曾聯合江北受災各縣呈請截留此欵以救垂斃災民而張紳所派提欵人吳某適於是時至徐遂被各處較近災民聞知今早（五日）聚衆數百人羣至北門街迎賓旅館門首監視吳某不准提欵並聲言吳如不允定即武力從事且日夜在此監視非吳某離開銅山不散時警局長楊子修率保安隊前往迫之解散不聽當經某富商出資一千千購買饅首先行散給災衆銅山振務處亦拍急電到省報告一切云當此函自四時十五分發出時此數百災民尚會聚於北門大街一帶未散也 
[安慶]  
　　謀害髮妻案二審宣判葉啓瑞在江裕輪謀害髮妻案業經懷寗地方審判廳第一審判决按照殺人罪判處葉啓瑞以死刑葉啓瑞當即聲明不服判决提起上訴仍延律師沙相讓辯護第二審高等審判廳已將此案一干人證傳齊審訊兩次雖經沙律師爲之竭力辯護悱供證確鑿無法挽救昨日高審廳刑庭李庭長特開公庭宣判由看守所提出葉啓瑞到庭李庭長起立宣布謂葉啓瑞不服懷寗地審廳判决提起控訴一案主文控訴駁回葉啓瑞聞悉當又聲明不服李庭長謂爾如不服可於法定期間内提出聲明不服之上告狀本廳爲爾申送大理院葉啓瑞致謝而退其父葉仿廬聞之凄然涙下此案每開公庭旁聽席坐爲之滿皆以葉啓瑞爲北京大學畢業學生受强制婚姻之害竟釀出如此悲痛慘劇亦屬可哀云 
[嘉興]  
　　縣署發給蠶種嘉興縣公署以嘉邑鄉民每歳育蠶多墨守舊法不知改良故蠶汛大多不佳今歳蠶事將興汪知事特向蠶桑學校購領上號蠶種五十張到縣分給閤邑八農會轉給鄉民試看現該項蠶種已由各農會向縣署具領並分給各鄉民依法視育矣 
[湖州]  
　　縣議會展期成立浙江各縣議會省令本定三月一日選舉四月一日成立嗣以各縣具報辦理選舉者祗及十分之七未能如期一律辦竣日前縣公署接到省署訓令以各縣議會應辦選舉尚有未經依期辦理者特行展期二月統限六月一日成立（或云半月）以歸齊一等因且吳興各區辦理縣選如烏鎭戴山兼織里等區皆因種種舞弊發生訴訟至今尚未解决即無省令之展緩恐亦難如期成立也 
　　海島中學運動會吳興海島中學係美監理會所創設全校學生約共二百餘人兹定四月八日開春季運動大會其運動節目有賽跑拳術跳高籃球等項且悉該校學生平時對於體育非常注重臨時當有可觀現已備就入塲劵分請各界蒞觀想届時必有一番盛况也 
[開封]  
　　清孟鐵路將開工豫訊云河南清化至孟縣棻坡枝路本爲清綘路之第一段（由河南清化鎭通至山西綘州計四百十三華里）去年道清鐵路局程幹臣君已將土路招工投標開築正在進行之時適福中兩大公司同時停工以致鐵路修築問題勢不能不同時展緩又因懷慶地畝價格昻貴民間買賣每畝最低價格皆值一百餘元經過竹園地段竟有三百元一畝者而路局規定價格只有八十元該處人民紛紛反對路線雖已標定土路未能進行日來程局長乃將路線畧爲更動其所揷標桿大半沿沁河沙地價格大增除沙地不計外經過腴地每畝以一百五十元爲度召集紳民會議將反對之事無形取消定於四月一日開築土路去年投標已中之工程師現已次第前往矣 
雜評一 
[紀念國會（默）]  
　　國何以治以有法而治國何以亂以無法而亂法何以立以有國會而立法何以亡以無國會而亡中華民國之國會自經非法解散而法隨國會以俱亡時局亦遂擾攘而無一日之寗息今者新新國會旣召集而未成舊國會乃得乘機以謀恢復之活動以常理論之恢復國會爲人民極渴望之一事然今日主張恢復國會者非覺悟國會之重要而恢復實欲借爲政爭之用而恢復軍閥所許復之國會他日必爲軍閥御用之國會蓋軍閥與國會本不兩容之物也前之軍閥旣惡其害己而去之後之軍閥復惡其害己而阻止恢復今則欲利用之而又謀恢復加膝墜淵惟命是聽此種軍閥御用之國會能保持其法之尊嚴更能解决其所謂時局耶是故今日中國而欲有國會須先使無軍閥以在軍閥之下而言國會則不如無國會此記者紀念之意也 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[修改税則會正式會期]  
　　確定四月十二日 
　　修改税則委員會辦事處職員分配分科辦事巳誌昨報惟因分科中文牘秘書兩科稍有衝突業巳將秘書科名目裁去併入文牘科辦事至開正式會日期該辦事處已接到美日兩國委員確電十一號前凖可到滬故巳確定在本月十二日開幕會址决借總商會現在已從事籌備佈置云 
[工商協會注意修改關税]  
　　擬選派代表與會 
　　中華全國工商協會通告各會友云逕啓者年來改良税則之聲不絕於耳此事原與工商業極有關係吾國在前清時因所訂中外通商各約未加審愼致税則上鑄成大錯成爲一種片面協定税現聞上海又將召集各國代表商議修改税則吾人宜乘此機會商諸各國代表將中國運銷外國各貨亦與以優待之協定權謝復初先生巳向修改税則會蔡會長接洽一度擬欲選派代表參加會議事關重要今乘常年會之便務請諸位到會討論是爲至要 
[贖路委員會通函各省]  
　　中央機關如何産生集金方法如何實行 
　　本埠籌贖膠濟鐵路委員會日來積極進行以冀早達目的惟貯金一法爲暫時的救濟之方而非提綱挈領以作通盤籌算全部解决之道故該會昨特通函各省一面報告上海方面情形一面邀集全國贖路機關代表互通聲氣預備將來建設總機關地步函云敬啓者膠濟鐵路備欵贖回業經華會議决民有民辦亦已明令公布現在各省對於籌欵贖路呼聲甚高然具體方法迄未定規同人等以爲籌贖鐵路事繁責重非有提綱挈領之機關難收全國一致之實效至此項機關如何産生集欵方法如何實行必須羣策羣力集思廣益方克有濟上海一埠現已由上海總商會上海銀行公會江蘇省教育會三團體推舉委員秦潤卿穆藕初錢新之盛竹書宋漢章陳光甫黄任之沈信卿賈季英史量才勞敬修徐靜仁姚紫若諸君組織上海籌贖膠濟鐵路委員會暫設辦事處於上海總商會内日章被推爲主任力雖未逮義無庸辭日來委員會中正在磋商一切進行方法俾於將來機關産生時有所貢獻惟審時度勢此項總機關决非最短期間所能成立在總機關未成立以前一方面亦宜設法鼓動國民愛國之熱心使先有遵循度將來機關一成巨欵立舉事半功倍效力更宏用是籌議再三遂有贖路貯金辦法之提議復於四月二日召集本埠各華商銀行開會討論將辦法章程全體通過不日即可實行此爲總機關未成立以前暫時救濟之道明知非根本解决之方然日章以爲贖路非可僅托空言民氣亦難使之持久一方面固宜審愼周詳俾臻妥善一方面亦宜迅赴時機一鼓作氣凡此種種均知總機關之産生實不可稍緩貴會諸君子熱忱愛國夙所欽佩對於此事必有藎籌碩畫裨益事端務祈時賜教言以匡不逮貴處辦法若何並望詳示俾得酌量情形一致進行云云 
[哈爾濱邀余日章演講贖路]  
　　本埠籌贖膠濟鐵路委員會委員長余日章昨接哈爾濱救國集金贖路會來函云『近聞大駕有京津之游攀轅投轄倒屣歡迎直省人民何幸如之濱江偏在東陲高人略士絕少游躅孤陋寡聞輒愧茅塞加以現集金贖路會勸募伊始諸待就正若得偉人偉論唤起而鼓吹之更必易於觀成瞻仰丰采無任盼企惟念先生北游宗旨自必關乎重要能否迂道邊關遷延時日與哈埠各界少作盤桓雖未敢臆及然而把晤之殷固無時或釋於懷也用特專函奉請倘不棄在遠務乞確定行期先日示一電文以便趨候道左也』云云 
[函請派員參與舊金山消防會]  
　　上海救火聯合會近日接淞滬警察廳長公函云奉内務部訓令准外交部咨准駐京美使函開現奉本國外部訓令内開萬國消防隊工程師聯合會並太平洋沿岸消防隊隊長聯合會以及其他有關消防事宜之聯合會訂於本年八月九日起至十八日止至舊金山城開聯合會議管理此會之人員因有欲將環球救火會各專門家聚會之意故請萬國消防隊隊長·曁萬國消防隊工程師蒞會是以本公使請將中國有何官員及其他人士具有救火專門學問堪充蒞會之任示知等因咨請查核辦理見復等因到部查此次萬國消防隊工程師聯合會等在舊金山開聯合會議交换智識火災消防關係人民生命財産至爲密切亟應派員前往與會除分咨直隸湖北省長轉飭天津漢口特别區市政局曁令行京師警察廳遴選相當人員報部核辦外查上海南市地方辦理消防成績頗有可觀此次舊金山消防會議自應與津漢兩特區一併遴員參與以增學術爲此令仰該廳遵照迅即會商該處主任人員遴選熟悉消防技術人員二三員並開具各該員履歷及辦理消防經驗先行送部以便與外部接洽辦理此令等因到廳奉此相應函請貴會查照辦理 
[海關與檢廳同日焚土紀]  
　　所焚之數均較前次爲少 
　　江海關昨在浦東陸家嘴汽窰焚燬烟土預由陶監督函請各機關派員蒞塲監視昨晨八時復派委員潘少璇赴關會同副税務司侯禮威譯員黎錦波等押運烟土渡浦各機關監視人員到者爲江蘇省長曁滬海道尹代表顔德清·松滬護軍使署馬玉麒·交涉公署談汝康·淞滬警察廳黄奎元·上海縣警佐熊烈·會審公廨代表翁長治·地方檢察廳郭少葵等十餘人九時開始焚燒至十二時始畢計共焚燬烟土八擔三十四斤二兩又戒烟丸等估值關平銀三百五兩四錢係十年十二月二十一日起至十一年三月二十日止三個月内海關忓巡等在各輪船上抄獲者均當衆逐一剖視然後入窰焚化有陸軍第一團排長李忠經·及三區巡官李鶴鳴·游巡隊長孟廣銘·巡官王寳樹等·各率所部在塲彈壓事後派警守望以昭愼重查前次歷届焚土往往多至四五十擔少亦十五六擔此次獨見减少者因當局者以向來獲土甚多對於私運告發人之賞金究竟有何關係欲加以研究向例抄獲烟土百兩告發人得賞金四十元本年一月一號起减少半數而四月一號起又减少半數逆料下次焚燒其數益將减少云 
　　上海地方檢察廳於上年七月一日至十二月三十一日止没收之烟土等定於本月七日焚燬昨巳届期午後該廳黄檢察長令飭本廳司法警長楊芝階率同全體法警預備一切即在看守所前隙地伺候焚燒未幾淞滬警察廳飭派游巡隊二隊巡官劉文秀帶同巡長胡連陞及隊士二十名持械到塲照料松滬護軍使委派副官廖守忠·高等廳委派書記官承洪詡·江海關監督委派委員潘傳冕·警察廳委派行政科長黄奎元·與警察所警佐領袖熊烈·同級審判廳委派推事官章鴻烈等先後到塲參觀由黄廳長與首席郭檢察官等逐一迎入欵以茗點鐘鳴三下黄廳長命將原封烟土共計三百四十三兩三錢又烟土膏灰嗎啡並大小烟具共計三千三百九十九件一併抬出當衆排列逐號檢點然後四面加上洋油松柴食鹽等舉火焚燒直至四時許始行焚畢各員乃紛紛告别 
[飭籌吉黑艦隊换防辦法]  
　　海軍總司令公署昨奉海軍部訓令内開據吉黑江防司令王崇文呈稱據駐哈爾濱江防軍艦利捷等號各艦艦長呈稱職艦等奉令駐哈倐忽三載原定章程每屆三年换防一次以均勞逸職艦等遠戍邊陲歷盡艱辛兹屈换防之期各艦員兵久戍思歸理合呈請遴員接替俾資休息爲特據情轉呈鈞部請予核准施行等情據此查换防一事手續繁重合亟令仰該總司令於第二艦隊中遴派並將换防辦法妥爲籌畫呈候核奪此令等因蔣總司令奉令後已轉電第二艦隊查照矣 
[九畝地升科單地丈量之結果]  
　　多地數分 
　　清丈九畝地升科單地一事上月間經省委清理蘇松太官地局委員王德照會同江蘇水陸臺營官地局調查員黄濤帶同該局測繪員陳汝霖到滬在大境關帝廟内設立事務所於本月一號由上海縣撥派測繪生到塲丈量巳於前日丈量完畢查九畝地升科單地共計五十户升科單均經吊齊各業户自一號起每日輪次到場按址領丈所吊升科單呈驗後均當塲發還升科地原額共計六十五畝九分八釐一毫清丈後合計多地只有數分聞省委擬令多地之業户按市補價巳呈省公署核辦矣 
[輔元堂義地遷讓問題]  
　　本埠老北門外四明公所附近有義地一方乃係同仁輔元堂埋葬無主屍棺之所今已葬有一萬餘具該地之一面又與中法學堂相鄰兹學堂近有擴張校址之意遂有人提議以此方義地與八仙橋長浜路附近之某方公地爲交换由陸伯鴻出名與同仁輔元堂接洽經堂董拒絕嗣聯絡本埠各慈善機關有力人物在城内某公署開議解决此事（到者莫子經·姚紫若·姚子讓·顧聲一·穆抒齋·沈信卿·楊東山·賈季英·凌伯華·王一亭等·）在議場開議之頃將遷墳與不遷墳之問題放過聲言討論「自動的遷讓」所應决者該義地之全讓與半讓討論結果謂半讓不如全讓遂由到會諸大慈善家一致籖名惟同仁輔元堂董凌伯華及某君拒絕簽名並聲言某等在事一日决不使多年埋葬之枯骨翻騰出土當會議中某公署長略言兹事體大誠恐有人反對不易實行當由莫子經曰今日上海有力紳士全部在此誰敢反對於是一致議决議决後推王一亭爲遷墳主任王氏慨然應允簽名紙上附批數語内有普渡幽魂等語此事雖在各大慈善家毅力進行之中一時與聞者殊鮮惟縣自治會已通函詢問同仁輔元堂是否有此事實及四明公所董事中頗有反對此事者云 
[旅滬川人反對借外債辦鐵路]  
　　旅滬川人林鏡台謝白城等電云成都省議會同人均鑒頃據羅升之面稱奉軍長楊森命確已向某洋行借欵五百萬元建築井濾鐵路已開始交涉等語不勝駭異查發展交通自係目前要政然非經本會認可必失人民監督用途之權不肖者更將遂其分肥估提之私清季川漢鐵路之覆轍可爲殷鑒且川省向無借欵先例值兹時局飄摇此端一開野心者必援爲口實羣起效尤吾川有限路權勢將盡落外人之手故特電請本會同人迅即提出討論嚴電該行阻止以保路權而杜流弊不勝迫切之至林鏡台謝白城魚 
[英屬南洋教育條例案近訊]  
　　駐英顧公使來函 
　　國聞通信社云全國商教聯合會前以英屬南洋教育條例迄未取銷關係僑民教育曾致函駐英公使顧維鈞請其繼續力爭兹得顧使復函云全國教育聯合會公鑒敬復者接讀十一月五日大函具悉種切英屬南洋教育條例事前於未離英時經迭次與英外部切實交涉並准該部復稱事屬内政且所訂條例係普通規定無故與僑學爲難之意惟實行時仍當注意華僑感情云云嗣以僑學教員有被控情事復面訪英外部並續送節略彼允再轉商英藩部酌奪辦理現由朱代辦繼續商催除將承示各節轉知該代辦查照外特此泐復云云 
[章太炎今日繼續講學]  
　　地點尚文門外職工教育館時間下午四時半 
　　江蘇省教育會敦請章太炎先生主講國學第一期巳於本月一日舉行嗣因報名聽講者異常踴躍决定自第二期起改在尚文門外迎薰路中華職業學校附設職工教育館内開會聲明擴充坐位至一千人注意國學諸君得此消息爭先前往索取聽講券至昨日下午巳滿足一千人可謂盛矣本日爲第二期講演仍於下午四時半開始聽講者須於四時二十分以前齊集職工教育館云 
[東南大學校董會會議誌]  
　　報告經過議决各事 
　　國立東南大學校董會臨時會於六日午後五時在上海商科大學開會出席者有教育部代表章伯寅校董袁觀瀾黄任之沈信卿榮宗敬穆藕初錢新之聶雲臺校長郭秉文經公推郭秉文爲主席郭秉文報告謂教育部代表前本委專門司長任君鴻雋充任惟任君今巳辭職爰由校呈請另派經部電令江蘇教育廳臨時派員預會頃巳由廳派視學章伯寅君出席校董榮君宗敬因事不克到會託秉文代表又陳君光甫來函以適有要事亦不能到會其他諸位校董俱不在申故亦未能出席至會塲書記本屆擬請上海商科大學文牘趙叔通擔任查校董會會議細則定常會每年二次係於年度開始以後及終了以前行之又議案須先期分送本届係臨時會故議案旣未先期分送而各項報告亦未獲詳具然除工科有特别提議外其他如文理科教育科商科農科等等俱經略備報告請諸君察閱兹再將重要各事抽象一述（一）本校經濟狀况果能照預算總額悉數具領原可敷用無如財廳欠放甚多而學校緊急需要不能不辦因之異常困難幸賴各方面盡力輔助勉强維持此後果能照預算總額全數領到或可减少困苦萬一此項經費財廳或有短放則實難乎爲繼又查大學經費國務院原議除江蘇擔任一半外餘由贛浙皖三省分任曾由校託胡君步曾赴贛袁君觀瀾王君伯秋赴浙黄君峙青向皖接洽目下尚無把握此則經濟方面近於悲觀者（二）本校人才向尚可應需要近頃各處甚多向本校招請去任職務者爲應各方需要計似未便過於恡惜而割愛過多在本校需要上不無影響是則屬於人才方面之必須斟酌救濟者若夫校内進行狀况則固甚是蓬勃各教授於學識上多所致力率皆以研究結果著爲書籍貢獻社會出版物因之日見增多各處訂閱甚形踴躍甚有每書銷至數萬册者而學生亦能切實向學自治能力日見發達此外各科舉辦之事業如教育科各教授之校外演講農科之植棉專科農業演講工科之生利工塲藝徒學校與曁南合辦之上海商科大學之夜校及補習學校等等又文理科教育科亦正籌辦函授至於設備方面本大學原係就南京高師一部舉辦某礎本未鞏固建築尤爲切要經託上海東南建築公司詳細計畫繪具全校總圖擬分别緩急先後興建又若文理科農科需要北極閣建設天文臺事亦巳接洽就緒徐家匯佘山兩天文臺之法人尤願盡力贊助又勸業會塲基地地主張君步青願以捐助巳由省公署令南京總商會將該地之一部份約三百餘畝移交學校接管其餘以正駐有軍隊一時無營房可以移住齊督軍擬另以附近學校之地畝擴充現亦在調查計畫中是皆關於學校之行政設備者至若官廳社會對於本校贊助綦多齊督軍旣捐圖書館建築費十五萬元外另復遇事相助又穆校董藕初捐派本校教員張信孚出洋留學經費此皆深可感謝至本校對於官廳社會感其信任之專曾受委託代辦事業（一）紗廠聯合會之植棉事業前巳經理十一棉塲現該會年會議决以其塲中收入年約五千元悉數劃充經費豫豐紗廠並捐助一千五百元（二）昆蟲局由省署委託代辦經費共二萬元半由省署擔任半由通泰銀團擔任（三）蠶桑試驗塲由萬國蠶桑改良會委託主持除購地建築蠶室費外年撥養蠶費二千八百元（四）農業調查由省署撥欵二千元（五）稻作研究由省署撥欵二千元（六）通泰鹽墾試驗場由銀團各公司委託主持任撥經費一萬元凡此等等俱堪爲學校前途樂觀祇須經費充足持此精神努力前進發展當未有艾報告畢經各校董就報告所及並議程所載各案逐一討論議决如左（一）勸業塲基地黄君任之謂正二月之交曾見命令奬張氏昆仲嘉禾勳章自二等至四五等有差大約卽爲願捐此項基地而來應爲調查清楚轉知張氏袁君觀瀾主張由校董會詢問政府此項給勳係由何部呈請何種案由如確爲本案而發請即通知張氏完清手續衆俱贊成通過（二）下學年計畫及預算主席報告謂校中前以急需鞏固基礎曾呈請政府就德國賠欵及法國退還庚子賠欵内撥本校滬寗兩部建築費及基金可否請校董會續行聲請至緊要建築可否由校董名義募捐下學年預算照本校急需情形勢須增加應定何種標準經衆討論謂預算案宜照需要情形酌量增加趕即送部建築費及基金可由校董會續行聲請募捐一層俟擬定計畫再辦（三）商科大學問題主席報告日前商大委員會開會曁南委員趙君厚生以該校校董會意思須擴充中等商業教育主張提出合辦商大經費託秉文代達校董會應如何處理請公决經衆討論曁南因其需要有此主張應即由本校獨辦一面呈報教部銷去合辦名義並分函各省知照一面函達曁南及商大委員至校名一層可卽改爲東南大學分設上海商科大學由大學另推商大委員扶植進行其校址應即設法購定（四）美國哈佛大學麻省理工大學與本校辦工科主席報告照兩校迭派代表到校磋商合辦曾擬有合同草案可否之處請公决經衆决議謂合辦工科須限定開始實行時期如或逾期本合同即應無效至草合同簽字一層應將上述期限加入後再辦（五）校董陳君光甫辭職經衆一致主張挽留（六）推舉名譽校董經衆决議以江蘇齊督軍贊助本校甚力應由本校董會公推爲名譽校董（七）推舉辦事校董主席報告本校事業日漸擴充對外接洽亦益增多請推定辦事校董以助校長辦理進行經衆議决設辦事校董三人任期一年得連舉連任公推袁觀瀾沈信卿黄任之三君擔任（八）推舉經濟校董主席臨時動議謂校董會有保管私人捐助本校財産之職權似應有經濟校董以負全責應否設立請公决經衆議决照辦事校董辦法公推聶雲臺穆藕初錢新之三君擔任討論至此鐘鳴八下遂叙餐而散 
[察哈爾教育參觀團到滬三誌]  
　　察哈爾區視學教育參觀團團長王步瀛偕同參視團團員常廷弼石如珍毛昇雲許聞詩鄭欽李秀升張儒鄭桓任焕文李成章李珍孔昭富李俊崔毓珍陳嗣宗等十五人於日前由察哈爾起程到滬分往各省參觀教育狀况曾誌前報該團員到滬後卽往各處游覽昨日上午該團團長王步瀛偕團員常廷弼等共十六人詣城内勸學所拜會當由該所所長李頌唐招待延入内庭欵以茶點並由李所長介紹至公立各學校參觀一週而别 
[俄災振濟之大活動]  
　　四月十五大遊行聯合通信社云俄災振濟會上海部遊行大會定四月十五日下午一時舉行昨晚六時該會假青年會會客廳開第二次籌備遊行委員會陳維新主席首由委員長翁國勛報告所擬遊行辦法如下（一）請惠兒院孤兒院貧兒院普益習藝所各軍樂隊届時參與（二）請百代公司商務書館中國影戲公司於遊行時攝爲活動影片以誌紀念（三）各界自備汽車願加入遊行者到時懸掛災圖加入遊行（四）請全埠童子軍亦届時參與以資維持秩序以上四項經衆贊成付遊行委員會交際股黄警頑沈戟儀等接洽辦理（五）遊行所需徽章旗幟路由表格紀念狀歸翁國勛置辦並推唐豪爲遊行維持股主任翁國勛爲總務股主任黄警頑爲交際股主任陳葆潘爲文牘股主任聞此次遊行爲滬上男女各校代表及男女諸善士議决施行加入者無論多少均係良心作用並議决凡各學校各團體加入 
 
 

Page 14

 
 
者由該會贈送紀念狀並隨時有活動寫眞以誌不忘而睦邦交云 
　　女青年會代請命女青年會昨日通告各會員標題「女青年會敬代俄國三千五百餘萬災民請命」文曰諸君可知俄國之災荒乎災區數千里災民三千五百餘萬災區之大災情之重甚於前年我國之旱災草根木屑均巳食盡遺妻抛兒觸目皆是枵腹待斃者日　千計試讀餓民乞災之哀文未有不悽然涙下者也今全國人士具救災恤鄰之意抱天下同仁之義發起俄災振濟會上海部由子聶雲台王正廷黄炎培諸君發起擬在滬上一隅募足三十萬元本會以服務爲職對於義舉極表贊同想吾會員亦無不竭力襄助人之好善誰不如我捐洋一元救人一命捐輸愈多救人愈衆如蒙樂施請於此二星期内惠卜交與本會幹事談振華女士收下當卽掣取收條一有成數卽將滙交上海總部幹事曹錫賡君轉滙災區特此馳聞敬頌善安女青年會社會服務部謹啓 
[華洋義賑會職員會紀]  
　　華洋義賑會三月二十九日開第十三次職員會列席者郭主教·饒家駒·丁慕韓·貝亞爾·聶格爾·葉愼齋·王一亭·王駿生·古羅波·麥博士·來幹臣·蘇育德·李規庸是日推郭主教主席（一）宣讀上次議案通過（二）李規庸君宣讀經濟部收支報告結至三月二十八日止本會凈存洋十四萬零七百九十六元二角三分（三）蘇育德君宣讀賑務股報告（甲）近接報告謂皖會在災區辦賑情形不甚和洽本股擬暫不撥欵俟該會與駐蚌辦事處有相當之解决再行核議聶格爾君建議此條應請表决經王一亭君助議通過（乙）徐州災區已由華洋人士曁陸伯鴻君前往調查擬撥該災區高粱五百噸現欵五千元將來由徐州華洋義賑分會在碭山豐縣沛縣蕭縣敬安埠五處妥爲散放葉愼齋君建議此條應表决經饒家駒君助議通過（丙）擬撥興化災區賑米一百五十噸現欵三千元約合洋二萬元之譜上次職員會撥與之欵在内王一亭君建議此條應請表决通過（四）李規庸君報告本會誤收捐欵銀七百九十一兩零四分按該欵係捐與婦女義賑會者王駿生君建議此事交經濟董事處理並核定證明該欵確係捐助婦女義賑會者得將此欵如數退還經葉愼齋君助議通過（五）李規庸君報告丁君慕韓建議疏浚白茆江藴草浜瀏河三處河道工程當即議决交賑務股核議辦法（六）本會前向西貢定購賑米二千噸於本月四號在鎭江交貨王君駿生自願伴同李君前往鎭江督察期免損失六時三刻散會 
[俄后號改遲抵淞期]  
　　昌興輪船公司俄國皇后號由温古武開來本定今日午後八時抵淞兹該公司接該船電告因途中稍有躭擱於明日（九號）上午九點鐘抵吳淞接客小火輪明日上午十一點三十分鐘到新關碼頭送客小火輪明日下午二點三十分鐘離新關碼頭 
[閩督派員購械紀聞]  
　　某方面軍事稽查員得悉閩督李厚基特派委員鄭某於前日來滬購買飛機巳向某國接洽先繪圖樣一紙俟將價格議妥再行付欵並購就步槍若干支不日即當裝運赴閩昨巳報告該管上官查核矣 
[韓恢携欵來滬圖蘇說]  
　　某方面駐滬軍事稽查員訪悉黨人韓恢近在廣東籌有的欵三十萬元擬於下星期内携欵來滬作圖蘇之舉昨巳報請上官核辦矣 
[中日聯合美術展覽會宴報界]  
　　昨晚六時中日聯合美術展覽會在會所（即虹口蓬路日人聚樂部）設宴邀請報界人士叙餐到者十餘人由王君一亭鳶兵太郎等欵待暢談本展覽會務及美術問題種種至十時乃盡歡散 
[農部關於土貨納税之批文]  
　　全國商會聯合會前次呈請農商部咨商財政部税務處將土貨進口納税手續與出口限期釐定劃一辦法通飭各海關一體遵行一案兹奉農商部批文云呈悉當經本部咨行財政部税務處核辦去後兹准税務處復稱當經本處令行總税務司轉令江海鎭江兩關税務司詳細查明呈復核辦兹據呈復稱經令據滬鎭兩關税務司呈復各情鎭江關從先以現銀押欵之辦法業由上年六月以來以保結辦法替代所有鎭江商會所稱鎭江關三聯單採買之土買於到口時先完三正税出口再退一節殊屬不符事實至上海天津等處海關現行管理三聯單貿易辦法頗欠妥適將來必宜變更現聞此次上海修改税則委員會畢後將在北京開一特别委員會總税務司以爲莫若將此項問題提出該特别委員會請其妥訂規則以臻完善等情本處查鎭江總商會所稱鎭江關三聯單採買之土貨於到口時必先完三正税出口再退一節旣據總税務司呈復該關業由上年六月以來以保結辦法替代是該關已取消先完三正税出口再退之辦法實與該商會所稱事實不符應無庸置議至上海天津等處海關管理三聯單貿易現行辦法總税務司亦稱爲頗欠妥適自宜變更惟變更辦法非得外交團同意便難實行本處前於核復財政部咨轉黑龍江財政廳呈請設法取締三聯單辦法案内即已主張俟關税特别委員會成立時乘便提議核與此次總税務司呈内所擬請由該特别委員會妥訂規則意見大致相同届時自當相機辦理咨行查照等因到部合即批示遵照云云 
[蘇長官取締交易所之會令]  
　　本埠行政各機關昨奉江蘇督軍省長第二二二○號會銜訓令内開前以各地方交易所先後呈請組設以來因投機而失敗者不知凡幾影響於市面金融若因交易所之流弊而商業根本爲之動摇後患何堪設想當經咨請農商部將未經領照各交易所一律宣告解散其已經領照各所並咨由本省公署就近督飭所屬切勸改營他業去後兹准復開未經核准之各交易所應請嚴行禁止其巳經核准之各交易所即請酌量辦理等因現查各交易所投機失敗者比比皆是影響於市面金融尤鉅所有未經核定之各交易所應仍責成特派交涉員遵照迭令與各領事負責交涉全行解散並令廳道各署凡關於新開交易所之公文勿庸核轉其已經領照各所就近督飭所屬切勸改營他業以維地方餘咨復並通令外合行令仰遵照辦理具報云云 
[工商團體請禁新銅元來源]  
　　上海工商友誼會因見近日市上洋價飛漲每元兌價銅元約一千六百有零一般小本營生苦力勞動之生計日見危險且公共租界之電車上仍拒用輕質銅元於乘車旅行殊多不便該會爲拒絕根本來源起見昨日特呈江海關監督公署請飭嚴行查禁輸入以杜來源原文如後爲杜絕輕質銅元事竊查近日市上洋價飛漲銅元之價格大跌計每一銀元可兌换銅元一千六百有零致一般小本營生苦力勞動車夫小工經濟上大受損失加以房租增價百物騰貴米珠薪桂衣食住難得之秋若任銅元暴跌生活問題勢必危險萬狀所以勞動家罷工加工風潮時有所聞見究其原由實因所得工資銅元而所出多係洋目孰知此中苦痛者必允其所求敝會近查市上新色銅元又復增多租界電車上仍然拒用於商人乘車旅行殊多不便且車資亦因銅元跌價而增加若新銅元繼續輸入海關不加嚴禁竊恐上海勞資間之衝突必益形激烈爲特具實呈請伏乞鈞署速行出示通飭海關嚴行查禁以杜來源而保公安謹呈江海關監督公署陶上海工商友誼會謹呈 
[昨日紗市之狀况]  
　　昨日各交易所及取引所等之標準紗價近期小六七錢遠期小二三錢仍係一般空頭公司藉上午三品紗略小數角美棉電報現期小十個鎊音致將紗價抑小有一兩上下該公司近遠期各月份抛出者約有七八萬包現紗各廠存底已罄花價則有升無降客帮胃口甚暢故現紗仍極堅穩牛莊天津汕頭漢口江西蕪湖野雞等各帮共買本紗一千二三百包日紗七八百包仍以天津牛莊汕頭三帮佔多數公會小包售開亦有三百餘包惟十四支略軟二錢五分十六支則無漲落寳成申新上海等各紗廠開出如意人鐘雙虎鴻禧等本日紗三千四百包（價詳商情欄）紗市底脚仍固不致過軟云 
[最近之金市狀况]  
　　標金市面近來忽上忽落此星期一至昨日上落在四五兩之間三日（星期一）五月份期貨標金價爲三百二十一兩五錢至四日大條近期長一二五遠期勿動標金毛盤爲三百二十兩零三錢嗣小至三百十九兩八錢十二時外最高金價到三百二十三兩五錢蓋一般空期者多數抵進故收盤三百二十三兩一錢午後開盤三百二十三兩二錢小至三百二十一兩收盤三百二十一兩二錢五日大條近期縮三七五遠期縮二五毛盤三百二十二兩五錢高至二百二十三兩二錢收盤即小至三百二十兩零二錢午後開盤三百二十兩零三錢後小至三百十九兩六錢收盤爲三百十九兩六錢六日大條近期勿動遠期長一二五金價毛盤係三百十九兩五錢最小到三百十七兩七錢收盤三百十八兩七錢後市三百十八兩八錢高至三百十九兩四錢收盤三百十八兩四錢昨日上午銀行先令勿動大條近遠期均長一二五期金開盤三百十八兩先令揭曉無上落先令銀行結出在三先令四辦士左右惟買賣均無心思故交易殊少華比銀行買進現標金二百十餘價三百十九兩半至十九兩八錢收盤標金爲三百二十兩零六錢午後開盤三百二十兩零八錢嗣以先令内盤見硬銀行結出放長有三先令四辦士一二五可結以是人心又軟金價逐跌數錢至三百十八兩九錢收盤較之星期一跌銀二兩六錢日來美商各銀行如花旗陸續購買現標金一二千條友華亦進千餘條大通亦進二千餘條其餘各國銀行買者寥寥聞美國工人有百萬人同盟之大罷工顯與經濟上有關係故此項現金之裝去係抵解進口貨欵之用途也市上華商金號手中現金存貨甚充有四萬條左右之多據大市民業之觀測轉瞬絲茶出新出口貨勢必活絡按目下先令東匯核算金價尚抬大三四兩之多如今日滙率再長則標金勢必跟跌云 
[近週中之絲市狀况]  
　　本星期中絲經市况雖洋莊來電詢問者頗屬不乏而成交極少蓋目下存絲甚薄一般有貨者大都不願讓價出售耳白絲市况依然岑寂無有生氣嘉興絲扯價九百四十五兩八繭灰經上等貨價七百八十五兩特頭價七百七十兩本週中成交者有明州黄絲十包扯價一千兩嘉興絲二十包扯價九百四十五兩云 
　　又查最近出口各絲有上月二十九號由温納去號運去各種黄白絲兹接電訊該輪已於紐約卸貨云國外絲市據電訊報告日本市面較形堅定日絲市價扯計一千七百八十兩歐洲方面據里昻消息目下絲市頗有生氣華絲或有活動之望馬賽繭市岑寂意大利絲市頗不滿意紐約市無所變動據此以觀上海絲市一時難望十分活動也 
[昨日之金融市况]  
　　昨日邳幣市價上午爲七錢二分五釐三毫七忽半與前日收盤相同午後收盤七錢二分五釐一二五小去二毫半寗杭兩造幣廠續有現洋裝滬用途不廣三月底期洋午前七錢二分六釐三七五午後收盤七錢二分六釐二毫五較上日無升降 
　　銀拆上午一錢下午一錢八分各銀行收欵數十萬漢口洋釐日前升漲合滬價七錢三故此間略有裝往現聞前日電報劃滬市七錢二分七釐左右裝去不合算云 
[友華銀行滙市報告]  
　　昨日友華銀行匯市報告云六月倫敦大條銀價近遠期各長一二五紐約銀價落至六角五分七五倫敦紐約間滙率未動仍爲四元三角九分今日此間各國滙率均未變動全日市况堅定交易甚少英鎊成交價自三先令四便士至三先令四便士又十六分之一不等美金成交價四月份七十三元三角七分五五六月份七十三元二角五售出者頗多價較前率微低購者微高昨日倫敦市場有歐陸售銀由美州購入倫敦紐約之銀市聞均堅定 
[米行公會開會紀]  
　　上海米行公會於前日下午二時召集全體會員開會歡迎新職員就任先由評議員嚴少泉宣布開會歡迎宗旨次由正會長朱子香陳述任職一稔慚無建樹兹復承選舉連任一再具函固辭吾同志不棄菲材挽留懇摯甚至辱荷開會推舉嚴筱泉夀味梅兩君屈駕挽勸鄙人謹遵衆命勉力效勞但自顯菲才時盼諸君匡我不逮云云次副會長錢吉田戴組安次第述謙遜之言而後各就職務繼正式提議松江米業公所來函請取締航船裝米舞弊一案决議以後松江航船運米至申倘再不遵票面註明滬行交貨恣意舞弊查出定予交涉且此事曾於去年春間由吾同人開會公諸取締辦法函達松江米公所查照兹據函前情除再通告同行一致恪守毋違外並函復松江公所熟籌内外惟一整理之策方期有效次又提議上海發米駁船公所章程第七條之規定對於行家大相牴觸公同議决令其修正妥洽具函本公會備查以後若仗已設公所藉衆要挾及不服等情應由同業公稟官廳依法解散又議本會朔望兩常會向於晚間開會集議每屆時間侷促未能全體到會殊非所宜現經公决改爲日間下午一時開會議事其三六九之友誼會仍循舊例倘遇要事隨時通告召集會議以上所議各事當竭一致贊同即分别實行矣 
[大發公司股東會議紀]  
　　昨日下午四時大發公司在日夜銀行樓上開股東會議到會股東計共二萬零八百四十三權當由主席黄磋玖君報告現在日夜兩交易所及日夜銀行擬與本公司合併組織一大公司股東諸君始贊成此舉者請付投票表决開票結果一致贊成合併云 
[聚興誠銀行新屋落成]  
　　河南路漢口路轉角聚興誠銀行由蜀省巨商楊氏兄弟創設數載以來營業異常發達歷年盈餘巨欵兹特在九江路抛球塲西首自建巨廈業巳工竣聞本月下旬即將遷入新屋開會行新屋落成禮其漢口路原址已由杭州道一銀行經理田某來滬賃定預備道一　申交易云 
[宋士驤致律師公會函]  
　　詢律師加入寗省區域之呈請辦法 
　　律師宋士驤昨致上海律師公會會長張一鵬函云逕啓者會員閱公報載有修正律師章程一則律師得在一高廳區域内行使職權查本會各會員在未修正章程前已有加入寗省公會者有未加入者今會員擬根據新章請求加入寗廳區域惟由個人呈請抑由本會將未加入寗省公會之會員一併造册呈送高廳轉知寗廳准予在該區域内行使職權特函請會長提付評議部諸公議决見復實紉公誼 
[滬北清潔捐招人承辦]  
　　三千元以上之糞穢價值 
　　滬北工巡捐局昨因招人承辦清潔捐發出第十一號布告云爲布告事案照本局清潔捐承辦人現將滿期呈奉護軍使令准招商投標接辦兹將投標辦法開列於下（一）此項清潔捐範圍以本局所轄區域爲限（一）承辦期限自民國十一年五月一日起至十二年四月底爲止（一）投標最低價格每月繳認捐欵上海通用銀幣三千元不及此數者作爲無效此項捐欵應於每月一日繳納不准短欠（一）投標日期爲民國十一年四月十二日下午三時投標完竣即於四時開標由本局長及税務主任公同監視（一）投標地點在閘北民立路本局（一）投標人應開送姓名年歳籍貫職業居址清單並呈騐最近三個月總捐收據附帶保證金現銀一千元於投標日期以前繳存本局會計處並　收據存執即給予投標用紙一份不收紙費（一）投標人應將每月願認捐數及姓名居址塡入投標用紙之上封緘完密對於封口簽字或蓋章親自投送並將保證金收據備帶呈騐（一）投標完竣由本局長宣告終止當衆開標以認數最多者爲得標人（一）得標人限於開標後三日内親自來局出具切結加具般實商舖保狀並繳存一個月捐欵聽候核定給諭承辦逾限不到則將保證金充公改歸次多數者承辦此項繳存捐欵於民國十二年五月承辦期滿後如數發還（一）承辦人之保證金准抵充當存捐欵之一部份仍將收據繳銷其餘不得標者其保證金於開標四日後繳呈收據一律發還 
[黄浦江中之兩刦案]  
　　前晚八時許墳山碼頭外灘有紹興船一艘被口操江北音之盜匪七八人各執利刃木棍駕駛划船蜂擁登船嚇禁聲張肆意搜括並無銀洋僅搶去棉被一條布衣三件該盜等以獲贓無多正擬搜刦鄰船適水巡捕房六號華捕經過狂吹警笛若輩乃鳧水逃逸當塲追獲盜匪一名昨日午後解送地方檢察廳訊辦又崇明船户曹茂芳於前晚卸貨後將船泊於禮查碼頭外灘至晚十時許突來身穿短服形似小工者七八人乘坐划船假搜查烟土爲由乘間刦去鈔票洋九十元曹大呼捕盜適水巡捕房西捕巡查經過當塲拘獲通州人王阿二一名餘被逸去昨經梅捕頭訊據王供稱年二十六歳聽從在逃諸人前往搶刦不諱已解地檢廳訊究矣 
[房客總會致送公廨匾額]  
　　公廨覆函辭謝 
　　公共租界會審公廨當去冬房主增加房租風潮猛烈時發表取締非法加租公告潮流乃漸平息各方極爲讚許房客總聯合會近已製就匾額一方顔曰「僑民救星」定於陽曆本月十一號下午恭送至廨懸掛以揚善政並於前日致函公廨預告送匾日期廨長關炯之君曁各副會審官以及陪審領事均孫謝不遑昨日函復該會辭而不受但該會擬仍如期恭送爰將其來往兩函錄之如次（一）房客總聯合會致公廨云敬肅者敝總會同人及各路房客聯合會之房客感謝貴公廨頒布公告保障居民免受房主意外之苛索而使房客安居營業故敝總會現已製就匾額一方敬代居户謹　僑民救星四字表揭貴公廨正副讞官曁各國駐滬領事陪審官之盛德兹擬於月之十一日午後四時推舉代表恭謁崇轅面陳謝忱謹先奉聞但不知是日齎呈匾額於貴公廨辦公時間有無抵觸或則展期均乞讞知以便遵行是爲盼禱專肅敬請鈞安伏祈垂鑒（二）公廨復房客總聯合會函云展誦來書知擬於月之十一日午後推舉代表來廨懸掛匾額意甚盛也惟本公堂以公告取締加租良由去冬加租風潮愈演愈烈駸駸乎有不可終日之勢故并將原有單方請求發封欠租辦法暫時廢止對於一切房租訴訟亦必查核證據情形酌中處理以期兩得其平貴會鄭重製匾盛意殷殷然以言奬飾則公堂分所應爲以言酬報則公堂職在司法礙難收受此舉請作罷論厚愛心領川特函謝專復即希公鑒 
　　尚有本埠新聞等轉入後頁 
雜評二 
[遷塚問題（旡用）]  
　　中國生人殆如奴隸牛馬視而中國死人直珍奇寳貴極矣是故人死之後必耗多金以備衣衾棺槨殮矣又必卜地以瘞葬平日因墳墓而起糾葛者指不勝屈果胡爲也耶 
　　推所以尊重墳墓之意必曰人之生也須居之安則人之死也亦須葬之安尊重墳墓正所以安之也此種愛及枯骨之觀念吾亦不願作違反社會心理之絕端論顧有須衡量者事之利害與其輕重是也使其事而不必驚動墳墓焉則仍舊貫何必改作使其事而必改動之爲有利且易地並無何等不適焉姑順之以成其美例如拆屋修路是損私人之益而全公衆之利者生人且許之死而無知則亦巳矣死而有知其當贊是說則生人又何必違反死者之意而故拒不許哉 
　　夫天下無眞是非要以適於其時之情理者爲是否則爲非彼墳墓之所以保存者爲其有後嗣而盡愼終追遠之孝思也若墳墓無人愼終追遠則管理之者苟使得一安葬所似巳可告無罪視同鄉義塜之有同鄉保管者有間量予通變全乎公而無害於私庸何傷意氣之爭持大可不必焉 
 
 

Page 15

 
 
本埠新聞二 
[犯案俄人遞解回國]  
　　俄人愛而道夫在公共租界犯案經公堂中西官訊明判决於昨備文派捕將該俄人押送淞滬警察廳請爲遞解回籍徐廳長諭令收押即着備文飭探定於今日押同該俄人乘火車往天津轉遞回國 
[通令中等學校延聘女高師畢業生]  
　　上海縣知事公署接江蘇教育廳長訓令内開奉教育部令開據北京女子高等師範學校呈稱查本校文科國文部第一班學生係由前北京女子師範學校所辦之教育國文專修科改組截止本年六月應行畢業所有經過情形曾經迭次列册陳明並蒙核准有案現該班各生課程均已修習完竣業經分配在附屬各校實習教授管理各事一俟實習終結即遴選專員率領前往日本及國内教育發達區域實地考查以資借助惟依照部章師範本科公費生自受畢業證書之日起應服務四年該生等畢業之期旣不遠自應援照成案先將名籍學歷及能任科目列表呈送即請鈞部准予屆期考試畢業並懇分行各省區教育官廳請其轉令各該男女中學校師範學校於本年署假期後遇有管教缺出應就該生等中預先延聘以便服務而免向隅事關重要理合具文敬乞鑒核訓示施行等情據此相應檢同原件令仰該廳長轉飭所屬轉行遵照辦理等因奉此除分行外合行附抄各名單令仰該知事轉致各中學校師範學校遵照辦理此令 
[星期六之青年會]  
　　愛國傘近來銷路極廣製作益精南洋橋中華製傘廠出品尤爲各廠冠本埠四川路青年會交際科因訂於本星期六（今日）午後二時集合會員由會出發前赴參觀凡欲偕往者可先行該會事務所簽名准時齊集並聞該科爲聯絡會員交誼起見復於即晚六時在會食堂叙餐輪值自由隊主席該會會員統可加入餐資六角餐畢赴同樂會看影戲不再取資以示優待晚八時又爲該會會員家族同樂會開演三大滑稽之滑稽影戲共七大本「（一）泡拉（何必歸）（堂斷）二大本（二）卓别靈（黄梁佳夢）三大本（三）羅克（遇難呈祥）二大本」入座劵每人四角會員減半云 
[上海音樂研究會消息]  
　　西門林蔭路三興里音樂研究會本學期自開課以來已有月餘現有男女會員約二十餘人由該會會長仲子通君及嚴永年君等擔任教務會員中如胡毅君等自本届學習以來巳能習彈高尚之樂曲於此可見仲君等教授之熱心矣聞該會爲謀普及起見如有志研究音樂者於春假開課後可入會隨班實習惟只限額十名並聞該會自四月三日至十日爲春假期云 
[青年會組織杭州旅行團]  
　　西湖山水甲天下季春之月尤有特殊風景昨青年會同人特組織杭州旅行團定於耶穌復活節（即四月十三號）夜七時十五分附滬杭車由北站出發由杭轉滬計四晝夜來往車費游覽湖船費旅館寄宿費會資共收洋六元五角非會員共收洋七元（膳費自備）兹將日程列下第一日湖春樓把盞鄂王墳觀像湖心亭散步阮公墩談心復至孤山弔古公園賞花蘇堤折柳六橋盪舟雷峰塔閒眺御碑亭吟詩第二日登靈隱寺訪虎跑泉飮龍井茶或穿烟霞洞覽九溪十八㵎或游葛嶺問三生石上緣第三日游覽城站新世塲登吳山（俗名城隍山在城内）參觀學校或訪友購物聽人自由第四日往錢塘江參觀之江大學縱覽江山名勝人生行樂無過於斯所定日期風雨無阻 
[工業觀摩會徵求美術品]  
　　天津工業觀摩會係直隸實業廳長嚴智詒所發起已於去冬舉行展覽一次現定四月内繼續舉行第二次展覽會提倡美術起見特於該會中闢美術一部陳列現代名家繪畫彫塑等品曾經嚴廳長疉函詢問上海美術專校校長劉海粟之辦法昨由嚴廳長特派該會職員樂嘉藻來滬與劉君接洽一切聞已由劉君代向各方面廣爲徵集云 
[浦東國民大會之請願]  
　　浦東大團三墩兩鄉國民大會昨日向南滙縣商會請願由黄菊坪於初九日到城與政商學三界接洽昨日上午十時盛礪甫委盛炎飛代表會同盛漢珍雇舟出發初至陶賓初家將請願書等呈騐即由陶君導引至商會有會長楊峙山等歡迎繼至勸學所由所長顧旬侯接見述贊成國民大會之意允爲聯合教育會同志擇日開會以鼓動全縣云 
[殷行鄉創設閱報社]  
　　滬北自軍工路興築以來路西之殷行鄉以界居淞滬兩埠之間地勢漸趨重要近該鄉教育會長朱家珍鎭通李瀛洲徐守之等在該鎭創設閱報社一所定購報紙多種藉供鎭鄉人士閱覽利用餘暇時間研究學識指導社會該社已於昨日成立頗受公衆歡迎云 
[紀南市之禁煙調查會]  
　　本埠南市有禁烟調查會者爲沈某等所發起内有調查員四十人每人月支公費四百元而每調查員之下復有僱員四人合計此項僱員有一百餘人之多前經將章程辦法呈請松滬護軍使署立案當經批示略云察閱章程甚好内容不無藉端歛錢立案不准一方面飭淞滬警察廳及偵緝隊隨時嚴查如有此項情形依法核辦該會接到此種批示後仍積極籌備擬於本月十日起實行調查云 
[杭紹綢業聯合會評議會紀]  
　　日昨下午七時杭紹綢業聯合會在三馬路西畫錦里四百十三號該會會所内開第四次評議會到者有張鴻蓀·程同春·邵楙章·沈濟恩·胡詠之·凌義欽·洪菊人·陳鳳梧·董吉甫諸君由張鴻蓀君主席當有某君等提議略謂現在絲經缺乏採辦不易開内地廠號當此青黄不接之時行將提早停機一經實行則機工值此米珠薪桂之秋勢將束手無策議即函致内地各莊請爲量予維持以裕機工生計迨議畢散會已十時矣 
[水警督察員查閱操防後之呈覆]  
　　江蘇水警第一區督察員徐亞伯日前奉令巡視上海寳山青浦松江南滙川沙奉賢金山嘉定太倉等縣各水警操防點騐頗爲詳細所有第一第二第三第四第五等隊之大板舢板槍划巡船計一百五十六艘船上油修·槍砲·服裝·錨鍊·繩索·風篷·櫓舵·旗幟·帳篷·官警勤務·士兵箕斗·舟中佈置·保存彈藥·等項逐一檢查分别列册業已查閱竣事並加考語昨已　復水警第一區沈區長備查矣 
[派兵提解軍事嫌疑犯]  
　　松滬護軍使署軍法課鄧課長昨日上午十點時令稽查員赴上海地方檢察廳提解民刑執行期滿之軍事嫌疑犯李某一名押解至署候訊該稽查員等以軍事要犯關係甚重特請憲兵第三營派士兵二名隨同押解於昨日上午十一點半時雇乘汽車將該犯押署交課訊究矣 
[惠羅公司之優待辦法]  
　　南京路惠羅公司刻爲獨優待閱本報諸君起見將於該公司登本報之廣告上附登優待券凡持該劵購貨可照九折計算無此券者則不得享九折利益該項廣告將於九號起登出優待劵有效期間聞係一個月該公司各貨價格前曾一律削平概行標明此次辦法乃獨優待閱本報諸君係爲例外折扣云 
[梁新記牙刷莊增設支店]  
　　廣東梁新記所製之牙刷工料堅固經久耐用各界購用者日多在滬五馬路開設第五支店營業發達兹更增設第六支店於南京路抛球塲北首聞於夏曆十四日開幕屆時大減價三天以誌紀念云 
[控告磚灰行建築違章之批示]  
　　楊蒒蓀以福生磚灰行建築違章具呈滬南工巡捐局請爲查勘昨由姚局長批示云查此案業經本局諭令福生磚灰行停止工作應俟訟案了結後再行照章辦理可也仰即知照此批 
[迷路女孩高小妹子待領]  
　　救濟會偵探虞占順前日在公共租界查獲迷路女孩一口當時帶到會中盤詰據稱名高小妹子今年十歳父名高甫明此次隨父由江北家中來此中途失散等語昨由會董令用白旗一方書明招認女孩派探押令出外赴各處找尋該女家屬云 
[甘肅副劵之大奬號碼]  
　　昨日爲第五次甘肅救濟震災副劵開奬之期在西門外方板橋共和影戲院舉行開出之五大奬號碼及經銷各票號如下頭奬四萬八千六百六十七號甬江協利源二奬三萬六千一百十二號本埠廣滙源三奬八百三十四號本埠大發祥四奬二萬七千五百七十九號本埠有利源又四奬四萬七千五百五十二號京津鑫記五奬二萬零七百三十二號本埠善利全又五奬三萬零八百五十七號紹興全號 
[中外信托股東控汪幼安案之提訊]  
　　堂諭劉植顧易奎有代表股東起訴之權 
　　劉植顧易奎前延達商律師代表投法公堂控中外證劵物品交易所經理汪幼安不理股票一案昨又提訊先由原告達商律師稱兩原告係中外信托公司股東兼代表人信托公司共分三種營業係銀行及保險並交易所上年間該公司托汪幼安爲經理開設中外證劵物品交易所經售中外信托公司股票當由信托公司撥給銀五十二萬與該交易所爲資本詎此欵均被汪幼安吞没有賬可查今信托公司股東聯合會公舉原告等到案爲代表原告劉植侗人名下共有二百八十股顧易奎名下共有一千五百四十五股又各股東共有一千九百股今將股票呈鑒請求訊追被告汪幼安由逖百克巴和兩律師代辯先由巴律師稱被告交易所實因被經紀人停止付欵故此不能支持請求公堂清理賬目至於被告離滬情由實因被人逼迫所致惟查得中外信托公司祗撥給被告銀十萬元並無如此之多有賬可查云云逖律師稱此案須研究原告等以何種資格到案具控因此案控告各情係有不盡不實之處云云原告劉植稱商人於上年十一月二十八日由朋友張子仁因急欲回籍將中外信托公司股票二百八十股售與商人計洋八千四百元其時票價漲至二十六元不料爲日未久即行倒閉當開股東聯合會時商人到塲各股東承認商人亦係股東地位等語顧易奎稱商人自己托中外證劵交易所經紀人陸竹亭代買中外信托公司股票五百四十五股當付洋一萬六千九百六十三元五角又代朋友買進一千股云云由聶讞員商之法副領事歐君以此案經本公堂訊明原告等旣有正式股票准予有權代表各股東起訴此判 
[再紀益豐典當被搶]  
　　昨報紀西門萬生橋益豐典當被刦一案昨晨將該典執事投淞滬警察廳具稟請緝略謂夏暦本月初九夜本典正當收市之際忽來匪徒多人二匪各執凶刀躍人櫃中一匪手執手槍把守大門門外尚有數匪咸從大門或邊門而進皆穿元色袍子頭戴西式呢帽口操津魯等音年均二十餘歳或三四十歳即將賬檯上結存現洋鈔票共二百二十四元（昨報誤爲四百數十元）搶去臨行時並不放槍故未傷人爲此來案要求嚴緝徐廳長據稟後令飭偵緝隊上緊查拿贓匪務獲解究 
[盜刧駿豐押店]  
　　前晚七句三刻鐘有口操淮音之盜匪六人擁入美租界北四川路五百零四號門牌駿豐押店兩盜在門首阻止當户出入四盜躍進店堂兩盜各出手槍向櫃夥學徒嚇禁聲張當將櫃抬抽屜内所置之現洋金銀飾物計值價一百元搜刮得贓呼嘯而逸迨該管北四川路捕房聞警立飭通班中西包探馳往兜拿奈盜匪早已杳如黄鶴該探等當向該店經理詢問盜匪面貌服式歸稟捕頭通知各捕房一體協緝贓盜矣 
[浦東之刦案水木作主家被刦]  
　　浦東周浦東楊家鎭人胡家生在滬北開設胡坤記水木作其家眷仍居浦東該鎭相近積有餘資本月初八夜間突來盜匪六七人敲門而進兩匪在門口把風餘盜入内搜刦胡妻兒女等四人皆不敢聲張盜匪因現洋祗三四十元及金戒衣服等意猶未足迫氏交出致用刀背將氏擊傷頭部見無鉅資一鬨而逃現經鄰人將胡妻伴送來申由胡送入醫院求治一面報呈官廳請緝 
[戴和生縊死青年自殺之可憐]  
　　甬人戴和生年十五歳在閘北共和新路虬港路口順興路三十號門牌周順記木作内習學鋸匠日前不知因何潛逃在外由其師周森水尋回後復又失踪昨日周令人往隔壁空屋内堆木料見該徒縊死在内事爲屍兄戴咸生得悉將弟屍移置作内一面投四區警署報請檢騐爲弟伸寃顔署長立傳該作主到案並飭十一圖地保赴檢廳報騐再行核辦 
　　又函云共和新路虬江路口順興里三十號周森水所開周順記木作用寗波人年十五歳之戴和生爲學徒本月初八日戴在門外與隣孩鬭毆經周查悉將戴唤回斥責戴一時氣忿走出昨晨在該作左近空屋中懸樑縊死屍兄戴咸生即以身死不明投報　區稟控令飭二十七保十一圖地保陸阿寳投報地檢廳委派孫檢察官沈檢騐員等前往相騐 
[兩汽車夫違章各罰五元]  
　　朱金煌行兇加押七天 
　　汽車夫朱金煌日前駕車至法租界小東門地方停在途中違章適爲五號華捕查見上前令其移停至横街詎朱不服將該捕批頰一下故由該捕抄錄號碼回稟捕房又魏杏生駕車至法租界開馳快車爲二十二號西捕查見以其違章抄錄號碼回稟捕房均於昨日傳至法公堂請究　由兩捕上堂稟明違章情形詰之朱等供認不合中西官判各罰洋五元充公外以朱不應行兇再押七天以儆 
[工廠人毆傷之控告]  
　　杭州人張連卿住北新涇顧家弄内在某廠做工前日扭安徽人尹子新丁文盛至四區四分所控稱日前民在廠工作時與同廠工人米根生細故口角詎米糾合尹等十餘人毆傷民之内部有同居婦人王張氏目睹請爲究辦經李署員質訊之下尹丁二人供係米根生之父米世章往小沙渡邀來流氓多人將張肆毆我等並不在塲云云奉判轉解司法科核辦 
[焚冥鏹肇成火災]  
　　浦東塘橋鎭北首船户陸活林家昨日午刻因過清明焚化冥鏹致肇焚如一時冒穿屋頂經鄰人帮同撲滅計焚燬房屋三間及衣物等損失不下千金事後經該管三區三分署將陸傳案判罰洋二元 
[無心失火罰五元]  
　　滬南王家碼頭裏馬路乾生裕廠布店樓上前日起火幸即救熄未致成災當經該管第一區一分駐所派警調查起火原因聽候酌罰已紀昨報兹聞牛雲舫署員特傳該店夥應金水到來問明確係無心失火請求從寬等語當因火未成災姑寬着即繳呈罰金洋五元准予開釋 
[四個可憐女子三妓一婢]  
　　濟良所西女士昨晨伴送妓女王雙喜沈三寳小桃紅三人至公共公廨陳明三妓均在棋盤街八十號門牌花烟間内爲娼前日共同投所據稱不願爲娼以故帶案請示經李襄讞會同英包副領事向該三妓質訊之下判王雙喜發濟良所留養其餘兩妓暫留該所候其父母來案再行復核 
　　女子鄭紅菊昨由濟良所西女董伴送至公共公廨據鄭女訴稱現年十七歳在法租界菜市街中華里鄭明初家爲婢因難受主人凌虐之苦故於前日自投濟良所今不願再回鄭家等語中西官核供遂准該女請求諭發濟良所留養 
 
 

Page 16

 
 
[姪兒拐嬸母而逃可算得倫常小變]  
　　諸曁人斯順福在杭州公益學校擔任種花前日扭其妻蔡氏及堂姪斯元發至四區控稱去年臘月民妻被姪拐逃來滬今在冶下長安里尋獲請究經顔署長判解司法科昨移地檢廳按律懲辦 
[朱福源窩賭抽頭]  
　　住居海勒路三百五十三號門牌之無錫人朱福源因犯窩賭抽頭案昨經公共公廨出單派包探葛祖元將其傳案由中西官訊實處以罰金二十元充公 
[蔡錫金深夜賣酒]  
　　七浦路七百六十二號門牌酒店主崇明人蔡錫金深夜賣酒違章昨經公共公廨出單將蔡傳案經中西官訊得蔡犯此己非一次判罰洋十元充公 
[兩户私賣燈吃]  
　　張正元陳阿六兩人邇在法界私設烟榻容人吸烟事爲包探偵悉稟明西探同至各該處抄出烟槍烟具等物帶入捕房諭令交保昨日傳至法公堂請究先由捕頭稟明前情詰之張等供認私賣燈吃不諱中西官判着各罰洋三十元充公烟具没收 
[拾支票領欵被拘]  
　　北京人趙順興前日持計洋四百五十元之支票一紙向朝鮮銀行支欵該行以此票業由一日本人掛失趙之得票來歷亟應根究因報告該管捕房派探周志仁將孫連票拘去經捕頭詰據趙供此票係伊在戈登路上拾得捕頭以租界章程拾遺亦應報告捕房趙不應據爲己有飭令收押昨解公共公廨請究中西官諭着押候日領堂期解訊以失主係屬日商之故云 
[巡邏警察途中獲賊贓物藏在蒲包内]  
　　前日有無賴張金生孫妙生手持蒲包内儲雜物行經南市萬裕碼頭裡街永貞里後面爲巡邏警察查見形跡可疑即向阻止詰問來歷俱言語支吾當即帶回一區一分駐所查看蒲包内所藏者係縐紗棉袍一件洋緞棉馬褂一件斜紋洋緞罩袍一件小皮夾一個詰其來歷供詞含糊後始直認在某姓家竊來牛署員飭着先行示衆三天然後申解警廳司法科訊究起案贓物候牌示召失主認領 
[抄物乎偷板乎各執一詞]  
　　江北船户姜華廷停泊小沙渡石灰窰地方前日扭徐吉祥至閘北水巡隊控稱徐糾合十餘人上船查艙爲由抄去大洋五元衣服二件並將民姪拔去索詐洋兩元等情經戴巡官質訊之下徐供因姜之小孩竊取木板數塊故上船檢查並無别情奉判轉解司法科訊辦 
[攫銅元請坐西牢銅元一百枚西牢一月]  
　　無賴陳三前晨在法租界菜市街强攫婦人蔡張氏手中銅元一百枚飛奔而逸該氏大聲喊捕當經站崗捕聞悉到來將陳人贓追獲帶入捕房昨解法公堂請究先由原告蔡張氏供婦人是晨出外購買菜蔬詎被陳將銅元强攫而逸請求訊究詰之陳供稱實因貧苦無奈故此攫取求宥判押西牢一月以儆贓給原告領去 
[朱榮富又剪金鎖片禁押一年]  
　　婦人李素貞前日携其孩至永安公司購物孩所戴之金鎖片被剪綹賊朱榮富剪去嗣氏鳴由包探榮錦林追獲人贓昨解公共公廨請究經中西官訊悉朱係過犯判押西牢一年期滿逐出租界贓交該氏領回 
[公廨車務公堂訊案紀訊罰二十二起]  
　　本星期四下午公共公廨車務公堂開庭由陸襄讞會同英副領事訊結近一週間車輛行駛違章案二十四起内有二起以訊無充分證據註銷其餘計汽車夫二十一名馬車夫一名均各按其所犯分等懲罰共得罰金二百五十二元被罰人名數目分紀如次張思信罰洋五十二元趙榮林朱桂生各罰洋三十元嚴大有劉阿五劉店馬各罰洋十五元李阿仁罰洋十一元田桂堂趙德記陳阿金李寗海包家甫各罰洋十元曹阿大瞿國祺各罰洋五元朱阿福王長生潘保昌李志祥周姓洪榮生毛小狗德國人赫爾門各罰洋三元 
[公共公廨訊案彙錄]  
　　昨晨公共公廨民四庭由陸襄讞會同美丁副領事訊理葉佐廷等訴董裕珍不分花紅案董延許理律師聲明案可和解請求改期結果改期七天再核 
　　又午後民四庭由兪襄讞會同美約副領事訊理（一）瑞昌祥機器廠控孫夀發王生岳不理押欵案結果准發封該被店内營業上應用之器具機器等件開單報告公堂一面登報十四天並傳保人王生岳到案候訊（二）元甡莊訴林補青不理往來欠銀及押欵案結果改期訊理（三）鄭華華訴金小雲佔地案結果原被兩造之請求候會商堂論宣佈（四）周宏型訴鄭讚庭捎不放贖所抵飾物案結果改期續訊 
[誌謝]  
　　北京路商界聯合會市民公學童子軍團以經費竭蹶定於今晚六時借座西藏路寗波旅滬同鄉會開籌欵游藝大會昨承贈入座劵兩紙又商務印書館贈第十九卷第四號「東方雜誌」一册誌此併謝 
[中華職業教育社通訊]  
　　住址上海西門外方斜路三四八號 
[中華職業學校職工教育館募集設備費第三次報告]  
　　本校職工教育館房屋巳由海内外熱心人士捐欵建築惟館中事業包羅宏富一切設備在在需費爰由本校職教員及學生職工等發起組織募金隊承熱心諸公源源慨助無任感激兹將第三次助欵諸公台銜及數目披露於後 
　　陳楚維君捐洋一元吳康和君一元諸長塏君二元陳克成君一元左文龍君一元（以上袁文彰君經募）鄭焕庭君二元周怡庭君二元張稚卿君二元張鳳鳴君四元張立顔君捐銅元一枚（以上張錫五君經募）鄭萬鈞君捐洋一元（吳振芝君經募）祝寐鴻君一元（李葆溶君經募）蔡渭濱君一元（蔡文忠君經募）吳溥君捐洋五角李超羣君兩角蔡竹生君五角蔡功成君五角徐覺僧君一元徐浩然君五角陳嘏君捐洋二角胡道驊君三角方昆君五角（以上吳熙君經募）劉祖䙺君捐洋三角懷夀齡君二角李士俊等君五角（以上李端亮君經募）李効文君李紀芳君李世勛君李世華君李世清君李世澄君陳偉俠君李一諤君李世傳君侯劍剛君侯希服君經女人君各捐洋一元（以上李世傳君經募）祝震楊君捐洋二元陳邦材君三元（以上陳邦材君經募）勤省堂一元金企峰君一元敦仁堂一元（以上金啓昆君經募）支雨農君一元聞星五君一元楊晉賢君半元陸夀瑞君半元嚴昔聞君半元楊思培君半元顧祖植君半元（以上顧文龍君經募）陳心官君耿若泉君楊步武君楊勉齋君姜質如君楊坤生君黄素封君田學正君張純堅君李震東君各捐洋一元潘朗西君捐錢一千文滕仰支君一千文（以上吳振芝君經募）孔教初君捐洋一元朱希文君一元汪孚禮君二元陳貽君一元（以上孔墉君經募） 
來件 
[江蘇義務教育期成會募捐啟]  
　　今世界之獨立國其國民有不受教育者乎有民而不受教育即不足以立國有國而不使其受教育即不能立於今日之世界歐戰以後文明各國其對於兒童强迫教育之期限看於八九年小學之後加以二年或四年之補習教育者矣其較短者亦多在五六年而我國應受四年教育之兒童以全國計僅得百分之十以江蘇計亦不及百分之二十中國化最早江蘇文教較盛而兒童未盡其受教育之義務者其數乃如是之鉅以此對外詎不可危以此内省抑亦可恥乃者江蘇義務教育期成會對經成立我地方之長官及父老昆弟姑姊多惕然於世界大勢與其立國根本之以教育普及爲最要點相與謀督促進行底於普及之法顧兹事體大不第各地方籌鉅欵養師資之繁重不易驟舉即鄉僻人民見聞素隘何以能使知教育之急迫社會環境生活或殊何以能適合於教育之需要以前設校是否得人民之信仰以何法使易於推廣以後計畫是否有實際之體察以何術免入歧誤是非從調查·研究·指導·講演·出版·通訊·表揚等種種方法入手難　有效希濤謝事回南勉任會務欲謀進行覺所需經費爲數頗鉅非望衆擎詎能集事謹將本會應辦各事具列左幅倘蒙大君子熱心樂助請將附達另箋塡明交下俾彙同登報鳴謝並照表揚辦法永留紀念不勝感禱激切之至謹啓 
　　本會應辦事宜（一）調查推派專員或委托教育人員考察各地原有教育之狀况及地方人民對於義務教育施行之意見報告本會以爲參酌進行之準（二）研究搜採國外關於義務教育之資料及國内各省義務教育進行計畫與其實施程序依據本省現狀參合研究使得措置合宜（三）指導一省之中地方情形不能一致不獨江淮與太湖流域之各異即一縣之中都市鄉村亦有不同之點本會當會同當地教育行政曁實施或研究教育人員採取各處較良方法參合本地情形導以因地因時因人之適宜方法（四）講演定期講演或臨時講演委托講演員巡行講演之除選定講演資料外並擬補以關於教育之圖畫（五）出版彙集調查研究之所得及指導後之成績講演之資料等等或編爲雜誌或刊布單行本以供參考（六）通訊凡各地關於義務教育之疑義可通訊質問之除就所知答覆外併得通訊轉問專家（七）表揚凡辦理義務教育有特别成績者本會應力爲表揚使各地方聞風興起取法進行江蘇義務教育期成會名譽會長張審會長袁希濤副會長黄炎培張孝若全體會員公啓 
來函 
[貴州留滬學生會來函]  
　　上海申報轉貴州同鄉均鑒吾黔不幸迭遭凶憫奇荒甫逝匪熖復熾烟禁廢弛實業幼稚教育則腐敗如故交通則阻險堪虞同人等身居異域情懷桑梓爰就所及略陳數事夫鴉片殺人勝於利刃國際懸爲禁品我國曾事剷除乃吾黔自軍興以來當局諸公竟拂國際公約公然廢弛烟禁在政府則以爲可課税而充軍實在愚民則以爲可暴發而致巨富於是關卡彌縫困擾行商種穀愆期演成荒象諸公體察民情諒能洞悉此不得不請重申烟禁者一土匪殃民由漸以進其始也烏合三五道途刦掠其繼也明張旗鼓奪城屠寨年來吾黔當政諸公大都黷於外侮忽於内憂以攸土匪猖獗搶刦頻仍閭閻爲之不安生靈之塗炭嗟乎吾民何辜遭此浩刧稍具　良能不痛嘆此不得不請戢匪安良者二教育爲國家命脈學術爲文化依歸吾國教育遠遜列邦而吾黔教育復不逮各省揆厥原因無非教員之濫竽學制之守舊教材之簡陋與經費之支絀耳諸公不欲使吾黔人立足於二十世紀之世則已如其欲之則淘汰惡教師選擇新教材加增教員經費採用新學制（如六三三制）諸大端皆爲澈底改良之要圖以諸公行政用人之權作風起雲從之計何憚其不一舉而大放光明乎此不得不請革新教育者三吾黔氣候温和勞工價廉加以天富産源不亞他省祗以名業均墨守成法不求精進故較之鄰省瞠乎其後目下如森林之培植絲蠶之改進牧蓄之提倡礦業之開採紡織之舉辦工廠之設立胥屬刻不可緩苟能得政府之鼓勵與提絜何難上行下效樂觀厥成此不得不請振興實業者四黔省萬山重疊道途荆棘往來之艱難消息之隔閡文化之窒閉商務之蕭條均由於是雖然地勢雖有限制補救并非無術陸行則由黔而渝或由黔而滇建築馬路確較鐵道爲易辦至水道則盤江烏江鎭遠河之疏鑿巨舶雖阻小輪易通之數者舉其一亦可爲路政史上闢一新紀元也此不得不請注意交通者五以上數節皆同人等本良心之主張作苦口之勸諫或已爲諸公所計及或正在諸公實行中黔滬遥隔至難逆料言雖固陋事本切時倘蒙擇納幸甚幸甚貴州留滬學生會啓四月五日 
公布欄 
[江蘇高等審判廳]  
　　民庭判决聞卜氏與聞永才等爲承繼涉訟聲請救助一案（决定主文）本件聲請照准 
　　批示考取承發吏趙志廉呈爲無力措繳保證金請准覓具妥實舖保由呈悉准先取具妥保送應候核此批（以上四日七號） 
[江蘇高等檢察廳]  
　　批示李志文狀悉所稱各節究係如何實情候令江都縣知事查明依法辦理此批鄭忠山狀悉准予上告此批傳李氏狀悉據陳各節一面之詞殊難憑信且查此案本廳亦未奉到省令仍應候縣署覆到再奪此批陳宗國狀悉候令奉興縣知事查案具覆再行核奪所請覆騐之處暫毋庸議此批錢亦章上訴狀曁委任狀均悉候調卷到廳再行核奪此批戚瑞璞狀悉候同級審判廳送卷到廳後另行核辦此批張嚴氏等狀悉候同級審判廳卷到後另行核辦此批尹席珍狀悉候卷到核辦此批陳一民狀悉准予上告此批周燾　狀悉查此案巳由本廳提起上告仰候連同來狀一併送請總檢察廳分别核辦所請發還原縣執行之處暫毋庸議此批周維新呈及證書函件均悉候轉呈司法部核辦仰即知照此批吕　洪狀悉候轉呈總檢察廳核辦此批（四月七號） 
[上海地方審判廳]  
　　公示送達全文在本廳揭示塲公布）第四七號（民一庭）一件沈瑞卿與葛瑞亭因工資涉訟聲請再審一案（决定主文）本件聲請駁回聲請費用歸聲請人擔負右仰聲請再審人沈瑞卿知照 
　　判决主文（民一庭）一件决定程喬氏與施王氏等佔地涉訟一案（主文）本件訴狀應予註銷本案訟費歸原告人負擔一件判决傳陳氏與蔡順癸贖田涉訟一案（主文）原判撤銷坐落上邑二十三保一區十四圖伏字圩第七十九號蔡順發户則田九分一釐八毫應准傳陳氏交價洋一百二十八元五角向蔡順　贖回本案訟費除控訴人聲請展期之費用由控訴人負擔外均歸被控訴人負擔（民二庭）一件决定王塋與孫固安租屋紏葛抗告案（主文）原批示撤消本案關於王塋部分應由吳縣知事公署繼續審理一件判决張王氏訴陸炳生租房紏葛一案（主文）陸炳生應給付原告人本年隂曆二月份租洋二十六元原告人其餘之請求駁回訟費兩造各半負擔一件判决陳雲良與陳根堂爲贖田紏葛一案（主文）原告人之請求駁回訟費歸原告人負擔一件决判朱綏和與潘友庵（即有鑅）因會欵紏葛一案（主文）原告人之請求及被告人反訴之請求並予駁回本訴及反訴訟費兩造各自負擔 
　　批示一件張杏卿狀請將案卷發還原縣執行由狀悉資本案卷宗因胡桂祥不服本廳之决定提起控告業經呈送江蘇高等審判廳核辦矣應俟令發到廳再予發還原縣查照辦理着即知照此批一件顧盡卿狀請嚴厲執行由狀悉候傳　訊追此批一件張吉生狀領原據由准領此批一件張韓氏狀領案欵並訟費由准領此批一件沈沈氏狀請傳保押追由狀悉業巳限令被告於一星期内將案欵交清矣仰即知照此批一件楊耀臣狀保張英由准保此批一件宋易齋狀請銷案並將借據給領由狀悉准予銷案借據二紙並准來廳給領此批一件錢連子等狀交訟費由准交此批一　份傳秉剛狀請開釋由狀悉巳當庭諭知矣此批一件王毛鄖狀領發還保證金由准領此批一件孫徐氏狀領發還保證金由准領此批以上四月七日 
　　刑庭批示一件徐金發聲請抄給判　由本案卷宗已准同級檢察廳解送高等檢察廳核辦所請抄錄判罰之處無從給抄應毋庸議此批抄費洋一元發還以上四月七日 
[上海地方檢察廳]  
　　批示沈阿毛狀悉候訊奪此批王作祥狀悉案巳起訴仰候審判所請應毋庸議此批瞿文風狀悉准予上訴此批毛焕章狀悉爾經管擔木工會之欵經會衆發現有侵佔情事業經具狀來廳告訴有案則在本案未終了前自無再交爾繼續經管之理安得因此即指他人爲竊取所請不准此批任順和狀悉查此案因傷勢甚微業經當庭諭驗知從寬免予檢舉處分終結在案至鄭某是否爲平凉路命案内共犯應歸另案訊明核辦毋庸多凟此批以上四月七日 
 
 

Page 17

 
 
自由談 
閑話 
[未央般舞誌（三）] [  寒烟]  
　　婦人衣飾鬭異爭妍身入舞塲自不知戰後窮苦之維也納與窮奢極欲之巴黎鬱葱繁蔚之紐約寳氣珠光團合爲一之舊金山有何分别惟其中衣色純黑者居大多數視彼歐戰以前之鮮麗輝煌比較上已大爲减色次多數爲純白西方美人膚色瑩潔縞衣風動便覺飄飄欲仙乃更有踵事增華之輩於白色舞衣邊角或中心更加綴『亮晶晶地』之玻璃針或作排鬚紛垂肩袖或成珠絡燦列胸襟旁人視綫每不覺爲此玻璃針所吸引誠奇想也亦有以中國釘鞋帮之小鏡片壓鬢成帽篐者頗類中國舊式狹長片女帽而美國自由神式之月桂冠髮篐以及世俗流行之金鋼鑕珠飾等至此遂亦不足爲奇一般觀客偶出此艷絕奇絕之舞場徐步過穿堂祇見迎面生光彩者右爲男而左爲女亦不暇復問其人容顔之眞美爲何如乎 
　　維也納跳舞會有兩類一爲般舞Ｂall一爲假面舞Ｒedout是夕舉行者爲著述家般舞Ｓchriftsteller-Ball大會先期有名姝髦士一百七十餘人聯名發請柬以國務總理煦白夫人ＨeleneSchober國會議長丁户紱夫人ＣilliDinghofer及煦丁二氏冠首此外各機關各團體重要人物之夫人慈善界著述界負盛名之夫人或女士與夫各部總長警察總監糧食局長下奥地利省省長國家戲臺監督及掌院銀行督辦專門以上各校校長工商務實業總會總理國會議員報館主人及總主筆下奥地利省抵押銀行監理評劇社伶工社歌郎社畫家聯合會及新聞家著作家集合之康歌社Ｃoncordia各社長大學主講等幾屬應有盡有維也納社會信仰上所畸重之人物於此亦足窺見一斑若與美國新大陸社會相衡恐其品類大有出入也 
譯叢 
[林肯軼事（一）] [  昔醉]  
　　譯ＴheLadiesHomeJournal 
　　美國第一偉人林肯ＡbrahamLincoln享年祗五十六歳而其一生所立事業甚多當其少年時曾爲田丁商店書記工廠監督游行演說家鐵道工程師造船人發明家雜貨商測量家郵務長輪船領港義勇隊及紅人軍隊隊長中年而後復爲立法官律師議員講師辯論家美國上議院候補議員候補副總統宣傳國家榮譽專員大總統及海陸軍大元帥由極低之職業逐步升至最高之位置苟非有過人之才曷克臻此哉 
　　林肯之祖父爲工兵（即先鋒隊兵士）被紅人所殺父爲木匠未嘗讀書目不識丁林肯氏於一千八百零九年二月十二號晨生於哈汀Ｈardin（今改名爲Ｌarue）一敝舊之小屋中幼時之生活備極艱苦其家居於叢林之中日間獨自出游及倦乃歸其床上盡鋪樹葉置於一小樓中臨睡則扶梯而上侷促以臥此種苦况林肯氏雖在其摯友之前從未道及然其惱海中當永留此悽凉之印象也某年有游歷者兩人途經林肯所居之地見其年事雖小而有大志因授以字母並淺易之書此爲林肯氏初次識字也林肯之父雖目不識丁而其母却知書通文雖不甚高深然爲幼童之師綽乎有餘因於操持家政之餘復親助其子課讀揣其意無非希望其子日後騰達一洗當日窮困之恥是以雖含辛茹苦初無怨色未幾遷家至印度越二年其母一病不起其子日後之榮膺首座統治全美竟不及目見誠屬一大憾事也林肯秉性甚孝當其母易簣時哀毁逾恒即以後國事叢集政務殷繁之際亦不時追念其母潸然流涙良以林肯之能成一代英雄雖由其才智過人抱負不凡而渠母之教子有方其功亦正不小焉 
諧詩 
[時事雜咏改杜甫秋興（二）] [  亶]  
　　坤寗宫闕對西山皇帝成婚在此間西望銀團休逼債東來議長有交開舊移豚尾開林墾新赦龍陽識聖顔一去天津驚老段幾回電話勸歸班 
　　龍圖軟化太夀頭傀儡登場趙劍秋擠倒大中先出氣清查舊案小潘愁卸肩周李如黄鶴在任高汪歎白鷗回首汽車羊肉賬農商總長憶杭州 
　　霞飛元帥戰時功開岳旌旗在眼中優孟衣冠虚月旦古妝跳舞笑春風毅軍販土沈雲黑罷市司員涙滴紅妖霧漫天憐鷸蚌江湖滿地是漁翁 
　　學堂經費久逶迤内閣峰隂入戰陂鍾婦喙殘鹽屑粒徐娘棲老最高枝調人相見休多問軍閥同車坐位移治亂皆云開氣數爛泥菩薩首低垂 
小說 
[社會小說人間地獄（七○）] [  娑婆生]  
　　第十二回疑雨痴雲自尋煩惱弘規大業幾費推敲 
　　兀自在那裏胡想那茶房也不理他收拾好了碗筷逕自去了金子丹没法只好再耐着性子等着愈等愈不來心中不免因靜生疑因疑生怨因怨生恨心想阿婉倘若眞來便是遲點也不妨倘若不來我白白的在此破費棧房錢拘留了一夜那是何苦並且明天回去這一夜查無下落的謊狠不好說未免上這孩子的當了轉念一想阿婉如果顚無意於我我和他開談判的時候也不妨直截痛快的回絕了我我也不致怪他他又明明答應了來怎麽這樣拆爛汚簡直是他有意尋我的開心了想到這裏狠一狠心掏出表來一看時候只有兩點鐘心想尚不過遲回去還不算晚新馬路老七那裏的門還敲得開呢穿了馬褂正想開門而出手一握着門鈕又縮了回來轉念上海灘上不比内地兩三點鐘不算夜深堂子裏更是不卜晝而卜夜平常我們在外邊應酬主人多打幾圈牌多鬧幾巡酒兩三點鐘是狠容易的也許阿婉眞是有人在薇琴家裏做花頭他張羅著一時不得脱身也未可知他的着急或者比我加上十倍也難說萬一我前脚走了他後脚如約而來撲一個空豈不辜負了他一番來意並且下一次見面他一定要駡我滑頭還說我有意尋他的開心豈不吃了苦頭還帶吃寃枉兩不值得值得不值得也不生問題可是機會一錯下次要免開尊口了想到這裏脚步兒又一步一步的縮轉來如此這般的心中胡思亂想脚步或前或後簡直在房間裏盤旋了一夜後來聽見茶房敲間壁一間客人的房門喊道客人請起來罷六點一刻了再晏頭班火車要趕不及了接著隔壁客人男女老幼起來一片咳嗽聲盥洗聲收拾行李聲嘈雜一片金子丹聽得清清楚楚方纔如夢初覺曉得大天亮了阿婉也是絕望總算我金子丹晦氣給這小丫頭開了一個不痛不癢的頑笑這一氣却非同小可咬著牙齒狠狠的道我總要想個法子來收拾他一回方洩我心頭之恨他這時候的腦筋不是轉愛阿婉的念頭却又打恨阿婉的主意可是金子丹的腦筋也與普通人腦筋一樣没什麽特别强固之點可憐他自從頭一天下午在寳利和程藕舲探聽阿婉消息起直到第二天天亮共總過了十五六個鐘頭不曾有片刻之寗如何能支持不知不覺的和衣靠在床上便睡著了可是睡夢之中阿婉竟依稀髣髴的如約而來狠滿足了金子丹的希望金子丹得意之極醒來定神一瞧自己仍舊是客邸孤眠不覺也好笑起來西廂記是金子丹熟讀的教科書這時候一面疲倦著一面還還微哼著（難道是昨夜夢中來）的一句曲子呢 
[餘瀋] [  小仙女士]  
　　蜂動物之小者也然人有侮之者必爲所刺此動物自衛之本能非獨於蜂爲然第蜂之所以刺人實由人先侵侮之故不得目之爲有害若其任人侵侮面不加以防護則其種將無噍賴矣 
 
 

Page 18

 
 
   
 
 

Page 19

 
 
申報汽車增刋 
評論 
[人民自謀丨交通] [  省]  
　　欲救中國非興商業不可欲興商業非利交通不可惟以中國之大欲使崎嶇之途徑皆成康莊大道言之非艱行之維艱政府多故未暇及此其惟人民自謀之是賴乎 
　　假使各省或各縣人民能决志自謀建築道路以創辦長途汽車爲利便交通之入手辦法則不及數載道路通處汽車直達貨物流通民智漸開猶不能使中國商業之蒸蒸日上者吾不信也 
　　鄞慈鎭長途汽車公司舍滬上機關返三縣而重設會務期鄞慈鎭三縣人民起而自謀鄞慈鎭之路政是政府不暇爲民謀而民自謀之矣吾祝其大告成功吾又願國人起而效之則中國交通之前途庶幾有豸 
專論 
[開駛汽車須知] [  非我]  
　　君之汽車無論其是否爲君所有物但於開駛之時總當依法駕駛與屬於君者無異 
　　（一）速率之變换行駛時最忌用足全力蓋此舉非必需且足使速率變换桿ＣbangeSpeedlever與聯輪機Ｇear之連合處受損君如不能裝聯輪機則先將齧合子Ｃlutch放入而後試之方汽車停止時旋欲開行切不可用第二速度機ＳecondSpeed或最高速度機ＴopＳpeed因如此不但無益且將使引擎與相續連輪機ＴransmissionGear均易受損車仍有進行之勢時不可倒行逆退每見多數汽車夫爲此其實不可也君苟聽見引擎發的答聲音速將速度减低或急將通汽活門Throttle略閉些微亦可補救車於不安穩而無充分之能力時不可加至最高速度（二）齧合子放入齧合子時切勿過急宜輕輕放進使無何等震動有所感覺每週能用ＣastorOil以羽毛略塗少許大足裨助於人衆擁擠時勿使齧合子滑放Ｓlip因如此則使石油充分消費而引擎有過度燃燒之虞 
　　（三）制動機底部制動機ＦootBrakes與側部制動機SideBrakes宜依序工作毫無舛誤常時多用側部制動機惟遇必要時得改用底部制動機側部與底部制動機其實皆易處理若横衝直撞至轉角處急改用底部制動機以繞轉灣則危及於橡皮圈Ｔyres而至於後軸ＢackAxle况自經騐上觀之歷來此種舉動毫無所得彼善駕汽車者雖緩整以暇而達目的地之速亦不多讓焉故制動機之使用亦如齧合子然須於適當之時間行輕徐之手續 
　　（四）在路行駛汽車在路行駛遇有濡滯勿存乘機越過之念此舉未必有利蓋百分之九十九次君或幸而無恙安知第百次適遭顚覆之禍乎總之寗可多守一分鐘徐徐以達目的地毋庸急急以致僨事對於站崗警察宜恭敬更宜服從動起反抗不特與公衆治安有碍即自身亦遭拘禁遇馬車塌車人力車等行駛時無放號之作用者君宜捺車上喇叭然後趕上否則靜待經過而後開行行過轉角時最宜慢駛或放號示意駕駛汽車最要之訣在徐徐而行其最宜注意者爲中國婦孺彼等嬌小如雛雞輒爲其所不應爲而致肇禍再宜注意人力車夫及小車夫彼等有時雖非熟睡然宛若聾人則君於操喇叭時尤宜大聲警告也 
　　（五）遭遇出險君苟不幸駕車出險遇崗警上來詢問宜誠實告知旁觀中有作見Ｗitness者將其姓名住址摘卜以便公堂對薄（乙種酬） 
[法國道路談] [  旨顯]  
　　歐洲自羅馬帝國分崩之後各民族割據分爭迄無寗日道路橋樑引敵入國相率毁棄折斷以爲自衛昔日羅馬人經營之軍路悉被摧殘 
　　摧殘路政之結果商業停滯轉運皆賴驢馬民智寡陋教育不興文化日退除少數僧侣仕族外無從事學問者惟人心厭亂思脱孤僻之陋從事團結於是良善道路之建設始有動機亦惟此喜羣惡獨之心爲造成今日歐美文明之原動力也良善道路之建設肇端於法國距今不過一百五十餘年當時有工程家名脱來舍兀者將用碎石鋪築路面熟受盛名就爲道路建築家之鼻祖旋爲法王路易十四召至巴黎詢造路方術即任爲工部稽查管轄全國道路橋梁斯時創設王家大道之制度 
　　一千七百七十六年美國宣告獨立法國政府收納巴黎與各省間之道路爲國有興工建築直至一千七百九十年始告竣國有路線共長一萬五千里均以碎石鋪之與今日通用之碎石路無大異 
　　脱來舍兀百年以前法政府亦曾一度致力於王家道路之改良而無大效果嗣後歷年所用工役悉威迫隴畝間之農夫充之脱來舍兀仍用此制論者以苛徵民役築造道路爲促成法國火車命遠因之一焉 
　　試以遠大之目光推索之微此數萬里所賜與之交通便利法國之大革命或不致實現蓋數百年來法國農民受命專制政府之横暴或充軍役或事遠征肝腦塗地怨令塡膺祇以交通不便彼此不往還故無共同之民意及一致之輿論一任貪官汚吏之魚肉而莫可如何也 
　　夫國有大規模之道路建築其始也原爲行軍運餉鎭懾愚民以保守帝王之祿位而傳之萬世及道路旣成交通便利自不能禁人民之往還彼輩小民爲怨毒所激日謀反抗久而久之不可抑遏終至如山嶽崩頽而大難起矣 
　　降至拿破崙國道制度更爲推廣又設無數横路與國道相聯貫又創設一保養道路之制每五六里爲一段置一巡路者路旁堆置補路材料每見損壞侵路者即塡補之不稍延誤此法令延用至今遍及歐洲各國咸視爲養路之良規 
　　拿破崙之路政原係軍事性質然其效果之大必非當時人所能逆料自國道及次要各路鋪築石面之後交通極便貨物轉運之勞力與耗費均降至極低之度於是田間之産額日增荒蕪盡闢農民財力歷久彌殷雖歷經外敵之侵凌内亂之頻仍民力未至凋敝國勢衰而復盛世之講經濟學者僉謂法國完備之路政實富强之基也 
　　道路之功旣如是其巨法國朝野人士莫不努力經營而保養之故道路之佳甲於全球法制之善亦非人所不能及路政局之組織及權限悉由法律所與畀與不受政治變幻之影響其管理路政效率極高從事道路人員均係深受訓練之工程師須自專門學校畢業者勤勉從公克盡厥職至六十二歳政府給與養老金而退休焉 
　　法人之經營道路尤善於修養其組織仍拿破崙之遺規常置巡路者於主要各路令居於路旁小屋中彼等工作四季不輟永不任路之毁圯即有耗損出其雲敏之手段以修理之俾路面之全部常光潔而平坦 
　　在此次歐洲大戰期中人工材料均不易得道路之修理保養自不能如在平時之週到然而其路政局之盡職實有大可驚人者修路之職悉以婦女老弱任之工作於砲火線之後焉 
　　法國道路排水之設備更稱完善造路人員非常注意路上流水之洩瀉以供路基乾燥堅實各種道路旁皆有渠兩邊有溝溝中水注流入渠溝與渠均異常清潔其底常平坦溝渠中水常流行而無阻滯 
　　路之兩肩繁植青草兩旁均栽樹木其效用能吸收路肩地中所含過多之水天寒時可免冰凍掀圻之患且道旁綠隂滿地風景幽勝大足怡情也 
　　法國道路之大部份係水黏碎石路主要幹路則下有大石塊路基祗其以不塊鋪砌或加洒柏油祇極小部份而已其建造之工大可驚異卽微細節目亦莫不以全神貫注之築碎石路面之法用一種硬石或花網石碎二寸四分之一至二寸半對經散鋪路上以極重滾機壓碾至極堅實碾將洒以充量之水使碎石濕潤機在路上往來滾壓自百五十次至百七十五次及其成也路面之堅實碎石之互相接凑幾與三和土無以異 
　　法人建造碎石之技術其精實爲世界冠然而其路之不適用於汽車轉運則在大戰期中已証實而無疑義當美兵抵法後其所携軍用汽車在法國路上大施活動未幾路面之磨損極速車轍泥潭觸目皆是於是需多之人工多是之碎石方能維持各路將俾車輛之通行 
　　設當將法國要路有更堅硬之鋪築則在此次大戰之中所省金錢當以百萬元計且當將鐵道與河流運輸之擁擠大可减少蓋西方戰線上軍用所需之路石每日轉運四萬頓焉 
　　雖然法國道路於此次大戰實有非常之功大戰以前運貨汽車之在法境者爲散極少大都在城鎭中及離城不遠之 
 
 

Page 20

 
 
境戰爭一起形勢立變所有貨車全入軍用運輸極便調動極靈故謂法國之保全實出於道路與汽車之助亦無不可是以法國道路夙稱完善工程家識見宏達才幹練達然而汽車運輸則爲十數年來突生之新改革在戰爭中法人大感其困苦今兹以往瞭然於碎石路之不適於將來其亦翻然改計也（乙種酬） 
[瓜清汽車之動機] [  雷生]  
　　汽車事業如雲而起在今日有一發不可遏之勢遠之如安徽之蕪廣安六等之長途汽車已積極籌備近之如上南滬柘等或議建築或則將近開車其成績已可想見最可唒者我蘇省江北一帶平原廣闊已通車者僅南通一縣餘則尚付闕如今瓜揚（瓜洲至揚州）汽車經盧少劉君提倡後已歷二三載尚未實施工程幸國會議員樊艷生君省議員任馨山君力任贊助將見實行惟瓜揚一段地僅三十餘里其交通之便利亦屬有限聞此段告成後擬接展至清江卽名瓜清長途汽車公司將來此項工程實施在在與運河水利有直接間接之關係鄙人不敏請申其說 
　　（一）加高堤身自瓜洲至清江以河堤爲路線經歷高郵寳應淮安清河等縣延長數百里有如常山之蛇綿互不絕客歳大水此隄經水衝浪洗幾致潰决幸河工人員竭力保護屢次加高乃保無虞目今水勢雖减而春隂連綿上運河之來源及湖水之泛漲將來俱足增其勢力夏秋之交脱再有如客歳之險象迭生爲患胡可收拾今中運河一段工程局雖擇要施工先事預防而於隄身則未見加高將來秋水平隄殊爲可危若必責工程局大加修治則畝捐有限鉅欵無可措集勢必仍屬空談今乘瓜清汽車興辦之際一面修築河隄加高隄身顧全公益一面保護路線利便交通營業發達爲公爲私洵屬兩利如股欵不足並可借公欵補助亦千載一時之機會且長隄一綫有關裏下河秦縣東台縣及鹽城興化等縣數千百萬之生命財産加高隄身俾水不漫溢則高郵寳應等地難處高屋建瓴之下亦可以安坐無虞爲利爲害想明眼人不難見及此也 
　　（一）堅築隄基客歳大水一由於山東安徽之來源甚旺二由於隂雨連綿水日加漲運河督會辦雖加意保護高寳等縣賴以無虞然自車邏南關新壩啓放後下河興化東台等縣一片汪洋田廬牲畜均付東流未收割之禾稻亦復望之而歎今年稻價漲至五元一石柴價漲至一千數百文一石皆係受水之害飢民之無米爲炊者到處皆是極可痛心今乘建築汽車之時務宜堅築隄基俾大水來時不致衝動方爲有益若僅加高隄身放寬路道於行汽車則有益於河工上尚欠研究緣隄根不固則易受衝動潰决堪虞潰决以後裏下河人民將爲魚鼈危險殊甚（咸豐年間清水潭决口數十丈可爲前車之鑒）故興工之際固宜放寬路道（本隄身尚嫌窄狹通車頗有窒碍）尤宜將隄基築實俾不爲波浪所衝决農田水利人民生命財産均係於此幸勿僅顧目前行車之利而勿置沿隄生命財産於不問也 
　　以上兩端皆爲切要之圖鄙人僅言大綱未詳細目其有與農田水利間接關係者更願沿隄居民一一研究尤鄙人所馨香以祝者也（乙種酣） 
[句寗汽車之動議] [  雷生]  
　　記者肄業寗校趁春季始業由鎭乘火車赴南京道經高資唔句容舊遊於車站欣喜無量友人具道華山之盛因偕往一遊記者路經句容一帶山地極多林木蔚然者固自不乏然童山濯濯者亦不少乃爲友人縱談森林之利益友亦首肯者再然以交通不便故乃聯想而及於汽車路友曰吾縣雖未大開通而潮流所趨已刻不容緩因將籌備縣道及建築車路直達南京省會情形略述於下 
　　句邑高地旣多農事雖興而旱乾之年得水維艱以故不甚宜稻然礦産森林則爲旬邑自然之利近年以來鑒於吾蘇江南之上南滬太諸汽車路之積極進行江北之瓜揚瓜清南通諸汽車路之或巳見端倪或已收成效亦尚從事籌備惟由本縣西門西行二十里至土橋與江寗縣接界爲通省要道此路平治以後直達省會便利固多卽以遊覽論往來行人旣可領略南朝湖光山色日可直迪南湯山汽車路一領温泉之風味此當然列爲第一創辦之路其次由縣北門北行六十里至下蜀鎭達寗滬鐵路車軌銜接則由鎭江而常州而蘇州而上海可以朝發夕至有無貿遷於商業上便利匪淺此當然列爲次要之路再次由縣東門通東昌街以達丹徒又通白兎鎭以達丹陽又由縣南門通天主寺以達溧水均爲與鄰縣相接之要衝句邑籌欵不易若能與鄰縣聯絡進行本縣旣可免閉塞之苦他縣亦可因以爲利目下縣人士因省縣道權限劃分固不便侵鄰縣權限然由本縣直達江寗此爲句邑自有之權且地僅二十里需欵無多集股尚易加以本邑山石極多碎石平鋪蓋以泥沙所費有限尤屬輕而易舉况縣境現有之輸出品雖無多而礦産森林將來均足引起人之注意於商業上至有影響今日之籌備實其權輿也更有進者記者往日曾遊南通之狼山見往來遊人如蟻其中以香客爲最多汽車往來者絡繹不絕問諸土人始悉裏下河一帶人士不遠千里而來瞻拜狼山大聖尊神者不一而足遊人尚在其次今余二月中旬來句容見謁茅山之三茅眞君者舟車銜接亦復與狼山相似且華山之大叢林尤爲佛教之著名地居士僧徒視爲聖地上通京津諸名刹下則與裏下河一帶諸大寺院通聲氣遊客之衆更不待言此後汽車若能通行一般人士得有賓至如歸之樂度來者必益增倍蓰此可懸揣而知者也縱筆記此以爲他日之證騐想稍具新知識者必不以余爲　言也（乙種酬） 
[上海之修築街道] [  嵩生]  
　　上海之修築街道固爲實業前途之好現象然舊方法及舊器具漸漸不適於用自蒸汽輪展機及汽車機車輪應用於上海各路作工時此種機械用以代替舊式載重之器具蓋以前之二輪載重車行駛較慢費用較多且甚傷路 
　　上海工部局主張修築道路之器具應用上等機械法至善也如是不特築路竣工之迅速且工程亦較爲優美也 
　　無論何地築路與修路爲必要之事尤以上海爲最蓋上海人口日增商業日盛而街道之建築與修理亦必隨之增繁惟其街道之耐用與省時省費與否實視當局者之能注意否耳 
 
 

Page 21

 
 
   
 
 

Page 22

 
 
常識 
　　（一）投稿本增刋者其料料除衛生法制道德經濟四項外增教育科學宗教市政雜錄問答六項其語涉攻訐個大者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其句字（一）投稿不登載者原稿恕不發還 
常評 
[公敵與私怨] [  覺]  
　　京電稱外交團一律不願中國再有内爭某使至謂凡有主張武力以增中國内亂者不僅華人之公敵亦華會參加國之公敵何其言之痛快若此也余謂中國國民卽人人意中有此語而决不肯如是之痛快 
　　今之主張武力者或爲公義或爲私怨其根本上固有不同之點粤之主張武力公義爲多奉之主張武力實起原於失敗官僚之煽動將假彼之力以報其私怨也而其結果均足以暗喪中國元氣妨礙遠東和平間接影響世界外交團爲局外之觀察故其表示之意見能若是之深切著明而彼主張武力者則或爲求報私怨者所利用或爲求伸公義而不得乃至利用求報私怨者之主張以冀暫達其目的而不暇計及此後之仍無辦法所謂當局者迷旁觀者清也 
　　我國人而果有公之一字在其胸者不特旁觀者能清卽當局者亦不至終迷若懼爲世界之公敵而始不敢再逞其私怨則仍奴性而已然猶勝於不知利害而盲進者 
經濟 
[一指之價值] [  雷生]  
　　客有自劇塲來者爲余道新聞一則云有客戴金約指一背其手而觀劇意態甚自得俄聞呼痛聲自視其手血肉模糊其一指已隨金約指不翼而飛矣余曰此客之慢藏誨盜以自取戾也按戒指一物本爲宫中嬪妃月水來時之信物借此表示非裝飾品（手鐲亦然鐲者觸也其義與戒指同）今女子以爲飾觀已與本旨相背男子尤而效之更不可解且歐戰以後金價驟跌此種裝飾品觸目皆是當此薪桂米珠之時宵小難免不望而生心取之不易斯不得不用其凶狠之手段客之自取其咎亦已信而有徵寄語好修飾者幸品評一指之價值與一戒指之價值孰輕孰重勿再慢藏誨盜以自招旡妄之災也兒童多戴金銀首飾因此而貽害者余亦數見不鮮倘不以爲龜鑑則愛之適以害之有監護之責者更當及時覺悟勿以鄙言爲迂闊則幸矣（乙種酬） 
[財政困難之樂觀] [  省吾]  
　　國民經濟至今日困難已達於極點孟氏　凶年饑歳老弱轉乎溝壑壯者散之四方吾觀今日之中國亦然然則予因財政困難而抱一種樂觀也果何說耶蓋以吾中國人數千年來以官爲業且以爲榮在前清一般科甲出身猶可藉口而一般以捐納得官者反擲多金不過以爲一官到手一身衣食穿吃不盡於是不惜破家蕩産拚命以博一職之榮及其旣得而剥民之脂朘民之膏雖旁人笑駡自若也今也除一般顯宦及狡黠者之善於羅掘外泰半因欠薪影響冬煖而兒號寒年豐而妻啼飢於是漸知官之不可靠而思注重實業偶與若輩坐談謂公等固係朝廷命官今日何苦乃爾彼等蹙額相告曰數月不發薪若不别籌生計將不免坐以待亡予聞至此始知凡事有一弊必有一利假令財政充裕按月開支若輩將輕裘肥馬了此浮生而大夢不知何時始覺也今則稍稍受經濟之壓逼而一般官迷者漸有覺悟誰謂財政困難之不可以樂觀乎（未蓋章） 
衛生 
[茶葉之新利用] [  時玉]  
　　茶爲吾人之飮料亦嗜好品之一種也設令以他物代之久之莫不生嫌惡之傾向然則人之解渴之必以茶者非徒習慣使然而巳必有功用存乎其間第未知其所以然耳 
　　茶之主要成分爲單寗酸揮發油及茶素等茶之品質高則茶素亦多茶素性質與咖啡精相同有興奮精神及恢復疲勞之能力故凡精神不振肢體麻木時飮濃茶一杯卽可恢復原狀此外酒醉昏迷以及食物中毒均可飮服濃茶以解之 
　　西醫治病恒用咖啡精茶素功用旣與咖啡精同故今亦有用茶素治茶病者葉偏地皆有取之甚便特錄之以供病者之一助（乙種酬） 
[普及體育之方法] [  沈達才]  
　　體育之宜普及也人盡知之然則固如何而後能普及乎大者遠者姑不具論兹言其淺者近者 
　　一禁止早婚 
　　二取締土娼賭博及烟酒等 
　　三開放學校操場任人運動 
　　四禁止淫書及不正當之小說 
　　五各縣各鎭設圖書館衛生局及公共體育塲 
　　六商店夥友學徒每日必須有二小時之運動 
　　七每體育塲設指導員一人（學校操場由該校　員任之 
　　八每隔二月比賽一次得勝者與以名譽奬 
　　九學校長期假日設體育講習所 
　　十設體育研究機關 
　　右述數法似甚普通而實重要世之君子果能卽吾言而實地做去體育前途未有不普及者也（乙種酬） 
道德 
[祝壽哀輓徵文之無謂] [  養氣]  
　　近來風氣日趨於浮華虚僞之途每逢新喪報訃或開　稱夀必廣徵哀誄頌禱之文其見徵者不必爲知交戚屬亦不必爲文字作家往往於其人之生平行誼絕未聞知而亦隨意鋪陳羌無故實其人而爲行政官吏也不論其如何貪婪酷虐輙稱爲萬家生佛一路福星其人而爲軍事長官也不論其如何暴戾恣睢必諛以爲國干城爲民保障明明一庸徒偏說是才智兼人英姿冠世明明一腐儒偏說是文探二酉學富五車甚至牟利之奸商而擬爲三散家財之范蠡魚肉鄉里之劣紳而指爲解紛排難之魯連在作者固然極口虞諛在旁觀則以爲不值一錢且往往因文中所稱與其人行誼全不相符或適得其反識者乃加以指摘屬　其人生平不道德不名譽之事相與譏評是徵文者求榮而反受辱求譽而反招毁也昔讀閱微草堂筆記中載某人夜行迷路見一人獨坐山坡叩以爲誰曰吾鬼也吾墓前立一碑不知吾子孫倩誰爲文其所稱述絕非吾生平事實過者見之輙肆口訕笑吾故赧而避此此雖寓言可以風世奉勸爲人子孫者愼無虚飾父母之善行求無足重輕之文轉爲父母彰其惡德也（乙種酬） 
[驕者必敗] [  金紹鵬]  
　　今有人焉學業稍有可觀卽趾高氣揚謂天下除我之外無人能及且以爲所得已足不圖上進其一種驕矜之色現於面間顧曾幾何時其所作之事悉以失敗聞此何故哉蓋驕則忽忽則怠怠則不振矣觀彼學問深淵者遇人謙遜異常故作事亦精密逾恒所作之事十有九成於此可見驕者之不可久恃矣然而彼驕者若學而不怠久而久之亦將謙遜之不遑矣蓋學問愈深待人愈謙也所謂初學三年天下去得再學三年寸步難行凡我同胞幸勿以驕致敗也（不受酬） 
法制 
[贈與之效力并其限制與廢止] [  朱榮桂]  
　　當事者以自己之財産給與於他人而不索償者謂之贈與其效力發生於當事人表示意思之時其以書狀爲贈與之表示者無正當理由不得撤銷以言詞爲贈與之表示而其贈與物業巳履行者亦不能隨意撤銷蓋所以重旣定之法律關係使社會得以無擾也兹更就其贈與契約附有限制者言之例如當事者爲贈與之時巳與受贈人約定不得變賣其贈與物而受贈人業已承認者卽應發生效力嗣後該受贈人非得贈與人或其承繼人之同意卽不得有變賣之主張再請言其廢止查大理院三年上字二一二號民事判例載有受贈人因重大過失及故意對於贈與人或其近親有忘因不能容許之行爲者贈與人或其承繼人得廢止之蓋贈與純係一種恩惠行爲受贈人不知圖報而反對之爲忘恩之行爲此匪特爲人情所不容抑亦爲法律所不許也（乙種酬） 
市政 
[宜保護電桿木上之避電線] [  丁綏之]  
　　我前日走至西門一帶見五六頑童在電桿木旁互相爭折自電桿木頂上沿電桿木通至地中之避電線警察不加禁止以爲此線無用者一任頑童折斷致西門一帶之避電線十已九斷我於是嘆吾國警察之一無常識直與頑童等路政之不治其以此乎蓋電桿木上之鐵絲乃自頂上避電針通至地中者也因夏天雷雨之時空中雲團每帶有强烈之電電桿木慮其受感應而起雷擊故利用避電針使雲團所發之電皆附於避電針上而自鐵絲傳至地中則可免雷擊與高大建築物上之避電針等同者也此理想國人皆明曉故每一電桿木上必有一針一綫通至地中其用甚爲重要奈何人民不察警察不知而一任頑童之破壞折斷乎今曠觀南市各處凡電桿木上之避電線大半已經折斷亦不卽修理竊恐夏天雷雨劇烈之時必有危險發生因避電針所受强電不能通至地中必自鐵絲斷處放出而雷擊起矣若此時而猶有兒童把持拖折則其危險爲何如耶願關心路政者立卽設法保護避電線以維平安或出示警告或關照警察防護凡已斷壞者亟宜修理幸勿以輕視而不顧若至危險發生悔之晚矣（乙種酬） 
問答 
[答王嵩秀問野]  
　　（一）醫官吏軍人黑心之妙劑爲國民自决 
　　（二）火爐供給熱度隨時增加而錫之融解點爲二百三十度故熱度達此度時錫壺卽溶化惟錫爲良導體若壺内儲水錫傳熱於水水至百度卽沸水旣沸餘熱則爲蒸汽錫壺得水之調劑故不化蓋水不盡壺之熱度不能升高也 
　　（三）日之光熱以學理論確可逐漸减縮由二方觀察之（甲）日爲流質或漸凝結（乙）地球迄今尚未凝固完全地日二球旣皆可縮小變冷以二者之距離及面積論年代久遠光熱自必稍有減縮 
　　（四）靈魂問題非數語可决君旣有志研究可訪宗教家細談 
　　（五）八團體國是會議以國家幸福爲前提於裁兵減政各端將必有偉善規畫惟君意將教育廳歸併省署恐與盛唱之教育獨立說未能相合耳 
 
