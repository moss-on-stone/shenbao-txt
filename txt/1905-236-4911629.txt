# 1905 - 236 - 4911629

 

Page 1

 
 
[電傳上諭]  
　　八月初二日奉上諭御史王步瀛奏各省工商抵制美約風潮過激請飭加意防範以　大局一摺前據外務部王大臣面奏美國工約一事迭經出使大臣梁誠及外務部先後與美政府商議美政府己允優待華商及敎習學生遊歴人等並允於議院開時盡力公平妥辦各在案兹據該御史奏稱公憤旣興人衆言龐難保無宵小生心乘機竊發恐悮大局等語亟應明白宣示以免誤會用釋羣欵中美兩國睦誼素敦從無彼此牴牾之事所有從前工約業經美國政府允爲和平商議自應静候外務部切實商改等平辦理不應以禁用美貨輙思抵制旣屬有碍邦交且於華民商務亦大有損失迭經外務部電行各　省督撫曉諭商民剴切開導務令照常貿易共保安全著再　成該督撫等認眞勸諭隨時稽查總期安居樂業母負胡廷諄諄誥誡之意倘有無知之徒從中煽惑滋生事端卽行從嚴查究以弭隠患將此通諭知之欽此 
[電傳宫門抄]  
　　八月初二日召見軍機溥興胡燏棻 
[論厦門罷市事]  
嗚呼吾中國法治不進羣道久涣在下無同業聯盟之規律在上無保護貿易之能力上下隔絶勢成歧視以故聚衆罷市之事無歲蔑卽如今年以來若成都清江揚州等處亦己警信風傳牽動市局然成都揚州之罷市由於商民閙捐清江之罷市由於官塲運動此不過一時暴動　卽無事從未有嫉視稅關圖害洋員如昨日厦門罷市之大變者昨日午後本館接得訪　罷市専電己知事爲稅關而發嗣閱文滙晚報又悉厦門人民竟欲戕殺中西稅員並欲拆毁稅關此等舉動竊恐一有不愼即釀成交涉要事記者故不能巳於言也 
此次罷市之原因由於閩關暴規要求改章夫人而知之矣閩關之舊章若何新行暴例若何記者固未得其詳但據興泉永汀漳龍六屬人公飾傳單臚陳十害該關之暴規勒罰不恤商情則上無可爲諱單内所稱給單袋貨故意遲延一單發出久至二三小時及至發單則己袋稱不及往往停宿海濵多延時遇風雨則有舟艦漂流之險載鮮貨更有貨物霉爛之虞積此原因激成衆怨七月中旬發之於言論者至昨日而始見兼實事此蓋蓄憤己久備豫有素固非倉猝起事爲此無意識之暴動也朝廷日日言保商而商律稅律初無一定關員又留難索詐巳成習慣以致激爲仇抗釀成大故閩關者　母亦有不能辭其咎乎雖然欲舒衆商之公憤必當據一羣之公理以斷 
 
 
 

Page 2

 
 
之夏門商民若於閩關之苛政要求改事則當籌萬全之辦法不當徒逞一時之血氣蓋厦門向有商政局保商局上月己奉廷諭均歸商務總會辦理商部近派林首爾嘉爲會長林消爲全閩素所企重之人而總商會實有交通商部之樞紐也爲厦人計將閩關之如何留雖如何苛罰列舉緣由由商會電逹政府禀請改良最爲合理文明之舉動固宜如是也計不出此閧然一起倡此罷市罷港之下策萬一羣情搖動商民輟業而起盛氣而來不審利害不識重輕或將中西關員　其戕害則水户登岸彈壓公使威脅政府吾恐國勢之墮落外力之增漲且自此貽之矣極大後患亦豈六屬義憤人始事　所及料耶 
　　吾聞泉漳諸郡大族强横民風勇悍械鬥重案歴著公牘閩中大吏乘此衆力未集之時善爲處置諭令照常貿易一面電奏稅關　法妥訂新章以慰衆望此爲弭亂未形防患先事之勝算而不然者迫壓兵力激變衆情厦人　械鬥之故態施之于稅　以仇關之宗旨加害於洋員是内亂未己外侮日亟直不啻將覆之巢猝以風雨己朽之木舉以烈火也嗚呼不可懼哉 
[日俄開議和局十八誌]  
　　字林報接初一日兩點零五分鐘東京電云昨晨九點三十分鐘會議又五點零五分東京電云小村男爵得最後之訓令甚爲寛大和議實己就緒曾有妥切之報告惟尚無確實之証據云又六點零六分來電云和約己定同日倫敦路透電云據少數之訴員探悉謂彼等得有秘密消息卽賠償軍費之事日本因承俄皇之請而未經列入和約惟卜兹墨斯之日本官員則謂日本僅得看護俘虜之相當價值若干現在麥頓司博士及頓納森君正繕冩和約大約可於此禮拜底告成和約載庫頁島不得建築砲台及作爲軍備之區日本亦不得在蘭潑魯斯峽建築砲台其分界之處則在北緯五十度日俄於和約之外復訂一通商新約使兩國得互受邦交之利益而担任保全開放滿洲之責同日倫敦路透電云日本議和各使臣宣言謂賠欵及割讓庫頁島兩欵因難以就議時有决裂之象幸日皇鑒於世界文明之幸　與　和平之利益慨然捨棄而和議始獲有成云云同日倫敦路透電云倫敦各報咸同心贊頌日本之異堂慷慨爲足以表示全球並稱　美總統力助和議之功績同日倫敦電云俄使隈得君於和約簽允後回至旅店自稱此次可喜之成功實所未經逆料蓋於是會議時渠以俄國最後之意見佈告而日本竟能允洽渠實非常驚喜也同日倫　電云和約脫稿當有數日之延擱 
　　文匯報　初一日東京電云和議己全然允洽其大慨情形則爲日本旣捨棄賠欵自應　庫頁島之全部云 
　文報接初一日泊林電云和約之成此處現非常歡悅之情狀日本之篤重邦交而慨然簽允法人無不欽敬德國諾多溪報載此次　本能融解　國之仇而就和　爲日人卓有遠見之證蓋日不己有　治之精神足爲列國讚頌也該報臾望今後之日俄兩國仍不失爲極親睦之　鄰而賀美總統於和議上得完全之榮譽 
[侍御條陳抵制美約事北京]  
　　有某侍御倏陳抵制美約一事請政府切勿干預以免變成國際交涉若美國政府逕來詰責則以國民有自由之權利非能以壓　禁阻者答之公理所在彼必無　云云摺上留中未發（月） 
[金陵商界再議實行抵制美約情形江甯]  
金陵商界於二十六日聨絡學界仍假幼幼學堂開第五次時别拒約大　先由商界發起人張君鑑堂演說開會宗旨宣佈實行章程六則公舉廣業董張省齋爲總理朱小濂爲協理劉愼寛王焕文爲調查次由總理協理演說不用美貨堅持到底繼由張鎰京演說黄種存亡在此一舉復由學界曹秉仁侯辛生金楚　李金伯諸君痛陳華僑受虐情形聽者無不感動末由陶席三演說刻宜振興工藝仿造美貨俾絶來源困其工業皆鼓掌稱善全體簽允遂散會（外） 
[鎭郡各錢莊集議抵制美約鎭江]  
　　美人虐待華工各埠因不用美貨以爲抵制鎭郡自各業董及學界中人在閱書社集議後各業均允實力遵行日昨城内外各錢莊邀集同人在錢業公所會議工約未經攺良以前彼此均不得爲寓鎭美商匯兌銀兩以盡義務（四） 
[公忠演說會集議抵制美約辦法]  
　　初二日二句鐘公忠演說會在老閘徐園外十二樓再開力維抵制大會到者千餘人由會長戈朋雲報告開會宗旨次由朱連魁吳趼人俞國楨姚義門連慕秦周廉生馮仰山沈兆鵬王清甫顧維清尹鶴林諸君次第演說均以抱定不用美貨四字堅持到底勿爲譌言所惑致散己成　圑體如梁欽使致外務部電所云併决定辦法四條照錄於後（一）彼儘疏通我只不用我不能禁彼賣出彼亦不能强我買人（二）雖有印花亦暫勿買俟九月中旬美新約己攺良能　人意雖無印花亦買（三）若有意外阻力則誓當終身不用（四）來賓當函致各處告以梁使之電請益持不用之宗旨以期速見功效（外） 
[上海道示諭拒約商民]  
　　昨日上海道袁觀察發出華商抵拒美約近悉苛禁己有轉機合慰群情并戒勿得非禮過情或致事敗垂成且更有傷交誼之告示一道兹錄如下爲出示曉諭事案奉南洋人臣周札華人因美虐待華工並辱及别項華人相戒不用美貨個人各行其是本非法律所禁惟前奉外務部電美國柔公使允電政府商改禁約此次美葛領事面稱美政府頒發訓條凡商人敎習學生遊歴人等均一律優待嚴飭工部禁止不得虐待華工並諭管理人民進口之委員如不以禮待中國人民定卽撤换赴美護照經領事簽字者卽可爲憑是美于苛待各節己允改良應速出示曉諭各節到道并經駐滬美總領事面逹　節極以和平息事爲主本道查美己特派　使商訂此事並聞駐美學生來　美議院有提　二月開議之說是美己知禁約不便故旣簡特使開特别會議合亟曉諭用慰羣情其各傳諭周知母得非禮過情致敗成事而摥睦誼切切特小　（近） 
[彚錄抵制美約各函]  
餘姚西北三鄕代表人謝元壽　曾少卿書○美設苛禁己閱二十年虐我同胞慘無人理我公苦心熱血提倡盛舉義聲所播四方響應但爭人格不涉國際舉動文明顧全大局使彼列强無可藉口而我民氣得以大伸其見老謀勝算煞費經營凡屬國民莫不感奮敝處鄕僻在海濵洋貨雖少風氣早開民志圑結聞公商義竊表同情現巳聯絡一氣廣爲勸導學界商界一律贊成均照滬章實行 
 
 

Page 3

 
 
抵制鄙人不才竊爲代表細流土壤梢助高深（後略） 
廣西各學堂上商會書敝省全體哲不再用美貨公等熱誠中外欽佩乞堅持永久毋爲動搖華族幸甚 
松郡南貨茶食業十二家上曾少卿書（前略）敝業於二十六日開同業商會由孫君綬臣演說開會宗旨次由舒君葆珊周君鶴雲代表抱定不用美貨爲抵制並勸如遇美國敎士等益加敬待不失文明主義首由商會業長胡君芹泉彭君次省主簽到會之董君又榮毛君少齋蔡君仲瑜沈君秋棠蔣君斯樵寅生等及茶食之孫君福君劉君子畬均各踴躍簽名并勸親友及同業未到者實行不用美貨（後略）（南） 
[西報紀厦門罷市時之亂象]  
　　初一日厦門電云此處海關今日爲亂黨將石塊及他種抛擲之物攻擊甚烈拆毁埋船廳並沈没該處杉板海防軍發槍枚擊亂黨始退英國巡洋艦挨弗基尼遂派兵上岸謂又匯報 
[閩商禀准開闢漳碼一帶航路福州]  
　　福建商務局何觀察成浩　因商人禀請在漳碼一帶内港行輪開闢航路因據情　禀商部立案現經商部查核准予先行立案己於日昨奉到商部照准之公文矣（號） 
[商部准設遵豐玉薊紡織公司北京]  
　　江蘇補用知州趙善培前　商部　先籌　本銀二萬兩試辦遵化玉田豐潤薊州四屬紡織公司呈請立案一面　票招股以備擴充昨經商　批示　謂　職商禀設遵豐玉薊紡織公應先就所籌資本銀二萬兩先行試辦併准予立案毋庸　票招股（光） 
[商部札查河南省各廳州縣農工商各要務河南]  
　　河南商務議員胡觀察翔林日前奉到商部札文飭將商部所辦農工商諸要政轉飭各廳州縣切實詳杳據實答復迅卽彚齊送部以便查核現己遵札飭屬照辦矣（珠） 
[贍對敉平派員招撫番目重慶]  
　　贍對軍務由馬提　維祺帶兵進剿巳就蕩平早見電秦兹聞錫帥决計攺土歸流爰飭錢　錫寳　人重地招撫番目部署一切此行時勢兩便定當有成但善後事宜尚須認眞辦理耳（與） 
[澈查蒙藩請自辦鐵路京師]  
　　内蒙古北部諸藩具禀理藩院請自壽欵築造庫倫抵恰史圖鐵路以便開礦興商經理藩院轉咨商部商部查蒙藩財政奇絀無欵開辦慮其中或有俄欵故擬澈底清　然後批示（閏） 
[粤漢鐵路問題之解决]  
　　初一日倫敦路透電云粤漢鐵路問題經紐約會議後己允將墨銀大兆元賣與中國譯字林報 
[調查清國全部鐵道之資本與其里數]  
　　駐京美國總領事將清國所有各鐵路之資本及里數（英里）詳細調查如下 
　　東清鐵　（自西伯利亞至營口）俄國募債於法國之資本内有清政府資本金五百萬兩 
　　南部滿洲鐵道（自營口至旅順及大連）俄國資本 
　　京津鐵道（自北就至天津八十里）英國資本内有清國資本金二百萬兩 
　　津榆鐵道（自天津至山海關一百二十一里）英國資本 
　　關外鐵道（自山海關至新民屯二百四十里）英國資本一千六百萬兩 
　　關外直隷綫（山海關外之支錢一自清河所至新民屯一自甯河至南表炭礦）清國資本一百五十萬兩 
　　津保鐵道（自天津至保定府按此爲蘆漢鐵道之一部）自耳義及法蘭西之資本 
蘆漢鐵道（自蘆溝橋至漢口九百三十三里）白耳義及法國之資本共四千萬兩（二千九百二十八萬弗）内有清政府資本金一千三百萬兩（未完） 
[四大臣出京攺期北京]  
　　考察政治之四大臣本定七月抄抵滬旋又攺於八月初三日出京刻聞某大軍機因政務紛繁一時未能辦理清楚爰又展於八月初十日左右出京（月） 
[那張二尚書有入樞密之議北京]  
　　聞政府 
有命那協揆張尚書入樞密之議大約八月間必有明文（月） 
[英設濟南領事聞己由外部議准北京]  
　　山東濟南開設商埠各國紛紛請設領事美國首先派往駐紥兹外部又得東撫楊中丞咨稱英國亦擬在該埠添設領事以便振臖商業聞外部業己議准矣（月） 
[洋務費用難籌鎭江]  
　　江督周制軍因南洋爲交涉總匯之區不時有各國官商至寗商辦事件往來酬酢所需歲約二萬　金特札上海鎭江蕪湖金陵蘇州五關道分認接濟議復核奪詎五關道奉文後查得道關兩庫除額解京餉新舊賠欵及内務府費用與蘇織造局所需外近年新增各欵分爲久暫兩項如北京商部練兵處寗蘇兩省學堂寗垣修理馬路滇省自辦鐵路經費所需常年津貼其暫時資助者如南京醫院及寗蘇師範學堂之開辦與奉天恊欵之數名目下一而足爲數動輙萬金至少亦數千金以致庫藏如洗羅掘俱窮今又分派酬酢各國官商銀兩在金陵蘇州兩關歲入稅項本屬無多每歲僅能勉認數百金上海道擬認籌六千金之譜鎭江蕪湖兩關則擬各認二千金上下合計可得萬金有奇以視玉帥所欲得之數祇及三分之一五關道互相函商將會詳各關署財政竭蹶情形雖不敢明請王帥撙節而　意在言外矣（言） 
[調查學務委員起程蘇州]  
　　蘇省學務處調查各屬學務於上月二十九日札委府經歴鮑秉忠叅君赴各處學堂查察課程叅君巳於奉札日由蘇首途（育） 
[招考師範本科案揭曉蘇州]  
　　蘇垣師範學堂前經撫憲陸春帥招考師範本科學生旋於二十九日發案兹將考取各生照錄於下正取共九十名陳慶林曹鏡澄劉鑄周京曹之瀚馮楨何述曾孫際雲張曾衍包人俟奚彤宗席珍吳中英向頡垣朱孝怡陶善錦許其忠邵福清陳繼勛方中賈先甲冾文亮余介黄誕鄒魯儒胡受錫汪昌期秦中龢吳增第金守誠宋嘉釗趙湯任贇王良弼俞道南王采南楊鴻範張德騶姚大中高永懋陸章琇徐 
 
 

Page 4

 
 
寳森費承祿江恒源潘昌甲李根義朱曾善王翼牟鑑平阮鴻綬吳　璵王丹李獻三章　徐秉彝吳元滌馬　廉杜家駿潘承肇徐雲張宗載曹同文陳球張文尉趙偉薛晉吳　　賈道曾王斌堪姜光輔杜晉芳汪懋祖陸祥騏何官梅吳奎聨邱世杰萬維憲沈惟型王來賓劉甲第吳鶴章趙懷琦王鍾傑楊驥孫陳聚星五鎔方緖墀　鴻謀劉德彰丁曾藩備取十名史伯鏜唐耕園　鴻卓許慶麟戴坤元劉鍾瑛崔礪生姜辰生錢承恩（爱） 
[修理湖南湖北電線武昌]  
　　湖南長沙湖北武昌總電綫綫路延長後年久未經修理近來南北兩省公電日多己由大府委員大加修理以重要公　此項工程經費　鉅（有） 
[電今選派稅司商辦開濬黄浦江寗]  
　　開濬黄浦聞江督近日巳電京師總稅務司選派稅司一人來寗商辦一切以取　於各領事云（英） 
[督辦鐵路大臣會同北洋大臣湖廣總督籌辦蘆漢幹路尾款以竟全工摺]  
奏爲蘆漢幹路刻期至竣不敷尾欵擬照工程司單開數目分别准駁續發小票以竟全工恭摺具陳仰祈聖鑒事竊照蘆漢鐵路比國借欵合同訂明法金一百十二兆五十萬佛郎克虚數九扣實得法金一百一兆二十五萬佛郎克比國總工程司沙多末次源估全路工欵黄河橋工並未成路以前就本息拳亂平靖修復軌道推展支路共需法金一百六十六兆六百六萬八百十五佛郎克比較借欵實得之數舉成數而言不敷法金六十六兆合同未言加售小票幹路關係南北機樞勢難半途停輟其時和議大綱賠欵四百五十兆兩之數巳定臣宣懷探知比法曾以拳匪毁路併案索償因面諭沙多並派道員柯鴻年密商比法公使將因鐵路所得之賠欵撥充公用該公使先多阻難嗣迫於公義而又慮賠欵　分年攤還工欵一起需用化散爲整籌墊損虧商榷數四議由總公司簽函擔保始允比法兩國各半籌墊總數共法金五十兆七十一萬七千佛郎克繁難曲折報底於成然較沙多所估不　之數貫尚短缺法金十五兆之譜曾將詳細情形由臣宣懷咨明外務部商部暨臣世凱臣之洞分行備案本年南北鋪軌均己及河黄河橋工亦將　第落成限　赶緊結束以憑専摺奏報旋據該工司開單請核前來臣等公同查核計開全路行車遵限在本年十月全路完工遵限在本年十二月統計應用欵目各員薪地價土方提工黄河鋼橋又車站機廠貨倉鋼軌零件枕木石子油煤雜料又汽車客車貨車暨餐宿郵政各　又岔道枝軌暨推設要站處所又估計不及意外需用之欵又按照合同應備幹支各路行車周轉之欵又借欵全數應付未付之息或計工待撥或年久修换或推廣展築蔌應辦未辦内分條目下二項需法金二千六百四十萬九千佛郎克除現存各項尾欵又約估本年底止行車進欵法金一千一百七十四萬三千佛郎克可撥抵用外計不敷法金一千四百六十六萬六千佛郎克再除完工後推廣車站修换枕木車輛法金三百六十萬佛郎克係預備之欸應歸第二起籌借外加以臨城枝路法金四十萬佛郎克計需法金一千一百四十六萬佛郎克按九扣應借票面法金一千二百七十二萬佛郎克是爲第一起急籌之欵其全路完工後三年内推廣南瑞沿江車站及枕木車輛一律换新計法金三百六十萬佛郎克又易州磁州兩支路計法金三百五十萬佛郎克計需法金七百十萬佛郎克按九扣應借面法金八百萬佛郎克是爲第二起預籌之欵並據聲明第一起急欵不定完工勢必躭遲付息尤無著落開單呈請速籌各等語未完 
[關讞員致上海縣函（爲催抄會匪魏應生事）]  
　　飛啓者案准大移協提散放票布會匪羽黨衛亦生卽魏應生一案業於飭差帶同眼線方老五卽方阿和指提得衛亦生一名提至捕房被捕頭將眼綫及衛亦生一併押捕房不解廨兹昨英副领事來函以查立會散票本干例禁所獲之魏亦生如果實係會黨自應卽行解辦未知該黨所立之會係何名目潛謀者究係保事及所散之票布有無眞據因事關重要不得不詳　實在愼重辦理函請迅移上海縣將以上之實據卽爲見示並將此案卷内别匪所供之口供及告發著之口供一一杪錄蓋印送閱等因並稱向例凡有解送之案應在公廨先行過堂審訊惟審訊時所憑見証若無見証應將案卷内口共及有關係之卷抄錄俾可於審訊時質証等因並於令晨堂期據捕房將方老五魏應生兩名解廨尚准英國德副領事函稱魏應生在捕房控告方老五查得方係過犯今經用刀傷人責押有案請將所獲魏亦生釋放乃經弟再四力爭舌敝唇焦而德領　初尚不允繼復磋商暫允不釋將方老五魏應生兩名仍行帶回捕房管押魏應亦須俟函請執事抄到口供核訊後始定能否解縣眼綫方老五卽　阿和因係兇犯定予判押六個月斷難釋回雖未定斷深難挽回用特飛巾即祈執事查核辦理迅賜錄　見復母梢遲延致生枝節是所切禱（見） 
[稅司開呈洋行樣鎗存數以杜私售]  
滬道袁觀察以虹口各洋行往往有私售軍火情事於中國因爲有害卽在西人亦有不利前曾函致稅務司查明各洋行所存樣槍按月具報以免弊混昨巳由稅務司詳開呈核矣（亦） 
[名醫應岑督之聘定期赴粤]  
　　粤督岑制軍患病己久兩次奏請開缺出洋就醫均未邀准一再賞假調理日前岑督因病勢加劇特電滬延名醫陳蓮舫徴君並上海李平書大令赴粤診治徴君初以年邁辭嗣由瀋臬兩司再電敦促徴君貽允定於初七日偕李大令同乘某公司輪船往粤（容） 
[北新涇巡防局未便裁撤]  
　　北新涇巡防委員陳仲玉二尹前以聨絡董事擅受民詞經該處紳士禀滬道袁觀察將該委員裁撤地方諸事就近攺歸法華司兼管袁觀察接禀後當卽飭上海縣汪大令查復現聞汪大令己將陳二尹人尚謹飭法華司相離太遠該局未便裁撤等詞禀復矣（集） 
[派委協提納賄案犯]  
　　劉恊記石子行以周仁山納賄謀奪路工等情上控撫轅奉蘇撫憲札飭蘇州府親提訊斷具報在案屢志前報兹查周仁山匿跡上海公共租界故由原告禀明蘇州府尊派委來滬協提昨請公廨讞員關絅之司　簽差司馬當卽遵照　理（見） 
[法與摩洛哥决裂]  
　　初一日倫敦電云摩洛哥　却受法國要求故法使臣己預備離裴斯城譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[掣革廠擬延洋工帥武昌]  
　　湖北官辦製革　年來　浙　充尚未十分完善日前督憲張宫保己電請駐德欽差蔭星使代雇工師以期製造日漸改良藉挽利權（位） 
[圈購大冶縣礦山武昌]  
　　大冶縣屬礦産素豐有陳家山者前年曾經本地紳士禀官開採後以他事紏葛封禁昨己由官購買擬卽開辦聞此山礦質炭鐵兩項爲夥惟向用土法埰挖故獲利厚薄未能預斷也（位） 
[松郡院試三誌]  
　　本月初一日江蘇學政唐春卿宗師考試奉金上三縣文童頭塲有奉賢文童蔣姓坐西重字一號嗣竟越至東文場爲學憲查出立飭提調將該童發縣候辦是日　一牌示略謂訪聞有府學生員某與其子婁縣文童某在外招搖撞騙愚弄不肖生童實屬胆大妄爲大干法紀仰即嚴查拿辦如有與考人等確知其人縱跡亦許來轅禀控以憑澈究惟不准挾嫌誣控云又牌示初七覆八學一等生員初八日考貢監錄科（竹） 
[滬壖宦轍]  
　　江蘇候補道匡　察翼之候補知府吳太守觀樂昨均因公先後來申分住長春鼎陞棧内○候補主簿唐二尹正　試用巡檢萬少尉文覃昨均先後到道禀見並呈　　○商部委辦玻璃公司委員候補知府蔣少珊太守唐祝顺公入都之甲辰科翰林徐少泉太史鍾恂均於昨日由滬乘輪北上（近） 
[船塢督辦返滬]  
　　製造局船塢督辦薩鎭軍日前命駕赴江陰口外騐試快艦所裝砲位　劣兹己事畢卽於昨日返滬（欣） 
[晉撫行轅紀事]  
　　山西巡撫張安帥來申駐節天后宫側行轅迭紀本報昨日本埠文武印委各員咸至行轅禀謁安　接見有差（古） 
[禀復槍彈走火實情]  
　　製造局總辦魏觀察前奉江督周玉帥札飭考騐鎭江等處退回走火鎗彈弊病己志前報兹悉觀察接文後即飭槍廠委員詳加查騐現據該委員禀　　項彈子實係銅沙過多之弊近年所造尙少惟初造時走火甚多刻己一律攺良云云觀察因於昨日據情禀復玉帥矣（欣） 
[函請借屋儲料]  
　　滬南製造局船塢總辦吳盈之副戎近因塢中地界尚未劃定所有物料乏房堆積特於昨日函請該局總辦魏　察暫借軍火處房屋數間以便備用觀察當卽遵照辦理（欣） 
[自由結婚]  
　　鹽山劉千里茂才爲長沙府仲魯太守之子通泰東西文字現與桐城吳小馥女士結婚擇吉八月初三日上午十一點鐘假張氏味蒓園安塏第成禮請張叔和爲主婚人周舜卿薛南溟兩君爲紹介人兹將是日所行禮式照錄如左第一節行結婚禮第二節行見家族禮第三節行受賀禮行結婚禮式新郎由諸男客伴送新娘由諸女客伴送届時至禮堂北面立定主婚者西南面立展讀證書新　新娘主婚人紹介人各　印畢主婚者爲新郎新　對换一飾品（如戒指時　之類）卽對立行鞠　禮主婚人　頌祠新郎新　　主婚人次謝紹介人　鞠躬　此時賀客均　手　呼行見家族禮式先謁尊長叩顧次平　次下輩彼此鞠躬尊長以次行禮畢時均授　　　　以金銀牌或他飾物下輩　各獻花　賀（先安一瓶於禮堂備插所　之花）　郎新娘亦有所獻報於成婚後次日行之行受駕　式男女客各依新郎新娘以次排列行一鞠躬禮男女客代表人出讀頌詞讀畢各執一花插於新郎新娘襟上復位又一鞠躬新郎新娘出位讀答詞謝衆客行一鞠躬　客又皆拍手歡呼禮畢乃讌飲飲時可舉酒起立隨意祝頌或歌舞各竭其歡而散結婚證書式結婚男子劉駒賢字千里年十九歳直隷省大津府鹽山縣人結婚女子吳權字小馥年十八歲安徽省安慶府桐城縣人因周　卿薛南溟君之紹介遵守文明公例兩願結婚訂爲夫婦　　光緖三十一年八月初三日在上海味蒓園塏安第公請張叔和君主持行結婚　永　和好合立證書光緒三十一年八月初三日結婚男子　駒賢結婚女子吳權　紹介人周舜卿薛南　主婚人張叔和（容） 
[委丈地畝]  
　　縣尊汪大令昨日札委水利應孫立幹少尹會同　丈局委員劉二九帶領丈手人等赴西北鄕丈　地畝（近） 
[副戎失竊獎札]  
　　候補副將劉文彬副戎變松近日由寗乘輪來滬在舟失去獎札等物四至上每縣面請汪大令飭捕查緝（近） 
[飭差傳訊彚志]  
　　美商興　洋行投　管傾　署控華商詹朗輝租貨輪船糾葛請傳會訊等因讞　關商馬當卽飭差傳訊○和商好時洋行投該管領事署控鄭曉記定買麵粉不出請傳訂訊司馬亦卽飭差往傳訂期訊奪○美商恒豐洋行投該管領事控華商愼記定買鐵貨不出亦請司馬飭差查傳訂訊 
[工頭奪業行兇]  
　　塡泥工頭俞某與王某爭奪工作糾集　人在舊港橋附近沈家灣地方將王拔　僻處兇　並刀傷多虞田家屬得信飛報是處巡防局飭勇將餘黨拘獲四名帶入局中押候究辦（古） 
[犯歸案]  
　　上海縣汪大令昨日飭捕由押所提出起意行竊之吳德奎略詰數語判令　　　州吳縣訊縣（近） 
[上海縣案]  
　　鄕民盛如金控曹耀宗曹竹卿强贖絶田單兇毆等情前晚經汪大令提審盛供同治七年曹王氏將單　兩處賣於身父爲業至光緒三年找價割絶身父當即納稅遇户詎曹王氏近知身父巳故忽　曹耀宗出塲云是王氏之孫糾同　竹卿來　强贖不　　將小的兇毆受傷現有單　 
 
 

Page 10

 
 
呈閱質之　耀宗供故父國湘嗣與叔祖母曹王氏爲子同治七年王氏活賣與盛姓之田應歸小的回贖大令斥謂賣地己逾三十載之久且有絶契何得强贖喝責五百板曹又供稱絶契是盛假揑大令喝再責二百板竹卿供耀宗邀小的到盛家贖田不敢帮毆大令飭責一百板又訊曹義昌供盛姓買曹王氏田地係故父茂榮作中此次勸耀宗不可越例强贖無奈不聽地保張士恒供亦曾勸阻大　判兩曹交地保帶回再犯准予禀究單契給還了案○浦東總巡局解楊阿木到縣函稱據耆民陳某等多人環禀在八埭　開賭土　姚唐生前次覊押攺過局時楊阿木姦佔姚之姘婦徐張氏嗣姚釋出向楊訛詐得洋姚今訪拿收禁楊往徐張氏處續姦不從　衆聞聲圍拿楊竟開放手槍爲此拿獲解案請辦等因　令立即提訊楊猶一味抵賴判押候捕提徐張氏並帶姚唐生質明究辦○王金海扭控丢包攫洋之王金標訊明枷押在案刻因押滿解縣發落大令飭即開枷再押攺過局一年察奪（近） 
[局事志略]  
　　東鈎玉弄成衣匠劉慶和於上月間闖入近鄰周龍生之妻妹房内被周扭至二十三七鋪巡局控究經局員朱峒仙二尹訊飭押遷在案詎周心尙不服前晚紏合多人至劉所借之新屋内將其拖至家中閉門兇毆事爲劉友得悉卽投　察總巡局禀控朱明府立飭差甲將周　提到案押候訊奪○出口捐局庖　馬恭興之夥任裕坤近日竊局内什物被馬查悉扭入工程局請究經帮審黄二尹　飭掌頰四十下押候交贜再核○壽昌衣莊主汪瑞生住居久大碼頭與洪源錢莊執事蔣藹棠爲鄰前　不知因口角事後由蔣投工程局禀控黄二尹傳汪到案判令向蔣服禮了事（欣） 
[會訊買貨轇轕及抵銀不還案]  
　　美商光裕洋行買辦陸仲良控賈永生不還貨銀當提保人吕潤生到案　讞員關司馬會同美安副領事研訊各情巳載本報昨晨十點鐘美安領事又與司集覆訊光裕洋人偕陸仲良投稱賈取之洋燭等物有收條可憑所付銀兩俱　收摺查賈前將仁元莊二十八兩之廢票唐突且年呈收據又有塗攺筆跡顯係情虚圖賴求請嚴追質之賈供僅欠洋燭銀十八兩五錢尚有五十箱係和濟取去且己照付吕潤生投請注銷保人字樣司馬商諸安君以兩造往來各帳轇轕難清著原被各於七天内存銀七十兩移交商總會秉公將帳結清再奪○前者美署古太太控張記牛奶棚主張益祥以地契抵銀不贖一案昨晨又將張益祥傳訊張供所抵之　地在法界計一畝零值銀一千四百餘兩僅抵銀八百兩是實現擬將地　賣歸償司馬商諸安君判仍交保俟禮拜二再訊（見） 
[英美公廨晚堂案]  
　　永亨莊執事張芝安控董椿衢欠銀不還奉訊各情己誌本報前　又經襄讞孫明府提　董當　缴　一百五十元供商人己央親友向原告　處惟刻下借貸之欵尙未　到求恩展限再缴明府判仍還押限三日内將所斷　兩如數繳日違干嚴比○又張芝安控陸溪　欠銀六百四十兩一安亦於晚由孫明府提比陸供調措未齊惟求展限明府亦著還押限五天繳銀（見） 
[會審公廨早堂案]  
　　萬慶福投美捕房控稱其女扣寳年甫十歳　月二十七日領至張子藩處議張侄爲童養媳不料前日忽爲陳鼎郎領去藏匿張柴氏處請爲提究等情捕頭　包探倪順泉將扣寳及張柴氏陳鼎郎一併帶入捕房昨日送案請究萬慶福投訴前情張子藩供粤東人萬領扣寳至　議婚雖有成約須待初三日過門是實旋據新閘捕房包探李星福稱此案尙有情節不符之處緣前日下午張柴氏投報捕房自稱與萬拼識七載扣寳係三歲時出洋三十五元買來萬於上月二十七忽領至粤人處償寳議得身價洋一百元　三成交並非議婚故倩陳鼎郎設法　回求察覆詰萬供與氏姘議不諱讞員關絅之司馬商諸美副領事安立德君　萬具嗣後不准價賣扣寳結扣寳著張柴氏領回撫養擇陳鼎郎事不干己著責一百板開　完案○内地會洋人控西崽林金貴竊大菜刀又數　　並手巾單被等物約　洋三十元報捕後由探朱桂生吊贜送究中西官判枷號七天期滿押捕房兩月○費克榮控王阿大竊取布衫由捕拘辦判責一百板開釋○李阿虎先後竊朱阿多徐少　鄧阿二等三家衣物烟槍等件由探張全林解辦判責二百板押三禮拜○一百五十四號印捕控車夫王生行兇被毆等情判王罰洋一元○前者朱玉亭控發　機器號方逸侣借銀不　等情昨由包探王阿巧將方提案判押候過堂訊奪○道勝銀行控宋仲　一案由佛威律師函致公　稱因尙有牽累該行式老夫度麗棠等情昨由包探王阿巧傳案判交妥保俟禮拜六會訊○趙對元竊　慮元布衫褲報捕拘案判責五十板當堂開釋○八月朔晚適逢月蝕華人有救護之舉　放爆竹敲擊銅器捕房以其違章飭捕拿得沈長法王作生陳安生周阿寳等十三名昨日解廨請示判到案之人各罰洋三元臨訊不　者將所存保洋五元充公○陳毛頭控陸了頭撬門圖竊有巡捕作証判管押一月罰作苦工○賣蛋人王金　控被流氓王會根陸阿五等六七人至攤吃去鴨蛋三十五枚索值不給訴諸二百二十一號捕拿獲王會根一名詎陸阿五手持種田鐵耙將捕亂擊幸捕　快一并獲案求請究辦巡捕所事相同併去號呌己被打失中西官以陸兇横己極判押西牢四月王會根二月著賠蛋價號呌等洋兩　○王雲推控孫阿大陳鴻生襪店　兇糾葛等情昨奉傳單將孫陳傳案判押　　堂訊奪○萬哉卿控王金三竊水烟袋由探解辦判責五十板開釋（見） 
[法租界捕房發洛]  
　　本年五月間新北門外王雙成水烟袋店　比鄰失火店主之子王培生勾串外人將水烟袋竊去向城内某典當洋分用爲店主查知將培生送八捕房解奉讞員陳大令訊供　押捕房三個月期滿再核在案兹因培生在押患病昨日其母投案聲稱伊父聽妾唆使將子送辦現在患病求准交保出外醫治　投著公　具禀聽候核奪○　奎元控翁兆科騙去雲土三箱托梁漢泉氏洋五百四十　翁秉間　逸奉大令訊　除　到原贜給領並著梁繳賠洋一百八十元在案昨日原告投稱梁有意挺押分文不繳誠恐繳銀之後尙有别案移送英解求請究追大令因命提梁到案著覓人銀並保人赶緊繳案如延追比○牛肉店主朱長富控戴義祥購買牛肉論價行兇訊飭押候責懲在案昨日命照原　重　二百板斥釋○洪阿增洪阿慶在新租界圖竊爲包探拘獲解經大　訊供著各責二百板斥○楊來生張阿福在鄕竊得衣肥一包來滬求售爲包探緝獲解奉大令訊供判各責一百板釋斥（居） 
[美租捕房事]  
　　林阿寳闖至西華德路陳阿順家國竊爲陳撞見扭入捕房押候　辦○馬夫徐阿二駕事至黄浦路與某汽車相撞　遂驚躍逃至乍浦路由某人扣住唤同印捕帶入捕房該　　與印捕己被咬傷捕頭　飭送往公濟醫院求治○黑人某甲至四考脫路二百二十一號粤妓李阿鳳家胡閙並持刀行兇由捕拘入捕房押候核辦（古） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
