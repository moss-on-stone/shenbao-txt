# 1919 - 96 - 4916576

 

Page 1

 
 
   
 
 

Page 2

 
 
   
 
 

Page 3

 
 
時評 
[齷齪心思（冷）]  
　　凡人每以己之心思推測人之心思故己而惟知爭權奪利者其推測人也亦無一而非爭礶奪利之心思蓋於爭權奪利外世界幾無一事也 
　　試觀今日之京電主戰派之對於和議大抵皆足以表示主戰派之心胸者故我無以名之名之曰齷齪心思 
而已 
命令 
　　四月十一日大總統令載濤授爲鞏威將軍此令 
　　又令内務總長錢能訓呈准奉天兼省長張作霖電咨卸任瀋陽縣知事趙恭寅懇請辭職應照准此令 
　　又令内務總長錢能訓呈准湖南兼省長張敬堯咨請任命劉學煥周憲焜秦萊榮童曜臨葉赫聯試署省會警察廳警正均照准此令 
　　又令内務總長錢能訓呈准熱河都統姜桂題咨請任命趙澍潤張模張蔭棠蘇騰昇李桂靑爲熱河警察廳警正均照准此令 
　　四月十二日大總統令任命王嵩儒爲湖北財政廳廳長此令 
　　又令任命賈德耀爲將軍府參軍此令 
專電 
　　北京電福安部昨夜開緊急會議某議員謂滬會此次所提議案直是大政方針非復和平條件由朱已與南方聯成一氣將出組混合内閣卽以提出各條件爲總理交換品目前對付方法非取消朱氏總代表不可某議長謂事關重大應從長計畫最後决定一面飛電徐州請徐樹錚迅示决策一面密電陸使歐會席上應與日本一致所有爭持未决案件卽行表示讓步又一消息北方軍閥將組護法軍並促新國會三星期内制成憲法（十三日上午十一鐘） 
　　北京電段派昨在段宅開秘密會議由方樞報告滬會對於國會問題先恢復六年憲法會議在南京開三讀會將憲法完全制定尅期公布一切問題不解自決現雙方代表多數本此主張提出必當通過形勢非常危急速籌救濟方法經衆討論甚久決定一致反對如到無力抵抗時可派員赴巴黎向歐會控抗時可派員赴巴黎向歐會控訴求列强公平裁判並運動某國先行干涉（十三日上午十一鐘） 
　　北京電李王兩議長謁徐述黨議對滬會主張南京制憲重選總统修正國會組織法絶對反對卽舊會制憲新會追認亦不贊同徐答余無成見但旣予代表全權未便有所表示李王以答復不得要領聲明兩院下次開會要求國務員全體出席質問徐默然乃告退（十三日下午九鐘） 
　　北京電安福部開大會議决兩項（一推兩院議長晤錢總理叩）問所派總代表等是否其主張能不違背總理所贊成之安福部四大主張及最近和議情形與政府之方針（二）兩院開會時請全體國務員出席依法質問李王訂今年晤錢後卽晚到會報告（十三日下午二鐘） 
　　北京電段派議員因通過錢内閣前與徐錢結有口頭契約對南方議和不越安福部四大主張範圍今聞和局將成形勢變動非常憤激紛紛謁錢詰責並語侵東海斥爲賣友昨晚安福部散出光雲錦康士鐸陳光譜克希克圖等十數暴烈分子又赴某議長宅談話結果議决對於本黨及外界先發一種宣言揭明主旨約分四說（甲）依照上次决議之宣言認爲大總統地位不能因和議而搖動（乙）國會非依憲法不能改組南京制憲之說及兩國會同時取消舊法召集新會之議認爲搖動元首地位違反北方二十省之民意絶對皆不贊成（丙）和平會議中人若因瓜分政權之故爲不公正之主張其所議决者概不承認（丁）國會問題若贊成南方一偏之主張使中央及北方各省軍民及政客冒違法之嫌時概不承認上述四項外尚有最後一策事關元首地位兼涉外交未便揭布（十三日下午二鐘） 
　　北京電自昨日晚止各方面派赴滬上左右和議之人物紛紛秘密來京時局將發生重大反響（十三日下午一鐘） 
　　北京電吳鼎昌方樞被某派留京不復回滬就職（十三日下午一鐘） 
　　北京電段派速張作霖赴津處分時局張准今日抵津倪亦明日可到又將開督團會議聞段親往主席（十三日下午一鐘） 
　　北京電頃晤軍界要人云曹錕不贊成在津租界會議張倪行期中止已派代表來京請示主張改移奉天開會（十三日下午三鐘） 
　　北京電己未俱樂部幹事頃開特别會議對安福部要求國員出席極費躊躇討論結果擬暫時保全新國會爲答復至關全局問題訂明日開全體會員大會再從多數取决（十三日下午九鐘） 
　　北京電政府派員宣慰陜民院調蔡寳善齊電留允緩調（十三日下午一鐘） 
　　北京電甘督以陜戰已停鳳翔防務亦解擬將吳孔兩軍撤回（十三日下午四鐘） 
　　北京電昨日閣議討論裁兵善後辦法尚無結果（十三日下午一鐘） 
　　北京電李厚基電駐沙高維嶽報稱吳忠信等來三元設行政公署徵收錢糧請詰南方迅令撤回（十三日下午一鐘） 
　　北京電銀行團所得幣制借欵優先權扣至寒日滿期現與財部協定延長六個月（十三日下午一鐘） 
　　北京電美國資本家代表某氏與徐恩元合組中美商業銀行仿中日滙業行例要求財部特許發行紙幣聞部已交幣制局核議照准（十三日下午一鐘） 
　　北京電日來由徐李經手向美日商行訂成之小借欵總數已達千萬財政驟形活動票價亦漸增漲但龔財長對此等借欵認爲徐等個人固寵要譽一種手段極不滿意辭職之念轉覺堅决（十三日下午三鐘） 
　　北京電蘇省治理運河决派張謇韓國鈞爲督會辦（十三日下午三鐘） 
　　北京電恰克圖電布里雅特仍竭力運動活佛又美軍五百已抵烏金斯克分駐内外蒙邊我亦宜速派軍前往（十三日下午一鐘） 
　　北京電陳毅電赤塔議組政府後屢電外蒙請贊成已拒絶又聞布里雅民千三四百戸願入蒙籍除勸導嚴拒外請迅籌辦法派隊協防（十三日下午四鐘） 
　　北京電政府議出兵蒙古計劃擬以參戰軍任烏得一帶奉軍任呼倫貝爾新軍防察罕通古黑甘等省均分兵防堵（十三日下午四鐘） 
　　北京電蒙杜旗包蘭亭等叛黑督派隊擊散（十三日下午四鐘） 
　　北京電阿穆爾華僑總會電請撥兵駐守（十三日下午一鐘） 
　　北京電阿爾泰變兵通電自立（十三日下午一鐘） 
美國無線電 
　　十二日華盛頓電國務院正式否認日本報紙所傳之中美密約說 
　　十二日華盛頓電美國鐵路總管星期五日下令酌加鐵路機師工人車頭及客車貨車各執員等四十萬人之月薪自一九一九年一月一日算起共加六千五百萬元統扯每年每人加多一百六十元 
　　十二日華盛頓電星期五日巴黎來電云最近四十八小時内和會之進行較諸二星期前大順利凡關於德國賠欵補償土地萊因河及波蘭諸問題均已迎丸而解記者親往見威總統與英首相故得此種好消息聞德國代表將於二三星期内被召參與萬歲里會議星期四日國際同盟委員會新加一條件聲明孟祿主義與大約章無關係 
　　十二日紐約電摩根銀公司今日否認所傳該公司與日人訂立商船計劃說 
　　十二日舊金山電芝加哥與舊金山之間遭狂風之損失甚大電線多斷死數十八尼勃拉司加丶甘塞司與塔克三司三州皆受害 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
　　十日倫敦電北俄英軍大本營報稱本月五日利物浦與約克希爾聯隊助以俄兵一中隊衞守希里特米成加本月一日俄國國防軍第一次出戰衞守波爾夏碩基坎拿大兵南斐兵俄兵之盡役於航空隊者助戰甚力 
　　十日倫敦電埃及公報宣稱愛倫貝將軍報稱新内閣已於九日由魯希第九組織告成甚受民衆歡迎各省現均安靜惟農民偶有示威運動昨開羅數處有暴徒與阿米尼亞人爲難 
　　九日倫敦電哈姆斯韋斯氏於下院質問時宣稱據最近消息埃及大局殊爲安靜開羅自三日暴動以後未續起騷亂 
各通信社電 
　　哈爾濱電俄國電社消息稱財政部會議銀行界實業界商界股票交易所等皆有代表列席聞有人提議志在廢除克倫斯基氏所發行二十與四十盧布之鈔票此議卽將交内閣核議聞擬自五月一日起此項鈔票不復由政府機關或私人收用七月一日以前照面值之半數兌換其餘半數則作爲借欵定二十年内償淸於七月一日起付本埠人民聞此消息頗爲惶慮 
（十一日）路透電 
　　北京電徐東海因某派極力反對恢復憲法會議亟設法疏通並促吳鼎昌方樞出京但收效甚難 
　　北京電參戰軍赴蒙現忽中止 
　　北京電安福部决議不承認恢復舊憲法會議及追認徐東海爲總統由李盛鐸王捐唐對於東海幹臣提出質問 
　　北京電張錫元電佳日撤所部軍隊退駐渭南 
（以上十二日）以上平和通信社電 
　　北京電滬會議决嗣後外交事南北合辦政府甚表贊同 
　　北京電錢向總統聲明俟南北统一後决引退新閣備選人物宜由和會討論 
　　北京電唐總代表電蒙事有外交關係總統已交外交委員會討論辦法 
　　北京電吳鼎昌因病緩日赴滬 
　　北京電錢請元首責成周自齊徐恩元李思浩隨時介紹借欵（以上十三日）以上中華通信社電 
　　北京電撤廢人種差别案及美械案將提前决議答覆日使 
　　北京電新銀團美加入俄退出因我與商善後大借欵以由上海和會兩總代表簽定用途修件已承認開始協議 
　　北京電楊增新電京聲明張慶桐幷未遇戕 
　　北京電徐樹錚電院謝賻治喪費幷稱月假届滿卽行返京 
　　北京電京兆尹王逹經熊希齡電邀會商修治北運在京兆香河縣境開闢新河計畫已呈報赴津 
　　北京電總統擬定軍事計畫已得北派軍界贊成將交滬會請南方同意 
　　北京電昨日閣議蒙防案决派參戰軍邊防軍分途出發對於中俄蒙條約之出兵限制亦有討論 
　　北京電余詒胡鄂公近皆電告起程回京都下信爲川陜事將告結束之徵（以上十二日） 
　　北京電張勳財産明令發還昨贛省當局電告已將南昌新建等縣財産及器具等件點交蔡國棟接收　　北京電法部以奉省呈以秋桐豫顔文海分簡高審檢兩廳廳長與法定資格未符已議駁 
　　南京電李蘇督接政府電派宋聯奎赴滬陳述陜狀過寗希與接洽 
　　南京電滬甯路局徇下關商埠商會之請呈准交部在南京江邊建築永固貨棧一所以資囤積不日竣工（以上十三日）以上中孚通信社電 
　　北京電昨日午後外交部提出議案於内閣會議請决議中美購買軍器合同應否按照其他合同之例村之公表國將會議擬於下星期二討論此問題 
　　北京電陸軍部已奉總統之命起草成兵委員會章程其要點南北雙方軍事委員（此處電文有疑義）組織裁兵委員從上海和平會會議完畢時開辦 
　　北京電昨日安福俱樂部决議如左兩件（一）由參衆兩院議長訪謁錢總理質問北方議和代表有無違背總理所贊成之該俱樂部之和議四大主張及和平會議之現狀與政府之方針（二）參衆兩院開會時要求國務員全體出席以便質問該俱樂部所謂四大主張者一政府與西南責任派就於解决時局須互相妥協此處電文略有疑議）二絶對維持元首之地位三在憲法未制定以前凡臨時參議院修正之現行國會組織法及選舉法概不得變更修正或取消四制定憲法時應斟酌各方面意見而採用之（十三日） 
　　東京電日本政府今日發表林權助男爵任關東州長官立花中將補關東軍司令官野村龍太郎博士任滿洲鐵路總裁中西淸一任滿洲鐵路副總裁杉山四五郎任關東州事務總長兼民政部長前任駐華公使館付武官齋藤中將任第十一師團長秦豐助氏任遞信省次官關東州外事部長命奉天總領事赤塜氏兼任（十三日） 
　　東京電東京朝日新聞曰日本對華二十一條及關於山東之問題前已由日本媾和委員在英美法意日五大國會議中承認决定爲中日兩國間之問題故日本委員爲與中國委員保持同一步調起見曾經非公式通告中國云凡關於收回領事裁判權裁撤駐屯軍及其他中國國民正當之希望日本無不首先援助中國並聲請在此次媾和會議中兩國當互相提携取一致之行動但中國媾和委員皆置之不問竭力欲求英美兩國解决此問題遂有如此次之舉動事已如此中國方面不欲將山東問題由中日兩國解决欲以此爲媾和會議之一問題美國對此問題或將與其他德國屬地同等看待主張暫時爲國際管理之形式亦未可知中國方面之行動爲列國委員之所不解故結果將照日本之意解决之云（十三日）以上東方通信社電 
　　東京電新任關東州長官林權助男曰現滿洲之各種弊害中其最者爲密輸入嗎啡待余任當根本解决之以一掃其弊根（十三日） 
　　東京電日本一報紙評曰在北京之美使不待四國公使勸告卽聲言中止交給軍器（十三日）以上共同通信社電 
要聞 
[北京通信（一）桂生]  
　　上海和會旣經賡續開議北京擬有大局和平後之善後辦法洋洋數萬言其中條分縷晰極爲詳備經已寄滬交由朱總代表提出矣院中今日特約中外新聞記者將其所擬善後辦法擇要宣布計分兩大綱其（一）軍事問題中分三條其（二）政治問題中分六條觀於軍數及軍費一節不得不令人失驚失以日本財力僅能養兵備二十五師團而我乃多至一百二十九萬零六百五十七人外加輸卒九萬二千餘人合計一百三十八萬二千六百餘人足當日本之一百三十師團矣全國軍費約二萬四千七百萬元幾占歲入五分之四亦世界各國所未有者國家安得不日瀕於破産之危境耶故此次大局平定而後其最大要務首在裁兵固人人能知之能言之以南北軍閥各謀擁兵自便私圖與言裁兵何異與虎謀皮此實最難解决之一問題然使我不自裁終有人代我裁之故吾人不得不深望彼軍閥之及早覺悟也關於政治問題各節今可暫勿批評惟冀其勿僅託諸空言而已照錄關於軍事問題收治問題兩大綱如下 
　　第一軍事問題（一）裁減標準暫照民國元年辦法全國軍隊定爲五十師（以後再陸裁減）以三十師分配各省補警察之不足以十師分紥蒙古新疆甘肅西藏吉林黑龍江等邊地充國防用以十師分紥京師及全國要塞（二裁減方法分期裁減速則一年遲）則一年半一律裁竣裁卒妥爲安插以之開墾築路濬河或改編巡警（三）全國現有軍數及需費全國現有軍隊官兵總數約共一百二十九萬零六百五十七人年需薪餉二萬萬餘元外加輸卒九萬二千餘人軍隊特别費約需四千萬元又海軍經費七百十五萬元以上全國軍費共約二萬四千七百萬元幾佔歲入五分之四 
[第二政治問題]  
　　（一）軍民分治以普及教育整頓民政推行警察爲要點（二）釐定地方官制以省爲察吏區域省長職權以宣逹中央政令監督轄境行政糾舉所屬官吏爲事以道爲察吏而兼親民之官道尹駐在地不設縣知事於縣增設佐治官吏（三）地方自治以縣爲單位由縣起行縣以下如城鎭鄉區域過小劃分不易暫從緩行縣以上爲省省爲高級自治機關對於縣負扶助之責地方自治祗此二級不多添設以免紛岐振興自治分爲二期第一期維持固有之自治事業等闢自治經費第二期普及國民教育改良市　路政水利振興地方實業（四）發展國民經濟首便利交通廣興國道逐漸普及全國次改革幣制紙幣與硬幣分别整理實行金本位次廢釐金除賭捐去煩重偏苛各稅次廢除習慣及條約上束縛如調節民食以剩餘農産准運出口教育僑工以應友邦需要酌行專賣事業以裕收入改良司法廢除租界制度改爲雜居（五）財政問題歲入總數三萬八千二百五十萬零一千一百八十八元（按照民國三年預算）歲出總數三萬七千七百六十一萬六千二百十二元政費中央七九丶一四七丶二九九元地方六八丶四二八丶二四八元軍費（五十師計）一二六丶○○○丶○○○元外債本息一一四丶○四○丶七六五元歲入歲出就現在財政上實力以整理軍事革新政治實行發展國民經濟至軍費政費以預算上之收入爲標準預算不足之臨時出欵借用外債（六）善後借欵問題借欵條件有三一嚴厲實行裁兵整理軍事並增加收入計畫對外對内昭示信用一在以新增可加整理之入欵作抵一在償期略遠逐年分償免與預算有妨裁兵借欵照民國二年先例除給欠餉外並加發遣餉及路費當時裁減官佐一萬八千七百二十名兵士三十一萬六千一百名共付遣餉欠餉二千九百十一萬二千四百元今若假定裁五十師以上人數以前例推之至少須五千萬元（陸部欠餉至七年十二月底已逹二千九百六十萬元西南尚不在内）此僅裁遣費而在未裁以前以餉仍須按月照給如一年内裁竣則須籌備未裁以前六個月之餉以十餘萬人計約需四千五百萬元如一年半裁竣則須籌備未裁以前九個月之餉約需六千七百五十萬元故裁遣時期之遲速與需費多寡有關此外關於改革幣制應商借金欵此爲别一問題 
[北京通信（二）（一士）]  
　　政海中所聞所見 
　　河問與國内和會馮河問在職時忽戰忽和釀成今日若戰若和之局面不可謂之無咎然太阿倒持旁多牽掣爲之原諒者亦多下野之際毅然表示其和平之誠意雖以猜忌者多未敢挺身一出主持全局然其前赴白門與蘇督携手其所圖謀已隱然可見近返河間託辭籌集股本興修軌道以汽車行駛於河間及京津各地實則欲不時於此往來一有可乘之機卽秘密南行使忌者不及爲備而蚌埠之某將軍亦無從阻其行旌其用心未嘗不苦然上海會議是否必待馮之贊助大樹一出上海會議是否卽有結果則猶未之敢信北代表某君新自滬上來都有就詢將來究竟者輒顰蹙曰和會雖開然如禍首之懲辦參戰軍之取消新國會之單獨解散南代表皆持之甚堅北代表至無可奈何之際仍唯出於總辭職之一途且其决裂之期恐不甚遠味其言似和會雖已重開尚有來日大難之慨馮欲以無責之身作旋轉乾坤之壯舉正非易易耳 
　　旅暹華僑與國外和會華僑之散處各方者逾千萬人而旅暹者幾占三分之一第我從前未與暹羅訂有約章設有公使領事等職於彼邦故我華僑一任暹羅之苛待莫可控訴近來變本加厲致我華僑忍無可忍遂舉代表陳沅劉宗堯兩人來京投呈公府及國務院舉其苛例約有數端（一）華人娶暹婦生子昔許隸華籍今則改爲暹籍甚至新到之華童亦勒令入其國籍從前編立門牌華人皆冠以　籍字樣今則除入他國籍者外悉勒改暹籍字樣（二）暹羅華僑設立學校已至二十餘所去年新頒民立學律校長須領有證書經宗教部認可並須通曉暹語教員須以暹文教授誘督學生忠愛暹國教授課本須無違背其國體（暹羅係）（君主國）華校已多停辦其僅存者限至今年十二月爲止悉須遵辦否則取消（三）暹政府對於華人特别苛徵身稅從前老弱廢疾本准免除今則概不能免新客到彼未經完納拘禁多日押往工場稍不如意鞭撻交加往往因而殘斃（四）華人在彼卽曼谷軍警林立之地兇殺之事尚時有所聞彼軍警有目擊其事故任兇手逃逸者該代表等據此申請政府羣以巴黎和會方在開議之時人道主義正在方張之際應將此情形報告大會要求撤廢其議未嘗不是惟聞巴黎和會中我國所主張者尚未有一案提交會中議决而各專使之互爭意氣轉不絶於報紙則在中央政府卽能重視僑民之利益以此案責令巴黎　專使到會報告各專使是否能克盡厥職爲僑民極力爭持並有以間報暹羅使人之口正恐渺無把握也 
[中國赴歐代表之宣言]  
　　取銷二十一條件 
路透電云日本遣赴巴黎和會代表某員日前向新聞記者對於遠東情事之概括宣言已引起中國政府注意夫世人對於中國適當官員解决現有困難之意見亦應加以體察重要正復相等况中國政府係東亞四分之三人民與土地之代表敢請世人一注意下列之解剖也 
　　開章之始所不能爲中國諱者中國當辛亥未革命以前除設法杜遏因中外交通日繁發生政治之惡影響而外無確定之外交政策當時滿庭與舊日日本相類專力於閉關政策以個人政府主義爲重不能順從各國希望開放其國家故在民國未成立以前中國與各國時生衝突且有因之啓戰釁者亦有和平解决者現今國際聯盟大主義緩和國際之競爭以讓步代替戰爭威力故於今日詳述舊事令人痛心殊屬無味但民國政府因受國民託付且舊日忠於國家官員事實具在民國政府所不得不請人注意者則目前在遠東之競爭於二十五年前因高麗事件第一次劇烈之時當時滿淸政府所保有宗主權已受一般人之承認高麗與泰西一國所結第一次條約爲一千八百八十二年之美國條約係由美國全權代表在高麗海演美國戰艦上簽字由中國戰艦三艘爲之護衞故在一千八百九十四年中日戰爭以前高麗都城及高麗各省之爭執祗爲淆惑眞相之一時期當時所謂中國之戰係侵略性質日本之戰係防衞性質者全屬謬詞釀成中日實行戰爭之事係因日本巡洋艦擊沉英船高陞號高陞受雇於中國裝運中國軍隊前往抵制上岸之二萬日兵因不肯降伏遂被擊沉中日之戰全係中國領土上與中國海面上之戰爭結局日本不獨要求高麗獨立割讓肥饒之台灣並且要求軍略上極關重要之遼東半島該日本代表宣言中最引人注意三國干涉交還遼東之事惟未提及交還遼東由於中國賠償日本三千萬兩以業經議定戰爭賠償二萬萬兩合共英金四千萬鎊在倫敦效付日本日本遂得改金滙兌本位之基本金 
　　中日戰爭後土地之租借一經提及一般歷史家均承認租借土地　拳匪之亂一大原因中國在所提諸例中無非俯伏於强力不可抗之下惟當時英外相塞拉斯伯勳爵會對於租借期與俄租旅順相同之威海衞事件在國會宣言謂英之有此行動係爲鼓勵中國人民而起英外相心中自不忘一千八百八十五年暫佔海密爾頓口以抵制俄國之事於今須記取者當一千八百四十七年木喇岳福最初下黑龍江時中國頻受羅馬諾夫前朝之壓迫此項壓迫不僅限於滿洲及沿海州（沿海州於一千八百六十年割讓於俄易名潑萊蒙斯克）幷地高麗亦然從前中日發生惡感由於俄國播弄隂謀者亦屬原因之一 
　　目前民國政府對於拳匪事件自不易交涉拳匪之變經二月之久祇有二年騷亂與歐洲之激烈派主義稍可相擬第目前民國政府因受一種必要催促卽有爲當時盡忠責任諸人得一公平待遇之必要並以中國人民全體要求二十年來壓迫中國因拳匪之懲罰及賠欵應完全廢除民國政府用敢追溯舊事在一千九百年問中國外務大臣曾有二人因欲阻止變亂將上諭中攻擊外人一語改爲保護全國外人卒致以身爲殉且當時滿庭親貴雖鼓勵暴徒而京内各省文武官員多有竭力設法阻止殺戮外人之狂暴計劃者因之一幕慘劇未曾蔓延全國（未完） 
[巴黎和會中之薩爾河煤區問題]  
　　法國無線電社巴黎通訊云薩爾河流域現爲法軍所佔據其地煤鑛頗富法國各報咸主張將薩爾煤區劃歸法國管理巴黎報近載登寳洛斯基氏之議論詳舉法國應得此煤區之理由並略叙薩爾流域之歷史及其現狀按德國産煤之地除魯爾河流域外以薩爾流域爲最重要煤區甚廣地形橢圓面積約四十五英里薩爾河横穿其間以薩爾白魯堪城爲商務集中點其在普魯斯來因境者不足三分之二其在勞蘭境者約三分之一其餘一小部份則在巴維里亞邦之帕拉提那境内煤之積量言者不一聞其一直區内煤層之數自二十七至三十二不等深自五千英尺至八千英尺每層厚自六十五英尺至一百英尺據台成氏之估計全境煤量有門萬五千五百兆噸又據佛萊志氏估計距地面一千邁當之内有五千六百三十一兆噸距地面不足一千五百邁當者有九千四百十三兆噸而距地面在一千五百邁當以下者有三萬三千兆噸以上估計皆指厚二十七英尺有半以上之煤層而言英人之調查其地者估計厚一英尺以上之煤層有煤五萬三千五百十五兆噸薩爾煤質較諸法國北境與魯爾區域之煤易於散發而熱力略低宜於家用及製煤氣惟以之炊食則不甚適宜須和以魯爾煤復以特别手續製之始合用也一九一三年薩爾區域所産之焦煤共爲一百七十萬噸就全體言薩爾之煤殊不合於鐵業之用也當拿破侖時代（一七九三年至一八一五）年）薩爾全境乃法國之領土其煤鑛於一四三○年卽已開採至十八世紀工事始大發達握採煤之權者多爲德聯邦政府或其君主一九一三年薩爾流域之普魯斯境産煤一二丶四○六丶五三六噸勞蘭境産煤三丶七九五丶九三二噸巴維里亞産煤八一○丶五四六噸共計鑛坑八十餘處普魯斯境所産之煤大半出諸普魯斯政府所有之二十七鑛巴維里亞政府亦在其境内開採兩鑛餘者悉由私人經營普魯斯國有之煤鑛獲利較薄按一九一三年至一九一四年之會計年度中其用度爲九三丶八九九丶二○○馬克而收入則爲一○四丶一一○丶四三八馬克法國雖亦産煤然猶不敷用途戰前每年須從英德兩國輸入煤二千萬噸今亞爾薩斯與勞蘭兩省旣劃入法國版圖則法國需煤尤多蓋此兩省實業甚爲發逹但缺煤應用也法國欲得薩爾煤區其故有四（一）法國在軍事上實有擴其疆界直逹來因河之必要（二）薩爾區域在歷史上原爲法地（三）薩爾區域之發展法國實業與科學實有以助成之（四）薩爾煤鑛大半爲普魯斯政府之産業而普魯斯政府者卽於戰中摧毁法國北部之罪魁柏林以輔助恢復法國實業之具讓與法國藉以稍贖其破壞法國實業之罪亦事理所當然也（按路透電巴黎和會現已允以薩爾煤區劃歸法國管理） 
[蒙邊消息彚聞]  
　　謝米諾夫勾煽外蒙獨立幸外蒙當局未遽爲其所動而謝乃伉蒙日深聞最近用脅迫手段駐兵於大烏里示威一面派遣人員携帶厚禮前赴庫倫運動活佛其所派之員一名逹謝甫乃布里雅特人已自恰克圖起程赴庫一名賓丕耀曾充三方會議翻譯此人方自恰動身爲俄領所阻另有俄商銀行經理斐得滿者則係反對謝氏之人其人已於日前抵庫與外蒙各當局接晤極力勸導勿爲謝氏所惑 
　　呼倫受俄黨誘惑形勢頗爲可慮參陸辦公處昨得陳都護使電陳到於處置呼倫問題切實計畫並請中央速派邊員前往撫慰 
　　别一消息謂外蒙潛謀獨立日在進行之中赤塔大烏里有自稱外蒙各旗之代表與俄黨會議决計外蒙宣布獨立除推活佛爲總統外近且已將内閣人物擬定國務總理那基圖音外務總長木加薩拉諾暫由此對披夫代理次長那林貝勒内務總長那倫培勒次長基安國公軍務總長富陞阿次長巴卡巴鐵財政總長未定次長汪比倫乂以林基諾凌陞那林貝勒三人爲赴歐洲和平會議特派員庫倫陳都護使迭電告急亦稱日布里雅特人名列承諾卽攝靑諾夫者已先行密赴歐洲運動列國承認陳便已電致陸大使及各專便嚴行拒絶並派探員監察一切動靜 
　　近日陳使來電三通（一）謂據駐恰專員稱謝米諾夫在赤塔參與外蒙獨立後現離赤境率隊抵哈爾濱海參崴一帶連合某國行動極秘且有由崴赴日之說請迅電劉鏡人嚴師並電駐日公使加意防止（二）謂據恰專員電稱日謝派兵直抵大烏里窺伺蒙境形勢險惡務請迅卽派兵進駐烏得並促奉軍屯駐海溥等要隘迫切待命（三）謂據確探報日謝復密派達謝甫等潛抵庫倫煽惑現已分飭防止東三省各督軍亦電報形勢險惡乞速籌應付政府乃决定將邊防總司令部之組織决議發表並卽日先派隊進駐烏得滂江 
　　阿爾泰欠餉暴動已完全平定張慶桐來電自請罷黜議處政府已派周務學自新疆帶隊前往查辦張氏准卽聞缺來京聽候查辦 
[馬可尼電話借欵之披露]  
　　十一日下午外交部宣布馬可尼無線電話借欵合同文如下中華民國七年八月二十七日卽西曆一千九百十八年八月二十七日中華民國政府陸軍部（以後簡稱政府）訂購無線電話機器英國註册公司馬可尼無線電報有限公司（以後簡稱公司）今蒙訂立合同如左（一）政府現需購置行軍無線電話機器公司願爲政府籌備所需欵項英金六十萬鎊借與政府政府即以此項英金六十萬鎊之一部份照下開價目向公司訂購馬可尼最新式行軍無線電話機二百架（二）該無線電話機器幷配帶零件曁運費保險訂明每架定價英金一千五百鎊上海交貨共計貨價三十萬鎊該機傳達之力公司擔保可達平原四十英里將來貨到之時如有殘壞短數等事由公司擔任賠補設或有不能傳達上述之遠政府可將該機退回公司公司不取分文（三）該項機器二百架倂一應附件以七個月内一律造齊以便分批裝運如運道便利再加二個月共合九個月可運到上海但若協商各國政府爲歐戰有所急需則不在此例該項機器運到上海時提單由公司簽字後由承運之輪船公司將貨提交政府所派委員接收（四）合同成立簽字後在交貨期内公司卽以購機剩餘之欵英金三十萬鎊十足交與政府幷無折扣（五）是項英金六十萬鎊平均分五年歸還自一千九百二十四年八月二十八日起付第一期卽五分之一以後每年八月二十八日還欵一次五期完竣（六）是項英金六十萬鎊政府認付長年八釐之息每年分二期支付卽二月二十八日及八月二十八日各付一次息隨本減（第一次之息自合同履行日）起末次之息自還本淸訖日止）（七）政府於此合同成立後卽交與公司收執中華民國八釐金鎊通行國庫券計票面英金六十萬鎊按上述歸本還息日期欵目分别立券以作擔保（八）政府還款按期付淸時公司亦將所執國庫券分别繳還但若設有本息到期未能按數付淸時公司可將所執國庫券變價扺償如尚不敷仍由政府擔任補足（九）該項機器到華時進口以及他種中國捐稅由政府自行給付幷知會稅關（十）公司擔任派來能幹之無線電工程師一人駐華一年又六個月以便在政府舊有或專爲此事特開之學校中教練應用是項機器之學生　有薪俸及來華回國川資均由公司應付惟該工程師及其家眷所住房屋倂屋内所用傢具煤炭燈火均歸政府供給之（十一）該欵英金六十萬鎊未曾還淸以前政府允許僅用馬可尼式之無線電話公司允許期内如政府添購應需之件應開最廉之價目不得超出公司處同等地位時售同等貨物與别國政府價目之上惟公司所售之件須與他廠所造者同等適用（十二）政府允許將來如有爲修理及管保無線電機或製造無線電機件等事擬設立工廠時先向公司提議以便商訂合資設廠等辦法（十三）此合同計繕華英文各兩份雙方分執惟設有不明之處以英文爲准本合同經訂立合同者簽字蓋印後卽山外交部正式照會駐京英國公使中華民國政府陸軍部特派代表員軍務司長英國馬可尼無線電報有限公司特派代表中華民國七年 
 
 

Page 7

 
 
八月二十七日西曆一千九百十八年八月二十七日 
[張作霖赴津開會說]  
　　奉天巡閱使張作霖將赴天津召集會議之說曾見於東方通信社之奉天電茲見奉天日人機關之某報亦載有此說照錄如下據確息張巡閱使以當茲内憂外患紛至沓來凡屬國民不應坐視各省疆吏亦國民一分子爲國家計爲地方計均宜速籌補救之方故擬日内赴天津一行在津電邀各省軍民長官開一國事維持會以資解决一切困難問題聞吉黑直魯晉豫皖秦及熱河綏遠察哈爾各省區均在電邀之列 
[舊兩院聯合會中之四問題]  
　　五日午後二時舊國會開兩院聯合會討論中日外交問題尹承福方子傑吳宗慈等均有提議案大致謂近據中外報載梁啓超鼓吹親日幷主張在和會宣布之中日密約等件應先商日本得其同意然後提出致陸顧王諸代表對日計畫受一種最危險之抨擊幷謂梁將任爲歐洲和會審查中日問題委員或特使旣非本諸人民之公意實爲國人所難承認云云後經李載賡吕復提出辦法幷經王葆眞秦廣禮等先後討論主席吳議長卽將討論之結果表决如左（一）由兩院函請護法政府卽行下令護法各省一律嚴拿梁啓超交付法司依現行刑律所定外患罪處斷並飭該管地方官先將該犯在籍財産没收一面由護法政府要求法公使引渡（二）由兩院電請唐總代表俟和議復開時要求北京當道將梁啓超拿交司法依現行刑律所定外患罪處斷（三）田兩院議長曁議員通電全國省議會商會教育會各報館餘日本外各國公使及在粤領事聲明梁啓超此次在法京賣國行爲爲全國人民所共棄（四）以兩院議長及議員名義電法京和會並我國代表請其嚴斥梁啓超勿爲所動並聲明兩院已决定前三條之辦法願爲代表後援嗣由主席指定起草員五人起草上列（三）（四）兩項函電指定起草員如下參議院趙其相王用賓衆議院吳宗慈吕復王葆眞次何畏提出動議關於上海和議事件（一）由聯合會議决致公函護法政府請轉電唐總代表對於陜西停戰問題必實行前次宣言之三條（卽裁參戰軍停發八年公債撤陳樹）藩）保障辦法始能續開和議（二）由聯合會直電唐總代表請其堅持前次對於陜西停單之保障辦法以上兩條亦經多數可决次對於北京萬國代議事會議選派代表事件王葆眞吳宗慈吕復尹承福宋汝梅寇遐等均有意見發表内容未詳又王葆眞動議薛大可爲帝制要犯竟敢潛來粤省膽大已極應請護法政府飭令司法將薛大可驅逐或逮捕得多數通過時已五鐘遂宣告散會 
[長沙通訊]  
　　此間最近所得消息謂某系督軍以滬上和會已將繼續開議一旦有成則與彼輩最初主張實相違背因又定於日内在奉天召集會議商酌對付辦法云云惟據某方面消息則以此說係有人揑造藉以離間南北之妥洽究竞如何須俟將來事實證明之 
　　長沙各重要武人近忽有武德學社之發起已於日昨就曾文正祠開會成立公推張警湯爲正社長張堯卿爲副社長張敬堯方表爲名譽社長並由張督撥洋四千元爲開辦費其宗旨在聯絡軍人感表增進軍人學術及道德陶鎔軍人氣質期將全國軍人聯爲一家融成一片表面上未嘗不冠冕堂皇而其内幕則純以擴充某系勢力蓋某系勢力現雖佈滿湖南然祇屬於暫時的流動的則然於固定的永久的則尚未有故組織該社以吸收湘籍軍人使之傾心某系云 
　　張督近以駐湘各軍在湘省解散軍輸隊不少現值厲行淸鄉之際竊恐此項輸卒或至勾結土匪爲害地方爰一面電達中央請電令駐湘軍隊以後解散運輸隊兵務須卽時押解出境一面通令各縣知事隨時查察如境内或有上項情事着卽嚴密緝拿訊明正法以保治安 
　　經張督委署財政廳長之楊從權現已奉中央正式任命矣以武人而長財政（楊氏原任軍署軍需課長）在湘省實爲創聞聞楊氏得此固由於極力運動而來然在張督一方面實有一原因在查前任財政廳長嚴家熾劉淇凡關職權内之用人行政每不肯事前關白張督加以質問則起齟齬衝突張遂立志委一親信之武人以免再有上項情事此楊氏長財政之由來也 
[關於閩事之要電]  
[李厚基致陳炯明眞電]  
　　據駐沙第一支隊司令官高維嶽報稱現有吳忠信孫本戎均來沙縣三元地方設立行政公署以劉佐爲知事徵收錢糧並有王得貴帶有百餘人駐紥該處勒餉擄人等情查沙縣三元地方完全爲敝軍防線範圍當此劃界之時何得忽有越界舉動究竟是否貴軍所部請卽查明嚴飭退回如係冒充卽希速覆以便派隊剿辦而靖地方是所至盼李厚基眞印 
[又致陳炯明歌電]  
　　漳州陳總司令鑒私種烟苗懸爲厲禁迭經嚴飭所屬認眞查禁有案頃據華醫士報稱接朱得才函稱本軍奉陳總司令命令選隊拔除烟苗頃據江團長報告仙界惠轄南莊村鄉民竟敢糾衆開槍抵抗除派大隊前赴該處痛剿外相應函逹希卽轉告耿團長另知所屬勿生誤會等語查惠轄之南莊村地方係在敝軍防線以内果有烟苗發現自應由敝軍厲行拔除朱得才越出防線派大隊前往該處痛剿誠恐前線誤會致起衝突除飭營縣再行分别查禁拔除外應請迅速飭朱得才退至仙轄境内免生事端爲荷並盼電復李厚基歌（致上海朱總代表魚電略同） 
[惠安知事周恒等艶電]  
　　福建督軍鈞鑒頃據公民等報告南莊柯寨被仙游大股匪徒搶刦鄉民防衞被斃七命受傷甚多並聞該匪召集同類將到楓亭聲言幾千人槍砲精利我等無力抵抗昨晚專差爲鄰近匪徒所刦茲再函懇迅救民命等情查該鄉皆係守分良民慘遭匪禍實深惻憫若不爲設法保護後患更不堪設想事機緊迫伏候訓示祇遵營長曹萬順淸鄉委員黄逢年知事周恒同叩艶 
[山西全省學校第一次聯合運動會]  
　　四月七日上午爲晉省全省學校第一次聯合運動會正式開會之期届時會長以及運動員非運動員各外賓來者約逹八萬人誠晉省體育界空前之勝會也會場假用大學校操場先期分股設備異常完善入場之南城牆則設育才館大學校法校農校商校工校第一師校第一中校陽興中校明原中校模範示教警察教練所傳習所銀行傳習所林業傳習所農業傳習所商業傳習所留日預備學校省外各學校省垣街長副閭長人民軍界各參觀地點城牆下則設模範小學校師範小學校陽曲第一第二高小學校模範單級小學校尚志小學校陽曲第一二三四五六國民學校及明原小學校各參觀地點其西則爲運動員休息處兩處救護生所兩處及衞生股其北則爲秩序股新聞股評判股佈置股庶務股奬品股督軍隨員休息處會長曁文武各長官席軍樂隊休息處各校女生席女來賓席其東則有男來賓席兩處其後則爲網球場四處中界以繩爲内外兩運動場國旗曁運動旗設會場正中稍西爲籃球場城牆之頂更有商校設備之販賣部而應用之運動用評判用各種器械等均極完備至噴灑會場之水車供參觀人飲茶之水壺區畫界線之石灰水各校食品存放處男女之厠所佈置均極周到上午八時半舉行開會典禮六時半各長官各學校各界來賓已陸續齊集各按指定地點靜候八時督軍兼省長蒞場八時半卽由賀宣告員按照開會禮式發令由馮教育會長振鈴開會奏軍樂馬司令員升運動旗奏國樂全場唱國歌督軍兼省長率領各長官各職員運動員及各界來賓向國旗脫帽行三鞠躬禮復率領繞行會場一週畢升席各運動員北向會長行敬禮請會長致開會詞閻百川會長乃致詞云今日爲本省全省學校聯合運動初次開會必期比較上年省垣各學校之聯合運動爲優勝方足以饜大羣之希望此中主要分爲二層（一）如運動中之跳高跳遠競走諸項技術能以超越恒衆者此能力上之關係僅得半之道也（二）嚴重遵守規則絶對不爲詭遇苟得之競爭者此道德上之關係也能力與道德兼而有之始爲眞優勝鄙人之所希望者在此諸生其勉旃詞畢各運動員致謝詞行脫帽一鞠躬禮末由總指揮員率領各運動員回西邊兩休息處休息會長令奬品股股長股員等持各奬品繞會場一匝軍樂隊導其前各童子軍隨其後全場歡欣鼓舞各運動員皆躍躍欲試按照運動秩序九時開始運動至十二時稍歇下午一時半復繼續運動至晚六時始振鈴散會會長出入會場由總指揮發立正口令全場人員肅立致敬奏軍樂後稍息各界方整隊而歸此次與會之學校有大學校法政專門學校農業專門學校商業學校第一師校第二師校第三師校第四師校第五師校第六師校第一中校第三中校第四中校第五中校第六中校陽興學校崞縣中校平定中校忻縣中校代縣中校河汾中校祁縣中校第二甲種農業學校第三甲種農業學校汾陽銘義中校太谷銘賢中校川至中校全絳中校第二中校第一甲種工業學校渾廣中校與會之學校計共三十一處學生四百三十餘人决賽結果有五一英里競走第一名爲李樹榮（第一師校）第二名爲李允属（第一中校）第三名爲王運昌（川至中校）擲鐵餅以七十尺爲及格第一名爲孫廷俊（法政專門學校）第二名爲孫寳材（第一）中校）第三名爲張秉倫（川至中校）三英里競走第一名爲王學義（銘賢中校）第二名爲張瑞龍（川至） 
中校）第三名爲李樹榮（第一師校）一百二十碼高欄競走分六組第一名爲杜睿臨（大學校）第二名爲王秉玉（第一中校）第三名爲閻鈁（第三師校）半英里接力競走爲各學校團體運動第一名爲陽興中校第二名爲大學校第三名爲銘賢中校是日與會學生服務於會場中者有兩項一爲童子軍之維持秩序扶助會務二爲商業專門學校學生之販賣飲食應用物品以供會場之購求開會後場中一切繁瑣服務皆由童子軍量力分任動靜有序狀極活潑此次舉行之運動會係聯合全省中學以上各學校學生組織而成故爲第一次開會督軍兼省長視爲異常隆重旣製備銀爵以奬個人總分第一二名又製金質奬牌以奬第三名其團體總分第一名則奬以優勝旗一面當年保有大銀爵一座三年永有第二名則奬以銀爵一座二年永有餘如賽跑競走接力競走跳高跳遠擲鐵館鐵球標槍網球雙單打籃球足球均按第一二三名分别奬以金銀奬牌及銀杯書籍碑帖地圖其外關於餘興各類奬品則俟閉會後再行置備分送 
　　八日爲全省學校聯合運動會之第二日一切均如昨日决塞項目有十結果（一）百碼競走第一名張淵（大學校）第二名崔樹德（第一甲種工業學校）第三名王拯元（第二中校）（二）擲鐵球第一名賀修武（第一甲種工業學校）第二名榮治世（陽興中校）第三名王秉玉（第一中校）（三）二百二十碼低欄競走第一名杜睿臨（大學校）第二名趙承縉（大學校）第三名楊繼祖（第一甲種工業學校）（四）撑竿跳高第一名荀光榮（銘賢中校）第二名王則懋（第一中校）第三名楊芳園（第一中校）（五）二百二十碼競走第一名党德懋（第二中校）第二名張淵（大學校）第三名王俊（陽興中校）（六）四百四十碼競走第一名王俊（陽興中校）第二名蘭若（第一甲種工業學校）第三名趙承縉（大學校）（七）擲標槍第一名賀修武（第一甲種工業學校）第二名楊炎俊（第一甲種工業）學校）第三名梁紹傑（銘賢中校）（八）半英里接力競走第一名王瀛聯（第二中校）第二名王克明（銘）賢中校）第三名李允恪（第一中校）（九）跳遠第一名劉秉善（法政專門學校）第二名榮治世（陽興中）校）第三名馮大轟（第二中校）（十）一英里接力競走爲各學校團體運動第一名第一甲種工業學校第二名大學校第三名銘賢中校 
[江蘇商聯會閉會後所聞重公]  
　　土産土銷案之官商辨駁 
誤解之引起罷市風潮 
　　愚於十一日本報曾申述江蘇第二次商會聯合會議决各要案財廳仍復猶欵未有確切之辦法亦無正當表示蓋非臆說也茲將土産土銷一案財廳與商會最近往返攻駁之文牘錄之於次俾留心省稅者玩味焉九日財政廳復商會文云查土産土銷之糧食前因江北稅率重於江南是以呈部文内聲叙不遽就地收其産稅俟出運時始行報納母庸再定區域範圍等語現在江南北稅率旣收一律自當悉照江南辦法徵收毫無矛盾更無受朦之可言且據南通總商會來電一切擔承各商會决無異議始定二月一日實行惟因江南産貨無論本銷外銷均就地徵稅來電有本産外銷之貨於産地第一機關稅之語當卽電復外銷二字理應删除免生枝節一面呈明財政部省公署鑒核在案全卷俱在不難覆按迨後南通總商會旣無電復又無函牘可見早已默認詎容藉詞翻案今核提出辦法兩條其第一條仍以本産外銷徵稅與案不符第二條農民以天産工藝等品入市求售概不收稅包括愈廣均難照准須知所謂土産土銷者專指糧食而言其他各貨不得牽混江南向章運米過卡無分農商見貨收稅迭據各稅所電復大致相同此事解决之法惟有以經過稅所與否爲徵免之標準如係眞正農民投行求售向不先行收捐之米糧仍令米行報稅尚可從寬循舊辦理若先收捐者現旣改稅萬無轉免之理云云此種答覆是商會此次所議决者等諸鏡花水月耳商會旋卽答書云案准貴廳長函復土産土銷爭議一案内載此事解决辦法惟有以經過稅所與否爲徵免之標準如係眞正典民投行求售向不先行收捐之米糧仍令米行報稅尚可從寬循舊辦理若向先收捐者現旣改稅萬無轉免之理等語查土産土銷名目本年一月八日經貴廳長面允取消名目旣經取消當然不再收稅此理至明若無論本銷外銷一律收稅換言之卽土産土銷一律收稅試問取消二字作何解釋貴廳長旣面允於前而又食言於後是貴廳長失信於商人非商人敢藉詞翻案也本産外銷於産地第一機關徵收一稅通總商會恐有反汗故於勘電切實聲明始終不出取消土産土銷名目範圍乃貴廳長藉口通總商會不復删除外銷二字之電指爲默認然則省議會議决協助稽徵一案貴廳長不於五日内聲明理由呈請咨文覆議是早已默認何以至今延不實行而反以稅所不便等詞向商會往復辯難耶法律有時效規定貴廳長尚不以默認生效力而通總商會之不復並無時效之可言究竟江南辦法如何不妨於聯合會時從容議定江南無土産土銷名目取消條文言猶在耳貴廳長縱不爲商民計亦應爲一般貧苦農民計也江南農民入市求售米糧證以江南各商會來函均屬向不收稅卽蘇州之米行均開設在稅所之外廳委之言全非事實原函抄請鑒核至前議辦法兩條免稅所之誤解期永久之相安照貴廳長來函處處以向字爲前提江北農民入市求售米糧向不收稅本無庸過慮但函内所載仍令米行報稅及經過稅所與否等詞太覺含混恐稅所司扦以此藉口凡經過稅所之米糧旣可收稅而米行存貨之米糧又可收稅勢非閙至民不堪命不止仍請貴廳長對於前議兩條完全承認土産土銷名目實行取消相見以誠尅日定議佈告周知免無謂之爭議期平和之解决不勝迫切待命之至云云閱者於此可以覘雙方之近狀矣不料此事尚未解决而揚州南鄉施家橋全鎭竟因稅所扣留耕牛闔鎭於十日罷市由該鎭商民馬錫九等一百二十八人電呈省長財廳請爲查辦據云江都南鄉施家橋鎭稅所苛捐虐民人所共憤正在力爭裁撤乃昨有鄉農牽牛過鎭該所勒令稅捐不容剖白扣留耕牛激動公憤合鎭罷市請設法維持以抒民困而除虎狼是誤解土産土銷名目已引起商民之反對然此猶恐其發軔之初基耳 
[總商會請建楊士琦專祠]  
　　寗垣通信云已故政事堂左丞楊杏城爲創議設立各省商會之第一人今日各省商會於繁盛城鎭均已成立商人團體楊在政界數十年功過各半而商人追溯淵源不無感念聞上海總商會與南京總商會已合詞爲之呈請江蘇督軍省長轉呈大總統請准予在蘇省建立專祠並勒碑銘其呈文中有云竊聞豐功不朽世崇峴首之碑遺愛猶新人慕桐鄉之祀傳聞自古爲烈於今伏見已故淸郵傳部大臣民國政事堂左丞楊公士琦識曯幾先化隆物表攄遠猷於府海闡墜緒　考工輪電兼膺庶政則一時幷舉輶軒言邁僑情則萬里知歸當勸業之審查悉中程於評騭洎謝政柄猶領招商惟宏學道愛人之資益懋通商惠工之績老成遽　逹識同悲敝會等緬想嘉謨　懷遺惠僉以仁聲早播祀典宜膺擬請轉呈大總統准予在江蘇省建立該故左丞專祠幷勒碑銘以垂久遠庶馨香永薦克酬禦災捍患之勳而輪奐聿新益彰崇德報功之意楊氏有知當含笑於九泉下矣 
[南京快信]  
　　李督聞已電京請病假十日一切公牘由參謀長何恩溥代行 
　　省議會及省城各團體以軍民兩長處罰浦口扣留之米太輕擬切實調查已經上車卸下之米確數卽推代表晋謁軍民兩長請將上車卸下之米全數允公其未經上車者准在本省運銷 
　　省議會議員陸續回里昨日調查在省者不到五十人開議無期 
　　直省議會電本會議决請撤廢國防軍請一致主張 
　　旅甯贛同鄉現亦組織鑛業維持會與京滬維持會一致進行 
　　陳炯明代表陳覺民郭八銘昨日午車回滬林幹材轉津浦車北上陸榮廷代表鈕傳善擬今日晚車赴滬一二日卽返甯　 
　　軍政各機關人員薪水搭發八年公債二成茲聞各省均電京反對可望打銷 
　　北京國民制憲倡導會派來甯組織分會之劉蔚昨在王府園本宅宴本城各機關各團體人員藉聯感情 
　　齊省長以上海英商哈同及其妻羅氏樂善興學特贈福慧雙修匾額一方送滬請盧護軍使轉給 
　　江蘇公立法政專門學校畢業生王宗宏扶國泰等在寗組織法政同學會並月出雜誌一册現已從事籌備省署昨委張新翹充本署第一科科員財廳委梅壽臧赴武進無錫催提漕忙續欠各欵 
　　南京高等師範赴日參觀團已於前日赴滬寒日航海東渡 
地方通信 
[蘇州自辦電燈之紛起]  
　　蘇垣市民剪線停燃各情迭紀報端現悉金間市民公社公議决定先行購辦小引擎在本社範圍自裝電燈俟市辦電廠成立卽行歸倂當卽呈明道縣立案復湊集洋二千數百元已專人赴滬購辦引擎不日卽可運蘇擬定在間門中市德馨里錢業會館内裝置其所接各用戸電線卽從地道穿過約計可裝燈五百六十餘盞云又馬路市民公社劉正康君已籌欵備辦大小各種汽油燈任人租用其觀前萃成祥印刷所亦已與振新書社等數戸商定合籌欵項購辦引擎自裝電燈云 
[東吳大學運動會]  
　　天賜莊東吳大學校於今日（十二）下午開春季運動大會男女來賓約計千餘人會塲秩序井然運動各節如跳高賽跑等亦均有可觀散會時已夕陽西墜矣 
[松江徵求淸代遺詩]  
　　縣公署於昨日致函縣紳朱似石雷補同耿伯齊沈思齊張廉侯雷君彦孫碩甫封衡甫及修志局各纂修分纂云案奉省長訓令准公府秘書廳函屬徵詩自當轉飭本省各該道縣遵照於三個月内約同境内士紳分頭采訪呈送到署以憑彚轉等因夙仰先生博學多聞撰著宏富而對於本鄉名家詩稿收藏尤多爲特奉上徵詩啓一分務乞廣爲采送以便轉呈 
[痞棍盜掘墳墓]  
　　近來東南兩鄉每有客籍游民串同本地痞棍盜掘墳墓旣取其物復售其磚墓木凌亂骨胔狼藉初僅盜掘無主古墳今則有主者亦時聞被掘云 
[揚州警官呈報盜案]  
　　江都馬橋鎭民許貴福家於九日夜遭盜持械打刦事後報經仙女鎭警察第六分區官瞿然勘查屬實由該區官於十一日呈報縣署飭探緝盜 
[鹽船戸請免騐船]  
　　十二圩十八帮鹽船戸現以收稅局將查騐鹽船恐遭裁汰公衆在公所集議一致反對除在揚子棧稟請轉呈取消未准外復舉代表葛翔來運署稟訴段司長以查騐鹽船給發船照係奉鹽務署飭令辦理以便取消等情批示聞該代表等擬赴上級機關稟訴云 
[苛稅釀成罷市]  
　　施家橋之孔仙釐稅所分卡苛收捐稅商民不堪其擾羣起反對相約罷市以謀對待事爲瓜州董事劉嘯東所知函告縣署佟知事恐釀事端特委孫善前往勸導各商舖開市業於十一日照常營業矣 
[命案開棺騐畢]  
　　江都佟知事奉高廳令帶同吳縣檢騐吏李寳堃於八日前往儀徵開棺檢騐劉朱氏一案茲悉佟於當晚抵儀九日早督同檢騐吏眼同屍親人等開棺依法檢騐已死劉朱氏實係自縊身死騐畢屍棺封交地保看管於十日返揚備文呈報高廳核奪 
[寧波（）農商部維持漁業之空談]  
　　寗波各縣知事奉省長令云案准農商部咨開查漁業係天然大利通商以後沿海各省水産品尚有販運出口何以年來漁業日衰漁民日蹙不第輸出漸减而吾國民魚食之品且多仰給於外貨查民國四年海關貿易册水産物由外洋輪入每歲不下銀二千萬兩其中失敗原因雖非一端而正稅以外復加雜捐致使漁戸不能聊生厥因最大兹聞各省産魚之區每有人假公私團體名義節節抽取或號稱漁業公司專收苛稅或强令使用漁鹽剥削漁民積習相沿而漁業遂不堪問本部有振興漁業保護漁民之責不能坐視其深受積弊之苦應請迅飭所屬查明各種漁捐團體機關抽由數目及漁稅鹽稅輕重情弊詳絀報部以便設法整頓而維漁業此咨等因准此合行令仰該知事迅速查明具報 
[安慶焚刦緝私卡]  
　　合肥縣屬西一鎭區北分路口緝私卡日前忽來百餘人身著軍服各持快槍由北而來該局鹽勇見其來勢洶洶知非善類首先開槍擊斃二人餘見鹽勇槍斃同夥遂蜂擁而上將該局前後包圍放火焚燒幷延燒舖屋民房三十餘家槍斃鹽勇李廣慶等四名奪去槍枝數桿幷槍傷民人二人大肆槍刦該鎭區保衞團團長楊啓輔聞信卽率隊往剿雙方戰鬬數小時迨至昏黑始見其向壽境大吉廟去旋由該保衞團團長報由該縣左知事督同警備隊會同駐防該縣新編安武軍第七路楊統領文瑞督飭該路一二兩營前往追剿究竟是兵是匪尚未明白也 
[漢口筆工罷工記]  
　　本鎭筆業工人罷工要挾增價一案昨經鄒紫光閣丁文元閣等十九家合詞呈商務總會曁夏口縣警察廳略云筆店所雇工人有贛鄂兩帮從前由雇主供給飯食每名月僅工資二串四百文逐年增改則以做工之多寡計資工人之别有刻字者做筆苞者修整者挖眼者一筆之成工凡四次自民國三年及今大凡一筆經工一次須資數文或十文不等合計數次卽數十文矣工人日得工資不下三四百文而雇主供給飯食日僅扣錢五十文歷次增加工價幷不議加飯資是雇主對於工夥不得謂之薄以造筆淺技月有工資二十餘串或十餘串不得謂之少乃前月二十四日該項工人二百餘名同體罷工要挾增價商等未始不可允其請而轉加之於買主第加之必以其道今日之生計較之民國三年非有所昂而造筆之原料自客臘迄今價已倍蓰且外埠之批發定單早立遽然加價恐不見諒於買主因商之該工人等俟至今冬開議否則聽其别圖雇主亦不相强乃該工人等聚黨派人干涉各店夥友勒逼停貿非至商等閉市不止但聚散靡常商等亦不便强入人罪開設大興巷之丁文元閣突來首倡罷工之胡玉廷王賢林彭仁德邱樹金等在該店樓上搶去班桿羊毛筆六十支渠適外出店中僅有藝徒一人無從阻止崗警街鄰俱可證實云云昨經警察廳周廳長通飭各署所嚴密查辦矣 
[汀泗橋火車出軌原因]  
　汀泗橋火車越軌一案茲聞當日事實如下四月五日下午八時咸寗汀泗橋兩站之間有裝石渣放回之空車一列駛回汀站其時適有行路民人置放行李一大綑於軌道上坐而稍息迨猝聞汽笛該民人但顧逃跑不暇將包裹携去車頭猝至遂將包裹壓碎内中棉絮布縷皆係彈性韌性之物糾纒輪盤遂將車頭第三至第八號空敞車共六輛牽連出軌其地正在土石兩峽夾道之中出軌之車互相震擊損傷甚里幷工役七名受有輕傷重傷不等該路一聞警信速往救援將顚覆出軌之各渣車陸續起淸於七日晚已照常通車 
雜評一 
[情勢變動（默）]  
　　今於和會怱遽進行之中而忽有情勢變動之說夫所謂情勢變動者不過和會之進行速反響亦隨之而速而已新國會之憤激質問督軍團之又議開會皆所以表示反對和會是誠不能不爲和平前途憂然而此豈待有反對之徵象而始知其可憂哉和會代表之無實力以約束武人議决案之不能保障其有效國人早已料之如謂和會一成而卽可享和平之福國人固無此幸運亦早不敢存此妄想然則今日之所謂情勢變動又安足爲異哉 
　　我所不解者不和則不和耳而必多此一番波折使南北代表奔走接洽埋頭討論空費此數十日研究之苦心與光隂則又何爲歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開正式會之第五日]  
[國民通訊社消息]  
　　十三日星期日午九時起南北總代表及各代表仍赴德國總會開第十一次正式會議繼續討論政治問題大體已討論終了結果如何暫不宣布隨後提出法律問題就國會憲法總統三項討論大體雙方認將議案交付審查遂改開全體審查會審查法律問題大體尚未終結聞將推定法律議案審查員詳細審查按法律問題爲和會中最難解决之問題今已提案交付審查聞北代表對於南方提議國會得自由行使職權一層頗能融洽云午前十二時湘籍代表彭允彝徐佛蘇章士釗三君爲湖南問題柬邀南北各代表及旅滬湘紳會宴於滄洲旅館西餐間南北代表畢集惟吳鼎昌李述膺兩君因事離滬未到酒半徐佛蘇君起立致詞略謂今日南北代表同人與旅滬同鄉集於一堂爲談論湖南問題一絶好機會兄弟今日不以代表資格說話而以湘人資格說話所希望於南北代表同人者不必就政治立論卽就人道主義亦應急於解决湖南問題但兄弟離湘有年於吾湘被難實况尚不能言之親切諸君新自湘來請述所見云云次由彭允彝君演說大致謂兄弟對於吾湘被兵慘狀前於和會中已與各代表同人陳述在先但兄弟以爲湖南問題不必視爲南北對峙應解决之問題當視爲國家對於地方急應解决之問題蓋湖南係組織國家之一部分一部分不能治安國家决不能組織完善今日幸南北代表同人及旅滬同鄉集於一堂兄弟所言之旨趣概括爲要求的陳述的研究的三者而已但兄弟在和會中與各代表同人談話機會尚多今請省議會會長及湖南善後協會會長陳述一切云云再次善後協會會長聶其杰君演說大旨謂張敬堯不去（一）軍隊之收束不能著手（二）民政不能統一（三）善後諸政不能舉行（四）軍隊潰散之可危（五）金融破壞（六）秩序擾亂云云次胡瑛君歷述湖南此次被兵時期之長災區之廣爲從前所未見其根原全在人的問題故希望各代表努力解决此人的問題云次省議會長彭兆璜君略謂兄弟由湘來請願於和會者有二目的（一）鑒於湖南金融紊亂民不聯生請求撥欵救濟（二）鑒於湖南軍政民政不能統一致有種種擾害治安之實况請求撤換張敬堯但張敬堯不撤換卽令和會撥欵救濟亦無益於湖南云云次醴陵代表文啓釁君略稱醴陵被兵焚殺淫掠之慘甲於全省剜心剖腹視若尋常老幼婦女多因姦斃或羞辱自盡城鄉房屋被焚者達一萬數千梀被殺者二萬有奇財産損失約三千萬元以上其視我醴人幾若非中華之國民余今日已不啻一亡國民也言下放聲大哭續謂前次曾於和會單獨請願業蒙付審查方爲欣感乃日昨外間傳言醴案已爲諸公打消果爾醴人數十萬盡死於諸公之手矣語未竟痛哭失聲涕落如綆諸代表及在座者均爲改容至有泣下者旋醴陵代表傳君熊湘續言醴陵被兵已如文君所述現春耕已届迭接鄉訊各處流亡因旣無衣食可資並住屋亦被焚燬無所歸宿以至田畝荒蕪無人耕種且搶風四起盜匪竊發蓋藏俱罄殘餘之民勢將餓死現所望於和會注意者（一）南北戰爭醴陵城鄉徧地焚殺一空受災最慘（二）衣食住俱無之難民急待救濟（三）請列爲特别災區明定撥欵若干爲醴陵專恤不包入湘案各欵以内云云言時亦聲涙俱下座中極爲感動次戴丹誠馬鄰翼二君相繼演說馬略謂余寳慶曾被兵七次諸公試設想七次兵災情形云云最後胡代表漢民答言略謂平和二字本相須爲用必得其平而後可和湖南爲國家行省之一今横被張敬堯蹂躪乃今日最不得其平之事平和會議務必辦到撤換張敬堯而後和議方可成立云云衆鼓掌次施代表愚答謂湖南問題爲和會中最重要之問題兄弟與各代表辭謁總統南下時已詳細說過但解决湖南問題不宜僅從政治方面着手尤宜從社會方面注意云云最後彭允彝起言略謂頃醴陵代表文傳二君所謂和會對於醴陵請願案打消之說實屬誤傳醴災如此其慘不獨湘代表應與負責卽各代表亦當爲之感動和會對於醴案並無打消之事特爲中明又謂吾湘禍害全在人的問題兄弟以爲人的問題不能解决卽兄弟對於代表湖南職責惟有辭卸以謝同鄉云云衆掌擊如雷復各代表及諸湘紳互相談話盡歡而散 
[平和通信社消息]  
　　今日星期上午未開正式會議惟唐朱兩總代表曾會晤不過隨意閒談而已下午開審查會審查軍事政治問題隨卽散會湖南善後協會今在滄洲旅館宴請南北各總分代表訴述湘民種種疾苦及張敬堯禍湘之暴政激昂慷慨涙隨聲下各代表均爲動容席間有北代表某君主張廢督軍卽自湘始撤去張敬堯湘省卽不必再設督軍此議　各代表均一致贊成云 
[聯合通訊社消息]  
　　昨十三日星期爲和議停頓後續開會議之第五日上午十一時各代表陸續到會交換對於各案之意見下午開財政政治審查會各有相當結果惟此時未能宣布午間十二時某君假靜安寺路滄洲旅館宴集兩方代表多在　席間對於廢督問題有主張自湘南開始實行者（據聞爲北代表施愚）其意以湘人在滬者攻擊張督甚力將藉此爲消弭之計也曩衆議院議長褚慧僧君曾主張廢督自閩陜兩省實行以兩省各有兩督軍之故今代表中對於湘南亦有懷此意見者無非爲事實所驅而已 
[陸榮廷之通電]  
　　（銜略）接讀唐總裁曁林總裁兩公電詞嚴義正至佩公忠凡我同人敢不敬勉竊自段氏違法實行武力征服主義我西南於是同興義師力征艱辛兩載天心厭亂民意思和加以外交實迫國際亟圖自立因是雙方調停始有此接近機關爲對等之和議方謂和議有成大局從此解决廼彼系野心不死怙惡難悛除設種種詭謀努力推翻和局且更造爲各個議和之蜚語欲使我自相離携比來陜戰未停北廷統馭無方責有難辭而其跋滬鴟張主持抗命居心尤顯而易見我若操之過急必且墮其計中廷愚以爲現狀亟宜維持流言不爲搖惑但期持以定力一以回復國家秩序合力對外爲要圖國事庶其有豸應請一面干涉陜事一面續開會議以促和局之進行如果不察奸謀無卹决裂則是因噎廢食止沸楊湯竊恐戰釁復開全國瓦解外侮立止國亡無日矣廷老病頺唐力求退隱夙心愛國企盼和平所望諸公協力同心共謀國是俾大局澄淸早見幸得遂林下一日之優游則廷之本願也敬布愚忱卽希鑒納陸榮廷江 
[舊國會函催旅滬議員回粤]  
　　旅滬舊國會議員昨接廣東函云本月二日開兩院聯合會僉以國會同人南來護法惟有制憲爲惟一無二之職責乃至舊曆年後同人紛紛他適以致憲法會議停滯不能進行亟宜迅速設法催促歸粤當經决議辦法三條（一）由兩院議長會同各省招待員設法催速離粤議員從速回粤並以兩院名義電請唐總代表卽行將在和會任職議員辭退令其尅日回粤並請各省招待員及同人調查凡赴北京列名經濟調查會及其他職員者須於一月内回粤過期以附逆除名（二）請憲法會議議長酌定宣布憲法日期於定期以前極力催促議員足數（三）凡目前政治問題所關不甚重要者可不必多議爲此合亟函告務希尅日返粤俾足法定人數開議憲法以遂同人護法之初心而成百年不朽之大業幸甚盼甚林森吳景濂曁兩院同人公啓 
[中國女子經商之第一人]  
　　女界豪商潘猗來女士Miss　Inez　B.Phang日前由美抵滬記者昨夕往訪得其談論如下北美洲南端接近古巴之西印度老島中有島名虬梅古Ｊamaica者英國之屬邑也同島Balaela華商甚多女士之父潘姓祖籍原出廣東僑庽島中者已三世矣先世以業玉黍雜糧起家至今島中設玉黍磨廠支店遍全島有三十五區之多玉黍爲西印度人主要食品猶之我國北方之麥南方之米不可一日無也女士之家旣以玉蜀黍致厚利乃更採購金剛石運售歐美各名城女士在虬梅古島高等學校畢業後曾代父董理廠務四年在兩年前進任總理去歲新正更往紐約市之紐約大學商科肄習並同時於北美商場爲父展拓其營業本年春間由英屬坎拿大之雲高華埠啓程來華並謀在上海設支店云以記者所聞知女士之父潘槎蠡實羣島中唯一巨富足以駕乎諸猶太富商之上者也中國女子在商界大發展實以女士爲第一人云 
　　大陸報云中國四千年中歷史中從無女子經營商業者今雖西方思想輸入中國然巾幗中猶無執籌握算之人有之則自潘女士始女士産於南洋哲美加之巴拉克拉發鎭年二十一歲曾游學美國其祖自廣東移居南洋其父經商於哲美加爲該處華人中之首富置有麵粉廠兼營各項出入口貿易規模頗巨英屬西印度羣島設有支店及代理店三十五處女士中學卒業後卽助父經商研究商情頗有心得兩年前遂擔任總經理之職嗣赴美國紐約擬擴張商業並調查代理店之情狀復以其餘暇肆力商學入紐約大學習商業與工廠之管理法焉今來上海欲在祖國設立支店現庽禮查旅館翻閱海關報告商業書報藉以誌上海商情曾語人曰余或將爲中國第一女大班也 
[全國報界參觀本館紀]  
　　昨日下午四時本館開茶話會招待全國報界來賓到館參觀者以蒞臨先後爲序共得二十餘人檀香山自由新報但囊君南京新中華報劉昌言君北京定一日報邱醒旦君廣州天民報甄亮甫君域多利新民國報陳匡一君小吕宋民號報吳惕民君雪梨民國報鄭　宜君羊城平民報唐夢蘭君廣州七十二行商報　　全國報界參觀本館攝影 
　　城君北京日報朱賡石君廣東天聲報中華新報吳永生君香港香江農報梁重良君天津華洋公論報汪劍平君廣東粤報吳鐵城君廣東安雅報梁瑞樓君常州武進日報潘競民君北京新報胡白沙君滇川黔報界聯合會陳伯熙君福建日報陳霽湖君桐鄉桐溪日報張心蕪君郴州民國日報王無爲君香港大光報馬閒雲君北京新京報邱豫　君劉鍾業君湖南武岡民權報陳家鼐君本館朱少屏張竹平唐鏡元諸君任招待張竹平君稱總理史君適因事往他埠未克躬自聆教云云朱少屏君對衆致歡迎詞並述本館内容組織情形來賓中由汪書城君致答詞賓主盡歡攝影而散時方下午六時云 
[美國對於東方商務之計畫]  
　　大陸報云東京接到官場消息據稱美國内外商務局報告謂美國向從歐洲購入東方貨物此後擬直接向東方購買不假手於歐人以美國輸至東方之貨欵抵付東方之債務經此一番變更從前歐洲航業家財政家所享之利益將轉入美人之手餘資則投諸中國不獨可得其息金卽可愈增美貨之輸出戰時理財公司具有借出資本十萬萬元以振興出口貿易之權現方籌議借資條例云云又一官場消息云歐洲亟欲購買美貨但因無欵未便出手該公司議資助美國辦出口貨者俾將美貨賒賣與歐洲云 
[日人在滿經營麻織業]  
　　大陸報云日本資本家擬在滿洲振興蔴織業據日人之意見滿洲可成産蔴之要區經營蔴織業者旣易得原料且易售其製造品日人已開辦一廠現擬再辦一廠蓋以遼河流域爲爲蔴之佳地而北面諸境亦復宜於植蔴也遼河畔種蔴之地一望皆是尚有擴張之餘地約計目前蔴地已有五百萬町步日人擬暫時紡織較粗之紗與布據謂每年滿洲境内可銷此種粗貨逹美金五百萬元云 
[大阪汽船公司擬開新航綫]  
　　大陸報云大阪汽船公司將於本月内開一新航線由基隆出發經香港西貢新加坡而至盤谷每月駛行一次將以載重三千五百噸之汽船兩艘試行此路台灣政府給予津貼以期發展台灣與越南中國暹羅間之商業云 
[烟酒聯合會常會紀事]  
　　中國烟酒聯合會昨開星期常會首由主席陳良玉宣布上海商業公團聯合會來函内開現定本月二十日公開大會幷徵求意見限十五以前將意見書送會以便審查提議等語請諸公討論陳祝三起言現在南北和會旣已續開不妨靜候信息再定宗旨且本會兩業所受戰爭及苛稅之痛苦尚須互相討論决非一二日所能完備應函請該會緩開大會王闓敷起言二十大會之期當日公衆决定列有議案似未便變更公决應由本會提出理由函請該會提議次報告烟酒改良稅則一案早於民國五年經國會通過旋以時局不定致未實行今和局旣已續開忿應呈請和會將國會議决之統一征收等各案迅卽宣佈施行以符法理而舒商困公决卽由本會摘要具呈陳請於南北和會依法宣示實行次洪小楚報告上海牌照稅自改新商包認以來多方吹求時向行號關稅以求增加當此市面日衰同業頗形恐慌近更欲於營業牌照稅之外另加作場牌照查作場旣無賣買行爲且店作相連何得重捐疊取同業萬難承認應請設法維持公决應由同業公具意見書到會再行核辦次陳祝三兪葆康報告西烟因陜禍改道沿途納稅重疊困苦難支等情至五時散會 
[旅德華僑回國之詳情]  
　　旅德華僑回國一事略紀前報茲紀詳情於下救濟德奥華僑回國之舉係由中國紅十字會據各方報告並由上海總商會接到國務院電囑募欵救濟中國紅十字會沈仲禮遂電託瑞士萬國紅十字會調查駐僑情形先後得復駐德華僑已於本年一月離去德境復接外交部電囑籌欵幷悉瑞士紅十字會所云離去德境之華僑其人數爲二百六十人離德之時由丹麥駐德公使代爲引渡自德乘火車至丹麥乘輪至英之利物浦候船回國資斧乏絶本埠中國紅十字會遂開常議會議决墊撥二萬元以充行資轉由外交部匯交駐丹顔公使於是華僑二百六十人始得乘藍烟囱船於本月初回華該華僑屬粤籍者約百餘人均在香港登岸餘則均載至上海惟囊中空空除有親友可以告貸之各人業經措資回籍外現尚有浙江靑田籍僑工二十七人分庽於本埠十六舖南康等四旅館前日赴二馬路紅十字會及沈會長住宅致謝並要求設法資　回籍刻該會正在晤商招商局籌議此事旋由沈會長派員前往各旅館詳詢駐德時情形據稱靑田僑工均以靑田石製造各種玩物前往德國販賣内中駐德最久者已歷九年惟有數人係中德絶交前一月蒞止者故其損失爲尤鉅當歐戰未起之先每人每月工資自二十馬克至八馬克不等歐戰起減半給資華工生活素儉嗇故尚可支持靑島戰事起中國尚在中立恐德人誤認華工爲日人故出遊街市必囊貯護照而胸懸國旗以自别至中德宣戰半數工資亦卽停給同作爲敵國人民看待中德宣戰後我僑工均能恪守敵國人民應守規則故不致被其虐待該工中多半侮服務於各工廠學術程度頗有經騐回國後倘以所得用之我國亦足以促進工藝也 
[停付敵僑欵項之限報]  
　　上海縣商會昨致各業代表通啓云通佈者案奉江蘇交涉公署函開（見十日本報從略）等因到會奉准前由查南市各商業行號如有與德奥兩國商人有各種債欵及貨價應卽一律停付並開具各欵淸單限一星期内送會以憑轉報案關部令行查相應通知貴業代表望卽轉知同業一體遵照具報幸勿稽延是爲至盼 
[浚浦局對依周塘路之要求]  
　　閘北工巡捐局曹局長前奉盧使命令開築依周塘馬路以俾直達吳淞此項工程業經告竣惟浚浦局因於建築此路時曾貼償工巡局經費二萬元現據該局工程師騐得該馬路尚有低凸等處故主張須一律築平並聞浚浦局要求工巡捐局兹於浚浦局車輛概免捐照已由曹局給予二十輛之免捐照云 
[海關嚴禁勒索陋規之布告]  
　　江海關稅務司會同監督頒行常關新稅則後發出布告云商民船戸及一切報關人等須知本關除徵收本稅則所載明之各項稅銀費用外並不另徵收他項費用本稅務司蒞事之初卽聞有所謂看艙費洋人看艙費免看費掛號費哨船費紅船費烙印簿簽字費保結費護照費曁夫節規年規種種名目須知額外需索卽屬陋規本關員役或諸色人等如有膽敢假冒本關或以本關員役名義勒索此項陋規者其不正當之商民船戸願付此項陋規以圖私利者實已犯刑律干重戾必須照例嚴辦與受同科况今商困已極於完納正稅外乃益以種種巧立名目之雜費假公濟私宜乎商業不振市面蕭條終至於上下俱困矣嗣後誠實商民船戸如遇勒索此項陋規之徒應卽隨時報告本關或扭送其人來關本稅司當從重究辦並不與報告人有絲毫留難至於報關事務假手他人難免不上列陋規倂入報關費内致被朦蔽此各商民皆宜格外注意者也况報關手續極其簡單加以則例詳明略識之無者卽能檢查明曉故爲諸商計莫如自來　辦理旣省費用又免受欺特此宣告 
[再紀省教育會之講演]  
　　江蘇省教育會沈信卿蔣夢麕二君由京參與全國教育調查會回滬前晚在該會演講演詞已紀昨報茲接該會來稿所錄演詞較詳爰爲再紀如下上星期六晚七時江蘇省教育會開講演會先由沈信卿君報告略謂此次教育部教育調查會開會余與蔣君夢麐入京參與氣象甚好不可不爲教育同志一述其事又本會近偕北京大學南京高等師範學校曁南學校中華職業教育社合組一新教育共進社編譯最新業書並刋行雜誌一種名曰新教育由蔣君主其事新教育第一期已經出版與教育調查頗有關係故並請蔣君講演新教育之趣旨云云茲分紀二君之言如次 
[沈君之報告詞]  
　　教育調查會之緣起因部中曾有學制調查會之組織復以吾國教育事宜應待調查者不僅學制乃改今名取其意義較爲賅括此次開會一週通過議案凡九件其最重要者爲修改教育宗旨蓋以從前部今公布教育宗旨（注重道德教育以實利）（自歐戰後軍國民教育主義旣不合世界潮流其餘各）節亦似太複雜非一般國民所能了解當由會提議擬以養成健全人格發展共和精神爲宗旨幷系以說明所謂健全人格者當具下列條件（一）私德爲立身之本公德爲服務社會國家之本（二）人生所必需之知識　能（三）强健活潑之體格（四）優美和樂之感情所謂共和精神者（一）發揮平民主義俾人人知民治爲立國根本（二）養成公民自治習慣俾人人能負社會國家之責任但上述二語並非對舉的而爲連續的蓋人格健全卽共和精神之所寓也又私德公德云云其實卽前道德教育人生所必需之知識技能卽實利教育强健活潑之體格則意在使一般國民體育平均發達而不僅教成軍人優美和樂之感情卽美感教育不過因吾國向來所謂道德徒以拘束謹飭爲能事不甚有裨於社會國家實利之一名詞似易蹈自私利利之病軍國民教育旣不適於世界現勢而苟有强健活潑之體格一旦國有戰事未始不可爲兵正不必標明軍國民教育五字至於優美二字亦吾國所向有然不如西方文明以此爲根本而和樂之感情尤爲缺乏凡事不能發展興趣茲改爲上所云云取其意思較爲正確以免流弊耳至平民主義公民自治習慣二者皆爲共和之要素吾國旣揭藥共和而一般小學尚未能眞有此種教練此後正不可不注意也此案經一致通過請部公布並議定於說明後再附加學說之根據由部印行以備全國教育界參考云調查現暫分六股（一）曰教育行政（二）曰普通教育（三）曰師範教育（四）曰高等教育（五）曰實業教育（六）曰社會教育各酌提應行儘先調查事項如干條茲就今日到會諸君之有關係者言則爲普通師範教育二股普通教育股之儘先調查項（一）國民學校課外運動之有無及運動種類（二）國民學校公民科之材料及訓練方法（三）國民學校第四年生國文之程度（四）國民學校兒童糞便之寄生蟲其一卽所以求養成强健活潑之體格其二卽所以發揮平民主義而發展共和精神其四與第一項有關係糞便中寄生蟲之有無可以斷定兒童體格之是否强壯此事由北京醫學校校長湯爾知君擔任最爲繁重師範教育股儘先調查事項爲（一）國文科教授之實况（二）教育學及教授法之實况論吾國師範教育尚有歷史地理教授亟應改良唯此二者恐全國尚未有適當之教材無從調查故未列入又社會教育亦與到會諸君不無關係大致分國内外調查國内如通俗講演所圖書館等國外如各種戲劇演唱及各種博物苑等均在儘先調查之列 
[蔣君之講演詞]  
　　天下有一種大力能左右全世界之思潮譬如旋轉之輪順之則全逆之則傷是曰大勢大勢所趨莫之能禦世界大人物能控制一切爲俄國克蘭士奇柄權之時擁數十萬重兵而列寗以一匹夫能起而推倒之而組織新政府亦曰順大勢所趨而已世界大勢所趨吾人惟有順之一法如頃沈先生所報告修改教育宗旨一案實順世界大勢而立言者也吾國教育界領袖對於世界大勢均甚爲注意故有此案之通過凡能領會世界大勢之領袖有指導社會之責故今春有國内五大教育機關合組新教育共進社之　除輯譯叢書外刋行新教育一種雜志年出十册新教育之新字不作新舊之新字解新舊無限制今日之所謂新明日卽謂之舊故新教育之新實含有湯之盤銘所謂苟日新日日新又日新之意求其逐漸進步改良蓋新而不進猶是舊也新教育之目標曰養成健全之個人創造進化的社會此二語卽教育宗旨二語不過教育部處行政地位本社處社會地位故稍異其辭耳其中個人二字在吾國久經引爲詬病對於自私自利者輙斥之曰專爲個人不顧公益其實社會國家均個人之所積不有個人何有社會國家但所謂個人要能健全要個人之健全卽須具備教育宗旨案所列之條件也新教育之材料言教育者佔十分之三四言中外大事者佔十之五六因吾國教育界其僻在鄉隅者無圖書館等可以貫輸知識目光不出百里昧於世界大勢不知教育與大勢相連不知大勢教育必辦不好故本雜志於貫輸世界知識一層極爲注重又新教育之材料譯者多於自撰者因西人作一文參考羣書往往歷數週之久亦有不憚數千萬里不惜數千百金親行試騐考察一過而後成者如第二期所載過激黨之歷史思想一篇其作者卽嘗特往俄國　　調查者其所言諭無不精當譯自　作爲　但　材甚難凡　　志所載均經籍愼考　非隨　位　　　噐　　内由原本直譯一求其凖確凡　譯之書　　輾轉　　之病二求其迅速凡　譯幾經時日不能得到極新之　 
 
 

Page 11

 
 
料同人敢信以後泰西各國凡有新學說新事業發生至多三月卽可傳布於吾國教育界本雜志所載均有理由如第一期揷圖首頁載美法兩軍官像某女校學生投書質問謂貴社旣提倡平民主義何以復取軍人之像冠諸卷首得母與恉相悖不知此二軍人卽爲平民主義而戰者保障平民主義之人物固不可不崇拜也其次評論專爲發表本社同人意見而列又其次專論其中第二篇爲蔡元培君之（教育對待的發表）乃蔡君對於教育之宗旨也第三篇爲陶知行君之（試騐主義與教育）第四篇爲劉經庶君之（試騐的論理學）此二篇均重要吾國儒家專講推想是曰獨斷派其中固亦有極好之言論如曰言忠信行篤敬雖蠻貊之邦行矣又曰入境問禁入國問俗余初至美國人地生疏卽以實行此數語得與被邦人士往來無隔膜然獨斷派論理能引起信仰心而不能發展思考力甚或有損於思考力也西方十年前亦重形式論理學如曰梭格拉底是三角因希臘人是三角梭格拉底是希臘人故梭格拉底是三角此種演譯方法實不甚有價值故現在之論理學均重試騐以歸納方法求其結果創此說者卽方今大哲學家杜威博士博士不日來華本會擬請其蒞會講演北京大學亦擬聘博士擔任教授一年云第四篇爲（讀中華民國最近教育統計）係黄炎培君在南洋舟中所作讀之可以瞭然於中國教育之現狀猶之坐飛艇以臨空可以俯視一切其後卽繼以（印度教育之成績）互相比較可知中國之教育尚不逮印度此外（法國兒童記美國軍士之言）表示美兵之如何得人心歡心卽法國小兒亦樂與之周旋以反證吾國軍隊之情形（德遜帝威廉本紀）表示威廉究爲何種人物以明此次歐戰之原因其（美國全）國教育革新之計畫）一篇讀之可以知戰後教育之不容不改維此卽將載英國法國教育之革新計畫總之本雜志所載必擇其有關係者一篇有一篇之理由至春理由之是滞充足則固别一問題也現在第一期草創未能十分完善以後當逐期改良吾國雜志往往第一期十分豐富以後每况愈下本社同人擬力矯此病希望能一期好似一期 
　　蔣君演說畢後由沈君提出到會諸君目前所應注意事項（一）學校應速注重課外運動及物色深明體育原理之教員（一）注意公民訓育方法除精選教材外不惟以書本爲訓育當以事實爲訓育庶可養成共和國民之習慣云云時已九時遂散會 
[學生會送别留法學生]  
　　勤工儉學會前兩次所派留法學生詳情已誌本報茲悉該會又派陳義及彭明晃兩君留法陳彰兩君皆係湖南籍昨日午後五時由寰球中國學生會代表某君及知友五六人送别至伊豫丸郵船聞該船於今晨八時起椗云 
[公共體育場表演國技紀]  
　　西門外公共體育場於昨日午後三時特開中華武術表演大會除該場國技教師劉德生（周同派）及學生外計是日到會者有中華武俠會教員朱國福劉金閣（形意門）劉致祥（翻子門）中華體操學校教員蕭鏡泉（太祖門）上海公學教員唐范生（翻子門）倉聖大學教員周啓明任子敖（太祖門）吳淞中國體育學校郭企臣（太祖門）前體操傳習所教員陳貴三梁鴻鈞張孟吉（三人均太祖門）昌明國技傳習所金輔臣各校職員學生計數百人首由吳志靑報告開會宗旨後卽請各人輪次表演武功各有專長茲將各人所演者記下所列次序係演時之先後非屬技之高下也朱國福（五行拳盤龍棍六合地踽九節鞭）蕭鏡泉（五行拳二龍刀）劉金閣（五行拳小八槍）劉致祥（連拳六） 
合槍護手鈎）唐范生（六合拳翼德槍）周啓明（二郎）拳九節鞭）劉德生（五家拳武松刀）任子敖（推擠拳）單刀）郭企臣（太祖拳大刀）陳貴三（太祖拳黑虎槍）靑龍刀）梁鴻鈞（太祖拳少林刀）張孟吉（太祖拳）金輔臣（揷拳鎖喉槍）幷有粤人九令童鄭啓光連演大戰及硬拳進取從容實爲難能上海小學學生朱球張慶祥合演單刀破長檜任子敖周啓三合演空手入白刃郭企臣梁鴻鈞合演短門刀破四品槍此外公共體育場學生獻藝甚多不能悉舉其名演畢已五點餘鐘矣 
[日本學生水上運動會紀]  
　　本埠日人所設東亞同文書院之學友會昨日在龍華鎭百步橋南黄浦江上舉行第二回短艇競賽運動會自該鎭金鷄橋起百步橋止南黄浦一帶江岸徧插旗幟爲引路各參觀人乘坐之汽車馬車等均停於金鷄橋參觀場卽設江邊岸上四面圍以繩索入口處以竹籐爲門二日人守之門内設有簽名檯一由四日人司之來賓先繳招待劵該日人騐明無誤遂引導入場場内沿江共設布棚八座每棚設座席三四排不等席以板爲之面敷白布席上均排有茶點以供來賓隨意食用棚後又有布棚五座則爲皮酒紙烟等品售賣所自上午八時起至下午五時止共賽二十次是日預賽者計共六船每次三船分白靑赤三色每船七人每次舉賽時先放汽槍爲號吹號奏樂繼之各船卽齊集江邊預賽員排隊由渡船轉登艇船遂互相競賽自東徂西水程約三里許每舉賽一次由評判丸島等十四人評其分數揭示粉板最多者約計五十餘分各界參觀者三百餘人日人居十之九本埠各官廳類皆派有代表蒞場參觀（松滬護軍使代表副官長孫梓琴副官李幹卿等）塲中由該管上海縣地方警察分所長董躍飛帶同巡長陳寳善等與警察四名在彼照料軍署亦派陸軍一排隨同彈壓 
[小學教育研究會研究算術]  
　　本邑小學教育研究會昨日（十三號上午十時在公共體育場樓上開算術研究會與會者二十一校三十一人由賈會長主席報告開會宗旨提出議案討論决定事件如下（一）報告各校送到算術教授順序共九件高等小學如一高女高養正浦東附屬和安國民學校如倉基旦華浦東附屬女高補修科和安等校（一）報告朱有章已將算式及算術名詞表完全送至會中應如何辦理議决交編輯員會整理（一）研究算術教授問題（甲）如何增進兒童解釋應用題之能力議决（一）多練事實題先講事實然後演式（二）課應用題時多令兒童自力逐層推索（三）注意暗算概算等基本練習（乙）在國民學校應否加多珠算時間議决如梅溪報告國民學校三四年級每級算術科開始必課珠算十分鐘高等小學珠算科亦在授筆算時行之課題往往與筆聯絡者法自可採用（丙）令兒童唱九九歌之辦法議决唱九九歌時習成一種腔調自宜多用算牌練習如教師提出一牌上書　兒童卽持一上書９字之算牌答之此種算牌不特用於習唱乘法歌在習加减等法時均可使用如教師問７係何數合成兒童卽以算牌３４及３２２及３３１等答之議畢散會時已正午矣 
[商校教員遺資助學之可敬]  
　　南市陸家浜江蘇省立第一商業學校教授二三兩年級學生之商科教員李凌歐字震東年三十歲浙江紹興人早歲時留學日本山口高等商業專科與明治商科大學畢業回國後經該校長黄揆百聘充教員迄已五年平日授課頗具熱心茲忽於上月二十八日病殁於該校内臨危時令校役邀請校長入室告以病恐不起願將所遺資物（約二千餘金）悉數捐入校中存息栽培寒畯子弟以宏造就言畢卽逝現黄校長以李君熱心教育臨終尤願捐其餘資栽培後學殊屬難能爰擬將其生平事實與臨危諄囑之言遍告同人以備定期追悼至商科教員一職業由該校長保薦留美回國商科畢業之兪行修與何樂淸二君繼任 
[撥早時鐘後之所聞]  
[公廨訊案時刻]  
　　節省時光辦法業經江海關首先於上星期六（十二號）晚十二句鐘將關上所懸大鐘撥爲十三號早一句鐘總商會與各洋務機關及商學兩界相繼而起昨日公共公廨正會審官關絅之君以夏令提早辦公極其合宜故已分别咨請陪審之各國駐滬領事同意飭知各科辦公處亦將鐘點撥快一小時自今日（十四號星期一）起早堂審理民刑訟案定於九句半鐘開庭（卽舊時八句半鐘）下午定於兩句半鐘開審（卽舊時一句半鐘）並諭知代理檢察西員史君除通飭各捕房一體遵照外刻已分函各律師查照 
[鐵路辦公鐘點]  
　　滬寗杭甬兩路各機關辦公鐘點向係上午九時至十二時下午二時至五時每届夏季改上午八時半至十二時下午二時至四時半現因革新鐘點之潮流除行車時刻仍依舊鐘點並不更改外其各機關之辦事時間亦於本月十四日起按照海關辦法提早一點鐘 
[租界各處時鐘]  
　　租界各公司各洋行各機關及法租界大自鳴鐘外洋涇橋等處之鐘於昨日均已實行撥快一點鐘以致過往行人未明其故者視之咸爲詫異云 
[浦東吳家廳出會肇禍]  
　　巡警開槍傷四人 
　　浦東吳家廳中天王偶像昨（十二）爲賽會之期該管三區警署曾永奎警正事前飭禁在案昨日上午曾警正會同游巡四隊杜隊長前往禁止維時鄉民之鳴鑼持旗者數百人圍集廟場强將神像舁出巡警上前禁止不服大起譁譟欲與巡警爲難該警等爲驅散計先向天開放空槍一響各鄉民仍不散去巡警中有鹵莽者突向人叢中開槍二下受傷倒地者四人當經曾警正約束巡警不許開槍而衆人揮磚擲石與巡警爲敵於是警士頭上都起墳塊曾警正見勢不佳率警退回一時流言四起聲言拆毁警局當經該處紳士出場向衆開導謂開槍之巡警自有法律相繩爾等各安分回家萬勿滋生事端衆始散回廟中將偶像舁出游行楊家渡塘橋洋涇鎭等處始入廟而散當時受傷者爲扮八紅八黑之楊金生傷腿部鳴鑼之江阿二洞穿大腿看客張唐生及十三歲男孩潘毛毛傷腿部該四人由劉經董飭送十六舖紅十字會分醫院敷治聞江阿二一名傷勢較劇恐有性命之虞至所開之槍聞係手槍現張唐生腿中槍珠尚在内經醫院檢出後當可知是否手槍矣 
[蚌埠大火之滬聞]  
　　蚌埠大火延燒數百家本埠各保險行得此消息昨特派華洋專員馳往調查有無關係聞投保者爲數不少均由該處分公司或經理處承辦故與有關係之保險行預計損失亦頗不資云 
　　又聞盧護軍使昨晨發電慰問旋得復電謂督軍署及公事機關均無恙地方安謐如常知念附聞幷表謝意 
[徐國樑暫緩調魯之函知]  
　　松滬盧護軍使昨致上海縣商會顧會長函云前囑挽留徐廳長一事業經致電國務院在案茲承准覆電開淞滬警察廳長徐國樑調魯一事現已商明魯省長暫緩發表等因相應函請查照並轉知列名諸君爲荷等因顧會長已轉知市經董求火聯合會兩團體查照矣 
[江確生請禁彩票]  
　　本邑人江確生昨日呈遞請願書請求北京新國會議禁各種彩票茲將請願書錄下敬呈者竊彩票跡近賭博中外文明各國久已懸爲厲禁猶憶十年前如湖北江南及澳門等彩票充斥市廛傷財害民中外長官因有鑒於彩票之禍民政策故一律禁止永遠不准售賣在案乃上海自去年有慈善救濟會作俑首先發行湘災急賑彩票以來繼起者有浙江塘工票利濟票及湖北票再接再厲充斥市間涓涓不塞將成江河民間醉心發財者痴心妄想舉國若狂計小民每月之消耗金錢竟一絶大巨欵甚至典質衣飾者有之傾家蕩産者有之民間之耗費愈多卽地方游民愈衆似此變成彩票世界於經濟治安頗有關係上海爲外人所矚目之地華界彩票林立誘民賭博恐爲外人所恥笑非但國體有關且貽禍於民間不少務請諸位議員先生速開會公同集議禁止以除賭博之害（下略） 
[北京發起全國律師聯合會]  
　　上海律師公會近接北京律師公會來函大致謂我國在萬國和平會已有收回領事裁判權之希望正擬乘機整頓司法制度律師爲司法制度之一自未可輕易看過且南北和議告終各種問題儘須解决國會對於各種未頒布之法律均待議决施行人民生活於法律之中則有密切關係律師爲研究之人更宜特别注意以便補助進行但不過少數人之智識實力有限擬先發起全國律師聯合會討論一切如有應興應革之處可請願於國會議决或呈請司法機關實行合全國之力事易有濟特爲函知貴會徵集意見之資研究云云 
[滬商赴汴創設紗廠續紀]  
　　上海德大紗廠主任穆抒齋穆藉初兄弟以河南鄭府地當衝要該處爲陜花薈萃之處特向美商愼昌洋行訂購機器前往該埠創設紗廠牌號潤雲等情已誌前報茲悉該現有滬上某巨商加入股本牌號定爲豫雲一切進行甚速昨已招訂工頭前往建造廠屋一面先將地土翻塡業已動工矣 
[籌辦官契紙發行所之廳令]  
　　自官中取消後本邑沈知事將設立官契紙發行所籌辦情形具呈財廳請爲核示昨接指令云呈悉查官中取消後所有民間買典産業需用之官契紙應遵補訂契稅條例施行細則於所管城市鎭鄉設立官契發行所俾人民就近購用原爲便利起見發行所設立之多寡須按區域廣狹爲衡該縣所轄地方甚廣應由該知事審度當地情形酌量設立至發行所推行官契一切手續與官中代售時有别需用經費亦須變通支配業經本廳擬訂細則簿式幷整頓契稅章程分别修改分呈財政部省長核示在案一俟奉准卽行印刷通頒遵守在章程細則未頒以前暫將發行地點及人名預爲籌定以便奉章卽行無誤稅收云云 
[唆使黄包車夫罷工之辯論]  
　　人力車公會某洋人前延逖百克律師爲代表至法公堂控黄包車頭目金三瞎子花執金兩人唆使各車夫罷工滋事等情判兩被告交保出外聽候覆訊核辦在案昨又傳訊先據原告逖律師稱此案發生時係在上月七八九號三天曾經捕房將爲首滋事之苦力數人拘解案下懲辦惟此等苦力亦係受人唆使今經敝律師確實調查實係在案之兩被告唆使以致肇禍此事發生原因緣洋人所開之車公司每輛租洋七角各頭目轉租與苦力人每輛九角華人公司之車每輛租洋六角七分各頭目轉租與苦力每輛八角原告爲整頓車業起見設立公會詎各頭目驟起反對在外施放謠言稱公會增加車租是以各車夫羣起罷工風潮嗣經公會中得悉前情卽行刋就傳單徧發各車夫聲明公會並無加租之事切勿誤會後經公會接到外人信函咸謂係兩被告唆使卽信函不能作憑尚有敝律師函致嵩山路捕房請爲保護由捕頭飭探將兩被告傳至捕房諭着勿再滋事次日風潮卽行停息顯見此事實係兩被告所爲請求堂上着兩被告償還原告公司中所損壞之車輛物件計洋九百餘元此外三天内不能租出之車輛損失倂求訊追至被告等唆使罷工應得處分請爲查究以儆效尤云云被告由巴和律師代辯稱原告具控被告等唆使罷工並無正式證據呈案須求堂上着令將證據交由敝律師詳細研究以俾答覆云云繼由原告律師互辯良久中西讞員會判各退聽候覆訊核奪 
[購銻糾葛案之續訊]  
長沙裕湘銀行經理湖南人劉建嵐延律師在公共公堂控本埠南京路俄商大東合利貿易公司買辦傅榮澤欠交承購銻鐵一百噸之價銀一萬三千八百七十六兩一案前日午後俄副領事麥拉夫氏蒞廨會同關正會審官續訊先由華昌鍊礦公司司賬趙姓投案聲明原告出售之銻係長沙之分公司代爲運申囑交與劉是否伊自己之貨抑係代人所賣分公司來信未曾言明故不得知並將信函兩封呈案請察繼由被告代表律師上堂辯稱綜觀原告口供矛盾之處甚多且該銻所保之水險單及提貨單均註明保利和保利兩牌號可以證明其係代人所賣又查被告付與原告一萬七千兩之價銀係在訂立第二批卽本案一百噸銻鐵合同之後原告雖云該欵係頭批之尾欠然無證據足以證實故敝律師準此要求將案註銷云云原告律師駁稱被告本人毫無所供徒憑律師辯論就思勝訴無此辦法云云中西官核供磋商之下判候商明堂諭改期宣佈 
[殖邊債權人開會記]  
　　催兌殖邊商困事務所昨日仍假西　家　思敬學校開星期常會下午二時餘債權人陸續戾止旋卽入座集議有請以前屆開會時吾儕本擬公舉代表向北京總行作第二次請求以達解决目的由主席一再勸阻請從緩議現乃時逾二十餘天未識總行有無確實消息請爲宣佈當由主席起立答稱前請諸君緩舉代表北上交涉者以彼時該行正副總理尚未舉定現總理已舉定李思浩君報章屢載諸君諒亦見及敝事務所業經去函催請務將滬行債務趕速籌備迅予淸理又見十一日各報章載有政府已派代表二人至該行淸查帳目兩月中滬行當可重行聞辦等情總管理處亦已去函催問想經政府及新總理雙方整理不致如前延擱惟請諸君稍再忍耐俟得覆函後再籌對付衆無異議繼將事務所成立以來一切開支當衆對核結總至五時餘始行散會 
[上海女校注意繡學]  
　　近日張季直君與南通女子師範繡科主任余沈壽女士合著雪宦繡譜一書專論繡學日前法租界霞飛路貝勒路民生女學總幹事任矜蘋致書張季直君詢問一切遂引起上海各女校之注意如上海女子公學等卽先後致書民生女學探問現聞該校已接到張南通復書並送來繡譜兩部據云該書已到上海各書坊皆有發售云 
[紗業競智團選舉職員]  
　　九江路民雲東里紗業競智團於昨日下午二時開選舉職員會到者百餘人封函投票者二百三十餘人至四時經到會各職員當衆開簡計邊文錦嚴蘭生皆得一百二十七票當選爲會長次多數爲吳恂卿得一百二十五票惟邊嚴二君票數相同故近照規定章程再復選一次遂訂定下星期舉行乃散會 
[警士照料社莊廟出會事竣]  
　　淞滬警察廳撥派保安遊巡騎巡偵緝各隊隊士前往浦東照料社莊廟賽會茲因會事已畢昨日各隊士先後到廳稟報消差並聲明會中並無肇事情形云 
[張一芳申解警廳訊辦]  
　　南市洪生碼頭厚生小錢莊執事張一芳因虧欠鉅欵捲資潛逃一案詳情迭紀前報茲聞南市縣商會對於此案已邀集各債權來會並着張一芳先將各項賬目查對嗣因其一時無人擔保未便寛放阳以由會函送第一區警察署留候申解警廳司法科歸案訊辦 
[勒索星相攤規費續誌]  
　　邑廟豫園各星相攤聯名稟控綽號打勿殺之許阿毛迭次前來按攤索詐錢文當經一區二分所警署將許拘重連同各原告申送警察廳訊辦等情已紀前報茲悉此案經該廳司法科劉科長研訊後以該匪同黨頗多着將許收押候究一面派探往拘同黨到案倂究該星相各攤主回去照常貿易如再有匪徒到來詐擾准隨時報告崗警拘辦 
[鼎新里火警續誌]  
　　本月九號入暮時公共租界九江路鼎新里三百九十五六號門牌保泰盛澤綢綾字號内火起燬屋兩幢經救火會皮帶車澆熄該管老閘捕房捕頭派令華探李明泉西探開納往查起火原因等情已誌前報茲經該中西包探查悉起火之綢綾字號係陳寳慶所開曾分向天一沙遜等火險公司保有險銀三萬餘兩而該屋内樓上下附設之物華永福成朱光廷記生大等數家綢號亦保有數萬兩之火險當起火之時係下午八句餘鐘爲時尚早究竟因何肇災未明眞相焚燬貨物若干亦未明晰故已據情回稟捕頭捕頭以該起火之家旣經保有巨大火險務須詳細調查故復飭該中西兩探再行詳查以憑核示 
[夫妻涉訟候傳見證再訊]  
　　婦人高葉氏以其夫高丫頭不顧贍養控經公共公堂將被告傳案訊供等情已誌本報前日由張襄讞與美思副領事續訊卽由被告代表朱斯芾律師向被告高丫頭詰據供稱自紗廠生意辭歇後學成開駛汽車得資贍妻養母與原告素來和好嗣後不知何故不洽其意於去年十一月間將家中値洋一千二百元之地皮方單衣服金飾捲之而去我當時曾控請城内官廳飭傳不到故案至今未審而彼卽至公廨告我抛棄不顧等語原告由律師上堂譯稱被告供詞殊非實在請求傳其主人新閘路二十三號門牌李姓到堂質證云云中西官判被告仍交舖保候傳到見證再訊 
[續誌兩船相撞之衝突]  
　　寗波帮船戸陳阿雲與黄岩帮船戸姚喬茂因撞船起釁互相毆打兩造受傷十一人由水巡隊一供拘送地方廳訊辦等情已誌昨報茲悉此案自解送到廳後卽經檢察官提案研訊一過騐得陳阿雲方面之船夥陳小土李阿木姚喬茂方而之陳炳華傷勢較重其餘陳阿雲姚喬茂陳喬松王仲甫王錫和張德來周茂甫王阿秀等八人雖各受傷尚無大碍諭着分别收押陳小土李阿木陳炳華着送新普育堂醫治候傷痊再行核辦兇器木棍石子等存案 
[施阿毛被毆斃命之請騐]  
　　引翔港人施阿毛於本月初八日赴南匯縣屬牛角尖地方棠欠被毆身死抛屍白龍港内昨經屍屬得悉已赴南匯縣公署請求相騐矣 
[車輛傷人倂紀]  
　　前晚有某號汽車駛經南京路將寗波人陳堂臣撞傷跌倒於地由地巡捕房四百十九號印捕瞥見前來抄錄汽車號數另雇車送受傷人往醫院一百據實歸禀捕頭備核昨日下午有某號馬車行經棋盤街將常州老人龐少欽撞跌首背受傷由老巡捕房八百三十號華捕到來將馬車夫拘入捕房請捕頭核示一面雇車送受傷老人投醫院醫治 
專件 
[中華全國童子軍協會上海支會民國八年春季會操簡章（續）]  
[繪圖則例]  
　　（一）每組須五人　（二）每組人員以羣力繪地圖一（三）所繪之圖爲一草圖非爲實測地國圖中所用種種通通記號及其他一切之規律可依童子軍奬章試騐法及如何考取一書内所載高級隊員試騐之記號爲準（四）各組所圖之地則爲同一之地段此等地段由幹事員選定以有顯明之界線及於競賽以前不使賽員窺見者爲準各組競賽同時進行（五）所擇地段之面積在五千至二萬方碼之間（六）計功如下時間最速者三十分較遲每閱二十秒者扣除一分精準最高之數爲三十分凡謬誤在百分之十以上之處評判員可任意扣除但每處以五分爲限通用記號施用通用記號最準者可得十五分其施用謬誤者或在應用之處而不用者評判員可以任意扣除惟每次以五分爲度淸晰及合用最高之數爲二十五分評判員主之 
[急救則例]  
　　（一）每組須四人（二）每組隊員須具下列種種智識止血裏斷骨舁傷及舁床之搬運法投擲救命索對答急救奬章内所設之種種問題如氣急火傷受毒等等（三）競賽時種種之急救以及一切之問題皆由評判員主之（四）每組依次評騐抽籤以定先後（五）每組侍候評判員評騐之際不准顧視他組之評騐或求助於已經評騐者（六）對於每組問題由評判員任指一員或數員答之如一員被評判員指定則該員卽須獨自對答不得求助於同伴（七）問題及對答皆用上海土白（八）競賽時所用痛人皆由幹事員籌備 
[烹飪則例]  
　　（一）每組除員以四人爲限（二）每組須烹炊可欵四客之菜至少須準備菜蔬兩種魚肉湯各一及飯 
（三）幹事員對於每組準備小桌龍頭各一（此龍頭設於離）（桌相當之處）（四）烹飪器皿及竈架等以搬運便利而適於軍營者爲準每組不准在當地掘士爲架（五）每組所用之伙食以及一切鹽醬等其價値須在兩圓以内競賽之際每組須具細單一一開明價値報知評員（六）入賽者不准將菜饌預先烹熱菜蔬須未受割魚須未去鱗各種伙食可以預爲洗滌（七）每組烹飪當以各菜已置桌上客可入座之時方爲完畢手續（八）計功如下時間最速四十分其餘每遲半分鐘減除一分烹炊最優者六十分器皿如所用器皿及竈架等笨重而不適用者得扣除分數惟不得過二十分（九）幹事員冀得評判員三人使二人評騐烹飪一精寗波一精廣東炊飪法其第三人則計時及監察器皿扣除分數等事 
雜評二 
[總商會與楊專祠（邠）]  
　　上海南京兩總商會呈請爲楊杏城兼專祠歷舉其招商局電報局宣慰華僑審查勸業會凡關於工商交通者深致其推崇誠崇德報功之盛舉哉雖然竊有疑焉商會之代表商民而有所建白也屢矣每當瀝陳商困之時輒疾首蹙頞於夙昔政府之莫我助或更歎息痛恨於夙昔政府之摧殘我商人焉夙昔之政府果著通商惠工之績否耶楊杏城果爲夙昔政府之當局者否耶商人而感其政府之當局者不當詬厲其政府業已致怨於政府奚爲而德其當局之人如曰致怨者爲公言而推崇者市私惠我意代表商民之總商會决不出此也 
　　通信云楊爲創議設立各省商會之第一人斯言而信似可爲請建專祠之理由矣雖然商會徧於各省何他省人之沐德而不知懷惠歟抑或商會之設之獨利於我蘇也專祠請建於蘇意者别有其故歟將此說之傳之非眞也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（七十）] [  一之]  
　　撥早時鐘之舉不獨我中國爲創聞卽在彼美利堅亦以去年爲破天荒之第一次美國先有法律規定故北美全境亘數千里之版圖祗須三月三十一晨全國人民減去睡眠一小時而此後七閱月間二百餘日之光隂似皆得於淸晝向晚時增多一小時許之夕陽佳境其爲法誠至美善特在我國撥早時鐘法祗行之於上海一隅且上海人民習慣不易遽革舉凡酬應上辦事上種種約信不得不因茲而多紛擾更不得不因種種紛擾而發生若干諧聞逸話用資吾人之談助者此美國撥早時鐘後種種趣史若一一表而出之似又足爲我國上海人士之參考也 
　　我國改曆後私人文件間有新舊曆之標註美國改早時間雖屬人人遵守然每與友人相約仍不免有新時舊時之說所謂新時者卽夏期特改之時刻所謂舊時卽固有之天文時也此二名稱最足以免紛擾之弊我國人士對之更不得不注重也又記者昔年旅美適值千古未有之世界大戰期會所聞所見凡有空前絶後之觀感者莫不系之以詩其詠（撥早時鐘）者作於去歲春暮詩云 
　　漠漠鐘初動沈沈夜未央一朝愁夢短千里黯斜陽時亦分新舊春深重感傷百年三萬日能得幾回長 
老申報 
[論用紅火鉗事]  
　　（見光緒二年正月十六日） 
　　昔周武王伐紂之罪其一曰焚炙忠良而商紂因以亡國可見此等重刑雖人君尚不可用用之適足以亡其國耳故後世之人君亦無敢再用此等重刑者何况庶民之家女流之叢乎乃不意近日竟有　水妹葉友根用鐵火鉗燒紅燙壞梁王氏之女阿倫之事在葉友根之意以爲阿倫旣押於我其母梁王氏已得身價洋五十元則人爲我之人矣人旣歸屬我則死生皆由我主區區火烙之刑又何足爲奇哉不知此等酷　虐刑雖帝王尚不可用又况其下焉者乎卽據葉友根所供何倫進門之後卽偷竊物件與伊假母已非一次故略爲儆戒亦不敢承認用火鉗燙壞之事是葉友根亦明知此等酷刑斷不可用也明矣何况阿倫所犯者僅屬偷竊之細故乎夫卽放火殺人之强盜彼常以炮烙之毒施諸事主一經破案國家定例亦不過梟首示衆而已並不肯卽以炮烙之刑砲烙其身可知國家律例自有一定尚不肯以此等非刑施之强盜又况其人僅弱小之女所犯僅偷竊之事乎雖婦女無知逞此酷虐然旣經巡捕騐明滿身火傷似宜予以重懲顧尚幸阿倫未至因傷斃命耳使果因此而死其將問抵否乎今僅　去念洋似亦不足以蔽辜此陶公過於寛厚之處也因黑道光年間吳中有曾官他省回籍者其妾因婢女竊食用烙鐵燒紅以燙其舌因而致死地方官卒擬以抵償蓋婦女之殘忍往往遇於男子若不少加重懲果何以杜其後乎 
 
[泰山絶頂（古蹟圖六十）]  
新拾遺 
[戰爭時之英國童子軍（下）] [  許嘯桐]  
歐戰叢談 
　　一千九百十一年童子軍創辦後沿海一帶亦極活動自戰爭開始以來彼等責務更爲重要其特點卽在能負責與愼密二事沿不列顚海線四圍皆爲彼等所守衞且並無海防及軍事長官以轄治之故其所組織之團體皆有自治之能力軍事長官惟照例巡視而已所居爲一種小茅舍二人或三人不等　長任分配糧食保守水程錄之責團員工作極爲繁瑣勞苦巡邏海邊之範圍内外各三英里雖在狂風烈日之中大雪暴雨之際曾不稍息御帆布之雨帽及袴套厥狀極肖老於海上生涯之水手凡船隻之來往近岸者皆須檢騐放行或准其登陸夜中漁艇之游行於法定時間外者亦得干涉而禁阻之各團與就近海軍機關均有電話連絡故每日報告經過船數曁天象氣候風向等事至於遇被難或受險之船隻則更竭其全力以拯救之然此種種不過彼等職務中之什一耳 
　　童子軍某委員於彼巡察南部海岸之後曾載一事頗爲驚心動魄而童子軍之奮勇亦可想見其辭曰時當昏夜余等在睡夢中爲波湧呼援之聲所驚醒知前邊海灣必有不測之事遂起而守於石巖之上昂首遙矚冀得究竟時則狂風怒吼大雨傾盆波濤直立心目爲摧然夜色沉黑不辨人物只得默守巖上靜觀動靜幸不久天卽微明則果有三千噸之汽輪飄浮於駭浪中蓋其舵輪損壞不能行動正束手待斃時也乃由余等派船往援而風浪亦卽平息且相去海岸尚不甚遠故得免於難焉 
傳遞文件爲彼等職務最重要亦極困難之一每日必輾轉送呈本團之水程錄於海軍大本營自開戰後此項責務日夜爲之難大雪嚴寒亦所不避綜計彼等動作皆爲少年英雄之本色較之海陸軍士亦無多　雖稱幼意與成人曾不稍弱其裨益於國家黨不可以尋常目之矣 
　　余近遺出香港時便訪潘特副將軍得詢該處義勇　組織之大略實爲童子軍之變相歐戰開始後卽着手編練入伍年齡規定自十歲至十八歲皆英籍也制服與保衞隊相彷彿教練均屬於軍事範團如瞄準射擊運用電機信之法則等夏季每星期在沙文海灣（譯音）附近習野外戰術並營幕露宿港督有時亦親自蒞止檢閱全隊遇有緊要命令則遺其副官傳逹某日余更訪密林頓副將軍現方被任爲砲隊衞戌總司令曩曾爲上海童子軍第一團團長彼仍熱心於童子軍常語人曰一度而爲童子軍卽當終身以之足以表示其對於童子軍之熱忱矣 
常識 
[醫治婦女肥滿法（上）] [  守眞]  
　　醫療婦女肥滿之法有二曰食物曰運動兩者看似平淡無奇實則有至理存乎其間果於斯二者加之意收效極鉅呈功最速肥滿之婦女盍亦倣行之乎 
　　不佞以爲食物過量尚不大礙及軀體最忌吸不消化之食品暫時宜饜止朝餐倘不慣饜行止可吃咖啡一杯烘麵包一兩片弗用牛油 
　　早餐後宜連行或驅車外出吸新鮮之空氣足以減少體内脂肪之質肥滿之婦人不可不知也養氣與炭氣於人身具密切之關係養氣又具吸收炭氣之作用養氣之於婦人猶自來火之於紙片也惟婦人之肚腹及腰部佈滿炭氣故必賴運動以吸入有裨軀體之養氣呼出含毒質之炭氣俾軀體堅實無復有不良之質運動之法步行一英里或二三英里 
　　中午小食後勿食肥美之肉或魚勿啖鮮菓勿飲和乳酪之茶勿吃蜜餞或糖菓小食及正餐均宜飲白色酒一小杯白酒味酸法國精理飲食者認爲減少體内脂肪之飲　也 
餐後勿讀書勿披閱雜誌再出外散步運動於空場可往來於劇塲中惟勿驅卓前往 
　　多飲水亦醫療肉滿病之法也水能减殺食慾每日宜飲水十杯其次則爲酪漿每日三餐相間期内可啜飲少許 
小說 
[五鎊之懸賞（續）] [  雄倡]  
　　約翰曰是則首將不利於汝吾於此亦頗留意汝幸勿自甘爲愚騃吾必得錢用以飾吾外觀是特一二禮拜間事今旣與伊梵爾律師公所接近矣但俟柏累堪爲我覔獲婚書産卽歸諸我有吾於麥萊亦豈得已彼固不幸而勢莫能免自亦非不知倭司迦白郎林爲其岳氏其屋中庋閣上之影像非耶其人落拓而温藹不事家人生産凡爲藝術家大率類是亦不恒讀報而二霍律師公所之告白彼竟未之見然事果揭舉報中且以標諸要目載稱白郎林氏遺産承襲人已覔獲云云至彼時能必其仍不寓目乎彼忽挺身出者吾輩將置身何地茲事初起時爾四加探訪又本微識白郎林氏家人復跡得此麥萊氏凡此爾皆與有功焉吾亦頗稱許然非區區適亦姓白郎林氏生長年月又幾偶目又設非區區統籌全局求得此業經焚燬之聖泊多夫禮拜堂用自掩飾則汝爲胡能爲者設汝造彼麥萊氏傳此消息則所得亦戔戔不能逾律師應得之　爾今勿爲愚駿之言幸書一支票見授吾詎能以乞丐形狀面彼律師輩不將令彼生疑乎今更得百鎊者行當裕如更一二禮拜後汝得累萬金矣白蘭生聞言太息乃降心以從約翰旣得支票卽欣然點首並云老友謝汝容更圖晤語後遂出出時而白蘭生之寫字房僮厮適歸白蘭生見而大怒申申詈不已卽擲五先令予之用代告諭並矢言苟再履吾國者必招巡警捉將官裏此傭奴旣出白蘭生獨坐移時以手扶頭旣乃拭其額汗自橱中出杯斝及白蘭地酒一瓶傾酒一杯調水飲之喃喃自語曰卑劣之獰狥汝謂吾乃力不足抗汝乎言時力搖其拳似向之已去之約翰復曰吾將令汝不名一錢視汝將何以圖生者言已起行於室中目光四瞭如有所偷覷狀乃至奇莫可名狀柏累堪尚自布幔裂縫中竊窺見小鏡臺側壁上尚懸一鏡舊矣白蘭生四顧後立移去此鏡鏡後有板白蘭生卽微起此板内窺則又喃喃曰殊無恙殊無恙約翰汝俟之吾將索償於汝加以重息爲他人所未出者語後仍掩蓋其物復自語曰喬（自呼其小名）今日無所事事矣今日更無他事矣不久將終日不復事事噫酒力已沁入腦中須外出吸取空氣去也卽取冠挈雨蓋而出掩關磞然自外加以扃鑰柏累堪者以久俟而肢體拘攣乃仲其四體舒氣微息卽直赴小鏡台側如法去懸鏡及板則内藏一小櫃自櫃中出楮一小束摺疊甚整整柏氏試展其一紙略視迨出此室則已五句鐘矣囊中納楮一小束彼懸鏡後仍有一小束之楮惟鏡後之楮皆空白矣囊中則否因吃吃然乾笑不已 
[自由談之自由談] [  不冷]  
　　關門會議誠一良法今乃不關門而閉口其事似同而其實則異矣何也關門之法可以　事之成而閉口則　不欲人知而已 
 
 

Page 15

 
 
   
 
 

Page 16

 
 
   
 
