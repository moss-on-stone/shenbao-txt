# 1919 - 35 - 4916515

 

Page 1

 
 
   
 
 

Page 2

 
 
   
 
 

Page 3

 
 
時評 
[閉會開會（冷）]  
　　新國會已閉會矣適值南北和議將開會之時一閉會一開會之間其或稍有所闗係乎 
我嘗思之今日中國之解决時局勢有不能不解决者故無論解决時局者與爲時局所解决者苟能少一分爲解决之阻碍即多一分爲國家之利益故新國會而能先自閉會閉會之後而不生其他之枝節是亦少一分解决時局阻碍之一也 
[命令]  
　　二月十一日大總統令任命陸懋德署敎育部參事此令 
又令國務院存記章維衡着發交財政部酌量任用此令 
又令參謀總長張懷芝呈請任命梁序芳爲奉天督軍公署中校參謀張俊奇署少校參謀均照准此令 
[專電]  
　　北京電中日密約擬兩國同時宣布（十一日下午四鐘） 
　　北京電今早十一時國會閉會總統及閣員全體親臨總統頌詞大意（甲）此後當與協商各國一致促進世界和平（乙）國内無論何黨何派當蠲除私見使國家就統一政治早歸正軌（丙）宜吸收今後世界各國新文明餉遺我四萬萬國民（丁）發展國民生計總理頌詞大意（甲）今總統以閎才碩德膺選海内慶得人（乙）提交追認參戰案本届國會一致贊同（丙）政府和平統一方針國會亦抒誠匡持共策進行　　北京電陸使電催對外損失表已命外内農部僑工局查開分中立絶交宣戰三時期所損數目彚交陸使提出（十一日下午四鐘） 
　　北京電叚内閣時所定之二萬萬借欵以濟順等路作抵業經提用二千萬惟政府並未正式承認現日人嚴催簽字曹密派權量商辦（十一日下午五鐘） 
　　北京電在京要人组國際聮盟同志會推梁任公理事長汪伯唐代理事長蔡孑民王亮疇李木齋嚴範孫熊秉三張季直爲理事今日在北京大學開成立會（十一日下午四鐘） 
　　北京電政府電飭魯督匪患漸告肅清匪踪未絶且人言嘖嘖謂有通匪暗濟子彈情事究竟剿匪獲勝有無虚飾該督應從嚴察辦勿稍隠徇如再發生匪亂惟該督是問（十日下午十一鐘） 
　　北京電一趙炳麟來電主新舊國會合組憲法並以太和殿爲議場（十一日下午四鐘） 
　　北京電一遣送敵僑回國定三月朔實行（十日下午七鐘） 
　　北京電外部擬定以廖世功爲巴黎總領事羅昌爲倫敦總領事伍璜爲新嘉坡總領事譚學徐爲檀香山領事（十一日下午三鐘） 
　　北京電王揖唐閉會後卽偕皖議員出京聞赴蚌埠祝倪壽　　　北京電援粤安武軍已由樟樹回皖駐防原地現僅駐湘陳德修五營未撤（十一日下午十一鐘） 
　　北京電周學熙辭棉業督辦政府慰留（十一日下午三鐘） 
　　北京電農部派參事王治昌赴荷蘭參與勸業會（十一日下午四鐘） 
　　北京電虞和德等請飭浙海闗實行新秤（十一日下午三鐘） 
　　北京電國防軍應募過半昨日開始編練（十一日下午四鐘） 
　　北京電沈銘昌有山東省長希望（十一日下午三鐘） 
　　北京電徐爲張勳賃妥榮祿舊邸張於今日新由荷館遷入 
　　香港電廣州和平會代表昨赴滬（十一日下午二鐘） 
　　香港電兩院昨開非正式聮合會决定應付日人交涉辦法如下（一）電致王正廷拒絶日人要求堅守厥職向和會請求交還青島廢除嚴酷條約勿受脅退縮（二）通電各省各團體各機闗共禦外侮（三）請粤人組織外交後援會以作外交後循（四）開兩院聮會討論此問題（十一日下午二鐘） 
　　南京電陳炯明代表馬育航九號到寗昨謁李督寓華洋旅館（十一日下午三鐘） 
[法國無線電]  
　　十日里昻電日本代表團向擔任注意和平大會進行事務之新聞記者發表談話並付與牧野男爵簽字之冗長牒文一件牧野男爵詳述中日之闗係畢追述日政府加入戰爭之條件及其分擔之部份牧野男爵要求山東土地及瑪歇爾與加羅林羣島之割讓 
　　十日里昻電法爾芒飛機第十一號（加利亞資號）於星期六日由巴黎飛至倫敦後星期日十二點二十分復由倫敦之開勒克魯登飛機場飛回巴黎於下午三點三十分飛抵凡爾塞宫附近之裴克飛機場飛回時計行三點三十分該機載運飛往時之旅客及分量相同之行囊此次飛行情形極佳據駕駛軍官之宣言該機僅運用三分之二之原動力質言之即四百四十匹馬力是也 
路透電 
[歐洲和議進行記]  
　　八日倫敦電今日巴黎公報云國際同盟委員會今晨開會會員仍意見一致會議將畢之際該委員會覺所辦事業行將告竣僅餘草案之數條欵須正式提交委員會各員討論高等軍事議會繼續討論展長休戰條約新條件威爾遜總統提出下載之决議案經衆贊成文曰目前之時局狀態逐日發生初非闗於軍事性質之種種問題其重要與時俱進是宜以美國及協約國之民政代表之於財政糧食封鎖及管理船舶與原料有經騐者應付之故今須於巴黎設一高等經濟議會於休戰期内辦理此種事務該議會得隨時决定吸收或代替今有之協約國國際團體並彼等之權力各有闗係之政府所派高等經濟議會之代表每國不得過五人 
　　八日倫敦電路透電社闗於和會建議廢除潛艇一節由某要津方面探悉英國海軍部堅主完全禁止建造潛艇及用之於戰事此事當然須訂國際條約且須有嚴格之擔保與防範英國海軍之態度含有更大之特點蓋以今所有之潛艇總數及建造潛艇能力英國實遠居各國之上也 
　　九日巴黎電法國外交部長畢勛氏向路透訪員說明高等經濟議會之範圍謂此會爲恢復和平過渡時代中之要著或將隸屬國際同盟而成永遠機闗但在目前則頗有裨益於建設事業且可以參議資格爲福煦上將之襄助畢勛氏對於俄事發表其個人意見謂斯泊林島會議一層如再不得俄國各黨之接受將不開議過激黨雖有覆書然非答覆協約國之請書不過表示勞兵會預備磋商而已按協約國之意係勸告俄國各黨如各息爭而集於泊林斯島則協約國將與之開議助其解决紛爭云云 
　　八日巴黎電高等軍事議會今日午後開會闗於展長德國休戰條約似已同意加入更嚴厲之條件由協約國派員管理解除動員及從前製造軍用品各廠之出產此實因德國所取態度不能令人滿意之故至於擔保履行條件必要之方法則尙未决定大約十日之會議可將諸事議妥 
　　十日倫敦電巴黎報紙解釋休戰延長之條件不得不更爲嚴厲之故謂福煦上將近曾不得已而用威嚇手段以使德國代表出席於休戰會議最近半月來德代表之態度業巳改變今且聲明德國祇能接受無勝利之和約今巳停止解除動員集兵十八師於東境歸興登堡指揮是以協約國以爲必須使德國確知拒絶協約國和約之不能福煦上將曾告知軍事議會謂德國漸忘其敗旣不迅速繳出運輸具且有他種留難福煦上將主張以協約軍佔據愛森瑞士京城電稱德國社會黨赫斯氏近稱興登堡今在東普魯士組織義勇軍六十萬人以期施行反動的政變其總機闗設於波羅的海岸之土爾堡城其地爲善魯士軍黨負竭之地赫斯氏勸各國注視興登堡之行動如遇心要時儘可限制其兵力云云 
[德國内事近誌]  
　　九日古本海琴電德國伏細虚報稱德國新内閣將以十六人組成之其中國會議長與國務部工部經濟部糧食部解除動員部各部長爲社會民主黨員副議長與内務財政部長爲民主黨員司法管庫郵政郵長爲中央黨員而民主黨與社會民主黨又各舉不領部閣員一人至於外交部長則不限定何黨 
十日巴黎電蘇里克消息謂柏林於八日晚發生重大亂事愛區杭氏所統之海陸兵士占據大街政府軍開槍擊死八人傷四十人現嚴密檢查函電 
[英國罷工風潮]  
　　八日倫敦電全國鐵路員役聮合會與地下鐵路管理處商定辦法爲時已宴故地下交通今日不及恢復原狀雙方協定聮合會應於地下鐵路置委員一人協同公司代表照料供給駛機者身體上之需求此事且須列入每日八小時工作鐘點克萊德罷工風潮能否早日解决尙屬疑問罷工幹事會聲稱諸工人非要求已遂决不上工東北海濱同一職業之技師與工役二萬五千人罷工要求每星期服務四十四小時已歷五星期之久今經費漸短爲狀甚窘一般賴技師餬口之工人尤爲難堪該區罷工實違技師會倫敦幹事部之勸告蓋幹事部曾允每星期服務四十七小時先行一試也 
　　九日倫敦電地下鐵路昨將行車事務準備齊全而仍未開車顯因罷工者尙欲休息一二日故昨晚全國鐵路員役聮合會職員聲稱倫敦各處曾開會議幾一致贊成星期六日晨間協定之辦法喬治君昨晚已抵倫敦卽赴唐林街調查罷工爭端豫料將有調處辦法昨晚克萊德罷工幹事會發表致英國工界之宣言書謂苟非減短工作鐘點吸收賦閒之職工則英國失業之大風潮卽在目前今决議繼續從事每星期工作四十小時之運動並於全國組織會議云裴利爵士與貝爾伐斯罷工者昨復協商解决辦法後乃展期星期一日續商 
　　八日倫敦電工部大臣與内務大臣星期六日告街車工役聮合會代表謂地下鐵路爭端解决以前將否仍以軍用載重摩托車載送行人未能斷言陸軍部發表文告謂兩日内倫敦集有休假滿期之兵士一萬一千人當道曾爲彼等備有火車但地下鐵路因罷工停止行車致彼等不能於預定時間行抵所須逹之地點其中有九千人巳於星期六日晨間九時之前派出所餘者内有二百五十人受自稱領袖之數人所唆使列隊至白堂即由衛兵迫之至威靈頓兵房以待乘車出發今已拘獲首領九人 
　　九日倫敦電地下鐵路工人現紛紛上工預料地下及地方鐵路今晚有一部分可以行車今日侵晨首相在唐林街十號與各大員開會聞除討論罷工風潮外且議及兵士違背紀律之行爲鐵路員役聮合會書記湯姆斯氏今晨曾與聮合會倫敦幹事部會談午後鐵路工人紛在倫敦開會討論全國現局 
　　九日倫敦電格拉斯哥今日開大會有若干業聮合會已合爲一體通過决議案抨擊當道之行動並要求公開調查釋放所拘之罷工領袖格拉斯哥製　包工人議决暫不罷工而與雇工者協商減短其工作之鐘點 
　　九日倫敦電地下鐵路公司宣稱現已酌量開車明日各線車務一律可望恢復原狀 
[各國近事記]  
　　八日柏林電德國各等騷亂紛起杜塞爾杜夫已興内戰亨堡亦告不靖勞兵會占據魯白克之電報電話志在干涉政府之交通因各官員立即停止服務故未逹目的此爲全國各部所施抵制斯巴逹克斯團擅權之政策殊爲有效斯巴逹克斯團目下仍在運動反對國會國會巳接多處之哀的美敦書如哥薩勞兵會曾發表哀的美敦書謂衛軍如不離開韋瑪則將於塞林琴宣布同盟罷工柏林現望中央黨加入新國民政府以增勢力 
　　八日丹京電韋瑪消息前外交次官逹維特博士已由大多數舉爲國會議長博士乃多數社會黨黨員　　八日瑞典京城電彼得格勒莫斯科及俄國其他大鎭現盛行紅疹傷寒症某醫院死醫士十二人看護婦四十人棺木售賣一空 
　　八日瑞典京城電著名瑞典醫士瓊森氏謂西班牙流行性感冒症不難愈之法將病人之背袒向有力之電熱與電光器械然後朿以發熱之帶使大發汗即可霍然痊愈輕者兩日重者亦不過五日彼已以此法治愈多人 
　　八日紐約電美國某銀行團擬以美金洋五千萬元貸與比國摩根公司亦加入該團 
　　九日丹京電昨日柏林消息謂德國國會定於十日討論制定憲法議案翌日可以三讀通過故十二日可以選舉總統選定之後即將組織内閣俾十二日開議展長休戰條約時德國已有合法之政府 
　　九日巴爾電柯洛洛消息過激黨因立陶宛之兵連獲勝利芬蘭與愛沙尼亞之兵復進逼不已故已委棄維爾拉鎭 
　　六日君士坦丁電軍法裁判所開始審訊被控主使屠殺亞米尼亞人之各犯公家起訴員陳述屠殺亞米尼亞人之舉實足驚駭全球人類其主使者務須懲治云云並有亞米尼亞之律師一員到庭作證謂被殺者共有男女婦孺三千七百人 
　　五日瑞士京城電國際社會黨大會之國際同盟委員會之報告謂組織同盟實爲今日急要之舉唯此始可挽回浩刼同盟必須先禁新戰爭與新武器如需軍隊必由同盟管轄之報告中且主張實行自由貿易開放門户使各國共享權利同盟且當贊成現所存在之國家稅則又謂同盟應有管理世界出產分配糧食原料之權國際工界約法之制定發展管理三項均應在同盟職務之列如工界能爲同盟之後援則同盟之權力必爲大張可收良善之效果可止革命之風潮美克杜拉特氏會向大會演說切言同盟非爲勝利之機械乃屬限於一方之公道裁判所並歡迎德國多數社會黨縮減軍備之宣言但不以維持國民軍之議爲然蓋此舉仍屬强逼兵役也德國如欲如愛斯勒氏所云爲歐洲最自由之民治國則須放棄國民軍之思想云云大會已採納戰爭責任委員會之報告該委員會歡迎德國多數社會黨之宣言謂足徵明德國勞働界已廢除舊制報告中主張將决定戰爭責任問題一事留待將來之國際勞働家大會爲之 
　　九日倫敦電一月份英國入口貿易較上年同月增多英金三五五二二二八二縍出口貿易較上年同月增多英金五六七七○○八鎊 
　　九日巴黎電時報載稱烏克蘭勞兵會已接受與協約國在泊林斯島會議之請書惟主在巴黎舉行且謂二月十五日時期太促請另訂日期 
　　九日巴黎電英國赴波蘭之代表郝華特爵士與加爾登將軍已於今夜啓程協約國對於赴波蘭委員團之行極爲注重蓋建設鞏固獨立之波蘭國實爲防遏德國圖爲東歐全土主人之野心主要方法也 
　　十日倫敦電前外相葛雷子爵失明刻習白萊爾氏所發明盲者讀書寫字之法 
　　七日柯洛恩電杜塞爾杜夫中等社會罷工已止斯巴逹克斯團承認罷工者之主要要求 
　　七日巴黎電和會波斯代表今日巳抵馬賽暹邏政府代表特萊杜夫氏今日亦可抵該埠 
　　九日葡京電共和軍已佔據萊姆哥及維威鎭保皇黨領袖柯塞羅氏受傷 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　廣東和平會來電各報館均鑒敝會代表陳其瑗先生十二日乘天洋丸赴滬協同各省平和會組織聮合仲裁機闗請賜接洽爲禱廣東和平期成會叩陳省署代印 
　　唐總代表嚴詰徐世昌電萬急北京徐菊人先生鑒前以陜局紛糾屢電請迅頒佈明令實行停戰撤回原防並懲抗令挑釁者之罪迄今未蒙賜覆而朱桂莘尙未蒞滬協議無由頃接三原急函稱陳劉許張管等軍全體聮合加入戰線甘晋各軍相繼進攻蔡成勳亦由綏遠移駐榆林宋邦翰將入潼闗大宗軍火運輸不絶等語當茲和議將開之際似此日逼日緊愈演愈烈試問和議開後紛糾曷免進行何由掬誠質問敬候迅覆唐紹儀叩尤 
　　夔州唐克明來電各報館均鑒頃接駐紥利川四川援鄂第一路第一縱隊參謀長吳清熙艶電云火急施南唐總司令鈞鑒並轉三里壩藍指揮建始蔡支隊長鑒敝軍獨立第二營改編成立駐守汪家營業經通告卾西靖國軍在案乃蔡部孫梯團長錫初駐防凉霧山冀釀禍端爲潰逃之計不守命令突於勘日拂曉向汪家營敝部獨立第二營攻擊同時蔡部胡左路司令金橋亦向敝司令部攻擊敝軍無可隠忍竭力抵禦孫胡各部力不能支沿途擄掠四散敗逃當孫胡開釁之初旣不奉蔡總司令停擊之命面潰敗之時復置蔡總司令於不顧以至蔡總司令倉皇出走爲亂軍所害敝軍和輯無方致起友軍之攻犯釀變至此痛摧五内除一面約束軍隊安撫地方嚴禁騷擾力保秩序並電請敝司令兼程回利籌理善後外謹電奉聞佇候訓示再利川縣知事嚴嶂堅請解職知事一缺未便久懸現由紳耆及黎公所派馮葉兩代表公推敝部軍法官陳炳權攝縣篆已予委任仍候黎唐兩公另簡妥員前來接替合并電聞滇川黔靖國聮軍援卾第一路第一縱隊參謀長吳清熙叩艶印所有詳情除電詢該隊方司令化南外謹先轉告唐克明叩江印 
[各通信社電]  
　　南京電南北總代表協定會議規則九條俟北政府及廣州軍政府認可電到即雙方簽字執行 
　　南京電會議議案南北均承認逐事先爲非正式之接洽俟雙方意見接近後再提出會席商决故會期問題現南北均不爭執 
　　南京電方樞卽日旋滬吳鼎昌有復赴京說 
　　北京電院准警備總司令辭職警備軍隊由陸部接管爲預備裁撤地步 
　　北京電周自齊南下過魯將有停留聞受政府囑托爲膠灣事向魯各界宣示應付方法 
　　北京電新國會已通告閉會 
　　北京電政府容納張謇等建議實行蘇米開禁抽捐辦法 
　　北京電張樹元電告高唐等處匪患已靖迭接魯省會商會報告膠灣案交涉事請准先行回省禀承内意應付一切（以上十日） 
　　北京電政府電王占元利川南軍潰變沿途焚掠務飭卾西防軍一律嚴備遇有此項潰軍竄入卽行痛剿以免禍亂 
　　北京電院聞南總分代表意見未一致特電李督朱總代表詳詢 
　　北京電外交陳次長昨發表與小幡談話實在情形由院通電各省并轉西南免生誤會 
　　北京電李純撤回滬上和會辦事員院電朱總代表疏通（以上十一日） 
　　廣州電舊會接滬議員函擬撤換章代表士釗現巳預備提出大會（十日） 
　　以上中孚通信社電 
　　北京電本日上午十一時衆議院行新國會第一次閉會禮大總統及國務院全部出席由總統及總理稱揚國會之功勞旋由參議院議長述答詞最後攝影以作紀念自是卽由兩院議員合開談話會協議由兩院發起組織國際聮盟協會事（十一日） 
　　北京電北方議和總代表朱啓鈐於八日電致中央云唐紹儀之意見與地位於西南各首領之問題非經和平會議解决不能作爲有效雙方政府均須保證開和平會議時無狂暴者出而反對和議條件 
　　東京電聮合各國决議爲歐洲戰役制定國際從軍紀念勳章日本政府已於本日任命日本駐法大使館參事官長岡春一及同大使館附武官陸軍步兵大佐永井來爲制定委員一兩日内將在首相官邸開臨時外交調查會審議國際聮盟及其他重要外交問題（十一日） 
　　東京電本日衆議院開預算總會大正八年預算案已照原案通過内田外務大臣病狀近日漸有起色本日衆議院可决憲法發布三十年祝賀會案（十一日）以上東方通信社電 
　　東京電日本官私立各大學生等乘今日發布憲法三十年紀念祝典之機會行普通選舉之示威運動（十一日）共同通信社電 
要聞 
[中日新交涉近訊]  
　　中日新交涉情形迭經揭誌從來國際交涉易起疑雲而此次事件之眞相究竟若何尤爲世人所欲知者茲續就所得北京消息彚紀如下善觀察者必能窺其梗概也新聞編譯社消息云確悉西人方面得巴黎報告當英美法日意五國初開會議時日本表示青島應歸日本其餘四國以此事有闗中國非片面單獨之意見所得解决乃於下次五國會議之前二小時通知我國代表列席此顧王二使列席之眞因也顧王二使入席之後當然提出針鋒相對之主張此青島應歸中國密約應行公之世界之主張之所由來也日本向外部詰責闗於中日二國間之事項不應不先通知日本而中國代表獨自公表其意見之訊傳逹歐陸後歐人頗異其與事實不符至於此事在北京方面之交涉日來已有停頓之勢而旣往事實之究竟反形糢糊不可捉摸如陳次長在新兩院之答覆其詳雖不可得聞然有謂陳氏認撤回顧王二使之要求及出兵東三省之恫嚇爲失實者日使館員亦謂二日下午小幡公使偕西田參贊謁陳次長時僅述發表密約須向日本爲一度之通知云實際是否如此姑不具論即有其他要求亦當然在絶對拒絶之列惟今日所應注意者一爲日本贊成宣布密约否一爲青島交還之宣言日本無論如何實踐否吾政府對此二端之意見當然與顧王二使在巴黎議席所述者一致日本使館方面之意如中國欲宣布密約祇須與日本代表磋商得同意之後即可宣布而日本决不反對宣布也據此以觀假定日本確無他項要求則雙方意見之距離初不甚遠當不難化大事爲小事也中央政聞社消息云中日新交涉發生以來政府所持態度雖極鎭靜而朝野人士對此則異常激昻各省人民地方團體紛紛電呈政府請予堅持如在京歐美留學生及天津留美同學會更逕電在法各委員明示對於所持宗旨表示贊同津埠留美同學會致各委員電文則云對於在法中國和議委員所持之意見態度以及所履行之職務天津留美學生極表同情至於各代表行動及發言之自由無論如何不能稍受他人之干涉又天津北洋大學全體學生亦有此項電文拍致在法各委員文云和議進行公等力申正議赤誠衛國仰贊賢勞尤望勉勵堅持母稍撓屈敬合國人以爲後盾又留英商工學各界來電則稱須要求取消日本於戰時屈迫中國政府承受未經憲法上允准之條約無條件歸還膠州民氣激昻於斯可見而各省軍民長官對於此事聞昨日亦均先後有電到京極力爭持惟此項交涉連日以來尙無何等發展其原因則以政府態度鎭靜對於日使口頭陳述並無答覆但在連次閣議席上確已擬有辦法决定維持在法各委員有完全發言自由權先日並有一電指示陸使昨日並已接得覆電謂參列和會代表自有發言全權絶不受何方牽制謹覆云云陸使復電如此自有堅持辦法且聞會議中各强國對於此事已表明願爲正誼之扶助由是日來日使態度已漸變轉東京政府方面亦未有何等表示北京通信社消息云最近中日委員在巴黎和議席上爭執之後連日北京外交界方面亦發生極大之回響茲據政界要人所述最近外交壇上因膠州密約發生之影響政府方面除有一要電拍致胡公使外顧王二委員方面並未去電且已囑知陳次長暫持冷靜態度至政府對於日政府及小幡方面除有一電拍致章公使飭其調查外亦並無如何之接洽文電蓋此次發生枝節原因政府尙未得其眞相此時只宜持以冷靜態度也又據外交界要人所述中國政府以此事原委至大不僅視爲中日之問題宜視爲歐洲各大問題之一故目下態度須沈機觀變不輕有所言動即陸專使連日亦無消息至於日本方面引動此次枝節者亦非政府當局内田外相近且患病以是東京外交界中乃全無消息目下日本政府對於此事已主張冷靜出之以消弭此次風潮小幡公使方面聞已定在未奉到日政府訓令以前决不再有動靜 
惟據另一消息政府昨接赴歐專使陸徵祥拍來英文密電略云顧維鈞王正廷與某强國專使雖持公論並未起有衝突一切眞情决非如外間所傳之甚請紓遠念等語又前晚（七日）梁士詒氏約同周自齊曹汝霖陸宗輿任鳳苞等在甘石橋宅中設筵招宴日本小幡公使並邀錢總理等各要人作陪聞小幡公使席中向人辯白此次脅迫之事謂純係出於他方面挑撥之計中日兩國切不可上當好在此事不過起哄兩三日過後即可明白外報所載我在貴國外交部所談之說話是否相符問陳次長便知云云（時外交陳次長在座）近日新國會方面對於此事亦頗注意魏斯炅等之質問已誌昨報茲又有沙明遠王訥等亦提出質問内容條舉如下（一）兩院議員迭經建議青島及膠濟鐵路應交還中國政府之主張及訓令各全權委員是否與人民之希望一致（二）闗於山東及青島問題除民國四年五月二十五日中日交涉條約等項外其他各種密約尙有若干（三）闗於順濟高徐合同政府一月三日答覆山東議員認爲正式合同尙待商定則前項草合同是否可以取消（四）傳聞日本催訂各鐵路之正合同有無其事政府擬如何對付（五）去歳參戰與日本訂定密約現在歐戰旣終該密約自當作廢政府曷不從速提議（六）參戰處向日本借欵二千萬元究竟交過若干其巳交者即當設法退還其未交者即當從此勿論政府有是决心否 
[日政府與國防軍之闗係]  
　　平和通信社消息云頃接東京某君來函所述日本對於國防軍之態度言之頗詳可備留心時局者之觀覽茲摘錄如下日本軍閥主義與民本思潮互相消長觸處可見他姑不論即爲宗邦國防軍問題現先豫備兩師兩旅練兵經費係向日本借欵二千萬元除已交三百萬外尙餘一千七百萬此餘欵之應否繼續交付聞現内閣原敬與田中兩氏頗有辨論在原敬以不干涉吾國内政爲標題故此項借欵當然在停止交付之列而田中則反對之聞所持理由有三（一）中國地大物博現有軍隊皆不足恃若不另練一雄厚可恃之軍一旦變起恐無力足以維持之（二）中國現擬裁兵倘督軍羣起反對政府有何力强使服從（三）南北和議如未能妥協成功外交團雖决定干涉而徒托空言豈能逹到干涉之目的外人旣無派兵干涉之理則於中國不可不謀以兵力保證之云云觀此可知日本内閣對於此問題之態度尙未能决定也 
[協議中之中東鐵路問題]  
　　協商國爲中東路管理問題將在海參崴開會除各國委員紛集崴埠外駐日美大使並已啓程赴崴參預會議我國因是已派現在西比利亞調查之劉鏡人氏就近到崴列席政府昨得劉氏電告駐日德黎斯美大使已於陷日抵崴擬定東日開會嗣因美使感患微疾遂又展期等語又據吉省傅參贊報告謂頃據美大使面述共同管理絶不侵犯中國主權且須特别加以尊重中俄美日英法意七國在崴委員當一本此意商酌適當辦法 
又據某方面消息闗於西伯利亞鐵路及中東鐵道日前曾由協商各國在東京會議其會議中所訂約文大致如左（一）鐵路總監管在聮軍各國軍隊運用區域内應由特别公共聮軍委員會執行該會以現在西伯利亞所有軍隊之各聮軍國組織之俄亦在内該會會長應屬俄人（二）應行設立下列各部歸聮軍委員會監督（甲）技術部爲管理該區域内所有鐵路之技術後經濟之措置以現在西伯利亞有軍隊之各聮軍國鐵路專家組織之（乙）聮軍軍事運輸部承相當軍事長官之訓令共同整理軍事運輸（三）保護鐵路應屬聮軍各國之軍隊每路仍留俄經理或總辦爲領袖附與俄國現行法律原授之職權（四）技術部應推舉督理一人委以各鐵路技術上之處理凡闗於此項技術上處理事宜該督理得施訓令於上條所載之俄官並得委派帮辦及稽查在本部任職此項人員由現在西伯利亞有軍隊之各聮軍國國籍人中遴選隸屬於本部總辦事處而分配其職務該督理於必要時可於最要之車站委派各種鐵路專家至各聮軍國之利益歸軍事保護應加相當之注意該督理分配本部所有公事室辦事人員之職務而此項人員該督理可以任意委用（五）其聮軍公共委員之公事室辦事人員應由該會會長委任該會長有權分配此項職員之事務並得撤退之（六） 
本協約俟外國軍隊由西伯利亞撤退後應卽停止施行而按照此約委派之外國鐵路專家並可召回按約中所稱委員會係由中俄美日英法義七國代表參列其會長爲俄西伯利亞政府交通總長渥斯脫羅郭夫技術部技師長爲美人司梯温斯此項協約並推及於中東鐵路其詳細節目均以附件聲明 
[華商誤傳爲過激派之交涉]  
　　大陸報八日北京通訊云數日前傳說俄國過激黨所派抰資來華游說過激派主義之華人若干已在滿洲被擒此說聞者輒信之蓋近來屢有俄國過激黨派人分赴中國印度傳其謬說之消息也茲記者得哈爾濱來函所言與上說逈異實則所謂過激黨委員者乃抰其一年積蓄回國度歳之華商查華人經商於伊爾庫次克赤塔等處者頗不乏人大半係由哈爾濱等鎭前赴西比利亞迨至舊曆年闗則携資回里乃謝米諾夫之兵在大烏里車站截留此種華商七十三人所携資財六百萬羅卜而指其人爲來華運動之過激黨委員焉但若輩持有伊爾庫次克中國總領事所給發之護照故滿沙里中國官場出場交涉此輩始得釋放至於所搜去之金錢今猶在俄總領事之手想終必交還原主也 
[東京通信（心危）]  
　　議會中之講和問題 
　　普通選舉運動之日盛 
　　流行感冒死亡之衆多 
　　日本議會之外交質問前函已略有陳述矣目下歐洲講和會議消息傳來反響於其議會者漸見色彩如國際聮盟德領處分問題屢遭議員質問而政府當局者均以不能公表一語答之不免因之有異議昨日衆議院中憲政會之武富時敏曾爲具體的外交質問爲是日議場生色不少武富氏之言云此次講和會議所提出者各國共通之問題如國際聮盟海洋自由限制軍備均與各國之利害有闗議論複雜在所不免日本單獨之問題如青島處分南洋佔領等最初以爲政府之意見旣定早得各國諒解而現下闗於此項問題之議論已不能如所豫期德國所屬領地旣决定不歸還在國際法上觀之則固當然應歸佔領國也而據近來外報有言德領歸國際管理者有言以國際管理之名義而仍由佔領國統治之者有言於國際管理名義之下而佔領國受委託以統治之者更有言佔領國管理權大小亦有差别者至日本議和大使態度如何或謂已簽約者或謂尙未者諸如此類均使吾人大惑不解者也不惟吾人不得其解卽全體國民亦無從得其眞相夫外交須以國民爲後援始有發揮餘地各國委員均以其國民爲之後援而我日本委員則否吾人於報紙所傳雖非敢盡信而眞相不明殊使國民疑懼幸政府有以說明之况現在雖爲預備會議然其議决者固可認爲正式會議有力之鐵案也豈正式會議尙有變更之餘地乎政府凡有闗於日本面目之問題宜使國民知悉而用爲後援庶幾日本外交前途有望也云云原敬答辯言武富君之質問可謂先得我心而歐洲講和會議中固有許新聞記者旁聽者而闗五大國預備會議則不許旁聽亦不許公布其得公布者均由法國政府公布之矣其不能公布者往往爲報紙所誤傳列國中已有公約故未能貿然發表也至國際聮盟問題雖爲一重要議題而内容尙未决定佔領地問題自土耳其領土算起凡歐洲非洲南洋等處爲數甚多欲求一一解决則尙須時日故目下尙未决定如何處分也各國受國際聮盟委託而統治其佔領地於該會爲討論問題究成事實與否亦未决定云云此一問一答輿論界頗多批評有謂足以喚起國民注意和議者有謂質問答辯均未能釋國民之疑念者此日本會議中近來最足注目之事也 
擴張選舉權問題爲此次日本議會中最重要問題余已屢言之矣去年議員所主張大致爲納稅資格五圓案而自歐戰講和開始民主主義風潮漸形澎湃遂一變而爲二圓三圓之說其主張普通選舉而不加納稅資格者亦頗不乏人輿論界之鼓吹日盛一日而識者間之運動亦漸激烈如昨日東京開有擴張選舉權預期會專事提倡普通選舉並聞帝國大學學生亦有普通選舉運動之舉至遭憲兵干涉復遭貴族院質問其他如政黨中國民黨憲政會雖已先後於議會提出納稅資格二圓案（現在審查中）而除以上兩政黨外即政友會少壯派議員亦有竭力主張普通選舉者（政府之選舉擴張案尙未提出大致已决定爲三圓案）其思潮所趨誠於日本憲政前途大有闗係也憲政會對於此問題决定二圓案已於昨日上議事日程矣此外如尾崎行雄等亦主張普通選舉昨日曾招集同志開會演說其主旨則以世界潮流所趨民主主義爲今日所宜提倡旣欲擴張選舉須撤去納稅資格云云尾崎氏前因有此主張與憲政會黨不符紛傳有脫黨消息而此次議會中尾崎絶不發言或因意見有齟齬處也聞尾崎將於本月十五日游歷歐美以覘世變惟說者謂日本普通選舉運動雖已勃起但决不能逹其目的蓋政友會所主張者爲三圓案似已得貴族院同意若普通選舉則尙多困難之處非再俟數載不能實現也 
近日日本感冒流行異常猖獗據云即係西班牙所傳來與平常感冒不同每易惹起肺炎故死亡相繼而醫師亦爲束手此種感冒於去年十一月間流行一次今年一月以來復發且較前更甚其火葬場日夜焚屍絶無暇晷東京巿内一日平均因感冒死亡者二百四五十人茲據其警廳調查之表錄之如左 
去年十一月死亡人數今年一月死亡人數 
二十五　　　　一七五　　　　二二五 
二十六　　　　一四一　　　　三五三 
二十七　　　　一四二　　　　二五八 
二十八　　　　一五八　　　　三一五 
二十九　　　　一六四　　　　三三一 
三　十　　　　一七一　　　　三一一 
三十一　　　　一三七　　　　二九九 
計　　　　　　一○八八　　　二○九一 
其死亡人數之多據云爲六十餘年所未見德川時代安政年間日本曾有虎疫死亡者與此次相等更有統計云自去年十月二十日至今年一月杪止東京罹感冒者八十一萬人每日平均約七千七百八十八人同期間死亡者五千七十九人死者與患者爲一與百五十八之比例云云 
[我國煤鑛與外資（靜觀）]  
　　我國地大物博鑛產之豐爲全球冠卽就煤鑛一項而論亦足以供全球數百年之用而有餘外人來華調查著書報告不乏其人而我國精密之調查統計反無聞焉良可憾已據農商部所出版之統計載全國煤鑛現開採之鑛區一千六百八十三共三百零四萬六千七百五十八畝煤產額以價值計原產品共二千四百餘萬圓製煉品共二百七十餘萬圓是否確實殊未敢信民國以來雖干戈擾攘時局不靖而新開採之鑛尙不少惟就北方一帶較大之煤鑛業觀之則多半爲華洋合辦其完全爲華股者則僅有山西之保晋公司與河南之中原公司直隸之鷄鳴山煤鑛局三處耳茲特述各省規模較大之煤鑛業以促國内企業家之注意 
直隸有大煤鑛場首開　次臨城再次井陘此三者皆華洋合辦者也開　開創最早英人視此爲莫大之利源已繳資本英金二百萬鎊鑛區五處鑛稅一項約逹六十萬元每年產額三百餘萬噸價值一千二百餘萬元銷路極廣臨城煤鑛則屬之於比國　漢公司該　概隨蘆漢鐵路以發生者也現在京漢鐵路已收回　有而比之借欵仍在計比股二百五十萬元華股五十萬元創自清光緒三十一年所產烟煤之量遠不及　　之豐而所費鑛區稅則巳及六十餘萬圓井陘煤鑛係中德合辦資本較前兩鑛爲少（德資五十萬兩中國以土地作股五十萬兩）該鑛產量極豐全年能出煤五十萬噸售價一百六十萬元純利可得百萬元現在德人一部分之財產已由農商部派員接收管理矣其爲完全中股者則爲宣化鷄鳴山煤局該鑛局係屬於京綏鐵路局資本七十萬面積一萬九千餘畝每年所產之烟煤僅六萬七千餘噸售價約在二十萬元以下每年薪水工資及鑛稅約支出十二三萬元以云利益遠不逮開　與井陘也 
河南有大煤鑛二一爲福公司係中英合辦狀况殆無異於開　資本已繳一百二十四萬鎊該鑛創始於光緒三十年鑛師多英人中國僅有總辦一員聞該鑛產量不甚豐每年只出五十萬噸一爲中原公司則完全華股也該鑛創始於民國三年蓋爲因福公司而發起者預定資本三百萬元已繳二百萬兩大鑛區一在修武一在沁陽開辦雖未久而成效已著每年出煤約四十萬噸當時豫人奔走斯事者以王敬芳氏爲最力惟豫人不滿於王者亦所在多有頃聞王氏與該鑛總理胡汝麟均爲官廳逮捕與鑛事頗有闗係究不知其内容如何也 
山西保晋公司初係中外合辦中經許多周折始得爭回此則前晋撫丁寳銓氏之功不可没也吾人對於此礦頗能妥善經營所產煤質極佳京師一帶用者甚多資本總額原定二百萬兩近聞已繳齊惟核其產額則遠不及井陘之富焉 
山東有中興煤礦亦係完全華股礦區在嶧縣有大井一座純用西法開採小井十餘座土西法參用創始於前清光緒二十五年至民國三年始領正式礦照資本原定五百萬元已繳五分之四產量頗豐自津浦鐵路通車以來該礦銷路益暢在昔德人對於該礦頗存覬觎之念以無所藉口面罷 
江蘇煤礦亦有一所在徐州銅山名賈汪煤礦公司近則礦權純爲袁世傳氏所有所產烟煤其量不甚豐據聞礦内辦理亦不甚得法資本原定二百萬元已繳者有一百二十萬元 
江西萍鄉煤礦屬於漢冶萍公司範圍之内完全華股該公司資本總額共一千四百餘萬兩惟聞所負外人債務頗不少雖曰華商亦不能與外資無闗係也 
綜觀上列大煤礦場十所除雞鳴山煤礦外其資本皆在百萬元以上而中外合辦之礦實佔有十之四如開　及福公司兩所資本且各在中幣千萬元以上合算十礦之資本總額折以國幣當及一萬萬元而財權屬諸外人者乃及其半良可惜也其外尙有中外合辦之煤礦如奉天之本溪湖京宛之門頭溝及其他小礦以其規模不逮前列十礦故不備述至若華商自辦之礦資本雖在五十萬以下而將來頗有發展之希望者則有直隸之柳江煤礦磁縣怡立煤礦井陘正豐煤礦京兆齋堂煤礦河南之六河溝煤礦近年以來熱河一帶開採煤礦亦甚夥惟規模較大者不多其在奉天者有復森通裕二公司頗形發逹 
[萬國禁烟會開會紀]  
　　中華萬國禁煙聮合會八日下午四時在北京青年會開會先由主席卾主敎報告開會辭次由東海代表黄開文致歡迎辭又中國總稅務司安格聮君北京大學校長蔡元培君美國公使署亞那德君司法次長張一鵬君與伍連德醫士等次第演說語頗沉痛末由主席報告提議事件略謂邇來鴉片營業復活之圖謀盛行於中國各省種植鶯粟以陜西貴州雲南及滿洲北部爲最盛違法販運鴉片嗎啡及他種麻醉藥劑入境者多由哈爾濱青島與南方各埠進口徐大總統已明白宣示現政府斷决除絶此害頒布命令禁止各種屬於鴉片之營業在上海焚燬印土尤爲卓著之事實由是多數華人輿論界極端贊成徐總統之舉本會中外人士齊集應行解决下列議題（一）議决應行組織中華萬國禁烟會其會員應以簽押入會請願書者充之請願書應合本會宗旨現北京禁煙委員會會員應爲第一 
 
 

Page 7

 
 
届董事部起草禁烟會之規則章程以備將來會議核定（二）議决應聮合中國各處中外紳士人等極力設法贊助政府禁絶此等奸惡營業之政策因販賣此等麻醉藥劑業經公認爲難制之禍害本會應當議决請求尙未批准一九一三年海牙條約之各國公使轉請其政府即行追認該條約並與中國及其他各强國聮合協助實行其條件本會又當議决應具函電呈歐洲和議會各國代表申　中國輿論猛烈反對鴉片之營業並嗎啡之進口又要求各國聮合管理運入中國之洋藥於本國境内絶除鴉片之害自無妨礙云云事畢已六時餘矣 
[第七師之私鹽案]  
　　京漢路迭次發見第七師藉運軍米爲名潛運私鹽日前鹽務署已將辦理情形呈報其文略云竊部署於本年一月十五日准交通部咨據京漢路局電稱本月十二日第三六三次車上查有棚車八輛由鄭州運往漢口起運時鄭州埠係准湖南督軍印電請運軍用獸糧填用第一三五號乙照連夜由第七師兵土自行裝車迨至中途查該車所裝一百六十噸概係鹽觔當將鹽車八輛扣留漢站事闗軍運私鹽乞示遵等情咨請查酌辦理等因部署以該師運鹽並未報經鹽務署之特許竟自揑報獸糧私行裝運旣據路局查明屬實自應按照緝私條例没收以肅鹺綱當經咨覆交通部轉電京漢路局卽將該項私鹽就近移交卾岸榷運局一面電飭卾岸局長會同稽核洋員赴站辦理嗣據洋員蓋樂電稱第七師所運蘆鹽已於十八日由小輪運湘等情當又電飭湘岸榷運局長及稽核員等迅卽設法截留並電咨湖南督軍嚴飭該師服從命令將所運私鹽如數交出聽候處置此第一次軍運私鹽發覺之情形也嗣據卾岸榷運局報稱路局又在河南信陽鄭州湖北廣水等站截留鹽斤十餘車等情又經分電豫卾兩督軍曁徐州道尹各派得力軍警分赴各該車站將該師所運私鹽實行扣收並電湖南督軍按照部署前電嚴飭第七師將已到之鹽迅速交出其裝運未到者卽於鄭州缷儎交由河南趙督軍所派人員點收在徐未運者迅卽停止裝運此第二次軍運私鹽發覺之情形也旋又准河南督軍轉據宏威軍趙統領報稱在觀音堂扣留第七師私運鹽斤八十噸約合十三萬斤又准河南督軍轉據鄭州馬營長報稱在第七師轉運處查出存鹽七百餘擔　粉公司存鹽四百擔隨由部署先後電覆該督軍轉飭交商變賣扣收稅欵並將所餘鹽價一律充賞俾資鼓勵此三四次軍運私鹽發覺之情形也此外並據湘岸稽核員報稱第七師私運之鹽係由河南鄭州成儎而來分屯各處聞有七千六百擔之多等情想係指已運到湘之鹽而言亦經部署電飭湘岸榷運局確查辦理具覆惟迭准湖南督軍電稱湘省鹽荒已久前經電懇中央向皖豫兩省購鹽接濟節次所請有案可稽故令兵站在淮買鹽兩千包其數甚微除此兩千包之外無論運至何處如有冒運第七師食鹽請隨時全數充公又電呈大總統國務院及分電部署内稱湘省食鹽缺乏軍民待用甚急經派員携欵擬購淮鹽四千包旋奉陸軍部寒電已咨商鹽務署准暫運兩千包乃忽奉財政部來電准交通部咨據鄭州站報稱前項食鹽指爲私運業已扣留漢站不惟湘省受大損失其如嗷嗷軍民何乞派專員前赴被扣所在詳確查騐是否冒運俾得早飭轉運以明眞相各等因查行鹽各有區域不能隨意購運該督軍前請在信陽蚌埠等處購鹽部署核與鹽法有碍電覆未准旋准陸軍部咨商到部又經本部以鹽稅抵押外債無論何項用鹽均不得隨意採運湘岸係屬綱岸行鹽納稅向有定章未便因軍用之故遂予自由購運等因咨覆陸軍部轉電查照在案是該督軍請自購鹽一節部署本未核准來電所稱已失根據且迭次查獲之鹽爲數甚鉅已不止兩千包之數何者爲該督軍所自運何者爲第七師冒運已屬無從分晰况該督軍請運之兩千包旣未核准即爲無效亦斷無剔出另計之理鹽欵闗係債約尤難絲毫假借爲國信計爲鹽法計皆必須執行没收方免窒碍至謂湘省食鹽缺乏現查岳州到有淮鹽四十票約十六萬擔已由部署電令榷運局從速提鹽指掛决不致有誤食銷除電覆湖南督軍外所有京漢鐵路迭次發覺第七師軍運私鹽及辦理經過詳細情形理合恭呈 
[京華短簡]  
　　陰曆年闗雖過而財攻之窘迫日甚一日聞財政部中言最近結算積欠各方軍費巳逹五千餘萬而每月必須之軍政兩費約一千二百餘萬其中政費僅占二百八十萬此外俱爲軍費本月份應發之欵截至昨日止尙絲毫無著新春以來龔財政長及其秘書吳乃琛連日出入於交民巷希圖爲小欵之挪借乃迄無端緒外傳龔氏辭職之說雖未必確而已異常懊喪自信無法支此難局又聞陸軍總長靳翼卿因財政部欠發部轄各軍之兵餉爲數頗巨特於日前親赴財政部面見龔總長催索龔氏因部欵異常拮據當面拒絶靳氏頗爲不懌言語間大起衝突後經部員某某等極力勸慰靳氏始行乘車憤憤而去 
財政部近設稅務徵收檢查處以袁永廉爲處長巳訂檢查處辦事簡章十二條所有處員由各司員兼任並不兼薪但派往各省調查時得支旅費昨已咨呈國務院核辦 
據某方面消息日本興業銀行理事岩佐理藏於上年十二月二十一日到京以來對於借欵建設吉會高徐順濟滿蒙各鐵路非常進行催訂正式契約甚急聞岩佐此次擔任之借欵總數有二萬萬元之譜其鐵路工程由日本滿洲鐵路會社包辦 
援粤司令部業經取消現張子志掌參謀部所有收束援粤軍隊事宜原應由副司令吳子玉擔任惟在和議未閉幕以前吳子玉在前線擔任防務一時不能移動故政府對於此問題又有命張宗昌辦理之說惟政府所欠援粤司令部欵項尙有一百三十萬之譜現在財政竭蹶不能同時提交業由參陸處議定按月撥還 
文官甄用會停會日期曾經該會委員長呈請以上月三十一日爲截止詎是日下午曹錕以四省經略名義續保三十員到會以致不能如期結束當由委員長請示公府奉諭該經略所保人員旣在截止期前卽應照舊受理審查惟聞本屆各處所保之人動在二三十員之外其中合格者固不乏人而不合格者亦居多數若合格者一律照准未免復開仕途擁擠之端下届更不知伊於胡底故定本屆每處仍宜比照前屆特任官保薦十員簡任官保薦七員爲度逾此定數雖被保者資格悉合亦應移於下屆辦理 
[廣東之閩陜湘卾聮合會成立紀]  
　　上月二十六號開閩陜湘卾聮合會四省兩院議員及各軍代表到者百餘人首由幹事胡祖舜報告兩唐總裁復電次由幹事高振霄報告二十二號以後所致中外各團體申明北方破壞和平進攻閩陜卾西情形之文件次李含芳趙世鈺曹振懋賴德嘉張伯烈相繼發言討論本會辦理事件有四（一）復電兩唐總裁宣布段黨之罪並請下令討伐土匪衆推曹振懋張知本起草三日後發行（二）要求接濟援閩軍子彈公推林森趙世鈺爲該會代表向軍政府要求當即公推高振霄擬定公函交林趙二君前往交涉（三）確定迴龍社十一號爲該會事務所地點永久進行非四省北軍完全退出不止（四）詳訂簡章公推李含芳邱國翰陳堃李漢丞四人爲起草員散會時四時半附錄致軍政府公函如下總裁諸公鈞鑒啓者援閩粤軍總司令陳炯明君血戰經年復地千里誠西南護法軍人之最力者刻因子彈缺乏萬分告急未識諸公已否接濟查閩陜湘卾爲護法軍重要門户敵人以和平爲政策停戰爲軍略不惜四面來攻司馬之心路人皆知現在雖云停戰而軍事上之先着要不能以人之愚我自愚致陷援軍於死地諸公鴻謀遠略千乞勿分畛域速爲接濟粤軍之幸全國之幸用是公推林趙二君代表本會趨前呼號迫切之至無任待命 
[湖南之撤兵消息]  
　　賓慶所駐之北軍除田樹勳鎭守使所部之第七師第十四旅外其餘均已陸續撤退最近陳德修所部之安武軍亦巳奉到撤防命令於舊曆去歳年底開始撤動遵永豐大道向長沙方面開行現在該軍前隊已經開抵湘潭駐紥十五總河街各公廟後隊已開抵湘鄉駐紥該縣城内俟度過舊曆新年再開拔回皖 
張督所部之第七師去歳因軍事緊急曾由張督電奉段前閣核准派員前赴魯豫各省添募補充隊兵其所招新軍共編成四補充旅已陸續開赴湘南各屬及湘鄉等縣現在張督對於撤防問題旣主張迅速撤退（按張督曾專電東海請速撤前線軍隊）則本師所部之兵自不便任其久駐前線因亦發布命令將駐在湘南各屬之補充旅分期撤回現在前隊業已開抵長沙駐紥城外各處並聞湘南所有北軍人數較之去歳停戰之際已撤退十之六七又聞直軍補充旅隊亦預備悉數撤退 
中路及右路之北軍日内尙將有大批撤退惟聞此項撤退之軍目下並不退回原駐地點將暫就湖北擇地駐紥以俟大局之完全解决又聞湘潭商會曾先後接得湘鄉衡陽各兵站來電謂日内尙有大批撤防軍隊過境請預備臨時駐時駐紥地點其所需柴草糧米等項亦請代辦 
湘南所駐南軍除滇粤桂各軍之大部分業已先後撤退外現在湘軍亦正謀結束湘南總司令程頌雲已與譚組庵决定辦法將各軍輸送隊先行解决至軍事機闗如陸軍病院等亦一律撤銷惟收束經費共需十餘萬元須籌得的欵始能施行刻已函請籌餉督辦於新年内從速籌足以便舉辦 
[闗於卾省之軍訊]  
　　卾西之撤兵問題卾西問題表面雖已妥協然僅前敵無條件之停戰至撤兵一舉尙未解决前者胡卾公奉命入川疏通熊克武旋奉京電令其由川便道入陜監視劃界停戰任務茲悉胡已到陜南并探其最近致卾督要電略云川陜邊界尙有餘戰道路難行幸錦帆發給護照電令沿途派隊迎護儉日安抵漢中俟與積之接洽妥當即赴渭北會晤劉省長擬就渭河召集雙方統將會議劃界實行停戰錦帆及川軍將領對於卾西毫無成見惟須俟陜事解决方可撤退卾西之川軍云云又聞卾西方面於新春正月一二日間長陽一帶發生戰事緣鶴峯等縣接近湘西該處匪徒乘陰曆年闗前來行刦經蔡濟民吳醒漢兩軍合力剿辦其一股敗竄長樂徑還湘西其一股敗竄長陽適遇北軍迎頭痛擊北軍方面初疑爲南軍而不知其爲土匪也比由王司令電報京卾並電詢施南唐柏兩司令如何擅開釁端比經復電報明其故雙方皆已氷釋而土匪亦已繫散矣又荆宜一帶迭遭兵燹米珠薪桂措辦維艱昨由王司令懋賞電請卾督轉飭軍米處解送二千包以資接濟 
　　卾北之停戰問題陜南方面實行停戰已十餘日矣茲將南北兩軍防線錄下北軍鍾劉兩軍駐守褒城沔縣陽平等處而許蘭洲陳樹藩駐守潼闗西安武功鳳翔等處卾軍則駐守白河鄭西竹山竹谿等處各守各界并未發生衝突惟卾北境内於陰曆年闗中土匪滋擾較平時尤甚幸軍警維持得力不至蔓延南軍吕超一部已退守朝天闗一帶石青陽一部已退守米倉山一帶以拒鍾劉入川之路王天縱尙在平利王安瀾尙在漢陰葉香石尙在寗陜勢取犄角以爲立足之基張鈁郭堅于佑任樊毓秀曹世英等亦各守原線不越雷池一步聽候大局解决卾軍援陜總司令張聮陞有東電到省云張參謀遠道來營宣逹德意並頒布訓條三軍鼓舞感激莫名職部前奉鈞電及參陸處電令改攻爲守當即停止動作嚴行警戒靜待後命刻陳督仍催令進駐興安劉督催促撥援陜南伏乞指示機宜云云王督覆電飭仍就地駐守無論何方催援未便應命以盡服從中央職責 
　　卾省之善後問題卾省爲用兵省分之一自停戰議和王督即提出種種善後問題繕具說帖呈准中央提前實施茲因卾西一隅軍隊尙難撤退行政權限不能統一原定計畫未獲一致進行特召集軍政聮席會議討論隨時變通方法昨已决定要點數端電呈中央除闗係軍秘不便宣布外特披露如下（一）裁兵問題王督前擬卾西分三期撤防凡臨時所募新兵隨撤隨裁約計本年三月内可辦理完竣茲因撤防停頓無從裁遣查卾省應裁新兵如輸送隊補充隊及各旅附屬之非正式小隊共逹三萬人擬提留三分之一補總防營其裁兵改編經費約需七十餘萬已電呈中央籌撥）連收束臨時軍事各機闗在内）俟和議成立全部撤防時趕速辦理（一）鎭守問題王督前請設荆州鎭守使一缺並保薦第八師長王汝賢充任（因有某師長爭逐故中央延未發表）即以所部填防宜施蓋以荆州扼上游重鎭古稱天暫上年石軍獨立元氣沮喪特設大員駐守謀永久之保障茲因建設費與常年軍費年需數十萬無從挹注且劃分軍區爲南北和議之爭點如果實行將來巡閱護軍鎭守等缺勢同贅瘤故添設之議暫行作罷（一）清鄉問題卾省議决舉行三届清鄉早經軍省兩署着手籌備刻因卾西各屬多在南軍勢力範圍地雖一隅而一省統治權即受破壞昨經軍政會議解决將清鄉政策延至和議告成時舉辦爲一勞永逸之計 
[蕪湖快信]  
　　馬聮甲去臘二十六日由蕪赴樟樹收束軍隊計劃五日運送一次每次三營作九次運完現皖省利濟吉安兩差輪專來往浦口九江運送軍隊安武軍第一路第五營張子俊一營已於六日回蕪 
新財政廳胡思義江西人前曾任皖省財政監理官聞本月内即可到任 
財政廳長劉鴻慶警務處長劉道章均於前日乘江華輪過蕪赴蚌謁倪督 
蕪湖上年出口米數共計三百萬石左右 
粤省商會發出五十萬糴米護照派商人吕善甫來蕪採辦刻聞財部咨皖省長僅允五萬石免完稅釐 
日本擬在蘇皖兩省購米四百五十萬事此問各界於八日在城内安徽公益維持分會開會咸以本省民食攸闗勢難承認已發電拒绝 
蕪湖上年營業推廣潮帮米號及各礱坊獲利最豐錢業亦獲利十六萬其餘布雜洋廣貨業皆平平 
蕪湖金融仲縮權向操之錢業每逢歳底收盤洋釐竟縮至六錢七分新正開巿洋釐又伸至七錢左右因此貨店歷年受虧甚鉅刻有商會布雜洋廣貨烟木等帮商董多人擬將銀本位改爲洋本位現正籌劃未悉能成事實否 
蕪湖租界德商亨寳公司碼頭現聞被三北公司以九萬元購去該公司擬擴張揚子江航業 
繁昌知事徐傳友在蕪湖檢察廳控王金波勾串外人盜賣鐵礦及行賄案日前已質訊一次因王無盜賣確據法庭未便遽行判决 
[杭州快信]  
　　齊省長回浙日期傳說不一報載紛歧茲得官廳確息齊氏於六號奉母南下抵寗後因太夫人適患牙疼因是阻滯約十四號晚車回署 
省議會副議長姜會明選票舞弊案經高檢廳駁回不理後議員任鳳岡等現又向總檢廳提起抗告昨已檢卷申送 
武康縣知事張光第以縣屬莫干山旅居敵僑最多部頒遣送條例及一切進行手續諸待解釋昨特晉省請示辦法 
近畿混成第二旅旅長吳長植今日（十一）早車起程回山東濟寗防地 
省城第一監獄舊臘底東監某盜犯串謀反獄經金品三署長先事察覺嚴加防範看守員役分班巡羅高檢廳昨已特記大功兩次 
金華公記鹽厫以該處時有皖鹽侵入有碍引銷緝捕又兵力單薄難資策應現特每觔加價一文組織商巡一隊呈准鹽運署定本月間實行 
新任蔣運使邦彥今晨又附早車赴滬 
省城大有利電燈公司上年終盈餘十一萬餘元照章提出折舊欵項外各股紅利約以七萬元計算本年又續添機器大加擴充 
地方通信 
[松江]  
　　縣署燒燬烟土縣公署將七年六月底至同年十二月底止闗於禁烟案内没收之烟土烟具列成詳表呈准省長於二月十日在署前空地當衆焚燬除李縣長親臨監視外另由省委本邑查禁烟苗委員到塲監焚 
　　傳奬高小校長本邑縣視學倪伯英第四次視察全邑學校後將視察狀况呈報縣長内中稱述縣立第一高小校長錢魯詹熱心校務卓著勞绩不愧爲我松第一枚云云縣長披聞後當即轉令勸學所長傳語嘉奬以示鼓勵 
[蘇州]  
　　人力車與籐轎之傾軋城内人力車公司已經准行正在招股籌備擬三月一日開辦該公司又以籘轎通行在先恐人力車生意不能發逹調查得城廂内外籘轎共有一千二百乘每乘由警廳月收捐欵洋一元共計月捐洋一千二百元擬請警廳將籐轎捐照一律停發禁止通行所有捐欵洋一千二百元由人力車公司擔任照繳昨已禀請警廳核示 
　　望亭肉業罷巿縣屬各巿鄉屠宰猪稅上年冬由木瀆人顧義增承包年繳稅洋二萬三千餘元業於一月一日開辦旋經顧商分派多人至各巿鄉照原定之數加倍收取各肉舖多不願意相率觀望以致年底繳欵爲難今正顧商又派人至望亭鎭收稅該鎭計有肉店五家每月向納宰捐洋十二元顧商擬收二十四元各店不允顧商欲請警所拘人罰辦各肉舖聞之即一律閉歇聞其餘各鎭肉業亦有停止營業之說不識如何解决也 
　　法官之升調江蘇高等審判廳刑庭推事邱祖藩自交缷代理上海地方廳長篆務回廳供職後近又奉司法部訓令升任河南高等檢察分廳監督檢察官奉令後已將經辦各事逐一清理定期履新 
　　取締江北草棚蘇城江北客民均搭蓋草棚居住稍一不慎輒致焚燒貽害公家警察廳崔廳長特規定取締草棚辦法三條呈准王道尹通令各區轉飭遵照（一）草棚搭蓋其内外草牆及棚頂均用厚泥塗蓋以防火患（二）前項厚泥將稻草剪碎用黄土與水合而爲之其黄土由各該民居住地址或無主之地取之（三）搭蓋草棚必須甲户與乙户離開一丈八尺之空地勿得互相接連 
[無錫]  
　　頒民敎育社成立先聲在滬行醫之丁福保君近發願提倡貧民敎育首自捐洋三千元交由商會會董華藝珊君代收存典生息而滬上鉅商祝蘭舫君聞訊亦慨捐洋一萬元作爲基本金兩君除自捐外並擔任代募捐項當地紳商齊聲贊同分任籌欵所謂衆擎易　已於去冬籌有端倪昨丁君特自滬庽函告各發起人定於本月十四號假縣敎育會開成立大會協籌進行 
　　糧食巿况之飛提米糧出洋喧傳已久未經當局允准故年終米價尙稱平穏近忽有一百萬石出洋已蒙省當局允准之說而連日滬寗來客又復紛紛採辦因之巿面大提比諸年終巿况每石已增價五六角不等如果實行出洋米價必至八元以外云 
　　車站貨棧之擁塞車站貨棧因去　歳底商家錫根奇紫所有押滙之貨無力向提堆存貨棧幾如山積而南京車站則因臘底車　缺乏積貨亦夥擬即裝下張站長聞悉後以寗站如有大批貨來錫站擁塞過甚恐蹈去年寗站烟炭港之覆　爰即電商寗站長請求暫緩運來未知如何解决也 
[鎭江]  
　　去任監督之送别前鎭江闗監督周嗣培君奉令調任甌海闗監督已於陰曆元旦交缷於初九日起程乘車至滬然後赴甌海闗新任鎭城文武各官咸詣車站歡送如儀 
　　商會對於火腿充公之電爭鎭埠源生祥火腿號去年終裝運火腿三千餘隻行至象山忽遇風浪經紅船援救出儉嗣經貨物稅所查得此項火腿係逃稅偷運之貨呈奉財廳電將火腿充公茲由商會會董五人以上提議於日昨邀集全埠商號開會公决援照省議會議决公布之江蘇暫行貨物稅章程第七條罰則公電省長財廳請求照應稅之數補足外加罰四倍免予充公云 
[安慶]  
　　財政廳之新氣象安徽財政廳長劉鴻慶前以蕪湖米公債私存銀行生息一案經龔前省長追繳免職新任廳長胡思義前充安徽審計處旣精且刻此次山龔前省長保薦而來必大加整頓皖省官吏之虧空丁漕正欵者如前懷寗縣彭某前當塗縣宋某前潛山縣徐某前合肥縣李某均欠數萬之多經前龔省長限令一月内繳清勢必澈底根究據該廳消息胡新廳長訂於元宵後來皖履新劉廳長已將闗防交於該廳第一科長逕自赴蚌埠云 
　　紛紛赴蚌祝壽陰曆正月十三日爲倪督軍壽辰皖省官塲向例均赴蚌祝壽倪督雖照例來電阻止然赴蚌者仍不少聞護理省長李維源准於初九日偕同實業廳長高炳麟教育廳長董嘉會聮袂赴蚌新任吕省長來電初九出京亦須至蚌祝壽後再行來皖任事 
[寗波]  
　　金融評議會開會本埠金融評議會於一月二十五日成立業經錢知事聘任商會正副會長費冕卿余芷津　中國銀行行長陳南琴四明銀行行長沈崇如華孚銀行經理陳綸浦通惠銀行經理余順泉泰巽敦裕元亨恒孚四莊經理　炳章董維揚陳蘭孫劉文昭等爲會員二月九日在縣署　第一次常會 
　　據刦漁船之呼訴鎭海前緒鄉澥浦漁民金阿品　水警廳云民等向在澥浦沙頭漲　爲業去年陰曆十二月二十三日本船駿至蛇山洋面北鄉地方突來福建船一艘盜匪十餘人口操台音持刀執械蜂擁入船船中舵工一名夥伴六名全船連人被該盜匪擄去同時有本帮鄭安定漁船一艘因嚇詐不遂亦被擄去是案失去漁船一艘船内　具雜物不計其　民等身家性命俱託於此至據去舵工一名夥伴六名又鄭安定漲元一名共計八名不知該盜匪如何虐待案情重大非尋常被盜可比叩請廳長飭派警士多名迅速查拿追出原船一艘並舵工等八名保送回家以安漁業 
[杭州]  
　　續測杭湖路線滬杭甬鐵路派工程司帶同測量員前往吳興一帶測量路線嗣因陰曆年闗紛紛回杭目下時已交春工程師陳孝翼工程員馬志城孔濤亭　各測量員定於十二日出發烏鎭繼續測量 
　　繼持幣制根本計畫自現水取消後甬紹錢商凡遇現取現洋有加匯水名目即比照杭滙巿價收取滙費在用現之商家仍受無端損失現聞當道消息以杭巿平現後收付現洋一律直出　支票取現須遲一日付欵存　取現須先一日付賬辦法較爲平允嗣後甬紹兩巿亦應仍照辦理倘有私加滙費紊亂幣價即由金融評議會查明革禁云 
[南昌]  
　　去年錢商獲利之一覽表本城商業習慣上年全年之盈虧悉於下年新正核算名曰盤紅帳茲將去臘之錢業情形分誌如下西四帮乾大信德大信共獲利三萬一千有奇德和祥五千餘元義長厚義昌仁共二萬六千元廣益生同豐志成信（未詳）吉安帮昌記獲利七萬元康厚三萬一千元仁昌祥一萬元元隆二萬餘福康祥等號（未詳）南昌帮福慎安獲利一萬四千元慶昌成四千元廢昌成四千元永慎祥六千元升大八千元恒昌利和祥均五千元阜通祥恒長盛長茂泉亨乾裕等均三千餘元撫建帮寳豐昌獲利六千元元孚四千元安徽帮廣生隆獲利五千元慎和隆八千元永豐祥四千元大有恒七千元其他各帮尙有數家因受倒賬影響未能獲利外帮久記獲利九萬三千餘元銀行帮振商銀行獲利三萬二千有奇江西銀行籌備處尙未營業全恃　本上之拆息除開支外亦獲一萬三千元民國銀行儲蓄銀行勸業銀行均在收東期内無利息可言 
[漢口]  
　　德和輪上謀財害命案詳誌德和輪船由滬上駛船中竟發現謀財害命案緣該輪行至九江有黄圖人二名押運猪　　　　　 
四箱牛皮二綑並携帶銀洋六百元附坐統艙而上言定至黄州闗起缷適爲口操北音身着軍衣者三人瞥見於是漸與　近彼此周旋該輪至田家鎭時該三匪將該貨客誘至艙外後茶房僅見該三匪返臥於該貨客之鋪席迨抵黄州該茶房因仍未見貨客蹤影恐酒資無着當詢問貨客何適該三匪諸　另覔臥處去矣該茶房以已抵黄州其言殊不近情即遍尋貨客杳無蹤跡乃向賬房秘密報告事爲船主所聞當將黄州客票存根核對客票果缺二張乃率同茶房首領尋覔一週亦無下落其爲該三匪推入水中無疑始將該三匪綑縛嚴行追問一面由賬房清點貨物該匪等堅不吐實於該輪抵漢時飛函分知洋務公所鎭守使署及武漢總稽查處當經派員齊至江干迎提該輪始行攏岸業將該三匪曁貨物一併交楊專辦厚卿訊辦 
雜評一 
[新國會閉會（默）]  
　　南北和會中之第一重要問題卽商决國會問題是也新舊國會之必解散已成爲一致之與論而莫可避免惟以何種方法解散之則其說正多將歸結於以憲法之力然吾謂與其以憲法之力解散不若議員以自力解散之爲愈也自力解散則乘閉會而解散之正惟一之時機矣乃今日之議員尙欲藉武力之保護以苟延殘喘者試觀閉會時之當局頌詞羣致無窮鉅大之希望於國會一若該會將來之發展正大有可爲則其無意於解散已隠然可見矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北和議之昨訊]  
　　會議規則八條昨經唐總代表簽字後由汪有齡帶赴寗垣請朱總代表簽字 
南方代表辦事處已租定滬西愚園其秘書爲盧信林學衡鍾文耀 
北方代表則假哈同花園爲辦事處秘書爲周詒春鄭洪年 
昨日下午四點本埠日總領事往晤唐總代表 
昨日下午二時唐總代表致政務會議電云廣州軍政府政務會議諸公均鑒前准貴會議議决以唐紹儀爲南北議和全權總代表章士釗胡漢民繆嘉壽曾彥郭椿森劉光烈王伯羣彭允彝饒鳴鑾李述膺爲代表並派員齎送總代表證書前來茲各代表已先後抵滬會議地點亦經南北協商决定在滬儀遵於二月初一日正式就職謹以奉聞唐紹儀叩眞印 
平和通信社消息云會議規則已於今日經唐總代表簽字準由北代表汪有齡君於明晨（即十二日）九句鐘早車回寗將會議規則正文携陳朱總代表簽字一經决定開議日期更近聞朱總代表日内即將蒞滬云南代表曾彥已於前日（九日）抵滬現庽赫德路六十五號張公館平和會議不日卽可開幕近旅滬之國會議員認爲議和事件有須種種商酌之處擬由國會議員通訊處就在滬住居之議員中推舉數人參贊和議並聞已推定牟琳方潛郭人漳唐寶鍔温世霖五君爲代表云云惟國會現正屆開會期間是否僅由國會議員通訊處之名義旅滬一部分之議員即可推定代表尙不無疑問云云 
[闗於遣送敵僑之消息]  
　　遣送敵僑事務局會辦蔡廷幹於前昨兩日謁會駐滬協約國領事磋商遣送租界敵僑事宜其闗於向在工部局註册之敵僑應如何布告俾各敵僑早爲預備回國昨由督辦盧護軍使擬就布告式樣送由領袖比總領事核奪其布告大致自布告後凡敵僑有所聲請須於五日内向遣送敵僑事務局呈請如有疾病亦應於布告後三日内向遣送敵僑事務局呈明俾派醫檢騐倘係僞報應須受罰所有敵僑回國隨身行囊不得過三百五十磅其動產得自由變賣不動產應交保管年在六十歳以上者如不願回國得免遣送惟須照歷經註册之年歳簿爲準此外和領公館留存之德辦事員俾理後事之用不在此限倘得協約公使保證可免遣送現盧使已設有遣送敵僑事務所二處南設於小南門外第一區救火會北設北河南路升順里滬寗鐵路局俾就近各敵僑得以聲請 
　　昨敵僑事務局擬定遣送敵僑辦事大綱六條分發各辦事處茲爲照錄於下（一）敵僑到局報到每日以上午九時至十二時下午二時至五時爲報到時聞（二）敵僑到局報到應照本局所定表式逐項填列（三）應行遣送之敵僑除隨帶行李均依式填明分别登記外如有留存財產應令其另開詳細清單二份分别留存轉交管理財產事務局照章辦理（四）聲請免送之敵僑應依式填列聲請事項表隨時呈請督會辦核辦（五）管理敵僑候船所章程另定之（六）如有未盡事宜隨時請示辦理 
　　遣送敵僑事務局内部辦事員業經廬督辦會同蔡會辦分别委定内容計分文牘庶務兩課茲將委定職員姓名職務錄下（文牘課）主任杜梅叔洋文股陳震東（英文）楊小堂（英文）敖宇潤（英文）楊顯甫（德文）郭增復（英文）汪東屏（英文）（庶務課）主任孫梓琴辦事員李幹卿劉化仁許劍青王嘉溪胡福山收發員鄧繼全會辦隨員任榮秋（漢文）鍾文廣（英文）書記員金毓麒滬北分辦處（附設滬寗路局）任筱山（主任）曹履冰（辦事員）孫履安顔璧城（庶務）張文廷（英文）馬韞韶（文牘）顔德清（文牘）邵樹華（英文）王康民（文牘）滬南分辦處（附設救火聮合會）徐輔洲（主任）沈醖石（辦事員）姚石蓀（辦事員）黄輯虞（英文）姚鑫之（庶務）尹村夫（庶務）潘炳章（文牘）張慎初（英文） 
　　該局昨特擇定南巿普益習藝所圖書公司舊址法租界同濟醫學校吳淞前中國公學四處爲各敵僑待船所現巳布置一切矣 
　　淞滬警廳徐廳長將奉頒遣送章程通傳各區署所遵照其原文之半已紀昨報茲爲續錄如下七各敵僑定期赴滬須派軍警妥爲護送到上海後即將名單送遣送局接洽辦理八各敵僑如有抵抗及不服指揮情形得於必要時施行强制手叚其情節重大者即時電知内務部九護送敵僑須乘火車者由地方官將應運人數及上下車地點一面電請路局備車並密飭路警協助一面電逹外交内務陸軍交通等部備案届時並備印函詳載護送人數及敵僑名單乘車等次上下車地點派員赴車站接洽起運十沿途車馬食宿各費除火車票價已商准交通部凡經由滬寗滬杭甬正太道清隴海汴洛漳厦株萍湘卾等路須照付半價現欵其餘國有各鐵路得按半價由路局記賬彚敢外所有應需各費均由出發各省區先行籌撥十一各機闗派出人員辦理一切須愷切申誠不得藉端滋擾或有涉於侮辱及非法舉動十二左列各敵國人民得免其出境但須報明内務部查核（一）年在六十歳以上者（其年齡以登記表册爲據）（一）確有疾病得有醫士之證明者（各地方應指定中外國人西醫各二人切實證明並令其具診斷書爲據另由内務部電詳辦法（一）和館所留之帮助料理事務者（有和館地方准予繼續居住無和館地方應令移居津滬此項由中央主持（一）醫士（應特别注意者不在此例）（一）協約國公使爲之擔任者（此節應由中央主持電知）（一）中國各機闗代爲請求者（此節應由中央核定電知）十三免其出境各敵僑應先於護照上加蓋特准居留戳記十四免其出境各敵僑其家屬亦准免出境又通傳云規定租界敵僑出境辦法（一）凡在租界内敵僑出境事宜由交涉員商請租界各國領事協助並應先期就規定辦法之範圍内妥議協助方法和衷辦理（一）辦理敵僑出境事宜並得於必要時請就近軍警機闗協助一切因在租界内監視護送敵僑得酌帶中國警察入租界辦事並請租界内警察協助之（一）交涉員得派臨時委員並得以租界内外國職員兼充或聘用外國顧問（一）闗於敵僑財產事宜應商明管理財產分局辦理（一）對於敵僑發佈文告應附譯外國文一奉到敵僑出境之令應即通知領事轉致租界警察機闗爲必要之預備 
　　淞滬警察廳徐廳長訓令各區署所文云案奉江蘇督軍李省長齊庚日代電開頃准内務部魚一電内開查本部宥一電所稱得免出境之敵國人民第一二三三項須報部核准現在爲期甚迫亟待决定前電所列免遣之三種敵僑應請迅電核辦醫士之看護助手並望飭據册查明一併電部再此次敵僑如有情願回國者仍隨時叙明希照電到盼復又魚二電内開查遣送敵僑回國辦法業經籌備實行凡敵國人民無論何項聲請事件均應向原登錄之該管地方官廳呈候核示母庸來部呈遞除由部布告並分行外電請查照布告各等因即希分行查照辦理盼復等因奉此查得免出境之敵國人民第一二三三項前奉省電業經節錄電内所開國務院議决遣送敵僑回國辦法印發在案茲同前因除分行外合亟訓令該署所仰即查照電開各節辦理爲要此令又訓令云案奉江蘇督軍李省長齊庚日代電開本月歌日電致内務部（中與昨紀道署所接電同從略）迅即分别通知並依照迭次電令妥籌護送電呈查核母稍延誤等因奉此查前奉省勘日代電業經令遵在案茲奉前因除分行外合亟訓令該署所仰即查照此令 
　　遣送敵僑事務局以滬寗杭甬兩路爲交通機闗特請該路協助辦理昨經該路局長任小山令仰車務處轉飭全路員司遵照協查其通告略云查德奥僑民現經政府着手遣送爲特警告各闗係人務須嚴行偵察母使共經由鐵路潛逃並須協同地方官廳所派稽查人員實行在車中或站中偵查如查有敵僑在本路乘車除備有護照者不計外務須扣留移送地方官廳辦理再遇有此種情事發生務仰謹慎將事是爲至要　　遣送敵僑事務局盧督辦查得浙省莫干山僑寓之德國老幼男婦較他處爲多除陸續據報返滬歸國外刻下旅居該山之德奥兩國男女老幼尙有若干人應即查明造册報候核辦昨特咨請浙省楊督軍轉令該山檢查所迅將山上僑寓之德人名姓一併造册送核　僑居浙省莫干山之德人格洛波（譯音）一名茲於前日由山起程回滬當由隨車憲兵將該德人送往交涉公署註册以便稽考又德僑渤涸特及其夫人小孩由寗來滬曾由齊省長電致陳交涉員接護昨陳交涉員已諭飭松滬檢查所派員到站接護 
[永久和平會之近事]  
　　中華國民策進永久和平會因日本公使要求撤回顧王兩專使一事評幹兩部職員即召集緊急會議擬聮合多數團體組織聮合國民大會討論一切現已有浙江旅滬同鄉會中華國民勵恥會四川旅滬同鄉會八閩公會國際法學會國民公會三案公會國民對日公會政治經濟協會等贊成加入尙在向未加入團體多方接洽以期逹到開大會之目的 
又聞該會成立以來各地聞風興起組織分會現廣州徐紹楨等亦發起分會於一月三十日成立公舉馮自由爲會長譚民三張秋白爲副會長徐紹楨周震鱗簡經綸爲名譽會長已選代表四人不日自粤來滬向南北兩方議和代表陳述一切 
[公民調和會電請宣布密約]  
　　北京大總統國務院公使團各省督軍省長省議會各團體各報館均鑒日本利用種種密約掠奪我主權侵略我領土殘殺我同胞凡有血氣同深義憤此約不廢何以平衆怒而安民心亞東不安世界終受影響國際同盟之計畫難以實行請協力主持速電歐洲和會各代表將從前所訂一切密約公議宣布概行廢止務逹永久和平之目的世界幸甚公民調和會代表葉景僖等曁各團體同叩佳 
[南北統一共和之紀念]  
　　今日（二月十二日）爲南北統一共和之紀念日上海地方審檢兩廳張林兩廳長及上海縣沈知事等均於昨日各發牌示一道届時均停止辦公一天仰所屬員吏及訴訟人等一體遵照 
　　昨日江海闗威稅務司懸有牌示云明日爲中國共和紀念本闗給假一天停止辦公爲此示仰華洋商人一體知照 
　　滬寗杭甬兩路管理局任小山昨接交通部電令略謂查本月十二日爲中華民國南北統一紀念凡各鐵路機闗應各休息一天藉伸慶祝等因任局長當即通飭所屬各機闗准於本日停止辦公一天惟各機闗均須酌留一二人以資接洽要公 
　　閘北寳山路口培本小學校以今日爲南北統一宣布共和之紀念日校門外高又國旗懸掛燈盞以表紀念又令學生於上午十時齊集禮堂行紀念式其預定秩序如下首由敎員學生等向國旗行三鞠躬禮次全體學生唱統一紀念歌次校長朱企民演講南北統一史次校董盛炳華等演說 
[日本宣布憲法之紀念]  
　　文匯報云十一日爲日本宣佈憲法三十年之紀念日故租界中日旗高懸而浦江中協約國軍艦亦掛旗誌慶 
[工部局改選議董預誌]  
　　文匯報云公共租界工部局議董選舉名單將於本星期四日午後四時截止聞現任議董之願復選者僅有四人即英人丕爾斯氏（老公茂）英人懷德氏（協和）美人麥里門氏（怡大）日人伊吹山氏（日本郵船會社）餘如英人愛資氏（新康）約翰斯氏（怡和）古柏律師及俄人傑齊爾斯奇氏（道勝）皆不願復選至於候選議董之新人物今尙未有確聞但傳說美人大來氏（大來）英人賀華德氏（老沙遜）蘭白氏（同孚）瑪克萊氏（天祥）麥邊氏（麥邊）皆在候選議董之列 
[函請報告米價]  
　　上海縣知事署昨接米業董事張樂君函云頃奉省長公署政務廳來函以滬上爲通商鉅埠現在存米若干每石價格若干較之上年年底有無增滅希每五日報告一次等因相應函逹敬祈查照自即日起將滬上存米數目以及價格並較上年年底有無增減逐日開列每五日抄一次以示憑轉報爲盼 
[美國友華銀行開幕記]  
　　昨晨九江路江西路轉角美國友華銀行開幕上午來者華賓居多下午專接西賓自晨十時迄下午五時到者約二千人華賓中有盧護軍使特派之孫梓琴副官長杜梅叔秘書長兩代表蒞行致賀並代招待來賓此外　海施督辦駐滬陳交涉員姚海闗監督薩監督王道尹徐警廳長上海南北工巡捐局曹姚兩局長總商會朱沈兩會長南商會顧蘇兩會長各錢業董事各洋行巨賈各紗廠經理各國銀行重要行員曁其他洋貨顔料各項行商中之團體或個人紛紛稱賀衆賓自九江路正門進即有胸佩綠結紅徽之招待員引入偏東一室向華經理鎭海傅筱菴道賀傳君年近五旬顔色豐滿氣度穏適於滬巿商業已有三十餘年之經歷曾任上海總商會議董兼公斷處董事漢冶萍股東聮合會長及股東董事會董事通商四明中華各銀行董事招商局機器廠及招商内河輪局總經理等其自辦者有祥大源五金號數年前曾膺中國銀行監理官最近數日間復由財政部上海特派清理員該行副經理即由傳君之子品圭充任故上海總商會朱佩珍沈鏞等之賀聮云（友愛相期信義爲重）（華實並茂喬梓之光）云云最東臨九江路一室中置長檯旁環錦席乃　　美國友華銀行 
　　衆賓之茶點處南面臨窗置大銀杯一具上署信孚中外四字東壁正中有銀盾一顔曰大展鴻圖係徐楚善所贈並有八分書頌詞一首配置錦櫃詞曰（五洲互巿萬國通商金融樞紐厥曰銀行猗歟友華駿業宏張美洲肇端申浦發祥泉源廣滙尊百谷王馳譽寰海造福商場信孚中外遐邇流芳雲蒸霞蔚源遠流長惠我中國以及萬邦濟茲世界同富且康）此外聮語如孫廷林之（友惠四隣通財以義）（華封之祝多富爲先）沈寳昌之（五劇通源敦槃增重）（百朋錫祉泉布環流）大源製鹽公司之（洽友九瀛欵交四海）（光華外發德實内充）等等大門以西爲營業部亦滿掛賀對賀幛最西兩室乃洋經理陶遜曁總秘書畢射譜等之辦事處此銀行内部之概觀也若在銀行外遥立望之則此五層樓之新建築氣象宏廠尤足壯觀瞻焉是行英文爲亞細亞銀行乃美國七大銀行所分設者其資本雖止二百五十萬金然其後盾之充實在滬巿各銀行中實當首屈一指云 
昨日收進存欵儲蓄及匯兌等約計銀七十萬兩洋二十萬元華人辦事員二十餘人其中四分之一係本埠聖約翰學校學生如王承畦任華經理處總會計袁速許鼎基張翔卿陶祝嚴等又有美人十餘人 
[醬商對於鹽觔漲價之呼籲]  
　　醬業公所眸致江蘇省議會文云謹啓者敝公所據上南川三縣境内醬商續來報告鹽觔漲價每　洋四角初料必不實行及讀去冬報載貴議會提議鹽觔每擔漲洋四角斷難承認即請政府取銷此舉商等聞之感激不盡咸謂我業艱困幸賴議會洞悉情形得免此厄惟日望政府之收回成命至今未見命令且陰曆去歳年終與鹽棧結賬竟皆以漲價四角核算商等恐慌異常鹽稅逐年疊漲華界生意難於租界貨本益復昻貴售價未能增加虧耗積鉅勢必至難支而報閉商等忍一時之痛則可忍永久之痛則難萬不得已茲特電陳貴議會俯鑒醬商艱困實情懇轉電政府收回鹽觔漲價命令以肅鹽政而保商業不勝迫切待命之至電呈省議會正副會長鈞鑒上南川醬業公所謹電 
[戊午年各業盈餘之調查（九）]  
　　茶業（茶行）晋泰福三千兩協泰祥三千兩源和成二千兩同裕泰一千五百兩同泰祥復成隆公泰祥同昌祥四家均一千兩永興昌平平）茶號）汪裕泰南號四千兩又北號三千兩又中號四千兩程裕和五千兩程裕新三千兩程裕隆四千兩老嘉泰源馥春等均平平胡肇泰三千兩 
　　南北貨業南巿春澤堂同業全體之盈餘調查錄　　九江路江西路轉角 
　　后泰生潤五千兩同豐三千兩北三茂四千兩南三茂三千兩豫康三千兩順昌乾二千兩同發二千兩成泰二千兩泰生仁一千兩 
[再請交涉駁佔白蓮涇灘地]  
　　浦東紳士張志鶴等以白蓮涇口被洋商建築廠棧駁佔灘岸特函請上海縣會丈局飭查交涉曾紀報端茲又由奉南川三邑公民傳恭弼張志鶴倪吉元莊以蒞朱南田等分别具函上海縣公署會丈局塘工善後局等請求主持交涉原函照錄如下 
　　致上海縣公署會丈局函敬啓者近見白蓮涇口南岸建造洋棧沿灘填駁多丈約計面積二三十畝頓使水面逼窄殊形窒碍查白蓮涇由上南川三邑經費協浚實爲三邑出入要津今被駁佔如塞咽喉有害公共交通詎能坐視事闗貴縣轄地貴局駐册租地廳請俯賜嚴重交涉以維公益并祈覆示逕寄南巿浦東公所轉交爲禱 
　　致塘工善後局函福田先生台鑒敬啓者查白蓮涇由上南川攤欵協浚有闗三邑公共利害船隻往來如織實爲浦東航路咽喉近見延浦東南岸建築洋棧房屋駁佔灘地使白蓮涇水口縮狹數丈有碍交通殊堪駭詫除南川兩邑士紳已各致函上海縣沈知事曁會丈局外素稔執事主持浦東路政對於此事應如何爭議並有無案牘可稽尙希詳晰示知 
[丁寳銓被刺四誌]  
　　丁寳銓氏遇刺詳情已三誌本報昨日接某君投函述此事頗詳爲誌於下丁君於初八日九時前在家早膳後即乘自備包車前往北四川路廣學會訪英人莫甘仁君行至山海闗里東首黄慶記門首忽聞鎗聲車夫當疑係小兒所玩花爆丁忽大聲云不好了炸彈即令車夫轉回又被二彈一中肩側一在腰際其第一彈則由項側擦過並非重傷車甫至門首丁即倒下車夫面亦變色當即由其僕役扶送上樓在袍内落下一彈丁對僕人曰我已中鎗汝速往北四川路請莫先生及莫到後捕房亦聞聲繼至同將丁用工部局病車送至仁濟醫院醫視一番丁之友人當此時詢以仇家係何人尙能追憶否丁瞠目良久自謂與人並無深仇大怨何至置我死地但言腹内覺痛旋丁堅欲回寓遂由友人護送回家（約八時左右）至夜半十一時丁之僕人忽往叩鄒君（丁之友人留美多年嫻英語擔任與醫生接洽）及莫甘仁君之門鄒君及莫君詢以病狀則謂十一時後愈痛愈緊恐有不測鄒君遂往醫生處告以情狀適莫君接踵亦至遂同至丁處察得腰際有血一片細視有一細孔周圍黑色知中要害無可爲力至十二時後丁遂逝世丁死後一切事務皆由其親家劉君代爲料理因丁之三子皆尙幼小其老父已七十九歳尙在原籍淮安也丁之遺骸已於今日下午入殮棺木係上等香楠購自南巿開泰木行者丁於民國並未出任故衣衾一切皆遵前清遺制定十四日申刻大殮此後則將停置一百日然後運回淮安原籍英國總領事得丁噩耗後極爲哀悼已函致其公子唁慰齊省長聞耗亦特洀上海縣知事沈韞石前往唁慰丁生於前清同治五年今年五十四歳其父名賜弟因已龍鍾雙目失明故不願來滬生有三子長名晋生次晋來次晋成均側室生長者年十四歳其側室已於數年前作古丁自隠居後交逆極少惟廣學會及余壽平鄭蘇戡等處常往丁於三年前尙步行至前年始備一包車其常用之車夫因在馬路上將脚部刺穿故覓一替工說者謂出事之日如係舊車夫或能識得行刺之人可見兇手存心非伊朝夕已早知有換車夫之事矣丁知友在都門者皆紛紛來電唁慰滬上名流皆親臨弔唁丁文學極優廣學會出版之大同報有其著論云（附錄英國總領事唁函）敬啓者本月八日驚聞尊大人噩耗深懷悲悼正擬專函奉唁即奉本國駐京欽差大臣朱來電備言尊大人昔在山西巡撫曁各省任内卓著政聲爲國宣勞品端學峻乃中外人士所最欽佩者令代爲唁慰以表哀忱各等因本總領事奉此實與來電具有同心特此專函奉慰卽祈查照此唁大英駐滬總領事官法磊斯 
[日華紗廠女工罷工三紀]  
　　浦東陸家嘴日華紗廠因改革廠務以亨司計算工資女工羣起反對致釀罷工風潮詳情已誌本報茲悉該廠此次改革除亨司名目外尙有取　女工中之老幼一層亦頗爲各工人所反對以是　工數日未易解决而新廠工人約六百餘人亦於　晚罷工昨日各女工又分頭聚集數十百人往來各處奔走呼籲期逹目的照常工作三區曾警正游巡第四隊杜隊長深恐各女工聚衆滋事除派劉巡官率警彈壓外復飭第一派出所郝巡官就近協同開導俾免肇禍一面勸令該廠於廠務女工雙方並顧以期早日開工 
[三紀美孚棧小工之風潮]  
　　浦東美孚火油棧小工因被人煽惑釀成罷工風潮已誌本報茲悉該工頭陳桂記以若輩罷工毫無理由故由虹口另雇工人百餘名照常入棧工作一面函請東溝縣警察第六區李區員加派巡警駐棧保護乃該工人等忽於前日傍晚聚集數百人　集於棧門之外互相閧閙聲言須將陳桂記賬房放火焚燒以息公憤等語當經駐棧巡警分投勸諭始各散去當夜由李區員飭派巡警十餘名在該棧四週輪流梭巡以防意外而保治安 
[江寛案之近訊]  
　　招商局江寛船被楚材兵艦撞沉一案本月七號開庭 
 
 

Page 11

 
 
因湖北省代表律師以法庭取消卾省反求賠償問題實有違法故未到案並電請卾督王占元向政府交涉後茲聞海軍審判長沈壽堃接國務院電以卾省反求賠償一節應准該省代表之反訴一面電知卾督飭該代表届期出席以期早日判結云云聞沈審判長將發通知云 
[中學外國語不限定英語]  
　　上海縣知事接江蘇敎育廳訓令云案奉敎育部訓令内開據中學校校長會議建議中學校習外國語擬請不規定以英語爲主一案查中學校令施行規則第一條規定外國語以英語爲主但遇地方特别情形得任擇法德俄語之一種細繹條文意旨中學校外國語本不限定英語若各校改用其他外國語均爲規程所許可即如近日赴法僑工不下十餘萬人需用法語人才較多各中學校自可應世界之趨勢地方之需要增添法語班次其餘亦可類推規程旣可活用似無修改之必要仰即轉飭各中學校遵照辦理可也此令等因奉此合行令仰該知事轉行境内各中學校長遵照辦理 
[海軍聮歡社將開選舉會]  
　　去年本埠海軍界爲聮絡感情起見組織上海海軍臨時聮歡社於十一月八日成立投票選舉臨時理事文牘會計庶務等各一員經理社務任期以三月爲限本年二月七日限滿現因該社購置房屋修理將竣不日卽可正式成立應推舉社長一人副社長二人查得北京海軍聮歡社章程社長係推舉當地最高長官爲之無庸投票選舉該社决擬仿照辦理其他各職仍按選舉規則投票選舉以票數最多者當選現定選舉理事一人評議員八人書記一人會計一人庶務一人並訂卽日午後二時在海軍總司令公署軍械課大廳開會當衆投票選舉已通告各社員屆時蒞臨預會互相投選矣 
[兵工廠趕造軍械]  
　　兵工廠砲鋼彈機四廠因各省定造軍械甚多急須趕造曾於新正月初八日起一律開工除日間工作外並加作夜工以期製造迅速惟鍊鋼廠因須加添鋼料尙未加作夜工茲於十號起亦已加開夜工各匠夜工工資概以日間工資减半給發以符定章 
[滬杭路近事兩則]  
　　三聮轉運停止掛賬滬杭甬鐵路之三縣轉運公司上年曾與該路訂有欠賬合同即於訂約之初預存押櫃銀若干日常報裝運費概予掛賬迨年終清算並與以一定回扣上年之終該公司賬目未能理清現悉該路車務總管特於昨日通飭全路各站長文云嗣後所有三聮轉運公司報裝各貨自本月十一日起停止掛賬應有運費必於報裝時一律收現仰各查照云云　　病危旅客不准乘車近因火車中每有旅客猝斃之事發見昨日（即十號）滬杭甬鐵路特發通告飭知全路各站文略云嗣後留心考察凡有病危之人及受有傳染病症者勿許其乘車或留存車站界限之内若有忽然斃命事前無抱病形跡可窺者則須立時報告車務處並須急電該段所屬之醫官及巡官知照一面將該車或該處（其非死於車内者）料理清潔以防傳染爲要 
[匪徒駕船攔刦棉花]  
　　松人謝寳奎於舊曆新正初八日由松雇舟裝運花核三十擔白花十包來滬消售前晚舟過龍華港迤南忽來匪船二只上有匪徒十餘人各執利器喝令停船一躍而上先將白花悉數攫去復將花核攫去數擔然後鳴槍數響示威揚帆向南而逸謝船夥向之拒敵被匪砍傷頭面等處該處本有水警撥派巡船在彼梭巡聞警趕往救護匪已逸去昨晨謝等到申後報告買頭（棉花掮客）偕赴水陸各警廳請求查緝 
[包探續獲盜黨]  
　　持械糾黨先後夥刦公共租界周廉甫楊國襄陳子蘭俞錦榮等四户值洋八千五百元衣飾並開槍拒捕彈傷范林郎前胸鄔安平左目案内盜匪盛江郎李岐福童文惠路寳金等（已經由捕獲解公堂訊押）之同黨許芝卿（即許小金）分贜潛匿福州路新蘇臺旅館每日溷跡於各游戲場前日午後該匪又偕同類周四泉至南京路永安公司游玩時被匯司捕房包探奚德安金福壽等偵知禀明捕頭協同西探目泮林士華探目馬阿美前往該公司將許與周一併拿獲並在新蘇臺旅館内起出槍彈八十餘顆帶回捕房管押昨晨解廨經俞襄讞會同美思副領事訊據中西探上堂禀明前情並稱許之同黨盛江郎等已獲解日本領事堂期研訊而許尙有同黨匿居蘇州應請備文前往協提云云中西官得禀判許等押候日領事堂期解究 
又函云匯司捕房華探目馬阿美包探奚德安金福壽陸連奎王桂生王桂亭前日午後在南京路永安公司緝獲盜匪許芝卿與其同伴周四全兩名並在四馬路新蘇臺旅館内起出手槍子彈八十餘粒後即帶至寫字間研詰得尙有同黨范某等分贜逃匿蘇州因即禀明捕頭由馬陸二探帶同周匪乘坐滬寗火車前往蘇州投請該管警區按址協往將范拿獲電請捕頭禀明公廨備就公文加派奚探於昨日午刻搭乘滬寗火車趕往蘇州迎提歸案訊辦矣 
[狎客謀財害命續誌]  
　　法新租界霞飛路尙德里五號門牌周朱氏所設之臺基於上年陰曆十二月二十八晚有妓女小老二接得某狎客住宿在内嗣被該狎客心起不良將該妓又傷咽喉身死剥取衣服金飾而逸後由朱氏報捕請緝等情已誌前報昨日法捕房將周朱氏傳解法公堂請究周朱氏供是晚實係該妓前來租居前樓住宿致肇此禍求宥中西官以朱氏不應容留妓女住宿有違定章判罰洋三十元充公再候緝兇究辦 
[浙省長南下日期之電知]  
　　上海縣知事署昨奉浙江省長齊耀琳由京來電略謂現定於十三號由寗到滬希即知照 
[上寳沙田分局專辦員接事]  
　　回復沙田局一事上寳兩縣已派周炎來滬在閘北寳山路設局開辦昨由周君致各機闗公函云奉江蘇沙田總局令開照得本總局奉財政部訓令查本部呈請復設江蘇沙田局總會辦奉大總統指令照准查江蘇沙田辦理數年尙未報藏自應繼續督促進行段山夾壩新漲灘地尤當即時測丈照章處分等因并准前兼辦江蘇沙田局將闗防卷宗移送前來本總辦即於本月十日接辦任事令委周炎充任上寳沙田分局專辦員并另頒闗防一顆仰即尅日馳往照章妥速進行現當交接之際部令催欵迫急務將各欵趕緊徵收報解母稍鬆懈致負委任等因奉此本專員遵即馳滬在閘北寳山路設立上寳沙田分局於二月十日接差視事啓用闗防除呈報分行外相應函請查照 
[守谷公司總理回國]  
　　昨晚守谷公司華經理倪志祥在一品香設延餞送該公司總理前三山郎回國聞四禮拜即須回滬並歡迎總公司理事久野正吉賓主盡歡而散 
[恒豐公司之春宴]  
　　泗涇路恒豐公司昨晚在一品香設春宴宴請各主顧經該公司張麗雲並美人亞特生君招待各主顧到者頗多聞該公司上年營業頗爲發逹除向來經營之印墨及　粉機械等外紙之一部亦甚發逹云 
[兩浙鹽運使接任之知照]  
　　兩浙鹽運使蔣邦彥昨致本埠各機闗函云本年一月十日奉大總統令任命蔣邦彥爲兩浙鹽運使此令等因奉此遵於二月一日馳赴到浙接印視事除分别咨陳令行外相　將接任日期函請查照 
[各學校開學日期表]  
　　校各地址等　級　開學日 
　　崇正小學大南門外送子菴國民分男女兩部十四 
　　貧民小學陸家浜中道橋南國民十四 
　　萬竹小學九畝路國民兼乙種商業分男女兩部十三 
　　時化小學陶沙塲國民十三 
　　巽與小學董家渡蔡陽衖國民兼乙種商業十三 
　　廣智小學寳山路義品里商業十二 
　　隆德小學老白渡街　德橋國民十四 
　　淑德女學藥局弄十一 
　　中華夜學七浦路十五 
　　振新小學派克路百合里國民十六 
　　北區公學愛而近路福壽里高初兩級分男女兩部十六 
[青年會今晚之演說]  
　　今晚八時四川路青年會第十一次正式徵求會開幕之期　前廣東省長朱慶瀾贊南北議和代表章行嚴並演最新活動影戲助興 
[承天英華學校添聘敎員]  
　　承天英華學校開設北車站寳山路口係英文專門學校今歳益加整頓除舊有敎員擇尤留任外又聘英國　若女士聖約翰大學畢業李硯南福建聖教大學畢業林鴻賓北京高等師範學校畢業張崇玖及朱　儔等五人連留任美國華生女士等共十餘人分科敎授云 
[烟酒商請追朦收捐欵]  
　　城内虹橋南首綺雲齋烟紙店及有恒路張元興陳合記等各烟紙店因被上屆烟酒認捐商人顧元基朦收本年第一期牌照稅欵於前日集合數十人向大興街金庭會館顧元基之收捐處向索已收捐洋詎料辦事人員均已四散無從索取是以公呈第二區烟酒分局請爲查追 
[鵬飛兵輪查緝私梟]  
　　鵬飛緝私兵輪管帶閣振玉近以蘇州河内時有私梟販運私鹽往蘇私銷情事殊與鹽稅大有妨礙特於昨日親駕該輪由滬開往崑山蘇錫一帶查緝私販以重鹽課 
[已開錢莊債案之覆訊]  
　　盛鳴臯王宗鏘等前年春股開同昶錢莊未滿一月倒欠鉅欵嗣經各債權人公舉代表俞桂生控由公共公堂訊判俞爲本案查帳員查明帳目禀復再核在案嗣俞查明計共倒欠銀四千餘兩報告公堂故於前日由廨傳訊即據俞之代表律師上堂陳述案情並稱尙有一股東業已離滬但現在到案之盛鳴臯等各人均不承認爲該倒莊之股東惟議約上彼等均已簽字似難諉缷且有兒證可以證明堂時訂立合同情形繼據見證葉金標投案證明此事係由該莊經理杜少棠（即養怡）發起邀盛等股開合同係民國六年正月間在寳善街馥興園内由我代筆目覩各股東簽字惟杜是日不到故未畫押迨至四月問開巿各股東並未將所認股本付出該莊旋即倒閉杜少棠係上虞縣人現在並不在原籍聞己往漢口等語旋出被告盛等之代表律師向見證駁詰之下復向堂上聲稱俞桂生之查帳不啻爲杜少棠作傀儡故此欵不能承認且議約成立後延至三月餘始行開張故亦不能作爲被告等係股東之證據總之杜不到案難明案情云云經王襄讞得供商之美丁副領事判候函詢錢業公會草議未經經理簽字欠欵各股東應否擔任賠償復到並提人證再訊 
[控告勒寫劃條續誌]  
　　汪忠乾延律師在公共公廨刑事科控木匠吳淞人徐小毛於一月二十二號上午糾衆在西華德路蓬路轉角行兇毆打後復於下午將伊拘留城内魯班殿用威逼手發迫寫劃條一紙向義泰錢莊支洋四百元等情由廨訊判徐交四百元人洋並保候訊在案昨晨由捕將徐解廨復訊因原告之代表律師未到經中西官判徐仍交原保候下禮拜二再訊 
[鄭家木橋街查獲兩烟膏店]  
　　法租界大自嗚鐘捕頭阿而風西於前晚偵悉朱小妹在鄭家木橋街一百零二號門牌私開南誠信烟膏店又許仲遠私設美最氏挑膏店有遠禁令故特督同探目黄金榮包探顧三寳前往該處抄出挑就之烟膏數百盒並將朱許兩人一併帶入捕房諭令存洋出外候究在案昨日傳解法公堂請究先據捕頭上堂禀明前情詰之朱許兩人供認私設挑膏店不諱中西官判各罰洋四十元充公以儆抄出之烟一併銷燬 
[候查開妓院虚實]  
　　張桂寳前至法公堂控姘婦潘汪氏捲逃一案昨又傳訊先據被告延逹商律師稱原告前將被告禁閉房内數天並被虐待現有傷痕可證請求騐察敝律師查得張弟桂生在英界貴州路開設妓院前桂寳會將該氏螟蛤女趙春英帶至伊弟處學習彈唱希圖爲娼且原告之弟前亦犯過拐案曾經公堂辦過有案可嵇原告實有不正當行爲應請堂上訊究詰之原告張桂寳稱商人之弟並無開設妓院亦無將春英帶玉胞弟處爲娼之事堂上儘可飭探調查如果屬實願甘重究至商人虐待汪氏之事均係誣指請求查究並延巴和律師代辯一切詰之張桂生供詞與伊兄相符女孩趙春英供女子前由張桂寳領往貴州路妓院内一次是實中西官判各退去候飭探偕同趙春英至貴州路指認是否屬實再行核奪 
[鴇婦凌虐幼女]  
　　浙江路新清和坊妓女飛雲閣妓院内之鴇婦阿實因將十五歳買女王阿鳳凌虐毒打該女受苦不堪前日潛逃出外在福祥里徘徊被包探顧阿根查見詰悉前情帶入捕房送留濟良所昨送公共公堂請示先由中西探上堂禀明前情質之王阿鳳供稱原籍鎭江父母雙亡前年被姨母帶滬賣入　婦阿寳妓院内學習歌曲屢遭虐待是以逃出求援中西官得供判王阿鳳發濟良所留養候再核奪 
[雉妓院容留幼女]  
　　貴州路五號門牌雉妓院鴇婦朱朱氏容留十二歳幼女朱翠金在院住宿被老閘捕房包探張天林查見以其違章將氏與女於昨拘解公共公堂經中西官訊供一過判朱女誓留　良所朱鴇押候查明再訊 
[相騐坑厠中縊斃男屍]  
　　二十五保十二圖地保願慎霖昨午至地方廳報稱圖中南碼頭機廠街久記木行後面坑厠中今晨發現縊斃男尸一具查無家屬報請相騐午後林廳長委派賀檢察官沈檢騐員等前往騐得該尸年約三十餘歳身穿元布馬褂灰布棉袍黑布套褲頭戴元緞瓜帽足著皮鞋賞係自縊而死並無别故填明尸格判由堂棺殮 
[垃圾切勿任意抛棄]  
　　南巿第一區警察署趙署長昨發出六言告示云照得掃除垃圾有益公共衛生專設木泥各箱以期務圖潔淨佈告居民人等比户相率勿輕早晚傾倒穢物必須倒在箱内且勿任意抛棄得示法令準繩倘敢竟然故違定當拘署究罰 
[認搶珠花尙無失主]  
　　匪徒南京人陳金生陳金發陳阿福陳阿生王新發等專在北京路西藏路一帶攔路搶取婦女頭上珠花被總巡掃房包探王金壽與西探堯克緝獲一併拘押捕房昨晨解送公共公堂經闗讞員會同美領丁君訊據中西探上堂稟明前情並稱被告雖在捕房承認搶刦婦女珠花多起但失主尙未查明請爲展期云云因判被告等押候查明事主下禮拜二再訊 
[搶珠壓髮禁押半年]  
　　匪類王阿三前日在東棋盤街攫取婦人李葉氏頭上所戴值洋三百元之珠壓髮一枝圖逃當由行人周炳榮瞥見代喚一千二百八十八號巡街捕帮同追獲人贜帶入捕房昨解公共公堂經中西官訊供明確判王押西牢半年贜給原告領去 
[匪徒攫取金挖耳]  
　　崇明人陳大隆昨晨九時在虹口漢璧禮路　取行路婦人韋陳氏髮髻上所插值洋十元之金挖耳一支飛奔圖遁被包探周小弟與一千零三十六號華捕帮同擱獲搜出原贜帶入插房押候解廨請究 
[賊偷輪船上雜物]  
　　現泊下海浦藍烟囱輪船昨午有　賊　三張補才混上竊　雜物當爲該輪水手傳財林撞見拘送水巡捕房飭送地廳取收押候傅到案訊懲 
[三扒手分别判押]  
　　竊賊沈大郎日前在法租界小東門外摸竊婦人張錢氏身畔之大洋三元圖逸當被原告察破嗚捕將沈拘獲又過犯周阿四及熊伸英摸竊某甲身畔之銀洋經捕拘獲帶入捕房昨日併解法公堂請究先據原告等上堂禀明前情詰之沈等供認摸竊不諱判沈押滿一月周押六月逐出租界熊押七天以儆贜給原告領去 
[謝贈]  
　　昨承商務印書館贈第五卷第二號英文雜誌一册謝謝 
來件 
[論米糧弛禁意見書（續）]  
（旅蘇浙省公民勞　昌） 
　　或者謂此次　　米石乃係此口運至彼口從前聞通之士亦何嘗不持此議不知米　一經放洋各國即目爲弛禁將來復欲禁止必須遵照條約四十二日之限成案昭昭更無研究之價值諸公如不相信請電昫外交部查復便知部言不謬或又謂現在試辦米石不妨嚴定十萬石或二十萬石之限迨及石數運畢再行察度情形酌量辦理此　掩耳盜鈴之見耳各國有利益均沾之條約豈能操縱自如好啇將百出其技以相嘗更恐公私莫辦兼之滇洋　闊港　紛　防不勝防　無可禁東鄰商人極力擴充營業有長袖善舞之能力尤雖保不廣爲　　漁利竊恐旬日之間即不可以數計屆時灼知其害而欲力爲挽救又格於約章四十二日之限將至束手無策到此追悔已無及矣前清甲辰乙己年間連歳豐收米穀價賤各商之請求出口情與今日相同前南洋大臣周到任未久不悉情形又誤會此口運至彼口之說　　准其弛禁卒至一發之後不能復收丙午春間米價大　　民　米之案層見疉出又值是年江北各縣大水爲災　民四出載道流亡辦理　養振撫平糶之欵耗至千數百萬論者謂斯固會逢其適然亦由於米穀出口太多户鮮蓋戰所致前車不遠洵爲後事之師此尤亟宜預爲籌慮未可　於嘗試者也總之兩害相形則取其輕米穀價　於少數之米商雖有不利尙不致有饑餒之處至食米之　人其數多於米商奚止千倍若米價過昻窮人　於得食必至老弱填諸　壑壯者流爲盜匪萬一復有外患内訌乘此相逼而來爲患何堪設想元明之亡皆由年歳荒歉饑民地多被匪裹脅難以撲滅其明證也僕雖浙人然吳越壤太相接設使蘇省不靖將波及於浙心所謂危難安缄默茲　徵求　論　　　其　見之　尙希　宥 
[丹徒鄉徐誅世糧食問題意見書]  
　　　食研究會　公鈞　諸君　　斯會案　在請求政府允　粉免稅出洋存來疏　　口　有　成反對雙方紛紛　論莫衷一是以致研究會之發生也查雙方之理由贊成者曰般賤傷農反對者曰民食攸　是雙力恃有　由也惟就雙方之理由研究則有理想與事實之區别有本與末之區别鄙人不得不爲諸君陳之查我國乃天然農產　良好出　以米奓爲大宗出座之區惟忠產物價賤不患產物價貴也不患輸出多惟患荒蕪多也此理甚明如以全國田畝計算荒蕪實居其牛如能農可可力　官可鼓　　荒坵爲良田化　民爲農夫所產旣豐　出日廣天然國座易他人金錢有利可圖人人皆樂爲農夫農富商安根本穏因國不强而自强穀貴何傷此所以贊成者之根本　法也若一味理想但知加稅不出口無異自殺須知不輪出則價必贜價旣賤則農不貪種荒蕪日多加之當此各物皆貴無非皆受重捐稅大之影　農民入不敷出愈趨愈　欲使不爲匪類難矣必　農　於野南嘆於巿農商交困國不亡而自亡　賤何補此所以反對者　知理想不詰事實知末而不　木也 
雜評二 
[紀念日（庸）]  
　　我國之紀念日大别有三清室退位紀念共和告成之紀念日也雲南首義紀念共和再造之紀念日也最近又有所謂馬廠誓師紀念其事爲討張勳復辟而起則又共和再造後之再造紀念日也討復辟之紀念日雖經新國會議决公布而南方之重視與否未可知也討洪憲之紀念日南北固一致重視矣顧自共和再造言之原屬樂觀而自所以致共和再造之故言之則爲國家之不幸吾人固不敢忽視此紀念然對之亦嘗增無窮之悲感故紀念日中爲全國所歡欣鼓舞無絲毫不快之感想者當唯辛亥南北統一之紀念日而已今日爲此紀念日之第七週年我故國而言此 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（九）] [  一之]  
　　下所述之兩類婦人與上節之第三等又不相同其不相同之點即在一（學）字而第三等婦人與更上之一二兩等所不同者惟一（擇）字而已同處一社會而人之擇交也恒惟優美高尙是求同在一方隅而人之擇偶也恒惟貞靜賢淑是尙古今中外莫不相同一若天擇之力無往而不足以自　其功能者此誠不可思謹之現象也若第三等猶以人力而　天然之不足尙屬差强人意故今美國家庭凡係富商名碩之令媛莫不年支巨額之敎育費以爲學識上種種之貯備即下之如小家碧玉窮苍孤　苟能偷半日之閒亦必　往職業學校習打字或迷冩以半年或數月而勉成一藝焉苟并此而不爲則是自暴自棄者流將至不可救藥而止終必成爲第四五等之人物云 
其第四等乃豐於姿而儉於學者此類婦人大抵均從鄉鎭村落中來習聞大城巿之豪奢富麗因貪戀之念而急慕虚榮因迷誤之見而　身遠出當其奮袂而興整裝欲發之始固嘗以爲大城巿之金錢可以唾手得之各行廠之職位可不旋鍾而致之也迨至身履其境乃如村野田夫之履滬巿則幸不爲邪謀　術所中已覺飢寒疲敝之不堪回首矣居今世界各國凡最大之城巿莫不有最苦之貧民窟與夫最不堪問之墮落青年推原其故何莫非此（盲從）一念有以階之厲歟昔人常云（民安於野則天下治）此雖一偏之論然亦足爲（盲從）者流痛下其針砭也 
有美國南部某州女青年初本農家女亭亭玉立秀媚宜人語音細　歌調清圓雖不能厠身第一流名媛才女之列固不愧爲尋常百姓家温婉厚重之女郎乃不意抵大城後人地生疎旅費無多傾刻立盡美國求事雖易然爲大舖家之女店夥每月所入不過美金三十餘元（美金昻時約合我國六七十元）房租衣租各去十金禮拜堂之零星捐助復去數金每日三餐之資不足僅以一餐代之乃不得不於八小時受雇之外復　躞於街頭苍尾以冀過牆蜂蝶帶同共餐俾得暫時之果腹焉若我國之菜　飽布衣暖一朝受偏三餐無憂視彼西方固有間矣而猶羣居爲不善以自趨於車下是誠古籍所謂（自作孽不可活）也 
老申報 
[譯字林論雲銅價貴事]  
（見光緒元年六月十八日） 
　　五月二十六日邸按載雲撫片奏内陳前奉命委員籌辦挖銅一事今已照數挖取一百萬斤挖畢運解須經由路一千五百餘里始可抵廣西百色廳故須馬驢一萬匹而省内養馬實無斯之多故迫分兩　運解等語字林西報論此略曰該銅抵京運費將至京中官價一半而於雲南原價加一倍似此貴貨運　必於原價加倍則爲大貴之各貨其不能運往他處變　巳可知矣以故雲南一省幾於懸隔孤立鮮能與他省交接貿易而民人爲之困　省庫不裕猶可怪乎又曰雲南旣與他省無路可通并爲重山所隔則中朝又何必復將缅甸安南兩路禁其通商使其四而皆隔　哉按字林斯言頗是查雲南各江河水勢皆東南流旣經安南而卒注於海如必欲逹廣西則惟經由陸路殊爲不便若與安南立約使經境各貨科稅較輕則雲南諸貨取此道以逹海由海而轉來各省未始非大開雲南　業之　蓋海道水脚極廉貨一至海即萬里仍不至陸路百里之奢也而於内河亦若是矣再能取道缅甸以通印度又未嘗非振興生意之道總之要在各方設法將所產各貨能使長久變赍於他方也苟我所產者惟我是用則豈有臻於富饒之理耶 
　　南翔古猗園之竹枝山及浮筠閣（古蹟圖九） 
新拾遺 
[我國之飛機人才] [  叔豪]  
　　飛機爲軍事上之利器攻堅奪地無不賴之人所共喻考闗於飛機上之人才共分三種曰飛機駕駛家曰飛機製造家曰飛機之機械製造家此三種中除飛機駕駛家一種祇求手眼靈敏身體强健無須高深學識學習數月即可畢業應用外其他若飛機製造家若飛機之機械製造家則均非可一蹴而幾必先受高等工程學校之教育方能從事學習學成後又須實習若干時方能獨力辦事然飛機駕駛家也飛機製造家也飛機之機械製造家也　相轉面行不可偏廢吾國數年前以能冀駛聞者已數見不鮮而製造人才則未之前聞近見美國報紙最近之調查知飛機製造家吾國方面已有全才可以獨當一而現美洲各廠莫不爭先恐後爭出巨金延聘惟恐失之交臂嗚呼此等恃出人才大可以爲國家効力奈何棄去不用而使其獻長於他邦也惜哉茲特將調查所得之曾刊於美國報紙 
　　者迻鐸出之以供獻於各國人之留心國事者（一飛機駕駛家）梁添蔡文振莊子成陳慶雲以上四君廣東人爲美國加州華僑曾捐美金二萬元建立航空學校於紅木鎭以教練華僑子弟爲飛行家（二飛機製造家）王孝豐英國得罕大學機械科學士美洲麻省理工學校飛機科碩士畢業後任美洲紐約水陸機械廠工程師一年又任美洲河海阿省美年製造公司飛艇工程師數月民國六年六月被美洲紐約飛機廠以萬元之年俸聘爲趣工程師王藻英國得罕大學機械科學士美洲麻省理工學校飛機科碩士畢業後任巴飛洛飛機廠工程師現充土特白飛　　總工程師周厚坤麻省理工學校飛機科碩士曾充美洲恩迪克飛機廠工程師王助英國得罕大學機械科學士美國麻省理工學校飛機科碩士任美洲華盛頓省太平洋飛機廠總工程師（三飛機之機械製造家）曾詒經英國得罕大學機械科學士曾任美洲巴飛洛飛機廠飛機機械部工程師施　麻省时工學校機械科學士會在哥侖比亞大學飛機機械科研究實習若干時以上數君不過舉其最著名者其他方畢業而才未大展名未大　及方在研習或在各飛機廠充當機　者不下一二百人吁亦云盛矣深望吾國政府羅而致之母終爲外人用也 
雜錄 
[理科零拾] [  郭劍萍]  
　　○動物之奇異冬眠動物冬眠不僅互一冬乃有互數冬者昔有人以蛙置冰箱中閱三年後取出感以喛氣即復活潑無異曩昔又有人於樹幹中見一蟆此蟆自何至此殊難測知而蟆占空室之外面有年輪六七十（凡樹一年生一輪）則此蟆住樹中已六七十年之長眠矣且發見後此蟆覺醒跳躍一如常蟆 
○水虎水虎之稱載於典籍清咸豐間常熟沿海漁人於水中網得一虎置於柙中不飲不食無咆哮之聲垂垂待斃放之入水游泳自如飼以魚蝦不食肉食按此蓋鯊魚感氣所化也○蚊之發音凡昆蟲大率雄能鳴而蚊則反是蚊爲一小蟲能發大音此亦極可研究之問題通常稱其音爲基於翅之振動第就他蟲考之無論其翅若何振動决不能如蚊之發高音故現今理學家頗主張因翅振而自呼吸孔激出空氣發生此音然無確實之證據 
○象之食量陸居之動物體量最大體力最强者莫如象如以鯨爲海中動物之王則象爲陸上動物之王也日本上野動物園之象爲暹羅國王所贈朝夕二食日盡甘　六十斤　五十斤甘草三十斤砂糖二十五斤云直徑三四尺之大木以頭觸之能落其實負荷之物雖小象五六倍於駱駝矣 
○放礮蟲美國有一種奇蟲名放礮蟲一名行夜嘗棲息石罅中每遇仇敵迫襲能從其尾端放出白氣如放礮然仇敵聞之輙退避三舍此礮能速放至二十餘次一蟲放礮則同類聞之亦相繼放礮如陸軍礮隊之互相　接焉 
○蚯蚓正誤蚯蚓一稱地龍又名曲　古人誤以　蛄之嗚爲蚯蚓之聲故有歌女鳴砌之稱然能鳴之物必有發聲器而蚯蚓則無之亦可證其說之謬矣 
小說 
[非洲獵獅記（二）] [  翠岑]  
　　　短樹後約半小時絶無一肢之動於此予得一指示深佩獅之動作隠藏之密使羣牛無一覺者而每動一步輒能漸近其目的物而不爲所知予意若是遷延日没之前獅將永無動作而爲予携檐者則戒予弗躁謂不動則已一動則事竣於俄頃間耳吾儕方語畢羣牛忽走向一沙石不毛之地是處旣無草羣牛毛甚疾獅則不然　道經叢草中俾不爲牛見行旣緩復下　草後予頗不耐然羣牛之最後者行二碼獅輒行三碼愈迫愈近特不爲覺耳爲予携槍者遂示予意謂劇且開幕矣羣牛行經不毛之沙磧獅隨行不能隠匿又無可繞道遂躍出草中緊縮其身意使牛見之以爲地上之獅革而不似活獅者　乘牛不見則又芻匍前進最後忽爲一牛所覺牛大奔獅亦急踵而前牛君奔騰至迅在獅前數百碼吾儕視之獅必不及忽一牛躓地落衆牛後遂爲獅得獅騰身牛背以利爪插入頸上旋以全身壓之而以後爪刳牛腹牛竭力奔約二十碼遂倒地斃予遂擎來福槍欲擊獅而爲予携槍者復阻之謂且觀其後獅繞行死牛三匝其意何居爲奏凱耶抑審牛之美惡耶予不可得知惟獅意似足即曳牛之後　面行是時予意必須射擊矣而土人則又力阻謂且待獅享其大餐時擊之猶未晚以獅旣飽食當必稍憩略臥也予等靜觀獅食迺半小時後獅忽行行約四分之一英里入一涸澗澗中滿生長草獅入　隠土人謂縱火焚草可　獅出予以獅將籍烟遁不之許正籌議時獅忽躍出至澗之對岸立而望予相離約十五碼予旣得此目標遂發槍彈貫獅心獅跳踉騰躍約二十碼遂仆地死予經大獵多次自非洲之北端至南端所歷幾遍而於白畫觀巨獅之食獸則此爲初次一星期後予以此事報告於皮拉之英人俱樂部部中收獅皮償值二十鎊予受之 
[自由談之自由談] [  不冷]  
　　世人方皇皇以求青島之交選而日本代表且進而謀山束之割議所謂更進一步也此項消息自法國無線電傳來當不至誤青島爲山東然則此事更不可思議矣 
 
 

Page 15

 
 
   
 
 

Page 16

 
 
   
 
