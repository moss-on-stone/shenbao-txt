# 1888 - 66 - 4905350

 

Page 1

 
 
[恭印光緒十三年諭旨] [  本館謹啓]  
　　本館每將歴年諭旨恭印成書俾薄海臣民共仰兹已將光緒十三年邸抄中所有諭旨敬謹排印告成卽日出書計一本收回工本洋一角五分售處仍照曩例 
[書衛靜帥書院新章後]  
　　自古有無弊之意未有無弊之法有害於法而無害於意者未有害於意而不害於法者當夫弊之生也雖有不合於法者而於立法之本意猶未必大相刺謬也在上者鑒其弊之所由起而設法以整頓之善良者奉法以周旋姦猾者藉法以舞弄此弊旣革彼弊旋興并法與意而皆失之其弊也爲尤甚蓋嘗閱浙撫衛靜帥書院新章而慨然嘆法愈密而弊愈叢也夫書院者所以甄陶士類樂育人材其法至良其意至美試觀吾輩中乘肥衣輕翩翩如公西華者有幾人哉而原思之甕牖顏子之簞瓢則比比皆是不有以甄陶之樂育之將轉而操儒者治生之術仕而謀君子求食之方舉數十年讀書養氣工夫廢諸半途束之高閣豈我國家尊賢養士之初意乎是以給以膏火奬以花紅俾之瞻其身餬其口毋以交謪而灰其壯志毋以憂貧而擾其文心此書院之所由設也然地方之捐欵無多院中之經費有限超等特等之額數亦因之而寡安得廣厦千萬間以大庇天下寒士乎往往埋頭雪案苦志螢窓矻矻窮年不言祿而祿弗及間有一二驚才絶學得意疾書則又誇多鬥靡炫異矜奇日試萬言倚馬可待鬥捷於階前尺地爭勝於寸晷風簷盡一日之長竭一人之力能兼作五六卷之多夫以一人而取至五六卷則必有五六人而不得取一卷也可知膏火有所不能均花紅有所不能及書院之良法美意不樂乎凌夷而汨没乎衛靜帥深燭其弊通飭府州縣於今歲甄别省城三書院肄業生童懲舊習易新章有願應三書院試者務飭該生等親向各該學塡册註名各該學務於考試前數日將所塡姓名彚造一册送院以憑稽核有寓居在杭者亦須赴本籍學中塡册册上自名方准收考有貢監願考者須親赴布政使衙門呈騐執照查無差誤方准塡册收考若童生則須赴各該縣報名塡册查係曾經應過府縣試者方准收考此外一槪不收斯法也所以杜揑造姓名侵佔位置之弊將使膏火均分花紅徧惠捷足者無從多得向隅者無使偏枯雖韓潮蘇海無能制勝於當前雖研京練都不致相形而見絀亦可謂愛士之深心也已不意揑造之弊革而勒索之弊興各署之書吏各學之書斗皆得昻其塡册之費向來書斗處塡册肄業者每名錢三十五文請考者每名錢七十文今則不分肄業請考每名統收錢一百四十文縣署塡册費每名收錢二百文藩署每名二百四十文亦有三四百文者夫應試於書院者不過爲膏火花紅計耳非衡文之重任掄才之大典所可同日語也其取錄與否奬賞與否尙未可知而各署各學之册費竟至如許東隅旣失桑榆未收寒士受累將何以堪此則易章通飭時所不及料者矣顧吾思之諸生童肄業請考多文爲富將以爲名乎將以爲利乎爲名則一夔而已足爲利則多多而益善迥思束髮受書以來歴歲月幾何費精力幾何進功課幾何而後得水到渠成不假思索之一境慨送窮之無術嘆知我之無人乃僅博此區區之膏火花紅夫亦大可哀已况乎造物之生才不偶當事之愛士方殷具兼人之材者其膏火當加人一等裕過人之學者其花紅當出人一頭給之破格而不得以爲優奬之逾分而不得以爲過此區區者不過佐飲食日用之資斷不作奢靡無益之費雖以一人兼五六卷而於尊賢養士之初意猶不甚相遠也卽彼遇乖不售額滿見遺求一卷之膏火花紅而不可得亦祗自知其不可及自愧其無所能斷無有怨懟謗訕謂取錄之不公將賞之太濫者向所謂害於法而無害於意者有如此矣若夫各署各學之書斗胡爲乎塡册之費出諸生童納諸書斗是不啻舉書院之膏火花紅分其半而享其餘矣顧省城三書院之捐欵經費以奬給肄業請考之生童猶或憂其不足慮其不敷帛有見刖於獻璞致嘆於遺珠者其可使書斗輩張無厭之貪囊縱靡涯之欲壑攫諸生童之懷中而攘而有之其事爲勒索其情爲强奪其弊則較之揑造侵佔而尤深所以杜其弊者亦較之揑造侵佔而尤亟吾願在上者寛以待生童嚴以御書斗將册費一項諭禁之也靜帥愛士心深必有以制其宜善其後請拭目以俟之 
[本館接奉電音]  
　　昨接京友來電有正月三十日諭旨二道敬謹譯登○正月三十日欽奉慈禧端佑康頤昭豫莊誠皇太后懿旨順天府奏近因月餉搭放制錢當十大錢地面未能照常行使一摺前因規復制錢仍准搭放當十大錢並照户部擬定章程通行制錢之時每當十大錢准抵制錢二文官民商賈均准此行使官項稅務亦照此折抵搭成交收是大錢本與制錢相輔而行並不廢棄迭次諭旨甚爲明晣兹據該衙門奏稱近來市面惶惑專挑極重當十大錢稍輕者卽不行使致小民持錢不能購食等語似此情形皆由奸商有意把持以致愚民疑慮貽累閭閻殊堪痛恨着步軍統領衙門順天府五城再行一體出示曉諭凡官鑄當十大錢每文重至二錢以上者均飭令一律行用不准稍有挑剔如再有不肖商民藉端勒抑倡爲廢棄大錢之說並任意增長物價者立卽嚴拿照例懲辦毋稍寛貸欽此同日奉上諭李秉衡奏已故撫臣功德在民請建專祠並將事蹟宣付史館一摺前雲南巡撫張凱嵩在任病故業經降旨賜卹該故撫於咸豐同治年間由知縣荐升廣西巡撫殲除逃匪綏靖邊疆於地方一切事宜均經殫心經畫功績昭然至今輿情愛戴加恩着照所請准於廣西省城建立專祠並將事蹟宣付國史館立傳以彰藎績該衙門知道欽此 
[遊員抵英]  
　　昨閱外洋新聞紙述及中國派往外洋遊歴人員現已有行抵英國者並有數人已由英轉赴德國矣 
[出洋駕船]  
　　臺灣在外洋定造快船行將告竣由張叔和觀察挑選諸人出洋駕駛回華云云已詳前報兹悉諸人於本月初二日十點半鐘搭法國公司船開行計共百人左右經臺撫劉爵帥派委洪蔭之明府帶同通事楊文政督率前往自管事細崽以迄水手舵工無不精益求精愼之又愼想中國船政此後當更有蒸蒸日上之形矣 
[日俄兵備]  
　　東報云俄羅斯日耳曼兩國交界之區各設兵備計澳國境上屯俄兵三十一萬八千二百人野戰礮一百六十門日耳曼兵九萬八千二百人戰砲三百三十人門俄日兩國界屯俄兵十二萬三千二百七十五人軍 
 
 

Page 2

 
 
馬二萬四千一百九十八匹砲七百十一門日兵八萬千七百十四人軍馬一萬四千五百二十匹砲二百三十八門又俄國管領波蘭之舊都守兵總計二十萬人軍馬三百匹野戰砲五十門空古詩蝦而卡地方守兵七千七百人軍馬一千四百匹戰砲五十門蒲力司羅地方守兵五千人軍馬千百六十匹戰砲三十二門云 
[東報述泰西近事]  
　　新任東洋艦隊英水師提督灑君於上月十六早由本國乘彼阿會社郵船至新嘉坡下椗高揭少將旗章俾前水師提督哈君來此交代明白○美國日報載歐州電報云倫敦地下鐵道會社線路上本用蒸氣機關車現擬另製電氣機關車一輛如果奏效後來當悉改電氣車云 
[蘇城火警]  
　　正月二十四日亥刻蘇城閶門内吳趨坊某姓烟寮不戒於火焚去樓房四問經水龍撲救始熄廿八日申刻小王家巷某姓以遺火燃及積薪一時烟燄冲天紅光四射燒去平屋一間水龍竭力灌救不致殃及池魚 
[棄文用武]  
　　正月二十五日蘇撫憲崧振帥甄别紫陽書院已登前報兹悉是日應試士子多至二千餘人擁擠喧譁座無隙地有某武員之公子與某生爭坐僕役等仗其勢力大聲辱駡旁觀皆爲不平始而角口繼而角手什伯成羣喧聲一片幸賴長洲王芸莊元和程序東兩明府竭力排解勸之出門始克化有事爲無事中丞點名旣畢留蘇州府魁太尊在院監塲塲内向有賣飯之處是日以人數較多幾於應接不暇竟有未獲一粒到口終日作負腹將軍者亦有大啖大嚼含哺鼓腹不付一錢白吃而去者更有於出塲之後遞條送帖爭夤緣於閱卷之門者噫嘻世風不古士習日卑平日讀聖賢書所學何事乃至於好勇鬥狠品行卑污如此哉 
[名園宴客]  
　　蘇州怡園爲前甯紹台道顧子山觀察所創建花木幽深亭臺壯麗春秋佳日游屐甚多地方官及紳士每有借之以宴客者正月十四日蘇州府縣於園中設筵公欵田熾庭都轉錢君硯觀察次日各紳公請首府三縣越日則三縣公請松江府恩詩農太守名園似畫冠蓋如雲賢主嘉賓洵有相得益彰之樂也 
[五茸雜識]  
　　松江西門内佛字橋邊失愼情形早登前報災後華亭縣楊超亭大令諭令將災民之貧困者開單呈報計共十有二家各給青蚨五千翼以濟飢寒起火之某瘋人旣經身死毋庸置議所有拆毁之房屋擬再酌給金貲并著左右鄰商量補貼云○某甲江北人一身如寄負販爲生道經南門外打鐵橋陡患暴疾躺臥某姓破祠中體冷如冰奄奄待斃有某善士見之急爲醫治并囑隣右以絮被覆其身少焉汗下如雨漸漸復蘇再投一劑病遂霍然噫潦倒窮途易遭白眼雪中送炭世有伊誰况更憫其病軀投以藥石乎若某善士者可以風矣 
[棧主宜懲]  
　　厦門信云正月十三日清曉有一人躺在媽祖宫前三仙館客棧門首碼頭上衣服完好身覆破蓆一床初尙有呻吟聲後卽氣絲不屬據宫前水菓麵食攤上人云夜半時被客館中人抛棄於此聆其音似福州人蓋客棧惡習凡有寓客久病而無家屬者輙乘其垂危之際舁送出門聽其自斃旣可將行囊乾没又免費棺殮之資是以忍心害理而爲之也後經該攤主報知地保地保卽借端向各店歛錢仍以桐棺埋瘞並不報知官署聞從前此種事甚少自法人擾亂海上時各省之投筆從軍者類皆路過厦門待船他往寓客旣夥客館亦因此多開數家遇有垂斃之人卽暗地棄之門外但厦門鎭南關山麓石洞外去歲經某善堂建造房屋兩椽額曰歸西洞凡有乞丐病危之際儘可舁至該處調治如竟醫藥無靈則就洞内裝殮入棺掛名號數立石埋葬所有棺木等費由善堂給發不取死者分文而客棧主往往憚於送往竟將病客抛棄路旁一任日炙雨淋凍餓而死此其天良喪盡實與豺虎無殊有父母斯民之責者奈何竟付之不見不聞耶 
[甘省官報]  
　　十三年臘月初二日署靖遠縣知縣陳兆康赴任○初三日卽用知縣王福鍾奉委東稍門釐局○初四日筆帖式慶昌十二月初三日聞訃丁外艱○初五日候補知縣張時熙奉委西甯釐局○初六日藩憲牌示新補蘭縣知縣張珩着卽先行赴任階州直隷州知州員缺委候補知縣葉祖沅代理調用州同吳鼎奉委寍夏馬家河厘局補用從九張效施奉委羅家磨厘局○初八日藩憲牌示太子寺州判員缺委補用州判朱登黻署理○初十日新選階州直隷州知州區望濂由京進省○十一日督憲牌示肅州鎭總兵李飭赴新任中衛協副將李泰山飭回本任卸辦秦安厘局候補知縣熊存澍候補從九冐樹楫起服俱進省○十二日候補從九嚴炳奉委查　恩門候補縣丞李潤霖札委河州聽差候補知府蔣本艾由京進省○十三日候補知縣楊星炳調辦東關保甲○十四日補用興史嚴家籙札委查通濟門保甲 
[江西官報]  
　　九江總兵朱淮森來省拜會贑南道文惠卸事回省饒九道李希蓮辭行回潯候補府戴兆英由撫建分局通判邵循名由吳城上卡吉安府許道培新喻縣朱寳常候鋪縣王崙由神岡山卡何品玉由市汊卡俱來省禀賀閣尙庚儘先酌委一次許承勳拔委一次袁州府賈孝珍候補府劉錫鴻由河口分局孫孚侃由湖口卡同知賀紹章由上高卡俱禀見劉泰龢由吳城下卡王純祖由洋林港卡靖安縣梅雨田俱禀到候補道繆德棻由樂平弋陽查辦案件回廣信府額勒經額吳城同知王維新豐城縣善慶候補府趙之彰由饒州分局俱禀見 
[漢臯瑣語]  
　　炭鋪主某甲與某洋行管事人某乙往來有年去歲甲在乙處販買板炭數十石除已付外尙欠九八錢四十千文不能尅期措繳因商懇出立期票限臘月半爲期詎甲因乙值年關甚邇事務紛繁必不暇躬親細事遂於票上不蓋圖章付於乙之帮夥某丙收執丙因年少未深閔歴貿然收下但與乙言明遂存放櫃中届期持票往兌甲竟不認以票無圖章爲言惡聲厲色反眼若不相識乙無如何只得通知洋東禀懇領事函請地方官究追今年已由漢同知厲司馬提甲訊問甲供認欠錢不諱押於候審公所數日迨如數繳出始行釋放如某甲者誠可謂弄巧成拙矣○有李某者黃岡縣人也向在徽州會館左近某藥材行爲夥舉止闊綽性又風流遂爲小沙家巷之土妓某氏所惑深情繾綣雖伉儷不過也今年李生意停歇兩袖清風不但難歸故里卽棲身之處亦不可得於是與某妓商議欲將行李搬至妓家妓允之詎自搬遷以後饔飱不繼衣履行囊盡付長生庫妓見床頭金盡竟以白眼相加某雖忿甚然無良策遂將小衫褲質錢數百文豪飲大嚼濳吞芙蓉膏折回妓處俄而斃命日前地保禀明漢陽縣鍾邑尊帶同刑件人等馳往相騐仵作報以小肚下有黑痕數處邑尊離案觀看果然當將妓家中人一併帶署尙不知如何訊辦也○洪益巷某甲開設絲頭行生意頗旺去歲棧中所堆絲頭時被竊失爲數甚巨趙某密地伺察數月後始查明係行夥某乙所竊出售於某丙贓証確鑿不能遁飾中遂控縣將乙與丙一併拘押詎料乙羞忿交集於日前在押斃命乙母某氏聞其子被押奔赴甲家求請從寛尙未聞其斃命也俄得噩耗遂在甲之門首號咷痛哭幾不欲生甲無可奈何只得央請親友人等出爲調處尙不知如何了結也○漢上近多惡黨半係本鎭人或略識之無居然儒冠儒服或買得部照一紙遂爾翎頂翹然自稱顯宦要結貧家子弟爲其嘍囉四處誘嫖誘賭受其害者難以僂指計卽如去歲某錢店主被誘後花去千餘金暗自羞忿刺頸斃命臨斃始吐實情某書店管事人向稱篤謹被誘後花去七百餘金不但歇業並被拘押賣屋歸欵保荐之康君亦受大累更有某甲年近五旬貎極痴肥游泮後不務正業自稱山東通判不日赴任去年斷絃後見某姓母女二人家世寒微女年十六歲甲卽率其嘍囉前往撮合女母聞係山東顯宦遂允之日前甲贅於女家則一貧如洗别無長物女家悔恨無及如此類者不一而足有地方之責者所當密訪嚴拿悉繩以法庶良懦不致受其害奸黨無所施其技矣○郭家巷某酒館主某甲湖南長沙人也生有一子年十餘歲其童養媳年亦相若甲婦某氏時將媳凌虐數日前媳竟斃命媳之生父某乙亦湖南人也突聞噩耗悲忿交加禀經漢陽縣鍾 
 
 

Page 3

 
 
邑尊帶同刑仵前往相騐果有致命傷數處卽將甲夫婦帶赴署中研訊確情刻下尙未定讞以姻婭始而以仇隙終誰生厲階不能不痛恨於彼婦也 
[武生不法]  
　　前日浦東金家橋武生李九臯糾領多人突至城内淘沙塲親戚楊陸氏家搜查媳婦搜之不獲則將陸氏兇毆復至麫筋弄陸根山處搜查陸不服因之爭扭寡衆不敵被李毆傷遂互扭至該處巡防中局局員訊供之下送縣請懲裴邑尊飭將李等一併父差候訊 
[上海縣署瑣案]  
　　黃永禧之妻趙氏前因犯案發堂擇配邇來黃一再投案求領回家裴邑尊飭差到堂提該氏到案訊問黃稱小的無力再娶務求將妻給領俾得破鏡重圓趙氏稱叔翁及姑决意將小婦人退休且小婦人與永禧本非結髮夫妻祗因比隣而居是以姘識今旣蒙斷令永禧另娶小婦人不願再至黃家邑尊謂黃曰爾叔爾母均具結將該氏退休該氏亦不願從爾本縣未便斷給姑念爾窮苦捐廉賞給洋二十元俾得另行娶婦此實格外體恤爾知之否黃稱小的不願領洋可否求恩賞給一發堂婦女俾得成家邑尊謂此事須向堂董說不得在此多瀆黃乃遵諭領洋而去趙氏仍發善堂擇配○去年八月蔣葉氏挈長子桂華控稱幼子桂春毆辱胞兄叩求究辦桂春投案伸訴情由裴邑尊將桂春營押自新所前晚飭差帶桂春至案桂春供稱妻子於去年十月間病故遺有二子均尙孩提無人照料叩求開釋回家邑尊飭將桂春鎖押下鄉向胞兄陪禮然後傳集一干人訊明具結昨日原差已將桂春鎖帶下鄉矣○周栢林控錩記綢莊徐紀華拖欠莊銀一案徐供出股東鄭兆炘李再白等裴邑尊出單提案前晚庭訊發交水利廳看管令將帳目算清再追欠欵○上月初有誤解回籍之焦沈氏卽阿金業經差役追回前晚解案請訊裴邑尊以該婦有意朦混令掌頰四十下押候備文遞解回籍存案之洋銀物件仍給唐阿寳領去○香花橋堍趙雲發房屋有佔官路裴邑尊諭令拆讓趙乃在樓下將就拆至過路投案禀覆邑尊以其意圖蒙混飭營押候比前晚復經庭訊趙稱情願遵諭拆讓叩求鑒宥邑尊飭鋪甲沙三押令趙赶速拆讓官路六尺以便行人○日前王良甫扭控戴聘臣欠錢不歸叩求追繳裴邑尊訊明情節發押候追前晚有汪叔耘者投案具保邑尊將戴暫行交差看管諭令將欠欵赶速理清具結開釋○昨報列寍波小工林清水被洋布壓斃云云旋經工頭出洋四十元屍親等遂將屍棺殮投縣求銷矣 
[英界公堂瑣案]  
　　啊化威洋行西人稱昨坐馬車至四馬路突被宋高生所拖之東洋車撞壞車輪等件當將該車夫交捕計修理費銀十兩請爲追償捕頭禀該車夫賠償無力己傳車主鄧阿福到案車夫宋高生供租鄧車餬口昨在四馬路因前後皆有馬車無可避讓以致碰撞賠償無力現在東洋車被捕房扣留鄧阿福供祇此一車租與宋高生不知如何碰壞馬車我亦無力賠修蔡太守判將扣存捕房之東洋車　賣得價若干倘有不敷再向鄧宋追償○孫陳氏稱被莫阿桂欠茶葉洋一元半向索無着後竟避面昨得相遇又向索取依然支吾且將我打傷由捕拘案請爲究辦莫阿桂供欠伊茶葉價洋一時無從措辦商懇暫緩被伊羞辱致與爭執不敢行兇蔡太守騐得該氏果受微傷判莫阿桂照付茶葉價洋之外再罰洋半元給償該氏養傷○包探顧阿六稱昨見積竊余阿寳手持錫字件二副詰得在銀爐公所竊來已經知憔失主認贓今將人贓送案李阿寳供在銀爐公所生理被賊闖門竊去錫字件已由包探獲住人贓請爲給領余阿寳惟求施恩蔡太守判余發捕房管押六個月贓交李阿寳領去○羅長春稱失竊衣服六件報由捕房緝獲人贓今蒙送案請爲究辦蔡太守判將該竊張基基押候過堂笞責一百板起案之衣六件交羅領去○一百八十四號華捕稱昨在路見積竊王順全與别個竊犯同行因卽拘拿祇獲王順全一人搜出鐵鑿等件爲此送案蔡太守判王順全發捕房管押一月鐵鑿等件存毁 
[法界公堂瑣案]  
　　蘇婦沈錢氏稱自幼命薄墮入娼寮於前年贖身現在小東門外開花烟間度日扭案之姚阿二與氏相識往來一年光景伊云代氏開銷各項不准再接新客氏信以爲眞詎料伊並不開銷各項昨日氏因借錢不遂回家懊惱伊開口詈馬並出利刃氏見勢不好祇得喊救幸鄰人畢集始將伊鳴捕送究包探土榮培稟呈小尖刀兩把一把係伊身畔搜仕一把係藏在床邊姚阿二供江陰人前在通州輪　爲薙髮現在失業與烟妓姘識所積薪工盡供該婦用度昨日偶因　故伊竟鳴捕送辦伊先曾言及不接别客一切由我開銷豈知伊私行接客我因不願作烏龜故用菜刀恐嚇不敢行兇况我頸額已被該氏咬破司馬謂呈案之質票是何人之物沈錢氏供是已物巡捕來獲時被伊　箱搶去司馬謂姚曰爾去歲曾因滋事到縣由縣訊供送至公堂後從寛辦理今爾又欲持刀行兇爾之不安本分已可槪見今失業靠一姘婦豈能供爾之用商之祁繙譯官判將姚阿二枷一月發小東門外示衆期滿遞回江陰原籍沈錢氏叩謝而退○前報松江婦人姚全貞帮做女堂倌緝獲解訊着俟伊父具領云云全貞之父姚華松於昨晨投案請領王司馬問爾女於何時來滬帮傭答稱在去歲八月間司馬問爾有子女幾人答稱四女兩子全貞已配陳姓司馬謂爾女在滬作女堂倌爾可知乎答稱不知司馬謂旣經配人何以再令帮傭現在將伊給領爾卽回籍乎抑别開生面乎華松無言以對司馬謂祁繙譯官曰察核華松人甚老誠若將全貞給領恐以後仍蹈前轍若不領回則全貞已經擇配事頗兩難因謂全貞曰爾如再來滬上如何辦法答稱不敢再來司馬遂准華松將女領回後如再犯定當發堂婚配華松叩謝而退○前報宋阿土逃逸　馬國樑誘賣未成斷令罰洋十元云云昨日馬國樑之妻王氏投案繳洋求恩寛宥司馬謂旣經遵諭措繳姑念售賣未成准其交保惟以後不得冉有拐賣幼孩情事違于重辦○巡捕在打狗橋陳家木橋等處拘獲賭徒一起王司馬訊問之下判將朱阿毛等各押三天施阿二旣是賭頭小查手同黨着枷號打狗橋等處如見小查手鳴捕拘究始准開釋○家丁吕升禀稱隨家主來滬昨日搬移行李雇挑夫李長發挑往怡和客棧及安頓後檢點衣包失去干尖馬褂一件當向樓下追尋見李長發携在手中因卽鳴捕送案馬褂呈騐李長發供詞圖賴王司馬以人贓並獲豈容狡賴判將李枷號二十天發該棧門首示衆以儆將來○前報蕭阿五被喬小祥凶毆一節昨日蕭阿五投案李稱傷已痊愈惟奉斷之養傷洋費未據喬小祥繳案司馬以喬有意玩延且敢到案矇請釋放殊屬可惡判令赶繳養傷洋十元延干帶比○前報載陳星甫押候與胡開甫及密采里洋飯店將帳結算云云昨據陳禀稱奉諭結算帳目已與胡開甫　清胡尙找我銀四百餘兩將胡手條呈閱求請開釋司馬商之祁繙譯官謂須胡與密采里算明帳目始准釋放命將陳還押○前報許保林毆傷王金套頭額等情昨日王投案稱愿自行醫治王司馬問許保林愿打願罰許稱願責司馬判將許笞責二百板再核 
[上海陳家木橋電報總局豫皖賑所接山東潘振聲先生正月十三日來書]  
　　秋坪竹坪少欽蕃甫蓮珊杏蓀心如綏之善長先生大人閣下頃奉公函藉悉一是辰維善祺集吉濟祉呈祥爲慰頌私弟謬襄賑務數載於兹叢過良多常殷抱歉去歲汴河南决哀鴻遍野聞者慘然幸賴諸仁人力籌鉅欵邀請諸賢力救沈溺聞風引領欽佩莫名東省水雖盡退而連年顆粒無收民情尙屬甚苦原擬將東賑放完從此歇手藉息仔肩廼近以鄭口未合桃花汛發恐裏下河一帶岌岌可危擬請佑翁回南豫籌賑事囑弟前往作替具徵諸大君子念切粲梓情殷拯溺弟雖無才敢不勉效馳驅與諸賢分投辦理以副雅望但東賑各處放完約須月底核帳報銷亦須半月大約東省起程早則二月底遲則三月初約初十前後當可到汴如恐悮事或請佑翁緩行一月爲禱肅此佈復敬請德安並賀新禧愚小弟潘民表頓首正月十三日 
[上海四馬路高易籌賑公所起解豫皖第十二批賑欵公啓]  
　　敬啓者本賑所於正月三十日起解第十二批賑欵庫平紋銀五千兩伸 
 
 

Page 4

 
 
規平銀五千四百八十兩計裝五箱會同各協賑公所解交辦賑諸君查收以應豫皖春賑之用惟災區廣重賑日方長務乞海内仁人慷慨捐施以備續解是所卯禱謹此布聞伏惟德鑒正月三十日秋坪李朝覲拜啓 
[上海北市六馬路仁濟善堂施醫開診]  
　　謹啓者本堂施醫給藥局戊子年公議常年施給於正月二十一日開診敦請内外專科内科請郁笛梅先生姚晉三先生徐玉山先生三位外科請黃菊孫先生李瑞林先生郭善卿先生三位每逢單日早上十點鐘開診看到十二點鐘止下午二點鐘起診看完爲止如遇急病到堂司事察看病者情形隨到隨診照方給藥本堂自設藥局延老成練逹藥店友存心爲善者在局經理主持給藥病者診後照方給發遂卽領藥而去免其病軀另去取藥行步艱難也至本堂專設藥局惟以選藥精良方便貧病起見洋塲五方雜處苦樂不匀目擊貧病之苦實屬堪憐日來上下兩診貧病來醫者内外兩症核計共有三百餘號應給藥資開支甚鉅全賴各善士樂助一文願藥捐以作常年經費務祈諸大善士惻隱爲懷日積數文惠而不費以濟藥資而免本堂時有竭蹶之虞實出諸善商之惠也兹特登報奉聞謹呈台鑒同人公啓 
[浙省撫轅抄]  
　　正月二十四日大桃敎職張玉熙自紹來禀到○二十五日金鴻霄禀知藩司飭知請補泰順縣禀安叩謝五品銜候補用延祚交缷程烏縣丞來省禀到禀安署處州府徑歴彭光藻辭赴任巡檢邱嘉樓由藉起服來省禀到○二十六日秀水縣丞黃登漢禀見叩辭赴任叚實森交缷竹山巡檢回省禀到○二十七日浙海關稅務司康燹逹由海關來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[步廉讓居士三疉韻]  
　　不才何幸訂忘年酒國尋詩鐵騎連閒煞柳條青放眼爲看蕉葉碧侵肩山涵螺黛雲横地路訝鷗鄉水接天我是五羊纔作客居然迂拙任媸妍[  瓶廬居士求是草]  
　　贈種榆山人胡君悅彭余舊友也十年前時相過從常以醫理暢談令人欽佩餘事作詩亦深入七子之室近者學益深道益粹傾棄糟粕吸攝精華著書一編名曰醫論承以一册郵寄讀之輙拍案稱快去冬因公來滬倐抱沈疴諸醫束手舉室驚惶夢寐中忽憶山人之醫敦促撩治山人爲余審察病機叅合脉理曰母慮母慮此痰飲爲患也略投刀圭病已霍然自今日始皆山人之生我也無以爲報賦此鳴謝○握手江干樂莫支沈疴起我感相知著書深得靈臺秘琢句頻加藻繪施却喜用心能邃古最難力學不趨時媿無漢代史遷筆傳作倉公爲上醫[  龍眠山莊李純嘏拜稿]  
[戊子人日奉和思泉先生元韵請正]  
　　老去漸衰也先生善保躬年豐方喜雪病愈向防風荒徑曾經埽嘉平二十三日台爲坡公補祝生日君病未至長城未易攻君原作極佳月圓花正好相望壽無窮[  笏東鈍叟弟仇炳台呈稿]  
[除夕遣懷錄呈諸大吟壇指政卽乞夢畹大詞宗賜刊]  
　　爆竹聲喧雨雪天圍爐斗室繞青烟飢寒幸免逍遙度志願蹉跎歲月遷愛客錢都償酒債塡胸憤只付詩篇評花醉月形骸放時不再來快着鞭自顧浮名一粟同青衫落拓尙英雄　浮緑蟻豪情適劍倚白虹俠氣冲卽有文章如錦　敢將韋布　王公呵來凍硯揮毫寫欲述愁　句未工人間游戲笑無端廿二年來指一殫捫腹庸才羞倚馬傷心往事悵離鸞乘搓寄興凌滄海世入　交瀝胆肝梅影横　饒畫景女排柏酒度年　[  鶴沙斗酒聽鸝生郁周張文彬呵凍草於映雪室]  
　　元旦大雪吟錄　雙紅豆舘主　情侍者惜紅生知曰子潄石　蓮瘦鶴八詠太痴花隱晚霞驪睡放浪形骸子諸吟壇政和并乞夢畹生 
[大詞宗賜刊]  
　　瑞雪慶　天民謌人有年看梅添雅興詠絮綴新篇飛白祥　洒穹蒼厚澤宣灞橋人耐冷驢有聳吟肩冷氣付尊罍漸無白戰才銀疑　屋宇鹽訝撒塵挨柳絮霏霏舞梨花樹樹開推窓空際望壓倒一枝梅[  鶴沙斗酒聽鸝生郁周張文彬呵凍草]  
[用前韻贈張心菴]  
　　吾愛張公子澄懷善葆躬君亦臥病二月餘矣鶴鳴梅嶼月鴈陣荻灘風君善畫蘆鴈滿壁花常護他山玉就攻冬來同小極　值歲陰窮[  萸菴退叟未是草]  
[用前韻寄懷葆徵姪杭州]  
　　莫爲卑官屈官卑勵汝躬艱辛晨蹈雪保甲夜巡風保甲差歲底當滿元旦交卸下酒蚶田富防鹽　浦攻近已序補塔山巡檢兼管鹽廠慈顏多豫色山水興無窮[  萸菴退叟未是草]  
 
 
