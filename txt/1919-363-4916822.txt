# 1919 - 363 - 4916822

 

Page 1

 
 
   
 
 

Page 2

 
 
   
 
 

Page 3

 
 
時評 
[金錢之爭戰] （冷） 
　　世界當礮火爭戰之後今將復演金錢之爭戰矣礮火爭戰不能不以金錢助之而金錢爭戰雖有礮火而不能用故金錢之爭戰當視礮火更爲酷烈也 
　　然而所謂金錢之爭戰非若我國之有權勢者徒以金錢攘而歸諸一已之囊中其間有大力量有大操縱而使人避無可避抗無可抗不得不俯首而唯唯聽命也若獨利以害羣富已而貧國抑末矣 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電旅京閩人請派林長民查辦閩案東海許可召林示意林又保汪大燮同膺此任（十五日下午三鐘） 
　　北京電日使對抵貨抗議并派員赴外部要求取締陳籙特具說帖呈徐究竟政府於國民當取若何態度應請訓示意在下一勸禁明令東海不甚爲然（十五日下午四鐘） 
　　北京電福建各界聯合會决議一閩案反對由地方交涉二撤换督軍三維持敎育（十五日下午四鐘） 
　　北京電駐日公使有改任汪大燮說（十五日下午三鐘） 
　　北京電鄂訊學生因要求照京例開國民大會及查貨演講王督不允甚爲憤慨勢亦將罷課 
　　北京電京校敎職員因要求不滿意已於今日實行罷課（十五日下午三鐘） 
　　北京電此間敎界停課宣言攻擊傅次甚力非撤換敎育當局無轉圜餘地（十五日下午四鐘） 
　　北京電敎育擬提范源濂已派人求同意（十五日下午四鐘） 
　　北京電京校敎員停課部議提前放假（十五日下午三鐘） 
　　北京電敎部中人聲言傅將辭但實因敎員求現案向政府討好固位　（十五日下午四鐘） 
　　北京電蘇敎育會寗皖人同鄉會因蠶桑女校案電請派員流查嚴辦又皖同鄉分電京皖人請設法維持（十五日下午五鐘） 
　　北京電張弧農長說國會多數贊同惟否認潘復鹽長又潘宣言假滿後遵令到部不再續假（十五日下午五鐘） 
　　北京電張弧升農商以曾宗鑒長鹽署本確定現撥欵與潘復安系大反對李亦不願潘到次長任故一時尙難提出（十五日下午三鐘） 
　　北京電岑陸遣人向徐靳示意請先排除障礙方易進行徐遣秘長訪叚詢意見段表示贊成積極前進（十五日下午五鐘） 
　　北京電東海令徐樹錚將西北軍移駐庫倫徐要求開㧞費三百萬東海允撥徐擬以三旅赴蒙一旅留内地（十五日下午四鐘） 
　　北京電徐樹錚向政府索西北軍開㧞費三百萬總統允照撥邊防處提出東北邊防計劃預算請國務會議擔任籌欵（十五日下午二鐘） 
　　北京電靳擬派傅良佐宣慰呼倫徐樹錚因印局承鑄活佛金印未成展一星期起程（十五日下午三鐘） 
　　北京電推翻中行本徐樹錚主動及查辦案提出徐竟要求派朱深吳炳湘查復靳不許命部局派員先查京行（十五日下午三鐘） 
　　北京電外交消息日駐沃委員加藤忽返東京計畫把持西伯利政府事（十五日下午四鐘） 
　　北京電熊克武文電邊事危急川省早已籌備惟陳使疑慮不能不愼重前曾派員往開導並發八萬五千元棉服三千套資用乞速撥欵（十五日下午五鐘） 
　　北京電巴黎電美在歐軍隊陸續撤退近因德態度强硬英法擬留美軍緩撤（十五日下午五鐘） 
　　北京電外息美國反對滿蒙除外已向英法通告（十五日下午四鐘） 
　　北京電外團許關餘月底撥付　　北京電張敬堯訂購之意軍械步槍二萬枝政府不肯發給照不能承運（十五日下午二鐘） 
　　北京電丁錦之航空處已組織成立内分軍事機械敎育會計四科另一副官室（十五日下午二鐘） 
　　北京電皖呂辭職將照准徐意屬張元奇繼（十五日下午四鐘） 
　　北京電劉存厚因張瀾致電鍾部爲鍾維持電請拿辦（十五日下午四鐘） 
[各通信社電]  
　　北京電茶種免稅已核准 
　　北京電徐樹錚定廿外赴庫已籌欵五百萬帶庫應用　　北京電江紹杰見總統報告唐少川態度及王揖唐籌畫議　再開情形 
　　北京電日使答政府意見㈠必俟調查後始可開議㈠仍請中政府禁止抵制日貨幣 
　　北京電昨日各校代表又會議决定今日敎職員全體罷課　　北京電昨福建各界聯合會第二次會議劉冠雄林長民等到五百餘人議决辦法福州事任反對山地方交涉請撤換閩督維持閩敎育將正式向政府請願本日續開大會將議撤李問題（以上十五日）以上中華通信社電 
　　北京電京中鈔價跌至四九低於交鈔商民漸次拒用 
　　北京電蘇皖督軍均電請速提農敎俾現閣早日完成 
　　北京電唐在禮電府院奉命回任參次　即　擋内渡就職（以上十四日） 
　　北京電政府以湘贛等省又起學潮恐有人暗中利用特電各省先事預防 
　　北京電傅嶽棻以敎員薪水問題不易解决有辭意 
　　北京電江庸力辭留學監督將准繼任尙未定 
　　北京電奧使决仍派沈瑞麟日使劉鏡人將免職有莊景珂升任說 
　　北京電閩案將在福州交涉各界均反對外部人云就地解决是彼方之希望政府并無此項主張 
　　北京電丁士元謁鄂督商漢綏護路隊改組事 
　　北京電駐滇趙委員電告唐督贊同中央政見已派人賫函赴桂粤商和局進行 
　　北京電重慶鎭守使余際唐資州滇軍長顧品珍等聯合主戰當局以爲妨碍和平電西南諭阻　 
　　香港電南代表曾彥郭椿　等先後　港赴滬聞軍府主張如北方對於條件表示讓步卽可開議（以上十五日） 
以上中孚通訊社電 
[公電]  
　　蘇議員聲討倪軍電各報各團體曁南北政府各省軍民鑒倪督前以督軍團肇事爲禍國之始今倪軍圍姦女校創神州空前絶後之汚史爲禍種之階然則倪督禍國尤爲倪軍禍種之因不討倪督誰散倪軍禍國禍種吾人何能獨活軍閥亦將自殺願我全國軍政學商不分派别一致聲討倪督爲謀唯一自存之計勿爲高遠異議以誤國族幸甚江蘇省議會議員華　徐瀛鄭立三删 
　　安慶省公署來電各報館鑒閱報載安慶蠶桑講習所一節此問并無其事女學方始萌芽不宜以風影之　横加誣毀乞更正爲幸皖省署删 
　　蘇州生學聯合會電申報館轉各機關均鑒敝地各界聯合會業已於本月十三日午後成立用特奉聞蘇州學生聯合會 
[里昻無線電] （路透電社送） 
　　十四日巴黎電倫敦之大會業已告竣會議所涉及者專關法英經濟與財政問題及和會所未解决之國際問題發表公報謂大會之進行極爲和洽共會議三日凡討論之各事均經滿意解决協約國一致之精神因此更爲顯明 
英相喬治氏明日或星期二日將在下院發表大會所　决各節法政府同時亦將發表宣言注重於經濟問題蓋此爲全國最關心之事也克勒滿沙氏今夜已離倫敦午後可抵巴黎 
　　十四日巴黎電德國答覆協約國最近牒文之公文已遞到巴黎德國代表團處繙譯等務尙須費去若干小時故明晨之前不致提交和會秘書處 
　　十四日巴黎電奥總理任勒博士昨日　見協約國主要代表解釋奧國困難狀况商等議會將於明日聆其陳詞　　十四日巴黎電意相尼蒂氏在下院演說謂彼對於選舉之結果殊爲滿意社會黨與天主敎黨今宜協力扶助政府又述意國將來須訂之盟約問題謂非先行商諸國會决不有覊束之協定（衆大歡呼）下院卒乃通過信任政府案　　十四日巴黎電匈京電稱昨日内閣會議决定匈國媾和代表團之人員並涉及高等議會最近之牒文商定匈國之覆文卒乃討論糧食供給問題 
[中美新聞社電]  
　　巴黎九日電巴黎每日郵報今日載華盛頓訪員紐約電謂英法兩政府願承認美參院和約保留案又據巴黎法英兩方高級方面消息克勒滿沙及勞合喬治均不願拒絶承受德約之不（此字有疑義）附有美參院修正案者彼等已允令兩國駐華盛頓大使以此意通告美國務院云據法外部消息克勒滿沙明日赴倫敦之一原因即爲舉喬治面談此問題（中有闕文）在威爾遜總統英法將承受和約修正案蓋彼等甯使相約經美參院修正不願長此擱置以冀其照原式通過云 
　　巴黎十日電此間一銀元已跌至一○·五○法郎而法郎祇値戰前價値之一半預算委員會會長批里脫今日發布一宣言力言法國應與德國恢復關係惟欲根本救濟聯合國間必須一致其言曰欲應付匯價之漲必須聯合國一致行動惟聞美國不願爲吾人之助蓋美國財政家利於目前之金鎊及銀元情形因此美法兩國財政家殊不和協余曾親聞美國國家市銀行董事言彼覺法政府殊不協近情由此可見美國殊不足恃要之美國人爲實利告義之人彼等又曾語我云凡一國而不能供給欵項以應其重大出欵者决不能予人以好印象吾人决不能貸欵與一不鄭重理其財政之一國度因無充分之保證也云云英國亦大增稅欵然法國如增稅爲人民所不肯承故時局如何補救實不可知預料兩星期内吾議會將討論財政問題或能覔得救濟法也有人問批氏以法國應向德國置貨批氏答稱俟匯價一跌落吾人卽須購貨且須盡力購買云 
世界路透電 
[英俄換俘交涉]  
　　十一日丹京電英代表與過激黨代表會晤後已約定勞兵政府許英國運送煖衣藥品食物金錢接濟英俘而英國許過激黨裝運一般藥品以供應用此外又有於指定時間在邊界互換信件俾英俄俘兵得與其家屬互通音訊之約至於完全互換與遣回戰俘之問題則尙無成功之說 
　　十一日丹京電過激黨代表里維諾夫氏語路透訪員謂唯一條件勞兵政府所願提出以爲議和之基礎者即任何外國不得干涉俄國内政是也如有願從此间而議和者則目前之談判大易進行 
　　十一日丹京電可恃方面消息英法意美駐丹麥公使已回絶俄代表里氏之和議因此爲里氏違反英代表原議之行動也依照原議除去互換戰俘外不得議及他事 
　　十日丹京電俄代表里維諾夫氏以莫斯科勞兵會於十二月五日通過之决議案通告協約國代表聲明願和之意該决議案詳列勞兵會前提出之種種條件並願立即與五大國單獨或集合談判並附函許里維諾夫氏與協約國商定開會之時日與地點 
[俄國之過激戰事]  
　　十一日倫敦電據半官消息南俄陣線之過激軍復大施攻擊但遭失敗過激軍在桐河境所獲之勝利其損失足抵消之十二月一日過激軍大攻察里新亦遭失敗蘭格爾將軍之馬隊開始反攻截斷敵軍後路之交通迫令敵軍紛亂退走敵軍後被逐至杜波夫加以外故已委棄十一月間所得之地桐河境之哥薩克軍已克復布土里洛夫加並將鐵路之敵軍逐至加拉區鎭獲戰品甚夥更西之過激軍已抵巴夫洛斯克羲勇軍陣線　白宇施周圍外繼續後退紅軍已佔據比爾哥羅今距加爾柯夫不足五十哩迫及基夫該鎭現局稍覺可慮 
　　十日丹京電據里加消息過激軍於十二月八日復取攻勢以襲里特亞有武裝火車爲助聞攻擊皆失敗今戰事仍作 
[協約國與德之新交涉]  
　　十一日巴黎電德國覆文有已到之說聞對於斯加巴佛洛德艦隊自沉案業已屈服惟對於他事則主雙方討論 
[各國勞工問題]  
　　六日倫敦電常設工業法庭之人員業已擇定以美根齊氏爲總理勞工報記者美克洛特氏爲主席共擇定六員内有女子二人該法庭成立後强迫公斷即將告終政府之意嗣後工業爭端應由僱主與工人儘力調停惟望停工之前須取决於工業法庭 
　　十日美國英第亞拉波里斯電煤礦罷工已告終止解决條件規定立卽開工增加工資百分之十四派委員會於兩個月内决定新工資合同之基礎 
　　十日倫敦電今日工業聯合會大會開會時一致通過决議案要求政府立即考慮過激黨之和議取銷對俄之封鎖並許工界代表團赴俄調查現狀會員美恩氏發激烈之演說主張與勞兵制之俄國媾和並卽開弛對俄之封鎖後陸軍大佐華特氏適入會場欲登場演說衆大駡之但卒許華特氏登壇華特氏痛斥過激黨之制度 
　　十日倫敦電今日下議院柯克氏質問政府與香港船廠工人間解决事端之條件海軍部國會必書答稱七月間之判决不可滿意故此事尙在繼續考慮中 
[意國近事記]  
　　十一日倫敦電達倫齊哇氏通告巴杜格里哇將軍如意國擔保决不放棄阜姆及於休戰後所佔之土地則彼擬襄助使阜姆大局恢復原狀 
　　十一日倫敦電意國外交大臣謝洛嘉氏將於项首相法總理在倫敦會商據巴黎消息美國代表團今已回國故和會與高等議會地位問題將爲倫敦會議所討論之主要問題 
[航業與飛行界]  
　　十日倫敦電大英輪船公司年會主席宣稱該公司共有船四百二十七艘計二百二十五萬餘噸費用今已大增故所收客費與運貨之費如欲減至戰前之價格則斷非一時所能現望公司營業不日恢復而東方與澳洲之航船亦將照舊行駛數星期内當能有以應公共之需求公司决計更换燃料以油易煤目前燃油之費未必較用煤爲巨云 
　　九日達爾文港電斯密士氏已於今日由英倫安抵澳洲達爾文港 
　　十一日倫敦電斯密士氏飛至澳洲之　績現引起下届大飛行之注意下届飛行定將横越太平洋以爭英斯氏所懸英金十萬鎊之賞格飛行起點必在加里福尼州而終止點或在日本菲列濱亞洲大陸或在澳洲第一次不停留之飛行當自加里福尼起至夏威夷止共二千二百海哩但至夏威夷後飛行者不妨自擇航路如擇定日本則至少當飛行三千三百八十哩此次飛行必於十二日内完畢願試者必在皇家飛行俱樂部誩册今尙未有人前來呈報 
[各國經濟問題]  
　　十日倫敦電斯魏資林氏頃從美國歸來對客言及當美匯漲起付欵日難時供給歐洲需求之問题謂宜立國際合同始可疏通而袪障礙窮苦國之購者如購入機器與原料似應暫緩付價以三年爲期而由有關係之政府爲出口商人擔保損失 
　　十日巴黎據自由報載美國銀行會社之代表近與英比駐巴黎經濟委員會會商茲發表宣言書謂已建設資助歐洲之全國委員會不日將在美國發行長期借欵二千至四千兆元以期安定匯兌已請公衆購此項債券五十元　　十一日倫敦電銀市星期報告云市况　定有高起趨勢値價在紐約平價之下今日銀價爲七十六便士又四分之一亦一新紀錄也　美國財政部已設法由在華銀行經手售銀洋於中國以維持中國對美之出口貿易此事頗爲重要聞將在上海規定最低價格根據銀洋鎔化之價値即美金一元二角九分而計算之外加運費迨中國需求低減不及規定之價格時即停止出售聞有美國銀洋五千五百萬元可供運銷倫敦晨郵報評論美國出售銀洋事謂此舉將或遠東匯兌之支配權暫由英人之手轉爲美人所據就推　美國在華銀行與商業活動以達最高程度之觀察點而言美政府之以現有銀行爲其代理人其法殆稱適當蓋美政府注意於私人勞業以爲如是辦理最可增進美國之財政利益也此爲英政府亦當審愼注意之觀念至於此觀念之敏捷或穩健則非此間人所能非議也倫敦泰晤士報亦有評論曰美國出售銀洋之辦法顯將使在華英人匯兌銀行處於不利之地位蓋英銀行此後僅可向美銀行收買銀洋也他日英銀行購銀時美政府將要求何種條件此非今日所能預料意者美銀行或不忘從前受諸英銀行之惠而不爲其甚亦未可知第就其影響而言美銀行當然能以較英銀行更爲優惠之條件而收買金鎊滙票矣 
[太平洋路透電]  
　　十四日廣州電三十八校之學生今晨後上課 
　　十五日香港電今晨四時維多利亞監獄之中國困徒一人希圖破鏈逃逸攻擊守獄西員斯比特氏並援救斯氏之印人二斯氏受創十三處印人二亦受創其一因創重斃命該犯得斯氏之鑰釋出三犯同時逃逸現尙未緝獲一人　　十五日北京電京津時報載稱山西政府與開灤礦公司簽定開採山西北部之煤礦草合同該報著論讚美此舉開灤公司總經理那桑氏已派專家赴大同實地查勘 
國内要聞 
[福州事件之京訊]  
　　此次日人在福州之暴行外部擬照昌黎案辦法即在福州與日人辦理交涉業於日前通電各省聞在京福建各界聯合會决議以此次福州交涉不能援照昌黎案就地解决之辦法亦通電各省區反對中央之主張略謂此次福州交涉日本駐閩領事實爲當事人之一若比照昌黎案進行解决殊不相符蓋昌黎案係中日人民之衝突領事絶非當事人其間實難以引爲援例之點請持正論以資解决桑梓幸感云云 
　　據外交部方面消息中日雙方所派調查福建交涉之專員刻已從事調查（王沈兩專員早已抵閩日本方面之松岡專員預計十八九日亦可抵閩）本月内必將肇事詳細情形調查竣事其開始交涉日期須由中日當道規定大約陽曆年内恐不易開正式談判又聞東海對於此項交涉始終抱定愼重主義現在擬定解决日期至遲不出民國九年一月交涉地點係分北京東京福建三方面以期易於着手　昨有某要人向當軸建議謂日本軍艦不撤福建人民異常激烈請即擬定最後辦法否則勢必激動全國怒潮前途當有反動之虞並言外交方面日本確持延宕主義决不輕允撤去軍艦今若甘聽日本欺凌實爲自斃政策務祈改持强硬態度以順民心聞當道對此頗有採用之意 
　　福州事件發生以來與日人交涉非常棘手緣日人異常强硬不獨不肯屈服且反提出抗議因是閩督李厚基已兩次來電以力難勝任懇請辭職另簡賢能政府以閩事正在交涉中尙未完結不便即行照准然以李督辭意甚堅已准備物色相當人員前往接替聞　擬定劉冠雄業經軍閥首領表示贊同惟某要人仍力保李厚基爲閩督而以福建省長一席畀劉氏結果如何尙未可知 
 
 

Page 7

 
 
政府近日拍出關於閩事之覆電有三（一）致旅滬閩人電龍華盧護軍使鑑據旅滬福建同鄉代表林學衡等陽電稱閩省外交問題中央與地方政府迄無切實辦法李督軍徇外人要救斥逐學生封禁報館尤失大體等語查此事發生之始卽由外部向日使提出抗議一面派員赴閩切實調查以爲交涉地步並迭電駐日公吏要求日本外部約束日僑撤退軍艦現正據理力爭總期無損國權以對我被傷之學警來電所稱李督斥逐學生封禁報館此間尙無所聞惟據該督迭次來電主張亦復堅决似不至有此舉動現仍由外部嚴重交涉並電知李督審愼辦理外希卽轉知該代表等使知中央注重之意務各靜候交涉解决勿因一時憤激别滋意外釁　致對外轉形棘手是爲至要院蒸印（二）致李厚基電福州李督軍鑒據旅滬福建同鄉代表林學衡等陽電稱閩省外交問題中央與地方政府迄無切實辦法李督軍徇外人要求斥逐學生封禁報館尤失大體等語除電由盧護軍使詳晰解釋外希飭所屬審愼辦理並近日辦理情形見覆爲要院蒸印（三）致呂調元電安慶呂省長鑒據安徽省議會歌電稱報載日人在福州槍斃學生殺傷軍警又天津日領事函致農商部撤换商會會長日人任意欺凌請提出抗議等語查天津日領函致農商部撤換商會會長一事並無此項事實商會選舉本有明文規令非官廳所能干涉日領果有此項公文自可由部處理駁覆至日人在閩殺傷學警問題業由外　嚴重抗議並迭電駐日公使要求日本外部約束日僑撤退軍艦現正切實進行期得圓滿解决希卽轉知該會爲盼院蒸印 
　　自日前國民大會　各學生對於洋貨商店調查極爲嚴密凡屬日貨或囑其焚燬或禁其販賣均持積極主義雖經敎育部訓令阻止而各生堅持態度仍不稍減且終日不辭勞瘁滿街游行演說而市面之圍觀旁聽者亦莫不駐足凝神頗有感動之意 
　　據此間所得閩訊自福州交涉一生後各學校學生均相率罷課迄今仍無轉機據聞該處中等以上各學校學生鄉居者多已回鄉並發有第二次罷課宣言書敎會某某等十餘校在省學生以此次上課遙遙無期倘不從事自習光陰虚耗甚爲可惜且當此國勢阽危外侮迫至凡屬靑年均當奮鬥特組織一研究會上午温課下午練習兵式體操由會員等互相研究並隨時請名人演說以爲罷課之補助方法 
　　中美新聞社京訊云昨日代理外交總長陳籙出席衆院答復關於閩案之質問云政府於十七日接李厚基來電報告此事外部於二十日致函日使是日接一覆函二十七日外部提出正式抗議日使於該案出後曾兩次到外部外部派員數次至日使館與小幡討論此事復謂中國兵力薄弱不能贊助外交但此案中國理直氣壯料能獲勝云云又聞日使曾至外部謂華人排斥日貨於日人在華商業及各界日人有重大損失又學生等所發傳單内有侮辱日政府之處應請外交部擔保勿奬勵排貨運動並不准有侮辱之文字散布云云 
[京校敎職員罷課問題]  
　　北京小學以上學校敎職員聯合會决定本月十五日全體停止職務茲覓得十二日所决議之事項原文照錄於下㈠對部復認爲不滿意卽當遵照上次議决停止職務㈡停止職務自本月十五日起㈢於停止職務期間組織視察團視察各校是否實行停止職務㈣上項議决修正爲停止職務期間由本會推定會員若干人調查各校情形㈤繼續執行職務須由本會議决一致行動㈥組織固定辦事機關一會址二職員總務馬叙倫王桐齡文牘費家祿陳大齊沈士遠陶履恭吳永權會計朱内光沈士遠庶務關景山張少山新聞費家祿陶履恭李大釗本日出席專門中小學校各代表除有本會他項職務外皆作爲交際代表 
　　問敎育當局自得此　消息後頗形恐慌昨日傅嶽棻特請各校長到敎育部商議一　面允發薪問題釐定標準辦法對於小學敎員全部發現中學敎員搭八成專門以上搭七成嗣後　照此搭放並通知財政部照發聞各校敎職員以此項辦法尙難滿足且每月薪水能否按期發放及從前積欠如何淸理亦均未提及故定今日（十四日）下午一時仍在法政專門學校開代表會議决定最後辦法十五日全體罷課之决議能否打消一時間難預測 
　　另一消息昨日下午北京大學法科講室中高小以上各校之敎職員一律開會討論薪金放現辦法討論之結果决定中學校搭放九成高等以上專門學校搭放八成小學一律全發現金如不採納此議决定十五日一律罷課罷課之後各小學敎職員之薪金山各中校以上敎職員捐補放給以資調劑敎育部方面因聞各校將於十五日一律全體罷课昨日特派員分赴各學校勸慰各敎職員勿以小故釀出罷課風潮並允擔任向政府方面疏通其詞氣非常懇摯惟各校敎職員因政府只允搭現加一成爲六成現金罷課風潮似已無可挽回矣茲調查北京敎育費敎員薪金每月共十二萬元若五成給　則僅九萬元全　亦只十二萬元此問題所爭僅屬三萬上下云 
[北京高師學生之大會] 討論安武軍蹂躪女學事 
　　皖省安武軍蹂躪安慶蠶桑女學事已見京中各報北京高師學生以此事關係國民人格及敎育前途異常重大特於昨晚開全體大會討論對待方法首由該校安徽學生請旅京皖人程演生姜笠夫二君報告該女學被蹂躪情形詞甚悲切全體議决對付方法三條（一）派代表往敎育部國務院要求懲辦安武軍長官（二）　斥倪嗣冲（三）電責皖敎育廳實業廳省議會敎育會各機關漠視此事之罪後復對於山東保留案議决辦法七條交總代表提出學生聯合會又由總代表報告學生會對付福州交涉及皖事經過情形是日到會者全校共六百餘人歷二小時之久始散會 
[天津連日之大會]  
　　昨日（十四日）下午三鐘各界團體假天津總商會開國民大會籌備會議是日蒞會者共二十七團體計二百餘人旁聽者亦有二三百人首先公推省　會代表王濬明爲臨時主席王君登臺聲明對於國民大會籌備事前皆不知底藴旣經全場公推又不敢辭隨有馬千里報告籌備最要者係開國民大會之地點與日期主席云會場之地點應在何處李之常提議南開在操場孟震侯云事先宜由各團體擔認維持秩序蓋因上次開會之時竟有日本人冒稱受傷情事鄙人意見擬請商團與各校童子軍將全場圍護留一二門非中國國民不准入會主席問大家有何主張梁錫倫云此會鄙人是極端贊成惟防有意我未知與各方面交涉好否孟震侯云際此時代係國民自决時代不用向各方面交涉國民宜自决馬千里提議地點應在公園因公園僅有兩門秩序最易維持南開操場嫌其擴大主席先就公園與南開操場兩地點表决如贊成公園者請舉手少數如贊成南開操場者請舉手少數主席云均係少數應如何李之常請再表决取决多數者主席又表决其結果贊成在公園者二十八人贊成在南開操場者三十二人仍以南開操場爲地點主席云請討論日期李毅韜提議睛星期六孟震侯提議下星期三馬千里表示贊成下星期六擬仿照南京之國民大會上午游行各街市檢視日貨下午在國民大會焚燬如仿照此種辦法須預備幾日故主張下星期六主席按兩個日期付表决贊成星期六者占多數王仲三（五金行代表）云本席不贊成焚燬日貨因商家係由血本換來之貨物倘一旦焚燬所受損抶甚鉅主席云諸君均不可負氣總以救國爲前提無論何事均可想妥善辦法時子周云抵制日貨宜由各界想一和平辦法决不能單令一方面受極大損失張品題云血本買來之貨亦是法律所許者惟因近來日人對吾中國愈逼愈緊不能不與對待本席贊成時子周君之主張旣係愛國萬勿害國主席云仍宜討論開會之時間孟震侯提議下午一鐘衆贊成孟震侯提議推舉大會主席李之常舉王濬明衆贊成王云鄙人深恐公忙不能擔認孟震侯云可推張品題輔佐主席衆贊成主席云對於大會事前種種籌備手續甚繁可否推舉幾人爲籌備員全場對此有主張十人者有主張八人者卒有楊小林表示意見仍宜由今日蒞會各團體各舉一人爲籌　員經大衆贊同茲將所舉各籌備員列下順直省　會王濬明彭一山天津總商會楊小林張品題各界聯合會馬千里孟震候學生聯合會李之常救國十人團宋則久王卓忱律師公會梁錫倫公敎救國團伊素忱海味貨同業公會王鏡泉劉輔臣拒毒會孟震侯木商同業公會陸輔廷國貨維持會李散人五金同業公會王仲三紙商同業公會李墨林闔津總水會馬雲卿女界愛國同志會李毅韜郭龍眞書畫慈善會劉蘭軒回敎聯合會時子周山西會館郭茂亭基督敎救國團楊心誠雷振漢織染　會高雲亭廣東會館陳澤霖國民實業儲金會戴練江閩粤會館莊亦顏洋廣貨公會劉錦堂公敎救國十人團馮華章共計二十五團體三十二籌備員 
　　天津各界聯合會會員於十二日下午二時在北馬路商務總會内開會到會者爲商會卞月庭杜克臣王卓忱學生聯合會馬駿時子周曁女學生李毅韜等四百餘人開會時由馬駿主席演說福州事件並提出仿照上海聯合學之例㈠不賣日貨㈡各舖商號所有之日貨盡皆燒燬㈢調查各商號如有藏匿日貨者嚴重處罰㈣通知各縣商會一體照辦後有卞月庭提議謂以上所議之件恐小資本商舖將受甚大損失恐難照辦故主張不能舉行燒燬可令存放舖内不再販買卽可爲受國云云馬駿亦贊成此議其餘各件均行通過並定於三日後實行天津總商會於昨日下午三時召集各行商開緊急會議到會者有綢緞洋布等商雜貨米商洋廣貨木商五金海貨各商均委代表與會約有一二百商號山會長主席報告福建日人殺傷學警案因之學生對於日貨非常注意我會亦應研究解决辦法請大家幸勿以此次開會爲不關重要並以懇切之詞痛陳利害應由各商研究一妥善辦法諸君有何主張均可發表以資討論繼有劉飾堂主張以三日答復辦法又經報告有贊成此辦法者請舉手表决全場一致通過卞君復又諄諄勸誡此事關於津郡市面大局不可不愼重云云隨卽宣布閉會 
[中美中英之兩問題]  
　　字林報十二日北京通訊云十月間芝加哥締結中美借欵一事近有可注意之發展該借欵合同擬以鹽欵盈餘爲其第二之擔保品此層非中政府所能承認以其與善後大借欵之條件牴觸故也是時芝加哥銀行鑒於金融市况之不利亦即乘此機會取消合同同時美政府適與有關係之列强討論聯合暫借英金五百萬鎊接濟中國急需而不礙及新銀行團組織計畫之問題當　時際太平洋興業公司乘隙而入簽此合同聞其條件與芝加哥銀行所擬者大旨相同不過鹽欵盈餘不爲其擔保品耳依此合同太平洋興業公司應付美金五百萬元以發行兩年期國庫債劵爲抵　利率爲六釐發行價爲九一而擔保品則爲未經抵押之烟酒　賣稅合同中規定可再以借欵貸與中國至美金三千萬元爲止大約須視烟酒專賣是否切實改組而定烟酒專賣局將以美人爲會辦其權力與鹽務處之英人督辦相等新合同之簽定未曾商諸美政府蓋太平洋興業公司　新銀行團中代表美國之銀行家也此　頗關重要因美國資本家準備投資於中國不問政治亦由此可知矣懋業銀行今告成立將經營國　匯兌與普通銀行事業而尤注重於接濟中外合辦實業之金融其經理與職員將多以英人擔任之董事部中美各半華人居多並以華人　總裁由中政府特許營業並將經理美人所督辦之烟酒專賣稅欵外股已由美銀行暮足華人方面之股東則爲現任總統徐世昌前任總統黎元洪馮國璋及張勳等要人此銀行有可注意之特色即眞正中外合辦之營業是向來所謂中外合辦者僅有其名華人並未出資此次則華人股本確已交付且此營業在中國治權之下不受外來管轄除非中國自放棄其權利耳中國經濟發展之最好機會卽在中外合資共營實業新銀行適開其端此則可爲歡迎者也 
　　字林報十三日北京通訊云開灤煤礦公司代表那桑少佐已與山西當道締結甚有重要關係之合同按山西煤礦極富素有用之不竭之說且產煤區域已與現有之鐵路線相接故其發展手續更爲便利此次合同之目的在供給經費俾得用科學方法從事調查將來開採之辦法將視調查之結果而定大約此事將由中英合辦之公司爲之 
[京華短簡]  
　　昨日某方面確息云駐美容代使九日致政府一電謂山東問題歐美輿論對於吾國不允補簽至近日已漸漸表示贊助之意美上院之保留案尤爲巴黎所贊同此事轉機不得謂非王顧二使奔走之力應請政府對於此案愼重表示毋爲某國甘言所惑致將來不易轉圜云云政府得此電後單獨與日本協商之念已完全打斷矣 
　　昨日星期六國務院舉行例會靳及閣員到後約十一點開議（一）福建交涉案檢閱李閩督莊代辦電報繼續前會討論無結果（二）交通部提案請簡黃贊熙爲川粤漢鐵路督辦結果通過即日呈請明令發表（三）農商財政兩部提案察哈爾都統實業廳長兼墾務總辦龍驤懇請辭職擬請簡任陳世華繼任結果通過呈請即日任命（四）呼倫貝爾取銷自治案結果擬派員前往宣慰其他關於議和電報數件略加討論時已十二點四十五分遂散議由李贊侯薩鼎銘兩總長入府報告 
　　軍界消息徐樹錚已决定十五日左右出京赴庫倫徐氏所帶軍隊爲張鼎勳褚其祥所部之兩混旅所有軍餉已商定完全由政府擔任又聞安福部定今日開歡送會昨已發出傳單云敬啓者本月十四日下午二時在太平湖俱樂部開懇親會歡送徐籌邊使務乞撥冗惠臨爲荷此頌台祺安福俱樂部啓 
　　留日學生監督江庸辭職來京昨謁當局復表示辭職决心並請速派替人以便交代又政界消息駐日公使劉鏡人氏最近有不願赴任之表示政府頗有允意適江庸辭職歸國此席或竟歸江氏亦未可知 
　　聞周自齊昨日轉來潘復致李思浩電大意謂二十日假滿復之出處問題惟公是從李氏復電則謂對此問题毫無成見應如何解决仍聽翼揆主持云云 
　　隴秦豫海鐵路横互東西關係四省交通極爲重要前兩年因歐戰路欵停滯未能修築近日各省催修甚切交通部亦主張積極進行已派定隴海路督辦施肇曾赴法磋商一切年内並將啓程 
[濟南之新消息]  
　　中美通信社濟南專電云據確實調查濟南警署已納日本顧問三人試行數月人名及薪水皆確定日人極底中國警察保護之不力欲於租界内加日警崗位經日顧問勸解而止但責成中國警察執行以下禁令所有公共集會組織團體游街演說散佈傳單一槪禁止學生註記日貨懲罰商人私售皆嚴密檢查其意如抵制不停日人即將自派警察巡守租界實行二十一條中之第五條而無復磋商之餘地云 
[湘紳呈控張敬堯之反響]  
　　湘紳范源濂等在中央呈控張敬堯六欵請予撤換經張知悉即於陽日電達府院及段氏云前有旅滬湖南善後協會揑詞呈訴堯因其純屬誣衊曾逐條聲辦電請鈞座簡派公正無黨派之大員切實調查以明是非茲聞湘紳范源濂等又以六欵呈請撤換堯察其詞意與前呈如出一人而欺誣搆陷之處則更甚於前不惟不容堯辦白其不欲鈞座查辦大有言出惟行欲如何則如何之勢蔑視政府至於此極又豈有堯置辦之餘地矧該呈旣舉世間窮兇極惡之名詞曲折附會加諸堯身堯即據　置辦亦顯違彼私願曲直眞僞更難明白該呈自稱所列六欵事事皆有憑據言言皆有來歷則正可飭其交出憑證指明來歷以待政府之調查若毫無根據徒設危辭圖惑尊聰則虚言終難挽事實也况堯即奉職無狀亦何至如該呈云云之辜恩溺職堯謬膺疆寄進退固惟鈞命然湘紳之欺誣搆陷層出不窮若不求昭明何以保中央之威信而維堯之名譽合應仰懇大總統總理俯賜鑒察准如前請簡派公正無黨派之大員親蒞湘境切實密查如果該呈各節有一確實堯願甘自請罷斥束身司敗以謝湘人倘所陳是屬欺誣搆陷則國家法紀所存若不嚴加懲究治以誣告加等之罪此後地方等官何所措其手足且湘民動轍呈控長官明知誣陷亦不受法律之制裁則刁風日長國家之威信蕩然無存相忍爲國非所語於專事敷衍也伏乞鈞座高瞻遠矚痛加懲治以張法紀而杜奸欺堯忝柄湘政挽回澆薄亦有職責决不敢畏葸而放棄之也憤懣上陳不勝惶悚待命之至 
[湘學生解散風潮續聞]  
　　湘學生之解散醖釀已有多日當二號在敎育會受辱後卽有主張全體罷課者事經各校長查悉向各學生婉爲勸阻並許極力請求省長電爭閩事並將前日未能焚燬之日貨提出焚燬故學生罷課未卽舉行旣而日貨旣無焚燬之耗而省署反嚴令各校對於學生行動限制綦嚴不准其干預政治並不准集會結社及發布印刷品並聚衆演說於是學生因而益憤乃迭開秘密會議决定全體自行解散限七八兩日一體出校到會簽字者共有三十餘校並一面推舉代表三十人分赴京粤滬及衡陽常德郴縣各地陳報此次解散情形並請願將督軍省長即予撤換此項代表七號出發一而預備解散宣言書於實行後發表現在各學生已紛紛搬運行李出校絶不有所留戀政府據報後聞仍將採嚴厲主義查究主名從重懲辦究竟如何此際尙難懸測至公私各校校長以無法阻止將以奉職無狀自請辭職矣學生罷學宣言書錄下 
　　宣言張敬堯到湘摧殘敎育不遺餘力五十餘萬之敎育經費旣盡提作軍餉不得不減成發放初猶六折五折漸至三折兩折最後連一折不發六月份至十二月份積欠七個整月釀成敎員罷課學校駐兵兩年不撤學生久無上課課堂又學生組織聯合會交換智識啓發民智抵制日貨則兩度被其解散本月二日爲福州　遊街焚貨冀伸民憤張氏遣其弟敬湯用重兵包圍貨聚未焚駡學生爲土匪謂當痛剿捕五人毆十餘人餷衆數千人强制驅散學生受此奇辱又回想兩年以來有敎育等於無敎育學生受盡摧殘之實張氏反得維持湖南敎育之名呼籲無門忍無可忍不得已於十二月六日全體罷學解散歸家守候湘局解决張敬堯一日不去湘學生一日不回校時日曷喪誓輿偕亡明知此爲極大犧牲爲前次之所未有亦實因張氏罪大惡極浮於中外古今現長沙城内無一學生揮涕含哀　張氏告别全國各界及有心君子幸鑒苦忱湖南各校全體學生宣言 
[江西之罷課大風潮] 米穀弛禁之反響解散學生聯合會 
　　江西米商運動弛禁數月於茲如各官廳等方面米商皆已接洽妥貼官廳表面謂將抽收特别米捐收回金庫證券以救濟金融恐慌又鑒於十一月二十三日各界學生羣衆請願維持民食不敢貿然發令及撫州金谿滸灣各商會農會曁各該地方知事稅員紛紛來電請求後官廳即以穀賤傷農爲說逕令財廳弛禁定十二月五日實行並函總商會說明辦法另存米一萬石以備飢荒托由該會存儲各界聯合會分子非常複雜如劉錢余程等於月前外間傳其皆受米商賄金態度已變雖無確實證據而人言嘖嘖有口難辯當時學生聯合會以反對弛禁人有同心不願同流合汚决定單獨進行會閩案發生須先就大題目立論次及禁米問題躭擱數日不料官廳業已開禁八日學生會開會議决於十日請願軍民兩署收回成命簽名者十五校（後尙有加入）學生數千人陳督聞知深恐激生事端即於九日下午召集各校長至署解釋一切　弛禁係據出米地方各商會農會請求出境非出口請戒學生勿預此事如聚衆來署必以武力干涉本督有維持治安之責勿怪不情云云各校長略有陳說謂已誥誡學生勿得輕舉顧學潮激烈無法遏止校内當極力開導如校餐有何舉動不敢負責云云各校長辭出時果見大堂擺列機關槍數架陳指語云此係方纔擺的時學生會尙在開會申刻戒嚴司令岳兆麟已奉令率警數排將學生勸散旋將辦事處封閉矣 
　　是時學生憤激異常幸岳司令天生成一副笑面和氣聲說各學生始從容退去軍警查禁集會甚嚴學生代表等乃於晚間往城外西人所開豫章中學開會聞到四十餘人演說極爲激烈議至半夜二時始散時已關城西人給以對牌始得進城而十日男女各校罷課風潮傳播全城　學生此次罷課目的在要求至啓封爲止羣謂米禁雖關内政然間接有供給外人之虞即使不容置喙則擱置此案不議可也似不能並學生聯合會機關而亦封閉之蓋此會并非專爲禁米而發開會亦不止一次純爲學生愛國精神之所託爲政府對付外交之後盾何可因一事而抹煞其團體故特間　商諸管敎各員請求由省敎育會正式提出議案呈請軍民兩長將學生聯合會啓封並要求兩長　法擔保米穀出日不販賣日人今晨即由贛省中學敎員吳大樽赴敎育會與文牘韓雲五商酌韓君當即以電話通知第一中學校長吳士材請商辦法吳君答以候今日會議之後如有辦法自可免此一舉若無辦法則再行邀集本會職員開一談話會討論惟晚間據學生會職員謂今日業已由督軍諭令揭封矣聞男校罷課者爲農業工業第一師範第一中學心遠大同贛省中學豫章法政監獄專門等校第二中學僅上課一點鐘公立法政僅上課半點鐘靑年會英文學校雖經校長迫令上課而學生終不爲所屈約計全城學校今日實幾於全行罷課故今日十人團之出發較往日亦增加數倍卽就第一師範一校已出發二十團之多餘可類推惟女校除私立各校未經上課外所有公立之校則仍照原上課刻江西學生聯合會已發出罷課宣言書以詞長從略 
　　江西各校學生自十日全體罷課後學生聯合會各職員昨晚在豫章中學校討論今日講演團進行之辦法當經議决各學校凡已組織者應即全體出發十一日各職員又假該校開全體職員會到百餘人當以罷課宣言書原文過於激烈擬從事修改嗣以多數人議决仍用原文最後復討論善後辦法議未畢忽接城内電告謂洗馬池有逮捕講演員之事因卽散會進城路遇該會職員間知係屬謠傳遂各自散歸學校催未出發之講演員立時出發以故今日出發之講演團絡繹於途比昨日又見加增大街通衢莫不有旗幟來往遇見時即互相鼓掌表示敬意農校學生之演講員另具一種裝束短衣麻履其餘各校亦各精神煥發秩序井然並手携簡明地圖（福建與江西之關係）及各種旗幟書天下興亡匹夫有責望同胞快起救國抵制日貨堅持到底保全東亞和平等語分往城内外講演聞城外一帶之商店頗有鳴爆表示歡迎者又聞各校管敎員以學生罷課演講終非了局亟思出作調人現聞官廳已提出辦法三條㈠開會之時須報告官廳㈡不准討論米禁問題㈢撤回講演團聞學生會對於上項辦法均未同意代理敎育廳長王經畬昨召集各學校校長磋商擬先請官廳將學生聯合會啓封一面督促學生照常上課以期平息風潮惟由各校長自行與兩長疏通恐無效力現擬請黃大壎等出而調停至女界聯合會昨亦討論罷課當經議决與男界一致進行並云女界旣不能從事講演惟有設法籌備經費補助學生會今日聞已有劉淑德程其讓兩女士以私人資格捐助學生會經費洋二十元矣 
　　尙有要聞及地方通信轉入後頁 
雜評一 
[箴學界] （默） 
　　今日學生界處多故之秋感受内外之壓迫欲起而與之奮鬭者固一般靑年所引爲已任者也惟欲起而奮鬭益不可不固結團體齊心一致以厚應付之力此又爲學生人人所自知而無待多方者然而爲感情所衝動不能容忍有時亦實出於不自覺今日罷課之學生中如廣東則有呼抵制與不呼抵制之衝突江西則有學生聯合會與各界聯合會之意見内部之團結不堅即爲將來失敗之根我國政界無論南北有一慣例於對外之時必先内部自訌或爲意氣之爭或爲黨派所利用自相紛擾其事遂至於失敗而不可救使學生界而亦蹈其覆轍前途更爲可憂此則吾人鰓鰓引爲過慮者也 
 
 

Page 8

 
 
國内要聞二 
[粤學生爲閩事大巡行]  
　　九日省城各校學生因閩事舉行巡游大會十二時在天字碼頭齊集共六十餘校數約六千餘人推定聖心學校爲總領隊各校均備各種旗幟有書還我靑島保全閩省有書爲國犧牲堅持抵制者種種色色不一而足一時即列隊出發向西堤方面前進沿途各校均舉定演講員痛述閩省慘事態度異常激昻舉動尤極文明各界人民鼓掌歡呼行至先施公司門前各校學生均大呼抵制時公民環觀如堵亦均大聲附和該公司立卽閉門以避其鋒惟當某某等校經過時公民見其并無各種救國旗幟亦不呼抵制羣起責問并聲明如各校再不大呼抵制三聲者卽認爲亡國學生决不讓此等亡國學生在此經過濫附驥尾巡行隨時交通遮斷某某等枃領隊不肯服從强欲經過遂與公民衝突當場擊傷公民二人然公民愈聚愈衆某某等校無法前進迫得退回靑年會開秘密會議其先行各校聞報跑回排解公民以某某等校旣不服從公意於前復擊傷公民於後無可營救先行各校遂繼續進行數仍在數千以上途經同興街十八甫上下九甫第七八甫入西門進城後由惠愛街雙門底穿出天字碼頭齊集高呼中華民國萬歲三聲方始散隊回校并定於今明兩日各校學生全體出發演講閩案慘狀勸商民務須熱心愛國實行抵制堅持到底另一消息云昨日學生舉行大巡游十二時在天字碼頭集合當集合時凡已上課及未上課兩派學生已各别列隊伍相對站立一時即聯同齊向西堤出發當行至一景樓附近有某派學生數人分向嶺南培英等十數校學生宣告凡行經三公司門首時當一律大呼抵制亡國公司三聲嶺南等校學生反對是議謂本日巡行目的爲對日示威運動抵制日貨宗旨始終不渝非專爲抵制三公司而設某派學生不服旋有學生某在迎珠街口站立高椅向衆演說謂有别派學生不允高呼抵制亡國公司請大衆表示意思如不贊成該派學生舉動者即當攔截伊等去路時途人　集百數十人有應聲謂不准某某學校學生列隊經此西行此時嶺南等十數校學生皆在後方聞聲即齊同返斾舉出代表當衆演說謂抵制劣貨自當服從公意請勿阻止進行衆人不允後又演說謂但能萬衆一心實行杯葛即可齊聲高呼云云衆又不納仍前攔阻該段警長盧英上前彈壓飭警察保護學生過路途人乃向警長毆打傷其耳部警長揮劍彈壓輕傷途人某甲額際一干人等卽行赴區質問嶺南等校以不能解决迫得折回東堤前行各校共五十一校其時已經過西堤大新公司各呼抵制三聲整隊前進及經同興街時亦高呼抵制其後經十八甫上九甫第七八甫入西門進城復由惠愛街雙門底穿出天字碼頭齊集高呼中華民國萬歲三聲方始散隊回校南武中學校以各校多注重河北方面因出隊巡游河南各鄉一帶沿途演說以圖國民普及覺悟云 
[皖省近事]  
　　省學生聯合會因福州案已聯合各校於前日舉行游行講演並推舉代表向省議會省長請願㈠請電中央嚴重交涉㈡准予學生自由行動不受官廳干涉㈢准予學生自由演講昨日該會已實行檢查各廣貨店中之日貨限三日内一律售竣否則封存或焚燬惟該商等反對此舉幾釀閉市風潮嗣經商會調解即日召集各業董開會討論妥善辦法以收實效一說謂昨日省城内外凡業京廣貨者已一律閉門停止貿易並要求商會轉請敎育廳長商一變通辦法以爲轉圜地步究竟將來如何結果尙難預料也 
　　省衛隊與巡警衝突一案雖告了結然劉處長負氣至蚌辭職與省長意見仍未消除昨聞劉氏已將各署署長電令赴蚌不知作何舉動也至議會前日提出彈劾省長案聞第一區第二區議員多否認此案 
　　檢查所今日下午假商會開會討論進行事宜 
[南京快信]  
　　美國資本團及愼昌洋行總經理准明午即轉車赴滬李督齊省長昨會銜電何代理護軍使王滬海道尹徐警察廳長沈縣知事曁總商會預備歡迎 
　　漕運局迭電軍民兩長商運蘇米均未允許昨財政部又來咨商暫運二十萬擔聞李齊兩長决仍婉詞拒絶 
　　安慶軍警衝突風潮尙未平息院電李督就近派員詳查電復聞李督擬派諮議楊宗漢前往 
城内外日本商店門首均加派雙崗保護 
　　全城洋雜貨店現已逐漸開市學生亦不入店檢查惟以好言勸告以後不可再進日貨 
　　昨日星期學生分二十組出發游行演說措詞和平警察均未加干涉 
　　省議員徐瀛提議電請中央電令駐美墨公使領事設法保護在墨華僑生命財產案徐堃錫提出江南官書局改歸商辦案盧瀚蔭提出修正陳錫榮請裁縣視學案周積偉重行建議本省絲經護照應准指運浙省案即列議程付大會討論又顏作賓提出省署咨復敎育廳對於女子師範校長延不委任疑義重行質問書又提出對於省署咨復南菁學校改立一案疑義生行質問書昨已由會咨請省署答復 
　　更正昨報載南京飯店被焚關於金星保險公司一事茲悉金星公司對於南京保險生意早經停止受保南京飯店並未向該公司投保當係他公司之誤傳特此更正 
[地方通信]  
[松江]  
　　委員留松省委劉　於十一日來松下榻縣署即查閱關於公欵之案卷及欵項據劉委聲稱須再勾留三天方可查竣云 
　　體育塲分等運動幻略本邑公共體育塲於十四日午前舉行分等運動與賽者自縣立一二三四六等各高小及縣立職業學校育嬰堂附設之廣育院等七校實到人數二百一十又四運動種類分引體向上立定跳遠賽跑三種山敎育廳體育視察員王小峰主任評判而以縣署學務人員體育場指導員各校體操敎員等分任發令紀錄引導等事運動結果確合給奬資格者初等二十八人中等十九人聞各女校之分等運動定十五日午前仍在體育塲舉行 
　　景賢女校開會之第二日今日（十四）爲景賢女校開游藝大會之第二日來賓到五百餘人會塲狀况略同昨日惟會塲秩序改請縣立第一高小之童子軍維持開會節目（一）全體唱歌（二）舞蹈（三）競爭游戲（四）表情體操（五）來賓游藝（六）滑稽跳舞（七）餘興來賓游藝一節由恒德女校演國恥及義務學校之必要兩幕餘興演福州案即最近之福州交涉各女生於游行演說等幕激昻慷慨頗能感動聽者 
[奉賢]  
　　敎育會電文各督軍各省長公鑒原乎兵者所以衛民今外間喧傳安慶某軍隊圍姦蠶女校學生於光天化日之下竟作此絶無僅有之事喪心病狂一致於斯摧殘敎育莫此爲甚豈國家養兵之本旨實違背天演之人道夫中國素稱禮義之邦而於貞節一門尤爲愼重松筠節操徽揚彤管列代相沿傳爲美談號稱干城者理宜懲戒以殺頑風而反視若無睹不爲敎育計則已何獨不顧騰笑外邦貽羞國體乎凡屬國民唯云可忍諸公明識諒亦同情敝會忝在敎育機關不敢緘默斗膽上陳伏乞致電該省除此不法軍隊以平公憤而維軍紀國家幸甚敎育幸甚江蘇奉賢縣敎育會叩安徽省敎育會各縣敎育會公鑒外間喧傳某軍隊圍姦蠶女校學生貴會近在咫尺豈亦無聞而作金人緘口耶如此摧殘前途那堪設想何不爲敎育計乎伏乞據理力爭以雪此羞而維敎育幸甚江蘇奉賢縣敎育會叩 
[蘇州]  
　　各界聯合會成立續聞前日下午各界聯合會在觀前北局開成立大會詳情已紀昨報茲悉是日散會後各代表復至言子廟開代表會議公推沈炳奎爲主席孫　衣爲書記經衆提出議案逐條討論表决（一）恒志團陶君提出商會之加入並質問其電燈事（二）陸巷救國團徐君提議擴張本會至市鄉事（三）陶君提議本會加入上海全國各界聯合會（四）山塘救國團黃君提議本會會址决附學生聯合會在舊皇宮（五）沈君主張派代表接洽商會並於十五日全體赴商會事（六）陶君主張十四日先派代表陶鑄禹俞再世赴商會事（七）沈君提議會中辦公時間决定每日下午三時至五時各代表之値日辦事决定五團體按日輪流所有章程起草員公推學生聯合會沈炳奎報界公會孫　衣擔任並定於本星期六下午三時續開會議 
　　學生聯合會常會紀蘇州學生聯合會前日（十二號）下午三時在胡書記橋舊皇宮内邀集評議部幹事部各職員開常會（評議部）代表缺席者爲二農桃桃塢兩校通過情形錄下（一）電政府查辦倪嗣冲縱容軍士姦污女學生（二）本會所出版之書籍爲季刊及大事記二種季刊爲出賣品大事紀爲贈閱品（三）季刊宗旨甲文化運動乙灌輸新智識及新思想丙研究學術（四）請幹事部造預算表交本部（五）調查某某等日貨舖（六）義務學校地點由敎育科科長自行定奪（幹事部）爲第四次科長會議會長主席缺席者爲文牘經濟二科長通過情形錄下（一）調查科報告經過情形（二）議定本會所用信箋信封格式並委庶務科辦理（三）交際科須記大事紀並與商會接洽（四）演講科敦請南京曁南學校某先生於下星期六（二十）到蘇演講（五）議定改本會學術演講會爲蘇州學生聯合會演講會 
　　陸墓鎭火警齊門外陸墓鎭韓姓家日昨傍晚時分柴房内不知如何起火經各水龍到場救滅僅焚去韓姓房屋十餘間左右鄰居已受驚不淺矣 
[鎭江]  
　　令免江柴稅率柴商莫堯夫等以鎭郡對江三江營各卡重徴柴捐認爲病商在財政廳控訴該廳以基遵照舊例徴收尙非無故重徴惟江北釐捐業經改爲貨稅凡百貨物一稅通行與從前逢捐報稅不同江柴一項自應遵貨物稅率章程辦理特通令瓜泗灣邵各稅所長嗣後江柴經過第一機關徴收後其餘各關均免稅通行以示劃一 
　　學生出發宣講鎭郡學界聯合會自福州交涉起後大爲憤慨聞已通告各同志聯絡一致舉行演講昨日學生團齊集往南門小馬頭等處大宣講題爲亡國史熱血與冷血措詞極爲沉痛 
 [P揚州> 
　　舉行分等運動江都城鄉中高初各學校遵照公共體育塲轉敎育聽令於十四五兩日在體育塲舉行第一次分等運動由體育塲請鎭江第六中學體操敎員朱松江第九師範體育敎員宋望雲及該塲指導員孔澤之三人爲評判員江都佟知事委劉　西爲該塲臨時監視員其運動標準分兩組運動員共四百人第一日上午各校運動員出席者爲第五師範第八中學商業中學三校下午爲縣立第一三五八高等學校附屬小學運商高等安徽旅揚七校第二日上午運動員出席者爲女子公學育英女學兩淮第一三七國民學校縣立第一二三四十一十二國民學校十一校下午爲友基學校美漢中學體育塲基本運動員縣立六高丹徒旅揚五校其運動員三項技能均能及格者方可由敎育廳給發奬章云 
　　商學議决抵制方法揚州學生聯合會於十三日下午召集商界廣貨業代表陳楚材藥業朱竹軒朱明中炭業戴靜山綢業張輔之酒業戴耀山煙業盧寔秋紙業蘇譽之香業吳淦泉顧繡業楊估之商會代表夏仲蓮工界陳文彬縣市兩敎育會戚素秋小學聯合會張少秋醫學界張鴻齡及學生會人員等六十餘人在女子公學内會議抵制日貨方法公推朱竹軒爲臨時主席學生會正會長陳鐸報告宗旨繼由副會長黃植演說在閩日僑之情形次陳楚材聲明其所開之兩廣貨店絶不再售某貨其他各代表亦多發言結果議决五項辦法（一）學生仿上海辦法於十五日分向各店請塡志願書（二）售某貨之店以十八日爲期一律將某貨封存（三）檢查商店之全權歸付學生擔任（四）各號私售某貨者一經查出以店中所存之某貨一律焚燬私進者令其停止營業（五）各團體出席者均以簽到簿承認議决之案爲有效散會時並齊呼中華民國萬歲以示堅忍抵制之决心嗣學生聯合會長復集學生會議實行議决事宜决定十八團學生分兩組進行一由商業指揮一歸八中調遣於十五日起實行 
　　賽球之無勝負揚州美漢中學昨與滬寗鐵路球員在該校内舉行比賽足球結果無勝負 
 
 

Page 9

 
 
   
 
 

Page 10

 
 
本埠新聞 
[滬學生會申救贛學生會電]  
　　南昌陳督軍鑒聞執事飭軍警封閉學生聯合會集會結社之自由載任約法執事何得干涉望速收回成命天下猶可爲執事恕上海學生聯合會叩 
[各界聯合會評議會紀事]  
　　全國各界聯合會本月十四日開第二十三次評議會施洋君主席盧任華李渤海紀錄首由主席報告山東棲霞蛇窩區國民聯合會已派林紹敷君代表到滬畢即依次討論提議事項㈠援救江西學生會被封案（江西代表盧任華提議）陸濟主張分别電致該省軍民兩長迅予啓封張敬之謂宜速電南昌學生聯合會積極進行本會誓爲後盾翁吉雲謂須請盧君詳細述明事前之經過情形主席遂請盧君說明已過之事實及應籌之辦法（詞意不錄）陸濟復主張宣布戚揚摧殘民意之罪狀翁吉雲謂愼重出之李亞夫王潔仁張正方等互有討論主席以電致江西軍民兩長及學生聯合會與商會省議會付决表全體通過㈡討論李亞夫君提出質問拍電外交部案陸濟主張不必提出質問李耀南謂應當提出質問付表决陸說通過㈢討論組織國貨公司案（潘惠齋君提出）潘君略謂抵制日貨不可不提倡國貨旣提倡國貨不可不組織國貨公司是以鄙人提出意見尙希公决云盧任華主張交付審查李耀南附議主席以盧說付表决多數通過散會茲將其來往電函附後　菲律賓宿務來電上海各界聯合會學生聯合會諸君鑒日人在福州逞兇殘殺我國人民吾人務須始終堅持勿稍餒怠宿務書報社薛家弼　致許俊人函後人先生大鑒惠示敬悉吾國金融恐惶實幣制紛亂之害補救者當自整理本國金融上入手事或有濟如添增外人合資金融機關再發紙幣是治絲而棼之也故本會有所請質至代理國庫權原章並未聲明界限故國人不無疑　先生旣熱心於經濟事業何妨爲我人民一籌維之舊奥租界之爭爲時幾何先生有動於中否乎敢祈明敎以匡愚昧即頌公綏 
[女界聲討倪軍開會紀]  
　　聯合通信社云本埠女界各團體爲皖省倪軍汚辱蠶桑女學事於昨日下午四時召集女界聯合會開會討論懲救辦法首推神州女學校長張默君主席報告事實後各校及各團體代表劉靑揚等多有發言均極憤慨當場籌收經費並推定調查撰稿幹事各員議决通告全國女學界急起自救並分電南北政府嚴懲暴軍曁倪嗣冲以重法紀而維人道末由主席宣告本星期三下午四時仍假霞飛路女界聯合會開幹事會望我女界各團體幹事均須出席云 
[烟台海軍學生全體大會紀] 　　 
　　本月十四號烟台海幂學生全體假中國公學大禮堂開全體大會首由黃秉衡君介紹主席查夷平君報告開會理由次由發起人報告到滬以前之事次由幹事部報告幹事部之事次由評議部報告評議部之事報告旣畢由主席微求此後進行方針並表决是否應聽從海部派來王科長傳炯之籠絡計劃於是各人自由起立出席發言茲以詞意甚多限於篇幅不及備載當即表决不與王傳炯作無謂之接洽主席再起立請各人發簡單明瞭切實之言取决最後方針於是繼續出席者甚多語極沉痛有聲淚俱下者全體忽起立衆口一聲願犧牲一切以求達最初目的遂由各人簽各並蓋指印以示决心上午自十時十五分至十二時二十分下午自一時半至四時始宣告散會云 
[工商研究會研究物品會記]  
　　工商研究會前日午後三時開研究物品會到者胡超然馬卓英徐春榮吳子敬楊以吉等當場由馬樹周詳詢研究各物品情形即經工程師王君少逸等報告研究得中國自製新發明鶴旗商標鵝毛管牙籖潔凈適用純粹國貨次及協大廠所出絲棉絨線性質柔和顏色鮮艷可愛原料確係國貨云云至五時散會茲將該會致各工廠函附後逕啓者本會前以本埠各工廠運往南洋國貨或以純用洋文或以漏貼商標遂致先後被人疑　横被覊留迨經證明已蒙損失故經迭次專函奉告懇爲注意千萬勿省此些須手續諒荷鑒察惟念本會曾設有審查一部係專門對於國貨分别等差計自設置以來所有送會審查者均經次第付諸審查并發給會長親筆證明書以誌表揚竊以爲各工廠貨物一經本會審查給發證明書後即可將該證明書撮影縮小貼於貨之封面上無論該貨運往何地人可一望而知爲眞正國貨可以省却許多留難免去一切懷疑是本會之審查一部關係國貨前途匪細用特再行函請貴工廠查照如有未經本會審查之貨速送審查可也專此布達即頌台安 
[旅滬福建學生會開會紀]  
　　旅滬福建學生會於十四日下午四時在南洋公學開執行評議兩部職員阰席會議職員到者三十餘人决定正會長陳炳章微有感冒由副會長杜和成主席（一）通電北京海陸軍部及在京中各同鄉請其轉電李厚基尊重民意保護學生撤封學生會及學生週刋社與日人嚴重交涉并監視日人行動（二）决派代表聯絡上海學生聯合會及全國各界聯合會協助本會共同勸誡李厚基（三）聯絡新聞界在輿論上鼓吹勸誡李厚基（四）快郵代電與旅京福建學生聯合會請其敦促在京諸同鄉早日發電與李厚基使本會所發之電生效果（五）通過對日宣言書散會時已六句鐘電文北京海軍部劉冠雄薩鎭冰先生轉福建各同鄉公鑒閩事日非李厚基復任意摧殘學生及輿論懇我同鄉嚴電李令其尊重民意保護學生撤封學生會及學生週刋社向日人嚴重匀涉監視日人行動以平公憤不勝切盼之至旅滬福建學生會删 
　　宣言　溯自歐戰初起以來各國迫於戰事日本先以二十一條無理要求迫我承認繼則挾巴黎和議强據靑島外假親善之名内懷侵呑之志蔑視吾人等其妈屬凡我同胞共同切齒此五月四日以來各處抵制聲浪日高無已也乃彼軍閥竟於十一月十六日嗾彼在福州之軍隊及籍民槍殺我學生軍警擾亂我地方派兵調艦强制登陸舉國震動輿論譁然推彼之意以爲中國人易侮彼之槍砲强而足恃噫違棄公理戕賊人道恃强凌人非昔日之德意志乎吾國雖弱吾民猶衆槍砲雖不猛而民氣不可當會見合吾民心協吾民力對於抵制益加堅持雖不與彼相見諸武力亦將與彼相訴諸公理人道同人等份屬國民又以桑梓所關敢不竭其力追隨全國各界之後矢抱抵制之熱忱爲國家之後盾務使彼日本軍閥廢棄二十一條約還我靑島撤換福州領事懲辦行兇軍隊及籍民向我國謝罪赔償我受傷之同胞撤廢領事裁判權並保此後日人不得携帶武器庶伸我全國人民之公憤至於退兵撤艦當以國際法論日本政府苟念世界公理應當早照辦理不然則流血戰爭吾人豈敢求免吾人豈有以國弱而受侮力薄而不籌抵抗辦法哉總之吾人視二十一條約山東福建諸案爲全國人民必爭之要點願犧牲所有以求達到目的噫日人乎吾人排日非絶對排日本在野之人民乃欲去你軍閥以謀吾人之自衛如你覺悟共謀兩國之眞正親善使兩國人民携手共進世界文明幸福之域則亦吾人之所望也謹此宣言 
[滬西商界聯合會職員會]  
　　昨日滬西商界聯合會在馬立師勵羣公學開職員會各職員完全出席山正會長金省三主席報告創辦及成立一切經過情形畢即奉給各職員當選證後適接各路商界總聯合會通告福州日人横肆欺凌及安徽倪軍圍辱女學等案徴求各路商界聯合會意見公函遂公决明日由會董唐美甫戴富祥二君至總聯合會列席並缴納會費及註册事次各職員合攝一影及發起人另攝一影藉資紀念重復討論進行事宜迨散會已萬家燈火矣 
 [P新委公欵公產淸理員公文> 
　　上海縣知事沈寳昌同日分致姚紳子讓朱紳福田函云子讓福田先生大鑒上海縣地方公欵公產經理員丁紳熙咸因病辭職丁紳於民國二年俄特别會計員經理縣地方欵產三年三月自治停辦案内奉省頒執行細則縣有公欵公產及收入欵項地方士紳以自治委員名義經理者改由縣知事委任經理之洪前知事委任丁紳爲上海縣地方公欵公產經理處經理員數年以來勤愼從公深資倚畀乃以積勞成疾给假調查又因職務所關不獲妥心靜養迄今一月有餘牽延未愈旣據辭職自應酌予照准俾得調養速痊惟地方欵產關係生要必須遴員接替以專責成素仰貴紳學識閎深久孚衆望桑梓義務尤具熱忱用特專函奉訂敬祈擔任斯職會同朱紳福田姚紳子讓卽日前往接收具報毋任感盼委任狀隨函送呈卽希查照除函致朱姚紳外順頌台祺沈寳昌謹啓「計委任狀一紙」 
　　又訓令公欵公產經理處云爲訓令事案照民國八年十二月十三日據公欵公產經理處經理員丁紳熙咸函稱熙咸前以胃病陳請給假調查並委託張君煥符代理一月以來多方調治迄未見效雖臥病在床繫念公事不能安心養病張君亦因年關在邇勢難兼顧惟有籲請俯准熙咸辭職遴選妥員接替以重職守實爲公便等情到縣查丁紳自洪前知事委任以來勤愼從公積勞成疾一再給假調查因職務所關不獲安心靜養旣據辭職自應酌予照准除委任姚紳文枬朱紳日宣會同經理卽日接收具報外合行令仰該處即便知照此令 
[寳豐紗廠被焚]  
　　閘北叉袋角寳豐紗廠忽於前晚二句餘鐘引擎間中起火霎時延燒全廠經各段救火會及租界救火會到場灌熄祇剩貨棧未燬當火熾時廠中做夜工之男女工人數百紛紛竄逃以致顚仆踐踏受傷者多人四區二分所倪署員親率長警在場彈壓昨又飭傳該廠主劉伯森經理宣廷榮候訊明起火情形及曾否保有火險再行核辦 
　　又函云叉袋角浜北裕通紗廠本係皖紳朱糼鴻所創辦計有錠子一萬八千枚織機三百架自前年夏間賃與巨商劉柏森繼續營業其牌號改爲寳豐所出十六支金鷄日月等牌紗銷通各埠邇來正在發展之時日夜開工不料前夜二點半鐘電機忽然走電頓時延燒全廠雖經救火會馳往撲救卒以火勢甚急致將粗紗間細紗間彈花間引擎間燃燒殆盡直至昨夜尙未熄盡並聞有小工五人不及逃出致葬身火窟聞該廠並未保有火險損失甚巨惟花紗棧房離廠房較遠故未殃及云 
[僑工事務局裁撤]  
　　聯合通信社云當歐戰終止後北京政府鑒於旅歐僑工歸國日多特於濟南上海設立僑工分事務局管理其事其實不過安置三數私人而已對於僑工除例行幾張文書外從未聞有若何之建白刻聞北京當道因感經費之困難特令知上海分局即日裁撤局長曹豫謙氏已將裁撤分局情形正式呈報上海各官署查照矣 
[仍請朱吟江加入董事會]  
　　上海縣商會副會長一席曾經該會開會選舉以朱吟江票數最多當選爲副會長已由會將選舉情形函知朱君請爲認可答復云後朱君由津返滬後即答復辭謝經該會廂定十六日（今日）午後再開董事會公同核議辦法各情已迭紀前報茲聞該會以朱君旣已辭却副會長之職任然對於本會董事會開會應請其蒞會以便互相討論爲維持會務進行之法昨已備函知照請朱君務須撥冗蒞會公同與議 
[改良司法入手辦法]  
　　江蘇高等審判廳近令甯滬地方審判廳頃奉司法部指令略謂收回領事裁判權問題曾經議由改良司法入手本部對於此節業已訂定兩辦法㈠地方發生各案往往爲有力者所挾制仍不脫舊有之習慣判案旣難持平司法安言獨立嗣後應宜極力矯正㈡新法審判各案對於律師之資格以及辯護之規則亟應限制以免逸出範圍上述辦法合行令行所屬遵照云云 
[塘工局董復會丈局函] 撤除躉船寛留浦面 
　　鴻升公司在浦東爛泥渡兩旁塡築輪埠碼頭中問僅留出路八九尺該公司復在渡口之上攔路搭橋致渡客上落非常危險經地方紳董勸令照章寛留碼頭碼路計闊三丈浦面十丈該公司不允竟自興工迭經塘工局董呈請道縣交涉各署力爭交涉在案茲得塘工局董謝源深朱日宣復會丈局函亟錄如下敬復者頃奉大函准美領事函以美册二千一百六十二千二百十七八等號契地一事現據該租户願將該地中間一丈之路仍舊作用並願照英德册舊契所載尺寸發給新契惟有升科權限等情函請印給新契早日送署囑卽查照見復等因案查美册二千一百六十號契地之前並非盡屬民國時新漲灘地二千二百十七八號契地之後尙有公地在内該契地四址亦有變更卽如原列德册二百三十九號契地北首間壁現查亦有公地關係務請會勘復丈明確再辦給契手續至該契地前由德商英商管業彼此相安自入該租户手請轉美册契尙未給已將契外灘地塡築安置碼頭躉船停輪帶纜危害地方公渡使渡船停泊爲難行駛時虞碰撞之險每日萬衆渡客性命關係並在渡口攔路搭橋行旅極爲不便與原列英德册時情形大異除呈縣轉請交涉員訂期函請美領事會勘撤除躉船照案留寛浦面十丈以保公渡外相應函復希察核轉復敬頌公綏 
[路員裝運食用品免費之規定]  
　　滬杭甬鐵路管理局局長現因體恤在路服務員司起見特規定火車裝運食用諸品免費辦法准於九年一月一日起實行茲將其規定各條辦法採錄如下（一）凡員司帶運食品衣服及家用品等每人每月至多以下開之數爲限員司薪額數五十元或五十元以下每月免費准帶斤量五十斤五十元以上一百五十元以下每月免費准帶斤量一百斤一百五十元或一百五十元以上每月免費准帶斤量二百斤凡所帶物品超過上開斤量時應照尋常運價納費惟水與冰一槪免費（二）凡食物等除各種專車外皆可照上述辦法交由各列車帶運惟在車服務之車長等其自用舖蓋不在此限准其帶在車守車内（三）凡食物衣服及家用品等報裝後當由着站站長轉交物主每件由發站黏貼票籖開用包件票並用紅墨水註明員司字樣（四）所帶物品應妥交物主由着站站長負責並須另開簿記記明每人每月所帶之斤數該項簿記須於每月五號以前抄一份送交本局查核（五）發站站長應注意所帶之物品除食品衣服及家用品外無其他物品混雜其間希圖朦運（六）食品不以一日運畢爲限但每月不得超過至多之限數（七）如有朦混夾帶情事當嚴行查究不貸 
[路電兩局互遞電信之細則]  
　　滬杭鐵路各大站凡有電報之處向收各種明密官商各電報曾與杭省電報局訂有合同詳載一切辦法在案昨該管理局接奉交通部訓令訂定路局電局接線遞電結算報費各項細則都十三條准於民國九年一月一日起實行茲將各條詳錄如下第一條中華民國境内設置電局傳遞電信及准他人傳遞電信爲政府特權由本部執行之第二條本部特准鐵路局設立電線係限於傳遞本路公務電信之用但本部因便利鐵路旅客運商通信起見特准國有各路局依照本通則之規定代電局收發電信第三條電局路局認爲必要時得將彼此電線啣接互相傳遞電信惟事前應由有關係路局電局會訂草合同呈由本部核准施行第四條電局路局互遞電信應依照左列各項辦理（一）凡路局各車站接收之電信如其投送及接收地點均有電局者應由收電車站將該電信就近拍交接線之電局遞寄投送（二）凡路局地未設電局地方之各車站接收之電信發往已設電局地方或發往與電局有交接之外線地方者應由路局轉交與最近接線之電局團遞投送（三）凡電局遞交接線路局車站轉往未設電局已有車站地方之電信路局應照電内註明之收信人住址投送按照里數遠近酌收送力（四）凡路局各車站接收之電信如其投送及接收地點無電局電線可通者逕由路局電線傳遞（五）凡路局各車站接收之電信如係沿途探送某列車某人或某某車站留交某人則無論發信收信地點有無電局均得逕由路局電線傳遞但此項電信須送往路局車站以外者仍照本條第一二項辦理（六）凡電局以自已線路臨時阻滯遞交路局轉往已設電局地方之電信應由該電局在電信餘言欄内註明交某局字樣交由路局拍轉或將電信封固託火車遞送（七）凡路局線路臨時阻滯須由電局轉遞者應在電報餘言欄内註明交某處車站字樣電局應立卽照轉惟此項車站以與電局接線者爲限（未完０ 
[中國郵船由美運來之金銀]  
　　中國郵船公司某某號此次又從美國儎來金銀砒砂等甚夥計滙豐到大條銀一千八百Ｏ三條盎斯金五十箱約美金洋二十萬元花旗到大條銀一千四百二十四條又美金洋五十萬盎斯金二十五萬元道勝到大條銀一千五百五十三條砒砂百七十三袋友華到大條銀三百三十七條麥加利到大條銀三百三十二條美金洋三十五萬元華比到美金四十萬元匯興到金洋五十萬元住友台灣等到大條銀百六十條與七十五條共到大條銀五千六百八十四條美金洋四百三十萬元核計銀有七百數十萬兩期貨價漲於此可見現貨銷數密旺致價較堅云云 
[上星期進口日貨價額] （上海學生聯合會調查科稿） 
　　本科自將日貨進口一覧表编輯以來對於進口日貨確數調查暫時停止因調查手續甚爲困難故也近因閩事發生各界熱度增高故再繼續進行查得上星期所進口之貨以布疋紙料海味以及雜貨爲大宗布疋定貨以英界之李柏記王楚記爲最多海味以法界之鼎記豐記爲最多雜貨以法界之東林爲最多依上星期平均每日約價銀二十一萬兩餘茲將各貨價額列左 
白花布　六三一八七Ｏ　東煤　一六四九ＯＯ棉紗　一七八八八　白糖　一Ｏ八ＯＯ五金　二六九五五　香烟紙料　一五九ＯＯ色紙　一Ｏ三一四五　呢帽襪手套　二入八六Ｏ磁破電具　二Ｏ三ＯＯ顏料藥材　二Ｏ七四Ｏ海味　三三四二Ｏ　火柴燐質　一Ｏ一ＯＯ衣針蔴袋毛絨　三五五五三　各種雜物　一四三九ＯＯ上星期共計價銀一百二十六萬四千三百三十一兩 
[愛國商號錄] （上海學生聯合會調查科來稿） 
英界洋貨號　王楚記　李柏記白克路　大甡昌　恒發祥　博順興　恒興祥　裕康　林發　源利　鴻昌祥茂森祥　啓昌　徐源興　源茂　興太　順德太　裕源　温州路　瑞春棧　史永茂　信昌祥　順昌　錦雲祥　白克路　生記協康　張萬利　源太　宏達　愼昌協和　朱順興　仁和　永太　張順太　順大　源盛黃永昌　餘昌祥義和祥　勞合路　同盛　凌福　直隸路　鴻昌源　永慶　洪記　馮興大　周順興　李愼興　孫德昌　源豐　張萬利　順發木器號　震和同太昇記　周葆生　顧太昌　許金記　光昌祥　振昌椿森　熊寳太　源太椿記　姚王順太　徐寳興　洪盛　楊源太　采芝堂　新章祥　義豐和記　虹廟衖吳全甡　二馬路泰和里　悅昌隆　胡仲記　黃祥太老宏昌瑞太　西恒茂　于啓太樸記　興昌永　乾源太震記　晝錦里　德新　三馬路太和里　晋康祥　德餘仁　大馬路　美少福和公　何乾豐　精益　大東制帽公司　榮昌祥　何瑞豐　裕昌祥　何保豐　王興昌黃重昌和陞　滙利　中華照相　南洋公司發行所大卿坊　元大生　大南門内塔水橋　萬盛　唐家弄顧銘　道前街　天福祥　許仁豐　葛順興　郭祥豐久大　高卷頭　潤昌大東門大夫坊　餘來米　竹素堂　陳洪成　成大吳天成　道發街　和祥　林家弄丁瑞卿　橋家浜　協順昌詠汪茂　陳篐桶橋　晋太 
[船夥請求諾稅司寛容]  
　　華商沙船山東船等運貨到滬於進口時向章先報吳淞分關記錄各項花色之貨件酌數由分關在艙單上蓋章然後駛進淞口再向南市江海常關報關完納貨稅即由海關稅務司撥派簽巡查驗艙貨核與所報之數是否相符以便按貨徴稅在案茲聞常關副稅務司諾特師古邇來忽變向章航商稍違關章必遭重罰各該船商於受罰後迭次陳求查照舊章免罰壛均未邀准近日進口由關驗之山東船户張廣興承裝花生米九十二包並五十五小包片猪八百零三張其於淞口查驗時因其花生米祇報四十包遂被提去十九包迨進口復驗時片猪當時祇報六百張致被扣罰該船商等要求照向章有七二折讓稅爲辭諾稅務司不允照辦飭罰關平銀五百二十兩又葉恒順裝生油十六簍片猪二百餘隻進口時僅於花生米小貨内少報三十二包約計徴稅銀十餘兩亦被稅司罰銀一千二百兩如越過二十四時者加罰銀三百兩該船户不得已星夜繳足關平銀一千二百兩始得起貨日前尙有大山船户耿復順金成興和盛興金成福等四船因於吳淞進口單日數不符爲海關稅司查出亦飭各罰銀一百兩及公正利船因漏報小貨白果數擔由關查出亦飭罰銀五十兩聞以上各船均裝客貨於受罰後客家不肯承認而船上耆民舵工等一旦受此苛罰巨數竟難彌補現爲各船號得悉更大起恐慌故已集議公呈稅司請求寛緩辦理云 
[兩團體宣講記]  
　　救國十人團中華救國十人團聯合會於十四日（星期）出發前往大場鎭宣講上午十一時在閘北海昌公所齊集步行至大場由該鎭商會長王受棠君之子蘭如君在永茂布莊備膳招待後在公小學校前攝影卽在該處宣講首由崇淦泉講良心救國次董天爵講勿用日貨及勸戒紙烟次朱睿豐講勸用國貨次童理璋相繼演說後暫時休息遂游行勸告各店號不進日貨同往商會承王會長竭誠歡迎開臨時茶話會由王君主席報告開會宗旨次本會演講員邱稼禾等相繼演說大旨謂亡國之痛苦及抵制之必要聽者感動聲淚俱下末王君致謝詞畢遂散會當演講時並有隊員汪奇笑蔣子鴻洪子華王天祥丁志壽張久江楊昌明謝玉麒杭質文等二十餘人在場照料秩序井然又分送傳單數種及回滬時已萬家燈火矣 
　　勵志團本埠公共租界派克路百合里勵志受國宣講團前日（星期）下午二時該團講員吳兆麟曹心一顧泉生徐惠施周少葵朱文華奚成良蔣少梅等在城内邑廟大殿前宣講題爲『勸省食糖食因國無多』『國民當視國事如已事』『專靠心戰不尙武力』『願商界勿再以金錢販賣日貨』『用實力救國』『去依賴心力圖自强』『二十一條之由來』『人人宜謀進步』聽者擁擠並有羅俊卿沈學潮等在旁照料故秩序整肅至講畢已鐘鳴六下矣 
[俞鳳賓將在寰球學生會演說]  
　　本埠靜安寺路五十一號寰球中國學生會定於本月二十號（禮拜六）晚七時請俞鳳賓醫生演說『增進社會衛生之方法』俞君畢業於約翰大學又在美國本薛文義大學得有博士學位回國後即在交通部工業專門學校擔任校醫其學問經騐滬人皆知届時必有最新之方法以供吾人之參考也欲往聽者可先至該會索取入塲劵云 
[同德醫校聘請德敎員]  
　　麥根路同德醫學專門學校現特聘德國大學敎授扣爾氏敎授正科課程已於今日上課聞該氏日前曾參觀該校及醫院頗爲贊許甚願獻身該校盡力赞助故慨然就聘薪金在所不計云 
[民國路商業聯合會將改名稱]  
　　民國路商業聯合會於前晚（十四號）七時在事務所開第十次常會吳亮生主席田記恒記錄列席者二十九人首由主席報告各商號加入本會情形業經蓋章加入者已有八十九家之多均屬殷實商店惟本路行號林立尙需再行分投勸入再本路名稱附有洋行街永安街連帶關係宜用三路聯合名義藉資貫通云云經衆贊成當即推舉代表數人分段勸入以期速成再議手續完畢後需擇期開一大會選舉總董及各業議董總以力臻完美鞏固根基亦經全體贊成議畢散會已鳴鐘十下矣 
[太倉旅滬同鄉會開會紀事]  
　　太倉旅滬同鄉會因太倉義賑會募欵事宜曁公舉正會長並補選職員於前日仍假邑廟萃秀堂開會公議同鄉到者甚衆唐蔚芝君到後全體歡迎公推張玉麒爲臨時書記首由唐君發言今年夏秋間吾鄉湖川蓬萊新豐雙鳳毛市等鄉被水災各區現由吾鄉義賑會籌欵修 
 
 

Page 11

 
 
圩以工代賑外此間募欵專辦急賑以補工賑之不逮而統計各災區大小户口約一萬口放賑二月需欵約一萬二千元之鉅由陸勤之募到四千項惠　張綸　各認募一千其餘由鄙人籌募計算僅得其半不敷甚鉅諸同鄉關懷桑梓災民待賑孔殷請將籌欵攻賑進行方法共同討論云云當由二會長及各董等議决各項辦法如下捐册由同鄉會蓋印發收圖記定名爲太倉水災急賑事務所圖記而事務所設於新閘路元昌紗號内以徐讓之擔任書記兼會計先由項惠卿張綸卿王伯壎各墊一千元不敷之數由唐君備函商懇救生會徐乾麟王一亭薛文泰三君撥欵救濟再由各同鄉分途勸募滙欵王伯壎擔任其餘收欵登報派員調查户口以及放賑各項手續一一討論畢由吳把峰起言略謂此次唐君創辦義賑加惠桑梓災民實堪欽敬而承項惠卿張綸卿二君首先認募鉅欵並助棉衣五十套慷慨輸將尤爲難得惟本會正會長一席自洪伯賢赴浙履任後久已虚懸鄙人代職以來會務毫無進步負疚良深而屈指同鄉中宏才碩德首推唐蔚芝君應請唐群擔任衆皆贊成而唐君謙讓再三始允就職至副會長吳朱二君雖退讓辭職仍山各同鄉公舉繼任並公舉項惠卿爲名譽會長陸蓬士張綸卿爲評議員李頌韓王伯壎顧士章更舉爲會董李君兼文牘張旭東爲調查員兼收月捐事務其餘各職員照舊未更舉至此時已鐘鳴五下遂散會 
[北帮米船夥加工問題仍未解决]  
　　北帮米船各夥友要求增加工資等情已誌前報茲各夥友舉出代表四人昨日邀集各船主在大碼頭茶肆會議加增工資辦法船主方面以同帮各船共有五百餘艘之多現今到埠祗一百四十餘艘若照各夥友要求按月照前申加四成數目浩大萬難應允各代表再三討論各船主允加二成各夥友仍舊堅持雙方均未决定結果俟各船到埠再議云 
[北貨漲價之原因]  
　　北貨一項名目甚繁而以瓜子核桃紅黑棗爲大宗產於天津山東等處今届各處收成均不甚佳較上年祗有對折收數更兼出貨不美本埠各行現正在生意湧旺之時殊有有客無貨之嘆加以山東各路時有盜匪擄人勒贖之事因此來源更少近日各貨市上開盤步步增漲非但早晚市價不同一日之間有陡漲二三兩之巨據該業中人云數十年來未有如此之形狀矣 
[何豐林之行蹤]  
　　代理松滬護軍使何豐林前因奉令裁減軍隊於前日即就龍華搭坐早班火車赴杭俾與浙督商議已於昨日由杭折回親蒞松江檢查新由浙寗調松之步兵第十五團所部各營駐防地點是否得宜定於今日（十六）返滬 
[憲兵陳司令離滬]  
　　京師憲兵司令陳興亞來滬校閱憲兵第三營曁所部第九第十兩連各憲兵學術兩課成績優美各情已誌前報茲悉陳司令現須再往山東濟南校閱第十二連分遣排各憲兵之學術兩課故於前日（十四日）夜間率同副官黃利元魏海福等乘坐火車赴寗北上矣 
[騐收陸軍監獄工程]  
　　龍華軍署内之馬棚基址建造陸軍監獄曾於本年陽曆八月間由盧前軍使購料僱匠動工迄今三月業將獄房六十餘間一律告成並於前日派員騐收所築工程甚爲堅固現由何護軍使擬於陽曆明年一月可將本城舊縣監所禁之陸軍罪犯一併調回龍華新建監獄内收禁云 
[水警阻止民船夜行]  
　　駐滬水警第三隊王隊長曾奉區長示禁民船不淮夜行在案茲查白蓮涇港口以南之浦江係爲本管轄境沿浦江一帶港　紛歧惟此船户舵工不識文字者爲多深恐仍有船隻越入浦江黑夜行駛情事自應分飭駐防各港口之師船遇有船隻經過即行諭知不准出口夜行暫泊口内守夜以昭謹愼昨已通令所屬各分隊師船巡官等遵辦矣 
[召賣甘泉軍艦之核准]  
　　海軍第二艦隊所轄之甘泉軍艦因年久朽舊不堪行駛現經海軍藍總司令呈請海軍部將該艦召賣得價後再向江南造船所訂造新式軍艦如欵不敷請部籌撥已奉部覆照准不日即當出示招人投標承買云 
[開浚閘港河道近聞]  
　　浦東閘港河道開浚各情迭誌本報茲悉該河道現經河工董事秦亮臣王用霖督率工役從事開挑限期甚迫將定於年内告竣一面尙須帶開支河約分三段（一）航頭南之水仙塘港（二）盛澤廟鎭東之龍　港（三）大團附近之集舞潭 
[塡築壩基橋近况]  
　　滬南工巡捐局姚局長前據大東門外一帶商家公函以該處壩基橋　東直達大關橋港口之浜基日久淤塞水道不能宣通近處人民且時在浜口便溺以致穢氣四佈有碍衛生請爲勘明將浜基塡平改築公路等情當派路政員勘明先從壩基橋一段動工塡築在下面排砌瓦筒陰溝開工以來日事趕工故已塡至　郎家橋東首將橋樑一律拆除現將接續至外郎家橋　德橋等處然後再行籌欵進行 
[警廳限期破獲竊盜案件]  
　　淞滬警察廳長徐國樑查得現値冬防吃緊之際所有各區署所境内巡緝事宜應由各管署所警正佐督率所屬嚴厲進行以防盜賊潛踪竊發凡以前居户呈報之竊盜等案至此尤宜上緊緝破除由本廳撥派偵緝隊士責成查緝予限速破外各該長官更宜注意查察分投派警巡暹通宵守衛以保地方安寗現届陽曆年終正考核功過比較勤惰之時爰特通令各該警正佐對於民間所報之大小竊盜案件一律於一個月以内趕緊緝破如或難以破獲實非故玩等情亦應據實呈復以憑稽核幸勿自誤云云 
[露蘭春父上訴駁回]  
　　鹽城人喻致宷前在上海地方廳控山東人張四覇佔伊妻朱氏及女小團子（即露蘭春）一案因不服判决向高等廳上訴即經審理終結昨奉高廳判决主文本件控訴駁回云 
[又一靜候解决福州案之訓令]  
　　江蘇特派交涉公署昨奉省署轉到國務院電以福州中日交涉最近已引起各界之反動形勢激烈若不早爲設備正當辦法尊重主權其反響之禍必致難於收拾特再分電各長官除述告中央所提對待方法外切勸各界鎭靜聽候解决云 
[解訊僞造鈔票案内之屋主]  
　　僞造浙江中國銀行鈔票之章勉齋（即明齋）前經浙督移文滬署照請英廨將章提獲訊供否認繼山浙督將獲到之做手王淸泉一名解滬質證俾便引渡歸案訊辦等情已誌前報茲昨松滬護軍使署又據浙督解到屋主章少棠一名當經軍法課訊取口供備文立即解赴英捕房備質聞此案係定今日開審云 
[閘北實行調查户口]  
　　閘北四五兩區各署長署員日前奉徐廳長指令調查所轄境内户口造册具報以憑稽考等因曾誌前報茲悉各署所已於前日起特派長警會同各圖地保實行調查矣 
[准予出賣所定公債票]  
　　通商股票公司股東顧克明呈訴大利股票公司定購公債票到期不取等情業已由廨將被告傳案諭令交保在案昨晨亦由俞丁兩君升座第四民庭集訊被告臨訊不到據原告代表律師上堂聲訴前情要求給諭准將被告所定公債票出賣如有損失再請追償等語中西官核供判准給諭原告將本案公債票自行出賣復候再核 
[法大馬路火警]  
　　法大馬路四百十八四百二十號門牌德源永洋貨號於昨晨五點餘時不戒於火一時冐穿屋頂當由巡街捕查見報告救火會各西員立驅皮帶車到場灌救即熄計焚燬貼鄰四百二十二四百二十四號粤東廣濟行宵夜館四百二十六四百二十八號門牌德源永洋貨號等三間事後捕房飭探苗永興前往將該號主傳入捕房略詰一過諭令退去聽候核奪 
[花砲作起火]  
　　前晚六時閘北烏鎭路蒙古路轉角魏錫貴花砲作不知如何起火延燒左右鄰居樓房共三幢由各段救火會聞警趕來極力救熄昨由四區傳到魏夥王晋根押候查明起火情形再行核辦 
[和姦互控之判結]  
　　江謁模延某維露律師在公共公廨以刑事起訴孔慶雲（又名孔慶餘）沈阿金於本月五號糾衆十餘人闖入東有恒路一千八百四十四號門牌伊妾臥室内將所有金表衣飾臥具桌椅各物强行搬匿於肇勤路一百二十五號門牌等情由廨准予飭提嗣被告孔慶餘延律師到堂請求將提票撤回由伊將孔帶案奉諭候提齊人證再訊在案茲悉江謁模原名江阿木家住虹口東有恒路一千七百三十號門牌向在大英公司爲生火頭目前日下午孔又將江扭入閔行路捕房控與伊妻陸氏和姦等情昨晨由控蔣阿林會同哈爾濱捕房華探周阿金將兩案内一干人證傳齊將江解廨請究首由江之律師甘維露起稱如孔欲控江前次何不聲明今突將江扭入捕房反訴殊背情理云云孔之律師起稱此事係發生前次庭訊之後故敝律師亦不知悉及至孔將江扭入捕房告知敝律師敝律師即知照捕房准江存洋保出至此令孔站入證箱向其结據供稱六年之前憑媒娶陸本善之女阿囡爲妻越三年背逃而去我找尋至今年夏曆十月初十據表兄沈阿金告知陸氏現住東有恒路一千八百四十四號屋内故與沈及友人阿廷阿土等前往會見陸氏詢據氏言屋中陳設悉伊置備伊亦願同回家迨檢點箱中發現氏與江合拍照片一再究結氏始承認江是伊相奸當時我恐一經張揚必至醜聲四播故隱忍不發豈知江反控我糾黨强搬物件故我亦不得不陳明原委請爲究懲供畢將與陸氏結婚書及陸氏與江合拍之照片逐一呈察又由見證陸本善證明孔確係其婿惟孔當時係搶親成婚故戚誼上似較其他爲淡後聞孔無力蓄妻故我女由蘇來滬帮傭度日至與人姘識否我却不知又由沈阿金上堂證明尋見陸氏始末緣由詰據陸氏供與江之妻及妾要好結爲姊妹江妻囑與江同攝一影無非留作别後紀念近來江妾因病還甬令我往妾屋看守阿金等前來搬物之時我曾聲明其事云云結之江阿木供與陸氏略同李襄讞與英包副領事核供以江和姦屬實科罰洋五十元充公孔陸氏姑寛免究交其夫具結領回嗣後不准虐待孔慶餘所搬之物加數還江餘人斥退 
[私售燈吃之科罰]  
　　廣東人方星恒在北江西路二百五十一號屋内私售燈吃經該管捕房捕頭訪悉於前日率探往將方拘獲抄出烟具帶回收押昨解公共公廨經中西官訊悉方犯禁屬實科罰洋三十元無力改押西牢一月烟具銷燬 
[破獲兩燕子窠]  
　　法界大自鳴鐘捕房捕頭阿而風西君日前偵得居民王金寳顧相記兩家私設煙榻容留外人燈吃有違禁令故於前晚帶同包探及暗差捕數名前往王等家中抄出烟槍烟燈甚夥並烟客十餘人一併帶入捕房烟客各薄罰斥退王顧兩人交保出外候究昨日傳解法公堂請究先據捕頭上堂稟明前情並將烟槍呈鑒詰之王等供認私賣燈吃不諱中西官判王罰洋三十元顧罰洋二十元充公以儆烟具銷燬　 
[大菜間司賬舞弊]  
　　法租界大世界游戲場昨遣錢翰香投法公當控塲中大菜間司賬楊蘭生舞弊賬目計洋一千六百三十餘元察悉後向論置之不理故此扭案今有賬目簿據呈鑒求請訊追詰之楊蘭生供認虧空一千三百餘元現今商人已經托人在外設法料理等語中西讞員會判以楊不應舞弊賬目着罰洋五百元充公以儆外限將欠欵如數料理並着原告詳細補詞到案核奪 
[連累保人]  
　　蔡元卿前投法公堂控婦人莫李氏阻止轉換道契一案奉判着保人袁錫山楊生甫王錫香朱福卿等四人如數擔負賠償責任後由袁楊兩人交欵釋出王朱兩人祗交二百元尙少五百餘兩押繳在案迄今尙未交案昨又提訊詰之王朱兩人同稱民人等實已破產無力措繳現今民人等已經托人在外向原告懇商折還若干求請展限日期等語中西官判王朱兩人還押准予再行展限十四天還淸如違按照欺騙刑律訊辦 
[抵單須登報後變賣]  
　　彙康莊控許仲祥不理抵欵銀七千五百兩延不贖回一案昨日上午亦由俞卓兩君傳訊被告不到據原告代表律師上堂譯訴被告將田單抵與原告到期不贖是以控追而被告知原告起訴後遂遷居内地無從傳訊云云並據見證魏仲芬投案證明抵押時立據一年爲期等語中西官核供判着原告登報兩禮拜聲明該項田畝抵押數目如無人答復准予給諭變賣抵償 
[閨女忽然失蹤]  
　　西門瑞源里十號門牌婦人朱周氏其夫係爲上保粤稅局局長兼安仁榷運局局長但該氏在家與生女小字學漢今年二十歲爲女紅過度專收萬生橋南首永安織襪廠貨物前日該女忽失所在該氏疑爲該廠伙友金阿慶等有串誘情事乃向詰問適連日金等亦不到廠於是該氏更疑昨日在西門將金扭二區二分所移送檢廳研訊之下金供支吾判押候交保候查學漢實在下落再核 
[相騐路斃男屍]  
　　二十七保十圖地保沈歧山昨投檢廳報稱閘北新疆路今晨發現倒斃無名男尸一口查無家屬報請相騐下午由沈檢察官毛檢騐員等前往騐得該尸年約四十左右身穿破舊衣褲實係病死判由當棺殮候屬認領 
[糞夫少安毋躁]  
　　本邑二十七保五圖七圖等並二十五保九圖十三圖等處均在西門外新法租界區域以内業奉法公董局取締清潔事宜故該處各糞夫各鄉民等大起恐慌舉出代表投呈上海縣公署請求維持以卹民艱奉諭着俟星期一示下各情已紀昨報昨已届期午後各鄉民各糞夫約有五六十人復至縣公署候示嗣奉諭飭此案已奉沈知事據情咨請楊交涉員照會法總領事妥爲辦理昨日適逢星期故今日尙無答復爾等應即回去安業毋躁俟接到復音即飭傳諭可也但爾等切勿暴動滋事各鄉民始唯唯而去 
[查獲被攫古玩]  
　　山滬杭火車來滬之老者雇坐黃包車中途被匪兇毆並攫去皮夾衣服一切古畫等情已紀前報茲悉該老者即金少安係嘉興人向爲骨董掮客此次被匪所毆並刦去古畫七件漢玉一方古磁盆一只以及零星銀洋衣物等件除開單報告警署請緝外前日下午金在北市怡園茶樓見有一人持有漢玉一方求售知係所失原贓乃向詰問據稱 
在方板橋開設舊貨攤此物由住在二區警署附近江北婦人劉許氏持來求售曾出洋五角六十文購下遂報告警署將劉許氏拘獲詰得此物由住在大興街草房内蕭三所托賣警署飭警往拿詎蕭已聞風逃逸當將伊妻蕭周氏拘解到署申送警廳一面復由閘北警署各長警續獲此案同黨徐福如一名起獲原贓古磁盆一只并送到廳發交司法科訊供之下傳到金少安於昨午備文飭警將男婦各匪並贓物等一併函送檢廳訊辦下午奉檢察官提案研訊判徐福如劉許氏蕭周氏分别收押漢玉磁盆暫行存案金著退去候究追在逃各犯到案再行訊究 
[口角輕生之遇救]  
　　虹口百老滙路居人徐大生因與人口角衝突後至鄰近四百十三號門牌向王秀濤購得鴉片烟膏三盒欲圖自盡經二房東王長法瞥見將烟奪下奔告　由捕房捕頭立飭包探張金寳與六十二號西探目柏生前往王秀濤家搜出烟膏多盒將王拘入捕房押候解究 
[僞造莊票兩案併發]  
　　寓居公共租界九江路二百四十二號門牌向爲洋貨掮客之紹興人李英餘因私刊南市豐昌莊圖章僞造計銀四百三十七兩之期票向寗波路慶和洋貨號經理王鳳翔掉換久和莊即期票騙取現銀花用被控捕房飭探姚錫卿將李拿獲解奉公共公廨諭着押候訊究在案昨晨由廨提訊即據中西包探投訴查得被告曾於上月二十一號亦將僞造之豐昌莊票向北京路一百七十號門牌何子良處騙銀六百八十兩業將受騙人及見證王遐亭孫連波等傳案質證云云並將假莊票呈案並據被告代表賫美律師上堂聲稱原告所控案情被告均已承認應請從輕發落等語經關讞員核供商之英卓副領事以被告旣已承認無須研訊會判李英餘押西牢年半示儆假票塗銷 
[兩被告交保候訊]  
　　妓女於阿媛在公共公廨呈訴鴇母於阿娥迫令爲娼任意虐待請求恢復自由又婦人秦嚴氏控錢小嬸嬸不理擔保綉雲齋鞋店主程思沛借洋一千元等案昨晨由廨發出傳單諭令探捕將該被告等傳至公堂稟奉中西官着分别交保候訊 
[原被告有理由呈訴]  
　　南京路王興昌號主王家瑤在公共公廨呈控陳蓮州不還貨洋三百二十餘元一案昨日上午由俞襄讞會同美丁副領事升座第四民庭傳訊據原告王家瑤偕司賬韓道仁上堂訴明被告陸續拖欠衣料價洋屢索無着是以控追並將賬據呈案請察訊之陳蓮州供稱祗欠原告洋三十七元並不來討突請日本律師之繙譯劉姓函索損害名譽等語並延律師到堂代表請追名譽損失銀一千五百兩中西官核供判候展期七天着原告檢交細賬呈候再核 
[兩案改期再審]  
　　王熙蓀控請與髮妻陳氏離婚及陳錫記控張桂泉地皮糾葛兩案均定於昨晨由俞襄讞與美丁副領事在第四民庭續訊因時間侷促均奉改期再審 
[昨日午後公廨審訊民事案紀]  
　　昨日下午二時半公共公廨張襄讞會同美包副領事升座第四民庭傳審華人民事訴訟瑣案計共三宗爰依次紀下（一）少女吳福泰控女子吳仲達（即仲章）不還洋二百元案此案初審判决被告敗訴故被告不服請求復審且以原告前呈借據係原告受律師華人張煜基敎唆僞造延律師甘維露代表以刑事控張煜基詐欺取財案未訊結是以甘維露律師請求將復審案改期諭改期再訊（二）應頴生控胡裕生不理賬欵案原告之律師以時間侷促請求改期諭改期再訊（三）魏阿芳控歇夥周其昌不理代爲賠償滙利木行洋一百五十四元案經堂上傳齊各人證訊悉此案係被告假造原告魏芳記書柬圖章向滙利擔保借欵由滙利控追判魏賠償魏於被控時曾延律師辯護耗去律師費銀五十兩等因判着周其昌償還魏阿芳洋一百五十四元銀五十兩並本案堂費 
[淸理因冒牌關店之賬目]  
　　河南路東棋盤街二十八號門牌元利及南京路五福弄萬豐昌九江路宏大振興源興隆五家店舖因將次貨雪花粉影戤美商旁氏藥膏公司之白玉霜商標在市混售被該公司察出控於公共公廨訊實判决被告賠償原告損失洋五百元限期將進貨賬簿呈繳查核等情曾記本報茲悉元利一家已經閉歇將各賬薄送交公廨於昨日下午由李襄讞與美丁副領事升座第一公堂傳訊原告代表律師首先起稱因各被告冒牌致發生控案故訟費須着被告擔負云云次由被告之律師稱元利因訟後懊喪已無意營業今將賬簿四本呈案請即查核俾早日結束云云中西官核稟諭元利呈繳賬簿四本交本廨理賬員督同兩造查明該被所銷僞貨共得餘利若干報告核奪 
[酒商押欵糾葛之局批]  
　　江蘇第二區烟酒公賣局局長劉際仁批酒商萬生松記等請追保證金由　呈悉查此案前據該商等陳請根追業經本局長明白指令並令行第一分棧查明核辦各在案茲據第一分棧經理王條庭呈稱前嚴家橋支棧開辦時經理朱蔭甫曾繳押欵洋一千元因辦理違章奉飭撤銷另舉陳棪接充所有前此押欵聲明移抵有案詎陳棪接充後積久公欵二千一百元之多即有分棧陳請撤銷收歸自辦一面將前存押欵一千元先生扣抵尙短洋一千一百元正在嚴追奉令前因理合據實呈復等情據此查定章先繳押欵原係保證公項之用支棧旣積欠公欵分棧將押欵扣除辦理本無不合該商等所稱組織之初陳棪僅出保證洋一百元餘爲商等之欵等語豈繳押欵之時尙須簿記孰多孰寡以備將來抵償時爲個人分别發還耶抑何不明事理一至於此現在此欵已於羅前局長任内會同省委查辦復奉令註銷發還第一分棧由王修庭備具領狀併案具領矣支棧本由分棧組織該商等如有糾葛逕向第一分棧交涉可也仰即知照此批 
[縣公署批示四則]  
　　王志鵬呈爲奉批聲明伏乞嚴懲以維公益而保主權事由　來呈詞意閃礫究竟河道曾否出售不能確切指明即繪成草圖亦未叙明何項河道與何項地畝出售顯有可疑除嚴切飭查外如有虚詞定干嚴究 
　　葛春芳呈爲内姪女走失請備案行緝由　呈悉該民内姪女張翠英有無父母何以久由該民家撫養來呈未據聲叙已屬含混且據稱於舊曆初二日晚走失何以不即隨時報由該管警區查緝於今事隔月餘始來呈請備案飭緝其中恐有不實不盡惟查走失地方係淞滬警察廳管轄區内旣據呈明警察廳仰候核示遵行 
　　鉅康無限公司股東林寳琛等爲遵批聲明請核轉注册由　呈悉候查案據情轉呈仰即知照此批概算書存批 
　　二十二保三十五六八圖商民楊怡等爲河道淤塞呈請諭董興修以利農業由　呈悉據稱　浜一河年久淤塞農商交困急須開浚等情候令行高行鄉經董高昌鄉經董先行籌議具復核辦可也 
來件 
[省立第一商校警告全國各界人士書]  
　　日人蓄陰謀欲呑噬我山東也久矣自五四學潮發生霹靂一聲陰　四散和會逼押幸成畫餅而日人之心計益工我華之禍根猶伏也是以一波未平一波又起閩省之禍警告頻來慘殺學生傷殺警士兵艦入境海軍登陸種種無禮令人髮指令我舉國人士方痛心疾首羣起力爭電達政府嚴重交涉全國視線君集於福建一隅而不知此乃日人移步換形之計聲東擊西之法耳耳處心積慮欲得甘心者山東也其威嚇利誘至死不　者山東也欲達其直接交涉之目的不得不借題發揮以愚惑我國人之耳目彼乃明修棧道暗渡陳倉得與我利令智皆麻木不仁之政府袖中摸索以山東權利爲交換之條件鳴呼願我國民毋中其計福建之損害固宜賠償册東之命脈更要保存我國民其猛醒　大中華民國上海學生聯合會江蘇省立第一商校分會敬告 
來函 
[郁培卿來函]  
　　敬啓者昨日貴報本埠新聞欄内載糞夫滋擾法捕房續紀一則查鄙人所管轄之二十七保二圖並無淸潔事宜之創辦貴報云云想係訪員傳聞之誤爲特具函請登入來函内以昭公　　二十七保二圖董事郁培卿深源敬啓 
[顧泉生來函『招尋失主』]  
　　啓者敝宅女傭於昨日上午在三牌樓拾得金圈一只如有遺失此圈者請來城内老縣前街一百八十號顧宅聲明該物是何牌號重量若干如與此物附全呵即領取倘一禮拜後無人前來領認當變價充作善舉此白 
雜評二 
[說公] （訥） 
　　國人最大之病在不能分别公私公私不能分别於是侵呑舞弊種種不名譽之事以起而人亦視爲利藪因之攻訐競爭種種糾葛之事又起地方上之所謂公者一入有力者之手即視爲一已私有任意挪用盡量揮霍人固無可如何迨一旦暴露則已無可收拾前者去後者繼相效相尤地方公欵究有幾何能經若干紳董之侵蝕剝削耶公欵者所留以辦公事則地方公事將復何賴耶然而地方之人恒視爲固然此則深可慨歎者也　 
　　鳴呼人生不百年一旦目瞑百無所有今之管理地方公欵者有能稍稍覺悟而逃此慣例者呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張叔通先生手書 
實業談 
[美國畜牧叢談（上）] [  尙志]  
譯tiiutratedvcdvijamflenin原著 
　　十八載前購買白狐之生皮每皮一襲售價五千元今則每皮一襲售價僅一百五十元而已惟一九一九年値價最昻之白狐皮幾十倍於最豐稔之歲所購者紫狐之皮則異是十五載前白狐不數數　冬令期内獵人深入阿拉斯加（美之屬地）凛冽不毛之土或西北區以搜取白狐能否捉獲視其運遇如何以爲斷 
　　行抵獵取紫狐之場游行遼遠之　　　　倍立比拉夫（譯音）羣島殊不易也 
　　配製白色之狐皮所費不資僅獲其皮則取費廉而手續亦簡雖　竭力以搜求各項之狐不能每歲均得狐皮也 
　　ＩＵＳＣＮＢＡ哈得孫　某公會曾爲英國皇家費洋十萬元以配製狐裘八襲卒歸於無效蓋以捕機捕獲白狐之人不能大顯其技也 
　　今日出資五百元迄一千二百元可配白狐皮一襲且或樣極佳洵以一九一九年以販狐爲商業上惟一之生涯者比比皆是賴此項之營業坐獲重利有不期然而然者曩時飼狐之田莊一所售洋六十萬元有奇莊主凈賺之洋可五萬餘元 
　　頃者美國十二行省加拿大及阿拉斯加各處咸從事於販狐之業且每歲出產之狐皮共値美金數百萬元 
飼狐之業美國國民完全負責竭數載之力實行探查倍立比拉夫君島紫狐場之白色狐一面保護沿阿拉斯加水道羣島之飼狐田莊以飼狐爲業者已有二十島矣 
　　美國運至比鄰最佳之狐皮每襲値洋　百元觀此可恍然於飼狐田莊及牧場經濟之勝利矣 
異談 
[說夢] [  醉痴生]  
　　諺謂日有所思夜有所夢此固事理之常然亦有先得諸夢後現諸事實一若示人以預兆者自來有夢以占吉凶非無故矣某日之夕余得一夢夢黑夜舟行大江中遇狂風暴雨惡潮澎湃舟顚簸其勢將覆闔舟駭亂余亦凄惶萬狀自念此生休矣惟閉目凝神祝上帝默祐祝未已欻聞有聲如萬馬奔騰又如山崩屋傾蓋舟覆矣余惟覺悠然下沉如墮萬丈深淵大驚而　　額際冷汗淫淫此身固在床也翌晨余愀然爲内子述之且　得斯噩夢必大不祥内子温言慰余謂非關休咎或係心緒不寧所致然余决終弗懌余夙嗜飮是日晚特訪友人某飮於酒樓藉消閒悉余在平日飲頗豪是日則不然盡壺　已有醉意旣飲友復邀余手談其家余諾之此一諾者不啻爲余之當頭一棒乃乘電車往余坐車　中覺車行如飛腦筋震蕩頭目暈眩瞬息已達目的地車甫停余即一躍下立踣覺面部着地作奇痛鼻血涔涔濕衣襟友知余負傷爲雇車歸抵家内子見狀大駭詰所以余泫然曰昨夜之夢驗矣夜夢乘舟遇險今果乘車肇禍惟不料其應乃如是之速也引鏡自照則面目鼻端盡紫　齒折其一血痕界面爲狀有類魔鬼檢衣囊失銀數元是役也創巨痛深臥床七日始愈此壬子十月間事濡筆紀之此心猶怦怦也 
劇談 
[仙韶寸知錄] [  天亶]  
　　崑曲之難工固盡人而知然其難點何在能說得通明透澈者尙無其人要知京劇只着重一人近言之觀楊小樓之安天會一般人士莫不重視孫大聖一人餘者統稱之爲配角於此道三折肱者至多易配角二字爲裏子曰硬裏子已屬老資格之聽戲口吻試思彼飾配角之當躬任憑若何賣力仍跳不出裏子範圍雖有絶藝亦不願於飾裏子時試展身手崑劇則不然折折兼重無所謂主角配角譬如君靑排演湖北水災圖（四十七）水災時之慘狀 
本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
　　之翡翠園爲舒芥吃苦菜故事翠娘一角當然屬之君靑而舒芥麻參軍等角豈陳榮會馬鳳彩等所能濫竽充數耶换言之京劇汾河灣下家坡莫不知爲生旦並重之戲而崑劇無一折不如此前日往觀全本漁家樂君靑飾鄔飛霞良劣姑置不論而淸河王配搭不上致全劇最精彩處之藏舟味同嚼蠟矣餘如簡神童馬瑤草及瑤草之父馬融等皆不能對付於是大快人心之一折羞父又變糟糕梁冀爲副凈正場苟非純粹的副凈角飾之終覺欠工緻譬以京劇中銅鎚花臉之戲以架子花臉去之總難絲絲入彀且也全劇之靈魂全劇之總機關則爲相面先生萬家春匪得良好之付角不能爲此吳門陸綬卿在近日崑班二面中可以算是良材雖不能追踪姜善珍然已非何金壽金阿慶等所可同日語而以之爲萬家春尙覺崛强遑論其他此余所以觀君靑之劇竊爲引以大憾者配角無人是其一也 
　　中州韵之字面能知反切即可迎刃而解譬如（知）字必須以（折衣）兩字出口則字面自然準確字面之　捉準者如（　（）羞）等字所謂穿牙者是也大約（尤宥）諸韵之字類多如是南人爲之已覺費力苟令北人爲之更覺難矣松江錢氏藏本有「韵學驪珠」一書專爲唱崑曲捉字面而刋如果眞欲以挽倒支傾之崑角自負則「韵學驪珠」不可不備 
雜談 
[影戲話（十三）] [  瘦鵑]  
　　「世界之心」＂ＨＥＡＩＴＧＯＦＴＬＥＷＯＲＩＤ＂爲影戲中最近傑作與「難堪」一片同出美國影戲界巨子格立司氏手全片凡長十二萬尺其見於幕上者僅十分之一蓋少有燬損即棄去也揣其主旨在寫歐洲大戰之慘况而斥德意志人之殘酷將藉區區電影留一深刻之印像於世人心坎腦府中俾永永不之忘也當製片時曾携基全部演員躬赴歐洲前敵得英國陸軍部特許恣其自由并得英首相勞德喬治氏嘉勉其言曰君之爲此實足爲人道之保障他日傳遍世界動人觀感將使人人心中洞知愛國愛家憂人之義君之功大矣格氏旣赴法國戰地英法軍官爭助之匪所不至然出入藥雲彈雨中險乃萬狀德軍三次猛攻每次至四小時之久格氏均親歷之所部有兩女郎曰麗麗痕甘希ＬＩＬＬＩＡＮＦ３ 
ＧＩＳＨ及杜露珊甘希ＤＯＲＯＴＬＹＧＩＳＨＲＨ年甫及　並負絶色并一六齡之稚子均從格氏往來戰地坦然若無所懾而瀕於險者屢矣曆時十八月耗資二百萬全片始獲告成演之世界諸大都會備受歡迎自來海上一演於浩靈班再演於維多利亞部予嘗一見歎爲觀止其最足動人者在狀戰事之慘烈予於此得見數種特殊之戰器一爲極巨之戰砲一爲洩放毒氣之鋼管一爲狀如球板之爆烈彈殺人如麻流血似潮人命之賤殆逾於螻蟻矣其間緯以一節簡單之情史略述如下法國某村有老畫師居焉生一子年少多才善爲詩以小詩人稱鄰有某女郎貌美如花復擅絶慧一日與天鵝嬉鵝入鄰園女追捕之不期與少年遇芳心微動遂種情荄少年亦傾心焉左近有貧女某瞰少年美屢挑之少年不爲動一夕伏門次俟其出强與接吻會女自外歸見狀大恚入室飲泣越日即盡出少年所貽書札信物一一璧還少年哭自白無他女忽回嗔作喜於是復合居未久遂訂婚貧女無如何則别暱一園丁去如是兩月而大戰起少年固愛國奮身從戎女尼之不得牽衣攬袂欲别頻啼笳鼓聲中鴛鴦遂分飛矣時園丁亦從軍去與少年遇於軍中頗相友愛戰月餘大敗德軍之砲彈時入村中殺人無算村屋亦墟其半村人相率他徏女亦不能久居奉其祖父母出走行未遠二老皆中彈隕女出時未携他物僅挾其訂婚後手製之嫁衣一襲以爲一身所有止此可寳耳村破之日女忽忽若狂屈指時期適届吉日遂御其嫁衣作新嫁娘狀出覓所歡於郊外適少年中彈仆地才得一見即爲紅十字會中人舁之而去未幾德軍已入村女爲所拘獲留以充擔煤之役唾駡扑撻備受凌辱日惟觀所歡小影用以自慰而已時少年傷已愈一夕探敵壘成功而歸信足歸村藉視舊時居宅不期於一酒肆中遇女大喜過望忽爲一德兵所見將執以去少年刺殺之顧他德兵已聞警奔集圍二人於小樓中雙方交攻命若懸絲會前貧女至擲炸彈殪一部分之德兵始得脫是日英法聯軍適大舉返攻德人不支鼠竄去於是村復爲法有而此一對多情兒女遂亦結爲鴛侣矣 
新聞拾遺 
　　犬產令人接生廣陵某軍機關所蓄之牝狗其主人受若逾恒日昨狗將生產女主人特令士兵僱收生婆爲之收生該收生婆祇慣收人而收狗實爲破題兒之第一遭手段不無欠缺以致老狗產下一小狗即因難產斃命主人殊深惋惜於埋葬時並化以錁錠云 
　　老太爺倒霉漢口内地張美之巷小龍家巷等處皆有私設燈售自日法兩界遷來者亦不少的所謂老太爺姪少爺者此兩家竟明目張膽毫無顧忌客之該欠烟資不還者老太爺不知便罷一知即批烟客之頰於是威鎭一時生涯日隆詎前日忽被人報告張美之巷將老太爺處查抄搜得烟膏數兩烟具燈槍並將烟客十三人一並拘去候罰而姪少爺處則屹然無事亦有幸有不幸也（頑石） 
小說 
[麗蘭之聖誕節] [  蔣夢芸]  
　　聖誕節一日北風捲地飛雪滿天午後四鐘時市街間除二三販卒外無多人其時麗蘭偕其同學友蓓史乾德方自校歸此三女郎者景况各殊而以麗蘭家爲最貧困乃父航行海外久久不歸衣與食全恃乃母十指供給困苦自不堪言狀餘二人則一富一豪生活要皆較麗蘭爲樂方三人之迎雪而疾走也間作趣語相問答遂不復覺有寒氣蓓史曰我殊樂甚以明日爲聖誕節阿母將畀余一絶佳之圍巾乾德續之謂我亦至樂阿父亦曾許我以至佳之聖誕禮物贈我皮製之手套外且有一至美之線袋云係貯錢者言已皆欣然有喜色至是應麗蘭發言特麗蘭默然久之不能舉一語沉思良久乃亦復欣然曰我雖不能獲一物然我并不因此而不快阿母日來工作苦阿母又復深愛我故我心亦殊樂甚言時面無戚容二人驟聞此驚愕不知所答熟視麗蘭之面不少瞬意謂若女郎何怪異乃爾使吾而聖誕節不得一禮物如汝者悲且不暇顧汝乃猶言樂甚殊令人不解也旣而二人復相顧頻低其首似深憫麗蘭之悲苦者惟麗蘭則面仍欣然有得色乾德家頗富裕明日應得贈物實至夥除皮製之手套及貯錢之線袋外渠之大母更允畀伊一至佳之帽惟乾德心極貪初不以此爲滿足低首瞑想今日者爲聖誕節之前一日携錢袋過此途赴市肆購置應用物者必多設其人而倉卒失愼者必遺失其錢袋於道旁以意度之爲數當復不少思至此因又欣然發言曰吾儕彳亍此間殊宜細注意於道旁設有人遺錢袋於此者則吾等或能拾得之蓓史亦正幻想及此聞乾德言而大樂謂乾德曰乾德汝我意想乃同然設汝拾得後將購置何物乎乾德曰我半以之購一棉織之氈半則以之易一肩褂蓓史曰否余意購棉氈不如購糖果爲佳使我而得獲錢袋者我必半購煻果也言已乃詢麗蘭麗蘭時方瞑思其母垂首勤作之狀乃亟思歸家以助其母步履遂益急蓓史所詢初未之聞乾德乃復詢曰麗蘭汝拾金後將以購棉氈抑糖果乎我知汝亦必樂購棉氈也 
[自由談之自由談] [  不冷]  
　　事多電多國中不幸之事愈多則電報亦愈多故事與電有密切之關係焉如今之電閩案電靑島案電皖女校案電湘學案日必數十百起此可證者也 
 
 

Page 15

 
 
   
 
 

Page 16

 
 
   
 
