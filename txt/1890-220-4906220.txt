# 1890 - 220 - 4906220

 

Page 1

 
 
[分增募捐順直山東急振啟] [  申報館協賑所同人拜手]  
　　順直山東奇災疊告生靈千萬盡付洪波其幸而得生者轉徙千狂濤巨浪間苦况實難書喻本舘印成捐間隨同今日申報分送所留仁人君子概念飢黎大發慈悲量力捐助送交本舘恊振所解往災區散放俾哀鴻涸鮒袵席同登則作善降祥食報豈有涯涘哉特祥寸箋諸惟　慈鑒 
[珍玩求售] [  申報館帳房啟]  
　　昨有人交來墨品瑪瑙漢玉烟壺鐲搬指等大小玉器共二十件估見值洋十六元以助賑需如有仁人中意祈速來購取　得變價彚解災區是亦不無小補也 
[三狀元殿試策] [  點石齋啟]  
　　國朝稽古右文雖首重經學而六書亦尤當講求以備金馬玉堂之選近由友人覔得丙子庚辰癸未三殿撰殿試策各一本托本齋用照相法印出於原本字樣絲毫不爽有美必臻誠掄元之利矢也兹已裝潢齊備卽日出售每部定價洋九角想揣靡家必當以先覩爲快售處仍照曩例 
[書江南水師學堂章程後]  
　　中國之於西學至今日可謂盛矣凡在通商之處莫不有西學堂以作養人材國家之所　者如同文廣方言水師武備等學堂旣有增無减洋人之來華授教與華人之諳西學而收召生徒者更隨在皆有然學者必當學人之所長可以補我之所短其學方爲有用則水師尚矣泰西之所長在水師我國之所短亦在水師故前　李傳相於天津特設學堂詳定章程延師教授以收後日不時之用近同江南亦已奉旨創立水師學堂其規模參仿北洋一切章程略詳前報中國之於西學可謂勤矣然吾竊有疑也國家之資格不可一日除也人心之成見不可一日移也中國之成例重文而輕武雖在軍興之際正在重視武員之時而正途班中之人猶且視軍功如無物而况軍務旣哨力求　通正途凡遇軍功竟漸欲抑之使下而况其爲洋務出身者哉自通商至於今中西相習固已久矣然在通商各　頭之人與西人相見有棗與西人相交已熟雖曰異服異言已若司空見慣若在内地雖如京師爲英才彚萃之區不乏卓識逹觀之士而親朋聚會談及洋務猶不免詫爲奇聞甚者或訕笑之或斥辱之卽不敢訕笑不敢斥　亦且面從　腹誹之此雖由於人心之固執然民情相安巳久一朝而欲舍其舊而新是謀其勢固不可以亟亟期也本朝龍興之時欲教人學習清文卽在翰苑清班猶必以清文爲考至於今仍之然觀於考取清文之諸太史公有顷人能熟　書者清文之重且久者猶如屋况乎其爲西學哉定章云招募俊秀子弟須年在十三歲以上二十歲以下巳讀二三經　作　論文理通順曾習英文三四年者夫二十以下文理通順之子弟已不可多得旣有之又豈肯棄漢文而習英文况　求其已習英文三四年哉且卽使縉紳巨族之中有此聰明之子弟有特識之父兄欲其諳於西文學爲時用則　延師至家以俟學成爲後日星使叅贊　繹之用孰肯以聰明俊秀之子弟而令其冐波濤觸鋒刃之險　合式者　不可得勢不得不降格以求於革門盍賣之中取蓬頭歴齒之子以應募則不特章程所云成處語卽日後亦　能見　於正途章程又云留堂試習或性情孰　舉止清浮卽行剔退夫習西學者往往任情縱恣洋氣逼人不必問其學業若何遠而望之其恣雖暴戾之神情已覺可望而不可卽此等子弟固不可留然用人之知去其詐用人之仁去其愚誠以全才難得瑕瑜不妨互見也凡天下之人椎魯者多執拗靈敏者近輕浮欲其寓精明於渾厚之中則非學問已深必其　質至美具此器度可以希聖可以希賢何必升桅泅水與走卒競一披之長哉且文武之不並習久矣民出賦以養兵兵出力以衛國三代以還爲中國盡善盡美之法故文自習文而不預武武自習武而不預文今學者旣欲習升桅泅水冐習鳳濤施放槍砲等事又欲通左傳國策作策論等文是猶古人之春夏讀書秋冬講武也於數千百年以後而欲放三代之所爲吾知其難矣卽泰西諸國之習水師者諒亦不至繁重若是盖業必專而後精一人之身而欲其中西並學文武兼長勢固有所不能也竊以爲講西法者當明其理不可徒求其形法可效乎泰西制宜循乎中國昔宗留守以古今陣法語武穆武穆曰古法不過已成之規矩至於運用之妙在乎一心古法猶不可拘况西法乎中國用兵其統領多以文員非盡輕武重文盖以武員性多暴躁恃勇易失文員讀書養氣慮遠謀長謀定然後可以制勝亦孔子好謀而成之意而大功亦多收於文員今此等學生將使之發縱指示爲統領乎抑使之衝鋒陷陣供奔走乎將以爲統領則宜使正途中人講求其理足矣不必身親嘗之也以供奔走則不必果聰明俊秀之人且宜求明其理者以爲統領不然者有兵而無將兵雖强亦無所用矣夫吾非謂學堂之可已也亦非謂立法之不詳也恐名之重者實難副學者或不副所望豈不大可惜哉 
[本館接奉電音]  
　　昨由京友電傳上諭三道謹敬譯登○六月二十一日奉上諭浙江衢州府知府員缺着保順補授欽此○二十三日奉硃筆惲彥彬轉補翰林院侍讀學士潘衍桐補授翰林院侍講學士欽此同口奉上諭河南巡撫着裕寬補授欽此 
[漢苑秋蟬]  
　　吏部示傳揀定盛京兵部本處題缺員外郎擬正世斌擬陪德明二員又同知頂戴現任浙江蘭谿縣知縣邵秉經一員又擬補兩浙鮑郎塲鹽大使陸炳吉一員本部現改於本月初十日帶領引見爲此傳令該員等於是日丑刻穿紅青褂備帶補掛青掛前赴西苑門外六項公所報到伺候點名排班帶領引見如逾時不到定將緑牌簽撤下勿得自悞○神機營入内協巡官兵本於紫禁城内建搭毡　以避風雨而資憇息近因人雨兼　毡　盡漏框柱傾損協巡管帶暫於御箭亭下樓止營總暫避武英殿下四門馬道官兵移於各門涵　内其他各處協巡官兵各於附近殿門房檐下棲避該官兵送籌雖持雨具莫不滿身皆水其毡棚不堪棲止已由　巡檔房咨報本營請急修復抑或另籌善策以資棲止之處核奪辦理○太和門内東西文淵體仁兩閣收儲　籍等件卽東西大庫房内亦各存有物件近因大雨滲漏甚多聞體仁閣經該管官員率蘇役會同值班於初七日午前啟鑰開放閣門入内查看有無滲漏應行遮設之處其他各閣房主該管官一體啟門入内查看云○景運門值班司鑰長親往禁城各門各朱車巡查每至一處必入該值屋内逐一看視並詢問該處值班章京近日大雨值房有無滲漏傾圯情事並囑該官兵留神值房 
 
 

Page 2

 
 
雨夜尤宜加意幸勿忽略自貽伊戚○廂藍滿印務叅領志明等在西苑門外禀知本管都統恩露圃相國訂期赴祿米倉支領本季兵丁甲米並請派壓倉章京相國諭於本月十五日前赴該倉支領兵米並派叅領恩壽玉森　叅領全泰柏蔭瑞清等彈壓倉務云○右翼總兵文錦如鎭軍於前日早飯後自北魏兒胡同本宅出東口沿溝沿向南乘馬親往各巷勘騐軍民住房倒塌房間砸斃人口預飭各該地方官領催等先往伺候凡履勘各户每遇倒塌落架之房立令該步甲領催於册上註明間數下將名姓開載倒圯墻垣不爲列入傷斃人口亦爲細註盖爲杳明奏報云據云塌落之房實在無力修蓋者每間由官酌予銀數兩以助興修傷斃人口確係窮苦亦由官酌予卹銀數兩俾存没皆沾雨露云○自上月二十九日大雨迄今未止雖初四初七初八十一等日開　而夜間白晝總有大雨一陣軍民人等以房屋滲漏樓止無所或支蓆而宿或兩三家同處一室或携眷寓於廟宇在中人以上或用蓆片遮盖房頂或以油布掩護滲處然一聞坍塌之聲彼此莫不驚避其城外災餘之人亦皆逃難入城覓戚友以寄跡流離情形不堪寓目彼蒼者天未卜何時雨止也○正黄滿恩副都統訂於十三日晨在地安門内鴈翅樓地方挑補所管固山領催馬甲敖爾布養育兵等缺已傳知備挑人等於是晨赴彼預備挑缺云 
[聖壽無疆]  
　　鎭江訪事人當萬壽節期隨諸臣工後謹拜手稽𦣻祝　聖壽無疆并珥筆以記曰六月二十六日恭逢皇帝二旬慶典鎭江道府縣先期出示曉諭軍民人等均於前一日懸燈結彩敬謹祝　一時城廂内外高搭五色彩棚懸掛紅燈上書普天同慶或天子萬年等字大小店鋪均高懸各色彩毬入晚萬盞明燈光　霄漢金吾不禁玉漏停催其最熱閙者爲銀山門至西門大街萬道燭龍蜿蜒繚繞衣香扇影來往如梭較之元夜踏燈尤爲繁盛誦雙鳳雲中扶輦下六鰲海上　山來之詩眞覺一曲昇平與民同樂已又九江來函言　部以今歲恭值皇上二旬萬壽查照一應應行禮節行知各直省府州縣文武各尚門九江奉到行知卽由德化縣張明府飭役將萬壽官内外陳設一新届期傳集漢口武穴各梨園登　演唱花穠酒艶粉膩脂香妙舞清歌一時無兩各紳商又集貲高搭華幔張燈結彩務極新奇及至袍笏闌𡊢銀燈甫上銅街十里火樹花開惟聞士女駢闐齊申嵩祝曰願我皇多福多壽多男子 
[總理衙門奏請給奬海歴人員疏]  
　　謹奏爲游歴人員先後回華擬請分别給奬仰祈聖鑒事竊臣衙門於光緒十三年四月奏定派員出洋游歴章程條欵内開各員游歴回華將所習何業所精何器所著何書呈明臣衙門擇其才識卓著之員奏請給奬又本年五月臣衙門議復御史何福堃奏請預立游歴人員保奬限制應由臣等將該游歴官所呈登記之册詳加考核分别應否給奬另行奏明辦理各在案現察先後回京銷差之兵部候補　中傅雲龍户部候補主事繆祐孫刑部候補主事顧厚焜兵部候補主事程紹祖禮部候補主事李秉瑞及呈報丁憂之兵部候補主事劉啟彤等各呈有劄記及　譯編撰之册臣等公同校閱傳雲龍所著游歴日本等國圖經八十六卷纂述較多徵引尚博實屬留心蒐輯堅忍耐勞繆祐孫劉啟彤亦能採訪精詳有禆時務該三員所記諸册業經先後進呈御覽伏查各員等分歴歡美各洲馳驅二十餘國艱苦備嘗不無微勞足錄除尚未回京報到各員由臣等届時察看辦理外其現已報到各員可否仰懇天恩准其分别給奬以示鼓勵三品銜分發省分補用知府傅雲龍擬請免補知府以道員分發省分卽補並賞加二品銜户部候補主　繆祐孫擬請免補主事以本部員外郎遇缺卽補並賞加四品銜雙月候選知府劉啟彤擬請俟服闋後免選知府以道員不論雙單月選用並賞加二品銜兵部候補主事程紹祖擬請以本部主事遇缺卽補刑部候補主事顧厚煩禮部候補主事李秉瑞均請賞加四品銜該員等游歴各國與出使　員情事相同其中才識較優者臣等酌照　常勞績請奬如蒙俞允應請飭下吏部註册其傅雲龍劉啟彤二員於外洋情形考究尤爲詳確可否請旨發任北洋大臣差遣委用之處恭候聖裁所有臣等考核游歴各員分别請奬緣由理合恭摺具陳伏乞皇上聖鑒謹奏光緒十六年六月初十日具奏奉硃批依議欽此 
[慈谿縣出缺]  
　　浙甯慈谿縣秦邑尊於前日因病出缺間甯波府胡練溪太守巳委候補縣楊大令代理云 
[逸老堂閒話]  
　　寗波訪事人云分府署差役陸洪卽陸阿三恃其熟習公事往往上下其手欺騙長官四出招摇包攬詞訟經伊慕韓别駕訪知劣跡立卽革去卯名并出示曉諭略云此後倘有在外滋擾或仍冐本衙門名色等情許卽綑送來轅以憑盡法懲辦○西門内西洋寺前朱姓小木店作學徒陸姓張家引人年約十三四歲稍不如意卽以扑作教刑朱妻性尤兇頑鞭撻横施不堪其苦一日偶因小過朱夫婦二人竟拳毆脚踢并持木棍亂毆陸忿不欲生　吞生烟自盡事後其母聞耗而至吵閙不休聲言欲控諸公庭朱畏罪央近地紳士出爲調停出鷹洋八十元爲棺殮之費其母遂　忍不言 
[拐案續述]  
　　前報所述漢口拐案兹悉其詳合再錄之緣母女兩人籍隸沔陽州丈夫蔡姓已逝世守寡多年爲子娶媳居然成家邇日與媳口角負氣出門挈同十三歲之女回母家暫避行至航船埠頭船已開行婦進退維谷適有拐匪泊舟江畔呼曰汝欲趁船耶我船適往某處機會甚巧勿錯過也婦大喜不及問價挈女登舟解維逕發夜色溟濛不辨何處婦問行已多時何尚不到拐匪以他語搪塞及停橈見烟火繁盛人語喧阗蓋已抵漢口矣婦大窘拐匪以好言安慰囑住漢口一二日再送回母家婦無如何姑聽之越日拐匪將婦售與胯子船掛帆而去不知所之其女則藏與漢口圃户家母女分離音耗中絶女號哭不已越數日兠得買主議價六十八串次早正欲將女送交領取身價女忽乘間逃遁怱怱出門不識路徑行至花樓後之傳家橋見緑水一灣茫無去路自思生不逢辰不如一死聳身躍入有文姓嫗見之赶急救出引至家中換給乾衣詢其來歴知係沔人被拐臨賣脫逃者嫗與其夫文六爹商酌次日仍欲令女自去其子名明山以爲不可謂其母曰彼方投水母救其命是不忍聽其死也今若縱令自去欲歸不得欲宿無門勢必仍歸一死豈毋救人意乎母然其言留女在家文姓父子卽以救女事告明街隣地保至第三天果有囤户魏有喜尋跡而至經鄰人指引入門文六爹面詢名姓住址後見女郎躱閃知是囤户便答以此事須待我兒歸家再議魏約在茶店等候文姓父子本係　頭脚夫薄暮其子歸與魏相見以婉詞却之魏當糾纒不已復經女在茶店指明魏是囤户衆人相與譁然其時保正亦在塲將魏帶住次日文持呈投清軍府控告厲司馬升堂審　文據直禀訴官傳保正問後帶魏至案據稱住沙家巷係王姓托覓女兒令於次日交到王姓支吾以對官飭將女帶案文送女到堂官命女識認指魏爲拐匪指文爲救命恩人並言我母親不知被賣何處司馬大怒喝笞魏二百魏切齒駡文又喝笞二百魏仍罵再笞二百後令交出王姓並女母將女留養署中第三次審魏仍不能指出王姓又未能禀白其母住處正在審時漢陽縣有公文以遞到别案發覺提魏官又拘魏父母到案以便將案質訉一面由文喚女之兄及未婚壻趙姓同來以便領女回家 
[格致書院巳丑冬季課卷出案]  
　　去年已丑冬季課題爲華人講求西學用華文用西文科弊若何係由董事英國傅蘭雅先生所命早已彚齊五十三卷送呈鑒閱兹已由傅蘭雅先生評定甲乙分别去取公平允當斟酌盡善計取超等十名特等二十名壹等二十三名今將共姓名具列於左○超等十名　楊毓煇　王　襄　楊選　　楊乃文　李鼎頤　瞿光業　程昌齡　許天保　張宗瀛　游藝開○特等二十名華之騮　華國盛　孫維新　黄文潔　嚴祥彬　鍾友于　黄長春　姚文治　車善呈　程瞻洛　萬祖蔭　朱澄叙　黄廷光　李寳鑄 
 
 

Page 3

 
 
周承勳　張登岱　黄潤璋　龔　燏　遜廷璋　程之驥○一等二十三名　舒文釗　沈維黼　朱惪俊　陶師韓　郭有聲　施寳頤　和上逹　蔣同寅　林元鼎　梅士鐸　趙鼎輝　程　璋　蘇嘉和　葛之郙　孫乃延　朱　笏　王　鉞　王孝述　茅　瓚　朱宏敬　張筱樓　殷之輅　惠迪吉○書院常例正奬二十五兩今由傅蘭雅先生自損廉泉特出加奬十五元計超等首名正奬十兩加奬一元二名正奬七兩加奬一元三名正奬五兩加奬一元四名正奬二兩加奬一元五名正奬一兩加奬一元六名七名各一元半八名九名各一元二角半十名一元特等一名一元二名三名各七角半四名五名各半元傅蘭雅先生精金箆以鑒士操玉尺而量才每卷評語精當詳明抉摘無遺旣巳望重龍門而復自捐鶴俸以惠儒林凡屬肄業士子無不同聲感佩自出案之目爲始欲觀覽課卷支領奬銀者仍全三馬路格致書室可也 
[蓉城赴召]  
　　有莫某者在本城縣署西首開設錦昌烟館生有一女年已及笄前日下午潜吞洋烟以圖畢命至旁晚其母始知覺急爲施救則毒已發不旋踵卽玉殞花殘矣昨日午時經伊父備棺收殮見者皆惋惜深之 
[地甲頌德]  
　　昨日亭午時本邑城内外各鋪地甲送德政匾德政牌萬民傘至清道局局員謝卓甫二尹再三謙遜然後拜受匾曰勤廉愛衆牌曰清源著績去濁歌恩馭衆以仁事公以敬 
[小竊尋花]  
　　某甲午至法界興聖街潛入某花烟館吸烟乘房間無人竊取水烟袋一枝意圖遁去經傭婦查覺連贓送入捕房又江北人某乙至新街某花烟館吸烟一榻横陳互相調笑潛竊取烟妓銀押髮並銀耳環而逸妓極聲呼喊經鴇婦追上扭送捕房　捕頭令押待解案以尋花間柳之人肆脚篋探囊之技　則今之輕衫轉扇徵逐於酒地花天者安知非梁上君子一流人背後多生一手者哉寄語枇杷花下校書人愼毋貪戀纒頭致被狗盜雞嗚所押也 
[上海縣署紀事]  
　　本縣光緒十六年上忙錢粮開徵之後昨日滿限各地保均各遵諭繳清陸大令飭傳至案分别賞給銀牌花紅以示鼓勵○陸大令蒞任以來以拿辦地棍爲先務前日傳集各地保諭以爾等圖内如有積惡棍徒擾害地方者准隨時禀拿究冶爾等亦不得挾嫌妄禀致干併究各地保皆唯唯叩頭而退 
[英界公堂瑣案]  
　　新閘人張春林訴稱小的在某洋行服役穿有號衣昨夜有賊至家毁門圖竊小的聞聲而起將賊擒獲賊驀掣鐵鑿將手及頭額鑿傷鮮血交流號衣沾遍小的忍痛不釋扭送捕房今蒙送案請懲因持血衣呈騐包探顧阿六禀稱張扭賊至捕房呈有鐵鑿一柄又在身邊搜出自來火紙煤頭後查得租界中未經犯案該賊供稱小的姓任名朝增紹興人流落滬江行乞度日昨日途中拾得鐵鑿夜間過伊門外被誣爲賊扭住兇毆小的忙追之中悞傷伊頭面等處蔡太守謂毁門圖竊戳傷事主厥罪非輕轉詰張曰爾之門上有被毁痕否答稱已被撬壞可訪可查太守飭將任營押着張投醫院醫傷一面派捕前去查明撬門痕跡覆候核辦鐵鑿等件暫存○包探何瑞福禀稱孫振卿乘馬飛馳撞倒五十八歲老婦張錢氏跴斷左骨現在醫院留醫據云閱二月力可愈今先將孫解案孫供稱小的原籍金陵向在某輪船當廚子現無生理昨因出小洋銀四角租馬閒遊悞傷老婦原是該死蔡太守商諸梁副領事飭將孫押候查明該氏傷勢能否平復再行察斷○一女二夫一案已見　章昨晨姑蘇人朱雲山具禀聲稱小的向習西法醫痧爲生内姪朱籌泉自幼憑媒聘定李徐氏之女小名關和爲室本月十三日在新和里寓次迎娶成親至二十四日突有廣東人二三十名　取關和而去及報捕後知已在憲案因挈朱投質潮州人劉允中遞禀申訴前因並稱小的憑媒娶李徐氏之女小名桂福時在光緒十二年春間當付財禮洋銀七十元隨卽孖生男女各一現在原籍家中猶憶夫年小的欲挈回鄕里桂福不願隨卽脫逃及尋見始願同回今始復至申江借居四馬路月初某日忽　隨母往姑蘇後由妻母送來洋銀一元錢二百文言係女兒傭工之值小的以妻氏衣食無缺何必出外爲傭請伊扭之回家支吾不答幾次明查暗訪始至匿跡新和里因往邀之歸家現已懷孚六月餘本圖容隱因思一再逃逸此後亦難拘留是以扭送案下李徐氏供小婦人當時祗收財禮洋三十元並無七十元之數其實自幼字朱後受媒妁之愚是以改嫁與劉爲室桂福供稱母親作主將小婦人嫁劉原說前曾許字嫁後祗生一女並未曾育男孩劉家雖有一兒並非小婦人所生去年隨劉至湖州小住六月六次被毆左眼受傷勢難痊愈是以不願隨劉度日改嫁與朱劉供稱伊目本來有疾並非小的毆傷蔡太守閱得朱所呈庚帖繕明此女於十二歲時字朱生於二月十二日劉所呈繕明此女於十六歲　字劉生於三月十二日間究竟何月所生李徐氏供稱女兒的係二月十二日建生劉之庚帖不知如何誤冩太守問朱曰爾之内姪娶該氏女爲室事在何年查此女嫁劉已經五載生有子女爾豈多時寂寂無聞乎答稱曾一再詰問李徐氏言女在外傭工並不知有另嫁事太守商諸梁副領事謂且俟本分府過堂覆訊可乎隨令將庚帖兩副存堂○包探黄四福禀稱洗沁泉樓上湖北裁縫夏炳銀失去洋銀六元及官紗一段值洋五元旋訪知被同鄕裁縫周寳亭所竊告知小的前往拘周稱身畔所有洋銀係湖北梅春山交胡萬昌信局寄來有原信及信局圖章　証小的卽至胡萬昌信局查問據送信人林禮榮稱周持洋信前去言代寄太遲不能交代囑盖信局圖章代送洗沁泉夏炳銀轉交與周收拆送　人貪圖酒資允爲照辦以致周藉口於洋信由夏轉交實則並無其事當竊洋後曾購雪青紡綢褲今已起案林申訴前情並稱小的初不知由局托爲盖印代送及至捕房始知周托殳夏手仍交與周夏供訴前因周供詞支吾蔡太守謂林曰爾旣爲信局夥何事任人囑托貪圖酒資今周事已訊明以後當愼之又愼判將周管押二月着交還所少之洋五元及官紗一叚起案之假信爛板洋綢褲存堂候核○湖北人王月紅訴稱被湯老和毆傷及包探拘湯則改稱兇手非湯實係王翠芳捕房傅王質對無悞遂將月紅送入醫院醫傷王卽湯老和於昨晨解送公堂蔡太守向之訊間不認行兇遂飭押候月紅醫痊投案再行質訊○包探王阿二禀稱沈朝貴在朱鳳祥茶肆啜茗突有張倪氏等扭住兇毆擁至門首由華捕拘至捕房今特解送案下該華捕禀稱張倪氏與沈尋釁尚其故言被沈誣言污衊沈不承認小的見係細故駟令散開該氏不依因之拘案張倪氏供稱小婦人在某缫繅絲棧揀絲沈言與王寳有不盡不實事當時有張王氏目見致被丈夫毆打今兹相遇是以忿爭張王氏供與相同沈供稱小的係本邑鄕間人在繅絲棧當小工因面上有蔴咸呼之曰蔴皮昨在茶肆張倪氏忽聲言尋蔴皮及小的出來伊卽扭住毆擊小的並未曾誣言污衊實係被誣土供稱沈曾言張倪氏與小的有非禮之事致被釁端宋長成供稱小的與該氏係親戚當紛爭之際前去究問如何情形華捕又禀稱沈係本邑人該氏及王宋等皆寍波人當扭毆時寍人來者甚多朱鳳祥供稱沈在小的處啜茗該氏紏人尋釁毁壞碗盞值洋一元五角蔡太守以該氏控沈出言無狀事非無因旣已扭毆兩造均有不合遂判將該氏及張王氏沈王宋等分别管押一天再令各繳洋三角湊成一元五角給償所毁之物○周裕邦訴稱昨夜馬炳紅至小的家門前傾便壺胞弟鳳林向之喝阻馬卽紏同趙阿金尋釁墏胞弟之目毆傷鳳林供與相同並稱伊等人甚多惟見行兇者確係馬趙包探王阿二禀稱馬父三元開設膏蘂店爭執後馬回店邀數人前去相與遑兇小的因將該店中人一併拘案馬供稱小的見是處人皆小便是以傾便壺黑暗中自已碰傷與小的無涉趙阿金供稱小的係山東人在三元膏　店爲夥聞馬與人爭閙是以赶去三元供稱兒子因傾便壺起釁諒必鬥毆王子山供稱小的係杭州人曾拜三元爲師時已安睡聞爭毆始起身蔡太守騐得鳳林身受拳傷飭將　趙押候醫痊再行訉辦三元交人保出王開釋 
 
 

Page 4

 
 
○包探王阿二禀稱張阿雲之弟突被許阿福等一干人拉去攅毆報知捕房捕頭卽派小的前往拘獲許等四人今特送案請訊查許係大津人屢經肇禍已二次送案訊懲矣張供稱小的胞弟患病無聊偶至門前閒眺突被許等拉去攢毆父親見而窮追亦遭毆及因令小的報捕拘人今日胞弟不能投質許供稱小的見伊等爭毆在旁閒看事不干已悞被拘拿沈毛兒范永和陳阿坤同供稱小的因見伊等爭毆爲之解勸蔡太守問張曰爾弟因何被毆究竟何人爲首答稱聞去年中元節胞弟在三元宫放燄口悞擠軋路人以致口角此人受虧而今特　仇太守問是人是何姓名答稱不知問旣稱不知如何報捕答稱隣人皆知伊　在塲包探禀稱張弟遭毆後是處人皆知由許沈范陳肇釁太守以張所控難憑惟許向不安分判笞臀五十板沈范陳均交人來保 
[法界捕房紀事]  
　　湖北老嫗某氏僦居後新街西三號屋内膝下祗生一女曾贅某客棧接客人某甲爲婿嗣甲習於懶惰致失枝棲囊槖漸空炊烟屢斷嫗知其人貧志短欲令女别抱琵琶甲知之遂於昨晨投捕房聲訴備捕頭飭包探王榮培至老媪家拘其母女忽有三隣婦出頭霸阻因之一併拘入捕房大約須解送公堂請宋莘樂二尹訊斷也○昨黎明時有小　竊得路燈一盞提之而行某號巡街捕見之拘入捕房管押○某姓賭棍在鄭家木橋賭攤上估看洋銀某包探偵知潛往拿獲連板桌四只送入捕房○有一竊賊在小東門外竊得東洋車上所放短　一件經車夫拘住送押捕房 
[更正]  
　　昨報有招領屍棺一則病人劉希傑實係病故在仁濟醫館由醫館經報同仁輔元分局收殮並非送至該局求治合亟正悞 
[以旌善人]  
　　任君則仁致書本館協振所自稱本姓王名奎藻六月初爲家母李太恭人七旬晋三壽辰本應薄治壽筵欵待惠臨各友家母以散生日時當伏暑諸君衣冠行禮心實不安諄諭一概預阻且謂殺生素所不喜而生日尤爲不可近聞孫輩說申報載吾浙温郡被災有食樹皮草根者殊爲惻然命將筵資助賑爲諸君邀福兹敬將節省席費光鷹洋十三元寄上又内子曁兒女輩時抱小恙常　醫藥聞災處苦况亦願節省藥資附助因預湊光鷹洋七元共成二十元均蓋有皮印封交福興信局帶上到祈查收附解災重之方是所叩禱此亦盛德事也謹附登報尾以旌之 
[靈符救急]  
　　近日程界多急痧症不及醫治斃者甚衆子二人於本月十八日晚間偶過洋行街地方見有六十餘歲老人發痧倒地牙關緊閉諸藥不受已在垂斃目覩慘然因念敝號存有仁濟善堂施少欽封翁救急靈符以救不虞辛相離不遠立卽回號取一道親自焚化用開水冲半碗帶同棧可灌卜不到一刻逐漸甦醒霍然而愈卽起身而去在傍觀者不下數十人均以爲救人之速勝於靈丹目前救疫莫妙於此竊以病有寒熱之分或誤投樂石轉成不救惟救急符專以驅邪逐疫爲主不分寒熱等症均能起死回生此固救急至捷之妙用施封翁濟世婆心有求必應一概奉送如有犯急痧症者立卽到六馬路仁濟善堂或盆湯弄絲業會館求取靈符無不如響斯應施封翁不辭勞瘁日夜虔篆無非隨地救人之本願但望急症得符而生亦莫大之功德也誠恐未及週知特登報章以供衆覽[  寓滬新開河朱安山翁吉卿謹啟]  
[來啟照登]  
　　謹啟者敝社僻處東鄕民貧地瘠時當炎夏痧疫繁多雖經敝社修合蟾酥丸臥龍丹等藥以資施送無如人椆病盛周徧爲難乃蒙道憲聶大公祖發卜蟾酥丸四百瓶臥龍丹四百瓶天中茶一千服申江蔡斗齋善士惠助蟾酥丸二百瓶紅靈丹一百瓶保命時疫藥水十瓶衛生痧症樂水十瓶更冡蔡善士樂助英洋二十元以爲敝社施醫之費奉諭之餘感激無旣仰見聶大公祖痌瘝在抱恩晋閭閻蔡大善士利濟爲懷惠周鄕曲不特鄕間貧病之儔仰沐恩施之高厚卽敝社拜登之下深銘澤惠之汪洋請列報章敬伸鳴謝[  高行集義社司事拜啟]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東瀛雜志]  
　　日本報云暹邏王族敗奴蘭　衰東遊日本已紀報章西本月二十二號午後遊覽東京芝增上寺及愛宕館諸勝景有知者謂敗君在暹國爲陸軍總督容貌甚偉面色　黑眉秀目威令人望而生畏在京數日次第拜謁諸大僚身穿薄羅衫大袍頭戴黑色高帽足登皮靴手携籐杖若出外遊覽則另換黑色便服所帶少將傳令使秘書官各一員皆穿中等衣服年均在三十内外僕從五名有中國人有歐洲人云○去年日本大和國十津川山崩水溢以致成災貧民無食無衣流離顚沛政府再三籌畫下令移居北海道迄今尚剩一百九十八名地方官給發川資送經大阪神户而往　向來寓華各西人每值炎天必東渡至長崎避暑大浦西飯店全恃此時　厚利今夏虎列刺甚盛西人聞而畏避無敢動扶桑觀日之思者飯店因之寂如間有一二人偶然問津終不濟事店主人惟有日對懸榻處太息呼天云 
[檜軒雜志]  
　　蕪湖濵臨大江素稱澤國端五節前大雨時行加以裏河蛟水奔騰江水爲之陡漲圍隄巘險岌岌可危土宇春明府聞報下鄕督率農民救護飭　長條大木椿數百擇要排釘用蘆蓆夾土培之遂得轉危爲安免遭水患刻下新稻已可登塲年歲尚稱中稔新米每石售錢二千二三百文晚稻七月内亦可刈穫夕陽西下枷板連村人語中含樂歲聲咸頌賢使君澤及黎庶云○大清會典又須設局纂修各省互市之塲例須繪圖載入王明府視赴洋關教堂領事署　處將房屋基址逐一丈量繪畫成圖以便呈繳○本月十七日成端甫觀　乘招商局江孚輪船赴省　各官均至江千恭送○月初某日招商局某輪船由上海抵埠洋關西巡丁在船查獲漏稅之蜜濺荔枝數罎權之重九十六斤乃卽充公　賣後有湖廣總督來文謂此物由閩省購得請卽給還然早已變錢無從璧返矣○各路商船俱停　西門　沿河燈火相望桅檣林立胠兩探囊之輩　往　扁舟一葉鼠竊狗偷本月某日縣差在河卜拿獲一賊船起出贓物王邑尊升堂研　舟子　稱小的得錢受雇並未分　邑尊以河下划船良莠不齊保無貪利忘義之事因飭將船鋸作兩截置之河千以照烱戒該　從重荷枷○駐防練軍小營饒翼卿守　帶勇至觀音巷某烟館拿獲會匪　老六一名聞係廣德州某案漏　要犯今旣拿獲卽富解赴廣德州云 
[書畫减潤助賑]  
　　是月起至九月止收付　在奉賢城天生堂樂材店半月取件信資自給所得　貲隨收隨繳　計開　紈扇册頁每張角半泥金日辦閨扇加倍　琴條帳沿每條六角　堂幅大一元中八角小六角　每堂同　七八九言對四角五角六角以上係行楷山水人物仕女　奉賢夏景仁衛昌壽同議 
[惠樂鳴謝]  
　　汪恒春主人劍秋氏以急救癟螺痧樂惠貺并致書云僕觀貴報所登急救癟螺痧方甚妙甚妙今夏伏天凉爽易於受寒往往飲食失宜連行阻窒吐瀉交作因之螺癟肉削失咅面色青　非投以大熱大辛芳香宣滯化鬱之劑不可此藥雖有好善者施送然已病而往求藥誠慮不及是以照方選藥虔修只取藥本　沽云當夫時疫流行猝難救治得比刀圭妙劑自然著手成春矣附志數言以申謝惆 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
