# 1893 - 156 - 4907232

 

Page 1

 
 
[新印十九年春委諭旨告成] [  申報館謹啓]  
　　綸綍昭垂四海之觀聽繫焉顧不重哉本館於　時恭錄報首外復按春夏秋冬四季恭印大版裝釘成册以　　海臣民隆　莊　本年　　　　旨業已印成每本碼洋四分請移玉申報館　房曁各處申昌書室購取爲盼 
[三百三十八號畫報告白] [  點石齋啓]  
　　滬上近有拐妻謀命一案當時毁屍滅跡幾謂人莫能知乃曾幾何時事已敗露身繫囹圄不免分别首從按律懲辦者亦可見天道之非具　　　他若周濂溪之遺塋五雷山之勝景醫生有嗜闸之癖幼孩有識字之奇製衣服以禦彈造龜燈以行賽新郎則假冒而　陽老　則夢醒而更生　所附叢抄等圖說並嫦娥奔月册頂一張准于二十六日出售此佈 
[希世之寶全帖已出] [  點石齋代售啓]  
　　希世之寶挖裱錦面加楠木匣晋唐小楷加錦套請繳半價持票取帖未八股者謂速購鴻文局買票者由乾德奎發前印廟堂碑墨色不佳今全乘去由本齋加工重印又印成宋搨夏承碑翁閣學攷證千餘言有豐道生楊繩祖潘奕雋吳榮光宋葆湻諸公跋靜娛室好雲樓題七古潘題大隷於帖首宋榻多寶塔有靜娛室沈鳳王虚舟攷證王又題大分書於首宋搨化度寺有陸沈胡讚宗劉石奄王夢樓顧南雅靜娛室跋翁閣學攷證帖首飛白分書李東陽題三種挖裱錦面再者各帖裝池工繁時久遠方郵寄尤艱今擬變通除已銷票外希世之寶裝潢者仍五十元未裱者减裝費廿元小楷已裱十二元未裱减四元夏承已裱十元未裱减二元多寶化度已裝各六元示裱各减二元京都琉璃廠永寶齋上海太古昌棧乾德至上海廣東蜚英晉記漢口小夾街績昌號蘇州山塘大街愼記棧江西書街天寶樓分售 
[原字]  
　　倉聖造字之始天胡爲而雨粟鬼胡爲而夜哭豈無故而然哉良由一點一畫闡包符之秘利生民之用實足以感天地動神明非天下之至寶烏能如此夫字也者周乎日用之間人藉此以爲生活者士固居其首卽農工商買亦誰能離如布帛菽粟之在天壤可有而不可無者也布帛所以禦寒也一人不衣則死於寒菽粟所以充飢也一日不食則厄於飢而字則記事故明禮教一日不有如處暗室中倀倀然茫茫然雖有布帛以禦寒雖有菽粟以禦飢必且昏瞀不可以終日子輿氏有言飽食煖衣逸居而無教曥近於禽獸然則字之爲用且較布帛菽粟而尤甚蓋布帛菽粟僅足以養身字則非但適用實足以養心使天地間獨生布帛菽粟而無字域循上古結繩之治行於後世非特賢智知其不能卽至愚不肖亦有以知其必不能上古人稀事簡舞疆域城池田野相爭之事無科名用文取士之條卽若者爲君臣若者爲父子若者爲兄弟夫婦朋友人皆渾渾噩噩齊聖廣淵有不待陳簡編而自能履蹈合矩至於後世則其事萬倍於上古其人不止萬倍於上古疆域城池田野相爭之故日積而日繁設無條約契劵以爲據則天下愈益多事矣自選舉之法廢而才略出羣之彥惜文字以立身名設無以供咿唔佔畢之資儒者何以致顯榮是故字者書籍所由起禮教者由書籍以明聖賢之千言萬語不外明三綱五常之道身心性命之旨使之明倫修紀明性格非載在黄册所以後之人居千載之下克睹乎千載以上然後知父子貴乎有親君臣貴乎有義夫婦貴乎有别長幼貴乎有袤有友貴乎有信探天人之秘奥究性理之精微得之則人心存失之則身雖存而亦亡此無論儒者爲然卽推而至於三教九流以及外洋各國無不皆然西字或爲英文或爲法文各國皆有文字其體或有不同而其爲用也則無不同而所以惜字者則西人未之講也顧西人雖不講惜字而亦未嘗不重字試觀其與中國往來通商互巿其於約章稅則等文必須字字細意熨貼詳味而熟玩之無一字輕易放過且各國約章如英華所立約章書成三分一英文一華文一法文設有錯誤之處必以法文爲憑蓋其所重者尤在法文也他國章約亦莫不然甚而至於照會又移莫不句斟字酌其於一句一字重之也如此豈有輕而褻之者乎或者謂重者重有用之字也棄者棄無用之字也有用者可重則無用者可輕此不但於字如此於人與物亦且莫不如此又何怪焉然而物則有以無用而見棄者矣人則有以無用而見擯者矣字則從來無無用者其無用者其人之所以無用之也試觀各店鋪所製所售各用物無大無小每有招牌字號印於其上此皆欲借字以爲用者也而日後用過隨和抛棄甚至於污穢狼藉見者爲之惻然若此者以有用而棄耶以無用而棄耶其無用者正其有用者也其有用者正其無用者也夫苟貨物而果精美卽無招牌名色且有不脛而走不翼而飛者貨物如其濫惡則彼依様製賣有招牌名争者豈少也哉乃吾觀上海之人無不知字之有用雖靴鞋等類亦皆印以圖章甚至有加火印於溺器之上者若此種種不可枚舉其所以褻瀆字跡爲何如者夫果報之說儒者所弗道必欲歴舉世間若者因惜字而獲福若者以褻字而得禍固不難一一指數然與其言報不如言理與其言理不如言情今之人孰不知字之有用而用之之時指爲有用不用之時卽指爲無用有此理乎用之則惟恐其不得不用卽棄擲不惜有此情乎格方有之惜食惜衣不但惜財還惜福字之爲用則固不止同於衣食而已也然則其可輕棄也乎然而此不可以口舌爭也是在官紳之實力禁遏勸化而已矣 
[紫禁朱櫻]  
　　皇太后擬於四月十八日由頤和園還蹕西苑皇上擬於四月十七日移蹕南海以便次日率同王公大臣在福華門跪接慈駕聖天子承歡孝養於此可見一斑矣○皇太后駐蹕頤和園時所有備差之侍衛弁兵分别照案賞給綢縀銀兩業經恭誌報章矣兹又敬悉鑾儀衛駐班備差官員校尉黏竿處侍衛拜唐阿上駟院官前鋒護軍緑步等營站道備差官兵均欽奉懿旨按照去秋成案賞給銀兩以示體恤○稽察欽奉上諭事件處爲片行事所有前經各衙門保送考取本處記名筆帖式各員今本處定於四月二十日准辰刻考試相應片行貴衙門卽傳令各該員於十七日辰刻赴本處投對履歴領取卷票以便臨時憑票給卷○和碩怡親王薄靜文定原任恊辦大學士文相國之女公子現任工部右侍郎志馨山少司空之妹爲繼室王福晉詹吉四月十二日丑刻迎娶十一日少司空備齊輿馬牀榻桌椅箱廚衣服首飾古玩之類計共二百檯導以鼓樂送至怡邸怡邸亦以鼓吹手四十八名在途迎迓並派護衛官八員補褂蟒袍乘馬列對導引由帽兒胡同經鑼鼓巷迤邐疋東四牌樓沿大街至東單牌樓邸第中安設沿途觀者莫不嘖嘖稱羡○廂紅旗滿洲副都統克統制訂期本月十四日辰刻在地安門内雁翅樓挑補廂紅滿領催馬甲弓匠養育兵等十七缺除咨請查旗御史导時赴彼會同挑缺外由印房傳知應挑人等務於是日黎明預備 
 
 

Page 2

 
 
○禮部示頭傳八旗官學候補教習徐承祿限三日内親身赴部驗到並携帶筆墨以備當堂塡寫親供覈對筆跡毋違○前者神機營分撥馬步隊伍一半前赴南苑駐操以資歴練兹慶邸及各堂憲奏稱現在天氣漸熱苑中酷暑難堪自應照章撤隊還京以節經費而示休息擬於四月二十二日撤歸本隊駐兵廠勤加練習奉旨依議欽此○景運門值班統領十堂交諭紫禁城内外各門及前朝各門值班官兵知悉本月初十日竟有一人欲行闖入隆宗門當被拿獲交送刑部爲此傳諭東西華門闕左右門東西長安門值班官兵嚴禁閒人出入不准放入不戴官帽之人由内行走如有不服攔管扭禀懲辦該值班官兵倘有疏懈不行攔禁一經發覺定當從嚴叅懲將此傳諭一體咸知距年例四月十八日致祭　髻山廣仁宫兩處碧霞元君例應由内務府咨取乾清門行走王公等銜名奏請欽派行禮兹經内務府繕單具奏奉硃筆圈出　髻山遣科爾沁輔國公博迪蘇行禮廣仁宫遣鎭國將軍載瀛行禮欽此○兵部爲傳知事所有選補都司關在田雷庭瑞選補守備許壽昌等三員本部於四月十五日帶領引見相應傳知該三員穿天藍袍佩帶飄帶尚荷包手巾各帶弓張於是日黎明赴景運門外本部茶房報名以便帶領引見先於十四日辰刻赴部演禮萬勿遲悞○户部示傳請領熱河俸餉及奏借兵餉之委員防禦成祥本庫定於四月二十三日辰刻開放 
[蟂磯春浪]  
　　青皮地痞瞰有鄉愚之肩挑零貨者輙冒作關卡巡丁攔路敲詐前經保甲總辦吳太守疊次拿獲盡法懲治若輩已魂消瞻落不料閱時稍久故態復萌十一日有江北鄉人某從巿上購買蕉扇十餘柄携至碼頭將唤渡過江忽有青皮一人突來敲詐鄉人膽小如鼷卽取青蚨百翼以奉之青皮意猶未滿適保甲巡員曾潤亭都戎行經此處卽飭從人拘獲帶至總局略加訊問飭責二千板荷以巨枷遊街示衆飭地保肩牌鳴鑼以當遒人之徇見者咸鼓掌稱快○新關南北二卡委員瓜期已滿由關道憲詳請南卡委候選直隷州張海秋直剌接辦北卡委候選縣丞馬二尹敏接辦均定於本月下浣視事○近數日間二街三街及江口一帶婦女之因口角細故吞烟枉死者已十有餘家一時巷議街談羣詫爲異好事者更信口雌黄謂江此新到烟鬼一船來蕪討替適街後又有孫姓婦與良人爻占脫輻竟吞紫霞膏其夫百計灌救迄無效騐疑人言或非無因往延某染坊老嫗來家察視蓋老嫗素以察鬼著名謂青天白日所有魑魅魍魎無不了然於目甫入門嫗卽摇首曰殆矣殆矣汝家鬼形鬼相者已有其四難望生全未幾婦果玉殞香消於是傳者益附會其詞茶坊酒肆無處不鬼話連篇噫鬼果如是之易談哉竊恐痴人不善說鬼反爲鄷都鬼國所笑耳○赭山之麓有某園丁居焉家有一妹年華二九丰致嫣然向在閨中卽有月上柳梢之約于歸後又借歸寍爲名與有情郎一續前歡其兄深恥其行屢加訓斥並催促歸期妹戀棧不行致觸兄怒遽作當頭棒喝妹自念人生至此生趣毫無乃購阿芙蓉和涙吞服此兄知覺則已香魂渺渺玉體如氷因草草成殮厝於某廟之側山僧恐日久暴露臭穢難聞遂恫嚇之曰汝妹枉死堪憐夜夜悲啼曷早安窀穸免致出爲厲乎甲猶遲疑不决而談者又畫蛇添足謂妹屍突然起立活捉乃兄同死矣於是哄動遠近結隊來觀及至則兄固無恙三尺桐倌俵然在殯始啞然而去其兄急掘地瘞之謡啄亦止○向來輪船抵埠每多探囊肢篋之流爲害商旅保甲總局因於去臘禀請道憲添撥緝捕線勇四名交本局差遣武員黄佐卿帶領每日上船稽察至今行人感戴惟線勇不時出差若於應接不暇吳太守因於日前具禀道轅另募勇丁四名責成黄君帶領逐日上船彈壓雖猛雨狂風亦不間斷加惠旅人洵無微不至哉○前報蕪湖北鄉一帶蝗蝻孳生王大令督率民夫撲捕並給重價收買云云兹聞江北無爲州和州及濵江各處遍地皆是蠢然欲飛章幹臣顧象山二直剌信照蕪湖辦法各率州民下鄉剿捕給價收買入夏以來大雨連朝天時人事相助爲理么魔小醜將次肅清聞之不禁喜躍欲狂 
[明州山色]  
　　寗波訪事人云富家子王某於考試時雇人搶替事發罰銀前已錄諸本報兹聞童生毛某等環禀府園以王干犯塲規理應照例治罪何得以罰欵充公了事且兩學官及衆廪亦不應飽慾壑緘默不言府尊胡練溪太守批示云查考試搶替該童等旣知例哉甚明但附合結黨妄預官府之事者例亦有治罪專條該童等豈尚未知耶幸而尚未入學否則又添許多刀筆實屬不安本分好事已極特斥○寍波府胡太守於本月十四日赴杭州省會分府莊别駕經歴汪叅軍鄞縣楊大令及六柱保甲局各員均至西門外郵亭恭送○蠶事已畢農人將次揷秧桔橰之聲能宵不絶日來晝晴夜雨河水頓漲尺餘高下田疇旣沾旣足胼手胝足者莫不欣欣然謂將來可卜有秋也 
[粤東刦案]  
　　粤東訪事人云本月某夜有紈袴子弟六七人翩翩華服佩帶漢文時表皆極寶貴在清平某酒樓宴飲唤名妓數輩入座侑觴絲竹競奏餚饌紛陳忽有暴客數輩蜂擁而來露出刀鎗向衆指嚇將衣服銀物刧掠無遺妓女釵環亦師烏有臨行時挾少年一人相隨使見者不敢追捕行至半途始棄於路側匪徒之計亦狡矣哉又城北二十里許某村有王李等姓聚族而居向稱殷富某夜三更時突有匪黨數十人明火執仗入村行刦村中更練無多衆寡懸殊不能抵禦匪黨遂得肆情刧掠一家不足又顧而之他連刦六家始呼嘯而去核計贓物約有數千金翌日村人赴縣署禀報縣尊得報後當卽帶領兵差馳往勘騐並飭捕役追緝未知卽能破案否 
[西報譯登]  
　　本月初一日小吕宋水陸均受風災島之南境被災尤烈林布倫埠屋宇被風吹塌者約有百餘椽橋樑亦復折斷沙威多剌輪船當日由西貢赴吕宋途次遇風吹去杉板兩艘船面諸物悉被捲入海中機器亦遭損壞有水手四人因風受傷船不能前遂折回西貢修葺○巴黎斯電報云希臘國欲告貸以充諸費所苦無人首肯致令軍機大臣皆解組退休○英國禁烟會擬請卽度設法禁烟一事屢紀報章兹接英京來信謂近又有英官函致印度商務局副總辦催問此事究竟如何設施旋據答稱本總辦已晉謁印度總督面商一切但其中如何布置必須再延時日始有定斷能否銷除積害請拭目以俟之可也○德國帆船名門利亞者行抵亞非利加洲南方好望角海面船身忽然爆裂迨行經緯線南三十九度廿八分經線東八十五度四十九分復遇暴風裂痕益甚海水汨汨而入船中人協力戽水幾無虚日及抵緯線十二度二十分經線東一百零三度四十三分是時船艙入水已滿無可挽回卽立意棄船逃命適遇那威國的禪馬輪船駛近遂率同水手人等並船中所有盡遷至的禪馬船内得以駛抵晏芝隨卽換船往葛羅巴洵可謂備嘗艱險矣○葛羅巴爲荷國屬土懋遷之利盛極一時不意近來亦若江河之日下華商及阿納商之貿易者虧折甚多約而計之折閱之資已不下六十萬盾内有行號一家買賣入口貨物者計其虧折已不下八萬盾之多又有一家約折銀七萬五千盾一家則折至四萬五千盾有奇祇此三家折閱之數已至二十萬盾於此觀之巴城商局之頽可以想見然果因何故而至凋敝如斯耶 
[星使蒞滬]  
　　出使美日秘大臣楊子通星使由金陵乘坐祥雲兵輪於於昨日上午抵滬卽乘緑呢大轎往美界天后宫側行轅小住本邑道營廳縣各員迎迓如儀 
[詳述川沙鄉民閙事緣由]  
　　浦東川沙廳所轄六轉灣鄉民因升科之事聚衆肇禍本館已略紀情形兹悉大團灣乃一小鄉　離鎭一二里地名五團距川沙南門約九里之遥其中鄉民約有九百户皆以耕田爲業地隣海澨漲出沙洲俗名曰鹽司田向例每畝每歲納糧約百餘文計田四千餘畝其糧向歸南匯縣徵收同治九年黄鹺尹文牧署二三塲大使時商同總書曹錦榮卽曹杏村團董黄庭誦即黄素臣楊福昌卽楊繡山等數人將糧改歸塲署徵收又糾合武生張連魁並其父張瑞熊卽張亮吉楊汝高等農夫十人聯名禀報鹺尹並不照會南邑輙自詳准丈量造成升科印單給發一面詳請浙運司分發墾照通詳立案每畞令業户先出洋銀一元然後給照所有七八二團各業户已將照頒給惟五 
 
 

Page 3

 
 
六二團各業户費去洋銀數千元而照只頒發十之一二分旣而鹺尹卸事未發之照均被曹總書掯勒各業户所費洋銀皆歸烏有向之索取竟稱當辦理此事時曾墊去洋銀四千餘元隨將照寄匿上海親戚喬姓處妄稱抵作代墊之欵鄉人受其訛詐氣無可伸嗣由張瑞熊等連次上控江浙各大憲札委頭塲鹽大使及松江府楊太守浙江候補府林太守會勘仍未妥善至同治十一年有業户方桂卿等赴京上控由都察院大堂轉飭江蘇臬憲札委松江府迭次訊究着曹交出田單而曹尚飾詞朦禀直至光緒五年始由運憲頒到墾照斯時鹽大使爲左鹺尹澤應欲於中收取洋銀一二千元門丁張子文亦欲收取一千元以致延宕迄今王寸舟者向充地保素性兇横曾因窩藏海盜經江蘇臬憲訪明飭差密拿王自知法不容寛設筵邀集各親友强借洋銀或數十元或數百元不遂其意卽稱到案後須誣扳爲盜各人無奈集洋銀數千元贈之王行至中途賄囑差役妄稱病故得以逃歸旣抵家竟自稱董事虎視一方魚肉鄉愚包攬訟詞欺詐嚇騙無一不爲嗣又與大使徐鹺尹樹堃批騐委員車君基及黄素臣等開辦升科計上則田每畝銀九錢下則田七錢另加小費銀二錢銀價以二千三百八十文爲一兩總共每畝須費洋銀五元之譜限三箇月一律納銀換單各業户以此項田買價亦無如許之多况前次已費銀不少遂紛紛議論堅不肯從旋由楊汝高爲首向王雨舟商懇减價詎王雨舟倚仗官勢送楊至南匯縣管押於是已革武生張寶劍卽張豪劍其胞兄張連魁卽張萬干率同業户數百家迭次向南邑尊求保前任南邑尊吳明府不允致犯衆怒糾同五六二圖業户八百九十餘家殺羊宰猪大設筵席約齊男女五六千人焚香設誓欲將王雨舟擒獲抉其目而食其肉並將王之房屋拆毁一空聲言臨時如一人不到者在塲之數千人咸至其家飽食并罰銀若干如有私竊王雨舟家一物者羣起攻之是日費去酒席千餘桌宰猪數十頭食畢而散此三月二十五日事也至翌晨鳴鑼擊鼓集有黨徒六百七十八户男女三千餘人每十家設立一小頭　百家一總頭目蜂擁而來喧閙之聲遠聞數里將王雨舟家團團圍住其時王家男婦早已聞風遠颺衆人先將其屋中箱籠雜物悉數舁至空地將衣服文契盡行撕毁抛諸厠中嗣將屋拆下雜取碍瓦木料蓋覆於上禁不許旁人拾取一草一木又至王所開萬年堂藥鋪搗毁無存房屋亦毁爲平地後聞王另開一染坊乃又擁至毁之有旁觀者勸以坊内所染之布係他人之物請稍緩數日俟各户將布耶出再行毁屋衆人唯唯遵照遂各興盡而散王雨舟被毁之後奔投南匯縣署控訴邑宰知王不洽輿情並不下鄉勘視惟將王送押之楊汝高開釋楊心不甘服堅不肯出押所至本月十一日上午衆人以董事黄庭誦亦非善類前曾於中取利亦欲得而甘心遂又鳴鑼集衆計八百九十三户無不踴躍樂從持械至江家路黄庭誦家適南匯董事蘇少坡飛輿而至竭力勸解黄亦向各業户服禮始得息事僅被擊毁墻門及廳中桌椅燈彩約值錢二十餘千亦云幸矣閱日衆人復至王雨舟所開染坊見而已無存遂各磨拳擦掌將坊屋擊爲虀粉又欲入城將曹杏村之子帮辦總書曹家勳家擊毁後因爲時已晚未曾動手至十九日川沙廳城隍神誕辰午例由各號商演戲三日是晨正在興高采烈唱渭水河一劇川沙撫民同知郭司馬廷沛深恐若輩混入肇禍卽飭停鑼歇鼓日來王雨舟全家避匿南匯縣地方據云王自知事不得了服毒自盡矣當去年開辦　科時曾會銜出示今特備錄之曰欽加同知銜署江蘇南匯縣正堂加十級紀錄十次吳委辦六團升科散照事務特授松江批驗所正堂車欽加六品銜署下砂二三塲正堂加二級紀錄十次徐抄奉欽加三品銜江蘇松江府正堂加十級紀錄十次恩爲出示曉諭事照得該塲六團新沙升科一案至今未竣者盖始由該董等辦理不善繼因該故書曹錦榮將單照抵押該董業張連魁等砌詞上控致使單照久懸該業户等無所請領現經本府札委批驗所會塲將該董業張連魁等所控訊明詳銷並查明單照已有著落自應赶緊散給飭據該塲議章禀奉運憲批示依限辦竣等因又經轉飭該塲遵辦並札飭原委會同辦理兹據該委等禀請將所定章程頒示等情據此合將章程黏示曉諭爲此示仰該業户等一體知悉自示之後爾等均當遵照章程依限赶緊赴塲請領單照勿得觀望遲延自貽伊戚切切特示光緒十八年八月日示發貼川沙二三塲署前計章程四條一暫設耑所以期便民也查六團升科案内奉頒墾照有數百張之多每張一户卽數百户若挨户散給或設局經理均恐有壓擱勒索之弊應請於塲署土榖祠内暫設散照耑所諭令各業户自行赴所具領仍由塲選派妥實司事常咱駐所耑司其事以期便捷一核定費用以免浮冐也查六轉升科一案從前所定勘丈辦公一切經費每畝至三千五百餘文之多以致各户觀望不前今飭大加刪减應請如該董業黄庭誦所議上則每畝輸費銀九錢下則每畝輸費銀七錢其中有因分拆買賣須另請方單者每畝輸費銀二錢以爲贖取墾照及勘丈辦公經費之資仍俟奉准後大張曉諭以昭信實而免浮冐一憑狀給照以杜詐爲也查各户來所領照一無憑據難以稽查應請於六團各由内選舉公正董事數人總董一人每董由塲刊給印簿一本三連領狀一本押戳一顆執守凡遇領照之户飭令向甲董報明屬實卽登記印簿一面裁給正領一紙蓋戳於上並令持赴總董處核實登簿加戳然後該業户連用費銀逕自來所呈明交所核收掛號送内核對原照相符卽便給照安業其中聨副領與所頒印簿塡竣時繳由總董彚繳塲署聨根存董辦核庶免詐僞而有耑責一定限辦竣以期妥速也查六團升科散照一案迄今十餘年之久若不嚴定限期恐仍蹈因循積習應請自奉准開散之日起定限三個月一律散竣該業户等倘敢違延卽將原報田畝充公其各户赴董具報該董限二日查明給狀總董限一日覆實加戳總不得過三日迨赴所領照定限第一日呈繳銀收第二日核對第三日給照倘有違延司事辭退董則斥革 
[爭風服毒]  
　　有名丫頭者蘇人也在滬城晝錦牌樓匣紙作爲夥家住十二鋪老北門内前晚丫頭自店歸家悄然入室登榻偃臥家人見其神色慘變立卽船問知已吞服生烟急情人施救未知可保無碍否或謂其與某氏爭風起釁出此下策其是其非固非局外人所應置喙也 
[五訊拐妻謀命案]  
　　拐妻謀命一案屢紀報章前日上海縣黄愛棠大令别有要公委帮審委員葉司馬升堂研訊司馬命原差朱榮往待質自新兩所提張金堂兪阿六至案謂日爾等三月十八晚間與吳妙林等將阮阿狗謀斃現經黄大老爺查訪明確妙林等及阮張氏供詞鑿鑿爾等不必藏頭露尾須將實情供明尚可超豁張供小的素不與妙林爲伍十八日之事安能與伊同謀况是晚小的在天后宫當差晚間上差須至黎明時落差大老爺如不信求請查訪司馬曰爾不必狡展此案毋庸再訪三月十八日爾等往阮家呼喚阿狗出外由阿狗之母阮徐氏閉門尚見爾等在外張堅稱小的當差十餘年從未作不端事三月廿八日奉八仙橋趙老爺諭拘拿妙林致被誣扳司馬以其狡賴喝令跪練良久仍不供認司馬著帶下向兪駁詰供稱小的如許年紀豈肯與妙林幹此彌天巨案小的在案下當差十數年從未與人訛詐打架可請察訪三月十八日晚妙林等所作之事小的實不與聞惟事後小的唆使阮徐氏投局控告趙老爺將妙林拘獲以致妙林懷恨誣扳司馬曰爾言令該氏控告一節業經該氏抱呈阮小海供明並無其事顯見妄供兪供小的令該氏控告小海並不知情司馬曰爾年紀已老旣到案自應直供將來定擬亦不過得流罪出門祗數百里爾原籍無錫到滬亦有如許路程本委向爾開導爾不必爲張包庇須將爾如何在塲張金堂如何動手從直供明本委勸黄大老爺將爾超豁爾若執迷不悟衆供確鑿亦可辦爾之罪兪執定前詞再四盤詰矢口不移司馬判令兪張還所候次日再訊 
[落花有主]  
　　有某千戎之外甥媳不知何故墜入烟花窟裏後被千戎訪悉在法界典當弄烟鴇月英處爲妓遂於昨日午後三點鐘時遣徐百戎帶同營勇四五人並棕轎一乘至該花烟館迎接簇擁進城外間訛傳有人拔妓其實非也其時該烟鴇謂此女來時曾出帶擋洋一百元今旣珠還合浦應將此洋償清後經人從中調停給還洋四十元該鴇不敢苛求唯唯而已 
 
 

Page 4

 
 
[虐妓續訊]  
　　前報列烟鴇劉胡氏凌虐烟妓王陸氏卽鳳仙一案昨經包探弔到王陸氏賣身據呈閱王陸氏供四月初被鴇母箠楚五六闪閉在空房飢餓六日小婦人有瘋病發時不省人事本家處尚有姑娘二人亦遭凌虐同轉問爾家中尚有何人供有老父臥病在牀小婦人被公公領至滬上押入花烟館後又回揚州住小妮子家公公同阿叔來領問爾自去年七月由滬起程何時至揚供二三日卽至又問公公與阿叔有何說話供二人言家中窮苦衣食難謀又問爾在家曾否聨姻供稱許配揚州做縫工之王逸卿問爾何以知之供曾到伊家住五六日問何人做媒供係教書之馬高三及鄉人王姓問爾夫家在何處供在七字凝問爾公公在家否供係公公領至滬上問尚有别人否供有南頭人問據上陸壽康係何人供是弟同轉將筆據給予觀看曾否見過供稱見過又問爾有認識之揚州人否供並無認識問據上尚有三人供係揚州人並未到此只有陸六送至上海問爾知生日否供十月初五辰時問本家究係何姓供姓兪訊至此卽提劉胡氏問爾究係何姓供稱小婦人母家姓李同轉謂爾昨稱劉胡氏何以今日又稱李氏爾家妓女共有幾人供有三人鳳仙係馬癩子送來去年十一月十四日進門後卽將髮剪去至十八日送回揚州同轉謂鳳仙曰旣关回家何以又來供稱回時不病復送至滬上又問劉胡氏曰鳳仙所患何病供係羊癲風因伊有病送回家中問已送回家何以又來供由馬癩子送來問爾知馬家住何處供在揚州太平碼頭同轉諭令赶速寄信前往令伊公公來案候核劉胡氏鳳仙還押候解公堂再行覆訊 
[幼妓交案]  
　　妓女王桂寶被鴇婦吳何氏關閉空房禁絶飲食麥捕頭飭包探秦少卿將該鴇拘送公堂蔡太守飭發官媒俟王桂寶醫治痊愈再行訊辦此已列報兹悉太守查明該鴇尚有幼妓數名著令交出該氏遂將胡阿巧胡阿喜兩人交案太守飭候訊供核辦 
[衆擎易舉]  
　　昔人謂救災如赴敵蓋地方當大祲之後百萬飢黎嗷嗷待哺若不速集朱提解往散放恐稍緩須臾將索彼於枯魚之肆易舉三晉災民有不同聲歌頌者哉彚而紀之以當心香一瓣 
[鉅欵助賑]  
　　醫家謂急則治其標山西之災道殣相望而一息呇存者危在旦夕急莫急於此矣瑞鼎堂大善士俯憫奇災助規元一千鉅欵是卽佛氏之八功德水也山右災黎庶有豸乎[  上海北巿絲業會館籌賑公所施善昌謹誌]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬濵瑣綴]  
　　滬南有一種挑碗擔之江北人藉抽籖以覓微利自十六鋪以南至大碼頭共有十三擔個中人約定不許私增一擔昨有某甲並不入行居然效南郭處士之濫竽在平安街停擔抽籖俄有某乙挑擔而至見甲非行中人遂軋至五福園啜茗遍請同業與之理論甲以各自謀生何分爾我不肯爲之相下爭持良久乃直扭至廿三七鋪巡防局控告邱二尹著押候訊斷○有金華者不知何許人昨日午後持小洋數十角在滬南三鳳樓啜茗將洋安放桌上憑欄眺望有小栅頭者無賴也乘其不備伸手攫取而遁金回頭猛省見一衣衫藍縷者慌張逃　在後緊追口呼捉賊行未數武卽被獲住仍拉至三鳳樓迫令還洋並責其惠去茶鈔始縱之去○南匯縣人某甲前日有事來滬不及趁搭航船遂乘鮮船航船主某乙以鮮船主某丙不應爭奪尋蹤而至於昨午在大東門外大碼頭相近浦中遇見卽向理論丙不服乙遂將内船扣留一再向索堅不肯還旋於午後投上海縣喊控○蘇人某甲現寓滬城作小本貿易前日肩擔出外喚賣青梅行至大東門内不料磁盆一隻忽被收買錠灰之某乙碰碎甲卽停擔將乙扭住責令賠償乙懇求再四旋經行人排解令乙賠錢七十文以了其事 
[縣案彚錄]  
　　英公堂解送持刀行凶之張永春至縣前日經葉司馬提訊張供係浦東人向爲鐵匠去冬被沈香全借去洋一元日久不歸前日在路相遇向索前欠適我購得刀一柄藏在身畔偶然墮下被捕役所見遂誣指持刀行凶拘送公堂轉解到案沈供係本邑人與張同業去冬曾借伊洋一元目下生意清淡無力歸還司馬判將張沈交保候函致公堂查明核辦○縣捕拘獲小竊胡阿余請究胡供所竊贓物現寄西門外九圖地方曹阿金家葉司馬著收所候弔贓提曹訊辦○吳子雲程維仁張玉堂等在法公堂具控昇元莊不付期票一案前日由葛同轉備函將被告范正元卽松浦及陳楚卿陸文明等解縣值日差禀報之下黄大令飭看管候訊○翟世昌控董常孝所定機器與様不符請追原付銀一千二百兩一案當經法公堂送縣訊供之下著董將機器變賣再核已列去歲報章前日經葉司馬提訊翟訴稱係山東人前年冬間向董定購機器六架曾付定銀一千二百兩及將貨送到察閱之下與原様大相逕庭當卽奶還向索定銀一味延宕不得已投公堂控告轉送案下被董拖延多日費用不少現求嚴追董供係寍波人翟所定機器係向東洋購來與原様相符不料伊竟藉口將貨退下但此項貿易爲數甚巨受虧不起前堂奉諭變賣祗能作廢鐵出售得洋一百五十元司馬飭董交保限一月内先交洋一百元再行判斷翟請將董押追司馬不准○孫阿堂投縣呈稱係浦東人素以耕田度日上月初廟中演戲偶取桌上水果食之忽有圖董胡沈二人罰令出洋六十元我不依故投案控告黄大令正在批示間又據寡婦胡曹氏投案控孫阿堂至家圖姦大令提集兩造於前晚請葉司馬研訊孫伸訴前情該氏供係本地人丈夫逝世已久小婦人在家守寡藉紡織以度日與孫家相離不遠月初孫闖入房中欲行非禮小婦人大聲喊救隣人畢集孫乘間兎脫嗣由圖董以孫不應無禮罰令登門服禮孫不但不依反投案下朦控求請訊究地保禀稱小的查得孫阿堂至該氏房中圖姦是實圖董向來誠實並無勒索之事司馬向孫駁詰孫始供圖姦未成司馬判笞二百板著具改過切結呈案胡曹氏斥退 
[英界公堂瑣案]  
　　包探李錦堂禀張阿土前因犯事遞回寧波今又來滬是以拘案蔡太守判笞一百板押候仍行遞藉○二百八十六號華捕禀開小烟館之陳阿福指陳雙發王阿華串竊洋烟筒拘案請訊陳阿福稱陳王兩人前來吸烟串竊洋烟筒向索不認因之報捕所失洋烟筒值洋二元陳王同供同往吸烟不敢串竊如今情願賠償蔡太守著陳王合賠洋二元如無洋則各押七日○包探黄四福禀李榮富行竊周迎亭之夾被一條拿獲人贓送案蔡太守判李管押七日贓交失主領去○包探顧阿六黄四福禀致遠街小菜巿地方前有張雨生張阿方演唱花鼓戲拘案懲辦迄今又蹈覆轍因將兩張及胡阿弟送案蔡太守判兩張各笞一百板枷號一月胡係初犯免其笞責枷號一月發該處示衆○○句探孔阿才禀錢利卿行竊錦名洋行玻璃三十九塊今將人贓送案管房人褚四福投案請領蔡太守判錢管押二十八日贓交褚領○八十四號印捕禀昨夜在泥城外見梁阿英往來不定狀似圖竊爲此拘案梁供係粤人流落在滬無處棲身故在是處閒行蔡太守飭值日差將梁送交廣肇公所董事安置 
[法捕房發落案]  
　　昨爲捕房發落之期提烟鴇沈王氏及蟻棍朱秀傭婦李張氏至案問沈王氏曰爾出洋一百元閔王氏之夫曾收受否供稱洋共一百零四元由朱秀經手同小桂送至在港門交伊丈夫收領又問小桂現在何處供小婦人被押在内不知伊蹤跡惟筆據聞被小桂藏匿今已繳案同轉着鞭背五百下枷號三個月同朱秀遊街示衆蟻棍朱秀枷號二個月期滿再責三百板李張氏姑念年邁從寛掌頰四十下飭回本籍不准再在花烟館傭工○前報紀榮子貞在安慶輪船見錢阿生竊取鋪蓋人贓並獲昨日同轉傳錢阿生到案笞責六十板飭退○前報紀日增盛烟館夥吳阿濤失竊烟槍一案同轉著戕陳阿金笞責一百板驅逐出境○在太古碼頭竊取火腿之徐小銀掌頰八十下飭回浦東原籍不准逗遛○法界菜巿街三河軒茶館有三四人因义麻雀被著名流氓漆匠阿明及同黨剃頭阿福等戕檯上小洋一角搶去適有賣饎飯之杏生從旁揷嘴卽被毆打紛紛擾擾共有數十人迨巡捕來拘衆流氓已星愱雲散僅將未後一人拘入捕房押候解案訊辦 
[施當其急]  
　　謹啓者山西災民岌岌可危急救垂斃刻不待緩敝堂承各埠善士源源接濟感激靡涯頃奉姚邑官署隱名大善士助洋二百元又奉蘇無名氏大善信爲萱親二週祈資冥福超昇樂助洋一百元又奉彭大善信爲夫彭潄芳十週懴資移助以祈冥福洋五十元並養育氏大善信求頸項痰癧速愈樂助洋十元又譚幹臣大善士樂助洋五十元又蕪湖信義隆號大善士交來四十一户共助洋三十九元均入山西急賑救命之功陰陽一理得証菩提之果同皈功德之雲憑善氣以回春結善緣而種福吉人天佑洵不虚也謹代山西億萬災黎求登報尾叩謝并告同緣 
[助賑摭要]  
　　扶危孔摯靡術弗臻出與處愷悌兼施老與幼慈祥互著取懷而予莫非慷慨所呈感惠弗諼豈是語言能罄不書名善士洋三百元隱名氏善士願自身康健道心堅固再願子孫人人立志箇箇向上洋三百元浮雲館主施材經費移助由春華祥來規元二百兩又無名氏善士爲小孩甫兩月患痙症求速愈規元一百兩不留名善士求舊恙永不再發續助由泰源莊來洋二百元杭州移產助賑氏洋二百元餘慶堂善士洋二百元倫序堂善士洋一百元嘉郡思補過齋善士募同志十位合洋一百元隴西成榮氏求保諸事順遂由珊記顏料號來洋一百元鎭隱居善士規元五十兩無名氏善士由采章號來洋五十元燕翼堂善士洋五十元黄太尊求保令郎病速痊家人貞吉由湖北黄州厘專局李選文翁寄來洋五十元亦德堂陳善士由萃昌順來洋五十元夏心香善士還愿洋五十元江北衆商預將冬季祀神欵節省先籌移助洋三十元翁西樵善士爲令郎病愈完愿洋二十元蘇省大中丞第洗蕉老人求保令郎蘭生令媳錢氏病愈身安延年益壽洋五十元惲筱宜仁丈求目愈身安洋十元惲澹如仁丈求闔家平安洋十元用特表彰藉增觀感[  上海北巿絲業會館籌賑公所施善昌謹誌]  
[浙省官報]  
　　四月十一日候補道宗禀奉委江蘇督銷局差繆鈺禀知本日接辦江干船局兼保甲差杭嚴衛韋禀知赴富邑查田禀辭富陽縣劉禀見禀辭赴任陳爲鑑禀知本日交卸錢江船局歉呆甲差○十二日候補道桑差人禀奉憲委幫辦採訪局務禀謝○十三日候補道宗禀奉憲扎輿圖局一手經理候補府常安禀知釐捐局飭知留辦半年禀見叩謝縣丞曾惠吉禀奉臬司委武林門外分巡保甲差 
[福建官報]  
　　四月十四日准補福安縣劉玉璋禀銷憲轅文案收呈差轅下文巡捕宋尊爵禀明奉委憲轅收呈新選潯美場洪恩毓禀辭赴任越十五日知府張慶鈞禀見禀謝奉到過班知府飭知同知陳鴻運禀見禀銷監放湄洲營鎗炮火繩差通判李春輝卸署建陽縣事禀到禀見准補福安縣劉玉璋禀見禀辭赴任候補知縣署按經歴鈕承藩禀見禀謝歸知縣班補用飭知典史陳受祿自京禀到○十六日同知陳談卸辦水口稅釐分局禀到峰巿縣丞張肇培專丁來省禀明順直賑捐案内賞戴藍翎逍檢王冠南禀明奉委同安茶釐騐卡○十七日准補同安縣典史陳鳳岡禀銷福州府武試差○十八日巡檢王金鑑禀謝前辦潭頭釐局短徵扣至本年正月底止年半期滿註銷停委飭知 
 
 

Page 10

 
 
   
 
 

Page 11

 
 
   
 
 

Page 12

 
 
   
 
