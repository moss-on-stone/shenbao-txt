# 1906 - 47 - 4911797

 

Page 1

 
 
   
 
 

Page 2

 
 
[電傳諭旨]  
　　正月二十八日奉上諭江蘇按察使著朱家寳補授欽此 
旨商部左丞著紹英轉補王清穆著補授右丞左叅議着楊士琦調補熙彥著補授右叅議欽此 
[電傳宮門抄]  
　　正月二十八日召見軍機唐文治 
[論學部議行强迫敎育新例]  
今日救時之策。欲圖國家之存立。人民之發達莫不以提倡小學。爲根本之根本矣。雖然。設置小學。必視國家之程度而進。未進步以前。則有消極的事業。旣進步以後。則有積極的事業。吾觀東西各國。其初聽民設立。未定義務。官府亦絶不。過問。此第一階級也。嗣後保護人民所立學校。富者收費。貧者免之。此第二階級也。至於今日。羣以敎育與國家。關係至切。其於學齡兒童。或四年。或七年或八年。皆有强迫之命令。此第三階級也。故彼中事業逾盛者。其强迫年限亦愈長。一讀世界國事統計表。卽可恍明其故。今也學部議仿强迫敎育之通例凡七歲以上不入學者。罪其父兄。飭司員將此條編入學部則例。一员咨行刑部增入新律。雖其規例若何。今日尙未宣布。而就事論事。吾且從圑體上經濟上政治上陳説其原委。以祝此舉之速成。 
强迫云者。國家强迫兒童之父兄。與法律上所稱保護者。同一意義。初非速縛之。馳騍之。以侵人自由爲目的也。今之論者。輙謂父兄苟有知識。無人不俗敎其子弟冀有成就。初無待國家之强迫。不知社會情狀。最難窮究。貧者或窘於家計。急謀生活。而其勢不能入學者有之。富者或過於姑息。終歲荒嬉。而其志不願入學者有之。故非有國家之法律以强迫之。必不能謀其普及也。且内地風氣未開。民品 
未進。閙學毁學之事。時有所聞。是社會與學堂。不能調和。遑論義務。今欲行强迫之令。而使團體上無阻礙也。非廣設成績展覽會。其道。末由。 
自行强迫制度。國家有使人民均受敎育之義務。人民有應受國家敎育之義務。父兄有使子弟得受敎育之義務。各府州縣有使圑體同受敎育之義務。但無經費以設置學校。則學齡兒童多無受敎之處。各方面之義務。卽不能盡。將用國帑乎。旣無補助之力。將撥公欵乎。又無徧給之勢。故强迫制度。雖定自朝廷。而其種種經費。必强令各地方負擔。此東西立憲國之所同也。小學校爲地方。自治之一端。如設置就學籌費等事。必先有地方制度。而後人民知負擔學費之。必要。此以經濟上言之。則實行强迫。殆非立憲不爲功矣。 
不寗惟是。實行强迫。必有就地督動之法。而就地督勵。尤必有學期簿以参核總數。日本學校所錄學籍。以地方學齡簿爲根據。凡學期伊始。調查簿籍。凡未入學者。卽能一覽了然。無有遁情。强迫之所以實行。賴有此也。雖然。學齡簿之造成。在乎清釐戶籍。未有戶籍不清。而可以定兒童之實數者。（中國戶口戶部無清册可稽保甲門牌 
又非眞確人數造簿極難）故今日而欲行强迫。也必自編造學籍。始。欲編造。學籍也。又必自清查戶口始 
總之中國注重學制。議行强迫。不可不就各地情形。全國風俗政治。斟酌盡善。審愼出之。乃有强迫之効力。萬一人民實有不能入學者。亦當相兒童營生之處。設法以敎育之。夫如是。則普及之宗旨達。而强迫之効力大矣。 
[唐侍郎與直督面商中俄協約]  
　　二十七日北京電云外務部侍郎唐紹儀於昨日親往天津與直督袁世凱會議中俄協約事宜譯字林報 
[抵禦法國勢力侵入廣西]  
　　二十七日北京電云廣西督撫及同鄉京官刻正籌集資本自行開掘礦產及築造鐵路以抵禦法國勢力之侵入駐京英使亦請外務部速將廣西南寗府開作通商口岸以防法國之獨沾利權譯字林報 
[督練公所示禁冒用新軍章服蘇州]  
　　日前蘇省督練公所以近來無業遊民往往擅穿新軍章服特出示諭禁畧謂迭奉撫憲札准練兵處咨定陸軍官弁服帽肩袴章記定式如非新定官職曁管練新操人員槪不准仿用以示限制嗣北洋秋操各省觀操之員間有非陸軍出身亦無陸軍職差者皆穿軍服又經練兵處咨奉撫憲轉札通飭禁止各在案查陸軍章服各國視爲特别之榮使服之者人皆識而禮敬之知軍人人格之可貴故人人有尙武之精神比者中國參仿各國制度經練兵處奏奉諭旨頒行圖式分别記號何等重要必係現充新軍職差以及陸軍學生始准遵用其餘水陸舊營弁勇尙不准仿效所以辨等威示特異也乃近來無業遊民往往擅穿此項軍服甚且冒充營弁學生橫行街市殊屬目無法紀亟應嚴申定章以杜淆混因新軍章服係朝廷優異之戎章未便任意冒仿倘有無知之徒再敢混充新軍職差以及陸軍學生濫服此項章服者定卽嚴拿懲辦决不姑寛（永） 
[改委武備學生管帶常備新軍蘇州]  
　　蘇撫陸春帥以常備新軍第二標各營管帶現經派員考騐於新操内外場均未學習或略知外塲而未有心得自應查照定章另委學堂出身人員充當管帶以資練習查有江南陸師學堂一等畢業生阮慕咸堪以派委第四營管帶江南陸師學堂畢業生何翼然堪以派委第五營管帶武備學堂畢業生夏學津堪以派委第六營管帶月支薪水公費照章核給惟查新委各員卽須派往蘇松太三屬會同地方官經辦征兵應仍飭原管帶照舊管理俟新委各管帶征兵回省行交替以專責成已分札遵照矣（照） 
 
 

Page 3

 
 
[紀常備軍與衛隊兵丁鬨閙情形長沙]  
　　湘省日前有衛隊兵丁至常備軍第二標三營探訪友人因掛號盤查致與看門兵丁口角竟至鬥毆被該營兵帮同毆打並禀報管帶加責軍棍三百旋又報知標統時標統他出經某書記官派令隊官一人牌長二人親兵四名將該兵捆送衛隊衛隊管帶赫游戎成額延隊官入略詢來由迨遊戎送客入内後忽聞外間大譁急卽出詢知衛隊兵衆見該兵捆送回營竟以麻繩穿入髪辮又以兩手向後反綁如縛賊狀問明爲掛號口角並非干犯法紀且己迭加毆責卽共抱不平候隊官等出門時俱各向其理論繼亦毆擊以圖報復遊戎亟向彈壓慰藉隊官等數語使去隊官以受有微傷不肯徑去遊戎不得已禀報撫憲龐劬帥劬帥亦斥常備軍無禮次日常備軍協統俞觀察明頣亦上院禀報撫帥責以該營所爲已甚觀察即引咎自責後經院文案賀大令出爲調停以爲常備軍不應誤責衛隊兵丁而衛隊各兵亦不應誤傷常備軍官長因勸令各歸本營自辦遂將辦法禀准撫帥以冀和平了結乃常備軍各管帶督隊官及隊官等多係曾經出洋或爲各省武備學堂畢業生出而抗阻謂此事不應如此辦法我軍僅傷衛隊之兵工衛隊竟傷及我軍之官長其輕重大相懸殊我等實不甘服因此两不相下一時尙難了結云（旦） 
[議訂學堂賞罰章程北京]  
　　學務大臣議商現在開辦學堂爲地方最重責任各省大府雖照辦學勤惰間有舉劾而賞罰未立專條殊不足以示懲勸嗣後擬將各省府廳州縣所辦學堂分晰大小多寡及開辦時日深淺或有成效或無實際逐條詳判核定功過以一賞罰使各該地方官視學堂爲功名得失所關不致忽玩觀望則學務自當日見起色云（露） 
[學部通飭學堂注重經學北京]  
　　學部日前通咨各省督撫略云現據内閣學士惲毓鼎奏明奉旨嗣後各省學堂所定課程務須歸重經學至東西各學惟習其專門實業不得輕忽經書以期保存國粹（日） 
[禀籌開辦實業學堂經費湖南]  
　　衡永道譚芝雲觀察啓瑞前據南路師範學堂齊務長向燊曁各屬士紳等聯名禀請就衡郡公立南路實業學堂觀察以欲入實業本科必先有普通資格因擬先開預科並附設徒弟學堂然後再開本科蓋徒弟學校一以便貧民謀生活一以爲本科之臂助於民生實業皆有關繫其目前建造及預科開辦經費己估定七萬一千餘元常年經費估定三萬三千餘元若收學費則常年可少一萬八千餘元附設徒弟學校開辦經費己估定三千餘元常年經費估定六千餘元若收學費可少三千八百餘元合計開辦經費七萬四千餘元常年經費除收學費外一萬七千餘元本科建設及常年經費尙不在内此項經費擬將祁陽縣已裁鋪司公捐田產燮價提充實業學堂開辦預科之費蓋因祁陽王平安之遠祖曾捐田三千畝爲鋪司當差之費現鋪司己裁此田自可撥充學堂因飭地方官番數變價以充經費將來學堂告成將倡捐鋪田者酌予學額以資鼓勵現己禀請督撫各憲核示矣（助） 
[祥符至鄭州鐵路將次工竣開封]  
　　河南開洛鐵路土工由省抵鄭州計分三段其祥符一段已經工竣自祥符至鄭州一百四十里土工亦已告成日來正在趕辦鋪墊軌木等事大約今年二月卽可開車至汴省關外車站房屋早己造成（露） 
[黑龍江擬築新鐵道]  
　　北京電云黑龍江將軍電政府擬籌措經費建設自齊齊哈爾至愛琿及呼蘭城之單線鐵道外商兩部頗賛成其説電令速與地方官協商其條欵及資本籌措之法議定後著速電復譯大阪每日新聞 
[光化縣禀請募兵防匪漢口]  
　　有柯鴉子者在老河口襄陽等處開設會堂散放飄布召號黨羽約一萬餘人併有革命黨自立會黨河南之刀匪等四路凑合約期於去臘底倡亂幸事前敗露其匪首柯鴉子經光化縣黃大令仁菼所獲立時正法其黨羽現雖解散然隠伏以伺釁者仍隨地胥是故大令禀呈督轅請派重兵擇要扼守香帥頗然其言刻正寬籌經費預備招募矣（兵） 
[飭查遊擊庇匪江寗]  
　　候補遊擊孔德陞前充浙西緝私鹽捕前營管帶劣迹頗多於光緒三十年曾經商人禀撤邇來江督周玉帥訪知淞浦一帶梟匪又將萌芽聞多係孔之親故實屬怗惡不悛因飭令蘇州濮藩司朱署臬司鹽捕統領劉道體乾等留心察看該遊擊是否改過自新有無包庇匪類形跡隨時隨事詳查密禀以憑察核（照） 
[泰和縣撤任留緝原委江西]  
　　泰和縣某大令客歲因錢價太跌征錢解銀虧耗甚鉅遂屢請病假未經批准以致署中一切官事惰於經理去臘下澣監内有謀殺親夫某氏女犯一名越獄脱逃大令商諸某捕廉擬以因公出璄爲詞卸其責任捕廉不允大令卽以逃犯之時卑職先巳赴卿催征聞報馳回飭差兜拿無獲畢竟在卿催征可否倣照因公出境免其處分請示遵辦等語通禀各憲中丞見禀大怒謂催征錢糧係在境内核情顯係揑造故將大令撤任畱緝（主） 
[肅邸將次出京京師]  
　　肅邸奉命赴蒙查辦事件聞日内已將應行預備之事部署完竣有擬於本月杪請訓二月初出京之説（露） 
[侍郎定期赴日本考察學務警務京師]  
　　學部嚴侍郎警部趙侍郎擬赴日本考察學務警務己定於月杪出京卽日東渡（露） 
[直督札飭推廣巡警裁革差役天津]  
　　日前直督袁慰帥札飭臬司通飭各屬推廣巡警裁革差役以爲除暴安良之本札文中略謂差役之害騒擾地面魚肉善良比比皆是現在擴充巡警正爲抽換差役之機各屬州縣無不知差役害民而不能去之者馬快則緝捕倚之各役則奔走傳呼倚之公費無多不能養 
 
 

Page 4

 
 
其所欲於是有票規賭規等名目與家丁書吏分肥地方官不能治内遑能治民目前巡警尙未辦齊應先去其白役而於紅名中擇用數名凡馬快向能捕賊作線者挑補巡警局暗巡月給工食重賞在前峻法在後其解勘之費按照里數由官發給傳訊催糧之費按照里數由民發給各州縣傳呼出票必親自酌判不准家丁粘簽賣票按程限目標明旅費人傳到案票隨繳銷先問兩造有無勒索違者嚴懲應由司明定章程通飭各屬其巡警辦成之處有事卽派巡警滾催舊有衙役大加裁汰或酌撥習藝以廣謀生之路而免生事之虞尙未辦齊之處嚴催速辦旣使民間籌巡警之費自當爲民去差役之害卽以巡警完全之日爲差役革除之期庶於除暴安良之意不無裨補云云（露） 
[两湖勸業塲示期開辦武昌]  
　　兩湖勸業塲現已建造完工塲内房屋除後進湖廳由官設陳列所外其餘南北兩場分别店屋共一百五十二間均備兩湖商民開設店鋪所有應收保證金月租金暫行寛免專爲擴充商業之計前經鄂督批定章程擇期開辦茲由武昌府黃太守開列簡章出示曉諭两湖商民知悉除指明不得入塲各店外其餘無論何項商鋪情願入塲陳設者自正月二十一日起至二月十一日止取具保結到塲報名註明字號本商姓名年貌住址一面自備貨架櫃台招牌鎖鑰等件以便到期開設至各店地叚前後陳設次序應候本塲查騐貨物合格酌量分派（戶） 
[長江水師遊擊吳家位上程提憲禀] （爲 
長江水師請專設學堂事） 
日前長江水師淞口鎭中營遊擊吳家位上提憲程軍門禀略云長江水師素稱勁旅惟各營官兵皆非學堂出身究難精通新操奥玅刻雖遵飭遴派弁兵送入江南將備學堂肄習奈官兵太多終難普及似非專立一水師學堂不可但國帑支絀請欵爲難亟宜合力自籌謹就管見所及逐條縷晰陳之一學堂處所除漢標業擬禀辦岳標須另籌不計外提標擇采石磯之三公祠瓜標擇鎭江之彭公祠湖標擇石鐘山之昭忠祠以上三處均濱臨大江屋宇寛宏原係水師捐建今改作水師學堂洵屬相宜一籌開辦經費擬自副將以下各官捐全廉一月以湖標計之約可捐銀一千三百五十餘兩以之購買書籍體操器具衛生衣件以及操衣操帽操靴等物所差無幾其前項捐銀各官遇有升調事故仍匀作三年攤派以昭平允一籌常年經費查提瓜湖三標每操存瓜棧生息辦公成本銀一萬兩週年八釐行息今擬仿照岳漢兩標辦理提回由營發商每月一分五釐行息每標歲獲此項息銀一千八百兩全歸學堂常年延聘敎員以及添辦應用器物經費至各營所需辦公經費無多可由營格外撙節叧行籌備但各隊捾所獲廉俸甚微實屬異常清苦此後除營中正項開銷不得不按季分别等次攤派外其遇將領喜慶饙送衙署添置器物以及各色人員來營措資告幇等事一槪禁絶再不准攤扣隊官絲毫以示體恤　一延聘敎員須在江南將備學堂考取程度最高之畢業生充當一功課現在我水師官兵天資聰頴者少魯鈍者多須先從淺近兵學入門敎以口令步伐洋式體操測量繪圖以及槍砲瞄準諸學容俟學有根柢再求進步一我水師原係水陸兼操今派官兵入堂疑習所聘敎員勢不能敎習此項水操查近年改練新操所募之新兵多半年輕不諳駕駛應由營另派熟悉駕駛之員入堂兼敎并令着衞生衣練習水性一學額每班每哨亦可派官一員兵二名入堂肄習方與汛防無碍其入堂之兵須稍知寫算年在三十五歲以下者爲合格官則暫勿拘定以湖標計之每班學生官二十員兵四十名限以六個月畢業爲一班一學生伙食仍照常自備每官月備伙食銀三兩每兵月備伙食銀八錢以湖標計之每月共銀九十二兩合銀一百四十餘串歸堂經辦以上數條不過略舉大槪如蒙採擇尙祈釐定妥章通飭遵照辦理一面分别奏咨立案洵爲公德兩便（本） 
[議擬通飭官員戒煙京師]  
　　聞政府王大臣會議現在朝廷改良政治變法自强惟思自强之道以人才爲急人才之幹濟以精神爲主其損精神壤志氣者莫甚於鴉片應卽設法嚴禁方足以育人才擬飭各省督撫除照新章隨時考察屬員外迅將有嗜好者諭令戒吸鴉片惟須先從候補人員戒起寛以假期俟戒烟後再令實缺人員自行禀明戒烟如有隱匿不戒或戒而復吸者著各督撫嚴參以資治理而肅官方（盈） 
[英内閣部之齟齬]  
　　二十八日倫敦路透電云英國内閣部於脱國憲政及華工兩問題各執意見大起齟齬譯文匯報 
[英皇之演説]  
　　二十七日柏林電云英皇在國會演説時聲明其頗願世界和平而於處置各項問題皆用和平手段之意譯德文報 
[摩洛哥交涉近狀]  
　　二十七日倫敦電云英首相在下議院宣言謂政府己確知阿勒支西拉斯會議爲遷延時日然不難满意盖吾等巳予法國以大　面於各國之交誼毫無阻礙且無法國之交誼仍親睦如前也同日路透電云德國昨仍反對法國之政策謂摩國警察官員若專歸西班牙與法國則與萬國筦理及利　均沾之旨　反云云 
[南非華工問題]  
　　二十七日倫敦路透電云張伯倫在下議院蘭斯唐在上議院催促政府將以奴隸對待華僑之令廢棄同日倫敦電云格魯威伯爵在上議院反對謂奴待華僑之事實係華工自取之咎白納門君在下議院重覆伸言謂對待脱國華工之事頗爲有用而極殘忍同日路透電云前電致白納門君之意盖謂政府將撤回工人若工人力不勝任則須以工人所費之銀　還之也 
[英親王在日情形]  
　　廿七日東京電云日本有樓川親王於昨晚宴待英國埃塞親王送贈寳皇之禮己於今晨舉行日皇接殜埃塞親王時頗爲敬悦日皇隨於關霞行宮欵宴該親王併演劇示賀闔城公宴亦己舉行特演日本故事三齣日皇以頭等菊花寳星送贈挨塞親王英水軍提督愛德華西墨君陸軍提督格蘭根納君皆得頭等太陽寳星陸軍副將達維森君得獎二等聖寳徽章陸軍統領温得哈姆君及繭姆潑森君得獎四等太陽寳星 
[韓兵部大臣被刺之原因]  
　　廿七日東京電云探聞日前韓國兵部大臣被刺寳係該大臣設政詭秘之結果 
[日本恐中國有排外舉動]  
　　廿七日東京電云日本並不逆料中國人有目前之亂惟據中國人排外之意見面觀則日本　不得不出面應抑之懲警之譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇撫篆擬委藩司護理蘇州]  
　　蘇撫陸中丞奉到開缺電旨擬卽日交卸委蘇藩司濮方伯護理撫篆己電商江督核奪矣（永） 
[首府更調之消息武昌]  
　　署武昌府黃以霖將赴鄖陽本任遺缺聞有委警察總辦馮太守或卞太守之説（相） 
[贛撫添請文案江西]  
　　撫憲胡中丞抵任後特設文案二員辦理公牘一爲陸孟孚太守一爲邵蓮士大令嗣陸丁憂回籍所有文案事件槪歸邵一人經理卲以近來公牘較前更繁於日昨面求添委帮辦中丞乃憶及編輯清江縣敎科書之吳某年少有才遂卽具簡邀請接辦（田） 
[銅圓廠改委總稽查江西]  
　　省垣銅圓廠立有總稽查一員例委道員而近來此項差事皆爲撫藩調劑舊人之用前年藩憲周方伯護撫院時委前廬陵縣某革令而以其子某出名迨撫憲胡中丞蒞任後因有人攻訐謂此差月薪五十金而所委之員從未到廠中丞詢之方伯方伯含糊答之中丞遂飭將奏調知縣某大令改委今正某大令又在該廠滋事乃改委張大令學勤接辦（　） 
[委員總辦自來水局漢口]  
　　張香帥擬設漢口自來水早紀前報嗣因籌欵維艱遲遲緩辦現已委派紡紗局黃太守爲總辦延聘英三格君爲工程師擬定集股章程不日卽可舉辦（入） 
[擬考赴蒙司員京師]  
　　肅邸奉命赴蒙古查辦事件將次成行茲聞已與理藩院奎尙書商議擬揀調該署通曉蒙古語言熟悉蒙文之司員三四員隨帶赴蒙以資臂助並聞擬於開篆後考試合格者始行揀派前往（露） 
[前浙撫病故蘇州]  
　　前浙江巡撫任筱園中丞於正月二十四日在王洗馬巷本宅逝世由家屬禀報擇於二十七日大殮（照） 
[寗藩司示定送稿規例江寗]  
　　江寗藩司恩新甫方伯以各局所日行公牘均送司核判後發簽亦有先發簽然後送司補行現特咨請各局所謂所有日行公文如己繕發卽須蓋用關防送司補行未簽發仍以白稿送司核判（布） 
[批飭核實徵解江寗]  
　　江南籌防局詳報海州張署牧解繳三十一年八月初八日起至十月底止商捐漕平銀三千四十四両零仍飭將續收捐欵解濟一案茲於本年正月二十日奉署督憲周批據詳已悉仰即轉飭海州張署牧將出口糧石核實徵收源源報解以濟要需母任經收人等侵蝕弊混至此項商捐應候行劉道慶汾於查騐商埠之便會同海州紳董許鼎霖復加查議以期核實徵解是爲至要繳（年） 
[酒捐委員濫支公欵寗波]  
　　甬郡酒捐委員朱其選自光緒三十年接辦以來共收捐欵三萬有奇開支則報八千元有零浙撫張中丞以朱濫支公欵日前特札飭寗府喻太守嚴行看守當田太守將朱發押典史署旋將該局收支底册飭鄞縣檢齊送府察閲然後申詳撫憲候核（故） 
[沈兆瑋條陳揚州府屬學務改良事宜揚州]  
　　調查揚屬學務員沈君兆瑋近將揚屬各州縣學堂應行改良事宜一一詳述禀詳各憲每條下均有詳細辦法議論頗爲明通惜限於篇幅不能備載茲錄其大綱如左一請飭各州縣查照奏定章程計年就學一條招収新生一請飭各州縣如投考諸生年齡逾限應酌設中學預備科一請飭各州縣應建設初等小學堂一所或兩等小學堂一所以爲地方模範一請飭各州縣之小學堂講堂内應按照學生年齡製造桌椅一請飭各州縣嗣後招収新生應酌收膳費預計至光緒三十三年以後酌收學費一請飭各州縣學堂於通學生須設立通告簿一請飭各州縣嗣後建造學堂其自習室及寢室應分爲兩間一請飭各州縣將已辦之單級學堂推廣班數爲多級學堂一請飭各州縣兩等學堂應照奏定章程每班以六十人爲額一請飭各州縣學堂於星期給假全日三六各給假半日一請飭各州縣學堂宜按照學生所學程度給予修業憑單及畢業憑單一請飭各州縣詳送程度較高之學生卽入中學堂肄業一請飭各州縣將管理員酌量減少一請飭各州縣學堂聘　敎習須按每星期所認功課鐘點以定束修一請飭各州縣於師範傳習所附設速成科一班一請飭派通達新學人員審定敎科書（助） 
[批飭不准假攤欵浮報蘇州]  
　　金山縣蔣瀾江大令擬改良監獄與典史衙署一併移建縣署附近隙地藉便稽察估計需工料錢五千餘串請分年攤還禀由撫憲批飭藩臬兩司核議詳復茲經藩臬兩司以此項工程該縣究竟如何籌墊實在不敷若干如攤諸後任必須實用實銷近來惡習往往假攤欵浮報其數每至交代多所轇轕此弊不可不預杜自應俟工竣造具細數清册報鎖聽候核明驗收再行酌奪刻己詳復撫憲並飭大令遵照矣（吉） 
[擴充惜餘小學堂江西]  
　　省垣東大街去冬設有惜餘初等高等小學堂舉候補道賀蔭千觀察爲監督禀經撫憲酌撥官款今年擬再擴充另籌的欵仍招官幕及紳商子弟定於新正二十日開學卒業後保送專門學堂及高級學堂聞肄業報名入學者已有數十人（軍） 
[運憲裁併小學堂揚州]  
　　趙都轉改設八區小學堂將次開辦惟慮經費不足因將前任所設之武當行宮三元宮賛化宮地藏寺萬壽寺等處學堂及民立發給官欵之少懷學堂一律裁併以歸劃一惟少懷學堂係吳幼雲所禀設者聞學界公議必須設法保全云（領） 
[幼稚園開學近狀武昌]  
　　幼稚園創自端午帥男女並取去秋畢業升入初等者共有六十餘人日昨開學照章發給男生靴帽衣袴女生裙褂等物聞近來所定規則尙屬整齊惟生徒進步甚遲敎員堂長每有兼差不免顧此失彼幼稚園爲學堂根本尙望當事者之注意也（典） 
[拒約社定期演説揚州]  
　　上海拒約社社員武君仲英昨日有事來揚由揚州拒約社同人延住史公祠定期二月初四日公請武君在廣儲門外史公祠演説抵制美約辦法先期廣出傳單俾學 
 
 

Page 10

 
 
界商界諸同志早臨（步） 
[創辦實業工藝廠保定]  
　　保定府凌潤台太守擬在省城創設實業工藝廠招商入股一事刻聞己租定城内南街歇業當鋪市房一大所作爲廠屋大約二月間卽可開工（露） 
[鼓勵工藝之特色武昌]  
　　鄂省廣益公司製就各種花草人物燈彩於元宵節呈送各署觀看督憲兩司皆以製造新奇各有獎賞藉以鼓勵工藝（八） 
[警察學生畢業後之佈置武昌]  
　　去歲考取合格之警察學生擬俟畢業後分發各局充當站街警士茲聞張宮保之意俟各縣改良監獄後酌派此項學生管理以抵獄卒之任（典） 
[紀高湻縣警察情形金陵]  
　　高湻縣徐樹鍔因前縣李令原設警察僅止城内及東壩兩處巡捕各祗十六名不敷分佈辦理殊難得力當卽督董妥籌整頓添募巡捕並將各鄉原有商團一百名酌量選擇改充巡捕綜計城内及東壩兩處七鄉共溱足巡捕一百名城内設一總局一分局每鄉各設一分局應需款項以茶肉兩捐儘數撥用不敷之數擬籌賽會之費以資彌補刻已通禀各憲核示矣（等） 
[警察學堂請領軍械蘇州]  
　　總辦警察學堂朱廷勱觀察以警察學堂應需後膛洋槍並日本軍刀等項禀奉撫憲札飭軍裝局委員沈翊清直刺撥給毛瑟連珠後膛鎗七十桿日本軍刀二十把配齊皮帶刀頭由朱觀察領回應用矣（永） 
[鄂勇調回漢口]  
　　十八日晨刻武建營哨官兩員哨長両員領率勇丁百八十名由粤奉調回省取道過漢由廈口廳馮韻軒司馬飭差雇船渡江赴鄂（兵） 
[留防營改爲巡防隊蘇州]  
　　蘇撫陸春帥前准江督咨改編營制案内經練兵處會同議復所有留防各營應一律改爲巡防隊以免與陸軍相混因查得常備第六營派駐太倉昭文兩處共計一百四十餘員名其中客籍甚多應改其名爲巡防隊以符名實其餘各營旗如何改編組織再行酌定（吉） 
[揚鎭小輪滿意於搭客揚州]  
　　招商局戴生昌大東三公司小輪船每日分三班挨次往來揚州鎭江搭客以該輪押水及水手等人强橫苛索諸多可惡現又加增船價以致生意陡形減色（引） 
[爲夫贖罪江陰]  
　　江陰縣王煥卽王小二因開場聚賭經邑尊金調卿訪拿判以監禁五年之罪其妻瞿氏以所生一子尙未及冠撫養無人將新蓋瓦屋六間變賣得銀四百八十兩呈請撥充修監之用爲夫贖罪金大令已通詳各憲核辦矣（永） 
[解縣嚴辦地保蘇州]  
　　蘇垣胥門萬年橋上貨攤甚多該處地保金某向各攤索取地租錢每攤每天須錢一百數十文擺攤人等不服具控城外總察局戴子邁明府立提該保金壽保到案訊明情形移吳縣嚴辦（永） 
[造謠人遊街示衆揚州]  
　　楊州征兵局訪聞有開木器店之李某在外揑造謠言謂征兵須出洋永不得歸因此送省者紛紛逃籍等語局中人於念二日午後派征兵帶同地保將李拘獲押赴城廂遍游各街示衆（答） 
[創設妓館之計畫保定]  
　　保定工巡局總辦吳觀察籛孫以近日京漢鐵路業已通行省城商務日新月盛擬創建妓館並辦娼捐現已禀准督憲在省城内東北隅東嶽廟空地啓蓋房屋專住娼寮俟蓋齊後卽可定價出租已札委候補都司韓都戎昌五專管建造妓館事宜不久卽當動工矣（露） 
[刑斃私和誌略漢口]  
　　漢口千總張朝禧因訪聞有李老五者冒充線勇在外滋事遂嚴飭步卒設法將李拘案重加刑責竟以受傷過重殞命李族擬卽上控張急央人私和遂爾息事（書） 
[失愼傷人杭州]  
　　杭垣藩轅二門内地方寛大向多民房月之二十日黃昏後書辦辦公處後面之楊姓長隨家忽然失愼雖僅焚燬平屋五間因楊某遠出其妻於夢中驚覺挈一幼孩遁出尙有八齡之子六齡之女同時葬身火窟維時因藩庫近在咫尺印委各員均集援救幸卽熄滅得免燎原（市） 
[九江]  
　　德化縣濮大令申送出洋學生十名胡中丞挑取蔣瓊譚會松沈元齡三名註册不日卽當出洋○藩台周瀚如方伯委銅元局提調沈魯卿太守赴戶部請領土藥統捐印花已於二十日附祥雲小輪船回昌（用） 
[寗波]  
　　甯郡城守營兵丁顏善卿平時窩聚賭博抽頭漁利事爲劉都戎瀛洲查知札飭守備李春和卽將顏斥革出營以示懲儆○鄞邑邱隘地方有著名賭棍邱阿來屢次犯案經前縣主訪拿到案發押遷善公所嗣經具禀保釋現邱又在各鄉聚賭爲鄞縣高子勛大令偵悉飭差拘拿而邱己聞風遠颺矣○甬江各油價値近來較客臘稍賤推原其故皆因銷塲不暢所致刻生油每百斤須洋十元六角菜油每百斤須洋十元四角桐油每百斤須洋十二元四角荆白油每百斤須洋十三元七角象白油每百斤須洋十四元據業此者云若將來銷塲再不暢旺恐市價必將逐漸減跌也（具） 
[滬江官事]  
　　候補道陳觀察竹霖松江府戚升淮太守昨俱由松來申分詣道縣拜會○出口總辦莊舜卿明府復恩昨至道轅禀見○塘橋巡局員任楚鈞二尹近奉道憲調辦三林塘巡局差昨至道縣禀知前往接辦○縣丞王衡堂二尹永璣昨到道署禀謝奉委新關帮查差（君） 
[總辦公回]  
　　製造局總辦魏觀察前往金陵折赴鄂省刻巳公畢於前日乘輪回滬寳 
[總辦宴賓]  
　　製造局總辦魏觀察定於今日在滬北趙家花園設宴柬請電政大臣吳伸懌侍郎商税大臣呂鏡宇尙書前鐵路大臣盛杏蓀宮保及李伯行京卿出使奥國大臣李季皋星使候補道劉觀察宇泰招商局總辦徐雨之沈子梅顧緝庭三觀察升任順天府尹袁海觀大京兆南北洋務總統薩冰軍門等會讌（寳） 
[新道謝步]  
　　新任上海道瑞莘儒觀察澂前日由寗來申駐 
 
 

Page 11

 
 
節老洋務局昨日命駕入城分詣道縣各署謝步（資） 
[趨轅叩賀彙志]  
　　滬軍營管帶龍葆珊鎭軍鎭國又幇帶參將沈參戎緯警察西局委員謝建侯二尹恭壽南市二十三七鋪巡局朱峒仙參軍炳辰浦東總巡謝岳松明府鈞本縣汪瑤庭大令懋琨並留防四隊官袁延余忠勝洪連勝魏廷樑四都戎英美公廨讞員關司馬昨日先後均詣道轅叩賀陞道袁大京兆陞任順天府尹之喜（君） 
[花業頌德]  
　　花業董事程鼎榮瑞錦潘爕珪等因升道袁大京兆卸任在卽恭製德政牌兩對匾額一方及萬民傘萬民衣等於昨日致送（資） 
[局員定期到差]  
　　二十三七鋪巡防局員楊聘侯二尹奉道憲袁觀察委調北新涇巡局遺差以前西局委員江錦川鹺尹接辦定於二月初一日到差（尺） 
[會同派委考察局務]  
　　北洋練兵處袁慰帥前委熟悉機器之張楚寶觀察來申考察製造局機器整頓局務嗣觀察又奉江督周玉帥札委金陵機器局總辦差事故卽赴省未便到申刻悉玉帥會同慰帥又委遊擊霍良順遊戎與張觀察一同至滬查考定於今明卽可抵埠昨日魏觀察己接到電音矣（寳） 
[估修墻垣]  
　　上海縣汪大令查得簽押房後面墻垣及水利廳附近墻垣均有坍毀之處飭差傳三四鋪地甲及官匠頭到署估修（資） 
[銅像入祠志盛]  
　　昨爲信義洋行西董迎送李文忠公銅像入徐家匯專祠之期李伯行京卿在祠盛設中西筵席款待來賓本埠中西官紳之到祠者頗極一時之盛新道瑞觀察亦於午後命駕至祠行禮（當） 
[旅商公所告成]  
　　滬上客棧董事楊隆清陳蘭亭等聯名投公共公廨禀請設立公所遇有客商失竊及糾葛之事均可訴諸公所清理並籌欵置辦棺木存所以備貧苦旅客之需兼設啟蒙學堂專課同業子弟等情經關司馬俯允給示曾紀本報前日爲該公所告成開所之期賃屋泥城橋西首毓麟里名曰旅商公所同業到者二百餘人公議擬向工部局禀請給一牌記以便棧夥接客之時隨身懸掛使客商見而知爲公所中人以免失誤云（）力 
[禀請示期赴郡]  
　　劉錦松謀斃施錫堂一案松府核得南匯縣獲屍相騐與上海獲兇訊供詳報不符且原告供有出洋六百餘元嘱令秦姓過付賄通上海縣差役承書等情故經札縣解府澈究在案日前本縣汪大令咨請南邑尊將承驗仵作並將本縣原差丁照榮及承書等一併定於二十四日親帶赴松禀請訊究嗣緣新任道憲將次抵任無暇離縣故於前日先飭承差丁照榮至松伺候一面俟新道接篆後再行赴松昨適戚太守因公至滬聞須請示日期然後至郡支（嚴） 
[拐案仍應解蘇訊辦]  
　　去臘蘇州元和縣飭差來滬關提拐婦白頭鷹卽王張氏一案今正英工部局以關讞員擅將該婦交原差解蘇有違向章經關司馬移文至蘇復將該拐婦帶回各情已詳前報昨日公廨關司馬與英副領事互商以此案原被均在蘇州應將該氏仍舊解蘇訊辦英副領事當與捕頭説知允於日内解蘇歸案矣（當） 
[催請恊傳事主]  
　　太興縣差役持文來申禀請本縣汪大令飭捕關傳浦東事主蔡供生以便往認贓盜已記前報茲因未奉縣諭派捕恊傳故該差等於昨日投縣禀催（嚴） 
[照會派員觀審]  
　　鄉人王阿狗毆斃印人立開一案由縣訊供判押照會英總領事訂期派員觀審在案因英總領事别有要公故未到縣前日復由大令訂期出月初一日開堂升訊故又備文照會英署屇時務請派員到堂云（嚴） 
[呑烟報驗]  
　　十二鋪地甲昨日到縣報稱圖内蘭芳里花烟妓院東首某姓家有人口角呑烟致斃求請蒞驗等情汪大令諭飭預備屍塲往騐（君） 
[訂期會訊縱火圖賠保險案]  
　　通濟公棧股東殷善文縱火圖賠保險以致焚斃五命一案現經日商三井洋人在公共公廨具控讞員關司馬因照會日本領事訂期出月初七日午堂會訊（力） 
[總工程局紀事]  
　　總工程局總董查得近有年未成丁之人任意挽拉東洋車不特勞筋傷力有害童年且往往有掀翻坐客之慮故經限定十八歲爲始且須身軀長大之人否則拘局究罰並將捐照吊銷云○滬南太平祥記各碼頭烏山百官船向來運貨到申停泊該處今因是處翻築大達輪步公司碼頭由該業領袖鄭君友根等投總工程局禀請傳諭各船移泊南碼頭寛闊之處局董准之（尺） 
[英美公廨早堂案]  
　　流氓趙阿四卽張阿根因帶刀訛詐案發判押西牢两年期满遞籍在案詎該流氓釋尙未久前夜十一點鐘又敢持刀在福州路東薈芳口將鄧瑞寳扭住搶洋元幸巡街捕至抄出尖刀送入捕房昨日解究鄧供在烟紙店估看洋元被趙持刀搶去五元幸捕獲案求請嚴辦關司馬商之英副領事以趙不法巳極判押西牢兩年兼作苦工兇刀存查○陸阿鴻竊張惠春腳踏車一輛俞阿七竊沈煥章衣箱由探解究判陸押攺良所半年俞押捕房两月○鞋底作夥王德龍竊趙小弟鞋底三十五雙押錢化用趙向索取詎王糾同周志生李亭閣等將趙軋入烟間指爲拆梢報探拿究司馬判王押捕房两月周李各押两禮拜贓給失主○江北人許七友即王發臣因將繼父許六盈兇毆許以違忤等情具控奉前讞員訊責二百板飭具攺過結開釋在案詎料七友前日又將六盈毆打故復投廨禀控關司馬飭差恊探提獲判押候過堂執辦○干鶴廷違章多儲稻草前夜幾致失愼由新閘捕房派探傳案講究中西官判罰洋五十元充公○車夫陳阿六向龜奴收取轎飯帳口角兇毆經俞念喬報探拿究司馬以事起細微從寛開釋○學徒瞿海大受店夥許吉堂之唆攁關店門竊去金條等物值贓洋一千九百元經失主趙王氏報探金立生拿獲解訊司馬因人証未齊判押候禮拜五解辦○王蘭生竊徐阿六家綢衣報捕解究判押捕房两禮拜（當） 
[法租界公堂案]  
　　聚泰南貨店主潘松林控經理人周嘉恆舞弊呑洋一千五百餘元奉訊判交的保勒限五日理楚迄今逾限不理原告迭次求追周竟抗傳不到昨日潘稱禀稱周被控後投入敎會恃爲護符請提保人森泰恆南貨店主許文忠到案訊追陳大令因飭探往提許遣司帳吳茂生到案代求寛限大令著交的保限五日内將周交案延干未便○晉隆南貨店與正大北貨行往來虧欠貨銀由正大執事人羅怡生偕同業利元等三家各帶出店多人乘晉隆店主施久福外出將存貨搬取一空經施具控公廨聲稱欠款有限搬貨過多求恩公斷陳大令飭傳各北貨行集訊再核在案昨日各行均不到堂施偕往來各店三十餘戶投案呈帳請核併由崇新醫園夥湯鍚榮禀稱當日往晉隆收賬親見羅等率領三十餘人將店門關閉搬取存貨向言晉隆並未倒閉豈能搬貨致被兇毆扯破衣服往來各戶同稱晉隆虧欠正大祗銀八十餘两何致搬去多物大令察閲正大所呈搬貨細帳爲數不符著一併退去俟下期傳到正大等四戶再行定斷○上年王阿三偕妻周氏控蟻媒夏國松劉錦文誘拐男孩一口奉訊押追在案昨日覆訊王投案禀稱失孩之後劉稱此孩巳有下落須酬洋三十元領回小的當即應允詎劉一味延約不肯交出務求嚴辦質之夏等同供王失孩後出有賞格故代找尋並無索洋之事大令著仍還押聽候嚴追（臨） 
[美租界捕房事]  
　　前晚有俄兵三名在斐倫路一帶滋閙並將五百廿二六百七十九號两捕兇毆該捕等急吹警呌由他捕帮同拘獲押候送俄領事署訊辦○百老匯路開設香煙店之朱有年報稱被竊銅元四千枚請緝捕頭允之○小工徐阿桂與混名小江北二人在茂海路爭扛貨物起釁互毆由捕一併拘押候辦○侯石齋報稱在兆豐路開西國成衣店前晚被歹人用洋油潑在門上意圖縱火幸門撲滅請爲查究捕頭當飭各包探查拿務獲嚴辦（似） 
 
 

Page 12

 
 
來函 
[振武索社書記員三十六次報告]  
　　閔行鎭設立振武分社發起者係馬恩培劉世杰陳爻吉包飛鴻蔡景濱劉濤凌鏡氷陳昌鳳顧文濬胡宗瑗吳鍾英李顯常等十二人正月初五日開會到者四百餘人公舉馬柳江爲正會長林漱石爲副會長凌芹舫范福齊鄭堯卿沈月波倪子讓陳采苞蔣翰卿蔣竹深爲會員十六日第二次開會入會簽字者二百八十九人各認廣勸親友永不再吸雅片○江寗張貽管願擔任義務普勸同胞及同學親友力戒烟害 
[上海六馬路仁濟善堂經收川寳沿海水災賑捐十二月十一日至丙午正月廿五日第廿七次清單]  
　　黃澤庵善士交來抱經堂洋二百元又交來佑安氏洋五十元楊門王氏洋廿元少珊氏無力氏杭州鄧寄各洋二元隠名氏求保兒安洋二元倪聯豐王姓侯文炳各洋一元翁兆麟令郎授室筵資移助洋十元張汝南小洋一百角隠名氏求合家平安洋廿元吳子芹隱名氏各洋四元隠名氏求生意興隆無災無恙洋十八元無名氏洋二元銅洋三元錢翰臣交到顧同生洋三元張瀚臣錢五千文匯得豐銅洋三十三元一百五十一角共收洋三百四十二元一百角錢五千文銅洋三十陸元一百十五角 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
