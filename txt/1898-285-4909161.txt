# 1898 - 285 - 4909161

 

Page 1

 
 
[廣學會譯著新學彚編中國度支考英興記正續中東戰紀本末文學興國策時事新論出售翻刻罰]  
　　明詔迭下實學浡興吏治儒脩乘時交奮不英新籍曷豁　　上海廣學會諸君洞燭外情周知華故著書十載信足端風教而　窕言天下大同此其左劵合括宏旨藉貽通才○新學彚編四眷東西瀛族客名篇開東土導師先路理明法備言簡意賅八角○中國度　考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財　持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書訪及教士售書處亦可向購圖書集成局啓 
[開印讀史方輿紀要天下郡國利病書] [  圖書集成局代啓]  
　　顧祖禹景范先生所著讀史方輿紀要一百三十卷輿地總圖四卷考据歴代正史山川險要沿革古今用兵戰守成敗之迹皆有折衷雖窮鄉僻壤之區一如目見○顧炎武亭林先生著作宏富憫念時艱廣收各府志乘纂輯天下郡國利病書一百十九卷專考歴代沿革審究各省利病海外諸番入貢互巿莫不詳載吴中二林齋主藏有國初精抄稿本倩本局用大號新字排印成書以公同好復延名宿常住本局專事校對以期精益求精讀史方輿紀要限至本年臘月底先成每部釘三十二本天下郡國利病限至明年三月底告成每部釘二十八本兩書合共六十本惟卷帙浩繁成本甚巨諸公預附印者價可從廉本報後幅另登告白並有排印樣本取閱 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星霜已空篋笥兹又續付手民較前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每部二十四本分裝兩套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[蒙遊紀略]  
　　讀萬卷書未能破行萬里路未能過身如蓬飛誰謂荼苦非棄帛之終童居然出塞豈附驥之顔子便擬彰名已矣乎盧龍惡馬白草黄沙露宿風餐兼程并食旣病相如之渴又遭臣朔之飢三千里人跡鮮逢四十日酸辛嘗遍有江東之酒徒爲漠北之游民乃倩中書君宣其行蹤以寄故鄉父老其紀曰攷蒙古蒙文猶言銀也當緯綫自赤道北三十五度起至五十二度止偏北京東七度起至偏西三十五度止長四千里闊五千里方四百五十萬里北征錄謂蒙古地勢遠望似高阜至則又平矣其張家口至庫倫有五道自東而計之曰大東道卽戍台之台站亦名官路有傳舍有戍卒水草隨宜次曰東大道諺謂老掛兒車道老掛兒車者牛車也中曰中道卽公主道乃皇朝送嫁公主之道雖有卒守水草難恃惟其道直而最捷曰西道卽買賣道亦名商路曰大西道乃新路道旣有五官商分途雖曰草地實多童秃故行役者使人偵水草然水草非時雨潤則無萌孽非水草便則無行役然行役者非駝車馬車與駝馬卽犢車惟犢車價最廉較馬車可省三分之二其行最滯至速亦遲馬車一倍駝行最捷且可包程日夜換駝而走價較常駝倍常駝之價同馬按馬非草長不行駝非毛長不行駝毛落草適長故馬駝不同行而馬行尚難持草必備芻豆駝行則食以枯荄不足飼以鹽日四兩足飽一駝馬之芻豆雖有草亦不飽一馬日必兼食芻豆二三升則不及駝牛之耐飢因其能倒倉回食乃反其胃而復食也犢車最小深四尺許廣半之駝車深可五尺廣亦半之馬車有二一曰夾桿車製同駝車一曰馬車卽其車載物而不載人俗謂啞巴車深同駝車廣可三尺而犢車則一犢駕乘駝則二馬則三也犢車載四百斤駝車半之馬車倍犢是役也乘馬車車之製上屈柳榦爲架覆蓆蒙　前後洞然風雨直入夜爲露侵鐵被重裘蝟縮冷臥日則驕陽炎酷咄咄逼人兩人蠖屈於其中睡旣不能申足坐又時爲打頭雖携布幄僅作餐飱之用限於兼程宿車爲臥行計而綿綿斯道幾不逢人自米鹽薪水無不咸備百里逢井數日見人爲常事水味則苦鹹而外腥且臭濁且濇猶寳如玉液長途舉火馬矢代薪炊竃作食或帶水適斷馬矢難得則并日而食或井潦不逢地童不毛則馬疲車煩而蒙地鮮有里計以台爲則通稱六十里一台實無定台台非屋亦氈廬諺謂蒙古包蒙人皆居此儼然一龕架竹覆氈頂圓而銳留孔通光一氈可啓閉雨覆晴張其架似傘占地方丈卷之可携展之立設以牧爲生故非隨水草不居草盡則遷旣無恒產而居無定所又加以因時擇地寒處巖隙以避風雪温處平陸以例游牧熱處山陰以郤炎暑攷諸土人咸謂五月中旬以後至中元日中無風不異赤道過午若良地狂飇披裘不及冷若隆冬此景則是役曾經且逢夜井冰者兩度河冰尺厚者一度曾讀北征紀略仁皇帝親征噶爾丹五月初四日雨雪暮抵土拉河唐人詩胡大八月卽飛雪今則七月例降霜雪六月亦間遇至於北斗反南之說想沈歸愚尚書所詠塞上曲當指西　里亞之北而言惟是役也當五月而夜半二點半鐘已見晨光至下午九點鐘猶在昏黄西人稱北極見北曉豈近北極使然則其地之寒無怪其寒暑表倒退至三十四十度也此稿未完 
[本館奉電音]  
　　昨日上午京師飛電傳來上諭一道敬謹譯登○八月二十八日奉上諭蘆漢等處鐵處著裕祿會同張之洞督率籌辦欽此 
[犯員遇害]  
　　已革户部侍郎張蔭桓爲逆犯康有爲株連獲罪發往新　日前由京起程帶二僕從一庖丁乘薄笨車一輛出京師西門前往配所有武弁及兵勇十八押解而又有一刑部中人尾隨於後其一僕頗滋疑訝暗爲伺察及行至某處張忽猝然而斃乃急乘間逃出向人傳述并言曾見刑部中人身畔藏有憑據似張非無因而斃也譯西字報 
[湘垣蠢動]  
　　西字報云邇以朝事紛紜海内聞之不無震動湘垣長沙府聞有人揭竿起事并欲聨合廣西諸匪羣謀不軌國事艱危杞憂倍切不知袞諸公將何法以處此耶 
[西兵入京三志]  
　　西兵入京已兩誌本報兹接天津訪事友來函云此事由北洋大臣飭令津海關首與各國領事一再熟商各領事堅執不允道憲遂禀請北洋大臣電致總署謂各國之意事在必行卽使停止火車各國小隊亦當步行入京不能中止請卽日切實回覆嗣經總署王大臣核議以此舉旣不便阻攔立卽回電准其入護使館當由津海關道及津蘆鐵路總辦聲覆各領事於上月廿二日諭令首途惟示以限制不准多帶耳 
[閹人杖斃續述]  
　　閹人杖斃一則已據西報譯錄於簡兹閱天津國聞報云日前大内以事擊斃太監四人嗣舁至菜巿口斬决有知其事者謂是晚皇太后正在宮内休息忽聞天棚上似有人聲卽傳御前太監出視旋在棚上獲住太監二人并在别處搜獲二人身畔均有凶器立卽傳旨擊斃外邊謡傳謂皇太后此次訓政後出入 
 
 

Page 2

 
 
　宮寢所有扈從及内監人等均帶寳劍洋砲前後擁護保衛聖躬中國人慣造謡言想此等云云亦齊東野語之一也 
[遵諭焚書]  
　　金陵訪事人云江督劉峴帥日前接奉上諭以逆犯康有爲所著各書無非辯言亂政若令流播恐致摇惑人心著兩江總督立飭金陵官書局將前刊康書一律焚燬書局總辦江寗府劉嘉樹太守奉到憲札立卽到局督令司事將所刊康書六種悉數毁去用車載于惜字會焚化 
[犯屬成服]  
　　金陵訪事人云東關頭譚公館卽奉旨正法官犯譚嗣同家屬所居之處也譚前在省垣充江南籌防局提調嗣經湘撫陳佑民中丞奏保經濟始交卸入都其家屬仍僑居於省兹以附從康逆奉旨駢誅家屬聞信卽在公館設　成服旋派人北上迎接屍棺舊日同寅無一人前往吊唁者官塲之勢利耶抑懼朝廷加以黨惡之罪故不敢前往耶 
[犯眷脫逃]  
　　粤東訪事友來函云欽犯康有爲住宅係在省城對河芳村地方初八晚夜深時其眷屬忽然逃遁無蹤村人無不驚異翌晨卽有番禺縣差役多人到彼查拿時全家已蹤影杳然祗將守屋四人帶回署中審訊有一人據稱係在彼借宿者　邑尊訊係確情卽行開釋餘三人管押再訊康有爲之督現開寛信米埠得信後先已潛逃店中各夥亦俱星散康之祖祠已爲縣差查封省垣親屬所有帖康有爲各報條者恐爲拖累一律洗淨老城城隍廟之雲衢書室係康曩日教讀之所今年尚有學生廿餘人在此肄業刻下均亦逃遁一空嗟乎昔則圖攀附而未能今則恐諱匿之不及升沈靡定禍福無常擾擾塵寰不亦深可哀哉 
[宗伯過津]  
　　天津訪事友云已革禮部尚書許雲菴大宗伯於上月十八日出京門生故吏先期設宴於天靈寺餞送行旌車馬盈門頗不落寞到津後暫駐紫徃林佛照樓客棧擬於廿一日附新裕輪船赴申遄回粤東珂里并聞發往新疆已革户部左侍郎張樵野少司農之家屬亦於是日到津十九日卽赴唐沽附泰順輪船回粤矣 
[保薦名醫]  
　　粤東訪事友來函云邇因聖躬不豫電諭各省大憲保薦名醫來京診視粤督譚宮保接到電音查有前任惠州府某太守緣事落職留滯省垣頗能精通醫理特爲保薦給咨進京日前太守已到督轅禀辭由香港附輪船起程北上 
[文星北上]  
　　杭州訪事友人來函云前浙江提督學政陳桂生少司徒交卸後擇於二十五日起程回京覆命是日已刻少司徒排導出轅省中官憲俱在越城中伺候俟憲駕到時恭設香案寄請聖安畢隨延入官廳略叙寒暄少司徒卽興辭各輿出城登舟各大憲呵殿回轅首府以下及本署巡捕俱送至馬頭并有送至石門而回者防軍砲船二艘一路護送出境是日廖中丞因在請假期内未往恭送 
[邑尊接篆]  
　　禾中訪事友來函云嘉興縣金邑尊因事撤任新任嘉興縣葉邑尊昭敦由藩憲牌示飭卽赴任縣署書差得信卽雇舟赴杭州塘恭迎上月二十六日晨葉邑尊官舫已抵碼頭登岸後暫借報忠埭前厘捐總局爲公館旋赴府轅禀見示期二十七日未時接印想届時寅僚之往賀者輿馬喧闐必有一番官樣文章也 
[美國利器]  
　　西報云歐洲各國因美國戰艦無多常存輕視一若未與美人對仗則已若與對仗則斬將搴旗易如反掌然以鄙人觀之其輕視美人者皆未經美人之挫拆與昧其藴蓄之宏深耳美國現時所製之軍器皆歐洲各國懸想十餘年而未能成就者卽有偶出心裁結搆一名一物亦無能駕而上之美國人材之盛可知曾聞該國某格致稼欲製吸鐵磁石裝以皮球爲吸取敵船各鐵之用嗣後不聞試騐或成或否固難逆料姑不具論兹試言其最堅銳之船砲已見該國海軍之不易破矣一曰沉行水中之魚雷船曾經西國各人搆想十年束手無策而該國格致家賀觀竟能戞戞獨造現經預備多艘第以未逢危急之時藏儲不用查該船長八十五英尺闊十一英尺五寸載重一百六十八墩馬力一千六百二十五匹激水轉輪軕三副每點鐘在水面行十五海里在水中行六海里若由水面沉入水中但閱五十秒鐘之久沉至極深應二十餘英尺若沉至六點鐘之久便須浮出水面吸足空氣然後再沉其煤艙所　之煤能共行駛一千英里之用船中開魚雷門五個配白頭魚雷五尊且在水中行駛之時水面并不起波故能專擊敵船而船能不爲敵所擊也一曰電氣彈夫各國兵船所配擦電　爲鏡元所限鏡向東則電火但燭東方鏡向西則電火但燭東方更有三面背向之方仍屬黑暗苟有敵艦仍不能辨該國格致家挨理申仿照開花彈式樣製成電氣彈其試演之時該彈一日砲口頃刻炸裂光亮四旁如日有曜力可燭數英里遥想敵人雖狡亦難逃其鑒矣一曰撈魚雷艇之船兩國當旣遞哀的美敦公文之後敵國港口散布魚雷所以防我軍之濳入也該國格致家勿登尼製成撈魚雷之船早經試騐一切合式一曰碰船當敵船麕泊之時彼衆我寡卽猛將謀臣而亦無所施其技該國格致家高敏申製成鋼甲快碰船外旁純用鐵板頭脊用鋼鋒銳如劍船身長而窄機器簡而靈馬力大而猛全船雇數人升火掌舵及管司機而已其行駛之速率直不减於魚雷船此固專爲碰撞敵船之用也一曰炸彈大凡各種彈子但能貫透長物該國格致家森佛的申特製炸彈其試放之時中彈之物無論堅剛棉軟頃刻焚燒無從救熄且用快砲放出故其力愈大而效愈速也 
[巨砲無益]  
　　天津國聞報譯木司宼新聞報載某戰士信云巨砲之膛徑在二十八及三十四桑提邁當之間者施放時未必能轟毁敵船因敵船游弋擊中不易也且施放巨砲之船往往致有不惻蓋砲巨則吃藥多稠烟騰空如颶風然守砲兵偶不小心必致耳聾船中氣燈等物不免損傷此次美國水師提督與日斯巴尼亞國開仗時曾經閱歴又日斯巴尼亞國某船主呈報政府云施放巨砲而巨砲忽墜爲患船面實非淺鮮 
[新法避險]  
　　天津國聞報譯德歌崙報云秘利時國天文會有格致家班丹布來克者宣言曰近年來航海輪船失事大半因霧漫所致兹思得電石一法較向日防險或藉電光或藉　機之聲及數年前英士所創諸法爲優蓋藉聲傳報當天氣清朗之際與海面濤聲相混其聲已不甚詳晰况遇霧重風急波濤怒吼傳號之聲益難分辨至以光傳號於薄霧時用之尚可若遇烟霧重時亦不能辨此聲光二物之不足恃也現擬仿照海爾慈無線電報法以電石等機配合匣内每船各置一具凡兩船相遇無論相隔幾何電力但可相能卽可發電詢問方向立卽避讓惟望政府照會各國同立條約各國船隻一律安置此項機器庶可無虞碰撞云 
[津沽火警]  
　　天津訪事友人云紫竹林法租界旁有專薦西人枕席之某妓館於上月二十一晚八點餘鐘忽爾失愼是處毗連租界津城水會不得赴救以前曾被逐故也當經原設之火會一家及英工部局洋龍佛照樓水龍各一具恊同灌救無奈火勢披猖霎時間延燒油漆作皮鞋作及剃頭鋪各間並居民十數户後面英禮拜堂經英國兵士二十餘人拆斷火路不致蔓延聞被災之屋係韓姓產業居多韓亦卜居于此當火發時匆忙逃避有老婦被捋銀釧一雙並失皮箱兩口其一爲租界公廨差役所見謂之曰汝今夜搶火明日恐難置身事外也某懼回寓啓視悉係破舊書籍因擬爲還珠取櫝之計將書實諸麻布袋中棄諸路隅東洋車夫劉四見之告之曰汝旣搶火又思遺害他人耶不速以此件並蚨錢二十五千爲尋我當捉將官裏去矣適公廨差役尋蹤而至劉遂兎脫箱亦卽歸原主矣 
[粤垣火警]  
　　粤東訪事友來函云本月十三日五點鐘時省城同安街新昌燈籠店忽兆焚如核處係五達之衢巿廛極爲繁盛左右居 
 
 

Page 3

 
 
鄰恐遭波及一時驚惶異常幸在日中各處機器水龍聞警馳至極力救護止將該店焚燬餘均無恙亦不幸中之幸也○上月十六日晚四點鐘時十五甫寳華巿杏香茶居又遭失愼是夜北風大作祝融勢極披猖不及半點鐘已焚去鋪店五十餘間之多至起火之由聞係該店因中秋節各夥停工夜間抺牌遺燼未滅致肇此災云 
[漢皋又火]  
　　漢口訪事友來函云上月十六日之火被燬者一萬餘家傷斃人民不計其數誠爲數十年來僅見之災不意二十三日夜十二點鐘時漢口大水巷河邊某姓蓬屋偶爾不愼祝融氏又復惠臨幸各鋪水龍風駛電掣而至竭力援救得卽撲滅事後查悉被燬房屋計八十餘椽然此中貧苦者居多經此浩刦風餐露宿慘不堪言○二十五日東方未白時觀音閣左近張姓屠户因賭　　又焚去一家幸左右鄰居未遭殃及數日之内屢遭火災何吴回氏之不憚煩耶 
[巿面震動]  
　　漢口訪事友人云上月十六夜之火爲禍之烈爲中國近數年來所僅見其中富商鉅賈同時罹刦者實繁有徒以致巿面大爲震動錢店如鼎亨復興慶德潤生祥茂因遭株累勢不能支均擬收歇其餘心存觀望亦有銅山西崩洛鐘東應之勢上月二十二日通鎭錢店設筵公所延請各票號商議維持之第不知如何辦理也 
[求免錢糧]  
　　漢口訪事友來函云漢川縣城外仙女山有姜麻二垸焉垸内農民房舍雲連田疇肥沃優遊桑梓耕鑿怡然不意前月襄水爲災垸被冲破萬頃膏腴盡成澤國室廬牲畜淹斃甚多事後農民等結伴至漢頭頂香盤叩請府憲余堯衢太守免徵錢糧以蘇民困想太守仁慈爲懷或能恩施格外也 
[急流勇退]  
　　告病開缺日本欽差黄公度星使自蒙恩從輕辦理後當卽料理行裝買山歸隱昨日由洋務局起程乘怡和洋行之怡生輪船遄回粤東珂里本埠各當道恭送行旌仍如常熱閙云 
[棠蔭將移]  
　　上海縣黄愛棠大令經大憲奏保送部引見所遺之缺由督憲檄調江寗縣王欣甫大令署理嗣經關道憲蔡和甫觀察電禀保留已蒙上游俯允兹聞縣署中紛紛傳說謂黄大令急欲交卸有擇定九月初八日卸篆之說惟未奉新任紅諭大約此說尚不足爲憑也 
[哨艇裁員]  
　　吴淞口向駐提標外海水師六營每營設有廣艇二艘每艘以正副哨官二員統之合共二十四員自奉旨裁撤冗員後江南提督李壽亭軍門擬將廣艇上所駐哨官不拘正副擇其年力衰弱者裁去其一現已電咨南洋大臣劉峴帥請示想不日卽當見諸施行矣 
[一束生芻]  
　　已故蘇松太道劉康侯觀察昨日爲週年之期公子輩在湖南會館設靈受祭廣延僧道諷經超度本城道憲蔡和甫觀察上海縣黄愛棠大令提右營廖楚材叅戎以及印委各員咸往祭奠素車曰馬絡繹如梭 
[英界火警續述]  
　　邇來英界火災幾於無日不有前晚自來水橋南堍自來水棧東首之薰德里第一家某木作因學徒遺火木花中致兆焚如霎時間火勢上炎冒穿屋頂旋卽延燒弄口第五十六號泰康油酒雜貨店及東首之愼裕和廣東號昌記機器鐵店同付一炬幸救火會西人聞警馳至汲水狂噴得卽告熄共計焚去里内房屋三間及兩廂空屋一所兩間一廂木作一所弄口門面樓屋五幢聞被災之家均保火險想各保險行不免又有一番賠累矣 
[種火宜防]  
　　前晚九點鐘時四馬路稻香村茶食店忽見店堂中濃烟直冒火星迸射各夥見之倉皇撲救不致成災事後查有火藥一小包不知何來恐係匪徒所種因卽投報捕房於是人言藉藉咸謂近日火災疉告未始不由於此安得設法嚴拿以安居民而戢匪𦦨耶 
[失火初訊]  
　　前晚中新街安樂里口愼和祥洋貨棧失愼情形略誌前報事後查悉由棧主王懋之縱火所致捕頭卽派包探趙銀河將王拘獲轉送英界公廨請訊昨晨鄭瀚生大令與梅繙繹升座後榮保泰供本地人向爲棉花里意借居王姓餘屋前晚七點一刻鐘時王與其妻某氏聲稱至天仙茶園觀劇携手而去至八點三刻時又復折回忽在樓上大呼有火小的問在何處答稱在樓上急往查視則見床上火勢炎炎業已不可收拾小的情急卽將已物竭力搬運然所失已不貲惟王曾保火險可得賠銀一千兩先是廿一廿二兩日王將衣箱雜物運至他處由此觀之可見有意放火只圖利已不顧害人叩求究辦房主陳益卿楊萬豐供與榮保泰略同王供南京人前日搬連什物因妻妾爭吵分成各炊别無他意是晚小的與妻出外看戲及回家怱促間潑翻洋油燈延燒蚊帳不及灌救致肇此禍鄭大令以王形跡可疑殊難憑信著卽看管候禮拜一覆訊核辦 
[西人殯儀]  
　　裕興洋行主羅脫於八月二十六日在烟臺病故其柩附鎭江輪船於昨日抵滬羅係救火會中人從前爲上海德國商家團練兵官故昨午四下餘鐘出殯時德國團練兵及救火會中人均往恭送其柩上圍以花圈雜以西樂烏烏然如泣如訴如怨如慕沿途觀者人山人海熱閙異常 
[公所遷棺]  
　　四明公所所停屍棺去年冬月經法總領事出示並咨照公所董事限六個月内搬遷凈盡以防穢氣薰蒸公所董事遵卽陸續遷出雇烏山船裝回故里捕房派出探夥在公所門首檢點出柩若干逐日回報至本年五月間尚未遷淨嗣因被法人拆毁義塚圍檣棺木停遷捕房亦不派人檢點邇因事已議妥仍雇船裝柩回籍昨目捕頭又飭包探至是處查閱見有烏山船停泊河干計主一艘共裝屍棺一百四十餘具當卽據情禀覆 
[拘獲販私]  
　　日昨關道憲蔡觀察訪獲販賣私鹽之李得勝一名派差押發上海縣飭令訊明嚴辦到縣後黄大令飭值日差看管候究一面具呈印收給付來役持回銷差 
[存洋轇轕]  
　　三洋涇橋宏昌錢莊主莊錫壽於中秋節後忽出外不歸與永記玻璃店向有往來曾存銀二百六十餘兩莊妻周氏將生財店業盤項與永記開設恐有轇轕另加義記牌號前日投法界公堂呈求備案已蒙朱森庭明府允准近有協記土棧主陳永泉投案控稱與宏昌莊往來曾付掛紅銀五十兩立摺一扣以便隨時支用第一期出票洋二十四元到期向取不付嗣將宏昌　添義記所付掛紅銀五十兩亦被吞没求提追給想一經對薄公庭不難水落石出也 
[姑准罰鍰]  
　　上海縣署帮審委員李葆初二尹訪有民人雷基安包攬詞訟冐官撞騙情殊可惡商之縣尊黄大令特發硃簽飭差嚴密查拿究辦雷避匿租界連日提不到案正在加差緝捕雷思事不得了挽有力者至縣再四緩頰稱以後不敢再犯願罰洋銀二百元充作善舉以昭懲儆大令遂從寛准如所請卽將罰欵送交仁濟善堂查收 
[解欵聲明]  
　　啓者本年山東徐淮相繼被災節經登報告募竭力籌辦無如災廣欵少肆應爲難不得不酌量兼顧以副諸君子一視同仁之意兹以嚴佑之大善士前往徐准辦賑由申報館恊賑交來規銀一千兩敝所亦勉力湊墊規銀九千兩合成一巩兩解交嚴佑之大善士帶往徐海散放惟是兩處哀鴻命懸旦夕自維巧婦無米難炊尚求海内仁人迅賜解囊源源接濟不勝急切叩禱之至 
[上海陳家木橋電報總局内籌振公所謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嶺秋雲]  
　　杭州訪事友人來函云浙省藩署内向有洋龍一深每遇火警由經歴司邱叅軍督率人夫前往施救現因機器微有損傷難於轉動藩憲立飭叅軍赶將此　舁至防軍局命製造工匠速爲修整以備不虞○杭省馳馬之禁不啻三令五中而少年好事之徒往往樂此以致時有肇禍之事本月某日積雨初晴有童姓偕二三友人乘欵叚出鳳山門同往江干爲看潮之舉日暮歸來俱已沈醉加鞭疾駛各逞飛騰之技入城後經鼓樓前適有賣　　者　擔而來爲馬撞翻人幸無恙而擔中碗盞鍋灶俱被打破童等急欲脫逃猛力加鞭又將七齡女　撞倒一時行路之人咸抱不平將四人馬匹全行拘住責令賠償是時童酒未醒反欲逞强衆怒甚意欲飽以老拳幸同行者再三謝罪出洋三元以一元償　　擔物一元爲女孩壓驚一元作酒食之費其事始寢○杭省江干一帶向來妓船林立好狹邪遊者無不趨之若鶩現因拱宸橋新闢租界蘇　老妓咸結伴而來濃抺淡粧無不合度以視江干船妓不啻有天淵之别於是冶遊諸人咸舍　就北各妓船停泊江干規費頗大難以開銷祗得開往别埠以博利巿故近日螺　埠一帶西舫東船不啻寥落如晨星也 
[金閶錄要]  
　　姑蘇訪事友來　云本月某日有在倉州解省之命案一起當經臬司朱廉訪飭將兇犯金某發吴縣收禁内監賴大令曾於某夜提訊金犯業已翻供中秋之夜突有某署差頭某甲　監中探視金犯旋於懷中出一函授金而去事爲管監家丁所見向金索觀詎函中均係囑金翻供之語訪家丁卽將原函呈諸大令大令披閱之下立卽命駕至牙厘局呈請署臬憲朱廉訪核奪廉訪以該差膽敢投函唆令謝供不可不嚴行追究爰諭令照例懲辦大令奉諭回署立卽籖差拘甲到署押入刑房二十四日晚堂提甲研訊甲堅稱並未投函且無探監等事大令怒謂衆目昭彰豈容狡賴喝笞四百板著仍押刑房候核○閶門外山塘街卞永泰水烟袋鋪夥某乙不知因何與主人某甲尋仇爭論之下各奮老拳甲非乙所敵大受夷傷鋪中什物亦被乙搗毁無算甲忿甚繕禀投蘇州府署控告時彥在守尚未北上立倩發審委員王司馬帶領差役前往勘騐司馬騐得所控非誣因卽將乙重笞數百板荷以巨校交地甲押令在該鋪門前示衆 
[掌珠幾碎]  
　　寍波人陳瑞春携其梅鶴賃居西華德路某號房屋内生有一子小名阿大年甫四齡愛之若掌上珠昨晨在樓上戯耍偶不經心從高墜下　及頭面血液如流陳急倩人舁送同仁醫院求治聞須俟半月後方可告痊亦云幸矣 
[上海縣署瑣事]  
　　前者陸佐庭控李顧氏誘拐伊女根寳當經襄讞委員李葆初二尹訊問氏供根寳係陸佐庭自賣於滬北泰安里陳姓處爲婢並非小婦人誘拐求鑒二尹判飭原差提陳質訊前日將陳提到至晚二尹　瘞訊問陳供在招商局爲夥家中並未收買使女求察復訊李顧氏執定爲陳妻買去二尹研詰再三氏矢口不移掌頰四十下　仍如前判陳交保候再質訊氏交官媒看管○談朱氏前投上海縣署控被姪孫談炳春盜賣公產行兇毆傷等情李二尹騐明傷痕飭提審訊前日經原差提到炳春二尹升座訊問談炳春供世居二十七保十三圖祖父談愛卿遺下田畝八分七厘傳至小的出售於洋人得價洋六百元所有族中公產皆歸叔祖談際雲經管小的毫不干預此次因叔祖欲分小的地價不遂其意唆使伯祖母朱氏揑情妄控求鑒炳春之母談高氏其弟談阿毛投案供與炳春相同復訊談朱氏供年邁無依炳春旣賣談氏田產求斷分給價洋俾延殘喘談際雲　炳春所　之地實係公產况得價有一千五百元之多叩請追出照三股均分方爲公允地保蔡亦忠供炳春所賣之田歴年雖由小的完糧究屬是否公產無從知悉二尹以兩造供詞各執無憑查核惟地價不符一節不難查明核斷卽著兩造具結存卷俟查明地價實數再定曲直 
[上海巡局紀事]  
　　日前南巿南京街楊王氏所設醫室失竊衣服等物當卽投報二十三七鋪巡防局由局員盛雨村二尹諭飭地保捕役嚴爲查緝迄今已閱多日仍未弋獲前日二尹提案嚴比十二圖汛捕　榮春及地保黄福寳等以比責難堪願先賠償洋銀十元據情禀明二尹准之遂寛限至九月内務將此案破獲延干再比○南巿王家馬頭設有翻天印賭攤誘人賭博務傾腰槖而後已前日爲十六鋪南局委員鍾偉臣二尹查知飭勇訪拿遂於昨日　獲周孝和扭解至局押候訊懲 
[馬路工程局瑣案]  
　　前日十二圖汛捕夥藩榮春巡緝至南馬頭見偷兒唐桂榮楊桂唐肩負鐵柱四支向之盤詰稱在製造局竊得捕遂解至捕房轉解工程局請訊局員朱森庭明府提詰之下唐等　竊不諱並　將人贓移解高昌廟巡防局請魯介朋二尹訊辦○前日南馬頭平安街郭雲香水作學徒楊阿三私將棉被衣服携之欲逸行至新馬頭某號巡街捕勇見其形跡可疑拘入捕房轉解工程局由朱明府提訊楊供年十七歲在郭處習業已歴三年因被夥友時相欺負不甘鬱鬱久居意圖他去求賜矜全明府飭郭領去交其家屬領回管束 
[英界晚堂瑣案]  
　　妓女李小寳控鴇母蔣李氏霸阻從良前晚由署理讞員鄭瀚生大令提訊李小寳供四川人年十八歲幼失怙恃被鄰居誘賣與蔣李氏爲媳得身價銀三十兩身在宜昌爲歌妓後至漢口居二年至十五歲被挈至申仍作皮肉生漄現有狹客楊秋江願出洋六十元娶以爲妻小婦人喜脫苦海决計根從不料鴇母蔣李氏多方霸阻志不能償不得已奔投案下叩求超豁蔣李氏供揚州人不敢霸阻楊秋江供青江人小的願出洋六十元娶　小寳爲室前日已將洋如數付給蔣李氏亦無異言今忽反悔殊出意外求恩斷領大令以妓女從良大是美事著楊速具領狀准將李小寳領　蔣李氏交官媒管押十日○孫士達控胡兆榮圖賴欠洋經大令提訊孫供本邑人去年胡倩徐星齋爲中向小的商借洋銀五百元言明按月二分起息立有筆據至今本利無著向索遊移是以扭案請究　供寗波人監生未欠洋銀亦未寫立筆據此事實由孫士達平空誣控尚求明察大令以胡旣不欠洋　士達决無揑據控告之理著將胡管押候提中人徐星齋到案覆訊察奪 
[英界公堂瑣案]  
　　洋人愛雪林控周四寳竊取船中篷布蔴索拘案請究周供小的並未行竊鄭大令商之梅繙譯判交捕房管押一月○徐悅海控金雲山行竊布衣三件由四百九十一號華捕拘案請辦金供此衣係向友人處借來並非徐姓之物大令判責二百板以儆○李全義禀稱在工部局充當小工現在修理馬路尚未竣工忽有張阿五欲在此處行走喝阻不依當經一百六十四號華捕拘送案下請予罰鍰大令判罰張洋十元○某洋人控侍者陳幹郎拾取鈔票向索不還因卽送入捕房由一百四十七號華捕在其身畔搜出原票送案請懲大令判責一百板從寛斥釋○包探孫光華禀稱沈阿堂王阿三日在天后宮前招人聚賭是以拘案請懲沈王同供偶爾旁觀不敢聚賭大令判各責二百板管押捕房一月 
[美界捕房紀事]  
　　昨晨江北小竊混名小癩痢濳入西華德路某姓家竊取衣服等件由某包探當場查獲拘入捕房押候　請公堂究辦○前晚西華德路福順烟間忽失洋銀八十元疑係烟客馬夫阿二所竊立卽拘入捕房捕頭著俟查明核辦 
 
 

Page 10

 
 
[金陵官報]  
　　八月十九日調署上海縣江寗縣王傳見洋務局候補道黄青口厘捐知縣王安東委辦淮徐海義賑丁愛廣東候補縣宋治基辭均見委署袁州恊王　權　謝辭儲材學堂日本文帮敎習陳文麒禀辭　同陶道赴日本城守左　左哨千總王錫麟謝委　轅牌示署江西袁州恊副將謝魁元另候差委遺缺本部堂查有江西撫　右　遊擊帶振武後營王國權堪委署現○二十日候補道志鈞到由京引見回又龔盛際辭赴日本閱操　補興國都司黄步焱試用縣丞傅延齡到由京騐看到省首府劉禀知本日補考　　文童淮北督銷委員知縣陳宗雍專丁來省禀知淮徐海賑捐案内請奬花翎四　銜叩謝知縣李如松奉壽防局委赴湖北銀圓局公幹卽辭青口厘捐知縣王安東辭署淮安府稅課大使熊儁江到交缷回主簿沈國鈞到由京來○二十一日自强軍營務處候補道沈　南督餉河南候補道易順鼎候補道志鈞均傳見補用道汪嘉棠到見由京引見到省委署江寗縣戴光謝委知縣　傅祁均見候補道章蔭禀知撤局並　各兼差仍帶親兵水師駐沙漫洲沿江緝私壹　輪船周國祥辭　賑捐局　赴清江奉調隨赴日本武備學洪松之辭隨同陶道赴日本○二十二日知縣楊紹時辭赴蘇正任江寗縣趙禀知交代算結○二十三日長江提　黄宫保到會正任贛縣彭繼昆到見江西來進京儲材學堂候補道楊辭赴上海接奎制憲知府黄家瑋辭赴蘇見撫憲直隸州童大　奉示考詞試又羅治霖辭隨同陶道赴日本正任徐州府經歴揚元勳由揚就醫回鹽巡檢劉景元世職黄廣　均奉示騐看自强軍營務處候補道沈奉委吴松清　局○二十四日候補道那良辭赴蘇平鏡輪船馬廷樹鎭江回候選道湯霖　叙知縣吴鳴麒試用訓導王澄均傳見○二十五日揚屬運河隄工局候補道丁葆元到洋火藥局候補道蔡禀知二十七日交缷候補道馬聲煥禀知銷城内保甲差五河鹽厘知府柯逢時知府徐炳倬辭赴鎭江公幹又王仁東由蘇來署高郵州章邦直叩謝明保知縣林尚辰銷瓜泗厘捐差並謝委帮辦統捐又姚崇義禀知到省又桂步瀛由京引見　又劉重堪奉委轅下校對差直隸州童大疇通判沈　　奉示寫歴履鹽大使秦鴻翥知事張國屏奉示騐看候補道何福海到叩謝飭知奬案福安輪　黄友　辭送砲彈子藥赴江陰正任寳　縣徐奉委安東縣工賑事宜卽辭安徽州同同李乘　辭○二十六日新授福建興泉永道惲祖祁到見由蘇來城外保甲候補道袁禀知到城内保甲差署高郵州章邦直見辭赴蘇見撫憲城守左營左哨千總王錫麟禀知任事 
[蘇省官報]  
　　八月二十二日代理蘇州府王禀知接印任事翰林院編修陳嘉言由京來金壇縣鄭禀辭同知何　曾禀辭赴新陽查勘荒熟田畝差並赴淮海公幹通判　之珏禀知奉委赴沐陽清理積案卽辭同知銜指分江蘇試用知縣兩淮候補鹽大使多褘由揚州解餉來禀到巡檢鄢致忠禀知交缷署丹徒縣安港司巡檢任事回差管帶蘇防左營儘先遊擊黄春懷由滬來卽辭回黄渡○二十三日知縣劉樹仁禀謝奉委督審局卽日到差又王邦鼒禀辭赴江北措資正任靖江縣馬禀知交缷任事回省府經歴馬彬禀　梅運津通局差縣丞章俊斌由寗回又許恩榮禀謝飭知本年秋寗案内蒙給勞績班委署一次巡檢朱世宣禀銷寗淮徐揚海催提秋審經費差試用從九江龍由寗來分發江蘇試用巡檢鄭德周福建人禀到准補寳山縣知縣鄭仲和於八月初六日卯時在滬病故藩轅牌示署山縣主簿林韶貽飭回震澤司巡檢本任遺缺查有試用縣丞白埏堪以酌委署　 
[䢴江官報]  
　　八月十六日多鹺尹褘辭解蘇州餉起程蕭鹺尹應瑚高鹺尹雨均辭押北鹽○十七日委署掘港塲龔鹺尹禀辭赴任○十八日瓜洲　府胡遊戎忠勝公幹到揚通分司鄭分轉禀辭回署陳鹺尹元章禀銷北鹽差○十九日監掣寳司馬由淮北差次來○二十日凌分轉樹模謝淮補通分司缺北批騐袁鹺尹國藩缷事回謝調署金沙塲缺汪分轉觀潮赴省公幹○二十一日唐鹺尹靜菴從省回○二十二日　分轉可　謝委查義學差方分轉臻壹禀知赴通泰查騐鹽色差 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年八月十九日京報全錄]  
　　宮門抄○諭旨六道錄前○蘇撫奎奏爲江蘇省　滬兩釐局收支數目摺○又奏爲修築海塘用過經費報銷摺○齊撫張奏爲𤁋陳山東水災情形並懇恩開辦賑捐摺○江藩袁奏　謝恩摺○侍郎張奏爲革員勤能懇恩破格錄用片○蘇撫奎奏遴員署理知府片○八月十九日户部通政司詹事府正白旗值日刑部引見十四名工部十二名廂黄满四名廂紅蒙九名内務府十五名○直隸總督裕祿請訓○大額駙永隆各假满請安○意公續假十日○端方預備召見○召見軍機裕祿端　○○頭品頂戴新授四川總督奴才奎俊跪奏爲江蘇省蘇州松滬兩厘局光緒二十三年下半年收支厘金數目分繕清單恭摺具陳仰祈聖鑒事竊各省抽收釐金欽奉上諭飭　查照兩淮鹽釐章程按半年奏報一次等因業將蘇州松滬兩厘局同治八年上半年起光緒二十三年上半年止出入各欵先後開　奏報在案兹據督辦報銷蘇州布政使聶　藥等將蘇州松滬兩局光緒二十三年下半年收支厘金欵目逐卡開列細數同各卡委員銜名分别造具清册詳請具奏並據聲明本届蘇州松滬兩厘局並未收有土藥捐欵其茶葉糖觔兩項奉文加抽二成捐欵銀錢及加抽烟酒捐錢前經奏明留抵俄法英德四國還欵已備數　解無存詳情前來奴才復核無異查蘇州松滬兩局釐金奉文派稅務司代徵已於二十四年閏三月十一日開辦除飭將閏三月初十日以前出入數目經緊截清造報並將所送清册咨送户部外理合會同兩江總督臣劉坤一分繕收支清單恭摺具陳伏乞皇上聖鑒謹奏奉硃批户部知道單二件併發欽此○○頭品頂戴新授四川總督江蘇巡撫奴才奎俊跪奏爲光緒二十二年修築寳山縣境江東海塘新出　工用過工料　兩造册報銷恭摺仰祈聖鑒事竊照寳山縣江東海塘前被風潮冲損新出要工自應赶緊估修以免潰決所需工費經前　臣　舒　奏准樓案於蘇松太三屬受益熟田項下按畝攤徵一忙濟用亟由蘇滬兩厘局先行籌墊以應急需聲明仍俟各州縣帶收解還歸欵工竣之日照　　實造報當飭印委各員購料興辦去後兹據報工竣騐收如式總計工長四百六十八丈五尺共用四萬六千四百一兩零委係實用　銷羹無浮冐據蘇藩司聶緝槼臬司吴承潞會同各廠工程局司道將用過工料銀兩分晣造具清册詳請具奏前來奴才復核無異除將　册咨部　銷外謹會同兩江總督臣劉坤一核繕清單恭摺具奏伏乞皇上聖鑒勅部查照謹奏奉硃批該部知道單并發欽此○○頭品頂戴山東巡撫臣張汝梅跪奏爲𤁋陳山東災情重大需欵浩繁籲懇特恩准將本省賑捐暫照海防捐例籌辦一年以資賑撫恭摺仰祈聖鑒事竊查山東處黄河下游河身灣曲淤墊日高故近年以來幾於無歲無工卽無歲無賑然水勢之大災情之重從未有如今歲伏汛之甚者　　歴城南岸楊更道口等處民埝漫溢後各屬報災者紛至沓來就目前而論已有歴城章邱鄒平長山新城齊東濟陽禹城長清東平東　平　肥城惠城濵州利津霈化青城商河陽穀壽張汶上濮州范城鄲城茌平博興高苑　安等二十九州縣臣核其所報情狀或一州一邑之内城鄉村鎭盡被水淹或一村一鎭之中廬舍資糧全歸漂没或災黎未及逃避人口難免捐傷或雖已逃至高處飢困苦難生活所最　署黄流　　　　於屋頂或避於樹圍困水中欲逃不得欲飯亦不得其望救之狀與呼救之聲眞令人目不忍覩耳不忍聞臣已隨時立飭司局　　妥見多備船筏携帶銀錢蓆片饅餅分赴災區設法拯救查放急賑綜計陸續從用欵項爲數已屬不資而察看災情將來尚有非普賑不可者良以　　迭還水患小民素鮮蓋藏今復罹此奇災資糧罄竭無衣無食何以卒歲况北方風氣剛勁山東地接畿疆設使其重困飢窘硃慮其結　爲匪此臣之所以亟籌賑欵但望多多益善亦出於萬不得已也刻下時甫新秋距來歲麥熟尚遠舉一切冬賑春撫爲日甚長非寛籌鉅狀寳不足以保民命而廣皇仁惟是庫欵久已無餘賑捐自攺收實銀來源涸竭幾至無人上兌若非另籌辦法殊無從籌此鉅欵卽無以　此災黎現小民流離失所實微臣負咎滋深夙夜思維點金乏術惟有就賑捐一項設法推廣或可收集資半效明知於部庫收數微有所損無如民命所繫舍此更别無可　竊念我皇上痌瘝在抱飢溺爲懷覩此奇災旣紳且大不能不先其所急宜邀格外之恩用敢據實直陳爲億萬蒼生請命合無仰懇天恩准將山東賑捐自奉到諭旨起暫照海防捐例籌辦一年一俟限满卽停以示限制如蒙俞允卽由臣派員分途勸辦以應急需此專爲山東本年災情至重至大與往年偏災不同較他省災情尤重故出此請不惟他省不能援以爲例卽以後本省亦不敢　爲　引合併鑿明所有山東災情重大懇將賑捐暫照海防捐例籌辦一年以資賑撫緣由理合恭摺　陳伏乞皇上聖鑒訓示謹奏奉硃批户部議奏欽此○○二品銜新授江寍布政使臣袁昶跪奏爲恭謝天恩仰祈聖鑒事竊臣前在安徽徽寍池太廣道任内恭膺簡命補授陜西按察使當經繕摺謝因籲請陛見旋遵檄飭交卸道篆正在清理經手事件兹於六月十九日欽奉硃批著來見欽此並奉兩江總督臣劉坤一行知准吏部咨光緒二十四年五月二十四日奉上諭袁昶著補授江寗布政使等因欽此跪誦之餘莫名感悚當卽恭設　　　　叩　恭謝天恩伏念臣浙水菲材知庸識淺由曹郎而趨公農部由典屬而出任監司六載分巡不克程能於彰郡五刑晉典未　視事於　關　蒙錫命帝廷遽令開藩江左一歲而超遷不次益重責成九閶之知遇非常彌深兢惕查藩司有屏翰旬宣之責江寍爲財　繁重之區舉凡課吏安民理財制用一切應行要政皆爲職所專司當兹時事多艱尤必力圖振作在整　以率屬考察加嚴並開源而節流　　致　如臣愚魯懼弗克勝一俟交代理清卽遵旨北上詣闕廷而趨叩瞻覲天顔聆聖訓之敷宣昭埀法守庶得經營庶務識所遵衛以冀仰　高厚　慈於萬一所有微臣感激下沈謹繕摺叩謝天恩伏乞皇上聖鑒再此摺借用安徽布政使印信拜發合併陳明謹奏奉硃批知道了欽此○○張蔭桓片再山東屏藩畿輔疆域旣廣籌海治河已極繁要近以德法英美教案紛沓稍有疏虞掣動全局固非厚集羣才賢心任事不足爲理臣查已革山東濟東泰武臨道張上達河南人熟悉河工久膺艱鉅遇有教案與各國教士周旋不激不隨洞中機　引疾　　忽　遭飭時論惜之又山東候補道黄璣順天人歴辦河工勞苦備嘗其於利津遷民一役尤有條理祇以任事勇往遂爲忌者中傷　非其罪又降　通判臨清直隸州知州陶錫祺江蘇人筮仕山東　三十年有循吏之稱兼管臨清關稅歴年徵收溢額官民無間言辦理冠　　民聚　　　教士爲難一案單騎馳往痛切開導銷患將萌尤爲得法亦以虚疑降黜以上三員山東情形最爲熟諳委以籌海治河中外交涉之事均能得力區在山東相知素深况值旁求盹切但值名實相符朝廷不惜破格錄用擬乞聖恩　調引見候旨錄用此時山東河　方亟抑或勅下山東撫臣先行檄調各該員赴東差遣俟河工合龍冉行送部引見統候聖裁臣爲時事需才起見謹附片陳請伏乞聖鑒施行謹奏奉旨欽此○○奎俊片再蘇州府知府桐澤奉旨補授江蘇蘇松糧儲道應卽飭赴新任供職所遺蘇州府知府員缺　有鎭江府知府　秀心精力果勞怨不辭堪以調署遞遺鎭江府知府查有候補知府譚泰來老成持　熟諳情形堪以委署以重職守據藩　　　會詳前來　分别批檄飭遵外謹合詞附片陳明伏乞聖鑒謹奏奉硃批吏部知道欽此 
 
