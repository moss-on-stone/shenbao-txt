# 1921 - 318 - 4917513

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[英美與英日（冷）]  
　　此次華盛頓會議其主要之國爲英美日三海軍國故究其結果不外三途其一諸議悉洽而海軍限制案成立其二海軍限制案不成立而英與美聯合其三海軍限制案不成立而英與日續盟 
　　以近勢察之第三途之英日續盟似已難成英屬地旣多反對而英倫時報今日亦有反對之主張且於會議之時英美代表又多携手故今日可覘之結果惟限制海軍案成立或不成立而英美間聯合而已雖然英美聯合則海軍限制案終不至不成立不止此外人推測所以華盛頓會議多謂樂觀也 
國内專電 
　　北京電　美使館息十六日太議遠東股開會休士演説美與遠東素無惡感中國文化發達最早惜政體變更以來未能貼然致有今日内部紛擾吾美共和初年所歷艱苦亦復相同此不足爲中國悲他日發展正有希望吾美與日本亦極友好中國代表起立申謝并提出大綱十條爲討論中國問題根據主席詢各國代表有何意見坎拿大代表主付審查中國代表謂今日請提議大致第二次開會卽可解决較省時間主席聯合兩説付表决通過英代表聲稱會中議事當先辦最要者中國顧代表曰中國提案業經依次擬就者孰爲最要孰爲次要尙不能斷定自宜先將中國提議付議衆無異議時間已晚宣告散會聞中國十條大綱之反響尙佳 
　　北京電　金融潮就平惟政潮已醞釀三數日必展開政府財政鍾世銘與史國綸商先支本月鹽餘今日已交到三十萬（二十一日下午二鐘） 
　　北京電　財高令主管員司將已經抵押之常關税收年額及國有官地或官辦營業開明地址價值與未經抵押者亦照上列辦法以便宣布他如熱河圍場東陵紅樁外森林前任抵押數目併行開明　　北京電　二十日運到現洋計花旗二十萬邊業五萬鹽業十一萬　　北京電　奉天解到現洋以二百三十箱交謙和泰一百十七箱交東三省官銀號（二十一日下午二鐘） 
　　北京電　曹錕電告現洋二百萬馬（二十一）日運京請指定擔保品但本人决不干涉銀行行政張作霖則利用此基金在京推行東三省鈔票（二十一日下午四鐘） 
　　北京電　田中玉巧電院中交票受擠請令鐵路貨捐郵電等機關一律通用山東中交票（二十日下午一鐘） 
　　北京電　張懷芝咨財部請發十萬有各員無衣無食行將就斃語 
　　北京電　今日職敎員又集議索薪主罷課者半馬鄰翼津電話苟有欵仍顧破甑（二十日下午一鐘） 
　　北京電　徐諭鍾世銘令張英華不得赴河東運使任聽候查辦 
　　北京電　贛陳皓（十九）哿（二十）密電粤軍抵南雄襲南安衆寡懸殊請速濟餉彈派援軍院交陳光遠副官長岳世傑携商保定曹吳就近徵辦法（二十一日下午二鐘） 
　　北京電　范其光電皓日監管會會議崴政府首領麥氏函稱新黨謀舉事炸毁烏蘇里鐵橋甚多請監管會撥槍二千機槍若干並要求夜間開來武裝鐵甲車往來稽查防埋地雷結果事關軍務歸聯軍總司令部核辦查烏蘇里路已停車四日（二十一日下午二鐘） 
　　北京電　孫烈臣電哈崴間霍瓦站被激黨毁電桿四十八根 
　　北京電　蘇督長電　徐淮海各屬匪患漸清現江南北正舉辦冬防切實防剿（二十日下午十鐘） 
　　北京電　赤塔探報俄人商會等各團體因優林往返數次與中日訂通商約仍未解决而耗費甚鉅因此不承認赤政府又電赤政府會議對中日訂通商約謂非以武力不能解决（二十日下午十鐘） 
　　北京電　陜西胡景翼報告本月一日就師長職（二十日下午十鐘） 
　　天津電　各交通機關及數商號米麵舖均收中交票奉張接濟中交現洋四百萬今日運京兑現情形已不似從前之擁擠（二十日下午五鐘） 
　　漢口電　孫電蕭川軍要求恢復川鹽引岸餘照前提條件繼續聯防　　漢口電　傳粤軍二三兩支隊已由南雄抵贛境虔南縣屬分水坳有號（二十）開始總攻擊説該督已調萍鄉蕭旅往禦並電鄂乞援 
　　漢口電　督署號（二十）午七法團聯議國是會議問題决由各團先推三代表俟省議會議定選舉手續卽開大會選舉三人爲鄂省列席廬議代表 
　　漢口電　各團聯合會號晚議决通告各保安會轉知各商民自馬（二十一）起出進交易只收本國各銀行鈔票（以上二十一日下午五鐘） 
國外專電 
　　華盛頓電　今晨泰晤士報社論稱大會現顯有了解與協議之精神可 
 
 

Page 8

 
 
謂有關係國咸贊同遠東和平之協定中國所請求之保障旣爲遠東良好了解所不可少亦爲執行縮減海軍協議所必需紐約講壇報社論先言歷史上中美商務關係繼言美國旣未擔保中國土地完全亦未施行侵略故美國以其皎潔歷史可左右世界謀中國之積極恢復紐約世界報社論謂中國如有與他國同樣之政府與國民則其提議當可較易辦理未有明白疆界何有於土地完全未有政府何有於開放門户第一必使中國自立此層他國不易助成之美國苟設思及此則可知日本不能犧牲一切公録報社論稱中國欲恢復其國家地位而不願爲他國致富之捷徑中國爲黄色巨人現自醒悟至於能否自拔則爲另一問題華盛頓報社論謂中國提案係東方人性質謂爲有物可謂爲無物亦可師休士辦法提出可以接受可爲討論基礎之大綱消除娱會博取他國好意惟在日本爲之（十九日） 
　　華盛頓電　美國在大會又有性類炸彈之舉動其目的則在日本今夜探悉美國聞加藤佈告日本擬增主力艦與輕巡艦超過休士原議後甫隔二十四小時卽宣佈日本建議美國不能接受（十九日） 
　　倫敦電　英海軍部諭令克萊德河船廠停造超等化特式戰艦三艘又諭紐開塞爾船廠停造同樣戰艦一艘並通飭造船商苟無後命不得再負造艦責任英國言論界視此爲實行休士提案第一具體步驟但亦有人指此爲暫時辦法遇必要情形時工程仍可進行據政界言論停造命來如霹靂酷似休士提案此乃英國對於縮減軍備主義之貢獻表示英政府願照休士提案辦理之意海軍大將史考特稱停止戰艦工程日爲納税人減輕擔負吉日可省萬萬鎊一般人意見工程旣停必不再作晚星報稱縮減海軍英爲表率美國會雖有停造軍艦動議官場迄無行動（二十日） 
特約路透太議專電 
　　二十一日倫敦電　泰晤士報今日社論論維持英日盟約之不宜語頗驚人謂在一九一一年日本審察時局眞相即已承認英帝國無論在何種情形之下决不能助日敵美英帝國人民之不願助日敵美實已無待疑問不僅此也英帝國之殖民地且或有認欲不助美敵日爲不可能者此種情形日政府當亦知之英國縱非其本願勢必被牽入戰爭中今處此情勢是否宜保全現爲美國所疑忌而遇美日戰事時無益於日本之盟約不獨爲吾人之問題亦日本所應考慮之問題也 
世界路透電 
[華會中列國贊成中國提案]  
　　二十日華盛頓電（接昨日發出之公報）比代表加蒂愛爾氏宣稱比國願參與大會所採納保證中國土地完全之任何計畫且願設法協助中國消除困難比國無保留贊成開放門户政策比國願協同有關係之各國承認中國關税公允之增加並俟中國能保障司法措施正當時陸續廢棄治外法權英代表貝爾福氏切言英政府曾屢次明白規定全國開放門户·土地完全·及願聽中國自圖救濟與管理内務之原則俟時機成熟時且願廢棄治外法權意代表山塞爾氏宣稱意國贊助最可保證中國自由發展及擔保列國促進中國進步並與中國通商企圖中平等地位之决議法代表白里安氏宣稱法代表願以同情考慮中國之各項要求惟須將每項要求透澈研究俾得實際之結果荷蘭代表康尼碧克氏宣稱中國欲達其合法之志願並圖鞏固其内務荷蘭殊願助成之葡代表達爾特氏宣稱葡代表團深願中國發達而統一後由施肇基起稱各國代表團對於中國及中國之建議一致表示同情其友誼至可銘感中國之建議必能大　大會之成功於是委員會乃宣佈延會至星期一日午後 
[華會中海軍案之修正]  
　　二十日巴黎電　國務卿休士氏昨日午後請加藤海軍大將往晤彼此和衷談述日本之答案問題歷時甚久據哈伐通訊社消息休士氏擬允修正彼所定美英日三國海軍之比例且將注意除噸位外之事端如軍備速率等類休士氏且曾與貝爾福氏會談並展期今日與白里安氏商談縮減軍備問題裴蒂海軍大將加藤海軍大將庫恩資海軍大將目下正謀依據休士氏所允改之基礎商得同意故諸代表直接談晤後已使彼此意見漸相接近由此可望大會速得實際之結果 
　　二十一日倫敦電　華盛頓傳來消息多謂美國對於日本請增其海軍噸位問題不加贊成兩國意見不能和諧云云但據每日電聞法訪員電稱休士氏與加藤海軍大將曾開重要會議休士氏已有重大讓步一面仍堅持三大國海軍比例應依現有海軍力之基礎計核之原則聞休士氏允將美國專家之計核加以修正並考慮未深注意之各節加藤海軍大將已接受折中辦法擬與英海軍大將裴蒂氏美海軍大將庫恩資氏籌商滿意之修正文　　二十一日華盛頓電　昨日午後休士氏貝爾福氏加藤海軍大將會議後聞英代表一致贊成美國所提出英美日主力艦比較力之辦法 
[華會中之陸軍案]  
　　二十一日斯特拉斯堡電　法國陸軍部長巴蘇氏昨在此演説微露法代表白里安氏所擬在大會報告關於限制陸軍案之大旨謂法國凖備接受軍備之限制但須俟德國完全解除軍備而後可據每日所得消息德國固未忠實履行裁兵義務也 
[德國籌備賠欵]  
　　二十日巴黎電　聞德總理韋士博士告實業代表如再固執政府將採嚴峻之理財方法雖解散國會亦非所恤實業代表見政府態度堅决頗有所動聞代表擬提出國家與私人共管鐵路之辦法但國會未必受此調停也實業界大王史汀萊斯氏現已抵倫敦 
　　二十一日倫敦電　德國史汀萊斯氏來倫敦之目的外間頗多猜測據政界聲稱此行與政府事務無關惟史氏或謀與當局妆晤聞史氏來英目的之一乃處理關於顔料之買賣云 
[印度之騷亂]  
　　十九日孟買電　昨日本鎭數處發生騷亂暴民曾焚燬魯爾事之警署軍隊出巡驅散暴動者後他處又起騷亂軍隊被逼開槍死傷暴民多人不與政府合作之黨徒專與波斯敎徒基督敎徒猶太敎徒爲難故若輩今亦紛起報復今晨亂事復作聞暴民曾焚燒數處詳情未悉騷亂全在市場附近歐人商區仍照常營業 
　　二十日孟買電　甘地氏發表敬告孟買人民書謂前兩日内所受苦痛非筆墨所能形容彼非俟孟買之印度敎徒回敎徒與波斯敎徒猶太敎徒基督敎徒和平相處不欲進食唯飲水而已並勸印度敎徒回敎徒退居私室求上帝寛宥凡受傷者須予賠償云云 
[各國近事記]  
　　二十日巴黎電　波蘭總理等已赴日内瓦參與德波分割上西萊西亞之談判 
　　二十日巴黎電　據莫斯科電稱　特羅斯基氏發文警告紅軍謂波蘭現抱侵迫勞農俄羅斯計晝故紅軍宜各凖備抵禦外侮 
　　二十一日倫敦電　北愛爾蘭首相克萊爵士定星期三日謁見英相喬治氏英愛議和談判之頓挫因以微露復活希望 
　　十九日倫敦電　美日航務部與英國有關係航業公司正式宣布由埃及運棉赴美減輕運費之爭端現已和平解决 
L>國外要聞 
[美國通信（續）（十月十一日發自紐約）（安）]  
　　美國經濟恐慌之概况 
　　原因旣明則更不能不究其起點之所在此起點維何即爲供給食物與原料之農界於大戰後頓遭利益上鉅大之損失是也夫農界在戰時所享之利益旣與各界約略相等而大戰時美國食料之輸入歐洲者又爲最重要之出口貨不期千九百十九年八月間肉食乳料二項之出口額首即降至八十一兆（百萬）而是年三四五七數月間之平均出口額尙爲一百二十九兆馴至九十月間則平均出口額復低至六十四兆較之七月以前約减少一半此爲經濟界發生破綻之第一幕繼此而低落者則爲粟麥稻粉之屬迨至千九百二十年十月間加拿大之收穫甚旺足以分减美國輸入歐洲食料之總量於是美國麥粉等之價格復减低二角半至五角半而農人之所得力至此已大有不勝今昔之感其消費力與購買力自亦同時鋭减此則理之所易見者當此之時苟美國其他各種消費品之價格亦即行降低則經濟界嚴重之形勢或不至日演日甚乃事有不然其時各種製造業之工資在千九百二十年開始之數月内正有蒸蒸日上之勢是年正二月間工資之平均率較之千九百十四年增至百分之二百零八九而千九百十九年尙爲百分之一百八十五也千九百二十年之四五月間鐵路煤礦及紡織業之工人尙繼續要求工資之增加於是社會日用品之價格有時不特不較戰時爲低且有因之反形增加者而此際首感生活上之困難者當然爲供給原料與粟麥等之農人彼等以賤價售出之貨而易昂貴之製造物入不敷出自所不免而怨聲以起夫怨聲猶不足患最足使經濟界發生恐慌者則爲彼等購買力之鋭减是時歐戰旣停美國各工廠所製出之貨物自不能盡量輸入歐洲而國内各市面之銷路遂日關重要美國農人及其餘原料上之供給者佔去全國消費界一大部价大有左右市面之魄力於是因農界所得力與購買力之鋭减而影響於製造界與商界之營業實迫處此各有不能相謀之勢經濟恐慌因一暴發而不可止 
　　今更進而論及其中間所經之程序矣大約經濟恐慌旣經暴發之後則勢如懸崖轉石决非旦夕所能望其底定此後美國經濟界之趨勢不出下列三途（一）如物價工資不即行低降則農人及其他消費者之所得力必須恢復其戰時之原狀（二）如農人等之所得力有不能恢復其原狀之困難在則物價工資必須低落（三）或農人之所得力與物價工資一增一减以底於平均上述三種途逕如僅爲理論上之依據似無不可然一按諸社會經濟之實際則又大謬不然蓋美國經濟界之一部分自戰爭以來所享飛揚騰達之幸運大有積種難返之勢而社會羣衆心理則又無日不望物價之低落以度此戰後安穏之生活加以大戰後有多數戰士回國勢亦不能不另行安揷此時即使對歐貿易繼續發達而經濟現狀必須改絃更張不特美國如是世界大勢實無不然也故第（一）理論欲農人恢復其戰時之所得力事實上决不可能第（二）第（三）雖爲自然趨勢所不能免要之必先經過有形之紊亂而後始可達此軌則也所謂有形之紊亂者則社會經濟界各種勢力互相抵拒互相率掣以求得一同時下水之結果也此又經濟組織複雜時各有不能了解其地位關係之現象也今試觀農人最初發生險象時而盤踞於製造界與工商界者尙欲滿其無厭之慾壑俟其究極則又不能不受其牽掣馴至千九百二十年十一月間各種農産物如麥粟稻棉之屬又大遭低落之損失農人購買力較之前一年又低降百分之三十至四十且皆負債纍纍對於前途發展殊不自由而此時銅錫等業亦大受折閲是月銅錫所入反較戰前爲低因此各種物價大有欲低不能欲住不得之勢於是成一忽漲忽落之現象而顧客心理反滋疑惑相率裹足不前市面因之大亂工廠减薪之事自不能免又不能遽得工人之允許於是有暫時倒閉以靜俟時機者有僅能維持半日之工作量者此等現象尤以磨坊靴廠爲最顯著局勢發展日甚一日此則尙爲經濟界各種勢力互相撑拒之時也去年十二月間各種製造業之自身頓現利益分配不均之象其中一部份之進欵已趨於戰前之景况而其他各業則尙安离其戰時之幸運故此時所感生活上之困難者又不僅農人而已據是月物價報告則五金雜貨之屬均已隆低百分之三十至五十麥粟之屬反得復原此足證明製造物亦隨農産物及原料而低落矣祗以工資過重之故其跌落之時間稍形迂緩耳於是工廠减薪問題益日趨重要然此事究不易解决匪特工人不肯稍讓其口得之利益即商界亦大不以物價低落爲然而此種分配不均之現象祗使經濟狀况益趨混沌而已（未完） 
國内要聞 
[北京通信（般）]  
　　驚魂略定之北京金融 
　　自愚十六日通信後今又三日金融界之大風潮已漸趨平靜今以三日來之經過述之 
　　停兑之幸未發現　十六日下午　未至四時兑現中止斯時之危險即爲停兑兩字設一停兑則紙幣之信用暫無以恢復社會上必生擾亂然十六日夜問張志潭宅之會議交行之某某等力主下一明令以交涉未定之關餘爲兑現之擔保而定期兑現即停兑之變相也中行當局力持不可然此呈卒遞而旁觀者多爲之危在京之上海巨商某亦以不能停兑之理由力言之當局次日國務會議此令已擬就將發旋經長時間之討論仍復中止故迄於今日只兩行門首以木栅沿牆紥一通道僅容一人魚貫而入而一人之兑現以十元爲限成爲有限制之兑現而實際並未停止 
　　大危險時期已過　大危險之時期爲十六十七兩日十六下午旣暫成不兑之慘狀而郵局之西人忽又於下午四時停止中交票之收受並停止郵政儲金十七上午市面上全不通用即平市官錢局電報局亦有留難市面之恐慌達於極點烟蠟舖之兑銅元者任何紙幣一概拒絶而擠兑之風潮且及於邊業保商懋業正金花旗等是日邊業兑出十三萬保商兑出七萬其餘亦數萬十數萬不等其他不發紙幣之銀行則活期到期之存欵紛紛提取現金大有耗竭之懼幸至下午以後人心略定十八日郵電照收中交幣十九日平市官錢局能兑郵政儲金恢復各商舖中經南洋烟草公司之提倡及商會之疏通已漸肯收受不過人心惴惴仍恐數日以後仍無現金然十九日銀界商界所得外埠消息則漢口風潮全平天津亦較平靜而張作霖來電願以有擔保有償期借出現金三百萬如有不敷尙可增至五百萬昨日正由政府與商擔保償期之辦法今日下午有自奉歸者謂親見奉天之三百萬載一專車計十三節以砲兵護送至遲明日上午可以到京聞將交銀行公會分配流通料星期一（二十一日）開市市面上驟增多數現金危險之時期定已成過去矣 
　　十一行之維持辦法連日銀行公會及各銀行之相互間迭有集會惟會議内容大半秘密蓋所談事實不能使市民知之生無謂之恐慌也然各行概主維持而於被擠之中交則令其將簿記公開周知發行之紙幣數與凖備之實數以便設法十七十八兩日中行已將簿記交閲其發行數爲五百萬準備之數有三百餘萬公認爲並不空虚於是大陸新亨大宛農工中國實業農商五族商業浙江興業北洋保商中孚聚興誠勸業等十一家定一公約並各與中行簽字收該行之津張紙幣作爲六個月定期存欵一切辦法共有九條得此則同行方面可以代收並可以不赴兑而信用之維持尤不待論本擬今日下午由銀行公會正式公布惟以交行方面是否一致辦理本身尙未决定聞交行之簿記正在調查中明日且由官廳前往協助矣 
　　關餘交涉之經過　十六日即有提回關餘六百萬之議是日下午顔惠慶羅鴻年第一次與安格聯交涉始請其交付繼則讓爲請承認交付未有結果十七日閣議散後顔又遍訪各國公使請其協助各公使多允帮忙然皆以爲權在安格聯使團只能勸告無從强迫而此兩日之間顔羅與安格聯亦經數次之接洽至十八日下午使團會議安格聯亦提一説帖核計儲存之關餘數與所擔保之内債數以爲無條件交還則内債基金將無着落今日上午使團即據以答覆外部然政府中人已認安格聯已有活動可以再進一步爲條件的商量今日下午四時税務處又開會議財政當局均與安協商此事當局之意擬於關餘交付以後指定鹽餘之未作抵押者作爲内債抵保品聞正在磋商中尙未知如何但一般輿論以風潮之起與安不無關係而關餘又未即撥發頗多不平也（十九日） 
 
 

Page 9

 
 
   
 
 

Page 10

 
 
國内要聞二 
[北京通信（市隠）]  
　　中交行擠兑已平 
　　中交兩行擠兑風潮於兹已歷五日自昨日（十八日）衛戍司令部發貼告示列舉十條辦法以來人心已見平定今日（十九日）前門一帶及東西城較爲繁盛之區所有大小商家均一律收用中交鈔票觀音寺街大栅欄各商店貼有收用或歡迎中交票之紙條較之昨晚尤夥如眼鏡店如布工廠如藥房如靴鞋店罔不如是惟舊式商店則尙遲疑不定雖屬勉强通用而面上究現不悦之色同一商人而其知識之新舊高低於是亦可以略見矣今日南洋兄弟烟草公司復製定大小旗幟多面沿街游行導以軍樂其大旗之上書「同胞覺悟」四個大字其餘小旗共計有六各旗所書之語曰「同胞鎭靜維持金融」曰「勿動摇金融自陷破産」曰「勿相驚擾金融自定」曰「維持金融即維持身家財産」曰「維持金融即維持我國國際地位」曰「勿摇動金融以自殺」除書旗游行外復印成傳單數十萬張書此數語而末署以「中國南洋兄弟烟草公司痛告」十二字沿街分散頗能動人據聞昨日一日該公司售出之烟價值及萬元整批零售紛紛不絶於此亦可以覘我國人之習性矣惟今日兩行持票兑現之人仍尙擁擠軍警維持秩序較之前三日益爲周到女子在先男子在後兩人一排十人一組魚貫而進據兩行人員言今日兑出現銀之數當各不滿一萬二千元云此次都門大鬧擠兑風潮固由造謡而來而小錢店之藏匿現洋只圖私利不顧國家亦極可恨據聞日來城外較爲殷實各錢莊已有暗中私相賣買中交票之事提署便衣偵探密密訪查業經證實秉公報告步軍統領王懷慶聞之震怒異常頗有擇尤懲辦數家以資警衆之意至奉天運來現銀三百萬元確將到京今日午後中交兩分行之在奉天者亦有電報到京行報告此事因此兩行重要職員特於晚間在銀行公會開聯席會議籌商對於奉欵到京後之一切辦法有此一隊救兵則人心更可大定矣至關於關餘撥付問題今日下午四時財交總次長及税務處督會辦等約定總税務司安格聯在税務處會議商量結果聞安氏尙未允許京中各銀行議定定期存欵照常收用中票昨日已會議一次將協定矣忽以交行某稍有意見致暫未結盟今晚仍復議大約亦不難合轍也（十九日夜） 
[京津各界之維持中交票熱]  
　　詰問安格聯官商學一致主張 
　　近因中交兩行擠兑問題發生撥交關餘以資應付之説日有所聞其尙未成爲事實者係税務司安格聯不肯撥付據深知金融界消息某君談話謂安格聯所持理由係以關餘本作整理内國公債擔保不得不畫出一部分然此數猶不過四百餘萬而内債基金之二千四百萬乃以鹽餘及交通部欵充付出之鹽餘者一千四百萬出之交通部欵者一千萬又恐兩欵項不確實於本年三月三日由財政部呈請以大總統明令規定關餘充内債基金臨時凖備金而財政部呈文中且有「此項辦法永遠不得變更」等語安格聯遂藉以把持謂係尊重明令不能不將此欵鄭重保存日來外交團雖疊次商議擬將關餘撥交竟爲安氏之説所阻聞外交團已據實照會外交部謂此事法律上究應如何解釋請與安氏直接交涉云云至中交兩行方面近正極力向安氏交涉蓋兩行爲内債基金墊去之欵約計九百萬當此兩行緊急之際此項墊欵自應先行籌還關餘旣爲内債基金之臨時凖備金從法律上解釋更應撥交兩行並非通融騰挪之舉而安格聯反藉以把持實屬有意爲難不成事理彼若稍有覺悟尊重邦交並知自已爲中國一員官吏當不至堅持到底也 
　　天津方面消息直隷省長曹鋭曾到中行稽查帳目結果極爲滿意故已通令一切徵收機關該行鈔票完全收用南京則王省長已通令一律收受中交鈔票自無問題上海漢口未發生風潮謡言亦息北京學生聯合會於十九日午後在中國大學開會由何玉書主席到者十餘校代表當議决五議案中其第一案即中交擠兑問題議决四辦法（甲）警告税務司安格聯（乙）請銀行公會共同維持（丙）請外交部對於關餘事提出嚴重抗議（丁）請各校學生發出傳單勸商民勿庸人自擾 
[財政窘迫中之籌餉聲]  
　　我國財政窮於軍餉中外咸知此次中交被擠其原因所在不待智者而知然政府對於軍費仍積極進行雖不能遽置不問第不妥謀善法前途誠不堪設想兹將關於軍餉之最近情形彚録如下（一）陸軍部直轄各軍之軍餉本已積欠兩月共計一百二十餘萬駐南北苑之某某師迭次要求發餉蔡成勳無法應付不得已决然求去日前政府於挽留蔡氏時曾允先行發給六十萬元後由財部撥出十萬但所差尙鉅仍無着落及至前日始由鹽務署將長蘆鹽税餘欵提撥三十萬元交由陸軍部及步軍統領衙門發放嗣第十六師聞訊亦起而要求鹽務署無可如何又撥給八萬元於是京師軍警餉項乃告一段落蔡成勳之辭意已亦因之而有轉圜矣（二）吳佩孚北來之先曾責成盧金山維持鄂西張福來防守鄂南聞吳鑒於西南聯軍聲勢拓大前方極爲吃緊又規定方略電知盧張大致謂（一）遇有川湘軍隊反攻即將秭巴岳州湘陰等處戒嚴（二）畫線内如發現南軍即可施用武力（三）如敵軍態度强硬我軍即可進攻云其對於出兵經費尤搜括不遺餘力現與曹使商議决定籌南征費一千萬元計由直省加賦公債官錢局三項中籌四百萬由鄂省鹽斤加價銅元局雜捐中籌六百萬元云（三）西南聯軍出動後政府已籌應付方策而最困難者厥爲軍餉問題曹使曾提議各省協助大省五萬中小省三萬五千不等聞政府日前已分電各省徵求意見略謂征南軍費浩繁中央此時實無法籌謀請由出兵各省各自分擔本軍軍餉以期衆擎易舉至以後中央籌有餉欵即分别償還云 
[烟酒借欵之進步]  
　　舊欠外多少增借若干　阿卜脱允退讓條件 
　　烟酒借欵問題近日高財長與阿卜脱接洽頗有進步據聞政府以償還舊欠及維持現狀亟須借訂先以條件過嚴恐人民反對且磋商之數目尙未接近故暫停頓有與日本商借還美之意但近日以來又託徐恩元極力與阿卜脱疏通懇其將條件放鬆稍增若干聞政界消息稱烟酒借欵已有即與簽訂之訊原因爲阿卜脱已允將條件退讓除償還舊欠外多少稍增若干並聞因日來中交兩行風潮擬不俟合同簽字先交二三百萬交付我國維持中交兩行之用至是項合同之簽訂亦即在日内由高廳長與張督辦磋妥即簽云云 
[字林西報論北京政府之地位]  
　　字林西報二十一日論評云北京政府財政之困難頗有日甚一日之現象中交兩行之擠兑愈見政府之困難雖一時之難關現已過去然據本報訪員屢次通信北京政府自身恐仍不能再長久存在故政府猝倒之後中國情形何如實爲至饒趣味之問題惟吾人之意見則以爲政府即倒各種情形决不至如何惡劣吾人常見有數種之下等有機體雖屢被損傷然仍舊可以生存又有數種之下等有機體有時忽缺乏生氣但經過若干時後固仍能回復其生機今日北京之政府有若干方面即類似於此之下等有機體雖有生命而並無作用即使覆亡與國家固無重大之影響也又中國之聖人崇尙無爲故孔子嘗謂無爲而治天下者其舜也歟舜德至大故僅以一人之表率即可治天下於無形而今日中國之政府亦崇尙無爲惟無爲之意不與古人同政府之權力實被各督軍等所掠奪該督軍等僅在名義上政府之屬下而實則握有軍權據有兵工廠且管轄各省之税務焉夫軍權等等均爲統治權之作用而中央政府旣任人操之則其地位在人民心目之中已不認爲如何重要以其所以爲無爲而其倒敗之所以無足輕重也又吾人並不信今日政府中人將自動的辭職彼等如能具辭職之意則早已辭職矣如以財政總長而論則彼旣不能支付京師軍警餉給及敎職員俸給之少數欵項理宜舍位而行但彼每日仍東至一銀行西至一銀行此處借洋數元彼處更借洋數元甚至且支付不能兑欵之支票以事敷衍可見在今日狀况之下不能行使職權之原因也此等人物苟非吳佩孚或張作霖欲將操縱實權與登塲作傀儡之人歸諸同一派别則其地位决不至摇動反之若誠重組政府設定一軍人的内閣則反爲不妙緣新政府必須得列强之承認（按改造政府與改造國家異依法理論改造政府無須列邦更爲承認之手續西報所論似誤）承認有條件而其勢此種條件又非軍人所願聞且今日之北京政府僅爲一徵收關税鹽税之地方固不必將其取消有此政府究尙有關鹽餘欵可供需索若此旣經列强承認而又負有外債債務之政府竟將其推倒則列强對新政府其勢必求國際管理財政國際管理爲中國人民所不願聞而尤爲軍閥所不願聞故今日之北京政府遂因此情形而延其生命焉 
[交通大學風潮可解决]  
　　交通大學日久不决現聞該校董事會見學生之廢時失業京校當局之措置無方長此相持殊屬非是遂於日前開會討論解决之辦法當即通過一新議案係將原有北京鐵路管理各班均即改編大學經濟部鐵路管理科並補習大學課程其詳細辦法由校長另定次日即由該校胡主任口頭傳述預告學生代表並希望早日上課恢復原狀學生方面當即開大會討論認此議案尙稱公允多已滿意至學生所要求各條件如不承認徐廣德爲大學總授已不成問題因徐氏遭人反對早已辭職他如願三年畢業與以相當文憑前在路校所習各科均予以大學單位路校原有一切待遇永久保存京滬學生一律平等各項均經該校長完全認可 
[東三省通信（隠）]  
　　吉林金融之危狀 
　　吉林金融紊亂已非一日近則有不可思議之概原因固甚複雜而濫發紙幣致受日本金票操縱之影響實爲最大原因蓋錢商中隠以金票爲交易之標凖金票之漲落左右各種錢法此稍明東省金融者所共知也最近當局以現欵缺乏特嚴令禁止現洋出口以爲治標之策究無裨實益目下中·交·東三省·各銀行·以及郵局匯兑莊之匯水由每百元取費一二元漲至四五元銀根之緊於此可見一斑新任財政廳長榮淑章蒞吉伊始即有晋京之議探係列席全國財政會議及向中央陳報吉省財政狀况並籌商根本整頓之辦法日内即可成行又聞孫督軍在哈將向中交兩行商借現欵以濟市面省議會以此事關係全省金融人民生活爲維持圜法起見業經提出質問書咨請省長速籌辦法以維現狀並以患在眉睫凡我吉人憂戚與共均應籌謀補救爲特召集農工商三會首領開會討論維持辦法當時表决四項（一）限制官銀號發行官帖（二）取締永字號收買大豆（三）廣發銅元以濟市面（四）嚴禁現貨出境以上辦法係暫維現狀至根本救濟仍須請由省長設法故於九日午刻省議會于劉兩議長·長農會伊副會長·省工會胡會長·總商會徐會董等聯袂晋謁代省長王樹翰商承一切當由王代省長訓令所屬一律禁運現貨出口一面令行省會警察廳派警彈壓行市併於車站要隘嚴查旅客行李有無私帶現欵詎紛擾數日非但毫無效果反覺步步提高現警廳又呈請省署轉咨軍署加派憲兵到場協助俾資得力不知將來結果如何據個中人云此次現欵缺乏確由日商在北滿大宗收買運往大連當局無法禁止聞奉天長春兩商會有取締金票講行之議果爾則予日人以當頭棒東省圜法或可稍稍緩和焉又全省軍政大小各機關以新財廳長來十月份餉薪必可早日照發孰知遷延復遷延竟無發放確期一般小官僚均已憂形於色而學界所感痛苦尤甚司法界賴狀紙費以資挹注困難略少日前聞財廳將十一月薪餉備齊通知各機關領取無不額手相慶然十一月份薪餉轉瞬即届又不知何時始能發放也 
[昂溪商校歡迎蘇敎育家]  
　　黑龍江昻昻溪火車站爲中東鐵道南北要衝並爲旅客到省城齊齊哈爾必由之路我政府特築昂齊鐵路以接中東鐵路故昻昻溪實爲重鎭昔稱俄路界今改稱特别區域俄民約二百餘户均以牧畜及經商爲生華人約二千户邇來商務日盛房屋日增居民日多商會會長張秀峰君熱心興學籌辦商立學校昻地俄官向抽地方商業捐每年四千金辦俄文學校其中以俄人子弟居大多數張君屢次與俄人力爭要求分撥經費另設中文學校現已允撥常年一千五百金張君又募捐以補助經費并購地建築校舍美輪美奂頗爲昂市增光十月下旬上海敎育實業演講團幹事沈戟儀君到黑龍江路過昻站訪商會會長張秀峰君張君陪同參觀商立學校并敦請沈君演説沈君因恐語言不通特將演説宗旨撮要書於黑板上囑學生抄寫每寫滿一板講畢之後必由主任敎員張子達君覆講一遍凡寫三板中多譬喻引證足以感動人興會學生頗能領悟并能記憶足見荒遠極北之地苟能興敎育亦不難造就人才也十一月上旬沈君由龍江到哈爾濱復經昂站校長張秀峰君及敎員張子達君特囑學生排隊用軍樂送沈君至車站沈君在車站高地上對敎員學生臨别贈言環而觀聽者數百人北地風氣未開不識字者居多數男蓄辫女裹足風俗未改良昻站地方切實辦學規模完備影響甚大聞明年添設高等小學加添學額頗有方興未艾之概 
[漢口金融界之善後辦法（漢口通信）]  
　　漢口中交兩行因受某國人謡言影響突於十五六兩日發生兑現風潮當時雖頗擁擠而以兩行凖備充足又得其他商業各銀行及各錢莊之從旁維持兑現風潮未久即歸平息顧鄂省各界於原因明白之後對於某國極爲憤慨銀行公會錢帮公所以及各大商店多有提議拒收該外商鈔票凡有存欵於外人銀行者一律提取藉厚庫存武漢兩商會昨亦根據銀行公會公函通知各商店勿聽外人謡言太會協進會除通告各界謂當此華會開幕我國生死存亡關頭之時切不可妄聽謡言自擾市面外並函請省議會將某國破壞我國金融證據通電各省電陳太會請求公法裁判蕭督亦於十八日午前七時召集官商大會議討論維持金融方法列席者除蕭劉兩長外尙有杜鎭守使陳交涉員崔警務處長魏財廳長郭官錢局長及漢商會長萬澤生武副商會長張則先漢口中行副行長洪琴西交行行長曾務初興業銀行行長史晉生中孚銀行行長孫蔭庭工商銀行行長陳伯莊四明銀行行長孫衡甫鹽業銀行行長李瑞生金城銀行行長陳巨川懋業銀行行長丁志蘭等十八人决定辦法六條（一）由漢口各銀行委託造幣廠多鑄銀元以爲現銀發生恐慌之預備（二）江漢關及同地軍警於舟車出境時應切實檢查防止現銀輸出（三）銀行公會錢業公所及官錢局隨時在漢口開聯席會議維持營業信用以免紙幣發生擁滯（四）由軍民兩署出示禁止武陽夏三鎭錢商任意壓抑票價如違則永遠停止其營業（五）由陳交涉員非正式向漢口外交團聲明漢口各銀行資本雄厚營業穏健决無意外之虞請勿爲謡言所惑喪失從前好感（六）由漢口銀團電請京津滬各埠銀行從速召開全國銀行聯合會共商自决辦法開會地點主張在天津討論至十二時始散使以上决議果能一一見諸實行則此次風潮適足爲我國金融界之好印象是在國人之覺悟耳（十一月十九日） 
[湘省提征田賦之反響]  
　　湘省十年度預算案已經政府交由省議會核議該會因此問題特開緊急會議審查數月始行經過初讀除將支出各欵核實裁减外並將收入項下之釐金屠宰司法三項根據調查所得酌量增加收支兩抵尙可盈餘二百七八十萬元乃政府忽於此時提出提征十一年田賦案咨交省議會請求同意省議會當將此案交付審查至預算案提出二讀會後政府又派財政廳長鍾才宏·軍需處長彭熙同同時到會報告財政情形請通過提征十一年田賦案據鍾廳長報告現在每月支出共需九十萬收入則僅五十萬左右故不能不提征田賦以資挹注云云據彭處長報告則謂前此所需軍費在各縣指撥甚多大概均係以十一年田賦抵借如欲使人民出欵有着應以開征爲宜再就總部事實上言則七八九十等月軍費業已用過而所欠之餉爲數尙多以後八個月軍費如須使其有靠必提征方有着落云云一般議員惟彭熙治李容巨等三數人主張提征其餘則一致反對其理由（一）議會審定之預算案係由政府編送議會雖有增減然係根據調查所得者而來且爲數不多較原案收支各數均不過百萬之譜旣有盈餘何必更征田賦鍾廳長所報告者與原案大相逕庭更不可解（二）湘省本年旱災廣袤至五十餘兩方救死之不暇更何能提征田賦（三）自來政府祗有預算案而無决算册如其通過旣不足使人民信用且恐政府以議會易與更事提征雙方爭執極爲激烈十三十四兩日開會於此項問題均未解决各縣人民僉以湘省連歲以來旣被天災復遭兵燹本年乾旱災情尤重大異常於提征田賦一層實屬無力承認昨已有五十縣人民代表警告省議會大致謂預算有餘而政府財政紊亂歷無决算公布益以五十一縣巨荒何能提征末謂富貴浮雲轉眼即幻請各議員激發天良無爲殺人利器再種去歲雙十節之惡因云云並聞某某兩協會對於此事亦爲激烈之反對業已數次集議如政府必須提征或省議會通過此案則人民爲自衛計當籌最後之對付就以上情形觀之恐此事將引起激烈之風潮也 
[湘代表之南軍北伐談]  
　　南軍北伐問題孫中山前以甫經發動即阻碍叢生爰决計暫行停止從事疏通俟與西南各省各方聯成一氣後再合西南全體之力大舉北伐情形迭誌前報兹聞湘當局前派往粤中之某代表已於日昨回湘某會特開會歡迎就詢北伐軍情狀據某代表報告北伐軍自停滯進行後即由中山派出代表多人分赴各方誠意接洽聯絡一事刻下已告成功中山遂擬定大舉計劃分三路進攻以湘粤軍自湘省出反攻岳州爲中路以粤桂軍自南雄出進攻贛南爲右路以川滇黔軍自巫夔出復攻宜昌爲左路此外復以陜軍爲前應軍聯合川省分途進攻至閩邊防務及甘邊防務則於粤川軍中各抽調一部份擔任三路各設總副司令一統率各該路軍隊孫氏自任大元師居中指揮其第一步會師地點仍主武漢各軍餉銀則暫由各省各自擔任至出兵時期則須將計劃確定障碍排除後始能定妥然預先揣測大約總不在遠刻正派人與各方籌議以外尙有數種計劃以與西南有利害關係現須代守秘密不便宣洩云 
[河南女師學潮近訊]  
　　敎廳長出席議會情形 
　　女師範此次風潮本起於小故終至釀成解體職司敎育者固百喙難辭措理不善之咎連日汴垣敎育界已數次開會討論此事中小學以上敎職員學生對於當局處置錯謬均力主由學界自組委員會辦理此案因敎育廳旣以明令解散斷不容其出爾反爾且該女師全體學生敎員亦已决定堅持到底李步青至此知事已不妙遂於昨日邀請各界代表到廳商議收拾辦法言外深有自責之意各代表當以「無主張聽廳長辦理」兩語答之李遂邀各人同赴省署謁見張鳴岐省長請示 
 
 

Page 11

 
 
結果聞將暫委張希曾權充校長一面下令召集全體學生還學開課意謂風潮當可緩和矣乃省議會方面忽又提出質問案十七日午後二時開會李廳長應邀出席旁廳席已無隙地嗣由某議員臨時動議暫停旁聽於是退出者一大部分王議員首先質問李氏無形解散女師理由李答并非解散特以學生囂張不可理喻暫往　停止授課并藉此稍遏青年越軌盛氣行爲李議員復起質問據廳長言旣非解散女師刻下糟到此地爲各處女校未有之怪劇主管機關將用何法善後李答已與張省長商妥另委校長不日即行召集决不久曠時光遺誤青年衆認爲未能滿意限李一星期内將辦理 
現狀咨覆遂散席至省垣輿論界對於此事均痛斥敎廳前日訓令之奇謬頃聞李氏已有辭意并已向張省長表示一切惟學潮能藉此緩和否則尙難逆料耳 
[汴省水利局之爭議]  
　　汴議會前經議决裁撤河南水利局一案原擬將該局局費撙節以一部份撥充補助設立河南大學之用自此案咨省署執行後社會一般論調甚表滿意詎料該局中人竟赴京大施運動冀推翻此案昨省署忽接京水利總局來電質問此事并指議會此舉爲違背法律省署接電後頗覺左右爲難只得暫緩執行一面咨文議會詳列上述情形議會則以議案已付表决萬難撤銷亦備文駁回將來此事如何結果尙難預卜兹録京局致張省長原電如下開封張省長鑒統密據河南四道公民劉道隆等函呈河南省議會議决將河南水利局取銷一案以冀撙節經費并於本月四日咨請省署執行并有將該局費提作别用請速電省長撤回等因是否屬實無從懸揣惟查省議會暫行法第十六條規定省議會議决事項以不抵觸法律命令爲凖河南水利局係根據本官制第十三條設立局長顯經大總統任命似未便任該議會取銷如該函呈屬實本署斷難承認應請貴省長查照省議會暫行法第三十九條辦理希電覆全國水利局青印刻議會對於此事於本晨又開會討論聞已决定必行不知張省長將來以何法解决耳 
[杭州快信]  
　　杭州造幣廠停鑄夜工已歷旬餘今日起照常恢復本月份省金庫收入仍短不敷支出約有四分之一財政陳廳長飛令各縣局催解各欵一面與銀行商議借現欵以資挹注 
　　歸併師專各校改設大學案今日省議會開議共十六起重又提出列入第一案越俎毆人之毛翬等已由受害人鄭邁提出懲戒惟學生方面仍抱不平 
　　貧民工藝廠廠長馬衡被斥退藝徒樊少伯造成蜚語請願議會不候查辦先偕議員林某借調查爲名赴廠恫嚇不知挾何用意 
　　錢江船業公所成立至今僅及一月各船户紛紛反對有陳鳳弟指爲詐欺取財起訴法庭准詞提究實業雲廳長已飭杭縣知事詳查確情呈候核辦 
　　浙江警察協會昨開常年大會選出正會長祝紹箕副會長楊桂欽劉銘勳評議員馮光宇吳熙蔡光宇毛鋭等二十人 
　　浙東各屬辦理清鄉業已完竣盧督軍查紹縣諸曁新昌嵊縣東陽等已獲匪盜不少而在逃者尙多特將已獲未獲各犯名單咨行省署會飭各屬一體通緝 
　　軍警衝突案經陸部咨查軍民兩署將辦結情形咨覆 
[南京快信]  
　　中交兑現風潮此問已完全平息寗造幣廠昨解現洋二十萬元接濟京津中交行兑現 
　　省議會前日選舉會簽到者祗三十人調查在寧人數約有百十人左右所以不足法數者當係協商未妥之故昨臨時主席張肇炘又發通啓謂現到會同人擬再休會兩天務祈諸君概勿離寗協同續商俾星期一（二十一日）得以開會實行互選大局幸甚 
　　寧總商會建議裁釐加税呈由王省長轉呈府院昨奉院電此案關係重要須審愼考慮已交主管各機關籌議進行 
　　白米每擔現又漲至九元八角聞偷運出境者仍日有所聞 
　　實業廳昨通令各縣組織實業調查會 
　　齊督原定今日（二十一）在小營閲兵因雨延期　　陳調元電兩長報告豐縣大股土匪已竄往山東曹州兩省刻正派隊兜剿 
　　嚴財廳長日前奉兩長特派赴滬代表列席華洋義賑會昨日公畢返寧齊督派本署諮議廳長劉之潔偕同張紹曾赴杭謁盧永祥司法次長余紹宋昨由寗返京地方通信 
[蘇州]  
　　蘇中行並未擠兑　京津漢滬各中交銀行因有人散播謡言致發生擠兑風潮當以準備充足故旋即平定此次風潮蘇埠之中行鈔票事前旣一律通用臨時亦無何種風潮各項商店均通用如故詎有某外人所辦之某報前昨兩日於城鄉新聞欄内連載中行擠兑之新聞致有少數商受愚一時有不用之説旋見市面仍可通用乃亦收用故蘇埠中行絶無擠兑風潮云 
　　縣自治協進支會成立　吳縣地方自治協進支會二十日在植園開成立大會各機關及武進常熱吳江等縣均派有代表列席下午二時許會員陸續簽到吳縣郭知事派第一科科員邱詠豳警廳派行政科科員秦曾釐西區警察署派巡官劉祖光到塲監視三時振鈴開會公推潘萃青爲臨時主席報告開會宗旨後將草章逐條通過遂投票選舉職員計選出正會長宋銘勳副會長李振霄吳兆烈幹事十二人顧賡熙沈德琪潘萃青葉正甲萬維鼎陸心榖戈秋潭俞晉陶徐良顔英焯孔憲高鄭孝善散會時已萬家燈火矣 
　　籌設四鄉田業分會　吳縣自光復後即有田業會之創設凡關於借漕加税等項均由該會與縣接洽近有某董發起組織四鄉田業分會以副佐總會辦理一切關於田業事宜現聞定於本月二十三號下午二時在舊學前農會開會討論進行手續昨已遍邀各市鄉董事蒞會矣 
[鎭江]  
　　鎭埠金融之平穏　自各埠中交鈔票發生風潮後鎭郡中交兩銀行前三四日鈔票兑現亦較平日畧多旋以該兩銀行準備充足人心平定故並無風潮發生 
　　發現白喉險症鎭江連日天氣乾燥温暖致城鄉發現一種白喉症朝發夕死異常危險聞十九日南門外黄村有王姓成姓均患此病未及一日即行斃命 
　　齊督來鎭消息　齊督軍不日將出巡來鎭駐鎭陸軍第十九師長楊春普業已籌備行轅頃得確息齊督定本月下旬由寗出發先至鎭江檢閲各營然後再赴蘇常淮揚徐通海等處速日鎭城文武各官預備一切頗爲忙碌 
　　省委勘災蔵事　王省長日前遴委姚日新赴江北豐沛蕭碭等縣勘查水災刻已蔵事日昨乘舟來鎭次晨即乘早車回寗銷差 
[徐州P ] 
　　邳縣勦匪近訊　邳縣警備隊第二隊日前得紀家集董鄭榮昌報告謂有匪首竇金山紀一山等率匪四五十名窩聚於鞏家樓等處縣署遂派高隊官率隊士六十人前往痛勦混戰一夜相距數步遠近當場將匪擊斃四名傷七八名陣亡兵士孫得廣一名至天明匪始逃竄無踪 
　　槍斃惡棍宋三　銅邑馬溝市惡棍宋三素與匪通從中漁利現爲防軍第六師連長查悉於昨日會同保衛團總黄志謙將宋三槍斃以寒匪膽 
[清江]  
　　清江閘興工修理　淮陰清江東門外運河大閘向爲鄉民進出縣城之孔道每日行人經過其上者恒以數千計第該閘橋梁歲久失修往來之人殊爲危險兹該閘管理員王景丹君因前經報清修築刻已核准特於十六日招匠人及夫役等從事修理臨時並用長木將閘上道路闌阻俾免晚間行人誤行失足云 
　　對於外資電燈公司之會議　五校學生聯合會代表三十人與淮陰各業商董等前日齊集縣商會開會討論抵制日資利淮電燈公司方法開會時列席者商界全權代表爲正會長楊崧喬·副會長王斗符學生會代表正會長秦兆鑿·副會長吳駿圖雙方又各推速記一人首由秦君發言略謂商界須共同抵制措辭異常嚴正楊君亦有演説旋由雙方研究抵制辦法磋商再四結果由商界楊王二君保證已註册之商店未裝電燈者在四星期内不再裝用已裝者則無論利淮電燈公司聞火與否均一律不點而學生方面秦吳二君保證五校學生在四星期内亦不集隊演講條件議定後當經雙方承認隨即散會但會議時所訂條件完全爲德道上之保證並無形式上之條文云 
　　鉗口壩合龍　淮陰楊家莊鉗口壩開工修築已近月餘昨據駐工上游堤工事務所人員報告謂目下上柴料進足所有土方業已先後用去不少大約日内即可蔵事云 
[嘉興]  
　　奬勵查米辦法　嘉興今冬災歉預料明春勢必告糴於鄰省除由汪知事一再諭令各米商不得私運出境外省署亦以沿海各縣汊港紛歧米石易於偷運特定奬勵辦法俾人民輔助查察規定由人民報告軍警因而查獲私運米石者將所有米石變價充公以三成奬給報告人以二成奬給拿獲之軍警以資鼓勵業已行文到縣由縣令知水陸軍警曁各居民一體遵照矣 
　　禾邑銀根加緊　自京漢等處發生銀行兑現風潮後禾邑銀根頓形加緊洋釐以滬市爲轉移現亦漸見加長故規元日形短縮值此晚米及黄荳桕子上市之秋各行號需用孔亟各錢莊爲維持大局起見多籌集現欵以便商號取用所幸各種鈔票市上照常流通並無停用留難情事因此但覺銀根加緊尙無恐慌景象也　　令查嘉邑災歉　嘉興耆紳及各團體因今歲災歉紛呈省吏調求豁免糧賦撥欵振撫以蘇民困在案現沈省長閲呈後已令飭錢塘道尹財政廳迅速派委馳往該邑詳細查勘列表呈報以憑核奪一面指令到縣轉知耆紳陳枝萬等三十餘人知照現悉省委早已蒞禾赴鄉查勘因境地廣闊須再閲一星期當可查竣矣來函 
[三河夏龍泉等來函]  
　　申報館轉安徽旅滬同鄉會諸公鑒近因舒城縣於漕米項下擅加田畝捐事電禀省長財政廳長文曰安徽省長財政廳長鈞鑒舒城錢漕本重民國又加地方附捐一成農民本難擔負因政府曾有通令地方田畝附加不准過正税一成祗得忍痛輸將未敢違令詎該縣於本年漕米每石原徵洋五元一角二分外突加四元三角三分六釐比較已過正税十分之八似此苛徵實屬朦上欺下爲此公叩電飭縣知事照舊徵收便民完納倘逾正税賠欵及附加一成外民等誓不承認候示祗遵李聚豐倉劉耕讀倉潘榮晉倉唐稽古倉李義恒倉等曁四千二百户叩寒伏希鑒察主持公道一致反對以杜他縣效尤幸甚李聚豐倉經理夏龍泉劉耕讀倉經理劉伯龍潘榮晉倉經理秦棟臣唐稽古倉經理唐彦廷李義恒倉經理王景賢等快郵諫 
雜評一 
[樂觀語（默）]  
　　謂國内一時混亂爲改革後必經之狀態美國當時亦然此樂觀語也夫使混亂而果爲一時的現象固無害於大局若長任其擾擾而不爲收拾則國家元氣必漸剥削無餘他日雖欲回復混亂前狀態而不可能矣謂金融界受此風潮之一激而得鼓動羣衆合作之念確定鞏固金融之基礎此樂觀語也夫使此鞏固金融之法果能切實進行而不徒託空言則金融固有轉機之望若僅激於一時意氣風潮已過而此團結力即隨以渙散則他日不幸再遇波浪更將無法以支持矣謂此次大議席上我代表所提之案頗得各國同情以爲反響尙佳此樂觀語也夫使此種尙佳之反響我國人能善用之乘此機會而能稍自樹立以示國人確有自治之能力則外交或可收良好之效果若國人不知所以自愛其國不知所以利用太議之機會而仍率其自訌之故熊則此尙佳之反響　將逐漸消滅而等於無或竟因此而得相反之結果亦未可知矣 
然則樂觀語果可以樂觀乎哉 
 
 
] 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[北巖爵士昨日在滬之盛况]  
　　世界著名倫敦泰晤士報主人北巖爵士於前晚由京抵滬時各方面歡迎之情况已紀昨報兹將昨日爵士參觀本館等處及午後離滬時之情形與其談話詳載如左　　參觀本館情形　昨晨十時北巖爵士蒞本館參觀館中先期柬請王儒堂·聶雲臺·沈信卿·秦潤卿·錢新之謝福生君等與密勒氏評論報主筆共同招待館中懸有中英國徽與萬國旗幟並陳列菊花多種以資點綴爵士蒞館後由總主筆陳景韓·營業主任張竹平兩君·與汪英賓·謝介子·朱應鵬·李嵩生·鄭希陶·余瑞波諸君招待先請爵士參觀全館各部次在三層樓餐室宴叙陳總主筆主席致歡迎詞次由北巖爵士致詞云「鄙人遠游貴國各處今日獲來貴館參觀殊有一種特異之觀感即貴國之報界竟有用最新之組織設備如貴館者也鄙意世界幸福之所賴莫如有完全獨立之報館如貴報與敝報差足與選報館採集各種眞確之新聞供獻於世界其價值與功用實遠過於外交因新聞事業能實 
[倫敦泰晤士報北巖爵士贈與本館之玉照]  
行公布之眞理視外交之猶或參用他種手腕者·爲何如耶中英與各國報界能常合力促進則大有利於貴國無疑現在美京之太平洋會議積極進行鄙人深希望其結果能使貴國受大利益尤願貴國人士皆益努力自治使前途可以樂觀現如京津之金融風潮實於大局無甚關係因貴國地大物博潛力甚冨且凡新改造之國家必不免有困難情形如從前法國美國之革命皆非經舉手投足之勞可以平定者也語云「百聞不如一見」鄙人此行廣觀貴國情形對於貴館方面深抱樂觀敬奉一觴以祝貴國前途之興盛與貴館之發展」宴畢爵士遂以玉照一幀贈與本館陳總主筆復稍叙談始興辭而别 
　　參觀各處情形　北巖爵士在本館宴叙後即乘溥益紗廠徐靜仁君請乘之汽車·赴鐵馬路上海總商會參觀由會長聶雲臺·副會長秦潤卿君等欵待並邀往該會之商品陳列所參觀次赴字林西報參觀一切又赴大會報參觀該報謝福生君先行相陪同往復參觀望平街各報館與新聞報本埠風景亦曾略爲觀覽 
　　離滬登舟情形　此巖爵士昨觀覽本埠各處對於聖約翰大學卜校長方面本擬親往晤候因時間匆促即以其名刺與照片各一託本館汪君於昨晨先代送致至午後二時已各事妥竣乃仍乘徐君之汽車赴海關碼頭登渡輪往送者有本館張汪謝三君與各報代表共十餘人並由大陸報謝君與本館汪君同乘該渡輪送至吳淞登大輪Ｎyanza號布置妥帖後始珍重而别 
　　爵士與國聞通信社記者之談話國聞通信社記者曾往禮查飯店與北巖爵士晤談兹將爵士之所言誌下（一）希望中國之統一爵士對於中國政治之意見以時間短促未有詳細發表但甚重視中國之地位謂中國爲改善國内現狀與世界現狀起見均須力謀統一此爲其對華之希望（二）太平洋會議之觀察爵士謂太平洋會議係歷史上最緊要之集會將來太平洋中之和平與戰爭胥賴與此會之人員决定之又謂歐洲昔嘗舉行若干次之秘密會議其結果遂致各國間發生許多之誤解及困難此次太平洋會議則應用報紙介紹公開之英美兩國對於世界問題均取一致之態度而尤以對太平洋問題爲然（三）重視新聞事業爵士謂彼現在仍係一新聞記者前曾屢因保全新聞記者職務起見拒絶接受内閣中之位置又謂新聞事業對於外國須抱有一種援助的態度彼之辦報皆謹守無評　他人權力之規律惟對於已國之事務則不惜盡力以批評之又謂彼以爲今日吾人之技能無更有可貴於新聞之學識者新聞學識之用途現在世界上日多一日世界各國其中或有因報律不甚峻酷而其新聞記者因而甚覺愉快者惟當大戰之時英國當局曾擬褫奪吾人數世紀來所得之自由即在戰後亦曾擬加以取締但吾人今日固仍維持戰前之狀况要知吾人旣得之自由决不容人之褫奪在民主的國家新聞係政府之一部新聞者爲官吏所需之針砭天下决無無可指摘之人决不能不容人指其瑕疵要知政府對於報紙所下批評其表示遺憾之處即爲證明批評應有存在必要之所在然在報紙方面不但須知有批評之必要須知尙有代政府擬定應取政策之必要也余之所以不入政府中任事者亦即非吾人力有不能惟因不願因此而棄吾新聞事業之權力耳惟吾人亦仍須得知别國之情形敝國之新聞記者三十年來佈滿各地此實爲新聞事業最特殊之現象之一又世界新聞記者其游歷各地者亦正多惟中國各報則旅外之新聞記者甚少此實爲遺憾余能遍歷各國及能誦讀數國文字實爲余之大幸最後復言一國觀察他國即從報紙而觀察之故一國新聞記者雖輕描淡寫數語有時即足激起他國之忿怒故報紙者或爲戰爭之由來或即爲和平之機械惟視如何運用之耳今願吾人均爲世界和平效力力謀阻止世界可佈戰爭之發生云云 
　　爵士與星報記者之談話　星報載北巖爵士之談話略謂某日人語余華府會議乃日本軍閥派所受之第一次棒喝無論其在美代表如何發言日本軍閥甚恨此會議當美國請日本與會之初彼等即反對之今則專思設法以規避大會之决議以上言論已由余在日本所晤之許多英美人證實之余若發表其姓名則此英美人將不能在日本辦事因軍閥與遍處皆是之武裝警察不許人言論自由也彼等藉英日盟約壓抑其人民日本賴盟約之力膨脹勢力北至西比利亞南至澳洲東至阿拉斯加爲維持偉大海陸軍計故在軍備上浪費民財逾全額之半數直接與間接税甚重以致生活程度與美國等此種事實乃余等從久居日本之外人及許多階級之日人調查知之者明白之日人歡迎華府會議視謂日本人之救星據謂無擴張餘地之説純係讕言日本北島今猶空曠也軍閥希望斷續英日盟約而代以其所謂英美日盟約若英國抛棄威海則日本軍閥可交還山東連鐵路在内此維新派日人之言也絶對統治日本者爲四大元老今商業之清淡景象與生活之高貴程度漸弱四大元老之地位元老不獨統治日本且藉張作霖即接洽北京金融者之力支配中國在華盛頓之代表南方政府有數百萬人之贊成迄未有代表在美京余與中日英美人談話屢次而知英日盟約今已成華府會議之滑稽物遠東英人商會蓋無一不反對此約之賡續此約將來廢除後須設法遍告各階級之華人因日人在華人中聲稱此將秘密繼續也南方政府領袖請余建議將日本戰時威逼中國而得之各種密約悉數陳列於華府會議之議席連二十一條要求在内云 
[中交兑現五誌風潮完全平靖]  
　　本埠市面昨日甚爲平靖人心亦安定兑現風潮已告終了矣上午洋釐僅七錢二分半下午因有某外國銀行收買銀元接濟其北方分行致洋釐復漲至七錢三分半云 
　　滬寗滬杭甬兩路管理局昨奉交通部電令云中交兩行兑現風潮現已日趨平靜外傳兩行倒閉之説殊屬不確仰即轉飭所屬一體查照以免驚惶紛擾云云當即由任局長傳知全路各站凡持京津中交兩行鈔票算給車脚一律收用云 
[吳和士外交大會意見書補紀]  
　　國聞通信社云國民外交大會自開會通過章程後有數省區代表覺章程中有未妥之處故執行委員各省區均未産出以致會務頓陷停滯之象現聞有數省區代表將集議提出公允之修正案此事不日將可實現寰球中國學生會代表吳和士提出意見書一通對於會務進行頗多具體説明意見書大致（一）各人表草擬章程數種大旨相同僕俱可贊成惟關於會務方面鄙意有數種重要事件必須規定於章程内推舉專員多人擔任其事庶幾其可以有實力可以圖發展若僅以常有宣言書爲盡國民外交之能事則已不能立責望於人宣而不實言不能行吾未見其可也蓋華府會議僕終不敢信任爲於吾國前途有絶大之利益彼野心國方且百出其伎倆欲於此會中擠吾華於不國之列雖有主持公道者恐一喙不敵衆口知難而退又蹈巴黎和會之故轍耳所以僕居恒時有一華府會議吾國失敗之小影現於腦蒂而深有望於國民外交大會之辦事方針從預防外交失敗及失敗後之如何補救兩點加以注意耳今將本會應辦之重要事件列下（甲）出版事件以國民公意宣傳於各國冀以喚起同情貫澈主張且藉以破壞野心國之新聞政策顚倒黑白則西文之出板品在所必辦國内同胞多數昧於世界大勢並不知太平洋會議爲何事吾人欲喚起全國人之注意共濟時艱則本國文之出版品又在所必辦也（乙）演講事件文字之能力不能及於不識字之人且語言有一種特殊作用可以使人俄頃間喚起其傾向心所以本會當有無數演講員在全國各處演講世界大勢外交歷史國家現狀及華府會議之所由組織與關係使舉國注意萬一外交失敗可以共圖補救（丙）交際事件國民外交不僅在文字上宣布主張當從實際上做去方能收效本會應有無數交際員隨時隨地與各國國民接洽發揮眞理主張公道則雖在野心國其國民未必俱爲野心家當緊要關頭或能説一句公道話此則對外交際不可不注意也本會雖爲全國各團體共同組織然儘多懷疑而未加入者是以有賴於交際員之分頭接洽方能舉國一致此則對内交際不可不注意也（丁）籌欵事件金錢 
[由右向左第六人即北　爵士歡送北巖爵士離滬赴香港之攝影]  
美新照相館自海關碼頭攝贈 
世界任舉一細事非錢不行矧任重事繁如本會赤手空拳奚能辦事卽以出版一事而論已屬不貲所以本會應有無數籌欵員分頭設法源源接濟使辦事不生困難方克收效（二）十九日舉行大會一舉一動爲中外視線所集萬一再有十三日談話會之紛擾現象竊恐本會從此解體國民外交永無實現之一日且貽野心國代表在華府會議多一口實今爲預防計當於預備會商訂大會會塲規則就鄙見所及如（甲）祗從事實討論絶對無演説（乙）各代表發言同時不得有二人後起立者當讓先起立者發言旣畢然後發言（丙）發言務簡單明瞭如有涉及意氣語主席得商請中止（丁）討論意見務各心平氣和尊重道德勿出惡聲以上二端謹就鄙見所及拉雜陳詞一得之愚深望同人更有以匡正之幸甚云云 
[上海學生聯合會消息]  
　　函請各分會組織外交研究會 
　　上海學生聯合會外交委員會昨致各分會函云會長先生大鑒敬啓者溯自五四以來吾學生界目覩外交之失敗内政之紊亂冀以學生平日研究之心得團結之精神爲國謀幸福特組織聯合會一時風起雲湧各地各省先後組織者百餘起已爲中外所屬目當時歐洲和會我國代表所以不得簽字者以國内諸同學諸團體能團結一致之功也今者華府會議已開幕矣外交大會已成立矣正直羣策羣力以謀國是我國雖屬貧弱不得操勝於大國之間然苟能一致對外以民意爲後盾則猶有一線希望鑒於凡爾塞之失敗更當臥薪嘗膽犧牲我精神鞏固我團體以爲公理爭故本會理事部有加入太平洋外交商榷會之議决評議部有加入全國國民外交大會之議决雖云内部份子複雜意見參差然監視之糾察之使不致爲惡劣勢力所操縱則責無旁貸本會評議部有鑒於是特於前日（十一月十九日）更鄭重討論議决仍請三代表出席於三代表之外更組織委員會一方面爲三代表之後援一方面以研究關於外交之問題同人組織伊始凡百事宜端待討論自顧學識疏淺經騐薄弱本不敢充任斯職但鑒於國勢阽危外交緊迫義不容辭誠恐不能得全埠同學之同意故於昨日議决概請各分會從速組織外交研究會俾可共策進行共决是非集數千萬之心思學識以研究雖云成效微末亦可謂悉心謀事素仰貴分會同學學識豐富研究有素希即組織外交研究會以研究結果賜敎同人則同人得資考鏡或不致有膠見妄行本會前途實利賴之耑此即請學安上海學生聯合會外交委員會丁正鈞曾玉華蔡世澤陳紀彞張鵬翼上 
[閘北界址案消息種種]  
　　潘姓聲明祖墳　官廳批候查奪　道契暫予扣留 
　　閘北各團體因東新民路來安里東首土地被工部局越界築路曾開聯席會議籌議對付方法並聯名環請部省曁本埠各當道嚴重交涉在案昨該公團接怡和洋行買辦潘澄波君來函内開敬啓者閲十月二十三日商報載貴公團昨開聯席會議因工部局拔界石侵主權係潘某爲之主動貴公團擬查潘某祖墳以爲處置方法但鄙人亦係潘姓祖墳亦在華界江灣屈家橋惟工部局之潘某與鄙人雖是同姓而不宗渠係香山縣人鄙人籍隷新會恐貴公團誤認致有牽混波及無辜用特肅函奉告務乞注意云云又該公團奉滬海道尹批云呈及地圖照片均悉仰候令行上海寳山兩縣會勘明確妥擬辦法呈候核奪此批附件存又奉淞滬警察廳批云呈悉查此案一經發生即經本廳呈報軍署並迭次函請交涉公署嚴重交涉曁派員會勘飭區禁阻在案現復奉軍使轉行交涉員嚴重交涉不日必能正當解决至該地主潘姓居心損失國權情殊可惡一俟此案交涉完結自有相當之處分辦法也仰即知照此批云 
　　六合公司在閘北來安里東首置有地産釀成重大交涉一節兹悉閘北地方自治籌備會除向司法官廳提起訴訟外又查得該公司請轉之道契尙未領到故昨日該會已函請會丈局暫予扣留俟該問題解决後再行給發以免多生糾葛云 
[兩公廨取締任意加房租公告]  
　　公共租界會審公廨昨出公告云爲公告事查近來住居店鋪房租繼長增高有加無已以致公衆大起恐慌極形紛擾本會審官曁民事案件陪審官爲維持公共安寗起見特决定辦法嗣後凡對於一切住户或别種房屋按照現時工部局估值每月租金在一百五十兩或二百元以上者請求給諭發封或押遷等情請求人之自的經本公堂認爲僅因强制租户繳付增加之租金或藉以收回房屋轉租他人者一律駁回但以上兩項如遇有特别情形時本公堂當隨時酌量决定辦理其房主房客訂有定期租約者不在此限所有前定房主因欠租三個月單方請求即予給諭發封之辦法决定暫行廢止特此公告中華民國十年十一月二十一日 
　　昨日上海法租界會審公廨發出公告照録如下爲公告事照得近來上海僑民日多房租逐年加漲本公堂平時對於請求加租押遷各案詳細查核實係租户欠租延宕不付者固不乏人而房東因强制加租或私收挖費將房另租他人藉詞請求押遷者亦居多數殊於貧民生計地方安寗大有妨礙迭經本會審官本正領事將其中利弊情形轉商法總領事將一千九百六十八年法公董局所定章程詳加取締酌訂新章六條業經法總領事繕發諭單宣布在案爲特出示公告本租界内房主房東人等一體知悉嗣後對於房租一事務須遵照頒布新章辦理勿得玩違致干未便特此公告 
[减租問題有解决希望]  
　　房東讓步之傾向 
　　（一）民厚里　大地主哈同管業之民厚里房屋迭次加租致各房客組織聯合會共謀對抗就各住户門首懸貼「拒絶加租」字條哈同方面遂請哈華托律師通函各住户限於十一月底一律遷移各情兹悉哈同方面已表示讓步其辦法如下（一）自八月起單幢住户按月加三元較原函加五元减讓二元又八九兩月應加之六元暫時不收（二）雙幢三幢住房及市房自十月起每幢加五元（三）允許三年内不再加租（四）由房客聯合會備函承認以上各件後房東即將勒遷通知取消該會職員於日前將前開情節通告各住户徵求意見至昨日止各住户表示反對意見者只有三家表示贊成者實占最大多數大約該會職員或將備函承認將此數月糾紛告一結束也 
　　（二）渭水坊　浙江路渭水坊主汾興公司日前發出通告限各房客於陰曆十一月以前遷讓該房客等極端反對曾請求該路商界聯合會房客友誼會共同向房主交涉昨日該會推舉幹事長孫鏡湖前往請願與該房主磋商再四房主面允有商量餘地年内不致搬遷云 
　　（三）新康里　新康里房客聯合會日昨與該里房東再四磋商讓租事已得房東允意惟對於商家仍須加租不能與住户視爲一律聞該商店已邀結團體要求房東一律讓租否則停納租金以示堅决云 
　　（四）公陞里　滬西長浜路公陞里於十一月份起每幢又須加洋六七元該處地位荒僻店舖居户手藝居多各房客接到此項通告後恐慌異常即召集會議公推代表面請吳君垂念商艱取消前議尙未答覆聞各房客將作二次請求倘不達目的則另入總聯合會設法抵制云云 
[海軍署會議催餉辦法]  
　　海軍總司令公署蔣總司令與練習艦隊司令楊敬修於上月間晋京參預軍政會議並催索海軍欠餉守候匝月分文未得而各艦隊紛紛電催領欵蔣總司令無奈偕楊司令返滬另行籌借以資敷衍一面並電催海軍部速爲籌撥並分電各省督軍請爲救濟在案現因第二艦隊司令杜錫珪巡視長江防務於前日由南京到滬蔣總司令當於是日在署召集杜楊兩司令及駐泊本港之楚同楚泰等各艦艦長曁公署各職員會商軍政財政辦法由蔣總司令主席會議之下僉以中央積欠海軍餉糈已達一千餘萬元之巨迭經函電催索曁各司令晋京面陳苦况中央迄無切實辦法海軍陸軍同隷中央何以我海軍獨抱向隅若不力籌善策恐全軍哀鴻不能久持當經議决再電大總統國務院海軍部財政部並分電各省督軍省長量予籌助以救燃眉設再無妥善辦法則須另籌相當方法俾海軍不致崩摧云 
[閩督派員接洽海軍餉項事宜]  
　　海軍總司令署昨接福州電云海軍蔣總司令並轉杜司令楊司令王司令鑒新密銑電敬悉時局紛擾財政維艱我海軍同人勞苦功高實所共見乃馳驅江海竟 
 
 

Page 15

 
 
至枵腹從公鼎力支持曷勝欽佩弟同舟風雨關心尤深重以雅命自當竭力共籌俾資救濟現派辛支隊長桂芳赴滬趨謁尊前接洽一切到時敬希賜敎爲荷李厚基號 
[接待新任法公使之部電]  
　　交涉公署近奉外交部電略謂新任駐華法公使由法乘輪來滬約本月二十二號到滬希查照接待云云聞許交涉員已派本署第二科長陳世光洋務秘書楊小堂到埠迎迓 
[美領事到滬]  
　　國聞通信社云據外人消息美國領事戈斯君昨日乘高麗丸船到滬 
[日本東少將到滬預誌]  
　　國聞通信社據外人消息日本駐京使館附武官東乙彦少將由京南下游歷已抵漢口昨已由漢起程來滬預定今明日可到本埠日本領事館聞已準備歡迎云 
[航業消息紀要]  
　　祥泰新闢外洋班　烟津輪照常行駛 
　　本埠美商祥泰木行在我國已有長江輪船兩艘往來濫漢對於外洋航路則以華洋公司之各輪代該行由北美波特蘭運輸木料到滬歷時已久今該行以輸入之花旗木料日衆從下月份起開始自闢外洋班航路即名祥泰木料綫Dumber　Line其航行路綫由波特蘭出發經太平洋至上海再赴天津塘沽青島至大連爲止其營業目的除運輸木料外並代客裝載出口貨現已於天津漢口青島等處分設經理處兹據該行聲稱已派定九千噸之貨輪四艘從下月起開始行駛以後如航業發達當再逐漸加入兹將各船名查録如下（一）哈克探　Ｈechtor一月上旬至申（二）尼羅奈爾森Nelis　Neilsen一月中旬至申（三）露伊斯奈爾森Luise　Neilsen一月下旬至申（四）哈納奈爾森Hanna　Neilsen　二月初旬至申從此以後太平洋中又多一新輪公司矣 
　　往年一交冬令黄河冰凍後　上海烟津班各商輪均須繞道秦皇島多行路程致班期不能一定現據各船員云本年該處之河底開深即使天氣奇寒亦不致封河而且天津海關已備有新式破冰機輪多艘縱有薄冰亦能衝開故本年烟津各輪可照常行駛不致如曩昔之繞道云 
　　法國郵船公司之巴勒介號明日午後抵申船泊黄浦碼頭聞由法來申之旅客共二百八十五名並有留法學生一百零四名還國來貨有八百噸該輪留申一天即赴東洋 
　　東洋汽船會社之高麗丸昨日由舊金山開抵上海裝來本埠各銀行購進之大條銀六百條 
　　太古公司之順天號由天津裝來寳銀一百八十只計九千兩又金條五支計一千五百兩本日該輪裝現銀六千兩至烟台又招商局之廣大號本日開往香港代本埠大德昌銀號運去大條銀二百九十條係裝至香港之瑞吉等莊者 
　　提督公司之華納漢號昨午四時至申本日赴西雅圖上海有西人十四名華人八名赴美出口貨爲二百五十噸云 
[商聯會土布免税之呈文]  
　　國聞通信社云全國商會聯合會事務所日昨按照全國商會會議之議决案具呈農商部要求展緩土布免税期問其原文云呈爲據案呈請事本届臨時大會據江蘇通崇海泰總商會常熟縣商會浙江海寗縣硤石商會同時提出土布免税續請展期等案略謂土布免税一案會於民國七年四月呈奉前農商部總長田俯念土布免税關係貧民生計提出土布免税標準六條經國務會議議决通令各省於是年四月實行在案貧民生計賴以維持所保全者甚大去年北五省發生旱災蒙政府軫念災黎免税期限准予續展一年詎料本年入夏以來颶風雨爲災被水者十二省水勢之大災情之重爲百餘年來所未有田禾漂没無存産棉之區收成不足十之一二加以兵禍連年餓莩載道貧苦小民之流離失所者數百萬人代表等目擊心傷不忍坐視應請籲懇政府將土布免税成案准予展期三年俾貧苦小民於水旱兵燹餘生賴此手工織業維持一線生機政府痌　在抱念國以民爲本之旨必能俯如所請等語當經大會一致通過除依議决案先行電呈外合再録案具文呈請鈞部俯賜查案准予續展土布免税期限三年以維災民生計實爲德便云云 
[近週中之米麥雜糧油餅市况]  
　　米　近來本埠米市已見鬆動價格跌落攷其原因實由於河下到貨極旺而市面上之銷胃呆滯也最近價格廠機北帮白粳已小至十元三角南帮白粳亦至九元二角較之上週跌落四角據米商觀察米價尙看疲落惟因米商囤積者甚多而各米舖存貨單薄是以尙不致大跌也 
　　麥　麥市呆滯已久因麫粉消塲不旺故市面清淡價格鬆動本週以來小麥銷場仍不甚旺粉廠家辦進甚稀價格則較上週稍升計價明光小麥三兩九錢今後麥市看平定之勢云 
　　雜糧　本星期中雜糧交易不甚暢旺銷洋糧食價格俱見鬆動黄豆市大連電訊現貨價五元三角一分較上週稍小本埠天津黄豆售開價三兩六錢六分大連黄豆三兩七錢係油廠家去胃較多洋莊未有動辦芝蔴洋莊略有銷胃價格見鬆計價九江黑麻六兩七錢數不過數百包係油頭帮辦去生仁花生亦有去路市面堅定半係廣帮辦去計價山東生仁五兩一錢威海生仁五兩三錢烟臺花生五兩四錢市勢看高雜豆菜子交易較旺市價略升云 
　　油餅　油餅市况平定連油據大連電訊價計十元零二角本埠連油頗有售開價六兩五錢牛油價八兩六錢五牛籽油存底不豐價十兩零四錢稍見升漲生油開出稀少價平定餅市與上週相同云 
[昨日車運進出之現洋]  
　　昨日（二十一日）滬寗路大通運銀公司承運本埠中華匯業銀行現洋十二萬元又中華懋業銀行現洋五萬元又金城銀行現洋四萬元又浙江興業銀行現洋四萬元又中國實業銀行現洋一萬元又大成益豐洽源等莊現洋十二萬元又中國銀行現洋八萬元均裝至天津又中華懋業銀行現洋三萬元裝至北京又中華懋業銀行現洋十萬元裝至濟南又中國銀行寳銀九萬兩裝至南京造幣廠鼓鑄新洋 
　　滬杭甬鐵路昨日（二十一）由杭來滬之早快車在杭州交通銀行裝交上海交通銀行現洋二萬元又松江甡源運交上海鴻賚鈔洋五千元又松江信祥運交上海寳昶鈔洋二千元均運抵上海南站卸車 
[銀洋市况之報告]  
　　金融通訊社二十一日報告云今日洋釐早市見疲價爲七錢二分五釐較昨跌二釐午市忽又驟漲一分一時銀行錢莊莫不爭相買進掛牌最高至四分以外旋由中國銀行售出收盤始跌小至三分五釐連日京埠風潮尙未全息漢口又呈不寗之象故各埠需要現洋異當孔亟即本埠洋商銀行亦紛紛購進以致人心又起恐慌目今京津漢三埠洋用甚殷釐價一時斷難看跌且南京造幣廠之洋大都直接運往北埠本埠進口僅杭州有大宗來源云 
　　銀拆早市五錢五分較昨見高午市跌小二分銀行收欵一百萬兩 
[友華銀行銀市報告]  
　　中美新聞社譯友華銀行二十一日報告云星期六倫敦銀價近遠期俱高一便士之四分之一紐約價高至六九又四分之三倫敦紐約間滙價不動仍爲四○○又四分之一今日此間開盤金鎊高至三先令十便士金洋高至七六又四分之三法郎高至一○七五羅比高至二八九半日金跌至六二半今日市况頗堅固交易價金鎊十一月份爲三先令十便士半十二月份爲三先令九便士又四分之三金洋十一月份爲七七半十二月份爲七六半正月份爲七五半倫敦紐約銀市俱穏 
[萬豫碼頭松泰號擱淺]  
　　南市萬豫碼頭外街松泰號　係做麵粉米麥雜糧煤油等各種營業生意甚爲暢大店主爲賈蔭希瑞伯父子賈又爲上海證劵物品及麵粉夜市合衆等各交易所理事或經紀人故聲勢日益擴張乃近來金融大市緊急蔭希又爲合衆晚市交易所代行理事長職務合衆停止拍板完全爲賈虧欠巨欵所致昨日竟避面不到松泰亦即擱淺聞積欠各莊欵五六萬兩合衆交易所十三四萬兩事已發表勢成破産以是市上頗爲震動與賈等相仿者尙有其人將繼續發現也 
[商品陳列所之昨聞]  
　　商品陳列所之設立所以奬勸工商振興實業故各種出品皆須分别審查以便依等給奬第事前必詳細調查加意研究方能着手進行聞該所編查科連日函致各出品人調查表格不下數千份限日塡明交回以作審查之用又定本年二十三日起至二十九日止每晚七時至九時在該所開陳列物品研究會每日提出兩部分别討論聞明晚所提出者爲美術曁飲食品兩部云 
[第六届工藝傳習會紀事]  
　　省敎育會理科敎授研究會　於廿日在中華職業學校内理化實騐室舉行第六届工藝傳習會請顧紹衣薛澄冰二君講授日用化學小工藝是日適逢天雨學員均冒雨到該會聽講實習松江寳山等縣亦派員與會上午九時開會首由吳和士君説明傳習會之旨趣並介紹顧薛二君於各學員略謂顧紹衣先生於科舉時代已殘精竭力研究理化歷數十年著作宏富實爲我國近世理化學家之先導薛君澄冰專擅醫藥學曾在嘉定創辦醫院對於藥學一門尤造詣精深此次二君來會演講菲常榮譽云次請顧君講演（一）沙莨漱口精（二）上等香蜜（三）預防凍瘡藥水均先講學理繼以實騐復説明效用並及於投資營業之種種必要手續聞漱口精係顧君研究獨得之秘方前年有人曾出資向購而彼未曾允售凍瘡藥水亦其經營出售頗著成效之方法今俱以傳授學者其熱心敎育誠堪欽佩下午一時薛君澄冬繼顧君之講演凍瘡藥已破未破之各種藥水藥膏另有一種藥水爲已破未破均可用者亦曾講授薛君對於凍瘡之各種預防及各療方法特爲詳明並將中國人民所用之預防及治療凍瘡各法與西法一一比較孰優孰劣俾學者知所取舍講畢均一一實騐再加以説明藥性及其增減藥量之方法次講癬藥膏先説明癬之種類及發生形態而以普通最應用最易見效之藥方實騐並加以説明各聽講員均興味倍增惜時已薄暮咸以爲迫於時刻獨癬藥膏不及親自實習引以爲憾今將該會之各學員姓名開列於下嚴龍驤胡世顯鍾兵華張宏王家煐程展陸潤　張仲泉倪德懋莊叔何俞鶴岩江競虎黄任民陳輝張子良沈瑜余浩海黄庭偉馮福聲秦禹臣錢振華楊昌明 
[建築道交兩署之進行]  
　　滬海道尹與交涉員　前擬合資在徐家滙路顧家宅地方購地建築道交兩公署曾經禀呈上峯核示在案兹聞此項公署之建築係鋼骨水門汀洋式房屋業已繪具圖説聞將聯銜會呈上峯核奪云 
[齊蘇督蒞淞之預備]  
　　江蘇齊督軍出巡校閲寗鎭澄淞四要塞砲臺之佈置並須考察所屬各處防軍軍紀定於本月二十二日由寗先往蘇州繼至吳淞等情已誌昨報兹悉吳淞砲臺要塞司令張長林以督軍此次來淞檢閲所有應備操演各項軍用物品如砲門砲彈及一切零件等品均當先爲預備配全其官佐士兵員名册籍及軍械備存細數清册亦宜備妥以憑點騐故於昨口令飭所屬各官佐分别辦理矣 
[造船所添築新塢之昨訊]  
　　挖土招工投標 
　　江南造船所添築新船塢事業經勘定地址惟因兵工廠軍火棧房尙未遷移故未開工兹悉新船塢大小丈尺曾經洋工程師繪定圖式較老船塢塢基略大係預備修造外洋輪船之用該新塢計長英尺五百五十五尺面寛一百二十英尺深三十三英尺壩口外深四十英尺闊三十三英尺工程施行之第一步爲挖掘泥土現雇工挑挖計需工銀二萬金之譜聞由工程師開明應掘土方招工投標矣 
[南滙管獄員被控案預審紀]  
　　南滙縣管獄員臧汝鑫尅扣囚糧姦佔收禁犯婦馮陳氏被控飭查由上海地方檢察廳提案訊押並補提到馮陳氏與該獄中男犯張洪濤等一干人到廳移付審判廳候審在案昨日下午審廳田刑庭長命提在押之臧汝鑫南匯縣看守所所目翁耀南·所丁朱瑞山·丁海珊·及馮陳氏·監犯張洪濤·田金福·李文奎·何阿松·姚子耕·張成新·傳培生·徐阿濤·唐小四子等一干人證到庭預審當據法警投案禀稱前諭往提該氏並各犯已經禀解在案尙有奉傳要證南滙縣城内梁同濟藥店夥徐瑞樓及所丁梁維英·某甲·及傳培生之妻某氏·現在只有徐梁二人遵傳投到傳妻因臨産不到某甲亦不投案特此禀陳田君諭令徐瑞樓梁維英等上庭研訊良久時已過晚始行訊畢問官判將一干人犯分别還押徐等退去聽候公開審理 
[米價又漲之原因]  
　　淞滬糧食維持會據調查員殷敏報告昨日米市河下到船不多交易甚少廠家開户全清白粳十元零七角至二角廠機粳十元零六角至一角北新十元零三角百哥稻九元七角至三角白元十元零八角至三角新尖九元六角至八元八角其漲價之原因有三（一）汆來廟税所苛收規費尙未解决船户不敢冒昧（二）内地確有人放價收買（三）久晴忽雨店家遂料日内到船必不多該會聞信定今晚召集會員開會討論云 
[神州女學校演劇振災預誌]  
　　北四川路神州女學校以蘇省水災頗重特發起游藝助振大會其大學女科及圖畫中學諸科學生異常踴躍已分任排演美術文藝新劇劇中材料蒐羅政治社會敎育美育種種陳義甚高内容豐富此外尙有英歌跳舞雙簧等等日内已在積極進行聞於下月初間即可開幕定有一番盛况也 
[寧波同鄉會徵求會佳息]  
　　寗波旅滬同鄉會徵求會自經理事會議决展長會期以來由各幹事各組長羣策羣力積極進行連日到會繳納分數者極爲踴躍且力謀普及分投各界廣行徵求以發達會員而聯絡鄉誼預料閉幕時之成績必大有可觀也 
[紀各業工會代表團四次籌備會]  
　　上海紡織工會代表孫良惠韓蔭生上海烟草工人會代表張瑞軒上海印刷排字石印工人會代表張占剛上海機器工會代表李中等於日昨又假西華德路機器工會開上海各業工會代表團第四次籌備會議公推李中主席張瑞軒書記主席提議議事次序（一）報告（二）提議（三）討論（四）表决以後即按此次序開會衆通過張占剛報告皮箱業公會洗衣工會之情形孫良惠報告成衣公所菜館工會首飾公所之情形要中報告染業公所水手公所翻砂公所之情形孫良惠提議以上海各工會代表團章程作爲正式章程母庸再行修改衆通過李中提議印刷工會尙無基金籌設事務所應由上海各業工會代表團代印刷工會設法衆通過韓蔭生提議應選臨時庶務並推孫良惠充任衆通過李中提議應辦上海各業工會代表一覽表及各業工會成績比較表各一衆通過 
[久記社徵求會員二次揭曉分數紀]  
　　芝罘路久記社舉行徵求會員以來初期成績已誌本報兹悉第二期揭曉各隊分數最優者仍爲直隷隊何家鏞所得計二千二百分次爲山東隊楊鍾甫得一千九百七十分江蘇譚宗榮一千四百三十分奉天童德榮一千二百八十分黑龍江鄭介誠一千一百四十分四川顧錫元一千一百三十分餘如湖南隊成松年八百二十分貴州王松聲五百三十分河南羅鐵臣四百五十分吉林吕守白三百六十分湖北陶有成三百二十分江西錢琴東三百分新疆顧舜臣二百九十分甘肅余祥銘二百四十分雲南許樹屏一百八十分廣東姚光潤一百五十分安徽洪世昌一百五十分福建廣西兩隊分數仍如上次惟山西浙江陜西三隊隊長均因事繁無暇擔任於進行上誠恐隕越業已　退繼任者係董夑方張紹麟華志鵬三君第此次繼任人才均係商界巨子素廣交游於徵求成績上當有一番競爭也 
[南區建築救火會儲龍所消息]  
　　滬南南區救火會　前請滬杭甬路局長就車站旁撥出空地四畝有奇建設該區事務所並儲龍所已由救火聯合會呈准上海縣沈知事備案一面規畫建築工程刻因興工在即經沈知事咨請淞滬警察廳長轉令高昌廟二區派出所張巡官届時撥派長警隨時彈壓現該區已議訂預購一切救火器具聞須在外洋訂購其所需經費亦已從事勸募矣 
[楊先芬定期晋京參與鐵路技術研究委員會]  
　　滬杭甬鐵路管理局昨接交通部電令云本届鐵路技術研究委員會准於下月一日召集各路會員來京開會仰即轉知各該會員尅日來京云云任局長查得車務副總管揚先芬係部派技術委員當即轉飭知照聞楊委員定於二十五啓行乘坐本路通車北上 
[比王誕辰與巴西紀念日之道賀]  
　　本月十五號爲比國君主誕辰　又同日爲巴西國行政紀元日均經許交涉員詣各該國領署道賀 
[寰球中國學生會消息]  
　　寰球中國學生會介紹部消息云云兹有本埠某中校託聘敎員二人（一）敎授英文·歷史·地理·三科月薪九十元（二）敎授經濟·英文文學·兩科月薪百元以上每週均授課二十四小時供給膳宿以大學畢業生及有相等程度者爲合格願應聘者可隨帶中西文信各一逕向該會與許兆豐接洽 
　　尙有本埠新聞等轉入後頁 
雜評二 
[幸福與報館（旡用）]  
　　英泰晤士報主人北巖氏游華到滬昨蒞本館演詞中有云一世界幸福之所賴莫如有完全獨立之報館」氏爲當世新聞王其於新聞之關係必察之熟而知之審爲是言豈偶然哉記者尋繹厥旨獨立云者不受任何拘束而一本良心以全其自由之天之謂也彼黨派或個人關係之報紙原不在氏所指報紙範圍之内而氏所稱完全獨立之報紙其責任誠重且鉅矣何者世界幸福惟此報紙是賴報紙紀事是否得其眞相不爲流言所惑言論是否合乎公道不爲私見所蔽善者譽之惡者斥之報紙之天職也然善未必善而阿私以相譽惡未必惡而意氣以相斥即非報紙之天職良者助之劣者抑之報紙之本旨也然良非眞良而聯絡以爲良劣非眞劣而疎隔以爲劣即非報紙之本旨循此軌以進不釀成雙方之誤會必引起彼此之惡感幸福云乎哉君子一言以爲不智報紙不能辭其咎已夫欺飾之道可行於一時而不可以垂久遠也偏執之見雖似便一方面實終兩不相益也竊嘗歎乎友邦言論界不無欺飾偏執之點是爲爭霸時代外交家之　計非主持公道之與論界所宜出世以欺飾之手段爲能以偏執之見解爲是而盜竊舞弄自惑惑人揆諸北巖完全獨立之義相去不知其幾千萬里而報紙將以增進幸福者適以破壞幸福十九世紀以前或可行之而偶效者二十世紀以後恐百試而無一濟記者聞北巖之論而敬佩之特引申其義以與友邦同業界共勉耳 
 
 

Page 16

 
 
本埠新聞二 
[中國活動新影片之佳况]  
　　商務印書館又出新片 
　　中國各影戲館所演影片皆來自外洋每年漏巵不可勝數本埠商務印書館因足特設活動影片部積極進行甚見成效近日新製影片種類甚多北京風景則有三海頤和園天壇萬牲園中央公園國子監雍和宫西山長城等濟南風景則有大明湖千佛山珍珠泉等泰山風景則有斗姆宫一天門嚗經石中天門秦松南天門玉皇閣北丈巖黑龍潭岱廟等曲阜風景則有孔林孔廟顔廟沂水橋舞雩壇等觀此影片者不啻身歷其地又新出柴房女影片共五大本該劇藍本爲美國婦女敎育叢書之一原名小公主Sara　Crewe　爲Frances　Hodgson　Ｂurnett夫人所著上海廣學會已有譯本該書採取原書情節改成本國事實集合上海男女新劇團團員悉心表演宗旨在對於富室青年力戒其驕傲足以發人深省昨在西門共和影戲院開演觀者甚爲感動云 
[定期檢查印花之縣署布告]  
　　上海縣公署昨發布告云爲布告事案奉江蘇財政廳印花税處訓令查印花税罰金規則第一條内載應貼印花之契約簿據每年六月至十二月由警察官廳檢查一次等語歷經尊照辦理在案嗣奉財政部令印花税檢查時期更正於每年五月及十一月兩次舉行呈奉大總統令准通行遵照等因自應遵照辦理現届十一年十一月檢查之時應即由該縣知事警察官廳督飭警區依法檢查妥爲辦理一俟事竣並將檢查情形分别具報以便彚轉除呈請省長並分别函令外合亟令仰該知事遵照等因兹經咨准上海縣警察所咨復定於十一月二十日爲開始檢查印花之期合行布告仰縣屬商民人等一體遵照凡一切契約簿據務各遵章貼用印花切勿疏忽遺漏致干罰辦特此布告 
[滬杭路議决取銷優待敎女章程]  
　　滬杭甬鐵路定章每遇敎士乘車持有敎會證劵者車價與以折扣以示優異若遇團體乘車時車價僅收五折此項辦法行之已久但手續頗爲繁瑣且近來每有不肖之徒冒充敎友購此折扣車票者聞昨日該路車務會議議决即日起將此章程修改取銷云 
[慈善副劵開奬記]  
　　昨日慈善副券在南市開奬塲内開奬上午九時起十二時止頭奬一萬七千三百十九號南昌福利經售二奬一萬六千九百零九號杭州兆元經售三奬五千四百十二號嘉興大利經售四奬五千五百八十六號本埠善中經售四奬三萬二千四百四十三號本埠大有利經售五奬五千九百二十號杭州悦來經售五奬七千七百零三號本埠葉宏茂經售 
[瑪禮遜路之火警]  
　　住居瑪禮遜路十二號門牌之丁昌錦家於昨晨二句一刻鐘忽然火起延燒至九號十號十一號門牌三日本人家房屋當經各段救火會聞警各驅皮帶車馳往灌熄計共焚燬樓面四間事後經虹口捕房派探侯松山前往詳查起火情形禀候核奪 
[李海内之租界居住權]  
　　許理律師代表猶太國人李海内於昨晨投公共公廨聲稱該猶太人曾於西曆一千九百零五零七十三二十等年份犯案經公堂懲辦並判定刑期受滿逐出租界彼於刑期滿後遵諭離開租界安分營生頗知悔過現渠友人愛的來在租界設有行號欲雇用其在店執業並願爲擔保以後不再犯事故請求將前判逐出租界字樣取銷云云並由愛的來上堂聲稱在英租界廣東路五號門牌開設轉運公司與該猶太人相識有十八年之久今願雇彼爲夥月給薪水百金並爲擔保捕房代表費斯福律師亦到堂聲稱被告律師請求捕房應予反對至准否取銷逐出租界權操堂上云云經李襄讞商之英赫副領事宣佈堂諭云由到堂之西人具二百五十元之保證保其一年内在租界安分營業此諭 
[姦佔案解送法庭訊辦]  
　　常州人吳和尙向在上海南門西王家弄蔣金記紙坊爲夥其妻王氏年二十六歲於本年舊曆八月中由常州原籍來申與乃夫同居至九月二十四日該氏背夫私逃吳即偕同親戚張更興各處找尋於本月十九日始在小沙渡地方張阿秋家尋見當將該氏領出同至北浙江路華界聚興客棧暫住一面吳往南市籌措川資擬將該氏送回母家氏則由張更興在棧中監視詎事爲張阿秋偵知立即糾同數十人至該棧擬將王氏刦奪張更興見勢不佳立即出外飛報崗警號召鄰崗趕來圍拿若輩紛紛逃逸當由該警等將張阿秋與吳王氏一併拘獲連同張更興立解四區一分所吳和尙聞耗亦投所候示該署員提訊之下以案關姦佔有夫之婦又敢白晝糾衆刦奪係屬刑事範圍乃於昨晨備文飭警將一干人證轉解地檢廳訊辦下午檢察官提案研訊一過判張阿狄吳王氏分别收押原告等退去候究 
[妻即被賣之追究]  
　　泰縣人秦秀松秦姚氏夫婦同在湖州地方織機廠内做工本年七月初一日該氏由其母姚高氏函招前往蘇州詎一去無縱秦情急來申找尋協同姚氏之母舅高茂功於前日在閘北王家宅地方探悉姚氏實遭伊母姚高氏價賣與該處吳陸氏之子某甲爲室尙有二歲嬰孩名金才亦遭姚高氏售去於是秦等尋至吳陸氏家詎姚高氏亦同居在彼立即鳴警到來將吳陸氏秦姚氏並姚高氏等一併拘獲某甲已乘間逸去該警即將一干人證解送五區警署於昨轉解地檢廳訊究 
[拐賣婦女押三年介紹人押四月]  
　　台州婦人吳玉雲前被蔣金鵬誘引成姦拐逃來申住在法界某客棧内日前串同已革華捕張子元欲圖將玉雲押入劉薛氏處爲娼尙未成交爲探目韓邦達偵悉前往將以上各人一併帶入捕房昨解法公堂請究先由韓探上堂禀明前情繼據吳玉雲稱婦人實因丈夫去世故被蔣誘引成姦帶來上海不料蔣金鵬係無賴之人不務正業是以貧苦圖將婦人押娼今蒙拘案請求超豁詰之蔣金鵬供認拐騙婦人圖賣不諱張子元供民人代爲介紹押娼實有其事劉薛氏供吳玉雲由張子元介紹欲押婦人處爲娼言明身價每年五十元是實中西官判以蔣誘拐婦女罪已成立着押西牢三年期滿永遠逐出租界張押四個月以儆薛氏斥退吳玉雲送堂留養聽候家屬到案認領 
[輪船上查獲拐案]  
　　安徽拐匪江得明戴金山此次拐得十五歲女子李氏十四歲女子李林弟·均安徽人於昨乘大利輪船由漢口來申當由救濟會探員虞占順余長林高金林調查員余杏鏞等到輪偵查該匪等正擬登岸見該探等到來形色慌張當被該探等察出破綻上前盤詰彼此言語不符遂將江戴兩匪連同被拐兩女一併拘入水巡捕房轉送地方檢廳下午檢察官提案預審該探等上堂證明一切質之江戴兩匪供詞支吾奉飭分别收押兩女着送該會留養聽候查傳家屬來案認領 
[沈明年賣地案註銷]  
　　姚啓鴻指控沈明年擅拔界石私掘泥土等情由廨訊諭被告交三百元舖保候補傳人證質訊在案昨晨由廨復訊據原告代表許理律師上堂陳述案情以案證葉惠忠往傳不到請爲展期云云訊之被告供稱所有坐落檳榔路之地皮係賣與葉惠忠並不賣與原告等語並由其代表雷迪律師辯稱案證旣不到堂無能質證原告律師請求展期一層極端反對應請將案註銷經關讞員核供商之英包副領事判准將案註銷被告開釋 
[電車殺人備案]  
　　公共租界福建路同順衣莊學徒丹陽人陳益孫在福建路跳上無軌電車失足仆地司機人因欲避讓致被車輪軋斃經公共公廨騐訊等情昨晨復由李襄讞會同项赫副領事傳集中西人證張子廷海婁等詳細質訊之下判曰訊據西人見證供稱因車輪阻碍致司機人不能自主將該車駛至街沿以致壓傷身死應即録供備案此判 
[戳傷沈杏生者爲誰]  
　　沈杏生控被徐同慶用刀戳傷一案昨晨由廨復訊之下因據原告供稱係被另一人戳傷中西官得禀以原告旣稱另一人將其戳傷且被告年未成丁姑寛判徐罰洋五元充公示儆 
[協緝天馬山刦案贓盜]  
　　淞滬警察廳昨接松江縣知事温紹樑咨開爲咨請事案查敝縣天馬山鄉十一圖陳家庫地方事主於月樓張鶴昌兩家於本年十月二十八日夜被盜搶刦銀洋衣飾一案當經履動屬實除呈報並分咨外相應抄粘失單咨請貴廳查　希即通飭所屬各區一體嚴緝本案贓盜務獲解究至紉公誼云云徐廳長准咨後當即通傳所屬各區署隊一體派探嚴緝矣 
[汽車夫疏忽之受罰]  
　　汽車夫潘小寳日前駕車至法新租界霞飛路地方司機不揑喇叭幾將某洋人撞倒當由該洋人報告巡捕抄録號碼回禀捕頭昨日傳至法公堂請究先由捕頭禀明前情詰之潘供認自知不合求宥中西官判罰洋二十元充公以儆 
[聚賭抽頭罰二十元]  
　　法捕房探目沈德福偵悉三茅櫊橋塊某皮箱店樓上有劉桂寳在内聚賭抽頭前晚禀明西探同至該處拘獲賭客十餘名連同賭具一併帶入捕房諭令賭客薄罰斥退劉交保昨日傳至法公堂請究先由西探禀明前情劉供認聚賭不諱判罰洋二十元充公賭具没收 
[公共公廨訊案彚録]  
　　昨晨公共公廨民三庭由陸襄讞會同美約副領事訊理美商公泰洋行延禮明帮辦台維司律師訴龔順興本作頭定購鋼條貨到不出請追貨欵損失銀一萬數千兩案據龔之證人徐子和馮九江上堂證明龔祗向愼昌洋行跑街夥陳祥林購買五金貨物由陳取去鎰大莊票後來該票止付與公泰並無往來云云又由鎰大莊夥楊伯榮到堂呈遞票根簿並稱龔與公泰有無往來不得而知旋由被告代表許理律師與原告律師辯論之下結果候會商堂諭宣佈民四庭由偷襄讞會同美丁副領事訊理（一）新閘路五六號門牌永興腸廠主王樹棠聲請破産案因有美商延禮明許理等律師控王不理貨欵結果改期七天候禮明許理兩律師到堂再核（二）賀圭記訴傳琳祥不理墊欵案結果候會商堂諭宣佈（三）私娼何月山（又名吳月記）延甘維露律師訴姘夫吳維清不　存摺案據原告訴稱與吳姘識懷孕後彼允如生子即娶我爲妻嗣果産子吳即出身價一千元向假母買我爲妻我有私　七百金與逐次節省得三百元併存與第介福　莊執有吳月記存摺後來吳稱伊已有正室迫我立據分離將家中物件搬去致該存摺亦被取去我除向老介福聲明止付外並曾登報聲明云云復由被告律師向其駁詰一過結果改期續訊 
　　又午後民四庭由張襄讞會同美約副領事訊理（一）夏甡記延甘維露律師訴張厚發不付票銀案結果着被告先還洋五百元准其具結出外餘欵陸續拔還（二）平吉甫延禮明帮辦台維司律師訴屠履之不理擔保欠欵案結果改期一禮拜再訊（三）孫照烈延禮明帮辦博良律師聲請給諭執管孫純甫遺産案有孫徐氏延律師到堂反對結果着兩造律師將孫純甫所遺産業詳細報告公堂候核（四）劉均若訴妓女孫春芳悔婚請追被取去值洋七百元之衣飾案被告延許理律師辯稱原告所訴毫無證據論其景况何來七百元之衣物惟被告確曾有衣物被其取去質洋化用云云結果註銷 
[誌謝]  
　　「游戲世界」月刊現已出至第六期内有李涵秋·周瘦鵑·趙苕狂·胡寄塵君等佳著餘篇亦甚豐美昨承編者趙君惠贈一册又承中華圖書館惠贈第一百三十六期「禮拜六」兩册併此　　 
來函 
[招領迷路女孩]  
　　逕啓者昨據崗警帶進不知姓氏迷路女孩一口詢據聲稱名阿毛年約四歲江北口音面胖頭大前後髮辫一條身穿白布棉襖前補紅布一大塊下穿灰色棉褲紅鞋花襪除送閘北慈善團留養並佈告招領外特請登諸報端俾該家屬得悉領回團聚爲荷淞滬警察第四區第二分駐所啓十一月二十一日 
[上海信業聯合會來函]  
　　謹啓者報告民信局包封被刦兹於陰曆十月二十一日由申發往杭嘉湖松江等處包封行經西門外寗波會館地方相近突來匪徒三四人將擔夫扭住强將信包全行刦去包封内有莊號各信滙票收據要件當報西門外警區救請嚴緝乞祈登入爲禱上海信業聯合會謹啓陰曆十一月二十二日發 
[同濟醫工專校江蘇水災籌賑會來函]  
　　逕啓者本會各項對外文件凡屬於中文者有本會圖記屬於洋文者有總幹事阮尙介先生或代表人韓寳琨先生簽字爲憑事關振欵不得不愼重將事敬乞貴報即人來函門内是爲至禱上海同濟醫工專門學校江蘇水災籌振會謹上 
公布欄 
[江蘇高等檢察廳]  
　　批示　楊春松及孟錦永對於高審　就樂宏泰等指定管轄所爲之决定提起抗告各呈遞一狀鮑仁俊委費廷璜辯護呈遞一狀翁鈐對於朱　英案請賜定期續訊呈遞一狀錢買氏對於李雲青　請求延期續傳呈遞一狀蔣炳策爲原判違法僞證誣供繼續瀝陳請求鑒核呈遞一狀以上五狀業經本廳查閲函送同級審判廳核辦仰即知照此示以上十一月二十一號 
[上海地方審判廳]  
　　公示送達（全文在本廳揭示塲公布）第一五八號（民二庭）一件邢之麒與陳鋰亭因贖單糾葛一案兹本廳定於本月三十日上午十一時爲公開審理日期仰該被傳人陳鯉亭依期到廳候訊毋違特示右叩被傳人陳鯉亭遵照 
　　判决主文　（民一庭）一件判决祁德福與劉萬魁因債務糾葛一案主文被告人應償還祁德福洋二十元訟費歸被告人負擔一件判决顧東發與唐紀廷董阿毛等因欠租涉訟一案主文唐紀廷黄阿毛蘇唐氏各應償還畢興記房租洋四十二元紀金生應償還畢興記房租洋三十六元均限判决確定日分别繳由顧東發具領本案訴訟費用歸唐紀廷董阿毛蘇唐氏紀金生平均負擔一件决定陳少琴與張鍾麟租屋糾葛控訴聲明窒碍一案主文本件聲請照准一件决定楊漱谷與張青堂爲經界抗告一案主文本件抗告駁回抗告費用歸抗告人負擔一件判决陳阿明與俞仁恩因欠欵糾葛准予回復一案主文本廳十年十月十一日之即時判决應予維持聲明窒碍後訴訟費用歸被告人負擔（民二庭）一件判决吳嘉祥訴汪銀海等因租屋糾葛一案主文汪銀海張仙之吳炳元柴裕祥應將租住吳嘉祥經租之房屋遷讓吳嘉祥對於陳柳堂俞昇大錢菊龍張萬制之請求駁回訟費歸吳嘉祥負擔一半其餘歸汪銀海張仙之吳炳元柴裕祥平均負擔一　判决朱蟾　與王榮坤爲股欵糾葛控訴一案主文原判關於每股虧銀八十八元之部分變更每股應認爲虧銀六十四元七角三分控訴人其餘之控訴駁回本審訟費歸控訴人負擔一件决定陸榮華與陸秋餘等爲田單迷訟控訴一案主文本件控訴狀撤銷本審訟費歸控訴人負擔 
　　批示　一件胡積善堂呈爲恐地抵賣請求備案由據呈風聞周姓欲將嚴梅縮單地重抵略賣各節純屬空言所請備案應毋庸議此批一件陳福順狀領欵洋由准領此批一件宋雲江狀領執照由准領此批一件黄宗堅狀領租摺由准領此批一件姜朱林狀請執行由狀悉候傳案訊奪此批一件洪杰甫狀領租摺契由准領此批一件金順興交狀欵洋由准交此批一件姜渭濱狀領欵洋由准領此批一件周榮甫狀領案欵訟費由准領此批一件陳生林狀請查封備抵由狀悉着即　交查封費洋五元以憑核辦此批以上十一月二十一日 
 
 

Page 17

 
 
   
 
 

Page 18

 
 
自由談 
遊記 
[歐游小記（三）] [  汪筱謝]  
　　七月五號晨七時船進新嘉坡自曼谷至此海程八百八十餘里氣候有時甚熱有時則可着袷衣每逢船停後即異常炎熱人人皆揮汗如雨惟余性怯寒故反覺較上海六七月爲凉爽十時余偕女僕上岸有汽車兜攪生意者余即僱一汽車直至商務書館分館得遇邱君即托以代女僕覓船回上海十二時余方出商務書館即遇同船數西人至一中國菜館館名上海酒樓采並不佳而價則昻余嗜荔枝食後詢知此物須二元一磅雖云物價騰貴實則明係欺生人耳及餐畢價在十元以外佘等乘汽車遍游鎭中此地有電車惟不清潔故婦女乘者甚少馬車式如上海均漆綠色人力車高而且大作元寳式座身大如馬車故多男女二人並坐在上海則以爲奇事招人指摘矣此處尤多牛車兩牛並駕一車所載均貨物異常笨緩余等游鎭中後又至鄉村間到處多植橡樹花園則有中國式或西式者其中樹木均甚高大奇花異卉之外更多橡樹如此園林中國必不能有之下午四時余等回至大船共乘汽車四小時價僅十二元較上海爲廉也 
　　七月六號晨九時一意人詢余尙擬至岸一游否余以未知女僕何日動身故亦擬去一探舢板至半途即遇大雨余等復僱一汽車先至意國郵船公司雨大如注半句鐘後稍霽即遊一公園中多高坡汽車可盤旋而上惟下坡時甚危險聞昨竟有一汽車自上下墜全身被焚幸並未傷人然而險矣離公園已二十時雨仍未止　人欲回大船余亦覺甚憊因即回船午膳 
筆記 
[貳情記（五）] [  沈求已]  
　　巨川大悟不禁動伯仁由我之感歸告於父曰父昔日非嘗有以我淑姊妻張君之意乎此其時矣潤甫曰何所而見云然巨川曰張君之病亦爲錢女也今若以我姊妻之或可引起彼塞翁失馬之想而愈其病况我奪其所愛將來必懷怨於我若能妻我姊則此隙去矣潤甫然其説乃命同校敎員某甲示意於張張猶自誦曾經滄海之句以自嗟毫不爲動甲返命潤甫欲罷矣巨川復進計曰世上魔力最巨者莫金錢若兒之得婚錢女也已賴之矣今試更以此法施諸張君或亦得諧也潤甫曰然則將如之何巨川曰我聞張君孝不如先誘其母事苟有成不妨分我産十之一二與之况姊亦父之血裔自非外人可比潤甫遂召張母至而説之張母大悦歸强子允之張生旣感慈母之熱誠自心亦漸爲利慾所動且念淑英才貌亦殊不弱竟爲釋然而占弗藥矣及起牀復遇錢女初猶各自懷慚久亦忘之有事仍若賓朋之互相往來惟不及昔日之親密耳在張生婚後之一月錢女乃亦嫁吳氏爲新婦不知者但覺吳氏一門雙喜爲可頌豈意其中乃有此一段瓜葛乎（終） 
劇談 
[旅京觀劇雜誌] [  甚卿]  
　　京中旦角現在舍小梅外呌座當讓小雲小雲之有今日寔賴順天時報主筆　聽花當時聽花捧小梅梅黨耍人謂其資格不彀極力排擠之聽花憤時小雲纔出正樂社而獨立聽花遂極力捧之不三年小雲儼然爲小梅之敵今年夏秋間因湖廣會館義務戲叔岩與小梅鬧成絶大意見於是叔岩亦極力拉小雲若武家坡汾河灣等戲非小雲配不唱加此一層小雲更覺身價十倍矣 
　　因小雲之成名小梅對於後起旦角非常注意不若前三四年之百事不管也故程艷秋雖爲榮蝶仙之徒小梅必欲羅致門下且覘其才之可造密囑相知各友以向之捧已之法捧程其意欲借程之力以打倒小雲全艷秋爲紅豆館主下以（脚大背跎眼睛小膚糙身長工夫暴）之評語京人士歡迎程之熱度因此大减現在與周瑞安譚小培等在華樂演唱不甚呌座也 
　　小翠花娶妻梅蘭芳納妾余叔岩喪母張黑李百歲作故尙小雲爲母祝壽九陣風自已祝嘏陳德霖自已不願慶壽衆門人强爲稱觴皆爲今年伶官史上之要事不可不紀也 
雜録 
[月明華屋聯話] [  長風]  
　　八年冬家君爲余授室諸丈貞壯撰聯爲贈云入門有憙敎婦初來見者謂不愧老世伯口吻去冬姑母于歸叔祖以前聯易爲與子偕老敎婦初來贈賀姑丈更佳 
　　諸丈有挽妹聯云一事最傷心垂死猶戀兄在病九原應輟痛奉親還與母相依就事實寫語自沉痛又撰聯贈其戚營書肆落成云安樂行窩推邵子睦親佳本抗陳家亦佳 
　　先叔曾祖梅仙公於甲子丁卯併科以第二人中式文名藉甚惜以痿廢病榻十年有洗病齋學草行世其殁也先曾祖輓以長聯上聯云蟾宫翔步弟二人先我蜚英奈堪三上公車匏懸郎署十年病榻藥置帷房悲憤久胸塡先喪子繼喪偶並繼喪嚴親班班果證前生列宿韜光嗟駕部下聯云　鳥驚心弱一個更誰競爽從此同居分　荆樹偏枯涉水登高茱枝少插艱難失臂助乘孤兒　孤女又撫孤幼妾事事責歸後死臨風渾涙哭鴿原 
小説 
[劇賊胠篋記（五七）] [  圭一]  
　　當下我們急急的走出博物院幸喜院門外邊就停着一部空馬車我們就跳上車辣弗里司向車夫道迦靈克洛司快走快走車夫答應一聲加上一鞭馬就飛奔而去走不多會車夫説已到了迦靈克洛司了辣弗里司忽然恨恨的道誰要到迦靈克洛司呢車夫道不是你先生告訴我的麽辣弗里司道我説到京司克洛司呀必是你聽錯了快些回轉過去我們要趁十點三十分鐘的火車到紐約去遲了恐怕來不及那就躭誤了我們的大事車夫那敢多説祗是鞭着車向京司克洛司去及至我們上了火車辣弗里司向我道如今大事已成金杯已經到手論他價值怎樣高貴我却未化一文錢人家有句笑話説是做强盜是無上的生涯因爲不必化錢就可得着别人家的東西如今看來一些也不錯了我道不是我來扳駁你照你這樣説來個個人都得去做强盜了强盜不必化錢可以得着别人家的東西但犯起案來坐起監牢也祗有强盜去坐别人不見得去陪他坐呀辣弗里司道算了罷和你説説閒話你就得説出這種殺風景的話來我也不和你多説了那只金杯放在辣弗里司的火爐架上已有好幾天了辣弗里司朝夕把玩很爲得意可是新聞紙上記着博物院被竊的事很多能詳細還説警察署裏現在搜尋得很爲利害我看了這段新聞就把這張報紙遞給辣弗里司看辣弗里司看了不響我却説道你雖不花一錢將他得來但是留他在這裏畢竟是個禍根不如把他融化了還可剩一塊金子辣弗里司不等我説完就攔住我道你這個聰明人爲何説出這等話來我倘若眞個將這金杯融化對於上帝對於美術界都是個極大的罪人不如留着這金杯做我們贖罪的物件我道你這名話我又不懂了這只金杯人明是犯罪的贓物怎麽説是贖罪的東西呢 
餘瀋[  瀟湘白蘋]  
　　一輪寒月斜掛碧空時從樹隙窗櫺中窺人似獨愛照離人者然易地以觀何嘗不樂獨念天涯覊旅不能無鄉思皎皎者月其亦知人間有别緒離愁也未 
　　人自有生皆有感初無賢不肖之分顧因感而興起努力建樹斯不負上天造物之一片苦心使徒因感成痴轉痴作恨乃所謂多愁多病身祗合駐紅樓夢裏不應到人間也 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[房租問題] [  覺]  
　　造屋收租爲將本求利之一事今造屋之價日昻則本重而利亦宜酌增租價之貴固在情理之中也 
　　雖然此當分别言之新造之屋因造價昻而租價重固無可非難彼舊屋之加租吾不知其是何理由也彼其所投之資本旣輕於新造之屋所收之利已不少矣而因新屋租重之故亦從而加租是直表示其無厭之心耳吾甚悲其知識與道德之兩不足矣 
　　何言之本重者利應重本輕者利不應加重也若不問房客之生計如何不回想從前之投資幾許惟利是圖釀成市民紛擾之情狀此其爲富不仁之罪實無可逭操市政之權者可不急加取締乎 
　　取締之法謂宜估其造屋之價代定租價租價約當造屋之價百分之幾由操市政權者分等列號宣布大衆庶幾其爭端可息也歟 
經濟 
[商業問題之研究（續）] [  吳東初]  
　　新式零售（二）鏈環店（The　Chain　Store） 
　　新式零售種類甚多日昨所論之部分店（Department　Store）係新式零售業中最發達者也現擬研究之鏈環店（Chain　Store）亦是零售種類之一其於商業競爭上勢力亦頗强大與部分店無甚上下相同之處甚多如資本充足進本低廉與廠家直接售價平實分工專職集權總滙等是也緊要異點在一則聚各部於一店一則散各部於各地鏈環店所售之貨因性質有異自不能像部分店之包括萬有搜羅盡全只能限於便利貨與救急貨二大宗也便利貨如香烟火柴等爲求顧客之便利也救急貨如藥類以應顧客之急也旣爲顧客之便利復應顧客之急需則不開鏈環店則已如若開設非於各適中之地點均有一店存在不可如是歐美大城之鏈環店少則十餘分店多則數十數百數千分店也凡辦游新大陸者每於United　Cigar烟店與OwlDrug藥店分設之多引以爲奇其故即在此耳 
　　凡辦留心於美城之United　Cigar烟店與Child 's　Reslauront飯店者有一事難得忘却即一則各店均漆以紅一則各店均漆以白樣式裝璜之劃一一覩之下即知何者爲某家之烟店何者爲某家之飯店此點於表記及招徠生意上頗有關係也 
　　鏈環店之特點固如上言然其與平常店競爭多獲勝利之故尤有三事實不可不知也（一）分店旣多此店難銷之貨可移往他店銷之（二）在此地段與某家競爭削價出售在另一無競爭之地段可稍增價以補償損失（三）平常店之餘利存放銀行鏈環店之餘利用以開設分店自比銀行之利息爲大所以此項新式之零售如能組織妥善管理得人實資本家營利最好之生意也 
　　鏈環店種類有三曰製造家之分店曰批發商之分店曰零售家之分店前數節所言屬於第三者之鏈環店即零售家之分店是也然製造家與批發商旣有分店亦做零售生意也雖組織各異而用意則一也 
　　或曰此三種鏈環店吾國有否設立乎曰大概言之可算已有設立惜乎範圍太小營業不大不能引起國人之注意而該各鏈環店亦不知利用固有特殊之權衡而爭商業之上風誠憾事也吾國所謂製造家之鏈環店當以商務印書館之規模爲最大各省設有分館共居於同一管理之下批發商之鏈環店即在外國亦難指定因其股東往往不出面而營業故國内亦難指明零售家之鏈環店如滬上各路口之兑銀兼售香烟處都屬於同一管理爲一家所開設者乃一非常之零售家的鏈環店也如果滬上資本家能於此層上用其心力與財力而開設一範圍闊大之零售鏈環店亦吾國商業上之新發展也 
[雇員慰勞金] [  張延祥]  
　　雇員由廣義言之自公司總理以至售物者均包含在内而政府或公立機關如郵政電報海關學校會社等職員亦得稱之蓋以受雇按期支薪也慰勞金乃一雇員服務期久故於若干年後給之以表感謝辛苦勤謹不輟之意無論公司或政府機關其雇員服務久者必有經驗辦事敏捷於公司中大有裨益故特定慰勞金以奬勵之又足以覊縻之大概爲十年或十五年後支雙薪一年我國若海關郵局等行之有年頗著成效而商店雇員月薪甚微又無慰勞金在昔村落中或有終身服役一家者但近入商業競爭時期中雇員見異思遷或紛紛營投機事業對於公司有損無利若行慰勞金可挽救之於什一也 
　　慰勞金以複利計之甚覺微乎其微假若某公司定十五年後給慰勞金如其年俸之數某雇員月薪爲百元則慰勞金爲一千二百元驟觀之似數甚巨爲月薪之十餘倍然若於其服務之初按月積存三元一角五分至十五年後即得此數（假定複利息一分）三元之於百元僅百分之三實則僅加薪百分之三耳若服務不滿所定年限者積存之數仍爲公司所有無一毫之損失 
　　下表爲計算慰勞金所用乃從沸舒氏工程經濟論中算出即每年存欵數目至所定年限後積成一元之數表如下 
年限　　　年利六釐　　　　　八釐　　　　　一分十年　　　·○七五九　　　　·○六九○　　·○六二七十五年　　·○四三○　　　　·○三六八　　·○三一五二十年　　·○二七二　　　　·○二一九　　·○一七五如前所舉例十五年息一分爲·○三一五以慰勞金千二百元乘之得三七·八○元又以十二月份每月爲三·一五元故表内數目即可爲月薪一元每月應存之數凡公司商店或機關不能不思有以慰勞職員而採慰勞金之制也（乙種酬） 
道德 
[女子箴言] [  自然]  
　　女子無才便是德此全是謬語才與德係二事德必賴才始全無才之德直傀儡之代名辭耳 
　　母每愛女而對於媳多苛求女每孝母而對於姑鮮親密能以愛女之心愛媳孝母之心孝姑則家庭相安無事矣 
　　女子衣服但求清潔不可爭奇鬭麗爭奇鬭麗者自視爲何 
[因擺船太少所以他們祗好呆等着好不心] [  焦少飛]  
如人 
　　男女宜求平等但女子輕其夫而傲其舅姑者亦非家之福母之愛子女每不以其道試觀多少敗家子弟莫不由母之溺愛而成不可不戒 
　　女子最要有一種廓大心胸一件事來隨時即打發出去以女子多愁過於男子每因此傷生故須格外注意 
　　現時女子稍有學術者每不屑爲家事此殊不可家事乃女子之天職自已不爲欲誰爲之乎 
　　家中用度之支出多操女子手中女子能省檢家用必日裕否則必困窮吾證之多家而騐 
　　女子每因細故而娣姒不和此取家之根以娣姒不和則兄弟相怨全家俱不相親矣雜處一室了無樂趣 
　　兒童終日最接近者惟母母之一舉一動無不影響於兒童故必須自已養成良好之習慣 
　　女子必須留心社會狀况若商品良否不辯物價高下不知易爲人所欺（乙種酬） 
衛生 
[檢定飲料水之簡法] [  養氣]  
　　水爲人身體中主要成分占全體量百分之六十五乃至百分之七十此多量之水一部分爲汗液爲便溺與其他之不潔物同排泄於體外再由飲料及食物之液汁以補充之大約成人每日所需之水量平均二升五合内外是則飲料水之於衛生關係甚重其水質之良否要不可不檢定也 
適於爲飲料之水有數條件 
　　一無色透明其中不浮游塵埃及其他夾雜物者 
　　二不含礦物鹽類者 
　　三不含微生菌類者 
　　四不含有機物之腐敗質者 
　　五不含帶惡臭之瓦斯者 
　　以上所述各項如欲精密檢定之須用種種之器械簡單之法則有左列數種 
　　一　於欲檢定之水中投以石鹼水若生白色之沈澱物則不適於飲料蓋此水中必含有石灰及其他礦物質石鹼中之脂肪酸與之化合而生白色不溶解之沈澱物也 
　　二　以鹽投水中若沈澱多量之塵埃及夾雜物則不適於飲料蓋單純之水能支持微細之塵土使浮游水中投入鹽類之固形物則水分子之凝聚力减而不能支持塵土視塵土沈澱之多寡得以定水質之良否 
　　三　取明礬投水中若沈澱夾雜物甚多則不適於飲料其理由與前項同 
　　四　以火爇水使略暖而後嗅之如有異味則不適於飲料蓋含有機物之水得熱則其一部易於發散故易檢知其有異味與否也 
　　五　取玻璃長圓筒二一注欲檢定之水一注蒸溜水並置之於白紙上由上面透視之若顯然與蒸溜水清濁不同則不適於飲料由此比較以鑑定之者也 
　　六　取化學用試驗紙（塗石蕊汁或薑黄汁之紙）浸之水中如非中性則不適於飲料蓋化學實驗酸性液以青色試紙入之則變赤色鹼性液以赤色試紙入之則變青色如以青赤二試紙試之非酸性非鹼性是曰中性反應若不呈中性反應則水中必含有酸性與鹼性也（乙種酬） 
問答 
[宋子霞問]  
　　有種壞人專意引誘青年賭博及各種不道德的行爲令人痛恨法律上又不能起訴而青年人甘受其愚若打他一頓又自犯刑事敬問海内高明用何法以治之 
[答趙文彬君問二則] [  竹賢]  
查第一則所稱各節乙之螟蛉子本無承繼其父宗祧之權亦無分受父遺財産之法例旣經某甲及某甲子不與爭論任其揮霍凈盡復每年津貼數元已屬萬分慷慨乃猶以爲未足强借硬討情殊可惡應依違警罰法訴諸行政官廳從嚴懲治 
　　第二則不肖子孫盜賣墳樹按諸法律成立侵占罪及公然不敬墳墓罪應依該律告訴之 
 
 

Page 22

 
 
   
 
