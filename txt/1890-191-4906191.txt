# 1890 - 191 - 4906191

 

Page 1

 
 
[購求大清一統志] [  圖書集成局啓]  
　　啓者本局現欲購求大清一統志一書不論竹紙白紙但須旣經增補者如有願脫售請函致申報舘帳房講價倘不忍割愛則用後不妨將原　奉趙仍當從豐酌酬想海内收藏家當必樂于從事也肅此佈聞伏維雅鑒 
[圖書集成告白] [  本局謹啓]  
　　本局開印圖書集成一書早巳告竣屢次登報催人領取迄今尙有百餘部未經來領而本局存儲頗非易易今定於西歴七月底卽華六月十五日爲止逾期每月卽須另加棧租保險等費凡執有書票者務請從速來領特此預白伏希垂鑒 
[勸振福州水患啓] [  申報館協振所同人拜手]  
　　福州自四月下旬洪水爲災至五月初而更甚民生数萬戶流離　析無食無衣甚至屍骼漂没水中蔽江而下其幸而獲免者餐風宿露殘喘苟延見諸報章諒邀諸同仁所共鑒矣本舘前募江浙賑捐荷蒙慨解腰纏玉成美事今茲閩省豈可稍存膜視之心所望海内仁人寰中善士源源捐賑不客傾囊一俟集得若干卽當解往閩垣請同仁善堂爲之散放俾榕嶠窮民轉徙于炎天毒日中不致坐以待斃則修德獲報定當操券待之巳特肅短箋謹九叩首以待命 
[書黔撫潘中丞奏停分發摺後]  
　　國家之儲才猶醫者之用藥焉箋箋笑能多多益善夫醫之用藥不必皆參苓桂术之珍品卽牛溲馬勃敗　之皮　無不可收諸藥籠以備取用國之用人不必皆千人之俊百人之英卽一材一技之長亦無不可收之以供驅策故禮曰用人之智去其詐用人之仁去其貪周公亦曰無求備於一人誠以全才難得不得不節而取之也天然而吾獨有異於今之仕途矣自捐例旣開人才雜出各省候補人員師師濟濟攘攘熙熙至於今日譬如新開之藥行珍貴之品固取之左右逢源卽下而至於五榖之虫百草之霜亦莫不自負一材以求効乃人數旣多差缺有限以致向隅日衆調劑維艱而分發到省者仍復源源不絶各直省督撫實苦於無可如何或　各省督撫實操用舍之權當此仕途厖雜之時又值庫欵支絀之際雖不能别籌良法以聚財而奏停捐例何不嚴行甄汰以清冗員然指分到省其先亦報効若干朝廷旣准其捐納而到省不久未經試用督撫以淘汰冗員之故遽屏去　是捐例爲一大騙局也豈有是政體乎或又謂捐納人員文理未盡通曉苟各督撫嚴定考章能者取而用之不能者揮而运之則吏治不肅而自肅仕途不疏而自疏夫近來仕途之雜幾等於文昌宫聾童署事所取者皆樂正師曠司庫　嶠之流欲求通品實不易得詞呈之眞僞未能辨幕友之賢否未能詳袍服登塲幾同傀儡其爲害何可勝言然當開捐之時固未嘗明著禁令謂不通文理者不准捐納今於到省之後忽焉以文理難之彼將曰我本不願習貼括　易轍而趨於異途今旣入異途而仍以此事相迫是逼僵蠶作繭也是引人升屋而拔梯也豈國家開捐之初意豈我輩納捐之初心乎故各省雖患擁擠而於考試之際終不肯實事求是以啓怨咨乃候補人員日積益衆各督撫於此將何如哉必不得已遂相率奏停分發其初不過江浙等大省覬覦者多遂有擁擠之患漸而中省亦然又漸而小省如滇楚等處之素爲畏途者亦莫不皆然昨閱邸抄貴州潘中丞亦有暫停籖掣分發之奏是可見仕途之雜亦可見仕途之窮矣貴州一省道府同　州縣僅七十餘缺佐貳雜職僅九十餘缺而軍興後投効保留與捐指簽分各項積至千餘員之多其已經引見騐　者亦有四白餘員夫以苗疆最苦之省而聚此四百餘閒員補缺無期差委莫必當其初捐之際必其家有餘資卽不然亦必有殷實之戚族富厚之交遊相爲張羅依傍故到省之初未嘗不欣然得意不意名旣登籍身旣到省而聽鼓轅門旅進旅退至數月而寂無好音也至一年而寂無好音也甚者或數年不得差使而公館奴僕衣服酬應則不可缺漸也旅資已罄而差缺依舊杳然則惟日事節省公館由大而小奴僕由少而無衣服由綢而布一切酬應匿而避之聞朔望衙叅之際有自挈衣帽步至轅門假門房更易而後入謁者花衣期内有以五彩畫於布袍效虞陛日月星辰山龍華蟲作繪之風者其家中之號寒啼飢可想見矣當比窮極無聊之際素非讀書習禮之人則掏尾乞憐任意朘削尙何暇顧廉恥哉摺中謂人數過多賢愚不一愚者妄冀鑽營事端百出卽稍知自愛者困窮日甚亦難砥礪簾隅一經差委勢必取　清累此言可謂洞澈下情矣然停分發亦非盡善之計捐員旣多部中必思所以安揷此處旣停分發他處之到省者必更多目前雖停分發日後之到省者亦必多矣請停分發者欲以部爲壑也此省停分發者欲以外省爲壑也中國之差缺有定捐員之繼起無窮積而久焉欲求如藥籠中物之得効一長而不可得宦海悠悠伊於胡底閱潘中丞之奏不禁感而書此以告世之妄冀顯榮者尙其安分自守哉 
[河水漫溢]  
　　西報言聞得近日黄河之水盛漲隄防潰决電線桿有爲衝壞者刻下天津烟臺兩處電信因此不能通達云 
[福州命案續述]  
　　駐防福州旗民毆斃某甲一事已登前報兹據該處訪事人函稱甲姓秦名家連係湖南衡州府清泉縣人於去年到閩在候補道某觀察公館内給使令之役公館在旗界河東街屋宇褊小以對面武廟爲當差人歇息之所本月十八日觀察因公出外留秦一人在室照顧逾時秦到廟内點火吸烟恰有旗人松普欄門横臥秦恐踐踏喚令起來松普以驚醒清夢不覺大怒立將秦揪扭拳打脚踢幸街衆當塲喝散不料公館左邊旗人廉中上前帮毆高舉拳頭劈胸打來秦受傷登時吐血昏暈倒地嗣觀察公旋查悉情由卽飭家丁拾秦到縣喊請騐傷閩縣祁大令提秦到案飭仵作騐明秦胸膛後肋各有拳傷一處塡單附卷諭令在外醫治嗣秦受傷甚重竟於十九日下午身死延至二十日閩縣帮審馮委員理事廳吉司馬到地相騐松普廉中約同多人在公館門口吵閙阻騐詭稱所毆之人係十六歲傷而未死被匿别處現死之人有三十餘歲係服毒圖命並水毆傷等語相持移晷未能檢騐希軍憲聞之立傳該協領理事到署諭以死者是服毒是毆傷一騐便明豈容阻撓難道旗人殺人不要抵償耶着迅卽相騐協領猶力辯其誣希軍憲拍案大怒立將協領摘去翎頂各官始到地相騐據仵作喝報傷痕塡明屍格騐得胸膛拳傷一處圓圍二寸四分臍肚右邊踢傷一處斜長一寸五分寬五分並非服毒死者年紀僅十多歲騐畢各官皆鳴騶回署此事若非希軍靈愛民如子執法如山則覆盆之寃幾於無由伸雪矣 
 
 

Page 2

 
 
[拯濟水災]  
　　福州本年大水情形業已詳登前報兹聞西南各鄉地勢卑下值早稻雨花時一經水浸悉成泥沙水退後農民盡行割去補種秋禾爲亡羊補牢之計三春辛苦悉付東流加以市景蕭條游民日多生路日絀此關心民瘼者所由扼腕而嗟也城内水災稍輕近聞舉貢生監等欲援前次水災拯恤成案懇請施賑到善後局投禀者不下千數百紙　制軍批飭保甲局委員分叚查勘無論士民如果室如懸磬着酌子撫恤聞者同深感頌所有南臺士民歸南臺總局委員查勘應如何拯恤之處現尙木定章程省會籌賑局由陳伯潛閣學總理何翊卿運副副之現因城内外突遭水患貧民無以爲生閣學惻然憫之商諸運　籌欵三四千金派公正紳士到城内被水之處按戶稽查核實散放凡孤貧寡婦及殘疾無靠之人皆准入册另以黄摽貼本人門口每名給靑蚨千翼現已一律給發以實心行實事一路歡聲雷動莫不異常感激云 
[津沽潮風　　天津來信云陰雨連朝凉風習習畫屏銀燭早逗秋光至十九日急雨催詩跳珠濺玉翌晨雖日光斜射榜爛黄金而露滴蕉陰依舊新凉一味廿一廿二兩日點點滴滴無異漏天礎潤如蒸彷彿江南黄梅天氣九河水繼長增高有操玉尺而量者謂緑膩鴨頭頓添數尺惟泥沙高積輪船尙未能來往自如猶憶去歲有英國兵輪在津守凍春冰旣泮屢欲展輪而緑楊陰裏鷓聲時有行不得也哥哥之語直至本月二十日始料理行裝雙輪鼓浪未及二里擱於淺沙說者謂倘遇大潮此船如可出口則普濟順和等商舶亦富直抵紫竹林矣 
[嚴備俄人]  
　　俄人窺伺歡羅巴時思越土耳其而出黑海志不得逞乃轉而圖亞洲邇來以保護　麗爲名兩次請諸總署現在總署雖尙未聲覆然巳飭北洋各兵艦務期操演精熟以便海疆氛起立可交綏各統帶昕夕不遑所有旅順威海停泊各船水手兵丁槪不給假登陸矣 
[北通試事]  
　　順天學政周生霖宗師於五月初九日由遵化起程十二日抵通州闔城文武各官以次上城遠迓下午四點鐘排導入試院文自道憲武自協戎以下均赴院投手版請安十三日辰刻循例　廟放告十四日考生童經古十五日考試大興宛平良鄉固安永清東安涿州房山文童十七日考文安大城覇州保定密雲縣密雲衛懐柔順義昌平香河平谷文童十九日考通州三河武清寳坻薊州寗河文童考時搜檢極嚴關防極密氷銜玉尺固宜爾也有遵化文童劉文齋聽從說合雇人捉刀現亦帶至通州隨棚枷示正塲之後先發提覆小案當堂面試若有文理字跡年貌不合者卽行扣除並令各文童背誦正塲首次藝起講或兩股頭塲提覆時查出大興縣王殿甲有鎗替情弊發交提調責枷示衆塲前紛紛傳說今科有廣額之舉及案發並未多取殆謠言也 
[是耶非耶]  
　　金陵友人信云向來訟棍之以術愚人者全賴五日一批十日一審官雖不助桀爲虐而一經善伺人意之刀筆揣摩宫之意旨直可指鹿爲馬以羊易牛江寗自趙明府下車後幾於無隠不明無奸不燭訟曲直者審打和結一日之間可以各如所願而去兩造往往鵠立堂階下以俟片言之裁决故鏡無遁影案無留牘日前有紹興人謝恩榮控其隣王姜氏爲誘姦不從服毒身死一案則未卜衙内之所聞與衙外之所見其中有何異同也據謝控死者陳氏係伊妾入門後曾經服毒三次皆未殞命推原其故未免有難言之隠遂亦隠忍含垢本月十七日是第四次因其慣以人命爲恫嚇欲置不理詎至四更毒巳發作祗得請醫灌救當已救好據醫云救好後不可使其安睡睡則不治不料屋内無人看視致令倒床而臥至次日十一點鐘果氣絶是時王姜氏聞謝有牽引之意懼而吞烟幸係有癮救亦卽無恙謝旣呈控十九日官來相騐騐時以謝呈詞内有陳氏初次毒已吐盡後由王姜氏勸其吃粥濳將熬烟提出之白砒拌入白糖同和粥内以至甦而復斃等語故當場喝令仵作如法探試細細擦洗審視委實上身無毒惟熼門有毒當時觀者咸疑其粥内有毒之說或爲傷痛過甚之詞盖銀針探時咽喉以下無黑色也謝固熟於洗寃錄諸書者因書未載睡死之條故不信其說然考兩江總督於十三年刊刻救急騐方告示内載有必待四個時辰後方可使睡一則其示由官刊印發貼三省好事者尙言之鑿鑿夫豈漫無証佐者究竟人命至重謝又當堂　騐在奸所奪下姦夫所遺鞋襪褲帶團扇輕衫等件是此中之成與不成和與不和必須尋到姦夫方能鞫出原委王姜氏現交女差王平看管正在尋覓葉某無著詎葉母自稱一品命婦遣抱進禀云我子被王姜氏引誘於某夜出外不返至今尋無下落請官嚴訊該氏速將伊子交出因此官又提王姜氏訊責掌嘴三十計該氏巳被責兩次腮疼如桃痛駡淫婢自害害人永世不得超生此本月廿日事也刻聞王姜氏尋葉未見而葉母反欲嫁禍東吳論者謂當夜葉雖受一絲不掛之辱然未聞有赤條條之男子在何處自盡則芙蓉花下野鴛鴦其非同命鳥可知爰誌之以待後之來言其詳者 
[紅橋笛語]  
　　揚州來信云正任通州分司項分轉晋蕃奉飭任擇吉六月初一日接篆准補海州分司徐分轉紹垣交卸通州分司篆後卽束裝前赴新任聞亦於六月初十日履新云○兩淮鹺憲每至夏令例　派員設局施藥以濟病人本年江都轉檄委黄司馬錫禧就東關街武當行宫設局目下揚城時疫盛行開局甫經三天而乞藥求醫者巳遠近紛至云○揚州棲流所例于夏令留養貧病傭工盖鄉民之窮苦無依者一遇病魔主家卽不能留養設離家較遠並無親族在城孑然一身殊屬可憫故本地紳耆蝕爲此舉也 
[邗江報官]  
　　五月二十四日寳應縣孔大令廣仁到揚公幹揚鹺尹鶴書委三汊河緝私差二十五日黎明江蘇學政楊試畢淮安回江陰節署過揚儀棧馮觀察到揚二十六日孫鹺尉傳馨禀知回淮北差次 
[袁江雜錄]  
　　運河來源漸旺水亦漸渾現巳漲至三尺有奇矣○本月初八日天明時雞籠巷某姓家失愼焚去草屋一間○天時亢旱清河四境略見蝗蝻余都閫恐碍田禾撥勇赴鄉捕捉○宿遷各紳士　十二日赴漕轅恭送牌傘匾聮頌楊威德○某甲者寛衣博帶彳亍市中自訴漂泊之苦數日後力竭聲嘶無人過問乃斷髮囓指縷述情　某店主惻然憫憫解囊出番佛一尊給之其人乃叩謝而去○先鋒馬隊緝獲盜匪二名中營步隊左營步隊各緝獲一名淮海水師亦緝獲二名○謝觀察於初七日出轅赴楊庄蔣壩一帶察看工程十一日始回轅○漕艘已過濟寍抵通當不遠矣○楊大宗師由海州回轅於廿一日過浦 
[兵輪出口]  
　　停泊浦江之測海兵輪於廿八日晚間開赴金陵公幹 
[游妓被窘]  
　　法界張燈適逢風暴以致明星萬點未能光照天衢然鬢　衣香依舊如雲如水游手好閒之輩雖有勇丁彈壓時復滋生事端流妓王小巧約同姊妹花名翠鳳者行至吉祥　口驀與兩少年相　眉挑目逗暗送風情此亦賣笑之常情固屬司空見慣者也不料流氓竟團團圍繞捉　捺胸甚致所著小衣幾遭褫去迨巡街捕至流氓遂紛紛遠颺而兩妓巳粉汗蒸淫玉容狼籍矣 
[縣案彚錄]  
　　蟻媒馬三卽馬國良並陳李氏拐賣崑山小孩瑞生一案由陸大令派差一併押解崑山訊辦已詳前報兹悉此案經崑生縣尊傳到失主認明瑞生並非己孩因將馬及該氏並小孩瑞生一併解回上海縣署於前日抵申昨日午堂由帮審委員竇明府提訊陳李氏馬國良供詞支吾明府問陳李氏曰瑞生小孩究從何處拐來從直供招尙可從寛答稱此孩實是上海人由伊父領至小婦人處實不知其住在何處崑山之瑞生實已記憶不起明府一再盤詰仍無確供以其狡展可惡判掌責六十下馬笞責二百板候派差押同出外指交瑞生到案再行訊辦○張山義控史光裕欠洋不還由裴直刺訊追在案昨日午堂經竇　府　訊張投案供稱去年七月間史囑小的包造輪船上之房艙共計木料工洋三百八十餘元屢向索討一味游約爲此控案求請追究史供寗波人洋係　蘭生所欠小的惟經手　已叩求寬限料理明府得供判 
 
 
] 

Page 3

 
 
將史光裕收自新所並限三天清理張叩謝而退 
[英界公堂瑣案]  
　　包探何瑞福唐寳榮稱寍波人張劉氏有衣箱兩隻寄在伊夫之堂兄張某家被該氏之弟劉福仁冐名取去我等尋至浦灘劉已將箱放下宜昌輪船幸未開行得以拘獲井將衣箱送案該氏爾箱内衣服值洋白元幸由包探拿獲看過箱内衣服尙未缺少劉福仁供失業流落冐取姊之衣箱原是不合張某投案稱該氏衣箱寄在我　忽由劉福仁來取念是該氏之弟不疑其有詭計當卽交付現由包探拘案事與我不涉蔡太守判將劉福仁管押兩月衣箱交該氏領去○包探江阿三稱昨有許雙喜闖到第三十號洋房内洋人疑其圖竊送到捕房在身蚪搜出大洋廿三元小洋七角許言在平湖帶來細閱銀洋圖章内有二元是上海地方者爲此送案請究銀洋存堂許雙喜洪常州人前在杭州有周姓親戚無錫人秦姓爲平湖捕廳懇周荐在署中爲厨司秦於去年八月初八日接印我於十三日到署兹有友人取我洋五元及　紬一疋私逃在滬因此來滬找尋蔡太守問到滬幾　現住何處　帶鋪蓋銀洋何用到洋房何爲答稱到滬三四天住小客寓未帶鋪蓋銀洋是主人囑我付肉店米店各帳到洋房尋友人顧定甫太守又　來滬尋人如何不帶鋪盖旣稱爾主人囑爾付店帳如何將洋帶到上海旣到洋房尋顧定甫試問洋房中有無顧定甫之人答稱洋房中並無顧定甫我身畔有銀洋斷無再圖行竊之理捕頭禀諒非安分之人在捕房騐伊臀上有板花顯見前曾犯案懲責太守問因犯何事受笞答稱前在紹興因細故爭毆送官受責現在確在平湖捕廳署内可請備文移查太守飭將許雙喜暫押銀洋存堂俟備文派差往平湖查問再行核辦○包探沈金隆稱西人名根者送張阿四到捕房　張前往圖竊爲此送案麥捕頭稱該西人說道來案候質今未到堂容冉往傳如再不投質請將張阿四發落張阿四供因尋友入内問信决無圖竊之　蔡太守飭將張阿四暫押俟捕房傳該西人於禮拜四到堂質訊如再不到卽將張阿四開釋○包探陸阿祥稱開裁縫店之張順成報失衣服　餘件巳在學徒顧有　箱内搜出衣三件報捕請究前往查間據顧言係學徒劉文卿竊取衣服交付與顧爲此一併拘案起出之衣呈堂張順成稱顧劉兩學徒串竊衣服共有十餘件已在顧箱内起出三件尙有押票由捕房吊到均是失贓顧有根供上海人竊衣質錢使用原是不合惟文卿實與我同竊劉文卿供寍波人顧連次行竊與我不涉惟伊曾囑我代竊布褲一條質鋪夥呈票請追質本蔡太守　贓在顧箱内起出豈容狡賴喝責一百下劉責五十下示儆諭張順成曰爾之學徒犯竊未便吊贓自應照償質本始　領贓至顧劉二學徒業經懲責仍父爾帶回如不願再用可交薦保人知照伊父母領回管束○包探陸阿祥稱粤人梁阿順楊阿才陳阿九等均在輪船爲水手梁與楊陳等細故爭毆後梁報捕房言被打失衣袋内銀洋三十元爲此　拿楊陳等送案梁阿順供訴前情楊阿才陳阿九同供皆是粤人與梁同在輪船做水手因做工口角不知伊如何失洋蔡太守問梁阿順控被打失銀洋可有見証答稱突然遭毆並無証人太守以梁指控無憑碍難准理飭將楊阿才陳阿九交保如梁於三日内查有証據禀覆候訊否則作爲罷論 
[法界公堂瑣案]  
　　包探土榮培禀稱小的於巡街時見寗人章寳山手提濕衣一　形跡可疑今特送請詰究宋莘樂二尹問章曰爾衣從何竊來章供稱衣向胞姊借取欲至河中洗濯問爾姊在何處　邀同來案否答稱向住南市集水街洪順興小木作内本月二十四日己附輪舶回寗波矣問上海可有親族答稱外甥周永才向在新昌太客棧司帳亦於二十四日附船往鎭江目下英界有人可來具保二尹與祁　譯官商定着將章　候交人保出○同仁昌毡毯店夥钨順福訴稱小的　張順　並無交情屢次强借爲此扭案請懲張供稱包叔潤生向在某繅絲棧可帳小的則在棧當轎班曾借用小的洋銀屢索不還現悉已往蘇州因之向伊姪索償包稱上次張言父死無棺木曾借給鷹洋三元冒下復屢屢强借不遂則竟欲揮拳二尹着將張管押三天期滿交人保釋○王李郁三包探同禀稱縫工顧雲祥手持包袱内二藍寗紬新珠皮袍一件向之盤問言語支吾爲此拘案請究顧供稱小的在南市王家碼頭爲成衣匠皮袍係自己所製今擬携至北市質錢宋二尹着押候交保○包探王榮培禀稱王德福在太古碼頭竊得火腿兩條逃往英界經巡捕拘送英捕房捕頭詰得竊自法界因卽送來歸案訊究王供稱前晚小的行至碼頭上見有客雇車　火腿遺落兩條因之拾取宋二尹查得並無失主來案姑從寛宥押候笞責四十板○沈百郎訴稱方子山竊去紫銅火酒鑪一具當塲拘獲人贓送案請究方供稱小的向在南市章元槽坊爲夥失業已久落魄無聊以致貪小竊物務求大老爺格外矜全嗣後不敢再犯矣宋二尹謂本應笞責姑念巳知悔過着卽釋去贓給沈領○包探王榮培禀稱小的查得小工張阿全在某輪船竊得水烟袋一支　請訊辦張供稱烟袋由客人遺落途中見而拾得宋二尹判令押候笞責四十板贓存捕房候領○王李郁三包探同禀稱積竊李永福深夜至卜隣里某姓屋上由晒臺人内行竊失主知之拘送案下李供稱小的於本月二十二日由姑蘇來此不敢行竊宋二尹判令押候笞責二百板遞回原籍○某包探禀稱昨晚小的巡至浦濱見挑賣嗬囒水之周阿全竊　紙燈拘案請究周供稱燈在途中拾得宋二尹謂姑念事屬細微免子　儆○通事禀稱昨晚張燈時陳阿虎等數人在大自鳴鐘工部局前滋閙巡捕向之　逐陳不　去而復回手持石片擲捕當卽　住送案請懲周供稱小的現在小東門外某麫館爲夥他人滋閙實與小的無干悞被拘拿叩求恩釋宋二尹判令管押三天○包探王榮培禀稱昨晚積竊　桂林在西門外銀河里附近　竊小的見之上前拉住該竊盡力拉斷辮梢飛奔逃逸適　英捕　包探夥兩面兠拿王遂躍入護城河鳬水而遁旋經英探夥拿獲今特送案請懲并有英包探張九意來案候示宋二尹向之詰訊張禀稱該竊英界有案請帶回辦理二尹准之備捕頭稱該竊捕房尙未照過小影請暫留下待照後送歸莫捕房辦理可也二尹曰諾○傭　吳顧氏訴稱小婦人傭於八仙橋某姓家前日有慈谿人李福林將所抱小孩項際銀牌摘去追至升和里始得獲住連贓送請究懲李供稱小的向在某輪船執役　是行經升和里口突見一賊竊得此物　入垃圾堆中小的因之檢取不料失主追至强指小的為賊小的有口難分尙求恩　包探王榮培禀稱李前曾由英公廨懲辦有案可稽宋二尹判合營押三天贓給失主領去○包探土榮培禀稱小的查得積竊王阿才屢次犯　拘案請究宋二尹謂　係積竊無須研鞫判押候笞責一百板　回寗波原籍○同春樓主陳生發偕茶博士葉洪福訴稱今晨肆門甫啓陳阿德卽來啜茗乘　人時竊取店中鋪蓋正欲脫逃葉適　之送案請究宋二尹判令押候笞責四十板○揚州人趙高氏訴稱昨晚小婦人至浦灘觀燈被龔錫林攫去銀挖耳一枝　巡捕拘住人贓送請訊兠宋二尹判令笞責四十板贓給該氏領去○通事禀稱徐子春手持石片擲人由某號捕拘押今特送請　懲徐供稱有水手悞踏小的之足　扭住小的肆毆是以持石遠擲宋二尹判令管押三天○　記洪訴稱妻子　富　不守婦道送　請懲附呈質劵七十餘張請賜鑒閱宋二尹詰該氏曰　爲何不守婦道質去如許衣物其錢安在供稱小婦人向在妓院賣娼與朱相識已十餘年夫年十一月　囑小婦人遷　伊家質物得錢　伊分用問爾可知朱操何業答稱爲掮客問近來生意如何可能獲利　稱邇來生意不甚好去年另娶一婦以致家中不敷用度欲將小婦人離開二尹問爾意如何答稱小婦人萍漂蓬泊誤盡終身現在惟求大老爺恩斷二尹問朱曰爾今將　送　是　意見答稱此婦已嫁過三夫目下仍不歸正求大老爺斷離可也該氏稱小婦人尙有廚箱檯凳及洋銀二百元目下如欲分離叩求　給二尹着將談氏　押待查明核究或有見而詫　者謂該氏與朱旣爲夫婦何致屈膝公庭則應之曰此之謂拆拼頭公堂上固敵見不鮮矣何　之有○竊賊王吉人陳阿二盛春子管押期滿　 
 
 

Page 4

 
 
解公堂宋二尹着一併送縣請遞回原籍交地方官　束 
[案情正悞]  
　　廿八日報登徐泉源控姚蘭洲一案其中有傳間之悞兹　蘇府　太守　於本月中旬出詳擬爲結案然尙未蒙中丞批准且亦尙未咨部所有部駁云云均係外間謠說合亟正之 
[春闈捷宴客筵資移賑]  
　　春風得意餅啖紅綾洵生平樂事也有時於宴寶之會寓以濟世之忱尤爲兩全其美者張愼德堂善士將春闈中式宴客酒筵資英洋五十元移助福州振項由蘇垣愼記油棧寄來以善士釋褐登朝而民胞物與之懷巳縈於寤寐蓋深懍乎災之突來而能見其遠且大者他日鹽梅調劑燮理陰陽靡不沐帡幪而殷愛戴焉爲賓朋種福誰曰不宣[  上海北市絲業會館籌賑公所施善昌謹誌]  
[靈丹壽世]  
　　竊以積善　昌後昆繼起樂善不倦祖武克繩兹昨奉到杭省萬承志堂馮聽五大善士寄來棣華堂主人慨助八寳　靈丹五百瓶求放心齋　人太乙救疫丹二百錠承惠敝堂囑代分施刻值暑氣炎威易得感觸謀食貧黎負販於烈日之中更形勞苦設或染患必致垂斃敝堂籌欵虔合萬應救急靈丹及純陽正氣丸施送索者盈門日不暇接所慮修合不遑乃蒙萬承志堂慨助來申以資接濟並願歴年樂助同人等仰　樂善不倦之誠貧病有草木皆春之象口碑載道戴德如天豈惟敝堂　揚仁風感頌不置已耶又蒙林孟瞻大善士樂助曰痧散一百瓶痧氣丸一百瓶午時茶十匣邇遐齋寳號保安救急丸一百瓶通關散三百瓶杏林軒寳號痧氣丸五百瓶祗領之餘欽佩莫名併登報章藉伸謝忱此佈[  虹口元濟善堂同人等拜誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中官報]  
　　通判王廷芝委辦邵武稅釐分局兼辦土藥事務知縣徐錫禮奉委辦閩安稅課二關商稅事務署福州府司獄孫德馨禀謝升補閩安鎭巡檢飭知委署　建邵道胡日初禀見禀辭赴任知縣朱之棨奉委木藍坡釐局藩轅牌示照得現署閩縣本任建陽縣調補莆田縣祁徽祥業已奉部覆准應如飭赴調任供職所遺閩縣缺以南平縣興壽調署遞遺南平縣缺應以候補通判　秀署理又建陽縣缺應以試用大挑知縣馬世樑詳補又署五虎門巡檢劉烈藩署事期滿遺缺應以連江縣東岱巡檢王文錦調署所遺東岱巡檢員缺應以本任巡檢周濓署理特　督轅牌示照得調署閩安協副將本任金門協副將王國才調署金門協本任閩安協副將王世明均飭回本任　職特示 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
