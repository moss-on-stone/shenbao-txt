# 1916 - 44 - 4915450

 

Page 1

 
 
   
 
 

Page 2

 
 
時評 
[無心時事（默）]  
　　自帝政發生而所謂時事問題以起自時事問題起而無心時事之人類皆以稱病辭職聞至今日而尙在此時事旋渦中者必皆爲當世之有心人矣而廣西之陸將軍何亦以無心時事稱耶 
　　夫廣西有關時事最要之省也而陸將軍有關時事最要之人也當此態度未明全國注目之時之廣西之陸將軍對於時事之意見苟有所左右則時事必即因以輕重故陸一啓口一投足之间人所矚耳目者也而今竟以無心時事答龍然則此後之時事將何如哉而凡與陸處同等地位向之對於時事在若有心若無心間者又將何如哉 
　　吾謂時事日迫各大吏對於時事之心事終不能久閟也 
[專電]  
　　南寗電龍覲光現赴武嗚晤陸榮廷並請協助一是陸言予已無心時事故在家休養予殊無善策以益之請與王使接洽龍 
 
 
 

Page 3

 
 
晤商後即回南寗刻正部署一切不日西行至其軍隊分四路進行 
　　成都電陳宦堅辭兼巡按使事中央不允 
　　重慶電綦江南一百里有黔軍大隊進攻川軍長來電告急 
　　常德電黨人運動防兵響應已有效故目下鳳凰廳一帶異常危急 
　　北京電南苑原　第七八二十等師駐紥現因各該師先後南下特調保定新編陸軍第十二師一旅駐苑塡防 
　　北京電電促叚芝貴來京籌商要務駐奉第二十七師中已選一混成團陸續南下第八師長李長泰行抵漢口昨電促趕速入川 
　　北京電純一齋昨議㈠添派靖亂總司令㈡增設湘省臨時兵站㈢安插被亂難民㈣軍用地圖送往前敵㈤派員監察發放軍餉 
　　北京電止馮北來遣阮南下昨復加派蔭昌同行先徐後寗 
　　北京電聞定武軍防南障北關係重要刻難他調將派第二十七師入湘 
　　北京電前午至昨午京蜀往復密電凡九聞大致㈠係急報軍情㈠係預定恢復叙瀘殊賞 
　　北京電元首限前敵收復瀘叙懸不次賞主將得封郡王軍佐遞升兵給十萬金 
　　北京電重慶各領事以該地僑商頗多有勸阻雙方不在該處開戰之說 
　　北京電田中玉前奉命赴蘇謁馮面商要政昨回京 
　　北京電今日在新華宫專邀黎武義段建威特别宴會埀詢大計 
　　北京電蔭昌上征滇策力陳萬勿遷就語極忠憤 
　　北京電莫禮遜昨上密呈報告視察南方情形並於國體有獻議 
　　北京電中央電飭陳宦保護鹽務 
　　北京電參政院會期屆滿聞不再開 
　　北京電宣統前日壽辰徐菊人趙次珊仍着舊日服制往祝 
　　北京電美資本團代表將來華 
　　北京電自滇事發生後日兵滿佈高濟沿路并在該處另建兵房約可容二三萬人 
[特約路透電]  
　　北京電英文京報從可恃方面探悉重慶發來之無線電報稱重慶安謐瀘州仍爲官軍所有重慶南面黔邊附近之綦江刻有大戰英文京報云聞月初佔據綦江之軍隊由蔡鍔親自指揮大約並有貴陽調出之黔軍爲之策應果爾則目下與北軍交绥者即蔡鍔所統之軍也數日前消息謂一月下旬貴州態度巳明當局即於此時遣第七師之一枝隊想即第七師之先鋒隊開赴綦江以圖佔領其地今與革軍接戰者殆即此枝隊此役結果若何衆皆異常注意（十八日） 
[譯電]  
　　北京電溥倫因就參政院議長職乃辭退淸室内務大臣一席繼之者將爲載瑛（譯音） 
參政院原定兩星期内閉會大約今將延長兩月以議結未了之議案袁總統飭政事堂修正優待淸室條件凡與帝制不牴觸各條槪不更改（十八日） 
[戰電]  
　　其一英人路透電 
　　彼得格勒電歐士魯姆絶關重要因其地爲亞米尼亞及古爾狄斯丹軍政之中心點且有極大之軍火庫俄軍可以由此赴北西南三面德軍參謀總部之計畫因以皆败土軍當然將竭力恢復此次損失惟俄軍已儘速鞏固陣地俄報對於歐士魯姆之失陷大爲　悅蓋此事除有影響於巴爾幹波斯及阿富斯汗且能利便美索波太米亞英軍之　事也（十七日） 
　　彼得格勒電昨夜彼得格勒之人民列隊游行各大街慶祝歐士魯姆之陷落協約國使署前亦聚集多人高唱國樂表示歡忭之忱衆意高加索俄軍之勇績與政治上及軍略上大有影響巴斯官報謂歐士魯姆之陷落實爲協約國竭力提携作戰之明證土軍從此當求自保不能在巴爾幹埃及美索波太米亞爲德人馳驅故德奥軍在巴爾幹之地位將因以轉弱里區報謂此次獲勝可以鼓起國民之精神此爲延長戰事必要之端故其關係匪淺歐士魯姆地勢險阻加以大雪苦寒俄軍作戰甚爲艱困若　兵士勇戰主將善謀則不能建此奇功砲臺之砲共有千尊守兵約十萬人現信已逃入山中將沿通細柴斯之五路退走其地爲距歐士魯姆西三百英里之重要交通點也（十七日） 
　　彼得格勒電歐士魯姆有守兵十萬人砲四百六十七尊前鋒砲臺有砲三百七十四尊中央砲臺有砲二百尊（十七日） 
　　薩洛尼加電法飛機十三架擲炸彈一百五十八枚於斯特魯尼柴鎭及軍營起火數處諸飛機均安然飛回（十七日） 
　　亞姆斯特丹電德政府通告荷蘭謂德魚雷艦轟擊荷蘭油船一事已經德政府調查實非油船船長之過當由德艦長負責德政府不贊成德艦長之行爲已施行必要之辦法特向荷蘭道歉願給賠償云（十七日） 
　　土朗土（坎拿大）電美利堅俱樂部頂層忽發炸聲繼即起火全屋皆毁死一人傷二人疑係縱火所致美利堅俱樂部失愼共死二人一爲美人屋中覔獲十八磅之砲彈兩枚救火者曾聞炸聲三響民衆對於此種暴舉頗爲忿怒（十七日） 
　　紐約電波爾登開塞爾號及太平號二船主人聲稱二船均遇救惟皆受重損有華人十三名不知下落此次遇禍非出於縱火乃走電所致（十六日） 
　　倫敦電今日吉靑納貴族在上議院稱上次齋泊林飛船轟攻英倫時敵　船被毁者不出一艘目下英國儘先建造抵制飛機炮英飛機於夜間回擊齋泊林飛船時頗多困難但信此種阻力終可除去正府巳設法務使敵飛機未抵之前英國已先得警告云（十七日） 
　　倫敦電今日下議院議員誓杜氏謂航務應由中央有經練之官吏管理海軍大臣貝爾福謂航務由官家管理固可略有進步但海軍人員皆缺乏商務之訓練以之管理航務未必有所禆益英國船隻斷不能悉被政府徴發已有極大航業家十八人曾對於政府陳述忠告云（十七日） 
　　倫敦電商部公報謂英國糧食之價增加百分之四十七德國增百分之八十三奥國則增一百十三（十七日） 
　　倫敦電銀市星期報告云銀市甚不活動内國造幣廠不進貨故價有下落之勢美國來源幾斷銀業因價落之故縮至甚小之範圍中國陸續所購之數甚　直至昨日歐陸等處紛紛購買銀價乃漲至中國購價以上聞法國造幣廠奉命爲塞芒兩國鑄造銀圜（十七日） 
　　巴黎電今日午後公報云前敵無事可報（十七日） 
　　倫敦電軍械大臣喬治主張停止建築工程而移其工以建造軍火廠喬治又與商部大臣召集釀酒者會議加增酒精産額以供炸藥之用（十七日） 
　　巴黎電巴黎廻聲報云近三日中法艦在愛德里亞海擊沉敵潛艇二三艘（十七日） 
　　倫敦電德國皇太子現指揮亞貢及亞爾薩斯勞蘭之軍（十七日） 
　　華盛頓電德大使與國務卿談話之前曾將魯西台里亞案德國最後牒文之草稿呈交國務卿文中包含美政府提出之一切修正此外尙有一草稿乃就德政府之意見而擬定者國務卿宣布潛艇爭端重行開啟外交界及其他各界聞之大爲驚異因今日各晨報皆稱魯西台里亞號一案業已解决故也（十六日） 
　　倫敦電每日電聞載稱首相愛士葵將於星期一日請議院核准新戰費　數大約爲英金四百兆　實爲歷史上所未有（十七日） 
　　華盛頓電德大使曾與國務卿會談關於德國可以展緩施行潛艇戰爭命令以便續行談判德使謂德國並無擊沈郵航之意國務卿歡迎德使此言且謂德國揚言擬不發警告擊沈武裝商船此不　重行開啟潛艇戰爭之全問題魯西台里亞號一案非俟美國决定此中是否有與德國潛艇新政策抵觸之處則不能最後承認此案條約云（十六日） 
　　薩洛尼加電法將薩拉伊將軍不日將往親見希皇布國遊兵一隊侵入希境希兵與戰兩小時卒敗之希兵現嚴守邊界全線（十七日） 
　　倫敦電德國自三月一日起開始發給購買牛酪劵（十七日） 
　　柯夫電奥軍停止進攻杜拉沙因意兵已抵故也普尼克元帥已加入柯夫島之塞軍（十七日） 
　　亞姆斯特丹電普魯斯國會社會黨聲明不以政府抵制商船之潛艇戰爭然（十七日） 
　　其二（德人德文報專電） 
　　柏林電德軍大本營十七日公報云德軍續於伏斯巨　貝爾塞覓獲炸彈砲七尊（西境戰况）東境陣線北段現有活動之砲戰德飛機攻擊杜拉堡及維萊加之火車站（東境戰况）（十七日） 
[東方通信社電（日本人組織]  
　　北京電第八師之兵以其半部留駐湖南省爲第六師長馬繼增之援軍（十八日） 
　　北京電雲南軍侵入四川省北京政府殊難探知其行動之實情但推測貴州軍取道四川直衝湖北省之宜昌荆州遂據此以講防務（十八日） 
要聞一 
[英文京報之重慶現象觀]  
　　十六日英文京報曰他日革軍由貴州方面進取重慶時重慶防軍將響應乎抑抵抗乎此誠留心南方軍事者所亟欲知之者也在某某方面重慶中立之說巳成無可掩飾之事實此說果確則今日當已抵渝之北軍第三師果安在耶得勿仍駐重慶附近以待事變耶抑巳離渝而赴上游耶詳察官場及私人戰訊似戰於叙瀘一帶者爲蜀軍兩師之軍隊而已抵重慶之第一批北軍似已在重慶至成都之大路行過内江與集於雅州資州線之成都軍隊會合以保成都與自流井然則北軍第三師其餘兵士究竟何往乎一說第三師一部份早已調赴永寗旋即附和川軍第二師或爲第二師所脅今巳随劉存厚之後反戈相向而與政府爲敵矣關於第二師附滇之官報絶未言及此路北兵命令中措詞嚴謹但詞意隠約似謂劉存厚部下之士卒尙有忠於政府者殆即指此北兵而言　 
　　　是　　重慶現象又爲一種　望之局但　望者不僅屬於中立軍已也彼中立者固坐觀成敗然後决定向背然北軍亦復觀望以待中立軍公然響應之時期中立軍一日不公然響應革軍則北軍在事勢上一日未能攻擊之除非中央勸撫之策盡失效力而後可重慶防軍如果要求中立則政府先必竭力勸誘令其贊助北軍若此計不成政府終必調之他往使處於無礙北軍進行之地此種手續乃吾人所可預料者於是發生兩問題（一）中立軍果墜其計離出要塞以蹈劉存厚之覆轍乎（二）中立軍巳私與劉存厚接洽或表示同情乎凡此皆與重慶命運有存亡關係之重大要素也綜之重慶不取銷中立則北軍終無進趨長江上遊之望蓋北軍果去而重慶中立軍開城以迎渡江而來之黔軍合扼北軍之背則北軍直釜中魚耳此固事勢昭著不難逆覩者也故北軍必駐重慶附近以察中立軍之行動苟渝事不能切實解决則北軍進攻瀘叙之計畫必大受牽掣可斷言也 
　　黔省旣反抗中央世人懸擬以爲黔軍必由綦江進攻重慶但今竟無此活動不獨未進攻重慶且無趨向重慶之行動其故何哉細思之此方面革軍之沉寂正大局之樞紐也何則滇黔深知重慶之態度故不必擾動重慶中立所釀成之現局耳或問革軍如是將有何作爲耶抑待時而動耶則答曰革軍必不作待時而動之觀念四川爲財賦之區革軍志在得川必就其能力所能及施行種種策略以阻北軍之赴長江上游觀於瀘叙境内與成渝路中之戰事即可知之　革軍之不亟攻重慶者非不欲得重慶也乃欲藉重慶之中立以使大批北軍不敢舍重慶而深入耳然重慶之中立非可久支者也革軍知之乃施用韜略務使北軍不能入渝其計果成則駐守重慶一帶與戰於重慶以上之北軍將失援自退而蜀軍更非政府所能駕駛矣（未完） 
編輯餘談 
[新說林（飄萍）]  
　　人不幸而有偏枯之疾救之尙有藥也若曰我必待其已死　乃加倍偏枯之藥以救之難矣 
　　韓非引桓赫之言曰雕琢偶像鼻莫如大眼莫如小鼻大可小小不可大也眼小可大大不可小也爲治亦然 
　　畫鬼魅易畫犬馬難以鬼魅不常見而犬馬則旦暮罄於前也故僅善畫鬼魅以嚇人者使畫犬馬則拙 
　　湯武不　桀紂不王桀紂不遇湯武不亡此自古以來湯武桀紂所以皆不多見也然則有湯武之才以不遇桀紂之故而老死於草野者　　多矣　之謂　會 
 
 

Page 4

 
 
 
 
 

Page 5

 
 
   
 
 

Page 6

 
 
要聞二 
[西南戰報之各方消息]  
　　瀘渝軍情之危急本月十五日天津日報載東京電云據本處所得消息重慶已爲雲南軍攻陷在重慶之官軍并投於南軍云按前日路透社電尙稱重慶無事想東報之說未必確也惟據一般傳說重慶現有不穏之耗昨（十四）陳宦曹錕曾聯銜拍致政府萬急緊要密電一件内容半係報告進兵困難之情形半係重慶確難支持之槪要此外尙另有特别密要之問題未識政府對此作何處理至關於瀘州方面近來種種傳聞不一據前數日政界報告方謂官軍得勝安然無恙而據昨日順天時報載稱北京某國使館得有電報謂瀘州於本月十二日正午失陷並據某京報訪問駐京各使館中多得有此項消息中國郵政總局某外人日昨亦得有此項消息又聞十五日早七時許公府中臨時軍務處曾開大會議至九時始畢議其議題中亦有一條爲川省陳成武曹虎威兩將軍會報瀘州敵軍雖經擊退巳有延及重慶之勢合州定遠均有不靖黔江已被佔據密陳分剿辦法請示機宜等節然則瀘渝間之軍情無論如何目下固甚危急也 
　　南北兩軍之近况某東報云據重慶所得確實消息佔據叙州之雲南軍初時不過三四千人其後即在本地召募新軍約二萬名出示許各機關人員去留自由并籌得軍餉十萬兩計由該處商會得五萬兩由銅鉛鹽購買局得二萬兩由財政局得二萬兩由天順祥得一萬兩雲南軍之軍費自行籌措而在叙州召募之新軍費則由本處人民擔負並議裁去釐金軍隊駐於城外勿使攪亂城内之秩序云云是滇軍入川以後其舉動情形固大有以叙州爲一時根據地之意至官軍一方面聞十四日晚統率辦事處曾接到川邊及湘中火萬急軍電各一件陳報川邊湘邊之最近軍情甚爲緊迫當晚九點餘公府中抱滕軒召集臨時緊急軍事密議參預者係爲王聘卿廕午樓唐質夫蔣雨巖張渤齋等要人密議約一小時餘閉議後即由張廳長將議决要略分别密電陳宦曹錕湯薌銘等查照次日午前十一時公府中召開會議後又特交軍事處密缄一封並諭令即日詳議具覆内　係擬定之攻黔計畫飭交該處詳核以備電令前敵各將領議覆進行之件其中大旨擬俟攻取叙州永川後即分撥軍隊由川邊越榮昌先攻南川進合州直指綦江會湘師往取貴州各節即此計畫之大致觀是南川合州綦江等處之現巳落於南軍掌握又可槪見矣 
　　桂湘軍務之一斑客有自廣西來京者談及廣西最近情形謂地方上尙稱安靖自滇事發生後巳由陸將軍酌派軍隊駐紥滇桂交界重要地點以資防守惟以省中兵力單薄不敷　　特新召募兩師團限三個月内訓綀成　云云惟以現狀言滇省未獨立以前外間既有謂桂省亦與聯合將與滇同一行動者及滇省獨立後桂省殊態度不明瞭近據某日報載稱現在滇省護國第三軍由李烈鈞統率已行抵桂境恐桂省不久亦將步貴州之後塵云云因此一般人對於廣西態度殊爲注意至於滇軍東路之行動卽滇黔軍之侵入湘西各地處者其聲勢較川境之滇軍實有過之故政府對付之方針亦特别注重聞十四日公府内辦公室又提出要略多端並附加說明書一件一律分交軍務處從速詳加核議僅聞其說明略以湘省永順綏等處　密探報稱巳爲滇黔軍分路侵入着即嚴籌迎擊辦法以遏其北上之路次日特開軍事大會議其中議案亦有關於湘事者兩件一爲湘省軍務一爲湯薌銘王占元陸榮廷之各軍機密電同日湘省湯靖武將軍又有電到京詳陳沅州保靖綏寗一帶業已分軍駐防惟軍力單薄不便進取請再酌撥北軍前往協防並預陳會合川軍攻剿黔省之計畫電請示覆等語然則桂湘兩省之與目下戰局關係固非淺鮮也 
　　調和滇黔之一說十五日早九時餘居仁堂開會所議各政關防極嚴祇聞諸參政對於滇事最後解决之問題多數主張用武力削平之政策略謂政府如允徇維持和平之請權就調停恐不逞之徒再如是舉動將以何法應付不免終無了結之可言不若仍以堅决武力削平亂事云云其餘諸要人主張不一聞所議仍無要領日内尙須另召會議據政府方面調查謂調停滇黔之議確曾有人密陳惟當局意見則迄未正式承認能否成立之處殊未敢必若以表面可見之公文論政府對黔獨立之政策亦取對滇剿撫兼施成法爲標凖故於日前有最後之忠告發出在此忠告發出之次日（十四日）政府又頒布出征各路軍隊嚴行剿討之明令據聞其原因蓋政府以此忠告在爲首者殊難生效力也然以實際論聞政府曾密電各省軍民長官徴集意見并議派與蔡鍔感情素好之人赴滇省與之磋商刻巳物色堪勝斯任者三人（皆貴州人）呈請核定昨經圈定陳參政國祥擬一俟瀘叙捷報到京後陳參政即奉命出發云 
[帝政前途之難關]  
　　文電與評論憲政協進會前日發布一電文大致以起内亂召外侮爲滇黔獨立罪以自圓其君憲說併謂前此之僞共和萬無再事擁護之餘地云云頃有某日報載某西人談話云自滇黔事發生以來列强雖未正式干涉然已採用監視態度忠言勸告時亦稍有陳述純爲友誼的好意的絶非侮辱中國實可斷言就令中國人士引辱自勵謂爲外侮然此等事在憲政協進會成立之初列强即巳提出非因滇黔獨立方始勸告也滇黔獨立因中央强行帝政而起友邦勸告因政府輕從該會瞽說妄行君憲而發故以起内亂招外侮言罪魁實在憲政協進會而非蔡唐諸人此誠有識人所共喻者也至於前此僞共和尤無擁護餘地一語尤覺可笑姑不論前此之共和是否眞僞就令果爲虚僞吾試問國體之僞因何而起於彼之時不思糾正之愛護之乃曰萬無擁護餘地豈非不思之甚者耶云云 
　　取消與維持自西南發生亂事以來中央之帝制問題巳經日形縮减範圍近且此項取消之聲浪尤復愈唱愈高茲據可靠消息政府日來曾經迭次密議内容所謂擬欲取消某種要政者實爲取消帝制問題然此事關係旣大其磋商詳况自極機密所知者現爲極端兩派之爭執據言主張取消者實爲多數有力之要人其所持要端係使國家轉危爲安保全國中大局爲宗旨且擬要求元首毅然獨斷取消帝制不必徴求各省意見以免互相牽掣而維持帝制派則主張極力抵制暫取法國路易三世成例容俟大局稍定即位至於　座聞亦頗有實行取消帝制之意惟其詳細辦法則尙未悉 
　　密議與接洽此數日間公府於召集會議之外必另開特别密議一次所議之件雖確知爲帝制上前途謀畫之問題而關防極爲嚴密未能悉其詳情略聞係爲尙未發生之要案其情形極關重要得以參預者祇爲君憲派一流之人物而已并聞日内以情勢考之將有爲帝制上一番唇舌之戰爭又據政界消息今次海軍總長劉子英出京及目下迭派要人分往各省與各將軍巡按使等秘密接洽之要務實確與政府會議帝制前途問題有極切要之關係 
　　建議與詢問總統府政治顧問莫禮遜君曩曾出京南下察視沿江地方情形刻聞該顧問自近頃歸京以後對於總統呈有洋洋大文之報告書鑒於南省形勢而條陳其關於時局之意見大要係主張帝制延期至歐洲戰爭終局再定行止爲是並聞參政院各參政對於馮國璋陵榮廷叚祺瑞張勳及莫禮遜等先後所上政府爲帝制問題之建議事關特别緊要關键深爲注意因於十四日曾聯銜提出詢問書作種種之詢問請示崖略以便集合意見秘密條陳以備采擇 
[京中近日之黨案]  
　　客歲投誠中央悔罪自首之黨人劉藝舟李統球等早經該管長官電保無他政府亦酌給㣲薪代贍生活故在京居住巳久本月十三號晨初不知何故突被軍政執法處誘捕當晚復查抄兩人家宅又逮去一人事甚秘密 
　　日前上午八鐘軍政執法處弁兵等由該處綁出犯人兩名押赴行刑場槍斃茲聞所致兩人一爲林逸民又名林幻秋福建人因在京内行蹤詭密言詞狂妄被京師一帶稽查處偵探僞與聯合詢出圖謀證據等情一係四川黨人名秦羲文即泰儀係與黃李兩黨魁偵查内政要節故被該處偵探查獲訊　後均按照倡亂罪科以死刑 
[檢查函件與取缔訪電]  
　　聞當局近以西南不靖深恐黨人在京内外暗通消息故對於檢查往來函件一事視前加嚴從前凡函件厚重者始加檢查今則不論厚薄輕重苟視有可疑者一律須從嚴檢查又聞中央近令交通部從新公布新聞電報章程十七條昨日分送各方面擬飭爾後檢查電報之時必遵照該項章程不能違反其新布章程之第十四條爲各該員發遞新聞電報倘有報告失實及謡傳有妨大局者一經發電局或轉電局收電局查出即行扣留不爲送遞等語昨據某外報關於此節之評論云政府若爾後尚不肯摘去其有色眼鏡將關於時局眞情之報告指爲謡言而實行新布章程余知必受外國之抗議也　矣云云 
[雲南快信（二月二日發）]  
　　雲南軍府接永寗電云縱隊前衛司令官唐淮源艶日攻克雪山關同日佔領風水橋北軍向永寗潰逃我軍即猛烈追擊現已佔領永寗彼時川師長劉存厚深表同情並認獻瀘州川師長周駿北旅伍祥禎亦有響應之意滇軍旣得叙府左可直搗成都右可順流而下云云又接叙府來電自流井亦於日昨爲滇軍左縱隊佔領川省金融已入民軍之手 
　　二十四號又接前敵報告鄧軍業已佔領叙府北軍退向東北潰散是役民軍奪獲鎗彈無算僅負傷數人北軍約死傷四百餘人又楊軍皓日在横江與北軍激戰北軍勢頗不支渡河潰逃並有大砲數尊抛於河心亦爲民軍所得是役擒軍官二名陳斃北軍四十餘名軍官四名民軍現正渡河向重慶方面進發並接川軍劉周師長來電催促滇軍火速前進以便會軍直取成都 
　　滇省　遠交通不便於軍隊進行之時運械運餉殊多困難現今總司令出發後即於經過沿途加設兵站業巳規畫就緖站長亦已委人充任惟道路險惡行軍尙難昨已電請滇軍府速飭迤東一帶地方官督團修整道路添設橋梁增置渡船並派員查勘繪圖發交各地方官按圖辦理 
　　剝隘分治員張某昨接通告檄文後即禀請軍府委員接替自願從軍赴敵稍盡職務並謂廣剝沿邊異常安謐堪抒　注如蒙俯准奉命即行云云 
　　雲南石屏縣屬素號繁區而縣監禁錮人犯亦復不少自聞省中起義即生越獄之思暗中勾結外匪數十人秘密通信於本月二十日夜間將鐐銬扭脫　擁而出看管警役上前攔阻均受重傷適有軍隊在城聞報趕往圍捕該犯始免逃逸外匪亦立時潰散 
　　滇軍府曾飭檢廳將從前所有四等以下各犯分别事由詳候核飭發落已詳前報昨據蒙道尹詳稱蒙縣監獄窄狹現禁各犯約在百數十名幾無立足之地擬將四等以下各犯分别笞棍罰金從速發落飭縣會同檢　酌核辦理云云 
[滇警中之四川近况]  
　　滇事發生後中央即派曹錕率兵平亂茲聞曹軍已於一月二十六號由渝開拔赴瀘並將各要隘派兵防守惟其前進有無阻礙尙不可知現此間每日開城只三點鐘 
　　永寗道尹修承浩奉巡按使電調回省遺缺以呂鴻文代理修於交代淸楚後定陰曆正月初間朿裝回省眷屬則仍駐永寗道公署内 
　　犍爲觀音鎭鹽務所委員商子明於一月十六日被散兵數十名襲擊後二十二日又來土匪數十人將該局搜掠一空並將該委員拘於某茶號中劫去銀元二百數十元留二元數角與商作爲路費縱之使去商之少子亦被綑吊拷搜巡丁匡姓等數人皆受傷商父子徒行二畫夜始到自流井巳報告運使矣 
　　稽核所爲　稅專欵機關又關五國債約滇事發生後梁正麟所辦之滇邊公司因戒嚴期中不能運鹽前往且有人估借鉅欵事情該公司積鹽數百載不得前進未免大受其累昨得北京稽核總所來電已電准滇省運鹽入滇承認保護刻運使巳行知該公司矣 
　　自流井鹽務稽核所協理柯納普氏由自赴渝定一月二十八號起程帶随員殷李溢及軍隊多人未起程前在中國銀行提出所存鹽欵兌換劵約數百萬焚燬以免意外現在自流井到有第二區淸鄕第二支隊長杜少棠駐紥南華宮又有叙府來之川江水上警察若干人駐紥地點尙未探確並聞中國銀行門外站有水警保護然該地情勢頗岌岌也 
日昨陳將軍飭文云照得滇中不靖本省軍事日形吃緊所有開赴前方各軍餉械補充關係綦重業經籌設臨時兵站以便運輸而資接濟所有各兵站需用輸卒擬即臨時招集以節虚糜惟軍需要品最重迅速就地徴集手續繁難應責成所在地方官或警察署随時按照所需數目妥爲徴集以資供應 
[再紀石湖之劇戰]  
　　廣東石湖粤軍與黨人劇戰一節傳聞不一茲查此事於舊曆初五夜石湖鄕突來異鄕人約四千名先將駐紥該鄕福軍圍困挾使附從並將所有軍火一律收去鄕團鎗枝旗幟亦並被掠復將當樓三座佔據以爲砲臺初六早又製竹質毒箭滿布鄕外以備防守該鄕當店赴省密報龍將軍以砲營長梁金文前曾出防該地即以電話詢之據稱不過烏合之衆力任率帶兩連兵士往剿惟各當商堅稱人數確有數千後股且未至梁金文旋又到署請示而營長吳仲銘亦請率本部協助乃派定該兩員各率全營進攻田團長以所部盡出統將不可不行亦請督軍出發並派委員朱鵬同去馳抵石湖天尙未晚即分三路進兵田攻左路梁攻右路吳軍居中各軍距離村邊不過三十丈兵士足部多已爲毒箭插傷劇戰數時吳營長中彈由右額透出左額立即陣亡田團長眉角及右膊受傷即率數十傷兵馳回禀報旋因傷重身故龍將軍恐該處兵無主將即委前　隊營長黃炳文馳往收拾吳仲銘所部即署該營長缺並派福軍爲援此初七日事也初八早傷兵（以足部發腫者居多）　續回省據稱七晚該黨人巳逃去並聞各黨人先竪紅底白心旗戰劇時間竪石湖鄕團旗大旗數面則書大帥陳炯明字樣有機關鎗四五枝是時龍將軍復電調蔡春華率帶一營馳往協助午後梁金文抵署頸之右部及左額髮際均被鏟傷龍將軍即脫身上狐裘衣之以爲勞卹將士之意並留在山療治以便存問馬統領大軍八號黎明馳至黨人巳退現龍將軍以該黨人聲勢浩大特於十號飭行胡知事並派委多員前往查勘 
　　是役陣亡軍士約數十名先將屍身停於該村外之荒郊後運棺前往收殮陸續回省現有連長排長等棺七具停於小北門外雲貴義莊至團長田春發營長吳仲明龍將軍以其奮勇陣亡應照將官陣亡例優卹除電請追封外並將兩棺遷停於觀音山昭忠祠擇期開奠現巳發布通告矣 
　　石湖附近之湯家莊石湖營（此石湖營係另一鄕與前之石湖不相涉）米田塘等數鄕無辜男女之被斃被捕者約共數百名曰緣八號上午官兵以管退大砲圍攻石湖該鄕人紛往各鄕奔避官軍遽追擊之以致連累現各該處難民盈千累萬哭聲震天亦可憐矣 
　　張巡按使於月之十二號下午三句鐘在署開會召集各官吏大紳籌商善後辦法是日與會者爲龍將軍所派之本署顧問葉舜琴盧宗縉政務廳長鄭謙親軍統領李國治營務處總辦鄭榮財政廳長蔣繼伊番禺縣知事胡汝霖大紳梁士訐等二十餘人意見均不外分别懲撫招集流亡等語至六點餘鐘始行散會 
　　石湖黨人退後初八日復向石井兵工廠撲攻惟黨道於石湖肇事時已即加調兩連開赴石井協防以厚兵力廠中聞報立即出隊迎擊乃向高塘退去昨巳經毛營長回省禀報一切矣石湖所獲之二十餘人昨在龍王廟訊實内有十六人已鎗决矣 
[鄂省關於滇事近聞]  
　　王子春將軍因現値用兵滇黔之際京漢路局人員運輸車隊極爲繁勞查昔年陽夏贛寗之役該路局暨附屬醫院各員於輸送軍隊保衛傷病士卒事後均未請獎不足以示鼓　茲特請准給京漢路局南叚處長鄭洪年以三等文虎章收支所長劉淇四等嘉禾章路警總叚長易懷遠四等文虎章法國紅十字會醫院長梅旄晉給五等禾章車務段長嚴斌之晋給六等文虎章委員王宗沂六等嘉禾章路警總巡官馮　醫官馮國寳七等嘉禾章駐漢路局辦事課員沈之凖陳薌張坦孫龍光汪楷等則請由部給予一等獎章俾昭激勸 
　　武漢各西人所設醫院如仁濟同仁博愛等昔年因戰事俱曾創立紅十字會刻因滇黔獨立官革兩軍迭戰於川湘不日必有劇烈之戰關是以各派醫生看　人等分往川湘設院診治傷軍武昌之同仁醫院並　　王將軍給照特組紅十字會救 
 
 
 

Page 7

 
 
護隊一隊額定八十人入川往戰地實施救護昨巳随軍起程矣 
　　自滇事發生至今由鄂　　軍隊及軍需往川湘無日或巳茲　　第八師全部又因川省主軍亦有一部分附滇故亦趕急入川所有武漢江岸各項商船多被官中拉差裝運兵士雖巳裝有客貨待開及貨尙未卸之船亦奉令棄其營業不能裝載轉運局雖定有雇船給價章程然民船主人每每領不到手而不肖之徒更藉此運兵封差施其敲詐得賄始予縱放故各船無論供差與否莫不平白受損即招商局行駛宜昌之快利固陵二輪因供差月餘求免亦未逹目的聞王將軍曾有巳裝貨之船免差之命但屬下並未切實奉行昨有黄孝帮船户以巳裝貨求夏口縣恩免當奉批飭以現在大軍征滇無論何項商船均應裝運以盡國民義務所請應不准行云云 
　　自滇事發生中央連日派兵南下現在劉家廟又由火車裝到馬隊約二千餘携帶巨砲數尊鎗械多件在該處車站附近分棚駐紥不日聞將開差赴滇 
　　王將軍前飭武昌縣保護軍用電線茲悉除武昌外尙有重要地點昨亦指定縣分通飭照辦其縣名如下應山孝感黄陂夏口嘉魚蒲圻漢川沔陽潛江江陵宜都宜昌秭歸巴東 
地方通信 
[蘇州]  
　　金墅鎭拿獲盜犯蘇鄕金墅鎭盆桶舖内藏匿盜匪錢效金一名被該鄕巡官禹占元偵悉率領巡長姚振靑前往拿獲正擬訊解間適吳縣巡緝隊排長李裕生偵悉揚山某姓案内正盜錢效金匿在該鎭盆桶店内禀奉知事命令來鎭拘拿禹巡官見有縣長來文即將該犯交李排長押解歸縣懲辦 
　　消防隊練習拳術蘇州消防隊原係孫稚鴻爲警察廳長時在直隷混成旅中挑選故各士兵體質强悍操術諳　茲悉隊長沙子愼以各長警除施救火政外並無别項勤務特於新正初十起延聘拳敎師李某每日下午三時在本隊空曠操場上（北局内）敎授拳術遴選於拳術略有門徑之長警十八名從事練習俾於消防勤務上有所便利 
　　無錫黨案後戒備無錫黨案已兩誌前報近日蘇錫毗連各鄕又到有外船數十號昨（十六號）蘇錫各鄕巡官紛紛赴縣署報告謂水警力薄請派船協助至蘇垣水陸軍警十四號起巳下令特别戒嚴獅子口軍械局王局長飭知看守兵將各槍支之機柄一律缷除封　　庫一面分别電知北寺塔後及十里亭之兩分局一體嚴加防　各局内加添禁衛軍十名以資保管而重軍械城内百花洲　係茅屋居住者江北人爲多品類　　良莠不齊崔警察廳長飭令西區劉警正將各茅屋之江北人挨户詰問與調查户口數是否合符如果人口增加務須嚴行盤查劉署長奉飭後巳於今日實行火車站稽查原係憲兵專責每班分配士兵六名稽查旅客於十四日起駐紥車站之憲兵隊長謝碧梧奉令加派雙班並於警察廳加派偵探四名以補憲兵稽查之不及各輪埠亦同又聞駐蘇禁衛軍第四團之一二兩營暨魯軍十八團各營會商擔任巡查辦法自十四日起禁衛軍專任城内各街巷十八團分查城外各馬路分派各營徹夜輪流城内以北局爲會齊之處城外以萬年橋爲會集之處又盤門二馬路租界有日領事館一切巡查保護應特别注重水路由二應派淺水兵輪一艘常駐該處馬路一帶蘇警廳特派騎巡隊及保安隊之一部分通夜在盤封門馬路梭巡 
[松江]  
　　敎員竟交白卷荷池衖講習所舊址自初十至十三日考試私塾敎員四天曾誌前報昨以改良私塾等命題凡初入校之小學生尙能握筆胡搊數句而報名投考者竟有數人交白卷可見設法取締非苛政也 
　　軍隊調防紀聞何司令所部十六團兵士前駐松江時各級軍官與地方紳商感情頗洽現何君爲駐松司令而所部軍隊屯戍龍華雖松滬咫尺而指挥總嫌不便聞不日有調該軍仍回松防之說 
　　楓涇火警善後除夕楓涇大火曾誌本報該處永昌坊本市廛繁盛地點此次損失計逾十萬金蓋以街道狹窄火熾時洋龍水龍幾苦無術施救之故現當受創之後尹警員函請各房主照城中建築法讓闊街道一尺俾透光線而潔空氣且有事時消防隊得有廻旋餘地經衆認可嗣由救火會會長葉子美又在商會提議添購洋龍二架爲防患未然之計亦經衆贊許巳會同自治委員郁彤　籌募經費矣 
[揚州]  
　　食米價目銳減揚城各米業前因恐春間米市靑黄不接未免囤積居奇故去冬米價漲至九元以外近來天氣甚晴年成可望豐收兼之裏下河一帶來米甚多故日來最好之米價只在六元以内一般數米而炊者可無蹙額之患矣 
　　商團挽留司令江都警察敎練所所長劉漢本兼任商團司令刻因儀微縣白靜　知事委劉爲該縣警佐正擬束裝就道詎商務分會暨商團體操會聞信特來挽留謂劉君如出外就職該團即將有渙散之勢云云但未知劉君允留否 
[南京]  
　　元宵節愼重防務馮府軍以陰曆元宵節期游人必多惟現在省防吃緊恐有黨人乘間窥探暗行測繪各要塞炮台情事殊於防務有礙故先期飭各砲台司令官禁止居民上雨花台等處遊玩 
　　研究所難容縣佐設立政治研究所原以造就更治人才惟因限於政費原咨部案祇請准以候補縣知事報名入所受課現分發縣佐人員紛紛陳請入所研究齊巡按使以困於經費礙雜照准業已批示拒却矣 
　　烟業董請減烟稅烟業統捐商董王順文以近來稅重病商凡業此者終日辛勞難謀一飽均欲另覔枝棲以贍家計故於日昨據情上禀齊巡按使懇請減稅以安商業齊使諭俟轉咨財政廰長核議辦理 
[安徽]  
　　免查日商函件皖省大吏自滇事發生後曾飭警廳檢查郵局來往信件日前蕪湖警察廳因檢查郵局内日商鹽岡三井兩洋行信件經駐蕪日領高橋以檢查該日商函件爲洩漏商情頗有妨碍因具函質問省城大吏聞倪將軍答以嗣後如果係貴國商人函件概免檢查等因刻已飭令警察廳及檢查郵局委員一體知照矣 
　　嚴防黨人起事上年廬江縣屬曾有黨人盧華軒汪海洋等聚衆謀變經該縣飭探嚴拿盧汪遂潛逃他處現聞該黨人盧華軒汪海洋等巳潛回該縣屬黄泥河地方招集黨徒密圖起事並立有財政參謀等部巳將布置就緒刻經省吏訪聞巳飭廬江縣知事偵拿防範矣 
雜評一 
[觀望派（默）]  
　　黔省稱態度不明者多日遲之久而突以宣布獨立聞今廣西又以態度不明稱矣 
　　黔所以不即宣布獨立之故以籌備未周恐北軍擊入也今廣西態度之所以不明者亦曰一切部署未完善其說之確否固不敢知然而未必無觀望時勢之必蓋今日之所謂觀望派大都左手執黑子右手執白子將沉機觀變而後下而桂尤顯焉者也 
[維持派與取消派]  
　　報載中央對於帝制兩派之爭甚烈一爲維持派一爲取消派吾謂以今之時局而言維持固甚難然以今之時局而言取消亦甚不易即以籌備論從前費無數手續用無數金錢以盡力於此事而後年號以改尊稱以定今忽一旦取消其將何說之辭吾故謂今日取消派之立說較維持派爲尤難也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中央財政之困難]  
　　上海縣公署及各征收機關昨日同奉巡按使署篠電開准財政部銑電開本年預算原屬不敷甚鉅加以近來滇事影響驟加支出辦理尤爲困難非將各項新稅認眞稽征解部無以應付貴巡按使體國公忠務將印花驗契稅契牌照公賣屠宰各種稅欵督率所屬認眞勸導切實稽征以期集成鉅數源源報解以應支出並仍將飭屬辦理情形立盼電復等因准電特逹務即實力奉行並將認定解欵随時電復以憑電復報解源接濟又聞上海貨物稅總公所吳所長近日迭接廳署急電催解稅欵以濟中央要需惟滬上商市因滇黔不靖貨物阻滯稅收難期暢旺故吳所長擬先設法籌墊云 
[美國財政家抵滬]  
　　美國財政家摩根歇斯探數年前曾由美國政府介绍爲波斯國淸理財政充任度支大臣兼財政顧問官頗有成績旋爲他國所忌不安於位而去茲歇斯探氏由美來華巳於前日（十七）乘東洋汽船會社輪舶日本丸抵滬日前北京各報曾傳紐約消息謂歇斯探氏係奉美總統威爾遜之命令來華調查政治情形及經濟狀况惟歇斯探氏自辯與政府绝無關係且言即須前往菲律賓云 
[新世界之新炸彈]  
　　昨晚八點餘鐘英租界坭城橋堍靜安寺路新世界樓上不如何人擲下炸彈一枚當時爆裂炸傷黄包車夫一名經該巡街華捕查見將受偒人車送仁濟醫院醫治一面由新閘捕房立飭中西包探馳往新世界調查 
[中國郵船抵埠]  
　　舊金山華橋組織之中國郵船公司所購支那一船巳於前日（十七）進口載有頭等艙客十八人此次由香港開來前往美洲船主僱美國人充任名富蘭齊安 
[洋貨國貨之連帶關係]  
　　滬上爲中外商業薈萃之區自歐洲開戰以來外貨來源日見稀少緣上年往來地中海等處之商船屢被交戰國之潛行艇轟沉及被攔去者不下數十艘是以歐貨中如顔料生鐵紙張之存在滬地者均居爲奇貨其價飛漲至十餘倍之多據聞由某國開駛來申之船向走四十五天今則須四個月方可扺滬因各船繞道避險水脚亦遂漲數倍今正以來各客帮雖改辦本國貨然其中原料有非歐貨不可者以故國貨價亦頻增即粗布一項十六磅湖北天字布去歲底每疋售銀四兩七八錢今則漲至五兩零現牛莊開河在即該帮之預先辦進俟頭班船運去者巳有二百餘件云 
[購運軍米之影響]  
　　秈米來自湘省爲最多滬地米行轉運各處每年銷額爲數甚鉅自入新年以來湘秈之來滬者甚覺寥寥日前南市米業中曾致電湘省詢其原因旋得覆電謂該處現有軍界購辦軍米運往川省故無餘米運滬現市上秈米價值巳每石漲起二角云云 
[油臘突然漲價]  
　　本埠柏油白臘號計有程逹記寅大潤記永義生祥協記興椿裕成協生等六家均在法租界永安街附近一帶油臘兩種不特爲我國製燭所必需且可爲揩擦機器之用故本國銷路甚鉅洋莊出口亦頗不少該業於舊臘十七日查報時尙稱平穏乃自新正以來爲時甫及半月蠟價驟漲幾至逾倍油價亦稍有增漲調查原困實緣白蠟爲蜀省特産現因滇軍入川戰事方殷來貨斷絶客帮囤户又大事收入以致價格連日飛漲計川占米心現售一百另五兩即統貨亦售一百兩（年前市價不過四十餘兩）至荆油重砠現價十五兩二錢平　十四兩八錢台州油十二兩二錢嘉興油十四兩四錢江西油十二兩比之客臘市價各漲起五六錢之譜其故因荆油受滇事影響來貨稀少故價値看漲據該業中人云大約二三月内油價尙有增無減云 
[暫增洋靛顔料之稅率]  
　　上海稅務總公所吳靜山所長昨出示諭云奉財政廳飭開據蘇城稅務葉所長詳稱洋顔料調查時價均甚飛漲洋靛靑原定稅率每桶稅銀一元五角六分三釐現每桶約値銀三百元洋顔料品料甚多於三年七月詳准每箱大小扯徵銀一元現時價約增十倍有餘按照估本値百抽二逈非歐戰未開時之物價可比請將洋靛靑每桶百斤臨時估本抽全稅銀六元洋顔料每箱大小扯算臨時估本抽全稅銀十元仍俟歐戰停後時價低落再行按照値百抽二另定稅率稽徴以期核實詳請通飭各稅所一體遵照等情除批准照辦仍俟通行各稅所遵照徴收餘如所擬辦理飭即遵照等因奉此查上海洋靛靑洋顔料均由各該業代徴當經飭傳該代表來所磋商議定凡到滬洋靛靑洋顔料等由該代表仍照原案代徴半稅俟其出運時洋靛靑每桶百斤由本公所補收半稅銀七角八分一釐外仍按照規定稅率補徴銀四元四角三分七釐洋顔料每箱大小扯算補收半稅五角外再照現定稅率加徴五元其運蘇運常之貨持有運貨單者是該貨已在蘇常認缴半稅本公所應照臨時稅率洋靛靑每桶減半補徴銀二元二角一分九釐洋顔料每箱減半補徴銀四元五角以昭平允而歸一律除通知各分所暨認商代表轉致各商一體遵照外合亟出示曉諭仰各商人等一體遵照 
[拐販大批小孩]  
　　前日某輪船開往閩省之時有大帮拐匪携帶男女小孩多口附搭該輪擬往厦門等處販賣當經江海新關洋水巡上輪查見當場捕獲拐匪七名拐婦三口連同被拐男女小孩五十三名口一併帶至水巡捕房於昨日午後一時許押送進城解交地方檢察　點收分别訊辦 
[浦東學界追悼敎育家]  
　　浦東中學校上海縣立第二高等小學校暨浦東靑年團聯合發起爲楊君月如開追悼會通告敎育界云逕啓者茲定於二月二十日即陰曆正月十八日下午一時在上海縣立第二高等小學校（浦東楊家渡）爲楊月如先生開追悼會届期務請賁臨曷勝　幸如貴處有輓聯等件請於開會前一日寄交會所俾便懸掛云云按楊君爲浦東中學校董縣立第二高等小學校即前之震修小學以及浦東靑年團皆爲楊君所發起故平日之欽仰楊君者甚衆届時開會想必有一番熱閙也 
[續獲圖襲警所之嫌疑人]  
　　本邑西鄕徐家匯地方警察第四分所被襲未成由各警區緝獲多人詳請松滬護軍使署訊明懲辦等情巳詳前報茲復經該分所續獲退伍兵何玉海一名並搜出退伍憑證等件謂與圖襲分所一案頗有嫌疑現已解送地方警察所請爲收訊核辦 
[被盜搶刦之報告]  
　　北蘇州路永吉里八百九十四號門牌居户陳長生於前晚九時許至滙四捕房報告頃有盜匪數人持械來家嚇禁聲張致被刦去大洋五十元钞票五十元小洋二百四十角小土六十七兩逃逸請爲查究捕頭准飭中西包探同往勘緝 
[復訊馬霍路盜案]  
　　馬霍路一千一百十二號門牌陳榮甫家於本月十二號夜七時正在晚膳突被盜匪三人推門入内各出手鎗恐嚇登樓搜刦幸包車夫陸龍山泡水回家在門外大聲喊捕該盜等情虚祇刼取値洋三十元之皮袍一件逃逸旋經老閘捕房中西各捕追獲海州人廖沛生一名並吊到原贓一併解送公共公廨訊供不認判押候查在案昨晨復由捕房解究經中西官訊問廖仍堅不承認判仍帶回捕房候下禮拜一會商判决 
[又獲盜案關係人]  
　　虹口西華德路三千二百五十二號門牌盈祥錢莊於去年九月十四號夜被盜刼去値洋五千四百元之金鎊鈔票現洋並被該盜等開鎗擊斃經理汪雲發携贓逃逸業經美捕房華探目石金榮蔣阿林與西探利扶司開埃路緝獲與是案有關之江北人顧三孫大陳友裕呂文林並跡涉嫌疑之曾禮淸等五人解送公共公廨諭着押候查明解訊在案茲悉前日又經該探等續獲顧等同黨陳子祥一名押至昨晨解送公廨請究會審員王肇之君會同英領康君向陳略詰一過判仍帶回捕房候下禮拜一與顧等解案併究 
[蘇州偵探來滬獲盜]  
　　蘇州檢察廳偵探奏藹生前日午後協同總巡捕房包探張子卿在南京路永安茶館内拿獲蘇州人項祥官一名帶入捕房昨解公共公廨請究即據來探上堂禀稱被告曾於上月二十五號夜半糾黨持械夥刦蘇州盤門外曲家橋居民陳立章童冠卿兩家値洋一千餘元之衣飾其同黨胡春林許柏官在蘇緝獲供出被告爲首並供明被告携贓逃滬匿跡地點是以備文到申報請捕房派探協往拿獲並據張探投訴將被告拘案情形俞代襄讞商之英領卓君判項還押聽候查明於下禮拜五再訊 
[盜匪供出同黨]  
　　淞滬警察廳偵緝隊前日在曹家渡地方據線人指獲盜匪楊蹺脚一名押解到廳經司法科提案研訊據供舊曆上年十一月間在浦東十八間地方夥刦某工頭家銀洋衣飾又於十二月在眞茹鎭北夥刦鄕民某姓家銀洋衣服飾物得贓分用不諱詰其同案夥犯現匿何處復據供稱同夥自分贜後均已四散惟知某某等四人現尙在浦東某處避匿司法科得供後除將該犯嚴行禁押外昨特飭派偵緝隊士前往浦東按照供指地點查緝逸盜以便質明解究 
[華盛頓誕日之慶祝]  
　　本月二十二日爲美國第一總統華盛頓之誕日是日全球美國人民一律舉行紀念慶祝今年距華盛頓誕生之日巳有百數十年上海美國僑民協會擬於是晚假座禮查西旅館開大宴會延請駐滬美國總領事　孟斯君及美國按察司羅炳吉君爲名譽來賓宴後并開大跳舞會主持其事者爲中國營業公司大班雷文及里特高拉吉三君 
[西報對於中華醫學會之論調]  
　　二月五號公論西報社論 
　　今日中國之醫界非如前此之黑暗（中略）歐美畢業之留學生挾新智識新醫術而來娩美前賢矣此輩人士抱高尙之鴻圖不僅見重於西洋之同道抑且受中政府之奬許聞將於京師建設模範醫院表率各行省云 
　　所出之中華醫學報爲該團之機關實爲　發醫學而維持人道之著作也 
　　所立之中華醫學會必須資格完美者始得入會可與列强之醫學會相埒蓋會員資格既需畢業於優等醫學校又需深知一種或數種外國文言而能熟練應用如此則旅華之西國醫士若欲列入亦覺其難矣何况他人乎而醫學校之優等與否又必須經該會承認故自大自誇之庸醫自然屏諸於門外矣其大會也有中國男女醫士之文稿討論一星期商榷諸要事吾人敬祝其團體其雜誌之發逹無限也 
　　二月五號文滙報社論 
　　（上略）中國之醫學非赖西人非賴敎士實賴中國人之自動力（下略） 
　　二月八號上海泰晤時報社論 
　　中國自有歷史以來第一次之大會乃中華醫學會之大會也（中略）該會會長主張共謀醫學之發逹且須建設醫學之名詞 
　　二月九號上海泰晤時報社論 
　　中華醫學大會之討論實大有關於中國前途之改良如此之盛會吾人在　未之前閱偶或有之僅屬西人此會則中華人士所組織其職員與會員均係歐美　業領有文憑而具實心實力於衛生事務之改良者（下略） 
　　二月十二號字林西報社論 
　　中國醫學之將來中華醫學會今日行將開幕觀其事蹟之優美酬酢之煩勞宜乎稍事休憇矣此會之所以爲人注目者因歐美畢業之醫家所組織也發起人之團體雖小而學識膽量之大實令人依依不舍也（中略）該會於醫學名詞亦曾一再討論其於日人所譯及英美人所譯均欲切磋以期執中貴當如此重要問題若於十年前研究之豈非更爲佳妙該會今日圖之亦爲非晚（中略）吾定卜各會員必能勉任其難也 
　　二月十二號公論西報社論 
　　中華醫學會第一次大會之盛一察其云决條件之正大與會中之重要人物可不言而　矣知行之合一論調之高尙成效之卓著又其餘事也所議問題莫不提絜綱領而發明要旨吾人對於此會之團體與職員旣申欣賀又望其進行不巳連開大會國民之性命與康健將直接或間接受其賜也統觀此次大會之盛可以預知中國醫學之將來必能十分發逹也 
[東吳法律學校開學紀]  
　　崑山路東吳法律學校本學期復添收新生數人業於日前開學所訂之新科目爲議院規則由德惟士君敎授法庭規則由羅思爾君敎授代理法由黃添福君敎授王寵惠博士仍授家族法契約學仍由梅博士擔任駐華美國按察使因公赴粤不日返申即繼續敎授羅馬法該敎員麥克芮君新近回美下學期甚盼其能復任敎務學生均忻然向學進步異常神速 
[務商中學招考半費生]  
　　閘北務商中學現爲培植商才起見特招半費生二十名聞畢業後得充某機關之選有志求學者幸勿失此機會 
[自修社定期開學]  
　　北泥城橋東順興里自修社日夜學校創辦有年成續尙佳現定於陰曆正月十六日開學十九日上課聞日夜館報名者均接踵而至云 
[棉花市調查錄]  
　　本埠棉花市面在此一星期内無甚變動本埠紗廠買進本國棉花亦不多棉紗市面頗有起色如客帮採辦較多價格可望增漲本地各紗廠存花均敷應用非俟紗價增漲不欲增多存花一星期内到花甚少僅南市花三四十包而巳通州花本埠存貨現共約二萬包其中有八千包爲次貨 
[米行不願缴存保證金]  
　　滬南米行同業咸茂等均以門莊零糴爲營業昨日致函該業司月泰潤等行云本同行遵照部章領帖營業並遵守業規按期較斛向無借斛營私之弊至於交存百洋保證之說本同行未便承認除函致南北商會暨張錢董事外謂即察照 
[烟酒公賣分局長赴省]  
　　江蘇松滬第二區烟酒公賣分局長謝惠塘因烟酒牌照稅巳經上海縣沈知事奉到財政廳長飭知歸併公賣局徴收以免分歧定期三月一日實行併辦至應如何辦理須面商省局長請示定奪業於昨日赴省就商矣 
[方中將蒞滬先聲]  
　　陸軍中將方咸五奉令至寗滬等處宣慰軍隊並校閱操演業巳由京起程乘坐津浦火車赴寗將乘鈞和巡艦來滬故正副護軍使楊盧二君昨已預飭所部訓練純熟聽候校閱 
[飭派師船巡弋浦江]  
　　松滬護軍使楊君查得南黄浦夏家嘴迤南至長十八灣爲止素爲水盜出没之區現自海軍司令部撤銷以後浦江巡船不能顧及故於昨日特飭水警第三分署長王壽良速撥師船四艘飭赴該處一帶往來梭巡以資保衛 
[巡緝隊分投出發]  
　　兩浙緝私營因所部水陸各營均有汛地鄕僻之處偶有私梟無兵可派特詳准鹽務處添招巡緝隊百餘名以便随時調遣已誌昨報茲悉此項巡緝隊共有隊勇一百零六名設隊長一員分爲四隊每隊設一巡官現已在滬招募足額由該營統領蔡竹賢派孫守仁爲隊官張某等四人爲巡官巳於前日午後督帶全班隊勇自南市大碼頭登船開往浦東張家浜新春港南橋鎭高家行等處分别駐紮實力巡緝 
[沈知事記功兩次]  
　　上海縣沈知事近因籌解部欵由財政部電致財政廳飭記大功兩次昨齊巡按使胡財政廳長已會飭知照矣 
[出龍燈大起衝突]  
　　本邑西北鄕二十八保三圖曹家渡迤西高家　地方鄕民高小毛等於舊曆本月十二日晚出賽龍燈附近鄕民等前往觀看者甚衆旋有鄕民顧丫頭不知何故與高小毛衝突高即喝令高榮棠高阿順高阿弟（即歪嘴阿弟）等多人團住兇毆並出利刃將顧連戳六刀傷及後背手臂脚腿等處當時顧痛極倒地經人抬回家中於昨日倩人舁至上海地方檢察廳具禀請驗當經林檢察長派員驗得顧丫頭受傷屬實判令抬回自行醫治聽候調查實情再行核辦 
[算取水脚之爭端]  
　　王俞兩委員日前在申採辦軍米一千五百擔由小東帮號客殷某推薦船户趙銀桂承裝趙因爲數過多轉央同業顧桂生等分批裝運前日顧向趙算取一百五十擔之水脚口角用武顧將茶碗擊傷趙之頭額及眼目等處由警到來一并拘送第一區轉送地方檢察廳請辦 
[塡浜築路之進行]  
　　滬城肇家浜河道自大東門起至西門止業已一律墊平所有該浜北岸一帶市房由工巡捐局規定劃分九段一律退建浜基以便推廣馬路行駛電車在案茲悉工巡捐局朱局長連日飭派測量員司督同小工在西門内第一叚往東直逹大東門第九段逐日測量路線茲巳畢事聞舊曆三月間即可實行興築 
[報警電話之遲誤]  
　　閘北四區轄境寳通路某茶棧之機器製茶間内忽於前夜四句餘鐘起火閘北第三段救火會不知因何直至昨晨六句餘鐘始接得報警憲話立即駕駛皮帶車前往時租界救火會已於一句鐘前到場帮同施救共燬洋房六七間閘北救火聯合會會長　君允利昨特調查電話延遲情形邀集全體救火會員開會集議善後之策以圖整頓 
[米行聚衆賭博]  
　　南市某米行近來每夜聚賭輸赢甚鉅茲爲警廳偵緝隊士所知報告第一區警察署由巡官帶同長警密往查拿各賭徒正興高采烈突聞捉賭相繼越窻圖逃跌仆受傷者甚多當場獲住賭徒十六名連同賭具银洋一併帶署由董警正問明違禁聚賭屬實着張阿根王伯斌陸金元王有山徐有英李金昌曹文甫蘇根琛孟寳昌劉忠告等十名各缴罰洋五元其餘各包車夫棧司陳阿二王阿元張阿生王士永徐福定王天寳等六名均係無力認罰留候核辦另再補提行主及司賬等人到來分别擬罰聞當時捕拿時因人聲鼎沸竟被多數流氓乘隙聞入　去桌上洋銀百餘元該行已聲請追究矣 
[長警捉賭]  
　　四區第二駐在所林家角地方楊西田所開之老虎灶内前日有王林生宋妙生詹成元王小毛宋和尚錢英許阿維查阿茂姚木根等在内聚賭被該所長警查悉一併拘獲解送閘北司法科押候核辦 
[包探拘獲賭徒]  
　　美租界新崑山路昨有賭徒多人在彼聚賭適爲包探周瑶庭查見當場拘獲二人解入捕房押候訊辦 
[破獲蓬路賭場]  
　　粤人陳公在蓬路五百五十九號屋内聚賭抽頭前晚被美捕房捕頭偵悉派令中西包探前往拿獲賭徒施桂生王福生王阿其等十六人連同陳公及二房主婦人沈宋氏一併拘入捕房飭將陳公收押其餘准各存洋十元保出昨經公共公廨傳案訊明以施桂生係是過犯判押西牢半年期滿逐出租界沈宋氏從寛斥釋陳公罰洋三十元餘人各罰洋五元一併充公無力改押五天示儆賭具銷燬 
[日婦被匪攔刦]  
　　流氓李寳奎前日在吳淞路弄内搶刼日本婦人所持皮夾内有現洋二十元零五角圖逃由捕攔獲昨解公共公廨經中西官略訊一過判李押候照會日領訂期會訊 
[巡捕追獲匪徒]  
　　匪徒胡吉慶前日在勞合路轉角擢取王周氏之銀挖耳圖逃當被嗚捕追獲昨解公共公廨經中西官訊供不諱判胡押西牢九月示儆 
[窩贜人聞風逃避]  
　　楊玉標前清時曾充閘北偵探現住义袋角地方近因新閘捕房包探破獲竊犯某甲盤問之下據供竊得贜物窩藏楊處昨日上午特派中西探會同四區二分所長警前往拘捕惟楊已知風逃避矣 
[竊取同伴衣服]  
　　湖北路民嗚新劇社用人許榮桂因竊同伴張文龍之花缎馬褂一件袋内尚有鑽戒珠花等質劵被張報告捕房昨由包探吊到原贜將許拘解公共公廨經中西官訊供屬實判許押西牢三月 
 
 
 

Page 11

 
 
以儆 
[拐賣女子之辯論]  
　　南通人王桂生控同鄕人顧友琴誘拐十二歲胞妹王阿美來　串門蟻媒瑞王氏朱雲之賣於粤婦張陳氏得洋分用等情業經捕房將顧等各人與女一併拘解公共公廨分别押候訊究在案昨晨復訊原告偕其父投訴前情訊之顧友琴供稱王妹於三歲時領爲義女實因家貧將女帶滬許與張陳氏爲女是實並經中西官向瑞王氏張陳氏及女逐一研訊以事出内地判將全案人證函送上海縣知事署轉解南通縣公署歸案訊辦 
[婦人背夫潛逃]  
　　住居眞茹鎭之田鍾春於去年冬間娶董氏婦爲妻不料該氏忽於前日私逃至彭浦地方被田之鄰居李阿桃帮同尋獲扭送四區三分所經監署員略訊一過判解閘北司法科押候核辦 
[徒然自揚其醜]  
　　公共公廨會審員王肇之君昨晨與英副領事康君會訊捕房瑣案時忽有蘇州婦人陳袁氏偕其女宓陳氏投案遞禀訴稱伊女許與吳淞路楊家宅猛將堂弄内第一千一百六十號門牌做酒釀之宓金榮家爲養媳尙未完姻詎於去年十二月二十七夜宓竟亂倫强將女兒姦污爲此具禀呈求提究中西官察核禀詞以爲時巳逾兩星期且曾至捕房控告經醫生驗過並非處女被姦未便准理遂諭陳袁氏母女退去 
[陜西婦人來滬質訊]  
　　閻蔡氏前投法公堂控稱丈夫閻茂齋身故後遺下義源厚水菸號股單及某煤礦公司股單尙有红利等項均被夫弟閻庚昌串通現在義源厚爲經理之宋子材掯住圖呑又將婦人所生十歲男孩松涵私自領往陜西圖佔遺産等情判限兩月交閻茂齋正室閻田氏到案訊明核斷在案昨日田氏由陜西來申投廨禀稱夫妾蔡氏所生之子現在原籍妥爲撫養須俟故夫葬事完竣方可送回上海現婦人意中將所有股單歸婦人執管號中红利等項願與蔡氏對分惟蔡氏須随婦回陜西家中共同撫養遺孤請爲核奪蔡氏稱大婦所言股單紅利一節亦願允從惟兒子究竟是否在陜西家中實難相信須將兒子送回上海見面後方能随大婦回籍閻庚昌稱大嫂旣來上海願將股單交還宋子材之代表劉洪成稱閻茂齋在日雖有股份已用過銀數千兩未經歸出現在核算尙須找還號中銀二千餘兩有細賬呈鑒田氏蔡氏又同稱號中歷年盈餘尙未分派故夫在日並無用虧銀兩之事宋材之　賬婦人等不能承認請求公斷　讞員判股單給田氏執管紅利等銀歸田蔡兩氏均分閻庚昌劉洪成均着交保將　　到案限七天算明禀復候術 
[再誌股東與經理之交涉]  
　　福餘錢莊股東黄振聲控經理黄筱香私立户名虧空銀一萬兩由公共公廨訊判被告押候訊究在案昨晨復訊原告延朱斯芾律師上堂請追訊之被告亦延穆安素律師到堂辯護中西官判被　還押候再訊核 
[責成店夥交人]  
　　胡天元煤炭店夥榮梅慶至法公堂控被劉洪山虧欠貨價洋三十九元請求追繳等情劉倩其夥劉竹卿到案聲稱劉洪山有事出門約十餘天可以回滬惟在申時略爲談及虧欠煤價之事究竟欠若干商人未知詳細判着劉竹卿於禮拜二交劉洪山到案聽候訊斷 
[虧欠車租之爭執]  
　　怡羅公司前遣司帳至法公堂控李長弼虧欠黄包車租洋三百六十七元訊供不認判令算帳在案現經原被在捕房面算李欲除去八九兩天車租再找洋數十元而照原告核算則與所控之數相符後由某洋人勸李酌還若干該公司不允故難了結昨日由捕傳至公堂請斷兩造仍各執如前中西官判着邀同經勸之某洋人到案訊明再核 
[尙賢堂演說敎務]  
　　法租界霞飛路（即寳昌路）石牌樓尙賢堂於明日星期下午四時開敎務聯合會由李佳白博士演說（對於猶太敎及基督敎二敎經典何以尊上帝爲耶和華之解釋）李博士前曾兩次演講各西敎所稱眞宰要義分别詳述此届復解釋上帝之稱理尤高妙留心宗敎者盍往聽之 
[誌謝]  
　　北浙江路阿拉伯司特路口南洋商業公學定陽曆二月十九日下午二時行開學禮昨承柬邀參觀書此誌謝 
氣候報告 
[（上海徐家滙天文臺天氣測候報告]  
　　巳過者之報告二月十七日主要反旋風略往滿洲北而有二低度一在蒙古之東一在東海二者之間則有高氣壓佈於江蘇之北與山東天氣此間晴而不朗浙江福建雨十八日天多雲日出後漸朗十八日下午四時前二十四小時内上海氣候温度至高五八·四至低四一·五去年同日至高四七至低三五 
　　未來者之推測十八日下午四時三十分豫測天氣陰晴不定且有雾氣北部海濱一帶有新起之信風南部有適和之凉風自東至北 
來函 
[隆泉公記號來函]  
　　逕啓者疊接南洋三寳隴光華國貨公司附來分致國内各實業工廠商號採辦國貨及查詢國貨價目等函件并聲明該函槪照國貨調查錄所刋地址按號郵寄不能送逹退回三賣隴今特重行寄回祖國囑敞號詳細調查按號分送函中所辦國貨可交　號裝寄等語各號如有貨物囑爲轉寄該公司者遵當收受裝寄并即代爲見貨付欵以資提倡經將寄來各函逐一調查送逹外惟尙有本埠北京路湖北水泥廠法大馬路頣生釀造公司又勞合　生大皮號又康慶公司又法界太古碼頭啓新洋灰公司福州保福山華通公司鎭江騾獅山開成筆鉛公司蘇州齊門外頣和罐公司廣東省　太平陽遮製造廠廣東澄海縣陳明合布廠廣東平遥縣興業公司廣東省城廣益沙磚公司以上各號之信敝號實屬無法投遞惟事關華僑提倡國貨一片熱心未便擱置用特專函佈懇伏乞登記來函門俾各該廠號見報後即可到敞號取信接洽爲荷上海江西路天津路口小呂宋隆泉公記號謹啓 
雜評二 
[財政困難（訥）]  
　　部電謂無滇事財政已支絀况加滇事益形困難此今日所以搜括稅款也然觀各省之狀况無滇事商情已凋敞况加滇事益形減色此今日所以難括稅款也 
　　由斯以言眞所謂上下交困之時非僅中央一方面之困也今部旣以搜括稅欵責各省而各省能以難括之故代民聲訴耶 
　　嗚呼何竟無一人 
 
 
 

Page 12

 
 
[大舞臺正月十七日戲]  
大减價二等正廳二角三層包廂二角特别官廳三角特别包廂四角 
正月十七禮拜六日戲特煩最優等文武各藝員准演拿手好戲一齊登台 
何頤韾　焚棉山　十四盞燈　下河南　常德順徐春發吕月來　雙李逵　范少山孫紹棠何金壽萬盞燈趙如泉小桂枝眞（小桂）芬何家聲十四盞燈　姐妹易嫁　七歲紅　白水灘　何家聲眞小桂芬萬盞燈沈韻秋小如意賈璧雲吕月樵姚俊卿沈華軒小桂枝何金壽　二十翠屏山 
[大舞台正月十七夜戲]  
二等正廳四角三層包廂三角特别官廳　八角特别包廂一元 
正月十七夜戲今夜特煩著名各藝員雙齣拿手好戲一齊登檯 
常德順　打鑾駕　眞小桂芬沈華軒徐春發　靑石山　王永利吕月樵趙如泉沈韻秋七歲紅　三本鐵公鷄　賈璧雲小如意　紅梅閣　小桂枝何家聲眞小桂芬姚俊卿吕月樵賈璧雲小達子趙如泉七歲紅王永利何金壽萬盞燈殷春虎　重排歷史佈景新戲全本風波亭 
[天蟾舞臺正月十七日减價特别包廂正廳五角頭等正廳二角]  
諸連奎　藥王傳　李素雲　雷峰塔　余瑞廷　吊金龜五陣風祁彩芬李德山李人俊譚永奎　捉拿九花娘　小楊菊笙李長勝　樊城長亭　小水上飄小楊月樓陳嘉祥　人才駙馬　孟溥齋劉永春李德山林樹森趙君玉李春利李人俊　初出祁山全本玉麒麟 
[天蟾舞臺正月十七夜三層頭等三角三層二等二角頭等正廳六角特别正廳一元特别包廂一元特别花樓一元二角]  
諸連奎　采石幾　杜文卿　除害斬邪　余瑞廷　康氏哭靈　五陣風祁彩芬李德山李人俊　大閙嘉興府　劉永春劉松亭　父子會　小楊月樓孟溥齋　武家坡　劉永春小楊菊笙李長勝　空城計　李春棠明海山林樹森趙君玉小楊月樓陳嘉祥小寳翠李錦榮　頭二三四本刁劉氏 
[第一臺十七日戲]  
上層包廂二角頭等正廳二角二等三等一角頭等包廂三角特别官廳四角特别包廂五角 
陳連仲　江東橋　楊華廷　藥茶計　馬俊山　牧虎關　宋志普　下河南　小明亮　陽平關　梁一鳴馮志奎　轅門斬子　歐陽予倩蘇三起解　吳彩霞陳子田小童串三娘敎子　何月山張德俊　雙演伐子都　李少棠馮子和麒麟童李慶棠　妻黨同惡報 
[丹桂第一台十七夜]  
特别官廳包廂一元頭等包廂八角三層包廂六角頭等正廳六角二等正廳四角三等起碼二角 
邱連奎　九龍柱楊華亭　望兒樓　小明亮　搖錢樹　梁一鳴　雙獅圖　陳子田吳彩霞　桑園寄子　王祥雲張德俊陳永奎飛來鳳　大收關勝　李慶棠馮子和周五寳　貴妃醉酒　何月山瞿世明　金錢豹　李慶棠張鳳台歐陽予倩馮子和麒麟童周五寳苗勝春宋志普　瘋僧掃秦 
[南市十六舖興舞臺十七夜戲特别包廂三角特别正廳三角頭等正廳二角二等正廳角半三層包廂一角]  
畢富成鮑寳奎　戰盤河　畢德霖楊彩霞　御園救駕　陸金奎　徐策跑城　八歲紅賽月樓陳月泉郭彩雲小慶春陸全喜　鐵膀子張三　劉雨田王顰卿蓋三省陸金奎陳月泉郭彩雲賽月樓陸全喜　八十八扯張汶祥刺馬　 
 [P推保聲明 
啟者小行以前所出保單以及夥友蓋出圖章作保等情槪作無效特登申新兩報申明此佈　永安街德記烟行告白 
[遺失票摺作廢]  
乙卯陰歷十二月二十三日在途失落南市義昌莊第一萬一千九百二十四號十二月十四日過期票龍洋五百元又駿源號存摺一扣除當時已向該莊號掛失及照章登報聲明外特再登報務望　各界注意　友記 
[民鳴社]  
三馬路大新街電話三一四一 
每晚加演最新全套動影戲 
夜戲價目行别包廂八角頭等包廂五角特别正廳七角頭等正廳四角二等正廳二角 
日戲價目特别包廂四角頭等包廂二角特别正廳三角頭等正廳二角二等正廳一角 
今日日戲價目照舊元月十七日准演頭二本西洋歷史新劇　拿破崙 
元月十七夜准演三四本西洋歷史新劇　拿破崙 
（甲）好福氣○好福氣○十七日裏○民鳴社居然排演拿破崙戲○日戲演拿破崙○眞是千年難得之好機會○吾們必須去看一看○ 
（乙）拿破崙這齣戲○究竟有些什麽好處○ 
（甲）這齣戲的好處○說不盡言○有文藝性質○有美術思想○布景張張奇巧驚人○衣飾件件光輝奪目○操也○謌也○舞也○戰也○莫不空前絶後○總而言之○這齣戲○實是自有新劇以來惟一無二之傑作○况且連台八本○分一日三夜演完○更有精采○至于價目○仍照舊章○並不加價○這樣便宜貨○難得碰得着○千萬勿失機會○千萬勿失機會 
（乙）吾們快些去定座位○眞是吾們的好福氣○ 
[笑舞台]  
廣西路中汕頭路口電話三千五百十五 
夜戲價目月樓五角特廂四角頭廂二角特廳三角頭廳一角 
日戲價目頭廳一角特廳二角頭廂一角特廂三角月樓四角 
莫愁劍兒秦雲玉梅榮開明吕鳳雲俞天樂張憾塵張漢民薛珍珠王情夢朱少峯蕭天競林如心李痴佛黃蕙芬周楨增王雪琴田餘生陸美雲湯明君于棲梧關仲漁笑天石素撒珍文 
[元月十七日准演新殺子報元月十七夜准演大閙牡丹亭]  
元宵已經閙過了燈彩戲也差不多要收場了這半個月裏頭誰家的燈彩好不好新戲多不多過了燈市自有定計但是這兩天正値燈市闌珊的時候不能不排幾齣燈彩好戲爲燈市之餘興本舞台特于十七夜排演大閙牡丹亭一劇以饜諸君之雅意此劇爲新劇界之巨擘加以五色電光活動燈彩滿台燈彩牡丹奇葩異卉較之唐宫之牡丹園猶恐過之陽春初度牡丹已開本舞台敢爲東學作生諸君不信戲　　　 
[新舞臺十七日戲二等正廳一角頭等正廳二角特别正廳三角特别包廂四角]  
北來車輛起逹本舞台免查捐照　南巿電话二百二十號　北巿電话三千四百九十一號　承蒙預定全間計算 
張順來　泗水關　潘桂芳邱沁如　今古奇觀　劉漢臣曹甫臣　轅門斬子　張順來張德祿夏月華許奎官趙文連　講堂鬥志　夏月潤毛韻珂夏月珊周鳳文邱治雲　九十本雙鴛鴦　 
[九畝地新舞臺十七夜戲二等正廳二角頭等正廳四角特别正廳七角特别包廂八角]  
本舞臺在城内九畝地大境路本舞台南市電話二百二十號北市電話三千四百九拾一號日戲每逢禮拜三六日准演好戲 
劉漢臣　八義圖　張德祿　四杰村　夏月華夏月潤　關顔公　許奎官孫菊仙　良硃砂痣　周鳳文潘月樵毛韻珂夏月珊　新排初次新演雅仙艷跡　邱治雲潘海秋趙文連夏月潤夏月樵夏月珊周鳳文邱治雲邱沁如　新洛陽橋 
[法界滬杭共舞臺男女合演正月十七日戲]  
日戲價目特别包廂三角官廳三角頭等正廳二角二等正廳一角三層包廂角半 
章桂芳黃連芳　伐子都　張莘佩　乾坤帶　夜明珠　花園贈珠　葛玉廷張瀛洲白吕布　黃鶴樓　李寳龍小金樓李小來應月樵　賈家樓　小金鈴小金翠　繼業招親　彭瑞林孫桂秋　相府算　靈芝草朱子久小桂元小寳義李勝來一陣風　糧巴駱和　 
[法界滬杭共舞臺男女合演十七夜戲大减價頭等正廳二角]  
正月十七夜戲特别包廂五角頭等包廂四角特别官廳五角特别正廳三角二等正廳一角三層包廂角半 
章桂芳　戲迷傳　張莘佩謝秀鳳　九更天　夜明珠白吕布　賣胭脂　李小來小金樓小寳龍　花蝴蝶　小桂元小金鈴小金翠　打櫻桃　葛玉廷小寳義李勝來王慶玉　長板坡　孫桂秋彭瑞林　玉堂春　張莘佩小桂元小金樓孫桂秋小寳義小金鈴彭瑞林張瀛洲金淸如　新陽洛橋 
[商辦新舞台]  
正月十八卽禮拜夜洋商煩演雙齣拿手好戲 
全本黑籍寃魂　法國拿破崙　 
新添眞汽車雙馬車眞炮車軍隊上台 
[京都榮貴堂邱現榮]  
邱寳奎小來順小來寳文武燈彩戲法 
紳商學界喜慶堂演相邀到府四馬路三山會館南首觀盛里四十九號門牌便是 
[京都王德岩]  
小雙全小雙林特别文武戲法 
本堂父子三人合演文武技藝蒙各界無不贊美倘貴府堂邀其價八元八角住跑馬廳南泥城橋墳山路中間西洋弄内便是 
[鄭少賡改良灘簧]  
鄙人新曲爲家母舅林步靑之留雅也貴府相邀格外從廉奉送戲法寓英大馬路巡補房後牛莊路五十三半 
[經理漢口紅瓦廣告]  
啓者漢口明錩裕磚瓦廠出品紅瓦脊瓦最合時造房屋之用價廉貨美久爲各營造廠作信用今歸本號獨家經理包銷江蘇全省爲推廣生意起見特别價廉定貨應期零躉批發毋任歡迎倘蒙　賜顧請至本號面訂或新瑞祥接洽均可此佈 
上海總經理粤瑞祥百老滙路一千二百八十四號電話一○二五　代經理新瑞祥棋盤街五百四十八號電話三六七二仝啓 
[新到婦科白帶丸]  
婦女奇經八脈所以主月經也月經順通胎孕不難可毌虞無後八脉中四日帶脉有病則約束失司即成淋帶膠粘時下淋漓不絶遂致身體乏力頭目昏眩筋骨酸軟精神萎弱容顏枯暗骨蒸潮熱若不調治難保生育甚變癆症此丸耑培帶脉使之堅强根本旣固淋帶自痊矣每服二丸每日二三次温水送服每瓶八角 
上海外白大橋下堍大英醫院謹識 
[天蟾舞臺十七日夜特煩好戲]  
趙君玉小楊月樓　改良刁劉氏騎木驢　遊四門　唱山歌　日演全部玉麒麟　日演人才駙馬　夜演武家坡　 
孟溥齋日演　天水關　夜演武家坡　林樹森　日演玉麒麟　夜演改良刁劉氏　劉永春　日演天水關　夜演父會子 
小楊菊笙　日演　樊城長亭　夜演　空城計　（斬馬謖）　李春利　日演玉麒麟　夜演　空城計　（斬馬謖）　余瑞廷　日演吊金龜夜演康氏哭靈 
 [P敬謝上海第一世授内外科老手汪家田名醫包好白濁刺痛出血 
僕白濁淋漓刺痛紅腫溲血已久半年屢服市上丸藥投不經驗之醫生一無見功心中焦灼萬分痛苦難言承黃少堂兄買來上海南浙江路小花園對面永壽大藥房白濁丸一料一元掃毒丸一盒二元服下掃毒丸　日定　夜服白濁丸濁少一半故乘火車至先生處連診三次其病痊愈又介紹李君白濁下疳腫爛橫痃四肢瘋痛陳君痔瘡疝氣徐兄夢遺滑精八年陳氏白帶羅君氣急咳嗽痰多吐血亦承先生治愈故而仝友大大登報揚名先生上午虹口東貴方新濟醫院下午永壽大藥房門診一元出診五元 
蘇州山塘下梁駿卿敬謝　　 
 
 

Page 13

 
 
   
 
 

Page 14

 
 
自由談 
游戲文章 
[舊曆新年] [  懸賞徴文第一名魏霞臯]  
　　大家恭喜口頭禪萬户桃符一例鮮道是維新還守舊梅紅卡片拜新年 
　　年初十是小花朝待借唐宫羯鼓敲到底思量渾不似花朝過後過元宵 
　　珍重官場五等封天恩優渥廣酬庸新年熱閙風頭出萬壽宫前拜九重 
　　瞬開道試卷宜投第一功名不用愁閒與妻孥勤賭赛居然奪得狀元籌 
　　新春乍報月初三帝制恩光巳遠覃艶說女官花誥貴香閨竸向紫姑探 
　　滿城轟說接財神洗手焚香問卜頻倘使今年眞免賦國家應不再愁貧 
　　人日題詩取次成滇南風鶴漫心驚元勳第一籌安會如此江山定太平 
　　華燈燦爛閙元宵塊壘難憑濁酒澆歲歲增加消費稅一杯也要福能消 
　　神威聖武耀干戈帝制原來勝共和對内早頒洪憲歷不知對外却如何 
　　客臘建原爭大小今年歷又合陰陽游戲文章尋常事莫把官場作戲場 
　　意諷而辭婉深得風人之旨且尤切貼本年允推上選 
詩選 
[天童寺] [  甬上子枚]  
　　千巖環抱梵皇宫峭壁幽然特地隆樓上銅鐘纔一擊萬山都作應聲蟲 
　　又 
　　一徑籃與穿玉嶙足根盡涴廿年塵蒲牢急吼難醒萝彌勒無言坐笑人蜃氣涵天迷寳相蚪書殘碣拂藤纫山僧老去輸頑石辜負翰章灑九宸 
遺聞軼事 
[馬宫保景山軼事] [  龔漱丞]  
　　馬景山宫保玉崑頴州籍由豫軍積功至直隷提督爲宋營翼長庚子之役宋公慶因年老不任戰事特薦公統領左軍至天津協剿六月望後前軍統領聶公功亭殉節於天津大橋前軍除老弱逋亡外尙餘十七營亦歸馬公兼統時北倉一帶合各路客軍及本標兵不下五六十營均屬馬公節制公之名震鑠中外矣自北倉潰敗後節節退守七月十八日廷旨有屏障京城西南責董福祥屏障京城東北責馬玉崑二十日晚聯軍入城公急由間道先一刻至朝房懇榮相代爲奏逹請兩宮出狩遲則不堪設想榮公方頷之而未入也適有内侍出面見曰馬大人在此母稍離予卽代爲奏老佛爺而榮公哨探報聯軍巳至東華門随整隊禦敵迨榮公戰退知兩宫已啓鑾護蹕者爲馬玉崑由是馬公聖眷之隆雖董公亦無以過之厥後賜少保謚忠武皆自此基之也然予在公幕中見軍律方略亦未有大過人者乃竟負中外赫赫名因詢及幕中之共事稍久者曰彼之負盛名邀主知蓋有術也予曰何術曰甲午中東之役馬公統四營駐平壤獲日本軍官二人覇囚之靳其飲食使親兵　之曰汝能寫信回國揚我管帶馬公名不獨勿殺汝飲食供帳格外從優日人曰是何難操管伸紙極力揄揚謂中國出一大將某才略頗優等人極厚不日即釋我回國此名之所以播於外也又有一内侍馬公引爲同譜嘗在兩宫前伺便稱揚此名之所以顯於上也然據此二端或出於忌嫉者之日聞大同總鎭楊公洪禮云馬公在少年時頗饒勇黑夜偷營是其慣技即如平壤之役凡領兵者多潰敗而馬營獨全亦足徴其將略之一斑云（不受酬） 
小說 
[俠情小說紅蘩蕗别傳] [  天虚我生]  
　　第十二章（續） 
　　白拉根内正色曰然則汝必欲我告汝馬克格尼爾之兄弟乃爲一謊言之人乎亞猛遽怒曰白拉根内非視吾姊之面者吾必不能容汝作此語白拉根内曰我亦但望捨我外更無一人向汝能作此語亞猛曰即汝亦不能白拉根内曰亞猛誤矣汝入黨之時不嘗向我誓言謂天長地久終忠黨事無或背弛即此吾已足要汝汝今爲此言豈欲遽寒前盟乎亞猛惶遽曰此何言哉吾今已爲汝護從無論萬險之事皆赴之不辭豈敢遂寒前誓唯今者安特魯諸人皆得與救太子之事冒重險且建大功唯我獨不得與故心中不無怏怏白拉根内曰我不巳命汝偕黒司丁往取馬匹乎亞猛曰唯此一事乃不滿我意蓋此等平庸之事但走价往即足了之初何必我吾之不願往亦即爲此白拉根内曰亞猛汝母小觑此事此事在汝爲之已爲萬難蓋汝頭腦初不十分恬淡且堕情網之人作事往往不顧利害倘留巴黎轉足爲諸人之累亞猛大駭曰誰告汝以此白拉根内曰汝自供耳汝初入室時吾即於汝目光中見之亞猛亞猛汝實不知是何心肝當此大事臨前乃有心繾綣女子白拉根内言辭雖厲而顔色仍和亞猛乃不敢爲反唇之譏則囁嚅曰主公吾明日必不能遽出巴黎白拉根内曰豈汝亦與彼女訂約將於明日相見乎亞猛知不可隠乃决然曰然彼女以救我性命之故今乃自陷於危險之中故予亦不能不坐視弗援白拉根内曰如是乎彼女旣能脫吾友於危險則吾亦决不容危險加臨其身此語出亞猛失聲呼曰感謝上帝是語雖寥寥四字然實出自亞猛靈魂之中頃者亞猛迭遭其領袖冷淡藴怒滿腔然爲白拉根内煦和之容光一照血管之中立滿貯誠熱頃間違抗之心立刻消歸烏有但覺紅蘩蕗之爲人實足爲其膜拜而已 
[滑稽小說我之新年（三）] [  卓呆]  
　　諸君你们試想此時我心中如何髣髴是犯人宣告了死刑一時氣得手脚氷冷目瞪口呆幾乎把門外的人忘却停了半晌他又呌道快些開門我方始如夢初醒胡亂答道没有快去只聽得他一壁走一壁還嘮嘮叨叨的說道新年新歲就被人拒绝眞是悔氣我在門内想道你被人拒绝却是悔氣然　還是幸事你想我何等可憐連被人拒绝的資格也没有要瞧見一個主顧的影兒還不容易咧這一夜我想我囊中的錢漸漸減少買豆腐的人竟不見來萬一他们要過了元宵纔來不是要把我活活的餓死麽不然不然小户人家年底所備的食物大約不過足夠兩三天罷了明天一吃完必然要想到這平日愛吃的那價廉物美的豆腐咧於是漸有一線希望這一夜倒安安穏穏的睡着夢中見我店門口買豆腐的擁擠得如潮水一般我喜得手舞足蹈正在得意之時被隔壁南貨店裏的閙元宵將我驚醒咳天啊難道我這不合時的人連做一個好夢也没有這福氣麽我只得眼睜睜等到天明先把店堂中整理一番再將豆腐板陳列櫃上等那主顧们到來將近午刻就有人敲門了只聽得呌道快些開門難道還睡着麽我即忙答道來咧來咧心中暗想此次必然是買豆腐的咧怎見得呢前天昨天來的都是男人此刻門外明明是女人的聲音到我们店裏來買豆腐的大半是女人所以門外定是買客無疑了我即得意洋洋的過來開門看時你道是誰原來是我姊姊和外甥女拜年來了 
　　此時我的心裏失望倒還是小事我這六百七十文那裏經得起來兩個客人呢他们母女二人進了門先拜年然後談起舊年的生意來原來我那姊夫是開花砲店的我姊姊就說他店裏到過年生意如何發逹如何忙碌我便笑道你们的店是平當没有什麽生意新年裏很有生意的我们的店是平常倒很有生意新年裏没有生意的眞是適相反背說罷我先給了外甥女的押歲錢化去了靑銅二百文再留他们吃飯幸虧是自己人不客氣的將就吃了一頓下半天外甥女在門口買糖買燈買點心我做主人不能不破鈔頃刻之間四百七十文已經完了囊府旣空時候不早母女二人就告辭而去 
 
 
 

Page 15

 
 
   
 
 

Page 16

 
 
   
 
 

Page 17

 
 
西曆一千九百十六年 
二月十九號星期六 
舊曆丙辰正月十七日 
共五張 
專件 
[中國銀行民國四年損益表]  
　　說明上期損益係根據各處决算表之數目 
　　下期損益係根據各處函電報告十二月三十一日帳上結出之數目（即未逹帳不在内） 
　　歸綏南昌安徽三處上期爲分號下期爲分行此表祇列分行將分號時損益數目一并塡入分行之下藉易考其全年損益 
　　蕪湖大通兩處上期屬寗行下期屬皖行此表將該兩處均列在皖行之下而將屬寗行時損益數目一并塡入藉易考其全年損益 
行號所名上期下期全年 
總管理處損九九一八六一一益二五四四二六一七益一五五二四○●○六 
北京分行益三四九五五五七○益四三二九七九四六 
張家口分號損四三六五三三損四三六五三三 
勝芳滙兌所損一四八○四三損一四一三○一 
覇縣滙兌所損二四一二九八損一六六三八○ 
　台滙兌所損二四一二九八損二二八六六三損四六九九六一 
涿縣滙兌所損一九六九一五損六五六二○損二六二五三五 
密雲滙兌所損一二一二一三損一一一六七九損二三二八九二 
靜海滙兌所損二二九七一三損五七一九一損二六九○四 
北通州匯兌所損八一六三損八一六三 
宣化支所損一一三五四損一一三五四○ 
蔚縣支所損六二六一六損六二六一六 
涿鹿支所損八七六三三損八七六三三 
牛欄山支所損一四七九九損一四七九九 
天津分行益八四八○六○四益二四九二九三八八益二三四○九九九二 
保定分號損五四○六五九益二四五五九二 
邢台匯兌所損六三四五一損三四六六五損九八一一六 
　縣滙兌所損三四一八四損九五七九四損一二九九七八 
唐山滙兌所損七六六七一損一二○四七一○損一九七一四二 
滄縣匯兌所益四七五三三益一三七六五二益一八五一八五 
祁縣匯兌所益四六○七益一三七一六四益一四一七七一 
磁州滙兌所損一○三○一九損一九八二五八損三○一二七七 
泊頭滙兌所損九○一○益二五九五損六四一五 
濮陽滙兌所損一六一○一六七損八○八二二七損二四一八三九四 
石家莊匯兌所損五六八三一損五六八三一 
靑縣支所損九六二九六損九六二九六 
獻縣支所損八五○七○損八五○七○ 
肅寗支所損三五三二四損三五三二四 
景縣支所損一三五三四七損一三五三四七 
吳橋支所損七○二六八損七○二六八 
遵化支所損五七一七八損一七一七八 
遷安支所損七六四三○損七六四三○ 
撫寗支所損八○○三五損八○○三五 
昌黎支所損八二五三八損八二五三八 
豐潤支所損五三四二四損五三四二四 
河間支所損三六一○八損三六一○八 
辛集支所損九○九八四損九○九八四 
高陽支所損一○八五九九損一○八五九九 
正定支所損一七三九三損一七三九三 
欒城支所損七三○八一損七三○八一 
定縣支所損八六五一二損八六五一二 
深縣支所損一九○三四損一九○三四 
濮陽支所損六二五八七損六二五八七 
大名支所損六三○九四損六三○九四 
内邱支所損二六九四五損二六九四五 
永年支所損六四五一九損六四五一九 
新城支所損一四六二四損一四六二四 
冀縣支所損七五五七二損七五五七二 
南宮支所損七九六一○損七九六一○ 
寗晉支所損四五九九六損四五九九六 
（未完） 
 
 
 

Page 18

 
 
   
 
