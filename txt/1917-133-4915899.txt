# 1917 - 133 - 4915899

 

Page 1

 
 
   
 
 

Page 2

 
 
時評 
[顧惜國家（默）]  
　　今日之事無他希望惟望在京各督軍稍稍顧惜國家而巳 
　　主張宣戰也維持内閣也改正憲法也以正當之手續發表其意見未始非愛國家之道奈何逾越軌道竟至迫請解散國會耶解散國會是顯與國會爲難也國會必將反抗反抗必起紛擾國家必再有所犧牲試問今日之國家能再堪此犧牲乎前此爲約法爲國會而犧牲者今日尚未復原試問能再爲此而犧牲乎滇省之撤回在京代表巳露不贊成此舉之機矣 
　　是故在京之各督軍而能稍稍顧惜國家者宜早有所覺悟勿任一往之氣而致釀成不可收拾之局面也 
[命令]  
　　五月十九日大總統令陸軍總長段祺瑞呈請任命李藩國爲長寳鎭守使署副官長應照准此令 
　　又令陸軍總長段祺瑞呈請任命吕名琪爲黑龍江陸軍第一師步兵第二團少校團附應照准此令 
　　又令陸軍總長段祺瑞呈請以紀惠林調任陸軍第五師步兵第二十團團附吳毓麟調任陸軍第五師步兵第二十團第一營營長應照准此令 
　　又令陸軍總長段祺瑞呈請任命顧敬榮爲陸軍第八師砲兵第八團副軍械官應照准此令 
　　又令李飛鵬給予三等文虎章此令 
　　又令李懲丁春膏均給予四等嘉禾章此令 
　　又令歐特司陶模給予四等嘉禾章勞曼給予五等嘉禾章此令 
[專電]  
　　北京電頃八督軍同謁元首要求批准改正憲法否即解散國會呈文黎云無此辦法俟徐來根本解决該督等竟以辭職要挾黎默然不答似含怒意 
　　北京電在京各督軍解散國會呈文至昨晚尚未送府聞爲國院暫擱原呈係推年老之孟恩遠領銜洋洋二千言歷指憲法通過之解散國會權及免總理不必副署條文爲危及國本請總統毅然獨斷如不能改正即日將兩院解散另行組織 
　　北京電督軍團借憲法問題請改憲或解散國會之呈文係昨午送國務院由院送府原呈中蓋有將軍府印元首閱後以督軍若用個人資格表示憲法意見原無不可惟遞呈且請解散國會實屬軼出範圍此文暫留中不批將召入詳細曉諭一面則對於議會亦將以個人資格疏通 
　　北京電各督軍昨夜連開密議兩次公决實行預定計畫一面迫政府即日發表對德宣戰一面責國會放棄職權下令解散黎以約法無此規定政局愈形危殆特派錢能訓晚車赴津務邀東海來京調和 
　　北京電頃得確息解散國會令祇預備未送府現督軍團巳有分離之勢故段對此事轉無决心 
　　北京電各督呈文出葉譽虎手筆報載某會主稿不確此呈係在倪寓簽名借將軍府印遞出滇督來電撤回代表頃聞解散命令巳由院送府請求蓋印 
　　北京電督軍呈文用將軍府印該印係徐樹錚掌管 
　　北京電今日下午三時元首邀集谷鍾秀湯化龍王正廷吳景濓等談話商榷憲法上解散權規定問題聞結果可以互讓容納研究會之主張 
　　北京電頃聞段巳表示如東海肯出當難局願退掌陸軍並遣張國淦吳笈孫隨錢前往勸駕各派亦盼徐速出正式改造内閣 
　　北京電徐已允來有大力者尼之其行又止 
　　北京電張國淦聞以個人之意赴津徐之態度仍無表示如徐不來則將以無人繼任之理由從事改組一部分内閣徐於段未眞誠表示辭職以前决不允出 
　　北京電湯化龍謁段總理密談聞曾勸其請東海出任國事段並不堅持但亦未有决去表示 
　　北京電頃研究會推代表謁段勸暫息肩語極懇切段甚動容已再電徐敦促 
　　北京電頃得津電話徐允來京姑作調人 
　　北京電李經羲主組老成内閣推趙爾巽内務汪大燮外交岑春煊交通張謇農商 
　　北京電昨衆院褚輔成動議言宣戰案國務院三咨速决但此種咨文用國務總理署名並不發生效力惟本院對於宣戰案應自有主張本員提一動議對德宣戰案暫從緩議俟内閣全體改組後再行討論張伯烈呼贊成吳宗慈反對主張速决唐寳鍔王敬芳均發言以褚說付表决多數張伯烈又主張通電全國董增儒以爲不合院法遂取消 
　　北京電英文京報主筆陳某被捕爲登兵工廠借欵及挑撥府院惡感現由警廳押解法庭 
　　北京電公言報證述兵工廠借欵毫無影響 
　　北京電外交界消息美國因傳聞俄德媾和消息派高級軍官五人赴俄 
　　北京電陳錦濤案明日公開 
[外電]  
　　北京電英文京報主筆陳友仁今日午後被拘英使署不承認其爲英籍政局仍混沌衆院今日開會因不足法數而散（十九日） 
大陸報 
　　北京電今日午後衆院開會議員到者四百餘人有人動議謂内閣僅餘總理與敎育總長二人故其催請議决開戰案之文不能發生效力多數贊成其議而少數反對宣戰者擬提出宣戰問題而否决之但未得多數同意實則衆院並不反對宣戰惟須俟内閣改組後始允討論此問題耳（十九日） 
　　廣州電粤省滇軍自稱積欠軍餉己有十三個月苟非統領維持嚴密之紀律則已早生變亂（十九日） 
　　廣州電廣州中國銀行分行已開始兌現 
（十九日） 
　　成都電王人文張習由渝赴省之官報並未確實王張二人刻皆在重慶搜集證據馮副總統所派之代表廖玉書（譯音）已抵成都擬調和各黨（十九日）以上路透電 
　　北京電昨夜由孟恩遠王占元張懷芝曹錕李厚基趙倜倪嗣冲李純閻錫山田中玉蔣雁行及楊善德代表張作霖代表陳樹藩代表張廣建代表姜桂題代表譚延闓代表楊增新代表馮國璋代表師景雲并王文華葉荃等聯名具呈總統總理以現正在議訂之憲法議决衆議院之國務院不信任權總統之衆議院解散權總統之任免總理無需國務院副署兩院之决議與法律同生效力等似此議會專制現象甚爲不可兩院若不將此改正應請速即解散等語同時并通電各省是督軍與議會之間已公然開始戰鬭黎總統善後處置之法已窮因特派錢能訓赴津求徐東海來京調停段總理亦急派張國淦赴津懇請徐氏來京（二十日） 
　　北京電都中盛傳破壞憲法之請願文係於前日（十八日）在倪嗣冲之宅由倪嗣冲徐樹錚陸宗輿曹汝霖等會同起草且聞湯化龍亦有關係惟民黨方面對督軍等此舉多格外沈靜其故以各督軍不能出其無謀之舉如動兵等貫徹其主張也（二十日） 
　　北京電徐東海無出山之意調停時局之勞成可承諾惟民黨方面喜其調停與否尚屬疑問（二十日） 
　　北京電北京政局勢益險惡督軍有用武力壓迫議會之勢議員中凖備出京者頗多 
（二十日） 
　　北京電督軍等破壞憲　蔑視國會之請願黎總統謂寗棄職此等不法行爲斷難照准言下意頗憤怒惟如何處置其意尚無確實决定似待徐世昌馮國璋張動諸氏之意如何再决 
（二十日） 
　　北京電今日午後督軍會議議决事件如左一促國會之反省速即討議宣戰案决其可否二若國會依然固執昨日之决議督軍即聯結迫請總統解散國會並云國會解散之理由民國二年前大總統旣一爲之現大總統何故不能爲此云云（二十日） 
　　北京電黎總統今日午後招集政學會谷鍾秀研究會湯化龍益友社吳景濓政友俱樂部王正廷等四代表就督軍干涉憲法一事詢各代表之意見解散權問題湯化龍主張不加限制其他代表亦各述其個人意見旋决各與本黨議員協議之後回答想此問題大約係關昨日不信任投票成立之時（此間一節電文不明）無限制解散等（二十日） 
　　東京電日本飛行學校之第三號複葉飛機今　在東京府屬羽根田實習飛行之際從五十米突之高空墜落操縱者玉井氏并同乘之東京日日新聞記者均慘死（二十日） 
以上東方通信社電 
[戰電]  
　　俄京電亞力克齊夫將軍白魯克齊洛夫將軍戈爾柯將軍特拉哥米洛夫將軍曾與臨時政府會商子彈及軍需問題數次彼等宣稱此數事之現况較前爲佳聞白魯細洛夫將軍與戈爾柯將軍已收回辭職書（十七日） 
　　俄京電新内閣有社會黨員六人（十八日） 
　　華盛頓電中美洪都拉斯共和國已與德國斷絶外交關係（十八日） 
　　巴黎電巴黎日報載稱五月一日起至五日止德潛艇確沉十二艘英船轟沉者居多數 
（十八日） 
　　倫敦電聞英國以近今參與杜佛港外驅逐艦戰事之白羅克號司令伊文士氏假與美國美國則派西姆斯海軍少將赴英（十八日） 
　　倫敦電美國陸軍第一批已到英國某口岸此次所到者爲軍醫隊（十八日） 
　　倫敦電軍械大臣愛狄森博士今日下午在下議院討論工師罷工事宜極言修正軍火議案之重要且謂現因製造飛機並大砲船舶需人甚衆不得不由私家　　挑選精工分任此舉 
 
 
 

Page 3

 
 
私家商行維持之法惟有減少工事耳愛氏力主該議案之不可廢並願與工師聯合會代表或該會舉出之人協商詳則但不願直接與罷工者代表會商（十七日） 
　　倫敦電星期銀市報告云市况穏固而無可以注意之特點僅美國仍有少數之貨售出訂購者不甚多　半供鑄幣用（十七日） 
要聞一 
[英報論俄國最近之紛擾]  
　　京津太晤士報云俄國今日國内情形紛擾將來結果如何恐非　人不能知據目前之擾亂論數星期後之事勢即屬俄人而爲寄居國外者恐亦不能定斷也然而俄國之决心實屬堅毅中上兩等社會人民皆極力主張繼續作戰奮勇　敵以致至最後獲勝爲止所可慮者兵工委員會仍爲有害無利之舉動耳臨時政府對於兵工委員會　佔優勝而能燆正其罪然據近日來所發生之事故實於俄國陸軍聲威大有傷損如里加陣線上之西伯利亞軍司令官加作夫將軍之被刺也如俄國最著名之軍事專家納斯吉將軍之罷免指揮職也如俄京司令官可尼洛夫將軍以與兵工委員會種突而辭職也如臨時政府中之海軍總長加斯科元帥以目今情形實阻礙政府對於海陸軍隊之權力威命不行於俄國國防即國之存亡命運皆有極大關係遂憤而辭職也近數日來噩耗頻傳無不足證明俄國今日實有衰頽之象然其種種原因必爲俄京德國偵探所主動可無疑也彼德國偵探前則以種種法術煽誘俄皇使與德國單獨媾和後則以和議激怒俄國使憤而起革命今則孜孜汲汲又竭力鼓惑兵工委員會及舊政府推倒今日新起之臨時政府俄國和平派以黎寗氏爲最著而黎寗氏即係近於俄國革命後由德國以入俄國者也近日俄京騷亂事故屢起不絶據俄京電傳皆爲不知名之徒所唆使彼輩自號爲兵工委員會之委員以自由之說誘導兵士明執軍械以反抗其所謂不善政府凡附和以謀推倒現政府者每人與俄金十五羅布彼輩雖合號爲工兵委員會之委員而其實即係受德皇之命令以爲此種舉動俄京近日之紛亂皆德人之主動之力也而其結果已如是之惡若不早圖後將噬臍無及矣協約各國請注意焉 
[時局與徐東海]  
　　范源濓前日特赴天津親與徐世昌協議救濟時局之方法業於前日晚車歸京矣至昨晨遂往國務院將協議之結果報告於段總理探聞政府方面所傳出之消息范氏至津後先向徐氏懇其出而調停徐答稱終無調停之可望范氏乃力陳段總理之地位極處困難舍辭職外無他道而辭職後可以代段之人物除公外不可求第二人切盼公親出當收拾政局之任徐氏看透此際出山之不利已再三固辭政府現深信徐氏終不肯入京又聞范氏覆命時並傳述東海之意以爲收拾時局約有三端第一須照顧各方面勿令有軼出常軌舉動第二外交問題終須辦一結束一二兩步本自相連宜先求貫徹方可說到去留若照此時情勢無論何人不能接手第三宜速安各督軍之心俾得早日出京以重職守而免誤會蓋東海之言雖分三節不過兩事即留段以貫徹外交方針爲一事以留段貫徹外交方針示各督軍使得以早日出京又爲一事也叚氏聞言極爲滿意惟如何辦去現在似尚無一定把握午後范氏又入府謁見總統報告一切未知總統意又如何徐范交涉之情形業如上述惟據外間所傳徐氏因感於范之熱誠勸說已漏出一種意旨如時局紛糾益趨極點别無良策可施則爲國家計或可出爲肩任斯難云云此種傳說眞否固難遽斷惟民黨盛言徐比段尤爲危險之人物甚不滿意於東海惟聞段總理之意仍擬請東海出山支此危局故又派靳雲鵬氏於昨晚赴津爲第二次之勸駕總統府方面昨日亦派人往津與東海接洽 
[制憲與同意案之各派趨勢]  
日昨憲法會議開會議長王家襄請假由副議長湯化龍主席下午一時人數尚屬寥寥兩次延長至二時許參議院簽到者一百二十人衆議院簽到者二百九十二人議長命秘書點查在場人數參議院到場者一百十六人衆議院到場者二百六十三人查兩院日昨臨時請假者參議院一百零七人衆議院二百二十四人議長宣告今日開大會或審議會均不足法定人數遂由參議員董昆瀛鄭江灝相繼動議改爲兩院談話會議長遂宣告旁聽人退席開兩院談話會首由鄭江灝質問議長今日未出席議員是否請假議長答今日臨時請假者極多又由湯漪質問今日憲法會議旣係此等情形以後到底是否照常發布通告黎尚雯謂今日不到之議員顯係有意破壞憲法董昆瀛謂須將今日未出席之議員查明登報宋淵源謂今日未到會者確係研究會之全體議員其妨害公務罪應即究辦同時馬君武等亦起而質問議場秩序爲之大亂於是由馬議員驤發言謂今日憲法會議旣未開議亦無開談話會之必要請議長照常發布通告并另發一緊告申明憲法不可延緩之情形如下次多仍不出席届時再想相當辦法可也時二時半議長遂宣告延會 
　　昨日午後憲法會議因法定人數不足開會不成其原因係研究會黨議决定暫不出席憲政討論會亦不出席遂有此結果在國民系之議員方面觀之咸歸咎於研究會以爲有意用消極抵制之法破壞憲法而研究會則不服以爲憲法非一黨所能壟斷此一派雖屬少數但亦必要有多少意思能爲憲法會議所容忍方能共負制憲之責任且謂本來此種不出席之辦法爲不合法之行動若到憲法上之救濟已窮時亦不得不出此下策縱有人攻擊謂爲不當亦所不辭如果用此種方法尚不能貫徹一二分之主張則此一派議員寗出於辭職之最後辦法云云 
　　日昨憲法會議未成會後各派重要議員仍齊集該院客廳研究謂今日該院大會開會時如有提起動議討論對德宣戰案者當如何對付聞討論之際各派議員主張亦各不同後由多人主張將國務院咨催該院迅予决定此案之原文臨時印布以便今日大會開會當場詳細討論但各派議員仍多數主張今日以討論辦法爲止决不倉卒投票以免輕率之過且該案旣由前次大會公决交付審查按法定手續亦自應俟全院委員會開正式審查會詳細審查後始可定期投票以昭愼重 
　　衆議院今日常會能否成會固未可知設使成會亦未必有臨時動議改開全院委員會以審議宣戰案者蓋前日各派重要分子曾集衆議院與湯議長詳細量商多主張今日暫時緩議即著名穏健之各派亦深以爲然意謂與其提出否决不如稍緩以待疏通也惟據議員界以外之議論以爲衆議院果遲遲不議恐兩三日内即將别生枝節云 
[政潮中之内閣與國會]  
各方研究内閣問題 
督軍請解散國會 
　　内閣問題政府與國會兩方相持甚緊在政府方面以爲必外交案通過後始能言及改組在國會方面以爲必須内閣問題解决後始能討論外交而内閣問題又有兩種意見一爲改造一爲改組兩說中仍以偏於改造一方面之意見爲强前兩日　有徐東海出山消息於無形中維持得幾分自范吳兩君由津回京後覺得東海旣一時不能出來段總理又於事實上恐一時不能退職所謂督軍團中者又時時從中干與對於議員直接或間接發爲不穏之議論政府第二次咨催衆議院速議外交案之公文到後聞第三次之咨催又巳預備即日送院形勢愈逼愈緊國會之態度無論如何將　督軍有不兩立之勢政潮甚爲險惡於是中立團議員出而主張一種調停辦法其辦法以爲改造内閣亦所贊成但事實上有辦不到之困難時則亦不能勉强故改造問題暫且擱起專從改組方面着想但其改組方法不依照政府意見完全待至外交案通過以後亦不依照國會意見完全必在外交案通過以前取雙管齊下之勢同時並進一面徵求各政團之意思如果取得同意則分配閣員一事必求各派勢力得其平均於是分配中有所謂四格說者卽於府（總統府）院（國務院即段總理即北洋系）國（舊國民黨系）進（舊進步黨系）四種勢力之内平均皆有代表在内閣是也此辦法决定後即將外交案通過通過之後即時投新閣員同意票中立團議員旣擬具此具體的調停辦法以後於昨日下午兩點鐘由張知競孫潤宇黄羣等二十餘人在衆議院商量妥協同時出發先到政學會徵求意見政學會議員楊永泰接見楊君謂政學會尚未開會討論此事團體意見尚無從表示惟據個人之意見則以爲解决時局能爲圓滿的改造内閣最爲相宜如果事實上有所不能則改組一層如各方面有相當的適於調停之辦法亦不反對云云張知競等續到政餘俱樂部由趙世鈺鄒魯王正廷接見三君之意見皆偏於改造方面者爲多以爲段總理當此時期國會信用巳失閣員全體瓦解在道義上言之亦應自行引退而在憲政之運用上觀之亦以退爲宜此並非對於段總理有何等之惡感完全於憲政上着想故有此主張云云三君中惟趙君意思稍爲和緩照此情形觀之改組問題在國會方面尚不能謂有把握也至於憲法研究會之意見則以爲改造内閣亦非不贊成但必須以能保持平和爲範圍如著手改造而不能保持平和則寗贊成改組因有此種黨議故昨日中立團活動之時研究會亦派有代表黄羣在内隨衆周旋 
　　前晚以來相傳在京督軍等前日有一種秘密會議議决請求大總統對國會爲一種行動昨日閧傳益甚彷彿實際上將有重大問題發生旋經調查所傳各節雖不爲無因然此種運動要亦必歸失敗因中國今日絶非癸丑之比凡有踰越軌道之行爲者終必失敗無疑也大抵在京各督軍中約可分爲兩部如倪嗣冲張懷芝可爲一派曹錕李純孟恩遠趙倜等又爲一派此外如閣錫山等則隨聲附和己身初無主張至於各省代表則因不預密議又當别論此次謠傳之由來大抵因前日曾開一種會議有二三人持强硬之說主張要求大總統解散國會至不能實行時則相率出京不復過問會議之後督軍孟恩遠首先向總統請假表示不願與聞此事而直隸曹督軍亦持反對態度昨已入府請　辭行大抵今晨即須回保田中玉蔣雁行都統聞因種種關係當然亦與曹督軍取一致之態度李督軍純則本來反對者尤不待論矣前日會議之後山東督軍張懷芝即單獨謁見總統據云即爲此事聞張陳述之大意在極望國會通過宣戰案以爲絶交而不宣戰設一旦德兵到華如之何總統謂德人萬無攻我之理此事總須由國會順多數之民意而解决之張又謂宣戰案如國會否决政府除解散國會外無辦法總統云國會否决即爲民意反對宣戰之表示民意如此已無所謂辦法不辦法云云總統對於彼等所主張之事自然爲不可行其後倪嗣冲亦入公府謁見昨日則李厚基又入見皆謂同一主張者總統一一誥誡謂我非專制君主有無上權力者大總統惟有依法律行事凡違法之事當然不可云云昨晚又有一種風說謂督軍團擬有通電各省之電稿係以憲法不適國情爲題主張解國會並聞將具呈總統或卽係所擬之具體的辦法耶各督軍不乏識大體之人對於此種軼出現政常軌之舉動當不至成爲事實也 
[遠東運動會紀（八）（心危）]  
第五日詳情 
失敗之原因 
將來之希望 
十二日爲第三次遠東運動會中最後之一日運動大别爲三項其一綱球其二十種競技其三游泳皆日人最占勝利菲列賓次之中國得點最少網球一項日本熊谷氏有天才之目其勝也無足稱奇計日人共得十分菲人得八分十種競技日人野口君以六百七十八點得第一菲列賓比拉納勃君以六百三十三點得第二薩茀道君以六百三十二點得第三而我國選手中以張君信孚得五百十三點爲最多則列全體第五游泳分作九項除團體替換競泳外吾國選手在預選時得决勝權二皆有成功卽二百二十碼俯泳李羅伯君以三分五十一秒得第二百碼仰泳李君以一分三十一秒得第三是也計日人以水上爭得分數四十七分中菲各得三分而已是日尚有國際競技及臨時增加之競技數種皆分勝負而不列等兹姑從略第三次運動會之運動畢於是矣 
　　是晚八時半在東京日本青年會舉行給奬式各項運動之列第一者授與金牌第二者得銀牌第三則銅牌此外成續最優之菲人薩茀道君得銀盃一隻我國足球團及手球團各得孔雀花銀盃一只菲島籃球團及日本網球團與游泳領袖各得銀盃一只黎大總統寄贈銀爵一指定奬與五種競技之優勝者爲日本鷺山君所得又袁世凱所遺銅牌樓一座（高二尺餘上鐫天下之奇才五字）指定贈與十種競技之優勝者爲野口君所得會長嘉納氏當時評論此次運動曰日本選手之於競走長於長距離而拙於短距離考其原因則以不如菲島選手之熟練菲島選手之拙於長距離競走則氣候爲之主因然努力爲之可期進步夫相形見拙而求所以不常拙者競技大會之眞目的也蹤躍投擲等技日本選手遠不及外國選手此日人所當共勉者籃球手球日本初無望勝利且勝負不足道而鍜練其精神高尚其品性斯爲運動之神髓選手諸君其善體此旨乎泅泳之術日本自古盛行故其進步殆屬當然若中國者不便使泅泳發逹之國菲島地勢固與日本彷彿今次不幸以氣候之故各選手不能充分發揮其術殊可惜也棒球一項日本雖勝然不敢自信爲强於菲島網球則日本偶有奇特之大選手非中菲選手不我若也云云十時半閉會第三次運動會此其最後之一幕矣 
　　運動旣畢瑕瑜互見兹將各項成績以其性質列表以明之如左分數中國日本菲列賓 
　　種類 
一賽跑 
百碼○一五 
二百二十碼○三三 
四百四十碼○五一 
半英里○六○ 
一英里○六○ 
十英里○九○ 
半英里替換跑○二三 
一英里替換跑○三二 
二跳縱 
跳高六○○ 
撑高跳六○○ 
跳高欄二○　 
跳低欄○○六 
跳遠○○六 
三投擲 
擲鐵丸一○五 
擲鐵餅一○五 
擲矛一三二 
四游泳 
五十碼○五一 
一百碼○六○ 
一百碼仰泳一五○ 
二百二十碼○六○ 
二百二十碼俯泳二四○ 
四百四十碼○六○ 
半英里二六○ 
一英里○六○ 
二百碼替換游泳○三二 
五比球 
足球十○六 
手球十○六 
籃球六○十 
棒球○十○ 
網球○十七 
六其他各項 
五種競技四五○ 
十種競技○五四 
脚踏車競走○一五 
總計中國五十分菲列賓七十九分日本一百二十分 
觀右表三國選手之短長無待說明可以瞭然矣（未完） 
[南京快信]  
　　馮副座連日接到北京密電共夥聞多係在京之各省督軍省長所發内容均關於内閣國會同題馮復電主尊重法律保持秩序 
　　徐樹錚昨午後二時抵寗即謁馮副座密談甚久聞徐係銜段總理密命向馮陳述在京各督軍對於政局態度徵馮同意 
　　張勳參謀長惲毓昌前日由寗回徐昨忽又來寗謁軍民兩長聞亦爲對於政局有所商榷 
　　國會議員温世霖等昨日午後三時巳由津浦車回京 
　　駐滬俄總領事格羅斯君昨過寗轉津浦車北上 
　　齊省長昨午後三時過軍署謁馮副座晤談甚久 
　　大河口釐局長方孝充疊被控告財廳昨委候補知事趙舉春前往密查 
　　省議員程肇提辭職以張恩熔（東海人）遞補巳通知到會 
六釐内國公債定六月一日付息已由中國銀行通告 
　　第五混成旅某營兵士前晚在釣魚巷鬧娼滋事當經崗警扭獲行兇兵士兩名聞巳解送由該營管帶懲責 
　　趙維熙昨奉張勳電召赴徐 
　　如皐知事劉煥因疊被控告現極力運動他調張勳秘書顧賜書昨過寗乘輪赴安慶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[交部裁撤顧問等職之暗潮]  
　　交通部近有裁撤顧問諮議等職之部令被裁諸人中頗有向部質問理由者因之助權量者爲權多方譬解反對權量者力搜權瑕以爲攻擊其右權一方面之說謂當許世英長交部時部中所聘顧問等職人員爲數頗多許辭職後適政府派員赴部調查權代理恐干挑剔欲將彼等裁撤又恐易於招忌特商請許世英主持此事許初以業經離任爲辭旋乃書一紙條交權代理權回部後即交與部員吳某撰擬部令吳某將部令擬好文曰奉部長諭某某等職着即裁撤發表後被裁諸人羣向權次長質問權乃召承辦之部員問曰此係許總長之條何以部令不曰奉許總長諭而曰奉部長諭吳某以此項部令擬稿時煞費斟酌始用奉部長諭四字蓋如曰奉總長諭則現無總長若曰奉前許總長諭則又巳去任若曰奉代理部務之權次長諭而紙條又明係許總長所書故祇好用部長二字較爲渾括云春攻權一方面之說則謂代理交通部務權量氏本係交通系重要人物自本月四號就職以來如擬撤換滬寗局長江紹沅欲令僉事主事胡煥華陳宗甲等辭職皆爲排斥異派作用昨聞政府令人告權量氏勿太高興江紹沅本係政府選用滬寗一路關係全局非江不可胡陳亦無辭職之必要權遂莫可如何又交通部向有顧問諮議等差經費列入預算權量就職力主取消不意顧問諸人均有來歷羣起質問理由權乃卸罪於機要科科長昨日政府公報所載該部部令有科長馬振理朦混發文殊屬膽大撤差查辦等字樣即似爲此而發云云 
[膠州灣與膠濟間之郵電權]  
　　中日會訂辦法之公布 
　　膠州灣租借地及膠濟鐵路間之郵電事務早傳有與日本訂立如何辦法之說其大致情形東報曾經述及英字報亦有對於此事加以論列者兹見政府公報已將此事原委宣布所訂辦法亦附焉爰爲分述如次 
　　交通部咨呈國務院文云案查民國四年八月准外交部函開准日本公使而稱青島郵電一事日本政府允照稅關辦法由該管衙門派員逕與使館商議等語應請遴員與日本使館直接商辦等因到部當由梁前總長派量爲會議委員與日本委員出淵參贊磋商辦法迭經禀承前任總長極力爭持現於本年三月間議定現屬日本國管理之膠州灣租借地及膠濟鐵路間所有關於中日兩國郵電事務之處理辦法計四條並交換來往公函二件經許前總長核定定議即於三月二十六日由雙方委員簽字蓋章查此案會議將及二載正式會議共歷九次中間幾經停頓始克就緒所有歷次會議筆記均經先後鈔錄咨送外交部查照在案其原訂定之日本公使來函及本部復函巳於五月四日依照交換以完手續而便實行云云 
　　中日會訂膠州灣租借地及膠濟鐵路間處理兩國郵電事務暫行辦法第一條日本國承認中國在青島繼續開設郵務局電報局各一所第二條中國承認日本　在濟南　縣之膠濟車站區域内繼續開設郵便局各一所第三條中國允諾在左開各處自行延長中國電報局電線與膠濟鐵路電線連接先在濟南膠濟車站區域内實行接線濟南商埠周村博山灘縣青州膠州城陽青島第四條所有膠州灣租借地及膠濟鐵路間關於中日兩國郵電事務均暫適用中國與德國政府曁鐵路公司從前已有之辦法并依在青島之中國電報局原有慣例辦理但由上海至青島及由青島至烟臺之水線一事將來自應查照關於山東省中日新條約一律辦理因此對於前項水線暫不適用本條之規定爲證明前開各條各以本國政府之承認爲條件署名蓋章於下中華民國六年三月二十六日訂於北京交通部參事權量蓋章公使館一等書記官出淵勝次蓋章 
　　五月四日日本林公使致交通部公函云逕啓者現屬日本國管理之膠州灣租借地及膠濟鐵路間所有關於中日兩國郵便及電信事務之處理辦法業於本年三月二十六日由兩國委員署名調印並經本國政府承認爲此函請貴代理總長查照一俟貴國政府承認卽速實行並希見覆此致中華民國交通總長代理權林權助 
　　同日交通部復日本公使公函云逕復者本日接准來又以現屬日本國管理之膠州灣租借地及膠濟鐵路間所有關於中日兩國郵便及電信事務之處理辦法業於本年三月二十六日由兩國委員署名調印并經貴國政府承認一俟本國政府承認卽速實行等語均巳閱悉除令郵電局照辦外相應函復即希查照此致日本國特命全權公使男爵林權量 
[鄉自治制草案（一續）]  
　　第十四條鄉自治會得議决以前條第二欵第五欵至第七欵之事項委託總董處理之第十五條鄉自治會對於地方行政與鄉自治事務有關係之事件得隨時具陳意見第十六條鄉自治會會議時總董及董事得到會陳述意見但不加入議决之數第十七條鄉自治會對於總董所定規則及執行事務視爲踰越權限違背法令或妨害公益時得提案議决開具理由呈請縣知事核准停止其執行不服前項之行政處分時得依法提起訴願第十八條鄉自治會議事規則及旁聽規則由鄉自治會定之第十九條鄉設鄉自治公所置總董一人爲鄉之代表指揮監督所屬職員總董由縣知事遴選本鄉住民中有被選舉資格者呈請該管長官選任之第二十條總董之職權如左（一）執行鄉自治會議决事項（二）辦理鄉自治會選舉事項（三）提出議案於鄉自治會（四）制定鄉規則（五）管理或監督鄉之財産營造物或公共設備（六）管理鄉之收入與支出（七）依法令及鄉自治會之議决徵收鄉自治稅及使用費規費第二十一條總董對於鄉自治會議决事件視爲踰越權限違背法令或妨害公益者得開具理由呈請縣知事核准提交覆議第二十二條各鄉於總董外視事務之繁簡得設董事一人或二人輔助總董分任執行事務董事由總董就本鄉住民中有被選舉資格者推舉定額二倍呈請縣知事遴選充任關於鄉總董及董事之任期出缺補缺及總董之代理準用市市長及市董之規定第二十三條凡鄉自治公所職員不得兼任鄉自治會員若有由鄉自治會會員被推任者應辭會員之職第二十四條總董及董事均爲名譽職但得由縣知事酌給辦公實費總董得酌用雇員一人至三人辦理文牘會計及一切庶務但得以鄉自治會之雇員兼充前項雇員之薪給由鄉自治會定之（未完） 
[吉人控告省議會]  
　　吉林紳民松毓劉文科李芳劉家蔭馮成奎趙志超倪永綬陳作艇等以省議會前向陸軍部呈訐松毓等圖謀不軌一案近於盛京時報閱見原文特於本月十四日提起公訴於吉林地方檢察廳被告人爲吉林省議會曁楊作舟姜樹春省議會劉雇員並高封五假名之侯封五李景繁等其訴狀原文云竊自去年十二月二十一日省議會選舉舞弊案告發後該會自知輿論不容法網難脫因即昧良唆使高封五假名之侯封五僞揑十二縣二十四人名義在督軍署上禀揑稱松毓等種種不軌意圖誣陷又唆使李景繁僞揑四十餘人名義在省公署上禀揑稱李芳劉文科松毓等許多不法以爲破壞名譽之計又上中央政府控詞有云公民會爲革命機關又謂旗族生計會爲宗社機關該會猶爲未足乃復揑造種種黑白通函省城各團體及省外三十八縣以冀淆惑人之聽聞公民等以此等昧良揑造之言明眼人自能亮察姑均置於度外兹閱五月十號盛京時報東三省新聞欄有吉省議會上陸軍部全文内開爲呈明地方惡劣分子屢思破壞公安懇請嚴厲懲辦事查自去年民國再造以來舉凡不軌之徒蠢蠢欲動幸賴地方軍政各長官竭力防範始克奠安於無事無如客歲冬季遼源西開交涉事起吉林即發起公民大會組織者首爲紳董公所松毓李芳倪永綬馮成奎劉家蔭繼之者爲省農會劉文科陳作艇大施其聯絡手段鼓動地方各機關團體爾時本會亦曾派代表與會奈所發言論非曰抵制日貨卽曰攘奪地方警權並有種種不法之談所派代表據此回會報告後當卽函知謝絶遂與該公民大會脫離關係及至去年該公民大會代表松毓入都後並不議及交涉事件竟上書揑控吉林督軍省長上書後回吉逢人宣言吉林孟督軍郭省長本代表松毓已得總統同意必爲作速更換等語并風聞松毓之爪牙如李芳倪永綬陳作艇馮成奎（又名馬成奎）劉家蔭（又名文若水又名文瀾）趙志超（又名趙超又名赫士遺係民報主筆）劉文科（又名劉亞）十數人等信口雌黄假民報爲鼓吹機關並私相推舉松毓爲吉林督軍兼省長倣效奉天故事因類推李芳爲政務廳長劉家蔭爲財政廳長馮成奎性情乖敏爲交涉署長劉文科曾倡言組織敢死團堪爲警察廳長兼參謀長其他諸人莫不各有位置一時盲從無識等輩趨之若騖在陽曆一月間松毓召集開會人數竟逹二百餘名之多彼時本會並督軍省長恐其傳播日久發生不測問題曾由軍政各方面令警察廳解散該公民大會本會復電請政府陳述孟督軍郭省長之政績優美幸政府睿鑑未爲松毓輩所上之書淆惑而地方得賴弭患於無形孰意松毓李芳劉文科劉家蔭等罔知悛悔本月間又假公民大會紳董公所省農會各名義舉劉家蔭擬稿松毓修正上書彈劾省長又妄存希冀之心劉家蔭並發起反對政府煙土團（見十三日吉長日報新聞攔）此尤其小者昨日政府宣布中德國交斷絶命令後而松毓李芳劉文科倪永綬馮成奎劉家蔭趙志超等假農會地點開秘密會議風聞其内容有不敢言者而其要旨以爲此次之國交斷絶政府之種種非法殊失人民之信仰按勢度理應如何親近德奥應如何謝絶日俄等語試思政府對於中德决定之方針籌之巳熟豈容若輩置喙以議其後乃松毓劉文科劉家蔭趙志超李芳倪永綬馮成奎以上諸人對於中德國交竟巷議街談神氣若狂復用民報鼓動倘煽惑日久必至發生國際問題本會爲國家安危地方秩序計特將一般惡劣分子破壞公安之陰謀上書陳述請令吉林督軍省長嚴密防範并將民報查封庶幾吉林治安及國際問題俾得維持於無形理合據情陳請懇乞鈞部鑒核施行謹呈陸軍部云云查省議會組織財團賄賣選票不第街談巷議各報喧傳均是一致而告發後所有證言亦皆確鑿可據該會不知反躬自省復怙惡不悛竟唆使他人屢次揑詞誣陷並毫無避忌使用該會名義上書於中央部院揑造種種情節擬致公民等於死命其容心昧良揑詞陷害事實具在公民等實難再爲容忍况松毓馮成奎趙志超原不在選舉訴訟之列而該會亦節節牽涉誣陷尤屬荒謬是以具狀陳明懇希按照上指各節從速秉公偵查提起公訴抑更有進者省議會雖屬機關但凡公事出首議員必須簽押應按此文簽押之人數傳案偵查方昭平允並探悉此次上中央部院之文係楊作舟起草姜樹春修改劉姓雇員繕清應請將伊等一同傳案偵訊合併聲明爲此狀請吉林地方檢廳公鑒 
[湘政紀要]  
　　湘省於去歲戰亂之後形勢頗爲危急譚兼督蒞任竭力支持地方秩序亦得漸就恢復近譚氏以辦事諸多棘手頓萌退志曾電致中央請予辭職頃聞中央以湘省目下情形譚氏尚能維持且時局緊迫地方大員苟非萬不得已决不遽行更易故於日昨電覆極力慰留有無論如何棘手務必勉爲其難等語 
　　湘省城垣久經督軍興工拆卸省議會以此事於水災兵防兩有窒碍曾提出質問請求答覆譚兼督以湘城淹水係由御溝灌入城垣並無堤防作用且現時軍械日益精良非咸同時可比作戰設防俱有一定之區域與有無城垣絶無關係頃已根據上項理由咨覆該會矣 
　　湘省金融恐慌巳逹極點銅元固巳如鳳毛麟角銀元亦缺乏非常以致銅元價格較台票高至六錢有奇現洋較票洋亦常高至五六分之譜迭經省長召集財政會議籌商維持辦法除電由財政部轉電鄂省撥來銅元二十萬串以資救濟外並咨財政部核准由金庫撥現銀十萬兩發交造幣分廠趕鑄一角二角五角三種輔幣以資流通至本省所鑄銅元則須減輕銅量增加鑄數以資周轉 
　　湘政府此次借欵原爲整理湖南金融之用省議員羅良幹等以湘省金融非五百萬元所能濟事將來此欵不過無形消滅而巳與其受絶大損失於事無補不若不借之爲愈故特提出停止借欵案付衆討論湯淺代表高木等巳於昨十三號乘錦輝輪赴漢轉車北上現日美兩國領事又另行介紹他欵譚省長本無成見特通知袁雪安粟墨生二人於十五日上午十時在省長公署集議審查一切以便確定與何國商人借欵俾得開始接洽磋商 
　　日人在湘省西門外設立中日銀行一案聞駐湘日領事於接到省署最後咨文後亦已牒覆省署譚省長當即移交省會由該會全體議員在協議廳協議議决數項辦法如下（一）本會須始終堅持（二）再覆日領事（三）請政府再行抗議（四）電致國會議員請向外交部質問 
[江北拾零]  
　　泗陽人民王秀峰呈控伊子輔廷被葛家賢及子美玉共同謀害一案由第一混成旅移詢泗陽知事旋准咨復以據葛供王輔廷係由皖泗軍隊法辦云云現王又來浦具呈馬旅長批令逕行赴縣請究 
　　清江商會農會敎育會等公團咸口電呈總統以此間各界反對宣戰請主持云云 
　　淮北邳岸食鹽官銷由王某承辦已呈准鹽運副使赴邳縣組織分局 
　　江淮水利測量局原設觀音寺巷衡豐莊舊址現因屋宇不敷决計遷入鎭守使署前路園但因縣知事借作查勘烟苗各員行寓故暫緩遷 
　　鹽城公民馬繼彬專禀控該縣經徵書記熊步寛叔姪私收串捐濫貼印花勒抑契據浮收規費等四大弊端淮陽道尹批以串捐久革即有學欵不足加增數文亦須由縣禀准定案糧串無黏貼印花票之規定特委員前往會同該縣知事劉超出示嚴禁並將各户驗稅稅契紙限二十日内一律召領 
　　省立第一農事試驗場有委黄某來浦籌備消息 
　　英領事查勘烟苗今（十六）尚未到聞在漣水縣各縣查勘 
　　清江洋浮橋由商界集資修理刻已興工 
[浙嘉繭業近况談]  
　　浙省嘉興本爲飼蠶之區每届蠶汛上市之時採桑婦女不絶於道故繭廠林立絲行櫛比誠爲大宗之出口貨而於捐稅上亦大有關係者也自去年决議繭行新條例後一般富商巨賈咸謂此項營業時間短促如無波折獲利可操左劵故繪圖呈請建設新廠者紛至沓來嘉興一隅竟有數百起之多官廳詳加勘丈分别核准今歲新設共計七廠（恒豐新昌順昌正興公茂興業正信）現四鄉蠶汛大帮已過大眠新舊各繭廠已籌備營業特於前昨在城中六邑繭業公所内集議共到廠主繭商四十餘人推定蔣萊仙爲臨時主席其議决事項（一）請統領撥船保護各廠（二）各廠定於四月初三日開市（三）繭秤概用十五兩八錢之司馬秤不准加重（四）收繭價格暫定四十元至四十五元（五）各廠應繳地方公益經費悉仍其舊新廠酌繳（六）各廠應納公所經費五十元以便支付新廠減半惟際此外交吃緊銀根不甚靈敏加以去歲剩繭間有未曾售出者以故各繭商頗持鎭靜態度不若前數年之興致勃勃繭業公所又以開設繭廠關於國稅營業均非淺鮮歷年由所呈請省署飭令水警總署將嘉屬六邑各繭廠每廠派水警船一艘實力保護以防不測並向章公所江浙邊境調查私繭出境時必協同水警或鹽營緝私船嚴緝以維稅務比年照辦在案現該公所於日前援照成案呈請省署飭警遵照辦理業奉齊省長批准由水陸警隊查照上年成案辦理倘臨時發生特别情形並准該繭商等向就近各該管警隊請求保護以免疎虞齊省長又據江浙皖絲廠繭業總公所來呈謂現在繭市將届迭據上海各絲廠洋商來所聲稱上年携資赴内地辦繭當經各省長官照案派撥水陸軍警分投保護藉免疏虞等語總理等旣承各絲　洋商之請責無旁貸理合照案擬具條陳五十分呈請察核俯賜迅撥軍隊前往各要隘駐紥並飭各縣知事會同當地軍警妥議完全保衛方策其有軍警不足之處應如何早爲調撥擇地駐紥以期周密俾安外商之心云云故昨又分令各縣知事曁水陸警隊查照歷届成案切實保護矣 
[杭州快信]  
　　齊省長委警備隊司令部副官馮秉正爲餘姚三區三營管帶 
政治商榷會因對德問題昨午一時開會研究并柬請交涉員林　翔及熟悉外交之阮性存等蒞席討論 
　　諸曁管獄員蔡宗翰前因疏脫監犯撤換現經緝獲陶知事電請保留高檢廳已准 
　　第一師第三團今日（二十一）舉行野外警備行軍以留下鎭爲目的地由團長李全義督率准上午六鐘武裝出發下星期一實行試演戰鬭行軍 
　　警備隊缺額士兵規定每三月募補一次現因改編在即齊省長電飭各區暫緩開募 
　　天台平陽南田象山嘉興五縣勸學所至今未據呈報已嚴電飭催成立 
　　浙藉軍官學校三期畢業分發見習之錢壽恒等十一名已派往一二兩師見習 
　　新市場鳳舞台間壁昨日大火延燒房屋十餘間觀劇男女紛逃亂竄失簪墜珥者頗夥 
　　紹縣管獄員張聰辦事不力撤差以黄炳恕接充 
[紀日本最近之會（鄂聯通信）]  
　　五月五日爲廣島舉行招魂祭日所謂招魂者招戰死之魂也始爲戊辰勤王兵而設今則爲中日戰爭日俄戰爭之死士設矣是日也學校休業公署停公而全市居家商店懸旗結彩興高中彩烈髣髴如吾國内地之迎燈賽會不過彼仍寓有愛國主義之深意耳祭揚在西練兵場其廣約中國五十畝日俄戰爭之紀念碑中日戰爭之紀功碑皆在焉除致祭陣亡將士外應時而生之種種游藝非常之多大約爲軍警之競馬力士之角技學校之運動會柔道擊劍競渡游泳等種種觀者多土著故皆架檯支帳如中國鄉村中之觀戲劇然夜間并放燄火市中之扶老携幼往觀者肩摩踵接然而秩序井然不必如中國之勝會須軍警彈壓也吾中國勝會　多矣紀念日更多矣能利用以爲敎訓者未之見也 
　　本月中日本勝會最多東京有遠東運動會奠都博覽會西京有全國博覽會候選議員大演說會電氣展覽會余等適逢其會眼福可謂不淺運動會情形國内報紙已詳言之兹特記京都博覽會是會始自四月一日迄五月三十一日止會中規模遠不如吾國昔年之南洋勸業會不過彼之陳列品皆國貨而吾則有他國參考館雜列其間也據云該會每年開一次今回陳列品特少以東京適同時開奠都紀念博覽會也然就吾人目光視之覺其磁器陶器進步特速絲織品竹器比較的少進步至於漆器玩具木器固彼之所特長者其中最堪驚羨者爲全國電氣協會展覽館陳列各種電機電器光怪陸離大如電氣發動機小如電燈電爐無不出於本國自製兹於走馬看花間錄其統計如下 
　　大正四年度日本全國電氣事業統計（塌燈部）電燈七五三八三二九電桿八○一二二八用户三○五一九二五資本三七○七八萬燭光七○八六九三一一線延八四七一八三哩馬力四二八四九三五匹 
　　除電氣館外有一館爲政府出品陸軍省所出者爲青島戰利品俘虜製作品農商務省所出者爲全國産業之種種統計外務省所出者爲殖民地之貿易統計吾國之滿洲蒙古亦歸入殖民地之列文部省出品爲歐戰戰地冩眞及交戰國勢力比較圖表吾　至此吾將述吾之日本敎育觀日本師範學校小學校除有　 
 
 
 

Page 7

 
 
蒼名之學校外其他設備敎授未必皆同然無論何校必有柔道擊劍必有兵式敎練必有軍官爲敎員必有戰利品陳列卽小如彈丸亦必珍而藏之大　特書某役某年戰利品雖女學之體操亦用刀劍吾曾數數參觀其敎授體操覺其尚武精神實不可及也不惟學校如此凡公園神社之間亦必有戰利品戰功紀念碑等總之其全國上下精神所貫注者軍國民主義也 
　　本月十二日爲京都市推選議員之政談會會場　假博覽會之隙地余等亦偷得一席地略聞其宏論主旨不外藉歐戰之大機會發展工業訓練軍國民臺下掌聲雷動亦可見日人之氣概矣然有一　懷疑者余在京師每於夕陽西下時輒見男女生徒三五成羣徜徉於西條小橋間且有持皮酒瓶在途中狂飮者如若在吾中國必爲輿論所指摘日本則不知其以爲何如也 
地方通信 
[松江]  
　　協和典懸緝竊賊張堰協和典首飾房於本月五日夜被竊巨贓核計當本一項已有八千五百餘千之巨旋經該典經理李澄煥呈請金山縣履勘飭緝迄未弋獲現由該典擬具賞格人贓如數拿獲者賞洋二千元如祇獲正賊而贓物不全者賞洋五百元知風報信因而拿獲訊實者賞洋二百元業已呈送縣署分咨各鄰封縣一體　 
　　報紙戲館之訟案松江雲間夢話報主任王某因前在新舞臺看戲與該館辦事人湯某衝突翌日即發現松江報界聯合號外一紙所載新聞以關涉戲館爲多且有涉及醫生李季明謂伊妾弟郁無聊爲已閉三秀社劇員近因與某富室女結桑中之約被人捉破不克在家歡聚故由該女至李處與郁直接談判云云李醫生以所載不實且又妨害名譽故與新舞臺經理徐壽生至縣起訴要求該號外主任人賠償名譽損失惟號外主動究爲何人因無憑證難以指實是以請求縣署向印刷該號外之新華公司經理朱幸明根究主名業已由縣批令警所撤查在案警佐那鶴年奉文後以原被兩造相持不下甚至出而起訴彼此不無誤會之處願作調人說和其事不意正在談判間又有金佐宸等呈請取締新劇之事發生戲館經理徐壽生以金等之呈訴戲館與報界控案定有淵源是以又將取消控案之事中止談判刻聞金君一面有緩請取締之說以免投入漩渦云 
　　天河蕩河港開浚本邑東境新橋鄉附近之天河蕩河港年久失浚漸見淤塞該鎭居民以此河不特藉以交通即附近田畝咸資灌溉故公呈縣署援照業食田力辦法請求准其開浚已由縣署批令該鄉自治委員定期舉工現該自治委員因本月二十七號爲新（新橋）陳（陳家行）二鄉國民學校假座該鄉關廟舉行聯合學藝會之期船隻恐被阻滯决意於期前開浚完畢故聞巳着手動工矣 
[鎭江]  
　　盜賣軍火案續誌鎭江象山要塞取消兵士謝文貴盜賣象山砲台四門砲廢彈十數枚破獲後經駐鎭陸軍第十九師楊師長審訊屬實於十七號將該革兵綁赴新西門外執行鎗斃一案已紀前報兹悉此案發生後某冶坊及金榮昌均託人代爲解脫後忽又决裂解送師部楊師長以盜賣軍火之革兵旣巳秉公懲辦則經手販賣之金榮昌與收受砲彈之某冶坊亦應一併分别嚴究卽與有關係石姓亦不能置身事外未知將來若何了結也 
　　創設紗廠之進行鎭江鉅商凌煥承購城内舊道署基地創辦紗廠並附設職業學校一節早誌前報兹聞凌君特延請程君來鎭會商一切所有測量繪圖預算工料種種手續刻已計畫完備業於日昨偕程乘車赴滬招雇甯帮水木匠頭購取水　汀及西洋松杉等物並聞將親赴南通考察大生紗廠狀况及共規則等以便回鎭擇日興工 
[揚州]  
　　懇銷灶民與場知事衝突案鹽城縣屬上岡鎭新興場灶民日前賽會時途遇該場知事查濟元丈量灶産悞爲放賑員致生衝突兹悉該場公民仇廷楨以此事實出悞會特爲該灶民具禀運署求情免究並懇作主銷案劉運使以仇之呈詞與該場查知事所報大相逕庭卽如來呈所稱迎神聚賽等事已干例禁况將該場知事推倒在地撕毁官輿該灶民目無法紀自應飭各營縣查拿在案請予末減等情姑候令行分司核奪 
[南京]  
　　禀請派員勘荒六合去夏水災四鄉大小圩田盡遭淹没即高阜山田所佈旱穀亦多被水浸死鄉民經此天災苦不堪言猶冀今春稍有所獲藉資補救豈知自去冬以來數月不雨二麥均已枯萎鄉民以旱象已成頗形恐慌聞現由鄉總董朱德東等渡江據情禀請省公署派員勘荒矣 
[杭州]  
　　　話公司之股東會杭州電話公司十九日下午二時開第四届股東會股東到者三十五户推舉顧松慶爲臨時主席顧君登台後報告本公司自完全商辦後巳歷四載綜觀成績較從前官商合辦時代稍有進步云云次由正副經理報告營業狀况裝户計增四十餘户紅利計九千九百餘元次由監察員報告帳略衆無異議次由議長提議舊機變價附股案僉以此項舊機與其廢棄無用不如變價售與峽石電話公司作爲附股生息於公司較有利益惟原價一千一百元附股應列一千元尚有一百元零　應繳垷銀通過後提議股息發給現欵及增加股息案僉以現在公司負債甚鉅以上兩層萬難辦到遂打消宓廷芳提議紅利發給證劵辦法討論結果付董事會研究明年股東會表决次簽留董事三人由議長抽籖以顧竹溪金月笙倪幼亭三君留任次選舉董事六人開票結果盛鳳翔三百三十四權宋錫九三百二十六權徐申如三百二十四權阮海珊三百二十二權鄭丹輔一百九十九權陳麗生一百六十六權均當選爲董事次選舉監察二人開票結果宓廷芳三百三十五權楊見心二百二十九權選舉畢遂振鈴散會 
　　創辦自來水之打消省垣創辦自來水公司動議行將六載初次創辦者係邵鼎姚炳然等組織向美國合利銀公司借欵一百萬元作十年歸清禀請官廳立案並送自治會付議贊成者多數故請美工程師來杭測量水利確無窒碍進行正欲交歀成立適逢癸丑之役遂即中止去歲邵君復邀魏鼎臣朱鳳池向中日實業公司借百萬元復向福利銀公司借欵五十萬元及至禀呈官廳時各發起人意見分歧再行解散今春總商會正副會長顧王兩君以創辦自來水與水利前途有莫大利益援照邵君辦法向中日實業公司借貸以自來水股票作抵押品一面呈請省長核准一而與日公司磋商現聞借欵非三百萬元不能創辦因歐戰未息器械鐵管在在昻貴故各發起人又已决意打消 
[嘉興]  
　　女校舉行懇親會嘉興尤氏私立啓秀女子高初等小學校開辦多年頗著成效日昨（十九）開第二次懇親會並試演各種學藝藉以聯絡家族感情是日男女來賓到者甚多所演學藝節目共三十餘起其中之舞蹈表情游戲曁體操之徒手啞鈴球竽等均有可觀英語會話亦頗諳熟 
[安慶]  
　　男女合演之批准戲園男女合演内地本懸爲厲禁安省居長江中流民情古樸警世舞臺開創斯舉警廳初加干涉後聞議長代爲緩煩遂又昨日出批云呈悉前因該園未經禀報暗邀女伶合演已屬不合又復串淫劇敗壞風俗尤爲法所不許故經示禁在案兹旣據聲明不敢演妖艶淫詞有傷風化等情本廳爲維持商業起見姑予照准云云繫鈴解鈴自相矛盾讀之益令人驚嘆不置矣 
　　處理校産條例前次省議會議决將廬州中學及徽州紫陽書院原有學歀由省立第二第三中學内撥還廬徽兩處地方另辦甲種工商學校嗣因該項學校旣係公立其性質與省立學校逈然不同緣該兩校均爲五六縣所聯合設立若由五六縣知事會同呈請省長委任必多窒碍糾紛之處若由校址所在地縣知事呈請委任又恐他縣出而爭持况該兩校之産旣多經理匪易若責令校長兼營並顧必於校務難以盡心刻聞省議會擬訂安徽省公立中等學校任用校長及經理校産單行條例騃公决後即咨逹行政官廳公布 
[九江]  
　　運灰請免關稅九江公民吳菘生等以農民每值春耕雇船往田鎭一帶搬運灰料以爲肥田之用前清時經過關卡免稅放行曾經九江關道准定免稅期限出示勒石在案特禀請潯陽道尹仍照向定期限不論僱隻大小一律免稅放行又以鄉民無錢買灰類皆用穀荳菜餅猪肉等物交換亦請准免稅捐聞奉批云運灰免稅本公署無案可稽候咨請九江關督查案轉咨稅務司酌核辦理至以物易灰雖鄉民間有其事若概予免稅其中不無影射且無成案可援碍難照准 
[武昌]  
　　蒲圻中學風潮續記蒲圻縣中學日前以拒絶新校長王啓英大起風潮現該縣知事祝撰望已於前日來省向政務何廳長江漢趙道尹面陳一切省委候補知事高梅仙亦擬日内啓程前往密查聞王啓英原係該校監學此次得充校長實係勸學所長葉寳森曁蒲圻學界聯名保薦不僅乃兄一人之薦拔乃　遭學生斥辱實出一般意料之外說者謂學生直接施此手段於王實有間接之命意特王氏不幸適逢其會耳蓋蒲圻縣之學欵充裕（茶糧典捐年約二萬餘金）地方人爭握此項財權學生之畢業者無不領奬金數十元以至百餘元即士紳中之强有力者即不在學界亦思染指不得則憤破壞之心斯起此次　　實　　於是學生之拒王其意蓋别有所在云 
[濟南]  
　　市政公所之將來市政公所自經省議會質問認爲不合法律手續兹省長公署巳將該所性質及將來進行事宜於日昨答復其措詞云准貴議會咨開據本會議員黄子阿建議查省議會暫行法規定有議决本省財産及營造物之處分並買入及管理方法之權本省城市政公所之設立及一切辦法係營造物之一種當然交會議决再行辦理方合法律手續今省公署並不將種種辦法提交議會議决擅自設所辦理殊覺未合日來人民粉粉向省議會請願此項政策究竟目下應否當辦有無窒碍情形不交由本會議决本會不能承認應咨省公署將市政公所設立之理由及辦法於五日内提交本會討論果否可行由大衆公决再行辦理等語當經本會於五月一日開會討論全體可决相應咨請查照施行等因本公署查市政事項原屬地方自治範圍現各處自治尚未恢復而省會情形自開埠以來富商大賈羣趨商埠若不及時建設城内市廛恐有日漸冷落之勢故暫設市政機關董理其事執行各項皆限於自治内應辦事宜卽如修理道路等事雖屬營造物之一種但所需經費並不在省庫内支出似不能認爲省之營造物且此項市政一俟明令恢復自治即當歸併自治機關辦理是以未行提交貴會議决相應咨請查照 
[吉林]  
　　龍潭山討藥之狂迷城東南太平山討藥之迷信方息龍潭山又於陰曆三月十六日忽來不詳姓名之男子六七人入山與廟　聲言太平山之胡仙移此擬向胡仙討藥寺僧莫明其妙亦不能拒遂啓廟門任彼求討次日城廂男女赴山求藥者即逹數百人自十七日至二十日一般白叟黄童紅男綠女赴山求藥者每日竟逹千人左右雖有縣警及陸軍前往干涉無如人衆且無滋鬧情事不能禁阻近來爲求藥之最盛期已過而每日赴山求藥者仍不下百餘人觀其求藥時之情奬若醉若痴可笑孰甚往往於空隙處焚香膜拜碗中儲水指水之沈殿爲藥亦有因所汲之水清潔無沈澱即驚爲不得藥者 
　　選舉案尚難調停吉林選舉訴訟代表李芳倪永綬等回吉業於十二號在紳董公所開會是日凡關於選舉訴訟者到場共計三十餘人首由李君報告在都歷辦一切事項曁最近狀况省紳金月岑君調說當經公議如欲調停須履行條件（一）新選參議員楊逯劉均須辭職（二）省議會各團頭均須辭職不逹此二目的不休（三）種種附帶條件凡到會諸人咸皆贊成議畢散會省紳何雨人金月岑兩君於十四日到紳董公所協議擬定於十五日下午三鐘邀請各團體曁當事人到所磋商選舉訴訟　停辦法是日到場者除金月岑何雨人楊貽珊孫蔭南沈玉田李選三劉輔臣侯翊卿諸人之外原訴人李芳劉文科倪永綬彭兆籛楊興華孫毓竹張毓芳曁各團體代表商會何子煥農會李英石工會王友三關壽文旗族生計會松毓伊鏗額趙德　縣敎育會馮竹十趙偉安均皆蒞會首由金君報告和平了結宗旨當經到場諸人云此事關於全省公共民權非個人所能了結凡到場者均主張一致進行非逹前項條件不能結局嗣經雙方恊議容緩另議再决遂散會 
雜評一 
[難問題（一子）]  
　　記者於前數日政局沉靜時即惴惴焉有所恐恐政局一發展而至難之問題立見也外交難題也内閣難題也而今之問題則更有難於此者 
　　何謂今之問題難於外交内閣也以其問題實不啻表示國内之自相宣戰也雖然我願各督軍平心思之我國經屢次變故國民寗願犧牲其多數之生命財産　以不忍犧牲其國也人縱不愛國何至因負氣而犧牲其國家試問今日之國家能再堪自相擾攘乎此以國家之利害爲督軍告也中國之民氣不肯輕用用則决非武力所能壓抑徵之先例已不一見外交問題與内閣問題均尚有贊成反對兩派至若解散國會行動出於軌道决非民意所贊同者也民意不贊同之事而强爲之殊非當局之利此又以督軍之利害爲督軍告也 
　　是　今之　問題惟有望其不成問題耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[廣州商會痛陳印花稅之苛細擾累]  
　　本埠總商會昨接廣州商會來函云案查吾國頒行印花稅法原由前參議院議决凡財物成交各種契約簿據可用爲憑證者價值十元以上分别種類貼用印花方爲適法之憑證各省已逐漸推行乃行之未久而財政部變本加厲遽議推廣稅額呈准十元以下均須貼用印花發貨單亦須重貼苛細煩擾復嚴定罰則交警察嚴密檢查由是濫罰病民怨聲載道今又特設印花分處所定勸銷兼檢查規則十條刋佈傳單内有分派委員逐日登門檢查各商店營業及往來簿據須將每年經營生意若干應用印花若干現存若干尚　用若干時日詳告委員並點交該員閱看各店所需印花應向委員購買不得再向他處另購以及各店應行購存印花稅額應由委員隨時察度該店商情酌量估定如因特别情况增減其銷額時應向該員聲明理由稍有違抗立即處罰或將該店查封各等語尤爲苛擾特甚該分處復出佈告如有未點印花者准以匿名書函投處告發暗記號碼將罰欵給賞大開攻訐之風更屬不成政體連日據各行商等紛紛具詞投訴而省會議員亦以印花稅執行不善苦累人民惟本總會前經迭向京部文電力爭祇准緩期終屬無效當即議决提出意見書送赴廣東省議會請願並由敝會長等約同米埠行代表親往陳述意見及請印花分處許代表赴會質問互有責難而許代表對於檢查數簿各種辦法亦自認恐有騷擾情弊亟願設法改良後由各議員詳爲討論僉以十元以上止貼印花係因立法機關通過今財政部以部令變更法律應電國會請願力爭遂决定將十元以上方貼印花非收銀單據不貼印花以及穀米關乎民食自應免貼印花各情電知國會請願其餘檢查數簿劃地賣票招人告發各種手續過於騷擾即當咨請省長轉行印花分處從速取銷另訂妥善章程以便推行全體起立贊成業巳照此分别具書參議院請願曁咨省長飭行印花分處遵照辦理在案但念苛稅煩擾各省情形諒亦相同一省起爭爲力恐有未逮如得各省總商會省議會及全國商會聯合會一致請願要求修改務照原法十元以上及收銀單據始貼印花關於民食之穀米買賣均免購貼則各省表示贊同定可逹改良之目的而人民得免苦累當爲全國所贊成也除通函外合將意見書函送查照詳核理由如表同情即祈提出國會一致請願並以實力爲後盾務逹目的以除苛法而利民生不勝迫切盼禱之至 
[交通總行與總商會往來電文]  
　　上海總商會鑒魚電悉敝行分派股息紅利係由董事會按上年營業决算參照中國銀行辦法核實辦理請復交通銀行 
　　北京交通總行鑒蒸電通告各界昨日常會又據各商質問前電指訽有欵分紅何以無欵兌票今但答復分紅手續未及不兌票緣由票旣無欵可兌何竟有欵可分先後倒置緩急失序欵團　釋應再電請先行兌票以昭信用等語合卽轉請電復爲盼上海總商會號 
[裝運乾繭之通告]  
　　上海絲廠繭業總公所通告杭嘉湖紹各屬繭行及絲商略云去冬寗杭兩路接軌後本總所即與路局往返磋商及今年預備各事詳列於下（一）滬寗本有源康運繭處滬杭亦應設立運繭處以便專一招待繭貨（二）浙繭向在南市卸車再由小車運至北市時及霉令嘗受雨濕更遭意外偷竊之失並受翻運踐踏之慮多費車資尤其小事也今届旣改南轅爲北轍而堆棧驗關等事已先商請路局於車袋角西車站卽閘北恒豐路底添造棧房現已完工又請工巡捐局新闢馬路至西車站門口爲止又請江海關派一關員即在西車站驗貨又由本總所在西車站門口搭一蓆棚預備繭客提貨即可歇息又囑滙通運繭處派人在西車站照料又由繭公會薦一車頭如遇存貨便於知照（三）滬寗車站本有棧房今年兩路接軌到貨更形擁擠已請江海關多派一員在車站驗貨大約浙繭較蘇繭先到已由滙通運繭處派友長住總車站滙通轉運公司俾便接洽（四）南市車站本由滙通設立帳房今年仍有關員在彼驗貨以上四端恐未周知特此告聞至於繭貨卸於北西兩站爲便因堆繭洋棧均與西站相近也南站較遠堆棧不便然而應卸何站任從客便務於提單内載明上海北站西站或係南站字樣若籠統報裝上海恐仍卸於南站特此布告 
[收買蠶繭之消息]  
　　向來每届小滿各處蠶繭一律開秤惟今届須遲一星期緣天氣寒煖不匀雨水稀少之故並據飼蠶者云今届蠶繭雖尚堅固惟絲身較往歲爲粗其故係天時亢旱所致至本邑龍華等處各繭行巳訂於夏曆四月初七八一律開秤又據無錫繭商發來快函謂各繭商已在惠山繭業總公所開議今届收繭價格限定每擔在五十元之内如有私自抬價查出議罰云云 
[重申米糧出口之禁令]  
　　本埠各機關近奉蘇省長通令禁止米麥雜糧出口維持民食其文云案查本省米糧禁運出省早經通行在案兹據上海義振會馮紳等來電以江北苦旱麥收難望布種無水米價日漲人心惶惶本省米麥雜糧應如何預防出口以維治安等情前來查本省今春以來亢晴日久二麥受傷寛　民食殊爲目前切要之國察核近日米麥雜糧市價有增無減難保無奸商偷運出省情事亟應重申禁令以維民食除本省境内仍准照常流通外合行通令仰即遵照所有本省米麥雜糧禁止出口母任偷漏是爲至要 
[散布烟子之防範]  
　　上海縣公署曁駐滬查烟委員頃接江蘇省長來電略謂現據金壇吳知事曁查烟省委員俞錫蕃黄穉賢電稱佳日縣屬與武宜交界之白龍廟地方有寳應人金泰元携帶烟子一包以拾破布爲名走入桑田經鄉董捕送訊供有同夥作賣糖三四人分往他縣若輩破壞烟禁誠恐不止一處前途危險請通電嚴查除將該犯研訊擬辦並咨隣封一體嚴密查防外謹先電聞等情除電復外仰卽一體嚴查勿稍大意 
[嘉定知事呈報之鬧荒情形]  
　　此次嘉定各鄉氷雹爲災致鬧風潮詳情迭紀前報兹再將嘉定姚知事報告上台呈文錄下 
呈爲鄉民因被雹災奸匪臨時乘機掠擾致傷員警情形並善後辦法謹請鑒察示遵事竊查嘉邑此次猝遭雨雹當經函詢各鄉董查報災情一面親往第一二等鄉行至外岡忽接署報有第十七八鄉農民聚集婦孺約二百餘人　以地方奸匪藉端蜂擁入署肆意掠擾經章科員邀同城董徐佺壽縣農會長顧瑞徵收員陳鏞設法勸撫每人給發銅元三枚仍復不退甚至闖入警所叢毆員警勢不可遏胡警佐急命開放空鎗鎭懾藉以防護無恙知事旋即親回立召鄉董黄增禧潘宗伊等剴切開導解散此爲第一次來署掠擾之實情也五日策騎減衆親赴各鄉切實履勘開誠撫慰民間均頗翕服並稱及時補種可望有秋毫無抗暴行爲次晨仍策騎馳往十四十五等鄉途遇鄉民紛紛進城復經竭力勸撫良善者則爲鄉導引勘刁悍者則昻首不顧而去詎竟到署恃衆掠擾凡會計庶務司法收發廚房各處錢財文物無不搶刦一空毁損殆盡員警公役多受重傷秩序紊亂商民恐慌經守内庫警衛鳴鎗始各稍退復將鄉立第三學校兇毁途次聞報折回邀同城鄉紳董徐佺壽顧瑞趙鼎奎黄守恒徐元鑄等將搶毁各處檢查屬實並發布告竭力安　地方以維秩序此爲第二次來署掠擾之實情也伏查嘉邑麥田前被雹災原僅限於東北一帶就全境十九市鄉論約佔什之三四各災區麥收失望報荒求賑本無不合第自被災後冒雨策騎遍歷各鄉認眞將事邑人所共見　何得藉端闖署揆厥肇事原因顯有奸匪臨時煽惑要非出自良善災黎亦無多數脅從現經訪查臨時糾衆搶掠首要某某等均無業游民或著名梟匪自非嚴拿訊明懲辦不足以肅法紀而保治安所有賑撫災黎維持善後辦法及員警被毆受傷搶失公署財物情形理合具文開單呈報仰祈鈞署鑒察示遵 
[查勘上海雹災之報告]  
　　上海縣沈知事派員調查雹災曾誌前報兹經查得楊思三林塘閔行陳行高行陸行各鄉均無甚損失惟荳麥收成稍減昨沈知事巳將查勘情形分報省道各署察核矣 
[洪述祖在滬被控十四誌]  
　　謀剌前農林總長宋敎仁案内之要證洪述祖寄押滙司捕房業經公共公廨中西讞員訂期本月二十九號開始預審而洪之家屬深恐一經訊實難免引渡擬添延中國律師馮國鑫爲代表預備將來赴内地法庭辯護豈知馮係民黨份子且與宋君有舊當卽謝絶已誌前報兹悉宋君之家屬親友等以馮熟諳法律商由民黨要人函請馮律師擔任辯護聞馮君得函之下允俟公共公堂預審明白將洪引渡後當爲出庭辯護云 
　　又聞庽滬民黨偉人柏文蔚近接北京政友會來電舉爲韓事並以宋敎仁被剌案内之要證洪述祖逮捕後一切手續須向中央政府直接磋商本擬前日乘輪北上嗣聞馮副總統政躬不豫卽於是日乘滬寗火車赴寗晉謁馮副座然後再乘津浦鐵路火車入都 
[被裁偵探活動之機會]  
　　聞松滬護軍使署某稽查員近據線人報告謂有陳某王某在滬組織定國軍私招退伍軍人希圖擾亂江浙治安陳某擔任湖州總司令王某擔任上海總司令分途進行並塡給委任狀到處糾合等語該稽查員恐其揑造謠言再四窮詰該線人索酬百元始允覓到委任狀該員許之遂於翌日呈出當卽持赴軍署經盧護軍使察係揑造當時擲還惟以外間旣有此種謠言防務自應嚴密故傳令所屬嚴加防範並諭令淞滬警察廳轉飭各區署注意嚴防徐廳長奉令後除飭偵緝隊長選派隊士偵查外並分飭各區署於各要道口加派崗警以重防務而舊時被裁各偵探聞知此事均視爲進身之路當即在某茶室將該委狀照樣描冩寄往浙省呈報楊善德督軍惟其中不無畫蛇添足張大其詞以致榻督軍頗爲所動聞將於日内添委一駐滬稽查處以通消息故若輩現正物色替代之人擬赴浙省運動是差甚爲忙碌云 
[倉皇送物之可疑]  
前日有某甲將小木盒一具外附敎會中傳道書籍數册及信函一封面上書明送至南市豐記碼頭某紳收甲不知某紳家門口誤至比鄰某姓家詢問某姓老嫗含糊應對甲遂將木盒書信等物暫放聲稱俟至近處便溺後再來携取嫗即代爲收下詎甲去後良久不至嫗遂將信函等物轉遞於某紳住宅中某紳以此等舉動顯非良善者所爲恐有危險品物在内立將木盒等物一併送至一分駐所李警佐亦以盒中恐藏危險物品未敢輕啓當卽據情轉呈淞滬警察廳收貯以待根究 
[維護川局之覆電]  
　　旅滬川人爲對付滇軍事籌議辦法公電重慶周師長熊鎭守使互相聯絡維護川局原電已載十七日本報兹將周熊二氏復電錄後 
　　四川旅滬同鄉會兩會長及同鄉諸先生鑒咸電指示各節深契我心川事至此誠非内外一致不足以策福利剛等忝綰軍符人民生命財産所寄自當竭盡區區保衛之心以慰父老昆季之望周道剛叩皓印 
　　四川同鄉會王朱兩會長並轉王李程各同鄉諸公鑒咸電悉吾蜀不幸罹此兵災克武智盡力窮無術挽救幸中央憫念川民派員查辦其王張使節業巳蒞止不日西上諒有正當之解决專以奉復即希釋念熊克武 
[招商局股東常會記事]  
　　招商局自股東會成立以來於今八載照章每年開股東會一次報告賬略選舉董事自癸丑歲開會後至今三載未經開會今因局務發展特於昨日假北市總商會開股東常會到會股東共五萬五千餘股計四萬六千餘權會場秩序如下一搖鈴開曾一會長報告開會宗旨一查賬員報告三届營業情形一會長請全體股東選舉董事查賬員一請股東投票一當場公推股東四位監視開筒查核股權一報告投票議决董事查賬權數一搖鈴散會 
　　股東旣集遂於午後二時振鈴開會首由會長楊杏城報告開會宗旨次查賬員張知笙報告三届營業情形謂本局向例每年結賬後刷印賬略隨息分布以供全體股東公覽四十餘年遵守勿替自癸丑以後所有第四十一届四十二届四十三届各年結賬情形先經按次刋布諒邀鑒察兹值股東常會之期謹就三年之成績爲重言之聲明擇要述陳敬塵清聽竊維營業以獲利爲維一之宗旨以減輕債負鞏固本根爲當然之急務查四十一届收入水脚總數三百萬六千兩各項餘欵總數三十四萬二千兩除一切開支外結餘三十三萬四千兩又積餘十一萬兩付股息四十四萬六千兩四十二届收入水脚總數三百四十一萬四千兩各項餘欵總數二十九萬二千兩除一切開支外結餘五十萬六千兩又積餘十二萬八百兩付股息五十萬九千兩淨餘一十萬七千兩四十三届收入水脚總數三百九十六萬二千兩各項餘欵總數二十四萬八千七百兩除一切開支外結餘一百六萬三千兩又積餘十三萬二千兩付股息六十七萬八千兩淨餘五十一萬七千兩癸丑以前每年收數有僅至二百數十萬者今則逐年遞增逾四百萬按次比較實巳多收一百五六十萬股分利息從前苦無現欵或以股票支配今則增至十六兩垷欵現付是以股票價值亦日見增漲此營業獲利今勝於昔之明證也又查辛亥以後國勢阽危我局亦同處驚濤駭浪之中外埠迭遭損失固不待言而政府借欵以及積欠水脚等項爲數更鉅逐欵追索幸巳理楚卽上年新裕被海容碰沉一案船本船租曁被難人撫卹賠償等項亦煞費周章力爭清訖在營業一方面雖屬受虧在本欵一方面尚無大損此皆爲人之欠我者也至我之欠人者癸丑以前積負欠項三百數十萬之鉅現已陸續拔還計巳强半又三年中本埠及各外埠建造碼頭棧房及湘潭蕪湖廣州價買地基棧房一切計支二十餘萬兩又汕頭於三十餘年前承領坦地屢議屢更直至今春定局仍照原議之二十萬元繳價領照又上海抵入房産地産價值二十二萬九百餘兩總上數端另有細賬大致應添入成本項下者共計實欵六十餘萬兩其不入成本者不在此列質言之清理人欠則虧累幸免償還舊債則擔負漸輕添置産業則根基愈厚又歐戰發生外洋製船物料來華絶少然添船一事萬難再緩不得已於去冬向耶松廠訂造堅快雙暗輪新船一隻准於本年九月交船實價六十一萬兩此皆於我股東大有利益者也值此時勢艱危商業凋敝我局幸得此效果者實由於仿照郵船章程改組以來議事與辦事機關不分畛域於各司其事之中仍獲一氣貫注之益而天時人事又得相輔而成是以因時制宜得占進步同人等於用人辦事不敢謂處處盡美盡善惟願再接再厲有始有終固我局基宏我局業並以保 
 
 
 

Page 11

 
 
我無上之榮譽舉凡我股東所殷殷企望者皆我同人等所當盡心竭力共負之責任也報告旣畢乃由楊會長請全體股東投票選舉董事查賬員當有股東張仲炤起言自癸丑年大會選舉後按照公司例在董事内公推經理總核局務故能事無不理利興弊除振興之象爲我局從前所未有現在時勢艱難危機四伏倘此時忽易生手殊非所宜楊會長請選舉董事查賬員一節鄙人不敢贊同擬請現任董事查賬員一律聯任母庸另舉衆股東以爲如何請爲表决全體股東均贊成一律聯任次孫鐵舟起言謂世界上野心國頗有覬覦招商局營業之思想我股東與董事正宜固結團體竭力籌維方可以抵禦外侮鞏固局勢張君提議鄙人絶對贊成對於聯行一事最好以投票表决時檯下股東僉稱不必投票孫君乃繼續言曰旣各股東信任董事查賬員請再起立以表衆意股東仍全體起立孫君又云現在楊會長旣經多數股東要求常川駐局辦事得蒙許可乃我股東之大幸蓋楊會長於職任與義務心頗爲鄭重如辛亥年放出之債彼能設法收回至四十八萬之多兵脚二十餘萬撫卹遭難死者十餘萬非實心任事曷克至此我股東對之能無感激各股東聞之鼓掌稱善孫君又云如有反對儘可直抒意見起立討論衆無異辭次股東謝蘅窗起言鄙人對於董事聯任極爲贊成惟招商爲我國極大航業所有總局與各分局各輪各棧以及一切用人運貨等事務請諸董事加意整頓以期航業益臻發逹云云又張某亦以漢口分局種種腐敗起而質問孫鐵舟云現在楊會長旣允常川駐局照郵船章程會長負有完全職任楊會長職任心重諸事自當設法整頓可無顧慮衆又鼓掌稱善孫君復謂諸君果實心信任楊會長請再起立免有隔閡全體聞之復一致起立其議乃定遂由董事周金箴聲明原選董事查賑員旣經全體股東贊成一律聯任所有原選次多數董事查賬員均應賡續有效議畢遂宣告終止由傳筱安搖鈴散會時巳四句餘鐘矣 
[煙酒聯合會常會紀事]  
　　對於新擬公賣章程之意見 
中國烟酒聯合會昨日星期例開常會到者五十餘人首由幹事陳祝三宣言近見烟酒署登布新擬公賣章程八條徵集本會意見以便提交國會云云不識今日到會諸公對於此項章程有何意見旋由張少孚起言此次烟酒署所擬辦法中如歸併統一産銷分征不納雜稅不納通過稅本銷者不納銷稅等數條尚與本會宗旨相合惟本會唯一之目的因共受公賣之苦所以志在取銷公賣而該署當必獨受公賣之益所以志在保存公賣目前討論當以公賣存廢爲先决問題究竟烟酒稅何以非定名公賣不可豈公賣可抽稅非公賣便不可抽稅乎况公賣兩字名不正則言不順已爲中外人士所譏議政界保持愈急則我商民疑慮愈深乃謂由公估價所以定名公賣則應稱謂公估不應稱爲公賣且試問商家之貨須由公家估價其理安在夫貨價之高低須隨市面而轉移豈可任一人之妄斷繼由俞寳康起言此項章程之如何姑不具論烟酒署旣不用正式公文到會徵集意見則本會對於此案並無討論之價值而第一不取銷公賣便與本會取銷公賣之宗旨國會通過之原案全然相反所抱宗旨旣異大綱未决何論細目遂公决由本會致函京師代表團先從公賣存廢二字上注意次由西烟業報告本業爲維持業規起見曾公同組織裕通公司今崑山則有裕通分公司特將裕字缺少一點廣發傳單希圖混淆觀聽擾亂市場請設法維持公决自稱分公司影戤名稱實干商律容俟查明再定辦法次西煙業報告公賣代征東三省之貨自改征全稅後客商裏足上海同業營業上大受損失云云 
[財政廳關於契稅之訓令]  
　　上海縣知事接江蘇財政廳長訓令云案於本年五月七日奉財政部第一千二十九號訓令開案查本年三月本部舉行財政會議當由會員提出關於修正稅法意見書經由該會討論贊成大體成立錄送本部請查照辦理等因本部詳加復核貴州財政廳長等提出修正稅法意見書内載減輕契稅罰金及典契稅併歸得當人負擔兩節係以契稅罰金過重旣不便於執行而典契稅規定由售受雙方負擔尤不足以昭平允原案所舉均爲整理稅收補偏救弊起見尚屬切要之圖自應通行各省查照辦理以收整理之效除通行外合亟鈔錄原案令仰該廳長遵照辦理可也此令等因奉此伏查奉發修正契稅法兩節一爲便利推行一爲主持公道用意至善其以契稅條例原定逾限六個月罰金十倍過重者係因湘黔兩省契稅征收百分之九一經處罰十倍則罰金幾與契價相等法重難行立論確當而蘇省契稅係按賣六典三征收情形本有不同惟即以百分之六而論處罰十倍亦及契價百分之六十而强爲預防始終隠匿計自可一律仿辦俾處罰較輕辦理尤易措手除將應行修正兩節分别加入契稅章程另文頒發並報明財政部省長外合亟抄錄原案訓令該知事遵照辦理此令計抄原案（甲）減輕契稅罰金罰金一項所以警玩延非以謀收益且國家立法期在必行非徒爲虚聲恐嚇之計乃查契稅條例第七條不動産之買主或承典人逾六個月期限不繳納契稅者除納定稅外並處以十倍罰金之規定立罰無乃太重以此推之設有百元買契照章計算其應納之稅爲九元一逾六月期限則連同罰金應納之數爲九十九元（每契應納契紙費五角尚不在内）已等於買價矣執行則艱苦萬狀放任則法爲虚設辦理之際將何措手且罰欵太重凡逾期未稅之契均相率隠匿國家稅收亦因是而受不良之影響故竊以爲罰金之重不宜超過三倍且此項倍數亦宜於六個月後分期遞加以便實行（乙）典契稅併歸得當人負擔買賣典當期限雖有久暫之殊其爲財産移轉則一負擔稅項實無不同查補訂契稅條例施行細則第八條規定典契稅由承典人交納由出典人於限滿贖産時歸還稅額之半於承典人等語立法本意豈不謂出典爲第一次之移轉贖回是第二次之移轉故令其分擔耶然如條例第三條規定承典人先典後買得以原納與契稅額劃抵買契稅等語豈非又令承典人單獨擔稅耶兩相權衡不無牴牾且普通社會財産出典多係無力之家及其贖還又不盡爲家道有餘且多係移典作賣此時尚令其擔稅義殊不妥何如得典人單獨完納簡當可行蓋財産經一次移轉國家卽應征一次稅課固不問其爲典爲賣也若云典業期暫收益無多則買業亦有旋踵而展轉數主者矣况普通典價必輕善權子母者尤以典業爲得利耶 
[認眞稽徵洋麫粉内地釐稅]  
　　上海稅務總公所接江蘇財政廳訓令文云案查洋麵粉運銷中國通商口岸照約進口免稅其運往内地凡執有子口半稅單者沿途憑驗蓋戮放行俟其運抵指銷地點將單扣繳責成受貨之商舖另完落地一捐如查無半稅單者應按内地章程令其照完沿途稅釐與土貨無異乃各釐局稅所從無收有洋粉之捐未免放棄職權須知洋麵粉與機製麵粉辦法不同嗣後嚴飭各分卡所司巡務須認眞稽查分别徵免不得再任私運致虧稅項合亟通令各該局所長一體遵照辦理勿再玩忽切切此令 
[租房須覔妥保]  
　　淞滬警察廳於五月十九號發出布告云照得滬地住房類多輾轉租賃朝遷夕徙視爲故常本廳迭辦窩贓竊盜各案每有因犯人居屋係屬暫時租住設有逃匿無從根究前經示諭地方人民對於新來房客務令覓具妥保存查無如房主方面僅知租金之收益不計來歷之不明及後犯罪發覺逮案根查累且及己本廳爲防緝盜賊起見爲再布告地方人民遵照自後房主出租房屋除有正當商民介紹者外務令房客覓具妥保存查如後有犯罪行爲在官廳旣易於根查在房主亦得免除責任倘於本廳此項命令陽奉陰違若眞房客發見犯罪時本廳定照違令罰法將各該房主嚴行處罰勿謂言之不預也除令行各區所遵照外特此布告 
[研鞫身帶實彈手鎗之盜黨]  
　　匪徒趙阿春身懷實彈手鎗在虹口徘徊爲捕拘入捕房解送公共公堂訊供後申送松滬護軍使署發交軍法課訊得尚無行刦傷人情事故於日前備函將趙阿春連同手鎗一支子彈五粒發送地檢廳訊辦業由檢察官預審明確起訴審判廳前日下午經該廳趙刑庭長會同劉檢察官公開第一庭命提趙阿春至案訊據供稱紹興人向在治下小本營生並不爲非所有實彈手鎗並非小民之物係由友人李阿春交給小民代伊携帶約在中虹橋等候據云係往某處鄉間搶刦此項手鎗由李交給之時係用報紙包裏小民並不知是手鎗及至爲巡捕拘獲將報紙拆開方始知悉趙君詰問李阿春何在答稱現在逃往何處實不知悉趙君又問爾旣知李阿春糾衆前往鄉間行刦則爾與李同黨可知所帶手鎗子彈自係先經知悉何得諉爲報紙内不知何物且檢廳預審時爾早經供明今日豈容狡展李始俯首求恩問官會商之下判令還押候辦 
[無錫盜犯歸案訊辦]  
無錫縣公署偵探蔣松會同四區一分所探警在華興坊緝獲盜犯王二張根福二名轉解司法科候訊已記前報兹悉此案經許科員訊明巳交來探帶回歸案訊辦矣 
[滬江南洋比賽網球]  
　　六大學網球比賽分内外二部内部爲滬江約翰南洋外部爲東吳金陵之江内部先行决賽勝者與外部勝者作最後之决賽昨日星期六爲滬江與南洋比賽之期上午十時南洋隊員往楊樹浦滬江大學首比單網球一欄爲滬江董承琅南洋羅錫瑄結果第一盤爲六與四之比第二盤爲二與六之比第三盤爲六與二之比滬江勝一欄爲滬江朱博泉與南洋丁人鯤結果第一盤爲三與六之比第二盤爲六與三之比第三盤爲二與六之比南洋勝下午二時復賽單網球一欄爲朱博泉與羅錫瑄結果第一盤爲六與二之比第二盤爲六與零之比滬江勝一欄爲丁人鯤與董承琅棋逢敵手酣戰至二小時之久始見勝負爲七與五及七與五之比南洋勝繼復賽隻網球滬江方面爲朱博泉談俊英二君南洋方面爲丁人鯤羅錫瑄二君第一盤滬江敗爲七與九之比繼滬江連勝二盤一爲六與二之比一爲六與三之比滬江遂又勝利計共賽單網球隊四欄雙網球一欄滬江勝其三南洋勝其二 
[股票商業公會開會記]  
本埠股票同業曾經組織股票商業公會中於禾興坊推定周韶笙吳大廷爲正副會長擬訂會章力球進行經紀前報昨爲特開大會之期午後二時許全體會員陸續蒞止當由周會長推吳副會長爲主席當衆報告謂今日開會有兩問題（一）羅傑律師是否續聘爲本會辦理交涉代表（一）擬劃一營業以免抬價攬收請衆討論公决述畢經衆互相研究咸以本會乃公衆委托之機關對於同業手續自應完備至營業上發生交涉亦所難免自應繼續延聘羅律師爲吾儕後盾常年律費准由會計處於所收會費中提撥旋復議整頓營業事由衆討論後吳主席起言本會創立伊始同業諸君異常熱心一切會務日見發逹照市上股票價格亦以本公會行情頗爲靈通信用素著嗣後每日行市價格自應極力整頓以昭劃一云云經衆一致贊同遂宣告散會巳夕陽西下矣 
[養性學校演劇籌費]  
　　新閘養性學校創辦多年成績昭著近因經濟困難由經理周學孟女士商諸校長謝强公名譽職員成靜庵胡德貞等於陰曆四月初六日卽本月二十六號假座丹桂第一臺演戲一天收入戲資悉充經費業邀該舞臺許可允於是日由全體藝員排演拿手好戲如汪笑儂陸艶香之朱買臣休妻麒麟童之打嚴嵩歐陽予倩之寳蟾送酒高百歲之上天台三麻子小福安筱客串之三本鐵公雞等均爲該臺傑作凡熱心敎育者届期蓋往一觀 
[江西技術家來滬獻藝]  
　　旅滬浙商姚某聞江西界連化山有技術家多人能演走火燄山大刀山下油鍋等奇技並能於九九抬盤旋飛舞作種種驚人之舉故特倩人介紹延聘來申准於陰曆四月初六七八假靜安寺路張園獻技想届時必大有可觀也 
[車務長之留别紀念]  
　　華商電車公司總車務長朱少圻近由杭垣亞西亞煤油公司聘爲總理前日電車公司各董事特假沈氏花園設讌欵待意欲挽留嗣因朱去志已决挽留無效故由公司同人共同攝影以留紀念而散 
[水爐業劃一水杓]  
　　本埠城廂内外各水爐（即老虎灶）共有二百五十餘家（租界與閘北尚不在内）售賣熱水向例一文一杓邇因煤價昻貴紅煤屑每每　需洋十三元有奇較前增加二倍頗受暗虧故由同業公議將水杓縮小以補虧蝕如有添杓加水者察出議罰罰欵充自來水公司公益之用昨由該業行首徐順卿製就紫銅劃一水杓發給同業每只收回價洋一元於午後在豫園樂圃　茶館分發故昨日午後一時起至五時止各水爐一律暫閉三小時嗣卽照常營業惟聞各同業因悉行首徐順卿有挪用公欵情事擬在此三日内另行開會公舉行首云 
[切麵店失火即熄]  
　　前晚十一時許西門内登雲橋東首萬興切麵店不戒於火一時濃烟四佈適有第三區救火會第四分所領袖顧長浦經過瞥見立即回所驅皮帶車到場接水灌熄尚未成災祇燬去室中什物昨晨由該管一區二分署飭警將該店主傳案押候訊罰 
[焚燬披樓一間]  
　　前日上午十一時半閘北寳興路某姓家因炊飯遺火忽兆焚如由各段救火會駛往救熄僅燬披樓一間 
[人力車不准兩人同坐]  
　　淞滬警察徐廳長昨日發出六言簡示云照得人力車上坐位只容一人近有無賴惡少每喜兩人同乘本廳預防危險爲此布告申禁只許携帶孩童不准兩成年人至如男女並坐尤屬敗俗傷倫如有故意抗違立予根究罰懲 
[嚴緝偷割電線之匪徒]  
　　上海電政局近以吳淞路線迭被奸民偷割久未破獲乃本月十六日馬橋地方又被人偷割電線三百六十餘尺之多並不嚴緝究懲實屬有妨路政爰山電政監督電呈交通部轉咨省長嚴飭地方軍警一體嚴緝務獲人贓母令漏網並飭隨時保獲免再損失以重路政云 
[賠償名譽損失]  
　　周鳴瑞控楊蘭禧毁謗名譽請追損失洋一千元上星期六由公共公廨中西官傳訊據原告代表律師偕證潘賜炳上堂陳述案情並以被告屢奉傳訊抗不投質要求照原告控告理由缺席判决中西官以被告抗不投質應照原告律師請求准予缺席判决着令被告賠償原告損失洋一千元候飭提被告到案追繳 
[布廠夥私取布疋]  
　　美租界某布廠夥吳金寳家住閘北滿洲路敦睦里内前日串同費小毛李和福等竊取廠内值價三百餘元之布疋咋爲該廠經理徐炳生察悉報請滙四捕房派華探金福壽投四區警署請爲協緝當經姚警正加派探警至該里將吳拘獲並抄出原贓布四十餘疋又獲費李二人解送警署押候訊明核辦 
[要求復訊之拒却]  
　　朱其武在公共公廨呈控鄭貽記（即鄭受祉）杜雲閣等不理欠欵及損失等情已由廨訊明判令被告交保照原告控數還銀嗣因被告等無人具保一併收押在案兹杜雲閣不服判决於上星期上午特延代表律師投廨聲明不服判决理由要求復訊原告亦由代表律師到堂反對請照原斷執行聶襄讞商之英卓副領事以被告杜雲閣代表律師所請復訊並無充分理由判令仍照原斷執行 
[原告請求覆訊]  
皮絲烟店主林倍盛前至法公堂控被同業林理庭虧欠貨銀四百餘兩向索不還求追後林供貨歀係林在賓所欠與商人無涉判交簿據察核後由原告將簿據呈案中西官察閱之下因所呈之賬簿證據不足遂判將案註銷昨又由原告林倍盛投案聲稱前因被告供詞推諉今已檢齊證據遵章繳呈堂費請求覆訊惟被告林理庭現避城中請求核辦中西官判候移提到案再行核辦 
[註銷追索貨欵案]  
　　張茂記素菜店主昨至法公堂控被在法界某洋人處爲廚夫之高少青虧欠貨洋一百零四元向索延約不付求請訊追高供認欠洋並將某洋人信函呈鑒中西官察閱該信内開每月在高薪工内扣洋十元拔還原告字樣高稱信内之言並不得知况民人雖在法界執業家實住在公共租界請察判將案註銷着張另投公共公堂訴追 
[被訴人傳案交保]  
　　田文林李安江同在公共公廨控田根榮不理抵借本利銀七千二百二十六兩又石瀛州控周李氏覇奪店業又祝生奎控李氏盤踞不讓又陳世臣控陳鳳梧不還綢價洋三百八十元等案業經捕房將被告各人傳至公共公廨中西官諭令分别交保候訊 
雜評二 
[交行分紅（庸）]  
多數商民受停兌之損害而少數股東乃獨享分紅之利益苟有公理無此辦法此如普通商業其公司方負債纍纍（鈔票可隨時兌換此固不得謂債務然至停兌則現金準備毫無巳成負債矣）而公司之股東乃即以負債之所入朋分　益置債權者於不顧天下寍有是理乃交通銀行答覆滬商會之質問於兌現一事絲毫未提僅謂分派股息紅利係參照中行辦法試問北京交行是否亦如中行之開兌北京中行之兌現誠爲國人所詬病然名義上中行京鈔已非不換紙幣則固非交行不兌可比如謂交行兌現之不能恢復係政府墊欵尚未清償於股東無與不知墊欵爲政府與銀行之債務而停兌爲銀行與社會之債務債權債户各有主體絶對不能混合故在交行未開兌復業以前無論政府之墊欵若何旣無清理債務之能力使全國社會胥蒙其害即其股東不應於銀行財産再有所分耗以重不利益於債權記者甚望該行之勿悍然堅持也 
[中華職業敎育社通訊]  
　　本社以花邊一項近來銷路之發展甚屬可驚實爲婦女一大生計惜業此者僅限於上海一帶未能推及内地本社兹擬調查其織法材料花樣工資及收買機關以爲推廣内地之計如有知此詳情者務請不吝見告無任感盼通訊請寄上海西門外林蔭路江蘇省敎育會轉交 
來函 
[南京巴斗山商民函]  
　　敝鎭東後街於舊曆三月初一日午刻居民不戒於火突遭回祿其時火勁風狂不可嚮邇延燒至十餘家之多闔鎭居民驚惶無措幸駐紥敝鎭第七旅步兵十四團團長夏君兆麟及各營官長登場督飭兵弁奮力撲滅復蒙團長並各級官佐及水警第四分署一段全體巡官捐廉賑卹被災各户鎭氏等同聲感戴用特登報奉揚仁風藉申謝悃南京神策門外北固鄉巴斗山鎭全體商民同啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[爲西湖丐民謝南海先生創設丐民院啓] [  小孤山人]  
　　西湖天竺峯頭飛來佛子南海普陀山上現出觀音抱慈悲心行慈善事業走簡便路開方便法門爲呌化子作敎化圖（畫家有敎化圖本意）使貧乞兒無寒乞相昔之臥牛衣席索鵝眼錢抱竹杖來打蓮花落敗游人之雅興阻過客之行踪者自有此院若輩將絶跡於湖山間矣然而上等流氓多於下等乞丐伍子入吹簫之市尚爲本色英雄馮驩假彈鋏之吟同是侯門食客其情可憫其苦難言鑽要路而求差力爭飯碗勾殷商而作弊惡要金錢是曰官丐可憫一也入伍而退歸井里難求恩餉分文裁員而鼓動風潮孰爲王孫一飯是曰軍丐可憫二也寒酸草乞米之書殊乖雅道憤激作逐貧之賦唯有呼窮是曰儒丐可憫三也餓來驅我出門則三江五湖浪作閒人滿眼是茶樓酒館是曰遊丐可憫四也若此者何止孤寒八百菜色凄凉安得廣厦萬千歡顔託庇先生負聖仁之願爲博齊之謀院中能多一工人湖上即少一土丐不必吃十方飯唱來快活之歌何須爲一文錢愛盡腌臢之氣枵腹行野蠻之舉固是無聊敝衣入請願之團抑何可醜學得鄭元和前半到底成人若是吕蒙正後身還能發迹將見小鷲嶺下如游給孤獨園靈隠寺邊宛入捨飯王國此日皈心大士仗一滴楊枝法水洒遍世界三千他時伸手將軍遇八洞拐李先生渡作阿羅五百福田無量勝地增光一瓣香薰九頓首上（四） 
家庭常識 
　　銀幣聲啞銀幣聲啞市上難用可取銅元二十枚分爲兩幢每橦十枚兩幢安置中距半寸以啞銀幣介置其上其下以紙煤火燒之三分鐘聲即清胞可以用矣 
　　聞死人臭棺中人朽江上浮尸屍臭發出聞之不快心中作嘔欲吐鼻中屍臭難去可以旱烟管中裝入布屑而吸之臭氣自去而心自適 
　　養鴿須知養鴿之家屋上必遺鴿糞鴿糞有毒故瓦楞中滴下之水切不可盛以煎茶 
　　橘樹橘樹不能耐寒迫冬令其　上若不束稻草以保暖之必致枯死 
　　撻兒注意頭部爲神經之總機關故撻兒切不可撻頭上若撻頭上容易傷腦而腦力遲鈍 
　　治喉症喉間紅腫而痛者可於清晨井中汲第一桶之清水滴入壜底以金菓蘭（各處藥舖中皆有之）磨之磨下之粘汁以開水冲服之卽愈其味殊苦其性極凉故能愈喉症 
　　脚氣患脚氣者可以杉木節三寸（無木節以木花代之功交稍低）與橘葉三錢煎服之七服後能愈患脚氣者最忌洗足[  吳瑛女士] 不受酬 
工業須知 
[製綿簡法] [  經常]  
　　老法製綿殊欠完美或厚薄不匀或色澤滯鈍致未受顧客之歡迎欲免其獘則於練煑製造諸法不可不加之意兹就管見所及約略述之 
　　（一）原料之蒐集 
（一）出殻繭㛚化蛾時所破之繭也 
（二）穿孔繭被蠶蛆蛀害之繭也 
（三）落湯繭繅絲及半解舒不易緒頭難索之内半繭也 
（四）汚繭死蠶所出之汚液染於繭層者之繭也 
（五）銹繭上山期中濕氣飽和或室内排氣未盡蠶在簇中遂出汚液使繭之色澤低減之繭也 
（六）同宫繭二蠶或二蠶以上同營之繭也 
　　上列各繭或解舒困難或絲頭難覓或　節多而製絲艱或絲質劣而色澤減均與製絲業有絶大之影響故企業者往往以之製綿或紡絲（紡絲法兹不述）庶人工可省而用路可廣未始非廢物利用之一端其他若天蠶野蠶柞蠶樟蠶諸繭亦爲製綿之絶好原料也（未完） 
集益錄 
　　再答第九問　蓄雞之飼料蟲種法擇垢汚之地用竹或木爲籬區分四五爿内堆雜草用糯米粥一缽以筅帚甩草上使羣蠅飛集食之則蠅必遺子於内化成飼料虫三四日後則蟲漸大即將雞放入籬中使徧食之待食盡又驅之他爿則該園再將粥甩之循環不巳蟲種不絶所蓄之雞生卵必皆滿頂惟此法宜在炎夏之天冬間則不宜（不具）栩按是法不甚佳明日另有答問 
長篇小說 
[冩情小說柳暗花明錄] [  常覺小蝶天虚我生合譯]  
　　第五章（四） 
餐且半羅倫與卜蓓之談話乃自風景而漸漸及馬羅倫因曰卜蓓吾明日卽有一亞拉伯馬自火車而來汝得暇不妨來一視此馬此蓋爲吾心愛之物且其中尤有一段故事在也卜蓓　爲故事則大喜曰其事如何可得聞乎羅倫乃曰嘗有一次吾獨行深山之中猝過盜刦而盜首即賣馬之人意在刧馬予聞人聲知非佳事乃立加鞭策馬匿入一石壁之後言次笑曰諸君聞此不將以我爲怯乎因微笑向薏德一望而薏德仍昻其如花之面置若不聞且無一絲笑容羅倫乃又續其言曰其人旣不見馬乃嘬唇而呼夫以亞拉伯人之呼馬及馬之愛其主人其應乃如響故盜首一呼馬乃立嘶奔騰怒踔直欲突石壁而出卜蓓聞語立鼓掌曰危矣其將逃乎羅倫曰然舍此亦無他法然逃則不得不出石壁旣出而敵鎗立發幸吾馬速未嘗受創一里之外復有亂石一堆可以隠人予乃避入其後顧石不高不能蔽身第二鎗子巳穿吾冠頂而過成一小孔唯此一擊吾乃忽然得策竟卸吾冠而加之石上子乃匍伏牽馬以行一任敵人以冠爲的爭發其鎗卜蓓又鼓掌曰妙哉此時獨吵患馬嘶乎羅倫曰否吾蓋巳用外衣緊裏馬吻及其雙耳故不慮其更嘶行旣稍遠予乃一躍上馬加鞭復奔顧已爲敵人所覺十騎並發逕出亂石之後其追乃如風雨而盜首之馬尤較迅於吾馬竟超出於十騎之外荒原十里僅有吾馬與盜馬互相角逐而彼十騎則已落於數里之後但有喊呐以助聲勢予回望盜騎已不出十步之外一鎗忽發直擦馬股而過卜蓓曰嗟乎但望汝當時不聞馬嘶羅倫曰是安能不聞蓋其聲之慘至今猶動心脾馬旣負痛則怒奔如風顧不及十碼已突然而蹶薏德至此目光忽然一動移注於羅倫之面曰其後如何羅倫曰此時危急直如一髮予乃助馬起立但覺其全身盡顫以鼻傍吾面而喘似言吾已遭創汝當勿棄我也君等試思我將奈之何哉羅倫言至此薏德亦不期色動雙目乃炯炯有光卜蓓亦舌橋口張不及爲答但聞有一低冷之聲曰則惟開鎗還擊耳此言盖出自薏德之口面白而齒粲雙頰紅潮倐復隠現其芳心之中似已盡忘以前傲態羅倫曰然吾意亦如此耳遂出手鎗廻身而擊卜蓓曰妙哉吾望其人立墮馬下羅倫曰然墮且死矣言次目視薏德則見基柔荑之手頃方緊握者至是乃一鬆以背靠之椅背如釋重負目視羅倫多時乃不能他移久之始似驚覺則又頳然俯首弄其衣帶及至復舉其首則又冷落如前牧師與茜雪二人聞語亦爲神往久之始各展其笑容曰險哉貴爵願君以後勿再遇此羅倫笑曰敬謝丈貺吾殺此人至今猶自心疚但人生自衛本爲第一天職而衛馬次之先生當此亦必如此矣今且少進酒於是牧師父子又各盡其一杯以貺羅倫且進茗點然後散坐羅倫因揮去臧獲自以雪茄之盒奉之牧師且笑曰凡人獨處多年一旦僕役雜侍轉覺可厭丈亦將笑我爲迂乎又顧茜雪諸人曰姑娘亦須往隔室少休乎卜蓓曰母須此我當爲汝代勞言次因伸其兩臂授其二姊鞠躬而言曰女士其願許我偕行 
　　投函諸君鑒來函如須答復務請繕就回片同時寄下以便塡註付郵因篇幅有限而來函甚多殊不便於報尾答復也諒之 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之鹽務]  
　　山西巡撫鮑源深奏遵旨查明河東鹽務實 
　　情分别酌籌變通辦理摺 
　　（見本報壬　年十月十九日） 
　　山西巡撫臣鮑源深跪奏爲遵旨查明河東鹽務實情分别酌籌變通辦理恭摺覆陳仰祈聖鑒事竊臣前准軍機大臣字寄同治十一年四月十一日奉上諭御史袁承業奏敬陳河東鹽務流弊一摺等因欽此遵經轉行河東道升泰查明妥議並以藩司李慶翺署臬司王溥均係曾任河東道員缺於鹽務利弊自必確有見聞復飭該司等會同覆核在案伏查河東行鹽引地本定山陜豫三省分銷山陜則商運商銷豫省則商運民銷嗣因簽舉富商百弊叢生商力因而疲乏全綱敝不能支於咸豐四年間遵照户部奏定章程將運商一百餘家一律令其捐免鹽課就場徵收並將山陜兩省改爲官運官銷豫省改爲官運民銷嗣又將豫陜兩省均改爲官民並運迄今已閱十有餘年課食兩無貽悞目下情形但能整飭隨時尚不致大有妨礙今該御史原奏内稱豫陜引票於每年掣簽時扣留若干不行入筒分給現任候補各官以爲調劑之計各官持票出售輾轉剝削價必增昻食鹽之民隠受其害請將豫陜引票統歸掣簽其屬員差委較勤者於雜欵項下酌給薪水一節竊查豫陜兩省額引及靈寳加增各引共三千六百餘名當咸豐四年免商之初民販皆視爲畏途無人領運經河東遴員倡率分運河南之會興鎭陜西之三河口聽民販買試辦年餘漸有成效民販始趨之若騖接辦多者復經河東道議定章程官民並運以一成歸官二成歸民官則按資分派民則配簽聽掣官引民引判然不紊歷届新綱均係照辦從未將民引扣留若干不行入筒而各民販有雖願領運而仍未能統歸掣簽者良以在暢銷之時聽民領運或不致於悞事萬一行銷疲滯民商望而却步課項恐無着落仍須責成於官以濟民運之勞是官民並運實有相維相繫之意非惟調劑屬員計也至各官持票出售者亦因豫陜兩省額征課項多寡不一引則分成搭配如每號紅簽八名内陜引三名豫引五名事隸兩省勢難一人兼辦彼此售易即有議加津貼之舉但津貼之低昻要視銷路之暢滯官民事同一律不能獨自居奇且鹽務人員現已增至二百餘員之多即擇其差委較勤者酌給薪水亦覺欵無可籌更恐力難爲繼所有該御史請將豫陜引票統歸掣簽另籌薪水藉資屬員辦公之處事多窒碍難行應母庸議又該御史原奏内稱山西本省引地各州縣率皆招商代運久之官商皆視爲刋藪遂至營謀勒索私立贄見季規節敬壽禮等名目官費較重無不取償於民是以鹽價倍增任意攙雜減觔非奸商敢於作弊實貪官驅之使然也請將本省引地卽照代運之法令該商取具保結認眞領運仍必接辦有人方准推卸一節竊查山西本省行銷潞鹽引地共計四十四州縣自免商後改爲官運官銷卽責成各州縣領鹽納課該州縣有自行領辦者有派人代運者其代運之人名爲運夥凡辦理之是否得宜運夥之是否得人均惟該州縣是問嗣恐各州縣設立名目苛求餘利曾經前撫臣通飭嚴禁並經河東各前道明立章程如有更換運夥須領新舊各夥親身赴道投具甘結退禀方能脫卸近年池鹽之底價騰貴各路之銀價高昻運夥賣鹽則收錢封課則用銀其中耗折銀不少間有酌增鹽價者亦必須禀明核實遵辦且所增不過三四文蓋深慮各州縣或有勒索與運夥之或有受累更恐官商扶同包庇取償於民也杜漸防微舊章具有深意今該御史原奏各情旣有所聞恐日久弊生亦難保必無其事應由臣申明舊　委員會同各府州縣實力確查有則分别撤參俾各屬知所儆戒至該御史擬請照代運之法令該運夥取具保結以的名認眞領運係爲釐剔弊端起見應由臣通飭行銷潞鹽各州縣以後凡有由官自行領辦者或初係招夥代運嗣因告退及滋弊斥逐該州縣情願自辦者仍責成照章領運納課母庸更議其現在招夥代運者卽由該州縣查明確係殷實良民並無揑名朋充取具保結以領辦的名通報各衙門查核准其領運所售之鹽務令乾潔足秤如敢私增鹽價及任意攙土和沙扣減斤兩等弊即由該州縣隨時查明嚴行飭屬究辦倘該州縣百端勒索壟斷居奇私立贄見季規節敬壽禮等名目亦即從嚴參處倘有各官與商扶同包庇尅苦閭閻以致控訴無門者並將該州縣及代運之人一併按律嚴懲至代運之人或有退辦必俟接替有人仍照前定章程令新舊各夥親自赴道投其甘結退禀仍將接辦的名通報核准後方准退辦如此定立章程則官無所用其抑勒商亦無所用其營謀仍將鹽價視成本輕重隨時酌減則民間實惠可沾更不至隠受其害矣倘此後尚有應興應革之處由臣隨時體察情形督飭妥籌辦理不敢因目前課食尚無貽誤稍涉因循總期弊盡利全以整鹽綱而裕課項兹據河東道升泰具詳飭由藩司李慶翺署臬司王溥確核會同詳請覆奏前來所有遵旨查明河東鹽務實情分别酌籌變通辦理緣由理合恭摺覆陳是否有當伏乞皇太后皇上聖鑒訓示謹奏 
文苑 
[擬題壁詩韞玉居士]  
（見本報癸酉年十二月初四日） 
　　曩自山左南歸晚宿旅店見壁間有金陵女士筆記北行過此感懷有作而其句闕焉不登豈有沉鬱隠痛不可道者耶噫我知之矣飛蓬之概古今同情如彼姝者使得閨中靜好唱和言情豈非快事而乃野處儕蠋塵征逐鴻守禮經内言不出之戒并不得直書抑鬱良可慨已扼腕之餘不禁有懷欲吐爰爲代擬絶句託以疥壁所謂借面弔喪不識能道其衷曲否和詩並登焉 
　　盼斷片鴻已數春青山爲我亦眉顰輕抛繡閣行千里茅店深更有恨人 
　　祗因無計挽韶春難怪雙蛾鎭日顰一念封侯成恨事天涯多少未歸人神話 
[活鬼（見本報甲戍年四月初三日）]  
　　鄞城劉姓者充縣兵房家好道供禮佛像每禱輒應購小屋數楹居常見怪甚至白晝聞地下鬼談聲喃喃不休呼童竊聽之忽昏迷而目上視其鬼依附之遂大言云我姓楊彼姓邵伊姓戴三女一男居是地多年今春將我柩遣之别處骸骨零落不全尚有幾條埋此地聞汝家好道每晨須誦金剛經各送三十卷心經各給千卷禮懺三日送我歸去劉某一一允之童子遂甦一日忽撲地而昏又言楊姓鬼因骨受傷不肯干休必須念經超度劉某仍諾之而醒童子名永新能相人言禍福不爽 
[雜錄]  
　　日前德照君囑查去年所登瘋犬咬傷經驗方兹承各埠閱報諸君紛紛抄寄並有張文銓君印成單張寄贈具見熱心公益者多惟所用之藥實與五月十三所載相同但手續稍異故再錄之以供參考 
　　瘋犬初咬時急以杏仁搗爛敷傷口再以韮菜汁一碗飮之頭上尋有紅髮二三根者即速拔去（傷口有汚血以冷茶水洗淨）至第七日方用 
　　眞紋黨三錢紅柴胡三錢羌活三錢枳壳三錢撫芎三錢獨活三錢生草三錢桔梗二錢前胡三錢白茯苓三錢生地榆一兩加紫竹根一大握生薑三錢 
　　用大罐多水濃煎温服（煎透爲要）再至第七日用生黄豆嚼試如似熟豆無腥氣者照方再服一次至第三七日再試終以生黄豆嚼之有豆腥惡心欲吐則已總之至少服三四劑必要其毒化爲膿血從大便而出忌食鹽醬百日一年内勿食猪肉魚腥小兒照服孕婦不忌非但可保無虞且永無後患幸勿輕視再如失治病人牙關緊閉以鳥梅肉擦之自開 
 
 
 
 

Page 18

 
 
   
 
