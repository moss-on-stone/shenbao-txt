# 1922 - 263 - 4917816

 

Page 1

 
 
第一萬七千八百十六號;中華民國十一年 西曆一千九百二十二年九月二十八號
星期四 * *   
 
 

Page 2

 
 
第一萬七千八百十六號;中華民國十一年 西曆一千九百二十二年九月二十八號
星期四 * *   
 
 

Page 3

 
 
第一萬七千八百十六號;中華民國十一年 西曆一千九百二十二年九月二十八號
星期四 * *時評 
[罪魁與疏通（冷）]  
　　謂罪魁而原無罪耶則不應列諸罪魁之内謂罪魁而原有罪耶則不能因有人疏通之故而即變爲非罪魁何謂罪犯法之謂也何謂魁罪之大者也法有一定不因時日之變遷而有異有罪與無罪亦有一定不能因未經訊問而遽改乃前之以爲有罪由有勢力者自定之今之以爲無罪亦由有勢力者自定之由有勢力者之喜怒以定有罪與否是詎足以服人之心哉雖然所謂罪魁與非罪魁究之有何大異皆不能盡法懲治逍遙法外而已中國之事類多二五與一十耳安足論哉 
[命令]  
　　九月二十六日大總統令特任李根源爲航空署督辦此令 
　　又令農商次長羅家衡呈仍就議員懇請辭職羅家衡准免本職此令 
　　又令任命楊熊祥暫行兼署農商次長此令 
　　又令署農商總長高凌　呈署司長李澂請免署職另候任用李澂准免署職此令 
　　又令任命林大閭爲農商部司長此令 
　　又令簡任職存記徐樹瑾著交農商部酌量任用此令 
　　又令署國務總理王寵惠呈國務院參議袁良呈請辭職袁良准免本職此令 
　　又令任命李書城爲國務院參議此令 
　　又令署國務理王寵惠呈請將國務院參議曾彝進　冲漢免去本職曾彝進于冲漢准免本職此令 
　　又令任命殷泰初兼署國務院參議李紹白署國務院參議此令 
　　又令派張維鏕前往各省考查實業此令 
　　又令署國務總理王寵惠呈請任命王鈞善劉汝霖署秘書均照准此令 
　　又令參謀總長張懷芝呈請任命周慶詩爲陸軍第十八混成旅參謀長應照准此令 
　　又令佐　鐵太郎加藤寛治均給予一等大綬嘉禾章岩崎茂四郎給予二等大綬嘉禾章高橋節雄山口傳一中村良三田中豐一高崎親輝均給予三等嘉禾章佐廣瀨豐給予四等嘉禾章此令 
　　又令巴拉西哇維言均給予二等大綬嘉禾章愛皮西聖馬禮均給予四等嘉禾章此令 
　　又令廖元佶給予四等嘉禾章此令 
　　又令劉沛給予五等寶光嘉禾章此令 
[國内專電]  
　　北京電在交民巷日兵營亡命之安福禍首除赦武不赦文外尙有曾毓雋朱深等七人日前王郅隆家族疏通曹銳轉請曹錕向吳佩孚說明王郅隆如出日兵營赴津絶對不爲政治活動今聞活信吳以曹旣同意已允王出兵營不加逮捕故王郅隆决定於一星期以内出日兵營赴津其餘曾毓雋等因無人毓通尙不能自由 
　　北京電港揭布孫文於大戰中與德結合書京外交團甚注意咸認爲陳炯明所發表原來四川擬迎孫入川今川同鄉請詎孫又黎正曹副之形勢益爲堅定曹吳連電否認與孫往來電報均爲此事 
　　北京電蔡成勳二十六覆院非李廷玉長贛不奉命保曹二十六電再保李但黎批謝遠涵旣到京應速赴任此事恐成大問題 
　　北京電昨夕黎約王士珍鮑貴卿王占元周樹模廕昌田文烈黄開文等晚餐原擬討論對奉接洽方法王士珍鮑貴卿王占元以病辭乃由周等淸談而散（二十七日下午三鐘） 
　　北京電遠東代表節略白黨在中國境内佈置反對赤塔政府請注意防止意指張作霖聯崴拒赤 
　　北京電外部聘胡維德爲華會善後會理事盛傳施肇基調英顏惠慶使美（二十七日下午三鐘） 
　　北京電滬商請爭美國禁止中國肉類進口外部函駐美施使相機交涉（二十七日下午三鐘） 
　　北京電鄭延禧報長春會議破裂應否回京（二十七日下午三鐘） 
　　北京電張紹曾云改革軍區主張不能行本人過秋節乞退 
　　北京電院秘長吳佩潢辭職請兩星期内覔繼任（二十七日下午三鐘） 
　　北京電第三届議員明日在公園招讌民八議員（二十七日下午五鐘） 
　　北京電顧維鈞與英美兩使接洽 
借欵兩使謂政局能稍平靜當可酌量接洽若時生糾紛則難帮忙　　北京電黄陂任徐紹楨鈕永建冷遹爲顧問徐月薪五百鈕冷各四百（二十七日下午五鐘） 
　　北京電蘇公債事財陸兩部議定各派一員赴蘇查賬（二十七日下午五鐘） 
　　天津電前福神街搶案殞命之二警察於宥（二）（十）（六）日假廣東會館開追悼會商會并擬醵貲撫卹 
　　天津電京津馬路已於敬（二）（十）（四）日行通行禮（以上二十七日上午九鐘） 
　　漢口電揚子機器廠工人因援且粤漢及要求改良待遇五條罷工現粤漢工潮已了而揚子廠對工人要求多否認故仍繼續罷工並發宣言條列要求理由請求公判 
 
 

Page 4

 
 
第一萬七千八百十六號;中華民國十一年 西曆一千九百二十二年九月二十八號
星期四 * *　　漢口電水電公司工潮尙未全部解决惟電廠工人已上工水廠工人本擬完全淘汰因洋工程師拒絶小工工作故公司寢日（二十六）通告召回原工另將頑强者革除十四人 
　　漢口電實廳長謝石欽武昌關監督王毓芳感（二十七）晨均接任惟各法團拒謝甚力省農省會又定感午開緊急會擬以嚴重手段對謝 
　　漢口電楊森部下隸籍川北者多在鄂西給資遣歸現殘餘不滿二千人編一旅且不够 
　　漢口電吳以巡使名義敬日（二十四）通令駐鄂各軍須勤加訓練整頓服裝又令兵工鋼藥製革被服各廠在奉直軍事未解嚴前均須日夜工作 
　　漢口電全國商聯會鄂事務所徑（二十五）通電各省反對四届大會移京請届期來漢集會 
　　漢口電靳雲鶚師奉命協剿豫匪派員在漢廠領機槍千枝彈六萬發回鄭（以上二十七日下午五鐘） 
　　蘭州電導河鎭守使裴建中晋省宣言特爲拜壽訪舊而來對於政治不敢過問 
　　蘭州電數日奇冷省南秋禾多被凍傷（以上二十四日下午十鐘） 
　　南昌電贛庽京議員紛回文因財窮不來李籌發敎育費開學藉以緩和反對（二十七日下午三鐘） 
　　香港電劉震寰决先進攻南寗漾日（二）（十）（三）在梧開軍事會議商進行 
　　香港電傳沈鴻英前鋒已入梅嶺關將渡大庾進南雄 
　　香港電李耀漢眷屬十餘人敬日（二）（十）（四）由港抵肇慶被軍隊拘押但罪名未悉 
　　香港電沈鴻英代表沈秉强楊毅來粤請陳炯明助其收拾桂局 
　　香港電聞陳炯明定雙十節前偕葉舉返省舉行閱兵禮 
　　香港電陳席儒有借二百萬鎊整理市政說省議員及各界紛函詢眞相（以上二十七日下午九鐘） 
特約路透電 
[海參崴軍火問題]  
　　二十七日北京電今悉海參崴之軍火運抵奉天者共有二十二軍惟最後數車爲海關扣留查日本存於海參崴之軍、火共有數千噸日本何以運此大批軍火至西比利亞、而撤兵時何以不挾以回國、北京人士對於此節頗多猜測、但據最近消息云、此項軍火至少有一大部分乃柯爾察克執政時由美國運來者、迨柯氏失敗、此物遂留於海參崴無人管理、協約軍旣已撤退、此物當然爲日人所管轄矣、又有一說、此項軍火將送交狄特里志期將軍、因此爲俄人之物也大約此事不久將事澈查、如果係美國军來、則如何處置、必須由協約國公决、此事頗饒趣味、如果爲協約國之物、而有一部分運入中國、則破壞禁止軍火入境之約、當然由協約國員責也、 
　　二十六日東京電陸軍省發表長久、否認近報載海參崴狄特里志斯將軍將軍火讓交張作霖之說、並謂雙城子陸軍之產業交與鐵路衛隊者、僅有營造與交通之材料、及維持秩序所必需之有限軍火、 
[十一年公債辦法]  
　　二十七日北京電據半官消息、政府已商定度節及應付至年底債務之財政計畫、十一年公債將分四個月發行、銀行家取回佣百分之六、故每月發行之二百五十萬元、政府僅實得二百十萬元、現議發行債券二百萬元、期限十個月、利息一分、以鹽餘爲抵押品、以供節關諸用、於是至節可發欠俸若干、而分月發行之債欵、則可發給軍警用費用國會議員公費百分之七十、尙少五十萬元、將由他主面籌之、政府今擬於節後向各督軍提出裁兵之切實建議、 
[北方政局觀]  
　　二十七日北京電李廷玉已自行由南昌啓程赴滬、旅京贛省代表團、今日向政府表示繼續贊助謝遠涵之感忱、 
　　二十六日北京電内閣命警廳使各報館更正王寵惠近致電陳炯明、有視察大局、非統一告成不能裁兵、非裁兵不能整理財政、非整理財政不能保持國家安寗等言、 
　　二十六日北京電謝遠涵昨日到京、今日午後將謁見總統、 
　　二十七日北京電全國各處日有賀新内閣電報到京、　　二十七日北京電中外各報近皆載稱北京郵局檢信員曾提出要求如不照允、則將罷工云云、路透電社訪員探悉、僅少數染過激主義之職員發出揑名信、開列要求、並稱翌日將開會議、乃至翌日、並無動靜、各職員均照當辦公、 
　　二十七日北京電英使艾思敦爵土今晨謁見黎總統、旋王士珍田文烈鮑貴卿入府與黎總統討論北京與奉天之關係、 
[日本之濱海省撤兵聲明]  
　　二十六日東京電據外交次官今日向各報館宣稱、日政府所定撤退濱海省戌兵之政策與計畫、不因長春會議决裂而更變、所有軍火當然將交與最合保護　僑之俄員、日政府現竭力防杜移交時發生衝突、 
　　二十七日東京電外相今日發表正式宣言、重行聲明日外交次官所發日政府擬依守所已定政策之言、並謂俄人在長春復施其在日諾瓦海牙所施之詭謀、其結語曰、日本不能不疑長春蘇俄代表所抱之誠意、 
[英國請土軍退出中立區域]  
　　二十七日倫敦電聞英國已請土軍在公文送到時起四十八小時内退出中立區域、基瑪爾將軍對士麥那美訪員稱、土國準備擔保海峽之開放、並願拆毁現有之砲壘·惟不能不用瑪摩拉海以保持君士坦丁之安寗、基瑪爾言論中頗不滿意於英政府、而對於喬治尤有微詞、謂喬治内閣與海峽之封鎖有關、基瑪爾甚反對英人佔領伊拉克出油之地、基瑪爾主張以安那土里亞境之少數基督敎徒與他處之少數回敎徒互相調換、以解决宗敎上困難問題、 
　　二十六日君士坦丁電土軍在中立區域内之行動、現由此間安戈拉代表說明其原因、謂協約國提議和平條件之文、因無線電遲滯、至二十五日始由基瑪爾將軍接到云、今日又有土兵千人由比克哈越過中立界線、聞哈林頓將軍已予土司令以充分寛裕之撤兵期限、俾土司令得轉報基瑪爾、但哈氏一而與基瑪爾代表哈密氏唔商、因哈密與基瑪爾直接通電也、 
[蘇俄將助土敵英]  
　　二十七日芬蘭京城電莫斯科電稱、蘇俄政府决議如基瑪爾軍與英軍衝突、則即派兵助基氏、現正設法助基反對議和、並壽備參戰事宜、且擬以偉大計畫在高加索設立根據地、 
[美國對於近東問題]  
　　二十六日巴黎電協約國致基瑪爾氏之牒文、美國與情頗爲滿意、各報載稱、基氏如猶不知足、則實無理要挾、 
　　二十六日華盛頓電美國務卿表示意見、贊成協約國保護近東人種上與宗敎上少數人民及海峽自由之主張、希望會議時有保持海峽自由之辦法、但不言及土地問題、 
　　二十六日巴黎電美國已派戰艦兩艘驅逐艦五艘至土耳其海面、 
[希臘將有政變]  
　　二十七日雅典電今日有飛機一架自米蒂林飛抵此間、擲下印成之宣言書、以海陸軍名義要求希皇讓位與太子、立即解散國會、組織新内閣、派援至塞拉斯陣線、署名者爲戈萊特斯陸軍大佐、非維尼齊洛斯黨、拉里薩及薩洛里加亦有此種宣言書擲下、此二處軍心頗浮動、　　二十七日雅典電政府已辭職、旦夕將有甚重要之變動、據現象觀之、將設法和平解脫此次風潮、美太柴斯將軍將否接受首相任、尙屬疑問、全鎭現有重兵巡邏、旦夕將頒行戒嚴令、 
　　二十七日倫敦電雅典路透訪員電稱、薩洛尼加·米蒂林·拉里薩均有嚴重革命行動、風潮今正在發展中、　　二十六日雅典電希政府因前相維尼齊洛氏對現政府之態度、故决計不加以任何正式使命、 
[英海部對美國改變拆艦聲明]  
　　二十六日倫敦電英海軍部聞美海軍部長所發近東時局將使華會公約簽字國改變其折艦計畫故須俟法意批准海軍公約後美國始可折毁戰艦之言後、聲明英國關於近東事件並未用應行折毁之軍艦、且依照華會和約所應折毁之英艦、早已卸除武裝、預備拆散、且有業已拆散者、 
[聯盟會中之女子案]  
　　二十五日内瓦電聯盟議會通過一案、聲明許多國家現有之法制、頗可視爲適長女子販賣之風、應由行政會請顧問委員會研究在廢除此項法制之前、可否規定不許以外國女子在任何有執照妓寮内從事淫業、 
[聯盟會中之毒物案]  
　　二十六日内瓦電聯盟行政會今日决定實施議會關於鴉片等毒品貿易之議案、行政會將請此事顧問委員會　速考慮可否請參與萬國鴉片公約之各國政府、允不發給來自各國迄未簽定公約或未採行第二届議會所核准取締進出口制度者之進口執照、並囑聯盟會秘書長迅即請美政府派代表加入此事頋問委員會、 
[聯盟會中之軍火貿易案]  
　　二十六日内瓦電薛西爾氏今日在聯盟議會演說軍火貿易事、言及蘇俄購買軍火、指蘇俄爲各政府之敵、謂宜締結取締軍火貿易之公約、並組織委員會以毒煤氣之禍昭示世界、薛西爾嚴重聲明各國必須解除軍備、否則必滅亡、費歇爾氏贊成薛西爾氏之說、但主張進一步、討論世界事件、謂第三委員會主張戰債與賠欵併合辦理之報告、與英政府政策相合云、英國願與法國捷克國共以財力接濟奥國、而意國亦有可隨同投資之象、故奥國問題、聯盟行政會可即由以貝爾福爲領袖之委員會辦理之、上述諸國可擔保借欵十分之八、其餘二成將由他國銀行擔保、 
[聯盟會中之軍備案]  
　　二十六日内瓦電聯盟議會今日又討論解除軍備問題、薛西爾謂互相擔保之條約與軍備之裁減、必須並行、意代表贊成之、法代表霞文納、謂普通的擔保條約、斷不能接受、應由西方各大國自行締結單獨條約、各自擔任不再使弱小國家仰帝國主義政策之鼻息、此種條約、應公諸有信義之人民云、 
[法國海員罷工]  
　　二十六日馬賽電海員罷工實行後、商船不能起椗者、共約四十艘、法政府已與英印及大英輪船公司協議運輸包裏郵件至遠東及澳洲辦法、 
　　二十六日巴黎電列名勞工聯合會之巴黎工人開會决議贊助海員與路工罷工反對取銷八小時工作制之舉　　二十六日馬賽電因海員罷工覊留此間之旅客一千八百人、今日結隊游行各街、並舉行會議、繼赴知事署、 
[北巖爵士之遺產處置]  
　　二十七日倫敦電北巖爵士遺產管理人已交割大批股票、故羅塞米爾子爵今爲每日郵報及聯合各報之主要主人、所交割之股份將歸入每日郵報公司、該公司將發行債劵英金一百六十萬鎊、 
[各國近事紀]  
　　二十六日巴黎電波蘭與奥國所訂經濟協約、昨在華沙簽字、將交由波蘭國會下届會議核准之、 
　　二十六日倫敦電郝洛克賽斯公司宣布棉貨减價自百分之二·五至百分之五不等、但原棉之供給仍不能保其豐富、 
　　二十七日海參崴電狄特里志斯將軍下令、海參崴須付日幣一百五十萬元、雙城子須付五十萬元、以充軍用、現禁止售賣烈酒、各游戲塲均被禁閉、軍官學生均被徵入伍、派往前敵、前敵今殊安靜、日本巡洋艦一艘驅逐艦四艘已開抵此間、 
　　二十六日巴黎電駐巴黎英國大使　定治勳爵今日由巴黎啓程赴倫敦、 
交通大學無線電 
[日俄長春會議决裂情形]  
　　長春電日代表照會俄代表、謂在廟街賠償案未解决以前、日本不能抛棄佔據薩哈連之政策、俄代表覆稱、如此辦法非俄人所能承認、至是俄日會議、遂因日本不允預定薩哈連撤兵日期而决裂、俄代表越飛現起程赴北京、擬與中國談判商約、 
[土軍越過中立區域]  
　　君士坦丁電土軍一股約千人越過中立界線佔據　峽口之根加勒希要地、哈林頓將軍已以哀的美敦書送交刻在士麥那之基瑪爾將軍、限令於四十八小時撤退軍隊、並分諭英軍中各高級軍官將家屬送出君士坦丁境外、 
　　柏林電安戈拉軍隊如不於五日内退出中立界線、則英軍凖備開戰、英政府迄未取銷調遣軍隊前往小亞 
細亞之令、英兵仍陸續由英倫出發、 
[蘇俄協助土軍]  
　　倫敦電聞士坦丁將承認安戈拉政府爲事實上與法律上之土國政府、原有之君士坦丁内閣將辭職、每日郵報稱、君士坦丁亂事日增、蘇俄勢力頗熾、擬煽惑　事、運動基瑪爾拒絶協約國之提議、倫敦晨報稱、日諸瓦與海牙之國際會議、俄國皆有代表出席、今土希和會且邀兩斯拉夫國加入、故拒絶俄國參預和會之要求、將遇困難云、 
[各國近事記]  
　　日内瓦電最近數日内中國頗有復被舉爲國際聯盟行政會會員之望、 
　　馬尼刺電菲列濱國家銀行前任秘書瑪狄尼士氏、因發售銀行股票私取佣金被控、由法庭判定二十個月監禁刑、此案上訴後、高等法庭决定照原判執行、 
　　華盛頓電内閣决定查酒以海上距岸三哩内爲限惟三哩外之船隻、如有以小船駛岸等情、仍可搜查、内閣此議、蓋不欲在三哩外查酒、致與他國起交涉也、 
[公電]  
　　安　來電申報時報民國日報新聞報轉各埠皖鄕先生均鑒、姜案移贛、訴追年餘、僅共犯中之衛警儲接印等送案判處徒刑、其殺人正兇倪道烺馬聯甲等、罪狀昭彰、猶逃　戮、國法人道、胥即淪亡、皖人創痛餘生、不忍與兇仇共戴天日、特再籲謂政府、褫奪馬聯甲本兼各職、按律坐罪、並下令京外各廳署、通緝倪道烺等解究、伸法權、雪寃憤、仍乞諸公主持、共促政府實行、佇盼明敎、安　省敎育會省立學校聯合會全省學生聯合總會叩徑、 
國外要聞 
[長春會議决裂後之日本態度]  
　　東方通訊社二十七日東京電云、長春會議决裂之結果、日本松平代表諸人、已定於今日離開長春、取道大連、首途歸國、俄國主面代表、亦定於今日啓程、惟越飛氏以發熱病臥床不起、故尙須逗留二三日、 
　　長春會議旣决裂、日本某外務當局恐他國生疑惑、有聲明日本態度之必要、因語曰、第一日本軍之撤退西比利亞、與會議之决裂、無何等關係、從已定之方針、在十月末日以前、當完全履行之、第二北樺太之駐兵、不過爲解决廟街事件之保證、如以之而目爲永久占領、實誤解之至、日本政府在華盛頓會議、嘗約定　　　國之主權、又在大連會議、亦言明解决廟街事件、無侵害俄國主權之事、日本政府始終嚴守華盛頓會議之聲明、而信列國之不誤解也、 
　　日本埴原外務次官、昨日與日本記者團會見、語長春會議之决裂曰、會議旣决裂、現在最要之問題、厥惟日僑生命財產之保護救濟事耳、政府對於向來築得基礎之日人、固希望其繼續留居、極力活躍、以圖國民的發展、然在實際上、有不得不離開之勢、惟離開亦必一任僑民之自由意志、關於此事之救濟法、一部分人雖有利用低利資金之說、然思之似不得當、政府之方針、現欲先令軍艦停泊在海參崴、以當保護僑民之任、此外更籌適當之方法、以期萬全、至關於處分扣留之軍械事、則從已定之方針、當議一對於治安之有效方法、引渡於適當之團體、至引渡於何種團體、尙未定奪、當視赤白兩軍勢力之自然的消長、然後决定之也、世間對於軍械問題、有種種風說、殊覺遺憾、此事現正在調查中、當局深信其並非事實也、關於漁業問題、今後如無特别之事態發生、則大約繼續現在所持自由出漁法之方針也、 
 
 

Page 5

 
 
第一萬七千八百十六號;中華民國十一年 西曆一千九百二十二年九月二十八號
星期四 * *   
 
 

Page 6

 
 
第一萬七千八百十六號;中華民國十一年 西曆一千九百二十二年九月二十八號
星期四 * *國内要聞 
[北京通信（靜）]  
　　孫丹林口中之孫吳聯合論 
　　此次内閣之舊店重張、何以必拉一徐謙入閣、吾人即於此點、可以窺見洛吳左右之空氣、聯孫論蓋猶　也、記者昨晤大孫派議員鄧天乙氏、彼日前曾訪問孫丹林一次、（孫丹林舊爲同盟會黨人、）辛亥年孫與鄧同在靑島某校運動革命、）孫氏以鄧爲大孫派黨徒、遂對鄧大唱孫吳携手之論、鄧君爲記者述孫氏當時之談話情形云、近來時局糾紛益甚、統一已萬不可緩、子玉方面之事、予（孫丹林自謂）可以負完全責任所可慮者、中山先生之態度耳、中山先生爲吾黨（孫氏自命爲老民黨、故口吻如、）前輩、其十年來之政治生涯、雖屢起屢仆、而其精神唯一之表現、則在其擁護主義、堅持不屈、百折而益勵、此吾人所共見、不勝欽服者也、若夫北方吳子玉氏、亦能爲國而不爲私、重實行不重理論、自已之主張旣經决定、則生死以之、必期貫澈而後已、此種精神、實有與中山先生相似之處、中山爲民黨之領袖、子玉爲國家之干城、二人精神上之特徵、又　同若此、則吾人欲圖孫吳之聯合、豈非勢順之事、然事實上却不無難點、蓋中山向來不肯舍已以從人、子玉作事、亦把成敗利鈍關頭、看得很淸、認得很眞、彼雖甚崇拜中山先生之爲人、且贊同其主張、（如中山之兵工政策、與反對割據式的聯省、）然若使彼輕易服從一種之理想、而抛却一已之實力、一旦有事即束手受縛、則彼目前又有萬難照辦者以予所見、中山旣不得志於南、當然發展於北、時局當前一大問題、在乎全國之統一、苟不能使南北歸於一致、中山先生之一切理想、將終爲理想、無復見諸實施之可能、統一旣屬目前一大問題、其程序又須列諸凡百問題之先而亟待解决、則中山先生向北發展之途術、可以知所本矣、現在北方及長江流域省分、時有段派奉派陰謀之發見、在北京政局上活動者、則不外益友與政學兩派、中山果欲爲國家謀統一、則對於以上四方面、應有澈底之觀察、質言之、中山先生如以爲當今之中國、非段派不足以謀統一、則應當光明磊落的與段派聯合、如以爲非奉派不足以統一中國、亦應當先明磊落的與奉派聯合、推而至於益友社政學會、均宜加以明瞭之考量、决定態度而繼之以公開之結合、如中山以爲上述之四方面、均爲有害國家之政團、不足與言統一大計、則以主張之正當論、態度之光明論、力量之充實論、中册對於「一直系中之吳子玉」、一允有一致提携協定國是之必要矣、君回上海之後、可將此意逕達中山先生、總之、予甚希望中山先生對於「一欲謀眞正之統一、應與益友社政學會段派奉派結合乎、抑應與直系中之吳子玉携手乎」一個疑問、加以公正之考量與解决也云云、鄧君述孫丹林談話至此、續告記者、彼（指鄧君言）當時曾答復孫氏、謂中山先生之與任何方面聯合、向不管人的問題、而純粹以主義或政治主張爲互相提携之標凖、如此方傳說之所謂孫段聯合孫張聯合者、其眞相并不如北方報紙記載之詭秘、蓋段派或奉張方面、必先有人向中山表示、願絶對服從其政策、然後始有妥協之商榷、中山又嘗對其左右之好談「利用」者、加以嚴重之訓誡云、吾黨無論與何方結合、當先問主義之同否、主義同、即當以誠意相提携、共負救國之責任、者夫利用的陰謀、則萬不可嘗試以自失信守云云、子玉方面旣有閣下（指孫丹林言）負責、則於中山之「以主義相結合」一點、不可不加以注意、鄧言未竟、孫丹林以手作式、極言子玉之事、彼可以負完全責任、至於中山之純重主義、玉久已了解、而對於兵工政策、尤深表同情、子玉曾謂、將來兵工政策實行著手之時、當以兵工委員會會長一席待中山、而自居於副座云云、最後鄧君又問、王内閣成立、君主持之力最多、然則王閣之前途如何、孫氏謂、玉閣成立十分敏捷、挾嫌者流、造作蜚語、不謂何方反對、即謂秋節財政尙無著落、其實王閣分子、雖不敢謂　第一流人才之集合、而在民國歷任内閣中、王閣之　員、可謂比較的純潔正直者也、至於秋節財政、實已小有眉目、武　言之、王閣總不至擱淺於秋節之前而過不去也、鄧君爲記者詳述彼與孫丹林之重要談話旣終、復告記者、孫氏熊度極有興致、對孫吳聯合之主張、持之甚力、察其語氣、似乎吳子玉方面聯孫論之空氣、已十分濃厚、而有期在必行之勢、此時局前途可注意之事也云云、鄧君在大孫方面、頗有聲光、國民黨在廣州改造後、鄧在大孫左顺之地位益進、（鄧不好出風頭、而爲革命之實行派、故外間鮮有知之者、其實北方歷來革命之事、孫氏皆委諸鄧、其在大孫派中之地位、不在居正謝持等下也）故鄧與孫丹林之一席談話、吾人關心政局之變化者、大有注意之必要、鄧於昨日已起身赴滬、臨行告記者、彼抵滬後、即將孫丹林之談話詳達中山、并於此事將有所努力焉、記者對於孫丹林之談話、認爲最可注意之點有二、㈠孫氏排斥陰謀之政團、而平列益友社於政學會段派奉派之林、等量齊觀、一筆抹倒、彼政學會無論矣、益友社在北京國會中總算是個多數黨、孫丹林今舉以與段派奉派（段奉皆吳子玉）敵黨以想見、將來國會第三届常會開會、吳褚之黨略、再不肯屈服於洛吳武力之下而稍示容忍、一方更濟之以小孫派之仇視吳褚、利用洛吳、則政局前途之紛擾、必將有不堪設想者、㈡孫氏言至孫吳聯合之必要、一再申言曰、「直系申之吳子玉、」而舉直系中之非吳子玉者、置諸不議不論之列、其意若曰、中山固應拒奉以聯直、然若直系中之曹錕、亦殊無聯合之必要也、吾人觀於此次王内閣正式成立、重要閣員地位均爲洛派所占有、保定派閣員僅有一無關輕重之農商、甚且并舊有地位者亦排而去之、（如張英華之去職、張敬輿之牢騷、）保洛意見之隔閡、曹吳感情之破裂、於此已漸露端倪、國家之現狀、又不知將因彼等二三軍閥之離合、而受多大危害矣、（二十六日午前發） 
一千萬公債已通過閣議 
[公債條例已公布]  
　　昨日（二十五）上午之特别閣議、本係專爲八釐公債一事而召集、故國務院昨晨十時閣員到齊之後、第一事即通過此案、昨夕已以明令公布、外間多謂羅文乾此種計劃、係預備過節之用、以愚所聞、則此公債發行後所得之欵、純以備北京軍警及行政各機關每月之經費、此公債旣分四期募集、故自發行後四個月以内、北京政費及軍警之餉、不至無着、所謂維持秩序者是也、惟此項公債、每次發行二百五十萬、而實收以八四計算、約可得二百一十萬元、每月北京應用之欵、本不止此數、於是不能無如何扣折分配之討論、昨日羅氏在閣席上、已略有計畫上之報告、大約重要機關宜多分潤、而次要之機關及有收入者、則所扣成數較多、頗聞敎育司法兩部每月可照七成發給、財部及陸海兩部可得五成、内務部以有收入、可得四成、農商部則收入較多、成數又較少、當時各閣員對此頗不能一致、大約須俟下次閣議再經一度討論後、始能决定、茲將昨晚公布之公債條例全文錄次、第一條、政府爲籌付中央緊急政費起見、發行八釐短期公債、以一千萬元爲額、定名曰民國十一年八釐短期公債、第二條、此項公債利率、定爲週年八釐、第三條、此項公債、每年付息兩次、上半年付息定爲五月三十一日、下午年付息定爲十一月三十日、第四條、此項公債、分五年還淸、自民國十二年五月三十一日起、用抽籖法、每年還本兩次、每次抽還十分之一、至民國十六年十一月三十日止、全數還淸、前項公債還本、以每年五月三十一日及十一月三十日爲開始付欵之期、其抽籖日期、定於五月十日及十一月十日、在北京執行、第五條、此項公債之還本付息、委託總稅務悮保管、按照七年短期公債同樣辦理、所有還本付息基金、指定由庚子賠欵展緩期滿之停付俄國部分賠欵項下、照附表所列按期撥付、由總稅務司儲存指定之銀行、於每届還本付息到期之前一個月、分交中國交通兩銀行備付、第六條、此項公債、由財政部内國公債局委託中交兩銀行、及京外各大銀行、及殷實商號、爲經募機關、第七條、此項公債、按照票面、每百元實收現銀元九十元、第八條、此項公債、槪不記名、第九條、此項公債票面定爲三種如左、㈠百元、㈡千元、㈢萬元、第十條、此項公債之債票及息票、得自償本付息到期之日起、除海關稅鹽稅外、用以完納一切租稅、及代其他現欵之用、第十一條、此項公債、得爲銀行之保證凖備金、第十二條、此項 
公債得隨意賣買抵押、其他公務上須交納保證金時、得作爲擔保品、第十三條、經理此項債票人員、對於此項 
債票、如有損毁信用之行爲、依照妨害内債信用懲罰令分别懲罰、第十四條、每届還本付息十五日以前、由財政部内國公債局呈請大總統、特派審計院審計官二員、稽查此項債欵帳目、並檢騐還本付息之欵、每届抽籖還本之時、亦由審計院審計官會同財政部長官内國公債局總協理監視一切、第十五條、本條例自公布日施行、 
　　至於北京銀行界方面、據聞上星期六（二十三日）銀行公會開會時、曾由財政部派庫藏公債兩司司長到會說明條件、公會討論結果、僉謂政府歷年對於公債庫劵、喪失信用、已非一次、而近年各種公債價格、無不低落、人民對於政府債權、已有厭棄之觀念、今政府又發行此項公債、折扣高至九折、是否能順利銷售、尙未可必、但據政府聲明、專爲四五個月内必要政費、及維持治安之用、銀行亦不願於此時再持異議、但有希望於政府者三事、㈠此項公債、旣據宣布專爲四五個月内中央必要政費、及維持治安而發行、應請明示用途、以釋君疑、㈡政府爲恢復信用起見、應將財政交通兩部各項債務、明定具體結束辦法、並對於無擔保之内外各債、確定整理計畫、㈢對於前發行之各種公債、及各項特種庫劵、應明白規定堅確之保障辦法、又去年中秋節借欵、（現洋二百萬元）亦爲維持治安而借、至今本利未還、應在此次發行公債欵項内、從速歸還、現政府方面、對引尙無確切表示、 
隴海督辦忽然易人（野雲） 
[交通當局與海屬國會議員之談話]  
　　隴海鐵路督辦施肇曾、經理路政、已歷十年、近忽毅然亂職以去、而交通當局亦復讓其解職、竟委張祖　繼任其事、凡屬交通界、無不認此爲一件較重要事、蓋隴海爲横亘全國東西大幹線、西起蘭州、東訖於海、中間經過七省、其路線之長、關係之重、實遠甚於津浦京漢、 
施氏以交通老資格、經營該路、前年歐洲之役、除接洽路欵外、並與荷蘭人約定測量海州海口、冀於該路東段終點、建築規模極大之海港、以立中外貿易之中樞、現在該路建築、固在進行之中、而海港測量、不日亦即竣事、在施氏大業未竟、旣不應舍而之他、在交部畀倚方殷、更不應聽其遠適、另換新手、於是揣測之說、一時紛起、或謂施氏與洛吳方面感情不佳、或謂與交長高氏不能水乳、或謂因路欵不能源源接濟、不免因之灰心、或謂施氏近年學佛、厭世情深、稍有感觸、即思避世、所言種種、究竟如何、局外人似亦不能遽下斷語也、 
惟該路最重要之一段、即在江蘇入海之區、所謂東段者是、舊海州自民國以後、析爲東海灌雲兩縣、西連島實在灌雲縣境、東灌兩縣人士、對於路務港務、異常關心、 
同時對於海州商埠籌備處、亦大加督促、今忽聞隴海督辦易人、遂不免大起驚異、爰有海屬國會議員邵長鎔謝翊元、於今日（二十五日）赴交通部、晤總長高恩洪及次長勞之常、詢以更易隴海督辦之原因、並路工進行、是否因易人而變更預定計畫、勞氏答詞、極其單簡、謂部内决定督辦換人之時、我適在漢口、所以不知其原因、築路計畫、雖經易人、當然不至變易、另外設法籌欵、不過是一句話、張係隴海舊人、本是熟手、决不至有問題發生云云、高氏談話之要點、大毠如下、㈠施督辦辭職已多次、前兩次我皆切實慰留、第三次又當面來辭、並倉　對我說、謂某方面將不利於我、我萬不能再幹、我將出京云云、我仍安慰之、謂君儘可放心、軍閥雖横、交通部面子、他總要給的、他去後又上辭呈、意思堅絶、於是部内遂不能不准其請、㈡張彥雲也是隴海舊人、他本不願接施氏手、公文送去兩次、兩次退回、由我一再派人疏通、直至昨日晚、始允擔任、㈢施君辦理路政、誠然是不錯、便是袁項城用去隴海路欵二千多萬、施氏不能抵抗、實在也不能辭其責、現在各路、被葉玉虎弄得一塌糊塗、所好查賬委員會已經成立、由會一一去查、將來可以在法庭解决、㈣隴海鐵路東段、定於民國十二年陰曆六月通車、此本是部内計畫、在我宣布各路計畫書中、並已列有此一條、現在督辦換人、不獨路工不能因之停滯、反要因而加緊、敢請兩位放心云云、並聞邵謝兩君、擬於一二日内約同旅京海屬同鄕、赴隴海總公所、晤新督辦張君、詢其對於路工之一切計畫焉、（九月二十五日） 
[陳籙電請裁兵]  
　　日昨府院兩方接到駐法公使陳籙來電、從外交上立論、催促政府厲行裁兵、聞當局擬將此電轉電各省查照、陳電原文如下·大總統國務總理鈞鑒、華會告終、世界視線、移集遠東、列國希望素殷、於是有勸告裁兵之議、是誠關於我國之存亡問題、我國若能善自爲謀、早定國是、則友邦之期望旣償、而我亦無授人以乘隙、蓋遠東大局、有賴均勢、我能裁兵减政、集權中央、均勢足恃、列强利益、得所保障、我國有福、彼占其利、否則兵變迭聞、長此騷擾、貽人口實、友邦方面、愛莫能助、刀爼魚肉、聽客所爲、言念及此、不寒而慄、我大總統總理宵旰憂勤、中外共仰、際此瘡痍待復、民治始造、亟宜履行裁兵以免列國責難、蓋外交風雲、瞬息萬變、在我若竟失國際信用、而不急起直追、則時機一逝、補救維難、一線生機、恐致滅絶、籙外觀大勢、内審國情、心所謂危、不敢不告、臨電惶悚、不知所云、陳籙謹呈、 
政府拒下李廷玉長贛命令 
[仍催謝遠涵赴任]  
　　蔡成勳自由委任李廷玉爲江西少長、各方反對之聲、不絶於耳、政府方面、爲維持威信服從民意計、决定仍促謝還涵到任、（謝已由滬北上、二十五晚可以抵京、）昨已將此意電致蔡成勳、其原文云、南昌蔡督理鑒、昌密、養電悉、江西省長、前奉明令以謝遠涵特任斯職、並經電促赴任、中央政令、自應遵照、似難驟予變更、台端公忠體國、素所欽佩、當能善體此意、協力維持、顧全中央之設施、並婉逹各公團等、互相諒解、特遵元首諭怫、布 
達查照、院有印、 
新舊交替中之農商部 
[盧信之起身砲高凌爵之下馬威]  
　　前任農商總長盧信、於臨去時曾發表一大批部員有發出公布者、有不發出公布者、茲據調查、約分六項如下、㈠增加津貼計有吳必昌等四十九員、由二十至五十元不等、㈡年功加俸、計有致禮等十九員、由一百二十元至四百八十元不等㈢添新計有梁孝肅等二十二員、由十元至四十元不等、㈣增設四機關、計有商標登錄處·工商訪問處·毛革改良會·全國物產調查會四處、此四項中、屬於第一項者、有北洋天津上海三分處、第二項設立於上海、第三項已派張緝光爲會長、第四項月定經費二萬五千元、派饒漢稜爲會長、月薪三百元、又會員鄧潔民等三十八人、有薪各百元、㈤添派非官制人員陳海卿等二十八人、又派梁孝肅王玉圃鄧潔民黃　等充全國物產調查會會員、月薪各支一百元、 
　　高凌爵已於昨日（二十五）下午二時到部就職、該部次長及司參各員以次晋謁畢、高氏即出見全體部員於大院中、當有極簡單之演訓、略云、鄙人去部經年、今日重到舊部、晤對諸君、至爲欣慰、甚望諸君多多帮忙、共濟危艱、接見後、高即入辦公室、與泰代次長各司長參事等有所商議、頗聞高氏現擬酌量裁去冗員、以便收支適合、所定辦法如下、㈠遵照六月二日減政命令、所定非官制以内人員、一律裁汰、㈠最近所發表之秘書上參事上僉事上辦事行走、及顧問諮議、以曁回部供職等名目、一律裁汰、㈠所有新設之非正式機關、如工商訪問所·物產調查會·商標登錄處·皆爲工商司職權内應辦之事 
[魯案善後之進行]  
　　魯案交涉、自日本提議結束以來、現在各分委員會已積極進行、頗形忙迫、計專門委員會之組織、共有七個、可分之爲二種、第一種爲關於評價之委員會、第二種爲關於準備接收之委員會、關於評價委員會之主持人物、㈠礦產分委員會係礦工程師一寵佑爲主任㈡郵電分委員會係孔祥熙爲主任、㈢鐵路分委員會係顏德慶爲主任、㈣公產分委員會係徐東藩代任、㈤鹽田分委員係吳大業爲主任、關於凖備接收之委員會、共有二種、㈠爲行政凖備接收委員、係梁上棟爲主任、㈡鐵道視察團、朱庭祺爲主任、以上七種委員會中、二種凖備接收者均在靑島、五種評價委員會、除郵電鹽田二種、因連日會議未畢、在京開會外、餘均在靑島、亦有分委員爲二部、以一部爲實地點騐、一部在京或在濟南開會者、至委員中之主理一切布置事宜、一萬爲稽鏡、一爲裘曰齡、皆外交部之專員、一往靑島、一則駐京云、 
　　内務農商兩部及魯案督辦公署按照太平洋會議善後委員會之决議、會同派員商訂靑島市制、太會善後會議之議决案、爲靑島市政有特别情形者、從特别情形之規定、無特别情形者、從現行法之規定、現三方接洽之結果、計現行法中亦有二種、一爲市自治制度、一爲自開商埠章程、均經大總統公布、根據華會條約第二十三條、則聲明爲自開商埠、應適用商埠章程、又於附約第六條、則聲明施行地方自治制度等語、應適用地方自治制度、是其結果、必爲商埠、同時而又施行自治制度、按 
現行自治制度、尙與靑島市民所要求者無甚出入、太平洋會議善後委員會或將由此作爲解决本問題之根據也、此次各方所派皆重要職員、計内務部爲現次長孫培、參事劉馥、民治司長呂鑄、秘書吳鑛、魯案公署所派爲行政主任稽鏡、秘　包志拯、專門委員朱我農、農商部所派爲次長秦瑞玠、科長張安蔭、 
[中俄會議醖釀之經過]  
　　俄羅斯依據社會主義而組織蘇維埃聯邦共和、推翻從前帝政時代之對外關係、各國雖不欲予以正式承認、而英義函國及蘇俄鄰封之諸小國、已先後締結通商協定、德國且與恢復正式外交關係、最近日本亦在長春從事交涉、此等國家、與蘇俄之關係、無論地理上經濟上以及從來之關係等等、以嚴格論之、均不能謂爲有最密切之利害關係、顧已先後訂立協定、則以中俄兩國之接壤數萬里、物資　需之殷、歷年懸案之亟待解决、而謂能長此終古、此必無之事也、 
　　前次赤塔派代表優林來京、卽屢屢提議恢復通商問題等、並宣佈俄政府决定一掃帝政時代之侵略政策、因此中東鐵路亦可交還中國、并探詢中國之意嚮、數次接洽之結果、我國曾提出意見數項、希望本此條件、訂立重行通商協定、增進兩國之友誼、乃優林接受此項意見後、突然宣方亦塔與蘇俄已訂立經濟協定、交涉之進行、應由蘇俄共同派遣代表商議、赤塔不能單獨進行、此種聲明、與優林所發布赤塔政府爲完全獨立國家之歷次宣言、完全相反、且赤塔與蘇俄訂立經濟協定、乃内部之事、中赤之交涉、並不涉及蘇俄之領土、是蘇俄並無加入之理由、外交當局卽據此駁覆、優林並無答辯、及後優林離京、此項交涉、亦卽歸於完全停頓之狀態、上月越飛以蘇俄及赤塔兩政府總代表名義來京、同時赤塔政府並非獨立國家之事實亦表曝於世、故我國認定赤塔爲交涉主體之主張、不得不稍與變更、且爲從速 
 
 

Page 7

 
 
第一萬七千八百十六號;中華民國十一年 西曆一千九百二十二年九月二十八號
星期四 * *解决一切懸案起見·與越飛亦爲相當之接洽·惟該氏此次東下之最大目的·在獲得中日兩國對蘇俄之正式承認·故其最初之表示·希望訂立中俄兩國恢復正式國交之條約其他一切問題·則組織委員　或由兩國互派之使領解决之·當局卽答以此事尙未達到適當時機·各國之態度·不能不相當的注意·現在應從速解决一切懸案·以圖增進中俄兩國之親善關係·則訂約問題·將來不患不能解决·越飛對之雖無明白表示·然已相當諒解·後即照會外部·主張組織中俄會議·以解决一切問題·並詢問開會地點及日期·外部於十三日答覆·接受此議·主張地點即在北京·日期一層·則中國政府向來希望從速解决懸案·自願早日開會·俟越飛自長春返京·即可舉行·越飛方面隨於十九日再覆外部·表示同意·并謂一俟回京·即可立辦會議事務·（覆文已見二十四日本報）此中俄會議醞釀經過之大槪情形也· 
　　將來會議時·以兩國關係之複雜·兩方提案必不在少數·然關係最重大者·當爲下列四案·㈠庫恰撤兵間題·㈡中東路問題·㈢松黑兩江航權問題·㈣恢復通商問題·四問題討論之决序·現在尙難預測·在俄代表方面·則頗欲先議通商問題·訂立條約·以便牽引至事實上之承認·其他三問題不以爲急·我國方面情形適屬相反·將來或主張首先解决庫恰撤兵問題·此事或可希望俄國之讓步· 
　　在此會議未舉行之前·而欲窺測其前途·則當注意俄代表之態度·我國向來外交方針·祇求公遺·乘勢掠奪·可謂絶無·故使俄代表亦能持公正態度·會議前途·頗可樂觀·惟俄代表之態度果何如乎·聞俄代表方面前曾流露『如日俄問題解决·則中俄間一切事件·自可順流而下』之言·其意即爲長春日俄會議能有圓滿結果·則對華交涉不妨取較爲强硬之態度·故推測俄代表之態度·不能不注意長春會議之趨勢·以最近形勢觀之·日本佔領庫頁島（即薩哈運）之野心·尙未放棄·而俄代表處處希望引入日本承認勞農政府·長春會議之前途·殊少成功之望·（據聞已於二十五日會議决裂·）果如此則俄國之態度或可不至驕强·而中俄會議·不無幾希之望也· 
[奉天日僑販賣雅牌之外訊]  
　　字林報十八日法庫門通訊云·滿洲日僑皆服本國政府之管轄·昔此間日商有不正當營業兩種·令俱絶跡·一係賣淫·禁絶已有數年·一爲私售嗎啡·今似亦絶跡·日商之有此良好結果·非因其能遷善改過·實由於日政府之干涉·賣淫之禁·因數年前國會中爲其妨害國家名譽·議决禁止故·私售嗎啡·近始盛行·但日官似加以阻遏·故街市中之嗎啡鬼·今已大减·惟私售雅片·則情形大異·日官旣不加干涉·亦不願助中政府掃除禍毒·售者日多·購者絶易·法庫門一埠人口三萬·而日人私售雅片者·約有二十所·本埠日商除此外幾無他種營業·正當商業反致無利可獲·前有某日商開一布肆·終以虧本閉歇·今日人之私售雅片·已彰明昭著·爲其唯一謀生之途·普通皆假充藥房·陳列藥品牙粉等物·而定價絶昻·蓋其意固不在此也·亦有於門首標開掘洋井字樣者倘有入談開井事者·卽以工程師不在家對·鄉間亦復雅片充斥·皆由乘馬之華人輸連·警察熟視不敢詰·倘一干涉·即報復立至·地方長官固正直而饒才具·極欲除莠安良·然此種問題·事權不一·卽欲過問·亦到處荆棘·惟烟風之盛·華警亦不能辭其咎·日本燕子窼之貧苦華民·固可諉謂不能入内搜查·而稍有身家之犯禁私吸者·亦不肯逮捕·豈能逃其責耶·日政府於此無所舉動·誠堪詫異·倘日政府欲加以禁阻者·其事絶易·祇須行文於當地領事而已·倘長此不禁·日本正當商業恐將無立足之地矣· 
[梁如浩抵威後之行動]  
　　字林報二十一日威海衛通訊略云·接收威海衛之委員長梁如浩·及委員書記等·約二十人·於十九日抵埠·梁氏此行·係代表中政府出席中英委員會·籌商移交威海衛事宜·俟雙方委員商妥·然後將其結果呈報北京倫敦 
兩政府·加以批准或修改·是以威埠華人於委員團之來·自覺倍極歡迎·如在碼頭紥成松柏牌樓·委員登岸時·燃放爆竹·商店住户多懸旗掛彩·皆所以示歡迎之熱誠·惟於歡迎聲中·並未含絲毫排英意味·此堪爲兩國邦交上欣幸者也·英國所派委員長濟南總領事吉爾思氏·副委員長白倫德氏·高林氏等·日内可望來威·惟正式開會日期·及會議大綱·自下尙未商定·華委員方面·刻正遍訪威埠著名人士·諮詢意見·甚爲忙碌·按威埠原屬兩縣轄境·大約以劉公島爲分界·據昔日施惠登淡氏報告·氣候寒冷·土地荒蕪·樹木稀少·泥質皆砂礫·境内殷富華人僅有一家·某當局嘗稱威埠母須築良好之通衢·以其居民多貧不能備車也·是以深知威埠昔日情形者·必將承認該埠於物質及社會兩方面俱能漸有進步·以至今日·幾造其巓·故埠中人士竭力主張保留原有境界·劉歸市民管理·巡警團練·亦悉由市民自辦·但料除第一憎外·申政府恐未必能輕允也· 
[苪恩施之中國財政自立談]  
　　美國前駐華公使苪恩施氏·在北京銀行家敎育家及名 
流大會演說中國財政問題·主張制憲借欵·日來外間批評者頗多·苪君恐有誤會·特將日前演說詞全文披露·茲爲譯錄如次·中國惟一理財之策·賴借債以濟政府之需·爲日久矣·朝野之士其洞達時務者·皆深省於今日之事·非改弦更張·恐不免於破產·不知爲今之計·其要不在債欵之多·而在財政與銀行專家熟籌大計·以利用中國之富源·因使公私信用互相維繫焉·夫重樹中國財政之基·以敦其信用·其在今日·實表見治才之良機·綜其富源·何者不具·因勢利導·財用不匱·微特不見拙於人·而力侔者且寡也·就本而言·中國雖仍治農業·而計其所產食品·足贍世界之需者·尙不在少數也·至論其餘諸富源·力役之給·尤爲無敵·利用之道·方在萌芽·而其可徵之稅·若處置得所·足以瞻全國之用而有餘·稽其債累·乃爲世界諸國中之最小者·今請並舉各國所負之債·而中國債率較各國爲小·蓋總而計之·每人所負僅及四元二角耳·夫印度債率倍於此數·日本債率八倍之·美國債率五十六倍之·英國債率二百倍之·德國債率二百八十倍之·法國債率三百四十七倍之·而各國人民所有之資產之異同·則未之計也·藉令計之·而中國之債仍不失爲各國之最微者·雖然·因當今債率之低·而以增高債累爲元害·智者不爲也·中國所處之勢·與他國殊·其内債利息之高·遠過他國·非以中國營業之不足恃而然·乃以可圖之利甚鉅·而華人及習於短期投資之重利耳·因是之故·中國政府依營業之例·欲在本國錢市不出重息而稱貸巨欵·不可得矣·夫各銀行須出息百分之十或十二·以得借欵·而轉貸與人可得息百分之十八·此種利息之率·已經相習·雖政府亦無如之何也·然中國政府及其資本家出息百分之八或百分之九·便得貸欵於外國·事之可圖·宜無過此·而惜其可質之賦稅已將質盡矣·故雖有損於中國財政之自由·設非許外人以讓與之利·而欲求假貸於外商·其勢不易·乘今之時·若能熟籌國用·定爲制度·以獲鄰國之信用·則中國出息不高·而易於借欵·其受益非淺鮮也·中國政府財政之艱難·及其緣由·盡人知之·母庸詳論·舉其要者·則政府任意借債·以飽私人·各省督軍取求無厭·馴至擅取國賦·據爲已有·而中央又不從事綜核·質而言之·黨系及黨魁所需之費·與公家之會計相混·卒至不可究詰·中國物產雖繁·而内亂相尋·無有寗日·今其經濟生命已迫垂危·夫政治秩序·則舉國不能殷富·此事之至不可忽者也·故政府財政之失計·其害足使人民顚連無告·大亂旣至·其貽禍有不勝言者·當此之時·然後求撥亂反正·所費才力金錢·不知其幾何矣·然則國基分崩·受其累者微特人民·即袖手旁觀視政府之顚危而不扶持者·亦不能免焉·識時務者咸知欲挽中國内外之憂危·非力圖財政自立不可·較而論之·憂之起於内亂者爲尤重·蓋内亂不止·雖外助無補於國計·而外人干涉國家獨立之機緣·日見其多·欲救其敝·則舉國最爲老成練達之士·須倡其端·何者中國圖始·則外人易於樂成也·中國之未來·全賴財政之領袖·今其大問題之所在·視中國銀行家能否通力組織·以維持公衆之信用·因以助政府樹敗政大計·使中國公私財源並爲信用之基·此而不圖·則銀行家必首受其害·世界非不助中國也·惟俟其圖始·中國銀行家若詳籌財政計畫·應中國之所需·則求外國資本援助·寗不可得哉·此事若濟·則中國財政之自由·不足慮矣·就今而言·世界諸國其欲求統治中國者·直可云無·蓋政策如此·非樹敵於天下不可·雖然中國人民若聽政府之顚危·而不維助·則外人干涉·必不能幸免·何者舍此無他道也·頃來中國所詳加討論而未有作爲之銀行團·僅得乘此時機方爲统理中國財政之機械焉·當今之時·銀行團由各國合而成之·誠無意負此責·中國財政若能倡始·是其最歡迎者也·夫猛獸視弱而擊·銀行團則不若是之毒也·夫其所以無爲者·以茲事體大·圖始殊不易耳·美洲之合衆國·富甲全球·其應倡始固矣·惜其財政上尙分區域·而乏統一之機關·而其政府與財政·又無密切之維繫·是以欲在他國爲建設之事業·不得垂手而就也·美國財主·如售債票·其於國外交易·視爲利益者·蓋有抵押之債票·而美衆所願購者·至在遠方發展大規模之組織·以期商業各國均被其益·而美國得其應享之權·則尙未計及·以售票之家·於此等事業·視爲迂遠也·英法銀行家所持之見較異·則以其習於此種計畫·而又欲在遠方維持其威信·但其國内之變故又太多·舍此而外·惟日本審知此事之重要耳·不論銀行團之繁重·與其各分子利益之遠近·今之局勢·只在中國倡其端·則銀行團雖欲無爲而不可得·中國之情與他國異·夫費最少之智力金錢·而得鉅大酬報·未有過於中國財政及經濟之機關者·今之所重·即當制憲之際·政府不容不存在耳·或以制憲手續·未爲重要·然而欲求統一·舍此又無他道·蓋政府足使全國瞻仰者惟此·舍此不圖·後患深長矣·欲使制憲之事善始善終·則憲期借欵·必不可缺·此種借欵·僅得用爲文治之費·如國會及外國債息是也·約而計之·每月四百萬足矣·政府應先定預算·分派每月借欵之所得·而使各機關直接向各銀行取其分内之欵·依斯道也·則公衆盡知此種欵項·不作軍事與政治之用矣·當此間不容髮之時·制憲旣畢·政府國會權限旣明·急宜從事整理財政·又當整理之事·中國銀行代表與銀行團代表通力合作·予中國政府以資助·此種計畫·論其可行而有效·已經練達者所熟計·必得公衆之信仰·制憲期内·若政府能依此維時八九月·則　信用日增·而無抵押之資助·亦日見其多·然則分派抵押品於各債主·而以國帑寄存外國銀行之習慣·非不可去也·凡中國可稅之富源·措施得宜·其所出若斯之鉅·而政府之信用·足以應外債而有餘矣·（未完） 
[吉林通訊（隱）]  
　　外交三案之團體大會 
本月十六日午後一時·省議會因交涉各案·開團體大會·蔡交涉員陶道尹均蒞會出席·先由主席劉副議長·報告開會宗旨·次由蔡交涉員報告天圖路取引所電車公司各案·在奉與日領交涉情形·略謂鄙人此次赴奉·與赤塚領事交涉各案·共計四十三天·此項交涉困難·當爲人所共知·當吉原領事未來之前·張司令曾爲此事·電經省長召令鄙人往與談話·詎吉原首以去年取引所事爲言·并請以非正式公文·咨由張道尹辦理·余曰從前之事·書面上並無根據·底蘊我亦未知·如欲着手辦理·非從新調查不可·此爲爾我要好之談·捨此别無辦法·彼方無奈·始表同意·正在調查間·哈埠即來取引所開辦之耗·此間聞之·異常激烈·巡帥因調省長到奉協商·次日余亦赴奉·先與赤塚領事商議·正與交涉間·適接陶道尹報告天圖鐵路開工情形·余因請赤塚領事·飭先停工·彼云此係正式開工·未便停止·且此爲民國七年之事·延至今日開工·他方均責我辦事不力·如欲停工·祗可以一星期爲限·余曰·天圖公司·乃日人與省政府合辦之公司·其合同内容·尙未雙方議妥·斷無先行開工之理·交涉再三·始允轉飭停工·但此案詳情·余究未知·乃由省長電飭延吉陶道尹來省報告·惟赤塚對於各案·原擬各自商量·後爲速圖解决起見·乃併案商議·其在取引所·他所注意者·以買賣糧錢兩項爲最甚·謂此係按照通商條約辦理·人民如果反抗·釀成事變·即惟地方長官是問·如無效力·必起國際交涉·卽至國交决裂·亦所勿恤·余云·此等語直同笑談·查哈埠糧錢買賣處所·華商早已設立·今見貴國商人·忽有同一營業之取引所出現·未免有侵利權·自應設法抵制·此爲商業上應有之行爲·爾我交素莫逆·似未可以此强人所難·如必欲辦·只好限定買賣日本商品·以免利益衝突·伊云·祗辦商品·辦錢糧·毫無利益可言·可否買賣三分之一·以資調劑·余曰·如照此辦·界限未免混淆·權利仍是衝突·實難允許·伊見無可辨駁·遂亦就我範圍·電車公司一案·赤塚提出五條·要求合辦甚力·余以爲内有電燈廠一條·如不取消·電車無利可圖·否則須借給我方二百數十萬元·以作資本·合同由雙方另定·是時日領在景榮亭請客·幾次談話·方見就緒·天圖一案·當陶道尹未到奉前·日領擬與本員同見巡帥解决·余云·君欲利用短少時間·解决此事·余絶對不能贊成·當請吉長路魏局長賈得長·到奉研究·擬將余之提出對案·先行商妥·後見巡帥·正商議間·陶道尹適到·晤談之下·亦以此舉爲然·逐往見赤塚·謂此事錯在從前·現在辦法·祇有先從修改合同入手·此項對案·意見如果相同·仍須請由長官核准·否則無效·日領亦頗同意·惟字句間尙略有爭持·嗣奉巡帥面諭·此案宜速解决·萬一激怒吾民·致傷邦交·亦甚可慮·鄙人亦以爲然·目下即應急求解决·此皆已往之情形也·所有本員提出對案之意見·是否妥協·應請大家研究·以便决定云云·次由陶道尹報告·略謂天圖開工·係八月初十日·惟初八日接堺領子電稱·去年八日十七日小幡公使·曾函外交部·謂此案係於民國七年批准·何以迄今尙未發照·應請從速核發·並咨行吉林省長官·轉飭公司查照·現在華日費用甚大·不得不積極進行等語·鄙人以未接部省此項命令·伊電云云·當然未足爲證·所幸人心憤激·可爲後援·乃親到二道淸與之磋商·其時接省電·命其先停後商·初未允許·嗣經詳說利害·始允停工兩星期·靜候此間解决·主席劉副議長謂·蔡交涉員日内尙須赴奉·適間所言·各項對案合同之意見·未知大家以爲何如·請表决當時在場各員·有謂某項對案合同之某某等條·明係暗授彼方將來伸縮之地·貽害桑梓·何可勝言·如不删改·吾人民斷難承認·有謂各項對案·條目甚繁·若不審愼考慮·難免貽禍將來·似此重大事件·斷非片時所能表决·應行寛緩數日·以便從長審議·有謂對案合同·彼方雖大致同意·惟字句間省須爭持·是於我方權利·能否保持·尙難預必·應請於合同字句雙方酌妥之後·未經簽印之先·速將全部寄交本省開會·以便公同表决·而免流弊其時人情激昂·均有不滿意各對案合同之表示·於是發言紛紛·幾至鬨堂·最後主席謂蔡交涉員明日（十七日）晚軍·即須動身赴奉·大家如有意見·不妨簽條寄請酌奪·衆贊成·乃振鈴散會· 
[長沙通信（華）]  
　　湘南解决之尾聲組織新政府之籌備 
湘南陳嘉祜之軍隊·因失去戰鬭力·已受宋謝吳賀唐葉之收編·陳偕團長蔣隆棻譚蒙王鉞等·率衛隊二百餘名·由武岡走入洪江·此項衛隊·將由沅陵鎭守使蔡鉅猷收編·陳等則隻身離開湘境·湘南之事·今後已無問題·宋鶴康謝國光·於二十一日在寶慶啓程來省·葉開鑫亦於二十日在武岡動身·宋謝均湘鄉人·由衡寶進省·須過湘鄉·將在本籍留住一二日·大約二十五六日必可到省·宋臨行時·電囑寶慶鎭守使吳劍學·會同湘西之蔡·淸理潰兵·其餘各軍一律開回原防·故長衡道上·軍隊奏凱·甚形凌亂·郴永防務·郴屬留第十團團長汪磊·第七團團長謝煌燾·（前爲陳旅防地·現未指定何軍接防·故命注謝暫駐·兩團皆屬第一師·）永屬則由以前防軍羅先　之第七混成旅分布·羅旅本僅四營·自陳軍竄入永屬·煽動該部·現所存者不不及一團·仍存在旅之名稱·羅不自安·堅呈辭職·趙炎午氏以羅素有模範旅長之稱·而湘南議員又聯名致函總部·力稱羅賢·故不准其辭職·惟羅兵力太薄·不敷分配·故又命第一師第二旅長唐生智·留駐永州·此湘南軍事解决之經過實况也· 
　　戰事旣平·今後之最大問題·莫不知爲一組織新政府一·新政府之首領·仍是趙炎午氏·决選省長之票·僅有二縣無電·省長選舉事務所·已去電嚴催·並電令已選各縣取銷選舉分所·俟此二縣票到·即將公布選舉省長經過·至新政府之成立·第一步係省長就職·其次乃及於組織新省務院·選舉各司司長·省長就職以前·總司令部必先廢除·故總部中人已着手辦理結束·關於歷年軍費·已令各軍於半月内列表備考·逾期不覆·槪置不理·（與總部同時撤銷者·尙有戒嚴司令部·）總部辦事人員·將消納於將來之軍務司·該司司長雖有宋鶴庚魯滌平之呼聲·然必不能成爲事實·因司長之規定·軍人當選必先解除其軍職·非手握重兵者所願也·將來此席大半歸總部參謀長李佑文所得·惟有田應詔林德軒鄒序郴等頗欲與之競爭·故此時不能斷言·新小長之就職期·聞已預擬十月十日·以便省慶與國慶同時·但恐事實上無此迅速耳· 
　　新政府成立之前·財政問題·頗難解决·現趙氏已咨請省議會開放米禁·每石提收護照捐一元·省議員對於此案·知否决則絶新政府之生機·故定於二十三日開議·必可通過·惟議員荆嗣佑提出辦法·擬限制護照數目·分期試辦·第一期出米一百萬石再分四期各出五十萬石·每逾月爲一期·（去年舊護照尙有一百萬石·合計出口米三百萬石·）並明定用途·議員多數贊成此議·此放米問題之眞相也·其他財政機關·如釐金榷運造幣廠等·均將大加整頓·釐金例由就近防軍提撥·今總部旣有限令·各軍淸理軍費之明令·新政府成立後·財權統一·提撥之舉·必設法消除·以前軍費欠數·或將設一前總司令部軍需淸理處·結算淸償·以後則按月由政府發給軍餉·榷運局現在亦不能收集各縣解欵·蓋軍人提撥·與釐金同也·局長鄒序郴本一武人出身·已擬就七大計畫·志在必行·造幣廠前已改爲商辦·後又經省議會議决改爲官辦·財政廳呈准委任賓步程爲廠長·秋節前當可視事云· 
[萍鄉路礦工潮之經過（長沙通信）]  
　　萍鄉路礦罷工風潮·頗爲擴大·初以未得共詳·函託該處友人調查·至昨日始得函覆·函將經過情形補誌如次·萍鄉煤礦·位於縣屬之安源·合株萍路局及礦局工人計之·約在二萬人以外·該工人等曾組織俱樂部·創辦工餘學校·及消費組合各事業·此次係因粤漢路罷工事起·潮流所趨·該部遂亦從而響應·先提出三項條件·㈠保護俱樂部·㈡津貼俱樂部附設學校·㈢發給存薪·此條件提出後·路礦兩局已承認矣·而多數工人以此尙未滿足工人之需求·復於十四日再提出條件十三條·要求兩局承認·並於次日全體罷工·以俟解决·蓋以兩局監工人等對於工人頗虐待·如工人餐宿處惡濁異常·臭氣蒸欎·每房屋一間住至數十人·監工工頭對於工人工作·稍不如意·動輒棍打足踢·怒駡其餘事也·不寗惟是·該兩局均係每一工頭管工人五十名·其實祇有三十人工作·此三十人須作五十人之事·每日服務時間·至十三四小時之久·其餘二十人之工資·歸之工頭中飽·工頭恐監工挑撥·則月納報效若干·監工恐總監工挑撥·則亦每月報效若干·總監工每月所得之報效·多至二千元·其他可知矣·有此種種·工人久已積不能平·此次特藉粤漢路罷工風潮爆發之耳·罷工之後·兩局恐工人或有暴動·動嗣北兵一旅·駐山彈壓·而工人舉動·則極爲文明·特推出監察二十人·手執白旗·到處巡視·工人對此監察者·亦如軍士之對於官·異常服從·彈壓兵爲所感動·亦與之表示同情·路礦兩局不得已·乃倩當地商會出而調停·該會遂推出陳盛芳張紹芳等六人爲代表·與兩方接洽·礦局亦派出全權代表舒繼俊·路局派出李義藩·與工人代表李隆郅·就工人原提條件·切實磋商·至十八日上午·始逐條解决·三方簽字·於是日下午·由工人代表集合全體工人·在大操坪宣布·工人均甚滿意·即於是日晚·全體上工·绝大風潮遂於此完全解决·茲將該條件附錄如次·（一）俱樂部改爲工會·路礦兩局承認工會有代表工人向兩局交涉之權（二）以後兩局開除工人·須得工會之同意·（三）從本月起·兩局每月例假·廢止大禮拜·採用小禮拜·（解决）仍用大禮拜加發工資（四）以後工人例假·病假·婚喪假·兩局須照發工資·（五）每年十二月須發給夾薪·（解决）發半薪·（六）工人因公受傷·不能工作者·兩局須營養終身·照工人工資多少·按月發給·（七）兩局從前積欠工人存餉·一律發給·（解决）礦局分五個月發淸·路局即日發淸·（八罷工期間工錢·須由兩局照發·（九）每月兩局須各津貼二百元·爲工會常月費·本月起實行·（十）以後兩局職員·不得毆打工人·（十一）窿工全體工人·須加工資五成·（解决）分别增加·並改用洋元（十二）添補窿工工頭·須向窿内管班大工·照資格深淺提升·不得由監工私行錄用·（十三）路礦工人·每日工資在四角以下者·須增加一角· 
 
 

Page 8

 
 
第一萬七千八百十六號;中華民國十一年 西曆一千九百二十二年九月二十八號
星期四 * *   
 
 

Page 9

 
 
第一萬七千八百十六號;中華民國十一年 西曆一千九百二十二年九月二十八號
星期四 * *   
 
 

Page 10

 
 
第一萬七千八百十六號;中華民國十一年 西曆一千九百二十二年九月二十八號
星期四 * *國内要聞二 
[山西通信（將行）]  
　　五十萬人之示威運重㈤ 
　　外人誚吾國之政治、爲紙面政治、僅訂章程、不必實行、吾人觀察晋政、眞極紙面之大觀矣、四五年來、山西單行之出版品、不下千餘種、即閻氏手製之「人民須知」一種、共印二百七十萬本、此書每頁之印費、合五千四百元、其他章程條例、無不斐然可觀、使舍事實而僅看紙面、則日本之維新、美國之改造、其當年氣象、亦遠不及山西之今日、宜平山西以素不知名之邊省、驟震大聲於世界、甚矣宣傳之收效宏也、此次「五十萬人的示威運動」期中之種種宣傳方法、吾人已介結其一二矣、試再觀其擬定之各機關戒吸烟丹辦法、尤有雷厲風行之槪、其辦法如下、㈠議定各機關員役、由直接官長負完全責任、例如科長由廳長處長負責、科員由科長負責、依此類推、㈠凡沾染嗜好者取寛大主義、限期戒除、其辦法分爲自舉及檢舉兩期、（甲）自舉期限爲二十日、自八月二十一日起至九月十日止、凡有嗜好而自已報明該管人員者、應聲明係願於若干日内自已戒除、或入公立之醫院戒除、（乙）檢查期限爲二十日、自九月十一日起至九月末日止、凡未經自舉之人員、由各機關首領遞次責成嚴密檢查、送所調驗、勒令戒除、㈠四十日以後、（卽十月一日以後）用投櫃法、由軍省兩署委定監察員若干名、除已自舉及檢舉者外、凡投櫃有名、經監察員認爲應行調驗者、送所調驗、調實按法懲辦、並由省公署將 
其姓名籍貫職務、通令全省各機關、永不委用云云、辦法宣布後、輿論大譁、謂投櫃何用鹽察、鹽察員何不由社會推舉、而由軍省兩署委派、投櫃有名者、何不一律付公共機關核騐、而必經監察員之認可、此種辦法、意果何在耶、斯乃僅就紙面言之、若進論事實、則尤足令人不可解者矣、 
　　關於山西官吏吸食及販賣烟丹情形、各報均載其一二、本報歐滄君通訊、亦迭記其詳情矣、娘子關内、何地非烟、太原城中、無官不吸、欲述其内幕、則更僕難盡、即舉其姓名、非五車能容、此盈千盈百之烟官中、最爲社會之目標者有三人、㈠警務處長南桂馨、烟癮最大而心術最險、部下吸烟者幾居大多數、凡沿黃河各縣保安警察所駐之地、即烟丹最盛之處、罰欵之重、尤駭聽聞、人民之傾家蕩產者、比比皆是、而烟官烟警皆成資本家、警署拘留所之黑暗、乃比之巴黎當年之巴時的大獄、年來吾晋烟禁之所以毫無效果、且變本加厲者、實南氏一人之罪、最近京津各報紛紛記載南氏販賣及吸食烟丹、與被路工總局職員趙守鈺搜拿等事實、南仍不知歛跡、反囂登報自辯、人益輕之、說者謂南果惜毛愛羽者、何不逕赴京調驗、以大白於全晋、否則攬鏡自照、亦當無言矣、南以與烟禁最直接有關係之人、而不自行檢舉、當然無人敢告發之、使之服罪、但此人不悟、山西之烟禁、終無肅淸之望、㈡憲兵司令張建、烟容滿面、同於南氏、去年本報歐滄君通訊所記與某團長包販大批金丹之某司令、卽張氏也、自整理市範後、張氏究以外省人、且與當局關係不深、　不敢不自舉、戒烟於陸軍醫院、院長劉某並不習醫、告張氏曰、戒烟於醫院、絶不感苦、故張誤從之、乃至第三日之夜半、而張幾絶命、前服烟如常、决難再戒、張總領憲兵、與金丹來源之某鐵路關係最密、張氏不去、丹禍不止、㈢太原　長邢殿元、本一政客、今領袖全城、宜如何以身作則、市政公所每月集乞丐車夫之流百十人、使之戒烟、號稱自新會、人皆笑之、此等情形、閻知之最詳、八月十九日閻面告各官吏曰、「一般老百姓之言論、認爲當先從在官人員作出個樣子來、然後纔能辦到老百姓、若不然就有官吏能隨便、老百姓不能隨便等語發生、已有多人以此見問、可見老百姓亦不肯讓人、先將在官有位人員揪扯住不肯放鬆、此亦可畏也、」吾人蟄處娘子關中、日聽閻官之說法、未嘗不頑石點頭、及觀其行、則以記者之目光　豆、不禁起坐井觀天之感、天之蒼蒼、其正色耶、其非正色耶、孰從而辨之、 
[甘肅之裁兵聲（蘭州通信）]  
　　甘肅財政困難、紙幣停兌、餉糈時虞缺乏、政局迭生險象、遂由官廳省議會參事會各法團各巨紳會議籌商、咸以裁兵節餉、爲維持甘局之不二法門、當即電商各鎭、亦極贊助、西寗鎭守使馬麒、涼州鎭守使馬廷襄、寗　護軍使馬鴻賓·公推甘州鎭守使馬麟爲代表、晋省會商一切、茲由各方議决三項辦法、㈠將張廣建時新添軍隊一律裁去、㈡各軍軍餉、一律平均、㈢全省軍隊、均照二成裁减、經督軍陸洪濤贊成、允許均餉、即時實行、裁兵於十二年四月一號實行、并由各法團及諸巨紳電邀各鎭親自進省、再爲會商、刻下各鎭已經來、均請軍民兩長主持實行、毋須進省、回族各鎭、除馬麟在省贊成外、　覔錄三馬來電如下、㈠涼州來電、省參事會並轉敎育會商會農會紳界賈張羅李秦馬諸先生均鑒、接奉艷電、祇悉關懐梓桑、力圖補救、竊以甘局癥結所在、早在高明意計之中、敷陳條議、具佩熱心、而採納施行、責在當道、事難諱飾、無俟煩言、廷勷現因要務、刻難分身、後有機緣、再趨奉敎、特電肅復、順頌公祺、馬廷勷卅印、㈡西寗來電、省參事會省議會省敎育會省商商省農會賈禹卿先生均鑒、艷電祇悉、蘭山湟水、千里寸心、遠辱電音、亟思馳晤、一紓積愫、惟以湟中連歲雹災、本年秋穫雖豐、尙不克復數年之元氣、所有爛買糧石、現經全數豁免、敝軍糧餉、不得不另籌挹注、前次親至北大通巡視甘凉至湟運道、山路崎嶇、轉輸不易、刻正另籌辦法、不獲抽身來省、事與願違、不勝歉仄、至於裁兵均餉整理財政諸大端、有軍民兩長爲之主持、議會諸公爲之監督、參事會及紳學商農各界先生、爲之極力維持、玉使業已商議於前、麒箇人私意、但求早日實行、先去重餉、繼裁冗兵、爲我甘民稍輕擔負、尤願當事者行之以公、施之有序、則麒等方且佩仰服從之無旣、夫尙何求、謹布愚忱、諸惟諒察、復頌秋禧、馬麒叩卅、㈢寗夏來電、省參事會轉各團體曁紳界均鑒、艷電敬悉、諸公爲籌地方利益、招賓晋省、歡欣之至、賓自本年春初、即擬晋省、面領敎益、並研究補救桑梓方法、無奈鄰封不靖、土匪疊起、籌防籌維、時無暇晷、窺目下東北匪情來省一則、殊難如命、如湟涼各使到省時、賓選派代表、往參末議、共策進行、特此奉復、馬鴻賓加印、接觀以上各電、純係表面敷衍語、並無切實贊成之意、故裁兵問題、去實行時期尙遙遠也、 
[川省憲法籌備處成立記]  
　　千呼萬喚之省憲籌備處、於九月九日始假　川銀行地點、舉行成立大會、是日天雨、到會者約百餘人、主任籌備員劉成勳演說云、今日四川省憲法會議籌備處、組織成立、承省議會及各機關各法團各學校各界諸先生惠臨、成勳等得此機會、獲領敎益、至爲感荷、謹代表籌備員全體、先向諸先生道謝、後更略述經過情形及成　等之决心、一年以前、省議會卽已制定四川省憲法會議組織法、并依據組織法、選出籌備員、成勳等學識簡陃、豈能當此重任、但自念身爲川人、親見十年來不爭則亂之局、而深感痛苦、亦欲追隨七千萬人民、共謀百年根本之大計、卒之遲徊審愼、前月方始通電就職、至今方始成立籌備處、言之益覺慚愧、然亦自有不得已之苦衷、川人運動省憲之熱烈、全國共知、然因前時省中一二有力者、未能澈底了解、誤認議會籌制憲卽爲制憲而爭議以起、成勳等以爲寛假時日、調恊不難、少數苟肯服從多數、自可平流順進、以底於成、先自養成憲政的良好習慣於今日、卽以保持憲法之神聖尊嚴於將來、成勳等咸知憲法多由人民流血而得、然確信川人歷次犧牲、足爲購取憲法之代價、寗負因循遷延之咎、不忍復見流血之慘、因是遲之又久、以至於今、此種苦衷、應求川人共同諒解也、現在内戰已平、障碍已去、根本　　、實爲布憲自治、此外别無辦法、以國家論、川省旣爲自治省分、亦卽爲組織聯省國家之一份子、於憲法上將聯省政府與省政府之事權　分、使法律形式與政治實質、相合而發、眞正統一、得以完成、以各省論、湘浙省已制憲、廣東亦有省憲草案、南如桂滇黔、北如奉吉黑、無不以聯省自治相號召、大勢如此、豈能抵抗、加以川人疊經兵禍、痛苦已深、將欲取得自由、則省憲爲必要工具、將欲保障自由、則省憲爲必要證劵、故全省人民、一致要求省憲法早日制定、又皆以籌備相敦促、成勳等至此、義無　辭、因不揣愚陋、勉自承任、并當竭誠盡力、積極籌備、以無負省議會及七千萬川人委托之盛意、至於此後若何進行、尙求諸先生隨時指敎、使省憲早定、自治克成、得與各省共同組織中華聯省民主國、則厚幸矣、謹祝民主國萬歲、聯省自治萬歲、次來賓省議會熊議長演說云、聯省自治與統一、人多認爲兩途、頗不了解、殊不知民國成立以、皆由各省力量、中央實辦不到、如欲辦到、則非廢省除道不可、廢中央則無辦法、故統一一一端、仍非聯邦不可、如不講聯邦、仍將統一破壞了、故與其假統一、仍不如創行聯邦、今吾所希望諸公者有三、㈠對於此會、須着實做去、更望認此會爲絶頂重要事業、㈡經費、湖南對於此項經費、亦須百數十萬、吾川較湖南地盤產生、均爲豐富、此種欵項、當然易於籌劃、㈢吾觀今年趨勢、主張聯省自治者居多、故極希望於諸公行之、又次有法政學校楊伯謙校長薛晋賢廳長等相繼演說畢、乃散會、 
粤中最近之軍民兩政（平） 
[兩陳均感困難]  
　　粤中民政自陳席儒舉出後、粤人頗爲懐疑、以爲陳一商人而作省長、於政治上夙無經騐、此後民治、恐難發展、惟當未就職前、陳對於軍民分治、政治公開、確說得天花亂墜、及其就職、發出宣言、關於對内對外、革弊興利、又甚娓娓動聽、因此一般人甚望其有一番新猷、藉慰民意、而粤人所最感苦痛者、厥惟紙幣、陳號稱富商、於財政上當有經驗、此次取於上場、必於財政上略有把握、紙幣必能設法維持、乃陳自就任後、迄今已及兩旬、不惟政治上之興革、未見有所實行、卽維持紙幣、亦無確實辦法、於是責言紛至、日來各軍官、亦已迭向陳氏責難、謂紙幣低折日甚、恐軍心譁變、而省會則議决請省長宣佈維持紙幣辦法、以蘇民困、陳席儒處此將何以渡過難關、如再無辦法、惟有辭職而去耳、且陳氏上臺、雖曰得各軍官贊同、實則出於陳炯明一人之意、各軍 
官多退有後言、故對陳無一賀電、因此人皆料其不能久於其位、此則民政之可爲悲觀也、至於軍政、自陳炯明復任總司令後、似能鎭懾一切、而葉舉又有回省就參謀長職之說、内部諒解亦已經融洽、然細察其内容、則各將領均以勞苦功高、頗多奢望、驕兵悍將、駕馭爲難、且陳氏之意、甚欲疎通孫氏、使不爲已患、而部下將領、多不謂然、以此意見上已不能盡協、而地盤問題、尤難支配、聞將來决將善後處裁撤、易名爲善後督辦、以更多位置一二人、但此次政變、爲陳氏出力者、人數甚多、又何能一一盡副其願、此誠陳復職後最困難之問題也、又以軍餉浩繁、應付不易、聞日前曾與陳席儒互商、協定一種辦法、將來各地防軍、指定駐紥地點、所有該軍餉項、准其在該處稅收裁留、此事實行後、各縣稅收、不必報解財廳、惟駐防軍官之命是聽、是駐在地之軍官、卽不啻獨覇一方、不免將廣東無形分割、但各地肥瘠不同、必惹起爭端、其救濟之法、則擬以某處稅餉、如抵充該軍軍費有餘、卽以撥之近地友軍云云、此恐亦一句空言、蓋各軍旣視所駐地爲彼之地盤、又安肯分贈他人、且統一財政、不得截留稅餉、陳炯明之電、言猶在耳、乃忽有此種辦法、眞令人莫名其妙、聞此種辦法之由來、乃因各縣征收、多屬銀毫、而繳解則爲紙幣、故由各軍 
就地籌餉、以免吃虧、惟各屬准抵軍餉外、仍不敷軍費二十萬、而省中政費一切、僅取之省城一隅、其何能濟、不知當局究有何法以善其後也、 
[蕪湖近聞紀要]  
　　皖南鎭守使馬聯申、日前由蕪赴寗、表面係爲蘇皖等省聯防問題、實因謀充安徽裁兵督辦事、有所接洽、馬此次並未赴蚌、業已乘輪回蕪、據政界某君云、某機關於二十六日接衆議院議員王迪成來電、謂皖籍議員、多數贊成馬聯甲爲安徽裁兵督辦、並已轉達府院、請勿另派他人云云、學生界得此消息、甚爲憤激常晚召集臨時會議、公决誓死反對、並推舉代表三人赴省報告學生總會、想日内當有一種表示、 
　　蕪湖警察餉項、因省庫奇窮、每月財政廳發下之通知書、均未能領欵濟用、故警餉已拖欠五個月未發、警察廳長胡佩齋、以節關伊邇、需欵甚急、特於二十六日午後乘輪晉省、與許省長馬財廳長面商、廳内日行公事、由行政科長徐史雲暫代、 
　　皖北一帶、土匪日形猖獗、擄人勒贖之事、時有所聞、日前定遠屬之周橋地方、又發現大股土匪、快槍約有數十桿、該鎭商店、悉被搶刦一空、綁票八人、因强索奉遂、竟遭槍斃、張督聞訊、當令駐紥全椒縣之新安武軍前往兜剿、現該匪等已竄往界牌集、 
　　許省長派安徽水利局員余胆德、赴美國考察水利農田事宜、余君昨已乘輪過蕪赴滬、以便候船放洋、 
　　蕪湖烟酒兩業代表吳義隆大有等商號、因傅求强迫接三區菸酒事務分局局長事、特報告總商會、電請許省長、迅轉翟局長、撤銷傅求委狀、以順商情、 
　　自政府頒發禁止奬劵明令後、全國人民、莫不額手稱慶、蕪湖各界以安徽軍民兩長、尙無禁售奬劵之明文、遂於二十六日下午二時、在縣敎育會開聯席會議、公决電請張督許省長、卽日通令六十縣知事、一體嚴禁奬劵發售、以期根本禁絶、又聞奬劵業、亦於是日開會討論、 
有决定中秋節一律閉歇之說、 
[杭州快信]  
　　本届浙東西水災、各縣知事憚於䟦涉、不肯下鄕履勘、甚至省委到地、會同赴鄕勘視者、亦不過十之二三、省議會將俟開會時提出查辦、 
　　金衢嚴處四府同鄕會派代表、一師校長何炳松·一中校長黃人望、赴上海華洋義振會乞撥振欵、昨已首途、　　慈谿疏濬淹浦、以工代振案、現已開始動工、惟經費需二萬餘元、尙待籌募、聞邑紳吳錦堂首捐五千、 
　　浙運皖米必經蘇滬、沈省長迭與韓省長電商取締辦法、以杜朦混、現浙省已定將所給米商護照、採辦人姓名米數曁護照號數及限期、按旬列表咨請蘇省通令查照 
　　浙江公立法校因事停頓、現已於二十五日開課、 
[南京快信]  
　　贛省長謝遠涵、昨由滬來、旅寗贛同鄕推代表八人、 
赴車站歡迎、謝因急於赴京、未入城、即渡江轉車北上、　　旅寗贛同鄕會電南昌各公團、不贊　鄒日煃長贛、主張仍促謝遠涵到任、 
　　院電齊韓兩長、就近派員赴滬、敦促徐謙赴京、就司法總長任、兩長將派員前往、 
　　敎育部規定各私立學校、每月收取學費、大學不得過三十元、中學不得過十元、小學不得過六角、昨令蘇敎育廳轉飭遵照、 
　　國會議員推定陶保晋等、會同旅京蘇同鄕會代表、返寗淸查舊庫、聞日内卽可抵寗、 
　　齊督擬秋節後冋寗河原籍葬親、且冬防瞬届、昨電召各鎭守使各師旅長來省、討論防務布置、以期週密、 
　　荷蘭國駐京公使歐登科、偕其夫人不日由濟南乘車來寗游覽、兩長令温交涉員、籌備招待事宜、 
　　齊韓兩長日前電部、請撥海州築埠經費二百萬、昨得部復、即提閣議公决、 
　　昨日祀孔、韓省長親赴聖廟行禮、各機關各學校、均懸掛國旗、以示慶祝、 
　　蚌埠新安武軍一部分、前晚因鬧餉譁變、幸張文生事前防範甚嚴、旋即平靖、 
　　前晚警廳派保安隊數址名、在下關百利西飯店、拘獲烟賭犯二十餘名、聞由多海軍中入、旋由廳分别訊明、處罰省釋、此事先得英領同意、故未起交涉、 
地方通信 
[松江]  
　　組織壬戌俱樂部楓涇人汪山與陳企唐程佩忍等、在南鎭浙界、組織壬戌俱樂部、刻已羅致部員四十餘人、内分交際幹事庶務調查會計等科、業已設立籌備處、現正在進行中、 
　　商會請禁奬劵店松商會前據會董周廷珍等請禁販賣奬劵、業經函轉縣署布告、各商號以一紙具文、毫無實效、且經省長嚴令勒閉、各奬劵店仍營業如前、並無何種影響、故又續請商會、於昨日再函縣署、一律派警勒閉、不悉温知事能爲民除害否、 
[蘇州]  
　　測量隊預備出發水利工程局王督辦昨委派該局測量隊黃隊長、帶領測量隊員三十餘人、赴錫測量、黃奉委後、除飭各隊員收拾行裝、預備即日起行外、先期并 
委派測量員趙某、携帶該局公函至錫、請無錫縣署、代覓相當房屋一所、以便測量隊員抵錫後下榻云、 
　　敎職員加薪運動第七學區敎職員加薪運動、現定十月一日下午二時、假座城内舊學前文丞相祠中區一校、開區敎職員第二次大會、昨已分函、邀請各敎職員、如期蒞會、列席與議矣、 
　　大批湘省難民過境湘城市之肖涇鎭、前日上午、由 
揚澄湖開來江北船兩艘、内載湖南籍難民潘殷民等一百十一七名、即由鄕民黃某等、公凑銅元十餘千、給難民領袖潘某具領散發、聞該船在肖涇躭擱一宵、次晨即解纜出境、向常熟縣屬唐市方面而去、 
　　宋區長呈請出巡水警第三區宋忠樑區長、近以所屬各鄕、匪盜充斥、現値新糓登場、恐有開場聚賭或乘間刦掠情事、擬親自出巡、並攷查各地防務、昨已呈請水警廳長核示、一俟核准、即當乘坐巡艦、出發游巡、 
　　縣署財政之窘狀縣署財政近來異常竭蹶、征起之稅、撥解無存、時届秋節、各省校經費、又奉令撥發、郭知事因於前日向銀行錢莊息借欵項、惟値靑黃不接之時、廳者寥寥、故異常焦灼云、 
[無錫]  
　　鞋作主求給洋碼全城上鞋作共有十餘家、近因米價飛漲、錢碼低跌、而各鞋號付給工資、仍以錢計、殊屬虧耗太巨、特由大市橋鞋作主人任金魯張麻子等發起、要求各店主改給洋碼、二十五日、由任等邀集各店主、 
至長樂茶樓談判數次、各店主祗允略加工資、不允改算洋碼、無結果而散、晚間由各作主通知各店、謂如二十七日仍不切實解决、即須罷工云云、各鞋店主以今歲營業淸淡、存貨甚多、故均冷淡視之、茲錄各作主提出上鞋價目如下、包樑洋四分、包根八釐、行上二分半、直脚細上嗶嘰西緞三分、直脚包皮四分半、直脚西緞嵌線四分、灣脚皮邊五分半、灣脚重上四分半、男反上六分半、女反上連排六分、女正上連排四分、 
[鎭江]  
　　廳委蒞鎭勘荒徒邑各鄕山田本年被災受傷、秋收大爲减色、業經各鄕董報請縣署、轉報財廳、派員勘察、茲聞財政廳已派委王元來鎭、隨同省委、至各鄕查勘被災情形、約四五日間、方可查竣、 
　　警區嚴厲查烟徒邑城内外私賣鴉片機關、自經張 
知事令行所屬警區、勒限十日一體拿辦後、此數日問、各區拿解烟案到縣者、計有二三十起、分别罰辦、刻下鎭市、賣烟户均已畏罪收歇、不至如前次之公然售賣矣 
[淸江]  
　　督運局委員勘工揚州運河工程總局張督辦、以運河上游善後工程、有許多未經修理者、現特委該局技正王幼珊君、來上游察看一切、聞王君已於昨日抵浦、週歷勘畢、據云、以碎石工程爲首要、應提前輿工云云、善後工程總辦王萬兩君、亦以呈請接修爲要、聞不日即行開工、 
[南通]  
　　通大農科棉作部近訊南通大學農科棉作部、比年以來、注意選種、頗爲精到、近又延聘留美棉學碩士張通武君、主持該部事務、精選純良種子、爲推廣民間之預備、現聞已躉選大批鷄脚棉種、預備出售、一般栽培家、爭先訂購者、日有數起云、 
[安慶]  
　　一工學潮紀皖省第一甲種工業學校、自史浩然辭職後、遷延數月、始經敎育廳委任程地範接允、本月二十二日程校長佈告、上學年未曾完全考試者、於星期日補考、詎未考各生、恐將來分數不及格、均不謂然、由劉傑張壽全史某黃某等二十餘人、當晚赴校長室要求免攷、程答以願否補考、各隨其便、而劉等仍堅求取消佈告、程不允、劉等遂大聲喝打、并將電燈總機關扭閉、登時全校黑暗、惟當時有不直劉等所爲者、上前護程、劉等見勢不敵、僅砸毁臉盆一個、打碎窗格玻璃兩塊、程得未遭毆辱、劉等走後、程校長亦出校、當晚程至周褘侯家暫息、次日仍照常上課、多數學生、仍挽勸程氏回校、程旋奔赴省署、向許省長訴說劉傑等鬧事情形、許大怒、隨飭三科擬稿、令飭敎廳、迅將爲首學生劉傑等五人、一律開除、其餘附和之吳澤之等四人、各記大過一次、程回校後、即將省長敎廳校長會銜開除牌示懸掛、劉等見之大譁、謂用勦匪式公事開除學生、適校長派齋夫搬運開除各生行李、又復鬨鬧、齋夫退回、各生始罷、迨至晚問、全體開會討論、對於牌示應取何種態度、旋以劉傑等開除取不干涉主義付表决、多數起立、袒劉諸人不服、始僅大駡、繼則用武、章樹榮劉銳江澄虞孝元等卽拾物亂擊、顧思煌解尙賢濮德毅王光宇王恒韓等五人均受傷、鬨打後、遍覓校長不得、劉方學生遂將程校長與學監何飶齋行李搬出校外、聞毆打時、程尙在校内、見來勢凶猛、恐遭毒手、大門已閉、祇得翻窗而逃、現在秩序大亂、尙未聞有若何解决辦法也、 
雜評一 
[再論煙賭（默）]  
　　說者謂烟賭之所以不能禁由於地方官之不能切實奉行地方官之所以不能切實奉行由於烟賭之徒恃有外力軍力紳力三種爲之庇護大抵通商巨埠多恃外力内地則恃軍力與紳力而地方官不敢得罪於彼輩此烟賭之所以屢禁而不絶也 
　　雖然地方官之所以畏此三種勢力者其最大原因仍可謂爲畏省長之勢力也蓋此三種勢力可以直接運動省長可以向省長說情與硬索省長苟徇情面而敷衍之者必且以地方官爲多事結果非特無功反以獲咎故地方官之不敢厲禁烟賭即懼因此獲咎也反是而爲省長者能先破除情面不爲此三種勢力所動地方官有爲難省長力爲之助地方官能辦此爲難之案省長力爲奬勵如此則地方官得省長保障可以放膽進行而不復有所畏矣由斯以言禁烟賭一事須先有不畏强禦之省長而後始有不畏强禦之地方官今之省長雷厲風行以禁烟賭以督促知事果已先下此不畏强禦之决心乎 
 
 

Page 11

 
 
第一萬七千八百十六號;中華民國十一年 西曆一千九百二十二年九月二十八號
星期四 * *   
 
 

Page 12

 
 
第一萬七千八百十六號;中華民國十一年 西曆一千九百二十二年九月二十八號
星期四 * *   
 
 

Page 13

 
 
第一萬七千八百十六號;中華民國十一年 西曆一千九百二十二年九月二十八號
星期四 * *本埠新聞 
[全國司法會議成立大會紀]  
　　與會者···十一省區之代表提議案···七十三件　　徐季龍演說「憲法」「參政」「司法」三大問題 
　　自今春杭縣律師公會發起全國司法會議通電全國法團以來、各方一致贊同聯合籌備、至昨日下午一時、乃假座江蘇省敎育會三樓、舉行成立大會、直至五時半始止、各代表復另開審查會、更有晚宴、兹詳紀之如左、 
到會之代表杭縣公會阮性存、許壬、鄞縣公會朱鼎煦、吳國昌、夏口公會施洋、吳縣公會蔣中覺（兼代江蘇法政學校）、章世菼、蘇州法學研究會葉正甲、上海公會張一鵬、張家鎭、沙訓義、上海法學研究會金鴻翔、王開疆、神州法政學校校友會孫鑑、浙江公立法政學校壽景偉、東吳法科大學江平一、北京公會兼律師協會陳炳堃、湖南羣洽法政學校羅傑、達材法政學校兼代長沙公會馬續常、湖南公立法政學校任紹選、開封公會傅凌雲、浙江公立法政學校陳霆銳等二十二人、其餘保定公會金華公會福建法醫學會等各法國、均預先來函囑託杭縣上海兩公會代表兼代、 
　　開會之情形㈠振鈴開會、㈡公推張一鵬爲臨時主席、㈢張主席述開會宗旨、（詞附後）、㈣請來賓徐季龍君演說「憲法」「參政」「司法」三大問題、（詞附後）、㈤追認全國司法會議組織大綱、嗣因北京公會代表陳炳堃以該大綱應有修改之處、各代表互相討論、决定現在先行追認、候下届開會時再行提出修改、㈥主席報告各省法團提議司法上應興應革議案、計有七十三件、今日續到吳縣公會夏口公會議案、因不及付印、决定今晚趕印齊備、再行分送各代表研究、㈦公推審查員、因議案頗多、决定到會各代表皆爲審查員、每晨由各代表分組審查、午後再開大會、㈧主席報告收支賬略、收到吳縣公會經費洋五十元、杭縣公會一百元、鄞縣公會五十元、湖南公立法政學校三十元、長沙公會三十元、上海公會先　三百元、其餘支出各賬從略、㈨各代表攝影、㈩以上各項報告畢、由各會員相繼演說、散會、 
　　開會之宗旨主席報告云、全國司法會議、今日開成立大會、原來本會由杭縣律師公會發起、本年春間、通電全國法團、徵求贊諾、不獨公私法團、一致贊同、敦促成立、卽中央司法當局、亦復覆電嘉許、期有建議之上聞、其所以致此美滿之結果者、良由發起本會之宗旨、純正堅定、順世界之潮流、應國内之需要、羣衆歡迎、殆非倖致、溯自五月間定期開會、其時受奉直戰爭之影響、水陸交通、十九斷絶、然各處代表間關來滬者、猶達十餘團體、二十餘人、祇以茲事體大、不敢以少數主持、談話决議、寛展會期、益求完備、並委託杭縣公會草擬組織大綱、仍復函電交馳、隨時商榷、今幸如期聚集、截至昨日、聯翩報到者、計省十一、團體三十二、代表人數五十、提出議案件數七十一、諸君子不遠千里、聲應氣求、凡在同人、固深懽忭、而所提議案、關係於司法前途者、尤爲重要、共和國家、主權在民、司法爲三權之一、各代表爲箇體之一、主權在民之實現、於本會矢之矣、　　徐謙之演詞今日承張雲搏先生及諸君之邀、得參與此會、盛情可感、惟比以應基督救國會演講、忙碌異常、故事前未加預備、姑就私見所及、爲諸君道之、今舉國人俱知制憲之重要矣、蓋惟有根本憲法、而一切紛亂解决、乃有遵循、惟制憲之權、果將誰寄、今人競言國會 
制憲、國會爲普通立法機關、制憲豈普通立法可比、以普通立法機關、而寄非常大法之權、誠哉其無當已、蘇維埃、人每稱之爲過激黨或爲多數黨、稱之爲過激黨者、毁之也、稱之爲多數黨者、以共在國會中占有多數也、而蘇維埃之内質、則未嘗有加以探討、余敢以簡短之語斷之、則蘇維埃者、即一黨專政也、夫以制憲事業之大、而乃以一黨獨攬、不容第二黨有存在餘地、則其結果、必致違反民情、而不適實際、蘇維埃惟一之缺點、亦卽在此、外此政黨政治、已成爲今日政治之普通狀態、一國同時容有二黨以上、爲政治活動、勢力迭爲消長、然不問在位在野、俱能互爲牽制、互爲監督、惟政黨政治掌握中之制憲、恒爲政黨活動之武器、故其内幕、不免於私、現在國會制憲、雖於出席及表决人數、限制特嚴、以防一黨之專制、而仍無以絶少數人之野心、不足以爲善法、余以爲今日吾人所當認爲最妥善之制憲、其權當以屬諸全國國民、即全國制憲是已、我國今日政治狀態、紛亂已極、自民國草剏、中經袁氏帝制、張勳復辟、徐世昌非法總統、更急轉卽成今日之狀態、一言蔽之、仍非合法而已、國民於此紛擾之中、一般心理、力冀統一、然統一爲一籠統之名詞、其方式乃多端、舉其大體、則有集權分權、集權之不適於今日、德奥已與吾人以先軍、外考各國情形、則同爲分權、而一一比較、其異點又甚多、此蓋國情之互異、未可以甲國之情形、强而施之乙國、方今我國之談統一者、集權分權、均有其人、然此種主張、俱有討論之餘地、未可以主分權而毁集權、亦不可以主集權而謗分權、更不可以此種主張之不同、而遽據爲戰爭之原因、蓋惟變更國體、或斷賣國土、吾人方可視爲民國之公敵、乃出之以戰爭而不恤、至此項主張、儘可詳加討論也、追稽昔例、集權旣成弩末、而分權之說、又可自兩面解釋之一曰中央分權於各省、一曰各省分權於中央、斯語雖奇特、然按諸現勢、中央軍政財政、無一不仰賴各省、而爲各省所截、權旣無有、分云何哉、故惟一途徑、惟有各省分權於中央、蓋無論各省之軍閥爲罪惡、而實權操諸其手、無可諱也、今人競言國民參政、更有女子參政之怒潮、亦勃然興起、惟處茲時會、衣食不寗、不能參政、無暇參政、且亦不敢參政、故參政云云、亦僅空言、余以爲國民果欲根本謀自衛、舍國民參與司法外無他道、全民制憲、雖一時或不可能、而由國民自動集議、明白宣示、何者爲我國民所欲、何者爲我國民所惡、使從事制憲者有所遵循、誠不容一刻緩也、今日諸君開會、即爲國民參與司法之第一聲、願於諸君開其端、而有冀多數國民之繼其後也、怱促陳詞、不免疏漏、亦惟以示私心對諸君熱烈之希望而已、 
　　審查之情况成立大會散會後、卽由各代表再開審　　查會、當場推舉張君一鵬爲審查長、其他各代表爲審查員、分爲三組辦事、㈠審查關於司法制度各議案、㈡審查關於司法文令各議案、㈢審查關於其他各議案、並訂定於今日（二十八日）上午、開第一組審查會、下午開第二組審查會、明日再開第三組審查會、議畢、遂散、 
　　晚間之歡宴昨日午後七時、張一鵬君假靜安寺路盛氏洋房、柬邀各省法團代表許壬·傅凌雲·蔣中覺君等二十餘人宴、至九時許、始盡歡散席、 
[檀島商業大會之吾國代表]  
　　檀香山商業大會、我國各團體代表參與者尙屬寥寥、上海總商會以時期日迫、故於前日分函各業公所、催速選派得力代表、以便赴會後有所發表、茲聞各團體已派定者、除穆藕初君爲政府特派外、已有四人、即總商會趙 
普卿君工商研究會趙桂芬君·華商紗廠聯合會畢雲程君·洋貨商業公會樂松榮君·西人方面爲美國商務參贊安諾德君·絲繭檢查所總理陶迪Ｄ·ＥＤoughty君·各代表已定十月六號乘威爾遜總統號出發、所有艙位、已由福德Ａ·ＨＦord氏代定十位、惟總商會所派之趙普卿君、尙未定奪、因趙君以滬事較繁、恐不克分身、函會辭謝、但趙君萬一自身不能赴會、或將另委代表、且聞 
趙君對於大會發表之意見、已有數端、如對於改入西籍逃債避罪之商儈、和明商會不許我國商人個人入會、及西商在華對我國職員不平等之待遇等、皆有所主張、如趙君不能辭總商會之委託、則擬帶一隨員一同赴會云、 
[總商會徵求改革稅制之意見]  
　　上海總商會、昨爲徵求入會各商業團體對於此次北京關稅研究會、主張改革稅制之意見、分函各團體、原函如下、逕啓者、接准北京關稅研究會各省代表曁會國商會聯合會張維鏞等篠日來電、以敝等謬膺代表、參與關稅研究會議、於討論裁釐加稅問題之外、并研究及於廢除常關免辦出產銷塲兩稅、更進而討論免除海關出口轉口等稅各項問題、但磋議結果、遂發生廢除上述一切舊稅·改徵所得營業二種新稅問題云云、查原電所主張改革稅制各問題、事關商業全體利在、亟應預爲研究、以資應付、爲此照錄來電、備函送請台閱、務乞尊處對於此事詳加討論、發抒意見、並卽惠賜敎言、俾得集思廣益、以期一致主張、諸祈　照辦理、至爲公感、 
[總商會臨時會董會紀]  
　　上海總商會、昨因有要事解决、并召集請禁奬劵·及裁釐加稅二委員開議、均在常會室開會、列席之會董、除宋會長主席及方會長請假外、會董到者如徐乾麟·陳文鑑·沈聯芳·田祈原·徐冠南·薛文泰·袁履登·石運乾·葉惠鈞等、因人數不多、故未能解决、對於請禁彩票委員會、因官廳已有限在十月内一律禁絶之說、故已不成問題、對於裁釐加稅委員會、則因關係重大、亦無人有所建議、故均爲普通談話、至六時半、即行散會、 
[商會聯合會總事務所往來電]  
　　總事務所致鄂事務所哿電漢口總商會轉省事務所鑒、據關稅討論會各代表篠電稱、因關稅問題、議將本届常會移京舉行、當復以事關變更議案、無權取决、候 
諮詢各省取决多數等語、又原電稱已派代表赴漢接洽、貴省意見若何、希電告、總事務所哿、 
　　鄂省事務所復總事務所梗電上海總商會轉總事務所鑒、哿電悉、本届常會、未便變更議案、移京舉行、已電阻否認、京無代表到漢、尙祈協爭、全國商會聯合會湖北省事務所梗、 
　　浙事務所致總事務所敬電上海商聯會總事所鑒、頃接江蘇王兆昌武漢王先庚諸君篠日北京來電（篠電已載本月二十一日本報）等由、現在貴事務所對於此事、如何主張、乞迅賜復、俾便接洽、無任盼荷、杭州總商會曁商聯會事務所敬、 
　　總事務所復浙事務所宥電杭州總商會曁商聯會浙省事務所鑒、敬電誦悉、本届常會、不便變更議案、移京舉行、鄂省已有梗電否認、謹先錄電奉復、即祈察照、中華全國商會聯合會總事務所宥、 
　　總事務所再致各省宥電全國各總商商各省商聯會事務所鑒、正發郵間、接鄂省事務所梗電稱、本届常會未便變更議案移京舉行、已電阻否認、京無代表到漢、尙祈協爭等語、並聞、上海總商會已舉定代表赴漢與會、合併奉聞、商聯會總事務所宥、 
[銀行公會反對十一年新公債]  
　　本埠銀行公會、因政府發行十一年千萬元新公債、於前日曾開緊急會議、議决不認、故於前昨兩日、先後分電各處、表示反對、茲彙錄其電文如左、 
　　㈠致大總統及國務院電大總統國務院鈞鑒、公債失信、流毒社會、人民怨嗟、遍及全國、此次政府動議、發行新債、各報喧傳後、敝會曾電請京公會將已發公債、本息愆期、人民受累、已非淺鮮、向政府痛哭陳詞、並懇政府停止續發新債、近閱報載、政府對於新債、仍復積極進行、並有不日頒布條例之說、滬上全市骚動、人民異常憤激、羣籌抵制之法、伏念我大總統復位伊始、公債價格驟增、足見公債關係政府非常重大、此次若再發新債、貽害人民、殊違大總統體恤民艱之意、務懇迅飭財部停新債、速籌鞏固已發公債信用、以收人心、而固邦基、臨電不勝悚惶待命之至、上海銀行公會宥、 
　　㈡致財部電財政部總次長鈞鑒、公債失信、流毒社會、人民怨嗟、遍及全國、此次大部動議、發行新債、各報喧傳後、敝會曾電請京公會、將已發公債本息愆期、人民受累已非淺鮮、向政府痛哭陳詞、並懇政府停止發 
行、以紓民困、近閱報載、大部對於新債、仍復積極進行、滬上全市骚動、人民異常憤激、各法團連日會議、君籌抵制之法、伏念大部握財政樞紐、當謀金融安寗、若祗救燃眉之急、不顧噬臍之患、竊恐國信喪失殆盡、挽救 
更無良策、惟有仰懇大部尊重民意、速籌鞏固已發公債信用、保障未經償還各債、然後再謀續發計劃、政體改革共和、與專制不同、民碞可畏、近今與上古一轍、謹爲芻獻、伏希採納、臨電不勝悚惶待命之至、上海銀行公會感、 
　　㈢致總稅務司電譯文總稅務司鈞鑒、報載政府發行十一年千萬元新公債、已得閣下同意、深爲駭異、茲經全體開會、僉以已發行各項債劵、付息還本、延期不發、上海金融界斷不能再代政府買賣此項新公債、或做抵押、閣下衆望所歸、諒表同意、務乞向政府阻發新公債、以維金融之安寜、並乞示復、上海銀行公會、 
　　㈣致各埠通電各埠商會銀行公會鑒、公債失信、流毒社會、人民痛苦、遍及全國、此次政府動議、發行新債、各報喧傳後、敝會曾電請京公會迅與政府交涉、並請轉咨安稅務司阻止進行、詎知政府違反民意、各方運動、 
壹意孤行、京公會無力抵抗、茲經敝會邀全體會員集議、僉謂政府旣不愛我人民、我人民亦惟急謀自衛、公决此後政府如有新公債發行、凡我銀行界、槪不收受抵押、並警告各地證劵交易所、勿再代爲賣買、庶發行無效、民困得蘇、不特金融不致擾亂、商業亦得安寗、務乞各發天良、一致行動、以培民脈、而挽危局、除登報通告分電全國各團體外、特此電達、伏希垂察、上海銀行公會感、 
[部議蘇債改名後之請裁兵電]  
　　國是會議昨接南京徐瀛等電云、國是會議鑒、頃電財政部文曰、報載大部對於蘇省建議七百萬公債、會核結果主將原名國庫二字圈去、改爲蘇省災歉善後公債、完全歸蘇負責等語、其自爲謀則善矣、其亦爲蘇計否耶、查此次公債、其名稱雖有瑕疵、然全爲整理江蘇省内國家財政不得已而設、大部對於吾蘇軍費、向主不核減、致使由年支四百餘萬、增至一千一百餘萬、近亦八九百萬、歷年收支相抵、亦積虧至一千二百餘萬、幾陷吾蘇於破產地位、其過究將誰屬、今大部旣不主核減軍費又不主依法交會、反欲以一駁卸責、未　大部認此次積虧爲國家所負乎、抑爲吾蘇所負乎、觀吾蘇爲國家負債旣鉅、積欠又多、因之省費亦大受影響、卽以最窮而補助最少之省農會論、亦積欠已逾三月、領不到欵、例此以推、其他可知、倘無相當救濟辦法、則治安且將不保矣、萬乞大部採納江蘇旅京同鄕會及江蘇旅京同鄕省治促進會主張、切向陸軍部商撤客軍、或先減二師、以輕負擔、國家命脈在江蘇、江蘇之幸、抑亦國家之幸也、臨電切迫、伏候明敎等語、江蘇國是促進會南京各界聯合會徐瀛等叩、 
[孫中山代表北上]  
　　孫中山代表郭泰祺等三人、於昨日（二十七日）晨乘滬寗路花車掛在九點三十分鐘開行之特别快車赴寗、轉津浦車北上、 
[上海第四次特别賽之馬名表]  
　　近日秋雨連綿、若星期五夜不止、則星期六之賽、改期與否、尙不可知也、聞是日其賽八次、一次爲跳欄賽跑（第一次）、四次平常賽馬、尙有三次爲漢地克普、（此字係英文Ｈandicap之譯音、意爲競賽時優者加磅、或劣者輕磅、得令劣者與優者同力、可與優者爭勝也、因中文無確當及簡單之字句以譯其意、故祗照其音譯之、）與賽之馬、共有九十七匹、（馬名另列於後）各馬中良駒幾占其半、若亞而皮兒（OldBill）出而與賽、第一次之跳欄跑、則其勝可預必也、至於色而物勝（Salvation）、在江灣應重一百五十二磅、而今只有一百四十九磅（因上海所量之尺寸小於江灣）、又爲愛痕道勒斯（A·N·Dallas）所騎、其勝亦可預必也、其他如可因沙倫司（Coinsutance）、恩派亞大利（ＥmpireDahlia）、阿沙倫司（Assurance）等、均有佔勝之希望、而尙有粟色之地亞利亞兒（TheOriole）、本爲良駒、奈近日脚步遲鈍、將不能與彼等爭勝矣、下半年初次出賽、即有許多良駒、其結果必大有可觀、讀者其俟之、茲將馬名表列下、 
　　馬名　　色尺馬度寸磅重號衣顏色 
司街拉克　　Skylark　　　　　　　　　灰三○一五二靑蓮衣金黃領袖口 
慷慨大利　　ConqnerorDahlla　灰三一一五五金黃衣深藍袖及帽 
地彭敵　　　TheBandit　　　　　　　粟一三一一五五紅酒衣金黃箍及帽 
地白里憨　　TheBrigand　　　　　　褐一三一五一紅酒衣金黃箍及帽 
扣司　　　　Guise　　　　　　　　　　　灰一三○一一三深藍衣格子背帶綠帽　 
牌喜而　　　Barhill　　　　　　　　　粟一三一一五五老黃衣藍背帶黑帽 
果跑　　　　Guldborg　　　　　　　　乳一三二一五八紅衣白背帶及帽 
挪跑　　　　Nordborg　　　　　　　　乳一三三一六一紅衣白背帶及帽 
掃層司帶　　SouihernStar　　　　灰一三○一五一黑衣粉紅箍及帽 
莫登因派浮　MoltuminParvo　　　棕一三○一五二深藍衣白滿天星帽 
色福克賽　　Sufforkshire　　　　粟一一二一五八紫衣白箍及帽 
軋蘭司蘭　　GrandSlam　　　　　　　灰一三二一五八紫衣白箍及帽 
佛力意前　　HxecandEasy　　　　　灰一二三一四九橘黃衣黑背帶黑袖帽 
地金　　　　TheKing　　　　　　　　　灰一三三一六一完全金黃 
亞而皮兒　　OldBill　　　　　　　　　粟一三○一五二藍衣綠袖 
克老跑羅　　Crowborough　　　　　褐一三二一五八玫瑰衣黑袖及帽 
司登拉　　　Stanbllght　　　　　　黃一三○一五二咖啡衣金黃袖及邊及帽 
求納　　　　Djemnah　　　　　　　　　黃一四○一六四綠衣背鐵錨黃帽 
索勿令大利　SovereignDahlla　灰一三二一五八完全藍衣 
色而物勝　　Salvation　　　　　　　黃一二三一四九完全藍衣 
得利蘭　　　Truslland　　　　　　　棕一四○一六四完全藍衣 
司帶蘭　　　Stsrland　　　　　　　　灰一三一一五五完全藍衣 
龍司帶　　　LoneStar　　　　　　　　灰一三○一五二酒黃衣 
葛來好　　　Greyhound　　　　　　　灰一三一一五五綠衣黑背帶及帽 
來首利杜福　MiserrimusDoleful灰一三二一六八白衣綠箍及帽 
克司密司托孩XimasToy　　　　　　　　灰一三一一五一紫衣白箍老黃帽 
　物不來拿　Silva　lann　　　　　　黃一二三一六一黃衣黃黑箍及袖黑帽 
（未完） 
 
 

Page 14

 
 
第一萬七千八百十六號;中華民國十一年 西曆一千九百二十二年九月二十八號
星期四 * *[昌興郵船公司之消息]  
　　本埠太平洋線郵船之兼駛檀香山埠者·向祇花旗·中國·東洋汽社三家·近來昌興公司以新郵船澳后坎后兩輪·開行已經數班·其所預定兼灣檀香山埠之計劃·亦將實行·但因海線上南北距離頗遠·若灣檀香山而赴温哥武·則航路甚長·必將多經日期·有逾每班四星期之定例·故經該總行决定·撤消長崎及小吕宋二埠·本定九月二十一日由温哥武開出十月七日到申之澳洲皇后爲始·即不走小吕宋埠·現得總行來電·澳后船爲修理輪身·二十一日不及開行·已展遲一星期·改由本日赴滬·故定十月十四號停駛小吕宋·卽此回航班·便兼駛檀香山·而四週之定期·可與不灣檀島之亞后俄后輪同一速率·下次坎后輪之兼灣檀香山·在十一月二十日云· 
　　該公司又爲擴充載客營業及發展中國航務計·上海分公司之總大班·已特上條陳·請將由申赴温哥武及維多利亞等埠之頭二三等艙位價·一律減短若干·以期招徠旅客·此項請求·現已寄往總行矣· 
　　至坎后與澳后兩輪之客位·除頭等艙由滬往温哥武·與亞后俄后兩輪同爲三百四十六元外·其二等及三等客位價·現有分别·蓋艙位旣較亞俄兩皇后輪爲優·故票價亦另定矣·今將其價格之不同者查明紀後· 
　　艙位别往地坎澳后新價亞俄后原價 
　　二等室上海赴温哥武二○三元美金一七三元美金　　三等艙上海赴温哥武一二五元一一五元 
　　二等室香港赴温哥武二一八元一八八元 
　　三等艙香港赴温哥武一三○元·一二五元 
[僑日華工歸國日多]  
　　一月以來·日本驅逐華工傘商出境回滬者·已達百餘·現在雖略有華工及苦力商之在日·亦各惴惴不安·前日博愛丸來申·留日之温洲傘商·由門司下輪還國者·計有朱林齊·黄振明·姚穗法·林乾三·葉志呈·陳仁書·陳福善·鄒際勳等十數人·面由神户還國者·又有朱耀芝·周邦張·周須進·徐作卿·至吳服商刻亦大帮回華·同時來滬者有林聖舍·楊眭春·楊眭昌·眭秀等等·昨日由筑後凡歸國者·此項傘商吳服商及理髮匠等更爲衆多·且皆由横濱下輪者·長崎亦有歸國·計梁英·樓啓民·陳紹彝·邵廷南·葛傳武·葛方武·李發幸·林宗香等等·共四十餘名·其中傘商與吳服商居多·蓋驅逐華工之趨勢·已由門司神户長崎而及横濱矣· 
[航業消息彙紀]  
　　中國郵船公司之南京號·十六號由舊金山開出後·現已過檀島赴日本·將經横濱神户來滬·下月十一日可抵上海·預定進口後船泊招商局中棧·翌日開赴香港·又尼維號現定三十日從香港駛出·十月三日抵上海·當日便往美國·仍取道長崎横濱經檀島而至舊金山·十月二十五日可抵美國也· 
　　法郵船安瑞合里杜號·由馬賽開出後·本日可從海防駛過·昨得電訊·十月三日到上海·將於黄浦碼頭停泊·船上有八月二十五日前之法國寄華郵件·又大英公司之杜哥拉號·十月三號可從新嘉坡經過· 
　　英國兵艦卡立司爾號·向駐威海衛·近由艦長愛文生氏命駛來申·業於昨日午刻進口·艦長當卽登岸·該艦留滬一星期·下月五號開往長江一帶巡弋·又有同駐威海衛之豆朋號兵艦·不久亦將開來·該艦抵申後·則須留滬三週云· 
　　日郵船山城丸·由日載來白糖一千九百十六包·冰糖三百包·綿紗布六百二十八件·紙頭四百十六件·錫紙一百十三件·又日光丸載來白糖一萬七千一百九十四包·綿紗布一千一百三十五件·紙頭錫紙六百零二件·　　此次日郵船諏訪丸·從歐洲載來顏料七千四百四十七桶·轉口六百四十四件·硝子三千三百二十二件·白籘六百十七件·五金共有二萬四千九百八十三件·茶葉二百箱·洋酒六百五十桶·綿紗一百三十八件·洋釘一百桶·又鹿島丸之出口東洋湖絲·裝至英法者·計七百零二件·絹品三百十二件云· 
稅則會今日續開大會 
[　　通過美國四項提案續議善後章程第一欵]  
　　修改稅則委員會·前日下午二時·假總商會開會·討論善後章程第一欵·當有美國代表提案一件·經衆詳細討論·至六時餘始畢·通過案件大意如下·㈠所有從量徵稅之進口貨·須按當地市價·加除百分之五稅額及百分之七之使費·㈠中國應將進口貨從何國輸入（即原產地）設法登記明白·爲實行此項辦法起見·以後所有進口貨·無論直接間接·須在包袋及發票·將原產地明白登記·出口貨之到達地·亦應同樣辦理·㈠中國海關應將各口岸估價方法及人員·設法改良·㈠上海應設調查貨價機關·調查土貨與洋貨批發市價·作爲海關顧問機關·至主持此項機關之人·應擇其富有海關經騐者·又該會定今日下午開大會·繼續討論善後章程云· 
[寶山册單局建造新屋]  
　　寶山縣自辦淸丈之後·田賦一淸·因民間時有買賣·非隨時勘丈·註册過户·調換方單·仍恐日久混淆·故於淸丈事畢·改組田地册單事務局·凡遇來請過户換單者·酌收費用·以爲經久之資·辦理以來·成績甚著·民間亦頗感便利·今夏印湘蓀局長鑒於原借邑廟房屋·不敷辦公·特在廟西購地建局·所費萬金·即在歷年收入積餘欵内動支·現在將次工竣·聞擬先行遷入·俟明年陽曆元旦·補舉落成之禮云· 
[世界報界大會紀錄將出版]  
　　去年十月美國哈佛之世界報界大會·現擬發行一書·名「哈佛世界報界大會紀」·由美國滿索里大學附設之新開學校校長威廉姆Ｄ·Ｗ·ＷＩＬＬＩＡＭＳ氏主撰·内容除大會經過情形外·尙有哈定總統之著述·按哈定總統曾在新聞界供職有年·故對新聞事業·必有可貴之紀載·至大會經過情形中·凡各國報界代表之演說辭·皆從詳載入·該書計六百頁·約三十萬字·定價每册美金洋五元·由美政府委員會司庫勃朗君發行·茲將英文地址附下·ＭＲ·ＪＡＭＥＳＷＲＩＧＨＴＢＲＯＷＮ·ＩＩＩ７ＷＯＲＬＢＢＵＩＬＢＩＮＧ，ＮＳＷＹＯＲＫ· 
[美國總領事回滬]  
　　星報云·美總領事克銀漢氏於兩星期前往北京天津靑島一帶游歷·刻已倦游回滬·將乘本日特别快車抵埠· 
[友華銀行滙市報告]  
　　昨日友華銀行滙市報告云·二十六日倫敦大條銀價·近遠期俱未動·紐約銀價縮至六角九分三七五·倫敦紐約間滙價爲四元四角一分二五·今日此間各國掛牌匯價·僅美金縮爲七十五元二角五分·佛郎至九百八十五枚·餘均未動·通日市况復岑寂而穩定·英鎊匯率微平·美金成交頗似昨價·上午英鎊售價·九十月份三先令五便士六八七五·遠期三先令五便士七五·購價各長○六二五·美金需要視昨日稍好·售價九十月份七十六元六角二分半·遠期七十六元七角五分·購價各長一角二分半·日金售價十一十二月份六十二兩六錢二分半·購價六十二兩一錢二分半·佛郎需要甚殷·銀行定價·電滙一千○十枚·票滙一千○三十五枚·英鎊匯票成交價三先令六便士半·美金滙票成交價七十八元二角五分·昨日印度仍在倫敦購銀·倫敦收盤時·市况穩定·紐約市况呆滯·未有成交· 
上海商業市况彙錄 
[金融]  
　　近來各處現洋運申不少·市上存底頗夥·以致連二日洋價續步疲小·昨日午後收盤·又鬆二毫半·有麥加利銀行買進現洋十五萬元·匯豐銀行買進五萬元·及華銀行買進七萬元·花旗銀行買進五萬元·上海銀行賣出四萬元·價均七錢二分一釐八七五· 
　　銀拆·上午爲一錢半·午後收盤一錢三分·較上日小二分·匯豐銀行收欵八十萬兩·道勝東方花旗麥加利等收欵六十萬兩·江南小洋小二毫半·廣東小洋小去三釐二五·銅元大一千文·衣牌大五文·角坯貼水勿動· 
　　近日外洋各公司船大條未有運來·而逐日出口以杭州爲最多·昨日中國銀行又去一百五十條·來洋十萬元·正金銀行大連來洋七萬五千元·各銀行進出倉頗稀·祇有滙豐銀行進倉洋十萬元·正金銀行進倉洋五萬元·中國銀行出倉銀二萬兩·各錢莊多存洋十萬元·交通銀行出倉洋七萬元·安達銀行進倉銀一萬兩· 
　　昨晚止·各銀行共存現銀四千零三十萬兩·現洋三千八百八十六萬元·大條三千零八十條云· 
[公債票]  
　　昨（二十七日）各種公債市况·尙屬和平·價格雖略有上落·但無劇烈變動·金融現貨千元票開盤爲四十八元六角·其後步步趨高·收盤竟高至四十九元二角·惟較前日尙跌去一角·十月期除息開盤四十六元·收盤又漲高五角·較前日行情遞加一角·整六現貨·上午交易尙旺·收盤價三十七元七角·較前日增一角·午後受主毫無·故無開出·十月期開盤三十七元五角·收盤高至三十七元八角五分·較前日好起五分·十一月期收盤三十七元九角五分·計漲高二分五分·五年小票買户甚淸·致價格逐漸疲落·收盤價四十二元·較前日跌去四角·七年長期三十四元·償還短債八釐債劵收盤二十七元二角·價格各與前日相彷·綜觀昨日各票市况·趨勢異常堅固·人心甚佳·以昨日市勢推測·預料日内不致十分疲落· 
[國内滙兌]  
　　昨（二十七日）各幣來電·價格無甚升降·祇京津銀滙續高五錢·洋匯不動·北京公砝爲一千零四十七兩·銀元仍爲一千零一元·天津行化爲一千零五十五兩·銀元爲一千元·哈爾濱銀元亦漲一元·計一千零十二元·以外各匯·均無變化·計烟台烟估爲一千零三十八兩·銀元爲一千零五元·漢口洋例·爲一千零三十兩·銀元爲一千零六元·宜昌宜平爲一千零三十二兩·銀元仍爲一千零二十元·九江南昌銀元各爲一千零五元半·蕪湖蘭谿銀元同爲一千零四元半·安慶蚌埠徐州温州等銀元·俱爲一千零五元·南京蘇州鎭江揚州無錫常州常熟等銀元·同爲一千零一元半·宜興南通銀元各爲一千零二元·杭州寗波嘉興湖州紹興餘姚等銀元·均爲一千零三元·淸江海門銀元各爲一千零四元·福州一千零十元·厦門一千零八元·重慶九七平銀·仍爲九百八十七兩五錢·銀元爲一千元·成都九七平銀爲一千零三十二兩半·銀元爲一千零二十二元五角·萬縣銀洋兩匯各與申價相同云· 
[金市與滙價]  
　　昨日星期三·大條銀電報·近遠期均勿動·十一月份標金開盤三百零六兩一錢·高至三百零六兩二錢·先令揭曉弗動·惟美滙小二五·法滙小五法郎·餘均未更動·標金價最高爲三百零六兩三錢·先令市况仍平穩·十一月份先令·結出價三先令五辦士六八七五·買進爲三先令五辦士八一二五·又十一月份美匯賣價七十六元七五·買進七十七元·又十一月份東滙賣價六錢二分七五·買進六錢二分半·交易不多·標金於十時半即行收盤·價爲三百零六兩三錢烚赤未曾做開·午後十一月份標金開盤價爲三百零六兩一錢·先令例無市况·人心甚疲標金逐步跌至三百零五兩三錢收盤·先令等交易寥寥·祇有三菱銀行買進·十月份美匯一萬五千元·價七十七元·又朝鮮銀行買進十一月份先令五千磅·十二月份一萬磅·價均係三先令五辦士七五·又賣出十一份東匯十萬元·價六二七五·大通銀行買進十月份美滙二萬五千元·價七十六元八七五云· 
[紗花]  
　　昨日星期三·大孤三品紗來電·近期好起兩元數角·遠期好起四五角·美棉電報·現期小去十五個鎊音·遠期小去九個鎊音·印度孟買電·朋搿而小十三個羅比·奥浮辣亦然·白洛處小十五個羅比·各交易所標凖紗價·比上月小去四五錢·市上客帮買價·二十支本紗小去一二兩·惟十六支文明漲起一兩·此外各牌無大升降·日紗漲起一兩之譜·印紗久無市面·川帮購買二十支十四支十支本紗共有一千餘包·計二十支金鷄價一百三十七兩·二十支寶塔價一百四十兩·二十支五福價一百三十六兩·二十支牧羊價一百三十二兩·十四支蘇天官價一百二十七兩·十支如意價一百十六兩五錢·十支特别天官價一百十四兩五錢·其餘廣東牛莊江西蕪湖天津野鷄等帮·共買本紗四百餘包·日紗五六百包·公會小包市價相仿·成交祇數十包·各廠皆無開出·市面仍屬平疲·因外棉市價頻小·人心皆看軟弱云· 
　　昨日棉市·美棉又跌十五鎊音·交易所期貨·初因前日跌落過巨·故明盤時略見回風·價二十七兩一錢·較漲二錢·惟美棉旣跌·故人心虚軟·其後最小價又跌至二十六兩九錢·與前市相同·收船略高·十月期二十七兩零五分·十一月期二十六兩八錢五·十二月期二十六兩八錢五·元月份二十六兩七錢五·較前日市漲錢餘·現棉成交不多·計内外紗廠進通花七千包·西十一二月送廠·價二十六兩七錢五·申新紗廠進通花一千包·西十月十一月送廠·價二十七兩·又碼頭過秤限一月交淸通花價二十六兩四錢云· 
[絲市]  
　　昨日廠絲市面·依然堅定·售價又漲二十兩·統市惟美莊銷路·購去百二十擔·故交易仍不能暢旺·計瑞綸鐵錨牌粗條份售價已至一千四百二十兩·較前漲二十兩·美信昨日又購成十二至二十二條份百擔·價亦較前大起十餘兩·計袁世凱牌售價一千三百十兩·雙刀牌陸園牌售價一千三百十五兩·三跳舞牌售價一千三百二十五兩· 
　　白絲經交易·市上漸形淸冷·成交甚稀·而售價並不鬆軟·昨惟義興購進公馬大經十擔·價較前日漲起二兩半·計售九百十七兩五錢· 
　　灰經交易·邇來亦漸淸淡·然市况仍屬堅硬·昨有美莊機户來電·購辦上等小框經數十擔·價又放大十廿兩不等·計信孚購進烟台山牌鐘樓牌各十擔·價七百二十兩·愼餘購雙狗牌賽馬牌各十擔·又連納亦購進水仙花牌二十擔·新牌十擔·價均七百十兩·綜計成交七十擔云· 
[茶市]  
　　昨日洋莊茶市·路莊綠茶·各洋行銷路尙暢·珠茶成交五百三十餘箱·其中大帮拆出之貨·約佔十分之九·故售開價暇目蔴珠·不過五十四五兩·寶珠三十五六兩·貨價均不甚見高·珍眉市面極俏·婺源高莊之貨·因存底售淸·殊無大宗交易·屯溪德興之貨·銷去四百餘箱·高莊貨五十六七兩至六十兩·低莊貨三十七八兩·市價穩定·娥眉成交一百十二箱·係由錦隆惠利等行買進價十七八兩·仍無上落·貢熙市面沉寂已久·昨日白頭洋行已有開辦之動機·成交一百三十八箱·售盤二十六兩·較前雖稍見低·然觀大勢不難恢復原狀·蓋日來孟買波斯等處·多有來電需要·茶商亦多深悉此中情形·均堅持不肯輕於賤售·紅茶市面·祁寗兩路之貨·存底已售淸·温州低莊之貨·昨由同益祥茶棧·售與美昌洋已售淸·温州低莊之貨·昨由同益祥茶棧·售與美昌洋行計二百四十六箱·價二十二兩·市面頗稱堅俏云· 
[米市]  
　　閘北各米船·現因椗泊之處小輪出入阻碍·故一遇天雨·即船隻稀少·米價必高漲若干·昨晨又陰雨·河下斛開有限·到船僅數艘·且市上新粳·各飯店菜館商號等皆棄陳食新·銷場遂甚暢達·各貨已喊高一二角·午後雖有駛來八九艘·南北兩帮均有·惟新陳高貨仍缺耳· 
　　南市河下所到米船尙旺·有蘇州之蔣小狗·泗涇沈寶弟張紀州章友慶·角里帮錢春元唐友根史明生張子岩計裕祥王阿五陳春發·同里帮沈艮生等十餘號·西新蘆秈羊秈紅稻等貨·尙稱不少·故銷路亦殊活動·做開市價與上日不相上下云· 
[呌莊]  
　　昨日星期三·輪値怡和洋行拍賣疋頭之期·計排列羽毛羽綾嗶嘰西緞寗綢斜地羽綢素襥毛布原布市布漂布等各項·共一百二十二件·計五千四百八十八疋·比較上次多十三件·計六百六十三疋·拍妥八十七件·計四千零七十三疋·未呌者三十五件·計一千四百十五疋·各貨拍價比上次有增有跌·市面仍平常·下届適値我國中秋節期·故十四公平·十五怡和·十六元芳·均停拍一期中華隊紥營祝國慶 
[地點在虹口射擊場]  
　　本埠萬國義勇軍中華隊·將於下月六日起至雙十節止·在虹口射擊塲紥營四日·並舉行慶祝國慶·茲將該隊所發出之紥營預告照錄如下·查總司令部全隊稱職銀盾章程·須經過紥營·賽槍·出防·操練·野戰等五種比賽成績·本年本隊·首先舉行紥營稱職·定於十月六日起·至十日止·計四日夜·除星期六上午及星期一全日·辦公時間准假外·末日爲國慶日·即本隊第十五年紀念·（另有詳章）惟紥營期内·一一切秩序動作課程等·悉照本團紥營定則施行·其游藝及休息時間·已定有游藝科目·以備國慶表演等云· 
[海員工會成立大會誌]  
　　中國通訊社云·中華海員工業聯合會上海支部自設立以來·初因難覔相當開會地點·繼以罷工風潮發生·該會替各海員竭力奔走呼號·無暇及他·致成立大會延期至今·始有眉目·昨日該會特在百老滙路會所·舉行成立慶典·海員到者二百餘人·各團體到會慶祝者·則有中華海員工業聯合總會·香山·汕頭·廣州等支會代表、以及中國勞工同盟會·香港寄宿舍一百三十五團體·中國機器總會駐滬辦事處·僑港華工總會·僑港總工團·湖南勞工會駐滬辦事處·華輪船公會等二十餘團體·二時開會·由陸軒　禮·先向國旗行三鞠躬禮·次向來賓行一鞠躬禮事·由正會長林偉民報告自港來滬·組織支會·以及罷工時一切經過事略畢·並謂海員兩字·係　統名詞·其中各種有各種之小團結·由小團結聯合而爲大團體·斯則羣策羣力·較易爲力·本會成立未久·而經過事實雖屬不少·此後應興應革應辦之事則正方興未艾·惟望諸同志以互助精神·勇往直前·共護此會云云·次各團體代表致頌詞畢·由副會長鍾筱朋致答詞·略謂·上海爲精華薈萃之區·通商中樞之地·輪船來往·握長江一帶咽喉·洋船出入·控美日兩邦水道·帆檣千百·船員數萬苟無團體·何以聯絡感情·互通消息·然而香港一隅·成立有年·滬海之地·尙付缺如香港總會·及此間船員·有見及此·遂有本支部之設·歷幾許之艱難·經數翻之挫折·深蒙各界人士勸導提携·各船員熱心擁護·至有今日之成立·感何可言·今日爲本支部值行成立慶典·荷蒙各界諸君子·賞光蒞臨·賜以偉論·錫以嘉章·褒奬逾恒·曷其有極同人等不勝銘感·光榮之至·務望各界諸君子·時賜南針·俾有所遵循而免隕起·凡我會員·尤望羣策羣力·扶助玉成·次來賓張渭川諶小岑及海員代表黄守一演說·大致勉勵各海員須協力同心努力進行·幸莫受外界之誘惑·或因小頓挫而生退志云云·次香港總會代表陸軒分結各辦事員及各海員（限於前此罷工時出力者）金質紀念章畢·遂同至四川路會元樓飲宴攝影而散· 
尙有本埠新聞等轉入頁雜評二 
[豫備工夫（豫）]  
　　豫則立不豫則廢凡事莫不如是商人營業如是而爭勝於商業之增玷問亦如是是故勝算之操非操於會議已開之日而操於會議未開之前換言之會議未開之前而能多下豫備工夫則會議之時應付當可裕如而會議之勝算於是可操左劵反是而一無豫備則事機坐失會議之效果如何不難推測而知矣 
　　總商會對於太平洋商業會議旣一再知照各業團體加以注意蓋望各業團體審察切身利害趕速豫備研究資料俾出席代表得所借鏡而馳騁於議塲勿漠然視作無關輕重毫無豫備致代表無以應付於倉猝間　 
 
 

Page 15

 
 
第一萬七千八百十六號;中華民國十一年 西曆一千九百二十二年九月二十八號
星期四 * *本埠新聞二 
[水爐公所呈覆維持舊規]  
　　滬南閘北水爐業公所領袖杭國治、昨呈復縣署云、呈爲遵令會議具復、謹祈鑒核賜予維持事、竊奉鈞署第五三三號訓令内開、案據閘北地方自治籌備會閘北商業公會呈稱、（云云已見各報）等情、正核辦間、復准滬北工巡捐局函同前因、查水爐業限制丈尺之行規、雖於前淸禀准有案、惟近今居民情形大非昔比、該行規是否適用、亦一極應研究之問題、應如何變通辦法、以期用户水爐雙方並顧之處、仰即召集同業會議、妥速具覆、以憑核辦、此令等因、奉此、遵即通知同業、定期會議、旋由滬南同業推舉王贊臣等十二人、閘北同業推舉李勝光等十二人爲代表、到本公所開會集議、各代表等僉以爲今日所應討論者、爲行規中關於新舊店相距四十八丈之限制、應否變通、自應審察現在地方情形、業户用户、雙方有無窒礙爲斷、按原呈所稱、同業窒礙情形、謂近數年間遽有少數人剏設水爐公所、嚴訂丈尺章程、限制營業、朦官立案、從此水爐一業、遂　若輩所把持、年來因開設水爐而涉訟者、不知凡幾云云、查我業之有存仁堂公所、剏始於前淸同治初年、當時即援照蘇州水爐業禀准行規、試行於上海、凡添設新店、須離老店四十家門面、此尙爲同業間公認之規約、未經官廳之核准、迨至光緒二十七年、因他案發生、始明定章程、禀准前上海縣署立案給示、至光緒三十四年、同業議改四十家門面爲皮帶尺四十八丈、當經禀奉前道憲核准、並經鈞署立案給示、迨後閘北同業加入公所、情願一體遵守行規、復經禀准鈞署、曁寳山縣署淞滬警察廳立案給示各在案、是水爐公司之剏設、與夫丈尺章程之規定、並非始於近年、亦非出於少數、意思、均屬有案可稽、原當時所以設此距離之限制者、蓋因水爐業非他種商業可比、主顧不出近鄰數十家之間、設一地而有多店相傾軋、則供過於求、勢必同歸失敗、有害於羣衆之生計、同業鑒此情形、始以行規維持之、使各守地段、毋相侵奪、以保持營業之常態、表面上雖各限制新店之添設、然隨道路之　闢、與市廛之推廣、新店添設、於最近十年間、已有二百餘家、而以閘北居其多數、可見限制營業之說毫無根據、（未完） 
[汽車撞傷學生案之昨聞]  
　　梅溪學校之學生王綿善、爲汽車撞傷一節、已詳紀本報、惟因汽車號碼、尙未徵實、故日得本報仍在調查、受傷之王綿善、昨日病勢畧减、神志亦淸、詢其當日情形、亦能回答、據云是日（二十二日）上午、與楊念祖同乘黃包車赴校、自西往東、行經蓬萊路之孤兒院籐工所西隔壁弄口、被黑色布篷之汽車、從後面撞來、汽車夫穿灰色布長衫、戴鴨舌外國帽、先前因不聞有喇叭聲音、故不知後面有汽車、後在左面忽聞拍一聲、見汽車之輪與黃包車左面之輪已相並行、未及三秒鐘、車已覆倒、吾在下面、楊則在吾身上、此時汽車尙要向縣公署面走、爲衆人圍住、吾一手按住、一手拉住汽車夫、後警察亦來、扶楊上汽車、吾則與另一警察同乘一黃包車、未旣、警察仍舊步行、吾一人乘車、此後則漸糊塗云、 
[靑年會組織觀潮團]  
　　靑年會交際科、每届中秋以後、邀集同志、前赴海寗觀潮、以飽眼福、歷次每因報名太遲、不及同往者頗多、今秋定於十月七號、循例舉行、即陰曆八月十七日午後一時、齊集滬寗北站出發、抵斜橋進晚餐後、改乘　船之海寗觀子潮、翌晨早餐後、參觀綦督敎堂、并該邑城廂商市潮王廟禦碑亭陳閣老第邑廟等處游覽、正午、登鎭海樓觀午潮、進午餐、仍坐輪船回斜橋、搭三時三十五分專車旋滬、綜計往返川資食宿等費、每人所費祗三元二角、非會員亦祗四元、每人隨帶輕便被褥全套、如有千里鏡照相器者、並 
備應用、額定會員四十名、非會員二十名、有興偕往者、務於十月二號以前、速向該會事務所報名、隨同繳費、以便定額、風雨不更、臨時不去者費不退還云 
[上海童子軍職員會紀]  
　　前日下午五時、上海童子軍會、在西門外公共體育塲會所開職員會、主席會長馮少山、出席者副會長楊聘漁·總敎總沈同一·副總敎練王英超·陳曉塘代表·區敎練徐子成·敎練樂秀榮、董事兼會計王壯飛·庶務兪元爵書記懐伯明等、議案如下、一件議决雙十節舉行慶祝典禮、函請各公團領袖蒞會、一件副總敎練經乾林辭職、議决致函拘留、一件議决致函江蘇省聯合會、請省會函致敎育廳訓令各縣、凡公立學校、須辦童子軍、以推廣童子軍事業、一件華童公學及新普育堂童子軍團、函請贈送感謝章、議决照准、一件報告市立養正小學童子軍團停辦、一件報告徐子成君交到草訂本會細則、當塲推定楊聘漁君沈同一君王英超君審查、由下次職員會通過、一件市北公學請給副敎練證書議决函覆該校、應照本會議决案辦理、由該敎練親至沈總敎練處攷騐日期、由總敎練通知、一件報告刋印會務報告册、一件議决凡重要公函、須 
由會長通過、普通公函、只由書記具名、一件推定徐子成君答覆省會修改細則之意見、其他省會通告、由敎練部核辦、 
[武術會部准備案]  
　　淞滬警廳接江蘇省長公署訓令云、准内務部咨開、准咨開、據江蘇淞滬警察廳廳長徐國樑呈稱、上海中華武術會創辦人吳志靑、組織上海中華武術會、請鑒核分咨等情、檢同原送簡章請查核見復等因到部、查此案旣經該警察廳察核、認爲尙屬周妥、自可由 
部備案、相應咨復查照轉飭遵照可也等因、准此合行令仰該廳長即便遵照、此令、 
[靑社談話會紀]  
　　九月二十四日下午二時小說家組織之靑社、假座界路儉德儲蓄會音樂室作第三届之茶話會、到者胡寄塵·張舍我·徐卓呆、沈禹鐘·張碧梧·許厪父·江紅蕉·周瘦鵑·包天笑·張枕綠共十人、天笑瘦鵑紅蕉三人、先後報告長靑週刋部之經過、祈衆互謀該部之進步、並定下星期日（即十月一日）以悅賓樓爲餐叙之地點、繼進茶點、蓋由儉德會先事置備者、復由胡寄塵代表該會、以該會月刊分贈在座諸人、盡歡而散、 
[執中速記函授學校消息]  
　　速記術在商業上佔重要地位、日來各機關之聘請速記員者甚多、惜精於是術者尙少、致應者寥寥、現本埠速記學家顧執中氏、擬於公餘之瑕、開設一速記函授學校、以應社會與學者之需要、目下正從事籌備一切、大約下月可開始招生、報名及收費處、聞爲崑山路東吳第二中學、及北京路同和洋行華總經理處云、 
[紹酒同業會議紀]  
　　滬上南北市紹酒業、多至百數十家、近因米珠薪桂、百貨增漲、且疊受苛徵之稅、成本日見加重、同業大受影響、前日該業永義堂公所内各董事、特邀集各同業執事、開臨時會議、到者甚衆、首由主席等報告開會宗旨、次將同業生計困難之狀况、當衆宣布後、復將救濟之方針、共同研究、大旨以本擬隨市面百貨俱昂之際、我業亦當加增貨價、嗣經再三討論、末後、公决暫不加價、惟對於 
主顧交易、不准折扣、以維血本云云、衆皆贊成、議畢、即行散會、 
[交通印刷所股東會紀]  
　　大東門内交通印刷所、自開辦以來、營業甚爲發達、茲因擴充營業起見、資本增至十萬元、昨日假座寗波旅滬同鄕會開全體股東大會、公推沈桐叔爲主席、報告一切、旣而投票選舉、沈桐叔林修良洪雨甸張爾梅姚蔭祖桑丹笙房次襄君當選爲董事、姚丕榮顧伯京當選爲監察人、選舉畢、欵以茶點而散、 
[先施虎牌白蘭霜上市先聲]  
　　先施公司自製虎牌白蘭霜一種、頗受社會歡迎、昨由該公司工廠運到大帮新貨、現各經理家紛紛定取、大有供不應求之勢云、 
[市上双多一種香烟]  
　　大有烟草公司新出十支花園牌香烟一種、現已發行、各烟紙店多有出售、 
[農田又苦陰雨]  
　　本邑四鄕農田、本年先經亢旱、繼遭風雨、荒象已現、當此晚稻收獲之際、連日又遭陰雨、歉收更甚、一般農民、咸憂形於色、 
[電車查票員推跌小孩案昨訊]  
　　華商電車三號查票員陸機榮、因與小孩沈義順衝突、致該孩由電車上跌下受傷、爲地檢廳張檢察官訪悉、飭傳陸來案候訊各情、已紀昨報、茲悉陸機榮奉諭傳案、經張檢察官提案研訊之下、判令暫退、候詣新普育堂察看該孩傷痕痊愈與否、再行核辦、 
[内地警察查獲之烟土嗎啡案]  
　　淞滬警察廳及上海縣公署、近日均奉江蘇省公署來文、着嚴申烟禁、有犯必懲、以期掃盡烟毒等因、所以連日各處警署拘獲烟犯者日有數起、淞滬警察游巡三隊在陸家嘴拘獲私售洋烟燈吃之杜晏臣、烟客潘瑞亭陳阿定張福生錢阿興、又縣警察第一分所在閔行鎭後東街拘獲烟館主王李氏、又在横涇橋破獲烟館主沈蔣氏、烟客蔣文卿、又受打嗎啡之李陳氏、又爲人施打嗎啡之徐竹春、又縣警察五分所在三林塘鎭杳獲烟館主唐巧成、又在陳家橋查獲烟館主楊裕根、又在陳家行查獲烟館主吳阿二、烟客吳老大、又爲人施打嗎啡之陸錫堂、又縣警察第四分所在漕河涇鎭查獲烟館主張錫卿、又淞滬警察三區警署在其昌棧附近查獲烟館主劉子和、烟客李鴻春奚友生陸阿發、又一區三分署在鴛鴦廳查獲烟館主黃張氏、烟客姚阿三等、以上除男婦各犯外、又抄出大小烟證等物、前昨二天、均奉警察廳縣警察所分别備文派警押送地方檢警廳訊辦、 
[松盛米號刷新後之成績]  
　　新閘路松盛米號、創設以來、三十餘年、貨正價實、聲譽卓著、唯以沾用舊習、尙屬缺點、今春由張義聲君主持後、特將營業方針盡量刷新、如提高貨品、加放重量、且爲便利顧客起見、除另置電話（西一八四五）外、並印贈黏有郵票之『雇送單』、以備遠户之塡寄、故時方半載、其營業已較前更形發達云、 
[淸道夫准加工資]  
　　滬南工巡捐局衛生處淸道夫役、多至百餘名、月給工食每名六元、近各夫役以米珠薪桂、百物奇昂、所得工資、不　家用、即經全體夫役公呈到局、懇求增加工食、以維生活、昨經姚局長批示云、 
據呈已悉、姑念該夫役等生計艱苦、准由下月份起每名加發工食 
詳一元、以示體恤、嗣後該夫役等務各勤奮服務、不得意惰疏虞、致干究斥、併即知照、此批、 
[署員乘電車拘留司機人]  
　　華商電氣公司第七十五號司機人、前日午刻、開駛五號路牌之某號電車、由小東門駛往老西門、車將到站、該司機在月台上掏　路牌時、適有該處二區二分駐所錢署員亦乘該車、在頭等客坐中步出、欲從右面下車、自將所閉之鐵質栅門開之、不能　動、遂迫令該司機爲其代開、彼此方語之間應允略遲、該署員即將該司機攔頰、繼復鳴同站崗警察到來、將該司機拘解該分駐所、飭着暫行拘留候示、該電車因無人司機、不能開駛、以致在路停頓兩小時之久、後由該公司得　票人電話、報告前情、即派候差班司機人前往應職、車始開行、事後爲陸總理所知、立即遣人赴署、將所留之司機人保回、 
[汽車碾斃孩子之訊判]  
　　汽車夫王新郎、駕駛汽車、在北浙江路將孩子張增六撞倒碾斃、經公共公廨檢騐情形、已誌前報、昨晨捕房傳齊人證、將肇禍之王新郎解廨、尸母張唐氏上堂、訴明伊子被撞狀况、伊未自覩、請求伸雪、據證人姚阿三供稱、是日伊坐在王所開之車内、目覩該孩與他孩由北往南奔跑、故王避讓不及、遂將該孩撞倒是實、質之王供、車至北浙江路時、曾揑喇叭、因孩與他孩奔跑、穿過馬 
路、致不及避等語中西官核供宣判云、孩子張增六委係生前與他孩追逐、穿過馬咱、致遭碾傷身死、汽車夫王新郎並無過失、應即開釋 
[兩賭窟賭徒分别懲儆]  
　　老閘捕房二號捕頭開立根、前晚率同中西包探先後破獲賭窟兩處、（一）月桂里三號屋内拿獲頭家王阿三賭徒奚毛毛唐德生陳阿二鄔榮生張敬初李春生等四十三人、（二）雲南路五十六號門牌、祗拿獲頭家陳阿狗一人、連同賭具帶入捕房、昨晨併解公共公廨、經中西官分别訊明、以王阿係屬過犯、判押西牢一月、期滿逐出租界、陳阿狗押一月、餘人各罰洋五元充公、賭具銷燬、 
[少婦不願隨老夫]  
　　浦東人時林發、年四十五歲、前娶十九歲女子胡氏　續妻、現該氏私行逃逸、匿居法租界、被時偵悉、報告捕房、飭探將胡氏拘獲、帶入捕房、昨解法公堂請究、先由原告時林發稱、胡氏前在某押店爲使女、前年間民人之妻病故、是以該押店主將胡氏配與民人爲續妻已有年餘、此次不知因何私逃、請求准予領回、詰之胡氏供、婦人向在某押店内爲使女、上年間配與浦東時林發爲妻、婦人因嫌丈夫年大貌醜、况原告兒子年歲較婦人猶大、故此不願爲妻、私行逃出、不願隨渠回家、請求發落、中西讞員以訊得此案出事地點係在浦東地方、遂判胡氏押送内地檢察廳訊辦、 
[首祿里之燕子窠]  
　　法捕房探目沈德福唐雲卿、包探董長生、偵得東新橋街首祿里内 
十四號門牌、有姚永林沈玉山兩人在内私設烟榻、容人在内過癮、有違禁令、爰於前日稟明西探、同至該處抄出烟槍十餘支、及烟具等物、帶入捕房、諭令交保、昨日傳至法公堂請究、先由捕頭稟明前情、詰之姚等供認私賣燈吃不諱、中西官判着姚沈兩人各罰洋三十五元充公、烟具沒收、 
[販賣烟土科罰兩則]  
　　總巡捕房五十五號西副捕頭、於前日午後、協同西探在所轄區域内先後破獲販賣烟土機關兩處、（一）西棋盤街四十一號屋内、拘獲陳崇美劉若濤婦人陳錢氏等男女三人、（二）廣東路九十五號屋内、拿獲陳阿三張良年兩人、連同烟土一併帶入捕房、奉飭分别拘留、昨晨併解公共廨被告等均延律師到堂辯護、經兪襄讞會同英包副領事核供磋商之下、宣判陳劉兩人與錢氏各罰洋一百元、陳阿三罰洋三百元、一併充公、張良年無干開釋、抄獲之烟土、送海關焚燬、 
[永平里之盜傷事主案圖刦未成]  
　　前晚九時許、滬南賴義碼頭永平里二十九號門牌張行吉家、忽來盜匪四人、各執兇器、闖入内室刦物、張上前拒敵、被匪刀傷頭面、張妻亦遭匪徒刀傷後背、其時門外四隣聚集、該匪等不及取物、揚長而逸、於是張夫婦報告警署、查拿逸匪張夫婦之傷、自行投院醫治、 
[監犯劉雲咸瘐斃]  
　　漕河涇鎭江蘇第二監獄執行監犯劉雲咸、於前晚在獄倒斃、報請地檢廳、委派蕭檢察官蒞監騐明、因無家屬、判令由堂棺殮、 
 
 

Page 16

 
 
第一萬七千八百十六號;中華民國十一年 西曆一千九百二十二年九月二十八號
星期四 * *[浦東各鄉村保護治安辦法]  
　　浦東洋涇鎭淞滬警察三區二分署趙署員·昨日邀集轄境内各圖圖董到署·會議地方治安事宜·議由各鄉村每村置備金鑼·設遇衣間發生盜刦·即可鳴鑼爲號·各村響應·以資守望相助·如有當地流氓勾結客籍游民盤踞茶肆·向人拆梢者·應由各圖地保向詢來歷·其有形跡可疑之處·可隨時報警拘究·庶匪類無挿足云· 
[小溝内發現受傷男屍]  
　　二十八保南十二圖地保宋明甫·昨午投上海地方檢察廳報稱·曹家渡浜北河塘橋西首小溝内·今晨發現年約三十餘歲之男屍一具·身穿元布短衫白布褲·足穿洋線襪·無鞋·秃頭·頭部後腦受有刀傷數處·形似生前遭人謀斃·因案關人命·爲此來案報請相騐·車檢察長諭着該保前赴屍場伺候·預備一切·聽候派員往騐· 
[中興公司控夥騙煤]  
　　中興煤鑛公司經理周業勤·在公共公廨刑事科訴雇夥鎭江人尤紹庭私造假棧單·陸續騙取熟煤二千七百餘噸·盜賣等情·業由新閘捕房包探何正喜將尤逮案·諭交一千五百元保候訊·已紀前報·嗣尤無人擔保·故尙在押捕房·昨由陸襄讞會同英米副領事提審·由原告代表律師向原告詰據供稱·尤係公司於民國九年二月間雇用·職司管棧·截至本年三月止·被陸續從棧房内竊去煤一千九百噸·又僞造假棧單騙去八百八十噸·　與義泰公司·自經我查出後·即向尤詢問·尤已承認·有筆記簿據爲憑·我於此案發生後·已向股東辭職等語·旋由被告律師向周盤問一過·官判改期續訊 
[戚銘三被控拘押]  
　　華威銀行上海分行遺代表李夏章·投上海地方檢察廳禀控前行長戚銘三·僞造私文書侵佔鉅欵·請求提究等情·車檢察長據禀後·立飭法警朱萬沅馳赴閘北蒙古路承慶里七十八號門牌戚之宅内·當將戚銘三拘獲·立解到廳·由檢察官提案預審一過·判戚收押·候飭傳原告到案再核· 
[汽車碾傷朱洪法腿骨]  
　　某號汽車·於昨日下午四時許·駛經新閘路撞倒安徽人朱洪法·碾傷腿骨·由新閘捕房八百八十號華捕瞥見·當即前來將汽車號碼抄錄·另雇車送受傷人往醫院醫治·即持傷狀單呈報捕頭請究 
[上電車跌傷]  
　　昨日傍晚·東西華德路有寗波人宋金海躍上電車·立足不穩·跌倒於地·頭腦受傷甚重·不省人事·由提籃橋捕房一千三五十二號華捕前來·雇車送往司仁醫院醫治·一面抄錄電車號碼·呈報捕頭候示 
[安徽劵開奬紀]  
　　昨日爲安徽濟安有奬乙種劵開奬之期·在西門外共和影戲院内舉行·開出之五大奬號碼及承銷各票號照錄於下·頭奬九千三百四十號·本埠瑞源·二奬三萬四千六百四十八號·杭州義記·三奬一萬四千九百三十九號·漢口振華·四獎一萬零二百二十七號·漢口義大利·又四奬二萬零二百二十五號·杭州義記·五牂三萬零九百六十一號·本埠大利元·又五獎三萬八千二百五十九號·本埠善利全· 
[人力車公會開會紀]  
　　日昨白克路華洋人力車公會·開全體會議·到者過半·議事日程·（一）議本會與律師事件磋商事·（一）請律師函請工部局轉致捕房將違章撬照之車輛·迅予罰給事·（一）會員欠費事·（一）報告賬略·當由華洋會長報告畢·由律師張籋云代譯·即議本會一切要務·欲詢諸本會顧問律師者·即通告各會員開會提議後·由衆舉代表·會同會長或會董等臨時所派代表·逕赴律師辦公處磋商辦法·衆贊成·次張會員報告車輛被捕撬照罰辦給領·仍有壓　數日·實與車租損失甚鉅·應請本會律師函懇工部局轉請捕房·隨撬隨罰·即予給領·俾免受損·經張律師謂·此事尙未據復·次會董蔡應堂稱·據會計員報告·有少數會員欠費·應即追收·再前陳董欠費·已由陸董認償·末報告賬略·無誤·仍散· 
[公共公廨訊案彙錄]  
　　昨晨·公共公廨民四庭·由關讞員會同美雅副領事會訊·（一）奚均潤延朱斯　律師訴陸幼珊翁國勳不肯加租·請求押遷案·結果·本案原告請求押遷·訊無充公理由·未便照准·馬海洋行估計原告之產業時値房屋造價·以及各項開支·核諸現在所加租數·尙屬平允·應准自舊曆九月起·按照所加之租收取·惟房主兩年内不得再有增加·（二）顧秉南請求破產案·結果·應由理賬員對於王文照欠欵·補具訴狀送達·王文照諭令到案辯訴·現在勿庸交保·（三）徐掌生訴徐銀寶地皮糾葛案·結果此案已經致函會丈局查照堂判及圖載畝分·繪具正式官圖送廨·轉給管業·迄已多月·未准函送·應再切實函催該局查照前函辦理· 
　　又午後民四庭·由張襄讞會同美雅副領事訊理·（一）肅文華延甘維露律師訴奚根新欠賬洋案·結果·改期再訊·（二）合衆工藝廠訴孫永年徐以文等欠毛巾價洋案·結果·候移傳被告到案再訊·（三）婦人程王氏延許理律師訴程少山等家產糾葛案·結果·候移傳程寛如下次堂訊時到案候質·（四）奚仙嵩訴奚鴻鑫等不理擔保借銀案·結果·候移傳奚鴻鑫相芸靑到案再訊· 
[誌謝]  
　　昨承滬杭甬鐵路車務處惠贈海寗觀潮劵兩紙·又上海戲社惠贈「戲雜誌文藝特刋」一本·誌此併謝· 
來函 
[愼昌洋行諾邇滿來函]  
　　邇來迭見西文報上登載非難南市水電廠之新聞·據謂該廠祗知按期收費·而對於所供給之水量及水質·絶不注意等情·茲特將該廠近數年來之管理法·略代陳述·以告公衆·查南市水電廠今已裝設每日抽水六百萬加倫及一千二百萬加倫之美國魏廷敦公司抽機各一座·此外並建造額外貯水池·添置大批大水管·所費至數十萬元之鉅·如此積極整頓·不可謂不力求改良·至於今夏水量之所以不足·雖由於沙濾水量之不敷供求·然而南市水電廠·早於二年之前先見及此·預料沿用舊式沙濾器·日後必感供水不足之困難·所以當時曾即向外國定一每日濾水一百萬加倫之最新式濾水機·惟當時中國尙未深悉此種新式濾水機之功用·所以不得不先定一座·以資試用而觀成效·未幾上海租界自來水公司亦即行改用此種最新式濾水機·而南市水電廠所定之機·不幸受歐戰影響·未克立即交貨·延至今夏六月·始得裝用·故今夏水量稍有不足·該機裝用之後·察其成績·頗足使人滿意·故今已續定六座·如是則今後數年内之沙濾水量·當可不虞缺乏矣·按此種最新式濾水機·係英國甘水濾機公司（ＣＡＮＢＹＦＩＬＴＥＲＣＯＭＰＡＮＹ）製造·在中國由上海愼昌洋行經理·下記一節·係摘錄上海工部局衛生處對於甘水公司濾機所濾之水之報告一未濾以前之河水·水極混濁·且含有極多之棕色泥土·實係一種微生物叢集之汚水·甘水公司濾水機濾過後之淸水·水極淸明·且似有光·毫無可見之物浮於其中·味頗適口·宜含空氣極足·經用顯微鏡考察之後·騐得徵生物除滅殆盡·所以水頗明凈·直可謂之無　流質也」伏乞將此函登入貴報·俾衆週知·不勝感荷之至·上海美商愼昌洋行機器部原動力總管諾邇滿謹啓·九月八日· 
公布欄 
[江蘇高等審判廳]  
　　民庭判决徐綬若等與蔡冶民等因廠欵紏葛上訴一案（判决主文）原判變更徐綬若應交還蔡冶民洋二百六十五元二角七分五釐如徐綬若無力償還廳由徐彥威負擔保責任第一二兩審訟費由徐綬若負擔十分之六蔡冶民負擔十分之四周鳳岐與周吳氏因離婚　訟上訴一案（判决主文）原判廢棄上訴人周鳳岐在第一審之請求及上訴人周吳氏請求與姑周王氏異居之部分均予駁斥本案訟費歸上訴人周鳳岐負擔 
　　批示倪兆林呈爲訴史勵强等割稻佔地一案縣署延不進行請救濟由呈悉此案究係如何情形候再調卷核奪至呈文内按照新章應購司法印紙一角五分來呈貼用普通印花票係屬不合併着知照此批葉春芳一件狀請飭縣執行鄭啓琨案貨欵由狀悉查執行應否停止本應由執行衙門酌量情形辦理旣據具狀前來姑予令行吳江縣查照可也此批（以上九月二十六號） 
[江蘇高等檢察廳]  
　　批示金扣大金森林狀悉候調卷查閱再行核奪批此湯順方據訴已悉仰候提卷核奪此批馬寶善狀悉候調卷核辦此批朱阿大狀悉候卷到廳即予核辦此批李長根狀悉候送審核辦此批尹冠南狀曁抄件均悉候調卷核辦此批王關生請補傳王陳氏質訊呈遞一狀業經本廳查閱候送同級審判廳核辦仰即知照此示（九月二十五日） 
[上海地方審判廳]  
　　判决主文（民庭）一件判决王克記與朱茂銓因遷慶房屋涉訟一案（主文）原告人之請求駁斥訴訟費用歸原告人負擔一件判决賈富林與夏俊英因贖田涉訟一案（主文）原告人之請求驳斥訴訟費用歸原告人負擔一件判决金貴卿與金秀卿因田畆紏葛一案（主文）坐落上邑二十一保四十二圖皇字圩二百七十四號内田二畆二分五釐着金秀卿交　金貴卿管業訟費歸金秀卿負擔一件判决蔡阿星與蔡蘭生因基地紏葛上訴一案（主文）原判廢棄係爭地五尺認爲蔡阿星所有蔡蘭生新建屋後披棚應即拆除本案訟費由蔡蘭生負擔一件判决金月亭與蔡桂松公路涉訟上訴一案（主文）原判廢棄被上訴人蔡桂松等在第一審之請求駁斥本案訴訟費用歸被上訴人蔡桂松負擔一件判决許位昌與嚴順邦因田產紏葛上訴一案（主文）本案上訴駁斥原判除嚴順邦已得過八畝所餘六畝六分五厘屢基自應仍歸嚴順　管業及所有嚴永發之糟糧七角三分七釐撥過嚴順邦承完訟費由許位昌負擔之部分外廢棄本審訟費由上訴人負擔（刑庭）吳金寶竊盜案（主文）吳金寶應賠償裘阿祥盜失物件損失洋一百一十元訴訟費用歸吳金寶負擔姜德興强盜案（主文）姜德興共同强盜之所爲處二等有期徒刑五年褫奪公權全部終身未决期内覊押日數准以二日折抵徒刑一日訴訟費用歸姜德興負擔梅增福和姦案（主文）梅增福和姦良家無夫婦女之所爲處五等有期徒刑二月未决期内覊押日數准以二日折抵徒刑一日訴訟費用師梅增福負擔儲春田和誘案（主文）儲春田和誘徐阿五之所爲處五等有期徒刑三月未决期内覇押日數准以二日折抵徒刑一日訴訟費用歸儲春田負擔楊應財竊盜案（主文）楊應財侵入竊盜未遂之所爲處五等有期徒刑三月褫奪公權全部終身未决期内覊押日數准以二日折抵徒刑一日訴訟費用歸楊應財負擔張蘭生即王茂林販賣鴉片烟案（主文）張蘭生即王茂林販賣鴉片烟之所爲處五等有期徒刑四月併科罰金一百二十元褫奪入軍籍之資格十五年未决期内覊押日數准以二日折抵徒刑一日如無力繳納罰金以一元易科監禁一日鴉片烟土一兩沒收訴訟費用歸張蘭生即主茂林負擔吳金寶竊盜案（主文）吳金寶侵入竊盜之所爲處四等有期徒刑一年褫奪公權全部終身未决期内覊押日數准以二日折抵徒刑一日訴訟費用歸吳金寶負擔楊蓮生等賭博及傷害案（主文）楊蓮生共同賭博財物之所爲處罰金三十元聚衆開設賭塲營利之所爲處五等有期徒刑二月併科罰金五十元褫奪公權全部終身應執行罰金七十元與徒刑及褫奪公權併執行之未决期内覊押日數准以二日折抵徒刑一日如無力繳納罰金以一元易科監禁一日陳阿三共同賭博財物之所爲處罰金三十元致人輕微傷害之所爲處五等有期徒刑二月併執行之未決期内覊押日數准以二日折抵徒刑一日如無力繳納罰金以一元易科監禁一日湯阿禮共同賭博財物之所爲處罰金三十元未决期内覊押日數准以二日折抵罰金一元如無力繳納罰金以一元易科監禁一日訴訟費用楊蓮生與陳阿三各别負擔五分之一楊蓮生陳阿三湯阿禮連帶負擔五分之三（以上九月二十六日） 
[上海地方檢察廳]  
　　公告本日提起公訴案件共七起㈠行竊案被告人張福林㈠重婚及帮助重婚案被告丁張氏戴三保㈠開设館舍供人吸食鴉片烟案被告劉陳氏等㈠開設館舍供人吸食鴉片烟案被告曹全生㈠鴉片烟案被告喬小弟張李氏㈠詐財案被告周朝林㈠傷害案被告袁根寶以上九月二十七日　　批示張鳳亭批（二二三二）狀悉所請不准此批傳幼圃批（二二三三）狀悉仰即來廳候領此批楊連生批（二二三四）狀悉該民如欲取保應向同級審廳請求核辦此批楊超軍批（二二三五）狀悉所請備案於法不合暫毋庸議此批馬氏批（二二三六）狀悉仰即來廳候訊此批楊慶生批（二二三七）狀悉候調卷核奪此批張長發批（二二三八）狀悉仰仍遵前狀批示此批杜文餘批（二二三九）狀悉查該犯於公判筆錄内據稱兩親均無等語茲又訴稱親老子幼不能認爲眞實所請易科碍難照准此批　　陳喬生批（二二四○）狀悉應候查明核奪所請毋庸置議此批殱馬氏批（二二四一）狀悉應候訴辦此批仇雲舟批（二二四二）狀悉爾妻馬朱氏旣係逃回母家仰赴同級審判廳請求核辦可也此批李雪生批（二二四三）狀悉查刑訴程序尙無聲請備案之規定所請着毋庸議此批以上九月二十七日 
 
 

Page 17

 
 
第一萬七千八百十六號;中華民國十一年 西曆一千九百二十二年九月二十八號
星期四 * *   
 
 

Page 18

 
 
第一萬七千八百十六號;中華民國十一年 西曆一千九百二十二年九月二十八號
星期四 * *自由談 
[座右銘] [  呂坤] 　　 
　　人生大罪過祗在自私四字 
雜說 
[禁令] [  曹文海]  
　　發行奬券也販運鴉片也抽頭賭博也皆蠧國害民之蟊賊也擾亂社會之腐蟲也汩沒人材之陷阱也靑年子弟若涉足其一鮮有不身敗名裂者 
　　令禁當局明令禁止奬劵通令厲行烟禁禁止賭博爲民除害不可謂不盡厥職果能一令而禁絶之者則我民幸甚若長官而行禁令警吏假爲利藪加之土豪劣紳之包庇畏勢而不加嚴禁則其害勝於不禁願執政者注意及之 
遊記 
[無錫兩日半記（九）] [  程小靑]  
　　再進爲誦豳堂壁上名人書畫甚多迎面有横榜一書一生低首拜梅花七字聞爲園主人手筆堂之兩旁各有精室窗皆玻璃爲之明凈幽閒得未曾有自窗外望則太湖一角波光縹渺帆影參差眼界爲曠心境自覺恬適予謂梅茵芝岩苟能借居此室爲著筆草說部之地則文境之淸思路之密不當勝舊作倍蓰耶 
　　旋又登天心臺似爲全園最高處湖光山色瞭望乃益淸晰臺後有一長方形之巨石鐫招鶴二字梅茵謂其書俗不可耐宜磨而去之予不能書不敢置其可否然書畫同是美術予性頗嗜之近方徵求師友墨寳彙成一集顏日鴻爪他日或付影印分贈對好供案頭之欣賞世有同志無論書畫能以兩頁一方見惠者甚歡迎也 
影戲談 
[勞工之愛情本事（上）] [  秋]  
　　勞工之愛情係明星影戲公司新攝影片情節詼諧頗可發噱茲述其本事如下 
　　鄭木匠歸自南洋以所蓄設水菓舖於本鄕其貼鄰有一小茶肆而對門則爲祝鳴岐醫寓祝醫有女恒見鄭木匠鋸瓜刨蔗悉用木匠傢具常顧而樂之木匠乃與之發生戀愛而結擲果之緣焉但祝醫甚窘懸壺三月應診無人一日正令其女爲縫破衣忽有一人至在祝以爲病家來矣因笑迎之距係收房租者來索三月房金也旣貧自無以應索租者限五日還悉數逾期當封門言已竟去 
　　祝女方刺繡而對面忽有墨斗擲來内藏瓜果數事女一一取而藏之且與木匠目語　爲小茶肆中某無賴瞥見乘間過女所任意調笑女苦之木匠憤饗以一瓜擊中無賴頰祝醫聞呼痛聲因出而視之疑爲牙痛欲爲施治距又招無賴之奚落方恨一誤再誤而有賣古董者來竟又誤認其懐中古董爲生瘤生癤賣古董者去孕婦又來醫復誤認其爲　脹孕婦去而挾孩尋訪育嬰堂之貧婦又來醫復更誤以小孩爲慢驚風至於連遭白眼栗六久之分文無着爰向其女索取歷本欲選良辰酬神祈福因字細故除鏡以諦視致又將眼鏡誤置於木匠擲來之墨斗中其女不察亦誤將墨斗擲回木匠接斗見鐘大喜以爲此係紀念贈品也試之不見一物去而再觀祝女則女方爲其老父四處覓鏡狀至慌迫木匠乘此良機竟趨醫寓借還鏡爲名得與祝醫交談談訖回店豈知店中瓜果半爲鄰兒結隊攫去雖悔莫及無如何也翌日本匠包紥瓜果持來相贈且因以求婚祝醫出允婚條件以難之曰能致吾醫業興旺者吾方可以女妻汝木匠乃懊喪歸去 
諧著 
[關於姓名之滑稽問答又一打（上）] [  嘯君]  
　　問古人姓名誰是縣名式答東明江山（明人見江西通志）長春 
　　問古人姓名誰是江名式答錢塘（見明史）揚子江（元人見陜西通志） 
　　問古人姓名誰是雙聲式答彌明彌牟由余 
　　問古人姓名誰是五行式答宋鑫宋森宋淼宋宋焱垚 
　　問古人姓名誰是不著色答北郭騷之友荆軻所待之客張良椎秦之力士 
　　問古人姓名誰是藥名式答遠志飛廉 
　　問古人姓名誰是重文式答赫連勃勃傅邵邵燕八八乞藏遮遮仲小小尙婢婢張十十羅黑黑李落落顧緒緒時春春陳豆豆朱安安吳閒間石抺狗狗郭狗狗曹良良毛乾乾（按重文式余輯有六十餘人今從略） 
小說 
[社會小說人間地獄（二一三）] [  娑婆生]  
　　第二十九回舊燕飄零夕陽尋故壘伊人憔悴遙夜聽疎鐘碧豔搖搖頭歎息道我向來是一個最要面子的人出身出世沒受過這種言語如何能受這一口氣如何能嚥得下當時我也光火對姓胡的道你也太瞧不起人你這兩隻瞎眼爲何不睜睜開我可是一個淴浴捲逃的人旣然要怕我淴你的浴捲你的物件逃走還是我們分分開免得你一天到夜擔心在當時呢我也不過是一句氣憤的話誰知他竟拍桌大駡連說你去得好去得好我决不留你冷笑了兩聲走了出去到得第二天一早他早將我的姆媽找來呌姆媽將我領了轉去衣裳物件准我帶出又逼着姆媽寫一張領回字據姆媽也不敢答應摸不着頭腦來問我我那時除了氣得流淚也說不出什麽話來姆媽逼緊了我我也氣極了說了旣不要我　我走還是走了乾凈他呌我帶點物件我一件也不要只帶了隨身的幾套衣服跟著姆媽走了走出門的時候我呌姆媽對他說明兩句話第一句是我這走是他　　的不是我要走是他寡義不是我忘恩第二句是我走了不夾帶他胡家什麽東西走他莫寃屈我是捲逃我一一交代明白了我就就就出了胡家到姆媽的家裏了說到這裏碧艷止不住的眼圈一紅哽咽著說不下去姚嘯秋柯蓮孫也各相對凄然無從勸慰嘯秋只是搖頭道這位胡先生也眞對不起你了柯蓮孫對碧艷道姓胡的事也不必多提提了徒然難過但是你如今怎麽辦爺娘家能勉强過日子嗎碧艷還未回答姚嘯秋代他答道他的爺娘一對煙槍自顧不暇那决不能過日子的碧艷道你還不曉得他們兩老如今的癮頭比從前更大了我起初出來的那幾天恨不得去做尼姑修心了此一生後來一打聽尼姑也不容易做到赤手空拳的庵堂裏也不收要做别的不是坍台一句話我們這種堂子出身的人還能做什麽呢我自已横想豎想也沒法子爺娘勸我也只是仍舊掛牌子出來的一策但是依我的心思這碗堂子飯今生今世也不能再吃了可憐呀不吃這碗飯又有什麽飯吃呢姚嘯秋道能不出來頂好如今外面的生意也眞不容易做客人好的少但是十分沒法也只好暫且借這條路打打主意放出眼睛來也許遇一個有良心的人呢亦未可知碧艷聽他說這句話將眼光深深的對姚嘯秋仔細一瞧道如今的人有良心沒良心竟瞧不出試不出了柯蓮孫在旁湊一個趣道我看有良心的人還沒斷種像姚二少就是一個從前他和你一番感情也不能算沒良心了我全知道的碧艷笑一笑點一點頭道姚地少如果也是一個沒良心的人我今天也不特爲到報館裏去尋他了 
[隨便說說] [  瘦鵑]  
　　怎麽呌做諒解北京專電說王郅隆得保洛諒解本星期内可出日兵營赴津王郅隆這個有可不是安福系一個重要人物麽當時命令皇皇和其他幾個所謂罪魁禍首的一體通緝逼得他們鳥飛魚躍一起躱到了日兵營去這一年多匿跡銷聲似乎沒有出頭的希望了不知道這個老王有甚麽神通竟得了保洛的諒解從此逍逍遙遙的往來京津或者還能得個一官半職重做一次罪魁禍首好在只須再得一次諒解仍能自由的但我們不知道怎麽呌做諒解又是怎樣的諒解法日兵營中還有别的罪魁禍首在着爲甚麽不請老王傳授秘訣如法泡製也敎保洛諒解諒解呢 
 
 
 

Page 19

 
 
第一萬七千八百十六號;中華民國十一年 西曆一千九百二十二年九月二十八號
星期四 * *   
 
 

Page 20

 
 
第一萬七千八百十六號;中華民國十一年 西曆一千九百二十二年九月二十八號
星期四 * *常識 
常評 
[讀五代史（一）] [  老圃]  
　　民國選舉總统其初猶循法定之式自徐世昌以來乃專爲軍人所擁戴矣五代僭立之主其初猶出於自動自唐明宗李嗣源以後亦多爲軍人所擁戴矣唐莊宗遣嗣原討皇甫暉方下令攻城軍吏張破敗忽縱火噪呼謂我輩虎狼豈識尊卑卒立嗣源爲帝此其一愍帝討潞王從珂楊思權攻城西從珂登城呼外兵外兵聞者皆哀之思權呼其衆曰潞工眞吾主也即擁軍士入城遂立從珂此其二郭威率兵禦契丹行至澶州軍校何福進等與軍士大呼越屋而入請威爲天子或有裂黄旗以加其身者山呼震地擁威南還遂得爲帝此其三其後宋太祖在陳橋亦用此故智此與今日擁戴之形式又稍稍不同蓋五代之推戴純用軍士呼噪今日推戴則兼用電報之宣傳議員之呌囂雖外觀有文野之不同其實質則一也然歷觀五代之君其子孫或殺或虜皆絶滅無後軍人擁戴之總統其命運亦可推而知乃猶施其陰謀欲一嘗雞肋以爲異味可謂痴人矣昔黨太尉怒畫工曰我見人畫大蟲猶用金箔眼我便消不得一付金眼睛聞者以爲笑然紙上之大蟲又安得不爭金眼睛 
經濟 
[減輕國貨成本之一法] [  益亞小傭]  
　　前日本欄載筱峯君投稿國貨須减輕成本一篇謂布廠减　輕成本之法在除積弊省開銷二端確乎洞中竅要余固此業中人也竊謂開銷誠宜省但從事實上調查蘇省布廠當以上海無錫常熟蘇州爲開設最多之所而其夥友之辛俸除經理外如技師管賬等月皆不逾二十元其餘司事皆在十元以内似不得謂之不省至若房租伙食捐稅水脚以及修理機件等費悉屬需要之開銷無可省者僅雜項開銷或有可省之處但即全部省之其數亦甚微矧有未可省春耶余愚見所及以爲節省開銷猶在其次惟整頓積弊實爲 
　　緊要之圖蓋布廠耗損原料比比皆然耗損非一端有有形之耗損有無形之耗員大抵有形之耗損屬於工人之暴殄無形之耗損屬於夥友之怠惰蓋夥友所入旣微不足贍家未免心志不專除一二處境稍裕有志向上者能實心辦事外餘皆因循玩忽對於職務往往輕心處之析言之技師輕心則成品以之不良管工輕心則出貨以之遭劣管理收發紗線者輕心則工人以之暴殄而工人暴殄紗線實爲全廠最大之耗損余嘗默計此項耗損每年廠之大者當在萬元其次數千元小者亦數百元其弊已深頗有積重難反之勢根本補救之道對於夥友方面宜優給辛俸以鼓勵其辦事之精神對於工人方面宜厚其工資嚴密管理則暗中免除耗損原料之所益當可較所增辛俸工資之費溢一倍而有餘質諸我業同志以爲然否（未蓋章） 
[商業問題之研究（續）] [  吳東初]  
零購學（九十四）指敎店友（一）指敎之重要 
　　知貨莫如造貨人次則推進貨人蓋進貨人每於大批買進未有不調查明白而隨便購買也進貨人不無敷衍將事者其成效必不佳地位且將動搖故一般進貨人皆精於進貨也 
　　惜進貨人對於售貨人諸多隔膜缺少連絡往往以其不善交易而責其無用抑知店友通弊在對店中貨色莫知其詳買客詢購答時茫然生意失敗多由於此是店友之失敗進貨人負有責焉 
　　美國某大城某雜貨店一日來客買罐頭番茄該店備有二種同爲一廠家所出者價格一爲一角一爲一角三分買客問有何區别店友無以對僅謂「兩種差不多與其買一角三分者不如買一角者因其爲同一商標也」幸店主聞後隨叱止店友而自已來向買客說明曰「兩種確係同一廠家所製出但一角三分者内盛皆鮮紅整個番加一角者内裝乃淡紅色零碎番茄也」其區别一經道出買客自以買一角三分者爲是而該店於經售較好之一種利益亦較大若該店友者母乃因不明貸情而坐失機會乎 
　　假使店主未出親與買客剖白豈非任店友遺棄利益較大之生意乎吾於零售學卷内曾道及知貨之緊要極於售賣有關係茲吾所注重者在進貨人對於灌輸店友以貨物上之智識的責任也同爲店中服務時宜彼此協助共謀進行方能致營業於蒸蒸日上也設各部人員各守秘密不通聲氣全店之生命因之不得久長實至不幸之事也 
道德 
[國民應做甚事] [  朋]  
　　中國人的一樁大病就是會說不會做所以一般人常常口說愛國愛同胞但是他的舉動沒有一件是愛國胡或者是愛同胞的這些實例很多也無須我胡證明 
　　但是不論甚事必定要做方能成功空口說白話决然是無濟於事胡所以古人說道「言之非難行之維艱」這句話眞眞不錯呢照現在中國情形國民應做的事情很多尤以路股爲最要因爲膠濟路是關係我國存亡的我希望愛國的志士勇於輸將使路股早日告成那末外國人必定驚歎中國民氣的澎漲决不敢再存共管的野心了能够這樣就是實地愛國豈不是比空口說的好得多麽 
　　第二件應做的事要算助賑了你看中國的災難總算多了有的水災有的風災有的旱災有的兵災一般災民眞眞苦死人了雖然各處有助賑曾提倡輸將但是口說救濟的很多眞能慷慨解囊實行愛同胞的能有幾人我又希望大家自已少許節省一點救濟受災的同胞呀 
　　總之我們做事切莫高談闊論務必實事求是如其空談我所做不到的事不如盡我力量做我能做的事爲有效果呢（乙種酬） 
衛生 
[患遺精者不可不看] [  逸公]  
　　身體的强弱有關於智育的優劣和品格有高下使靑年人身弱身衰而至於身亡的毒芒就是遺精使靑年人出死入生由弱復强的津梁就是治遺精故前則直接害身簡接害德智後則直接强體格簡接增智慧培道德鄙人以學校爲試驗室以學生爲試騐品細察他們的行動詳問遺精的情形和日期并討論治法如此二年始得下列结果今不敢私敬獻於衆倘海内高明者肯加增改正或從事研究那是更所馨祝的了 
　　㈠病狀有夢中精洩的（不專限於春夢他如情急心驚等的激剌神經夢也在其列）有洩後始覺的有汚乾天明而仍不覺的任何一種都使人神萎性懈寡言易怒四肢酸軟行事倦怠體强的至起床二三時後始復原狀體弱的眩暈終日 
　　㈡日期據鄙人的調查日期不一有每月一次的半月一次的每週一次的甚至有三五日一次的此外尙有忽長忽短的無定期無定期而相問日少的害最大每週一次的害較小每月一次的不但無害且合生理原理因少年（對於未婚者言）血旺精足正如春潮怒濤有時泛濫兩岸强抑之則有决隄之患也是勢所不能的這種遺精西人名之曰ＯＶＥＴＨＯＷ譯曰溢 
　　㈢治法俗方雖多而無實效醫藥多近荒唐什麽『仙丹』『神膏』多是騙錢的勾魂具杜法又近迷信什麽『刀劍克邪』『符錄保神』不値識者一笑今擇其緊要易試而奏實效者如下 
　　（甲）淸心這話似乎近於宗敎家的口頭禪却是切合心理學心淸志潔則神經靜正身體安舒基督敎的祈禱道佛的跪香因是子的靜坐等等都是淸心潔志的方法也是治遺精的妙法不然意念淫蕩心境邪浮雖扁鵲也不能施其術 
　　（乙）睡狀不可仰臥仰臥則陽荃易與　物摩擦宜向右側臥雙膝略上曲左手按臀上 
　　（丙）被褥被褥不可過暖以適體温爲是若能稍冷更爲有益露足尖出被端也是個秘訣 
　　（丁）飲食晚間以少飲茶水爲妙因水量過多則膀胱易漲漲則熱熱則精易洩了晚飯也宜少過量則胃苦不易入眠身體因之疲弱夜裹疲弱也是遺精的原因 
　　（戊）運動患者不宜過於運動略戲網球隊球則不妨他如足球籃球等激烈運動即身强者也常因之入夜精洩漫說素患這病的人了不但不可過於運動就是晚間也宜少勞 
　　（已）切忌手淫精不洩時而强之出以圖半稍時的愚樂則病一成要强之不遺也難了故遺精甚者大槪多犯手淫的或昔日嘗犯胡（乙種酬） 
敎育 
[我的小輪宣講] [  嘯]  
　　九月三日余由黎搭輪至蘇州是日風靜雨止日光隱現無常男女乘客大擠鋪程行李堆積如山旅客計七十餘人以工人商友占多數人聲嘈雜坐位擁擠余意路程逾百里占時須四點有奇若將此可貴之光陰任意過去實屬可惜不如因而利用之察乘者之個性習業作短時間的通俗演講較爲有益志已决乃離位立艙心拍掌爲號曰諸君母作無意識之談話請聽較有興味胡演講路途遼遠坐位不舒悶坐無聊正可藉此消遣云爾茲將演講的材料列如下 
　　㈠勿吸香烟香烟含有尼古丁尼毒質一支之毒可殺麻雀二十只人若久而吸之必傷肺腑然我全國同胞明知之而故犯之者居泰半而商友工人更居其泰半之半且積少集多於經濟亦頗可觀耗財傷神何愚之甚（乘客犯此病者十居八九故特提出以爲之戒） 
　　㈠勿賭錢吾人有事則已無事必異想天開集合同志數人面南背北共作葉子之戲以爲陶情作樂無有逾於此舉者不知勞精傷財廢時失業墮落德性莫此爲甚 
　　㈠勸儲金贖路山東有名膠濟鐵路者經華會議决准我國備欵三千萬元向日贖回然我國庫空如洗惟我四萬萬同胞平均負擔較易爲力諸君能將烟酒遊戲無益之費經年累月以儲蓄之數年之後出而充贖路之用可達愛國之實際不僅養成良好習慣已也 
　　㈠宜注重公德如舟車中公共之處勿隨意涕吐致同座者起憎惡之心勿佔人位置使後至之客抱向隅之歎上海西洋公園門首題「犬與華人不得入内」八大字以華人與犬並列正輕視我國人之乏公德心也（如隨意涕吐佔人位置等弊好說無一不犯故特精神抖擻爲之剴切敷陳）上列四則爲一般農工商人反覆譬喩自問語尙詳盡察聽者之顏色容貎均點頭微笑作通體領會之姿態竊念學生所處之地位宜以利人利國爲本職就可能範圍中不遺餘力以指導之提携之斯學生之人格更上一籌矣此次之小輪宣講何敢誇何敢驕聊盡學生之責任耳（乙種酬） 
 
