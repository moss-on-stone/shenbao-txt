# 1887 - 67 - 4904995

 

Page 1

 
 
[新書出售] [  申報館啓]  
　　華洋通商旣久我中國使臣及文人仐士前往游閱業已僂指難數歸而卽其耳聞目見筆之於書人皆詫爲奇觀蓋以其身親經歴初非鑿空之談也然卷帙太富恐未能徧觀而盡識吳興沈君粹生乃搜取各家有爲之剛煩就簡分作十六類顔曰西事類編脫稿後尙未鐫版本舘今用新鉛字排印校對無訛每部訂爲六本計洋三角五分卽日出書售處仍照舊例 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以　建極之　心　郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢經易聖　敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印準本年七月底出書預定者每部價洋二十八元先　八元　取書票書成找洋二十元取書一部其未經附股者統定四十元發售每部計六十册外加文木箱于一只提難鎖匙悉用雲銅隷字顔蓋精　絶倫凡在同志幸早賜顧售股處在京都煤市街源豐潤並發兌各種石印書籍揚州厚生庄上海點石齋南局帳房候敎 
[招股石印阮刻十三經注陳并校勘記] [  點石齋主人代啓]  
　　儀徵阮文達公巡撫江西時重刋宋板十三經注疏書凡四百十六卷後附文達自著校勘記庋其板於南昌府學中此書由元入明遞有修補有　　有明監板有汲古閣毛氏板輾轉翻刻訛謬滋多阮刻旣出爲士林所推重其中卷數棄數行數宇數記載詳明俾後人爰知所自惟憶阮刻距今已　七十年難保無潦草翻刻者轉有魚目混珠之憾春及軒主人藏有初印善本不自思秘特倩點石齋以石印法縮爲巾箱直行本紙取潔白字益顓　并將校勘記附在海經之後庶便檢閱更延通經學古之士悉心勘對用臻全美與阮刻初印價昂而難得姑購字迹模糊之本何如得此精校精印便於取携之縮本似於篤志芸窗實者裨實益但工本校鉅書成須每部洋廿元可舊現擬招股開印酌定每部洋銀十二元願附股　先邀四元給輿　條爲憑　於四月底出書書成再拔八元取書一部凡有同志請早賜顧爲幸售股處在上海申報舘帳房點石齋帳房法馬路還讀樓書坊蘇城宏　庄掃葉山房京都正陽門外打磨廠西頭路南聚通　號天津北門外針市街聚通恆號鎭江祥泰典廣東省城楊仁新街德昌乾號揚州申昌號同文生記石門寳成典海寗城廉吉典杭州申昌號常州恆生德錢莊躉買向上海法馬路南申昌後馬路惠泰庄内晉升號面議 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣靡未免闕如茸城頌萱室主人　　憾焉爰取同人名手搭題窗稿以及歴届歲科試藝各省書院傑作羅致極廣剔選極精計得巧搭文四千有奇交本齊石印名之曰巧搭網珊其　見於近時石印諸書中者概從割愛准已十二月十五出書每部分訂八本定價洋四元四角在上海南北申昌及各書坊外埠申昌發售如願躉　者問法大馬路南申昌面議價從格外此佈 
[綜論歐洲兵數]  
　　近閱各處日報并外洋電報忽言德國預備增兵忽言法國安排添餉又聞法國業經定議凡近邊各處皆須增戍設防英國又以埃及一事幾與法國尋仇俄人又以阿富汗一役幾與英國搆衅雖目前尙無蠢動之勢譬諸弈棋此下一着在旁觀視之以爲閒着無足介意而當局者則早已心焉欵之因亦於彼閒閒下一孑弈者僅兩人相對知白守黑猶易爲計今之歐洲則實爲一大棋局而下着者且不止於兩人我能往宼亦　往則先以防之我所欲亦彼所欲則預以　之形格勢禁可以暫而不可以常守常蹈故可以經而不可以權則當此之時下子愈多大局愈緊而物極必變此其時矣夫今日之時勢一戰爭之時勢也此有鐵甲彼有巨砲爾有機器我有機心着着爭先步步求勝歐洲之局面將有　動之機且其機已不磓遠而統觀歐洲各國則未嘗無大小之殊卽其兵數亦有多寡之異欲綜覽歐洲之變局而不能知其實在之兵數不足與論歐局也嘗考西歴一千八百八十五年歲終之時詳紀歐洲各國現在兵額因得而知其數數之最多者莫如俄國最少者莫如瑙威國而土耳其附近之諸小國則合計而不分計試爲之　　陳之當亦談時務者所樂聞也計奥國平時有兵二十八萬六千四百廿二名有砲七百六十六尊有馬五萬零三百六十匹臨事則兵可增至一百零七萬七千一百零四名砲可增至一千六百七十九尊馬可增至廿一萬一千四百六十二匹比利時國平時有兵四萬五千六百名有砲二百零四尊有馬一萬零四百六十五匹臨事則兵可增至十萬零一千二百六十八名砲可增至二百四十尊馬可增至二萬零七百九十四匹丹國平時有兵三萬六千五百十名有砲一百廿八尊有馬三千匹臨事兵可增至五萬零五百名砲與馬則不增法國平時有兵五十二萬三千八百廿四名有砲二千一百六十四尊有馬十一萬零八百九十匹臨事則兵可增至四百十萬零八千六百五十五名砲可增至二千九百五十二尊馬則不定德國平時有兵四十四萬五千四百廿四名有砲九百尊有馬八萬一千五百九十八匹臨事則兵可加至一百五十一萬九千一百零四名外加勇丁九十九萬三千名砲則加至二千八百零八尊馬則加至三十一萬二千七百三十一匹英國平時有兵二十萬三千七百九十一名有砲六百十尊有馬五萬九千五百六十八匹臨事則兵可加至九十一萬八千二百零二名砲與馬加數皆不定荷蘭國平時有兵五萬零四千六百九十七名有砲一百三十尊臨事則兵可加至廿一萬八千九百九十六名砲則加數不定馬則并平時亦不定意大利國平時有兵廿一萬五千名有砲一千零三十六尊有馬三萬八千匹臨事則砲與馬皆無定數而兵則可加至二百四十萬零零七十八名瑙威國平時有兵一萬八千七百五十名臨事可加至五萬名砲與馬則平時無定數至臨事而有砲一百八十尊有馬四千匹葡萄牙國平時有兵三萬五千七百七十五名有砲一百三十二尊有馬四千四百零九匹臨事則兵可增至十二萬八千七百七十八名砲則二百八十尊馬則一萬二千九百七十三匹俄國平時有兵八十萬零七千二百四十二名有砲一千六百三十二尊有馬十二萬九千七百三十六匹臨事則兵可加至六百萬名砲可加至四千零十六尊馬可加至四十六萬四千五百八十六匹日斯巴尼亞國平時有兵九萬五千名砲三百八十八尊馬二萬匹臨事則兵可加至六十三萬四千名砲六百尊馬五萬匹瑞典國平時有兵三萬七千二百匹十九名砲二百五十八尊馬六千四百九十匹臨事可加至兵十九萬二千一百六十八名砲二百八十二尊馬一萬二千九百八十匹土耳其國平時有兵四萬零零廿五名砲八百廿八尊馬二萬三千零廿五匹臨事可加至兵一百十六萬一千六百名砲三千三百四十八尊馬九萬五千匹至於土耳其附近各國合計平時有兵三百十三萬四千三百零四名砲與馬皆不定臨事則可有兵一千四百七十五萬 
 
 

Page 2

 
 
千二八百六十四名有砲一萬七千九百八十五尊有馬一百四十六萬四千零九十三匹以上數目皆在二年以前此二年中又不知增加何許而水師尙不在其内洋洋乎大觀也哉各國分計若或見少者合計則莫不見多歐洲大勢旣有變局必有偏重偏於一國則一國重是在善於捭闔從横者妙其操縱之術而已矣 
[上諭恭錄]  
　　二月十二日奉上諭本年三月二十三日朕親詣先農壇行禮禮成後接行耕耤禮所有應行典禮着各該衙門敬謹預備欽此○十三日奉上諭崑岡等奏丁憂工部左侍郎烏拉布之繼祖母岳諾特氏幼明大義孝以事親于歸後因夫病刲臂和藥願以身代夫殁無嗣繼該侍郎爲後躬親督課備極劬勞計苦委五十年現在該氏身故援案懇請旌表等語岳諾特氏着准其旌表該部知道欽此○十五日奉上諭劉銘傳奏紳靈顯應請頒匾額一摺福建嘉我縣城隍廟龍王廟及笨港天后客均著靈應上年該縣地方自奏徂夏雨澤愆期田禾枯槁經該官紳詣廟虔　甘霖立沛歲獲旨秋實深寅感着南書房翰林恭書匾額各一方交劉銘傳祇領飭屬分詣懸掛以答神庥欽此同日奉上諭劉銘傳奏甄劾文武各員等語總兵吳忠勝逗遛新竹招摇滋事守備侯作美壟斷煤務訛詐地方福建候補縣丞凌雲品行卑汚遇事招摇已保江蘇候補知縣劉廷煇藉　需索舉止輕浮福建候補縣丞楊天煒辦理鹽務聲名狼藉均着卽行革職已保福建候補知縣李烇始勤終懈清丈不力着撤銷知縣保案以肅官方該部知道欽此 
[本館接奉電音]  
　　昨是本館駐友人發來電音有本月十九日上諭二道敬謹譯登○二月十九日奉上諭有人奏各省保甲廢弛請飭整頓等語保甲爲弭盜良法果能切實編查則莠民無藏身之所地方自臻安謐近來各直省游勇梟匪滋事之案甚多卽使拿獲嚴懲良民已先受其害非籌正本清源之策不足以靖萑苻而安閶里着各直省督撫嚴飭所屬將保甲事宜認眞辦理立法務期盡善尤在寔力奉行務無各州縣隨時親查絶不假手吏役庶有稽查之寔而無滋擾之弊地方官以此辨民之良莠而上司卽以此課下之勤惰上下實心期收寔效不得僅以造册申報敷衍用副朝廷戢暴安民實事求是之意將此通諭知之欽此同日奉上諭本年輪應查閱直隷山西陜西四川甘肅五省營伍之期直隷卽派李鴻章山西卽派剛毅陜西卽派葉伯英四川卽派劉秉璋甘肅卽派譚鍾麟逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此 
[香港火警]  
　　十五日早四點鐘西營盤紫薇街失火計焚去房屋八九間隨卽救滅云 
[都門紀要]  
　　長崎閙事一案已經議辦完結現聞出使日本大臣徐星使承祖擬將在事出力人員奏請分别奬叙○比國駐京欽差之姨妹年已及笄爲法國駐就頭等叅贊某君聘定諏吉過門是日往賀之西國士女實繁有徒眞有如毛詩所咏爛其盈門者○南海大興土木俾備皇太后駐蹕頤養之所其環海一帶之墻稍形卑矮不足以昭嚴愼近經管工王大臣擬將三海圍墻一律增長再行接高五尺已飭廠商鳩工集料從速興修○德勝門外十八里仰山窪地方本係官兵大操之所地僻而人稀正月二十九日有前門紙行夥三人回高麗營結伴而行及至是處紅日銜山見有數人席地而坐三人料是强暴之徒急欲趨過數人各出短刀蜂擁上前作威嚇狀三人早已蝟伏聽其剥去棉襖馬掛布衫夾襖等十數件銀六兩錢十餘千茶葉食物悉爲掠奪數人向南携物遁去三人僅餘下衣不得已袒臂而歸次　糾人赴失事地方報官未卜能否弋獲○内廷傳說聖意於祗謁西陵廻鑾後訂期大考翰林院簷事府各官未知確否○德國駐京巴欽差在使署中讌請各國欽差隨員曁商民教士約百數十人曾襲侯亦率隨員至焉所延之客多有作奇服異妝者或跳舞鼓琴以和熱閙非常○前署俄國駐京欽差垃叅賛德仁自新任欽差蒞任後將經手交涉事宜交付清楚卽回叅賛本任現已咨請俄國外部衙門給假回國約首夏後起程○前門石路工程客　已將城内棋盤街城外東西月墻一律修竣惟前門大街自正陽橋起至天橋止計五里石路凸凹不平車馬難以行走曾經工部奏請於今春開工修砌現在承修木廠由西山運來石塊甚多皆堆積東西護城河岸雇石匠甚夥已於正月中旬開鏨二月初間開工石路兩旁向有以蓆爲房而貿易者鱗次櫛比刻經地面官諭令一律遷移以便正作○户部河南司有新入署書吏某甲於正月二十日携公文歸家繕寫因不小心將公文失落旣至家甲知覺各處尋覔毫無蹤影經該司員聞知大怒重笞之勒求限三日若無公文當按例究治甲驚惶已極乃于各街巷黏貼告白兹許以重資酬謝詎意公文爲齊家胡同洋藥局某乙所拾惟不知何衙門之公文正在躊躇見告白卽於次早持公文送至甲家甲見之如獲珍寳卽謝乙銀數兩甲始得免重譴矣○户部新任滿右堂熙少司農敬定於正月廿八日到任漢右堂曾襲侯紀澤定於二月初一日到任○户部銀庫書吏史恩濤經刑部審明入奏奉上諭將該吏杖一百徒三年聞當日刑部將史解送順天　收禁刻順天府擬定徒史於天津府于二月初旬起解○正月二十八日奉上諭因各處飢民來京就食備極艱苦令倉塲撥發米石交五城設平糶局以平糧價刻聞五城城憲會議以秈米每斤價值二百文粟米每斤一百廿文凡來買者不准過十斤仍派司坊紳董於原設之處辦理二月初間卽行開局售買 
[京師命案]  
　　宣武門内大街皮庫胡同有吉六者在魚市開設復盛軒書館固非安分者也有馬六者素與吉六相契馬妙手空空慣爲竊盜犯案已非一次面肘均有剌字　客歲犯案到官攀連吉六迨後案結馬六卽至復盛書館尋吉索錢謂向日所竊悉付吉家今須見還遂在書舘吵閙當有多人爲其調停令吉備百金具字畫押向馬叩頭力可了事否則書館生涯决不令吉安然爲之馬遂持刀攔人書館爲停三日吉謂銀字俱允金惟叩頭一節不能從其時調停者以兩不相下置之不管吉乃糾約多人以待正月二十五日清晨馬又至書館尋閙吉率衆人將馬飽打一頓馬詈愈甚吉拉馬至皮庫胡同内復用棍木毆打馬仍詈詬吉怒甚用力毆之棍若雨下馬體無完膚血流滿地旋卽殞命吉六赴本地官廳自首馬六豢一犬及馬死犬至屍旁號呌數聲而死亦義犬也○崇文門外迤東　耿姓兄弟五人者素來强横人咸稱之爲耿家五處惟阿五未婚客歲定後門外兵部司員溥君僕婦之女爲妻正月中旬迎娶過門是日賓朋滿座至晚夫婦合𢀿次早家人睡起均至新房獨不見阿五咸相驚異至晌午阿五忽扭一人而入急呼諸兄諸兄齊來驚詢此係何人阿五謂此卽溥也新婦已被渠私通若不痛加毆辱難洩弟忿諸兄本係棍徒聞之共怒各持木杖將溥拖翻於地任意揮打溥受傷甚重僅存一息而已撻訖阿五復入以詭計將溥妻妾以車載來溥妻妾入耿家始悉溥被毆悲忿交加將欲爭論忽見阿五怒目云汝男子已被我撻傷因其與新婦有染汝須將新婦及汝男子一併以車載回否則汝兩人性命難保矣溥妻妾竟飲泣不敢言於是阿五將溥擁掖車内新婦及溥妻妾亦登車而回溥歸家未久卽死當卽控告地面官官　役往拿而耿兄弟及婦女皆逃僅有空房一所而已經地面官將此案送交刑部由該部行文五城緝拿聞至今尙未弋獲一犯也○宣武門外課馬市扁担胡同有春姓者居焉二月初二夜忽有一靑年婦自縊於門環上次早經春家人瞥見赴北城司署禀報旋經司官相騐實係自縊身死該司官填明屍格回署派役訪察屍親次日經役將該婦之夫某甲傳至司署司官略訊數語卽行收禁聞春家最喜聽書甲素以說大鼓書詞爲業常於春家經年累月至其婦因何縊死則未知其詳也容後再錄 
[龍燈肇禍]  
　　武昌城東有地名豹子澥者小村落也村民數十家皆以胼手胝足爲務當此元宵令節懸耜歡呼酌兕烹羔其樂無極有邨民之黠者告其父老曰省城燈市甚佳盍往一觀以擴生平眼界乎則相與結伴而往逐隊嬉娱中有好事者歸而告其儕輩曰彼城中地大物 
 
 

Page 3

 
 
博自能窮工極巧互賽新奇我輩鄉農家無長物縱不能效其富麗事事爭先然觀諸燈所需者竹蔑耳絹片耳竭中人數家之積亦可製成何必眼巴　看人家得意乎遂亦興高采烈紥就龍燈擇定某日夜間游行各處時則嚴寒未退河水成冰照以燈光如入琉璃世界邨民乃舁龍行冰上滾舞成團不隄防砉然一聲冰忽碎裝一時擎龍者執毬者鼓吹者導引者類皆深入龍宮與海龍王席間賽寳卽龍亦在九淵酣睡不顧人探其頷下明珠矣旱役也死至數十人獲救者祇有二人嗚呼慘已 
[獲犯述聞]  
　　十五日有蘇省弁兵四名由杭州趁船過禾押解要犯一名聞該犯係在杭州就獲面上有剌字諒卽蘇府監脫逃之犯也聞卽須解至蘇省訊辦云 
[九江近事]  
　　臘杪正初經旬大雪直至新正下浣碧翁翁始現晴曦迨三十初一二日忽又大雨如注迄今半月無日不微風細雨釀成料峭春寒四鄉麥菜不熊發生市中小本貿易者亦苦毫無生色以致居民無不望天呌苦惟願蒼蒼者高掛銅鉦庶麥秋不致失望云○九江關每年解部稅銀例以三十二萬兩爲限近年輪船盛行民船稍少兼有奸商冒掛洋人旗號取巧過關以致鈔關收數支絀異常近經關道李亦靑觀察督率委員書役任勞任怨整頓經營去年解部例銀得三萬餘兩之譜按九江大關截至去年底止徵過一十一萬兩有奇姑塘大關片過一十八萬兩有奇合其徵過二十九萬餘兩推新關稅務司徵收稅銀漸有起色光緒十一年徵過七十餘萬兩去年徵過八十餘萬兩合九江常關新關比較相去不啻天淵洵乎苦樂不均也○關道李覲察於本月初十日十點鐘時由早道往姑塘換坐長龍船晉省聞有要公須面禀云 
[示期縣試]  
　　本歲係科試之期各邑文章例應由縣府考試錄送江蘇學政王益吾宗師行文松屬七邑於三月初二日取齊縣考昨日上海縣莫邑尊奉文隨卽出示曉諭届時仍假敬業書院命題局試云 
[奉養邁孀]  
　　孀婦胡李氏投總巡局控稱未亡人曾爲兒子娶妻薛氏兒子於上年三月物故該氏靑年孤獨與未亡人形影相依日前未亡人有事他出迨歸該氏竟不知去向訪之知已擅自醮與李勝高向之理說一味逞蠻爲此投案伸訴緣由乞賜提究憑剌史提訊之下以兩造供語紛歧遂移送縣署訊理前日帮審委員宋二尹升堂研訊胡李氏伸訴倩形李勝高供稱小的小本營生未有家室日前經人撮合費財禮洋六十五元娶該氏爲室媒証鑿鑿且中氏母出立婚書該氏供稱母親憫小婦人　故無依因令嫁與李姓並非擅自再醮叩求明覽可也二尹謂胡李氏曰爾今涉訟公庭是何意見答稱禾亡人家破人亡無從依倚祗求公斷不敢多言二尹曰爾媳旣經失節豈不聞覆水難收爾旣老邁無依可襆被至李家由李夫婦奉養死後從豐殯葬如何該氏聞言默然開導再三始經首肯二尹又向李曰爾願奉養該氏否李叩首稱願二尹卽着兩造各具遵斷切結而退 
[英界公堂瑣案]  
　　王鳴竹家司帳人曹壽昌訴稱前月妻子産一女孩至昨呼附近剃髮匠李極大爲之剃頭孩啼器不休卽由妹子剥龍眼肉喂之不知李何故竟將龍眼殻塞入孩喉以致斃命求恩懲辦李供小的爲孩剃髮並未將龍眼殻塞入孩喉蔡太守問此孩剃髮時由何人懷抱答稱由曹之妹懷抱太守謂爲何不到案候寳曹稱妹子尙在靑年含羞不肯來案太守謂死者已不可復生爾欲如何辦法曹稱請責二百板管押半年太守謂此事毫無憑據似此未免太嚴隨商之賈副領事飭將李移送上海縣署訊辦并令曹携妹投質○麥總巡稱判押捕房之陳阿仁凌虐他犯攫其衣履質錢請爲訊究陳俯首求恩中西官商定以該犯怙惡不悛押候過堂笞責二百板产交捕房押滿員放○有半老佳人曹巧雲者淡妝素服珊珊來遲蒲伏堂前鶯聲低轉訴稱王阿堂挨門進内竊取棉衣三襲幸逢巡捕拘獲人贓王供浦東人竊物該死尙望施恩中西官相與商摧將王押送浦東交該處地保收領管東巧雲遂檢袵俠拜扶婢而回○吳阿二訴稱小的在清和坊義昌發報關行爲　昨晚七點半鐘時被沈阿奎掩入竊取衣服賊由捕拘獲沈供家在杭州求恩寛宥太守判發押捕房一月○温州輪船夥王阿林訴稱昨有人以洋銀一萬一千元託寄小的因雇徐江凱小車裝載正欲展輪驀有車夫王阿大以刀劃被盛洋之袋竊取五元袋及向稽查據云已經用罄徐供昨日王雇小的之車裝洋小的因身子不舒轉雇王車推至小東門外輪船上交卸詎被挖袋竊取求卽訊追蔡太守商之賈副領事責王一百板發押一月○蘇婦鳳金烟容滿臉衣服𦢤腌嚅嚅然訴稱小婦人窮途無靠暫在治下開設小烟寮烟客高阿三乘間竊取烟鎗而遁幸捕拘獲叩請嚴懲問官判押高七天以儆○蘇人徐福壽訴稱小的賃居治下有及人三珠者偕江北人胡小亭余保祥前來轉租住屋一椽不料遷入後兩人時時竊物前日有友人借去女衣數襲昨日交還小的不在家中被兩人私自質錢分用胡供揚州人所有衣物小的曾與徐脫明然後付質今忽反悔以竊相誣太守問余作何生業答稱向開妓館今已閉歇徐又稱伊等兩人通同一氣慣爲鼠竊生涯蔡太守飭將胡押令交余到案再行訊奪○章也甫訴稱小的在某燭鋪爲夥昨係第一日開張有該處地棍多人持錢强買便宜物胡秀忠徐阿福一　持錢八九百文欲取貨四五元向之婉謝伊等遽肆兇毆因爲報捕送案蔡太守研究之下知胡係無業遊民徐局水菓生理隨判令各押七天○包探李金堂禀稱竊賊葉阿有人贓並獲解入捕房隨有梁金奎報失棉被等件梁供與探同葉阿有默無一語問官判押十四天○包探顧阿六禀稱積竊奚芝祥挨進朱福門内竊取燭臺朱請將贓給領問官判奚押一月贓給失主領歸○曹銀高丁甫生王陸氏譚普德等或操蘇音或操寗音期期艾艾不一其詞蔡太守喝問有何下情則各人俱以失竊報并稱由捕拘獲賊犯李金桂起出原贓包探李錦堂禀與相同李供小的係王陸氏成衣鋪夥初次犯竊叩乞施恩太守與西員互商將李責二百板枷號一月起案之贓給各失主認領 
[法捕房瑣案]  
　　前日有鄉人携石一塊光滑無比四圍黄色面則白色而有花紋其式長方下面四角雕成四脚不知何用巡捕見之恐來路不明因送進捕房法捕頭詰問之下據供浦東三林塘人石係開河時在河底撈得携至上海求售捕頭以情節可疑因着暫押以待解訊○某行出店於前日扭送車夫一人到捕房據稱雇車搬物因該車夫不小心跌碎香餅酒一瓶此係頂好之酒東人知道定要我賠計值洋一元三角法捕頭詰之該車夫亦稱因不小心之故以致碰碎捕頭着賠洋一元人暫押俟繳到再放不然解案○前日法工部局垃圾馬車在浦灘收拾垃圾適有九歲男孩在該處嬉戯偶不檢點將孩撞倒在地幸無大碍暫送仁濟醫院俟傷痊再行核辦 
[鉅欵助賑]  
　　謹啓者今奉到江蘇候補道丁觀察來函代募到不留名貴善士捐助山東春賑庫平足紋一千兩由本埠惠泰莊交來規銀一千零九十八兩二錢五分一釐照數領到卽當備函具復申謝刻下零項賑捐來源已竭幸承大善士仁懷樂助鉅欵輸將兼又陰德耳鳴不揚姓氏仰腫誠之善願必感格於天心濟厄持危定邀厚報萬望各省大善士如能移緩就急鉅欵頻來補救山東順直灾區春賑功德實無量焉[  上海絲業會館籌賑公所施善昌謹啓二月十八日]  
[招認二十日續到靈柩]  
　　啓者今又承大團鎭王曉滄先生送到萬年靑輪船上失事之屍棺一具遽開年約四十外鬚髮已經脫落身穿藍洋布長衫内襯白灰洋布棉　白洋布短衫夾襪一隻外束滿漢帶一條内圍絲褲帶一根視其足上向似纏腿雖無腿布其痕尙清身所穿之衣并帶均用蒲包另包以便認識倘有親屬在申可於廿一日二點鐘會齊仍赴天后宮後面廠内辨認特此佈知三馬路與昌協賑公所陳竹坪謹誌 
 
 

Page 4

 
 
[蘇省撫轅抄]  
　　十四日揚昌榮鎖幫辦蘇城直隸賑捐差卽辭赴滬趙景熙禀知奉委管解京餉差○十五日前任丹徒縣馮壽鏡銷假並禀知奉委鎭江上游釐局差委署武進縣縣丞趙啓封禀辭赴任縣丞吳聲晉禀辭奉委解户部輕赍銀兩差未入石汝松禀知藩憲飭知請補吳縣典史缺○轅牌示照得吳江縣知縣夏宗彝准調吳縣知縣□缺查有金壇縣知縣陳炳泰堪以調補○十六日改掣江蘇拔貢試用知縣夏書紳浙江人禀到○十七日禮部儀制司主事鄒嘉吳縣人由京來籤掣江蘇卽用知縣汪懋堒山東人禀到分發江蘇分缺先補用府稅課大使鄭履安福建人禀到○十八日候補道丁兆墓現奉撫憲札委統帶浙西水陸巡營候補縣陳彤轉解京餉赴都回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年二月十一日京報全錄]  
　　宮門抄○將軍慶等奏爲審明捐欵請照例豁免摺○粤督張等奏查明覆陳摺○二月十一日兵部太常寺太僕寺八旗兩翼引見十一名造辦處九名○徐桐因伊子補郎中謝恩○崇勳謝放索倫領隊大臣恩○絪貝勒慶福各請假十日○兵部奏派監放駝馬派出漪貝勒紹祺嵩申熙敬○召見軍機○熙敬翁同龢崇勳承綬○皇上明日寅正三刻至文昌廟行禮辰初一刻至中和殿看版○○奴才慶裕濟祿裕長跪奏爲審明鐵領河稅斗　虧短清形現經分别追交下短銀兩籲懇天恩照例豁免恭摺仰祈聖鑒事竊奴才等前因鐵領河稅斗捐盈餘銀兩有短交情事當將路記防禦依克精阿撤任傳同已故知縣毛夔之子貢生毛琛到案並委提旗民兩署經手兵丁書役家人等到省飭交發審處訊明共短交盈餘東錢十三萬餘千之多必須查明訊追以重稅課當卽會同奏請將該路記防禦依克精阿革職訊追於光緒十年十一月十八日奉到回摺後開單軍機大臣奉旨依克精阿着自行革職歸案審訊餘依議該部知道欽此經奴才等欽遵轉行去後兹據發審知縣毛夔之子貢生毛琛並旗署經手兵丁吉昌等民署經手户書陳重山等曁糧店人等逐一查訊勒追擬議結豁前來奴才等復加查核緣光緒九年分鐵嶺路記防禦依克精阿知縣毛夔會同經徵馬篷溝河口粮貨稅實徵收東錢十四萬三千九百九十千該禦縣因雇船雇勇巡查偷漏提使東錢四萬三千一百九十八千僅止會報徵收東錢十萬七百九十二千雖據掃照定額盈餘之外尚有盈餘惟係均應交欵應令該禦縣各賠交東錢二萬一千五百九十九千又知縣毛夔自辦斗捐因挖淺提用東錢二萬五百二十九千應令該縣毛夔獨自賠交又旗民兩署徵收三面船河口粮貨稅斗捐内廣福等船店五家共隠匿東錢一萬四千六百二十餘千兵丁吉昌等十一名侵使東錢一萬八千四百二十餘千書役陳重山等八名侵使東錢一萬六千四十餘千該禦依克精阿因公提用東錢七千五百餘千知縣毛夔因公提用東錢二萬九千一百零八千毛夔共挪用東錢五萬一千八百一十八千卽經奴才等查出短交情事奏奉諭旨將依克精阿革職傳同已故知縣毛夔之子貢生毛琛到案提集經手兵丁書役船店人等飭交發審處訊明前情勒限嚴追旋據廣福等船店四家共呈交東錢一萬一千七百餘千兵丁吉昌等十一名共呈交東錢一萬八千四百二十餘千書役陳重山等七名共呈交東錢一萬四千二百一十餘千尙有永聚店應交東錢二千九百二十餘千書役李福堂應交東錢二千三十千零在逃無獲完交又據該革員依克精阿呈交東錢三千四百五十千又據千夔之子貢生毛琛呈交東錢四十千該革員依克精阿旋因患病於光緒十二年正月三十日病故計尙短交東錢二萬五千六百五十八千已故知縣毛夔計尙短交東錢四萬七千八百一十八千節據該家屬等呈稱實係無力完交由發審處詳請照例豁免等情奴才等因恐尙有不實不盡復飭據廂白旗協領海防撫民同知現任鐵嶺路記防禦現在鐵領縣知縣查明實係家産全無歴過任所並無隠寄資財出具各印結詳送核辦前來查例載枷移庫銀五千兩以下者雜犯流總徒四年又追賠拖欠各項銀一千兩至五千兩定限四年本身已故子孫無力完繳照例請豁毋庸治罪又監守盜入已一百兩至三百三十兩杖一百流二千里限内全完徒流以下免罪各等語此案已故路記防禦依克精阿已故鐵嶺縣知縣毛夔因公挪用河稅斗捐盈餘銀兩除已交外尙短交東錢二萬五千六百餘千及四萬七千八百餘千訊非入已照原案東錢十千作銀一兩核計均在五千兩以下罪應總徒惟該員等業已先後身故其子孫實係無力完繳取有本旗及歴過任所並無隠寄資財各結核與豁免之例相符合無仰懇天恩將已故革員依克精阿已故知縣毛夔下短挪用河稅斗捐盈餘銀兩照例豁免毋庸治罪出自逾格鴻闗兵丁吉昌等十一名書役陳重山等七名廣福店等四家隠匿侵使錢文均於限内照數完交應照監守盜入已一百兩至三百三十兩杖一百流二千里限内全完徒流以下免罪例免其議罪均行省釋在逃之永聚店並書役李福堂飭緝獲日另行訊追現在追東錢五萬一千七百九十三千九百文照時價易銀移解盛京户部查收充餉除將全案分咨户兵二部外所有審明鐵嶺河稅斗捐短交盈餘銀兩分别追交請豁緣由理合會同恭摺具陳伏乞皇太后皇上聖鑒謹奏奉硃批該部請奏欽此○○兩廣總督兼署廣東巡撫臣張之洞護理廣西巡撫布政使臣李秉衡跪奏爲查明禁革桂皮把持商人並現籌東西兩省一律減徵恤商以保土户華商生計恭摺覆陳仰祈聖鑒事竊臣之洞於光緒十二年六月十四日承准軍機大臣字寄光緒十二年五月二十一日奉上諭有人奏廣西桂平等縣有奸商把持桂皮行市及詭稱包稅抑勒價值串通關書舞弊情事窮民受累厘稅日减着張之洞等確查禁革以除積弊等因欽此恭錄移行兩省欽遵查辦查原奏内稱粤西潯州梧州府屬之桂平容縣藤縣平南等縣山谷連綿居民種植桂樹爲生歲剥桂皮販運售賣每百斤約值價七八兩西省於平南之大烏墟抽收桂釐每年稅銀四五萬兩　無擾累民安其業同治年間忽　廣東奸商潘元紀鍾永泰等號十六家詭稱包稅把持行市　許他人販賣在該處張貼粤海關告示賤值勒買向之桂皮百斤值價七八兩者初猶子價二三兩漸而勒掯至七八錢尙不敷種植剥工之費居民漸　失業光緒十一年又有奸商謙益堂徐姓效其故智設法將十家退去一家包攬壟斷獨豈勒掯尤甚數十萬窮民均被其害生計日蹙該處厘稅近來减邑等語查桂皮一項東西兩省有之西桂産平南桂平容膝四縣東桂産羅定一州而販運出口之道又分兩途重路水運西桂由潯梧順溯西江東桂由羅定内河至肇慶亦順溯西江沿流而下至廣州省城出海此爲舊道西路水陸並運西桂由梧潯逆溯西江趨鬱林州至廣東廉州府北海口出海此爲新道因此海關三聯單於光緒四年已經開辦其時粤海關三聯單未行故洋商改由鬱廉一路以避兩省沿江厘稅華商仍由梧肇一路稍分餘潤上年粤海關始行聯單於是洋商販桂者統歸西江順流水運洋商改水運則獲利益豐華商多經沿江稅厘則成本益重從前西桂由華商販至東省賣與洋商載運出口每百斤值銀十餘兩其在西省亦值八九兩桂户獲利頗厚種植日多自廣東羅定州桂皮盛出其利遂分近十五六年來出貨多而出口之價日賤厘抽密而販商之利日微兼以聯戰暢行華商淡薄故買價不得不低每百斤僅給銀八九錢幾不敷採剥工本洋商知華商成本過重不能與爭亦遂以輕價收買兩省産桂之區情形略同盖因聯單行而販桂之商病因華洋買價皆低而種桂之户尤病此東西兩省桂皮生理遞年耗减之實在情形也至商人承辦包抽始於道光末年怡順堂商人等咸豐五年有和濟堂之鍾全紀潘元紀倫永泰霍記等十家蓋桂皮專銷洋船運售有時屯户平日收買以供巨商採辦潯梧等處種桂業户不下數十萬家屯户不下數百家其勢恭漫難稽昔時招商承辦原爲責成稽查杜絶走漏稅釐起見行之久而弊生遂有把持抑勒之事中間屢有革換仍復積弊相承上年十月准粤海關監督海緒咨稱以謙益堂商人宗兆祥十四家接辦桂皮稅厘而無徐姓商人名目嗣經臣之洞查得該商人謙益堂較前商收買出價稍多西桂每百斤銀二兩三四錢不等東桂百斤銀一兩六七錢不等尙無串通關書舞弊情事然利權所歸仍復不免掯勒當將該商立卽斥革出示嚴禁札飭東西兩省厘局以後責成本地屯户抽收地稅永禁東省販商壟斷居奇獨是桂户之累無論把持與否要以價低利薄爲患計西桂出口時價百斤值銀四兩八九錢東桂略賤販商自西而東潯梧之桂厘稅運脚鋪棧打包綑工約共需銀三兩二三錢羅定之桂約共需銀二兩六七錢加以貨本獲利幾何購之士人價自不得不廉華商之買價旣廉洋商之買價亦必不肯厚故旣禁把持以治標尤宜减稅厘以治本現經定章令東西兩省桂皮概由出産處所抽落地稅一道此後經過兩省關卡一概騐單放行無論稅厘均不再抽分文惟至粤海北海兩關出口時照例完正稅一道其一切換照騐船于口雜費概行裁革復與粤海關監督增潤商允於完正稅時尤須極力體恤東省落地稅委員在羅定州設局每百斤抽銀五錢西省落地稅開辦有年潯梧總局向係每百斤抽銀七錢二分亦令减爲五錢以歸一律無論是華是洋不向販桂之商抽收惟責成賣桂之户照繳比係援照各直省府縣徵收行户落地雜稅舊例辦理與臣秉衡往返函商意見相同現據東西落司東西厘局分别議詳禀覆並經潯桂總局委員金佐基羅定州知州杜庭璆委員蔡逢恩等禀報遵章開辦前來臣等查廣西土貨惟桂皮最爲商販之大宗山農之厚利羅定山僻生計攸關皆必宜設法護持惟桂户之累固患把持尤患價賤現在辦法貨無壟斷途免徵抽薄收地稅責成屯户大抵輕採運之成本以紓桂商禁包攬之桂商以恤桂户減東省之稅厘雜費以保西厘方今兩省度支專恃厘捐然商之不行厘於何有故不得不通籌力斷以養財源現查開辦數目西桂收買價值已漲至二兩三錢有零東桂亦不相上下小民生計稍紓足見減厘之效嗣後外來販商再有妄請包辦者立案永遠禁止如本地屯衣有抑勒價值情弊亦當隨時查禁革退懲辦以仰副聖主子　商民之至意所有遵旨查明禁革桂皮把持商人並現辦減徵恤商各緣由謹合詞恭摺具陳伏乞皇太后皇上聖鑒謹奏奉硃批該衙門知道欽此 
 
 

Page 10

 
 
[光緒十三年二月十二日京報全錄]  
　　宮門抄○諭旨五道錄前○發抄旨五道○漕督盧奏請暫准寛限漕項奏銷摺○皖撫阿奏審明定擬摺○浙撫衛奏年終甄别教職佐雜人員摺○二月十二日刑部都察院大理寺侍衛處值日無引見○烏拉喜崇阿等磨勘試卷覆命○掌儀司奏十五日祭奉先殿謨貝子行禮○侍衛處奏泒隨扈派出鍾公定公咸公啓泰○召見軍機徐樹銘白桓薛福辰椿壽○皇上明日寅正三刻至關帝廟行禮○發抄曾國荃奏遵議江安兩省不便分期鄉試奉硃批禮部議奏欽此○又新陽令○福沂調常熟令奉硃批吏部議奏欽此○又漢陽營遊撃鍾明亮等升補長江水師金陵營叅將等缺奉硃批兵部議奏單併發欽此○又請以吳玉崑等補徽州營叅將奉硃批兵部知道欽此○又黄廷爵請免騎射奉硃批差照所請兵部知道欽此○○頭品頂戴漕運總督臣盧士杰跪奏爲光緒十一年分各省漕項奏銷不及分限詳題籲懇天恩暫准寛限一次恭摺具陳仰祈聖鑒事竊於光緒十二年十二月十七日接准户部咨議覆臣奏銷漕項分限　題一摺内稱查例載各省漕項錢糧由糧道每年造具清册呈送總漕於隔年三月奏銷非謂糧道造報必待隔年至各州縣衛之詳報各糧道之轉詳應由漕運總督詳議限期奏咨立案所請改定限期一節應毋庸議安省增津奏銷次年十月具題例内雖無明文亦係歴　奉行舊章各等因奉旨依議欽此咨行前來伏查前准部咨行令依限題報當卽飛飭各粮道將光緒十一年分漕項等欵奏銷務於十二年封印以前造册詳送緣臣衙門應辦八省奏銷每年共十餘案與各督撫僅辦一省奏銷情形不同卽使各糧道悉於封印前具詳而覆核繕本已覺事煩時促嗣據江蘇粮道成桂詳漕項漕倉等欵向係次年歲底截數隔年正月造册詳請仍於來年二月詳迭又據江安粮道馬恩培詳題本届爲時已遲詳稱應辦奏銷係江蘇各屬併辦核計兩年考成請仍於三月内出詳又據署河南粮道衛桂森詳稱災區較廣荒田尙未一律墾熟未完十一年分漕項銀兩併入秋災案内分别緩徵不得不倍加詳愼礙難於封印前洋報又據署湖北糧道陳汝蕃詳稱漕項欵目繁叢勾稽繕寫有需時日本年封印以前實係赶辦不及又據山東糧道鐸洛崙禀稱奏銷册頁煩多封印前赶辦不及擬於來年二月中旬詳送又據署湖南粮道吳錦章詳稱册籍煩多限期太近現值催收新漕兼籌採運並赶辦春撥册籍擬於十三年開印後赶造各前來浙江奏銷業經禀請展限江西粮道尙未詳覆臣前次咨覆户部擬於九月内一律題報原因漕項奏銷欵目繁雜辦理維艱各省又多悮會隔年三月例限爲粮道出詳之期是以請定分限聲明不時嚴催以期漸符舊制非敢更改限其今接部文申明定例並令臣詳議分限奏咨立案伏在糧道匯一省之總必須各州縣衛於數月前具詳方能逐細稽核彚造轉詳臣衙門辦八省之事尤須各糧道於數月前詳到方能次第覆核繕本具題今已十二月中旬分限詳題實已無及題銷要件未敢稍事草率合無仰懇天恩俯念各省漕項奏銷欵目甚多册籍煩重暫准寛限一次所有光緒十一年分各省漕項奏銷由臣竭力催辦次第具題但　早辦一日必使提前一日無論展限與否總於十三年八月内一律題報完竣庶各省得以詳愼勾稽而户部綜核一歲出入亦不致遲悮其安省尙有增津銀兩欵目無多應卽依限題報臣一面札飭各省糧道查議州縣具詳糧道核轉各限　奏咨立案自查辦光緒十二年奏銷爲始畫一辦理冀符例限臣爲愼重奏銷起見是否有當理含恭摺具陳伏乞皇太后皇上聖鑒訓示謹奏軍機大臣奉旨着照所請户部知道欽此○○護理安徽巡撫布政使臣阿克達春跪奏爲拿獲糾劫得贓拒傷事十雇工身死案犯審明分别定擬恭摺仰祈聖鑒事竊據盱眙縣詳報事主趙全興家被刦得贓拒傷事主雇工身死一案獲犯周三等騐訊綠由據經前撫臣批飭緝審去後兹據該縣以勒　逸犯無獲將現犯覆訊議擬照章由州解經鳳頴道高萬鵬勘訊移由署臬司孫振銓核議轉詳前來臣詳加覆核緣周三李三陳九龍柏錦芳陳泳興分隷山東茌平泰安直隷文安河南息縣安徽五河等縣均在外游蕩度日先未爲匪犯案光緒十一年六月十八日該犯周三等在該縣境内石家巷相近地方先後路遇素識在逃之金大十五馮六卽王二各道貧難周三稔知紫陽集事主趙全興家殷實起意紏刼得贓分用各犯允從卽於是夜在僻處會齊周三携洋槍李三帶洋槍鐵槍陳九龍柏錦芳分執刀棍陳永興徒手餘拿洋槍刀鞭不等一共八人行至中途栢錦芳陳泳興均各畏懼在路旁等候周三等於二更時分偕抵事主門首周三令陳九龍金大扒進院墻開出大門留李三在外把風自同金大等一擁進内行刦事主趙全興之子趙正邦同妻趙張氏驚起喊捕金大開放洋槍轟傷趙張氏左面王五用刀拒傷趙正邦脊背等處分投搜刦贓物逃出事主雇工張小忘八趕向追捕被李三用洋槍杆拒傷　門倒地同逃逸尋見柏錦芳等告知行刼拒捕情由同至空地正欲點贓俵分聞有人聲追捕各自隨手携取逃散陳泳興聞聲先逃未經取贓事主趙全興投保報縣並據該縣與泗州雙溝同知緝案兵役盤獲周三柏錦芳陳泳興三名卽據栢錦芳指出李三陳九龍逃匿處將李三陳九龍一併拿獲起出原贓盜械送案經該縣提犯訊供會營勘騐飭詳繪圖造册傳主領贓旋據事主禀報雇工張小忘八因傷重醫治無效延至二十三日身死並據屍叔張恒邦結求免驗又經該縣親詣相視照例取結免騐錄供詳批併審該犯周三在監患病醫痊據該縣以飭杳趙正邦等被拒傷痕均已平復逸犯弋獲無期先就現犯覆訊議擬照章由州解道勘訊無異移由臬司核議轉詳到臣覆核此案旣經鳳頴道提犯勘訊據各供悉前情不諱贓經主認正盜無疑查例載强盜殺人不分曾否得財俱照得財律斬隨卽奏請審决梟示又律載强盜已行但得財者不分首從皆斬又例載共謀爲强盜夥犯臨時畏懼不行事後分贓者杖流二千里不分贓者杖一百又光緒五年刑部奏准通行夥盜被獲供出首盜逃所於定案之前拿獲者係未傷人之犯减等發遣新疆給官兵爲奴又光緒八年刑部奏准通行尋常盜案實係距省窵遠地方酌照秋審事例將人犯解赴該管巡道訊明詳由督撫分别題奏各等語此案李三聽糾夥刼得贓拒傷雇工張小忘八身死實屬兇暴不法自應按例間擬李三應如州縣道司所擬合依强盜殺人斬决梟示例擬斬立决梟示周三陳九龍行刦得贓亦應按律問擬周三陳九龍亦如所擬均合依强盜日行但得財者不分首從皆斬律各擬斬立决栢錦芳聽從行刦臨時畏懼不行事後分贓按例罪應擬流惟該犯於被獲時卽指獲罪應斬梟斬决夥盜李三陳九龍二名似與指獲首盜無異第查核通行未經傷人之夥盜供獲首盜係由斬罪上减發新疆給官兵爲奴今該犯栢錦芳本罪應流自應卽於流罪上量減一等問擬栢錦芳一犯亦如所擬照共謀爲强盜夥犯臨時畏懼不行事後分贓杖一百流二千里罪上量减一等擬杖一百徒三年定地發配折責充徒與李三周三陳九龍均先行照例剌字陳泳興一犯訊係臨時畏懼不行事後亦未分贓亦如所擬合依夥盜臨時畏懼不行事後又不分贓杖一百例擬仗一百折責發落周三有兄周均城不能禁弟爲盜飭縣移籍提責該犯等在外爲匪原籍牌保無從覺查請免置議餘訊無另犯窩夥竊刼别案及同居親屬分贓牌保得規包庇並逃後知情容留之人應與傷已平復事主之子趙正邦等均毋庸議起贓由縣給領未獲照估追賠屍棺飭埋盜械儲庫備撥逸犯金大等飭緝獲日　結此案首夥八人已於疏防限内獲犯及半兼獲盜首請免開叅除全案供招咨部外理合恭摺具陳伏乞皇太后皇上聖鑒勅部議覆施行謹奏軍機大臣奉旨刑部速議具奏欽此○○頭品項戴浙江巡撫臣衛榮光跪奏爲年終甄别教職佐雜人勇循例恭摺仰祈聖鑒事竊照每年甄别過教職佐雜人員例應於年底彚核具奏兹查光緒十一年分浙江省俸滿教職共八十員内未據　騐留入下年甄别者六十八員病故者七員告病者二員終養者一員丁憂者一員本年大計叅劾者一員建德縣教諭俞寅森又木届俸滿本年大計叅劾者一員永康縣教諭樊兆恩計通省教職一百七十六缺按額應劾四五員劾不及數又俸滿佐雜七十七員内未據赴騐留入下年甄别者七十員騐明留任者二員捐離任開缺者一員廻避開缺者一員病故者一員告病者一員丁憂者一員又未届俸滿本年大計參劾者二員蕭山縣縣丞王慶麟杭州府江漲務大使林祖勳計通省佐雜二百九缺按額應劾五六員本年劾去二員功不及數據布政使計應鑅署按察使盛康查明會詳前來臣覆核無異除仍督飭兩司認眞查察如有衰庸不職之員隨時據實糾叅並咨軍機處曁吏部查核外理合循例恭摺具奏伏乞皇太后皇上聖鑒謹奏奉硃批吏部知道欽此 
 
 

Page 11

 
 
[東瀛清話]  
　　西歴二月十六日晚十一點鐘時長崎對港稱佐鄉俄祖界港中所泊俄公司懷利懷司島克輪船上有水手三名與半克而商船水手二名在矢野九藏酒樓挾妓酣飲酩酊之後怒氣勃發猛將樓上器皿門窓盡情打毁妓衣亦撕作條條呼喊之聲建於户外土著之喜事者不謀而聚多至四五十人將五名水手圍住或用手毆或以刀砍霎時均負傷而逃内有一名身負重傷四五處經官　至醫院騐得懷　懷司島克船之水手恐有性命之虞遂由俄領事照會日官派警察署至肇事之處拘拿凶手並查察起釁情由後斷以水手醉中生事原屬不合所毁物件照價賠償惟受傷水手醫樂等資着凶手交出並須將凶手收禁視負傷者生死如何再行定案○日本自崇效西法以來鐵道輪船槍砲船廠砲臺衣裳機器等件不惜貲財件件置備始則輸帑藏繼則增稅歛終則貸於内并貸　外年來所借國債以三口關稅抵子息向屬不敷復收民間白米出口厘金以補該欵之缺故出米雖多其價仍昻貴也所幸民心畏威懷德無論大小事故靡不納捐卽無力者亦極力彌補不　今歲朝廷又向各商家合計人口給簿一本諭以十三歲以下六十歲以上之男女每年各捐洋十元　中所雇夥伴傭一每名由主人代納捐錢所有生理不論贏絀若何照出入銀數納捐一層各商家自奉此簿大都憂心如擣公議禀請減免噫横征暴歛如此民其能聊生乎日廷毋沾沾炫耀於外人也○日人耕田均藉山不惟犁鋤問用牛力久作東瀛客者謂天道亦甚公並未見有旱潦之灾每月必有數日雨宜乎出木多且二麥亦豐收也就長崎口而方去年泰昌號販往厦門至五六帆船之多米之輸全高麗廣東者亦復不少若是則宜乎民慶有秋家多蓄積矣何以鄉小男女不憚數百里之遥願爲華人傭工但求飽飯不憚辛勞大率賦稅太苛不及自奉故也○前記畝傍艦失落無蹤當經派船搜索至今杳無消息傳此艦寳沉没于香港口外當法國送至日本時日廷派海軍省員弁並水手十餘名領之來國與駕駛等法人共百餘名俱遭覆溺亦云慘矣所幸該艦未至日本尙在保險之内不致空費百數十萬金然始未亦費去數萬金矣 
[古潞近聞]  
　　許筠菴大宗師於正月二十八日出京往永平府考試路經通州北門外闔城官員均在北王恕園預備茶座迦謁憲駕人東街鋪商在東海子演戯祀神循舊例也奈地狹人秱容足無地亭午時正演海潮珠一齣觀者齊聲呐喊幾如鼎沸有一老叟年近六旬擁至之叢寸步難移竟被多人踐踏舁至家中因傷斃命良可惜已○客歲被水成災前任張璞君司馬親往災區稽查户口散給米粟兹值靑黄不接暗際王藎臣司馬仿冬賑章程按户施散米票定期仍在北關兵米廠持票領取計被災者八百餘户○今正京都喧傳改換制錢　有京商來通○購制錢運京者以致通市銀價日落王邑尊誠恐現錢出境有害民生特出四言告示曉諭軍民復派兵役在城門稽查犯者重懲○去臘大松垈庄旗人吳秀春家夜間被賊多人爬墻進院搶去銀錢衣物事主聞警出捕被賊用刀砍去髮辫旋經鳴保協同捕役追獲五名並刀傷斃命之賊一名解案懲辦尙有逸賊張壽山張壽文王太于奎李節陳三嘠順馬姓八名至今尙未弋獲王邑尊特出賞格飭捕勒限拿獲勿使一人漏網○吉林黑龍江官兵向爲八旗勁旅各省徵調所向有功刻有官兵六百四十一名由伊犂撤回本省路經通州散住客店經神機營王大臣派某長到通按名酌給川資以示體恤乃官兵等藉口川資不敷逗遛不去並請由俸餉項下撥借數月餉銀神機營王大臣俯仿該官兵等縳戰二十餘年備嘗艱苦復派前放餉之某翼長到通由俸餉項下再惜營總叅領銀各二十兩防禦銀各十五兩驍騎尉筆帖式甲兵銀各十兩於上月二十八日開放諭以作速起程勿得遲延千咎該官兵等唯唯而去○徐紫垣庶常炳文未經散館遽爾曲逝於二月初二日開弔自道憲以下均往奠唁輿馬盈閂極一時之盛聞庶常係癸未進士入詞館後旋卽丁艱今正因舊疾復發遽赴脩文之召年纔二十有九惜哉○洋藥官稅無論落地過路向由坐糧廳派役在外收稅給子印共戳記去歲將落地稅改由本廳收取今正遂將過路稅一併歸德征收以杜偷漏而裕國課○北運河業經開通貨船抵壩當在指顧間矣○二月初七日許觀察往平家疃查看堤工以防春汛○二月初九日夜大雪瀰漫恍如千樹萬樹梨花開少時紅日東升雪乃遍地融化人咸謂得此春雪可以潤田疇可以消瘟疫 
[五茸雜俎]  
　　本月十三日爲雲間求忠景賢三書院甄别之甚届時多士雲集校士館中恩詩農太守升坐皋比點名散卷衣冠濟楚極盛一時是日雲間求忠文題子路問聞斯行諸一章詩題賦得肯銷金甲事春農得銷字景賢文題其故家遺　至微子詩題賦得沾衣　濕杏○雨得花字一時筆陣横排心兵默運咸思在千人軍内作拔幟先登之想無如其中靜心角藝者固不乏人而少年好事者亦復不少竟有不及放牌而毁去外圍牆脚爲晉公子踰垣之舉者方亭午時已紛紛移卷出塲雖有閂斗學差駢聯守衛轉以其勢洶洶不敢呵止亦士林之惡習也○鄉人某甲銅山高擁雄視一鄉固守財虜也近因廣拓堂階大興士木適里中時疫大作靑烏家謂甲所營造有礙地方風水於是羣不逞之徒抵隙相攻思飽其慾壑而後已有某乙者嗾使甲盜取某宦名剌詣婁縣求理張肖芸邑尊卽準詞出示諭禁某宦聞之惡其不告而取將請官根究問以應得之罪甲懼願罰洋百元充直省荒賑事乃了○陰雨淋漓經旬不止頗有王漁洋漏天難放十分晴光景是以鄉人之賽劉猛將會者遲至十五日夜分神輿如抵郡但見燭龍萬道照儀仗以齊明寳馬連羣馳香街而倍捷較往日報端所述另有一番新氣象臾有巫覡沿途撞倒於地口吐白沫喃喃不止謂觸犯神威所致實皆會中人買使出來以驚駭庸耳裕目耳所望有民社之職者起而呵禁之亦禁革巫風之一　也 
[甬上雜談]  
　　本月十三日西鄉某姓婦抱布入城向長生庫質錢突有游勇乘機調戲先與洋蚨一片以試其心婦初不辨是非受之而去行至半途一回首見勇尚尾隨其後婦懼急躱人人家良久始出則勇猶排徊門外婦知事不妙將原洋擲還勇○纒　不止婦恐爲强暴所辱大聲呼救居民聞聲出視婦誑稱携懚洋蚨被勇搶去衆謂游勇必非善類盍捉而搜之衣解果有番面錢丁然墮　遂　交地保送縣責懲并先痛抶之○某木工家居握蘭廟畔生有一子孩抱時卽失恃由父撫育長成愛若掌中珠未忍責以學業年已十餘歲　有童心一日忽潜　無蹤木工四處找尋杳不可得近始知是兒在江厦爲乞丐急往尋歸爲之沐浴更衣責令不許再出孰料未及旬日依然如黄鹤凌空嘻豈其命中註定不可更移歟誠非人情所可揣測矣 
[要犯解省]  
　　日前有因犯三名由粤省南門押解入前後俱有弁兵護送刀槍森列氣象威嚴聞係著名海盜經水師提憲方照軒軍門緝獲云 
[分發人員騐看名單]  
　　海防例掣籖分發郎中琦璋鑲黄旗滿洲孔昭熙廣東主事郭之楨奉天彭榖孫江蘇馮蔭浙江内閣中書許之榮浙江京府經歴張斌鈺浙江○海防例指省分發鹽大使徐之玉直隷廣東布政可　歴陸鋐浙江福律直隷州州判廖炳樞福建直隷鄧琦四川山西府經歴李松年廣東福建沈毓岱浙江廣東縣丞夏敬延江西廣東唐雨公江西江蘇張傳鼐貴州江西蔣逢辰直隷山東高年瑞廣東浙江李鍾祜江蘇浙江巡檢唐式邭直隷山東熊湘　湖南廣東錢文翰浙江江蘇楊瀚浙江江蘇從九品聶鳳麟江西湖南王竹溪直隸山東典史魏鎭坤順天四川楊廷蔚福建浙江劉兆熙福建廣東郭文緯江蘇浙　莊濟江蘇四川方剛安徽福建方永安徽四川方文翰江西四川孫志銘浙江直隸趙瑋浙江四川王國琳浙江廣東○籌餉例指省分發州判蔣開炳廣西廣東縣丞彭綺湖南福建布理問銜陳昌儔江蘇北河州吏目章承業浙江安徽巡檢文恒鑲紅旗滿洲直隸袁惟　　北江西王允球浙江廣東周德潤河南湖北典史周彭壽湖南浙江○勞績掣籖勿發鹽大使陳壯猷湖南○勞績指省分發道鹽連使銜黄建笎廣東直隷同知嵩壽正藍旗滿洲雲南知縣藍翎五品銜汪錫麟雲南安徽馮振聲湖南　東巡檢孫延楠湖北浙江○議叙挈籖分發知縣許涵鴻直隷○應補呈請分發○知縣鄧倬堂湖北廣東縣丞辛秉乾江西福建未入流徐奎曜浙江陜西○分發原省坐補原缺知縣陳憲直隷山東 
[上海三馬路與昌恊賑公所陳竹坪經募山東直隸賑捐二月十七八日第五百七十二三次清單]  
　　本埠蔚長厚寶號劉孝先先生交來江西南昌府正堂顔太守賑捐規銀一千一百七十兩又遣安堂無名氏助規銀一百另六兩五錢以上二户共來規銀一千二百七十六兩五錢○新册杭州華藏寺巷口魏用和堂洋念元由永利局來○新册海昌周希袁先生募來海昌金國耀又祝禮徵筆花書屋三户各洋一元共來洋三元○本埠大成號洋三十元席仁本堂銅洋九元許永記求喉痛速愈洋十元劉安泉洋一元德慶祥號因近隣失愼幸免助賑洋十元無名氏銅洋一元○新册本埠知過軒主八經募朱琛山繆春雲上官度三　各錢一百文樂善堂陳施蓉瑧童厚甫吳芸軒薛起嵐姜枚楨魏溎生丁馥棠林福葆諸萬雲卿募蓮齋主人但求免過人願花圓月樓主陳應范不必登報人爲數甚少十五户共錢五十文以上十八户共合來洋一元由姜梅生先生交來○本宅桶捐内消醜氏洋八元錢六文又原當票一帋計當本錢八千四百十文無名氏銅洋一元散銅洋四元散小洋兩免散錢三百文知過子洋二角○無錫王衡記洋五元由王源隆棧寄通裕局來○常熟虞山老道士銅洋二元○塔册杭州江干局來韓木榮洋兩元無名氏銅洋三元由全盛局來○新册南濤自愿改過八經募有心無力人求生意興隆李靜園鄒玉仁求保無恙各錢一百文樂善不倦不求上聞徐柱耘陸少佩方子最蔡炳霖沈善林章阿十范道志馬東洋養吾廬主人慶芝草堂雙　閣主程梅芳　聰敏夏春笙求順遂我何求之各五十文以上十八户合來洋一元由航船友交來○二天共收規銀一千二百七十六兩五錢英洋九十一元銅洋二十元小洋四角錢三百另六文原當票一帋各併聲明 
 
 

Page 12

 
 
[陳與昌恊賑公所賑務要略]  
　　十八日本宅桶捐内有消醜氏助英洋八元錢六文并新當票一紙計當本錢八千四百十文此眞出於樂善之誠將衣服典云助賑而又不汞人知者世上有如是之好行其德竊願鑄金事之矣○南市施相公衖陜西德慶祥號送來賑洋十元據稱因鄰居失愼幾瀕於危幸獲安堵無恙將酬謝之費移助賑捐我知救人之災則隨處當必有吉神擁護也 
[上海三馬路與昌恊赈公所陳竹坪經募山東賑捐二月十六日第五百七十一次清單]  
　　新册漢口億泰知寳號銀三兩一錢九分趙陳氏求病愈銀二兩趙瑞庭銀二兩趙少伯銀一兩趙孫氏洋一元趙汪氏素娥毒玉國潰冬至五户各錢二百文趙吳氏趙宅奶媽趙宅婢女各錢一百文以上十三户共來漢平銀十兩申規銀十兩另一錢七分三厘由政大局交來○新册本埠協源寶莊交來鐘記同記裕記海記榮記茂記恆記公記允記和記鳳記十一户共洋十一元○受福册本埠謙吉泰錢二百文又募書傳堂留耕堂樂善堂立本堂德滋堂張梅亭叔明仁德堂楊雲生張少魯蔡謙記銀海知徵寶張治坤姚德壽張朝發聚之朱棟沈瑞生玉和記蒔孫記貽經堂怡慶堂張國榮務本堂瀆川蔡程効周楊雲祥汪清卿永源百忍堂香溪居士歙縣王餘記滿願各一百文以上三十五户共來洋三元四角五分○清江南門胡袁氏善女續募陳端儒吳小亭于逸香陳雨村盛蘆生許鑑堂王少和田璧五楊敬莊張子　十户各錢一百文胡袁氏錢六十文以上十一户共合來洋一元由胡萬昌局來○本埠邱育才先生交來隠名氏洋二十元楊先生交來黄公館椒園主人爲子病愈完愿洋十元吳善士洋五角○新册天凝莊元興行金澄洋一元○新册漢口茶業公所文虎卿先生續來蕭詪甫洋四元○嘉定寧郡鎭海縣人朱益卿求水面平安生意茂盛洋四元○本日共收英洋五十四元規銀十兩另一錢七分三厘小洋九角半合併聲明 
 
 
