# 1902 - 339 - 4910651

 

Page 1

 
 
[雙璞齋四書五經義增價啓] [  圖書集成局白]  
　　自八股攺試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有識者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名懦碩彥經義諸作彚而選之題有未備則敦請通材博雅分任操觚搜採富而抉擇精迥非市上所售者可比現由本局用新鑄鉛字排印成書都計五十六卷爲文三千篇裝釘二十四本原定洋銀二元四角現因所剩無多每部酌加四角欲購者請速臨申報館購取可也 
[紀局賭]  
　　月初某日執筆人由錫山探親回乘戴生昌局輪船繞道蘇垣時則瀟瀟暮雨初入吳江船中旅客不下數十人相對無聊互通姓氏中有甲乙丙丁四人甲自稱吳姓設糕圑肆於滬上乙則向在蘇垣販售玉器丙於丹陽設有礱坊察之似皆貿易中人而萍蹤偶聚者有頃丙忽喟然曰花骨頭之爲禍烈哉予此次在潤州逆旅中適遇數人作投瓊戯偶心動入局竟三戰三北賭負洋蚨百餘翼迄今思之中心猶甚愧悔也旁榻有某丁者方在吞雲吐霧之際聞而躍然曰賭博之術甚多然皆不免有弊惟猜錢一法則事甚公而斷難作僞丙急起請教丁故遲遲未允旣而甲乙二人皆從旁慫恿之於是就烟榻旁以紙一方書一二三四等字於上隨意探囊中錢數十文以鐵籖匀撥成行每行四文如末行零數爲一則押一字者勝餘皆負二三四等數亦如之搬演旣竟舟中人聚而觀者已如蟻集如蜂屯丙謂舟行遲滯風雨悶人何不藉此小試以破客途岑寂乎甲乙遽應聲曰諾於是推丙爲囊家諸人以次猜壓始則小洋銀一二角或靑蚨數十翼大半勝多而負少俄而再接再厲諸人意興愈豪丙已將錢堆於几案矣忽攬衣而起登鷁首溲焉甲與乙私將錢數之則零數爲一舟中人亦羣知爲一也丙旣入局甲與乙皆以一爲的相率解囊金作孤注之一擲諸人從而和之勇氣百倍傾囊不足則或以約指時辰表等作抵以爲頃刻間纍纍者皆可入我囊中矣壓旣畢將所堆之錢如前法撥之則零數忽易爲二於是丙將所壓洋銀一一收入囊中甲乙故作懊惱狀丁瞠目不作一語維時氣筩嗚嗚然輪舟已將抵埠甲乙丙丁四人遂各收拾行囊怱怱冐雨登岸而去回顧在船諸人㗳焉若喪詢之或輸三四元或輸五六元不等興盡悲來相對作楚囚之泣執筆人靜觀有頃不禁慨然曰昔人有利令智昏之說觀此豈不然哉夫賭博之弊爲翻天印爲倒脫靴名目之繁不勝枚舉操此術者計不下數百人滬上一隅尤爲若輩薈萃之所其推爲巨擘者出入於秦樓楚館車馬赫奕衣服麗都或冐稱貴官或僞爲富賈其誘人也必探其性情之所喜爲何事然後以甘言　之以微利誘之其羽黨又百出詭計以炫惑之迨一入彀中必至蕩產傾家而後已所謂大盜不操戈矛者洵爲若輩之確詁若此次舟中之事猶弊之至小而技之至劣者耳嗟乎世路險巇人情詭詐彼作客千里外者可不深爲留意哉雖然此亦地方有司之責也以若輩黨徒之衆消息之靈姓名半屬子虚居址亦無一定捕而治之誠不易易然亦豈無被害之人事後追思因之涉訟公庭者苟能於此治以嚴刑爲懲一儆百之舉而又諭令各輪船局責成船中茶房人等凡見有此等情弊者立卽將其人拘赴所在有司從重懲辦如此則若輩或可稍知畏懼不敢公然爲此不法之事乎涉筆及此不禁企望深之矣 
[諭旨恭錄]  
　　十一月初三日奉旨四品廕生崇勳著以旗員用江西建昌府捕盜水利同知著鮑祖祥捕授湖南長沙府通判著姚春魁補授山東定陶縣知縣著盛挺森補授陜西鳳翔縣知縣著彭毓嵩補授福建福安縣知縣著陳秀鍾補授安徽祁門縣知縣著恩楓補授四川鹽亭縣知縣著孫錫祺補授俸滿河南光山縣訓導裴維信著以知縣用理藩院筆帖式著存德補授中書科筆帖式著璟鎧補授禮部筆帖式著榮寛補授湖廣道監察御史著朱錫恩補授黑龍江綏化廳理事通判著善祐補授浙江杭州府理事同知著斌福補授截取内閣中書叚大貞夏愼大宋廷模俱照例用保舉山西候補直隷州知州陳政詩河南沿河候補知縣孫壽恩河南候補知縣范覲揚俱照例用升補順天宛平縣知縣趙炳文著准其升補補授順天大城縣知縣邢兆英著准其補授京察逾歲官盛京禮部郎中托錦著照舊供職擬補吏部考功司員外郎保如盛京刑部筆帖式劉含章山海關副都統衙門筆帖式年瑞綏遠城將軍衙門筆帖式祥祿俱准其補授廣西太平府憑祥土州州判著朱美瑛補授明保福建補用道陳同書著於初四日預備召見山西崞縣知縣王爲幹著在任以直隷州知州卽捕欽此 
[本館接奉電音]  
　　昨日午前京師飛電傳來上諭一道敬謹譯登○十一月初十日内閣抄奉上諭張之洞奏遵旨查明督臣子嗣一摺已故兩江總督劉坤一之子候選道劉能紀加恩著以四品京堂候補伊孫一品廕生劉恩銓著以郎中用候選同知劉恩錡著以知府用劉恩鏐劉恩鈐俱著以主事用以示篤念藎臣有加無已之至意欽此 
[宮門抄]  
　　十月三十日理藩院鑾衛光祿寺廂白旗値日無引見德本因伊子補授工部主事謝恩魁芳音德布預備召見侍衛處奏派查騐箭枝派出阿王芬車召見軍機及魁芳音德布○十一月初一日外務部廂紅旗値日無引見鹿傳霖等同鄉官謝恩崇祥德成預備召見吏部呈進月官卷召見軍機及慶王崇祥德成○初二日吏部翰林院正藍旗値日吏部引見五十二員普公等前往口外賜奠請訓内閣呈進勾到本瑞寛桂慶預備召見裕寛遞遺摺召見軍機及瑞寛桂慶○初三日户部廂藍旗値日無引見德蔭忠誠預備召見阿克丹請假十日禮王續假五日禮部奏請西陵神牌還位派出 
 
 

Page 2

 
 
禮王睿王恭王醕王崇勳特圖愼唐景崇李紱藻召見軍機及德蔭忠誠 
[英國屬地攷]  
　　徐家匯匯報云英國屬地之在亞細亞洲者共五百四十萬法方里合全洲八分之一人民三百餘兆名口占全洲十分之四在阿非利加洲者共九百五十萬法方里合全洲七分之一人民四十兆名口合全洲八分之一在亞墨利加洲者共九百五十萬法方里合全洲五分之一人民七百五十萬名口合全洲二十分之一在澳削尼亞洲卽俗所謂新金山者共八百二十六萬法方里約全洲俱屬于英人民五百五十萬名口合全洲八分之一都屬地約二十八兆法方里占陸地五分之一人民約共三百六十兆名口得全地球上人民四分之一至于英國本境及屬地之在歐羅巴洲者約共三十一萬餘法方里占陸地四十五分之一人民四十二兆名口合全地毬三百五十分之一誠留時事者所不可不知者也 
[設局募兵]  
　　天津直報登滿洲哈爾賓友人來函云俄人現在哈爾賓設立募兵局招募精練之兵按此或招練滿洲人爲守護鐵道之用也 
[埃事述聞]  
　　聞之日本友人云邇年埃及每喜雇用外人管理一切如財政大臣爲英人某氏工部大臣爲法人某氏陸軍叅謀及鐵路郵政大臣爲美人某某諸氏其餘洋員多至一千三百餘人以致築室道謀喧賓奪主國勢日蹙幾於無術挽回噫外重内輕我中國亦不無此弊前車非遠尙其鑒此而易轍廻轅乎 
[中國電報局與大東水線公司會訂京沽借線合同稿]  
　　中國電報局註下文卽稱電局大東水線有限公司註下文卽稱公司查一千九百年十月二十六日電局與大北古本海根電線有限公司註下文卽稱大北訂立合同電局允將大沽至買賣城卽恰克圖之電線借給一條與大北使用並將指定走恰克圖陸線或沽滬水線之外洋電報交與京津恰三處大北傳遞嗣電局與大北允將該合同酌攺於光緖二十八年九月二十一日重行訂一合同註下文稱合同第三該合同當與本合同同時呈請外務部核准今議定大沽至北京電線電局允將借與大東一條傳遞京津來往指明由大東公司水線傳遞之外洋電報並允借給局房均按照借與大北公司一律辦理今於光緖二十八年九月二十一日即西歴一千九百二年十月二十二號電局由電報總局駐滬總辦朱帮辦周大東由駐滬總辦蒲主政彼此授有全權互相簽押所議條欵開列於後第一欵一俟本合同核准電局卽將大沽至北京電線撥出一條中達天津局者借與公司一切不計價値如日後電局與公司均以爲報費旺溢電線實不敷用電局允再借一線以應公司之用辦法均照本合同一律此項電線用鍍鉛鐵線與通行電報條例所載相符借用之綫電局應盡力保護俾使暢達設或損阻應由電局從速修理如囡電局大意或竟置之不理應由公司知會電局如知會後仍不能及時修理完好公司可以有權自往代修修費由電局承認公司借用之線設有損阻而同桿電局自用之線通暢無故電局如可即酌量借與公司傳用至借線修好爲止若電局自用之線損阻而公司借線完好無差公司亦當將電局各報在借線代爲傳遞公司不能徑與外間商家往來若以後將此權利許與别國電局或公司則當一體許與大東公司第二欵電局當於天津北京兩局内各讓出房屋兩間專歸公司辦理公事須與電局報房隔開所有辦理借線一切局用均由電局承認公司當選派西人於京津兩局辦事薪水一切歸公司承認自給至所需華人報生辦理此條借線則准由公司選用發給薪水歸電局撥還此項報生亦悉歸公司經理人節制所有本合同第一並此欵内應還公司經墊之費田電局於每西月底給還第三欵凡英國外洋電報及他處外洋電報由寄報人指明走大東者電局應交與以上所指兩處地方公司傳遞又中國各口岸有水線之處凡電局所收外洋電報由寄報人指明由該公司水線傳遞者亦應隨時交該公司傳遞並准公司在此陸綫傳遞局務綫務之免費公報第四欵公司借用電局之綫應認爲電局之產電局與别家水綫公司或别電局訂立合同不能將此意廢去第五欵凡經遞中國各報不論經過何綫電局應收報費總數應照一千八百九十六年七月十一號所訂合同攤派第六欵本合同自訂立之日起至一千九百二十五年十二月三十一號止當信守遵行届期電局如願展期至一千九百三十年十二月三十一號止悉聽其便但須至少先期二年知照大英國駐京大臣查照屇時若電局於光緖二十八年九月二十二日與大北所訂之合同届期此合同本黏於該合同之後則本合同亦當一律照行至同日爲止第七欸本合同應由中英兩政府於本日簽字後六個月内在北京批准 
[封印有期]  
　　聞之京師友人云日前禮部咨行各處内開據欽天監遵擇於本年十二月十九日午時封印二十九年正月十九日辰時開印飭大小衙門一體遵照 
[廣西匪耗]  
　　廣州訪事人云此次廣西之亂土匪會匪游勇所用皆新式槍砲以故官軍剿辦頗形棘手日前廣西某縣禀陳粤東大憲稱近有奸商私運槍砲接濟西匪請飭屬稽查嚴行禁止未識大憲將何以處之旣而粤憲又接西撫王芍帥電音内開近日土匪四散恐其闌入粤東大憲欲先事預防因飭撫標左營廣州協駐兵各城門限每日五點鐘後鎖閉不許行人出入其間 
[主司過浙]  
　　杭州訪事友人云福建副主考吳太史蔭培籍隷吳縣出闈之後眷念松楸函請閩浙總督許筠菴制軍具摺奏請賞假回籍省墓本月初五日道出武林拜會護理浙江巡撫誠果泉中丞及司道各員小駐行旌卽回珂里 
[華令鶯遷]  
　　松江訪事人云新任華亭縣陳仲陶大令下車伊始暫假貢院辦公近以前任林霨生大令鳬旌已去署屋騰空爰示期本月初十日喬遷入署 
[蘇鄉盜案]  
　　蘇州訪事人云有鄉鎭名角澤者爲元和崑山交界處鎭上某姓尙稱殷實久爲梟匪所垂涎本月初旬某夜突有暴客手持器械擁入行劫家中人大聲呼救被若輩刃斃其一旋復戳傷一人餘人遂蝟縮不敢動一任翻箱倒篋飽掠遠颺事後查得所失器物約値二千餘金當卽投崑山縣署報請履勘緝拿 
[武林火警]  
　　杭州訪事友人云本月初六日丑初蝶夢方回忽聞警鉦四起推窗遙望東北方紅光燭天少焉各義集水龍轔轔然整隊而出城守營都司張都戎亦督兵驅洋龍往救亟出探之知火起于艮山門内東園某姓家計焚去房屋五間聞因熾炭薰籠烘焙小孩尿布致肇此災云 
[漢皋火警]  
　　漢口訪事友人云本月初五日之夜更魚二躍鎮上寗波會館附近居民某姓家不戒於火霎時熊熊烈燄勢若燎原幸各鋪水龍聞警馳至竭力施救得卽火滅烟消僅燬去平屋數間餘未殃及 
 
 

Page 3

 
 
[軍麾過滬]  
　　昨日簡任江寗將軍信立名留守由京來滬以洋涇浜泰安客棧爲行轅本城文武各官咸具手版迎謁午後留守命駕入城次第赴各署謝步至上海縣署縣主汪瑤庭大令飭丁擋駕聞留守駐節一二日卽須赴金陵履新 
[到差有期]  
　　本邑籌餉貨捐局總辦文幼峯太守近奉江蘇臬憲效述堂廉訪委辦省城六門總巡差所遺局務歸揭太守接辦太守旣蒞滬卽擇吉本月十六日到差 
[總巡請假]  
　　前日本邑城廂内外保甲總巡朱森庭明府不知因何事故特遣家丁赴蘇松太兵備道轅禀請賞假二日道憲袁海觀觀察允之 
[大令銷假]  
　　上海縣汪瑤庭大令前以政躬不豫迭次遣丁投道轅請假昨日業已霍然因卽乘輿赴道轅謁見蘇松太兵備道袁海觀觀察禀請銷假並面陳一切事宜 
[總巡懲姦]  
　　本城七鋪登雲橋左近有錢家媽媽者著名虔婆也伊女宗錢氏由法華鎮宗夏氏撫爲童養媳年已十八尙未成婚時回母家與表兄余鎭邦有染宗夏氏微有所聞前日驀至錢家當塲拘獲喚同七鋪地甲吳春解送保甲總巡局總巡朱森庭明府研訊之下宗夏氏供兒子年僅十四聘錢氏女爲媳過門童養邇者不守婦道時回母家與余苟合求恩究懲余供小的家與宗夏氏所居相近私與錢氏往來自知不合尙求恩典錢氏俯首無詞明府判責余三百板錢氏掌頰四十下交宗夏氏領回管束并諭令余日後不許再到錢家錢家媽媽縱女犯姦大加申斥叱令退去 
[盜犯送縣]  
　　昨日法界公廨讞員孫建臣大令派包探押解行劫無錫某當鋪之盜犯沈金和等三名及証人某甲至上海縣署縣主汪瑤庭大令飭分别收入所中聽候備文解往無錫歸案訊辦 
[滬城火警]  
　　前晚三鼓後本城縣署西街穩婆陸氏家遺火積薪致兆焚如之禍霎時轟轟烈烈上燭雲霄當經更夫鳴鑼報警遠近各洋龍先後馳至吸水狂噴屋後卽縣署監獄縣主汪瑤庭大令急派差役民壯竭力守護典史趙少尉城汛周千戎各率兵丁差役在獄門外巡察俄而蘇松太兵備道袁海觀觀察提右營叅將廖楚材叅戎亦命駕戾止在縣署頭門督同施救大令及各局巡員則均在火塲彈壓約閱一點鐘之久祝融氏始敗興而返然已殃及比隣虞德記顧繡店及同福小客棧某姓籮間共焚門面五間後屋十餘幢 
[法兵將撤]  
　　前者中國北方拳匪之亂法國調兵來滬駐紥新闢租界中顧家宅左近保衛旅滬商民邇者和議已成各國所駐之兵均應撤回故國法兵事同一律因將營中器物先行收拾大約本月二十日左右卽須同賦凱旋矣 
[影戲奇觀]  
　　昨日西國技師就張園安愷第洋房開演影戲共計數十齣五花八門各臻神妙最著者爲英新皇在倫敦都城行加冕禮時御車經行之處羽林軍前後雍護旌旆飛揚車馬雜遝通衢廣陌中恍聞夾道歡呼共伸嵩祝其皇帝之夢天文士之夢尤惝恍離奇不啻置身化人國莊生之蝶鄭人之鹿本中土寓言不意海外名邦亦有此流傳佳話也其餘英國與搭浪斯華列非律賓兩次之戰美國與西班牙之戰有時平原曠野藥雲彈雨噴薄漫天有時密箐深林匹馬飛馳搴旗直上是雖游戯事而令人雄心勃發有不忘武備之意焉技之入神可謂至矣聞禮拜六尙有各色新戲寄語寓滬人士不妨驅車往觀極一時視聽之娛也 
[上海巡局紀事]  
　　前晚南市十六鋪新興麫館中有人團聚賭博不虞被十六鋪巡防北局勇丁查知拘獲顧阿發顧炳榮王阿慶胡廷玉楊章咸蔣炳南朱玉山等人一併帶回禀請局員陳二尹押候訊究○船户姚順林家住浦東日前失去衣服洋銀因投報唐橋鎭巡防局局員某君正在查緝而姚已偵知此事實係族人所爲遂不復請追前日偶經局前局差徐旺金見而扭住向索陋規不遂所求遂繫以鐵練後經浼人保釋隨於昨日投控保甲總巡局總巡謝岳松明府勃然大怒立卽飭差嚴查 
[續錄分發人員騐看名單]  
　　按經歴丁仲巖順天江蘇府經歴潘寶年廣東廣西王國昌直隷山東何崇文山西河南黃經耘湖南安徽王浚湖南湖北繆鑰江蘇直隸世祺正白漢湖北汪嗣徽貴州雲南姚佐治安徽雲南王培忠貴州四川謝墀雲南江蘇藍子欽四川雲南龎樂齊河南湖北李經權四川雲南葉澂含河南湖北縣丞唐德隆湖南陜西譚友麟山東江蘇王建勳湖南四川胡履厚山西陜西黃國熙湖南湖北曲鴻鈞山東河南譚珍貴州四川夏瑞麟雲南四川伍步康江蘇江西孟樹勳江蘇陜西尉遲智江蘇安徽姚和羹安徽直隷王毓苹陜西山東楊文孝四川北河吳彝智河南山東陳光在四川甘肅張覲光直隷山東任寶源順天廣東王思棣直隷山東白曾武順天江蘇廖成章福建直隷彭陶湖南湖北張聨光山東河南縣主簿　李濟源順天江蘇州吏目范緖元順天山西熊贊堯廣西雲南劉毓沅江蘇直隷趙立綱雲南貴州王炳星浙江江蘇趙棻浙江直隷道庫大使姚振域浙江湖北巡檢温寶彝廣東福建盧邦光福建廣東薛永年山東湖北陳道濟湖南廣西鄭鼎湖南江西沈秉炎湖南廣西夏炎湖南甘肅朱兆英安徽江蘇徐秉忠江西福建吳沛霖江西江蘇朱朂江蘇廣東楊國藩貴州廣西汪以義貴州雲南羅文漢江西廣西汪位靖貴州四川高燾光雲南四川甯相安徽江蘇姜成信雲南四川歐陽聰四川湖北汪鳳藻河南湖北毛蒙正浙江江蘇周以藩浙江江蘇杜棻河南湖北霍維濱四川雲南鄭崇光四川湖北沈昌齡浙江四川邱琳元河南江西蔣孝振湖南湖北從九品林景蕃湖南廣東熊定周湖北江蘇吳之瀚安徽江蘇典史文林正黃滿貴州陳裕順天山西趙塤福建山東鄭灝清福建四川張滌藩湖南湖北劉叶吉湖北四川蔣棽湖南四川李鶴年山西陜西汪灝安徽直隷薛家騏江蘇河南方元庚安徽直隷任季和江蘇山東丁駿章河南江蘇宋廷棟四川貴州吳錫光陜西四川徐廷熙浙江直隷程廷祿河南直隷卞朝綱江蘇山東張振鐸山東直隸未入流盧塏江西四川屈楨四川貴州○籌餉例指省分發巡檢盛廷英順天廣東○勞績指省分發知府馮應龍順天湖北知縣李善徵順天江蘇葉藩山東河南洪壽昌杜鍾駿江蘇浙江朱興潞浙江河南縣丞曹聲振湖南藍翎六品銜鄭良才山西甘肅州吏目金祚烈直隷吉林從九品陶長順江西典史危星祥湖南甘肅○教習呈請掣籖分發知縣楊守潛直隷繆延福順天○優貢呈請掣籖分發知縣唐玉書四川揀選呈請掣籖分發知縣佛勒混泰正白滿○議叙呈請掣籖分發通判劉桐順天李祖熙河南劉汝安四川錢鵬年江蘇知縣潘廷模河南羅智傑四川鹽大使何維榮湖南州判萬方沛順天縣丞陳國鈞江蘇○議叙呈請指省分發同知梁元大河南山東通判李樹南奉天直隸知縣孟廣涵河南山東○應補呈請分發知縣同知銜鄧維祺貴州四川曾傳清湖南四川周鳳勛湖北甘肅花翎四品頂戴周鳳梧湖北安徽縣丞梁兆熊廣東福建未入流勞元杰順天陜西 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　前日船户張阿二被同業謝長林謝春泉糾同謝金華等人奪去所駕之船旋復扭至潮惠會館左近平陽茶樓紛紛羅唣事爲四十號巡街捕所見將一千人拘入捕房轉解馬路工程局總辦翁子文太守倩襄讞委員黃衡堂二尹研訊張供小的駕船載米無端被謝等將船奪去生機頓絶求恩公斷二謝同供此項米石向歸小的等人分載張不應獨霸以故奪伊之船二尹將二謝交人保出限交金華復訊所奪之船著卽交還○四十號巡街捕沈玉山前與其妻董氏不睦互扭至捕房奴奴聲訴捕頭令解請黃二尹研訊二尹令沈每月貼其妻養贍洋銀四元前日沈忽遇同鄉人張二於指南白玉茶樓指爲藏匿其妻向之索還張力與爭辯不隄防沈遞持刃亂戳致腿受傷六處旁人將刀奪下扭至捕房轉解工程局二尹研訊之下沈供妻子董氏於八月某日被張誘匿叩乞究追二尹謂爾妻甫於上月涉訟經本委給爾領回何以八月中反被張藏匿顯見别有糾葛張供小的突被沈持刀戳傷叩求懲辦予謂沈因何戳爾答稱沈夫婦不睦小的時向解勸今沈持刀自戳復向小的亂揮幸卽閃避得免殞命二尹諭候禀知總辦翁大人將沈卯名斥革然後函送上海縣署請縣主汪大老爺訊懲○歹人趙阿正行竊保昌煤油行内洋鐵箱被巡街捕拘入捕房轉解工程局黃二尹研訊之下判令掌頰四十下 
[英美租界晚堂案]  
　　郭進德投英美租界公廨控劉實夫私用銀兩等情讞員張柄樞司馬准詞飭探拘押前晚升堂研訊供與人合股開設合發土棧雇劉赴清江收購豐碭山陽各土劉以少報多乾沒銀七千餘兩之多向論不睬叩乞訊追劉供收購各土有帳爲憑不難查核司馬飭交妥實人保出候照會土業董事秉公核算禀復核奪 
[英美租界公堂瑣案]  
　　包探方長華解楊金泉到案禀稱此人屢次犯竊送案受責今又竊取王杏桃等家衣物報由小的拘獲合請究懲代理讞員魏蒓塢大令判責五百板枷號三月期滿管押捕房三年然後遞解回　○包探張天林解王阿五沈阿春到案禀稱伊等二人至王芝根販柴船上騙取食米若干售得洋銀二十三元八角數分報由小的起到原贓送請究治大令判各責三百板枷號一月○包探顧阿六解徐寶生到案禀稱伊行竊莊茅山家衣物故由小的解請究懲大令判責三百板枷號一月○包探倪順泉解蔡洪江到案禀稱伊竊取家于租界外之張友山家耕牛一頭牽至虹口求售故由小的送請究懲大令判責五百板枷號一月牛給張具領○包探顧阿六解張阿大到案禀稱　行竊黃毓齋家衣物故由小的送請究懲大令判責五百板○包探竇如海解流娼王巧林到案禀稱伊在路上强拉行人曾解經大老爺判罰洋銀二十五元管押日久無力照繳捕頭因令小的禀請核奪大令飭遞解金陵原籍○包探方長華解沈徐全到案禀稱此人私啓天津寄靑年會洋人之信將洋銀用去兹經洋人查出交小的送案請追大令飭押候禮拜四會訊 
[法租界捕房瑣案]  
　　陳寶光前控馬炳元馬金榮父子賒去古銅器値洋銀三百七十元圖賴不還等情讞員孫建臣大令訊取口供著將金榮押追諭令炳元出外赶緊淸理迄今日久置若罔聞昨日陳投案訴稱金榮前已供認將貨抵去其父炳元處存有洋銀一百元叩乞嚴追大令命退去候傳炳元到案訊核○竊犯陳阿二方來仁經包探解請大令訊供著將陳枷號一個月期滿責釋方責二百板卽行釋出○竊犯徐洪生陳阿生均由包探解奉大令訊供著將徐責五百板監禁攺過所兩個月陳責二百板卽行釋出 
[美租界捕房紀事]  
　　江北人夏得喜王錦文卞三失業無聊冐充工部局局中至裏虹口胡家木橋向江北人尹步玉所駕艒艒船索取陋規尹窥破情由投報捕房捕頭允派包探查緝○昨日亭午時東洋車夫王阿祥曳車至篷路悞將某西人所坐馬車撞壞西人怒扭交巡街捕帶入捕房捕頭令押候轉解公堂禀請讞員張柄樞司馬訊辦 
[羣黎徧德]  
　　昨蒙源通官銀號交到韓芸根善士因尊甫古稀大慶將謝資移助施粥洋銀一百元又江北糖雜貨衆商年例酬神戲資餘欵移助洋銀三十四元四十四角隱名氏保平安洋銀五十元了願居士洋銀五十元榮陽銘記白米十石趙馥疇翁白米五石後先頒到感佩殊深敝堂自本月朔日開廠以來天時尙煖而每晨啜粥者已經不少轉瞬嚴寒勢必絡繹奔赴際此米珠薪桂需費尤繁所望諸大善士順時施惠同種福田是所切禱乞登報尾敬𦕎仁施　上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌� 
[蘇省官報]  
　　十一月初四日候補道高廷蘭朱承昌均由甯見制憲回浙江候補知府白曾烜由京服關來蘇回知府浙田庚禀知今日奉撫憲委考試學古堂點名監塲揭傳淇由松滬局巡卡來姚繩武辭赴甯見制憲同知羅承恩禀辭赴丹徒勘估諫璧河工差通判梁書祥禀謝奉委赴太倉公幹卽辭知縣楊錦江禀謝奉藩憲委藩署積榖文案差馮蔭樹由甯來陳慶垓禀辭赴甯見制憲縣丞余宏鑑由甯見制憲回初五日蘇松太道袁到儲憲羅由滬公幹回奏派出使美日秘國隨員三品銜分部郎中沈艾孫由京來卽辭赴甯知縣錢浦由上海綢捐南局來同知銜試用知縣徐元熙禀知由京引見回省並銷海運京沽局差府經歴繆嘉彬禀謝奉委守提江北各屬批差口糧差委署江陰縣典史劉炳禀辭赴任管帶蘇防前營補用都司徐誠檀由宜興來補用遊擊王維典禀辭回甯初六日管帶蘇防左營候補直隸州謝謙由黃渡來通判王常珍由甯來知縣姚守彝甲錫金釐局來鍾鴻鈞由吳淞沙釣船捐局來錢浦禀辭回上海綢捐南局洪冀昌由甯見制憲回 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十五日京報全錄]  
　　宮門抄諭旨均已錄前○督辦墾務大臣貽奏調辦墾務各員仍懇免扣資俸摺○盛京將軍增奏接濟藩王及大臣辦公薪水用過銀兩請准作正開銷片○浙撫任奏提道獲匪出力懇恩奬叙片○護江督李等奏揀員請補知縣摺○又奏編輯忠義錄出力各員懇恩奬叙片○又奏攺營爲旗裁勇節餉情形片○閩督許奏總兵交替日期片 
督辦墾務理藩院尙書銜兵部左侍郎奴才貽榖跪奏爲調辦墾務各員仍懇免扣資俸以示體恤而昭激勸恭摺仰祈聖鑒事竊奴才前因墾務事繁在在需員差遣會同升任撫臣岑春煊奏調京外各員前來晉邊聲請免扣資俸業蒙兪允在案兹接吏部咨稱該部具奏候選郎中熙煜等二十五員可否仍扣資俸一摺奉旨依議欽此仰見朝廷綜核名實部臣愼守成規奴才自應遵辦理惟實在下情有不能不籲陳宸聽者晉邊開墾從前屢議屢格迄未果行奴才此次復奉命督墾事同創舉兼以邊塞之地天氣嚴寒風物迥殊人情亦異久居内地者往往聞風生畏觀望徘徊晉省得力人員或擬咨調而失要差或甫到邊而旋經調省其派辦墾務之員不過就差派委人數本屬寥寥是以開辦之初必須借才異地然前調各員中現在到差得力之員僅僅十數人就此十數人者分布於東馳西突之途往來於朔吹驚沙之地辛苦墊溢靡敢定居數月以來奴才在察哈爾豐鎭甯遠等處地方往返數次親見該員等晝司勘丈夜理文書受地者紛來爭田者待判加以蒙旗興墾動與交涉相關操縱之間尤資心力奴才方覺地遠差苦無以奬其勞勛惟有慰勉交施冀生感奮該員等迫于公義許以馳驅有不賞而勸之心無行役懷歸之嘆特以服官從政積有歲時舍易就難事非得已若遞停其選補格於向章誰肯棄已往之資勞徒從事於荒寒之域况兩盟十三旗及察哈爾兩翼八旗東西相望不啻三千餘里事方經始在在需人使人皆愛惜前資紛紛求去則已來者當退然思返未來者更裹足不前墾務觀成期於何日在部臣職司銓補申明舊例自當事者之不得不然卽奴才在部辦事亦必不稍假借但各員從公朔漠不避艱辛與尋常辦理局務有間卽就墾務而論亦與内省尋常辦墾者不同查從前各疆臣使臣調員差遣部臣亦有另案聲明者一經據實瀝陳無不重邀慈允今調辦邊墾各員事同一律其勞苦更有過之合無仰懇天恩俯念墾務之重用人之難仍將前調各員及續調辦理公司人員一併免扣資俸出自鴻慈逾格理合恭摺具奏伏乞皇太后皇上聖鑒訓示施行謹奏奉硃批著照所請吏部知道欽此增祺片再前因扎薩克圖郡王避亂齊齊哈爾曾經奴才派委員兵前往護送回旗並接濟銀三千三十兩又尙書裕德奉旨查辦哲里木盟事件到奉所有該大臣及隨帶司員供事等應支薪水辦公均係按部咨如數支給又續奏添派隨員及蒙文繙譯各官並因驛路不通所有歴次派員調取卷宗人證川資等項統共用過銀九千七百兩五錢一分四釐八毫應請飭部備案准予作正開銷除咨部查照外謹附片具陳伏乞聖鑒謹奏奉硃批該部知道欽此 
任道鎔片再大嵐山一帶箐密林深向爲盜賊淵藪惟山徑紛歧錯出匪蹤飄忽不一前次屢經捕拿迄未得手前署提臣余宏亮抵任後整頓巡防以寗紹各屬疉出重案欲窮賊巢以除亂本寗波府知府高英在浙多年熟悉地方情勢飭令附近各縣嚴查保甲舉辦民團復派員攺裝易服周歴山内將險要隘口出入路徑繪具圖說並訪明首要蹤迹得其主名卽將詳細情形陳明前撫臣調集防練由署提臣就近督率扼要堵截分路進山該匪無可竄匿用能一鼓成擒署提臣發縱指示調度有方高英先事綢繆機宜悉恊均未可沒其勤勞查高英原有道員升階可否仰懇天恩准予開缺以道員仍留原省補用以資鼓勵前署提臣本任海門鎭總兵余宏亮係專閫大員臣未敢擅擬應如何奬叙之處出自聖裁謹會同閩浙總督臣許應騤附片具奏伏乞聖鑒訓示謹奏奉硃批高英著開缺以道員仍留原省補用余宏亮著賞加威勇巴圖魯名號欽此 
頭品頂戴護理兩江總督江甯布政使臣李有棻頭品頂戴江蘇巡撫臣恩壽跪奏爲揀員請補要缺知縣恭摺仰祈聖鑒事竊照調補阜寗縣知縣張樞報効賑欵以道員用於光緖二十八年五月初十日奉旨後五日行文照限减半計算扣至六月初十日作爲開缺日期歸六月分截缺係沿海沿河繁疲難兼三要缺例應在外揀員調補該縣地處海濱民情强悍撫綏巡防極關緊要必須精明幹練之員方足以資治理謹於通省簡缺知縣内逐加遴選非現居要缺卽人地未宜一時實無合例堪調之員惟查有卽用知縣劉德元年四十六歲山東肥城縣舉人光緖二十年甲午恩科會試中式貢士殿試三甲進士朝考三等引見奉旨以知縣卽用欽此簽掣四川親老告近攺掣江蘇於二十年十二月二十四日繳照到省以之請補阜甯縣要缺知縣洵堪勝任雖調缺請補與例稍有未符而人地實在相需例得聲明奏請當經臣在寗藩司本任内會同臬司效會詳請具奏前督臣劉坤一函商臣恩壽意見相同未及核奏留交前來覆查該員才具開展辦事愼勤於河工情形亦甚熟悉以之請補阜寗縣要缺知縣可期得力合無仰懇天恩俯准以即有知縣劉德元補授阜寗縣要缺知縣實於地方河工均有裨益如蒙俞允該員係即用知縣請補要缺知縣銜缺相當毋庸送部引見亦毋須查造叅罰謹會同漕運總督臣陳夔龍合詞恭摺具陳伏乞皇太后皇上聖鑒訓示謹奏奉硃批吏部議奏此 
李有棻片再兩江所屬地方前於咸豐年間遭粤匪之亂蹂躪最久受害最深在籍紳民士女或遇賊不屈或闔門殉難大節凛然忠貞自矢前督臣等慮其歴年較久湮沒不彰爰飭金陵善後局采輯兩江忠義全錄自第一案起至九十八案止歴經奏明有案現已編次完竣刊印成書於此潛德幽光足以闡發窮鄉僻壤可資觀感洵於世道人心極有關繫除將全書咨送禮部外惟念此項册籍歴四十餘年之久積九十八案之多如理棼絲茫無端緖旁搜遠紹煞費經營卒能克竟全功埀諸久遠在事各員不無微勞足錄合無仰懇天恩俯念事關忠義准將尤爲出力之鹽運使銜江蘇候補道趙詒書三品銜江蘇候補道穆克登布均賞加二品頂戴江蘇試用知縣查守仁江蘇卽用知縣葉芸均交部從優議叙以示鼓勵出自逾格鴻施謹會同江蘇撫臣恩壽附片陳請伏乞聖鑒訓示謹奏奉硃批著照所請該部知道欽此李有棻片再查接管卷内前因防務吃緊各路勇管均飭攺旗爲營俾資守禦嗣因防務較鬆餉項支絀各該營添募之新勇業於上年次第裁攺清淮一帶現有常備左軍駐紥足備調遣所有駐防宿遷等處之元字三營鎭字一營經前督臣劉坤一飭令仍照舊章攺營爲旗以節餉需所裁各勇正餉截至本年九月十五日止另給恩餉一月收繳軍械由各該管帶妥爲遣散押送回籍未及具奏留交到臣除咨部查照外理合附片陳明伏乞聖鑒謹奏奉硃批該部知道欽此 
許應騤片再據委署汀州鎭總兵王德勝呈稱奉檄委署汀州鎭總兵遵於本年八月十八日抵汀接印又據署汀州鎮總兵胡泰林呈稱卽於是日交卸各等情前來理合據情代陳伏乞聖鑒謹奏奉硃批知道了欽此 
 
 

Page 14

 
 
[光緖二十八年十月二十六日京報全錄]  
　　宮門抄諭旨均已錄前○護江督李等奏揀員請補要缺知縣摺○又奏學堂籌欵情形片○滇督魏奏已革通判縱犯脫逃揑稱病故請永不叙用片○盛京將軍增奏知府呈請修墓懇恩敕部開缺摺○又奏知府員缺今昔情形不同懇恩暫准外補一次摺○又奏飭道員赴任及委署府州縣片○又奏留員差遣片 
頭品頂戴護理兩江總督江寗布政使臣李有棻頭品頂戴江蘇巡撫臣恩壽跪奏爲揀員請補海疆要缺知縣恭摺仰祈聖鑒事竊江蘇崇明縣知縣田寶榮調靑浦縣知縣於光緖二十八年二月二十二日奉旨後第五日行文按江蘇省照限减半計算扣至三月二十二日作爲開缺日期應歸三月分截缺所遺員缺係繁難海疆要缺例應在外揀選調補該縣地處海隅民俗强悍港紛歧巡防緝捕最關緊要必得精明强幹之員方足以資治理謹於通省現任知縣内詳加遴選非現居要缺卽人地未宜一時實無合例堪調之員惟查有即用知縣李如松年四十歲湖南淸泉縣舉人報捐教職於光緖二十二年選授益陽縣教諭二十三年到任二十四年戊戌科會試中式貢士殿試三甲進士朝考二等引見奉旨以知縣即用欽此捐指江蘇七月二十一日抵寍繳照加扣赴蘇州程限六日以七月二十七日作爲到省在案以之請補崇明縣要缺知縣洵堪勝任雖調缺請補與例稍有未符而人地實在相需例得聲明奏請當經臣在江寗藩司本任内會同江蘇布政使陸元鼎臬司效曾詳請具奏前督臣劉坤一函商臣恩壽竟見相同未及覆奏留交前來臣覆查該員穩練精明事理通達以之請補崇明縣要缺知縣可收人地相宜之效合無仰懇天恩俯准以卽用知縣李如松補授崇明縣要缺知縣實於海疆地方有裨如蒙兪允該員係卽用知縣請補知縣銜缺相當毋庸送部引見亦毋須查造叅罰謹合詞恭摺具陳伏乞皇太后皇上聖鑒訓示謹奏奉硃批吏部議奏欽此 
李有棻片再江寗省城高等學堂曁府縣中小學堂分别興建裁攺業經前督臣將籌辦大略情形奏明在案開辦伊始必須籌定常年經費方能埀之久遠兹將原議省城之學堂所需經費設法籌畫高等學堂每年約需銀二萬五千兩府中學堂約需銀一萬兩縣小學堂約需銀五千兩每年共計需銀四萬兩除將鍾山文正惜陰三書院原有經費銀一萬二千八百兩按年抵撥濟用外尙不敷銀二萬七千二百兩擬卽在於奏准截留武衛軍節餉項下照數動撥湊足原定之數據總辦省城高等學堂兼署江寗布政使江安督糧道胡延詳請奏咨前來臣覆覈無異除咨部查照並飭將三學堂事宜妥速籌備次第開辦外謹會同江蘇巡撫臣恩壽附片具陳伏乞聖鑒訓示謹奏奉硃批户部知道欽此 
雲貴總督魏光燾跪奏爲已革通判縱犯脫逃揑稱病故恭摺仰祈聖鑒事竊查通州縣身任地方遇有人命重案例　認眞審辦以儆兇頑兹查有前署魯甸通判劉國光在任具報監犯柳靜安因戳斃民人曾義生身死訊供狡展等情禀經前撫臣批飭提證訊擬乃該革員並不嚴行監禁輙因犯病准保醫調以致乘間脫逃又復揑報病故據接署魯甸通判席瑛查明前情提訊保户人等並無賄縱情事揭由該管府轉詳藩臬兩司會詳前來亟應從嚴叅辦除飭該通判勒緝逃犯柳靜安務獲究報外惟查前署通判劉國光業於上年甄别案内奏叅革職現復查明該員於任内監禁重犯違例取保致令脫逃揑報病故雖據訊無賄縱情事究屬任意妄爲相應將已革通判劉國光奏請永不叙用以儆官邪而肅吏治除咨部查照外所有查叅縱犯脫逃緣由恭摺具奏伏乞皇太后皇上聖鑒勅部核覆施行再雲貴總督係臣本任毋庸列銜合併陳明謹奏奉硃批著照所請吏部知道欽此 
奴才增祺跪奏爲知府呈請修墓懇恩敕部開缺恭摺仰祈聖鑒事竊正任錦州府知府文超禀稱現年四十九歲廂紅旗滿洲希林布佐領下人由貢生報捐筆帖式同治十年簽分刑部十三年九月補授筆帖式光緖元年由菩陀峪工程處奏保主事遇缺卽補二年十二月補授主事五年十月由菩陀峪工程處奏保員外郎八年二月截取直隸州知州奉旨記名十四年六月補授員外郎二十年京察一等奉旨准其一等加一級二十二年五月補授郎中二十三年京察一等經吏部帶領引見記名以道府用二十四年七月遵例報捐花翎二十五年九月十六日奉上諭奉天錦州府知府員缺著文超補授欽此十一月二十八日到任二十六年六月調省差委十八日交卸回省服官三載先人墳墓祭掃多疏兹接家書自遭兵燹坍塌不堪聞信之餘難安寢饋現在中外輯和時局大定前在錦州府任内交代早已淸楚並無經手未完事件禀請開缺修墓前來奴才等覆查無異應請准其開缺回旗修墓所遺錦州府員缺業經專摺奏請暫歸外補以裨時局除咨部查照外理合恭摺具陳伏乞皇太后皇上聖鑒勅部開缺施行謹奏奉硃批吏部知道欽此 
奴才增祺玉恒跪奏爲知府員缺今昔情形不同懇恩暫准外補一次以資熟手而裨時局恭摺仰祈聖鑒事竊查奉天錦州府知府一缺統轄四州縣係濱海沿邊繁難中缺遇有缺出向經專摺奏報請旨簡放在案現本任錦州府知府文超禀請修墓開缺奴才等本應遵照定章辦理惟查該府所轄各州縣地面南濱大海北與蒙古及熱河朝陽等處壤地相接在從前地方安靖不過一瘠苦邊比年盜匪滋擾出沒無常又値庚子兵燹之後滿自瘡痍民物凋敝所有籌辦善後撫輯殘黎編聨保甲分設警察以及新設綏中縣治在在均關緊要知府有督率考核之責矧當俄兵初退關外鐵路甫經交還分飭緝捕保護彈壓尤匪精明幹練熟習地方情形之員弗能措置悉恊機宜合無仰懇天恩俯念地方緊要可否謹將文超所遺錦州府知府員缺暫歸外補一次以裨時局之處出自鴻慈如蒙兪允奴才等再爲揀員請補此後仍照舊章辦理除咨部查照外謹恭摺具陳是否有當伏乞皇太后皇上聖鑒訓示謹奏奉硃批著照所請該部知道欽此增祺等片再新授東邊道袁大化到省繳憑應卽飭赴新任以重職守又署錦州府知府章樾調省差委所遺之缺查有候補知府查富璣穩練老成堪以署理又署遼陽州知州馬俊顯撤省所遺之缺查有前署新民廳同知候補知縣廖彭才具明幹堪以署理又署通化縣知縣文芳撤省所遺之缺查有候補知縣秋桐孚辦事認眞堪以署理除分檄飭遵外理合附片具陳伏乞聖鑒謹奏奉硃批吏部知道欽此增祺片再前年變亂之後籌辦善後緝捕盜匪事務在在殷繁需員差遣查有前在黑龍江差遣之乾清門三等侍衞富呢雅幹藍翎三品銜補用叅領印務章京兼公中佐領　鶴花翎候選同知桂平經奴才先後留營委用現在俄兵漸次撤退整頓一切尤賴熟手合無仰懇天恩俯准將該員等仍留於奉天差遣以資臂助出自鴻慈除飭取各該員履歴咨查外謹附片陳明伏乞聖鑒訓示謹奏奉硃批著照所請欽此 
 
