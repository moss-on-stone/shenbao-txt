# 1891 - 222 - 4906581

 

Page 1

 
 
[新印東池草堂尺牘出售] [  申報舘啓]  
　　東池草堂尺牘係會稽謝帆初先生所著先生以軼羣絕類之才平揖公卿展抒素抱名動一時是編特緒餘耳烏足以窺全豹然其中清吉霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌　經售申報人購閱可也此佈 
[聲明影射] [  點石齋告白]  
　　本齋　印五經三萬選係集各種經藝之菁華復採各省書院社課之傑作兼之廣搜名人窗稿其中題有未備者並延名手作之雨閱寒暑甫得告成　　是極經　之大觀也前月出書巳登報首定蒙賞鑒近有射利之徒巧將五經文海作底不列書名中縫並無一字多印封血簽條凡例隨售　挽或作經文戞造或作五經文府或　五經三萬選續集一書而兼有數名任意爲之　客所欲計誠得矣購者偶不細察卽　其世眞本反不可似此以僞亂眞獪巧巳極爲此特再佈告士君子購書之時務須對題對文詳加察閱勿爲射利者所朦實爲幸甚 
[與客談泰西各國流兵船詰問閙教事]  
各國會議向中國詰問滋閙教堂之事及美國首先派各兵艦來華本館已據露透電昔譯登報牘矣有客造尊聞閣而問曰西人之於此事也究竟意見若何吾子諒有所聞能略示以大意乎曰此事曾見諸西報請西人擬以三事冋中朝詰問一爲五月初七日欽奉上諭何以不由電頒行二當蕪湖閙事時縣宰頗能出力彈壓何以令其解任大憲束手無策何以反不加嚴譴三武穴事起何以久稽時日始將罪人懲辦并以湖南人久惡西人今當乘此闢爲通商口岸云云嗣又悉此事由英爲首要約有約各國同聲詰問務必允其所請否則將從事兵戈日前已由駐京英國欽差逹之總署意者或恐總署不能允許故特派兵船恫喝俾中朝不得不依乎客曰湖南地據上游民風强悍一旦欲闢通商口岸恐總署卽能允許民人益肆譁騷其利無多其害實大西人不少貿易之處何苦而必欲於此通商乎至所詰之三事諭旨　來由驛馳遞從無用電綫飛傳者今各督撫接奉之餘俱已欽遵出示如綸如綍溥海共聞西人於斯當亦可以心平氣服矣至地方官之撤任與否大吏之嚴譴興否朝廷自有權衡非他人所得與聞何得便相詰　　夫焚毁武穴教堂之犯刻巳明正典刑懸首藳街俾昭烱戒其所以遲遲而後辦者非稽延也實審愼耳試問西人於命盜巨案果能遽爾讞定乎而反以之責中朝乎曰若是則是中外將失和矣數十年玉帛冠裳夙敦和好奈何一旦因此事故遽動干戈乎客曰是則未必西人所利者惟貿易耳道光之季中外交兵及至講和准開五口通商俾西人得來華貿易繼而以次開闢二十口岸沿江則爲鎭江蕪湖九江漢口宜昌北洋則爲烟臺天津牛莊南洋則爲寗波温州福州淡水打狗厦門汕頭廣州九龍拱北北海而以上海爲總匯之區前年法越議和又開龍州蒙自二口嗣復准英人至重慶通商口岸之多增至二十三處每年交易幾不可以計算凡西人之航海而至者莫不滿載而歸說者謂中外交歡將與大地無終極使一旦反顔相向遽爾稱戈卽使勝算可操而當血飛肉薄之餘砲雨槍林之際各商人亦必驚惶奔竄岌岌可危毁其室家耗其貲本迨至仍歸於好而已虧折良多矣至於對壘之時偶然挫衂則華人且乘最勝之勢待意狂追犀利無前勢如破竹恐主客之形互異其力斷不能支駐足之地且難求更遑論列肆牟利故昔者通商之局未定西人每以兵威相要挾東攻西擊肆意侵凌務令中朝允其所求始肯偃旗患鼓今則持盈保泰惟思體恤商情雖有兵艦來華我知其心未必欲出以戰也雖然中朝於此正不可以不預備中國兵勇素來畏葸無能昔者中外交攻屢被西人所挫旣喪師旅又賠金貲後遂幡然改圖以自强爲先務購槍砲製兵船日事講求孜孜不倦猶且馬江一役主帥逍遥可上不思未雨綢繆任法船深入江心熟察形勢稽延二十餘日驀地開砲攻擊猝不及防致主帥棄軍潛逃各船幾悉數燬于砲火其後石浦基隆等處統兵官早巳預爲之計嚴密防閑法人卽不得惟我欲爲逞其跋扈是豈前之怯而後之勇哉一無備一有備故也今雖未必至於興戎然西人旣派兵艦前來正宜蓄銳養精以相抵禦庶幾先聲所奪西人不敢多所要求萬一竟至失和亦不致受其荼毒不識當事者果不以斯言爲河漢否耶語至此旁有西友之喜諧謔者鼓掌而起曰此正中國一絕好機會也中國方以英人不允添設香港理事忿忿不平今當乘西人派調兵艦之時生荼火之容振士卒之氣大戰子驚濤駭浪之中巨砲轟天怒雷撼地俾西人全罼敗潰　輪折回猶且張我三軍追奔逐北奪回香港之地無使有西人之車轍馬跡如尚餘勇可賈則長驅而進直抵倫敦巴黎斯柏靈華盛頓諸處使西人俯首帖耳北面稱臣夫然後謂之大國夫然後謂之中邦否則自道光之季迄今久巳自甘退讓此次閙教堂一案惟有照數賠償卽西人調到兵船亦只償還使費何必大動唇舌以致萬民驚擾不安哉余則應之曰我等分屬小民何必侈談國政豈以爲羣公袞袞識見尚不及一介書生耶姑錄所言以符日報之體例而已復何說哉復何說哉 
[本館接奉電音]  
　　昨由京友電傳上諭二道敬謹譯登○七月十一日奉上諭昨因松森奏理瀋院現辦哲里木盟副盟長一缺例案不符當諭令恩承等查明具奏兹據奏稱此次請簡副盟長係遵照例辦成案開繕清單等語帮辦盟務差使在正副盟長之次總辦本盟各旗事務與專管一旗札薩克相較自應開列在前况有歷辦成案何得以例無明文妄議更張恩承等照案開列請簡並無不合松森固執己見率行單銜具奏殊屬糊塗任性理藩院尚書松　着　部議處欽此同日奉上諭裕寛奏特叅衰庸不職各員一摺河南登封縣知縣唐開文嗜好太深頽靡不振登封縣典史劉長祺嗜好已深難期得力均着卽行革職唐縣知縣馬駿清精力漸衰步履艱難准補正陽縣知縣趙惟珍年力就衰精神委頓均着勒令休致以肅官常餘着照所議辦理該部知道欽此 
[嚴查積弊]  
　　科塲積弊自戊午科大加整頓首輔以下不保首領者多至十餘人嚴旨頒來惡習遂爲之稍革近復楚令漸弛日久玩生以致招鎗替打聯號臨塲換卷簾員賣薦種種弊竇書不勝書捉刀人公然於茶寮酒肆烟館之中高談闊論並不知此事有　例禁也此次揚州廪貢生王希善因槍替事連次具禀學轅楊蓉圃宗師示云科塲舞弊罪名重大該生豈不　知其敢於一再呈控者並非援自首减免之例委缷巳罪實欲使被告受其恐嚇重賄求釋 
 
 

Page 2

 
 
以遂其婪壑耳呈内旣稱潤筆被吞忿而出此則作奸犯科索贓不前己經招認不諱核其情節與畏罪自首者迥殊科塲期近豈可任其玩法逞刁逍遥事外致考生紛紛效尤罔知畏忌耶候咨行按蔡使轉飭甘泉縣將該廪貢生先行詳革收押候質一面提集案内人証從巖澈訊按律究辦勿稍含混致干未便切切 
[江南簾員全單]  
　　江屬十二名睢寗縣侯紹瀛署清河縣崇樸正任宿遷縣黄金鉞候補州湯華衮候補縣邢毓馨候補縣葉意深候補縣高振聲卽用縣陳守晸大挑縣楊鳳池試用縣李雋試用縣龍璋試用縣林毓衡○蘇屬十二名武進縣吳炳補用同知李福冕荆溪縣薛星輝卽用縣林毓菁卽用縣葛祥熊卽用縣張恭彝卽用縣松年卽用縣楊萬選卽用縣李翰　補用縣朱江大挑縣魏士鴻試用縣韋牧○安屬十六名婺源縣叚樹榛銅陵縣姚鵬翥署太和縣劉慶光請補泗州文翰候補通判黄澤森旌德縣張友仁卽用縣楊紀元卽用縣龍賡言卽用縣李長郁卽用縣王嶽松大祧縣彭燦垣大挑縣史守琦大挑縣孫玉銘大挑縣黄鵬文大挑縣陳世楠大挑縣郭繼太 
[北通近聞]  
　　通州訪事人云官塲接到江蘇河運途次發來電音謂六月下旬正在山東連渡七十二閘河之際因某閘水淺毁傷三船沉濕米一千五百石至有無淹斃人口電音簡略尚未述及按閘河距臨清四站由臨清入御河歸運河到壩尚須二十餘日屈指計來當在桂花時節矣○六月二十三日倉帥開庫放各項雜欵○祥倉帥前患痢症專摺請假幸吉人天相不數日病勢霍然刻己陳請銷假矣○署昌平州正任香河縣唐大令飭回香河本任所遺昌平州飭令准補昌平州張幼和剌史赴任遞遺武清縣卽委前昌平州石幼高剌史著理○楊藝芳觀察前往鳳河查騐堤工於六月二十五日回轅二十七日又輕騎减從前往三河武清寳坻香河等縣查騐堤工俟勘騐事畢再往天津謁見傳相面禀各縣堤工事宜當此炎天暑日馳驅往返勞瘁不辭爲國爲民觀察兼而有焉○江蘇海運總辦　幼賡可馬於六月二十二日公竣南旋○西海子李某娶再醮婦某氏爲妻氏有一女年甫三歲隨母帶來李以女非巳生百般凌虐勢欲置之死地而後已去冬李親生一子愛如掌珠有未可以言語形容者今夏女忽出天花李恐傳染及子掘坎將女活埋事聞於鄰人由土掘出女尚存一息令李收回李怪其多事嘵嘵不允次日子亦出天花較女尤甚或生或死正未可知也○時屆暑夏每有幼童呼羣結侣洗澡河千以泳以游意頗自得乃前日有一童轉瞬間杳無影響迨經撈起腹大如五石瓠其父母聞信往視痛不欲生行人咸爲落涙○麥秋豐稔出人意外大田禾稼又復如願以償刻下秋風已至運河水不揚波指日五榖登塲定卜三農望慰矣○江廣漕糧六萬石奉天米豆二萬石已抵張家灣不日報到請騐○道憲楊觀察在署施送避瘟解毒丸散膏丹有求必應得此善舉居民患二豎之災者當不至坐以待斃○東街練勇由存德堂後院拿獲小竊一名送州訊　該竊李姓本城人先未爲匪因貧起見由街巿經過以汗衫障面不欲現出廬山眞面目該竊固知自愧未識能邀憲恩否○六月下旬某日平谷縣雨雹大如桃核小如鈕扣遍地禾稼傷大半經兩畫夜始行化盡冰雹之多可見一斑 
[吳農閒話]  
　　姑蘇訪事人云本月初一日傍晚鄕人某甲手携絲綿一百數十兩至省垣求售行至葑門外突被營勇二人攫去鄕人認明號衣字樣奔投總捕署喊寃惠司馬飭差拘拿二勇行至中途突來同管十餘人不問情由胆取將二勇刦去局差寡不敵衆只得將情回禀司馬大怒立刻禀知撫憲剛中丞飭元和縣嚴拿重辦李邑尊提到二勇研詢之下釘　收禁中丞又以營勇犯事皆由營官失察所致因於初三日午後飭巡捕官徐君持令箭提該營哨官楊君哨長張姓候訊俄聞高聲呼傳哨官楊君適患目疾經二差扶之以進中丞謂汝二人所司何事而任令營勇不法若此二人崩角哀求中丞　本當請令今姑暫記大過一次并着各責軍棍二十卜○前報載著名賭棍誘騙某顧繡鋪夥財物事經中路總巡方大令訪聞飭差前往拘捕祗獲楊囝囝一人其餘袁老壽等三人皆己知風避匿及楊到局自稱忽發急痧原差禀稱小的查得楊於本年三月在上海犯事遞解回蘇大令謂旣患急痧姑着覔的實保人暫行保去俟病痊再行究辦可也○某姓家經某傭婦薦一鄕下女子工作未數日忽發痧症因着傭婦領回當付工資及　川洋一元錢四百文傭婦見女已垂危竟携至偏僻之區私將其銀練銀釧取去旋又來褫其夏衫夏裙而女巳一命嗚呼矣事經地甲所見將傭婦鎖於屍足某姓知之定欲送官究辦適翌晨女之家族至傭婦央求再四願貼補棺殮資事乃得寢 
[袁江雜錄]  
　　淮海水師左營管帶歐陽叅戎拘獲鹽販一人解交營務處訊辦○原任戸部左侍郎孫少司農靈櫬於六月廿九日抵浦由其眷屬扶歸　省安葬○漕標中軍松協戎奉漕憲令會同崇邑尊由獄中提出斬决人犯一名督率兵役綁赴巿曹行刑○城工次第告竣官憲爰飭地甲鳴鑼傳諭俾街坊人等不准上城行走弁在城上大小解如違嚴辦不貸○漕憲請來之鐵牌尚未送歸聞須另鑄一新牌上鐫各官銜名奉還原處其請來之牌　供奉淮郡以備威時祈禱○運河水勢陸續漲至一尺許比往年盛漲時尚小或無他虞也 
[厦門雜述]  
　　汕頭時疫盛行日有死亡月前鴻記洋行南洲輪船由厦門載運客貨赴新加坡等埠順道汕頭添載搭客數十名其中有患時疫有一經搭入遞相傳染在途駛行十一二日及到新加坡計病死者共六十餘人並聞檳榔嶼新加坡各處地方亦多病疫死者甚衆無怪西法嚴禁輪船遽駛入口須待醫生騐　方准放入也○前日船塢内修理一夾板船完工出塢時先須將船纜拴繫浮樁然後開閘乘潮退出乃有某小工正在繫纜不料纜索繞於腿上船出索緊竟將小工之脚骨勒斷迨大呌船主砍斷纜索則已如商羊之舞矣當送救世仁濟醫館以西法治之不知能保性命否○輪船入港雙槳小船往往不待停輪卽就船旁猱升攬載客人行李以致時有失事雖經稅司領事照會禁止無如若輩責圖生意置若罔聞初一日早南澳輪船由香港來厦輪軸甫停而兩旁之小船已蜂屯蟻聚而至某甲者父子弟兄船夥共駕一船專以攬載爲生見南澳船到港未待泊定卽欲爬登接客詎甫近船尾舵旁輪船忽打倒輪小船退避不及以致撞於輪葉上當卽擊成數截甲等五人同入水中甲身爲輪葉打分兩塊其子肚腹亦爲輪葉劃破當經撈起已無氣息惟見腹中五臟抽動而巳餘三人幸被水激開經别船救起得慶更生然父子三人己死其二其情形不已苦乎○石蝉巡檢劉奉之叅軍近因被家丁差役朦蔽六月廿六日省中牌示調辦闈差以試用巡檢金秀屏士基　理金君前有在厦辦理史巷卡厘局此次重游舊地諒可措置裕如也 
[西湖擢歌]  
　　前報杭省貢院御碑亭後建造謄錄所兹巳落成聞謄錄分作内外兩處不准往來以杜積弊所居亦覺寛暢誠一舉而兩得也○貢院運水全用鐵管接運曲折如意將次裝成每一條號置一鐵管如取水時將鐵機　轉便有銀河倒瀉一落千尋之勢至前報署藩司龔仰　方伯創設茶爐添雇民夫三百餘名之說兹因號舍天井窄隘進出殊多不便已作罷論矣○辛卯科辦理浙闈撫憲崧振帥據紳士所禀凡有利無弊者莫不採輯錄用以期盡善盡美如進塲時之爭先恐後顚倒錯亂則用標桿鳴砲懸燈以定時刻矣點名時之籃頭凳脚擁擠一處則建十一府考棚靜以候點而得休息矣民夫運水地渭泥濘艱於行路且易傳遞則用水櫃鐵管機運便捷矣瞻錄流弊積久難除則添造房屋分作内外兩處不使往來再於彌封後抽籤分謄不防弊而弊自絕矣上屆文闡題紙初九晨己飛遞塲外喧傳閭里今塲前事宜將次告竣不聞頭二門若何關防進出人夫以及跟隨丁役若何搜檢若何防範　振帥必有成竹在胸杜絕弊竇特機關不易輕洩尋常人亦難測度且拭目俟之○　嶧琴文宗錄遺日期風聞七月十五日取齊廿一日考試但未懸牌不知確否 
 
 

Page 3

 
 
[平山閒眺]  
　　揚城皮巿街某甲孔武有力慣用小錢前日又持鵝眼六文至某醬坊購物店夥不允甲恃强辱駡敲臺拍桌大有搥倒黄鶴樓氣象店夥上前禁阻彼此相摶猝能解别夥爲之排勸甲反謂帮毆遂乘勢倒臥店堂裝傷圖詐移時其妻聞信奔至向店中纒擾不休店東正在爲難適保甲局員經過此處瞥見多人滋閙詢問情由店東備訴原委居員惡其訛詐勃然震怒立飭從人將甲帶回略訊數語飭令笞臀數十荷校示衆說者謂此舉也非惟該店東感戴卽本街鋪戸居民亦無不額手稱頌可見甲之結怨於人固非一朝一夕之故矣○邗上青皮痞棍成羣結黨遇事生風藉端訛詐甚至欺凌良懦强攫硬奪種種不法情形眞令人聞而髮指見而眥裂新任甘泉縣劉明府下車後首以除暴安良爲已任遂出告示揭貼通衢大旨謂訪聞揚城青皮地棍以及外來遊民動輙結黨逞凶搭臺訛詐甚至剥取衣物魚肉鄕愚種種不法殊堰　恨除旅密查拿外合亟　禁爲　此示仰軍民人等知悉如有前項情事准害者將其捆送來　以憑嚴辦本縣執法如山切勿視爲具文云云　者謂賢令尹　惡素嚴所以　諄吉誡者不忍不教而誅也青皮痞棍若視爲一紙空文不知感懼吾知明府言出法隨斷不肯以有始無　　人口實也 
[邗江官報]  
　　初六日汪鹺尹振委如皋南閘陶鹺尹福齡委黄橋均緝私差王鹺尹宏沛委新關事騐差初七日候補縣曾大令廣惠奉儀棧憲委押運北鹽初八日張鹺尹之溶禀赴西岸差次 
[鄂渚官報]  
　　六月二十一日新任貴州撫臺崧中丞往兩院拜會辭行赴貴州候宝府李謙謝給咨次子宗藩回湘鄕試瀋憲牌示黄梅縣停前巡檢事務詳委侯補巡檢馮振銑江陵縣沙巿巡檢事務詳委候補典史史悠森隨州合河店巡檢事務詳委候補巡檢黄秉銓江夏縣山坡巡檢事詳委候補巡檢許景楠武昌縣曰湖巡檢事務詳委候補巡檢楊文濬嘉魚縣簰洲巡檢事務詳委試用巡檢吳會清孝感縣丞事務詳委候補按經歷吕炳南蘄州州判事務詳委試用州判謝彰伯興國州龍港巡檢事務詳委候補從九林春肪漢陽縣新灘巡檢事務詳委候補典史劉慰祖孝感縣馬溪河巡檢事務詳委候補禾入流梁宗錫黄岡縣但店事務詳委候補巡檢吳振采麻城縣虎頭關巡檢事務詳委補用縣丞楊煥文廣濟縣龍坪巡檢事務詳委試用典史謝鼎俱代理二十二日候補通判劉本樾奉委辦富池口釐局赴兩院　謝代理黄岡縣凌兆熊代理蒲圻縣譚家贊代理武昌縣鍾期濬俱禀見謝候補縣鄭敦祜謝給咨職子先蔭回籍鄕試藩憲牌示代理嘉魚縣之陳令彦綬巡查江面尚未回省所有嘉魚縣知縣改委補用知縣王金城代理二十三日藩憲牌示巴東縣野三關巡檢黄缺詳請以海防新班先補用巡檢謝鼎咨補二十四日侯補縣涂應驤赴兩院禀辭赴黄德荆門等府州屬查牙帖丁憂候補縣李汝釗奉漢陽府委赴新關查騐竹木見辭藩憲牌示黄州府武黄同知印務詳委候補班儘先補用知州黄宗度署理代理黄梅縣停前巡檢馮振銑經督憲委赴湖南公幹所有停前巡檢事務改委試用未入流宋勲爵代理 
[四明小錄]  
　　月之初四日下午寗郡祝都橋隆昌費器店後某姓小屋不戒於火濃烟冒出屋外幸人手衆多得以卽時撲滅未釀巨災惟室中什物己成灰燼矣○寧城北門内西河營某姓婦性情悍潑時與藳砧口角日前偶因細故婦竟投水輕生經行路者見而援手腹巳膨　奄奄一息延至次早斃命婦之母家聞信遂興問罪之師未知仙尉門楣能以辨士解紛否 
[皖中瑣綴]  
　　初二日省中接到釘封文書卽由府縣監中提出男犯二名解至臬轅綁赴北門外斬首聞此二犯係謀財害命罪擬大辟者臨刑時顔色慘變默無一語早知如此何必當初○初三日清晨有木簰順流而下有排山倒海之勢至大南門外潘家磯水勢又急牽拽不住遂將所泊小船撞壞三艘又將招商局躉船鐵鍊衝斷祕司事梁君飭水手將木簰扣住一面禀請上憲責令賠償始得放行○原任陜西巡撫葉冠卿中丞靈柩經其公子於初五日扶抵安慶暫停西門外大王廟側擇於初八日迎柩入城府第陳設孝堂客廳懸挂祭軸輓聯皆係名人手筆生榮死哀中丞有焉 
[行旌暫駐]  
　　出使日本大臣李伯行星使聞訃丁艱由總理衙門奏派汪芝房太史代理使篆俟汪太史行抵日東李星使始可起程回籍前報曾記其略兹悉汪太史已于昨日由籍來滬在英租界長發棧　駐襜帷定於十八日乘三菱公司輪船啓行云 
[火災續述]  
　　昨報列英界火災一則兹悉此火在濟陽里内蔡同德藥鋪後面棧房披屋中當時赤熛怒煽冐穿屋頂幸各洋龍齊集灌救祗焚去披屋二間此處均係正經鋪號立時救熄得免波累誠萬分之幸也○前晚七點鐘法界寳興里口天香樓老虎灶烟囱内火星亂迸適爲落差西捕所見呼人升屋將鹽包放入烟囱其火始熄 
[差竣言旋]  
　　湖北江夏縣人高輔清寓居英租界天寳棧捕房包探以高形跡可疑且人言藉藉謂是蕪湖焚燬教堂案内人遂將高拘案蔡太守訊無實據押候詳查已列前報嗣經駐滬英領事函致蕪湖英領事查悉焚燬教堂案内有湖北人高福興未知卽是所獲之高輔清否英領事將情知照太守繼因高輔清患病太守禀明道憲飭差協同包探陳阿九將高輔清移歸蕪湖縣訊究差探等已於昨日回滬銷差矣 
[相騐類誌]  
　　英界三圖地保石炳堂投縣報稱來發小客棧寓客金姓自行服毒送往仁濟醫館醫治無效旋卽斃命查無親屬叩求詣騐昨報已紀之矣當經袁海觀大令帶同仵作人等鳴騁涖院升座後棧主施國安訴稱小的係徽州人現在治下寳善街開設來發客棧本月初九夜有閔行人金姓到棧住宿至次日亭午尚未起身入房呼喚儼然不應細察之神色有異急倩挑痧匠前來據稱並非患痧諒係服毒送往醫館施救仍不見效至晚間十一點鐘身死求恩明鑒大令飭仵檢騐旋卽喝報騐得金年約廿餘歲委係吞服洋烟身死大令離坐親視一周飭由善堂棺殮發壇召認大令又命駕至裹虹口相騐蔡龔氏之子桃桃旣抵屍塲屍母蔡龔氏抱呈蔡福生並死者之母舅等攔輿訴稱此案已由親族竭力調停求恩免騐大令謂旣係調停明白何不早來禀明直至本縣到此始求免騐着退去卽令仵作檢騐仵作喝報身上並無傷痕委係發痧身死並無别故蔡龔氏聲稱情願自行棺殮請免發封大令俯如所請卽着具結備查並令該地保於二日内查明起釁情形禀覆核辦○張錢氏控薙髮店主吳長發將夥張司務卽關榮之屍抛入家中意圖訛詐求恩詣騐前晚袁大令升堂提訊張錢氏訴稱本邑人家住浦東唐橋初九夜兒子虎金偕張關榮萬新觀納凉閒游行至萬家木橋關榮失足落河當由兒子救起旋有吳長發將關榮抬至我家至初十六點鐘斃命叩求詣騐大令着退去候次日詣騐至昨晨屍父張紅祺投縣訴稱我子實係失足落河碰傷身死與人無干現願自行收殮求恩免騐袁大令准如所請着將各人帶候訊供核奪 
[英廨瑣案]  
　　錢張氏王張氏朱來順等在路口角繼以用武由巡街捕拘至捕房移送英公廨當輕兩造央人調處以彼此有洽比之誼細故口角奚容擾訟求免訊究祭太守着兩造具勿再爭擾結一併開釋○王朱氏顧阿寳戚永昌等在呼打架由捕拘至捕房移送英公廨蔡太守飭候訊供核辦 
[法捕房瑣事]  
　　城内某公館轎夫甲乙丙三人前晚出城遊玩至法界新街某酒肆開樽痛飲爛醉如泥東倒西歪復至蘭芳里花烟舘與烟妓任情調笑妓嫌其酒氣薰人加以白眼甲忿火中燒拍凳搥臺一塲大閙竟將火油燈擲爲虀粉徧地皆火幾致成災幸鄰人齊集將火撲 
 
 

Page 4

 
 
滅俄而巡街捕至將甲扭入捕房乙内見機逸去昨晨經備捕頭訊明情節　令賠償毁物洋一元始得釋放○小流氓某甲前日串同無賴數人往八仙橋小烟館領略烟霞風味甲佯爲熟睡其黨將烟槍取之而逸嗣被烟館夥查知將甲扭入捕房管押○某烟間於初八日失去烟槍一枝疑爲某烟客所竊昨日在途相遇立卽扭入捕房捕頭以指竊無憑叱退不理○寗波人某氏隨其夫某甲僦居滬上其夫在英界爲紙紥生意婦時往小東門外小烟間徜徉肆志被同鄕人所見回甬告知其父謂汝女被婿鬻入娼寮盍往尋女其父不辨眞僞買棹來滬將女尋見卽欲扭入舟中該烟館主婦以父來領女婿尚未知上前禁阻由是互相湫扭同入捕房捕頭以本夫不來質對當將烟館主婦交保候解公堂訊究 
[招認屍身]  
　　英　界五馬路口天祥碼頭昨早汆來無名男屍年約二十歲左右面圓身穿白夏布短衫褲青棉紗帶束腰厚底蝴蝶頭鞋無襪由巡街捕報知捕頭傳三圖地保查無親屬報保安善堂派司事騐無傷痕當卽備棺成殮發壇召認 
[移費助振]  
　　青陽里通裕洋布號致書本舘協振所云昨晚蔡同德棧房失愼逼近小號幸風勢向北得免殃及誠叨天佑徼倖之至蒙各相好惠臨照料並代搬移物件感戴無旣惟是倉猝之中未遑一一記明欲思登門叩謝設讌相酬又恐遺漏轉致不周爰將席費洋三十元移助山東賑捐藉爲諸君造福聊盡小號私悰云云本協振所接讀之餘莫名欽佩除當擊收據外合將原信照錄兼鳴謝　 
[懺資移振]  
　　古華陟岡居士致書本協振所云於戲痛哉天奪吾兄慘忱海國葬身何地難問水濱兹將懺度資洋拾伍圓移助直賑非有他求惟冀溟漠有靈示以死所俾得收骨以歸曷勝呼籲待命之至本協振所同人伏讀來書情辭悱惻顧能不爲世俗所移慨然以懺資助賑非見道者其能之乎當付收條卽乞查納 
[實惠均沽]  
　　兹　江蘇番者鄧從善堂大善士續募得第十六批順直賑捐洋八百八十四元寄交敝所囑解災區祗領之餘無任欽佩富此賑欵零星之際仰蒙仁懷懇摯駿惠頻仍億萬無告窮民咸得沾實惠而慶來蘇厥功不甚偉哉用登報簡謹代災黎叩謝上海文報局協賑公所謹識 
[時疫子午痧方]  
　　見症忽然腹痛上吐下瀉煩悶畏寒四肢逆冷轉筋入腹汗出口渴遲則氣絕而死急用後方治之○煎服方甜桂枝五分淡于姜五分白䓻仁研五分廣木杳五分老蘇梗一錢五分建神麵炒焦三錢淡吳于三分公丁香七只淡木瓜七分　陳皮一錢法半夏一錢五分赤茯苓三錢右藥用河水并水各一　煎至减半服甚者加入製川附同煎此藥須冷服○煱熨方辣蓼草八兩搗　　海濱沙地無此草者以生姜蘇葉各四兩代之宣木瓜四兩右二味同福珍酒二斤加水煎滚乘熱揩洗手足及徧體卽能立愈已騐　　治時疫轉筋第一良方但此症一晝夜中忌進榖食米飮按辣蓼草多生田間形似水紅花其葉狹小而光兩面皆緑莖根微赤有節其味甚　者是　熨臍方此方卽　寳回生丹藥鋪有現成委硫黄一錢吳茱子一錢麝香三分上肉桂一錢公丁香一錢共研細末每用二分　葱汁調匀置臍中外貼一小膏樂再以炒熱麩皮熨之以上諸方用後四肢得温吐瀉旣减或增寒壯熱再從時邪例求方 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海虹口白大橋北首元濟善堂全亨號經手造堂捐欵清單]  
　　聶寳善堂助九八元二百兩正蔡頴韓堂英洋五十元陳源盛九八元二百兩正○陳五婆經募陳耀球陳璧能陳妙根梁阿月吳梁氏五戸合英洋一百元又募唐吉軒洋四元劉麥氏劉阿榮陳逢春陳鵬振吳林氏五戸各洋二元唐　氏三元劉本惠唐門弟子二戸各一元薊妙元二元吳阿杏五角林寳山經募福隆號林秀記二戸各二元均昌泰甘容記德隆號董雨附林藻波品芳樓高和昌堂七戸各一元彩新號廣豐隆茂隆號三戸各五角公昌　二角五分○鄭俊臣經募張延記洋十元唐氏二元陶映堂一元五角補過氏建隆號廣德號大成棧萬慶源季學開姜榮先郭仲長八戸各一元萬坤山張子安周爵卿三戸各五角張明之二十元○以上共收九八元四百兩正英洋二百二十七元二角五分合併聲明 
 
 
 

Page 10

 
 
   
 
