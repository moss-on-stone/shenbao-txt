# 1927 - 99 - 4919437

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[組織與訓練（冷）]  
　　不訓練不能有組織不組織亦不能有訓練故訓練與組織二者缺一不可也然組織與訓練之先又有一不可缺者即何爲而須有組織何爲而須有訓練是也故司訓練者必須以曾經訓練之人訓練之不然以盲扶盲雖終生訓練無用也又司組織者必須以能守組織範圍之人組織之不然自定規例而自違反之雖萬事組織無益也質而言之訓練即敎育也已不知者不能敎人組織即法律也不守法律者烏能立法而司法 
　　更進而言之訓練當核括而透澈使人深悉其扼要之所在則其餘枝葉不告而自知矣組織當簡單而具體使人易於樂從並使人不生誤解則不至始勤終怠或爲人所假借矣此則組織與訓練必不可少之原則也 
本館要電 
[寗獅子山砲臺砲擊隔江聯軍]  
　　陳調元攻蚌埠戰事甚烈 
　　南京今日上午獅子山砲台開砲擊對江聯軍對方亦開砲還擊天興旅館被擊燬下午三時又互擊數十響（二十二日下午十二鐘） 
　　北京晚報載陳調元二十日由津浦線側面攻擊蚌埠魯軍應戰甚力戰事激烈勝負未詳（二十二日下午八鐘） 
[國民政府遷寗後之政聞]  
　　軍委會開始辦公 
　　財委會宣誓就職 
　　蔣介石謁中山墓 
　　南京國民政府軍事委員會經由粤遷寗二十一日開始辦公兼任總部秘書處長馬文車已回國民政府軍事委員會秘書廳長任另委李仲公接充總部秘書處長（二十二日下午三鐘） 
　　南京國民政府秘書長鈕永建中央黨部秘書長葉楚傖各就職辦公 
　　南京江蘇兼上海財政政委員會二十日成立委員會主席陳光甫曁委員陳藹士·鈕惕生·虞洽卿·湯筱齋·湯濟滄·吳震修·王曉籟等上午十時在寗舊省議會議塲宣誓就職即日開第一次會議討論整理蘇省財政事宜（二十一日下午五鐘） 
　　南京財政委員陳光甫等二十一晚十一時半專車回滬寗垣將設辦公處聞對理財及籌欵計劃粗有頭緒江蘇財政處將取銷（二十二日上午十鐘） 
　　南京黄埔同學會暫編第十五師小組通電擁護蔣總司令擁護國民黨歡迎汪主席復職（二十二日下午三鐘） 
　　南京二十一日蔣偕國民黨員謁中山陵墓（二十二日下午三鐘） 
[漢方對奉搜俄館發宣言]  
　　魏益三來電歡迎北伐 
　　漢口當局爲奉軍搜查俄使館發表宣言本黨當益堅壁壘早日肅清敵人 
　　漢口信陽魏益三來電歡迎北伐大軍北上（十九日下午四鐘） 
　　漢口信陽至偃城段鐡路管理事宜已由京漢南局接收（十九日下午四鐘） 
[松江被浦黨員出獄]  
　　松江縣黨部常務委員王濟才等二十一人二十二日戍刻由羣衆歡迎出獄局面又有變動前日拘捕黨員之領袖某某等已避滬（二十二日下午九鐘） 
　　松江搗毁黨部之張芝等因聞查辦訊盡逃二十二晚被拘黨員俱出獄各界歡迎甚盛黨部定二十四日請上級派員來松改組（二十二日下午十鐘） 
[無錫舉行慶祝大會]  
　　無錫今日（二十二）下午二時在火車站空塲舉行慶祝國民政府遷寗恢復黨權大會到三萬餘人各界均有演說七時舉行提燈會由公花園出發到八萬餘人十時始散（二十二日下午十鐘） 
[廣州清黨運動之熱烈]  
　　清遠尙有農團抗拒 
　　桂軍電告龍雲等擁護國府 
　　香港廣州各界二十二日舉行清黨大巡游輪船火車均停工一天參加聞清遠尙有農團逾千負隅抗拒省垣調兵千餘往攻粤路車僅通至新街（二十二日下午十鐘） 
　　廣州總部二十日佈告略謂共黨已肅清一切眞正農工團體各級黨部及黨外各種法團仍舊保護如有藉端誣陷擾亂治安自當執法以繩（二十一日上午八鐘） 
　　廣州特委會十九日致電南京執監聯席會議報告肅清共黨經過（二十一日上午八鐘） 
　　廣州特委會十九日開第三次會議議决通令各縣禁止民團土豪劣紳藉故摧殘農會所有各工會非有特委會命令不能封禁其已封禁者應即啓封 
　　廣州軍政督察委員會推定馬祝萬歐陽駒鄧世增爲常務委員並議决該會係審查議决機關關於偵查懲治反動份子由該會核辦咨請軍政機關執行限共黨份子十日内自首從寬宥之如有窩藏論罪如舉報共黨名册軍械亂證從優議賞誣告者反坐（二十一日上午八鐘） 
　　廣州代理潮梅警備司令羅權電告十五日將汕頭共黨首要份子緝獲反動機關已接收所屬各縣亦同時分飭辦理地方安堵　（二十一日上午八鐘） 
　　香港汕工會被封者八十餘間均經總工會改組復開（二十一日下午九鐘） 
　　香港佛山附近發覺農軍鑄彈機關捕九人槍决（二十一日下午九鐘） 
　　香港軍警督察處二十日訊南關戲院共黨即釋六十四人明日再訊大明星戲院内共黨（二十一日下午九鐘） 
　　香港全省農民恊會改組委員會函各縣農會勸脫離共黨關係請民黨頒佈懲戒土豪劣紳條例切實執行减租百分二十五（二十一日下午九鐘） 
　　香港農工廳令制止商會壓迫工人公安局令禁搗毁工會及工人鬭毆又請總政治部禁漢反動報入口（二十一日下午九鐘） 
　　香港女師震東兩校爲警備部接管 
　　香港桂七軍電告龍雲等已表示擁護國民政府（二十一日下午九鐘） 
[奉張與日使商長安丸事件]  
　　北京外部向蘇聯提抗議 
　　北京昨張作霖派吳晋赴日使館見芳澤商長安丸事件已承認日方之要求一部分此案將就解决之途（二十二日下午一鐘） 
　　北京今日外部訓令鄭延禧蘇聯各邦勒令華人出境仰即向該政府提抗議請予取消（二十一日下午八鐘） 
 
 

Page 5

 
 
本館要電二 
[各國派兵接收俄館附屬地]  
　　美使館議定警備方法 
　　津領團集議保護僑民 
　　使團通過撥付軍警治安費 
　　北京昨英美法日義派兵接收俄館附屬地事前已得中國有力方面之同意中國有力方面對交民巷尊嚴仍願於俄代使撤退後回復之故五國軍隊臨塲接收時中國便警對之非常和靄現俄兵營及中東路辦公處等已由五國衛兵接收至遠東銀行院中尙有殘留之華警未撤 
　　北京交民巷美使館電臺新加兩道鐡線預備警報用白天用紅白旗夜間紅白燈遇警時放空砲兩聲紅白旗或燈高起則美僑全體集美兵營（二十二日下午八鐘） 
　　天津駐津領事團集議護僑民（二十一日） 
　　北京使團會議通過飭知總稅務司易紈士由關稅上撥付京師軍警治安費一面和使答覆政府一面通知總稅務司查照（二十二日下午八鐘） 
[張作霖力慰韓麟春赴鄭]  
　　于李將赴信陽說靳降奉 
　　吳佩孚赴信陽說靳降奉 
　　北京張作霖以豫事重要力慰韓麟春不必回奉仍赴鄭州又張學良電催韓麟春火速回鄭（二十二日下午八鐘） 
　　北京今日于化龍李書勳奉靳雲鵬命由京漢南下赴許昌將設法赴信陽說降靳雲鶚于係靳親信副官李係靳親家安國總部謂靳雲鶚因漢方内部軋轢北歸心頗動（二十二日下午八鐘） 
　　天津旅津某要人言吳佩孚在鞏縣飲酒賦詩甚暇逸不赴鄭州亦不晋京吳部尙有十二萬人糧餉均缺乏（二十一日） 
　　北京前在許昌被會匪擄去之鐡路段長熊恩蔭等數十人現已平安釋回 
　　北京今日奉軍副官劉書文押機關槍五十彈一悶車去鄭（二十二日下午十鐘） 
　　北京奉軍團長何柱國奉令補升趙鳴皋之三十七旅長職（二十二日下午十鐘） 
[專審李大釗法庭已着手組織]  
　　北京專審李大釗等黨人案之特别法庭已着手組織安國軍總部衛戍司令部及高等審檢廳等皆將派員參與安國軍已派定何豐林及軍法處長閻某臨時翻譯則由外部派王之相安國軍外交處派音德善擔任又英美法武官介紹在京歐美人往警廳參觀檢查中之各種文據並拍照寄回各本國此事已得安國軍同意日内實行（二十二日下午十鐘） 
[晋省嚴禁集會結社]  
　　北京太原戒嚴司令部奉閻令出布告嚴禁集會結社散傳單如有暴動即開槍轟擊（二十二日下午十鐘） 
[外交要訊]  
　　北京今日外部復英使焦作軍官提道清路欵事現已函准交通陸軍兩部查復抄請查照（二十二日下午十鐘） 
　　北京英美烟公司及亞細亞公司由通縣運京貨物被軍隊阻止受損失頃英使已照會外部請飭賠償（二十二日下午十鐘） 
　　北京日使署衛隊定二十六日至二十九日在秦皇島砂山附近演習行軍射擊已通告外部轉知直當局查照（二十二日） 
[梁閣已不成問題]  
　　北京内閣問題順邱左右策士頗主張即行改組内閣由奉方自已派人但張本人仍露且慢意局中人云梁士詒近不爲張所喜梁閣已成陳迹靳亦非内閣材料且無人擬及云（二十二日下午一鐘） 
[粤中雜訊]  
　　香港農軍十八日佔潮陽旋由汕方軍隊擊潰奪回汕秩序全復水喉鐡路曾被農工分子掘斷兩次先後修復傳海陸豐有農團起事說不確（二十一日下午九鐘） 
　　香港外部息蘇俄職工代表團十四日抵廣州參與五月一日太平洋職工大會 
　　廣州特委會加派傅斯年何思源爲宣傳委員歐陽駒謝建城爲軍政督察委員王光遠謝仙愷爲民衆運動委員（二十一日） 
　　香港全國總工會改組完畢二十日開始辦公（二十一日下午九鐘） 
　　香港總政治部二十日令黄埔軍校改組（二十一日下午九鐘） 
[本館專電]  
　　北京京電話局呈請奉軍高級機關請限制各軍設長途電話（二十二日下午十鐘） 
　　北京財部函滙豐銀行催將總稅務司前滙關欵早予退回（二十二日下午十鐘） 
　　北京日步兵第五十九聯隊長高橋少佐現率全隊由日開奉天（二十一日下午十鐘） 
　　天津張國淦不久亦東渡外部已發護照院令財部籌萬元供旅費（二十一日） 
　　厦門司令部二十一日再布告保護敎堂外人住宅（二十二日下午七鐘） 
　　厦門現泊厦外艦英戰艦一潛艇二日驅逐艦三美一（二十二日下午七鐘） 
　　厦門厦中行二十二日擠兌仍盛各銀行錢莊均代兌滬行接濟五十萬四川輪運來二十三日可到泉州中行十九日起亦擠兌（二十二日下午七鐘） 
　　香港程天固被委粤關監督（二十一日） 
　　廣州廣三路二十日照常通車粤漢路因路軌未復客車祇開至新街站（二十一日） 
各社電訊 
[五國對寗案第二步辦法]  
　　日意訓令尙未到 
　　有擬封鎖揚子江說 
　　東方社二十一日北京電關於五國對寗案第二步辦法英美法三國政府之回訓已到因日意兩國尙未到故五國之完全一致尙須時日據外間觀測其結果若非武漢政府完全承認五國上次所提共同通牒中之基礎的要求三項則此次通牒中所述者當爲將採斷乎之措置也 
　　路透社二十一日華盛頓電國務卿凱洛格現研究中國國民政府答覆列强寗案抗議之文路透社探悉凱洛格尙未與北京美使商榷美國如何答覆之辦法而國務院亦未接他國關於二次聯合牒致國民政府之提議 
　　路透社二十二日巴黎電據晨報載稱五國覆陳友仁之寗案牒文將有一條聲明如不使各國滿意則將封鎖揚子江該報謂此舉將使上海與共産黨之根據地漢口隔絕法政府已命駐京法使贊成共同覆文晨報又謂列强當考慮南軍分裂事蔣介石不能與鮑羅廷之同謀者陳友仁同樣待遇云 
[日相田中發表施政方針]  
　　對内當首先掃除財界之不安 
　　對外同情中國國民正當之希望 
　　對共産黨活動與列强保持恊調 
　　東方社二十二日東京電田中首相二十二日發表聲明書如左余拜奉大命組織内閣當就職伊始得發表如左之聲明不勝欣快之至四月十六日余以政友會總裁之資格曾在政友會大會中發表關於内外兩政之聲明今擬即將此項聲明移作新内閣之方針故不必再爲贅述總之就於内政當首先掃除目下財界之不安此外則宜振作國民精神以産業立國爲基本力謀刷新政務改良敎育地方分權農村振興及社會政策之實施且維持司法權之尊嚴就於外政則目下逼近之直接關於日本及遠東之重大問題即爲中國之事態吾人對於中國國民正當之希望固有甚深之同情不吝考慮内外情勢就於達成上與以相當之援助然欲達成此希望實有一定之次序及方法若不考慮於是點而徒然使中國之亂象更加甚焉則深信决非中國國民之本意不獨此耳即就於中國與諸外國之關係若於已達成中國國民正當之希望外求更進一步使中國陷於危殆之事亦决非中國國民之所望但試觀對中國有重大關係之諸外國之態度亦可深信其不吝容許成全中國國民之正當希望由此觀之則余實確信諸外國與中國之間固有於兩者之關係上不釀成何等險惡狀態而得達成中國國民正當之希望之道存在而毫無疑義也就於此點不得不望中國國民愼重之反省熟慮至於在華共産黨之活動依其結果如何有受直接影響之虞之日本之地位及東亞全局之保持則吾人實覺悟有重大之責任不能說日本對於此事全無關心况從世界之平和與一般人類之福祉上觀察之亦爲當極端重視之事態故從此等之見地而論依時機與問題與其方法我日本宜與列强保持恊調自不待言余深信如右之日本所處之地位於鄰邦俄國亦有充分之諒解至一般的日本與列强之關係則日本正當之經濟的發展可以深信必爲列强之所歡迎而無疑義余願國人共同努力以保持世界之平和與秩序增進一般人類之福祉 
　　東方社二十二日東京電田中首相於昨晚在官邸閣議完畢後旋返青山私邸爲風邪所襲致政躬違和今晨熱度三十九度二分現拒絶一切面會從事靜養 
　　東方社二十二日東京電憲政會政友本黨新正俱樂部三黨二十三日在東京會館開聯合懇親會决議反對現内閣 
　　電通社二十二日東京電財界安定策野黨亦贊成憲政會謂彈劾政府可用其他武器 
　　東方社二十一日東京電各省政務次官及參與官决定如次（内務）政務次官武藤金吉參與官加藤久米四郎（外務）政務次官森恪參與官植原悅二郎（大藏）政務次官大口喜六參與官山口義一（陸軍）政務次官竹内友治郎參與官松本君平（司法）政務次官濱田國松參與官砂田重政（文部）政務次官山崎達之輔參與官安藤正純（農林）政務次官東武參與官黑住成意（商工）政務次官吉植正一郎參與官牧野良三（遞信）政務次官秋田清參與官向井倭雄（鐡道）政務次官上埜安太郎參與官志賀和多和 
[蘇俄對華之宣傳費]  
　　半年中有美金三十八萬餘元 
　　東方社二十二日北京電警察廳發表調查從勞農大使館武官室所搜獲之證據文件之結果現已判明勞農政府在一九二五年十月至一九二六年三月底爲止之半年中發給九萬三千八百六十三元美金於中國共産黨發給二十九萬零六十元美金於第一第二第三國民軍共計發給三十八萬三千九百三十三元美金 
　　東方社二十二日北京電五國軍隊占領沿勞農大使館舊兵營之公使館區域外圍牆之地帶乃按照一九○一年最終議定書中所載「簽字各國得守備沿公使館區域外側之防備牆」之規定認爲未嘗與任何法相抵觸而斷行者 
　　路透社二十二日北京電就俄使署内搜出之文件觀之蘇俄曾付馮玉祥五十萬元爲一九二六年三月底以前六個月之宣傳與軍事費但此後馮玉祥似未領到欵項或彈藥軍事當道以爲馮軍現軍實不足未必能即擾及奉軍之後方 
[安格聯論華事抱樂觀]  
　　路透社二十一日倫敦電前任中國總稅務司安格聯今日語人謂中國目下騷擾之終止必爲遠東商業最大發達之起點華人於情形順利可作貿易時願意經營國外貿易云 
[濮蘭德對華大放厥詞]  
　　反對交還上海公共租界 
　　路透社二十二日倫敦電二十年前上海公共租界工部局總辦濮蘭德今日在阿德惟俱樂部演講中國事大放厥詞謂上海公共租界如繳還中國或改爲華人市政局則租界之繁盛將立即終止而中國商業亦將滅亡又謂在華之忍耐與温和態度終造成戰爭渠意漢口恊定必須廢除否則將有更惡劣之事件發生渠不信基督敎會能導中國於和平亦不信莫斯科可永遠左右中國中國任何領袖非受人之僱用即準備受人僱用苟有若干百萬之盧布渠擔保明日即可在中國獲取親英之運動云 
[日政府公布支付猶豫令]  
　　除緊要欵項外日本全國停止支付二十一天 
　　五月三日召集國會臨時會議會期五天 
　　東方社二十二日東京電支付猶豫緊急勅令法案本日下午在樞密院本會議可决旋即公布 
　　東方社二十二日東京電支付猶豫令本日上午在樞府委員會可决 
　　東方社二十二日東京電支付猶豫勅令案内容如左猶豫期間從施行之日起二十一日間地域爲日本全國（除殘民地）以下均不在猶豫支付之列即國·府·縣·及其他公共團體之支付債欵薪水及勞銀之支付及銀行存欵之支付及一次五百元以下之銀行存欵 
　　東方社二十二日東京電政府因謀財界之安定决定以勅令公布二十日之公認支付延期於此期間將召集臨時會議 
　　電通社二十二日東京電昨夜深更止開臨時間議關於財界安定及治安維持發訓令於地方長官 
　　東方社二十二日東京電本日閣議决定五月三日召集臨時議會會期自四日起至八日止明日將公布 
　　東方社二十二日東方電　臨時議會定五月三日召集會議期定爲五日 
　　電通社二十二日東京電東京銀行集會所及票據交換所開緊急聯合理事會向當局陳情爲鎭壓目下之財界恐慌起見除團案補償日銀之損失澈底的救濟以外别無方法惟有速召集臨時議會或與此相等最有效之設施表面雖係要求召集臨時議會實際係要求公布緊急勅令前次之緊急勅令以豫防財界不安救濟台銀爲目的故二億元已足現一般財界均陷於不安欲以鎭壓爲目的非五億元不可故要求五億元之日銀補償令 
　　電通社二十二日東京電一般銀行家要求召集臨時議會或公布緊急勅令大藏當局亦承認有公布緊急勅令之必要惟樞密院方面以爲救濟指定銀行起見以樞府之緊急勅令使一般國民加數億之負擔樞府不能負此重大之責任故政府要救濟財界要國民增加負擔須速行召集臨時議會經其恊贊始爲至當故對緊勅案仍與前次同樣持反對之意見 
　　路透社二十二日東京電政府已决計宣佈停止付現令惟殖民地除外大約從明日起但工資及地方政府 
 
 

Page 6

 
 
公共團體之債欵則照給而五百元以下之銀行存欵亦不在停付之例國會之特别會議將在五月内召集以一星期爲度以便討論准日本銀行由政府負責墊借無限制緊急欵項之議案東京現調集警察以防意外滋擾各報咸贊成停止付現之議並主張從速召集國會特會 
　　路透社二十二日東京電樞密院已贊成停止付現金但實施日期尙未决定政府决定於五月二日召集國會特會以五日爲期首相與内閣秘書長現皆臥床略患寒熱病 
　　路透社二十二日東京電停止付現令已發表自今日起實行二十日 
　　路透社二十一日東京電朝日新聞稱各銀行與銀行交換所將自明日起休業兩日停止付現二十一日之問題將與樞密院討論之不久將召集國會特别會議云 
　　路透社二十一日東京電政府發表簡短文告略謂今晨調查後已决定積極救濟銀行並已設法但其救濟法之内容則未曾宣佈　 
[日本全國銀行交易所休業]  
　　二十二日起至二十三日止 
　　電通社二十二日東京電日本全國銀行及全國交易所自二十二日起至二十三日止一齊休業 
　　東方社二十二日東京電全國銀行决自今日（二十二日）起一齊休業迄政府完畢其非常救濟手段之手續爲止　　 
　　電通社二十二日大連電大連各銀行全部於本日開店正隆銀行（安田系）擠兌形勢險惡終於休業餘各銀行亦恊議後自正午起一齊休業一天 
　　電通社二十二日東京電爲檢舉銀行休業中之不穏行爲及流言起見召集非常巡警 
　　路透社二十二日大阪電日本全國各處銀行證券交易所棉花交易社等今明兩日閉門休業 
　　路透社二十二日大阪電昨日大阪神户西京各銀行提現風潮終日不息但今晨則銀行閉門營業停頓銀行家稱日本之銀行組織根本穏固無恐惶理由東京政治家辦理臺灣銀行事小題大做致起提現風潮銀行猝然不及準備致有被迫閉門者民衆對於銀行之信用乃爲之搖動在此形勢下宣佈短少時間之停止付現令或可有益於事云 
　　路透社二十二日東京電昨日雖各銀行大都有提現風潮但三菱三井住友與第一銀行則收入存欵甚多三菱一家共收入一千萬元以上其餘三家收入亦較平日收入數多收三倍日本西境航業界頗受第十五銀行休業之影響至少有一重要造船公司或將被迫停業日本銀行共墊出十三萬萬元各處銀行今明兩日休業故各交易所亦皆閉門 
[雲南内訌與外僑關係]  
　　路透社二十一日巴黎電河内消息雲南兩軍閥互相仇敵現已决裂致起惶恐因其中有一方面聞與南軍有密切關係也盜匪乘機搶刦聞有一千五百人近截斷雲南與越南間之鐡路並擄去法工程師一人及鐡路人員數人要索贖欵工程師遣人遞出一信内稱現安全無恙小巴黎人報稱滇省匪亂區之法人已出境 
[廣州海員昨晨罷工]  
　　路透社二十二日香港電廣州海員公會今晨罷工藉以反對廣州政府封閉工會英船佛山號由英兵登船服務乃得開抵香港現有華船三艘覊留廣州不能啓椗其中東安號且被罷工者拆去機器一小部分英船龍山號因船中海員不遵海員公會之命令今夜可抵香港此次罷工非對船主而施現信罷工將支持二十四小時 
[李大釗將開特别法庭]  
　　國聞社二十二日北京電聞李大釗等將歸特别法庭審判該庭日内可組成地點在衛戍司令部以安國軍總部軍法官衛戍軍法官高等檢查官審判官各一人外法兩部各一員共八人組織之 
[武昌誓師北伐]  
　　國聞社十八日漢口電此間定效午舉行第二期北伐誓師典禮地點在武昌南湖據聞誓詞揭明目標只在帝國主義的工具奉系軍閥張作霖等聞將任晋閻爲第三集團軍總司令 
[中日修約會議昨無進展]  
　　下次定二十七日開會 
　　東方社二十二日北京電本日上午十一時舉行第十六次中日會議繼續討論恊定稅率之最惠國約欵條文之製作但因對於進口貨之國籍問題雙方意見不一致顧維鈞主張祗限定有日本國籍之貨物得均霑恊定稅率芳澤公使謂此項辦法在原則上固可諒解但日本主張日本貨及日本人之貨物即從别國運入中國之日本人所有之貨物須一律均霑協定稅率顧維鈞對於日本要求無條件之最惠國待遇仍主張須附條件因此之故會議不能進展下屆會議决定於二十七日舉行 
[公電]  
　　杭州來電各報館公鑒本日市民大會到農工商學兵二百餘團體人數約二十餘萬人其盛况爲空前所未有開會後全體整隊游行沿路歡呼羣情興奮秩序整肅全市歡滕綜納民意（一）擁護南京國民政府（二）恢復國民黨黨權（三）請汪精衛同志回寗効力黨國（四）驅逐鮑羅廷出境（五）請唐生智肅清武漢反動分子（六）掃除奉魯殘餘軍閥（七）打倒謀害三民主義的一切騎牆派及陰謀派（八）實行全民政治（九）勵行農工政策（十）請張主席尅日回浙主政鴟徒謹代表二十餘萬市民特電奉達杭州市民大會主席王鴟徒叩馬 
國内要聞 
[南京國民政府第一次會議]  
　　議决先設財政外交兩部 
　　南京通信國民政府遷都南京於昨日（十九）下午四時在祠堂巷丁宅中央政府臨時辦事處開遷寗後第一次中央執行委員會政治會議至六時許適海軍總司令楊樹莊曁各軍長來處報告軍事暫行休息迨八時繼續開議對於中央政府之成立今日先决定成立兩部（一）財政部議决推定古應芬爲部長（二）外交部原定胡漢民爲部長胡當場辭職擬推伍朝樞爲外交部長伍未到任前仍由代部長陳友仁負責辦理漢寗交涉事件其餘各部尙須經幾度會議再行决定旋又會議國民革命軍總司令部之總政治部正主任鄧演達副主任郭沬若解職在漢口之機關撤消决定設總政治部臨時辦公處於南京祠堂巷不日成立議至十時休息散會（二十日晨） 
[東路政治部與各校代表會議]  
　　爲駐校軍隊遷讓及改組學聯會事 
　　南京通信革命軍東路總指揮部政治部昨日（十九日）下午二時在東南大學本部召集寗垣各校學生談話參加者有東南大學·金陵大學·金陵女子大學·工業專門·鍾英中學·第四師範·一女師範·成美中學等十餘校代表數十人首由主席報告開會理由次由秘書長董光孚演說再三陳述共産黨之害與阻撓北伐之進行並謂南京學生爲自身幸福敦促開學改良校務起見應從速團結云云後由東大代表蔣君提出請求謂寗垣各校雖多開學但校内駐有軍隊者尙多亟應另覓地點以維敎育主席答謂國民革命軍乃保障人民之軍隊何况青年寳貴之光陰理應保護倘某校聲明翌日開課則今日即行遷讓各代表聞言頗表滿意嗣後各代表相繼演說並表謝意延至五時始行散會在此宣告散會時忽有某校代表動議謂乘此各代表會集一堂之時正好磋商改組學生聯合會事遂公推東大代表蔣君爲臨時主席金陵女大代表爲書記籌備改組南京學聯委員會之舉遂應時而生惟會議至此天色已晚且又大雨遂决議明日上午十時假金大繼續開會而散 
　　次日（二十日）南京學生應東路總指揮部政治部之敦促從速改組學生聯合會各校代表遂定上午十時在金陵大學開第一次籌備會到有東大·金大·金陵女大·法大·工專·鍾英·四師·成美·東方公學·一女師·匯文女中·中華女中·青年會·尙德中學等十四校代表（每校代表二人）中央軍事政治分校亦派代表二人參加以資商洽主席仍爲蔣君討論結果先從調查各校狀况入手以作改組之根據並有接收前執行委員之文件及保管一切等議案决定下星期一重行召集第二次會議於新街口前學生聯合會以便决定一切（二十一日） 
[南京快信]  
　　十八十九等日浦口方面未繳械之敵軍仍時用迫擊砲向下關射擊死傷行路人數名下關守備軍及要塞砲台未多開砲以浦口市廛櫛比百姓亦未逃盡故仍取包圍策略以免長久相持 
　　鈕永建到寗將組織新編第七軍司令部及政治部寗垣各界定日内開會歡迎並進行江蘇省政府成立運動請鈕氏與當軸恊商解决 
　　東路第一軍第十四師四十一二兩團二十日開往東流佈防又第一軍五十八團開往龍潭佈防 
　　程潛已到蕪湖調度軍事不日返寗 
　　第二軍總指揮部軍醫處在薩家灣武陵里設江右預備病院收容所容納由杭來寗之從前受傷員兵 
　　南京市商民恊會昨開第二次籌備會曹葛仙主席報告籌備經過及各業分會已成立情形公安局長温建剛東路軍政治部代表董光孚南京總商會代表蘇民生本會會員朱獻之等先後演說解釋商民疑慮實行軍民合作俾革命克竟全功議定儘一星期内各分會一致成立定期開正式成立大會 
　　各團體向國民政府請願將中央銀行總行移設南京並速設江蘇財務委員會整理財政維持金融 
　　國民政府委員共計八人刻已建都南京電催汪精衛來寗主持現到寗委員已有蔣介石楊樹莊胡漢民鄧澤如蔣作賓朱淵源等六人已經開始辦公秘書長爲鈕惕生各股長已推定名單不日可發表 
　　江蘇省政府刻下正在組織中各委員將委定不日即可成立 
　　南京市政廳今日成立與總司令部審計處同設在貢院内 
　　陳銘樞所部第十一軍加入津浦路作戰 
　　寗垣自戒嚴後晚間九時即禁止行人自昨日起加派憲兵團巡查街市 
　　公安局現將汽車馬車人力車脚踏車各種車價規訂不准車夫需索乘客抑價藉維苦力工人生活 
　　省立第一中學各敎職員昨在校會議開課辦法因經費無着仍暫停課 
　　第四縱隊指揮部政治部以現在時局不靖亟應召集全部工作會議討論應付方針特於本月十四日由該部主任潘學吟召集全部政治工作人員在馬府街第一女師本部開會計到會人數九十餘人一致議决擁護三民主義並以擁護三民主義之精神擁護革命領袖及發通電響應李參謀長白總指揮等之魚電一致敦促以求實現（以上二十一日） 
[孫軍攻陷揚州之經過]  
　　八日揚州通信泰州自經革命軍獨立師十二師長張中立佔領後地方鼓舞歡欣慶祝革命勝利詎意慶祝未終警訊即至緣孫傳芳部自仙女鎭得手後由七師馮紹閔部十師鄭俊彦之梁鴻恩部十五師之宋福田部於五日分道而來圍困泰城正面（即東門）係梁部擔任南北兩門爲馮宋兩部由下午四時進攻至次日上午八時槍聲不絶城内砲彈如雨彼時軍官會議欲暫行放棄而部下勇氣不减十二時後復戰相持四小時之久卒以衆寡不敵張中立師長爲保持實力起見遂由西門退出至界溝繞道宜陵至三江營渡江（即鎭江）謁見何總指揮報告情形其縣黨部同志計有一百餘人安全退出者聞僅七名餘尙不知下落 
　　揚州形勢日緊城外戰訊頻傳七日之晚北門外之公道橋（距城二十餘里）東關外之萬福橋（距城十餘里）缺口城外之漣家橋（距城三十餘里）砲聲不絕抬運進城之傷兵絡繹於途據聞孫傳芳軍係取包抄計畫南至漣家橋迤東至萬福橋達陳家溝而至西北之槐子橋各處同時進攻黨軍分兵抵禦卒以孫部大隊壓迫寡不敵衆至八日早已節節退至西門外之平山堂北門外之鳳凰橋便益門外之老虎山一帶十七軍長曹萬順於八日大早帶同差弁輕車簡從渡江城内防務僅杜起雲師長等指揮 
　　十七軍政治部一師政治部二師政治部均於上午由揚先後退出至瓜洲集合 
　　八日城門上午七時甫開即有多數難民扶老携幼渡江一時勢如潮湧未幾城門即閉紅會五收容所十二分所及儀徵分會各收容所與卍字會各收容所均有人滿之患 
　　革命軍委出之縣長公安局長等均先後離場前往鎭江正午十二時孫軍第六混成旅吳觀樂部八師崔錦溎之十五旅及上官雲相旅先後攻進西北兩門（北門先破）黨軍分向福運·鈔關·南門·退走便益門外北門外小茅山各地屍横遍野當由紅十字分會掩埋隊前往掩埋 
　　九日揚州通信揚城昨日（八日）之戰兩方死傷甚衆經紅會臨時醫院收到傷兵一百二十餘名戰死者達七百餘名均經紅會卍字會掩埋隊從事掩埋又缺口街北門街有行路者四人中流彈而死便益門外亦有多人中流彈受傷 
　　聞孫傳芳七日已抵仙女鎭定今日（九日）來揚現在揚州孫軍開到者爲第八師長崔錦溎·十五旅長王友和·十六旅長張仲傑·二師三旅長段承澤·第六旅長吳觀樂·總指揮邢秀山·十五旅二十九團二營長李振漢·五一團三營長陳以垣·八師三十二團機關槍連駐靜慧寺十六師司令部三十二團一營部均設運署内五一團部及一營部均駐重寗寺内第六混成旅五十二團部十二混成旅工兵營·五一團三營·第六旅砲兵均駐天寗寺内二師三旅五團部設缺口城外長生寺内十五旅二十九團駐南河下馬宅内十二旅六四團機關槍駐皇宫内八師工兵營及偵探隊駐汽車站上又新成立之第十六師亦將開到八師補充營第一營駐興敎寺内 
　　十一日揚州通信孫軍大部現都集中揚州計爲第二師·第八師·第十師（鄭俊彦部於昨日開到）人數當在三萬以上又第五方面周蔭人亦率所部於今日開揚駐城内倉巷目下孫軍劃江而守西至十二圩東至三江營各處軍隊星羅棋布黨軍一時旣不渡江而北孫軍亦不能越雷池一步兩下相持究不知何時得告和平也 
　　自孫軍入揚以來逮捕學生之風甚熾學界大起恐慌某紳等特於昨日（十日）謁見孫氏請持寬大主義業經孫氏首肯今日江都縣知事已奉令布告如下「查得學生激烈分子早已逃避一空現在城内散處外籍之學生尙多平日安分之人驚擾徬徨殊堪憫惻理合予以安全之保護果其自信平日並無過舉希即赴敎育局投到陳明年籍自當一體保護俾免危險」 
[鎭江快信]  
　　十七軍政治部經蔣總司令電令解散另行派員組織昨曹軍長通令丹徒縣署等謂該軍政治部在總司令未派員組織以前所有駐在各縣政治事宜由本軍長暫行處理 
　　革命軍前在南京俘得直魯軍一百六十餘名解禁鎭江琴園内由商會給養飯食近因南鄕發現土匪恐彼等乘機擾亂乃由譚縣長長商師部派令少校龐副官押解至滬改編 
　　江北孫軍前晚襲佔高資左近之四葉洲圖攻高資經駐防該處之十七軍第二師及巡江軍艦猛力轟擊始狼狽退去 
　　鎭江總工會現已籌備完妥昨日下午二時在該會禮堂開各工會第一次代表大會到有十三工會代表約百餘人除議决進行事項外並定五月一日勞動節假市黨部開成立大會 
　　公安局駐站稽查處昨晚八時許上行慢車抵鎭時查獲敵探袁九榮一名經駐站軍警督察處排長張坤轉解至師部懲辦（以上十九日） 
　　駐紥高資之革命軍第十七軍第二師第二團昨日奉命開拔來鎭充預備隊所遺防地調駐紥下蜀之二師五團前往接防下蜀地方則歸第一軍接防 
　　駐鎭第十七軍司令部昨查獲由寗來鎭之敵探孫家奎莊元泰二人經訊供確實即押赴刑場槍决 
　　十七軍第一師政治部昨召集各界代表開談話會議决組織民衆運動統一委員會由各師政治部市黨部商會及各協會推派代表二人組織（以上二十日） 
[杭州快信]  
　　二十日上午七時市民慶祝國民政府遷寗原定在公衆運動場舉行杭縣商民協會總商會等團體先後整隊到場適值風雨交加無法集合乃由籌備慶祝主任王鯤徙臨時發通告因天雨展期開會 
　　杭縣商民協會十九日夜電寗集會南京確奠黨國安内攘外定奏全功從此青天白日益煥光芒三民主義愈見鞏固闔市商民歡聲雷動謹抒悃忱竭誠擁護 
　　十九日由寗輸送俘獲直魯軍兵士五千餘名到杭分駐寬橋南星橋等處聽候收編二十日下午又由寗專車續送二千餘名來杭聞是項俘兵定分八次專車輸送 
　　第二十六軍第三師師長張國威派委王弼爲駐杭辦事處主任該處設學士路業已成立 
　　杭州商報經前省黨部函請公安局發封瞬及一月現該報主任以前被搗亂分子架詞誣害呈請啓封出版聞可照准 
　　洋貨布業會館呈請總部行營前與店員工會所訂加薪條約係受前省黨部總工會壓迫應請明令撤銷現總工會已奉命令會同總商會訂於二十一日召集雙方開會仲裁 
　　湘贛桂通用券（毫券）初以七四拆合大洋繼改八拆行使中行拒不收受各業大受影響一律拒用省當局現决先行截止發行待與金融界商榷繼續通用或限期收兌 
　　蘇錫皖蕪等處米船絡繹來杭民食不致缺乏市價月初已减四角昨（二十）又跌兩角計起米十一元四角頂米十三元八角（二十一日） 
 
 

Page 7

 
 
　　敎育消息 
要聞 
[蘇省醫大學潮尙難解放]  
　　江蘇醫大學生宣言驅長以來已逾旬日當時蘇州地方當局將吳校長覊押檢廳故校内曾有一度維持委員會産生不料經費無着維持爲難各委員紛紛辭職無形停課甚至廚房水灶不克舉火校院職工勢將星散頓成無政府狀態在校學生睹此情形一方面墊欵維持職工伙食一方面致函畢業同學會請求援助時畢業同學會適在蘇集會爰於前日（十八日）下午四時半提前開會討論應急方法正會議間忽有原任某敎員前往報告云吳校長亟盼恢復自由維持學校并聲明此後决不念舊惡事事取公開態度不居名義實力援助因此該會議决維持母校辦法三條向各方徵求意見即晚已得學生全體表决同意次日正擬與各敎職員接洽而吳校長已於是日下午保釋即刻到校撫慰職工當然畢業同學會所擬辦法至此已失時效停止進行但學生方面對於吳校長復職表示不滿截止昨日（二十日）止聞吳校長意態消極敎職員則一致主張吳校長責任未卸應出而行使職權故風潮一時尙難解决兹録畢業同學會議决案於下第一件目下校院停頓已有二日負責無入險象環生應籌何法補救以免解體議决由學生會設法恢復吳校長身體自由俾其覆行本月四日校務會議席上宣言擔負經濟責任至於以後校院行政由在校敎職員學生及本會合組委員會出任維持第二件對於母校舊時經濟向未公開其中有無弊竇應如何調查以明眞相議决俟校院行政委員會成立後請該會負責秉公清查第三件本會參加校院行政委員會員額需占全會三分之一議决照提案通過 
[江寗小學敎員索薪近聞]  
　　江寗全城小學敎職員因各校早經照常上課而欠薪四個月另二成迄無辦法於十八日下午齊集縣敎育會開會大衆以爲縣署經徵附稅之郝某前已收到二千元隠匿未移交遂齊赴縣署追索未得要領時至傍晚乃由新縣長蕭君拿出五百元發給各敎員是日至縣署者一百二十餘人每人現領四元至郝某應繳出之欵再另定期商議對付辦法務使拿出云 
[整理江寗縣地方敎育委員會開會]  
　　整理江寗縣地方敎育委員會於昨日續開會議列席者爲江寗縣敎育行政人員及小學敎職員聯會代表等由顧少儀主席（一）關於敎育經費之整理管理及增籌新費各案議决由縣署敎育局敎育會及敎職員聯會各推代表合組一委員會討論辦法着手進行（二）增加敎員俸給案議决高級小學正敎員月薪定四十元初級定三十二元其高初級各專科及助敎員照各級正敎員所得十分之八爲標準（三）考核各校敎職員成績案議推委員五人於五月一日出發各校考察一切繼議决退職敎員養贍金規程及標準 
[奉賢敎育界近訊]  
　　縣黨部議决校務奉賢第八區黨部議推陳復白爲縣立第四小學校長並以莊訪陶等八人爲接收委員當向縣黨部請示接委刻經縣黨部第八次執行委員會議决學校改組及更易問題在省政府未成立之前暫仍其舊所請不准而刁心海校長亦以事無適從在前日呈縣請示辦法令覆現在新制未頒自應暫仍其舊惟當此以黨治國敎育爲先該校長熱心辦理務望積極進行所請辭職應毋庸議云 
　　敎協會與敎聯會之籌備月前江蘇省敎育協會聘任阮和士張鳳台等爲奉賢縣縣敎育恊會籌備員阮張二君於本月初正在籌畫進行之際縣黨部亦推出裴源深周東平張若蘭張國權王炎祥莊正誼等八人爲敎育協會籌備員本月十六日該縣原有之敎育局長陳海曙視學林葆恒敎育會長胡永楙縣師校長陸祖德及公立小學校長王宗湯等組織小學敎職員聯合會廣發宣言並定於本月二十四日假縣敎育局開會籌備宣言意旨爲黨化敎育之實施而於學校經費之增加及改善敎師待遇問題改良敎授方法以及取締溺職人員則未提及 
本埠 
[上海敎育委員會今日開會]  
　　中央政治會議上海臨時分會於日前曾議决委派蔡元培·李石曾·張默君·王世杰·周覽·胡明復·楊杏佛·朱經農·劉大白·周仁·姜琦爲上海敎育委員會委員現因敎育案件積累甚多急待該會成立解决兹聞由政治分會議决召集於今日午後開會由秘書處通知各委員函云逕啓者本會第五次談話會議决由本會通知敎育委員會各委員即日開成立會或談話會在案兹定於四月二十三日午後三時在新西區本會會議廳召集開會即希屆時出席爲荷 
[蘇省國立四校代表由寗返滬]  
　　政治會議已通過維持案 
　　蘇省國立同濟·商科·曁南·政治等四校前爲請願維持敎育經費事曾推代表姜琦·金侣琴·陳柱一等於十六日赴寗請願昨晨該代表等由寗搭慢車抵滬據云各代表曾二訪國民政府委員上海敎育委員會長蔡元培及秘書長葉楚傖申述該校等經費困難數千莘莘學子有輟學之勢請政府另派一管理敎育委員在敎育經費未確定以前按照以前原案仍予維持以符政府重視敎育之至意翌日當由蔡委員答覆維持敎育經費一案已由政治會議提出通過并令上海敎育委員會予以維持至管理敎育經費一層當由政府設法遴員接充務使江蘇各學校維持原狀得兌中途停頓國民政府各委員對此均甚爲關懷必有以慰諸君之望也各代表以請願結果尙屬圓滿遂即返滬報告各校云 
[黨化敎育委員會第一次會議記]  
　　黨化敎育委員會昨日（二十二日）下午二時在上海特别市黨部開第一次委員會到者有黄惠平·沈勉後·陳德微·桂崇基·王去病·楊建平·高方等開會秩序如下（一）公推主席推桂崇基同志爲主席（二）恭讀總理遺囑靜默三分鐘（三）主席報告開會宗旨（四）討論章程（五）經費問題議由市黨部分給津貼（六）選舉常務委員推定三人（七）會所問題議在務本女校附設辦公（八）擬訂辦事細則公推桂崇基同志擬訂交會通過後施行 
[女敎職員聯會昨開執行委員會]  
　　上海女敎職員聯合會執行委員會於昨日下午三時假西成小學集議到有十餘人首推嚴清穆女士爲主席報告開會宗旨略謂本會前爲少數不良份子所把持以致難以進行現均已離職故本會對於今後之會務自當積極整頓着手進行次由各股報告以往之工作情形後即請市黨部婦女部代表報告市黨部之改組情形繼即分别討論公决（一）發表宣言表明本會態度（二）電賀中央政府建都南京（三）電賀市黨部（四）通電江蘇政治委員促成江蘇省政府速即成立（五）公推凌其端張惠如等向市黨部婦女部備案並推葛凌二女士爲政治部談話會之出席代表末即决定本會定於本星期日（二十四日）下午一時仍假西成小學舉行全體會員大會修改章程討論本會進行事宜議畢散會 
[閘北市立各校集會派員請費]  
　　閘北市上寳兩縣聯合學務處由上海特别市黨部接收後敎育負責無人經費恐慌爰由各校發起聯席會議互商維持辦法於昨日下午四時假座培本校開會計出席者有飛虹校李炳星市一校皇甫蟄醒市二校居谷聲市三校徐子甘區一校翟西華區二校陸時一蘆濱校吳子久培本校張笑天惠風校孫楚澐德新校孔逸民等議决備具公函推代表四人向滬北工巡捐局面見王局長請願因各該校之經費向由該局指撥有案可稽之故當推張天生爲起草員嚴正清皇甫蟄醒陸時一張笑天爲代表於今日上午一時齊集市立第三校前往工巡捐局請願云 
[南光慶祝國民政府遷寗紀]  
　　霞飛路南光文商專門學校昨日下午在該校操場舉行慶祝國民政府遷都南京並恢復黨權游藝大會由該校學生會職員夏錫南光文商專校慶祝國民政府遷寗大會攝影中華攝 
類·潘景星·陸亨衢·陸俊孚·王文清等及敎職員代表事前佈置於操場搭檯一層四周綴以五彩花朶頗爲悅目一時振鈴開會男女來賓及該校全體師生計千餘人夏錫類主席報告開會宗旨全體向國旗行三鞠躬禮校長張四維演說「愛國之眞義」大致謂愛國不尙空談在乎實行愛國不是排外乃係聯外愛國不是投機的乃有主義的繼有駐俄華僑代表彭君頤上海特别市黨部青年部高蔭祖及徐翰臣童理璋等來賓演說尙源公學學生馬宗瀚薛孝雲滑稽雙簧及女生歌舞「可憐的秋香」孫德思博士獨唱吳才選唱小放牛王亦樵單人舞劍邱輝德侯華璋之雙簧並該校之絲竹及京曲末殿趣劇「新怕老婆」及正劇「良莠最後之勝利」種種表演均滑稽突梯有益世道人心至五時許攝影散會 
[全國語敎會籌備暑期學校]  
　　全國國語敎育促進會前議决開辦無綫電國語傳習會及暑期國語學校後因時局關係商决無綫電國語傳習會暫緩進行專籌備暑期國語學校一切事務聞該暑校籌備主任馬俊如齊鐡恨杜若虚等正在詳細計畫編訂學程聘請講師編印講義期在短時間内造就各級國語師資以應各地之需要又該會前編輯部副主任郭後覺編國語羅馬字母業經排印後因郭君赴南洋宣傳國語以致停頓現由該會請馬俊如趕速校對限日出書該書出版後將託上海南京路文明書局代售 
[中法工專學潮近聞]  
　　中法工專學生反對朱炎長校事已由蔣總司令電示交政治會議上海臨時分會辦理一節已誌本報現悉該校學生會與政治分會曾有數次接洽惟因多數委員因公赴寗僅晤得該會秘書該秘書對於學校當局行爲極表不滿而於朱炎之借法人自重尤爲憤恨聞該校學生會已備就呈文一俟政治分會開會便可提出現聞學生衣物書籍均被學校當局務堆數屋凡學生赴校取用零物者頗爲不便學校大門整日上鎖一到晚間只許敎職員出入學生進校取物須先簽名交學監處核准後始得入内 
[新華藝術學院開敎職員會議]  
　　新華藝術學院於昨日下午開敎職員會議議决進行事宜（一）發行半月刋定名「新華藝術」由華林主編（二）旅行寫生地點杭州日期三星期（三）展覽會先在杭州開旅行寫生成績展覽會回校後加入校内製作再定期開會展覽（四）游藝會由敎職員與學生會之學藝部共同籌備於本學期結束時舉行之 
[革新聲中之梅溪學校]  
　　蓬萊路梅溪學校自組織校務委員會後分股辦事不遺餘力近聞該校對於校舍之刷新校具之添購敎室之布置以及敎員學生方面之種種設備規劃綦詳已提交委員會通過尅日進行即敎務訓育方面亦已擬定大綱預備實施又聞該校第三十二期梅訊决議出一黨化敎育專號内容有黨化敎育實施方法中山主義之研究及其他關於革命之文字云 
體育 
[滬江獲中華籃球會甲組錦標]  
　　二十八對二十七...相差祗一分 
　　滬江大學籃球隊經最後五分鐘之奮鬥以一分之差數勝昨晚與賽之青年會隊乃獲本届中華籃球會甲組之錦標可謂幸焉當二隊競賽之秋五六百餘之觀衆時而鼓掌時而呼喊似入魔境不自知其所以然也六時半裁判員蔣湘青鳴角聲起二隊健兒應聲作戰滬江陸鐘恩顯其身好接連自遠投中二球引起全隊作戰精神向前猛進不已青年會似失依據備受攻擊至滬江得五分時青年會王文華乃爲該隊首開紀録投中一球未幾滬江陸鐘恩又獲一球混戰三分鐘二隊聲勢大變被屈於人下之青年會乃一鳴驚人談達驊往來穿梭接濟四方王文華埋伏籃下累建功績吳志超每自邊界入侵單手奏效伍毛二守衛健壯可靠於是由二與七比之成數一躍而變爲十與七之比滬江凌憲揚在此危局中亦擲入一球而温鼎新鐘恩均乘勢堀起乃成相持局面後青年會王文華毛志恒等又投中數球上半時結果成十六與十三之比青年會佔優勢下半時開始之際雙方陣綫咸整齊可觀滬江温鼎新於混戰中忽而投進一球獲得二分乃僅負一分爲勢將超越居先不料青年會伍純武兼程猛進亦獲球而歸而滬江之凌斯時罰中一球在青年會之吳連得二球後滬江之陸方射進一球未幾王文華又托進一球比數成二十三與十八青年會佔先滬江乃宣告休息Time　ont整理陣線再行作戰果而一路順風勢如破竹陸鐘恩得其同伴之協助連獲三球將與青年會並駕齊驅當此千鈞一髮之時青年會主要人物談達驊忽以罰例四次出場戰鬥實力大受影響滬江乘勢侵入温鼎新罰得一球成平數（各二十五分）最後之五分旣屆凌憲揚遠遠投一球又罰入一球青年會毛志恒亦獲一球相差一分不料此一分之差即定當晚勝負之命運而本屆之錦標亦由兹判决焉比賽結果二十八與二十七之比滬江勝 
　　滬江大學隊（二十八分） 
姓　名　　職位　　擲中　　罰中　　犯規　　分數 
温鼎新　　左鋒　　一次　　三次　　二次　　五分 
陸鐘恩　　中鋒　　七次　　三次　　一次　　七分 
凌憲揚　　右鋒　　二次　　二次　　二次　　六分 
歐原生　　左衛　　○次　　○次　　○次　　○分 
王建績　　右衛　　○次　　○次　　○次　　○分 
　　青年會隊（二十七分） 
談達驊　　左鋒　　○次　　○次　　四次　　○分　 
錢一勤　　左鋒　　○次　　○次　　一次　　○分 
王文華　　中鋒　　六次　　○次　　二次　　一二分 
吳志超　　右鋒　　五次　　○次　　○次　　一○分 
伍繩武　　右衛　　○次　　一次　　二次　　一分 
毛志恒　　左衛　　一次　　二次　　一次　　四分 
　　甲組各隊分數表 
隊　名　　已賽　　得勝　　失敗　　百分分 
滬江　　　六次　　五次　　一次　　八三○分 
樂華　　　六次　　四次　　二次　　六六四分 
青年會中　六次　　三次　　三次　　五○○分 
申報　　　六次　　○次　　六次　　○○○分 
[菲島中華青年會籃球隊昨日過滬]  
　　今日赴日...即將來滬比賽 
　　菲律賓小吕宋中華青年會籃球隊在菲島負有盛名此次遠征日本船過香港時曾登岸與該地英華隊及中華隊各比賽一次當時所表演之成績健强耐戰備受觀衆之贊許結果先以四十六與四十之比勝英華次又以四十八與三十七之比勝中華昨晚滬江與青年會在中華籃球房比賽時該隊所乘之俄后輪適亦進口乃由沈嗣良君陪全隊球員赴房參觀比賽事後共赴王正廷君之宴會聞該隊於今晨十時即乘原船赴日約旬日後仍行回滬將與滬江隊等比賽云附該隊名單於后「領隊」林珠先「指導員」何禮「正副隊長」蔡一線·蔡振「隊員」黄源泉·陳審汶·林萬金·歐陽世輝·邱如楚·蔡其戈·陳天池·又訊昨晚七時王正廷博士宴請馬尼拉中華青年會籃球隊本體於新新酒樓有黄明道·黄鴻道·沈嗣良·張信孚·徐振東·蔣湘青等陪席 
[昨晚中華籃球房四隊比賽結果]  
　　美公勝南方...五十三比二十一麥令司勝 
　　約翰生...二十九比二十四 
　　昨晚在滬江青年會比賽之先五時起有美公與南方之賽美公以五十三對二十一獲勝七時起又有麥令司與約翰生之賽麥隊以二十九對二十四獲勝云 
[今日紅隊與全黑比賽籃球]  
　　下午四時在籃球房 
　　今日下午四時起中華籃球會乙組之紅隊與全黑比賽籃球地點在籃球房 
[今日公共體育場之小球戰]  
　　今日下午二時起申星小球隊與公共體育場全白小球隊作友誼比賽地點在該塲按該兩隊均爲小球界中之健者當有一番劇戰也 
 
 

Page 8

 
 
   
 
 

Page 9

 
 
國内要聞二 
[粤省舉行清黨後之情况]  
　　組織特别委員會處理一切 
　　嚴禁土豪劣紳乘機報復 
　　粤省當局於十四十五一晝夜派兵掃除廣州共産黨一事詳情已見前訊兹續查社會情形刻已秩序恢復政府各人以此次事發後須亟謀善後遂於十五日下午二時由留粤之中央執監委員·廣東省黨部·及廣州特别市黨部執監委員在政治分會開聯席會議到會者有李濟琛李福林陳孚木曾養甫李樸生高承元徐天琛曾獻聲譚桂萼湯澄波鄧彦華李家英謝適羣譚惠泉黄克明曾西盛鄧慕韓李悅義王志遠推李濟琛爲主席黄居素記録由李濟琛報告共黨在武漢搗亂傾覆本黨之陰謀及最近黨部及政府各要人在上海舉行各重要會議之經過報告畢出席者咸主張廣東方面應自動將黨内共産黨份子肅清結果議决組織中國國民黨廣東省特别委員會授以處理本省黨務政治軍事最高全權即席推舉中央黨部執行委員李濟琛中央監察委員古應芬·李福林·廣東省黨部執行委員陳孚木·廣州特别市黨部執行委員鄧彦華等五人爲委員黄居素爲秘書長特别委員會之下設三委員會（二）軍政督察委員會負偵察及懲治一切反動份子之權（二）宣傳委員會主持一切宣傳事項并負檢查報紙及一切書籍印刷品之責并有封禁没收之全權（三）民衆運動委員會統一民衆運動使一切民衆集中於中國國民黨指揮之下是日下午五時特别委員會各委員遂開第一次會議列席者爲李濟琛古應芬鄧彦華陳孚木以李濟琛爲主席黄居素爲秘書長隨議决下列各要案「（一）即日通各全省各機關各團體本黨肅清共産黨之原因及經過（二）特派古應芬代理財政部部長及廣東財政廳長即日前往接任（三）特派中央銀行副行長黄隆生代理中央銀行行長（四）派定民衆運動委員會軍政督察委員會及宣傳委員會之委員并令其即日組織成立（五）派定陳孚木即日接管廣州民國日報曾養甫接管國民新聞（六）即日訓令各縣市長官嚴厲禁止土豪劣紳等反動勢力乘機活動以免摧殘農工團體（七）通令本省各級黨部於文到三日内將共産黨份子檢舉密報本會查辦（八）通告共産黨及共産黨青年團份子於十日内到軍政督察委員會自首免予治罪」是日特别委員會發出通告本省軍政黨機關文如下「爲通告事照得中國共産黨份子加入本黨以來即施其黨團作用陰謀消滅本黨及國民革命軍克復武漢中央黨部國民政府遷鄂該黨以爲奪取政權之時機已至更復挾迫把持巧取豪奪凡足以危害本黨之生存妨碍三民主義之實現無所不用其極叛黨禍國罪跡昭彰本黨中央監察委員經在上海會議將該黨份子逆迹一再舉發咸以爲非用非常手段將該黨份子尅日掃除不足以挽救黨國之危亡除滬寗方面經由本黨負責同志將該份子肅清外本省特由在粤中央執行委員監察委員及廣東省黨部執行委員監察委員廣州市特别黨部執行委員監察委員聯席會議一致議决將本省共産黨份子尅日掃除并以武漢中央黨部已爲共産黨份子把持操縱應即日宣布脫離關係推舉李濟琛等五人組織中國國民黨廣東特别委員會總理廣東全省黨務政治軍事靜候南京本黨會議解决經本日組織成立行使職權特此通告仰即轉飭所屬一體知照」 
　　當局此次肅清共黨調兵幾達萬人用迅雷不及掩耳手段將廣州附近共黨機關完全解散拘獲共黨份子二千餘人（政府開列名單逮捕者不過四百人）惟被捕者并無首要之人因事前共黨知不能在粤立足早已紛赴兩湖故近在粤拘獲者俱係該黨第三四流人物所以政府刻擬從調查着手認爲不重要之份子酌量釋放各工會各機關平日被共黨把持者多數連帶解體如省港罷工委員會省農會等會務已無人維持特别委員會以該項團體之共黨份子已去該項機關仍須維持聞對於罷工委員會已派曾子嚴黄金源馮郁南熊才·及特别委員會代表徐天琛等赴該會維持一切會務對於農民協會亦派出詹菊似陳孚木曾養甫鄧一再黎東誠徐天琛湯澄波陳甫明等主持該會會務當日省港罷工委員會委員等向政府要求維持數事（一）請政府繼續發給糧食每月一萬元（二）請即撤退防守罷工會之軍隊（三）請制止廣東總工會不得派出體育隊騷擾各罷工會政府當即答應并擬派員分赴全國總工會濟難總會農工商學聯合會婦女解放協會分别維持政府特别委員會又以此次肅清共産份子原爲整飭黨紀鞏固後方治安及統一革命勢力起見祗究辦三數爲首搗亂份子實與工人代表會所屬各工會工友無涉乃昨午竟有廣東總工會所屬各工會體育隊乘機尋仇報復將廣州工代會所屬各工會之招牌破毁及没收并將該會所屬各工友任意逮捕毆打殊屬非是除嚴令廣州戒嚴司令錢大鈞及公安局長鄧彦華嚴打查辦外并發通告俾衆知照原文云「爲通告事本黨此次肅清共黨份子原爲鞏固後方治安及團結革命勢力起見實與工人代表會及所屬各工會無涉更與所屬一般工人無關現查市内工人間有值此時機紛派糾察隊分向工人代表會所屬各工會搗亂并任意逮捕工人藉報私仇殊屬有亂治安除令戒嚴司令及公安局督率軍警按照戒嚴條例嚴拿究辦外合行通告一體知照」此外尙有兩重要布告一爲嚴禁自由集會一爲安民原文如下（一）「爲布告事照得本市於本月十五日宣布戒嚴依照戒嚴條例在戒嚴期内所有一切團體集會結社非經本司令許可不得擅自舉行爲此布告仰各遵照如或故違功令蓄意搗亂定必嚴拿究辦不稍寬假」（二）「爲布告事照得市内反動份子時謀搗亂故於本日實行戒嚴宣布在案現已督率軍警將所有搗亂反側人負及機關大都肅清交通業已恢復居民人等其各安所業毋信謠言自相驚擾仰即知照」（四月十七日） 
[閩張貞部即將開浙]  
　　張已定十五日先行出發 
　　十四日福州通信駐閩新編第一軍向蘇浙開拔喧傳已久近自新編第二師長郭鳳鳴·副師長何麓崑·黨代表王廷慶率第四團長鍾銘風·第五團長盧新銘·第六團長徐世英等由沙永開省前日在南公園望海樓宣誓就職後各部隊人數槍械業經譚曙卿軍長派員校閱將次完畢决於一星期内就該師及第一師（吳威）各抽一部先行赴浙又獨立第四師張貞所部亦久有奉令開拔之訊祗以後方衛戍責任綦重不能即行現據東路軍交通處來訊何應欽於前月三十一日由滬回寗設總部於省公署舊址後何氏復親率第一路全軍向江北方面進展南京亦須派兵塡防蔣總司令因於本月十一日電閩調張貞所部赴寗防守並限十五日内實行出動張師長奉令後當即着手凖備唯張部共有四團及一幹部學校人數衆多須僱多艘輪船方敷儎運張已電報蔣總司令定十五日先率師部人員及第二團兵士出發餘部俟僱定船隻繼續起程張氏兼任之政委會建設科長已向政委會提出辭職由黄炳武兼代至衛戍司令一席當局擬以吳威繼任司令部所設之錦巷稽查處亦於十二日宣告撤銷矣 
[方聲濤報告福州示威大會電]  
　　蔣總司令鈞鑒江日福州各界在南校場開擁護蔣總司令護黨示威大會赴會軍民數逾十萬羣情激昂空前未有推定譚代指揮·方代主席·趙參謀長·張衞戍司令·宋思一·胡遯·及農工商學婦女各一人爲主席團當通過議案十六條（一）擁護國民革命領袖蔣總司令在軍政時間行使全部職權（二）擁護蔣總司令完成北伐工作（三）擁護中國國民黨統一黨員信仰實現三民主義鞏固黨的基礎（四）促汪精衛銷假（五）肅清跨黨份子（六）懲辦破壞國民革命破壞北伐之反動份子徐謙鄧演達譚平山陳獨秀惲代英李大釗顧孟餘于樹德（七）取締一切違反三民主義及本黨政策之口號標語傳單出牌物等宣傳品（八）中國國民黨各級黨部之籌備員及執行委員不得以跨黨份子充任（九）軍政工作人員不得以跨黨份子充任（十）懲辦破壞福建黨務搗亂北伐後方的戴任馬式材李培桐張德忠李伯羲潘谷公余佩臯（十一）改組福建省黨部籌備處（十二）收回中國國民黨的福建民國日報（十三）扶助眞正革命工友所組織的福州總工會懲辦破壞總工會之反動份子（十四）扶助眞正革命農民所組織之農民協會懲辦破壞農民協會之反動份子（十五）扶助眞正革命青年所組織的學生聯合會（十六）以上議决案電請蔣總司令切實執行旋即游行示威謹此據情奉聞福建臨時政治會議代主席方聲濤敬叩 
[濱江官商維持哈票]  
　　每日匯兌以十萬元爲限 
　　哈爾濱通訊哈埠自今春發生金融問題後經官商竭力維持金票雖已不絕但大洋票因受創甚鉅仍未平復截至近日紙票價值轉有直下之勢全埠物價一律提漲即白菜一斤值價亦達兩角以外其他各貨增漲率更不堪聞問銀行團方面從前奉令辦理匯兌壓平匯水後以每日賠累過多無形中早已停辦刻以票價如江河日下遂思及早維持故呈請道尹公署召集商界會議十三日下午衆商户遣派代表在道署集議銀行界當場提議催收貸欵以便基金充實不限制兌現衆商家對此無甚異議惟希望銀界於催收時無過分迫切俾商號方面盡力措欵此外公同擬出維持辦法七項昨日商會已傳知各商照辦文云「爲傳知事日來錢法毛荒匯水飛漲道尹公署昨特召集會議討論維持辦法當决定由銀行團開放京滬匯兌每日以十萬元爲限并决定在此一定範圍内各商欲行匯欵由兩商會斟酌情形妥爲支配以期匯水逐漸平復而免有人乘機搗利爲此令行傳知各商凡有緊要用途須向天津上海匯欵者務於先一日開單送由本會審定蓋章證明再持赴銀行交匯是爲至要維持章程（一）由中交兩行作匯損失由公會分擔（二）各匯欵者須由商會負責證明以防搗利者乘機漁利（三）匯欵數目每日十萬由道裏外兩商會支配（四）匯水暫定二十九元以便逐漸下落（五）各匯兌莊如匯往天津上海匯利須與銀行一致至各省各處地方零星小欵准匯兌莊自由匯兌（六）由道裏外商會張李二會長在商會開會宣佈銀行催收借貸乃係迫不得已之舉業允酌量各債務者實在情况收回幾成俟時局平定再行出貸（七）勸導各商如無有緊急用途不必在此時期匯欵至於匯往申京津漢匯水每百元須哈洋三十八元規銀千兩須哈洋一千七百餘元郵局及私家兌莊有達三十元左右者斯誠爲哈埠空前未有之現象也（十四日） 
地方通信 
[蘇州]  
　　籌備中之建都慶祝會蘇州清黨委員會現特發起慶祝國民政府建都南京恢復國民黨黨權大會於昨日下午一時召集各界代表在市黨部開籌備會議共到四十餘人公推鄭醒夫爲主席兼籌備主任議决指定本月二十五日爲會期地點假公共體育塲開會時規定分組演講·提燈游行·發傳單·貼標語·游藝表演并通告各界屆期一致停止工作到會參加一面函請總商會轉知各商店一律將市招結彩最後推定各股辦事員而散 
　　清黨工作之進行蘇州清黨委員會昨開第一次會議到有水警廳政治部代表于國勛·第十旅政治部代表曹亞旭·政治監察員張品泉·公安局政治部代表傅咄庵·市黨部代表顧容川等議决繼續辦理黨務以任務·期限·清黨標準方法爲進行方針對於黨員先將各區分部三個執行委員召來本會談話然後再去調查惟主席主張先行調查然後談話通過又議各黨員須經審查委員會審查後無共産嫌疑者認爲忠實黨員由會加蓋圖章方爲有效繼即推定職員而散嗣於二十一日上午由該會接收市黨部 
　　廳長與局長更調江蘇高審廳長張君度現委凃景星爲吳縣地審廳長并令原任地審廳長鄭箎預備交卸凃君奉委後於昨晨到廳接篆視事對該廳原狀暫不更易又新任吳縣公安局長陳復現於二十日夜由寗來蘇寓惠中旅社定二十二日上午接任前局長章君疇已飭科將交代手續辦妥即行卸職 
　　公益局免費補種牛痘吳縣公益局爲預防天花流行特籌劃普遍佈種牛痘特請醫師協會全體會員就各人診所擔任義務佈種並再添設臨時佈種牛痘處多所刻已籌備就緒即日起開始佈種凡欲種牛痘者祗須向公益局索取種痘證然後再赴特約醫生處種痘概不取費 
[南匯]  
　　搜查縣黨部南匯縣黨部自接收縣行政以來各種措施未能滿民衆之望前日（二十）忽有前敵總指揮部政治部派委員梁烈亞蔣克亞等四人奉白總指揮命令由旅滬朱瑩似奚組同諸同志會同蒞南搜查共産肅清黨部首先接洽營部帶領武裝兵士將該黨部包圍查抄黨塲捕獲總工會會長李義方曁黨部職員閔祥龍等五人搜得共産證據多種其餘重要職員已聞風先遁不能捕獲該委員等即於短時間内召集市民大會於比至堂到五百餘人先由各委員述明來意并解釋共産黨之危害警告民衆旅滬諸同志及鍾縣長均有演詞至改組手續聞須再派指導員來南重行組織 
[松江]  
　　電局長易人革命軍第二十六軍克復松江後駐松之電報局局長已兩易四月十七日新局長陸壽祺到松接事十八日下午偕卸任局長金國銘同車赴滬稟知上峯交替清楚矣 
　　六區黨部被毁後之呼籲電申報館轉南京蔣總司令漢口汪主席東路前敵白總指揮二十六軍周軍長東路前敵總指揮部·政治部陳主任·江蘇省黨部·各縣黨部·各報館鈞鑒松江縣六區黨部於四月十七日上午十一時突來暴徒百餘人擁至黨部一切物件任意搗毁並將同志張傑才·王敦書·李振東·張友川等捆綁拖去所有公文圖記銀錢賬目悉數被刦際兹青天白日之下竟敢膽大妄爲殊屬不幸特此電聞並希聲援中國國民黨江蘇松江第六區全體同志叩嘯 
[青浦]  
　　縣黨都之解散十七日有制服及便衣黨人由裕青輪拖帶來青逕入縣黨部及縣公署公安局三處鳴槍示威縣知事高爾松及妻子先已奔避縣署職員及敎局長姚某黨部委員葉頌周宋根昌等紛紛由後門奔逃有暫避戚家有潛避外埠者公安局被圍後局長奔出不知何往警械完全被繳刻聞縣長一職已由夏同和氏接充聞夏爲安徽人保安軍官學校畢業爲周鳳岐軍長之同學 
[奉賢]  
　　農民自衛團成立奉賢法華橋西新市聯合組織第七區農民恊會刻經擬定章程呈准縣署兹又依據孫總理手定農民自衛章程由錢天三陸傑葉咏梅等發起成立農民自衛團於十七日編制就緒計分十三村每村十二人作爲一隊其槍械即以民家所有而曾經前清鄕局火印者借用已聘定顧某爲敎練員規定各村輪流每日上午七時至八時爲操練時間遇農忙則定每星期一次 
[嘉定]  
　　航船中途被刦往來安亭上海之吳林根航船於前（十八）日在滬裝運安亭各居民避難時帶出之衣箱二十餘雙於船埠下船之際匪徒早爲覬覦另覓小船跟踪而往至小沙渡地方六七人一躍登船出示兇器嚇禁聲張吳見勢不佳在船梢泅水登岸飛奔至附近警察所報告並狂吹警笛該匪等正搜括間陡聞人聲喧雜知追捕將至僅將裝在艙而之衣箱兩雙攫下小船而去迨警所派警到來已無匪徒踪跡矣 
[崑山]  
　　履勘糾衆騷擾案本邑縣公署昨據住居城内太平衖季朱氏狀訴本月十二日有縣黨部不良份子糾集農民數十人至家騷 
 
 

Page 10

 
 
攫打毁門户什物等情縣署據呈後即於昨日（二十）由王承審員帶同警吏親詣季家履勘屬實業已飭警將爲首數人分别拘辦 
[常熟]  
　　先遣隊舉行總理紀念週十八日下午一時先遣隊司令部召集駐常各部隊舉行總理紀念週其儀式爲（一）全場肅立（二）向國黨旗及總理遺像三鞠躬（三）讀總理遺囑（四）靜默由李司令明揚主席作軍事報告略謂直魯殘敵退據江北軍心渙散已無闕志且我葉軍長開鑫部由皖抄敵後路李白馮等又乘機待動不難於最短期間將其完全肅清至現未採急進方式之原因以我軍轉戰數省甚爲疲憊不得不稍事休息現只候攻擊令一下青天白日旗當滿竪中國北部我們今天在常熟做總理週下次我們可到北京舉行希望各同志一致努力完成中國統一云云并說明總理紀念週之意義次政治部秘書鄭延毅作政治報告略謂中國北部爲革命怒潮所激政治上已無政府狀態因其經濟上他們的利益上日益破裂從前反對革命的人今在革命恐怖之下同情革命因此中國北部可於最短時間統治在革命勢力之下至於現在革命勢力下之政治黨務問題均待南京會議後解决云云末由獨立十二師三十二團團長張仁輔演說演辭均屬勉勵同志至下午三時後唱革命軍歌散會 
[無錫]  
　　封閉農民恊會無錫國民黨縣黨部曾於寒日電呈蔣總司令略謂無錫縣農民恊會爲共産黨把持請求迅電賴軍長速即解决蔣總司令准電昨將電令駐錫十四軍軍長兼戒嚴司令賴世璜縣長秦效魯飭將縣農民恊會立即查封賴軍長奉電即派馮參謀會同縣政府委派之農工商局局長顧彬生公安局警務科長侯惕丞帶警及封條等隨至八兒苍縣農民協會查封惟該會前經武裝團體查抄後職員早已星散器具雜物亦完全無存馮參謀侯警佐等查視一過即行封閉嗣由工聯總會因現借該會會所辦公遂商承秦縣長核准旋又啓封准予借用當日賴軍長及縣政府已分别布告除縣農民恊會已經發封外所有各鄕區農民協會亦一律解散 
　　抑平米價之提議無錫市政局代理局長孫新吾爲抑平米價問題昨日召集八段米業董事及市黨部代表在遷善局開會討論到米業董事陳伯賢蘇養齋邱子馨及市黨部代表屠克强等首由孫新吾陳述旨趣謂近今百物昻貴米價飛漲影響於平民生計至鉅現擬協商米糧平價辦法以維持平民生計嗣由米業董事陳伯賢答稱米價之漲落全以來源之多寡及銷數之盛衰爲標準近自皖贛等省加徵出境米糧捐稅至蘇省米糧來源頓絕米價因以飛漲欲求米價之低落惟有希望疏通來源至救濟平民生計可設立公平米店當經議决三項（一）在五城門設立公平米店五所專售平米（一）清理積榖以裕平米經濟（一）定二十二日召集米業董事·糧食業董事·開聯席會議討論開辦平米進行辦法議畢散會 
　　市黨部籌備慶祝會無錫市黨部奉十四軍司令部令飭籌備慶祝國民政府建都南京及國民黨恢復黨權大會爰於二十一日召集各界會議到十四軍政治部盛德彰賴鴻文縣黨部毛養生及各民衆國體代表二十餘人施織孫主席議决如下（一）定名爲慶祝國民政府遷寗恢復黨權大會（一）地址在公園（一）經費由縣市南政府合籌一千元（一）組織·宣傳·兩部由政治部擔任財政·庶務·布告·由縣市兩政府擔任糾察由工聯總會擔任文書由縣市兩黨部擔任交際·招待·由縣市兩敎育協合及婦女部擔任（一）日 
期准二十二日下午一時在公園開會七時提燈游行并預定在東南西北各門及繁盛市慶均搭彩牌以喚起民衆注意 
[江陰]  
　　解散農會黨部駐澄國民革命軍第十四年暫編第一師師長熊式輝以江陰臨時縣黨部·及農民恊會組織違背黨綱顯爲少數叛黨分子操縱把持至爲可慮亟應撤消從新改組昨（二十）特令臨時縣黨部改組另委高鼎新吳志剛李仲丹劉佑康等爲改組委員前往接收詎該部執行委員祝兆同汪善德等早已避去祇賸庶務王子美秘書祝效長二人允許今日上午移交下午師部又令劉縣長王警佐委派巡官沈博泉率同巡士十餘名往南街關岳廟解散農民協會繳除自衛軍槍械而省農會中特派員孫選執行委員郁祖葆等已聞風遠颺祇將敎練員徐亮自衛軍周堯二名帶回師部當晚曾派兵一排至德順鄕捕拿孫選未獲獲其兄孫煥羣解案一面熊師長出示布告使衆週知 
[常州]  
　　慶祝建都清黨大會記武邑各界二十日下午在縣黨部開慶祝建都清黨大會到數千人軍隊及商團均武裝在場維持秩序附近大小廟街一帶均放步哨以防反動分子搗亂開會後先行禮畢由主席曹憲章報告開會宗旨及黨務情形次邱團長代表演說謂軍隊在常一天當盡一天保護地方之責惟不能久留常州尙賴商團諸君盡力次巢縣長代表陳元素演說報告縣署行政情形至四時許奏樂散會 
　　翟健雄交公安局監視前縣黨部特務委員翟健雄因有某項嫌疑二十日下午被法警在大井頭拿獲當交公安局監視 
　　補充團由新豐來常國民革命軍十四軍第二師補充團所部四八兩連約二百餘人定二十日由新豐開拔來常二十一日上午開到軍事支應所特指定崇法寺爲暫駐之所 
[丹陽]  
　　新委行政公署人員東路軍第四縱隊政治部主任潘學吟現改委方書彪代理丹陽縣縣長陳千劭爲丹陽公安局長均已於本月十五日宣誓就職 
　　軍隊勦匪情形丹隊交界之白堍酈莊等處到有土匪千餘人匪首名陳咬金器械銳利焚殺擄掠無惡不作附近數十里村里爲墟前據該處被害人民來城報告已由丹陽金壇政治監察員彭熙邀集徒陽句壇溧五縣縣長·及公安局長各縣商會代表在金壇縣署會議勦匪辦法并組織五縣勦匪委員會一面電請何總指揮派隊勦辦已奉令派新編十五師軍隊到丹分途會勦連日在西鄉因村王莊等處開火將匪擊退并拿獲十餘名女匪三名已押送司令部分别懲辦聞此項土匪現散竄丹徒薛村方面軍隊正在追擊中 
[嘉興]  
　　人民電留縣長嘉興縣縣長趙鼎華係第一師薛師長到禾後所委任對於政治上種種設施尙能次第規劃進行現悉有調任消息禾地人民特於日昨電省挽留但未知能有效否耳 
　　進行拆城築路嘉興拆除全城建築馬路業已設置委員會規劃一切兹悉該委員會已將規劃進行事宜草定綱要先從測量着手已聘請專員技術員等辦理惟倚城而居之平民已都預備擇地遷徙現悉測量事宜日内即可着手辦理故該委員會主席委員陸初覺已定於二十三日召集總務專門各委員開聯席會議籌議進行事宜 
[平湖]  
　　米業職工會成立會紀本縣米業職工會於今日（二十）午後一時借明倫堂開成立大會縣黨部代表王鴻飛俞品璋總工會代表陸竹生等均蒞會指導簽到會員二百十七人推舉張善貽爲臨時主席籌備主任陸寳忠報告經過情形俞品璋陸竹生周士清等均有演說陸寳忠臨時動議新倉同業李孝忠因加入職工會被沈合森米行老班沈銘勤開除來會請求援助付表决一致贊成由會中提出警告請該號主人收回成命最後選舉執行委員陸寳忠張善貽衛芸生等九人當選次多數張織雲貝錦臣等五人當選爲候補委員 
　　米業商恊會委員補紀城區米業商民恊會於昨日成立投票選舉等情會紀昨報兹悉開票結果金藕生嚴鼎卿陸愼安方錫章李仲堯羅棟材張平俊等七人當選爲執行委員沈少卿陸貴卿張劍侯胡浚生張善檢等五人當選爲候補執行委員陳蔭奎屠賡銘顔劍初李右作方菊人等五人當選爲紀律裁判委員沈吟泉俞紀康李左修等三人當選爲候補紀律裁判委員 
[蕭山]  
　　寺院廟宇禁止封閉蕭山城鄕各寺院菴廟等前經縣黨部出示封閉以充作各機關辦公處兹奉省政務委員會訓令以寺院菴廟等禁止封閉以免騷擾而縣黨部近又無形解散各工會亦多停頓前所借用廟屋等刻一般廟祝呈請發還矣 
　　繭行蠶户尙在觀望間蕭山南沙一帶向出産絲繭每屆清明後蠶户預備育蠶繭行籌備營衆頗形忙碌詎今庚一般資本家因時勢潮流影響對於繭行開設均多觀望蠶户因天氣較寒蟻不孵化亦無頭緒田野桑木亦多未發大葉今歲蠶汛能否見佳頗難預測也 
　　交代未清知事被看守蕭山自前任縣知事郭曾甄將正雜等稅吞吃數萬潛逃後庫中已空虚旋聯軍開蕭乃委陳昭署理縣篆未及一月民軍進駐後被撤任另委吕衡爲縣長刻陳昭因未接郭任交代清楚又須辦理移交以致各欵無從拔還即被看守日昨陳欲潛赴杭城至江干西興被趙營長瞥見遂帶回實行正式看守矣 
[台州]  
　　省防軍五團一連移防駐紥臨海東湖浙江省防軍五團一營一連於今（十八）移至天台駐防 
　　臨海知事更委臨海代理知事奚禎祥奉令撤差遺缺另委朱金森接充 
[嵊縣]  
　　黨部被毁情形嵊縣縣黨部由華倫初張本知等所組織措施頗不滿人意近日發生城廂米舖三十餘家及米公所一律搗毁風潮又有將中校校長謝文煥敎員袁禹臣指爲反革命捆綁游街之事見者更爲不平於是民衆起而自動解决本月十日約有千餘人游行通衢行至黨部門前該黨部以武力抗拒於是民衆遂蜂擁入内將華倫初張本知應懷新應懷勛丁喜生袁韻仙等獲住並搜出木壳槍一枝白郎林手槍三枝有趙雪詠者適亦在場挾其父前日被傷之恨即將搜得之槍射擊華倫初張本知二人即時斃命現尙未知如何結果 
[紹興]  
　　銀行兌現風潮之誤會紹興某銀行於本月十九日下午二時忽然發生兌現風潮一時全紹市民之持票兌現者紛紛不絕據聞此次風潮之由來係無綫電傳漢口共産黨没收各銀行之消息所懊會咸謂某行鈔券將不通用因而往兌者愈多警察局長恐有不肖之徒乘機擾亂派警數人在該行門口彈壓維持嗣經商會决議各錢莊一律代爲兌現人心始略爲鎭定縣公署自聞兌現風潮後亦即出示布告以息謠言 
[當塗]  
　　朱玉珊被捕之通電安徽當塗縣黨部曁各區區黨部灰日通電云當塗著名劣紳朱玉珊假四鄕公所代表之名義濫用威權魚肉鄕愚勾結地痞流氓私結團體把持地方政權操縱一切人民受其害者指不勝屈均敢怒而不敢言也現處青天白日之下民衆一致奮鬥之時實難容萬惡滔天罪無可逭之劣紳貽害地方本黨部遂於佳日召集會議函請彭知事立派衛警率同本黨黨員將劣紳朱玉珊拿獲比送縣公署收押俟開市民大會時交由民衆公判其罪兹恐各界不明眞相特此電達 
來函 
[奉賢縣黨部來函]  
　　逕啓者奉賢於三月二十日聯合境内水陸鹽警宣告獨立三月二十二日晚忽有口操客音者二人向鹽警運動携械逃竄該局長得悉即前來報告敝部職員聞訊後緊急集議僉謂能兹軍事時代每有非正式軍隊乘機擾亂自應先期戒備因將客民交第六局長核訊言詞支吾益滋疑慮並在夏娃衣袋内檢出非正式佈告標識等件爲維持地方治安起見一面先將客民夏楊等交警所暫行拘留一面請省黨部方特務員核辦四月三日國民革命軍第二十六軍補充隊副官嚴兆麟逕赴警所接洽將人釋放嗣至敝部詰責並稱夏楊二人出發時帶有洋一千五百元業被没收等語各部職員曁省黨部特派員金學成同志聽悉之下萬分駭異因將當日情形及夏楊二人供詞詳細告知猶恐事後糾葛復傳楊夏二人當場質證嚴副官即聲明所說銀洋與部無涉而去四月九日縣行政公署轉奉該軍補充隊總隊長訓令函部詳復業於十一日將經過實情詳細復去此本案之實在情形也至委警察所長陳際虞澈查云云此項文件敝部並未接到况陳際虞以持蠻侮辱同志經敝部執行委員會議决開除黨籍呈報省黨部備案並分别通知在案前閱貴報十三日奉賢通信縣長奉令澈查縣部一則於當日情形未盡符合爲特披露眞相函請載入來函欄内爲荷江蘇奉賢縣黨部 
[黄方城等來函]  
　　主筆先生大鑒頃閱本日電聞欄關於董光孚秘書主任調任前敵總政治部一事完全因爲滬上工作重要有簡秘董主任帮忙之故鄙人等今日來滬面謁陳主任專爲報告最近在南京工作狀况並無其他任務電中所謂來滬「解釋誤會」一層全非事實特此聲明黄方城高鐡郎啟 
 
 

Page 11

 
 
商業新聞 
[特訊]  
　　今日本埠有金條兩箱運港值四萬元 
　　昨日有棉紗布疋二千餘件運赴廣東 
　　烟台粉干昨開價跌至十七兩半 
　　香港電金鈎尾銷呆到湧市已轉軟高貨現售八十元 
　　長崎電淡菜貨缺市尙穏刻大只五十八元中只五十四元 
　　今日上海有湖絲一千二百件出口内八百件運歐四百件運往美國 
　　美國有大批屋頂紙二千五百件進口 
　　昨到花旗皮一百四十件 
　　英國呢絨昨到百餘箱現上貨棧 
　　美國鰛魚昨又到八百餘件 
　　本年日貨輸入中國受戰事影響甚巨最近三個月内日貨之運華額值洋六千八百七十四萬元比上年同時期减少四千一百九十八萬七千元云 
金融 
[日本金融界空前之大恐慌]  
　　全國各銀行交易所一齊休業 
　　政府已决採澈底的救濟策 
　　日銀之非常應急策 
　　郵政儲金及四大銀行存欵之空前紀録 
　　政府公布支付延期爲救濟此混亂之財界起見政府已聲明採澈底的救濟策目下之應急策除零星以外支付猶豫期間爲三星期將於本日中以緊急勅令案交樞密院附議公布此後則召集臨時議會討論應付方法召集期爲五月上旬會期約一星期 
　　全國各銀行交易所休業二日自日本銀行起全國各銀行决定二十二及二十三日兩日自動的休業各交易所亦一齊休業 
　　非常放欵由政府補償對日本銀行非常放欵之損失金由政府補償其額在五億元以内 
　　日銀之新辦法日本銀行對於凡個人持有民間銀行所發行之支票者可作存欵於日本銀行 
　　郵政貯蓄金增加銀行休業後信托公司亦休業郵政貯蓄金因之更形增加已突破十二億元匯兌買賣拆息昨日已全無交易 
　　四大銀行之存欵記録其餘各銀行擠兌風潮雖熾而三井三菱住友第一四行則新存欵者紛至沓來有應接不暇之勢三菱銀行昨日一日之新存欵已達一千萬元其他三行亦均有空前之記録 
[厘拆市氣凌替]  
　　銀行鈔票續有發出...江南回大八厘 
　　昨日錢業市場交易雖不寂寞而氣象終不見佳早市厘價尙堅挺做開爲七錢三分二厘較前日午市似好二毫半午市則又回小一毫二忽半爲七錢三分一厘八毫七忽半交易情形早市銀行進出十五萬午市二十餘萬同業匯劃票欵早市七十八萬四千午市四十一萬七千鈔票交易早市九萬午市四萬據聞近日鈔票現貨因銀行方面略有發出故市上已稍稍活動小錢莊做開江南小洋早市忽然又漲收盤價爲六錢二分五厘較前日好起五厘然交易甚微不過二千角午市又加三厘爲六錢二分八厘交易二千五百角廣東小洋亦微微轉昂早市有五錢九分零七毫半比前日好起一釐半交易做開十萬零五千角午市略跌二毫半爲五錢九分零半釐做開交易計六萬角銅元平平昨做開三百七十八千五百文銀拆市况昨晨又開二分而午市則仍白借銀行收解昨未詳晰祇外商方面收票欵四十餘萬各種收解一百四十餘萬日商方面票據收解六十餘萬各種收解一百十餘萬華商方面及錢業均未詳 
[標金大跌小回]  
　　昨日大條銀來電近遠期均無升降美銀價亦無更動標金略見佳象惟漲跌不定而匯市掛牌雖長内部則鬆而復緊市塲内同業均有補定早市大條及銀價未動日英小二五日美小七五人心尙平故小數錢毛盤回上二兩後復减四兩乃匯市見鬆後悉神户横濱各銀行因整理金融停市三天故價尤疲旋後轉穏午刻漲起六兩下午初穏後跌二兩復漲二兩時又小去一兩結果較前收市好起二兩一錢六月份初開小二錢計三百六十八兩三錢繼又小爲三百六十八兩毛盤計七十兩零七錢因正金住友買東匯七六至七六一二五麥加利買先令二個六辨士九三七五浙江進二個六辨士八七五嗣後復降一兩餘九點半先令揭曉旣長二五美金長半元日金小一分遂减爲六十九兩二錢惟内部平定三井買七六一二五未幾漲至七十兩零七錢至後日金趨鬆由大通出七六一二五住友買七五八七五至七五七五銀行對做美金六十二元七五至十點零一分僅計六十六兩四錢其時日金僅結七五半後由正金續買七五七五至七五八七五十點三十六分爲六十八兩八錢至四十五分回至六十七兩五錢是後市面忽轉和緩漸升四兩餘惟有一兩之上落十一點半後穏定正金續進日金七六一一五午刻多頭者以抬高結價故高至七十二兩二錢此時日金向結七六半賣與七六三七五入後降至七十一兩一錢復漲至七十二兩十二點半收盤爲七十一兩七錢下午開盤爲七十一兩八錢繼因住友買日金七六半遂加至七十二兩五錢時又轉鬆計七六二五尙難脫售華銀行曾賣出七六二五三點十一分降爲六十九兩八錢嗣後在三百七十兩零之間盤旋直至四點十二分高至七十一兩七錢因檯而上買户居多入後回小一兩迨五點收市爲三百七十兩零六錢較前日計漲二兩一錢查一日之間最高低相差六兩一錢之譜登賬價格四月份三百七十四兩五月份七十三兩補水上午三百七十四兩下午七十三兩飾金每兩計兌洋五十五元云 
[外滙趨勢紊亂]  
　　昨日接倫敦電訊云中國買進印度售出市面平靜大條近遠期均勿動美銀價亦未改動計五角六分半英美匯率依然爲四元八角五分六八七五日英降二五爲一先令十一辨士八一二五日美小落七五計四元七角七五倫敦先令加六二五計二先令七辨士一二五本埠外匯掛牌均已見長計英金長二五美金長半元印度長一元半和洋加一元二五法郎長十五元德滙加二元坡匯小一兩日金减一兩香港不動又意大利縮十五元計一千一百九十五利耳瑞士勿更仍爲三百二十元至於銀行内盤英美兩滙趨勢反緊華商略有售出日金早市平平掛牌後趨鬆復又轉堅下午初堅後莠嗣又易穏銀行買氣不懈若正金住友及三井等吸進二百餘萬元迨下午結果價較上日計英金縮一二五美金縮二五日金加三七五不啻明賤暗貴然近日市面變化莫測其漲落殊難捉摸至金價略加起二兩一錢各銀行所成交者計正金住友於上午買日金五十萬元大通出十萬元麥加利買先令一萬鎊浙江買一萬鎊銀行互相做過美金五萬元下午住友進日金十萬元華銀行出十萬元 
　　英匯揭佈長二五惟内盤反緊計有一二五升縮銀行買進六月份初結二個六辨士八七五至八一二五以後仍回至八七五午收六辨士七五下午初同後爲六辨士八一二五買價上午二個六辨士九三七五至八七五嗣後仍爲九三七五午收見軟計六辨士八一二五下午開出平平繼爲六辨士八七五 
　　美匯揭曉長半元内部不硬趨勢反佳一日間有二五上午交易不盛六月份初結六十二元半至三七五以後二元半午收六十二元二五下午初同後爲六十二元三七五買價上午六十二元六二五至半元後爲二十二元六二五收市六十二元三七五下午初同後爲六十二元半 
　　東匯掛牌减一兩内盤鬆而復堅終日計有一兩之漲落銀行買胃尙不怠人心未定六月份初結七六至七六一二五後爲七六二五掛牌後漸鬆計七五六二五十點後回高二五計七五八七五午後七六半下午七六六二五以後復低爲七六半繼爲七六三七五華銀行售出七六二五收市七六三七五買價上午七六至七六一二五十點時七五半後爲七五七五午收七六三七五下午七六半收市七六二五 
[漢洋例有行無市]  
　　烟台濟南鎭江俱停止收解 
　　上海銀行昨日國内匯兌行市報告云津電銀匯未動仍爲一千零五十八兩五錢掛牌爲一千零六十一兩五錢洋釐扯申七三一六較前日爲小故洋匯再跌漢口往來仍停來電元價需合洋例一千一百兩無市面洋釐七錢一分祗扯申六三九實爲有行無市如紛亂如故或有再跌之勢烟台濟南停止收解俟時局大定後方可恢復蕪湖安慶疲滯如故大數可以照辦鎭江亦停止收解南京蘇州尙可承做價仍不變惟江北毫無辦法 
證券 
[北京九六暗盤回跌一元八]  
　　昨日北京電玖陸暗盤由二六二漲至二六四跌至二四三後復回漲至二四五成交約二十萬 
[整理債上落甚微]  
　　成交五十五萬二千 
　　昨日整理現貨惟七年有兩盤交易整六祇暗中稍有做出成交略增期貨市面上下午概平平賣買人氣甚少上落其勢似已入混沌狀態市價亦爲沉定前後市各盤上落爲數概屬微細計全日漲跌差額整六約有半元七長祗在一二角間較之前日如七年五月期回縮二角半現貨略跌一角整六五月期續好一角其四月期因在前日價趨漲時適未開出獨漲一元合計全日期貨總成交額四十八萬元内整理六厘占二十七萬元分四月期十三萬五千元五月期六亦十三萬五千元七年長期二十一萬元中四月期八萬元五月期十三萬元現貨交易共有七萬二千元内七年占七萬元整六雖有二千元成交因係暗盤補帳無掛價云兹分述如後 
　　整六現貨約爲七十元零三角比前回漲八九角以係補帳未有掛價期貨四月期前市上落於七十元零七八角間下午小爲零四角比前日漲高一元五月期上午盤旋於七十一元半左右後市收盤低爲七十一元計全日上落六角較前日續好一角 
　　七年現貨上下午各有一盤交易後市計五十九元九角比上午初開小一角較前日回跌一角期貨四月期六十元零二角與上午開盤同較前日亦無變動五月期六十元零九角半比前市好五分較前日回跌二角半 
[上海花旗銀公司國外公債市報告]  
　　（一）三月份新出國外公債有下列二種聞已售罄 
　　（一）澳司大利亞洲不力司平城五釐公債總額爲美金七百五十萬元價格九十六元一九五七年到期 
　　（二）比魯國七厘公債總額爲美金一千五百萬元一九五九年到期（二）三月份國外公債市面穏健尤以法國及意大利兩國公債爲最本年紐約市面新出公債已逾美金十萬萬元而市面並不覺受擠數週以來因新公債缺乏舊有新債票已爲投資家吸收無餘 
　　（三）美政府四釐七五庫券三月十五日到期係以美政府發行總額美金三萬萬元價格百元官利三釐七五及總額美金一萬五千萬元官利三釐一二五之兩種債券作抵一經發出即爲各大銀行及資本家爭購而罄 
　　（四）美政府現擬發行五年短期官利三釐半之債券相抵本年到期之四釐二五之第二自由公債Liberty　Loan　2nd美政府長期公債又至新高價格可知美政府將來在金融界中可取得最低利息云 
商情 
[日銀行休業牽動疋頭市面]  
　　昨疋頭市况依然無良好之氣象東洋貨受金融界突變之影響一般押匯行家咸起恐惶致貨價又略跌但銀行風潮日漸擴大則疋頭恐有斷擋之虞蓋十九咸恃銀行活動故也貨價或有上漲之可能亦未可知耳歐貨漲落互見漂布走銷頗不弱客帮對路之貨價稍見好花布羽綢等格於環境逼迫使然極願遷就客帮長江一帶態度消極北方天津烟台稍有成交本街漸入佳境内地拆件交易日形活潑但沿長江以北完全停頓門莊營業因租界局勢已和緩稍見起色貨價元直貢呢下身貨跌勢較烈細布漂布站定花式品色汀最爲活動西貨海上名妓漂布漲起二錢售八兩天祥聚寳盆現已售罄餘者似稍起硬花標本客俱有問詢和記南樓記牡丹亭俱售一錢七分半雙探花二錢三分云 
[本廠布粤港帮銷胃最强]  
　　昨去三百餘件 
　　日來本廠棉布市况頗穏動辦者以南部各帮爲最成交輕磅棉布不少昨計香港帮辦去十磅麒麟·獅球·藍鷄·三類計二百件又廣帮成交爲十一磅及十三磅杏哥十四磅喂馬等百餘件統由綏陽輪裝運杭嘉内地帮添辦略見起色長江各口岸商埠仍靜寂無生氣北帮成交甚屬零星本街進胃尙濃云 
[全印棉收之預測]  
　　加爾加答電一九二六至一九二七年全印棉收之預測計棉田爲二四、九七六、○○○畝産額爲四、九七三、○○○包 
[美棉暴漲五十餘磅音]  
　　本埠紗花受日商金融影響...未能振起 
　　棉花昨美棉飛漲五十磅音爲近月來所罕見印度棉漲一羅比察其形勢甚佳美花因雨水過度據業中人云後步仍有漲風故本棉市氣亦高但現貨生意依然岑寂又以日商受本國金融打擊人心甚虚無意營業東棉洋打及日廠等仍持觀望態度絕無購辦之意因此市面未能十分發展也本廠亦無舉動惟漢帮稍有補空據一部人云目前外棉雖漲國内時局不安日商不辦市况尙難增高以後美棉脚地似堅時局及東洋風潮略平恐有騰高之希望也南北市出數二萬斤以外陜西花來源仍缺交易所期棉前市開盤買氣充足各月俱漲三錢五分至四錢午後平靜無甚上落棉市較紗市爲硬全日成交計二萬二千六百擔漢標拍開之盤列左 
　　　　收盤價比上日　　　　　存賬數　　　六月期　三一·三五　漲○·四○　四一、四○○ 
四月期　三一·二五漲○·二五　二九、六○○　七月期　三一·五○　　○·四○　二八、八○○ 
五月期　三一·二五　○·二五　四○、○○○　八月期　三一·五五　　○·三○　三二、五○○ 
　　棉業公會上消息現貨交易頗清碼頭上到貨祇通州花七八百包陜西姚花未詳 
　　昨美棉因雨量過多收成狀况不佳及大衆購進市况挺秀計期貨漲四十七至五十四磅音現貨漲五十磅音英棉期貨漲十一至十二點現貨漲十點埃及棉現貨漲十點印棉初隨美堅後因日商售出轉疲計平果爾及白羅溪漲一羅比奥姆辣跌一羅比原電録左（二十一日電） 
　　美棉　　　　　　　　比上日　　英棉　　　　　比上日 
五月期　一四·九五　漲○·四七　五月期　七·七一　漲○·一一 
七月期　一五·二一　　○·五一　十月期　八·○○　　○·一二 
十月期　一五·四九　　○·五二　現貨　　七·八九　　○·一○ 
十二月期一五·六八　　○·五三　埃及棉　一三·七五　○·一○ 
一月期　一五·七六　　○·五四　印棉 
現貨　　一五·三○　　○·五○　平果爾　二六七跌一羅比 
五月最高一五·○五　　○·五六　奥姆辣　二七四　一羅比 
　　最低一四·四八　　○·一九　白羅溪　二八六　一羅比 
　　棉紗　最漲午疲查其原因謂東洋經濟異常恐慌而國内時局混亂無定銀根緊迫客方實銷無旺辦之力故美棉雖驟漲及報告農作不利終未能引起買方兼之滬埠日商洋行家心思極軟而三品紗來電亦停市三日態度更形消極交易所標紗前市開盤始以美花久無大漲消息場中一時人氣堅挺買户較衆各月俱漲一兩一二錢旋以日商抛賣又跌五六錢結果近月漲一兩遠月漲五六錢午後聞實銷不振人心頗疲外面現紗跌兩許散户執貨者以客銷不旺本月底將近急於脫售跌勢更烈期紗亦受影響各月回跌五錢至三錢場中形勢甚軟紗市照外棉理應上漲現受日本經濟風潮所壓迫致人心不佳故未大漲也全日成交計一萬七千一百包人標拍開之盤列左 
　　　　　收盤價　　比上日　　存賬數　　　　　　　　收盤價　　比上日　　　存賬數 
四月期　一三一·三漲○·六○　二六、○五○　七月期　一三四·九漲○·五○　二六、六○○ 
五月期　一三二·三　○·七○　二九、一五○　八月期　一三六·○　○·四○　一七、八○○ 
六月期　一三三·六　○·七○　二九、三○○　九月期　一三六、九　○·五○　一○、八五○ 
　　現紗客帮買去七八百包同行中進二十包行情跌一兩五錢至二兩廣東帮進一百七十包江西帮進七十包汕頭帮進二百三十包天津帮進一百包内地帮進一百五十包雲南帮進七十五包北帮進五十五包寗波帮進十五包售盤如左 
　　二十支立馬一四四·二五　二十支豐年一四○·二五　十六支人鐘一三二·二五 
　　　　　　　一四二·○○　二十支雲鵬一三三·五○　十六支日光一三四·二五 
　　　　　一四三·○○四月　　　　一三二·○○　　　　　　一三四·○○ 
　　　　　一四四·五○五月十六支豐年一三五·○○　十六支藍鳳一三五·五○· 
二十支水月一四四·○○五月　十六支寳光一三五·○○　　　　　　　一三一·五○ 
　　　　　一四四·○○　　　十六支藍魚一三一·二五　十支寳鼎一二六·○○　 
　　　　　一四二·○○四月　十六支金牛一三一·七五　十支豐年一二一·○○小包 
二十支砲台一三○·○○　　　十六支大發一三二·○○　十支大發一二五·○○ 
二十支鴻喜一五九·○○　　　十六支子虎一二八·七五　十支大寳一二四·五○ 
　　棉線現貨交易仍清行情見軟人心趨低僅内地帮進四十二支藍鳳綫五件價爲二百三十兩零二錢五又寳光綫九件價爲二百三十三兩二錢五其他各帮未有生意後市仍無樂觀 
[開平屑斷貨後之恐慌]  
　　直産開平各貨如一二兩號屑與華水屑等自北方到源斷絕後此間凡有急需之工廠頓起恐慌代向各煤號收採現貨者驟增數倍日昨午後行市初則賣方尙有少數售出後因收購者益多致一二十噸之小數亦拒絕應允收者因之願照明盤加價購入計一號屑原盤每噸爲八兩七錢半忽抬高至九兩二號屑八兩八錢華水屑十兩但搜羅現貨依然困難考其陡緊之緣由聞係礦中本定週中有大批運滬後忽接來電改期故後批裝來一時無定致人心益惚恐慌故也 
[近期粉因多頭出擋大跌]  
　　昨日粉市上午開盤後三四月份市面以某户多頭陸續出擋致激昻之人心爲之頓挫某大廠家雖前日亦曾以小麥存薄之故抵補本月份無意之中一般外行多方以爲月底將屆不免有軋空之跡象因此追綜狂買市面一度高抬迨至昨日前之激昻者已趨和緩吸收者反事吐出故收盤結果本月份計回跌五厘四月份跌七厘半至遠期自五月份至八月份授受互擯較前日收價未有上落及下午開盤三四月份以多方續出人心疲軟三月份又較上午跌一分四月份跌一分二釐半較前日之最高價則本月份跌一分五釐四月份跌二分遠期以天時放晴氣候適宜於麥苗殊有益處因之人心亦較上午和緩不少計五月份跌五釐六月份跌七釐半七月份跌一分觀察後步以本月份不久又届交割雖各廠存貨未豐但津帮大批裝去之後往後去胃或不致仍然切急因供求之兩平當呈平穏之局至遠期如晴雨適合市價又高昂若是或有回軟之希望云 
[期麥步步上漲廠家艘購甚力]  
　　昨日期麥市面上午開盤三四月份一無做開至遠期新麥交易頗暢且以某大廠家對五六七各月份收買頗力因之人心甚堅價亦步步上漲五月份較前日市價計漲六分六七月份亦漲一二分不等及下午開盤以天時晴暢粉市已告軟弱故遠期較上午略形鬆動五月份計回跌一分六七月份未動至本月份人心因到貨毫無交通恢復無期人心始終甚堅開盤做開數車價較前日提漲二分其餘各盤則無做開觀後步情形本月份以貨稀之故終成定局不致過疲遠期則與天時大有關係如能長晴半月麥苗透發則本外埠之人心當能順時序之適宜必可逐漸和緩蓋麥之宜晴不宜雨證之歷年情形實有極大之潛移性也現麥昨日無到惟前日增到輪一千餘包係漢口九江兩路裝早已隨到隨脫漢口麥開四兩九錢二分至四兩八錢三分九江麥開四兩八錢七分云 
[無錫兩絲廠内繭罄停工]  
　　全邑祇有十九家照常工作 
　　無錫向爲産繭區域全邑絲廠共有二十一家兹因陳繭落令各絲廠所存原料大致枯薄兹悉南門外某某兩絲廠乘此次工潮劇烈乾繭繅罄遂宣告暫行停工現查錫邑絲廠共祇十九家照常工作出月初當續有四五家相繼停機云 
[呢絨夏季貨本客帮俱有成交]  
　　昨日同益會呢絨市面仍冷淡下午更寂寞惟各定貨號開出已較週初爲旺似已稍有進步蓋時已三月下旬各種夏天需用白貨服品須上市本街客帮均無再緩之意恐一時酷熱門莊必紛紛添購故大有索樣問津談判買成之勢客帮若四川·北京·天津·厦門·濟南·青島·等帮對於夏季呢絨若羽紗呢·胖别取·太陽呢·白嗶嘰·白直貢等均有相當買就惜裝運不易耳如河南·漢口·等帮連郵寄亦被停止大有無從着手之勢本街各門莊家近日所售進者以羽紗·太陽呢·二種爲最多次之則爲胖别取及白直貢呢白嗶嘰之類該貨專銷洋服西裝之用故門莊單幅開剪者甚少而洋服裁縫帮去胃爲廣故近日各呢絨公會商場上人心稍定頗望時局和平天氣轉熱則呢絨市面當可發展也 
　　勘誤前日本刋所載百賚芝蔴嗶嘰一兩七錢係一兩七錢二分半之誤特此更正 
[南北貨俏疲不一]  
　　蜜棗産地受交通阻碍後久未到源間或行家存落者因天時漸暖莫不賤價出售且邇日本街生意清寥故添胃甚稀昨微帮某客運到百數桶託行家抖售開二十一兩價格雖已賤三四兩但去路仍不見暢桃肉存底日薄申地被津帮採購市價續漲旦長江輪被軍事阻碍來源益寥昨據漢電桃玉又升至二十三兩八錢申行以裝運困難俱少添辦售盤已升至二十九兩尙無大宗可辦龍口粉新粉前有大批到申被烟台帮以十九兩至十九兩二錢開出後申行所到之正式龍口粉大受影響售盤猛跌二兩餘南洋内地各帮以來源暢旺市價或須再賤大都觀望去路轉稀但行家來本甚鉅照現市二十兩之價尙須虧耗故市價欲期再跌亦屬有限紅棗下檔紅棗之缺俏已載前報邇日津帮到源尙有行家以上檔去路毫無相率不做進昨甬帮開出大山紅三百餘包價爲十兩至十一兩由祥豐等六家派通（外傳十一兩三錢不確）現值該貨缺俏之際故去路甚旺云金針菜　近以閩粤兩帮少銷上檔貨趨勢甚呆售盤見鬆行家前批以二十兩零半向鎭地辦下者均須虧耗惟下檔菜供不應求極形堅俏昨大連帮以十九兩半成交數十包行存大都已罄聞某行辦得次川菜一批日内可到紅米昨號貨稍有開出高莊爲三十兩中次莊二十五兩連日北帮天津等處均有辦去以中檔爲多價二十六兩左右行家向潮州自辦之貨已到數十包市象穏定橘餅本廠貨久無運到存底已罄厦貨今明日有一批可到市存不及百桶貨少者叫售十六兩半惟正市不過十六兩號盤則已進關汕頭餅叫售十九兩去胃亦少海粉性質極凉凡有赤眼等症食之輒愈故現在適當銷令查今年來貨極少近乏續到昨已如數售罄後批不日可到 
[期糖跌而略回賣方獲利抵補]  
　　昨日糖市海外電訊古巴現糖價仍三·零六二五紐約期糖五月份三·一八較前電大五分七月份三·二七大四分十月份三·二九較大二分爪哇現貨一○·八七五比小一二五新貨五月份一八·一二五六月份十八盾八月份一七·八七五均無起伏十月份一七·七五較小一二五日匯内盤結價七六二五公會劃市買氣仍衰開盤即跌成交價爲本月份七兩七錢五分四月份七兩八錢五分五月份七兩七錢二盤本月份以出户較衆跌至七兩七錢二分半最小至七兩九錢遠期四五二月份較堅固故無上落後以賣方獲利者稍有補進市忽轉升結果收盤本月份仍回至七兩七錢五分四月份升至七兩八錢七分半五月份至八兩市平定全市交易頗暢較前日市價近期跌七分半遠期四月份小五分五月份小二分半現貨「Ｎ」嘜昨劃價七兩七錢明治ＹＴ同價二月份之陳「Ｎ」七兩六錢七分半上擋ＹＰ八兩三錢五分至三錢二分半要手稀市亦不振國産陳黄岡青昨開百數十包價六兩勢歸呆滯云 
[麩皮轉趨定勢]  
　　麩皮市面自内地銷路活動廠家存底又以生産减少致人心激昻半月來曾高漲一錢半之巨迨至目下内銷已寂洋裝亦未大動故市况已轉定勢惟以貨底究屬不豐欲望低廉恐非至出新後當無巨大之跌勢也惟昨日公會做開頗爲湧暢計福新麩開四兩八錢二分半凈共一萬零五百包華豐麩二兩八錢三分三百包福六麩二兩八錢三分半計二百包云 
[洋米津甬帮辦胃仍健開價續漲角許]  
　　昨日洋米市况依然堅俏緣本客辦清仍濾尤以寗波與天津去胃爲尤佳甬帮辦去者計西貢二號八千五百包天津亦有千餘包全日售開西貢一號三千包價十三元又二號共一萬二千包價十二元一角小絞二千餘包價十二元四角半敏黨三百包價十三元一角七分共計一萬八千左右除上述甬津帮去一萬包左右外其餘均爲本街辦去高貨又漲近角中次漲三五分後市仍居佳象實以邇日到頭見乏存底日薄本客一再裝去大批市面由是日呈堅俏云 
　　南市到船十餘號去胃平淡薄稻及北粳價加一角餘貨平定北市來源十餘號銷塲平常頂簿稻貨缺價加角外客尖價帶緊餘均平疲云 
[絲頭市面不振]  
　　昨日白絲頭與蠶繭日莊雖有辦進而市價仍疲黄絲頭各貨主因虧本過巨歐莊開價奇小川漢巾子由産地運滬沿途捐稅及運費等每包須二十兩左右故均决計暫待市面之轉機交易寂靜 
調查 
[屯溪新茶市面之今昔觀]  
　　屯溪市面向以茶市一季爲最盛每年當夏歷三月後全鎭街市即漸見閙熱因摘茶之期已近茶號開市在即各處茶工揀師箱作罐匠紛紛畢集而市上如炭簍箱板以及茶事應需之各種肩挑負販亦莫不肩磨踵接紛至還來攘攘熙熙似皆爲此唯一出洋土産作先遣之隊而各業商店則乘此時機廣採新貨舖張陳列五光十色點綴皇皇以應此一年好景之盛市此爲屯溪之市情每年幾無不如是者昨聆新自屯溪來滬某君之談話已覺不然雖目下距摘茶之期尙有半月（榖雨節前後爲春茶採摘之期）而市面之蕭條商情之凋疲較之往年已减色不少矣其所述該地近狀大要如次（一）屯溪漁埠原爲中市繁盛之區去冬忽罹火刦焚去店面五十餘家損失在七八十萬以上迄今該處仍是一片瓦鑠餘燼蕭然此爲實質上最足令人欷嘘之場所（二）茶號房屋去年受軍隊蹂躪所有製茶器具毁壞極多已定事之號家現方從事修整然因此不能重整旗鼓致門户塵封者亦不在少數（三）屯溪金融此時全賴申地茶銀周轉否則影響必及全鎭今年申地茶銀緊縮已人人皆知故全鎭各業雖欲掩其凋疲之情形亦不可得至於茶園山户損失亦鉅一因去冬駐軍騷擾致茶樹未能及時培植近因山價看低人工使用皆貴此外如箱板商柴炭商往年市上已肩磨踵接者今亦寥寥蓋由於去年當離亂之時奔走不暇多未能安心營業預先採集致目下價高貨少補救無方總上以觀遑論今年茶市若何即屯溪現下之市面已不勝有今昔之感云 
[最近本埠存棉八萬擔弱]  
　　上海棉花存底據四月十五日調查所得各棧未見增加因航運尙未完全恢復故來源未湧但銷路不暢紗廠仍無胃口計陜西花爲一五、七六三件通州花一二、五九八包美花二、○○○件此三項合計七萬八千二百八十七擔兹將各棧詳細數量録左 
　　棧房品名　　件額　　棧房品名　　件額　　棧房品名　件額 
公和祥陜西　　三○○件　怡和陜西　　三、二○○件隆茂美花一、九○○件 
同春福陜西　　四○○件　華盛陜西　　　　二○○件大儲陜西　　四○○件 
　　　美花　　四○○件　隆茂通州　　一○、○二九包　通州　二、五六九件 
大阪陜西　三、二○○件　　　陜西　　一、四二三件　太古陜西五、三○○件 
三菱陜西　一、六三六件　　　 
　　總計陜西一五、七六三件通州一二、五九八包美花二、○○○件 
 
 

Page 12

 
 
   
 
 

Page 13

 
 
本埠新聞 
[駐英使館電勸國人堅毅鎭靜]  
　　我國駐英使館昨電上海總商會請勸國人堅毅鎭靜文曰接奉三月三十日來電已轉各界南京事件發生後英外相在下議院兩次報告情形不忍卒讀我國取銷外人特殊權利英國人士亦頗有表同情者不過軌外行動害及外僑生命財産爲國際公法所不許反使友我者愛莫能助務勸國人堅毅鎭靜以免貽人口實是爲至盼 
[工商學界對於奠都南京之祝賀]  
　　各工會上海襪廠工會聯合會等數工會昨發通電云各報館各級黨部·各工會·農會·各法團·曁各軍武裝同志公鑒溯自我蔣總司令在珠江誓師北伐以還規復百鄂三湘飲馬揚子流域慷慨殺敵中外咸欽一指顧間東南半壁之惡軍閥已逐漸肅清凡我革命軍隊義旗所至之區四民悅服遐邇同歸此皆蔣總司令聲威所被功在國民亦可見先總理三民主義農工政策中人之深且切也今蔣總司令披甲赴寗軍事之餘先求民隠一本先總理之宗旨切實進行努力於務財訓農通商惠工之美德凡我民衆知有總理者當亦知有三民主義忠實信徒之蔣介石也乃黨國不幸武漢政府之一切政權均爲跨黨份子徐謙·鄧演達·等所操縱愚弄我勞工把持我工會脅迫我民衆供彼犧牲甚至意圖限制蔣總司令軍事之進行以遂其阻我全民革命之陰謀而有加忠賣國賣黨於異族也今幸羣衆洞燭其奸乃秉先總理之遺志奠都金陵恢復黨權作澈底这之改造蘄維新之建設逖聽之下萬衆歡騰凡我勞工自應一致努力擁護元勳以竟全功黨國幸甚民衆幸甚上海襪廠工會聯合會·上海茶業職工會·上海染織總工會·上海捷音工會·上海製墨工會·上海皮件工會·上海油漆業内作工會·上海館業工會·上海洋鐡業職工會·上海履業職工會·等叩（尙有其他各工會各級黨部各學生會賀電甚多因限於篇幅從略） 
　　特别市商民協會上海特别市商民協會籌備處昨爲發起商人運動慶祝大會通函各商業團體文云逕啓者我上海商民自民國以來受北洋軍閥之壓迫十有五年矣癸丑以後環境益艱苛稅雜捐取求無厭我商民旣無自决之實力又處强權者必爭之地位遂不能不茹苦含辛以圖旦夕之苟安今者國民革命起義勢力日益進展長江旣全部肅清帝國主義所盤據的最大營壘之上海亦告克復聲威所及殆將直達幽燕政治中心已轉向寗滬現國民政府尊重羣衆意志繼續總理遺訓奠都南京從此國基鞏固黨權恢復肅清奉魯殘餘剷除跨黨份子皆當於此日次之凡我商民蒙此福利不有慶祝何以表示爰於本月二十日經執行委員會議决集合全滬商民組織大規模之慶祝大會於歡忭鼓舞之中寓發揚意志之謀惟籌備伊始頭緒紛繁務希貴會於三日内推派代表二人加入本會共圖進行不勝盼切之至上海特别市商民協會籌備委員會啓二十二日 
　　世界學會國民政府蔡委員元培張委員靜江吳委員稚暉李委員石曾曁全體中央執行委員公鑒南京爲總理首建民國所指定之京都歷史光榮地居衝要今國民政府在寗成立内洽民望外揚國威竟總理未竟之功造人民欲造之福東方古國一躍而興大好河山賴以收拾五千年文化正待揮宏四百兆同胞克登袵席開來繼往端賴匡持遥望金陵不勝忭躍世界學會同人叩 
[昨日寳山路之槍聲與搜查]  
　　昨日上午十一時寳山路寳興里一段忽發現連續之槍聲兩響居民紛出探視駐在軍隊立時由各處趕來以戒備萬一第一批三十餘人由中興路方面第二批六百餘人由寳山路南段第三批六十餘人復由中興路方面紛紛趕到上項軍隊一時齊集於商務俱樂部門口附近一帶之商店即因軍士之勸告而閉門收市同時南自交通略北至寳興路永樂天菜館之一段道路即完全斷絕交通後經調查結果莫知槍聲之由來亦無重大事故發生大半軍隊即紛返原防祇留一隊守備商務俱樂部之前兩隊分立商務總廠之兩旁至十一時三刻另有一隊約三十餘人至商務總廠隔壁西寳興里檢查對於該里内商務同人子弟學校檢查尤爲嚴密聞在某醫院内搜出手槍兩把至下午一時半始告解嚴商務印書館工人十二時放工時因不能向北經過西寳興里而至寳興路故凡住在寳興路一帶之工人俱由商務編譯所花園後面繞道而歸至下午四時許記者再過寳山路已可完全通行商店亦多開市唯見保衛團協同軍士佈防云 
[前晚吳淞之砲聲]  
　　前（二十）晚八時許淞鎭居民驟聞大砲聲四五響當即羣相探問異常驚恐迨昨晨始悉有日本郵船高麗丸進口砲台上要塞司令部因在戒嚴期間故向該郵船開放空砲三門詎該郵船仍不停駛乃開實彈一發該郵船始向後退當晚在三夾水口外停泊至昨晨始開駛赴滬而淞鎭居民則已受驚不淺 
[許寳祥部解散後所聞]  
　　兵士向童同報索薪 
　　駐紥西門關帝廟内之别動隊自許寳祥辭職後並無統率維持之人二十六軍部亦以此項軍隊並無存在之必要是以於前日傍晚命令解散當飭派營兵將餘剩槍械收繳惟此項部隊均係第一隊司令童同報所轄所有隊士迄未發餉伙食不繼故有自將衣服質當化用者經此解散後羣感生活困難故昨晨糾衆百餘人蜂擁至陳箍桶橋童宅爭吵索餉直至傍晚尙未有妥善解决辦法 
[財政委員昨在滬開第二次會議]  
　　江蘇財政委員兼上海財政委員會二十日在寗成立後即在寗召集會議一次討論整理財政計劃前晚十一時財政委員陳光甫·陳藹士·鈕惕生·吳震修·湯筱齋·虞洽卿·湯濟滄·王曉籟等由寗乘坐專車來滬昨晨九時抵北站下午五時即會同在滬委員開第二次會議繼續籌劃財政事宜聞該委員會設在上海南京則另設辦公處主席爲陳光甫至國民政府及總司令部對於前此宋部長在滬所設之江蘇財政處及將來擬設之浙江財政處聞將通令取銷云 
[財部駐滬辦事處撤銷]  
　　宋子文來滬後即設立財部駐滬辦事處於民國路慈善救濟會内兹宋民因故提出辭職處内辦事人員亦已星期該處已無形撤銷門首所懸「財部駐滬辦事處」「中央銀行滬行籌備處」匾額業已撤去矣 
[宋子文報告粤方國省兩庫收支]  
　　宋子文致蔣介石代電云南京蔣總司令介石兄勛鑒留粤財政部中央銀行已由粤當局派員代理查粤方收支帳目每日每月依例送監察院庫藏科科長汪宗洙爲財政部廳歷任職員與弟毫無私人關係現中央代理行長黄隆生係該行開辦至今之發行科科長所有發行紙幣悉經彼手除分電兩君將收支數目及發行紙幣公佈外弟並已將去年至本年三月底粤方國省兩庫收支發表特此奉聞弟子文馬 
　　民國十五年廣東國庫及省庫收支分類統計表 
收項　　付項 
鹽稅　九、八七一、○○○元國務　　二、九四三、○○○ 
關稅　　　八二三、○○○　軍政　七二、八六二、○○○ 
内地稅及　　九四六、○○○外交　四、三九七、○○○ 
土絲稅（十月十號起徵收）内務　　　　三六二、○○○ 
煤油稅　　二、五一七、○○○財政　二、二六二、○○○ 
爆烈品稅　五八八、○○○敎育　　一、二二六、○○○ 
菸酒公賣收入　二、九七五、○○○司法　一七二、○○○ 
印花稅　　三、五○一、○○○　農商　　　四六、○○○ 
沙田收入　　九五八、○○○省政府經費　三、五七五、○○○ 
籌餉　　一四、○○四、○○○還欠　　　九、四五○、○○○ 
禁烟收入　五、五一五、○○○　　（連庫券基金公債 
田賦　　　三、八二二、○○○　　　券獎金及凈還數） 
釐捐　　一三、四○三、○○○　　雜項　二、一二六、○○○ 
雜稅　　　四、五八三、○○○　　本年底結存現金及庫券等　七三四、○○○ 
公債庫券及中央銀行墊欵三○、五二六、○○○合計一○○、一三六、○○○（註）民國十三年廣東全省庫收爲七、九八六、○○○元比較上年收入僅約十二分之一 
雜項連潮梅分庫解總庫欵　四、二九七、○○○ 
上年底結存現金及庫券等　一五七、○○○ 
合計　一○○、一三六、○○○ 
　　本年一二月份廣東國省庫收支統計表（連汕頭分金庫） 
收項　　一月份　　二月份　　付項　一月份　二月份　 
鹽稅七九二、○○○　六九五、○○○國務　五八、○○○　二○、○○○ 
關稅一○五、○○○　一一、○○○　軍政　六、五五二、○○○　三、八二四、○○○ 
内地稅及土絲稅五五八、○○○　三八五、○○○外交　七八六、○○○　三○四、○○○　 
煤油稅　四七一、○○○　三三四、○○○　内務　四八、○○○　五、○○○ 
爆烈品稅　一○四、○○○　六五、○○○　財政　四八六、○○○　一三○、○○○ 
菸酒公賣　五四九、○○○　三一○、○○○敎育　一四六、○○○　六一、○○○ 
印花稅　　五五三、○○○　四四四、○○○司法　一二、○○○ 
沙田收入　一九五、○○○　九九、○○○　省政府費三九三、○○○　三○三、○○○ 
籌餉收入一、三三三、○○○一、○一九、○○○還欠一、○八二、○○○　一、六六七、○○○ 
禁烟收入五二九、○○○　六二五、○○○　雜項一、三四九、○○○　六七四、○○○ 
田賦　五六八、○○○　四四三、○○○　二月底結存　一、六九一、○○○ 
厘捐　一、三五○、○○○　七六七、○○○　兩月合計　一九、五九一、○○○ 
雜稅　四四八、○○○　　　七三八、○○○　 
稅外收入五九、○○○　　　　五二、○○○ 
公債庫券及中央銀行墊欵三、九九三、○○○　一、○八七、○○○ 
雜項　　三三、○○○　六六、○○○ 
上年底結存　八一一、○○○ 
　　兩月合計　　一九、五九一、○○○元 
　　本年三月份廣東國省庫收支比較表 
收項　　　　　　　　付項　　　　 
　　　　　　　　元　　　　　　　　　元 
鹽稅　　七一三、九一八、五六政費　　一、六六九、○七四、四九　 
稅務　　九一三、三二○、六一軍費　　六、五九一、二四八、四二 
印花　　三一七、七○○、○○公債庫券基金及獎金一、六七三、八八一、○○ 
禁烟　　六七七、九八二、七三匯滬　　一、一六一、九六○、○○ 
籌餉　　一、一七○、○二五、三一其他　三七九、七五三、○四 
沙田收入　　八○、四一八、一八本月收支淨餘　　二一一、三八 
菸酒　　　二六四、六一八、一四　　　　元　 
田賦　　　二○八、三四六、九七　合計　一一、四七六、一二八、三三 
厘金　　　七三五、○一七、八八 
潮梅分庫　九一○、九○○、○○ 
公債庫券及銀行墊欵五、○五四、八○一、四八 
雜項　　四二九、○六八、四七 
元 
合計一一、四七六、一二八、三三 
[研究三民主義運動旬之進行計畫]  
　　國民革命軍東路前敵總指揮部政治部情報股長李公樸以五月初旬有紀念日數次深恐有反動分子利用民衆運動之機從而擾亂因將五月一日至十日定爲「研究三民主義運動旬」擬定日程通知本埠各黨部各工商學團體請一致循行以免發生意外現已具呈報告政治部主任請核准施行兹録其所定之日程如下五月一日「勞動節」農工政策五月二日平均地權五月三日節制資本（展興實業）五月四日「學生運動」行易知難五月五日五權憲法（或民權主義）五月六日促開國民會議五月七日「國恥紀念」不平等條約五月八日民族主義五月九日「國恥日」聯合世界以平等待我之民族五月十日天下爲公（以黨救國） 
[太平洋勞働代表紛紛來華]  
　　太平洋勞働代表會議前已决定於五月一日在華舉行蘇聯·日本·菲列濱·代表已於最近數日内抵華其餘各國代表亦正在途中 
[警廳請抗議日兵越界駐防]  
　　淞滬警察第五區署游伯麓以楊樹浦日商公大紗廠地屬華界刻日兵第六大隊駐紥該廠有碍主權將呈請交涉撤退昨吳廳長以主權所在除函交涉公署嚴行抗議外并令該署長將詳細情形具報俾至必要時由廳請白總指揮派軍隊保護云 
[白崇禧檢查武漢電信]  
　　國民革命軍總司令蔣中正對於共産銳意排除後已通飭所屬與武漢方面斷絕往來一切命令認爲無效近聞東路前敵總指揮白崇禧鑒於武漢拍來之命令要電及宣傳電報甚夥昨特加派幹員前往電報局郵政局嚴密檢查如有上項赤色電報概行扣留 
[軍事消息彚誌]  
　　第六軍長易人之滬聞昨據本埠軍界方面消息國民革命軍第六軍軍長一職已由總司令蔣介石另委該軍師長楊杰代理前軍長程潛暫往牯嶺靜養兩月後再行復職 
　　第六支隊改編通揚收撫使基本隊補充隊第六支隊原係别動隊改編形勢精神尙稱完整今該隊正副司令白芝薌·戴良舟·復受通揚收撫使吕公望氏編爲基本隊伍業經吕使分别加委就職凡以前第六支隊名義即日取銷並聞稍爲整理即行開往通揚一帶再事擴充師旅以符軍制云 
　　十七軍第一支隊自閩開滬國民革命第十七第一軍支隊軍士一隊（計約一旅之數）由福建乘通利輪船於昨晨抵淞在南張華浜糧米碼頭停泊該隊登岸後俟乘火車開往鎭江該兵士所穿制服爲緑色與郵差服色相同 
　　航空處裝運炸彈至鎭江滬西徐家匯虹橋路國民革命軍航空處於昨日下午四時半在高昌廟兵工廠悵出手溜炸彈五十餘箱載廂車一輛徐家匯車站略停再裝航空處器具材料及人員五十餘名於昨夜八時許由該站運往鎭江 
　　海軍總司令部政治部之進行國民革命軍海軍總司令部政治部自成立以來進行工作甚多原來海軍方面各級黨部均未組織須從新由所屬各艦各機關將士職員塡具願書組織特别黨部工作甚爲繁瑣前經該部部務會議議决成立特别黨部籌備處着手組織總司令部特别黨部現各項表册已印好總司令部組織亦經一度調查列成表式政治部人員登記及入黨手續亦已辦妥自下星期一起即向總司令部各機關散發願書及入黨表俟志願書收齊即可選舉職員宣佈成立又該部宣傳科前經議印行叢書出版週刋現在週刋創刋號已付印命名「革命的海軍」下星期一日出版外附畫報一張第一二兩種叢書及各種標語均已付印 
　　二十二師政治部新主任視事國民革命軍二十二師政治部主任季方自奉蔣總司令命調充第一師政治部後所有該部主任一職已由前敵總指揮部陳主任委任劉伯龍充任劉氏係貴州人前在四川任獨立第十三師曾述孔之參謀長奉委後即於昨日下午一時到部就職該部全體人員以劉主任爲國民黨忠實黨員且革命精神尤爲可欽當即開會歡迎由主席報告開會旨趣後劉主席訓辭大意謂共産之加入本黨係以個人資格並聲明服從三民主義故總理有容共之政策誰知當此北伐勢力長足發展革命成功不遠之際跨黨分子竟敢搗亂後方破壞國民革命戰線壓迫國民黨黨員種種陰謀言之可恨此後希望各同志加倍努力肅清共産分子打倒徐謙鄧演達等完成國民革命云云該部人員亦各有演說鐘鳴四下始盡歡而散（大中社） 
　　十四師一團昨夜運鎭第一軍第十四師第一團全團兵士於昨晚八時由麥根路車站上車運鎭 
[工部局允不再搜證章符號]  
　　交涉公署交際科長王鏡舜昨日上午十時詣公其租界工部局晤見總巡聲述租界探捕對於各機關人員所佩之證章符號視與違禁物同樣辦理是何用意請爲切實答復經總巡考慮之下允於嗣後不再搜取并允將已收去之證章符號悉行送由交涉公署發還王科長認爲滿意遂興辭返署 
[蔣介石電召褚輔成赴寗]  
　　浙江省政務委員會代理主席褚輔成兹由蔣總司令電召赴寗面詢一切褚氏奉電後即於前日（二十一日）晚間偕同沈衡山乘專車赴寗云 
[時人行踪録]  
　　楊樹莊駐滬國民革命軍海軍總司令楊樹莊於昨夜十一時許離寗返滬昨晨九時五十分由北站轉抵南站當由海軍總司令部練習艦隊司令本景　·及參謀長吳光宗·代理副官長陳景鄕·海軍陸戰第一混成旅第一團團長金振中·率帶陸戰隊百餘名均預先在南站迎迓楊氏等下車隨同練習艦隊李司令等分乘汽車至高昌廟海軍總司令部 
　　鈕永建國民革命軍第七軍軍長鈕永建前奉南京蔣總司令電召赴寗接洽重要事宜昨聞鈕軍長定於今日由寗乘滬寗路專車返滬路局已備車頭一輛送寗以便迎接 
　　徐朝光國民革命軍東路第一軍副官長徐朝光由寗來滬赴杭公幹於昨日上午九時三十分在南站乘坐滬杭路六號慢車赴杭同行者有東路前敵總指揮部印刷股股長勞克光·及先遣隊第一團第一營營長偕乘該六號客車赴杭　 
　　吳忠信江蘇省政府委員淞滬警察廳長吳忠信奉電令赴寗接洽要公兹吳氏業於昨晨四時由寗動身於下午二時抵滬 
　　李宗仁第七軍軍長李宗仁偕蔣總司令與蔣作賓之夫人於昨晚九時半掛車赴寗 
　　熊式輝第十四軍第一師師長熊式輝於昨日下午四時由無錫來滬 
　　蔡琪第三十五軍副軍長蔡琪於昨晨十時赴寗 
　　劉文島總司令部參謀劉文島昨日下午一時半由寗來申 
[林壽昌等致唐軍長電]  
　　湖南長沙唐軍長鈞鑒際兹北伐大軍直追魯省勁敵當前千鈞一髮凡我國民黨同志正宜同心戮力鞏固後方俾國民革命可以早日完成三民主義於以實現乃有共産份子險狠爲心陰蓄異謀力圖搗亂對於蔣總司令則極端誣蔑危言四起聳動聽聞要皆以動搖根本破壞國民爲目的幸我眞正國民黨人洞燭奸邪極力遏弭福州同志先作擁蔣護黨運動提案查辦反動不遺餘力廣州厦門聞風繼起滬寗各處亦已次第舉行反動派之肅清直指顧間耳我軍長關懷黨國大義深明此次通電護黨擁蔣態度昭然所望貫澈始終繼續總理遺志以慰同志而利進行國民革命幸甚同志幸甚福州各界擁蔣護黨運動大會福建省黨部代表林壽昌林堯階王星舟叩箇 
[艦輪要訊]  
　　兩輪被阻長江招商局之江新輪係恢復長江之第一船開出已久迄今因不能通過浦口至今仍未回滬而三北公司之長江輪伏龍號此次亦係第一班復行長江原定於昨午可以到申詎知船由漢口下行將抵浦口時爲直魯軍瞥見即用大砲對之轟擊幸伏龍輪船主等見機即掉轉船身向上流退避得未擊中但已覺非常之險昨日該輪已發電至滬言船在蕪湖方面避停船内之下水客貨及漢口來滬之搭客亦皆被阻在途不能到申 
　　長江搭客困難自中日各輪公司之長江船停行以來滬漢間祗有太古怡和兩家英商輪行駛惟因沿途有砲轟危險故往來須請英艦護送是以兩公司日來均併班同開以便利於軍艦之保衛但兩公司每星期各開兩次而太古船又不售客票僅怡和輪可乘旅客平時每一禮拜有二十四五輪可近旅客乘搭今則减至三輪客多船少票價漲起四倍有餘定購時又非常困難由漢來滬之下水客更須先得公司内之證明票方可上船定位聞今次怡和洋行之隆和輪赴漢僅官房艙票共售現銀六千七百餘元該輪下水客票預計可售一萬餘元較平時包認一千四百元頓加十倍矣 
　　美國軍械到滬各國對長江警備非常注意連日英法美意各國競派軍艦赴漢美國自前日從小吕宋增調五軍艦至滬後昨又命駐滬之巡洋艦煞克孟多號離滬赴漢加派入長江艦隊同時該國海軍部又從本國特撥運大批軍火來滬係指定發給與長江艦隊者此項軍械共有一百八十餘箱内有機槍機砲十架步槍及遠射砲合裝七大箱綫槍四箱迫擊砲一箱此外之一百數十箱均爲海軍應用之軍火若探海燈等等均有昨由某美輪運滬到申後即通知上海美海軍辦事處提取轉發 
　　法兵調防歸國法國由長江調回上海之戍駐期滿海軍一小隊計二十七名由軍官兩人統帶奉命撤歸本國即於今日乘法郵船亞摩遜號啓程回法 
　　英輪修理停開由吳淞外史抵浦海島拖回上海之擱淺英郵船開伐號昨晨進口後搭客貨件均在公和祥碼頭上陸察騐船身則其船頭因衝入礁石業已破裂不堪非加大修則難行駛該輪原定今日往東洋現已臨時停班將船内之運往日本貨及轉至日本之旅客統令一陸改乘他船而開伐號輪即入廠修建 
[嘉翔航路恢復]  
　　自戰事發生以來嘉翔航路因小輪爲聯軍扣作軍用一去無蹤遂致中斷迄已月餘現在蘇局漸定聯軍扣去之嘉順小輪已由革軍在常州放回惟輪中機件損壞甚多現在修理中一時尙不克駛行而嘉翔交通勢須提早恢復爰由嘉定航業公司設法先用搖班接送嘉湖旅客規定自今日起實行其時間（嘉定至南翔）（一）上午五點半（二）八點（三）下午二點（南翔至嘉定）（一）上午十點（二）下午一點五十分（三）五點至嘉定上海間之火車輪船聯票亦定於今日起發售大約五月一號起可以開駛小輪云 
[昨有飛機一架墮浦]  
　　大晚報云今（二十二）日下午本報付印時接訊有飛機一架由天空廻翔十五轉後墮落黄浦江内墮處在楊樹浦瑞鎔廠附近擊沉駁船一艘 
[嚴格之清黨運動]  
　　市黨部上海特别市黨部昨發護字第四號通告各區黨員向全滬民衆宣告主張文云當十三年本黨改組時共産黨黨員以個人資格加入本黨期與本黨同志共同努力於三民主義之工作以謀國民革命之成功乃積久弊生共産份子之加入本黨者如附骨之蛀侵占咕嘬無所不至吸收本黨之青華破壞本黨之革命分化本黨同志之團結甚且公然受第三國際之驅使反對三民主義搗亂北伐後方種種陰謀層見疊出無非欲使本黨之滅亡置中國於第三國際指揮之下如此盜黨禍國豈久受總理三民主義訓練之本黨同志所能復忍是故毅然决然護黨救國之運動全國一致卒以忠實同志之努力反動的跨黨份子已大體肅清國民革命之進行當可活潑無礙殊爲欣慰惟默察本黨革命之方略首在掃除革命之障礙共産份子之破壞本黨固足致本 
 
 

Page 14

 
 
黨之死命而一切帝國主義者及其工具軍閥·政客·貪官·污吏·買辦·洋奴·土豪·劣紳·以及反動的國家主義派亦均爲革命前途根本的障碍若不舉而倒之將何以策革命之成功本黨部有見於此爰於恢復上海黨權之後提出下列之簡明主張宣告我全滬民衆「跨黨分子帝國主義者軍閥·政客·貪客·污吏·買辦·洋奴·土豪·劣紳·國家主義派均爲本黨革命根本的障礙本黨誓以全力一體剷除决不妥協在最近廣大之徵求黨員時更將嚴格審查制止彼輩反革命派之投機活動」上述主張除訓令全市同志努力執行外謹此鄭重通告中國國民黨上海特别市黨部組織部 
　　三區十七分部南京國民政府曁中央執監委員會鈞鑒自清黨運動進行以來所有跨黨分子盡量排除從此青天白日正義益彰凡吾同志莫不慶幸惟各縣舊有土豪劣紳及一切反動派往往於此清黨之時賊我忠良誣以跨黨若不從速處置其結果何堪設想用特上陳即希鑒察並祈通電各縣長從嚴取締不勝盼禱中國國民黨上海特别市第三區第十七分部叩養 
　　雪恥團國民政府中央執監委員會曁各級黨部各團體均鑒竊思我國自民軍起義北伐以來威聲四震國賊披靡不數日而大江以南次第告定雖由人力實得天時今聞政府建都金陵形勢險要無出其左武力進展旣取貫澈主義又得地利况革命紀律嚴明興師所至秋毫無犯隨處歡迎有民相助更得人和革命當此造局優勝全佔正吾人自由解放之時機尙望全黨諸同志勿存岐視鞏固黨基本此結合精神一致努力掃除封建及反動派俾實現其正民主政治統一中原而後從事對外交涉無不勝利民族獨立於此時矣謹此宣言伏乞垂鑒國民幸甚革命前途幸甚上海雪恥團叩四月二十一日 
[閩省黨部代表招待新聞界]  
　　福建省黨部代表林壽昌各界護黨擁蔣大會代表林堯階昨晚下午六時假南京路東亞酒樓宴請新聞界報告該省黨部及各界護黨擁蔣大會之情形並此次清黨運動打倒纂竊黨權之共派秉承總理三民主義救省救國希滬上新聞界諸君指導促成三民主義實現完成革命工作旣復舉杯敬酒至九時許賓主盡歡而散 
[工會統一會援助工友]  
　　請勿開除工友上海工會組織統一委員會昨爲援助無故開除工人起見分函本埠各工廠廠主請其注意略謂本會爲代表上海工人本身利益之集團責在保障工人利益解除工人痛苦并力謀增進工人經濟政治社會之地位現據本埠工友紛紛來會報告竟有無故被廠家廢約及開除壓迫情事殊屬不合除根據中國國民黨政綱與本會職員查明儘量援助工友外用特警告務請注意 
　　請釋被拘工友上海工會組織統一委員會昨致二十六軍司令部函云敬啓者兹據外作漆匠工會函稱本月十九日由於二十六軍誤會抄去會内文件器皿捕去工友陳阿生·曾金發·二名並稱在敝會登記後即依法組織工會以三民主義爲依歸會内全體工友均係安善份子確無共産及其他非法行爲函請設法援助前來查該會早由敝會審查登記爲特函請貴部可否釋放請煩查明見復爲荷 
[國民黨消息]  
　　市黨部中國國民黨上海特别市黨部審查委員會於日下午二時在該市黨部二樓開第一次全體會議到冷欣·吳開先·隴體段·黄生茂·鄧嘉縉·范漁人·鄧通偉·湯德銘·凌其翰·楊守中·凌夢痕等十一人公推冷欣主席讀總理遺囑畢由各委員報告接收各區黨部情形議决各案分列於下（一）對於跨黨份子除重要者查實檢舉外其餘盲從青年宜設法勸化俾免大興黨獄（二）各區黨部審查委員會檢舉告發經本黨部復查後再交總司令執行（四）指導員人中如有可疑之謠言發生由各指導員互相監視（五）各區分部雖曾發表宣言仍不可以此爲標準（六）關於經濟問題電寗催詢（七）如有劣紳土豪入黨部者可用書面報告本部組織部議决辦法二（A）未入者拒絕已入者由組織部解决吳秘書提議關於跨黨份子之辦法（一）最要者搜捕（二）次要者咨照其職業機關（三）盲從者設法訓練通過凌夢痕提議審查範圍不僅限跨黨分子對於國家主義派亦須特别注意通過湯德銘提議西山會議派下級黨部應如何處置主席謂應聲明脫離西山會議派方可加入級又議决原則五條（一）跨黨分子（二）投機份子（三）國家主義派（四）土豪劣紳以上驅逐（五）西山會派審查最後議决撰擬公告一通發各報刋佈附該會公佈書於后本審查委員會奉指導員改組委員會聯席會議會議成立責在審查反動份子報告本市黨部依法嚴懲兹將本會第一次會議重要决議摘録公佈如左（一）投機份子·國家主義派·政客·貪客污吏·買辦洋奴·土豪劣紳·在此徵求時一概不准入黨如敢嘗試一經查出定予嚴懲不貸（二）已經入黨之跨黨份子及前條所列反動份子各界民衆儘可搜集證據負責簽名書明告發人之住址向本會備函告發以便調查嚴辦惟本會此種辦法純爲肅清黨内不良份子顧全革命利益起見如有挾嫌誣告設詞陷害者一經查實以反坐論中華民國十六年四月二十三日公佈 
　　一區黨部國民黨上海特别市第一區黨部於昨日下午二時召集各區分部聯席會議到第一·三·四·九·十·十四·十七·二十一·二十五·二十六·二十八·三十一·三十二·三十四·等十二個區分部二十餘人指導員管際安主席周頌勳紀録（一）恭讀遺囑（二）報告本屆會議係繼續上次會議並表示護黨救國解釋清黨運動意義（三）請各區分部報告現狀經主席表示决定進行各案如下（甲）救國護黨工作除三·四·九·十·十四·三十二·等六分部已有切實表示外其餘各區分部應即一致表示（乙）各區分部召集黨員大會應於會期三日前塡具通知書分送市區兩黨部以便派員指導（丙）各區分部負責人員請於三日内來部接治如逾限不行報到可見該分部無人主持爲維持黨務計只得由區黨部定期逕行召集各該區分部黨員大會議畢散會兹録該區黨部護黨通電如下（銜略）本黨革命工作着着勝利江南奠定奄有長江惟關燕尙未肅清猶須努力奮鬭乃吾武裝同志方在繼續前進之際忽有共産份子潛謀搗亂於後幸吾蔣總司令矢由黨國毅然處置禍患方能消滅於無形我忠實同志自當遵從三民主義一致奮鬭本中央監委會青電主張實行清黨運動以求澈底之維護救國護黨惟斯是賴本黨幸甚中國幸甚中國國民黨上海特别市第一區黨部叩養 
　　江灣一分部江灣區第一分部前晚在復旦大學開改組大會公推指導員陳海波主席王兆傑記録（一）主席報告開會宗旨（二）市黨部代表冷雋報告接收市黨部意義與經過并報告最近政治及黨務（三）通過宣言擁護改組後的市黨部（四）電賀中央黨部國民政府遷都南京（五）宣言擁護上海臨時政治分會（六）組織審查委員會（七）改選結果隴體段鍾行素潘錢基三同志當選爲執行委員王兆傑陳海波二同志當選爲出席區黨部代表云 
　　六區三分部浦東六區黨部第三分部昨通告各黨員云本分部兹訂於本星期（二十四日）上午九時在爛泥渡英美烟廠義務學校校址召集全區分部黨員大會作公開之審查並改組執行委員會務希同志屆時赴會幸勿自行放棄權利而遭跨黨之嫌是所至盼 
　　六區五分部六區五分部四月十九日在浦東南碼頭塘橋鄕立第二小學校開成立大會由六區籌備主任凌夢痕指導（徐允夫代）王一吾主席蘇樹德紀録（一）向先總理遺像及國旗黨旗行三鞠躬禮（二）靜默追悼殉難烈士（三）主席報告本分部成立歷史略云本分部進行組織已有多時只緣前有少數共産份子把持黨務故不願與之合作今幸黨部澄清故同志等繼續努力本分部始克於今日成立云（四）徐代指導員報告並指示一切（五）選舉執行委員當選王一吾爲常務委員馬金坡爲組織委員陸去非爲宣傳委員（六）黨員發表意見並自由討論黨務（甲）組織宣傳隊通過（乙）實行黨化敎育通過（丙）發表宣言通過（七）呼口號擁護蔣總司令剷除共産黨份子贊成遷都南京 
[市黨部接收國民通信社]  
　　上海特别市黨部宣傳部以國民通信社向受中央黨部津貼而爲跨黨分子所把持故已於昨日由該部陳德徵部長特派張靜廬同志前往接收辦理 
[東路指揮部政治部近事紀要]  
　　衛士大隊各隊黨部成立昨日（二十一日）由東路前敵政治部黨務股陳逸雲楊志行往龍華衛士大隊指導成立各隊黨部到會者共一百五十八人開會前由該隊隊附說明選舉手續次由陳逸雲股長講述軍隊特别黨部之系統大意其開會程序如下（一）公推王振朝爲主席二主席報告開會理由（三）向總理遺像行三鞠躬禮（四）恭讀總理遺囑（五）選舉執行委員第二隊執行委員三人蔣志杰·周少琪·簡應福·候補執行委員三人陸紀·張金標·甘得林·第三隊執行委員三人林榮光·黄鼐·馬貴卿·候補執行委員三人徐春甫·王振朝·杜榮洲第四隊執行委員三人盧學英·王子俊·楊候元·候補執行委員李子英·張漢威·祝進標（六）散會 
　　憲兵連連黨部成立前日（二十日）東路前敵憲兵連連黨部開成立會其開會程序（一）公推胡棟臣同志主席（二）恭讀遺囑（三）主席報告理由（四）選出執行委員唐驥王炳泉吳平三人候補執行委員三人蕭伍舒瑞丞雷日新三人（五）唱國民革命歌（六）散會 
　　宣傳隊開設政治訓練班國民革命軍前敵總指揮部政治部於四月九日部務會議議决宣傳隊開設政治訓練班由敎育股担任業經假定第二師範自然科敎室爲講座於二十一日下午七時舉行開學禮宣傳隊隊員全體列席公推代秘書主任張秉輝爲主席林則瑞爲紀録首由主席恭讀總理遺囑並報告開會宗旨略謂宣傳爲本部工作中最重要之事做政治工作之同志必須特别注意因爲軍隊的勝利不是澈底的勝利宣傳乃是最後的勝利近來自混屬本黨的跨黨份子陰謀簒黨賣國之事發覺後業於最短期間將此般反動分子肅清可算本黨不幸中幸事但是現在各界人士恐仍有不明瞭之處負宣傳責任的各位同志應當將共産分子謀害本黨並斷送國家的事實積極向民衆宣傳使了解本黨的三民主義是整個的不能分裂的而救現在中國的危機的亦祗有國民黨的三民主義云繼由社會股長鍾震之演講略謂我們現在處在這樣危疑振憾之秋我們應該振起精神努力去幹使總理的三民主義格外發揚廣大云次馮秘書輯五總務科長翁光輝·調查股長梁愛羣·敎育股長梁麟·黨務股長陳逸雲·編纂股長姚希明·相繼演說均係解釋三民主義報告共産黨之陰謀淋漓痛快大有滅彼朝食之概最後齊唱國民革命歌並高呼口號九時散會 
[學聯會昨開第一次執行委員會]  
　　昨日下午二時上海學生聯合會在市黨部開第一次執行委員會到會代表震旦大學汪龍同濟大學潘孝高賴豐光羣治大學汪傳麟青年會中學田鳴韻南洋醫大劉天福東吳法學院倪徵𪽐倪鴻文政治大學王開基成炳南光華大學王志警上海法大高蔭祖南方大學瞿宗潑復旦大學隴體要第二師範蔡厥孫浦東中學李模清心中學劉錢耕丁伯泉中法工專潘頴昌趙雨亭清心女校朱耀珍周同光隴體要主席開會情形（一）開會（二）讀遺囑（三）主席報告開會宗旨略謂學聯會旣經成立工作甚多急待分配進行故召集第一次執行委員會公同討論議决案件（一）制定各部預算議决制定臨時開辦費以市黨部津貼三百元支配之（二）規定各部辦事細則議决各部儘先繕定由執行委員會審查通過之（三）請求津貼及辦公地點甲津貼案議决由執行委員會派代表二人請求律貼當即推定復旦南方二校擔任乙地點案議决由總務與有房屋空餘學校接洽定奪（四）議决二十四日招待新聞記者（五）增加游藝股議决由代表大會選舉之（六）追認由總務聘請之執行委員會秘書謝輯五君議决通過（七）出版刋物議决出版刋物着交編輯負責籌辦一切（八）組織審查委員會議决光華清心女中政治同濟復旦東吳法科南方等七校擔任（九）青年部請查各校情形議决由審查委員會辦理（十）臨時動議每星期日下午二時開執行委員會常會四時散會 
[各地方機關調查會四次會議]  
　　昨日下午二時各地方機關調查會開第四次會到會者蔣百器·朱貢三·湯濟滄·張心撫諸君虞洽卿赴寗缺席陳笏青祁善卿紀録由蔣百器主席恭讀總理遺囑全體肅立議决案件甚多如公推助理員分往實地調查各有討論並公推朱貢三調查浚浦局及揚子江水利委員會等並函致各該機關查照 
[上海地審廳長已委定]  
　　上海地方審判廳自前廳長沈錫慶離職後由特别市黨部推出黨員鄭毓秀女士暫時維持兹以江蘇高等審判廳廳長由總司令部委任張君度後對於各地方廳均已擇員接充藉資整頓現聞上海地方審判廳廳長已派王君幹充任王氏廣東籍歷任山西直隸等省高等審檢職務及各地方廳長經騐宏富頗著政聲云 
[總商會爲濟民券復漢堡領署函]  
　　總商會函交涉署查禁借名歛錢之濟民券已誌二十日本報兹悉該會昨因此案特復我國駐漢堡總領事館一函請其轉告德人勿予取信文曰接准大函以德人近來紛紛持鄂大申莊所發之濟民券來館查詢請代爲查明見復等因查該濟民券滬埠從未知有此項發行機關其所列贊成團體及贊成人姓名亦素所未識無非藉遠道見聞所不及以遂其騙錢之計所繪慘狀圖竟有土匪姦淫食親生子女等狀不惜玷辱國體其居心殊不堪問准函前因除遵囑函請交涉公署轉行查禁外相應函請查照并希轉告德人勿予取信免受其欺云云 
[包工頭張榮根被槍擊身死]  
　　滬西周家橋一帶工廠林立兹有當地流氓喬阿連·大毛弟·小毛弟·等十餘人自備手槍假名組織工會脅迫工人入會詎有申新紗廠打包工頭張榮根（無錫人現年四十餘歲）因反對該會致被該流氓等於昨（二十二）晨七時餘擁至張所開之小茶館内將張拖出連開四槍擊中張之太陽穴等處登時倒地斃命其時適有二十六軍諜報處長徐嵩岳率同諜報員兩人巡查工潮經過因聞槍聲前往查拿奈該處地較荒野徐處長與諜報員等奮勇追捕卒被兎脫現已據情呈報周軍長通令軍警各機關一體跴緝兇犯法辦以靖地方 
[閘北火災會請協爭火險賠償]  
　　閘北火災聯合會昨致上寳兩縣閘北商會函云敬啓者此次閘北火災之重被難之多爲歷來所罕見前經推舉代表向貴會陳述一切仰蒙俯允援助實深感佩惟被災户日内有五十三家曾保有火險疊經敝會函請華商保險公會·上海火險公會·要求賠償而華商保險公會藉口兵災意圖卸責殊不知三月二十一夜間源泰里口之火因居户聞槍檢物心慌遺火被焚救火會近在咫尺亦遭波及翌日洽成里之火則因午炊失愼風狂火烈以致延燒經救火會施救方得息滅此當時實在之情形也現查保險之户尙屬少數所保之欵又屬不鉅約計華商各行不過四萬餘兩洋商各行不過六萬餘兩兹將曾保火險之家地點數目開具清册送請台覽務懇貴會鼎力援手並轉函上海總商會一致主張公道分向華商保險公會上海火險公會據理協爭速予賠償並懇救濟被災各户俾免失所毋任感盼如有捐欵請送閘北慈善團合併陳明 
[改組後之職工團體]  
　　華商電氣工會華商電氣公司各部份工人現已公同發起組織華商電氣工會除將籌備經過手續報告上海工會組織之統一委員會後兹悉該會於前晚九時在該公司内開成立大會曾經上海市黨部派指導員薛某蒞場指導一切到者該公司各部份工人等全體對於此次改組團結均一致贊成並當塲簽名旋又經各部份推舉執行委員共十五人計推定查票部份兩人賣票部份兩人司機兩人排車管車等部份各一人工程部份兩人燈務部份車務部份之機匠各兩人稽查部份一人刻已開列各委員名單呈報統一委員會請爲登記 
　　帽業職工會帽業職工會應時世之潮流由南北市店員工友聯合組織以聯絡同業感情協謀職工福利爲宗旨粗具簡章已經宣告成立嗣因手續上略有不合故各項議案迄未履行今由執行委員開會從事改組對於會内一切事宜略加整頓除備函加入上海工會組織統一委員會登記備案外並開具條件十三條向帽業公會提出要求日來正在雙方磋商中 
　　疋頭業職工聯合會上海疋頭業職工聯合會昨午後二時在晝錦里振華堂洋布公所内開籌備會議到籌備委員及同業等百餘人共商進行辦法當議决三案（一）組織案公議分七組當推定常務委員七人積極辦理（二）辦公時間决定上午九時至十一時下午三時至七時（三）登記事公决致函純粹三民主義之上海工會組織統一委員會接洽登記該會係由洋布公所公益會商業會呢絨同益會洋布公會等各團體内各會員及各店號同人等所組織其宗旨純粹爲謀全體同業福利起見如鞏固買賣信用發展貿易聲譽調解勞資糾紛提高經濟學識等一切事宜云云 
　　綢緞業職員公會上海綢緞業職員公會昨開執行委員會當推蔣兆雲君主席先由主席報告會務進行一切畢何佛邨君提議推舉常務委員主持會務經委員推定蔣兆雲何佛邨鄔毓甬陸鴻模方鏡千五君擔任常務委員並議决將擬就之宣言及在上海工會組織統一委員會立案事一併登申新兩報公告尙有緊要進行事宜容二十四日（星期日）召集各店號代表大會議决施行 
　　第一織造廠職工會上海第一織造廠職工會昨發宣言云全體職工秉承三民主義奉行互助精神組織工人團體工會現已成立惟因前曾隸屬於紡織業總工會現因與該會宗旨不合特重行改組正式向上海特别市黨部備案外並向上海工會組織統一委員會登記嗣後倘有專事陰謀之搗亂份子蓄意破壞本會者即爲本工會全體職工之公敵當呈請上海特别市黨部工農部法辦特此鄭重宣言 
　　洋務職工會洋務職工會昨日在法租界八仙橋八仙坊開職工委員會委員出席者六十五名並參加代表華洋服務總工會·汽車工會·歐菜工會·飯店工會·推舉唐君主席報告一切經過情形（一）讀總理遺囑（二）出席者報告（三）各代表演說（四）討論進行計畫（甲）凡洋務業者工友從速前來報名入會嚴密組織預防反動派混入活動起見（乙）本會各委員詳細從新登記並徵求鞏固本會眞正革命的力量呢（丙）本會眞正國民革命在青天白日旗幟之下共同奮鬥謀工農幸福之先鋒云云 
　　藥業友誼會上海藥業友誼會於昨日下午二時在會所召集各店代表大會到二百餘人公推柳虞卿主席黄智三紀録首由主席報告開會宗旨及恢復會務之經過情形經衆議决進行辦法（一）對店主謀勞資合作從前所議條件概生效力尙有未解决者另行雙方推舉代表磋商務求和平公正（二）推舉葉瑞齋出席工會組織統一委員會請其派員指導進行（三）討論中藥業職員聯合會事經各代表聲明並不參加但店主方面亦不承認顯係破壞份子所爲一致否認（四）議决請吳凱聲律師爲法律顧問尙慕姜爲名譽會董童理璋爲會務顧問（五）主席報告各會員登記情形遂散會 
　　藥業職員聯合會本埠藥業飲片職工會自被搗毁以來本埠胡慶餘堂·明壽堂·蘇存德堂·等大藥店職工各推派代表組織代表大會以便繼續團結恢復舊觀迭經會議結果改稱上海藥業職員聯合會仍行信奉三民主義以謀同人等之利益昨日下午二時該會召集機要會議討論進行事宜當議决（一）設立秘書處辦理經常會務（二）由組織部整頓下部組織（三）由宣傳部繼續出版半月刋（四）派定各部職員（五）通過預算表（六）發表宣言否認藥業友誼會（七）發告全體同人書勿爲所惑議畢散會 
[共進會消息]  
　　共進會自籌備以來報名者日見踴躍各處來信請設立分會者居多該會均以大會未曾成立分會未便設立一一答復昨日該會獲一離奇之函具名江蘇青年鐡血調和救國團内云共進會受某某百萬金錢組織斯會還求切實答復等語惟函末並無地址該會當局以開辦迄今所有經費均係一二私人籌墊並未受何方分文津貼旋經大衆討論謂無答復之必要甚望該團派員到會面詢云 
[滬北工巡局改訂車照章程]  
　　江蘇淞滬警察廳訓令云案准滬北工巡捐局公函内聞案查敝局定章每月份應將大小貨車及人力車並飛星人力車各種車照預備函送貴廳發交各區署隨時查察歷屆辦理在案查敝局前曾於本年四月十四日發有佈告限於一星期内來局領照逾期即當罰補兹屆查照日期相應檢濟各種樣張函送貴廳請煩查照迅賜轉飭各區署隨時協助查察再敝局發出各種車照往往行經南市不准通過並請貴廳分令各區署嗣後對於已領敝局執照之各種車輛一律准其通行勿再留難實紉公誼等因准此除分行外合行令仰該局署所即便一體查照辦理此令 
[上寳捲菸稅徵收再展限三日]  
　　上寳捲菸特稅局昨發第五號布告云爲布告展限事查各菸商繳納認稅限期前經通告截至本月二十一日爲止逾期查出以漏稅論罰乃查近數日來踴躍認稅者固不乏人而觀望不前者仍居多數兹從寬再展限三天凡尙未來局繳納認稅各菸商務於限内一律趕繳清楚如再玩延本局長爲維持稅收起見惟有行使按户查抄手續從嚴論罰以示懲儆切切此布 
[三區警署消息]  
　　招考警察揭曉浦東三區警署長招考警察情形曾誌昨報兹悉該署王署長昨將考取新警姓名六十六名榜示通告並着即日來署領取保單以便恢復崗位 
　　聯席會議情形王署長於昨日上午十一時柬邀當地紳商各界領袖及保衛團長各分駐所署員等假浦東醫院後埭會客廳開聯席會議到市總董劉頡雲·圖董沈杏苑·孫魯芹·保衛團隊長吳柳生·六區黨部張仁春·商界張載伯·蔡熾文·一二三分駐所署員黄崇恩·王錫恩·周志先·等二十餘人當由王署長發表意見略謂此次奉廳長命令來浦東恢復崗警極宜與各界聯絡參酌地方情形實行工作革除積弊爲民衆謀幸福對於從前不良警察已分别淘汰另行考選等情繼由張載伯·吳柳生·等相繼發表意見其議决事項如下（一）組織軍警團聯合會以免隔膜（二）以後補充警察由紳商保荐考試録用以防反動份子混入（三）渡船載客按照成案大船裝二十人小船十五人警察乘船亦照渡客人數計算不得多載（四）划船只准載客六人日間每人收渡資銅元四枚晚間收銅元六枚不得額外需索 
[官契暫行救濟辦法]  
　　上海縣官契總發行所主任張啓沃因官契用罄各市鄕分發行所紛請給領無法應付曾於日前具函縣公署請示辦法兹奉縣公署第三十一號指令内開來牘閱悉縣屬投稅之官契向有草契粘連凡領用官契之户無一不先領草契現因官契尙未頒發暫定臨時辦法應將所發草契另行編號登記報縣備查對於草契成立而官契未頒者按照草契登記之號次查明草契成立之準確號數一律於領用官契後彚齊投號仰即遵照並函告各市鄕公所知照此令等因該所張主任奉令後當即分函各市鄕官契分發行所知照矣 
[商民協會消息]  
　　南市上海南市商民協會昨致各業執行委員公函云逕啓者本會根據四月十九號代表大會議决限四月三十號爲籌備截止之期定於五月五號開成立選舉大會時期急迫即須辦理進行手續事宜兹定於陽曆二十四號（即陰曆二十三日）午後二時開執行委員緊急會議爲此具函伏乞屆期撥冗降臨萬勿缺席是爲至禱云云 
　　特别市第四區上海特别市商民協會第四區區會於前晚（二十一）由南京路·山東路·浙江路·福建路·漢口路·西藏路·九江路·湖北海口路·河南路·滬西四路·山西路·等商界聯合會代表舉行聯席會議討論組織第四區商民協會當推虞仲咸·蔣夢芸·程蘭亭·沈承甫·鄔培因·王子炎·陳韻笙·錢龍章·陶樂勤·王吉甫·胡鳳翔·許雲輝·王延松·楊湧潤·等爲發起籌備委員並議决通知各馬路商民協會分會及各職業團體商民協會分會加入及派代表共同籌備第四區區域規定東至黄浦灘南至愛多亞路西至靜安寺北至蘇州路在此界内各職業團體及商民恊會分會均可加入該籌備處地址暫假南京路六十一號上海各路商界總聯合會内並聞於明日下午三時開第二次籌備會 
　　杭綢業本埠杭綢業商民恊會昨在國貨維持會開成立大會到會會員二百餘人公推駱清華爲主席報告開會宗旨及經過情形通過會章會員張鴻蓀程靜波均有演說希望一致團結平等互助當經選定駱清華·邵懋章·張鴻蓀·程靜波·沈濟思·顔葆榮·陳鏡蓉·張子泉·費達卿·余少午·陸子裘·李文治·沈琴書·陸鑑章·温鼎甫等十五人爲執行委員陳鳳梧·何硯齊·陳耀宗·俞光稅·桂春甫等五人爲紀律裁判委員定期召集委員會進行會務并勸告未入會同人一致參加八時散會 
　　針織業本埠泗涇路針織業商民協會分會昨開臨時執行委員會到委員十餘人葛勝如主席徵求會員問題由鄭海若提議分組徵募公决分作二十隊推余穉敬爲總隊長定下星期一舉行徵求隊長會議討論進行辦法 
　　履業上海南北市履業商民協會於昨日午後二時在履業公所開第一次籌備會議到同業代表二百餘人公推徐畏三爲臨時主席（一）振鈴開會（二）恭讀遺囑（三）向國旗及總理遺像前行三鞠躬禮（四）由主席報告組織商民協會之必要（五）推定籌備委員九人（六）討論工友加薪問題分爲（甲）細線工資照原有工資增加二成（乙）夥友及大小翻工友因各店主意見不一未能當場取决即日通告各同業徵求應否增加意見俟第二次籌備會時再行提出討論取决辦法（七）議定於古曆三月二十五日開籌備委員會討論一切 
[南京路商聯會之聲明]  
　　證明蔣夢芸無反動行爲 
　　東南通信社云特别市黨部組織部昨因有人告發南京路商界聯合會副會長蔣夢芸有反動行爲特通告各級黨部拒絕入黨昨日南京路商界聯合會因蔣君在滬服務多年對於公益素極熱心平日并無反革命行動恐係有人挾嫌誣告特代爲呈請市黨部證期並登報公告云「今日閱報載上海特别市黨部組織部通告内有蔣夢芸所爲反革命行爲擢髮雖數等云云查蔣君現爲本會副會長平日服務社會素無反革命行爲實爲同人所深知除呈報市黨部組織部請再查究事實重加審查外用敢負責聲明以昭公道」云 
[被盜槍傷之婦人醫治無效身死]  
　　本月二十號夜七點半鐘有盜匪五名侵入東楊樹浦路一千三百五十七號門牌某雜貨店内三盜各出手槍恐嚇聲張當被刦去銅元十餘千臨逃時並將店主婦周高氏開放槍兩響一彈擊中該婦前胸受傷倒地事後由該店主周和尙投報楊樹浦捕房派探往將傷婦車送仁濟醫院醫治無效身死復將屍體舁人斐倫路騐尸所昨午二時禀由臨時法院俞推事會同美副領事蒞所騐明屍體升座公位即據周和尙禀明被刦情形並稱死者係我弟媳要求緝兇伸雪云云俞君核供諭曰騐得已死周高氏委係生前被盗開槍中彈身死着其夫周和鳴具結領屍棺殮並飭捕房嚴緝兇盜到案懲辦 
　　尙有本埠新聞轉入後頁 
 
 

Page 15

 
 
本埠新聞二 
[房客减租運動昨訊]  
　　房客减租總會上海房客減租總聯合會本定於星期日開成立大會兹因内部章程尙須修改及佈置各項重要設施諸多不及一俟手續完全再行擇期開成立大會云 
　　閘北房聯總會上海閘北房客聯合會總會臨時執行委員樂詩農·程祝辰·顧伯華·王奮·張四維·蔡光謨·李國華·卓國祥·汪沛貞等昨呈東路總指揮政治部曁上海臨時政治分會委員云呈爲實踐民生主義呼籲減輕房租合組總會擬具簡章懇請備案以便安居而蘇民困事竊查滬上房東泰半爲富不仁屢以壓迫手段施諸民衆迭次發生加租稍有不遂非强逼勒遷即築笆翻造爲恫嚇居民受累無窮當民國十年以來始有房客聯合會之組織羣起請求官廳制止無如處於齊盧軍閥專政時代財閥附和之秋雖有公理亦莫能伸雖有良言亦莫能達吞聲忍氣已歷有年今幸國民革命軍旌旄蒞滬掃除惡氣同隸於青天白日旗幟之下凡有不平等之待遇亟應袪除俾登袵席滬地人民苦居住之不平等不自由達於極點形同鴿籠式區區一間之屋竟住五六家之多其因租貴不得不爾甚至一擱樓之微每月亦須納租金三四元屋小如舟門不容膝苦力之輩傴僂而進匍匐而出不特進退侷促即伸縮亦難自如且隆冬易遭火患炎夏如處火坑其灶厠相連寢饋難安暑天露宿由是而起因之疾病叢生癘疫驟發身處其間無異桎梏之罪囚似此情形按之民生原素不亦適得其反乎况閘北連遭兵禍已即不邀免租亦當酌量減租本總會由閘北各路各里房客聯合會共同組織已於四月四日成立並受其委託擬貫澈民生主義要求减輕擔負爲公衆之呼籲謀居住之安寗使雙方妥協免賓主之相持故遵照先總理三民主義而行絕不假公濟私藉團體以干政誓守此旨聯盡國民一份子之心力想我先總理在天之靈當蒙呵護所有成立經過緣由理合擬具簡章及宣言書呈請察核並祈俯賜准予備案俾有遵循實爲公便 
　　南區南區昨爲籌備房客聯合會北自萬豫碼頭南至高昌廟東至黄浦灘西至中華路所有各路房客昨假浦東公所開籌備會到者三十餘人公推籌備員籌備一切僉謂上海南區界内屢經兵燹商業凋敝不得不力求儉樸除衣食兩端自主節縮外惟房租一項權在房東手内若不聯合各房客要求核减有岌岌不可終日之勢乃有减租運動會總聯合會發來簡章及减租等傳單囑爲籌備聯合各房客以便一致促使對方覺悟以蘇商困而解民艱經主席王濟川說明宗旨李頌夫報告經過情形即席公推胡震·龔炳生·徵求高昌廟會員趙挺生·黄宗善·王潤之·陳耀廷·朱錫麟·徵求滬軍營平安街三角街會員徐關雄·湯震·喬楚樓·徵求董家渡萬豫碼頭會員馮寳山·郭紹伊·徵求多稼里順德里會員黄敬安·沈雲溪·錢笛漁·徵求南會館蘆蓆街會員高小康·周慕時·徵求賴義渡利川碼頭永平里等會員徐錦林·馬驥良·徵求小南門中華路會員顧愼齋·張蔭椿·顧順山·徵求南倉街會員朱和賡·徐紹賡·徵求永順碼頭護守里一帶會員外並推定交際文牘財務等科願各積極進行以期成立一致贊同比散會已十一時矣 
　　南碼頭减租分會上海房客减租總聯合會浦東區南碼頭分會業已派員組織所有該會附近之六里橋白蓮涇周家渡等處商民房客紛紛加入者數達五六百家之衆聞不日將召集成立大會云 
　　東北城東北城房客减租分會前日假煤炭公所開選舉委員大會簽到入會房客千餘名公推徐子均爲主席當報告開會宗旨後報告籌辦經過情况繼由陳天生演說次由主席報告請衆公同推定執行委員當分方浜路史修讚·馮秋心·董國華·徐子均·余紹舜等福佑路朱柏如·林景雲·陳榮卿·張家路·王政卿·障川路陳蓮芳·程蓮蓀·丁愼卿·老北門穿心街王文標·吳達三·天官坊福佑里余長賡·潘芝芳·沈炳榮·並聞該會鄭重聲明入會者概不收費倘自願熱心贊助該會經費者可逕送會内另有正式收條以免混弊最後並開臨時委員會討論一切進行事務散會時已鐘鳴五下矣 
　　鴻慶坊鴻慶坊房客聯合會昨開委員會議到委員十餘人陸柏青主席羅澤民紀録第一案通過加入閘北房客聯合總會推交際委員梁蔭佳·總務委員陸柏青·爲特派出席總會代表繼議决對總會提案（一）繳付房租以元爲單位廢除銀兩付租（二）警捐照付（三）免除小租雜費（四）撤退駐華界奥迪安戲園屋頂日兵（五）請願公安局派警入駐坊内（六）廢除垃圾捐繼通過致房東鄭伯炤君公函一件最後議决四月二十四號下午四時假座廣東街北首國民黨五區第二分部即前非利飯店内大講堂舉行全體大會藉以報告進行狀况聞該會已擬定詳細章程及宣言書等刻已付印不日宣佈委員會内部組織如下總務委員陸柏青·孫錦浩·張禩彤·交際委員梁蔭佳·盧禮芳·文牘委員鄭懦夫·羅澤民·經濟委員梁惠喬·鍾澧泉·曾伯朗·盧熖樂·常務委員彭泮初·蘇仲鈞 
[巡捕開槍捉盜誤中賭徒身死]  
　　昨日午前一時零五分滬西勞勃生路英華里二弄三千二百七十二號門牌譚雲和家被竊賊撬開門窗潛入圖竊爲譚覺察大呼有盜賊驚而逃譚亦追出適普陀路捕房一千八百七十五號華捕與九十號西捕巡至該處聞警入弄譚告以盜刦捕遂分頭搜索值該里第八弄内有賭徒六七名走出捕恐係盜喝令停步各賭徒以爲捉徒反身而奔該華捕遂開放手槍一槍擊中賭徒某甲胸部頓時倒地身死並拘獲賭犯王恒生·張榮貴等三名帶入捕房一面將屍舁赴虹口斐倫路殮屍所當日午後三時半禀由臨時法院委派俞推事蒞所與美領騐明屍體升座公位向該華捕質訊一過下諭云騐得已死無名男子委係生前被槍彈擊斃查無家屬着地保領葬並由捕房拍照以便其家屬領取賭犯王恒生張樂貴等三人善捕房查其有無犯案再核 
[洋布船被刦傷人]  
　　祥隆布號屢凌二周船載洋布一百五十件開往松江交卸並派友周雲生及司務一人押船而去前日駛至南黄浦長十八里地方忽來盜船兩艘擱住搶刦將凌及周身上之洋二百餘元刦去並將洋布搬刦十餘件值一千餘元當時凌與抗拒被盜用刀戳傷頭部當即戳斃昨日凌船退回上海凌由家屬備棺收殮 
[南市刦案四起]  
　　（一）前晚（即二十一）九時餘高昌廟西栅口内永祥泰烟紙店忽來盜匪三人兩盜執刀一盜執手槍刦去大洋十四元小洋五十六角銅元六十五千該店主張志龍因上前拘捕致被刀傷眼部張供盜匪携贓去後投報該管警察派出所由巡官馬文達率警追捕盜已無踪（二）前晚十時餘西門外大新街口恒豐盛酒店忽來盜匪四人以飲酒爲由飲至夜深人靜將門關閉闖入店堂袖出槍械刦去大洋五十餘元携贓而逸當由該店主投報二區警署請緝（三）南市裏馬路關橋南首南通裕槽坊前日晚間八時許賬臺上正在結賬突有盜匪三名各執手槍一盜在門口把風兩盜入店堂搶刦出示手槍嚇禁聲張將賬臺上之銀洋三十七元及小洋三四十角一併刦去盜正欲入内搶刦幸有鄰居得悉嗚吹警笛盜即飛奔向北逃逸乃保衛團梭巡經過得悉追緝盜已去遠當由該坊開單報請一區警署及保衛團部請緝（四）大東門内江夏里三號門牌葉連山家中於昨晨七時突來北方口音之盜匪五名各執盒子砲手槍打門入内嚇禁聲揚翻箱倒篋滿屋搜索並將三房客甲乙兩姓一併搶刦共計失贓包裹一個現洋二百元皮箱一雙（係隔日由寗波親戚處寄來）共值千餘元該盜竟敢在屋内搜刦一小時即開槍示威而逸事後經由事主報請鄰近保衛團及淞滬一區二分署請爲查緝俟第一支隊並警署派隊往捕各盜已去如黄鶴矣 
[大通路前晚之刦案]  
　　前晚八時大通路新康里一千一百五十八號門牌徐阿壽家被盜匪三名侵入袖出手槍嚇禁聲張搶刦金戒三只金挖耳一只金圈一副鈔票四十元而逸嗣由事主投該管新閘捕房報請查緝 
[淞口海盜擄刦四魚船]  
　　吳淞三夾水外數十里元元沙洋面近有盜船一艘盜匪二十餘名掠刦出口氷鮮魚船邱蘭蓀·虞廷泉·邱阿友·董才生·周林根·等五艘當時因周姓魚船上空無財物故被脫逃於昨來淞報告經報稅行設法援救被刦四魚船據周姓云該海盜中有盜首金某年祇二十餘頗有軍事學識故不准其所屬盜衆傷人生命惟被刦之四魚船共計現洋五百餘元外船貨尙爲扣留而盜衆所駕者亦係擄刦金生利之黄豆船故船上有黄豆頗多 
[何嘉禄靈櫬來滬]  
　　國民革命軍獨立第十六師長何嘉禄此次隨白總指揮身先士卒於洙涇一役中彈陣亡聞其靈櫬已於日前由嘉運滬暫厝某會館本埠與何氏有舊親友以何氏爲黨國犧牲奮勇之忱功不可没擬訂於古曆四月初十爲何氏追悼奠祭云 
[上海新西區農民協會宣言]  
　　上海新西區農民協會爲適應潮流之步驟發揮國民革命之眞精神依着三民主義之原則組織有系統之農民恊會貫澈農民思想改善農民生活發闡農民應盡之義務及應享之權利以冀符農民協會之眞旨以故聯絡各鄕村農民締結團體即爲農民設呼籲機關又即爲農民謀以前切身未解决諸題謀眞正幸福及閭閻安寗起見不得不結團體以資聯絡而利進行本區農民等因斯組織村農民恊會諸同志籌設是會經過許多手續並宣傳開過三次籌備會始克於四月三日方告正式成立到會會員一千餘人計二十二鄕村農民恊會出席代表六十六人（一）開會公推臨時主席張良燮報告開會宗旨恭讀遺囑（二）孫振同演說三民主義及農民切身利害諸題（三）潘榮庭報告籌備經過情形與各機關接洽事宜（四）張民德說明組織大綱（五）討論各鄕村代表提議糞車苛稅廢除銅牌捐事及取締游民成羣結隊竊菜砍樹毁壞農民工作事（六）市郊農民恊會代表沈若虚王文彬演說（七）當場村代表六十六人選出區執行委員十一人（八）執行委員用記名法票選常務孫振同·組織張良燮·文牘張民德·幹事潘榮庭·張玉言·曹佐臣·張惠春·沈伯祥·朱鶴祥·顧書亭·陸紹鋆·（九）通過臨時草章數則每星期開會二次（十）散會地址龍華路江境廟 
[新任吳縣地廳長赴任視事]  
　　新任吳縣地方廳廳長徐景新氏江寗人日本法學士曾任哈爾濱法官等職頗具名望已於昨日由滬赴吳視事云 
[賀潘公展任政務委員電]  
　　中央政治會上海分會潘同志公展鈞鑒頃悉我公榮任政治委員宏才丕展令豐聿彰黨國前途實深利賴特此奉賀余天希·陳容非·黄祖貽·曹省三·包醒獨·邵嵩生·童迪華·養 
[松江旅滬同志會之發起]  
　　松江旅滬同志朱堯銘·蔡厥孫·應頌華·魏源·陸光杰等鑒於松江旅滬各界同志尙少正當之組織以致對外難於發表意見對内無以聯絡鄕誼特發起組織松江旅滬同志會以擁護中國國民黨聯絡鄕誼並謀本鄕之改進與建設爲宗旨聞凡松江旅滬各界人士能確實服從三民主義及擁護蔣總司令者不論曾否人黨皆得向小西門第二師範附屬小學校内朱君接洽入會云 
[上海杭州絲織工會等三團體電賀遷都]  
　　南京蔣總司令鈞鑒首都遷寗繼總理遺志願民衆輿情凡我國民曷勝慶祝特陳芻意謹表葵忱杭州絲織工會國民恊會三門灣自治農墾會叩皓 
[東吳法學院學生會改組]  
　　東吳法學院（即東吳法科）學生會已於前日改組成立兹將該校新職員探記如下總務主任傅文楷·祝修爵交際主任倪徵𪽐·倪鴻文文書主任田鶴鳴·林振鏞·糾察主任鄂森·鄒王·主席團祝修爵·傅文楷·田鶴鳴·又該校已加入上海改組後之新學聯會並被選學聯會宣傳主任云 
[旅行雜誌出牌有期]  
　　上海銀行旅行部爲發展旅行業務增加旅人興趣起見近有旅行雜誌之刋行每三月出版一期用最上等銅版紙精印其第一期春季號業已付印内容外觀均極精美封面爲三色銅圖願和園之長邸文字方面有陳光甫之發刋詞朱成章之旅行部緣起莊鑄九之旅行部利益問題等其餘以小說爲多如漱六山房主人·周瘦鵑·程小青·趙君豪·等均有作品書中並插入國内外風景以及西湖蘇州等地名勝多幅均用兩色精印該誌原定上月出版嗣以印刷所罷工故展至本月月底出版 
[漫畫會舉行第二次聚餐會]  
　　漫畫會自去冬成立以來各會員努力創作異常興奮本擬於清明節開一展覽會供外界參觀後以時局之故未能成爲事實各會員昨（二十一日）特齊集於消間到墅舉行第二次聚餐會以資討論各節計到會者有丁悚·張光宇·張振宇·王敦慶·季小汲·胡旭光·黄文農·葉淺予·魯少飛·等九人討論結果决將展覽會移至端午節舉行 
[黃仲翔由漢抵滬赴寗]  
　　漢口血花劇社爲黃埔軍校宣傳黨義之一化裝宣傳機關常隨軍宣傳黨軍收回武漢後該社即設一駐漢辦事處以作廣大之宣傳成立以來頗受鄂省民衆之歡迎不料於四月十日晚九時被反動分子協同糾察隊百餘人將該社打毁並捕去該社主任陳紹平中央軍人部總務主任黄仲翔·曁學兵團劉伯芳等六人·聞黄君於被捕時途中得機逃去已於昨日抵滬日内即赴寗向蔣校長報告一切情形其除被捕同志尙在武漢公安局覊押中 
[江政卿被委爲保衛團體育場指導員]  
　　國民革命軍路軍前敵總指揮部政治部主任現委任江政卿爲上海保衛國指導員並公共體育場指導員兹聞江奉委後昨已分函滬上各保衛團團部接洽一切 
[環球藥房廉價明日截止]  
　　四馬路大新街西首浙江路口環球藥房紀念廉價聞於明日即須滿期且不再展期故近日往購者更形擁擠蓋其出售藥品多較市上爲廉且九福公司百齡機等滿洋十元尙有珍貴物品附贈云 
[控令遷徙房屋之訊判]  
　　福州路小廣寒照相館主張玉記前將餘屋租與榮楚臣已歷多年兹張欲收回自用命榮出屋遷讓榮以遷徙殊受損失要求從緩張不允延黄宇平律師控由臨時法院於昨日午後開庭經周推事質訊之下諭限被告於五月十五以前出屋遷讓並着原告免去房租兩月訟費各自負擔 
[命案相騐三起]  
　　龍華路小本橋河浜内發現被人謀斃裸體男屍一具經地保報廳相騐已紀昨報兹悉地檢廳黎檢察官帶同沈檢騐員蒞場後即命小工將屍撈起但見該屍手足統被蔴繩捆紥遂即將繩解放騐得該屍年約二十餘歲頸項被勒創痕甚深委係生前被人勒斃塡格拍照判由堂收殮發封厝壇候緝兇究懲又閘北廣肇路通裕路問亦於前日發現被人謀斃男屍一具亦經黎檢察官等蒞塲騐得該屍年約三十餘歲上身赤膊下身僅穿一黑布夾褲赤脚頸項亦有被勒創痕面部並有刀傷二處斷定亦爲被人勒斃遂塡具屍格拍照由堂收殮候查緝兇犯懲辦又邑廟豫園内桂花廳舊址前昨日倒斃男子一名經四舖地甲投報地檢廳委派黎檢察官等蒞場騐得該屍年約三十餘歲身穿洋布棉袍藍布夾褲足着黑洋襪黑鞋頭戴鴨舌頭帽滿身血跡察得血由口中冒出委係因病冒血身死塡格拍照判由堂收殮 
[男孩被塌車碾傷身死相騐]  
　　住居法新租界黄河路新益里内三號門牌寗波人孫小弟之四歲男孩孫新囝於昨日午刻隨其母孫王氏出外泡水燒飯甫出弄口踏下街沿三四步突有裝運煤炭之人力塌車駛來該孩不及避讓致遭撞倒碾傷要害頓時氣絕斃命當由巡捕查見到來抄録號碼將車夫帶入捕房稟明捕頭後派探通知同仁輔元堂飭夫役前往將尸舁送騐尸所旋於下午禀請法公廨聶承審蒞所騐得該孩委係生前被車輛碾傷要害致命即據該孩父母投案請求伸雪聶君諭令備棺收殮聽候補房將車夫解廨訊核 
[汽車在滬覓獲案續聞]  
　　昨報記南京英美烟公司在寗失竊汽車在滬覓獲一則所謂梁馬弁者名梁長吉係第二軍第四師師長張輝瓚之馬弁張師長之子遠渠在本埠光華大學讀書昨晨與梁同至臨時法院聲明汽車當時係屬借用嗣因損壞運滬修理與王阿全·劉阿根·兩人無關云云俞推事諭候下星期一審理張等遂即退去 
[上訴院臨時法院批示判决照録]  
　　上海租界上訴院及臨時法院公布之批示判决照録如下 
　　批示一件蔣蘭亭請指示上訴機關由狀悉仰將理由書提出一俟第三審上訴機關確定即予轉送此批 
　　民庭判决一件美商德和洋行與克老司脫房租涉訟聲請假扣押一案（裁决主文）本案被告所有器具傢伙等件准予假扣押一件瞿頌良與計秋耕等因押欵糾葛一案（判决主文）被告計秋耕應於一個月内償還原告押欵洋二百元利息洋三十六元如延期不償准由原告將受押品聲請拍賣就賣得金清償前項本息如不足仍由計秋耕補償計秋耕無力償還應由保人劉茂生負代爲清償之責本審訴訟費用歸被告計秋耕負提一件飛達公司曹祥生與軋裘因貨欵涉訟費用歸被告負担 
償還原告貨欵洋六十二元三角本審訴訟費用歸被告負担一件通和公司董榮甫與安福慶因房租涉訟一案（判决主文）被告應償還原告房租洋五十八元限令於一個月付清加逾期不償應即出屋遷讓本審訴訟費用歸被告負担一件王式榖與邱少卿因木器糾葛一案（判决主文）被告應償還原告租金洋三十六元並將當去之木器十七件即時贖出交還原告收受如有缺乏應按時價賠償本審訴訟費用歸被告負担一件通和公司與王奎立房租涉訟一案（判决主文）本案應予註銷一件通和公司與張茂林房租涉訟一案（判决主文）本案應予註銷一件平治明洋行與樂昌林因房租涉訟一案（判决主文）被告應償還原告房租洋六十元零三角本審訴訟費用歸被告負担一件通和公司與周阿四因房租涉訟一案（判决主文）被告應償遠原告洋六十元除即時先付三十元外應於半個月内付清本審訴訟費用被告負担一件平治明洋行與王新發租金一案（判决主文）被告應即時償還原告租金洋六十元零三角本審訴訟費用歸被告負担一件平治明洋行與高豐林租金一案（判决主文）被告應即時償還原告租金洋八十元零四角本審訴訟費用歸被告負担（以上四月二十一日） 
來函 
[閔行俞蔣氏來函]  
　　大主筆先生賜鑒竊氏夫俞子熙因家貧如洗無以爲生故於前年投入同鄕人徐亞伯區長處當差旋蒙徐區長派委氏夫爲水警第四隊巡官一家數口得以賴此生活禍緣今年三月二十六日有氏夫素識之同鄕人許寳祥稱奉蔣伯器先生與白總指揮之命收繳水警槍械其時適徐區長離職他往氏夫因不知底細即將辦公處之槍械五十七枝點交與許帶往上海待後察覺則已追悔莫及水警廳長沈公葆義因疑氏夫與許有通同情事業將氏夫發押閔行水警區部勒令氏夫於十日内繳出是項槍械否則就要立予槍斃且不准氏與氏夫相見一面致氏呼救無門兹據蔡君繼堂云及貴報素持公論爲敢不揣冒昧投函求援務懇大主筆先生俯念氏夫久困囹圄氏與氏子漂流異鄕之苦准將上述情形摘登報端俾我諸曁同鄕與許寳祥等看見之後或可爲我設法援救如果氏與氏夫得有再生之日當皆出自大主筆之所賜也氏女流無知如有出言無狀之處尙祈原宥是所至幸敬請著安在押閔行水警巡官俞子熙之妻蔣氏泣叩四月二十二日 
[七寳八區一分部來函]  
　　大主筆先生鈞鑑敝鎭於十七日晚由劣紳李某等雇用流氓搗毁黨部拘禁黨員前日貴報登載誣楊天鐸潘蒼水朱波亮李秀翹爲共産黨員完全與事實不符想係傳聞之誤敝部除與該劣紳正式交涉外合應函達貴報敬請更正不勝感禱七寳八區一分部謹啓四月二十二日 
來件 
[陸規亮調查丁卯松江兵災日記災民表乃職]  
　　四月十六日即陰曆三月十五日得黄君涵之書謂王君一亭囑轉告貴處兵災須由尊處先行調查大概報告到濟生會後該會於急賑需欵數目略有把握俾可隨行復查放賑云云規亮即日約戴牧師仰欽·及汪洋海·金蔭生·二救護員於午刻雇舟向李塔匯進發三時許到李塔匯旋到庫家浜北前等村落歷十餘里返舟調查畢已鐘鳴六下矣按李塔匯被災頗重貧不能自存者約占大多數惟時逾一月各災民大半自行設法借貸勉强彌縫表面上已略有可觀不至顯露十分困苦情形矣所可恨者小茶館中大都擺有賭具賭興甚濃大災之後竟有如此舉動殊屬可歎甚盼當局者嚴加取締焉庶乎其可也十七日即陰曆十六日晨偕戴金汪三君自七時半起從李塔匯·歷南庫·蔣家坎·黄家坎强家浜·南村·張莊·等各村落如該處均曾被兵佔住有二十餘日之久不獨米糧及較貴之物刧掠一空即舊衣破被亦莫不搜括盡淨板門塡架水溝窓格充作燃料所有衣櫉錢櫃櫈脚臺屜無不焚燒殆盡最可惡者張莊之南廟至南村一帶約半里許之田岸直魯軍竟用糙米散舖於地以防雨天之滑澾其暴殄糧食可謂極矣尤可憐者張莊鎭上周寄生之祖鴻堃先生年八十五於去年逝世淹柩於堂而直魯軍竟將棺蓋揭開用槍上刺刀徧戳棺内灰包並以步槍洞擊屍體意者其始以灰包爲銀圓包及知其誤遂遷怒於屍而擊之以槍歟其極可慘者强家浜方姓老嫗於民國十四年冬去世此次直魯軍到彼將棺打開剥去屍衣竪立屍體盜棺之後繼以戲弄忍心害理一至於此吁以窮村貧媪之屍其大殮服飾概可想見矧歷時一年有奇其殮服之壞不問可知而彼軍竟攫衣而去眞可謂兇之窮惡之極也已有非人類所能爲者矣十八日即陰曆十七日歷南村·李家村·石家據·廟浜等處亦皆衣被盡失米糧被刧門窓户闥大半破壞吁可慘也已下午王一亭先生情穆先生家樑等十同志到鄕放賑規亭遂將調查實情詳告穆君等並情汪洋海吳嘉生二君隨同調查放賑按本屆兵災受災頗重承馮夢華王一亭黄涵之等數十位大善士提倡拯救籌有巨欵派有專員其收效必當宏大也（未完） 
公布欄 
[江蘇高等審判廳]  
　　民庭判决朱鵬上與朱銀齋交田抗告一案（裁决主文）抗告駁斥抗告審訴訟費用由抗告人負擔 
　　刑庭判决顧孫放勳因訴李廣出等殺人抗告一案（裁决主文）本件當告駁斥王阿金竊盜許財等罪覆判一案（判决主文）本案初判核准胡海桃等殺人罪覆判一案（判决主文）本案初判核准兹保存張盜覆判一案（裁决主文）本案發回蕭縣知事公署覆審周金福强取財物覆判一案（判决主文）本案初判核准杭桂林殺人罪覆判一案（判决主文）本案初判核准 
　　批示沈關瑞等呈一件爲司法縣職環乞派員來奉由呈悉該縣承審員已派謝上輝前往接充矣仰即知照此批 
[江蘇高等檢察廳]  
　　批示王保春聲明上訴由狀悉對于法院判决之案應向原審聲明姑准將來狀發交該廳核辦此批吳光龍請求停止覊押由狀悉所請暫難照准此批僧脫凡聲請再議由狀悉侯調卷核奪此批尹王氏爲子尹正壽請求釋放由狀及抄件均悉查此案早已判决確定所請應無庸議此批潘朱氏爲夫潘誦楣請求釋放由狀悉查此案早經第三審判决確定所請應無庸議此批 
[上海地方審判廳]  
　　民事判决一件判决許勤甫與陳少卿租屋涉訟一案（主文）被告應將所租方斜路財神殿一百三十一號一百三十二號樓房兩幢交還原告接收並應給付原告房租大洋二百十七元小洋四十二元訟費由被告負擔一件判决張秋江與張金福田産涉訟上訴一案（主文）上訴及附帶上訴均駁斥第二審訴訟費用由兩造各自負擔 
　　批示一件翁文甫爲遺失存摺備案由狀悉准予備案此批一件周隠漁請傳案執行由狀悉候飭傳訊追此批一件周英傑聲明在外理清請領案欵由狀悉應准銷案並准本月二十六日上午九時來廳具領此批一件張賢卿請領銀元由狀悉查此案卷宗正送抗告法院核辦應俟卷宗發回後再予依法估價所請暫毋庸議此批一件丁蓉初聲明限期交欵由狀悉姑准限十日内如數交清毋再違延干咎此批一件錢壽章再請執行由狀悉候續傳訊追此批一件費順桃請嚴予執行由狀悉候續傳訊追此批一件王王氏聲請執行由狀悉候飭吏執行可也此批一件許修請府求給領由狀悉曁此欵未據交案仰候續傳訊追可也此批一件陸祥齋聲請執行由狀悉候飭傳訊追此批一件張連卿請嚴厲執行由狀悉候飭吏執行可也此批 
　　刑庭判决判决趙登科傷害一案（主文）趙登科致人輕微傷害一罪處拘役十五日未决覊押日數以二日抵拘役一日判决關阿金等鴉片一案（主文）關阿金吸食鴉片烟一罪處罰金二十元設館舍供人吸食鴉片烟一罪處拘役三十日併科罰金三十元應執行拘役三十日罰金四十元未决期内覊押日數以二日抵拘役一日罰金如無資力完納以一元折抵一日易以監禁潘啓福吸食鴉片烟一罪處罰金十五元未决期内覊押日數以二日抵罰金一元如無資力完納以一元折抵一日易以監禁王陳氏吸食鴉片烟一罪處罰金十五元未决期内覊押日數以二日抵罰金一元如無資力完納以一元折抵一日易以監禁王金記無罪陸賀林無罪烟具等件没收以上四月二十二日 
 
 

Page 16

 
 
自由談 
[三不得而知] [  成裕]  
　　終人之一生有三不得而知（一）當墮地時四週之情狀不得而知（二）何刻何分何秒人睡不得而知（三）何刻何分何秒方死不得而知 
　　余謂三者之中惟第二最難得知蓋前後二者他人或可知之若第二自己旣不得而知即他人亦無從而知天下之大能者在在俱是其亦有能知正確人睡之時乎 
[姊妹共夫之艶聞] [  慕蓮]  
　　姊妹共夫者爲姊妹一雙自幼各已許人後因夫婿有賢愚之故遂致姊妹二人共嫁一夫此事爲吾友張君所述故亟録之如下 
　　粤東有張姓者以商業起家積資巨萬有二女年逾花信俱皓齒明眸雖脂粉不施自然光艶照人不亞江東雙艶二女自幼已許字富家時長女之夫婚人前年已游學東福次女之未婚夫則浪蕩不覊以賭博爲事復染烟癖居恒一榻烟霞委靡不振而其父母又相繼殂謝因此家業凋零次女知之心中悔怨無比恒蓄無限憤懣之心後姊夫自東瀛歸國與姊結婚姊夫因岳家相隔路遠迎娶不便遂入鰲岳家吉期旣屆張家華堂結綵貴客如雲次女惟聞門外車馬喧聲聒耳繼見姊夫人則青年玉貌神采麗都如玉樹臨風且態度謙恭言辭温婉洵屬少年英俊不覺敬慕之心油然而生反念及己日後將與一頺惰少年結婚且聞良人頺惰之容足以令人發噓以吾麗質竟與一潦倒人爲耦豈非彩鳳隨鴉轉念及此淚如下雨遂入室視姊姊方對鏡新妝笑容可掬妹又觸景生情悲從中來淚已奪眶而出泣謂姊今得嫁乘龍佳客此後燕爾同棲前途幸福無可限量諒不復念妹日後嫁一頺惰子不知淪落至若何景象矣言已倒身姊懷而哭姊笑慰之白妹旣許是人祗可甘心嫁之妹婚雖行爲不良妹日後宜善輔之以成賢婦之名妹曰妹雖藜藿自甘蓬茅不怨但如是良人烏可以同白首姊曰前言已定如米成飯是爲前生註定之事不可違也妹悲恨轉加曰如是吾寗死而不嫁也姊曰然則妹將如何妹曰今吾二人不久即天各一方妹今願死於姊前以免他日去受一番苦辛言已亟取桌上之剪欲自刺咽喉姊急奪前擲於地下而抱之曰妹勿如是輕生吾願與愛妹共效皇英妹始收淚曰若得恩姊如是周旋即是重生父母但無策可玉成耳姊即與妹耳語移時妹頗有喜色是夜吉時將至姊正欲易禮服時忽猝然昏倒口吐白沫聲似羊鳴時新郎久已佇立禮堂祗盼郤扇人同行結婚大禮衆賓客濟濟一堂莫不翹首而待故女父母皇急萬分是時次女忸怩告母曰今姊已得瘋病不能與嬌客成禮當此良辰豈可空過不如以吾代姊爲新人以姊抵吾之缺則善惡各得其宜况吾姊妹二人容貌相似衣履均可易著但能守口如瓶外人决不知也時女父母在皇念中遂將次女盛妝而出與婚成禮送入洞房三日後姊疾亦愈矣以前指天畫地信口謾駡至是已頓止且曰誰人出此李代桃僵之計奪吾良人必不干休女父無奈欲使二女同歸一婿時次婿已知便具狀入縣控訴襟兄佔妻之罪女父亦具狀投入謂次婿能出千金爲合卺之禮立即送女完婚否則祇可任吾女重婚别姓宰即批准限原告三日即須繳出千金如無即可任女父另擇佳婿次婿回家後多方籌措然人皆無肯以金相假者及期女父憑宰將原聘退還後回家即大排筵宴復爲長女與婿結婚由是二女同歸一婿遐邇傳爲美談記者曰次女以未婚夫行爲不良遂不肯爲其婦致使姊夫畫屏射雀一箭雙鵰未知其何能致此艶福彼有妻者變爲無妻皆爲不習善之故也吾願天下青年勿學次女之夫則有情人何患不成眷屬耶 
[鐡血牽絲記] [  王梅癯]  
　　上星期日訪世好鄒棲隠先生於卡德路之致和里旗彩飛揚鉦鼓䀨噪軍牢吆喝聲路人呼男唤女聲嚷成一片而弄口交通立阻良久始得排衆入棲隠門坐旣定余發其慨歎之詞曰今日之日尙以舊鹵簿爲親迎之具陳舊思想深嵌人心將若之何棲隠曰然然此一段姻緣紅絲之牽不牽於繡幕而牽於鐡血子若略其末節而知其結合之艱且苦當必爲兩新人浮一大白且非此陳舊腐敗之家庭抑何待聯黨兩軍假鐡血以牽聯之耶余奇之請畢其說而此一幕之奇情電影乃湧現於棲隠懸河之口居致和里者坤宅也姓伍氏新嫁娘名彩姑自武漢間避地來此甫匝月乾宅卞氏兩家俱大冶縣人彩姑之父遜清之從九品也人至頑固而胸有死書三五卷足以飾其否塞之見解敎彩姑極嚴三從四德爲口頭禪客歲九秋父欲逐母彩姑爲之毁妝膝行號泣於父前水漿不入口者兩日始平父怒先是中秋後一日母有兄之喪携彩姑至省城大智門歸寗父母兼送兄殯母族牛氏亦大冶著姓僑居大智門三世矣執紼之日親朋雲集彩姑淡妝素服體態嫻雅弔客咸屬目以爲青女素娥降臨人世也旋有冰上人來議問名母訪於妗知爲浮薄少年拒不允十日之間求者紛至母採衆論覘相片惟卞郎名秀川者差强人意乃語氷人俟得父同意後進行及母女遄回大冶甫入門父色即不懌謂我名大有汝家安得更爲太有蓋訃聞簽條之筆誤母曰此豈有意爲之耶旋告以卞氏之婚并出示相片且曰女意似亦無他大有曰此何等事女乃自示意旨無怪自由配合之說汜濫於中國立作書絕其請未幾小婢芳蘭以郵信送大有前拆視之變色誓與妻絕迫令大歸妻問故不答彩姑固請曰母罪不明奈何被放因請死大有謂孽由汝作猶呶呶不休耶擲郵信使自閱視彩姑泣曰罪不在母即女亦不任咎倘别有隠情軼出此信範圍之外女死而母去唯父所命請留此以爲息壤也大有始己而意猶不解揚言速爲女擇偶以覘彩姑態度又嚴察郵件之來者幸無他而果有楚氏子來求婚議垂成矣楚氏子喪母不果行時武漢間風鶴已警大有乃欲挈妻女往岳家爲岳母壽母女共止之不聽彩姑泣曰父所不能釋然者女之罪何如耳然此何時度不惟外祖家必避地即夫己氏亦未必守窮城以待斃也大有卒不聽竟束裝至則牛氏盡室已行居守者僅一僕一庖人方將還轅而兩軍已開始接觸是日奔至江干龍王廟避難者已麕集其間喘息未定忽一彈飛來掠彩姑鬢邊而過而第二彈又至父母驚視彩姑仆於地一人焉伏而掩護之聲嘶曰妹爲誰豈伍家彩姑耶我卞秀川也大有亦驚曰鍾建負彼矣命也迨屢瀕於危而達滬上并大冶亦不敢復歸旣至滬更幾經盤詰又得冰雪雙清之鐡證乃有今日之親迎初彩姑六七歲時至外家即遇秀川於里巷兩小無猜恒相嬉笑及卞氏有喪秀川來弔雖於幃堂哭泣中風動幔開得窺素質亦不能細認婚議方開秀川投書略謂繞床青梅之弄忽忽如前日事而大有遂疑其最近必有晤叙彩姑因父怒亦即復一書云不見十年矣苟全吾軀而紓父怒愼勿復以書溷我大有旣見此兩書始渙然冰釋讓鐡血爲牽絲之導綫云 
[紀古玩商謝某] [  天醉]  
　　南京人謝某經商滬上以販售古玩爲業某年以營業不振而致折閱約虧負數千金計所有存貨僅值千餘金决不足以抵償於是爲孤注一擲計於歲闌略事摒擋席捲所有乘海輪赴歐併所有存貨捆載而西旣抵法京巴黎寓某旅館漸以貨出售顧以人地生疏又不精外國語不能得善價而沾同寓有一法國少婦見其貨五色紛披琳琅滿目愛玩不釋請爲之代售謝諾之婦於國中達官貴人豪商鉅賈旣縉紳閥閱之家多所熟識凡婦經售者皆得善價迨貨售罄得數千金獲利甚厚於是回國營運頻年往返資本愈厚營業擴大在巴黎自設一肆據其同業中云今已擁資百萬面團團作當家翁夙逋則早已償清該法婦竟亦從之爲夫婦已生子曾隨至中國在滬時恒寓法租界天主堂街密采里飯店有見之者謂婦尙少艾亦甚美艶謝某已染烟癬尙往來營運不絕云 
[賭食喪生記] [  朱思忠]  
　　上虞西鄕有農民劉念九者以母年念九誕生故名蓋吾虞往往以此令名亦風習使然也性戇直量宏闊每餐非七八巨椀勿飽以故人多以大腹將軍呼之而九不以爲忤且即以爲號焉佃有暇輒與儕輩賭食爲戲余嘗見其賭食饅首百枚頃刻而盡大腹將軍固名不虚傳也客冬佃事告竣儕輩或麕集負暄縱談故事適念九來乃招之坐居無何忽某甲戲謂九曰今日復當賭食矣願否曰有何不願曰今擬以四升糯米爲飯汝須一小時食盡能則當以二羊償否則倍罰不得辭九躍然曰是何難恐此區區尙不足以果我腹請速炊我正餒甚也甲猶豫儕輩復慫恿之甲遂趨家炊以進九即據案大噉未及限時而罄觀者盡瞲而九亦揚揚自得起立曰如何我固不若誑乎請速償我二羊來甲不敢反汗立付之九乃牽羊欵段去詎抵家忽腹漲欲裂氣促面灰吐瀉交作坐臥不寗其妻以爲遇邪焉將醮禳之九具以告妻惋責甚九亦知悔然已無及矣越二小時竟以脹死其妻悲憤之餘擬興問罪之師然卒以咎由自取逆難占勝祗得飲恨吞聲而已噫以心腹爲兒戲致生命於屈傷何其愚憨之至耶吾願世有是舉者其速引以爲前車 
[觀「兒女英雄」後小記] [  陶然]  
　　「兒女英雄」爲友聯公司之新片取兒女英雄傳十三妹大破能仁寺一節爲本事兒女英雄傳一書以此節爲最緊凑友聯公司攝此一節可謂擅於取材者 
　　此片重要之點在能仁寺諸幕雖僅爲描寫寺僧之兇惡其實背景中亦未始非顯出社會之暗無天日也我人觀此片不必拘拘於片面的描寫以能仁寺而譬之一社會則此片含警惕之意焉深矣 
　　機關佈置極玲瓏處處頗見匠心電影於奸攝綺屬佈景之潮流中亦調劑觀衆之良劑也 
　　全片無脫節漏洞如十三妹追踪安公子至能仁寺見寺門前安之馬匹乃悉安在寺中又密窟中發見驢夫之遺骸等幕尤見妙思非無的放失可比 
　　范雪朋飾十三妹曼妙中帶剛强氣頗稱職文逸民飾安公子其表演眞切而沈靜一洗柔媚浮華之習可造材也 
[游藝消息]  
　　名導演汪福慶現與曹元愷張非凡三君合資創辦一大東影片公司攝影塲已於華德路高郎橋東首覓得空地一方佔地頗廣約一星期後即可佈置就緒開始攝片云[  長發其祥室主]  
　　怡紅公子賈寳玉自孔雀電影公司籌備攝製「紅樓夢」以來即從事物色經許久之討論始於前日决定聘用電影小生陳君担任昨日試服古裝之後翩翩風度見者咸差疑爲眞的賈寳玉云[  亞]  
　　大中國影片公司因鑑於觀影者對於西游記歡迎之熱烈特繼續攝製西游記「大閙天宫」由陳秋風導演聞陳君對於是劇之劇情及種種之設備處處加以充分之研究現已攝成十分之三成績斐然可觀云[  培]  
[出版界消息]  
　　談天說地三日刋定於五月一號出版格式新異内容豐富專載名人軼事小史各種逸聞趣談社會黑幕以及其他小件作品通訊處廣西路四百九十六號半云 
[人間地獄（續七十）] [  天笑]  
　　第六十六回痴情宛轉雨洗棠枝别意纏綿風飄柳絮 
　　秋波向蓮孫道夏天我們坐汽車兜風也有好幾回咧你怎麽只記牢這一次蓮孫道這一次我格外記得清因爲你有句說話我牢寘記着秋波道你又瞎熱昏了我那天又說了什麽話呢蓮孫道那天的風果然大晴雲伏在吾兄弟身上你也伏在我身上到了曹家渡車子停下來的時候我指給你看我說晴雲和二少要好得來你看看他們你那時鈎牢我頭頸說我們怎麽樣呢難道我們不要好嗎我們不要只說别人不說自己這不是你說的話嗎秋波坐在蓮孫身上道誰似你「小狗記千年」我是早已忘記的了你旣然記得這話爲什麽現在要走呢蓮孫道我走是没法啊我不是給你說常常要來的呀這時晴雲見他們兩人作密談便自走開蓮孫道晴雲爲人極爲柔和你們姊妹兩人好好兒不要相駡現在那張二少可來叫他嗎秋波道有時還來叫叫蓮孫道記得有一天也好像是夏天吧你也有點兒身體不大好没有出堂唱我到你那裡來你們房間裡許多人都去吹風凉去了我和你談談説説你嫌着電燈光太熱又招了許多蟲來所以只開了一盞緑色的電燈我們正談得起勁恰巧張二少來了他的脚有點兒不便當在扶梯上走上來你喚阿毛阿巧老娘姨一個也没有後來還是你自己出來應酬客人張二少這一帮客人最喜歡尋開心的那時看見你辮子都睏毛了便說阿囡在裡面做啥裡向有客人没有你這裡客堂和房間裡只裝一扇短門又有人向短門裡一張恰巧看見了我說是裡里一個小白臉你們兩個人做什麽你給他們辯也辯不清楚從此以後說到你就牽連到我便做了話柄了當時的情形你還記得嗎秋波道怎麽不記得你現在去提起他做什麽呢蓮孫道現在没有事我們瞎講講從前的事現在想起來好像很有滋味秋波道什主麽滋味呢還是甜呢還是苦蓮孫道要講起來甜也有苦也有酸也有辣也有秋波道如此說來倒是大菜間一雙五味瓶了正說到那裡阿毛過來說道三少肚裡阿餓阿要吃點啥點心 
 
 

Page 17

 
 
　　汽車新聞 
專論 
[中國汽車事業之未來觀] 程志政 
　　汽車之重要夫盡人而知之矣顧其爲用或以載客或以運輸皆利其輕便迅速費用經濟之故以余所知汽車事業之於歐美其發展已成過去至於中國則在方興未艾之秋也何以言之請畢吾說（一）運輸一事據經濟學家言不厭其遠蓋愈遠則費用愈省而時間方面尤彰彰較著譬之汽車與人力車載等重之貨物同行數里之地則所差之時間甚微然擴而使行數百里或數千里則微特人力有不逮即勉而得達相去之時間必可驚人運輸家旣樂迅速而惡遲緩則在幅圓過廣之地自必利賴汽車矣中國幅圓之廣甲於世界南北相距何啻數十萬里異地相求貨物之輸送必繁故汽車於中國實際必有重大之發展此可樂觀者一也 
　　（二）或謂汽車之所載甚微吾人有興辦汽車運輸之心何不移而轉敷鐡道則其迅速不亞汽車而載重且十百倍過之要知舖設鐡道其資本與汽車相較何啻霄壤機車每輛爲價須達數十萬元而鐡軌也列車也綜計非數千萬不爲功至於汽車則於道路略寬之所即可行駛即製專用汽車路亦屬易易今中國國家財政匱乏庫空如洗人民則苛稅頻徵財力日减大宗資本何由籌措非如歐美各邦之可同年而語也則是汽車運輸實爲目前救濟之一法至於對於載重之多寡更不必鰓鰓爲慮即以近製之大號運貨車而論容積正復匪微即不然多備車輛次數增多亦足以救濟此可樂觀者二也 
　　（三）美國汽車之發達可謂至矣然洎乎近歲大有供過於求之勢美國人之非不衆也地非不廣也顧汽車之爲物一輛之用恒亘十餘載美國人民之中迄今二人中即有汽車一輛（根據威廉氏之調查）則其發展已臻極頂至於中國人口號稱四萬萬而實際猶過之所有汽車全國最多不逾二萬輛平均計之計每二萬人中不過一輛耳將來之需要遞增蓋可預期此關於人民消耗者一至於歐美各邦所有土地開拓不遺餘力返觀我國則西藏·青海·蒙古·新疆無論矣即以較爲發達之四川·雲南·貴州·河南等省而論人民之中必有大半不知汽車爲何物者將來邉疆開拓自在意中則灌輸文明遞送貨品厥唯汽車是賴矣此關於地方者又一此可樂觀者三也 
　　（四）歐美各邦在數十年前其火車之發達已著異績各省各區無不脈絡貫通厥後汽車盛行對之猶有狂熱之歡迎况我國全國鐡路僅有二三即欲建設亦非少時間所克奏功則利賴汽車必然之勢矣此可樂觀者四也 
　　以上云云可見汽車之在運輸已占如是之需要合私人之所用者計之爲數將更可觀吾國汽車事業有如是之前途作者亦引爲深幸然尙有一緊要問題而爲作者已先言之者則自製自用是也否則汽車之前途愈樂觀購買力愈大外洋之輸入愈多則每年之漏巵又將何如悲之不暇何樂之有所望國人鑒於汽車之需要一致努力合資本家科學家於一堂各憚精力組織一規模較大之汽車公司以挽利權則是作者所馨香禱祝以望者也 
[汽車與人生] 沛甘譯 
　　紈貿氏（Edward　G,Wilmers）原著 
　　世界汽車運輸會議於本年一月上旬在紐約舉行出席者多爲汽車界中聞人道琪兄弟公司總理紈貿氏所講汽車與人生語多精切扼要而於美國汽車事業之發達讀之亦可得其梗概節譯如左 
　　氏曰近世科學之昌明與機械之發達其影響於吾人生活之鉅前人或未能夢想及之目下機械發明之接踵而起久乃令人淡焉置之譬如今日之無線電話與汽車二者在美人家庭中已司空見慣猶昔日之披亞拿與馬車均已不以爲奇矣二十五年前吾人之視汽車亦不過以爲一種無裨實用玩好之奇物而已安知其今日所佔之地位耶 
　　大量出産汽車之製造欲求其堅固耐用需費孔多因之對於使用一事初恐其流傳難廣所幸製造家不惜運用其腦筋精神金錢毅力而購買者又求之若渴終致大量出産源源不絶而價格亦日見低落成爲一種極流行之代步用品最初之運貨汽車式樣笨拙運用不靈其價格之昂令人聞而他顧然曾幾何時製造精良出品增多定價又廉無不視爲一種商業上最廉最便之輸運用具矣商用上之汽車二十五年來汽車之活動於實業界中殊堪驚異吾美有人口一一六、○○○、○○○使用之汽車達二二、○○○、○○○輛而各國之用汽車於運輸事業者亦日見其多一如其經濟上之增加也無論一城一鎭一鄕幾無不成爲汽車之活動地以合衆國全洲之汽車登記言其半數以上當地之人口祇有一○、○○○本年一月一日止約有二、五○○、○○○輛運貨汽車用於各地其中五○○、○○○輛係用之於農業上者 
　　汽車之用途今日除不勝計算之居民置有汽車以供日常生活之運用外各大商業機關置有客車約一、二○○、○○○輛以供平時乘坐之用約有八十萬之孩童每日搭乘公共汽車赴鄕村中之學校此外則數百萬之居民亦乘坐公共汽車往來城市鄕村之間美人之對於化費金錢以購買汽車用作娛樂之具者從無非議其使用汽車之繁乃其生活及職務上之忙碌似遠非娛樂二字可得比擬之云時間經濟無論何種業務上之運用汽車乃爲時間經濟之捷徑譬如銷貨之商人建築家工程師等其業務繁忙不一而足凡置有汽車者無不善用之以撙其寳貴之光陰泛言之吾人試一觀大城市之途中熙攘往來首尾接啣者又無非汽車焉 
　　農事與鑛産邇來各種農産如菜果實等自鄕村以抵市場轉瞬可到不致因路途之僻遠及時間之延遲而有腐爛之虞尙有他種植物向由鐡道運輸者現亦改用汽車其迅速平穏過之無不及 
 
 

Page 18

 
 
凡耗損延遲已不多覯是以農人之視汽車運輸其重要無减於商人此外關於森林鑛産煤油紡織等種種凡有關運輸者均不可一日或離此種汽車之構造多因其使用上之不同而各别 
　　運貨車之特用大道之上運貨汽車之裝載魚肉麵包冰水煤料等等者不勝枚舉然有一事殊有述及之價值者即活動之汽車商店是也車上裝置完美雜陳蔬菓食物往來於街市之間可毋勞主婦之往返而得其欲購之物料此亦出自汽車之賜是以此種車之商店不久更尙發達焉 
　　五年後之預測全球各地均已知汽車與生活之有密切關係是以再五年者無論客車與運貨車均將充滿各地一如吾美而殷求購置汽車者亦必日益增多與時俱進至於經濟上之阻力不過一時之關係耳 
[美國銀行之汽車營業]  
　　謝富蘭 
　　比來美國人士幾無不人各置一汽車用以代步然駕駛外出一至交通繁盛之市區即發生一困難問題蓋其間街道雖寬而車水馬龍川流不息决不容任何車輛停止道旁妨礙交通也大凡著名商店爲吸引或招徠顧客計對於此停車問題大都感受相當困難顧日者霍萊塢有保證信托儲蓄銀行者竟將此問題完全解决顧客莫不稱便焉 
　　按此銀行係位於霍萊塢街及凱還街之角該處爲全埠各繁盛區域之中心地點之佳莫與倫比所惜者交通既便轉無隙地可供來客停車之用返視同業諸行往往門前儘有停車之所因此顧主感感不便而營業遂難生色 
　　最後該銀行决定購置一汽車棧其地適在銀行之背凡二處大道中經過之車輛欲赴該行者均能望見此汽車棧該行特訂章程予主顧以免費寄車之利益試之一年雖月須出數百金之開支然無形中獲得之進益實非淺鮮故汽車棧幾成爲銀行之一顯明的資産矣 
　　該行職員考褒君嘗語人曰「銀行亦與其他實業等不進則退非競爭無以圖存本行之特建汽車棧實不有助於吾儕營業之發展昔日本行之主顧驅車來行每因停車不便望望然而去之改與别行往來故本行爲挽回及發展營業起見計惟有設法解决此停車問題予車主以種種便利耳」 
　　該行所有主顧均得將車寄放棧内免納寄費時間最多以半小時爲限如停放過久酌量徵費若干蓋主顧之與銀行接洽各種交易大都顯祇數分鐘之事今特展限至半小時乃特便利主顧俾銀行事件妥洽之後更可至就近各處處理别事又恐主顧貪此便利將車存放過久己則在就近流連忘返致令後來主顧之車輛或不能容納故特加以時間之限制焉若主顧在行中各部接洽之事甚多非半小時所能竣事者於此情形之下自可免繳費用 
　　關於存車免費之辦法至爲簡便車主旣將汽車開入棧内隨由棧務人員將其車妥爲安置給予一免費牌爲證别置一副牌於車上以資證明 
　　免費牌上記載車主之姓名住址車號更標明時間以半小時爲限過此例須徵費主顧持此牌至行中接洽部分請求其行員簽字或蓋印其上即可取得免費寄車之權利迨所事既畢趨至棧内出示此牌於棧務人員如牌上記明之時間核算不及半小時即可駕車逕出别無其他手續如已逾規定時刻當繳納應徵之費此汽車棧日間停滿各主顧之車故不接受納費之寄放車輛有時當棧門初啓之時間亦通融迨客車一多即行拒絶俾主顧不致觖望然一至夜間亦供普通寄放之用此項寄費所入亦大足彌補日常管理開支焉 
　　又近日代屈勞脫省之第一國家銀行亦將於其旁建築一汽車棧異日完工之後足敷七百輛汽車之存放凡銀行之房客及主顧均得直駛其車進棧將車交與管理人員已則可從橋上經過而至銀行蓋兩處房屋爲免跋踄之勞特架一橋以貫接之迨所事既畢即返而驅車出外無須穿越下層擁擠之街道一革其他寄車規則之規定焉 
　　凡此行之房客（銀行房屋之上數層大都出租）存放汽車均得享特别折扣若係主顧來行公幹且可完全免費然若逾規定時間則須酌收少許費用 
　　就此二事觀之可見邇來美國銀行界之招徠主顧已着眼於汽車停放問題矣 
[購乘新車可無油胎等費之支出] 翹賀 
　　汽車運輸利便合算是以東西各國莫不競相採用之觀於各大城鎭汽車輛數之有加無已可知汽車運輸事業之發達矣按汽車之於運輸方面所佔位置愈形重要則人之關心之也亦愈甚如汽車費用之預算尤爲一般人所注意而亟欲知之者兹以美國汽車費預算録之如次饒有趣味頗足供關心者研究資料也 
　　按車主所有之車輛價格自美金八百元至二千五百元者所用之機油輪胎等可以一無所費蓋僅所用車輛之折耗一項其中每年所省達美金三三八·八○○·○○○元故也 
　　考此並非憑空懸儗之數蓋由全國所有之用過車輛之市價報告而研究得來者所節省之數乃根據一九二五年各式新車之價格與一九二六年下半年份各該車輛平均售價之差而審愼計算甫能知之者如一九二五年份韋律斯那脫新車平均價格爲美金一千八百七十五元一計每車售價自美金一千四百五十元至二千二百九十五元至於一九二六年份舊車轉售之價自美金一千零零四元至一千七百零六元平均爲美金一千三百三十五元計該項車輛於所用期間内之平均折耗爲美金五百十八元 
　　至價格相似之其餘各種車輛新車售價自美金一千四百九十五元至二千二百八十五元而平均轉售之值爲美金洋一千零七十五元平均折耗爲美金洋七百七十七元統此而言是韋律師那脫汽車平均較省美金二百五十九元也 
　　至於奥佛蘭六汽缸車所却省之數大致相同計平均新車售價爲美金洋九百九十五元而平均轉讓之價爲美金七百四十元則共折耗計美金洋二百五十五元其餘與之相競爭之車輛凡九種平均新車售價美金一千一百七十五元而轉售價格僅七百零四元是此耗出四百七十元之多也換言之而奥佛蘭車較省美金洋二百二十五元 
　　按諸實際韋律斯與奥佛蘭車主每年平均可省美金二百四十二元約計一九二五年份所售車輛凡一百四十萬輛設都爲韋律斯與奥佛蘭者則僅此耗一項總計可省美金三三八·八○○·○○○元矣而每車所節省者當然足敷所用期間内之機油輪胎等開支也 
　　按此節省之欵用付美國一年内肉類用費總額之八分之一綽然有餘用購美國一年中需用麵包等品總額之四分之一亦且足夠云 
[消息]  
　　興鬱車路近訊興業位置定川江之上游又爲廣西鬱林府之北方門户興業距鬱林號稱八十里僅六十二華里其間交通往來向籍定川江之木筏興鬱兩處 
 
 

Page 19

 
 
人士鑒於廣西汽車事業之勃起乃亦倡設興鬱汽車路以便交通民國十四年秋即經測量至十五春並經確定全路車站地點全路大站二一在興業城一在鬱林府安定門外於下牌坊·黑石仙踪·黎地·高坡營·三山口·大路舖·均設支站以利乘客之上下全路多丘阜岡陵建築頗費工程且須建築之橋梁涵浻不在少數刻下雖在着手動工完成尙需時日此路旨意在於聯絡鬱林至博白之汽車路以謀捷敏興博之交通蓋鬱林一府要以博白爲最繁盛之市場亦爲入廣東高州雷州廉州三府之孔道將來博白長途汽車與廣東高雷廉三府之長途汽車相連絡則興鬱汽車路居高臨下不但交通便利而在軍事上亦有良好之形勢矣但該路工程甚爲浩大而通駛汽車之實現至早須在下半年云云（畢卓君） 
[一週間汽車肇禍記三原]  
　　日期　　地址　　　　汽車號碼　　受傷人　　傷勢　　　最後情形 
十六日　　　極司斐爾路　四五○　　　婦張嚴氏　重傷身死　官判車主從優撫卹 
十七日　　　南京路　　　三三六二　　某甲　　　重傷身死　官判着屍屬收殮 
十八日　　　楊樹浦　　　三八五四　　陳姓男孩　重傷身死　屍身由叔棺殮 
十九日　　　楊樹浦路　　西人駕駛　　顧炳泉　　重傷身死　候訊核奪 
二十日　　　寗波路　　　某號　　　　人力車　　毁車扳　　司機人負修費了結 
二十日　　　南京路　　　三三六二　　工人　　　受傷甚重　抵院即死 
二十一日　　四川路　　　脚踏汽車　　某甲　　　擦傷手背　自投醫院求治 
二十二日　　霞飛路　　　陸錦羽駕　　西婦　　　受傷甚重　醫愈出院罰陸二十五元 
　　本週汽車肇禍共有八起内因重傷身死者計男子三人男孩一名婦女一名輕傷者男子一人互撞毁車者一起重傷醫愈者西婦一名云 
討論 
[汽車道路安全問題之商兌] 謹 
　　汽車之行駛速率恒較其他交通工具爲優以故汽車道路上難免無危險之發生如何可以避去危險不可不探討汽車道路之安全問題本刋每期有汽車肇禍之統計多至百十件至少亦有二三十件汽車果爲殘暴之物乎何以各國競相提倡不遺餘力汽車之多寡可以覘經濟力之厚薄耶汽車本身烏足以肇禍其唯一之原因在於未盡安全之能事耳汽車道路之安全問題不有精密之解决汽車肇禍庸有遏止之一日乎 
　　世人一見汽車之肇禍動輒怨詈汽車殊不知此實至愚未免抹煞汽車之功勳矣西洋市政家及汽車專家工程專家無時不探討汽車道路之安全問題期以減少汽車之肇禍蓋今後之世界交通事業極居重要之地位而汽車之爲極居重要之交通工具將來汽車之榮盛眞非我人今日所能夢想查汽車道路之安全問題不外欲使汽車道路上可以避去肇禍之旨義也在今日之安全問題中最顯著者有兩點一曰提倡汽車專用路一曰舖設汽車路軌以此二者均能减少汽車之肇禍顧此乃其大焉者而又爲普通所克明悉關於汽車專用路與舖設汽車路軌二事余已屢爲文揭諸本刋無庸再贅 
　　惟是汽車專用路與舖設路軌兩項均不甚適用於繁閙之市街上而且所費太鉅非可隨處皆然若繁閙之街市上不只汽車一種往來行駛如人力車自由車脚踏車塌車電車等等其雜劇之程度非可以語言形容倘改爲汽車專用路則其餘車輛抑將何以駛行乎倘舖設路軌則街面闊度必有異乎普通之規定而足以妨市房之建設者不其甚乎 
　　顧又何由而得安全問題之解决乎絕對的安全誠恐萬難辦到而苟求安全之方法未始不足以减少汽車之肇禍今日研究汽車道路之安全問題者莫不注意路寬問題與車行速率問題以路寬與速率問題先有解决則安全問題思過半矣此固然也以路面寬度甚大則汽車行駛操縱自如即有忽略處亦得廻旋之餘地而車之速度一低或較普通率爲低則不致常於肇禍傷斃人命但汽車道路之路面寬度大則所佔路幅多而不經濟况在繁閙之市街上寸土踰於寸金乎車行速率降低非特多耗汽油即機件亦易遭受損衡諸汽車之經濟學似不脗合 
　　查美國芝加哥威廉姆氏之主張路寬與車速須相比例並應審愼某汽車道路是爲何等目的某汽車道路是爲何等目的目的不同情形各異其言曰車輪與路邊之間至少要有空位二呎車與車之間尤要在二呎以上充分空闊要有凈寬二十二呎觀威廉姆氏之言蓋在示我人欲研究汽車道路之安全問題的路寬與車速兩問題宜從分别汽車道路之目的而着手惟是吾國之汽車路於路寬與車速兩方面不大注意而上海汽車路上之安全問題純粹賴乎路警之指揮而眞正之安全殆尙闕歟故吾就汽車道路之安全問題與國人一商兌焉 
譯聞 
[海外汽車界彚聞雨子]  
　　飛機汽車之發明瑞士皇家汽車製造廠工程師胡明氏（Militz）近發明一種能在天空飛行陸地駛行之汽車機器堅固車身靈便易於上下聞政府方面已發給二等獎章以資鼓勵云 
　　福特氏無意經營汽車大王福特氏近感於年事已老精神漸衰頗厭紛煩又以聰慧之幼子今春忽而夭折决意將歷年經營事務令其長子續辦矣 
[世界最大汽車路之建築沛甘]  
　　美上議院已通過加茂隆氏之說帖設立建築聯美汽車大道委員會此路係自加拿大起至不宜諾斯艾利斯（Buenos　Aires）爲全球最大之汽車路加氏說帖不久即將由衆議員接受其工程顧問達脫立刻氏語聯合報記者云此計劃中之汽車路一旦告成即可直達巴西中部解决世界之橡皮生産問題達氏又曰自加拿大之温特沙（Windsor）起接連加拿大之各幹路至拉來渡得撒等處此道數段均需新建墨西哥政府已從事建築自拉來渡經墨京至危地馬拉（Gustemalan)之一段危地馬拉及薩爾瓦多分築其所屬之各段自薩爾瓦多至阿根廷北部邉界之一段其士分之一已經築就云此全路於商業上極關重要將與人民以極大之利益至少令二十萬農人得有一迅速之汽車運輸荒漠未經墾植之地亦將因之而得耕種咖啡·咕咕·及榖類·水菓種種再此路或將横過亞馬遜流域亦未可知若是則無數之橡樹種植區將得以生存而解决至巴西中部橡林之難題尙有數千萬株成熟之海維亞野橡樹亦生長於當地者云 
[一萬五千英里之汽車旅行沛甘]  
　　某汽車旅行隊已由英政府海外貿易部所核准並加以保護擬從歐洲亞洲而至新加坡由新加坡經蘇門得拉爪哇各島最後至澳洲自道温至悉尼經由阿特來特及美而鉢恩（即新金山）等地旅行時所用之汽車係澳人所造用作試騐者此次旅行之結果即所以覘其是否合度旅行隊由愛立斯氏主持氏爲一九三四年自悉尼至道温之汽車旅行隊領袖此次全程約長一萬五千英里其中祇九百英里爲水道實爲汽車旅行之空前長途該隊經濟上之補助甚爲充足而一切用具裝置以至途中食料均須産自英國者云 
 
 

Page 20

 
 
本埠增刋 
[商場消息]  
　　中國内衣公司各貨暢銷南京路晝錦里左近中國内衣公司自建工廠規模宏大所出各種内衣與西裝用品均甚良佳現氣候漸熱各貨銷場甚暢云 
　　肇豐行提倡工藝實業本埠界路一七二號肇豐行開設已二十餘年向來專售一切工藝實業材料如肥皂洋燭火柴化妝品等原料無一不備公道批發該行並能介紹工藝技師代爲規劃一切歷年各埠由該行指導組織之工廠甚夥所以名馳遐邇該行近爲提倡全國工業起見益形積極進行如有資本家企業家苟欲創辦實業工廠以謀公衆利益者一經函託該行無不代爲悉心計劃使得容易組織成立云 
　　開洛公司播音消息南京路十二號開洛公司無線電播音臺定於本星期六（二十三日）晚八時至九時有周珊山男女蘇灘全班播唱各種時調所有詳細順序當至臨時再爲宣佈云 
　　美富明日廉價一天五福衖口第一家美富參號開設歷有年所發售各種補品頗得社會信仰每屆星期又有廉價之舉尤爲各界所樂購明日適逢星期該號援例仍將所售參燕銀耳各種補品照碼一律九五現售總經理大美之罐頭西洋參片及瓶裝燕粉等品亦照實價九折發售藉示優待云 
　　神州公司發售賽銀徽章南市南倉街六十號神州美術公司最近發明精製賽銀國黨旗徽章二種物質優美定價低廉形式圍圓較銅元稍大國旗上端附有「擁護國民政府」黨旗章上端附有「革命尙未成功同志仍須努力」等字樣現已出貨如各團體商號躉批者價可特别克己云 
　　東方製鎊廠近訊東百老匯路東方製磅總廠近來營業頗爲發達該廠爲推廣營業便利客家起見特爲添聘工匠兼做裝配零件及包裝冷熱水汽管火爐等各種工作凡各國舊磅均肯代爲修理云 
　　三廉學社廉售打字機北車站南首克能海路三廉打字學社有人將全新十號蠟明登打字機數只託該社出售每座價祗八十元又該社自有老式七號蠟明登數只亦願廉價出讓定價每座祗在二十元左右 
[醫藥訊]  
　　中德補血丸之改良中德製藥公司監製之補血丸具有偉大之變質作用功能促進新陳代謝增强生活機能專治血薄血衰萎黄腺病瘰癧疔疹食慾不振諸虚百損即常人服之亦有健胃生肌豐容腴貌之功聞其最近之出品改用一種朱紅色糖面較前尤爲美觀云定價每瓶大洋一元每打十元如南京路集成大藥房均有出售總發行所在本埠梅白格路一百二十一號 
[天氣報告]  
　　徐家匯天文台昨日下午四時三十分氣象預報云天晴而和馬鞍島以北風無定向南方有東風又昨日下午二時前二十四小時内本埠氣温最高六九·○最低四四·三去年同日最高五六·九最低五一·一　 
 
 

Page 21

 
 
[出版界消息]  
　　革命畫報第二期已於今日出版係畫家許士騏君主幹内容異常豐富封面刋有精神不死及總理遺墨文字有愚父撰著之「國民必須瞭解今日之革命主義」洋洋數千言對於三民主義及各家學說闡發靡遺諷刺畫有「砲艦政策」「革命高潮」及「進行革命工作急宜排除的障礙物」等時事攝影有「慶祝建都南京恢復國民黨黨權大會」「海軍政治部成立典禮」等十餘幅定價低廉以資普及聞本外埠銷行五萬份云 
　　近世婦人科全書再版出書原書爲德國大學敎授五人所著共二十九章如解剖生理骨盤之疾患腸膜之疾病症候學診斷法全書博而覈深而顯愼而不漏該而不侈二千年來所未發之理冰解的破灑然無滯誠婦人科中最完善最詳備之鉅著也每部精裝三册定價五元寄售處商務印書館協和書局梅白格路醫學書局總發行 
[劇塲消息]  
　　亂世英雄與華劇新片「白芙蓉」近訊華劇影片公司最近出品「亂世英雄」武俠愛情英雄美人兼而有之自在中央新中央等戲院絡續開映以來大受觀衆之歡迎前日在恩派亞大戲院開映觀衆之不得座位而退出者有百餘人明日在卡德開映又該公司昨接汕頭攝影團陳天張惠民函稱近攝「白芙蓉」最危險之一幕於雨峯之間核員一束張展其武術自甲峯由束攀至乙峯其時觀者中外人士千餘咸爲咋舌不止 
　　天涯歌女開映紀盛天涯歌女爲明星李旦旦主演連日在中央大戲院開映聞觀衆非常擁擠每場無不懸牌座位已滿可見該片之能引人興趣在該院開映僅有今日一天云 
　　大中國趕攝孫悟空大中國影片公司導演陳秋風近作神怪影片「孫悟空大閙天宫」昨日開攝水濂洞二郎神大戰孫悟空一幕由沈唳天君先期趕製水濂洞全場佈景於攝影場中一時崇山峻嶺異常可觀劇中二郎神一角由陳自在扮相極威嚴武術亦極純熟連日西人之前往參觀者絡繹不絶昨日復有狐狸影片公司駐滬新聞探訪員（Nenk　Alsem）及百代公司新聞攝影師（Morl　Lavoy）等前往攝取新聞影片由編輯主任李元龍招待二西人對於該片頗多讚美並謂將介紹至美國開映百代攝影師則尤稱道陳之導演法及其個人之武術臨行後與陳及顧無爲李元龍合攝一影云 
　　大中華百合公司將舉行慶功大會大中華百合公司古裝影片「美人計」慘澹經營歷數閱月攝製已告成功該公司爲慶功起見定於本月二十七日（即下星期三）舉行一遊藝大會日來方籌備一切備極忙碌會址定麥根路第一撮影場中擬建一極偉大極華麗之舞台以爲是夕表演各種遊藝之用所有遊藝節目除該公司諸男女職演員外尙有不少來賓加入并有一極大之宴會此次開會宗旨一方面固爲慶祝美人計成功一方面亦爲慶祝本年諸新片之開始云 
　　天一青年影片之字幕字幕之優劣足以轉移影片之價值如造句簡妙字跡秀逸至足引人入勝海上一隅製片公司凡數十餘家間有一二佳片出以問世求其字幕佳妙以相媲美者尠不可得天一青年影片公司之韓慈英程緑章皆以書法稱長今並爲該公司擔任書幕成績可觀故每出一片其字幕秀逸絕倫令人無限愛感云 
 
 

Page 22

 
 
   
 
