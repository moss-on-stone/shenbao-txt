# 1917 - 164 - 4915930

 

Page 1

 
 
   
 
 

Page 2

 
 
時評 
[取消（冷）]  
　　去年有取消帝制之異聞今日又有取消獨立之怪象中國事不謂之兒戲而不可得也當其事者一積極一取銷不過一紙之通告耳而試思國家與人民受其損失者共已幾何中國之國家與人民能堪此幾經積極幾經取消也耶奈何年復一年之不已也 
　　取消二字我不知其何解人曰取消亦曰取消云爾古人有言駟不及舌謂言已出之不能返也言且如此况乎其行他且不論試問所費之財能以取消而復返乎所費之時日能以取消而復來乎世寗有可以取消之理乎消固不得取也取亦未必消也我國家與人民所受之痛苦依然在也 
[專電]  
　　北京電要求條件黎已允諾除張外與議者爲李王江姜皆於議錄上簽名蓋章（一）組責任內閣府不干涉閣權（二）改訂憲法自督團公呈所指三端外關國會二十一二兩條亦提出改正即趨重一院制以減名額爲主旨（三）優待條件加入憲法先下明令宣示此意（四）召集國會先設籌備事務局被解散議員不得再當選（十九日下午四鐘） 
　　北京電張勳巧電內容云定密組織責任內閣召集憲法會議改良國會規制減少議員額數贖免政治舊犯屏退公府僉壬等均蒙批准次第舉辦雖手續畧分先後而承認實已完全電到之日請即取消獨立名義軍隊即日調回原駐地點勳俟部署粗定亦即率隊回徐云云（十九日下午十一鐘） 
　　北京電張勳摺開條件黎已親批照准交院分别辦理張即通電各省表示滿意電文甚長列舉組織責任內閣召集憲法會議改良國會規制減少議員額數赦免政治舊犯屏退公府僉壬均蒙主座批准次第舉辦雖手續畧分先後而承認實已完全電到之日請即取消獨立名義軍隊調回原地勳俟部署粗定亦即率隊回徐（二十日下午一鐘） 
　　北京電確聞附帶條件（一）實行責任內閣（二）關於國會之改造（三）優待條件加入憲法（四）起帝制犯尙有懲辦羣小一條以均已遠離即不列內係由張勳呈 
 
 
 

Page 3

 
 
請總統黎批交國務院分别辦聖張見批即通電各省言元首已允條件請即取消獨立撤回軍隊（十九日下午七鐘） 
　　北京電倪嗣冲來電遵約獨立省一致取消惟撤兵須定武軍退出後照辦（二十日下午二鐘） 
　　北京電倪嗣冲允據張勳通電由彼領銜向中央謝罪（二十日下午二鐘） 
　　北京電李經羲昨親訪王聘卿商决支配閣員聞梁敦彥任可澄汪大燮李盛鐸確在羅致中（二十日下午二鐘） 
　　北京電張勳主集同派先修約法再據以組議憲機關（二十日下午二鐘） 
　　北京電李經羲有先就職後着手造閣說（二十日下午二鐘） 
　　北京電今日下午六時李親訪王士珍密談一小時商組內閣（十九日下午一鐘） 
　　北京電黎總統擬請王士珍赴甯商馮定調和法再至滬會各要人息事勸慰（二十日下午二鐘） 
　　北京電李前日因各方反對聲言引退而張勳與王士珍十六日通電之結果馮副座楊善德趙倜郭宗熙昨均覆電允向李勸駕又田中玉來電並允向直奉豫晉各督疏通閻錫山來電則言毫無成見張作霖電旣有張王兩老主持亦無後言李有此根據乃决計上台不顧天津方面與研究會交通系之反對昨已傳見張權文等次長詢部務三日內可發表就總理職一說對於反對者交換已成故李內閣决實現（十九日下午五鐘） 
　　北京電頃晤王士珍言與張通電疏通後復電已十省贊成李者四省餘言中央用人不欲干涉旣有老成主持亦即不反對李閣大約不日可以成立余詢西南局勢如何王答關於李閣事今日尙未得復至對政爭惟張開儒最激烈昨已去電力勸唐督但言以後一切須先共同商榷或不至决裂（十九日下午七鐘） 
　　北京電黎張王均不以各督始終干涉內閣爲然故竭力疏通扶李組閣但天津方面某系某會反對仍甚烈李閣縱成前途未可樂觀（十九日下午二鐘） 
　　福州電閩有刻日取消獨立說（十九日上午九鐘） 
　　福州電此間喧傳粵派廣庚公大兩艦莫榮新林虎兩將水陸並進攻閩人心甚駭省城籌備軍需需欵甚急派李良元等赴各縣催解稅欵（十九日上午九鐘） 
　　北京電馮麟閣應召來京將使督黑（二十日下午二鐘） 
　　北京電戴戡電告帶印避渝靜候交代回黔（二十日下午二鐘） 
　　北京電民黨到津甚衆决組正義民治兩報（二十日下午二鐘） 
　　北京電馮巧日電報告外交上重大問題內容應秘（十九日下午十鐘） 
　　北京電姜桂題將任征蒙總司令（二十日下午二鐘） 
　　北京電川人請以劉存厚督川頃府開急議未决（二十日下午二鐘） 
　　北京電財部賄案已告辯論終結旬日內宣判聞陳於保利方面將受最重主刑分紅事可從輕發落（二十日下午二鐘） 
　　北京電京漢車護警閻沛然等推搭客呂增瑞落車刦財朋分巨案交部除指令送縣外認車上員司串同一氣派員澈查主嚴辦（二十日下午二鐘） 
　　東京電日本各報紙以美國對華警告問題反得疏通日美間之意志日本所主張已爲美國輿論所是認深引以爲滿足且信該問題當已解决 
　　東京電日本三菱長崎造船所職工一千二百餘名昨日（十九日）同盟罷工謂由分給特别慰勞金不平而起惟不致堅持大抵即可解决 
[外電]  
　　北京電組織內閣事未見進步其遲不能成有種種原因其主要者則爲北洋派領袖不顧附和張勳之解决方法定武軍若干之到京不能奪北方北軍之勢力故北京之政府若非經北軍認可不能成立即成亦不能持久張勳非與北洋派領袖商妥則必難覔取閣員南方各省現正組織一切據私家消息聲稱南省雖缺乏軍餉軍火然仍有趨嚮極端之勢上星期電傳張勳之解决辦法斷不能得南省之認可故此次風潮非俟張勳改變主張或退回徐州難望和平解决北洋派內閣或可與南省握手而議定和解辦法主其事者當爲徐世昌張勳雖不自命爲組織內閣之人但於此時頗爲招搖昨晨入謁宣統伏地叩首至骨痛而後已午時與黎總統同餐午後往祭奕劻晚間在海　蓮館會宴（十九日）字林報 
　　北京電昨日李經羲與各部次長等之會談某某數界視爲李已凖備就任不以反對派爲慮又有謂浙吉奉諸省督軍今已不復反對李內閣惟段派與交通系之反對甚難打銷張勳李經羲王士珍江朝宗姜桂題等在公府開會議决請黎總統承認張勳提出之要求（一）組織責任內閣大總統不得干預內閣政權（二）修改憲法以饜督軍之願望行一院　減少議員（三）優待清室條件加入憲法（四）召集新國會據未徵實之消息謂湘省大局甚危多數民黨潛入長沙運動譚督軍反對北省督軍未逹目的今斥譚爲北洋派而圖去之聞馮副座來電謂西南諸省要求政府如承認督軍之要求須得西南諸省之同意政府若能照允則彼願負調和西南之責黎總統當即以張勳要求電告馮副座並囑轉逹西南（十九日） 
　　廣州電此間已非公式議决弛番攤賭禁每年得承辦捐洋六百萬元以充本省軍餉（十八日）以上路透電 
　　北京電在廣西之陸巡閱使接到解散國會　令後於十六日復電十九日逹總統府其大意謂解散議會之命令係由總統求救濟時局之苦衷此爲天下所共諒今後務止內訌力圖保持國家之統一及其安寗余之意見祇知維持共和擁護元首此外不知何物云云總統府方面據此而觀以爲陸氏無起爲西南諸省盟首之意故頗樂觀（二十日） 
　　北京電河南安徽直隸三省及鄭州之張敬堯均於昨日取消獨立今日電報總統府（二十日） 
　　濟南電安徽省內凶歉爲災各地不靜勢頗重大北上之安武軍接到急電即由津浦鐵道南下山東兗州之軍隊亦派兵赴皖省爲倪軍之應援因此鐵道貨車又復停止轉運（二十日） 
　　濟南電山東省政府昔將鹽稅扣留旋經外交團抗議始行解除仍交正金銀行濟南分行（二十日） 
　　南京電據某官場中人談外間近有馮副總統北上之風說其實全係謠言馮副總統因恐搖動人心特飭軍警各機關嚴重查禁此等造謠之人（二十日） 
　　北京電黎總統准督軍團之要求改訂憲法改選國會議員等茲爲討議此等手續特新組織政務委員會以湯化龍等數人爲委員今明日內即可發表（二十日） 
　　北京電陜西督軍陳樹藩取消獨立之電報已逹中央政府（二十日） 
　　北京電湖南譚督軍昨電中央反對解散國會據某政客言此非帶有最後通牒之性質乎（十九日） 
　　北京電張勳通電各省推舉李經羲國務總理茲馮副總統並田中玉楊善德趙倜張作霖王占元郭宗熙等已復電贊成李經羲內閣遂復有望（十九日） 
　　北京電李經羲今日（十九日）午後六時往訪王士珍協議組織內閣及國務員人物等（十九日）以上東方通信社電 
[戰電]  
　　倫敦電社會黨書記於十四日致書俄國巡洋艦亞斯柯爾特號司令克林斯基氏請其載送美克杜爾特君等至俄京該司令答稱艦中將士曾開會討論此請一致决議其責任僅在服從俄國臨時政府命令行事推全艦之人皆以爲戰爭必進行至勝利及摧毀普魯士黷武主義之日而後已故彼等皆不願載送主張即行媾和之人彼亦未便獨倡此議云（十八日） 
　　俄京電臨時政府宣布公文議開協約國大會修改關於戰爭目的之條約惟倫敦條約署名之國各允不單獨媾和者不在修改之列（十七日） 
　　倫敦電海格將軍今晚報稱今晨敵軍希圖克復步兵山之陣地爲英軍擊敗就俘者二十一人英軍在華恩登方面稍得地蘭斯附近與亞美蒂愛爾北面雙方砲隊終日交轟昨日天空戰事復利於英軍德飛機墜落者十架被迫降地者五架英飛機僅失兩架（十八日） 
　　紐約電中國國民會在政治上代表南方六省日者接有海電預示南方各省將有反抗中央政府之大舉動（十七日） 
[公電]  
　　倪嗣冲通電大總統副總統巡閱使各督軍省長護軍使各報館均鑒前以政潮激烈海宇皇皇瘏口嘵音挽救無術以愛國之心理爲兵諫之要求凡此萬不得已之苦衷當爲海內同胞所共見大總統念時艱之孔亟思補救於將來特伸英斷業將不良國會明令解散其組織責任內閣召集憲法會議改良國會規制減少議員額數赦免政治罪犯屏退左右僉壬等件均經張巡閱使呈奉批准次第施行政見旣已消融原狀亟應恢復收朿兵事共謀政治之進行翊贊中央共　艱難之時局自本日始將從前脫離關係之宣言立予取消并函請津浦路局速備車輛將敞軍所開營隊撤回原駐地點從此兵氛銷爲日月國基固於苞桑發揚共和之精神增進生民之樂利我大總統虛懷毅力固爲遐邇同欽嗣冲等心跡俱明罪戾亦或可半減矣敢布區區伏希亮察倪嗣冲皓 
　　趙倜田文烈等通電大總統國務院副總統督軍省長各報館均鑒國所與立惟法與政法之不良政何由舉此次各省因國會專制骫法舞文貽後患於無窮爲天下之公敵迫不得已紛請明令解散尅期改選所以崇法治肅政綱而慰民望也我大總統以謹守法律爲職志各督軍等以改良法律爲請求見智見仁未嘗不殊途合轍恭讀本月十二日明諭仰蒙准如所請將參衆兩院即日解散另行選舉大公至正薄海同欽倜等待罪豫疆睠懷國是觸邪指侫久懔勿欺而犯之箴效順輸恭敢忘從諫如流之美荆棘除則蘭芷生色浮雲去則天宇爲清奉誦法音莫名感悚除組織內閣改正憲法另訂國會規制減少議員名額各節目業經張巡閱使繕摺面呈均蒙批准次第舉辦外所有豫省軍民兩政自應卽日一律恢復原狀恪遵中央命令以符統一而奠共和謹布悃忱伏祈鑒察河南督軍趙倜會辦軍務河南省長田文烈陸軍第七師師長張敬堯陸軍第八混成旅旅長徐占鳳同叩效 
　　曹錕朱家寶等通電國務院各部院副總統巡閱使督軍省長都統並轉各鎭守使護軍使提督司令各師旅長各報館商會均鑒現在大局漸次就緒直省已於本日宣布取銷脫離恢復原狀錕等當上大總統一電文曰竊自共和復建國會重開天下喁喁望治僉謂兩院議員當如何體念時艱制法良意美之大計詎意憲法多有不良議員幾同專制以致海內失望人心不平各省恐召危亡共興義舉力維正軌凡此事不得已之處純以國家爲前提區區血忱當爲天下所共諒幸蒙我大總統心懷救世量能納言採察鬻拳之諫曲從周昌之靜諒請命之皆忠鑒　憲之未審俯順與情毅然獨斷宣布明令另選議員此後良好憲法公正國會旦夕快睹福利可期仰見我大總統聖德如天慈量似海欽感之下慚愧莫名錕等伏願輸誠請罪服從中央命令除即日宣布恢復原狀並定期入都面請訓誡外謹此電陳伏乞鈞鑒不勝悚惶待命之至等語特電奉聞即祈查照直隸督軍曹錕省長朱家寶第二十師師長范國璋同叩效 
　　李長泰通電大總統副總統各部總長巡閱使督軍省長各報館均鑒政爭趨重和平衝突不至再見我大總統至公無我俯順輿情長泰何人安敢再持異議茲於十九號取消脫離中央名義以期始終維持治安而盡軍人天職特此電逹敬希鑒察李長泰叩效 
　　墨西哥華僑來電上海各報館轉黎大總統鈞鑒請鋤逆平亂以保共和墨西哥華僑同叩 
要聞一 
[西人對我時局之痛言]  
　　大陸報記者由京返滬追紀時事略曰在維新者觀之今日世界各城邑居住其間最足令人傷心者殆莫北京若以民國之首都而有人物如張勳者求其私人軍隊盤據其中日與總統談判以期决定中國之政體華人對之激刺若何斯惟寓京者始能知之耳今中國傷感最甚之人厥爲黎元洪擔負之重責難之烈全球元首殆無其匹其最爲人指摘者在於不能堅持致爲左右所誤黎之爲人誠實忠勇不務私利雖仇者亦無間言惟不識人不究事情是其所短督軍團虛聲恫嚇京中人士知之黎亦自知之而自言之苟黎拒絶其哀的美敦書而予以正式之讓步則各督軍旣得保全顏面必自各回本省彼督軍團决不逾天津一步此種事狀亦京中人士所共覩且有人爲黎言之蓋各督軍互相嫉忌意見參差卽使所求克償亦未能協定此後之辦法彼此各存爭權奪利之心惟恐他人所得者較大於我尤恐張勳得利獨多也八日晚間黎接哀的美敦書時猶能洞悉其情曾切實宣稱必不承認詎知其時黎已被人欺賣緣此哀的美敦書乃夏壽康自津携來非眞由督軍團發出夏在天津僅晤見李經羲耳全盤圈套夏實爲之次日黎之左右而爲反對派效力者開始活動危詞恐嚇謂國家果有分裂之禍則罪在黎之一身且揑造天津消息謂督軍將有何種舉動黎聞言爲之怕惑此後兩日黎焦心若焚依違兩者之間不知何所適從十日午後公府開會伍博士痛陳利害黎竟不悟於是决定解散國會而黎之事蹟名譽遂從此犧牲矣黎始終爲左右所賣試觀其召張勳入京即見一斑黎與記者晤談時尙謂張勳此來僅調和督軍並非在督軍團與總統間調停而不知身在圈套中也首創召張入京之議者即欲藉張勳勢力以攫大權之李經羲李謂張勳若出則可集合各督軍以規定可以切實解决之要求條件黎爲所動乃發電召之詎電出公府即被改竄詞極恭維在讀者心目中直成反語今者上述諸端已成往事時局集中點已由北京移至上海北京幾若滑稽劇場將來若何無人知之雖督軍等亦不自知至於對德宣戰一層尤無所聞苟詢及督軍則督軍膛目不知所對其腦筋中從未有對德開戰之思想不過藉宣戰問題以爲實行干涉行政之口實如袁氏藉古德諾意見書以作恢復帝制之根據而已茲北方南人及從前起義諸人皆紛紛附輪來滬法租界且設有國會議員通訊處日有會議議員多有返里佈置一切者他日人數稍多將開正式會議自稱民國之唯一國會而視北京爲僞政府矣南方革命將至若何程度目下未可斷言但南方决心確可無疑苟有機可乘必奮鬭到底也綜之將來結果無論如何此次變局實大可痛惜袁氏帝制推翻後新中國之所得者因以盡失秩序因以不能保全新政因以不能進行中國在世界之尊嚴因以墜落而中國在將來議和大會機會亦因以挫動誠可痛已 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[研究討論兩會之最近態度]  
　　當國會未解散之前憲法研究會分子在國會中曾有種種奮鬪迨至國會解散政治團體一時失其活動各派議員紛紛出亦該會議員則多遲滯天津似有所待據聞該會會員前晚特於津門約集會議交換對於時局之意見所議略有三事一爲對於張李之贊否問題一爲對於上海通信所之加入與否問題一爲會員行止問題所議結果大致前二者皆經否定其後一事則以不離津爲唯一要旨萬不得已而必須散歸鄉里則仍希望繼續爲精神之結合如能少緩言歸尤須隨時爲種種之商榷又憲政討論會在議會中態度亦頗與研究會相近惟傳聞該會分子近有欲與李經羲接近者而向與該會有關係之北京某報則於李氏多致不滿之詞昨該會竟以本會之名義在北京亞東新聞登載啓事云憲政討論會啓事本會現未直接在京辦報所有會員經辦之報統由會員自行負責不與本會相涉特此聲明云云足徵該會之改變態度矣但聞其幹部中人頗有反對此項啓事者此亦政團與內閣問題之關係也 
[粵軍護法聲中之陸陳態度]  
　　粵省近日因時事緊急民黨要人先後抵省如陳炯明李烈鈞胡漢民等抵省後皆駐於省長公署諸人對於解决時局意旨以六省聯盟爲惟一方針十二督軍署大會議旣决定設立籌餉局十七日又將開公民大會將以貫澈主張届時當又有一番慷慨激昻之議論但所謂六省聯盟其盟主推定陸巡閱使必陸使東下局面乃可確定究竟陸使態度如何目前尙未見明白表示惟就其所發表之二電言則陸使之意似仍主張調停也其電一致陳譚兩督云琴密岑李東電經聯兩弟名會復文曰東電奉悉時局紛擾不勝杞憂外患方殷閱牆何暇昨經聯電副座領函通電速予調停冀得先盡忠言寗人息事廷等擁護中央不渝素志正義所在報國不辭兩公仗義執言極所欽佩尙希隨時賜示俾有遵循等語特聞榮廷魚印一致各省督軍云連日迭接保定曹督軍浙江楊督軍諸公覆電均以國家爲前提憂國之言至爲　服竊維民國成立連歲用兵國家之元氣大傷閭凋敝日甚此次政爭實爲兵諫竊恐戎機一啟戰禍相連小之驚擾商民難安生業大之動搖國本立召危亡哀我生民何堪至此諸公哀時念切愛國心深幸訴諸輿論之公平勿徒以武力爲解决榮廷奉職巡閱期在稍得息　不意比日舊病觸發兩足腫痛半步難移一榻輾轉坐臥不寗每思時難益增憂劇自維生平宗旨愛護共和尊重法律不欲樹黨不敢徇私此次對於各方絶無絲毫成見惟冀和衷共濟息事寗人早得和平解决同謀國家統一閱牆不爭乃能外禦其侮區區愚悃如是而已希惟鑒察佇候明敎陸榮廷蒸依此兩電察之似陸使之意仍希望和平解决倘非萬不得已决不肯輕於用兵然揆諸民黨重要人之計畫則不無異同陳督軍秉承陸使意旨故遇事出以穩重然對於諸民黨愛國之熱誠未嘗不　爲原諒故　日與李烈鈞聯銜一電亦毅然以討賊自任而討賊必賴軍隊軍權必當統一連日自告奮勇請招集舊部者紛至沓來故陳督煞費苦心發出文告多件（一）嚴禁各軍隊機關擅行招兵其電全省文武各機關云現在戒嚴期內軍事應歸統一除假託名義號稱民軍者前已通電嚴禁外其餘各軍隊機關非經報由本督軍核准亦不得擅行招募兵隊倘敢故違或知情不即呈報定惟該管地方文武是問仰各凛遵督軍眞（二）注意有鎗砲人家之行動其訓令警察廳云案查戒嚴法第十四條凡私有鎗炮彈藥兵器火具及諸危險物品應受官廳檢查現在本省宣佈戒嚴應飭該廳將歷年由廳發出存鎗砲執照照底迅錄一份尅日呈繳本署以　查核酌奪辦理仍督率各區對於存有鎗砲人家隨時注意其行動仰即遵照切實辦理毋延（三）通電全省文武官吏關於軍務事項須呈軍署核辦其電文云本省宣告戒嚴業經通電並布告周知在案凡在戒嚴期內各鎭道廳處局廠場縣曁所屬機關遇有關於軍務事項均須呈報本督軍核辦仰各飭屬一律遵照（四）召集賦閒軍官其布告云案查廣東閑散軍官歷年在外軍事學術日久荒廢殊屬可惜自應召集酌授職務俾資研究以策進行茲本督軍爲愛育人材起見特訂定召集閒散軍官簡章仰各該軍官等遵照簡章各條來署報到聽候選錄照章委任毋庸觀望以致自誤（五）申明不准藉口招集民軍前護國軍中路司令昨呈請軍署准其復集舊部征討叛軍陳督批云本督軍爲保衛地方治安起見已於本月八日宣佈戒嚴對於人民生命財產當然負完全責任如有假託名義號稱民軍聚衆滋事者卽以土匪論一律嚴辦不貸業經布告周知在案至關於大局計畫政府自有正當解决辦法來呈所請招集舊部尅日出師之處應毋庸議此諸文告皆爲保護治安起見誠恐熱忱過度者不免自由行動故於賦閒軍官則許其召集給以津貼聽候差委槪由參謀王肇基辦理而於各路民軍則决不許其託名復起其間亦大有分寸也又於十二日軍事會議演說至終時特叮嚀軍界中人須於戎嚴之實行深加注意略謂現在戒嚴旣已宣佈我們軍界長官須各誥誡屬員發覺案件宜要眞實可據不得徇私故縱尤不能任意誣枉黑白未分如果是非揑造則無事可以有事非惡可以爲惡人民將無以措其手足是戒嚴所以期保地方之治安者適所以爲社會之騷擾實大背乎本督軍之本意且也呈報不實屬員罔上長官惑聽內部未免有顚倒之施爲外敵即易投其反問之伎倆斯時腹心可以變爲　仇不必大敵當前而軍中自叛已相殺之殆盡何有圖功是戒嚴將以肅軍紀者而反所以亂軍紀也我軍長官尙其謹爲之防云云 
[紀粵省十二日之軍事會議]  
　　解决設立籌餉局 
　　粵督軍陳炳焜十二日在軍署召集各界要人宣布六省同盟宗旨並開軍事聯合會議是日督軍省長李軍長省議會議長副議長鎭守使滇軍各官長及商會　堂各董事均列席二時半先由陳督軍起言今日召集原因因北方風雲緊急愈關愈壞吾粵不能坐視必須與西南各省聯絡一氣力量厚然後可以佔勝利不獨不能爲彼　侵入並　先求發展假若總統以爲調停解决之時我西南勢力　足彼　斷不戢遇於違法要求况現在决定計畫連日已在報紙登出不能不　遽進行惟欲進行必先二事餉與械是也　以連日兵工廠趕製子彈日就充足惟籌餉一事必須設立籌餉局不獨出發需欵現在軍餉已欠支　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
月倘非速籌鉅欵不特發展無從即維持現狀亦困難已極今請諸君到商兩事懇望發表偉見以維大局以救危亡爲本督軍所厚望也旋朱省長起言到粵數月無良政可言惟比來不無稍勝想亦爲諸君所公認督軍此次到粵時鄙人卽到碼頭歡迎至水上警廳在座諸公亦有同往者此時已接到惡電傳來鄙人與督軍互商對付之策均得同意於是决定請陸巡閱使即日蒞粵會商善策復電請李軍長由滬來粵現在對於種種預備進行鄙人以爲最要者不可徒託空言應做即做亦無須久候坐失機宜鄙人所知者盡職二字鄙人膺廣東省長四字必當盡此四字之責惟今風雲已亟懇望督軍李軍長省議會及諸君協力以籌善法擁護中央鞏固共和鄙人必執鞭以隨其後演說畢李軍長起言烈鈞奉兩公電召急速由滬首途到粵後連日與督軍省長及軍界長官磋商救危之計均得彼此同心最盼望謀餉械之充足督軍所言須設籌餉局鄙人亦以爲應有之事惟望粵人盡力以得鉅欵吾輩軍人所出者生命士商諸君所望籌餉盡力省會謝議長云昨日接到督軍柬召已已與敝同事羅陸兩君於今日二句鐘到公署討論緊要問題省議會爲全省人民代表鄙人又爲省議會代表之一例當將省議會現在之主張對於諸君發表省會自接北京政潮變亂之訊卽全體表决電逹總統曁通電各省保持法律擁護共和惟吾粵對於軍事若何總須得陸巡閱使早日蒞粵兩次電請早臨聞陸巡閱使刻已將到想必於出發討賊一事必能早日興師現在西南各省萬難觀望不前對於此次之變亂倘若吾粵處冷靜旁觀態度豈不是任令此等叛徒致全國於敗亡乎於今吾粵出師救國對於械督軍已宣布準備對於餉剛纔督軍須設籌餉局鄙人於昨日亦經召集全體議員開會討論辦法對於戰爭計畫自有陸巡閱使與督軍李軍長曁軍界各長官負完全責作而籌餉一事敝會同人昨日詳細籌商田畝捐一事有以爲當通過者此爲經常費事而特别之軍費同人又有提出所主張者亦當設籌餉局其辦法對於國內外或義捐或募國債想不難立集鉅欵因此次人心之憤比辛亥尤爲激昻樂捐應募想亦比辛亥尤多也至於法律外之籌欵不敢贊同省會守法亦不能言也惟軍界各長官已出生命救國人民亦當踴躣助欵引爲職責陸議長起言目下對於出兵必須籌欵但現在已經戒嚴籌餉一事自然屬諸督軍全權吾輩必須守法各叛督因違法而擾亂吾　亦以其違法而攻之吾人豈可違法而攻違法者故省議會對於籌欵必須依法而行現在戒嚴期內儘可由督軍對於籌餉局得以全權行動於是李軍長請督軍發起籌餉局當時除正副議長外無不鼓掌贊成議畢散會已四句鐘矣 
[東陲之風鶴驚（化險）]  
　　蒙匪南侵呼倫貝爾失守副都統勝福逃遁全城軍械糧食悉以資匪遂益猖獗近以奉天獨立警耗頻來故一般商民異常恐慌百物騰貴茲將現象錄下 
　　輔國公色某以其部叛遍布告示大書宣統九年四月日征南大將軍總司令色其文謂大兵南下各蒙旗迅速投順以免屠戮云云因二蒙滿人民携妻襁子相率南竄藉避兵燹逃至　黑兩省者甚多適値政事劇烈國家無暇北顧祗得任其蹂躪吾儕小民漁牧耕作不可得流離異鄉亦可悲矣 
　　自各省倡獨立之議凡奉天以北之地電報往來皆擱置於奉天各埠商號與京津及遼東灣各口岸皆不得拍電卽官署之電亦被電局拒絶然可以由租界俄電局拍至長春再用日本長電話逹大連等處此此舉不惟手續煩難需費過鉅亦太躭誤時間也 
　　濱江華俄雜處匪徒潛藏搶刦之事無日無之况華俄條約鐵路十里之內不得駐中國軍隊徒恃廖寥警察以保治安憂乎其難故夕陽將没即將門户嚴扃聊以自固電燈一明街衢之間頓形冷落惟有幾處肩荷小販售賣食物以點綴夜景而已 
[鄂督預防西南舉兵之佈置]  
　　國會解散後獨立各省頗有志得意滿者聞鄂督王占元業得有罷兵確耗但西南各省已决定出師征討張倪擁護約法鄂省當川湘滇黔桂陜諸省交通要道現聞西南護法軍羣擬取道湘省下趨荆沙直搗武漢此際各軍雖尙未發動不可不預爲設防聞王督已密令襄鄖鎭守使第九師長黎天才專顧陜西方面第二混成旅長劉躍龍專顧四川方面鄂第一師長石星川第三旅長盧貢庭專顧湖南方面各劃警備區域妥爲布置聞黎石二師長分踞荆襄民黨曾極力聯絡但黎石以擁護總統爲職志今僅解散國會並不反對前星期有通電來省表同情於西南者係以黃陂有被逼退位之信比經王督派水警廳長何錫蕃前清第八鎭馬隊標統杜長榮（漢口杜鎭守使之叔父）分赴襄陽荆州與黎石接洽說明黃陂地位斷無動搖不過解散國會而已黎石遂罷動兵之念業電逹王督顧轉勸所部服從命令保衛地方故王督現對黎天才並不疑慮仍使其獨當陜西一面今後如京師政潮平靖總統不過於受逼鄂軍內部當無變故此王督所以專意籌備對外也又王督以國會解散後人言龐雜易於騷動昨特傳諭警務處飭屬認眞稽查嚴禁謠諑並不准假名結社開會及散發傳單一面又諭令武漢兩商會長於十五日各集商董開會謂奉督軍面諭此次解散國會原爲息爭起見所有粵滇興兵謠言斷不可信各帮商人務宜照常營業本省秩序督軍負責盡力維持早有宣言火車運貨亦保無損失萬一金融停滯仍當請官廳設法救濟云云但商民等以西南之護法軍在理在勢萬無可免皆惴惴以大亂即在目前商業之停頓遂有甚於前云 
[湘岳間軍事之形勢]  
　　字林報八日長沙通訊云自表面觀之此間人民對於政變似不十分驚擾亦不料有變亂惟就時事內容窺之前途氣象頗有可慮者在岳州吳光新所　　譚督部下旨趣各殊絶無國家統一之觀念對於異邦之人則　於外人强力咸能待遇適宜丽對於同國之人則勇於私　不恤同室操戈北兵以奉命來此鎭壓湘人自命湘兵則以自保治安不願借助他人爲念再湘兵自視爲民政派而斥北兵爲帝制派湘兵常談政治熱心共和頗有捐軀報國之槪北兵則從未發政治言論在記者察之湘兵政治之談固未必聞諸軍官然軍官却亦未嘗以國家統一之觀念灌輸於軍隊中也望雲亭軍隊駐於湘南之永州望爲湯薌銘所擢用得爲鎭守使當袁氏稱帝時望宣告獨立在湯氏之先然望之爲此爲勢所迫不得不爾蓋望介於北軍與桂軍之間勢不能結歡兩面更不能傾向來湘監視南軍之北人於是望遂附從聲勢較大之桂軍矣當時湘中固無一人敢信望爲民黨中人也望在今日將有何爲乎斯爲目前之問題今聞桂軍已抵邊界湘桂人士無特殊之感情推測望氏之所爲殆將對於北軍桂軍及長沙軍隊而取中立態度耳以目前形勢言此間不致即有戰事湘陰在長沙與岳州之間有兵駐守如吳光新進窺長沙則必先取湘陰該處駐防之湘兵未必自甘退讓若湘中健兒器械精良訓練純熟指揮得人不弱於北軍則不待交綏而兩軍之勝敗已可預决奈湘軍未能如是一旦相見於戰場恐難操必勝之機故長沙如慮湘陰發生戰事則以持重爲宜吳在岳州已宣布戒嚴令其結果之一乃没收湖南銀行之存欵適其時岳州存欵較諸長沙幾逹二十倍之多以致此間銀行兌現爲難鈔票大跌若持現洋一元則可兌錢二千六百九十文云 
[吳光新軍與湘鄂鐵道]  
　　鄂省近日謠傳長岳間已起戰事實則毫無影響頃據由湘來漢者云吳光新軍現實駐於岳陽湘陰交界之新牆驛地方並未入湘陰境內湘軍第一師則駐於湘陰縣城內外與蘆林潭一帶並無作戰計畫雙方不過步哨巡防而已吳軍編制乃兩混成旅一混成團湖北第三旅長盧金山原駐新堤現爲援助吳軍計已移旅部於城陵磯吳軍在岳州對於往來民船檢查綦嚴故出入貨船極少稅釐大受影響行走陸路之肩挑負販彼亦嚴密檢查見帶有稍可値錢之物爲軍人所喜即被截留鄉人畏兵如虎吞聲忍氣莫敢與較有人在岳州城外見一鄉人踽踽入城兵士盤詰鄉人云老太爺囑帶錢五十串上街買物兵士竟云老太爺何不來可將錢留下待兩老太爺來取否則爾必爲竊賊爲搶犯遂公然奪其錢入囊聞近旬日司令部已鎗斃不知所犯何罪之人數名地方人民頗爲憤怒咸望湘軍將吳軍驅除吳之眷屬早已送至漢口其他各署局所官眷亦莫不離城此所以謠傳戰訊甚烈然近數日商民已不似前之驚疑矣吳軍之機關鎗隊頗衆凡與湘軍哨線接近地方如駐步兵一連即配機關鎗二門是本不合於戰術然湘軍卽因是畏怯不然早起衝突矣武昌至岳州之鐵軌已鋪好上月即在行駛材料車如無此次政潮想已完全開車由岳州至長沙鋪軌工程亦大半成功本年九月定可觀成從此武昌長沙交通便利朝發夕至商業上固蒙其利軍事上則極可危蓋湖北爲北軍勢力範圍地根深蒂固有莫可動搖之勢而湘省則爲民黨策源地接觸旣近雙方必易起齟齬湘鄂黎民今後將處於紛擾漩渦中矣現聞粵漢路督辦詹天佑因武長路線與水道平行航運競爭勢所不免已呈請交通部轉咨鄂湘二省及財政部即將沿路各釐捐局無論屬於國家地方一槪裁撤以資吸收運貨傳運費收入充足以維本路營業交通部已允轉咨核辦查粵漢路武長段若在水漲之日恐難與輸運競爭幸喜每年冬春間長沙至漢口總有百餘日因水淺不能行輸否則洋商各輸公司減價抵制則此路只能作軍事上利用今詹天佑預籌及此誠有所見者矣 
[湘省會討論時局之激昻]  
　　昨十四日省議會開會彭議長報告解散國會事已徵實請衆討論某議員云解散國會事旣確則約法無存約法無存則中國已成無法之國中央狀况危急可想然吾南方各省以擁護共和維持國法爲目的即應聯絡一氣取何態度應早確定吳光新駐岳之行爲人所共和田應詔反對調和業經表示本席意思應請議長速與督軍接洽商定方針以圖挽救云云徐明諤謂民意機關今日爲絶命之日國會已經解散吾省議會何議事爲應即停止議事專討論時局問題唐健亦謂民國將亡議事何益事請督軍到會共謀進行而李長才則謂毋庸督軍到會直請趙陳兩師來會可耳游如龍云申罪致討西南諸省業經表示吾湘應一致主張袁海鵬主張開秘密會方維夏亦主張請督軍來會楊甘霖謂請督軍來會除討論軍事外别無商榷之餘地楊道馨主張停止議事方永元云徒發電報無益須得切實做去陳景賢云國事雖緊急而地方計畫仍不能放棄應一面議案一面協議國是袁海鵬又云本席以爲大總統一日無命令解散省議會則本會當議事一日現開會已兩月不可功虧一簣應一面議事一面計畫大事其餘發言者甚多各議員旣主張請督軍到會議長即請秘書長拍電督署邀請譚公允派秘書長劉庚先到會各議員以事關磋商大局非僅報告可比必欲譚督到會議長又親自電邀譚答云現因本署軍事會議未散暫先遣劉君到會時四句鐘許劉君蒞會遂宣告禁止旁聽秘議十五分鐘始公開至劉君所述情形均極秘密無從探悉先是譚督以軍事會議不克分身至五句鐘始乘二人轎帶跟從一人到會時議會業經散會即由彭議長延入秘書室茗談約四十分鐘所言未便宣布惟聞擬今日再請譚督協議軍事問題 
[岳陽近狀談]  
　　湘兼督譚延闓氏曾於日前派本署上校參謀張石侯氏赴岳與駐岳司令吳光新磋商戒嚴期內一切事項頃張氏已經回省因記其岳陽近狀如下岳陽自吳氏戒嚴後謠風屢起至本月初間忽喧傳譚督派兵一旅攻岳已經行抵新牆云云因此人民驚恐甚有黑夜出走者及張氏抵岳此項謠言乃息岳陽城內現在槪係北兵站崗布置嚴密入夜以後非有口令不能通行故每至晚十時街市行人卽已絶跡惟有多數北兵往來巡察而已城內之湖南分銀行據吳氏自述僅每日派人檢查出入總數一次其所以派兵駐守之故蓋防現金之輸出至榷運釐稅各局亦僅令將每日所收現欵解交銀行張參謀吳氏會晤後曾以和平的態度與吳氏商定數事（甲）吳軍戒嚴區域以新牆河爲界河以北劃歸吳軍河以南則仍歸湘政府管轄（乙）各機關公欵如吳軍須挪用時應出具收據（丙）一切行政事宜非與軍事上有重大關係者吳軍不得干涉吳並謂此次宣告戒嚴實爲保全地方治安起見絶無他項意見存乎其間故所轄軍隊僅及戒嚴區域以內又謂我與段芝泉氏係屬姻 
 
 
 

Page 7

 
 
婭對於此次時局本不能有所主張云云岳陽地方邇來雖尙安靜然一般商民仍心常惴惴蓋因吳氏屢次所出布告均極嚴厲恐偶犯其法網也據聞吳氏所轄軍隊共有四旅駐紥湘境者兩旅駐紥鄂境者兩旅至岳陽城內則僅祇一團云 
[國會解散後之安徽]  
　　皖省自中央解散國會之命令傳來各界人士頗憤恨不平惟在武人勢力之下雖敢怒而不敢言也 
　　解散國會令下後倪嗣冲亦未下令取消獨立惟仍飭各警備司令照常執行職務說者謂倪氏以西南諸省反對甚力其義軍已分途出發日來形狀頗爲忙迫 
　　魯省張懷芝昨致倪嗣冲電爲改選國會辦法徵求同意略謂國會解散憲法會當然不能存在至依法改選手續頗繁擬請各省飭各縣選派一二德望素著者或法學兼優心術純正之人在省覆選就已定之憲法研究增減以促早日告成倪氏得此電亦未有其主張之表示 
　　昨日倪嗣冲接王士珍來電云改選國會令已頒布政局從茲可望平定惟閣揆一席未能久懸前者任命李仲兄今仲兄與紹帥同至都門請逕電促其迅速就職以奠國基云云 
　　日來省城盛傳蚌埠有不靖消息但未徵諸實事 
[獨立聲中之浙垣近訊（靜眼）]  
　　凡經一度改革必有一班新人物出現此亦勢所必至無足異也浙省當辛亥革命時前清官吏一掃而空於是地方土著蝸角書生均一躍而登仕版甚至販夫走卒亦得濫竽於科員局長这間誠一升官發財之絶大好機會去年浙江獨立一般具有做官熱者回憶辛亥故事不啻視此爲投機事業裹裝策蹇相率偕來冀逹做官目的不知當日情形係浙人代浙人雖亦略有更動已不如辛亥之甚故其乘興而來者强半敗興而返今年楊氏宣告脫離中央關係比去年情形又是不同而懷才欲試之人物偏復麕集省垣冀得一官以展素負無如楊齊二氏主張保持原狀所有省內外供職人員在脫離中央關係期內槪不更動而貿貿然來之熱中人物又徒多此一番往返矣 
　　自楊氏宣告脫離中央關係後雖不無閒散軍人乘機思逞情事但在職軍官尙能一致以保衛地方爲重昨聞有督軍署副官吳斌因案被逮不勝詫異吳係台州人前浙江弁目學堂畢業歷充軍界要職有年此次被逮原因聞吳前在城站聚豐園宴會當筵提及前都督蔣伯器頗露摧楊戴蔣之意當有第三團第一營營長楊三砲兵團第二營營長王惟均在席王似贊成此意楊三則聞言以後深恐事後累及密向楊氏報告遂有此案發現刻聞吳斌拘在督軍署內王惟則由第一師童師長傳問暫拘第一師司令部一經研訊以後有無他項隱謀不難水落石出也 
　　自前清宣統二年辦理檢定小學敎員一次嗣後迄未繼續舉行歷年以來如第一第四第五第七第十第十一各師範學校辦理多載畢業雖不乏人然以全省之大應需小學敎員人數之多此區區數校之畢業生詎足敷用所以鄉村僻壤此項小學敎員濫竽充數在所必有則檢定小學敎員誠屬切要之圖浙省檢定小學敎員委員會業於今春成立原定六月中旬舉行第一次考試嗣因浙省脫離中央關係所有擬訂檢定小學敎員施行細則咨部未覆依照規定程序是項施行細則非經敎育部核覆不能發生效力在脫離中央期內又未便向部咨催祇得暫從緩議現以政局將次解决浙省不日即當取消獨立聞該委員會已擬於七月間舉行考試矣 
[南京快信]  
　　天津僞參謀處電復馮副座稱獨立各省因其他條件尙未完全解决取消之舉難得各省同意（一說取消獨立不允撤兵） 
　　此間轟傳海軍各艦長前日在滬密議决定加入滇黔粵桂川湘各省一致行動 
　　馮副座前日復張勳贊成李經羲組閣電有愼選閣員語 
　　湖南組織國民護法會昨有通電來寗詞甚激烈 
　　省議會臨時會今日（二十日）行閉會式 
　　閩督軍李厚基來電宣布取消獨立 
　　馮副座電陸巡閱使阻粵進兵攻閩 
　　副總統府高等顧問周駿昨由京電馮副座述到京後已與張李王諸人接洽並稱各派暗爭極烈據其觀測大局善後非數月後難以解决 
　　各徵收機關解欵仍屬廖廖財廳昨又嚴電催飭限期解省 
地方通信 
[松江]  
　　查視警務之預備警署得省垣消息知省委警務視察員不日來松因之那鶴年警佐特於今日（十九號）召集全體警員在署會議整飭方法及造報表册等事以期劃一那警佐面令各分所塡報下列六事（一）各巿鄉分所分駐所所在地及管轄區域（二）職員額數及俸給（三）長警名額等級及餉糈（四）警欵收入之種類有幾民國五年一月起十二月止各類之收入合計若干（五）鎗械之種類數目及彈數（六）有無單行規程 
　　學校運動之提倡縣立第二高小校長姜文傳近因提倡運動已令體操敎員吳識時組織學生運動部專事田賽徑賽俾將來開會運動時不落人後所有運動器械亦已陸續購備並於日昨由運動各生籌集經費製備運動衣袴 
　　運動獎品之頒給上届滬海道屬聯合運動會開會時僅將競技獎品當場頒給其團體獎品因評判一時未能蕆事故遲至本月十五號始判定等第發給各校日昨本邑第一高小所得之甲等團體獎品亦已由滬海道署封寄來松計獎狀一紙金質獎牌一方業由該校陳校長領回校中陳列矣 
[鎭江]  
　　女校舉行畢業寶蓋山崇德女學校自創辦以來成績可觀茲届高等班四年級生畢業定期本月二十號上午舉行一切禮式悉仿潤州學校成例辦理鎭郡紳商學各界曁浸會浸禮內地會各敎友之到場參觀者不下三百餘人 
　　蝗孽發現江北鹽城阜寧等縣因天氣亢旱發現蝗孽當經各該鄉董督飭鄉民認眞搜挖以絶根株 
　　鹽梟猖獗紀聞淮北六岸鹽運自官銷局次第成立後私梟愈益充斥日前仰化集地方竟有大股梟匪與官軍對敵奈因兵單匪衆只得聽其呼嘯而去聞所載鹽斤共有二十餘車之多 
　　視察員回省省委警務視察員張錫康奉令來鎭視察警務優劣積穀盈虛回省彙報已紀前報茲悉張視察蒞鎭後首先點驗警察總局城內外各區長警次即分赴寳埝大港諫壁姚家橋高資鮎魚套等處巡視一周現已事畢昨特往城內積穀倉面晤鮑董事調查積貯實數業經按照省令開列各欵分别呈復已定期二十一號乘車回寗 
[揚州]  
　　築壩爲難日前興化縣知事呈請江北運河工程局將攔江壩修築以備蓄水插秧工程局馬督辦以修築該壩運河上游雖可得利下游難保不受其害躊躇未决特飭江都縣知事將本邑得雨情形詳報以便核奪聞縣署昨已禀復 
　　守衛嚴緊日昨有河工巡察員鄧某率兵多名持有鎗械出差回揚入便益門時爲城門衛兵阻止以其服裝與陸軍異又與警隊不同且現値嚴緊時期遂阻止不准入城嗣由團部用電話通知始得進城 
　　航線通行日前天氣亢旱下河無水栽秧故將高郵左近一帶築成土圩蓄水以致航線不通商務阻滯近已降雨數寸水勢漸漲又將該圩開放以利行舟 
[杭州]  
　　看守所押犯絶糧杭縣看地所民事案犯自十六日起口糧一槪自備所中被押男女共有二十二名連日已交保釋出十九名僅存兪天喜謝倪氏等三名貧窘萬狀無人具保昨竟饖餓一天副守衛長周某即據情報告曹所長見而不忍自願捐廉發給 
尙有徐成位一名由同室犯人集資補助得免枵腹聞近日該所喉症盛行患病者已逹五十餘名之多全所每月公家規定藥資僅三十元不敷分配該所長墊給無力現設一通融辦法凡處優待室中押犯僅祗七人患病者竟居其四內有楊雪齋一人勢極危險業由該所長據情報告請示核辦 
 
布與中央脫離關係暫緩進行茲探確實消息經廳長所擬計畫仍照組織司法公署辦法先行成立七處（嘉湖紹台衢嚴處七舊府廳）至其成立日期俟司法公署成立後再行定奪 
[濟南]  
　　省議員紛紛回藉省議會自本月八日開會期滿舉行閉會式後其時因財政困難本月經費尙未發給以致外間風傳有謂議會將實行解散者有謂不發經費從此即無形消滅者日前由正副議長晋謁張督軍當成交涉始將本月分經費向財政廳完全領出並照章每人發給本月薪俸八十元外再給與川資六十元各議員等得此欵項故目前束裝就道者已紛紛有徒矣 
[九江]  
　　潯員來往省垣九江縣知事汪慈蓀以此次時局紛擾險象環生李督由津返贛特於前日晋省謁見軍民兩長探聽政局之狀况督軍之意見並江西所處地位當經軍民兩長指示一切業於十五號回潯旋赴潯陽道伊公署將情禀逹並聞潯陽道尹吳竹樓亦於昨日晋省聞對於政局及本省之防務頗有所陳述云 
　　部視學蒞潯部視學劉以鐘王祖遺由贛西一帶視察學務返省已於昨日蒞潯寓潯陽客館現正赴各行政衙門及各敎育機關接洽擬先視察省立第三中學校並將全城學校視察一週 
　　籌辦實業學校九江公立模範國民學校校長張小宋以該校創辦之始早經地方人士議决俟學欵充足卽行辦理乙種實業學校仍將模範國民學校並立議有成案現在孝廉堂息金不久解决特擬一乙種實業學校章程並將該校經常開支造具預算册函請縣敎育會核奪要求查照原案辦理日前縣敎育會開會僉以該校經費不敷如實業學校與國民學校並辦恐不能支不如准辦乙種實業學校卽將模範國民學校取消經衆議决在案惟張君是日未到會嗣又函致縣敎育會陳明廢止模範國民學校之害略謂該校自今春創辦輒止對於受學兒童未免有失信用且兩校並立亦無損於經費等語昨日縣敎育會開會經衆再三討論議决仍辦國民學校一俟孝廉堂息金有着再辦乙種實業學校若兩校並立果無損於經費亦未始不可照辦云云 
雜評一 
[西南局勢與人心（步陶）]  
　　西南局勢如何此人人所欲急知之一問題也然而以我言此猶第二問題蓋我所欲知者乃全　之人是否人人尙有辨别是非判斷眞僞之良能也 
　　謂國人已盡味然一無所知耶何稱兵者猶不敢自下命令以暢行其所欲爲謂國人猶有一線未冺之天良耶何夙昔號稱明逹之士亦有混迹於倒行逆施之團體以隨聲附和者我誠愚魯不能悉明箇中之奧妙但以表面觀得勿中國人聰明太過常能於是非眞僞之外别有其術以使人不得不以非爲是以僞爲眞與然而全國之人對此非是之是非眞之眞豈　一如自作聰明者之所預期而不一加剖辨乎嗚呼此今日一般人之心理所以常有切望於西南之起而糾正也嗚呼此西南局勢如何所以常爲人人屬意之要題也 
　　雖然人心未死眞理常存何地不可自盡我國民之天職奚必沾沾於西南特西南今方席有一部分之勢力耳我願國人之勿專以西南爲前提也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鐵路員司獎勵金之計論]  
　　滬寗鐵路民國五年分營業進欵淨餘紅利五十餘萬爲開辦以來第一次之獲利凡在事員司照章應得獎勵金前經總管理處會議通過擬卽呈部核給已誌前報茲聞該項獎勵金各員司應得若干業經洋總管議定以在路服務之久暫爲比例其服務十年以上者照給現薪兩個月服務一年以上者給以月薪二成由此類推但須以民國五年一月一日以前到路服務者爲限此項議案本已通過不日將由局長呈部請示乃聞有在路員司聯名公呈交通部及滬寗鐵路總管理處大致謂滬寗鐵路獲利以五年分爲創始前此不但無利且虧耗數十百萬之巨在路服務員司其在五年前之資格當然不能得五年分之獎勵洋總管所議按年給獎辦法殊不公允且同一在路服務員司五年分奉職勤營彼此並無歧異乃因此項規定致所得獎勵金多寡相差或有十與一之比况五年分以前無論服務久暫皆有月薪之支給其中且因兩次軍事關係員司額外受獎各有等差並非與鐵路同居虧損地位故員司等對於克禮阿分配五年分獎勵金之辦法實未便承認應請通盤籌劃秉公核議以免畸重畸輕之弊否則支配不公羣情憤激恐於辦事上諸多窒碍懇爲迅賜酌核示遵云云此外尙有機器廠工人要求一律給奬又向在滬寗服務現已解職各員司亦紛紛呈請追加獎勵事務糾紛恐一時尙難解决也 
[滬甯夜車在崑出軌]  
　　前晚（十九號）十一時夜班滬寗火車開赴南京經過崑山西車站時車頭忽然出軌陷入泥中卽經該車人員電知上海車站立　即派匠前往設法將車頭起出並趕將軌道修理是以昨晨由蘇開滬應於上午七時抵站之火車因俟軌道修竣遲延四小時至十一時許始到聞該車頭出軌時並未傷人惟軌道車輛稍有損壞云 
[交涉員答復殖邊事之原函]  
　　駐滬交涉員朱鼎青君爲殖邊銀行事函復上海總商會已略紀昨報茲覓得原函照錄如下敬復者殖邊銀行停兌一事頃准大函以據新康號永生祥德華銀行等紛紛來函詰問不予維持語甚激烈再向本署陳明此事應由該總行負責該總行若不出而擔認於該行各分行之信用大有關係等因本署現已摘錄貴總會昨今來函所述各節電請農商部轉飭殖邊總行設法籌欵兌現除俟部復到署再行奉逹外先此函復即頌公綏朱兆莘謹啓六月十八日 
[公廨第六次預審洪述祖]  
　　暗殺民黨鉅子宋漁父案內之要證洪述祖昨日午後又由滙司捕房西探目泮林士押解公共公廨續訊兩造代表律師與捕房代表牛門律師均到堂候示二句三十分鐘由王崧生襄讞會同美博副領事升座刑庭由公廨秘書員將宋案證據中之各種電報檢出交由原告代表馬斯德律師向堂上逐一聲明後卽由見證吳承齋（即前在電報局辦事之吳佩璜）上堂證明此項電報當時由伊經手檢查確係應桂馨寄與洪述祖之密電即據被告代表禮明律師起而聲稱原告律師一再譯述此種電報前在應案用過然此事與前事不同是以敝律師極爲反對云云復由馬律師向吳詰據聲稱公堂所編之十五號電報前曾見過然並非由我繙出係奉都督命令帮同捕房檢查各種電稿嗣由卜羅斯與麥克濤兩君來詢我密電如何繙譯並將電稿上之號碼顚亂命我譯出之後復將華文字樣解釋明白至其全文電稿當時捕房因嚴守秘密故我並未看見繼據被告代表畢士華律師向吳詰據答稱我係本埠電報局畢業生向在局中辦事嗣於民國元年二月間奉交通部命令委任南京電報局總辦迨宋案發生由都督委任檢查電報是以來滬檢查電報係憑下蓋之小圖章三顆但其時電報局章程凡係密電非由拍電之人蓋戳具名槪不拍發而川密電碼直至宋案發生始行看見至貴律師問我是否民黨鉅子緣今日公堂並非訊問民黨之事我不能對答供畢復將電報上所載發電收電人之名姓及地址逐一指明後由美領博君詰問是項電碼爾能當堂繙譯否吳答能譯堂上即命退下又據馬律師譯稱是項電報已經證明應請准予附卷復據被告代表禮明律師辯稱此種電報與被告毫無關係且與應桂馨亦無何種關係即使與應桂馨有關實與被告無干故原告律師請將電報附入本案一節敝律師未便承認譯畢復與原告馬律師互相辯論之下中西官諭曰電報與信函是否有連帶關係本公堂尙須研究並須將各種電報重行查閱云云諭畢判洪述祖交捕帶回還押候本會審官與陪審官研究函電有無關係再行訂期復訊 
[愛文義路之炸彈聲]  
　　寓居新閘愛文義路八十六號門牌前清廣東道員雲南人藍西安迭次接到嚇詐信函均置不睬詎前日上午十一時有人在門外將炸彈一枚從百葉窗口抛入廂房內砰然一聲鄰右咸受驚恐幸炸力甚微祗炸燬雜物數件地板上亦炸一小孔人未受傷事後由藍報告新閘捕房立飭中西包探往拿抛擲炸彈之人已杳無蹤跡當即入內察勘一週而返 
[隔牆抛擲炸彈三誌]  
　　日前九畝地中華里第一號門牌金姓家被人因投遞匿名信索詐不遂隔牆抛擲炸彈當場由警追獲嫌疑人孔振秋一名解由警廳司法科訊供收押已兩誌前報茲聞前晚金姓又接恐嚇信函業已呈送警廳併案核辦並聞逮案之孔振秋曾在警廳前偵緝隊長程錦驥處當過軍事偵探旋因犯案斥　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
革云 
[周家宅發生刦案]  
　　前晚十一句鐘楊樹浦上海第二紗廠對過周家宅現充十二圖地保周永發家突被盜匪十餘人撞開大門入內袖出手鎗利刃嚇禁聲張將値洋一百餘元之金銀衣物及現洋四十餘元搜刦而逸迨事主投報捕房立飭通班中西包探馳往兜拿各匪已携贓遠去矣 
[浦東刦案續誌]  
　　浦東洋涇鎭左近賈家角鄉民趙茂茂及趙之房客婦人阮胡氏（昨報誤爲范氏）兩家於本月十八夜三時許被盜搶刦已誌本報茲於昨晨由馬警佐飭警緝獲積竊周奎德一名帶署詰據供稱安徽人近有同鄉人王甩子與婦人項張氏姘識因被事主婦阮胡氏向其夫項某說破王遂懷恨糾人前往尋釁意在雪忿並不搶刦衣服馬警佐諭令周收押候再查究旋又拘獲嫌疑犯陳方玉陳來子陳三老徐等四名並將婦人項張氏傳案隔别研訊一過備文派警一併解送警廳司法科請訊一面飭拿王甩子等到案解究 
[印花稅開始檢查]  
　　印花稅大檢查一事由警廳縣署會定於二十日（昨日）開始實行已誌前報茲聞淞滬徐警廳長委派駱育濠郭增復二人會同縣公署委員李寶田分投檢查現已知照縣商會自昨日起從南巿第一區署及各分駐所境內開始檢查俟竣事後再赴閘北方面查察 
[時局擾攘中之滬巿狀况]  
　　自各省宣布獨立以來本埠人心惶惶各項商業不無停滯比之辛亥光復與帝制革命　代尤覺冷落况金融艱窘旣逹極點又値端陽節近各業提早結賬商巿更見清淡茲就調查所及擇要紀之亦可見滬巿最近之狀况矣 
　　南北巿各錢莊於各省獨立前銀根早已奇緊迨此信徵實錢業頓起恐慌現届端節尤爲歸束之期故小同行大都停止出票大同行雖照常滙劃亦抱穩健主義須殷實可靠行號始肯與之來往 
　　南北巿各米行與各米店來往因時局不靖槪須現欵交易以致平時日銷四五百石者現僅銷二三百石生意之清已可槪見至專做轉口貨之行號近因天津烟台福建厦門等紛紛來電停止辦貨故巿面亦見冷落 
　　油荳餅生意向以滬地爲薈萃之區故進出甚大南巿各商號全恃春末夏初消運各處乃自受獨立影響客帮辦貨類皆停止生油之專銷廣東者近亦無人採辦該業貿易完全停頓近日雖稍有交易大都現進現出故銷場甚細 
　　本廠布近年極形發逹出品亦多絲光白格柳條等名目甚繁出貨推江陰常熟嘉定爲最多而上海浦東布廠所出各貨行銷於新加坡香港廣東東三省及長江一帶者爲數亦夥近因時局擾攘各帮停止運貨以致本年生意較上届不及十成之四前昨兩日祇有新加坡帮購辦十餘箱其他各路毫無交易故業此者大爲焦灼 
　　報關行專代客商報關運貨取得佣金藉此開銷近因商業疲滯裝運出口各貨大都減去十之四五而進口貨亦因歐戰未了商輪減少來貨日見缺乏是以門庭亦頗冷落 
[薩鎭氷因病請假]  
　　海軍總司令薩鎭冰君邇因稍有外感且足疾復發故向中央乞假半月以便靜養所有海軍事務由輪機處長王齊辰會同第一艦隊林葆懌司令暫行庖代 
[警廳佈置防務之嚴肅]  
　　淞滬警察廳長徐國樑奉松滬盧護軍使令開現在國政變遷各處謠言滋多滬上爲通商大埠華洋雜處難保無外來匪徒潛蹤內地乘隙滋事故於防務一層尤宜注意着即撥警扼要嚴守竭力巡察以保地方治安等因故昨特傳知所屬各區署所警正警佐於每晚七時起至十時又十時至一時一時至天明四時三差時間均須添加崗位擇要守望並傳諭各棚甲乙丙三班巡長每班輪派警察一名値夜在棚伺候不准睡臥如有臨時警信發生立即召集各棚長警以資調遣 
　　又聞南巿方面警察所奉到徐廳長訓令後卽傳諭各商家每晚提早結束賬欵凡各錢莊遣夥送銀或收賬歸劃找頭銀兩等事均限八時以前一律辦妥並諭電話局電燈廠將門户愼重防守每夜不准閒人出入 
　　附徐警廳長通令各署隊所文（一）照得各省脫離中央之後要求解散國會現時國會業已　令解散各省電報中央紛紛取消脫離關係人心大定乃竟有一般無知之徒仍藉此巧立名目在上海暗行組織不顧國家土地不惜人民商業不作爲人之思想甘效賊匪之行爲窺機逞兇蹂躪地方惟知利己圖財實堪痛恨本廳長擔負地方完全責任惟知抱定維持地方治安秩序之宗旨盡我保護人民生命財產之天職倘有賊匪擾害我警區範圍誓必緝獲茹毛飲血以安良民之生業萬不容網漏其一以失我警察四年之苦功爲此通令各署長隊長署員巡官自即日始各自振刷精神嚴行督飭長警各於管轄區內格外嚴防遇有行跡可疑者隨時檢查倘有不規之人立即拿獲送廳按律懲辦毋得稍事疏懈此令（二）照得地方吃緊業已通傳各署隊嚴防在案各再令仰各署長署員巡官等自即日起各宜勿分晝夜服裝整齊一人輪班出巡一人在署督守除一星期內准照常例回家休息外無故不得擅自離署誡長警不得任意請假出門署長署員巡官均改爲一星期會議一次署長督飭全區事務較多有事著即隨時到廳報告本廳長不時親身抽查倘有違犯命令者立即從嚴懲處决不寬貸切切此令 
[旅滬兩院議員通電]  
　　湖南譚督軍並轉陸巡閱使廣東陳督軍朱省長李陳胡三將軍雲南唐督軍廣西譚督軍劉省長貴州劉督軍四川戴督軍羅劉二將軍同鑒自國會復集以來同人兢兢盡代表民意之天職不敢隕越二讀已經終了僅餘三條方謂宣布在卽不意督軍團儲意謀亂倪張倡首意在復辟及外交失敗乃敢爲推翻國會借口於憲法問題該督軍等何嘗知憲法爲何物者國會僅爲復辟第一步之犧牲耳據約法大總統無解散國會權若謂辭職人多是爲督軍造反恐嚇之結果儘可使候補者推補何必借改選之名行解散之實且副署解散命令之江朝宗爲步軍統領非國務員不能代理總理署命令同人認大總統爲受武力脅迫已失自由約法明載命令不得與法律相牴觸此次解散國會之命令旣經總統總理自認違法當然無效伏念去歲諸公扶義而起恢復共和恢復約法恢復國會然後息兵此次謀叛之督軍團旣威逼總統違背約法解散國會無異直向全國四萬萬之人挑戰同人等無力抵拒暫離北京此後保障約法恢復大總統之自由諸公均有其責聞已誓師討賊剷除叛逆民國一線生機將賴公等願以純潔大公之心協恭和衷堅持到底同人等願執鞭相從旅滬兩院議員叩效 
[護軍使署所接之通電]  
　　松滬護軍使署昨接湘省岳州鎭守使吳光新通電略謂前日外間喧傳敝處獨立等情實係傳訛當時因恐秩序不寗爲維持地方安靖起見命令暫爲戒嚴現巿面安謐如常特此電聞 
　　又接汴省督軍趙倜通電謂中央已經下令解散國會故擬卽日取銷獨立一切仍當照常辦理特此奉逹 
　　又接南寗陸巡閱使通電內開北京大總統鈞鑒各省督軍省長徐州巡閱使熱河歸化張家口都統龍華寗夏護軍使瓊州龍督辦岳州吳司令鑒恭讀大總統文日通電總統忍辱負重委曲求全調停政局之苦心已爲天下所共諒羣疑已釋內訌宜消伏籲大總統力膺艱鉅勿卸仔肩首令各省罷兵養民寗人息事　外一致上下同心共濟時艱反諸正軌求國家之統一保公共之安寗大局幸甚民國幸甚如再意見紛歧肆行要挾或因變更國體搖動邦基榮廷愚直祗知維持共和擁護元首不恤其他力之所　誓當訴諸國民以求解决也敢布區區幸惟鑒納兩廣巡閱使陸榮廷銑 
[南半城添設水管]  
　　內地自來水公司南半城一帶居户日繁用水日多而該區所設水管甚稀流通不便是以擬從滬軍營前起埋設六寸水管接通大南門內各路並於中華路亦設此項水管業已興工共添水管四百餘丈如此則城內各處支管互相銜接用水從此便利矣 
[中國郵船公司添購輪船]  
　　中國郵船公司新購輪船一艘譯名考搿而史合同業已成立現在美國船廠修理約今年十一月間告成此船係於西曆一千九百二三年間造成船身長四百十二尺闊四百尺船底有二層噸位約一萬三千八百噸風車扇有二其速力每點鐘能行十六海里能載頭等客一百二十人二等客一百人三等客五百人裝貨四千二百噸其所定航路爲金山壇香山日本香港上海等埠並聞該公司已將此船改名南京云 
[派輪查緝鹽梟]  
　　兩浙緝私蔡統領查得川沙縣屬之白龍港邇來到有大帮鹽梟潛將岱山及崇明等處所產鹽斤雇用海船私行販運現在浦東各鄉私鹽充斥皆由該梟匪等私販所致且查該梟匪有持械刦掠情事實爲地方之害故於前日令飭外海緝私第一營速派緝私兵輪駛往白龍港口嚴密查緝 
[孀婦含憤自殺]  
　　浦東洋涇鎭木匠店主陳丫頭之媳沈氏已寡居四年邇來翁媳時常衝突前日沈氏因與乃翁口角氣憤歸寧邀集母家婦人前往將陳家中什物搗燬一空當由崗警到場解散事後沈氏憤憤入房直至昨晨房中毫無聲息陳等排闥入內見沈氏仰臥床上血泊中有剃刀一柄橫梗喉際知已於夜半自戕身死陳即報告三區二分駐所馬警佐諭陳協同二十保二十圖地保成雲田至檢察廳報請相驗 
[通俗宣講社社務誌要]  
　　中區定期宣講通俗宣講社定於二十四日即端陽後一日 
 
 
 

Page 11

 
 
午後三時起假座大東門火神廟中區通俗宣講所開講請王立才洪詩庭諸君分任講務 
　　組織短期講演該社各區理事皆任學校職務刻下天熱將放暑假正舉行短期講演會之絶好機會茲准於出月初旬分投組織先於明日午後四時假座火神廟露天學校邀集各職員集議一俟妥决即往各巿鄉分段講演 
　　創辦通俗圖書館該社同志擬辦通俗圖書館一所暫在大南門外中道橋南首巿立貧民學校餘屋內先行試辦刻下正在搜集各種通俗圖書及一切淺近書籍一俟布置完備卽當開幕其展覽時間則定於四時起至六時止因斯時各界必有餘暇也 
　　開辦星期學校每星期舉行一次敎員由各區理事擔任先在大南門外迎春高昌廟內開始試辦以後逐漸擴充其辦法與露天學校同聞定二十四日午後開校刻下正在招生 
　　知事保護露天學校警廳保護該校前日已由徐廳長布告各界周知近縣公署沈知事亦將給示勸誥年長失學者入校學習簡易書算以啓智識云 
[各學校舉行畢業式]  
　　南洋商業學校定於本月二十一日午後二時舉行銀行科二級生畢業式由該校長先期函請朱交涉員蒞校監視並致訓詞聞朱交涉員業已函復該校届期准往觀禮演說又聞本月二十八日閘北啓秀女學校二十九日東吳第二學校七月三日南洋路礦學校亦均舉行畢業現各該校長已致函地方官長請届期蒞臨監試發給文憑以昭愼重云 
[商業學校學藝會預誌]  
　　耶穌敎監理公會在眞茹鎭設立之乙種商業學校開辦至今已歷三年茲定於陰曆端午節開學藝會其預定秩序如下（一）開會入座（二）歡迎歌（三）報告開會宗旨（四）校歌（五）創辦人演說（六）表演學藝（七）商場練習（八）江蘇省敎育會駐辦沈信卿君演說（九）滬海道視學余芷江君演說（十）本邑敎育行政人員演說（十一）排敎練（十二）表情唱歌（十三）球杆操（十四）啞鈴操（十五）八段錦（十六）家庭體操（十七）旗操（十八）散會 
[第八第一師範學校招考預科生]  
　　上海縣公署昨日發出招考布告兩則照錄如下（其一）案准江蘇省立第八師範學校（按該校設在灌雲縣板浦巿陶公祠）公函內開敝校自民國三年開辦歷次招有生徒三級下學年開始２ 
時應添招預科生一級查江蘇省立師範學校學則凡投考各生須由各縣行政長官備文保送又民國五年八月間奉江蘇省長訓令嗣後保送學生並應收取本人相片隨文咨送各等因奉此現敝校定於七月十五日二十二日在本校舉行入學試驗合亟函請貴知事卽煩出示曉諭如境內有合格學生志願投考者應按照敝校招生廣告所開各節赴縣領文並携取最近四寸相片一張來校受驗至紉公誼等因並附招生廣告出示布告仰高等小學校畢業或與有同等學力各生一體知悉如有志願投考第八師範學校者務於七月十二日以前請由各校校長正式報告本公署以憑備文保送（其二）案准江蘇省立第一師範學校（按該校設在蘇州胥門內三元坊）公函內開本校定於七月十五日即陰曆五月二十七日招考預科生甲乙兩級計八十名查江蘇省立師範學校學則第十九條凡志願入學者須由住居所在地行政長官保送相應備函連同本校招考簡章送請貴知事煩爲查照施行一面並請出示招考尤所感荷等因並附簡章到署准此合黏招考簡章出示布告仰高等小學校畢業各生一體知悉如有志願入第一師範學校肄業者務於七月十二日以前請由各校校長正式報告本公署以憑備文保送愼勿愆期自悞 
[商團籌備處改期集議]  
　　上海商團籌備處昨發通告云逕啓者本處初五常會期恰逢端節是以改期初十晚並有要事提議届時仍請各同志撥冗駕臨共籌一切特此奉聞 
[姚議員由京返滬]  
　　滬紳衆議院議員姚文枬君子讓於今春赴京對於保存孔敎問題頗多建議此次政變風潮於解散國會命令未下以前早經辭職昨日（二十日）上午搭津浦車南下旋里邑紳莫子經李右之諸君均往晤談詢及北京現狀姚君言京中秩序尙稱安謐云 
[屯溪二茶上巿之電音]  
　　本埠某茶棧昨接皖省屯溪來電云二茶產額較頭茶爲多貨品亦佳約端節可以裝運來滬現已有美商來皖向各莊客訂購三萬箱限日交貨云 
[電車線忽然燒斷]  
　　昨日午後四點五十五分鐘時滬軍營西首華商電車公司之電線忽然燒斷落於馬路上以致各電車均在中途停滯惟並未傷及途人旋由該公司趕緊飭匠修接至五點半時即照常通行 
[催解印花稅欵]  
　　上海縣沈知事昨致縣商會函云逕啓者案奉江蘇印花稅分處電開現在時局多事本省財政機關前經聯合一氣設法維持本處成立未久稅收甚絀上海南北商會前領稅票三萬元事隔半年賣出不少前經電飭該知事催令繳解迄今未據解到日內需欵急迫刻不容緩合行令仰該知事迅卽催促兩商會先行籌解數千元以濟要需無任盼切何日解出並先電復等因奉此相應函請貴商會查照爲荷 
[閘北自來水尙未潔凈]  
　　閘北官辦水電廠近因出水汙濁經四區姚警正向該廠詰問責令從速整頓已記前報茲悉姚警正已得該廠答復謂廠內水池現正趕緊翻換新砂數日之後出水必能清潔云云昨日水管中放出之水雖較前數日稍清然仍帶黑色故又有居户三十餘家函致該廠詰問未知該廠能從速整頓否 
[喬家浜馬路告成]  
　　滬城喬家浜河道自塡塞後面上翻砌石片馬路東至中華路西至凝河路全路工程已於前日完全告竣行人稱便 
[擅賣韓國痛史之辯護]  
　　東唐家弄民新社印刷所股東朱鑑林呈控經理屠平甫將値價六百元之韓國痛史一千二百本擅賣於泰古書局昨由捕房將被告拘解公共公廨請究原告延斐斯律師上堂譯訴案情繼由西探目泮林士禀明將被告拘獲並吊贓情形並據原告朱鑑林投訴民新社已停止營業公舉王張兩人爲理賬員被告不應將公衆檢存之書擅自出賣應請訊究訊之被告以延侯魯公律師上堂辯稱此項韓國痛史與韓國亡後之安重根等書籍係一韓國人所定共八千本計洋八百元除取去六百五十本收到洋六百五十元外餘剩書籍託我代爲消售並非擅賣經王崧生襄讞商之英卓副領事判將刑事案註銷着原告另行具禀歸民事案起訴 
[私用賬欵之波累]  
　　錢純卿指控王菊人私用賬洋三千二百五十元由捕將王拘解公共公廨訊供押候移提代王收藏現洋二千元之蔣通夫到廨訊核在案昨由捕房將蔣通夫提獲連同王菊人併解公廨經兪襄讞會同英白副領事略訊一過判王還押蔣交二千元人洋並保候禮拜五再訊 
[再誌私收電費之控訴]  
　　英美電燈公司控式拉夫田維周私收南京路新鳳祥銀樓及萬昌森大裕鼎等號電費銀二百二十餘兩洋三十七元九角由捕將田拘解公共公廨訊供判交五百兩人銀並保在案昨晨由會審員王肇之君會同美柯副領事升座民庭研訊原告由牛門律師到堂代表聲明被告私收燈費各節並稱所有見證蔡德溪等六人均已邀到請爲傳訊質之被告亦延律師到堂代辯中西官判田仍交原保候再訊核 
[一地兩賣之判斷]  
　　徐文晋前至法公堂控稱於前年憑劉成山等爲中向沈阿狗購得坐落二十五保九圖內之地三分有零價洋二百六十元立有定單先付定洋及遷墳費洋一百二十六元迭次延約不允立契後經察悉此地又售於營業公司一地兩賣須請究追等情訊之沈不認一地兩賣故於昨日傳到營業公司經理雷吉安質證雷稱於上年七月間憑朱福卿張阿春爲中出洋四百六十元向沈阿狗購地一畝另五釐立契後應付地價由朱張兩中人偕同失主到來取去有該圖地保王國祥蓋戮爲憑契據呈鑒張阿春供稱實由民人爲中先收定洋二百五十元尙有二百十元立契後由得主如數付清交失主收去是實原告徐文晋仍求將地追還聶讞員以營業公司所呈契據有地保蓋戮而徐文晋之定單上則並無地保戮記該地應歸營業公司執業沈阿狗押限七天交還所收徐文晋定洋一百二十六元並以沈不應二地兩賣罰洋五十元充公劉成山於前次集訊之時不應謊供罰洋一元以儆餘人退去完案 
[資琛錢莊案缺席判决]  
　　邵裕卿前在法租界永安街開設資琛錢莊誑騙往來各户掛紅銀兩並欠購物等洋後被各户察破報捕往拘邵已逃逸祇將該莊夥王鑒香葉阿炳拘解法公堂訊無干涉開釋一面着各原告將賬簿呈候察閱核辦在案昨有何松山投稱被邵裕卿騙去掛紅洋一百六十五元陳洪瑞稱被騙洋一百元銀五十九兩七錢永太祥稱被欠洋二十二元三角均有賬簿及所立摺子爲憑呈請鑒閱提案追繳聶讞員察閱簿據數目相符遂照章缺席判决如數還洋俟邵裕卿出面准各原告扭案追繳 
[浦東發現刀傷男屍]  
　　昨晨浦東洋涇鎭附近發現無名男屍一口經該處二十四保二十圖地保查見屍身有刀傷痕跡似係被人暗殺當卽投報地方檢察廳林廳長定於今日派員下鄉相騐 
[擊斃活貓之殘忍]  
　　虹口百老滙路八十號門牌某西人家侍者吳阿榮前日午後將猫一只吊於廚房內用鐵梗擊斃被美捕房二十七號西捕查見拘入捕房昨解公共公廨請究先由捕房代表牛門律師投訴前情繼由二十七號西捕禀明被告將活貓擊斃殘忍已極請究訊之吳供因此貓將所蓄小雞數十隻嚙斃屢遭主人責備是以擊之並由其小主西人到堂證明中西官判吳罰洋五元充公以儆 
[司閽扭住司賬]  
　　招商局北棧管棧司賬無錫人朱靜志昨取棧中白糖十斤携之而出被管門印人查沙生所見指爲竊取扭交包探蔣阿二帶入捕房留候解廨訊問 
[申斥老虎竈柱首之壟斷]  
　　本埠老虎竈柱首藉口近來煤價及水公司相率加價同業難以維持禀請縣公署改用水杓減少水量已紀前報茲悉該柱首遞呈後不待批准已將新製水杓發給各處竈勒令改用並一再具詞催請批准業經沈知事大加申斥原批錄下據水爐業柱首趙順寶等呈久未奉批請恩准立案由呈悉前據禀請改用水杓減少水量當以究竟每杓至若干水量批飭呈明核辦乃該柱首等並未呈復於本縣未經核准之前擅自舉行大爲不合茲據該同業杭國治等來呈並經飭吏查復各水爐中尙有七八十家不願改用新杓而該柱首等竟逼迫領用催收杓價以致衆情不平卽有已領新杓者因各用户嘖有煩言備而未得同業全體之允洽已可槪見茲已批飭杭國治等會同各帮柱首迅即訂期邀集全體各店主公同會議究竟水量應否酌減若干衆意是否一致着由全體各店連署蓋章呈候查核示遵該柱首等應俟開會時和平與議聽之公論毋再爭持紛擾致干未便切切前禀并批 
[男女賃屋賣烟]  
　　本邑西南鄉閔行鎭人袁老五及婦人張兪氏均在該鎭賃屋私賣燈吃兼售烟膏茲爲第一區地方警署查悉飭警前往將袁與該氏拿護起出烟具多件申送地方警察事務所於昨日轉送地方檢察廳分别收押候究烟證存案 
[崗警查獲烟犯]  
　　前晚四區崗警在新閘橋查獲烟犯金阿根一名抄出烟盒一只烟泡二個一併帶區飭解司法科經叚科員訊明判移地檢廳核辦 
[酒店深夜賣酒]  
　　北西藏路一百七十六號門牌酒店主戴金山深夜賣酒縱令食客在內胡閙被一千一百九十八號華捕查見以其有違定章回禀捕頭請廨出單傳究 
[不認串拐女孩]  
　　崇明人楊再郎湯川根與婦人張范氏近在原籍串拐顧思桂家十一歲女孩桂卿來滬挈至虹口提藍橋圖賣被捕查見詢悉前情當將男女與孩一併帶入捕房分别拘留昨解公共公廨請究據楊再卿供稱顧女實由其父囑令帶滬並非串拐中西官以楊所供難憑判均分别還押候函請崇明縣知事署查明實情復候核斷 
[控訴隣人拐孩]  
　　甬人毛旺水住居閘北蒙古路福和里昨偕其妻施氏扭隣人李端和至四區警署控稱有五歲男孩一口被李拐匿請爲追究姚警正諭飭將李暫押聽候訊究 
[串攫鑽戒金鐲之嫌疑]  
　　法新租界薩坡賽路七十七號屋內有年約四十餘歲本地口音之兪某於前晚偕婦邀同隣居某氏前往新世界遊覽詎某氏正在觀看影戲之際其手上所帶之鑽戒金鐲被人捋去氏以兪某等設計串攫回報捕房派令華探目黃金榮沈德福曁包探等於昨日前往該屋將兪某等二人拘獲並至寶康里四十一號屋內續獲婦女二口帶回捕房候向事主詢明實情再行解廨訊辦 
[小茶館聚賭受罰]  
　　新閘路一百九號門牌小茶館內聚博抽頭被新閘捕房三百七十二號華捕查見以其違章當將賭具帶入捕房禀奉捕頭於昨日派探將該茶館主沈阿榮傳至公共公廨經中西官訊明判沈罰洋五元充公賭具銷燬 
[偸漏裝運日幣之水脚]  
　　日商三菱公司之春日丸郵船於前日（十八號）由日本駛滬昨日起運貨物經該郵船之主查有本埠某報關行裝運之日幣三千餘元在日本裝運時並未聲明希圖偷漏水脚當將該銀幣扣留報由三菱公司向該報關行交涉一面禀請海關稅司轉詢長崎稅關此項日幣曾在報關騐放請即查復以憑核辦 
[懲辦兩個老賊]  
　　陸龍狗趙坤生因串竊引翔港附近鄉民辛增祥顧妙根等各家衣物由捕拘解公共公廨訊供收押在案昨晨復由捕房將陸趙二人解廨經中西官訊知兩人均係積竊判各押西牢二年期滿逐出租界 
[包運鐵條之缺少]  
　　法租界吉祥街立成報關行夥胡麗生前日雇駁船户趙阿濤至漢陽鐵廠包運鐵條數十噸共有駁船六艘裝至滙山碼頭某輪船交卸詎卸貨過磅時少去鐵條一萬二千八百餘斤胡疑趙等在途串竊逐將趙阿濤扭入法捕房當由捕頭訊得事出內地飭探將趙押送地方廳經檢察官預審一過判令收押候究 
[查獲一羣過犯]  
　　法捕房因陸續拘獲各竊犯解經公堂訊押期滿釋出後往往閱時未久潛入界內復施故技故飭各包探嚴行查緝在案現由各探先後拘獲偷竊皮箱之陳全生及偷竊火腿之季阿四偷竊衣服之楊春山摸竊途人衣袋內洋銀之沈子山張春才胡錫卿偷竊首飾之高桂生强攫小孩手上銀鐲之朱言生等過犯十餘人解送法公堂請究陳等均供認迭次行竊不諱中西讞員判各押西牢二三月不等期滿永遠逐出租界 
[法捕房保衛商民]  
　　法捕房施總巡以現届端節商家往來收賬携帶銀洋在途行走者必多深恐流氓地痞有乘隙强攫摸竊等事故已先事預防特派包探及暗差巡捕一百餘名分往新老兩租界嚴密查緝以衛商民 
[酒廠呈請備案之批詞]  
　　外交部特派員公署批康成酒廠盧星階呈云呈悉該廠所用星象商標旣經註册而形式與嘉泰洋行象頭商標逈然不同且洋酒尤爲各别應准備案並候請英國總領事勸諭該洋行毋庸干涉此批 
[中華職業敎育社通訊]  
　　六月十九日收到浙江義烏稠西高等小學校張衢計畫書一件摘要如左義烏素重農業每年所出農產品甚多校中設置職業科與農業甚相宜茲擬先設農場以爲農業實行之練習兼辦機織以爲工業實行之試驗將來辦有成效擬將出品仿照販賣團規制而使學生輪流販賣旣可增加學生生活能力又可使之粗曉商業智識現正在規畫進行中也 
來件 
[江亢虎告有志自費遊美者]  
　　不侫避地新大陸承乏嘉省大學講師舍弟及兒女均隨同留學於茲四年今以暑假受美國國會圖書館之委託向我中央及地方政府採集官書秋間仍將遄返因念彼中學風之美吾人求學之亟而自費生渡美之難願趁便携帶若干人特訂簡約數則告有志者 
　　旨趣不侫因見入美禁例之煩苛留學經費之繁重除政府官費生外自費者有無從問津之苦又見留學諸生年長通漢文者則英文每不及格年幼習英文者則漢文毫無門徑此舉務期彌補缺憾消滅困難 
　　辦法從游諸生沿途照料自不待言到美後擬於嘉省之卜技利巿特賃一屋男女分居備美婦爲經理飲食起居均從美俗學生與美人同赴公學每晚回寓特課國學兩小時星期假日或旅行游戲或開會演說務使心身發逹中西淹貫養成理想的人才責任不侫對於從游諸生負敎養監護之責任故諸生必須遵守規章服從敎令其有不然萬難相處者當函告其父兄斥出之年齡無論男女以十二歲至十八歲爲限 
　　程度不問現在程度如何以將來能在美國高等學校畢業爲限過此而入大學則一切聽其自理 
　　費用川費及整裝約四百元船位頭等二等年費六百元一切用度在內均按華銀計從遊諸生每人初次携帶上開千元以後年費可訂明按期滙寄官費生留美總年費幾及華銀二千元今所定不足其三之一蓋同居則費省且亦視調度如何耳凡年費均須預付當代存美國銀行按期報告其家長逾期未到當代息徣彌補惟以半年爲限過此卽不負責任凡從游諸生槪不出外工作以免抵觸禁例妨碍學程 
　　行期有志且合格者請本人偕其家長或監護人預來接洽以便先定船位辦護照限陽曆七月十日以前携備各費齊集上海約二十日啓行 
　　附則年齡太大而程度能入大學者亦可附伴偕行當爲照料鄉導惟到美不便同居費用不免略鉅每年以華銀八百元至一千元爲率 
　　通信上海靜安寺路寰球學生會 
來函 
[唐烈士迎喪事務所函]  
　　唐公繼星痛於中華民國五年三月十四日在北京南苑就義刻由同人運柩回滬茲定於中華民國六年六月二十四日十一點鐘齊集十六舖金利源碼頭恭行奠祭兩點鐘執紼發引暫安廣肇山莊經過法界黃浦灘愛多亞路河南路過天后宮橋北河南路轉海寗路入閘北而至山莊俟杭州西湖覓妥塋地後再行歸葬蒙賜唁文輓聯花圈等件　交三洋涇橋泰安棧內十五號迎喪事務所如承諸君迎喪請先期到事務所索取徵章恐未週知特此告聞主喪人　萼盧漢生易廷　韓恢歐兆蓉任植生胡軍俠王文典區秀桐李縉雲唐紹儀唐元堪同啓 
[救火聯合會函]  
　　敬啓者頃閱貴報新聞欄內載有上海救火聯合會前規劃城廂內外原有各救火社歸併分區有大東門外應組第三區救火會自去冬至今提議多次擬將各商家捐欵自辦火社器具等歸併管理各該商家僉以創辦時同業捐資組織獨立性質不贊成歸併相持至今前日聯合會又發通告催促云云閱之曷勝奇異查上海火政規劃七區各在適中之處建築龍所添購改良器具曾於民國二年議决呈報行政長官核准分别撥地建築在案自辦理以來積極進行現在各區次第成立惟第三區救火會係在西門外中華路早經建築業已告竣大東門外十六舖至關橋係歸第五區範圍龍所地點尙未規劃一俟大馬頭自來水公司遷移後即當着手將公司舊址動工建築以期完全並無又發通告催促等事報載云云想係傳聞之悞務望更正是所企禱此請撰安 
　　上海救火聯合會謹啓六月二十日 
雜評二 
[陸榮廷氏之銑電（庸）]  
　　武鳴陸氏固今日西南聯合護法中所推爲主盟之人也其態度於今後之時局自有重大關係據粵訊陸氏魚蒸兩日之通電詞意和平頗以調和爲職志然兩電之發尙在國會被逼解散以前則其對於解散國會之舉感想若何要難遽測今據上海方面所傳之銑電則陸氏於國會解散一事亦已體諒政府之苦心使所傳而確則其和平之希望似猶未變遷雖然銑電不云乎如再意見紛歧肆行要挾力之所至誓當訴諸國民以求解决是陸氏顯然以解散國會爲最後止境者我不知聞張勳續開五大條件之承認（見本日專電內）其心理之激剌又何如也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[屈原宣言書] [  化誠]  
　　平以禀性悃欵遭世温蠖橫被謠諑朝諱夕替鬱邑侘傺不周於人難與終古依則彭咸逎蒙故國哀我沈淪每歲端節投以米簡渡以龍舟如中元享先必陳素饌如大士濟世特具慈航歷二千年沿爲故例典至厚矣直至渥矣始以竹筒貯米苦爲蛟龍奪食爰告歐回塞以楝葉縛以綵絲得如孔聖正席先嘗不似袁枚虛受人惠從此五日已作懷沙記念之期獨有千秋當爲亘古流傳之事故卽國更政體猶然俗順人心甲曆換新午節依舊設醴能常旣出自東家賜饋肉以亟何必爲北面麾無如近者災禍迭呈風雲屢變昊天不弔雨暘災武夫補戈抗聲四起伏莽閩中忽爾患生滋蔓弄兵川上幾乎禍及蕭牆長太息以掩涕兮哀人生之多艱忽反顧以遊目兮欲自適而不可乃竸進以貪婪復假日以媮樂游龍躍浪海若爲驚水馬騰波禺𧴆亦駭嫋嫋歌聲喚起湖邊蕩子翩翩舞袖招來水畔佳人虔奉仙香　桌上臭逹淵泉浪抛蜜稷於波中暴殄天物亦思歲之不易苞稂見傷民之多艱叢菅是食又復虛費香蒲之玉持奉老饕漫包角黍之金祗供大嚼圖一朝之腹果留三日之口香在諸君願爲東道盡客氣也將孔兄悉付西流我安心乎况乎畫鼓雷轟紅旗電掣粉團角射錦標競爭易惹杯影之疑每召履霜之禍旗翻雲外將毋錯認爲獨立之旗鼓動舟中或亦誤聽爲陳師之鼓害乃大矣亂何弭乎是用敢竭鄙誠恭疏短引弗作澤門之晳以妨民功願爲邑中之黔請罷斯役在此日金錢惜費須作變通倘來年玉燭調和或仍舊貫風光若駛地　將迎預布丹忱尙希青鑒（五） 
家庭常識 
　　華攝兩種寒暑表改算捷法寒暑表改算法本有一定公式凡算術及物理書上類皆有之惟計算較繁殊形不便茲得一法簡易而便於記憶述之於後藉資參考（華氏改攝氏）將華氏度數減三十二折半之再將折半數之十分之一加之即得攝氏度數（攝氏改華氏）將攝氏度數減去其十分之一兩倍之加三十二卽得華氏度數[  靜暉]  
　　立斃臭蟲之又一法比閱介菴君除臭蟲法苟不謹愼從事必遭危險且銀硃價値亦昻似未盡善僕前客昭陽適逢夏令爲臭蟲最盛之時臥具之鋪板皆從木器舖辦差而來其縫中臭蟲幾列隊佈滿日間苦熱之不暇乃夕間甫親枕蓆輙被伊刺刺不休擾無寗刻爰將鋪板揭起用煤油澆遍縫口當時立斃不問其爲蟲爲子無有能倖免者然後無論任用何物將其剔出淨盡再用舊白洋布糊於縫口之上永不復生至於帳頂之四週亦用煤油以滅之則其蟲不逐自絶此僕所親自試驗歷有成效其價甚廉較之巿上所售之藥粉藥水誠有過之而無不及焉[  芰隱]  
　　去銹法指揮刀生銹佩之者輒以不能顯其威武爲憾如用香油香粉互相調和用破綢敷擦之即可恢復原狀又法用炭屑香粉及打鐵爐旁之鐵花互研爲末取羊脂炒乾爲度用以擦銹可令刀如皎月 
　　去釜銹人家多以刀刮之殊不佳如用皂角煎成濃湯洗之則較刀刮爲光淨[  練西]  
　　銅器鐫字法將臘溶於銅器面上俟乾後用鋼針（或他種尖利物亦可）刻字或繪圖於臘面塗以王水（係硝酸與鹽酸混合而成者西藥房有售）越一時許（愈久愈佳）將臘括去而筆跡現矣惟寫時不可糊塗否則筆跡雖現而不甚明瞭[  卞鼎孫]  
工業須知 
　　冷水鍍金銀法文明各國無以金銀爲飾者所寶者唯寶石珠玉以銀金爲飾實野蠻國之陋習也我中國不幸有此習數千年以來金之損失不知凡幾可爲寒心將來改良幣制以金爲本位時必當禁之今余之述此法亦不免於陋也閱者諒之（一）金粉之製法以赤金葉少許入磁杯內以王强水少許滴入杯內置於酒精燈上以篾竿剷之少頃即成（王强水之製法）以硝酸一分入玻杯內再以鹽酸一分加入杯中以玻片蓋密即起化學變化變化後即成王强水（二）銀粉製法以碎銀少許放入磁盃內復以硝酸放入即發黃紅烟烟過即成銀粉（製金粉時所起變化亦同此）（三）去污水製法以硝酸一分硫酸一分清水一分同注玻盃內攪匀即成但注入時須先將清水傾入玻盃後再加二酸否則恐其暴裂（四）鉀衰（青化鉀）液製法以水酸化鉀溶於酒精中加入衰酸內卽得（五）鍍金法之順序如下（１）去所鍍器面之垢所鍍之器垢必去盡否則金色不燦爛猶之染色者必將所染之物漂洗潔凈否則其色不光澤也去垢之法以其器浸去污水內洗滌其垢少頃撈入清水內洗去去污水取出拭乾再浸入去污水內再取出拭乾再浸入去污水內如是數次則器面之污盡去可以用矣（２）鍍金之預備先以鉀衰一塊入玻盃內以清水化之水不可過多以大半杯爲度多則恐鍍時潑溢於外次以金粉少許入杯內俟其溶解即可實行第三步蓋鉀衰有粘着金銀於他金屬之力故化學工業上用以鍍金銀也（３）鍍金以所鍍之器投入第二步所預備之杯內以淨竹箸攪之（以銅籖攪之亦可但攪時杯內之金亦黏着於籖上未免可惜故以用竹箸爲宜）攪後以玻片密蓋約四五分鐘後即現金色取出以皂角水著力刷洗再以清水洗之拭乾再入杯內以竹箸攪一二分鐘取出刷洗如前（第二次鍍金可以不密蓋因器面已着一層薄金則金之粘着較易也）再入杯鍍之反覆二三次金色卽燦爛可觀與純金無差異矣所鍍次數愈多則金色愈厚愈能埀久（４）善後至第三步鍍金已告成矣然即取而用之恐其色易脫也故鍍後宜置燥粉內（婦人所用）一星期使藥性透澈自能垂久矣（六）鍍銀法與鍍金同惟鍍金用金粉此則用銀粉耳[  梅花瘦客] 不受酬 
長篇小說 
[寫情小說柳暗花明錄] [  常覺小蝶天虛我生合譯]  
　　第十二章（五） 
　　其時二人並坐益近幾於呼吸相聞羅倫不禁伸其冷　之臂微撫薏德一驚似感異電仰其炯炯之雙眸以視羅倫之面旣復俯首自弄其已碎之裙邊羅倫枯聲曰今我亦無他語但須問君亦能賞與此人以一些之愛情而此人之全副心　以及靈魂則固早以屬之汝矣薏德至此面頳乃如中酒全身無復自主則微微振其酥胸發爲嬌喘似頃間所屏之息至此乃始少洩旣亦展爲軟笑之容曰然則我亦將以全副之心臟以及靈魂付之其人不能減少一分耶羅倫搖其首曰然惟我亦明知其人不足受君青睞但彼旣如此熱誠則君亦當視上帝之面少動其憐憫薏德汝固能愛彼否耶薏德至此其身已近羅倫其搓酥之手即置於羅倫之胸前發爲極低極軟之聲曰羅倫汝固知我之愛汝也嗟乎讀者薏德此語一出羅倫心痛如刀剜矣彼亦覺薏德之螓首方貼其肩其手方近其胸而其唇方且與唇相接然而羅倫之心竟如沃醋酸淚幾迸眶而出中心惘惘則不期伸手以攬薏德之肩曰吾愛薏德亦應之曰吾親愛之人吾愛汝至也其聲雖低而羅倫聞之竟如晨鐘振響似在夢中瞿然驚悟幾欲力推薏德以出懷抱則失聲呼曰上帝仁慈此何事者吾頃乃何言者所謂吾愛實非我言我乃爲維廉代表耳言至此聲啞乃不能續顧薏德此時腦筋轉鈍雖耳聆羅倫之言猶伏羅倫懷中向之癡望旣忽欻然而驚立自起曰噫非汝自言耶羅倫悲聲曰非我非我此乃維廉托我言者天乎我何言哉言時又欲握薏德之手薏德亟避如見蛇蝎呼曰勿我欲自去言次立掙脫其手旣悲且忿竟入棚帳羅倫目送其行呆若木鷄久之啞聲呼曰上帝救我我乃爲何事哉此語甫出卽有一人發爲冷笑之聲起自羅倫之後大似午夜梟鴟向月而唳羅倫乃又一愕廻眸四望則月光暗處已有一女子頎影矯然當羅倫而立（第十二章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之華僑]  
　　安南西貢埠（見本報壬申年四月十四日） 
　　法蘭西屬土其在柬土者固推安南西貢埠爲最該埠土地饒沃物產豐富人烟稠密計在該埠西人連公役在內共有一千五百八十五名統核居民册籍一百二十五萬內華人一萬九千名該埠縱廣以英里計之共四萬丁方咪土產以米爲饒其餘如青靛架啡棉花白糖等物皆綽然充裕現制設電報與新架坡埠相通貿易當更增廣矣 
[卑寧埠（同上四月二十三日）]  
　　華人近來往卑寗埠貿易者甚多六個月內搭帆船者五千四百九十九人由火船者二千九百九十四人共八千四百九十二人 
[印度（同上四月十五日）]  
　　據印度清查户口册籍列所居華人之數新架坡埠則五萬四千一百二十名邊能埠則二萬二千七百二十名威釐士唎則一萬四千名馬勒格埠則一萬三千四百五十六名另居美國者共有十餘萬名其餘諸國未及悉計西士有留心天下民數者謂以中國生齒計俟十年以後將中西諸國之民合而匀之則三人中定有一人係中土者也卽此以觀則中國十年之後其民數實可當泰西各國之半矣或謂中國自道光年間軍興以來死於甲兵水火者以千百萬計苟無此變則固不待十年以後始可半諸泰西也 
尊聞閣筆記 
[蛇報怨（見本報甲戌年五月初十日）]  
　　某童年逾舞象讀書塾中偶見一巨虺蜿蜒芸窗之上少年好嬉遂斃之乃蛇雖打成兩橛仍就地上游去次日童臥未起見巨虺自帳頂頂中垂下以口向童半晌若吐氣然童即昏暈不覺其母撫其四肢已寒於冰矣蛇旋亦墮地而死蓋有草名蛇含（見本草綱目）蛇食之而身能連屬云夫蛇知報怨奇矣乃怨報而身亦同死則尤理所不可解者 
[彭生（見本報甲戌年三月十六日）]  
　　波羅浴日爲羊城八景之一月之十三日南海神誕士女如雲畫船蟻集有李逢春者南海人是日招友人王雨泉陳紫峰周遺棠泛舟游於波羅廟之浴日亭周年逾古稀風流飄逸陳已强仕談吐風騷王力壯有室儒雅挹人李始弱冠豪俠自喜李曰是亭名浴日某欲手抱陽和澆其濁態使大千世界同歸於清不亦樂乎王曰一滴楊枝之露作普濟衆生觀也可陳曰兩君所談者皆先天下而憂後天下而樂夫如是可謂智乎實則自愚之甚者也我則異於是李曰願見其志陳擊節而歌曰春蘭芳幽谷秋花榮東籬草木各有性萬物適乎時我生一寄物遑遑欲何之春秋佳日過徒爲白雲嗤獨酌一樽酒長歌明月談歌罷仰天笑悠悠我所思周曰老夫耄矣無能爲也然領諸君之趣不免見獵心喜且效顰焉遂高歌曰衆鳥摩天鳴白雲獨舒卷俯仰各有得我亦與不淺桐琴和鳴泉葛衣振絶　幽意人不知天機自流轉掉臂歌歸來臨流濯塵污乾坤何所營倚檻笙潮喘李曰老先生誠得眞樂者也周曰余少時游此姬携越女船泛朱家酒傑詩豪狂談博笑其趣更樂於此陳曰樂則樂矣然對清淡之景而言濃艷之情不免撩人憾事某昔與故友彭茂才敬敖曾於此間結一恨緣至今興言及此不覺爲之慨嘆也適舟人至曰可否趁潮　掉而回李曰善於是國人下舟並坐王曰請談彭生事以消永日而醒睡眸陳曰彭方十六歲時未入府庠常與其友李樹屏游一日樹屏招彭游波羅歸醉於勾欄內有一妓名桂丰度閒雅色奪春棠彭悅而呼以侑酒旣卒席樹屏留彭度宿彭正初度劉郎也因窮詰桂妓來歷桂曰妾本前任肇府夫人侍婢因某學政試士該府府尊以妾送之爲理衾枕繼而學政夫人至粵大加呵責不許容留學政不得已將妾予侍人某妾不甘屈豈知侍人竟賣妾於此言己泣下彭聞之淚不自禁交相悲憫桂曰此地最易溺人君不宜多到須知懷與安實敗名不可不戒也彭曰某得一知己情不自己暇時當到一談及昧爽遂别去由是彭每至院桂祗許其清淡禁其奢費往來半載桂一日以書招彭彭母見其子常爲夜游頗有疑慮禁不許出彭躇蹰無計適有表兄某甲過訪彭旋生一策謂甲曰今夕某友邀余往其所代作一要函明日託友付外省者今家慈疑而滯留殊悞彼事奈何甲曰旣如是某當保之以往因而甲與彭偕行及出郭外彭往渡頭呼舟甲曰君將何往彭曰此間自有佳處遂拉之渡河直至桂院相與暢飲且爲甲呼一妓以度宿是夕桂謂彭曰鴇母將妾轉售明日即往禪鎭君前程遠大後會有期宜自珍愛彭曰某無力書生悞卿實甚相抱而泣桂曰妾此行當有以報君君姑待之次日彭賦春水綠波桂歌桃花潭水而甲不免亦有雨灑桃腮之嘆也别兩載桂已纏頭錦獲珠寶箱盈遂贖身而歸故院遍訪彭生一無音耗望眼幾穿忽一夕燈綠酒紅絃高曲遠院中傭婦趨桂寢所而告曰席間豪飲高談者非彭生耶桂曰汝錯認耳彭生豈復至此傭婦曰盍往窺之桂瞰其席果彭在遂命傭婦請之入彭曰汝勿哄我傭婦屢言是實彭未深信且往視之悲喜交集桂曰君忘我耶彭曰自卿别後未嘗復有知己此不過流水行雲而已桂曰君能挽妾出此苦海否彭曰某尙未有室烏能從卿桂曰待君娶後可乎彭曰不敢預必桂曰妾知君力不能願自捐資斧尋屋暫居君許我否彭曰若此敢不惟命是聽於是租一屋於洗基之橫巷彭或數日一至焉桂覺狐寂遂招同居有賣魚者某乙與之居乙有一子桂撫之如螟蛉然匣中尙存三百餘金偶爲乙子所窺白於其父乙竟盜之而先作穿窬之實以神其說彭後雖覺不獲贓據亦無如乙何詎知桂失多金憂忿不勝遂自經於寢所乙尋彭爲具棺衾葬於北郭外至今其墳塋已失殊可嘆也彭娶羅氏爲室初婚之夕羅見一婦立於寢側倐然而没驚懼不敢語及懸弧時又見該婦如前羅謂夫曰子必有故何前後皆有是妖也夫不肯言固詰之始述其事自是羅每食必加設飯箸於案頭以祭於桂羅誠解人也王聞而嘆息不已李曰憾事何足談當與諸君尋春海珠之南以消此悶周曰此别人事何悶之有言未旣而舟已返珠江矣盡醉而返此四人蓋深有感慨於今者也 
神話 
[某生（見本報甲戍年三月十七日）]  
　　某生維揚人髮寇之亂癸丑城陷挈洋　數十元倉皇逃避抵某橋堍聞喊殺聲懼被賊害急避橋側積屍中時已黃昏不敢少動後見燈籠來疑賊又至仍伏不動及至則一人提絳紗燈一人執筆奉册似按册查點屍數者至生訝曰胡多一名執燈者曰此某生也應明日在橋北被周二麻子刺死言畢遂去胡思生死果有定數命旣註定即逃亦屬不免不如先往待死遂移至橋北坐守少頃有老者涕流被面蹌蹌而來生以形狀堪憐叩其顚末答曰僕錢姓夫婦年逾花甲亡妾僅生一子甫十齡今被擄去適尋得下落哀乞賜還賊酋已許從人不無勒索從親串處借得二十金爲贖兒計不意復遇一賊搶銀以去人財兩失香烟又絶行將覓死故孑然自傷耳生携有數十金念死期已至携此阿堵物亦無用處不如贈之旣免骨肉分離且救老翁一命出三十元以贈俾往贖兒餘作盤費翁拜謝去少頃携子至邀生同逃生告以待死翁篤促再四生不願翁去日已旁午正凝盼間一賊騎馬來手持長矛向生便刺生曰且住我固當死但不知君可是周二麻子否賊聞詫甚汝胡知我名生具以告賊擲矛於地曰寃寃相報何時得了我不殺汝汝能從我遊乎生曰蒙恩不殺誓當犬馬圖報因隨周去後以官軍團困投誠生積功保舉以縣令分發山西漢昭烈曰勿以善小而不爲觀於此愈可發人善心矣 
 
 
 

Page 18

 
 
   
 
