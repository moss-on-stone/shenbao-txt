# 1916 - 18 - 4915425

 

Page 1

 
 
   
 
 

Page 2

 
 
時評 
[態度（冷）]  
　　方今時勢豈能以態度窺測人哉表與裏相反行與言相違苟欲窺測之與其用正比例不如用反比例之爲當也 
　　何謂反比例如曰决不如是即如是之謂也如曰贊成即反對之謂也如曰擔保即不擔保之謂也如曰能即不能之謂也如曰幸福即禍害之謂也 
　　是故方今之世而曰其態度如何如何者其去態度也遠矣 
[專電]  
　　北京電政府擬在湘蜀桂添設臨時防務專使 
　　北京電日使昨咨照外部謂本國現因他事不便接待外賓請周專使暫緩啓行 
　　北京電政府電調前淸宿將粤人謝有恭來京 
　　北京電參謀部趕造滇黔川桂地圖以備軍用 
　　北京電龍建章已離貴繼任劉顯潛聞係顯世之弟 
　　北京電吉長路約亟待改訂交通部派陸夢熊權量往查實情以便交涉 
　　北京電熊希齡昨確到京 
　　北京電段芝貴由京領取碧玉磁器各項古玩分贈旅順日督朝鮮總督南滿會社總裁等以聯邦交 
[特約路透電]  
　　貴陽電巡按使龍建章已於昨日淸晨出省外間貼有巡按使與將軍會銜之示文謂龍使出巡但衆信龍使藉此脫離黔省政務廳長已於數日前私自出省有數處釐局與鹽局皆不肯收用中國銀行鈔票（十七日） 
　　東京電駐華日使日置易奉命通告袁總統謂日本目下不能接待中國特使蓋因日皇擬離京城故也（十七日） 
[譯電]  
　　北京電周自齊赴日之行已爲日政府所延緩駐京日使昨日照會外交部如下現因日政府方有事件發生日皇未暇於此時接待中國專使故請中華民國暫行展緩周自齊之行期按中日公司昨午方在六國飯店設宴爲周使祖餞星期五日晚間日使日置易君亦在使署歡宴周氏且即席演說極言周君此行之關係並謂中日邦交將周以益篤云云再昨日東京來電猶稱日本刻正大備供張歡迎周使其招待員名單中有顯貴甚多乃忽變卦申請展緩啟行京人士聞此消息紛起猜測意各不同（十五日）（譯字林報） 
　　字林報按數日前大阪每日新聞評論中國特使赴日事謂周氏於俄國特使抵日之後始束裝東發已太晚矣周氏遲遲啓行有害無益蓋俄日如商訂關於中國政務之秘約則恐周氏足跡未履日境而俄日之交易已成於是周氏將悔事機已失挽救無及故周氏此行舍以禮品若干贈送日本外不能有所成就也 
　　北京電中國政界意謂日政府請周使展緩啓程其原因有二（一）日俄談判尙未解决（二日本不欲於目下承認中華帝國（十七日） 
　　北京電熊希齡已到京不日將任要職 
（十七日） 
　　北京電政府因近已增收新稅數種故擬裁撤釐金先於北京實行（十七日） 
 
 
 

Page 3

 
 
　　北京電北京政府雖遇種種阻力仍思於二月九日舉行新帝登極禮（十七日） 
　　北京電北京日報載稱第二十師已移駐張家口（十六日）（以上譯德文電） 
戰電 
　　（英人路透電） 
　　倫敦電通告報雅典訪員稱奥國向孟國提議停戰俾可磋議和約並擬將洛夫成山割歸奥國而奥國承認孟國對於斯庫台里之權利按西汀其在奥國方面本無軍事上之價値但德奥是否將攻破孟國全境以對待塞國之手段對待孟國抑以洛夫成山與西汀其爲滿意而不進取此爲目下所未可預决之問題奥國之大欲在於據有加太洛灣以作海軍攻意之根據地奥國今已加增該處戰艦並聞已有潛艇四艘駛抵加太洛灣目下孟軍尙有四萬人以斯庫台里爲駐兵地點奥軍或尙欲與此殘軍决戰也（十五日） 
　　羅馬電特里布那報謂孟國不允締結單獨和約（十六日）　 
　　倫敦電柏林日報自認西汀其一役未曾俘獲孟兵（十六日） 
　　自林狄錫電塞國政府之官員已抵此間 
（十六日） 
　　蕯洛尼加電英大本營路透特派訪員電稱中央諸國將取攻勢之謠傳說甚衆袒德方面且謂今日爲德奥等開攻之期英飛機偵視敵陣歸報敵軍頗爲活動杜伊蘭·奇夫桀里·庫白魯魯·烏斯庫斯等處軍隊屯集彈藥存積頗屬不和氣候睛和敵軍利用時機修築道路但其所築之道路能否載大砲之重量則尙屬疑問每日有天空之戰爭但敵軍不與散佈前敵之騎兵斥堠交鋒云（十五日） 
　　彼得格勒電公報謂西面陣線戰局未有變動星期五日高加索有戰事俘土軍官二十員兵四百餘人獲砲六尊内有重砲一尊機關槍八枝又獲子彈糧食及工兵材料甚多（十六日） 
　　蘇里克電匈京消息云俄羅邊界今已堵絶不通羅國邊界消息云俄軍刻紛紛行動衆信俄軍將取攻勢（十五日） 
　　彼得格勒電俄國新年初一二日俄境全陣線戰局未變西南境戰事已停俄軍利用其經驗竭力修繕所占各地之防務俄人預料俄國新年之際必有極劇烈之戰事然衆覺德軍襲擊之時期已過惟敵軍軍勢今仍强盛尙有活動之餘力但作戰不得不更爲謹愼愛惜士卒耳敵軍今寗願失機關鎗不願失兵士德軍哨營雖護以鐵條障礙物然屢得屢失故德軍今特加意防守之（十六日） 
　　台爾希電英軍在美沙波台米亞獲一重要勝利愛爾末將軍曾與土軍交戰土軍已退至跨鐵格里斯河之哇拉（克特東面二十五英里之鎭）陣地十三日兩軍復大戰至日落時土軍又退走十四日引軍續退英軍於東北兩面緊追之（十六日） 
　　倫敦電今日海格將軍公報謂戰局沉寂奇凡希及伊泊爾砲火甚厲英軍砲隊轟擊伊泊爾北面德軍所守之扼要地點頗獲效果（十六日） 
　　雅典電法軍又轟毁斯特魯瑪河之橋梁數座（十五日） 
　　巴黎電今晚公報謂西境除香巴業亞貢華愛佛有活動之砲戰外餘無可報之事敵飛機以炸彈擲擊茄恩斯庫庫斯西北杜加里齊死希臘兵一名傷數名（十五日） 
　　巴黎電今日下午公報謂前敵無事可報今晚公報謂英法砲隊協同在比境作戰重損海蕯斯境之德戰壕壕中曾發絶大之炸聲兩次法排砲猛轟列里至特呂斯南之大路炸毁勒維勒東北之子彈庫一所亞貢有炸彈戰事 
（十六日） 
　　巴黎電蕯洛尼加雪稱摩拉斯蒂爾來客謂該處有德兵五萬人據德軍官言此軍將與攻孟之奥軍合攻阿爾巴尼亞然後再進攻蕯洛尼加云（十五日） 
　　亞姆斯特丹電奥公報稱東加里西亞與比蕯拉比亞仍有惡戰成洛維資東北數英里戰事之猛烈較前爲甚俄軍頗勇進攻六次一隊有十六排之多兩軍往往徒手血搏奥公報又言及奥軍保守陣線之勇敢（十六日） 
　　羅馬電昨夜意公報謂前敵皆有砲戰伊森沙陣地砲火極烈而以戈里西亞西北爲尤甚意砲轟毁聖邁克爾山戰壕四百邁當意飛機攻擊伊森沙東境頗爲勝利（十六日） 
　　羅馬電昨日意公報謂十四日戈里西亞西北高原砲戰頗烈夜間敵軍猛攻當被擊退敵得援軍之助復來進攻遂攻入意軍在哇斯拉維亞附近之壕線十五日晨意軍奮勇回擊將敵軍逐出哇斯拉維亞奪回失壕並得捕獲品甚多（十七日） 
　　亞姆斯特丹電德國國會今日討論英商船巴拉朗號擊沉德潛艇事議員發言甚多詞極激烈外部副大臣聲稱德政府將籌嚴厲報復之方法（十六日） 
　　蘇里區電意國米蘭之塞柯洛報載稱德政府擬派美克倫堡公爵爲專使赴駐巴爾幹各國德使署指授機宜駐羅德使已於一星期前離羅不復回任（十五日） 
　　羅馬電宗敎界得德國方面消息謂德皇曾於星期四日經醫士施用刀圭頗爲順手惟須一星期後方能脫險（十六日） 
　　亞姆斯特丹電柏林半官電謂德皇㣲恙已愈星期一日駕車赴首相邸時途中歡呼聲不絶皇處首相邸數小時之久（十六日） 
　　亞姆斯特丹電官場宣稱星期日德皇又至戰地（十七日） 
　　亞姆斯特丹電奥公報稱西汀其皇宮及本鎭皆未受損（十五日） 
　　紐約電德首相致無線電於美國報界謂德皇並非不能起床不日即可照常辦事 
（十五日） 
　　香港電拘禁香港之德俘已乘帝國號輪船赴澳（十七日） 
　　紐約電各報載有倫敦電謂英國不久將以正規封鎖德意志之宣言書代目下之閣令美國國務部對於此事尙未接正式消息惟政界皆信此舉可以釋去許多誤會消除英國阻止各貨軍抵德國口岸之法權問題大約尙可解决關於由中立國運往德國各貨之最後目的地主義（十六日） 
　　白琴電昨今兩日此間大火延燒二十五區無家可歸者數千人被燬諸屋中有總電話局及旅館四所學校三所現火勢已衰（十六日） 
　　瑙威京城電瑙威柏琴鎭大火損失約英金二百七十五萬鎊災情之重爲瑙威所罕有（十六日） 
　　華盛頓電美國内閣議决不干涉墨西哥事且信加蘭柴總統定能懲辦在乞華華慘殺美人之兇徒（十五日） 
　　海牙電福特調和團已啟程赴洛特丹取道回國（十五日） 
[東方通信社電（日本人組織）]  
　　東京電觀日本政府拒絶派遣特使一事則中日之間無何等默契的外交關係與對帝制問題始終一貫之態度益明爲帝制派流言所迷政界之疑雲可一掃而盡與内外以好感情云（十七日） 
　　北京電中國派遣特使赴日中止問題内外人之疑惑爲之冰釋皆稱此際兩方之處置均甚賢明云（十七日） 
　　東京電東三省北部蒙古一帶宗社黨蹶起形勢重大等之報到日人心更覺激刺（十七日） 
　　東京電在日之革命黨員昨今由張繼戴天仇等主動開始活動講求種種方法應援中國内地之同志（十七日） 
　　北京電歸化城方面蒙匪之出沒漸盛故駐張家口之第一師一時不能南下不惟止其南下之凖備且命奉天張作霖部下第二十七師之一部暫時防備蒙古（十七日） 
　　北京電南昌第六師之第二十一二十二兩團及砲兵團已抵武昌因無便船故未能向宜昌方面進發其駐防南昌以倪嗣冲部下三營充之（十七日） 
　　北京電重慶電云周駿部下即四川第一師之兵尙未受命與雲南軍接戰（十七日）　　東京電貴族院今日開會現内閣之運命可漸就貴族院之態度注目其情形有不許政府樂觀之勢其原因仍在減債基金復活之故（十七日） 
　　東京電俄國大公今日因日光回京（十七日）　　東京電俄國大公隨員俄國外務省極東局長哥蕯哥夫氏之與石井外相會見人咸視爲政治的重大事件（十七日） 
要聞一 
[東京外交界要聞（三）飄萍]  
　　昨日數處電傳言周特使赴日之行暫時中止依帝政派之所屢屢申辨周特使之赴日乃專在祝賀日皇加冕不及其他然則又因何而突然中止客子旣相約惠臨主人便殺鷄爲黍中途不踐無乃失歡雖然以國際地位觀之中止之意果發於誰若果中止則特使之行是否專在祝賀明眼人皆不難心照矣 
　　日本對我之態度近日其果决定已乎然因我國問題彼邦輿論之攻擊政府至今未已自有特派賀使之說更一致言不當應承認之運動日本之政治與輿論觀於已往頗有密切之關係識者早知即令周氏赴東將不能十分盡祝賀之來意矣我國帝政派揚言將破列强之約束使日本處於外交孤立之地位然日人則曰中國南部今方大動列强即欲反對日本之態度亦無理由也此不過日本民間之言論耳觀於該政府之舉動近日又易活潑矣十二日午時一時陸軍大臣在官邸開對我問題之協議會十三日午前十時各大臣參集於首相官邸此爲臨時閣議其重要議題即第一爲對我政策其餘則對議會策與關於法國之事内容雖極秘密然各報所披露則因我國政府以南方有事反急急實行帝政參政院竟以二月六日或九日登極之議請袁總統裁可如是五國勸告之面目安在故議决基於已定之方針無論如何運動如何利權决不與以承認萬一中國政府竟盲動實行則兩國國交雖未至於斷絶而今之政府僅視爲中國統治之一機關而存在不能認皇帝爲元首更不能以元首之禮相待遇云云周氏赴日之中止與此種閣議其殆不無關係也乎欲速則不達參政諸公果將何欲而迫不及待若是耶 
　　依東京外交界所傳說各國對於帝制之意嚮墺國擬與即位同時承認美國苟無亂事則可以承認德國最近則取觀望之態度英國似有贊成之口吻俄國則内亂苟不蔓延或可以承認法國因接到雲南官憲不可承認之懇請尙無何等定見日本則决須貫澈勸告之初意夫曰無亂事曰内亂苟蔓延此種前提何時可以確定殊非吾人所能妄斷也矣 
　　日本言論界又喧傳五國對我之措置矣其原因仍發於登極之有日而以今政府爲不重鄰誼不解責任五國到底不能默視今後之措置如何云已數次爲非公式之交涉而十二日駐東英法兩國大使同謁石井外相十三日上午又即開臨時閣議蛛絲馬跡似不無原因可尋也 
　　我國近日對於日本無論公私交際亦可云小心至矣大阪某新聞有奉天特電言段將軍近含袁總統之意以前淸皇室珍藏之寶物贈與山縣·寺内·立花·及中村都督·白仁民政長官等前淸皇帝之寳物何以不能爲前淸皇帝以後之皇帝之寶物乎一笑 
[武漢間滇事消息之别報]  
　　上海泰晤士報載一月十三日北京通訊云據武昌傳來消息謂第三師師長曹錕近由岳州率師過此征滇軍即以第三師與湖北第一師合編而成中央政府原議由湘進攻今已改由川省矣當道租用中日汽船公司之淺水船及招商局輪船數艘運兵至宜昌然後以民船運至重慶俟抵重慶後即取道叙州入滇現因運輸事宜極爲困難故軍隊携砲極少惟所携來福鎗及鎗彈甚足皆江南製造局與漢陽兵工廠之製造品也湖北將軍王占元及征滇軍司令曹錕出示謂征滇軍將士沿途購物均按値給價所用民船車輛亦均給付工資故各界人民當照常營業勿自驚擾云云此蓋因往時行軍軍官輙强令民船車輛辦差而不付分文也漢口已設總兵站宜昌重慶各設分站武昌因軍警防衛得力故目下頗形安謐武昌漢陽自聞滇變消息後刑人幾無虚日有爲黨人有爲匪徒漢陽兵工廠則由北兵嚴密防守無論中外人民若不持有王將軍特别執照槪禁入内龜山蛇山均架有大砲以防不測街巷與茶肆中今無人敢談論國事或述及西南省時局各華字報除滿載贊成帝制之官電外餘無新聞長江一帶近雖有黨人活動之種種謠言然據現象觀之目前尙不致有事變發生新兵由北方來者絡繹不絶皆赴川湘二省者也 
[外人述中國運兵之紛忙]  
　　文匯報云某外人頃從漢臯抵此據謂近日軍隊紛紛過漢總計其數約有二十萬人有從北方來者亦有從江西來者有向宜昌去者亦有向岳州去者華官初欲乘夜輸運軍隊力守機密但此事斷難機密故今已公然輸運毫不避人矣運兵之船極不敷用官場乃有封船之舉於是汽船小火輪民船悉被截留長沙某洋人乘小火輪來漢途中五次爲華兵所阻欲留其船爲裝兵之用某洋人不允遂得抵漢所封之船大半由官場口允給資漢口人士謂此項兵士半無戰志將來行抵目的地時定必僅存半數餘皆逃去云當船未被封之前漢口尙無仇袁之惡感今則衆口一詞謂袁氏如帝制自爲則今日斷不致有封船之一事實則漢口自各種船隻缺乏後商業蕭條已有停滯之象漢口各境皆有反對袁氏之傳單聞政界中人亦有反對帝制者目下此種反對輿情漸遍及於湖北全省聞北兵三千人於十一日由宜昌前赴四川又據重慶消息雲南軍已佔據重慶北面之合州云遠生遺言 
[游美隨紀第十信（五）（在舊金山）]  
　　（十一月二十五日）（遠生） 
　　火車道中一次幾飽殺一次幾餓殺車船無别　　此等以吾武斷皆足見此間與中國日本觀念之不同在中國車中一呼百諾殷勤伺應則純爲大人大少爺而設在日本車者雖不能任意呼喝然所以爲客人便利計者亦甚周到若此問則權義之界限分明你出金錢我供運送此外則利益問題已故如紳士貴婦之自挈行李出站一以見凡人皆能自用其力一以見人力之可貴然如吾曹在中國做慣大少爺者不便甚矣 
　　車中一定時刻有買火腿麵包及咖啡紅茶者如上述矣余同伴欲問索烘烤之麵包余曰此須特别人力必無有可以不問同伴不信而問之果然無有又與吾辨火腿麵包獨不需人力乎及取火腿麵包至則係取一極圓麵包一劈兩半中夾火腿極爲簡單非如中國日本之三多維奇（即火腿麵包）之講究者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滇黔問題之北京各面觀]  
　　參政之討論與質問十二日下午三時參政院院長溥倫及各參政員入府在居仁堂晋見埀詢對滇政見並諮詢關於財政外交各要政略紀前報茲悉是日參政到者共二十餘員對於諮詢各事項討論敷陳約有四十分鐘始行退出關防甚密據聞諸參政所陳對滇政見僉以開國伊始黨人竟負嵎反抗冀在搖動國本即應大張國威用昭天討等語其對於財政外交亦多所建議次日該院又有密要質問案之咨文致送政事堂當經陸國務卿遞呈披覽並經陸氏諭定是日下午三時在遐曯樓會議答覆辦法陸氏在居仁堂進呈此項咨文時曾有俟本日會議辦法陳請鑒核後咨覆該院定期特派陸軍總長王士珍政事堂左丞楊士琦外交次長曹汝霖參謀次長唐在禮等出席陳述答覆之語據聞所質問者不外雲貴問題與某項重要外交事宜公府爲此問題當日電召參政院院長溥倫即日晋見 
　　兩軍之軍情與目的據某方面消息滇軍宣布與中央斷絶關係後即分北中東三路進兵北路爲主力軍隊東路次之中路又次之而以蔡鍔爲總司令傳聞北路前隊已於前星期抵叙州勾結川省某變軍於前星期三日向成都進發東路由劉祖武司令統率向廣西進發現已確抵桂省邊境中路係劉某爲司令軍力稍形單薄除分派二旅至湘邊銅仁防守外其大部分則均向重慶矣云云惟又據政界消息則謂統率辦事處於近數日來接到曹虎威將軍密電軍報日必數次聞十四日下午之一電略謂前鋒現已於十一日進抵重慶與周鎭守使軍隊互相聯合足扼滇軍入川之路其他各路大軍亦均兼程趕進約在二十六七等日可以會集貴陽云云兩說不問其孰確而重慶必爲兩軍最近相爭之第一焦點則可斷言也 
　　龍氏之艷電與請欵陸國務卿於十三日下午三鐘在政事堂邀集各部總長與參政平政審計蒙藏等院院長總裁及莊都肅政史開一茶話會密議約二小時餘始行散會所議並未涉及政治關係聞爲目下已將黔省龍建章前電請求帝制重付解决情形查有實據確爲出於不得已非甘心附和滇省者可比自應代爲陳請赦免以示朝廷寬大之宏度並借以堅其内向之心討論結果未詳以大勢觀總必一致贊成又據英文京報載貴州巡按使有電到京請欵三十萬元爲行政經費並辦邊防之用云云繼經調查其說頗有來歷蓋聞財政部張小松次長於十四日上午呈遞政事堂呈文一件請陸國務卿核示遵行即爲此事呈文略謂該部現接貴州巡按使龍建章電部因該省受滇事影響金融滯塞紙幣法價跌落巿面恐慌庫欵又復支絀當茲時期異常危急請將民國四年一月呈准每年由邵協濟八十萬元從速匯黔並請就近准在鹽課羨餘項下借撥協防軍餉若干萬元以資維持 
而重要需等情該巡按之態度中央早已疑之諒必不允許也 
　　外交之密議與聲明公府外交協議會於十三日開外交會議特由曹汝霖次長主席是日密議關防極爲嚴密略聞所議者爲關於滇事外交某件及政府通牒之兩項問題閉議後即由曹次長將本日會議節略繕淸呈陸國務卿轉呈裁奪外交部旋有非正式公函通致駐就各國公使館略謂雲南現在不靖政府現正設法消敉其附近各邊防亦正在戒嚴之際茲又有應再特别聲明者四事一滇中及川黔桂各邊所有外人之游歷護照一律取消倘因冒險而有意外之虞政府不負責任一各國商民倘有附從黨人不知遠嫌者中央軍隊不能與亂匪異視一各國商民有私自接濟黨人軍火者一經查獲即行扣留一滇中黨人倘發行軍用手票債票及中國分銀行未發行之某某等字紙幣將來中央政府不負責任以上四端請煩查照通知各國商民遵照等情未識各公使如何答覆 
　　軍事之地圖與密報昨日下午大元帥在征滇臨時軍務處特召各軍界主要人物議事聞所議者係統率辦事處呈遞滇省軍事關於貴州廣西四川三省之防務地圖以該三省應行防範之處漏未布置者計貴州西北地方十二處廣西迤西地方八處四川迤南地方十五處均應按照所指地點添派重兵嚴行防守當令該處張廳長分别飛電各省遵照辦理此外尙有軍用電報添設偵探二案内容未詳十三日黎明時公府又接密探萬急緊要密電一道披閱後當將原電事涉扼要處一律圏出交由各軍事機關提前急速核决略聞係探得目下黨人之乘機起事者其行動以屢起屢仆於事實已視爲無濟故今改變方針專注意於京師請趕早預防云云 
　　都門之戒嚴與金融滇省事件發生以前京中已施行無形之戒嚴近來以滇事緊急各重要機關無不嚴防門禁以昭愼重而總統府新華門戒嚴尤甚凡公府内在職人員每日出入亦須檢視徽章日昨（十二日）上午十一時機要局王式通局長進公府辦事行至新華門經守衛兵士檢驗章記而王氏適將徽章忘却未帶自恃政事堂局長不之理會該兵士仍以奉令交派不敢違背答之以致雙方大起交涉後經承宣司吳君出而調停始和平了結至於京中一般社會其爲滇事之所牽動者尤以巿面金融爲著蓋因用兵滇省之故所有軍費需用浩繁又當此舊曆年關在邇商民益滋恐慌故政府昨已特飭財政部會同中國交通兩銀行經理人妥籌維持金融之辦法矣 
[中俄赴日兩專使之行止譚]  
　　農商總長周子沂奉命特使日本已迭載本報其隨員人等業已派定聞係公府諮議李景鉌農商部顧問吳鼎昌農商部參事張新吾農商部司長陳介張軼歐施弼并工商業視察團等准於今日（十四）晚快車出京取道奉天前往至周特使之行期尙須稍候又聞駐日公使陸宗輿氏近曾有電到京政府接到後即開密議似與周氏行止大有關係其中或有若何變更情事亦未可知按昨日東方通信社電言周氏赴日之行已經中止矣 
　　九日東京每日新聞載稱近據外交界消息俄日兩國間將有一大交涉事件發生蓋俄國自與德奥開戰以來屢經敗續已大受損失現因内乏軍火外迫强敵當屢敗之餘欲救危亡竟無良策况英法聯軍遙在西方亦不甚得勢且並不足爲援雖欲乞援於日本而日本非得相當之報酬不肯盡力以援於是俄國政府始有割讓樺太之議即欲將樺太北半島割讓日本以爲報酬現在俄國所緊要者惟軍火及軍需品日本果能允俄國之請將巨額之軍火供給俄軍則俄國必當以樺太北半島爲其代價近來俄國政府雖有此議困不知日本對於此事果否如願故囑託英國駐日大使代探日政府之意嚮當經英使居間極力周旋查樺太北半島之地内有煤油礦産頗極豐富久爲日本所垂涎俄國此議日本極所願意故此次俄皇特派其皇叔米海羅維第大公爵爲赴日賀使目下已抵日本聞該大公爵此行雖以賀使爲名實係奉俄皇密旨與日政府交涉此事云云 
[外交與帝制之近情]  
　　外交各項問題目下駐亦外交團對於滇事上與國體上均仍有秘密交涉此外尙另有别項特别交涉之件茲正由陸國務卿曹次長與駐京各國公使互相籌議聞在中美方面者爲實業借欵之進行商榷在中俄方面者爲中俄協約之善後問題在日本方面者爲中日新約之南滿東蒙各條欵之實行及某某項重要問題在中英方面者爲本年年内實行禁絶鴉片之手續以上各端均爲外交上最重要之事宜恐在二三個月内尙未易完全解决 
　　鞏固國基條陳關於鞏固國基上之種種辦法前已諭令各要人詳抒己見切實條陳用資採核茲聞十二十三兩日間已分别呈覆計陸徴祥一件梁燕蓀聯芳張金波三參政各一件朱桂莘梁崧生周自齊張仲仁王士珍劉冠雄六總長各一件阮忠樞内史一件日内即將特召會議對於以上各件提出討論并聞各件之綱要計分三項範圍一關外交上之疏通一關人心上之維繫一關民智之誘掖 
　　免糧半年辦法大典籌備處已將登極時應頒各種法令逐項會議辦法惟對於蠲免錢糧一事因此項收入已編列預算又無移補之法會議殊多困難現經財政部擬議辦法於十四日繕定議略遞呈政事堂請提出國務會議表决後陳請核定聞其大綱仍照籌備處所議倣照前淸雍正年之成案酌加變通改分五年每年於上下兩忙各減徴百分之十其補償預算之法擬督飭各省分由新稅盈餘項下並每年遞欠之糧賦追徴内分别彌補亦照五年爲限總定蠲免半年錢糧大致如是 
　　封爵儀制條例政事堂陸國務卿於十四日上午在海晏堂與各部院長官開政務會議聞所議爲禮制館會同法制局釐訂五爵及世職分别恢復年俸委俸辦法又親王府儀制護從官制又五爵護從儀制並親王郡王公侯伯子男五爵九級輿馬制度各條例以備議定後陳請核定頒布遵行聞京内大員應封爵位之人物均已核定將於登極日發表大赦囚徒及大赦條例等關係之法令亦均於是日宣布實行至京内授封之人數聞係公爵四人侯爵十人伯爵八人子爵男爵各十餘人 
[濟南通信（懷瑾）]  
　　電查關係雲南蔡鍔之人物昨泰武將軍署接到政府要電内容聞爲飭令調查前在雲南蔡鍔等部下之舊員現在山東受有職務者共有若干人其人之操行心地是否可告靠又現在山東籍隸雲貴之居民共有若干其對於原籍之觀念狀况若何限速詳覆云云按山東自靳將軍以下人員中多由雲南調來故政府有此電問也 
　　最有名之千佛山古廟被焚千佛山爲山東名勝之一有古廟一所横亘山腰載入縣志每逢重九省垣士女傾巷前往登高故香火最盛廟産亦最富方丈大悟禪師喜交結歷來當道多與往來詎於一月十三日下午九時火神降臨厨房瞥時紅光燭天照耀遠近商埠消防隊聞警馳往灌救因山水下瀉施救乏術遂致全廟延燒直焚至十二點半始行熄滅該廟房屋盡付一炬惟幸左右並無鄰居而千佛山之樹木則盡變焦炭矣　 
　　濟南道尹公署之新改組濟南道署公費定額原本不多近又奉令裁減五成更覺支絀楊慶鋆道尹不得已乃將該署另行改組裁減員額俾合預算惟現在分爲兩科仍名爲第一 
科第二科其職掌員額詳誌如下第一科科長姚祖訓掌理機要總務内務司法兼覆核各科稿件機要主稿伊繩武總務主稿李恩祐内務主稿涂駿聲司法主稿胡寶蔭會計史乙垣庶務田鳴岡收發監印米嘉益第二科科長紀文潮掌理敎育實業財政事項敎育主稿王文彬實業主實業主稿張城財政主稿董徴 
[遊居靑島者之取締新法]  
（懷瑾通信） 
靑島日軍署爲淸查人口驅除盜匪起見於一月十二日由大谷司令官頒布軍軍令第一號示諭入境居民不論中日及外國槪須遵照下開軍軍令三條該令内有速往軍政署報明詳細履歷領取人口票佩帶在身否則嚴重懲罰等語茲將該軍令全文錄左 
　　第一條現人靑島守備軍政施行區域境内住居者以七天爲限無論舊居新來須於出示後七天内開具本人詳細履歷向最近憲兵隊報告領取人口票爲證甲塡寫履歷須詳註房東姓名本人姓名年歲生日族稱職業籍貫國籍前居何處是否家長一家共有幾人各人姓名年歲職業及雇傭人履歷 
　　乙本族長姓名出身職業年歲月日住居何處丙有無同居人同居人姓名出身年歲月日籍貫國籍職業是否家長共有幾人前居何處 
　　第二條日本退伍軍人報告履歷領照塡寫如下甲兵科乙官等級及任官年月日限下士以上之將校丙徴集年丁特業戊適任證書限下士以下者塡寫 
　　第三條如敢違犯上項軍軍令規則者處二十元以下之罰金 
[奉天軍防之新布置]  
　　駐紥新民錦縣沿京奉路一帶之陸軍二十師奉政府命令調駐浦口已於八號起陸續開㧞南下叚將軍以京奉路關係重要不可無重兵駐守現又値滇省首難謠言紛起防務更形吃緊特召集二十七八兩師張馮二師長到署會議當議定將省中二十七師百七團陸軍與二十八師百十四團並每師再派騎兵一營一律分駐京奉沿路一帶以資保護至省城防務則將駐西豐等處之游擊隊調來塡紥其西豐各縣防務則令東邊馬鎭守使撥防軍二營前往駐守 
　　段將軍於雲南事起後對於防務之監督異常嚴緊聞昨又特别訓令駐紥莊河營口海城復縣安東等五處防軍及警察等略云此等地近海濱兼爲租界最易藏匿黨徒此後應加意防守以備不虞 
　　東報近載奉天叚將軍此次奉准中央政府之命令由陸軍第二十第二十七第二十八三師内分選各科精兵編組一大混成旅以備征滇之用目下該混成旅已經着手編制不日可以编竣 
[吉林安置外軍之方法]  
　　戰時通例交戰國之俘卒一經逃入中立國境内即應受住所地法政之支配與平時之外國人無甚差異近來交戰國之逃俘散處我吉林東寗寗安密山依蘭延吉等六縣境内者尙有二十七人該各地均屬僻壤荒陬動虞意外現聞王巡按擬定在省垣設立安置外人之處所移使合居一處以便約束飭由交涉署傳署長籌議辦法刻已議定四項（一）居址以能容留五十人爲凖將來或用省議會舊址或用法政校舊址臨時勘定（二）名稱外軍收容所（三）主管權限由交涉署長爲督辦警察廳長爲帮辦財政廳長爲會辦另由督辦詳請飭委所長一人專司其事其餘各事務員由督辦選派（四）經費以對外不使過陋用欵不使虚糜爲主旨預擬每月經常費五六千元以上至於運送來省之方法或向中東路局交涉車送或由陸路護送來垣各辦法已經王使批准照辦不久即可開幕 
[之江紀行義烏（靜眼通信）]  
　　義烏之敎育義烏全縣學校數共一百二十四乙種農校一縣立高小四餘爲私立兩等及各區之國民學校也縣稅中之學務經費全年不過入千元遜他邑遠甚顧其校數尙不甚少此中蓋有二因焉（一）學校用費極儉縣立高小每校常年經費不過六百元以視嘉興尙不足一級之費也（嘉興每級八百元）國民小學之費每校常在百元左右故學校易於支持（二）義烏爲宗法社會最發達之處村民聚族而居族中大半有賢田科舉時代爲供給秀才舉人之用今多改爲小學費故雖不多常有基本財産以維持之不恃縣稅補助爲生活學務經費之支配除縣立高小及國民學校約占三千四百元爲必要外其出人意表者如視學員及學務委員五人全年需洋一千二百四十元此行政上之費用幾占縣稅中敎育費八分之一而强此亦他縣所稀有之比率而亟須研究者 
　　學務費用之省固由人民生活之程度該縣之國民學校敎師全年所入常在七址元之内且飯食亦須自給故非山村力儉之人不克任此然坐是而他處之良敎師决不能至彼謀生活欲其進步固有所難且私立學校之校長往往以宗長及一、族中之理事充任其人固不必知敎育也若舍之則經費難籌此亦敎育上莫大之障碍而爲行政界所宜審度者凡茲情形他縣亦同不必義烏然也余特就義烏而揭之耳　　 
　　義烏之軍人該縣人民樸實耐勞適於從軍明將戚繼光早有是說故募兵者多至其地而軍人遂爲義烏人一種之職業民國光復從軍尤多自贛事發生北軍大占優勢南方之軍淘汰獨多而義烏乃大受影響赳赳武夫賦閑歸來坐令全縣中每年少數萬之收入而生計益蹙矣 
　　義烏之産物出義烏城而西至佛堂鎭迤邐三十里彌望皆糖稈也糖稈爲甘蔗之别種莖幹較細水分亦多其所含之糖分必不及廣東塘西等所出之甘蔗土人不知改種滋可惜也顧其種作殊勤於陰曆四月下種十日刈之以菜餅爲肥料其地以溪流近旁爲適蓋土多沙質輕鬆柔軟地下莖易於發育也種稈之家刈時婦孺均出削其尖端及外包之葉捆送於製糖之廠廠屋楫樸陋且塵滓滿地不加潔除其器用皆木造以堅木製螺旋之二軸外附以活動之木孔糖稈自孔中入兩軸之間用兩牛之力旋轉其軸其軸動則稈被壓糖汁即向下流 
 
 
 

Page 7

 
 
出導之溝中灌注於埋土之缸内盛滿後移入於四個之尖底鍋煎熬成糖糖色紅褐味亦不惡土人常以雜物　之購者憾焉其煎鍋不用平底且深逾尺半故蒸發較難而灶又劣旁無烟囱致炭養氣不能排出旋　鍋底徒耗燃料此等工作在歐洲十七世紀或有之而吾民乃不知改也糖稈以稈數計每稈約三四文每百斤約四五角每糖稈百斤聞可得粗糖十斤粗糖之價每擔五六元聞該地全年可出粗糖六千擔而製白糖者則絶無白糖之價每擔十八元高粗糖三倍又製白糖必要之牛骨義烏獨多顧乃無人經營其事鄕民缺乏資本且乏智識而有力者又無機會親蒞其地以考察之致白糖紛紛自外國輸入而農民生計經數十百年無進步之可言吾國實業往往如斯可慨也已義烏爲平原地雖多岡阜然不甚高故力田者多而其地乃有鬭牛之風平時養護極周飼之以榖謂藉鬭牛以避殺氣牛價自二三十元至五六十元農家頗賴其力近則殺牛之風獨盛蓋有人朦禀官吏得其許可公然宰殺每日一二頭故偷牛者日衆而牛價亦日騰鄕民咨嗟太息謂循是以往力田者將無牛可耕其害農實非淺也吾浙他縣多禁宰牛獨義烏不然余滋以爲怪 
　　除糖及牛骨牛皮外火腿南棗排肉茶葉米等均爲出産之大宗 
地方通信 
[蘇州]  
　　工場擬添織布科蘇垣省立第二工場自開辦以來成績頗佳惟因經濟困難經場長貝祖善將雜科氈子等科撤消以節經費茲聞貝場長擬於舊曆新正加女工織布科以冀提倡國貨云　　趙廳長注重防務水警第二廳長趙會鵬君因現届冬防期内恐梟匪横行特調淺水兵輪（仁勇）（倍戎）（昭武）（振威）（江安）（鴻平）（靖湖）（靜平）等艦常川遊弋太湖澱山羊澄等處河面現各兵輪艦長均已奉令出發梭巡矣 
　　唯亭鄕忽出搶案蘇屬唯亭鄕荷花村陳耀松家前夜被盜匪數十人明火執械衝開大門一擁而進直入臥室搜掠銀洋衣飾呼嘯而去據云被刧去贓物約値洋數百元云 
[松江]  
　　獲訊盜犯口供莘莊董事張虞賡家被盜搶刧一案各盜得贓後四散逃逸賃居松城北門外五里塘之嘉善人馮小六亦曾入夥肆刧分得贓洋衣物用舟載其妻朱氏擬遷往浦南葉榭一帶暫避詎爲水警查獲解經閔行沈專署長訊實轉解來松昨晚經李知事派劉承審員細訊馮僅供認爲盜匪搖船並稱行刦後盜帮業已各散此案係住居阮巷左近之胡阿六毛連生二人爲首云云訊之朱氏供稱丈夫所爲實不知悉此次船中起出之洋百數十元内有七十元實係小婦人歷充乳傭辛苦積來云云間官乃判分别禁押俟拿獲胡毛二首盜一併科辦 
　　靑邑槍决盜犯松人名吳鈎者或言縫匠或言紥花匠究不知其所執何業曾充水陸等區警士前曾拐胡姓妾爲婦嗣入盜黨在金靑等縣黟刧近在松犯他案拘押爲靑浦縣得悉來文移提解靑研訊供認曾犯刧案現聞已押赴金澤犯事地方槍斃矣　　中校定期年假陰曆年届問題高小初等各學堂都未確定省立第三中學校則已定期十二月二十二日放假明年正月十六日開學聞明歲中校更注重體育擬添聘敎習云 
[鎭江]  
　　柴捐暗潮續誌江邊挑柴小販不願承認抽捐一節略誌本報茲悉此項捐款不獨各小販力難負擔即柴業同人亦意存反對聞該業中人傳說如當道定欲實行則全體停止交易以爲對待云云故近日此事暗潮頗烈雖經某君等出爲調停尙未解决　　劇資捐助善舉近年城内苦兒院經費異常支絀鎭埠紳商學界爲維持該院起見發起演劇募捐特遣人赴申請藝員普佑安來鎭演劇三日所有戲資除開支外悉數捐助苦兒院經費現普已來鎭於昨夜登臺開演矣 
　　關稅比較減色鎭江爲通商口岸曩年陰曆年關各埠來鎭販貨及運貨求售者紛紛不絶關稅所入較平時起色乃今年鎭埠各商號因時事多艱不肯進貨而運貨來鎭求售者因不能暢銷亦寥寥無幾據鎭關曁揚由常關中人云目下各關收數較往年頗形減色云 
[揚州]  
　　團長出缺三誌駐揚陸軍第七十六混成旅張鏡湖旅長因所部第一百五十二團沈廣淸團長在任病故親自赴省參謁馮將軍請示辦法曾誌前報茲經馮將軍賞給治喪費一千元昨張旅長已回揚籌欵撥交該團長家屬具領並聞揚郡軍警商學各界尙擬聯名公請撫卹欵項云沈團長遺缺經張旅長面禀馮將軍委任第七十六旅參謀長顧廷藩代理所遣參謀長一缺現亦由將軍署委令吳某來揚接替 
　　中學敎員辭職省立第八中學校歷史敎員蔣少華現因舊友某君自京來電招往助理政務蔣接電後即提出辭職書退卸敎務聞該校長謝君尙竭力挽留云 
[南通]  
　　預備農務試驗場天生港澤生水利公司於往年陸續買得附近沙田百餘畝皆租與佃人承種現聞張嗇公將此田預備改作農務試驗場特於兩月前禁止各佃人種麥并退還各戶原頂現又囑工程處散佈告白張貼各處令田内墳塋遷移别葬給每墳移資洋一元昨已命人測量溝道深淺并酌量四面開河俾種子後得便取水以資灌漑 
　　美博士參觀學校金沙巿學校成續尙佳本月八日楊警務長偕美國某博士等四人乘汽船到巿參觀各校警區江稽查率長警前往歡迎經孫董謹臣假座滄園設筵款待陪坐者爲顧董澤軒學界奚君及季區員諸人當西賓蒞止時適微雨溟濛泥濘路滑互相挽臂而行舟渡抵園該西賓等游目騁懐頗加稱賞讌畢赴幼稚園及女校參觀一過頗稱成績優美嗣又欲顧而之他因雨阻未果汽笛一聲仍載舟而返 
[南京]  
　　復估修理萬壽宮工費齊巡按前奉中央咨請修理各縣萬壽宮業經轉飭各知事遵照在案茲江寗吳知事特將勘估修費繕具淸摺計共需洋一千五百八十九圓六角詳請撥欵齊使飭財政胡廳長趕即派員復估并將此項經費應於何項内動支查明轉飭遵照并具報查核 
　　泰興縣知事被人控告泰興縣知事王用先因在任需索狀費苛勒徴稅曾有人來省呈控齊巡按使以所禀各節查無實據批斥不准日昨又有邑紳戴森岩來省呈控該知事違法劣跡計有多欵并指出確鑿證據齊使遂飭蘇常殷道尹按欵查復稟候核奪 
　　警服費不准再撥房捐四年分省警廳所辦冬季服裝溢支二千一百餘元王警廳長詳請在舖房捐餘欵項下撥抵齊巡按以此項捐欵所餘無多前已一再支用未便再行動撥飭將罰欵究有若干查明現存數目詳報核辦 
[杭州]  
　　陰曆年關結帳之會議杭州錢業同行以陰曆年關將届所有滙兌帳欵亟須分别結束昨已在會館議决所有客路滙票即自乙卯十二月二十六日起爲截止之期已通告甬紹蘇申各路同行一體知照並聞各巿現水因與統一幣制大有窒礙已由各商會勸導錢商竭力減輕杭巿至多以五角爲限度甬紹兩處至多以二元爲限即自本年年底實行 
　　餘杭開會之查拿餘杭成知事十四晚得南區士紳報告鄭文詩於十五號在嶽廟備飯十桌開會阻止不聽云云遂連夜往謁王管帶磋商辦法今晨（十五）王管帶親率兵隊帶同司法行政警察前往查看并緝拿拒捕案在逃諸人至是日嶽廟所開何會鄭文詩爲何類人物兵隊到廟後查拿情形如何容探續聞 
[湖北]  
　　熊希齡入都過漢全國煤油鑛督辦熊希齡自請假回籍省親後復迭經轉假居湘多日以茲聞中央欲重造第一流内閣迭電湘巡按促熊入都故熊昨已行抵漢上假庽漢口大旅館武漢官場聞信咸往拜謁一二日即起程入都 
　　王將軍添委副官自段香岩將軍調任赴奉軍署副官隨節前往者計院肇昌等五員王將軍接任後因對於中央關係遠不如段派差之事較少故遺缺多未補充除副官長張厚德外僅有副官張濟安等六員旣須供署内職務又須應一切差使頗形忙碌茲因征滇事起軍署事務之紛繁較前倍蓗各副官不敷驅策聞王將軍已决官增設二缺以資辦公昨已委劉運嘉等承乏矣 
[安徽]  
　　派兵馳赴廣德皖省倪將軍接南京馮將軍來電謂蘇省溧陽宜興交界之横岡山一帶地方嘯聚亂徒數百人希圖擾害治安業已派駐溧軍隊往剿惟查該處毘連皖省廣德縣誠恐該亂徒敗竄鄰境請撥派兵隊會剿等情刻倪將軍已飭馬統領撥派駐宜第五營張營長帶隊前往廣德會剿矣 
　　愼重調查戶口皖省各警署對於調查戶口一事往往視爲具文頃聞警務處長以現値滇南告警雖有軍警嚴密防範而調查戶口亦須認眞昨特通飭各警署凡對於娼察客棧以及小家住戶均須認眞調查 
雜評一 
[使乎使乎（默）]  
　　當周氏派遣之初雖日本報紙疑神疑鬼而彼政府則固籌所以接洽之道待以國賓禮也館以芝離宮也一切預備爲國交上應有之儀文而今怱婉辭此誠可異者也外報或謂後俄使而至此行已遲或謂爲疏通而往此行本多然皆爲旁觀揣測之譚而當局者對於慶賀特使之辭謝則果何爲也耶 
　　是故前日特使之派爲世界所注目而今日特使之辭尤必爲世界所注目何也此日本對華態度之新表示殊爲重要令人莫測其影響之奚若也 
 
 
 

Page 8

 
 
   
 
 

Page 9

 
 
   
 
 

Page 10

 
 
[滬漢間航業之調查]  
　　上海漢口爲吾國對外貿易上最重要之兩大商埠上海爲舶來品分配内地之總樞紐及土貨運銷外洋之薈萃地而洋貨大宗皆由長江至漢口以輸入内地土貨大宗亦皆自各省運輸漢口出長江以至滬滬漢兩地之間尙無鐵道相聯絡其交通皆恃揚子江揚子江中每歲運輸上下之貨恒在一百五六十萬噸以上其影響於上海商務之盛衰者非淺鮮也 
　　滬漢二埠間在航業上相競爭者爲中英日三國請先言英國英本視揚子流域爲其勢力範圍故於交通事業皆經營不遺餘力鐵路如滬寗寗湘皆由英國承築航業如太古如怡第一位太古有金陵鄱陽安慶大通武昌聯益等六船共計一萬七千二百九十五噸每月定期航行十七次怡和有隆和德和瑞和聯和吉和等六船共計一萬七千三九十七噸每月定期航行十七次英國二公司合計十二船三萬四千六百九十二噸每月定期航行三十四次 
　　中國有招商鴻安寗紹三公司噸數佔第二位招商有江寬江華江裕江孚江永江新等六船共計一萬七千二百四十八噸每月定期航行十七次鴻安有德興第三船共計五千零三十五噸每月定期航行五次寗紹一船名寗紹二千五百噸每月定期航行三次三公司合計有十船二萬四千七百八十三噸每月定期航行二十五次 
　　日本公司僅日淸一家然與中國三公司較相差已不遠大有凌駕而上之勢蓋日本對於揚子流或近年來非常注意大欲攘爲一己之勢力範圍故其航業亦精進不已日淸汽船會社有大吉丸大福丸大利丸大貞丸襄陽丸岳陽丸南陽丸鳳陽丸等八船四艘名大四艘名陽而其以大吉大利名船誠可謂揣摩中國人出行者之心理無微不至八船共二萬二千七百五十九噸每月定期航行二十三次吾人如以其近年來進步之速率爲推測將來之標凖則日本航業上之勢力不難即超過英中而據第一位也中國航業公司聞之其亦力自振奮乎乃英中日六公司近忽互相聯結劃一乘客水脚業已規定一律價目於本年一月一日實行並設公票總局於本埠南京路民樂里六號分局則設於各埠一切船票將來均照定價收取不折不扣是亦頗可注意之事也 
[西報紀日本之調遣砲艦]  
　　字林報云本埠盛傳日政府已命開戰之初爲中國拘留長江下游之日本淺水砲船三艘預備一切聽候調遣譯者按該三船旣被拘留何以又能聽候調遣　莫明其故也 
[華法自來水公司之交涉]  
　　上海内地自來水有限公司姚福同徐棠嚴廷楨等致滬海周道尹函云敝公司爲法國推廣新租界肇周路一帶水管龍頭及營業權利依據法總領事甘世東尹與前道尹楊往來信函所開中國公司之水管等由法公司出價買回並補償中國公司停辦是項營業之損失等因親往法公司以商人與商人先行開議苟能照而行即無煩多費交涉曾先函達鈞聽在案茲敝總理於去歲十二月二十九日往晤法公司大班談及肇周路水管等事據云此係法國推廣租界乃法商應得之權利旣雙方均係營業將來或可將華商所製水管龍頭等估價酌償等語查肇周路劃界内所裝水管龍頭共計工料成本銀三萬二千五百八五十兩此項即前法總領事函内所允應由法公司出價買回者又用水居民一百九十八戶每年損失水價洋七千五百三十九元此項即法總領事函内所允應由法公司補償中國公司停辦是項營業之損失者今法公司僅謂水管龍頭將來估價酌償估價云者其非照成本計算可知而又渾言爲法商應得之權利其不肯補償水價損失又不問可知照此情形似非商人所能商量踐約爲此開列細單將以上兩項瀝叙情由懇請俯賜察核與法總領事交涉即屬法公司如議辦理實深公誼再肇周路雖經推廣租界法司於敝公司交涉未淸之前並不知照已在各處裝設水管殊於情理不合敝公司須照常營業未便允讓合併聲明 
[浦東又出鬧荒案]  
　　南匯縣境内所種花稻因遭風潮秋收歉薄農民之無衣無食者不知凡幾而官廳方面非但不速籌賑撫反加以淸丈蘆蕩屯田繳價種種掊克以致農民鋌而走險屢起鬧荒該邑張江栅一帶鄕民曾聚集四百餘人至御家橋紳董張雪舟家請求賑濟經張董按名散給銅元大口六枚小口三枚事甫平靜乃前日（十六號）上午十時又有灾民至張家栅鎭富紳錢子蔭家請爲接濟並要求暫停屯田淸丈繳價錢紳答以淸丈繳價係由官廳主政無權干涉接濟一層亦峻拒不允各鄕民哀求不散錢紳乃報告該鎭警察由謝署員帶同全班警察到來彈壓因仍盤踞不去各警察即開槍轟擊彈傷一年甫十九歲之災民倒地立斃受傷者亦有三四人（有謂警察本不欲開鎗由錢紳之子逼勒使然者又有一說謂係錢紳之子奪取警察所持之鎗開擊者未知確否）各灾民乃大動公憤羣與警察爲難警察以彼衆我寡知勢不敵紛紛逃竄因被災民逐擊警慌致有巡長一員巡士一名跌落河中被溺殞命錢紳父子見已肇禍亦相率逃避各災民憤無可洩遂將錢宅什物搗毁一空被褥衣物堆積焚燒惟未搶奪一物至已死災民之屍體由各災民即以錢紳預備之壽衣取出爲之穿着並將錢之壽材（聞係楠木所製値價頗鉅）舁出停屍待殮各災民刻尙聚集未散聞該邑馮知事得報後除派員前往勸導外昨已將情飛報上峰並擬詳請松滬護軍使派兵前往鎭懾云 
[糾黨行刦之破露]  
　　山東人任芝杰於上星期六偕同鄕人胡榮寶陳愷舉在閘北某茶館内糾合江北人張標往刦周太僕廟某米店詎被張密報警署派探往拿任等即逃入公共租界經該偵探等追至北西藏路被滙司捕房一千零四十一號落差華探將任芝杰攔獲並在任身畔搜出實彈手鎗一支帶入捕房昨晨押解公共公廨請究即據警局偵探與見證張標相繼上堂禀明前情並由四十號西探目泮林士與華探奚德安訴明調查情形訊之任供稱近在原籍帶蔴油來滬販賣與張相識多年是日在途遇見彼願爲我代銷蔴油手鎗係買來防身並無糾往搶刦之事求察會審員王肇之君商之英領康君以事出内地判任交淞滬警察廳來警帶回歸案訊辦 
[破獲兇案之神速]  
　　城内得意茶樓堂棺沈紀林於前晚八點鐘時行經小東門外被匪徒數人攔住突出利斧將沈之頭部連砍三下迨至巡捕到來該匪等已經逃逸後由捕頭飭將受傷人車送廣慈醫院醫治一面飭傳管理東段各探捕到來限令從速破獲昨日由探目黃錦榮包探韓邦達方福林程芝卿徐新發等偵知各匪匿跡英租界某客棧内當即禀明捕頭照會英捕房協同英探前往拘獲正兇陳阿者張小桂朱阿連等並在陳等身畔抄出斧頭利刃等器械解入英捕房移回法捕房管押候究捕頭以該探目等破案神速面獎數語以資鼓勵 
[嚴查黨人運回之軍火]  
　　海關施監督昨接交通部來電略謂頃准統率辦事處函據駐探報告海外黨人現有大批軍火私運回華陸續附載某國商輪進口應請通飭各海關從嚴搜查等因除分電外應即會商稅務司加派得力扦巡於各輪進口時嚴行稽查照章提賞云 
[護軍使仍飭嚴防]  
　　松滬護軍使楊善德君因近日謠言甚熾且奉中央特令愼密防範故昨又飭由傳達處用電話通知淞滬警廳徐廳長傳諭所屬各區署所及遊巡警備各隊一體嚴防勿稍鬆懈 
[購地築營之佈告]  
　　上海縣公署昨日佈告云案奉松滬護軍使飭在龍華地面購買民地建築操場營房事關駐紥軍隊保衛治安亟應迅速遵辦所有應購各地現已次第繪圖丈量應照丈見畝分發給地價旣不稍形抑勒亦不准民間擡價居奇丈量人等均已發給工食如有向業必需索分文准業戶指名控究除傳集業戶議定公平劃一價値另行佈告一體周知外爲此先行出示曉諭仰業戶人等知悉地係公家所需關係極重不得稍有阻撓致干查究 
[滬江大學舉行畢業禮預誌]  
　　楊樹浦滬江大學原名浸會大學係由美國浸禮差會設立校基極爲寬敞共計一百六十五畝地濱黃浦空氣淸潔尤合衛生且僻在滬北隔絶塵囂於學生之道德上亦無蕩檢踰閑之　其大學部内之課程及程度槪與國内各大學相等課本除國文一科外都用英文原本又鑒於近日學子之醉心西化蔑棄國學故於國文一科　意注重嚴格取締按程度分班不拘學級如有各科已畢業而國文程度不及格者不能給授文憑使學生無偏重西文之弊格致科則由美國格致專家梅佩禮碩士敎授購備各種儀器實地試驗以爲實用之基礎計該校創設已來祗歷七載而大學部畢業已三次先後畢業者共十數人現皆執役於政學兩界全校敎員二十人半爲美人其中博士二碩士四大學士四餘皆爲國内各大學畢業之大學士乙卯冬又爲大學部四年生畢業之期擬於陽曆正月二十二號舉行畢業式刻該校正在預備一切非常忙碌茲將是日會場之秩序及畢業姓名預誌如下 
上午十時遊藝會秩序主席姚傳法（一）國歌（全體）（二）祈禱（校長魏博士）（三）致歡迎詞（姚傳法）一（四）奏琴（林女士）（五）本級小史（嚴恩椿）（六）英文演說（顧太來）（七）校歌（全體）（八）致同學詞（焚正康）（九）同班歌（畢業生）（十）本級預言（陳元龍）（十一）贈母校紀念品（姚傳法）（十二）奏琴（李女士）（十三）祝福（董副校長）（十四）植紀念樹演說（凌永泉）（十五）歡呼（畢業生）（十六）歡呼（全體） 
下午三點鐘畢業禮秩序（一）列隊入禮堂（二）祈禱（三）演說温交涉使四音樂五演說羅炳吉領事六校長報告（七）給運動會奬品（八）給畢業生文憑（九）校歌（十）祝福散會 
　　大學畢業生之姓氏如下顧振亞嚴恩椿姚傳法嚴聖才陳元龍繆秋生陳子初樊正康凌永泉錢嘉集嚴其華周維新道學院特科畢業生姓氏鮑哲卿沈人和嚴其富道學院正科畢業生姓氏繆彼得劉邦瑞陳顯鈞 
[靑年會徴求會員之酬答]  
　　中國靑年會八次徴求會員會已於上星期截止共徴得新會員一千三百七十七人收入會費一萬四千零四元較之上年幾多一倍昨爲舉行酬謝宴之期與宴者有百數十人皆爲徴求出力之會員於晚間七時開會其秩序如下（一）工部音樂隊奏樂（二）會長鄺富灼君致歡迎詞（三）入座會宴（四）來會理君演說（五）體育部幹事四音合唱（六）十隊隊長演說（七唱滑稽歌（八）韓敬文幻術（九）合唱三育歌（十）分贈獎品（十一）西總理駱維廉君致謝詞散會已鐘鳴十下矣 
[財政講習所分送講義]  
　　江海關施監督昨致縣商會函云接北京財政講習所所長王小宋先生來函本任財政總長委托辦理財政講習所業經擬定章程詳部核准定期開辦所内學員定額有限不足以宏造就特設額外學員分送講義以便財政人員共同研究奉寄廣告附報各履歷表請分送衆覽如有願充學員者即由該員逕向本所報名等語除分致外合檢原來表式三十紙送上卽祈貴會分送各業同人一體知照 
[通俗夜社之寒假休業式]  
　　英租界新閘路和樂里口通俗義務中文夜社於十五號晚舉寒假休業禮七時開會公推馬湧泉爲臨時主席首由徐望先報告一切次張同福代表全體學生致謝次朱稼甫襲蔭卿周少葵陶漢塵項起鳳相繼演說末由各職員率同全體學生向國徽行三鞠躬禮最後由朱文華報告寒假後之開學期定於丙辰年正月十九日聞此次考試之成績以張同福徐明賢王光仁葉善昌錢福源爲最優迨禮成散會已鐘鳴十下矣 
[通俗宣講社南區宣講紀]  
　　通俗宣講社於前日（十六日）午後二時地南巿迎春高昌廟南颧宣講所開第九十二期宣講會先由兪元爵君代表報告次由單貽孫君講知仁勇三者之要素金松甫君講國民受敎育足以增進智識技能愛用國貨能使挽回利權戒吸捲烟非獨可節糜費抑且有益術生兪元爵君講救國之良劑端賴國民注意體育汪龍超君講公德要旨葛雲韶君講今古名人軼事並由該社分送各種印刷品至晚閉會 
[城濠丈放局定期撤消]  
　　上海自拆城後政府因丈放城濠基地特派陶蘭泉來滬在南巿工巡捐局設立專局經理其事現困滬城四圍城濠基地業已一律丈放完竣故呈奉中央核准定於一月杪將局撤銷 
[添募臨時巡警續誌]  
　　淞滬警察廳添募臨時巡警數百名輔助防務已誌前報茲聞此項臨時巡警之月餉亦照長警例發給現已詳報松滬護軍使及馮上將軍齊巡按使一俟核准好當支配各區以備差遣 
[海容艦派往淞口]  
　　海軍李總司令以淞口防務緊要自應派艦駐泊以守門戶業於昨日命　海容巡洋艦開往吳淞口外專司防守 
[軍人應當操練]  
　　暫駐吳淞上海龍華松江楓涇等處之第四第十兩師軍隊計有四十營之譜茲聞正副護軍使楊盧二君奉到部飭以該二師兵士前在北洋操練基勤此次調防淞滬仍當勤加訓練等因故楊盧二君已分飭各旅團營長官一體遵辦 
[警廳長赴寗即回]  
　　淞滬警廳徐廳長前日赴南京謁見馮上將軍齊巡按禀陳滬上防務於昨日上午公畢乘坐滬寗火車回滬 
[劉式訓又將入都]  
　　前駐法公使劉式訓奉命來滬商辦軍事外交及某項要務迄已兩月茲聞劉君近奉中央密電着即徴集關於某事之意見劉君業已陳復將次入都云 
[財政廳催解征存欵項]  
　　上海縣公署昨接江蘇財政廳删電聞省庫支絀應撥各欵均待發放所有各該機關征存各欵應尅日掃數解省以資接濟等因聞上海貨物稅總公所亦接此項電文故已遵照辦理矣 
[散兵聚賭抽頭]  
　　浦東南滙縣境之北蔡鎭近有裁散兵士抽頭聚賭茲爲駐紥浦東陸軍第三營訪悉以當此地方不靖之際豈容聚賭窩匪釀成他患業於昨日特派兵士前往該鎭查拿究辦矣 
[水捕房查獲烟土]  
　　水巡捕房探警前日在某輪船查獲王金太任渭榮姜新德等三人合帶烟土九磅又趙化香張長貴陳胡氏陳張氏四人合帶五磅又田玉私帶十二兩余士吉私帶二十兩當即解入捕房捕頭着送地方檢察廳訊究抄獲烟土候送關消燬 
[偵探截住拐匪]  
　　救濟會偵探虞占順等前日在鎭安輪船上查獲湖南拐匪陸春華拐婦劉陸氏及被拐之十四歲南京女孩小洪又七歲南京女孩小弟子又無名二歲男孩當即一併解送上海地方檢察廳訊究 
[拐案不盡不實]  
　　張姚氏至法公堂控稱有女孩一口在湖絲廠做工日前放工回家行至中途忽然不見現經訪知實被蘇李氏拐去當即報捕將蘇李氏拘獲已在捕房供出女孩由侯阿金代寄英租界北京路某姓家惟往吊無着請向李氏阿金二人追究阿金供與原告同住一村豈有串拐伊女之理實被誣指李氏供婦入實未拐孩更無交侯代寄情事至在捕房所供各節係姚氏唆令婦人將侯誣報是實聶讞員判李氏阿金押候查明再核 
[聲訴手鎗來歷]  
　　陳阿根因帶實彈手槍在泥城外卡德路徘徊窺探被戈登路捕房中西包探查獲解送公共公廨訊供管押候查在案昨晨復訊據西探海明威上堂禀明前情並稱查得被告此次雖未犯案然從前曾經公堂訊辦請爲核奪訊之陳供稱業已安分在紗廠爲工手槍係由李子養交我且已銹壞乞鑒兪代襄讞商之英領卓君以陳係過犯膽敢身帶手槍潛入租界實屬不法判押西牢二年期滿仍逐出租界手槍子彈充公 
[拔人並無證據]  
　　黨人徐某至法公堂控稱家住法新租界霞飛路寳康里四十四號門牌昨有形似偵探之王裕祥在里口等候希圖將我軋入華界幸見機暫避未被拔去業已報捕將王拘獲請求訊辦王供有朋友范明山欠我洋十元未還探知范住在徐家故由海州原籍來申至徐處找尋范明山向之索欠並無拔人之事求鑒聶讞員以所控拔人雖無憑證惟王實非善類判令永遠逐出租界 
[深夜狎遊之車鑑]  
　　向爲荣蔴生意之某甲前晚在四馬路西首南西安坊某妓院茶會出門時已深夜行至里口突被匪徒數人攔住出示鎗械嚇禁聲張剝去皮袍褂一套連同現洋時表及小鑽戒一隻約値洋三四百元事後甲即投報老閘捕房請爲飭探查緝 
[攫取首飾類誌]  
　　匪徒張阿洪前晚在福建路攫取妓傭徐王氏値洋二十元之珠押髮圖逃由捕攔獲昨解公共公廨經中西官訊實判張押西牢半年以儆又戴陳氏控流氓陳根生在山西路攫取金挖耳又張榮生在新世界門首攫取婦入金簪均經包探查獲昨解公廨經中西官訊供被告均不承認判一併從寬開釋金挖耳交戴陳氏領回尙有金簪一支暫存捕房候失主認領 
[探警捕盜續紀]  
　　四區一分所探警在公益里緝獲盜犯陳愷舉胡家邦二名已紀昨報茲悉此案業經該分所解經司法科轉解淞滬警廳核辦 
[警廳長注意竊案]  
　　淞滬警察廳長徐輔洲君以邇來地方人民報告竊案者甚多昨特分飭所屬各區署所警正警佐並本廳偵緝隊長着即實力梭巡認眞查緝以衛商民云 
[竊賊混充泥水匠]  
　　無賴曹阿牛前日混充泥水匠至海寗路一千一百六十四號門牌陶柏氏家以房主囑來修理房屋爲由掩人氏之臥室竊取女皮袄一件携至某押店圖質被捕查見拘入捕房詢係竊來昨由包探傳同失主將曹解至公共公廨經中西官訊實判押一月以儆 
[巡捕拘獲竊賊]  
　　陸阿林前日在黃浦灘黃包車上竊得衣包一個圖逃被一千一百五址三號華捕拘獲昨解公共公廨經中西官訊知陸係過犯制押西牢三年期滿仍　出租界贓存捕房候認 
[匪徒曾否犯事]  
　　匪徒王阿六前晚在厦門路徘徊圖刧行人財物被捕查見帶入捕房在王身畔搜出小刀一把昨解公共公廨請究據中西包探禀請緩訊容侯調查曾否犯案再行解究中西官判王押候查明於禮拜五解訊 
[順手牽羊]  
　　甬人虞根寶至開封路七十三號門牌楊才寶家以租屋爲由乘間竊取値洋六元之鋼表一隻逃逸被楊報告捕房將虞拘獲吊出原贓昨解公共公廨經中西官訊知楊係過犯判押兩月期滿帶堂再核 
[兇手消息靈通]  
　　扛夫徐林生於舊曆九月間被姜金桃姚寶安（綽號小寶安）糾衆毆斃當經屍母徐姜氏報由地方檢察廳派員驗明即將姜金桃之史姜福堂拘押限交兇手在案昨日午後徐姜氏又投廳禀稱姜金桃等逃逸在外被二十四保二十圖地保陸秋橋後中庇護一時難以拘拿昨悉姜金桃與小寶安等避匿浦東欽賜仰殿地方迨報明該處巡警馳往拘拿金桃等已經逃逸當場抄出姜金桃小寶安等合拍之小照一張復將寶安之母姚傳氏拘獲均由該警解局刻已送案爲特來案禀陳林廳長以昨今兩日並未由該局將姚傳氏解案命氏退云候查明再核 
[婦人貧病交迫]  
　　昨午有一婦人在邑廟東轅門口倒臥於地當經崗警帶至一區二分駐所王警佐提訊該氏供台州人年三十二歲夫家姓李母家姓劉因來滬尋親不遇貧病交迫臥於路旁王君憫之諭送新普育堂醫治 
[認領屍棺]  
　　前有一人坐楊阿福之黃包車往南半途病斃經地方廳派員驗明抄出書信一封係王伯泉具名當着楊阿福往查有無家屬再核在案昨日午後據高福昌投廳稟稱死者即是王伯泉係民人之外甥此次病斃已奉驗明請求將棺領回林檢察長准如所請着即具結送查 
[婦人欺侮瞎子]  
　　瞽者劉步高以算命爲業前日因同鄕任廷揚生子滿月劉與江得寶張屠氏等同往道賀詎張屠氏素與劉步高有隙潛以鏹水澆灑於劉之身上致毁其皮袍當被江瞥見告劉鳴警將該氏拘 
 
 
 

Page 11

 
 
入四區警署經姜　正研訊據氏供認此項藥水係在夫弟張永順處取來判氏押候核辦 
[女婿糾衆尋釁續誌]  
　　紹興人景煥章之女嫁於馬新連爲室因遭翁姑凌虐由景在餘姚縣涉訟經該縣知事判將馬景氏交父領回醫傷嗣馬新連糾人來滬與妻父爲難被崗警拘入四區警署業已由姜警正判解司法科押候訊辦 
[灑水車碾傷行人]  
　　昨有甬人徐阿生在西華得路被工部局灑水馬車撞倒碾斷足骨由捕車送捕房捕頭命送同仁醫院醫治候再核辦 
[廚司累及主人]  
　　新北京輪船買辦廖祿新所用厨夫粤人陳阿福向米店購得白米二十餘包私運至他埠出售爲管碼頭洋人查見向之盤問反敢行兇迨報捕後陳已往粤故傳到廖祿新及米店夥王連德解送法公堂請訊王供米由陳阿福來購行兇之事係車夫所爲廖祿新稱陳私運白米商人毫不知情陳現回廣東不知何日來申聶讞員判限廖於一月内交陳阿福到案訊究 
[究竟有何糾葛]  
　　福州輪船上西人控管車華人戴雲廷逼索洋一百元昨由捕房將被告傳至公共公廨先由原告西人投案譯訴前情訊之被告延律師上堂辯稱被告於九月二十號與原告將賬算淸並借給原告洋一百元執有字據因向索不還已經稟明英國郵船公司及英按察使署業奉訊斷原告還洋字據塗銷有英公堂辦事人可以到堂證明中西民以其中必有糾葛遂判被告交二百元人洋並保候訂期研訊 
[駐寗德領來滬]  
　　駐寗德國領事施爾慈君因有要公於前日午後乘滬寗火車來滬假寓德國總會 
[組織書肆]  
　　城内署前街東首四牌樓口（卽舊縣東）有人組織一書肆名曰上海書店上海各大書坊書籍多有分售蓋爲便利東半城學子計也刻聞已組織就緒日内將先行交易擇日開幕 
[敎科書另刋校勘表]  
　　上海縣知事公署昨出示諭云案據上海商務印書館有限公司經理高鳳池稟稱竊上年十二月二十二日奉敎育部批開據上海商務印書館稟閱悉所請准將以前審定各種共和敎科書改正通用辦法尙屬可行俟籌備事竣後可照此辦法通行我國無論君主民主尙取重民主義所改亦無多也此批等因奉此查敝館自民國成立以後所編各種共和敎科書内容本係注重普通智識雖現在時勢變遷或有敎科未能適合要亦不難改正業經具禀敎育部聲明另刋校勘表隨書分送以便照舊通行茲奉前因敝館前出共和敎科書但須附加校勘表仍可通行誠恐外間不無誤會合將校勘表賫呈察核懇祈出示布告所屬各學校一體遵照俾免窒碍而利推行實爲公便等情並送校勘表到署據此除批示外合行出示布告爲此示仰各高等小學校及國民學校一體遵照特示 
[氣候報告]  
　　（上海徐家滙天文臺天氣測候報告） 
　　已過者之報告一月十六日呂宋之南颶風中止不進一星期來中國之反旋風留存未去海濱一帶有中和之信風或無定向之凉風天氣甚晴十七日上海晴寒而風靜氣壓漸近累年平均日初出時有烟霧十七日下午四時前二十四小時内上海氣候温度至高五四至低二五·二去年同日至高四九·八至低二一·五 
　　未來者之推測十七日下午四時三十分豫測菲利濱颶風現正擴張中國海濱有信風 
來函 
[上海縣警察所來函]  
　　逕啓者一月十七日貴報本埠新聞欄内所載洋涇鎭罷巿誌聞内稱前日有浦東某營兵士至洋涇鎭某肉莊購肉衝突昨日該鎭各店相率停止交易該管地方警察分所警佐出爲勸導不允據情報告到所等語查洋涇鎭並非縣警察所所管轄本所亦無派員下鄕查問之事恐無該事者訛傳相應函請更正以昭翔實上烸縣警察所啓 
雜評二 
[中國人之弱點（三）（訥）]  
　　中國人遇不平事往往氣有所妄洩迨事旣閙大勢有不敵則一鬨而散任令一二人受禍每有事甚正當因出於一時憤恨舉動偶軼正軌而卒被反加以惡名者原因類皆出此所謂無定識定力也如南匯今日之鬧荒案本由於官吏之不恤民艱而其後鄕民將某紳家之器物焚毁以洩憤則必爲官吏藉口加罪之資料此即其一例也雖然此種忿激之舉動各國人亦不能免何論我民 
 
 
 

Page 12

 
 
   
 
 

Page 13

 
 
自由談 
游戲文章） 
[陰曆過年忙竹枝詞] [  水竹居士]  
　　掃舍宇 
　　匆匆容易届殘冬無限塵烟壁上封喝得老嫗紮柴帚仰看　下掃重重 
　　做年糕 
糖粉調成黃白堆長方塊塊手親裁劇憐元寳層層疊希望明年大發財 
　　趕新衣 
　　光陰漸轉闢新機瞬息韶華舊歲非催促縫工須快製好敎元旦着鮮衣 
[新禽言咏投稿] [  泗濱野鶴]  
　　鵓鴣鴣鵓鴣鴣夜闌獨自費咿唔題目想就做不出江郎才盡可奈何鵓鴣鴣鵓鴣鴣 
　　姑惡姑惡姑惡姑惡枯腸拼命窮搜索偶然寫得三四行自算鈎心和鬭角搖頭頓脚笑嬉嬉書案一擊燈花落姑惡姑惡姑惡姑惡 
　　不如歸去不如歸去滿紙都是新鮮句從新磨墨謄淸楚圈圈點點紛如雨不如歸去不如歸去 
　　行不得　哥哥行不得也哥哥時計一看四點過手冷口渴無奈何一交跌在牀上鼻聲就呼呼行不得也哥哥行不得也哥哥布榖布榖布榖布榖爬起牀來一骨碌郵票粘畢寫梲足大聲呼喝召徸僕從此天天盼着總不登弗識頭格喔喔　　榖布榖布榖布榖 
[北京城隍致各省城隍通告書] [  息游]  
　　各省城隍公鑒溯自光復以來慨丁浩刼受學界之侮慢遭兇暴之催殘　驅諸　角成投入河中一神倒霉神神丢臉無聲無臭　辱四年此陰曹之厄運亦亘古所罕聞今幸民國泡滅帝調誕　百憭請願萬姓贊成衍聖公上書張天師拜表樂　附翼之儔屬五等榮封誇一時光寵將見皇恩大赦死办囚尙有生機萬歲高呼罪犯得邀末滅凡茲破格具沐鴻恩獨至廟食千秋列諸　祀者不僅乏加封之典并無促護之文縱廟門洞開爐内香烟銷歇而人情紙薄庫中冥幣空虚即有了願心猪頭三誰甘獻上急來抱佛脚蠟燭蒂還要携歸無怪道士躄　香火餓死矣若不急籌補救之法則風頭不將倒盡某忝居首善之區自應首先發起擬開聯合大會援祀孔郊天祭關岳之例合詞請求庶幾天語輝煌權利恢復三節出巡仍沿舊制萬民膜拜不失威風事關全局榮辱係之務請諸神雲車風馬　戾賜敎曷禁臨空翹企之至 
詞選 
[臨江僊觀京伶張小仙演劇] [  渡梅]  
　　比取梨花同命薄胭脂誰適爲妍歌衫辜負妙齡年秦腔鳴咽處解否自生憐寫盡前人幽怨意全憑兩點眉尖眞傷心事假中傳未曾人看破少適淚涓涓 
小說 
[俠情小說紅蘩蕗别傳] [  天虚我生]  
　　第七章（顧） 
　　太子時方倚傍一婦人而立婦約中年面上滿現菜色以狀度之似烟酒之毒已中膏肓無復永年顧其慈愛之色尙能隱約露出眉宇間不似新共和國民之鴟張海龍厲聲顧男子曰西蒙奈何尙不令孺子入睡西蒙曰吾固令其睡但彼不願禱告又不願服藥吾實不能令之睡又曰此奴近來膽愈大居然敢違抗乃翁適間少加敲扑竟乃狂呼海龍聞言微哆其唇顧婦人曰嘉蓓何故不願服藥婦人者西蒙妻也見海龍問乃曰國民海龍毋怒吾當令之飲矣因曰嘉蓓太子聞語乃仰其首初不一聲但有恐懼之色太子之年才七齡耳在理凡人當此冲齡父母葆愛且不暇而太子身出天家轉受此覊囚之苦咒詛扑責日夕隨其身其黃金之髮曩嘗受王后玉手之撫弄者今則亂如飛蓬直被其肩黯無光彩衣大布之衣差足溫暖天家風度無復一存唯蔚藍眸子尙有英光顧亦時時帶恐懼之色態至可憐馬丹西蒙乃以裙角拭其唇邊積垢顧蒲伯曰國民勿哂此子實不自愛乃無一時不在泥濘中雖然塔中安有泥濘唯其積垢滿身有類在泥濘中耳蒲伯時方趺坐屋隅聞言乃昂首作憨笑馬丹以手撫太子曰孺子乎汝奈何不藥汝當知汝母愛汝如何汝藥則汝母歡而汝亦可得睡奈何違抗馬丹之所謂汝 
母者蓋自稱也而太子亦敬聽維謹蓋彼自被囚以來謾褻之語久已慣聞習爲常事亦且自忘其尊貴嗟乎矌觀今古凡人不幸而爲末代之帝皇者其下場時之傷心慘目殆莫不類乎此甚至求爲一平民而不可得初固不獨一魯易十七爲然也 
[神怪短篇召鬼術（英國柯南達利原著）] [  新]  
　　吾今握筆不禁憶及去歲四月十四號在巴得雷花園十七號所遇一事吾每欲濡筆記之顧又怪誕特甚或爲庸俗所不信即吾自思亦等於一場惡夢往往不能自信雖然此事固確鑿有據見者不獨予此外尤有四人皆能確爲予證實其言讀者不妨俟吾書成後示之約翰慕爾哈倍蒂根密昔司台郎梅倘不得其認可者則再責我妄言亦復未晚予當時同座本有四人惟保羅達克已出而遠遊漫汗萍蹤不知其在何所故能爲吾作證者唯此三人矣吾初不信神怪之學導之者實爲約翰慕爾其人雖爲商賈顧獨好精神之學即俗所謂召鬼術也約翰富有於是言精神之學者多歸之然皆藉以歛錢初非眞有如何深造約翰之受其欺屢矣於是發憤悉屏諸客獨自研究而藝乃大進約翰有妹嫁倫 
敦著名之雕刻師密斯特台郎梅亦好言神鬼此次之事即以彼爲居間人居間人云者乃爲人鬼之居間者耳換言之則即以其人之身爲鬼神憑藉之物得與人相對晤言耳據約翰言欲研究精神之學而無居間人是猶天文家欲測量星宿而無望遠之鏡事必不舉然倫敦之爲女巫者固車載斗量唯若輩以此爲生即不驗彼等亦且故爲做作用以歛人錢財不愼且售其欺故於居間之人尤不得不愼其擇選也約翰又曰其妹之爲此實至合宜蓋以其人富於動物滋氣也此種語言初非我所精審故亦但能漫應之而已旣而密昔司台郎梅果至其來雖亦未必得其夫氏之完全許可然密昔司試驗精神學之心甚熱故亦不遑計及其他密昔司來而試驗之事開場矣試驗之地蓋在哈倍蒂根住宅之畫圖室中即吾書開場時所謂巴得雷花園十七號也哈倍爲畫師富於腦力凡事咸有把握不爲外界之物感動故在此五人之小團體中哈倍實可謂之評判員其人亦好神怪之學顧與約翰適相反對約翰沉湎過甚而哈倍則但求實際着着防見欺於人然其迷信則一也彼二人旣如是矣若我則旣非迷信之人然又非不信之人簡言之則不過吾身處世聊盡吾人事而已故有新奇之事吾每不肯向隅而尤樂與約翰諸人游彼於生死之關不啻握有秘鑰能啓之復能鍵之習之久乃於生死榮辱之關念轉復解脫而其召鬼時一種詫異之態尤足令人嗢噱吾書至此爲言已多當入正文矣（未完） 
　　勘誤十五日文字因緣湘月第二闋第六字芸誤芒合更正 
 
 
 

Page 14

 
 
   
 
