# 1913 - 238 - 4914556

 

Page 1

 
 
通信 
[論共和憲法三大模範及其行政立法兩權之消長（二）（游歐客）]  
　　本篇取裁各書擇其最重要者分列於後 
　　法人盧騷著民約論 
　　法人孟德斯鳩著法意 
　　法人多格維爾著美之民主政治 
　　法人逹海斯特著近代憲法論 
　　法人迭孟畢勒著歐洲憲法論 
　　法人巴德彌著近代世界共和國之行政權 
　　法人彌舍雷著法國大革命史 
　　法人勒朋著法國大革命及其心理 
　　法人亨利列海著法大總统 
　　比人地卜里野著歐美各行之制度 
　　比人陰更卜立克著美之帝國主義 
　　英人卜海斯著美之共和制度 
　　英人巴色和著英之憲法 
　　吴人彌爾著議院政治 
　　英人斯賓塞爾著政治哲學 
　　英人脱卜著新美國憲法 
 
 
 

Page 2

 
 
[申報諅曆癸丑七月十四日第二張]  
　　美人彭哥夫特著美國歷史 
　　美人彭哥夫特著美國憲法史 
　　美人巴德福爾著聯邦行政之改革　 
　　美人威爾森著美政府及議會 
　　美人威爾森著國家 
　　美人科列著合衆國憲法之根據 
　　美人森梅爾滿著庶民政治研究 
　　美人馬松著不裁可權 
　　瑞人衣爾地著瑞士憲法論 
　　瑞人海霽著憲法上之立法權 
　　瑞人畢克加爾瑞士憲法之研究（未完） 
時評 
[長江門户（無名）]  
　　長江門户一日委棄我爲黨人惜之在我輩深願兵事之早了明知勢力之終不能敵及早休兵是乃人民之幸福然爲黨人計則此長江門户至有價值之要地 
　　製造局可以不攻而吴淞砲台不能不守使當時以攻製造局之兵力財力預爲固守吴淞之計則北軍斷不能飛渡而製造局是在釜中 
　　吴淞既委棄則長江之門户閉而所有鎭江南京安徽江西之軍全斷接濟之路兵餉尚可設法而子彈有必窮之日甚害一也北軍隊之南來祇有京漢津浦二路今吴淞既棄又可由海道而來溯長江而三面包圍寜皖豫之兵甯有幸首其害二也 
　　雖然甯垣之兵己無主宰而湘省又聞己取消獨立大勢固非一吴淞所能挽回也 
警信 
　　南京電昨夜南京諸皆安静第一第八兩師並未續戰第八師之第三十圑不肯附和黨人卒經被逼繳械送出城外城内政務全由何海鳴管理現己預備抵禦北軍入境獅子山砲台由第八師之兵佔守馮國璋己抵浦口聞浦口北軍現有一萬五千人旦夕將進攻甯城 
（特約路透） 
　　廣州電廣州並未續行開戰兵士之變叛者無多不能以之代表全軍商店被搶者甚多造幣廠亦在其内搶匪見即槍斃商業現仍中止各公署仍空無辦事之人龍濟光現在某兵輪辦公戰時死者不滿百人傷者約二百人死屍皆由各善堂檢埋紅十字會辦事極爲出力有兵士若干己經給欵奉命離城聞留營盡役者有十成之九（特約路透） 
　　香港電據十三日下午三時廣州電稱 
　　電報局己爲兵士所損昨夜並無戰事兵士預料將被遣散全無紀律任意開槍民心大震南兵乃乘亂刧掠據紅十字會報告死傷者約近百名城内曾有火警數次都督府亦受損傷外人生命財産均經妥爲保護警察仍認眞保衛治安現恐尚有戰事（特約路透） 
　　北京電據領事電稱李烈鈞己由德安退走廣州戰事並　因反對袁世凱而起龍濟光素來不孚 
衆望此次入城頗有自滿之氣概粤軍大忿乃决議攻擊龍軍攻廣州戰事未始非龍促成之也（特約路透） 
　　北京電據華人消息湖南都督己出示取消獨立（特約路透） 
　　北京電有大批北軍由海道南發其目的地未悉（特約路透） 
　　北京電官軍己故克大通 
　　（特約路透） 
　　北京電固鎭路橋業己修竣今日 
可以通車（特約路透） 
專電 
　　北京電十二日早間第八師之三十二三十三兩圑係馬砲營亦未贊成竟將第一師司令搶刧一空惟三十圑己繳軍械自行解散 
　　南京電浦口之第三師自行解散　　南京電十二日又宣布獨立　　南京電聞北軍己在浦口猪首山駐紥 
　　南京電此次戰事聞係第一師獨立第八師二十九圑己附和惟三十圑不贊成攻十一晚兩下相戰現經維持會商會極力調停未得解决十一晚九時又在小營大戰十二時許停戰兩下斃人甚多己由紅十字會收屍城北人民紛紛逃避商界一律閉市各領事署教會堂及各機關均經第一師派兵保護 
　　南京電日本郵政局己有日兵守衛 
　　南京電二十九圑兵士昨將圑長擊斃並軍官數人 
　　蕪湖電柏烈武於九號由大通逃蕪刻在旅部設都督府各處潰軍聚蕪約三千餘人柏又向商會勒借十萬濟餉居民恐此舉糜爛地方紛紛遷避馬路各日商均避往大阪躉船 
　　大通電大通確爲官軍攻克該處招商躉船爲亂軍燒毁　 
　　蕪湖電柏烈武又派張永正赴甯國佈　爲後退計 
　　蕪湖電龔振鵬連日殘殺居民過客數十人皆誣爲北軍奸細昨日又斬决電報生四人 
特約路透電 
　　成都電此間民心殊爲震動惟大局尚稱安謐胡　　都督己封閉主亂之報館四家且己頒布戒嚴令並請人民謹愼防杜煽亂之徒川人皆主贊助中央政府重慶宣布獨立之舉動衆知迫於陸軍之勢力商人皆願外人設法阻亂今日此間己派軍赴重慶平亂 
　　東京電胡漢民己於今晨行抵神户寓某旅館日内將赴東京或美國如日政府准中國黨人留日則將庽東京附近日員己設法阻止逃日黨人集會蓋恐若人注意 
　　東京電據神户電稱路透訪事於胡漢民抵神户時曾往見之胡謂彼有重疾須加休養並感日本準其留居之美意且謂彼與此次革命實無關係前蕪湖某軍總參謀秦某（譯音）與胡同行曾告路透訪事謂此次革命雖似必歸失敗惟幸人民己表示反對政府之權力使政府知所警戒否則一味壓制必至顚覆民國而後己又謂革命黨並不因此次失敗而灰心彼擬小住神户數日以後行蹤小能預定日員並未派特别警察保護若輩 
　　北京電參議院開會議員到者一百四十五人某議員謂前曾提議懲責議長張繼不知副議長願否准議員討論此事副議長即否認欲圖袒護張繼該院乃决議明日討論此事副議長宣稱印花税章程業己通行該院决議承認該税 
　　北京電衆議院開會張伯烈力請詳細調查江西議員徐某被拘一事谷鐘秀等謂議員如因謀亂被拘則本院無干涉之權此事應歸大理院辦理全院對於此説皆表同意並請議長照此答復政府來又文 
　　北京電熊希齡因病展緩來京 
　　北京電憲法起草員决議組織選舉總統預選會須得兩院議員法定人數三分之二之票數始能獲選如選舉兩次後票數仍舊不足則兩次得票最多者當作爲候選總統正式選舉時其得票最多者即爲正式總統　　北京電北京日報載有預測新内閣人員表如下外交孫寳琦財政周自齊交通楊士琦農林楊度司法張伯烈工商向瑞鯤内務王賡海陸軍總長均不更動熊希齡並不兼任他職上表雖或稍有更動然大半似己確定或謂程德全亦將加入新内閣外交總長一席責任重大且有蒙古問題急待解决而俄國之態度極爲强硬必須依其要求始能就緒故孫氏受任與否尚不可必 
　　北京電共和黨擬畢章炳麟爲黨魁 
　　大理府電本省數處己有灾象米麥之價按續高漲貧民多以樹皮充飢死者甚衆 
譯電 
　　北京電聞李烈鈞因戰敗膽寒己逃至吉安府林虎現仍統率贛軍擬抵死拒敵官軍通商南昌城之河道己爲南軍碎石阻塞　　香港電昨日廣州己起搶刦龍濟光能否控制大局尚屬可疑 
　　北京電日來未接湖南消息政府擬調滿洲之第三師全軍與第二十師之兵若干派往湖南 
　　北京電集益會己舉定參議院議員粤人朱某爲會長 
　　北京電熊希齡因爲水阻己展緩來京　　北京電據某師長電稱近在杜倫諾爾附近某山與蒙兵七百名交戰官軍大勝殺敵四十名官軍陣亡者兩名 
要聞一 
[上海兵禍記（二十二）]  
　　文滙報云吴淞砲臺今日己由北軍佔守觀於昨日之事狀謂爲投降未盡確實似以棄走爲近鈕永建所率之南軍今日己在嘉定埋伏該地在滬甯鐵路南翔車站之北該站距滬約十二英里現悉第一批南軍於星期一夜開抵嘉定星期二日晨間復有數隊開抵該處其大隊則於昨日開往共計约一千人據南軍聲稱陳其美亦同往該處此説殊不足信現信陳其美必己離開戰地嘉定一地極合退守觀於洪楊亂時可以知焉昨日有避難人民數百名由該處抵滬北軍一時似不致發兵擊之惟嘉定南軍或將回攻製造局蓋由該處沿蘇州河而進一日即可行抵也吴淞大局今日毫無變動各兵艦皆泊吴淞炮臺之旁昨日聯鯨兵艦經拖至董家渡後今晨派人登艦搜查直至正午時並未有所報告一點鐘時附近之人忽聞炸聲甚巨旋知該艦己遭意外死者五人傷者七人勢甚可危尚有數人震落水中即經救起艙面之一部分皆成碎片惟機器並未受損不日即將修理該炸彈似藏於抽屜之内查艦之人未曾防及用力稍重故乃轟發 
　　據紅十字會柯醫士聲稱死者二人傷者十五人内有三人傷勢頗劇今日上午查艦之時於地幕之下及艦首查出炸彈甚多均經取至製造局於是艦長乃命各人離艦而仍有多人留艦搜查船員室不自謹愼故有此禍 
　　大陸報云十三日上午五點鐘時吴淞砲台猶高掛南軍旗號毫無亂事失敗在即之徵象然是時己由中國紅十字會之柯醫士居間開商投降條件七點鐘時炮台除去南軍旗號改懸紅十字會之旗迄今猶在焉十一點鐘時復竪中華民國海軍旗號於是海陸兩軍同入砲台且由獅子林砲台守將林某簽定降書而上海之門户遂安然入於官軍之手上海之兵禍乃成己往之事 
　　陳其美居正及其他領袖逃往何處無有知者惟炮台内外之人皆言彼等於星期二日夜半同乘日本某汽船出走 
　　大陸報訪員曾與中國水兵一隊同入砲台先在藴藻浜步行一周見吴淞鎭上己無一兵惟有居民數人而己是時北軍大隊仍在江灣預備進攻忽有鄉人前往報告謂炮台己除去南軍旗號藴藻浜附近一帶己無南軍蹤跡李司令聞此消息即派下士一員率兵六名往探虚實彼等出發後一路無阻旋於十點三十分時行抵砲台附近休憇於北面道旁樹蔭之下李司令繼乃傅令大隊一齊出發其作司令部之火車亦裝汽機命向吴淞緩駛而進正午時行抵藴藻浜見橋梁未毁即安然而過旋於十二點三十分鐘時駛抵吴淞火車站北軍大隊皆係步行是日下午散見四處其野戰炮及機關鎗六架皆留於吴淞火車站旁插紅旗禁人察看 
　　維時柯醫士己與海軍劉總長李上將商妥一切故應瑞砲船己奉命由浦江駛至炮台既抵該處即派水兵十二名及軍官一員登岸於十一點鐘時同入砲台即升海軍旗號當時之景象難得再見南軍留者約五百餘名其態度殊不相同子彈箱及米袋散棄四處南軍對於登岸之水兵意殊冷淡而水手等因南軍投降與否尚未確定故未敢示威焉水手既入炮台即把守兩端入路惟有欲入内者亦並不干涉既而陸軍亦沿滬寜鐵路路軌行抵炮台一點鐘時李司令亦乘專車行抵吴淞旋由西門入炮臺南軍皆向行禮歡迎頗摯既而北軍络繹開抵惟未入砲台多就沿路樹蔭休憇焉 
　　李司令既入砲臺即赴對大門之屋内舉止極恭時露笑容旋命吹號召集南軍親向演説曉以大義慰以温語演説既畢衆向歡呼繼與各參謀及海軍將士同赴南砲臺之庭前該處南軍己預先卸去軍械分雙行列成四方隊李司令入左首之一室室内高掛孫逸仙肖像旋傅獅子林炮臺守將林某人室討論降書之條件惟各條件己預先訂定該員雖有抗議亦屬無效旋據李司令對面之案寫定降書簽押於上呈與李司令李司令接閲後偕衆至庭前立於中央向各兵演説其詞旨與前相同並許資遣各兵回里悉免懲罪復問各兵是否滿意願否反正各舉右手以明心意衆乃齊舉右手惟並未歡呼觀諸人之面顯多不滿意者 
　　於是李司令復召集留於砲臺之軍官十員諸員面　驚懼之色既抵李司令之前皆行立正禮李命少息衆始少慰李司令演説之言仍與前向兵士所發者大致相同惟語及黨人妄期推翻政府之際辭色稍厲末謂各軍官目下照常領俸任職諸員初意無生望今聞此説喜形於色演説既畢攝影而散而上海一部分之亂事至是乃告終也 
　　海圻兵艦周軍官奉李司令命令率水兵一隊周游各炮臺卸去各炮之砲閂炮臺之内存有軍火糧食頗夥各 
 
 
 

Page 3

 
 
　　種鎗炮子彈均與米袋及其他軍需散亂置地海圻兵艦陳軍官亦奉命率隊檢查砲臺内容各物曾於各屋之内臺獲來福槍及其他軍用品甚多惟子彈攔置己久全無效用炮彈黑藥亦失其原有之猛力 
　　是日下午中國海軍之行動吴淞人士極爲注意應瑞砲船與一小滅魚雷艇於上午十一點鐘時駛抵吴淞後海圻海容二艦及停泊浦江之四艦均先後駛至中國各兵艦同時會集一處亦難得之美觀也 
　　據砲臺之軍聲稱近來固守時有日人多名在該砲臺守將左右計畫一切或謂降兵之中有日人五十名又謂南軍曾得二西人之輔助惟諸談均無切實之證據 
據中國海軍某軍官聲稱雷震春上將部下之兵五千名即日將由烟臺開抵吴淞吴淞砲臺今既投降該軍不復在吴淞登岸擬直赴鎭江鎭剿該處亂事吴淞本日盛傅南軍大隊曾分批開往揚州美國兵艦亞爾巴里號己於十三日夜七時接無綫電傅來緊急命令速赴鎭江即於翌晨十時啓椗出發 
[八月八日之參議院會]  
　　八月八日上午八時開會副議長王正廷君主席兩次延長至九點二十分始足法定人數首由議長謂蒙古議員二人前因未到院今有王劉二君報到業咨國務院查照現二君己到院應諮詢全院是否候國務院咨覆再爲核辦陳銘鑑請不必候咨覆緣本院開會時每患不足法定人數今既新到議員二人可使本院多二人遂掣定席次王議員爲五百一十八號劉議員爲九十四號孔憲瑞發言謂前請國務員出席本院今日是否來院議長謂據云今因有要事不克來院異日必出席本院孔謂即打電話催問其不出席理由王家襄謂非不出席力因要事不能出席俟異日出席可也遂按議事日程開議（一）參議院秘書廳組織規則案（起草委員會提出）初讀由韓玉辰報告略謂此案根據前參議院各細則並參考現辦事項互有規定至於各科公費等須並於此諸君公决之報告畢陳銘鑑謂此案無須討論請即付審查聞國務院己將兩院事務規則提出審查則限於國務院提出之日報告大會議長付審查付表决得大多數又問審查此衆須幾人衆謂七人議長遂指定彭介石等七人（二）衆議院議事細則案（起草委員會提出）（審查委員會報告）二讀第一章標題無異議第一條第二條第三條無異議第二章標題無異議第四條陳銘鑑修正謂審查報告每一星期開會五次依本員主張三次若生緊要案件莫論五次即六次亦無不可今在會議期間須先母庸規定至每日時間更不宜定之緣冬夏時晷不同如生緊要問題即休會期間亦可隨時特别開會何必規定於此龔煥宸謂修正爲每星期至少三次但以事情之必要隨時增加之楊增炳謂每日上午八時至十二時須修正爲惟時間臨時定之議長以陳議付表決多數第五六七八九十條均無異議第三章標題無異議第十一條無異議第十二條楊增炳修正乙項（提出）須改爲移付或提出於本院之案陳善謂咨付提出等案甚多故以提出二字包括之於是胡壁城陳銘鑑均贊成楊之修正朱兆莘謂衆議院有移付之案而不能提出議案於本院王家襄謂未經討論者爲提出己議决者爲移付若衆議院己議决求本院同意者即爲移付楊君之修正適爲正當朱兆莘謂試問甲院對於乙院是否有提案之權請看兩院議事日程必曰移付萬難謂之提出議長以提出修改爲移付付表决得多數又以全文付表决均無異議第十三條無異議第十四條蔣義明主張删除全條王家襄反對之陸魯泉贊成之議長以删去付表决少數楊增炳修正加（議員以上）得多數表决通過第十五條陳銘鑑謂原文得改定議事日程作如何解釋請審查者報告陳善謂如第一條己議畢第二條逢緊要案件則可將所列之第二案暫行取消楊增炳修正加得於次會改定議事日程王家襄謂此條原文極爲妥當然第二項當然删去陸魯泉反對之議長以楊議付表决少數復以原文本條付表决多數通過又以删除第二項付表决得大多數衆提起異議遂以反証表决起立者只五人少數第十六條無異議第四章標題第一節第十七條均無異議第十八條第二項陳銘鑑謂二十人以上之贊成改爲十人以上之贊成議長付表决多數本條原文無異議第二節第十九二十條均無異議第二十一條楊增炳謂此案乃根據第十二條宜將政府下加添提出或衆議院移付等字議長付表决得大多數第二十二二十三二十四二十五二十六各條均無異議第二十七條王家襄謂審議二字可以删去議長付表决得多數第二十八二十九三十一三十二各條均無異議第三十三條陳銘鑑修改討論大體後加添以下並改爲得以院議省行之本節讀會之手續即付表决等語議長付表决得大多數第三節第三十四條均無異議第三十五條李紹白謂第二項内其不應指令者通告作爲無效指令二字理由何在委員會答以如某件某議員不認即爲不應指令故爲無效議長以原文付表决無異議第三十六三十七三十八三十九四十四十一四十二名條均無異議第四十三條楊增炳修正至兩次改過兩並加每次不得遄三十分鐘曹汝霖謂若遇重大問題非簡單發言所能畢呈其意見可以將不得過三十分鐘之句删去朱兆莘謂此條原文修正不成語氣須將不得逾三十分鐘之句移去最後方爲正當苗雨潤謂若限以三十分鐘之發言恐此時間意見尚未發明透澈則即將其言論打消何可使其自由發言權之相謬也王家襄謂遇一議案必經討論之手續其所發言論種種理由種種意見非完全逹其目的不可以本員主張原文至兩次仍可爲至兩次不得改爲過兩次何以言之因本院議員二百餘而所希望者人人都得發明意見若每人兩次發言則恐一案必至數十日難以議决故有不得至兩次之語若限以三十分鐘則成爲奪其曾場言論自由之權依本員主張仍用不得至兩次字樣並删除不得逾三十分鐘議長以王君議付表决得大多數通過時至十二時議長遂宣告散會 
[憲法起草會表决兩大問題]  
　　八月六日上午九時至下午三時憲法起草委員在天壇開會接續討論領土應否在憲法規定問題王君敬芳王君用賓均主張概括的規定引證極詳惜所言多爲他人所己言者聽者頗嫌其重複某君提起討論終局谷君鍾秀反對謂報名發言者尚有多人或尚多未盡之義爲他人所欲聞者不能作爲討論終局朱君兆莘謂限制發言應具一種規則發言者每次不得逾二十分鐘又凡發言在後者如非補足他人未盡之義或加以辯論不得發言主席有權制止之等語朱君兆莘前經提出動議未付表决以致發言者漫無限制虚擲實貴光陰可歎也主席此次仍不付表决祇以朱君之議勸告發言者務從單簡而己谷君鍾秀汪君彭年汪君榮寳相繼單簡發言主張概括規定金君兆後主張列舉但得以法律變更之孫鍾主張絶對的列舉以修正憲法的手續始能變更領土朱君兆莘對於反對列舉者特加答辯謂憲法列舉領土删去省字爲地理上之規定接加一條使領土得以法律變更之爲行政之區劃改置留有餘地步半採剛性半採柔性折衷至當况按之中國國情非列舉規定恐領土喪失或割據流弊滋多等語主席以概括的規定及列舉的規定兩説付表決贊成前説者多數次討論人民權利義務應否規定問题黃君雲鵬易君宗夔主張列舉規定劉君崇佑主張概括規定孫君鍾反對之汪君榮寳孫君潤字朱君兆莘均主張仿約法列舉規定主席付表决贊成列舉者多數朱君兆莘提議國教應在憲法規定其規定是否附於信教自由條文之後抑另爲一條屬於總網請付討論主席謂當由起草員於條文内酌量加入然後討論是日所定議題均己通遇遂散會 
雜評一（無名） 
　　互相殘殺南方數省之獨立名爲討袁與北方中央之兵相殺無論其主義之當否就此主義言尚可説也然而自軍興以來除江西及上海外鎭江之兵與徐軍殺非與北軍殺也南京之兵第一師與第八師殺非與北軍殺也廣州之兵與龍軍殺非與北軍殺也夫南軍與北軍相殺己可謂之自相殘殺矣况乎南軍之自相殘殺者仍爲南軍耶即以此論安能勝北軍 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤東之隐憂未己]  
　　駐港員特别通信 
　　陳炯明宣布獨立而後邦人厭亂多數皆不以爲然軍界之中附從者半不附從者半僉以爲粤處海濱斷無戰事也惟自港中商民電請中央派兵剿亂中央既授龍濟光以鎭撫使之職面一般緑林亦紛紛組織討陳圑嘯聚三江斯則隐憂實大矣計旬日以來王和順在港招軍復在東江召集舊日民軍故東江石龍一帶即王和順所召諸民軍之所據者也西江一帶則由黃土龍所招如張忘刑韶李大粒烟等諸俾徒師前時曾倡二次革命者也當龍濟光軍未至肇慶時緑林之徒己先爲佈置定期起事據守肇慶峽特遣人往梧州告之龍濟光光龍爲贊成派軍一千八百人扮作商民裝束由商船載運及至肇慶西江諸軍隊統領如李耀漢賀藴珊皆爲贊同故肇慶戰而下實則起事者仍先收緑林之徒也北江一帶爲陳烔明運兵援贛之衝途陸軍節節守惟駁壳會仍暗中設伏不少計此次未取銷獨立之先各路民軍擬用困守之計以扼陳炯明陳所恃者惟陸軍之兩師一旅然第一師長鍾鼎基第二師長蘇愼初第五旅長張我權皆曾受梁士詒所運動各懷一都督之心而鍾鼎基尤爲陳炯明所擬故援赣軍將出發時先將鍾鼎基撤差鍾懼而逃之港張我權心不自安亦逃之港此八月三號事也鍾張既相率而去留省者僅第二師長蘇愼初蘇略有權術一面與陳炯明虚與周旋一面與軍民人等設謀取銷獨立故四號午後炮隊發難炯明潛逃而蘇愼初即出而維持秩序商民遂舉爲臨時都督矣惟資望甚輕實不足以鎭懾各軍於是黃土龍己濳至省城陸軍砲隊多其舊部有主張舉黃土龍者又反正之兵多屬張我權舊部於是有主張舉張我權者紛紛擾擾而争都督問題於是乎起以故當四號之晚蘇即電邀商會派代表出東門分謁軍官午後四時商會舉定葉舜琴等八人出東門步行至舊諮局前即被守隘軍隊攔阻經電商燕塘陸軍大營祇允兩人前往葉舜琴抵營各軍官大駡葉等擅舉蘇愼初任都督爲不合聲言商衆如再謬妄舉人定必發炮剿洗商塲又謂彼此都要專候中央命令無論中央派出何人全體軍界皆承認若必爲維持目下秩序起見惟有暫舉張我權而己葉某唯唯聽命遂通過推舉張我權爲都督是時張己抵省先到燕塘大營後有多數軍官在站拱迎商衆因有互争都督之舉心各不安幸蘇愼初知機告退即日辭臨時都督通告交代現由張我權暫署都督仍候中央另行委任陸軍己用全體名義電京請示是日五號自晨至夜東門外陸軍第一二兩及第五旅各兵士皆露宿各山要隘嚴陣以待無一人回營者至晚間由上級軍官傅令回營亦均不允竟在山頭食宿據目下粤中情形張氏權雖爲都督將來恐仍不免於争黃土龍於陸軍中不少舊部而近日所召民軍亦多龍濟光雖己下肇慶惟遲遲不上省且濟軍與陸軍前時頗有惡感恐未必果能相安兼以鍾鼎基蘇愼初張我權三人其部下各相擁 
戴而鄧鏗爲陳炯明之最僧任者其部下尚有陸軍數千現仍駐守虎門恐未必甘於馴伏至於各路民軍人人皆挾一大欲而來招之易而散之難苦矣粤民其後 
患恐仍未己也 
[湘鄂交戰之準備]  
　　湘軍進攻城陵磯湘軍攻鄂之謡日緊一日兹聞己於七號未黎明時由岳州兩路夾攻一襲濱江之城磯一擊蒲圻之港口均爲濱水傍山之大道惟此兩處早己派有中央毅軍留鄂甯軍各旅圑扼要駐守均建有臨時砲台工程防禦故湘軍雖來襲擊心無大勝利此爲鬨戰之始指日間必有一塲劇鬭鄂軍各師長旅長聞湘軍來犯堅請出戰謂此功不能讓諸客軍致損鄂軍名譽若練兵而不戰湖北又何須乎兵黎公壯其語特檄調第一師二旅三四兩圑第二師三旅五圑配以騎砲工輜各營營隊各計有一混成旅一混成圑於八號辰刻分乘楚材兵輪（該輪不在長江艦隊之列係鄂省留備差遣者）楚富楚强官輪施赴新堤城陵磯助戰該混成圑則由新堤進蒲圻境接接應其將湘軍一鼓盪平又海軍建安炮艦湖鷗雷艇亦於昨號馳赴新堤以助陸軍並運 
有子彈二百箱前往接濟軍需 
[贛鄂戰事近狀]  
　　黎副總統於昨日下午接段宣撫使電稱魚日進攻南康與叛軍開猛激之戰約三小時叛軍傷亡者千餘人潰退吴城鼠竄不及而投誠者二百有奇我軍當即佔領南康朱嘴惟潰逃之叛軍因天氣炎熱故未追擊除捷報陸參兩部外謹先電聞云云中央近又任李延玉（前因贛事赴京）爲贛省鎭守副使聞李副使己電告黎公准十號蒞鄂面述一切即轉輪赴贛任事 
　　贛省駐德安戰地多數軍隊近因北軍戰鬭力甚爲猛烈以致支持不住退駐建昌縣境預備一戰而駐紥吴城鎭總司令李烈鈞聞德安失守亦即移司令部於建昌縣屬涂家埠地方急電歐陽都督將近日所到各地援軍從速出發赴建昌戰地一面選派軍隊佈置水道以防北軍兵艦乘機進取一切計畫甚爲忙碌而吴城鎭所有商民均己停上營業遷徙鄉村以避戰禍大有十室九空之勢 
[鄂省捕戮叛黨紀]  
　　近來湘贛甯皖各地黨人均遣人來鄂運動内訌然體察鄂軍將校皆願擁護中央不爲所動彼黨人無計可施仍惟以勾結裁兵擾亂爲事故秘密機關之破獲日來愈見其多七號又經高等訪悉漢口英界三碼頭某洋行堆機管機之姜心田（姜前歲起義有微功曾賞四等酃禾章者）藏有亂黨首要四我於該行内密謀進行當即商請英捕房恊同往捕將姜及該黨一併捕獲抄出証物不少現押捕房候訊過後即解武昌軍法局處審辦傅言季雨霖王華國均在其内未知確否七號薄暮軍法局請都督令又提監犯四名至營坊口處决調查其姓名罪狀於後（一）張伯剴係前第八師退伍軍官受李雨霖指揮勾結軍隊暴動未成經偵探在花堤下大坡捕獲并手鎗子彈洋來函件有黃興手筆者五紙（二）劉魁漢乃該黨委派濳來鄂湘煽惑軍隊首領在漢陽門捕獲（三）張文裕亦係該黨指使來鄂勾結之匪首証據確實故併正法（四）周立三該犯曾在武穴充當兵士退伍因糾衆刦殺被武穴駐軍緝廨來省訊明正法田家鎭爲鄂贛門户該黨欲據之以斷北軍交通覬觎己非一日勾結死黨撲攻己非一次并經運動兵變皆遭失敗近聞又不惜巨資賣死士五十餘人往該鎭爲偷營之計業己預備完善定於六號晚起事適爲官軍偵知由營長周國棟率衆圍拿於該鎭後街匪等一時手足罔措雖有一二强梁者抛擲炸彈死力相抵然無接應遂被官軍生擒十六人死五人周復命令嚴拿倘匪一面將獲犯乘漢東輪解省請辦鄂省退伍兵早己回籍現爲該黨煽惑至省謀變者甚衆昨黎公又申令儆戒該退伍兵速自回籍有逗遛不去者一經查獲即以軍法從事故巡警在各處客棧搜索甚密日必二三次昨在大朝街拘獲退伍下級官鄧雲龍金永盛二名供稱住棧謀事然並無叛跡故將監禁一年云 
[滇省宣布中立後之態度]  
　　雲南因遠在邊徼强隣虎視日謀對外猶虞不給故無餘暇以參與黨争近自軍府接到南北各來電初言北兵人贛襲擊贛軍李都督己回贛宣布獨立繼言蘇粤等相繼響應而黎副總統來電則宣布李卸都督罪狀因之滇人有所疑惑未敢驟决而蔡都督羅省長則决以保守秩序維持地方爲職志對於中央仍主服從對於贛省則宣布中立聲言不預其事此雲南對於南北兩方之態度也惟有少數之暴烈派則躍躍欲動希圖獨立因之省城謡言四起日來居民遷避者益見紛紛軍府不得己乃飭軍隊晝夜嚴防情形與戒嚴時無異云 
[廣西政商兩界擁護中央之决心]  
　　政界陸榮廷自接岑春煊電告後當於冬日覆云岑先生艶電悉進兵潯滬誰爲戎首中外公論詎可掩飾袁總統即爲失職改之選之槿在國會豈能訴諸武力殘民以逞人心久己厭亂其所痛心疾首者當不在袁氏而别有所在徵之與論吾語不誣廷之擁護中央即所以維持民國南北界限太嚴必至戰端不己立肇瓜分疾風勁草責在我輩泰山可改此志難移廷與我公共事有年與袁氏未謀一面論私情公自爲厚若爲人道爲國家斷不能徇私情而悖公理滬屬大好今又移趨輪船營頓亦太苦知梧州一片乾净土恐不足以躭公駕各勉前途諸維珍重榮廷叩冬　　商界廣東取消獨立後梧州總商會當接龍軍使由肇來電以廣東取消獨立陳炯明己逃濟光奉任命爲廣東都督陳民政長己無戰事西江商務請照舊流通濟光歌印當率覆云肇慶行營龍軍使鈞鑒歌電敬悉粤事平息伏公德望更聞督粤 
無任懽騰己遵示傅知各商照常贸易旌麾所至袵席同登全粤幸甚大局幸甚謹電致賀梧州總商會總理李蘭芬恊理沈鳴岐暨全體商民叩魚印 
[擾攘齊中之持議員减俸主義者]  
　　張恩綬等之主張自院法脱稿國人對於議員歲費周題訾議交集事以所定太優痛責兩院乃參議院不爲削減反議决爲六千元大拂國民心理輿論更爲不平各機關圑體函電詰責紛至沓來伏念國會爲國家最高立法機關上而監督政府下而指導國民其責任甚重其地位至尊凡舉一事件一法極宜愼重以昭信國人否恐與論不容信仰遽失甚至惹起局外之攻擊詰責斯國莫大之恥也平心而論當此財政奇窘四方多難之際議貲歲費果應定爲六千元之優乎查各國議員歲費之規定雖無一定標準要皆視其國家經濟之狀况及國民生活之程度以爲衡我　經濟現象幾至破産人民生活程度又較低於各國議員歲費自應取低額主義况所定太優其影響必波及於省會縣會查前清資政府及民國臨時參議院概無歲費之説不過於開會期間每人津貼公費二百元故當時各省會議員亦極少額迨此次國會組織法有歲費之規定各省會援例中央亦均定爲歲費國民負擔驟爲增加若再定爲最商額各省縣會均相效尤則此項開支當數十百增於前當此民窮財竭不求减輕國民之負擔反令增加數十百倍撫心自問忍乎不忍當乎不當鄙意宜參照前議院公費數目每月定爲二百元按月計年歲費定爲二千四百元至正副議長歲費應照參議院决定數目减半是否有當謹候公裁提出者張恩綬王雙歧 
　　王玉樹等之主張民國告成國會開幕人民望治愈殷國會負責愈重當止民貧財竭國勢危迫之時兩院亟應注意一在於首取人民之信仰一在於實行財政之監督而其要則在於兩院議員以身作則勿貽口實宜定適中之俸給也今世界各國國會大概採有給主義雖有歲給日給之分然其俸給之多寡則皆以國家之經濟狀况人民之生活程度爲標準吾國財力既不逮歐美遠甚則歲給如法美之最高額其不適於吾國也固不待言而採瑞典之低額歲給又恐生活程度漸高養廉費不足維繫則人才有争趨行政司法界之患而立法機關反受影響議員歲費計惟有定一適中之制而己近閲參議院移交議院法案第九十一條甲項歲費議長每年一萬元副議長每年九千元議員每年各六千元揆之吾國財力歲給之額未免過高夫日本國力財力實勝於我叩其歲給之額尚不過二千元我國即量爲增加倍於日額俸給己爲不菲何至三倍日額遽定歲費六千元幾逹法美之歲給最高額乎湘直各省致電兩院請速將歲費草案數目核减其愛國救時之苦衷當亦吾人共表同情者也使本院不復議减則國庫之支出太鉅人民之負担曾增將以義務責人民信仰失必生阻力以用途限政府口實滋必難監督其將何以何以促一國之進行乎且美爲富庶之國乃以一千八百七十三年有增加議員年俸之議長情憤激國會失敗所有條例悉於下期國會廢止則吾國嘗抵押殆盡貧弱己極之時其繼湘直各省反對者固意中事與其被人民指摘之後而裁費何如及人民信仰之時而議减玉樹等謹擬修改九十一條爲甲項歲費議長每年八千元副議長每年七千元議員每年各四千元餘照參議院通過原案如此則兩院歲費每年可滅至二百萬元之譜人民既克减輕負擔議員亦足償其出 
費似爲適中之制國家財政國會前途庶有濟乎護依臨時參議院護事細則第十七條第四十二條之規定提出修正案是否有當敬請公决提出者王玉樹吕泮林連署張滋大耿兆楝崔懷灝王振垚張雲閣韓增慶李搢榮張書元王雙歧王錫泉張恩綬李春榮王吉言林文英張國凌于品昇范殿楝廖宗北 
　　胡壽昺之主張院法起草委員會所定院法第九十二條第一項兩院議員公費一節披閲之下實有未安查國議員俸給有無給主義與有給主義之不同其採無給主義者固高視議員之品保持議會之尊嚴然亦由其國人之歷史與習慣之所致實非吾國今日所可模倣者故欲維持議員之生活俾有耑一之精神以盡心國是必不可使之枵腹從公無疑又吾國國會組織法己明定歲費公費則尤當然採有給主義第有給主義或主歲费或主日給在各國朝度不一而其多少之數大抵視夫國内生活之程度若何初非有一定標準之可言若國土雖大國計實艱徒以議會之尊議員之貴以此比較的必不可過示枯喪以崇國體是猶富家業己窮乏而一切用度仍欲鋪張門面其不至於消落不復可振也必矣今以吾國財政之奇絀借米爲炊訴不慮夕而所定議員歲費之額除美法二國外乃遠超各國之上又定日給較最優之奥大利而倍之竊以爲大不可者在焉民國初立政治未軌解欵既無税源未關債臺高筑危如累卵國將不國焉云私利一不可也偉人游士濫職冗官蠧國耗財尾閭深閣全國預算將施核减表先不正影豈能端二不可也國會如此省會效尤爲民代表權利共競交征之足以危國又大亂甫經流離滿目撫兹現象甯能下咽三不可也夫良心未死雖嘗胆而不爲苦苟惟利是圖即重禄而亦無厭品性有定似無厚給之必要若鵠此爲誘實非所以待賢者四不可也驟享豐厚非用之於奢泰即儲之以坐擁人之欲富誰不如我後此選舉鑽營運動益趨卑劣賊道傷俗五不可也有此五可故所定俸給之數本席實未敢贊同以爲内度國情縱採歲費主義亦祇宜以日本二千元爲準即不然取吾國先例 
如前清資政院及民國臨時參議院之月給二百元作爲歲費亦己尊崇正式國會之極而仍當明定議員缺席之期約予扣除以杜任意不出席之弊既屬優待亦寓制裁實爲現時當然之辦法又不然據國會組織法明定有歲費公費必欲歲費之外並定日給以就中施行缺席扣除之法規則也席每次定十元己與全球最高給奥大利等實渐萬無可加否則招國民之怨咨貽外人之譏笑國未有利先以自肥其究也個人未必能利恐所損滋益多己至於委員出席尤屬無謂絶對不忍贊同用是特據原案及敵用暫時細則第十七條於讀會前預備修正案提出於議長請付公决海第十九號胡壽昺提出 
地方通信 
[松江] 　　 
　　妥籌軍餉葆安水師全軍餉無着浙軍來松所用浙省軍用鈔票市間又不肯收兌華亭謝知事恐釀事故與商會職紳竭力磋商勸全市將軍用票一律收用一面另向店舗及紳富借捐由知事蓋印簽字俟事平後可以移繳漕糧所得之欵半充葆安軍餉半備收兌軍用鈔票 
　　將開軍法會審　駐青葆安二營沈營長所部盧何陸三弁會同該邑水巡張副長破獲疉刧周莊朱家角等野航这盜匪朱南車王阿六吴春田陳雪生四名嗣獄犯成羣脱光吴亦險被漏網時金某充知事即判槍斃現新知事吴一永君到任盬於前失邀請沈營長等就縣署開軍法會審按照暫行治盜章程判定朱王兩犯即置重典陳則一等有期徒刑即日詳請都督核示 
[鎭江]  
　　鎭軍一律遣散鎭江商會現籌集洋銀數萬元擬將駐鎭陸軍三十二旅兵士計二千數百人一律遣散和平解决十三號全旅兵士纷纷詣商會繳械領餉三月各回梓里 
　　江岸潰塌之慘刧鎭郡對江之荷花塘左近濱江一帶因近來江水大漲將堤底洗空竟於十二號夕潰塌江岸八丈許所有岸邊住屋十餘楝人民數人俱由夢中隨波逐浪而逝岸内田數約計淹没數里之多災民流離困情甚慘悽云 
[杭州]  
　　堵截黨人竄浙黨人自滬甯贛皖迭次失敗分途窮竄近日江西李烈鈞安徽柏文蔚等各率敗兵遁入徽州之祁門等縣該處與浙境接壞相距僅百餘里致金衢嚴各縣防務戒嚴兹悉杭屬之於臨新界連皖境致被甯國潰兵首先竄擾是地密邇平窰民心惶駭經該鎭商會馳省告警經杭知事轉呈都督迅速籌防聞己飛電出戍各軍隊隨時嚴密堵截以安地方云 
　　共進會肆擾嘉湖黨人近日因贛皖滬甯兵敗窮蹙輙復覬觎浙省運動軍警勾結起事連日爲官廳破獲者踵趾相接近又有陳英士切齒浙軍之與應桂韾恊謀資以重金號召共進會分頭擾亂之説聞己在兩省交界之澱山湖大舉祭旗分帮出發前經湖屬烏青鎭商會來省告急聞入浙鎗划船首領係王綗亭統帶分擾嘉禾石桐前日該屬商民急電都督求救現由第六師長吕君派隊往剿一面電復都督謂眞電敬悉洲泉鎭匪徒揄掠己派該防六師第一營兵四棚往剿並轉飭就近水警助剿禾地安静勿念吕公望叩尤 
[雜評二）萍（]  
　　取消獨立之苦痛獨立與取銷義無中立者也自有取銷而都督省長足跡不至之省垣而南京遂以多事目有取銷而師長旅長護軍使紛争都督之雄心而廣州又爲之不靖於是我甯粤兩地數千萬之同胞不受殃於獨立之初而扶老携幼瑣尾流離飽受鎗林彈雨之震驚而重罹覆巢毁卵之苦痛者乃反在於取銷獨立之後嗚呼異矣 
　　闇昧不明之湘閩據表面觀之閩省之許崇智逃而閩省似己取銷獨立湘省之譚人鳳蔣翌武等逃而湘省似亦取銷獨立然迄今多日而湘省尚有出境之師閩省亦未嘗有表示何等之行動其爲取銷後之獨立歟抑亦陽以示其取銷而陰實中立以希冀其最後之解决乎是皆不得而知之矣 
 
 
 

Page 7

 
 
本埠新聞 
[淞滬戰雲初歟各方面報告提要] 　 
　　吴淞砲臺居正因見陸戰既敗艦隊砲力尤猛故於十夜與白逾桓偕遁 
　　海軍於十二號砲攻砲臺時但欲示威不欲使砲臺過受損失故有二彈擊於大砲之旁一彈擊中正門 
　　鈕鐵生部兵退至嘉定係與調停人約定黨無意外舉動 
　　吴淞江灣等處商店逐渐開市避難者己大半回家 
　　淞滬火車昨己照常通行 
　　北軍接收之聯鯨兵艦昨泊南碼頭突有火藥轟傷亡多人 
　　穆警長聞有人欲謀暗殺通令所屬局嚴查危險物品及秘密機關 
　　南市商家昨己大半開市錢業亦定二十一號上市 
　　龍華浙軍昨撥一營駐紥南市 
　　鄭鎭守使昨令縣知事派員會查灾户 
以憑給卹詳情見以下各訪函 
[吴淞特派員函一]  
　　昨函所報吴淞炮臺己降北軍一事僅據一方面之事實而言今再將各方面關於此事之詳情報告於後 
　　十二號下午四時居正白逾桓劉延漢等赴寳山密議事件炮臺中人知之甚少夜半台中有要事面回始由總司令部傅出消息謂居等己赴寳山會議俟之良久猶未見回衆遂至寳山遍覔不見復至獅子林砲 
台覔之仍未見又發電話至各機關詢問亦均不知所之而鈕鐵生及所部勁旅亦不知何往羣以爲尚在江灣附近與北軍激戰也故亦不疑其有他天將破曉馎鈕部既全未回淞居等亦不知去向衆遂竊竊疑之旋見重要軍械大半亦己失所在而各司令部親信人亦均杳無蹤跡所留者非舊人即新募者始知實己他往軍心大亂砲台重要官弁又早經隨姜國良俱去乃由南石塘砲台各砲兵會商救急方法並舉曾充排長之吴某爲臨時代表主持一切吴主張先懸海軍旗爲降服海軍之表示海圻艦等雖遥見之不之理而軍艦之紅旗仍高懸未撤吴乃馳至濬浦局小輪願以三十元爲酬懇其駛至海圻泊處以便報告該輪畏懼不之允又喚小帆船亦不之應吴乃馳告紅十字會該會謂宜撤去海軍旗易以紅十字會旗可保無虞吴回台易旗後又徒步至滬先赴海軍總司令部報告又往胡于二台官處面述始末至事前事後柯師與兩方面如何調停則不得而知此説係得之炮臺中人者　　炮台子彈合用者僅存四十八枚炮彈新招軍隊都係生手白米雖尚有千餘石然交通之阻滯槍械之攙雜消息之不靈人心之不一均不能爲南軍諱加以北軍之水陸並進咄咄逼人以百不如人種種困難之吴淞而欲與魄力雄厚色色優勝之北軍相争衡萬無勝利之希望居等早有知難而退之意今因柯師之調和乘勢下台見機甚矣 
　　至代價代價之聲浪予訪員自謂早於一星期前耳聞之矣初聞以若干萬爲起點繼又陸續增至若干萬旋又聞願出代價一方面以增至若干萬整數爲終點如一方面猶以爲未足再用水陸合攻之策並知居間者係國外人祇以事涉隐秘言之維艱故僅以和平二字爲之表面於十一日報中隐約言之今文匯西報既有代價十五萬之宣言知前説之不爲無據惟以劉福彪代價近事例之（或云五萬或云十萬以十五萬之代價購此煞費經營之吴淞則誠可謂價廉物美矣 
　　淞滬火車己於昨日上午十點五分起照常開車直逹砲台灣藴草浜橋無恙 
　　地方秩序雖己恢復各店舗亦己有開者惟北軍稽查行人極嚴　 
　　商民之由滬回淞者络繹不絶北軍現正注意善後事宜 
[吴淞特派員函二]  
　　吴淞砲台降服北軍之原因兹經探確蓋因十二號南石塘砲台見江灣鈕軍被北軍擊敗而炮台上又被口外海圻兵艦連次攻擊砲彈落於台内八百磅之大砲旁邊炸裂二次地下沙石飛至半天接後一砲正中前營大門兩旁坭城被砲轟動遂即倒下南軍司令居正觀此情形知難抵敵又見艦隊砲力極猛心驚胆碎不得不遁即於當晚偕同白逾恒等渡浦而逃台中目兵亦即四散候至天明所存之兵即推舉吴某至海軍司令處報告投誠劉總長乃帶兵艦駛至炮臺登岸接收 
　　吴淞警察區前被羅營長（即强盜牌）至局點名着赴寳山當兵各警不愿一併赶出今日十四號穆警長接得淞口平静消息即飭原班速回分段巡緝以保治安 
　　江防外海水師廣艇曾被居正飭劉阿四（即吴淞人）到淞焚燬兹由水上第一廳劉廳長派長江總探員李桂初於十四號午刻到淞視察尚有三艇未燬即命隊官將原有兵目一併聚集聽候禀覆程都督再核 
　　海軍總長劉冠雄接收炮臺後以原駐之兵投誠有功各賞恩餉其獅子林砲台及新招之淞滬混成旅二營亦一併留用 
特别訪函一 
　　吴淞砲台於十三日降附北軍後鈕鐵生亦即退出淞口先遣人率兵四百至嘉定時己深晚叩城入内至縣署見夏琅雲知事陳述鈕軍先到四百其餘由鈕親自帶來擬在嘉駐紥夏不敢却即將印信藏於餅乾匣内走至黃渡轉到上海一時倉皇奔走狼狽不堪刻己至省長行署報告一切矣 
　　吴淞砲台未下之前數日外聞頗有謡言謂南軍將再攻製造局以致南市復起恐慌十二晚十二時忽有十餘人身穿巡警服式在西栅口希圖混入爲局内守兵窺破開鎗擊斃一人餘皆逃散守兵亦不遠追故日内西栅至斜橋一帶戒備益嚴入晚即禁阻行人以防匪徒攔入 
　　前日江灣南軍敗退後即由李厚基旅長駐軍該鎭骗逐潰兵肅清地方鄭鎭守使特給洋一千元交由李旅長分賞目兵以示鼓勵 
　　淞滬警察廳長穆杼齋以吴淞砲台業經北軍收回地方秩序亟須恢復昨特諭令警備第二隊長徐彦君酌派排長一員隊士三十三人尅日馳往該處鎭壓以防匪盜而安閭閻 
　　上海模範監獄内所禁人犯於前次製造局激戰時全數脱逃宋案要犯應桂韾及寃殺周阮之姚榮澤等同時遠颺惟此次應犯等脫逃外間頗有微辭聞應桂馨曾運動監獄中最有勢力者圖謀免脱言明送洋二萬元己由方姓經手付過五千元餘欵尚未交付現應欲圖頼一萬五千元又因先付之五千元分派不匀内訌頗劇事爲程都督應省長所聞即行派探密查澈究一面通令各局嚴緝應姚各逃犯務獲究辦 
　　劉河離吴淞獅子林砲台僅廿餘里自戰事發生以來一時風鶴驚傅該處居民己大受恐慌幸有商圑極力保護故土匪不至蠢動迨十二日下午有蘇軍一營由滸浦徒步到鎭隊官係朱廷燎之弟當由商圑司令吴仲裔排隊迎迓接洽暫假該圑原駐天后宫内爲司令部聞該兵擬出發閲兵壇錫金塘川沙等處駐紥復有三營不日可到現吴淞既己敉平諒該軍即日可調回矣 
　　上海紅十字會致武昌黎副總統電云連日江灣吴淞劇戰不己傷亡甚衆商業既慨彫敝難民流離尤衆民不堪命迫不得己請本會醫長柯師馳赴寳山見鈕鐵生力勸反正至再至三訂條約四條呈送劉總長李總司令核准電大總統鈞允昨夜鈕率衛隊三百人退三十英里至嘉定界暫駐炮台及聯鯨艦懸紅十字旗歸紅會中立人暫管淞滬大局遂定惟善後振濟防疫諸端尤爲亟迫當勉力進行以副仁德沈敦和元 
　　又致武昌黎副總統及山西直隸濟南開封奉天吉林浙江四川雲南貴州等各省都督民政長電云兵翼之餘生靈塗炭救傷葬亡防疫振濟及一切善後天職所在罔敢或懈奉大總統命令特捐二萬金爲本會經費並責成海寰敦和廣爲勸募仰見大總統澤被瘡痍博愛慈祥之至意惟商業彫敝生計困窮難民充斥疫癘乘之皖贛甯鎭淞滬飢民遍野除於滬南設婦孺留養院一所篷廠二所平糶局三所防疫醫院二所以資救濟而保孑遺外其他　地救護隊醫隊臨時醫院等四出拯救雙方並進事鉅欵絀來日方長務祈通令行政軍政各署 
地方議會商會自治機關集欵救濟迅賜電匯至級公誼並候電復中國紅十字會吕海寰沈敦和叩寒 
特别訪函二 
　　淞滬警廳穆廳長昨日通令各署長云照得滬地自遭兵燹以來匪徒乘間窮發近日訪有强悍暴徒或身藏一切危險物品及炸彈等件潛行街市或集合多數流氓組織秘密機關謀以炸彈手槍爲政治上之暗殺似此慘無人道尚復成何事體爲此訓令各該署長轉飭警探人等一體遵照以後遇有行蹤詭秘之徒加意偵查倘能查獲身藏炸彈者賞洋五十元其餘一切危險物品一經查獲定即酌量重賞如能破獲前項秘密機關夥藏手槍炸彈意圖危害者所給賞金自一百元以上五百元以下爲標準儲欵以待着遵照　　福字軍司令劉福彪反正後程都督以劉人尚忠勇故於日前飭令襲攻砲臺並電告參謀部等查核在案兹接參陸兩部蒸電内開奉大總統令虞電己悉淞台負固該督密遣間諜使劉福彪反正襲台自贖應予先行嘉奬等因程都督除抄電咨請鄭鎭守使查照外並即訓令司令知照 
　　劉福彪前日奉程都督訓令云該統領此次率領所部官兵力謀反正致被叛黨砲台所攻擊現率所部殘兵前來歸附具見去逆效順迷途知返深堪嘉許除咨明鄭上將查照准將該軍妥爲安置外合亟令仰該統領仍宜約束所部官長兵士聽候鄭上將編制 
　　福字軍前在吴淞口時編成步兵三營機關槍隊一連輜重隊一連自程都督勸令反正遽被炮轟攻擊之後查點步兵計傷殘三百餘名現奉程都督命令迅招舊部趕緊編制故於前日（十三號）即就法華寺内暫設司令部除舊部兵士現己聚集一千餘名外所有缺額仍須募補並將聚集官長兵士花名造就清册昨送程都督轉咨鄭鎭守使迅即派員來部點驗所有該軍員名録下步兵第一營營長徐亞伯第二營營長王柏林第三營營長沈韜機關鎗隊連長豐連貴輜重隊連長聞家才 
　　程都督以福字軍劉司令自駐法舉華以來所部兵士並不外出騷擾實堪嘉尚惟查法華附近之徐家滙地方洋商業産頗多華洋教士甚衆且交通部之工商實業學校亦在該處現當戰事初平恐有敗兵濳往滋擾爰於昨日命令該司令責令所部官兵嚴加保護至該軍鎗械服裝如有短缺着即造册具領聽候核發 
城内訪函　 
　　十四日午後北軍在吴淞炮臺將接收之聯鯨兵船一艘移泊滬南南碼頭地方不料船中藏有炸彈無數船中人誤觸機關登時炸裂死十餘人傷多人船中各物亦多被炸損現受傷者己送上海醫院救治 
　　地方審檢兩廳己於本月十一號繼續開辦兹悉張汪兩廳長以廳中所受損失亟應澈底清查昨日特请葛檢察官將所失各物並一切案卷分别調查明白開列清册二分以便送呈蘇州高等審檢廳及江蘇者督核示辦理 
　　此次製造局開戰附近居民大受損失兹因大局粗定昨由鄭鎭守使諭飭上海縣吴知事特派科員附隨同該使所派委員分赴西南鄉龍華漕河經並浦東周家渡白蓮涇沿灘等處被災較重之所按户調理查以便給欵撫卹 
[南市訪函] 　　 
　　昨日午刻有泊在南碼頭浦江中之聯鯨兵艦甫由小輪從吴淞口施帶進口因紅十字會欲改爲醫生坐船故將炮位等件盡行拆除詎正在動工拆卸内有大砲一尊所儲之火藥尚有留存者未及細察誤觸機關轟然一聲轟斃匠人三名其餘受傷者十餘人或則肚腹己裂或則手脚耳目不全均僅存一息當即舁送上海醫院赶緊醫治並聞當場有被轟痛極躍入浦江者數人屍身尚未撈獲又聞人言謂係奸徒暗擲炸彈所致以故淞滬警察廳長穆杼齋立派偵探四出訪明並赴該處詳細勘驗報告核辦按此可與城内訪函參觀　　駐紥龍華子藥局之浙江軍隊現因南市各店舗均將開市故於昨日撥派一營至王家嘴角浙江旅滬學會（即前清浙江海運局）屯紥保護商民　　上海南商會昨日通告各業領袖轉知各店舗一律開市其文曰爲通告事接准縣知事吴函開上海地方業己安靖多日規在防守軍隊均布置妥貼不致再有戰事城廂内外及南市一帶商舖自應照常開市應請貴商會轉知各商剴切勸諭日内一律開市是爲至要等因到會除除登申新兩報廣告外爲再通知貴業一體查照爲盼 
　　南市各商業昨日己大半開市錢業亦己在公所集議定於八月二十一日即陰曆七月二十日照常上市惟安康安各裕兩莊己在北市組設不復遷回南市總核錢業現尚有十四家 
閘北訪函 
　　江灣六區第一分署署員徐贊熙前日派長警察解送北軍擒獲之南軍朱得標甘得標楊志新華松林俞志方尹萬第六名至警察廳暫禁拘留所内據彼等自述本月八號由鈕鐵生部下軍官羅姓混名强盜牌者在四馬路青蓮閣招往當兵允許每名先發餉銀兩月不料入伍數日軍裝餉銀均未給發竟强迫我等衝鋒遂遭拿獲云云業經顔科長呈報穆廳長請示核奪矣 
　　前日有女子徐彩英在四區第一分署境内迷途由崗巡查見帶入該署經藍署員讯得該女年十四歲南京人家住寳山鄉間前日因吴淞開戰與父母同逃出外中途失散現送惠兒院留養出示招領 
英租界訪函 
　　吴淞江灣等處所駐南軍業己投順北軍惟鈕鐵生居正現尚退據嘉定駐紥縣知事署該處居民大爲驚恐昨均扶老携幼搭乘火車來滬暫避並聞北軍己派大隊前往剿撫云 
　　吴淞江灣等處己無南軍蹤跡人心大定各商店亦逐漸開張以故從處避難居民昨己大半回去 
　　駐滬外交圑因聞吴淞江灣等處之南軍己投順北軍當即咨照捕房卜總巡飭探前往探聽兹經該探等探得吴淞炮台及各要隘均懸北軍旗號該處店舖己有開張者並見避難商民遷回原處者不絶於途業己據情回禀卜君轉復矣 
　　紅十字會會長沈仲禮君因悉南軍司令鈕鐵生等率兵退據嘉定城恐再有變昨日特派會員率同救護隊前往該處擬組織臨時分會以資預備 
　　駐滬外交圑對於鄭鎭守使聲請移交南軍偵探劉德勝一事業己開會議决應俟押期届時滿再行酌核兹己於昨日將議决理由照會公共公廨關讞員函致張交涉使轉咨鄭鎭守使查照矣 
　　山東人楊子和本在吴淞鈕鐵生部下當兵前日楊見主將出亡亦即抛棄軍服搶得良民現洋三百餘元及金飾玉器等物逃至公共租界適被總巡捕房包探王潤甫查見拘入捕房昨解公堂經中西官略詰一過判楊判押候查明失主於禮拜四復訊核辦 
美租界訪函 
　　吴淞火車己於昨日上午通行連日避難來滬之鄉民己陸續搭車歸去而嘉定附近之居民則因鈕軍退駐該城深恐北兵追剿故逃來上海者又絡繹不絶 
　　前晚有駁船裝載北軍兵士數十名帶有鎗械經過斐倫路港欲往江潯被西國盤兵查見阻止該駁船遂向東而去 
法租界訪函 
　　法總巡藍維藹君以吴淞戰事甫經平静恐有匪徒敗兵潛入界内擾亂治安故於前晚傅諭中西安南各探捕照常持械在各要隘嚴行巡邏並諭不得因防務略鬆稍事懈怠法艦各水軍亦出隊巡防 
　　法兵艦統帶某君前日得有報告謂吴淞炮台己爲北軍所得江灣鎭所駐南軍亦己退出北軍亦不駐紥深恐報告不確特偕法捕房西探目石维也親乘汽車前往江灣一帶察看 
　　劉福彪所部之福字軍前欲反正被鈕永建所知率兵轟擊致劉軍傷亡甚多内有一百餘名抛棄軍械逃入法界暫住各客棧中藍總巡以各敗兵尚稱安分故不干涉現各敗兵聞劉福彪在龍華鎭招集舊部當即前往投効聞法界内己無福字軍蹤跡矣 
[研訊天然旅舍炸彈案]  
　　公共租界福建路南京路口江浙天然旅舍發現私製炸彈炸斃黨人汪丹庵詹虎一案昨由捕房將該旅舘經理任錦堂茶房吴七金徐六宜寓客董渭卿周永林等一併拘解公共公堂請究先由老閘捕房捕頭惠爾生投訴本月六號晚間十一句半鐘據探捕報告天然旅舍發現炸彈炸斃兩人當至該旅館内察看見一人手足炸傷左手己燬十七號房間炸壞以東壁爲最即飭包探搜獲炸藥彈壳各物並在十六號周永林房内搜獲炸彈三枚藥品數罐除將人證帶回捕房拘留外並將兩房間鎖閉次日復與卜總巡前往察看又查獲無藥有藥之鉛罐共三十八件紅藥二籃白藥一大箱並碎鐵各物顯係私製炸彈該炸彈藥品己請專家化驗性極猛烈恐有危險即眼同工部局顧問官一律用藥水 
 
 

Page 8

 
 
　　浸透保存呈案之炸彈亦己用藥水浸透並不危險堂上將藥罐上螺蓋揭開細視良久）復由惠捕頭禀稱查得該旅舘循環簿所載汪寓十八號房間考其粉牌所書寓客姓字籍貫亦多不符該棧顯係知情容隐請爲澈究决由包探王竇生禀稱據茶房聲稱十七號有寓客四人己斃兩人尚有兩人在逃一即董渭卿請爲訊究又據華捕張國祥投稱是晚聞警赶至適董渭卿在客堂内逃出當即攔住據稱寓居九江路客棧内因即炸彈聲前來觀看見其形色倉皇故即喚同五十五號八十八號兩印捕將薰拘入捕房又據華捕劉德周禀稱堂時查見一人臥在樓下肚腹己穿旋與七百九十九號華捕至樓上察看又見一人炸燬石后亦己身死又據七百九十九號華捕華榮生禀稱當夜聞砰然一聲奔至出事處見一人從窗口跳下詎肚裏己穿証同二百七十八號華捕將此人扶至弄内尚能開口稱係自由黨黨員汪丹庵當由包探王梅生車送仁濟醫院醫治即據王探禀稱當往醫院時詢汪因何製造炸彈據稱係推翻袁世凱所用並稱家居貴州路一百零九號屋内餘言不甚清楚旋由尸妻汪許氏供稱丈夫汪丹庵原籍紹興向開當舗兼爲樹木生意光復時曾在南京當過敢死隊長本寓杭州本年三月間來滬寓居貴州路丈夫尚有老平在籍婦人與二孩仍寓貴州路是晚十時夫與詹虎一同出門旋至十二時捕房派探來查始悉被炸斃命餘不知情供至此堂上命將各人証帶出諭傅該棧經理任錦堂到案研詰任供始於去年九月間至該棧爲經理棧主向不干預棧事（並不説出棧主姓名堂亦） 
不詰問棧主何人）是日忽有兩客寓帶有物件至發現炸彈時我在新新舞嘉觀劇至二十時始回見有印捕看門不准入内詢之鄰人始悉其事至十六號寓客周永林甫住三三董渭卿並不相識實不知炸彈何來乞鑒旋由二馬路三泰客棧經理投訴董渭卿向寓該棧内因聞天然旅館發現炸彈前往觀看致被誤拘並將三秦循環簿呈案請察王襄讞商之美領强君以時己過午不及研訊判任錦堂帶回捕房存洋一千元交保周董還押吴徐兩茶房有交原保訂期禮拜三午後二時半復訊 
[學堂開學彚記]  
　　美租界海甯路錫金旅學自丙午年起開辦至今己届八載所有高初兩等畢業學生共計有二百四五十名一切成續均由省視學暨縣視學員調查在案聞今春該校因報名學生甚多爰將課堂擴充改組一切暑假後又以各處學生前去報名者尤多遂定於八月十一號開學十八號照常上課據云如報名學生再有絡續而至者擬另開秋季始業一班云 
　　啓明小學校設在愛文義路勝業里六百四十七號創辦以來己届四載顺著成效下半年擬推廣學額添聘教員實行擴充刻定於八月十七日即舊曆七月十六日行始業式凡學生欲報名入學者日内尚可遞捕 
　　滬南貧民小學校每逢夏季向有補習不放暑假前以戰事發生暫行停課刻校長穆杼齋君以近日地方逐漸恢復而學生而以安心向學爰定八月十八號即舊曆七月十七日開校仍延袁頌豐君主任校務刻由該校幹事長願翕周君通告各生家族一體知悉矣 
雜評三（訥） 
　　何成敗論人者之多也事後而論成敗人人能之不足爲有價值之言也至事前既昧然於勝負之數而盲焉從之事後則又超然立於旁觀之地位而囂囂然責之曰不知幾不識時草率從事我早料其必敗夫草率誠草率矣然當某軍出發時諸公既念鄉土情何未間出一言以相規勸迨至失敗而後而始詡詡然自矜其見理之明料事之神耶嗚呼羞己 
　　鐵生誠鐵中之錚錚者昨日記者身殉主義之責備不過據公理言之耳至若上海一役以南軍各領袖之優劣比較之則實有彼善於此者蓋此次南軍作戰之計畫黃陳居任指揮鈕則身臨前敵督士卒往來於鎗林彈雨中者幾與戰事相終始然而黃先奔陳居繼走鈕以一人至山窮水盡猶不肯贸然降服必欲要求信約勿傷兵勿治罪而後奉身以退以視黃陳居之倉皇奔走而其他均不暇顧及者己倜乎遠矣鈕誠彼中之健將也 
來函 
[下關商埠商會函] 　 
　　敬啓者昨讀七月十八號民强報有登載商會之意見一則云下關商會以二次革命既己發現商業受其損害實非淺鮮然推原禍始袁寳難逃基罪擬聯合圑體迫袁推位查商會以聯絡裠情研究商業爲主體凡關於政治問題國家問題均未敢越俎代謀如民强報所云敝會既無此意思亦無此能力同人以事關重大除函請民强報詳細查明是否録之訪稿抑係出自來函示復核辦仍一面登報更正外用特函祈貴報於來函欄内秉筆直書閲　者多慧心明眼之人必能分剖虚實也再敝會如有函托登報事件請以印信爲憑合併聲明下關商埠商會議啓八月十號 
 
 
 

Page 9

 
 
   
 
 

Page 10

 
 
自由談 
游戲文章 
[代擬人民謝偉人書] [  是龍] 　　 
　　某某等諸偉人大鑒小民等委晏安己久幾忘酖毒之堪虞皮肉復生徧索瘡痍而無着撫髀興歎殊抱不安幸諸偉人以己利家福之宏願開鎗林彈雨之戰争陸隆砲震齊天之雅樂親聞片片肉飛紅海之波濤壁立極人生之樂事造世界之奇觀于是安者得以復危聚者得以復散流離載道旅行之空氣常新啼哭相聞唱和之同心不寡且也火垂傾之厦有覆巢完卵之功炸待斃之民償棺槨衣衾之殮夫也不淑則寡人之妻父也無良則孤人之子植善鋤惡之必力矜全體恤之維周小民何德於倬人而乃幸蒙加惠若是耶彼洋場十里素不准擁聚喧嘩而露宿三更竟得受崗巡保護巍巍鐵屋小菜場不取觀賣個個麵包慈善圑趨承恐後樂哉斯役快何如之他若野雞窠生意發逹票客帶稚子嬌妻黃包車財運亨通賃價盡关鈿角子市面因之起色銀根因之充盈固己頌聲裁道自是有口皆碑有不願殺身以報破産以償者哉至洋商因軍械獲利而抬掌歡呼圑羅因新鬼驟增而涕零感激益足見偉人置民於本火之中其功業之彪炳果無中外無陰陽莫不一致贊成同聲稱許者也兹舉偷生之暇枵腹之餘敢獻微忱藉伸銘感萬祈戰死并祝千秩各界人民代表宋鐵丸謹啓 
[新五更調（集自由談投稿同志雅篆）] [  紫花館主]  
　　一更一點月正升率公鈍根呀呀得而噲瘦蝶了青玄即東埜徐哲身張禹門奚悲秋呀丁悚逸民呀呀得而喻侍仙頒斌 
　　二更二點月光明獨鶴芙镜呀呀得而噲莽漢鶴心瘦俠粉蝶袁克文秦寄塵郁慕俠呀蝶仙李生呀呀得而噲健兒志雲 
　　三晚三點月當中景騫寓公呀呀得而噲酒丐旭東秋媲蘭貞蔣端容唐寂紅杜雙璧呀漱韾倚桐呀呀得而噲常覺是龍 
　　四更四點月漸低小蝶嗜奇呀呀得而噲滌骨覺迷鈍民一鶴陸律西張然犀丁福保呀愛樓定夷呀呀得而噲士登天倪 
　　五更天點月西沈瘦俠鴻影呀呀得而噲華年問津緣窗碧梧盧善珍美映清魏鋤月呀藝俠珠卿呀呀得而噲瘦紅清芬 
海外叢談 
[海底晝家] [  跫廬]  
　　御風行氣空中開征戰之場破浪沉舟海底通潛行之路近世科學日曾進步研究世界萬有眞理此等發明之文字讀者己不勝其讀而繪畫一途亦有獨闢蹊徑者夫畫家寫世界中自然眞實之形狀涉深淵陵高山不憚寒暑冒險頻數不廢其業故能享盛名操絶技爲世界所欽服兹特介紹海底畫家弗列却脱氏於諸君 
　　弗列刦脱氏至今尚在美國之加州從事業務其平生專以繪畫海底景物爲目的弗氏生於英國董維時有人贈以採珍珠使用之潛水眼鏡其鏡之製與普通眼鏡相等切牛角之端嵌以玻片耳彼得之大悦游泳之際潛居水中可見水底諸物於是覺有非常之興味世間於海底畫徒爲空想又作誤其眞相彼遂有繪畫海底物之思加以讀關於海底物之小説愈足以鼓舞其志氣及長乃業繪畫因思少年時你曾有繪海底物之意至是乃實行試繪海底物之形狀數紙發表問世不料大受批評家之嘭笑彼之計畫全歸失敗於是大失所望 
　　未幾忽養之計其後彼往南洋至逹比起衣島時則此島正發見世地療養之計其後彼往南洋至逹比起衣島時則此島正發見世界中最大之珊瑚層彼到此島後猛然憶及前日之事遂决意爲海底之繪畫 
　　初彼之方法頗爲粗雜與其助手人等共乘舢板先以眼鏡窺覘水底復潛至海中見有岩石及珊瑚層出水後就其所記憶者繪之然以此法終不能將海底物眞形繪出其成績尚未爲滿足也其後經過幾多之實驗乃發明水中之濕畫布試於水中用以繪畫此畫布乃以椰子之油所製張之於玻璃板使之固定其繪具乃爲那弗愛利色之鉛筆實則半固形之油繪具也於是乃準備潛水衣及潛水眼鏡極力呼吸空氣踴躍澘逹海底因無潛水器械故不能長在水中作業三十杪至四十杪時即須浮上更換空氣上下浮沉甚爲煩數其畫辕圖完成誠爲不易非有十分耐之功詎能如手是乎 
　　諸君讀至此當疑彼時何不用潛水器不知彼乃一畫工耳非不投稿者松隐廬 
　　朱潛字染塵號研臣别號松隐年二十五歲江蘇吴縣現寓中法藥房 
知使用文明之利器奈無資力耳唯有就其迂遠之方法多費幾許之苦心獨爲其難而己其後弗氏稍有資力置備潛水器冠潜水兜而入海底其畫遂能一次作成不復如前之升降頻煩矣 
　　海底魔物甚多混沌薄暗易遭危險章魚鮫魚等性質凶惡彼與是等之魔物戰幾次出入生死彼於沉降之際如遇有無小魚寄居之所即知爲是等惡物伏居之徵候 
　　彼又曰海底之世界不啻大陸更有川與湖等亦有潮流與陸上無異彼珊瑚層之畫中繪有此景岩與崖之間激流奔騰成爲川瀬誠奇觀也 
　　海底色彩最爲美麗亦最爲困難危險其曲折光線反射之中燦爛有光魚羣見之必來襲焉 
　　熱帶海中魚族之棲居無數小者可以指爪間挾之而上又有可驚之怪物甚多其中最爲可愛者則爲克屯乃食珊瑚蟲而生之小魚也色色形形與陸上之蝴蝶髣髴雖有紙筆不能盡繪其狀身有完美光輝之彩色誠爲珍中之珍其周圍廻游上下來去宛如春野菜畦羣蝶翩翩飛舞云 
　　弗氏最佳之作品則爲逹比起衣海底景物其繪成後又有三逹 
巴而巴那等之海底最物數種之卓絶佳作彼從事海底之色彩 
凡最低之設色濃者爲藍色紫色淡者爲蒼白色緑色灰色黃色其近水面之部分則作银色 
　　海中岩與崖光線之鈍處杳無際限陸上山巔之塔仰望之雖大亦小而海底則反是海底珊瑚層之深下窺則茫漠無際唯見青蒼横亘故不能定其基脚之深焉 
　　弗氏大抵擇三十尺許之深爲準於此深度光綫最爲鮮明觀察與繪畫咸宜彼冠潛水兜　海中愉快作業可至半時間以上之久云 
尊聞閣詞選 
[夏繭叟先生首唱春柳四章用漁洋秋柳韵樊山和之僕亦次韵] [  珠泉] 　　　 
　　東風纔醒海棠魂又緑柴桑畫裏門樹樹迷離鶯燕影枝枝縈指水雲痕旂亭芳草人千里酒店　花笛滿村獨是靈和好標招舊時宫禁事難論 
　　金城移植幾星霜纔得濃陰覆畫塘高傍妝樓欺翠黛低垂書幌映青箱起眠漢苑談宫女點綴遼村認海王塵土東華留國恥嬉春誰過克林坊（謂克林得牌坊） 
　　依然柳汁染春衣今是何須問昨非金縷曲翻歌管艶色門關隔羽書稀猿攜仙麝棲林稳鷹共天鵝掠樹飛張緒王恭無恙否相逢莫使素心違 
　　弱態臨鳳劇可憐巧將眉樣鬭非烟燮遷世局桑成海觸撥春情絮作綿約素蠻腰楚舞舒青曼睩正芳年何當塞上題紅柳籌筆宣威靖九邊 
[題家亮伯兄所撰陶雅] [  珠泉]  
　　瓷壽宫盤幾刧灰流傅囂盌費發猜似聞罄語樓中客鬭罷均杯鬭汝盃 
　　豆青哥緑胭脂水别有蘋樽秞裏重話康乾作盛日名磁珍庋熱河宫 
[無錫三首徐哲身]  
　　畫舸凉波到眼明秋光微上鬢雲輕清歌不厭西風緊絃外鵶鵶落雁聲 
　　一雙翠袖捲輕綃顚倒無言只是嬌自向船頭照秋水江南何事碧迢迢 
　　淡烟濃翠映城頭畫裏風檣上水樓到眼依然有秋思惠山雲氣一江流 
[夜泊洪山橋]  
　　滿天風雨夜瀟瀟横笛誰家怨斷橋忽憶年時慣爲别暗風吹涙落江潮 
　　故人得失總關情剪燭誰同話短更江上青山相識否一舟連夜滯孤征 
[蘇州]  
　　闔閭城靄晚青蒼盡點銀燈換夕陽一笛凉風千水閣萬花明月幾烟檣名廓響屧會西子暮雨聞歌又二娘誰見洞庭秋色裏蕭蕭落葉慘波光 
[自由談話]  
　　説革命客有問於余曰滿清未葉獨夫專制激昻慷慨之士惄焉憂之於是密謀推倒滿族組織革命軍先後發難迨辛亥八月武漢一舉四海響應而清政府以倒種族革命之目的因以得逹然其集事也類皆慮周藻密相與秘謀未聞有昌言不諱者今我國共和告成五族一體似無繼續革命之必要乃一般偉人仍不忘革命之手叚一而再再而三以從事於革命一若舍革命外無可爲之事業者實不解胡樂於革命且昔之革命爲種族也今之革命其宗旨何在爲政治乎爲經濟乎抑爲意氣乎爲權利乎敢以詢子子其詔我余應之曰革命之宗旨非余之所知也雖然間嘗顧名思義竊以爲革命二字固大有意味可尋繹也子不觀革命二字之形體乎革字之首爲廿字其尾爲十字革字之腹爲中字其義蓋謂中國之革命非法美可比必一而再再而三進行至三十次而始己來日茫茫革命事業正未有艾也至命字之形勢頭爲人字即指昌言革命之人人下有一口有口所以鼓吹也口旁爲阝字阝古節也謂昌方革命这人對於革命事業有節節進取之志也况革命者革天命也非革人命令者天命既革種族既同而復决心毅力以從事革命其所抱之宗旨爲政治爲經濟爲權利爲意氣當不言而可喻質而言之今日之革命惟革命我胞之生命耳嗚呼革命革命豈必欲革盡我同胞之生命而後爲以快耶興言及此曷禁杞憂客曰信如子言則我中國之革命必三十次吾不知三十次之後同胞尚有孑遺否余曰余之爲此言者但藉其字形以説之非幸災樂禍也余亦惟希望其言之中不耳客咨嗟太息脱帽鞠躬而退[  瘦蝶]  
醫話 
[學校之黴菌] [  丁福保]  
　　余於普通學校内行鏖埃之黴菌檢查而知各種之塵埃均含有黴菌體操室内之塵埃黴菌尤多幼稚園中之塵埃亦然 
　　二分六釐之塵埃中含有黴菌六百五十萬至一萬零三百萬之多其數隨季節而異七月中最多又授業後之塵埃較諸授業前之塵埃其黴菌尤多 
　　病原菌中除有毒大腸菌外以黃金及色及白化膿球菌爲主其他尚發見肺炎菌一次檢查至一年之久結核菌其扶的里亞菌及破傷風菌未曾發見余對於校内器具類之清潔法及教場之消毒最爲注意幼稚園爲收容幼小學生之地而幼小學生之抵抗黴菌力最爲薄弱故檢查黴菌尤爲緊要余因學校塵埃中無結核菌故斷定學校非結核傅染之中樞 
小説 
寫情小說 
[黄金祟（五十）] [  天虛我生]  
　　阿文見予許久不出則不得不來視我我聞足音始覺如夢初醒阿文曰日將夕矣令舟子啓椗歟予頷之阿文自去遂覺此舟摇遥而動岸轉林迴風吹水動但覺此情此景何莫非傷心之材料也不禁眩而就枕栩栩夢魂乃隨藍輿僕僕而奔至於無何有之鄉遂亦懵然勿覺蓋己疲憊之至深入黑甜中矣及醒則聞更鼓闐然舟己停泊臨窓試眺則淡黃之月爲水氣所蒸晦暗殆無顔色湖面至闊幾不見基涯岸惟於遠處界墨痕一綫爲天與水之區别耳步至中艙則一燈淒然幻爲碧暈顧此几椅枕簟曾爲筝兒坐臥之處今乃盡作孤寂之狀而無一絲形跡之可認船頭茉莉亦復黯然無香惟爲我所澣之衣及帕則尚飄飄於晚風之前狀若自矜基曾親香澤而炫爲得章之態也試撫之則己就乾因呼阿文爲予收疉阿文且收且語曰此衣殆用花露浣之者不則胡芬馥乃爾又曰公子胡不衣此若緊身衣則以我思之殆無有不熱意蓋疑我水汗衫等於冬日緊身耳我因哂之阿文又曰蓋論夏衣凉爽而適體者殆莫過於香等紗我本有之今乃無奈質之庫中我每汗者必思念及之特不識我之衣高臥於箱籠之中亦嘗念及我吾予不禁失笑因曰汝奚所需乃須質阿文喟然曰我所質者又不獨此也既質未嘗不悔然旋悔而又旋質之雖欲勿質勿可得也予曰殆爲汝母所需要與曰非也予己然則孰爲强之曰我亦迫於不得己耳惟我夙勿敢以語人蓋語之者未有不爲吾母所知果爲吾母知者即笞杖可以立至今於公子前要不必諱去年卒歲太夫人賜人多金歲朝無事顧此囊中之錢錚錚而作不平之鳴若語我曰我登汝囊中物哉予因笑斥之曰汝乃生平好爲此附會之言叨叨不絶究之無一主要吾謹謝汝請母爲此演繹之詞阿文亦不禁自笑乃續之曰顧在府中殊無可以消遣之法乃赴磕人家而爲博予曰汝乃博耶安得不敗阿文曰吾博乃有神佑而吾囊中之金錢又復善於呼朋引類不三日生子纍纍而不可勝數吾方以爲幸福庸知此金錢又復躍躍而跳必不安於囊中明日之日遂復呼朋引類辭我而去我乃大敗且母金亦隨之去矣予曰然則己矣博本不足恃也阿文曰古諺有云輸錢不去翻誰與送之還故我甯質而博其諺亦良應物是大在小來一拚孤注則未有不敗罄我所有亦不足以爲償我惟以信用自重則又不得不質而償之坐是之故則凡手缐身衣莫不交諸長生庫爲我任保管之責遂亦不能化爲島有予曰悖哉汝也汝亦悔歟曰初殊不悔及至於今屢屢受吾母之盤詰檢查文飾之功殊費大力則不免有所悔耳故我常作妄想安得於吕宋票中得一彩焉則吾之故物殆可以告光復然而天下不我佑每差一二字而不中今予之質己非爲博不過爲將來得彩之基本金耳予曰此亦何異於博今而後亟宜警悟長此以往汝殆可以流而爲丐阿文曰嗟乎公子我之希望舍吕宋票外實無有矣予曰汝殆未聞龜之昔言若汝所處之境蓋亦黃金爲之崇耳阿文笑曰誠然誠然予於夢中嘗見此崇彼蓋面圓而眼方聲如洪鐘予曰止止汝又作此無稽之談殆足以惹人厭趣視洒樽我蓋恩飲阿文遂躍而去予念阿文之人若更躬迫者不流於丐則必爲竊彼蓋刁點有餘而識見則毫無者也（二） 
短篇哀情 
[七夕鬼] [  哀吾]  
　　秋風颼颼衣凉如水點點明星擁出一鈎新月小子乘晚餐除興步出草堂蹒跚行去伹見夾道樹陰葱鬱襪風吹作颺颺怪者路燈數點黯然如豆彳子己至龍華道上荒野一片凄凉萬狀遠睹燐火點點飛騰空際正凝睇間忽一陣風過隐隐聞無數嗚咽哭泣聲直剌耳鼓不禁毛髮悚然念當此夜闌人静何來凄楚之聲己而恍然曰是矣前日炮聲隆隆死者千計此輩寃魂無歸隨風飄蕩故發此哀聲耳余素性好奇欲窮其究竟乃蔭身叢樹中乘月光由林隙窺之見有十餘人蓆地環坐面目均不可辨忽聞西向一人發其悽慘之聲曰噫今日非人間世之七夕乎觀彼衆星環拱間隐隐有鳥鵲飛舞不知彼牛郎織女斯時之忻快將何如惟吾輩寃魂孤苦無依昔日伉儷從此永决雖欲一夕之會其可得乎吾妻年方二十具中人之姿而有孟光之德結褵以來情愛頗篤今聞余死耗其悲苦不知將何如今夕對此雙星觸景傷懷又必流却幾許酸心涙也言至此己哽咽不能成聲衆皆唏嘘飲泣忽南向一人哭而言曰諸君乎余之苦楚更不甚於諸君者余家三房祇余一子上有白髮老母下有襁褓幼兒余之愛妻既美且賢余之從戎余妻實涕泣阻余余乃惑於報紙之鼓吹執迷不悟致有今日螐呼己矣余死不足惜惟念老母失倚靠之人愛妻抱孤衾之苦使閨中人對此七夕余知其必將柔腸寸斷老母念 
子心切不知哭泣至於何地也言己號啕大慟復聞北向一人呼曰天乎天乎余上有龍鍾祖父下有子女四輩家無恒産皆頼余一人而食今余死告貸無門行見爲餓殍矣正泣訴間一人復大慟曰諸君之言令余悲傷欲絶矣余結褵二載去年今日余偕余妻對飲庭中自謂艶福無雙孰料其盛筵不再也余妻己懷姙川月余之死亡家中尚未聞知今日余在此荒凉僻地不知閨中人孤燈獨坐如何念我因東向哭呼曰嗟乎愛妻去年今日爲余興卿最樂之時孰意今年今日吾兩人己隔幽冥不能再見乎此時之十餘人皆思念家鄉悲痛至極垂首喪氣泣不能仰約曆數分鐘一人忽起口呼曰諸君聽者吾輩軀殻擊死精魂不滅誓當誅彼奸賊以雪此恨諸君乎諸君乎曷興乎來言己長嘯一聲衆皆不見（按此作於八日寄來連日因稿多擠出今日始克排入閲者亮之） 
文字因緣 
[題玉田限史] [  蕉秋]  
　　坐臥當時日夕偕並肩不語兩心諧含歡勸酒擎花蓋賭勝吟詩檢韻牌替向窗前磨曉鑱慣從燈下拾還釵而今事事多成恨一度臨風一愴懷 
[玉田恨史題詞八首] [  醉翁]  
　　大力誰將恨海塡人間偏有短因緣可憐瑶島雙瓊璧都化藍田一片烟渺渺吴淞水一方有人愁殺陌頭楊不知死别成何恨只此生離己斷腸疑是相逢在夢邊瓜期未及竟言旋水心亭外傷心月照見荷珠只暫圓百日前盟續不長果然夫婿病支床割儂臂上瑩瑩肉可抵神仙起死方玉樓詔下苦難留從此人天隔女牛鐵網珊瑚枝未有遣珠空向蚌中求飲治迎寒元自殘淋漓衾枕不曾乾癡心更覓傷寒病轉恨經年覓病難暗裏靈魂若可呼蟲聲燈影認糢糊者回渺渺尋夫去碧落黃泉會得無凄風苦雨倒冬青塜裏鴛鴦喚不醒頼有江淹能賦恨玉田千古仰芳型 
 
 
 

Page 11

 
 
   
 
 

Page 12

 
 
   
 
