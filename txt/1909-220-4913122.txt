# 1909 - 220 - 4913122

 

Page 1

 
 
   
 
 

Page 2

 
 
　　 
[監國攝政王鈐章] 六月三十日內閣奉上諭貝勒載洵載濤毓朗均着賞給一等第二寶星陸 
 
 
 

Page 3

 
 
　軍部尚書鐵良海軍提督薩鎭水均着賞給一等第三　寶星陸軍部侍郎壽勳署侍郎姚錫光均著給二等　第一寶星欽此上諭廣東南澳鎭總兵員缺著王得勝補授欽此上諭吉林哈爾濱關道員缺著施肇基補授欽此軍機大臣　署名奕劻世續張之洞假鹿傳霖假那桐交旨 
　　六月二十四日軍機大臣欽奉諭旨禮親王世鐸等奏請將京旗奪額議員援案免扣資俸一摺著憲政編查館議奏欽此論說 
　　 
[論海軍經費]  
強國全恃乎海軍。既成通語矣。顧事功偉。人才乏。因循蹉跎。敷衍日就。至於今日。上則司農仰屋。下則羅掘俱空。而着手之初。最難經費。蓋海軍所最要者。莫要於。兵艦。而無經費則兵艦無從購。海軍所最要者。莫要於軍港。而無經費則軍港無由建。海軍所最要者。莫要於人才。而無經費則。學堂無從立。學堂不立。則人才安從出。數者將同時以舉之則。則中國無如許之鉅欵。欲次第以行之。則幾何年而後軍艦建。幾何年而後軍港立。又幾何年而後人才出。而強鄰環視。日逼一日。機會均等。視耽欲逐。瞬息之間。政策百變。雖有從容展布之政策。恐無從容展布之時期。故萬不得已而有正月二十九日之諭。（肅親王善耆奏籌辦海軍基礎一摺著派肅親王善耆鎭國公載澤尚書鐵良提督薩鎭冰按照所陳各節妥愼籌劃）萬不得已而有五月二十八日之。諭（先行專設軍諮處著貝勒毓朗管理軍諮處事務郡王銜貝勒載洵提督薩鎭冰充籌辦海軍大臣）昨日又有薩鎭冰着開缺作爲海軍提督之諭。今日設一官。明日簡一缺。締造經營。肇端艱鉅。聚七八大老。費四五匝月籌議商搉榷。規劃圖謀。兵艦擬先購五六艘。軍港擬在威海衛榆林港三門灣三處。以威海衛爲北部軍港。以榆林灣爲南部軍港。以三門灣居中控御南北。爲中部軍港。學堂先於各通商要埠。先設二三處。以造就水軍人才。固可謂擘劃周詳。算無遺策。而經費之籌措。最難着手。或擬撥。　孝欽顯皇後所蓄帑銀或擬。抽收人丁稅。或擬加抽別項雜捐。卒以窒碍難行。諸議作罷。聞近日最後之解決。擬將分籌欵方法爲三種。十之四歸各省攤派。十這三由外省大宗定欵中指撥十之三歸各省人民及旅外華橋捐助。凡捐助者。按其數之多寡酌令遣派子弟入海軍肄業。自諸大老目光觀之。必以爲輕而易舉。體貼入微不如攤派之說。先有窒碍難行各省自近年以來攤解賠欵。筋力已竭。而舉辦新政。在在均須經費。其省之素稱貧瘠者。無諭矣即號稱　厚之省。際此百事俱廢。新政待行時代。亦幾羅掘俱空。搜括乏。術若復加派四成海軍經費。則各省將何途之從而出。其勢必間接而取之於民。民窮財盡。尚安堪剝膚及髓之搜剔攤派之說所以難行者一。而由外省大宗進欵指撥。則各省貧乏已極。本鮮有大宗定欵。若鐵路礦產。則各省均未發達。若銅元餘利等項爲數固鉅。而爲弊民之政。不久即應停止。其餘若稅關若鹽斤加價大致均有挹注。碍難動撥。此指撥之說所以難行者二。若歸各省人民及旅外華僑捐助。則近年以來。災荒頻仍。饑寒薦至。而米珠薪桂。度日如年。小民之生命猶恐不保。安得尚有。慷慨之錢。以捐輸海軍即有富者。亦必慳囊自守。且知中國作事。大半有名無實。與其輸財產以供大老之揮霍。不如守金錢以快一世之浮生。至於華僑。坐擁鉅萬者。固多而熱心祖國者亦必不少。假令政府能推誠相與。設法撫綏。未始不可。以集鉅欵。以爲興復海軍之一助。第以政府不能竭力保護。數年僅遣派大員巡視南洋一次。已爲盡其保護之責任。因是華僑一腔愛戴祖國之熱誠。至此已變冷淡。且募捐之舉。本不能預料其多寡。　三成之不能恃乎人民華僑之捐集者三。此三者既各有窒碍難行之　。然　經費終無籌集之一日。則海軍亦永無成立之一日。顧海軍之強。弱關乎國家之存亡。若以經費難籌之故。置中國之強弱存亡於不顧。亦必萬無是理。不知以中國之大。雖云瘠弱。萬不至以海軍極要之欵項亦不能。募集。實因無以取信於民。蓋　孝欽顯皇後貯蓄之帑銀。依然無恙。不先動用而曰募集募集。此何爲也。滿漢調和之說。已爲美談。而所派大員。漢員中僅一薩鎭冰。豈知兵之士獨多於親貴耶。在天朝量材任使原無存心於其間。而在草茅淺識窺之。恐不能不岡生猜測。即近日侍御徐定超呈遞封奏。亦力陳親貴不宜掌兵。恐與憲法不合。其不能滿於國民之心。饜衆人之欲。有必然矣。故一般人民所以對於海國一事。絕無奮發鼓勵之態度。或非無因。是對於籌欵一事。不無間接之影響者以此。此不能不舉以爲政府告。　　 
[專電]  
○電一（北京）憲政編查館議復於式枚奏諮議局職掌一摺略稱中外情形不同國民程度高下不一議員貪暴督撫得叅政府督撫不合議員得叅黜陟之權仍操自上惟各項庶政議員均得建議○電二（北京）開缺廣東水師提督薩鎭水樞臣原請以侍郎候補攝政王親 
 
 

Page 4

 
 
改作爲海軍提督○電三（北京）軍諮處奏請指撥常年經費奉旨着陸軍部照撥○電四（東京）日本西部地方名古屋以西於前日（二十九日）午後三時三十分地震由近江國岐阜縣。延及琵琶湖附近一帶地震最爲劇烈。被損約四百戶中有數村全毀。死傷者甚多。汽車機關車停止往來電信不通緊要新聞一 
　　 
[德宗景皇帝紀念大會] 北京　　○上月二十六日爲德宗景皇帝誕辰京師消防隊總理侗將軍。親自率領樂隊。在農事試騐塲觀稼軒。開紀念大會。以誌追悼政學紳商各界前往叅觀者該處均派員接待張徽一曲南內月明令人不勝雨零之感并聞是日學界到者甚衆八旗高等學堂亦有二百餘人到會云　　 
[電寄信勤限覆貽榖參案] 北京　　○貽榖一案延宕經年樞垣屢催信勤迄今仍未據實查復前日攝政王忽垂詢及此。特諭樞臣擬旨電寄信勤。樞臣擬。就後攝政王親用硃筆。刪改兩句。略云貽榖之案關繋帑項案懸經年寄諭覆查亦經數月僅據將巧設公司各節查明覆奏將欲藉此延宕。希圖開脫殊屬不成事體。亦非朝廷懲治貪暴體恤民艱之意着予限一月。迅即詳細查覆。倘再遲延。定一併懲處。不稍寬貨云云並交諭法部知道　　 
[海軍處奏定官制紀詳] 北京　　○籌辦海軍洵貝勒薩大臣奏定暫設海軍處官制已兩紀前報專電現悉此項官制即於議覆海軍辦法摺內奏定略仿陸軍部章程爲後日設立專部地步現在暫不設丞叅設贊一員。以譚學衡充補。設叅謀四員暫以司長兼充。設六科科設正副司長各一員。每科分四司。共設二十四科。每科設科長一員。科員分三等。錄事分二等。廉俸津貼。悉照陸軍部。司長二百兩副司長一百六十兩科長一百兩頭等科員八十兩二等科員六十兩三等科員四十兩錄事頭等二十四兩二等十八兩俟二年後辦有基礎。即設專部上月二十四日已在石附馬胡同海軍處招考錄事洵貝勒逐日到處辦事極爲認眞　　 
[洵貝勒定期出洋考察海軍] 北京　　○籌辦海軍大臣洵貝勒擬出洋考查海軍會紀前報專電現聞貝勒准於七月初旬成行。先赴南洋校閱各軍艦。然後放洋前往到日本考察。并順道至歐美著名各海軍國參觀一切。又聞洵貝勒七月間校閱南洋艦隊後尚須親赴沿海一帶勘查軍港形勢。隨帶人員擬定譚學衡馮恕二員。惟馮恕果否前往尚未決定　　 
[蘇浙粵鄂清理財政情形]  
　江蘇　度支部澤尚書因江南財政繁要日前電令江南財政正監理官管象頤速與蘇撫妥商辦法現度支部接到管京卿來電。已於二十日赴蘇。與瑞莘帥妥籌一切矣　浙江　度支部丞參函致浙省財政監理官。略稱本月初六日軍機處鈔交郎中朱有濂財政條陳一件頃奉堂諭該員條陳內清理地丁賦稅一條不無可採惟所指利弊是否確實應先由各省監理官將各省徵收丁糧情形詳細調查俟覆到時再行核奪等語茲特摘錄寄呈希卽察核辦理丁糧爲國家正賦考成最重積弊亦最深上而官紳下而書差均倚此爲利藪頃歲各省紛紛提取州縣平餘利之在官者當亦無幾外此若漕總糧書之侵匿豪紳士棍之把持院司以下各衙門之陋規浮費種種舊弊恐尚未一律刬除至於以錢準米以銀折錢抑勒浮收均所難免在財政未清理以前出納之數未易鈎稽尚可朦混今則各省諮議局次第成立。均有監察財政之權。將來預算決算案公布之時萬一民間完納丁糧之數與公家徵收丁糧入數不相符合何以垂諸令甲取信國民日近來銀貴錢賤官民交病論者多以免提攤欵勻定公費爲言果能剔除中飽化私爲公亦足以補官虧而蘇民困惟各省情形不一賦則不同該員條陳各節是否屬實務請就近將浙江向來徵收地丁錢糧方法。悉心。諏訪。每備實徵若干。民間實完若干。州縣除報解之外。所餘辦公之費。尚有若干。此外有無別立規費名目。隨徵雜費並地方攤捐各欵。是否均列入由單串票之內。銀錢折合有無。抑勒浮收。將來新幣通行折收銀元有無窒礙。及其餘一切沿革利弊均須切實調查臚陳報告以便回堂甄採至爲企盼又本部擬訂調查丁漕數目表附呈二紙以備考證或由局頒發各州縣遵照塡注並候卓裁　湖北　鄂省財政正監理官程利川。京卿查得鄂省署局所廠林立。多有因經費無着。借用洋行銀莊欵項。以濟眉急之事必須查清總數方知財政盈絀實情特咨請藩憲通飭開單具報並註明借欵年限截至何年還清。是否咨部查核立案。及釐息重輕逐一　表。咨復備核　又聞江漢政咨文定期七月初一日渡江。盤查關庫欵目。請先預備一切　廣東　粵省清理財政前經擬定由各署局廠所各將該管一切欵目列冊彙報并先就省垣各局署辦起等情業已通行在案惟聞大憲會同兩監理詳酌辦理情形當以各道府州縣經管欵目。甚爲繁雜。如道府兼管關稅等項。不一而足。而各局廠一切薪洋等項。其原支之欵。又在司局給發。似此糾紛淆雜將來警複之數不知凡幾自非設法確核情形釐剔清楚先就各大署局清釐勾稽以次訂分門類然後歸總彙核必致婪紊 
 
 

Page 5

 
 
不堪現已分別飭行遵照故連日先行清理善釐司處各要區以爲循序。漸進之入手。　　 
[東省各稅關分別開辦] 奉天　　○東督錫清帥准稅務大臣咨開宣統元年四月三十日據署總稅務司申呈竊查哈爾濱江關三姓分關拉哈蘇蘇分卡以及愛琿分關各章程於本月二十七日兩奉鈞箚以查核各章均已酌擬妥協應准作爲試辦章程暫行試辦一年倘有窒碍之處及未盡事宜再行隨時酌改箚復查照轉飭哈爾濱稅務司迅即分別籌辦一俟各關卡開辦有期即預先申報本處等因奉此當即電飭該稅務司遵照辦理去後茲據電復以哈爾濱江關。三姓分關暨。拉哈蘇蘇分卡。擬於本年五月十四日開辦。愛琿分關擬於本年六月初十日左右。開辦所有各關卡應用員司人役均已遴派妥辦分途前往俾免臨期貽誤等情署總稅務司查所擬開辦各日期尚屬妥速似可照辦合特據情申報備案等因前來相應咨請轉飭濱江關道遵照等因清帥接咨除飭司照會各領事。外即札飭濱江關道及各該口地方官一體遵照　　 
[津浦鐵路善後再紀] 北京　　○昨紀津浦鐵路善後一節今聞呂徐兩大臣。交接津浦路事自上月二十五日起手。先交京內總公司之案卷。約須半月竣事方能出京交接南北兩局一切工料　督辦徐尚書帮辦沈侍郎已派孟玉雙太史等四員。前往天津接收北段文牘會計一切事宜。其舊日局咒暫不更動惟須嚴行甄別一次定去留　徐尚書現擬奏調人員襄助一切聞奏摺已經擬定日內出奏摺單所開共調十五六員。除京張鐵路總辦詹天估觀察奉天墾務督辦朱桂莘京卿二員外餘皆京部司員大抵以民郵兩部爲多　又聞津浦鐵路總辦已經徐尚書沈侍郎派定于俊年充當。　　 
[江蘇旅滬方員預備會紀事]  
　　○上月二十九日江蘇旅滬議員開第六次預備會到會者潘鴻鼎孟昭常夏日琦秦瑞玠張家鎭諸君是日提議常熟丁君芝孫交來　見書一件。丁君意在改折南漕騰有餘欵藉補州縣公費之不足以解決地丁徵銀問題用意極善惟南漕改折。恐非一時所能辦到。且閱本日報載蘇撫憲批太倉等。州縣請免提規。紋等項禀。有云地丁徵銀兩奏兩駁。恐百奏無益。自宜另籌辦法仰見撫憲官民並顧定能曲體與情。自可視所籌辦法若何。再行商議。至南漕改折。於國家度支自較有益。且南北交通。現甚便利。京師民食。自可無虞。惟此事與他省亦有關係。擬俟開局後。再徵多數之意見云。　　 
[京師近事]  
　軍機處編查館近接駐藏大臣趙爾豐來電報告藏地情狀請緩籌備憲政。有須俟治理就緒改　行省後。方能籌辦等語。　　　編查館以外間傳言該館極形　敗刻已擬定新章凡館員每月到館不及　次者一概不給薪水以冀振刷精神力圖振作　憲政編查館王大臣面奉攝政王交諭先飭館員編訂監國法制各節已紀前報茲聞某樞臣建議編訂是制當首請特設漢輔政副大臣一員。以立將來新內閣基礎。否則此制雖定亦難脗合憲法某邸深以爲然擬日內先行面奏聽候諭旨再行會商　南皮相國政體違和屢經續假刻聞相國痰血吐洩之症均已痊可惟氣痛尚未大愈近延力主事鈞調治頗能見效。大約下月即可銷假。　駐藏辦事大臣聯豫前經奏請來京陛見經攝政王因達賴喇嘛尚未回藏水准所請現聯大臣因帮辦大臣溫宗堯。與趙大臣爾豐。將藏地改良政備辦理。已有眉目。達賴亦經到藏。故又奏請來京陛見。面陳藏地舉辦改良事宜。　端午帥日前在攝政王前面奏陸軍部辦理編練新鎭事宜　多不妥。亟宜嚴　振頓以重軍政王雖以爲然並未發表。爲鐵尚書聞知。頗滋不悅。次日卽有請開缺之意。經政府各王大臣從中調停在某處設宴融和解除意見和好如初。聞端午帥會對諸樞臣言前日所奏陸軍未盡事宜乃關乎大局起見非與鐵有私　也。　軍學司向附屬于陸軍部政府現爲發達軍事教育起見將軍學司改爲軍學院。離陸軍部獨立派大臣專司其事。不日即可發表。　吉林省垣開辦商埠問題自署交涉使徐司使到任後業經屢次提議祇以的欵無着。故未能解決嗣司使於面謁錫欽帥時禀陳利益　懇入奏撥欵一百萬。作爲開辦之資當蒙欽帥俯允入奏。刻奉諭旨准如所請。飭部照撥云　訓練禁衛軍大臣前經派定舒清阿充該軍第一標標統。因瑞督以舒爲在南洋時得力人員故帶同來京以便派任北洋差務故該軍標統一缺尚在未定。日前派馬隊統帶王延貞暫兼步隊。第一標統差務。以免要差虛懸　度支部前經議定增加房契稅租一節日前咨行各省一律辦理現京師順天府凌大京兆已定於本年七月起。遵照部定新章。以每百兩征收九兩。按照房契價值遞加。一律實行　度支部前有推廣國外銀行。以便擴充幣政之議今聞該部某堂提議蒙藏伊新等處外人經營財政日亟務須設法抵制然同時併舉則經濟有所不及不如先籌國內再及國外方爲正當。等語聞澤尚書深佩其言已有暫從緩議之消息　度支部現爲整頓鹽務起見分電有鹽省分各督撫云查鹽務外銷雜欵多不報部刻值剔除鹽務積弊務請查明鹽務進欵入外銷各項。詳細報。部以便酌提濟餉而清弊端 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[東三省官制之大變遷]  
　　○東三省自改行省後前督徐制軍用人行政不免冗濫此次經御史齊忠甲　摺奏陳。奉旨交錫制軍體察情形妥籌辦理。當即酌量變通分別裁併更改從緩難辦各端。專摺覆奏並因時制宜略變吉江兩撫及三。省民政司舊制。除奉撫候旨外餘均分別奉旨照准略見前日本報專電茲摘錄其詳情如下　一奏天巡撫。　原奏請倣照內省督撫同城例將巡撫裁撤錫清帥以東三省總督建駐署於奉天吉江兩省各建行署原擬隨時周歷商同三省巡撫辦理外交內治一切重要事件旋復議總督移駐長春以便控馭三省駐紥奉天原非久制今則總督每年巡歷吉江。爲時甚暫。移駐之議。亦難遽行。遵照外省官制通則總督所駐省分不另置巡撫即以總督兼管巡撫事自宜將奉天巡撫一缺裁汰。以專責成惟撫臣程德全現甫奉旨補授應否裁撤之處恭候聖裁　二左右參贊及度支司　原奏用人行政理財歸併布政司既節費用又免分歧左右參賛及度支司均當裁撤錫制軍以奉天左右兩參贊暨所領承宣諮議兩廳業經奏明裁撤度支司有總筦財政之責。東三省並未設有布政司毌庸議裁　三民政司　原奏民政司事　警道足以辦理何必十羊九牧自取糾緾似民政亦毌庸另設錫制軍以巡警僅民政之一端民政可以包括巡警巡警不能包括民政奉。省巡警道缺。業經督臣徐世昌奏裁併歸民政辦理民政司。一缺自未便再議裁撤。　四旗務司　原奏現擬融化滿漢旗務司毌庸另一設應辦之事奉天副都統亦可代辦錫制軍以奉天設立旗務司專司從前將軍衙門及三陵內務府各項旂務而尤以籌辦八旗生計爲專責惟現值化除滿漢畛域之際。且憲政成立。八旗舊蹟。皆應通變。自應將奉省旗務司一缺。即行裁撤。倣照吉林設立旗務處以該司原辦之事屬之　五蒙務局。　原奏蒙務司事由督署設一分科即足辦理何必另設一司徒耗鉅欵錫制軍查奉省並無蒙務司惟省城現有蒙務局。係爲規畫全盟興革事宜而設因辦事無的欵業經奏請裁去該局督辦一差以節經費。六勸業道　原奏奉省勸業道布置祇驚虛名不求實際乃每歲用欵多至六十餘萬兩現又新設農官紛擾更甚今以其事或歸之商會或歸之農會公欵所省甚鉅地方獲益甚多則勸業道及農官似宜緩設錫制軍查奉省勸業適衙門暨所屬各局塲所每年用欵六十餘萬糜費頗多。現已大加核減。年可節省銀三十萬上下。該道管理事件較繁。未便遽議裁撤。至農官現未設立且乏農業專門之員自應暫從緩議　七提法司原奏提法司爲民刑總滙屬高等審判卽可與地方審判直接則廳丞及審判似宜母庸另設地方審判附入府署初級審判祇設一處附入縣署即以府縣官充檢察之任錫制單以提法司職掌係管理司法上之行政事務。監督各審判廳並調查檢察事務。奉天較繁頤。未便兼審判現行政司法正謀分立凡已設審判廳處所。亦未便以府縣官兼充檢察。八各局所　原奏各局處所名目甚繁擇其尤　　者盡存之其餘行歸併錫制軍以奉天省城各局處所業經迭次裁併。如裁東三省支應處歸入度支司。裁礦政調查局歸入勸業道。裁省城牛馬稅局歸入稅捐總局又以省城工程總局欽工局探訪局鄉鎭巡警總局歸併各司暨地方官兼辦。現存局所均關切要應免再裁。　九各科簽事　原奏既有三司兩道不必再有僉事每司道署中擇候補人員才塂勝任者分科辦事一節錫制軍查東三省官制各司道每科設僉事一員。現未照章盡設惟首科僉事爲各科領袖職務重要類皆辦事得力之員揆之東省情形實在相需未便更。議其餘各科。母庸增設僉事。以省冗贅。至各司道署科員業經大加裁減仍飭由該官司道隨時察看去留。以足敷辦公爲度　十司道各缺。　原奏吉林省巡撫以下設藩學臬三司及交涉司巡警道首府分理其事其餘官缺皆宜酌裁推之黑龍江巡撫以下設藩學臬三司及首廳而交涉巡警爲事無多道缺似宜緩設錫制軍查吉林現設交涉司民政司提學司提法司度司勸業道各一缺。黑龍江現設民政司提學司提法司度支司。各一缺。所有巡警事宜均由民政司兼管。江省則併無交涉司。若照官制通則裁民政度支兩司改設布政司則巡警須另設差缺。用費未能節省。官制徒涉紛更。應請悉仍其舊。惟江省政務衡簡所轄僅十餘州縣擬將該省度支司暫行裁撤。歸併民政司兼管。　十一薪餉原奏奉省每歲進欵五百萬兩廉俸薪金約須一百萬兩練軍一鎭約須一百二十萬兩辦公及雜用約須一百萬兩尚有敷餘可以協濟吉江兩省錫制軍以查奉省出入各欵不數甚鉅通省額支各衙署局處廉俸薪津經費役食祭祀等項按現時核減年需。銀二百零五萬餘兩。各學堂及留學生經費年需銀六十九萬餘兩。督練處署所屬各學堂局處暨陸軍二標奉軍五路安海綏遼砲艦河防捕盜等營各薪餉以及淮軍津貼各營軍裝年需銀二百二十萬餘兩。八旗俸餉津貼年需實銀四十九萬餘兩。又加調陸軍第一混成協自本年六月起年需餉銀七十二萬兩。以上各欵已共需實銀六百一二十萬兩。此外一切活支及特別用欵約需銀二百餘萬兩。無論如何節省萬難敷用安有餘欵可以協濟吉江兩省十二民政司兼管升補調署。　錫制軍以各省督撫之下例設布政使管理疆域財賦考察地方官吏東三省未設布政使惟奉天原設左叅贊有禀承督撫考核用人之責現在叅贊業已裁撤。全省府廳州。縣以及佐貳雜職。一切升調補署。不可無專司考核之官附片。奏請升民政使爲從二品。傲各省布政使兼管府廳以下升調補署各事。　十三吉江巡撫專摺奏事。　錫制軍又以東三省設立督撫時定章總督爲長官巡撫爲次官三省公事由督撫聯銜具奏其例行之事與迫不及待者總督出省時仍列總督前銜由該省巡撫一面辦奏一面電商總督自應循照辦理茲查東省情形原殊內地諸凡用人行政率須三省通籌自未便劃疆而治惟總督現駐奉天吉江兩省距離較遠若一切例行事件均須會商會稿既多轉折之煩而公事亦虞延誤附片奏請變通辦法嗣後凡例行之事。由 
 
 

Page 11

 
 
該兩省巡撫主稿。會列總督後銜具奏。一面咨送奏稿備案。俾省周折。其關係重要及特別事件。或由各該省巡撫主稿。咨送覈定。或先電商定稿。再行繕奏拜發。以昭愼重。分類新聞 
政界 
　　 
[自治公所成立大會] 寗波　　○鄞邑設立自治公所業經紳商學界於初十日開會組織一節已紀前報茲於二十日下午二句鐘又在縣學明倫堂特開成立大會到者三百餘人先由章君和泉宣佈開會宗旨公推張君季衡爲臨時議長次投票舉定張君讓三爲正所長章君許泉爲副所長次提議地方自治公所經費擬以一切陋規充之鐘鳴五下散會　　 
[飭議抵補土膏撥欵] 武昌　　○鄂督陳筱帥准督辦土藥統稅大臣咨開鄂省撥欵原供賠欵要需向以收繳稅單執照爲憑前經度支部奏准月撥銀七萬兩歷經如數撥解在案惟現據宜昌局電禀近數月來收數短絀推原其故皆由開辦牌照捐商人因與部章不合相戒裹足此後定難暢旺即就現撥之欵挪移牽算不敷甚鉅事關賠欵應如何辦理之處必需預爲籌畫免致掣肘等因刻聞已札藩司會同善後局禁烟公所迅速核議詳覆以憑核咨　　 
[定海巡士將次站崗] 寗波　　○定海警察前因經費難籌祇招巡士三十名由正巡官王覲甫君教練已將畢業現史廳主以城　兩處市面林立紙此少數巡士不敷分佈當即出示添招十名以成全局業於日前在教練所考騐定七月初一日站崗交涉 
　　 
[日人兇毆華工滋事情形] 湖南　　○湘潭縣風箏街口日本人開設之小藥店日前忽呼喚所僱華人令作某事該工人以語聲甚微不甚通曉誤爲斟茶於是遽以茶進該日人責以有違命令遽以極熱之茶並茶碗向工人擲去時值天氣酷暑並未著衣工人痛甚口中亂叫急欲奔走出外該日人謂係有心詈罵復向前將工人扭住亂毆並推倒在地以足亂踢工人連呼救命左右街隣均往勸解該日人不惟不聽勸解反遷怒街鄰肆口中傷且毆打益劇街鄰大動公憤羣向日人指罵人多擁擠觀者塞途致將該店藥籠擠倒什物毀壞日人遂乘間走出逕赴縣署報稱痞徒聚衆將該店搶動打毀縣主王令聞警卽會同警察局員甘州同督帶巡警差役馳往彈壓及至該店但見藥包藥瓶及應用什物紛紛狼藉在地據旁人估計約值錢數十串其時觀者仍未退散縣尊警員均飭令拿人於是警役等即就衆中任拿十三人帶縣各予笞責收押該日人又至省垣報告駐湘日領事聲稱該店貲本合共萬金堅索賠償由領事向各大府交涉湘潭縣王令刻已遴派勇役將該店封存並令常川駐守以備日後查驗軍界 
　　 
[楊飭推廣荊襄水師] 武昌　　○湖北荊襄水師原係七營茲經陳督札飭新任統領杜秋雲觀察略謂該軍積習相沿弊端日出亟宜竭方改良以肅　務且內河一帶匪黨潛滋分駐巡船相隔太遠軍情散漫恐難得力宜添募壯丁勤予教練編成新軍一營勘明地勢險要分泊防守俾資鎭攝所需造船置噐餉欵開單呈核以便籌撥　　 
[電請滇督嚴防邊要] 雲南　　○獲理滇督日前電告政府以法軍已與越匪黃提參開戰其戰地與滇省密邇相接現已派隊分駐各要塞以防竄入並咨行粵桂兩省一體嚴防等情刻已接奉電覆請該督妥愼布置勿稍疎忽學務 
　　 
[游日官費學生之限制] 河南　　○學部新章會經通飭各省令將游日官費學生定額以後私費游學生考入官立各校卽行改作官費刻經學司調查河南現在留日官費學生共有五十一名每名每年給日幣四百元共二萬零四百元惟河南財政支弛寔屬無欵徧及若不改給官費又非提倡遊學之意因定一酌中辦法將官費定額作爲二十五名嗣後凡額出至二十五名以內方補官費若在二十五名額外則概不補給云　　 
[女學師範監督委人] 武昌　　○鄂省前擬開辦高等女師範學堂已經勘定停辦高等小學爲校舍現高文宗查有模範初等小學堂校長馮開濬前會辦理啟秀女學及南洋京旗女校特委充女師範監督責成佈置一切以便開辦實業 
　　 
[開辦農塲講習所之計畫] 廣東　　○粵省勸業道日前諭飭農事試騐塲兼辦講習所擬招農學生一百人名爲廣東全省農事講習所在塲內辦事公所之右邊添築講堂禮堂學生會食堂各室昨二十三日動工計至八月底當可告竣計內有招待室圖書室閱報室農務化學器具室化學實習室土壤實習室養蠶實習室并附設礦品陳列室又於辦事所之後邊另建養畜部一室至陳列各品物共分五室第一陳列室擬備各國所產之五榖棉花蠶絲茶麻諸品物第二陳列室擬備各榖蔬果之害蟲類及捕食害蟲之益蟲標本壁上懸用噴水器驅蟲之圖第三陳列室擬備各種肥料分爲本國外國二類第四陳列室擬繪各種植物及蠶兒之病式或卽陳其物以爲標名驅病之法亦各繪爲圖第五陳列室擬備各種農具及各種蠶具亦分爲本國外國二類至各種農務書籍各類子種及關於農務應用噐具均在美國購買共滙去銀五千餘兩交美國幹爾魯大學校長士珠文代買現已陸續收到各類子種共一百十六種各種書籍一百六十四種各種機器聞已滙寄在途不日當可到粵矣　　 
[設立廳州縣勸業員之先聲] 杭州　　○浙省廳州縣勸業員尚未設 
 
 

Page 12

 
 
立現聞勸業道憲董觀察詳請撫憲增中丞擬照部章辦法每廳州縣各設勸業員一人以爲勸導興辦實業事宜其勸業員任期以兩年爲限由地方官選舉呈報勸業道加札派委雜記 
　　 
[鄂藩自請查辦之憤詞] 武昌　　○鄂藩李方伯上督院禀竊本司幼承廷訓矢經畬幸際聖明忝叨甲第既易敭歷夫中外復洊晉以監司計自到鄂由臬而藩恪守宮箴未忘儒素得失但求信已毀譽原可聽人不意橫逆之來迭出未已初僅草灰蛇線諷論猶在個人今更鼓舌搖唇影響及於政治言者徒騰口說聽者未免滋疑知本月十四日上海某報載鄂藩劣跡一條事甚離奇閱之怪詫所指本司吸食洋煙不能戒斷等語上年開辦禁烟公所會親詣所調驗以爲表率事已逾年何須藥料且並無邵醫其人又鎭江人李某未載其名查會署漢陽典史近過班知縣者係李令銘節與李令士選均係候補人員其出身不得而知且並未在司署當差謂爲串通兜攬不知何據候選府經歷傳垣性情謹飭委充承啟已歷多年尚屬妥愼胞姪常廕前年選直隸阜城縣未及赴任即丁艱回籍何云逗遛以上事俱細微不足深辨惟所載姜繼襄三千兩署鍾祥章冕四千金補黃安滕松二千金調漢陽二千金署應山李繼沅一千金署巴東吳淞二千元署黃梅汪樹瑜五百金補鄖陽通判徐久緒六千元署襄陽三年不瓜代劉家怡一萬金補隨州羅慶昌二千金補公安又京餉短平委員墊補州縣津巾每千兩只發九百五十兩庫大使缺久不委人各節最足駭人聽聞向例補署員缺雖由藩司懸牌然須會商學臬兩司禀請憲示再行具詳姜繼襄或以勞績委署或以資格銓補或以卓異調繁有在本年者有在前年者有在本司任內者有在梁署司任內者不知該報有何證據京餉補平向於委員川資外每萬兩另發二十兩爲補平費歷任皆然何須委員墊補州縣津貼每千兩扣減平六十兩係部定章程藩署轉發必俟實缺解欵已清署任交代無欠始能照給至書吏小費屢經牌禁如有需索准各員禀究藩庫大使書鳳係去冬由經歷署任調署遠安縣其庫大使本缺三十二年委張令曾疇署理次年委朱令承均接署均可考而知者也該報開行以來指摘本司不止一次均因事涉風影不屑較量茲則明指有人羅列有數爲涇爲渭清濁莫分論吏治攸關澄清固所宜急即聲名所繋緘默尤覺難安憲台統屬羣僚整飭綱紀既經報章紀載卽繋中外觀瞻惟有禀求察核遴派廉正大員確切查明據實禀覆一俟查覆以後應如何辦理之處出自憲裁本司岷琛謹禀　　 
[晉吏對於報界之擾攘] 山西　　○丁藩司日前與巡警道王爲幹大起衝突丁藩面斥該道放棄責任何故各街巡警看見有人投信郵筒內不加盤詰聽其自便想漢口報所載罵我之新聞恐係老兄託人寄去王道答云方伯既謂兄弟爲該報該員兄弟亦敢承認立即悻悻而去回至警署大發雷霆派親信人員改裝易服游行各街見有形跡可疑者輒上前詢問佯若有事豋報請爲撰稿冀以查其是否訪員以憑拿辦一時神出鬼沒大有闔城擾亂之象　　 
[商鋪對於罰賭之公憤] 安慶　　○皖垣四牌樓萬聚號賭案已誌前報茲悉該號因被賬案累停歇後上月二十一日設筵央料理一切帳事內有西門外錢業中三人因席散夜深城關未能囘店時方盛暑無處下榻故以千文葉子戲爲消遣計不期被都司勇丁查獲指爲聚賭逢人輒拿不由分說或扭或拖形同捕寇甚至將傍坐之萬益同事查君一併獲去經都司張秀崑訊令共罰洋五百元兩署勇丁號房詐費亦將與罰數相等殊與定章不合現在旅皖徽人大動公憤特佈傳單邀集六邑紳學商界於二十四日下午二句鐘齊集徽州會館公同議籌對付之法一面電禀商部江督秉公辦理　　 
[傳紀]  
　　肓馬傳某山民家產一駒。號稱能行千里。主者視爲奇貨。一日行走過遠。圉人驟飲以涼水。目竟肓。主者弗知也。駕馭而出。顚蹶不成步。主者憤甚。命減其食。等於賤畜。初是馬食料頗豐。至是不能得一飽疲瘠若病犬。圉人請貨之索百金。人皆望望然去之。主者益憤。命縶廊下。待其自斃。某日有人過其前馬忽跪地作哀乞狀。其人固自稱伯樂者。請於主。以五百金易馬去。加以錦難籠以絲　。馬感極。思欲一報知已。一日是人作春游。馬以圖報之心過切。自忌其肓。亂竄人叢中。撞仆病夫數人。衆大譁。爭向乘者發難。於是此人亦恨。然猶不肯居皮相之名。仍加盛飾如故。而馬遂安居飽食。老死於是人之家。記者曰。昔聞之。庸人有庸福。賤畜亦有是哉。清談 
　　 
[考優拔之怪現狀] （四續）（睡獅）　　求搶手急發哀電某考生目不辨五色。耳不辨五音。平日輒對友言。科學萬無不復的。及此次優拔試期。欣然曰。吾方果驗。這不是復科舉麼。約老生某君爲幫助。且曰這個優拔。丁酉科會考過的。人必求幫助。方能整整齊齊寫字。及各屬士子取齊曰。老生某君竟不來。某考生甚着急頓足而言曰。老臭將敗我事。同庽生曰。你無庸急。現在信息盡通。不妨打一電報去。於是某考生擬一電文曰。望君如天旱望雲霓。同庽生曰。爾的苦境。尚描摹得不透。恐不來。於是又擬一電文曰。君眞救命王菩薩。不下降。蟻命將休。同庽生曰。如此方來。顧已忘某老生庽所。又往外邊向同鄉探聽。回來又大書特書曰。某某府某某縣某某橋南堍。又向枕邊摸洋兩元。丟兩丟。聲間鏘然。遣一僕送電文去。　　 
[得拔貢惰願戒烟]  
某府某廩生。久矣醉人阿鞭蓉鄉。顧以學師新蒞任。未被訪察。某廩生往見。學帥延人。觀其氣色。頗有疑竇。迨某廩生去。學師沉呤良久。我八品官耳。萬一因該廩生故。一旦觸提學司怒。降三兩級調用。將做何等官呢。乃喚學書至。飭立傳該廩生。該廩生又來。學師厲聲曰。爾得母吃鳥烟麼。該廩生日。我家嚴某某也。家兄某某也。父兄之教甚嚴。水烟也不准吃。奈何敢吃鳥煙。學師曰。觀爾這面。如許瘦削。觀爾之齒。如許黃黑。爾不吃鳥烟。何以有這種狀態。某廩生語塞。不能置一辭。學師曰。我與爾究不要緊的。倘提學師察出將奈何。爾凡事可裝飾。爾面目不能裝飾奈何。該廩生見學師語語切實。不敢復瞞。乃低聲曰。此層請老師勿慮。門生如得拔貢。決不要累老師。必能飛淨的。此次到蘇。烟已實在不吃。但藥未斷耳學師曰。罷了。罷了。爾去。不過有樂句要丁囑爾。爾當進塌時。頭要剃得光。齒要刷得白。面孔及手指要洗得乾淨。某廩生乃一一遵教而退。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　複選舉開票　湖北（宜昌）宜昌府複選舉於上月十六日間票得當選人五名候補當選三名列下　當選人　沈明道東湖　黃聯元東湖　陳豋三長陽　口鉞興山馬向前長樂　候補當選人　鄭萬章歸州　景果杰長陽　沈維周巴東　安徽（鳳陽）鳳陽複選舉業已開票茲將新選議員錄左　營元純宿州　鄭燦章宿州　孔廣煜宿州　宮元鎧懷遠　柳汝士鳳陽　王藎臣鳳陽　盧彥壽州　范錫恩定遠　張綸壽州　徐甲榮靈璧　常球芳宿州　方式榖定遠　王慶雲壽州　候補議員　俞錫疇鳳陽　岳兆蓉鳳台　撫炎康定遠　季之培鳳陽　路協中鳳陽　張琴壽州　劉慰堂靈璧　江西（九江）九江複選業已竣事議員四名錄下　范葆廉　劉矞祺　歐陽霖　王顯謨候補二名　黃瓚　羅綱乾　又（吉安0南昌諮議局憲鑒吉安複選議員及候補均足額另文祥報護印廬陵知縣彭錫蕃禀敬　又（贛州）南昌諮議局籌辦處憲鑒開票得議員如額惟候補尚少二人明日重投再開贛州知府吳增翰禀　又（撫州）　南昌諮議局憲鑒複選已遵電示速辦初次重行告竣詳情另禀撫州知府范軾叩漾　又（臨江）南昌諮議局憲鑒複選開票議員四名足額內有羅志清住省臨江知府李大椿禀印　　 
[預備舉行複選舉]  
　湖南衡州府祿守顯禀籌辦處電　陽電敬悉遵即抄電專送郴州初選當選名冊已據各屬賫報惟酃縣尚未到已專差守催俟彙齊如期複選　辰州府景守方　禀籌辦處電　各屬當選名冊均到　沅州府王守瀛禀籌辦處電　陽電謹悉查黔麻當選名冊經卑府指駁重造現均確定賫報在途複選不致誤期　武陵縣王令章祺禀籌辦處電　桃龍當選名冊均賫到沅嚴催灃文送府赴龍陽（時常德府戚守赴龍陽查水災故由武陵縣覆電）　　 
[瑣聞] 　 
　湖北麻城選舉冊調查太濫故初次當選人至二十一名之多該縣鐘小樓大令至六月初四始將當選人名冊賫申到府十三日又補申二名已經麒太尊懸牌申斥又當選人鮑惟准由其戚洪興邀結多人至同寓蔡家大屋運動公投鮑票至投票時鮑惟准寫票自署已名由監察員吳叔彝窺見卽告知同事何春浩吳隨入內告知姚晉圻湯化龍夏壽康阮毓嵩等均囑其豋記事簿併報告書次日開票鮑惟准八票由複選監督麒太尊掣籤爲八屬第一衆論譁然十七日決選候補議員各屬人齊集投票所問姚湯夏阮諸君鮑惟准自投自票經吳叔彝窺見比即告知諸君有此事否均云屬實併言明諸公均係投票人又經當選碍難舉發必至諮議局籌辦處有人舉發方好定奪本埠新聞 
　　 
[輪船招商局股東大會紀事]  
　　○昨日招商局股東在張園舉行董事會到者七月三十二人股分三萬一千二百六十四股下午兩句鐘開會嚴子均君報告開會緣由鄭陶齊君叙述粵港澳各處股商委託代表情形繼由各股東公舉譚幹臣唐翹卿朱靜山施子英四君監察開筒盛宮保施省之譚幹臣嚴子均鄭陶齊盛揆臣唐翹卿張伯訥楊綬卿權數最多照章應爲董事旋接盛宮保函辭即以次多數何伯梁升補當推舉時鄭陶齊君以年老多病嚴子均君以寗紹商輪公司先經舉爲協理分別辭退經諸股東請董事決議多數挽留遂又公舉查帳人顧詠詮嚴漁三權數最多舉畢董事與各股東遵照商律公同組織章程四十六節并擬定註冊禀稿由楊綬卿君宣布全體贊成五鐘散會　附禀報郵傳部電　北京郵傳部農工商部鈞鑒三十日招商局股東　大會到會股東七百三十二人掛號股數三萬一千二百六十四股投　筒選舉張允言施肇會譚國忠嚴義彬鄭官應　昌頤唐國泰楊學沂　何聲灝九人爲董事顧潤章嚴廷楨二人爲杳帳人公議禀稿及隸部　商辦章程悉遵商律由董事列名分禀註冊發起股商即於今日交卸　謹此禀報旅滬股商嚴義彬旅粵股商鄭官應等叩　　 
[法領堅拒禁閉留園]  
　　○滬道蔡觀察以留園通宵達旦男女混雜會請法領事禁閍等情已紀本報茲由法領巨君照復滬道謂留園所設之處係在公共租界會由工部局給照如有違禁情事自應嚴禁業已飭令工部局派捕往查整頓不致再有違犯禁令惟所請禁閉一層查核約章載有洋商准在通商租界營業等語現下該商既在租界之內自應准予開張未便禁閉　　 
[西領不肯交出入籍罪犯]  
　　○會入西籍之楊潤之唆使馬夫華清生毆斃木匠張大英會由滬道照會西洋領事沙君查提楊潤之送縣究辦在案茲悉沙君以楊潤之確係西洋國民人如有事故應照約章歸入公堂訊辦未便以華人論所請解縣一節實雖照辦　　 
[電請宣示銅官居廢約情形]  
　　○銅官山共濟會安徽旅滬路礦公會公致外部那中堂電云銅官案仗公力保主權士民感戴乞將廢約情形暨懲治麥奎辦法宣示中外無任禱盻銅官山共濟會周 
 
 

Page 19

 
 
學銘等旅滬皖路礦公會竇以藩等同叩　　 
[自治公所正名改期]  
　　○總工程局改名地方自治公所本擬七月朔起實行改稱已紀昨報茲聞因蘇省自治籌辦處定七月初五日開會成立調查一切須各府州縣紳士屆時共相籌議並再頒發各該府州縣選定區域圖記方得實行且本埠各區尚在應需調查以後續辦選舉區域董事等職均未大定故局中名稱暫照舊例一俟選舉妥洽再行更名　　 
[九誌寗紹人之團體]  
　　○滬上綢緞飲片兩業均由司年董事邀集同業議決嗣後同業貨客往返申甬不論價目貴賤均裝搭寗紹輪船簽字蓋章爲憑並聞綢緞業分別函告杭莊之寗紹友一律允照辦理又聞四明公所長生會會長沈鴻來君於二十八日開大會提議會中諸友嗣後均搭寗紹輪船或有貧苦欲省船資由會中給發船票祇收洋兩角云云又信局業由和泰信局林葆涵君邀集同業議定來往申甬之走班改趁寗紹輪船以盡同鄉義務業於昨日起實行　　 
[縣令對於儲蓄欵項之意見]  
　　○本縣田大令以信義銀行虧倒貧民儲蓄欵項多係食力之人銖積寸累而得一旦被倒心何能甘且各貧民存數愈少則爲戶愈多若不迅速發還不獨生機攸關尤恐恃衆滋擾關繋甚重因特禀陳滬道轉請商會無論如何應將貧民儲欵照數籌備從速定期給還以免滋事　　 
[城內]  
　晒衣服阿叔行兇○昨日酉四區將馬平生馬慶慶兩人解至一路巡局審訊馬平生供小的在小東門外飯店爲夥前日身妻代弟慶慶晒衣未收慶慶將妻辱罵向之理斥戳致愛重傷求請驗究慶慶供詞支吾巡官察得馬平生胸前頭頂腮頰均有戳傷痕跡傷勢甚重判將馬平生馬慶慶兩人一併送縣驗究　賣小孩老娘出省○沈徐氏扭唐鶴山滿陳氏到東二區轉解到一路巡局審訊沈徐氏供春間女婿陶某病故四月間女兒陶沈氏生一遣腹男孩後因貧苦無錢養瞻出爲乳傭小孩由氏寄養與林茂生承今悉唐鶴山串通林茂生將小孩賣與南京人滿陳氏爲子得洋二十元遂到林茂生處查問適經手中人唐鶴山同在林家由唐陪至滿陳氏處往看小孩陳氏不肯將孩藏匿圖賴不認收賣反敢出言辱詈扭請究追林茂生情虛逃逸求鑒唐鶴由供沈徐氏外孫甥係該氏之女陶沈氏自已情願賣與滿陳氏爲子言明身價二十元另出代筆費洋一元當時　繼之時會經沈徐氏母女與滿陳氏說明不能斷絕須要往來現下陳氏悔賴將孩藏匿不放沈徐氏母女見面　此口角扭案滿陳氏供由林茂生唐鶴山爲中會於前月出洋買得陶沈氏之子爲　蛉言明不准來往探扭控求斷判唐鶴山交保勒限將林茂生到案滿陳氏交保候傳陶沈氏到案訊奪　收學徒流氓爲伍○周叙生同夥郎金生扭已歇學徒張泉榮到一路巡局喊控審訊周叙生供蘇州人年四十歲在薛弄底開設五器作四年前會收張泉榮爲徒今查得張泉榮喜與流氓爲伍身畔常懷兇器小的恐遭波累急找張兄將泉榮領去並不欲謝師酒錢前日夥計郎金生在西門內紅欄杆橋經過遇見張泉榮拉住到酒店內張有同黨五六人沾飲硬欲褫郎之短衫當時有人知照小的赶至酒店將張扭住當在張這身畔抄出小鐵尺一根報知巡士將張獲住解至一路巡局經游正巡官審訊郎金生供丹陽人年二十一歲在周作內做工餘供與周同張泉榮供常州人年二十一歲向在周叙生作內習學爲徒今在家內做工並不向郎借衣實遭誣指求察判將張泉榮收押候查明再核　管妻子隣　多言○馮阿金夫婦口角致隣戚胡生土等毆傳劉雙林一案昨由本縣田大令訊究馮阿金供管東妻室隣婦郭胡氏到來插預胡生土供馮阿金夫婦深夜吵鬧胞姊郭胡氏前往解　被馮辱罵翌日小的往探胞姊馮復專　互毆致姊受傷刻在醫院醫治劉雙林供因馮郭兩婦相爭小的往勸被胡生土毆傷背肋求驗王小多供兩造來乞傷藥反被懷疑拘案判與王小多斥浪傷自醫治馮胡押候傷痊復審　爭地保○姚正榮與姚善祥爭充二十人保南十二圖地保涉訟一案茲傳圖董宋陸庭等訊得該圖臨梱于今三月二十八日議定章程姚善祥先于十八日票充是否與新議章程無背判令將諭單呈候復審察斷　追姚妻○張筠孫投縣控稱在蘇垣開搪菓作妻已四十二歲三十三年被作司周某誘拐拋棄子女逃遁今某處尋見向領被覇地屬憲境確爲提究判候查核縣捕獲解楊阿木並當票多張訊稱禁押西牢日前開釋因父故母病回甬乏費屢至邑廟東首某店竊得象牙料行當手用盡判押改過局南年　釋賭棍○虹口賭棍王阿虎周阿虎張瑞生張洪生獲案訊押後茲因暑天多病由各家屬禀蒙大令概予訊飭交保開梓並諭再犯加等治罪　縣批○楊虎年禀批許文卿地保趙加基等申賣該民人田地業經訊論押交如果許文卿等一日不將方單地交出即一日不准保釋此等勾串盜賣之地販劣保本縣斷不稍予姑息也　李顧氏禀批氏子阿虎欠洋避匿業飭原中李榮華尋覔交案該氏於借洋一事毫不提及反欲向張良才索欠實屬恃婦逞刁特斥不准　公興泰禀批戴松泉聳母蠻擾避不到案本應嚴究姑念事已理明應准從寬銷案前呈正副官契各兩紙繪圖一紙隨批發還具領結附　張東來禀批淩添籌結欠該商人會洋既未照數還清呈案會簿自不准發　朱泰滬禀批前據該職商具呈已批飭該業司年勸令改換矣　賈金山　　昨複賈安全等具票案已　　　賈慶慶所執原單赶速檢呈查騐如再宕延准予提訊押交　官事○管解浙江京餉委員補用同知黃融思昨日到道轅禀見　留學日本東京高等商業學校湯松　浙江考取咨送美國留學生孫顯惠禀見　　 
[南市]  
　出口所陳列定期○上海商業出品所調查期定於六月三十日截止昨日午前由該所職務諸員到所開會集議應行調查商學各界出品物類以七月二十日爲出品期八月初五日爲陳列期行催令商學農工各界之領袖及各調查員各將調查出品物類文配裝潢並照章備具說明清單附黏標注浮簽先行安放各公所或會館一俟陳列定期再行運至出品所其運送品物來所者當掣付收條執憑　女說書罰洋五角○南區某　長查知薛家浜鴻福園小茶肆每晚有招婦女說書任人聽說有千例禁報告區長即飭地甲前往查禁並傳店主單吟山到區詰明姑念初犯奉飭罰洋五角以示薄懲　挖學徒鮮血淋漓○大南門外王家圈銅作主侯迎才之學徒趙文堯近被同業人彭德林謀挖向論不服大起毆　致侯同夥趙與順均傷頭顱鮮血淋漓施由隣人恐肇巨禍立招八號及四十七號崗巡拘獲彭及黃仁舟二人亦俱受傷面部腳踝又獲幫兇黃仁奎黃勝賢黃二順三人一併解至南區移送工程局裁判所因受傷沉重即命函送上海縣請爲驗訊　吸烟客領照踴躍○總工程局東南西三區境內烟民之先未報名僅於此次發照時聞信投報請領執照者已於六月三十日截止調查三區共報烟民二千餘名均欲請領購吸烟照局中擬即彙齊其報拒烟會請上海縣轉報蘇省禁烟公所核明補給未知果能通融否　　 
[閘北]  
　冒認自鳴鐘一只○顧老　即顧慕三冒 
 
 

Page 20

 
 
認朱姓家失竊之自鳴鐘質洋一元八角經黃正巡官訊押候查已誌昨報昨提覆訊顧供有四路二區巡士姜文培分洋一元云云巡官以案關巡士得賄虛實均應澈究判顧還押再行查辦　偷竊油布衣兩件○龔阿大行竊某姓家油衣兩件被巡士查獲解局訊究判責五百板驅逐出境　流氓在途賭博○陸阿保張阿桂李子根劉阿三陳得勝等在途賭博被巡士拘八四路一區黃正巡官判各押三小時開釋　婦女背夫潛逃○張少卿之妻朱氏日前背夫潛逃匿居新閘路聚慶里四百三十八號昨被張尋見投報新閘捕房飭探朱阿全將該氏拘獲押候解辦　　 
[英租界]  
　義塚墳掩葢尸骸○本邑同仁保安兩善堂坐落公共公廨署前之義塚公地工部局衛生西人以該塚地與北浙江路毗連較馬路低有尺餘天雨積水浸及尸骸每屆夏令臭氣必致上騰居民易於染疾會經函請兩善堂董雇工塡高現已塡築大半其所塡之處昨由工部衛生局派人週　澆灑除疫藥水以重衛生　舊貨店藏匿眼鏡○天津人白金生昨在福建路一百三十號聚豐舊貨店內買得銀表眼鏡各一件迨付價後眼鏡竟被該店夥藏匿向索不與令其還洋亦竟不允自投控捕房飭探沈阿岳與一百七十九號西探前往查明令該店夥將價洋如數還白了事　學徒疑爲竊賊○漢口路景福綢莊因失竊值洋一千餘元之貨物昨投捕房請緝捕頭派探蔣文彬與一百七十九號西探往查察得情形竟似內竊當將學徒兩人拘入捕房奉飭獨候解辦旋由該籼莊主投捕房求將兩徒保出免究捕頭允之　日人任意毆人○四馬路清蓮閣商場內日人并上連吉所設抽籤賭博貨攤昨有羣益印字館學徒胡阿文抽得木鐘一架向取不與反被該日人毆打胡即投老閘捕房報告捕頭派探沈阿岳與一百七十九號西探前往將該日人拘入捕房捕頭復飭日本包探查明起　實情以憑解究　竊衣服一○浙江路二百十八號廣東菜館失竊值洋四十餘元之衣物昨投捕房報告捕頭飭探劉森堂查緝　竊衣服二○竊賊蔣時生前晚竊得衣服一包深夜在西藏路行走被包探顧阿根查獲拘入捕房押候解究　捕房示諭一○代理英美捕房華捕茅正巡官昨日出有示諭云照得近來各捕在差睡睡及別項不是之處一經查究非云身體不甚舒齊即揑報偶患病病似此虛言搪塞實屬不成事體該捕等須知在差時倘有疾病立即禀明患病情形否則有犯必懲斷難借詞掩飾希圖免究勿謂言之不早也仰各知悉　捕房示諭二○英總巡下君昨日通論各捕房華捕茲屆應領鞋襪各件着於西歷本月二十三號自赴捕房捕頭處頜取　巡官請假○總巡卜羅期君以華捕張正巡官因專請假遺差由卜君諭令摣頭茅君暫爲代理　烟室聚賭○　和里小憇室烟間因日夜聚賭被人函訴捕房昨由捕頭飭探蔣文彬與一百七十九號西探往查屬實業已兩國出單傳訊矣　　 
[美租界]  
　某日人怒打鐵桶店○住居賣克路十六號之日本人木多昨向陶毛囡定製鐵桶論價口角將陶頭面毆傷陶投捕房飭探將該日人逮獲願給養傷洋兩元了案　某西人醉鬧鴨綠路○某西人前晚酒醉至鴨綠路胡鬧毆打行人張雲生由捕將該西人拘入捕房押候解辦　一婦人潛服絕命湯○小販何阿福住居吳淞路其妻梁氏昨因貧困不堪潛飲鹽滷圖盡幸由其隣覺察報告捕房將該氏送入同仁醫院醫治始獲痊愈　衆小工大鬧梧州路○丁北小工董長根董長貴董長祥王長生王阿福王阿順等數十人昨至梧州路某茶館講茶評理互相闘毆捕房聞報飭派探捕到場拘獲九名解入捕房諭各存洋保釋　　 
[法租界]  
　遇火警經理人交保○前晚八句鐘洋涇浜瑞昌洋酒店失愼當經捕房皮帶龍馳往救息紙焚毀什物房屋無恙事後捕房查知該店會　火險二十五百兩情有可疑將經理人　文卿店夥袁往葆拘入　交保候查　斃人命馬車夫粗心○俞才生前日駕馳馬車行經天主堂街忍爾掉頭適後面有嚴阿二所駕之人力車不及避讓致被馬車之羊角直撞于嚴之腦部受傷倒地旋有巡街捕一併拘入捕房嚴送醫院醫治無効而斃當即報縣請驗並查訪有無家屬再核　未開之烟紙店火災○吉祥街某烟紙店尚未開張詎兆焚如經公堂將　理人莊衡如及隣人帽店主瞿子文拘訊判押候補提店主唐栢香訊究茲瞿之家屬因瞿在押患病求請保釋聽候傳訊捕頭准予保出候傳　即釋之　包手又竊○積竊宋阿根　明華懲釋未久茲又行竊碼頭輪船等客物件爲探拘獲奉飭押候解辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[前署直隸總督那桐奏北運河鲇魚溝決]  
　　 
[口年久籌擬修治辦法并請由部省分]  
　　 
[籌欵項摺]  
奏爲北運河鲇魚溝決口年久楊村等處受害已深修治需欵請由部省分籌恭摺仰祈　聖鑒事竊查北運河西岸通州境內鲇魚溝堤岸自光緒九年大水沖決口門流入港溝而歸鳳河嗣後屢堵屢潰至二十四年大汛復決是年秋後經前任通永道沈能虎委員勘估堵塞合龍後即欲切除對岸淤灘裁灣取直挑濬引河以期一勞永逸嗣因天氣漸寒爲日促迫赶辦不及而止二十六年適值拳匪之亂該處口門大汛復潰迄今末能堵閉以致武清境內一百七十餘村頻年浸沒近數年來會經屢次勘估迄未議定辦法奴才到任後當以此項工程需欵至鉅且關繋數州縣民生利害必須通籌兼顧始可持久遠而裨地方飭由通永道衡吉天津道齊耀琳特用道竇延馨詳勘形勢妥籌擬辦去後茲據該道等會同禀稱武清所屬楊村等處百數十村自鲇魚溝復決之後已成澤國加以永定河下游渾水於無堤地段浸溢北趨頂托龍鳳各河滙北運橫決之流溁紆蕩漾遂使楊村上下鐵路兩旁積水一片汪洋經年不涸欲杜斯患非先堵鲇魚溝決口不可欲堵該處決口必須加培運河東西兩堤並疏濬青龍灣匡兒港等處引河以消盛漲否則此堵彼決貽患更深且必須築埝攔渾更順龍鳳河就下之勢開其出路俾清濁分流庶幾昏墊可除羣流順軌無如工欵過鉅迭次勘估迄難舉辦延茲數載鲇魚溝決口向之走溜五六成者今已吸奪全溜及今不治運河必廢武清百數十邨向之一水一麥者今已無時可耕及今不治入水益深京奉鐵路兩旁向之偶有積水者今則在水中央及今不治尤虞危險而外人騰笑行旅驚心又其末馬者也謹擬辦法五條一日鲇魚溝暫建滾水壩以紓眉急北運河自南槽停運久未大修遽堵決口難免潰溢惟建壩加埝俾該河全溜不致旁趨藉收束水攻沙之效倘遇盛漲卽將土埝挑除俾資分洩以殺水勢俟全河各工一律告竣再加琪頂土埝高與堤平永遠對閉即與堵築無異一日加培運河東西兩隄截裁大灣以期鞏固而資暢洩運河延長二百餘里迎溜頂衝之處甚多此岸坐灣則彼岸迎溜險工迭出職此之由今擬酌量裁灣並擇要條築甎垻將卑薄殘缺隄段一律挑補整齊庶免潰決之虞且得刷深之益一日疏濬青龍灣等處引河以減盛漲查運河東岸原有青龍灣筐兒港霍家嘴隄頭陳家溝等五處引河其分洩五引河之水又有何莊係莊金鐘河寗車沽各支河均匯大沽北塘各口以歸海中間尚有七里海游杳淀等處淀泊雖已淤高均應疏導整理以資　蓄而緩其奔突之性一日修築攔水埝以禦渾流侵帙查武清縣黃花淀至馬家口約計工長三十餘里擬築擱水埝一道上接北七工尾下抵北運西隄以遮永定渾流北竄武清被水之區上游既無鲇魚溝之來源下游更免永定河之浸灌十數年積水次第疏銷居民自有復甦之望一日修治龍鳳河以疏積潦查龍鳳二河源出南苑水潔而甘有利無患自鲇魚溝決口橫衝旁溢遂致泛濫爲災自永定河北徒倒漾橫流更覺宣消無路今兩河已治水勢必弱即就其趨壑之性挑深加埝導入運河水患自除凡此諸端既係利害相因自宜並籌兼顧而權其輕重緩急則滾水垻尤爲刻不容緩運河會經斷流再爲延宕勢將淤成平陸後患更不可言應卽備辦工料於霜清後趕緊修築務於冬令竣工則明春航路可通而武清一帶之水當減十之六七並可望一水一麥之利由是而培補隄岸疏通引河北運治矣　楊邨等處之水猶未盡消則築埝隔渾最爲緊要查黃花淀迤南迤北均有渾流故道北七之下向來無隄今擬修長埝似不免與水爭地說者遂謂該處形勢南高北低永定水性湍急設令直撲而來似非新埝所能捍禦不知該河有隄之處大抵高於河外民田究之束水歸槽仍惟隄埝是賴況新埝距河正身十餘里尤爲廓其有容雖埝內包營等數十邨或有不願然兩害相形則取其輕似不能因此少數將百數十邨之民生百數十里之鐵路同付於洪濤巨浸之中目前拯濟之方舍此實無別策至於龍鳳河來源數多水勢本弱防之導之其流自暢以上五項工程共約估需銀八十萬兩禀請核辦等情奴才查通州鲇魚溝決口多年屢堵屢潰水由港溝歸入鳳河馴至吸奪北運全溜武清縣所屬楊邨等百數十邨地勢最低水無出路民田廬舍久苦沈災京奉鐵路孤枕其間亦屬阽危可慮奴才來往京津道出楊邨目擊情形時深憫惻是以此次銳意修治以爲久遠之圖飭據該道衡吉等籌擬辦法五條一月以來督同司道詳愼斟酌實係切竇可行如第一條鲇魚溝暫建滾水埧俟全工完竣永遠封閉應飭該道衡吉就近督率即行興工又第二條培築運河隄埧第三條疏濬引河淀泊應於本年秋後部署來年二月興工又第四條築攔水埝以禦渾流第五條治龍鳳河以疏積潦應於來年秋後部署次年二月興工均限伏汛以前一律報竣以上四項工程由奴才檄委諳練河務之道員竇延馨張愷康監督興修並會同該道衡吉齊耀琳和衷商榷辦理統計全工約估需銀八十萬兩直隸司局各庫竭力騰挪僅能認籌四十萬兩其餘一半欵無所出惟念河工安危爲民生休戚所關再四籌維不得不爲民請命合無仰懇　天恩俯准飭部於本年來年各撥銀二十萬兩以濟要工奴才仍當飭令該道等撙節動用不准絲毫浮冒統俟全工告竣後核實報銷理合恭摺具陳伏乞　皇上聖鑒訓示謹　奏宣統元年六月十九日奉　硃批度支部議奏欽此小說 
　　 
[美人虹] [  英勞敦斯著] 瘦狷譯意（三十三）賽倫曰。事迫矣。埒根行之前一日。吾奉愛蘭命。至村中購粧飾品。行至林際。聞埒根方與楷羅密談。因駐足聽之。久之。楷羅高聲曰。吾將立刻下手。且言且行。幾與吾值。吾乃僞爲急行也者。從間道而趨。迨楷羅復返身與埒根言。吾亦更旋踵而聽。楷羅曰。吾錮此久矣。無韁之馬。久覇且不復能 
 
 

Page 27

 
 
耐。埒根力阻之。謂俟謀定後動。二人乃相與密商起事之策。賽倫言至此。海介急屬速言。賽倫曰。林問遙聽。約略聞之。然大要已得。彼等謂以計陷人。須施之無形。不可稍露跡兆。此後楷羅將僞染病。而埒根適於其前一二日至城。病亟。乃召之來。并屬延醫同往。醫至。言症劇。將傳染他人。乃盡驅屋克來中人。獨安索以業中病毒。留待醫治數日後。楷羅愈而安索劇矣。望言是爲瘋症。須囚之別室。於是安索被囚。而屋克來中人。皆楷羅等同黨。此事結果。可想而知矣。海介曰。苦哉安索。顧絮果蘭因。不爽累黍。今日受此慘。禍正足滌其前此虐妻之罪耳。賽倫聞之。心有所感。黛黯春山。慘然不語。海介旋復問曰。彼等談至此。復作何語曰。此後似商若何置安索於死。言時。移步出林。吾懼爲所見。乃亦怱怱行。語已。更將頃間之事告海介。且曰。時晚矣。吾尚須往發電。埒根接電後。明日必來。顧有伴雪在。楷羅必不令至屋克來。兩人晤聚。必在深林密菁間。媼其爲我偵伺之。海介諾之。賽倫曰。媼此後更宜逐日往候楷羅表敬慕之忱。令彼視汝爲可倚之人。海介搖首不允。賽倫與附耳密語者良久。乃始首青。問曰。始於何日曰。明日耳曰。姑娘命不敢不從。然此事滋險。老身心膽碎矣。上帝有靈。幸且福汝。賽倫曰。媼母我。慮。天下至樂之境。皆從艱苦中戰勝而來。明知虎穴。故作龍探。亦欲使知我輩巾幗中。尚有人耳。語畢遂作別去。海介佇立送之。至不見其影而止。來件 
　　 
[時疫醫院報告書]  
本醫院開辦以來已屆一月計實治愈六百一十七人內查紳商界知晉租莊方頌三君瑞大莊孫葵石君惠大米行陳清安君全昌祥陳炳康君泰康祥絲棧施叔平君東安里楊春貴君松壽里許宏君叙興里馮龍生君棉紗認捐公所陳學禹君咪吔洋行劉瑞生君兆康莊鄭蔭誕君恆德莊徐吉乘君德昌綢莊劉順和君德森泰米號朱梅貴君義昌參號趙林椿君科學儀器館翁桐壽君同豐泰報關行唐仁仙君厚昌祥票號謝文如君九華堂陳秉坤君均患弔腳癟螺等症極形劇烈其他各病人亦多危險急痧普慶重生亦云幸矣查本年患痧者往往來雜他症種類繁多非概以藥水機器灌治所能奏效因之對症發藥幾如山陰道上應接不暇而最爲棘手者莫如病人先已挑痧診之已經挑痧者其壯熱輙升至百度以外雖經多方醫治無如深入膏肓每多不救本醫院而三研究騐得挑痧時較重之症皆用長針刺腹以致腹膜發炎腐血生膿其毒氣入心傾刻卽死傳入胸部則神志昏迷而死傳入肺經則變爲肺炎重症發喘而死種種變症皆由於挑痧之爲害是挑痧一事非欲求生轉以速死非徒無益而又害之乃來院各病人已經挑痧者竟十居其九幸而獲效亦既心力交瘁其尤甚者竟至束手無策不得不聽其宛轉就死殊堪憐憫用是不憚大聲疾呼諄諄告誡務望各病人愼母狃於積習自蹈危機嗟無及矣再今夏異常亢旱貪涼服冷人情之常抑知暑邪即因而潛伏一交秋令輕則患痢重卽發痧愼起居節飲食薄嗜欲是所望於衛生君子耑此報告伏祈公鑒來函 
　　 
[寗紹人之熱心公益]  
寗紹公司來函云近有人隱其姓名致函公司並附有源貞莊票洋五百元囑公司收存其函中所述略謂此番某船跌價無非欲推倒寗紹公司而後已夫寗紹輪船一資本百萬之有限公司耳即使各股東願犧牲資本與他公司竭力竸爭恐終非久長之善策蓋公司營業虧本固亦無足深惜所可惜者寗紹航業之主權從此損失寗紹兩府之榮譽亦從此敗壞一蹶不振前功盡棄試問嗣後寗紹人在上海者還能立一業成一事否耶鄙人混跡商界爲桑梓謀公益特具英洋五百元奉繳貴公司幸乞察收以備將來虧蝕之補助鄙人非敢輕侮貴公司言出不祥作此特別之舉動以駭人聽倘得明眼人統籌全局當不至河漢斯言況公司受津貼並非有失體統乃是各國通例所有查東西各國無論何公司均得受政府之津貼我中國政府無此項津貼寗紹同人不能不自行籌備另立機關共謀扶持之策冀垂永久而保權利云云噫彼何人斯乃竟隱其姓名僅以二呆謹上四字署於簡端抑何熱心若是耶因請豋入貴報以昭寗紹人之熱心　　 
[賑務]  
頃閱甘督致上海道電云甘願籌振公所告白有易子而食飛蝗蔽天之語閱之詫異云云敝同人閱之亦不勝駭異查敝公所所登廣告並未有所謂易子而食飛蝗蔽天也特此聲明前甘肅籌振公所啟　　 
[上海商務總會經收甘肅賑欵第十二次清單]  
許心人十二元南京匯文書院學生十五元惜榖子十元求實拿五元振道體仁會陳國伸交來第二次項榮坤經無名氏三元源來裕祥恆濟鴻裕恆大萃昌乾昌晉昌同德恆德恆德公泰益昌信昌裕泰德昌保昌恆順元昌元租義豐昌大順康泰昌麥扳庭各一元懷遠　五角除給收照外合亟登報以揚仁風　　 
[上海商務總會經收甘肅賑損第十三次清單]  
江蘇瑞撫台由藩庫撥助賑欵庫平銀五千兩當即送交協同慶票號電匯甘肅庫平錫四千八百八十兩請毛獲院照數驗收除印發廻照外合急奪報謹代甘黎叩謝憲恩 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
