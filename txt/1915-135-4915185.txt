# 1915 - 135 - 4915185

 

Page 1

 
 
   
 
 

Page 2

 
 
時評 
[毌負我人民（冷）]  
　　近日以來我中國之人民可謂無負於國家矣關心國事而未嘗妄動各自盡其力之所能及者以助政府而未嘗一掣政府之肘無論世界若何善良之人民其舉動不過若是也故我願政府亦無負我人民 
我之所願政府毌負我人民者非有其他奢望也亦惟各自盡其力之所及者以助國家即以助人民勿使灰人民愛國之心則人民之願足而國家興矣 
是故今日有兩語可爲我人民與政府之座右銘者人民當日思曰毌負我國家政府當日思曰毌負我不負國家之人民苟如是也則一切貪惰鄙陋私利之心自不至油然而生矣 
[命令]  
　　五月二十一日大總統策令瑞典國工程師海得生給予四等嘉禾章此令 
又令任命張鈁爲將軍府參軍著即來京供職此令又令任命陳樹蕃爲陜西鎭守使此令 
又令參謀本部呈請任命賈春琛爲陜北鎭守使署參謀長應照准此令 
又令内務部呈准福建巡按使許世英咨請任命童炯鄭建劉堯霖王思楷爲福建水上警察廳警正應照准此令 
五月二十一日大總統申令據都肅政史莊蘊寛等呈稱國勢垂危救亡宜急條舉目前之弊根本之圖而歸結於沉毅堅苦戰兢惕厲以救國救民披覽所陳至爲剴切予以薄德承人民推舉遺大投艱於其身比年以來支持危局忍辱負重救過不遑每念國勢之未寗民生之不易中宵惕息憂憤塡膺冀與我文武百僚共矢精誠痛湔積習乃秩序雖漸恢復而風氣未盡轉移長此因循更待何日曩者初經攺革戎馬倥偬一切措施往往兩害取輕容有隱忍遷就之處急於治標而緩於治本日不暇給無庸諱言今則内亂已平民心漸定而殷憂未艾來日大難若復上下恬嬉毫無振作呌囂凌競事過輙忘則前途何堪設想歷觀史册興亡之故不在外禍之可慮而在内政之不修我文武百官應念列國之何以富强我國之何以貧弱勿咎人之侮我而思我之何以受侮惟有洗心滌慮痛自鍼砭汰無用之冗兵裁不急之淨費愼選愛民之良吏勤求適時之人才凡有益於國者勿以小善而不爲凡有損於國者勿以小惡爲可掩至普及敎育以增進人民之道德智識技能振興實業以利用國家之地方人工資本尤爲百年之大計列邦之成規亟應切實進行務規久遠着京外各署按照該都肅政史等所陳各節實力整頓人人各盡其責而毌諉過於他人事事取法於人而勿自封其故步矢嘗膽臥薪之志當救焚拯溺之時予與文武百僚責無旁貸勉旃毌忽此令 
[專電]  
　　北京電今日總統府例會袁總統親留湯化龍謂今日方針敎育與陸海軍財政交通並重現無替人應勉爲其難不日將有批令先本擬嚴修傅增湘爲替嚴决不肯就傅又嫌稍舊故堅留湯自經此次刺激敎育方針或可固定 
北京電胡瑛此次來京係由某公乞袁總統批令函招而來故無須自首手續又胡於癸丑事本無特别嫌疑昨謁袁總統深蒙嘉許 
北京電張弧位置現尙不至搖動 
[特約路透電]  
　　東京電首相大隈外相加藤今晨在兩議院演說首相語頗空泛謂中日交涉今已解决頗可欣悅希望歐洲早覩和平云外相謂日本與外國邦交極爲友好並詳述中日之交涉大旨不出九日所發表公文之範圍大藏省大臣若槻在下議院報吿預算表槪略此後議員將辯論一切大約將攻擊政府關於中國交涉與財政之政策反對黨將執何種手段現尙未曾披露但多數之政府黨當不致因以衰弱（二十二日） 
北京電昨日中日代表校閱約文稍有更攺無關重要張弧將辭財政次長及鹽務處會辦之職繼其任者或爲龔心湛龔曾在英倫研究理財經濟之學屢膺要職近至奉天長蘆山東鹽區遊歷似就職後尙可與丁恩氏和衷辦理也（二十二日） 
戰電 
[其一（英人路透電）]  
　　巴黎電今晚公報宣稱天氣已轉晴我軍轟擊洛萊特聖母院南山坡奪獲南面五山脊德軍最後之陣地該山全入我軍之手德軍固守該山及山脊已六月餘今日所獲陣地之機關槍頗礙沙希高原及西面我軍之行動我軍俘敵兵二百五十人獲炮一尊我軍獲勝後敵軍開砲猛轟但未回擊今續聞二十夜德軍在伊泊爾北面進攻敗北頗關重要戰地遺有德兵死屍　五百具被俘者一百五十人且失戰濠臼砲數尊（二十一日） 
巴黎電今日午後公報宣稱昨夜德軍攻擊伊泊爾北面在法軍戰濠得有立足地法軍即回擊逐走敵軍且占地至原陣線以外法軍俘敵若干人英軍已在拉巴薩北面前進他處均有砲戰（二十一日） 
倫敦電費蘭巨元帥報吿謂本月十七日天氣惡劣殊碍戰事然英軍仍在康克吕東南二面得有顯著之進步連日戰事多屬爭奪德軍隊線後堅固之地點英軍步隊異常勇敢（二十一日） 
哈爾濱電薩洛尼加電稱現有運艦二十八艘載聨軍駛抵米地蘭開往加里波里半島以補聨軍損失缺額全陣線戰事進行非常激烈土軍軍需漸見缺乏據雅典電稱聨軍飛機進擊一土耳其飛機土飛機旋在希臘軍營附近墜落據布京電稱土耳其海軍各巨艦近來大爲活動白萊斯洛號已將烟囱漆成白色駛過博斯波魯斯海峽開往加伐加（二十二日） 
彼得格勒電公報宣稱俄國黑海艦隊已派兵士登岸擊破敵人之抵抗力並毀去伊里格里東面之埠頭與車站俄軍在維斯土拉河左岸繼續追逐敵軍並拉杜姆與荃爾斯鐵路之南十九日加里西里戰事仍甚激烈俄軍在桑河左岸敵軍左右翼獲重要之勝利泊里齊米塞爾與里斯特河沼澤間進攻之敵軍屢次前撲擊破俄軍之陣線敵軍損失甚巨斯特里其方面惡戰正在進行俄軍已奪回所失戰壕數道（二十一日） 
倫敦電公報局宣稱波斯亞拉倍斯坦省已無土兵蹤跡（二十一日） 
倫敦電駐羅馬之之奥德土三國外交使臣刻將出離羅馬意國之德人利益由瑞士代理奥人利益由西班牙代理（二十一日） 
羅馬電昨晚柯龍納親王市尹與市政廳議員率領二十萬人至皇宫前意皇與皇后曁皇室中人咸在遊廊上揮三色旗意皇等向羣衆致詞謝其愛國之熱忱並召見市政廳議員意皇演說詞極慷慨淋漓（二十二日） 
倫敦電聞德人刻在愛爾薩斯省埋置鐵管與後面三十英里外之煤氣廠相接蓋欲於法軍進攻時施放煤氣也奥意邊界亦有此種布置（二十一日） 
羅馬電美薩其洛報載稱内閣擬於上議院集議後開會大約將草擬致奥之宣戰書（二十一日） 
羅馬電今日奥國邊境軍界已將意國郵件退回不收並毀壞軌道斷絶電報與鐵道之交通（二十一日）愛姆斯特丹電駐德意使星期四晚出使署時爲衆所辱帽被擊落暴徒已就擒德首相與外相即向意使道歉（二十一日） 
倫敦電晨郵報謂貝爾福氏因體氣不佳未必能入海軍部日日新聞謂内務部大臣瑪根納氏或將繼邱吉爾之任自由黨反對邱吉爾殖民部大臣一席將屬波納勞氏日日郵報謂德比爵士曾稱扣桦爵士將加入内閣哈柯特氏仍照常泰晤士報謂政府如請貝爾福氏入海軍部貝爾福必樂就（二十一日） 
羅馬電上議院已通過政府戰時特權之議案贊成者二百六十二人反對者二人（二十一日） 
倫敦電今日赫爾工黨會議宣稱工黨領袖漢特生已簡爲地方自治部總裁工黨黨員聞之大爲欣慰各員演說中皆謂此舉可令政府增其勢力（二十一日） 
其二（德人德文報專電） 
柏林電外交部宣布五月二十一日大本營公報如下法屬斐兵在伊泊爾北面夜攻運河東面德軍陣地今仍在接戰英軍在新福音堂村南進攻爲德軍砲火擊退法軍在愛萊附近進攻失敗受創甚重（以上西歐戰情）夏夫里曾見戰德軍在杜比薩進攻者已抵白蒂哥拉復俘俄兵一千五百人尼們河南戰敗之俄國殘兵現向柯夫洛逃亡（以上東歐戰情）桀洛斯洛東俄兵被俘者以鐵棒代來福鎗曼坎生將軍所統之軍及與奥軍同戰之德軍自五月一日起共俘俄兵十萬四千名獲砲七十二尊機關鎗二百五十三枝以前宣布之數不在此數之内（以上東南境戰情）（二十一日） 
華盛頓電奥國大使署宣布本月十九日奥軍大本營公報如下德奥聨軍渡過桑河後昨日擊退圖在桀洛斯洛東北抵禦之俄軍勁旅已俘敵兵七千人獲砲八尊敵軍回擊者受挫而退里斯特河上游及斯特里其附近之戰事仍在進行德奥聨軍在薩姆波爾北面轟擊俄軍山上陣地數處泊魯資河無重要戰事俄屬波蘭基爾斯附近小山曾見交戰（二十一日） 
柏林電柏林地方報駐奥軍大本營訪員電稱俄國調集援軍駐桑河後豫備抵敵故日内該處將有大戰德奥聨軍已在桑河俄國方面占有鞏固之根據地泊里齊米塞爾周圍戰區日見其小該報成洛維資訪員電稱戰事仍在進行俄軍多用霰彈砲轟擊該城周圍德奥聨軍之陣地（二十一日） 
北京電夜半得確實方面消息此間意大利政界對於意國豫備加入三協約國一事毫無所知（二十二日） 
[東方通信社電（日本人組織）]  
　　東京電日本任命日置公使爲全權委員今晨已奉大命當即電寄北京（二十二日） 
東京電日本加藤外相因漢口事件警吿中國政府謂此問題或援兩國之重大問題成爲國際問題亦未可知故望以從嚴取締爲是據報中國政府深表同意已回答日本政府矣（二十二日） 
濟南電濟南近亦有人散布各種排日的印刷物人心頗爲激刺或恐出極端之行動蔡巡按使以此舉殊與中日邦交有碍深爲憂慮因特通飭各縣知事遇有此等印刷物散布務當嚴重取締 
東京電大隈首相今日親蒞議會演說施政方針其大要如左 
政府以東洋平和爲基礎圖益鞏固中日兩國交誼之親厚因與中國交涉自開始 
 
 

Page 3

 
 
交涉以來直至本月始得解决案件由此極東之平和益爲鞏固兩國之交誼愈加親善必爲本大臣所期望已無可疑而歐洲之克復平和亦本大臣之希望所不能已也政府自去年奉拜大命以來對於諸般事項無不愼重審議以期盡善如籌定行政財政之整理充實國防之計畫等是也惟所編成大正四年度之預算案终因議會解散之故四年度之預算案祇得按照前年預算實行但政府以國家進運重要之計畫極關緊要應速實行因特提出追加預算案及各法律案甚望諸君之協贊云云（二十二日） 
東京電大隈首相今日午前十時蒞貴族院演說施政方針加藤外相則報吿關於外交事件後由仲小路氏質問中日交涉之外交問題加藤外相之答辯大要如左 
我國對中國要求案中之第五項其初係爲希望條件非係爲最後通牒者故爾脫離此次交涉之要求 
又答交還靑島何故不俟歐洲平和克復後聲言之問曰 
我國以保全中國領土爲主義且此次之聲言交還係附條件可以自由處分之時交還而言 
又南滿洲之治外法權並非撤廢不過承認從來所未有之土地所有權及租借之時會同裁判而已 
又答云此次交涉切迫之時並未發令居留中國之日本人民退回不過懸想恐有萬一之時内命其作準備耳 
又有質問本年三月有無以軍隊脅迫中國由岡陸相答云 
軍隊係屬交代斷無脅迫之事 
右之問答之後即行休憇貴族院之第一日有此質問實爲創例又交還靑島一事加藤外相一再力言中國之將來與中日之關係上甚爲緊要云云（二十二日） 
[公電]  
　　爪哇商會來電申報館鑒此問華僑已匯銀十五萬元與財政總長供救國儲金團辦法第七條之用預料以後尙能續滙華僑並以每月入欵之百分之五留爲上用請布吿全國以便聞風繼起爪哇蘇拉巴亞中國商會二十一日 
要聞一 
[未來之空中戰爭]  
　　大陸報載德國康斯丹斯四月十三日消息云齊泊林伯爵德國著名飛船建造家也近者有所發明今日齊之僚屬語人曰德國飛行隊刻有飛行器一千三百六十六具内有飛船三十六艘此外有新式護甲飛船十六艘尙在建造中約七月中旬可竣此項新船裝備至完美能載炸藥兩噸駛行極遠雖夜黑霧濃仍可往來自若飛行術神妙至此可謂已達極點德人擬不避危險派飛船兩隊每隊每隊以五艘爲率進攻倫敦但暫時似未便行此計畫大約八月左右新飛船一律齊備後當有大戰爭發現於天空也届時德皇下令取攻勢飛行家定可施行天空戰術而使敵國惶恐不安若敵機希圖飛越德界則必如飛蠅之墜落於地雖開戰以來德飛船損失之多出人預料之外前後已有九艘不能復預戰事然德國已造成新船補足缺額且安置炮位能以擊遠其勢力較前更强近聞齊泊林伯爵已發明飛球之新法不獨能使其飛行時更爲安穩且能使其爲戰爭中更有力之器利云 
[英國之戰費]  
　　華德日報曰近日英國財政總長喬治君已將豫算表咨送其國會凡英國於今戰事所用之戰費均於其說明書中聲叙明確即將來大約尙需若干亦已亦言及並且聲言必須按今英國所自信之戰期預備一切至於其他如財政情形之詳報據喬治君意則欲俟二三月内方能發表蓋此必須首先注述明白也據喬治君稱自開戰以來迄今八閱月所用戰費共計英金三萬零七百萬鎊合德金六十一萬四千萬馬克即合中國三十萬七千萬銀元而今戰局苟再延長至本年九月則一切戰費將增加至七萬八千六百萬鎊合德金一百五十七萬二千萬馬克即合中國七十八萬六千餘萬元其中所用於陸軍者計有四萬萬鎊用於海軍者一萬萬鎊其餘萬萬鎊用之援助同盟國與殖民地及爲殖民地同盟國等之墊欵但是戰事苟再延長一年則一切戰費必須增加至十一萬三千六百萬鎊合德金二百二十七萬二千餘萬馬克即合中國一百一十三萬六千餘萬元若按此豫算表所計算則英國無所彌補之欵將短少英金八萬六千二百萬鎊合德金一百七十二萬四千萬馬克即合中國八十六萬二千萬元此英國爾後所不能計及者但不知英國商家亦嘗思及此事乎 
[交戰各國商船之損失表]  
　　英國商船三百十六隻載重七十六萬八千八百二十六嚬法國商船二十一隻載重五萬一千九百四十九噸 
俄國商船十四隻載重二萬七千三百八十三噸 
三協約國共失三百五十一隻載重八十四萬八千一百五十八噸 
德國商船一百十隻載重三十一萬六千二百三十二嚬奥國商船十四隻載重五萬三千五百十九噸 
土耳其商船三隻載重二千二百十九噸 
德奥土三國共失一百二十七隻載重三十七隻載重三十七萬一千九百七十噸 
[德國鐵路戰略上之作用中德協會德公使之演說]  
　　德國鐵路全線之長計十二萬二千華里比赤道線長一倍有半德意志聨邦中之最大者首推普魯士得全線七萬四千里執業鐵道之男丁計十九萬零八百七十萬德意志全國每四十四人中必有一人供職於鐵路普國鐵路大臣係世界最大之工主他人手中無偌大資本德國鐵路之築造費計合五萬萬元所生之息計千分之六十七歲入一千七百四十七兆元贏餘五百六十七兆元 
普國國用百分之二十六取自鐵路進欵且常提出贏餘添築路網 
德法之戰（一千八百七十年）德國路線之長與法國相等目前則比諸法國多一倍有半其進欵則三倍之 
鐵路於實業一項極關緊要而於此次戰爭其作用尢大德國苟無鐵路早已戰敗　 
前七十五年德國初次築造鐵路之時許多將官謂鐵路之於陸軍毫無用處且以爲苟有大軍率其大部大馬大宗戰品在良好道路或步或騎運動反見迅速當時鐵路尙少常需上下車無惑乎少見者之多怪也 
法國於一千八百五十九年初用鐵路運兵以攻奥國二十五日之内共運兵二十三萬隨後一千八百六十二年與六十四年美洲之戰亦用鐵路運兵一千八百六十六年普奥之戰奥國從義大利運十二萬五千之兵以抵普國其路線之長計一千五百里普國當時已有路線五條運兵抵敵根於當時經驗毛奇遂用軍事組織鐵路遂於一千八百七十年用九條路線於十日之内運三十八萬五千大兵帶有馬匹砲械以抵法國 
此次歐戰開始十九日中由鐵路所運之兵共計五百萬人 
哥倫尼亞一處之鐵路局十九日内駛出之軍用列車計二萬六千平均計算合每日一千三百七十輛列車 
一千八百七十年德國鐵路尙分屬於四十九公司股東旣衆實難一一與之商議國家遂於戰後收買鐵路其利有二一則所獲之利不入私囊如今日之英美兩國二則鐵路旣屬國有自便利於軍用 
德意志國成立之時定有規則如左 
一所有鐵路之建築法須合用於國防各路應有之車輛車頭須敷軍用然鐵路無補償費 
二鐵路無論戰時平時須爲陸軍轉運一切軍中俱按定價納欵爲數甚微 
三動員時凡臨近戰地之路線俱歸軍事機關管理所有鐵路之執事人員俱爲軍用文官即支軍餉所有器具俱售諸陸軍至上三條之如何見諸實施則有證喻如左 
德國邊境凡無甚交通之地每一華里必造有月台用以轉載一切築造月台係奉軍事機關之令因戰時在該處裝卸大軍之故 
昔余在某城擬新築一路且以爲所定路線之適當援例呈請軍事機關核奪不料軍事機關發還余圖蓋該線應攺成六里之長在鄰壘火綫之内俾敵不能侵犯該路某處則擬添造一支路通至某都會之商港余將該路安於小隄該隄不應築造因戰時該城大橋苟被敵攻則該隄反資敵蔭蔽 
當時各幹路擬用電氣通車被軍事機關所禁其言曰我國戰時須用是路苟敵探割斷鐵綫擲彈於電汽廠則全綫不能通行車輛矣第二條規則係運送軍隊其實行之法如左凡鐵路人員之有事於運送軍隊者俱有詳細命令藏於秘櫝必待德皇發動員令時方始啟閱此種秘密命令已於平時辦就中係分派各員所爲之事實非小可之舉即裝運傷兵之列車亦於平時預備且屯儲大宗煤料以應戰用 
第三條係戰時戰地左近之鐵路人員俱攺歸軍用因軍人不能爲營業之指導故於營業一層不應妄施干涉軍人祇聲言有何意見然未得鐵路人員之同意不能率直逕行此事足爲中國模範蓋二次革命時中國兵丁不不依是法强迫管車頭者按照已意開車遂致各車站爲列車所堵塞而列車莫能出入德國鐵路於軍用一層軍事與鐵路兩種機關已於平時協商一切文機關則有全國鐵路部與參謀本部所屬之鐵路局通力合作凡於軍事上見爲緊要者兩種機關無不特加注意且也軍事機關於各鐵路局中設有專科以校官一員鐵路高等技士一員長之該科專事研究局内何項於軍事有關緊要且撰就頒發鐵路人員戰時所得命令鐵路官員每年攷試一次觀其是否諳習戰時應行事宜秋操時乃大攷之期戰時則編制仍舊惟加增權力耳全國鐵路部曁參謀本部之鐵路局俱屬於戰時鐵路總長而該總長復屬於兵站兼鐵路總監戰時鐵路總長尙屬有鐵路兵三團用以築造修理敵兵已毀之鐵路 
所有列車戰時俱用同樣速度行駛因快車趕上慢車易致紊亂秩序故也車行速度亦俱攺遲每小時不能過於華里七十換車轉載攺拖他車等事俱以不用爲佳所有車輛俱應從初站直達末站因車輛之多故一切務從簡便不致紊亂秩序 
集中吿竣兵站勤務卽行開始各軍團在内地俱各有兵站地爲本團輸送一切以供前敵之用 
德國是役計有醫院車輛一百三十五每車裝有病床三百二十計能轉運傷兵四萬三千二百六十離敵近則有鋼甲車輛可以不畏敵之鎗火與機關槍火且能供偵察之用但未必能不爲砲彈所傷 
文化稍遜之國所築之路必設法不易爲敵所毁故土耳其在小亞細亞叙里亞阿喇伯所造之路離海岸甚遠不致爲船砲所中因海岸有許多口岸交通甚大故另造支路以通之 
然鐵路專應攻守之用如日本滿洲鐵路即有他種要點於是須資鐵路之助沿敵正面分卸軍隊且須與内地之各軍隊屯集有完善連絡諸君從此圖見日本向西比利亞至海參威路線以及從蒙古前來敵兵所築之分兵路線且也自奉天爲始各線猶如元線散射連絡各分兵路線且各連絡線復連接日本在大連釜山元山各處日兵之上陸地 
德國一方面則諸君見東西兩境俱有許多鐵路與界線平行該路用以集中自南至北且也諸君見圖上自東至西有許多支路能隨時從法境將軍隊運至俄境以應戰略之用通過德境各大河之橋梁建築費雖鉅然每五十華里必有一橋其費約三四兆元且專爲軍用而設 
俄國之極大錯誤係路網不甚周密俄國大兵蒞集邊境之時興登堡將軍部下應用兵數每遠不如俄之衆然能用鐵路運兵信宿後德兵紛集擊敗俄軍而俄軍從陸路派往之援兵尙不能及時來到故此次歐戰呈出鐵路戰爭之新術而俄國統帥深恨其勿如人也 
因防碍敵軍侵入國境故俄國軌道比他國寛三寸左右使德國車機車輛不能行駛但德國鐵路機關平時已備有車輛車頭其輪可寛可緊因此種車輛爲數不多故德兵所占之俄路俱將車軌攺窄因俄路枕用木故此事極易時俄軍在德境不能攺寛軌道因德邊境鐵路俱用枕鐵之故俾於退却之時能將鐵路緊要建築施行毀壞工程 
凡德境之緊要橋梁隧道俱藏有炸藥俾得澈底毀壞欲使敵境毀壞之橋梁隧道復得修整則凡敵人戰時必毀之各種建築物其搆造圖平時已俱羅致而修理材料亦早爲備妥敵境常有土著襲擊軍用列車如迅速開車以便平民來往自不致有此種暴動俾戰鬭軍隊能迅速濟以補充隊給養彈藥則德國鐵路軍隊能築造窄軌鐵路每日能造十二至十五華里通過河川之臨時橋梁俱屯儲棧中此目前德國戰鬭軍隊在俄法境内者到處俱有鐵路連絡直通至前敵戰線者也 
此說已竣余有私函數封係余友人供職鐵路從戰地發來内述德皇致鐵路機關之謝詞謂其平時妥備一切故諸事無不如意進行等語試爲諸君誦之德皇去歲八月二十二日從大本營致鐵路機關之謝詞動員業已蕆事大軍會集邊境我鐵路機關輸運大軍之妥速可謂絶後空前朕思德法戰後諸人不動聲色攺組一切致收今日良果不勝感激其輔助朕躬參與路政諸人能使全國持械國民安坐火車以赴前敵則路線司令官鐵路代表實居首功而德國鐵路經理處上自長官下至苦力俱不無微勞之足錄其忠藎盡職朕實嘉之觀此次之結果可見我國鐵路於此後戰役當無往而不勝任愉快朕有厚望焉將此通諭知之 
雜評一 
[敎育方針（無名）]  
　　或謂敎育方針由此次激剌可以固定余謂此固最可喜之事也雖然所謂激剌者其時期長短不知何如而由激剌而起之感念不知何若然後可問其固定之方針何似耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[簽字前之協約消息]  
　　整理文字之會晤日使於上星期六到外交部會晤後又於星期一親到外交部一次將條約正文及一切細則詳爲磋商昨日（十八）迎賓館亦有會晤惟陸總長及日置益公使均未出席由小幡參贊代表到會宣布意見所有重要疑點已經上次會晤由雙方議定此後不過文字之修正昨初與我外交曹次長修正字句今日仍繼續爲此在條約未簽字以前每日均須有會晤惟日使可不到會陸總長亦不出席即由兩國全權委員各派代表每日會晤整理一切條文以爲條約簽字之預備其簽字日期前經兩國全權委員協定於二十一號正式簽字惟現在修正條文二十一號能否竣事不敢預定如能於二十一號以前將文字修正完畢簽字一事即如期舉行否則仍須展緩但至遲亦須在二十五號左右云 
勿定秘約之忠吿十八日京津泰晤士報載稱據日本方面傳出報吿謂中日兩國除將日本最後通牒内所列要求訂約簽字而外聞雙方尙在磋商一秘密協約中國各報力辨無此事以中國已飽受經驗不至無識至此再與日本訂密約也中國官場中有以當中日交涉之時不應將消息洩諸外報訪員以致日本提出條件愈行嚴酷磋商時亦無讓步方法引爲大錯者然多數官吏則謂日本之不能完全取得最初要求單内各權利其故實由此事之暴露於世日本現知外國報紙之可畏故以後擬設法誘導中國使與日本秘密交涉若中國而果再與日本秘密交涉則中國毌再望各國之表同情或從中帮忙就日本此次之要求中國一事觀之即爲日本對於中國用意所在之一鐵證日本政府之宣言類不足信日夕孜孜求擴張其領土以達大帝國之迷夢日人心理中最占勢力者即爲武力主義與擴充土地故所謂中國工商業之發展若干時日而後足使日本蒙其利者在日人視之大有俟河之淸人壽幾何之嘆也日本軍力充足其敢於壓迫中國固明知中國非其敵耳云云 
[新約中之鑛山與港灣]  
　　日本新得之十礦此次中國允許日本採掘之南滿十礦山皆著名大鑛今特詳析分疏之如下以見日本所得之鉅一牛心台炭坑離安奉線本溪湖約九英里去年曾於二地間修築輕便鐵道此坑所出炭性質雖不甚良然中國本地用之頗廣故亦爲大利也二田師傅溝炭坑在太子河上流離牛心台約二百里其搬運以河流之便頗不困難此處炭區雖不甚廣而炭質甚優良三杉松崗炭坑其地在開海鐵道之終點炭質亦佳但須俟該鐵道完成時方有大利可圖否則運搬殊不便也四杉松崗鐵鑛此鐵礦以鎔冶不得法無甚大利將來須俟鐵道開通炭鑛發達方可著手進行也五鐵廠炭坑在通化東北八十里交通亦不甚便利距坑不遠有一鐵鑛將來鐵路開通後亦可爲相當之經營六錦州炭田距錦州約百里其交通以近連山灣營口故無甚不便炭區旣廣質亦不差苟投以大資本不難發達也七暖地塘炭坑在太子河上流咸廠地交通極不便將來須俟牛心台鐵道延長乃有利益可言也八缸窰炭坑在松花江下流距吉林約百里炭質雖不甚良然以吉林出炭稀少而火爐所用甚多故從日用上言之甚爲有利也九鞍山站鐵鑛任南滿鐵道鞍山站附近將來極爲有望之事業十夾皮溝金鑛在松花江上流長白山之北麓向來稱長白山爲黃金國者以所出砂金甚豐富而夾皮溝即最豐富之一部分故將來經營其前途實未可限量也 
全國港灣之調查沿海港口灣岸島嶼無論何國槪不允認租借或讓與一節實日本要求之第四號中條文昨十三日已有命令宣布並聞將通吿各國茲特將全國緊要港灣調查詳錄如次（甲）渤海大沽口直隷白河入海之口爲京師咽喉北塘口在大沽口之北有互相犄角之勢秦皇島直隷臨榆縣南東控山海關入冬不凍形勢雄峻營口奉天遼河左岸爲遼東平野之咽喉錦州澳奉天錦州府南（現名錦縣）爲遼海西岸良港大東溝奉天安東縣地據鴨綠江口入高麗義州之要衝長山島金州廳外島（現名金縣）分裏外三層可以建築船塢爲旅順口外援大連灣遼東島南鳥天然形勝已爲他人占有旅順口與大連灣略同（乙）黃海芝罘港山東福山縣東北三面負山北臨渤海東有崆峒羣島威海衛山東登州府（現名蓬萊縣）二面負山前臨黃海口有劉公島已爲英國占有榮成灣山東榮成縣東水深而闊然口姐仰盂扼守較難靖海灣山東文登縣南灣亦較深可達五疊島據山東海岸中權膠州灣山東膠州南（現名膠縣爲東方廣大之佳港已爲德人占有揚子江江蘇寳山縣東扼長江諸省之門户沙灘連亘暗礁甚多（丙）東海舟山浙江定海廳（現改爲縣）諸山林立爲杭州灣之屏蔽象山港浙江象山縣北海水深廣可泊巨艦爲寗波後路要地三門灣浙江台州府東（改臨海縣）口有三門列島口内水深浪闊亦稱佳港台州灣浙江靈江羣島羅列沙礁甚多兩岸山束水勢汹湧溫州灣温州府（攺永嘉縣）甌江口靈崑島抱其口分水道爲二三沙灣福建福寗府（攺霞浦縣）灣内水深灣口有雙峰蜘蛛二島頗稱險要福州灣福州府閩江口（攺閩侯縣）口外羣島羅列口内沙亘交錯爲完固之港海壇島福州府東南北顧閩江口南臨興化爲閩省海岸中權厦門港泉州府九龍江口攺晉江縣灣中有金門厦門二島港闊水深（丁）南海廣州灣雷州半島東岸巨石環列形勢天成已爲法人占有廣東灣廣州府珠江口（攺番禺縣）左扼香港右權澳門爲全省之咽喉汕頭港廣東澄海縣崖岸壁立海口所瓊州府治北（攺瓊山縣）北對雷州半島海峽險峻扼守良便榆林港瓊州島南北負崖壁前臨東京灣兩岸斗出海中天然佳港 
全國敎育會聨合會聨合會開會 
[紀事（九月十九日）（遠生寄）]  
全國敎育會聨合會開會以來議决要案甚多此事關係重要茲得該會會員程臻君賜以寳貴之筆錄以後陸續登載 
本年春間直隸省敎育會發起是會分電各省及各特别行政區域請舉代表約於四月二十日以前會於天津至期各地方來會者均先後到齊遂於前月二十三日在河北公園順直省議會内開正式大會綜合各地方提出議案約計七十餘件分甲乙二組付審查關於中小學及師範敎育者甲組主之關於實業專門社會三種敎育及敎育行政者乙組主之至本月五日審查竣事遂依次付表决其議案有相同者則併案審議本月十三日閉會結果得表决議案十有三件有建議於政府者有通吿於各地方敎育會者頗聞此次會議諸君以各地方所提出議案未能先事分送各地方互相討論而會期短促迫不及待其議案關係較重者多不免遲徊顧慮不能無憾云雖然今吾國社會方在幼稚時期凡百事業皆各自爲政精神渙散向不欲謀共同一致之進行故攺良進步事事皆落人後夫國家之强弱恒視社會實力之伸縮以爲衡以吾今日社會之蒙昧則雖有良法善政亦無由施展反而觀於吾國敎育之現况則奄然一息論者每歸咎於政府提倡之不力記者私見毌甯謂受社會之影響爲更多也今該會純爲精神的結合且來會者悉皆現在主持敎育之人其實力足以喚起一般社會之覺悟與否雖不可知然自此次集會之後吾全國敎育將有一致進行之望且日進月彊影響於國家前途者甚深且大可斷言也亟將該會會章及議决成績詳錄於後間有商榷處亦聊貢所知幸賜敎焉 
[全國敎育會聨合會會章]  
　　第一章名稱第一條聨合會由各省省敎育會及特别行政區域敎育會組織而成定名爲全國敎育會聨合會第二章宗旨第二條本會以體察國内敎育狀况並應世 
[界趨勢討論全國敎育事宜共同進行爲宗旨]  
　　第三章會員第三條本會會員以各省省敎育會及特别行政區域敎育會推選代表三人以内充之第四條本會會員槪爲名譽職所需旅費由各地方自行擔任第四章開會會期及閉會第五條本會非有赴會會員過半數到會不得開會第六條本會每年開會一次於每次會畢時决定下次之會期會所第七條會議期以二星期爲度如因議案過多不能完結時得延長一星期以内第五章主席及副主席第八條本會設主席副主席各一人由會場所在地之敎育代表中推定之第九條主席有維持會場秩序之責第十條主席有事故時副主席代行其職務 
第六章議事及提案第十一條本會會議非有到會會員過半數出席不得開議第十二條表决議案取决多數何否同數時取决於主席第十三條各種議案非經審查會審查不得議决但因會員過半數之同意得不交審查會直行議决第十四條會員提案須以所代表之敎育會名義行之第十五條議案於開會兩個月以前分送聨合之各敎育會先行討論 
第七章審查會第十六條本會開會時應設審查會第十七條審查會會員由主席臨時指定第十八條審查會設立主任一人由審查員公推之 
第八章經費第二九條本會開會期内經費由所在敎育會籌措之 
　　第九章附則第二十條本會章如有未盡事宜每年開會時得提議修正之 
漢口交涉議結誌聞 
[附漢陽案之波折]  
　　漢口日僑因受損傷索償各節迭紀前報茲聞日領事開出淸單受損行店共有十七家連受傷之男婦共索賠損失撫慰金十四萬元並無如外間所傳者之多聞丁交涉員以當日勘查各行店有形損失價値甚微至多萬元有英領事在租界陪勘可以證明縱華境店舖受損較巨亦斷無如是之多屢與談判唇敝舌焦聞擬以七萬餘元了結經日領承認傳聞業已雙方簽字此事鄂省當局與日領事均不願傳布於外以免華民愈增惡感再釀風潮故交涉情形槪守秘密漢口各報及日文報均不載此項之交涉 
日領要求懲戒負責任官吏一節段巡按以此乃我國内政據當日疏於防範情形而論巡警官佐自應予以相當懲戒已飭交涉員復允其候查明酌懲惟不能任彼指名聞夏口縣知事張振聲商埠警廳長周際雲武漢總稽查長劉春霆均須薄得處分張知事或將調任至警察五七兩署長冷鈺劉松及七署署員熊人傑等則須撤差鎭守使警察廳當日拿獲之犯皆係流民並非散布傳單之人現日領要求辦兇毆日人之犯當道允其如緝獲後自當按法嚴懲决不寛宥又此次交涉議結時將軍巡按復飭警廳再出嚴厲示諭云照得漢口爲通商巨埠五方雜處良莠不齊每有不肖匪徒妄造謠言煽惑人心以遂其攘奪之計爾商民不乏明智之士即以本月十三夜現象而論若非軍警極力維持後患何堪設想今再剴切詳示爾商民等務宜各安生業勿信浮言倘再有不逞之徒揑造謠言妄布傳單者定係違敎奸民希圖擾亂本廳有維持治安之責現奉上將軍巡按使嚴飭如再查有以上行爲者無論造意受使務即當場拿獲盡法懲治除由漢口鎭守使武漢總稽查處分别稽查並飭各警察署所及偵探等查拿外合再出示嚴禁仰諸色人等一體知悉須知爾等各有身家財產幸勿再聽浮言受其愚弄輕舉妄動以身試法 
漢口日領事署側三菱公司油棧内堆菜油桐油向無人居僅管門人二名居住棧外十八號黎明棧内突然起火其勢甚烈由各捕房龍撲救祇焚該棧未殃及他處事後日領疑係有人放火已囑日捕偵察鄰近所居華民旋查有管該棧日人所用華僕以爲涉有嫌疑已經拘究現尙押於捕房 
漢陽日信洋行堆棧十八日晚因起棉花與湖南帮苦力衝突該棧中執事當被打傷漢陽縣知事楊葆初聞警即會同警署長前往彈壓並請駐紥兵工廠水軍排隊到場將衆驅散乃是夜駐紥漢口租界日軍司令官白川氏竟派軍一排渡漢陽至該堆棧駐屯現武漢當道正極力交涉請其折回其詳情容俟續誌 
[沈縵雲自首已准赦免]  
　　沈縵雲氏於前年曾涉有亂黨嫌疑熱居大連已歷二年昨奉天巡按使張元奇代呈自首悔罪擬請准予特赦文云茲據沈縵雲卽沈懋昭遵令自首出具悔罪切結並據大連商人上海幫大連雜糧公會項燮藩等聨名代爲辯辯訴出具連環保結請予轉呈前來情詞懇摰本屬可信惟查該犯係民國二年十一月准會議軍事處函稱亂黨推爲僞都督在大連圖謀起事通緝未獲案犯近來各屬探報亂黨舉動時復列有其名不容不加審愼經傳爲首保人項燮藩張瑤亭等到案細加斟詢據稱該犯自被嫌疑蟄居大連以來瞬幾二載平日杜門謝客深自韜晦非惟悖逆計畫從不與聞卽一般黨徒早亦絶無來往祇緣素負聲望黨匪往往假其名義以資號召該犯籲天無路卽偶有所聞亦苦無從爭辯自中日交涉發生憤强隣之逼處慨時事之多艱益以租界覊身惄焉如擣聞風投首實係出自眞誠商等知之最深如有錯誤願甘一同治罪等語查核所陳尙屬實情奉省密邇大連亂黨鬍匪互相勾結沿南滿路線一帶無處不伏隱憂曲突徙薪預防固盡其在我而同袍敵愾内向實未嘗無人該犯初則被亂黨之嫌疑今又爲亂黨所屬望進退維谷矢志歸誠考其履歷於實業具有經驗果使予以自新一以保國家有用之才一以殺亂黨假借之勢擬請援照條例准予赦免以示寛大而樹風聲云云已於十五日奉批令准予赦免矣 
[張姚被捕之内情]  
　　張我權姚雨平被捕一節京師執法處雷總長對之非常愼重務期水落石見以免寃抑張我權自經審問後其妾吿發各節毫無佐證當局者以其中當有别情意圖誣陷遂將張我權釋出至姚雨平未經同時被釋者其中情節較重原因亦甚複雜聞姚之妾沈氏性情極爲狡獪首吿姚雨平之後復呈出證據以實姚之犯罪行爲而証據中之最足供研究者即爲與孫汶黃興謀亂之密函但執法處得有此種證據後設法研究其眞僞並從各方面詳細調查現已得有破綻恐此種函件係由沈氏夥同他人僞造蓋以沈氏行爲不端此種吿發本夫之案其中難免不有奸人主使執法處爲被吿人利益起見當傳喚姚之妾到案對質不意該婦預先知有此事已經早事預防當傳喚人到門時伊即着衛生衣於鐵床上擁被而臥房中陳設皆産婦應用之品及傳喚人入室吿以傳喚之事實該婦人乃僞作力不能勝態度答稱身已懷孕八個月恐旦夕即將臨盆萬不能到堂對質執法處以其不能應傳到庭更顯情僞復涙幹員至姚之家中訊問沈氏謂除逆函以外尙有何危險物沈氏答曾有若干危險物投於井内當經執法處派員設法撈出得有砲拴一件執法處以之問姚姚供稱此砲拴係從前帶領砲兵時額外廢械故存之家中實未嘗投之於井承審官當覓得姚之舊部某君質証此砲拴是否從前營中之物某君查看一過的是從前廢械承審官據此證明又細察此砲拴確係新投於水之物外面毫無銹鐵更生疑竇雷處長查悉甚爲震怒擬將姚雨平先行交保釋放沈氏則傳案嚴訊一俟審出實情即行重辦張姚兩氏之被誣吿均由於妾世之喜購姬妾者其鑒諸 
[黃興近復孫文書]  
　　孫文於兩星期前急電黃興促其啓程到日本遲之又久於前日得一覆函文云興西來兩奉英士君手翰并一讀先生書慷慨沉鬰令人悲痛惟前因後果言之酸鼻興之不幸亦本黨之不幸也先生與英士諸君於三次革命兼程並進所以愛祖國愛同胞者備極周至興非下愚豈無同情然英雄之舉事也當先圖利害之如何順逆之如何强弱之如何衆寡之如何袁氏執政諸多專擅凡屬同志無不扼腕政治上之革命無非欲促進社會之幸福起視同胞瘡痍遍體廻顧本黨元氣凋殘癸丑以後飄搖異邦者若干人逋逃海外者若干人以興所見邱壑之塡陳蔡之厄比比然也石屏師自東來爲言同志之淪落於長崎橫濱諸埠多至數千甚有爲東人執賤役司奔走以求一日之温飽者興聞而痛之乃先生與英士諸君猶諄諄以革命相勸并謂同志大半在東正可利用豈使之凍餒者不足復將驅之礟火中耶此興之期期以爲不可者也或謂中日交涉未解决吾儕正可藉此謀革命振臂一呼援者立至苟能乘時勃起必能收疾風掃籜之效此言似焉而實非我同志旣以愛國爲標幟以革命相揭藥無論借他國以顚覆宗邦爲世界所竊笑而千秋萬歲後又將以先生爲何如人也興非忘情於革命者不過有時勢之不同今昔之各異當壬癸之交本黨之聲威若何權力若何然舉寗湘粤之衆猶不能抗少數之北軍豈民黨兵力之不逮耶亦以民心之向背爲之轉移耳今日則旣無穩固之根據又無雄厚之財力乃必欲以求一逞恐必有覆　折足之虞興與先生奔走二十餘年金蘭之契非比他人先生苟有所圖興無不竭力相追隨惟必欲乘隙急進則興之私心竊爲不然英士賢達襄贊輔翼必能爲同志謀實益爲祖國建遠謨顧煆煉需時耍非一蹴所能幾也臥薪嘗膽待之十年興與先生必有殉國之一日若不此之審孟浪從事則效果何如興不敢言朱浮復彭通書曰凡舉事毌爲親厚者所痛而爲見響者所快願先生與英士諸君再三師之 
[十八日知事口試揭曉]  
　　日昨（十八）知事口試應試者爲山東甘肅江西安徽及免甄錄試之第一二試合格人員昨夜業經合計分數揭曉計取一百九十四名茲誌名單如左陳其殷（九十分）孫星衡宋化春趙爾枚汪漪汪若霖李宗仁張懿汪培生李昌年夏敬恂吳席珍鄧濟光姜兆璜黃層恩趙壽昌陳履潔崔麟台舒兆華陳範譚　　（以上八十分以上 
 
 

Page 7

 
 
　藻雲劉樂羣沈修鋪舒毓煕王佐淸任封薛楊仲芹吳鳳翔劉玉珠潘明興沈嵩甫任景亭王雍謝緝熙杜偉熙張鎔崔本源胡懐業張恩元劉樹楨華漢章石鏡淸吳鍾李子榮黃甲師濟笙曾志淸周永濟吳祥麟孫汝鍇郭廣恩任嗣昌姚業懋王鴻文萬慶龢黃應中張慰萱劉恕凌鼎鄭衡之効維國張家榘陳秉荃趙廷襄范洛東李澄懐吳夢蘭紀蘊玉吳啓璋朱贊動龔士梧楊文濬魯泂忠海劉哲徐慶祥王勉善王榮貴張重光趙家瑾孔繼儒張鋐劉在方郝金章何超包文鳴彭祖壽李丙榮陳啓緖劉應鏞彭士荃修思永方國屏陳祖蔭杜憲章鵬萬周棫孟廣焜梁廷俊董奎五李翰成鄧述之劉雲根竇淸翰秦一臣陳夢熊李疇福夏敬愷李錫晉余洪元余掄元郭騰驤盧文煥湯銘新張福元趙模樊光張麟華王嗣鋆臧著信朱金聲王鳴珂高廷綸劉河淸周嘉坦王廷恩王昭動王世巂孫道恩葛鴻久黃硯田于湄趙祖壽王聿德范獻琳仇純吉王伯鵝王鍾荃李廣甲李竹亭張德焱顧鴻文陳昌言張惠元張鴻恩萬靑選郭允升趙祥俊胡謙福臧著㥉羅錦成唐炳榮李錫䥓張以經張世英劉扶靑李倬雲王章黃秉恒董來江吳錦黃經森徐敷乾蕭格非張開沂喻恭愉吳邁葉鏡天楊立言周國華吳學遊李可璸吳淸徽宋鍾俊周光弼張大年闞暄戴毓瑛宣口洪澧許復王鍾睿賀式韓左士樞鄧琦魏餘慶蕭韶美曹景彬劉燮臣王邦藩何靖李鏡蓉郭名世以上七十分以上 
地方通信 
[蘇州]  
　　參謀視察軍隊馮將軍曾接中央參謀陸軍兩部來電擬派員南下閱操特於昨日（二十日）派將軍府參謀長師蘭芳乘快車蒞蘇先赴各軍視察陸軍第二師長朱申甫與殷道尹趙廳長孫知事均往車站迎迓 
女學校之展覽會蘇垣干將坊武陵女校開辦至今已及十載該校以刺繡爲專門課程茲聞定陰曆四月初九初十兩日下午一時在本校開十週紀念剌繡成績展覽會昨特柬請各團體機關赴會參觀並設有專賣品所得之欵以二成充救國儲金飭查擊毀火車玻璃吳縣孫知事接滬寗鐵路局長函以前日火車開至望亭車站時突有鄉民抛擲磚石擊碎車上玻璃未知何故應請飭查辦理云云當卽轉行滸關警局區官林元鎭就近調查詳復核奪 
會議建築油池事美孚火油公司經理卡爾德氏欲在葑門外覓渡橋亞細亞公司油池對岸建築油池前經函請交涉員楊士晟君轉飭警廳吳縣會同紳商議復迄今日久尙未復到故楊交涉員又咨道飭催昨經警廳長縣知事邀集地方紳商董事人等在舊元和縣署（卽公益事務所）内會議聞議畢後即至覔渡橋一帶勘視地點有無危險情形後已聲復道尹查核矣 
保護繭市盤門外蘇經絲廠股東張履謙等具禀蘇常道尹謂不日派人携帶鉅欵分赴無錫常州及洞庭山等處產繭之區採辦鮮繭値此盜匪橫行之際較之往昔尤屬可危應請分飭各地方官設法保護以維商業云云經殷道尹批示禀悉候分别咨曾水陸軍警曁飭行吳縣無錫江陰等縣知事查照歷届保護繭市辦法一體飭派軍警妥爲保護以維商業而靖地方希即知照又聞水警廳長趙會鵬迭接蘇滬華洋各商繕禀呈請挑派師划船開赴各鄉指定地點保護繭市趙君昨已飭本廳科長課員調集舊卷照案酌派划船前往各處紥防俟繭汛事竣撤回 
[松江]  
　　中校提議儲金省立第三中學堂昨日提議救國儲金校長楊君集全校員生宣稱國家受迫至此人民全體蒙羞我中華人民智識材力豈在人後以無國家觀念致召外侮惟受侮不能責人但求我有以自立今海上熱心志士發起救國儲金一旦滿額俾政府於自立之道有所發展卽是救國上策念興亡有責之義則人人負儲金救國之義務中校爲成才之士其熱度必較高於人云云一時敎員學生紛紛認儲後復議以五月九號爲國恥紀念日茹素一天以菜資爲儲金並以每年一次誠恐轉瞬即忘爰定每月九號一例茹素俾人人常留腦影 
縣長勸募公債募公債詞前日松江縣李知事集二十四市鄉紳董議募四年度公債時深恐南北方言不通或致隔膜爰用筆述以表示其意思略謂今日到會各代表擬請分别擔任勸募凡經募票額五千元以下支五毫公費多則照此遞增藉作津貼票面每百元祇折收九十元印收已奉財政廳頒發諸君子於進行上如需本公署助力或致函勸導殷富及飭莊圖董協辦之處請隨時開單示知照辦倘有無意識之徒妨碍進行亦請隨時函吿决不累諸君爲難也云云 
西大街之失愼二十一號夜分三鐘半忽聞警鈕亂鳴西外火光燭天旋知吊橋迤西恒大興顏料油蔴舗失愼其時火由風助勢頗猛惡李知事那警佐均徒步而往軍界亦派隊彈壓水龍紛集黎明始灌息是役也恒大興推稱延壽堂藥店起火兩家互爭同入商會不决轉送警局計下岸燬延壽堂恒大興玉順紙店恒泰衣莊上岸燬瑞康衣莊祥泰燭舗華新鞋店下岸燬四户西之彩章布店東至望江茶樓均略受損上岸燬三户東爲全大典及乾大布莊西爲恒和典均有高牆得將火路阻遏 
[鎭江]  
　　扣留煤油之交涉日前某商販運煤油數百箱至江北贛榆縣靑口銷售不服盤查當被該處釐局將貨扣留電禀齊巡按使飭委鎭江交涉員商酌辦理迄已多日尙無解决消息昨聞齊使特委江北釐務總稽查謝苞亭前往查辦嘱令從速了結並令其查勘該處形勢務備進行開闢商埠取消釐局攺設稅關之手續云 
飭催牙户登錄丹徒縣知事署前奉辦理牙户登錄憑證當委任司員王玉成查照在案該署刻奉省憲督催趕辦掃解捐欵爰立飭該員赴大港丹徒辛豐等處勒限遵辦以免觀望 
軍事近聞鎭江施鎭守使以高資龍潭兩處地方遼闊難免匪徒匿跡擬添派兵士一百名分作兩棚一駐高資一駐龍潭以資鎭懾鎭守使前曾通飭所部軍隊認眞訓練在鎭各營已一體遵照惟恐在外駐防各軍陽奉陰違特又派王團長躬往東碼頭京峴山一帶考查 
[揚州]  
　　敎育會推舉會長縣敎育會正會長焦輔臣已就北省政界要職一時不能回里現各會員因全縣敎育應提議攺良事務甚多會長一席未便虚懸擬即開會推舉會員林作霖君承乏鄉民被匪搶刧張網鄉之嚴家莊鄉民嚴成禮等家内昨夜忽來盜匪二十餘人衝門入内搶刧衣飾洋元甚多並被盜匪拒傷兩人勢頗沈重嚴姓族人已偕地保將傷稍輕嚴玉興擡送來城請求勘驗業由代行縣事之科員委員驗明批准今晨（二十日）往鄉履勘派隊緝匪 
說書儲金盛况凌雲書社說書儲金昨晚六時開講到場者較前尤衆旅部特派戎裝衛兵數人守衛警局亦加派長警彈壓儲金團各執事人均掛有白布紅印之符號臨場監察康國華夏玉台等十人亦均掛有演員符號均由儲金團頒發康等輪次演講十二時餘散會計收大洋十一元小洋六十四角銅元十七千六百八十一文當時特别捐助者不少於該書社門首揭有清單 
[南通]  
　　官紳迎送神額城南狼山寺僧捐助香資四千元興學經地首揭有淸單 
方官紳會呈省吏轉請總統頒給靈炳江淮匾額以答神貺并爲熱心公益諸僧勵十八日午刻由管鎭使盧縣長會同張紳季直等將賜額從鎭署迎送該寺懸掛神前路經街市時鼓樂喧闖萬頭鑽動極一時之盛 
佛敎分會組成本縣佛敎分會經總會調查員之敦促業已組織就緖擇定本月二十六日開成立大會於城東法輪禪寺會長舉定迎元方丈以前僧正司溪三副之並請張退庵嗇庵兩先生爲名譽會長藉資贊助 
鎗斃盜犯兩名搶刧騎岸鎭李恒豐錢舗刃傷兩命之盜犯蔣文壽嚴九業經盧知事研訊確鑿當即詳奉軍巡兩署核准應歸入軍法範圍處以死刑當由盧知事將蔣嚴二犯提出派警押赴王家壩刑場鎗斃 
[杭州]  
　　嘉興劇園小風潮嘉興城内張家弄寄園園主沈石蓀近向滬上邀聘伶人莫悟奇三人來禾開演戲法昨晚（二十號）觀客其爲擁擠嗣因莫伶上檯獻技稍露本相致遭觀客訕笑莫即老羞成怒痛駡不已時有觀客孫芝山沈少帆陳庚西等與之理論莫即跳下意欲用武一時秩序大紊男女賓紛紛逃避而園主沈石蓀又不善排解致觸公憤當將招牌投諸河中縣知事袁寅防聞警後即打電話與該管警所令其前往彈壓甫由石振聲警佐督同長警前來解散而孫芝山等十餘人蜂湧赴所要求警佐趕速勒令停演石警佐據禀後卽傳沈石蓀到案令其明日起遵令停演並將伶人莫悟奇驅逐出境其事始寢 
[天津]  
　　學界熱心儲金河北公園私立法政學校學生全體發起救國儲金團意在聨絡直隷各學校一致進行前日下午二鐘在本校開討論大會學生到會者共四百餘人該校敎務主任李秀夫演說儲金效用語語動人公舉委員二十六人經理會中一切事宜并舉耿廷槐袁蔭昌代表與救國儲金機關接洽以資聨絡 
雜評二 
[來日大難（默）]  
今政府亦知來日大難矣知來日之難而欲文武百僚人人各盡其責矣自今以後文武百僚果能各盡其責者則此來日之難誠或可免然而欲文武百僚之人人盡其責豈僅此吿誡之空文所能有效耶微特非此空文吿誡所能有效即中央政府日日留心於用人竭誠以察吏恐亦非少數之耳目能周也是故歐美强國必分任國家之責於民凡事必徵國民之好惡欲微國民之好惡必先尊重民意之機關國家有得伸民意之機關而後國民乃有輔助國家之實力文武百僚亦自不敢放棄其責任政府而誠欲免來日之難者當思所以課其責於民而不僅課其責於文武百僚何也僅課其責於文武百僚則文武百僚之責終不能盡况乎此來日之難非僅此文武百僚所能當耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會比賽之結果]  
　　　　遠東運動會在滬比賽之末日來賓上午甚少下午約有二萬餘人場之四周幾無隙地其中學生岕之有標　可認者男則爲浙江第二中學及上海南洋公學附屬小學女則爲上海聖馬利亞女學晏摩女學中西女塾共和女學愛國女學南洋女子師範天雖屢有南意而在場之人仍甚興高彩烈亦云盛矣茲先記上午之比賽秩序如下 
十種運動（續演五種）與賽員一爲菲律賓薩茀道君二百二十碼競走三十一秒得六十分擲鐵餅八十六尺五寸七十二分撑篙跳十尺得一百分跑跳三十四尺九寸半得六十四分一英里競走七秒七分（未及格）連前五種共得總分七百十一分一爲北京淸華學校黃元道君二百二十碼競走二十八秒五份之一得八十八分擲鐵餅七十三尺八寸得四十七分撑篙跳九尺得七十六分跑跳三十四尺四寸半得六十二分一英里競走六秒四十一分（未及格）連前五種得總分六百三十六分一爲上海南洋公學李圖星君二百二十碼競走二十八秒五份之二得八十六分擲鐵餅六十一尺八寸得二十三方撑篙跳八尺六寸得六十四分跑跳三十七尺半寸得七十八分一英里競走六秒得四十分連前五種共得總分六百四十二分（其餘從略）公衆比賽（下午）一百碼競走第一爲美國亨脫君時問十秒第二爲美國華格君第三爲英國亨密登君半英里替換競走第一爲中國北方隊卜得君亨脫君華格君李如松君時間一分三十六秒五份之三第二爲菲律賓八百八十碼賽跑第一爲日本多久君時問二分九秒五仿之二第二爲美國亨脫君第三爲中國李文昌君五英里競走第一爲日本多久君時間四十九分十五秒五份之四第二爲日本高津君第三爲英國鄧君一英里競走第一爲中國李文昌君時間四分五十二秒五份之一第二爲英國鄧君第三爲日本多久君一百二十碼高欄競走第一爲英國卜得君時間十六秒五份之二第二爲英國向南君十六磅鐵球第一爲美國梅醫生遠三十五尺二寸半第二爲英國墨庚全君第三爲英國福林君二百二十碼競走第一爲美國亨脫君時間二十三秒五份之二第二爲菲待賓金太那君第三爲英國亨密登君擲鐵餅第一爲英國墨庚全君遠一百零五尺十一寸半第二爲菲律賓山生君第三爲美國梅醫生撑篙跳第一爲美國勞勃君高九尺十寸第二爲中國楊君四百四十碼競走第一爲美國亨脫君時間五十五秒五份之一第二爲中國李如松君第三爲德國拿特君一英里替換競走第一爲中國北方隊亨脫李世昌李文昌李如松四君時間三分四十六秒第二爲菲律賓遠跳第一爲菲律賓加地那遠十九尺五寸半第二爲美國華格君第三爲中國姚星煌君高跳第一爲美國華格君高五尺十寸四分之一第二爲中國韋煥章君第三爲菲律賓夢里拿君二百二十碼低欄競走第一爲美國卜得君時間二十七秒五分之一第二爲菲律賓羅若達君第三爲中國梁振民君五英里競走第一爲日本津村君時間十五分第二爲英國孟雷君第三爲法國伊思脫君十五英里自由車第一爲日本津村君第二爲菲律賓番平君甩鐵球第一爲英國福林君遠一百二十尺四寸第二爲美國梅醫生第三爲英國亨密登君以上第一名得金牌第二名得銀牌第三名得銅牌惟美國亨脫君除得獎牌以外另得銀杯一只因其成績最多也優勝之給獎昨晚八時中國運動隊同赴四川路靑年會領獎先由海圻兵艦軍樂隊奏樂歡迎次由運動會長伍廷芳君布吿今次袁總統製有銀牌樓座預備獎給十種運動之首名惜未竣工祗得日後補給袁總統代表楊小川亦起而道歉並表明日後補給之誠意次由伍廷芳夫人唐紹儀夫人李登輝夫人及某女士發給遠東運動團優勝獎品第一名爲金牌第二名爲銀牌第三名爲銅牌次由鍾文耀夫人唐露園女公子及邱道生夫人發給公衆運動團優勝獎品等次同上此種獎品悉係遠東運動會所自辦尙有黎副總統銀杯一隻指定獎與公衆棒球之第一名爲菲律賓得又總商會及南商會合贈遠東團銀杯一隻又商務書館贈足球隊大銀杯一隻爲中國唐福祥等所得又虞洽卿君贈籃球隊銀杯一隻爲菲律賓得又夏月珊胡寄梅潘月樵徐惠泉紀望溪諸君各贈遠東團銀杯一隻又徐凌雲君贈遠東團銀花瓶一對又謝蘅昌劉綬蓀二君贈遠東團楯式銀牌一塊又萬國體育會贈遠東團成績最優者銀杯一隻爲菲律賓薩茀道得又朱葆三贈馬拉呑競走隊最優者銀杯一隻爲日本高津君得又泰豐公司贈遠東團銀杯一隻又和盛號贈水面擲球隊銀杯一隻爲西人某君得又聶管城君贈遠東團棒球隊銀杯一隻爲菲律賓得又宋宰淸君贈籃球隊銀杯一隻爲菲律賓得又美政府贈賽球隊銀杯一隻爲中國得又網球籃球及泅水各術之最優勝者各得銀杯一隻分獎畢繼以影戲至十一時始散茲再將各人分數及所得獎牌列后郭毓彬（天津南開學校）一英里賽跑第一半英里賽跑第一計六分得金牌二塊李文昌（北京匯文書院）一英里賽跑第二半英里賽跑第三四百四十碼競走第二計五分得銀牌二塊銅牌一塊周展（天津軍醫學）一英里賽跑第三計一分得銅牌一塊姚星煌（上海聖約翰大學）遠跳第二計二分得銀牌一塊黃元道（北京淸華學校）一百二十碼高欄競走第一二百二十碼低欄競走第二撑高跳第二十種運動第三計八分得金牌一塊銀牌二塊銅牌一塊張信甫（蘇州東吳大學）一百二十碼高欄競走第二計二分得銀牌一塊凌達場（北京淸華學校）崔翼（天津南開）分得高跳第二第三計三分得銀牌一塊銅牌一塊吉子英（北京匯文書院）擲鐵餅第二五種運動第一計七分得金牌一塊銀牌一塊高恩養（上海聖約翰大學）擲鐵球第二計二分得銀牌一塊李如松（通州協和書院）四百四十碼賽跑第一計三分得金牌一塊蔡文炳（香港皇仁書院）五 
十碼泅水第三二百二十碼泅水第二計三分得銀牌一塊銅牌 
一塊李羅伯（香港靑年會）一百碼泅水第一四百四十碼泅水第二一百碼向天泅水第二落水比遠第一二百二十碼俯泳第一二百二十碼泅水第一一英里泅水第二計十八分得金牌四塊銀牌三塊林福（香港靑年會一百碼泅水第三計一分得銅牌一塊馬同驥香港商）十五英里自由車第二計三分得銀牌一塊李祖芝（香港靑年會）十五英里自同車第三計一分得銅牌一塊梁啟崇（琥昌文華書院）撐篙跳第三計一分得銅牌一塊盧頌恩（蘇州東吳大學）十種運動第二計三分得銀牌一塊何偉卿（香港靑年會）落水比遠第二二百二十碼俯泳第三計三分得銀牌一塊銅牌一塊白寳琨（通州協和書院）八英里賽跑第二計三分得銀牌一瑰黃彬（香港孔聖會）一英里泅水第三計一分得銅牌一塊李圖星（南洋公學）十種運動第二計三分得銀牌一塊李羅伯蔡文炳楊錦輝（上海約翰）林福共得二百碼替換泅水第一計三分金牌一塊李如松張汝祥（唐山路礦學校）李圖星梁啓崇共得半英里替換賽跑第二二分各銀牌一塊加地那遠跳第一計三分得金牌一塊薩茀道遠跳第三高跳第一一百碼競走第一撑篙跳第一計十分得金牌三塊銅牌一塊拉排耶一百二十碼高欄競走第三二百二十碼低欄競走第三計二分得銅牌二塊羅若達二百二十碼低欄競走第一計三分得金牌一塊蘭納德二百二十碼競走第一一百碼競走第三計四分得金牌一塊銅牌一塊金太那二百二十碼競走第二一百碼競走第二計四分得銀牌二塊羅比魯二百二十碼競走第三計一分得銅牌一塊山生擲鐵餅第一計三分得金牌一塊潘嘉擲鐵餅第三擲　球第三計二分得銅牌一塊伊蘭那擲鐵球第一十種運動第三計四分得金牌一塊銅牌一塊力維拉四百四十碼競走第三計一分得銅牌一塊拂勒五十碼泅水第二一百碼泅水第二一百碼向天泅水第三計五分得銀牌二塊銅牌一塊邦乾四百四十碼泅水第三落水比遠第三二百二十碼俯泳第二二百二十碼泅水第三計五分得銀牌一塊銅牌三塊法克斯單網球第二雙網球第二計四分得銀牌二塊沙勒思雙網球第二計二分得銀牌一塊多久半英里競走第二八英里競走第一計七分得金牌一塊銀牌一塊鵜飼五十碼泅水第一四百四十碼泅水第一一百碼泅水第一一英里泅水第一計十二分得金牌四塊津村十五英里自由車第一計五分得金牌一塊高津八英里競走第三計一分得銅牌一塊熊谷單網球第一雙網球第一計六分得二牌二塊勝尾雙網球第一計三分得金牌一塊津村澤田黑田明石合得一英里替換競走第一計三分各得金牌一塊附總分數表 
中國菲律賓日本塲拉呑賽跑（八英里）三分○分六分一千七百六十碼競走（一英里）六分○分○分八百八十碼競走（半英里）四分○分二分四百四十碼競走五分一分○分二百二十碼競走○分六分○分一百碼競走○分六分○分一英里替換賽跑○分二分三分半英里替換賽跑二分三分○分自由車十五英里賽跑三分○分三分二百二十碼低欄競走二分四分○分一百二十碼高欄競走五分一分○分撑篙跳三分三分○分遠跳二分四分○分高跳三分三分○分十種運動四分五分○分五種運動八分一分○分擲鐵餅二分四分○分擲鐵球二分四分○分一英里泅水三分○分三分四百四十碼泅水二分一分三分二百二十碼泅水五分一分○分二百二十碼俯泅水四分二分○分二百碼替換泅水三分二分○分一百碼泅水四分二分○分一百碼向天泅水二分一分三分五十碼泅水一分二分三分落水比遠五分一分○分二人網球○分二分三分四人網球○分二分三分棒球○分五分○分足球五分○分○分籃球○分五分○分手球五分○分○分共計九三分共計七三分共計三二分 
按此次運動以成繼而論中固不但獨占優勝且能於會場秩序有條不紊辦事諸人悉皆稱職伍會長及靑年會諸育敎員克辣克君尤肯任勞每日必躬蒞會場指揮一切其與賽各員則皆精神奮發而李羅伯一人獨得十八分尤爲難得不圖於今日體育幼稚時代竟能嶄然露此頭角前程進步又當何如不禁爲中國賀更爲中國諸運動家勉焉 
[檢察廳焚燬烟土之通吿]  
　　上海地方檢察廳定於今日（二十三號）會同全國禁烟會代表安君等在該廳大堂前隙地當衆焚燬烟土詳情迭誌本報昨日檢察廳發出通吿云案查本廳執行判决沒收各案烟土等物前經迭次　燬並分别通知各機關派員蒞視及通吿在案茲將本廳續准警察廳水巡隊解送旣由閘北分庭轉解各案之烟土烟膏烟灰烟具等件截至本年四月三十日止 
先後造册詳奉高等檢察廳批定五月二十日焚燬並詳請巡按使派員蒞視以昭鄭重等因奉此正在遵照辦理間准全國禁烟聨合會安副會長來商焚燬烟土可否攺於星期日以便中外人士參觀而資感化等由當卽據情轉禀高等檢察廳並以攺展五月二十三號星期日爲請旋奉核准照辦並補詳更正等因奉此本廳展卽定於五月二十三日下午在本署大堂外執行除函請各機關派員蒞視外合行列表通吿俾衆周知云 
[救國儲金紀要]  
　　第三十八日之收數昨日（二十二日星期六）爲上海開收儲金之第三十八日計中國銀行收銀洋一千五百三十四元又交通銀行收欵之第十二日計收銀洋三千二百三十一元兩共計收洋四千七百六十五元連前共計已收到銀洋五十二萬零五百八十元銀三千一百六十四兩八錢二分八厘 
辦理月薪儲金之覆電北京内務部來電云儲金團虞洽卿諸先生鑒霰電敬悉提倡月薪儲金辦法已准致事堂鈔交到部碩畫蓋籌良深欽佩本日已會同財政部函電京外一律辦理矣内務部號九江分事務所之成立九江商務總會致函儲金團總事務所云敝會組織分所已於十六日成立即附於敝會之内自五月五號起至十六號止共收儲金洋一千四百十一元已交入交通銀行存儲矣 
星期一照常收受儲金五月二十四號星期一（即明日）爲西國大紀念令節滬上各銀行有停止辦公之例儲金團恐有負儲金者之熱心已與中國交通兩銀行商准惟儲金一項該兩銀行照常設櫃收受並不停止云 
按貨抽提儲金之函請旅滬商幫協會於昨日開當年大會後致儲金團函云正副幹事諸位先生大鑒敬啓者敝會今日開常年大會提議儲金進行按貨抽提事全體贊成其提法有謂按件抽提由報關行代收有謂按貨本抽提千分之一註明發票先從上海發起再普吿各省各埠一致推行以儲金額滿之日爲止擬請貴團召集全體幹事並邀集旅滬各帮各業領袖開會表决俾五千萬元之目的可以早達云云 
粤省警衛軍統領之來電廣東石龍來電云救國儲金團鑒儲金洵爲救亡要圖育才練兵製械造艦尤屬最急之務並請普勸同胞勿復同室操戈必須聨結團體以防後患而雪恥辱弟亦軍人一分子除率屬動即訓練并先認儲金百元送交廣州分所另飭屬各自分認外謹電請毅力進行廣東警衛軍統領顏啟漢箇 
日積銅元之發起萃泰昌同人日昨致書儲金團謂同人等除已儲整數外擬自店東至傭人日積銅元九個月年終爲止可換洋解儲六十元各界倘能家家如是每人每日積一銅元爲數已屬可觀矣愛國同胞何憚而不爲云云 
儲金之存記日昨銅錫公所投報儲金團云敝業公所於本月十四號邀集開會集儲約共認定千數百元一俟齊備即送中國銀行存儲先此布達祈入册又南北報關公所亦於前日開會認儲日昨函致儲金團已儲洋五百零一元請存記後馬路福康錢莊各友贊成月薪儲金日昨共儲洋二百元投報儲金團存記○又陸慶萊介紹朱富標等節省局費共儲洋八元又後馬路彙康錢莊各友月薪儲金洋二百元 
[旅滬商帮協會常年大會紀事]  
　　旅滬商帮協會於初九日午後二句鐘開常年大會凡長江流域各駐滬客帮均全體到會首由總幹事馬乙棠報吿開會宗旨及收支帳略與已往成績並聲明本　新設國貨陳列所各製造國貨廠紛紛入會各會員應極力提倡俾可挽回權利等語次由副會長鄒靜齋提議儲金進行事擬按貨抽提由各報關行代收以儲金額滿之日爲止嗣又正會長陳少舟演說聞某機關某君曾提議金加賦事於民多累甚不贊成不如請貿易家按貨本抽提千分之一註明發票電吿各省各埠商界一致推行較爲便捷又有會董包竺峰儲湘泉等議提倡國貨人人當激發天良等語並擬擇日開會妥籌辦法遂散會 
[國貨維持會討論會紀事]  
　　國貨維持會調查部於日前（二十）開第六次討論會首由調查部長王漢强報吿本日開會理由請調查員各負責任使國貨日見發達衆贊成次由舒蕙揁起言招商局用煤全非國貨漏巵甚大請設法挽回王漢强云本國江西萍繳開平等處產煤最佳大可購用彭筱峰起言本國現有之煤無多實不敷用挽回之法無非多開煤礦云云會長王介安提議商務書館新出中國信封頗爲適用彭筱峰又提義軍學兩界戎服校服一律改用本廠愛國斜紋布疋本會應加意調查專織斜紋布廠以資提倡李佩蔭報吿調查有某國人開設布廠冒充華廠商標請佈吿各華布廠注意王介安君調查達豐啓昌絲光紗批發處地點由吳善卿擔任云云 
[洋貨帮提倡國貨]  
　　本埠洋貨公會同人以提倡國貨爲救國要圖由劉少筠等發起擬在滬上創立鉅大之國貨公司定名中華全國土產有限公司先集資本十萬金即行開辦并廣搜全國土貨竭力推銷以資提倡 
[學校勒索學生罰欵之奇聞]  
　　上海市學務委員賈豐芸昨詳沈知事文云查敎育部公布學校管理規程令第七條學生行爲有違背學級規則者校長應分别輕重予以相當之儆戒固學校之天職惟規則所定之儆戒失之太苛未能强學生以必從茲查有上海市西馬橋南橫路私立啓智初高等小學校係本年三月一日開辦當時並未照小學校令將設置情形禀由鈞署許可贸然開學校長張寳箴敎員鄒德榮經理該校一切事務高等科學生二十二人分甲乙兩班初等科學生三十九人設一班有學生黃宗海者年方七歲在初等科肄業四月二十一日黃宗海家中有事請假一日翌日忽發塞熱家屬黃學誥因急於延醫治病未曾續請病假逾五日始稍痊該校並未向宗海家詢問不到校之理由倐於二十七日命他生致信學誥謂宗海連日曠課與本校定章相違應請罰欵限二日如章交到否則將學生斥退云云學誥見信初以爲儆戒學生與家屬之意故二十八日即令宗海到校詎料去未多時宗海哭歸謂校長見我責問罰欵銀五元帶來否答曰未校長即怒曰未帶來應斥退故吾歸家學誥聞此悄形至該校質問校長謂非罰欵五元宗海不得再入校學誥因該校無可理喻遂忍氣而歸委員聞悉 
 
 

Page 11

 
 
前情並查得該校先後向學誥索取罰欵函兩件黨於本月十二日到該校查詢晤敎員徐少亭據述張寳箴專授英文夜課日課敎務係鄒德榮支配黃宗海缺五日曾由本校囑令照章繳罰欵五元詢以此章何在當導至敎室見壁懸校規第十五條云請假期滿逾三小時不到者罰洋五元以充經費第十六條云受罰之家屬不得借辭延緩經一再中吿仍然置之不理則有檢察廳着問因本校性質義務志在培値願諸生勉守之委員當即抄錄並詢徐少亭此章何人所定據云鄒德榮規定經校長揭示者查上列校規語多欠通且借有官長恫喝情事則其平時之敎育不合法理已可槪見此次因宗海缺課勒令繳納罰欵不從則將宗海斥退顯與學校管理規程令第七條相違雖他生有無因缺課被罰情事無從查悉然即其苛待宗海一事以觀全校學生何堪再受此影響應請鈞署將張寳箴鄒德榮所爲予以懲戒處分實爲公便云云 
[岑春煊最近之函稿]  
　　岑春煊因二次革命嫌疑逋逃海外當中日交涉緊急時滬上某庽公曾致書勸其回國自解免爲某黨所愚近得岑之復書云某君由某输抵此得誦惠函甚感甚　惟余年老髮班白齒動搖豈尙有非分之望乎今以垂暮之年遁跡於海外得徜徉山水以終天年爲幸耳自維曾爲前淸之舊臣又嘗得罪於民國何顏更與當世論時務乎龔者厠身政界四十餘年曾未有涓埃之報旣慚恨靡極今又爲政治逋亡客不意尙有如吾子者與余通問古人貴患難之交今知其不虚矣惟欲余回國自明無罪此則誤矣人惟良心不可欺故有人禽之别耳當二次革命時雖未與聞其事然實欲觀望成敗及至懸賞賤捕今欲自明是豈科之初心哉缅想故人草書函復云云 
[鎗斃牯嶺路刦案盜犯]  
　　公共且界牯嶺路第一百五十二三兩號門牌徐如生家前於本年陽歷三月十六號夜被盜撞門而入以蔴繩綁縛事主用手鎗嚇禁聲張刦去飾物銀洋約共洋六千餘元一案嗣由新巡捕房華探目陳雲忠等查悉此案盜首鄒小文即周學文已逃往杭州避匿當即報吿公廨備文移請浙省杭縣派警緝獲迎提到滬旋在本埠租界先後拿獲黨翁國安楊道元任鴻鳴（即任紅眼）及嫌疑犯胡阿牛等一併解送公廨訊供確實轉送上海鎭守使署懲辦現經軍法處訊據鄒小文等供認紏約翁國安楊道元任鴻鳴等共十三人執持手鎗同往徐如生家搶刧得贓俵分不諱質之翁國安楊道元任紅眼三犯亦均供認同往搶刧得贓化用惟嫌疑犯胡阿牛堅不承認當由軍法處以胡尙無證據除另行辦理外所有鄒小文等四盜雖應依刑律一併判處死刑禀由鄭鎭守使將訊供擬辦情形電奉馮上將軍核准已於昨日（二十二號）午後二點三十五分鐘由鄭鎭守使命軍法處長派撥衛兵提出盜犯鄒小文（即周學文）任鴻鳴（即任紅眼）翁國安楊道元四名驗明正身綁赴西砲台一併鎗斃矣 
[偵緝在海門拒捕傷人之盜黨]  
　　盜黨顧漢高（即崇明阿新）宋老三因與已經獲解鎭守使署懲辦之劇盜葉連生周阿毛及在押盜匪顧漢明（即顧漢高之弟）持械夥刦新閘派克路七百六十六號門牌許如松家値洋五千六百元之衣飾巨贓逃回通州原藉曾輕新閘捕房華探目陳雲忠禀奉公共懈備文呈請海門縣右爭派同警探陳昌協往緝拿詎許匪等預伏麥田内截擊致將陳昌與探夥李兆福擊傷卽經陳探日回禀公廨諭候详請滬海道尹轉飭南通海門兩縣會同兜拿並着該處地保孫榮龔福昌勒交各情已誌本報茲悉陳探目復往南通海門兩處移提仍未緝獲惟偵悉顧宋二匪又已潛逃來滬匿居閘北華界同黨施小連季阿三家内故於前甘回滬後禀由公廨移請閘北警署往提顧宋兩盜未獲遂將窩留之施小連季阿三緝獲帶回收押昨晨傅同見證陳阿根張子榮併解公廨請究先由中西包探禀明前情繼由陳張南見證上堂證明曾見顧漢高宋阿三在施季兩人家内出入各情代理讞員王肇之君核供商之德領師君判施季兩人還押並着陳張兩見證輔助探捕偵緝盜當到案再行解訊 
[南半城濠地築路之先聲]  
　　本埠南半城城濠基地自老西門起至大東門止）經城濠官地丈放局禀奉財政部批准一律攺築馬路惟因城濠地基上之房屋業户延不拆讓以故尙未動工　由丈放局陶局長於前日函請淞滬警廳派令長警逐户知照遷讓已於昨日動工開拆一俟拆竣即當開工築造馬路而尙文門外之城西雅會樓茶館亦因抗不遵諭拆遷故丈放局昨又致函警局請即限令該茶館主尅日遷拆云 
[官驛橋堍坍屋續誌]  
　　城内拆屋讓路一事其第四段自官驛橋至陳市安橋止應拆之房屋因各房主遷延觀望致於舊曆本月初八日午後自官驛橋堍陸稿薦肉莊起迤西坍倒十餘續詳情已誌昨報茲悉工巡捐局朱局長以第四段應拆之屋本局早經傅諭各業主一再寛限至陰曆三月終爲止飭令自行拆除攺建該業主若能及早從事此次斷無坍屋之事致損各商家物件爲數不資實屬不顧公益昨特地諭飭四舖地甲分别往傅各房主來局諭話 
[撤調落地稅局長]  
　　江蘇落地稅局沈局長堃和自接辦以來在滬組織徵稅機關並在各處設立分局嗣有江寗等處洋貨同業反對此項稅務等情迭紀報端茲聞此項風潮迄未解决財政廳胡廳長以稅務事宜關係國家經濟沈局長到差未久遽釀罷市風潮其對於商界與情不洽已可槪見爰飭回省另候委用所遣上海落地稅總局長一職已委任吳某來滬接辦以眞與各商接洽和平解决並飭上海縣知事及稅務所錢所長等遵照俟吳局長到差後即便繼　進行 
[稅務所長撤調稽微員]  
　　稅務總公所錢所長近查得南北火車　分設之稽徵處主任各員比較經收稅餉未能盈餘遂將各該人員撤去由所長暫行主任親自稽徵以期稅收豐旺並聞浦江南北中各卡主任員亦已分别查明更調矣 
[紗商將赴部退認]  
　　本邑棉紗業認稅商人前因無計支持禀由稅務所錢所長退諰經錢所長禀由財政廳長詳請北京財政部核示一而仍令該認商暫行維持旬日茲已届限多日部中仍未批回該認商雖連日至稅務所禀催錢所長亦無可爲計間該商因日延一日殊多困累决計自赴蘇省財政應及北京財致部禀請退零云 
[寧紹公司租用碼頭期滿]  
　　甯紹商輸公司係由寗紹帮發起集欵組織在南市十六譽外灘向大達論步公司討租地畝建築公司貨棧碼頭訂定六年爲期該商輪公司自開駛後生意日增一日於商辦航業實爲首屈一指現該公司租地造屋將届六年已滿合同期内大達公司欲依限收回不允續租該公司以營業順利當國接續進行聞雙方相持不下頗有决裂之勢云 
[輪船軋翻駁船]  
　　昨晨黎明時滬南荳米業三泰泰潤等行雇定之駁船五艘駛至浦東華通棧起運荳餅因爲時尙早貨未出棧停泊該處詎有木古公司之廬州輸船進口後在彼傍岸掀起波浪將三船軋翻船上各人均墮入浦江嗣由該處各船户急爲挽救將各人援起惟有船夥一人不及救起事後倩人撈得尸身因兩船互軋竟致腹裂腸流慘不忍覩當由水巡捕房將救起各船户帶回詰問原因令自赴地方檢察廳報驗並向該公司追償卹銀及損失等欵 
[四人輪流强姦之駭聞]  
　　客民王玉林携妻王潘氏來滬借住於西鄉梅家弄附近王作小工度日前日午後王潘氏出外買物而歸行至中途荒僻之處離梅家弄二三里之遙忽來土匪四名見該氏稍具姿色各起淫心彼此商通將該氏扭住按倒地上輪流强姦第一第二兩菲姦畢第三土匪劉金發正在按住圖姦該氏一再極聲喊救時適地方警察第四區區員俞幼伯督率長警在附近巡遜聞聲馳往捕拿當將劉拘獲其餘二匪皆被逃逸俞君即命將該氏一併帶回漕河涇本區提訊劉直認强姦不諱俞君以該氏受傷當即備函將一干人解送地方警察所請辦昨日氏夫王玉林亦到所請求伸雪司法員以案關刑事諭令轉送地方檢察廳下午經檢察官提案預審判將該氏交伊夫領回所受之傷自行醫治劉金發收押候緝拿在逃同黨到案一併從嚴懲辦 
[誘女潛逃之上訢]  
　　住居閘北之時士元有女年已及笄前被唐二實誘匿在家爲時偵知控經四區一分署將唐逮案追到伊女時因顏面攸關請求免究將女領回了事詎日前時女又隨唐偕逃經鄰居人遇見時遂邀同鄰人爲證投檢察分庭訴請追究昨經李檢察官批示云據訴唐二寳等誘匿爾女並無確據碍難照准云云時心不甘服又投地方廳上訴矣 
[江北婦人誘匿婢女]  
　　南京路五號門牌張銘山控住居閘北竇興路之江北婦人杜翁氏誘匿伊家十七歲婢女阿大昨由捕房將杜翁氏與婢一併拘解公共公堂研訊屬實判阿大交其主領回杜翁氏押女所兩年 
[凌虐養媳案兩起]  
　　七浦路一千令二十一號門牌甬婦張王氏因將十一歲童養媳雲蘭卿凌虐受傷經女母雲袁氏報請捕房於前日派探將女送請醫院驗明傷痕昨晨將張王氏拘解公共公廨請究先由中西包探禀明前情並將傷單呈案請察繼由原吿雲袁氏偕女上堂證明被虐情形訊之張王氏供稱曾出茶禮洋四十四元聘雲氏之女爲媳童養過門迄已四年並不虐待近因丈夫失業令女同往布廠做工詎妇不肯學習略加訓責有之聶襄讞核供商之德领裴君以張王氏不應將女凌虐判罰洋三十元充公無洋攺押女所一月雲蘭卿暫留濟良所着其母覓保領回撫養俟年及笄准由被吿之子娶回完姻 
又新閘成都路六百九十八號門牌婦人盧屈氏將七歲養媳凌虐致斃經女父鄔阿友控請捕房將氏拘解公共公廨驗譸屬實判氏押候商辦在案昨晨復由捕房解究中西官判仍還押候會商辦法再行宣布判决 
[復訊圖姦攫飾之匪類]  
　　匪類甬人王小和尙於本月十一號由甬乘新北京輪船來滬時中途用迷藥將同船婦人王沈氏應史氏史王氏等迷倒國姦未成復串黨援取王沈氏金戒逃逸旋經氏等在途遇見鳴捕拘解公共公廨訊供押查在案昨經中西官復訊王仍狡賴不認判仍還押候切實查明下禮拜六角訊 
[流氓攫取鍍金圈]  
　　顧阿根投法公堂控稱前日行經法馬路突有流氓李芝榮從背後將鍍金圈一只攫取飛逃尾追喊救由巡街捕到來帮同拘獲人贓解案請究譸之李供以後攺過不敢再犯求恩寛宥中西官判押三月期滿逐出租界一年 
[鎭守使飭防小工滋事]  
　　上　鄭鎭守使授以浦東爛泥渡陸家渡楊家渡老白渡張家浜以及塘橋十六圖其昌棧等沿浦一帶華洋廠棧林立扛夫小工人數衆多稍一不愼最易滋事故於昨日飭行淞滬警廳轉飭該處各區警署妥爲防範不時派警校巡如有口角等事立即事散以防奸人煽惑藉端滋事云云徐廳長奉飭後當卽轉飭所屬遵照查察矣 
[派員查勘營產]  
　　淸理蘇松兩屬營產事務所長李英石君自奉委後會同各縣調查某地事務甚繁近因查有寳山縣境兵工廠舊址與南匿縣屬之馬廠以及吳淞等處舊有營產極多亟應切實淸查以辦隱匿昨特派辦事員分往各處會同縣警詳細查勘以憑核辦 
[工人跌斃]  
　　工人沈竹甫在外洋涇橋畔新建洋樓上工作偶一失足從高處墜地跌破頭腦受傷甚重由同伴人舁送同仁醫院不及醫洽斃命該院執事傅電話報吿美捕房派四百二十八號華捕將屍體車入驗屍所候驗嗣有死者之弟沈元甫投案請求免驗自行棺殮捕頭准 
[閘北烟土案之罰欵]  
　　閘北檢察分庭前日將訊實烟土犯分别起訴經審判分庭孫推事判决魏洛二帶烟泡一包罰洋五十元楊金生帶烟灰半盒罰洋五十元胡榮志帶士二兩半罰洋六十元徐新橋帶烟泡三個罰洋六十一併還押候繳洋釋放 
[兩婦人呑烟圖盡]  
　　住居密勒路南金里三百六十一號之婦人陳阿金與同居人細故口角呑服洋烟圖盡經旁人得悉送入同仁醫院求治又有海甯路某號屋内之王陸氏亦呑烟覔死經送院施救得以無恙 
[無錫男孩迷路]  
　　男孩吳阿二前日在閘北大統路迷路由四區警署巡士查見帶至司法科經段科員提訊據供年十四歲無錫北門人兄名吳阿狗等語奉判送惠兒院留養候傅家屬到案認領 
[訊實竊盗罪候判]  
　　塘灣鄉民王茂堂王康氏夫婦前以堂弟王書生行竊金銀首鉓並衣服等物曾在伊家抄獲飾匣檢點原贓尙缺甚多控經上海地方審檢廳訊供當在書生身畔抄出珠騎心一只但原掳呹單上無此贓物詰之書生供稱珠騎心前至閔行鎭買物在朱順和南貨店左近地上拾得曾托該店經理丁柳堂估看等语奉判收押再核在案昨日將丁傳到午後由趙樓推檢兩官開庭幟論王書上仍照前供失主則請求究追丁供與王書生並不相識亦無將珠騎心托我佔看情事問官以王書生竊盜罪當然成立公訴一部份今日認爲終結判令還押候判至於私訴飭令失主另行起訴丁柳堂無干省釋 
[串竊案判押示儆]  
　　江北人唐大韋吳才喜串竊招商局北棧碼頭義太輪船上値洋五百元經緞三十七疋由探將唐吳兩人及收贓之唐成榮一併拘解公共公堂訊供分别押查在案昨晨由廨復訊先據兒證陶小五子倪三章子上堂證明被吿串竊情形訊之唐大韋吳才喜供認不諱奉判各押西牢判年唐成榮罰洋十元充公分别示儆 
[債務人縱子行兇]  
　　謝仁齋前控魏　生不還借洋一案迭次訊追判押令限理在案詎魏在押置之不理昨日謝又投稱被吿之子來函約商人至伊處將嘞淸還商人信以爲實遂卽前往詎伊子非但不還銀洋即施行兇商人畏懼走出求恩　究魏供兒子並無行兇之事求察中函官以魏欠銀不交尙敢縱子行兇實屬川惡判令還押嚴追 
[保人賠銀了案]  
　　舒三連前投法公堂控命玉書不還擔保陶實記往來用虧莊銀五百兩請追等情經法公堂傳譸迭次交保限期淸理在案昨又由捕房解訊鄧供已挽友向原吿商妥賠銀二百五十兩今已將銀如數交與原吿求察原吿投稱已經勸妥銀已收到求請將案註銷中西官判准予將案註銷堂費歸被吿照出繳銀開釋 
[衣店主棄店潛逃]  
　　隆信昌新衣店店主因拖欠房租并欠同業隆盛昌朱隆昌等十四户往來貨洋無力擲補遂棄店潛逃經各債權人報捕將店看守昨日由捕房傳同各户至法公堂請示捕房禀該店欠房租洋六十元隆盛昌主凌君湘等投案候示聶讞員判令退去候將該店貨物生財伯賣後除房租外公攤抵欠 
[誌謝]  
　　哈同花園於舊曆本月十四十五十六三日開萬國義濟游覽會特邀北京新長春班男女名伶演劇并有票友客串靑樓團客串等所售游覽資悉充歐洲戰地善舉之用昨承惠贈優待劵四張書此誌謝 
雜評三 
[祝中國運動家（訥）]  
　　我祝中國運動家非祝此次之勝利也第一步祝下次日本開會我中國仍獲勝利凡此後遠東運動會開會者我中國無一次不獲勝利第二步祝由遠東運動會以加入萬國運動會後我中國亦獲勝利（遠宄運動會乃萬國運動會之預備）第三步祝由運動家之勝利而感奮興起將將來我國國家在世界上亦佔勝利之地位非我希望之奢蓋最後之目的人人在此而我國之運動家尤挾此目的以目的以全力赴之者也詎肯以一次之勝利而遽自滿足耶 
專件 
[張謇對於救國儲金之感言]  
　　今閶巷之所傳說報紙之所鼓吹莫不曰救國儲金矣救國危詞也儲金美事也就日内之所聞見官紳之富以至丐卒之窮數萬之鉅以逮一元之細未嘗不艷而稱之曰某某若干某某若干然總核其數則去所懸之額遠甚且亦限於北京上海廣州數處僅有此百萬數十萬之數外此尠可稱者豈中國人受圖熱心載有或無或多或少如是其不齊歟　眞本則國家無銀行各省外　各市鎭無銀行無金融之機關爲之綰毂而負其信託也本中之本則敎育未善及而國家之觀念世界之知　有通有大有大有小有深有淺也又其本則農工商實業蹈常習故不知發屢人口繁生計促而力不足以好行仁義也今國之待救甚矣五千萬之數亦至少矣然試問此五千萬元能尅日而集乎集矣將何以處之而後爲當乎此則不能無說 
今夫我國固號稱四萬萬人民者以五千萬元之額均之則人不及一角三分耳而據據聞見則儲金者多至壧萬少則一元是五千萬元之額固甚尠少似萬萬十萬萬而不得爲鉅顧創此議者之定爲五千萬元則固深知我國國民家族習慣厚封殖之常性又深知政府社會上下信用之未底於孚故設是五千萬之數以爲之凖而不敢大言一若是則猶可幾及焉耳而果能及與否雖創此議者固不敢必也 
夫我所謂須有爲之綰毂而負其信托之機關創議者誠亦知之矣救國爲目前之急而國家及各省縣市鎭之銀地决非平地一旦所能成立必不得已而托諸中國銀行中國銀行之信用何若無意於儲金者必不計度其慷慨出儲金而付託之者以信之矣使其中苟有十分之一或千百分之一而稍有所疑則此十分或千百分一之影響於未有儲金者何若其影響於中國銀行信用者又何若不然則萬萬十萬萬可刻期而致也胡距五千萬之差猶甚也 
信用云者不恃勢力其比例爲同等相受猶言甲乙云爾然苟非有維持之法表示之道則亦不足鞏固其信用今籌救國儲金之議者曰有事則爲國家之用無事則爲海陸軍及敎育之備費有事無論矣即云無事而海陸軍敎育二者皆直接消費而分利者也以五千萬計方敎育不足支全國應設之大學開辦經堂等費言海軍不足造一頭等戰艦方陸軍不足當全國一歲費也孔子之吿冉有蓋旣富而後言敎其吿子貢則足食而後足兵以敎與兵權富與食食後缓急之序如此譬之樹然敎育猶花海陸軍猶果也而其根本則在實業若騖其花與果則燦業甘美而忘其本不知花與果將何所附而何自生（未完） 
來函 
[哈同花園萬國義濟會曾重仁來函]  
　　謹啓者哈同先生因念歐戰之慘禍生靈塗炭死者已矣生者何堪發惻隱之心商諸中外紳商於是月十四日起十六日止在愛儷圍物開萬國義濟游覽會三天所得游資悉充戰地善舉特招鄙人禮邀北京新長春班男女名伶在園合演三天以助游興今已來申茲將諸名令姓名抄奉祈登入貴報爲禱諸伶名姓列左坤角最優等文武鬚生朱仰峰坤儏花旦白芙蓉楊柳靑武生羣中鶴寒梅優等顰顰雁雁趙永勝周白圭筱齒蘭陳寳珍楊修竹陸瘦菊柳烟兒丁倩靑于世貞劉瑟心筱韻琴男伶最優等文武鬚生賈雲樵曾舍予花旦郁松王景賢武生孫冠華沈子長張兢秋優等李鐵民范耘耕周步雲徐君如許天生薛桂林伍尙德林吾廬蔣明明王兆奎孫錦芳事務所暫設阿拉白司脫路鈞和里四十四號 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[白奮] [  花奴]  
　　長白山脈如游龍一線蜿蜒於中韓交界處崗巒起伏林壑深邃羣盜窟焉融融洩洩聚族而居髣髣世外桃源别具天地盜魁名白奮剛勇沉默多智管精羣盜寛嚴並施羣盜皆愛敬之甲午中開戰時一日聞山外鎗礮聲動地而來白亟部衆共登山巔但見烟氣迷漫籠罩地面若濃霧團團火光飛旋於烟霧中若衆星下墜蓋中日兩軍正在酣戰也白乃命部衆戎裝戒備聽候指揮旣見日軍得勢吾軍漸不支將北白令部衆曰趣向日軍射擊於是一聲噪殺萬鎗齊發彈丸所至血肉橫飛日軍紛紛倒地日將大驚不解彈從何處來亟退兵是役也吾軍得轉北爲勝後爲日將偵知即密遺舌人以重金啗白懇其助日戰事罷後許重酬不吝聞舌人方仰首大笑曰遺吾重金乎大隹予只須黃白萬事無不可爲舌人喜以萬金爲壽白直受不辭設筵欵待舌人宴罷舌人辭去明日兩軍復開戰知白袖手作壁上觀旣顧部衆曰諸君助日乎助中乎一卒進曰首領爲何國人部衆皆噪曰首領中國人也理應爲祖國出力白牛鬚黴笑曰然予爲中國人理應爲祖國出力諸君可開始攻擊矣部衆歡呼曰首領眞愛國男兒也於是鎗準所指以日軍爲的日將知受愚急傳令退軍然已傷死無算矣日將怒白爽約街之剌骨懸重金購敢死士得韓人一密遺投白白審爲韓人復見其言辭激昻忠義之色現於面竟不復疑納之閱三日兩軍復戰白依舊助吾軍攻戰未久鎗聲遽起於身後白知有蠻顧身欲避彈已洞入腰部部衆亦大愕𢌞身捉奸� 
細獲韓人其時白已倒地暈去血從腰問注出部衆不復接戰扶白歸白醒來見部衆在側猶絮絮間戰事部衆吿以已棳戰白大馬自衾中躍起曰汝等奈何聵聵汝等不出戰曰軍豈肯赦汝等吾恐汝等無噍類矣不旋蹤間日軍將至吾傷不足虞汝等趣出斬言已復暈去部衆大司各擎槍出尙款整隊日軍已踵至倉卒抵禦短兵相接互有損傷日軍愈戰愈勵白衆尙不退郤拚死作困獸鬭無如寡不敵衆逃者半死者亦半白爲日軍所得雖呼吸僅屬猶駡日軍不置日將恨甚自起割其首首落地猶戰然作笑容如表示其快樂者 
游戲文章 
[賦得要求得求宇五言八韻有序] [  跫廬]  
　　要求之要字人人皆知其讀作平聲蒙曰不不如讀作原音之去聲爲宜蓋要與求爲兩方對待之名詞要者心之所欲而向他人索取者也求者被他人之索取而求其免索取者也於是要者自要求者自求要者不能以其求而不要求者亦不能因其要而不求卒之要者滿其慾壑得意而歡呼求者襄失權利赧然而俯就此要求之效查亦即要求之實義也若作平聲則僅爲一方面之名詞於意未廣爰取新義賦以新時 
有欲何妨要無能只是求雖求終必要旣要亦徒求虎視狼貪要樽移駕就求哀哉求更要苦矣要還求要我從他要求人莫已求有求皆可要無要不須求要本由人要求原自我求有朝求要者我要見其求 
[國恥紀念之推廣法] [  詩]  
　　時局阽危强鄰偪處交涉旣失敗於前國恥當紀念於後竊謂居今日而欲紀念國恥凡常用品偶用品以及各種游戲品或字或畫皆可紀念今就管見所及略舉數種如下 
一信箋上魚雁往來爲用甚廣施以采畫最易動目 
一手帕上男女老幼隨身携帶花樣翻新刻刻念着 
一磁器上壶盌瓶碟人人必需湯之盤銘意亦猶是 
一鈔票上十元五元人人懹着一紙流傳收效奇大 
一提燈上夜來燃燭大放光明一經高目便可警醒 
一雀牌上國恥紀念可作四風銘心剌骨欽恨無窮 
此外如戲館戲單上妓院門帘上商店發票上通用之日曆上在在可以紀念庶幾全國人民尙有雪恥之一日乎 
譯叢 
[北美洲之女巫（美人丕列斯脫筆記之一）（續）] [  木]  
　　呶嚇特拉旣用此簡單之法術呑食魔鬼對於病人之職務已爲畢事以後一任病人自然復原土人因信仰心之堅經此一番手術往往奏奇效然亦有無效而死亡者則死者家人但怨家門不幸亦弗歸咎於術士以爲術士所挈之鬼弗能勝病人身上之魔鬼也惟士人定例術士不能醫愈病人則前所餽贈之禮物仍須索還蓋土人守定不醫愈不付代價一句之格言也是說也著者於此等醫士前曾竭力提倡之矣 
讀者當知呶嚇特拉於貪之一界實弗能破除每至部落中土人之家所見什物爲其所喜者面色頓現爲憂患之熊度土人見之駭而問其所以呶嚇特拉乃曰適才得予魔鬼報吿謂汝宅中人于一月之内必遭死亡之災難土人益駭力求施術以免除之許以種種酬報呶嚇特拉呆坐不語蹙其額如故靜聽土人屢舉願獻珍物至舉其所喜者呶嚇特拉之面色乃忽轉爲笑容許爲祈禳此舉也一月之内果無死亡之事者土人必頌掦呶嚇特拉之法術靈驗不置設有死亡者亦必頌呶嚇特拉能先知惟所得禮物須璧趙死者家人然呶嚇特拉仍必施其前技終必到手而止每交春季哇公河冰解前之一月印第安人必度一番恐慌蓋謠傳土人依爲生活之沙墨魚將徙他處不至哇公河也土人食料惟恃此沙墨魚果不至者不啻絶其生命土人乃窮詰謠諑之由來卒得之呶嚇特拉之預言於是土人相率至呶嚇特拉之家求其施術召沙墨魚回至哇公河許以將來捕得之後各各分獻呶嚇特拉卒許於某日之晚舉行詛咒召沙墨魚至舉行之晚呶嚇特拉穿沙墨魚膠製之法服至哇公河擇一處鑿冰成穴惟戒士人是晚各歸其家勿得妄出果出者必遭死亡土人畏隨呶赫特拉之鬼特甚故無一人敢出是晚阿拉斯格一部之沈寂幾如鬼窟平旦呶嚇特拉奔至各土人家狀至困憊向土人謂昨晚入冰窟取道至哇公河外鹹河之濱與沙墨魚磋商今年仍須回至哇公河初弗肯磋商再四始得首肯願犠性若性命供吾人之食土人乃大感激而呶嚇特拉乃坐分其食終年無虞缺乏之一日矣自由談之自由談 
　　碎去玻璃十二塊索賠四十八萬諭者謂爲世界最大價値之玻璃非也視吾之錢乃不値錢之錢耳猶億前年一狗之微索賠乃至幾何幾何乎 
雖然人視吾錢爲不値錢吾必愛惜之愼毌因人親吾錢之不値錢遂輕擲此不値錢之錢也[  覺迷]  
黎元洪之悲泣爲何李佩蔭之血書爲何章祺慶之破指爲何馬麟君之憤剌又爲何非爲此次交涉之失敗悲吾國之將淪亡乎願吾受國同胞共勉之 
以前譬如昨日死以後譬如今日生願吾受國同胞急起直追語曰見兎顧犬未爲遲也亡羊補牢未爲晚也[  丹徒童]  
小說 
家庭小說 
[嫣紅刧] [  常覺小蝶合譯　天虛我生潤文] 　 
第二十九章 
　　蜂蜜村中八月之天氣猶暖一般婦孺咸納涼於矮屝之次熏風吹衣微帶穢氣蓋街衢積垢固未嘗一糞除也楷洛格獨以惡囂故孑處室中旣而密昔司克洛斯忽推門入步履輕澀無聲面現憂色蓋其女公子愛茉理與茉莉芬竟已實踐其前言向勃克斯肆中賒得衣料且製而服之以赴享白花園赴會之事雖小然以此之故克洛斯之家竟致負債纍纍勃克斯復立酷條每星期必以八先令爲賞否則必使人踵門坐索夫克洛斯之家窮窶也以此之故經濟乃大受影響女郎之父曰夾谷伯又日復酗酒時索其妻女之工資以償酒債否則一家無以寗密昔司克洛斯乃大窘雖然因此次開會而致受經濟之損失者蜂蜜村中正什居八九吾言密昔司克洛斯者蓋舉其一例耳至是密昔司克洛斯乃低聲語楷洛格曰楷洛格汝能假我以五先令乎吾日來窘甚炊且斷村中又多窮窶自顧尙不暇何能假人密昔司白福而雖裕然從不肯以其性命假人白福而無性命性命即金錢耳然則能假我者惟君而已楷洛格時方縫一手套之指聞语乃停針曰密昔司此無所不可但汝已欠我十二先令矣密昔司克洛斯見楷洛格未嘗拒已請必乃稍放復喃喃曰知之知之吾此後必月以四先令償君願君無過慮嗟乎吾亦何嘗欲乞憐於人者特過爲勃克斯所逼始不得不出此下策嗟乎吾再不得欵以償者吾且被逼而狂易矣楷洛格曰前日爲星期六愛茉理與茉莉芬豈未嘗領得工資歟密昔司克洛斯曰嗟乎密斯設彼二人而不得工資者則吾早已飢死於溝壑間特是吾家負多所得不過十餘先令而償白福而之債已先去其一半此外尙有多處均須償淸否則毌望更向賒欠楷洛格實吿汝吾家什物實已盡入質庫惟不可質者乃未質耳渠父有時扶醉歸來亦以仠特逐漸短少爲問吾乃竟無以應嗟乎吾豟及此吾夜中每每未能寧睡楷洛格固自思以爲吾果如此者則吾豈特未能寗睡直不能睡矣密昔司克洛斯續曰吾子今已漸長然以貧致勿能讀日常戲嬉於田溝間泥漿乃滿其衣履然其父則猶夢夢以爲其子已人學嘗曰孺子今日乃體操耶不然胡爲牘垢至此予漫應之則孺子爭擠眉而笑蓋有其阿母誑也 
偵探小說 
[我子之一原名ＯＮＥＯＦＭＹＳＯＮＳ] [  東埜譯]  
（二）家族醫生（續） 
　　勃奈醫生問道密司脫其拉司的孫女在街頭請進來的便是你麽說着他的目光和吾相接他以前向衆人問話都是如此的吾答道吾便是就把吾身親目覩的種種情形撮要說給他聽只有老人秘密託吾送信之事緘口不言因爲老人垂死時吾第一句就問他這封秘密書信是否付給醫生他並不曾首肯吾現在如何可以吿訴他呢勃奈醫生聽吾一番訴說腹中疑雲又增加子一層舉起那玻璃杯碎片湊在鼻管上亂嗅他嗅的時候老人的兩個兒子眼睜睜對他望着似甚注意衆人也不免驚疑嗅畢那長子問道達克透你發現甚麽秘密嗎勃奈醫生顏色甚是狐疑攢着眉頭向那兄弟兩個人左右輪視一遍問道你兄弟那裹去了就要回來麽挨而夫回身向那些僕孩問道密司脫來頓在那裹吾想他今夜要回家裹來的那僕夫長恭恭敬敬走上去說道密司脫來頓出去一點多鐘子他走的時候在這間小房中回密司脫其拉司講幾句說話然後戴上帽子披上外衣匆匆出去的勃奈醫生問道當時你望見你的老主人麽僕夫長道吾不曾望見只聽得他的聲音勃奈醫生道他的聲音和平時一樣麽僕夫長似甚厭煩不願意回答但因醫生的目光釘住了他只得訥訥然說道先生你定要根究吾便說了他聲音頗不安靜似甚發怒說出話來極其響亮勃奈醫生道當時你在那裹僕夫長道在大餐室中收去最後一只盆子勃奈醫生道老主人講的說話你聽明白麽僕夫長道似說宗敎上的话但不曾聽明白挨而夫低聲攙言道吾阿兄對於宗敎上的職務沉湎過度意在博取老父的歡心勃奈醫生聽得明白但目光依舊注在僕夫長面上問道你老主人發怒是否在飲這一杯酒之前僕夫長道正是這一杯酒是密司脫來頓向我取去的他說他父親覺得疲乏所以給他酒吃勃奈醫生道㕭這酒杯如官回到大餐室中壁火爐架上去的呢僕夫長道那吾不曉得密司脫其拉司嗜潔成癖不喜在寫字檯上堆一些雜物或者他自已帶回餐室中擺在壁火爐架上也未可知 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金二 
[五月八日中國銀行收欵淸單（四）]  
　　第二百三十二册一號至七十號 
蛋業承餘堂一百元源生五十元鄭奎元五元孫廣興五十元鹿鴻齋五元徐永林三元錢夢祥五元楊夢飛陸　勛胡文沾嚴奏淸二元陳希聖十元湯學　十元范子書十元陳潤昌十元鈕兆熙二元蔡香孫三十元於芝仙一元爕昌齋五元夏元庚一元胡長裕十元義泰祥鐘表號二十元程省三一元吳關覆一元錢啓康一元何天生三元王葆甫一元陳志文一元錢義昌十元匯源號五十元董子星五元孫法生一元王聚林一元錢利昌二元陸竹庭十元張正芳一元朱鰲源三元余阿榮四元馮世德十二元邱炳楠十元應炳鴻四元史維懹一百元魏洪炳十元鄔芝堂十元愼康莊五十元孫良臣十元吕霽亭五元胡步瀛十元王坤法二元徐瀛蓀十元周思源二元范志義五元祝宗華二元楊秀亭五元胡爾康二元玉振成二十元胡蘭蓀一百元劉惠鄉四元劉錦雲四元餘記五元葛阿岳十五元唐儉培八元故渭卿十元樂阿佑三元葉阿淸三元張阿二三元盛阿堂三元丁安新二元徐敬才二元武水二元章順寳二元周阿四二元范阿金二元（未完） 
[第二百三十三册一號至一百號]  
　　王農山十元曲翠峰十元三盛興十元楊景山十元王錦波十元萬豐泰十元張立安十元張聲遠十元張寛甫十元趙民生十元史興泰十元白潤田十元丁毓錤五元遲獻臣五元盧沙熙五元馬敏卿五元孟照鵬五元王岐山五元王鐘璐五元門殿路五元楊心齊五元孫介臣五元賀瑜卿五元孫子賓五元中華園五元冷玉珩五元于學堯五元陳殿三二元婁法孟二元楊輔臣二元范福堂二元孫緖祜二元孫櫢棻二元王萬珉二元趙燕　二元李芹章二元中興成二元蔡重厚二元雙興號二元齊化東一元王敬業一元王翰卿一元王德運一元滕樂園一元張忠恕一元王宗海一元田克勤一元美華利鐘表號及同人五百元樂全壽十元顧竹明十元傅乾慶一元朱水山三元李定侯三十元葉成美十元周少梅四元何扶靑二元方旭初二元曹炳坤二元張祿葆二元袁春生二元張球星一元胡明泰一元杜阿榮一元楊譚興一元彭懹儒一元錢偉儒一元張鼎華一元張蓉蓀一元謝金林二元萬源昌號並分北號二百元集義會同人等二百元鄭雲芳一百元源昌成號一百元王培村一百元裕昌祥震記號五十元程心伯五十元葉雪帆五十元葉壽生五十元錢雨辰五十元天成祥五十元成源號五十元程平三四十元恒昌祥三十五元裕豐景三十元吳杏泉三十元程序之六元袁淸溱六元滕鑑靑五元周有才十元袁福壽十元趙元奎十元屠兼生十元沈文達十元沈錦榮十元金少卿十元朱錦山十元陳梅芳十元 
[第二百三十四册一號至一百號]  
　　韓眞益三十元大德昌十元信成祥十元信記號十元邵環室五元德盛公司二十元東德順十元同泰成十五元恒順公十五元王潤堂士元孫景團四十元惠文華五元張翕亭五元北洋公司十元公聚成十元聚源成二十元張坤主二十元顏振祥二元王星橋十元謙裕祥十元中盛義三十元王恒賓三十元林壽堂二十元王作瀛二元劉陛雲五元環注昌十元孫子瑛五元劉會束二十元李菁軒二十元王順興二元滕漢臣五元慶德號十元同聚和十元孫鵬九三十元李文玉二十元韓文卿五元徐袖東十元王德祥五元劉子彬十元李麗生五元王子禎二元張春圃五元徐集堂二十五元王亞侯二元劉辅廷五元張東陽十元高長春五元孫勉之五元段連之二元宋子雲十元萬聚棧二十元劉子華五元董少亭五元王錫臣十元周季勤二元劉竹久十元楊着坡五元玉植生五元興記十元謝阜生二元劉漢卿二元劉玉卿五元王子仁五元吳叔鴻五元　李雲祥十元李堯臣五元孫益軒二元孫模堂五元姜鎭東十元王恩桐二元温章二元張子方五元劉華堂十五元遲竇珍二元鎰成號十元宋祝亭十元孫鏡秋十元紀崙齡二元楊金軒十元李仁卿五元鹿仁堂二元山子勤二元王藹周二元來源棧五元張樂堂二元王作綿十元楊啓昌二元朱子宜五元顧松夫五元陸瑞蓀五元王開泰五元陸在鎔五元顧文　五元柴渭筠五元朱祥和五元鄭錦榮五元鈕繼卿五元張林生五元朱祥和五元張柏生五元 
[五月十八日交通銀行收欵淸單此爲第八次報吿]  
　　第九册四號至九十號 
約翰書院中級陳琪一百元又徐肇鈞一百元又馮樹勛十元又衛邦永十元又楊德寳一元又嚴良惠一元又馬宗德一元又徐造時一元又陳在明一元又沈學純五元又鄒兆順五元又顧子剛五元又陳錫華三元又王慶祿三元二班張紹載五元二班陸昌煌五元又聶錦章五元又戴漢五元又吳吉傅六元又屠星沅五元又郭振麒六元四班楊仲綽二十元又劉明駿十元又李立源五元又鄭浩泉五元又勞兆禮五元又金培亭五元又鍾世傑一元又過鈞二元又李榮五元又劉祖輝五元又劉雲舫五元又陳其誠三元又劉同升二元又劉同和二元又金曾鎬一元又梁筱泉一元又伍象賢一元又姚家衡一元又李其蓉一元又陳家駒一元源餘海味行三百元源餘海味行各友二百元王祟植一元凌海濤一元王道化一元章壽榮一元王福奎一元薛德瀚一元姚壽生一元瘐宗溎一元方剛一元尹葆琛一元减彔一元馮竟成一元柯維坤一元嚴和永一元王文瀚一元吳鴻鑄二元胡志瑗一元范濤一元吳蔭松一元楊爾圭一元王季梅一元吳豹軍一元周耘芍一元周靜涵五元計泗華一元王韞祥一元張鑑千五元沈味希一元陳秉堃一元苗曾苴一元朱惟壽一元願兆瑞一元廚役趙鳳林一元廚役趙生一元廚役周三官置順勳張桂樓合一元廚役方金祥一元又錢雲生一元又郭福生熊傑唐景良張信才王卓如一元張瑞高一元浦東中學絞廚房罰一元厨役張保全江桂竹趙炳生菊生倪近仁一元廚役蔡新道一元厨役朱叙生黃木英潘梅卿一元廚役方百順陳炎泉潘江張永表徐友生傅根英一元 
[第十一册四十七號至九十九號]  
　　金錦源一元陳翰香一元朱善昌一元沈仲樵一元房租一月百忍堂張銀一百五十兩俞鴻鈞六十元郭秀夫五十元陳康治三十元夏鵬二十元周師琨二十元馮樹銘二十元徐人傑二十元蔣雲墀十元李秉和十元蔡和璋十元願心毅二十元于星海五十載恩榮五元李善述五元鄒根泉五元朱馥蓀五元姚家銜五元屠申愷五元薛之驊五元蕭　五元虞允箴四元陸仁貴四元徐俊民二元張恩銜四元蕭元恩一元沈嗣良兩元張景新一元曾憲武二元恒潤泰一百元恒潤泰分號一百元乾發源一百五十元慶和祥一百元協興公一百元裕成和一百元裕生泰六十元源合泰五十元德大祥五十元萬隆餘五十元同德泰十元陳永泰一白元顏三近一百元潘文瀾五十元孫敏鄉五十元蔣岳泉三十元吳祖昌二十元應煒臣二十元何連元十元吳如山十元 
[第十二册三十一號至八十七號]  
　　浦化人二十元陸浩生十元朱文瑞六元馬瑞麒五元李迪雲二元温繼宗五元孟德基五元華杏卿五元楊文凱五元周明政四元范盈舟一元葉謀道二十元徐正鏗二十元含宜室十元陶祖椿十元羅榮昌十元朱增泉二元冒景瑋二元朱展宜一元董時一元周秉文五十元卞喜孫二十元鄭學海十元郭應銓十元黃士董十元程耀椿十元梁文耀十元張詠棣十元翁文濤五元盧衍明五元林承忠五元楊體仁三元楊宗慶一元方崇輝十元李冠傑二元嚴廷芬五元陳濰淞二十元朱榮泉二十元許懋昭二十元王成樑二十元命熾昌三十元劉潤生劉濟生劉滋生二十元徐卓榮十元葉純泉十元朱聨壽十元朱聨馥十元朱傳皚十元陳同白五元李立藩五元區立之五元陳銘勳五元命志谷三十元袁鶴文二十元大昌祥號五十元乾泰源二十元裘廷梁十元徐天熊二元 
[第十三册一號至六十八號]  
　　朱叔源五十元趙鶴琴五十元王孝華兩元梁殿襲三元王者泉一元梁殿隆兩元于干一元黃濟北一元何允武一元朱維綜一元孫伯南兩元潘承匡兩元要平五元歐陽爕一元毛蔚之一元顧顯謨一元葉道鄰一元許學昌一元季棟培一元喜筵資潘承匡十元王君武兩元王伊曾一元崔鴻賓一元蔣大椿一元張生培一元胡華玫六元熊大侃一元馬積祖一元徐均一元宋小溪一元黃承勛一元莊鍚庚一元劉振華一元顧宜孫一元陸祖英一元陸涕靑兩元史濟萬一元錢昌祚一元王福輝一元孫家琦一元顧曾保一元姚兆驤一元朱　鷺一元陳士良一元葉鍾英一元鄭達齡一元李瀚又啓賢一元曹堃一元龐樹風一元周緝五一元賈書河一元計大雄五元周斌一元胡彬夏五元周鈞如三元錢劍秋五元林味書二元陳黼章兩元郁仁麟一元阮錫榮一元王錫光一元秦韶聲朱有森一元奚世梗一元張鏡渠一元胡銘恕一元邱煥璠一元錢貽善一元任家驥一元 
[第十四册一號至十七號]  
　　費杏擇十元王懹思十元向鎭百十元林煥章十元戴養虚十元王松年五十元戴祥豐五元陳慶瑞一元談瀛洲一元俞友生一元王銀根二元李光燎一元李祖芬一元李祖武一元卞春波十元新太恒衣莊五十元顧振亞二元 
五月十八日第八次共收儲金銀圓三千五百三十一元銀一百五十兩連前共計已收儲金銀圓二萬二千四百七十七元銀七百四十五兩一錢二分八釐交通銀行謹啓 
[國貨調查此欄來稿擁積容俟陸續登出]  
　　石筆板慈溪南鄉半浦鎭鄭月楣所仿製取獅球牌售價極廉各埠願代分鎖可直接函訂 
線襪紗襪香港新和泰織造公司專織　襪紗襪經久耐用價廉其尤特色者槪用本國紗織成批發所在上海法界老永安街怡和保險公司内頤記愛用國貨者請往該處接洽 
 
 

Page 18

 
 
   
 
