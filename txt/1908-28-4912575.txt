# 1908 - 28 - 4912575

 

Page 1

 
 
   
 
 

Page 2

 
 
[上諭]  
　　上諭瑞良奏特叅庸劣不職各員一摺江西試用通判蔡濟襄狎比匪徒有虧行檢試用知縣口嘉禾不避嫌疑自釀人命袁州府敎授曹子椿心地糊塗難資訓迪袁州府訓導李其光久曠職守珠樹司巡檢石承謨庸懦無能署大庾縣典史章全緒心術巧詐均著即行革職試用寗政司經歷李祖憲經手公欵擅自挪用著暫行革職所虧欵項勒限嚴追調署大庾縣石城縣知縣陳安謙藉端科罰累及無辜惟才具開展防緝尚勤着開缺另補候補知縣黄宗典因公苛罰怨讟繁興著以府經歷縣丞降補餘着照所議辦理該部知道欽此 
論說 
[丁未年中國大事論略（還）（二）（續）]  
　　（丑）議約中俄議約發始於乙巳之冬。今年正月唐紹儀續議一次。延擱至十月。又派梁敦彥爲議約大臣。而其延擱也如故。失之遲緩者。一十三國商約。發始於癸卯甲辰之交。除中英中日中葡等約已結外。延擱不議者數年今年雖有中德草約之規定而此外之延擱也仍如故。失之遲。緩者又其一。至於西藏商約。張蔭棠與英印度總督。在新辣開議一次。雖其結果。未知於中俄議。約十三國商。約遲速何如。要之棘手難。結遷延時日。自在國人意計。中也 
　　（寅）警權自奉天十間房案發現。而警局有對待外人之規則。（計十條）自廣東盜刧商輪案發現。而英艦有駛入西江之交涉。十間房事件。雖中日之曲直是非。難於斷定。而徐督必偏護外人。不惜舉國家警察權。倒持授人是眞失敗之尤者。西江盜刧。部臣欲以巡緝之權。授之稅司。經官。紳合力。抗爭自辦。四鄉。警察。自辦小輪巡查。最近。消息英艦巳有退出西江之望。然則廣東。之官吏紳商。賢於奉天遠矣。 
　　（卯）界務國界有天然人爲之别海水環繞。爲天然界。大陸區劃。爲人爲界。間島者。在圖們江之北。屬於延吉廳。其爲滿。洲之境界。毫無疑義。而日人强造名稱。派齊籐中佐佔領。中經幾度之交涉。而梁敦彥無聊極思。願作萬國商埠。雖非棄地。已與棄地無異。此外若俄人强佔四十六華屯。（黑龍江東岸）潛移吉林中俄界碑一百六十方里。德人佔山東即墨之勞山。葡人佔澳門之灣仔。亦莫不得寸得尺。相逼而來。中國土地。向無精確之繪圖。亦無防邊之實力。以致越界侵疆。成爲數見不鮮之事。遠矚茫茫夏甸。爲悵然者久之。 
　　（辰）鐵路新奉鐵路。巳接收矣。滇越鐵路議贖回矣。高廉鐵路。將爭回矣。路事之與外交。方自以爲得手。然而借欵築路。官吏所奉爲金科玉律 
 
 
 

Page 3

 
 
者也。九廣鐵路借一百五十萬磅。與英訂立合同。於正月二十二日簽押。津浦鐵路借一千五百萬磅。與英德訂立合同。於十二月初十日簽押。木已成舟。吾亦無暇痛言之。至若浙蘇兩公司。奏准商辦有案。乃必依蘇杭甬之舊案。足爲部借部還即使英工程司。不由銀公司認可。查帳員。准其撤銷。而牽涉郵部。承認一百五十萬磅之借欵。江浙人之遷就政府。甘心退讓。則巳達於極點。併此而不力爭。而路事不可問矣。 
　　（巳）礦務外蒙古伊洛幾之金礦。東三省之煤礦中國旣與俄人訂約簽押。山東沿鐵路三十里之礦亦旣許德人開掘大錯已鑄。難與挽回矣。然而雲南之。興隆公司。不應許其分設臨。安公司也。甘肅蘭州之礦。不應聽升督私售與人也。福建建邵汀三府之舊約。我固有可廢之理由也。至於山西之。福公司。經代表入京。磋讓有賠欵贖。回之說。則宜。早日贖回之。安徽之。銅官。山爲麥。奎運機强。挖皖紳有合力爭回之說。則宜早日爭回之。爲今之計。或一面自延。礦師擇地察。勘一面設礦。務學堂。造就各省子弟。務使人才日出。地寳不。閟外人覬觎之。謀庶幾稍。衰息乎。 
[三結論]  
　　一年以來。爲時不過三百餘日。而内政外交。其變幻業巳若此。日復一日。年復一年。吾知大。勢之。變遷。前途之危險。必將有更甚於今日者。何也。今日列國之政策。大抵先有内政而後有外交。謀國之人。必先自審内政用何等之方針。然後外交發出何等之手段。所謂内政爲體。外交爲用。故其國力常與年而俱進也。中國則不然。政府對内無責任對外有責任内政。之施行。往往以外交爲轉移。流失敗壞以迄於今。而外交之影響。將瀰漫於全國。而國亦且非其國矣。竊謂中國存亡問題之能决。少或五年。多不過十年。（據朝鮮言之）能於此數年中。革新内治。充實國力。或者猶可以救其亡。不然而蹉跎復。蹉跎。荏苒復荏苒。有歎來日之不再焉矣。（完） 
專電 
[電一（北京）]  
　　昨日奉旨端方陳啟泰馮汝騤電奏悉著瑞澂督辦蘇杭兩省緝捕淸鄉事宜當日由軍機處電寄江督飭遵 
[電二（北京）]  
　　稅務大臣那桐奏赫德病假回英請以裴式楷署正稅務司奉旨　德辦理稅務迭著勤勞著賞給尚書銜裴式楷賞給布政使銜餘依議 
[電三（北京）]  
　　姜軍暫不南下惟因一切準備擬在近畿一帶作爲操練行軍 
[電四（北京）]  
　　法部奏變通秋審辦法奉旨依議 
[電五（北京）]  
　　外部議覆桂路准歸商辦官爲協助奉旨依議 
[電六（北京）]  
　　法部議覆御史陪審一事請毋庸置議 
[電七（漢口）]  
　　湖北提學使黄紹其昨午因病出缺 
[正誤]  
　　昨報第五電祝大樂獲獎樂字係椿字之誤合行更正 
[路欵要聞]  
　　張王二代表回滬昨日六點鐘江浙路代表張菊生王勝之先生回滬即到兩公司董事局報告在京情形聞外部各堂官巳允將兩公司要求各節與英公使竭力磋商巳派胡惟德高而謙定期與銀公司商議至兩公司與郵傳部應商議者俟外部與銀公司議有頭緒再行定局據外部各堂云此係家内之事總可商量就緒云 
　　旅靑島蘇浙人認股淸單 
　　丁敬臣沈和　張松　各一百股朱潤身葛升如王之蘭各五十股楊峻山丁俊臣夏廷錫林志寄各三十股周啓明陳祥甫鄭石卿朱佩庭金意如汪少如陳永康王瑞堂王紀　周兪氏范學富楊佩卿各二十股鄧友亭徐　月陳祖茂各十股李桂生吳濟生全五股共認一千三百四十五股又廣東同人認股數目羅子明謝子修各五十股梁　材何東之各二十五股嚴德祥楊瑞芬曾熾生杜笑芙陳榮　黎　先謝幹伯簡潤芝吳煇之余紹周張廷彥蘇靜　楊葆書譚伯梁馮　華鄭明山何永生謝松生陳乃昭各十股譚善事麥貢三陳啓南楊辛錦陳健行謝葆垣何毓墀黄國仰楊燿李達賢劉榮昌蘇鏞甫龔玉　黄子經何福生羅仲煒各五股劉漢池四十股羅伯恂二十股吳耀之十五股共認四百九十五股以上合共一千八百四十股 
[緊要新聞]  
 
 

Page 4

 
 
[廷寄成都將軍川督查明旗丁閙事北京]  
　　十八日軍機處電寄成都將軍川督云奉旨綽哈布趙爾豐等電奏悉朝廷因旗民困苦特爲廣籌生計乃竟有不肖之徒藉端煽惑紏衆閧堂塞署殊爲自外生成著該將軍等查明爲首滋事造謡煽動之人從嚴懲辦並將約束不嚴之協佐各官分别查究勿稍姑息欽此（望） 
[憲政館新定外官考試章程北京]  
　　憲政編查館近議外官到省考試章程業已定稿具奏請旨其大略謂到省人員若僅面試履歷則有學問者無所見長嗣後擬一律考送法政學堂肄業如文理不通者即日咨送回籍堂中功課悉照各學堂辦法核定分數計分五等一二三等酌給文憑四等留學一年或半年五等送回惟正途出身及在高等以上各學堂畢業領有文憑者免其考試其餘自道府以至未入到省一體考入學堂畢業始准差委云（影） 
[徐御史奏請變通翰林院升遷章程北京]  
　　十八日御史徐定超上一封奏其大略云翰林院儲才重地所選皆頴俊之材出任疆寄進贊淪扉二百年來後先輝映朝廷視之極其重要即該院之人亦何嘗菲薄上辜聖恩原定掌院學士本係兼差僅設三品實缺學士而有尚書侍郎爲升轉之階自更改官制以來各部尚侍均由丞參推升於學士中提升者數年不一見升途過滯廢棄人材甚爲可惜擬請變通章程掌院學士定一缺升從一品遇有大學士尚書總督等缺出開單請簡學士定四缺升從二品遇有都御史侍郎巡撫等缺出開單請簡侍讀侍講學士定十缺升三品侍讀侍講定十六缺升四品遇有相當缺出開單請簡撰文脩撰編修檢討共定若干缺升五六品由掌院學士年終密保數員記名以丞參學　請旨簡放似此變通推廣升途得人自易伏乞飭下會議政務處核覆施行當日奉旨政務處議奏又片奏該院編書處請改爲顧問處奉旨政務處一併議奏 
[慈諭袁京兆候補人員均入學堂北京]  
　　日前袁樹勳京兆召見時慈宫面諭現在試行地方自治各行新政外省諸多觀望必須京城先辦樹厥風聲庶可推行盡利裴維襄辦事因循一無眉目汝到任後先將各新政切實籌辦赶緊預備學堂令候補各員一律進堂肄習庶畢業後可資指臂（影） 
[贛撫賞假回京北京]  
　　十七日贛撫致軍機處電云竊瑞良於本月十四日接京中家電親父自初七日身受感冒致起痰　據醫士言年高氣弱兼受外感宜設法平肺化痰十六日復接電稱病勢痰　喘急於前飲多食少氣脈較微各等語念瑞良外任五年老父在堂年逾七十未獲迎養遠來時切悵望乍聞此電膽戰心驚自維報國日長侍親日短方寸已亂難以治公惟有　情籲懇天恩俯准開缺回京俾得馳歸省侍所遺篆務查藩司沈瑜慶才識均優堪以暫行護理伏候諭旨兪允尅日交卸無任迫切悚惶之至至江西地方現均安謐贛南匪事早靖敎案已結堪紓宸厪合併陳明謹乞代奏十八日奉旨瑞良電奏悉着賞假一個月回京省視無庸開缺江西巡撫著沈瑜慶暫行護理欽此 
[直督奏請山東酌設洋務商稅專員北京]  
　　署直督楊蓮帥會同魯撫吳廷斌奏稱士驤前在東撫任内奏請添設濟靑膠關道員缺現在復經臣等會同查照部咨妥爲籌議竊以東省洋務日趨繁重不但威海膠澳兩處租界交涉繁要此外凡有商埠有路礦有敎堂之處胥有交涉無不關係全省大局必須設有專員妥愼經理庶免貽患事機擬請援照奉天添設交涉司成案辦理即將原奏請設之濟靑膠道改爲山東全省交涉道仍請兼兵備道銜責成該道辦理全省洋務凡路礦巡警等事之遇有交涉者悉由該道會同各局妥籌辦理兼監督濟南周村濰縣三處商埠事宜查濟南一埠現巳粗具規模濰縣周村兩處亦經次第估辦應即責成該道實行監督認眞經理以期事權歸一東省征收稅釐向以沿海沿河船運貨物爲大宗自膠濟火車通行不但進出各通商口岸之貨多由火車運載卽由此處内地運赴彼處内地貨物亦往往改運火車藉圖繞越東省近年征收稅釐異常短絀大率因此如不及時設法補救先在濟南等處商埠火車站附近地方分設關卡抽由稅捐恐常年額征欵項勢必漸歸無著殊於籌濟餉需有碍臣等查前准外務部鈔咨議覆東省自開商埠摺内曾經聲明在濟南設關榷稅並將周濰兩處作爲外關奏奉諭旨允准有案又奏定濟南商埠章程亦載明設立關稅章程俟日後察看情形隨時酌量訂辦又奏定膠濟鐵路章程内並載明本省應征貨物牲口各項釐稅在車站左近者該公司須妥爲料理使應征各稅容易收納各等因是濟南等處自開商埠在我本有隨時設關征稅之權再查京漢南北兩幹鐵路所運貨物抽收稅捐疊經直隸湖廣兩督臣會同河南撫臣奏明開辦均經奉旨允准膠濟鐵路事同一律自可援照辦理臣等一再商榷擬請仍在濟南設關並於周濰兩處添設分關專抽火車所運貨物稅捐應抽數　曁一切辦法均仍按照約章稅則並叅酌直豫鄂三省籌辦火車捐章程妥酌議辦濟南關設在商埠界内擬請毋庸專設關道即以此次奏設之交涉道兼充濟南關　 
 
 

Page 5

 
 
督並管周濰兩處分關所收稅捐併請查照度支部原奏留撥濟南周濰三處商埠常年經費歸還墊欵核實造銷其不由火車運載貨物勿論水運陸運仍照本省稅釐回章另行征収庶於榷稅之中仍寓恤商之意云云十三日硃批該部議奏（望） 
[蘇省防匪彚聞]  
　　戚太守巡察梟匪行程松江府戚太守親率砲艇十號飛划　捕兩營鎗船四十號赴所屬各邑巡緝巳紀前報現郡中得前站來信知二十一日駐泊張堰鎭二十二日往廊下阮巷等處巡哨然後由奉賢縣境入南匯縣境再赴上海川沙梟匪薈萃地方逐一偵察轉斾回松 
　　南滙縣請將梟匪就地正法日前南匯縣王少谷大令禀詳各憲略云十一月二十七日知縣因公赴滬次日上午舟經西鄉十七保二十圖地方聞有梟匪鎗斃鄉民情事隨即停船上岸詢據梱業唐朗春等聲稱廿八日早有梟匪鎗船一隻遇見私販厲阿海鹽船因查無私票攔奪船鹽厲阿海上岸喊救經鄉民齊出圍捕被梟匪開鎗擊斃鄉民孫金火孫才寳二人並擊傷厲阿海左腿當經鄉民擒獲開鎗梟匪二人詢名王阿生平木生並獲洋鎗三枝刀一把梟船一隻餘匪三人逃逸等語隨飭仵騐明屍傷提訊屍父孫俊堂孫夢熊鄉民吳介福等供詞與唐朗春相同王阿生平木生供認鎗斃鄉民不諱查該匪王阿生係巨梟王壽江羽黨可否照懲辦土匪章程將王阿生就地正法如蒙允准即請電飭道憲委員復審禀辦平木生一犯應請照例擬軍禀祈核示 
　　江督批飭就地懲辦梟匪江督端午帥據南匯縣王令禀詳後即批示云禀悉該犯王阿生爲巨梟王壽江羽黨開鎗拒捕致斃鄉民命實屬兇悍不法自非速辦不足示儆該匪旣係官塲擒獲復經該縣提審明確應准援照懲辦十匪章程即將王阿生一犯就地正法具報 
　　江督請防梟匪竄擾致蘇撫電梁道鹽電想達冰案蘇屬梟黨本多若浙匪被官兵擊敗竄擾蘇境尤屬勢所必然祈飭水師各營扼要巡防探實梟匪蹤跡奮力撲截勿任蔓延至云奉賢之南橋南匯之大團土匪甚熾未據該縣禀報有案尊處有所聞否究係如何情形並希查明電示爲禱方咸 
　　蘇撫飭查梟匪蹤跡復江督電咸電謹悉浙匪竄蘇本所宜防前已迭飭文武分投堵勦昨接梁道來電復飛飭杜道遵照迭飭妥爲調度勿任蔓延惟未據地方禀明細情其奉賢之南橋南滙之大團土匪情形亦未據該縣禀報僅據王令禀稱該縣泥城有棍徒演戲聚賭飭嚴拿解散究竟是何情形已電飭戚守查復俟復到當續電聞啟泰叩銑 
[浙省亂事彚聞]  
　　旅滬海昌公所紳商致江督幕府勞君函此次亂事查知先由貴處之大紅村於上月二十左右鳴鑼嘯聚抗阻糧租恃衆脅亂以行大荒食大户之計當時貴邑徐令果能先事預防爲阻止交界各州縣决不至糜爛如此是以上臺即將徐令撤任職是故也詎日前閱報藉知執事輩所登報告及致撫帥公電均指亂事肇於海界波及桐石甚爲驚駭試思敝處路仲伊橋斜橋硤石各鎭亂於初一二三四五等日距貴屬各鎭脅亂日期約有旬餘孰先孰後旣有輿論可採又有日期可憑似亦未便諉飾現值舉辦善後自應互相整頓本無暇論及此事惟欲遏亂萌必先淸匪何處首要何處脅從公論具在用敢爲我公正告也海昌公所紳商公具　　浙撫飭紹守嵊令委員會審要匪電紹府孫守嵊縣馮令接電獲匪錢榮虎供白竹打仗應即由府委會審禀辦院巧 
　　海鹽縣仍求减征上浙藩電杭州藩憲鈞鑒歉緩分數一再請加未蒙批示開倉已届半月收數甚短萬難敷解務懇照本府勘轉之數加核仍乞電示衹遵海鹽縣思敬叩 
[粤東西江緝捕問題]  
　　梧州西江航業公司議案商辦梧州航業有限公司於十一晚七旬鐘在粤東會館開會議案三條録下一議本公司原名梧州航業範圍太小且與爭回西江捕權宗旨不符宜改爲西江航業有限公司衆議可　　一議發起時招股章程擬招股本三十萬元原恐股額太多一時難於招足公司便不能早日成立故暫舉至少之數而言並非限定三十萬元似宜多出招股册百餘本分送政學各界日郵寄南洋東洋各同鄉以廣招徠而厚資本衆贊成一議東省輪船會社約本公司合辦函電屢催究竟應否合辦請公議衆商以東省招股太多成立必遲本公司志在速開辦不如請於東省酌量附股爲妥卽决議舉林君覺民爲代表於十二早附輪東下將此意與東省磋商 
　　佛山興寗布帮致自治會函西江捕務從前漫不經心以致外人覬觎他事不必遠徵即以敝布帮言之敝帮布疋自興寗販運由老隆雇船東下經水程八百餘里方到省佛溯自十年内途中被刧不止二三十次值資本數十萬金每次禀控從未破獲一匪其最駭聽聞者敝帮布船由惠州滿載布疋於本月初九晚抵佛山泊於鷹涉尾初更時候突有匪徒數十駕長龍而至刧去布疋一百一十餘件并銀物共值一萬二千餘元 
 
 

Page 6

 
 
之多經即禀明地方官勘驗夫佛山一絶大市鎭鱗户櫛比之地方也刧匪尚如此猖獗他處可知矣英兵輪駛入西江以緝捕爲名並聞東江之下遊亦常有之似此盜賊横行東西兩江均爲外人藉口竊恐外國兵輪之來不惟不能止且更甚於昔也執事諒其苦衷設法以杜將來之患地万幸甚商旅幸甚 
[年終停議事件]  
　　政務處政務處提調吳閣學昨奉軍機大臣面諭所有編查案件應會同憲政編查館及外務等衙門議奏各摺片另印全份分咨各部院外再將巳結未結各案及未經開議各摺均歸開印後正月二十二日再議至應行憲政編制各要摺務於年前咨行以淸底案其未盡事宜統於十二日會議時再行辦理 
　　資政院資政院孫倫兩總裁交諭該院云本院准於本月十四日會議後年内即行停止會議至明年於正月二十四日再行開議云 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畵評 
　　哈哈。今天是年終停報的日期了。畫揷畫的人。要與閱報諸君暫别了。畫了兩個唱喏人。說一句普通話來辭年。那裏曉得一個嘴裏冩了開年兩個字。筆頭就停住了。再冩那個。亦是一樣。諸君不要奇怪。要曉得現在中國簇簇新新的禁令。就是這個囗字。大約。（晏歇囗）（明天囗）（轉來囗）（再囗）這。些囗字。都在禁令之中了。所以畫插畫的人。冩到這字。也就不冩了。諸君莫笑。這也是恪遵功令呢。哈哈。（開年囗）哈哈。 
（開年囗） 
[度支部覆奏印度鹽務就場收稅中國礙難仿行摺]  
　　奏爲調查印度鹽務就場收稅辦法中國礙難仿行恭摺仰祈聖鑒事竊查本年四月據前任兩廣總督岑春煊奏鹽務可籌鉅欵擬派員出洋調查就塲收稅之法酌量仿辦一摺奉旨該部知道欽此由軍機處抄交到部當經臣部遴派員外郎唐瑞銅郎中范紹森隨帶繙譯前往印度調查鹽務就場收稅辦法於五月初五日奏明在案現在該員等調查事竣回京繕具節略禀復前來臣等詳加察核印度鹽務就場收稅一稅之後任其所之誠爲良法而考其本末則與現在中國鹽務情形不同實有碍難仿行者印度有客鹽有土鹽客鹽來自英法等國均於進口時扼要而榷之土鹽約分數種曰池鹽曰井鹽曰石鹽皆產於北印度之陸地曰煮鹽則產於緬甸之海濱曰晒鹽則產於盂買及馬特來斯之海濱其鹽場均屬團聚而不散漫故就場収稅而場鹽皆可就其範圍中國雖衹有池鹽井鹽海鹽而鹽場之團聚者惟山西四川等處之池鹽井鹽而巳其餘海濱所產之煮鹽晒鹽則北起奉天南迄廣東延袤萬有餘里鹽場每苦散漫而不團聚故就場收稅而場鹽亦難免透漏其不同者一印度之鹽屢次減稅稅滅則私販自無大利可圖故就場收稅法簡而私販轉少中國之鹽屢次加價價加則私販均有大利可獲故就場收稅稅減而私販必多其不同者二印度運鹽無定商銷鹽無定地歲徵鹽課並無定額故辦理就場收稅毫無牽制中國運鹽有定商銷鹽有定地歲徵鹽課且有定額故改行就場收稅諸多格閡其不同者三觀此三者之不同而印度鹽務之可以就場収稅中國鹽務之難以就場取稅亦已顯而易見若不揣其本而齊其末誠恐未収其利而先受其害且鹽務之就場収稅中國亦嘗議之而不行或行之而不效矣溯自道光年間兩淮鹽務疲敝諸臣建言就場収稅或以劉晏之鹽法爲師或以雲南之鹽井爲證經户部尚書王鼎侍郎寳興兩江總督陶樹等先後議覆以爲時勢不同地方不同碍難仿辦事遂中止其後咸豐年間淮南試辦就場収稅毫無成效王鼎等所言果騐此則前車之轍尤不能不引以爲鑒者也臣等公同商酌竊以爲中國鹽務如欲仿照印　辦法改爲就場収稅一稅之後任其所之則必破除引界免去課額而後可而紛更太甚關繫綦重實未敢輕爲嘗試應請毋庸置議中國鹽務無論綱法票法緝私均有成規凡所爲杜場私禁商私除土私絶鄰私者遠之則載於鹽志近之則見於各鹽政之奏牘莫不標本並治綱目備果能實力奉行自可私銷漸減官課漸增擬請旨飭下各該鹽政各就該處情形詳細體察認眞整頓務使鹽務日有起色以肅鹽綱而裕課欵所有調查印度鹽務就場収稅辦法中國碍難仿行緣由理合恭摺復陳伏乞皇太后皇上聖鑒謹奏十二月初四日奉旨依議欽此 
分類新聞政界 
 
 

Page 11

 
 
[巡警區員記過彚誌蘇州]  
　　蘇省巡警局總辦馮觀察近日查悉北路一二區巡員成聖渭三四區巡員張家　並不在局亦未到區巡查又南路一二區巡員錢宸訓所用家丁在外招摇又南路巡官程開因竊賊兪阿八王錦壽等私拔中軍署門役韓永興一案辦理不善一併詳請蘇撫將該四巡官各予記過一次業奉陳中丞批准照辦矣 
[札委調查局總辦南京]  
　　江督端札委王道爕略文查調查局之設凡本省庶政沿革現行事例欵目出入以及地方慈善事業民風習尚無一不應纂録事體至爲繁重亟應添委熟習本省政務情形之員總持局事以期周妥查有該道通達事體學識優裕堪以委充調查局總辦其宗道舜年應即改爲會辦除分行外合行札委札到該道即便遵照將調查局應辦事宜按照奏定章程妥擬細則其應委之科長管股委員以及局用薪費均由該道等妥爲酌擬開單呈候本部堂核明委派飭遵（商） 
[派員會勘樊口隄工武昌]  
　　湖北武昌縣樊口隄自崩决後迄未修復現由該處紳士禀准當道撥欵估修鄂藩李方伯特委程守恩培前往會同地方官核估工程定期修建（今） 
[通飭禁用外國銅幣北京]  
　　外城總廳以京師銅元暢元後日本及韓國銅幣往往攙雜行用殊與本國幣制有碍現已嚴行查禁如有再行攙用者從重罰辦以維圜法云（甲） 
[民政部籌措巡警道經費北京]  
　　民政部以外省新定巡警道一缺因籌無的欵未能設立現擬將各省水巡裁撤作爲巡警之費所有水巡事宜併歸管下現已行文各省設法籌辦矣（也） 
[查禁私售洋烟安慶]  
　　皖省自奉戒烟明文後迄巳數月仍有刁民私行開燈售賣甚至小家住户希圖厚利往往以民家爲名實則私行售食刻經巡警區官陳錫琛偵悉當即嚴行查禁云（賢） 
交涉 
[銅官山礦務最近之交涉]  
　　皖紳致馮撫電安慶撫台鑒銅官事蒙主持甚感現聞該商已動工開挖乞飭阻止并電部速議廢約芬等具北京電 
　　江督致皖撫電馮撫台鑒陽電悉銅官山礦務事公復譯部電文藎籌周密欽佩莫名如續接有部電及嗣後交涉情形若何均祈隨時密示方電（作） 
[派員往勘建築油池基地九江]  
　　美商劉懋恩擬在曠地開設煤油池經道憲文觀察會商倭領事後札委江防同知倉周卿司馬赴東門外白水湖一帶相度基地以便建築（工） 
軍界 
[痛勦盜藪揚州]  
　　淮安府屬鹽城境内大小梁山素爲盜藪行刧無忌前據獲到盜犯供稱泰州港口高郵三多等處典鋪皆該山縣盜所刧當由揚府詳請緝拿現奉督帥派砲船十艘徵兵六百名札交嵩太守峋統率會同淮安地方官並附近防營團汛將梁山四面兜勦務期搗滅罄盡嵩太守巳赶於封印後一日率隊前往矣（易） 
[軍火不得預領安慶]  
　　皖省威靖營統領李游擊輔勳以該營舊存軍火尚多兹擬每年動用四分之一俟舊存用竣再行續領旣免糜費且省往返領運業經禀請上台札飭軍裝局先行立案以後每年將舊存軍火用竣方准續領仍以每年按照現領之數四分之一核發俾收實用刻皖撫已札巡防營務處轉飭各營一律遵照矣（美） 
[控追購辦軍靴欠欵安慶]  
　　皖省督練公所前經濟科提調劉天貴曾於省城方廣盛鞋店訂購操靴百餘雙已付价銀三百餘元尚少數十元現經該號屢次催索劉乃延宕不理該號特具禀皖撫請飭追繳當奉馮中丞批謂據禀前督練公所經濟科提調劉天貴所欠定購軍靴欵項仰衞隊時管帶查明實在情形妥速料理（孔） 
[標統易委九口]  
　　駐滬常備陸軍第二標標統陳得龍遊戎現奉贛撫瑞鼎帥調升敎練處帮辦遺差另委出洋陸軍畢業生林君志夏接統聞年内即可到差云（西） 
學務 
[女師範考試畢業松江]  
　　松郡開明女校師範班各學生日前考試畢業兹將所取各女生姓氏録下　袁粹英　朱振亞　符錦華　朱競志　沈百鋼　蔡庭光　楊劍靑　葉文明　蔡　芳　葉端淑　尹杏仙　余人倬　（昭） 
[游學預備科舉行畢業蘇州]  
　　江蘇游學預備科於二十一日舉行畢業蘇撫陳中丞曁提學使等均先後蒞校驗給文憑繼復同撮一影以誌紀念兹將畢業名次録下（英文）最優寺　張葆駿　楊鳳書　陳宣文　　以濬　王毓年　劉鍾璜　陸寳凎　優等郎國　應皓 
吳振麟　楊駿　陳懷書　朱壽彭　尤志庠　沈土成　夏曾蔭　中等馬恩紹　員皆泰　經聲（法文）最優等　陸慶鈞　陳師羲　耿善颺　唐爕文　陳鵬程　鍾自瑩　毛雲　優等顧乃行　陳漣淸 
李方志　曹詠棣（川） 
[區學分舉董事鎭江]  
　　松城敎育會日前開職員會籌議各區學入或應給補助等費均歸一籌劃然後向敎會支領云（深） 
[貢院改爲敎堂南昌]  
　　贛省貢院號舍朽壞不堪前經省憲將初級師範學堂附設該處現仍將貢院基地一併改爲學堂之用所有號舍業由林學使札委候補守備黄兆馨經曹沆等督同工匠概行拆卸不便改造（時） 
[催繳兩江師範學費安慶]  
　　皖撫頃接兩江端制軍來咨以兩江師範學堂係蘇皖贛三省共之各省所派學生每名每年應籌助學費百元現該堂需欵甚殷又届年關伊邇用欵更屬浩繁所有皖省派送學生應攤學費銀兩請飭速爲籌解赴寗以濟要需云（政） 
[高等小學推廣學額鎭江]  
　　鎭江高等小學堂明年推廣學額四十名以十六歲至二十歲爲合格如有願入者先期赴該堂報名以便届 
 
 

Page 12

 
 
時考騐（射） 
實業 
[農工商部札飭改良草帽辮天津]  
　　農工商部札飭天津商會文云接准出使英國大臣咨稱接英國牛敦商會函稱中國近來出口草帽辮爲數日少推原其故皆由於尺寸减短貨樣不符所致此事於商務極有關繫應請將此種弊端設法力爲杜絶等語查中國出口土貨草帽辮夙爲大宗不宜取巧弊混自蹙生機應請札行出產草帽辮省分各商會廣爲勸誡等因到部合行札飭該商會札到仰即剴切勸導各業商切實整頓以杜弊混而維實業（如） 
[辯明並無私售礦照安慶]  
　　皖省舉人李德膏等聯名具禀礦務局略謂顧錫琛前控辦理廣德州公司煤礦鄭芳蓀將部照售與洋商一案現鄭君來省在敎育會將部照交生等驗明委無賣礦情事事關鑛務要政不敢不代爲剖白云云現礦務局巳據情禀請撫院查核矣（周） 
[鐵路學堂聘定敎員武昌]  
　　湖北鐵路學堂巳於十五日開學所聘之日敎員多係川粤漢鐵路技師兹將各敎員名列下工程科原口要圖畫兼理科志水日文佐籐日語進籐製表科材儀今） 
[札飭注意墾荒鎭江]  
　　江督端午帥日昨札行鎭屬略謂查各屬荒地甚多亟應由地方官查明報知墾牧樹藝局相度地勢興辦墾務因通飭各州縣會同該局切實查察倘有私自墾種成熟者勒令升科以裕課賦如未墾種者應速招佃或集公司領墾勿任荒棄云云現鎭郡地方官已奉札遵照矣（御） 
[商務分會開會集捐揚州]  
　　揚州商務分會自設立以來經費異常困難爰由總理周君樹年廣發傳單於前日開會向各業募冩常年捐欵以期持久云（易） 
P>咨照　粉公司商標安慶 
　　皖撫馮中丞頃准兩湖趙次帥來咨以漢口麫粉有限公司裝貨運銷各處袋用雙麟爲記斤數載明運單經過沿途關卡請飭一體騐照放行（孔） 
雜記 
[中書知縣侵吞公欵南昌]  
　　江西弋陽縣内閣中書汪應儀前因辦理學務侵吞賓興公欵迭經地方紳士禀控嚴追在案現復由該縣附生舒鵬翼等禀奉瑞中丞批謂汪應儀旣非舉貢出身不准捐内閣中書曾否報捐中書科中書及職銜恐亦未必可信仰提學使轉飭該縣確切查明如無捐案可考先將生員詳請斥革押候追繳至有無報捐官職俟到案後吊查執照另行詳辦（雪） 
[禁售附號副票南京]  
　　江督照復安徽鐵路公司畧謂准貴公司文開安徽鐵路勸股票仿照南洋分票成法而稍易其名以符部案等因查江南公益彩票原爲協助蘇省賑捐而設票局設在上海承辦商人年計認欵在二十萬洋銀以外於賑務深有裨益前據監視開彩奭道良禀稱上海票局林立銷路擁擠正票久已通行小票宜示限制當經札行上海曁沿江各關道一體示諭查禁旋據江海九江蕪湖各關道先後電禀請示復經分别明晰電復各在案現在辦法嚴禁上海一隅分售他省小票所以顧蘇省之賑需而沿江各埠則專禁奸商附托官辦名目私售之小票其實係官局小票一概照常准售即以顧各省之公益本大臣通籌全局力求平允兹准貴公司來文仍以附號副票爲言查前辦皖路李哀堂來咨聲明辦正票以招路股辦副票以顧開支早經照咨通行並無附號副票名目如此次抄送商部核准原案僅指正票一項且無副票在内更何論於附號之副票况現時禁售他省小票僅在上海一隅察核情形於貴公司招股全局尚無窒碍自應循案辦理云云來） 
[泗涇鎭梟匪麕聚松江]  
　　婁縣境泗涇鎭近日到有梟匪數十人二十日傍晚訛傳搶刧某店幾至合鎭罷市差役往捕因若輩羽黨甚衆不敢十手現聞該梟仍　聚於鎭北打鐵橋一帶云（水） 
[續獲盜犯正法湖州]  
　　德淸縣屬下昻鄉濟生典前被梟匪搶刧當經防營拿獲王老九等多名就地正法近由緝捕營又協同縣役在東鄉拿獲劉麻子李三兩名解縣張大令研訊確實詳奉浙撫馮中丞批就地正法張大令奉批後會同湖防張統領巡城外委王其福即將該兩盜處决并梟首示衆（白） 
[擬設内城妓館北京]  
　　民政部擬於内城崇文門内安設妓館由内城總廳派警官振林劉冠亭經理其事以期始興市面云（爲） 
[考試醫士案揭曉揚州]  
　　運司趙都轉日前考試揚郡醫士等情曾記本報兹悉此次考試應考者計四百餘人都轉即委王大使寳光校閱試卷現已將案揭曉共取一百四十名分三等給發文憑云（論） 
[庫書舞弊被控安慶]  
　　定遠縣庫書李發全每於花户投櫃納賦種種苛索銅元鈔票任意折價浮收農民被累不堪其苦刻經該邑姜炳炎等聯名具禀上台請飭嚴究以恤民艱（孔） 
[詳請試辦香捐安慶]  
　　靑陽縣境九華山每年逢九華佛尊大會所有鄰近各省以及本省所屬人民赴會者約以萬計現經蕪湖道文觀察擬抽收香客捐如果辦有成效即與該縣照數三七分撥以爲地方公益之用業已具詳大吏矣（孔） 
[访拿在籍武紳揚州]  
　　東台在籍之藍翎侍衞林之濬曾禀請在籍終養現因親鄰顧李二姓錢財案牽涉爲江督訪知飭令揚府查拿嵩府當委發審員蔡令往提林侍衞乃赴府自行投到禀候訊奪（易） 
[邑尊捉賭松江]  
　　華亭縣張步靑大令前夜親率巡兵在佛字橋南劉姓家及花樓下徐姓家拘獲賭徒數人並在北倉橋　拿獲私售洋烟之人一併帶署押候訊究（水） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[社會小說獻土地（續）（晴雪）]  
　　那第者把頭答了一答道。如此說來。他必誤會了這句話兒了噲。先生你且住了哭。有話可起來講。你莫非誤會了這獻土地的獻字麽。那客見有老者來勸住他。便收住了眼涙一瞧。是方纔見過的。便知就是那主人的壁鄰。連忙立起身來。隨口呌了一聲老丈道。你說我誤會了甚麽話。那老者道你們請坐了。待老漢細細的講來纔是呢。先生出了許多年的洋。那中國舊社會上的風俗呢。想也大概忘懷的了。但是我們守住破田園的幾副老骨頭。也只得從俗從官。仍舊要應那幾種慣習的。先生你可曉得那獻土地的慣習麽。這土地兩個字。也不過那幾位神道的總名兒。到了年底邊。各人家買些猪頭三牲來獻獻他。也不過一個知恩報恩的竟兒罷了。並非要拿那江浙的土地來。獻與那别國人受用去。先生你莫非誤會了這三個。字故累你。如此的傷心麽。 
　　那客聽了這番話兒。纔漫漫的回過念頭來。一想。原來如此。我爲甚亭樣的鹵莾呢。不覺自巳也好笑起來。便答應了一個是。 
　　只見那老者又說道。你們出洋的一班人。總莫要厭故而喜新纔好呢。在你們呢。那的迷信的念頭。多被。那科學的思想去戰勝了。故而神道設敎的這句話。竟丢在腦後哩但是。古人的話兒也說得不差。的那禮記上說得好。呌有功德於民者則祀之。你瞧那供卓上的神佛兒。那個不有。功德於民的呢。即那中間的紅面神。便是當初在三國時候。一心要想滅魏吞吳的漢壽亭候關夫子。他守住了一個荆州城。抵死不肯放吳狗來奪了去。若使。在這。會兒。我曉得與那鷹國人。又要爭出許多意氣來哩。但是政府裏的人。多没有他的膽兒力兒。纔把那土地去紙片似的獻了外國人。你想當初有這樣好人物。纔配那主人去虔虔誠誠的致祭他。那主。人也並非没。心肝的人。你爲甚要疑他去把土地來獻了呢。 
　　那客聽完了老者的話。只得慢慢地立起來套好了象皮袋。穿上了呢外套。把帽子在手中一揑道。如此倒錯怪你們了。但是後日我們開第三次保路會。望主人總要光降一會兒纔是呢。届時我再行請罪罷。說罷。便倘佯出門去了。好主人似送不送的。呆望了許久。然後與那老者别過了。回到裏堂去。重獻新土地。（完） 
國外新聞 
[日本外交之變革]  
　　二十二日東京電云前駐美日使靑木子爵今日歸抵東京○二十三日東京電云日本外交界職官俟議院停閉後將重行組織 
[南斐用人之主義]  
　　二十二日倫敦電云南斐喬内斯堡電稱是處市政所已將所用印度役人盡行開除而以白人代之 
[英國工黨近事]  
　　二十二日倫敦電云英國蘭克斯郡棉花業工役爭執之事業巳調停完結各工人均允許遵照雇主之辦法○又電云英國工黨不久將於倫敦舉行　黨大會其主義即欲組合一反對社會主義之團體 
[英國訂造巨砲]  
　　二十二日倫敦電云英國海軍部已與格萊斯埠皮特摩公司訂造大砲多尊均爲英國海軍中最巨最重者云 
[日政府禁制移民之影響]  
　　二十二日東京電云日本政府禁制移民前往夏威夷之命令旣下日本各殖民公司咸有恐慌之象 
[美國政界近事]  
　　二十二日紐約電云美陸軍大臣塔孚脫訓告紐約民主黨之經理人勿反對許乎士爲候選總統○二十二日紐約電云美國國會强迫以大總統與孛朗孫海軍大將往來函牘　行宣佈 
[鮑爾鐵馬之火災]  
　　二十二紐約電云美國鮑爾鐵馬地方大火焚斃二十人以上譯字林報 
[法議院討論摩洛哥情形]  
　　法國議院於念一日開會討論摩洛哥問題首由社會黨代表喬來士君發表法人毛桑（即一千九百零七年西三月中爲摩人所戕害之醫士）與幕連海飛之關係並詢問政府曾否與西班牙締結密　瓜分摩國繼由平和派之民主黨笠鮑君起言法國進至摩洛哥京城之非復由前外務大臣台籟克斯演說大致謂列國均將在摩洛哥樹其勢力誠爲可慮故自願擔負推行摩洛哥此策之責任現意國西班牙英國均已聯絡並須使英俄亦相和合惟德國以歐洲勢力平衡之局旣變故旣妬且怒黨昔日愛爾權西拉議約時已恫言挑戰後以攻擊法國與其强大之盟國不免可危其言遂卽消滅總之法國將來必恃此爲斐洲一要道故必竭力防護之云其演說極長約兩小時之久聞現任外務大臣璧康亦將於下星期一演說此問題云二十四日倫敦電云台籟克斯之演說詞可謂法議院各黨之最切要者惟巴黎提白報則謂台氏之言不合時宜至德國報章均無詳議惟謂深信法相克利蒙沙及現任外部璧康必尚有確證之言足以固定人心若彼所言聯盟各國之計不過爲仇德之徒所聯結耳譯文匯西報 
本埠新聞 
[杭班小輪遇盜三誌]  
　　補述當時被刧情形二十二日九句鐘戴生昌大東兩公司杭班小 
 
 

Page 19

 
 
輪帶拖船四隻由杭回滬道出婁縣轄境之五庫左近白牛港地方忽聞吹號聲嗚嗚然起於港汶中俄而此接彼應銜成一片小輪執事人知必有異正擬鼓輪飛駛忽兩旁港汶中駛出匪船二十餘號燃放排鎗擊中船員日本人一名並斃年老搭客一人遂紛紛躍上肆刧除銀洋貨物外搭客所穿之皮袍褂等一併褫奪有仁和相國之外孫帶洋數千元亦被刧去浙江定海廳高子勛明府亦大受窘辱該盜臨行故遣下營中號褂兩件並大聲謂我輩均某軍門部下人不妨喚凌秉忠沈葆義來當與决一勝負云云同時尚有米船亦被刧傷三人兩人受傷過重卽行斃命 
　　滬道派兵巡緝盜蹤前日滬道梁孟亭觀察爲大東戴生昌小輪被刧案與本領　永瀧君會商回轅後立飭本城提右營萬棣華參戎帶淺水快輪數艘並派營兵多名由救生局頭號小輪星夜拖往白鶴港汆來廟一帶梭巡有無匪黨蹤跡禀覆核辦昨午又傳巡防四五二營管帶章都司豹文蕭明府振　等親率營兵帮往兜拿現觀察已接浙撫馮中丞來電謂該處是否浙界除另派員往查外祈迅賜派營督隊馳剿云 
　　上海縣李大令禀撫藩　電廿二日早六點鐘後招商局利亨小輪拖帶安利公司船由杭回滬行至浙江嘉善廿里在陳王村外遇匪二百餘船數十隻喝停該輪老大急鼓輪逃避匪衆放鎗環擊立斃搭客三人傷五人輪未被刧迨八點鐘日本大東公司船至白鶴港又被攔刧鎗斃搭客一人適戴生昌輪踵亦同被搜刧銀洋衣物均經搶罄匪遺號衣一件且商因指爲官兵各輪酉刻到滬函報到縣立往驗訊察看號衣似匪嫁禍惟　人大有違言巳請本道派輪帶同砲船巡緝往來保護否恐蹈西江捕權之害 
　　上海道禀督撫電大東蓬萊戴生昌順泰等小輪曁拖船自杭來滬廿二晨過華亭白鶴港又名白廟堂突遇梟匪二百餘人有穿飛划營號衣者有穿巡警軍水師前營右哨正勇號衣者兩岸放鎗以鎗船二三十艘攔刧鎗斃一人又聞招商局利亨輪拖安利公司船早晨六點三　過松江上廿餘里浙嘉善下廿餘里之陳王村被匪船五六十隻圍住放鎗傷五人死三人幸未被搶並聞日領事有派兵船自行保護之說現飛電劉軍門速派師船巡緝保護能否撥魚雷前往協同辦理以壯聲威並電商薩軍門查酌仍商提右營抽調划船另　職道特派小輪拖往查辦一面函告日領以免干預理合電陳伏乞電飭水陸各營嚴行堵截並電浙省會剿地方幸甚 
[江伶保釋消息]  
　　淫伶李春來姦佔黄開中夫人拐騙財產官判管押在案兹悉黄夫人現巳遲動粤人代爲緩頰求請釋放大約發落之期不遠矣 
　　按此犯可放何犯不可釋放 
[盜賣公所地基之糾葛]  
　　銅鐵機器同業在滬北虹口設立公所巳歷多　基基地方單向由杜怡大號収存現被該號主杜　庭擅將方單轉換道契私賣於德國洋人惟勒司經同業查出杜已逃逸現該業董事阮萼樓李餘筠等十餘人赴道禀訴奉梁觀察批示云此項公產究列何號道契未據聲明候行租界會審官查提杜緝庭查究並照會德領事查明轉飭切勿價買成交以免生事仍飭會丈局知照可也（哲） 
[體操公會預備賀年]  
　　南市商業體操公會現由會長議定於明年正月初三日在該會操場行團拜賀年禮刻巳分佈知單（杞） 
[電控上海櫃價之勒短]  
　　松屬各縣勒短櫃價　經松府戚太守札飭持平現華婁兩縣巳經稍平而上海仍舊爰由上海紳士張秀峯等七十餘人公電戚太守云華婁櫃價漲至一千一百十文上海僅一千四五十文紳民怨憤懇電飭平價上海張秀峯等七十餘人同叩 
[諭飭認眞巡夜]  
　　總工程局警務長昨出條諭略云現届冬防緊急夜　巡士更宜認眞巡查各巡目亦應嚴密稽察如有脫差貪睡情事務即禀告倘敢扶同　隱决不寛恕（杞） 
[飭傳抗捐膏户]  
　　十六鋪中段泳隆膏户因抗繳膏户因抗繳膏捐出縣派差往傳該店王訊追一面移知總工程局飭探同往（杞） 
[盜匪傷人]  
　　前晚十二點鐘楊樹浦辛家灣鄉人辛和尚家突來匪徒數人毁拆竹笆旋由隣居帮追被匪開鎗傷一人昨晨報知捕房送入醫院旋即斃命舁送驗屍所報縣請驗至午後三點半鐘上海縣李大令帶仵蒞騐當　地保收殮候再查究（西） 
[研訊失火情形]  
　　美租　天潼路李阿金所開之鉅隆廣貨鋪前晚失愼已誌昨報昨捕房以該店保有火險銀七千兩派探馬克濤將李及夥葉阿善拘解公廨李葉同供不知如何起火求察帮讞王剌史商之英巴副領事判李葉一併還押捕房於禮拜五查明實情再行訊斷 
[英界火警]  
　　英租界香港路第五號門牌洋房樓上於前晚十一點餘鐘失愼旋經救火會救熄（業 
[道批四則]  
　　陳賓淸禀批案已批飭查辦着即赴縣催理不必來轅躁瀆○汪東升禀批此案茶葉如果該商與程德茂同係轉賣而來何以情同　罰所禀是否屬　有無别情仰公共租界會審官查案具詳察核和泰等禀粘發○周瑞隆等禀批案巳批查旣經廨員集証復訊應候訊明察奏不必多　○沈鄧氏禀批核閱抄粘縣批甚明不必曉凟（軌） 
[官事]  
　　滬道梁觀察昨午至浚浦局商議要公丁憂候選道張繼曾奏派駐美二等書記官袁元煊日本警務學員候選王事張玉輝巡防步隊第三營管帶班鵬舉昨均到道拜會禀見（泳） 
訟案 
[上海縣案]  
　　錢祥林邀同王子卿等四人將寡妹顧錢氏送至浦東三林塘再碼於徐少祥爲妻得洋六十五元分給錢氏之夫弟顧金桃五元後又在路分給王子卿高阿蘭各四元衛根生三元吳桐江兩元鄉人疑係竊盜分贓報由巡局往拿錢已脫逃隨將顧　　五人解　帮審李明府判俱收押候查○寡婦李桂氏李丁氏控有坟地二畝向嚴順華抵錢十八千今破叔祖姑李朱氏事同嚴順華盜賣請究訊之嚴供該地首由李朱氏抵押仍歸李朱氏贖去小的並未串賣朱氏亦供與嚴無涉判嚴收押候可研訊○鷄毛棧女工陳阿和控同鄉王子香將伊四歲幼弟拐去藏匿楊建德家串賣得洋經工程局將王楊先後解　判責四百五十板楊責二百板押限交孩○張金奎控張石郎拐賣六歲女孩由工程局將石郎王三解縣訊明與王無涉判石責二百板押候傳到原告質訊○徐福控被王春元霸掯坟地方　 
 
 

Page 20

 
 
判限二十天交單在案昨日提比判令押追（車） 
[總工程局紀事]  
　　大碼頭昇鳳樓小茶館主王德安違章聚賭由局飭探拘入候究○小南門外豐裕小貨行主胡子安被張培生欠銀八千餘兩並有瑞記洋貨店主朱子梅被欠銀四百餘兩洋四百餘元一併控奉南區解局判交保理處○　昇泰缸貨店夥楊賢卿控高生儉欠洋八十餘元判交的保理楚○秦蘭生前向諸姚氏租海盛館生財議定頂首洋五十元衹付三十元現已聞歇反向該氏索還六十元控奉南區解案旋有祥盛湧米店附追米洋十八元房主王利川附追租洋十二元判交保出外理處夏 
[巡警局紀事]  
　　總局王阿四昨至閘北永順里榮春茂圖竊由巡士拘入判責四百板逐出○戴文奎控張德喜誘拐小孩昨奉　訊判責三百板還押再究○崇明婦人王吳氏逃至余杜氏家爲騎巡查獲訊押在　昨奉復訊判一併發堂候核 
　　城内第一路五區縣署捕夥徐奎前日在老北門誣指吳子維爲賊搜查身畔有大洋數元小洋數角均被搶去吳報局具控傳徐訊究判戒責一百下銀洋如數交還○周福生竊 
[馬橋某玉器作燭千銅均等物判押候傳到失主再訊]  
　　第一路四區王阿四昨與婦人王余氏同行巡十以其形跡可疑拘入請究訊明均非善類判氏發堂阿四斥擇（衣） 
[公共公廨早堂案]  
　　包愼大號夥湯均益包益卿串用帳洋一千數百元昨解復訊包愼大將僞票呈案請究訊之包湯同供求恩王襄讞商之英巴副領事判各押西牢一年半完案○羅梁氏因被夫凌虐投浦圖盡昨傳氏夫羅恩齋到案求恩給領判具永不凌虐甘結送查○姚阿濤蔣阿林蔣金保將兪朝宗兇毆搶物昨解復訊中西官以所控無憑判各押滿三天○沈阿六丁阿喬祁金生串竊洋東金表金戒金練條等物判押候禮拜六再訊○趙阿四王張氏金阿三串拐李桂保兒子賣於葉阿四昨解復訊判王張氏趙阿四分别押禁兩年金阿三葉阿四各押半年○陳阿華陸情桂唐保生徐桂生等冐充包探向王藍氏之夫拆梢兇毆一案昨解復訊中西官以氏夫未有下落判各押捕房候再查明訊核○王三海子戳斃王阿三一案昨解請訊判押候函致縣署提到人証再訊○沈友甫吳子祥向各店舖冐收捐洋由探解究判各押捕房四月○浦東閙事案内之姚子熙避匿租界由縣簽差恊探拿獲判帶回捕房候禮拜三解訊再行送縣究辦○粤姊陳黎氏誘拐朱陳氏之女雪貞價賣於林熾卿得洋五十元經朱查悉報捕將陳林一併拘究判陳　官媒兩年林交保開釋雪貞交其母具領○周福生被李榮春胡阿福張阿金錢少保串竊皮夾内鈔票金戒等物值洋五百餘元報捕拿究　錢押半年　張各押十四天胡押七天○張吉生竊浦東錢洪江之黄馬一匹串同李阿根李德謙陸阿全乘玉阿毛渡船渡浦由捕拿獲解究判張押三月其餘各押七天王阿毛從寛保開釋馬給失主具領（業） 
[法租界公堂案]  
　　開達律師控石才欽欠洋五百元又利息九十元昨日提訊石供借洋是實有米姓之欵可以作抵聶司馬以各案各辦不准作抵判年内交洋三百元餘俟明年正月限交如違提究○繆保夫控干姜庭吞没定洋昨日提訊繆稱在源生祥花行執事付去定洋二百十元有成單呈鑒十供與王友祥成　與繆無涉判交保候查明訊核○烟妓劉貴保被鴇婦王楊氏凌虐由捕解訊劉供江西人夏間被匪拐賣爲娼鴇母多方凌虐求恩超豁王供出洋二百二十元買來並不凌虐判劉發堂擇配王罰洋二十元充公○尤亞四將彭玉全之小男賣於王香雲判尤枷號一月押改過局二年王交保限三大將孩交案○吳　氏欠余啓元租洋二十九元陳榮夫欠精勤公司租洋三十四元均被控告判一併押遷所有物件拍賣作抵（舟） 
[美租界捕房事]  
　　西華得路某茶食店夥彭阿二將王吉順兇毆傷及右眼報捕究解飭自行赴廨控訴○李田寳投稱前晚被妻捲逃請爲查究捕頭允飭包探查核○某店學徒名瑞寳昨在蕪記路某南貨店購拘被夥某甲推跌受傷經物主李金生報捕飭送醫院驗治並飭探查究○飯店主王阿銀因事由廨出票拘入押候解訊（西） 
 
 
 

Page 21

 
 
   
 
 

Page 22

 
 
   
 
