# 1904 - 330 - 4911359

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新輯海國春秋出售] [  申昌書室啓]  
　　是書亦小說類也都凡四十卷意創而語新情奇而理實文人墨士大可藉此消閒　驅睡槐較之尋常說部一覽卽索然意盡者有零壞之别今已印成定價七角又○大字鉛印三十二本御批通鑑輯覽三元二角○明季稗史彚編七角○刑案匯覽連箱八元○刑案彚編一元五角○西學格致十六種三元○通商始末紀四角○四國志略一角半○日本新政考四角○華英四書一元六角○華英字典五角○英語　要五角○英語錄四角○英字入門二角○徐靈胎十三種一元六角○醒世姻緣一元四角○繪芳錄一元二角○紅樓夢補六角○閱薇草堂五角○前後永慶昇平七角○燕山外史二角○隨園尺贖二角欲購者請至上洋三馬路申報館間壁申昌書室及各書坊選取可也 
[說學]  
　　今天下競言新學矣學也者學習泰西之新政新藝新理新機以輔益我之所不逮豈惟語言文字稍有所知卽詡詡然誇示於人曰維新維新云爾哉乃我見今之創興學堂者矣其下焉者怠惰昏庸不思振作迭奉嚴札無可捱延則賃屋三數椽募集蒙童數十輩延少年子弟略識泰西字母與夫曾入日本學堂者坐擁皋比以期教授備文申覆卽可告無罪於上峯等而上之果以興學育才爲已任圖書則必求精本教習則必選通人學生具必求佳子弟孜孜矻矻務底於成而欲將經史百家兵刑禮樂與夫天文輿地化電聲光下逮百工雜技商賈農桑凡普通學中所有課程咸於學期三四年間卒其業勢必繁而無當博而不精門戶雖得略窺堂奥終難深造今卽需才孔亟亦何貴有此不尶不𡯓一知半解之陋儒哉然則如之何而可曰欲習新學當從語言文字入手旣於語言文字融會貫通卽當擇性所近者各專一門而不必從事於普通之學蓋以彼所謂普通學者我亦嘗見而知之矣萃經史百家兵刑禮學天文輿地化電聲光下逮商賈農桑百工雜技分門至數十類爲書不及百餘編是猶中國之有三字經千字文神童詩百家姓以及龍文鞭影萬寳全書欲求稍識之無則便之以爲學問卽在其中則斷乎有所不可曷若由語言文字進而逕習專門或格物致知或制器尚象或測量推算或布陣行軍推而至於爲醫師爲船主爲將弁爲工師研商學而精於握算持籌習農事叩專事課晴問雨攷礦務而識五金之苗入製局而究百工之技庶上則策名筮仕爲國宣勞次亦可藉以著名於時由之致富夫如是始不負興學之美舉而人皆得成爲有用之才乎抑學不在精其業而要先正其心我見之今所謂學生略　捱皮西提温多的里卽喜新厭故爭思游學東瀛於是易短衣去髮辫履聲閣閣趾高氣揚及在彼中留學一二年乞假歸國則革命流血之毒已深入於心平權自由之言竟妄騰諸口薄父母爲頑固視朝廷若仇讐狼顧鴟張恣睢誇誕日惟以排滿滅清諸謬說公然宣布於大廷廣衆之中及攷其所學何如則華文固一無所知卽年來所習之和文亦祗以國腦國粹起點内容個人廣告視綫社會影響單簡進步國民目的腦筋學界商界舞臺慘劇諸詞頭填砌滿帋不倫不類似通非通叩以彼中之經史百家兵刑禮樂天文輿地化電聲光下逮商賈農桑百工雜技不特專門學問無一擅長卽所謂普通者亦大半茫然不知瞠目無能對答噫目今中國求才如是其汲汲興學如是其拳拳而學成回華者祇此一二不稂不莠之人萬不能取彼之長輔我之短國家亦安用設學校各省亦安用派學生留學外洋哉抑我九有說者前所云專門之學正不必於外洋習之也但得禮延海外名師來華教授門分類别日就月將則凡外洋所獨擅其長者我正不難使子弟是則是傚迨至新學已有成就而又心志堅定不爲習俗所移始遣之出洋藉以恢擴胸襟眼界庶幾學旣深而心亦正此後自得以新政新藝新理新機輔益我之所不逮乎若夫中學尤爲泰東西庨最之根柢從未有根柢未立而能於諸學六通四闢融貫於心者此則尤在興學者善以培之勿使放佚廢墜可也於是搦管而爲說學以羾之提倡新學之大人先生 
[攻臺未下]  
　　昨日午後二十鐘時本館得日本東京專電云連日日軍之攻圍旅順者用大小口徑砲數百尊連環施放華歴十月二十一日併力進攻松樹山二龍山東雞冠山諸砲臺閱二十小時尚未得手二十二日清晨重復砲攻並向前猛撲 
[戰未得利]  
　　華歴十月二十一日日本東京來電云自本月十八十九至二十此三日内占據沙河之俄軍日來攻擊我師迄今尚未退回然屢次俱戰未得利 
[日軍進偪]  
　　華歴十月二十一日日本東京來電云此間官報稱本月二十日午後日軍拔隊進攻刻下松樹山及東雞冠山已將次戰畢是役雖經俄軍竭力抗抵然卒未得利現在日軍尚節節進攻據云二龍山已將佔奪矣 
[旅順軍情一]  
　　日本東京來電云東歴十一月二十二日夜半時此間大本營得旅順行營官電内開二十一日之夜我兵隊之駐守東鷄冠山迤北砲臺者俄人忽潛師來襲我兵奮力抵禦俄遂退回二十二日十二下鍾越三十分時我海軍砲擊旅順港内機器製造廠登時火勢上炎附近人家从罹此劫迨夜間九下二刻尚見紅天燭天旣而大本營又得滿洲營次所發電音云東歴十一月二十一日侵曉六下鐘越三十分時我軍分出一隊向葦子峪前進攻擊俄人所結之營得將其地據而有之未幾俄人調到援軍漸次自我陣後暗襲左翼之師我軍竭力拒之至午前九下鐘越二刻時俄人向干合嶺退去是役也俄人共派出步　六百名騎兵三百名砲四尊洎退後陣上遺有屍該三十九具 
 
 

Page 2

 
 
我軍傷士卒二十八名捕獲敵兵六名奪得小槍三十枝工程兵所用器具四十件藥彈之類無算 
[旅順軍情二]  
　　華歴十月二十一日日本東京來電云頃得營次電信謂旅順二龍山松樹山及東鷄冠山迤北各砲臺前敵壘已被我軍踰垣攻入旋於昨日夜半時鼓勇猛進俄軍隨於各砲臺之背暫築土墻以資屏蔽刻尚負嵎死抗然一經日軍砲火轟擊四圍土墻及他處所設防堵之具已幾摧毁無遺矣 
[俄帥之言]  
　　法國路騰報云本館曾派友人往見俄國海軍統初烏伊列尼司君詢以波羅的海艦隊何日可抵亞東烏君答稱由好望角迴繞至海參威計海程二萬一千里以一小時行九海里平均計算途中須歴一百日加以停輪修葺或須登岸購煤約計三十日總須一百三十餘日大約全隊抵埠當在西歴明年三月之初然我輩深信旅順防禦之堅兵士氣勢之勇斷不難保守至彼時也 
[限禁俄艦]  
　　華歴十月二十一日英京倫敦來電云俄國波羅的艦隊及其餘諸艦刻已駛抵蘇彝士河英人令於二十四小時内駛監且不准在彼添購煤火 
[艦隊行蹤]  
　　華歴十月二十日英京倫敦路透電局來電云俄國波羅的海艦隊中有戰艦二艘巡洋艦三艘運兵船四艘於昨晚寄泊别忒湖另有滅水雷艦七艘則寄泊蘇彝士河内當艦隊駛過此河時艦中人均居砲筒及魚雷管内河中寄泊等事俱有巡捕監視 
[韓路竣工]  
　　華歴十月二十一日日本東京來電云日人在高麗所築由漢城至釜山鐵路頃已竣工每日有火車來往矣此路名爲上路鐵道蓋日人以東京爲中央也所收車費以日銀爲準經歴各地皆用日音 
[英船充公]  
　　華歴十月二十一日英京倫敦來電云俄京聖彼得羅堡之上等捕物審判所已判定將英國輪船乞爾登漢充公矣註按此船前載鐵路枕木往三供京釜鐵路之用途中被俄人所獲 
[德增海軍]  
　　華歴十月二十日英京倫敦路透電局來電云德國海軍預算表刻已編成計明年應增費用十六兆半馬克合英金八十二萬五千磅預擬新造諸船中有長江包艦一艘以備遣赴東亞又輪船一艘爲埋設魚雷之用蓋有覽於俄日之戰故爲是整頓海軍也來電又言此外更須新設地雷軍一隊云 
[湖廣總督張奏陳鄂省遵旨裁官辦法摺]  
　　太子少保湖廣總督臣張之洞跪奏爲遵旨議裁官缺謹將籌擬辦法據實瀝陳仰祈聖鑒事竊准吏部咨光緒三十年五月二十七日上諭朕欽奉慈禧端佑康頤昭豫莊誠壽恭欽獻崇熙皇太后懿旨現在物力維艱自應力除冗濫用資整頓前已迭降諭旨飭裁冗員浮費而内外因循瞻顧未能實力奉行兹特嚴申誥誡樹之風聲所有粤海關淮安關兩監督著即行裁撤其粤海關一切事務著歸兩廣總督管理切實整頓江寗蘇州兩織造同在一省著卽將光寗織造裁撤凡京外各項員缺有應行裁撤歸併者著各部院堂官及各省將軍督撫破除情面認眞釐剔奏明裁併以節虛糜而昭核實欽此等因咨行到臣仰見朝廷綜核名實之至意亟應欽遵辦理竊維理財之方務其大不務其細謀國之策惟其實不惟其文臣與藩臬兩司詳加商榷查各省糧道本以督運漕糧管轄屯衞爲專責自漕糧改征折色無須起運糧道已甚清閒近復奉旨將各衞所員弁一律裁撤衛田屯糧改歸州縣徵收儘可責成藩司督查經理是糧道一官無事司辦所行者不過簿書期會之事而已慈諭所謂冗員糜費殆無有過於此官者前閱邸抄陜西糧追業經奉旨裁撤湖北糧道事同一律應卽援照辦理擬請旨將湖北督糧道一缺卽行裁撤其督糧道庫大使一缺自應一併裁撤所有各州縣徵收南北漕糧均令按照舊章徑行報解藩庫存儲備撥一切稽徵督催及撥解欵項均由藩司照章辦理查湖北糧道於例支廉俸外經前湖北撫臣胡林翼於二千二百兩批解更定漕務章程裁革陋規之後議定立案於提解各州縣兌費項下每年撥給糧道化費銀一萬兩糧道衙門書吏紙張工食銀餉鞘委員盤費等項銀七百五十兩糧道庫大使公費銀八百兩津貼荆州旗營公費銀三千兩襄陽道及武昌漢陽黃州德安安陸荆州各知府丞倅銀一萬三千二百五十兩共計提撥銀三萬兩歴年照解在案又各州縣另有解費傾鎔補平等項每年將及銀一萬兩現旣擬將糧道裁撤應將此歴年解道之六項公費銀三萬兩曁批解傾鎔之各項雜費約銀一萬兩儘數提存共湊足四萬兩專欵解部至荆州旗營及各該道府州縣辦公竭蹶容臣清查各項陳規另行提存藩庫察其應行津貼者分别量予津貼照此辦法僅須裁撤兩缺歳可節存銀四萬兩較諸裁撤多缺而節存無多者得失相去遠甚至糧道應領俸銀養廉臣現經另摺奏請於施南府城添設施鶴道一缺應請卽以糧道俸廉改作施鶴道俸廉可免另行籌欵均於另摺詳陳如蒙允准現在裁缺之湖北督糧道譚啓宇學優才練吏治深嫺應懇天恩遇有道員缺出儘先補放俾免向隅其道庫大使李逢春應卽留於湖北作裁缺應補班遇有品級相當之缺儘先咨補以昭公允至此外各缺除府州縣外佐雜教職中非無職司簡少去留皆可之員臣曾督同兩司通盤籌計利害兼權假如裁同知通判州同州判十缺縣丞主簿巡檢等項四十缺裁職五十缺一省裁至百缺不可謂不多綜計所省俸廉役食等銀不過一萬兩有奇於帑項初無裨益而窒礙不可勝言此摺未畢明日續登 
[會剿粤匪]  
　　廣州訪事人云日前聞廣東鶴山縣境茶山匪窟經大憲派新會營管帶潘參戎率隊前往恊同南海鶴山高明三縣主竭力鵰剿先由參戎所統兩營薤洗鶴明兩縣匪類此外南海縣屬西海不平沙及附近海舟等處未遑兼顧因之由本地聯防局紳黃永康等人赴李軍門行營禀稱彼處向爲匪藪若非分投堵截則此拿彼竄鶴明兩縣之匪必至逃入此間鄉民益受其害等情統領准之札行南海縣傳明府移請廣恊派勇前往設防又新寗縣境近來三點會匪到處蔓延鄉民被其脅從者不可勝數撫憲因派李君準道督師前往清鄉 
[考派東西洋留學生題名錄]  
　　金陵訪事人云前任兩江總督魏午帥調集所屬各學堂肄業生分期考試以便分赴東西洋肄業專門之學業已由護督端午帥評定甲乙於本月十七日揭曉共取八十名定於二十四日由省起程午帥豫於十九日在江南高等學生特設毆筵爲之祖餞兹將諸生姓名照錄於後省城各學堂三十二名杜澐鄧邦通陳宗逹王裕光高杞華王鶚李德昭宋承鉉金懋章宋崇望李鼐周凝修周炳章張杰善齡阿徐鴻遇王懷份厲明範王明第顧逢光陳壽清馬學文朱煌范靜安楊寳南郭世綰楊祖錫鄧邦逖王懷曾丁士元瞿世瑛伍晟江寗駐防二名錄安榮光京口駐防二名玉英海端南洋公學二名鈕孝賢衞國垣澄衷學堂一名徐承楣承志學堂一名秦錫麒以上十名派赴西洋省城各學堂三十名彭樹滋顧琪談荔孫張修爵吳祖榕朱偉李顯謨傅金鑑蔣以魁范循廉
劉源漢 
徐溥章煥琪陳清鵷郭祖培李振鐸王銳生徐濤呂祖綬夏崧濤吳藻華旋鞠生楊兆鵬黃奎 
 
 

Page 3

 
 
王國謀孫元蒲鑑黃金桂武定功杜鈞江寗駐防四名恩錫景有鳳葆善浦京口駐防四名恩浩興宗坤剛春榮南洋公學二名沈宏預任家璧以上四十名派赴東洋并聞派西洋者每人發給銀二百兩派赴東洋者每人發給銀五十兩此後安家之費亦須從豐發給惟尚未核定若干云 
[蘇松太兵備道袁海觀觀察禀請以上海龍門書院改爲師範學堂稿及批]  
　　敬禀者竊據上海學務董事舉人姚文枬等禀稱龍門書院創自應前升道頗稱文人淵藪及興化劉融齋先生來主講席通經砥行尤極一時之盛興化旣没時局亦非院規如昨而成續視前稍遜矣光緒二十四年夏蔡前升道擬改學堂旋奉升撫　批令無改在案邇來迭奉上諭所有書院一律改爲學堂上海一隅誰敢自爲風氣自應一體遵照欽頒章程酌就相當程度按章改辦切實奉行前年幸蒙飭撥經費資送項生文瑞等四人赴日本宏文書院學習速成師範歸而傳習焯著明效本年春間湯院長照改道屬初級師範命題旋荷憲臺以籌欵自任開示辦法交董等集議衆情抃躍引領觀成初所以延未禀辦者恐非常之原或不免有所扞格耳今憲臺嘉惠士林以興學爲救時之要董等詢謀僉同誠見夫興學必先師範師範必先初級其高等者旣有京師及三江奏設矣仰乞恩予轉詳准以龍門書院改爲初級師範學校備蘇松太三屬小學教員之用等情職道伏思龍門創始已四十餘年不乏成就其定章章屏學業而講性理給膏火以養通才如果一無流失豈職道之不學所敢妄議更張卽湯院長葆惜國粹亦雅願過而存之與多士講木體用特是法以窮變學貴因時兹據該董等集議聯名禀請改辦前來事關恪遵明旨職道安敢意存各出膜視斯文且上海爲通商大埠中外觀瞻係焉蘇松太三屬夙産人文欲期教育之普及小學教員自以多多益善名曰龍門小學師範校於造就實學之中仍寓告朔餼羊之意有憲臺註督憲倡設高等以樹之刑有憲臺註撫憲選送速成以應所急職道勉事初級亦以廣德意而重養蒙此項學校事爲三屬小學師範而設每年額以一百名似難再减三個月後仍宜附設蒙學卽分給各師範生教授以試所長每年修膳雜費約在一萬元之數此外改建講室添設齋舍購置圖籍拓置操場開辦經費不下一萬餘金均須預行籌度以免半途而廢兹查龍門書院原有捐欵生息銀三萬二千餘兩另有求志書院分齋散卷歳僅四課收效無幾似可停罷其存欵生息二萬一千餘兩可以移撥均係月息七釐常年兩共息銀四千五百餘兩以抵師範校常年經費約尚短三千餘金在目下關庫尚存有蘇松兩屬湘振借欵四萬兩歳得息銀二千八百八十兩除撥充文武廟修費外約可提撥三千金惟庫款奉文生息歸公此項息銀斷難久持莫如責成道屬二十一廳縣每年各送師範生兩名捐足修膳一百元解道湊充歳費約計每年可騰出二千餘元此外所短無幾由道另行設法籌補當可一勞永逸至開辦經費萬餘金職道勉捐五千其餘由所屬官紳籌捐集濟如有不敷再由道飭屬捐辦一次當可黽勉從事所有建築一切工程俟奉到憲批允行卽與院長會同該董等講求校制次第經營其課程亦由院長參訂由職道另行禀請核定以便明正卽可開校理合將上海龍門書院改爲龍門小學師範校大略情形並照錄職道春間所擬籌辦規條肅禀陳明是否有當仰祈大人俯賜鑒核批示祇遵實爲公便督憲批禀摺均悉仰卽會商院長速籌改辦認眞經理以振興學務仍候撫部院批示繳摺存撫憲批據禀已悉近來時局艱危非才莫濟振興學務最爲目前櫹要之圖上海乃通商碼頭尤爲中外觀瞻所繫是舉辦學堂一事更難稍事緩延該道擬將原存之龍門書院改爲道屬師範初級學堂額以百名爲率專教師範生以備蘇蓊太所屬教員之用辦理甚爲扼要摺開所擬規條亦尚周妥應卽准行惟開辦伊始舉凡建造房舍操場購置圖籍儀器需費在萬金内外該道慨捐巨欵湯院長亦捐助百金似此熱心教育共濟時艱殊堪嘉慰事關興學育才本署部院示捐洋五百元以爲之助仍速由該道督率府廳州縣等廣爲勸導務各踴躍輸將以收集腋成裘之效至余龔兩前任所存公欵能否量爲移撥並由該道確切查明酌核禀辦其常年經費請將龍門求志兩書院原有捐欵生息撥充自是正辦此外不敷之欵擬飭道屬各廳州縣每歳各送師範生兩名捐備修膳百元解道充用在各廳州縣所出無多而造就人才湊助學費一舉而數善兼備准卽由道通飭各廳州縣一體遵行餘悉如禀辦理除行蘇藩司學務處外仰卽會同院長及董事人等將開辦一切事宜妥速籌辦以期早觀厥成一面將建造格式及議訂章程開摺繪圖禀候查核仍候督部堂批示繳摺存 
[兩江總督行轅紀事]  
　　昨晨蘇松太兵備道袁海觀觀察江南提標右營參將周子安參戎上海縣知縣汪瑶庭大令英美等國租界讞員黃耀宿司馬法界讞員陳楚生大令次第赴兩江總督周玉帥行轅禀見旋有道員王存善胡琪沈瀛慶劉體乾陶森甲陳兆璜黃承乙嚴復黃仁濟施則敬羅貞意章維鈞遞手版禀安午前九下鐘時美國教士卜舫濟君邀至梵王渡聖約翰書院一觀制軍頷之隨帶同譯員萬司馬乘馬車而往院中各學生手執龍旗排隊迎於曹家渡導以西樂盈耳洋洋制軍旣抵院中先考驗女學堂功課旋入男塾縱覽博物化學機器諸室令各學生試演一番然後興辭而返十二點鐘洋務參贊福開森君來轅拜會與制軍暢談良久迨一點鐘至禮查西旅館赴呂鏡宇尚書袁海觀觀察楊杏城京卿公讌簉坐者爲駐滬各國領事江海新關稅務司讌畢步至園中攝一小影歸途答拜美儒李佳白及福開森二君回轅後江南高等學堂總理某省候補道徐觀察乃昌及照料委員習大令良樞葉二尹湛恩帶同師範生四十九名實業生二十八名到轅禀見制軍逐一考問學生中有應對如流者旣而兩江學務處提調内閣中書饒中翰智元帶同遣赴英法德比四國遊學之諸生來轅謁見聞制軍定於今晨八點鐘時至徐家匯南洋公學考察學生功課十點鐘時赴江南機器製造局閱看工廠工程 
[上海官塲紀事]  
　　護理兩江總督端午帥札委江蘇候補知府夏太守敬觀至滬迎迓新署總督周玉山制軍昨日特詣道轅拜會松蘇太兵備道袁海觀觀察○昨日淮安關監督恒月舫榷使啓珂殿至道縣兩署辭行擬乘家平輪船北上○蘇松太兵備道袁海觀觀憲擬隨周玉山制軍至金陵謁見端午帥其長公子伯夔孝廉俟觀察啓行後暫返湘中珂里○撫轅武巡捕帮帶續備左營補用遊擊世襲雲騎尉朱遊戎大斌内閣中書吳中翰德章癸卯舉人黃孝廉士恒三品銜辦理下關釐局試用同知章琴軒司馬維鈞同知銜札委駐滬查探試用知縣金煦生明府世和江蘇候補道周贊臣觀察翼孔同於昨日至蘇松太兵備道轅拜會禀謁○滬軍營管帶鐵松巖太守林西局警察巡防代理冬防事宜謝建候二尹恭壽東局警察巡防兼中局科防郁少甫二尹堃同於昨日至上海縣署拜謁 
[請補照]  
　　滿洲正黃旂監生孫錫瑞於本年九月投蘇松太兵備道轅請給護照赴美國遊學行至日本門司地方乘火車往神戶迨回門司失去護照及行李等物不得已折回上海昨日投道轅禀知袁海觀觀察請補給護照以便東行觀察允之 
[英界火警]  
　　昨晚十點餘鐘時瞭望臺鳴鐘告警旋分三下探悉火起於英租界芝罘路某姓家各救火會西人急驅皮帶車馳往汲水灌澆得即熄滅如何起火及焚去房屋若干俟明日探明詳錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[依勢詐官]  
　　宜昌訪事人云某西人在荆州聘定熟諳官音之謝某同赴雲貴二省辦歴一周折而至蜀之重慶沿途行李水脚及事屬等費謝每以少報多於中取利并籍西人之勢向各州縣索取程儀各州縣莫敢如何相率隱忍比至巴縣謝仍以此法行之縣主某大令素知西人遊歴所至只求保護並不需索錢文因親見西人訴知其事西人知謝從中作弊不覺勃然大怒方擬回船搜其行李謝已携貲脫逃西人乃電致各碼頭設法拘拿然迄今尚未弋獲也 
[虐媳釀命]  
　　姑蘇訪事人云元和縣境車坊鎭附近某村居民董姓子娶同里徐姓女爲室伉儷尚稱和洽顧女素性誠實不善逢迎　不得翁姑歡恒遭鞭撻之苦本月中旬某日不知何事觸怒於姑竟被毆傷小腹登時胎墮而斃入夜將屍身雇舟載至金鷄河抛棄翌日女族聞知興師問罪董願以洋銀三百元賄和屍兄徐甲不允於十八日午前奔投元和縣署鳴寃縣主郭大令准詞飭差先將屍身撈起然後帶同刑仵書差下鄉相驗 
[邗郡官場紀事]  
　　揚州訪事人云本月初旬揚州府途石蓀太守赴各屬查勘圑練情形旋於十一日回署○江都縣兼壽司巡檢楊少尹岳年因病出缺由家屬遣丁禀知府轅府尊余太守遴委留揚聽差之余懷清少尹庖代一面詳請大憲派員接署余少尹謝委後卽東裝前往履新矣 
[岷江寒鯉]  
　　重慶訪事人云大河對岸龍門𣽸泊英國金沙武克武喇三兵船運以潮水漸消船中各兵咸登岸操演亦可見彼國整軍經武之意無時或忘也○此間新釐局釐務委員陳君象離朱君錫瑩過於掊克以致書巡人等往往藉故刁難公忿難平紛紛罷市川東道馮觀察查悉原委電禀川督錫清帥立將陳君撤差所有抽釐事宜責令董慶府張振之太守代辦一面勸諭各商照常貿易始各安謐無言 
[濬河停工]  
　　江灣鎭開濬市河已於本月初八日將壩築就厥後忽爾停工不知何故豈待冰凍時然後興工耶惟慮一旦鄉村失火無水可救未免不堪設想耳當事者尚其熟籌及之 
[擇地合操]  
　　本邑南市馬路工程局總辦翁子文太守命捕房所雇印度捕頭督率各華捕至空地操演以期步伐整齊捕頭以近處並無隙地可作操塲因據情禀知太守太守命在江海關南卡前合操 
[上海縣署瑣案]  
　　浦東船戶謝金發之夥楊毛毛不知因何互於浦中旋由楊顯華及金發之弟金榮向楊父榮桂賄和并經馬路工程局捕頭胡瑞龍及水巡捕陳向榮挿身覇勒事爲江蘇撫憲端午帥訪聞札飭上海縣汪瑶庭大令將胡陳拘案鞫悉前情隨復飭差提到顯華前晚升堂研訊顯華供稱小的充當二十三圖地保毛毛斃後榮桂自願得洋銀若干將屍收殮故由謝浼其弟金榮將船托灘船管帮人葉阿增售去得洋銀二百六十元付給榮桂一百四十元磪由小的經勸胡陳均遠在浦西與此事並無干涉金榮供毛毛淹斃後小的之兄金發著小的向屍父婉商將船托葉賣得洋銀一百六十元以一百二十元還舊債一百四十元交與顯華轉交屍父胡陳並不與聞榮桂供小的之子毛毛死後小的查得實係失足所致當時風狂浪湧施救甚難非關金發坐視不救故由地保等人解勸由小的備棺收殮並非胡陳威逼勒和當時棺木衣衾共費去洋銀一百三十元顯華付下一百四十元尚餘十元爲安葬之費大令叱令退去靜候詳報上憲○本城保甲巡防北局委員汪禹臣二尹函解杜恩榜及犯事新釋之林大生至縣前晚大令升堂研訊杜供林釋出之後卽與其妻向小的借貸小的不允伊卽行兇爲特投局禀知移送案下林供小的與妻欲於晚間工作杜不允許小的因生計攸關向杜理論反糾人將小的兇毆傷及胸前求恩驗究大令判責二百板發改過局收押四個月○二十三七鋪保甲巡防局某君函送流氓都烏之及張妙生至縣前晚大令升堂研訊張供小的妻弟僧欠洋銀兩元前日向之索取都適在門前經過帮同小的追索妻弟並未付還昨又遇都於南倉街向小的索酬小的無以應付都遽將小的毒毆幸由局勇獲住送局移案求卽訊懲都供張之妻弟積欠洋銀不還日前張托小的前往挑取荳芽菜八包計値洋銀八元昨日向張索取挑資並不行兇尚求鑒宥大令喝令將張笞責二百板都曾責四百板一併交人保去 
[南市瑣談]  
　　前日匪徒林桂仁同於十六鋪橋見李友仁携有衣包攫之而去經李追獲扭送十六鋪保甲巡防北局局員陳仲賢二尹研訊之下判責二百板贓給李具領○陳阿五行竊某僧行李中戒單一紙被僧扭訴捕房捕頭令轉解馬路工程局總辦翕子文太守倩襄讞委員黃衡堂二尹研訊判責二百板限期繳呈戒單 
[英美等國租界公堂瑣案]  
　　視蘭舫控胡德生以僞單騙去洋銀一萬元一案前日上海縣主汪瑶庭大令將應訊之李秋亭送案讞員黃耀宿司馬隨會同德總領事署繙譯官麥令豪君升堂訊究諭令暫押捕房昨日捕頭將李解案禀請司馬會同英副領事德爲門君覆訊李供稱小的二次爲胡抵押田單自知不合現願塾賠銀四千五百兩尚求明鑒哈華托處律師非臘士君聲稱胡向祝騙去之銀均存李處務請著李繳呈李稱此係小的代墊之欵若欲小的盡力湊墊六千兩尚可支持再多則無力矣容小的與胡父商之司馬商之德君將李改押本廨○前日包探方長華見萬潤田姚金亭以三鑲白玉如意付質因之拘解公堂司馬飭押候查明詰訊昨日仍由捕房解到司馬研究之下萬供稱有親戚爲寳山縣典史司馬轉詰方探禀稱小的查得萬姓並無行竊實據司馬遂著交人保出捕頭將萬姚身畔搜出之銀對時表一枚銀戒指二枚洋銀三元玉牌四面呈案司馬著俟交保去時發還○公和祥管馬頭西人强生投案訴稱歹人紴阿五行竊棧中舊鐵藥料售與傅阿四求卽嚴懲司馬詰訊之下張供稱各物陸續在在下拾得並非竊自棧中司馬謂西人稱係目覩母庸抵賴遂商之英副領事德爲門君判責張三百板管押三月傅押捕房四月○水巡捕解李大喬阿高李正言至案禀稱張木林嚴金桂在浦東挖泥李等三人向之訛詐洋銀一元二角張嚴不允致將篙櫓取去報經水巡捕頭令小的往查李等卽糾同黨羽與小的爲難後由洗衣作主顧通海帮同拘住送請嚴懲張嚴請將櫓篙給領司馬商之英副領事德爲門君判將李大身責二百板枷號一月發犯事地方示衆喬李各責一百板管押兩禮拜○王周氏訴稱丈夫向在日本貿易會久陳得標洋銀若干迭次來索無力應付前日陳乘小婦人出外私至家内取去衣服首飾因之訴請包探張才寳將陳拘獲尚求恩斷司馬商之英副領事德爲門君判將陳押捕房兩禮拜 
[法租界公堂瑣案]  
　　永興里謙昌靛青行主徐伯熙圖賴耿才匡所存洋銀三千元被耿具控公堂讞員陳楚生明府准之昨晨將徐提訊耻將存摺檢呈徐求寛限料理明府飭押候覓的實人保出限於十一月二十二日起每届十日拔還洋銀一千元分三期還清違干重究○萬安樓客棧夥戴阿龍吞没沈姓客所存衣箱寄與小東門外寄昌船局被棧中經理人劉濟川查悉投報捕房捕頭公包探將箱及戴解送公堂大 
 
 

Page 10

 
 
令略詰情由判令將戴枷示三日責二百板○泥水匠楊小園何林瑞以作頭蔡元生圖賴工價具詞控諸公堂明府准詞出票將蔡提案訊鞫楊何稱蔡邀小的等造屋五十六問言明每問洋銀八十二元除收到外尚欠洋銀九百三十七元求卽究追蔡供所有工價業已付清而工程尚未完竣求恩察核明府飭押候查明再訊○金陵人哈文發玉工也前日手携玉器至名利棧求售轉瞬間失去翡翠班指一枚疑茶房李先炳所　報捕拘解公堂大令研究之下哈申訴前情李抵賴不承明府飭押候查明再核○某包探解誘拐女郎王銀珠偪勒爲娼之鴇婦蔡趙氏　案氏供銀珠係王雨高經手押下並非小婦人拐來陳明府飭交人保出銀珠送堂留養 
[美租界捕房紀事]  
　　前晚西人某甲雇李金標所曳東洋車至北四川路分文不給楊長而去李向索反被行兇擊傷其頭四百五十八號邕捕見之一拼拘入捕房捕頭念李受傷甚微令甲給養傷費若干從寛釋出○昨日徐阿狗與張友法在西華德路索欠互毆某號巡捕喝阻不依一併拘入捕房捕頭令押乞丐牢关日以儆 
 
 
 

Page 11

 
 
   
 
 

Page 12

 
 
   
 
