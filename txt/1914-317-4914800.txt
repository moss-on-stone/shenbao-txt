# 1914 - 317 - 4914800

 

Page 1

 
 
   
 
 

Page 2

 
 
時評 
[實際與形式　　　冷]  
　　約法修改之衝突聞以爭實際與形式故蓋一派以大權之實際與總統而一派并欲以大權之形式與總統也雖然中國人之知有實際者能有幾耶 
　　何謂實際能逹最後目的之效果之謂也曷爲而爲總統爲治理中國也曷爲而總統須有大權爲治理今日之中國無大權不能使之出危困而入富强也然則實際者卽治理中國使之出危困而入富强也苟勿能者總統形式也大權亦形式也其餘一切形式之形式更勿論矣 
　　嗚呼總統愈貴大權愈大所以治理中國使之出危困而入富强之道一籌莫展債日增權日促兵日變匪日多人民日困生計日窮雖日修改約法日增總統大權爭形式者我無論矣卽曰爭實際實際亦安在耶 
[命令] 　 
　　補錄四月二十一日大總統命令陸軍總長段祺瑞呈請將陳煦亮金富有吳茂林均授爲陸軍步兵上校戴聿乾授爲陸軍憲兵上尉並加陸軍憲兵少校銜吳錫林吳翀漢王鳳鳴章烈朱敏張士虎均授爲陸軍步兵上尉李善閣趙英育均授爲陸軍砲兵上尉董新猷授爲陸軍工兵上尉王淵澄授爲陸軍輜重兵上尉李濬明張鶴齡孫星環萧鵬蔡偉均授爲陸軍步兵中尉沈臨書黄慕超何武彝均授爲陸軍工兵中尉王爕康陳宗琳傅剛忱均授爲陸軍憲兵少尉馬賓來單平吕國平都銘葉永高肇基潘桂霖徐傅禧余家寳劉德印潘觀炳劉崇賢張福春徐俊泮孟　林陳用鈞吳逹城陳譧鄭肇初董以康陳鉋朱振章劉耀辉均授爲陸軍步兵少尉趙鳳藻徐恩進均授爲陸軍騎兵少尉應照准此令 
　　又令陳煦亮加陸軍少将銜此令 
　　又令陸軍總長段祺瑞呈請授張延壽爲陸軍步兵中尉應照准此令 
　　又令陸軍總長段祺瑞呈請將金灜授爲陸軍三等軍醫正並加陸軍二等軍醫正銜劉仲寗王庭植均授爲陸軍三等軍醫正薛作哲授爲陸軍三等獸醫正張際春唐道全馬書麟李鼎銘馮秀芝吳養初均授爲陸軍一等軍醫張德安郭柄山均授爲陸軍一等獸醫金謙授爲陸軍一等司藥李淸堂授爲陸軍二等軍醫李靖勳陳伯熊尹建東田彬士馬漢儒郭金凱均授爲陸軍二等獸醫李維忠授爲陸軍三等司藥應照准此令 
　　又令陸軍總長段祺瑞呈核覆甘肅都督擬以馬有華補西固營都司請予准補等語應照准此令 
[專電]  
　　北京電此次約法案起草原意祇取實際審查者必欲形式上並加圓满以是兩派頗衝突但亦無甚大事如原案總統本列於行政章而審查則特列專章之類最近又有四十餘人提出修正案皆關改正章目及他形式之類連日孫與會議員疏通即以此但預料本月内必全體告成中有總統得授爵位一條審查改勳爵極力反對授爵者爲朱文劭莊藴寛邵章但亦必通過通過後徐世昌事必發表 
　　北京電英文京報論各公使要求擴張漢口租界主因因租界擁擠不便保衛及界外不講衞生交涉雖已數星期但中政府恐益增長養亂淵藪但允擔保衞生不允所請此問題一時恐難解决 
　　北京電楊士琦監督招商並未出京陸建章明日啓行 
　　雲南電臨安被裁兵士被人勾通於前日潰變法人意欲干涉借保護鐵道爲名由河口派兵三千餘人入駐蒙自情形非常危急唐督一面派兵赴勦一面電請中央與法使交涉令法國母庸派兵中國擔任保護之責 
　　哈爾濱電聞齊齊哈爾朱護軍使爲裁兵事操之過急前日有多數下級軍官誤會其事忽然潰亂開鎗攻擊都督府朱使暫避俄 
領署 
　　西安電陳樹藩旅長屡報勝仗聞 
多張大其詞其實匪見官兵並 
不接仗並聞匪入城時恒有守 
城兵開門迎入云現中央頗得 
其詳已飭趙倜嚴查有無其事 
以憑懲辦至前敵情形據最近消 
息匪尚在邠縣附近逗留白 
狼本人確在其内 
　　奉天電張督爲辭兼任吉林事 
宜中央不敢批准定於日内入京 
親自向總統呈説非逹到目的 
不止 
　　杭州電處州現狀尙安謐前傳　戒嚴之説似不確 
　　杭州電内河徐廳長因更動舊人 
太多致遭物議省長本擬調動現 
因某某二軍官請求已作罷原 
擬接任之洪士俊將以外海署 
長位置 
　　杭州電三年度浙省行政費中 
央核定每月二十九萬元省長以 
不敷頗多擬電部請增 
　　杭州電總統府衛侍武官蕭星 
垣奉總統命令來浙授屈省長呂師長 
葉旅長勳位已由軍事處電知浙 
督 
　　南京電張巡閲裁減軍隊恩餉 
約萬餘元中央電令省長設法 
撥給 
　　南京電昨省公署午前會議淮 
徐海工賑事午後會議司法取 
消事 
　　南京電江寜鐵路局已委馮文俊 
接辦係馮國勳之兄 
[特約路透電]  
　　雲南府電臨安府兵變已平惟叛兵曾從事焚 
掠人民損失甚巨 
　　北京電據確實消息白匪已在邠州大敗損 
失甚巨 
　　北京電日本華員通告政府全球各處之華 
僑皆助欵白狼白狼近已收到八十萬元 
　　北京電昨夜哈達門附近西條衚衕（譯音）某 
油舖失愼延焼五小時之久後由使署銷防 
隊協同救熄燬屋二十餘所 
　　北京電京畿執法處營内拘有候審之嫌疑 
犯八十餘人 
　　北京電財政部决意派財政次長赴各省請 
都督等員解欵恊濟中央政府 
　　北京電政府各員俸金本月二十六日均須發 
給惟現存之欵僅敷發給軍警之餉 
　　哈爾濱電據此間某俄文報　稱俄國陸軍大 
臣沙克郝姆不日將抵遠東查閲伊爾克斯克泊利 
阿穆爾軍區之陸軍及一切制度 
　　哈爾濱電據俄京同報載稱内務大臣擬於本 
届立法機關會議時通過禁止黄種人民移入俄國遠東各省法律現歸遠東政務 
總監儘速草定議案凡移民由遠東邊界 
入俄境者須付護照税十羅卜（目下五羅卜） 
並須證明携有現資若干住於俄境可資度日無 
須於本地賺錢餬口該議案並規定凡外國 
工人無已付入境税之護照者俄人不 
得僱用違律者當加刑罰 
　　成都電孟坪（譯音）（在懋功廰邛州之間）土司近 
爲當道拘獲今已斬决其罪狀共有数欵（一） 
私交哥老會會首（二）虐待民人（三）抗拒 
鄰縣上司命令（四）去夏與重慶亂黨組織會社（五）在孟坪中國衙門暴動而其最 
大原因大約因威壓番民故也 
　　成都電當道决意以辛亥光復時没收旗 
民之田房業産還與原主 
　　成都電此间已興工闢新門二一在東北一 
在東南城隅此後將有七門矣 
　　成都電有人組織公司擬在正府街（譯音）大 
東街之间興築街道每股紙幣洋二百元官 
利八釐如有盈餘再行攤派 
　　東京電陸軍大將大島已任爲掌壐官 
[譯電]  
　　北京電昨日哈達門外失愼燬屋二十四所被 
殃之店多未保險損失甚巨現疑乃緃火肇禍 
　　北京電英文京報評論張鎭芳將任財政 
總長一事謂張殊不適此任且謂此乃徐世昌梁士詒居間説合云 
　　北京電梁士詒不肯在徐世昌之下任交通總長 
　　北京電據丁恩報告本年鹽税至少可收洋 
四千萬元五國銀行圑代表以爲此數足抵第二次大借款 
　　北京電海軍總長劉冠雄今日可抵天津 
　　柏林電墨京人心頗爲震動民間聚衆排美者 
其勢頗盛商業已停當道出示勸人民維持 
治安善遇外僑 
　　柏林電美國輿情多反對威爾遜總統與 
墨西哥開戰以故大局頗危維拉克羅慈於 
星期三日爲美兵佔據水濱一帶多爲美 
國兵艦轟毁抵禦美軍者僅平民一小隊 
當時墨兵業已退出其統兵官不知去向 
墨西哥一方面死傷頗衆烏爾太總統現 
仍維持京城治安德英僑民之婦孺已乘 
火車至維拉克羅慈改乘輪船回歐 
　　維拉克羅慈電昨日美兵與墨兵開鎗遙擊 
之際受傷者六人死者一人 
　　紐約電墨兵於距維拉克羅慈三英里通至墨 
京之鐵路间築有壁壘已爲美國海軍佔據 
　　華盛頓電墨西哥立憲黨領袖卡蘭柴將軍發 
布之宣言書其文甚長大旨謂墨民對於烏 
爾太之僭位並未承認今美政府派兵侵入 
墨京勢將引起不平等之戰爭願美總統 
息戰退讓維拉克羅慈而與立憲黨之政府談 
判要求云云美國國務卿白乃安君卽以此文 
入呈白宮衆爲駭然皆言全局將爲變動 
繼由威爾遜總統答覆該將以極誠摯之詞 
重申前言謂美國之用兵專爲反對烏爾 
太也今日威爾遜總統曾言彼敢謂美國實 
未與墨西哥國開戰美兵今僅佔據維拉 
克羅慈及其四郊未加封鎖如須實行此舉則 
當先告列强云 
　　華盛頓電衆議院已通過陸軍經費議案連 
上議院修正所增之美金洋六百萬元共 
美金洋一萬元 
　　華盛頓電墨京之交通已復原狀商業今雖 
疲滞地面尙稱安謐外僑紛赴維拉克羅有官 
軍沿途護送據該埠美領事來電美兵巡 
邏頗周秩序未亂美政府决定意見烏爾 
太總統如不圖報復則亦不進攻台姆闢柯 
　　華盛頓電墨西哥各國僑民現皆紛紛離境 
駐墨美國大使已將署内文書託巴西公 
使代爲保藏且已收到墨政府所給出境報照 
　　華盛頓電據官中消息維拉克羅慈一役美兵 
死者十二人傷者五十人 
　　倫敦電德國各報評論英皇英后之游法多 
就改協約爲聯盟一節發揮且以此舉無實 
行之徴象意殊欣慰法國各報以兩國元 
首之頌詞有完全和諧之氣象足徴協約 
可以乘久皆爲大悦路透電社得悉英法兩 
國並未如外间臆測提及正式新條約問題 
英法邦交篤厚定於彼此誠衷之默會固不必 
拘於形式云 
[公電]  
　　滇省通告臨安亂事電都督民政長並轉護軍 
使鎭守使均鑑本月十七夜臨安土匪勾結少数 
 
 
 

Page 3

 
 
叛兵作亂搶刧城廂十八日經駐臨軍隊鄉圑 
將匪擊退逃潰刻正派兵分頭搜捕特恐遠道傳 
聞失實謹此電聞雲南都督唐繼堯民政長李鴻祥號印 
[齊齊哈爾來電]  
　　各省都督民政長巡閲使將軍都 
統護軍使鎭守使均鍳本省防軍因改編小有誤會 
於昨晚十一時有少數軍隊在軍署鳴槍當經 
陸軍許旅長該路袁統領解説立時歸營秩序 
安甯如常恐遠傳失實特此布聞黑龍江護軍使兼署民 
政長朱慶瀾馬印 
[湖南都督電]  
　　各報館鍳日前北京英文日報登載鄙人被刺 
一節謡傳離奇各報轉譯訛以傳訛儼成事實湘中極爲安謐 
茲事風影俱無本已置之不理惟是親朋乘注函電紛詢用特 
聲明以息謡諑湯　銘敬印 
要聞一 
[參政院與立法院組織預聞]  
　　新約法草案規定　設參政院爲政府諮詢機關設 
立法院爲國家立法機關茲聞兩院組織之大概情形 
預誌如左 
　　參政院　卽所謂共和顧問院是也此項機關之組織已 
經約法會議定入條文蓋總統提交增修約法大綱七條内有組 
織諮詢機關一項約法會議以共和顧問院之名稱 
似有未妥故决定改用參政院新約法起草之條文卽 
以此命名將來約法公布之後即將根據約法組織此項 
機關至關於參政院組織之條例本爲附屬約法 
之一種法令當然應由約法會議制定聞該會議 
俟將約法條改完竣咨請公布之後卽編訂此項組織 
條例以便早日期成關於參政院組織之分子及其權 
限之範圍雖非今日所能預斷據各方面消息將來參政院 
之組織旣爲政府諮詢之性質則其組織之分子 
將由政府任命此次組織參政院其最有希望者 
爲政治約法兩會議之議員及公府原有顧問諮 
詢各項人員惟額数僅限定六十人蓋取甯缺勿 
濫之旨其資格一層亦取嚴格限制主義今日政治約 
法兩會議員雖皆有此希望然額数比較太少將來向 
隅者必仍居多數并聞異日憲法上之國會如仍用兩 
院制則該院卽含有上院之性質此次新約法起草有 
立法院未成立以前暫以參政院代行立法 
職務之規定則該院現在之職權並不僅於備政 
府之諮詢而已 
　　立法院　卽臨時約法之參議院是也參議院之名 
稱本採取於德國自南京臨時政府即用之代立 
法機關其後臨時參議院制定國會組織法又以參 
議院爲上院直至政治會議議决停止兩院 
職務參議院之名稱始行消滅此次約法會議修正臨時 
約法改參議院爲立法院此爲民國國史沿 
革之大略也惟新約法之立法院既經確定則關於該院之 
組織及其成立之遲早亦吾人所爲注意之一事也據 
最近所聞此項機關尙非短促之期間所能組織成 
立其原則以立法院組織與參政院及其他機關之性質 
不同關係非常重要目前約法尙未完畢立法院之選舉 
法更無從提起必須俟有選舉法之後始能産出 
此項機關此項選舉法亦爲附屬約法法律之一種 
固當由約法會議制定或謂約法會議俟參政院 
成立之後卽當閉會此項選舉法或卽讓歸參政院 
議决頒布亦未可知將來立法院成立之後參政院 
仍當退處於諮詢之地位云云又一説云政府所擬組 
織之立法院議員定額二百人仍由國民票舉惟 
擬將來仍倣審查約法議員資格之辦法特設一 
審查委員會專以審查立法院議員之資格 
云 
[第二次大借欵之兩方態度]  
　　第二次善後借欵詳情屡誌前報昨悉借欵談判近日無甚進步 
惟兩方面對於借欵均甚注意爲記其情形如下 
　　志在速成之揣測　　政府以迫於財政之困難出 
而爲第二次借欵之主張所謂幣制之改革所謂紙幣 
之收回皆係第二主義其第一主義即在救目前 
之困難日前政府有借法欵四百萬及英欵五 
百萬磅之説現已作罷並一面照會五國銀行 
圑告以前述二項借欵均行作罷情形又此次借欵原額本 
定二千五百萬磅現改爲一千八百萬磅前者所以 
表示我國希望借欵成立之誠意後者則期股之易集外 
報論者多謂此次政府借欵志在速成欵額多寡在所不 
計云 
　　銀圑論調之冷淡　此次銀行圑要求最力者爲 
銀行監督而我國政府拒之亦甚力最近銀行圑發 
一種極冷淡之論調謂該銀行圑之借欵全係營業 
性質並無他項目的存在其間借欵條件足以符營 
業性質該銀行圑甚樂承借否則萬難遷就中國政府 
每誤會銀行圑用意謂銀行圑於營業性質外尙有他 
項目的銀行監督即根原他項目的而要求 
者云云 
　　收回紙幣之懷疑　收回紙幣爲借欵用途 
之一大宗據外人調查謂至少須現欵一千三百 
萬磅而政府則謂至多不過八千萬元卽湖廣兩江 
安徽浙江及福建三千七百五十萬雲貴兩廣四川 
二千五百五十萬其餘欵則以用之於北數省收 
回紙幣所需旣不過此數故政府决計將欵額減少惟五國 
銀行圑仍甚懷疑且深恐借欵成立後欵旣用盡而 
紙幣仍不收回於借欵原意大相反背要求監督權 
因以益力云 
　　合同顧問之聘定借欵合同之訂結最關係重 
要其字句之間因中西文不同之故稍一不愼弊即無窮 
如第一次善後借欵合同關係監務顧問權 
限稍涉含混遂招監務顧問之動輒干涉聞已 
聘定馬哥特爲借欵合同顧問以便詳加討究云 
[京師政聞彙誌]  
　　司法部之改良刑事法　近日審判廳判案稽延 
授人口實司法獨立制度因之頗受影響日前司法部有鑒於此 
已有地方審判廳刑事簡易庭之組織刻聞又製 
成判决案件比較表將普通庭與簡易庭結 
案件數月底列表統計以觀其成績如果有效卽擬 
改良刑事訴訟程序并地方廳之組織云 
　　丁恩氏之鑒務報告書　鹽務顧問丁恩氏二 
次南下調查鹽務已於日前回京茲聞丁氏已將其 
調查報告書呈部核閲其内容對於粤閩浙等省 
鹽務頗多不满之意且於各省改革計劃均有所 
主張政府如采用南方鹽務不久又將大有變更 
云 
　　王小宋之主張公債説　王璟芳已任爲廣東中 
國銀行行長定於月底起行赴粤對於該省公債收回 
紙幣辦法曾具條陳於總統内中計六條重要之 
點係在公債利率年定百分之四二年後開始 
償還十五年償訖中國交通銀行擔任轉換以本省 
可靠入欵爲償還公債本息之用云云刻已由總統批 
交財政府部核議 
　　外交部之損失審查會兩次革命洋商損失政 
府已派專員會同各使署人員前往調查外交孫總長對於此事 
異常注意擬在部中組織一洋商損失審查會將來調 
查完竣尙須審查一次俾期規畫得當並聞由次長曹 
潤田擔任審查長該會各項職員全係外交人員云 
雜評（無名） 
　　庚子賠欵懇讓會　本報曾評庚子賠欵懇讓曾謂無益 
而徒取辱者蓋以人方利革命之賠償以求間接之損失於 
勢有所不能如願也今來函謂各國寗無主持公道之人日 
後自有羣相驚歎之日中國人民孰不蒙減輕負擔之大幸 
耶雖然革命賠償交涉正困更宜開會懇讓之 
　　附庚子賠欵懇讓會來函　啓者昨見貴報時評庚賠欵 
懇讓會一則不勝詫異查此事發起雖皆中國人士然贊成 
其議者就滬上言之雖爲時未久已有數國僑華著名之官 
商敎士足見公理自在惜庚子至今未有人提議及之耳蓋 
拳匪之變全由满淸少数無意識之王公大臣當時满人在 
位自不便懇讓今則民國已早爲列强承認何妨將此事之 
始末向各國聲明况又有美國退讓之案可援乎不特此也 
英國倫敦某銀行上年冬開會主席之英人演説卽有不再 
收庚子賠欵之議尤徴英人之主張公道其他文明各國安 
見其無主持公道之人不爲同聲之應乎夫天下非常之事 
始創時往往有人少見多怪評論是非迨其事果成乃始羣 
相驚歎同人等創設此會之先已討論多次雖不敢謂確有 
把握然聲明公理爲人道上之請求似亦無妨（下略） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[下關市政進行記]  
　　下關特約員 
　　寧湘鐵路約簽定後以下關爲起點與滬寗聯絡 
下關商埠之地位乃爲滬甯津浦寧湘三大幹線 
之集中點商業繁昌胥於市政進行可卜而知溯自 
前淸光緖二十五年下關河西一带灘埂荒涼之區關爲 
通商場後市政萌芽實基於此掌理各般事務及管 
理地産權爲商埠局淸丈局二機關以金陵關道爲 
其監督長官地方發達伴商業趨勢而俱長至 
光復間爲一小挫去秋一炬幾有一蹶不可復振之 
概政府特設專員以圖恢復下關市政始有具體 
的表示而予吾人以觀察之資 
　　金鼎奉令帮辦下關商埠事宜正當張勲去任之日十数年 
經營之所得爲其武人政治鹵莽滅裂而無餘 
若馬路若警察若工程若地産皆市政之大端前此純 
屬於商埠局者今則或改隷或干涉迄無一定 
計畫三月傅春官以難期得力去官局中如李蔭蘭 
張紹棠亦相繼去職而市政乃有一線之望金鼎 
視事後分爲三科其綜核政務參預機密一職特延聘前兩 
湖督署民政主任包安保君掌理市政計畫多所襄 
贊其他進行金鼎多持穏健態度一切建設得以從容着 
手矣 
　　下關地位列於市列於城其義未定吾人寧謂爲 
市以其人口區域實已合於法定資格也現在區域正 
在劃定蓋河西通商場爲約開口岸河東及擴 
充地段爲自開口岸以吾國商埠歴史上考察以約開 
口岸舆自開口岸兩相毘連者實無成例故必待 
市政各般設施均具規模更研究宣示方法如或以命 
令或以公文然後方得决定現正在研究中 
　　警察署原支金陵關税務司之餉而受總廳指揮金鼎以警察 
爲市政之先驅特商請王桂林君以北區第四分 
駐所所轄區域及警士併歸商埠更名爲下關警 
察署警士擴充爲一百二十名得兼受商埠幇辦之指 
揮監督是議方定税務司忽函致省公署謂商埠警 
察受其全餉他人不得過問金鼎以税欵本我國 
所有税務司爲我國所雇用僅由其代發萬無反客爲 
主之理遂面晤税務司持理磋商税務司麻君亦悟 
允以正式公文宣示商埠警察全權仍在總廳 
段交涉乃得完美結果和記洋行自雇印捕守衛金即 
另組一排警士由和記繳捐省公署再撥作警餉其事始已 
消防隧已决定編成四十名已在訓練其救火器具 
亦在等籌欵購置以保治安 
　　馬路規畫大體已定車捐本由下關自收張勳來後爲 
城内所奪金鼎商請工程處由其代收轉解一俟路 
政進行再當特設車捐處徴收以圖收入一致惠民 
橋下馬路及江邊馬路均經修理完全惟江邊馬 
路向例由税務司撥欵現擬收回自築以淸權限其 
惠民橋下一直向西本爲空地已劃入馬路線中 
其臨街二畝地爲英商通和洋行所有現以市面發逹儼 
工塡土以便建築金鼎乃與通和洋行協商並得　商 
虞和德之助力允以商埠局所有公地與之交換俾馬 
路可直接江邊現已妥協土工二千元亦可作能市政大端 
如此地産情形當另述 
[中央平亂之新計畫]  
　　字林報載北京訪函云中央政府已命江蘇都督 
上海鎭守使申請上海領事團拘拿二次革命 
黨首譚人鳳李烈鈞唐蟒等約八十人並要　 
求引渡龔振鵬前在滬拘獲之王憲章日内将由 
寧解京預料必定槍斃之刑政府探聞黨人著名首領 
黄興李烈鈞戴天仇居正等人近均由日回 
國設機關部於租界謀興第三次革命海軍部應 
張勳之請電令駐滬海軍總司令李鼎新派炮船 
一艘開赴海州以截仲八匪首退路蓋恐仲八戰敗 
後由水路逃逸也電内且謂應令上海關所派測量海 
州船港碼頭之英員率眷乘砲船卽離海州政府又命 
江北鎭守使蔣雁行派兵恊助張勳鎭剿仲八 
匪黨現信若輩已與狼匪暗通聲氣也 
[西報述白匪在孝義情形]  
　　漢口英文楚報云本館曾接荆紫關訪員來函謂有某華人由匪 
匪營逃來述及孝義被難情形據稱白匪曾在孝義以 
北之山谷間擊敗官兵千名奪獲子彈六騾車 
彼卽乘機逃出沿途見官兵死於道旁者甚多惟未 
見一匪屍孝義人民聞白匪將至咸携糧食炊具逃 
登山寨而守之白狼入城無從得食乃遣匪數名 
登山偵探復爲山上擲巨石斃之故於翌晨以 
大隊攻寨破盡殱守寨之人有逃入山洞者亦 
遭刦殺未能倖免誠巨刦也 
[地方官制案繼續討論]  
　　地方官制爲現在一極關重要問題而又不容稍形遲緩者惟 
解决此項問題頗屬困難究其困難之點即在省 
制之存廢此卽内而政客之主張外而各省都督民政長 
之條陳聚訟紛紜莫衷一是於是政府亦覺躊躇無主迄今尙無 
若何結果近聞總統以此問題關於建設上至爲切要未便因循 
擱置亟宜早行解决故昨又將此案列於總統府議事繼續 
討論至其討論之點大致（一）省制之廢除究竟有無 
滞碍難行之處二兩级三級三級制利弊若何（三） 
各级之權限究應如何規定爲適宜（四）廢省後政 
費與前之比較是否虧絀（五）區域應如何劃 
分方不失之於廣狹之弊（六）邊地與内省行 
同一之制度究竟可否（七）决定實行應具若何 
之手續以上七項旣爲擬定討論之要點而總統之 
主張則以改革上勿論如何於財政　務求撙節於區 
域務求均齊於事權務求統一於防務務求 
聯絡云 
[關於賦税之治法治人觀]  
　　財政調查員之任命　財政部擬派財政調查員 
前赴各省實地調查地方財政近情以爲整頓財政根本計　一 
節早經呈准在案嗣因中央政費奇窘此項人員遂致今尙未 
派定刻聞該部近以各省財政紊亂情形已逹極點非 
遴派妥員分赴各省詳細調查再由部中和盤籌 
畫改革之方不足以言整頓財政昨日（二十日）據情 
再呈總統並保薦兪明頤雷多壽譚學夔黄祖 
徽等多人請卽任命爲各省財政調查員以便早日 
從事調查藉爲整理財政之助 
　　印花税法之專條　財政部近以印花税法僅及證 
據憑摺一部份故自頒行以來收税甚爲微薄現擬更訂專 
條除前此所定諸項以外尙有如下数種亦應一律黏貼印 
花（一）國外遊歷之護照（每張貼印花二元）（二）國 
内遊歷之護照（每張貼印花一元）（三）婚書（每張貼 
印花二元）（四）學堂畢業文憑（小學堂五角中學堂一 
元中學以上二元）（五）學堂入學證書（小學二角中學 
四角中學以上八角）（六）廣告（每張二分）（七）傳單戲單 
（每張二分）聞此事已交税法委員會詳細討論辦法矣 
　　國税廳長之權限　各省國税廳籌備處之設本爲 
整理各省税務起見其性質係　部轄機關處長一席原歸 
部派各省民政長旣不負保薦此項人員之責任且無統轄 
該員之職權權限分明不相製肘乃近來各省財政司 
長多由國稅廳籌處處長兼任財政司長一職 
本直隷於民政長者民政長有統轄之權因而國税 
廳籌備處與本省民政衝突之事層見疉出政府 
有鍳於此刻已擬定將各省原設之國税廳籌備處卽正式改設 
爲各省國税廳其籌備處字様亦卽同時 
取消完全成一部轄機關一律由部另行派員接替專司税務 
事宜各省財政司長一席則由各民政長薦員任 
用庶幾權限劃分不至阻碍進行 
[王湘綺講經之内容]  
　　王湘綺在孔教會講經情形已誌昨報茲探悉王所講内容 
亟誌其大要以供研究本會前星期所講者論語今日鄙 
人所講者乃詩經首數章古人讀書重在能化天下卽於關 
睢一篇關係極大樂而不淫哀而不偒憂在進賢不淫 
其色此毛公之説也大旨以進賢爲本義一部詩經主腦 
多在於此故以關睢冠首當國者苟不知此意已旣不賢 
又不能用賢國必多事易曰小人而乘君子之器盜思奪 
之矣故必求賢以爲國求才以衞國賢與才不同賢乃 
勝於已者宜加隆禮不可臣服才乃不如 
已者量能錄用隨意指揮此親賢用才之界説 
也堯以不得舜爲已戞舜以不得禹臯陶爲已憂人技若已有 
休休有容必如此廓然大公乃能擔天下之大 
任關睢之詩所以以求賢爲憂諄諄誥誡求之不得寤 
寐思服其誠可見鐘鼓樂之即榮以祿位之意 
（中略）求賢必有本有本乃有用苟其無本則　之賢不 
賢從何識别葛覃卷耳皆同此意（中略）人見詩三百篇多言 
婦人女子之事婦人女子何關當日詩旨豈有日日召人 
言詩談婦女之事者詩有六義風雅頌賦比興各有作用 
非以此包彼香草美人比君子此離騷之所以能肇雅 
音也後世以淫言詩大違詩旨總之詩以求賢用世 
爲第一義諸公憂國亦當於此着眼以求賢用世大家能各 
如分量以做事爲主（中略）試舍詩而略談時事 
中國人所以不及外國人者其要在中國人過於聰明嗜 
欲過多過雜不能一條鞭做去自富强之説興舉 
國趨之若鶩迄至今日習成貪暴愈貧愈弱不知富强者非 
文明之謂人人心目中僅懸一富强以爲身家天下 
至善之鵠充其所至不過飽食煖衣逸居而無敎 
　　袵金革死而不厭須知高明之家鬼瞰其室强梁　 
非美事徒足誨盜耳獎爭耳吾國今日不患貧而患不 
均不患寡而患不安博施濟衆不可謂仁者君子不素餐使 
人受施受濟不啻陷於不能自立故曰仁者已欲立 
而立人已欲逹而逹人目前之大患正坐與此相反昔孔子以食 
與兵可去而曰民無信不立其故可深長思試問 
伯夷叔齊俄死首陽用意安在孔子所謂求仁得仁卽夷齊之毅 
然蹈仁也衛出公亦因國將亡不能抵御外患致叛子不能主國 
卒成此難問題孔子所由筆之於書也是故不以求仁爲宗旨 
而以富强爲宗旨主客倒置乃根本之大誤（中略）前 
者鄙人致書袁大總統談時局彼云我因救時不忍去位豈知現　 
在時局若不揣其本長此因循斷辦不好吾湘曾 
文正胡文忠均才大能用人曾才尤有大本其效尤宏 
諸公皆以救國爲念承推鄙人講經要知講經貴致用致 
用須有本有本乃能求賢非可苟焉而已（下略） 
蒙邊政務紀要 
[長春會議之要案]  
　　本年五月在長春開蒙古 
王會議案業經定局曩已由蒙藏事務局分别通 
知各盟長及札薩克届期赴會政府已派定吉林民政長齊耀 
琳爲政府代表齊民政長此次來京卽係與政府 
面商該會議事頃聞該會議主要之議案如下 
（一）内蒙改省之進行辦法（二）内蒙治安之維 
持法（三）籌議内蒙之交通問題（卽鐡路電線等）（四） 
中蒙劃境問題之商榷等 
[奉督來電之内容]  
　　日昨政府接得奉天張都督 
領銜來電内容係關於三省要件数項如下（甲）關於軍 
政事件現在東三省陸軍祇有五師尙不足以資防禦 
然中央主張裁兵之際東三省五師是否相符（乙）關 
於財政事件按東三省歲入共洋二千五百二十萬元 
實爲入不敷出刻雖極力節減惟緩不濟急是否允以再 
借小欵（丙）關於界務事件查東三省界限從未 
分明儻於交界地點發生事端或有推諉之獘請中央稍加注 
意此件刻由三省各派專員分赴各交界地點調 
查云云此外尙有密電一件内容未悉 
 [P川省不信官紙之危機 
　　成都總商會發行印花税票每分只售制錢十文 
原爲維持軍用銀票起見且以推廣銷場若以强令 
貼水購用則人民先有不樂觀念於銷場必大生阻 
力乃日前川省國税廳籌備處據情逹部後昨日接一 
部中覆電云成都國稅廰劉處長轉商務總會鑒發行印 
花其票價應照銀値核算該商會發售票價每分 
只售錢十文殊與定章不合將來虧折如何抵補 
仰卽按照郵局辦法以大洋市價折收毋得歧異財政 
部印 
　　商會接電後當即發一覆　其文如下　北京財政部鈞鑒頃由 
國税廳函轉大部冬電謂發行印花應照郵局辦法查試行 
之初以廣消爲要義似不宜顧慮虧折且川 
中軍票價現其甚低落若令購印花者照市貼 
水軍票將成廢物恐慌之餘慮生危險擬將前領 
之票售畢再斟酌辦理藉維軍票並圖印花暢行此項虧 
折以本會應得權利緩緩抵補鵠候電示成都商務總 
會叩佳印 
　　按成都總商會前此發行印花之通告謂每分只售錢十文欲令 
紙幣與銀元有同等之價値也乃財政部冬電嘱照郵局辦法所 
謂照郵局辦法者何即以紙幣購印花每分須加錢 
三文耳 
　　嘉定（現改樂山縣）知事曾述孔昨會同當地征 
局長李自牧發一布告謂照得酒油肉税原係繳納錢 
文嗣因發行軍票是以一律通行現在鑄錢已夥邊 
餉待用孔殷自應仍繳現錢毋得稍存吝慳納税 
人民義務當以濟世爲心倘敢故違命令卽屬誤國莠民定當呈 
請大府罰辦决不從輕自此示諭之後其各一體凛遵云云此布 
告發出後各處效尤凡繳納釐税均非現銀現 
錢不行人民以公家不用軍票皆以廢紙視之故邇來 
軍票價格日見低落也 
川省財政會員收回軍用票之提議 
[易内債爲外債]  
　　川省財政會議議員提議收回軍用票辦法案文 
云昨承鈞署交議募集地方公債收回軍用銀 
票一案内開辦理各節債息八釐亦已不菲貸票還 
銀利尤加厚行之風氣開通之歐美固可必其踴躍應募也 
無如吾蜀之開通旣遠不如外洋而昭信票旣失信於前淸一年 
兑換之軍票又不能昭信於民國譬諸驚弓之鳥見似弋者而高 
翔漏網之魚遇放生者而亦懼况乎改革幾時瘡痍兩次前淸 
收百餘萬之捐輸尙勒派以川路歲籌二百萬之租股且動浮 
言丁此民生凋敝物力艱難而令其擔任千萬 
元之公債自由認購人民未必樂輸强迫行之弊害 
何堪設想議負等遲回審顧旣知公債之困難復慨軍票之流 
毒於是以本案内儘先師收之發商生息三百萬 
兩假定爲收回軍票四萬元及各屬推行 
未用必須另籌他欵卽可收回百餘萬元加以變賣 
公産可以直接收軍用票八百萬元統計可 
收軍票一千三百萬元其所差之二百萬元卽 
準此數爲公債額以期所欲不奢俾免駭俗而易舉乃承 
民政長决定債額六百萬元並慮公産一時不能 
盡售擬先籌四百萬元其餘公産售出若干數公債卽 
减少若干數指示周詳至欽且偑然議員等顧念民隠仍恐棉力 
難勝蓋挖肉補瘡適成兩傷再四思維僉以丁茲時局民心尙未 
安定生計亦極蔚條各路刧匪縱横川北災黎 
尾瑣利鎗散出未歸武庫精兵汰去不盡農夫黨見窺 
伺禍亂濳滋加以近日山東戕官亦藉口於房 
捐地契途説電傳影響最大愚戇之意此時惟有結民心紓 
民力庶幾邦本不摇國基乃固若遽行此破天荒之公 
債六百萬之鉅額在大府固毅然决然在議員則誠惶 
誠恐也然軍票之宜收回實爲要圖巨債之難募集亦非理想欲 
求貸欵集事則惟有舍内求外之一法且外債一 
事大府早經籌及人民並無異議同好棄惡民情無驚 
擾之虞外欵内輸金融有活潑之望茲將辦法列後卽祈鍳核茲 
將收回軍用銀票辦法錄下（一）四川以肉釐擔 
保借外債五百萬元組織銀行作現金凖備（二）請 
求中央政府發兑換券一千萬元交由新組織之銀 
行收回軍票（如中央不肯發兑換劵則由本省精緻兑換劵一 
千萬元川之收回軍票此係救市面之荒除公私之累與另發一 
種鈔票不同對於中央理由正大）（三）將公產發賣直接 
收回三百萬元其餘二百萬元尙有收入商號之欠欵及 
推行未用之軍票合計有赢無絀以上爲辦法之要點（甲） 
川省只負五百萬之債務（乙）有兑換劵之流通 
經濟不生變相（丙）銀行有五百萬之資本兑換劵易於 
推行價値不至跌落（丁）五百萬之外債分十年償還 
以年收百二十餘萬之肉釐擔保議借不難（戊）外債折扣 
雖鉅然較諸公債五釐奬勵富簽獎勵以及總局之開辦費造票 
費其消耗亦不相上下（已）發行公債擬期二年議借外債 
至遲不過數月期限亦較迅速　上爲改借外債之理由 
議員古秉鈞趙城壁周永德彭芬劉棨李向榮温翰楨馬翔臯傅 
渭王廷佐蕭德驥白秉虞謝培筠 
閩垣新紀事 
[審計分處之風潮]  
　　　福建審計分處處長兪 
人蔚者浙產也素有政聲乃此次升任處長未經蒞事先宣布 
改組查審計處章程有處中人員非有特别大故不得擅動等語 
故此次新補人員均被總處斥駁聞兪君所以造 
次更替者實科長林某爲之主動也現雖已易三科員而林意猶 
未厭勢將大起風潮并聞被更之科員已經上訴 
於總長矣 
[劉炳燮被拘]  
　　前清舉人劉炳燮因與黄乃 
裳有舊日昨特具禀省長爲黄剖白民政長汪聲玲 
勃然大怒謂其糾黨妄剖阻撓政權飭警務廳將 
劉拘拿究辦現劉已被拘在廳矣財政司某科科 
員李鵬程劉炳爕之同年也汪省長以劉禀内亦有李 
之名字閲禀後立傳李到署面話李驚恐非常省長 
詢以曾否與黄乃裳相識李云不識只識劉 
某并未出名代保省長遂諭以爾旣無干可聲明被 
人冒簽李唯唯而退或云另有一李鵬程未知確否 
靑年會會長蔣培華於劉炳爕禀内亦簽有名 
字汪省長以糾黨阻撓大不爲然特將禀内所簽之二十一 
名懸牌通告着其自遞退簽方准予免究不知蔣君將 
何以處此云 
[魏建祥出獄]  
　　前省議會議員魏建祥被人指 
控拘縣署約三個月矣茲聞魏以母病垂危禀請 
保釋其措詞極爲懇摯且禀中語語自認疎浮并稱道汪 
省長之敎訓玉成現省長已於十二號批示准予保釋矣 
[煤油礦國有之布告]  
　　日昨行政公署奉國務院 
沁電内開煤油礦業經定爲國有屢電通行在案嗣後已開油礦 
應查明官商資本若干以便籌畫辦法其未開之油礦卽概由國 
家專辦地方商民均不得擅自開採并與外人私訂合同希即撰 
利布告曉示各屬以免滋生枝節等因奉此查現在閩省各 
屬雖無官辦商辦之煤油礦但上下游各地煤 
炭礦頗多將來或亦發見煤油礦奉令前因合行 
布告各屬商民人等一體知悉嗣後各地如有發見煤油 
礦務須報官聽候籌辦勿得擅自開採或與外人私訂 
合同倘敢故違定即按法究治 
[魯省礦務交替後之辦法]  
　　山東礦務劃歸第一區監督管理日前北京派員 
來東接收一切事宜已經告竣現行政公署因礦務卷 
 
 
 

Page 7

 
 
宗已交割淸楚特行通告云前奉國務院電開第一區礦務監督署業奉大總統任命張軼歐署長在案所有該民政長管轄區内關於礦務新舊文件及隷屬之各項機開仰卽轉飭聽候農商部　員接收除分電外合電遵照等因旋由農商部派僉事邢端主事張培前來接收案卷業經本公署將一切礦務卷宗點　並将對於礦務公司交涉事宜函請部示現奉農商部文開接據函稱本部特派接收礦務卷宗委員僉事邢端等現已抵省點交在卽礦務旣改歸中央管理嗣後關於此項交涉曁經費辦法應詳細陳明請即裁决電示等情到部查原擬以邢僉事等接收之日作爲礦務辦公截止日期極屬妥捷應如所擬辦理所有關於德國礦商交涉事件自應由本部飭由第一區鑛務監督署賡續辦理並咨由外交部轉行德國公使轉飭該國領事查照　現　鑛務雖屬劃歸中央値此新交替之會並就歴來行政關係及爲將來發展地步而言與各該地方　廳原有息息相通之關係且關乎保護礦商不論中外俱屬該民政長專責此次來函具見慮周藻密未雨綢繆之意良用嘉慰嗣後礦務行政各事亟應互相維繫庶幾日起有功本部當飭知該署長體會斯旨該民政長諒亦知之如有德國礦商以鑛務向該公署交涉者應　令其逕與第一區鑛務監督署交涉等因除分行外合行宣示一體週知特此通告 
地方通信 
[松江]  
　　司鐸宴賓紀　郡北佘山爲華青接界山巅天主堂巍然高聳官場會派兵隊保護光復迄今向未調戍本年四月爲迎聖母之期遠近咸集而該廳某廟適値賽會社首揚言神像出巡須繞行該山之陽堂中司鐸恐两方各有觀念易起衝突特來松刺謁楊鎭守使預籌防患之策翌日復設盛筵假裹　天主堂邀請楊君曁周知事李警長宴飮以聯情愫 
[局船又遇盜]  
　　全盛信局划船帶有各户所寄洋銀二千餘元於二十三號破曉時中松往滬道經北門外賣花橋突遇盜匪駕划船截刦五盜客挾手鎗刺刀頻燃放兩舟子料非其敵不敢抵抗任其搜索俟盜去後奔告於村衆村人聞聲咸集分水陸追緝盜見追者勢盛卽分掠洋銀登岸竄逸惟麫坊托寄之現洋五百元姚姓四百元因嚴密扃固幸未遺失遂將該盜划帶歸由局主送交警局轉解官廳禀求踵緝不知能否弋獲也 
[警隊被裁]  
　　江蘇第一專署裁併員弁曾誌前報茲悉該署統部向設總務軍械主計執法四科現在全行裁去僅留會計長一員司　一名書記長一員司書一名衛隊二十名不裁者祇四名警衛隊七十二名曁留松偵探員一例裁撤並裁歐陽執事官一員五營督隊官卽帮帶）張李顧譚五員其中辦事得力需酌留者改爲中哨兼勤務督察員合計每營裁去六船云 
[謡傳戒嚴]  
　　上海疊獲黨人機關影　所及遐邇惴惴松地遂亦有戒嚴之謠嗣悉鄭鎭守使曾電致松鎭守使楊君請爲注意楊君遂加派兵隊邏巡以松地尙屬安靖惟令留意稽查而已 
揚州 
[瓜洲修圩費有着]  
　　瓜洲東岸至揚子橋一带圩岸經來往輪船逐日衝刷潰决塌坍異常危險曾由瓜洲市總　沈廷銘善里市　長劉世廉等估定急工需欵七千餘串呈請縣知事轉懇省長撥欵興修現韓省長已准如所請飭令縣知事在解省附加税内如數撥支故沈廷銘已偕市董劉懐德於昨日至縣先領洋元五百以便擇日開工 
安慶 
[嚴拿小河灘築埂人]  
　　皖南蕪湖繁昌兩縣交界之小河灘一經築埂卽與繁昌南陵兩縣農田有害前淸時兩縣人民因築埂事屢起風潮現有蕪湖民人胡之琛又在該灘築埂經倪省長令飭蕪湖縣嚴拿懲辦并令蕪繁兩縣會同前往該灘將所築之埂毁去　恐鄕愚無知聚衆滋事特函致蕪大鎭守使選派得力兵隊協同彈壓 
[木簰客與兵士衝突]  
　　皖垣東門外五里廟駐有軍隊一營昨有營兵偶然出遊見江邊停有木簰一架遂約同三四人至木簰上游玩不知如何與木簰主人口角致大起衝突兵士中有受傷者當卽報告該營長將受傷兵士舁至陸軍醫院調治一面將木簰扣留尙不知如何了結也 
江西 
[公署建築告竣]  
　　行政公署改建洋式樓房自汪民政長任時開工現始告竣經匠頭艾三和呈請派員騐收並懇量予補助茲聞戚省長特委張宣中辦理騐收各事矣 
[楊耀祖供詞]  
　　前省議會議員楊耀祖因附亂嫌疑被人告發經當道捕獲管押南昌縣署昨經會審員與縣知事提訊茲將其供詞錄下楊耀祖供年三十四歲廣豐裕民鄕人寄居玉山八都前淸附生民國元年充當鄕自治會議長一年有餘又充廣豐縣民事課長四月間經兪瑞應介紹入國民黨未擔供職務六月間經公舉爲省議會議員上年二月到省寓省議會内至七月一日因病請假回家十五日在家接行政公署電召開臨時會議即同上饒議員張翼鵬赴省行至瑞洪聞亂耗即回廣登未與聞亂事治解散議會亦未宣告脱黨遂入孔敎會晋省與饒正音等七十八議員呈請剖白業蒙准予昭雪載在報端距有胃頂劉尙志等名之蠧胥劉德馨等藉兪逆逃歸揑潘賢枚等密議赴江山界招匪等事牽涉國民在内國民家住玉邑距城甚遠潘賢枚等俱未謀面卽吳國士兪乃幹兪應麓雖屬同鄕相識亦無信件往來至解散逃兵與兪逆竄逃國民實不知情所供是實 
杭州 
[朱都督飬疴西湖]  
　　朱都督每當暮春必有紅白風疹發見上年曾請假調理今歲稍輕然據西醫云風濕孕積過度必須静飬方可速痊力以西湖爲請朱督乃於二十一日出城駐節某病院凡日行公事派馬弁輪班送閲有緊要者由朱督核准卽飭金參謀長代行大約下星期可以回轅 
[水利局長蒞浙閲塘]  
　　全國水利局長張謇氏自奉令導淮後業已馳赴淮北準備興工惟其出都之時總統注意浙省塘工命張謇氏親臨勘騐現在淮事開辦旣有就緒張擬乘梅汛未發之際至海甯鹽平各塘巡視一周聞於五月初到滬即需乘車至杭其隨行者有黄袞緖馬菉諸君 
[預備歡迎敎育司]  
　　民政長前准江蘇民政長咨謂前江蘇敎育司黄炎培自備資斧來浙游歴查攷敎育事宜茲聞黄將由江西來杭已預備歡迎一面更飭各校敎職員悉心研究敎育之進步云 
雜評二（默） 
[軍人亦知自愧耶]  
　　中國之軍隊無事時且多譁變矣若黑龍江之省城若雲南之臨安其最近事實也一旦有事勝則驕而搶掠敗則窮而騷擾有兵如此民何以堪此次美墨交戰於維拉克羅慈一役城中兩軍轟擊墨兵死者雖多而平民及避難之外僑無一受傷者地方秩序亦不稍亂則其勝兵與敗兵之程度爲何如耶吾嘗言美墨之政府與政黨足以取法矣今其軍隊不更令毫無紀律之軍人愧死耶 
[省長大更動之風説]  
　　中國之財窮也於是裁撤種種機關以節省之中國之人才多也於是設立種種名目以消納之政治會與約法會將撤多數議員無地安置乃安置於將來之參政院國務院將裁多數現任總長與有總長資格者無地安置乃安置於將來之巡按使欲安置於巡按使不得不先易民政長政界之更調頻仍而事之舉否不問也人之當否不論也他國之設官所以爲事而中國則爲人其實官之名雖屢變而人則猶是人而已紛紛焉何爲 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[實是龔淡如而非龔振鵬]  
　　皖人龔淡如因原籍地方匪盜充斥挈眷來申庽居馬立師重慶路馬吉里四百五十三號門牌被鎭守使署偵探陳文泰及前在蕪湖水師炮船當兵之陳玉山指爲黨人龔振鵬報請老閘捕房派探朱阿巧及一號西探協同前往拘獲解送公共公堂訊供不認判令暫押候核在案前日午後由關讞員會同英康副領事復訊先由政府代表高易律師上堂譯稱被告因有去年出票拘捕之龔振鵬將伊拘案現已查明實非龔振鵬本人乃係龔振鵬之姪前次堂訊被告亦自認龔振鵬是伊叔但被告亦係政府欲拘之人前次堂訊後已函致蕪湖令見証來申故被告雖非龔振鵬旣爲政府欲捕之人且蕪湖見証大約一星期可到應請暫押以免釋出後緝捕不易云云旋據被告代表德雷司師辯稱此案前次堂訊時有見証二人到堂指証被告實係龔振鵬迨今復訊始認明被告並非龔振鵬此等辦法殊欠公道今旣認明錯誤應請立予註銷乃又以被告亦有另案聲請暫押更屬不公應請即行註銷至於被告果有另案亦應呈出證據另行控告如無証據呈出卽不應妄覊無辜云云英領康君諭曰本公堂詳察此案殊有錯誤惟前據中國偵探陳文泰供稱二年前與被告同在南京辦事天天見面是以認識另一見証陳玉山係在蕪湖當兵據供被告在蕪湖當旅長時常坐他船往來認識訊供之時離開被告祇有二三尺地步豈有不認淸之理似此妄指實爲朦蔽公堂應予重辦以昭炯戒諭畢卽命陳文泰陳玉山二人上堂訊供推諉旋卽斥退復經兩告律師互辯良久關讞員與西官康君再三磋商遂下判詞曰政府代表到堂認明被告實非龔振鵬惟有另案龔淡如應着交保候核如果保出避匿應令保人賠繳銀五百兩判畢卽行退座 
[探報起運軍火之疑竇]  
　　昨聞軍界中人述及刻據探報吳淞口外泊有某國軍艦二艘偵悉該二艦内裝有快槍子彈等件甚夥業已卸入小輪運至就近海灘上岸恐係接濟黨人所用請爲通令密查等情鄭鎭守使得報後除密令水警第一廳就近嚴查外並電請浙督迅飭浙省沿海灘所駐水陸軍警一體查緝 
[嚴防兵士受人煽惑]  
　　上海鄭鎭守使因近有黨人煽惑軍人希圖起事特飭駐浦步兵第七團第一營廖營長嚴加防範聞廖營長奉令後以本營浦東防兵分駐各處距離營部較遠設或查察稍疎恐受煽惑除隨時親赴各汛查察外並已轉飭所屬長官諭令兵士非有特别事故槪不得請假外出如有兵士之戚友前來探視者務須詳加盤詰稍涉嫌疑卽行扣留聽候研詰俾使黨人無從勾煽云 
[南市電燈損壞之虚驚]  
　　南市電燈廠内之機器前晚（二十三）忽然損壞並被雷電擊觸斷去裹外馬路之電燈線三支是以各街道各店户電燈同時熄滅至九時後始由電燈公司向華商電車公司借接電線始得通明惟電車早歇一句鐘並暫减夜車一班聞該廠修整汽爐機線須兩星期方可竣工云 
　　又聞滬南警察廳長崔鳳舞君於前晚電燈熄滅之後聞外間紛紛傳説疑係黨人所毁羣情惶惑當用電話知照電燈廠迅卽設法修整並分飭各區各分署着卽撥派巡邏隊嚴密巡察巡官等亦俱親出查崗不遺餘力各警探均携鎗械至各要隘防護以鎭人心 
[偵探又獲黨人]  
　　上海鎭守使署軍事偵探前日傍晚在老北門外華界民國路拘獲王某一名年四十二歲湖南人身穿藍呢單袍在王身畔搜出委任狀五紙木戳兩顆聞係受黨人向某委任爲衞戍隊第三營營長擔任運動軍隊定期起事遂卽送由警區轉解鎭守使署訊辦云 
[通令知事查察敎員]  
　　上海縣知事奉省長通令云敎育司案呈據吳縣知事呈稱縣屬唯亭鄕前學務委員朱繩修呈稱竊繩修承乏以來時常到校調查上年秋間見第一校敎員李國楨以張繼宣言討袁書敎授學生當囑輟但李執抝性成陽奉隂違以致物議沸騰本應辭退尚爲其一時之誤未必眞蓄助逆之心遂置不問詎料今三月十八號到該校檢閲李所改之學生曹士楨作文簿内小論一篇詞殊悖謬足見其怙惡不悛　念爲鬼爲蜮攸關大局倘或被人發覺繩修咎亦難辭因卽攜歸謹將原文鈔下呈請核轉察辦爲儆一戒百之計等語到縣據此當經由縣指令據呈已悉仰將原件呈送到縣察閲後再行核辦去後旋據該前委員呈送該鄕第一小學李敎員原文一本前來除指令呈件均悉仰候轉呈省長指令辦理外理合將該敎員所改國文錄呈鈞鑒應如何懲戒之處仰祈指令遵行等情並鈔件據此除指令察閲所呈該敎員所著論説語多狂悖貽誤青年實非淺鮮應卽立予撤換以示懲儆仍着該知事隨時切實察看永遠不准充當敎員並候通令各學校遵照外合亟通令各該知事轉飭所屬各學校一體遵照並隨時查察如有似此悖謬敎員立予呈請處奪以肅學風此令 
[政府對於中美銀行之希望]  
　　中美銀行問題於全國商會聯合會會議時各省代表均認爲應辦之事且主張從速進行即於閉會後推舉代表李呂諸君晉京與政府切實商議進行方法昨總事務所已接到該代表報告謂財政農商兩部對於此事頗表同情查往年南洋勸業會開會時美國實業團來華游歷已與華商訂約合辦規定資本銀一千萬元中美各半事雖未行而京中已在招股即各埠亦已允贊助刻巴拿馬賽會農商部意各省先籌備報聘事宜請實業界聯絡赴美至少以三十人爲限且據美商報告前年所認之五百萬元刻已招至三百餘萬元不難立就而華商方面華僑與各省各認招二百五十萬元政府已允爲提倡擬就辦法（一）各省商會推舉一人爲發起人擔任招股（二）先設立籌備中美銀行事務所期於本年内組織完備云 
[研訊大帮强盜續誌]  
　　據盜張三呂林何海雲王大六子廖二（卽廖者貴）李三（卽李懷希）王德榮（即王大）王三（卽王文道）張正六李友山仇益壽杭桂亭任德富張長寛等十四人曾與在逃之盜首陳老虎及盜黨大老五子小福子（即皮匠福子）老把子等先後持械夥刧楊王氏方顧氏莊錢氏等家金珠飾物約値五千餘金並串竊梅白格路八百二十七號季劉氏家値價一萬餘金之金珠鑽石衣飾等件復在唐家弄攔刧女子沈林弟耳上金圈由陳老虎之姘婦陳李氏及仇益壽代爲銷贓四散逃匿經匯四捕房華探目楊掌生偵知協同華探鍾星南西探祁文司在新閘路人和園老虎灶樓上並往楊州移提將張等及陳李氏王氏王劉氏朱顧氏王顧氏苗李氏（卽苗二）等男婦二十人先後緝獲迭解公共公堂分别訊押候辦在案前日午後由捕傳同各原告將張三等十四名派印捕四名荷鎗保護由中西探押解公堂並飭官媒將陳李氏等六人一併帶案由孫襄讞會同英哲副領事升座樓下公堂復訊先由捕房牛門律師上堂聲請將李三王大王三張正六仇益壽及盜婦陳李氏帶案卽將李三王大王三張正六四人在捕房供認由陳老虎及大老五子小福子老把子先後糾搶情形之供詞逐一宣讀畢復將陳李氏及仇益壽在捕房供認代爲消贓情形之供詞相繼宣讀一遍卽由堂上向李等詰稱前項供詞係爾等在捕房所供其中有無不符之處同供均係實情求恩寛宥復據牛門律師聲稱張三等各匪旣均承認應請分别嚴辦惟王大六子由伊直認不諱並指認各匪始得將各匪逮捕應請稍從寛典云云旋復將杭桂亭任德富張長寛及婦人王氏等帶案訊供同稱實被株連求察中西官會商之下英領哲君因張三呂林何海雲王大六子四人情飭較重擬處張呂何三名各禁西牢十四年王大六子姑念直認不諱從寛减半禁押七年餘各按照情罪之重輕定刑期之久暫而孫襄讞則以公堂權限祇有判决五年以下之刑期况今觀察使爲公廨上級公堂領事團均已承認則五年以上刑期之罪犯應解内地法庭判决執行互相磋商不决因卽退座入領事休息室復又磋商良久始行决定由孫君援筆宣佈判决刑期張三呂林何海雲各押西牢五年王大六子减半着押兩年六個月廖二押四年李三押三年王德榮押兩年王三押一年六個月張正六押九月李友山仇益壽各押三月王德榮王三李友山三名期满均逐出租界交捕房帶回分别執行陳李氏押本廨女所三年杭桂亭任德富張長寛及婦人王氏王劉氏王顧氏朱顧氏苗李氏無干開釋完案 
[漲灘與自治機關之關係]  
　　江蘇韓省長訓令上海縣知事云案照蘇省沿海新漲　　　 
沙洲各縣自治團體援據前淸諮議局案查報承領作爲公產原屬維持自治起見惟土地國有未便遽以地方名義壟斷產殖現在自治機關業經取消所有各屬漲灘應由行政官廳查照沙灘繳價新章分别召墾倘有劣董刁衿仍前藉口自治包攬漁利務須嚴行查禁以淸權限而杜弊混除令各縣知事外合亟訓令該知事卽便遵照辦理 
[頒布淸理灘地之部令]  
　　上海縣知事奉省行政公署曁國税廳籌備處通令云案奉財政部六百三十五號令開田賦出於土地總核全國土地田地山蕩各有擔任正項銀漕其各省沿海地方及江河流域内地湖蕩濱泊潴水之區往往積淤成地或官爲經畫招佃領墾承租或民間先已作耕後乃從而征税此項租税如蘆課葦租河租灘糧皆是名色一等則逈殊語其大要則征少數之租以廣招徠懸升科之議以待成熟固無不同也部現議淸理前項地畝大致分爲四種辦法第一種爲承租多年早經成熟尙未升科之地應即先行淸查嚴立期限飭令升科積淤所成地質肥沃應比照附近上則田畝酌量辦理第二種爲雖經領墾承租尙未成熟應視領墾年期之遠近及該處地質之肥磽並現行租率之輕重分别定限辦理升科第三種爲並未承租而現爲人民佔耕之地其已成熟者應責令先交領價給與執照准其管業卽從本年起升科領價應較普通酌量增加升科仍照附近上則辦理其未成熟者但令先交領價仍予限若干年升科第四種爲淤灘已成而公家經畫人民佔耕皆所未及之地尤應切實查丈招佃領墾其他出水新淤現時未堪種植者亦應查明沿岸丈尺存記作爲公產已民間不得先行認領以免佔取居奇向來望影升科名色應行禁革倘或江湖要害處所及陂塘停潴與水利有關仍不得以一時殖產增賦之小利而貽他日壅塞潰决之大害但人民久已佔耕而以水利關繁仍應開濬爲辭藉口延不升科或併租税務從輕减各省間亦有此情形又當切實爲之釐剔毋使稍有朦混影射等弊本部爲淸釐土地輔助正賦起見令在必行仰該民政長嚴飭所司查照前開事理認眞遵辦仍將清查情形隨時呈報等因合亟通令該知事一體遵照此令 
[馮都督電調軍艦]  
　　馮都督前日電致海軍李總司令略謂甯垣現開本省水陸軍警軍事會議需輪差遣請派建威砲艦務於二十四號駛寗候調等因昨李總司令已命令建威艦長温君迅速赴甯矣 
[蜀亨兵輪下水]  
　　江南船塢所長陳君前接川省官商公函以川河水流甚急民船往來多被匪盜搶刦業由官商集資請爲製造平底淺水兵輸一艘藉資巡緝該兵輸之機器係由外洋購到並乞裝配等因陳所長自於本年正月間飭令開工趕造後業已告竣該兵輸定名蜀亨船長二百四十六英尺係用三舵三車共計工料價洋三十萬元昨由船塢下水試車每小時能駛十八海里船身鍋爐均甚堅固現陳所長已電致川省官商請卽派員來塢駕輪回應用矣 
[調查醫院寄居人数]  
　　滬南警察分廳長崔鳳舞君前將調查户口單分發所屬各區警署及各分署等着將境内户口男女籍貫照式塡就送　備核經紀前報茲由一區一分署署員倪炎致上海醫院函云逕啓者奉令轉致貴處將敝署日昨送上户口調查單並貴院現在寄居人數男姓名年歲籍貫職業所住各房間數目及中西醫士學生並各司事雜役人等之數一一於格内詳細分别塡註倘不敷註則請逐項開單存候收取代塡相應函知貴執事請煩查照爲荷 
[優獎誘拘黨人之官弁]  
　　日前在滬南十六舗大成里内被獲之黨人畢良臣等業經鎭守使署訊明别懲辦疊詳前報茲聞鎭守使鄭君業已呈報陸軍部請爲核辦聞中央以誘獲此案之官弁異常得力有賞銀二萬元之説並聞首先報告之二區二分署谷李兩巡長已各得賞洋一千元拔升警廳軍事偵探月薪各四十元云 
[省長獎勵警務長]  
　　本邑各鄕地方警察自警務長景毓華君辦理以來巡緝周密地方平靖前經省吏考核記功在案茲江蘇韓省長復以景警務長迭破巨案緝捕勤能亟應優予獎勵除再記大功一次外特飭内務司製成獎章一方發由上海縣公署轉交偑用以示鼓勵景警務長領到後已備文呈請洪知事轉復省長矣 
[周毓芬到案無期]  
　　浦東三區一分署署員周秀岩（卽周毓芬）前因違法擅用非刑將嫌疑犯戴和尙倪毛囝刑責受傷經警察　督辦訪悉將周撤差其戴倪二人則由地方廳汪檢察長提案騐明傷痕諭令暫行拘留撥醫診治嗣因倪毛囝又患疾病飭交其母倪韓氏覓保領回自行醫治在案茲悉汪檢察長以周秀岩雖奉薩督辦諭飭通緝獲案無期尙有戴和尙一名亦未便久覊已令交保出外俟周毓芬到案再行傳案質訊聞戴和尙之兄昨已到滬央人具保矣 
[恢復分產管理權之無望]  
　　上海文廟公產向由洒掃局經管自前年光復後改歸縣知事派員管理茲由前洒掃局董蔡爾康等聯名禀請縣公署將廟產仍歸該局經理昨經洪知事批示云據禀閲悉來呈不合定式本不能發生效力惟該董旣認爲公欵上之爭執本知事姑曉以正當之理由冀其覺悟卷查上海文廟事宜光復後卽由吳前知事派員保管歷届祀欵及修費節經撥領核銷是文廟應行辦理事項早有專員負完全責任該局並非法定機關當然在取銷之列林曾裕受任管保文廟之職亦復列名其間附和聲請尤屬不明事理至老學基地係純然的縣有性質當然由縣派員整理繳租存儲以備撥充地方公益及歲修文廟之用孔子爲大成至聖允宜宮牆式煥廟貎聿新以振起人民尊孔之精神前經函致文廟保管員將應行修葺之處酌量估計一面令行公欵公產經理處將老學基地租切實淸理俾資挹注以重公欵在案來禀所請各節礙難准行仰卽知照此批 
[物產會改期開會]  
　　美國巴馬馬賽會蘇省籌備出品協會上海分會事務所曾定五月一日在尙文門外貧民習藝所開物產會並由會長洪伯言知事定於昨日開第八次談話會籌商進行事宜經紀前報茲聞昨日開會由各勸導員再三商議以五月一日開會之期時間太促須展至六號起開會並先於昨日舉定會場幹事數人然後函請南北商曾轉知各員届時到場照料並聞滬上各花園現已選定奇花異卉盆景數百種擬於開會時送至會場陳設以爲遊人賞心悦目之助云 
[梅季康歷數繼妻之兇悍]  
　　住居城内兪家弄之梅季康偕同律師在地方檢察廳控訴繼妻梅蔣氏逆姑虐子一案業由檢察廳起訴審判廳昨日午後由推事官董永昌會同簫檢察官開庭辦論梅季康投稱本地人今年四十二歲在保險公司内貿易於前淸光緒三十二間聘娶繼室蔣氏詎該氏素性兇悍迭將前妻朱氏所生之五子百般凌虐曾於光緒三十三年六月間將長次兩子肆意毆打以致遍體受傷商人之母向之干涉亦遭凌辱當時商人卽投上海縣署控訴當蒙李令核准將該氏提案並騐明兩子傷痕將氏發堂留養待其改過再行領回完聚至光緒三十四年由該氏之胞兄蔣少堂挽同親族向商人緩頰於是商人將該氏領回詎料近來故態復萌不守婦道偶一勸導反以尋死恐嚇日夜敲檯拍櫈異常吵關次兒因遭該氏毆打之後已因傷身死故兒輩畏之如虎商人因該氏不安於室已於去歲納妾以便事親撫子如蔣氏之兇悍世所罕見照此情形終難偕老商人受累不堪不得已提起訴訟請求斷離原告律師起言曰查梅蔣氏之兇悍逹於極點勢難完聚况前淸已有案可稽請堂上注意問官以梅蔣氏未到未便憑一面之詞遽行判斷諭候再傳該氏到廳訊核 
[拐逃婦女之嫌疑]  
　　賃居滬南蔡陽弄之姜蘭生因妻某氏私逃無踨偵知有蔡木生勾通原媒大阿姐時常到家引誘私出已不止一次適於昨晨在王家碼頭三鳳楼茶肆與蔡相遇上前詢問蔡不承認因扭控第一分署經署員倪君問明事關拐逃飭送分廳司法科預審核辦 
[復訊賣良爲娼案]  
　　無錫人侯雙淸控朱蕭氏蕭吳氏吳張氏蕭徐氏串拐侯之十八歲外甥女吳阿巧來滬得洋一百五十元賣與北蘇州路三太弄三百八十八號門牌鴇婦高李氏雉妓院内賣娼等情業經捕房將以上各人與女一併解送公共公堂訊供管押在案昨晨復由孫襄讞會同英領哲君研訊高鴇延律師上堂辯護並由捕房代表牛門律師聲明高鴇買良爲娼及朱簫氏等四人種種違法情形中西官會商之下判女仍留濟良所餘人還押候再復訊核壽 
[女子投河自盡]  
　　塘山路三百十六號門牌住户甬人莊壽生之女年十七歲名阿三因私取箱内綢女擙一件質洋化用前日被母劉氏查悉嚴加訓責該女忿不欲生投入附近浜内自盡迨父母覺察業已溺斃當將屍體撈起正欲收殓適被某號華捕巡見恐有别情將莊帶入捕房禀明捕頭飭探往查並將屍體車送　倫路驗屍所報請公廨關讞員於昨午偕同英康副領事　所騐明委係落水身死並無别故騐畢由捕房將莊夫婦帶案經中西官研訊一過飭令具結收殮了事 
[通用交通紙幣之通告]  
　　上海縣知事公署昨奉江蘇省行政公署頒到通告一道其文云爲通告事財政司案呈據上海無錫浦口揚州徐州交通分銀行函稱敝行鈔票前舉大總統命令照中國銀行兑換劵章程一律辦理等因業經商承財政部令行直隷山東河南三省行政長官嚴飭各機關一律收納茲復援案函請財政部核准在江蘇省各縣推行紙幣各行政機關遇有以交通銀行紙幣完納丁糧釐税一律收納並由敝總管理處頒到發行新印鈔票遵於票面加蓋丁糧釐税一律通用八字除儲備十足本金應兑外茲將票様呈請查核頒發行政各機關及各縣知事查照並懇示諭通省一體遵行等情據此除將様票頒發各縣查照外合行通告商民人等一體知照須知交通銀行紙幣係仿照中國銀行兑換劵一律辦理本金儲足信用鞏固一切完糧納税均應通用無阻仰各遵照毌違此告 
[銅作搜羅制錢]  
　　小西門外王家圈附近興泰銅作邇來派人在外收取前淸制錢入爐鎔化改造器皿事爲警察二區區長金漢卿訪悉昨午飭派　警馳往搜查當場抄出制錢五六十千文連同作主解區由金區長略加詰問諭令於午後解送警廳司法科訊辦制錢共裝兩車一併解廳 
[雜糧行多此一舉]  
　　滬南雜糧行同業每日雇舟裝載貨物運往内地時被船户等中途偷竊暗受虧損當經議定雇一夫頭專司運貨事宜設有損失責成賠補公衆議决推長愼行爲代表至上海縣公署禀請立案惟洪知事以該業所禀各節核與事實上稍有不符且各碼頭船隻本有夫頭督察稽查所請立案之處着不准行 
[承辦淸潔之畫餅]  
　　閘北工巡損分局前日發出孫鴻基等禀請承辦淸潔所批示兩道照錄於下商人孫鴻基呈批查閘北淸潔損已由前局長楊批准朱福年接辦該商所請應毌庸議商人張曙堂等呈批案奉鎭守使署令開據商人張曙堂工月張掌生呈請繳損辦理淸潔事宜一節仰該局長即行核辦可也原呈發閲此令等因並附原呈一扣到局查閘北淸潔所先由商人朱福年呈請接辦並迭次認加月損至八百元始經前局長楊准其承辦在案該商同時呈請所呈損數並不加多此次於朱商批准接辦之後續呈使署酌加損數事屬取巧應毌庸議 
[店夥供訴緃火之原委]  
　　法租界吉祥街十一號門牌裕源五金店失愼延燒鄰居五户捕房查得該店保有火險銀一千五百兩恐有緃火圖賠情事禀請法公堂中西讞員履勘等情迭誌前報昨日捕房將店主竇小齋竇韓氏夫婦及夥胡金竇學徒張士發潘如生田華弟解送公堂請訊先據胡金寳供本月十五號店主婦韓氏將皮箱一只洋鐵箱一只及棉被零星等物囑商人偕同潘如生車往樹興里某姓家寄存後至十六號下午七時店主同伊子出外觀戲後韓氏喊商人與潘張兩學徒上樓並向商人言現在所欠錢莊之欵到期無可設法祇能放火以所得保險銀兩抵補我已購有火油四十文你等可以下樓暫睡切不可脱去衣服以便起火時奔逃等語商人與兩學徒下樓坐在牀上至十一點半時見後樓果然起火卽同三學徒出外此事店主與主婦是否商通雖不得而知惟在商人一方面旣不隠瞒伊等夫婦之間豈有不先商通之理求請明察張士發潘如生供詞相同田華弟供是晚我並未上樓胡金資與潘張二人下樓告我云今晚老班娘娘要放火你須和衣而卧外間有人間及起火之事切不可説出眞情質之竇韓氏堅不承認旋由捕房將在樹與里吊出所寄　皮箱等物呈案後韓氏始供與竇小齋係是姘識因不和睦意欲分離故先將皮箱各物私自運出是實詰其放火一節仍一味支吾竇小齋供是晚商人出外看戲迨至回來店已焚燬韓氏如何將皮箱私運並不得知亦無串通放火之事聶讞員諭曰察閲汝店存貨生財祇値三四百元而保險則有一千五百兩之多現在各證人已供明緃火圖賠無可遁飾着將資夫婦及胡金　分别管押聽候宣布堂諭定斷潘張田三學徒無干開釋 
[通俗宣講社又將開會]  
　　通俗宣講社定於四月二十六日（即陰曆四月初二日）午後二時假座南市老白渡街市立隆德學校開第四十五期宣講會請顧翕周君宣講用印花税方法王立才君宣講白喉與注射血淸之關係洪時庭君宣講勸用國貨顧旭侯君宣講勸受敎育袁頌 
 
 
 

Page 11

 
 
豐君宣講岳飛軼事單貽孫君宣講呈騐契紙之理由汪穉生君宣講種痘之必要葛雲韶君宣講勸孝父母届時並有各種通俗印品分贈凡各界男女往聽者無須入座劵云 
[匪徒情虚逃遁]  
　　虹口塘山路第二號洋房蕭某家前晚九句餘鐘有匪徒五六人進内向事主强借不允突出兇器恐嚇當由家人瞥見飛報捕房該匪見勢不佳而逸迨中西探前往拘拿各匪已遁逸無蹝矣 
[行人追獲搶匪]  
　　流氓劉鍚山前日在南京路攫取葉范氏金挖耳由行人趙仲韋等帮同追獲嗚捕拘入捕房昨解公堂訊供不諱判劉押一月期满函送上海縣知事轉遞揚州原籍 
[木匠糾衆逞兇案近聞]  
　　滬西曹家渡附近東京路盛慶記木作場内木匠張雲因與飯司邵廣富爭煮飯菜起衅糾合同業周張勳范阿林楊文生等多人各執泥刀鑿斧與邵尋仇致將同作之袁再林夏阿四砍傷逃逸業經捕房將張范楊三人查獲解送公共公堂訊供押候原告傷愈並補提在逃之張雲等到案訊核在案昨日捕房復將三人解廨經關讞員會同英領康君研訊之下以范楊二人無干摘釋周仍押候下禮拜三訊核 
[巡捕目覩行兇]  
　　羣樂影戲園用人丁阿毛偕看門之四百廿一號華捕控王會連魏宏章吳鑫培行兇等情昨由捕房將被告三人解至公共公堂請究據原告投稱因王等之友白看影戲將伊扭控捕房迨至釋出後王等爲友出頭肆行兇毆有看門華捕目覩訊之王等供不承認中西官以見證鑿鑿着各罰洋一元充公以儆 
[扣留田單之原因]  
　　鄕人劉金蘭前在閘北審判廳呈訴孫振寛勒掯田單不容取贖一案前日午後經董推事傅到被告孫振寛並其叔孫長聚及中証張仁傳張義傳孫留村等開庭辦論據孫供因劉欠交錢一百八十千文故將田單扣留作扺云云判着劉繳淸所欠欵項由孫檢還田單了案 
[僞單抵銀案之延宕]  
　　英商羅白臣控葉薇生假單抵銀等情涉訟多年尙未了結而案証葉允田亦不遵諭覓保在押已有八月之久昨由捕房葉允將田带案即由其戚王順生投稱現願代爲覓保中西官准之判葉交保出外赶尋伊嫂到堂將所執單契呈出以憑核斷 
[復訊俄商控告買辦案]  
　　俄商進益洋行控前買辦順興昌號主陳敬章不理代辦出口絲茶欵項一案迭經公共公廨會訊判令交保候分别函請絲茶兩業公所將所辦絲茶價目及所付貨欵詳細調查是否與帳符合展期兩個月候報告到廨再核在案茲因兩月届期故於前晚由廨傳案復訊兩造仍由律師上堂互相辯論各執一詞王襄讞與俄副領事穆君會商之下以前經分别函請絲茶兩業公所調查去後迄未復到遂判被告仍交保候一併移送總商會會同絲茶兩業公所將進貨價目及付欵數目詳細調查是否與賬符合並傳集兩造妥爲理處限一個月報告到廨再行核奪 
[公共公堂瑣案]  
　　英美工部局衛生處控糞夫王阿大在威海衛路將糞汁傾于馬路有碍衛生昨由捕房將該糞夫拘解公堂訊明判罰洋十元充公 
　　劉生與張阿三前日在新記浜互毆由捕查見拘入捕房昨解公堂訊係爭風起衅以其在途打架有違警章判各罰洋二元充公 
　　甬人裴西峰竊取北京路三十二號某西人家大衣又粤人陳林英行竊九江路沙祖南之衣物均經包探查獲昨解公堂先後訊明判裴押十天期满送上海縣知事署遞解回籍陳押候函送縣知事轉解廣東原籍又許生根在黄浦灘電車上摸竊西人袋内金表當被拘獲昨解公堂訊實判許押西牢半年期满帶堂再核 
 [P誌謝> 
　　隱虹軒印行明刻青樓韵語業已出版昨承惠贈一册書此誌謝 
雜評三（訥） 
[險哉龔澹如]  
　　龔振鵬現已審明確非眞鵬矣然而亦險矣哉當解送公堂時偵探則曰此眞鵬也在南京向與辦事天天見面也証人亦曰此眞鵬也在蕪湖屢坐其船是以認識也指証鑿鑿誰料其爲　鼎者假使此案而出於内地戒嚴區域或入濫殺黨人之都督手中則龔澹如早已爲龔振鵬之替死鬼矣夫子貎似陽貨而厄於匡人今龔澹如與龔振鵬同姓而厄於偵探然則此後與黨人首領同姓者危哉 
來函 
[馬尙傑來函]  
　　四月六日貴報載有工頭與黨案之關係一則不勝駭異附和黨人非惟尙傑所不敢爲抑亦能力所不及謂尙傑曾代黨人私運軍火屡緝未獲説從何來尙傑一市井細民若何黨入俱風馬牛不相及如有其事尙傑又豈能漏綱且尙傑前由青藍染坊小行邀請辦理公所事務與此次印花染業風潮本不相涉當時印花染業小行雖曾邀尙傑承乏尙傑堅辭不就又安從聚衆有挾耶所云浙督電滬云云亦並渺無影響素仰貴報主持公道特函奉陳事關名譽乞賜更正爲幸 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游游文章 
[敬告新縣知事] [  瘦蝶]  
　　一物不知儒者所恥况政界人物乎况現任縣知事乎名爲知事而可一事不知乎我中華民國特别創行之知事考試業已竣揭曉近且製籖分發卽日履新凡新及第諸君度必興高采烈預備拚命做官然知事爲親民之官上承大吏下牧羣生非具有萬能者不辦種種方略不可不悉心研究試述知事應知之事如下　　（甲）運動優缺之金錢不可不寛籌萬一囊金不裕可向親友處告貸俟到任後即加倍淸償自覚易　　（乙）開賀禮節上任儀仗均應格威嚴闊綽務令橋頭三阿爹及鄕下弟弟等唬得屁滾尿流始足表縣知事之榮耀 
　　（丙）上孝敬不可不厚更宜揣摩風氣迎合意旨事事仰承鼻息即吮　舐痔倒便壶洗痰盂亦所不惜但使博得歡心自可永保祿位 
　　（丁）本縣刁紳劣董律師地痞宜秘密聯絡各和衷共濟庶可通同作獘收完全之惡果且免爲人控訐 
　　（戊）凡遇交涉訴訟案件不可隨時了結須以敷衍延宕之手段對付之否則健訟者呈訴日多不勝其煩無暇辦理私事矣　　（已）各科員中宜多置私人惟須愼選善刮地皮長於理財且忠於本官者分别任事務令吸百姓之脂膏入本官之囊槖　　（庚）水長船高古人確論旣爲知事則夫人亦平地高陞何可輕視宜研究跪牀板頂方磚等媚内工夫以免時有葡萄架倒之慮　　（辛）旣爲知事應廣置姬妾以享艶福而充濶派應之煩可委各科科長科員等代辦 
　　（壬）起居行動務要擺足十成官派京話尤宜習練純熟以免露出土氣爲人譏笑 
　　（癸）花酒麻雀鴉片戲劇爲官場應酬之要事亦辦交涉者所必需槪宜格外揮霍以示知事之身分 
　　上列各項不過舉其犖犖大端述之其中細微曲折之處可向超然君處索觀鄭星萊所編之知事須知書自不難迎刃而解也 
尊聞閣詞選 
[春日懐人六首] [  五湖漁隱]  
　　懷鞠雲從北京 
　　黄河北望水迢迢五載春光柳條漠漠關山空落雁蕭蕭城郭獨嗚　近時事業同朝露亂世功名似暮潮暫傍燕雲充隱免敎驚聽戍樓刁 
　　懷林鏡肅鳳陽 
　　杏花時節雨延绵轉眼春光又一年滄海波濤嗟碌碌家鄕風味自便便未生盛世原非福能入深山卽是仙我欲於斯仍未得空將愁緒付吟箋 
　　懷楊逸人江右 
　　青青草色接垂楊回首蕭條翰墨場江上白雲驚化鶴樓頭綱兩嘆亡羊難將詩句酬知已同把愁腸暗自傷文字因緣存海内匡廬隱隱憶南昌 
　　懷葉健聲新安 
　　頻年書劍走風塵遠别邗江已兩春劇美馬融仍設帳那堪王粲尙依人經傳故里知風古藥採深山喜雨新（君自甲午登鄕榜後無心仕進鋭志岐黄）儘此烟霞銷歲月何妨間作葛天民 
　　懷桑又生浙西 
　　宿雨桃花憶隔年故人相對話前緣家鄕風味濃如酒宦海人情散若煙閉户著書愁日短依窓　竹覚雲連春來满地多荆棘布禨芒鞋任自專 
　　懷胡士芙麻城 
　　豈爲功名始讀書能空俗累卽眞儒幽居泉石貧猶樂亂世英雄智若愚筆墨有靈供造化田園何必嘆荒蕪近來我亦忘情者長把漁竿釣五湖 
筆記 
[李生（續）] [  韋士]  
　　是年暑假李生返滬一日遇素蘋於味蒓園素蘋見之不覺觸動舊感然與王姓正在緾綿得意時覺王姓處處可爱而李生可憎矣貎不如人財不如人胡不自諒而冒昧求婚於我心中旣厭李生而嗔色即作於面李生不顧仍進而問曰盟誓猶未寒也一年不見已怒目相看胡變心之速也不太酷乎早知有今日胡必當初如是之緾綿以推陷我入情網素蘋不答繼而李生又曰吾諒卿卿心爱我顧爲家庭所朿縛不得已而辭我天地間之恨事吾二人有焉吾知卿中心焦灼亦猶我也頃言不揀致觸玉人然王人須諒我我爲玉人心碎矣苟蒙假我辭色死且不朽且人力可回天也有心人無事不成有情人終有成眷屬之一日羊已亡乎牢可補也素蘋聞言變色旣而改作笑顔曰若言善此地非談話處吾儕且入彈子房長談也李生喜謂墜歡可重拾孰知素蘋新歡王姓即在房内素蘋引李生使受王姓斥耳素蘋先入告王姓謂門外有傖荒盍令仆逐之王姓出而狂喝曰去去何來鄕愚待捉付印捕耶李生大聲曰吾有友在内胡爲逐吾吾訪友何預爾事王姓語塞素蘋奔出曰房内均吾家人誰是爾友吾不識爾也李生聞言呆如木雞王姓與素蘋皆狂笑李生氣憤塡胸坐牆隅而泣見王姓及素蘋携手出房他去聞素蘋低語曰今日傖奴敗吾儕佳與且師家中與我同夜膳也言畢嫣然對王姓一笑而不顧牆隅有掩泣之李生也李生惘惘回家昏昏如萝病数月始起予李生同學也其母邀予往慰之予勸李生學作詩一吐其悲怨之情藉以殺其哀也時在去年秋殘蟬曳聲寒鞏夜泣作詩之人旣中心有悲若作詩之畤又衰颯無樂趣李生以詩示予予讀李生詩愴然不覺其言之悲也聞李生事者咸代抱不平云 
　　韋士曰人皆爲李生悲爲李生惜予謂不必也交友尙宜愼擇况匹儷乎李生與素蘋不過於龍華道上相値耳一面之交李生遽以肺肝相示生眞癡人也游女見美男子而顧盻之常事耳於道路上求得匹偶而能和樂且諧者百中難一也嫣然一笑顧李生於道上之女子面責以守盟誓持久不變何其愚也迨後從新忘舊棄貧附富棄才士偶碩腹多財奴嫣然一笑之態仍在也不過此笑不施於李生耳逐客之言曰吾不識汝噫良知亡矣奚必深責耶自父母訂婚之法不適於用矯之者每曰我能自得賢妻李生初得素蘋亦有此意殊不思我未識素蘋之先我陌路人耳陌路人而能識素蘋則陌路人多矣他人必亦識素蘋也素蘋愛我貎美欽我談吐風雅悦我身材飄逸故愛我且欲嫁我也然我非最美者也非最雅者也又非最飄述者也使有人美於我而素蘋見之其情移矣雅於我而素蘋見之又移矣飄逸於我又移矣總之婚事非雙方有眞愛情卽不能持久性情焉學問焉非素蘋所計也於是之女子李生反希望其結完美之果可得乎韋士敢忠告於吾親愛之青年男女曰訂婚娶究以眞爱情反學問品行性情爲最要容貎其次也資財又其次也至於求偶之手續宜由戚友介紹於道路上追艶影並不知其身世性情品學而茫茫然用其眞愛情即令成功不過再蹈李生之覆轍而令他人代爲惋歎耳 
劇談 
[春柳觀劇記] [  覺我]  
　　春柳社開幕以後以觀客之眼光評論不一賞其高尙者雖居多數然亦有嫌其清淡不若他劇場之濃艶者是非抱一偏之管見卽出於求全之心理記者屢思以筆墨餘聞前往參觀一証客言曾昨晚演菱花記乃往觀焉雖未窺全豹而所見各幕表情道白自是不凡其爲高尙歟抑淸淡歟請觀下述各節便自得之無俟記者之喋喋也 
　　第一幕白生（鏡石飾）與靄文（石聲飾）花園相見互談文學錦心繡口情綿意密態度安詳不涉半點輕浮恰合身分品格若演出種種醜態淫相品斯下矣 
　　第二幕小芙友李次舫（天涯飾）與白生同游山麓次舫氷雪聰明白生風流藴藉共話心事一段與上文線索相貫及遇見靄文次舫即返身引避其間一離一卽出以自然後白生與靄文相别神情悽惻哀而不傷至交換贈物之時尤能彼此將愛情曲曲傳出白生贈靄文以戒指靄文報以小鏡背嵌小影斯時白生愉快之情又溢於辭外曰（此鏡一面可見卿芳容一面可照我心曲此幕表情之佳眞所謂神妙欲到秋毫顚也 
　　第三幕靄文飾病狀亦曲肖 
　　第四幕我尊飾藍志先與靄文相見以情相餌殷勤欵曲眞可令百鍊鋼化作繞指柔設非靄文情意堅壹恐陷入旋渦矣一姦一貞神情畢肖 
　　第五幕予情飾甘露情誘白生如春樹黄鸝半露春光不流於淫又白生聞藍志先誑告謂靄文遭難失蹝云云即呆若木鷄久不出聲旣而取靄文所贈之鏡注視不瞬連呼靄文靄文不止涙續續隨聲而下演來可歌可泣 
　　至第六幕以下予因事他往不能終局惟回思所覩各幕則醰醰有餘味已因略記之以質諸觀客以爲高尙歟淸淡歟 
小説 
[小説搜奇海島記室] [  天樂]  
　　山左趙生游幕浙閩間會革命軍起居停棄職遁遂落拓甌東之某鎭鎭瀕海頗多駔儈寄居黜者貿易潮粤便估舶往來其悍者則爭霸沙洲漁案以爲雄貲旣豪亦建築享用類縉紳子弟雖獷獷無文乃慕官府榮利輙延師令就讀趙生有友稔其鎭之某氏因推毂爲訓蒙師朿脩羊瘦顧生爲餬口計殊不較也而生徒頑劣甚一日不撻楚則跳踉不受覊勒主人貎爲家敎嚴絮聒生督責勿少貸惟主婦悍甚溺愛其子聞夏楚聲卽躑躅館外借端攬擾指桑罵槐無虚口生性狂直不能耐偶加呵斥主婦公然挺身入詬厲勃谿極田巷惡媪聲吻生大怒捽使出户復推堕階下羣婢閧然欲窘生生絕裾而逸惘惘適野自念不可復返且無以對友人顧　被盡失又囊無半文不意今日遂死於此轉念古人吹簫乞食儘多窮境大丈夫偶屈一時何遽無策自振乃脱布袍質錢沽飲於市且圖一日之樂旣而微酣忽興發欲作書因假肆中筆墨又購素牋斜行加草目書口占一小詩蓋生固善學米襄陽者書已謂肆賈曰吾欲以此書售數百錢有小僮能爲我詅（衒）物於市而自鳴其徒曰詅）於市否肆中人見其書龍蛇生動又腐態可掬想士人之失路者笑而應之果遣一僮揭之行生坐以待無何一人踉蹌入問楚狂安在其後一人指生示之卽所遣僮也生視其人冠獺皮冠佩刺刀衣履鮮華氣象赳赳類武弁狀趨前與生舉手行軍禮生微頷之其人曰先生即楚狂乎頃睹法書心折已極意欲從先生一聆雅敎不識先生下榻何所能許鄙人一過否生囁嚅曰吾寄食此間殊無賃廡處安得斗室容君膝乎無已姑坐君於此何如其人曰吾因有事相求此間地　　地未便久留先生如不葉卽過敝寓爲佳生怪其萍水而殷拳顧自問身世亦復何憚乃從之行曲折數里抵一巨室堂廡高敞牖户朱丹絕似貴家其人岸然徑入厮僕無敢問詢者引生至東廂陳設華美帷帳皆錦繡然臥具三五縰横頗似蘇滬間之上等旅館邀生坐定始各道姓名知其人姓金名周發自言身雖武夫最愛文墨有戚串在南洋某島爲富商托已訪聘記室慕君文采此間罕有其匹故願得君致之某島荷君金諾卽當起程聘幣與餪家之用可憑君指定也生唯唯且曰鄙人滄海無家何所戀戀公旣伉爽僕亦期得賢居停足矣周發曰如是甚佳明日即當送君登舟是夕供饌殊豐腆盤旋侍應者長鬣奴外更有美婢三五酒酣周發指羣婢曰此輩皆能歌舞君欲令彼一奏技乎生笑曰員外能容杜司勳狂索紫雲佳話亦奇遇也奈何不願周發亦笑頷之須臾絃管嗷嘈肉聲問作頗極侑觴之樂久之生已倚醉竟調一婢周發曰先生醉矣爾輩速爲治棲又目小婢曰子敬事先生勿稍忤也顧謂生曰紫雲在此聊慰岑寂何如生期期不能成語遂就西廂宿婢薦枕席焉無何天甫黎明長鬣奴促生啓行皆曰舟已具矣生方捉衣出小婢不知何往金某亦不復見生問奴欲與話别奴言主翁有要事已先行命吾輩送君舟歩即在此宅後遲則恐解維不能待也生不得已從之行乃繞從堂後行不復由大門出曲折院中彷彿樓閣華美亦無心諦審須臾出一門則見岸渚縈廻帆樯林立狀如江濱尋至岸邊奴與舟人略語卽請生登其舟舟頗寛廣艙各分列類别部居他艙已有客生與二奴占一艙敷座華暖甚適二奴恒垂手立頗馴謹生謂同是天涯作客何拘階級且今已入共和時代不宜過分主僕乃命之伴食宿二奴益感激中一奴年少略識字能捩胡索作吳謳生益狎之因微詢主人履歷奴曰商於閩粤有弟起家官京師蓋出洋學生返國者以是資益豪此行所詣則主人之親家亦豪富聞即該鳥之地主也享用比於王候君到彼自知生因問親家姓名及該島名號少者欲啓齒年長奴艴然曰主人所命何如子敢妄語耶少者遂悚然止同聲言不知生知有異亦不復問舟行約一日卽出口駛大洋中推窗試望僅見遥天一線青如髮痕四國皆驚濤駭浪也幸天氣晴明風不甚緊生初浮海覺大可爽曠心目往事都忘因狂吟長嘯顧盼自豪二奴亦娓娓語海景惟至實跡有關擊處則箝口不道（二）（未完） 
[編輯者啟事]  
　　來書不詳寄信人住址者恕不答覆來稿不登者恕不举還　　昨承楊端容女士寄贈松江已故龐華吟梅夫人悼詞彙刊八厚册其中名作如林極哀威頑艶之致海内文家索閲者可函致松江城内花月吟廬主人華侍仙君 
 
 
 

Page 15

 
 
   
 
 

Page 16

 
 
   
 
