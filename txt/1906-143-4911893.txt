# 1906 - 143 - 4911893

 

Page 1

 
 
   
 
 

Page 2

 
 
[電傅上諭]  
　　閏四月初四日奉 
上諭五月初一日夏至大祀地於方澤朕親詣行禮四從壇派黄永安恩耀德茂希璋各分獻欽此 
[記松郡徴兵啓程事來]  
上月阮君伯陶奉憲檄蒞松。宣布徴兵令。華婁兩邑士民。奮起就徴者。不下數百人。復由阮君汰其不合格者。而選其合格者得百數十人。尤以華亭占多數。省中大吏。以某大令鼓舞有方。兵士踴躍。記大功以昭激勸。而某大令益廣爲羅致。仰答憲眷之隆。之故臨行前一夕。復招選二十名以充數。其兵士之品格若何。固弗暇求已。 
初三日開特别大會於懷新學堂。爲送兵士啟程也。時纔過午。師範學堂中學堂。以及城内外各小學堂。無不由敎員率領其生徒而至。到者二十餘校之學生。爲數六七百名。其次徴兵官率其兵士整隊而來。其次府尊與兩縣尊亦相繼戾止。來賓與兵士齊集。首由師範學校學生排隊前進。贈旗唱歌如儀。繼中小學堂以次。無不贈旗唱歌。如師範學生式。余於此覘排隊則中學生步伐最整齊。唱歌則中學生聲音最響亮。其次惜陰與毓秀學生。亦俱可觀。餘則等諸自檜以下焉。雖窺見一斑。而優劣未嘗不於是判也。 
禮畢阮君將率兵士致謝啓行。余先徒步往西。郊自懷新學堂出。以逹城西祭江亭。六七里間。觀者絡繹於途。極形擁擠。莫不延頸以待兵士之至。未幾有數武員乘馬疾。馳急遽倉皇。莫可言狀。中有一年高者。勉强伏馬鞍。大汗淋漓。氣喘若不勝任。近視之則城守營某君也。余訝之。解事者日。此爲軍門送徴兵。若應預往伺候也。未幾軍樂隊爲前導。鼓吹而來矣。兵士手執贈旗。口唱軍歌。各學生相與和之。結隊而行。秩然有序。履聲歌聲。不絶於道。其後則両縣尊及府太尊。又其後則徐軍門。無不恭送如儀。比兵士登舟。各學生又脫帽歡呼。成禮而散。嗚呼。兵士榮已。 
今之徴兵。其自商學界來。爲國家擔任義務者。未敢謂必無也。第其中斯文敗類。失業游民。實占多數。其平日之行誼。既不齒於鄕。閭豈入伍以還。遽盡洗心革面耶。度不過浮慕時。譽希冀口糧。借爲一枝之棲。與向之綠軍招募之兵。其資格相去有幾何。而動送者觀者如斯之敬禮與歆羨。寗兵士夢想之年及料哉。雖然。余對。於送者。對於觀者。亦嘗研究其用意之所在矣。自外表言之。送者未始非敬禮兵士也。然敬禮之目的何在。意旨何。在恐亦有不足道者。在官長不過以督撫之所重而亦重之在學生不過以名譽之所尊而亦尊之如斯而已。觀者未始無歆羨兵士也。然其所以歆羨者。不過震於官府之優待。商學界之觀迎。以是爲二千年來創見之局而已。其次不過等於迎神賽會之足壯瞻觀乘興和附而已。 
朝廷變法圖强參酌古今。而爲此徴兵之策。下之應焉者。徒以斯文敗類。失業游民。濫竽充數。豈非有司者急於顧個人之考績而以敷衍。塞責耶。其。不足動人之眞敬禮而眞歆羨無足怪也。設數十州縣兵士之選。無不類此。安所得干城之寄乎。今而。後能蕩滌其汙穢激發其志氣勉。爲善良勗爲英偉其爲邦家之光閭里之榮不。過在一轉移間而。向之送者不僅敬禮已也將。崇拜之未遑向之觀者不僅歆羨已也將。步趨之不。暇若此者庶有以振起其尚武之精。神我爲兵士祝。尤爲中國前途祝。 
記者按徴兵爲今日圖强第一要務。士民踴躍應徴。尤爲記者之所私心竊禱。乃所以錄此篇於報端者。蓋深望有徴兵之責者。以後當愼之又愼。而應徴之兵士尤當激勵奮發上。念國家興亡所寄。下顧一身名譽所關。以一洗前言之恥。則區區之意也 
[本館接到臨浦莠民毁掠米行専電初六日亥刻到]  
　　杭州専電云省垣因痞棍藉口米貴撃毁米店禁運鄰郡越糧漸竭初五日臨浦莠民造言煽惑毁掠米行據聞此輩均係匪類（的） 
[各公使堅持抗議中國稅務問題]  
　　初五日字林報云英國公使前曾行文政府抗議中國稅務問題近由政府答覆謂稅務向由外部管理今特攺歸户部于總稅司之權限及洋債之還欵均無更易然各國公使尙不满意將再行文抗議去譯字林報 
[俄人侵占黑龍江礦產]  
　　京津泰姆士報載稱　 
據官場傅說黑龍江將軍近接某道員禀稱沿黑龍江一帶之礦皆俄人所佔領因之頗爲驚異卽照會俄官令其交還惟俄人不允現已請外務部與駐京俄使交涉矣譯字林報 
[攷政大臣赴比京游歷]  
　　初四日倫敦路透電云中國攷政大臣澤公等已前往比京作十日之留然後赴馬賽起程回國譯字林報 
[西兵幾釀巨禍安慶]  
　　上月二十七日有停泊東門江岸口國兵艦水兵六人在三牌樓海洞春飲酒後赴輪一路强携民物不給一文並聞在小南門内調戲婦人惟時華人不平之語盈耳皆是而城内南門外之警察均不與聞其事幾釀大禍次日有人將此情形函告洋務局預防後患今將此函錄下敬啓者昨日下午五下鐘路過四牌樓正街見有口國兵六人偕行至仁聚布莊門首有一身着短衣之平民某甲立於路旁並不攩該兵之道某口兵忽向甲劈面掌頰一下某甲負痛避去該兵又偕至四牌樓口在王 
 
 

Page 3

 
 
姓雜行小店强拿紙扇三把王姓索值口兵厲色不名一錢揚長竟去又至南門正街某姓窰貨店拿去蘇泥茶壺一把店主尾隨索值又被口兵扟髮打傷面門嘴角於是行人愈集愈衆多有不平之語下走深恐一倡百和激出暴動在旁明白開導曉以利害憤談始息及至東門外幸有巡警兵截住限隨諸人口兵得安抵江岸登輪下走目覩情形既痛該口兵肆無忌憚侮我太甚又恐無知百姓釀成事端爲此滋懼不顧冒昧可否乞轉陳大憲照會口官約束口兵如有欲登岸者須先行知會就近警察派人偕行一則免其滋事二則遇有不測可以隨時防範並請移會警察總局飭各叚凡遇外國兵在街巷行走亟須攔阻觀看跟隨之人不然皖省風氣初開當此敎育未普及而民敎猜嫌猶未盡釋之時難保無慮若再有前項情形萬一有二三亡命之徒奮其一往不平之氣倡出暴動則變出非常是誰之咎是誰之害故敢僭言謹陳意見云云（）丁 
[紀鄱陽浮梁匪警解嚴詳情江西]  
　　饒州府 
鄱陽縣匪警解嚴已誌前報茲悉該　係外省頭目勾結都昌餘千等縣痞徒約四百餘人在時山地方希圖倡亂經鄱陽縣陳令調兵防勦卽在山中查獲製旗裁縫始悉該匪已有三百餘人早經驚散其餘一百餘人乃竄人浮梁縣西鄕殺斃敎民一名猪兩頭部取心肝祭旗旗上大書扶清滅洋四字該匪等素與敎民有隙因敎之以洩忿當日屍親不願報案經浮梁縣戴把總查明亦不欲地方官相驗該匪時已乘間逃散此四月十四五日事也浮梁景德鎭四月初旬因雨瓷匠停工兼之米價陡漲貧民無從覓食將八卦圖一帶米店連搶數家當經查拿搶犯四十餘名收押訊究一時人心惶恐咸欲請兵鎭攝於是官兵乃下縣駐紥時贛撫吳仲帥道出九江玉璸卿觀察面陳景德鎭滋閙情形仲師卽飭常備前軍陳統領得龍加派兵丁卽日由小輪裝連赴鎭以厚兵力一面電咨皖撫轉飭建德祁門等縣堵截邊界因此外間謠傅愈盛並有該匪將竄彭澤之謠縣令當卽禀報至潯立卽派兵馳往其實鄱陽浮梁等處早已一律安靜矣（用） 
[禀復路綫穿城利害杭州]  
　　浙江鐵路江墅第一段籌議穿城已經都中同鄕官致電商酌允洽而省中紳商士民亦均贊助穿城因奉張筱帥諭飭府縣會紳分詣城厢路綫察勘外并派督練所總敎員徐君方詔詳細考察茲已條程禀復照錄原稿全文於後杭垣開築鐵路始有塡河之說繼有穿城遶城之議各執一見莫衷一是今將南自候潮門北至望海樓十里路線穿城遶城二說孰利孰害分别陳之一城内由候潮門而羊市街經過横河橋出武林水城門此線必須拆毁民房數里所購地界房界均皆昻貴居民又不甚樂從重重阻礙况且路線穿曲通衢行人往來必須越線車行如電人民生畜難免無遇險之慮是此線一說萬不能贊成者也一城内由候潮門出望海樓沿城内城根一線居民稀少墳墓全無且係官地初設單軌用地不過丈餘雖有不足加之甚少至於車站貨棧旅館馬路餘地甚多尙堪分布人民生畜决無越線肇事之虞是此線一說可稱完全者也一沿外城根由候潮門繞行至望海樓直逹石欄杆一線居民墳墓皆無亦係官地路幅五六丈不等長車夤夜往來有城相隔城内無盜賊之慮人民生畜亦無危險等事左城右湖可以掩護惟建設車站貨棧旅館等屋限於地面不能多建又須拆月城四座凸出砲台十餘座較第二說稍又未便者也一城外繞行河東平地無限廬墓千百人民生畜越線往來恐遇不測有與市場大有變遷是未深究者也（的） 
[廣九鐵路之草合同廣東]  
　　廣九鐵路業經兩廣總督岑雲帥與英人訂立草合同請外商兩部核議其大致如下一英國銀公司願以至輕之利代中國政府籌借資本合造廣九鐵路二中國政府須以廣東鹽釐（每年約銀百萬兩）作抵三廣九鐵路將來所需之總工程師及會計員須用英國人至於以下辦事之人悉任總工程師之便英人華人或本人充當四廣九鐵路興工築造之時所借英國之資本照前欵所議以鹽釐作抵將來大工程竣卽將鹽釐收回攺以鐵路作抵五開車之後逐日所收之車費按月解交香港英國銀行代收每年酌提若干以酧代收之銀行六中國未將九鐵路之造本還清之前所有全路悉由英國執管俟造本還清之後始能將全路交回中國七所有築造廣九鐵路之材料向英國採辦其扣用五釐當歸英國八以上之鐵路係中英兩國合辦當由兩國政府作主（野） 
[督批粵路章程廣東]  
　　上月二十八日九善堂七十二行商等具禀粵督先擬定簡要章程聨乞批示祇遵并先行電咨商部由粵督批云據禀章程及履歷銜名一摺均悉鐵路事關重要章程一切自以恪遵商律爲主該商等現禀擬呈章程候卽咨送商部核飭遵辦至此路現在既已奏歸商辦股本亦已集成總副辦等員又經舉定自應赶緊將路接收以免要工久懸虚糜贖路款息是爲至要仰卽遵照清摺存送（暑） 
[士官奉調回浙辦理軍政杭州]  
　　浙省現奉張筱帥舉辦軍務設立督練公所卽將徴兵訓練苦乏將材因一再發電至日催調士官學校畢業生蔣尊算回里現已到杭於初三日禀見筱帥且蔣君畢業後已授日本騎兵少尉頗負名譽當必能與浙省軍務有所表建也（的） 
[電飭贛省停止賑捐（南昌）]  
　　日前省憲接奉户部電開江西賑捐經費議准扣至本年正月初五日停止現據造送二十七次獎册計算日期在部文未到之先此次自應仍准請獎以後不得續報户元印（用） 
[湘省電綫已經修復（長沙）]  
　　湘省電報前因河水暴漲致將電桿衝毁線路斷絶水線房亦被淹没電報不通已逾半月現在水勢退落趕緊修復所有長沙至岳州電線已於二十二日已刻接通比卽照常收發矣（佐） 
[八續修律大臣編定刑事民事訴訟法]  
 
 

Page 4

 
 
　　第一百四十一條　被告在監禁期内染患重病經醫士診騐屬宣武騐寳公堂應令移　入醫院調理病愈復行監禁其人醫院之時日可算入監禁内 
　　第一百四十二條　凡民事案件監禁之人或因債項應拘留者各地方須另設一監如於未建設以前既在所拘留下得與刑事案件人犯同獄覊禁　　第一百四十三條　凡民事案件監禁之人不得勒令充當苦工及他項工役　　第一百四十四條　凡因民事案件被拘留之人可遞呈請求釋放惟於呈内應詳細聲明所有產物除本身及家人必需之衣服及其工業所必需之器具外將現有者或尙未有而可望有者或爲其獨有者或與他人共有者或他人代爲經理者俱註明該產物現在何處由本人畫押立誓不得虚僞 
　　第一百四十五條　公堂將原呈鈔錄一分送交原告並酌予定限俾該原告可將呈内所列之產物查封出賣並查明該被告所以不能清還之故委非平時奢侈逾恆或隐匿不報或私賣搬遷貨物或有他項欺騙管事均有證據者公堂可將被告釋放如原告於該限期内或期外查有以上情節公審其證據屬實仍將該被告監禁俟期满再行釋放 
　　第一百四十六條　既經釋放後之被告不得復因該案再行監禁但產物仍由原告查封賣至償清該欵爲止 
　　第八節　查封在逃被告產物 
　　第一百四十七條　凡因欠債逃匿他處如有產物經他人管理或寄存者原告可在起債地方之公堂將欠户控告 
　　第一百四十八條　原告呈遞控詞須照左列各欵聲敘並自行立誓不得虚僞一　該債係在公堂管轄境内而起 
二　被告委已逃出公堂管轄境外或潛匿蹤跡冀圖免審 
三　在公堂境内被告所餘田地係獨有或與他人所共有或有銀錢產物由他人代爲管理或某人係被告之欠户 
　　第一百四十九條　公堂接閲控詞即可發票將被告所有在境内之產物概行查封持票施行之員限於十五日内申覆 
　　第一百五十條　公堂未發票之先復令原告取保其數較索欵加倍若於兩内被告能將該查封票註銷或能證明實情公堂將該案平反或更攺判斷者該保應保原告遵照公堂所判查交之賠欵及堂費如數繳足 
　　第一百五十一條　凡管理被告銀錢產物及寄存之人或被告欠户敢於發票查封後私自挪移於公堂境外或出售或付還被告者公堂可判令其人將私 
自挪移出售及付還之數償還原告仍以藐視公堂論科以罰金 
　　第一百五十二條　凡公堂查封在逃被告產物應張貼告示並登載本地新聞報紙紙俾衆周知 
　　第一百五十三條　凡被告逃出境外公堂查知其蹤跡應發諭單通知其產物被封之事 
　　第一百五十四條　產物既經查封原告可呈遞該案詳細控詞請公堂定期審訊一如通常民一案件辦理惟所定之期須在持票查封人員申覆之後　　第一百五十五條　公堂審訊該案時應查核原告所控事件是否符本法所載查封在逃被告產物各條並原告是否理直然後判斷 
　　第一百五十六條　承審官可憑已見或准原告及他人之請傅被告代理財產及知情之人到堂審問被告所遺產物並可令將所有證據呈堂核騐　　第一百五十七條　審訊時原告得直公堂卽將所封之產物按水法所載查封賣扺各條辦理以清償欠項爲止 
　　第一百五十八條　如原告未能得直公堂應將原告已請發出查封產物之票立行註銷（未完） 
電請截漕以平米價 
　　滬上米價日貴人心惶惑關道瑞觀察惄焉憂之連日與商會曾總理熟商辦法非急截漕難平米價爰於卽日電禀督帥請截漕米二十萬石秋後補運想政府民食關懷定能俯如所請然則米價之平在指顧間矣（容） 
[採運秈米平售述聞]  
　　本埠米價前因飛漲經上海道瑞觀察訪悉示禁市價驟跌至六元五角刻又漲至六元八九角現聞上海南北米店三百餘家有採運蕪湖秞米來滬開盤平售之說（尺） 
[辯正車捐之謠傅]  
　　近來外間謠傅本埠東洋車及小車等有包捐情事各車夫聞之不免心懷疑懼刻經本館確實調查工部局於西歷下月仍一律照常收捐並無包捐之事爰特記之以釋羣疑（容） 
[南斐華工禀請回國人數]  
　　南中國早報載倫敦電云英殖民部次官翹其爾創議准南斐洲華工回國後計禀請回華者僅十二人譯文滙報 
[德允英艦隊于德海口停泊]  
　　初四日柏林電云德國政府已允英國之請允英國艦隊于秋未在畢羅及魯白克兩虞停治數日 
[英法樂聞德國主持和平之議]  
　　初四日栢林電云德國外部大臣演說德國主持和平之政策頗爲英法所樂聞 
[　　初四日栢林電云斯丹逹報所載德國圖謀波斯之新聞並不確切其意但欲令俄國與英益形親密而已 
[波斯皇病勢漸輕]  
　　初四日栢林電云波斯國王病勢漸有起色 
[東京舉行海軍慶典]  
　　初五日東京電云東京舉行海軍祝捷典到會者計三十萬人内有日本太子及皇族諸親貴 
[　　初五日東京電云俄國新簡駐韓總領事白蘭康現尙在東京設法與日本商議關于高麗之事惟日本當道以此等交涉當由駐日俄公使主政不欲與白君提議云 
[俄國政界不睦]  
　　初四日栢林電云俄國傅來信息謂俄内間又啓危機 
[　　初四日栢林電云俄國國民院要求選舉權已由俄政府照覆允准惟所請下詔大赦解除軍備廢除特别刑律削奪富家田地以加惠農人等議均未允許然俄政府亦未嘗無以官地撥給農人之意 
[　　初四日倫敦路透電云大英亞東太平洋各輪公司已廣告合辦東方及澳大利亞之航業 
[澳洲歡近日本練習艦隊]  
　　初四日倫敦路透電云日本海軍將校在澳洲西得尼海口備受歡迎雖值天雨興仍不减 
[英大員討論弭兵之問題]  
　　初五日倫敦路透電云英國上議院辯論弭兵一議時立朋侯爵特將減輕兵費與弭兵兩端分别言之彼謂政府當竭力减省兵費然其本分應預籌一和平之保證至弭兵一節如各國意見不能從同則殆雖實行云譯字林報 
[　　初六日倫敦電云昨晚俄國國民院之會議頗爲緊要民政黨首領先行演說語多激烈繼而國民院决議一面要挾執政大臣解職一面設立一能擔承國民院責任之新内閣 
[俄國民院力抗執政大臣]  
　　初五日栢林電云俄國國民院聲稱俄國内閣應全行解職以彼等對於極爲緊要問題之意見與國民院不合故也 
[德議院駁斥財政處之條件]  
　　初五日栢林電云德國議院於第三次宣讀財政處所擬籌畫西斐洲及殖民部獨立行政之條件加以駁斥 
[西班牙皇大婚近聞]  
　　法報云伊揶公主由英國起行後西班牙皇卽往伊倫地方迎候偕回西班牙京城抵境後即舉行婚禮大受歡迎譯文匯報 
 
 
] ] ] ] ] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩督閱操福州]  
　　將軍兼署閩督崇佑帥定於初八日往長門一帶閱操初九日回馬江巡察各廠所屬文武已預備一切（其） 
[防營講求武備湖北]  
　　江陵縣沙市爲上游巨鎭向有沙防營駐紥専司彈壓該營管帶錢巨川平日軍紀極嚴日前又捐廉設立學堂一所就本營兵丁中挑選少年粗識文字者二十餘人訂定功課七門每日早六點鐘上堂晚五點鐘回棚由錢管帶親自敎授聞一年後預備申送陸軍小學堂肄業（八） 
[派員稽查腦務福州]  
　　閩中腦務攺歸官辦後各屬商民到局請領灶照幾於户限使穿提調羅洛澤將各府屬擇要設局委員稽查日内均已陸續啓行（其） 
[縣令自請賞派營務處鎭江]  
　　丹徒郭大令現因地方不靖匪盜叢生禀請江督查照成案賞派營務處業經批准（拜） 
[鄂督荐員赴奉天差遣武昌]  
　　奉天趙次帥辦理新政需才孔亟日前有電來鄂請張香帥舉荐賢能藉資任使聞已荐其堂姪孫張某前往聽候差遣并俟擇有能員再行派往云（八） 
[江震徴兵答詞蘇州]  
　　孟夏十九日吳江震澤兩邑應徴諸君由徴兵官張君師謹率領人省歸隊江震學會師範高等同川正則四學堂均有祝頌詞茲將徴兵答詞錄後茹痛偷息懦羊以之悲號卓尾弭毛餓虎騰而拿攫此黎民之所切齒而嫠婦之所傷心者也嗟我孑遺生丁陽九左賢監軍成都資之羽翼慕容去國苻秦借以風雲飢鷹會破夫絛籠銅駝行埋於荊棘嗟乎段匹磾之先亡誰與敮同盟之血阿骨打之通好適以招自侮之媒欲救漢唐宋明互古未聞之奇厄在胥老幼婦孺一國之民爲軍人某等力弱於蟻心雄於牛執殳前驅雖不辭夫急難援枹特起尚修望於異軍何來變徴之聲爲作臨歧之氣捧頭顱而殉名譽極望輪台輕軀殻而重精神羞言息壤嗚呼莾莾平原願灑遍自由神之血茫茫碧落更招來魯童子之魂請賦同仇母忘宿恥（容） 
[督署文案因事停委武昌]  
　　督署文案委員試用知縣陳锺嶽因事爲鄂督撤差並停委三年通飭司道各署不得委用（八） 
[巡檢攺駐湖北]  
　　漢川縣小里潭巡檢茲因漢陽府查明該縣田田河地處衝繁商民日盛因禀請督憲將巡檢衙署攺移是處已奉批准矣（八） 
[繕校投考踴躍武昌]  
　　武昌府招考充當督署繕校生早誌前報日前又陸續收人投考履歷共有萬餘份之多於二十日截止二十二日榜示取准百二十名定於二十四日在警務學堂覆試再送督憲以定去取（八） 
[師範傅習所成立鎭江]  
　　學務公所近日組織師範傅習所考取徒陽壇溧四縣之有志敎育者講習敎授管理等法及普通科學以養成蒙小學堂之敎員投考者實繁有徒（再） 
[學堂風潮兩誌武昌]  
　　支郡師範學堂學生與某敎習反對幾致大起衝突事經監督調處乃寢繙譯學堂現因更换某敎習與學生意見不合致學生均不上課刻此事尚未了結也（户） 
[考取警察學生福州]  
　　閩省開辦警察學堂前曾出示招考茲於上月念八日借貢院考試與考者約有三千餘人届期總辦警務臬司親臨考騐念九日發案約錄取四百人初一日覆試並騐身體聞覆試錄取者不過百人（中） 
[福州官事]  
　　閩藩周子迪方伯召見現定於初四日卸事初十日啓行北上昨閩省官塲因設席於浙江會館公餞并召梨園子弟以欵嘉賓當時學政秦文宗亦在坐聞將與方伯同行○水陸提督洪軍門永安行將抵閩官中已派人前去馬江探查（必） 
[官紳惠振灾民南昌]  
　　省屬豐城縣自四月初一日大雨兼旬至初十河水暴漲遠江隄塘多被衝決鄕民十空八九榖價每担至一千八百餘文富室巨商猶不肯糶前任左令現任馬令親往各鄕散振米鹽柴薪胡姓善士開倉待質可質八百錢之物卽給榖一担距胡村三四十里至五六十里均給飯一餐另給盤費錢五十文至百文不等民間尤歌頌弗緩（用） 
[贛臬擬請平糶南昌]  
　　署臬錫廉訪因省屬霪雨兼旬水漲成灾低窪各鄕菜麥無收早稻失望乃一面督飭首縣求晴一面擬請撫憲開倉平糶現幸雨止天晴而平糶已出示曉諭矣（用） 
[善董被控揚州]  
　　立貞堂經董吳杏樓司事謝味青侵吞善欵衆嫠婦迭出寃單控訴揚府榮太守不理昨爲連憲聞知念八日特委庫大使彭鹾尹往查禀復核辦（引） 
[開礦越禀被押湖北]  
　　鄖陽府某紳在督署具禀請開竹谿等處銅鉛各礦鄂督批斥何得不在本縣及礦務總局具禀逕赴本署凟求實屬有意取巧難免無招搖情事發交江夏縣看管候札飭本縣查覆核奪（八） 
[鎭郡商會進步鎭江]  
　　鎭郡自開商會以來演說兩次各業到者人數極多現將遵章立會實行保商之事宣告各商故近來人會註册者甚衆（再） 
[廣藝興公司之發逹湖北]  
　　鄂城所設廣藝興公司製造竹木各種什物器具及造紙印刷漆工絨繡共分六科分設武漢各處現又在勸業塲内開設價廉物美購者紛紛（八） 
[火柴公司復開九江]  
　　榮昌火柴公司原由川商黄龍章鄂商甘受益等合股開辦歷有年所行銷亦盛近因用人不力虧折甚鉅乃於去歲停歇現在贛商鄧和庵與潯官銀號顧葆舲以該公司創辦已久棄之可惜爰籌資本接開定於本月初四日開張（昆） 
[輿夫免押福州]  
　　閩縣捕廳韓方范上月杪因雇輿抬往北門陳公館時失去鏡子并什物三件著丁向該輿夫索取不肯承認少尉請術士設光壇（俗呼爲圓光）見是輿人拾去要令賠還該輿人再三求恩始免責押（其） 
[龜奴與營勇互鬥鎭江]  
　　初一日有巡防營勇六七人至某妓館强欲尋歡龜奴不能忍耐遂約夥伴各持刀械與之决鬥兩面互有損傷惟營勇寡不敵衆左右足所受刀傷甚重當經巡查詣場彈壓先將營勇舁回延醫調治（並） 
 
 

Page 10

 
 
[潯江茶市九江]  
　　本年茶市開盤價目祁門茶五十六兩至五十一兩甯州茶三十六両湖南各處茶約十七八兩惟桃源安化通山龍港四處之茶未經運到尙未開盤故無一定價目）本） 
[武漢同時火警武昌]  
　　上月念六日午後四時督轅後大都 
司巷耆英閣裱畫店及漢口馬王廟正街永興祥油行同時失愼當卽撲滅幸未延及他户（既） 
[松江]  
　　奉賢縣徴兵四十名啓行晋省昨日道出郡城到局小憩旋卽回舟○西門外嶽廟中同芳茶肆門側另拓茶棚二十九日晨刻棚忽坍倒壓傷茶客三人○松江府戚太守於二十八日又乘舟赴南匯奉賢金山各村鎭查察（夕） 
[再續溫處兩屬地方調查章程]  
辰農業一成熟田之畝數二荒田之畝數（已墾未墾）三新漲沙田之畝數四土價之等差五土地之區别（燥濕腴瘠及則數）六種植之宜忌七農具之優絀八耕種法之異同九畜牧之宜忌及飼畜法十水旱災祲十一水利及隄防之興廢十二鶯粟歲收之實數十三甘　歲收之實數十四取備凶荒之雜糧十五果蓏笱菜歲植出息之多寡十六森林之衰旺十七桑田之多寡及歲收之葉數歷年比較十八蠶種之優劣與飼蠶法之異同十九飼蠶户口之多寡歷年比較二十農業上之歷史已工藝一工人之組合二手工製造（自造仿造）三機器製造（自造仿造）四攺良製造五新式製造六女工製造七工廠（成立年月資本厚薄内容工人歷年盈絀之實數官辦商辦官商合辦）八工藝上之歷史午商業一商會之成立與否（已辦者查其目下情形未立者窮其原因所在）一各業之組合三市塲之盈虚消息四商埠之問闢五鹽業之衰旺六鹽務上之種種内情及現象七漁業之衰旺魚時魚品產地魚圑漁帮船數牌費收數八絲茶上種種内情現象九輸出口貨之商品類及價值（直省外國）十進口貨之品類及價值直省外國十一商人在外貿易之情形（直省外國）十二外地商人來地貿易之情形本省直省十三各業會館口治之規十四著名大莊號（貿易之大小歷年之盈絀年終統計）十五大莊號之開閉（述其有關係者）十六鴉片烟之銷數本國產外國產十七商業上之歷史未吏治一現今官吏之政續（如興革建樹等事勿毛舉細故輕相詆毁）二敝政敝俗之宜革除者三新政善政之宜舉行者四卡局之多寡及其積弊五僚幕之行爲六吏胥之積弊七各府縣訴訟法之異同八警務之張弛九輕重獄囚之歲繋多寡十重大案件有關　會至部者原因結果皆須詳查十一一縣訟事　何積爲多十二吏治上之歷史申軍事一營制（鎭恊以下員弁之編制各營兵數之多寡陣式之異同現任武員之履歷）二兵器舊式新式三兵力可用不可用）四防營）人數駐紫地陣式統領官之履歷兵之籍貫）五圑練六礮臺七師船道憲巡船鹽巡船釐巡船漁圑巡船　商船八軍事上之歷史酉外交一與他省府州縣直接間接之關係二外人交涉要案三外人侵人之勢力（客卿敎會　商人天主耶穌敎民之多寡及禮堂之建設）四外交上歷史戍物產一動物（麟毛羽介）二植物　葉榖食　材茶柑桑木蔬果雜糧）三雜物（造釀雜用）四　產金類將開人工開採官辦非金類已開未開機器開採商辦官辦官商合辦五物產上之歷吏亥人物（此専指過去人物而言現存者概不登載以免標榜一鄕賢（儒林任俠獨行）二名宦三流寓四列女第二節兩郡所應調查事件闕漏尙多仍俟調查諸員隨　增添不爲拘以冀完全無缺　　已完 
來函 
[振武宗社書記員報告]  
　　丹陽振武支社來函　手書祇來敝支社前因草草設立一切規模未經議定近已公同推舉擇索行公正而符衆望者爲正副社長以及總理議員調查書記等員公議簡章由同人竭力分頭勸戒來社報名願入社者已有五十餘人前寄靈草圖說早經分完而鄕鎭間尙未遍及間有誤服蒲公英以致腹中膨脤者敝支社再四思維若不分與圖說無以拯救斯人竊願尊處再賜圖說數十張（中略）附呈敝支社草章並志願書式同人名次單祈電鑒希將立志戒煙者登報宣佈俾堅其志而耐其守並可勵未戒者之痛戒前非同登津岸（後畧）丹陽支社志願書式○其志願書○現年○歲住○情願遵照貴社章程不吸鴉片煙倘有違犯社章察出聽憑報告作爲廢民以身家不清白論所具志願書是實○光緒○年○月○日具志願書人○丹陽振武支社執○丹陽振武支社簡章○一本社以自禁不吸鴉片爲宗旨○一凡入　者不取分文須立志願書終身不吸鴉片并勸親友○一人社者祇盡各人義務并不牽涉父之兄弟○一人社同人未吸者終身不入口已吸者從此戒斷不再吸　者報　總社作爲廢民以身家不清白論○一社中按口開演說會一次每逢開會之日在社同人必須親自到塲其在外路貿易者聽○會中同人銜名錄後林挹清魏潤軒賀霞　劉靜林槐睦集源姜成棟劉柏英楊鴻夏禹陶朱以春陳元京姜俊卿夏輔延張繼周傅烈　府浩鵬楊慤臣林旭初孫南村林定之任硯耕張子儀江雲帆王欣岩府浩洲冷照亭葉敬賢束伯連黄克俊洪貴卿吕子祥葛洪庚蔣松山林培甫吕德　王壽坤虞慶仁林邦泰錢炳庚何永康王子軒湯芝齡劉柏勁蔡異鮑繼傅賀國祥卜南粟　崇德束子文姜鶴齡張錦莊錦雲裴耀璋范根大姜錦福童輯五王福生周錦春洪丙卿楊　權○漢口周獻章來函賜示并鵝郎草圖說簡章草本一一祇領比往荒草果隨處皆有天救黄種使靈草隨處發現中國轉弱爲强其在茲乎鄙人慫恿漢地各善堂公所遣人採取幸各善堂當仁不讓聞風興起互相傅勸從此大害永除烟障掃盡皆　公等提倡之力（後畧） 
[添醫募欵]  
　　昔入云不爲良相當作良醫是知爲醫之重無異爲相爲醫之難亦無異爲　正不得以後生小子租習湯頭歌訣者濫竽其間也敝堂歷届所延類皆諳練老成小心謹愼與世之懸壺市上掠取聲華者不同今自正月開診以來内外専科拾二位暨針科眼科傷科　科推揶科牛痘科等共拾八位現届夏令諸症日多每期來　求診者一期不下五百餘號應接不暇恐難周到因陸續添請兒科顧君渭川内科吳君利羣葉君希珍王君熙亭楊君季明居君紹文張君禾芬按期到堂施診惟人數愈衆經費愈大雖各醫士念切痌癏並不孳孳爲利而統計敝堂所出輿金爲數已屬不資代望四方樂善諸君相助爲理踴躍輸將俾敝堂無匱乏乏虞貧病有吏生之慶天鑒匪遙報施在即而上爲父母延齡下爲兒孫造福當貴壽考不難如願而償矣乞附報章藉希均鑒滬北天后宫前廣益善堂司董嚴信厚龔心銘施則敬曾鑄朱偑珍祝大椿葉貽釗周鴻孫等　誌 
[　　頃接天水圻記熊記兩善士合助湖南振捐規銀三百五十兩天水稀餘生舊金山振捐規銀一百五十兩張裕記湖南振捐洋五十元災歉頻仍深賴扶持之力帝天默鑒定邀眷顧之隆乞附報端藉彰盛德上海六馬路仁濟善党司董謹啓 
[袁大京兆答振續告]  
　　奉大京兆函開蒙送壽分感激之餘不禁與灾餘同鄕同其焚頂除指振湘潭五千兩外縣一萬兩外茲再捐湊答壽移振銀五千兩電交湘省籌振局赶涑散放藉爲専賜壽分諸公造無量福等因用特續告與大京兆有舊者請從豐送交仁濟善堂以便彚解救灾如救火能早一日致送即灾民早一日受賜也曾鑄朱偑珍施則敬同啓 
[曾少卿經收華僑振捐第六次清單]  
　　鎭江廣肇公所經募廣潮衆商洋一千三百六十元杭州拒約會憑君暢亭洋廿元宋君翰卿洋十元潘君夑卿俞君子瑞陳君連農各洋五元劉君吉哉洋四元宋君逵士洋一元共收洋一千四百十元用特登報以揚仁風 
[商會經收湖南大水急灾賑欵第一次清單]  
　　嘉興商務總會總理盛　芝太史恊理張右企太守經募朱守恆堂盛修紀堂墊付湖南最重灾區専施貧農榖種洋一千元補過子一百元顧芷佩翁三元除分掣收照外並専函奉　四月二十九日隠名氏助洋十元合亟登報敬爲三湘七澤之灾民望雲代謝 
 
 
] 

Page 11

 
 
[商會經收舊金山賑欵第十五次清單]  
　　上海瑞道台交來新疆吳撫憲匯到湘平足銀一千一百五十兩合規銀一千二百另七兩五錢正唐晉記助洋一百元權景記捐洋十元杭州城北商會代募共洋三百五十九元名單開後合亟登報以頌大善○杭州拱宸橋商務分會代募共捐洋三百一十九元高懿承一百元王子球五元勞誠齋二元阜豐莊十元金汝爵五元和大行五元穆詩樵十元丁韻生五元周考坊五元徐望卿十元　錦鏞二元楊海珊二元吳純伯念元許松水二元韓桂堂二元謝純叔十五元胡森卿二元和昌行五元袁二房沈慶雲沈大年沈士珍十元椿茂行二元吳啓炳五元邵啓泰二元裕長降行五元單鴻卿二元公信行五元張少甫二元憑利泰行五元鄭直亭五元郁友三二元同孚行三元裕通銀行五元潘峻章二元鼎餘莊五元仁昌泰二元聚源木行二元泰和油坊二元同福泰二元丁永盛號二元震號油坊二元通和號一元公茂毛竹行二元泰來油坊二元同慶祥一元永濟仁二元乾大莊五元恊豐二元永濟米行五元裕成明米行五元仁濟米行五元同和行三元正大米行二元仁號棧二元義豐二元敬泰二元怡生二元　其昌二元去浮崇實社二元廣平恩遠氏一元成大二元景豐二元嚴啓莊一元同聚興一元朱贊思一元 
[仁濟善堂經收袁大京兆壽分移振第二次清單]  
　　張君雪堂十元席君子佩十元張君驤雲十二元黄君春圃五十元汪邑尊瑤庭一百元警察局馬參軍洪勤十元又東局郁參軍堃陸元又南局黄參軍蓉繁陸元又酉局謝參軍恭壽陸元又北局藍參軍承松陸元以上共收洋二百十六元 
[仁濟堂經收袁大京兆壽分移振第三次清單]  
　　戴君文佐童君寶善沈君泗孫合廿四元黄君文龍文駿合四十元願君晴川五十元同福莊五十元同福莊馬君補之經募湖南水灾振捐二百元以上共收壽分一百六十四元振捐二百元 
今日尙有各省新聞及本埠新聞均列入第三張閱者注意 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[影射假冒男盜女娼]  
　　始創眞正戒烟咽噶仙草 
　　達醫　小像以此爲記 
　　此草只有本堂一家出售吞服簡便永無後患每包錢廿一每洋五十包批發公道賜顧者認明本堂土旁城字庶不受欺寄售北京前門外携子廟内鴻聚彤南紙局上洋法馬路寶興里對門城濟堂恆記啓 
[香港太古糖局]  
　　車糖出售 
　　本行由港自運　唛氷糖　唛五温B唛四温半　唛四温二五唛　四温　唛三温七五H唛三温車糖出售如貴客欲買祈請到本帳房面訂買定即收定銀如過期不出將定銀罰去特此佈　上海老太古洋行謹白 
[寶順洋行保險]  
　　本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房生産家私一例可保價極克己倘荷見顧請至二馬路外灘本行賬房面議此佈 
[包愈遺精第一靈丹神童二仙丸]  
　　此丸專治身體虚弱遺精夢洩溺後淋濁四肢困倦腰膝酸軟或酒色勞傷思慮過度見色流精本堂獨秘奇方專用上藥虔製志在濟人無論年久遺精不愈服之可能包愈輕服一料重者二料此丸温和不寒不熱常服非但身健體壯而且功能延年種子卽日初服一天立覺神清氣爽是晚安眠固精止遺保無遺洩之患功效大見不靈還洋每料三兩一元包愈遺精膏止遺如神培元固本眞水火旣濟清心安神每張七角雙料一元二角○上洋美界天后宮萬春紙號隔壁眞的廣東老益三堂分售三馬路外圖墳東首 
[癧子頸聖藥]  
　　余患瘰癧七年醫藥鮮效苦楚受盡幸購上洋三馬路外國墳東廣東益三堂癝癧聖藥四元二大瓶服之不半月竟將久年　　一且除根世之患瘰癧者盍往求之南京東牌樓何潤日啓 
[京都天寶齋]  
　　中外第一耳聾丸 
　　耳聾丸一藥市上售者雖多祇有稍瘥之功實無復聰之方惟本齋選藥以騐而知靈覔方以試而知效秘製是丸廣濟世人無論男女老幼遠年重聽服此一料當能轉聾爲聰患者請速試之始信中外第一也每料一觔洋四元每盒洋一元鋪在上洋二馬路西鼎新里石庫門内 
[英商巴勒火險公司]  
　　本行經理北英商火險公司資本銀四千餘萬兩○又家定火險公司資本銀三千餘萬兩在申開設最先迄今已數十餘年專保房産貨物機廠一切火險遇有不測無不立卽照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[上洋]  
　　鄭合記土棧 
　　開在小東門外裏洋行街坐南朝北石庫門内新增零剪格外克己凡仕商賜顧者請認明本號圖記庶不致悮 
[燕製除痰聖藥]  
　　專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海四馬路東首第二十一號門牌燕大闢父子藥房經理人求啓 
[全昌金鋼鑽戒指]  
　　本號向外洋運到金　鑽戒指帽正耳圈環面均偕其價自三肆千元至數十元不等劃一不二老少無欺諸君賜顧請駕臨三馬路西口跑馬廳禮拜堂隔璧安康里内德律風一千七伯零肆 
[遺失提單]  
　　今遺失利康洋行由廠坭船進口磁器箱該提單以向海關說明作爲廢紙特此聲明和記洋行告白 
[艾羅補腦汁商標]  
　　中國總經理在上海中法老藥房支那二十二行省各藥房均有出售 
[廣利和藍布莊　聲明假冒]  
　　啓者本號向在香港揀選高等白竹布親自督染眞靛藍竹布運滬行銷遠近馳名茲查有無恥之徒以風潮漬布仿染廣藍假冒本號牌子將廣利和三字横排自左讀右印明包紙希圖影射竟敢交洋行拍賣　目混珠實屬狡詐已極除禀官查究外登報聲明嗣後客商賜顧請認明本號廣字利字和字天字祥字等藍布内訪單爲據庶不致悮英界北京路慶順里廣利和白 
[泰隆保險]  
　　啓者本行今蒙英國紐瑞蘭派得利亞的克火險兩公司專托本行經理傳得自主權衡承保南北市房屋住宅生財貨物各種機器廠棧等險保費照律克己賠欵異常迅速倘蒙　貴紳商賜顧仍請　駕臨二馬路泰隆洋行賬房面議可也司理竺錦章毛奎生同啓 
[申泰洋貨木器號廣告]  
　　本號今有新到各色五彩磁碍銅鐵床鋼絲墊洋貨一應俱全自造新式玲瓏巧樣外國木器兼售　光洋片五色窗門玻璃銅鐵鉸鏈大小門鎖羅絲洋釘零躉水門江牛毛毡白鐵瓦等貨其價格外克巳以廣招徠如蒙賜顧請至二白大橋堍公濟醫院對門便是 < 
[老太古告白]  
　　倫敦崙格西火險公司柯里仁火險公司叭喇定火險公司雙司勞洽具火險公司家定火險公司 
　　啓者本行經理以上五保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈告 
[愈病誌謝]  
　　鎭江小街導善堂有周致中者按摩治病内外雜症無不應手而愈此乃余親目所賭前余患濕瘟時病勢甚險頭疼不止寒熱交作舌苔板膩湯水不下延諸醫診視服藥吐藥束手無策後請伊按摩立見其效不過四次飲食如常誠爲妙手回春不可多得之良法也特鳴謝並告樂善君子口中方便俾有疾者早脫呻吟之苦功德無涯矣高保之謹白 
[永祥豐壽板]  
　　本號專辦香楠陰沉抄枋婺源獨幅上品壽器如蒙賜顧仍在三馬路石路西曲江里便是 
 
 

Page 16

 
 
   
 
 

Page 17

 
 
[浙學回京杭州]  
　　浙江學院陳蓀石文宗兆文現須遵旨回京供職定於月之初四日起程所遣印信文件概行暫交撫憲張筱帥收存 
[委署道篆廈門]  
　　興泉永道姚觀察升授提學使所遣興泉永道一缺已簡放曾觀察廣銓因曾觀察到任尙需時日現聞省憲委何觀察成浩來厦署理交接在指顧間矣（理） 
[攺委統領重慶]  
　　駐渝續備軍統領馬鎭山軍門卸事後已由川督札調湖北道員宗承烈來川接管業已到防（兩） 
[改委重慶釐局總辦四川]  
　　重慶釐稅總辦道員馬汝驥由 
川督調委武備學堂提調攺派候補道范錫朋接辦聞馬觀察業已交卸不日旋省（古） 
[潯道批控關聚匪搶擄禀九江]  
　　潯道王觀察批德代縣監生張祖旭禀畧謂控關聚匪搶擄重情因卽審勘嚴辦仰九江府卽飭德代縣　往確查核辦仍一面詳查該監生等前控之案畢竟曾否勘訊如尙未勘應卽移會黄梅縣赶緊訂期履勘傅集兩造人証會同質訊按例訊斷切勿遲延（石） 
[籌餉局大起風潮漢口]  
　　漢口籌餉局總辦吕大令諧弼因存欵五千兩在武昌某錢店被倒家本清貧無力賠償遂私行遁去數日以來迄無蹤迹事爲牙釐局所悉派委二員來漢清理局務併將某某二司事解送廳署管押後事若何查明續錄（千） 
[冒充醫官遞解回籍掦州]  
　　前報紀舊城華王廟有某甲假 
冒太醫院官乘輿招搖以圖誑騙爲人禀由趙都轉飭令巡警袁分轉會同甘邑宋大令將甲拘獲研訊數次惟自稱姓度餘供不倫似是瘋癲旋由大令禀奉憲示於上月抄將甲遞解至湖此原籍（詳） 
[創設工商月報漢口]  
　　商務局總辦孫觀察暨工藝學堂監督程子文太守組織工商日報發行所設在商務局内准端節前出報（英） 
[滬城官事]  
　　道憲瑞觀察昨又添委從九龐升謙少尹建瀛爲閘北工巡局差遣委員○守備葛岐山守戎鳳齡擇今日未時接印○候選府經歷劉芳舟參軍芬補用都司葛青雲都戎昨日均詣道轅禀見○湖南永順府古丈坪同知官書局委員沈士登司馬贏昨日到道禀辭回湘○江蘇糧道陸申甫觀察鍾琦候補道許九香觀察昨均到道拜會○會丈局員高邕之司馬昨奉道憲札飭另候差委遺差以水利局員俞夔坿明府都兼辦○留辦上海商約委員丁優候選通判陶幼齋别駕鳳威到申住袁大京兆公館内昨詣道轅禀見（合 
[俄國大節]  
　　字林報云昨日爲俄皇尼古拉第二踐祚之期停泊吳淞口内各兵艦皆懸旗稱慶 
[美國令節]  
　　初六日文匯報云禮拜三爲美國令節本埠美國領事署郵政署皆停辦公事 
[駐京西班牙公使行將來滬]  
　　字林報云駐京西班牙公使楷塞君行將來滬考察近來公衆所注意之問題按此問題或卽指華人人西班牙籍而言 
[美副領事回任]  
　　初六日文匯報云駐滬美副領事安諾德君前次赴閩署理正領事現因新任已到由福州乘輪于昨日抵申今早已照舊到署視事 
[江督顧問官因公來滬]  
　　初六日文匯報云江督洋務顧問官前美總領事古納君於禮拜六乘江裕輪船來滬定於今晚坐原船回寗 
[袁大京兆定期北上]  
　　袁海觀京兆聞定期於十二日起程北上履新（宜） 
[槯使宴賓]  
　　滬道瑞觀察定於今日在署設席特請熊秉三太史及商笙伯明府飲晏又訂明日申刻在洋務局設席特請袁海觀京兆盛杏蓀宫保吕鏡宇尚書楊士琦京卿薩鎭冰軍門等會大飲（）事 
[三令五申]  
　　總工程局總董以城廂内外各店鋪居民翻造房屋仍有不遵定章並不赴局禀報領照情弊日來故又出示曉諭如再不遵拘罰不貸（事） 
[清道路燈捐欵刋表昭信]  
　　滬南總工程局昨將路燈清道兩欵出入若干刋刻月計豫算表飭人分派各處以昭徴信（宜） 
[浙江海運收局]  
　　浙江海運滬局總辦楊太守前經催知各屬將米解齊於上月底截止所有各委員均回省銷差太守亦於昨日遷往北市一面將月底收局情形禀明糧道崔觀察核示（尺） 
[絲廠赴鄕收買鮮繭]  
　　日來滬北新閘一帶絲廠俱遣人至南翔鎭如徐家匯各鄕收買鮮繭南翔有某廠已於初五日開秤是日共收十三担每担價洋五十元左右（尺） 
[安徽旅滬學會二次大會]  
　　安徽旅滬學會於閏四月初五 
日午後在斜橋頣園舉行第二次大會到者近二百人由謝筠亭代表李伯行京卿主席布告開會事宜次由余魯卿章蘭夫人吳子猷周星五方駕舟次第演說大旨謂上海爲交通之中心點而安省遠處内地欲結圑體興學務以競爭乎世界非立會於上海不可而是會立後欲維持永久尤在人人有自治之力泯除意見以圖公益則本省前途幸甚又有胡二梅送來演說稿因交到過遲不及宣布旋由會員决議投票選舉職員當即舉定會長李伯行副會長方守六書記兼會計舒潛庵姚遂生幹事方駕舟鄭良卿吳子猷周寄梅糾察余魯卿周品珊招待謝筠亭金潤身後復提議各府縣舉代表事各會員於二禮拜内通信至尙志學校本會暫時辦事處交書記員收錄散會時已日暮（宜） 
[限拆私佔營地房屋]  
　　小東門外乾大昌賄通該城門哨弁陳姓私佔營地造屋爲警察東局委員郁二尹禀知縣尊汪大令限於昨日一律拆去並飭照舊修正（事） 
[商緝逃犯]  
　　攺過局日前逃逸要犯三名上海縣汪大令昨傅該局委員姚明府至縣訽問被逃情形並商同設法緝拿（宜） 
[凶犯發回]  
　　謀斃王錫卿之兇犯劉錦松昨日已由松江發 
 
 

Page 18

 
 
回上海汪大令飭收押候示（宜） 
[拿懲花會誘賭]  
　　美界八十四號西探會同華探倪順泉在虹口西華德路桂芳里四十一號門牌甬婦朱陳氏家拿獲開設花會之胡興章胡阿榮何阿才王阿芳鄭永祥陳戈氏朱陳氏陳周氏等並起出花會票帋暨大洋十八元小洋二百九十角昨早解送公廨請究先由捕頭禀稱前有粵人開設花會騙誘婦女賭博曾經捕房拿辦有案茲由中西探續獲多人請卽訊懲華探倪順泉禀胡等所設之花會帋計有三十六門一文可赢三十文専騙婦女起案之花票洋元圖章均在胡興章處搜出求鑒襄讞孫耳三明府興英副領事將起案各物察閱一過訊之胡興章供此會係青雲里某粵人所設僅爲代售何阿才王阿芳同供代爲投遞胡阿榮鄭永祥供因同居誤拿陳戈氏陳周氏供買花會票一百數十文均由胡興章經手朱陳氏供爲二房東每日得伊等房租洋五角不知作此犯法之事中西官得供判胡興章何阿才王阿芳各押捕房五禮拜二房東朱陳氏管押七天胡阿滎鄭永祥陳戈氏陳周氏均從寛開釋起案購洋一併充公花會賭具發捕房銷毁（力） 
[訂期會訊彚志]  
　　今日禮拜二早十點鐘會訊俄商用人邵斌控競存學堂毁車案○禮拜三午後會訊英商謙和洋行控林舸琴擔保案又俄婦控楊錫昌行兇案○拜四會訊英美德各商並各華商控熾大鐵行倒閉虧逃攤派帳目案○禮拜五會訊華俄道勝銀行控宋仲蘧欠銀不還案○鴇婦金姚氏控金華甫冒充濟良所董事及巡捕房繙譯强拔妓女金鳳仙一案本訂昨日上午覆訊茲緣金華甫患病故須另行攺期訊奪（力） 
[上海縣案]  
　　鄕婦顧氏控顧國全造屋佔地前晚汪大令集訊顧氏供由母顧趙氏招贅陳姓爲壻爲子所遺房屋六間早與顧國全分晰乃國全造屋兩間硬佔出路塲地向論不睬求究顧國全供因子完姻是以添造房屋族長顧順天戚曹靜山均稱顧氏與國全前憑衆親分產顧得四分顧氏六分今顧造屋佔地是實大令察閱分據與供合符判令顧順天曹靜山及地保沈阿多恊同丈量准以四六分界各守各業顧國全所造房屋赶緊去拆去違干未便○嚴幼山扶雇工張阿金至案喊稱被毆受傷請騐嚴供住浦東廿四保十六圖門前有久不通潮之小河一條近因沿岸坍陷雇工打立木椿有嚴全元以爲佔及河道糾人將張阿金毆傷頭面及前肋等處求請究辦大令飭仵騐得張受微傷判候飭差往查實情禀覆核奪○俞沈氏控養媳屈桂林私逃由法公廨解縣請訊屈桂林供因在姑處受苦不堪故回母家揀絲度日刻如夫家備轎迎娶情願出嫁若仍唤回童養心有不甘其母屈孫氏供詞相同屈土金供爲媒是實餘情並不知悉大令判桂林發堂留養着俞沈氏擇日赴堂迎娶爲子完姻兩造均遵斷而退（宜） 
[總工程局紀案]  
　　紳士李景明遣丁李升至局控大東門吳家弄有房一所租與吳大隆剪刀店近有隣居鄭姓造屋損壞請傅作頭訊究等情總董准傅作頭吳駿良到局由正裁判員孫明府判令赶緊修整○縣橋德茂磗灰行迭將貨物堆在浜口碍路經清道處范董事向阻不依昨拘店夥張明嘉至局請究孫明府判罰洋六元充公○划船户王仁乾以賣酒釀爲名暗收贓物前日收得黄豆三包由包探夥姚堂生毛林海查見軋王至南碼頭酒館詐洋五元被探查見一併拘局請懲明府判姚毛戒責一百下逐出王責一百下從寛斥釋○通州人李雲青與蜜波寡婦柴莊氏姘識貨居生義馬頭近被氏之叔姑沈氏來滬尋見偕王家碼頭恊順昌機器店主柴萬春及族人柴金華等向李理論李嗚巡士將柴等拘局指控詐洋副裁判官陳參軍亷悉其情判李戒責二百下暫押莊氏責二百下發堂留養候伊姑來滬其領柴等斥退候示○大東門外財神弄張阿二之女阿三年已及笄　在家中誘人賭博爲隣居所惡函致總工程局立派巡士將張及女一併拘訊陳參軍判張戒責二百下押候趧緊遷出境外賭客王高明陳生元談阿四王阿喜獲案後均由同　元桂圓店保去臨訊傅唤不到飭提保人限交訊究○花衣街周義記米行迭次失竊前日由九十七號一百十七號巡士查見陳榮康在屋而飛跑立即追上拘獲解局請辦陳參軍訊得曾竊白米及米秤各物尙有同黨小徽現已逃逸因判戒責二百下押候吊贓再訊（尺） 
[英美公廨早堂案]  
　　馬夫周和春綽號象皮阿春與繅絲女顏素珍姘讀爲妹阿四阿五所知前日素珍逃逸阿四訴知其父甫英向周索人因周不睬報由包探李　福獲案解究本探禀稱素珍臨走時曾以銅元兩枚給阿四阿五買物質之周供實遭誣控襄讞孫明府商之英副領事判押限七天交人違干究辦○沈福生將陸阿根之女阿金拐逃中西官會判押交在案昨日覆訊陸供女於正月廿八日被沈誘出租屋二月初送回近又逃逸無蹤求追質之沈堅不承認明府判交保勒限兩禮拜交人如違千究○王品蘭董子英至昌大號以購物爲由竊香烟嘴二隻經店夥曹安蘭追獲在王身畔抄出原贓報捕解究明府判王押兩月董交捕帶回拍照後驅逐出境○駁船户陳寳生承裝源昌行舊鐵短交三百多觔報捕解究明府判押十天照賠缺鐵○吳小弟竊衣王友村竊洪福園衣物由捕解辦判吳押一月王押三月○倪松瑞竊童福昌紅裙由捕解究明府訊因將料做壞並非行竊判賠洋八元完案○朱小子違章容留茶客聚賭由探傅究判罰洋六元○王阿來李金桂與朱阿四陸阿三在茶館内口角毁物由捕解辦判王李各罰洋一元分給朱陸領去○朱瑞生陸秀林串竊候祥祥店内米袋四十餘隻報捕解究判各押七天○陳阿二向婦人張郁氏調戲由捕解究判押七天○王玉廷沈阿二違章在路相打由捕送訊判將王之保洋十元充公沈三保洋從寛發還○押犯范梅有與賭棍嚴榮法孫榮明顧全英在押將劉金標衣褲剥去由捕解辦判范嚴各加押一月孫顧從寛還押○陳炳楊德春串竊匯豐油紙交保候訊在案昨解復訊判交原保候下禮拜一訊奪○吳江生王阿四姜桂月藉端將華順廠工人張杏生兇毆受傷由捕解究判各押捕房七天○金茂泉與姪金云千因地皮糾葛起釁云千以拆梢爲詞報捕解究明府判押候過堂訊斷○朱金榮竊朱范氏等家衣服由捕解究明府以朱係過犯判押西牢一年贓給各人領去○劉少坤控殷增榮圖賴欠銀由探將殷提案請示判押候過堂訊奪（當） 
[法租界公堂案]  
　　漢口均大昌莊主熊友本前被莊夥殷大先竊取湖北官銀票洋二千八百元串同胡春山熊小亭來申避匿卽將殷大先之兄阿寶拘送夏口廳管押前日熊友本偕殷阿金來申知胡春山熊小亭二人均匿法租界前往尋見仍被兎脫昨將棧司張焕卿扭案請究張供胡熊逃後尚存皮箱四只及考籃被頭等物陳大令商之副領事判在棧什物提給熊殷二人查點後一併移歸夏口廳訊理○聶才揚控妻陶氏潛逃扭案請究前經大令判聶給領回籍既而聶串同項福生將氏押於野鷄妓院得洋五十元昨日經其姑陳氏投廨求請給領陳大令提到陶氏之兄殿奎訊問供稱去年陶氏在南京傭於某公館後至上海帮傭其夫時常索錢以致纒擾不休求鑒大令商之副領事判陶氏由其姑具領以後不得押賣如違重懲○顏順德控陸炳章楊陳氏串拐五歲男孩名大淵者逃匿無蹤求請究追陳氏供由姘夫楊昌山所拐現楊已乘輪赴香港陳大令判將陸與陳氏一併還押再核○東洋車夫孫增小扭陳阿四周阿三至廨控被攫去錢四百文背上併被戳傷一刀呈小刀二柄求究大令判陳押捕房一年周押半年○小流氓徐掌林前晚被包探在幽僻處緝獲昨日解案并將搜出之小刀呈騐徐供浦東人前在崑山充當小工現住陶家宅因來滬買物並不爲非大令判押捕房五月以儆（深）　　　 
[美租界捕房事]  
　　某俄兵乘醉至百老匯路滋閙由四十八號西捕拘入捕房押候醒釋○陳阿連道經武昌路被陳阿三將穢水濺及衣服向論遭毆由捕一併拘究奉飭自投公廨控告○孫牛臯手持布被二條至押店求質由探宋掌桂拘獲押候查明失主送辦○王竹財竊輪船碼頭白米由捕拘究捕頭以失主不願多事從寛斥釋○方得福乘腳踏車至天撞路將某粵人女孩撞傷由捕一併帶人捕房捕頭以孩僅受微傷將方斥釋○陸阿二與高仁有在西華得路互毆旋扭至捕房申訴捕頭以各有不合一併斥釋（似） 
 
