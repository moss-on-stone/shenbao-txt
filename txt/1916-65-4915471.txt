# 1916 - 65 - 4915471

 

Page 1

 
 
   
 
 

Page 2

 
 
時評 
[人道（冷）]  
　　普通人之觀念第一爲人界第二爲國界故自來國家被併他國者必主持國政之人先破壞其人界而後他國得利用人道之說人而主之而後其國之民亦走於人界之一端輕其國界不暇顧矣 
　　是故有最上之識見者人界與國界兼營並顧者也有非人道者當反抗之有害國家者當拒絶之其下則或沾沾以守人界或沾沾以守國界均不能以保種族而存國家也今中國之危機已漸入此境矣我恐國民之執於一也故爲此說 
[專電]  
　　南寗電陸上將軍榮廷奉派爲貴 
州宣撫使已於三號立卸督理廣西軍務印遺缺派師長陳炳焜護理 
　　重慶電綦江防守司令劉虎臣報丁内憂曹總司令飭其仍在軍効力 
　　重慶電黔軍大部已向東溪前方退却又八師先鋒已到渝兩營餘軍悉在途上李司令長泰尙 
未離萬縣 
　　長沙電周司令文炳大部已到寶慶湘西勢稍安穩 
[譯電]  
　　北京電北京日報謂直隸將軍朱家寳不日將來京組織内閣其遺任將由張錫鑾繼之政府抄沒胡南華昌銻鑛公司蔡鍔股份洋三萬四千元且命各省查抄蔡鍔產業農商部調查中國每年產煤二十四兆三萬零六百三址二噸（十日） 
　　北京電俄政府已簡柯達希夫親王繼克魯班斯基君充駐華公使（九日） 
[東方通信社電（日本人組織）]  
　　北京電重慶電云據本月四日由瀘州方面到渝之某國敎士所談謂瀘州方面南北兩軍激烈戰鬭自二月下旬至今仍紀續未已其間互有勝敗雙方死傷不少最近雲南軍由蔡鍔所率之主力部隊參加戰線因是北軍之形勢有漸趨不利之傾向雲南軍現已有漸轉總攻擊瀘州之勢云 
　　又綜合由上流避難來渝土民之談話瀘州方面之形勢似甚緊迫 
　　北京電倪毓棻所率之安武軍八營並砲兵一營於本月六日行抵漢口七日溯江向宜昌進發 
（十日） 
　　北京電據廣東來電云廣西將軍陸榮廷於本月六日由南寗向柳州進發（十日） 
戰電 
[其一（英人路透電）]  
　　巴黎電今日下午公報云德軍昨在末斯河西夜攻數次圖償所遭之挫衂兩次先以砲隊猛轟繼乃進攻白桑柯爾爲法軍砲火所阻德軍不能由柯爾波叢林衝出法軍曾奪回𤁐路而固守之德軍續圖逐走法軍示能償願末斯河東杜哇芒與伏村之間有激戰德軍數以大隊進攻法軍深壕而守之陣地雖轟擊甚烈戰鬭甚勇但全未得利德步兵數隊曾攻入伏村即爲法軍以槍刺逐出華愛佛有間斷之砲火法軍在泊萊特叢林與敵以短兵接戰俘敵多人亞貢法軍仍從事砲轟 
（九日） 
　　巴黎電半官消息云凡爾登大戰十八日卒利於法軍法軍奪獲凡爾登北面甚貴重之地使陣線穿過白桑柯爾·柯爾波叢林·克米愛萊哇伊山且得在自化末山至南克米愛爾法軍鞏固陣線北面佔據新陣地敵軍在白桑柯爾及杜哇芒猛攻兩次受重創而退銳氣大挫哈杜芒戰事迄今互有勝負皆不足介意德人自稱在杜哇芒境俘法兵數千人獲砲十尊實則法兵被俘者僅六百人及失壕砲數尊（九日） 
　　倫敦電英帥費蘭巨報稱格勒萊附近有戰壕白砲戰事英軍大損敵軍防務昨夜敵軍在伊泊爾至公米萊鐵路附近轟發地雷一具無所損傷今日英砲隊轟擊該地附近今日英軍在凡特東轟發地雷一具毁敵軍之地雷敵軍轟擊凡爾美萊東英軍之陣地 
（八日） 
　　彼得格勒電俄軍於小亞細亞戰線兩翼極端獲重要之勝利俄軍右翼沿黑海濱前進佔據里齊及伊斯比爾俄軍陣線今已距特里比崇特東四十三里俄軍賴艦隊援助故能於海濱獲勝足證土艦隊及德潛艇全不能控制黑海里齊東南六百英里在波斯之俄軍左翼沿德黑蘭哈瑪丹巴格達商路前進佔據距克滿夏西三十英里巴格達一百英里之山隘一處俄軍旣佔據桑里已得一哈瑪丹·克滿夏·烏爾米亞湖間大路重要交點（九日） 
　　彼得格勒電小亞細亞之俄軍奪獲黑海里齊港波斯俄軍佔據克滿夏北五十英里桑區斯（八日） 
　　華盛頓電駐美德大使復以關於潛艇戰爭之長牒文致美國國務卿聞文内溯述英國利用美國之態度曾命武裝商船攻擊潛艇文内並承認萬國公法並未規定用潛艇一層德國今願根據戰前之萬國公法施用潛艇惟須英國尊重公法而後可云（八日） 
　　倫敦電雅典接土京來函云自歐士魯姆陷落後進攻埃及之說寂然無聞德船四艘載運煤斤子彈在黑海被沉（九日） 
　　亞姆斯特丹電德國艦隊已駛回根據地 
（九日） 
　　倫敦電薛西爾貴族今日下午在下議院宣稱政府現議將敵人各要用物品列入禁品表内（九日） 
　　倫敦電路透電社得悉日本外相於本月六日宣稱歐洲某國雖竭力離間日美然兩國邦交日篤勝於昔日云（九日） 
　　洛特丹電前二十四小時内僅輪船三艘駛入航路顯因德艦活動之故（九日） 
[其二（德人德文報專電）]  
　　柏林電德軍大本營七日公報云德軍在香巴業邸東面奪回二月十一日法軍所佔之陣地俘軍官二員兵一百五十人德軍在拉俠拉特東北轟發地雷後稍得進步末斯河西岸砲隊戰事現復活動東岸砲戰不甚劇烈境内除偵察隊衝突外無肉搏之戰爭德軍在華愛佛境奪獲佛萊斯萊村法軍仍佔守西邊之數屋法軍失三百餘人德飛船一艘猛轟巴爾勒杜克之鐵路局（西境戰况） 
　　又九日公報云前敵多處雙方砲隊更形活動法軍奪回香巴業邸田莊西部該處昨有手擲炸彈事德軍在末斯河西柯爾伏叢林從事淸除法軍最後之防禦地又在末斯河東鼓勇夜攻奪獲伏村及護鋼板之砲臺並其他相連之防禦工事此舉蓋求縮短杜哇芒與華愛佛陣地之交通也德飛行家在凡爾登從事天空戰爭多次皆佔優勢共擊落敵飛機三架德飛機均安然飛回惟傷引導員數人凡爾登西南兩面各村之敵兵曾大受炸彈攻擊法飛機一隊攻擊美的死平民兩人損屋數所雙方飛機交戰時法飛機隊隊長所駕之機中彈墜地隊長被俘同伴一人受傷殞命（西歐戰况） 
　　俄軍進攻德軍前鋒陣地無處得利聞德飛船一艘於八日夜間攻擊明士克之鐵路及米爾之敵軍（東境戰况） 
　　維也納電奥軍大本營七日公報云飛蝶南大公部下之枝隊在加比洛斯加附近逐走守壕之敵兵而佔據之奥軍枝隊在太洛波爾西北擊敗俄軍塡平俄軍所棄之戰壕一和吉邁當該處及比薩拉比亞邊界雙方砲隊更形活動（奥俄戰况） 
　　又八日公報云飛蝶南大公所統大軍陣前有間斷之戰事（奥俄戰况） 
　　又九日公報云前敵天時惡劣戰事未能活動僅柯爾狄那拉境及桑米琪爾二處有砲戰（奥意戰况） 
要聞一 
[南北兩軍之戰畧與形勢]  
　　八日英文京報云南方戰事雖尙多疑團然北軍戰略今漸顯明其策當不外四面總攻擊这行動惟目下尙未完全發展耳戰於瀘叙之兩路北軍或將續進攻叙府者進窺昭通攻瀘州者直趨畢節而以威寗爲二軍會合地然後合師會攻宣威與昆明戰於綦江者爲第三路北軍刻方有重要之戰事其目的地爲貴陽冀以貴陽爲從東路進兵昆明之根據第四路北軍即前馬繼增所統帶者亦以貴陽爲目的地龍覲光之軍爲第五路將由百色西進以攻滇越鐵路然後藉鐵路之利便長驅而入昆明此即中央政府所謂大戰略之梗槪也 
　　紙上談兵此種戰略似頗完善苟北京參謀部能得充分之戰士與軍械未嘗不可實行但從事實上言之此策能否有成大有疑義在焉吾人試就戰情詳察兩軍之實力以求兩軍之眞價値苟蜀軍以同數之軍隊與滇軍戰則决不能爲滇軍之匹敵證諸往事可以槪見以言叙府蜀軍 
 
 
 

Page 3

 
 
以二三倍之衆屢爲滇軍所重創不能恢復叙府直至援軍齊集兵力驟增較原有者多至三倍共有萬人且得極多大砲機關鎗之接濟始能襲取叙城以言瀘州滇軍一各敵官軍四千以一敵四力戰多時且獲勝利若北軍來援者爲數不多瀘城之爲誰家物猶難言也以言納溪官軍萬人早已渡江而來然不能擊敗五千滇軍而奪其城滇軍猶能在納溪前屢出奇兵以困北軍於不足十英里見方之境内至兩星期之久雖官軍終將滇軍驅退並奪回兩城然不待援軍雲集而即獲勝者則未之有也他處戰情亦復如是綦江方面北軍有三四旅而滇黔軍僅有一旅宜衆寡之不敵矣然滇黔軍猶能守其陣地焉湘中滇黔軍不足五千入湘以來如入無人之境連陷五邑雖駐防之府城亦不能免至於西南戰地龍覲光之軍始則逗留南寗幾及一月繼則徘徊百色又兩星期苟龍軍果願及早進行則剝隘防兵薄弱原不能限其馬足然龍軍不敢早進也必俟援軍大至而後動由此觀之官軍之所恃者人數衆耳軍器多耳若滇軍則在比較上人數寥寥其所恃者優勝之戰術而已 
　　據中國某軍事家言若欲大得勝利至少必用北軍十萬人此雖約計之詞然非言過其實今官軍以三萬之衆僅能逐退瀘叙之滇軍若滇軍退入本省據險而过地勢旣熟佈置自易較諸不諳地理之北軍大佔優勢北軍至此欲謀勝利則需兵之多無待疑問戰事愈發展則戰線愈綿長而兵士亦必愈多將來用兵十萬猶至少之數也 
　　或謂如絶對必要則調兵十萬亦非難事蓋十萬兵不過佔全國兵力五分之一而已要知從五六十萬兵中調出十萬雖非不能解决之問題然今日何日乎苟各省精兵悉赴前敵則不啻以絶好機會授予黨人使其在兵力空虚之省分起事也即使政府在直魯豫卾四省招募新兵以補空額然其事至危倉猝召集之新兵决不可恃之於有事之際苟驅之使戰徒爲黨人所利用耳况尙有軍裝與財政兩大問題乎雖軍械一層滇省須泰 
半仰賴外洋之接濟不若中央之充裕然財政問題則中央未必果較滇省爲優蓋中央旣須籌募戰費又須應付外債及行政經費左支右絀獨自爲難而滇省之經費則有海外同志爲之籌措也 
　　然上述諸問題猶非最大之危事今最可慮者其爲内亂乎中央一方面用兵滇黔一方面尙須在各省常有戒備以防亂事今黨人秘密運動無㣲不至不獨商學軍三界有其勢力即盜匪亦受其運動政府偵探縱極嚴密然不能阻黨人之進行此事爲人所共曉無待諱言蓋黨人之活動似已遍及各地凡重要城邑莫不有伺隙而動之黨人也時局不靖影響及於全國而以商人爲尤甚苟長此不已則當軸必失維持之力故今日之問題乃全國人民能否久受困苦之問題如其不然則何日方至决裂之點乎 
　　滇政府慘淡經營於大困難之下固無待言軍隊不多軍械不足然不獨能保守疆域且能侵略隣省寗非奇事其最所注意者乃如之何可以利用其目下所有之軍隊如之何可以免去無謂之犧牲滇省用兵之事蹟吾人已於叙府瀘州綦江湖南諸處見之至於愛惜兵士避免無謂之犧牲一層乃滇省存亡所繫之要着故一見叙府等處事機無望即全師而退雖不免生軍事上之障碍壯北軍之士氣然共和軍無内亂之虞可專注其力以應對敵軍不若中央之必須兼顧内外精力分用也 
　　就軍事地位而論滇黔不僅未有所失且有進 
步北軍在長江上游之勝利可以官軍在湘省之失敗抵銷之今滇軍在川南轉攻爲守而注其全力以對湘桂此乃戰局中之重要變更滇軍苟能使大批北軍久守川邊不能轉至他處作戰則戰局之勝利滇軍可謂已得其半矣湘桂兩省之眞正戰事當不在遠未識中央已深悉湘省之大局否聞蘇皖豫鄂直奉諸省之北兵亟赴湘省者爲數頗衆近日屢有謠言爭傳寳慶常德失守之說確否尙待後聞惟華人最注重省城非至革軍攻陷長沙之時則湘省不能謂爲滇黔軍所有也 
　　桂省態度頗可注意數方面消息謂桂省態度可疑但官報云粤省軍隊已由桂省進攻滇境其意似謂桂省尙忠於中央帝制報徵引陸將軍因子進爵叩謝皇恩之摺謂爲陸氏効忠之據然吾人觀於滇黔之往事不敢遽信其說非至陸將軍遣其軍隊攻擊滇黔之時吾人終不能釋疑蓋察人之忠否當觀其行而不當聽其言也此後十日中陸將軍之眞態度或可爲世人所共曉歟 
[湘中戰事活動之範圍]  
　　大陸報二月二十五日湘潭通訊云光復之際湘潭無恙二次革命湘潭並未與聞一九一○年長沙亂事亦未延及湘潭但在今日湘潭已處於軍事活動之範圍内而受非常之經練矣常德兵士紛紛出發水陸並進以赴黔邊聞軍隊經此者當有四萬人今已過境者共有二萬由此赴湘縣約九十里然後再經寶慶而進上星期中雨水頗多故河流漲起槍砲彈藥可由小河入湘河運至湘縣承辦輸運者咸欣欣然有喜色蓋此間夫役極不易得若水路不通須由陸地運往則大費事矣軍人强逼車夫挑夫等充役雖稱月給工價六元然空言不足見信於人昨日軍人亟需夫役將似由遠地而來之四寸口徑砲及彈藥運至小船俾可溯流而上北兵四出拉人以致苦力成羣結隊由街中奔往鄕間追於後者輒有一二北兵由大街至河邊北兵排列兩行一見街中行人即推之曳之逼往河干從事搬運雖百方哀求亦不能免其結果爲車夫絶跡於通衢而輿夫亦不敢冒險出外過境兵士如是之多地方官吏乃大忙碌知事預得通告囑準備糧麵肉食以待大軍 
當輪運事業困難已極商會且電告長沙不能招集苦力之時知事忽接電訓諭令速招苦力二千以供要差並謂大隊兵士行將抵境云云知事之辦理爲難已可想見頃聞知事辨差不善因以撤任新知事爲贛人今已到此街中謠諑紛傳謂常德官銀行及當舖爲南軍所搶其實此說不確惟長沙行將宣佈共和之說屢有所聞且非盡出無因大足令長沙友人爲之驚擾不寗也此間斬首之事無日無之但威力不足服人昨日又在某茶肆中拘捕黨人十六名據華人言黨人愈殺愈多殺一人而附合革命者反多三人湘西戰事不得其詳兩星期前桂陽州傳說北軍萬人死於桂省湘西之有戰事確實無疑吾人已得證據某軍官統帶一千五百人在洪江受傷星期六日至此間醫院乞治其腿際爲槍彈所中骨已破碎渠受傷後從陸地乘輿來此行九百里僅在寶慶由醫士醫治一次而已軍官受傷且受如此苦痛則尋常兵士之受傷者其情形更不堪問矣長沙之紅十字會現已凖備西去並有富於經驗之中國醫士指揮一切吾人聞之喜甚此軍官在醫院中僅得二十四小時之療治後即赴長沙報告軍情故吾人未及詳詢戰地傷兵之情狀便團長且受鎗傷則其部下兵士自必有受傷者湘人爭說南軍勇敢如何埋伏如何轟發地雷等事就民意而言實不能謂爲贊成帝制不獨無贊成之意且無人不反對之三月前大商家不允放賬單上粘貼印花吾人叩其理由則謂其此種稅項並不供政府之正用不過入袁氏之私囊故民間不願負此種義務觀此亦可知民意所在矣北兵抵此舉動强横尤足增人民對於政府之惡感一星期前湘潭某君在湘縣附近大路上爲北兵所殺湘人聞之怨言大作此君楊姓乃江西會館之領袖赴湘縣收賬恐其輿夫在途中爲北兵拉去乃請得此間縣知事與陸軍長官之文件以行距在途中果與北兵相遇北兵索取銀錢不滿其慾即鎗斃之比來行路者咸有戒心湘縣寳慶兩處學子在湘潭敎會學堂肄業者約三十餘人迄今尙無一人回堂北兵多不知到此作戰究爲何事亦有謂不願同胞相殺者以余觀之今日之爭端苟發生於數年之後其時交通之具較爲發達則决不致釀成國内戰爭也 
　　二月十六日江津某君來函云余以叙府消息函詢某君迄未接覆瀘州某君今日致余函謂瀘城諸均安靜惟瀘州對面與叙府周圍戰氛甚熾耳駐此之大隊官兵已於昨日深夜開去聞赴合江確否未知彼等乃蜀省第一師之一部分也吾人居此大受北兵騷擾正與重慶同今日西門外菜市忽來北兵若干凡能勝提携之任者均爲拘去北兵自昨夜十時後即四出捕人雞犬爲之不寗今日有民船十二艘滿載死屍過此二船之屍乃亂堆者餘則平鋪艙面然其數亦有數百人左右此乃叙府戰爭之結果也此外尙有官兵約一千六七百人道出此間狼狽之狀不堪形容有扶杖者有負於肩者有乘轎者秃其首襤褸其衣軍官則裝備不全革帶手鎗望遠鏡均已失去行於途中儼如一幅流民圖也若輩受驚之後中無所主不能覔得宿處余曾安挿數人舍此之外别無能力退至此間之兵共約三千人未受訓練者居其半蓋皆苦力之流也吾人今日聞北兵在綦江約失八百人至該城之存亡則無確息此間居民對於北兵人人切齒北兵如敗則决不輕恕之也時事惡劣一至於斯吾人深求早覩和平但袁氏縱有保全顏面之策然其勃勃之雄心尙未必容其下臺故吾人所祈禱者恐不能實現也又二月二十日江津來函云城中頗安北兵均去留此者惟一犯法而被監禁之兵今江津至綦江之路已不通行聞數日前離此之官兵爲黔軍困於武蔡（譯音）城中此間强迫服役之辦法昨今兩日業已大變凡能勝提負之役者均須註册即挑水者亦須自行呈報繳註册費一十文領一票據准其免役每十户無論鄕鎭須供給一人爲兵服役昨日有運往重慶之鹽斤過此據鹽行辦事人所言觀之當道現正竭力將瀘州鹽斤運走以備大戰有黔人兩名被疑偵探軍情於星期日侵晨鎗斃此間商業全停鹽糖無抵此者鹽價高漲每人僅能購四兩或八兩業鹹貨者上年無錢購鹽今已無鹽可購走馬岡至江津幾無行人官兵見物即據爲已有基輩舉動極爲野蠻無惡不作此間附近有村莊二每村有居民千人但未出數日而兩村之少年男婦均已逃避一空（下略） 
[英報述在川北軍之行爲]  
　　英文楚報二十四日重慶通訊云革軍攻取重慶之說今尙未成事實然若謂官民鎭靜不爲時事所擾則殊不確官場實有驚惶之象而城中各大街如白象街陜西街等之重要商舖自陰曆新年前閉門後迄今未開市僅有小商舖仍照常營業而已北兵紛至駐紥朝天門外吾人公共之生活遂因以擾亂余前次通函中曾謂在戰事示作以前之十個月中蜀者北兵頗能檢束行爲大堪嘉尙此乃指其不賴欠欵而能事其事而言但今日則不然一羣戰犬毫無拘束所謂北軍者固猶是中國普通綠營人物也西方假面具旣已脫去而東方舊有之眞相乃發現於外本地商人常攖北兵之淫威方言誤會輒被披頰售出貨品雖求不折本亦不可得然此尙非最惡劣之舉動也其最足令人髮指者則爲夤夜强入民家汚辱良婦是已總司令雖在此亦不能禁止兵士之暴行在大城之中長官之前猶公然肆行無忌然則鄕村僻鎭之遭其蹂躪者更不必問矣大戰進行之消息未有所聞但聞長江上游略有衝突茲將兩處敎會來函錄載於後以見遭北軍之塗炭者固不僅重慶一處已也 
編輯餘談 
[西報之論戰事（默）]  
　　此次川中戰事南軍雖敗而名譽非常之佳北軍雖勝而名譽非常惡劣各西報之紀載如出一口可知非偏私之論矣吾不嘗言兩軍之勝負以軍人舉動文野爲斷乎舉動文野之分即名譽好惡之所由判也名譽好惡之判即人心向背之所由起也是故武力之勝利有限而名譽之勝利無窮此次戰事在北軍可謂之得不償失在南軍雖謂之獲大勝可也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川湘桂最近之局勢]  
　　叙府消息之參證政府以蜀省叙州雖被北軍政復惟革軍返攻亦不可不預爲籌劃以免將此要區再陷於敵人之手昨特交諭政事堂及統率處速電各省將軍巡按使再行徵集弭亂意見可否乘此時機設法調停或以别種方法使蜀湘兩省不致處於危險地位統限五日内答覆以備擇要實施一面對於叙州一役之軍官深爲嘉奬其在事出力之軍隊擬即支撥五十萬元分别犒賞並擬加馮玉祥旅長以上將銜任爲叙州鎭守使以示鼓勵惟據外人消息則謂初二日之役南軍放棄叙州而據守距城西南之某山其計畫係一俟北軍入城後轟擊之現在山腹築壘備砲頗稱完善南軍之退守該山係預定之計畫非戰敗之結果北軍亦爲免南軍瞰射尙未入城現在城北高地下營而城中人民則恐慘受兵災現正紛紛避難然則南軍在叙之退却固非與北軍有若何劇戰而北軍究竟能否安然入城尙非目今所能預言也 
　　川湘軍略之密因軍務處密息最近川邊官軍雖獲小勝然政府意見仍擬設法從速平定現正連日趕籌相當辦法聞個中密因係爲現在時勢上若仍進行緩滯則外交與各省大局均有種種極大之妨碍爲今之計祗有兩項手續一係積極進行征討一係另籌特别辦法總期以最短時間平定西南爲希望然此外尙有一軍事計畫上之關係蓋滇黔各軍刻已略變進行計畫意在先取湖南長沙然後飛躍洞庭順下岳州道出臨鄕直逼武漢以爲根據之地後時蔡鍔所統納溪第一軍必將設法會師於武昌政府已得此項探報故對於湘省十分注意尤以岳州爲兵家必爭之地擬派河南第七混成旅即行開往該處以資防禦已經致電該旅長唐天喜遵辦又一消息李烈鈞已抵常德而常德地連長沙又與岳州爲鄰是湖南大勢已較川中局勢爲關係重大而川中北軍旣難牽率長途以轉顧湘境政府擬議中之第二軍編制又一時難成事實此亦欲另籌辦法之意念所由發動之一端也 
　　湘省要隘之連失日昨下午政府連接湖南湯將軍萬急密碼軍電三道内容政府極守秘密略聞係報告軍情連次失利某某要隘失守該省情形萬分危急政府於接到後會集各高等軍事人員連開密議兩次會議後即拍發密電三道一復湯將軍係指示機宜一致與武昌王將軍一致與南昌李將軍係着添派軍隊駐防鄰近湘省各要隘又天津日報云雲貴軍一部隊由洪江佔領武岡縣擊敗北軍似將攻到寶慶方面故駐紥岳州之湖北混成第三旅中之一團急赴湘潭方面又一面在沅州方面之雲貴軍佔領沅州北軍退却至麻陽縣又云熊希齡氏來常後出入本地　封之家李其泰之私宅李氏曾由袁總統召其上京已離本地然又中途由長沙折回昨日在本地商務總會演說彼之使命係欲遊說李烈鈞運動調停南北惟觀今日情形成否尙未可必故李某當在本地暫時逗遛觀望形勢云 
　　桂省態度之注意據個中消息云臨武將軍龍覲光自奉政府命令後即駐兵於廣西邊境毗連滇界之百色縣迄未進兵原因厥有兩端一爲南軍聲勢頗衆官軍餉械不足部下兵隊多有怨言深恐入滇後難保其不倒戈相向一爲陸榮廷最近之態度頗屬曖昧似有宣告獨立之意故擬將百色縣設立查辦使署撤消率全部軍隊折回南寗駐紥有此原因政府近日對於桂省方面異常注意迭從各方探索以圖對付茲聞頃得密探報告謂革黨首領岑春煊刻已率領同黨多人密往廣西邊境以期從事北侵聞中央得報後即電令陸榮廷王祖同龍覲光陳炳焜莫榮新通令軍隊懸賞嚴拿又聞政府前擬派夏同龢爲貴州宣慰使以夏爲黔人前淸時代曾得狀元頭銜頗爲該省人士所傾仰茲故寄以使命唯夏以此時大局危急恐難收效僅爲承諾赴湘相機行事聞昨已出京向湖南方面出發惟政府之意終不欲以夏氏不願遂將宣慰一事擱置聞頗有欲令陸榮廷將軍擔任此行之說此中消息當亦有一番耐人玩索之意味也 
[大陸報之川中戰訊]  
　　大陸報二月二十一日成都通訊云叙府戰事傳說紛紜但有一事確切無疑者即官軍從未得利是也官軍沿三路進攻皆被擊退其一在犍爲與叙府之間槍砲戎裝軍餉悉喪失無遺其一由自流井而來屢爲滇軍所挫其一在南溪附近與揚子江成平行線之大路上前爲滇軍所阻後爲劉存厚之軍所攻聞此役官軍陣亡與溺斃不下四百五十人目下戰事稍停頓使劉軍不反戈相向則官軍或可有恢復叙府之望今官軍有何計畫尙無所聞以意度之須曹錕軍隊齊集後始能進逼滇軍曹錕刻在重慶俟曹軍抵前敵後成都將撤回舊有之軍以固省垣此舉實不可少蓋成都西九十里之崇慶州曾有亂事亟須軍隊彈壓敌也近日成都商會秘密集議討論請陳將軍弭戰之策質言之即主張中立之謂嘉定成都之間與資州成都之間皆絶對安寗但淸溪縣有大批盜匪或革黨攻城寗遠府駐兵百人倐然譁變隆昌曾失守旋被奪回惟鄰縣榮昌又陷落矣長江以南之江安縣已爲共和軍所得聞官軍已奪復南溪至於納溪消息今無確聞惟瀘州附近戰事似又進行兩軍死傷之確數頗難探悉茲從各方面詳細調查官軍在叙府附近約喪千人滇軍約二百七十人叙府浸理會醫院曾治重傷兵士三百人自流井坎拿大醫院亦治官軍傷兵二百人雙方輕傷之人數則無從知之也 
[川中戰事雜報（成都通信員）]  
　　重慶周鎭守使奉命任爲總稽查官後　發出字如碗大之告示張貼於渝城街上文云大元帥特任總稽查官重慶鎭守使周示大軍經過渝城紀律最爲嚴明恐有閒員游勇隨隊潛來冒名藉端滋事釀禍妨害地方安寗本使任總稽查拿辦從重嚴懲云云其實軍隊之不守規則者屢有所聞居民畏之如虎乃諉之爲閒員游勇之冒名殊可怪也 
　　前聞屏山縣爲滇軍佔領現已他去蓋近來滇軍之計劃利在行蹤飄忽捉摸不定使北軍疲於奔命不敢聚於一處也故每佔一地旋即委之而去如隆昌榮縣等皆是 
　　日昨接瀘縣之私人消息云該處中國銀行早已將現欵鈔票一律移至重慶行中并無重要人在瀘辦事其他各銀號亦不能匯兌商業非常停滯惟近日已不聞砲聲街面上已可自由行動淸鄕調查員鄧忠信昨因淸鄕事畢回省銷差隨行者約十餘人某夜行抵資中該縣駐防軍隊疑係滇軍立即忙碌設備居民聞信大爲驚惶嗣鄧調查員派人持淸鄉文件前往說明始各釋然眞所謂草木皆兵矣 
　　杜團長文泳現率所部駐防自井一帶於日前來省面陳該地危急情形請示防範之法聞不日即須回防前駐井之警衛軍鄭營長現已由省至井安設台站部駐南華宫規定軍人換錢每元作一千六百七十文并備有草墊及被物不准自由搜索被蓋然居民之被擾累已多各要地雖派兵防守然市面冷落人民惶恐異常 
[各省之戰事影響]  
　　密諭五將軍六日政府發下密令特派覃阿范蔣方震姚鴻法（三員係統率處參議）董士佐吳𤩨（二員係内史）等五員分赴徐州江寗武昌廣州桂林密諭張勳馮國璋王占元龍濟光陸榮廷之軍事密要問題聞係爲目下帝制外間紛傳之情形誠恐各該處軍隊有受黨人搖動之虞故特責令各將軍等嚴爲曉諭並聞赴桂林者尙有别項要件次日統率辦事處接到徐州長江巡閱使張勳要電一道聞係該將軍覆陳關於酌撥定武軍若干營開赴湘南協防一事并密陳關於率師征黔一節有不願擔任之意附陳布置長江下游防務及聯合上游會防各要政原電尙未交出 
　　電催敢死隊奉天吉林黑龍江三省將軍因滇事日緊每省編制敢死隊五百人赴蜀湘兩省抵禦南軍奉天首先開拔南下吉林次之惟黑龍江出征之敢死隊迄今尙未起行奉吉兩軍早抵豫省專候黑軍至後同時出發分赴湘蜀各戰地聞政府昨已致電朱鎭安右將軍速令該項軍隊尅日赴豫以便　南下 
　　注意東三省奉省黨人現在行動情形政府甚爲注意六日特電段芝貴將軍從速密派可靠專員來京以備諮詢一切該員抵京後政府當有極重密之會議召集對於該省防範問題亦必有特别之規定並有飭段將軍親自來京之說未稔確否同日吉巡按王揖唐有緊要密電來京據聞係報告吉黑奉三省對於戒備上軍事外交財政三種聯合辦法以期互相維持等語當日即經批准照辦并飭見機而作母庸拘定成法 
[取消帝制又費躊躇矣]  
　　外交之答覆難三日下午日法俄意合公使均聚集於英國使館密議關於對華政策問題是日態度似已得有各國政府對於帝制若何反握者又聞外交次長曹汝霖昨奉陸國務卿密派將於今明日分訪駐京英法俄日意五國公使答覆密要外交案聞係因上星期内協商國各公使曾向陸兼總長質詢外間所傳中央現議取消帝制並先行取消年號等政府是否確有是議抑係預議未决之政策請先爲答覆聞政府爲此問題疊開府會議討論政見現已擬定答覆辦法特派該次長日内分别答覆大致將答以待查時勢情形方可决定 
　　内閣之從緩說初六日下午二鐘帝制派各要人對於帝制問題召集大會議因川中戰事小有勝利遂又自以爲此次帝制問題爲全國民意公認斷難違反當决定辦法除上書當局擬通電各省將軍巡按使力爭並聞該派對於外交上自言亦籌有相當之政策於集議時又發 
誓擬無論有何艱險决將帝制保全永久至前議組織責任内閣一節據政界某巨公云此問題之在政務會議提出無非爲籠絡段芝泉出山故聲言畀予内閣總理重職以期打動段氏惟段氏鑒於現時全國局勢卒未承擔日昨公府復開會議討論有决意從緩實行之說 
　　憲法之下筆難中央政府現爲某某諸要人分上密呈條陳鎭定内亂應先取消帝制以維國本等情經公府疊開密議討論政見又因外交消息險惡遂擬將此項大問題俟正式立法院召集成立後提出該院表决茲得某要人處傳聞此議一起而前决所議迅即編訂憲法一節亦無所遵循近復兩次特開府會議討論起草各程序僉以此事進行有一根本問題實難下筆蓋此次起草名雖爲君憲而實際上將來帝制問題之前路實難預測其在憲法之第一章第一條將書皇帝萬世一系等語抑規定人民之權利義務各節正自無從决定以故各委員皆躊躇未定難於下筆云 
[時局恐慌中之鄂軍民]  
　　鄂省紳商近日無故遷徙回籍者均經守城軍警攔阻罰辦官員之私運行李潛出署廳者亦經將軍巡按查明撤去差使詳情迭紀前報聞王將軍昨又派員將所屬職官之將家屬遷居租界及回籍者分别查淸共有七員以該員等身居要津乃亦輕信謠言無端妄動殊屬不諳大體特飭一律記大過一次罰薪一個月以示薄懲現在各界浮動之氣始稍寗息至紳商界組織保安會事原由江漢道尹武昌知事動議現已議定組織辦法禀由江漢道尹轉詳兩署立案詎王將軍大不以爲然謂現在鄂城景况非辛亥可比本省並無戰事各軍警力足保衛防範嚴密另組團體殊可不必且與前奉統率處電改組國體期間不准商民集社結會有礙故命該道尹轉諭紳商取消前議以後各偏僻處所亦當加派軍警巡防本將軍願擔保省垣治安云云於是一般熱心保安之紳耆遂成徒勞 
　　商湖之變發難者爲馬隊附和者爲砲隊除馬隊變兵已全體逃散外所有未附和之砲隊早已解除武裝現經當道給餉一個月遣散押解回籍不准逗留其附亂逃走未獲者刻已飭各縣一體查緝聞砲隊營長李景韓亦經陸軍審判處詳奉將軍從寛處以監禁半年之罪而牽涉嫌疑之陸軍第二預備中校學生王將軍本擬將其全體解散因軍學訓練總監蔣將軍以人才難得該校生到此地位所耗國帑已不少解散未免可惜乃决定卸去武裝俟滇黔事定再行照常敎練惟恐該校生心懷去志是以特派該處騎兵監王丕煥來鄂傳諭訓勉前日王丕煥抵鄂由王將軍親陪往該校演說以示安慰當由王君代讀總監蔣將軍訓詞略云士人置身軍界對於國家負極重之任務對於國民受極重之委托在此求學時代正宜朿身圭璧礪志潛修發抒愛國之精神培養雄强之毅力專心一致以求有用之學他日出任天下之事不難盡一已之天職而副人民之希望顧亭林曰天下興亡匹夫有責時至今日風雲日逼外而列邦虎視環顧海宇内而伏奔叢生到處滋擾所望諸生今日爭自濯磨心志不紛乃凝於神諸生靑年壯志正宜寸陰是惜以勵前途邪正之分即利害之判不可不愼也除函請王將軍加派陸軍隨時保護外仰諸生仍安心向學不必驚懼努力前途勿荒勿怠云云聞王將軍與王丕煥在該校演說畢又周歷南湖一帶各軍營傳集官長勉勵多言旋進城至第二師步隊六團亦集官兵加以訓勉薄暮時始返署惟沿途警蹕較前倍嚴云 
[江西之軍政譚]  
　　贛省李將軍以本省添募軍隊所需初級軍官約須一二百名擬先就駐贛陸軍各旅團營連内挑選兵士編成模範營一營更番訓練以立基礎聞該營所需經費擬在贛省撙節項下撥欵開支專案造報不另追加其初級軍宫及軍士足敷委用即行停辦已咨由統率辦事處呈明照准所有編制内容計營長一員營附一員營副官一員連長四員排長十二員司務長四員書記二員軍需長一員助敎八員 
　　去冬在豫直兩省招募來贛之第三混成旅兵士内有新兵左某等四名精通拳術　力過人抵贛後黄營長特捐廉置備刀矛鑣棍等具令左等試演并禀請昌武將軍一瞻其技將軍乃訂於五號召左等携帶武器在行署大堂試演刀茅拳棍各種雜技兩廂參觀官兵不下百餘人李　軍　畢並加以品評略謂我國人武術早爲各國稱許惟技藝類皆普通精神不能貫注不若外國人之武士道專習一門故能造乎其極蓋我國人人心理多以各藝皆通爲能博而寡要所以不能成名尙望爾等此後在營除后式體操外暇時將已之拳術敎授同營兵士大於公衆有益隨囑差弁取洋四十元賞給左等以嘉其能 
[蘇垣最近之防務譚]  
　　蘇垣軍警各機關迭接軍署來電飭令注重防務昨又由馮將軍轉到統率辦事處來電略謂自滇事發生以來黨人由外洋紛紛携欵潛至南方勾結土匪煽動軍隊尤要者在長江下游一帶派黨魁前往密謀發難意在牽制發兵征滇之計掣動大局俾不能專集全力於一處云云雖探報之言未必盡實然其言亦不無理由希飭屬嚴密防範以保治安 
　　水陸軍警各界接到此項飭文後在防務上因之格外注重陸軍第二師長朱申甫昨將紥防在外之軍隊調回（因冬防派出現在冬防事竣本擬調回）聞因謠言不息各鄉土匪與太湖梟匪蠢蠢欲動恐有黨人混入其間水警力有不足故未師長與殷鎭守使會商將從調回之兵隊中抽撥分配輔助各鄉水陸警之不逮 
　　電報郵政電話等局均屬交通最耍機關交通部爲預防起見曾咨請軍警各機關一體保護茲悉電話局已於昨日（九號）起由工程師馬鵬程督率工匠先從北區入手更換桿木電線以資整頓 
自查禁黨人之通令公文到蘇後軍警均遵照辦理憲兵第三營長王韶臣時常往各連巡閱警察崔廳長亦親自督率勤務督察員梭巡各區殷鎭守使近日每至晚間亦必至各城門驗封並巡邏城廂一周復至城内外各旅館檢查循環簿陸軍第二師長朱申甫亦親往本師各營檢 
閱可見蘇垣防範之景象矣 
　　魯軍自上月來蘇駐防後由團長上官建勳督率該團屬陸軍第五師第九旅（現駐閶門外上津橋第五團營房）兵士按日在該操場操演馬術及各種操法刻因防範吃緊（該新軍營房在上津橋西爲往來楓橋滸關無錫等處要道行人不絶黄包車來往楓橋者日有百餘起）營房乃重要之地特於每日至下午九時後斷絶交通 
　　水警廳長趙雲生因太湖不靖特派（仁勇）（倍戎）（昭武）（振威）（鴻平）（江安）（靖湖）（靜平）等八淺水兵輪會同水警第一專署沈葆義第二專署師蘭亭第三專署仇志鵬部下師划梭巡太湖並派船常駐太湖金鷄獨樹羊澄吳淞江等港防　以靖匪源 
[南京快信]  
　　海軍部咨齊使將南京北河口魚雷艇塢官 
[京都天德党奚一占一醫士包醫花柳毒症說明書]  
本堂三代祖傳善治毒門在京百餘年矣分設上海念年矣臨診累萬見多識廣精益求精醫法改良使患病者毫無痛苦不誤公事藥不忌口即有貴親好友亦難知君染有梅毒之症也花柳毒初起時不過白濁下疳魚口橫痃猶易調治最怕初患此症多隱蔽不治忍痛耐苦不敢聲張日久失治更難收拾及治時再誤投庸醫不顧人之性命加以粉銀倒提刧藥致毒内陷凡腦筋血氣所達之處隨時發現上陞透頂損壞五官下壞足底斑點瘋癱輕者殘廢重則命大旦夕但係由毒所發本堂均可包醫包愈 
鐵証　眞正出立保單永遠爲憑世人可稱惟一無二 
誠實　包醫定日保好永遠除根過期不愈不取分文 
信行　覔得確保醫藥槪不取資先期醫痊愈後受謝 
忠告　現今醫藥如林眞假莫分患疾同胞試後方知 
 
 

Page 7

 
 
地騰出作海軍屯煤所已飭官產處知照 
　　陸軍第六師長馬繼增之靈櫬日内將由湘運寗搬回贛榆縣籍馮督擬派員赴江干致祭 
　　連日下水輪船駛至下關均滿載湘鄂居民開往上海中亂 
　　軍署昨接政府萬急軍電一道聞並非關於前敵軍情係爲各地方之防務須火速設備一說則云政府日前接駐滬密報江浙兩省有人在滬集議擬上書政府請願某項政策恐此種風說搖惑人心特電馮將軍嚴密設備 
　　軍民兩署昨接政府密電聞又係徵求弭亂意見諮詢可否乘機調停着即妥議限五日電復 
　　馮華甫將軍昨（九日）已電中央銷假 
　　昨軍政執法處將黨人徐萬昌提出在南門外執行槍斃 
　　高等文官考試聞齊使已奉到中央來電擬展緩辦理 
　　江北釐局以盜匪猖獗日甚一日昨均紛紛電請財廳轉詳齊使會商將軍酌派軍隊前往呆護海州近有土匪突起馮將軍電飭白鎭守使加派軍隊往剿 
　　財政胡廳長委曾科進（候補知事）爲界日釐捐局長即日到差 
　　北京中國銀行李總裁以各省銀元紙幣充斥擬定補救方法暫以維持目前紙幣之價格昨已通行來寗飭分行查照辦理其辦法（一）北京天津南京河南漢口浙江安徽等八處分行發行之大洋劵各區彼此兌換均不貼水（一）其他各分行發行之大洋劵各區彼此兌換其貼水暫以一分爲限 
　　上海沈知事請將建造縣署所墊之欵在變賣舊署產價酌撥歸還齊使飭俟咨請財部核辦齊使委技士崔蔭芳赴蘇驗收省立第二女子師範學校工程 
[鹽斤加價案擱罫之原因]  
　　鹽斤加價定三月一日實行原經政治會議議决日前鹽務當局忽致函京報館更正謂並無其事見者頗以爲疑茲經詳細探訪方知政府中人因有反對此事者而鹽務顧問兼稽核會辦丁恩氏亦甚不贊成丁氏原主張均稅政策但使賤價地方能予多加貴價地方能予少加或竟不加固足副均稅之目的即就各產鹽省份一律普加於此項政策亦尙無多大抵觸無奈目下情勢賤價省份反有數處萬不能加若祗就貴價省份加之是使貴者愈貴鹽價永無均平之日矣丁恩氏不贊成之理由在此益以政府中人亦有反對者此議遂復閣置云 
地方通信 
[蘇州]  
　　查究太平洋鈿用途警察廳水巡隊前日巡至盤門外時見有小船一艘行駛甚捷當經隊士上船查看當場搜出形似銀元之鉛餅一包約計五百餘枚立將船户詹仲生連船拘解廳署經崔廳長發交司法科提訊詹供稱由蘆墟到蘇欲往無錫辦米所帶鉛餅名爲太平洋鈿因恐途中遇盜故即以此項鉛餅爲欺盜脫身之用並無别意等語問官以所供恐有不實不盡判令暫押查辦 
　　議設塾師講習所吳縣敎育會前日開戰員會約到會員三十餘人正會長因事請假由則會長宋績臣主席議定塾師講習所簡章六則其組織内容設講習所於泰伯廟内招收私塾敎師入所肄習學科分十科敎育修身國文歷史算術地理唱歌圖畫手工體操定一年卒業考驗合格者詳請縣知事給與證書當場推定宗　成君爲該所主任並議定各學科由各會員分别擔任講授旋即散會 
　　鄕警長因事撤差蘇鄕横涇鎭第二警察分所所長蔣鳴玉上年冬間由車坊第十警所調任斯缺到差以來每月僅到鎭二三次所中事務槪由巡記長警等主持而馭下又不甚嚴上月中旬巡長權姓竟乘蔣不在所邀集人衆在所内大開賭場連賭七八日抽頭頗豐後蔣所長頒發禁賭告示至鎭該鎭士民見之乃向蔣反唇相譏云此種告示只須貼在所内辦公處足矣蔣始查悉權巡長有開賭之事遂立傳權巡長大加申斥立即斥革權巡長心不甘服亦赴吳縣署禀控蔣所長私收陋規擅離職守等多欵經孫少川知事閱禀後一面飭蔣所長先行撤差一面派員赴鄕調查細情復候核奪 
[江北]  
　　嚴限知事緝獲盜匪去歲江北鹽城縣袁家堰地方有著匪袁永康勾結已獲巨匪陳小獅子之徒黨唐茂勳等於九月初三日夜將鄕　袁貴安家衣物銀洋搶刧一空並將該鄕董綑抬至海港分屍戕害其妻陳氏亦被威嚇投河身死嗣經事主之子袁學海赴縣報案請求追緝未獲旋即奔省泣禀經馮將軍齊巡按飭令淮揚道尹左杕周轉飭該縣知事沈俊務獲懲辦詳報在案詎迄延半載尙未緝獲現袁學海復行至省續求通飭營縣緝辦軍民兩使以案關擄殺該知事如此玩視殊不足以戢盜風而安良懦故於昨日又嚴飭左道尹轉飭沈知事限期緝獲依照懲治盜匪條例嚴辦如再逾限不獲即以玩匪害民論撤懲不貸云 
[揚州]  
　　軍警改訂常會期揚州軍警聯合會自開辦以來每月通常會原訂爲舊曆朔望向次刻因防務吃緊會員履行職務不能按期到會特於日昨開第十次通常會議時議决每月開會一次遇有重要事件再開臨時特别會 
　　提溜局遷移地點揚州提溜局原設於江邑東鄕灣頭鎭刻因該處水勢漸落無所用其提溜故該局已移至南門外寶塔灣昨禀請縣知事署出示曉諭各溜夫俾各遵照辦理 
　　判决寺僧爭產案江邑南鄕霍家橋南北寺前被驅逐之僧人蓮洲因與現在住持鴻如爭產未經縣判遽行違法至道署越瀆昨由左道尹在縣署親訊已將控告之蓮洲及帮訟之紀某交縣懲治并判該寺產由僧敎育會勒石保存 
[南昌]  
　　鐵路貨股官辦之反對贛省南灣鐵路自新總協理坐辦接事以來於用人一層頗不滿於人口每月開支達二萬七千有奇糜費殊甚近復有貨股改歸官廳代收不給股票之消息舊股東聞之大爲憤激昨有南京安慶湖口蕪湖申江南昌各紙帮代表數十人倣用官式之公函致南昌商務總會云本星期一貴總會常會宣布南灣鐵路總公司來函内開徵收貨股改歸官廳辦理請煩查照等因當時各出口貨帮董會同聲明碍難照辦敝帮亦屬同情查南灣鐵路抽收貨股本爲一時救濟之法與稅捐性質絶然不同原議通車後即行停止現在開車已久且又添招巨股此項貨股本應早日停止以昭大信乃變本加厲改歸官廳辦理是直以貨股變爲貨稅將永無停收之日商人血資營業何堪長此負擔縱云保息需欵事關路政理應維持查自本年一月一日起該公司請官廳提撥湖口米穀備荒經費又加徵統稅并推行契稅附加稅之外更抽貨股致商民喘息絶無釋肩之時此項備荒經費及所加稅契兩稅旣爲鐵路保息加增負擔凖情酌理此項收入尤應按數塡給股票以昭公允今並將貨股改爲官廳辦理是直舉敝帮以後之負擔並區區股票而吝給之此等辦法萬難承認相應公函貴總會煩轉知南灣鐵路公司查照辦理實紉公誼云云聞該總會已擬照轉矣又聞木帮夏布磁器米穀各帮亦均繼起反對現在公司急待需欵接濟阮坐辦擬商財政廳長續撥貨股保息欵每月五萬以救燃眉至前協理羅朗山聞已由浙到寗與孫多森磋商路事不日即可回省再與舊董事商量一切云 
[無錫]  
　　考試塾師揭曉無錫考試塾師一事屢載本報茲悉此項試卷已由王知事督同各職員閱畢評定等級出榜通告計甲等四名乙等十三名丙等七十一名丁等一百零三名共錄取一百九十一名 
　　第一分所巡官更調警察第一分所巡官顧祖誥所因逃脫分發遊街之積竊大連黃子一名經王兼所長先記大過一次限期緝獲到案日昨期滿未曾獲到即將顧巡官撤差遣缺委警察所勤務督察員畢樹藩接任遞遺督察員一缺委陳春霆充任聞均交替淸楚分别到差辦事矣 
　　火車碾斃鄕人八日上午十一時由上海開寗之快車駛至石塘灣附近有形似鄕農年約三十許之男子在軌道行走因閃讓不及致全身被軋兩段而斃一時血肉糢糊慘不忍睹鄰近村人赴觀者甚多車停十餘分鐘後即照常開行 
雜評一 
[不戰之戰（默）]  
　　近日之戰報每傳如何險惡如何劇烈其實皆不戰之戰也南軍未至北軍聞風遠遁則曰敵軍炮火猛烈不得不暫退以圖規復故其敗爲不戰之敗也南軍已去北軍始大吹大打揚揚進城則曰將士血搏數日夜敵軍傷亡殆盡故其勝爲不戰之勝也 
　　四川方面之北軍近所謂克復某縣某府者皆不戰而勝之類然則南軍何以不戰而去乎曰其故有四一以行蹤不定使北軍疲於奔命如隆榮等縣之退走是二以空城誘之使入而重困之如納溪北軍之得而復失是三以目前之戰局趨重湘境軍隊多調往協助不暇分兵駐守四以滇軍人數本不多不願犧牲精銳故苟料衆寡不敵者寗棄地以避之有此四因而北軍遂屢以在勝聞矣獨無如外報每爲之揭破不变太煞風景乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英楂華公司之小風潮]  
　　英楂華橡皮公司資本英金二十二萬五千鎊吾國人購其股票者殊屬不尠近因發行新股五萬股致起一小風波數日以來滬上西國經濟界中幾無不以此爲談話資料西報著爲社論并詳記其事抗議股東史比爾門且登中國報號召中國股東其事之　大如此故特記其大略以爲閱者告 
　　英楂華公司股本總額二十五萬鎊已發行者二十二萬五千鎊計四十五萬股每股二先令作華銀四兩半市價十五六兩未發行者五萬股計二萬几千鎊數年前公司組成時曾與代理人華體訂約此未發行之五萬股儘彼照票面購取伹已事隔多年股東多未知其事現將開股東會董事 
部忽表决發行但照市價計算公司所失利益及華體所得利益有五十萬兩之巨各股東得此消息於是羣起抗議至前日經人調停由大股東愛慈拉麥邊史比而孟等與董事部會商始允取消前約公决以三萬七千五百股照票面分給各股東計每老股十二股得新股一股分得利益十餘兩餘數一萬二千五百股則仍歸華體認購至是風潮始平 
[自來水公司之營業]  
　　公共租界自來水公司創設於一千八百八十年迄今已有三十六年資本英金三十二萬七千鎊每股二百鎊現定於二十四號（即星期五）午後四時在江西路六十九號開本年股東常會自十一號起至二十四號止股票停止過户本年度已派利息二十先令現聞董事部擬再加派三十先令并前合計有英金二鎊半之多適抵股本之一分二釐半其營業堪稱發達 
[又是一宵空戒備]  
　　前日（九號）午後本埠軍警各署據偵探報稱現有黨人定於今夜縱火起事並有先行刦奪武裝之謠說各署得報後即由上海防守司令部陸軍第七旅旅長王如見立下緊急命令責成駐紥製造局之步兵十四團馬團長督飭所部各營長各派士兵荷槍實彈在軍廠内外嚴密梭巡並飭駐滬憲兵營第一連吳連長多派憲兵隊佩械分赴高昌廟一帶街道加崗防守禁阻商民不得出外行走又飭砲兵第四團陳團長督同所部砲兵在南碼頭以南火車站陳家橋等處勤加防禦又飭步兵十三團第三營及步兵十六團王團長等派兵在斜橋 
之南至西栅外一帶馬路排隊游巡遇有法租界行入華界之人民無論乘坐車輛與否均須由兵士盤查以防夾帶危險品物是夜軍隊防範非常妥愼直至天明毫無警耗然又飽受一番虚驚矣 
　　又一訪函云前晚九時許松滬護軍使署接到某處來電略謂訪聞駐滬黨人定於即晚來攻製造局請即加意防護云云楊使接電後立飭所屬水陸各軍警嚴加防備製造局各廠所做夜工工匠亦提早放工各軍警及各師船守護至昨日天明時臺無動靜始奉諭整隊而歸 
[查詢肇和艦被擊之覆電]  
　　肇和軍艦駐泊廣東近有被人抛擲炸彈之說經滬上軍界電致粤省查詢昨得粤中復電謂肇和與南琛兩艦同泊黄埔要塞砲台外江口某日有儎客小輪一般爲黨人搭坐逼迫舵工在肇和艦旁駛過舵工不允該黨人即以手鎗威嚇該船工無奈依允及至軍艦旁遽將炸彈望上猛力抛擊致傷水兵一名當由該艦派撥快划追趕並由砲台協拿追獲黨人四名現正研訊以備澈究云 
[了結肇和案内之小輪案]  
　　去年肇和事變後由淞滬水巡隊在浦東白連涇口查獲黨人所棄之小輪船一艘因查係上海某商輪公司所售給曾經楊護軍使飭徐警廳長提解該公司棧房買辦周乾康到署詰訊奉判拘留候查嗣經該買辦家屬一再挽有力者到署剖明始准予交保出外周即逃回寗波原籍茲悉周已倩人禀請自願罰金贖罪經楊護軍使批准故已來申呈繳鉅數罰金了案昨日周續娶某姓女爲室賀客盈門不減昔時之熱閙矣 
[亞細亞報館聲請展期遷移]  
　　本埠亞細亞日報館被人兩次抛擲炸彈圖害後附近鄰居舖户因危險殊甚且與營業大有妨碍除公禀總巡捕房設法保護外並要求房主勸令遷移嗣經房主徐冠南迭向該館經理劉竺佛磋商無效故具禀公共公堂飭傳該報主任到案訊判限三星期内搬移各情已誌前報茲悉該報館主任以限期迫促不及覔屋故於前日午後倩馬斯德律師代表投案聲稱原告控請限期搬遷一案但該報館係帮助政府之機關因每日出版之故遷移一層殊非易事必須覔有相當之房屋而後可然此事曾經中國交通銀行總理張紹蓮調停嗣因張總理被人謀害原告乃重提搬遷之事是以要求堂上格外原情展期候被告於二三個月内找到房屋准爲遷移云云即據原告哈華托律師起而駁稱被告律師所譯各節殊多不合聲請展期敝律師甚爲反對去年十二月二十號該報館被人第二次抛擲炸彈後原告屢次囑其搬移當時被告允許於新年休刊期内他遷等請豈知迄今仍未覔屋實係被告有意游約且交通銀行行長張總理未死以前並未答應調停此事如果堂上准予被告展期敝律師要求飭傳公平洋行及捕房各證人到堂禾訊如三星期外發生第三次炸彈左右鄰之損失着令被告搶任賠償云云王崧生襄讞核供與美領博君會商之下以被告代表律師請求展期判候商准核奪 
[南京巡緝員來滬拘人]  
　　宣牙上將軍行署巡緝處前在南京下關拿獲運動南京軍警各界之黨人兩名訊據供出同黨曹樹忠前在南京充當敎員現在寄居吳淞　友家曾彼此互通書函等語故該處特派巡緝員蔣某等携帶　人來滬會　駐滬探員李某等按照獲犯供出地點密往查緝當將曹樹忠捕獲搜檢身畔僅有畢業文憑一紙並無違禁品物昨已由來員押乘滬寗火車解赴南京矣 
[拘獲圖刦未成之粤盜]  
　　前晚六時許有粤盜三人各帶手鎗至美租界武昌路同仁里一弄一家第七百三十六號門牌粤人張姓家圖刦經同居人等大聲呼喊盜等未搶一物旋即沈逸適有美捕房西探劉四之包車夫某甲經過是處當場追獲一盜各巡捕亦相繼而至將該盜解入捕房在身畔搜出手鎗一支研訊一過於今日解廨懲辦 
[程警佐獲解申]  
　　本邑西南鄉馬橋鎭警察第二分所管轄之沈家塘沈鈕氏家僅姑媳二人於舊曆正月三十日晚間一時突來盜匪十餘名硃墨塗面各執利刃攙門入室鈕民姑媳驚起喊捕被盜匪嚇禁聲張劫得現銀四百元並金銀首飾衣物共値一千餘金呼嘯而逸旋經事主投報該二分所請爲查緝在案茲悉該分所警佐程渭南於本月八號在松江縣屬茜蒲涇緝獲此案盜季董全生沈杏呇生劉五等三名隔别詰訊已各供認夥衆持械强刦沈鈕氏家得贓分用不　現已解歸地方警察事務所歸案訊辦矣 
[續訊迭次犯刧之盜匪]  
　　粤匪王啟倫（即水菓小王）因先後糾黨持械搶刦公共租界華特路六十八號門牌陳楊氏吳淞路一千一百六十九號門牌蘇阿弟昆明路二號門牌吳毓　北四川路一千九百三十四號居户朱阿根北江西路二百二十七號門牌唐陳氏謝李氏等各家鈔票現洋及金珠飾物巨贓業經美捕房中西包探將王與同黨盧品才及嫌疑犯戴阿坤（即蔡阿坤）先後緝獲並在愛而近路王之寓所内搜出鎗彈剌刀及金飾原贓一併解奉公共公廨訊供判仍押候復訊各情已誌昨報茲悉前日午後由廨繼續研訊先由捕房刑事科代表牛門律師上堂譯訴王啓倫先後搶刧各事主情形請爲澈究訊之被告亦延律師到堂代辯否認糾黨持械搶刦會審員王肇之君核供商之英領康君以案關持械夥刧情節較重須詳細研究判被告仍均帶回捕房訂期下禮拜一午後二時半詳細研鞫 
[盜匪迭犯刦案之證實]  
　　盜匪張得勝等九犯前因迭在公共租界糾衆持械搶刦經捕房先後拿獲解送公堂訊明判送内地法庭懲辦旋由上海地方檢察廳派員提案預審因該犯等供多狡展故林檢察長函致公堂飭傳承辦此案之中西包探來案證明在案昨日午後審檢廳堵推事官會同宗檢察官開庭研訊先據公共捕房一百九十六號西探偕同華探陸桂珊工部局刑事檢查科譯員謝培德等上堂禀稱查張得勝張德生楊金標胡明才王得勝賀德才李德才丁懷寶江九羅等九犯皆於去年紏黨持械先後搶刦雲南路及六馬路二百零八號貴州路十二號太古路十三號又雲南路一百八十六號長浜路山東路三百十七號又太古路一百三十四號又長浜路五十六五十七號麥根路三百七十四三百七十五號浙江路三百八十八號等烟膏店烟紙店並住户等銀洋衣服各物由各失主報捕後即將各犯隆續拘獲經各失主認明並由捕房盤詰張得勝等均已供認不諱迨解送公堂該犯等亦照前供承認是以奉諭送案請辦等語質之張得勝等九犯仍供並不爲非寶被誤拘問官謂今日證據完全爾等旣在捕房並公堂上均已一一供明即　此時抵賴亦屬無益張得勝等同供小民等在捕房所供實因受刑不過所致問官即傳檢驗員上堂着將張等九犯逐一檢驗良久據該員報稱驗得該犯等周身上下並無刑傷問官乃謂張等曰爾等同稱受刑逼認現在驗無刑傷足見　等狡展如爾等始終不認現已證據完全本廳即可按律懲辦諭畢判將張等九犯分别還押候示中西探等着回捕房供職於是退庭 
[一星期内之米市槪况]  
　　本埠米市所售之貨向分兩種供本埠日食者爲粳米來自蘇松常錫靑浦珠家角及浙省嘉湖等處内分南北兩帮以常錫崑山來者爲北帮貨以蘇之同里黎里北　陳墓周莊六直等處來者爲南邦貨市上暢銷者以常錫同里貨爲最崑山等貨次之轉運各地者爲秞米多來自湘省及皖之蕪湖等處近一星期市况平穩粳秞各價不相上下粳米到貨甚旺價跌落一角數分現常帮錫帮機粳頂高者均售七元五角南帮機粳七元三角（以上廠貨）常帮機粳七元二角五分蘇同七元二角（以上河下船貨）此係客家售與行家之價格米店之售價尙不止此開春以來因該業所定章程凡米店向行家辦貨一筆現洋交易以致市面不免呆滯銷路頗不暢旺每日所銷不過八千餘石此調查粳米最近之市情也至秞米一項湘貨來者甚缺因該省軍務倥惚大批米石多爲軍隊所購價値因而稍漲且自湘運漢至滬輪船駁運水脚甚貴每包須達一元左右米之走漏損失尙不在内客家負販頗不合算以故到貨極鮮而蕪湖等貨來亦寥寥本星期内計由華盛之華盛日淸公司之大福丸兩輪船共裝來湘貨一千一百七十五包由全益大正長新等行經銷招商之江寛華盛之華盛怡和之德和隆和日淸之大福丸等六船共裝來蕪湖貨四千五百二十四包由大成益元新記萬豐萬潤泰等行經銷近惟天津帮辦去四千餘包寗帮辦去二千包現調查存貨之在招商太古怡和鴻安日淸各洋棧者尙有一萬三千餘包市價尙屬穩定頂高湘貨售洋七元四角蕪貨則售七元三角五分與客臘市價較已增高二三角此調查秞米最近之市情也 
[俄僑註册之通告]  
　　本埠俄國總領事昨通告本國僑民云凡僑民江蘇浙江福建安徽四省者自今年起每年須至上海俄領事署註册本年以三月十四號爲開始註册日期月終爲限自明年始則以一月爲限註册不收費不註册者按律治罪 
[欲買國貨痘苗者注意]  
　　上海縣公署昨發示諭云本年三月七日准江蘇省立第一醫院函開前年敝所詳准巡按使設所製造痘苗並蒙登載省公報在案又蒙齊巡按　選送巴拿馬賽會得有銅牌奬章至於製造之法節經敝所斟酌改良比之東西洋所製之漿無遜色而新鮮則過之現届春令各縣皆開辦牛痘局豫防天花保衛嬰命自必需用痘苗相應函請貴知　提倡　貨出示通告醫師藥劑師或牛痘局一律至所購辦以期暢銷國貨至紉公誼並希賜復等因到縣准此除函復此合行出示通告爲此示仰闔邑醫師人等一體遵照切切特示 
[派艦防緝海盜]  
　　水上警察第一廳温廳長近以江浙　連之洋面迭出海盜刧掠商船之案航商頗爲受害現届春令漁船出洋捕魚者較多而海盜即藉捕魚爲名駕駛漁船乘機攔刧故於前日調派策電虎威　兵艦由淞開赴外海島嚴緝海盜以保航商 
[基督敎育會定期說敎]  
　　上海之廣東敎會向守浸禮儀式非守洗禮儀式自去歲有柔濟醫院女校長富馬利姑娘由廣東來　養療與當地人士如歐彬鄺富灼諸人等熟議設立宏量派敎會命名爲上海中等基督敎會破去會界省界狹見前兩月曾假座靑年會宣道今遷至北四川路美華書館長老會内所延岑峻樵牧師未到滬之前暫請此間牧師宣講茲定陰曆二月初九日請凌濳夫君蒞堂說敎題爲論耶穌監督人的行爲使之成聖凌君學貫中西届時必有一番偉論愛聆敎會演講者动往聽乎 
[伍廷芳博士演說預誌]  
　　法租界　飛路即前寶昌石牌樓尙賢堂每値星期必有演說明日星期下午四時該堂敎務聯合會開會請伍廷芳博士演說靈魂與身體之關係博士富於理想識解又甚宏通自與中西人士組織通神研究社以來歷在該堂演說生死及投胎諸理至本届演題必更有所發明凡士女各界皆可往聆母須入場劵也 
[湖州诱滬公學之十週紀念會]  
　　昨日爲湖州旅滬公學成立紀念之期本届適値十周該校以校舍有限男女學生衆多僅就本校開紀念會除東請同鄉校董外並不招待來賓到者有吳昌碩王一亭諸君及他校學生曁本校舊畢業生均各書贈聯語至傍晚而散並聞該校下半年第二十學期中尙須擇地特開大會云 
[法租界電車減價]  
　　法租界電車公司毘連華界各路線自華商電車開行後幾同駢指以致乘客比前减少茲該公司爲維持營業起見特酌減票價以廣招徠現定自十六舖橋至西門一路每客向售五分者減爲四分自十六舖橋至大自鳴鐘一路向售三分者減爲二分已於三月十號起一律實行矣 
[前日滬寗火車遲到之原因]  
　　前日（九號上午八點二十五分滬寗鐵路由南京開滬之火車行至蘇州左近忽因車頭機器内部略有損傷在蘇稍有擔擱該班火車向例下午四點五十分到滬是日直至下午七時訐始到當未到時滬站曾發電詢問始悉遲到之原因 
[截留難民之飭文]  
　　上海縣公署昨奉道尹公署飭開本年三月八日奉江蘇巡按使飭開案查難民出境迭經通飭諭禁在案惟近聞各屬難民仍有成羣結隊出境覔食者若不嚴行查禁萬一匪徒混跡其間爲患何堪設想嗣後同有難民過境各該管地方官均應設法截留資遣回籍所有用欵准由地方正費内開支但須將資遣人數及每各給資若干逐案詳明方准核銷除分行外合亟飭知該道尹仰即遵照轉飭所屬一體認眞辦理勿使饑民出境滋擾是爲切要等因奉此除分行外合亟轉飭該知事仰即一體凛遵切切此飭 
[禀請通融運柩之手續]  
　　本埠人民運柩回籍向來須向警察廳禀明理由加具保結請塡給護照始得放行茲悉本埠人民以此項手續不免多費周折且須稽延時日雇船運柩回里或致貽誤訂定葬期當此淸節期近運柩歸葬者多是以據情環禀警廳請爲通融辦理隨禀隨批即時塡給執照以免多延時期未知能准如所請否 
[楊交涉員取締招搖]  
　　特派交涉員楊小川君近來對於外間冒名招搖一事查辦甚嚴昨（十日）除密派親信之人四出調查外又致函淞滬警廳長徐輔洲君略謂近閱報載有交涉公署偵探在外行使職務等情查本公署原爲專辦交涉而設向無偵探名目顯係有借名招搖請煩飭屬嚴行偵查如有前項情事希即將其人先行扣留一面通知本公署派人來前認明懲辦云云徐君接函後當分飭各區署長官分别辦理矣 
[英副領事因病停讞]  
　　駐滬英副領事卓乃爾君昨日抱恙不能蒞廨陪審故於昨晨十時許用電話知照檢察西員轉告關讞員停理讞政一天以資調理 
[駐寗德領來滬]  
　　駐寗德領事施爾慈君於前日因公搭滬寗火車來滬假庽德國總會聞一俟公畢即須返寗 
[航船户請禁藉端勒索]  
　　航船户范妙秀施桂千薛金和周柏壽兪阿全兪杏全等聯名具禀工巡捐局指控混名强盜東生之子李全林在西門外斜橋附近守候船過勒索埠頭捐自一元至兩元不等請爲禁除票習等情朱局長閱禀後以前淸之埠頭黑費早經革除該李全林何得揑生枝節恃强歛費擾害船户當即移咨淞滬警察廳長轉飭該管警署就近查提矣 
[訊理汕頭之拐案]  
　　法捕房前接汕頭來電請緝拐帶婦人謝王氏乘輪來申之鮑杏生後由包探韓邦達在法馬路名利棧内拘獲等情曾紀前報　日捕房將鮑與謝王氏併解法公堂請訊據王氏供稱丈夫在汕頭開設妓院婆婆逼令婦人接客婦人不願爲娼故隨素識之鮑杏生來申等語鮑杏生供王氏母家向開小雜貨店民人時常至該店購物故此認識此次民人乘輪起行時王氏亦來船上言及伊姑强逼爲娼心不甘願堅欲隨民人來申故此帶來上海並非拐帶聶讞員判一併管押俟原告到案再行訊辦 
[偵探查獲拐匪]  
　　楊州拐匪洪煥章洪長順串拐十七歲婦人洪陳氏並六歲女孩巧雲於昨日乘怡和洋行之官陞輪船前往天津　賣當爲救濟會偵探何連寶查獲一併拘送地方檢察廳訊辦 
[茶食店學徒迷路]  
　　鎭江小孩夏衡吉年十六歲前由同鄉人蔡姓挈領來申學習茶食店業詎於前晚偕其同伴出外閑遊失散在王家碼頭迷路由崗警帶入一分駐所據稱在張泰昌米店隔壁之茶食店内習業餘均不知底細現由該所留候牌示召領 
[江北女孩迷路]  
　　江北女孩唐小扣小家住鐵路北首在某絲廠學習打盆前日傍晚成工時行經四區境内迷路由崗警帶入區署聽候查傳該家屬到案認領 
[請追逃媳案類誌]  
　　住居閘北敦陸里之曹益全前日扭梳頭傭婦李吳氏及姚永林二人至四區警署控稱伊媳徐氏被該傭婦誘逃出外已經多日當時即欲扭案請究由姚永林出場擔保限三天内送還不料一再延宕迄未交人請爲訊究當經姜警正研訊據李吳氏供認將曹媳交與住居西門之卜天壽今卜已不知去向實難交人等語 
判押候核辦又江北人蕭鄭氏住居閘北江淮村昨扭其鄰嚴 
開德至四區警署控稱伊寡媳蕭徐氏素守節操近被嚴來家勾引忽於前日潛逃無蹤請爲究追經姜警正向嚴詰訊堅不供認判暫收押聽候查明再核 
[婦人不願離婚]  
　　紹興婦人倪陶氏被其夫倪遜齋在公共公廨呈控不守婦道捲物濳逃請求離異等情由廨訊判原告津給陶氏瞻養費洋五百元准予離異在案茲因陶氏以與倪遜齋係正式婚娶媒證俱全以故不服判决於前日午後延代表律師到堂聲請復訊據原告代表律師譯稱倪遜齋現回紹興原籍敝筆師未便允許復據被告筆師聲稱被告於三日前見原告尙在上海今日何故不到云云王襄讞與美領博君核供會判陶氏登報十天着倪遜齋於限内到案質訊如逾期不到准予缺席判决 
[牯嶺路賭案之近訊]  
　　日前新閘捕房在牯嶺路榮瑞馨家破獲女總會一案其排場之闊輸贏之鉅實堪駭人聽聞其中與賭諸婦大都貴介富人之宅着由舊妓金寶仙（初爲畢四之妾現因畢故姘識靑面孔長壽）謝湘娥（賭棍沈老金之妾）等著名女頭家所勾引面來自破露後金謝與榮瑞馨等因一羣婦女被押捕房恐解廨訊究抛頭露面爲各婦家族所惡此後杜絶往來未免於其頭家生計有礙遂圖營求省釋以全體面現聞由住居垃圾橋浜洪德里之某人爲之出力奔走并代延律師辯護云 
[判罰賭徒]  
　　善鐘路捕房捕頭解周新茂等六人至法公堂禀稱周於深夜在家拍頭聚賭並有僞賭騙人情事起獲賭具解請訊究周供認抽頭聚賭不諱張小明陳言者張阿寶王阿如沈順利等同供同賭是實判周新茂罰洋八十元張小明等五人各罰四十元連抄獲之洋一併充公 
[竊犯砍傷學徒續誌]  
　　昨報紀小南門外　桶店學徒洪如生周連生被竊犯王阿全用 
 
 
 

Page 11

 
 
斧砍傷頭面一案一案昨由警廳司法科將王阿全連同鐵斧函送地方廳訊辦洪　二學徒由醫院投廳候質午後經檢察官驗明洪周二人頭額果受重傷判令仍赴醫院求治王押候究辦 
[流氓攫取金挖耳]  
　　流氓陳阿三前日在漢口路攫取婦人李黄氏値洋十二元之金挖耳圖逃當被氏夫李鶴年追至九江路適老閘捕房包探錢壽生經過將陳攔獲搜出原贓一併帶入捕房奉飭押候解送公共公廨訊究 
[續拘收買藏經之夏元卿]  
　　靜安寺路哈同共園内被王正義竊去値洋四百餘元之藏經消贓與爲書局生意之王子貴王候子被控捕房由探將該三人一併拘解公共公廨訊判王正義收押收贓二人各交四百元人洋並保候訊在案茲經捕房查得住居海寗路二千七百二十七號門牌爲書業之夏元卿亦曾收贓故於前日午後派令中西包探協往將夏查獲帶入捕房諭着押候禮拜六（即今日）解廨質究 
[徘徊窺探之被拘]  
　　甬人秦阿來唐時榮張阿龍辛富林嵇雲德徐財源於前日下午同在楊樹浦碼頭徘徊窺探經楊樹浦捕房包探楊阿全查見以其形跡可疑上前盤詰言語支吾遂被一併帶入捕房昨晨押解公共公廨請究會審員王肇之君會同英領康君訊據泰阿來供詞含混諭着一併帶回候查明有無犯案再行解究 
[興舞臺閉歇後之未了事宜]  
　　滬南十六舖興舞臺戲園於去冬由沈某等組織開演未久適肇和事起致營業不能發達至今春市面雖有活動然虧負太鉅勢難維持遂於日前停止營業而工巡捐局長以該舞臺積欠營業稅及地方稅共有四百餘元迄未措繳故特飭傳經理司賬等人到局諭令照繳並聞該經理亦在地方廳起訴請追各股東等欠交股欵云 
[保險銀交出完案]  
　　王東生在公共公廨呈控永康人　保　公司總理高畫三不賠險費洋一百五十元等情由廨將高傳案交保在案昨日上午王襄讞會同美郭副領事升座民庭研訊原告投訴前情請追訊之高畫三由錢良寅到堂代質並將賠洋呈案經中西官核供判將呈案之欵交原告具領完案 
[抵單糾葛展期覆訊]  
　　周錦堂控命陸氏抵單糾葛一案昨晨由公共公廨傳案復訊原告延安德臣律師上堂譯稱今日因驗契局證人未到請爲展期訊之被告亦延朱斯芾律師投稱原告律師所請展期敝筆師亦表同意中西官核供准予展期復訊 
[是否已交房產]  
　　戚正　前投法公堂控稱伯父螟蛉子戚正發强佔寗波原籍田房產業反將親長陳寶三誣控管押今雖釋出產業仍未交　求究嗣由法公堂提訊押追後至今挺押不交旋又判限七天交產在案昨日原告投案禀稱回籍查明房屋被正發出租與朱姓並未搬出有意抗違不交求請嚴追訊之正發供房客已於上月二十九號遷出屋已交還是實判正發還押飭探前往查明究竟是否交屋如已交還着具不准再有佔產切結存案備查如未交還重究不貸 
[虧欠木料價洋之糾葛]  
　　同豐木行經理鄭履吉投法公堂控稱上年有同業恊大店股東兼跑　夥徐葆泉前來購去木料轉售與陳永興木作所有票銀亦由徐付來除收外結欠銀九百十二兩向索不付求向徐葆泉及陳志剛等各股東追還陳志剛稱此欵係徐個人在外私自買賣圖章亦由徐私蓋與各股東無涉求察徐供此欵實被陳永興拖延所致可否以欠抵欠聶讞員判徐交人銀兩保限三天繳銀如違旣蓋協大圖章該店應負責任着發封備抵再有不敷向徐訊追陳等各股東無干斥退 
[互控案不服判决]  
　　湖北路曹永利皮鞋店主曹友生以河南路久大衣莊經理李連生　仲敏强搬貨物而李與顧亦以曹不理欠銀二萬三千兩在公共公　互控曾由廨訊判兩造分别交保着李顧兩人交出貨物令曹繳銀在案茲因李等不服判斷於前日午後倩代表律師投案聲請復訊中西官以旣據聲請限予五日内禀明理由再核 
[招請南市訪員]  
　　本館現需招請南市訪事一人以探事翔實文理淸順爲合格順承斯乏者無須托人介紹請先送訪稿三天註明住址姓氏以待函訂[  申報編輯部白]  
[氣候報告（上海徐家滙天文臺天氣测候報告）]  
　　已過者之報告三月九日有新低度成於江西蒙古之間新低度似已在朝鮮之東入海江蘇天陰山東兩而霧十日晨晚雨十日下午四時前二十四小時内上海氣候温度至高四八·八至低四二·二去年同日至高六六·六至低四○·八 
　　未來者之推測十日下午四時三十分豫測臺灣與日本間有旋風山東之海濱有信風稍北有方向不定之凉風 
雜評二 
[風說又盛（訥）]  
　　川湘戰事雖烈而上海則寂然久矣近數日來風說又漸盛統率處屢電黨人在滬有若何謀劃若何布置而昨日之軍警又忙碌戒備一夜然則黨人果將有所舉動耶抑仍係謠傳耶 
　　吾謂不論其爲謠傳與否總之今日之天心未厭亂而人心亦未厭亂也夫亂人人所宜懼而乃不厭其故不可深長思耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[發起啞會宣言書] [  許茸]  
　　夫臂欲放屁不能掩之使不洩也膚欲出汗不能塞之使不泄也鼻孔出涕不能縮之使不拖也下部小便不能擋之使不下也吾人之口亦然旣生口遂不得不作言語旣言語矣則横七䜿八雜合亂　悉如倒便壺而出不復有所顧忌是以國事不可談也而今人偏喜大談而特談之喜府不可駡也而今人偏喜大駡而特駡之遂致因此賈禍鎗斃者有之拘押者有之噫是皆口之能言之罪也吾嘗聞人言曰好淫者去其勢則雖欲淫而不得淫矣吾乃仿其言曰好言者啞其口則雖欲言而不得言矣而無言保身實爲今日所良法此所以有啞會之發起也啞會之界限至廣無男無女若老若少苟心直口快好以言語觸忌者皆可入入時一服本會秘製之啞藥即能無聲無氣呆然若石像挺然若死人國事旣不能談官府亦不能駡保身之法莫善於此凡健談雄辯者流盍歸乎來㈣ 
栩園詩選 
[四時詞仿東坡] [  毓鐵人]  
　　雕梁紫蕪雙雙語　　韶光奈何許欹枕微聞柳絮風　　瞥見桃花兩繡綫頻添畫漸長金爐風炷水沈香今年　　成陰早一角疏靑罩畫廊 
　　鎭心瓜薦氷甌冷坐對明窗覺塵靜舊蘇侵階積兩痕新蕖出水生霞影玫瑰衫子　羅裁拂拂香風小扇開昨夜夜分花下立微涼扶月上身來 
　　居傍靑溪無點俗鏡臺簪筆搖輕湪誰其主者靜如雲若有人兮淸似菊金粟前身記未差吹芬惹厭喧譁分明三五銀蟾潔翠袖　寒倚繹紗 
　　春　剛通春尙淺一陽動處催葭琯犀文尊滿酒淸濃猩錦幔垂花氣煖九九光陰指上輪又看寒轉歲華新妝成索共紅梅笑雪點欄杆玉　人 
[十借詞] [  張紫]  
　　携手同車悵匪烏心期相印爪痕殊鄕思躘比聯鸚鵡客緒江南話　鴣津畔偶耕催布糓花前小酌　攙壺瀟瀟風兩鷄鳴夜瑰夢飛來識路無友借鳥 
　　綺窗芳訊訂佳期幾度備妝點額　月落參横同夢候竹籬茅舍定情時鹿車挽到和羹羊鴻案齊從索笑眉香土一坏埋玉骨心腸鐵石也相思妻借梅花 
　　迢迢　信寄江　漫混明珠買苧蘿桃葉渡頭如得水蓮花池上　　　小星照處疑幽火暮兩來時　綠　偷學鴛鴦爭比目漁家傲情窈娘歌妻借魚 
　　僵臥他山已十年會仙有待託游仙詩成於上宜苔掃礪齒之餘趁水眠强項直　撑以骨曲胘看到小于掌自從一叱成羊後夢見君王雪窖邊枕借石 
　　　揭重奩太液池艷如人面轉相窺爭迎初日光穿背莫怨東風對鎖眉飛上天時開且落　江心處採貽誰玉臺高並仙人掌一白晨霜照膽時鏡借芙蓉 
　　淇澳猗猗　載馳引薰風度暗塵隨穿雲蹴踏干霄節計日平安報捷旗鳳尾吹毛匀拂線龍孫護籜暫蒙皮征鞍甫解漁竿把且逐林賢詠漐維馬借竹 
石床層疊爛銀舖雪影蒙頭凍不蘇此中有人勞輾轉與君同夢落江湖瀟瀟夜雨寒愁壓瑟瑟秋風睡味殊惆悵姜肱悲布冷斷行　記燕銜無被借蘆花 
　　遙思紅幕寫濤箋君子高懐在意先珠露每垂彤管外緇泥不染墨池邊接天葉密排如陣十丈花開大似椽轟飲碧筒狂起艸萬言日試李靑蓮筆借荷 
　　延平津外影芊芊曲折魚腸九節連可殺莫憑鞭示辱不磨難與石爲緣靑抽三尺横斷水緣映一陂長倚天拂拭靑萍來彼澤茸花繡匣有龍潛劍借菖蒲 
　　量沙唱徹夜光寒計白應從一斛看獲得斗筲矜照乘悔憑薏苡當　餐軒窻攤飯招涼易釜甑生塵辟火難憶煞掌擎鍾愛日返哺未報怎心安珠借米 
憶珠樓筆記[  天白]  
[玉兒]  
　　玉兒某將軍姬也淸光緒甲申之役將軍死於戰玉兒年甫十六夫人欲嫁之不可願奉佛茹素以終老夫人勸之爲尼玉曰尼庵非淸凈地世之入空門而蒙垢稱者多矣夫人能於第中假一蒲團婢子感且不朽不然則以頭血濺地報先將軍夫人感其誠許之且以孽子之喪母者爲之嗣無何夫人卒諸公子析產而居玉愛某别墅風景幽蒨携其嗣子居焉及庚子之變閭里騷動里中無賴子　玉寓且涎其姿夜刦之公子之保母有子曰阿武蚤慧而勇時件公子讀在别墅中聞盜至直排闥入内挾玉及公子走匿叢莾中盜秉炬大索卒不得乃括其資去玉使人告羣公子皆漠然若無聞者玉自往告亦皆掉臂不之顧甚至斥玉誨淫盜焉玉哀涕欲死阿武憤曰主母母然金帛雖罄田宅故在善經理之可無憂凍餒且主母若死如少主何諸公子非人不足與較惟此間非樂土宜擇地而遷至田事留一忠僕主之足矣玉韙其言且曰余家忠僕固無　汝者且若母嘗哺吾兒汝於少主分則主僕而誼則昆季汝雖年少至有膽略爲我好爲之余將以子姪視汝阿武頓首受命玉乃徒於鄰郡阿武歲往納租錙銖不苟又善居積三年富於其舊玉遂以他僕代武留居邸中飲食供帳悉如其子武時年踰　　尙未娶也諸公子聞武爲玉司出納而家復興大惡之乃造蜚語謂玉以武免已於盜比諸鍾建負季芊私事之已有年矣武聞而大憤欲自裁爲公子所覺力阻之怪而告母玉　喻其意亦不言第趣公子娶新婦入門三日玉忽無疾而坐化武佐公子治喪畢以簿籍悉上之公子一夕忽失武所在後數年有人於衡山中遇武則已削髮爲僧就問其故笑而不答公子往跡之則又他去矣竟不知所終 
小說 
[我之新年（四續）] [  天虚我生]  
　　先生解館後日晷乃驟短瞬息即屈除夜屈指計數更十餘日者又將復入牢籠然自明日起予家之樂事方興至燈節則尤藥外家姊妹皆當於此時聯翩至也故予心中轉盼其度日之速特一念及燈節過後即爲開館之期則又不禁爽然自失故當除夕之夜凡人皆秉燭守歲擲狀元紅以爲笑樂獨予手一湘管於燭影下呵凍作書凡十數通皆爲外家姊妹賀年之信　矯吾母之命屬其勿俟燈節始來其實予所切盼者只一人焉此人姓名吾書不便明揭蓋其家之人疑忌我者甚深我若揭之安保不將二十年前之醋甕倒翻也吾書至此已逾三千字徵文條例懸賞僅十二元多作無益抑且除夕已過照八股文例一經寫到正面即無文章是以我之新年不妨借引六才子一句以當煞尾曰盡在不言中（完） 
[俠情小說紅蘩蕗别傳] [  天虚我生]  
　　第十九章（續） 
　　海龍言至此於是一室皆入沉靜此三人中唯亞猛對於此事瞭如指掌其心不禁復𢌞入聖裘奶敎堂之小屋中彷徘見安東尼諸人咸在更有一偉然巨影則方以目視壁上地圖籌救太子之策念至此雙頰不禁現爲微笑蓋笑海龍愚也時舒勿林復問海龍曰國民汝於此事尙有疑乎海龍曰更何疑者此事主動捨彼痘瘢滿面之傖夫更有何人二日前吾固告彼倘敢動嘉蓓一毫髮者吾必立索其命彼乃竟忘前方猖獗一至此耶言次遽以拳抵案案受震器皿咸振然作響舒勿林不解曰汝謂誰哉海龍怒聲曰勃斯耳更有何人彼囊中貯滿奥國金錢用以買通高西佛舒勿林羼言曰并汝以及勞凌諸人海龍聞語口沬四噴幾欲拚命大聲曰吾豈受其賂者舒勿林曰好友此事何能瞞我但今茲之事有大於此者亦何必硜硜爭此小節今塔中尙有人乎海龍曰高西佛四人咸在彼方籌備卸罪之計高西佛實爲勃斯倀鬼已無可疑即勞凌諸人守護不力亦豈能辭其咎雖然勃斯此着亦未必能勝利吾必有策掩而捕之爾時吾必施以毒刑問彼尙能謀救嘉蓓否舒勿林此時忽起一念擬至塔上一行遂别海龍而去亞猛則仍鵠立室中彼於此時心理又復大異狂念賁起自思與其居此坐待囚禁不如破關而逃往見紅蘩蕗諸人於運河畔求一解救白浪琪之策較之從井救人之策不其優勝多耶念至此乃偷覷海龍則仍默立有如木偶初不見已亞猛乃躡步而出海龍亦不覺旣至門次門啓亞猛以爲此門啓身出虎穴矣顧念未半忽有長矛兩柄交义門前阻其去路亞猛至此始知舒勿林固有前謀此身已完全爲覊囚矣 
　　勘誤昨日游戲文章第十一行第十二字惑悞感又筆記第二七行第十一字畫誤盡又自由談之自由談第九行第七字又字衍均此更正 
上海四川路一百號愛衆聯保壽險有限公司謹啓 
[粤東水災義賑奬章佈告]  
上年粤東水災承　各界善士樂助賑欵拯濟災黎功德無量感威同深茲准救災總公所來函所有捐募賑欵人員應照案請獎等因查義賑獎章凡捐賑欵一千元者報由内務部呈請大總統襄揚之千元未滿五百元以上者給一等獎章五百元未滿三百元以上者給二等獎章三百元未滿二百元以上者給三等獎章二百元未滿一百元以上者給四等奬章一百元未滿五十元以上者給五等奬章其經募賑欵五倍捐欵之數者得照前條規定分别給與獎章凡滬上及各埠善士前有自捐及募捐敝省水災賑欵交由廣肇公所潮州會館經收轉滙其合獎格者請於陽歷三月二十號即陰曆二月十七日之前將受獎人姓名籍貫住址開報本公所内旅滬廣東慈善會事務所以便列册彙報請奬以誌善德此佈上海廣肇公所潮州會館謹佈 
[名醫經申]  
愼疾爲宣聖之常擇醫 
[注意漢口葉開泰廣告]  
本店祖訓不准另開分店自開設漢鎭鮑家巷三百餘年甲寅六月因屋朽遷至大夾街陶家巷口交易照常向係聘請公正友人經理本主人均不干涉以一事權且各房月費亦有定額額外不能私取分文近因人丁日盛家用有額倘有子弟假托本店牌號向親友及往來各號通挪銀錢貨物等情此係個人交涉請向本人理論與本店經理人及其伯叔兄弟毫無關係槪不承認殺未週知故特廣告 
 
 

Page 15

 
 
   
 
 

Page 16

 
 
   
 
