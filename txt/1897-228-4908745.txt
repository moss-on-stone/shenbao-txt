# 1934 - 228 - 4908745

 

Page 1

 
 
[中國宜廣設武備學堂議]  
　　醫者之治病也有急則治標之説誠以沈疴旣久原氣大虧外邪易入苟或遷延不治或雖治之而取經迂遠不能速爲奏功未有不纒綿床策且或因以致斃者於此有善醫之人爲之投以要劑待其稍痊然後徐圖滋補此固醫家之要道而治國之大綱亦於此寓焉夫中國之在今日民窮財盡疾中膏肓其不可苟安之情形固不待智者而知之矣英伺其西法瞰其南俄踞其北虎視鷹瞵實逼處此其外邪之日深又已彰彰著明矣中日戰後時事益艱皇上宵旰憂勤時圖自强之計於是内而宰相尚書外而督撫司道下及郡縣之搢紳先生無不仰體隔懷紛紛奏請設立學堂選聰頴子弟從事於所謂開礦製造聲光化電諸學以擴中國振興之基夫此數者誠今日歡美諸邦富强之要務而亦中國所急宜效法者也然至極迫之時雖同一當爲之事亦不能不權其輕重籌其緩急彼西學者繙譯書籍聘請洋員種種繁瑣誠難言喻其視爲具文始勤終怠者無論矣卽或極意振作而創其事於數十年之先收其效於數十年之後中朝之元氣暗削而外族之侵迫日深緩不濟急之謂何吾恐彼方斷斷焉興礦務盛製造習聲光化電之學而臥榻之旁早已爲他人鼾睡矣然則今日之事奈何曰惟振興武備使人人皆習戰陣之務或稍足以雪國恥振國威頃讀浙無廖中丞片内述及欽奉諭旨武備學堂能否於各省一律添設並著妥籌等因欽此大哉王言是　中國轉危爲安之機而薄海人民所聞而興起者乎攷武備學堂之設以天津爲最先然荏苒十餘年未聞有魁奇特達之士出而任干城腹心之寄者豈果天之或靳其才歟誠以創設之初未嘗愼簡英俊惟集子弟之粗諳文墨者以充其數司其事者又不能竭力倡率之於是良莠不齊成功難覩然此皆立法之不善而終不可因噎而廢食也今春楚督張香師以中國欲禦外侮必先儲將材於是創設武備學堂招多士之已有出身而又身體堅强才識明達者額取百二十人聘洋將以爲教習其課程則有若體操若測量若輿圖若軍士職守若各國戰事以及試槍命中馳馬逞能凡有關戰陣之用者無不身親閲歴事則由易而入難學則由淺而入深如是行之十年而尚抱無才之慮者吾未之信也夫勝敗本常事强弱無定形前德國之敗於法也償欵之鉅爲從古所未聞疆域分崩人民離散使德皇無立錐之地而且限其兵額不得自行招募以絶其自强之機是其受創之情形固已數倍於中日之役矣而德之君若臣臥薪嘗瞻密運機謀不數年　默乘其釁突出奇師一戰而賠欵還再戰而侵地返於是國恥雪國威振恢恢乎爲地球上一强國今之言陸軍者以德國爲首屈一指焉然則轉败爲勝返弱爲强固由乎人力之圖謀而不得委爲國家之氣運也今使中國各省大吏振刷精神上以體皇上宵旰憂勤之意下以法楚督實事求是之懷廣設學堂分門督課使之涉歴險要親習勤勞迨武備旣精雖不必角逐海上而海上各國自不敢肆其侵陵然後興礦務盛製造蓋富與强有相因之機旣强固未有不富旣富　益臻强轉移之間捷於影響斯則薄海人民所禱祀以求而尤牖下書生急願先覩者也有軍國之責者其亦以斯　　非河漢否 
[諭旨恭錄]  
　　七月十五日奉旨國子監司業員缺著管廷鶚補授分發湖南道况桂馨四川道李祐山西知府當忠浙江知府朱啓鳳直同知王昉徴山東同知蔡思榮貴州知州周鴻藻雲南通判陸邦純貴州通判周桂生吉林知縣劉清書江蘇知縣陳宗雍浙江知縣盧金章黄綏祖湖北知縣馮嘉錫湖南知縣趙從炳四川知縣傅承禧廣東知縣張用賓雲南知縣謝宇俊貴州知縣文聘珍直知縣邱道孝安徽知縣汪承祖河南知縣吳廷模福建知縣羅汝澤湖南知縣姜炳榕四川知縣歐陽守和廣西知縣羅浚福貴州知縣徐德修兩淮鹽大使魏作　　建鹽大使黄維藩兩淮鹽大使叚士璋福建鹽大使張調燮葉向榮李作霖俱照例發往光祿寺署丞員缺著聨芳補　　　司庫員缺著德昇補授欽此○十六日太常寺題八月初六日祭文昌廟奉旨遺溥靜恭代後殿遣徐承　行　　此又題初十日祭先師孔子廟奉旨　榮祿行禮兩廡遣翰林官二員崇聖祠遣熙元行禮欽此又題　一日　社稷壇奉旨朕親詣行禮欽此又題十二日祭昆明湖龍神祠奉旨遣立山行禮欽此又題十二日祭惠濟祠河神廟奉旨遣懷塔布行禮欽此又題十二日祭關聖帝君廟奉旨遣凱泰恭代後殿遣慶福行禮欽　　題二十七日秋分祭夕月壇奉旨遣隆懃行禮從壇遣堃岫分獻欽此同日軍機大臣面奉諭旨本月二十　　　　　内奏事當差執事之王公文武大小官員均著穿蟒袍補褂欽此同日奉上諭御史宋伯魯奏上年八月間中城地面商人王遠來賈鈺楨被毒身死一案該城正指揮沈墉與伊尸親商同諱匿總甲王瑞勾串科房揑供詳報該城御史張仲炘聽受門丁郭蘭州及素狎之優伶賄託並不虚心研鞫草牽勒結迨賈鈺楨之母賈郭氏翻悔迭控均皆駁斥不爲審理請飭查辦等語人命重案必應審訊明確著刑部提集此案人証卷宗悉心研究務期水落石出　成信讞欽此同日奉上諭御史宋伯魯奏土司沿途需索請飭查禁等語土司過境供應向有定章該土司不應任意需索地方官於例所應備亦不容稍有缺乏嗣後土司所經過地方各州縣務當照例供給妥爲　送該土司頭目如有縱容隨從人等滋擾情事卽著該州縣禀明督撫辦理欽此同日奉上諭御史宋伯魯奏八旗教習補缺遲滯請酌量變通一摺著吏部議奏欽此 
[本館接奉電音]  
　　昨日午前京師飛電傳來上諭二道敬謹譯登○七月十八日奉上諭都察院奏已革總兵林宜華遣抱以案懸不結等詞赴該衙門呈訴一摺著譚鍾麟許振褘訊明辦理欽此同日奉上諭恭親王等奏方略校勘完竣出力各員遵旨保奬開單呈覽一摺平定陜甘親疆回匪方略及雲南回匪方略貴州苗匪方略三編經恭親王等督飭在館各員逐日詳細校勘並添派總理各國事務衙門章京督催刷印現在全書一律完竣該員等尚屬著有微勞自應量子奬叙户部郎中和爾賡額著賞給本生三代二品封典四品銜理藩院卽補郎中多壽著賞換三品銜並加隨帶一級道員用理藩院郎中志樸兵部郎中惠兆均著以道員儘先卽選並加隨帶二級理藩院卽補員外郎豐盛額著作爲本院員外郎仍遵前旨無論滿蒙題選咨留遇缺卽補户部員外郎慶連著在任以知府不論雙單月歸議叙班選用三品銜户部郎中榮霈著賞給三代三品封典並加隨帶二級卽選知府理藩院員外　承祐著俟得知府後在任以道員候補記名刑部員外郎玉貴著以道員用兵部員外郎麟緒著以本部郎中無論題　咨留遇缺卽補記名國子監　業著以四品京堂補用内閣候補侍讀英秀着作爲郎中簽分户刑兩部遇缺卽補户部卽補主事恒 
 
 

Page 2

 
 
斌著作爲本部員外郎遇缺卽補内閣帖寫中書英凱著作爲侍讀遇缺卽補四品銜記名御史吏部員外郎徐土佳著賞換三品銜俟神御史截取知府吏部郎中王嘉禾道員用截取知府户部郎中陳熾均著俟得知府後以道員在任候補得道員後加二品銜記名御史吏部候補員外郎孫朝華刑部員外郎鄭炳麟均著俟補御史截取知府得缺後以道員在任候補刑部卽補郎中郭之全著以本部郎中無論題選咨留遇缺卽補記名御史工部員外郎王彦威著俟得御史後作爲歴俸期滿並加隨帶二級記名道府户部郎中馮汝騤兵部郎中濮子潼均著以道員用内閣卽補侍讀胡祖謙楊壽樞均著作爲候補郎中簽分户刑二部遇缺卽補禮部郎中郭曾炘著遇缺保送應升之缺開列在先刑部郎中李源賓著賞換三品銜並加隨帶二級刑部卽補員外郎盧震户部主事凌福彭均著以本部員外郎無論題選咨留遇缺卽補工部候補主事甘大璋著俟補主事後以本部員外郎無論題選咨留遇缺卽補禮部候補主事王慶平吏部候補主事孫笥經均著免補主事以本部員外郎遇缺卽補兵部員外郎張嘏獻著俟補郎中後作爲歴俸期滿並加隨帶二級刑部候補主事何葆麟著免補主事以本部員外郎卽補内閣候補中書李象寅著俟補中書後作爲候補主事簽分户刑二部無論題選咨留遇缺卽補道員用工部候補郎中繼昌户部候補郎中連文冲均著交部議叙記名海關道禮部郎中吳景祺著俟得道員後賞給三代二品封典户部郎申吳宇太禮部郎中何兆熊刑部郎中顧肇新户部郎中瑞良刑部郎中沈曾植關以鏞工部卽補員外郎傅加年内閣侍讀紹昌禮部卽補郎中文瑞均著交部從優議叙湖北黄州府知府魁麟御史張兆蘭通政使司副使葛寳華前户部員外郎陳名侃均著交部議叙另片奏調各員遵旨一併請奬等語國子監司業持圖愼俟得四品後以三品京堂候補内閣侍讀學士陳邦瑞著以三品京堂候補記名道府户部郎中孚琦卽選道刑部員外郎李蔭鑾均著以五品京堂候補單開之供事蘇玉海等均著照所請奬勵餘依議該部知道片一件單二件併發欽此 
昨日京師傳來上諭二道電碼有訛誤處俟接得京報後再行校刊閲者諒之本館附識 
[給價遷讓]  
　　天津訪事人函云德國新畫租界凡華民所有之田園房屋統限於九月内清交局員傳諭業主覓保具領價值業經紀諸報章兹聞定於上月廿一日起陸續給領以便預備遷居免致棲身無所云 
[英拓租界]  
　　天津采訪使者郵筒云英國擴充租界自亨達利胡同起通海大道東至小營門西至海光寺限以三年始行畫入其地則早由西人購定將來如蓋房屋不過向英工部局輸捐仍歸各主自行管業至於華人瓦屋如不願賣辦理從同如係土房於三年内需易瓦屋無力卽歸西人價購以興土木免失觀瞻 
[工人碾傷]  
　　大津訪事人云津蘆鐵路上月十二日由京永定門外開車約行七八十里至安定站停車裝卸貨客工人膏其輪軸詎值掛車兩相震撼人卽跌仆於車軌中碾傷腰膂昏不知人嗣卽舁赴醫生處療治不知有無性命之憂否 
[異域逆謀]  
　　倫敦本月廿二日發來電報云法國總統至俄晉謁俄皇當未出法京時卽有歹人在路暗藏炸藥意圖弑逆詎料不准願比炸藥轟發總統所乘之馬車早經馳過故未受傷誠幸事也○又同日電報云土耳其京城王宮内亦有奸人轟放炸藥死者一人傷者數人 
[江寗府屬選拔榜]  
　　江蘇提督學政龍芝生大宗師考試江寗將次竣事遴選各學拔萃生先行榜示俟二六日與通省選拔一併會考兹將姓名錄後程鰲江寍府學廪夏仁虎江寗府學廪徐潞上元縣學廪潘鈞江寍縣學廪王履康句容縣學附李保亮溧水縣學廪史同文高湻縣學附陳漳江浦縣學廪田其田六合縣學廪 
[渝城火警]  
　　重慶訪事友手翰云六月二十五日鼉更四躍忽聞警鉦亂鳴人聲嘈雜起視長空幾如霞光散綺急出訪之知係都郵中街失火是夜文武各官均在會府朝賀萬壽離失火處甚近立卽馳至繼而各水龍亦先後齊集竭力灌澆張爺廟門首經前巴縣國子達大令鑿有石井一口又在外洋購到汲水機器數架取水注射靈捷異常僅一點鐘許祝融氏卽敗陣而去計焚去鋪户十餘家蔣時生大令將起火鞋鋪工人責懲枷示據云是夜作工倦怠偶不經心遺火於布堆中致成燎原之勢云 
[流氓攫物]  
　　蘇州胥門内金姓婦年約而立於某日午後偕一老年女傭手持洋鏡一具有包一枚歸寗母家行經道堂巷中是處兩旁均係瓦礫塲行人稀少正在彳亍之際突有流氓三人上前攔阻瓷意調笑婦大驚不能出聲老嫗見無可躱避極聲呼救三流氓卽攫取衣包洋鏡向麒麟恭如飛而去迨該處居民聞聲出視則三流氓已如黄鵠高翔矣 
[倫常乖舛]  
　　距蘇城四十餘里地名釣钩浜者居民皆係耕種度日有某甲年逾不惑尚抱鄧攸戚嗣族姪某乙以娛桑榆前年娶某氏女爲媳甲見媳姿首頗佳百計圖維竟成好事乙向操牛醫業時常出門旋醜聲外揚爲乙偵悉謂何物老奴竟敢效衛宣公新臺故事耶本月某日乙僞托就鹥怱怱出門俄又退回果見甲在婦房兩情相洽乙頓覺忿火中燒遽抽醫牛之鐵針直闖進房向甲猛刺六七下適中要害登時斃命繼欲刺婦旋被兎脱喊救村人麕集知釀人命將乙縳住送官究辦俟有所聞容再續錄 
[因姦釀命]  
　　蘇州胥門内小倉口地甚荒僻户口寥寥有江北婦某氏者賃居是處破屋内夫死無依沿街縫紉藉博蠅頭度日無如文君新寡不慣居處無郎初與革營勇有染繼而厭舊喜新又與某皮匠姘識勇雖知之而無可如何也本月十八日勇又往婦處婦假與周旋夜膳後囑令下榻外房婦則託故入内另睡勇至此心知有異蹲伏暗陬察之俄聞婦房有狎暱聲一時忿極突入瞥見婦同皮匠正赴神女陽臺之會卽抽七首向皮匠孟刺數下而斃婦睹厥兇横急避得免勇旣釀此巨禍卽自向喉間一戳痛極踣地一息奄奄尚未斃命惟婦已逃往他方不知所之矣 
[店夥自刺]  
　　鄂省武勝門外有某店夥某甲與店東某乙因事口角甲舌鋒不利大受窘辱忿無可洩遂取菜刀自刺以爲恐嚇地步不料用力過猛受傷甚重不知能無性命之虞否也 
[羞忿自盡]  
　　安徽訪事人云徽人胡某年踰而立性佻達喜漁色現爲某布店股東家中頗稱小康一妻一妾怡如也傭婦胡丁氏年已習 
花信貌僅中人而胡惑之時與目挑上月下浣某夕胡潛往氏房被妾偵悉一時醋海瀾翻雌威大肆事爲鄰里所知加以訕笑胡某左右做人難惟有向妾及氏負荆籲懇始得安謐事後氏思醜旣外揚且聞妾欲辭歇擬服阿芙蓉膏以圖畢命胡與妾聞而畏之卽以好言安慰仍留照常常傭氏已首肯未幾仍然辭歇並雇筍輿遣送回家此半月前事也本月十二日午後氏忽登門胡適外出妻妾留飧欵叙寒暄甚爲相得食畢氏忽流涙口不能言妻妾異之急尋胡歸來審係吞烟卽延海西藥房某醫用藥水灌救無如受毒已深雖吐出清水而烟十未曾吐出時屆黄昏一縷幽魂竟赴枉死城中而去無奈鳴保看管屍身一面送信於氏姑胡卽設席央請街紳專候屍屬來城協同調處未識如何了結也 
[新榖上巿]  
　　寗波訪事人來函云四鄉早稻現已收割每畝約收二百餘觔價約一元三四角陳米亦因之减價上米每石四元中米三元七八角次米三元三四角 
[卡司提省]  
　　杭州訪事友鯉素云前聞王店厘局有勒索商民留難阻滯之事經嘉郡總局查訪禀報到省牙厘局憲卽將委員撤差另委候補縣楊大令鍾俊接辦兹悉此事係該局司事張某暗中作弊故上憲特派員至彼將該司事提解至省審辦 
 
 

Page 3

 
 
[西湖櫂歌]  
　　杭州拱宸橋一帶新闢租界興築馬路雖已竣工而建造房屋尚不過十之二三其西岸本係華界業已巿廛林立茶坊酒肆霞蔚雲蒸近又有紹興某紳富在彼營造典屋自三月間開工已於上月落成擇於本月初四日開張○本年爲浙省大閲之期各營將弁先後奉調赴閩由督憲考校惟撫標各營例由撫憲校閲前因廖榖帥政體違和請假調養未及舉行刻下中丞業已銷假示期於本月初八日在本署箭道考核本標各弁分别優劣咨部查核 
[憲節將臨]  
　　江蘇督糧道陸春江觀察赴津公畢卽日乘坐招商局輪船南下本縣黄大令已飭辦差人等至金利源馬頭迎接憲駕云 
[大令回申]  
　　上海縣黄大令於前晚奉省電諭飭至蘇面商要事等情已列前報兹因公畢已於昨午安抵申江回署照常辦公矣 
[京餉過境]  
　　浙江藩憲惲松耘方伯札委某明府押解京餉北上道出申江舟泊滬北觀音閣碼頭經明府禀請上海縣派差照料以備不虞黄大令卽諭飭差役壯丁人等至碼頭妥爲照料矣 
[喪儀預誌] 三 
　　出使英法義比大臣龔仰蘧星使任滿回華在滬北天后宮側出使行轅仙逝筮期本月二十三四日開吊二十六日發引至南門外徽寗會館暫厝兹將出殯路由照錄於左二十六日己刻由行轅起馬朝南過鐵馬路橋一直至英大馬路往西走石路朝南轉東走四馬路往北至四川路過源通官銀號轉東經三馬路口往南走黄浦灘過江海新關一直朝南至法界外灘過新開河橋至小東門外過十六鋪橋一直朝南至大碼頭朝西進大東門過彩衣街果子巷太平街杜家灣朝西出西門朝南過斜橋到徽寗會館回喪時則由會館過斜橋走西門外過四明公所朝北穿法大馬路過西新橋走六馬路往北一直到垃圾橋公館想屆時素車白馬躬襄執紼者必極車水馬龍之盛也三 
[第三十三次會訊租船案]  
　　昨爲三十三次會訊租船案之期午前九點半鐘蔡和甫觀蔡偕英總領事韓能君副領事薩允格君升座先由騐船師沙禮云昨有漏説之事黑去白未開武寍以前應修理鍋爐及風箱輪軸正與不正由準頭看出黑亦不過猜度其實並未親見所有新福建船壳由我一人騐着寗州與老白司同騐機器均好問爾可是信隆邀來答保納邀我所以保單上寫信隆問此番騐船與中國無涉否答無涉不過在信隆見郭委員時我悞伊爲總理機器人後來始知悞會問爾所開騐單内郭有删去幾條有碍否答無碍其爐内之熱氣决不致逼到火房與生火人有碍問别船有包皮否答有包皮者多問此船有兩頭火鍋否答是問此船用單火門開行鍋要壞否答定要壞問並無别項緣故豈非管輪人疎忽答是問從此可將鍋爐弄壞否答立刻卽可弄壞問羅絲帽鬆開爾可攔阻否答不能倘逐件看過亦非我職問羅絲鬆後何人可以裝好答管輪人之職司問存堂之單内何欵答船上各件都好如照信隆欲大修理不如全換新機更便去年六月廿六號出騐船據後至七月九號不知伊等如何弄法祥生廠所開各帳是武寗船抽水機器修理之單問照此修理豈勿格外好乎答我看不必不過機器廠要賺錢耳問騐船據定要二人共具否答具保單須二人問却不老是保寗行否答是威律歸問沙禮爾熟悉機器否答熟悉問有執照否答有英國頭等照問别船有三只氣鍋見過否答見過問在船做過機器否答做過問騐武寗時係自已生意抑或别人答行中問何人邀爾答保納口邀問爾去時見郭委員否答郭與保納同在問信隆邀爾騐船照交何人答記不得問認識郭幾年答前在新福建認識問鴻安公司船騐過否答騐過問騐鴻安公司郭有説話否答未曾問請爾騐看爾知曉應修各物否答我祗看船身與機器後來損壞係管輪之事問照爾所出保單准否答准問保單所寫是否頭等機器答是問單内所寫之字親筆否答親筆問照註册處例騐船師是否自騐答自騐小件零星不能逐件騐看此由管輪所説寫在單内向例如此問抽水機器是大件是小件答大件問鍋爐有損壞之處爾何騐不出後仍由黑去白查出答並未損壞問抽水機器内有一小孔見否答卽有不妨問抽水機内有齷齪在内豈勿有碍答騐時無問爾云一千八百九十四年輪軸是直此時騐軸還直否答其接處看過問時常如此騐否答常如此騐問抽水機要緊物否答要緊物問抽水機黑白去云已壞三四年答向來好向鞲鞴内法條查過否答好的問機上本有銅領圈本係圓式現爲腰圓是否磨鎔答記得並非腰圓式問現據祥生廠説腰圓式答此係祥生廠要做生意耳問爾騐時是華人管輪抑洋人管輪答先華人後換黑白去洋人管輪問風箱底能出氣否答記不清担律師問騐船師老白云爾在上海幾年矣答廿九年問可當保海騐船師答是問可知斯美駕時新福建船否答知由外洋新購來華卽知問以前爾騐過否答代保險行騐過問可曾與沙禮同騐過答有問可是同日否答是問此騐看單爾簽字否答簽過問爾是否專門騐看機器名家答從前做過大行家總騐機師問爾與沙禮有合股否答並非問與沙禮常合做否答非常合問與沙禮向來認識否答伊來華後卽識問爾知沙禮騐船仔細否答格外好問爾與我之單是否保寗行答如無此單不肯保險問爾出此單何日答祗有月分無日子問開此單係親騐否答另有零物憑船上人口説問何人與爾口説答大約大副問此三船能賺錢否答二船難賺問何二船答斯美篤時問是否以前多人做過答是問新福建可以賺錢否答可以因裝貨多用煤少担律師問武寍船三管輪何名答墨鉛而問可當三管輪答是問何時上船答去年七月九號問何日開船答十一號問可是開往漢口回來答是問此時正管輪何人答名反夫因開船未久右邊爐子走氣二管輪值班告知反夫後告船主卽行抛錨氣鍋已壞我卽尋物修理將洞塞住有延生云此須在岸上鐵鋪中修理我等自修信隆並未説過後見祥生廠工匠來船不多時黑去白又來與反夫云我又要來當正管輪反夫云我未接信隆行中之字不能次日保納又來都在大菜房内保納與反夫云黑又要來當正管輪事爾仍當二管輪反夫云我不當二管輪十三早爐子修好開船往漢口一切並無爲難問何日離漢口答一時記不清楚黑於八點鐘起值班至十二點鐘止廿一號我接班時延生告我云羅絲蓋鬆了我卽留心時時往看並不走動至次早延生又來換班我告伊羅絲並不鬆動船卽來申至十二點鐘又值班到機艙内廿九號黑與延生在艙内預備開船後船過海關下我卽看機看到左邊抽水機處並無壞處我告延生無損壞黑在抽水機處許久我問　有何損壞何意久在此處黑云無壞處黑走出後見壓力表升至一百廿磅我將掃箒柄指與火夫看再開十磅氣表並看水鍋又好從火艙出來忽聽見極大聲音壓下來我卽知有機器壞卽將左邊機停用德律風知照船尾之人細看抽水機器盡行損裂黑又來卽告伊黑云我早知要裂二管輪又來黑卽去上面艙上諒必去告船主我三人將壞機携開查看不出何以損裂祗見羅絲線鬆去數分正在議論時黑將紙烟遞我我手指一時驚抖不定心中又驚跳黑云見爾心驚異常我回伊此我應當之事當過廿餘年船事從未見過如此所以手指發抖我與黑云怪不得爾久在抽水機邊諒爾早知要裂之意乎黑卽含笑而去我復將爐門開看見下面又鬆開此係裝時不留心由我關好問爾看時羅絲鬆否答未鬆問羅絲帽鬆之意知否答未知問如機器安放不妥以致羅絲鬆開答决無此快法似有人故意弄壞威律師部墨開而曰照爾云豈勿正管輪有意弄壞羅絲乎答未見末次祗見在抽水機艙出來又傳以前在武寍船當鐵鬼之寍人錢阿華至案威律師問爾在武寗可做鐵鬼否答是問船從外洋購來時在新加坡抽水機有壞否答在上海接手以前不知問爾在船見過抽水機壞否答未見問時欲修理否答向例船到馬頭總須擦過一切問左邊羅絲帽知否答知問左邊羅絲比右邊更鬆否答未有問爾與黑去白認識否答認識問是否以前由爾交伊答由正管輪交伊訊至此時交一下鐘中西官議得前傳之機匠王德勝禮拜一可以抵滬故定於禮拜二早堂再訊 
[細故忿爭]  
　　錢莊毛毛卽秦毛毛日前托沈恒發沙船夥陸望帶購天津五茄皮酒若干瓶陸稱忘却未帶錢怒甚卽取陸之金面摺局一柄口稱爾將酒買來可卽交還陸以錢有意尋釁忿不能平卽邀同夥數人扭錢至新碼頭地方各揮老拳陸反被其毆傷卽投十六鋪巡防 
 
 

Page 4

 
 
南局喊控經局員鍾偉臣二尹准詞　傳地甲協同巡勇前往拘拿候辦 
[上海縣署瑣案]  
　　鄉人吳祥祥控被朱毛毛無端毆傷等情前日蔣刺史提訊吳供本地人耕種度日祖遺墳田三畝　故父於道光年間活賣於凌錫齋寫立回贖字據上月間向凌商量贖回亦無異言事後有朱毛毛揑契掯霸向之理論轉被毆傷求騐　桃桃供吳祥祥是堂兄餘供略仝刺史飭仵騐得略受微傷斥退候示○陸竹祥在縣署圖竊某家丁衣服當塲獲住交捕看管前日據捕役解案請究經蔣刺史訊問陸供年十九歲揚州人來滬拉東洋車度日因尋熟人悞走至後門内見某家丁臥房内無人乘間竊取衣服五件走至大廚房就被獲住自知該死惟求恩寛刺史判著先荷枷一月發頭門示衆期滿再核 
[美界捕房紀事]  
　　偷兒陳阿寳前晚掩入北四川路仁智里某姓家竊取水烟袋一枝途經包探竇如海緝獲拘入捕房押候解送英公堂訊究○積賊趙德勝屢經懲辦不思悔改前晚匿跡裏虹口爲包探竇如海巡獲解入捕房詰問之餘供認曾竊某某等處布衣若干件捕頭飭押候吊贓送廨訊究○御者王阿桂以病馬裝車顯違租界章程駛至中途經三百四十五號華捕扣獲解入捕房禀知捕頭飭押候送廨訊罰○英界山西路物華銀樓夥張時貴竊取店内首飾若干件背主遁逃店主奔告各捕房請爲查緝前晚經包探張阿五查獲拘入捕房捕頭令押候解送英公廨訊解 
[垂憐瘠苦]  
　　昔人比陰德於耳鳴蓋謂隠行其德者祗喻諸已不必喻諸人也然本扶危濟困之心爲起死回生之事天地鬼神實降鑒之有不永膺多福哉敝所昨承天順祥號交來無名氏賑捐洋四百元金仰翁交來隠名氏規銀二百兩老順記交來旅順船塢顧善士洋七十元常熟愛英居士求病愈洋一百元徐照德照文謝祖善續助各洋五十元李沈氏洋三十元萬利莊客交來東臺無名氏洋廿七元大惠遥頒下懷深慰總緣災情過重補救爲難尤望諸大善士垂憐而覆育之當厄之施厥功尤偉臨頴無任盼切之至同日接奉陳春枬善士同妻袁氏求何身健平安助本堂善捐洋五十元合併聲明[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　粤東人陶贊臣持元濟善堂董事怡和洋行買辦唐傑臣之憑單一紙計銀二百兩向　　某糖行文取行中人疑其　有僞遣人帶銀同往陶無可遁逃卽被怡和洋行獲住告知包探陳阿九拘入捕房昨日早堂解案請訊唐傑臣遣人投案申訴前情並請嚴　　行主人亦遣人投案質証陶供廣東人現住虹口憑單一紙由友人陳朝宗囑往領銀不知其僞求臨翁明府商之傅繙譯判將陶交捕房帶回押交陳朝宗再訊否則管押一月僞單塗銷○包探孔阿才禀稱湖北人陳寳桂借居某僧院中剪去髮辮儼然和蕩模樣前日竊取某姓家布衣十餘件經小的拘獲人贓送案請究質之陳供因有欠錢取衣爲抵並非行竊求鑒明府判押五天遞解回籍○包探黄四福禀稱有人乘姜小和之東洋車　落嵌寳金戒一枚由車寓主邵阿林遺李洪驛質洋十元五角瓜分使用經小的查知拘案請究姜小和供江北人拉東洋車度日坐客遺落嵌寳金戒欲還已經不及故由寓主當洋分用求鑒邵阿林供將金戒囑李轉當惟祗用洋一元餘李亦供用洋一元明府判邵賠當本洋十元姜李各押兩天○包探趙銀河禀稱寡婦韓陳氏開設成衣鋪用紀阿才爲夥紀於昨晚二點餘鐘乘氏熟睡掩入房中氏驚覺呼喚尚敢持　扭入捕　送案請究韓陳氏投案申訴前情質之紀阿才供並未調戲實被誣指明府判將紀重責一百板以儆○包探倪順泉禀稱梅阿形　　氓陳宏元朱毛毛拆梢洋三元投訴捕房經小的拘獲送究梅投案申訴前情並請追洋質之陳朱同供以後不敢爲非明府判各責二百板並押追洋三元 
[法界捕房發落]  
　　昨禮拜五鄭大令蒞捕房會同鈕副捕頭發落各案乾大錩銅錫店主諸學堯控陳月湖陳已生串同晉源莊執事　炳華糾股開設乾源錩錢莊被吞資本銀一千餘兩經大令提案訊供著將二陳禁押捕房范准交保出外邀同司帳殷安子到案復訊昨日原告投案求追范炳華偕殷安子亦投案遞禀殷供由二陳延爲司帳銀錢進出仍由二陳經管股東諸學堯係二陳糾來據稱有資本一千五百　大令謂爾爲司帳不應如此糊塗顯見串吞著拖下從重掌頰殷始實供范炳華初時有資本二股已經交付因不立議單陳已生復不交資本爰　所交之股本銀六百兩提出小的因二陳不交資本至四月十四日自行辭歇並未虧空有帳可查大令謂范旣將資本　　　　　　　出般供　由二陳與范作主小的不敢擅專諸學堯禀稱此店自始至終由殷安子一手經理求請研詰大令謂二陳曰爾等　　　　　　　學堯入　顯見串吞又問殷虧本幾何供約二三百元尚有陳月湖用虧之欵大令得供著將陳月湖陳已生殷安子一并禁押　　　　　原保飭探帶山眼同原告將帳目理算明白禀復核奪○本年三月間壽昌莊執事邱炳生控陸錫汝欠銀七百七十餘兩經鄭大　　　交保　　理處兹以竊懸日久邱遣余洪硅投案求追大令提訊之下陸錫女供邱在壽昌莊爲執事與小的往來薦親戚殷安子爲司帳用虧　兩　　　還應向薦　理償奉諭交保出外理處邱又不到塲遷延至今現　　安子另案禁押請提質訊大令命提殷對質殷供由邱薦爲司帳　　洋一百數十元　以會項抵補陸錫汝呈遞帳簿大令閲視著將殷還　原被一并斥退著邀同邱炳生赶緊清理明白禀復核奪○竊　陳　　至輪船行竊爲　探拘獲解經大令訊供著照原斷各笞一百板從寛斥釋○司閽人王阿四竊取房客衣包當塲拘獲解經大令訊供著　原斷笞責一百板勒令回籍○竊犯陳勝發在輪船行竊爲水手西人拘送請辦經大令訊供押候覓保兹因無人具保禀明大令帶案略訊從寛開釋○偷兒尤初　　輪船行竊當場拘獲解經大令訊供著照原斷笞責一百板斥釋○竊犯李銀泉枷期已滿命帶案疎枷照原斷笞責二百板勒令回籍　　　　 
[蘇省官報]  
　　七月十七日知府　體元禀辭赴滬公幹南匯縣常熟縣朱均禀辭赴寗知縣壽慶　禀辭赴江震崑新常昭等縣編查漁船差從九趙濬彦　　　　　　保甲差辦理松滬厘捐總避候補道福盛由滬來丁憂蘇松太道黄祖絡到○十八日知縣汪懋琨禀謝奉委代理長洲縣事准補金壇縣鄭鍾祥禀謝奉飭赴任知縣　　　　　　赴寗文闈簾差又翁傅照禀知蒙撫憲給假三個月回籍葬兄卽辭州判倪善慶主簿郝炳麟從九陳錫祿均禀辭赴寗文闈執事差正任吳江縣縣丞調補常熟縣縣丞　　　　　月十六日申時在省寓兎子橋病故臬轅牌示七月分在省候補佐職月課定於本月廿一廿二兩日考試　轅牌示照得丹徒縣知縣王芝　請咨引見所遺員缺查　　　　　　知縣鄭籛堪以酌委署理○十九日知縣張祖綸禀辭赴寗文闈簾差縣丞朱明道典史范鴻錫均禀知赴江寗文闈執事差卽辭藩憲六月分佐職月課昨日給　　　　　　　　祖络船已開行○二十日知府劉慶汾禀謝札委牙厘總局提調卽日到差又陳遹聲禀辭赴寗同知何希曾請期服假府經歴馮步衢禀銷海運津局差又沈帳　　　　　　　　典史卓煊禀銷提江南批差口糧差○二十一日知府舒體元禀知由黄渡公幹回上海縣黄禀到崇明縣竇禀到並謝蒙記大功四次知縣許擊基由吳淞江蓮　　　　　　　　謝奉委簾差卽辭赴寗又韓國楹禀知奉委赴奉賢公幹又鍾瑞堯禀辭赴寗文闈執事差統領浙西鹽捕等營遊擊陳光全查　回本月二十八日蘇松太道劉　　　　　　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年七月十日京報全錄]  
　　宮門抄○諭旨一道錄前○直督王奏爲審明謀殺一家二命按律定擬摺○又奏爲估修副州獨樂寺　宮摺○歸　鄧　　　　　府以繁缺補用片○大臣崇奏爲假期屆滿病仍未痊懇請開缺摺○將軍延奏爲知府差旋飭赴署任片○東撫李奏爲　料不　之知　革職片○又奏爲准補各員飭赴新任片○七月初十日刑部都察院大理寺正紅旗值日無引　　○豫王等謝賞方略恩○納宜　善各假滿請安○廖壽恒等各謝授署缺恩○明桂請假十日○吏部華進秋季摺紳○召見軍機阿克　○○直總督臣王文　　奏爲審明謀殺一一二命並聚衆搶奪得贓按律定擬恭摺仰祈聖臨事竊查深州獲犯李幅有等謀殺李春夫婦一家二命並夥槍　主　長　等銀物一案據該州詳經批飭審解兹據審擬由道解司勘轉到臣逐加確核李幅有高十高順徐墩均籍深州高順係高十之三胞弟未獲之高大渙係高　之二胞弟已死之李春係李幅有之胞叔李李氏係李春之妻高十等與李春夫婦無嫌光緒二十一年正月二十二日高　徐墩李幅有　在逃之李浴奎等遇道貧難高順起意搶奪徐墩等允從高順徐墩李洛奎均持洋槍李幅有等各持刀械同夥九人次日黎明偕至州屬韓家　西南　　主劉長福等分坐轎車路經該處高順等瞥見　住車輛高順徐墩與李洛奎舉槍嚇唬劉長福等　欋下車走避李　有等在塲並未動手高順等搶得車上銀兩綢匹等物俵分各散高順徐　李幅有各將分得贓銀換錢花用而劉長福等於被搶後報州勘訊　拿捕役于運昌等知高順爲首糾搶因知高順與李春同村往來買通李春作線是年四月初四日高順逃回本村李春邀至家内由李李氏　　在家李春卽　于運昌等送信往將高順拿獲送州迨後高十查知情由心中恨極起意將李春夫婦謀死爲弟報仇是年十二月十三日高十同高大渙與李幅有徐墩韓來旺邢大雨撞遇高十告述前情並邀稍助李幅有等允從是夜高十等携常麻繩刀械一共六人　　　　　至李　家墻外高大渙爬墻下院開啓大門放李幅有等進内李春　起高大渙將李春揪住高十卽用麻繩繞住李春項脖拉勒徐墩　用麻繩將李李氏項脖　繞與李福有拉勒韓來旺邢大雨大旁並未加功李春幼子李行子驚醒哭喊高十等嚇禁聲張卽將李春夫婦背負逃至大李村外　看李春等尚未氣絶高十復與徐墩將李春夫婦擲入李祥林園地井内各散李春等被淹殞命經州訪聞差查李祥林見屍報騐究出李春被　情由將李帽有高十徐墩韓來旺邢大雨先後拿獲該犯等另有途搶事主李臣榮錢物一案韓來旺起意糾搶邢大雨持械威　罪應斬决現　罪名爲重剔歸彼案從重擬結李幅有執持洋槍與高十徐墩均未動手罪止發遣較現案罪名爲輕應歸現案從重擬結提同高順質訊據供　情不諱查律載謀殺期親尊長已殺者凌遲處死又例載殺一家二命擬斬立决梟示酌斷財産一半給被殺之家養贍又搶奪之案聚衆三人以上俱經持械威嚇爲首及在塲動手之犯照强盜律擬斬立决又通行内載結夥三人以上搶奪案内執持洋鎗之人係首犯擬斬立决梟示各　語此案李幅有聽從高順途搶事主劉長福銀物因高順被李春並李李氏作線拿獲複聽從高順之兄高十將李春夫婦謀殺身死查口死李　李李氏係該犯胞叔朡嬸服屬期親尊長已殺律擬凌遲處死該犯聽謀殺胞叔胞嬸兩犯凌遲照例應於斬决時加割刀數高十起意　　　　幅有等謀殺李春夫婦一家二命合依殺一家二人例擬斬立决梟示訊係赤忿毋庸斷給財産與李幅有均於左面刺兇　二字高順　　　　有等同夥九人持械途搶劉長福等鋃物威嚇事主合依搶奪之案聚衆三人以上持械威嚇爲首之犯例擬斬立决該犯持有洋槍　　　　　擬梟示徐墩聽糾搶刼劉長福等銀物威嚇事主在塲動手與執持洋槍均罪干斬决應從一科斷徐墩除聽從謀殺李春夫婦下手　　　　　候輕罪不議外合依搶奪之案聚衆三人以上持槍威嚇在塲動手之犯例擬斬立決與高順均於左面刺强盜二字失察高順等爲匪之牌甲與不能禁約其子李福有爲匪之犯父均照例傳責事主矢贓該犯等赤貧免追除備錄供招咨部外理合恭摺具陳伏乞皇上聖鑒敕部核覆施行謹奏奉硃批刑部速議具奏欽此○○直總督臣王文韶跪奏爲薊州獨樂寺行宮工程重要勘估興修恭摺仰祈聖鑒事竊據　州知州姚虞卿禀稱該州獨樂寺行宮年久失修歴經風雨摧殘坍塌過甚若不早爲修葺必致工程大出需　　　　委員勘估修理等情經藩司員鳳林委員勘得東西兩殿房屋遊廊木　　朽房頂滲漏牆坍柱裂瓦片脱落檐椽朽腐又正殿觀音　樓房　　　裂木　𡮦損四圍走廊檐檩坍卸佛像金身剝落御書匾對亦　　蝕共計殿宇樓房一百六十三間修塑佛像三十五尊前後圍　二百　十八丈擬將損壞者修補朽腐者更換並有拆卸重修之處佛像及御書匾對照式修理一新通貼赤金統共估需工料銀四萬四千八百九　　兩一錢三分委係撙節估計毫無浮冐造具結册由司核明詳請具奏前來臣查薊州獨樂寺行宮爲聖駕謁陵駐蹕之　　應修　整齊方足以昭誠敬且工程重大若不豫爲興修臨時勢難赶辦伏查前奉部議凡壇廟陵寢關係重大工程仍准修理等因咨　　　　案今叱頓工程關係重大實係必不可緩合無仰懇天恩俯准照估興修俾免臨差貽誤如蒙俞允所需銀兩請於司庫地糧項下　　　　　　　眞辦理俟工竣核實造册報銷除將估册咨送工部並咨户部查照外是否有當理合恭摺具陳伏乞皇上聖鑒敕部核覆施口謹奏奉　　批署照所請該部知道欽此○○鄧華熙片再勞績保歸候補知府應於到省一年後察看考核奏明分别繁簡補用歴經循辦在案　查有花翎候補知府許以增自光緒二十二年四月十六日到省之日起扣至二十三年四月十六日止試看一年期滿例應甄别據藩臬兩司會詳請　前來臣覆查得該員許以增勤明幹練辦事精詳堪以繁缺留省補用除咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○奴才崇光跪奏爲假期屆滿病仍未痊仰懇天恩俯准開缺調理事竊奴才前因病久未痊奏請闰缺仰蒙特恩先後賞假兩個月嗣因病勢稍輕於六月十六日再懇恩施賞假二十日滿擬調攝就痊卽行銷假當差不料骽疾纒綿雖經加意調治步履總未得力據醫云骽疾係下部之證藥力難達况久病氣虚是以不能如期奏效伏思奴才猥以久病之軀仰懇鴻慈高厚寛予假期但能稍可支持亟應力圖報稱乃病與心違職難再曠辰轉熟思惟有據實陳明籲懇天恩俯准開缺調理儻能仰叨福庇醫治就痊亟當尼首　事門求賞差使萬不敢稍躭安逸自外生成所有奴才病仍未痊懇請開缺緣由理合恭摺具陳伏乞皇上聖鑒謹奏奉旨欽此○○延　片再查　　長春府知府謝汝欽前經調署吉林府知府當因該員另有差委飭委候補同知員啓章暫行代理兹該暑府謝汝欽業已差竣旋省應卽飭赴署任了　責成　　　分巡道聨　具詳前來除分檄飭遵外理合附片具陳伏乞聖鑒謹奏奉硃批吏部知道欽此○○李秉衡片再前因西韓工程浩大　料孔亟就近無可　　　憲已酌臺　通分飭管河州縣代辦深恐累及民間從寛給予價值復准開銷運脚不使稍有爲難兹查長清縣知縣蘇杰代辦韓工楷料輒行按畝　派每　　料五　外如　用京銀五六十文至一百文不等殊出意料之外臣維州縣爲親民之官應如何體念民艱愛惜民力方不愧斯民父母乃竟悍然罔順奇派累民　　有齋厥　未便姑容个寗請旨將長清縣知縣蘇杰卽行革職以示悉儆除飭司先行撤任並委員　署外謹附片具隙伏乞聖鑒訓示謹奏奉硃批着照所請吏部知道欽此○○李釁衡片再准補　定府同知張毓楷莒州知州莊楷鄒絲知縣何　壽光縣知縣田　海陽縣知縣機　曾均各飭赴　任供職又缷署嚦城縣事冠縣知縣何式箴　赴冠縣事臨　縣知縣秦福源均各飭回本任供　據　　兩司會詳前來除挑飭檄遵並咨部查照外　附片陳明伏乞聖鑒謹奏奉硃批吏部　　欽此 
 
