# 1904 - 194 - 4911223

 

Page 1

 
 
[松江瞿岑明經繼昌創練全國民兵及籌欵事宜萬言書]  
　　竊自俄佔東三省以後撤兵則遷延爽約造路則迤邐綿長又復運械添軍多所要挾聽之肇削弱之禍拒之遺啓釁之端戰守兩窮實逼處此日本以甲午一役奪我遼東半島俄忌其扼不冰之港塞東略之途仗義執言明稱還我自主之權暗肆擴彼管領之域日人懼其不敵也於是俯首就和索償巨金歸我疆域然銜恨滋深久思圖報旋見西伯利亞鐵路甫成满洲將歸保護蠶食不已遠及三韓日人鑒寒齒之憂切剝膚之痛照會俄京索還我土恊商數月成效毫無義憤所形議分全國生命財產三分之二拚與决裂隨於癸卯十二月二十三日在旅順仁川開仗時越數旬俄鋒　　　兩雄之結局難知而池魚之咎殃必及我縱宣告中立然滬上之泊俄艦遼西之駐敵兵皆關異日口實查公法局外之國亦凖備兵保邊防敵闌入况我國兵力太弱地叚過長營制旣苦其不齊徵調更虞其不速中立難恃宜亟自强前次明降諭旨設立練兵處變北京之兵部握召練之全權方今時局阽危朝廷宵旰揆以急則治標之義惟有練兵以保國籌欵以養兵爲至當不移之計攷我國兵制向分旗綠練防四端旗綠爲時　病不待言矣卽練防亦自甲午以後弱象畢陳兼歲耗三千餘萬之金錢蓄此八十餘萬之弱卒既整頓之俱窮宜變通之爲貴今爲救急實用之道不必詢謀之咸同無庸憂疑其叛亂速定至計將旗綠練三項額兵全行裁汰　僅留防勇三十餘萬人藉資彈壓歲可節省餉銀一千五六百萬兩一面由練兵處編纂通國一律章程選用各省武備學堂畢業學生及知兵將弁充當統領營隊等職派赴各州縣召募常備民兵每縣酌中以三百人核算通國一千五百七十九州縣可得五十萬人餉需卽以裁併之銀撥充其不敷之兵餉約二千餘萬兩購械約三千餘萬兩由各地方官就地籌措俟編派入伍後設立京師省會付廳州縣武備學堂造就隨營將弁兵丁總期數十年後無民非兵無兵不學救燃眉之危急興彈指之富强我中國庶有豸乎計練兵之事十有一一議頒民兵新章統一事權以便徵調也古語云若網在網又曰提裘挈領此言雖小可以喻太攷五洲萬國凡用人理財無不由政府主持全權者獨中國兵制雖北京設立兵部然僅司武員之遷轉不能操調練之大權以故營制紛紜不可究詰不惟全國不能一律卽一省亦不能一律今試約略言之有以帥名編之者註如昔年劉銘傳所帶之銘字軍今湖北吳元愷所帶之愷字軍是有以省名編之者註如河南之豫正山西之晉威福建之福强軍是餘如京師之虎神營直𨽻之武衛軍熱河之强　營奉天之仁育兩軍江南之自强安徽之精健山東之新魁驤武河南之毅軍精銳陜西之威遠福建之捷勝浙江之　武江西之威遠　字湖北之武健武愷湖南之勁字信字四川之威遠廣西之緯武雲南之綏　貴州之定廣等營隨意命名萬端雖罄且時時攺易稽核尤艱兵部調查而無從疆臣記憶而未得此營名之不一律有如此者餉需則有三兩二者三兩六者有四兩二者四兩六者又有老湘平新湘平諸各目平色不齊鈎稽瑣屑此餉章之不一律有如此者器械則刀矛藤牌也擡槍前膛後膛並新式快槍也利鈍紛陳宛類兒戱此軍械之不一律有如此者操演則有聘日本教習德法教習英俄教習者師範既異口號斯殊此教練之不一律有如此者旗職則大小不倫紅黑異色衣履亦寛肥失度運掉不靈遠望無以别何省之軍近接祗以分何營之制聽聞淆亂辨認都難此旗服之不一律有如此者召募則有皖省湘省之人豫省東省之人一營之内性尙不同情誼斯淡平時旣無浹洽之懷臨戰安得襄助之力此籍貫之不一律有如此者其弊之尤大而顯著者如聞警則倉皇召募集乞盜無賴以成軍事平則撤隊遣歸散驕悍游惰而爲匪統帶工尅刻之技兵丁具奔潰之思此尤足灰賢豪精進之心長國家腐敗之象者矣今於京師設立練兵處誠爲握要第蒙更有進者全國之民皆有當兵義務此積弱之德所以能勝强悍之法也雖我國目下辦不到此然不可不立定此宗旨求達其專注當於一千五百七十九州縣各練常備民兵三百人註繁富州縣召募四五百人窮僻州縣召募一二百人總以通國合成五十萬人爲度三年退爲續備又三年退爲後備又三年退爲民兵創辦之初先由練兵處廣徵深知中西兵法將弁並南北洋武備學堂及日本成城户山學校各卒業學生將弁或新近遊歴歐洲各國通曉戰陳熟知武備者十餘人定期齊集京都統以知兵大員派令分類各認一門限定日月按切中國之時勢參酌西法之精華詳加考核悉心編纂凡二十二省中選用將弁延聘教習以及召募訓練營制餉需槍砲子藥旗幟服色等立定劃一不二章程俟薈萃成書復由練兵處斟酌盡善刊刻頒發槪令恪遵不得稍形歧異務將現存諸弊淘汰俱空新立章程奉行惟謹如此則奏越一家南北合轍遇有徵調如身之使臂臂之使指無抒格鑿柄之患有聲應氣求之思此尤宗旨中之元首專注内之先聲也　此稿甚長容俟排日賡續 
[本館接奉電音]  
　　昨日午後一點鐘時京師友人飛電傳來上諭四道敬謹譯登○六月初二日内閣抄奉上諭山東濟南府知府員缺緊要著該撫於通省知府内揀員調補所遺員缺著武玉潤補授欽此同日奉上諭山東曹州鎭總兵龎殿楊著卽開缺所遺員缺著沈大鰲調補張宗本著調補山東全州鎮總兵欽此同日奉上諭某肅新疆阿克蘇鎭總兵員缺著湯詠山補授欽此同日奉上諭方今時事多艱民生重困而官吏　蔽下情不通甚至地方錢糧浮收中飽以完作欠百弊叢生大負朝廷恤民之意著各省督撫將各　經征錢糧限三個月内開列簡明表再該州縣錢糧正額若干現在實征若干向係收銀者註明每賦一兩正耗各收銀若干或係收錢折銀或係收銀元作銀均註明每銀一兩折收若干每漕糧一石收本色者正耗各收米若干收折色者每石收銀錢若干此外有無陋規雜費逐一登明據實聲叙各令和盤托出不准含混遺　俟該省奏報到後著户部核對由政務處刊入官報俾衆共知藉以察官方而通民隐各該督撫務卽認真辦理毋得　飾宕延倘敢敷衍傏塞並將該省藩司糧道從重懲處 
 
 

Page 2

 
 
欽此 
[電傳　宮門抄]  
　　昨日午後一點鐘越時京師友人專電告知本館云六月初二日皇上召見軍機大臣及巴圖德勒格爾 
[紀俄電述日軍大創]  
　　華歴六月初二日英京倫敦來電云俄京聖彼得羅堡接到俄國大營電報内開矮列幾息夫總督報稱據日人傳說五月二十七日之夜日人往攻旅順死傷人數極多約略計之不下三萬名當未接官電之前已有此事消息所言大略相同并謂日軍死傷如是之衆因誤中俄人所埋之地雷也 
[日拘輪船]  
　　華歴六月初二日滬上商家接到烟臺來電稱關平礦務公司之西平輪船已爲日人拘去至因何事則電文簡略未知其　 
[築路借銀]  
　　華歴六用初二日英京倫敦來電云英國晨報紀中國鐵路公司向英國借英金二百二十五萬磅周年五釐納息由中國政府爲之擔保此欵已於本日按一百分之九十七分半交出此項借欵係造滬寗鐵路之用將來鐵路所得盈餘除一切開消之外當以五　之一給與出借此欵之人 
[聖體違和]  
　　京師訪事人云自五月下旬以來皇上小有不豫傳太醫院敬進藥方服之亦無大效近兼瀉痢之症惟尙未至於甚故仍照常召見臣工也 
[擬考中書]  
　　京師訪事人云内閣中書有考取者有捐納者有欽點者班次以考取者爲上捐納次之欽點又次之邇因考取班内並無多員故已擬定傳考一次惟尙未定日期大約總須在六七月間也向例舉貢皆可應考此次則專考舉人其餘五貢均不得報名云 
[定考實業]  
　　京師訪事人云商部實業學堂已定期六月初八日開考報名者現已有二千數百人之多聞取額僅一百二十名云 
[柳州匪亂]  
　　廣州訪事人云近有客自廣西來者述及五月初十日之晚四鼓時柳州府境内所駐降忽然作亂府尊某太守被害若輩遂佔踞城池勢甚猖獗彼處各商所存貨物被掠一空而尤以廣東帮所失爲最鉅云 
[甲辰科殿試題名全錄]  
　　一　　甲　劉春霖直𨽻　朱汝珍廣東　商衍鎏廣州駐防　二　　　甲　張啓後安徽　江孔殷廣東　葉光圻江西　麥鴻鈞廣東　賀維翰四川　吳德鎮直𨽻　王慶麟貴州　潘　浩江蘇　黃瑞麒湖南　陳啓煇廣東　沈秉乾江蘇　陳　毅湖南　馬蔭榮山東　莊阿蘭山東　徐　潞江蘇　陸光煕浙江　陳煥章廣東　吳　琨雲南　朱點衣安徽　徐鍾恂江蘇　張履謙直𨽻　朱大璵江蘇　程宗　浙江　方光鰲福建　隨勤恪江蘇　張則川湖北　林　乾福建　雷延壽陜西　戴寳徽貴州　白葆端直隸　李盛和湖北　譚廷闓湖南　熊　坤江西　沈君儒浙江　蔣尊椲浙江　王志洋安徽　劉遠駒湖北　翁兆麟浙江　陳蜚　山東　龍福壽湖南　傅增濬四川　梁善濟山西　陳　震福建　蘇　輿湖南　陳國華四川　王炳宸山西　張國容湖北　彭守正湖北　畢太昌河南　馮汝琪浙江　饒孟任江西　李景綱直隸　朱元樹浙江　陳正學四川　姚　華貴州　熊繼先貴州　史之選江蘇　李景濂直𨽻　景　潤河南駐謝　霈河南　王慧瀾河南　歐陽紹祁江西唐尙光廣西　梁禹甸福建　季龍圖江　　夏和清河南　賽沙吞山東駐　王元路山東　杜　嚴河南　林世壽廣西　蘇源泉甘肅　謝啓中廣西　張稱達湖南　章圭椽江蘇　張世奇江西　王鴻贊福建　谷之瑞直𨽻　張城修河南　宋有德江西　劉紹曾直𨽻　張廷陳江蘇　張恩壽江蘇　董繩壽安徽　馮巽占浙江　宋明璋江西　謝鑾坡廣東　王者佐浙江　姜廼升直𨽻　陳之鼐廣東　張肇鈺山東　李鳳書山東　蒲殿俊四川　湯化龍湖北　陳宗蕃福建　鍾剛中廣西　欒守綱山東　楊光瓚四川　田名理陜西　金　　杭州駐叚國垣山西　竺麐祥浙江　汪世元安徽　蘇兆魁四川　陳繼受湖南　章祖申浙江　雲　書潤江駐程叔林湖北　朱澤年廣西　張　琴福建　濮文坡安徽　閻祖訓江西　王樹忠廣東　朱文劭浙江　趙綠續山東　劉綿訓山西　三　　　甲　李維第直𨽻　楊靖恭河南　李　榘直𨽻　葉　湘江西　關賡麟廣東　舒嘉猷雲南　朱應壽山東　張茂炯江蘇　陳兆槐湖南　杜志烜福建　張介孚山東　覃壽堃湖北　歐陽鼐廣東　許業笏江西　李湛田直𨽻　顔　楷四川　邵從煾四川　樓思誥浙江　葉大華福建　楊巨川甘肅　錢　淦江蘇　果　晟江寗駐孫家玉河南　許樹聲雲南　王寳璜湖北　何景崧直𨽻　曲阜心山東　陳世昌山東　鄭元真湖北　方　貞河南　何毓章陜西　吳兆梅廣西　崔炳炎直𨽻　李昌靇山東　業大章福建　楊毓泗山東　賈景德山西　王季烈江蘇　夏道輝湖北　陳　度雲南　邢　端貴州　陳康虞直𨽻　舒元璋安徽　忻江明浙江　龍建章廣東　王景崧湖南　陳敉功廣西　楊顯生奉天　范家駒廣東　郭鍾美安徽　聶傳曾江西　尙崇吉山東　邵孔亮安徽　王愼賢江蘇　吳晉䕫浙江　宮炳燚山東　王　烜甘肅　舒韋俊江西　張　詒陜西　鄭　言四川　彭運斌河南　江紹杰安徽　金維翰湖南　林振先福建　施堯章雲南　周之楨湖北　林　蒼福建　田名德陜西　錢崇威江蘇　榮　濬荆州駐梁成哲山西　李德鏗安徽　雷多壽陜西　高振霄浙江　何振清江蘇　張文武陜西　莫以增雲南　唐桂馨貴州　祁良杰甘肅　王　枚直隷　章錫光浙江　吕祖翼安徽　李翹燊廣東　楊源懋河南　張朝輔江蘇　岑光樾廣東　周安康廣西　張名振四川　李景名福建　劉啓瑞江蘇　鄭猷宣福建　陳金華廣西　林基逵山東　任嘉莪直𨽻　謝恒武河南　何宸彝江蘇　張肇基雲南　馬布灜陜西　劉穀孫安徽　朱振楹江蘇　楊大方山西　單志賢江西　孫　黨貴州　茹欲可陜西　徐金銘山東　孟應彝福建　鄧　隆甘肅　張俊英直隸　萬寳成甘肅　李爲漢四川　周觀濤江西　閻士麟甘肅　潘鳴球江蘇　張雲翼廣東　劉仲俊貴州　徐　培廣西　胡家玉直隸　李廷楨湖北　王言綍河南　李臣淑江西　喬海峯山西　章　梫浙江　黄爲基江西　張其鍠廣西　程宗伊河南　陳迪吉江西　顧顯曾河南　李壽瑞廣西　楊濟時湖南　錢昌頣江蘇　閔　道雲南　劉敦謹江蘇　張　鴻江蘇　雷　恒江西　王文煥河南　程天鍚甘肅　張學寛安徽　劉光篔四川　賓兆椿江西　董　鏞直隸　李煕仁雲南　郭福唐陜西　邱景章安微　韋延秩山東　李　凝江西　增　春浙江　仲廷仕山東　陳煕朝河南　袁永廉貴州　曹元鼎浙江　　真灜湖北　童錫鳩湖南　 
[老成凋謝]  
　　蘇州訪事人云近有客自常熟來者言及前户部尙書恊辦大學士翁叔平大司農同龢已於五月二十四日在珂里　逝 
 
 

Page 3

 
 
彌留時猶口吟感懷絶句一首激昂慷慨猶有心存君國之思焉 
[撫軍履任]  
　　蘇州訪事人云本月初一日此間官塲探悉新任江蘇撫憲端午橋大中丞由滬起節將次抵省於是蘇州府許子原太守率同總捕同知黃司馬及長元吳三縣宰蘇金李三大令乘舟至寶帶橋迎迓撫標水陸各營則拔隧至郊外鵠候至榜晚憲舟戾止先抵胥門外大馬頭接見藩臬以次文武各官旋繞道至葑門外官馬頭卽排導至滄浪亭行轅次日接受關防至前任撫憲恩藝帥則定於初四日起程赴漕督新任 
[飭查蒙學]  
　　蘇州訪事人云日前蘇州府許子原太守接奉新任撫憲端午帥札文著將所屬各縣民間蒙學館共有若干所及塾師姓名年歲學生若干一一查明開單呈報等因遵卽轉飭長元吳三縣宰傳諭各叚地甲詳細稽查以備造册具報 
[興利先聲]  
　　南昌訪事人云贑省農工商礦局紳黃棣齋太史大壎擬設三餘學堂俾農家子弟按時肄業旋聞外洋有農業化學動植物學及農界製造術肥料法如一粒麥種可收一萬零八百粒之類是一縣之中一年之内已可添出土產百萬金按之十年前西儒李提摩太所著論說正相吻合乃商諸撫憲夏菽軒中丞陳請親往日本考查各學並酌購農工機器以濬利源中丞慨然允撥鉅欵五月十九日太史詣撫轅辭行至二十一日登程回東灜進發是誠興利之先聲也 
[查吏續聞]  
　　蘇州織造署書吏王子安卽王紫涵因納妾演劇幾肇禍端經榮尙衣查知飭查懲辦等情已紀本月初二日本報兹又接蘇州訪事人來函知王平日劣跡甚多先是有何某者因被王吞没巨欵時欲得而甘心焉五月某日遇於南倉橋附近何卽上前將王由輿中曳出擾擾紛紛相持不下旋經同事呂某勸至某茶肆理論逾時互扭至織造署中事爲尙衣所聞適王已因前事查辦至此尙衣詰悉巔末不覺勃然震怒立飭將兩造送至元和縣署請金大令訊究不知大令若何辦理也 
[捉刀被獲]  
　　南昌訪事人云五月十八日江西提督學政黃珊𤲅宗師考試豐進奉三縣童生正塲點名時見有豐城童生袁達年貎不符即飭巡捕看管迨點畢封門宗師親提嚴詰其人供稱實係周映星安義縣人爲袁達頂替是實宗師詰以頭二塲縱能槍替若調覆技將安施是必别有傳槍雇槍之人周堅不吐實宗師發交提調南昌府沈太守嚴訊其認保廪生袁某革廪降附派保袁某發學戒飭嗣訊知雇槍者係某富户擬援照臨江之案罰捐鉅欵爲學堂經費 
[晴川日麗]  
　　武昌訪事人云鄂省各屬師範學堂所收各生近以陸續遴派出洋游學以致缺額甚多日前大憲特命招集新生督同考試擇尤序補仍令入堂肄業以廣栽培○鄂省建設醫學招考學生業已選定正取備取各七十五名本月初九日由主其事者一一傳見然後入堂肄業是亦濟世之盛心也○此間端節過後好事者迎神賽會接踵而起不下五十餘處雖經地方有司嚴申禁令若輩皆置若罔聞日前有兩處神像相遇於望山門外各不相讓遂致鬥毆有某甲受傷甚重恐不免有性命之憂甚無謂也○四川省現派畢業學生六人游歴日本道經漢上小作盤桓至本月初九日已附某輪船遄往上海然後起行 
[上海官場紀事]  
　　昨日候補同知汗麗棠司馬命駕至縣署拜會縣主汪瑤庭大令○昨日十六鋪中局委員黃衡堂二尹至縣署謁見汪大令禀陳要公○昨日本邑城廂内外清道局委員陳召亭明府柬邀十六鋪南北中三巡防局員到局籌議一切章程 
[夜巡嚴密]  
　　前晚南市二十三七鋪巡防局員姚谷蓀二尹督率巡勇地甲至所轄各叚巡查及行經小南門外三泰碼頭新街見有一人狙伏是處栅門之側卽飭拘至輿前研訊其人供稱姓胡名阿生傭工度日餘語含糊二尹命帶回訊明判責二百板鎖繋一日既而十六鋪巡防中局委員黃衡堂二尹亦帶勇出巡至本邑城廂内外保甲總巡朱森庭明府則以前晚法界張燈深恐無賴乘隙滋事飭十六鋪巡防北局委員陳仲賢二尹中局委員黃衡堂二尹在十六鋪橋南督勇彈壓以安地方昨日蘇松太兵備道袁海觀觀察以將赴金陵謁見兩江總督魏午帥禀陳公務飭丁知照南市十六鋪二十三七鋪巡防各局委員著仍嚴密巡查不得稍形疎懈 
[法界停訊]  
　　昨日爲法界公廨訊案之期適法總領事署繙譯官魏武達君别有要公因咨照讞員陳楚生大令再停訊判一期 
[移提拐匪]  
　　溧水縣人邵昭福向在法界菜市街開設老虎灶茶肆去年曾因串同拐匪誘拐幼孩婦女轉售漁利經法界讞員陳楚生大令飭探拘獲訊知犯案纍纍未便寛怒遂移送縣署請縣主汪瑤庭大令派差遞解回籍未幾復潛逃來滬依然怙惡不悛昨日通州王刺史飭差役文法界公廨稱因某案牵涉請派探恊提等由大令卽告知捕頭派出包探恊同來差將邵提入捕房押候解送公堂略訊口供然後交差帶回歸案訊辦 
[拐匪又獲]  
　　拐匪阮長清前因犯案如山經受害之家投控法界公廨讞員陳楚生大令訊明口供因情罪較重未便從寛移送縣署請縣主汪瑤庭大令從嚴訊懲詎料阮神通廣大竟敢賄差私行開釋昨日法界包探拘獲阮之同黨某甲詰知曾與阮同拐幼孩十餘口轉賣外埠捕頭卽派探將阮拘入捕房押候解送公堂禀請訊辨 
[縱火宜防]  
　　前日夜半時美界篷路德鑫里第五百六十五號門牌某姓家忽被歹人某甲將樹柴二捆用火燃點從窓口擲入意圖縱火幸即卽覺察取水灌救立時撲滅迨二點鐘時四百六十七號門牌甬入洪啓蘭家又有前項情事經洪當塲救熄不致成災事後洪等投報捕房請爲查究捕頭卽派包探朱桂生前往查明再行核辦 
[肇禍難容]  
　　日前南馬路萬豐弄壽姓家無端失火幾兆焚如事後附近鄰人噴有煩言先後具禀二十三七鋪巡防局請爲提究局員姚谷蓀二尹亦以情有可疑命地甲傳諭赶緊遷去 
[馬戱五志]  
　　哈麻斯敦馬戯及各種獸戱開演迄今觀者無不稱奇道異前晚久雨乍晴夜涼如水八點鐘後又乘暇往觀見所演各戱離奇變幻較前益耳目一新中間雜以科諢尤足令人失笑似此力求新新異乎中西人士觀者如雲並不因歴久而興會稍衰也至今日開演日戱時童子另送小票一紙上註號數少選對號有二人可分得金銀對時表各一枚夜戱則送票與年長座客贈物如之既恢眼界又得殊珍寄語居人尙其聯袂往觀毋貽交臂失之之悔也 
[五月分缺單]  
　　知縣　廣東吳川王麒兆修墓　巡檢　浙江鄞縣徐璧華保升平陽沈國琛革　廳司獄　順天南路張承恩雲南騰越陳啓廉俱革 
 
 

Page 4

 
 
　　聲明退辦遵斷過割 
　　啓者前由商業會議公所以三和煉礦公司自黃有貴卽怡安創設三載屢易股東迄無成效等情禀道轉詳南洋商督憲魏批道札飭公廨封禁提究毋再累商等因各在案於前月杪英讞員黃委憲遵札立傳黃有貴等到案質訉先是職與黃素不相識去秋忽有粤人馮錫華屢至職處自稱向在老旗昌地方開創著名　號甜言蜜語並誘以重利職訪悉馮之身價並不清苦頗稱殷實因之信而無疑職一時不加細察遂將該公司盡行盤下詎於去冬接辦後公司中内無儲欵外欠纍纍兼之華洋控案疊出職不得已籌墊銀二萬餘兩曾將被累情形禀明各大憲有案至今春又有英民盧毅控三和公司不付木作頭徐洪記造屋找價具限清理奉斷之下商之各股東皆不願再添貲本職實在獨力難支思維至再進退兩難惟有相懇族弟陸頌和帮同想法竭力挽回滿擬將黃有蹟前原購黃受之礦砂先行設法提煉希冀提出若干藉此或稍可扺償各欠俾得挹彼注兹以資補救當卽偕弟頌和同至商業公所將情禀明周觀察蒙諭照辦曾經族弟聘請華洋各煉師到廠面同提煉孰料將原購之黃樹森礦砂再三試煉盡是石層毫無銀質較之從前黃有貴交來原煉單所開之成色大不相符職至此如夢初醒始知受愚匪淺萬　斡旋祇得與弟頌和從長計議但願從此脫累不追旣往之墊欵遂將以上各節瀝情禀求黃委憲作主仍將該公司全盤一切盡　推交原創黃有貴收回接受業荷訉諭著職統將原接簿據股摺等各要件以及原立合同除當堂繳案分别塗銷外其餘廠内機器生財等各項物件理應邀請公正人張慕石陸頌和憑台差王蘭等齊至廠内眼同逐一點交過割以清交接界限而杜後來遺累此外尙有黃原經手將公司廠屋基地扺與華比銀行押欵本利並盧毅所控徐洪記之找價與黃樹森之砂價各案應如何料理追還之處均歸原訂合同之前經辦黃有貴一律担承理直永與職鼎隆毫不相干卽飭兩造各具完案切結聽候詳請各大憲示遵施行至於該公司内如有一切未了各事統向原創辦人黃有　理明與職無涉第恐中外紳商未及週知爲特將退辦過割情由並兩造遵斷切結一併登明華洋各報謹此廣告而免後患陸鼎隆卽陸道生佈告 
　　具遵斷推交過割切結職員陸鼎隆今具到 
　　公祖大人台前實結得竊職曾於去冬接手黃有貴創辦之上海三和提煉礦砂公司以來内無儲欵外欠纍纍除由職巳經付出各欵並職名下所招股分一百零九股股本槪願認虧外職實在無力支持自願將三和公司仍推交黃有貴收回接管所有公司一切原接印信案卷簿據股摺各項物件連同原立合同當堂繳案分别塗銷憑同台差公正人陸頌和逐一點交清楚職接手以來付出瑞記等各欵收條亦應交還黃有貴收執此外三和公司向華比銀行押欵本利以及盧毅所控爲徐洪記找價黃　森砂價各案均歸黃有貴理清至黃有貴從前經手未了之事歸黃自理此後三和公司事務與職毫不相干職如有經手未了事務歸職自了至那利和拿歸職巳經料清不與黃有貴相干但事已遵斷完結恭謝憲恩中無揑飾合具遵斷推交過割結是實 
　　具情願遵斷接管結黃有貴今具到 
　　公祖大人台前寔結得竊職創辦上海三和煉礦公司去冬歸陸鼎隆接手督辦以來控案疊疊因陸獨力難支伊係自願將三和公司付出各項連伊所招股分旣願認虧職一再蒙恩開導不敢固執亦願將三和公司收回接管除將公司照移交清單憑同　台差公正人陸頌和逐一點收領執外以後三和公司有盧毅控不付徐洪記造屋找價又黃樹森探案均歸職理直不與陸鼎隆相干自此次具結後三和公司從前職經手之事歸職自理如陸鼎隆有經手未了之事歸陸自理彼此各不推諉各願具結完案中間無揑恭謝　憲因合具遵斷接管切結是寔 
　　老存濟堂大藥局開設英界六馬路仁濟善堂斜對門墻上有字一望而知老仁壽里内第三石庫只此一家本埠並無分店 
　　奇在一兮時 
　　見利眼紅動輙假冒惡習成風恬不爲怪可恥也要之製藥稱秘天下無二此義固人人得而知之所以稍明事理者購藥不貪亷必認定創始馳名老店爲準繩不爲無見况乎藥關性命烏可輕忽本堂秘製一分時玉樹神油創始在已亥正月初六日溯登申報以來　載有奇諒天下人所共見共聞共知者也不謂生意一盛假冒蜂起居然亦稱自秘殊發一笑查此種神油本堂未創以前玉樹兩字之名絶世無聞何以必待本堂出售而後始亦云然顯見湊合朦混不問可知總之無論效尤雖衆而欲求其功效神速限定分時如本堂秘製一分時神油者恐其始終未必能榖諸君不信盍請一試便知始信余言之誠不謬茲將應治各症分别列後○一　時疫一切危險惡痧無論不省人事只須此油搽於臍眼及手足間立刻起死回生○一治水火滾油燙傷縱皮泡肉爛痛徹心肺立將此油敷之約計一分鐘時其泡立消其痛立止不避風不忌水愈後而無痕○一治刀傷撞傷雖血流如注痛昏欲絶立將此油搽之不過一分時候其痛其血立止其傷立合愈後而無疤○一治跌打損傷筋縮腫痛及風濕襲於經絡遍體酸楚等症只須少許擦之立見奇功誠千古以來不可多得至奇神藥也每大瓶一元小瓶五角如善士購去方便與人者價在十元願加二成十元以向仍照門市每瓶一元無扣批發面議遠方惠顧如交信局寄遞必須另發一信交郵政局寄來詢問否則難免送信者舞弊營私以僞亂眞不可不防切切至囑 
　　虔修夏令各種痧藥照本發兌 
　　荷商永濟公司呈請工部局國家醫生驗得極靈極妥戒烟旣濟丹 
　　邇因無恥匪徒以土皮白藥之類製成僞丸冒充本公司旣濟丹若不設法禁止爲害甚烈爲此特將本公司所製旣濟丹呈請工部局　國家醫生察騐特將騐據照譯如下　本醫士詳細騐得此丹性和平而有裨於精神體質是戒烟最特别最完善之品並無烟膏烟灰土皮嗎啡白藥粉亦無損人毒藥爲他日　那强種之起點特給騐憑爲證　西歷一千九百零四年四月二號察騐四月廿三號給憑謹於華四月朔日起將此騐據譯成中西合交隨丹給發并於仿單上加贈毒藥害人雷殛火焚圖以明心地而杜魚目之欺凡中外士商愼勿觀望竭力匡贊務使苦海中人同登彼岸共起沉疴則中國四民幸甚上公司幸甚　　　上海四馬路荷商永濟總公司兼補天大藥局啓 
　　此酒名揚中外壯陽種子咸稱第一○鋪設上海二馬路中市西鼎新里石庫門内交易○近因假冒疊見購者切宜留意 
　　京都天寳齋人參鹿茸靈芝野术海狗腎壯陽補身種子衍慶酒 
此酒有奪天造化之功本齋獨得之秘方内用親自揀辦眞眞大山人參關東鹿茸海狗腎並各種滋補貴品上藥製成藥性和平不燥不熱老幼咸宜四時可服專治男子陽痿不舉舉而不固或精薄無子未交精泄或泄而不射諸虛百損五勞七傷夢遺滑精腰酸骨痛四肢無力一切等症雖白髮老翁以及壯年體弱之人壯酒日飲一杯弱者當能轉强老者賽如幼年身强體健之人服後房事一舉可得男喜此酒常服補命門煖丹田開胃健脾舒筋活絡培元固本養精烏鬚黑髮返老還童却病延年多了多壽壯陽種子四十分靈騐敢稱中外第一絶非是誇口矣大瓶四元中瓶二元如購十瓶照市九扣遠埠　者另用洋鐵瓶套千里可寄勉慮打碎之悞○另有第一靈騐參茸海狗腎扶陽種子衍慶丸雙料念兩每料洋三十六元每兩二元單料减半○壯陽煖腎種子膏每張一元功效同上○眞眞目運關東海狗腎每條六元此腎扶陽生精功勝鹿茸十培不折不扣○另有調經必孕丹每料十六兩洋八元○壹埠購得信資自給 
　　上海括打藥房經售未士括打秘製新法戒烟溥濟藥水祇此一家别無分設○戒烟藥内不用嗎啡鴉片而又確有效騐者惟有此水　　甲辰年始大瓶格外便宜 
本藥房自戊戍年七月經售此水以來中國各省銷流幾遍因而戒除烟癮身體轉弱爲强者雖恒河沙數不足以喻爰於今年爲始特將五元十元大瓶藥水格外加重以酬○賜顧雅意至於功用服法種種效騐逐日已另有告白詳登由新滬三報茲惟將各瓶實價列左○戒烟溥濟水一元一瓶重一兩八錢○二元一瓶重三兩八錢○五元一瓶重十二兩○十元一瓶重念七兩○如購一打價可九折十打八折劃一不二甲辰年始五元十元这溥濟水新瓶全用玻璃塞上白賽晶料製成瓶面並鑄有中西文招牌爲記從前黑玻主璃瓶一槪不用賜顧辨之○美界白渡橋北首仁智里十三弄括打藥房啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤垣雜志]  
　　廣州訪事人云日前省城　錢局又將銅圓三百萬枚交美富輪船運滬本年所運銅圓截至五月初旬止共運去三千百餘萬枚以每百枚獲利二錢核算應共得銀六萬二千餘兩○江門自開作商埠各商家特聯會各行公舉商董質行種種保護利權之法並　聯絡新會四鄉葵業烟業各商家議一妥善章程庶日後於商戰塲中可以自謀樹立聞現已專人前往香港求某華律師爲之指示一切矣○前月中旬合浦縣屬小江東涌村黃某家被土匪白畫搶劫當塲殺斃三人被劫去九人所有細軟各物劫掠一空被擄九人刻尙宋得蹤跡也○　東膏捐牌費自議歸官辦擬設局省城大佛寺定期上月二十三日開辦嗣因所議章程稍與烟臺條約不符因之暫行緩辦兹間局憲詳加酌核擬專抽白土不抽洋藥近方飭派在官人役紛紛向城中各烟店調查白土數目并聞定於六月初一日開辦云○粤省　豢豕業者去年獲利甚豐故入春以來侔利之徒趨之若騖推原其故因今年糠秕價賤雖賈入豬種漲至十八兩而預算仍有利益故豢者益多惟近日大氣不常豬輒生病每日舁出以賤值售者不知凡幾是亦出於意外者也○粤東省垣述善堂前因辦理廣西平　虧累頗重現各紳董擬禀請大憲賞給　收自行辦理勸捐俾資彌補○日前德商興盛洋行赴官銻局訂購生銻二百五十餘包共重五萬餘斤現已運至香港矣○革員李世桂之產業前經善後局擬發售彩票特派孫顧兩委員經理其事兹局員又恐此票未必能暢銷適有某商擬備價讀售此項產業故售票之說現已暫從緩辦矣○粤東省城戱捐現歸吉慶公所陳錫等認餉承抽每年共繳南海小學堂經費一萬元及保商局善後局等經費各數千元每戱一本抽銀一兩五錢故獲利頗厚近復有商人麥永和赴督轅具禀以目下開辦商務公所尙未籌有的欵請將戱捐歸伊承抽每年認餉二萬六千元除繳小學堂經費外其餘盡充商務公所的欵督憲岑制軍據禀已札善後局核辦矣 
[鷺江擊檝]  
　　厦門訪事人云前日興泉永道黎觀察派道署防營右哨哨官印　昌守戎督勇若干名乘小輪船至内港棧巡本月十一日行至高崎海面見有一小船形跡可疑立卽登船盤詰言語支吾隨搜出手槍二枝贓物三包當塲擒獲盜匪十一名押解厦防　署聽候廳尊呂司馬訊明按律懲辦○本月十五日厦地颶風大作白浪掀天有某姓巨船一艘駛至中流陡然傾覆船上二舵工均遭水厄幸未載客不致害及多人○前日厦地某洋行之某輪船由新加坡開行來厦不知何故船夥忽與搭客起釁互相門毆致二客竟因傷重殞命不知厥後如何了結也○本月十六日下午突來德國艦三艘魚雷艇二艘寄碇港中越日卽開往他處誠不知其自而來也 
[上海縣署瑣案]  
　　本年三月聞南匯婦人張朱氏偕婿陳阿弟控金保孫强搶其女阿二霸佔爲妻經縣主汪瑤庭大令准詞飭差提金及阿二到案張朱氏供稱阿二實嫁與金並未許陳與禀詞大異因卽備文移請南匯縣張大令就近訊明再核兹者汪大令接到覆文知阿二實先許與陳後嫌其貧悔議攺嫁於金兩處俱有媒証婚帖遂於前晚提集復訊陳供小的自幼憑媒聘定張朱氏之女阿二爲妻後被張朱氏私嫁與金小的卽向之理論故伊同到案下控告求鑒金供去年四月底小的由王四姐作伐聘定張朱氏之女爲室不知此女已許字陳姓實受媒人之愚求宥張朱氏供小婦人貪金殷實致有此事自知不合尙乞恩寛張阿二供小婦人自嫁金後將閱一年今已懹孕願隨金回去大令謂張朱氏一女兩字致起訟端殊屬昏憤喝令掌頰二百下判將張阿二發堂擇配陳金兩人均不准娶一併叱退○爛泥渡巡防局員函送因賭起釁之胡順興及受傷之金阿福至縣前晚縣主汪瑤庭大令提訊金供小的在某小茶館啜茗胡等與人賭博因怒小的多言突被毆傷叩求驗明究辦胡供金與人賭負欲向小的强借不遂所欲卽便行兇小的起與爭杻伊自跌傷尙求明鑒大令見金受傷屬實著回去自行醫治胡責三百板交人保出○青浦縣人朱有澤投縣控陳建周欠銀不還前晚大令提訊朱邀同中人王欣山投案聲稱前年陳浼王介紹將產業契據抵押洋銀五千元至今本　無著向索圖賴務求押追陳供所借之欵尙求寛限俟家產分定擬將房屋售價歸還不敢圖賴王供願勸兩造息訟大令謂朱曰中人旣願理勸何必押追著將陳交人保出赶緊理明禀覆候核○前者某錢莊執事人等控郭建侯虧欠貨煩銀一萬餘兩經大令提郭訊供押令措繳在案前日有徐炳銓者代郭繳呈支票洋銀一千元禀請將郭保出清理當晚大令研訊徐供商人與郭爲友現願具保出外料理久欵大令准卽保去限二十日内速將欠銀理楚如延提案押追 
[英美等國租界公堂瑣案]  
　　昨報紀包探徐阿華邵仁初拿獲私鑄銅圓機器一事昨日早堂巡捕房捕頭將獲案之王關壽周古三林阿生宋仁增徐阿成等五人解案并禀稱西歴本月十三號十一點三刻鐘經華包探徐阿華在山西路北有查獲私鑄當十銅圓之機器據押運車輛之徐阿成稱有二箱已先送至南市紙業公所暫寄故於午後派四十三號西探帶同徐邵二華探至南市將箱起入工程局現已奉文提回請卽研訊襄理讞員王松丞刺史會同英總領事署繙譯官德爲門君訊問之下徐阿成供稱在阿立坤開設之中運雜貨行執役此項鑄造銅圓機器係周王二人來店定造店主何立坤轉包與唐家弄林阿生鐵店承造刻下機已造成囑小的送至南市途遇徐包探盤問再三小的不敢　諱據實告之宋仁增係林阿生　令同送機器者求鑒林阿生供稱小的雖爲何立坤包做機器亦非自鑄前日曾隨何至四馬路茶館向周收得洋銀三十元是實王關壽供稱杭州人與周素不相識五月二十七日來申借居祥陞公客棧後遂與周認識至造機器一事實不知情求鑒質之周古三供亦杭州人於五月十六日來申先住泰安棧與中運洋行何立坤定造織布機器付去現洋銀五十元後又付去票洋銀一百六十元二共二百十元此項機器係何立坤托爲銷售者亦不知爲鑄造銅圓之用求爲鑒察司馬復訊林阿生日爾代何私造機器得價若干林答稱言明洋銀一百三十元後何囑小的　造浙江銅圓模子小的答以不能承辦刺史得供商之德　　以周雖供詞抵賴但此案實周承辦隨判周古三管押捕房一年林阿生管押半年徐阿成管押一個月王關壽具安分結交保宋仁增無干省釋何立坤俟獲案另辦○蔡潘氏禀稱小婦人家住蘇州青陽地本年二月二十七日女兒秀貞忽然失去找尋無著今知秀貞爲王雲發並一老婦拐至上海託著名蟻棍李阿五董陳氏經手賣與廣東人甘王氏得價洋銀六十五元後又由甘王氏轉託陳雲鄕賣與湖州人嚴姓得價六十元爲包探陳三林查悉拘入捕房是以投案請爲追究刺史飭提李阿五訊間供稱王雲發同一老婦領一女子稱係親生挽小的與董陳氏經手賣與甘王氏得身價洋銀六十五元小的祗分得三元求恩甘王氏供稱此女手有隠疾故挽陳雲鄕賣與湖州人嚴姓得價六十元陳雲鄕供稱小的安分營生與嚴姓同事請限七日將女交案刺史得供判將李等四人押候過堂覆訊○本年正月迄今虹口茂海路居民先後失去七八歲小兒數人均報捕房查緝無著有金開昌者於本年正月十二日失去六歲小兒至今未回前日正午又失去八歲小兒名喚阿慶正在四處尋覓至傍晚七點鐘時阿慶忽坐東洋車而回詢之車夫據云在白大橋南首坐來及間阿慶則稱爲丁玉芳領至廣東烟館先已有二孩在内惟見阿慶所穿之衣褲則已被換去矣金開昌即報知包探錢榮堂將丁玉芳拘至茶館正在盤詰有王阿小者於四月初一日失去八歲小兒阿順久無蹤跡一聞是信亦至茶館探問瞥見阿慶所換之褲 
 
 

Page 10

 
 
卽係阿順之褲因知阿順亦係丁玉芳所拐詢諸丁玉芳則稱領阿慶至王家宅陳阿汪烟館後即喚車送回及傳陳阿汪詢問又稱並無其事再同阿慶至白大橋一帶尋覓烟間因阿慶年小未能指出包探無奈將丁玉芳解入捕房昨日轉解至案金開昌王阿小等各訴前情質之丁玉芳一味抵賴刺史商之德爲門君先將誘拐阿慶之案訊結隨判丁玉芳責四百板管押二年著王等帶同阿慶至白大橋一帶訪明情形再行提究王家宅烟館主陳阿汪訊係無干交保閱釋 
[美租界捕房紀事]  
　　前日傍晚時日本國人某甲乘六千一百八十五號東洋車至海寗路下車而去車夫某乙以所給車值太少向乙索增甲怒肆行毆擊致傷乙之小腹痛極狂呼當經九十八號印捕到來一併帶入捕房捕頭見乙傷勢屬實令送同仁醫院療治俟痊愈　自　日總領事署控究○前晚七點鐘時甬人錢阿毛乘脚踏車至北四川路一帶迅疾如飛適某西婦乘某號東洋車迎面而來不及避讓致被撞　傷及頭顱西婦忿甚遂將錢拘入捕房捕頭詰知事出無心且婦傷尙無大碍從寛開釋○四月二十三日有某甲乘某號東洋車至某處下車而去曾遺有洋銀四十七元昨經美界捕房包探顧福其如數查獲訴知捕頭著暫存捕房候失主認領 
[萬國紅十字會欵清軍]  
　　啓釐本會昨承浙江提台呂軍門來函助英洋二百元又代　提　中營提　前營提標左營提標右營提標　營甯波　守營合助英洋二百元鎭海營英洋四十元提標練軍正中營英洋十四元提標練軍副中營英洋十四元甯防巡察軍右營英洋十四元甯防　　中營英洋十元張小雲英洋六元常口道英務二元○再廿七日刊登貴報之曾少鄕觀察經憲紅十字會捐欵第九次清單内萬盛　十五元之盛字誤作甯字合請更正以昭核實爲感謹乞登報伏希公鑒　　　上海萬國紅十字會同人謹啓 
[杭州恊德善堂五月中旬經萬紅十字會欵第八次適軍]  
　　　銷江蘇浙　總局常英洋二十元常鎭　　帳房英洋十六元武陽　棧英洋十二元錫金　棧英洋十二元嘉興縣瞿英洋十元稱　鹽棧英洋十元丹陽　棧英洋十元丹徒鑒棧英洋十元金擅鑒棧英洋十元溧陽鑒棧英洋十元建平鹽棧英洋十元　海　英洋十元瞿甯　英洋五元瞿叔記英洋五元　吉莊英洋二元遣總堂杔英洋二元永思堂姚英洋二元　雲補遇子英洋二元義源正英洋一元裕新和英洋一元無名氏英洋一元舒華　英洋一元行素居英洋一元無名氏英洋一元濟通莊英洋一元萬餘愼英洋一元邇源英洋一元受昌英洋一元永　堂　英洋一元　甫堂談英洋一元安素堂黃英洋一元　竹　　英洋一元無名氏英洋一元有　人　　一元憂聘客英洋一元貧俠英洋一元樂翁英洋一元無名氏小洋十角汪六合　小洋十角謝福　次洋十元德昌　友嗣　次洋十元孟慶年次洋十元愼德　　次洋二十元　益春小洋五角胡輔翁小洋五角無名氏小洋五角江寗何庸曾求母病連愈消災迓福英洋十元以上共大洋一百八十七元小洋三十五角次洋五十元[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
恐一疏自須重申例章酌擬整頓辦法以期弊絶風清查水冲沙壓之地一望而知定例由地方官勘明屬實報由該管道府廳州委員覆勘斷非民間所能欺飾倘查有揑報徇隠情事將該印委照不用心檢踏律一併參辦其從前報准豁糧之地仍由地方官盡心沓察如已水退沙　貴令呈報升科期將糧額逐漸規復又各屬呈報災　地方官履勘于前該管道府廳州覆勘於後其地糧之應　應　應緩者先行出示停徵奏奉　　諭旨再行刊刻　黃委員分頒災歉村莊眼同張貼俾衆周知旣無揑報之灾自無侵漁之弊倘敢以熟作荒或將翳黃匿不張貼一經查出照律治罪又　收錢糧於舊章備具循環號簿送府稽查外另造錢糧月報申報本　各上司查該倘有揑完作欠情事攺照侵盜　糧例參辦至錢糧須由花户自封投　向來折錢之處先將銀價出示曉諭差役祗准下鄉查催不准先自墊完亦不准大户包納鋪商代收似此嚴行釐　民欠當年少一年各州縣催徵認真由司詳請獎叙三年全完者從懮泰　經徵不力毫無振作者亦卽嚴予叅處用昭　　等情前來臣查地丁係　國家維正之供絲毫爲重本不容侵欺短欠况值特　孔承　欵艱難嚴核錢糧實爲目前急務該司按照部議各節酌擬整頓辦法牧令考成所在當無不實力奉行則舊日　除之糧可望逐漸復額而以熟作荒以完作欠諸弊可不禁自除矣應請准如所請辦理抑臣更有進者查户部原奏内有清丈沙田洲地一條係指定廣東江蘇安徽湖北江西浙江等省而　順直向無此等沙田洲地原可不設但以臣所聞民間隠匿地畝編完糧稅之事不止在于沙田洲地凡各省之糧地田畝皆斷不免此弊欲釐而正之非逐加勘丈必不能澈底澄清卽如順直屬境天津武清兩邑舊有葦漁課地自經兵燹無册可　經臣飭設清丈局委員分别丈量現已清出該地畝約共五千九百餘頃比較原額僅　二千九百八十餘頃者實已增多一倍由此數推各屬之糧地田畝或以大作小或以多報少甚至有所謂有田無糧之黑地其爲弊混更屬不知凡幾果能認真清丈不待加賦糧額自增實足以宏裨　國計惟是清文曠日持久勞費甚多卽臣　飭丈之葦漁課地不至數千頃且須設局派員閱時一年有餘需費萬金口舌紛　始有增出之地畝事之繁難亦可類推也臣另于議覆總稅務司　德籌餉條陳摺内論及清丈一事備陳詳細情形伏候　　聖裁除酌提雜稅及酌辦加丁加閏引額課欵一條俟查覆另行核奏外理合會同兼管順天府府尹臣徐會澧順天府府尹臣沈瑜慶恭摺具陳伏乞　　　皇太后　　皇上聖鑒訓示謹　奏奉　　硃批户部知道欽此 
[山西巡撫張　奏爲欽遵散放　　恩賞貧民銀兩摺十五日]  
　　山西巡撫臣張曾敭跪　奏爲欽遵散放　恩賞貧民銀兩恭摺仲祈　聖鑒事竊臣接准户部咨開光緖二十九年十月初五日奉　　上諭朕欽奉　　　慈禧端佑康頣昭豫莊誠壽恭欽　崇煕皇太后懿旨明年七旬萬壽闓凙覃敷其各省貧民著每省賞銀二萬兩由藩庫給發以示嘉惠欽此联祗奉　　　德　啓各衙門欽遵辦理欽此恭錄知照前來仰見　　恩周寰夏澤逮窮黎祗銿欽承同聲歡仲當卽轉行欽遵辦理去後兹據布政使吳廷斌詳稱山西通省及口外共計一百十二廳州縣遵將欽奉　　　恩賞銀兩分别各屬轄境廣狹户口寡參照光緖二十年　　　恩賞成案酌定銀數由藩庫提動銀二萬兩發交各屬查明實在無告貧民以及殘廢孤寡核實均匀放給造册報查俾得同沐　　慈施於光緖二十九年地下項下作正開銷等情請　奏前來臣維該貧民等幸逢　　　盛典叩荷　皇仁一瞬之間重邀　　　恩賚喜　　　慈綸之下賁宜實惠之感　惟有勤恤民依廣宣　　　德音頒　　漢詔　貧之典式切　術敷　　　周京發政之仁期安惸獨以上副　　　皇仁后子惠元元有加無已之至意所有　　恩賞貧民銀兩欽遵辦理　由理合開　清單恭摺具陳伏乞　　　皇太后　　皇上聖鑒謹　奏奉　硃批户部知道單併發欽此 
[山西巡撫張　奏爲遵旨查明據實覆陳摺十五日]  
　　山西巡撫臣張曾敭跪　奏爲遵旨查明據實覆陳恭摺仰祈　　聖鑒事竊准兵部咨光緖三十年四月二十六日内閣奉　上諭兵部奏假　總兵長罪逃逸請飭查拿一摺據稱升用提督　名總兵胡榮翼親　前護山西巡撫咨文赴部投到經該部行查保　並無該總兵之名原咨關防篆文亦不相符　次票傳未到　無蹤跡　係假冒著步軍統領衙門順天府五城及各直省督撫一　查拿務獲送部究辦並著山西巡撫先行查明據貫覆奏欽此臣遵卽詳查案卷並無前護撫臣給與胡榮翼赴部咨文底稿惟卷内有候補叅將胡正泅於二十六年六月經前撫臣飭賢派領管帶佐字前軍奏明有案於九月間卸差旋囘豫省復於二十八年十一月來晉　有統帶河南精銳等　甘　肅州鎮總兵柴洪山咨送差遣之文文内職名係提督川記名總兵胡榮翼查卷内據胡榮翼呈稱本名胡正泅因犯譯攺名榮翼至其官階前則候補叅將後則提督用記名總兵是否保升有案無憑查核此次來晉後並未派委差使二十九年四月因病呈請囘豫經前護撫臣現任藩司吳廷斌咨囘豫省實未給咨赴部詢據吳廷斌面禀情形無異是胡榮翼赴部所　山西咨文其爲揑造無疑除通飭各屬一體查拿務獲究辦並咨部查明外所有查明山西並未給與胡榮翼赴部咨文據實覆奏綠由理合恭摺具陳伏乞　　皇太后　　后上聖鑒謹　奏奉　原批兵部知道欽此 
[廣西巡撫柯　奏爲謀殺胞督身死審明定擬摺十五日]  
　　廣西巡撫臣柯逢時跪　奏爲謀殺胞叔身死審明定擬恭摺仰祈　　聖鑒事竊據署永寗州知州呂鑑熙詳據縣民黃良冒報稱伊父黃純綸被伊党兄黃良沅懷挾分產不均之　將伊父殺傷身死並將胞伯黃鉞砍傷報乞驗究等情一案獲犯訊詳批飭審解兹據將犯審擬由府解司臬司劉心源遒　　旨出省剿匪經藩司張廷燎咨由臬司復核詳解前來臣親提研鞠據供伊因胞叔黃純綸黃鉞分產不均獨自起意謀殺黃純綸身死　忿並將黃鉞砍傷各情不諱詰無起釁别故及知情同謀在塲加功之人矢口不移案無　飾查律載謀殺期親尊長已殺者凌運處死等語此案黃良沅以胞叔黃鉞黃純綸分產不均心懷忿恨自起意殺害洩忿將黃純綸殺斃並刃傷黃鉞平復自應按律問擬黃良沅除刃傷胞叔黃鉞平復輕罪不議外合依謀殺期親尊長已殺者凌遲處死 
 
 

Page 14

 
 
律擬凌遲處死除全案摺咨部外合將審明議擬緣由　　　陳伏乞　　皇太后　　皇上聖鑒敕部核覆施行謹　奏奉硃批刑部速議具奏欽此 
[廣西巡撫柯　奏爲請補知府摺十六日]  
　　廣西巡撫臣柯逢時跪　奏爲請補知府恭摺仰祈　　　鑒事竊照梧州府知府周天霖開缺以道員用所遺係内地腹俸選缺應卽遴員請補兹查有奏調廣西差遣補用知府馮應龍現年四十一歲順天大興縣人因該員兼　祖詔縣丞馮耀煃殉難經部議廕一子入監讀書六個月期满以縣主簿註册候銓同治元年十月十五日具奏奉　　旨依議欽此光緖十九年二月到監讀書期满咨部註册報捐雙月通判捐加同知不論雙單月分發試用因　辦江南壽餉捐輪出力保俟補缺後以知府用奉　　旨依議欽此捐指湖北復遵例捐免補本班離任以知府仍留原省試用二十八年十月赴部驗到是月二十八日蒙　　欽派大臣騐看堪以分發十一月十八日經吏部帶領引　見奉　　旨著照例發往欽此領照起程二十九年三月初一日到省七月經臣奏調廣西差遣補用是月二十四日奉　　硃批著照所請該部知道欽此十一月初六日到廣西省查該員實心任事勞怨不辭以之請補梧州府知府　屬人地相宜據藩臬兩司會詳前來相　仰懇　　天恩俯准以奏調差遣補用知府馮應龍補授梧州府知府　收得人之效該員係奏請補用知府請補知府銜缺相當毋庸再行送部引　　見毋庸該計叅蜀合併陳明謹會同署兩廣督臣岑春煊恭摺具　奏伏乞　　　皇太后　　皇上聖鑒敕部核覆施行謹　奉奉　　硃批吏部議奏欽此 
[廣西巡撫柯　奏爲請補知州摺十六日]  
　　廣西巡撫臣柯逢時跪　奏爲請補知州恭摺仰祈　　聖鑒事竊照准補東蘭州知州王鴻誥於光緖二十九年十一月十二日在署百色廳同知任内病故所遺員缺係内地腹俸選缺前經聲　扣留外補查有候補班補用知州石家鑑現年四十七歲係湖南湘潭縣舉人遵新海防例報捐直隷州州同投効山東河工光緖十七十八兩年搶險出力奏保免補本班以知州仍分省補用經吏部核准覆奏奉　　旨依議欽此二十一年七月二十八日經　　欽派大臣　看堪以分發簽掣廣西八月十三日引　　見奉　　旨著照例發往欽此領照到省二十四年題補永安州知州飭先赴署奉部覆准尙未題請實授二十五年十月二十三日在任丁嗣母憂當卽報明開缺請咨回籍守制扣至二十八年正月二十三日服满起復請咨仍赴原省補用四月十二日到省奉部咨准起復在案查該員辦事結實興望允孚以之請補東蘭州知州員缺實屬人地相宜據藩司張廷燎臬司劉心源會詳前來相應仰懇　　天恩俯准以候補班補用知州石家鑑補授東蘭州知州可收得人之效如蒙　　兪允該員係候補班補用知州請補知州銜缺相當毋庸送部引　　見並免核計叅罰合併陳明除咨吏部外謹會同署兩廣總督臣岑春煊恭摺具陳伏乞　　　皇太后　　皇上聖鑒敕部核覆施行謹　奏奉　　硃批吏部議奏欽此 
[盛京將軍增　奏爲西流墾務將次告竣擬嚴定截止限期以免領户觀望摺十六日]  
　　奴才增祺廷杰跪　奏爲西流墾務將次告竣擬嚴定截止限期以免領户觀望恭摺仰祈　　聖鑒事竊奴才等前以派員接辦西流墾務奏奉　　硃批知道了欽此導于二月二十三日飭令各該員分圍起赴迄今兩月已將未丈各圍挨次丈竣未放浮多亦將放完惟正叚定照樹川銀條山荒碼飛三項未經報領者尙多兹據總辦行局事務請補海龍府知府壽昌等禀稱上年十一月停辦之時掣簽領户郝文田等八名未及撥叚今榜示招徠月餘無一到者山荒户報到百餘名而見地不願領者不及十分之三擬請嚴定限期限内仍予撥放届期截止執照作廢等因禀請核辦前來奴才等查各圍放剩地畝膏腴本屬無多該領户意存挑剔或招之不來而不領俱屬實在情形若任其拖延不惟經費虚糜且恐橫生枝節現擬出示曉諭勒限二十日赴局聽候撥地逾限槪不給領以示限制卽以張貼告示之日起限該領户得地情殷自必爭先恐後而墾務可以早完所有西旋墾務嚴定截止限期以免觀望緣由伏乞　　　皇太后　　皇上聖鑒謹　奏奉　　硃批知道了欽此 
[奉天府府丞兼學政裴　奏爲歲試吉林黑龍江各屬旗民生童試事完竣摺十六日]  
二品銜奉天府府丞兼學政臣裴維侒跪　奏爲歲試吉林黑龍江各屬旗民生童試事完竣恭摺仰祈　　聖鑒事竊自吉林考棚失修近届吉林黑龍江各屬旗民生童皆借棚長春府舉辦本年應行歲試臣原定二月二十八日出省嗣以吉林府試報竣稍遲攺於四月初七日由驆起程十五日行抵長春府十七日扃門分摥考試嚴密關防悉心校閱惟開考在先接到禮部行文在後仍係先試　論後試四書五經義而生童皆就兩場合校生員擇其通　純正者取列懮等童卷擇其辭理清順者取進如額加廣之數遵照向例辦理五月初二日試事完竣雖各屬文風不一皆有明通可造之才當場查出頂名入塲一名照例交提調官懲辦所有考試吉林黑龍江兩省情形理合繕摺具陳伏乞　　　皇太后　　皇上聖鑒再臣經過地方雨澤霑足邊外氣候猶寒田苗甫抽青芽雖火車不時有洋兵往來各處民情均屬安謐堪以上紓　　　宸廑臣拜摺後卽日起程囘奉合併陳明謹　奏奉　　硃批知道了欽此 
[御史蔣　奏爲江蘇候補道兪啓元私將鹽釐公欵存莊生息以鲍私槖等因應請　　飭查以懲貪墨片十七日]  
　　御史蔣式瑆片　再江蘇候補道兪啓元係開缺湖南巡撫兪廉三之子少年紈袴貪劣牲成前年甫經分發到省去年四月卽　串江督幕友賀姓謀得鄂岸督銷差使到差後私將鹽釐公欵及商本積壓七八十萬金存莊生息以飽私槖與現派武穴分銷之江蘇候補知縣郭希度通同一氣狼狽爲奸去年委派樊城分銷之金某因受賄三千金經商人控告有案該道曲爲彌縫竟得無事伏查現在中國自主之利源地丁而外只有鹽課一項儻再容此輩　蝕其間害國病商何堪涉想應請　　飭查以懲貪墨謹附片具陳伏乞　　聖鑒謹　奏奉　　硃批知道了欽此 
 
