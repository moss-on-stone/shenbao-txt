# 1909 - 32 - 4912934

 

Page 1

 
 
   
 
 

Page 2

 
 
上諭 
[監國攝政王鈐章正月十七日内閣奉]  
　　上諭禮部奏擬請舉行升祔典禮一摺本年三月十二日德宗景皇帝梓宮奉移西陵梁格莊行宮暫安距永遠奉安之期爲時尙遠若俟永安山陵後始行升祔歲月稽遲殊無以妥先靈而昭誠敬朕心實有未安德宗景皇帝神牌即於奉先殿神庫内擇吉恭製先行升祔奉先殿俟將來山陵永遠奉安禮成後再行升祔太廟該衙門其詳查典禮敬謹遵行欽此 
　　上諭現在時事艱難需才佐治國家原不惜重祿以勸士破格以用人乃近來京外各衙門於舉辦要政奏調人員及請加經費往往未能綜覈名實或以微員而膺不次之擢或以一人而兼多處之差究之所薦者未必皆奇特之士所用者實不免奔兢之人近年新訉衙門新建省分往往多坐此弊冒濫虚糜實爲惡習嗣後各部院堂官及各省督撫奏調咨調各員均由吏部切實考核官階履歷相符再准發往其所得薪金有多至數處者亦應由該管長官切實裁汰至各衙門官員薪費並著核實釐定母得漫無限制用副朝廷循名覈實餼廩稱事之至意欽此 
　　上諭湖北勸業道員缺著鄒履和補授欽此軍機大臣署名奕劻世續張之洞鹿傳霖那桐 
論說 
[讀新頒章程提要（心）（史）]  
　　往者諮議局章程旣頒。爲吾國初具規模之法律。以觀前此之所謂商律等文。大有進步矣。然以孤行之法。他無佐證。往往索一的解大費社會心力。不得已就質於憲政編查館謂立法者作法文之解釋。必能諦當無疑。豈知館員之見識。每與社會。等甚或違章自用。病有過於社。會之揣測焉。往事班班。固尙有人心目矣。頃幸於上年臘月。連頒章程三種。叅觀有得拉雜書之。與熱心新法令者相質焉。 
　　一諮議局議員。當熟復清理財政章程。夫清理財政。多係官廳之事。似於吾士民不甚親切。然前此憲政館通咨。分别國家行政費。與地方辦事經費。定諮議局之權限。止有議决地方辦事經費之能力。當時頗疑館員之見好督撫。蹂躙吾土民監督財政之權。近乃知其不然。清理財政章程第十四條第二三兩項云各省預算報告册内應將出欵何項應屬國家行政經費。何項應屬地方行政經費。劃分爲二。候部核定。又云。前項之國家行政經費。係指廉俸軍餉解京各欵。以及洋欵協餉等項。地方行政經費。係指敎育警察實業等項。蓋用以發達地方之欵。作爲地方行政經費。而留其關涉中央政府之財政。以待九年内之資政院九年外之國。會此於分際頗。合前日之疑。議於是渙然。 
　　或謂館咨前稱地方辦事經費。其名與地方行政經費。尙有未符。果否是一是二。則據清理財政章程斷言之曰暗一。蓋其第二十條第三項云。各省豫算報告册内。欵項屬於地方行政經費者。由臣部奏交督撫。送諮議局議决。並將豫算全册。送洪叅考。其第二十六條第三項末段云。各省决算報告册。屬於地方行政經費者。由臣部奏交督撫。送諮議 
 
 
 

Page 3

 
 
局議决。並决算全册。送供叅考。是地方行政經費。純然在諮議局議决範圍之内又何。疑於前日之通咨蓋諮議局員所有監督之權限鑿然明矣。 
　　又其第十五條云。各項歲入。當國家稅地方稅未分以前。諮議局不得議减現行稅率。其於地方行政經費範圍内。視爲應增新稅時。得呈請督撫核定。奏咨辦理。此亦諮議局中所應明記者。國家稅地方稅未分以前。即未爲豫算决算以前。雖未爲豫算决算。然現行。稅率之增减。則有二種辦法。議减則全然無權。議增則有權。而其權不在督撫。祗在諮議局。視其。有所呈請。則核定奏咨辦理焉。蓋不待呈請。而督撫若自行提議增稅。可知爲。必無之事。是與不得議减。爲對待之權利義務明乎此而吾蘇。徵銀解銀一事設使議及。當知督撫純爲聽命之方面斷無。主張之權。彼督撫以下之藩司無論矣。 
　　若其第十四條所云。各省文武大小衙門局所。自宣統二年起。豫算次年出入欵項。編造清册。於二月内送清理財政局。由局彚編全省豫算報告册。呈由督撫。於五月内咨送利部。據此則前咨所言明年始辦豫 
豫算之準備。大部所尅豫算之期如此。吾士民所擬對付此豫算者若何。此今日當爲未來之議員。所殷殷相勗者也。（未完） 
專電 
[電一（北京）]  
　　陳璧叅案雖已發表但郵部司員恐此案未能卽了仍甚惶懼 
[電二（北京）]  
　　前日攝政王接見度支部尙書澤公等諭及政務處議覆清理財政辦法頗不以爲然故度支部將該摺逐條奏駁 
[電三（北京）]  
　　攝政王諭商樞臣擬即派親貴出洋樞以可往留學者僅有貴胄學生尙能及格現未畢業請從緩議 
[電四（北京）]  
桂撫張奏訪聘衡桂鐵路工程司奉旨該部知道 
[電五（北京）]  
　　徐世昌周樹模奏江省財力空乏請每歲撥濟六十萬奉旨著度支部詳細議復 
[電六（厦門）]  
　　洋商獻園主昨夜（十六日）聚衆持鎗搶毁警局園主旋即被拿解交領事辦 
緊要新聞 
[樞府擬送景皇帝奉安北京]  
　　三月間先帝奉安初因皇上不能親往議由攝政王往送樞臣相率隨行已經定議嗣以送葬大事沿途必不能辦理公事恐國事積壓停朝又多不便樞臣特於前日面請懿旨奉太皇諭攝焉王及軍機大臣均不必去然攝政王仍欲送至陵上因此游移不定尙未降旨云 
[攝政王慰留張相北京]  
　　張相國近來又萌退志曾於攝政王前告退當奉攝政王慰留略云國事艱危如此全賴大家協力贊助如身體遇有不適可隨便歇息數天亦不必請假（按鹿相前於二次進直時因病告辭曾奉慈諭不必請假隨便休息）故張相於初六七兩天未到直並未請假諭旨後署名亦未寫假字張相之聖眷即此可見 
[變通旗制近聞北京]  
　　去臘内閣封交政務處議奏之翰林院侍講阿聯奏陳預籌八旗生計一摺因是時將届歲暮未克開議昨該處奉到軍機諭交調取原奏閱看並聞阿有會同總司旗制大臣議辦之信變通旗制處各大臣擬通飭各省將軍都統將現在旗丁户籍詳加查核分别世襲職官軍人食餉閑散幼丁孤寡各項列表咨送到京以備考核 
　　日前吉林巡撫咨文學部略云東省現已創辦旗務處工廠一處飭旗人入廠習肄各種工業以爲籌辦八旗生計之基礎兹將簡明章程及籌欵辦法送呈查核 
[崇陵工程近聞北京]  
　　自去臘十二月四日奉派載洵溥倫載澤鹿傳霖並慶邸承辦崇陵工程後各大臣當即會同查勘兹經具奏云查陵工應辦事宜極爲繁重要必先定規制一切方有遵循從前 
 
 

Page 4

 
 
惠陵工程係查照慕陵定陵規制先行請旨酌定當經欽奉懿旨惠陵現在擇吉興工除神路及石像生無庸修建外其餘均照定陵規制欽此是承修惠陵上程係奉旨定准規制再行遵照興修曾經辦理在案今臣等奉命恭修崇陵工程應援惠陵成案仍照定陵規制興修抑或按慕陵規制興修之處自應恭候諭旨遵行 
　　直督楊蓮帥因崇陵要工需欵頗巨藩庫支絀現擬將各項雜稅欠欵飭委切實征收以備本年東西兩陵差辦公之用 
　　日前承修崇陵大臣洵貝勒等因修飭梁格莊永福寺内暫安殿工程已於日昨派出監督委員林景賢等帶仝木廠商人先行查勘應修之處以便開具造法清册再行呈由各大臣閱勘奏聞崇陵工程大臣所派監督各員名單錄下（傳蘭泰林景賢）以上澤公派（吳敬修李煜灜）以上鹿相派（陳宗嬀紹彝）以上倫貝子派（蔣式惺延鴻）以上洵貝勒派 
[奉天歸併各級審判廳辦法北京]  
　　東督徐世昌具奏云竊奉天開辦各級審判廳曁分别擬補各廳員缺歷經具奏有案復查開辦伊始因省垣附郭原設承德興仁兩首縣未便劃分故設奉天府地方審判一廳初級六廳附設檢察廳按兩首縣轄境分别辦理應管之訴訟自各廳成立試辦年餘成績頗有可觀商民靡不稱便正宜逐漸推廣以冀恢張法權近以興仁縣移駐撫順改爲撫順縣從前歸興仁所轄區城内一切訴訟自應改歸撫順管理已擬於撫順分設審判檢察各廳其初設之奉天府第二初級審判廳在撫順轄境以内亦卽劃歸管理而奉天府之第一第三第四第五第六各廳均屬承德區域該縣爲省垣首邑地廣事繁就令五廳分治猶恐不敷特以百度維新需欵浩大且各衝商埠審判廳均未成立尙待擴充自非將初級各廳酌量裁併不足以節經費而規久遠當飭提法司使吳鈁妥愼籌畫督同高等審判廳廳丞許世英署高等檢察廳檢察長汪守珍詳細調查總以民不失便官亦節欵爲要兹據該司覆稱除第一初級審判廳專收審省城之該管案件無庸歸併仍改名爲承德第一初級審判廳其餘四廳所轄屯堡之多且密以第四爲最第三次之第六第五又次之案件之繁且難則第四第六相第第三次之第五又次之度形勢之異宜按户口之多寡應將第三第六併爲一廳改名承德第二初級審判廳第四第五併爲一廳改名承行第三初級審判廳各檢察廳附之至省城原設之奉天府地方審判檢察廳亦應改名承德地方審判檢察廳不用府廳州縣字樣一爲將來推廣時兩縣合設一廳之計畫一爲與行政部分有所區别唯是廳名旣已變更斯官稱亦應改易所有原署奉天府地方審判廳推事長蕭文華原補推事孫長靑袁晟倪泰汪超典簿羅鴻賓主簿許維瑜沈啓賢及原補奉天府地方檢察廳檢察長廖世經檢察官蕭晋榮各缺均應改爲承德地方審判檢察廳各缺原補奉天府第一初級審判檢察廳推事杜錫麟檢察官李仙根應改爲承德第一初級審判檢察廳推事檢察官其原補奉天府第六初級審判廳推事顔文海應改爲承德第二初級審判廳推事原補奉天府第四初級審判廳推事姜可欽應改爲承德第三初級審判廳推事以期名實相符至各初級檢察廳檢察官向係委巡警局各巡官暫行兼辦原以發端之際各廳附設於鄉鎭巡警局不得不爲一時權宜之計現在旣圖歸併規定務在周詳允宜權限劃清以謀完全之獨立應請遴派妥員專司檢察事務等情前來臣覆加考核規畫旣宜名實亦副應如所擬辦理十二月二十九日奉旨法部知道欽此 
[京師開辦車捐北京]  
　　民政部於去臘具奏云查京師地方爲各省人民萃聚之處而車夫一項人類最爲不齊近來内外城各項車輛日多一日推原其故係因各省先後舉辦車捐編列牌號詳定規條匪人無可溷迹現在京城車捐未辦漫無稽考遂麕集於都門且駐京各國使館亦擬在東交民巷界内抽取車捐現經咨商外務部尙未據覆伏思臣部職司民政凡稽查奸宄舉辦公益均關緊要車捐一項若臣部不先爲籌辦則他人藉口有資再四籌商不得不尅期辦理擬即責成内外城巡警兩總廳洋擬章程妥愼辦理已於十二月十六日開辦至於捐納數目比較各省力求减少以仰副朝廷子惠元元振興庶政之至意 
[江督設立自治研究所之用意南京]  
　　江南自治 
總局叅事善溥近以實行自治需人孔多申講江督選考士紳赴日考察研究兹奉端午帥批云據禀實行自治擔負需才請選派士紳令赴日本考騐事實以便推行用意未嘗不善惟中外習慣不同民俗互異外國規則必有不能悉用之處惟選員研究俟粗𡢄法理之後試令推行如有扞格難通再派令出洋就所以扞格之處逐細考察研究擇善改良庶能折衷至當事半功倍本部堂就省垣設立自治研究所選員肄業即是此意該員未達此恉乃欲於研究所學員之外另選士紳赴日肄業若輩素未研究法政遽令出洋如胸無主宰之人驟入五都之市必將目眩神怵欲其於自治精藴要點融會了解恐非易事查日本町村制度至今未臻完備中國舉行新政亦豈能一蹴即至該員志求速效未免知二五而不知一十所請應從緩議仰即知照 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　會議政務處去年會與開缺外部袁尚書提議西藏酌改刑律兹聞該處開議後仍擬會同外部梁尙書法部戴尚書並外部張憩伯承堂及修訂法律大臣等商辦並有會同農工商部核照上年九月二十七日外部具奏藏印通商條約叅酌擬辦之說 
　　去年東督徐菊師奏請於各省添設版籍局以重版圖曾交政務處會議復由該處調取會典輿圖將次議辦適逢大故停議今悉該處現正籌議此事 
　　攝政王昨與各樞臣商議開印後先將内外官制以及任用章程赶即訂定 
　　法律館新訂之裁判法及民刑事訴訟等法已由法部堂憲核閱定下月初奏請頒布實行 
　　禁廷守衛大臣已於日前點派正黄旗護衛官兵計官二員兵八名每日在内閣前後門輪班點崗以資守護大行兩梓宮之册寳 
　　攝政王日前與諸樞臣提議擬於開印後由内帑提出足金百萬兩交度支部造幣廠鼓鑄金幣以便發行 
　　度支部澤貝子昨與理藩部壽尙書會議蒙古鹽牛加價一事以去歲行文飭查至今並未詳報有無風潮須由兩部派員往内外蒙古各部落詳細調查方有把握聞開印後即擬施行 
　　政府有意在錦州灣修築口岸作爲通商場現已派某國工程師踏查測繪聞該灣水淺冬時酷寒非投鉅萬資本修築口岸終不免有所困難　　民政部以擴充警政前經咨催各省將鄉村市鎭巡警一律舉辦在案惟當此公私欵項同屬支絀之秋經費苦難籌措現查鄉團改編巡警一事前經籌議久未實行自應切實變通將各鄉局社公約等經費及帶抽各捐切實查明即就原有規模就地籌欵一體籌辦現特先行列表咨飭詳查以憑酌議遵辦 
　　民政部前年奏明定章内外城僉事准保升外省巡警道聞肅邸卽於未經設立巡警道省分即照奏章實行請補 
　　東三省總督擬將新簡浙江道員郭小鹿觀察留奉辦理鹽務蓋因現辦鹽務之陸宗輿擬即回京供職聞已於日前電商政府矣 
　　駐京義國使署日前照會外部本公使現奉政府命令致謝賑助銀兩 
並請部代奏恭請覲見 
　　常侍御徽日前呈遞要摺兩件一係請整頓宗室旗産以固根本一係法部所奏改良監獄經費不敷請將哈薩克應領銀四萬兩悉數撥用一摺應請飭科布多叅贊大臣詢問哈民是否情願報効聞政府已電飭該大臣詢問 
　　烟濰鐵路現與日本某洋行訂定合同購買鐵路材料聞已商請郵傳部核准辦理矣 
分類新聞 
政界 
[奏參各屬巡警擾民蘇州]  
　　　民政部通咨各省奉上諭有人奏各省巡警專横無法擾民滋事請旨飭下民政部通飭各省不准例外干涉以肅警政而安民生並抄錄原奏略謂近年我國整頓内政懲於兵差肆擾流毒地方乃自京師訖於各省一律興辦巡警所以濟舊日保甲之窮而革差役之弊者意至深遠關係於憲政之前途亦極重要是以增設巡警道以專責成廣開巡警學堂以精訓練又復欽定違警律以示巡警活動之範圍而明其權力之界限本年八月初一日恭奉諭旨亦以巡警爲預備立憲逐年籌備之一端是其法良意美也如彼而按期責放也又如此各省督撫及巡警官吏宜如何淬勵所屬黽勉奉法方足以上副朝廷立法之粗神下收閭閻安堵之效益乃不用事理輒多誤會以爲不開告訐之風則無以知隠秘不成文致之獄則無以示明决不用慘礅之法則無以立威福警官則選刻薄寡恩之徒巡兵則募浮佻喜事之輩遂致借端索詐及挾嫌傾陷之案頻有所聞其毒𧏅於民轉視兵差爲更烈因而民心積憤屢起衝突如近年南京之巡警與徵兵衝突則至械門漢口之巡警與商販衝突則至罷市蘇州之巡警與學生衝突則至退校此次成都之巡警與學生衝突則幾至於殺人率是以往欲衛民者轉以病民有百害者竟無一利勢必至民不聊生手足無所措起而仇視其上也不止聖朝刑賞忠厚度越前古豈其舉行憲政與民更始之際轉將絪密如毛使民單栗揆之飭辦巡警之初意斷不如此且各省巡警經費大半攤派民間百姓踴躍輸將本冀安生樂業乃旣得其負担又加以桎梏民不堪命鋋走可虞巡警似此專横亟宜從嚴禁止擬請旨飭下民政部通咨各省督撫轉飭所屬巡警道及巡警局總辦各官以後民間事故非違警律定有明條者巡警不得任意干涉即律文稍含疑似亦須確爲解釋不准比附援引濫用强制手叚除平日嚴重約束秘密調查外遇有巡警違法經人民控告或因事發覺時該督撫及本管各官應即秉公澈查母得稍涉廻護如有上項情事偏袒不理一經受害之家呈控或經人參劾立予查究嚴辦 
[江督蒞鎭記詳鎭江]  
　　江督端午帥於禁烟大會開會後乘輪回寗道出鎭江已紀前報兹悉午帥蒞鎭後就焦山暫駐行旌十六日辰刻 
 
 

Page 11

 
 
偕同長江四路砲台總理徐吉雲軍門鎭江一路砲台總台官顧君等詣象山雩山各處砲台詳加勘視繼又傳見瓜洲鎭總兵陶樹恩常鎭道劉襄孫駐鎭南洋陸軍十八恊統領吳仲炎駐揚鎭巡防隊統傾周錦堂錄江府承瑞卿丹徒縣王緯辰面授防務機宜聞小作勾留即須返寗 
[兵學生分發各路蘇州]  
　　蘇省巡警學堂第六期畢業兵學生共七十二名已由堂咨送巡警總局馮觀察查核内除劉承勳一名已據太湖廳函請派令赴廳襄辦警務外其餘七十一名已分發七路巡官處酌量派差矣 
[鄂屬州縣禁烟之勤惰武昌]  
　　湖北禁烟公所司道籌辦禁烟各事尙屬認眞所有省外各州縣均經遴員分往考查是否奉行遵辦有無違元情事日昨又將各屬去年年終報告禁烟成績詳略得失分别據實比較詳請督院核示聞以潛江縣陳令福蔭辦理最爲切實記大功二次竹山縣主令圻州賴牧等十餘州縣奉行不力均記過二次 
交涉 
[調查津關俄貨稅章天津]  
　　外部日前行文津海關道查詢國貨物由火車運進天津口岸而再由津運入内地者是否先補足原免三分之一之稅再納一子稅相應查明稅章以憑核辦刻該關道已查明申復矣 
[江省添兵須俄允許黑省]  
　　黑龍江巡撫於去臘因呼蘭與吉林交界鬍匪滋擾兵力單薄不敷分紮擬再招新兵以資彈壓乃俄大員廓米薩爾以添招兵勇須商允俄員不得逾額添招經黑撫與彼迭商不允故日前電致外務部請向駐京俄使理論 
[江督呈請代奏籌振意國地震情形南京]  
　　江督電致軍機處文云伏查近年中國每遇巨災各國往往有助欵協振之舉此次義國災情甚重旣蒙聖恩撥欵助振各省亦宜仰體深宮懷柔之德意恊力籌助藉濟災區經電商士驤等意見相同兹謹擬東三省籌撥銀五千兩直隸洋一萬元江南洋一萬元廣東洋一萬元湖北銀五千兩福建銀三千兩雲南銀二千兩江蘇銀五千兩浙江銀五千兩山東銀四千兩湖南銀四千兩江西銀三千兩安徽銀四千兩貴州銀二千兩統共銀四萬二千兩洋三萬元除廣東洋一萬元已逕交該省義國領事外餘均匯交蘇松太道彚交上海義國領事轉寄助振以廣皇仁而敦睦誼 
軍界 
[總參議辭差入都南京]  
　　江督批兩江督練公所總參議云前據該道由京來禀以大學士張諭留在都面商一切請銷去總參議一差俾免曠悮等情當以該道留京尙係暫局且江南新軍之成立皆該道一手經理成效卓著現圖進步改良一切深資臂助是以未經答復兹據禀稱奉郵傳部奏調請銷去總參議一差以免回寗供職等情該道才識閎通嫻於兵略本爲督練公所最爲得力之員現旣奉奏調勢難换留且據聲稱並無經手未完事件應卽照准仰候分飭知照 
[蘇藩奬勵查獲大宗私販蘇州]  
　　浙省嘉屬緝私營管帶陸殿魁以派弁查獲大宗夾帶私鹽等情禀奉蘇藩瑞力伯批云以裝運靈柩石子船隻尙敢私帶鹽斤掩人耳目希圖偷漏則販運醬菜醃貨等船夾帶私鹽更可想見近來銷數短絀皆由於此輩弊混侵佔所致此次該營弁勇認眞巡緝深堪奬勵應將該管帶酌記大功二次一面仍通飭各營一體詳愼梭巡以清私源 
[胥口盜刦案之督批蘇州]  
　　胥口鎭董事張家良被盜搶刦鉅贓各情迭記前報嗣經張董赴督轅具禀奉端午帥批云據禀該中書家去臘二十五夜被盜百餘人强刦銀洋衣物共值萬金並搶去有印洋鎗十九支案情甚爲重大且訪聞是時飛划二艘熟視無睹顯有通匪情事正飭查間接據奏派督辦蘇松太杭嘉湖緝捕清鄉事宜瑞藩司來電與所禀情節大致相同且此案已經獲匪余惟卿等多名供訊均在中路巡緝隊官方壽山名下當勇面訊方壽山無詞可對縱匪庇匪罪有應得當將方壽山就地正法該藩司捕治梟匪嚴懲隊長神速公明至可欽佩惟進匪在逃者不少應由該藩司嚴飭飛划等營勒限查緝此案贓盜務獲勿稍鬆懈所有現獲之余惟卿等並飭迅速審擬禀辦至來禀請派師船在胥口鎭防護之處亦由該司酌辦具報 
學務 
[譯學館又電催學費浙江]  
　　京師譯學館前日乂電致浙撫以浙籍譯學乙内級生本年津貼迅乞飭司速滙等因旋經中丞電復謂乙丙級學生本年津貼已飭司迅籌洋一千四百十六元即交合盛元號商匯解除另咨外合先電聞 
[嚴辦學生倡言罷課安慶]  
　廬州府屬廬陽學堂向省臨時考試之例或按月一次或間月一次均由監督敎員隨時酌定上年臘月十二日爲該堂考試之期突有兩班學生鮑如明李廷彦沈英等四人倡言要求免考經敎員駁斥乃該生等輙行聳令同班各生停課退學以圖挾制兹被逼脅各生已由監督等一再開導照常上課其鮑如明等四人亦經斥革并函請提學司分咨各屬及鄰省學堂概不收錄一面禀報督撫院查照立案 
[松江中學招生松江]  
　　府中學堂頭班學生自去臘畢業後空額均由各高等小學生升補現又擴充新班年齡需十四至十七歲且有高等小學畢業程度者均准報名定於廿二廿四兩日到校考騐 
實業 
[加派勘測懇牧公司委員楊州]  
　　江督札趙都轉文云據寗藩准運兩司會詳稱奉部咨查通海墾牧公司築隄開墾所佔地畝與塲産有無妨碍一案遵飭查復又准張殿撲咨呈按照軍司原又逐條辨析以白誣罔各等因業經札委何道亮標會同徐道乃昌曁原經飭量現充陸師學堂監督洪杰確查禀辦在案兹查前項勘測事宜頗爲繁重應再加派章道亮元前往便同原委何道等分别勘測以資得力除札委並分行外合並札司知照 
 
 

Page 12

 
 
[詳復開濬利源之政見浙江] 　 
　　商務局湯觀察詳復撫憲略謂按鹽大使李鵬程禀開濬利源辦各新政等情察核該大使所上各項條陳均爲新政要端據稱中國自古種植之利與農並重外洋林政研究尤詳浙江素鮮煤礦日用全賴柴薪而户日口增採樵日衆不早設法補救山林必有告竭之時大使世居南陽内鄉西偏竊見萬山羅列無樹不有而厚利所在尤以漆樹桐樹烏柏樹柿梨棗胡桃等樹爲最查浙境荒山甚多可以勸民栽種擬請各種購辦省許試騐種植以察土性之所宜然後力爲倡導小民見有成效自然樂於從事十年以後童山悉成茂林地無遺利民有餘財柴薪之賤其末焉者耳等語查浙省荒山極多本局正在設法清釐果如該大使所稱分栽試種漆樹柏柿梨棗胡桃等樹相士所宜分别種植不數年後獲利尤多是在地方官查察情形酌定辦法以憑核議 
[禀請興辦樹藝蘇州]  
　　蘇屬靖江縣舉人陳銘荃擬就本城外之廟田及官荒田地氣植各種樹木以興樹藝計招集資本四百股每股洋三元共合洋一千二百元俾資一切經費具有試辦章程十六條禀由該縣詳請各憲立案 
[農事試驗塲詳細辦法廣東]  
　　粤省農事試驗塲前經陳道擇地派委籌辦擬先購東西洋之農産品在塲之中點擇地陳列並附貯農務農學工書報凡留心農事及農民均准入所考求研究俟籌辦稍有頭緒即札行各屬將氣候士性之所宜農産之良窳夏秋收入之豐歉各項植物之種類售出價值之高下均一體調查列報其有新理新法新種植等皆送交到塲以期依學理試驗旭有成效即行一體佈告以資農民研究 
[女子音樂傳習所改名武昌] 　 
　　鄂省公立女子音樂傳習所開辦以來頗著成效現經同人公議改名爲崇實女學校添授普通學科並推廣學額三十名將校址遷至棋盤街省城適中地叚以便女生走讀 
雜記 
[] 紹府拿獲匪首詳情杭州 
　　紹興城内匪首魯連生同黨約有數百人通連各處梟匪其兄前充府差名魯森現由撫憲增中丞聞悉電飭紹興府嚴密拿辦蕭太守接電後即飭練軍於初八夜訪查在城内東街白菓樹下地方開設十娼該練軍一面禀報本府一面先行排隊四面圍住詎該匪首經已聞悉立呼立黨百餘人拒捕幸紹府曁山會兩縣會同城守營派兵馳至即將匪首拿獲黨羽四散逃避該匪首之兄及家眷人等亦即連夜逃匿蕭守回署立卽會訊該匪首不肯招實卽釘雙鐐發交山陰縣收禁一面禀請增中丞核辦 
[禀請銷鹽盈絀之比較蘇州]  
　　蘇藩瑞方伯據飛划鹽捕營統領陳得龍詳稱内河緝私後營汛地遼闊港汶紛歧巡緝稍有不周私梟卽從而闌入業將各哨劃分汛地按叚梭巡以銷鹽之盈絀覘各弁之勤惰並飭於年終時將全年銷數與上年分别比較以顧考成兹據各哨將三十四年分銷數開單呈報除長元吳三縣公堂銷數另歸六門緝私王元章司馬核查外計後營中哨木凟公堂三十三年銷鹽二千八百八十八引三十四年銷鹽二千八百四十二引前左二哨用直公堂三十三年銷鹽一千三百二十引三十四年銷鹽一千六百八十三引右後二哨滸關公堂三十三年銷鹽三千五百五十三引三十四年銷鹽三千七百五十三引江震小巡哨江震公堂三十三年銷鹽六千五百三十引五分三十四年銷鹽六千六百五十引統計各屬公堂銷數比較三十三年分勇銷六百三十六引五分 
[宿州鹽局被刦之原因安慶]  
　　宿州東岸鹽局去冬被該地居民聚衆打毁局中器物等件嗣經該鹽局禀請皖撫批飭拿辦在案現聞該處士紳副將戴景明等聯名公禀大吏略云近年以來房舗雜捐日出不窮而鹽觔尤迭次加價民力實有未逮且東岸鹽局更因平時司扞舞弊結怨於衆無知愚氏激憤毆毁該局物件並非匪人肆刦者可比應請憲恩從寛免究 
[漢陽典業擬改銀碼漢口] 　 
　　漢口漢陽兩埠典商因近日錢價跌落受虧過鉅撥援照蘇浙等處成案改用洋碼按日牌列市價出入一律刻已擬具簡章呈請商僵轉詳鄂督核辦已奉批示是否可行有無窒碍仰藩司勸業道會同議復核奪 
清談 
[陳尙書叅案]  
　　陳尙書叅案。爲宣統元年第一次資辦之叅案。當必有風行雷厲之氣象。人皆曰陳尙書其危哉。那相查辦　尙書叅案。爲入軍椎後第一次查辦之叅案。尤必具有鐵面龍圖之手叚。人將曰陳尙書其殆哉。且謝侍御叅摺。極其嚴厲又恐查辦大臣之敷衍也。曾於附片聲明曰。縣觀近年以來。參劾之案。查辦覆奏。多以調停之法出之。非曰事出有因。即曰查無實據。則歷來查案官調停之秘術。已爲謝侍御道破矣。故人尤爲陳尙書危。今陳尙書之參案已發布矣。果危殆乎哉。記者其他不敢問。第問雖屬嘖有煩言究未指有確據二語究與事出有因查無實據之　釋。相去幾何。 
　　或曰。是盖大有區别。四對句已變爲六對句矣。此二語可作爲宣統年間查案大臣避熟就生之妙訣。 
小說 
[潘傑小史英國梅特推著泖浦四郎信譯]  
　（一）白玫瑰（六） 
奇南讀畢。目定神暉。心眩氣寂。手足俱顫。莫 
旁。取燭置諸鏡畔。引鏡自照曰。彼去國時。余之姿色如何。彼歸國時。余之姿色如何。其間荏苒十餘年。余之白髮莘莘。尸非往昔嬌麗娟冶之故態。臉兒瘦損。髮兒凋零。肌膩兒枯皺。 
　　若弗命痕故地重臨。西牕話舊。而彼昔日心中之奇南。　非彼今日目中之奇南矣。彼願與結褵之奇男。者嬌麗娟冶之奇南也。今嬌麗娟冶之奇南已失其存在。而舉鏡自照。惟存此婆娑憔悴之者媪而已。 
　　余之醜陋年長。余亦自知之明。决不能重受他人之愛慕。而弗侖痕離别十餘年。常懷此從詢游玩時之景象。以愛慕於我。我之懷想弗侖痕。亦猶是從前游玩之景象。則彼現時之聲音笑貌。又將若何。 
　　是時宛南夫人寢睡已久。奇南亦解衣而睡。反覆思慮。終夜未寐。良久微睡。夢見弗侖良自外而入。一手持皮包。一手擎一鮮花。欲與奇南接吻。奇南羞愧無地。拒之不可。舍身而奔。弗侖痕逐之急。驚懼而覺。旭日在牕。房外已有人聲。披衣而起。宛南夫人已在膳室。預備早　。 
　　宛南夫人見奇南神色有異。語奇南曰。奇南何神色乃爾。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　奉天 
奉天諮議局籌辦處張元奇覆調查員鄭樸等函云來函詢及選舉章程之疑義兹逐條解釋於左（第一間）出住人員應否函告寛缺候補人員現在外省該生等調查時囑令其家人函知未始不可但照章投票選舉必須親到不許代替出仕人員欲令其回籍行使選舉權法律雖許而困難甚多此問題亦事實上之關係與法律不相涉也（第二局）住所資産之分别住所在甲區財産在乙區對於甲區有選舉被選舉權無疑蓋藉貫住所乃對人法非對物法財産云者止問所有權之存否不必以在身邊者爲限惟一人不能有二選舉權甲區人以存在乙區之財産爲其甲區選舉之資格則此財産對於乙區不能發生權利此義曾於覆張生文佩函中詳細論及該函業登二十八日盛京時報附章（第三問）生貢籍貫生貢冒籍入學甚且出貢如以其冒籍爲正當之行爲耶則科舉時尙無窒礙選舉時應有權利如以冒籍爲不正當之行爲耶則於入學出貢時應早提起訴訟褫革其生貢而後可此次選舉權旣因其生貢之資格發生生貢存在何區學藉即可於其區行使選舉權冒籍舉否之問題不當在此時提起此即日本法律所謂因時效消滅者也 
又批新民府司選員黄世芳禀云查經濟學家凡財貨有價值可以計算依勞力以成而助未來之生産者謂之資本又産業有動産不動産二類章程第三條第五項營業資本或不動産一語資本之死又言不動産則資本爲動産可知該員所稱牛羊騾馬存儲糧貨及行莊出貨四項按諸資本之定義與動産之性質毫無出入其應歸産項内核算自無疑義至一年畢業生及數月畢業生曾經憲政綢查館電覆各省未允通融辦理碍難歧出填寫人名册格式尙屬妥協仰各知照 
[士民實行調查]  
　　江蘇蘇屬（松江上海） 
上海縣李大令日前迭奉上憲催促速辦初選複選等事爰於昨日邀選舉事務所各紳董至明倫堂會同將名册分佈恐於調查一事尙有遺漏錯悮不服等項故又將該名册送至總工程局轉致西南區並商務分會請爲一併查核均母延宕刻聞局董接到該名册後已立即分知各區照辦矣 
專件 
[奉天諮議局籌辦處擬訂開票所辦事細則]  
　　一初選複選各開票所得設開票管理員一名或二名關於開票之預備及布置管理員皆任其責 
　　一開票監察員協助管理員稽查開票所紀律其員數三名或五六名 
　　一開票所設立以後未裁撤以前管理員及監察員應有二人住宿所中其伙食雜用由選舉經費項下開支 
　　一開票日期及時刻旣榜示之後無論如何不得更改　　一開票所之啓閉以午前八時午後六時爲限踰限禁止出入　　一開票所管理員及監察員須按時會集並須親自署名於治事册上如有因要事請假者當記錄其事由於請假簿中俟事竣後呈送選舉監督查核 
　　一各投票區之投票匭於何日何時送到開票管理員當隨時登記於開票簿中 
　　一開票前一日管理員及監察員應將所中一切設備布置妥當（甲）開 
票臺（乙）置投票匭處在臺之右（丙）記票數席在臺之左（丁） 
參觀席在臺之前横列之 
　　一開票當日選舉監督應親至開票所督同開票管理員及監票員應分擔職務檢點票數管理員主之唱名記點監察員主之 
　　一開票管理員與監員或監察員與監察員有意見不同時均得陳述意見請監督判决 
　　一清算投票數目之時須將選舉票之總數與投票簿之總數相對照若有多少不符者須另册記明呈請監督察核 
　　一開票管理員應將諮議局議員選舉章程所載無效之票揭示於開票臺側（甲）寫不依式者（乙）夾寫他事者其記載被選舉人官銜職業或住址等項者不在此限（丙）字跡模糊不可認者（丁）不用投票所所發票紙者（戊）選出之人不合被選舉資格者 
　　一檢票時遇有無效之票當别置一處并須另册記之候開票守畢之後與當選有效之票紙一律交由監督保存三年 
　　一如開票當日不能完畢或續至夜分或延至翌日由開票管理員禀商監督當衆宣告 
　　一得入開票所參觀者限於辦理選舉人員及有選舉權被選舉權之人若管理員欲限制叅觀人數時得豫發叅觀劵非持有此劵者不許入内 
　　一開票管理員對於叅覲人宜接以禮貌但叅觀人有擾亂秩序等事不 
聽管理員勸阻者得命之退出所外 
[湖南諮議局籌辦處擬定辦事期限表（續）]  
　　十一初選投票限五月初一日投票初五日以前各投票所儘先完畢 
　　十二初選投票以後至複選投票以前應辦各事（甲）各投票所送投票匭於開票所并報告投票情形於初選監督限三日（乙）初選監督先期布置開票所届時初選開票檢票曁初選當選人不足定額再行投票以補足額數并再開票再檢票限十日（丙）初選監督知會初選當選人收初選當選人呈明情願應選書限六日（丁）給與當選人執照並榜示姓名職銜限於半月内齊赴複選監督駐紥處所限三日（戊）初選監督申報初選當選人姓名於複選監督自發行以至遞到限十日並另文涇報本處（已）複選監督編造複選人名册張貼複選舉告示並宣示投票所開票所地址及投票開票日期派定複選投票開票管理監察各員並頒發投票紙簿匭於複選投票所限十日（紙薄匭應先預備届時頒發）（庚）初選落選人員如有訴 
 
 

Page 19

 
 
　　訟事件應於初選監督榜示當選人名以後複選監督宣示投票日期以前照章向複選監督衙門呈控以上七項自五月初六日辦起統限至六月二十日以前一律完畢 
　　十三複選投票限六月二十一日投票二十五日以前投票所儘先完畢十四複選投票以後至申報本處以前應辦各事（甲）複選監督先期布置開票所届時開票曁檢票限五日（乙）知會複選當選人收複選當選人呈明情願應選書限六日（丙）給與當選議員執照並榜示議員姓名職銜限於一月内齊赴長沙聽候撫憲徵集並申報名册於本處曁督撫憲限十日以上三項限至七月二十日以前一律究畢以上預定各日期約分三大限以調查選舉資格草簿爲第一限期初選投票爲第二限期複選投票爲第三限期各府　州縣必須依限辦事准提前斷不准逾期落後 
　　十五本處檢查複核判定一切曁詳請撫憲咨報議員姓名職銜於資政院氏焉部並宣布確定議員銜名於各屬曁徵集議員八月十五日以前 
　　十六議員齊集長沙八月二十五日以前 
　　十七諮局成立籌辦處裁撤憲開第一次議會九月初一日 
　　查諮議局定限須在明年九月以前成立現在時期迫促調查選舉資格及初複選舉投票開票曁一切文牘申轉各示宣布所需日期自應按照本省現辦情形將原定章程各辦事日期酌量變通業已詳期撫憲咨達憲焉館在案各屬辦事日期概以此表詳定日期爲斷以期不逾明年九月欽限不得遷延宕擱切切 
本埠新聞 
[測量新濬水道]  
　　淞口張華浜新浚黄浦西道現已竣工原定西歷二月一號通知各輪船改就西道出入嗣因標燈尙未插立暫時從緩現浚浦局已會同新關河泊司測量深淺竪立標燈聞不日即可竣事 
[補紀江督奬勵馬巡]  
　　萬國禁烟會中國代表端午帥日前來滬時巡警總辦汪觀察曾派騎巡隊周副隊官率領馬隊廿四名恭迎帥節午帥以該馬隊尙稱得力飭令留轅護衛迨公畢返寗時特賞洋四十元以示奬勵 
[擴充電報房]  
　　淞口張華浜電報房係各國水陸電綫必經之處現因房屋狹窄復在側面購買氏地十餘畝建造洋式樓房並添設電池數口業已由工程司繪圖估價不日興工 
[日斯領事調查供詞]  
　　寡婦王陳氏控夫妾王周氏與自稱入籍日斯巴尼亞之金劬觀姘識捲逃一案早經公廨訊結並將招摇撞騙之著名地販陸道生逐出租界在案兹悉駐滬日斯巴尼亞領各艾君復於前日照會實讞員請將關於入籍之供詞抄復備考昨寳讞員已飭承抄錄矣 
[廣益善堂施醫給藥]  
　　滬北廣益善堂定於本月二十一日起施 
醫給藥内科請薛文元周小農韓少懷岑仲良胡回生周潤生劉仲筠董兆基鄭樂山外科請陳偉生岑曙嵐眼科請呂孟卿針科請陳九早小兒科請陳立環並請推拿女醫朱姑太各于單日到堂施診照方給藥另與内外專科剿崇山丁甘仁巢松亭華景輔及傷科徐宗揚諸君訂定遇有疑難重症令患病人持該堂號票踵門求治不取醫金號費其藥仍由該堂給發 
[横財難得]  
　　安徽彩票公司夥某甲近因獲中大彩喜不自勝於前日携帶彩洋由滬乘坐火車回松江不料中途忽然失竊甲忿不欲生吞烟自盡迨經人施救則已不及矣 
[城内]  
　　密查烟間○滬道蔡觀察昨日傳諭城内各巡警局正副巡官及拒烟會調查員云兹據法界工董局函謂有私售燈吃各户開單　告希速至後開各處查明禀復候核 
　　可望脫累○謀斃祥泰水行管門印人案内牽涉之施道士及妻朱氏子四海送縣收押後施已病斃朱氏亦患病甚重兹李大令以此案訊結無期察得朱氏等决非凶手因於昨日禀請道憲照會英領事派員到縣觀審以便從寛摘釋 
　　未必無因○巡士汪錦棠誘拐女子楊秀貞等逃至南潯被獲解滬兹由巡警總辦送縣審訊汪　有金押髮一支珍珠三十餘粒銀鐲一付在南潯被拘時被該處地方官搜去充公孚大令以所供是否屬實自應查究昨特飭差赴南潯調查冉核 
　　訟棍結果○上年迭赴道轅遞禀之山東益都縣人房初班滬道蔡觀察以其健訟不休發縣管押在案近因患病發堂於前日身死李大令因查無尸屬在滬即著善堂棺殮厝壇召領 
　　不認拒捕○虹口胡家木橋捉賭肇禍案内之賭掍陸阿榮等四名前日由縣復訊不認開槍拒捕判候詳請憲示再行核辦一面飭差查拿賭棍阿順毛毛及賭場地主宋阿關籌解案訊辦 
　　關棍盜黨○婁縣光涇鄉人馬勝堂家去臘被盜搶刦後曾經該縣獲犯訊明尙有同黨浦靑逃在上海楊家渡碼頭充當糧米小工兹由該縣派差來滬禀縣關提本縣李大令准即派捕恊同警察於前晚將浦拿獲諭交來差帶回訊辦 
　　尚待查究○英租界吉祥里販珠實婦人李翠貞去年入城在東馬橋堍被陳阿榮張茂生等搶去首飾先後拿獲由縣判押改過局在案刻已期滿提案復訊張陳兩人仍互相推誘判再還押待質所候查明核辦 
　　有何瓜葛○人壽保險公司經理徐祥宜前日扭吳源興鄔茂興到縣禀稱商人曾於前年要妓女陸昭容爲妾去年病故後忽有吳鄔兩人時來詐擾求請究辦訊之吳鄔兩人供去年歲杪曾在西區扭控有翁筆據呈在西區求請移查判一併交差候備文查明再訊 
　　嚴辦拐匪○總工程局偵探查獲拐匪王阿文陳張氏（即楊小妹）及被拐小孩喬狗子周金桂陳順侯等詢明喬狗子係山東人由蕪湖拐來周金桂由洋涇拐來尙有多孩已被王阿文等帶至厦門　建等處賣去前日解縣昨奉李大令提訊陳張氏供各孩由王阿文帶來暫寄大令因該氏刁狡喝令掌頰三百下始供出拐孩之事均由王阿文起意並稱婦人貪小受愚暫爲留養求宥訊之王阿文供詞刁狡喝責一千五百板判與該氏一併釘鐐王收禁外監氏收禁内監聽候禀詳上憲照例嚴辦 
　　官事○調查兩江農工商務路礦事宜升用道江蘇候補知府龍佐才昨日到道拜謁候補知縣洪長褘禀請期服假二十一天卸任黑龍江巡撫程雪帥約今明日入都陛見 
[南市]  
　　定期開會○總工程局董定期十九日午後在局開今年第一次參奉會昨特函告西 
 
 

Page 20

 
 
南區及本局辦事各員届時到會互相討論　　窶人倒斃○貧民某甲前日在平安街因病倒臥即於是夜斃命後由巡士查見報告南區飭令十二圖地保查明並無屍屬報堂收殮 
　　同居行竊○吳福生失竊衣服查被同居東區巡士熊華卿招來之堂兄弟所爲向熊理論置之不睬旋由吳控奉工程局將熊斥革判令交保限尋交兄弟訊究 
　　串賣女子○車夫陳常茂前央裘三元爲媒聘定同鄉漡三賢之女爲媳近被湯串同蟻媒張光裕彭顧氏唐沈氏等賣於虹口李姓議定身價洋六十元陳即控奉南越轉　工程局提訊陳　軍因湯已得洋三十元判戒責一百下與彭顧氏等一併押候查辦 
[閘北]  
　　偵探不端○巡警總局參學官張主政訪悉偵探楊玉標（即楊三）有調戲婦女情事昨飭偵探隊官郁某先將該偵探暫行收押候禀明總辦核辦 
　　抄獲賭塌○樹德公司管門人昨至四路分局報告永順里空屋内有人聚賭請爲查拿當經孫正巡官飭派巡警人等前往拘獲張阿桂一名並起出酒二壜及賭具等物據供係與四路三區巡士貢長康同住此次由王昌倫等料賭抽頭囑令小的預備檯凳彼等往邀賭密是實判張押候查明再訊 
　　懲辦淫奔○馬一和之女鳳述子被李邦生拐逃一案昨經四路分局孫正巡官提案覆訊判鳳蓮子掌頰一百下交父領回管束李還押候辦 
　　交保理償○崔華樓控荀達山欠洋一百九十四元昨經四路分局孫正巡官提案覆訊因荀挺押不理判責二百板交保理處 
[英租界]  
　　串竊煤油○腦威商信亨洋行控舵工施文興袁阿林等串竊煤油一千九百八十二叮前日午後由廨會訊原告洋人姚滿偕腦威琴輪船大副和爾德並保險行代表洋人貝德費投稱施袁二人劉舵工頭目桂萬興串同行竊請究袁施二人供桂已逃逸小的等實未串通判仍還押候補提人證再訊 
　　查獲手槍○江西路老公茂洋行失竊手槍二支昨由包探何阿春查獲一支帶入捕房飭傳失主認領 
　　賭徒留影○流氓張王卿與探夥王惆全紏合賭徒馬阿六等三十餘人在戴林元家聚賭抽頭已紀昨報昨捕房卜總巡復飭新閘捕房捕頭將賭徒三十五人一併解至總巡捕房合攝一影留候備查 
　　匪徒就獲○匪徒顧生生（即孟鴻芳）係 
西牢逃犯張阿三之同黨專在虹口一帶搶刦行人衣物昨被總巡捕房中西包探前往拿獲解回捕房押候解廨訊究 
　　與子偕行○福州路東尙仁里妓女張滿鶯前晚與狎客相約偕逃昨由龜奴徐阿巧投報捕局飭探偵緝 
　　流氓兇惡○福建路天寳棧寓客周某前晚回棧至公陽里口突來流氓四人將周　住拔刀恐嚇剥去　馬　一件周即投報捕房派探查緝 
[美租界]  
　　搭賓跌斃○昨有年近四旬身穿竹布長彩手帶金戒之某甲附滬寗火車來滬行至眞茹相近失足墜下受傷身死當經司機人急打倒車將屍帶至上海車站飭傳地保投報寶山縣請爲相驗 
　　電綫中斷○前日午後靶子路附近北河南路之電車靈綫忍然中斷當由印華各浦在旁看守攔阻行人以免獨電一面急傳電話知照該公司赶速修理 
　　因姦起釁○杭人趙景生被流氓於初五晚持刀搶去金表等物遣友陳葉清報捕飭　兹由捕房查得趙因姦情啓釁揑詞誣控當即請廨出票將趙陳一併拘入押候解辦　　查究聚賭○捕房查悉楊樹浦北首張家浜地方近有流氓紏衆聚賭當即飭探巖行查辦又食得西華得路夏阿春茶肆亦有聚賭情事飭探請廨傳罰 
　　旣賭又竊○黄浦略某洋員公舘拘獲賭後七人解奉公堂判罰等情已誌前報兹悉内有唐阿友姚桂華陳阿生三人尙有行竊西人物件情事仍未釋放 
[法租界]  
　　拘獲搶匪○印小元專在碼頭率黨搶物受害者已不知凡幾前日又在太古碼頭搶取綿花遴被印據查見拘入捕房押候究辦　　法網難逃○葉阿福譚阿裕專事持刀强搶途人財物久捕未獲前日忽在某小烟間内被探巡見一併拘人捕房押候解送公堂嚴辦 
　　怙過不悛○王永增項紀實陳阿寳李德處顧阿根五人前因犯案鄒英公堂判押西牢釋出未久兹又在法界滋擾山　拘後一併解入捕房押候嚴究 
　　查獲贜賊○某號包探偵悉積竊李洞狗竊有皮袍褂一套售於陳阿榮當將李陳二人一併拘入捕房陳暫保釋李則收押候今晨解廨訊究 
　　竊賊復獲○郭秀卿係英界逐出之犯兹又匿跡法界圖竊由探拘入捕房押候訊辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[言場小說衣冠影（二十八）]  
　　第八回飛夏楚族長記前仇博功名孝廉施巧計 
金士明聽了。雖然不敢駁回。却恨在心上。無可如何。如今伯友死了。該應輪着他做族長。他他借着這個機會。把金三緘大大的磨折一場。金三緘氣到極處。便埋頭發憤的用功。這兄弟兩個人本來資質十分聰敏。不到三年的工夫。居然兩個人都成了少年名士服滿之後。都入了學。又聯捷都中了舉人。會試了幾回。却都不中。雖然中了兩個舉人。舉人是當不得飯吃的。兄弟兩個。便到外面去就館。金思愼這個人。雖然很有學問。即是。有才無命。不到三十歲。就得了虚癆症候。淹淹牽牽的病了幾個月。就嗚呼哀哉。伏維尙饗。金三緘自從他哥哥死後。有一個同年朋友。薦他到廣東瓊州府高太守衙門裡頭。當個文案。薪水只得三十兩銀子一圙月。高太守却十分契得他。知道金三緘家道清貧便叫他兼辦收支。一個月可以多得四五十兩銀子。這個時候。正是　開海防捕的時候。金三緘暗想。自已身上。雖然有個舉人。却是鐵不能食。寒不能衣的東。西就是會試中。式。點了翰林。這個翰林。是要有錢的人。才當得起的。我點了翰林。那裡有錢來當京官。眼前雖說這個事情。也還過得去。每月也有七八十兩銀子。但倚靠别人。總不是個長局。趁着這個摺例便宜的時候。不如捐個功名。出去混一下子。比那處人家的館地。依人作嫁。總要好些。想着。便打定主意。要想捐官。却又轉念想道我一個窮光一。這一大筆捐官的錢。出在那裡。就是向人假貸。也那裏假貸得許多。想到這裡。便不由得心上躊躇起來。想來想去。終久想不出個生財的法子。沈吟了一回。猛然眉頭一縐。想出一個主意道。我何不如此如此。給他一個移花接木。等到他知道。那時不已成舟。他不願意也不中用的了。想罷。又自已連連的點頭。定了主意。過了一天。便聲色不動的。暗暗的辦理起來。直等到一切事情。都辦得妥妥貼貼的了。方才一個人跑到高太守簽押房裡去。對着高太守道。我做了一件對不起你的事情。求你不要見怪。說着。便撲翻身叩了一個頭。高太守直立起來。連忙一把拉住道。你不要這樣。有話請講。我們籌可慢慢的商量。你到底做了什麽對不起我的事情。金三緘立起身來。又打一個恭道。總是我一時冒昧。糊塗該死。如今只求你答應了我的事情。我方才敢講出來。不知金三緘竟究翰了何等的事兒且看下回便知分解。 
 
 
 

Page 27

 
 
   
 
 

Page 28

 
 
   
 
