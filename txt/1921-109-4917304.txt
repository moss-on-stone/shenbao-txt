# 1921 - 109 - 4917304

 

Page 1

 
 
   
 
 

Page 2

 
 
   
 
 

Page 3

 
 
時評 
[津議之結果（冷）]  
　　津議之結果其實與未議時同也内閣主不動其同一也蒙事主奉直出兵未議時奉直固未言不出兵也其同二也裁兵減政謂奉行中央命令中央命令之果奉行與否須至他日知之未議以前亦未嘗聲言不奉行中央命令也其同三也至於對西南下討伐對西南他省謀統一策其事旣非一朝所能成而未議以前北方固時時有此主義也其同四也 
　　然則津議之結果何哉所謂順利所謂同意者又何哉删繁就簡以言之余謂僅僅交葉允籌五百萬期票一語耳他何所有哉而乃勞三巡閱之駕動萬人之目枉費無數人之奔走費用與議論不亦滑稽之甚乎 
[國外專電]  
　　巴黎電　巴黎大學今日午後四時以名譽博士學位贈與徐總統禮儀極盛禮堂無虚席觀禮者逾二千五百人大學門口排列衛隊禮堂遍懸中法國旗鐘甫鳴四下大學校長亞爾氏偕職敎員與中國專使朱啓鈐步入禮堂以糾儀員四人爲前導登壇就座校長報告開會學長白魯諾氏起立致詞陳述徐總統之學業請授以學位校長繼起演說言中國文化之古文藝之富與東西互換學議之重要末謂中國元首爲文學大家提倡學問以謀和平朱專使代表徐總統致答詞略謂巴黎大學授與中國元首之殊榮甚可欣感中國不獨願以其偉大學庫貢獻西方且亟欲就西方求新科學駐法公使陳籙與前總理班樂衛相繼演說班謂中法友誼由來已久十八世紀法國思想家卽已受中國文學與哲學之感化今以徐總統之贊助西方學士愈可接近中國舊學之門徑授學位禮成校長開茶會招待朱使與會者逾五百人除大學職敎員外法國博學院會員·及一時名人·如前總統普恩賚統帥福煦·名將費岳爾·巴黎主敎杜博愛·敎育部長貝拉德等皆與會法總統派其秘書貝丹將駐英顧維鈞·駐法陳籙·駐瑞士汪榮寳·駐比魏宸組·駐葡代使郭家驥法國大學以名譽博士學位贈與友邦元首此爲第二次第一次得學位者爲美國前總統威爾遜惟亞洲文學家得學位者實以此次爲創舉（二十三日） 
　　巴黎電　朱專使由法政府招待共兩星期自四月十六日起至三十一日止法總統米勒蘭夫婦開茶會敎育部長貝拉德·與前總理班樂衛·及其他重要人物與團體皆先後開宴會招待朱使赴各大學校各大工廠參觀並游歷科學工藝發達之區及大戰塲離法後卽赴倫敦（二十四日） 
[國内專電一]  
　　北京電　巡閱使外之督軍感於三使操縱大局行徑各電其駐京代表不必附和曹張此爲最近之變化（二十六日上午十鐘） 
　　北京電　津電話（一）曹張王會晤後均不敢發表主張係三方牽制故將一事不能决今曹張王會宴靳（二）張負對蒙責曹負對豫責王負對南責雖潘復與日人如此說内容尚有問題因張需三百萬王需二百萬張不裁兵王要換省長與政府意相左對蒙對南均面子話（二十六日上午十一鐘） 
　　北京電　王占元先到津已晤曹張靳張勳往訪擋駕謂行客先拜坐客禮也幸勿先施津領事團深信王忠於民國（二十五日上午十一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[國内專電二]  
　　北京電　津訊王在議席報告（一）派兵援桂假道湘省得趙同意（二）請以熊督川陳遐齡會辦另由川人自舉省長劉存厚撤回（三）對粤主討伐由鄰近各省會師協攻中央任供餉械（四）派兵援黔以伸北軍勢力於西南㈤任趙督湘督湘湘軍餉械中央供給並不許客軍駐湘省長聽人民自舉（二十六日下午三鐘） 
　　北京電　津議中援庫問題奉張謂此係國家事非一省所應負責必須對粤定肯辦法方能分别擔任惟應出軍隊奉天不妨多派關於選舉問題奉直均願照辦但長江各省所有觀望反對兩派責成王氏盡力疏解俾獲積極進行 
　　北京電　本日閣議靳在津未回外顏主席董范周薩均在假由次長列席㈠外部提調錢泰爲司長㈡法部提調葉鏡潮署桂高檢廳長蔡寅署桂高審廳㈢農部提簡董召棣署黑省實業廳長均通過 
　　北京電　桂陸密電粤總司令陳炯明奉孫文命令實行援桂業將粤軍第一二三各軍向肇慶廣寗信宜欽廉等處積極調動俟頒發攻擊令時卽向前軍攻擊故須預爲防範特將桂軍第四師向靈山增防榮字第四五兩營向梧州增防桂軍第二師向懷集增防以備抵抗粤軍進取（二十六日下午七鐘） 
　　北京電　使團以交民巷出入口之偵探席地坐宿毫無成績且拘捕禍首並無懲辦意擬請政府撤去（二十六日上午十一鐘） 
　　北京電　陸部咨外部查各國通商條約關於軍械及軍用違禁品不得私行售賣近滬上有人向洋商購械私運不便訂講時許以厚利着售主包送應請照會駐京各使轉飭滬洋商莫違定章 
　　北京電　昨午後五點半小幡偕吉田參事見外長介紹吉田並言下星期本人請假回國吉田代辦 
　　北京電　昨午美使克蘭偕參贊裴克見外長談菲島簿記交涉及太平洋國家大會微聞我派容揆參列（二十六日上午十一鐘） 
　　北京電　順正公司將變名成立孫某已與横濱小沼亮三高木陸朗商妥在華經營地界小沼等二十七在横濱起程先到津談妥合同再入京（二十六日上午十二鐘） 
　　北京電　航空寧漢線路洋員何爾德廳長姚錫九勘查已竣航空廠派員赴德州上海招工匠七十又編警護隊又設清河電機廠但丁錦頗受外間攻擊有蠹國營私之傳單揭丁罪案（二十五日上午十一鐘） 
　　北京電　寧電川滇代表謁齊督游說聯省利益齊答有裨國家扶助中央事無不贊成聯省主意非敢預聞已婉辭却之（二十五日上午十一鐘） 
　　北京電　崴埠俄電局忽拒絶華電員發電要求二百五十金元爲一小時借線費邵恒濬交涉結果俄電局收回新章（二十五日上午十一鐘） 
　　北京電　外部增設條約司公約商約科皆不願列入結果惟就統計科編譯處擴立五科五月實施 
　　北京電　陳籙電蔡元培六月回國朱啓鈐月内赴英（二十五日上午十一鐘） 
　　北京電　俄代表二十三日齎赤塔政府訓令至外部該訓令聲明赤塔對劉鏡人爲議商約委員謹表同意（二十五日上午十一鐘） 
　　北京電　崴電四站有謝黨八千餘人皓（十九）議决宣言獨立開始軍事行動（二十六日下午六鐘） 
　　北京電　新楊電嚴式超率隨員等九人篠（十七）抵哈密卽換車晋京又電烏科危急圖克卓之京津商民已有數百人逃赴巴里坤 
　　北京電　滂江電褚部第四團史營由哈退出已抵滂（二十六日下午六鐘） 
　　北京電　黑吴電海拉爾一帶俄黨充斥四出騷擾已將各處强壯居民誘入黨中代爲工作及運輸米糧除派第四五兩團開赴防禦外卽將海拉爾實行戒嚴不准無職俄民混入以防他虞（二十五日下午七鐘） 
　　北京電　直曹電錫林果勒盟到有庫匪二百餘人已飭察東鎭使監視速將欠餉撥發（二十五日下午七鐘） 
　　北京電　蘇齊電自粤選孫文總統西南形式驟變長江方面亦受影響現雖各界一致反對應請由政府表决意旨使各方振起俾作後盾否則東南半壁危險堪虞 
　　北京電　政府因外交方面對烟禁又有責言决再頒發明令重申厲禁（二十六日下午三鐘） 
　　北京電　李思浩特赦津議由某督辦呈請發往熱河効力 
　　北京電　交部將准張謇之請將吴淞商船學校官地七十四畝撥歸商埠（二十五日上午十一鐘） 
　　天津津　王占元徑㈡㈩㈤早二點抵津徐世章張景惠亦來津徑午曹家花園會議王主擁靳靳擬曹汝霖長交通張則擁葉恭綽援庫依曹張原議對西南下令討伐裁兵減政奉行中央命令又聞徑午乃非正式討論王尚未有表示惟注重統一問題 
　　天津電　二十五曹張協（一）征蒙奉直出三師以交部支付劵五百萬充軍費㈡擁護靳閣閣員由靳自定㈢通緝孫文㈣選舉由曹張聯電督促交葉地位可不動財周亦擬挽留（二十六日下午五鐘） 
　　天津電　張勳籌備赴任所招之兵擬改編屯墾隊並向政府索前没收之定武軍械（以上二十六日上午十鐘） 
　　香港電　敬㈡㈩㈣孫宴海陸軍警演說革命爲有勝無敗引美法歷史爲證望大家贊成一致擁護此革命策源地則不必出兵亦足統一全國衆皆唯唯汪精衛演說自民國來忠於民國者祗有南京政府餘皆爲反對者所治理安望改良今信孫陳皆忠於民國必能發展建立眞正民國是日陳烱明因病未與會 
　　香港電　蔣尊簋效㈩㈨通電就滇黔贛第一路司令職趙德裕蔡炳寰何福昌李明揚賴世璜梗㈡㈩㈢電賀蔣（以上二十六日下午十鐘） 
世界路透電 
[英法對德賠償之預議]  
　　二十六日倫敦電　法總理白里安氏宣稱高等會議定期本月三十日晨間在倫敦開會 
　　二十五日倫敦電　英相喬治氏在下院宣稱彼與法總理白里安氏非正式談話後白允於數日内以關於法國對德計畫與條件之詳消息通告英政府俟收到後内閣將討論全問題及訓示參與四月三十日大會之内閣代表首相又言德國續提出之條件如仍不能令協約國滿意則英國將於大會中贊助法國占據威斯法里亞煤區之條件如須另施强迫計畫則政府定於施行前報告下院首相末稱彼於二十八日當可得有消息 
　　二十五日巴黎電　賠償委員會因德國拒絶將德意志銀行之預備金移至柯洛恩或柯白倫士特向德國要求於四月三十日交出金馬克一千兆 
[英礦工礦主之談判]  
　　二十五日倫敦電　礦主礦工政府三方面之大會展期明日三時繼續開會據官塲報告大會曾攷慮礦主所提出之持久解决辦法㈠工資高下就能付之力量而定礦地應分爲若干區㈡定工資與餘利之標準所入之欵首先提去工資餘由礦主與礦工攤分又臨時解决辦法如下㈠减輕工資三個月各處一律所減不得逾政府礦主礦工協定之數㈡如施行之效果須將上一月之工資減輕則礦主不收任何區域所餘之入項如結果須將工資减至超過協定最大之數則礦主不取標準餘利之全部分或一部分㈢政府如遇必要當設法輔助任何區域不使其工資之減輕逾是月所定最大之數 
　　二十五日倫敦電　據當局宣稱全國路工聯合會幹事部已命會員於礦工爭端未解决之際不得運輸礦地及由國外入口之煤 
　　二十六日倫敦電　路工聯合會幹事部所下之命令諾汀漢有六人遵行之即被路局中止職務恐餘人將罷工反對此舉 
[英美之航務機師]  
　　二十五日紐約電　航務機師及相聯合之職工恐將於五月一日宣告大罷工職工聯合會各界聲稱英國機師已展期四月二十九日與僱主談判蓋欲先知美國機師之舉動也 
[美國之對華貿易律]  
　　二十五日華盛頓電　商務總長霍佛氏致書國會議員達愛埃氏言對華貿易律之通過乃保持在華美國商業必要之舉此律志在使美國商業與英法日三國處於同等地位而其膨脹與管理則有賴於與中國製造家及其他實業代表聯絡行事之美人國務卿休士氏亦致書達愛埃氏主張實行此律謂國務院對於該案各欵表示同意 
[各國近事紀]  
　　二十五日華盛頓電　參院外交股員會贊成諾克斯氏所提出宣布對德戰爭狀態終止之議案 
　　二十五日維也納電　台羅爾公民大會投票之結果據現得之消息主張屬德者八萬票反對者一千二百票　　二十二日華盛頓電　衆院外交股員會决議於下星期起聆裁减軍備之意見 
太平洋路透電 
[天津會議記]  
　　二十六日北京電　天津會議進行頗爲順利未起頓挫靳總理今晚可回京據非官場消息王占元贊成政府選舉計畫惟願展緩舉行以便徵集長江各督意見王之贊助政府已無疑義故衆視大局頗有希望安福部圖以曹汝霖長財政以爲復權地步因張作霖五占元之反對未能如願張王對於此事態度極堅决外間仍有内閣行將更動之謡言但張作霖與葉恭綽之友交似仍無損 
[張軍之移動]  
　　二十四日北京電　張作霖之衛隊已移駐廊房衆視此爲張將入京之微張如入京曹必同行 
　　二十四日北京電　奉天第一師砲兵一營已由南苑赴張家口 
[香港之實業家]  
　　二十五日北京電　何爵士（香港華商）今晨入謁徐總統徐詢以香港華人情形及香港大學諸事徐於何爵士所辦之實業頗多奬語並望其關心中國實業之發展香港總督斯特白斯爵士與何爵士旋在公府茶會 
[香港之印花稅案]  
　　二十六日香港電　立法會議昨日討論印花稅議案政府堤出修正文内有删除貨品產業買賣契約之印花稅及减輕合股合同提單等所增之印花稅據政府代表宣稱以公共工程之故而發行短期借欵殊多不便並否認政府濫費之說又謂目下之財政狀况不得不有此議案立法會議已展期二十八日續開會議 
[海參崴疫症]  
　　二十六日海參崴電　至昨日止此間共發見疫症三十六起 
國内要聞 
[北京通信（樸）]  
　　到津之王占元在鄂預定之條件張勳對王之活動恩曾言之王占元挾其最近結合之新勢力使曹張不敢有惟我獨尊之心故此次來津非將王請到不可彼等邀王之電已四五通一若非王到津各種問題無從解决也者王最初確不肯來經迭次電邀之後又與在鄂之各督代表會議數次始允一行先擬到鄭州後轉隴海線由津浦至津嗣以河南之變尚未盡平乃仍由京漢直達豐台轉車赴津今日四時許王抵豐台曹張已派代表及某某等省代表至豐台恭迓靳氏上次赴津原與曹張約定俟王到再往且以從前之種種切切欲藉此與王會晤消弭以前之意見而求其援助故今晚以後之天津較之曹張初到時尤爲一般人所注目蓋所談者决非止内閣問題也 
　　王氏此次赴津懷抱如何此吾人所急欲知者武昌連日會議即爲王與曹張會談之準備有今日新歸自鄂之某省代表談及武昌會議之内容謂内閣問題曹張維持靳氏王不反對征蒙事件山直奉山兵視爲當然之事王氏亦不參加意見惟有三種條件决議於武昌將應曹張之徵求而提出第一爲選舉問題以王氏今日之地位正與西南各省在鄂接洽西南旣决不辦選舉則北方如决行選舉則必多一層障礙使接洽之結果不易圓滿且王氏對於孫中山亦不贊成其大總統選舉之事然認爲如對粤勸告亦必北方緩行選舉方能自占地步而收效較易故其所主張者即爲緩辦選舉而與張作霖之旨趣異第二爲各督地盤問題陜陳動摇之說傳之已非一日今豫趙因成愼之變頗疑直曹有去趙之心而在京豫人亦以去趙爲最快王氏在鄂方招納各省表示維持其未行前之决議即主張對於現在各督一槪不動而與最近更換督軍之暗潮流羣認爲直派之主張者亦異第三則對粤問題主張在贛設防對孫勸告而與靳氏之以桂制粤之政策亦異蓋第一主張固有西南之關係而實際亦與閩浙聯合之結果第二則豫陜各督皆求救於王王氏亦倚以自重實爲結合此等失勢督軍之作用第三制採川湘意見而提挈贛陳者其中皆具有深意爲不附從曹張之徵且選舉緩辦一層尤與張靳以打擊張氏固欲與王面談而冀王之與己一致者不知今晚會晤後其結果如何王氏果能犧牲在鄂商定之條件否也 
　　此時另有一可注意之事則張勳之活動是也張作霖與曹錕會晤後仍力爲張勳謀出山外傳張勳將爲援庫總司令以愚所聞則尚未定兩張之會晤也張作霖極道歉仄謂所謀不成仍當繼續進行務達目的張勳遜謝不遑謂我官已作過錢已不少何必重累老弟爲難張作霖則仍進勸駕之說張勳舊部在旁則謂旣巡帥如此厚愛大帥可任巡帥去做自己一切不問而張之對曹所以爲張勳說項者已不止一次聞仍將達蘇皖贛巡閱之目的如必不可能始轉而求熱綏察巡閱且不止對曹活動對王亦有進行前聞王氏將轉隴海路至徐換車張勳部下陳德修等即密令在徐之安武軍開一大歡迎會並由兩張電張文生使迓諸境上及聞仍由京漢在豐台轉車而陳德修等又迎諸豐台車站是何用意當不待明言故張勳之復出亦以此次會議爲關鍵不知王氏若何表示也 
　　至於河南問題京津問所紛傳謂成愼以逐趙舉兵直曹之態度大不明瞭張作霖則利用機會向曹陳說謂師長可以反對督軍吾輩巡閱使更幹不得曹由是下一嚴切命令令吴佩孚張福來蕭耀南往政攻而趙成之間趙馮之間一切是非皆責令吴佩孚查辦張蓋欲借此聯絡趙倜以破直魯豫之局者而王占元亦有一切不動之主張是各方所爭皆在中原而直派勝負之機間不容髮此又最可注意者矣（四月二十四日） 
[王占元赴津紀（武昌通信）]  
　　曹張兩使先後來津本爲政府所招致鄂王督團結西南各省其勢力寖與曹張鼎足而三故同時亦得政府之奉邀曹張鑒於王督勢力之日漲亦感有聯絡之必要到津後迭電促駕但王殊不願彼此面晤故初次覆電謂川陜風雲未靖鄂西餘孽思逞治安所關碍難北上如有接洽特派就兆尹孫振家駐京辦事處處長魏聯珉爲正副代表請予賜敎云云嗣靳曹張再電催促適豫亂發生京漢道阻仍覆電辭謝曹張以王托故不來復於二十一日以十萬火急電催促措詞更爲迫切中有時局阽危有如累卵集議挽救佇待惠臨等語是時豫亂已平交通回復王無可再事推諉遂於本晚開軍署密議結果電覆府院及曹張淮定二十三日專車北上二十二晨命副官李濟瀾先往天津預備法界本宅以作到津之行轅午刻電約劉省長孫傳芳師長尹同愈旅長及各機關領袖至署說明應召赴津原因及協商維護治安各事二十三日上午九時劉省長何官鑛督辦特就督署設筵爲王督餞行正午王劉何在督署答宴省議員王於席上亦略述北上之故下午三時又召留守武漢營長以上各軍官至署開軍事會議由王主席議 
 
 

Page 7

 
 
决軍署公務由方參謀長日中暫代二師師長由二師參謀長孫基昌暫代若臨時有軍事調動則由孫傳芳師長會同方參謀長商定進行至武陽夏防務亦决定漢口由杜鎭守使鴻賓所部巡緝營負責漢陽由近畿二師步兵六團團長關際芸負責武昌由鄂軍第一混成旅旅長尹同愈負責並任尹爲臨時衛戌司令以專責成散議後當分電鄂省四鎭使示以應召赴津原委所有防務應由各使認顚防範調度旣畢即乘楚振巡防艦渡漢至劉家廟車站六點零八分即乘特别快車北上赴站送行者文武約數百人此行隨帶護兵約有兩連隨員有機要秘書孫百福秘書李祖蔭黄殿甲參謀武銘副官李飛龍陳耀祖周耀寰監印李春霖承啓韓雲彩魏培元等此外新任鄂高審廳長何同椿因赴京覲見亦隨王偕行聞王臨行時特電洛陽約吴子玉副使至鄭州相晤以便隨同轉津浦車赴津據王對送行人言此行赴津與曹張兩使晤面後即入京覲見元首約計躭擱兩星期内外便可遄返王初辭謝北上時曾擬具對於時局各問題意見書以便由代表提出備曹張採擇兹因親往乃自行携去聞其中對選舉主緩辦豫督主不更動其他如征蒙統一内閣財政裁兵諸問題亦皆有所論列另據一訊王於北上前曾雷邀西南各省留鄂代表至署一度密議以討論赴津後所應採之方針惟惜未知其詳耳（四月二十四日） 
[曹張王靳四頭會議將開幕]  
　　自曹張抵津後各方面議論紛紛各持其說均以爲曹張此來對於時局上各項重要問題必當有逐漸解决之希望乃數日以來時局混沌依然如舊曹張諸人除往來酬酢宴會之外所謂援庫征蒙裁兵理財以及籌畫統一維持内閣諸問題均因王占元尚未駕到漫無辦法外間所傳某項問題已經解决某種磋商已有端倪其實均屬揣測之詞自昨日（二十四）彰德兵變告終京漢火車復通曹張始接王占元由保定來電已於四時半抵保預定今晨（二十五）二時左右準可抵津靳亦取王氏旣至三使咸集各種問題當有解决之望因不辭其僕僕道途之苦於昨日（二十四）下午四時由京偕同隨員衛隊憲兵等乘專車來津於八點半抵車站津埠許蘭洲趙玉珂楊以德及各機關要人均到站歡迎並有省署樂隊警廳樂隊憲兵營衛隊營保安隊等尚途林立戒備綦嚴靳下車後向各方略爲周旋即坐汽車赴恒記德軍衣莊會同曹張兩氏晚膳其隨員及衛隊憲兵等均在老站下車赴特别二區靳氏公館聞王氏來津本不克如是之速幸以京漢火車回復並因曹張迭電催促遂怱怱成行萬目睽睽之巡閱使會議遽然實現於津沽之間結果如何吾人將拭目俟之矣 
[中行股東年會記㈠]  
　　二十四日下午一時北京中國銀行假銀行公會開股東常會到會者約三百餘人由馮總裁主席報告九年度營業狀况略謂自歐戰後商業不振銀根奇緊放欵不易而本行丁此時艱營業尚稱發達如滬行因推廣國外匯兌黑河以收買生金均獲厚利哈爾濱以受金票影響商民莫不樂用中國銀行所發鈔票而此外各分支行亦皆穩健綜合全局較上年均有進步倘能國事大定財政裕如則前途頗可樂觀計總分支行純益總額爲四百二十萬零六千一百二十一元八角九分較八年增加七十四萬九千餘元報告畢由盧鑑泉報告九年份損益情形旋即討論盈餘分配案該案中載除照章分配官利及提存公積金外紅利以八釐計算尚餘五十八萬餘元歸入滾存項下專作平均股利準備之用股東中有以去年成案於盈餘尾數在一釐以上即行分配各股東而要求分配於股利者嗣經董事林子有說明所以作爲滾存之理由因公積金之總額須登報公布如將來股利減少勢將提出公積之一部分而公積驟示減少不如以專欵存儲以充此用股東中議論雜出互有主張結果遂付表决投票贊成滾存原數者計三千六百零七權反對者四百七十六權遂照原案議决旋即選舉監事盧鑑泉三千八百三十一權陳輝德三千七百六十二權李律閣三千六百九十五權章伯初三千五百七十四 
權王源翰三千五百六十二權當選選舉畢已六時續議修改章程案由起草委員王鑑泉說明要點㈠限制大股東之投票權㈡限制官股之投票權㈢選舉董事監事採用記名單記法㈣規定總裁副總裁由董事互選四人再請政府簡任嗣商股東及官股代表互有主張有欲逐條表决草案者有欲先將大體解决者衆說紛紜莫衷一是而時間已六句半主席遂宣告延會俟次日下午續議 
[敎育費决定後之敎職員態度]  
　　北京敎育經費自二十一日閣議决定辦法三條後二十三日國立八校辭職敎職員人表聯席會議於下午二時在美術學校開二十一次大會各校代表均到由北大代表鄭壽仁主席當報告㈠前日到敎育部索欠情形係完全要求積欠至任鴻雋提示之國務院公函所開三種辦法同人並未提及查該公函並無已經通過閣議字樣不過國務院有此辦法而已至於支領欵項已由敎育部三司長簽字本日（二十三）下午二時止祗領到中國銀行之欵而交通銀行之欵則尚未領到已相約於四時再會㈡罷課八校學生臨時聯席會派代表劉兆陽前來諮詢本會態度略謂政府辦法究竟敎職員能否承認並希望早日結束等語當答以同人目的根本在於確定敎育基金敎育基金未確定以前指撥的欵爲八校經費外間所傳政府辦法與同人要求相距甚遠所謂交通部特别協欵究竟期限如何是否的欵均尚有疑問且同人尚未正式討論故不能確答云云劉對於根本上堅持基金一層極表同意並謂當歸去報告全體亦當可表示同意云云報告畢旋有某君發言昨日（二十二日）敎育部提示之國務院三項辦法同人應如何對付僉以該公函並未言明已經閣議通過不外一種辦法而已且又未經正式手續提示同人當然不能討論美術代表徐瑾提議對於國務院三項辦法因同人業已辭職惟有索欠權利其餘尚說不到且未經正當手續提示本會議當然不必討論惟外間不知内情以 
爲此項辦法已經正式提示敎職員致有種種誤會故擬以本會議名義正式表示一種態度聲明該三項辦法未經正式手續由敎育部提示校長團並由校長團提出本會議以前本會議不能討論藉以祛社會上之誤會經詳細審議之結果遂付表决大多數通過即由提案之徐瑾擬定文稿送登京内各報原文如下（本會議對於外間傳說國務院三條辦法未經敎育部正式提示校長團由校長正式提出本會議之前本會議手續上無法討論故社會上一切傳說本會議槪不負責）此案討論畢旋業於積欠問題有所討論正在討論之時敎育部電話拍來謂欵項已全數領到乃决定公函各校長限於星期一（二十五日）下午三時以前發給旋即散會據聞敎職員方面對閣議所定三項辦法大多數於經費每月二十二萬一層尚無若何異議惟第一項辦法中有（自四月分起在財政部未籌定的欵以前就交通部協濟政費項下每月按期撥付二十二萬元）則尚懷疑慮謂政府近來對於財政上之信用已掃地無餘照第一項辦法所言財政部未籌定的欵以前每月就交通部協濟政費撥付若交通部不協濟政費則財政部亦無欵可撥敎育經費仍無着落至財政部之所謂的欵其可靠之程度當與交通部協濟之政費無異以今日中國政情而言非有基金政府一切之欵項幾無的之可言故的欵二字應改敎育基金就交通部協濟政費項下一句應改每月按期由交通部撥付財政部二十二萬元作爲北京專門以上八校及北京師範公立中小學校經常臨時經費惟因已經辭職在程序上不能爲正式之表示故尚未向校長團及政府方面提出意見 
[中德螪約將解决]  
　　中德商約草案擬妥後各主管機關又均提出意見有所修正聞德代表卜起熙爾氏近奉柏林政府訓令對於中國方面提議改正各點尚無十分異議領事裁判權一項草約已將廢除德人完全同意惟德人爲保護僑民訴訟要求允許准聘德籍律師以示補助此事是否允可正 
在徵求司法方面竟見關稅一項則訂明在我國新稅率未行制定以前暫照現章辦理將來遵從中國自定稅率井陘鑛務完全除外賠欵本項俟由雙方協定確數後儘先以路劵充抵並撥現欵一部俾資應用其不足之餘數得再陸續歸還惟在華德人私產應照各國先例完全停止清理德代表對於上述各項已分别電告本國政府請示意見現下談判成熟當無十分爭執惟簽定一節以雙方種種關係一時尚難實現僅將草約議妥暫先作一結束容俟日後得有相當機會再行簽定 
[中俄通商問題近訊]  
　　中俄擬訂商約一事自經駐外各使一再催促外部業將方針擬定除對於優林所提五十三條交俄約研究會詳核外並復提出訂約範圍之標準優氏對於我國意見已全容納遂自本月二十日起始正式由外部招待刻下此事正在進行外部預定辦法係按照中德商約先例先將條件議妥作爲一種結束約文訂妥以後俟有相當機會再行簽定此次外部與優氏之接洽係專討論東俄通商交涉至莫斯科政府聞現亦擬派員來華接洽昨由駐英顧公使轉據俄代表克拉辛之請求電陳來京原文略云據克氏面稱奉勞農政府訓令本政府願與中國訂定商約一如與英德瑞意等國所訂之商約兹因中國與遠東通商談判行將竣事特向貴使誠意表示可否准予選派代表前赴北京協訂商約之處望予指示等語特此據情轉達請速核覆遵行云云刻外交當局正在審議中 
[東三省通訊（四月二十二日）]  
　　中俄邊界交通之協約 
　　哈爾濱函云自俄遠東共和國成立我國黑龍江省省長委派呼倫貝爾善後督辦兼交涉員鍾毓與俄官訂邊界交通協約十二條正文如左 
　　中華民國黑龍江省官府遠東共和國政府爲開通中華民國黑龍江省與遠東共和國交通起見是以中華民國黑龍江省派督辦呼倫貝爾善後事宜兼外交部交涉員鍾毓爲全權委員遠東共和國政府派交通次長瓦　勤夫拉基米羅維赤亮賓克夫爲全權委員協定條件如左（第一條）邊界往來及鐵路交通爲中華民國黑龍江省與遠東共和國毘連關係故此次商訂開通邊界問題僅係上述兩方之關係不與國際通商問題相涉（第二條）凡遠東共和國人民進入中華民國國境如經中國邊界官員查明其人含有過激意味又如俄人所有物品或印刷物等意在作爲宣傳過激主義之用者一槪标止其入境其未經邊界官員查出而運往中華民國國境之過激印刷物及其他過激物品均不得在中國流通（第三條）俄國旅居中華民國領土之人民不得爲任何政治之鼓吹即此種鼓吹行爲與中國社會不能相容并反對中國政治及社會組織者（第四條）遠東共和國政府應擔保護旅居遠東共和國内之中華民國人民生命財產之安全并予以特别利益之待遇（第五條）中華民國人民在遠東共和國領土内所受之種種不幸事件遠東共和國政府應秉公處理并設法禁止此種事件之重行發生（第六條）俄國在滿站之札拜喀爾祝關及鐵路即今之赤塔鐵路所有之工匠地包及其他附屬之鐵路用品材料建築物等項依照本件協定之効力應於特定期限内撤出中華民國境界（地未撤出之前赤塔鐵路得臨時使用行車正當必需之物品）赤塔鐵路管理權不得越逾八十六號小站惟稅關郵局殖民局產業應照停止前俄帝國領事待遇案暫由中國政府保管（未完） 
[彰德克復後之消息（聞封通信廿三日）]  
　　馮玉祥與趙倜衝突　吴佩孚遇刺未成 
　　此次成趙交兵吴佩孚親自出馬當吴赴新鄉督戰時下令捉住成愼賞洋二萬元孫會友五千元斬獻减半故衛西之戰吴軍勇氣百倍一經衝鋒成軍即退潰衛西大王山各軍由潞王墳追至石塞西山麓又經毅軍夾攻成軍遂敗績成愼孫會友見大勢已去乃相率潛逃擬往道口搭船赴津突被變兵一小隊趕至忿其棄衆先逃稱欲擊殺兩人遂急奔李莊附近所有隨帶護兵數人均爲擊死遂匿賣燒餅店茅厠中是夜改道奔匿遂得脫險其時彰德前方尚有成軍一旅聞成已逃大衆無主立即散潰吴軍乘勢争擊伏屍遍地生擒六百餘人投降二千餘名奪獲快槍一千七百餘桿大砲八尊子彈九十三箱馬匹車輛服裝無數當下佔彰城後即留趙傑駐彰辦理善後岳旅長袁紹明縣知事均已釋出至成軍所勒各商户現洋八十餘萬將來或由省庫認賠又成軍前隊派遣攻取鄭州黄河橋者尚有八千餘名（方至衛南未抵黄河）聞新鄉砲聲方掘壕守備突被直軍所派蕭旅由鄭北上攔擊聞蕭旅長親自督戰臂中兩彈成軍死營長三名連排長二十餘人衛南遂爲直軍佔領以上彰德克復時情形也吴佩孚昨已將經過情形陳報中央文云（本月篠夜據報彰德成愼稱兵作　即於巧日上午馳赴查辦午後行抵新鄭車站得報告成愼率兵士土匪共十餘營在距新鄭二十餘里之潞王墳北山嶺與趙總司令所部之宏威軍激戰副使以戰端開始難免殃及商民當即往晤趙司令面商和平解决辦法不料成愼被趙軍四面圍擊遷怒我軍竟於巧夜十時撲攻我軍駐衛輝之蘇旅副使知難理喻因令蘇旅相當防禦開槍還擊鏖戰數小時成軍不支向北逃竄成愼亦潛逃無蹤計是役斃匪十數名傷二十餘名斃馬數十匹奪獲陸砲四尊我軍亦傷亡二十餘名戰事至此遂告結束事後調查彰德城鄉因岳旅不肯附和致被成愼率兵攻入商民均遭搶掠損失甚鉅尚幸衛輝方面無大騷擾副使因布置戰守剿撫事宜在新鄭停留一夜次日方回鄭州現正督飭各軍搜剿餘匪籌辦善後對於受害地方分别加以撫慰特此電聞伏乞鑒核）前昨京漢南下車僅能漯河則因駐馬店至信陽馮旅所部遮斷鐵道之故其詳情因趙軍團長閻長閻瑞山所領餉項一萬三千餘元經過駐馬店突被馮旅截留是日下午適寳德全師長由信陽扣用兵車率隊趕赴彰德前線馮軍已先伏四百餘兵於駐馬店要隘處俟兵車過下令發槍襲擊車壞數輛斃兵九十餘名餘衆皆棄車北逃車中械件全數被扣旋又至駐馬店圍攻毅軍統領李鵬舉並將槍枝六在餘桿搶去一面請楊道尹周知事等赴宴隨將兩人看守逼令寫信與所屬二十七縣知事限令三日内每縣交洋兩萬元逾期即將楊等槍斃刻尚未釋放聞此事因與趙倜意見不合之故曹巡使業已派員來豫南查察眞相並爲調解一切今晨督署方面忽接馮電表明心跡並賀彰德戰勝說者謂殆已調解妥協也省垣連日哄傳吴副使被部下所刺惟吴前昨尚在鄭州與趙督會面記者頗訝此訊之不類旋向各方探詢消息確有遇險情事當彰德戰事數日前吴在洛陽無事時恒獨自微服步出北邙山車站南一帶閑步又無護衛相隨左右嘗以諫阻吴迄不爲意前兩星期獨步司馬懿墓邊該處鄉人尚不識其爲副使也吴素喜吟詩方自吟（丈夫貴兼濟功德乃巍巍）句即有兵士兩人上前行剌未成據聞如是未審如何但愚前昨於鄭站見吴由新鄉返鄭時仍然容與坦蕩無甚戒備也 
[鄂官錢局燬票風潮之擴大]  
　　鄂官錢局銷燬官票發生糾葛現在風潮愈閙愈大官錢局總辦郭幹卿幾成集矢之的僉謂該局去年請部局改印官票二百萬張固明明以前次印刷六百萬内有二百萬紙質惡劣顏色糢糊不便行使之故則此二百萬之新廢票再無用出之理即云去年年底軍用孔急新票未到故於此二百萬中擇其較完整者用出則當時即應呈部備案何以於今年丁委清點廢票之第四日始行報部縱無侵蝕嫌疑亦應得手續錯誤之咎且丁委呈報督省兩長文内謂檢點百五十萬内其爲八年所印者只有八百餘張則該局所稱爲不便行使者亦屬無幾前旣朦部濫印後復妄自行用玩法舞弊咎豈能辭現省議員已提出查辦案共有三起一爲朱孔陽丁榮學所提一爲陳家鍾所提一爲張廷彥所提（原文以太長從略）預料下星一省議會開第二次會議對於是案必有激烈之辨諭此外各社團亦紛紛開會討論且有散發傳單以喚起大多數人之注意者該局總辦郭幹卿甚爲焦急聞郭初見某報揭出該局黑幕後方謂外人不知底細特晉謁王督請爲嚴究不料丁委員離鄂時即呈明軍省兩署（原文見前報）聲述此事甚詳王甚爲震怒一見郭至即起以掌批其頰並擲丁委呈文與郭閱看令其從速具覆郭歸後甚爲懊喪但以此事關係太大萬不能俯首認罪故於前日已具呈兩長辨正丁委之誣衊計有五點并謂職局司全省金融樞糾官票爲巿面流通命派所賴以維繫人心周團政費者全在信用二字誠如該委所述設不逐欵辨正影響前途至深懔慄尚幸原票原箱均經存在該委又逐箱加封不難一查即明祇得呈請鈞長座俯賜鑒察懇予會電部局另派妥員來鄂會同鈞座一併派員澈查證明丁 
委員鄉侯呈文是否實在云云此案結果正自難料也 
[南京快信]  
　　省議會定二十七八兩日開大會已發議程不知能足法定人數開議否 
　　省議員當選衆議員者已有十八人省署昨咨議會第一區王鴻藻以曹鳳儀遞補第三區陳伯盟以董永成遞補第四區馮士奇秦炳章程肇湜夏宗翰葛錦城沈蕃楊東巖以王正明王宗濱陳錫朋喬藎臣卜雲祥郭鏡清程鑒遞補此外陳大猷于殖鍾善道戴思恭等八名因縣尚未查明具報 
　　張一鵬昨由滬來即轉車赴京 
[地方通信]  
　　揚州 
　　鹽運使晋京　兩淮鹽運使丁乃揚歸來數日兹又以公務於二十五晋京面謁部署兩長請示機宜 
　　鎭守使來揚　淮揚鎭守使馬伯良前祝齊督擣辰往寗現已事竣於二十五日來揚小作勾留即馳回清江防次 
　　嘉興 
　　游藝會决議延期　嘉興急賑游藝會定期十日轉瞬屆滿現各股職員物於二十五日上午在塲内開聯席曾議公决再行延期八日兹將議决事項錄下（一）展期八天自二十八日起至五月五日止（二）聘定蘇州第一臺全體藝員來場試演京劇推定計寳楨唐貫經二人爲前臺經理（三）加添莫悟奇幻術及梅蘭芳影片（四）塲内本利助賑各商號由會長給與　額及奬憑以示鼓勵（五）各股職員歸股開會接洽（六）會場終止後當將全體各職員攝影以留紀念 
雜評一 
[複形會議（默）]  
　　畫家有複形畫爲畫家新發明之技能會議有複形會議爲今日要人新發明之技能 
　　天津會議表面視之爲國家各種大問題也裏面視之則又似爲分配地盤問題表面視之僅分配内閣之地盤也裏面視之則又似不僅分配内閣之地盤鄂王未到津之天津會議似已有所解决也鄂王到津後之天津會議又似全未有所解决一方面視之意見似甚融洽也一方面視之意見又似未諒解故此會議光怪陸離以政府眼光視之成一種形色外人眼光視之又成一種形色國人眼光視之更成一種形色樂觀也憂懼也懷疑也各隨其人之眼光而異此之謂複形之會議 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[米價已至十元] 　　 
　　滬地米價昨日閘北方面最高機白粳每石已至十元南巿稍進關一二角而貨則較遜於北巿扯計亦已相若探其價漲原因仍不外内地私運囤積兩途致上海到貨缺少各米客皆居奇不肯輕易脫手之故云 
[陸議員電請查辦私運米糧]  
　　省議員陸以鈞昨電省長請查辦私運米糧其文云南京王省長鑒蘇米禁運出口屢經本會議决貴省長嚴厲執行蘇人欽佩乃近日滬報載吴淞浦口等處疉見海船火車私運大宗米糧而禁米查騐處稱爲軍米皖產是否假託朦混設非蘇米輸出何至巿價飛漲昔歲米荒恐將再見請即密查嚴辦以維民食蘇議員陸以鈞宥 
[蘇議會中之緊要提議案]  
　　宋銘勳提議嚴查私運米糧以維民食案　蘇省禁米文告不啻三令五申其始焉未嘗不稍稍歛跡及其繼焉則私運如故曩者王省長下車後刷新政治第一即厲行米禁米價果日見低落凡在小民同深感傾乃曾幾何時每石又步漲一元有奇謂非奸商偷運出洋其誰信之現距米糧上巿爲時未久己呈此騰貴之象轉瞬青黄不接正不知伊於胡底嗟彼貧黎其何以堪兹爲根本救濟計非於禁運上加之意不可而尤非於向不注重地方加之意不可蓋濱海各縣港汊紛歧往往略而不問而實爲一私運之大漏巵如常熟之滸浦福山太倉之瀏河楊林七鴉等口可以往崇明亦可以達外洋從前官廳以崇明向不產米專賴蘇常等埠運往接濟故爲例所不禁豈知奸商即利用爲偷運之捷徑近聞每有借崇明爲名裝載沙船動輒數百石無照私運者有之一照數用者有之迨一經出口則直駛外洋任所欲至此等弊竇往往不加注意實則於禁運問題關係匪細爲此提出建議擬由本會咨請省長遴派妥員會同常熟太倉縣知事曁各該稅務所長詳訂編查規則隨時嚴密稽查一面仍通令沿海沿邊各縣知事切實注意俾奸商無所施其技倆以杜漏巵而維民食是否有當請付公决 
　　高元陞等提議所得稅應聯合各省一致電爭取消案查所得稅在東西各國均認爲良稅蓋未有苛細煩重如中國者自民國成立以來各種稅則名目繁多如釐金牌號烟酒印花屠宰等稅種種負擔商民已不堪其苦再加以所得稅不啻絶人民生計之路且所得稅於民國三年經袁政府以敎令頒布并未經正式國會通過法律上不能認爲有效乃財政部違反民意公然施行其内幕實因軍政費無着特假敎育實業名義爲吸收現金之計以爲用途正當可以一手掩盡天下人耳目人民其誰信之試问屢次所行稅則何一不指定用途迨施行無阻視人民無監督實力然後任意支配事實俱在彰彰可考現所得稅已屆施行日期雖各省曾通電反對而官廳猶文告迭催政府欲重累吾民本會應代爲呼籲亟宜聯合各省省議會商會一面電請取消一面設法抵制以舒民困而恤商艱是否請付公决 
[五團體聯合會議反對加稅]  
大東門·北城·民國路·東北城·邑廟豫園·五商業聯合會於前晚七時開聯席會議臨時公推大東門代表凌仲侯主席東北城代表陳天生紀錄首由主席報告開會宗旨略謂前因政府欲將印花稅加增四倍所得稅定期實行當由滬上各團體各公所在縣商會開聯席會議曾經議决一致否認在案但此事至今尚未解决而現距印花稅檢查之期不遠本埠商人惶急萬狀紛紛來會探詢者日有數起故今日請在座諸君各抒所見共籌妥善良法云云即由北城代表陳梅芳起云目下印花稅問題尚未解决而檢查之期即在目前本席之意應由五團體函請縣商會轉達印花稅駐滬辦事處轉詳財政部要求俯念商情困苦懇請免加以恤商艱云云當由邑廟豫園代表王　影起謂陳君所說各節本席極表同情惟應否於函中懇請縣商會對於將來檢查印花時援照蘇商會辦法由商會派員會同辦理庶免騷擾云云東北城代表陳天生贊成其說並謂縣商會爲吾商界之領袖有痛癢相關之誼對於五團體之請求定能代爲呼籲也當由主席以具函向縣商會請轉財部付表决全體起立通過遂公推民國路代表田君爲起草員將稿當塲擬就經衆通過遂由主席宜告散會 
[江蘇法政生考試及試用方法]  
　　蘇社前請試用法政學生經省長令行敎育廳擬定考試及試用方法兹經省長核准頒行其辦法如下 
　　江蘇試驗法政畢業生辦法　第一條試驗法政畢業生在本省省會舉行第二條典試事宜由省長派員會同敎育廳廳長組織典試委員會辦理第三條具有左列各欵資格之一者得與試驗㈠本省人在本國國立大學或法政專門學校修習法律政治經濟各科三年以上畢業得有文憑者㈡本省人在外國大學或法政專門學校修習法律政治經濟各科三年以上畢業得有文憑者㈢本省人在經敎育部認可之國内私立大學或法政專門學校修習法律政治經濟各科三的以上畢業得有文憑者㈣在本省公立法政專門學校修習各科三年以上畢業得有文憑者以上各項文憑試驗時應先一體呈驗第四條試驗分第一試·第二試·第三試第一二試以律試行之第三試以口試行之第五條第一試試经國文第二試試以所有學科第六條第二試應試之科目如左㈠法學通論㈡現行法令之解釋㈢策問㈣文牘第七條第三試就應試人所有學科及經驗所得口試之第八條第一二三各試每試爲一場三場分數平均計算六十分以上者爲丙等七十分以上者爲乙等八十分以上者爲甲等未滿六十分者爲不及格第九條試驗日期由省長酌定先期令行敎育廳轉飭各縣知事佈告週知第十條考驗及格人員由典試委員會開具姓名履歷及試驗成續呈請省長核定公佈並酌發本省各級官廳試用第十一條本辦法由省長公佈施行 
　　江蘇錄取法政畢業生試用辦法　第一條錄取法政畢業生由省長按照名次之先後酌發本省各級官廳試用第二條試用員試用之期扣足二年爲限第三條試用人員應試用各該官廳長官給以應辦之事務並隨時指導以資學習第四條試用人員須將學習事件作成日記按月呈送各該官廳長官檢閱以憑考核第五條試用員於試用期間因疾病或其他特别事故請假經各該官廳長官認可其假期一年内不滿兩個月者仍得算入試用期内第六條試用人員在試用期間應由試用各該官廳酌給津貼第七條各級官廳長官對於試用員認爲成績優良者得於試用期間隨時派充務第八條試用期滿由各該官廳長官考查成績認爲試用及格者須將評定分數記入試用成績證書加具考語連同履歷及學習日記送由敎育廳彙呈省長考核第九條試用期滿人員經省長考核成績認爲合格者得通飭本省各級官廳遇缺儘先任用第十條本辦法由省長公佈施行 
[航業消息紀要]  
　　昨日太古公司之盛京號輪船由漢口製來現洋十二萬五千元又招商局之江永輪船同宜昌漢口運來現洋二十萬元銅元七十萬枚分裝七十箱又江華輪船由漢口裝來金條三千兩現欵十五萬元而該局開赴港粤之廣利輪船裝往廣東元寳十一箱共四萬四千兩裝往香港元寳五十箱計二十萬兩並小洋十箱又裝往厦門現洋十四萬元 
　　近來由美運滬之進口貨五金疋頭等項甚少而松木板及各種洋木則大增已由提督·福來·兩公司各輪運來者有數百萬碼尚有大宗木料陸續由兩公司承裝到申云 
　　美商福來洋行經理之太平洋商輪向來直駛中日現稍加更改凡由紐約·寳提滿·西雅圖·三藩巿等四路開華之商輪自今以後一律添駛擅香山一埠 
　　日本郵船會社歐洲班輪近偏重於德國一路除達甘丸·博多丸·兩郵船外去的已添派貨輪六艘猶以爲未足自本年四月份起再加四輪即松本丸·松江丸·水户丸·並尚在調派中之一輪以現時中日德一路計之該社已由八輪加至十二船其載量自五萬七千噸增至九萬二千六陌七十五噸聞該社俟添造之十二新輪出廠後更須加派兩艘云 
　　調查本週間進泊滬港之商輪共有六十四艘計十三萬二千三百十三噸比較上次調查時增多四船並增多二萬二千五百二十七噸之運貨量 
[絲繭最近之巿况]  
　　各絲廠近來洋莊絲銷路珠少雖在新陳交接之際巿面除美莊稍有活動外其餘各國洋商鮮有購辦日前滬上某洋行將絲價電告紐約去後適太平洋電線中斷至昨日尚未接通回電尚需時日故絲巿之狀况必俟美莊回電始有信息也 
　　昨日某絲廠買進金山大生繭行之金山乾繭二百餘擔價爲一百五十七兩繭身僅中平而已 
[中國絲業團調查近訊（再續）]  
　　美國絲織廠工作槪况 
　　（三）染絲Ｓｋｅｉｎ　Ｄｙｅｉｎｇ　ｏｒ　ｙａｒｎ　Ｄｙｅｉｎｇ織廠染色分兩種有先織綢而後染色者有先染色而後織綢者兹請先言染絲絹絲揺成之絲絞膠性已去無須再加泡煉生絲之膠性未去故於染色之先須經泡煉Ｂｏｉｌ　ｏｆｆ泡煉後有先浸留色質者Ｍｏｒｄａｎｔｏ意以爲可使顏色格外光高也惟此種手續於染棉織物則常用之至於生絲本有一種極强之收色性Ａｆｆｉｎｉｆｙ殊非必要其染絲手續係於染缸之上裝成大木輪將絲連串掛於輪檔之上輪軸一動絲即輪迴浸入染缸之中染缸熱度全用電氣可以隨時升降故染色匀凈毫無深淡之弊染色後將絲置滾絞機内將水氣絞絶然後用電氣將絲燙平則色澤鮮明奪目矣（四）經線Ｐｒｅｐａｒｉｎｇ　ｔｈｅ　Ｗａｒｐ經線爲織紬之重要手續余等所見均係先將數百以至數千之絲軸Ｂｏｂｂｉｎｓ套於數十排鐵釘之上然後將絲縷之端依次彍繞於大經框Ｗａｒｐｉｎｇ　Ｒｅｅｌ之上由經框穿過極密之箏梳眼而繞成一軸乃將此軸入於織機而織紬（五）織紬Ｗｅａｖｉｎｇ人入織廠之機織部恍若身入戰塲聞機關槍之聲震耳欲聵良因置數百架織機於一室喧譁之聲勢所難免幸織廠爲保護工人　覺起見每織五分鐘即有半分鐘之休息藉以一清腦府法至良也所織素緞縐紗等類全用平機Ｐｌａｉｎ　Ｍａｃｈｉｎｅ及花縐花緞及裝飾品等乃用傑開機ＪａｃｇｕａｒｄＭａｃｈｉｎｅ（傑開英國人名織花緞之機即係此人發明美人呼花緞花縐均曰傑開紬我國之鐵機緞即用此機所織）普通之機均闊英寸四十四寸較吾國織機約闊三分之一（六）絲帶與領帶Ｒｉｂｂｏｎ　ａｎｄ　Ｔｉｅ織絲帶與織紬不同之處即係闊狹之各殊織絲帶時一機之上可織二十根至三十根每帶一根有梭一支梭長不過五六英寸不若織紬用之有一尺外也至於織法與織紬相同亦有用傑開機者）織領帶與織帶相同惟有數家用織紬機織成花緞剪開者然不若織帶機所織之省料耳列觀各廠推欽納公司之管形帶Ｔｕｂｕｌａｒ　Ｔｉｅ爲最佳帶織若管形不加縫紉裏外均可用爲美國所最流行者（七）絲絨廠Ｖａｌｅｔ　Ｗｅａｖｉｎｇ絲絨廠在美國推欽納公司最爲完美花色有五百餘種其織法均係兩疋疊合而織機上裝就利刃一架隨織隨割故絨頭挺立不倒織絨廠最重要部份係修飾間Ｆｉｎｉｓｈｉｎｇ　Ｒｏｏｍ織機尚在其次絲絨織就後即送修鉸間ＳｈｅａｒｉｎｇＲｏｏｍ將長短不齊之絨頭修平修鉸機上裝就刷掃機器隨修隨刷非常便捷修鉸後卽送上膠間ＳｉｔｉｎｇＲｏｏｍ伸張上膠後將絨背烘熨一過移至量尺機Ｌｅｎｇｔｈ　ｌｎｄｉｓａｔｏｒ將尺碼量得後再經一修飾然後成疋打包手續畢矣（八）染疋Ｐｉｅｃｅ　Ｄｙｅｉｎｇ染疋之先係將紬緞浸置肥皂水中蒸泡二十分鐘至二小時之久將膠性泡去後經漂洗機Ｗａｓｈｉｎｇ　Ｍａｃｈｉｎｅ一度漂洗然後入染缸染色其手續與染絲相同（九）印花Ｐｒｉｎｔｉｎｇ美國織廠印花花樣之繁多機器之新穎令人最爲驚渴其手續係先將花樣畫於白紙再經放大然後用繪圖機照原樣之大小將各種顏色之花紋用酸素鐫刻銅模之上其花紋有多至十餘色即刻十餘支銅模先後印刷印出之花紋距離不差毫釐印後將紬置蒸汽箱將顏色蒸固然後用電氣烘乾如欲不留顏色之膠質則先洗而後再烘烘乾後修飾之手續極繁第一步先將紬身拉匀第二用滾機添上薄膠第三用熱力壓機熨燙一過第四用氣火Ｇａｓ將毛屑薰去如輕紬薄縐則用紙作裏再經熨燙熨後待紙冷時即可成包如厚質之緞子則須用數千磅熱力之熨機以熨燙熨後須經一宵然後可以成包也（完） 
[大連油頭餅商之昨訊]  
　　滬上油荳餅商日前得大連油荳餅商電報因該處日本官場迫令改用金票該商全體罷巿反對迄今已一星期尚未解决該業商人以遵改之後於營業上有種種不便是以昨日下午某行接駐大連分號來電將於日内撤莊返滬云 
[近一週中之紗花巿况]  
　　紗巿日俏　花巿亦見好 
　　棉紗　本埠棉紗巿面邇來正值客帮辦貨踴躍之時現貨缺乏且三品價亦步步趨俏·以是巿面異常堅俏本週以來紗價繼長增高各廠存貨告罄現貨仍是缺乏而客帮中如汕頭江西漢口蕪湖野雞等帮收買仍十分踴躍趨勢之佳實爲今年以來之第一次期貨紗因現貨缺乏紗商爭軋空頭故價亦日漲惟因大阪三品來電日紗巿面不穩故綜本週中頗多上落結果則較上週爲高各支紗中仍以二十支及十六支爲最好川帮津帮辦貨最多昨日大阪電報三品前巿開盤計價四 
月期二百零九元二十仙五月期二百十三元四十仙六月期二百十五元十仙七月期二百二十六元八十仙八月期二百十六元七十仙九月期二百十七元迨後巿開盤又漲三四元以是人心益復高昻且日商從事收買以致巿形日有進步聞棉紗商云去年此時紗巿雖旺然不及今年因現貨缺少致人心異常高昻印紗現貨亦少價漲三四兩本埠英紗廠如老化茂等開出現貨亦屬不多日紗則水月日光雙虎等牌成交亦極巨將來巿面觀察或謂近二三星期中紗布必不致回疲云最近價格計二十支一百六十七兩至一百四十四兩十六支一百四十六兩至一百三十七兩十二支一百三十五兩至一百二十五兩七錢五十支一百二十七兩至一百十六兩八支一百零八兩七錢五云 
　　棉花　近日來花衣交易亦較暢旺因紗價逐高各廠開出現貨亦將告罄故收買原料花價已有升騰之勢綜本週中如通花漢口花下沙花本花等各廠日有辦進現期貨均有目下紗巿旺盛花價之高固屬意料中事美棉價格亦見好昨據電訊美國米特令花現貨計十二元二角五期貨五月十二元零五分七月十二元六角三分十月十元二角五分本埠通花價格已到二十三兩半之譜較前已漲兩許云 
[美商務局報告美國輸出貨]  
　　大陸報云美國内外商務局發表美國輸出貨之報告謂遠東諸國輸入美貨最多者中國居第二位計美貨輸進中國共值一○五五三九五八三美金日本居第一位計其吸收美貨值三六六○○○○○○美金以全世界言用美貨最多者首爲英國值二二七八○○○○○○美金美貨運往歐洲者共值五一八七○○○○○○美金阿眞廷銷美國貨一五五八九九三九○美金墨爾根亦銷美貨一三一四五五○○○美金 
[美國商務員抵滬]  
　　文匯報云美國駐華商務隨員安樂德氏昨夜抵滬將在此勾留一星期以南京路Ｂ十一號爲辦公處安氏將與乘提督輪船華納溪號本星期三日到滬之太平洋西北各口岸商會代表接洽云 
[安徽封禁民性報之滬聞]  
　　法租办遇益里二號安徽救國代表團通訊處昨接安慶各界會快函云張文生致安慶史旅長程警察廳長養電飭封禁民性報指爲過激派煽亂機關並飭拿孫養曜蔡曉舟高語罕王肖山洪子翊李次山孫希文周世筠凌昭凌毅等十人均指爲過激黨徒現民性報已被警廳勒令停版高係蕪湖第五中校敎員王亦係該處農校敎員均爲安徽敎育界中堅分子孫爲民性報社總經理蔡爲專門法校敎員又任新安徽雜誌總編緝該報對於加收八分米釐一案反對最力因而觸怒軍閥致遭封禁蔡旣被指爲過激派其所辦之新安徽恐不日亦將停版合肥二中校長王藹如被捕未釋而高王蔡等諸敎員又將繼而被捕皖省目前實已陷於黑暗之境與倪嗣冲任皖督時代無異云云旅滬各團體聞訊日内將開緊急會議電張聶力爭並籌根本解决之法云 
　　又皖人孫希文等昨致旅滬皖人代電云安徽旅滬同鄉諸先生均鑒吾皖歷受武人壓抑秕政滋多最近如八分米釐敎育經費及軍官非法擅捕二中王校長等問題全皖父老一致抗爭希文等義關桑梓亦從而有所論列以此爲二三權要所嫉視本月禡日張督軍突電省城軍警横加希文等以過激派名義飭即逮捕解蚌嚴辦希文等素行何似當爲鄉父老所共知乃突以不倫不類之罪名憑空誣陷此端一開凡以批鱗取憎者誰能倖免言念前途隱憂曷極夫卵石之不敵固知之矣然是非所在義難忍受業於宥日由希文等電陳政府文曰北京大總統總理内務陸軍司法總長鈞鑒皖省統治於武力之下政治黑暗人民重足而立腹誹偶語動陷刑戮張督軍蔽於讒𧮂突以過激派罪名於禡日電令軍警逮捕昭等解蚌嚴辦昭等供職桑梓雖對於秕政偶有論列不無開罪權要然素行奉法守正衆所共知今竟以激黨見誣惡之欲死置公理法律於不顧此風一長皖人有生之日皆死之年至張督電内指捕之周世筠洪世奇均置身敎育界中向持正議出位之事絶無所聞顯係仇陷清流藉遂其一網打盡之毒計昭等初擬投身法院自請查究嗣以暴力横加法理兩窮於保障計惟有避地以求申雪伏懇令交鄰省法院依法偵訊實究虚坐以維法紀而重人權敬候批示祗遵凌昭孫希文呈等語皖省年來甫有一線生機而二三礶要因鞏固其黑暗勢力處心積慮必摧殘罄盡以爲快仇陷清流排除異己之毒計竟不惜一試再試横暴至此古所未聞諸公素以正義人道爲己任伏乞主張公道力遏奸謀三千萬人實拜嘉惠豈惟希文等之私幸孫希文凌昭周世筠洪世奇叩 
[暗殺李根源未成案之詳訊]  
　　粤人馮啓明因被現庽新閘威海衛路吐百十一號門牌前海彊司令李根源部下之張伯長等指爲暗殺李氏未成案内有關由捕將馮移提至公共公廨諭交三千元舖保候訂明訊核各情迭紀本報昨經俞襄讞會同英包副領事升座特别公堂集訊先由被告代表律師上堂譯稱本案未開審前敝律師先須請求因前次堂上判令被告交三千元舖保無人具保現仍管押捕房要求准被告减輕交保出外研究此案查原告委師所進禀詞控被告犯案兩起同時所做故敝律師不甚明白難具辯訴云云繼由原告代表律師起而聲稱原告所控被告與在逃四人串同謀害原告李根源李氏本陜西省長繼在廣東爲政學會領袖去年蜀省政局變遷原告即避居滬上不預政事屢聞有人谷將其暗殺去年年底第一次發生暗殺當被槍傷原告秘書長呂渭仙現呂尚在寳隆醫院醫治至本年二月二十三號楊曉天與見證翟時白密商其事由楊介紹馮啓明請翟帮忙當在一品香番茶館開一房間邀劉海山與江某等暗殺原告事爲楊永泰得悉通知原告報告捕房迨至三月九號被告馮啓明擬乘輪船赴粤被原告舊部所見鳴捕拘拿後經敝律師禀請公堂將馮提案是實並據見證翟時白上堂由原告律師詰據翟供民國六年在廣東軍政府當差與楊曉天同事結爲弟兄至去年八月間解職與楊先後來滬至九月間始與楊會面楊居法租界白爾路四百四十二號門牌曾到其家談話嗣我欲往北京因無川資不果據楊言伊有一事委託囑勿離滬允爲接濟故次日又至其家楊即介紹與馮啓明會晤談及粤滇蜀三省政變並言李根源與熊克武顧品珍等感情頗好李氏日來危險異常孫中山深惡其人須將李氏暗殺是時馮啓明又言此事請我帮忙現孫來電令與楊曉天兩人謀剌李氏我當時允其盡力帮助至十一月間原告庽所發生暗殺當時槍傷李之秘書呂渭仙案據馮云此事亦費用千金總之李根源屢遭被告密令劉海山江某等暗殺未成係受孫中山之指使今將此案黑幕揭破實係天良發現惟我得此消息後即告知中華新報總編輯張某囑其轉達李氏預防於三月二號往訪楊曉天溤亦在彼詢我李根源今日何在我言李往一品香馮即與我同往開四十七號房間遂命劉海山江某各帶實彈手槍一支守候詎李未來而劉江二人同庽該處一宵聞該二人均係鬍匪槍法極好至三月四號與馮會面馮云如知原告往何處可用電話通知立即派人前往動手我言最好二人所執手槍給我一支乘機亦可謀剌意欲騙到手儴一支使劉江二人祇有一槍難以動手訊供至此堂上宣諭退庭判候展期再訊 
[華僑代表返滬]  
　　華僑抗爭簿記案代表薛敏老於十六日晋京已紀前報兹聞該代表已於二十五日晚間返滬北京陥外交當局業將此案提起國際交涉駐京美國公使允即將華僑對於此案之困難情形及抗爭之理由轉達美國政府居留京津一帶之美國政商各界及其商會均表同情欲爲華僑援助北京天津之各團體如總商會·銀行團·學生會·以及中外各報館·政界諸名流靡不異口同聲願盡力作華僑後盾以期西文簿記條例之早日取消也又吴君克誠日前赴杭原擬到三門灣考察農墾事項因接薛敏老由北京返滬之電乃於昨午十二點鐘偕同陳佑孫回滬現正與薛敏老商議上海方面所應進行事件并籌備赴美交涉之種種手續云 
[南洋公學附屬小學念週祝典]  
　　徐家匯工業專門學校（即南洋公學）附屬高等小學開辦以來已二十載成績卓著歷届畢業生達五百數十人本學期將舉行念周祝典全校師生曁新舊同學莫不興高彩烈從事籌備前堂長林君康俟（現任新華銀行行長）第一届畢業生王君子敏（現任山東嶧縣中興煤礦電機工程師）各捐銀洋五十元以助會費第四屆畢業生更認捐敎室中之新式課桌爲母校壽其他寄呈相片認捐刋印紀念册費者不下數百人原議定於五月一日舉行嗣以籌備未竟擬暫展期聞屆期運動敎練員西人李思廉君捐助軍樂隊一部畢業生劉君道夷任職海軍部航空處届時將乘飛機到校一試航空成績並助興趣其他名人演講各種運動以及新舊戲劇莫不應有盡有云 
[總稅務司命令防疫]  
　　海關稅務司頃奉北京總稅務司命令略謂北滿一帶現發生鼠疫傳染頗爲迅速已延及海參崴大連灣旅順安東等處流地爲通商巨埠極宜防範凡遇以上各埠輪船到滬務令停泊淞口外或浦江中委派醫員登輪查驗倘有患疫搭客即連同行李逕送醫院醫治其驗無疫症者隨時令其登岸並搜查輪船四週有無鼠跡然後澆以藥水方可停泊碼頭卸貨以昭愼重而免傳染云云稅司昨已傳諭各忓巡一體遵照矣 
 
 

Page 11

 
 
[永健軍艦電催發餉]  
　　永健軍艦艦長王壽廷前日電呈本埠海軍總司令公署略謂職艦於去年奉令派往海參崴接防將海容軍艦調回職艦自接防以來迄已數月因本年薪餉積欠數月艦員士兵因資斧告罄感受種種困苦且遠戌他邦較之駐紥國内尤爲艱窘點金乏術籌措無方爲特呈請鈞署速即轉呈海軍部向財政部催欵按月匯洋二萬元到崴以資接濟而維現狀云云藍總司令據電後除電復王艦長靜候設法籌撥外一面電呈海軍部速向財政部催欵應付以固軍心云 
[水警護送米船]  
　　滬上各米行前往舊松屬各縣採購米石南黄浦爲運米必經之要道江蘇水警第一區沈區長以米價現又步漲恐米船經過發生搶米情事爰於昨日通令所屬各隊長迅調師船四艘各就管轄境内分班游巡遇有米船經過須即護送出境云 
[駐京英公使將來滬]  
　　駐京英公使艾斯敦氏近擬由津來滬參與匯豐銀行新屋安置基石禮約星期四起程星期六可到滬外交部已電令江蘇特派交涉員俟艾公使到滬妥爲接待云 
[外洋輪船進出口行程紀]  
　　福來洋行之西瓊乃號現在小呂宋方面卸貨將於五月三日還抵上海又羅得號一船原定本月三十日進口嗣因所載之貨在南洋方面起卸者爲多故行抵東洋後臨時變更航路先赴香港·星加坡·西貢等處至出月中旬始可來申其在上海起卸之貨計有八百五十餘噸又天祥洋行之初次來滬商輪罷惠斯炮臺號准於下月四日進口船上有鐵鋼洋紙及雜貨二千五百噸在申卸除後即時開還紐約·及波士登係取道於蘇彝士河云尚有太平洋郵船公司之金邦號准定明日還國由滬裝往之出口貨總計四百噸其中有湖絲五百包又山美到申之愛瓜多號本星期五可以到滬船上載有進口貨五百餘噸來申後停泊於招商局中棧碼頭又有太古經理藍烟囱公司干巴尼亞爵士號由美國紐約開來定於五月二號到滬即須開往歐洲又怡和洋行本年新添第四號商輪開德那號亦從紐約與干巴尼亞爵士號同時開發且取同一路綫故二號亦可到上海 
[國内輪船運貨進出口之調查]  
　　進口貨　（長江）招商局之江永輪船昨自漢口蕪湖裝來糧食一千八百二十九包棗子二十包桐油二百二十二硧青蔴三十件皮油二百十三桶生漆七十五桶棉花六百四十五件棕衣二百三十五件紙頭六十五件烟葉五十二件牛骨四百八十七件夏布三百四十二件水硍三十件茶梗八十一件信石七十件鴨毛四十七件雜貨十件生牛皮十件鷄子三十擔又有太古之安慶輪船亦從長江各埠裝來白米一千零五十包黄荳八百四十八包桐油三百桶青蔴二百四十三件茶葉六十九件藥材五百二十九件生漆二十六桶土酒六十壜猪鬃十件烟葉七十八件羊皮一百七十一件花衣一百五十三件鴨毛十二件砲竹四十八件雜皮十三件木桶四十只雜貨一百三十九件（寗波）招商局之江天輪船昨由寗波運來竹笋四千一百二十二件木竹一百十二件棉紗一百四十包餘爲醬瓜飛花蠶荳草席及雜貨（營口）招商局之新豐輪船昨自營口裝來黄荳一萬三千八百十包黄絲三十包（港粤）招商局之廣利輪船昨由港粤裝來白糖冰糖七千零六十包點銅五百三十塊白米五百十包椰油一百桶羊皮八十件牛皮四十一件沙籐八百八十三件燕窩五箱葵扇三千二百五十件桂圓八十二箱錫渣七十四件檀香八百三十八件雜貨七百八十件 
　　出口貨　（温州）昨日招商局之廣濟輪船裝往温州白米二千一百九十四包麵粉二百包洋布十七件餘爲飛花葵扇藥材及雜貨（烟津）太古公司之順天輪船昨日裝往天津麵粉一萬九千五百包洋布八十七件紙頭一百三十一件桐油二百桶漂粉二百件蘆蓆三十四件書籍五十一件竹器木器二百二十件烟絲六十三簍烟葉九十四件茶末六十七簍鐵器七十擔咖啡荳二十包顏料二十桶棓子五十二件洋酒五十五箱餘係雜貨又裝往芝罘威海衛者計洋布五十一件麵粉一萬零五百包棕片一百七十二件寄蔴五十件白糖七十包夏布二十件棉花三百十件雜貨一百五十七件（長江）太古公司之盛京輪船昨日裝往長江各埠有洋布二百七十件葵扇七百五十件白糖一千五百包洋紗一百三十件肥皂洋酒二百八十箱鹹魚　菜一百二十壜餘爲鐵器雜貨又有招商局之江新輪船裝有紙頭六百六十件圓枝四百三十箱葵扇五百三十件鐵絲扎鐵等九百件疋紗三百十件顏料肥皂等六百四十件其餘均爲雜貨 
[友華銀行銀巿報告]  
　　中美新聞社譯友華銀行二十六日報告云昨日倫敦銀價近期跌八分之三便士遠期跌四分之一便士紐約銀價跌至六○又八分之三倫敦紐約匯價漲至三九五又八分之一今日此間定價與昨同巿况開盤時不定但以全部而論則終日穩固交易價金鎊在三先令四便士又四分之一至三先令四便士半之間金圓六六又四分之一至六六又四分之三投機家仍不活動昨日倫敦銀價之跌因歐陸賣出之故該處况靜穩此間與美國間海電不通故紐約無電訊 
[商界共同禁用輕質銅元]  
　　近來巿上輕質銅元日形充斥影響於金融及貧民生計巿面甚大海寗路商界聯合會前經提議設法禁止現經總聯合會議决自即日起分函各分會轉知各商店將此次新鑄輕質銅元一槪禁用至此項銅元以顏色黄而發青白者爲限其分量與要舊銅元較相差在一成以上即以厚薄相較亦在一成以上聞各分會查照議决原案知照各商店妥愼辦理云 
[沙船被撞之損失]  
　　滬南公興號之沙船龍忠順號向來由申開往山東泊兒青州等埠裝載北貨鹹貨等物往來此次該沙船裝載生仁鹹魚雜貨於舊曆本月初十邊行駛來申十六日將近瀏河海口之洋面天忽起霧抛錨待開被某國裝煤这某輪船開來將船頭撞傷致成一孔幸靠近淺灘當即擱住當時船伙落水者七八人均經該輪放舢舨救起惟所裝之貨已被海水浸入亦有漂失者損失約值三四千金當由船中耆民金玉山等發電來滬該號主當即資雇拖駁小輪及大號駁船前往失事處將貨駁輕拖帶來滬云 
[南碼頭改用輪渡之動機]  
　　南巿南碼頭渡口爲浦東西交通要道往來渡客日有五千人之多但所有渡船皆係舊式駁船不適於載客之用加以浦面潮流激湍司舵者稍有不愼每至傾覆甚爲危險本月二十四日上午九時由浦東開往浦西之渡船一艘駛至中流司舵者偶不經心與帆船相撞當有三人被撞落水幸在風平浪靜之時立即救起未遭没頂然亦險矣南碼頭逼近南巿輔元堂輔元堂有改用輪船救生之動議上南長途汽車公司須用輪船接送乘客皆擬於該處建築輪埠而地方士紳及渡船帮中之有識者鑒於駁船渡客之危險亦擬改用輪渡曾於去年由輔元堂主任凌伯華君·長途汽車公司代表穆杼齋君·朱叔源君·巿紳王竹亭君·渡船帮代表　紀生君等公同集議聨合進行於浦西方面公建輪埠一座爲三團體停船之用南碼頭輪渡由渡船帮集資籌辦如此則往來渡客可免危險風雨之日尤感便利而渡船帮这權利仍無絲毫損失誠一舉而兩得也 
[第三屆工藝傳習會定期開會]  
　　江蘇省敎育會理科研究會將舉行第三屆工藝傳習會前已誌本報兹悉該會定於五月一日上午八時起請留德藥化學博士葉漢丞君·及留學日本多年製藥經騐豐富之藥劑師周夢白君·講授家庭化學工藝如補血劑·美顏水·硼酸油膏·痱粉·十滴水·碘酒等之製法均家庭日常需用之物一日授事聽講員均自己實騐製放後裝瓶携歸試用額定六十名會員僅繳實習費雜費飯費等銀一元五角報名自即日起至三十日止遠道者可隨到隨報凡有志於化學工藝及家庭醫藥者須從速往本埠小西門中華職業學校報名誠不可多得之機會也 
[中西音藥演奏大會預誌]  
　　虹口天潼路工界音樂會因該會義務夜校及圖書館等籌募經費定於五月七號晚假四川路青年會開中西音樂演奏大會有西樂二隊及京樂滬樂粤樂諧劇男子滑稽跳舞女子中國新式跳舞皆以中國音樂節襯並有世界製造凡啞鈴之第一名師高足司徒君奏凡啞鈴并有中國琴相和京樂演空城計一齣滬樂爲著名絲竹家合奏諧劇中有著名武士化裝女子此外更有梵音·笙簫琵琶等十五種該會志在發表藝術冀引起社會重視音樂之興味届時極有可觀也 
[馬德里發生搶案]  
　　前晚九時有盜匪四人突至公共租界馬霍路馬德里一千一百零三號門牌王義和家碰門入内兩盜袖出手槍嚇禁聲張當被搜刦去值洋四百元之金飾綢衣逃逸遭事主報請老閘捕房立飭通班中西包探往拿該盜等已早携贓遠遁遂向事主詢明各盜年貌服式口音回訴捕頭業已據情轉禀麥警務長通飭各捕房中西探捕一體留心偵緝矣 
[日斯巴尼亞領事接任之知照]  
　　駐滬日斯巴尼亞正領事艾摩以度於本月十六日到滬接印視事昨特照會江蘇特派交涉公署查照聞許交涉員已分别呈報外交部曁南京軍民兩長備核矣 
[白寳山返鎭]  
　　徐海鎭守使白寳山於前日乘車來滬已誌本報兹悉白君在滬勾留二日已於昨日（二十六日）夜乘滬寗路夜車返鎭江矣 
[各路商界總聯合會今日開會]  
　　各路商界總聯合會因有特别議案須研究九委員所定方法定於 
今日（星期三）下午七時開全體董事會昨已通告各路請各董事愼重公益務須届時到會出席云 
[十人團今晚開會]  
　　南陽橋中華救國十人團聯合會昨日（二十六）接寗波學生會十人團來電得悉學生及十人團團員四十餘人因調查日貨被毆受傷爰於即日通告各職員於二十七晚八時召集緊念會議討論辦法 
[人力車公會開會記]  
　　日昨白克路華洋人力車公會開全體會議到者會員十分之九會議事項（一）議對於車夫交租銅元須照巿公道作價（一）議檢查賬目（一）報告本月份賬畧當由華洋會長代表劉繩武及愛白梯司（譯音）主席報告畢由劉君向衆宣稱現在外面銅元巿面太廉各會員（即車主）所租出之車租界係屬碼但車夫在馬 
路營業收入以銅元居多數幸各會員對於車夫交租應照現時巿價核算不得任意增漲以維苦力而重道德繼謝金鏞通譯畢華洋會長均表贊同再次議董曹順泰徐永興殷長餘當衆檢查賬目無誤並報告本月份賬略末議下月應繳存公會照會仍照舊送會云 
[西門外小菜場附近小火警]  
　　昨午後五時許西門外小菜場附近某姓家失火當經各區火會　車前往救熄二區警局飭警局飭警往查失火情形並傳火首到局究罰 
[證劵物品交易所消息]  
　　上海證劵物品交易所因東方紡織公司股票及華商電氣公司發給紅利兩事揭示巿塲三則其第二百三十七號云東方紡織公司之本證據金自四月二十六日起每股改爲二兩其代用價格每股改爲十兩又第二百三十八號云華商電氣公司股現定五月十六日起發給紅利所有五月期買賣係連紅利在内又第二百三十九號云東方紡織公司普通股現已改爲五十萬股每股元三兩實收二十一萬九千九百二十股計元六十五萬九千七百六十兩自四月二十六日起該股分槪以每股三兩之股票交易所有從前每股三十兩之股分買賣即行停止 
[華商電車拒收黄色輕質銅元]  
　　華商電車公司近查巿間輕質銅元日見充斥而以黄色銅元鐫有四川湖南等字樣爲多數北巿兩租界電車公司業經一槪拒却華商電車公司亦應一律拒絶昨經車務處傳知各車輛賣票人一體知悉自今日爲始如遇乘客購票應將黄色銅元剔除云 
[華商電車擴充路線之預備]  
　　華商電車公司前向滬北某洋行在外洋訂講鋼軌及車底輪軸等類現均次第運滬由該公司運回南巿隙地堆放預備將勘定之路線内應放雙軌地點自薜家浜迤南達滬軍營舊址以及中華路由尚女門至老西門等處均將與工改設雙軌外旋因老西門直達滬杭車站一帶俱係單軌以致車輛遲滯乘客擁擠故由該公司陸總理商由工程處擬在半淞園起至新建之煤悄路轉達地方廳一叚均須添設單軌路線先行開工鋪設鋼軌將來工竣後可由老西門起至高昌廟者從煤屑路往南行駛出高昌廟開回老西門者可從原有之車站路行駛以便交通而免停頓 
[泥水匠觸電殞命]  
　　前日（二十五號）午後六時許本埠天氣　變雷聲隆隆電光四射大雨傾盆之際有泥水匠人唐根林者在滬西戈登路爲某姓家建築房屋忽然仆地殞命一時喧傳遠近謂係被雷擊斃事爲該管捕房所聞派令華探目陳永康包探吴袖生往將尸體車入虹口斐倫路騐尸所昨晨禀請公共公廨李襄　及美副領事奥君午刻蒞所檢騐一過飭承塡就尸格升座公位首由西探堯克禀稱據西醫所騐死者口噴酒氣且察其身體亦有微傷恐係酒後跌死若謂觸電則身體必有焦灼之處今有人證傳案請訊遂由唐晉卿投稱死者現年三十六歲係我胞姪請求將尸給傾並據陳金生蘇阿三等證明與死者係同事其時正欲歇工回家忽雷雨大作電從窗口射入迨聞霹靂一聲見死者即跌仆於地面有焦色等語中西官訊畢判曰研訊各證供稱已死唐根林委係觸電身死西醫騐單謂心弱震嚇所致訊無别故應着尸叔唐晉卿領尸棺殮結供附卷 
[鋸匠慘被木料擊斃]  
　　大南門外某小木作主王炳卿前日雇鋸匠在吊橋舊址第一樓茶肆旁鋸解椐樹一株該樹頗爲笨重傍晚時始行鋸就即根處用鐵梗撬開以便分解不料偶一不愼樹料突然壓下傷及鋸匠莊嘉林之胸部頭顱等處血流如注頃刻氣絶後經作主報知尸兄莊阿和並由二十七舖地甲陶愼忠投報該管一區三分駐所及交界之二區二分駐所即由兩所崗警分投回報前情後令該地甲投報地方檢察廳請爲相騐昨日午後四時·由譚檢察長委檢察官偕檢騐員蒞塲相騐即據該地甲聲訴前情並稱死者有胞兄現爲成衣匠旋據莊阿和供稱南　縣人嘉林係胞弟尚有胞姊現亦米來此包弟現年三十五歲尚未娶妻此次因工作不愼以致被横料壓下受傷身死問官即令檢騐員檢騐騐得死者莊嘉林委係被木器擊傷腦部並左太陽穴等處致命而死當即塡明尸格飭店主王炳卿及尸兄莊阿和趕緊備棺收殮並取具切結存查騐畢回所呈復 
[函請處理張萬興長期莊欵]  
　　浦東三林塘鎭張萬興米店主張駕雲爲其子欣生毒斃案發後該米店業於去冬閉歇現經南巿致祥莊查得該店於去冬用去長期銀一千兩以陰曆本年三月底爲期現在店旣閉歇所有賬目俱由該鎭經董湯藴齋担任處理是以該莊執事致函南巿縣商會請爲據情轉函該鎭商會俾得轉知該董查照屆期將該欵一併處理云 
[誘姦案辯論終結]  
　　婦人楊彭氏控施文明（即施鶴鳴）誘姦伊女東兒相約捲逃請求提究等情曾奉上海地方檢察廳飭將該被告提案預審終結押候起訴審判廳示期公開審理在案昨午後二時許奉該廳堵周推檢兩官特聞第五庭辯論原告因事未到官命提施到庭供鎭海人今年三十三歲向在治下楊家渡開設萬泰麻袋店並無誘女之事實遭原告誣控問官得供問曰爾家中可有妻室否與原告曾否相知答稱原籍家中確有一妻原告與民爲鄰素來認得今年舊曆正月二十四日原告央媒將伊女東兒許與民人爲妻至二月二十六日成婚問官得供謂曰爾家中旣有妻室何以再娶原告之女爲室耶供稱民人爲嗣續起見所以又娶該女俗名兩頭大間官曰然則爾可知重婚罪已經成立施供不知惟求恩宥官又命提楊東兒至案據供江北東台人今年二十四歲女子自到施家之後即與施成親其妻亦到過上海與我會面故亦認識問官得供一再駁詰施等執定如前問官遂諭辯論終結判該被告等分别還押聽候宣判飭遵 
[昨日公共公廨訊案紀]  
　　昨晨公共公廨民四庭由俞襄讞會同英包副領事訊理（一）柳玉堂訴老久大錢莊股東尹省三王定國沈少江陳韻生陳福康等不理押欵銀三萬零六百二十二兩八錢三分案原告朱斯芾律師以各被告中尚有兩人未到請求移提而被告代表甘維露律師亦請求公堂准其將押與原告處之呢絨各貨變賣一結果給諭被告等准將押在原告處之餘貨於一個月内售去得價交還原告並呈交涉員令行浙江蕭山縣及上虞縣協提某兩人解廨訊核（二）震昌煤號聲請破產案兹據該號代表甘維露律師聲稱該號不欲破產要求將前禀撤銷而各債權者之律師駁稱該號旣經登報聲明破產今敝律師到堂反對乃其又自請撤銷原禀實屬有意欺騙公堂敝律師請求將該號主傳案着令交保以便起訴問官當時對於破產人代表律師之請求未予核准（三）周雲罷訴邱金泉不還借銀二千五百兩案律師以時間不及請求改期再訊（結果）照准（四）孫秋堂訴葉和尚侵佔地皮冒認祖憤案（結果）改期續訊 
　　又午後民四庭由俞襄讞會同日林副領事訊理（一）蕭文華訴奚根新不付票銀案（結果）被告交一千兩舖保候訊（二）聚源煤號經理張椒輝訴潘芝卿不理擔保錢興記貨欵案（結果）以被告雖不到案而保人潘芝卿承認有此欠數屬實應判令錢興記償還張椒輝銀三百八十六兩並繳堂費（三）訴郁阿毛許培根不理擔保薔生借洋案（結果）限陳薔生於兩個月内償還郁阿毛洋六十元陳並繳堂費許培根帮同料理借據一紙附卷陳着交六十元保（四）惠中旅館訴徐振鐸不還房飯洋案（結果）以被告不到缺席判决償還洋一百三十元並繳堂費一面函致審判廳移傳被告訊追（五）徐子卿訴王雅堂欠洋案因原告禀請銷案（結果）照准（六）陸九記訴王阿定不付票銀案（結果）王阿定仍交原保於三個月内償還原告銀八十四兩並繳堂費銀票一紙附卷（七）華子玉訴侯華鑫不理擔保欠洋案（結果）以被告不到缺席判令償還原告三百八十一元一角三分並繳堂費民二庭由陸襄讞會同英包副領事復審婦人楊刁氏延朱斯芾律師訴杏花邨酒茶館不理生財抵押洋五百元案（結果）辯論終結聽候查判 
[抵單糾葛理楚完案]  
　　楊和尚前將田單一紙托周王氏爲中向周士根抵錢六十千文於上年向贖詎中人聲稱單已失去現經楊查悉單已出現被楊月田輾轉向張少甫抵借洋四百元前地保周福根亦有關係故此具控法公堂判着楊月田交保着將單交出昨又屆限傳訊楊月田供稱今已經在外料理清楚方單呈案請核中西官判繳案之方單交楊和尚領去着原告將錢六十千文交周王氏領去完案 
[販賣煙土保洋充公]  
　　老閘捕房包探居阿巧協同西探目依克在廣西路精勤坊六十號門牌破獲販賣烟土機關一所抄出烟土七十一磅拘獲粤人楊萃卿王千記劉芝昌三人連同大昌號賬據等物一併解奉公共公廨諭准楊等三人各存洋二百元保出候查明其主展期訊核各情經紀本報昨晨由廨提訊即據經辦是案之中西包探投案訴明前情並將抄獲之烟土賬據等物呈案請究被告三人不到由其 
故違禁令旣保出不到着將洋充公烟土悉送海關銷燬 
[違犯烟禁案兩則]  
　　公共租界福州路湖北路轉角四百四十二號門牌大新旅館内因備設烟具容留庽客吸食鴉片烟被老閘捕房捕頭偵悉於前晚派令華探居阿巧汪竹生嚴得慶願阿根殷玉鼎馮兆蘭與九十號西探協往查見吸烟庽客徐善康張啓山羅桂生王永卿並婦人張王氏潘羅氏張王氏等七人搜查烟具多副烟槍六阹烟膏兩缸一併帶入捕房奉飭徐等各存洋二十元保出昨經公共公廨傳案訊明判到案者各罰洋三元保出不到者保洋充公烟具銷燬又張金虎因在北海路（即六馬路）二百另九號屋内開設私烟間亦經該管捕房捕頭得悉於前夜派令中西包探協往查明當將張與烟客周阿文王阿水王定英王仁泉朱福生婦人張夏氏陳陸氏連同烟具一併帶入捕房准各洋二十元保出昨經公堂傳案訊明以張破壞烟禁判押西牢一月朱福生保出不到着將保洋充公餘人各罰洋三元烟具焚燬 
[私賣燈吃之押儆]  
　　林阿三沈阿寳金阿桂等三人　因法租界私設烟榻容人在内吸食鴉片現爲大自鳴鐘捕房捕頭偵悉以林等有違禁令前晚親自率同包探等前往抄出烟具等物甚夥連同烟客一併帶入捕房烟客簿罰斥退林等無保管押昨解法公堂請究先由捕頭上堂禀明前情詰之林等供認私賣燈吃以後不敢再犯求宥中西官判各押三禮拜准予贖罪烟具銷燬 
[誌謝]  
　　昨承銀行週報社惠贈第一百九十五期銀行週報一册謝謝 
來函 
[上海師公會來函（續昨）]  
　　又四月五日本埠各報登載楊春綠提出選舉法疑點五條函致律師公會請求由會呈請地檢廳轉電大理院請求解釋其原文如下 
「（一）本屆上海衆議院（按此處漏去議員兩字）初選舉並未依法實施調查與造具名册故僅以下屆未經審查蓋印之省議會議員第三屆選舉調查單視爲衆議院議員選舉人名册雖省議會議員選舉法規定選舉人資格核與衆議院議員選舉法規定選舉（按此處漏去人字）資格相符但能否即將上開省議會議員選舉調查單認爲即係衆議院議員選舉人名册（二選舉投票簿登載不實以同一選舉人用年歲不同方法數次登入（按此處漏去甚或聯號不少並經投票又以一人名號化作兩人數次登入等字樣）是否可以認爲並非因舞弊牽涉選舉人名册全數人員並於選舉全體之結果絲毫不受影響（三）投票管理員監察員每區各以三人或五人之公議以九時或十時後因人數擁擠爲理由不令投票人本人簽字由該員等代蓋投訖圖章於簿上是否公議與投訖可以認爲合法並其選舉結果一併認爲有效（四）初選監督於投票前須（按此須字係頒字之誤）發投票入塲券衆議院議員選舉無此規定是否可以認爲即有修正衆議院議員選舉法施行細則第三十一條所載投票管理員臨時發給入塲號數之性質完全合法（五）初選監督所委主任調查員以二十日限期急促轉託商會與各公所及各同鄉會代查選舉人資格是否此種代爲調查可以認爲有效如果發現調查舞弊登載不實情事是滞初監督與主任調查員可以不負責任一又四月十六日政府公報刊載大理院覆江蘇高等審判廳統字第一五一○號函原文如下一逕覆者准貴廳東代電稱案據上海地方審判廳長戚運機三月卅一日快郵代電稱竊查民國元年公布衆議院議員選舉法曁同法施行細則有疑問數則謹列舉如下（一）省議會議員選舉調查單所載選舉人之資格核與衆議院議員選舉法規定選舉人之資格相符能否認爲與衆議院議員選舉人名册有同等之效力（二）如該項調查單可認爲與衆議院議員選舉人名册有同等之效力倘其中選舉人之名間有重複者或無選舉權者能否謂於選舉全體正當之結果並無影響（三）投票簿上投票人未曾簽字投票管理員及監察員在簿上加蓋投訖圖章即將投票紙給與投票人是否遵法其選舉能否認爲有效（四）查投票入塲券選舉法上並無此規定但辦理選舉人員爲辦理事務便利上起見發給選舉人投票入塲券是否違法（五）初選監督所委主任調查員因調查限期急促轉託商會與各公所及各同鄉會代查選舉人資格能否有效以上問題關係重困理合電請鈞廳鑒核伏乞轉電大理院迅賜解釋以便遵循等情到廳相應電轉貴院請迅核予解釋以便飭遵等因到院查第一問題省議會議員與國會議員應各依法選舉則省議會議員選舉調查單於衆議院議員選舉不生効力第二問題希查照前段解答並本院七年上字八八九號判例第三問題查衆議院議員選舉法第四十五條同法施行細則第二十二條皆有本人籖字之規定違者即不能有效第四問題投票入塲券於選舉法雖無規定若爲程序上鄭重起見自非違法第五問題調查員依法應由初選監督委派調查員不得自行委託商會各公所及同鄉會爲選舉調查相應函復貴廳查照飭遵可也一據以上三種報載原文比而觀之是地審廳請求解釋在三月三十一日而楊會員之呈請與本會轉呈在四月四日月日旣先後不同又政府公報所載地審廳原文第二條係指人名册而楊會員係指投票簿楊會員第五條是否負責一段尤爲公報刊布地審廳原文所無事實又絶對相異至文字之繁簡意義之出入閱者當更瞭然是姚文枬等所稱彼此勾通之證顯非事實事關司法前途本會深恐淆亂聽聞特將開會審查結果情形函請貴報登入來函欄内以供衆覽是所至盼專此順頌台綏　上海律師公會啓四月二十五日 
雜評二 
[皖米與蘇米（訥）]  
　　浦口連日所運出之米官廳謂爲軍米而非私米皖米而非蘇米未嘗不言之成理然國人所以不能無疑者以所運之米如果爲皖產之軍米則米貴之影響宜在皖而不在蘇恐慌宜在皖人而不在蘇人也乃何以今日之蘇米突然漲至十元人心又惶惶如是耶 
　　蘇省去歲尚稱中稔鄉民感受米貴之苦痛與鬧荒之險象皆不敢竭其蓋藏故以目前情形言之雖無三年之蓄然以今年蘇省之米供今年蘇人之食苟非驟有大批輸出斷無不足之慮即無突然昻貴之理若謂皖米出境而蘇米受影響吾恐巿情物理無此清長之變化也 
公布欄 
[江蘇高等審判廳]  
　　批示　鄭春虎呈批呈悉仰候文縣查復核辦此批　嚴文龍呈批呈悉究竟是何情形無從　揣仰候令縣查復並速依法執行所請派員赴縣監督執行之處應毋庸議此批　程泰　呈批呈悉查該具呈人對於本廳九年十二月二十七日决定提起抗告一案業經轉送大理院核辦矣仰即知照此批　鄭少芝呈批呈悉本案原卷已於本年三月十七日發交上海地方審判廳查照辦理仰即知照此批　江趙氏呈批呈悉本案原卷業於本年四月四日發交如　縣查照辦理仰即知照此批 
　　民庭判决　一件王朝珠與殷聘三爲田土糾葛控訴一案（决定主文）木件控訴駁回　一件費杏生與費寳全爲牆門糾葛上告一案（判决主文）本件上告駁回本審訟費歸上告人負擔　一件倪鑑銓與黄順泉爲基地涉訟上告一案（判决主文）原判撤銷本案發還上海地方審判廳　予更爲審判　　一件廣逾公司代表劉榮栽爲債務糾葛不服上海地審廳之决定聲明抗告一案（决定主文）本件抗告駁回　一件史錦華爲執行異議不服上海　審認之裁斷聲明抗告一案（决定主文）本件抗告駁回以上四月廿三日 
[江蘇高等檢察廳]  
　　批示　蔡廷槐呈批狀悉候調卷核奪此批　徐陶氏呈批狀悉所請於法不合應毋庸議此批　張瀛春呈狀悉據訴各節該民似係被害人乃處於原訴人地痊果爾則本案應否移轉管轄即非該民所能聲請仰即知照此批　孫恩湛呈批狀悉該案孫陶氏處刑之部分早經復判審駁回於法無從救濟所請不准此批　丁鴻助批狀悉侯令泰興縣知事迅予依法辦理此批　史樹高呈批狀悉本案控訴審判决並無不合毋庸提起上告該民對於本審無上告權所請不准此批　陸琦呈批狀悉查原卷已閱業已指定　通縣迅予依法傳案訊辦該民亦應回　遵傳到案聽候秉公判　毋庸逗　此間　　延誤切切此批　謝永昇批狀曁粘件均悉姑候調卷查閱核奪此批　顧　卿狀悉准予撤銷此批　孫傳信呈狀悉所請非但於法不合且案由事法判决尤非本廳所應過問仰即知照此批　吴　生狀悉本案據訴稱由陳　撒銷告發業經該縣停止偵查究竟已死婢女小英子與陳遵及爾有　何鬭係如果能指明毆斃確證應向原縣核實告發毋庸　行來廳　訴此批　徐　林等　訴已悉仰候分行武進無錫二縣知事迅予嚴凶犯務獲究辦剛　存此批　朱根全狀悉准予令行無錫縣知事從嚴緝内懲辦此批　孫三寳狀悉所請於法不合不准此批　以上四月二十二日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[蓬山烟島誌（二）寒烟]  
　　大卡在二十年前僅爲瀕海之一村落其時重要都巿爲瘦栗臯河下流入海處之聖露漪Ｓｔ　Ｌｏｕｊｓ法屬非洲大陸瘦栗臯Ｓｅｎｅｇａｌ殖民地之首府也由聖露漪西南行抵大卡一截今有列車可通行旅行程在兩小時以上介乎兩城巿間尚有一大巿集曰（蘿扉）產花生油爲西部非洲大宗輸出品蘿扉聖露漪等處均近海岸因不當航綫之衝遂不得不有大卡新城起而代之今法國屯軍大卡以一將軍常駐統轄雖其街巿清淡僅類歐美之一學校村Ｃｏｌｌｅｇｅｔｏｗｎ而守備森嚴之象固儼然一海上重鎭也 
　　予輩遠涉重洋所歷國境過多而所感受之困阻亦復層見不鮮其他始弗置論即單就郵政一端若得有心人以其所涉歷隨處留心綜成一帙亦大足供我邦人玩索正不徒利便行旅而已特各國文字不同遠遊者通才不易得此項專著成之亦正不易兹姑以法屬之大卞言按照法國郵章凡遇掛號信件須由寄信人自行請領妃紅色小單片每件兩紙甲紙塡發信人姓中地址乙紙塡收信人姓名地址然後交由局員簽名并有三聯式與郵票等大之號碼標紙由局員分貼信面及兩單片貼後鈐年月日小圓章甲單存局乙單交發信人作爲掛號報據此種手續較我中國之鉛筆作狂草打印了事者更爲繁瑣若信件較多或寄件者塡註方終而郵局收掛號信時限已過或僅爲寄信而枉費極可寳貴之時間記者此行適中其弊此爲盡人所不及料者 
　　至若車夫苦力等之蠻頑刁狡行遍全球恐當以我中國之上海碼頭爲最甚前在中國讀偵探小說及看描寫泰西黑暗社會之影戲覺世途之險歐美若視我華爲更甚者實則正未盡然蓋宗敎思想與敎育功能究足範圍彼列强大半數之人心也記者此行向非洲頗以爲蠻荒黑種人非同北美任傭役諸黑人或有足令吾儕戒懼之處及抵彼岸恍然若失蓋記者在渡船中曾啓銀篋中貯金磅盈握誤爲黑人所見頗覺岌岌不自安疑其如上海之摇艄板者或轉瞬有意餐之苛索不意此輩夷然於抵岸時仍照例索價每人兩佛郎半而去此等事記者雖經偶涉疎虞而我邦人後此之游大卡者仍望其千萬愼重勿再有此荒率之舉 
[譍話]  
[春暮尋愁錄　禹鐘]  
　　三春宜作雅遊當夫春服旣成時命儔索侶載酒聽鸝或出郊二三里信步所至野草閒花咸存意賞即牧童叱犢村豎扶犁亦相對可喜興至出酒榼席草飮啖不加拘朿仰吞雲氣遠挹山色酒酣作歌嗚嗚快耳正不必馬嘶金勒人醉玉樓也又或裹糈數日遠訪名勝置身於山明水秀柳綠桃紅間足下無塵滓矣攬勝旣畢紀以詩文此何等清福勞塵滾滾中恐無其人耳 
　　偶閱（窮怪錄）載劉子卿三月十三見五綵雙蝶游花上大如燕至暮忽聞扣門子卿異之出户見二女姿熊艷麗謂子卿曰君訝花間雙蝶感君愛故來子卿延之坐曰僻處無酒爲歡女曰豈爲酒來耶山月已斜君無意乎其事極荒唐幽渺然頗喜其艷余意一春萬紫千紅洩天地之秀氣發河嶽之精靈花神之說未爲盡誕劉之所遇殆即花神雙蝶特其幻形耳 
劇談 
[說戲片（下）悚]  
　　京調最佳者莫如譚鑫培之四郎探母捉放曹洪羊洞賣馬烏盆計戰太平慶頂珠等數齣予所最愛其次則推雙處矣雙處之唱片所有者不過四齣無一不佳其中尤以捉放黄鶴樓爲最近聞雙處唱有消遥津四叚浣紗計兩叚雪盃圓兩叚陽曆六月可以發賣日前曾偕小蝶往先施一聆樣片較前所唱尤佳該公司何不再多收雙處之戲蓋雙之唱以小蝶之論竟謂超過譚鑫培蓋音調深厚也當時尚聽得孟小冬之五家坡駡曹奇寃報之行路張桂芬之宏碧緣消遥津等各片均佳劉鴻聲之戲殊少掛味人以斬子斬袍爲佳予謂完璧歸趙與探母烏龍院等數片較佳惟彼之腔調大都刻板予不甚歡迎也 
　　汪笑儂馬前潑水幾有不置唱機則已旣置唱機者非有此片不可惟予則竟不備以予愚見孝婦　八義圖似有味劈三關亦不惡 
　　王雨田片所知者五種以奇寃報爲最佳其次如羣林宴寄子馬鞍山八義圖 
　　楊小樓以說白見長片不過兩種人謂落馬湖佳予則謂連環套更佳 
　　王長林之五人義一片亦甚好 
　　王鳳卿戲不宜唱戲片故雖有兩張俱不甚動聽蓋予嫌其沉悶太甚也 
　　三麻子跑城與掃松俱可聽 
　　呂月樵有十八扯一張尚覺有趣 
　　大面則金秀山之片最佳以剌王僚一段予尤喜之 
　　劉壽峯尚不惡以穆柯寨爲佳龔雲甫六殿太壞張義得寳尚可聽 
　　青衣陳德霖有二片俱佳尤以銀空山趕三關爲最 
　　姜妙香之五花洞亦佳朱素雲飛虎山前半段不差惟末後一句太劣 
　　小調以郎金發顧子祥之活捉爲最佳春次張筱棣賣橄欖筱嬌之跳槽葉長根之打牙牌大嫖院鄭少賡之文明宣卷 
俱不惡 
　　大鼓劉寳全之閙江州白雲鵬之長板坡俱隹　　崑曲以予所知張五寳之思凡喬醋可聽惜太嫩 
　　近俞粟廬所唱幾種予尚未聽過不敢妄評 
　　其外如場面鑼鼓音樂絲竹拉戲口技等聊備一格而已 
新聞拾遺 
　　奇疾　常州城内咸寗巷某雨傘舖有一學徒年已十七狀似十二三歲面黄而腹大因貧未醫不知爲何疾該學徒近日發生奇癖每晚必偷食煤油數口非此不能度日一日忽被店主窺見窮詰該徒據云病初起時偶聞煤油味頗覺甘甜因之小試食後果異常適意毫無煤油氣遂習以爲常偷食已十餘月矣現飮食如常工作仍舊惟腹中略覺小適耳一時傳爲奇聞（仁原）（却酬） 
　　横禍　昨經南京路石路口見有一人力車風馳電製而來中載一中年婦至路口該車夫忽被物一滑乃仆地而車中人亦由車中跌出不知在何處一撞致眉心撞成一洞大 
如銅元血流如注狀似死人旋來一印捕急與車夫將該婦抱至車中顧已不能坐遂送往仁濟醫院醫治云（丕承） 
小說 
[社會小說醉獨醒㈢㈢㈠瞻廬]  
　　第四十九回　薛家園壺瓶開大會　妙嚴墓香火結仙緣 
　　阿巧劈口答道不拜不拜一百個不拜怕他喚夜义小鬼勾了我的：：：驀聽得蓬的一聲阿巧向後便倒手脚伸得直僵僵倒揷着眼珠嘴裏只吐着白沫那時旁邊燒香的也有一二十人見這光景一齊嚇得戰兢兢熱背上逼出冷汗阿巧娘爬在地上搗蒜也似的磕頭連喚娘娘息怒小孩子不知輕重胡言亂語娘娘寛恩大量宰相肚裏好撑船饒了這孩子一遭旁邊的婆婆媽媽也跪倒了三五個替阿巧娘說情那時的阿巧嘴裏嚶的一聲手脚方才活動揉揉眼打個呵欠一骨碌扒了起來他娘又連碰了幾個頭謝過娘娘的恩才敢站起然而頭額上面早磕出了一個青胖塊直到劉姓結婚的一天胖塊雖平額上一搭青皮膚兀自未消（映帶上文）自從娘娘墳上演了這一齣鬼戲落在婆婆媽媽的嘴裏添枝添葉一發說得活靈活現後來鬼戲越閙越多謡言越傳越廣不但奶奶社會裏噪起活佛便是丈夫社會裏也閙着仙人不但没受敎育的崇拜公主便是稍有常識的也敬禮娘娘列位兒童初入學校國民敎科書裏便有破除迷信一句話算得平淡無奇人人都該知曉無奈三歲孩童都曉得八十公公行不得那些不識字的愚民迷信未破倒也罷了最可怪的明明知書識字和普通社會的程度不同惟有這個迷信觀念却是根深蒂固始終不曾打破似這般的人物却也分着三派一是開通派二是半開通派三是頑固派三派的迷信論調各各不同開通派的論調道崇拜鬼神算不得迷信現世界的靈魂學和心靈學一日千里非常發達大有研究的價值可見主張有鬼的不是迷信主張無鬼的才是迷信咧 
餘瀋 
　　春愁如絲縛我方寸正不必聽桓伊三弄已有奈何之歎 
　　細思造物旣偶然置我於五濁世中又何必付我以連帶不可斷絶之愁冥坐以尋捫之無物抽刀旣斬驅之又來萬族夢夢萬古沈沈都竭力爲愁字製材料耳 
　　嗚呼天地無盡愁與無盡欲滅此愁先毁天地（癲雷） 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[福之今昔觀] [  覺]  
　　書洪範以壽富康寗攸好德考終命爲五福此昔人之所謂福也今則國民之道德日益墮落知攸好德之爲福者幾不及十之一二矣家庭衛生與公衆衛生忽焉不講壞法亂紀陷於刑戮者日有所聞知康寗及考終命之爲福者亦甚寥寥矣惟壽與富尚爲一般人所共認爲福而昔之所謂五福者今不啻减而爲二 
　　且壽與富之觀念官廳與社會亦若有不同之處官之貪者往往以壽致富此其例自地保之做壽歛錢開之而今則政府要人及軍人之職位較高者羣以爲師矣甚至壯年而亦以壽稱不知其名實之不符也社會則往往旣富而以壽爲榮此其例自斗方名士之以詩文祝嘏開之而今則中人以上之家稍有資本者不論男女年至五十亦必開壽筵以宴戚友甚至德配孟母之壽幛或誤爲母配孟德福備箕疇之壽幛本以祝壽也而兼祝其考終笑談旣層出不窮而相習成風幾若不可以已此雖較勝於官之以壽致富要之均非昔人之所福也 
　　吾以爲求福之道多矣壽與富或非人力所能强致若康寗若攸好德若考終命則盡人之所能注意衛生注意道德正求福之要圖此則所謂自求而不假外求者何爲舍其要以必得之福而求其不可必之福哉 
經濟 
[節儉之目的] [  余裴山]  
　　春光和藹風景宜人服役之餘手一編在公園中神至恬適讀美國銀行月刋中有（節儉之目的）一節雖意極淺豁實足爲少年之鍼砭爰亟譯之貢諸社會 
　　美國波士頓家庭儲蓄銀行總裁普洛克氏在佛芒銀行公會演說云吾人所談節儉今宜易辭以勸世矣吾人對於人生未雨綢繆問題曾經商榷第驟與浮躁少年討論母奢寗儉謹愼爲佳彼輩年輕膽壯驟聆斯語必不謂然唯有勸以勤於儲蓄且告之有儲蓄始足以發展事業積蓄愈多者則其事業愈鞏固使彼輩加以思索自能領會要之節省始足以發展事案積多金愈足使其事業得以永存耳 
　　家庭預算制度其中則含有吾人應於入欵中提出若干以爲儲蓄之預備其餘則供諸生活上所必需之意義此實一種敏慧支配之科學也吾儕銀行家往往能代人管理金錢雖錙銖而莫誤對於一己之費用反有疎忽之一時唯願此後吾人對於個人之財產負債宜有詳細之報告而有統系之家庭預算尤足爲編製此種報告之助耳此種預算足使吾人愈加節儉足使吾人知支配入欵之重要焉（乙種酬） 
衛生 
[豫防春季時疫傳染方法] [  珊]  
　　去年冬季氣候過暖今年春季天氣不珔加以人民衛生不講故時疫流行到處傳染非常危險兹將現下流行之時疫並預防方法分詳於左 
　　一班疹傷寒即西名之疹窒扶斯患時作寒作燒昏迷胡語口乾惡心喉嗓眼睛發現紅色周身疼痛筋脈跳動後三五日胸腹等處發現紅斑漸漸延及全身預防之法以百部根浸入麥酒内數小時即以此酒探患處及衣服等以其能驅除最能傳染此病之虱類也 
　　二天花　初起亦作寒作燒口乾惡心精神昏迷後三五日面上發現紅斑漸及全身再過一二日紅斑突起如水泡狀水泡漸成濃變黄色此時發熱甚烈奇癢難過若泡内混有血液帶紅黑色最爲危險預防之法就是種痘不論男女老幼不可因爲從前種過就不種了 
　　三白喉　初起周身無力頭痛發熱咽叫紅腫喉之内部兩旁發生白斑痛甚致飮食不能下咽鼻腫流膿漲塞氣管即將不治預防之法應與病人隔離凡屬病人用物及户屋應行消毒患此病者宜速請大夫另用手術診治 
　　四猩紅熱　初起頭痛體倦飮食不進喉痛嘔吐畏寒發熱兩三日後週身發現紅疹咽喉之聲帶現白點舌苔亦現紅色如醫治得法約一星期即可痊愈若稍不留意即致不治預防之法須與病隔離消毒或焚燒其衣服器物等平常宜勤漱口病愈必須靜養一月 
　　總上傳染各病及預防方法務望各人注意而清潔衛生尤爲積極防患之法勿以細事而輕忽之也（乙種酬） 
日用常識 
[紗罩这製法] [  亞譯]  
　　汽油燈上的罩子有許多人以爲是紗的而且看見不會給火燒燬很覺詫異其實在初做的時候不過把紗來做個模型罷了等到做好就變成别種物質我現在把紗罩的製法寫在下面閱者看了就可以相信 
　　先用上等細紗織成襪統一樣的東西把來照要做的罩子長短剪成數叚每叚的一端縛在一個龍骨泥（又名耐火石）的圈子上面然後浸在硝酸釷和硝酸鍶（Ｔｈｅ　ｎｌｔｒates　of　thorium　and　cerium）混合的溶液中等他乾 
 
 

Page 18

 
 
了就把他燒過此刻棉質已經燒去而硝酸釷和硝酸　都變了氯化釷和氱化鍶代了棉質的地位保持從前的形體可是這很容易損壞所以須再把哥羅甸（火藥棉與酒精合成之劑）或像漆的油塗上去保存好直到用的時候（乙種酬） 
道德叢話 
[西方格言（一二九）] [  謝介子選譯]  
　　憂患令吾人智（英吉利諺） 
　　寗常預備毋偶受損（臘丁諺） 
　　言易行難（英吉利諺） 
　　節儉尤貴於勤獲（德意志諺） 
　　謙遜非可學而能每易自然流露（席勒斯）（Ｓｔｒｕｓ） 
　　秘密雖僅以二人共守亦罕能安（施域夫突）（Ｓｗｉｌｔ） 
　　敬人則人將多有所爲（英吉利諺） 
　　炎炎之火尋復成灰（荷蘭諺） 
　　貿然决斷必貽後悔（英吉利諺） 
　　名能繫人（法蘭西諺） 
農業常識 
[我之稻田養魚談] [  菊魂]  
　　稻田養魚之便利業農者多知之毋容贅言第其最平常而最應注意之點則多有未知者請就予躬耕時經騐所得爲我親愛之業農同胞言之 
　　（一）魚類之選擇　稻田所養之魚類以鯉爲最適宜若夫鱅鰱之屬雖亦可養於稻田中但實不甚相宜蓋鱅鰱等魚之性質最急烈殊不若鯉之馴良當其細小時雖無異於鯉然稍長則有天淵之别喜作劇烈之運動縱横衝撞大有害於苗稼之生長 
　　（二）添減田水時之注意　稻田之進水口與出水口等處養魚之後必須用堅牢之竹栅或其他僅能通水之物障之固無待言但添減田水之際仍當注意譬如天氣較熱之日於進水口放入流水則田中之魚必羣集於此跳躍不已苟非於此處更覆以障碍物（如荆棘杪椏等）或使人監視則彼顧利之賊童嗜鮮之貓奴常於此時此地竊魚以去其一次所竊者雖未必多久而久之田中之魚必歸於盡予初行稻田養魚時曾兩遭此失誠殷鑒不遠也 
　　（三）天作䨙雨時之防護　當雷電奔馳大雨傾盆之際魚常徘徊田之四周或出水口之處尋覓出路其防護之法有二其一須防田畔之崩坼並堅塞其進水口其二減退田中新漲之水蓋水淺則田畔致漲裂而魚亦不容易躍出田外否則魚常乘此時會由此田而躍至彼田或竟躍入溝渠中隨波逐流而去矣 
　　除以上三者而外更有應留意之點一則田中之水日宜減淺夜間宜加深是蓋一則與禾稼之成長有關係一則與魚之保衛有關係也（乙種酬） 
科學常識 
[光有重量之新發明] [  止善]  
　　光依直線進行爲吾人所久已確認之定理但據最近德國科學家安斯頓（Ｅｉｎｓｔｅｉｎ）之發明則此定理竟完全破壞安斯頓請光有重量故其進行非依直線乃依吸力之法則而成曲線如彈丸有重量其進行遂成所謂彈道此爲人人所公認之物理定律然安斯頓以爲光亦有與彈丸相同之物質惟光之重量遠不及彈丸之重而速力更遠過之故其所成之曲線萬非人之目力所能及此說之確否可由天體之觀測以證明之前年五月二十九日日蝕時英國天文學家組織觀測隊分赴巴西之梭勃拉（Ｓｏｂｒａｌ）及南非洲之親王島携帶儀器前往攝影其結果日全蝕時所攝與日蝕後所攝者其附近太陽之恒星位置兩相比較微有不同因此之故足見光線確能爲太陽重力所吸引而有重量可衡而時間與空間之關係遂生一新觀念矣（乙種酬） 
[㲶氣漂白之作用] [  芍簃]  
　　㲶氣爲黄綠色之氣故前名綠因食鹽含有此物故今名曰㲶從氣從鹵音讀如綠 
　　㲶氣之製用食鹽硫酸褐石粉三者之合劑和熱之而後發出有窒息性之異臭久吸此氣氣道黏膜易被腐蝕　起氣道炎症用者宜愼不幸中毒可吸酒精氣解之 
　　漂布之術昔用晒白之法晒白必在草藉植物吐出之氱氣化去色素但晒白時間必經一月以上且限於夏秋之際以今漂白布應用之廣雖以全地球之大盡供晒白之塲猶復不敷應用於是有㲶氣漂白法出焉 
　　㲶氣能漂白動植物質之色素而不能漂白鑛物性色素考其作用與晒白同理實間接之氱化作用也 
　　㲶氣之自身無漂白機能而善自水中奪取氫氣（即輕氣）成分而與之化合水者氫氱二質相化合者也水旣失其氫氱即遊離有動植物質之色素與之接觸立施其氱化作用破壞色素之分子即色素於此不啻爲水中放出之氱氣所燒毁也故曰㲶氣之漂白乃間接之氱化作用也 
　　由此言之用㲶氣漂白時苟無水以爲之助漂白之效不著設用極乾燥之染色棉布入乾燥㲶氣中不見褪色藉此反證可以見㲶氣不過爲氱氣之發生劑而水實爲漂白劑也 
（乙種酬） 
[來函]  
　　吾鄉近來發生一種害蟲色似桑皮剝食桑芽不能發葉揆諸農學知名曰尺蠖驅除之法著述不詳尺蠖繁殖極速必致桑樹之不被剝食者亦將受其害而飼蠶舞着矣如施用手法實捉不勝捉如以殺蟲藥撒之尺蠖雖去而桑葉則不能飼蠶矣兹特錄其情由請海内 
　　農學諸公慨將妙法見告不禁爲吾鄉農民頂禮也并求大主筆先生登入來函欄内或常識欄内爲禱　凌達生上陰曆三月十六日 
 
