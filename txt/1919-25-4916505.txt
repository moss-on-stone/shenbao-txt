# 1919 - 25 - 4916505

 

Page 1

 
 
   
 
 

Page 2

 
 
[武力之無效（冷）]  
　　據今日歐洲議和會之通告凡在今日以武力取得之爲無效蓋所以消除黷武之精神而以民意公理爲依歸也 
　　夫以今日以和代戰之時尙欲以武力求勝亦多見其不知量也然而好戰之人則若於中大有希望非此不足以達其志願者不特歐洲爲然即如中國之國内亦復如是弄兵權而擴軍備者其心固常在於此也 
命令 
[一月二十二日大總統令]  
　　陸軍總長靳雲鵬呈請授何國益爲陸軍步兵少校應照准此令 
　　又令　樓思誥晋給二等嘉禾章曹倜晋給三等嘉禾章張培紀晋給四等嘉禾章此令 
　　又令　黄開文給予二等文虎章此令 
　　又令　聶汝康晉給二等文虎章張國慶晉給三等文虎章馬履恒晉給四等文虎章此令 
　　又令　浙江省長齊耀珊呈考核現任縣知事成績較優各員請分别給奬等語德清縣知事吳　皐精明幹練久著賢聲著以簡任職存記升用署嘉興縣知事張昌慶盜戢民安輿情愛戴著給予四等嘉禾章署杭縣知事景崧才長心細因應得宜鎭海縣知事洪錫範實政實心民懷吏畏代理松陽縣知事錢世昌心精力果勤政愛民均著晋給五等嘉禾章桐鄉縣知事余大鈞善政有成勤務不懈署平湖縣知事朱孚保才明識練治具畢張調署黄巖縣知事張耀捕務認眞地方安謐均著給予六等嘉禾章署長興縣知事王吉檀守潔才長政修事舉調署紹興縣知事王嘉曾辦事切實不尙虚文署東陽縣知事胡遠芬安靜之吏不激不隨署建德縣知事張良楷提倡林業利賴及民署新昌縣知事金城年富才明勤求治理署景寗縣知事陳景元居官勤謹任事熱心署宣平縣知事陳邦隴勤於吏事振作有爲均著傳令嘉奬交内務部查照此令 
專電 
[北京電]  
　　朱啓鈐電告與唐少川互派員接洽先從交換意見入手徐復電極贊同（二十五日上午十鐘） 
[北京電]  
　　吳鼎昌得寗電盧信谷鍾秀已將唐意赴寗與朱接洽吳準二十六赴寗（二十四日下午三鐘） 
[北京電]  
　　聞政府電令蘇督陜閩川鄂劃區剿匪並可由南北代表會同商派妥人前往（二十四日下午十鐘） 
[北京電]  
　　錢所組和平統一會準備造黨凡加入之新國會議員本會仿安福七號例各給三百元昨已發出通告（二十五日上午十鐘） 
[北京電]  
　　報載養（二十二）日政府電蘇督力主在寗開議説（二十四日下午五鐘） 
[北京電]  
　　政府否認伍廷芳 
 
 

Page 3

 
 
希望關餘緩一月交北外交團認爲表示意見不成交涉决實行原議南如需用待雙方代表接洽後再支（二十四日下午五鐘） 
[北京電]  
　　關餘分次交還第一次已收到第二次昨由公使團協定飭各銀行繼續撥付（二十五日下午二鐘） 
[北京電]  
　　國防軍官制將明令發表徐已舉設置必要理由電達蘇督向南方轉爲解釋（二十五日下午二鐘） 
[北京電]  
　　國防軍第三師新兵决在衛輝鄭州開招昨向陸部調用下級官佐多至二百餘員即乘夜車出發（二十五日下午二鐘） 
[北京電]  
　　協商公使團今日上午會議我國處置敵僑問題（二十四日下午十鐘） 
[北京電]  
　　放逐僑敵條例及組織已經院部議定本日通知外團並電各省施行關於組織要點（甲）管理敵僑財産事務總局設北京分局設各省置避長一員評議員若干人（乙）遣散敵僑事務總局設上海以護軍使兼任督辦下設委員若干人（二十五日下午二鐘） 
[北京電]  
　　連日東京吉黑崴埠各處俱有關於中東鐵道之報告政府有抗議意尙無辦法（二十四日下午四鐘） 
[北京電]  
　　頃俄使館開諷經大會來賓除中外朝野外交官尙有名伶梅蘭芳程艷秋亦俄使所邀待以賓禮（二十四日下午十鐘） 
[北京電]  
　人五朝樞赴歐事因與政府磋商條件不合作爲罷論免緝令因手續法律範圍形式等問題未决故未發表但開議前决發表（二十四日下午四鐘） 
[北京電]  
　　中東鐵路問題據邊督報告及外交界消息均有某某國已决定辦法之報政府以對付困難又與主權有關昨特提出重要閣議結果尙秘密或將宣布對於該路之主張 
（二十四日下午三鐘） 
[北京電]  
　　陸徵祥王正廷聯名報告歐和會情形稱大總統（二十四日下午三鐘） 
[北京電]  
　　胡維德電告國内不開議歐和不得發言説警廳勒令造謡者更正 
（二十四日下午四鐘） 
[北京電]  
　　漢扣第一批私鹽係上蓋麩皮充軍用獸糧頃京漢局電稱中央無切實辦法由第七師照繳運價祗得放行財部因咨陸部電湘張督嚴飭軍隊服從命令不得再運違禁品並通電汴鄂兩督飭屬查禁（二十五日上午十鐘） 
[北京電]  
　　京總商會呈元首中行請啟封存鈔如屬實應查禁批院核復 
（二十五日下午二鐘） 
[北京電]  
　　鄂省增發八百萬銅元票已經財部核准國會以損害金融將提質問（二十五日上午十鐘） 
[北京電]  
　　陳贛督今日已南下携欵二十五萬 
（二十四日下午十鐘） 
[北京電]  
　　政府據探報現有某社提倡無政府主義密令各省區嚴禁 
（二十五日下午二鐘） 
[北京電]  
　　鍾體道電據韓支隊長報稱元日有敵軍數百來攻經會同鍾營合力擊退遂將汪家寨保兒壩等處完全佔領已飭嚴守要隘勿追出境 
（二十四日下午三鐘） 
[北京電]  
　　政府以晃縣匪擾交通阻斷特電張敬堯設法往剿昨據復稱晃縣與黔境毗連未便派隊前往已電商田應詔就近撥剿（二十四日下午三鐘） 
[香港電]  
　　南代表郭椿森李述膺等今日離粤赴滬（二十五日下午三鐘） 
[香港電]  
　　軍政府决計以張耀曾爲劃定陜西防線之仲裁人已請蘇督向北京接洽（二十五日下午三鐘） 
[香港電]  
　　聞莫榮新患背疽勢劇軍界要人咸調重兵入省顯欲互爭督位 
（二十五日下午三鐘） 
路透電 
[巴黎電]  
　　今晚公報云五大國决議各派代表二人一文一武組織委員會赴瑪摩羅海泊林斯島會晤俄國代表並將組織同式委員團赴丹齊會晤波蘭代表本月二十五日和會將公開全體會議討論國際同盟問題喬治君將提出其建議案粗舉大綱並列簡短數條欵於是威爾遜總統將提出其與波爾學懷君薛西爾貴族斯末資將軍三人會商後所擬之計畫三人大約均將　會演説然後將委定人員組織國際同盟特别委員會貫澈研究該問題和會且將委設賠欵委員會核定德人所釀損失之數與德人力能賠償之數並規定適當付欵方法（二十二日） 
[倫敦電]  
　　巴黎傳來公報稱英國代表團今日集議兩小時之久喬治君貝爾福君巴恩士君里定貴族漢基爵士領土與印度之代表秘書瓊司君及副秘書等均與會（二十三日） 
[倫敦電]  
　　今晨巴黎公報稱今晨高等軍事議會開會後美總統與各共同作戰國之總揆與外交部長及日本代表開一爲時頗短之會議允以無線電將下述消息傳告世界各處　各國政府現參與促成各國間永遠和平之會議者聞歐洲與東方多處現用武力以爭土地之消息深爲擾動蓋所爭土地孰應得之當請議和大會决定也各政府覺職務所在不得不發嚴重之警告凡以武力佔地者將大損害其要求蓋此舉將使人發生一種推測以爲用武力者自知其要求未必正當未必有效故欲佔據土地而不求權利之證據欲以威力植其主權而不願將主權取决於民族之選擇與天然上及歷史上之關係也是以用武力者將來縱有要求之證據然已啓人之疑且表示其不信任和會之意究其結果必大不幸如果欲獲取公道則必須停止用武而以毫無掩飾之誠信提出請求交和會辦理 
[巴黎電]  
　　刻在巴黎之俄國大使曾與前俄國外交大臣薩沙洛夫君會商協約國大會决議派代表與俄代表會於泊林斯島一事議决促請國内友人贊助開會計畫（二十三日） 
[倫敦電]  
　　協約國大會關於俄事之决議大爲英國所歡迎蓋已使全問題升至重要之地位且足表示和會之至公無私也惟所定計畫是否不仇對俄國反抗過激黨之各政尙屬疑問法國各報則頗有訾議 
[巴黎電]  
　　五大國大員昨日賡續審查關於俄國時局之證據波蘭人請協約國助以軍火軍官法國與情頗有贊助波蘭人之意波蘭人自稱如得援助則將編練大軍縱不能毁滅過激黨主義亦可不使蔓延海勒將軍之計畫乃在造派協約國各軍所募之波蘭兵十四師恢復治安並促急速行之（二十二日） 
[巴黎電]  
　　英國戰時内閣閣員巴恩士氏今日語英國新聞家和會黨今日必須討論國際工業問題希望爲工界定較佳生活狀况之基礎且將商諸主人與被用之人所待解决之問題内有工作時間工值至小限度半日休假保護兒童免爲人利用諸事巴恩士氏又稱提議案中有組織委員會司理召集特别國際大會之職務擬羅致主人與工人之代表儘速召集云 
[巴黎電]  
　　英國代表團國際同盟部主任薛西爾貴旅今日與英國新聞家談話謂今日世界尙未至可以絶對嚴格之制度維持國際和平之階級今縱設國際裁判處握絶對束縛之權亦碍難實行彼預料他日將設一議會而如工界爭端然以勸導和解爲謀求和平者之主力此種團體應有充分國際保障力俾能遏止突然宣戰並迫令互爭者承認展緩决裂以便提出和平解决之法薛西爾貴族繼論及國際同盟之組織謂彼意該會應以各大國之代表組織之其人不必爲外交家僅須爲政府中有勢力之人員該會須按時集議凡與國際同盟規則牴觸之條約均不得予以通過又謂國際機關已不自今日始固早有之矣如郵政電政之類他如戰前之多瑙河委員會來因會議甚至尙有國際二黨之機關此後某某數水道必須處於國際管理權之下或須擔保使不濱海之各國獲自由通入之道某某數國關於自由通入薩洛尼加之孔道至爲注意而最重要者當爲韃靼海峽與博斯波魯斯海峽此種必要國際機關之榜樣天然可以導入一新國際團體而以安定世界各國爲其目的云云（二十二日） 
[倫敦電]  
　　巴黎公報謂協約國與共同作戰國之代表今日討論國際工業法制戰爭之責任與懲罰賠償戰爭損失　船港水道鐵路國際管理制領土問題處置方法諸事（二十二日） 
[巴黎電]  
　　外交部東方事務局長曾與今在巴黎之東方諸民族代表非正式會議漢志王之子伊米爾菲蘇爾謂阿刺伯民族對於法國深抱信任並希望見其國家志願得成事實云（二十二日） 
[倫敦電]  
　　今晨所述之技師與造船工人大會已商得同意工人主張卽行開工惟下星期尙將開大會一次約克希爾礦丁二十萬人今日同盟罷工要求餐時一律停工二十分鐘之久以代分班進餐管礦者已於今夜承認要求故工人現將照常工作（二十三日） 
[君士坦丁電]  
　　英法已接管土耳其鐵路貝格達鐵路亦在内（二十二日） 
[巴黎電]  
　　瑞士總統之來巴黎乃與協約國政治家非正式談論關於瑞士經濟現局諸問題並運輸事務國際同盟及建議由内地水道通入大海問題 
[倫敦電]  
　　柏林消息謂德國將分爲八共和國而以大柏林爲領袖户口一千萬人餘爲普魯士　西里西亞·白蘭登堡·薩克遜尼·威爾伐里亞·赫斯·與來因地並將組織日耳曼奥地里亞聯邦（二十二日） 
[倫敦電]  
　　路透電社消息聞過激黨已佔據哇倫堡此説如確則俄國西比利亞軍處境更困外加斯比亞之英軍亦將受過激黨主軍現由哇倫堡沿鐵路向東南進發波蘭時局殊爲困難聞德國已派軍與波蘭人交戰另有烏克蘭人三萬名助以奥德飛行家攻擊倫姆堡之波蘭人截斷電氣與自來水供給（二十三日） 
[華沙電]  
　　巴特里夫斯基政府逮捕鼓吹過激黨主義者多人並將稱讚李勃克萊區氏與盧森堡氏之報館封閉現查明俄德過激黨曾以巨欵濟助波蘭極端派（二十三日） 
[亞姆斯特丹電]  
　　柏林消息過激黨賴委員台克氏兹復出現（二十二日） 
[杜白林電]  
　　新芬黨國會今日開秘密僵議任定國務總理及國務員四人其名未經宣布（二十二日） 
[葡京電]  
　　官中宣稱葡國陸軍僅哇波都白拉加維成·之三師贊助保皇黨餘十七師仍擁護民國政府（二十一日） 
[倫敦電]  
　　有人謂葡皇發言載於每日紀聞報略謂前總統巴斯氏被人暗殺致釀成新事局全國騷擾葡皇於戰事發生時曾諭禁保皇黨勿作復辟之運動今時避旣異葡皇又望保皇黨之始終守其前言也此次運動葡皇並未與聞但知某某領袖確信復辟之可成至於葡皇本身絶對聽葡萄牙國人驅策如國人召之則準備即行云（二十二日） 
[倫敦電]  
　　葡國大局消息多相抵觸二十二日葡京消息謂葡京及各省現正組織共和志願兵大隊以衛各國又巴達約消息謂復辟運動顯已傳至南葡萄京各街道屢有擁護民國之示威運動現因乏兵之故已派警備隊赴此以戰保皇黨昨日維哥消息則謂賴麻斯大佐所統之兵不奉　京號令紛紛加入桑太倫之保皇黨（二十四日） 
[倫敦電]  
　　海格上將與陸軍大臣邱吉爾君均赴巴黎（二十三日） 
 [P開羅電 
　　埃及大雨開羅與附近一帶已成澤國阿刺伯人居屋坍倒者數百椽商業停頓惟喪失人命有限（十八日） 
[倫敦電]  
　　銀市星期報告云市面無特别引人注意之點當地需求仍佳上海匯兑率未變（十六日） 
法國無線電 
[里昻電]  
　　協約國高等軍事會議於星期五日晨在法國外交部開會討論共同作戰協約國於休戰條約期内在西歐陣線保持有實力之兵數問題决定設立特别委員會由曲希爾氏勞乞爾氏福照上將勃里斯將軍狄耶士將軍組成之審查此項問題協約國高等軍事會議開會後協約國國際會議通過致歐洲各國及近東人民之宣言書正式告戒所有以武力而獲得之所有物將令抱此項主義之人而鑄成大錯且竭力掩飾而藉他項爲口實者宣言書之結語云彼曹如主張正義須抛棄其武力主義將彼曹之請求交諸和平大僵之手使其誠實之宗旨不受何等猜疑云云（二十四日） 
[里昻電]  
　　瑞士京城消息柏林電報宣布德國聯邦議會著名議員數人已被舉爲國會議員之姓氏其中爲所有政府人員之屬於多數社會黨者如公司領袖勒琴氏巴伐里亞閣員巴合氏等獨立社會黨之著名人物被選者爲意奥恩氏哈斯氏加恩氏亨克氏克脱氏意斯納氏未被選拿芒氏登堡氏里杜芬氏基特氏加仁氏中央黨舊領袖脱倫本氏斯巴恩氏韓石奇氏克隆堡氏弗郎勃旭氏斯脱奇華爾氏均被選國民黨領袖之被選者將爲巴斯杜司基伯爵特爾勃勒克氏克虜伯砲廠總理之一恒堡氏平民黨領袖之被選者將爲斯脱爾司芒氏及里塞講師（二十四日） 
[里昻電]  
　　瑞士巴斯勒消息據清理財政委員會之報告奥匈舊帝國所負債額之總數至一九一八年十月三十日爲止奥國計達八萬四千零九十七兆匈國計達四萬二千八百九十一兆其中六萬七千九百五十五兆係奥國戰事債三萬三千零九十一兆匈國戰事債云（二十四日） 
[里昻電]  
　　加那電稱里松尼恩軍隊與過激派軍隊在加薩夫特里附近距離加那三十五啓羅邁當處開戰過激派軍隊完全潰退委棄屍體多具及俘虜六千五百人里松尼恩軍隊之損失極微現里軍取攻勢向維爾那方面前進（二十四日） 
[里昻電]  
　　正月二十四日巴黎倫敦間匯兑率英金一鎊合二十六佛郎法國公債劵市價如下三釐公債六十三佛郎一○一九一七年四釐公債七十五佛郎○五一九一八年四釐自由公債七十五佛郎八○一九一八年五釐自由公債九十三佛郎（二十四日） 
 
 

Page 4

 
 
   
 
 

Page 5

 
 
   
 
 

Page 6

 
 
公電 
[湖南善後協會敬電]  
　　南京朱總代表李督軍上海唐總代表鑒頃接醴陵紳董梗電稱知事發表湘督電飭駐醴北軍孫旅長進剿駐醴南軍何司令等語查何司令鍵駐醴已近一年現值停戰議和似不應再開戰端致刧餘醴民重遭兵革應懇迅電政府飛飭湘督遵令停戰不勝迫切待命之至湖南善後協會叩敬 
各通信社電 
[北京電]  
　　關餘一千二百萬元將於明日繳出内有五百餘萬元在上海交付餘皆在京聞政府分配用途如下三百七十萬元贖回四年公債一百八十萬元國外外交經費一百萬元粤省治河經費一百萬元接濟上海絲廠一百萬元撤回戰地軍隊聞尙須撥出若干以供廣州政費鹽税羡餘二百萬元交付中政府一事尙未决定贊成者僅英銀行餘則反對以爲半年解欵共達八百九十萬元現有之欵應仍留存中政府答稱借欵合同並無存留餘欵之規定且銀行團每月繳付餘欵約在五百萬故借欵絶無危險云聞日人已付出一百萬元此爲一千萬元借欵以收兑中交京鈔者之一部近日京鈔價格由四七漲至七四殆以此故 
（二十四日）路透電 
[北京電]  
　　張謇熊希齡等最近向徐總統建議組織帶元老院性質之一機關凡朝野名士自馮國璋段祺瑞陸榮廷岑春煊等以下皆羅致之所有和平會議難解决之各問題概取决於此機關以便南北和議易於成立（二十五日） 
[北京電]  
　　據總統府方面消息云唐紹儀之代表已要求中央將關餘分配南方但此欵之用途早經决定其三分之二均與協商國方面有關係今日不復能再改變故可備自用者僅三分之一以目下中央財政之匱乏到底不能分配南方云（二十五日） 
[廣東電]  
　　昨日衆議院開會因出席議員不足法定人數改開談話會因對於派遣歐洲代表參議院已同意承認孫文及伍廷芳而衆議院不同意故協議善後辦法但因於法律上已經參議院之决議無可如何遂終無結果聞軍政府方面有將派遣孫文伍廷芳爲媾和正使其餘爲媾和專使之説（二十四日） 
[漢口電]  
　　李純之代表劉之潔昨日來鄂訪謁王督軍協議陜閩問題聞劉氏留此三四日後即將溯江而下　孫發緒奉總統命於昨日來鄂與王督軍會見面商各種要務後已於本日赴寗（二十四日） 
[東京電]  
　　得報告云德意志國民議會之總選舉已從十九日起舉行結果如何尙無正確之發表但據外間之推測多謂投票之結果現政府得勝利少數社會黨失敗該國内部之秩序有鎭定之希望（二十五日） 
[東京電]  
　　近日到東京之長谷川朝鮮總督因李太王舉行國葬事定於二十六日回朝鮮 
　　以上東方通信社電 
[東京電]  
　　内田外相在議會所演説在美國頗惹多大之注意各報紙皆大略有登載其中華盛頓波士篤報曰内男外務大臣之聲明乃於事實上證實日本之忠於國際義務現如在西伯利亞日本亦正視情狀可以减兵者而行減兵又如在戰時如日本之尊重約言者實少日本雖負各種危險而絶不思顧及利益以履行國際義務云云（二十五日） 
[東京電]  
　　阪谷男爵决定爲中國幣制顧問近來赴任（二十五日） 
[東京電]  
　　海參崴自去十八日以來開極東自治會及商業團聯合大會社會黨首領亦列席同類有二十餘人彼等專爲運動反對奥木斯克政府又社會黨將以此爲政治的團體以於此求活路而起社會的大運動海參崴當局對於其運動正嚴加警戒（二十五日）　　以上共同通信社電 
[北京電]  
　　朱啓鈐電西南條件太苛難與磋議請示辦法徐覆電先籌備開會再事疏通 
[北京電]  
　　和會有二月十二開會説 
[北京電]  
　　廣州來電西南應提歐和議案業已逕寄巴黎 
[北京電]  
　　政府電李純將陜閩劃界停戰辦法就近與熊希齡接洽 
[北京電]  
　　李厚基電告南軍口稱停戰仍時時窺偪涵　置之必致不守防之則誣我妨和請示應付方法 
[北京電]  
　　外内兩部議决遣送敵僑出境辦法在滬設執行機關由英國派輪分班運送 
[北京電]  
　　段芝貴三次呈辭京畿警備總司令 
[北京電]  
　　張作霖派秦華赴財部催領奉軍欠餉 
[北京電]  
　　交通總行會議擬訂維持交鈔價格曁準備兑現辦法若干條昨由曹汝霖面陳元首裁决 
[北京電]  
　　漢口破獲大宗私鹽聞與張湘督有關徐頗震怒擬切實查辦 
[北京電]  
　　院昨電張樹元嚴搜餘匪勿留後患 
（以上二十四日） 
[北京電]  
　　院電西南商收束軍隊辦法請將各省軍數及駐紥地點詳細開報俾資參考 
[北京電]  
　　龔財長計畫（一）嚴剔釐税中飽增加收入（一）痛減冗員節省支出（一）提高京鈔價格維持信用（一）加重公債利息募集公債 
[福州電]  
　　宋淵源與趙光衝突經譚人鳳林森等調停無效閩粤軍意見甚深宋聲言必將趙光逐出閩境戰爭未已（以上二十五日） 
[天津電]  
　　齊耀珊即日由津回任（二十四日） 
　　以上中孚通訊社電 
要聞 
[巴黎會議之京聞]  
　　章使報告青島消息　駐日章公使來電謂日本朝野人士鼓吹直接還我青島已交該國外交委員會核議果有此舉似以由歐洲和議席上解决方臻妥當特此報聞云云 
　　會議中之俄國　二十二日法國來電云俄國代表能否加入萬國和平會議已經佈告内中計畫均留典威總統佈置於明日提出據可靠之消息云凡俄屬之已實行平民政治者均許加入但激烈派則否凡許加入者亦須先附以證據　協約各代表决定於今夜刋發佈告會議關於俄國問題因此項問題已繼續會議三日矣會議時雖未完全决定然對於重要之點已經提出可望表决内有一條謂薩索那夫氏在俄國未革命前曾任外部大臣並非激烈派員令即來巴黎充作俄國委派之代表并先調查俄國國内狀况當時議决反對與激烈派直接開議　又云波蘭問題明日即由萬國和平會議提前討論俄國現狀亦然威總統刻已接得激烈派暴亂及將逼入瓦沙之報告聞以武力助波蘭軍隊進戰之議將重行發生惟能否通過尙不能定萬國同盟及賠欵案之進行　萬國同盟案定於星期五或星期六實行提出到時威總統當進意見書英法二國對於此案之意見亦同時發表關於賠欵歐戰損失案已指定委員審查 
　　美軍返國及敵艦之將來　美軍返國之佈置現定每月運回七萬五千人若船舶能多備當隨而益增此卽利用投降之德艦爲之轉載據最近報告德國船舶均完好無缺德國當道亦曾表示意見謂如能以糧食接濟則允交出至於投降之德船將永無重掛德旗之日蓋將爲賠欵代價或用爲賠欵之抵押品也 
[熊希齡等致川閩電]  
[致成都省議會電]  
　　成都省議會鑒删電接悉人民苦兵已久歐洲和會將開對内固應速謀和平對外尤當速謀統一現在南北代表均經派出廣州軍政府於北方代表亦已承認此時祗宜求和議之進行不必苛論人物致生障碍貴會洞明時勢顧全大局諒以鄙言爲然也熊希齡蔡元培等養 
[致成都熊督軍電]  
　　成都熊督軍鑒佳電敬悉貴部退至川境具見尊重平和之意深爲傾佩陜西問題希齡已電中央力請劃界停戰以促和議早開免生障碍昨接錢幹丞先生復電業交南京李督軍與陜蜀商榷矣現在南北代表均已派出和平之機日益接近尙希台端維持進行以全大局不勝翹企熊希齡養 
[致福州李督軍電]  
　　福州李督軍鑒咸電敬悉南北代表均已派出和平之機現益接近各處軍隊自當嚴守原防靜待解决庶不因一隅之爭牽動全局頃已將來電情形電達廣州各總裁請飭所部一律停止進行以免有碍和局即祈台察和平期成會熊希齡等養 
國内和議之京聞 
[南代表電致北政府]  
　　江蘇督軍李秀山向日代轉西南要電不過岑陸請人而已日昨李督軍又轉來南方所派章士釗等諸代表之要電大致謂南方謀和意見祗在一誠其他無所顧忌深願北方代表亦皆各本此意以圖妥協之進行電中扼要語謂南方代表係由正式立法機關通過者寳際上均有代表西南民意之資格云云 
[電請分勸激烈派]  
　　東海曾用個人名義致電陸武鳴（現又赴南寗）大要係請陸氏分勸西南激烈派勿持完全劃入西南主義雙方當力圖合力勦匪以除民患更謂北方决由政府主持和衷共濟研究此事决不以地方意見爲標準云云 
[曹經略不干涉和議之表示]  
　　和議方萌各界要人奔走斡旋或直接出名或暗幕運動惟曹仲珊近在保定無聲無臭其原因爲經略使名義是否取消迄未大定不願發表意見且南北和機已動大局解决後或將退讓時賢 
[岑西林暫拒疏通之探報]  
　　政府昨接駐粤某委員密電謂中央派往廣東疏通意見人員向日均受岑氏接納窺其意思似甚願與中央政府互通聲息乃近自閩陜鄂西先决問題發生岑忽拒絶北方人員晤面兹聞岑曾宣言現爲激烈派所嫌疑非至閩陜鄂西定出具體辦法後斷然不與北方各員接洽 
[陜省劃界剿匪問題]  
　　政府昨接陳樹藩密電一件大要謂陜地軍匪雜處較比閩鄂尤爲難决因特陳六種實况以資採擇一匪有肅清之望不宜劃界任其蔓延一人民顚連困苦不堪再駐靖國軍一陜省軍權不一如允會同南方解决更屬益添凌亂一所謂劃界應限於川軍不宜加入滇黔云云而岑西林致北方當局之篠電則謂代表不日赴滬陜閩問題可令就地治商矣 
[交付關餘消息]  
　　外交部爲提用關餘問題與公使團磋商結果已定本月二十五日實行交付是日先撥五百十萬由上海外國銀行交與中交兩行收存中交兩行正副總裁正副協理前日特在交通銀行内開會討論接收及撥用方法一面由財政部確定用途除大部分撥充四年公債還本付息外一部分作爲外交出使經費另有扣提軍費一百萬兩擬充救濟上海絲廠經費外部已答覆照准别一訊云關餘用途約分五項（一）廣東治河一百萬（二）外交經費一百八十萬（三）接濟上海絲廠一百萬（四）公債抽籖還本三百七十萬（五）軍費百餘萬除此五項外所餘約三百萬可作政費之用南方曾要求此項關餘不應專交北方政府應與南方平分聞公使團或將允於除指定用途者外所餘提充政費之數百萬中提出一半交付南方又聞安徽省公署在十年前曾因地方上某項問題臨時向英商某洋行訂借二十一萬元分償息利多年至本年一月爲還本之期年前該商人曾要求公使向政府交涉以皖省財政艱難恐届期未能清償應由中央在鹽税餘欵内撥還其後財政部具理駁覆日昨英公使因此交提用關餘爲數甚多擬即在交付時扣留此欵已有公文致財政外交兩部聞財政部接到公文後一面電知皖省長從速撥還一面答覆謂一月内如皖省不能償還時本部必有滿意之答覆云云 
[中交票漲價消息]  
[中行當局之談話]  
　　連日京鈔價格漲落總在七折左右市民咸欣然色喜蓋以年關伊邇各方面罔不盼望銀行當局之維持也據中行某當局云鄙人到中行時中鈔發行額約在六千萬元内外而每元價值七折上下當時財部銀行兩方皆力求整理如發行七年公債收受匯兑增高鈔存利息卒以南北紛爭鐵路及各徵收機關收現兼之市銀緊迫結果適得其反銀行方面再四研究認爲但各治標决不濟事非正本清源不可爰與財部商量停墊鈔票曹總長旣應允於七年十月四日實行故四個月以來本行並未墊付京鈔一元即本行未發京鈔一元復收集現金收回鈔票統計不下一二千萬蓋以票額减少不致供過於求價格當然逐漸提高不過一年來投機者做空無往不利滿冀年關之時票價大跌相率抛盤實則票價四七之時本行京鈔早已减少外人不知其故一聞價高即交相疑駭紛紛補進復有因漲價而投機者更有稍獲盈餘而復賣出者其飛漲及或漲或落之原因在此至於本行以後仍求减少票額以貫澈一年來整理之計畫惟做空之投機商人希望票跌故造謡謂本行將停付鈔票存欵又謂本行運動財部啓封增發鈔票窺其作用無非使票跌價從中取利而已其實本行抱定減少之旨决不動摇不過軍興以來庫藏如洗財部慨允兩行之請停墊京鈔使金融政治劃而爲二俾兩行得實行整理云罰辦抑勒票價之錢店　警察廳通令各區云查銀錢各舖兑換紙幣抑勒價格迭經通令嚴查究辦在案兹經由廳遴派偵探便衣偵查旋據報稱查得本日各舖兑換價格出入最甚者如新街口元隆茶葉舖八吊六百文燈市口元寳成烟捲舖八吊四百文木廠胡同中善派報社八吊五百文後營小蠟舖八吊文前門大街三義成棉花舖八吊五百文十間房三盛永烟捲舖八吊七百文菜市口廣清號蠟舖八吊五百文香廠平康里永昌蠟舖祥瑞蠟舖八吊六百文四聖廟楊記蠟舖八吊六百文恒茂蠟舖八吊五百文趙錐子胡同元順永八吊六百文牛血胡同玉成茶葉舖世吊八百文核與本日九吊零三文之市價相差均逾四五枚以上業經分帶各區罰辦並稱此項情形尤以北城爲甚等情據報各節各該舖任意抑勒冀牟厚利殊與紙幣流通多所妨害惟此項情形恐不僅各該舖爲然除分行外合行令仰該署遴派便衣長警嚴密詳查分别究辦北城各區尤特注意毋稍放任云云按警察廳此舉殊得爲政之要惟能將大兑換所亦用此法統計調查更追究其任意漲落之原因亦未嘗不可暫維票價於一時也 
[投機者之繼起]  
　　票價增高市面情况頓見活潑不意有人乘機收買中交票聞某議員於二十一日及昨日特派多人分赴前門各錢舖收買中交鈔票共十餘萬張統計兩日間共獲利二千三百餘元更有以此爲不易遇之機將出重資以作買空賣空事業　故前昨兩日票價低昻不定云 
[龔心湛之財政方針]  
　　安福俱樂部昨日開全體大會歡迎李議長財部龔總長李次長及安徽吕省長先由王揖唐代表全體致歡迎詞並先紹介李次長思浩加入團體次李盛鐸致答詞畢龔總長起而致詞云心湛與諸君子小别數旬復得晤聚諸君子光寵奬借曷勝感謝自來共和國家必先有正直鞏固之政黨然後有完全良善之政府組織政黨之主旨最要者在於棄個人之權利以謀國家之治安然後知識能力盡出而貢獻於國家宗旨自正直團體自鞏固對於國家前途自有無限之裨益心湛蒙大總統知遇得厠閣員之列諸君子在國會出席予以同意以心湛之　陋當此財政萬分困難豈能勝任乃爲諸君子所不棄者蓋以心湛服官中外雖無成績可言而硜硜之愚不敢稍存絲毫權利思想尙爲諸君子所節取至現時財政狀况綜計收支總數歷年實收不過三萬數千萬本届軍務省分人民流轉土地荒廢收入自當鋭減卽在完善之區亦以金融枯涸税源短絀斷不能如前數年舊額能得三萬三四千萬已爲萬幸支出欵項軍費約共二萬四千餘萬内外債賠欵約共一萬一千餘萬皆分文不能短少以收數相抵已恐不敷政費約共一萬四千餘萬悉歸無著求彌補方法籌借外債一方暫時挹注預備償還祗可謂之騰挪不得謂之彌補况現時亦無從議此若議開源之策厲行新税國民負擔已重現在大局初定正當使吾民稍稍休息以蘇元氣故此時整理財政惟有從節流入手應如何綜覈名實考求利弊切實施行尙求諸君子隨時維持遇事指示心湛惟有竭盡心力黽勉奉職但求有利國家成敗利鈍非所敢計以期勉副諸君子垂愛之雅次吕省長答詞謂鄙人蒙大總統任命爲安徽省長與諸君子將遠别矣此行祗有以國利民定四個字勉力國事以對諸君子云云 
[京聞零拾零令新省嚴防過激派]  
　　據新疆省長報告俄國塔石干激烈派政府派遣黨徒四出遊説播散布告煽惑附近中外僑居商民勸令附和過激派等情政府聞悉之後當於前日電令新疆省長嚴爲查禁一面復由陸軍部加電嚴爲防患並令曉諭士民勿爲所惑 
[鮑督請致謝日政府]  
　　黑省逼近俄界近因俄亂蔓延中日共同防敵軍隊時相接近此次日政府派遣高級軍官率隊前往海參崴哈爾濱等處並帶有煙糖各品以日本天皇之命分贈鮑督軍及我國防邊軍士鮑督以此舉有關中日睦誼已電請政府代向日皇致謝矣二十二日之特别會議　國務院部皖處於二十二日星期三下午三時開特别委員會議其所討論者係前次未議竣之准留敵僑辦法討論結果已擬出具體辦法今日即可提交國務會議决 
[財政總長之新舉動]  
　　新任財政總長龔心湛二十一日就職該部秘書照例辭職聞錢錦孫黄濬兩員已邀留任錢仍管總務廳事周家彦一員准其辭職已派充京兆烟酒公賣局長以現充官産處總辦金兆藩調任又徐新六一員現隨梁任公赴歐其缺即以前泉幣司長吳乃琛暫署徐仍未開缺又發手諭交總務廳傳知各員辦公時刻每日上午九時起至十二時止下午一時起六時止如有緊要事項不在此限 
[王聘卿到京]  
　　王聘卿將由津回正定總統總理特邀請到京數日已於二十一日晚車來京仍寓堂子胡同舊宅二十二日下午六時進府晤談頗久 
[傳見軍人]  
　　公府消息二十三日傳見之人物（一）陜南鎭守使石鎭聲係上午十一時傳見詢問陜中情形並令赴參陸辦公處接洽一切上午十時傳見第九師師長魏宗瀚面交一件重要公文下午三時傳見王芝祥詢問南方代表人物情形及南方對於陜閩軍隊之實情 
[中法實業銀行之成績]  
　　法國無線電社北京通信云中法實業銀行董事會宣布該行一九一八年營業成績書摘錄如下　本行最初設立之支行殊有繼續之進步巴黎總行不特漸著聲譽於直接與遠東貿易有關之工商界即專營地方事業之商人及實業家亦漸與本行往來京行之顧客以華人爲最著增加甚鉅殊出吾人意料之外津滬兩支行雖因當地商業甚疲尤以天津慘受水災爲更甚然營業日形擴張本年度本行在香港及西貢設立支行兩所香港之形勢一方面居間聯絡中國北部及日本他方面則復居間聯絡中國南部越南及印度本行在南面擴張營業之先不得不在香港設立支行開幕之首數月營業頗爲發達西貢設立支行爲本行進行計劃之一種當地工商界竭誠歡迎均樂觀第二法國銀行在法國殖民地之成立至目前爲止西貢計有銀行三家一爲特許殖民銀行其餘二者爲英國銀行西貢支行最初營業之成績即出樂觀派意料之外嗣後可視爲遠東法國基本商店之一本年年度之初本行即在海防及雲南府設立支行海防支行設立之目的在發展東京實業及鑛務之勢力雲南府支行之設立係因一九一四年正月本行曾與中政府訂結敷設鐵道契約今兹設立該處支行實爲實行籌備敷設鐵道起見雲南府之有外國銀行自本行始吾人之獲利可操左劵也（中略）關於中國自身歐戰告終之後當成爲眞正商戰逐鹿之場所有現在之戰鬭員將來必在此間晤面而此次必各自爲戰殆無疑義德國在此方面决不願恝然置之勢將捲土重來日本藉歐戰而商業驟盛亦將急起直追决不願有所抛棄英國怵於商業之受有危險必死力奮鬭以恢復其舊位置以上各國爲歐戰前之競爭者而美國於戰後復將加入此數因中國及歐洲間之交通困難以前大部份之原料運往歐西市場者嗣後將改道運美而美國實業家殊有便宜之途路將機器及貨品等售與中國因歐洲之來源已幾爲軍械之需要吸收殆盡也 
　　法國在此競爭場中須恃其實業家及商人之毅力及企業心方得保全其尊嚴之位置同時且須國内之立法者不加以阻碍惟競爭雖烈而市場肥美華人現已知利用科學方法且知利用蒸汽及電氣之獲利各省紛紛訂購鐵道工廠自來水電燈材料開採鑛山中國幅員十倍於法國人口亦十倍之此後三十年中當爲中國之經濟實業開發時代中國之加入協約國方面殊可援助各種事業之實施中國爲人道主義而戰將數百載與外界隔絶之障壁剷除殆盡其精神上業已開放所有束縛中外人民協力合作之障碍物消滅之期蓋不遠矣 
[山西發現疫症之警報]  
　　山西近日又有發現類似肺炎疫之警報内務部昨接山西閣督來電云内務部鑒寒電誦悉自本月九日後迭據臨縣知事先後電稱薛家村附近之香草焉高恒成家疫死者四口水草溝高爾成家男女疫死者九口薛家村薛仲山家疫死者三口薛畢廣家疫死夫婦二口劉國光高揠禄兩人均染疫身死復查出前有苗二丑在王家坪吊喪回至崇條嶺疫發身死以致傳染苗得枝一家五口苗咸義苗外犇苗侯犇苗咸瑞苗四苗九苗照應等六口均相繼疫死嗣後據電稱近來嚴加防禦據查各村現在染疫者僅有數人王家坪王振義在隔離期内身死該村尙有年幼子女二人染病未愈崇條嶺苗咸生苗咸修均染病咸生於十七日身死喬家坪苗德禮忽患頭痛亦於十七日身死苗咸修染病未愈是否肺疫王醫生尙未能確定此外尙無染疫病人發見約數日内可期肅清再得此次疫症僅限於縣屬兩隅王家坪等七村其餘各處並無傳染等語查該縣自疫症發生以來計已疫死七十人前派汾陽醫士王家全王興赴臨檢騐尙未能確實認爲肺疫已於十六日加派西醫萬德生前往檢查近據該縣電稱疫勢減退復據沿河營縣報稱專員赴陜調查亦無肺病傳染似不至蔓延爲患惟事關民命甚鉅仍督飭該縣加意嚴防以期完全撲滅再金僉事於日昨到省擬明日赴臨已飭由警務處派員偕同前往照料合併奉聞閻錫山效 
[附西字報消息如下]  
　　字林報二十三日北京電云内務部接山西消息據謂臨縣曾發生疫症共死七十人當即隔斷交通染疫者迄今僅有七村自一月十七日起未有死於疫者疫勢有肅清之望　大陸報十六日汾州通訊云肺炎疫似又發作於晉省吾人於本月七日接第一次警報當時因未經證實故未函告兹晋督電請此間美敎會醫士萬德生前往距汾州西北四五日路程某處調查疫狀蓋臨縣知事曾呈報太原謂距黄河東十五英里山上數村有傳染症患者輒吐血已死多人太原警廳長於一月前印就公函分致各城村告以疫症復作之危險並示以辨别疫症防其蔓延之方法此種舉動頗有効力故山村一見疫症之發作即呈報知事而知事即據以轉報省長焉萬德生醫士接電後即派去年偕往治疫之員二三人前赴疫地日昨派出員報稱臨縣疫症患者吐黄沬與血察其徵狀頗與去年肺炎疫相似今日吾人又接消息疫區死者其五十五人疫氣已傳至南面一村按疫區距汾州太谷太原所在之平原相去僅三日路程故此間敎會已行預防方法軍警亦設法防疫萬德生醫士今日西行據云是否爲肺炎疫今尙未能確知 
[軍政府議决關餘問題]  
　　十六日護法政府開政務會議由李印泉主席討論三案（一）議法名稱之改否首由趙月村部長發議（趙因病未出席係以書面代）謂刻下和議未定嗣後有無戰事尙無把握似不宜將軍政府遽改爲護法政府伍總裁云西南原是標的護法旗幟當然改爲護法不然外國人還疑我們是好戰的李根源郭椿生陳强諸氏贊成趙説趙其湘吳鈺章等力爭應改爲護法字樣且國會已經宣言不容再有異議久久相持不决乃將此案暫行擱置（二）閩陜問題决定照南京李督敬電辦理其所轉李厚基電稱南軍進攻尤溪一節伊查明再行答覆（三）北京英法各公使來電謂北廷要求各國提交關税餘銀一千二百萬并開明用途如兵費三百萬外交費一百六十萬等情設南方不允早開和議至一月二十五號卽將此欵交付北庭如南方允許早開和議此欵交否尚可磋商决定由伍總裁據理答復兹將伍總裁復駐廣州各國領事照會由英文譯錄如下　中華民國軍政府外交部長接准聯合各國領事一月十六日照會奉駐北京公使轉來北京政府要求交付海關關税餘欵一事此項支付之欵係根據南北兩方業經停戰今外交部長應聲明表面雖停戰而實際則因北方之軍隊行動致在前敵數處尙有戰事今各公 
 
 

Page 7

 
 
使擬南北和平會議在一月二十五日以前若不能商定其他爲國家普通利益之用途將於是日交還不過千二百萬之欵以撥給所指定之用途其中有五百餘萬元定爲調回前敵軍隊及支給欠餉之用但軍政府方面此種用途尤爲急逼因南方從未知北庭之屢借外債故需欵更亟若果將海關關税餘欵交還則軍政府亦應分撥一公平之部分方合公理因軍政府所轄各省輸納關税甚鉅也今商方議和代表已尅日首途力圖卽刻開議惟於一月二十五號開會議决此事勢不可能應請勿限定時日交付此欵南方代表於開會時必首將此事提議一俟商定辦法卽行奉告外交部長爲此特請貴總領事將此照會轉達貴國各公使知照實紉公誼 
[贛官吏曠職之質問]  
　　新國會贛議員葛莊以贛省地方重要官吏久曠職守且有擅自離任者政府何以漠置不問特提出質問案請於三日内答覆其文如下　爲質問事竊官吏所重厥惟職守際此國内停戰言和之時地方秩序在在均須維持况江西爲用兵省分尤關重要在職文武允宜信矢精勤以保治安乃竟任意曠廢職守至數月之久置地方於不顧以致發生種種不安現象使人民朝夕危懼今試歷舉言之一督軍之職首在嚴申軍紀保衞全省治安停戰以來大總統疊令各省文武長官維持秩序乃陳督軍光遠入京數月並不回任迭據來京鄉人所述則省垣城内建德觀及城外地方均已發生搶刦案件因種種關係被害者無從申訴報館亦不敢登載省議會商會迭電催懇陳督回任乃遷延至今尙無消息現值陰曆歲暮省垣商民咸有戒心更不待言倘再發生意外責將誰歸二財政廳長楊慶鋆入京遠在陳督之前旋因丁憂請假現在假期已滿仍未回任財政廳綰一省財政職責匪輕且楊廳長任内發行短期公債金庫證劵等項商民負累甚深值此陰曆年關市面金融緊迫理應設法爲之維持詎容坐視商民之疾苦而置身於局外乎三實業廳長夏同龢旣未奉政府之命亦非有農部之召貿然入京留連數月至今不返若自忘其職責之所在者大總統迭次明令注重實業當此百業凋敝之秋應如何精心籌畫以利進行乃視職守如兒戲任意曠廢毫無顧忌一至於是四潯陽道尹傳春官本月三號江西民報載傳離潯後省長電詢一則内載戚省長去電云吳帮辦鑒傳道尹晋謁並不正式呈報是否就近與我公言明抑有陳督軍來電乞示及揚州吳帮辦復電云南昌戚省長鈞鑒卅電敬悉傳道離潯並未與彪言及以爲必由尊處請假不便過問究竟是何原因及有無陳督來電未得其詳該道署亦未懸有公出牌示殊爲疑慮金彪等語是則傳春官之入京無論有無陳督電召而直轄之省長不知同城之鎭守使不知尤爲可異查潯陽乃通商要埠傳道尹身任守土竟置地方於不顧私自入京其爲擅離職守更無可解免大總統就任以來對於保衞治安整飭官方不啻三令五申而江西文武重要官吏竟視若弁髦議員等以地方安危所繫有切膚之痛謹依法提出質問請於三日内答復爲盼連署者二十餘人 
　　江西督軍公署昨得北京來電謂陳督軍准二十二日出都南下兹又得北京來電謂督軍確定二十二日出京决不改期惟須由津浦車至寗謁蘇督李秀山並順便參觀和議大約須在南京過舊曆年云云至財政廳長楊慶均已籌得現欵三十萬元急欲親自解省以應眉急十六日由京至津稍爲躭擱卽兼程來贛至外間謡傳謂楊廳長業已抵潯云云大致係因其戚屬邱德亭李鐵梅二人由京抵省之誤 
[蘇米弛禁問題]  
　　駐寗日領事清野長太郎要求在蘇屬購運米糧一百萬石准由上海三井洋行採辦出洋業經李督軍齊省長會銜復函婉詞拒絶昨日領事復致齊省長一函未識如何答復特再將原函錄下　震岩省長大人鑒前十三日趨前拜謁承貴省長於公務紛繁之時撥冗接見暢聆敎言欣感無旣關於江蘇米輸出敝國之件奉聆貴省長公明正大之論及蒙允盡力維持之盛意尤爲感謝按貴省長所云以無錫現在有米三百萬石之乘餘此時准以一百萬石輸運出口對於本省人民生活上無何等影響且與中日兩國邦交更加親善亦已相信不疑又深悉江蘇省人民謂米糧不可出口乃係向來習慣與迷信使然至謂去年十月十七日本省省議會議决嚴禁米糧出口咨請取締有案因此無政府特准之命令不能違反議决特准輸出云云此屬尊重民權爲民國良吏當然之辦法欽佩實深惟鄙人思之旣貴省長知悉人民謂米糧不可出口乃習慣與迷信使然是可知非數目上根據之論議以此觀之而特准出口在貴省長良心上無何等不安之處且糾正誤會衆愚之迷論亦屬牧民官吏之責任且此次非照向來習慣頒發禁止出口命令後非經過四十九天始爾實行之辦法許可者也用屬附有命令一下即爾停止出口之條件而許可之以後將救災恤鄰頒發緊急命令許可之意咨達省會如省會仍不同意其時即爾命令禁止毫無不可因此今日對於本件之特准似無何等躊躇之必要者也又現在爲救濟英國糧食缺乏起見貴省有麵粉五十萬袋輸運該國最近已邀特准免税是貴國對於英國表示十分好意可知此時敝國米糧不足貴國表其同情而中日兩國國交上更可想見者矣應請貴省長將此種種會商李督軍極力維持是所盼禱至須有貴國中央政府命令一層亦可由貴省長咨請頒發辦理務乞速爲准許是幸專此佈懇順頌台祺清野長太郎拜啓 
[南京快信]  
　　谷鍾秀盧信昨奉唐紹儀命來甯與北總代表朱啓鈐接洽聞係爲爭關税餘欵事唐要求緩交南北均分磋商未得要領谷即於昨日午車回滬盧信尙留寗 
　　四川代表劉光烈今午抵甯李督派軍警沿途保護並派軍樂隊在輪船碼頭鼓樂歡迎住李相府聞劉帶有隨員潘大道及朱某二人 
　　李督日前電京約梁善濟宋育德熊正瑗等來寗贊助辦理和議兹聞梁宋兩君已於昨日抵甯熊俟渡過陰曆年關後南下 
　　李督昨晚在署宴南代表劉光烈及其隨員潘大道等盧信梁善濟宋育德施愚齊燮元均列席 
　　徐世章昨來寗謁軍民兩長 
　　贛督陳光遠久曠職守現贛新國會議員提出質問案政府乃促其即日南下准明日（二十五）早車抵甯上海糧食研究會爲米禁事公電軍民兩長聞李督齊省長以該會雖係國内名流所創設事關民食不能不愼重將事現擬先從調查入手派員分赴各縣調查地方情形再行核復 
　　新任江蘇菸酒公賣局長文龢江西菸酒公賣局長蔡國器均於昨日早車抵甯又定二十六日接事蔡今晨乘輪赴贛 
　　李督委前黑龍江敎育廳廳長劉潛充本署一等秘書兼參議廳參議昨已到廳供職 
　　滬海道尹王賡廷淞滬警廳長徐國樑蘇常道尹王莘林水警廳長溫朝棟曁各縣知事税所長均來省祝齊省長太夫人壽 
　　蘇州緝私統領宋明善迭被人揑名電控聞李督昨面諭宋統領澈查（以上二十四日） 
　　李督昨日下午二時親至李相府回拜川代表劉光烈旋又至省署祝齊省長太夫人壽沿途臨時加派軍警保護 
　　劉光烈昨日晚車赴滬李督派何參謀長送至車上以表敬意 
　　公府侍從武官趙俊卿熊炳琦均於昨早車由京抵寗聞熊調升參謀次長不日即可發表 
　　李相府南代表招待所佈置非常華麗聞一切應用器具均係由滬購來費約三萬餘金 
　　唐紹儀派來之盧信亦已於昨日晚車赴滬 
　　任壽祺廖宇春昨電告李督南代表胡漢民偕汪精衞已抵滬 
　　北代表王克敏昨在招待所宴梁善濟宋育德 
　　昨日齊省長太夫人壽辰自上午八時至下午四時通城文武均聯袂赴署慶祝 
　　齊省長定今日（二十五）下午四時在本署宴北代表各機關長官均陪席 
　　近日寗垣反對開弛米禁之聲頗烈聞某紳擬日内在地方公會開會籌議此事 
軍警各機關長官今晨均赴下關迎接贛督陳光遠聞車尙未抵浦站（以上二十五日） 
[杭州快信]  
　　温屬平陽南　山西面環海向係大島清季視爲禁地民國元年經邑紳王理孚呈准官廳自辦團防創立漁業公司至今成效卓著現先將該山附屬之國姓（畧明季朱姓所居）平嶼後瓏等共九處繳價承購已由官産事務王所長呈省核辦 
　　浙省各縣收入警欵向來撥解財政廳支放所有六年度以前呈解到省者有無盈餘至今警務處無案可稽夏處長昨咨請財政廳查覆以備稽考 
　　省垣龍興寺平民工廠停閉已將年餘所領官欵二萬金迄未繳楚省署昨又令行財政廳飭縣限期向經理吳位南嚴追 
　　實業雲廳長現奉部令催造浙省經濟狀况表依照前頒調查細目限一月内詳晰塡報昨已派員分類調查四川高等廳長鄭文易昨已起程返署 
　　吳興陸同元暗殺寡嫂嚴氏案（即新血手印案）爲浙人所注目經大理院發回更審後原定二十一日開庭是日因人證未齊現改期二月十三日審理 
地方通信 
[太倉縣知事奬勵敎員]  
　　太倉縣屬國民學校各敎員之成績優良由縣知事予以奬勵所有本年度得奬各員如下市立第三校敎員許沭藻給予丙等奬章加俸百分之五私立樂安國民學校教員楊家銘蔣任給予甲等奬章劉河鄉立女子國民學校敎員吳仲裔給予甲等奬章加俸百分之十五新塘鄉立第二校敎員楊秉信第一第六校敎員施政釗陶鑑清給予丙等奬章加俸百分之五牌樓鄉立第一校敎員錢深淮毛市鄉立女子國民學校敎員項鏡清給予甲等奬章加俸百分之十二浮陸鄉立第一校敎員王鍾麒本應給予甲等奬章加俸百分之十一惟該敎員現已辭職應傳語嘉奬其學校城市第五第七校敎員朱豐培吳詠颺新塘鄉立第一校敎員沙葆彞徐福榮劉河鄉立第三校敎員陳善清沙溪鄉立第一校敎員胡殿標鄉立女子國民學校敎員龔文桂璜涇鄉立第三校敎員黄兆鑒均傳語嘉奬 
[松江設立少田分局]  
　　財政部派江蘇沙田局總辦劉煥現委周曰庠爲松金青三縣沙田分局專辦已在城内新雪街組織松江分局定明日起督同員司前赴金山縣張堰市續設金山分局一俟組織成立再赴青浦縣城設立青浦分局 
[學校控案之結束]  
　　石湖塘第七國民學校校長徐正光與鄉民衝突成訟一事已由縣先後派令第三區學務委員及該鄉學董查明眞相將徐校長嚴加申斥徐自知理屈已具函辭職遺缺亦經勸學所薦任龔芝芸接充矣 
[拘獲大批烟犯]  
　　警察所稽查員那集酉張德昭等在縣北泗涇鄉拘獲烟犯八人現已連同證物併解總所押辦 
[蘇州僞造米票]  
　　前日在汪姓婦人持米票十五張向泰伯廟橋塊俞長春米棧取米當被該棧察破票係僞造追問來歷據稱由金阿狗處購得該棧即飭夥友督同前往胡家弄金姓家查明屬實立鳴崗警扭至北區警察署解縣訊究 
[無錫年關之祝壽忙]  
　　二十三日爲齊省長之太夫人七十晋七壽辰太夫人旅居京萬浙省長已於日前晉京蘇省長以南北和議轉瞬開會未能北上即在省公署稱觴蘇常王道尹於二十二日上午快車赴寗無錫税務所長梁素文縣知事楊畦韭均將晋省祝嘏而水警第二區區長師蘭亭特請假北上並順道到省祝嘏 
[揚州湘岸催運鹽引]  
　　湘岸運商清吉昌現因該岸　鹽孔亟具情禀准段運使於二十四日令揚子棧張棧長知照在索秤放員從速配運以濟岸銷 
[粥廠幾釀命案]  
　　瓊花觀粥廠於二十三日放粥之際管理盛繼春不善維持秩序紊亂致將張遂之之十三齡幼女擠暈倒斃幸經警察巡長穆春槐極力救護始慶再生 
[鎭江江岸從緩建築]  
　　鎭埠濱臨大江之灘地日漸增漲輪船幾不能停泊有洋商條陳由義渡馬頭至金山一帶外灘一律建築石岸所需經費由華商洋商各認半數此項建築費估計約須三百萬元經本埠各華商公同商酌須俟和議告成後再行籌欵開辦云 
[長途電話之開通期]  
　　揚　長途電話刻已佈置完備聞定於本月二十五日傳達消息 
[杭州實業校長會議]  
　　敎育廳召集全省甲種實業校長會議工業商業農業水産森林各校長到會者十有一人伍廳長諮詢案共有三件（一）調查地方實業狀况（二）學生注意勤勞生活（三）研究實業敎育進行方法各席討論結果對於第一問題設立實業學校聯合會第二問題仍以灑掃應對等爲必要之訓練第三問題設立實業敎育研究會又各校長提出五案成立者計三件（一）組織實業視察團（二）增加實業敎員及畢業生出洋練習名額（三）增加實業學校學生補助費所有議决各案均請許緘甫君起草呈請敎育廳察核施行二十二日已宣告閉會矣 
[金融評議會]  
　　杭紹甬三處設立金融評議會上財政廳原呈略云現在現水旣已革除善後方法自以平均拆息爲根本之圖顧舉拆向由錢業主持銀行在金融界中係另樹一幟與錢業同行彼此各不相謀而一般錢商不免以自身之關係任意抬抑旣乖均平之原則並增市面之糾紛至於積年棼亂之餘求　若劃一之效剷除偏倚調劑平均必先有總扼機關始克權衡悉當擬於杭紹鄞三縣各組織金融評議會一處以體察市情整理金融革除從前一切障礙爲主旨該會組織即以該管縣知事兼充會長其商會會長各銀行行長經理各錢業董事均爲會員所有關於該縣金融問題須經該會協議錢業各種規程須經該會審定視金事之趨勢作公平之評判由縣知事復核施行無論錢業與非錢業均應一體遵守其拆息之增减一以上海爲標準杭紹鄞三處隨時接洽彼此均平不使有所軒輊以杜投機擾亂之弊其外埠滙兑所加滙費並應以實在之水脚及手續費爲準不得任意高抬此外關於金事上一應計劃亦得由該會提出建議呈請採擇施行會員如有利用職權私行罔利應嚴予處分如錢業不遵照辦理再有巧立名目私作喑盤及種種投機營業則是有意破壞應責成合該管縣知事嚴行懲辦不准稍有寛縱至關於各埠現金之需要并隨時會商中國銀行體察情形妥爲調度不使有所缺乏似此辦理則銀行與錢莊互相提携不致彼此隔閡一切計畫必能各方面兼顧並籌斟酌盡善以正當之手續納金融於常軌凡有足爲革現之障礙者從此一掃而空正本清源似無有善於此者現在轉瞬舊曆年終此項金融評議會必須趕緊籌辦妥洽庶舊曆正月開市有所遵守 
[奉天官銀號實行匯兑]  
　　東三省官銀號發行滙兑劵通行市上兹爲保重其信用起見實行匯兑惟制限巷嚴每日滙兑額定二萬元分二十户每户滙兑以千元爲率其數有過與不及者皆不得滙兑滙至上海可取現銀五百一十兩（初定五百二十五兩）其手續須先在該號南櫃掛號其掛號方法某店滙兑即持某店之圖章先期赴該號南櫃門首爭先恐後能將圖章接去即已掛號矣此外有擁擠數日尙未得掛號者故掛號之難不啻得奬旣掛號然後往北櫃交錢一律收滙兑劵 
[哈爾賓糧石出口照費辦法]  
　　北京税務處近訂運糧出口徵收照費辦法通知各省税務機關知照無論官商一律通用内容如下（一）普通各省米石出口每石收照費一元麥二角五分麵紛每包二角（二）東三省食糧出口按照條例凡向來已准報運出口者無庸再行給照收費若中俄陸路商約所載各項如協商軍隊所用軍米之類仍須給照收費 
雜評一 
[今後之第三者（默）]  
　　今人紛紛設會通電自願居第三者之地位者以爲第三者不偏不倚我言而聽足以助和議之進行不聽亦無所取咎而不知事有不然者也一問題出第三者主張從甲方而勸乙讓步則乙必怨主張從乙方而勸甲讓步則甲又怨抑或一問題兩方各走極端而第三者獨出主張使兩方俯以從我自謂無所袒護其實已兩方皆怨甲曰第三者與乙通聲氣者耳乙曰第三者乃甲附屬品耳結果非特失其仲裁之效而左支右絀幾至無容足地是豈彼第三者始願之所及料歟 
　　然而第三者則曰我固不避怨而爲第三者耳夫眞能不避怨者斯眞心負第三者之責而始終不變其初志雖然是豈易言也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[斯芬號郵船昨日出口]  
　　李石曾赴法 
　　　黄任之往南洋 
　　　　載茶二千餘噸 
　　北京華法敎育會主任幹事李石曾君赴法一節詳情已誌昨報李君於昨日上午九時在外洋涇橋法公司碼頭搭小輪至楊檯浦滙山碼頭轉登法國郵船斯芬克斯SPHIXX號開赴法國此次李君往法專爲旅法華工謀智識上之進步及運動退還英法二國之庚子賠欵以興我國之敎育及設立細菌研究所聞南京高等師範校長郭秉文博士及青年會全國協會總幹事余日章碩士目下在京預備一切擬於三月間赴法會同李君共籌進行此次與李君同赴法國者有李幼椿君同船者有江蘇省敎育會副會長江蘇省議會議員黄任之君黄君往新加坡仰光等處爲上海職業敎育社徵求特别贊助社員約三四月卽可返國届時華僑之隨黄君還國求學者定必衆多除黄君外尙有華僑蘇嘉鍾韓希琦二君並其甥鄭瓊珊鄭瓊英鄭友德等（三鄭係三寳隴巨商鄭俊懷之子女向在聖瑪利亞及聖約翰肄業）西人搭客至馬賽者有安利英行之披考克君浮加拉夫人鄧格利夫人海澄君潑林格爾君及法國海陸軍一小隊至哥倫波者有美孚公司之哈衛君花旗銀行之歐文君至香港者有滙豐銀行大班斯蒂芬君利喊洋行之孫納脱君及其夫人福克司夫人古倍君梅脱蘭君等送行者有張溥泉張菊生沈信卿趙厚生諸君及黄冰佩女士鄭毓秀女士等船起行時有人燃放爆竹萬響 
　　又函云江蘇省敎育會副會長黄君任之近爲考察僑民敎育有南洋羣島之行於昨晨偕同韓君希琦諸君晞垚蘇君嘉鐘乘法國輪船斯芬號出發預定行程爲新加坡檳榔嶼蘇門答臘爪哇諸處期以三個月後回國此外同行者有新加坡華僑中學新任校長徐君開與與敎員李君康源又聞尙有檳榔嶼新任校長許君克誠與敎員張君國仁先已赴港擬俟斯芬號抵港後相偕前往新加坡云 
　　大陸報云法國郵船斯芬號定二十五日開赴馬賽等埠載有法政府所需之中國茶葉二千噸尋常貨品六百噸行客三百人此次載去之茶葉僅係一部分蓋本埠美商代法政府購入華茶共五千噸餘存三千噸將於二月一日由波爾多斯號裝運出境也 
[西報紀放逐敵僑問題]  
　　大陸報云上海租界捕房因尙未接北京訓令故對於放逐租界内德奥僑民一事尙無舉動但各事皆已準備去年二月間所議定之放逐辦法將見採行上海敵僑每星期内須赴捕房報告兩次故捕房常能蹤跡之衆信實行放逐尙需時日因敵僑將由藍烟囱輪船譬魯斯號載去直赴德國而此船則須一個月後始克到滬也總統没收敵産放逐敵僑之明文星期一日可望到滬上海如何辦理將由華員知照且須視船位情形而定云 
[飭造德僑名册]  
　　江蘇特派交涉員陳貽範近接外交部訓令略謂歐戰終了和議開始在華德僑早經議送歸國迄未果行邇因和議將開所有在滬德僑迅即切實檢查造具名册以資應用聞陳交涉員業已飭知檢查所人員遵照矣 
[限期結束敵僑訴訟]  
　　江蘇高等審判廳近令寗滬地方審檢廳謂頃奉司法部電令民有敵僑人民訴訟各廳收受民刑案件無論已未報部統限八年二月終一律辦結具報毋稍違延 
[第二次焚土之第一日]  
　　昨爲二次焚土之第一日上午九時各機關監視人員齊集工部局碼頭乘海關小輪渡浦下午四時後始各乘原輪而返兹將詳細情形錄左 
[焚土計數]  
　　焚燒情形一如前次四汽窰仍同時舉行生足火力將土陸續投入烈燄中惟土箱内之木屑入窰焚化甚費時間聞已贈與工部局作爲花園内鋪地之用烈燄中盡是大土空氣較足故窰中火勢較諸前次尤猛自上午九時起至午後半時其投大土一百八十五箱其號碼自六百四十三號至八百二十七號 
[監視人員]  
　　監視人員之蒞場者除張專員一鵬部派員邵福瀛汪振家税務司威厚瀾赫利亞及辦事人員外有江蘇李督軍代表何乃中齊省長代表岑兆鴻道尹公署顔德清交涉公署楊筱堂檢察廳　林仲立上海縣公署湯潮海淞滬警察廳顔玉琛滬杭鐵路局長任筱山萬國改良會鍾壽亨省議會周承基省敎育會張伯初姚士元全國禁烟會胡南德安鏡泉中西普益禁烟會吳禮鑫張保廷美人葛麟瑞日人菊池虎藏等中西士女六十餘人並有西人童子軍二十人亦渡浦參觀 
[軍警彈壓]  
　　有陸軍三十七團第二營七連連長王樹棠排長白竹淇率步兵四十名淞滬游巡第四隊隊長杜溎巡官戴鴻恩率隊士四十名三區警正曾永奎巡官劉恩誠率長警十名騎巡隊長李玉庭隊副隋國清率騎警十名各在場之周圍輪流彈壓 
[灰加鹽汁]  
　　上次所焚灰燼已由威税務司督同小工澆灌鹽汁然後盛入蔴袋計有三十餘袋擬俟焚畢一併運赴吳淞口外抛棄海中云 
[大土缺數]  
　　昨日所焚大土中有六百三十五號一箱祗有十三個其中缺少二十七只即係前次檢騐時所發見者也 
[場中概况]  
　　昨因天晴到者較多欄外駐足而觀者亦較前次爲多而西點午餐設在該關棧比鄰德商杉板總會舊址監視人等均輪流午餐憑劵入座至三時後爐火漸衰張專員因有他事提早渡浦入晚由三區曾警正游巡杜隊長各派長警輪班看守 
[騐土餘聞]  
　　聞此次騐土海關派來西辦事人均係由天津漢口等各口岸調來到滬之初税司並不發表充騐土職務直至八號到怡和棧始規定專責該辦事相人曾經税司令知騐土終了須即日離滬不得躭留一日故各該辦事西人昨已首途矣 
[發起督促和議會]  
　　南北和議醞釀多時尙未開始近由公民萬福華發起會同各團體在滬北組織督促和議會聞不日卽須成立開大會邀衆集議並演説和解情形云 
[疋頭貿易之報告]  
　　字林報云本星期與此後兩星期因中國舊曆年假故停止疋頭叫莊惟私人有照日前價格成立交易於年假後交貨者此爲完全投機性質之貿易蓋買入者希望二月間價格漲起也老公茂本星期市况報告略謂上海存貨不可謂多如需求能如常時則有數種布疋僅能供數星期之貿易今年與去年相較供給大減一九一八年一月一日所存棉製布疋總額爲三百四十七萬零七百四十八疋一九一九年一月一日存貨减少一百十三萬二千九百零二疋僅存二百三十三萬七千八百四十六疋 
[布莊倒閉續紀]  
　　公共租界河南路（即棋盤街）四百九十九號林大成玉房布莊忽於前日倒閉等情略誌本報兹悉該布莊係王遠甫所開經理陳亨剛其牌號係向林大成賃用開設迄今已十餘年平日營業尙稱不惡去今兩年因王之子在外揮霍及做投機事業之虧耗今秋各莊之長期銀均不開放致該莊週轉不靈遽爾倒閉所該莊款與存項共有十三四萬金昨日各債户與王遠甫陳亨剛在該莊調查存貨及帳目據聞祗有三折可攤云 
[駿昌木行擱淺再誌]  
　　麥根路浜北駿昌木行經理宋麗泉及跑街欽某等私收客賬携欵捲逃以致結欠合豐永餘等各錢莊莊欵不能支持遂致擱淺等情已紀昨報兹調查該行開設已十餘載行主爲浙紹謝姓營業頗爲廣大此次失敗有原因數端（一）曾向福建銅元局購買該局舊機器引擎等三副付欵之後該局局長舞弊潛逃駿昌往取被李督軍干涉不能到手致受損失不少（一）因增加運費木貨價昻之時不能繼續運到亦爲損失之原因此次擱淺後經債權人及錢莊等調查賬目行主歷年來惟用空八千餘金經理宋麗泉虧用二萬餘金跑街欽某虧用敝千兩餘外人欠欠人尙有把握雖相傳虧欠十餘萬而各錢莊尙有代爲維持之希望云 
[一週間之金融調查]  
　　本埠中外各銀行自二十號至昨日止此一星期間之銀洋進出口適值夏曆年關甚屬寥寥祗有中交兩銀行往來於寗波杭州蘇州等處之洋銀十餘萬元兹將逐日細數錄下（星期一）交通銀行裝往杭州龍洋五萬元（星期二三）無（星期四）交通銀行從杭州來國幣三萬五千元（星期五）中國銀行由寗波來洋五萬元交通銀行又從杭州來洋五萬元 
　　邇來國幣之來源日稀緣滬地現銀頗少銀拆暗漲所以南京造幣廠暫爲停鑄此一週間最大之價（二十號下午收盤）墨洋國幣之價均七錢二分四釐最小（二十四日上午）墨洋爲七錢二分二釐一二五國幣七錢二分一釐六二五昨日午後收盤墨洋七錢二分二釐八七五國幣七錢二分二釐三七五然年内花米布等之用度有限洋價恐無大升縮矣 
　　銀拆自夏曆本月望日之後漸漸回小蓋殷實各行號均須提前與往來各錢莊結束故錢莊帮雖有駿昌木行與林大成玉房布莊擱淺之影響而與大局並無十分關碍年内之銀拆當在二三分之間 
　　鎊價大條銀價及東滙香港匯水此星期内均無變更各外國銀行進出交易亦因古曆年關華商成交甚鮮本月份驃金連日咸係結價二月份之賣買亦不多因本年各金號獲利者甚鮮且年内之先令無希望致驃金之價頻跌昨日午刻本月份收盤爲二百零九兩七錢二月份爲二百十二兩四錢現貨赤條來源寥寥且前星期間恒孚等購進不少故本星期初價稍見漲近數日已無大宗受主故價自二百六十七兩至昨日跌至二百六十二兩恒孚等銀樓飾金之價因此自四十元零五角跌至三十九元五角泰亨源永豐餘均自三十九元半跌至三十八元半年内之價必無大更動矣昨爲星期六調查華洋各銀行與錢莊所存大條銀曁洋銀之確數列下麥加利存銀一百八十四萬洋九十二萬滙豐存銀六百六十四萬洋二百四十六萬大條銀十四條正金存銀一百五十九萬洋六十萬道勝存銀一百六十五萬洋三十萬通商存銀二十萬洋五十萬東方存銀一百六十八萬洋四十四萬花旗存銀一百六十七萬洋六十一萬華比存銀五十七萬洋二十萬和　存銀二十萬洋六十萬中國存銀一百八十三萬洋二百九十一萬台灣存銀七十一萬洋二十三萬住友存銀二十二萬洋十萬各錢莊存銀三百二十五萬洋一百四十四萬交通存銀三十六萬洋一百零五萬有利存銀二十五萬洋十四萬三井存銀三十三萬洋八萬三菱存銀十一萬洋四萬朝鮮存銀三十二萬洋十三萬中法存銀七十一萬洋四十二萬總計存銀二千四百二四萬洋一千三百十八萬大條銀十四條較二十日多存銀一百三十萬洋多十三萬大條銀則少存一千二百七十五條惟各錢莊街底銀較前届多存銀一百八十萬洋多五萬而華商方面共存銀五百六十四萬洋五百九十萬尙有興業金城聚興誠匯業中孚永亨四明浙江地方中華商業上海商業鹽業廣東等銀行所存銀洋不在其中 
[一週間之鎔銀調查]  
　　調查本星期泰亨源等各銀號共鎔化由閩省運來雜洋三十八萬九千八百元又由廣帮運來小洋三百七十六萬五千角又由津埠運來老寳紋及廣帮運來之煎餅銀並本埠廢銀共十三萬八千餘兩又上星期烊存大條銀一千二百四十條又批沙洋四十餘萬枚共烊見寳紋四萬三千一百八十隻核規元二百三十七萬五千餘兩較上届多烊銀三十餘萬兩 
[函送華貨運溫調查表]  
　　總商會接江蘇實業廳張廳長函云逕啓者案奉農商部第四八號訓令開准交通部咨稱本部前訂華貨運往歐洲各國調查表式函由外交部分行派駐各國公使領事先後照式塡具金山丹麥等處華貨輸入調查各表業經陸續咨送貴部在案兹又准外交部函送駐 
溫哥華領事照式塡報華貨運溫哥華調查表一份到部相應抄錄原送表册咨送查照辦理等因前來合行抄錄原送調查表一份令仰查照以資參考此令等因並附鈔件到廳奉此除分行外相應抄錄奉發調查表函請貴會查照　附表從略（其所運華貨大約如豆油花生油桐油米麥豆茶葉等類）並附註（一）查坎政府年書内載華貨入口祗有總數計一千九百十六年華貨入口共值美金五百三十六萬四各八百二十元一千九百十七年共四百零八萬零零二元其每種入口銷額未有分列函詢税關亦無分類數目登記合註明（一）以上各華貨均係大宗貨物售與西人行銷者（一）以上價目均係現時價值 
[湘潭市紋改改現之函知]  
　　上海總商會昨接湘潭縣商會臨時會長周維嶽陸　翔公函云敬啓者敝縣市紋之害甚於紙幣奸商藉以操縱百物因之價昻人民痛苦不堪言狀兹經敝縣稽知事召集商會議决自七年陰曆十二月初一日起所有各商店來往市紋數目一律取銷每市紋一千兩折改現洋三十四元凡屬債權債務向以市紋存該者均一律照折無異現已實行惟湘潭商埠對於各縣商店來往甚多誠恐未及周知致生誤會除由敝縣嵇知事咨請貴縣署查照外相應函達貴會卽希轉知所屬各商户一體查照深紉公誼 
[請禁輕質新銅幣]  
　　總商會曁縣商會近接署名全國抵制金幣借欵聯合會上海分會函稱市間流行一種新銅幣冒用中華民國紀念幣字樣察其重量每枚祗有一錢六分之譜查中國紀念銅幣每枚重約二錢而此項僞銅幣相去有四分之數現在陰曆年關之際逐漸攙和搭用每百枚攙雜至十餘枚其爲市面受害影響實非淺鮮若不迅行查禁恐將來擴充日盛其勢更難阻遏貴會爲商界領袖是以函請轉呈官廳實力維持設法禁止以重國幣云 
[股票商業會致商會函]  
　　上海股票商業公會否認加入交易所先電農商部聲明已誌昨報昨又致總商會云葆三聯芳會長先生台鑒敬啓者閲本月二十日民國日報載貴會呈覆農商部文内云及敝會遣派代表與議贊成與交易所合辦等情閲之殊深駭詫查敝會對於交易所合辦一節事前旣未聞知當時亦未派代表與議但事關營業故特於昨今兩日邀集全體開會質問敝會會長周韶笙君據云當時雖曾簽字純屬個人主張故未通告全體云云然敝會對於此事始終未悉亦無公推周君爲代表彰彰明矣至周君個人贊同多數殊難公認故當然不能以敝會名義列入部文刻經本日開會議决敝會會長周韶笙君對於此事應避嫌疑另舉副會長代理職務一面先行電呈農商部聲明外合亟函告台端請煩查照施行 
[精武會歡迎武術敎員]  
　　省敎育會上海縣勸學所公共體育場前請黑龍江高等師範武術敎員陳子正來滬就場指導國技已誌前報第二次由二十三號起至二十五號止每日上午九時至十一時下午三時至五時止至場練習者除上次簽名之唐豪等十四人均每日依時至場練習外其他體育界前往者共三十餘人每日參觀者除沈信卿吳懷疚俞元爵王壯飛外來賓亦不少今日精武體育會亦請陳君指導國技綱要特於上午九時邀集會員開會歡迎云 
[海燕艦亦已造竣]  
　　福建艦政局前造之海鴻砲艦於日前完工下水呈請海軍司令公署藍總司令派員前往騐收並遴委王定中爲該艦艦長呈報海軍部備核在案兹聞該局承造之海燕軍艦現亦製造完工不日下水試騐昨經該局呈報海軍司令公署請即派員騐收藍總司令據呈後正在遴員往騐並委派艦長前往接管 
[公廨研訊刦案併紀]  
　　去年十二月三十號持械糾黨夥刦文監師路九百九十四號門牌周廉甫家值洋二千九百元金飾現洋之盜匪盛江郎王阿三陸金章龔榮甫分贓逃逸後業被滙司捕房中西探先後緝獲解送公共公堂訊判押查等情已紀前報昨晨由探吊出原贓傳同事主人證將盛等四人解廨請究經張襄讞會同日副領事林出君訊據中西探上堂禀明前情並稱本案手續尙未究備請爲展期兩星期開審云云因判被告等還押候查明有無另案於下二禮拜六訊奪 
　　盜匪陶和夫陳阿三毛杏春管金貴因糾黨夥刦楊樹浦路一千五百號門牌居婦李陳氏家值洋二百餘元之綢皮衣飾携贓逃逸被滙山捕房中西探目將陶陳毛三人拘獲解送公共公堂訊供管匪逃匿無錫因即派探追踪前往將管移提來滬解廨訊押等情已誌本報昨晨由捕將陶等四人解送公堂經中西官訊據包探上堂禀稱在西華德路鼎昌當吊出原贓皮女襖一件請示因判各被告押候下二禮拜六再訊而西華德路一千五百七十號門牌鼎昌當經理浦東人宋欽楣因收質此項贓物匿不報捕有違定章昨晨由捕將宋傳至公堂經中西官訊據捕房禀明前情質之宋延律師到堂代辯中西官以宋違章屬實判罰洋五元充公以儆 
[舊曆年關之保護行旅]  
　　步兵三十七團第三營營長王幹臣以斜徐斜土眞人等各馬路地甚荒僻現届陰曆年關誠恐匪徒潛伏其間攫奪行人財物故於昨日起派兵一排分往各該馬路妥爲梭巡以資保衛 
　　淞滬警察廳長徐國樑近因陰曆年關已届正各商店收歸賬欵之時深恐匪徒乘機發生搶刦情事故於昨日諭令遊巡第一隊長王德鴻第二隊長劉德奎第三隊長郝耀先第四隊長杜澄甫於即日起對於所轄各繁盛區域加派隊士輪流巡邏以重防務 
　　鈞和游巡艦長董仲發近以躺關舊例業已革除而船隻裝貨運送每至大除夕日經過税卡仍有抗不納税希圖闖越甚至有結帮閧閙者且邇日浦江中貨船往來日多恐有匪盜刦掠情事故於昨日起由滬開赴蘇浙交界之泖港一帶浦江往返游巡藉保航路治安而防船户闖越 
　　滬寗杭甬兩路管理局局長任小山以目下年關逼届商家習慣結束賬目旅客乘車往來身帶銀洋者居多恐有宵小乘機搶竊除通飭警探認眞查察外並撰特别佈告俾旅客週知有所警備兹錄其文於下　現當陰曆過年　商旅往來輻輳　站台客貨衝繁　最易混藏匪類　出門第一要緊　到處嚴防扒手　日中固要小心　夜車尤宜醒睡　車前稍有疏虞　事後徒勞懊悔　爲此特别佈告　勿負諄諄苦口 
[軍廠舊曆年關之休假]  
　　兵工廠謝總辦以舊曆年關工匠向有給假之例現定舊曆二十九日爲始至初八日爲止停工九日以資度歲昨經分令各廠長飭遵矣 
[鐵路近事兩則運彈來滬]  
　　鳳陽兵工廠因有子彈一百箱計二十萬顆欲運送滬兵工廠應用特派押送員王璇將陸軍部護照及半價劵呈請滬寗滬杭甬兩路局長准予由寗運滬當經該路任局長照准并飭令南京站長裝運已於前日（二十四）分裝三十噸鐵蓬車二輛附掛貨車來滬復於昨日（二十五）轉掛滬杭甬貨車於上午十二時運抵上海南站由上海兵工廠點取 
[碾斃鄉人]  
　　昨日（二十五）由滬開杭之早快車駛至六十三英里嘉興與王店之間有鄉人行經軌道避讓不及以致被車碾斃及車抵王店時當由該車車長報告王店站長立發急電分報各關係人員聞已經鐵路巡官由嘉興派警前往該處料理矣 
[鐵路賬務洋員北上]  
　　滬甯杭甬兩路賬務處領袖洋員米杜登氏奉任局長命令前赴京漢津浦等路調查車務情形爰於前日乘滬寗通車北上所遺領袖賬務當由局長委任賬務第一帮賬洋員蘭克司脱氏兼攝 
[粤人續電請留明倫堂]  
　　旅滬粤省紳商唐國秦梁綸卿陳元佐黄式如陳兆燾周清泉許炳榛梁冠勳卓景乾李日熙蔡明杜棻黄啓明許炳璈楊晟等近聞粤垣市政公所因開關路線將拆毁明倫堂孝弟祠故特於昨邀集同鄉假江西路粤僑聯合會開會討論良久决議公電粤省長官請求設法保留以資維護（電文與昨日所載楊晟禡電略同兹從略） 
[學校消息彚誌學生會學校]  
　　寰球中國學生會學校於昨日上午二時舉行寒假休業禮主席爲該會會長李登輝給憑爲唐露　計日校得憑者三十人夜校得憑者四十四人日校不缺課及書法優美得奬品者三十四人夜校得奬品者十八人 
[民生女學]  
　　法租界霞飛路貝勒路民生女學創於民國元年至今已七歷寒暑素注重美術學生之畢業以去出外任事者頗不乏人上海民國女子工藝學校舍監譚志學女士即該校畢業生之一兹定於二月六日（即正月初六）至二月十日舉行美術展覽會將歷年成績陳列校内以供海内美術家敎育家之評判現正刷印觀覽劵以備分送凡有未得觀覽者可於本月二十八日後向該校函索並聞該校陳列物品共分五部五十餘細目兹照錄如下（甲）美術成績　刺繡堆絹造花抽絲獨紗圍花縫紉洋線黏線絨線花邊盤邊綱邊製果（乙）國文成績　作文尺牘國文歴史地理理科修身算學（丙）英文成績　讀本文法造句繙譯　（丁）書畫成績　隷書正楷小楷西字地圖毛筆畫水彩畫鉛筆畫炭畫樂譜（戊）　校務成績照片證書表册章程徽章制服舞衣　本地圖玩具體操器具化學器具用品雜件 
[尙德學校]  
　　滬西尙德學校及英文專修夜學校自去年遷入西瘦外林蔭路中段西大吉路新校舍以來學生一百二十餘人已於陽曆元月二十四日舉行高等科寒假休業並國民科第五次畢業禮式是日全體學生入禮堂由校長張蟾芬訓詞給憑繼由各主任敎員勉勵畢遂攝影而散計　業者顧秀昌瞿海棠曹志芳李甲生鄭經聯俞文卿徐建年衞兆龍陳根福吳椿伯錢晋鑫張榮根十二人定於二月十七日開學 
[育英學校]  
　　法租界巨籟達路育英國民義務學校於昨日（二十五日）下午二時舉行寒假並開成績展覽會學生家屬及各界來賓到者甚衆首由校長陸鐵華女士報告一週中之成績次奏琴唱歌校董奬勉校長訓詞教員演説（易麓樵葛敬業）次餘興新劇（誰之罪）迨散會時已五點矣聞該校明年定於舊曆正月十七日開學貧民子弟有志向學者可往報名 
[務本學校]  
　　卡德路善昌里務本學校爲許健侯創辦昨日舉行寒假懇親會首由代理校長萬雲程報告歷年狀况繼由女生演習跳舞唱歌等藝復由該校男生演新劇以助興散會時已鐘鳴六下矣聞該校定於明年正月十六日開學云 
[誠正女校]  
　　愛文義路誠正女校已於夏正十二月二十四日寒假休業禮式並定明年正月十五日開學 
[飛虹小學]  
　　閘北文監師路飛虹小學校於一月二十號起寒假二月十二號開學該校開辦已十五載聞校中功課素重英文國文算術商業云 
[基督敎大學同學會餐預紀]  
　　基督敎開辦之各大學如金陵東吳之江約翰滬江麥倫格致文華等同學爲連絡感情交換智識起見組織一基督敎大學同學聯合會以俾於社會服務後教會義舉得以共同促進月之二十七號下午七句鐘爲該聯合會第三次會餐之期地點在四川路青年會聞前二次到者均過二百五十餘人本期想亦如是或有過之並聞此次尙請伍連德博士演説伍博士對於烟禁素稱熱心此次演説定必動人聽聞也 
[青年會演講年終算賬]  
　　四川路青年僵定於二十六號（即今日）晚七時半開德育演講會請慕爾堂牧師蔡式之君演講（年終算賬）問題時值年關正爲各界結賬之際蔡牧師於斯時而演講斯題必有一番新見解足令聽者之興致勃發也 
[鹽商公會聲明並無支會]  
　　蘇五屬鹽商公會正副幹事周湘舲王壽山以會中往來禀瀆皆以鈐記私章爲憑並無支會分設乃有人假冒鹽商支會名義於日前拍發電報禀請李督軍干涉政務由督軍公署電詢始悉假冒惟蘇五屬鹽商公會範圍祗係辦理運銷官鹽事宜向不干涉他事誠恐以後再有發生假託支會名義僞造公函致各機關要求情事爰於前日將查無鹽商支會情形電復李督軍查照矣 
[代理公賣分局長接任]  
　　江蘇二區烟酒公賣分局長李碧澄因有要事晋京呈請彭省局長舉薦前局長即現辦總稽查之羅煥章爲代理定期昨日接差已紀昨報兹聞羅代局長即於昨日午刻接受局務後聞對於公賣事宜尙擬竭力整頓故與各分棧主任晤商良久以便從事進行 
[米占元返杭]  
　　兩浙緝私統領米占元日前來滬添辦制服已見報端兹悉米 
 
 

Page 11

 
 
在滬事畢且陰曆年關已届亟須返省佈置防務故於昨日乘滬杭車返杭矣 
[工價糾葛屢次上訴後之辯論]  
　　唐順生控朱毛毛等串賴工價與加工增料銀洋一案前經地方審判廳訊判少付工洋一百五十元責成中保俞桂卿負擔其加工增料一部份派員會同水木公所會勘後判令朱毛毛折償洋九十元後俞不服迭次上訴三審終結駁回仍照原判執行業經原審衙門將俞提案收押限交在案但朱亦不服上訴於前日下午經該廳王推事官等開合議庭審理唐訴稱本地人年四十八歲向爲木匠去年夏間經俞介紹爲朱建造房屋迨工竣後缺少工洋一百五十元又推廣工料洋一百四十二元兩共洋二百九十二元屢索延約不得已於去冬來案禀控嗣奉判决以一百五十元着俞負擔吾繳其一百四十二元則由水木公所估計值洋九十元即此判决詎朱不服提起控訴但此案一再開庭朱必情虚不到此次雖伊上訴今日仍不到案惟民人被伊纏訟迄今一切公費送達之損失受累不堪云云朱則由代表律師出庭陳述聲稱被控訴人主張推廣部份在牆壁上做成三尺四寸但實際除去柱脚祗有三尺二寸問官曰此案雙方皆經紀民人如若再行延宕勢必各受損失不如本廳今日爲之和解被控訴人口稱願遵審判長主裁詎該律師大爲反對不願和解問官曰然則今日朱毛毛何以不到該律師答稱控訴人係在小輪上營生連日開駛出外故而不來問官會商良久謂該律師曰本廳爲優待起見兹定於陽曆本月二十八號午刻着爾帶同朱毛毛來案再行續開辯論唐順生退去俞桂卿仍命還押限交執行之欵洋一百五十元 
[律師控告冒名招摇]  
　　逖百克律師昨倩巴仁律師代至法以堂控稱逖律師現因患病故由敝律師爲代表日前逖律師事務所内接得具名王雲鵬之信函兩封係致諸金伯者惟逖律師事務所内並無其人故當時報告捕房現由包探將王雲鵬及諸金伯兩人拘獲被告諸金伯在外有冒名招摇情事或希圖兜攬主顧薦至别處實有敗壞逖律師之名譽應請堂上查究信函呈鑒詰之王雲鵬供商人向在某舞臺爲按目與諸素識前與諸在途遇見伊稱在達商律師處擔任某項職務日前商人因戲園内拉局故函致諸處託伊代銷戲票實係商人纏誤所致並無别事請察詰之諸金伯供商人實姓褚向在電報局執業後由友人薦至達商律師處不敢招摇及兜攬生意求察中西讞員會判王無干退去諸交保候核 
[施材會加施衣米]  
　　虹口梧州路上海聯益施材會施材殮葬收埋路斃已澤及於幽冥兹聞該會因年關伊邇又行施衣給米該會之加惠窮黎洵不鮮也 
[司賬舞弊限期理楚]  
由東濟南地方紙號主周寳山昨延愛倫律師爲代表至法公堂控稱原告所用司賬吳驥才監守自盜去洋二千三百七十八元旋即逃來上海經原告得悉來申報告捕房將吳拘案現收被告親戚向原告一再懇情請求准予着被告交尋常保出外限理等語訊之原告稱商人因情而難却故已允許請求核示詰之吳驥才供認舞弊不　請求寛限料理中西官判准被告交尋常保出外限一月内理楚 
[經理舞弊禁押四年]  
　　久豐榮記股東黄金榮陳世昌吳炳泉前同至法公堂控股東兼經理吳俊德舞弊洋七各八百八十六元求追等情經中西官判交保限繳在案昨又提訊詰之吳俊德供商人實在一時難以措置仍求寛限理楚原告等同稱被告將銀取回家中購買房産並非無力實情有意挺押不理仍求嚴追中西讞員會判吳不應迭次抗諭不理着押西牢四年如能交洋准予酌減刑期 
[兩債務人一已了清]  
　　劉樹林前至法公堂控馮達夫李安明不理烟土洋八百三十九元等情判馮交保限理在案兹由原告遞禀公堂稱現由馮達夫託人出塲前來情商情願將馮名下應負一半責任洋如數繳清商人已允請求准予銷案等語經中西官核准於昨日提訊原告由表弟周維方代到聲稱表兄因病回籍故未到案惟李安明應負之洋仍請堂上訊追詰之李安明供民人無力繳洋求宥中西官判准予將馮達夫摘釋李旣無力繳洋着照原斷執行外再加押西牢三月以儆 
[匿跡女子自行投案]  
　　宜與婦人芮徐氏昨扭周蘆氏梁再榮邵富貴等至閘北四區警署控被彼等誘匿伊女阿大請爲究辦經張警正訊據慮氏供稱阿大本與富貴之弟姘識惟匿跡場所不得而知云云正在訊理間而阿大自行投案張警正命暫有管聽候復訊核辦 
[三女子請與拐匪質訊]  
　　拐匪陳德寳串同拐婦王阿英誘拐湖州女子王秀貞希圖婪賣旋由婦孺救濟會探員虞占順等查獲拘送地方審檢廳訊明判决陳監禁四年王監禁一年王秀貞發交該會留候家屬認領在案兹悉陳匪拐帶女子往外埠販賣者不知凡幾今有女子華桂卿蔣阿寳王祥實等三名由該會派員往哈爾濱等處救回滬上留在該會昨午派探虞占順等將葉等三女子送請地方檢察廳訊據葉女稱年十九歲寗波人蔣阿寳稱年十五歲蘇州人王祥寳年二十二歲平湖人我等三人均被陳德寳誘拐價寳與哈爾濱等處爲娼幸我等函致警局轉致上海救濟會得以救出火坑送來上海今悉陳德寳在案收禁爲此來廳證明請求提陳到庭願與質證依法治罪等語林檢察長諭着靜候審訊核辦 
[糞夫不顧公衆衛生]  
　　總巡捕房四號副捕頭戤畢生前晨在江西路查見糞夫無錫人楊永川將糞穢傾倒於陰溝内以其不顧公衆衛生將楊拘入捕房昨晨解送公共公堂經俞襄讞會同義羅副領事訊悉前情以楊不應違背工部局定章因判罰洋十元充公無洋改押十天以儆 
[被告改交舖保]  
　　李蟾仙因不理浙省議員顧丁怗支票洋二千元被顧延代表律師控由公共公廨准詞簽發特别傳單派探隨時傳逮在案前日　在河南路行走被顧撞見喚捕將李扭入總巡捕房管押旋經李之友人得悉代爲設法籌洋二千元並堂費洋六十元送存捕房保出昨日李復央求某舞臺主爲其擔保投廨聲請發還保洋另具舖保中西官得供以該被告旣已覔到妥保遂判姑准保洋發還着照原告控數改交舖保聽候訊核 
[汽車夫改科罰金]  
　　汽車夫周阿富因於本月十二號開駛汽車行經南京路西藏路轉角司機不愼將行路人葉伯生撞倒碾傷由一千零四十一號華捕查見將受傷人車送醫院醫治回禀捕頭請廨出單將周傳至公堂訊明判押西牢三禮拜在案兹因被告不服延律師於昨投廨聲明理由要求改科罰金而捕房代表律師上堂反對聲稱被告在熱閙之處開駛快車肇禍堂上處以三禮拜之刑期爲懲一儆百甚屬合法云云中日官得供會商之下判周從寛改罰洋三十元充公以儆 
[雜貨店内聚賭花會]  
　　虹口華特路一千三百零二號門牌某雜貨店主甬人李阿福因誘人在店聚賭花會被滙山捕房華探目蔣榮生查見以其有違定章將李連同賬具帶入捕房押候解廨訊究 
[紗廠工人竊取錠子]  
　　楊樹浦蘭路四號振華紗廠工人馮阿孟因陸續將廠中值洋四百八十元之鋼錠子等物竊出串同該處二百零三號門牌某店主周阿巧將贓寄匿北福建路九十八九十九號門牌聚順煤炭店内圖售被探李立仁查悉將馮周兩人連贓一併帶入捕房禀明捕頭押候解廨訊究 
[出店行竊之懲押]  
　　北京路四號半門牌洋房某西人家出店徐阿元因竊取洋東手表及西崽戚金富之皮袍被戈登路捕房華探目陳永康拘獲解由公共公堂訊押在案昨晨由捕傳同原告將徐解廨經中西官訊明判徐押西牢一年半以儆 
[淞滬警察廳批示四則]  
[陳秀惠批]  
　　據呈女傭私竊貴重飾物携　逃逸等情已悉准即派探跴緝俟獲案時再行飭知可失單存 
[劉尹氏批]  
　　呈悉查爾夫劉彭貴因案被拘正在押候查辦之際所請開釋未便照准 
[章硯生批]  
　　據呈義子章方榮種種劣跡如果屬實殊屬負義忘恩藐玩已極准即行區加意監視所請提究暫毋庸議 
[李洪鉤批]  
　　據呈妾滕施氏携物潛逃各節其受匪人愚誘無疑准即發交偵緝隊派探查訪可也 
[誌謝]  
　　昨承商務印書館贈第一百七十四期英語週刊一册謝謝 
來函 
[中日貿易博覽會來函]  
　　敬啓者歐戰平和以後世界各國必集全力以商戰政策經營東亞逐鹿中原斯意中事雖我日本自給有餘而欲以蕞爾三島抗衡全歐非特勢所不能實亦理所不可茫茫前途此不得不亟望於我中華民國急自醒覺奮圖自勵而自勵之要首在振興本國之工業維持東亞之疆圉此稍明世局者當無不知之雖然今視我中華民國諸昆弟伯叔其對於工業上之智識雖不敢謂其絶無而一布一線莫不仰給於外人製造不興固無庸諱爲今之計亟宜廣運日本全國鐵工塲已成功之各項機器小如製釘製線大如鑄鋼鑄鐵無論鉅細凡能製造原料者均設法彚集開會陳列俾衆參觀藉資研究庶可開發一般工業之智識維持全華國貨之流源其在斯時乎其在斯時乎鄙人素以提倡中日親善爲目的振興兩國工商爲主義特令神户日華新報社開催中日貿易博覽會於上海三馬路之天外天舊址並聘前清南洋勸業博覽會工藝館主任陸軍中校沈敬思爲上海籌備處主任大阪日華貿易公司上海經理費汝升爲副主任及日本大學畢業商業學士王蔭蒲爲本會理事准於陽曆四月二十日開會六月二十日閉會其出品重要機關已定大阪貿易同志會北支那輪出同業會大阪輸出同盟會及神户日支實業協會曁全國鐵工塲等處已得五百餘家以各種機器爲主體以各項商品爲參考鄙人届時亦當親臨會塲總裁會務深望貴國商家出品陳列以表中日國民之親愛保障東亞和平之决心此則中日兩國前途之福也敬乞將此函刊入來函一門不勝幸甚　中日貿易博覽會總裁貴族院議員伯爵山科言綏　顧問子爵梅關篤彦　事務總長品川仁三郎　理事河田正夫 
來件 
[青年會爲鑄造國民之大工廠]  
　　浙江旅滬學校創辦人鄞縣徐翰臣 
　　金厲非經陶冶不克爲良善器具人民非由造就不能成完全人格此青年會之所由建設也 
　　溯青年會肇基於西曆一千八百四十四年乃衛良佐治君創設於英京倫敦接踵而起者日盛月新迄今已滿布全球共會以德智體三育爲宗旨尤必取基督敎爲依歸無基督敎便無青年會青年會即社會敎育之關鍵造成良國民之模型也 
　　社會敎育若學校若圖書館若博物院凡此皆社會所有者似足以薰陶人民之德性以漸摩而成熟然而聚散無常難收完善效果也青年會則有藏書樓閲報室講道會聖經班中外明哲偉良敎員聚於一所誠爲鑄造國民之工廠矣 
　　夫國家之强弱親乎社會亦視乎青年國民今日之青年即將來社會上鼎鼎大名之主人翁也苟無良好之會以陶成之吾恐青年者血氣未定閲歷未深涉足社會爲外誘所陷溺而變易其恒心遂一落千丈孔子有言曰少成若天性習慣如自然孟子云人性之善也猶水之就下人無有不善水無有不下是故青年會不可不設也 
　　青年會之用意以宗敎眞理淪人性靈敦人品行無非欲使青年復其固有之善而去其舊染之污以明道德一若木工之築室大木爲　巨石爲磉而基礎固焉道德旣具然後講習科學精研文藝日夕辨論參考以增智識此無異漆工之　器先繪圖畫加以雕鏤再施彩色自能煥然可觀智識旣廣又進之以體操運動沐浴旅行與夫種種衛生妙法以强體力宛似鍊鋼廠之鐵工旣鎔生鐵爲熟鐵復化熟鐵爲鋼鐵費幾許之錘鍊始成利刃體力旣充人格已全 
　　顧三育並進如鑛斯鎔如錘斯擊靡質不純靡品不精鑄造多數嶄新國民完全有用人格大爲國家楝樑小爲社會服務是青年會之範圍若合鐵木漆三工塲而爲造成各良好器具之大工廠也則將來收國家富强之善　舍青年會孰克語此故青年會日盛月新徧設全球殆非無因耶 
　　昔人有言天地爲爈萬物爲冶而生育遂吾則謂青年會爲爐青年爲冶而國民成吾之以青年會喻工廠豈虚誣哉雖然工廠之陶鑄所關祗係器物何若青年會之造就所關及於全國故工廠有興亦有廢而青年會則如日月經天江河行地亘古鑠今有盛無衰前程無量來日正長奮發興起在我國民在我青年之國民 
雜評二 
[督促和平（邠）]  
　　南北和議自選派代表以來乃有人數問題人選問題先决問題根本問題以至位次權限等種種問題經無數之紆回曲折以迄於今訾爲曠日持久誠無可解免今南北代表于于而來會議之舉行將實現謂南北爲不欲議和固非事實也 
　　南北云者固非單純之名詞也各有其若干之派别而一派别之中又各有其若干之小派别焉人多則口雜言龐則事棼好主其事得盡力以赴其鵠而左枝右梧跋前躓後耗其力之太半於牽掣遷就之中其進行又安得而速議者致疑於其濡滯也乃欲持其踵而助之馳於是所謂促進也策進也後援也督促也種種團體乘時而並起 
　　和議開始而後其問題之重大而繁多固將有倍蓰什伯於人數等等者主其事者盡力以赴其鵠猶慮弗給然其後之牽掣之者固依然在也而又加以策進督促者之紛呶於其四圍人愈多口愈雜言愈龐事愈棼支距應付之不暇又安有進行之餘力哉我願欲速者勿持其踵而助之馳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[思想日記中西之語音] [  小孤山人]  
　　昔人之表示統一也曰書同文抑知文字之不可統一由於語音之不可統一也中人學西語西人學中語往往語音歧謬不惟方音不能强同即所學之語與所學之音亦不能恰合西人之效中語者呼孔夫子爲康弗育休司呼孟夫子爲蠻弗育休司康音似近孔蠻音似近孟弗育兩音似近夫休司兩音似近子不過一音之轉變耳自彼言之則若曰孔夫子孟夫子也自吾聽之則爲康弗育休司蠻弗育休司也出於彼之口者無異辭入於吾之耳者有異聞由是以觀則語音不可統一即文字亦不可統一將欲求其統一之法使中西語音一一必歸於確實然後同文之理想庶幾可成爲事實也顧以質諸專門音韻學家 
[月缺重圓（見光緒元年五月初四日）]  
　　多情蛺蝶易迷花底之春同命鴛鴦每結波間之侣滿謂良緣巧締終合不離其如好事多磨欲常偏暫迨至使君援手爰普渡以慈航遂令怨女從心得誕登夫彼岸如淮上友人來甬所談某公一事有足風者某公系出延陵宰於袁浦明如懸鏡冤察覆盆陋習潛化夫飲羊薄俸頻分而伺鶴抄書有吏知爲脱俗之官入慕爲賓半屬不覊之士有某生者公之中表親槖筆蕭齋聊充書記攤箋芸館羣佩詩才秋鴂啼霜大有離鄉之感春鶯囀雨頓添作客之愁於焉結伴冶遊藉除煩惱招朋訪豓不等疎狂十里紅樓慣聽臨風長笛三稿綠水頻牽載月輕舟金屋則有意藏嬌銀漢豈終難遇美某院某校書年甫破瓜情傷飄絮棘花簾底厭撥琵琶竹葉杯中愁傾琥珀盟鴛有願惜難得夫鴦儔諧鳳無年暗自占夫鳳卜結纏綿之怨思孰是檀郎歎荏苒之光陰早醒梁夢乃與生一見傾心雙飛誓口迷香有洞竟許題詩設羹閉門從兹謝客蓮開並蒂常承濃露之滋蘭茁同根自有輕雲之護將謂團樂有分離别無傷眷屬堪稱神仙作合矣詎意事不從心恨多掣肘貪憎鴇母突來冷眼之加夢破鶯兒難令棲身之穏竟同逐客惆賬而歸雅意憐卿乖違足慨某生遂鬱鬱無聊怱怱若失花牋雖遞儘題杜牧之詩藥裏常親竟示王維之病某公則細研得實善盡其謀奴遣崑崙巧試盜綃之術女求窈窕無煩聘璧之儀載青廬而逕入琴堂牽紅絲而竟登珠閣逡巡覿面如夢如痴嗚咽談心又驚又喜某生固良瘥宿疾校書亦永釋相思而某院以校書一去如黄鶴之不歸異青蚨之化去倚門賣笑誰作瓊枝具牒呼冤求還錢樹某公乃雅意勸規婉言開導非同强奪原堪官價之酬莫事居奇致受重刑之責前途亦默默無詞諾諾而退此事也某公固具有俠腸校書亦能知大體團欒明月永無或缺之時寥廓高天比此不忘之德宜乎至今淮水猶樂爲之表揚是處章臺莫不殷然歆羨也　甬江萍寄生稿 
新拾遺 
[紀俄前后] [  箴]  
　　女禍自古有之而其爲禍之烈報應之酷未有甚於俄前后者后行國希斯大公之女兄也與德廢皇爲中表行俄德啓釁後后日夜竭其智謀陰爲德助至不恤犧牲俄國之命運一九一七年四月英國陸軍大臣吉青納貴族之由英赴俄也時以潛艇爲患嚴守秘密故惟英國樞要數人與俄廷知之后知吉氏此行將不利於德且欲爲德去一勁敵也因由宫中私電密報德皇無何吉氏乘艦海浦希爾號果中魚雷沉於蘇格蘭之北全艦罹禍而吉氏與焉后之助德不寗惟是且隨時以軍事消息傳至德國德軍之得長驅入俄后力爲多后復施其勢力以及於國政是以羣小用事民怨沸騰因以促成革命雖種子之播歷時已久而后實有以啓其機也俄帝之失位而被幽禁也悲傷不能自抑狀至頽唐后則坦然自若絶無可憐之態蓋私信最後勝利必屬德國而終有脱離樊籠之一日也無何過激黨徙帝於愛加特林堡就道之後有傖夫二造后寓所一名泊羅塞一名柯斯庫爾泊羅塞貌尤獰惡嘗充船工二人來自彼得格勒蓋奉命以處置后者旣見后即命召其子女來皇太子病不能興諸女長哇爾加年二十三次太蒂亞拉年二十一次亞拉斯太西亞年十九次瑪麗年十四戰慄而集於是泊乃唾后面而言曰婦人汝昔在宫禱於賴斯布金寢室今將使汝從此冥間良伴矣汝與汝之劣種將同於一小時内離此婦人汝盜妖僧之屍而密葬於彼得化夫園内汝自思之曾置保物於此后與諸女聞之皆爲失色蓋后確曾自里伐河得賴氏屍葬以銀棺且置小聖像於屍胸次后與諸女皆署名聖像之背此蓋敎中極親之禮也於是哇爾加脣白身顫掩袖欷歔泊羅塞怒傳二僕挾之去厲聲言曰彼父子將同時死汝等亦死在目前尙作此媚態耶於是諸女大號后以哀極暈倒俄而醒覺柯斯庫爾臺立其前呼后小名曰汝罪已成立毋待審訊國人咸欲置汝死地汝之罪狀白魯細洛夫將軍曾述之矣因出紙於懷蓋自貝斯希夫雅報剪下者而朗讀之曰（有客晋謁白魯細洛夫將軍談論戰局將軍曰去秋俄軍取攻勢以前亞力山大后曾問何時將取攻勢余以不知爲答后不悦然幸后未知得免失敗大本營尋要求緩取攻勢余覆稱余旣受任爲司令或視事勢所宜續取攻勢或以不便因而作罷皆由余主之）讀畢指后面曰此非汝通敵之證乎即此一端已死有餘辜矣言已有四健漢趨入擁后與諸女登車去途人見者皆遥指詈后嗚呼怨毒之於人甚已哉后苟知有施必報亦何致有此結局耶后子未同行聞爲紅旗兵閉諸空庭三畫夜以凍餧攖肺炎症死年纔十三耳此幼童者昔在宫廷固嘗受父母之溺愛英國著作家狄倫氏嘗述一事曰英裴格特將軍往年奉使俄京一日覲見俄皇談論戰務方濃之際皇太子潛取案上將軍之冠置於一女塑像之首俄皇見之狂笑不已談話因以中斷君子於此有以知俄皇之不能終於其位也臨大事而移於私愛亡不亦宜乎 
常識 
[凍傷之新譯片] [  叔豪]  
　　朔風凛冽寄寒砭骨人有來報弄側病丐已凍斃者心頗傷之嗚呼病丐爾何不生於富貴之家厭膏梁棄文繡而竟學爲丐饑寒交迫斃於路側哉嗚呼吾爲汝傷吾又爲天下之貧苦無告者傷矣因就燈下呵凍走譯凍傷之新譯片一則以爲應時研究之資料文之工拙事之有益與否未遑計及也 
　　一種類　凍傷之種類共有三種（一）皮膚先白而後青赤搔癢而灼熱（二）發生水泡中含血漿（三）有痂皮頗如被火燙傷者 
　　二症狀　凍傷之症狀與火傷較似覺稍輕然其重者則障礙呼吸細小脈搏觸寒氣部之筋肉運動麻痺知識昏濁陷於昏睡狀態終至呼吸機與心臟搏動機同時停止而死 
　　三處置　罹凍傷者其體雖已冷而硬尙能治之先施人工呼吸法設法將呼吸復原待呼吸旣復乃令浴於微温湯中其湯之温度自寒署表十二三度起至二十八度止更於皮下注射樟腦油一瓶若不能得此藥或不能用此藥者則飲以酒類咖啡濃茶等亦可惟必須微温之耳 
　　四肢凍傷過劇者則以白布醮酒類罨於患部其傷之輕者以氷或雪擦之可耳 
　　四豫防　豫防之法最關緊要第一宜良善身體之營養多食８ 
茶及肉類以增長其體温（按凡冬季寒風峭料身上之體温多爲外界空氣所奪故宜多用肉類以補足之小兒老人血氣　凍傷尤易宜特别注意飲酒以禦寒雖能快一時然易使體温外散酒性過後頗易招危險也）第二宜多運動或散步或體操以盛其血行第三自外歸室之時縱思睡眠亦當强制之第四飲酒泥醉之人勿令其寢於外户第五耳鼻手足等最易凍傷之部分出外時宜用物包裏之第六衣履等物旣爲雨雪所沾濡則速易以乾者第七顔面手足等部偶一濡水立即拭之總之注意衛生之人無有患凍傷者即或有之亦殊輕也 
　　五附則　冬時手掌中裂坼可用凡士林塗潤之或以　酸和密調匀敷之亦妙其患凍瘡而手指足趾之皮膚發火者可向藥房中購碘酒塗之 
小説 
[社會小説青年鑑（七）] [  載英國小説雜誌（君玉譯）]  
　　（四）凡人當有知人之明 
　　頃之裴斐爾醫生已駕其汽至二人乃同入病人之室時予（方立病人榻次目不少眨厥狀大類守卒之值戌見二人至即聲色俱厲曰裴斐爾醫生此時實已無須勞君診治蓋宓爾培先生已不幸死矣今日下午宓爾培夫人授吾一瓶瓶中藥劑吾固知出自君手調製者夫人命予調瓶中藥劑於咖啡之中使宓爾培先生飲之昏睡夫人之所以出此則謂因欲往省其阿母以宓爾培先生不之許故出此策予以憫其遭際因循其請庸知竟受其紿今若是直將嫁禍於吾吾今惟有將汝二人交付警察此語出二人之面乃各慘白無倫裴斐爾醫生則向夫人喘息曰夫人是人殆癎發乃作如此囈語夫人此時對於榻上之人實已置之度外但向予曰瘋人吾人果於死者騐得被毒證據則必爲汝癎發之時投以毒劑無疑必令汝受繯首之刑以抵吾夫之命予曰夫人汝能對天設誓謂汝實未嘗授予以瓶乎夫人曰能言次即對天宣誓誓已即欲趨至榻次以視死者予乃縱笑曰夫人汝今日實受予之紿矣予實未以瓶中毒劑飲汝夫也汝夫固健好如初語次出其瓶曰此瓶中之白色液究何物予當倩人化騐要知吾人今番特試汝耳汝果違背宓爾培先生之命而請裴斐爾醫生至此事今請宓爾培先生起而證之予語旣而陳屍榻上之老人乃曒然應聲而起裴斐爾大恨亟趨予前欲奪予手中之瓶而予已戒備笑曰汝以證據落予之手乃欲攫之去乎然汝毋存此妄想裴斐爾至是已不復顧老人逕起與予鬭毆顧予殊矯健不似裴斐爾蠢然如豕然予以一手持瓶惟恃一手與之抵抗而裴斐爾竭其兩手之力卒致勝予予竟仆焉手中之瓶亦且爲裴斐爾所奪則即立擲於地碎爲　粉其中液質盡瀉地上裴斐爾又以足踐踏其上旣而曰泰拉汝所恃以爲證者今旣毁滅無遣汝又如何吾哉予曰汝謂證據已毁遂得無事乎否適間之事固有宓爾培先生在足以證汝之罪且汝擲碎之瓶贋鼎耳瓶中液質實爲清水而宓爾培夫人所授予者當夫人坐電話室待汝之時予已遣使賫至化騐室矣 
[自由談之自由談] [  蔡陸仙]  
送灶疑問 
　　灶社姓張之説起於何代見諸何典送灶必擇於舊曆十二月二十三四兩日屬何取義或係根據何書 
　　普天下將同灶神乎抑人家各有一灶神乎若云同一灶神則此處送灶擇於二十三日彼處或擇二十四日灶神行期果將孰從若云各一灶神則東西洋各國素無敬灶之説該處灶神又倩誰送之哉 
　　匪特此也即送灶之義亦何取豈灶神必待人送而始行乎抑人不之送而竟不克行乎凡此種種疑問敢請質諸世之攷據及理想家 
本欄啟事 
[投高古跡影片諸君鑒]  
　　本館接得古跡影片役稿甚多一時不及悉行寄酬或寄還原片兹於舊曆歲底停報之前一例寄出如有未曾接到者請即來信書明姓名住址及影片名目以備查覆此啓　 
 
 

Page 15

 
 
   
 
 

Page 16

 
 
   
 
