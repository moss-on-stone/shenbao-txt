# 1923 - 178 - 4918088

 

Page 1

 
 
第一萬八千零八十八號;中華民國十二年 西曆一千九百二十三年七月六號
星期五 * *   
 
 

Page 2

 
 
第一萬八千零八十八號;中華民國十二年 西曆一千九百二十三年七月六號
星期五 * *   
 
 

Page 3

 
 
第一萬八千零八十八號;中華民國十二年 西曆一千九百二十三年七月六號
星期五 * *   
 
 

Page 4

 
 
第一萬八千零八十八號;中華民國十二年 西曆一千九百二十三年七月六號
星期五 * *時論（本館特約） 
[行政委員制與中國] [  陳筳銳]  
今之主張中國採行政委員制者大槪不外基於以下之三原因第一以總統制與内閣制之在中國巳完全失敗故不能不以委員制爲救濟之方法第二以總統位置非常尊嚴故覬觎非分者日見其多故不如鋤而去之以絶亂源其三今日中國有大總統候補資格者多至七八人少亦有二三人人浮於位分派綦難如設行政委員九人或十一人則人人可以滿其所欲而去亂源旣塞統一即不難立見爲此說者其苦心孤詣固未可厚非然試細細考查中國歷年之政變史又證以今日中國現狀記者頗懐疑於總統制及内閣制在中國破產之說而謂行政委員制可以救中國之政局則又期期以爲不然也袁死以後黎去以前中國政制號稱内閣雖然此不過號稱而巳何嘗有眞内閣制之精神哉立於監督内閣地位之國會則屢被解散未能行使職權且其解散也未嘗有正當之原因亦未嘗有合法之手續解散以後又未立辦選舉以覘民意之趨向洎國會二次召集所謂議員者又與萬惡政府同流合汚未通過一差强人意之議案未提出一人同此心之彈劾書醜聲四溢人天向憤致有此次京津之怪劇而謂此爲内閣制乎此爲内閣制之失敗乎雖三尺童子必搖首而以爲非也復次總統位置之所以成爲今日禍水者抑豈制度之過其最大原因即在政治之未上軌道凡國民所願推戴之人則無被選之機緣爲國民所痛心疾首之人則反躍躍欲試有取而代之之意聲望不足益以賄賂賄賂不足脅以武力舉凡歷來大奸巨慝所不敢爲不能爲者今皆一一爲之而肆無忌憚脫中國今日有健全之輿論剛强之民氣修明之法律嚴正之國會者則吾知此等狼子野心之輩其狂妄必不至此極也可見今日中國擾亂之原因决不由於總統之存在而實别有所在也至謂總統位置不敷分派所以須别立名目以安挿諸大偉人則去政理益遠歷來閣員分派之困難即其前車至以中國之國性言則行政委員制亦大非所宜昨篇不云乎採取行政委員制有必要條件二其一爲民權之極端發達其二爲政治道德之絶對高尙中國人民有政治智識及興味者什不得一二人口繁夥幅員廣闊將來欲廣用創議複議等權將俟之河淸代議制之在中國雖有種種扞格然而大勢所趨仍不能不置政治重心於議會議會在政治上現占勢力則自不得不取内閣制以爲平均勢力之計所謂内閣國會相生相殺之原則實最配合於今日之時勢否則議會勢力趨於極端勢成暴民專制或者行政立法勢如水火不至政務停滯百端俱廢不巳若行政委員會之下仍設内閣則疊床架屋非驢非馬更非吾之所願論列者矣至以政治道德言則墮落之甚未有過於今日中國者也欲議會之選出合格委員委員之能和衷共濟幾爲人世間難能之事廣州七總裁之巳事非前車乎雖然以上云云乃指憲法上之永久規定而言也若夫變出非常政府虚懸野心之輩正欲以巧取豪奪之手段攫取首座則非常之事宜以非常之手段應之國民會議如得召集即時舉出國事委員若干人以爲暫維政局之計未始非計之得者但此不可久以爲訓也一經憲法制定合法之總統選出委員即當退任以圖久安長治之計然而即此暫局恐尙不能見之事實遑論憲法上之永久規定乎 
國内專電 
北京電曹錕于光園與温世霖等會談後冬（二日）電孫洪伊轉中山贊成開南北會議共商國事將一切政治問題討論解决俾國會得以從容言法佇候明敎孫文得此電于支日覆津民黨議員一電謂北京驅黎事前吾未聞及今曹旣言法請其贊助護法政府一切宣言可也不提會議事聞孫另有電覆孫洪伊較此電尤爽直（五日下午一鐘　） 
 
 

Page 5

 
 
第一萬八千零八十八號;中華民國十二年 西曆一千九百二十三年七月六號
星期五 * *   
 
 

Page 6

 
 
第一萬八千零八十八號;中華民國十二年 西曆一千九百二十三年七月六號
星期五 * *國内專電二 
　　北京電楊度奔走撮合孫曹已有支（四日）電分致孫曹主迎孫卽北來主持國是并同時舉行各派恊商會議洛吳則謂孫未必來招孫出于楊則世人未健忘民五捧袁故事（五日下午一鐘） 
　　北京電民治社息小孫派不能不鼓吹孫曹携手因孫與曹不携手小孫派無憑藉前日洛陽亦有孫曹携手問題討論自本月一日起研究系已抽腿觀望徐佛蘇到津請曹懸崖勒馬尙可保全直系固有勢力（五日下午一鐘） 
　　北京電張懷芝昨赴津代保曹疏通各系意見（五日下午一鐘） 
　　北京電唐繼堯通電詰驅黎今日到内容甚多（五日下午八鐘） 
　　北京電歌（五日）憲議到四百六十八人流會（五日下午八鐘） 
　　北京電歌（五日）閣議内海法交總長外財次長到陸敎農缺席决議滙業借欵利息及墊欵再訂展期合同可决又馬廣業爲桂烟酒局長 
（五日下午八鐘） 
　　北京電財部新計畫四（一）鹽出口（二）增鹽稅（三）大中銀行復業（四）承認外幣借欵折價虧耗（五日下午一鐘） 
　　北京電六月鹽餘數在二百萬以上因扣項及滙理問題未妥託稽核所向滙理交涉無結果（五日下午一鐘） 
北京電支（四日）日代辦吉田偕西田見熊垓談長沙交涉又申刻英參贊台克滿見外次訪時局（五日下午一鐘） 
　　北京電支（四日）申葡使符禮德同考斯脫將軍見外次人考致謝待遇優隆并辭行歌（五日）晨八點二十五分葡使送考斯脫出京（五日下午一鐘） 
　　北京電歌（五日）晨張英華赴津（五日下午一鐘） 
北京電齊國棟僞造直魯豫巡閱使印及江蘇督軍印業經拘案供稱專印免票護照委任狀等用（五日下午八鐘） 
　　北京電財部將請恢復曹汝霖陸宗輿自由先將曹陸借欵核銷咨覆國務院（五日下午一鐘） 
　　北京電曹錕電院催速發孫傳芳回閩費（五日下午一鐘） 
　　北京電曹錕支電代杜錫珪催餉謂杜司令辭職非空言可挽需發欵（五日下午一鐘） 
　　北京電英美日三國會議減少軍備問題係日本發起其恊議範圍與華會呼應對吾一切問題將另開新局面此會若成則與吾國存亡命運有關軍人政客今尙酣 
戰於自殺之塲可歎（五日下午一鐘） 
　　北京電兗州城内三十夜匪刦錢莊何鋒鈺部以交代在卽不問該城治安政府電田注意（五日下午八鐘） 
　　北京電部派朱我農到青島標賣官地名淸理官產處今日電請將地皮圖契寄青（五日下午八鐘） 
　　北京電歌（五日）日申刻潘復楊壽枬出京（五日下午八鐘） 
　　北京電印鑄局罷工案懲戒葉瀾等十名（五日下午八鐘） 
　　北京電烟濰汽車停車塲燒失汽車五輛（五日下午八鐘） 
　　北京電駐京全國電報同人公益會前所擬撫卹養老各要求交部已批准不日卽公布（五日下午一鐘） 
　　北京電歌（五日）晨予訪某公使據談個人所見謂中國自羅案發生王竉惠内閣倒世界信用一落千丈此責任係黎總統吳景濓天津派三方負之王内閣節減政軍費依董康計畫月僅二百零九萬餘元各機關各軍隊均按月可支斯時并未借欵而鹽稅可依支配索餉者僅津派雇用之政客後羅文幹長財發行公債分月度日至今債票値百分之九十七中國於此時機切實整理内外債是大有希望乃羅因之獲罪張閣繼之政客流氓盤據政權公民市民隨時雇用徒見迎拒之聲而臨城案作而黎氏被迫出走而國會不够法數而非法會合會之决議以成今後舊總統旣去新總統產不出攝政内閣零落時局前途將愈益糾紛皆政客政治之罪惡所釀成今日卽有路易喬治之才調邦那羅精神在中國亦無所施其技 
（五日下午一鐘） 
　　北京電某洋員建議曹錕入京組閣係載本報前月二十九京電今此議已打消（五日下午一鐘） 
　　北京電比王景歧電部比外部節略比賠償欵請改用金法郎計算比决將賠欵退還一部津貼中國留學生（五日下午一鐘） 
　　北京電部電駐英朱兆莘催向英政府交涉坎拿大苛待華僑案 
　　北京電巴黎英美法日四國銀團對華總算賬會議發表長篇宣言與倫敦救治中國方策同一線索如陸軍佔鐵路海軍巡弋助收稅皆成問題（五日下午一鐘） 
　　北京電保訊馮玉祥玉懷慶王承斌各運動直魯豫巡閱甚力王懷慶並願以熱察綏地盤讓與馮玉祥但馮不要王地盤（五日下午七鐘） 
　　北京電津訊議員簽名領川資者確有三百餘人但實行赴滬者不過數十人津保主張政團疏通與分省疏通同時並進（五日下午七鐘） 
　　天津電楊度歌（五日）電滬國會議員及四代表謂迎孫之說京津空氣甚盛請一致主張轉電帥座 
　　天津電洛吳派員賚函謁段合肥首言直皖戰時政見不同故生誤會末言政變如何補救請賜敎遵行叚覆謂以君愛我之心移愛國家則國治民安（五日上午九鐘） 
　　天津電支日楊度見王承斌王以總統問題問楊楊答當俯從民意 
　　天津電冬（二日）熊炳琦來津與直系要人商大選及時局問題江（三日） 
日奉保曹電召支（四日）日早專車去保（五日上午十鐘） 
　　天津電江（三日）日陳樹藩來津寓英租界陳宅（五日上午十鐘） 
　　天津電議員潘乃得赴滬（五日上午十鐘） 
　　天津電江晚日本居留民開會槪况（一）日人持團體代表像片上有元凶某某字樣遍示日人（二）藤田報告甲午戰後中日條約排外者處死刑官吏排外者免職（三）解决排日方法議决辦法九條並發宣言書（四）舉常駐委員十五人堅持對抗國人注意否（五日上午十鐘） 
　　天津電北京電话五日憲法會議爲最後依法定手續之開會期如再流會吳决取變通辦法 
　　天津電黎支（四日）上午十一時宴到津議員李根源饒漢祥等陪客　　天津電領袖葡公使符禮德歌（五日）午過津本地文武長官率軍樂隊至車站迎送（五日下午四鐘） 
　　天津電某西報記者語余云孫中山爲民國元勳乃用謀叛民國之洪憲楊度接洽統一曹錕又用推翻民國之復辟某侍郎爲財政長官請問孫曹二公是否誠意的愛護民國記者不能答（五日下午四鐘） 
　　天津電周夢賢由奉返津歌（五日）晨謁王承斌譚瀋陽情形張以保境安民爲宗旨（五日下午四鐘） 
　　天津電張懷芝支（四日）早來津報告北京近日政變狀况（五日下午四鐘） 
　　天津電保訊八政團代表赴保在光園會議大體决定（一）以合法手續維持大局和平（二）根據約法擁護國會在京開會（三）以全力促成憲法以固國基（四）尊崇國會多數意見停辦大選（五）補全現内閣以維現狀（六）孫洪尹轉電孫文尊崇其年來之主張此條分兩目（甲）實行兵工政策（乙）卽時召集南北和平會議（五日下午四鐘） 
　　天津電日本居留民大會到者千餘人西村博士主席决議對華取對抗主義（五日下午四鐘） 
　　天津電支（四日）美國獨立紀念王承斌上午至美領事館下午游藝會晚上美國兵營舉行慶祝 
（五日下午四鐘） 
　　棗莊電趙志澄今日因舊票事復赴濟册未齊定今日點名又改善後尙難樂觀（五日下午二鐘） 
　　棗莊電嶧紳李問鄂來辦善舉以收遺骸爲第一步今日派人進山調查（五日下午二鐘） 
　　漢口電保曹派王金愷蘇齊派李兆蓮來鄂徽蕭對高選意見蕭電曹請依法先憲後選以副民望勿信某派妄動蹈黎復轍（五日下午五鐘） 
　　漢口電胡景翼師實行援川胡支（四日） 
率衙兵一連步兵一團來漢由鄂補助快槍千支機槍兩架彈五萬發定魚（六日）西上（五日下午五鐘） 
　　漢口電杜錫珪請蘇皖贛鄂協濟海軍軍餉一月蕭覆允代設法 
（五日下午五鐘） 
　　漢口電唐少川代表王某章太炎代表鄒某赴湘接洽聯省自治江亢虎支日亦過漢赴湘（五日下午五鐘） 
　　漢口電聞湘趙派李濟安赴滬與民黨聯絡（五日下午五鐘） 
　　漢口電旅日留學生旅大後援會代表潘廷幹湯志元支（四日）由京到漢晚赴湘（五日下午五鐘） 
　　長沙電外部交涉撤艦事日使堅執地方未安靜外部否認之爭執結果决各派員來湘查勘外部卽派施履本（五日下午四鐘） 
長沙電日人水野因調查發還庚子賠欵事來湘願調停六一交涉交司支（四日）日招讌水野願先勸在湘日人復業微日（五日）未刻謁趙商進行（五日下午四鐘） 
　　長沙電軍事會議决定軍費年爲六百萬元（五日下午四鐘） 
　　長沙電蔡鉅猷來電願辭職歸田趙擬以曾繼梧代理礦局長陳國鈞代理交涉長曾陳力辭 
（五日下午二鐘） 
　　長沙電五法團及縣議會聯合會均通電反對北京大選（五日下午二鐘） 
　　長沙電議會以湘省三路公會名義電湘籍國會議員僅幸全人格卽日南旋八字（一日下午五鐘） 
　　長沙電有孫文諮議邱某等以公民名義向議會請願援粤（五日下午二鐘） 
　　長沙電謝國光吳劍學返衡寳賀耀祖返益陽唐生智返常德軍事會議已閉幕（五日下午二鐘） 
　　濟南電支（四日）晚交通部聘任津浦等五路總敎練曼德來濟微（五日）早申士魁景林顧思範陪同南下視察路警（五日下午八鐘） 
　　濟南電省署稽查處成立委孟德皐爲處長每月經費千元 
（五日下午八鐘） 
　　濟南電田覆駐滕直軍范團電允俟臨匪編竣於十日北歸 
（五日下午八鐘） 
　　濟南電盛傳熊携現欵二十萬赴津辦大選（五日下午八鐘） 
　　香港電孫定今日出巡北江兵站支部長張鑑藻支（四日）已電稱我軍前線到韶關因馬壩橋梁毁壞火車可達馬壩又某旅支晨電云我軍陷（三十）克英德江（三日）克韶關沈北軍向南雄始興退楊座東（一日）移節烏石（五日下午七鐘） 
　　香港電胡漢民赴博羅晤許崇智後隨赴飛鵝嶺晤劉震寰面商支（四日）返省報告經過情形（五日下午七鐘） 
　　香港電楊錦旅江（三日）由北江抽調返省將赴西江增防（五日下午七鐘） 
　　香港電省肇渡江日起停走該地人民遷省者衆省報載聯軍已將都城包圍（五日下午七鐘） 
 
 

Page 7

 
 
第一萬八千零八十八號;中華民國十二年 西曆一千九百二十三年七月六號
星期五 * *　奔牛電奔牛前劉姓煤炭店發生火藥爆烈燬屋數十死傷百餘係寗城水西門外致中和紙店龔等運銷火藥所致（五日下午五鐘） 
特約路透電 
[南北近狀紀]  
　　五日北京電北京目下謠言甚盛多屬各黨宣傳運動連日盛傳曹錕旦夕將到京就代理總理任於選舉總統前攝正直系則否認此說謂曹願依法選舉並謂曹願將所缺閣員補齊而以顧維鈞任外交長曹錕電致孫中山稱讚其裁兵政策並建議開南北會議反對曹者謂孫願與安福奉天締結三角聯盟聞捧曹者現竭力籌大典費一千萬元三日廣東電七月一二日廣州遭颶風略受損失廣州附近之大水巳毁米果收成之一部分聯軍奉命砲轟惠州滇軍亦凖備再攻韶關 
[各國對華防亂計畫]  
　　五日倫敦電今日下院詰問多以中國亂事爲慮外部次官麥克尼爾氏告議員史託頓氏政府迄未接在華敎會呈報地方不靖敎務大受影響之文駐北京英使當然盡力保護敎士與其他英人同政府深知中國現狀所引起之惶恐許多重要商人團體已上書政府痛陳中國騷亂英人商業大受損害之情形云某議員稱渠聞現有歐人二十四名爲中國匪徒所拘留外部次官答稱以渠所知英人現未有被擄者 
五日倫敦電每日紀錄外交記者稱日本不贊成英國所提列强海軍在中國示威藉以警告中國格外保護外僑之議以爲此舉不能感化中國内地搗亂份子也此舉有幾國及何國可加入日本於此點意思殊不明晰美政府對於提議抱何意見倫敦尙無所聞 
[中國古磁價値]  
　　四日倫敦電中國古磁數件今日在克里斯狄市塲拍賣每件得價皆在一千零五十鎊之上内有康熙磁瓶一件得價尤高計五千零四十镑 
[日俄談話之結果觀]  
　　五日東京電據可靠方面之意見日俄談話會恐未必能得美滿之結果蓋川上氏堅主廟街賠欵當與撤兵問題相提並論之故聞雙方迄今未稍接近仍如長春會議之狀况今所討論之問題雖無同意之望但豫料談話會將延至數星期且將研究其他問題云 
[日本外僑地稅爭題]  
　　五日東京電横濱市政局與外人永遠租地者長久之地稅爭題前以爲已於一九○五年由海牙仲裁法庭最後解决今舊事重提市議會上書市長希望處分迄未納稅之外人產業計欠稅二十年其數已逾日幣三百萬元地方因收稅不足財政支絀致不能實行利於居民之各種事業云云市長官稱彼將於審愼考慮僑民與市政局及政府之關係後定切實之决議 
[魯爾區域之狀况]  
　　五日柯洛業電魯爾及被佔區域四周之警哨線現愈緊密哨兵密布相距僅數武而偵察機復盤旋空際以防德人從田野或僻徑出入愛拉夏貝爾地方所施限制德人之嚴峻條例内有禁止德人乘坐汽車一條其許通行者惟醫士汽車及輸送牛乳之汽車耳據可恃方面消息佔領當道因杜斯堡炸彈案而拘留爲質之德官紳受監獄中最嚴厲之待遇不許見客所食者僅普通牢飯杜塞爾道夫某德報已被法人勒令停版三月杜斯堡之戒嚴令現巳展至魯維特·墨爾海姆·鄂白賀森·漢般等處上述數鎭皆完全被遮斷 
　　五日柏林電據官場統計六月份下半月内法比當道共驅逐路工一千六百人及其家屬四千人出境 
　　四日巴黎電德報稱德國社會黨幹事員决定請德政府立即改變目前政策比國參謀部正式聲明比當道並無截斷佔領境内民食之舉動 
[英法間之德賠償問題]  
　　四日倫敦電今晨英内閣聽取外相克松報告昨與法比二使討論魯爾問題之情形官場秘不宣布此事内容蓋不欲揭露協約國間之參差意見也衆認時局困難目前談話將與英法邦交大有關係 
　　四日巴黎電比京消息倫敦比使與英外相間之談話性質極爲敦睦巴黎時報探悉比政府目前不欲發起召集各國政府領袖之會議 
　　五日倫敦電聞意使昨見英外相陳述意相墨索里尼之意見贊成英國處置魯爾問題之見解及英國解决賠償之辦法 
[聯盟會經費]  
　　四日日内瓦電國際聯盟行政會法代表韓諾陶提議續減國際聯盟會經費英代表薛西爾反對之謂聯盟會財政較世界任何國財政管理更嚴且開支已減百分之十二如再裁減則將礙及其事業之價値云韓諾陶乃以友好態度撤退其提案惟謂聯盟秘書長應　記撙節之必要 
[英國之債務]  
　　四日倫敦電希克斯爵士今晚在下院於預算案三讀時稱自一九二○年起英國已付淸債欵四萬四千九百萬鎊除美債外英國不欠外債首相包爾温稱政府撙節政策目的在固定物價今似尙未到恢復金本位之時機云預算案三讀以二四九票對一四五票通過 
[英國船港工潮]  
　　四日倫敦電船港工潮蔓延益廣賦閒者二萬五千人倫敦一埠占一萬四千人工人對於計算生活之方法深致不滿其領袖稱上年九月簽定之合同以生活代價爲工資之標凖必加維持生活代價增高工人轉有所利今日午後下院二黨議員桑恩氏曾代工人訴述不平工部大臣答稱該問題須依合同解决議員瓊司氏動議延會俾討論此事議長不許 
[各國近事紀]  
　　四日巴黎電洛桑消息英意代表今晨往見法代表現三國代表皆候政府訓令 
　　四日惠威呑電紐絲綸首相梅謝氏提出預算案時謂政府擬廢除從英國殖民地大宗裝來之茶葉稅並减輕小包裏之茶稅再外國茶稅每磅擬减至三便士 
　　四日海牙電荷政府巳派員辦理奥國財政經濟善後事 
公電 
　　天津楊度通電申報新聞報民國日報新申報時報時事新報中華新報報商報並轉全國國民公鑒本日致保定曹巡閱使一電文曰保定曹巡閱使鑒日前在京曾上一函力言解决時局除用和平統一與廣州孫公接洽外别無辦法想蒙察閱日昨來津考察情形愈覺時事迫切刻不容緩國家大事本非一黨一派所能把持惟有開誠布公與天下以共見感情利害皆得調和智勇聰明悉能見用則人情自順而國勢自安斷非武力金錢所能爲役鄙意擬乞我公仍採前函辦法通電全國主張和平統一完成護法之功當茲國無合法總統之時暫請孫公北來主持國是並速集各方領袖協議統一善後事宜然後再由國會議定憲法選舉總統以奠國本此策如蒙採擇不僅護法完成統一就緖且使國基永固亂源永絶至於目前政潮立歸消弭更不待言我公因此功在國家永垂不朽薄海人民孰不感頌夙荷相知用敢再三冒凟敬希原察是幸楊度支等語敬乞一致主張早定國是楊度支 
國外要聞 
[德國特約通信（王光祈自柏林發）]  
　　德意志之青年運動（十）自由青年之青年運動（下）節慾運動Abstinen2bewegung記者前曾譯爲食素運動惟德國此種運動之要旨偏重不吸烟酒含義較廣茲特改譯爲節慾運動此種運動之發生完全爲反抗德國大學生之遣傳惡習德國大學敎育之目的全係重學與英美大學敎育之重品者根本不同故德國大學生之跅弛當推爲世界第一德國大學校中有種種集會其宗旨專在吸烟飲酒凡屬會員皆帶一種特别小帽五顏六色奇形怪相故吾人一入德國大學有如身在劇院此類團體常在酒館之中租定客廳一間爲其團員大吸豪飲之所除吸烟飲酒外又復好色尙氣均臻極點據前年佛蘭克府花柳病展覧會調查大學生染此疾者爲數極爲不少又德國大學生之尙氣好鬥巳成風習一言不合即相約比劍往往致疾喪身亦在所不惜故凡臉上帶有刀疤子傷痕者其人即無異曾得武勇之頭銜所謂節慾運動者即爲反抗此種行爲而發生專以戒吸烟酒爲號召（亦間有主張不食肉者）其娛樂方法則爲組織辯論會美術會以及其他遊藝旅行之類凡大學生之自好者無不紛紛參加此種運動有時且更進一步以討論新人生之組織此則與自由德意志青年運動之宗旨完全相同困此之故此種節慾運動之大生團體直接參加自由德意志青年運動者極爲不少吾常叩問德國大學生曰自由德意志青年在大學中之勢力如何彼即答曰凡反對帶紅帽子綠帽子者皆爲自由德意志青年此其言雖不免過誇然從此亦可以想見自由德意志青年運動在大學中之勢力矣吾此次通信所述之五種德國青年運動雖其中間有一二違背時代思潮之處（如國家主義運動各種宗敎運動之類）然其組織大抵皆極爲嚴密有序足供吾人參考其尤令人神往者更推自由德意志青年運動超乎一切政治宗敎潮流之外專以追求人生眞義爲歸宿此則爲吾國有志青年之所極應提倡者也 
國内要聞 
[北京通信] [  隨波]  
　　政潮中政黨態度之解剖北京政府無一事不呈散漫狀况而議員三五成羣人自爲戰尤爲一切混亂之源假使今日國會僅爲兩大政黨所組織則内閣問題總統問題成敗歸於一方欲謀解决尙易今則政黨林立失其重心『是』之一點以金錢爲轉移權利契合有時數十政團可合而爲一種利衝突則一小政團亦不難裂爲數部分一二野心之徒又欲操縱多數以包辦選舉等問題其糾紛遂益不可解决矣 
雖然今日四十餘政團皆舊來四五政黨之變象及現在一二大黨之分支其歷史上之關係尙不能脫除凈盡槪括而論約可分爲六派即民黨小孫政學益友討論研究是也但政變以來東三省議員團結甚力在政治上之活動頗能發展其個性此當爲一派安福系自法統恢復後無人論列今則擁段拒曹亦成一部分小勢力又其一爲褚庽褚庽原與益友社合併今褚輔成爲主張國會南遷最力之人儼然成一首領且其行動大半代表浙盧似可稱爲浙系不得復以益友視之故除六大派外又可列爲上述三小派也試將此九派之内容一一解剖之 
㈠民黨此輩忠於中山至死不變實爲難能其黨略勇於破壞黨中分子又皆曾操革命事業故在政治上屢仆屢起終能獨樹一幟議員多愛錢而民黨議員則决不肯賣中山其勢力之不磨滅者以此張繼謝持彭養光焦易堂皆其中之佼佼者此次政變保曹實深受民黨之打擊賄之以欵不受刼之以威不懼無可如何乃許中山以副席蓋知民黨之反抗名義上護黎實際所以擁孫故以是動之然副座一席保系曾許奉張蘇齊浙盧今又以許孫一女數字抑何可笑 
㈡小孫派其嫡系今所謂民治社是也此系有一不可思議之政策每一度閣潮必造一度孫洪伊組閣之空氣屢試屢敗初不灰心說者謂孫伯蘭爲内務總長時曾與同人實行共產故同仁德之以爲伯蘭如作總理者又將若何該系初聯洛吳繼聯蘇齊今又竭誠擁保無非爲孫閣迷夢之所驅使近以國會破裂與該系關係較近之全民社相約以聯絡大孫派爲挽救蓋不願投南之故然大孫派已極力詆駡之矣 
㈢政學系今日擁黎最力之人當莫如該系若說者謂該系曾一度降保此益友社離間之詞不足信也益友社之慣技向以一足在南一中跨北爲狡兎三窟計黃陂喜其機警引爲己用遂深爲保洛所忌然黎不顧去一張耀曾復用一李根源政學系之勢力在北方大振皆黎之力而益友社亦以是德之竟犧牲其模棱之故智絶對的擁黎今岑春煊唐繼堯兩方頗因李根源章士釗之拉攏與黎表示好感非無由也 
㈣益友社此系之行動完全爲吳景濓所指揮法統重光後巳小有分裂吳乃重新改組名之曰民憲同志會别於益友社所以視爲私人黨也其黨略至陋苟權利所在不難朝是而夕非之初與張紹曾黎元洪三角同盟繼黨黎而排張復去張而倒黎吳景濓本無包辦總統之權竟引該系馬驤羅家衡二三私人把持國會一切行動深爲議員所不滿樹敵亦至多保系之驅黎其起因一點爲黎動用海關建築金作制憲經費而此事即民憲派所建議政潮旣起吳景濓默不一言一聽黎之被逐人多疑該系設計以陷黎不爲無故然保系以益友社壟斷議會亦深啣之吳景濓明知政治生活將漸入絶境遂擬借大　問題謀一地位下台黨之存亡不復能顧益友社三字恐將從此葬送矣 
㈤討論會人多認此系爲擁黎派其實不然第以張國淦等二三人比較的親黎耳其黨綱亦以騎牆爲第一義送往迎來不圖發展故亦不至失敗每政爭劇烈時作壁上觀俟佔優勢者望其臂助然後加入或以第三者之資格調和以取利此次政潮激發該系人少勢微對曹黎不作左右袒至今態度尙未大明蓋其慣技也㈥研究系該系好大言善投機遂以陰謀稱然頻年傺侘殊甚急於求售此次保系非常行動曾一反對之後保系允逐楊永泰而以參院長與王家襄並准其以一人入閣情不自禁遂向保投降若藍公武籍忠寅林長民均熱心制憲者今則悉爲曹所利用人謂該系散漫名存實忘其實遇大問題仍可合作其情形正處於貎合神離之反面也 
㈦奉系東三省議員除一二人自行活動外大約悉在是中其在京集合機關即三省議員俱樂部是也此輩完全以鄕誼聯合人數約有五十餘名張作霖從而團結之其勢益固在政黨中别具一種特殊勢力前次施肇基長之否决於參院即東三省議員不同意所致其合作精神至爲堅卓不若他種同鄕式俱樂部之孱弱也此系向無首領自政變後劉恩格常代表之與各方接洽無形中劉已成爲中堅分子同人最憾吳景濓未嘗以同鄕視之吳亦無術可與接洽其組合如此奉張所費殊不貲始終與保不合者除民黨外當推此爲巨　矣㈧安福系人數不多勢力亦微以其歷史上之地位與第一届國會不相容其初本無形結合後始組一竺廬爲機關政潮勃發後該系以段合肥之關係而增身價在津頗爲活躍其行動亦能自成一組不爲他系所支配亦列强中之魯衛也 
㈨浙系以浙籍議員與褚寓參合而成其首領褚輔成出褚寓本益友社之一支因恨吳景濓包辦遂脫離關係然浙藉人亦殊憾褚氏初不樂與合作此次因盧小嘉之摶合始言歸於好其行動完全以擁盧爲主格故以浙系名之吳景濓所視爲勁敵者亦正在此說者謂益友社分子今均跨民憲褚寓兩黨直系勝則隨吳景濓後直系敗則隨褚輔成後吳景濓漸失其操縱益友系之實力所以畏褚者其在是歟 
綜合以上九派觀之直系似佔若干之優勝其擁戴最力之新民全民石駙馬三號等社均小孫益友及省數之討論系所組合可以小孫及益友之行動證之然其人數終不足兩院三分二之額勢迫利誘而不能致亦徒喚奈何而已（七月三日） 
[非常總統說漸盛]  
自憲法會議屢次流會關於大選問題頗使口頭依法者起欲依法不得之恐慌於是非常也事實也種種急進之說出矣默察『最高同志』帮内頗有不以此言爲離奇者則或竟至實現亦未可知據二日所得消息津派鑒於議員出京之日衆知以法定人數選出合法總統爲難能之事主張選舉非常總統之說甚力保派因外界及其他各方面之關係數日前雖一致贊成選舉合法總統但最近受憲法會議無一次不流會之敎訓内部意見亦漸生變化除却少數人仍以穩健派自居主張非依法進行不可者外其餘大多數則早對津派之非常總統說表同意故非常總統一說目下在津保兩派之間可謂已有八九成之基礎所差無幾唯曹錕本人尙在作態日來喧傳保定將開十六省區大會議聞即因曹錕欲避非常兩字特召集斯會研究依法進行之手續者故本問題在津保兩派之間雖大體　贊成非常辦法而在十六省區會議未議决辦法以前則仍不能不陷於混沌之狀態然以大勢測之則選舉非常總統似已爲不可避免之形勢蓋直派各疆吏及各將領之間早已表示能依法選出固佳否則中央不可一日無主自應從權暫行舉出非常總統以目下國會情形而論依法選出已不可能則唯有從權選舉非常總統故在大勢上選舉非常總統之舉或將發生於最近一二星期以内亦未可知又聞昨某政團中堅分子語人云大選聲中有所謂强迫實行者某某諸人實主其說彼對於軍警機關發出禁止公民團之通告大不謂然謂如恪尊法律手續則當始終依著軌道雙十節以前對黎勿絲毫失禮但努力於選舉票之布置旣用非常手段則倒張驅黎以後即應順流而下實行舉曹一面予以每人五千至八千之貼禮一面依預定之汽車公民計畫立迫投票如守迂緩之法律手續恐誤事不小云 
又一消息現在方針尙未出法律範圍一方與在津議員接洽一方則保定會議如果開成將由各省區出而分頭疏通本省之議員動以利害馮玉祥等主張不必急急且表示對於議員必須聽其來去自由似對此項辦法認爲較有把握蓋本省督長關係較切出而分頭疏通則大部分當不能完全不納若保定會議而後此層又無效果則或將另闢途徑矣 
[天津最近之兩大會議]  
　　大選問題急進派占優勢 
保派對於選舉問題雖仍無把握但進行决不稍懈除由高凌霨王毓芝吳毓麟邊守靖劉夢庚五人連日在袁家花園宴請各省區議員外更有兩大會議討論進行辦法 
其一爲前晚天津英界某宅之會議列席者有吳毓麟·王毓芝·邊守靖·張志潭·張弧·潘復·王承斌·曹銳·錢崇愷諸人聞席間有人提議謂依法選舉旣屬種種困難不如暫行捨却總統問題先由各省疆吏以維持北京治安爲名要請曹使入京擔任國務總理一面咨交國會同意現時總統旣已離京所有職權槪由國務院攝行若曹使爲國務總理即與總統無異何必定要從事選舉運動旣須花錢又難就緖嗣經大衆討論以多數議員所以尙徘徊京津未遽南下者無非觀望五千元問題若照此辦理即不啻表示對於選舉不再進行恐更失一般羅漢之望而助長議會南遷之氣勢且國務總理依法應由總統提出今由各省疆吏擁戴手續亦不完全難免貽人口實研究結果此議遂暫擱置 
其二爲一日曹家花園會議大選聲緊各方捧場者遂造作種種會議相聚而謀然其中殆以（一日）天津曹家花園會議爲最惹注意蓋此舉實急進緩進兩派交換意見之第一次而大選問題急轉直下之關鍵也茲分述此次會議之情形如下㈠會議之發動國會憲法會議之人數近來每况愈下主張依法當選之人頓現手忙脚亂之狀態急進派中人遂多謂國會人數已不成問題放過議員出京第一着已經失敗若再待環境變化即事實上之擁戴恐亦將發生障碍抱刻板文章作事謂必依法選舉是直不欲大選之實現因此而二十九日興隆大院之會議過去天津曹家花園之會議來矣㈡會議時之情形此次會議保系議員到者三十餘人如新民全民民憲壬戍石駙馬三號研究系均推有代表參與民憲同志會且親由吳景濓出馬（據聞吳於一日出京）列席者六十餘人自一日晚九時起議至二日拂曉上半夜爲公開的後半夜則由曹銳邊守靖王毓芝吳毓麟等十餘人秘商㈢會議之結果會議結果微　對於召集保定會議皆認爲必要而對於國會中人數問題則以爲憲法會議人數足固好即不足數大選亦萬不能不辦且看星期四憲議之情形如何再作道理當時會塲中激烈者且謂『事已至此何必客氣』急進派似占勝利二日黎明吳毓麟即趕回北京其遑迫蓋可矣所謂吳王邊等旣如是之忙碌乃聞籌備處處長張志潭近來態度一變頗堪玩味前晚天津會議張不但未能參與且於前日赴西山避暑京中密議亦一槪不參與張本主張急進者今旣有急進趨向而張反表示消極或者此種舉動又有幾分醋意夾雜其間　 
[籌備員疏通議員之忙碌]  
　　丁佛言决心辭職 
據某社報告離京議員依最近調查約共二百四十餘人其中一部份已南下一部份則逗留津門觀望風色南下者完全抱拆臺主義雖經保派極力疏通仍無效果幸此派議員人數不多故保派近頗注意現在留津議員一方面派人說合誘以重餌一方面高唱先憲後選之主張以迎合一班議員之心理減少反對派之口實但所稱先憲後選者外人尙疑其不無用用或謂憲法會議法定人數爲全院五分之三即五百二十二人出席總統選舉會係三分之二須五百八十人如將來能開憲法會議時則距總統選舉會法定人數僅差五十八人比較上容易爲力故保方現在極力拉攏在津議員以上雖爲揣測之詞但以一般籌備員之才智論其伎倆亦正不難使不窺破過半耳 
吳毓麟王毓芝邊守靖等日前赴津除曹家花園會議之外疏通在津議員亦爲其重要任務之一端二日吳等巳由津返京其疏通效果如何尙待探悉至北京方面袁家花園連日均有盛宴聞即由高凌霨等聯名箋邀由上月三十日起排日宴請各省議員某晚與宴者爲福建等省議員次晚所請者爲山東山西河南直隸四省議員在籌備員儘管竭力疏通而議員中除已離京者外又不乏一二辭職以示消極者此輩雖爲少數然亦未便忽視之也據聞在京之丁佛言林長民王家襄等擬相率辭職二日丁佛言已提出辭職書云『主席大鑒敬啓者國會二次恢復以來兩院開會逾八閱月議員之言論行動其無意負建設國家之責任已彰彰在人耳目近月來憲法會議中異狀紛起醜惡畢露制憲前途業已絶望佛言爲免除個人責任計特具書辭職請主席付之公决丁佛言具』聞林王等或亦將基於同樣之理由提出辭呈而王氏原亦曾效力於最高運動者最近因浙江議員之出京王氏縛於鄕誼乃不得不取一致行動新民社首領張伯烈於前日上午赴湯山藉口避署亦頗有表示消極之意 
[保方緩和時局之六策]  
　　曹錕致電中山擬開和平會議某外通信社四日北京電稱目爲直派機關之神州通信今日發出號外大要如左 
日前各政團代表温世霖等十人赴保定與曹錕協商解决時局問題結果决定六項如下㈠依合法之手續維持大局之和平㈡依約法法擁護國會開會於北京㈢以全力速製定憲法以固國基㈣尊重國會多數之意見停止選舉總統㈤完成現内閣維持現狀㈥托孫洪伊致電孫文尊重孫氏年來之主張實行兵工政策並即時召集南北和平會議以上决定後同日由曹錕致電孫文關於開和平會議事除求其回答外由在京全體議員發表宣言不日將開關於此事之協商會據以上報告有直系某首領語人云以此决議即視爲曹錕巳無意於總統者未免太早惟可目爲避開急激手段耳 
[時局混亂中之北京財政]  
　　一言蔽之曰無辦法 
時局混沌中與現在將來最有關係者厥惟財政各機關罷工索餉鬧得實在難看故中央是否可暫支持以及保曹將來之成敗大半皆視財政（包含整理内外債）之有無辦法現任張英華雖竭盡心力又有一二後臺老板爲之起點然有力疆吏仍不予以原諒如杜錫珪之嚴電攻詰力言月笙之不足恃謂將來必至誤國又如蘇督齊燮元日内亦有來電論及中央之事而以對於財政爲最不滿意在張氏方與潘復等聯合以求永固其地位而齊杜乃表示大不滿意之態度自足使張之地位動搖幸目下無人競爭外間雖有宣傳張與王叔魯暗鬭者將來之事縱不可知然王叔魯日前已避往西山謂王氏目下肯取張氏而代之王氏决不如是其傻否則寗非傖頭故張氏對於齊杜这表示非常强硬置之不理齊杜料亦無如之何益以高吳諸公皆怕樹葉兒打破頭者觀於内閣補充之困難又何敢再對月笙說一個『不』字張氏之完全樂觀殆以此耳 
日前財政界忽有好消息即克利斯浦借欵之將成並將條件大致宣布吾人於此外交空氣惡劣時代頗難信其爲眞蓋克利斯浦爲銀行團以外之資本家當四國銀團拒絶投資之際該公司乘機欲施其單獨借欵之手段固所當然惟該公司果係何人爲其代表外交財政界人均難認定北京飯店中常駐之資本家代表甚多甲說乙是丙說丁是其中果係何人即外國人亦多不知此中用意不問可想此次張英華究與何人交涉所提條件中之最要者即以前各借欵如飛艇借欵之類均改爲以關鹽餘爲擔保一節是否爲彼方所提出之條件殊多疑慮依吾人所聞則完全爲一無聊外人所戲弄彼方與上海美商會協商建議共管中國之辦法北京英美商人亦有若干主張如監督裁兵整理借欵之類豈能談到單獨惜欵而况以關餘鹽餘爲抵押乎此種戲弄當局者直昧昧耳 
財政部之治下有兩機關可以救小急者一即印刷局一即平市官錢局近日印刷局又印印花稅票又印輔幣券此兩種均係節前計畫近日方辦理告竣平市官錢局則以銅子票押欵爲天職其數目雖不多然亦可謂竭盡能力矣有人謂爲財部的孝子順孫良非過譽聞二日又發薪水二成早衙門散後都欣欣然有喜色此誠攝政時代之好現象惟可慮者銅子票之多已苦了小百姓不少又發甚麽輔幣券月前銀行界謂輔幣濫鑄不能不開行市打破法價幣制局尙做了幾段冠冕堂皇之禁令不知何以又要發紙券豈紙輔幣不嫌濫乎銀行界對此作何辦法誠不可不注意蓋小錢與小民最有關係也 
此外又聞銀行公會以内債無法整理財政終無辦法當此政潮澎湃之際政府决辦法到况當局諸公亦恐無整理之誠意不如自動的爲宜俗話說先下手的爲强所以連日議决内債債權人總會大綱擬定表式正在着手進行不日將有正式廣告請國内有與中央政府直接間接之債權者塡表報告定期開會討論整理方法以備將來正式政府成立即行呈請核辦云 
 
 

Page 8

 
 
第一萬八千零八十八號;中華民國十二年 西曆一千九百二十三年七月六號
星期五 * *   
 
 

Page 9

 
 
第一萬八千零八十八號;中華民國十二年 西曆一千九百二十三年七月六號
星期五 * *   
 
 

Page 10

 
 
第一萬八千零八十八號;中華民國十二年 西曆一千九百二十三年七月六號
星期五 * *國内要聞二 
[三十萬歲費問題之波折]  
端節前保曹爲抵制黃陂籌發制憲經費且爲自身聯絡議會計曾以國會所欠歲費過多節關時羅漢雖有法力終不能變金錢是以逕電北京銀行公會請其借墊三十萬元交付兩院聲明願作擔保並托交吳財張兩總長前往接洽在曹錕以爲政府應給之歲費有財政長官承借交通闊部設法歸還大帥屈尊擔保必可以成不料銀行公會咬定牙關硬說政府無信用雖有擔保之大人而無擔保之大物終不能辦並且說尊重聯合會的議案非政府整理内外債後决不借欵兩院羅漢不知商界情形以爲一張紙片即可借錢箇箇聞此消息歡天喜地即到院領錢會計科長總說銀行不肯借初則疑會計科長之舞弊繼則疑議長私呑曹家花園及院中協商會幾乎鬧成笑話弄得發咒尙不相信其實銀行公會眞未肯借聞院中日日派員去催初尙接待繼則擋駕不見雖立法機關終不能不受金錢　磨折錢之可貴如此 
另一消息歲費問題其中却有一段趣史當黃陂决意以海關建築費一部份作制憲經費時保方得此消息頗似着慌適王克敏赴保因獻策保曹謂制憲經費雖已撥定然發放尙費周折現値節關在邇帥座不妨做一人情代政府籌歲費若干將來再向政府索還此種辦法於帥座並無損失然議員藉此過節必可博得同情不少保曹深然其說惟以無處籌欵爲慮王氏當即自告奮勇謂本人可以代籌只須帥座發一電至銀行公會我即在公會設法保曹大喜遂如法泡製一面並電知吳景濓等及國務院財政部滿擬王氏即可照付不料電到不久北就政潮驟起王氏當初所以如此告奮勇者蓋欲藉此討好保曹以攫財長一席今事勢變遷至此財長當然無望此約亦即不願履行乃藉詞銀行公會不願承借向保方謝絶此欵遂無着落此即三十萬之由來及其所以停頓之眞相也現保方對於王氏深爲不滿保方某要人且謂王氏旣承諾在先不應中途變更致使三帥失信於人又謂王氏如欲在政治上活動不應眼光如此短淺須知目前雖不得好處然使王氏而眞肯爲保定帮忙將來亦不愁無相當酬報今竟如此做法是不啻自絶於保定未免太愚某要人之談話如此則保方對王氏感情已可槪見而議員先生以爲電出保曹今口惠而實不至自然觖望近來某某政團且執此爲要求『先現後票』之理由果然王氏眞作弄保方不少矣 
[攝政内閣又發命令]  
北京所謂攝政内閣四日所發命令如下代理敎育次長沈步洲懇請辭職沈步洲准予免職此令任命陳寳泉兼代敎育次長此令農商次長劉治洲外離職守應免本職此令任命林大閭兼代農商次長此令署財政總長張英華呈京師稅務監督陶立呈請辭職陶立准免本職此令任命薛篤弼暫行兼代京師稅務監督此令内務總長高凌霨呈福建閩海道道尹許逢時江漳道道尹汪守珍均請免去本職許逢時汪守珍均准免職此令任命柯洛文署福建閩海道道尹此令任命陳亮署福建汀漳道道尹此令任命博卓霖署福建建安道道尹此令簡任職存記周鳳岡着交財政部酌量任用此令内務總長高凌霨呈准浙江省長張載陽咨請任命王浚爲外海水上警察廳警正章翔綬試署外海水上警察廳警正均照准此令 
[奉張議决不援曹]  
國聞通信社奉天七月一日通信云直隸方面因倒黎後無辦法要求奉天助己特派直魯豫巡閱使署副官長周某來奉求助於七月一日晚九時到奉當即赴張作霖私宅謁見張氏周見張後當即跪地痛哭謂三爺言現在事已被他們做壞非請親家出來帮忙沒有辦法務請看親戚情面救救三爺先令某前來請安四爺（曹銳）霆九隨後便到張延之起笑謂之曰你們自己把事情弄得如此糟呌我亦沒有辦法可救東三省之政策爲保境安民此爲三省人民之公意我亦不便違反民意别定主張呌我有什麽辦法周退出後張即以電話遍招各要人爲臨時會議列席者有孫副司令烈臣張學良楊雨霆李景林王岷源省長及在奉各旅長等二十餘人在私宅開會議討論援曹問題當有某君發言謂此次直方自入非法彼旣入　又欲引吾奉亦入井救之使吾亦爲非法吾人誠何苦老帥如果誠心欲救親戚亦當於其將入井時救之待其旣入而從井救人無益於彼而有損於己吾以爲大可不必繼有某軍官起立發言云此言良是直方手段狠毒往歲曹四來奉苦勸進兵而結果乃騙吾儕入關而擊我又曾跪求黎元洪入京繼之以哭而今則對黎如此今復以去年求黎之方法來求老帥鑒諸往事殊不能令人不爲寒心張首領之又有某君謂現在時勢所重者㈠民意㈡外交現民意皆反對曹三爺此次舉動而外交　　大不以爲然總司令若出而助之乃爲違反民意在外交界必大失威信人民皆表示不願助非法對於議員且不願其參加總司令亦人民代表豈可顧私情而反民意不如仍取保境安民政策各人自掃門前雪莫管他人瓦上霜一意整理内政云云會議席上衆人旣均作不助曹之主張故奉張當即宣布决取保境安民政策不爲從井救人之舉遂散會時巳十二時許矣 
[内務部内鬨又一幕]  
　　開除索薪代表六百部員鼓噪内務部薪俸積欠半年以上部員生活困苦異常高凌　就職以來總共只到部兩次普通參事司長恒數月不能見一面每苦下情不能上達總長旣不常來輕易不能籌欵即使偶爾籌得一小批欵項部員亦難分得許多本年午節以前該部部員因飢寒所迫始有罷工之舉旋經長官多方勸誘並發給一個月之薪俸八成即時開工恢復原狀現在開工已及半月各部員照常辦公忍饑耐暑循分守職絶無開會索薪之事不意高凌霨於上星期五（六月二十九日）攝政會議席上因討論印鑄局罷工風潮問題偶談及内務部前月罷工之事某員閣頗有諷刺之語高比言『我對於各機關索薪罷工主張一體嚴辦内務部罷工已開革爲首五人』閣議散席後高即下一條子送交王嵩儒次長飭令立下部令將僉事鄧初等五人開缺王次長到部當飭秘書擬部令稿送往參事室請參事劉馥吳貫因徐墀林彥京等署名照例部令須得參事署名始能生效參事恐因此激成絶大風潮表示拒絶謂容再攷慮旋爲全體部員所聞即於上星期六（三十日）召集緊急大會咸謂索薪爲全體之事且爲過去之事長官不應於此時忽然提起加罪於該代表五人如要有罪請大家一體免職部衆憤不可遏且有痛哭失聲者旋經參事司長調停承允以去就向總長力爭决當收回五人免職命令衆憤稍平相持三日大家靜候參事司長回信直至（二日）上午十時各部員齊集後堂約有六百餘人分途尋覔參事司長絶未見有一人前來打電話亦無人答覆而次長王嵩儒旋即乘汽車到部就坐後即召文書科科長李廷瑛而諭將鄧初等五人免職部令即時懸出李稍遲疑王連催『速辦』『速辦』旋又接高總長電話兩次催促立發部令正相持間後堂部衆大起鼓噪聞參事司長拒絶調停王次長竟到部催發部令知再無商量餘地大衆比蜂擁至大堂找王次長質問王見衆勢洶洶即由前門倉皇逃出自僱人力車至紅羅廠高宅報告部衆覔至不得即相牽至文書科秘書長封鎖大小印信並主張通電全國請願國會起訴平政院不承認一切非法命令部員封印時有某秘書謂『内務部造反』大受部衆呵斥亦倉皇逃去旋推代表二十餘人同乘本部汽車前往紅羅廠高宅質問開除五人理由代表行後仍回後堂繼續開會討論繼續索薪及援助印鑄局局員辦法十二時三十分各代表始回部報告『代表等到高宅後在客廳靜候半小時參事司長十餘人亦先在高處比出見我等謂正在設法請求總長取消五人免職命令已有轉機請諸君不必與總長見面先行回部我等當即來部報告云云我等因見參事司長意甚誠懇遂即回部』等語未久參事林彥京等即到會塲報告謂『總長已面允無條件的取消五人免職部令但由我等擔保自後不再有軌外行動』云云大家謂取消部令是一事索薪又是一事今總長面允取消部令我等第二目的已達至於有秩序的索薪運動是全部八百餘人生命關係無論如何决不中止容星期三（四日）再開會討論辦法（因今日放假）此時可暫散會大衆贊成並將回復印鑄局索薪會同人公函簽字發出時已下午一時三十分遂散會茲將該部覆印鑄局索薪會公函錄後逕復者敝會接准公函祗悉一是此次貴局同人無端受此奇辱凡有人心同深憤慨目前組織團體合力抵制實爲要圖故本會同人現經議决聯絡各機關一致贊助尙希貴會即日推舉代表蒞臨敝會共商應付辦法無任企禱專此奉復敬頌公祺内務部全體部員索薪會謹啓七月二日 
[四誌印鑄局罷工風潮]  
　　張廷諤作祟各機關將繼起印鑄局罷工風潮日形擴大及外界援助情形已迭誌前報茲聞該局局長趙翰綸因有院秘書長張廷諤爲其後援毫不覺悟昨已具呈攝政院請嚴辦罷工局員内稱技士王懋政主事劉宇澄應請免職僉事葉瀾技正琥曾傳似應免職技士陳均等應記過一次參事郭承緖雖係爲首應勿庸議等語該項呈文於上月三十日由趙氏親身送到國務院面交張廷諤張又親自送交高凌霨手中高謂本院收發文件向例須經由收發處上收文簿摘由粘皮送交第一科簽擬辦法始行呈閱核奪此項呈文仍須經過向來法定手續張不得已於本月二日到院始着茶役送交收發處收發處謂日期延閣該處責任所關堅不肯受張始交還趙翰綸更改日期再行呈遞院秘書廳各科人員因張廷諤有意侵越權限夥同趙翰綸壓制印鑄局索薪人員大動兎死狐悲之感巳擬聯合秘書廳各科人員第二次宣告罷工非驅逐張廷諤出院不止並聞趙翰綸在攝政院大碰高内長硬釘子後回局即召集私黨張用夏周安彭寅等秘密會議將所請罷免技正技士僉事主事各缺分别委派私人充任並令各該員即日到局視事以爲先發制人之計而局員方面昨日仍在外城某飯莊開會議决起訴平政院及請願國會通電全國各辦法其所致各機關索薪會求援函信得覆信者巳有内務部敎育部農商部司法部平政院等處均贊成聯合各機關爲有統系之大規模組織茲將印鑄局致各機關索薪會原函補錄如下逕啓者敝會同人於六月二十七全體索取欠薪巳蒙趙局長許可即發不意次日新派總務科科長張用夏變更局長命令强頑辱駡以致激成罷工次日並有警察多人到局干涉此等行爲對於索薪前途極其危險現在敝會同人仍繼續堅持抵制惟勢力薄弱竭蹶堪虞用特專函布達尙希貴會胞與爲懷竭力扶持是所盼禱專頌公祺印鑄局索薪會全體同人啓六月二十九日另訊印鑄局現在戒嚴如故出入人員照舊盤查保安隊尙未撤去趙氏到局率以馬弁兩名衛兵八人武裝保護本月一日發一局令傳知各科云請假者均須銷假否則即開除意在使索薪人員來局辦事然應者甚鮮趙又令參事郭承緖用恫嚇手段向索薪人員將各科鑰匙要去已將印信啓封當辦呈文遞院懲辦索薪人員以便排斥異己位置私人辱駡局員之張用夏趙已面允酬以參事一缺故日來張之舉趾飛揚益有目空一切唯我獨尊之勢矣 
又聞日來罷工風潮最激烈者固推印鑄局而院秘長張廷諤實爲主動據聞前日閣議席上印鑄局長趙翰綸提出懲辦名單後張廷諤即主張非嚴厲處置不可並歷述院秘書廳罷工經過謂此輩伎倆不過如此越怕事越鬧得凶請即以印鑄局爲開始示威之地不然以後不能辦事坐中當有贊成者有反對者惟張廷諤此種窮凶極惡之主張當然尤爲院秘書廳人員所憤慨據該廳人云張氏在院除所引用之私人及一二素行不肖之舊人　顏獻媚外全院人員乃至並張紹曾之私人亦無與有好感者果令悍然犯衆怒則非鬧一極大笑話不止且聞自張廷諤力主嚴辦索薪員司後影響所及不僅國務院將起反動即農敎兩部亦有望風景從之勢而内務部已於二日開始起鬨矣 
[杜錫珪離職原因與各方態度]  
杜錫珪通電離職早見前報茲據海軍界消息杜錫珪近爲海軍欠餉問題迭電中央催索罔應午節所發艦餉又不依照原案施行以致各艦士兵大形觖望暗中復有種種索餉運動長江各艦亦有盲從之說杜司令聞訊深恐釀出事端除極力撫慰外特於艶日通電各方宣告離職藉爲最後之要求此電到京後聞當局甚爲震駭當經内海財三部協商結果擬先撥長江各省雜稅十萬元以補上月分欠餉不足一面復於二日閣議席上提出討論結果擬㈠致電齊燮元查詢此次杜司令離職情形㈡由中央發電挽留杜司令勉肩艱鉅勿遽離職以免影響大局㈢飭由財外兩部向外人商提六月分鹽餘俾可再撥海軍欠餉一個月此外保定曹錕天津王承斌湖口甘聯璈福州楊樹莊均先後來電請中央維持茲將電文錄下㈠曹使來電杜司令艶電想已鑒及海軍餉項不能依照閣議履行在部署固有爲難在海軍尤屬窘廹應請貴院部署迅即設法維持以安軍心而維秩序曹錕東印㈡王承斌來電杜總司令艶電敬悉查海軍軍餉前經閣議議决每月准撥四十萬元此次僅撥三十萬元以致軍士嘖有煩言杜司令因之離職除由承斌逕電挽勸外應請一致挽留並迅設法籌欵接濟爲要王承斌卅㈢甘聯璈來電杜司令艶日通電離職羣情惶懼應請中央迅籌餉項極力挽留甘聯璈東㈣楊樹莊來電奉讀杜總司令艶電閩艦同人不勝惶駭查海軍軍餉積欠過鉅若不設法接濟則軍心動搖豈獨閩一隅已耶尙望維持閣議原案即速籌撥一面電挽杜司令藉安軍心楊樹莊卅另據報載杜錫珪於艶日（二十九）通告離職其表面理由爲餉項問題故政府應付方法亦就發餉上着想惟據向海部某要人調查則謂杜之離職原因除前述外尙有下列各端㈠槍斃林春山招部下之反感㈡引孫傳芳入閩爲閩人所唾駡㈢林建章以四個月軍餉誘餌艦隊防不勝防有此數因杜氏遂不得不離職云 
[美羢線征稅交涉之經過] [  智]  
美商前運織造地毯所用羢線進口津海關按照民國十一年進口稅則征稅美國駐京公使曾向外交部提出抗議經稅務處總稅務司一再核議按照値百抽五估征稅銀辦理美使已無異議茲將稅務處咨外交部文錄之如下迭准來咨開美商所運織造地毯用之羢線二十包進口津海關按照民國十一年修改之通商進口稅則第八十八號純毛粗細羢線鬆羢線（羢繩在内）之稅率征稅美國公使轉據該商提出抗議請退還多征稅銀並訂定公平稅率請爲核辦見復等因本處當以美國公使所請各節究係如何情形並應如何辦理之處令行總稅務司包羅轉令津海關稅務司查明擬議呈復以憑轉復去後茲據呈復稱查關於織造地毯所用羢線之征稅辦法在未奉此次鈞令以前曾與滬關稅務司往返文商嗣據該關稅務司呈稱本關對於此項織造地毯之羢線巳經令由騐估員詳細考查確係純毛所製等語呈請查核代理總稅務司詳考民國十一年進口稅則第八一八號載有純毛粗細羢線鬆羢線羢繩在内等語是凡用純毛所製之羢線均當包括在内已屬毫無疑義所有前項造毯羢線旣據滬關稅務司查明係爲純毛所裂自應按稅則第八十八號所載之稅率征收稅銀是以津關此次對於美商所運之造毯羢線按照該則征稅本爲正當辦法惟在代理總稅務司以爲正當上海修改進口稅則委員會訂定該號稅率時應係專指織造衣服及手織物所用之羢線而言而此項造毯羢線又在民國十一年七月間始由外洋運進中國所以該委員會並未計及尙有造毯羢線一種至以此等貨物之價値而論織毯羢線每擔價値不過關平銀八十兩而稅則内載之羢線每擔價値最低尙在關平銀一百二十兩之譜是彼此値價又復懸殊竊謂此事一因從前修改稅則委員會並未計及此項造毯羢線一因十一年進口稅則内載之羢線係以織造衣服及手織物所用者爲限一因此項製毯羢線之價値較織衣所用羢線之價値最低者爲數尤廉有此數種原因似對於此項造毯羢線不應按稅則第八十八號之稅率征稅當按稅則未載之貨照値百抽五佔征稅銀蓋如按稅則第八十八號之稅率科征則以該貨之市價核計已合値百抽十之數未免太重是以擬按估價征稅以昭平允至此種造毯羢線與織衣所用者甚易區别將來不至有影射朦混之弊也是否有當理合備文復請鑒核示復遵行等情前來本處復查此事旣據代理總稅務司包羅呈復前情嗣後凡有此項織造地毯用之羢線報運進口特由關騐明確與織造衣服及手織物所用之羢線有别者即按稅則所未載之貨照値百抽五徵稅以昭公允除令關遵辦外相應咨復查照 
[東三省通訊] [  隱]  
　　長春將開保稅輸送會議拒絶大中銀行運銷印花日人方面消息中國海關中東鐵路南滿鐵路京奉鐵路各當局决定於七月六日在長春開保稅輸送會議聞會議塲所及南滿京奉兩鐵路之出席者尙未决定至哈爾濱中國海關及中東鐵路之出席者業經選出巳將名單通告長春南滿鐵道事務所茲將出席人名彙錄於下哈爾濱海關委員代表譚琴一·屋林勃爾·中東鐵路代表修亞·會計檢查部長沙撲禮夫·商業部員削司得·郭凡爾尼夫·運輸課主任依果那脫依尼夫·貨物部長奄司托落民等（以上均係譯音）王督辦在旅行中能否出席尙未一定此項保稅輸送會議之内容尙未正式發表故傳說不一迄今（七月一日）日所得消息大體對於輸入滿洲这外國品於稅關業務雖稱簡易惟各國國境以及各開港地所行之稅關檢查及輸出入稅之查定或延長地點而於其地設立保稅倉庫或設置稅關等久成爲最要問題前中國海關與南滿鐵道間曾提議對滿洲輸入之外國製品至奉天止爲保稅輸送之計劃茲加入中東京奉兩鐵路後中東鐵路提議擬擴張保稅輸送範圍連結北滿中國海關凡通過南北滿洲輸出外國之貨物皆適用保稅輸送方法對於以前海關與滿鐵之協定案勢將動搖故將於七月六日所開之保稅會議内披露各鐵路及海關之提案以尋繹適當之妥協點云該會議内於長春設置保稅倉庫或稅關案爲最有力之主張然在長春之南滿當局方面以長春如設保稅設備或稅關設置於輸送上將發生多大障碍有極力反對之說 
北京大中銀行擬將財政部抵押印花一百二下萬元運至東三省設法銷售計奉天五十五萬元吉林三十五萬元黑龍江三十萬元上蓋各該省小戳曾經財部分電三省主管機關就近呈報本省長官備案施行時値孫吉督五一生辰在省印花稅處處長均在奉祝壽（奉黑由財廳兼任）當即會議此事一致主張拒絶嗣復面向張總司令請示對付方法張亦贊同前議乃各電部婉辭謝絶並議定由各該處呈請本省省長通令嚴防私運私賣以維稅源頃據由吉來奉者云吉省印花稅處業照原定計劃具呈省署矣原文云爲呈請令飭省城長春濱江總商會轉行各分會通知商民不得私運印花妨害國稅緣由仰祈鑒核事竊據職處調查員報告北京因財絀用繁以　花稅票抵押借欵期滿任意銷售勢必分溢外省恐商民希圖小利或廹於情面未免外運私購等情不能不預爲防範查吉省印花稅欵按月撥解軍餉設有外來稅票攙入其間勢必紊亂稅收影響極鉅籌思至再擬懇鈞署令行吉林長春濱江總商會轉飭各分會通知商民需用印花稅票應向各縣印花稅辦事處購領或由各辦事處派員送銷不得外運私購自此通告之後倘有私售戳印花及刋印僞戳者一經查出或被舉發定即將原票一律沒收並按票額處以三十倍罰金以示懲儆如蒙核准再由職處會同政廳警務處佈告全省商民一體遵照並派員檢查上下火車之私運者是否有當理合呈請鈞署鑒核示遵云云如果三省一致進行彼在中銀行縱有絶大本領亦難運銷東省矣 
[臨案餘聞]  
　　逃票餽送酬勞費之糾葛三日棗莊通信云吳長植所部第二十旅之第一團當包圍抱犢崮極緊之時匪將肉票由頂抛下當時傳聞名數人各異詞兹從吳旅前綫營中查得實情謂當該軍搶得明石崖後崮上水道斷絶匪將肉票自頂抛下每日晨夕兩次每次二人計有六日共爲二十四人當其抛票之際諸票在崮皆自分必死故自頂躍下而逃者亦不下數十人舊曆三月某日有沂水票五瑞田王殿臣姚士端與一莒縣票王某年僅十七八歲四人同時躍下王瑞田傷頭部并折一臂骨正昏暈間爲一兵士所救負至防綫由該團軍醫官何紹阜施救良久始甦其臂亦由營中某兵士用按摩法當時將骨接上王因傷不能行去函家中屬派人來接王家屬得信大喜即託其戚某來接并籌欵三百五十元爲酬謝軍隊及沿途盤費之用詎其戚某鄕下人不甚敢出門至中途又將欵轉託於同縣紳士劉雲谷爲求縣派人差送詎劉某見財起意將欵呑沒并揑造臨邑縣知事劉聞堯覆信云一來信敬悉昨接二十旅回信報酬費收到謝謝姚某及王某三人業已照保出部使其回家矣聞姚某及王某諸人極要面子不欲即刻來家現在棗莊候家中人去接如此則他人無權故敝差現在棗莊恭候姚某王某人皆知是富户又極忠厚恐受小人的偏怎如何辦法祈示知爲盼專此即請大安此上芸谷先生大鑒劉聞堯鞠躬（内多費解係依原文）王瑞昌在棗莊久候人來不到往復函問乃將劉之黑幕揭穿其家更復凑洋三百元匯到濟南將匯标寄到棗莊由王親送該團致謝據聞該團未受王瑞田乃由濟南回沂至家向劉索欵劉尙圖賴聞已在沂水涉訟日昨王瑞田自臨沂電致該團長王綸閣電云『棗莊車站二十旅一團團憲鈞鑒瑞至臨沂面見縣長知劉某言團憲將瑞等扣留勒索非有沂水臨沂五旅函不釋臨沂縣長有上吳司令乞釋書二十旅報酬費收到信確無似此破壞名譽指官詐財天良何在瑞等旣蒙活命之恩再懇設法拘辦索出騙詐曁損失之財實爲德便虔請崇安王瑞田住臨沂城裏南當舗後孫家客店』王團長得電後即致臨沂知事函云『逕啓者敝團於舊曆三月間由抱犢崮救護沂水縣苗家曲票氏王瑞田·王殿臣·姚士端等三名當經訊明保釋在案迨至四月末旬王瑞田等忽來函禀稱民等蒙救後即寄信家中着備川資店費并以貴軍救護之恩備洋若干派人送棗備辦酒肉用作犒勞軍隊之需共凑洋三百五十元行至臨沂風聞途中不靖未敢前來適遇同邑劉家店子紳董劉澤仁遂將此欵託其轉求臨沂縣長派差送棗等語民等在棗候至月餘未見送到復屢次派人回臨向劉澤仁催問劉只含糊答覆最後一次劉澤仁取出臨沂縣長覆伊手函一件并謂欵已送交二十旅一團收下汝等勿庸再問云云茲將原函呈團備查民等因候此欵久滯棗莊信使往還所費甚鉅務懇將此欵查明下落等情據此覆查原函載有欵交二十旅并有二十旅回信謂報酬費收到謝謝等語查原函係用貴縣長名義其中有無假託情弊殊難揣測相應檢同原件函達貴公署將此事眞相調查明確如係該經手人揑造假信圖呑此欵殊於軍民官長聲譽攸關即請據實轉咨沂水縣秉公判處以整刁風并希見覆』云云此亦可見劣紳藉官敲詐之一斑矣（尊庸） 
[濟南通信] [  鐵崖]  
　　組織軍政俱樂部爲保曹大選之預備保曹之大選問題據報紙所載久已積極進行各省疆吏俱已有所表示山東省長熊炳琦爲保曹之嫡派自不能無所籌備日前雖發出通電催速大選然不過官樣文章於事實究無補益故欲從實際上着手即應聯絡軍政界感情以免去將來之反對爲要務前次潘復來濟在商埠中和大飯店宴請田中玉熊炳琦意即在疏通兩方面之意見田飯後回署熊又與潘暢談在座者尙有財政廳長王鴻政務廳長許鍾璐市政廳總辦唐仰杜濟南鎭守使兼四十七旅旅長施從濱等六七人正談話間該飯店主人董茂青偕其妻何翠寳翩然而入董茂青者乃劇界著名之生旦何翠寳爲天津特等之武坤伶也滿座見之驚喜交集與叙寒喧董夫婦謂近年來店中生意不佳賠累殊甚望次長與省長諸公格外栽培潘謂是了是了黛卿（何翠寳字）面上我們當然要想法話未畢財政廳長王鴻起云省長我們不是要辦軍政俱樂部麽不如就在這裏熊云是的好潘云我可推薦董夫婦稱謝不巳於是以中和飯店爲俱樂部地址之議遂定當時王鴻又謂漢亭（施從濱字）老大哥爲軍界領袖請即擔任接洽軍界佩忱（許鍾璐字）你是政界總機關就擔任接洽政界均各承認盡歡而散次日施許即分頭接洽不料偏不做美之唐仰杜從中阻止謂我們組織軍政俱樂部聯絡軍政界感情事甚正當而依何翠寳之要求在中和飯店組織恐不免受人指責施許等亦以爲然乃又中止進行迨至前日鄭士琦由棗莊回濟軍政界在公園歡宴鄭氏酒甫三巡董茂青即驅車至多方催促王鴻遂立書發起人之姓名以熊炳琦爲領首前昨兩日巳差人持發起人之名單請各簽字捐欵以期尅日成立而施從濱與許佩忱今日又復大忙矣前晚熊炳琦赴津此間盛傳隨帶有現欵二十萬以備大選之用然以山東財政之困難測之此說未可遽信姑誌之以待證實再濟南方面近兩月軍民兩署檢查郵電頗嚴不知何故 
[長沙通信] [  華]  
胡案與湘西問題之連帶關係 
上月二十五日來省軍官忽派馬弁捕去礦務局協理胡瑛謂該局賬項一榻糊塗非嚴辦胡瑛不可且有主張槍斃之者至今胡仍被抑軍務司内苦無脫身之計自此事發生後議員不敢說話省務員更無論矣惟旁觀者謂以前政府要撤辦沅陵鎭守使蔡鉅猷而軍官集議於湘鄕反對此舉今軍官到者要捕誰便捕誰不管省憲不省憲從此省政府之威嚴掃地盡矣於是政治界要人如林支宇陳强等出而調停一面請省政府辦胡以平衆忿一面軍人自請處分以全省政府之面子省政府所答覆者謂胡之應辦與否權在省務院軍官所答覆者則謂要我們陪罪不難非重辦胡不可此一週間湘局醖釀之經過情形也 
上月自二十六日至三十日軍界宴會幾於一日一次自省長以下至團長以上皆列席胡案在湘省看來非常重大然要人幾次宴會之中談笑自若雖有數語涉及此案亦僅以輕描淡寫出之表面上不露聲色煞是好看但至二十七八日省政府即有表示謂省政府所要辦之入軍官偏不肯辦軍官所要辦之人又强廹政府去辦太不成話胡瑛文人賬項不淸固屬要辦而有招兵納匪之武人如蔡鉅猷其人者亦在必辦之列此論旣出各軍官面面相覷不便稍持異議矣 
蔡鉅猷招匪一事即前所傳之湘西問題是也自湘鄕會議以後湘西問題本已不成問題不但省政府對蔡無惡意即蔡亦有所顧忌改取恭順之態度目前尙有一電謂陳嘉祐（去年叛趙之旅長）舊部擁晃縣知事朱綸煥爲游擊司令宣言獨立已命職部劉旅長叙彝前往削平幸告肅淸以報省座知遇之恩云云乃軍官因胡案激成省政府辦蔡之决心故蔡昔日賴各軍官而安全今日亦因各軍官而獲譴省政府之命令上月三十日發表㈠裁撤沅陵鎭守使一缺㈡委任蔡鉅猷爲講武堂督辦㈢蔡部第九旅歸第二師節制㈣蔡部第十旅歸第一師節制命令未發表以前省長署開一軍事會議軍官中之發言者皆言服從政府命令其未發言者亦未便稍持異議也至此而政府之威信收回大半然誤會與謠言亦即因是以起實皆不足掛齒也 
兩案之内容蓋盡乎是至蔡之督辦係一種高等顧問性質蔡未必願幹也蔡在鎭守使任内所得已多（蔡爲最富之軍官）行將遠適異土作富家翁亦未可知來省各將亦將各回防地此後未知有無問題發生也（一日下午四時） 
[鄂商界外交會覆日商會書]  
此間日商會自接到湖北全省商界外交後援會覺書後特於六月二十六日致函武漢兩商會（原函已載二日本報）外交後援會刻又議决駁覆仍由民新學校校長任君松如起草全文如下敬覆者頃閱上月二十六日貴會致武漢商會公函敝會對於貴會之表示深致惋惜之意近來敝團商界之態度無一不本於光明寛大和平公正絶無暗昧强暴等行動至於長沙常德宜昌等事變究係何國海軍人上岸行兇所致事實俱在責任分明無可諱飾再國際商約之成立不過爲兩國政府允許或承認兩國人民通商之一種方式並非兩國政府强制兩國人民通商之法律近來敝國商界在國内法上一本於營業之自由在國際法上並無毁棄中日通商條約之若何事實即兩國商人間一切商業上之合同在有效期間内無一未遵照慣例辦理貴會所云違背國際商約及信義究何所指且最足以傷害中日兩國國民之感情者惟貴國提出之二十一條要求及貴國不交還旅大事件欲維持或增進中日兩國國民之好感惟有撤消貴國提出之二十一候要求及交還旅順大連尤有進者欲圖謀國家或個人間之安全幸福在依據公理公法及正義人道之旨趣引起眞正之好感與維持增進眞正之好感亦即在是此當爲貴會所了解者也敝國商界無論何時皆出以光明寛大和平公正之態度此又爲貴會及各友邦所共悉者也函中違背國際商約及信義令人大惑不解更爲大謬云云對於敝會及敝國商界未及避免輕蔑侮辱等語意敝會最爲貴會及大日本帝國全國臣民惋惜此致漢口日本商會 
 
 

Page 11

 
 
第一萬八千零八十八號;中華民國十二年 西曆一千九百二十三年七月六號
星期五 * *[皖省官民對時局態度]  
　　救國會之重要議案省公署之聯席會議皖居長江中樞此次北京政變局勢漸趨嚴重人民方面自國民救國大會成立後該會職員規定每日下午在省敎育會辦事處開會一次討論一切進行事宜六月三十日開第二次職員會議提議重要議案兩件㈠組織六十縣國民救國大會分會討論結果推宣露華起草宣言通告各縣會公團迅將分會組織成立并推舉會員兩人來省常駐省垣總會辦事㈡截留應解中央稅欵當推李楓軒起草公函由本會幹事徐朗宣石香亭等六人持赴省公署與吕調元直接交涉必達目的而後已說者謂截留中央稅欵吕調元曾因餉項關係擬撥鳳關稅欵經部駁覆此次旣爲人民方面所要求正合吕意然恐截留後人民依然無分耳聞吕調元對於救國大會因蔡曉舟亦在發起人之列大爲不安而諭警務處長趙國琛隨時注意其實蔡之個人行爲與該會并不生何種關係也、 
官廳方面吕調元日前已與馬聯甲會銜通電贊成齊爕元主張早爲國人所共見則吕氏之爲直系効用毌容諱言然對省民又不能無所敷衍爰於本月一日下午特召集全城紳商各界一部分重要分子并各廳道處長官齊集省公署開聯席會議吕調元主席計共議决四項㈠官紳合組保安會官廳方面則以全城警察商會方面則以各路商團通力合作另擬辦事章程㈡趙國琛調和商界感情緣年前蔡正與程慶福競爭商會長因蔡派失敗商會遂致分裂西路商團屬蔡中路商團屬程現由趙國琛擔任調解俾得聯絡一氣力謀自衛㈢對於北京政局皖省應取態度以保境安民爲第一要義㈣力謀省政府經濟上之活動日前發行之金庫證劵因無兌現期及擔保諸多阻滯應由各界竭力勸募以免辦事掣肘議畢散會 
[蕪湖近訊]  
　　臨案雖已解决而舊票尙未全釋皖南鎭守使王普曁邑紳李葆舲等特致電濟南鄭帮辦棗莊吳旅長詢問如何辦法略謂抱犢崮舊票已否全釋如需欵贖數定若干敝處擬發起募欵捐助盼詳電復 
　　蕪湖敎育界某君等主張通電六十縣各公團推舉代表來蕪開會速制省憲以奠皖局茲聞太平王嵩秀等對於此舉已有電致此間各公團請一致主張督促制憲以便早日實行 
　　駐蕪日領田中作氏以外交後援會檢查股日前扣留六安商人在蕪購買之日貨迭向中國官廳交涉要求發還當經嚴詞駁復乃日領又向交涉署催請發還並列舉兩種理由㈠此項貨物不能送還時本領事即請示本國政府應照條約正當辦理僑商所受之損失得有追加賠償之要素㈡關單係關監督兼交涉員所發行若認爲無效不僅日本僑商受其危害即各國亦同受影響彼時因此小事難保不釀成重大事故惟我輿論則謂此項日貨所有權已轉移於華人之手日領無權可以催請發還云 
　　蕪湖房捐一項早經省議會議决列入地方預算向由蕪湖籌議公所經收民國十年忽改歸警廳代收當時因各界反對甚烈停頓至今卒未徵收不意財廳舊事重提函詢警廳接收以後辦理情形若何並有無徵存未解之欵何警廳長准函後甚爲詫異而紳商各界對於徵收房捐一事亦誓不承認聞何廳長現已據情呈復矣 
　　蕪湖中國交通兩銀行本届上半年度决算業經辦理完竣計中行盈餘三萬二千元交行盈一萬八千元聞蚌埠中行盈四萬三千元大通中行虧五千餘元 
　　安徽督理公署准浙江張省長電開據良興縣知事蘇高昆呈報合溪光耀里高小學生潘鳴盛被匪刦去潘夢琴等身死並擊傷多人一案請飭屬嚴緝兇盜務獲解究並將被擄學生設法救回馬督理昨已令行皖南鎭守使轉飭所屬一體協緝 
　　南卡遷移一案業經總商會徵集各商帮意見現巳先後函復到會對於南卡遷移元澤橋地方均可贊同惟於甘願字據蓋印署名一節按之總之總商會體制殊有未合應改用公函備案該會刻已將甘願圖據四分檢還函請蕪關偉稅務司查照辦理 
霉雨連朝江潮暴漲蕪湖縣知事徐傳友爲愼重圩務起見特親往西江沿一帶察勘圩堤並南諭圩董預爲防範以免潰決 
[孫中山對外宣言原文]  
孫中山以大元帥名義發表對外宣言其主要辭旨業已散見於專電外電茲覓得原文披露如下比年以來軍閥肆禍中國騷然人民受害水深火熱情狀之慘殆難言罄臨城刦車一案外人詫爲奇聞吾民則司空見慣類此之案且未可更僕數試觀臨城四周百英里以内彼北方軍閥奄有五省之地擁有五十萬之兵而尙出此鉅案其禍國殃民　頇僨事爲何如耶一年以來北方政狀之滑稽有甚兒戲所謂總統總理閣員者愛之則呼之使來惡之則揮之使去一舉一措惟意所欲以營其私利塡其慾壑其敗壞綱紀任性妄爲爲何如耶吾民對此萬惡之軍閥靡不異口伺聲表示厭惡喁喁之望厥惟南北統一與地方和平文熱察國民心理以爲今日救國之道莫急於裁無用之兵而立一統一强有力之政府故於去歲建議招集軍政各方領袖會議救國方案如裁撤全國過量之兵使操生產工作也組織一能得各省擁護而又能行使職權之開明的進步的民治的政府也規定中央及各省之建設程序也解决有關於將來之和平幸福及中央與各省之權限分配各政治問題也凡此諸端北方軍閥雖不敢昌言反對而暗中阻撓藉推諉無所不用其極蓋上列各案實行則彼輩失其憑藉挾持之具故與彼輩謀裁兵無異與虎謀皮也不寗惟是彼輩迷信其武力主義近且資助叛將遣派軍隊以擾亂粤川閩諸省其衊視國民公意彰明較著矣然則彼輩果何所恃耶亦因其盤踞歷代中央政府所在地藉得列强之承認耳北京政府職權不行責任不屬法律事實兩無可言國民視之有如無物然而列强尙承認之得無存一慰情勝無之思以爲國際交涉之地乎列强承認北庭即不啻予北庭以精神上物質上之援助彼輩遂藉爲茶毒吾民之資否則北庭不可以一朝居可斷言也列强固聲言不干中國内政者按之事實竟强置全國否認之政府於吾民之上矣華盛頓會議固决議給中國以完滿之機會便得自由發展開維持一有力之政府者竟妨碍之使不能實現矣戰爭延長秩序紊亂即列强之商務亦受鉅大之損失矣凡此種種列强或未計及歟即以交涉言之承認北庭於列强使館亦無何等便利蓋北庭不能行使職權有事仍須與各該省交涉始克了結雖有政府如無也溯滿淸旣倒民國肇興列强未承認民國之期凡二十月國際交涉無不便之感也使北庭無列强之承認則彼軍閥輩威信掃地餉源無出其必贊成裁兵統一無疑比者北庭軒然大波陷於無政府狀態各派惟知互爭虚榮正宜保留承認待有能代表全國而又爲各省擁戴之政府產出然後再予承認吾民無他望惟願列强不干内政嚴守條約同謀列强之利益而巳列强其留意焉中華民國十二年六月二十九日大元帥孫文外交部長伍朝樞 
[滇軍攻克英德]  
謝交炳部繳械 
廣東北江戰事　軍於六月二十六號攻克英德後即晚拔隊進駐城内妥爲佈防故前線祇達望夫岡河頭等處一時未暇窮追不料沈軍又圖反攻竟於是夕分兵三路來襲仍以謝文炳部擔任衝鋒經滇軍乘勝迎擊與之肉薄相持直到二十七晨始將謝部重重包圍勒令悉數繳械遣散後方之敵見此形勢始紛紛敗潰現已向韶城方面退却沈北各軍業已退出英德聯軍爲居中策應起見二十八日已將駐紥連江口之大本營移駐英德以便指揮茲將楊希閔艶電錄下提前萬急我軍自有日分三路向敵人開總攻擊後敵人據險固守頑强抵抗我軍猛烈總攻擊着着進步我左翼軍於勘日將謝文炳所部完全擊退繳械五百餘枝獲敵四百餘人其北兵一千餘人因浮橋爲人民所斷無路退却憑城死守我中央及右翼兩軍節節進攻至兼坑山鑰傘山風山坳之線北沈大部敵衆據險死守山峻堅險不可攀登經我兩軍於昨晚夜半三時乘夜襲擊乃於今早丑時突破敵陣敵人不支紛向英德車站潰退我中央軍乘夜沿鐵道追擊已追至二十里外刻正以新銳部隊更番跟蹤追擊務使敵人不得稍有整頓之餘暇此次我軍奮勇前進敵人被創已深肅淸北江當在指日知關錦注特此奉聞楊希閔叩艶寅印 
[浙省會臨時會閉幕]  
浙江省議會於五日上午十時舉行第三次臨時會閉會式議員簽到出席者丁仁等十人八人議長沈鈞業主席先由鄭秘書長導引省長代表錢塘道尹張鼎銘財政廳長張壽鏞敎育廳長代表沈鏡蓉實業廳長代表錢寳鈞杭縣知事陶鏞等就席向國旗行三鞠躬禮復相向行一鞠躬禮次議長述閉會詞將議長經過情形擇要報告次張道尹致詞謂今日省長有病不克來會特委鄙人爲代表祝貴會諸君健康次議員演說林茂修云現在三次臨時會雖已閉幕惟鑒於時局緊迫同人責任心未了應開四次臨時會爲地方謀幸福盧旌賢云本會代表民意應根據各處最穩健之民意由本會代表之朱章寳云保境安民爲軍人所負責行至於本會與行政官廳責任不僅保境安民而止尙須再進一步謀地方事業之發展演說畢時已十一句鐘遂振鈴散會 
[南京快信]  
　　蘇籍南下議員昨電在京議員請即離京集會制憲杜文泳昨來寗謁齊督報告京津最近情形並代靳雲鵬有所接洽齊派王副官長代見 
　　此間商學界會議對日運動决主取穩健態度惟抵制日貨仍積極進行 
　　海軍杜總司令因院部一再來電有打銷辭意說 
　　保航局改爲航政局巳賃定民屋不日可成立惟聞某要人主設於揚州 
　　下關商埠督辦擬於下關至鼓樓一帶擇地建築市場已商請督軍令陸軍測量局派員會同本局技士着手測量 
　　警廳通傳各區署嚴禁兒童在池塘泅泳 
　　江蘇紙烟特稅已附設籌備處於財政廳籌備主任程學恂昨已到差 
　　陳調元續電齊督報告赴豐沛邳蕭碭等縣視察防務偕孫美瑤來寗擬緩 
　　省敎育會昨函省廳請在敎育預備費項下撥銀一千元充科學敎育講習會經費 
　　北京大學隊球隊昨日到寗定今日（五日）下午假東大體育館與各大學作友誼的比賽 
　　寗垣各學校所設之暑期補習學校已逹十餘處日來正紛紛招攷籌備開學上課 
　　東大報名者已達千餘聞七日攷試倍取四十餘人　　財廳昨委徐學競爲宜興縣淸理田賦委員 
　　前開　貨捐局長孫多懿交卸回省財廳委爲秘書韓省長委曹慕時赴蘇常道屬調查警務巳首途 
地方通信 
[奉賢]  
　　請奬捐資興學本縣城市第二國民學校校長裴椿熱心公益其子友仁能體親意歷年捐墊經費爲數已鉅更改建校舍所費尤屬不貲其他如補助童子軍費及捐入縣立第一女高小校等建築費爲數亦復不尠現由縣敎育會調查實數總計在一千元以上除由該會贈送喬梓興賢匾額外又編置捐資興學事實表呈請縣署轉呈省長咨請敎育部給奬奬矣又縣市學董陳海曙於長第一女子高小校時歷年積墊三千三百餘元亦由該會特贈廣厦樹人匾額造具事實表呈縣轉報核奬云 
[松江]  
　　督促恢復松市議會松江市議會之應行恢復已奉省令公布故市民朱某等巳分函市議員張省三周鶴雲請其督促恢復惟現存議員是否仍足法數殊屬疑問現在正議長李芑香已經身故聞將敦請副議長吳督子與市董朱子受接洽籌備以期早日恢復云 
　　楓涇火會演龍紀楓涇救火會於七月三日下午舉行各洋龍比賽届時與賽者爲南鎭永平龍永泰龍老義龍老湧龍北鎭保泰老洋龍保安洋龍留鳳坊龍潛龍東區鎭定龍下塘中區安水龍北栅仁泰祥糟坊木龍萬春醬園洋龍等經松縣第一分所警察消防隊携同救生袋等與全體救火會員各衣制服驅龍至南鎭下西河沿比賽射擊結果以中區安水龍爲第一此亦可見楓涇年來注意消防之一斑也 
[蘇州]  
　　郭知事召集縣參事會吳縣知事郭于埜以該縣市鄕各級議事會業經遵照省令已於本月一日一律恢復成立查縣議會旣經遵令恢復所有縣參事會亦應籌備進行依法召集因定於本月七日（即夏曆五月二十四日）下午二時召集舊縣參事會在署開預備會討論一切以便定期再開成立大會宣告恢復聞縣署以會期將届昨已分函召集矣 
　　廳委蒞蘇會縣借漕江蘇嚴財廳長昨委徐慶元來蘇會同郭知事辦理息借冬漕事務徐委抵此後郭知事已訓令徵糧員朱伯英曁東西兩山行政委員一體遵照趕速商借聞財廳規定本届借漕吳縣全境二十八市鄕共應攤借漕銀十六萬元按月一分二釐起息統限七月十五日以前將欵解繳仍分中七交三上兌云　　廳委籌借敎育費江蘇財政廳以省立各校經費五六兩月分尙未付撥而各校又有暑假前一律截淸之請特派常海稅所長沈兆九來蘇向各資本家商借十三萬元以吳縣崑山忙銀作抵按沈爲嚴廳長姪婿在蘇任律師多年熟識尙多且有抵品想不致觖望也 
滬保險團來蘇游歷本月四日爲美國獨立紀念日上海美商美亞保險公司大班史蒂特爲聯合同業如新大陸華經理趙伯秀協理倪潤生花旗合羣華經理盛春榮美豐華經理盛德全球華經理陳振聲普益華經理黃盈川戴玉珊等百餘人組織美國保險蘇州游歷團於是日上午七時由滬趁車來蘇抵此後即由蘇州各保險分公司經理作東道主特僱汽油艇數艘整備西餐百數十客偕同各團員乘轎前往蘇鄕光福等處游覧名勝古蹟返棹旋蘇後復偕各團員等分赴西園留園游覧一週即夜仍搭車返滬云 
[無錫]  
　　敎育館籌添通俗文庫無錫縣立通俗敎育館於民國六年開辦首設博物·定期講演二部去年添辦巡廻講演延聘楊錫類王　淸兩講員巡廻講演頗有成績茲該館又應社會之需要籌設流動通俗文庫置辦小書　二十種無論何人祇須交付相當證金即可偕出閱覧云 
敎員加薪可望解决無錫市立各小學敎員要求加薪山誌本報茲悉敎員方面以如不達增加目的則下學期不願受聘校長方面以辦事棘手對敎員宣言辭職雙方各趨極端雖經人調解迄未解决現由省議員錢孫卿君出作調人决定於下學期酌量加薪敎育方面以須經全體承認後方爲有效現正召集全體商决云 
[常州]  
　　監理會組織社交堂武邑自青年社停辦以來社交事業幾付缺如監理公會霍敎士等有鑒及此特籌的欵組織社交禮拜堂仿照上海青年會辦法專辦社交事業租定富華銀行二層樓三層樓及屋頂花園爲堂址擇期九月一日開幕並徵求社員其組織方法分爲男女二部娛樂方面有彈子房·棋室·電影塲·茶室·跑冰塲·籃球·網球·檯球·國樂·鋼麲·西餐等種事業方面有英文專修館·閱書報室·大會堂·刺繡傳授·烹飪敎授·嬰孩比賽·名人演講衛生常識·急救療法等種刻正積極籌備諒能如期開幕云 
　　暑校升學組開課武進暑期學校高小畢業生升學指導組於四日開課共分兩組敎授第一組設第一高小第二組設第三高小定兩星期完竣所授係中等各校入學試騐必須之智識爲各學生應試之預備又聞小學敎師組定於七月十六日開課聞課前舉行開學式敎廳長蔣竹莊義務敎育期成會長袁希濤東南大學敎授鄒秉文均蒞常參預行禮云 
[鎭江]  
　　縣敎育局成立丹徒縣敎育局於三日上午由縣委派三科主任楊邦彥到局請徐師竹局長接收前勸學所文卷器具當由徐局長逐件點收呈報就職至局董等人選問題俟徐局長部署妥洽再行選擇呈聘云 
[揚州]  
　　省批拆城之模稜縣署昨（三日）奉省令批示張心泰等否認拆城一案云呈悉該縣拆除城垣旣據公同否認證明有害無利應准緩辦惟實遇有妨碍交通之處不妨多闢城洞以資便利仰即遵照等語 
　　請展忙漕初限江都忙漕疲滯巳達極點本年廳令縣署會同祝省委提前訂四月十一日開徵迄今收數寥寥其故爲青黃不接及花户狃於積習所致若照章加徵二十分之一不獨糧户多繳滯納罰金即櫃收亦不免受其影響似非略事變通不足以示寛大已由曹知事會同祝省委於昨日電請財廳將初限展緩至九月一日未識能邀批准否 
　　鹽城縣議會定期召集自省署公佈恢復縣市鄕各級自治以來縣議會已認爲滿意茲聞定期七月十日集會惟舊會場已被敎育會借去刻已議遷云 
　　反對國學研究社興化饒知事擬組織國學研究社以策論詩賦扃試儒生每年甄錄一次錄取者月試一次并擬撥敎育經費或司法罰金以備分等給奬聞敎育界以此社彷彿科舉性質束縛學子借名開支實爲敎育前途障礙刻正一致反對云 
[南通]  
　　兩師範之畢業式省立第一代用師範十七届本科四年級生陳褒等七十六人刻因修業期滿已由該校江校長易園定期七月舉行畢業式又縣立女子師範第八届本科四年級生丁聯寳等十二人已由校長謝君雪審查學業合格其畢業式定於九日舉行 
　　呈請奬勵　警瞿鴻賓知事前以本縣辦理賑務縣道捕蝗冬防及籌辦游民習藝所等項要公幸賴各市鄕紳董曁警官協同進行業經分發履歷表式飭令查塡俾便擇尤呈省請奬茲由各董警塡表送縣昨經瞿知事彙請韓省長奬勵以昭激勸 
學術講演會預紀縣敎育會定於八日上午九時開講演會敦請管金城購述考察晋省敎育之心得及敎育改進問題昨已通函各會員查照想届時必有多少供獻也 
[嘉興]  
　　海鹽電話公司成立會海鹽電話股分有限公司在城内天寗寺開成立會股東赴會者甚衆公推朱理卿爲主席選舉董事監察畢即由何仲樂報告籌備經過情形由主席報告散會 
[湖州]  
　　兩銀行組設兌換處吳興錢業以市上流行之鈔票可就地兌現者祇中行一家餘須滙滬兌換暗損非淺故前曾公議嗣後凡不能就地兌換之鈔票每百元取手續費二分當時原定陰曆五月朔日起行嗣以節關窒碍故展期至五月十一日實行茲聞交通興業兩行以營業關係决擬在湖設立兌換處業均籌備就緖行將成立云 
　　浸會中學附小畢式吳興東街華樓橋侵會中校附屬小學於六月二十八日下午舉行畢業典禮畢業者高小部十四人國民部八人品學最優等得奬者周南山筆算測騐得奬者董兆龍辯論會得奬者陸鴻謨勵振域周南山游藝會得奬者章文驎朱永忠奚均礽學問最高得奬者董兆龍奚均礽嚴炳元 
[徐州]  
　　匪刦錢莊城内南門大街中市成興泰錢莊（代賣棉紗）於前晚（一日）十鐘左右有匪徒數人借兌換爲由趨至該莊櫃前突出手槍尖刀嚇禁聲張當被刦去錢洋約三百千之譜司賬某君略與抵抗被匪刺傷臂部尙不致命各店聞訊咸有戒心警局因城廂内外近日頗有搶架等事始加派雙崗云 
　　鬧新房致傷人命南門外相記紙坊之夥友王君於三十日行結婚禮賀客孟廣林酗酒鬧房過涉穢　經鄰人周脈起從中攔阻孟大不高興始而相駡繼而相打孟偶不愼將周之兩個睪丸擠碎一對登時氣絶倒地抬往醫院醫言恐不能救聞今日（三日）下午已死周之家屬因欲提起控訴云 
來函 
[王乃昌來函]  
逕啓者鄙人於艶日到津戡日附津浦快車南下東晨抵滬貴報前登東日鄙人赴保昨日天津通訊又載鄙人在津如何如何毁及鄙人名譽鄙人在津祇與焦君易堂王君安富晤談一次鄙人對焦君所談者則謂今日局面係承西南護法而來吾人旣始終不承認黎氏爲合法總統吾人自不能因黎氏旣去而即隨人以擁護之且政學安福兩派爲民國七年以來政治上負有罪惡之人政學會破壞西南護法欲與北方交换利益原非一次其最顯著者印奉還大政於徐世昌凡在西南護法中人無不盡知叚芝泉所統之安福派則更爲七年以來作亂之主體爲時未久國人豈應盡忘今日反對曹氏之故欲與叚派及政學會合作異日不將以反對叚派及政學會之故又與直系合作翻雲覆雨顚播於惡勢力範圍之中從無一貫之政見國家内亂寗有已時吾民何辜蒙此不幸故吾人對於現狀終希望直系武人覺悟武力統一之謬誤尊重恢復法統主體之孫中山並與奉皖各派共策和平使吾民得早安枕萬一此事不能做到則惟有公同擁護中山之廣州護法政府及繼續非常會議貫澈吾人護法最初之主張若擁黎再組政府或帮同叚派再握政權則非鄙人所敢苟同者也鄙人與焦君言者如此至焦君所答鄙人者以未得焦君許可未便公布至貴報所載謂鄙人行裝闊綽並携帶匯票五萬元鈔票一萬元續　二十萬及奉温某王某命等語不知貴報通信員何所見而云望將此函登諸貴報以爲更正至所企盼王乃昌謹啓五日 
 
 

Page 12

 
 
第一萬八千零八十八號;中華民國十二年 西曆一千九百二十三年七月六號
星期五 * *   
 
 

Page 13

 
 
第一萬八千零八十八號;中華民國十二年 西曆一千九百二十三年七月六號
星期五 * *本埠新聞 
[奔牛附近火藥炸裂之慘聞]  
　　死十餘人傷五六十人 
昨據由寗來滬之歸客云伊係由寗乘上午十一點十五分鐘之快車來滬該車經過奔牛車站時鄕人聚集成羣謂離車站約四五里之小鄕鎭某火藥店發生火藥炸裂之事聞炸死十餘人傷者五六十人當由該鎭警備隊前往照料並調查肇禍情形云 
[滬寗路軍隊查車]  
崑山駐兵一連 
　　國聞通信社云據昨日滬寗鐵路乘客到滬聲稱火車上下行至崑山地方有兵士上車檢查頗形嚴重行旅深爲不便據查該項兵士係蘇軍第二師第五團第一營第四連到崑後原欲駐車站經路員婉拒乃駐在城隍廟前日謠言崑山到兵一旅當係由此誤傳云 
[何豐林致齊燮元電]  
何護軍使昨爲崑山調兵事致齊督電云南京齊督軍鑒比來時局不靖流言孔多市虎杯蛇每生誤會此間遇事力持鎭靜隨時闢謠深恐商民疑慮或滋紛擾乃滬報忽載尊處在崑山增兵一旅語涉離奇敝處斷爲謠傳或係奸人搆煽意圖擾亂蘇浙大局正在偵查解釋間又據報告本月三號下午確有蘇州第二師派來五團第一營第四連軍隊進駐崑山城内城隍廟每次車到均有兵士數名在站盤查夜間尤嚴人心甚形驚惶等語當此四方多故謠諑繁興之際我輩一舉一動均爲人民所注意關於軍隊之調遣尤足以發生揣測吾仲此次派兵赴崑事前雖未接洽我輩知交誼同手足在兄决不發生疑問第恐商民誤會輾轉訛傳反足爲奸人挑撥之資影響大局妨害治安關係實非淺鮮仍祈垂念時艱出以鎭靜即令必不得已須調動軍隊時亦祈事前賜予接洽俾對商民有所依據詳加解釋庶足以釋謠諑而定人心東南大局藉以鞏固臨電神馳竚候示復何豐林歌叩 
[反對蘇省報効大選費之聲浪]  
　　壬戌友誼社之通電上海壬戌友誼社爲蘇省報効大選費事特發出通電云江蘇各公團各公民均鑒賊錕盜國普天共憤全國人民聲討已久乃聞南京方面竟有助大選費百萬之說茲經各方詰責仍無確切否認可知此種惡耗並非全屬子虚但我人須知助惡溝亂雖與一介亦不可况爲數之鉅有一百萬乎我蘇人旣以愛國自許討賊自任而對此百萬助選費獨不力加阻遏倘一旦期到解欵則我民之脂膏勢將搜刮一空貽禍全省者小擾亂國本者大寗不可懼是以爲今之計莫如力勸全省人民一致共起反對時機已迫幸勿觀望崦貽後悔也上海壬戌友誼社叩微 
[國會移滬開會籌備之昨訊]  
　　多數議員將到國會移滬開會日來籌備甚形順利褚輔成（褚寓於勞合路全浙公會）趙舒二人前晚搭奉天輪到滬昨日報到者又有李茂之·劉安欽史之照徐邦俊·王恒等數人聞人次到滬之新銘新豐兩輪將有多數議員到埠新銘輪於前日啓椗預計今明日可到至在京議員可以出京者約有百人聞張伯烈經友人勸告并輿論制裁之故亦已允離京矣此間招待處所昨已在民國路某旅社商借已就成功又褚君於昨午邀請杭辛齋·田桐·章行嚴等聚餐商議進行云 
　　議員南下中之歡迎聲國會議員杭辛齋氏昨接本籍縣議會聯合會電云上海探投杭辛齋童杭時先生曁南歸同鄕議員諸公均鑒側聞完璧歸來無任欽仰東南半璧建設萬端正不獨破壞北藩奸謀巳也吾浙執南州之牛耳應如何發揮自治固此金甌在公等愛護鄕邦定多碩畫同人等代表地方亟願祇候明敎共濟時艱尙望約期示復俾獲聯席坐談臨頴無任佇盼浙江省縣議會聯合會理事莊景仲李惠人陳德新沈孟養萬和孫雲陸啓叩支 
鄂同鄕議决借會館與議員昨日湖北同鄕會以會中房屋借與議員問題特在金隆街某報關行（即同和棧舊址）開會到有正會長劉萬青副會長陶理堂李錦章曁各帮董事等二十七人討論會中房屋應否借與國會議員作籌備處一層發言者甚衆咸主張應行出借不受二三人把持之各省區同鄕聯席會之無理干涉遂一致通過并擬發出通電反對曹錕并促在京議員作速南下云云 
　　歙縣同鄕會促歙籍議員南下歙縣同鄕會以北京政變軍閥横行覬觎大位誘脅議員非促該籍議員南下不可原函云『歙縣國會議員先生台鑒元惡大　逼逃總統都門擾攘法紀淪胥大選問題金錢勢力議員猪仔併爲一談自好之士皆接淅行不意台旌尙留穢地威脅利誘恐入漩渦此間同人愛人以德特進忠告速駕離京黃山白雲漸江綠水勿令含垢羣屬望焉』云云 
　　褚杭兩議員之談話國會議員褚輔成杭辛齋二君均係新近由京到滬者昨對人述直派進行大選狀况頗詳茲紀其大意如下直派進行大選本擬借重法律嗣見議員不能就範乃思利誘初擬經費總額爲四百五十萬曹錕自認百萬各省分攤二百萬某銀行認百五十萬計定矣及後各省絶無解欵者僅皖馬撥到十八萬而主持最力之長江某督則僅一紙電文謂彼數月來代墊中央援閩粤經費甚多已電財部將此欵劃作大選經費然財部庫空如洗則此電自不見效其後萬分拮据取到四十萬然分發五百元節敬後又已兩手空空故曹錕又電某和撥墊三十萬在曹意以爲該行旣認百五十萬則區區三十萬當不成問題不知該行接電後依然不撥緣該行所以認百五十萬其意欲以各處報効之三百萬現金盡存入該行然後以該行名義發行紙幣四百五十萬今旣無現欵存進自然連三十萬不願撥因是該行總裁避赴西山直派旣厄於財而外間形勢又急有一次保定議定以汽車往各議員家致銀二千元請其收用一面請其到院選舉不允則出以强迫王蘭亭亦已同意乃至次日則又以無錢作罷此後彼等百計想法有獻計犧牲一二家小銀行發空頭存摺者聞最近彼等計劃一以曹四組閣暫攝政權一則設法以一任何人出面佯爲在京復辟再由曹錕率兵討伐之乘此機會入京維持秩序藉以挽回人心其計固巧但不知有人肯出面成彼美舉否云云 
[美商會建議案華商並未同意]  
　　施公使電告已向美外部聲明上海總商會前因美商會對於中國時局向其政府建議辦法謂已得華商會同意云云全非事實曾於六月二日電請駐美施公使設法糾正已誌本報茲悉該會昨接外交部來電謂准施公使電稱美協會商會向其政府建議所稱已得華商同意等語全非事實業向美國外部聲明矣 
[總商會慰勞鮑威爾之茶會]  
　　鮑威爾述對於中國時局之意見總商會因鮑威爾於臨案救濟頗有所盡力特於昨日下午四時四十分開茶會歡迎到會者計有四十餘人由方副會長主席致詞謝福生君翻譯云鮑惠爾君今日敝總商會薄具杯茗歡迎閣下承閣下惠然光臨敝會同人莫不欣幸閣下之在敝國聲譽鵲起凡我國人莫不敬愛茲特趁此機會將閣下之事績彰彰在人耳目者少舉數項用誌不忘閣下主密勒氏評論報筆政已逾六年平素以不屈不撓之精神抱和平公道之宗旨提倡中美兩國國際人民之友誼近數年來中美交誼之敦篤商業進步之迅速不能不歸功於閣下宣傳之力此同人等所深感者也當閣下任美國商會書記時關於各種問題常與敝會相周旋信使往還都具合作之精神或中美兩商會和　輯敦睦如是其秘鑰究屬何存一言以蔽之曰通力合作而已通力合作者實華洋交際之主腦也閣下爲新聞記者執報界之牛耳言論所趨社會風從歷觀閣下之著作絶無編激之論調常念此爲中國過渡時期每遇國家社會福利有關之事輒進忠告並以鼓勵之詞勗勉國人誠中國之良友也近如臨城刦案閣下亦被難之一人然而不顧個人之安危銳身自任出入匪巢相助談判以如此難題卒得和平解决頑悍如匪而對於閣下則信任異常所謂誠能格物也即以此事而論我華人之感荷深矣本日歡迎閣下小集於此對於閣下在華之事業少申欽佩感荷之意惟因上述之事實足使吾了解於種種國際問題實以通力合作之精神爲切實解决之要素現時萬國干涉之聲浪散漫空氣之中並疵議我商人以爲不能維持國家之地位力爭上流作此說者對於我國事之潮流實未完全瞭解吾人亦無所怨懟試思政體重大之政策其國内一時之擾亂有能避免者乎今日之各國享受代議制政府之利益者一考其歷史足以實吾說矣當此吾人民極力奮鬭以組織一完全民制政體之國家時竊信美國人民必表示眞誠之同情及道義之贊助藉資鼓勵當此時期閣下新聞之責任尤爲鄭重責任維何在使美國人民對於中國之地位具眞確之觀念而已同人等敬祝閣下貴體健康進步無量次鮑君起立演說先述臨城被難經過大致均見本報茲不復贅次述對中國時局之意見大意見大意謂中國今日有一最重要之事而非他國人所能爲助者即憲法之創立是也中國從事制憲已十年而因種種阻碍迄未有成因是政治不能入於軌道此後請諸君無論如何當設法促成中國今日而不設法根本遏治亂源則俄國之前車實爲殷鑒俄國國亂爆發卒之商人及知識階級流亡外部中國在今日而不思防維則蒙其害者亦惟商人爲最今日共管之聲已甚囂塵上設上幸而實現則日本必將爲其領袖英美雖不直日之所爲而以地勢關係亦無法與以制限然此時必將發生戰爭殆可必也凡此種種蒙其害者亦惟商人首當其衝爲中國改革之障礙者不外各省有權勢之軍人彼等希望不外乎利中國以四萬萬衆亦何難與以解决余以爲國民旣無實力以剷除之則惟有推派代表請就其所欲者明白宣示由國民公共負擔之彼等旣已得利夫復何求至制憲决非難事制憲非必須集多數大法律家爲之也徵之美國制憲之故例則以中國人才之多尤覺易易中美邦交素篤徵之華會美國之所爲蓋甚可信惟苟不予中國惡現狀以改良則使敵者有所藉口而美亦難爲辯解故在此千鈞一髮之秋諸君誠宜思一良好之救濟吾敢證美國多數人士願爲之助以中國之歷史與固有道德改革非難惟冀諸君能有堅固之團結而已云云次會董葉惠鈞亦有意思發表末由主席致答而散 
[林大魁解决時局之意見]  
　　召集法團開國民非常會議上海總商會昨接廣東海口總商會代表林大魁由京來函云敬啓者中原離析分崩十月餘載天胡其醉人之云亡吾商人以千辛萬苦之脂膏供應一切彼披堅執銳之輩衣食忘其所自誅求無有已時尤復恫喝·虐待·誣陷·殘賊·搶掠種種慘禍紛至沓來大賈變爲徒工小販轉爲待役言之痛心雖武人時代莫可如何然亦我商人罕團結之力乏遠大之模存放棄之心徇私忘公毫無覺悟之所至也邇來凶徒逼宫元首遠遁奸人作祟玉璽失藏人無心肝國無顏色貴會洞悉國本動搖金融貿易先受其殃於商人有密切之關係鄭重表示根本是圖中外同瞻人羣共諒顧解决國是大事也體量如此其重範圍如此其大頭緖又如此其繁苟不能集合心力籌商應付或擇焉未精語焉未詳軍閥政客歧視反對則退敗立見矣當務之急竊以爲宜注意者有二一曰法團召集中國處今日地位爲世界視線所集政治苟出軌道共管即在目前彼昏不知固勿見怪吾商人日與外人交際癥結之處知之已久特持憂國有賢之念避言之無文之嫌政見發表遂在人後今重大之任肩膀負擔集思廣益自不容緩鄙見各省商會·敎育會·農會·工會·銀行公會·律師公會·報界公會·等法團皆宜從速召集選擇地點開國民非常會議徵眞正之民意樹遠大之規模至於在野名流外邦顧問或學說政見之優美或經驗聲望之卓著尤當從速敦請以備諮詢國民自動取决多數何從何去無黨無偏即已往·現在·未來之印象求和平中正永久之隆軌此法團召集之宜法意者一也一曰經濟籌備人之生存事之成立皆以經濟之充否爲斷國内法圍或支公帑或出私欵僅能收支適合旣盡義務又損資財誰肯樂爲故一切旅費川資此時不得不代爲措置即以八團體計算每團體推出代表三人每省二十四人中國二十三行省·三特别區應選出六百二十四人取過半數要三百十三人會期約在三個月每人約六百元計應需十八萬餘元名流顧問在敦請之列禮貎尤當尊崇以五十人計每人招待薪金二千元應需十萬元籌辦費常費應需萬元三項共需二十九萬餘元常此商業彫敝之秋提捐旣屬不能就商人稅欵提用未嘗不可但取徵同意又需時日鄙意宜仿華北賑災例由貨物稅餉附加截至適合之數爲止以商民之錢辦商民之事用之旣當取之無形誰有異言此經濟籌備之宜注意者一也以上二項旣得完美解决近之總杭問題中央行政委員問題國會問題遠之統一政見聯省政見皆得寛以時日從容討論外覧潮流内揆國情折衷一是永斷糾紛多數取决後要求各長官立派代表取徵同意國是旣定而我商人之責任乃完全告退也不鳴則已一鳴驚人竊願與請公共勗之至於籌辦員如何產生或延聘名流籌辦尤望詳加考慮以便進行區區之愚尙乞俯擇 
[海寗路商界致總商會函]  
　　主張各團體合力救國海寗路商聯會昨致函總商會云逕啓者敝會昨開會議議决一致贊同貴會所主張之民治委員會並請通電全國公私各團體加入以多數民意籌劉劃進行方法以便邀同淸潔分子之議員共同選舉中外欽仰之人爲正式總統俾南北早日統一以安民心云云 
[吕靜齋致總商會函]  
吕靜齋致總商會函云上海總商會諸公大鑒慨自民賊驅黎政統中絶國人驚心動魄皆曰大亂將至貴會聲 
罪致討爲天下先賊膽爲寒中外共仰惟所倡之民治委員會固解决國是之要圖僅由貴會會董三十五人會員互選三十五人組合而成旣不首先聯絡他種團體收其集思廣益之功且欲借助外力釀成拒虎進狼之局人言嘖嘖斷難漠視靜齋不敏謹貢一得之愚夫誠心救國不含他種作用者惟吾儕純潔之商人務懇堅持平日之主張勿貽國人以口實網羅衆說擇善而從遏絶亂萌保持榮譽商界幸甚國家幸甚情詞廹切望熟圖之漢口路商界聯合會吕靜齋啓 
[工界救亡會委員會消息]  
　　前晚開成立會今晚續會討論全國工界救亡大會於前晚（四日）六時開執行委員會成立大會到徐錫麟·王化民·黎國良·張翼成·章渭儀王亞樵·胡佩如·等三十五人公推王亞樵主席王奠世紀錄首由主席報告開會宗旨略謂工界救亡大會業已成立今日係由大會所產生之各委員開委員會成立會但各委員非徒驚虚名必須從實際上着手進行救亡方策方可并須具有百折不撓之决心無論任何障礙非達救亡目的决不終止云云報告畢討論上星期日大會議决案（見前報）執行手續第一案議决即日致電參·衆兩院各議員促其尅日離京第二·三·四·五·六七等案議决推舉王光輝等六人負責起草并推黃晦菴等審查定本星期五下午八時討論第八·九·十三案議决從長討論次討論組織大綱及辦事細則議决組織分爲總務·文書·宣傳·交際·收支·審查七股簡章推黃晦菴·郭寄生·周無爲三人起草議畢各委員均有提案九時散會 
[各省區同鄕會議紀]  
旅滬各省區同鄕會聯席會昨日下午五時開會到者孟河温州定海江陰紹興人埔台州湖州廣肇公所等九團體公推曹慕管主席先報告各項函件及魯省長電次報告河南旅滬商界聯合會來函請入會沈田辛請照原議案先付審查後討論以符手續李志雲附議衆贊成主席付表决通過次由書記報告上次紀錄簿决議案原文『國會議員根本反對不過對於此次南下議員置之不聞不問』原提案人李志雲大多數通過當由原提案人李志雲起立承認並陳述理由又報告第二案紀錄原文『派人口頭與湖北會館接洽勸其租滿一星期後勿再租與議員』經任矜蘋提案是日到會十四團體起立贊成者寗波·紹興·定海·孟河·江陰會館·江陰同鄕會·台州·廣肇·温州九團體多數通過云云次討論台州同鄕會建議請確定民治運用方案討論結果認爲茲事體大須擇期鄭重討論决議定下星期二再行開會並决議各會來函分别詳爲答復云茲錄台州同鄕會函於下逕啓者民治運動廣大無限非確定範圍及辦法無從循序進行同鄕會聯席會議迭次開會並未討論及此以致外間懷疑揣測頗爲前途之梗敝會認此範圍及辦法有儘先確定之必要爲特提議即希刋入本日議程從長討論否則羣疑難釋衆志易灰縱有耿耿之心難鉗悠悠之口一得之愚務祈採納云云 
[寗波同鄕會前日之理事會]  
　　對各省區同鄕會之表示旅滬寗波同鄕會於本月一日舉行會董大會討論時局問題當時計有提案四件㈠電京同鄕議員離京㈡電致總稅務司及稽核處停止支付關鹽兩餘㈢阻止銀團於合法政府未來以前貸借任何外債於中國㈣贊成國會議員南下制憲中除第一案業已付諸執行外其他三案以關係重大爲愼重起見交理事會進行昨日（四日）下午理事會復爲此事開會議决後列三案决定執行但以該會曾加入各省區同鄕會聯席會議之故特具函將上列三案開示該會原函云各省區同鄕會聯席會諸公鑒敬啓者敝會昨據出席代表陳良玉應季審任矜蘋報稱貴會六月三十日會議案對於國會問題表决事項與發表時不同而與敝會七月一日會董大會議案亦有異點靡所適從陳良玉應季審先後辭職任矜蘋亦請審定後方可出席等語到會查敝會會董大會議案㈠通電稅務司及稽核所會立所有關餘鹽餘在合法政府未成立以前一槪截留停發㈡電致各國公使及銀行團在合法政府未成立以前無論何項外債槪勿借與中國㈢贊同國會議員南下制憲如於貴會所議尙可提案融合一致此後開會敝會代表自當循舊列席倘處於絶對不同之地位則敝會應各行其是代表亦無出席之必要用特具函詢請祇候惠復此不過爲商榷政見起見至敝會與貴會鄕誼素稱歡洽何間始終惟希亮察云云 
[定海同鄕會否認代表]  
昨有定海旅滬同鄕徐志霖等四十餘人具名致函各省區同鄕會聯席會云敬啓者敝人等敬以定海旅滬同鄕之資格致忠告於貴聯席會查敝同鄕旅居上海者不下數萬人
現已成立之定海同鄕會入會人數寥寥無幾主持會務者尤屬少數中之少數就事實言不過少數人之娛樂塲所其一應行動萬不能代表全部同鄕　可不待言而喻現聞同鄕陳翊庭君有代表同鄕會出席貴會之訊陳君充任代表之手續是否全法現時不便明言然陳君個人行動不獨不能代表旅滬多數同鄉且亦不能代表已入會之多數同鄕此爲事實上不可諱之眞情應請在會諸君注意爲幸否則敝人等當向社會明白宣言也云云 
[順直旅滬學會宴客紀]  
順直旅滬學會見時局紛擾内外危迫特於日昨假東亞酒樓宴請本埠名流到者十餘人該會會長諶厚慈致開會詞馬湘伯徐季龍等演說討論挽救時局問題至三時始散會 
[張督辦催設港務局之電文]  
吳淞商埠局督辦張謇昨致京省當道電云北京外内交内務財政交通農商部稅務處全國水利局南京齊督軍韓省長均鑒查淞口籌設碼頭關棧一案前准部電閣議議决在港務局未成立以前暫歸淞埠局承辦並由稅務處轉行總稅務司飭知滬關監督稅司與埠局會商進行仍俟港務局成立時劃淸權限辦理等因並經電准分派許交涉員沅·滬關姚監督煜·淞埠局金坐辦其照會商進迁辦法一面由局按照濬浦技術委員會所擬地點測成精密地形將全地圖圩區號坐落畝分及業主姓氏調查明晰製成表册以待設施惟茲事體大非得國内外之助力未易觀成地方輿論對於濬浦局暫行章程固已感受浦浜土地主權之牽掣而領團方面又時或根據顧問局之意見滋生交涉各存權限之爭轉爲建設之阻默察情形非迅速組織港務局不足以解糾紛上年許交涉員赴京會議已有端倪内閣迭更致未定案現察外交情勢不可再緩擬請原議各部處局各派代表到滬賡續前議並與領團就近商定辦法請准施行佇盼電復張謇印 
[淞埠局關於築泰興路之集議]  
淞埠局以泰興路興工在即日前邀集市政籌備處·鄕公所·警察局·曁商會等各機關討論進行辦法以示鄭重决議該路自外馬路起至泰興菴止作一直綫所有障礙之處應一律拆除不久即將見諸實行聞此路穿過市河之處擬將市河接直其小河套則將塡平云 
 
 

Page 14

 
 
第一萬八千零八十八號;中華民國十二年 西曆一千九百二十三年七月六號
星期五 * *[高凌霨等挽留杜錫珪之滬訊]  
　　二日致杜之電海軍總司令杜錫珪日前因軍餉無着通電離職昨據南京軍界中人來滬宣稱北京高凌霨等曾於二日致杜錫珪電竭力挽留原電如下下關杜總司令鑒密上月海餉四十萬確爲匯理藉口扣留實出意外連日積極交涉尙無效果現由兄等負責暫向商號息借補足欠發之數俟匯理發放仍照原案辦理日内備妥即行滙上以後必維持原案决不致推翻務請勉力支持兄等必有以報命我公及各艦困難情形均所深知决不令公獨爲其難也務祈諒察復允是爲切禱高凌霨李鼎新吳毓麟叩冬 
[中國工程學會將在滬開年會]  
『日期』今日起三天『地點』四川路青年會 
中國工程學會七年前成立於美洲當時留美學生之習工程學者鑒於彼邦工業之發展由於學會輔導之功爲多借鑑先例於是有工程學會之組織成立之次年即舉行年會自後年行一次今歲在美會員將舉行第六次年會矣自成立迄今會員之返國者不下數百人據最近統計在滬者百餘人在津者六十餘人在京者三十餘人漢寗蘇杭等處亦莫不有會員之蹤跡會長吳承洛君鑒於會員之散處各者日多不可不有友誼之聯絡·及學業之砥礪爰有年會之召集此爲工程學會成立以來在中國舉行年會之第一次也他日者吾國工業之發展學會之昌盛須於此啓其端故吾人於此第一次年會不禁有無限希望在焉會所已假定四川路青年會講演室日期自七月六號起至八號止除敦請著名工程家演講外會員中對於中國工程事業及個人研究心得亦有所發表七號及八號上午爲參觀工廠時間上海自來水廠·煤氣廠·上海電氣廠愛迪生造燈廠·均在其列届時定有一番盛况也 
[恢復縣議會後之疑義]  
江蘇縣議會聯合會昨接高郵來函云縣市鄕議會恢復全賴諸君熱心毅力至爲感佩茲有疑義數則一縣議會未成立各縣應如何辦理㈡縣議會組織成立未經呈報備案者應如何辦理㈢以前議員現已改充他職或死亡者應如何補選乞於省議會會期内函請解釋俾六十縣同時成立以竟全功云云業由縣聯會將前日大會時議决案答復㈠未辦選舉之各縣應由各縣依法辦理㈡由各縣依照縣制選舉章程第三十五條·曁縣制第十二條·第二十一條辦理㈢依照修正縣制第八十六條辦理選民册依照縣制選舉章程第十條辦理其名額以補足原有定額爲凖按江蘇縣議會未成立之各縣共有邳縣·泗陽·江寗·宿遷·江浦·揚中·六合淮安·高淳·高郵十縣云 
附縣聯會通告全省縣會函江蘇縣議會聯合會昨日通告各縣縣議會函云敬啓者六月三十日·七月一日各縣縣議會代表在上海開會兩日共到三十三縣代表修改章程選舉職員並議决事件十二條（其中關於各縣進行者七條關於本會經費者三條關於本會辦理者二條）合行抄錄附請台閱即希查照一致進行至爲企禱云云 
[恢復市鄕自治之集議]  
上海地方自治研究會爲討論恢復市鄕自治事特於前日（四日）下午六時在中華路該會會所開職員會到者沈潤挹·陸崧侯·吳叔田·姚伯鴻·等十八人振鈴入座畢由吳叔田主席宣言開會宗旨略謂我省縣市鄕自治停頓已久人民再三請願無不渴望早日恢復現省公署恢復自治之訓令業經公布縣公署接到此項訓令後已咨照縣議會迅速籌備聞已定於八月一日正式開會查市鄕議會奉省令一律恢復理應急起直追從速籌備本會應如何促進請諸君討論云云次陸崧侯朱少沂等先後發言大致謂第一步應催促各市鄕議會自行召集各本會議員開會再由各市鄕議會組織聯合會合力進行則收效較速云云經衆一致贊成次各職員對於恢復市鄕自治種種辦法又多方討論最後議决進行辦法數條並繕函致前上海市政廳董事會及市議會促其從速依據法令開會籌備迨散會已八時許矣　上海學商公會因江蘇省公署公布恢復市鄕自治後本縣縣議會現正籌備開會惟各市鄕議會尙未一致進行特訂今日（六日）開臨時職員會以期共同討論設法促成云 
[寳山縣議會開會消息]  
寳山縣公署自上月二十八日接到省公署恢復縣市鄕自治訓令後馮知事以自治要案飭科迅速辦稿即於三十日照會縣議會正副議長籌備開會刻議長彭鳴甫巳通告各議員准於明日（七日）在寳山城内縣議會内開一談話會公决定期正式開會云 
[蘇軍民兩長禁止債券之咨文]  
本省軍民兩長以各種有奬債券流弊甚多業經下令禁止茲錄其咨復農部禁止大宛兩縣工廠債券在本埠開籖之原文於下 
爲咨復事准貴部咨開准京兆尹咨呈稱據大興宛平兩縣知事會同呈請興辦大宛兩縣善後家庭工廠有奬還本債劵並乞咨呈農商部准予備案並轉咨江蘇軍民兩長曁上海護軍使給示保護等情理合據情咨請大部鑒核賜復俾便飭遵等因到部除咨復准予備案外相應抄錄原件咨請查照可也等因並附抄件到署准此查奬劵爲害前奉明令禁止嗣據各屬呈報各種有奬債劵儲蓄券流弊相同請予取締前來業經通令一律禁止在案政令攸關未便歧出准咨前因相應咨復查照轉咨就地舉辦可也此咨 
[市民大會評幹兩會記]  
昨日午後八時市民大會評幹兩部同時舉行開會茲記其情形如下 
（甲）評議部由正評議長曹慕管主席公推余瘦鶴記錄其議决案（一）討論某國商會近時對我这態度及應付之方法公决將二十一條無理非法之點·及足以亡我國家·破壞國際·遠東·和平之宣言用中英文印刷傳單分發國内外（二）討論各處報告函件公决咨幹事部辦理（三）議定常會次公决一星期兩次定星期二五兩日（四）公推曹慕管·余瘦鶴爲修改議事細則·及評幹聯席會議事細則起草員（五）公推倪兂我·鄧嘉縉·馮溢源爲審查改組前之賬務員議畢散會 
（乙）幹事部選舉正副幹事長及各科主任公推馮少山主席孫道勝紀錄其議案如下（一）投票（二）定分股之幹事人數公决正副幹事長各一人各科正副主任各一人總務幹事六人餘科各二人（三）討論大連元豆案公决大連元豆係屬國貨當然不能抵制惟裝來都係日輸且兼有由某國取引所承賣者應交評議部復議（四）討論厦門市民會來函稱疏通招商局裝運國貨火柴案公决交交際科前往招商局設法疏通（五）評議部咨送民國路商聯會來函稱長和行方　參被蕪湖外交會疑爲劣貨扣留應請證明公决交調查科查復（六）全國學生會來函請查漁翁嘜二十號棉紗是否劣貨公决亦交調查科（七）江西路商總聯會來函報告糖商仍裝日輪案由評議部咨送議决案去函詰問限期答復公决交總務股辦理（八）公推李澤源·周霽光爲檢票員（九）開票結果當選者正幹事長馮少山副袁履登總務科主任陳翊庭副錢龍章幹事張靜廬等六人交際科正主任林炎夫副孫道勝幹事林大松·趙晋卿宣傳科正主任翁國勛副李澤源幹事由夢世·虞仲咸調查科正汪醒齋副王漢良幹事藍璧如·梁百祥云 
[日商會舉行臨時會董會]  
　　籌備商會聯合會開會上海日僑商會昨前兩日下午二時繼續舉行董事會兩次研究會一次除籌備本月十日舉行之全國商會聯合會各項事務外并研究開會時應行提出討論之意見書云 
[臨案餘聞]  
尤筱林已死 
臨城被擄人中有尤筱林者年已六十餘上海總商會設立被難人家屬接洽處時即由其友林紹舉至會請求營救該會第一次接孫福基調查報告謂巢雲觀内聞有一老者未悉姓名或即尤君後孫君往巢雲觀調查始悉住居此觀之老者係焦子琴並聞尤巳去世前日忽有尤已釋出之訊孫君特函詢林君昨接其復函謂確已身故原文如下籌成先生偉鑒接讀台函承詢尤君究竟茲特詳以奉告伏祈台察接尤君自臨城被擄後音耗頓絶爰託足下代爲調查始知已被兇死嗣由尤君家屬覓得屍身乃裝棺木運津發喪尤君死於非命非先生代查明晰安得知其惡耗專此奉謝云云 
[合衆蠶桑改良會常年會紀]  
　　選出本年新董事本埠合衆蠶桑改良總會前日午後四時在二馬路有餘洋行開常年選舉大會到者計各國董事沈聯芳·丁汝霖·馬岩青·黃搢臣·金仰蓀·沙佛·福美利·祁羅納·開能·鮑爾·麥多·伊立克·德立格·伊得利·費咸邇等十餘人由華總董沈聯芳主席宣布開會宗旨後即由財政董事祁羅納氏報告上年收支賬略次由沙氏報告謂近接法總董麥地由法來函囑代總董職務等情（全體歡迎）旋即投票選舉本届董事計舉定沈聯芳連任華總董沙佛代理法總董福美利爲書記董事祁羅納爲財政董事黃搢臣·金仰蓀·開能·鮑爾等爲名譽董事費咸邇爲技師葛敬中爲監察舉畢旋即提議要案六件（一）議今後簽發銀行支單應由華洋董事各一人並列簽字（二）議簽字董事應華洋各舉二人預備二董事離滬時尙有二人可代行職務（三）議此第分發蠶種應審核天時·地理如在諸曁製成之種翌年仍發諸曁飼養倘以最早之杭種發至最遲之江陰飼育天時地理均不相宜亟宜注意且此後洋種亦應少辦須俟將來試有確實把握時再行計議（四）議楊信之董事病故出缺公推吳申伯補充（五）議江浙内地育蠶分塲此後應改組或添設候交幹事董事會議公决進行（六）議向章乾繭一擔征收改良經費一角應請絲繭總公所鼎力協助云云均經董事通過議畢散會時已七時餘矣 
[俄難民自甬來滬之預防]  
大晚報云俄艦愛爾度賴多號載難民七百餘人於上星期自元抵滬後以滬當道不准進口泊於吳淞口外三夾水中現聞該艦已駛至寗波甬江口外要求登岸該地華官雖未允難民進口但恐至少有一部份潛行上岸自寗波經杭州乘煤車到滬或自甬經行搭輪來滬聞本埠華當道及公共租界法租界捕房將力阻難民上陸刻已訓令探捕特别注意矣 
[又有旅日華工被逐回國]  
　　因携帶現欵不多日前搭怡和輪船赴日之温州傘商韓茂生等八十餘人因携帶現欵不多在神户禁止上陸昨日已由該地警廳奉命押登熊野丸回滬分途師温州原籍云 
[門司查騐疫症]  
日昨門司接電謂即將抵埠之日光丸有中國搭客二人因患疫症請於進口時檢騐等情昨日光丸開抵門司時由該處派員上船將全船搭客一律檢查一過并施行消毒手續此後郵船抵岸均須檢騐云 
[避暑之勝地]  
　　人人爭說（廬山）好豈識（天池）景倍妍天氣酷熱驕陽侵人城市喧囂逭暑爲宜年來國内山淸水淑之鄕大都開放避暑者絡繹於途各尋勝地莫干山也西子湖也北戴河也不一而足然其中最令人流戀愛慕而不肯忘者厥爲廬山廬山眞面目本不易窺而廬山境地之最幽美者乃天池天池面對鄱陽湖俯視鞋山百里如在目前朝暮陰晴烟雲變幻尤爲他處所無故游廬山者欲得其眞面目應到天池而天池之（天池别墅）尤爲旅客之第二家庭其房屋構造異常精美佈置均用新式有中西音樂·藏書樓·閱報室球塲·活水泳池以及社會上公衆娛樂種種之器具其他如交通便利·飲食精潔·招待周詳·衛生講究尤其餘事房間價格亦復低廉每日計分六元·四元·二元·三等欲逭暑者盍即往焉 
[莫干山避暑期内之新消息]  
　　保護游侣增設銀行滬杭甬鐵路所辦武康縣屬之莫干山鐵路避暑旅館近日中西人士之前往者甚多路局爲維護游侣起見特呈請浙省長飭水上警察廳派警保護目下該廳已派定武裝游緝艇四艘分泊拱宸橋與三橋埠該路渡輪碼頭以資保護間亦駛出稄巡云 
浙江中國銀行近以滬杭甬鐵路在武康縣屬莫干山設立鐵路避暑旅社中西游客薈集山上缺乏金融機關游客匯兌現洋殊感不便特商准路局在該山撥屋數間創辦臨時分行藉以流通一面特派行員上山調查一切以　　日開幕云 
[愛文義路慘殺童子案之昨聞]  
前兩廣豐閱使陸榮廷之孫更名爲伍郡基者於上月二十六號夜被仇人從麥備倫書院誘往愛文義路十七號洋房後面弄内殺害一案備詳本報茲悉身穿白色長衫頭戴草帽之兇手於出事之前數日即至湖北路福州路口南洋旅館假作旅客寄寓其中自稱姓鄭名繼東至出事之日計住一星期之久而自是日下午離開該旅社後從此遂未歸寓云 
[暗殺二警案審訊仍舞結果]  
閘北五區巡警賈富明·張鳳嶺被匪暗殺慘斃棄屍一案所有警廳緝獲之嫌疑犯顧阿大·王阿新·管阿毛·苗金奎等四犯因迭訊不認由徐廳長組設合議庭委派各科長提犯會訊亦不承認還押候傳見證吳祥和又被逸匿僅將保吳之保人李阿毛獲案押令交出吳祥和候訊在案昨日司法科劉科長以此案日久未結殊屬非是爰將在押之顧阿大一名復又提案研鞫仍堅不供認極口呼寃祗得判令還押候辦云 
[請求依法嚴懲湯節之之原呈]  
女子席上珍身死案内之被告湯節之自提解松滬護軍使署後席母席方氏曾於前日具呈請求依法嚴懲兹將原呈覓錄於下 
爲狡謀思逞請求迅予審理歸案執行以雪奇寃而釋羣疑事故氏女席上珍前以湯節之詐欺取財被逼身死一案迭經各級法院公開審理判以徒刑三年雖不免罪重罰輕然罪人斯得亦聊以雪死者之寃而紓生者之憤乃該犯湯節之猶不知悛悔竟敢狡謀思逞一再以案外枝節希圖倖逃法網幸而法公堂洞燭其奸旋即交還法院歸案執行曾幾何時而該犯又以黨人嫌疑犯事鈴轅是亦可見該犯素行不法也已一經關提過署調核本案卷宗後該犯之不法行爲已屬無可逃遁但氏年邁家貧平日惟賴子女二人反哺今氏女席上珍旣以該犯之詐欺寃殞生命而氏子席裕祿亦已於本案發生後犯慣成疾竟於二月初三日身死徒以該犯一人故而氏女以寃死氏子以病死氏亦勢將流離垂斃論該犯之罪雖不過詐欺取財而誅該犯之心實不啻操白刃而滅氏之門也現在該犯又又黨事被逮原與本案無涉絶無氏置喙之餘地第自該犯關提以來人言藉藉以爲法公堂之枝節又將見於今日在軍使公正廉明嫉惡如仇斷不令神奸巨憨逞其狡謀而該犯神通廣大詭計百出故氏心中惴惴为各为瀝血陳詞上凟鈞座請求寃鑒覆盆迅予急速審理俾得早日發還檢廳照案執行以免漏網而雪宛寃不勝戴德之至謹呈 
[江海關定期焚燬毒物]  
十七日 
江海關姚監督昨致各機關公函云逕啓者六月二十九日接賴稅務司來函本關第二日百五十一結（即本年四月至六月分）查獲充公之烟土計共十一擔六十八斤十三兩嗎啡四百九兩半高根四十五兩安洛因三百兩此外尙有戒烟丸水節及西藥等共估値關平銀一千六百二十一兩訂於七月十七日上午九時將前項烟土等運至浦東窰内焚燬除俟淸表繕就另送外請轉致届時派員臨塲監視並派軍警守護等因除電請江蘇省長派員來滬監視一面分函松滬護軍使曁淞滬警察廳酌撥軍警彈壓照料并致函各機關外相應函請查照届時派員蒞塲會同監燬仍將所派員名先行示悉以便轉致云云 
[工部局馬夫罷工之經過]  
大晚報云公共租界西區水車石子車垃圾車等馬夫七十五人以要求加薪不遂忽於四日罷工迨工部局公共工程處聞訊急行通知各馬夫倘翌日不上工另雇他人接充旋經調停妥洽故五日侵晨各馬夫已一體上工矣 
[電車加資之消息]  
在民國路行駛之電車華法兩公司各有四輛茲聞法電車公司以歷受　元貶價之虧損擬再舉華商公司商榷徵求同意爲加增車資之籌備云 
[友華銀行滙市報告]  
昨日友華銀行滙市報告云四日倫敦大條銀價近遠期均縮二五紐約銀價以國慶無市但倫敦紐約間滙價據倫敦來電爲四元五角五分六二五今日此間滙價掛牌僅美金縮爲六十八元七角五分法郎縮爲一一五五枚晨間開盤時市况頗平日中轉爲堅定英鎊最短成交價七月份三先令半便士八月份三先令零四三七五九月份三先令零三七五美金最短成交價七月份六十九元二角五分八月份六十九元一角二分半九月份六十份元售價即多照此旣而投機者售出甚踴市况驟堅至收盤時英鎊售價七月份三先令零七五八月份三先令零六二五九月份三先令零五六二五美金售價七月份六十九元七角五分八九月份六十九元六角二分半日金售價七月份七十兩一錢二分半八月份七十兩二錢五分銀行匯票定價英鎊近期三先令一便士二五遠期三先令一便士一二五美金近期七十一元五角遠期七十一元三角七分半法郎滙票購價一一七五枚昨日倫敦銀市中國旣購又售·印度抛出者亦從事補進收盤市况穩定 
[上海商業市况彙錄]  
　　金融 
昨日銀幣早市價爲七錢一分九厘六毫二五午市收盤爲七錢一分九厘三毫七五與前日收盤同 
銀拆早市二錢一分午市收盤爲一錢七分比前日小去五分匯豐銀行昨由花旗公司輪船從歐美　到大條銀八百三十八條中國銀行亦由該輪裝到大條九十三條業由該銀行等提起入倉矣 
昨晚止各銀行及本街錢莊查倉存底共存現銀二千三百零三萬兩現洋三千五百五十一萬元大條九百三十一條 
　　公債票 
昨日各項公債交易淸淡價格繼續疲頓金融公債全市祗做開一盤價計六十九元五角比前日跌去四角五分七月期由七十元跌至六十九元四角收盤時買户較多價又回高至六十九元九角與前日市價相同八月份漲情與近期相仿收盤計七十元零二角比前日共退去五分整六現貨交易甚靜價計五十元零五角半計跌四角五分七月期結果比前日小二角收盤價爲五十元零九角八月期收盤五十一元零五分計跌二角五分償還八厘開盤價計二十六元二角比前日大五分其後毫無問訊故價米繼續做開七年長期收盤四十五元三角計高三角五年大票收盤計五十四元八角與前日市價相同按目下各種公債市　因政事關係故人心甚爲虚弱買户不多故價格不得不趨疲落云 
　　國内匯兌 
昨（五日）内滙市價漲多跌少京津銀匯比前日好起一兩五錢洋滙同增一元北京公　價爲一千零四十八兩銀元爲一千零三元天津行化爲一千零五十六兩銀元爲一千零二元漢口洋例爲一千零三十四兩一錢二分半計高四錢銀元同增二角半價爲一千零七元二角五分宜昌宜平高二兩價爲一千零三十七兩銀元勿動價爲一千零二十元成都九七平銀價爲一千零六十兩較前日暴跌十兩銀元同降十元價爲一千零六十元此外各處滙價均與前日市價相同濟青則均無　來故價未開出云 
　　外幣 
昨（五日）各種外幣市况依然平常兼以受標金疲軟之打擊價格間有鬆動美票買一元九角七分計小五釐日票跌落二釐買價爲九角七分一釐港票受主極多價獨好起二釐買價計一元零二分荷票交易不旺價格仍爲七角四分英票仍爲九元一角五分坡票爲一元零四分德票爲一元二角半法票買一角二分三釐羅卜大票計二兩二百五十元票買一兩五元至二十五元票計四兩五錢五百元老票買三兩比前日市價毫無上落云 
　　金市與滙價 
昨日星期四大條銀近遠期均縮二五八月份標金開盤三百四十五兩五錢較上日漲起一兩初時人心尙好最高至三百四十五兩八錢後漸小在未開先令時已跌至三百四十五兩先令揭曉弗動餘除法匯小十法郎美匯小二五香滙大半分外均未更動斯時標金爲三百四十四兩八錢先令等市况逐步見硬後至收盤時略平銀行賣出八月份先令價三先令○二五至三先令○三一二五買進三先令○三七五至三先令○四三七五又九月份賣價三先令○一二五至三先令○一八七五買進三先令○二五至三先令○三一二五又賣出八月份美滙價六十九元二五買進六十九元半又九月份賣價六十九元至六十九元一二五買進六十九元二五至六十九元三七五又賣出八月份東滙價七錢○七五至七錢半買進七錢○半至七錢○二五又九月份賣價七錢○八七五至七錢○六二五買進七錢○六二五至七錢○三七五所以標金小至三百四十三兩三錢又略高至三百四十三兩七錢嗣後市况尤硬兼之有多頭者仍陸續抵出致標金最小跌到三百四十一兩後至收盤時市况回平銀行賣出八月份先令價三先令○半買進三先令○六二五又九月份賣價三先令○三七五買進三先令○半又賣出八月份美滙價六十九元三七五買進六十九元六二五又九月份賣價六十九元二五買進六十九元半又賣出八月份東滙價七錢○三七五買進七錢○一二五又九月份賣價七錢○五買進七錢○二五其時標金買者亦見轉多故標金仍回漲至三百四十三兩七錢收盤午後標金開盤三百四十三兩八錢爲後市之最高價人心頗疲所以賣者仍湧標金小至三百四十二兩八錢未開先令爲三百四十三兩二錢先令弗動標金由三百四十三兩跌至三百四十二兩四錢先令等市况初與上午相仿後即尤硬銀行賣出八月份先令價三先令○半辦士買進三先令○六二五又九份賣價三先令○三七五買進三先令○半辦士又賣出八月份美滙價六十九元三七五買進六十九元六二五又九月份賣價六十九元二五買進六十九元半又賣出八月份東滙價七錢○三七五買進七錢○一二五九月份賣價七錢○半買進七錢○二五其時標金小至三百四十一兩七錢嗣後市况尤硬致標金賣者暢旺所以金價最小至三百四十一兩一錢移時仍相等標金後爲三百十一兩四錢收盤先令等交易較前市　稀成交者有滙豐道升台灣等銀行各買進九月份先令各一二萬磅價三先令○三七五又台灣買九月份先令五十磅價三先令○半大英銀行買進八月份美滙三十萬元價六十九元三七五至六十九元五三井銀行買進八月份九月份東匯二十餘萬元價爲七錢○一二五至七錢○二五云 
　　紗花 
昨日星期四棉紗客帮交易淸淡祗有天津牛莊汕頭漢口江西蕪湖野鷄等帮買進本紗二百餘包日紗二三百包公會小包全無交易各交易所之標準紗價近期小去一二錢遠期無甚變更客帮現貨本紗日紗皆照前日成盤售開華豐紗廠開出二十支砲臺大包數十包價一百七十三兩本月份出淸扣全　他廠均無開出大阪三品紗電報比前日小去日幣五六角美棉因前日美國國慶休息故無電報印棉電報朋搿而及奥浮辣各小二個羅比白洛去小四羅比據同業之觀測紗市價仍難看好云 
昨日棉花市面平穩現貨棉花有老公茂紗廠買進現貨送廠陜西花四百件價四十兩零五錢又買進現貨送廠家鄕花一百件價三十八兩振泰廠買進陜西花二百件現貨送廠價四十兩零二錢五分 
　　茶市 
昨日洋莊茶市趨勢漸穩惟路莊高等之貨因法滙太低銷路未暢昨市珍眉成交一千零八十六箱中低莊貨約十分之八高莊售盤六十五六兩至七十兩中低莊售盤四五十兩市價較前仍無漲縮婺源屯溪兩路之大帮市面雖無重大發展但錦隆天祥等行仍多需要較上年開盤市勢見佳昨市成交五百零九箱售盤自二十七兩至三十五兩五錢尙無漲縮路莊貢熙去路活動秀眉鳳眉等貨洋商搜買亦未稍懈惟蝦目珠茶去路仍呆法莊仍無活動之希望紅茶市面已穩定但來源不繼存底寥寥各貨均有不敷需求之勢昨市祁紅成交一百七十九箱價四十三兩　紅成交二百三十二箱價三十四兩武紅成交二百四十二箱價三十一兩温紅五十一箱價二十六兩市盤均較前見高祁門花香向年多由漢口等處銷售近因祁茶不敷洋　需求聞有大批裝運來滬昨日已由洪源永茶棧售與協和洋行計一百八十九件售價自十五兩至十五兩五錢市盤尙不弱云 
　　呌莊 
昨日爲星期四又届英商元芳洋行拍賣各種疋頭之期計排列泰西緞尺六元絨元羽綢紅洋布元細斜市原布竹布漂布等計六百四十七件共爲二萬七千三百七十一疋皆屬不限價拍出是届比上週共少拍二十六件疋數爲八百七十四疋本街各號及各客帮之買進者尙不乏人故市面似乎趨穩而元絨與原布細布等數種則仍難見起色耳 
[科學名詞審查會之提案]  
科學名詞審查會昨日開會茲將執行部提議案錄下（一）本會呈部各項審查應如何催請審查定案本會歷年呈部之審查本凡十册計醫學化學各五册除醫學化學㈠㈡共四册業經審定印刷發行外其餘六册迭次呈催迄無批復若醫學㈢尙係八年七月送部時隔四載杳無音信應如何催請審定以速科學名詞之統一敬候公决（二）請承認北京協和醫學校加入本會案本會前接博醫會來函以北京協和醫學校擬以該校名義另派代表出席本年大會審查生理·化學名詞請徑函通知等因當經本執行部公同討論僉以協和醫學校擬派代表加入本會極所歡迎惟查本會章程第二條載繼續加入之團體須經大會之承認凡未經大會承認加入者本執行部尙無權徑行知照應請博醫會就該校擬派之代表由博醫會名義先行加推來會俟本届大會時提出承認加入即經函復博醫會在案茲特提案請承認加入（三）請各團體改推執行部代表（四）請擔任本會合組費各團體改推基金監督團代表 
　　尙有本埠新聞等轉入後頁 
 
 

Page 15

 
 
第一萬八千零八十八號;中華民國十二年 西曆一千九百二十三年七月六號
星期五 * *本埠新聞二 
[美國紐渥克博覧會所徵物品]  
本埠總商會前接美國商務參贊安喏爾函稱以美國紐渥克博覧會定於本年十月十一月問在美舉行特請吾國選送工藝物品及表本圖畫等情巳誌本報昨由商會函致工廠商號迅予選送以便彙運其文錄後 
敬啓者本月三日接展美國商務參贊安喏爾函稱美國紐渥克博覧會定於本年十月十一月間在美舉行特請吾國選送工藝物品及表本圖畫於十月十五日以前彙運至紐渥克以便陳列展覧畢會後並循行各埠俾一般美人於中國之文化更爲明瞭等情除將該會徵品原由登載本月三號各報外相應函達即請查照另單所開品名分别選送到所（本會商品陳列所）以便彙轉而彰國華至爲切盼 
關於寗波木工所製各種木型如描摹中國各交通方法茶業及他種國内實業農家用具並耕耘方法又華人男女老幼各級衣服式樣以及宫室房屋雜具古塔古寺等上列各品如能附以照相及說明書等俾資參考尤佳 
關於錢業公會者如製備物品表示中國錢業方法手續以及一切營業情形歷史記載曁發展狀况等關於手製工藝者如手紡織機土絲繅織機及各種木梳·小刀·剃刀·鍋鑊·象牙飾品·髮飾·髮網·寳石·骨製品·銅器·草編品·花邊此外如麻雀牌亦爲近今美國進口之流行品能將製造之術完全表現尤爲歡迎 
[運米小車夫加價之通告]  
南市各碼頭運米小車夫專係車載在碼頭之米卸與各米店近來各車夫因米珠薪桂百物昂貴故開會議决照原定車力加增三成以資糊口昨發通告云敬啓者近年以來市面銅元暴賤米珠薪桂食物艱難各行各業無不增漲價額並有增而復增加而復加者惟吾運米小車一業車力無幾未加分文因之勞勞終日不獲一飽且五月份向工巡捐局領取執照咨明同業六月份起照原定車捐每部加增洋二角况現今天氣炎熱之際車夫缺乏如此情形非請增加實難敷衍支持爲此特邀集同業會議經表决擬於陰曆五月二十八日起一律照原定車力加增三成以資補救務祈各米店寳號體念下情俯准照議加增恩同再造千萬苦力均感仁德於無涯矣南市各碼頭運米夫目倪寳麟及各小車夫謹啓 
[惠工債權團之呼籲]  
工人請究股東 
九江路惠工銀行倒閉後置各種債務於不顧迭經各債權人赴訴公堂要求發還尙未解决而該行債務最重要者即勞工與婦女儲蓄且數目不過三萬餘元嗣有本埠工商友誼會應勞工儲户之要求援助組織儲蓄債權團延請律師起訴公堂要求發還儲欵並予優先權經關正會審官諭令理賬員辦理在案惟現在勞工方面對於此案久未解决頗爲痛苦昨日又有署名工人儲户若干人聯名函請該會要求傳究逍遙法外之股東原函如下吾等工人竭盡汗血金錢存儲銀行希望將來維持生活不意竟被彼等狼心狗肺之徒形同設局欺騙吸收呑沒藉故宣告停業淸理經吾等當時詢問據云二星期後即可解决且云李瑞九·盛毓常爲相國·宫保後嗣决勿置區區勞工儲蓄於不顧直至今日起訴公堂又復日延一日而該行董事陳公哲·姬覺彌·諸文綺蔡漢卿·黃振聲·王持九·劉子鶴·季銘又·李國裕陳仲强監察諸書采·沈樹蕃·席德輝皆非無產階級何以區區之欵不願發還甘爲勞工仇敵而股東方面如陳仲强者更藉其呑沒之欵佈置一切反得逍遙法外若無其事公堂拘票亦無效力殊可痛恨所謂惠工實爲害工近聞陳某等將所呑之欵悉交其妾老四且有將此欵移開上海飯店充作資本之說嗚呼吾等工人何辜乃以辛苦所得血汗生命所換之工資任若輩揮霍逍遙耶貴會理應代表同人請律師向公堂請求迅即拘提被告陳仲强及尙有董事姬某·陳某·席某等有產階級一并到案審究本案自易早日解决同人幸甚工界幸甚此請理璋先生曁各代表均鑒（下略） 
[木船水手反對扣除工資]  
木船水手慶安公所近因木行主欲將水手工資扣除三個月事特於前日午後一時在南市竹行碼頭裡街本公所開全體水手緊急會議公推金和尙爲臨時主席宣布開會宗旨略謂木船水手工資本微每人祗扯十八元際茲米珠薪桂已經不敷如再欲扣除三月非僅不能贍養室家即個人開支亦將不足况木船水手係全年雇定與他業不同如奉木行主命令開行則各水手必須於一兩天内聚集上船尤非他業能隨時換覔可比我同業飄洋過海生命繫天最苦最險誰不知之各木行主應於良心上道德上稍存天良云當經全體同業討論之下公决一致反對須照全年工資算足方允開工集議時各同業異常憤慨旋由各柱首一再安慰勸令靜候解决始行散會 
[馬霍路刦案盜匪判禁五年]  
住居馬霍路三百七十五號門牌之方補生家於本年四月三號夜半被盜黨數人持械入室刦去値洋三千二百元之衣服報捕請緝在案茲經特别機關華探目張芝卿與西探長壳羅香緝獲盜黨甬人王阿生一名解奉公共公廨訊諭押候移文寗波　　查吊　物再行訊核在案昨晨由公廨兪襄　會同美戴副領事升座第一刑庭研訊先由中西包探投訴巳往寗波吊到原　衣服數件請爲訊究並據原告方補生禀稱是日夜半二句餘鐘突來盜匪六人持有手槍二支其時我已熟睡被伊等驚醒該盜等出示手槍嚇禁聲張並將車夫打倒當被刦去被服數百件吊案之衣確係原贓等語訊之王阿生供稱是晚係在逃之三妹等邀往搶刦帶有假手槍二支我在門外把風並未進内事後分得衣服十二件質於寗波是實堂上核供以王强盜罪已成立宣判禁錮西牢五年期滿永遠逐出租界吊案衣服交事主領回 
[水警虐待貧民釀成命案]  
浦東北蔡鎭前晚八時來一不知姓名之貧民某甲年約五十左右因病坐臥地上後有駐紥北蔡鎭西市之水警某乙上前盤詰某甲不答某乙即將某强行拖至朱叙生本匠店不問情由任意兇毆並將甲身畔銀洋五元小洋十一角一併搜去旁人見之大爲不平而甲亦以頓遭兇毆又被搜去銀洋心不甘服投訴該長官然鳳巡官因蔡姓盜案出外偵查米回甲以訴苦無門氣憤甚烈隨即投河自盡經旁人聞知趕赴施救巳經不及氣絶身死昨經鎭商具情函請沈署長查辦一面由地保李章生投縣報告請示核奪 
[續獲僞造鈔票匪徒]  
近有奸徒僞造某銀行五元鈔票在市混用曾由該行長查悉分函各機關飭緝在案茲有龍華鎭開設恒泰雜貨店之楊煥章亦犯混用此項假鈔票情事爲上海縣熊警佐訪聞派探將楊拘案研訊據供係由鄕民蔡炳盤介紹購來並牽涉同黨項榮華等多名故前日又派偵探往拿詎項等巳聞風遠逸僅獲蔡炳盤一名當即解所訊辦一面飭將項之鄕間住房一所先行發封候再嚴行查緝云 
[永利輪船查獲大批烟土]  
　　帶土之犯乘間逃逸南市大達公司二號輪埠永利輪船昨晨由浙省開駛抵滬甫經停泊即爲淞滬一區巡邏警士劉德明登輪查獲福州漿烟土二十八包約値千元之譜惟帶土之犯已被乘間逃逸故由該巡警將土解區核辦云 
[新船下水卽遭沉沒]  
潮漲水急之故 
浦東陸家嘴吳昌祥機器廠近承造有海關小輪一艘日前工竣下水因小工用力過猛推船入浦江時適値潮漲水急以致水入艙内立時沉沒並有工匠二名落水幸即設法救起尙無性命之虞惟船現尙沉在浦中刻正設法打撈云 
[請禁邊藏債票之呈文]  
工人生計維持會昨具呈警廳請禁邊藏債劵呈云爲私集彩票故違禁令請求阻止開彩返還票債以維貧民生計事竊查邊藏債券自奉部令省令撤銷後原承辦人危道豐早巳遵令停辦詎有施再春葛星藩膽敢仍用邊藏名義擅行私印私售且變本加厲取銷還本雖名爲換股劵其實已無處換股始則承購者雖知受愚然猶希望得奬繼知施等工於開彩舞弊斷無大奬與人故受愚之工人紛向敝會要求代爲退還票價惟施等以本月七號即將開彩弗允退還詰其曾否經鈞廳許可開辦據稱另有要人擔任保護在南市久大碼頭開彩等語然事在鈞廳管轄範圍竟敢明目張膽私售彩票欺騙愚民殊屬不法巳極敝會素以維持工人生活爲職志理應呈請禁阻以保生計而鈞廳職權所在必能阻其開彩迫令返還票價以儆詐欺實爲德便除另呈軍署外謹呈云云 
[浚浦局函釋章程之内容]  
江蘇特派交涉公署近接浚浦總局來函略謂接奉本月二十一日大函内開浦東塘工善後局一函關於美册第二一六○號契地一節其中所陳略有錯誤之處按浚浦局暫行章程中第十二條係在一九一六年爲外交部所核准嗣後兩方訂立人從未將該章程有所取締其第十二條中所載甚爲明瞭該條所稱浚浦局暫行章程在一九一二年四月批准後所有在一九○六年高潮線外面積之升科銀兩祇可付與浚浦局等語合行奉達希即查照爲荷云云 
[水爐業通告杭國治已斥革]  
本埠水爐業公所昨日　告同業云現奉上海縣公署諭知查杭國治派爲該業領袖對於設灶給單等事自應照章秉公辦理旣據查有朦蔽官廳顚倒事實需索　資等情弊大爲不合豈堪再爲領袖着即斥革仰該公所召集同業另行舉人接充呈候核奪此令等因奉此茲因該杭國治並芮麻子（即芮厚祺）等旣被斥革查辦然仍恐其在外假借名義招搖需索情事緣特通告各同業知照以免再有欺騙特此通告云云 
[曁南商科近訊]  
本埠徐家滙曁南商科以招收華僑子弟及有志南洋商業者授以商業上應用科目造就中國與南洋間有用之商業人才爲宗旨開辦已五年有餘今夏畢業者共十五人該校將於本月六日下午二時開畢業生訓話會請滬上各界聞人訓話云又聞該校下學期招收商科大學部一二年級新生各三十人高級中學商科一年級新生二十人報名投考者甚形踴躍南洋新加坡及菲列濱等處僑生均巳來滬準備投考該校云 
[方椒輝控勛記糾衆吵鬧案無證註銷]  
方椒輝在公共公廨刑事科呈訴勛記夏布莊主陸洪勛與查菊坪沈伯明金水康等於六月二十四五號至伊家吵鬧等情由捕將被告各人送經公共公廨諭各存洋一百元保出候訊在案昨晨由廨集訊先由康告代表慕思律師上堂陳述案情並詰據方椒輝供稱向被告店内購買夏布一百五十疋當付期票遂將夏布移至家内詎被出店與西崽竊去四十八疋持往當舗質洋爲被告等知悉指我所質糾衆到家吵閙不休當夏布被竊後即投捕房報告期票到期可以照付云云訊之被告亦同延許理律師到堂先向方詰問前情一過並詰據見証兪章英供稱在當舗爲夥有人持夏布四十八疋質當因爲數太多付洋後即隨當布人至山海　路一百十七號屋内詢問據言夏布尙有一百餘疋等詞又據該律師詰據陸洪勛等供稱夏曆五月初九日方用電話知照欲購夏布一百五十疋至翌日派夥持夏布至方家内囑令帶回現洋該夥回來持永勤莊支票一紙及期票一紙因悉永勤莊未入同行當令夥友將票退回向索現洋並不吵鬧豈知方並不付洋託詞留住夥友至夜分二時許即向捕房誣告糾衆吵鬧云云中西官核供以本案証據尙欠充分判令將案註銷 
[棄店潛逃案缺席判决]  
法大馬路汪春品所開之自來水料店於上年倒欠瑞昌成等數户往來貨欵甚巨私行棄店而逸經各原告共控法公堂判將生財作抵外飭提被告到案茲因提不到案昨經中西官判以被告避匿不到准予缺席判决拍得之洋交原告等領去公攤不敷之欵俟提汪到案訊追 
[南滙李知事親勘盜案]  
浦東北蔡鎭附近遠北市經董蔡頌堯家於上月二十九晚被盜搶刦各情已三誌本報南邑李知事以北蔡一帶地處上南交界似此盜匪横行若不嚴限破獲盡法懲究則地方後患何堪設想因於昨日上午七時率帶衛隊·排長·偵探等親往蔡頌堯家詳細察勘後至北蔡鎭會同蔡經董等察看地勢確係要衝急籌防護方法以絶盜風而保治安並面諭偵探嚴限破獲該偵探等唯唯而退至十一時始回城云 
[指證刦案嫌疑犯之候查]  
豐田紗廠工頭楊旭初並吕鍾煦等二家先後被盜搶刦失贓頗鉅後由警署拘獲嫌疑犯李子安一名押送地檢廳訊供不認判令收押着失主提出證人來案再訊在案前日淸晨楊旭初帶同伊妹即見証楊又弟並楊小琴等投案禀稱陽曆六月十九及二十二兩夜被刦時李子安手持洋燭和入盜黨行刦最爲兇横我等在旁認明無訛當奉檢察官命提在押之李子安研訊據供亦係豐田紗廠小工爲時已久向來安分並無不法行爲今番實被誣扳問官判李還押餘人斥退候查明再核 
[過犯攫挖耳押九月]  
趙阿四前日在北四川路攝取婦人盧彭氏之金挖耳一根而逃施由包探周筱棣追獲人贓帶入捕房昨解公共公堂中西官訊悉趙係過犯判押西牢九月期滿逐出租界贓交原主領去 
[撈獲安順發屍身之相驗]  
夏曆本月十九日下午二時有董家渡渡船户陳毛頭由浦東載渡客來滬駛至中流忽遭顧金祥所駕猪船從後面駛來碰撞以致渡客二人被激落浦一人遇救尙有安順發墮下溺斃屍無踪跡當經水巡隊將顧拘獲收押一面打撈屍身再核在案茲悉顧金祥已經該隊函送地檢廳訊供判押候示安順發屍體昨晨由救生局巡船在萃豐碼頭撈獲帶到救生局碼頭一面陳毛頭投報地檢廳禀請相騐車檢察長立委張檢察官·沈檢騐員等蒞塲相騐即據死者之妻·母投案泣稱寗波人死者安順發今年三十五歲是婦人之夫家住治下小東門大生弄潤德里三號門牌丈夫係在招商局之同華輪船上爲侍者此次同華船到申後入浦東船塢修理故彼亦於是日前往浦東迨事畢歸家乘陳毛頭之渡船過江致遭此禍要求將肇事各人提案訊究等語問官得供命沈檢驗員如法相騐得已死安順發周身並無别故委係墮浦溺斃塡明屍格判令屍屬自行棺殮聽候返廳提同在押之顧金祥訊明律辦 
[汽車撞電車之罰儆]  
汽車夫劉福祥於前日下午駕車至法大馬路地方司機不愼致將鄭紀光所駕之法商某號電車猛撞出軌當由二百八十八號巡捕查見抄錄號碼回禀捕頭於昨日將劉傳至法公堂請究先由二百八十八號巡捕上堂禀稱是日吾在該處站崗目見電車由南至北吾即舉手詎被告之車不聽指揮從後面到來將電車撞出軌道是實又據電車司機人鄭紀光所稱與該捕相同詰之劉福祥供實因一時不及停機所致求宥聶讞員商之法副領事葛君判劉罰洋二十元再賠原告損失十元以儆 
[誘拐女工之拘押]  
前在莫干山路統益紗廠内做工之金記明因誘拐同廠女工徐顧氏至鎭江被氏夫徐大拘偵悉報請戈登路捕房派探毛伊文前往將金提回昨解公共公廨即據毛探上堂禀明提金到滬情形又據徐大狗供訴伊妻被金誘拐各節訊之金記明供認顧氏現在鎭江丹徒縣地方等語中西官核供判金暫押候函請丹徒縣協提徐顧氏到廨再核 
[亂打水菓攤各押十天]  
無賴章金來·戴慶標於前晚各持鐵棍闖至法新租界八仙橋小菜場將陳張朝·屠阿根·郭正林·劉阿之四人所擺之水菓灘亂打適爲包探李連生查見將章·戴兩人拘獲連同鐵棍一併帶入捕房昨解法公堂請究先由各原告投訴被告等到來行兇行爲請求訊究詰之章等供詞圖賴中西官判以證明屬實豈能抵　着各押十天以儆 
 
 

Page 16

 
 
第一萬八千零八十八號;中華民國十二年 西曆一千九百二十三年七月六號
星期五 * *[甘卓儒游泳致命准予免驗]  
太和洋行　字太倉茜涇人甘卓儒於前晚八句餘鐘偕友至四川路青青年會内游泳池游泳不愼溺斃由捕將屍舁入斐愉路騐屍所報官詣騐各情巳誌昨報昨經死者之父甘仲良投總巡捕房聲請免予報官相騐捕頭允之即轉禀中西廨員准飭自行　棺收殮 
[拐賣女子爲娼分别懲罰]  
潘洪泉之朱婚妻王阿寳於上月間被拐婦湯金氏誘引出外串同陳德生王阿榮兩人賣與法租界王陸氏所開之野鷄妓院内爲娼現爲原告偵悉報告捕房由探王餘慶陳順寳前往將以上各人一併帶入捕房昨解法公堂請究先由原告潘洪泉稱王阿寳自幼許配與民人爲妻童養過門尙未結婚詎被金氏拐去賣娼請求重究並請准將王阿寳領回等語王阿寳稱女子向在絲廠工作致被金氏騙去賣娼等詞湯金氏供認誘拐女子不諱王陸氏供王阿寳由陳德生王阿榮兩人介紹賣與婦人爲娼計身價二百二十元不知拐來求宥陳德生王阿榮供認由民人等爲中保人是實聶讞員商之法副領事葛君判湯金氏押女所一年陳德生押西牢六個月王阿榮押三個月以儆王陸氏罰洋一百元充公王阿寳交原告領去 
[控拐婦女案一束]  
女兒被拐常州人王炳來之女納秀今年正月被同族王劉氏串同湖北人楊春山拐來上海賣與閘北潭子灣開餛飩店之陳介甫爲養媳得洋五十六元近由王之表姪李祥福偵知函招王炳來來滬邀同趙桂林將楊陳及女扭控四區經劉署長質訊之下轉解司法科核辦 
弟媳被拐阜寗人陳恒章住西鄕日喗港前日偕弟恒朋扭弟媳苗氏及姘夫李文仁至四區二分所控稱今年三月初苗氏在籍被李誘拐來滬今在治下子祥里尋獲等情經倪署員質訊一過解科候辦 
妻子被拐住居閘北中興路之紹興人許開陽其妻劉氏日前被同鄕許福壽·朱張氏二分誘拐來滬並向許之親戚劉錫福處騙借川資洋二元前日爲許開陽偵知福壽匿居楊樹　正欲將劉氏賣往外埠連同朱張氏一併扭入四區告發經劉署長訊判解科候辦 
姝子被拐高郵婦人朱張氏前日扭阜寗人王小利至五區三分所控稱伊姝小和子年二十二歲在絲廠做工昨日下午由被告之子王得餘邀往某處一去不歸得餘亦避匿無踪請究當經孟署員質訊之下王供民子向爲包車夫昨晚未歸原告之姝是否民子拐走實不知情奉判解科候辦 
[持刀行兇案三被告各罰五元]  
王阿寳朱寳連劉光仁三人前日在法新租界南陽橋地方某茶館結賬起衅不知何人持刀將朱寳連猛戳兩下後由巡捕到來將王等三人一併帶入捕房昨解法公堂請究先據見證榮仁金稱民人在茶館内爲堂倌是日王等三人同來結算賬目不合互相爭鬥至於朱寳連所受刀傷究被何人所戳適民人在樓下取水故未目見等語王阿寳供是日由朱寳連到來邀民人至茶館内結賬朱寳連應給民人洋二十元詎朱祗給民人洋十元以致爭吵至於朱寳連之刀傷實係劉光仁所戳朱寳連供實由王阿寳持刀將民人戳傷等語劉光仁供是日王朱兩人算賬爭執民人目見由王阿寳持刀行兇當由民人上前將刀奪下等詞聶讞員商之法副領事葛君判以三被告均非善類着各罰洋五元充公以儆 
[仇祥世糾衆毆人]  
寗波人仇祥世前日在虹口吳淞路糾衆數十人將趙章記圍住攢毆受傷甚重經七百六十五號巡捕查見將趙送往醫院醫治並將仇拘獲昨解公共公廨中西官質訊之下判仇還押展期三禮拜再訊 
[擊傷老婦之拘究]  
寓居元芳路永寳里過街樓上之四川婦人王吳氏年五十三歲昨日午刻血流滿面於馬路口大聲呼捕據云有某甲闖入其室刦取金鐲一副用木棍擊傷其頭顱云云當經匯山捕房二百二十一號華捕到來拘某甲入捕房一面車送王吳氏往同仁醫院醫治嗣由包探查悉某甲與老婦結有深仇並非行刦云 
[女孩跌破頭顱骨]  
昨日下午嘉興路富仁里一千五百四十五號門牌蔣某之三歲女孩於晒台上失足墮下跌破頭顱骨不省人事經家人車送同仁醫院醫治 
[汽車碾斃小孩案之發落]  
汽車夫顧文和於上月二十七號開駛汽車在愛多亞路將住居孟納拉路四十號門牌婦人葉華氏之十一齡子阿弟撞倒碾傷身死業經公共公廨騐明飭屬棺殮汽車夫交保等情已誌前報昨晨陸襄讞會同美阿副領事升座提訊即由屍母葉華氏·屍兄葉長春投求伸雪質之顧供稱是日經過出事地點係開慢車有三人其時由北向南從水門江堦沿上走下穿過馬路我即將車趨避丈餘該孩仍與車相撞實非我之咎等語中西官核供磋商之下以汽車夫並無過失諭令開釋 
[撞斃老嫗之汽車夫請求覆訊]  
汽車夫　瑞德於五月二十四號在虹口西華德路開駛汽車將老嫗劉王氏碾斃經公共公廨訊明判决虞押西牢半年再撫卹屍屬洋一百元如無力繳欵加押一月在案昨晨虞之家屬延請律師偕同見証日本人到廨聲明不服原判要求復審當經陸襄讞與美阿副領事諭候原審官核奪 
[汽車撞傷俞雪生]  
紹興人兪雪生昨晚八時許在洋涇浜行走被汽車撞倒頭部受傷當經大自鳴鐘法捕房九十號華捕到來拘汽車夫入捕房請示奉捕頭諭着送受傷人往仁濟醫院醫治再核 
[公共公廨訊案彙錄]  
昨晨公共公廨民四庭由關讞員會同英密副領事訊理（一）張　海聲請破產案張之代表施乃德律師以已與各債權人和解請求　　　　　　海　　　　　　　　　　　　　　　　人　　（二）婦人張徐氏訴與其夫張羽　　　案被告延　聲布律師提出反訴結果兩造互訴案均無充分證據應一併註銷（三）上　農商銀行訴申大電料號欠銀案該號保人東方電料號葉記機器廠同延甘維露律師辯護否認負担保責任結果改期續訊（四）上海證券物品交易所經紀人公會聲請將股票過户案結果所有本案德律風股票應得紅利准交証券物品交易所具領又午後民四庭由兪襄讞會同美戴副領事訊理（一）慶康莊請求淸理案債權惠商銀行代表海德禮律師訴追欠欵結果着本廨理賬員將徐名揚今日所供情形切實查明具報呈案中文報告書准理賬員領回修改此諭（二）永興腸廠主王樹棠聲請破產案結果王樹棠准予破產着照本廨理賬員報告書辦理惟據理賬員聲稱須償理賬費銀九十六兩着王樹棠有力時淸償此諭（三）振記米店訴王樹棠欠米洋案結果原告不到且王樹棠業巳准予破產應將本案註銷此外尙有兩案因其堂諭未便宣布故不錄民三庭由　　員會同英密副領事訊理胡順生訴曹聚寳造屋糾葛案結果被告迄未遵照前諭具保臨訊又不到案應缺席判令被告繳銀七千另九十四兩五錢四分一面給諭屋主吕樹德堂將應付被告找價銀二千兩俟到期時還付原告收領 
[密勒氏評論報特刊出版]  
　　討論銀行與金融問題密勒氏評論報討論銀行與金融問題之特刋現已出版全書内容約一一○頁封面套印一三六八年之（大明通行寳鈔）圖樣此鈔爲明太祖所創印古色斑爛頗可寳貴書内有『中國在破產時期乎』『應付之外債』『中國銀行界改進金融之先鋒』『華府會議後之中國財政』『中國金融之更革』『中國之公債』『中國之銀本位』『中國對外貿易之經濟』『銅元市價及其低落』等篇其中撰述者有美公使休門氏美銀行團代表史蒂芬氏·中國財政顧問潘篤克斯氏·王正廷博士·施肇基博士·顧維鈞博士·友華銀行本强氏及其他之銀行界重要人物此書主編者爲前任馬尼刺公報（ManilaBulletin）主筆現任密勒氏評論報撰述之平拉特氏（MrRoyCBennett）定價一元愛多亞路四號該報社及各大書坊均有發售云 
[誌謝]  
『上海總商會月報』第三卷第六號近已出版中有『爲日兵槍殺市民案警告國人』·『中國工商業失敗之原因及其補救方法』·『歐戰前後日本經濟狀况之研究』等篇昨承惠贈一册又商務印書館惠贈第二卷第十二號『小說世界』及第二卷毎下七號『兒童書報』各一册又世界書局贈第四十七號『紅雜誌』一册誌此併謝更正七月四日本報載有『聖芳濟學校在淞覓購校地』一節茲悉並無其事合爲更正 
來函 
[火君實來函]  
敬啓者頃閱報載愛文義路慘殺幼童一事内有『並與陸氏舊僕火令實往認』一語殊屬誤會想係傳聞失實所致鄙人火君實並非火令實現在黃公館充當敎讀與陸氏嚮無關係此次偕吕靜之往認乃受黃東翁之託而黃東翁與陸氏亦非親戚此次商承陸氏之駐滬親舊代爲收殮不過盡友誼一分子之義務至吕靜之乃黃公館之人員亦非陸氏之親戚用特具函聲明併希更正並祈登入來函欄爲荷火君實上言七月五號 
[沙遜來函]  
謹啓者邇來人心險惡世風日下近來報載竟有誘殺學生案多起誰無子女聞之寒心長此以往如無保障辦法恐莘莘學子對於求學前途大起恐慌夫學校對於學生告假出外須憑家長函件可以核准已覺鄭重其事但家長之函可假冐試證以前次安定學生之被架以及此次陸姓學生之被殺何一非以假函出之鄙意今後學生請假之憑函須加蓋家長印章·或簽字·或暗記其印鑑條應預存校長處親自核對較爲妥善手續雖繁然爲保重生命免遭意外起見想各校必蒙贊同也一得之見不揣簡陋乞賜登來函欄内願與敎育界諸公一商榷之沙遜謹啓七月五日 
公布欄 
[江蘇高等審判廳]  
刑庭判决陶正宏爲强盜上訴一案（判决主文）本案上訴駁斥顧錦才僞造私文書上訴一案（判决主文）原判撤銷顧錦才僞造私文之所爲處五等有期徒刑四月未决期内覊押日數予以二日折抵徒刑一日僞造地契二紙沒收訴訟費用由顧錦才負擔徐德餘爲營利略誘上訴一案（判决主文）原判撤銷本案應不受理尤永泉爲意圖販賣收藏鴉片烟上訴一案（判决主文）原判撤銷尤永泉意圖販賣收藏鴉片烟之所爲處五等有期徒刑三月併科罰金三十元罰金如無力繳納時准以一元折易監禁一日未决期内覊押日數並准以二日折抵徒刑一日或罰金一元鴉片烟十一兩沒收訴訟費用歸尤永泉負擔 
民庭判决張祥書與張劉氏因遺產涉訟上訴一案（判决主文）原判關於　遺房屋照三房均分之部分廢棄第七進之房租金被上訴人應得三分之一第二審訟費由上訴人負擔毛隆孫與張阿毛等因養女涉訟上訴　案（判决主文）本件上訴駁斥第二審訟費由上訴人負擔汪彩堂與王杏塘因債務涉訟上訴一案（判决主文）本件上訴駁斥第二審訟費由上訴人負擔儲劉氏與于連登因房料及衣　涉訟上訴一案（判决主文）本件上訴駁斥第二審訟費由上訴人負擔龔王氏與龔錦山等爲存欵涉訟上訴一案（判决主文）原判關於駁斥原告人之請求及由原告人負擔本訴訟費部分廢棄發回上海地方審判廳　爲審判柏壽臣等與王墨卿因契據涉訟上訴一案（判决主文）原判廢棄本件發回江寗地方審判廳受理應准上訴人繳納訟費更爲第二審審判席煥承與李文源因貨欵涉訟上訴一案（判决主文）本件上訴駁斥第二審訟費由上訴人負擔陸樂然與陸梓霖因　田涉訟上訴一案（判决主文）本件上訴駁斥李伯賢與葉鴻英因租屋涉訟抗告一案（判决主文）本件抗告駁斥抗告費用由抗告人負擔　李氏與朱增來等因基地涉訟不服第二審判决上訴一案（判决主文）本件上訴駁斥第三審訟費由上訴人負擔陳志道與袁國寳等因債務涉訟不服第一審判决上訴一案（判决主文）本件上訴駁斥第二審訟費由上訴人負擔趙范氏因金箔公所與王源鑑房屋涉訟抗告一案（裁决主文）本件　　　　　　　　　　　　　人　　王文　　　子王　　　　文　　執行不服　　抗告一　　裁决主文）本件抗告駁斥抗告費用由搞告人負　　　江與侯　章因　　及遣　涉訟不服第一審判决上訴一案（判决主文）本件上訴駁斥第三審訟費由上訴人負擔程號琳與孫廣勝因債務涉訟不服第二審判决上訴一案（判决主文）本件上訴駁斥第三審訟費由上訴人負　 
[江蘇高等檢察廳]  
批示李阿佛狀悉凡經本廳判决之案均應就近執行所請未便照准此批　桂　狀悉據　各節是否屬實候令泰　縣查明法辦所請指定管轄應毋庸議此批陳史氏狀悉　子陳文奎病旣未愈姑予　限一月仰即迅速設法醫　投案聽候執行毋得藉　搪塞致干未便此批楊　芳狀悉候　卷核奪此批耿盛山狀悉候即令催從速送卷此批顧　才兩狀均悉候送同級審判廳核辦此批李金發狀悉案巳判决所請着毋庸議此批王阿大狀悉候送同級審判廳　辦此批季祥榮狀悉候接受判詞再行核辦此批俞承培狀悉查該民聲請易科罰金業經同級審判　裁决駁斥在案所請着毋庸議此批唐阿土狀悉候令飭上海地檢廳轉飭領受此批徐桂堂　悉　候原縣呈復到　再行核奪此批沈鴻鈞狀及抄件均悉候　卷核辦此批孫職之狀悉本案迭經令縣依法辦理矣此批沈文達狀悉旣據聲明抗告仰即靜候裁决此批王振如狀悉候送審　核辦此批以上六月三十日 
[上海地方審判廳]  
民庭主文一件裁决石裕卿與謝忠　爲債務涉訟抗告一案（主文）本件抗告駁斥抗告費用由抗告人負擔一件判决汪瑋庭等與程芝伯因假扣押異議一案（主文）程芝伯於訴朱阿祥債務糾葛一案在朱源茂漆店内扣押汪瑋庭所有之裱　　一方凌桂堂所有之裱　　一方　即返還訟費歸程芝伯負擔一件判决梁悅庭與杭金龍因貨欵糾葛一案（主文）杭金龍應償還梁悅庭經理之吳森記磚灰行貨欵洋三百十二元七角一分訟錦記應償還培記經租賬房租金洋七十八元繳由李　雲具領本案訴訟費用歸郁錦記負擔一件判决張松筠等與張良卿因貨欵涉訟一案（主文）張松筠蔡良坤之請求駁斥本案訴訟　用歸張松筠蔡良坤負擔一件判决魏開良與謝永興因保證債務涉訟一案（主文）魏開良之請求駁斥本案訴訟費用歸魏開良負擔一件判决陳炳生與姚　福等因債務涉訟一案（主文）姚關福應償還陳炳　元本洋二百元又利息洋二百陸陳氏應償還陳炳生元本洋二百元内一百五十元之利息自民國九年陰曆七月十六日起每月照約二分計算五十元之利息自民國九年陰曆十二月十七日起每月照約二分計算均應付至執行終了日爲止陳姚氏應償還陳炳生元本洋五十元自民國九年陰曆十二肛二十七日起每月照約二分之利息應付至執行終了日爲止但陸陳氏陳姚氏應付之利息均不超過元本數額陳炳生其餘之請求駁斥本案訴訟費用歸陳炳生姚關福陸陳氏各負擔十分之三陳姚氏負擔十分之一一件判决龐蓮蓀與朱少蘭因債務涉訟一案（主文）朱少　應償還龐蓮蓀借欵元本洋五百四十元及民國十一年陰曆十二月二十九日起至執行終了日止按月一分之約定利息但利息不得超過元本數額本案訴訟費用歸朱少蘭　擔以上七月二日 
民庭主文一件判决張季　與張國安因田產涉訟再審一案（主文） 
本案上訴駁斥一件判决鄒金品與吳盛保因借欵涉訟一案（主文）吳盛保應償還鄒金品洋二十元訟費歸吳盛保負擔一件判决程芝伯與朱阿祥因貨欵涉訟一案（主文）朱阿祥應償還程芝伯洋二百九十七元一角五分訟費歸朱阿祥負擔一件判决孫忠貴與薛宗寳因債務涉訟一案（主文）薛宗寳應償還孫忠貴洋六十元孫忠貴其餘之請求駁斥訟費孫忠貴負擔四分之一薛宗寳負擔四分之三一件判决陸克勤與陸宗　等因贖田涉訟上訴一案（主文）本件上訴駁斥第二審訟費由上訴人負擔一件判决黃　儒等與陸宏昌因　田涉訟上訴一案（主文）本件上訴駁斥第二審訟費用由上訴人負擔一件判决依墨衣立財培脫培搿來與卡爾勒特爲搿　士門爲離婚涉訟一案（主文）原告人依墨　衣立財培脫培搿來與被告人卡爾勒特爲搿　士門間之婚姻准予離異訴訟費用由卡爾勒特爲搿羅十門負擔一件判决施榖詒　與孫本立因沙田涉訟上訴一案（主文）原判廢棄被上訴人在第一審之請求駁斥本案訟費由被上訴人負擔一件判决江蘇水上警察　與謝　在因修　涉訟一案（主文）被告人　賠償原告人虎威艦帳蓬及進塢費洋八百元整理鍋　費洋一千四百元訟費由被告人負擔一件判决邢蔡氏與周桂　因道契糾葛一案（主文）原告人之請求駁斥訟費由原告人負擔一件判决嚴志英與孫湯氏因　欵涉訟上訴一案（主文）原判棄被上訴人在第一審之請求駁斥本案訟費由被上訴人負擔一件判决單加　與單宗良因贖田涉訟上訴一案（主文）原判廢棄被上訴人在第一審之請求駁斥本案訟費由被上訴人負擔一件判决倪挺枝等與周乾康因債務糾葛一案（主文）周乾康經理之上海中華木行應償還倪挺枝經理之同昌號規元銀五千三兩及自本年陰曆四月初一日起至執行終　日止按月一分一厘計算之利息償還王志衍經理之兆豐莊規元銀三千零九十兩另二錢五分及自本年陰曆四月初一日起至執行終了日止按月九厘五計算之利息償還樓恂如經理之敦餘莊規元銀二千六百十七兩一錢二分八厘及自本年陰曆四月初一日起至執行終了日止按月一分三厘之利息　還趟敬軒經理之晋安莊規元銀一千八百五十兩一錢五分及自本年陰曆四月初一日起至執行終了日止按月九厘五計算之利息償還孫瑋甫經理之裕達銀行規元銀一千二百三十六兩及自本年陰曆三月二十六日起至執行終了日止按月一分計算之利息訟費由周乾康經理之上海中華木行負擔以上七月四日 
公示送達（全文在本　揭示塲公佈）一件詹啓洪與顧志新等因租約涉訟案件本廳定于七月二十八日上午八時爲公開審理日期除選任金宏基律師爲該被傳人顧志新特别代理人外仰該被傳入　期到　辯論毋自延誤此示右仰被傳人顧志新知照一件梁悅庭與杭金龍因貨欵糾葛案件（主文）杭金龍應償還梁悅庭經理之吳森記磚灰行貨欵洋三百十二元七角一分訟費歸杭金龍負擔右仰被告人杭金龍知照中華民國十二年七月四日 
[上海地方檢察廳]  
批示張嚴銘狀悉案經檢察官提起上訴仰候高等檢察廳核辦可也此批鐘鏡宇狀悉仰即具狀來廳領取可也此批孫桐生狀悉查此案係因無明確證據未曾判處罪刑何得指爲誣告所請不准此批李少村前巳明白批示如蔣鳳坤果將其女藏匿應向同級審判廳請求交人廳碍難准理此批譚利英查是案牟月秋訴爾詐財本廳以押　糾葛係屬民事予以不起訴處分茲爾乃以牟月秋盜欵反訴顯係架詞抵制所請應毋庸議此批葛丁氏查抗告應依刑事訴訟條例第四百三十六條規定向原審法院爲之所請應毋庸議此批卲金台狀悉候偵查此批楊敬和狀悉候偵查此批以上七月二日 
[滬海道尹公署]  
批示南滙縣七圖鄕　潘心魁等呈爲藉工呑振　報勒索匿不榜示大衆故意　　圖陷反制民不聊生瀝情求令撤回簽票提　派委研訊以全民命由據呈該縣圖董凌雲湘藉工呑振朦報勒派等情是否屬實仰南滙縣知事澈查明晰乘公核辦具報此批寳山縣民王國棟等早爲蟻棍横行慘無人道環求恩准飭縣查究由據呈該縣月　鄕游民蟻棍横行不法等情如果屬實自應從嚴查究以維風化仰寳山縣知事訪查明確示禁拘究該管警廳不得容隱包庇切切此批 
 
 

Page 17

 
 
第一萬八千零八十八號;中華民國十二年 西曆一千九百二十三年七月六號
星期五 * *本埠新聞三 
[開利公司廣製新食品]  
南京路郵政局對面四三二與四三三號之開利糖果公司所出各種糖果·餅乾·菓汁·各式罐頭食物·點食等甚佳糖果與菓汁尤美菓汁有擰檬·香蕉·楊梅·橘子·玫瑰·杏仁·桑子·雪梨·萍菓·等九種銷路殊湧餅乾糖果爲數亦巨每在夏季除原有營業照舊經營外復增欱冰室一部現該已開始營業所售各種汽水·與冰淇淋·刨冰·菓汁之類如左 
正廣和汽水每盃二角屈臣氏汽水每盃一角半各種冰淇淋每盆一角凈素冰淇淋每盆一角冰淇淋蘇打每盃二角半冰凍鮮牛奶大盃二角小盃一角冰凍鮮菓每盆一角冰凍遮厘每盆一角赤荳刨冰每盃二角各種菓汁刨冰每盃一角半鮮檸檬汁每盃二角各種菓子露每盃一角半鮮葡萄汁每盃一角半鮮牛奶蛋露每盃二角其餘各色點心每盆一角 
又該公司爲便利主顧起見特製成厚紙袋二種每袋可置二客或四客之冰淇淋於其中購之可將冰淇淋隨意携帶每歸家每日此項銷數甚大云 
[科發新出除油去垢皂]  
南京路科發藥房新出有除油去垢皂一種工程師·機司·汽車司機·以及修理機器·印刷家用最合宜每塊售洋三角又該藥房經售德國香水原料香精等種類甚多售價自二三角至十餘元近優待批發訂有特别辦法并有德國專門技師代爲配合各種香水云 
[大批印花紗到滬]  
四川路惠羅公司新近到有大批英法印花紗布質地甚佳頗能耐用每種紗布所印之各種花色皆可洗濯經久不退如各種印花縐紗開闊計二十九寸彩花斑斑五光悅目且每種有每種这花色所繪之花好在不入俗氣使人見而不厭每碼價値九角半尙有極微薄之印花紗剪製夏季衣料淸爽生凉花色亦甚入時惟取價稍貴每碼須一元半又有麗羅綿繡紗素白織花者淸雅無比女學界穿之更屬文靜每碼僅售七角半其餘花素之印花紗種類尙多價亦高下不等云 
[雨衣運到多種]  
南京路先施公司雨衣部新由英國先施運到橡皮雨衣多種線縫嚴密可不滲水且輕便美觀分男式女式兩種顏色極多四季均可應用每件自十五元半至二十七元半尙有香港勝洋公司之國貨紡綢雨衣男女所用者均有光亮精雅實爲國貨中之難得出品現該公司運到大批種類及顏色殊多定價亦甚便宜云 
[新到紗巾及籐草蓆]  
永安公司毛巾部新運到大批各國名廠麻紗夾邊巾·雜色紗巾·絲巾·及大小浴巾等貨淸雅精美價亦相宜四層傢私部又到有各種上等籐蓆·草蓆價亦頗廉云 
[各式銅鐵床之陳列]  
博物院路安仁里華商大東銅鐵床公司製售各式銅床鐵床現多陳列出售各價如次 
㈠『方全銅床』市價三尺半每張售一一五元四尺一二零元四尺半一二五元五尺一三零元加市貨三尺半一四五元四尺一五零元四尺半一五五元五尺一六零元（二）『圓全銅床』市貨三尺半八五元四尺九十元四尺半九五元五尺一百元加市價三尺半一零五元四尺一一零元四尺半一一五元五尺一二零元（三）『半銅床』普通三尺半三四元四尺三六元四尺半三八元五尺四十元市貨三尺半四四元四尺四六元四尺半四八元五尺五十元（四）『鐵床』市貨三尺半二十元四尺念二元四尺半念四元五尺念六元加市貨三尺半念四元四尺念六元四尺半念八元五尺三十元 
普通兩種以便選購（一）『圓全銅床』行貨三尺半七十元四尺七五元四尺七五元四尺半八十元五尺八五元普通貨三尺半七五元四尺八十元四尺半八五元五尺九十元（二）『鐵床』行貨三尺半十二元四尺十四元四尺半十六元五尺十八元普通貨三尺半十四元四尺十六元四尺半十八元五尺二十元云 
[新色紗線之染製]  
南車站滬閔南柘路大新染廠開辦有年出品力求精美該廠主任闕君現又研究得一種新法將所製絲光紗線染成竹青·蜜色·印白·湖色·蘋果綠等顏色後再加以化學處理雖水洗日嚗均可不退該廠營業部則設於南京路日新里云 
[焦作白煤電促裝運]  
河南焦作白煤歸福中公司承辦開採年來產額日巨行銷幾遍全國駐滬該公司在愛多亞路四號每月經售白煤現達二千餘噸本埠由昇和·及泰興二號訂約承攬代銷外埠若蘇州·瓜州·杭州等處另設分公司專理其事銷數莫不遞增故近日滬公司向焦作電促裝貨云 
[果露與肥兒粉之製售]  
法租界貝勒路文安坊二號·美飴公司新出之新鮮菓子露係選用各種鮮果用西法去涬提汁和以衛生諸品用者取汁一小匙和凉開水一杯·或和美酒飲之香甜適口消熱却暑解渴生津可作禮品種類分香蕉·檸檬·波羅·葡萄·橘子·玫瑰·薄荷·楊梅售價每瓶洋六角起二角止批發一律六折又自製肥兒自强粉凡小兒先天不足者均可服之售價一磅鐵罐裝者每罐大洋三角云 
 
[著名電影女伶陸羅斯小影]  
陸羅斯（ＲｕｔｈＲｏｌａｐｄ）爲現今美國電影界著名女伶之一生於舊金山三歲時即現身舞台彼第一次演戲之處係在舊金山哥倫比亞戲院（ＣｏｌｕｍｂｉａＴｈｅａｔｒｅ）側身愛德華（ＥｄＨｏｌｄｉｎ）戲班中表演（信特賴）Ｃｉｎｄ　ｒｌｌａ一劇稍長羅斯即入電影界先至凱爾姆公司（ＫａｌｅｍＣｏ）後又改入亞斯屈賴（Ａｓｔｒａ）公司羅斯在電影界中以善演偵探長片爲名所演之片皆用羅斯長片影戲公司之名義惟歸百代公司分銷 
羅斯身長五尺四寸權之可一百二十磅生有棕色之髮雙瞳作紫羅蘭色乃一美麗之女伶也 
[評影片「富人之妻」]  
日前往觀上海大戲院所映之『富人之妻』第一幕爲學校放假情境做得惟妙惟肖甘姑娘對於父母失迎之不樂竟有稚子氣槪非易事惟飾甘母者年紀未免太輕若不指明頗易誤爲姊妹甘姑娘素爲一天眞爛漫之女子旣不事修飾亦不以爲然忽而參與盛會賽馬其間尙可加入一幕描寫彼入奢華社會之初步如是方可免觀者追索許久彼離約翰寓後念子心切是故日夜徘徊約翰寓門首以圖一見骨肉某夜適其子笳甘下樓竊取母像而親吻之母子始得一面一見遂珠淚雨下隔玻璃而互相接吻戀戀依依不忍舍離使人見之腸斷此段表情爲全劇之最於約翰宴客前若能加入　約翰探知其妻克苦餬口之一段則更佳蓋如是約翰能知其妻貞節之可羡而有懊悔之私然後破鏡重圓則較好至於中文說明書頗佳蓋其不如『古井重波記』等之深奥使普通人難以會意也此上爲鄙意對於影戲本身而講深一層言之此片對於社會有何關係蓋今上海一班無智少年與少女之輩西方之優點未曾學得而奢侈之法已盡得之以致終日祇理修飾不務正業一旦家產告罄無能自給後悔不及祇能在外乞食其日後之境遇自然不堪設想甘姑娘自放自縱後之結果竟可爲一班放蕩少年少女作一前車之鑒也（維鈞） 
[美童對於電影觀念之分析]  
最得衆望者···女伶曼麗畢克福·男伶懷蘭斯李特紐約全國電影改良委員員會報告云年五月份中在紐約城内收集七十六市鎭内之男女學童三萬七千人之投票（内中二萬人爲女童一萬七千人爲男童）詳述本人對於電影之觀念今經精密之分析得以下之結果 
名伶中之最得衆望者女伶中則以曼麗畢克福（Ｍａｒｙｐｉｃｋｆｏｒｄ）爲最惱門塔文（ＮｏｒｍａＴａｌｍａｄｇｅ）次之康斯登塔文（ＣｏｎｓｔａｎｃｅＴａｌｍａｄｇｅ）又次之男伶中則以已故之懷蘭斯李特（ＷａｌｌａｃｅＲｅｉｄ）得票最多羅獨爾夫（ＲｕｄｏｌｐｈＶａｌｅｎｔｉｎｏ）及陶葛雷斯（ＤｏｕｇｌａｓＦａｉｒｈａ）ｎｋｓ）次之單就男生中舉出者計之則陶葛雷斯得　最多女生中則羅獨爾夫第一懷蘭斯李特第二李嘉白率爾姆斯（ＲｉｃｈａｒｄＢａｒｔｈｅｌｍｅｓｓ）第三 
入電影院觀電影之次數男生中平均每星期中約一·二三次女生則一·○五次每星期中入院二次者男生則百人中占八十三人女生則百人中占八十八人至每星期中入院次數達四次以上者每一千男生中祇二十六人女生中則僅九人在二年級中之學生入電影院之次數較多於初年級中之學生至三四年級時則又漸見減少 
美利堅人之入電影院者其年齡之差次約自十歲起至四十九歲止但其中三分之一其年齡皆不過十九歲故學校中之學生彼之對於電影之觀念大有操縱電影改良之趨向茲將學童喜觀之電影之成分分析如下影片種類男童歡迎者女童歡迎者 
冒險故事百分之三十十·○百分之十五·六 
滑稽百分之廿七·○百分之十九·四 
偵探故事百分之十八·六百分之一十·七 
愛情百分之十一·五百分之廿七·四 
社會生活百分之○五·五百分之十八·三 
長片百分这○四·八百分之○四·二 
悲傷結局百分之○二·六百分之○四·四 
綜觀上表男童中之最歡迎者爲冒險故事滑稽派之電影較次悲傷結局之影片最少女童中則愛情片列第一滑稽片次之以童中之高級生與低級生相較　則級愈高愛觀愛情片及社會生活片之熱度亦愈高對於冐險及偵探片則漸减少至最高級則歡迎滑稽片者最多女童則級愈高對於愛情片及社會生活片亦愈注意雙方對於悲傷結局之影片則觀影戲愈多歡迎之者亦漸衆 
各人之所最不喜觀者爲一種無理取鬧之滑稽片以包子等物互相遙擲以爲樂其次者爲一種不近人情之影片至愛情片中之接吻太多者及表演太過者亦觀者之所不甚歡迎者云（伯長） 
 
 

Page 18

 
 
第一萬八千零八十八號;中華民國十二年 西曆一千九百二十三年七月六號
星期五 * *[美僑慶祝獨立聲中之軼聞]  
適有美國國父華盛頓後裔在滬···伹事前未爲人知大陸報云昨日（四日）美僑慶祝獨立適有美國國父華盛頓後裔因事在滬共襄盛典其人姓聶克森氏美之温哥武人與華盛頓有直接血統關係而在華氏家譜照片中亦預其一其兄即以華盛頓命名於歐戰中陣亡惟聶氏以不願聲張故事前未爲人和云 
[横渡太平洋十五次之美女孩]  
年僅九歲···現來滬仍將返美大陸報云昨日林肯總統號抵埠時搭客中有美國女孩葛萊格氏者年僅九齡而横渡太平洋業巳十五次葛女士除英文外略諳法語並能操中國普通語及外省方言二種現在舊金山肄業此次來滬省母暑假後仍將回美就學云 
[美海軍少佐跌傷]  
大晚報云美湖龍艦海軍少佐烏德林氏昨在卡爾登飯店游廊納凉偶坐欄杆吸烟戲向後仰忽失手墮於路旁當時人事不省遂由友人急送公濟醫院診治云 
[日船在黃石港擱淺]  
今日開駛來滬 
日淸輪船南陽丸由漢口下駛行至黃石港附近擱淺旋即駛離其地因船底受傷决停航行將遲一日於今日開來滬上云 
[昌興組織世界週游團]  
文匯報云明年春初昌興公司將派加拿大皇后號組織世界週游團該輪在行駛太平洋蘇彝士各輪中最爲宏麗可容頭等客五百人預定明年一月三十日自紐約起椗經過歡洲蘇彝士遠東日本夏威夷以至温哥武復由火車送客至出發地點途中並擬繞道希羅一觀世界最大之活火山每人途費約自美金一千六百元至九千七百五十元不等凡欲加入者不論在世界何地均可由頭等座位免費送往紐約取齊至其過滬日期預定四月二十日云 
[臨城被難西同志會歡宴紀]  
大陸報云蘇洛茫·亞倫·品格爾·三人前在臨城被被擄囚入抱犢　山巓三人組織舍卜俱樂部（ＳａｐＣｌｕｂ）釋放後蘇洛茫來滬亞倫及品格爾返小吕宋昨日蘇洛茫君用舍卜俱樂部名義假座禮查飯店宴請同在抱犢崮被難本埠諸同志赴會者有金士伯·依利亞·穆安素·鮑威爾·安迪生等數十人每人均作一二分鐘之演說宴後唱詩談故事新來滬之少年詩人白賴萊君亦躬逢其盛云 
[中華體育協會之籌備]  
　　明日開發起人會議自中國在遠東運動會失敗後國内各界人士均致慨於中國無體育機關以爲積極提倡運動及將來加入遠東運動會之準備茲有唐少川·熊長卿·盧煒昌·等發起組織中華體育協會籌備已來已將匝月各方對之均表贊同昨日唐君等八人聯名致函國内體育界及各名流定於明日（星期六）下午二時起假座四馬路嶺南樓召集發起人會議討論進行方針並附去擬就之宣言草章茲錄其宣言如下 
『健全的精神寓於健全的體魄』這句話大家都巳承認了中國的事情不論政治·社會·敎育·實業所以弄到這樣局面都是因爲缺乏健全精神的緣故我們要從事改進當我要從根本·體育·做起即以遠東運動會一事論之舉行六次中中國除第二次行點優勝外其他五次均在失敗之列但歷届成績的壞總沒有這一次第六次厲害的大家都以爲這是中國體育在國際上的奇恥大辱遠東選手及領袖回國後曾於六月六日在時報館開過一次討論會列席的選手領袖有華北杜連科代表張德平·華南劉福基·華中杜榮棠·華東沈嗣良·女子選手領袖高梓女士·及其他熱心體育人士到會的人都有很長的演說歸結演說的總意對於中國在遠東運動會失敗的原因不外下列四點（一）中國政府對於體育不加贊助（二）中國社會漠視體育（三）中國選手平時無聯絡的機會及充分的準備（四）中國無　倡及主持體育的機關討論結果對於組織體育機關一事都認爲急不容緩之舉因爲有了這個機關可以請求政府的贊助引起社會的注視呌一般選手平時有聯絡的機會和充分的準備自從這個消息刋布以後各方表示同情及贊助的人很多我們就决意着手組織中間經過不少的波折和討論到在方算籌備就緖定期舉行成立大會我們用十二分熱忱盼望全國各界人士的　贊和維持好呌這個在中國體育界剛才萌芽的機關有發榮長大的可能 
[滬東公社選定新社長]  
錢振亞君 
楊樹浦滬東公社乃滬江大學社會科之試騐室創辦迄今五載有奇進步甚速目今所辦之事業約分三天系（一）醫藥（二）敎育（三）社會事業其發起及創辦者爲美人葛君學溥葛君爲滬大社會科主任充該社社長有年茲因就美哥倫比亞大學之聘故該社社長之缺巳由董事部公推錢君振亞充任之錢君乃滬大文學士專攻社會科及敎育科並在該充社任幹事有年對於近來勞工問題尤竭力研究爲工人謀幸福且錢君爲華人該社將來之進步正未可量云 
[少年團發行團務季刊]  
本埠少年宣講團現正建築上海通俗演講塲力圖發展前曾議决發刋團務季刋報告一切内部狀况自四月一日直至六月三十日止爲十二届第一號將於七月十日出版凡團員均分寄一份云 
[曹家渡救火會演龍]  
曹家渡鎭救火會演龍本定每月五日及二十日二日舉行前日爲陰曆分龍日該會特開全體大會首由該議長報告開會宗旨次爲全體職會員行祭龍禮隨即排隊拖龍至梵王渡西鐵路橋盧薛宅操演演畢折回至晚聚餐而散 
[工商界議籌維持米價]  
日來米價飛漲生活困難民怨沸騰本埠工商友誼會迭接勞工會友提議請予維持以保治安該會當根據議案於昨日特函米業團體請平定米價函云 
迭據會友報告日來米價飛漲勞工生活頓起恐惶際此時局不靖若因此挺而走險社會安危不無關係報載米船來滬稀少存米不多若不設法維持危機一觸即發現在米價已增至十三元以上推厥原由不外奸商故意壟斷或在產區收買出口阻碍米船裝運來滬所致素仰貴團體關心民食敝會爲維持治安計請一致要求當道設法取締禁止出口並限漲價不勝欣幸之至云 
[昨日之菜市]  
葷蔬菜價均廉 
昨日南北市小菜塲葷蔬菜上市甚多故各價均較前更廉其價如下 
北市南市北市南市 
蝦每斤三角五分四百文甲魚每兩三十文三十文 
青魚每洋三斤三斤扁蒲每斤八十文六十文 
白魚每兩二十文十六文　魚每兩二十文二十文 
大黃魚每兩二十文二十五文　魚每兩五十文三十文 
鹹蟹每兩三十文三十文鯽魚每兩六十文三十五文 
梅蛤每兩三十文四十文烏賊魚每兩十二文十八文 
牛肉每斤三角二角半　魚每兩二十文十六文 
羊肉每斤三角六分三角　魚每兩五十文三十三文 
鴨蛋每只四十五文三十文雄雞每斤三角五分三角六分 
鷄蛋每只三十文三十支鴨每只一元二角一元 
龍鬚笋每斤百二十文百六十文蛤蜊每斤百十文百二十文 
冬瓜每斤四十文四十文猪肉每洋三斤半三斤半 
雌鷄每斤四角四角黃瓜每斤六十文 
　菜每斤一百文菠菜每斤六十文 
毛荳每兩百二十文十文蛙肉每兩二十文三十文 
鴿子每只三角二角半茄子每斤一百文百二十文元菜每斤每十文五十文　白每斤百二十文百二十文 
青菜每斤四十文三十文葱每斤一百文八十文 
鹹香瓜每兩四十文三十文春笋每斤一角六分二百九十文 
黃荳芽每斤百四十文八十文辣茄每兩三十文 
芋艿每斤百六十文百二十文紅荳每兩四十文三十文 
長荳每兩十五文青蟹每兩四十文 
[果品市消息]  
西瓜及天津花紅新上市 
新上市之西瓜每擔二元半至二元二角又新近上市天津花紅每擔四元半拆售者每斤一角二分至八分不等水果攤上零星售者每枚銅元可購二三只云 
[醫訊彙誌]  
昨得粤商及引翔等三醫院及周醫生贈藥之消息如左粤商醫院開籌備會前晚八時粤商醫院發起人在粤僑商業聯合會開會籌備到者爲陳炳謙·許奏雲·陳禮庭·楊富臣·藍璧如等旅滬粤商百有餘人由陳炳謙主席討論院長副院長董事職員之選舉手續一俟章程妥定即行召集大會選舉以期負資有人俾於院務積極進行並聞該院開幕之期當在本年秋季内云 
引翔醫院診防時疫引翔醫院於民國十年開辦迄已兩載 
給藥施診對於病人頗稱利便前日該院各董事開會議决於陰歷六月初一日起仍照　年開辦時疫診務刻已通知院中主任薛雪舲君添聘醫生一員以資襄助聞滬東商界聯合會對於該院成績非常滿意擬捐資擴充云 
西南醫院新闢病室黃家　路西南醫院係去春丁福保君等所創辦上午送診以便貧病頗爲附近居民所稱道患病而往就治者日有數十人該院醫務主任朱榮聖君不憚劬勞躬自診視現因天氣炎熱特在該院對門新　病室數十間俾患時疫及重症者得居留候診云 
幼科醫生贈送丸散幼科醫士周子愉君醫治時疫驚厥·痧痘·久病·疳　·腫脹等症隨症附贈各種秘製丸散不另取資現寓寳善街百花里云 
[小學敎師續函抗議重檢]  
本埠小學敎員前因重檢問題曾致函縣敎育會提出抗議近敎廳特根據義務敎育期成會建議改五年時期爲八年各敎員聞此消息絶對否認昨又致函縣敎育會如次 
重檢問題曾由敝會請求貴會發起召集滬海道屬縣敎育聯合會公推代表赴寗請願撤銷乃敎廳對於代表小學敎員之意見毫不容納獨根據漠不相關这義務敎育期成會建議將改五年期限爲八年豈知此次小學敎員这抗議所爭者在曾經一度檢定·認爲合格·萬無再檢之理期限短長·實不成問題乃敎廳獨主張延期豈不能行之於五年者·獨可行之於八年乎我小學敎員·豈五年則羣起反對·八年則竟無異議乎一經考慮此種得過且過計畫斷不能便人滿意與其修改以後又起反抗不如未改以前審愼從事際此江寗縣敎育會將聯合六十縣縣敎育會向敎廳建議候正敎廳答覆省議員質問·亦以正在修改爲言應請貴會趁此時機陳述延期辦法之無謂聯合全省縣敎育會向敎廳建議庶道聯合會原定主張·不難貫澈請願代表·亦不至虚此一行也 
[全國學生會籌備開大會]  
各省代表已紛紛報到 
全國學生總會本届評議會距開會之期不遠故各地代表俱聯翩蒞止閩陜晋湘皆已報到留日學生會李骊二君與山東學生會所派之代表不日亦來計此次所到之代表總計不下四五十人該會因會所狹隘不能多容故昨日龔何李王各理事開緊急會議商議抬待各地代表辦法議决先乘暑假之便向附近各學校借寄宿舍以作代表暫時寄寓之所當即派理事二人向徐家匯復旦中學及上海大學接洽諒不日即可妥當云 
[記各校之畢業禮]  
昨日各校消息有關於畢業或休業禮者如下 
國立曁南商科徐家滙姚主敎路一三五號國立曁南學校商科定於今日（星期五）午手二時開畢業生訓話會請各界聞人到校訓話云 
上海大學國乙上海大學中國文學系乙組學生因休業禮在邇特於昨日下午二時在該校第六敎室舉行叙别茶會秩序如下（一）搖鈴開會（二）奏樂（三）主席報告（四）自由談話）五）茶點（六）餘興又該級學生因北京正變及長沙慘案延至今日尙無結果特規定每人回家應盡國民天職露天宣傳以謀君衆運動並聞國乙週刋决定下學期開學後印出云 
省立第一商校陸家浜江蘇省立第一商業學校定於本月七日午後三時舉行本科第六届畢業禮已請袁觀　朱成章二君演說此次畢業學生共四十四人八日正式放假云 
立羣女子學校阿拉白司脫路立羣女學創辦兩載昨晨十時舉行第二届畢業式計中學科畢業者二十六人初級中學科二十一人高級小學科十二人初級小學科六人該校在暑期内設補習科免收學費定於陽曆七月十六日開課云 
法租界民生校法租界民生女學校昨日巳行休業禮下届開學定於陰曆七月十八日暑假期内辦暑期學校分國文算術英文算術四科敎員如王漁隱·胡韞吟·符慶華·沈仲俊·顧祖同等算術科特請王景石·沈墨仙·二君擔任國粹畫敎授備有章程任人索取云 
羣益女子公學愛而近路善慶里勤益女子公學爲前校長長陳淑英女士創辦本年五月間由愛羣女學敎員郭純青女士接辦改名羣益女子公學校中敎務特加整頓並於暑假期内設暑期補習科現正着手招生報名者頗形踴躍七月十二日（即陰曆五月二十九日）舉行畢業式同日開懇親會云 
鐵華商業公學巨籟達路鐵華商業公學現正舉行暑假太考定於七月二十一日上午展覧成績下午小學科舉行畢業式并由學生表演學藝 
龍華鎭孤兒院龍華茂公橋塊之孤兒院將於陽曆本月十四日下午二時舉行第十届高等國民兩科畢業式秩序如下一開會奏樂二院歌三祈禱四報告五成績表演甲英文歌乙演說丙英文演說丁英文歌戊揮毫己演說庚英文歌辛英文演說壬演說癸跳舞六來賓演說七院董訓詞八給憑九奏樂十拳術十一閉會 
[學務併載]  
昨得各校畢業禮以外之消息如下 
中國公學商科將添設夜班中國公學商科大學前因便利般公司人員求學起見特設選科任人選讀業誌本報現聞該校又聞一般求者函稱日間隨時聽講仍有不便請求添設夜課遂又决定於九月間開學後添設夜課數班以資造就惟夜間因時間關係所授課程未免稍有限制聞現巳决定開班者爲簿記·打字·商業文件等課云 
中國體操學校同學會成立中國體操學校校友姚榮隄鄒吟廬等發起同學會曾開兩次籌備會已誌本報昨日下午五時假座西門公共體育塲舉行成立大會到會者二十餘人先由籌備主任發表籌備經過情形並公推龐醒躍君爲臨時主席選舉職員如下正幹事朱了洲副幹事姚榮隄陸禮華畫記兼會計仲子通叙餐散會云 
中華公學徵募會積極進行閘北寳通路中華公學建築校舍徵募大會自開幕後各隊進行均甚順利昨日各隊長特再通函隊員請爲竭力勸募聞隊員中之有力者己得分數其多預料第一次比賽會時成績必有可觀并聞該公學於徵募期　發行特刋一種内容除報告外材料豐富第一號於今日出版云 
潮惠小學將開十週紀念會私立潮惠高小校創設以來於茲十載定本月（七月）十五日下午一時假南市新碼頭潮惠會館舉行十週紀念大會展覧成績表演游　並提燈誌慶昨巳柬邀界各人士届時前往參觀云 
[郵信截止時間表]  
寄往地點船名平信掛號信 
南部各埠澳洲紐絲綸印度歐洲（　）智利今日（六日）下午一時午十二時日本（取道門司）熊野丸下午五時四時半 
長江各埠火車與輪船晚九時九時 
美洲日本及歐洲威爾遜總統晚九時九時 
青島瀛洲晚九時九時 
汕頭新疆晚九時九時 
香港廣州（包裏）新疆晚九時九時 
天津天津晚九時九時 
威海衛烟台天津奉天明日（七日）晨八時半八時 
南部各埠澳洲紐絲綸印度歐洲（取道蘇彝士）（　）馬爾哇下午一時午十二時 
馬尼刺澳洲紐絲綸（取道香港）梅迭生總統下午五時四時半 
香港廣州梅迭生總統晚九時九時 
長江各埠火車與輪船晚九時九時 
威海衛芝罘天津定生晚九時九時 
安東舟山晚九時九時 
香港廣州（包裏）舟山晚九時九時 
（　）包裏已於昨日（五日）下午二時截止 
（　）包　將於今日下午二時截止 
[劇塲應須改良之要點（七）]  
第三··（劇情） 
今日所習演之劇約有數百　之多改良之第一步當在選擇此數百齣中之良好者劇已選定然後再修正其劇情如結構中之矛盾·沉悶·費解·誨淫·神怪等謬點完全削去或加以修改復將辭句中之有弊病者亦同一加以修改總之最低之限度務使足以表演歷史上之事實從事實上再影響於看戲者至於看戲者發生如何功交須視劇塲已經改正劇中之謬點後劇場或演者所負之責任較輕否則劇塲演不良之戲劇當然須負種種責任故改良劇情社會祇立於督促地位至於着手改良則確係劇塲應須自動之事此實一極顯明之證據也 
改良劇情本非修改原有之戲劇即得謂之改良此惟過渡時代救急之辦法此種救急辦法在今日劇塲之能力及辦劇場者之思想學識恐尙以爲極艱難者至於進一步苛論劇情則現下之京劇眞非根本推翻不可然事實上尙非其時更可預料非現時辦劇塲者所能作爲之事業在辦劇場者能力未曾充足思想未曾變更之時則看戲聽戲者實不可不加以提倡督促也（待續） 
[實騐劇社本星期六演劇]  
劇名（幽蘭女士）···籌欵創辦貧民義校本埠南洋大學商科大學滬江大學合組之實騐劇社現擬籌辦貧民義務學校苦無經費特訂於七月七日下午二時假新舞台演劇籌欵劇名（幽蘭女士）情節離奇哀樂兼具券價分十元·一元·五角三種往觀者可在門首購券（幽蘭女士）劇内飾幽蘭者爲張明德女士飾幽蘭父者爲南洋大學本届畢業生楊訥言君云 
[集會表]  
陽曆本月時期地點召集者事由 
六日愛多亞路大世界對門温泉浴室開暮　 
六日至八日新重慶路慶餘里文綉專修女校展覧會 
六日下午二時徐家滙國立曁南大學訓話會 
六日下午二時斜橋湖北會館旅滬國會議員談話會 
七日及八日西門省敎育會理科敎授研究競賽會 
八日愛而近路紗業公所北區公學懇親會 
八日西藏路寗波波同鄕會常州旅滬同鄕臨時大會及　求會 
八日下午一時西藏路　東飯店國民自决會等六團體歡迎國會議員會 
八日下午一時九畝地高墩路國貨維持會旅州旅滬同鄕會討論會 
九日下午二時南市欵產經理處行政會議 
九日下午二時崑山路女青年會平民學校休業禮 
十日下午四時西門勤業女子師範卲仲輝君之演講 
十日斜橋南首湖北會館國會籌備會 
十日下午二時四馬路大觀樓祥新麵紛公司股東會 
十二日愛而近路羣益女學畢業禮 
十二日下午四時西門勤業女子師範柴連馥君之演講 
十三日晚本埠法領各團體提燈會 
十四日法領事署法領事民主紀念會 
十四日下午二時四川路青年會揚子機器製造股東會 
十五日西門石皮弄中醫專門學校休業禮 
十五日下午一時南市潮惠會館潮惠小學十周紀念會 
十五日下午二時西門省敎育會律師公會臨時總會 
十六日建福路福建路商聯會選舉會 
廿一日上午巨籟達路鐵華商業公學展覧會 
廿一日至卅日徐家滙南洋大學操塲童子軍聯合會露營實習 
[今日天曇而熱]  
徐家匯天文台昨日下午四時三十分氣象預報云天曇而熱揚子流域有雷雨中國中部氣壓頗低恐將發生低壓沿海一帶風勢極不穩定並有局部之迷霧本埠温度在下午三時前之二十四小時内最鬼九○·○最低七七·○去年同日最高七一·六最低六六·四 
 
 

Page 19

 
 
第一萬八千零八十八號;中華民國十二年 西曆一千九百二十三年七月六號
星期五 * *常識 
常談 
[眞覺悟之言] [  覺]  
段合肥自失敗後絶少意見表示今傳聞其有兩種極有價値之言頗覺其頭腦眞已冷靜而眞能覺悟也 
其一謂吾已覺悟武力統一之失計中國之大須各省自治使各省人才羣謀辦法免各派人士麕集北京討生活此正近今名流所主張省憲及省自治之意而不謂今竟出於段氏之口其一謂凡督軍提拔一人由馬弁以至師長地位則督軍可以趁早讓彼勢力結合之公式如此此正合於孟子後義先利不奪不饜之說近人能心知其意而預防此流弊者惟閻百川之但設旅長不設師長差爲近之而不謂今又出於段氏之口 
是故失敗者覺悟之機也若失敗而尙不覺悟則其人眞廢物矣段氏近治佛學或有心得其覺悟也亦宜然尙未道及彼之失敗實失敗於左右之不由正軌致失全國之人心其尙非澈底之覺悟乎 
衛生 
[素食最宜於夏令] [  傎密]  
病從口入證明已久衣食住爲人生三要素非食無以養生然許多疾病即緣食物以媒介是不可以不愼 
夏令温度增高孶生繁殖故微菌尤易蔓延葷腥多脂肪質更爲培植微菌之營養品體質稍弱如不足以抵抗之易罹疫症且係急性一若暴徒之騷動然往往有措手不及醫治之虞 
素食則於衛生大有裨益菜蔬之類旣富燐質可收補骨補腦之功又極淸潔復無魚餒肉敗之患即所需之蛋白質亦足敷營養夏日因天時炎熱氣體澎漲常呈壓近之勢吾人胃質亦受影響而消化力消減因之抵抗微菌力亦薄弱脂肪質多妨礙消化體肥之人往往較多危險者以此故夏令衛生於素食也尤宜 
今已夏令矣除淸潔及撲滅蚊蟲外對於食物亦爲衛生一大問題欲解决此項問題惟有素食 
閱者諸君其亦以斯言爲然乎（乙種酬） 
[各地方亟宜組織收買蒼蠅會] [  楓江]  
去年我們學校裏邊曾經組織一個捕蠅隊覺得所獲的成績甚佳後來我想學校是淸潔的地方捕獲蒼蠅已是這樣的多如果說起街頭巷口不知到怎樣田地因此約幾個同志組織一個收買蒼蠅會大家捐助些經費借仁泰紗莊爲收買機關辦事員即以店夥充之每一小洒盅蒼蠅給銅圓一枚每日晚間至曠野的地方用火油焚化計算一個暑天中間收着蒼蠅一百十五萬八千七百二十個雖則把這個數目和全市蒼蠅比較好像九牛亡一毛但是捕獲的蒼蠅讓他孵化起來實在可怕所以今年擬繼續進行并且想多設幾處我想這種辦法輕而易舉各地方果能推廣起來到了暑天各種危險的病症一定可以少些啊（乙種酬） 
經濟 
[向日葵之利益] [  明雲]  
余家有空地二畝餘其土壞極惡劣栽花則花不發種豆則豆不實更徧植白菜而菜味苦澀食之不能下咽故余每思利用之然苦不能得法去歲春命家人種向日葵二百餘株幸皆長成收種子六石餘約値二十餘元然植葵之利非僅此也今略述之於左 
向日葵爲花中之大者平常約高丈餘其花色深黃形略同菊向日之性甚顯故名之曰向日葵其效用約有八（一）此種植物能吸收低濕處欲發之疫氣故能免瘧疾等症（二）其種子可以喂六畜壓之亦可得油（須用壓榨機聞此油之値甚昻）（三）若將其子之仁炒熟可作食品味香燥而微甘如西瓜子然亦可煑之爲粥與孩童食之頗有益且易於長大（聞西洋諸國之兒童食此者甚多）（四）其子之仁可搗成漿汁和不擦面能使肌膚嫩滑白靜（五）其子仁亦可研成細粉和於麥麵中以作糕饅其味甚美（六）其葉甚大可以包裏物品亦可以喂馬牛（七）其莖粗而長質甚鬆易於引火故可代柴炭之用（八）燒成之灰浸於水中再濾去渣滓則其水可用以洗衣能去油垢（蓋其中含鹼質甚豐）較市上所售之洋皂有過之無不及以上所述皆爲余所親驗者讀者諸君家中如有隙地盍一試之且植葵之地冷暖旱濕皆宜其栽培之法又極簡單僅於天氣極燥之時略澆以水而已（乙種酬） 
道德 
[誠實之小販] [  騏]  
日前有小販担魚至余家兜售見其衣履整潔言語温和似不類普通小販（但余之購物决不以品貎爲斷）余檢魚若干尾將稱小販忽曰此尾已腐敗不甚新鮮食之恐不利於衛生願先生勿買吾將棄之余不禁驚怪曰汝等小販擔魚求售目的在得利謀生今汝誠實不欺殊可嘉佩此舉於我有利汝不將蒙莫大之損失乎小販曰吾之販賣與人不同一方面固以謀利爲目的一方面仍以不喪道德爲宗旨今此尾棄之在余之損失甚小買者食之必有疾病之慮豈不危哉爲人誠實最要經商之道亦以信用爲主無論大公司大商店其營業日臻發達亦不過恃其信用之鞏固耳余雖小販豈可不以信用取信於人哉余聞其言歎服者再遂倍値與之小販固辭不願多得且曰先生憫余小販時時惠顧此余之大願也 
騏曰當此商戰競爭時代一般商人以利忘義希圖掩飾貪得小利者何可勝數對此小販能無愧乎余佩其道德高尙識見深遠爰記其言俾作商界諸君之借鏡（乙種酬） 
法制 
[假冒他人著作之罰則] [  吳鏡資]  
我國自著作權法公佈後凡人民之著作皆一律有所保障矣翻印倣製者之有罰割裂改竄者之有罰固早有明文規定即以其他種種暴行詐術假冒他人著作者之有罰亦於著作權法中第三十六條内特爲規定如被害之著作權人提出訴狀經法院認爲眞確時其假冒者當即罰以五百元以下五十元以上之罰金併得從而罰其知情販賣者以五百元以下五十元以上之罰金誠以著作權原爲物權之一不能任人加以侵害使其受種種損失也爰書之以告世之有著作權者（乙種酬） 
敎育 
[家庭訓育之我見] [  張鴻鑫]  
學校之中有所謂學校訓育所以涵養兒童之品性使有道德之習慣者也其重要不言可知然兒童未入學校以前家庭爲其生活之中心及旣入學校以後家庭又爲其朝暮游息之所則家庭之訓育其重要又何减於學校之訓育乎 
吾以爲家庭訓育應守之原則有二一即積極的誘導二即人格的感化所謂積極的誘導者用活潑和靄之態度循循善誘因勢利導以養成兒童行事之正當習慣是也所謂人格的感化者父母自身端正其品行善良其習慣使兒童於不知不覺之間受無形之感化是也 
至於家庭訓育所應用之方法变可簡略言之試先言敎訓父母可常舉事理之是非善惡告誡兒童以引起其道德上之意向使有善良之行爲次再言命令命令具有强制之作用故不可多用而當用時須有和靄之態度且此命令爲兒童所眞能實行者始可次再言賞罰賞之目的在奬勸兒童善良之行爲使之興奮前進罰之目的在懲儆兒童不良之行爲使之知過悔改惟二者須於必要時行之愼勿濫用否則以後之賞罰將完全不生效力矣 
禮俗 
[喪事無庸奢侈談] [  珍]  
婚禮之不宜舗張吾前已言之矣喪事之無庸奢侈尤願與讀者一商榷焉夫人一瞑目萬物都了靈魂旣去遺蛻　知古人之所以備衣衾棺槨以葬其親者實因父母之聲音笑貎印象旣深不忍於其故而見其遺體之或毁也及定喪制以盡人子之心今人不察以辦喪事爲炫耀多財之好機會打醮建道塲等等動輙費千百金男女雜沓飲食歡笑非辦喪事直行樂耳試思其親又何知其於本身又何如眞無謂也 
有某甲者家資甚富其人則荒淫無度侍親尤暴厲父早沒母年邁矣老態龍鍾茹素誦經不與人忤甲妻厭之嘗加詈駡甲不阻止且率子戲呼爲老牛日供薄粥猶以爲豐操勞不給怒斥隨之其母背有飲泣只求速死一日果疾革甲自賭塲歸氣咻咻然大呼曰今而後可辦喪事矣三天之内全家盡素紮白球懸白幃而所謂甲者亦身着麻衣手持喪棒匍匐於靈前矣幃以内哭聲盈耳盡傭婦之代庖也弔之日來客蜂擁醉飽而後尙勸孝子節哀弔者果眞弔乎孝子能無愧乎吾欲執而問之 
使甲於其母之生前而孝養其良心之安勝於辦喪之奢也六一居士曰祭而豐不如養之薄也爲人子者能力行是言吾稱之曰完人 
科學 
[化學常識] [  天夢]  
（六十二）鈮之說明 
㈠名稱鈮 
㈡各種名稱拉丁名稱叫做『Niobium』德國名稱叫做『Niob』英國名稱叫做『Niobium』和拉丁相同不過還有一個名稱叫做『Columbium』日本名稱叫『尼哇比武母二　　　　　以叫做『　　　　』我國舊譯名稱叫做『鈮』現在决定名稱也叫做『鈮』但是又可以叫做『鎶』 
（三）符號有兩個符號隨便可用一個是Nb取『Niobium』字的縮寫一個是Cb取『Columbium』字的縮寫（四）存在存在高侖信得鑛的裏面爲量狠稀少的（五）性質係一種灰白似銅色的金屬物在空氣裏面極易氱化就是碰到了低熱也會燃燒的但是把他投入硝酸或王水裏面他倒不會溶解要在硝酸裏加些氫氟水他纔能溶解哩這是他的特别的地方 
（六）舉例如在鑛物裏面遇着一種深灰色的硬晶粒便知道有鈮質混在其中因爲這個硬晶粒爲鈮氱和氱化鐵過氱錳所合成的 
（七）製取取他的　化物通以氫使他還元便得 
（八）總結他的原質發明已一百二十餘年只因他的產量太微所以沒有什麽進步（乙種酬） 
雜錄 
[生鷄蛋能救燐毒] [  權]  
諺云雖有好死不如惡活但有一般愚婦不應當死而尋死眞是可憐可憫吾家比鄰張姓婦乃夫以修理鐘錶爲業經年累病子女纍纍生計難持現在的生活程度日高受此環境壓迫端節日夫婦間從經濟上致成口角竟萌短志遂於夜間背夫呑服紅頭洋火數盒家人察覺時已夜半急叩余門求救聞之惻焉憫之搜得家藏之梁溪顧君定　彙編丹方全書類内載有治火柴急救丹方一則急用生鷄蛋白傾入服毒者口中尤多尤妙蓋蛋白凉滑揉膩火柴頭被蛋白裏住不能發展炎毒再加用膽礬五釐溶化於河水一茶杯中每五分鐘服一次連服四五次必將蛋白和火柴頭盡情傾吐爲愈速令其家人如法泡製比及天曉告余云照方服後居然毒已傾吐殆盡幸得慶生矣倘窮鄕僻壤覓方不得豈不誤死一命乎爰特錄出俾地僻無醫之處不致坐而待斃也（乙種酬） 
 
 

Page 20

 
 
第一萬八千零八十八號;中華民國十二年 西曆一千九百二十三年七月六號
星期五 * *   
 
 

Page 21

 
 
第一萬八千零八十八號;中華民國十二年 西曆一千九百二十三年七月六號
星期五 * *自由談 
[一知半解] [  秦]  
　　美國人民每年所耗脂肪·共四六○○○○○○○○○磅·若造成一索·可繞地球十四週又餘二二八○哩· 
[果話] [  瞿道援]  
余每得果輒不忍食置玻璃盆中作案頭淸供瓶有鮮花盆有鮮果靜坐相對覺有無限美感未識亦有與我同癖者否荔枝可推爲果中第一蘭湯浴罷揮輕羅小扇坐濃蔭下擘而食之肌瑩如晶核小若豆甘濺齒頰雅有餘芳眞不亞於瓊漿玉液也歐陽永叔詞云『絳紗囊裏水昌丸』洵非多譽昔玉環酷嗜之道遠而必欲生致驛使傳遞雖速然輙腐敗人馬有因趕路而疲死者百姓苦之故唐人詩云『一騎紅塵妃子笑無人知是荔枝來』歐詞亦云『只惜天敎生處遠不近長安』也荔枝以福建興化所產者最佳滬上交通便利吾人遂得食鮮者較之内地人之僅得食乾者猶勝一籌耳 
夏秋間之果除荔枝外楷杷以皮色帶白者最佳以製蜜餞尤美桃北方所產大而味甘顏色紅艶滬上殊不多見吳江之水蜜桃亦甘美惜多蛀損者梅子吾愛之而畏其酸每食不過一二枚而已葡萄以北方所產者爲佳嘗有友人自京師餽余少許形長而色綠食之味極甘美而無核較之市上所售之紫色圓形者大不相同蘋果之顏色極鮮艶可愛味亦不惡他若李與楊梅香瓜等則卑卑不足道矣 
種果之利益極厚鮮果旣爲吾人所嗜製爲果乾亦受人歡迎其獲利之豐可斷言也惜我國農業不發達果樹純任其天然生長不知加以人工培植與改良遂致產量旣少品質復不優國内之一班實業家皆不之注意可慨也夫 
[趣談] [  兪慕古]  
　　頋備將來 
母喊兒道兒啊我們中飯吃罷多時你還糊糊塗塗躺着這樣懶惰將來恐怕要沒有飯吃呢兒道我恐怕將來沒有飯吃所以睡到五六點鐘才起來晚餐把早飯中飯節省下來預備將來沒有飯吃的時候吃的 
　　對得住 
甲對乙道你這樣揮金如土將來把什麽傳給你兒子怎麽對得住呢乙道恐怕將來兒子也要濫用所以把我的所有索性揮霍盡了免得他們眼熱荒唐怎麽對不住呢 
　　决不敢生兒子 
甲對乙道天道好還果報昭彰你這樣忤逆父母將來你生了兒子恐怕也要忤逆你呢乙道不錯因爲我的父母忤逆我的祖父母我不得不給他們一個報復所以我也决不敢生兒子了 
[阿房火] [  小蝶]  
阿房宫成祖龍死傳之子孫亦二世重樓複殿曲洞房聞之其中多寶藏韓精魏英韜紫光瓊籖秘笈堆御床椒蛾貼壁粉花膩六百宫奴睡席地中原失鹿未足奇子嬰關門作皇帝勝涉好亂兼好貨吕公善國兼善賈五雲樓閣何嵯峨望之直如黃金窩欲心所生饜不滿社鼠憑之招城狐騷然夜動肆盜剽誤觸靈物天怒號楚人一炬天下燒快心五月咸陽橋東闕銅龍西闕火金雀觚棱上烟霧祝融下取人間書十萬燭龍向天舞銅仙滴淚吹海風狂颷所過臺殿空火雲罩地五百頃老蟇作雨天耳聾國人袖手寄歎惜子嬰白衣下殿泣吾聞文王靈台高百尋麋鹿至今猶倖存又聞上帝玉樓三萬楹藏盡往往神護憑何以吾囿菑獨侵天心毌亦分愛憎國人聞之羣議蠭事當還問重瞳公君不見長白山頭龍尾秃白塔黃城久沒覆薛民出降公不降千古乃創此奇局當年祖龍窮士木暴歛天財苦徭役讀藏誨盜深寇心天實厭之禍始伏不如一炬成燎原收盡菁英葬函谷沛公西來大失意關中邯章向天哭匹夫懷璧知免夫塞翁失馬豈非福夫子聞之嗟獲麟從今吾道將毌貧 
[最大] [  翰]  
　　碧黥 
黥爲哺乳動物中之巨者而以碧鯨爲尤往往長至九十英尺重至七十五噸稱世界最大之生物 
　　獵犬 
去年美國長島獵犬會舉行賽跑以勞來痕司之吉立剛所 
[迷夢之現狀]  
豢犬名托梅者得錦標於十二又五分之一杪鐘中馳二百碼殆埓於駿馬稱世界最速之犬 
　　芝加哥新旅館 
芝加哥新設一旅館曰施梯文司建築費共一千五百萬金圓高二十五層有房問三千箇其大禮堂可容四千人稱世界最大这旅館 
　　格蘭台大瀑布 
美國之尼加拉瀑布凡一千一百六十四英尺紐絲倫之蘇愛蘭瀑布凡一千九百零四英尺然皆不及來白來度之格蘭台瀑布凡二千英尺稱世界最高之瀑布 
[兩隻嘴巴] [  德]  
别人求我介紹生意是一隻嘴巴我向他商量事情時他又是一隻嘴巴 
别人問我借錢是一隻嘴巴問他討債他又是一隻嘴巴 
工人要求加薪是一隻嘴巴加了薪要他做起事來他又是一隻嘴巴 
中國人對中國人是一隻嘴巴對外國人又是一隻嘴巴 
男子向女子求婚時是一隻嘴巴結了婚又是一隻嘴巴軍閥大官僚對姨太太是一隻嘴巴對國民以日一隻嘴巴未曾做得總統是一隻嘴巴做了總統又是一人隻嘴巴 
社會小說 
[人間地獄（一一○）] [  娑婆生]  
　　第五十一回千里　車寢臺偷綺夢層樓孤館角枕揾啼痕江浩源在上海是一個有職業的人離滬多日回到上海自然是百端待理萬不能陪伴翠雲在大行台終天不見天日那日江浩源將翠雲領到大行台替他開好了一間沿馬路上等房間交代翠雲不要出外胡跑等到戈微塵來我自會領他到這裡來說罷便要長揚而去翠雲拉著他道戈老爺奉天也許有好幾天躭擱那們戈老爺未來之前你總要天天來一蹚倘若你將我一人扔在這裡百勿管你未免太沒有良心了說著眼圈一紅似有悽然欲絶之勢江浩源點點頭道那是自然你放心我一定天天來瞧你一蹚翠雲知他有正事在身也不敢强留聽他自去可憐翠雲一人獨宿高樓想著戈微塵在風塵之人陌路相逢竟肯慨然替他還債拔出身體回南此恩此德嫖客當中却不多見自己對於他便應該粉身圖報纔是叵耐火車上恰恰碰着這位江老爺糾纏不淸雖說江老爺的不是但是自己也不應該倘若被戈老爺曉得了一定不依本來要討我的那句話一定付諸東流我這一片前程豈不斷送在這位江老爺的手内嗎想到這裏並不感激江浩源一路之上照顧的殷勤反而恨如切骨因怨生恨因恨成悲不覺吊下了幾點懴悔的眼淚到了第二天好容易盼到下午黃昏時分江浩源方偷偷掩掩的走　來見面以後江浩源從懷中掬出一封電報給翠雲看翠雲道我是不識字的這上面說什麽呢江浩源道這是戈老爺從奉天打來的電報他說事體已了明天就動身南下計算起來今天晚上一定可以到上海了我特爲來通知你一聲翠雲點點頭心中是又驚又喜喜的是戈微塵回來了驚的事火車上上了江浩源的圈套不知可會讓戈微塵察破賊人心虚很覺放心不下却默默的出神江浩源道咦你怎麽呆了翠雲道不是萬一戈老爺來了問起火車上的事我怎麽講江浩源也楞了一楞道火車上有哈事翠雲道哎呀你眞會假痴假呆火車上的事便不算一件事嗎捑了便宜貨還要··江浩源聽他這麽說也不覺臉上微紅笑道已過的事也不必提了翠雲道不是那麽說我這人甚老實頂怕被戈老爺盤問出來那如何對得起他江浩源道那末你說話當心點要緊我是再不會被他討口風去的講到實在這件事萬不可讓戈微塵曉得萬一被他曉得你因然不好我們朋友面上很難交代呢翠雲微微歎口氣道早知如此何必當初江浩源被翠雲批出這八個字的考語良心上十分難受勉强的笑道不必談了大家嚴守秘密罷 
三言兩語[  鵑]  
我們中國最大的病就是大家只知有私而不知有公只爲私的方面看得太重就把公的方面忘懷了秀才先先讀過書懂得是非爲甚麽也只知有私不知有公呢你難道不知道大義滅親四個字麽你難不知道有大義滅親的石碏麽說甚麽沐恩二十五年我看你以後可要倒霉二十五年了誌謝昨承高郵江淮通信社惠贈社刋第一期一大張材料豐富印刷精良謝謝 
 
 

Page 22

 
 
第一萬八千零八十八號;中華民國十二年 西曆一千九百二十三年七月六號
星期五 * *   
 
