# 1903 - 20 - 4910691

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○網鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○給圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元八角○三家醫案碼洋三角○醫醕賸義碼洋三角○痬醫太全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大清會典碼洋二元六角○六科進繩六套實洋六元○醫門法律碼洋一元○諸君欲購者請移玉至三馬路申昌書畫室或申報館帪房可也此佈 
[閱申報所紀滬城巨劫因而論之]  
　　自來閭閣之害莫甚於水灾諺云水火無情或傾家蕩產或人命　連故人之於水火無有不畏者也然洪水之災究非時有卽或隄防潰陷事出非常如本月十四日金陵下關太古洋行貨棧坍塌數十丈房屋貨物均付洪流人之遭此刼者多至三四百人獲救者不過七人其害亦可謂烈矣然在大江之濱波浪衝激樁木未堅地質鬆坼經房屋貨物之重壓上下搭客扛夫之行動致有此禍若在内地誠所罕覯是水之患雖列猶不若火患之易矣火則地不分南北人不論貧富一或不愼卽成燎原因一家而累及數家數十家甚至數百家均成焦土其禍之惨莫可言喩比年以來各處大火總在通都大邑人烟稠密之區前歲漢口今歲厦門尤爲罕見大抵火勢蔓延不可收拾總因街道之不能寛廣以致施救爲難迨觀前日報登滬城巨劫事愈信火政之不能不修而講求火政當以寛廣街道爲第一義矣前日十二點鐘時滬城新北門内迤東小街中永慶祥珠花店失火延燒大小鋪户百餘家直至四點鐘時毒𦦨濃烟猶是漫天匝地誠可謂巨劫矣夫滬上自闢租界以來日新月異而歲不同房屋之櫛比人烟之衆多較之南巿城中奚止數倍故火警亦較多於城中及南巿然租界火警雖多而西人講求火政不遺餘力雖一夕數驚而隨發隨救隨救隨熄從無有蔓延至如此之大者雖西人器具之精良人力之奮勇苟街道不寛車馬不易恐亦不能如是之施展也華人仿行西法往往舍本逐末現在城中南巿救火皆用洋龍則猶之租界也號衣號帽猶之西人也兼之自來水龍頭各處星羅棋布火政之修似無稍異乃租界中易於擈滅如此而城中不可收拾如彼豈非街道之阻城垣之限貽之咎耶然於此而欲放寛街道居民必不願也於此而欲拆去城垣官府亦必不願也推其不願之故仍苟安目前而未窺其大耳就城中而論若將街道一律放闊如租界則房屋當少十之二三業主固爲吃虧然街道放寛一通車馬必能分租界之利房價地價當可與租界相將以盈補絀自有餘而無不足亦何憚而不爲耶至於城垣所以防盗賊禦外侮者也乃自搶抱起而城垣失所恃試觀庚子之役京城之固尙不能阻何論其他一城之大雖日嚴啓閉而盗賊日居城中試問誰能知之乎以此觀之昔時之築城垣固爲衛民而今日之廢城垣所以便民時勢之不同也且滬上與别處不同外縣巿面蕭索又無交涉事宜自可因陋就簡滬上爲通商大埠城廂内外自宜聯爲一氣此城垣宜廢者一且爲弭火患起見城垣不廢斷不能放寛街道此宜廢者二從前天津城垣未燬商賈往來每多不便現有自天津來者每稱道不絶巿面之遽能起色未始不由於此而乃狃於陳見徒使巿面盡入於租界之中百弊之難除一利之不得不亦大可惜耶雖然巍巍百雉自古爲昭金城湯池垂諸史册於此而輙議毁去我知姗笑而唾駡者必隨其後然而鄙人固不暇顧且亦不敢頭也 
[本館接奉電音]  
　　昨日午前京師飛電傳來上諭三道敬謹譯登○十二月二十日内閣抄奉上諭西安將軍長春著赴新任成都將軍著蘇嚕岱兼署欽此同日奉上諭兵部右侍郎仍著景灃兼署欽此同日奉 
　上諭趙爾巽奏分别舉劾屬吏一摺署山西冀寗道太原府知府吳廷爕霍州直隷州知州齊福田霍州直隷州知州陳繼良擬補沂州直隷州知州高錡豐候補直隷州知州署豐鎭廳同知陳時雋署寗遠廳通判朱鴻文准補苪城縣知縣金還太平縣知縣侯紹宣准補河曲縣知縣姚學鏡據該護撫臚陳政績學術俱有可觀均著傳旨嘉獎教習試用知縣陳侵蝕釐金毫無忌憚陽城縣典史王恩鴻行爲虚憍聲名平常均著卽行革職夏縣知縣曹鑅力衰頽難　民社著勒令休致文水縣知縣胡詠琛才具平常不堪司牧惟文理尙懮著以教職歸部銓選捐升知縣試用縣丞李榮震辦事不善跡近營私捐升知縣試用從九品姜卓然失查家人浮收釐金均著撤銷捐升知縣太原府倉大使蔣德麟稽核不明著開缺另補以肅官方餘著照所議辦理該部知道欽此 
[宫門抄]  
　　十二月初七日外務部正黄旗値日廂蒙引見四員廂黄漢八員正白滿二十員正監漢三員廂藍滿十員兩翼二十四員内務府十一員肅王那王博公善豫善旌各假滿請安前漕運總督松椿到京請 
　安四川參將開泰謝恩浙江叅將孫紹發謝恩錫公請假二十日葵公請假十日盛昌頣預備召見侍衛處奏派前引備引大臣派出洵貝勒棍貝子桂伯善旌召見軍機及松椿盛昌頤 
[電傳宫門抄]  
　　昨日之晚京師友人專電告知本館云十二月二十一日皇上召見軍機大臣及載昌是日並無明發上諭 
[英籌築路]  
　　香港循環日報云英國駐華使臣薩　義君此次回國實與政府中人商議擬建築火軘鐵路二條一由緬甸以逹雲南一由成都以逹漢口 
[逆黨成禽]  
　　香港循環日報登羅馬來信云某日有無君黨逆匪十二人羣聚某處執劍矢誓圖弑意皇事爲巡捕偵知入内掩執格門之際傷及匪黨一名巡捕亦被格傷其一 
[粤西近况]  
　　香港循環日報登廣西融縣友人來函來縣境各鄉時有風鶴之警鄉民創辦團練防守爾 
 
 

Page 2

 
 
嚴匪類遂　敢來犯目下商民安謐如常惟巿中米貴如珠每洋銀一圓　購十二三斤之譜梧州時勢亦大略相同良可憂也 
[四續黔撫鄧小赤中丞所訂貴州武備學堂章程]  
　　第十六章會客條規第一節學堂以功課爲重學生非功課餘暇不能會客凡閒雑人等不得私要往來惟親友來堂看視准於會客所相見不得引入齋舍亦必由學生監引導第二節堂内設學生會客所一處凡有客來候某生卽由傳事引入會客所敬候傳報外茶房預備茶水毋得怠忽傳事卽將來客姓名傳告内號房轉告某號某生其出見與否卽由内號房告知傳事轉告來客勿得遲延違誤第三節廳上懸功課時刻單來客觀單卽知學生能否見客如學生功課未畢來客不願久候者聽　第十七章門禁條規第一節學堂門禁稽查宜嚴招募護勇十名派一什長統率大門啓閉閒人出入均責成護勇看守稽查第二節　大門每日啓鑰冬早六點半鐘夏早五點半鐘至晚鎖門無論冬夏均九點半鐘責成該什長總司其事所有鑰匙交支發委員收執鎖門以後無論何人不准出入如實有緊要公事均須問明緣由禀支發委員領取鑰匙方准開放有鎖門後回堂叩門者從寛放入一次卽記一過記過三次作一大過記兩大過卽爲不守堂規禀由總理除名第三節堂内所有教習委員之隨丁及一切夫役人等分别給與腰牌以便稽查如無腰牌闖入二門以内者除將本人查明驅逐外並將該什長記過護勇責處儻或不服盤詰准卽指禀聽候究辦第四節堂外之人除係拜訪教習委員及學生由傳事隨時通報分别引進外其餘一槪不准擅入第五節堂中無論有無功課學生不得私自出堂如有要事請假由學生監發給騐單執交外號房登記按時回堂銷號另派外號房一名發給循環印簿二本責令專管其事如無騐單自行出入者卽應查其姓名於何時出何時入詳細登記次早將簿呈隊長監督查核記過如查有自行出入而外號房未登記者除將該生記過外並將外號房責處第十八章書役條規第一節書識二名書寫堂中一切公文事件並一切牌示榜示第二節護勇十名派一什長分往頭門左右凡門禁一切事宜責其看守教習出堂歸其護衛並兼理堂内一切雜務第三節内號房二名管理上操塲講堂一切事宜每日早晚兼管石門啓閉外號房一名所有學生出入一切事宜歸其掛號傳事一名傳送各處一切公文事件如有客至歸其傳報設送公文出堂卽歸外號房經理第四節　齋夫十二名每名伺候學生十名經理灑掃茶水事等第五節管講堂操塲夫役各一名大廳兼會客所夫役一名飯廳夫役三名内外茶房各一名供各處驅使之役所有各處物件各自管理如有遺失惟該管夫役是問第六節内外更夫各一名内外打掃夫二名廚役二名水火夫五名每日各司其事毋得怠惰第七節養馬三匹以備教習演習野外操時乘騎雇馬夫二名牧養奉硃批覽欽此 
[開堂講武]  
　　南昌訪事友人云月初某日總辦江西武備學堂某公出示曉諭曰爲招考事照得疉奉諭旨飭令各省開辦武備學堂兹奉護撫憲柯欽遵札飭辦理現擬本省考選一百二十人先按每學額五名選送一人由州縣親自照章考取合格塡單送本學堂復騐復考選留者在堂試習四個月後實繋才德可取再行留堂學習此次考取諸生卽爲異日干城之選畢業後優等學生卽予奏奬官階派充差事必須精選方得眞才合亟詳擬條欵出示招考爲此示仰合省士紳商民一體知悉如有子弟願就武學者卽速赴縣投考現定新章由學堂刷印送考單據塡明投考日期縣官考騐日期考試論文及塡單給發起程各日期不准房科門丁需索分文故延一日以體時艱諸生等有志上進自問一切合格條欵一律能遵守不違者卽速到縣報名請試具結取保如或不合可式不能遵守條欵則不必存妄冀之心徒費川資自蹈悔誤切切特示 
[礦局新章]  
　　福州友人來凾云十一月三十日英領事出有告示大旨謂本領事承福建礦務局照會凡屬洋商欲禀請開礦利權須要詳開節略並聲明願遵中國定章辦理與否及言明集貲若干在何縣何山何方開探礦地廣闊幾何繪圖貼說遞禀領事轉詳礦局以便核奪 
[受篆志略]  
　　蕪湖采訪友人云安徽寗池太廣兵備道兼蕪湖關監督劉葆良觀察及署理蕪湖縣王小午大令同於十二月十六日已時接篆視事寅僚咸往謁賀門門之外車馬如雲日内觀察暫駐大關大令則以浙江會館爲公館 
[巨梟解省]  
　　姑蘇采訪友人云著名鹽梟孔老窩子前經鹽捕營管帶孔子沅遊戎籲請統領杜雲秋觀察向前任江蘇巡撫聶仲芳中丞具保准其投械歸降中丞准之令當飛划營艙長詎料孔性成梟獍依然肆意妄爲日與其徒小老六等十八人結黨成羣殺人越貨今秋在奉賢縣境毆斃鄉人某甲逃至華亭縣境曹涇隨經游戎購得線人設法禽獲解至松江府署府尊許予元太守錄取口供於本月十八日午後飭差恊勇押解省垣臬憲效述堂廉訪飭發蘇州府訊供府尊向子振太守著暫收禁獄中屍屬乙丙丁三人則另押待質公所是日奉賢縣某大令亦到省禀陳想日内卽須訂期會訊矣 
[約束旗丁]  
　　枋州訪事友人云省城駐防旗兵常以餘屋出賃與人每有賭棍偷兒混跡其内現經鎮浙將軍常鶴帥及都統德副都護查悉特飭左右兩司恊領清查保甲事宜如有來歴不明者立卽驅逐并責成三十二佐領各就本旗隨時稽察倘再有容留匪類之事定將旗丁開除檔册從嚴究治各旗丁如無公事不准出營是亦防患未然之道也 
[悮斃鄉人]  
　　聞之錫山友人云駐紥無錫之某營勇丁於上月某日與私梟互　誤斃甲乙丙三鄕人梟匪則一無所獲現由管帶某君浼人向屍屬調停想可免於涉訟矣 
[劇塲巨劫]  
　　廣州訪事人云上月二十三日三水縣屬雞山左近有好事者貲雇梨園登塲演劇日加午祝融氏忽乘興惠臨全臺頃刻化爲煨燼觀劇者大半殃及池魚誠無妄之災也 
[祝融賀籌]  
　　金陵采訪友人云本月十五日省垣評事大街某姓鞭爆鋪主人之母六旬帨誕大開東閣廣召親朋華燭雙輝珍飾紛列入晚賓誕拇戰誤遺星火於所儲火藥中主客均不及覺忽祝融氏乘間抵隙而至砰然一震瓦屋皆飛迨家中人駭極狂奔則已勢若燎原無可撲滅幸地當孔道各水龍聞警齊來萬斛銀濤四圍噴薄火始漸漸告熄而眷屬老幼七名口已葬身火窟中矣慘哉 
[蒜山眺雪]  
　　鎭江訪事人云本月初七日有一法國兵艦由漢口駛抵潤州隨由管帶某君督率兵士赴寳蓋山演陣至晚始回船○　粟子榨油出售前奉督憲出示嚴禁不啻三令五申近日城外某油鋪由外埠收得此油若干　裝運來鎭擬攙和豆油中發賣事爲丹徒縣洪　 
汀明府所聞立提鋪主某甲訊供收押一面將油騐明發封○今秋雨水過多江潮衝激七濠堤岸均受傷近由南洋續備新湘全軍統領陳宇山軍門撥勇修葺刻已竣工月之十二日軍門命駕往勘 
[金閶雑錄]  
　　姑蘇訪事人云本月某日閶門外落地捐局巡丁緝獲私土一船約値數千金局員張司馬照章詳請各大憲核聞此上 
 
 

Page 3

 
 
係省中某某等著名土行之物想須照例罰鍰矣○本月初十夜蘇鄉夾田村突來梟匪若干人明火執仗連劫七家衆鄕人四出鳴金若輩並不畏欋更鳴槍示威臨行復將稻草堆及某姓草屋縱火焚燒恣横如此駭聽聞也○吳縣知縣林　生大令奉撫憲恩藝棠大中丞論令親往所屬各鄉查　河道蓋中丞欲將各處小河盡行開濬故也大令奉諭後卽於本月十六日淸晨命駕詣胥門外大碼頭登舟下鄉查勘眞寺前臬署刑　張姓家於本月十四夜被梁上君子踰垣而入竊去皮箱西口内儲衣物約値三千餘金立卽開單投報吳縣署翌日縣主林大令會同總捕同知黄司　西路總巡王明府前往履勘飭捕嚴查 
[琴堂賓從]  
　　昨爲上海縣主汪瑶庭大令懸弧令旦清晨同僚均到署祝賀迨午前英美租界讞員張柄樞司馬江蘇海運津局會辦沈逋梅直刺投刺拜會互商公務良久始辭别　 
[飭逐寺僧]  
　　去年本城張家弄小天竺　由董事禀明縣主汪瑶庭大令開設啓蒙學堂住特僧人時與　　大令聞而惡之特於昨日令关差將僧立時逐去 
[滬城巨劫續志]  
　　滬城巨劫已登昨報兹悉是日之火由各洋龍救至四下鐘時毒𦦨雖衰紅光仍上燭霄漢縣主汪瑶庭大令保甲總� 
巡朱森庭明府因飭近叚九鋪十二鋪兩洋龍吸水噴激餘龍任其散回迨夜間兩下鐘時火始盡滅是役也東首燒至五聖堂止南首燒至盧家弄中叚止昨日大令以彼處係十二鋪及北三鋪所轄諭令兩地甲查明有無焚毁屍棺及傷斃人口事情速卽詳細禀復 
[邑令騐屍]  
　　寓滬徽人洪振察娶同鄉余氏女爲室氏放誕風流不守婦道因據情禀請英美租界公廨立案備查前日午時不知因何自縊於房其姑見之急呼集鄰人解救而氣絲已斷無術返魂因卽投報捕房旣而屍兄余和福等人奔赴上海縣署鳴寃縣主汪遥庭大令諭令靜候詣騐核奪旣而捕頭派包探金立生前往探明然後令地保某甲赴縣禀報午後大令鳴騶戾止升座後先傳屍夫洪灶發卽洪振察詰訊洪供小的係徽州婺源縣人在治下某洋行爲細崽於本年十月十一日成婚二十二日妻卽脫逃經小的報捕尋獲因恐後患難防禀請英美租界公廨讞員張大老爺恩准立案昨日午炊時妻忽上樓母親見許久不下呼之不應躡梯而上房門緊　脫　入視則妻已縊於牀柱上大驚而呼鄰右聞聲齊來爲之解下早已體冾如冰矣大令問爾妻何以不安於室洪供伊時言遠離家鄉甚不舒適問有無威逼情事供妻與小的素無間言大令傳屍姑洪趙氏細詰所供與洪相同地保禀稱小的由捕頭傳唤卽至洪家看明赴大老爺案下禀報大令飭仵役騐得屍身並無傷痕諭令洪備棺收殮旋由屍兄余錫疇投案訴稱小的之妹被偪斃命求恩　雪大令問汝于何時送妹來此完姻供六月來滬十月完姻大令謂姑媳卽有違言打駡尙屬小事究竟是雉經耶抑毆斃耶兪不敢指實正收殮問又有兪培宗者投案訴稱死者頭上有傷大令謂頃已騐過遍體無傷汝稱有傷能指明具結以待復騐不培宗遂默然不敢出一言大令飭洪從豐棺殮連其母交地保暫行看管聽候帶回署中問供以上皆訪事友所報情形執筆人核得此事頗有可疑而洪之供詞尤爲閃櫟不定意者其中别有隱情未露耶大令庭縣明鏡必能使無枉無縱不致死者地下含𡨚也� 
[浦東火警]  
　　前晚四鼓時本邑浦東爛泥渡二十四保二十四圖北塘某姓炒貨店不戒於火延燒左右鄰居鋪約計房屋十餘幢至 
天明火始熄 
[整頓車捐]  
　　昨日本邑馬路工程局總辦翁子文太守飭吏繕就告示分貼馬路中其文曰爲出示曉諭事照得南巿自開通馬路以來各項車輛日漸增多前經禀定仿照租界章程分别捐給照會原以補經費之不足便行入之往來惟馬車一項凡屬在滬官商因公往還以及尋常自行包用者均屬　季捐掣照會以便通行其有過滬客官雇用一半日之間亦無不另付執憑通融辦理廼近來時有持三字片赴本局計情者無論素昧平生碍難漫應卽或向來熟識誠難免車夫设計欺君子以方且滬江爲四方薈萃馬頭過往官商不一而足槪應固有妨捐數不應又固執　尤其中或本主並未之知耳今斟酌再三惟有略通權變以免混淆合亟出示曉諭爲此示仰馬車夫一體知悉爾等如捐遇客官及向住租界各商官暫時雇用馬車務各先來捐照抑或實係因公不及守待亦必請有本主手函方能照行似此於定章之外略予變通捐數之中不無補救否則名片儘多漫無稽察倘經察出假冒訊罰幸毋怪本局之爲政太苛也其各凛遵毋違切切特示 
[公界火警]  
　　昨日午後五點鐘時公共租界中新閘池濱橋迤西某姓家不戒於火暸　臺　旣鳴鍗報警卽由救火會中人馳往　　祗被焚去房屋五楹 
[上海巡局紀事]  
　　前晚某縣運糧船户周友山等至陸家浜明心園浴堂洗澡因事與櫃夥口角任意將堂中器珍撃毁江撫標滬軍營管帶龍葆珊遊戎得悉派勇前往將周拘解二十三七鋪巡防局局員高文軒二尹研訊之下姑念已受微傷從寛斥釋所毁之物著浴堂主自行修理○吳蘭泉投二十三七鋪巡防局控朱木英積欠房租錢十餘千局員高二尹飭　甲提朱到案研訊之下諭令交人保出限於日内付租遷居 
[浦東總巡局瑣案]  
　　前日上海縣署捕役某甲查見浦東船户某乙滿載花衣駛往某處形跡頗覺可疑因卽向之查問乙懼泅水脫逃甲隊將船扣留禀知保甲總巡謝岳松明府明府令將花衣變價運所獲之船充公○日前鄉人奚香香將棉花售與日商三井洋行分設浦東之軋花廠得洋銀二十二元有奇旋被無頼張湘雲顧新濤等五人誘至僻靜處飽以老拳將洋銀盡行劫去事後奚投控保甲總巡局總巡謝明府飭卽提張研訊判責二千板枷號若干日昨已期滿帶案疏枷交人保去 
[馬路工程局瑣案]  
　　劉芝山扭王友生王俊發至捕房捕頭令轉解馬路工程局總辦翁子文太守倩讞員黄衡堂二尹研訊劉供小的係南通州人在義記猪行司帪二王來行購猪多取二百餘頭爲特控求究斷二王同供行内並未言明猪數故有此誤求鑒二尹令交人保出○歹人陸大有向某魚販行竊鮮魚十一尾適爲巡街捕所見拘至捕房轉解工程局黄二尹研訊之下陸一味求恩二尹判掌頰五十下贓存候失主具領 
[美租界捕房紀事]  
　　昨日德和洋行經收屋租人某甲投捕房訴稱寄居武昌路第二百四十三號屋中之甬人某乙積欠屋租三月屢 
索無著捕頭允傳送公堂禀請讞員張柄樞司馬追給○前晚歹人劉阿四潛入穿虹浜某姓家行竊衣服數件被某姓追獲扭入捕房捕頭令押候轉解公堂禀請訊辦○昨日午前粤人梁阿四在天潼路與鄭阿冬口角互毆巡街華捕喝阻不依因一併帶入捕房捕頭詢得事起細微令押乞丐牢半天以示之儆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日梵航渡巡防局員某君解送張榮榮控陳阿庚圖頼洋銀等情一案到縣當晚縣主汪瑶庭大令升堂研訊張供小的開設米行今年六月與磨坊主陳阿庚往來被欠洋銀二百四十餘元向索圖頼控經巡局老爺斷還洋銀一百六十元陳已遵斷今忽悔頼是以呈帳求追陳供照帳小的祗欠張小麥洋銀七十元大令察得此帳臨時揑寫喝令掌顂一百下仍還洋銀一百六十元陳稱小的無力措繳願將房屋兩間作抵大令著交人保出限五日内繳還洋銀一百六十元如將房屋作抵則須還二百二十元以三個月爲限逾限准張將屋出售○張姚氏控程吳氏捺贖房屋等情大令研訊之下張姚氏供丈夫張謹山於光緖二十二年將房屋一所向程吳氏之夫程謹軒抵洋银一千元按月一分五釐起息迨病故時加抵洋銀四百元後程亦去世近由小婦人備齊本利向贖程吳氏收去洋銀一千六百元所抵單契迄未交還求提追究宋選卿供小的係張姚氏之壻岳母張姚氏向程吳氏贖屋本利洋銀一千六百元由小的交明迄今尙未檢交單契中人楊裕亭所供相同地保徐子良禀張姚氏所抵房屋已經六載僅付利息洋銀二百元是以程啹氏不允交還單據大令飭張姚氏恊同中人向程吳氏互商稍加利息將屋贖回○本城四牌樓毛姓家前被傭婦鄥姚氏竊去金珠首飾因之送縣請究後氏患病大令飭發普育堂醫治今已痊愈前日送回質訊傭婦顧余氏供是晚小婦人忽聞已故之二太太房内戞戞作響急往視之則鄥姚氏正在竊物囑小婦人切勿聲揚旋分給珠飾四件小婦人回籍後由小主人函追來滬卽將珠飾交還隨至官媒處向鄥姚氏詰問悉餘物藏在煤炭店内小主人因往取出小箱一口鄥姚氏供二太太於八月某日病故至十月某日小婦人竊得首飾置一小箱内外曅舊衣加主麻袋緊緊縫級藏在煤屑堆内諒已被煤炭店中婦人取去矣大令飭將二氏交官媒帶回管押候辦 
[英美租界公堂瑣案]  
　　包探王長桂解浦東保甲總巡局包探蔣春堂及楊天桂盧德修劉妙春到案禀稱伊等前將蕭漢泉所失衣箱吞没並私縱胡劉兩賊兹由小的一併拘獲解請訊懲蕭投案申訴前情蔣供盧劉二人曾將箱寄放小的家中迨租界包探來時胡卽乘間逃𨓜 *� 
現在空箱已繳存保甲總巡局求恩明鑒盧劉彼此推諉堅不承招襄讞委員魏蒓塢大令商之英總領事署迪繙譯官飭將蔣等還押限七日内交到程劉以便復訊○包探沈阿岳解西裝華人胡林西史的心思及西人兪利路波杜金到案禀稱伊等向怡利陳開記惟記等車行租貨脚踏車六輛携至恒昇泰押店押去洋八十七元報由小的吊贓請究恒昇泰主延律師候魯公到案聲稱此項脚踏車當西人付質時旣已立據簽字不應照收贓論胡兪供認串騙是實大令判各押西獄一年押本不追○包探王長桂解葉恒源左連生到案禀稱伊等二人先後行竊成姓等十二家衣物兹由小在拘獲合請究懲大令判各責五百板枷號一月期滿押西獄一年○包探何阿春解楊小枚到案禀稱伊藉端向蔣梅卿訛詐洋銀十元報由小的拘解請究楊供小的並無其事實遭誣指大令飭交人保釋○包探徐榮珊解丁土生到案禀稱併行竊任一和家衣物兹由小的緝獲解請究懲大令判責四百板 
[法租界捕房瑣案]  
　　蔡王氏傭於張金氏家乘間行竊衣飾報由包探查獲解送公堂讞員孫建臣在令判掌顂二百下○流氓張子卿刦去烟妓張李氏所携洋銀由包探獲送至案大令判責三百板○許怡山控談阿寳竊取銀表一枚大令判枷號半月期滿責釋○浣衣婦楊李氏控王阿生竊去衣服兩件大令判責一百板○豆芽作主趙和尙被潘阿二竊去黄緑豆芽若干旋在潘家搜出原贓尙少豆芽一擔因之扭入捕房送請追究潘供贓係某甲寄存並非小的竊取大令飭交人保出限五日内交甲到案訊辦迄今挺押不交昨日提案復訊潘供小的素無相識之人甲亦不知逃往何處大令飭押候過堂訊辦○法商藍尙古倩包夑卿候亮邦李信卿永遠承租陳某之田若干畝短少一畝八分因之具控公堂大令訽知陳售田後被其子蔭山另行盗賣遂飭還押捕房候出票提蔭山及在契上蓋戳之地保沈顯春到案訊追○某烟館主施阿榮控陳子貴竊去烟土烟鍋等物大令判賠洋銀五元昨日陳將洋銀繳清大令傳施具領將陳開釋 
[蘇垣官報]  
　　十二月初九日候補道沈絲由甯回丁　辭行赴甯劉麟瑞辭行赴都知府莫枚由甯公幹回同知查燕緖由上海布捐局來通判厅　由江　絲捐局來知縣盧懋善由上海貨捐局來鍾鴻鈞由吳淞沙釣船捐局來錢浦由上海綢捐南局來龔　撥屠仁薄禀謝奉委海運滬局差荊溪縣訓導顧雲自宜興來按經廳劉禀知奉委督察習仵公所昨日開辦到差巡檢楊光藻禀謝奉委南渡釐局差印鴻賓禀謝奉委運滬局差指分江蘇試用縣丞夏　浙江人由京騐看來省禀到初十日藩轅牌示臘正兩月候補同通州縣月課於十四日考試又佐職月課於十二日考試花翎三品銜候選道吳榮成安徽人由江西來震澤縣夏禀到同知何立坦禀謝奉委海運京沽局差通判陶鳳威由上海船捐捕盗局來知州樊恭壽由同里釐局來王斯沅禀辭赴漉見道憲縣海丞鄧熺禀謝飭知記功五次攺併勞績本班挨委一次巡檢王澤文禀知服滿回省謝淮謙禀謝飭知本年秋審解犯案内蒙記大功一次管帶撫標續俻左營儘光守俻林開武禀太辭赴黄渡到差知府劉藝禀辭赴甯見制憲十一日知府葆孫珪禀辭赴海運滬局總辦差李和鈞禀謝奉委松滬局總巡差梁佩祥昨日禀奉謝委中西學堂調提卽到差委署倉州謝禀辭赴任新陽縣陳禀到卽辭震澤縣夏禀辭通判陶鳳烕禀辭回上海船捐捕盗局知州趙　琪禀辭回閔行釐局知縣錢浦禀辭回上海綢捐南局屠仁薄禀辭赴海運滬局差吳　　由滬來陳守杭禀知接湘電丁母憂卽辭按經吳道泰禀謝奉委委海運滬局差典史姚祖頊禀謝奉海運京沽　差十二日甘肅候補道李璜辭行赴滬知府莫枚禀謝奉委調辦牙釐局提調差同知鄧文堉回吳淞江厘局查燕緖回上海布捐局運判奇　回江震絲捐局知縣盧懋善回上海貨捐局龔悶撥直州判丁樹曾縣丞傳楨典史殷敏均海運滬局差巡檢陸敏赴上海縣保甲差均禀辭府　　廷楨禀謝奉委崑山縣保甲差卽辭縣丞金炳圖前日謝委胥閶鬥外三金冬防卽到差典史翁壽昌禀謝奉委海運京沽局差十三日首府向禀謝札委隨同辦理蘇防營務處同知何希曾禀謝奉委常昭内河 
釐局差知縣阮尙疇巡檢徐振南均謝委海運京沽局差知縣華德森陸清臣府經余成勳縣丞胡義明巡檢印鴻賓均禀辭赴海運滬局差知縣彭作　禀辭赴甯計兆麟　假赴滬措資李善徵由京引見回省巡檢楊光藻禀辭赴南渡釐局差金孝熙交缷署丹徒司任事回徐景骥禀謝飭知奉部核准指分江蘇分缺先補用縣丞日曾武順天人試用巡檢方洵　安徵人均由京騐看來省禀到藩憲臘正兩月候補同通州縣月課在本署考試蕃憲十月分佐職月課給獎臬憲效論如有新到省之府同通州縣未見過者定於十四日十點鐘來轅候見十四日知府李和鈞禀辭赴滬鍾蔬請江北措資假道庫大使錢傳恩由甯來州吏目林毓藩禀謝飭知本年秋番解犯案内蒙記大功在次十五日知府莫枚禀知今日到牙釐局提調差孫毓驥禀謝奉委兼辦水利總巡差知州曅兆熊禀辭赴滬公幹知縣恩厚由車坊厘局專丁來省禀謝奉飭前在西路保甲總巡差内記功十九次今蒙攺獎酌委班首先署事三次餘功四次陳秉衡由甯見制憲回巡檢張嘉謨禀謝飭知本年秋審解犯案内蒙記大功一次典史華承楨禀知委解首級赴鎭洋卽辭會辦　 
防營務處兼帶撫標水師中營補用副將趙雲龍辭赴木　光福江震一帶查哨十六日首府二首縣均禀知在城隍廟設壇求雪吳縣林禀知下鄉查辦團練保甲並履勘河道同知恆坦前日禀謝奉委赴川沙會審案件知縣洪冀昌禀知奉撫憲札委帮辦工程差巡檢胡善元禀知奉委　橋稽查漕船差胡銓由甯來邱曾莫永銓均禀辭赴滬十七日前福建興泉水道惲祖祁由常州籍來知府鐵林由京回禀銷解銅元書籍並謝奉委　運滬局會辦差同知何希曾禀辭赴常照内河釐局差並銷發審局知縣馮慶瀕禀辭赴甯見制憲縣丞樊肇崇禀知隨同羅丞丈量丹徒諫璧河工回指分江蘇試用縣丞祝葆璋福建人由京騐看來省禀到十八日候補道陳時政由甯回福建候補道沈祖燕由福建來知府鐵林禀辭赴海運滬局會辦差王銘漸禀辭赴甯見制憲同知萬立銳禀辭赴清江見漕憲荊溪縣至專丁來省禀知交代於初恭限内算結並謝奉飭釐局　季連盈蒙記大功一次知縣楊炳震禀謝奉委發審局帮審卽到差金乙麒禀銷漕運京沽局差藍采錦由甯回謝崇聲禀知由淮屬公幹回王毓　禀知湊撫憲委騐收武　學堂工程差花翎同知銜指分江蘇試用知縣崔補佐浙江人由京引見來省禀到准補寳應縣衡陽司巡檢馮秉智禀辭赴甯巡檢胡善元禀辭赴　橋稽查漕　差都司王維與由甯解銅元來 
 
 

Page 10

 
 
[邗江官報]  
　　十二月初六日毛分轉昌駿由差次來揚○初七日新任儀徵縣胡大令希林禀到沈鹺尹傳鎔辭赴實坊寺卡○初八日梁分轉世禮辭回姜　總巡差范觀察德培公幹過揚○初九日黄分轉以忠由淮北來林别駕慶祺抵揚公幹江鹺慰委四浦差○初十日汪鹺尹聲濟銷北鹽北差○十一日運憲公掣　缪鹺尹延祉銷實坊寺卡○十二日吳鹺尹時雍銷泗源溝緝私差○十三日分發運判　分轉憬淮南人禀到　 
 
 

Page 11

 
 
   
 
 

Page 12

 
 
[光緖二十八年十二月初五日京報全錄]  
宫門抄　　諭旨均已錄前○江蘇巡撫恩奏爲江海關第一百四十五結期内加徵洋藥釐捐銀數摺○又奏爲江海關第一百四十五結期内徵收華洋各稅及支解數目摺○豫撫張奏爲陳明攺獎緣由片又奏爲請補知縣摺 
頭品頂戴江蘇巡撫奴才恩壽跪奏爲江海關第一百四十五結期内加徵洋藥釐捐收支各欵銀數開具清單恭摺仰祈聖鑒事竊准户部咨各海關加徵洋藥稅釐一欵旣歸海關併徵自　照章存儲關庫聽候部撥又准部咨凡指明由加徵洋藥釐稅項下開支銀兩應各歸各欵動用其收支數目另列清單按結胡報等因當經轉行遵照旋因江海關經徵洋　進口稅銀歴係併入華洋各項貨稅提分四六成統收統除　册開報卽將該關第一百十一結起至一百四十四結止加徵洋藥釐指收支各欵銀兩另開清單先後奏報在案兹據江海除關道樹助詳稱自光緖二十二年八月二十五日起至十一月二十七日止第一百四十五結期滿共徵洋藥釐捐銀二十九萬六百一十六兩除歸還上屇册報　放銀七萬二千四百四十二兩九錢一分九釐二毫七忽外實乭銀二十一萬八千二百七十三兩八分七毫九絲三忽核計是結期内共放奏撥及例銷各欵銀二十八萬四千八百八十七兩三錢九分釐除將前項徵存銀兩儘數發放外計尙不敷銀六萬六千七百一十四兩三錢一分一釐二毫七忽應俟續收藥釐劃還歸欵等情開造細數清册詳請奏咨前來奴才復核無翼除將該關所送清册分咨外務部户部查照外謹會同署通商大臣兩江總督臣張之洞核緖清單恭摺具陳伏乞　　　皇太后　　皇上聖鑒謹奏奉硃批該部知道單併發此 
頭品頂戴江蘇巡撫奴才恩壽跪奏爲江海縣第一百四十五結期内徵收華洋各稅及支解數目曁查明免單　數抵解餉需恭抿仰祈 
聖鑒事竊照江海關徵收洋稅按結提解部庫四成嗣於四成银内酌留二成以備機器局用欵其餘二成銀内餘額撥黔餉並提解加放俸餉外餘剩銀兩同招商局四成稅佷一併分解南北洋作充海防經費各等情均經先後奏咨轉行遵照在案兹據江海關道袁樹助　稱自光緖二十二年八月二十五日起至十一月二十七日止第一百四十五結期滿共徵各國商船進口正稅銀二百四十四萬九千三百五兩零除洋商前完正稅准給存票换領現銀一萬四千四百二十七兩零外實徵銀一百四十三萬四千八百七十七兩零又徵洋土藥稅銀一十萬七千三兩零統共實徵銀一百五十四萬一千八百八十兩零内以二成備撥機器局用欵期余二成銀内除提解黔餉銀六萬兩並提解加放俸餉銀五十兩外除剩銀兩分解南北洋作充海防經費至是結期内洋商請领存票居多　有願請免照之貨實給過各口免單稅銀天津一十三萬四千二百九十三兩九錢八分二釐寗波四萬六千五百八十一兩九錢四分九釐登州五萬砘千三百四十七兩二錢八分八釐牛莊四萬一千一百九十三兩九錢七分温州五千一百四十一兩二錢九分二釐福州五千八百六十七兩九錢三萬二釐鎭江一萬五千二百三十八兩三錢七釐漢口二萬一千五百三十三兩八錢一分三釐蕪湖四千四百一十七兩七錢七分五釐九江三千九兩一錢六分七釐廣東一百四十四兩八錢八分四釐汕頭一千三百三十一兩五分四釐厦門三百四十四兩九分九釐另造細數清册送部查核此項免單稅银卽在前項實征數内均已抵放京恊各餉無從撥還其征收招商局輪船及關照船進出口正稅並洋土藥稅銀一十萬三千一百九十五兩零應提四成銀兩亦經分解南北洋以充海防經費各等情造册詳請具奏前來奴才覆核該關第一百四十五結期内所征各項洋稅除提四成銀兩外實共應存銀九十二萬五千一百二十八兩零提出一成五釐聽候指撥出使各國經費餘剩銀兩均經抵放京恊各餉並稅務司月支經費曁例銷各欵之用至免單稅銀仍懇恩撥濟緊要餉需毋庸撥還長江各口免致互劃之煩除將原册分咨外務部户部查核並令將給過免單稅數造册另辦外謹曾同署通商大臣兩江總督世張之洞核繕清單恭摺具陳伏乞　　　皇太后　　皇上聖鑒謹奏奉硃批該部知道單併欽此 
張人駿片再查前撫臣松壽奏保河南省恭辦供支出力各員請獎案内鹽捕同知葉世椿請在任以將府用詳符縣典史陳國慶請在任以縣丞遇缺即補旋經咨明吏部葉世椿前在嵩武軍攻克吐魯番城已於光緖四年二月初四日奉上諭著俟補缺後以知府用　此所請係屬重複攺請併歸知府班後加三品銜陳國慶係候補州吏目署詳符縣典史並非實缺人員請更正底銜攺獎免補州吏目以縣丞仍留原省遇缺卽補經吏部議覆該二員攺請獎叙未便據咨核辦應令奏明辦理等因咨行到豫當經分别檄行飭查去後兹據供支局司道查明葉世椿委係保獎重複攺請俟歸知府班後加三品銜陳國慶委係底銜錯悮攺請免補州吏目以縣丞仍劉原省遇缺即補　因詳請具奏前來臣復核無異理合附片陳明伏乞聖鑒訓示謹奏奉硃批著照所請吏部知道欽此 
河南巡撫兼管河工事務臣張人駿跪奉爲請補知縣遵章攺題爲奉恭摺仰祈聖鑒事竊照通許縣知縣　玉於光緖二十八年八月初十日在寓病故應以本日爲開缺日期業經歸入是月分截缺咨報在案嗣因與升調遺籖掣第三之宜陽縣缺係屬同月適皆輪應各項出身新海防遇缺先人員同時到班例應再掣先後序補當經公隔籖掣通許縣第一缺查鄭工銓補章程知縣升調遺病故休所出選缺先用鄭工遇缺先二人海防新班先一人無人用鄭工遇缺先抵補至第四缺海防卽海防先分班輪用一人無人用舊例報捐遇缺先舊例銀捐遇缺人員再無人過班卽　用各項輪用班次一人又知縣一項鄭工遇缺先等項輪用到班時先用正途出身及曾任實缺者二人再用各項出身者一人又新海防報捐遇缺先補用人員應照鄭工例跟接挨次銓補又奉新章輪用鄭工遇缺先及新海防遇缺先兩次時均核其截缺月分在過班六個月以外亿出之缺方准請補等語今豫省例縣病故休缺上次修武縣用過各項輪用班次新海防大挑本班儘先補用知縣王舍棠止兹通許縣一缺照例應用鄭工遇缺先各項出身人員查鄭工遇缺先及曾任實缺應升現均無人應卽接用新海防遇缺先各項出身人員惟是班名炊在前之兪紀瑞丁懮商景參病故謝盈淋已補查羅山縣知縣查有先各項出身新海防遇缺先補用知縣吕耀卿年四十二歲順天宛平縣監生祖籍江蘇陽湖縣由府經歴職銜遵新海防例加捐府經歴分發試用因堵築山東胡家岸等處决口合龍案内出力奏保免補本班以知縣分省補用經部議准覆奏光緖十九年五月奉旨依議欽此二十三年三月請咨赴部捐指河南蒙欽派大臣騐看四月由部帶铃引見奉 
　旨著照例用欽此領照起程是年九月二十八日到省期滿甄别留省補用委署滑縣知縣遵新海防例捐銀請以知縣遇缺先補用名試用吏部於光緖二十五年七月二十日行文按照限减半計算扣至是年八月初四接到核准過班知照部文之日爲新海防遇缺先補用知縣到省日期因與同班之兪紀瑞商景參謝盈淋趙景彬司日奉文到省簽掣第四二十七年正月交缷滑縣篆務恭辦皇差出力保俟補缺後以直隷州知　用並加四品銜是年十月二十九日奉上諭著照所請欽此前署滑縣任内交代業已結報該員心地樸誠有爲有守核計截缺月分已在過班六個月以外堪以請補等情據布政使延祉按察使覺羅鍾培曾詳請奏前來臣到任米及三月例不駐考惟核該員請補斯缺與例相符相應請旨准以新海防遇缺先補用知縣吕耀卿補授通　縣知縣該員係各項出身新海防遇缺先補用知縣請補知縣銜缺相　毋庸送部引見亦毋庸查開叅罰除咨部外理合恭摺具　伏乞　　　皇太后　　皇上聖鑒訓示謹奏奉硃批吏部詳奏欽此 
 
