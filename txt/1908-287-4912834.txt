# 1908 - 287 - 4912834

 

Page 1

 
 
   
 
 

Page 2

 
 
 ]HH [ 
上諭 
[九月二十九日奉]  
上諭朕欽奉慈禧端佑康頤昭豫莊誠壽恭欽獻崇熙皇太后懿旨前據憲政編查館資政院將議院未開以前逐年應行籌備事宜開單具奏當經降旨諄諭内外臣工依期舉辦查單開各衙門籌備事宜係就與開設議院最關切近者而言非謂未列單内之各衙門便可不受責成逍遙事外如外務部職在考查外事作養使才吏部職在變通選法考核任用禮部職在修明禮敎移易風俗陸軍部職在鞏固國防振興軍務農工商部職在提倡實業保守利權郵傳部職在審度形勢統籌交通理藩部職在考查藩情整飭邊務皆與憲政息相通理應同時並進即已入單内之民政部度支部學部法部等衙門尚多有未盡事宜若顧此失彼偏而不全恐届開設議院之期規模未備致滋紛擾著各衙門 
 
 
 

Page 3

 
 
 ]HH [ 
　　統限六個月内按照該館院前奏格式各就本管事宜以九年應有辦法分期臚列奏明交憲政編查館會同覆核請旨遵行以專責成而杜遷延欽此 
上諭載瀛等奏請勘修昭西陵等處工程一摺著派楊士琦前往敬謹查勘欽此 
上諭民政部奏援案請賞掛甲屯敎養局米石一摺所有掛甲屯紳辦敎養局加恩著賞給粟米三百石發交該處紳董核實經理欽此 
論說 
[書諮議局調查事一月來所聞見續昨稿]  
二十一日同芳因事至江寗。與寗垣諸君討論調查事。或曰報載某縣調查須知將第六條不得有選舉權。與被選舉權之解釋。比照章程原按語略有增損。然頗覺明顯。第八項不識文義一條。解釋之謂不能自書選舉票。按諸今日程度尤合但吸食鴉片一項。不加解釋是否凡有此項者。不問年歲若干均應剥奪選舉權。余應之曰。條文之不加解釋者。爲其無須解釋也。如營業不正。必是烟館妓寮。其他即不預。不識文義但能自書選舉　。其餘不識亦無妨。於事實上有出入。文義上即不能無解釋。獨吸食鴉片一條之不加解釋。在定章程時。固不問其年歲若干。似不必再爲之解釋矣。但現距諮議局成立尚有一年。距初選舉時尚有數月。設其人于此數月内戒烟斷絶自不當以此項相繩。此則在於調查員於調查員於調查之時明晰勸導。使之合乎選舉之資格。亦一法也。其人又言設選舉四項之資格全合。而有一項違犯剥奪選舉權之情事。則奈何。余曰。所貴乎有選舉資格者。對於社會。負保護之責任。對於政府。負監督之責任。設違犯第六條八項情事之一。則監督爲無效。而所謂保護者亦危矣以同芳個人之意。第三條選舉資格。則寗從其寛。第六條剥奪選舉權之限制。則務取其嚴。此非偏重於消極也。君子小人之道。消長盈虚。不容一間其在易之否泰。拔茅連茹。各以其彚。此長則彼消。此消則彼長試問今日所力求其增長者何在。以最可寳貴議員之資格。設互相容隠。而授人以可乘之隙。此而不自治。治人於何有同芳書至此。因憶及常熟某紳持械拔妓之事而重有感也 
此事初發現意吾蘇紳士必有持正論以隨其後也。久之寂然。蘇藩獨侃侃陳諸督撫。督撫據以聞於朝。而某紳始獲讉竊意諮議局成立。按照章程﹃第二十八條本省官紳如有納賄及犯法等事諮議局得指明確據呈候督撫查辦﹄然則今日選舉議員。其違犯第六條各項情事。其不可稍予假借也明矣。同芳竊嘗謂凡辦一事。必幾經衝突破壞而始幾於成立苟衝突之頃。稍不自固。則破壞隨之。非種必鋤。害羣必去不有消何有長。（此與消極積極之學說實大有别）此則因同人討論　齗齗然於限制之不可不嚴。爲全體謀治安。即不暇爲個人留餘地南方之强容含遜順。此數千年來相忍爲國之積弊。豈適宜於况爭之世紀者哉（未完） 
[學生服勞說]  
　　陸瑞淸來稿（續）（昨） 
嗟乎。此府州邑中小男女各學生。果盡出於貴族乎。富家乎。大半中人之産之子弟耳。亦間有中人以下之家。論此男女學生之結果。中學畢業。不盡入高等大學也。高小畢業不盡人中學也。初小畢業。不盡入高小也。其在男學生。出而習業者有之。處而理家者有之其在未字女學生。終必適人也。而此數年中染學校惰逸之風。人社會。入家庭。其議論。其舉止。其待人接物。一似方柄之於圓鑿。安往而不齟齬也。可不慨哉。 
究其結果。其視勞苦也。爲奴隸。爲牛馬。其起居之稍不適意也。爲黑暗。爲野蠻。其飲食之不適口也。爲菌毒。視普通中下社會之情形。有不可一朝居之勢。而普通中下社會人之視學生也。優之則震爲高不可攀。劣之則有不與同羣之意。所以某邑高等小學學生數十人。畢業後介紹入商。不三月而盡行見逐矣。商界中人誓不收學堂學生爲徒弟某女學校之學生某某等。出嫁後不知烹飪縫紉之職。而見惡於翁姑。貽笑於戚族。某鎭之人。誓不娶女學生爲媳。嗚呼結此惡果。非學生之咎。而學堂之咎。非學堂之咎。而實主持學堂者貽之咎也 
欲救其弊。非學生服勞不可。學生者。我國之主人翁也。主人翁者。掌握全權。統籌局者也。主人翁有資格。非生而即成。必也育之敎之磨練之。以養成耐勞耐苦。堅忍果毅之性質。而後爲及格。養人格何自始曰自幼始所謂。少成若天性習慣成自然也。故不論男女。初等兩等小學以至中學除滌溺器司庖事專雇工人外。課堂宿舍。以及拭黑板富灑掃整桌凳。舉凡潔凈事宜。由管理員擇派值課生值宿生輪司之。而管理員時監察焉稽查焉。女子中學。則於正課手工之外。加應用之縫紉烹飪焉。 
能如是則男女各生。視服勞爲應盡之義務。應守之天職。非此不足以成學生資格。斯道也徵。之聖經與。有事服勞灑掃應對之宗旨相。吻合。推之東西各國。與學生服役得資助學之義。亦相吻合。習之旣久。畢業以後。升入高等。則服勞己慣。自不至流於惰逸。即徑涉社會。男入商界。女歸夫家 
 
 

Page 4

 
 
 ]HH [ 
其能力足以應。用其見解足以識時。其處置得宜。已合適者生存之公例决不見絶於人羣。噫以明科學知人義之男女學生出。其耐勞耐苦之良品性。而與社旨適宜焉。必占優勝地位。而漸移社會之陋習者也。羣我國社會之陋習而轉移之。安有亡國滅族喪家之慘哉。質之敎育大家。然乎否乎。 
專電 
[電一（北京）]  
　　東督徐世昌會同外部向匯豐銀行訂借欵合同十六條於二十八日畫押 
[電二（北京]  
　　軍機大臣鹿傳霖患耳疾甚重堅請辭差 
[電三（北京]  
　　皇上聖躬全愈每日進講添半點鐘 
[電四（北京]  
　　慈宫二十六日還海幸農事試驗塲天顔甚喜賞銀一千兩 
[電五（北京]  
　　魯撫袁奏陳開辦官膏辦法現經政務處議定即日駁覆 
[電六（北京]  
　　誠璋有補授參議之望 
勘誤昨報第一電安慶誤排北京合行更正 
[公電（西安）]  
　　各報館鑒蒲城縣李令體仁因袒賭匪滅學堂籤拿敎習學生數十人濫用刑訊鎖押慘甚陜西學界大譁蒲紳楊巨等公電 
緊要新聞 
[逹賴喇嘛與西藏北京]  
　　逹賴喇嘛覲見詳請迭紀前報現聞是日逹賴儀仗前有黄雲緞龍頭曲柄傘一柄紅牌二對隨護有民政部步軍統領衙門派定巡警綠步營各軍隊並駐南園相備軍及各樂隊又西藏兵隊軍樂隊曁僕役百餘人逹賴乘八抬黄緞轎到園時在外部公所接待室少息旋即入内覲見先向慈宫行國禮畢然後拘皇上行禮并呈藏文西藏輿圖一幅當奉兩宫諭交理藩部尚書妥譯漢文再行恭呈御覽另呈藏文書一册由唐古忒文譯官譯告軍機大臣及理藩部壽尚書等代爲奏聞兩宫因逹賴不諳華語僅將藏政大綱擇要垂詢數語其餘各節命與諸王大臣安商奏聞 
逹賴目覲見後樞府屢與會商西藏改建行省各要政逹賴唯唯諾諾無甚主張大有漫不經心之狀現某邸擬將應行提議各件分别先後逐件與議聞先議者係練兵興學兩大問題其次則開墾牧畜等事 
逹賴回藏之期傳說不一兹得確實消息因政府與逹賴應議西藏一切興革事項頭緒甚繁必需二三個月始能决議故逹賴起程之期不在年終即在明正 
日前逹賴喇嘛拜謁各大軍機儀仗護衛極爲壯觀各軍機亦敬謹接待惟逹賴於問候兩三語外其餘華語不甚通曉所帶堪布喇嘛雖粗解華語而口音亦不清楚聞某軍機面勸逹賴聘一華語敎習學習語言云 
理藩部以欽賜逹賴筵宴爲期伊邇前日傳知逹賴於二十六日起演習筵宴禮節並學奏對官話以免失儀 
學部各堂定議二十六日兩宫回鑾後派員迎請逹賴進城參觀學堂 
二十一日壽尚書人覲後親赴軍機公所曾商藏事聞係議商先定西藏敎約商約及於藏境行使新銀幣各事并定三十五日會同各部大臣與逹賴商改革事宜 
駐藏大臣趟爾豐有電致京外間傳說頗多兹經探悉實係　告理藩部與逹賴議商開通藏地風氣及不損中藏主權之辦法 
[逹賴喇嘛呈進貢物清單北京]  
　　二十日理藩部代逹賴喇嘛奏呈貢物兹將清單錄後 
貢　皇太后者　白色大哈逹一方　鍍金釋迦佛運衣一尊　金剛頂佛連衣一尊　大甘珠爾寶經全部計十三包　赤金船蓋堃七兩三錢帶黄花茶碗一副　雜木雜雅木碗一個黄綢包　赤金茶壺帶蓋一把重十三兩三錢　黄金二百包每包重一兩各帶哈逹　珊瑚念珠一串計一百零八粒重十五兩七錢　琥珀念珠一串計一百粒重五兩　象牙一隻帶哈逹一條　藏金銀線股十五疋每疋兩方　藏紅花一匣重七十五兩　紫色壯藏香十包每包十二把　黄色壯藏香三包每包十二把　紅色細藏香二包每包四十把　黄色細藏香三包每包四十把　紅色上藏香四包每包五十把　紅色細藏香二包每包六十把　上等紅色普魯一包計六疋　黄花普魯四包每包六疋　紅色普魯八包每包六疋　綠花普魯兩包每包六疋　白花普魯兩包每包六疋　紫花普覺兩包每包六疋　上等紅普魯三包每包十疋　井麻紅普魯六包每包十疋　五色花普魯一包計十疋　上等紅貼麻三包每包三十六疋　紅藏綢一包計十疋　白芸香一箱　黑芸香一箱　藏棗二箱　藏杏二箱　藏杏脯二箱　藏葡萄二箱　猞猁皮一包計五張　沙狐皮一包計十二張　熊皮一包計一張　水獺皮一包計拾八張　黄色皮一包計一拾張　狐狸皮一包計拾二張　豹皮一包計四張　虎皮一包計四張　黄色馬一匹 
 
 

Page 5

 
 
 ]HH [ 
貢　皇上者　白色大哈逹一方　釋迦佛連衣一尊　古銅釋迦佛連衣一尊　大甘珠爾寶經全部計拾三包　赤金船蓋重七兩二錢帶黄花茶碗一副　雜木雜雅木碗一個黄綢包　赤金茶壺帶蓋一把重十三兩三錢　黄金二百包每包重一兩各帶哈逹　珊瑚念珠一串計一百零八粒重拾六兩　琥珀念珠一串計一百零八粒重四兩二錢　象牙一隻帶哈逹一條　藏金銀線緞拾五疋每疋兩方　藏紅花一匣重七拾五兩　紫色壯藏香十包每包十二把　黄色壯藏香三包每包十二把　紅色細藏香二包每包四十把　黄色細藏香三包每包四十把　紅色上藏香四包每包五十把　紅色細藏香二包每包六十把　上等紅色普魯一包計六疋　黄花普魯四包每包六疋　紅色普魯八包每包六疋　綠花普魯二包每包六疋　白花普魯兩包每包六疋　紫花普魯兩包每包六疋　上等紅普魯三包每包十疋　井麻紅普魯六包每包十疋　五色花普魯一包計十疋　上等紅貼麻三包每包三十六疋　紅藏绸一包計十疋　白芸香一箱　黑芸香一箱　藏棗二箱　藏杏二箱　藏杏脯二箱　藏葡萄二箱　猞猁皮一包計五張　沙狐皮一包計十二張　熊皮一包計一張　水獺皮一包計十八張　黄色皮一包計二十張　狐狸皮一包計十二張　豹皮一包計四張　虎皮一包計四張　黄色馬一匹 
按普魯二字朱文均作氆氇 
[學部奏覆出洋學習實業北京]  
　　學部會同農郵兩部覆奏御史俾壽請派子弟分送各國學習工藝一片略謂頻年以來農工商部於京師設立高等實業學堂郵傳部於上海設立高等實業學堂唐山設立路礦學堂蓋翼人才之日出而圖實業之振興臣等夙夜孜孜已非一日惟此種專門之學皆以普通學爲始基非先於普通之算學理化博物圖畫等已貝根柢者不能得門而入近來各省派往東西洋之游學生爲數亦已不少然以未經中學堂畢業普通學不完備出洋以後見夫法政等科可不必習普通學而躐等以進於是避難就易紛紛請習法政以致實業人才愈見其少今該御史所奏工藝爲富强之要圖選派子弟分送東西洋　各專一藝洵爲扼要之論擬如所請自本年爲始嗣後京師及各省中學堂以上畢業之學生擇其普通學完備外國語能直接聽講者酌送出洋學習實業並令此後凡官費出洋學生概學習農工格致各項專科不得改習他科又以前自費出洋之學生非入高等以上學堂學習農工格致三科者不得改給官費其認習實業已給官費之學生亦不准中途改習他科如此量爲限制庶幾實業人才可以日出而富强之效可覩矣九月二十一日奉旨依議 
[京師近事]  
　　政務處議覆博學鴻詞一摺係奏請歸學部辦理兹聞學部已經議過張相主速即開辦已飭司員訂妥考試章程一俟徵召保送各章擬妥即行出奏明春决計實行 
陸軍部以四處中學堂萬難再緩已派本部　議官李正卿觀察速赴鄂省籌辦第二中學其前次所考之師範生已取定五十人旋經復試並核對筆跡又扣除十一人現計三十九人已送保定學堂 
農工商部電致各省督撫謂近來各省紳商每有禀請探礦執照藉以招股漁利并有私挖礦質偷運出境等弊務請速飭所屬嚴行查禁如有偷運鑛質出境即行扣留從嚴懲辦 
外部接西寗辦事大臣電略稱俄商漸近該境交易竊恐保護不周致生交涉且該處並無准其通商之約請向俄公使禁阻或另定通商條例以固利權請速電覆 
十九日會議政務處通飭各省命將近兩年來禁種罌粟切實辦法及原有烟地畝數並漸禁成數除前咨部外另造清册限兩個月詳覆 
禁烟大臣查悉吸煙督撫數人已紀前報現聞丁振鐸又查明某某省藩司二員現任道三員均係烟癖甚深刻已轉逹恭邸擬卽據實奏叅 
資政院署地基現由參議員寳侍郎在西四牌樓西斜街路北購定住房一所價銀一千二百兩當即禀明倫孫兩總裁定於二十二日會議改建事宜 
政府王大臣近議法院制度關繫甚重擬請飭下憲政編查館會同法律大臣預先籌議法院編制法以臻完密 
袁宫保前因偶患腿痛兩次請假現已逐漸平復於二十四日赴頤和園銷假 
直隷擬添贊一缺迄今尚未宣布探其原因係爲某邸主張歸入新官制一齊發表並擬各省均按事之繁簡添設參贊一二缺以歸一律 
張相國日前召見面保晋藩丁寳銓閩路總理陳寶琛均請破格擢用 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[婦女白帶聖藥]  
廣東陳恒德堂婦科良方功效啟 
婦女白帶一症皆因氣血虧損陰虚陽竭或房勞耗傷膀○受濕以致脾胃不和或前或後總因濕熱積滯月經不調而其病原尤在脾經鬱火寒痰凝結日久則形容枯瘦頭昏腹痛虚損勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢驗無論遠年初起服之立除宮中之濕平定肝鬱之氣煖宮濟陰培元固本故能帶下立止腹痛立愈月經調和却病延年輕者一中匣重者一大匣包可全愈永無後患妙在神淸氣爽身强體健誠婦科却病之妙品種子之能藥也虚言欺人罪我惟天大匣四元中匣兩元小匣一元假冒其多者購認明○函購信力自給○舖分上海英大馬路萬康醫園對門德仁里内石庫門廣東陳恒德堂謹識 
[慶餘堂張製佛手膏]  
本堂不惜工資於已卯年創製佛手膏敬送親友效驗如神乞者踵接奈博施廣濟實因藥料昂貴力有未逮爰議庚辰爲始暫取藥本藉以　貼非漁利也蓋此膏之功效實憑製法之精良伽楠香之道地若患氣膈腹膨氣喘痰湧濕痰阻滯等症服之勝於半夏常服永無痰氣之患若男婦九種肝胃氣則立能止痛斷根現復加料修合常年發兌賜顧者認明本堂庶不致誤外埠函購局力自給服法另載仿單○雙料每兩大洋二元一角六分每服二角八分○單料每兩一元四角四分每服一角八分○寄售畫錦牌樓陳宅　上海縣西大街四十三號門牌慶餘堂啓 
[請看珠粉羊脂鏡面散效驗如神愼防冐造]  
治面上諸症惟人壽有沈製鏡面散普天下第一等最靈之藥近有市井無賴仿造濫售購者注意外埠郵局最妥 
珍珠羊脂鏡面散一方係神州醫院陳省三醫博士用格致化學攷出復由本主人幾經改良並請中外名醫再三斟酌始得靈驗超衆名震中外溯自發行以來治好烟容○雀班○粉刺○酒刺○暗晦○油光○紅點○瘰　○瘡疤○汗班○狐臭○白點等患午確實報告已八百餘人謝函盈尺各省分售一百餘家可見此散之神效非凡品可同日語第此散之靈全賴珠粉羊脂等珍貴之藥又加本主人一人秘製不假外手始克逾格　驗近因人心不古每每翻陳出新巧換名目希冀攘利要知眞藥治病僞藥反悮爲此廣告天下同胞要治面部以上諸症切記認明人壽沈製鏡面散方能移醜成研　賜顧諸君注意注意○每瓶洋二角五分每洋五瓶雙料治遠年重症用珠粉羊脂每瓶洋半元每料六瓶洋二元五角不效　洋願罰　上海盆湯弄橋南周昌記棧隔壁北無錫路石庘門内人壽醫藥室主人餘年氏啓 
[五淋白濁一瓶包愈價祇六角]  
治淋妙藥○止濁仙丹○一服見功○百試百驗○不論花柳染毒不論久戰忍精不論濕熱下注不論體虚溺濁不論流紅流白不論初起日久祗要是淋是濁此藥服後立刻小便淸利痛苦全除腫者不腫塞者不塞滑者不滑濁者不濁妙在不傷元氣有益無損患此者一試便知陽莖腫脹小便時痛極難忍宜兼用洗淋散洗之立刻鬆快每盒四角　美界仁智里十三弄括打藥房發售 
[裕源協記珍珠號]  
本號開設上洋三馬路東畫錦里對面朝北石庫門内專售珍珠寳石翡翠玉器巧紮改良時式珠花頭面玲礲紮件外國金鑲珍珠環面耳墜五色寳石金鋼鑽戒等件各色俱全如蒙　紳商賜顧定價格外克已照碼劃一不二倘有不合任憑退貨還洋兼收新舊珍珠金鋼鑽寳石無不格外代勞而圖推廣久遠特此佈告 
[辯明五牛牌牛髓粉真僞賞查拿假造之人]  
替醫士賞格○倘有人將假貨眞贓獲到者賞洋十元○人贓並獲者賞洋念元○儲銀以待決不食言 
凡市上出一眞正極靈驗之藥必有假藥以襯之此市儈之惡習也本醫士所製五牛老牌人參燕窩珍珠牛髓粉其氣味之馨香入口之甘甜西人喜食此粉是以個個雄壯每見華人身弱多病無嗣天壽等症因此運銷來華已歷二十餘年向蒙○中國紳商信服上是官長敬上司下以子女供父母皆稱奇貴之品食此者可以補腦生津安神益智兼能固精益髓滋陰壯體中西補劑敢稱第一官紳送禮風行海内不意奸商垂涎已久假冐仿造接踵而起一月之間携僞貨來本公司掉換者者已有七次之多爲此登報聲明以重名譽而仁假冒今將眞貨式樣載明於後俾賜顧者一覽便知眞僞立分矣○一粉色白内略爲帶紅○一其味甜中消有酸鹽○一每罐内有服法功用仿單○一每罐外有五牛彩印牌子○一仿單上有本公司廠屋五牛園圖景○一左邊有華文功用杜弊說○右邊有洋文功用杜弊說○驗明以上諸端方是的眞老牌原貨○倘式樣不對者○即是假貨○購者留意○特此廣告○暹邏大德通公司○分設上海二馬路中市西鼎新里石庫門内 
[瓣香廬崔製半夏謝函登]  
凡購半夏必須認明瓣香廬藥室在上海盆湯弄新橋南堍德馨齋香店轉灣約十餘家根德里内大盒洋兩元四角小盒一元二角 
瓣香廬主人崔宗武先生史席僕患咳嗽氣喘之症歷久不愈服藥之廣腹如神　近年元氣大虧其發愈劇去冬因稍受風寒稍覺勞　竟至晝夜欬嗽不已氣促如絲胸膈滿悶飮食不下自顧困頓牀蓐瘦骨　　全體血輪因之滯而不靈窮海鰥魚其苦尤甚别無善術惟有束手待　而已不意正月杪忽値程愷君表弟來舍述及上海　尊製半夏目覩治愈多人盍即一試僕此時志在祈死未嘗深信其熱心愛我越三日即携來一大匣屬僕照常速服當晚無甚他異翌晨吐出白痰升許胸膈陡覺寬舒三日後呼吸亦覺暢達咳聲亦入夜不作乃即求愷弟再購一大匣從此遂漸見痊勉可扶持起行至仲春中旬藥已告罄居然起居飮食旣健且强愈後百日未嘗復萌噫僕之墓木拱矣全賴　貴主人良藥再　游於此堯天舜日之中其感激實與江水同深也謹操不律書其大略乞登報尾以告當世采藥諸公（下略）吳門察院塲前五湖釣叟孫纘緒拜白　 
[新出精本元遺山中州集]  
本坊開設○上海城内彩衣街○上海北市抛球場○蘇州閶門内中市　掃葉山房廣告 
全部十册附樂府一册　定價洋銀二元五角外埠函購加郵費二角温飛卿詩集一元二角　古詩源四角○古詩錄一元○古謠諺六元○畫史彙傳六元○墨林今話六角○絶妙好詞六角○三魚棠集一元 
 
 

Page 10

 
 
 ]HH [ 
接緊要新聞 
[于使攷察普魯士憲法淸單]  
　　（二續） 
代表人協賛之第一事則千八百二十年（嘉慶二十五年）正月國債命令是也此命令第二條又云國家將來爲維持或設備之緊急用度從事募債議會必當共同擔保議會召集僅一見於此然此固投札認欵之約束尚未有成效而遂有本年五月維也納决議條件先是千八百十五年（嘉慶二十年）六月聯邦議定書成其第十三條聯邦各國相約制定等族代議制憲法不得用民權主義及維也納決議其第五十五條聯邦各國君主當自護主權注意監督舊日等簇會議之權利整理現在三統治權第五十七條德意志聯邦者除自由諸巿外本各主權君主國聯合而成者也以此爲宗旨則元首之一身不可不爲國權之集合體而惟於實施之際得以其憲法所明定者許等族議會協贊第五十八條各主權君主實行等族代議制憲法務勿使於聯合事權有所窒碍有所限制此即所謂反動政略時代者也故國民代表之約竟未履行而前此一切勅令皆歸消滅矣（拿破崙横行歐洲吞併各國利用申張氏權之說鼓動諸國民反對其政府各國亦務要結其民以御外侮則許以一切之權利及大敵旣去各君王國又互相約束務攬一切權利於一身不摧盡民權不已已許於人患難旣平即從而奪之雖至愚懦亦怒而起矣）千八百二十三年（道光三年）六月布整飭省議會法律此法律旣布則前此千八百十五年五月之勅益無所用其於省議會之建設固猶是從前等族議會之製造與代表國民全體之義不相符也所定議會法律協贊權範圍一爲各省議會得提出關於本省之法律草案二爲雖非召集時間於人權法所有權法及租稅事務有關係本省應加修改者亦得建議申請三爲於全省或一部分有特别利害者得籲請訴訟於國王四爲其所議决各事務皆由王批准而監督之而地方自治事務則委議會自行管理於各條件後更申約曰若將召集全體議員組織國會時推廣此法律之範圍行之故省議會非國會也此法律所重在所謂人權所有權及租稅諸法而自歷代以來等族階級各有特權不與平民同等加以昔所兼并之地往往各仍其習慣法以治之不求畫一新建設諸省有原無議會者與舊省不能融和一意召集國會非先整飭行政以預爲之備則實效不可期而新舊歧異其整齊畫一最爲艱難故荏苒遲廻久無成績所謂人權所有權及租稅固全國一體通行之法而非一地方一等族之法以是委諸等族制之議會而又限以省界各恤其私安其習慣烏能改革於是國民之反動思力與政府之反動政略相應而起愈激愈厲矣自此次法律以後更有千八百二十三年（道光三年）七月及次年三月之特别法則各省各異其規程要之專爲維持省議會計全無國民代表之意故歷年以來所制定諸法待議會之所謂協贊權實無纖毫之得力及千八百四十六年（道光二十二年）六月命八省設參事會以省議會委員經緯之爲常置諮議樞機於未聯合省議會以成國會之前聯合參事會屬以一切諮議之事以九月召集於柏林議租稅法聯合各鐵道由國家補助法私有阿流公用法爲第一要件仍以借國債爲主本千八百二十年正月國債命令也遂以此際籌借東方鐵路建築金定免許權時請設代表國民全體議會之輿論徧於全國然王國固止欲改定省議會而合省議會以爲聯合議會千八百四十七年（道光二十七年）二月發勅令規定聯合會議制度一爲國家有緊急要需或募新債或課新稅或增加舊稅稅率必集各省議會爲聯合議會於國債予以共同協贊權於稅法必取其同意以爲信證二爲聯合參事會自今以後仍定期召集三爲聯合議會得委任參事會代理之事件其事件則爲一須遵千八百二十三年六月五日省議會法律二於立法事件有應顧問者聯合議會非召集時參事會得提出之三須遵千八百二十年正月國債法律於國債之支利償本應議會監視爲國家擔保信用者參事會代理之四請願權及於全國不以一省爲限並即於是日同發聯合議會召集會合八省議會以四月會於柏林此聯合議會合兩部分之人而成之一部分爲侯伯加以王族合八十票一部分爲階級三團體之代表則武騎二百三十一票武騎者古帝國勲階之號也各都府百八十二票各鄉邑百二十四票兩部分分之爲貴族院衆議院各獨立也合之斯爲聯合議會（未完） 
分類新聞 
政界 
[通飭所屬速設統計處南京]  
　　江寗調查局具詳江督略謂統計一事端緒繁頤東西各國皆不惜巨金纂錄成書按年比較上以覘國勢之進退下以驗社會之盛衰消息盈虚因時損益用能日臻富强雄據一方中國仿辦伊始固當逐漸求精然必各行政官實力奉行選擇專員精心審查始足爲憲政之助現查寗省各署局應設之統計處除江寗藩司業已設立知照有案此外多未遵章設立以致職局行查之事多半擱置不復間有覆到者亦復簡略不詳無以據爲編輯之資所有寗省司直府廳州縣及要政局所應設之統計處除江藩司外應懇專札行催迅各遴派妥員專司其事並將統計處成立日期禀報憲轅一面知照職局遇有職局行查之件隨時隨事限期聲復總期通力合作日起有功庶調查不致無所措手而要政非同虚設云云奉批候通飭各司道局所及各府廳州縣迅速設立具報垝 
[疏濬運河之捐費鎭江]  
　　鎭江關道日前接奉江督札飭速商稅司核議鍾守條陳疏濬運河擬抽船捐撥充濬河公用一案當經會同稅司籌商辦法擬定清鎭小輪進出瓜洲口每輪每次捐洋五元鎭揚進出瓜洲口每輪每次捐洋一元五角其運土貨洋貨之洋單票船進出瓜洲口每船每次捐洋半地歸海關經收以充濬河公用等情聞關道已將籌商緣由禀請上台核示矣 
[預備修築審判檢察各廳奉天]  
　　奉天高等審判檢察廳曁地方兩廳建築廳署一節已誌前報兹悉該廳覆估工料價目呈單已奉東督批准由提法使飭令習藝所派工興作其料甎瓦等項則由勸業道及 
 
 

Page 11

 
 
 ]HH [ 
　　工程局撥用所需經費則由度支司隨時籌發聞習藝所日内正擬畫基揷標塡平地線並預將門窻等件製作齊全一俟明春解凍即可興工 
[督批覆勘六塘石閘南京]  
　　江督端午帥批清河縣紳民周淼等呈云查六塘河工關係淮安各屬水利本部堂不惜鉅資委員疏濬並飭修建石閘以備隄外河水盛漲則閉閘以禦側灌隄人積水過多則啟閘以資宣洩用意不謂不周兹據禀稱該生等所居地方河水倒灌之災十僅一二雨水壅遏之害十常八九原口五丈有餘尚且宣洩不及新閘縮止八尺必致漫溢民田等情係屬囿於一隅之見殊屬非是惟事關民瘼旣稱禀經淮揚海道批先派委復勘仰淮揚海道酌核辦理具報 
[膏捐准充禁烟局用寗波]  
　　定海廳龔司馬日前援照鄞縣禁烟局辦法擬就章程禀請省台察核昨甬府夏太守奉到膏捐總局批云前據各州縣紛紛具禀請將三分禁烟局經費留充就地禁烟之用係屬以公濟公經本總局批准有案該廳設局禁烟事同一律如果實因經費支絀不妨將三分禁烟經費援案禀請截留以資應用至章程内擬收照費一項是否妥洽本總局無從懸揣應田該廳察看情形妥愼辦理母滋口實因即移知該廳遵照 
[督批查核私磺案南京]  
　　江督端午帥批贛榆縣袁大令禀云據禀查獲私磺一萬四千餘斤緝捕尚屬得力秦文聘雖誤將房屋租給第旣自行出首應准從寛免究私販之蘇中興秦啟安均尚在逃速由該縣上緊嚴拿務獲究辦再該令查獲私磺至萬斤以上照例本應給獎惟人犯未獲案歸外結應如何酌給獎叙之處並由該道核議詳辦除行蘇臬司外仰淮海道遵照辦理並飭該縣遵照 
交涉 
[請飭敎堂交出盜犯太倉]  
　　太倉鎭洋縣屬湖川橋鎭汪德輝南貨店王根濤藥材店王周氏布店徐四保點心店四家均於九月初四半夜突被盜匪數十人執持鎗械挨户冲開大門搶刦去錢洋衣物當時店夥與營勇皆不敢聲張任憑盜匪從容搜刧直至五更始各散去事後各舗户均至縣禀報經鎭洋縣葛恩元大令前往勘明派捕四處跴緝旋經捕役拿獲王有得林小土兩犯解縣訊供甚爲含糊原贓亦無起獲續據該捕役等以查得敎民劉倫春陳瑞良二名均係此案正犯現在該敎民等已聞風避匿嘉定聖公會敎堂内一時未能往拿等情禀由葛大令傅諭該堂敎士速將劉陳二人交出即據敎士沈志誠至鎭洋縣面稱劉倫春等經伊查明並無爲匪不法情事委被誣扳請免提究葛大令告以該敎民等如果並無爲匪不妨來案據實質明該敎士始雖强詞恫嚇後卒允交人犯然至今延擱多時尚未　人送縣昨經葛大令通禀各憲核示並請照會美總領事轉飭該堂迅速交出訊究 
軍界 
[增撫閱操紀聞浙江]  
　　浙撫以陸軍部派來張懷芝總戎將次蒞浙特命一二兩標新軍每星期會操兩次以期諳熟現由楊協統禀請增撫親蒞閱操以昭鄭重業奉增撫許允聞不日即擬舉行 
[商借科長暫充秋操敎練官蘇州]  
　　蘇省混成協劉協統以四十五標敎練官彭錫範在京師法律學堂尚未畢業現該標兵隊奉調秋操定期十月初五六七三日全隊啟行赴寗垣聽候編配惟敎練一役有指揮全軍之責斷不能稍事敷衍因特商請督練公所袁總辦暫借敎練處訓練科科長張繼善暫充四十五標敎練官同赴秋操一俟事竣回蘇仍回公所供差 
[新軍徵兵二次報到浙江]  
　　浙省新軍在金華等郡徵募新兵於前日上午十點鐘第二次報到一二兩標均派軍官赴三郎廟前接迓入城當由楊協統分撥各營入伍訓練聞此次報到約有二百餘名 
[赶造營弁名册寗波]  
　　浙提日昨接督練公所咨查水陸巡防各營隊所送弁勇名册體式不符現在部派檢查之員將次到浙亟應改良造報以昭劃一等因呂軍門已將該處擬定式樣發各營隊官限文到五日之内遵式塡送以憑考核轉報 
學務 
[新任學憲蒞蘇接篆蘇州]  
　　蘇垣新簡學憲樊介軒學使於廿八日午後蒞蘇聞定於初二日按篆視事 
[提學司札查寳山官紳衝突案松江]  
　　松江府戚太守昨奉提學使札委赴嘉定審訊寳山胡令禀訐學員孫啟麟案即於廿七起程大約一二日即須遄返也 
[東督奠祭張學使奉天]  
　　奉天已故提學司張筱圃學使於廿一廿二日開弔闔城各員皆前往弔唁以表哀忱東督徐菊帥亦於是日上午十鐘親往提學使署登堂奠祭並換乘藍呢大轎以示哀禮 
[詳請選送紳士聽講法政江西]  
　　江西提學司林貽書學使接辦法政學堂監督以來大加整頓現議就堂内分設講習科一所通飭各府縣選送紳士二三人來堂聽講以備將來各地方官佐理之需業已具詳撫院一俟奉准即行通飭選送 
實業 
[浙撫調和商會與保商公會之批詞浙江]  
　　浙撫批商務局詳請設立保商公會文云旅浙徽商擬設保商公會所呈草章係爲徽籍自聯團體保護商人起見其第二章聲明有與杭州商會互通聲氣維持等語于本城商會尚無窒碍自應准其試辦惟查第九章辛癸兩條有向商部直接辦事之權是與浙省商務總會各具獨立性質一城兩會未奉明文他省亦無似此成案可援此兩條必須議明更正蓋微人旣在浙省經商亦與浙人之旅徽相同遇有此地交接之事必當和衷共濟如有應歸本城商會公議調護之處應于此時妥爲訂明期與部章商律不相違背方爲正辨浙商亦勿因其組織公會遽懷畛域仰即轉飭原禀徽商及本城商務總會一體知照並令訂限會議 
[鴨綠江入山採木之曉諭奉天]  
　　東邊兵備道沈會同鴨綠江採木公司出示云本公司係中日兩國合辦業於九月初一日開辦現在節 
 
 

Page 12

 
 
 ]HH [ 
届冬令亟應乘時入山採木以便明春轉運入江所有木把人等採伐渾江林木者其料棧借出資本木把各任勞力一切辦法仍准照舊任便入山乘時採木至鴨綠江之木按照原定章程與渾江辦法不同不能任便採伐惟本年人山之期已迫若再俟詳定條規明示限制誠恐木把後期失業木商觀望不前殊非體恤商民之道且恐明年下山入江之木無多來源不旺轉於商務有礙現經本道與本公司商酌鴨江林木今年亦暫准照渾江辦法任聽商人出本木把出力以時入山採木悉從民便不改舊章惟是京鴨江論本公司有專採之責就渾江論本公司有收買之權不得不詳細稽查訂定規則所有料棧貸與兩江木把欵目無論鴨江渾江其借錢若干利息若干均應由料棧與木把明定合同不可徒恃口約轉致後日互相爭論合同之内寫明某處地叚牌數多寡籍貫年歲月日由料棧隨時赴本公司聲明備案以便發給牌照點驗稽查其採伐所得之木穿成簰筏卜江到埠之後統由本公司考察成本之多寡審視木材之優劣斟酌南北各埠巿價分别秉公收買務合行巿斷不抑勒至應完山價客稅統由本公司查照章程完納無須各商各木把自行納繳以免勒索苛擾弊其各地方所有抽收陋規應即一概禁止兹定自九月二十日起所有鴨渾兩江放下之木及本埠存儲未售之木均歸公司派員估價承購各料棧客商人等一律停止收買爲此通諭木商料棧把頭等知悉赶速按照左列各條來本公司逐一報明其各木把仍當依舊入山採伐母得觀望 
[派出津浦北叚購地人員山東]  
　　津浦北叚鐵路已擇定廿一日開工日昨呂大臣己就官員紳士之中遴委四人赴德州購　候補同知朱作楨司馬與在籍紳士吳大令樹桐爲購地委員毛二尹熙謙爲發購地價司事王二尹瀚爲書寫契紙司事俱已奉到札委不日首途 
[岳州商業之興旺湖南]  
　　岳州所屬之城陵磯向係荒僻曠野人烟稀少自前年設立稅關以來商民麕集漸成巿鎭現在則洋行林立商務驟興人皆以小漢口目之刻下武岳長岳鐵路適由該處經過將來路工告成商務當益增繁盛也 
[禁烟會勸集路股嘉興]  
　　嘉善禁烟會於九月二十五日邀請嘉興褚博甫君在同善會館演說禁烟路股兩事宗旨以招足股分免動存欵嘉善擬照禁烟畫區表分區担承除購地董事各認百股外無論十農工商各認一股來賓均極贊成不日即當發表 
[岳州米值之騰漲湖南]  
　　湘省岳州府近日榖米價值逐日加昂食力貧民幾於不能自給推原其故實由四鄉禁阻出境近城殷實及各米坊因此抬價居奇昨由巴陵縣梁令出示曉諭榖米應取流通不准阻遏以便民食而靖地方 
雜記 
[小輪撞損米船糾葛長沙]  
　　湘省前　起鳳小火輪由長沙開行下駛至三義磯地　遇一米船不及避讓致將米船碰損比在長沙關互相控訴經發審委員斷令該輪折半賠償彼此均未遵結了案遂由委員諭令該輪暫行停泊候騐母得遽行開駛 
[育嬰堂添設幼稚園寗波]  
　　奉化縣育嬰堂自周葵軒封翁董理以來歷年撙節增置腴田一百餘畝積存英洋六千餘元兹因堂務紛煩決意告辭昨由鄉約局孫紳玉仙等邀集各鄉紳董至明倫堂會議添舉董事八員襄理堂務以資臂助仍以周君總理財政以專責成並由竺太史凌孝廉議定堂内添設幼穉園一所俾得敎養兼全兩有裨益 
[包封被刼松江]  
　　廿七夜全盛協源順成三信局所雇包封專足行至泗涇七寳交界地方被匪徒搶刦人則縛置田間至日出時始經路事鄉人解放計所失僅洋兩元零而各處信札及錢莊支票已均被掠去 
[拿獲著名鹽販松江]  
　　著名鹽販湯大寳經鹽捕前營管帶在莊行地方獲住逕解來松由華尊張令訊鞫湯不肯供認販私判押候覆訊 
[霞章公所不易成立蘇州]  
　　蘇垣紗緞各機匠前經程吉秋發起議設霞章公所迄今尚未成立日昨重行邀集各匠二十餘人借雲錦公所商議每機每月或捐一角或捐五分分爲兩等充作經費並擬購薛園餘地興造公所先行借欵千元爲建築之費惟一時議論紛紛意見不一故尚未妥定辦法云 
[五茸小火松江]  
　　廿七夜四鼓時府署南首楊姓家因洋油火失延及蚊帳火勢燎原幸經城内新置永安洋龍首先施救祇毁房屋兩幢當火盛時附近隣居爭先搬物詎有江西汰勇王少金攔入蔣姓家意圖搶火蔣姓盤詰不伏幸華尊張大令已馳至彈壓乃帶回署中判笞一千板枷號示衆 
[雜評]  
　　中國無交涉 
所謂交涉者。雙方談判之名詞也。乃中國對外之交涉。昔則但有彼與我　而無我與彼涉。非眞我不與彼涉也。彼執强硬之手叚以與我交。我則奉令唯謹焉。是我不與彼。涉也今則但仁我與彼交。而無彼與我涉。非眞彼不與我涉也。我報懦弱之手叚以與彼交。彼則置之不理焉。是彼不與我涉也。 
非然者。何以靑陽港賽船一事　道禁阻之照會四往。而西人比賽之興高彩烈如故。 
[新三笑（四）（十）]  
　　吳紳道。身價所需若干。阿松道。這個有限。如果楊大人合意。儘管討去不妨。吳紳道。這個你也不必客氣。你必須說個數目。我方能轉致前途。阿松被吳紳逼住。不能不說。便順住了口。一手招招頭皮想道。此時不敲竹　更待何時。主意已定。乃把二指一伸道有限得狠。就算是二萬罷吳紳聽了這句。就以手摸顋便不做聲。想楊老頭子起初。只肯出四百元。被我說了。方肯出八百元。已是破題兒第一次慷慨的。了今他說要二萬元。豈不是相差二十餘倍。這是如何走得攏你。不免待我探探口氣可以退讓些否。乃對阿松道。阿松此事你也不可當商意做的。這個數目。未免太大。阿松笑道。吳大老爺。那裏話來。我與吳大老爺是。素來相識的。楊大人雖不十分相識。也是吳大老爺的朋友。兩邊多是熟人那有討許頭之理。就是我去買來。也化了　萬餘金。吳紳一想。阿松牙關如此咬緊。如何弄法。乃對阿松道你眞一些不肯退讓麽阿松道。不是我不肯退讓楊大人旣要討小。這些也不在乎此。吳紳曉得楊紳如許數目。那裏肯出。此事必然不成。想到其簡。猶如一塊火炭。放入氷箱裏。没精打采的。别了阿松。又走到月仙房中。寳琴笑道。吳大老爺。爲何走進法時如出籠的老虎。走出來就如打　的雄鷄一般。聲氣也響不出了。吳紳又不好說因價值太貴。所以不能成功只得含含糊糊道有此腹痛。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
各省籌辦諮議局 
[官長設立]  
　　江蘇蘇屬 
諮議局籌辦處通飭蘇松常鎭太四府一州文略云照章府直隸廳州應以知府同知知州爲複選監督如有本管地方應遴委敎佐爲初選監督今各該府州除各以本衙門爲辦理選舉事務之所外有本管地方之處應令所遴委之初選監督按照本處通札邀集當地士紳另設選舉調查事務所 
浙江 
浙省籌辦諮議局擬定下月初一日開辦曾略紀前報刻聞該局大綱業由陳叔通太史等陸續組織大致就緒所有辦事人員已奉增中丞分委法政學生八員襄助辦理并聞陳紳之意擬將該局設在後巿街行宫左近租賃某姓住房惟尚未决定 
吉林 
諮議局總參議委顔觀察世清充當已誌前報其餘各員吉撫以本地紳士中通材尚少不得不參用客卿曾由某司使保舉銀元局提調魯太守楨爲議員昨經撫憲傳見聞魯守極力推辭云 
[專件]  
　　崑新初選舉調查細則 
一調查區域以舊日區圖爲界限一調查員由監督給以調查證書 
一城廂内外由商學界派員協同紳士調查一四鄉調查以管理該區圖之經董及學董分任之一固有機關所不及詳悉者請地方紳士共同調查可無煩書吏造册之手績一調查期前開調查會一次將（原簿）（簡章）及（諮議局章程）（調查須知）（調查細則）給發各調查員一調查員須按照諮議局章程第三條至第八條切實辦理倘宣示時異議者多調查員應負責任一調查員以和平爲第一要義有不受調查者只可婉言開導如執意不聽是自棄權利可報告事務所辦理一各圖地保於調查期内聽候調查員隨時喚詢不得延緩誤公一此次調查自十月初一日始至初十日須一律竣事一調查原簿自十一日起至二十日爲各調查員造齊原簿及送交事務所之期并定二十日開會一次各調查員均須親到一調查員所有船隻伙食茶點費用准由事務所開支 
[批評]  
　　前此直隷諮議局。議籌經費七十萬。論者訝其太鉅。謂瘠弱省分。將望而却步。且亦無需此巨費焉。今觀浙籌辦處。所定總辦以下人員之薪水。合計每月需洋一千九百元。每年共需二萬二千八百元。僅僅薪水一項。而費已若此。由此類推。其他一切開支。亦必稱是。則安得不備數十萬之臣欵耶。竊謂籌辦諮議局之官紳。必皆熱心公益兼顧大局之人。萬不至計較區區之薪水。當道者盍少斟酌焉。母使貧苦之省聞而生畏。而孫相兼籌並顧之奏。再見於浙省也。 
本埠新聞 
[接待美艦大臣由滬赴厦]  
　　赴厦接待美艦大臣毓朗梁敦彦於昨日下午二時由洋務局行轅乘坐馬車至英界新關碼頭乘海圻兵輪赴厦本埠各官均至江干送行 
[釐卡苛征花捐續誌]  
　　販賣花衣鄉人因閔行釐卡勒令加捐到縣喊控己紀昨報兹奉李大令發出批示照錄如下船户沈阿妹等禀批鄉民自軋花衣裝運小包來滬銷售向來如何收捐應有一定章程據稱該司巡等每包初收錢三四十文現竟加至一百五十文之多迨索加不遂據將爾等花衣船二十二只全行扣留所稱是否實情候移請閔行釐局查明澈究一面將所扣之船先行照章收捐飭令放行仍卽查照捐章明定數目出示曉諭可也爾等務須靜候核示不准恃衆生事自干重咎切切 
[蘇藩派員調查買空賣空]  
　　滬道蔡觀察禀陳農工商部曁南洋大臣並移商務總會懲辦買空賣空已誌昨報兹悉蘇藩瑞方伯亦以此事於上海巿面極有關繫特於昨晚專派馮大令乘車來滬調查順康莊經手李壽山會餘莊經手樓某如果確有買賣空盤情事即行嚴拿重辦以儆壟斷 
[禀報創辦火柴公司]  
　　上海祥森火柴公司職董陳作霖蘇德鑣黄繼曾總理洪德生禀陳滬道略云近年日本所製火柴行銷内地爲物雖微而歲耗金錢數實不貲舊時火鐮火石之利久被盡奪從前燧昌榮昌等火柴廠雖亦在滬仿製然一切材料仍購自外洋利源莫挽董等有鑒於此因與實業研究會同人糾合股分就中國自有原料用化學法悉心考究製成黑頭自來火柴一種其功用與日本所出無異所需梗匣木片藥料等物悉用本國土産以冀開濬利源杜塞漏巵現在閘北巡警局四路一區轄下二十七保十一圖地方賃定廠屋一所購置新式機器設廠製起推廣銷路惟是磨藥配製劈梗糊匣等事需用男女工人甚衆深恐無知愚民以及流氓地痞人等藉端滋閙擾害工作除照章呈請商會轉禀農工商部註册給照外理合禀陳鑒核備案並求給示曉諭嚴禁滋擾以維治安而興實業 
[蘇臬查詢命案]  
　　蘇臬左廉訪移文滬道略云民人陳所文被洋人司丁姆生撳按身死一案近見報載已由洋員會審擬結謂本應重辦以陪審員代求輕减擬以監禁一年罰作苦工完案人命至重且情近故殺按諸外國律法亦應照律科罪豈能以陪審員代求卽爲寛縱殊失情法之平惟報載是否屬實想貴道必有以持平辦理與之辯論也究竟如何情形望速查明移復 
 
 

Page 19

 
 
 ]HH [ 
[禀訐盜賣公所義塜]  
　　南巿溧水水爐公所義塜被人盜賣於工部局開築馬路一案迭經滬道飭查主名盜賣之人未獲實據前日忽有公所司月潘可尚徐順卿薛敬文薛寳全傅人培等十人遞禀上海縣聲稱該地經身等查明案發後即有邰招福者私至道署及案下朦禀冀圖卸罪其實盜賣者即由邰主名請即提案澈究李大令諭候批示 
[調查巡丁巡警衝突原因]  
　　淞口張華浜滬寗鐵路修機廠巡丁三名日前至吳淞鎭游玩口唱淫歌站街巡警喝阻不服反被毆傷頭部當將三巡丁拘局轉送寳山縣核究在案昨日滬道蔡觀察特派滬寗鐵路正巡官張毓麟至淞鎭巡警局拜會警科長朱君面詢詳情禀復核辦 
[公廨新屋將次落成]  
　　英公廨新建三層樓洋房將次竣工寳讞員擬以頂上一層爲卷宗科房二層爲房科及錄供生等辦公之所下層半爲三班差房半爲押所惟房科與洋務收發處較遠尚多不便並飭繪成圖樣添造過街樓一座聞日内即須動工 
[戒烟局定期開局]  
　　美國博士唐嘉利君組織之戒烟局定於西歷十月廿四號（即華本月三十日）下午三時在香港路五號洋房開局届時請美總領事蒞局演說 
[縣署押犯脫逃續誌]  
　　本縣自新所看役周坤因脫逃押犯由李大令提訊判責四百板限將各犯拿回其已獲之逃犯吳根咸亦提案研訊據供由小阿三小崇明二人起意挖洞逃逸大令喝責二百板改押改過局一年 
[謀斃印人案兇手就獲]  
　　楊樹浦祥泰木行看門印人馬突生被崇明人施道士毆斃一案兹由公廨飭派差探至崇明縣將施移提來滬解廨請究施道士供向居楊樹浦與該印人交好八月初九清晨經過是處見該印人手持木棍與小的嬉要互推伊自不小心失足跌斃小的懼罪喚同大兒用繩將該屍拖至浦灘實圖免禍並非謀命伊子施四梅供該印人與父兄及丐兒毆打臥於浦灘適逢潮漲淹斃是實旋有見証婦人陸氏投稱是晨聞有喊叫聲細情實不知悉訊之張阿川供遭寃累求釋判一併押送上海縣訊明按例嚴辦 
[城内]  
　　復訊搶案○發押官媒之酈丁氏潘酈氏朱王氏前俱供明女伶白蘭花家被搶係陳明甫爲首因陳與朱阿三刑訊抵賴又奉本縣李大令提案復訊三婦供仍如前判兩犯各責三百板與三婦分别還押 
弔查帳簿○德泰染坊主沈藴良控沈兆相向各染司每人勒索洋三元包加工資一案由閘北巡警總局發縣研訊供詞各執判兆相交差候弔到帳簿再訊 
騙取方單○曹德華誘騙姪媳陳氏方單抵押欵項由氏姑控縣追單抗不繳案昨奉李大令提比判德華交差限一月繳單陳氏發官媒管押 
欠銀被獲○英捕房包探陳雲忠昨在城内拘獲曹阿咸帶至一路警局禀稱英屬印商花林治洋行控靜安寺捕房所用華人曹阿咸欠付貨銀匿跡城内今已拘獲請暫拘押游巡官准如所請午後卽由英廨派差到局將曹提回歸案訊究 
勘查盜案○上海縣李大令昨日據某船户禀報盜案情節可疑大令因有要公委水利廳孫立幹少尹乘救生局小輪前往關港地方踏勘 
縣批三則○曹松林稟批此案即經批諭租摺旣有五年不得加租字樣現在年限未滿該公所何得一再悔議卽使黄益甫已故自必有其家屬接租中人施芝薌又何致從中把持保非飾詞聳聽所請仍無庸議莊票一紙揭還陶阿祥稟批據稱此項田地祇有方單並無原契究竟得自何人鄰里族親當可詢明何以茫無所知著即詳細考察再行呈復察奪陸鄭氏禀批氏子陸銀山胆敢幇同伊父肆行兇毆不法已極亟應提案嚴究何得率請摘釋殊屬荒謬特斥 
官事○民政部郎中潘之耀江蘇候補知縣於蔭先浙江湖州府安吉縣鍾大焜昨均到道拜會禀見 
[南巿]  
　　私運小錢○余阿林在漢口運小錢四包雇余金甫負之登岸當被巡士拘獲解至工程局訊究判余阿林戒責二百下押候交保余金甫斥退小錢銷毁 
私賣砲彈○沙船户楊惠生在協興昌機器店買得砲彈一百五十個被巡士查見拘至工程局傳到店主周森記審訊楊供在李永太沙船爲夥所購砲彈係船上所用周供由泰興翻沙作翻出判候傅到該作主等到案復訊 
線店被騙○恆興絲線店執事傅培卿昨至工程局控稱八月中有某甲自稱浦某東公司用人欲買絲料三百兩囑夥送至該公司付來元大莊票洋一百八十元後知僞造冐騙現查該貨售在張江栅宋順興京貨店由學徒宋瑞卿轉託陸長和分消等語局中當即提到宋瑞卿並弔獲原贜五十五兩由孫明府審訊判限半月内交到賣絲人候究騙貨逃逸○柴炭業公茂久和源昇公豐大等前控同業裕成店夥王子清串同趙子桂騙貨逃逸一案昨由工程局傅裕成店主崔阿四復訊供由方張氏將趙子桂之貨出賣判尋趙來案再訊 
勾引婦女○董家渡源順麵店主陳子良勾引婦人朱小妹至法界客棧住宿昨日黎明回至十六舗被巡士查見拘解工程局請究判陳戒責二百下押半月朱小妹戒責一百下留候伊未具領 
[閘北]  
　　日人行竊○日本人錦房三竊取南京路各家金表金練等物將　押於閘北福源押舗匿跡周大僕廟附近卞阿二家前日由靜安寺捕房中西包探協同日本包探至該處將錦房三　獲解入捕房旋復帶至閘北弔取原贜押候解廨訊辦 
探長免究○巡警局三道頭偵探莊芝泉因私取贜物尅扣飯食被八號偵探徐蘭香等控告昨由裁判員孫大令傳莊到案大加中斥諭令以後不得再犯如違革究 
[英租界]  
　　股票紏葛○英商裕泰公司控葉某不認股票一案昨由公堂曾訊原告延道拉司律師投稱葉於一千九百零二年買去股份票七百股立有証據葉延哈華托律師到堂代辯判一併退去候傳集人證再訊 
定貨不出○德商乾興洋行控協豐號主薛寳潤定貨不出昨由公堂會訊原告洋人投案求追訊之薛供詞含混判各退去候明日再訊 
春没鉅款○英商郝朝顯控吳俊南（即吳世）吞没財産十餘萬金昨晨由探將吳傳至公廨判交妥保候訂期會訊 
串拐婦女○施夢掌控施德勝姚林華串拐伊妻昨由公堂提訊據供係阿二長慶所爲判一併還押候補提人証再訊 
拐匿小孩○朱炳榮偕見証袁梅生沈茂豐等控婦人郭金妹拐匿四歲小孩由探查獲昨解公堂請究判郭金妹押女所一年孩交朱領回 
姦案訊實○全胡氏控陳怡生姦佔伊媳張氏昨由公堂復訊屬實判陳押一月張氏交其姑領回管束 
拐婦定罪○王蔣氏因販賣人口由捕房查獲解至公堂訊押在案昨日復訊氏延博文律師到案求保中西官以販賣婦女情罪較重判押女所一年逐出女孩阿琴發濟良所留養 
繼母虐子○小孩李阿小在途徘徊由捕 
 
 

Page 20

 
 
 ]HH [ 
查獲昨解公堂請訊據供年十一歲　死多年因後母兇惡是以逃出判送棲流所留養四崽圖盡○西崽汪易松竊取洋人金飾逃往蘇州由探提回收押捕房在案詎汪懼罪吞金圖盡由探查知禀明捕頭送往仁濟醫院醫治未愈昨由探將情稟知於堂諭候醫愈再行解究 
復訊騙子○劉鄭氏在道署上控新閘流氓醫生麻皮（即張福生）等串騙巨欵曾由滬道札飭公廨將該流氓提獲訊押在案昨日復訊中西官以原告未到判仍還押候原告病愈再訊 
查獲逃妻○蔣阿三控妻殷氏捲逃由探查獲昨解公堂訊究判氏押棲流所三月 
控追衣服○福州路又新洗染公司倒閉後尚有蔣柏臣顧云卿等托染衣服未及取回前日由蔣等將該公司夥友楊明山扭控捕房昨解公堂請究楊供一應生意均由王鯉庭經理求鑒判押候補提人証再訊 
游人胡閙○紹興人章品珍前晚與劉文初孫省三等多人硬欲闖入福州路中國品物陳列所司閽印人阻止不服鳴捕拘入捕房劉孫二人存洋保出章押至昨晨解廨訊究判押滿五天開釋 
公堂瑣案○流氓陳阿三搶妓院傭婦李阿大金挖耳判枷號一月再押西牢年半期滿逐出史友松竊永順洋行留聲機器消贜於仇和源判史押西牢九月仇押半年 
顧根富顧阿根毆傷張蘭生判阿根交保根富押候傷愈再核流氓許金國搶取王明山小洋一百廿角判押捕房三月逐出姜永富竊陶桂生客棧内布被判押一月 
[美租界]  
　　婦人紏賭○乍浦路十七號門牌李高氏家日夜聚賭昨由鄰人孫炳榮將氏扭入捕房捕頭詢悉情由將氏暫釋請廨出單傅訊茶肆聚賭○華記路胡阿秀所開之茶肆内時有流氓聚賭昨爲中西包探查悉回禀捕頭請廨出單傅訊 
女工何往○陳素紅家二女向在變昌目來火行工作前日出外迄今未歸陳即報知捕房請爲查緝 
馬車肇禍○小車夫趙長川昨在百老匯路被某西婦馬車撞跌致傷足骨由捕載至捕房轉送醫院醫治 
[法租界]  
　　收票人被控○電車公司西人昨至公廨控稱收票人蔡樹基在公司左近賃屋開設總會紏人賭博並集議罷工請爲究辦聶司馬提蔡到案據供因住在公司内時常失竊故租屋另住並無聚賭罷工等事質之卜恩慶夏瑞興李永福三人同供蔡賃屋時邀往同住後被洋人斥阻未去有無聚賭情事實不知情至罷工一事前月確有此議已罰過辛工八天近日並無動靜求鑒判蔡交保候查明再訊 
包車夫行竊○包車夫耿阿六竊取主人蘇宦家羹匙等物當被覺察送廨請究判押捕房兩禮拜 
偷竊耕牛○張根堂竊沈鳳祥家耕牛一頭爲捕撞見拘入捕房昨解公堂訊究據稱竊牛之人業已逃走判押捕房一月牛給失主認領 
小孩犯竊○小孩謝阿囡竊取洋傘一柄爲捕拘獲解廨請究判送善堂留養 
串匿人妻○王光瑞昨日投廨控稱小的前憑王阿二爲媒娶某氏女爲妻前日王向小的索洋五元不遂串通妻母將妻　匿求究訊之王阿二供不承認判王光瑞邀妻母到案再訊 
國外新聞 
[近東大變局十六誌]  
　　二十八日倫敦電云奥政府已向芒替尼格洛道歉謂因一時誤會致將尼柯拉司親王所派之專使浮柯維區將軍在阿格萊姆覊留多時無任抱憾云（譯字林報）布勒嘎利亞專使已與土爾其内閣總理大臣會晤商議各事頗爲融合布土和約可望成立二十九日倫敦電云芒替尼格洛京城西汀其國民聚衆示威大有戰象近有民衆一大隊搖旗揚麾口唱戰歌游行街衢領首指揮者爲尼柯拉斯親王之女公子二人奥國使館現已駐兵防守（譯文滙報） 
[日本歡迎美艦隊五誌]  
　　二十八日東京電云美艦隊各將領今日由東京巿政局邀請游園宴飲又由駐日英國大使竇樂爾君延請游園晚間由外務部大臣小村伯爵欵以盛宴並在銀行俱樂部觀劇各商會復組織燈會游行各街與會者共有一千五百人頗極一時之盛 
[安置失業工人之策畫]  
　　二十八日倫敦電云英國首相愛斯奎士已將安置失業工人之策畫詳細佈告大約政府將撥欵三十萬磅以濟此用海軍部擬籌欵三百萬磅建造魚雷艇滅魚雷艇及巡洋艦安插賦閒船工兵政部擬募新兵二萬四千名成一特别常備軍隊郵政部擬於基督降誕節期内添用郵差八千名據工黨宣言以上策畫猶未妥善 
[法簡海軍大臣]  
　　二十八日倫敦電云法政府已簡批卡爾特爲海軍部大臣該員係土木工程司與海軍人員素不接洽以上譯字林報 
[唐紹儀覲見日皇]  
　　字林西報二十八日東京電云中國特派美國專使大臣唐紹儀將於今日入覲日皇 
[日將撤銷新法抗議確聞]  
　　文滙報二十八日倫敦電云倫敦日日新聞載稱近傳日本將撤銷新法鐵路抗議之說事頗確實且聞日本内閣各大臣與唐紹儀磋商各事頗甚融洽以上消息倫敦並各省之報亦多有載者里佛帕爾報謂近觀明治天皇之詔言足證日政府已決議再定政策以免各國之違言 
[德國地震]  
　　二十八日栢林電云德國泊洛地方近遭地震 
[澳洲財政政策失信]  
　　二十八日柏林電云澳洲新南維爾斯議院開議之際各議員咸謂澳洲聯邦財政策頗失信任以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
小說 
　　偵探小說意外之奇案（六 
斯時。紳士貴女。見愛地玲之狀態。覺心經爲之一震。知必有慘劇發現。於脫而斯公爵之邸中矣。爭集愛地玲之前。問其何故如此。爱地玲張目。以視衆人。曰噫。吾姊死矣。愛地玲之語未畢。已頺然欲暈。卽有愛地玲之女侍數人。急扶掖愛地玲。置之榻上。座中有醫士名派律克者。急爲愛地玲施其療治之手叚。約十五分鐘許。愛地玲倏然而醒。即疾聲呼曰吾姊乎吾姊乎。吾姊死矣。語旣。眶中之淚珠。不期乃蔌蔌而墮。若不勝其苦痛者斯時廣廳中之賓客。紛亂至於極地矣。自廣廳之中。雜遝至於内室之左乃見麗亞克仰踣於花圃中之草地。尚着袒胸之禮服。絶無紛亂之迹。頸上有人手之扼痕。而麗亞克目瞑口闔。絶無一毫痛楚之態。諸紳士貴女輩。咸圍繞麗亞克之身畔。默揣其所以致死之故。獨蘇克生力奔麗亞克之身畔。跪於草地上。俯首與之接吻。木然不能出一語。涙出如瀋。克倫則意至淡漠。似與彼絶無干涉者。僅命人立至警署。以此事告之警長。少頃警察長勃屈力克。與偵探泰勒斯偕來。并携一驗尸之醫士同至。醫士細視麗亞克之屍。乃並無别項之傷處。决其爲凶人扼死無疑。偵探泰勒斯乃細察麗亞克之衣服。并察視草地上之足迹。又至麗亞克臥室。檢查其一切之形跡。乃見一皮包。陳於案上。皮包之口大啟。包内僅有銀行簽字簿一本。蘇克生之來書七封。泰勒斯見此。微哂不語。查檢旣畢。泰勒斯乃詳詢開會時之情形。知愛地玲暈後已醒。乃人愛地玲之室。謂愛地玲曰密司請勿責僕之魯莾。僕爲警署之偵探泰勒斯。爲密司麗亞克之死。敢請有詢於密司。密司其許我否。愛地玲曰。泰勒斯君。如有欲詢之語。請卽賜敎。吾必竭盡吾之所知以告君。俾君得藉此蹤跡。而查察此殺人之兇手。泰勒斯聞愛地玲之語。乃歷詢麗亞克平日之行爲。愛地玲一一告之并告以麗亞克之情人。卽爲蘇克生。泰勒斯又問愛地玲於何時發見麗亞克之死。愛地玲聞泰勒斯之語。涙乃不期而落。愀然欲哭。良久乃謂泰勒斯曰。吾見姊入久不出。而跳舞之時間已届。乃急入内室。欲覓吾姊詎知一入吾姊之室。僅見皮包陳於几上。吾姊乃不見蹤影。吾至以爲怪遍覓不得。繼至花圃中之草地。乃驟見一人。仰踣於地。通體皆作白色。彷彿知爲吾姊之衣服。泰勒斯君。斯時吾之驚恐。爲何如乎。舉天下至可驚怖之事。蓋無有過於吾之激剌者矣。 
 
 
 

Page 27

 
 
   
 
 

Page 28

 
 
   
 
