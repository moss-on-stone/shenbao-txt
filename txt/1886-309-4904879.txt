# 1886 - 309 - 4904879

 

Page 1

 
 
[增選石印小題眞珠船初續兩集出售] [  點石齋主人啓]  
　　粤東向有小題眞珠船之刻久已風行海内惜字跡漫漶舛誤甚多加以抉擇未盡精純殊不足供有志者揣三　書屋主人心竊憾之爰請江湖宿學重加剔選分爲初續兩集計初集得文一萬二千有奇其原刻中聲希味淡讀不經意之作並已見於宗海嫏　文藪等集者概行删汰以避　見雷同外又哀集同人摘本及書院課窗作復得文二千餘首以補初集所未逮名之曰續集交本齋石印茲於是月十八日出書分裝二十本價洋八元正此書一出較諸粤東原刻眞有上下床之别矣想薄海文人自能辨之售處在上海各書坊南北申昌以及各省申昌如願躉買請至二洋經橋同泰號面議此布 
[勸流寓外洋之華人速歸以實疆說]  
　　華人之流寓外洋者其數不可以億萬計說者謂此等華人大都傭工食力之流前因中國地　人稠無可謀食　遠出重洋以求口實屈指計之美國之舊金山紐約等處與夫南洋各島如檳榔嶼新加坡以及　羅緬甸安南無處蔑有其始外洋地曠人稀待人開墾不惜招募以資其力旣而地已漸開利源不竭乃嫌華人價廉工速足以奪土人之利因而嫉之如仇人皆知美國家明定限制不令華人復至其地其土人多方肆虐仇殺華人不知他處之華人其被虐被害者正不知其凡幾特不能周知焉耳且傭工之流爲他人所仇視固已然矣卽在彼開行作賈者亦未嘗不遭人之侮前者紐約有華人開設行號號主向未至彼但托人爲之經理今年號主前赴該處領有香港美領事護照而行抵該埠仍爲所阻以已所開之行號曾不得躬親一至反以爲美領事之給予護照爲非是雖與之辯論多方卒不能登岸悵然折回由是觀之華人之在外洋實無異於燕巢幕上豈能一日安之也乎夫華人之所以輕夫其鄉者以中國人多地狹　可謀食故不得不爲此遠適異國之舉初非棄桑梓如敝蹝也若中國而尙有一線生機則必不至是今者中國整頓邊　開闢邊陲要地新疆臺灣皆新立行省辦理開墾屯田諸事新疆之地作何辦法以道遠不知其　若臺灣一　　　　三爵中丞竭力經營不遺餘力又有林欽差爲之帮　生番可撫則撫之近已　有成效各番社　頭易服樂爲敉順　已見於奏報鑿鑿可據荒地可開則開之凡於屯田升科諸事無不認眞籌措布　咸宜然有人斯有土古昔聖賢已允我言之矣臺灣雖曰遠隔重洋然以輪船之程計算則就江南言之往來轉近於福建其地肥饒膏腴素稱爲最甚　　礦甲於華夏而此外金銀銅鐵錫各種礦產實繁有徒寳玉等類尤爲繁富當此之時苟能奮力開取則地不　寳當日取之無禁用之不　者且是地多產藥材參术耆苓無一不有倘能收之籠中不但可以活人而且可以活國何則物產饒則厘捐旺而國課之裕有不期然而然者已前者見有張叔和觀察咨王錦堂軍門余元眉太守文稿一涌欲請二公就近招徠華人之在南洋各島者使之幡然思　以實臺境此爲最善之策臺地旣可得人而流寓諸君又不至久受外人之侮是誠一舉而兩得之事也顧或恐華人久　外洋則不免於居移氣養移體大有此間樂不思蜀之意故叔和觀察先欲招人赴臺建造大厦以安商旅凡一切應用之物莫不先爲之備必期寳至有如歸之樂則是流寓外洋諸華人之絶大機會我爲華人計當有言旋言歸復我邦士惟恐不速者矣顧或尙有欵也者謂安土重遷昔人所悲　華人在外洋流寓多年衣於彼食於彼娶妻生子亦于彼置產創業胥於彼是直以外洋爲家室之安　　　及故國而必　　歸如僅得傭工食力之人遠道歸來寘之臺　則亦何補於事抑知傭工食力之流一身之外旣無長物到處可以爲家尙未必有浩然思歸之志獨有饒裕之子無日而不憶故鄉一則以爲富　不師放鄉如錦衣夜行一則以爲祖宗　　所在首邱之願未嘗無之此其所以必歸也况外洋之人往往仇視華人美國一處業已明目張胆爲限制　逐之　此外雖無顯然仇殺之事而亦不免生其嫉惡之心諺云千金之子坐不垂堂今兹華人或數萬金或數十萬金或數百萬以至於數千萬金則其自視也亦不得不重矣以此尊貴之身而棲於虎狼之窟朝聞一令曰驅逐華人幕聞一令曰　止華人先則所禁止於華工旣而漸推漸廣并非華傭而亦禁之如此而猶欲依戀於彼何所恃乎夫華人欲歸之情其切如此然猶恐携資遄返宗族戚黨或不免生覬觎心卽少爲分潤或恐不足以　慾壑則又將欲歸而　　乃現有　灣曠地足以相容大厦華堂早爲置備則旣有歇足之地又何爲而挾重貲擁厚產冒險以居於異國也哉諺曰非我族類其心必異與其處異地而見欺於異鄉之人何如脂車秣馬以我賄遷而相與締造臺灣以求現成之富貴也哉 
[本舘接奉電音]  
　　昨接在京訪事人來電有本月十六日諭旨一道敬謹詳登○十六日奉旨邵曰濓補授太當寺卿欽此 
[越王告殂]  
　　越南前王爲法人所擄放之海島兹聞越王業已薨逝其靈柩將運回越南安葬以一國之看而結局如是亦云慘矣 
[勇於爲義]  
　　初十日德國公司輪船在香港碼頭開行其時水中有散木浮沈其間小船競相撈取旋見輪船將開悉行引避詎料正在動輪之際忽有一小船駛近欲撈一木料致被激翻小船中有兩小孩一十一歲一八歲十一歲者立卽淹斃八歲者經輪船上大副瞥見躍入水内援之以起遂得更生該大副可謂勇於爲義矣該輪船則已於當日抵滬云 
[學生滋事]  
　　本月初十日爲寓津西人賽馬之第二日是日也輕寒薄煖半陰半晴與賽者固采烈興高而士女傾城來觀勝會香車寳馬亦復連屬於途忽有武備學堂學生多人强欲挨身而進門者向寒者資學生無以　反　而毆之是處圍塲四面皆有竹籬環繞學生一擁而入毁其籬折竹作兵器一時人聲鼎沸如臨大敵後經某西人奮不顧身從亂軍中抓住爲首者按之地上招各西人以皮鞭交撻該生痛極而呼聲徹遠邇嗣經華捕帶去解送道轅天觀賽所以悦目也乃未覽塲中之景先罹意外之災不誠無謂之甚歟 
[電報總局上海學堂秋季考取各生全案]  
　　頭班三等一名張兆圻每月三十元二班一等兩名曾淸鑑李望顔每月各二十元二班二等一名黃中時每月十七元二班三等一名李禹門每月十四元三班一等五名　顯甫應樂興方志興李全　黎平釗每月各八元三班二等兩名陸金成周應先每月各七元三班二等五名黃純生金元泰顧廷貴吳旭升龔洪每月各六元四班一等兩名古恒森兆　　每月各五元四班二等一名蕭之忠每月四元四班三等一名郭雲書每月三元未入班五名朱仲英吳國鈞吳養疇袁文魁謝棣華每月各兩元新取 
 
 

Page 2

 
 
洋文算法兩名陳文祥屠方規每月膏火各三元留堂學習測量新取洋文九名朱錫臣張桂華金永康楊聨輝俞文茂王利南譚景春王亨　王春榮每月膏火各一元留堂學習電報斥退十名曹家樑梁鼇登趙子封姚汝霖陸翰屏黃亮淸陳成定蘇貞洪蘇上達沈壽彤 
[勦匪續聞]  
　　前報述營口東北之法庫門地方有盜嘯聚馬隊管帶張協戎進剿失利一節兹聞奉軍統領左軍門得報後卽調中營管帶馬小滄協戎右營管帶程春山協戎率領兩營五成隊往剿想不難尅日敉定也聞盜黨嘯聚實因賭博而起緣是處地屬邊荒民俗類多蠢悍賭負則相率爲盜早已視爲常事有某甲者虎而冠者也平時恃賭博爲生計近與富豪某乙同賭輸錢數萬無以歸償乙乃誘其出外而顴辱之甲歸家卽率其黨百餘人爲復仇之舉適乙他出乃焚其室廬屠其族衆而返乙家五十餘人悉遭毒手乙在外聞信疾馳而歸亦率其黨二百餘人直擣甲之村落甲已有戒備互有損傷而乙終以大仇未報爲恥於是變賣家產招集亡命之徒誓與甲終不兩立甲見勢不能敵乃赴張協戎處禀報張協戎倉卒進攻故致失利也此係營口友人函述者 
[沙船沈沒]  
　　本月初二日大風有某沙船由上海赴營口行至金州地面爲風吹覆聞船中有購貨銀四萬五千兩化爲烏有良可惜也幸水手等皆待死裏逃生云 
[船廠飛災]  
　　初三晚三更時粤省河南太平坊船廠回祿爲災隣近從睡夢中驚起則已火𦦨上冲光同白晝奪門奔避亂若棼　有跌傷手足者有撞破頭顱者狼狽之形可笑可憫廠内篷寮木料皆引火之物加以飛廉氏乘勢揚威火益不可收拾雖有水龍救護終覺無功直延燒左右隣六十餘椽始得救息廠内有小輪船一艘將次竣工亦付一炬某姓家一小孩不及拯出事後尋覔無蹤想已應荼毗之刼矣誠慘矣哉 
[香海晴波]  
　　粤海關增榷使糧儲道閻觀察接任以來皆駐行轅辦事現在前任者始就道閻觀察遂擇於初三日進署増榷使擇於初六日進署云○卽用縣曹大令學彬赴部引見日前趨赴督轅領取咨文乘輪北上○督憲與司道籌商欲在黃埔設立水師學堂聘請德員教習俾將弁有所取法得以才識日增列憲意見相同皆謂爲當務之急惟情節重大需欵繁多現當府庫支絀之秋未易卽時籌措云○督憲會同司道於初五日起設壇東校場虔誠祈雨并嚴飭屠户毋許宰殺猪羊每日辰刻由東門口徒步至壇拈香叩禱彼蒼有知當亦默鑒其誠已 
[泖濵問棹]  
　　松郡大閱後各營在校埸中演劇酬神自十一日始一連三日城廂哄動結隊偕來毂擊肩摩正不減臨淄道上正在衣冠優孟結束登斱忽臺下人語大譁燕燕鶯鶯嬌喘聲結成一片急詢之則左側五六座看臺如玉山頽矣一時堕珥遺簪紛紛遍地最慘者有二幼孩遭壓受傷華署某役亦折其腰以致乘興而來者咸不免興盡而返惟正副兩營官約束綦嚴毋許勇丁出營門一步滕茂亭軍門亦恐肇事速令停鑼皆有合于老成持重之見焉○城内設有駐防練軍兩營每營各五百人歸中軍王參戎城守鄭遊戎分帶平日營規雖極嚴肅然不肖乏勇仍不免夤夜偷出游戯于茶寮烟館之中甚至結隊成羣四出滋擾滕茂亭軍門聞知此弊傳諭兩營統帶各製竹籖如勇丁之數籖上標寫姓名夜間隨意掣籖數支傳喚籖上書名之勇如有不到者棍責插箭遊示各營故比來軍令森嚴咸相戒不敢犯意美法良其軍門之謂歟 
[疏濬省河]  
　　省垣河道淤塞已久大憲久欲開浚以鹽憲張觀察國正練達精明委令督辦工程並以同知沈兆桂通判許德新巡檢傳霖桂嘉樹沈承熹未入流方世傑從九李南金等供差遣之役業於初七日開工矣 
[潯陽秋意]  
　　前廣東巡撫倪豹臣大中丞由江省入京陛見初十日傍晚乘坐紅船一艘用紫電官輪拖駛抵九江碼頭文武各員　送如禮十一日小住一天翌日遂乘招商局輪船就道○湖口城守營勇吳某與砲艇勇陳某傾盖聨歡誼同手足吳妻某氏寄居城内徐娘半老丰韵猶存每與陳眉語目成兩心相印惟礙於吳眼未能眞个消魂耳本月初某日陳由豫章送差回購得湖縐包頭一幅親往吳家送與某氏氏瞰夫不在遂效宓妃之留枕焉陳曰兩美必合事固良佳然萬一爲爾　砧知之將奈之何氏曰不妨妾必有以脫君斷不累意中人驚破細膽也吳乃扃門而臥野鴛鴦雙棲交頸正在香夢沈酣事被鄰人某甲所窺致信與吳吳急邀集四人破扉而入雙雙就縛若縶豕然旋尋得劈柴刀向陳兩膀及肚腹連砍七下血流如注痛極昏迷地保問之往視良確遂往縣署禀報彭邑尊郎帶刑仵蒞騐時陳尙一息如絲遂將吳帶回訊供下獄一面延醫爲陳治傷○廬山之麓東成坂上有獅子菴焉林密箐深岫疉峯回梵宇精藍紅塵不到洵名勝之區也近年有僑寓九江之西人愛山水之勝就庵旁租地一區建造别墅每當荷凈納凉之候輙結伴遷居於此以避炎氛月輸租洋二十餘元以備香積廚中淸供住持僧翠峯得此租息用度裕如以致飽暖思淫時向山下之女菩薩絫歡喜禪屢被村人捉獲均以多金賄脫本月初某日又在山麓與某土妓尋舊約突經多人圍住僧急出洋蚨三十元爲遮羞錢後以俵分不均仍被縛送九江保甲局局董本欲送縣懲辦嗣經多人緩頰礙於情面乃攆逐出庵不准逗遛滋事 
[邗江剩語]  
　　掦城保甲總辦吳吉甫觀察因時交冬令宵小易生遂商之府尊程太守曁曾參戎光林於本月内設局開辦冬防一面移知營縣總巡叚委各員商訂日期挨班會哨並會銜出示略謂各苍口棚欄每晚二礮落鎖禁止夜行倘遇延醫接穩等要事須有燈籠問明來歴方准扄放如違干究感謂今年布置似較往歲尤爲嚴密云○烟館主某甲恃其蠻橫武斷一方蓋亦坐山虎之流亞也一日瞰鄰人某媪女年少而略有姿首遂甜言密語唆使至某花烟館作賣笑生涯先取洋八元以二元給女餘則悉數入己嚢媪子聞之向甲理論反被毆破頭顱見者咸抱不平然畏其兇鋒不敢顯與之較事據采訪者所陳因删削而列諸報簡隱其姓氏者示不欲揚人之惡也 
[大材小用]  
　　金陵吏治局於每月初十日扃試候補人員一次分同通州縣理問按經爲大班縣丞以下爲小班定章大班取三十名小班取八十名計每次奬賞須銀七十餘兩本洋三百六十餘元行之已久說者猶謂較曾文正公創始時已減成數然匏繫者旣未學資長房之編地又不習公孫衍之談天得此區區可易侏侕一囊粟雖明知病於夏畦然一家八口尙恃爲不無小補不意近來市儈爲灾本洋竟漲至一千三百有奇合銀釐幾及九錢方易洋一餅於晟善後局司銀錢者見每屇必多費銀數兩不啻爲公家添一漏巵乃日夜謀所以補其苴而塞其罅者因得齊宣王以羊易牛之法而創爲改用英洋卽以本届爲始除大班前七名得銀奬者不計外其餘一律改獎英洋前已禀經批准矣試之日始揭諸考棚之柱一時睹者悉嗒焉若喪謂以體大物博之江南歲出百萬之善後局而獨苛求於吏治之一欵毋乃類商鞅之治秦有解之者曰君無然獨不聞有所謂因噎廢食者萬一下一令曰逐客則李斯亦在逐中是豈不愈於一筆勾消乎於是衆共歎爲大材小用而罷 
[竊盜橫行]  
　　金陵向東南行不十里曰高橋閘一小鎭也近鎭之十里岡地方有王姓者扶黎爲業茅茨中　藏可足三年之食因門首常有關東大漢持鐵板銅琵唱大江東去心竊畏其孔武有力乃朝夕爲備日比暮便置戍扃魚於鑰嘷犬於籬父子夫婦更番持柝相與睥睨於深院之骨守望相助非一日矣前月抄忽遲一印須者未至白板虚掩蔫有强暴三五人提刃闖入一家人從後踰敗堵而遁賊旣去查點家中僅糙米數斛荆布裙釵悉歸賊槖有過其門者問其何以不報官請緝則曰官貴人所治如蝸居者奚翅萬萬若皆以門户仰官相助爲理卽里置一官猶虞不給况盜亦莽男子之迫於飢寒者今不願爲仇將來不再假虞伐虢亦未可知且吾家劫後無五日糧不足應來者之肆求所謂一誤豈 
 
 

Page 3

 
 
容再誤於是聞者咸笑其愚而迂未浹旬相距兩　長之淳化鎭鎭後有聚族而居者數家頗皆足給是日斜陽晒網時候忽來似丐非丐者數輩繞其屋環視一周見室内均無男子在惟留婦稚就廚下爭治炊具戞　有　閱人至始回身外向有問何爲者亦不甚眞拒少頃更添十數人卽以先至者爲鄉導相與擁入其室時婦稚多被禁住門外把風者更番迭進一若醉翁之意不在酒也者久之閱歴旣遍乃始搜及床第於是一片救命聲陡聞遠近盜知不能悅各持刃以待捕者當傷事主四人其一脰幾絶時鎭上巡檢署已派弓兵前來兠拿盜亟逃竄僅追獲七人而漏網已三之二當晚地保率鄉人將盜解至上元縣由陳大令訊供不諱釘鐐收禁次　事主之傷者亦扛至請驗刃皆入肉一二寸許大令命如法醫治内一人食管已割截致命未否尙未敢必惟聞盜悉係淮徐之亡命云按近來大江南北之以盜刼報官者指不勝屈始而黑夜繼而白晝幾不知王法爲何物揣其意不過恃地僻易颺縱有斧鉞森嚴亦苦於鞭長莫及然則欲凈此根株計惟以重典治之 
[池煤利用]  
　　金陵南門外製造局與通濟門外棉花火藥局皆有工匠三百餘人之多其鎔鑄煆鍊無一不需機器卽無一不需煤火約計每日各用煤數十墩前當海氛孔亟工匠晝夜工作南洋大臣慮海道梗阻煤斤向由海舶而來者至是難乎爲繼因札飭某觀察前赴衡湘采辦當下挑選鈎稽愼之又愼後忽有掮客從中舞弊誤入彀中觀察大呼負負然亦無可如何也近來兩局總辦均皖北世胄稔知皖南池州府產煤頗盛雖前數年曾經輪船試用不能與基隆開平稱雄爭長然以供製造局用度則火力並無不烈不猛之嫌因禀由南洋大臣札委某員前赴是處選購十萬石配裝大船十數艘前月杪已在蕪湖大關騐放聞尅日可陸續駛進下關矣查是礦創始之時先由該管道府據情禀請安徽撫憲由官開采愈急愈難得法不得已改由某商領本經辦某商自願出貲本十萬金存放生息每年可得息銀一萬兩卽爲開采之資約以十年爲期詎仍不得法遂又改爲招股善罔利者喜因其成從之者衆卒賴羣策羣力得以集事屈指起自彝陵下訖通海極輪船所到之處兩岸僅徐州與池州兩煤礦然徐磺取煤於井煤質視池州稍遜且地限淮右距水次稍遠運費更不若池州之廉且便况池礦經管十數年更張三四次如果生意信實可使金陵兩局倚爲接濟則兩局又何必舍近而求遠哉語云錐刀之　將盡爭之此在經理礦務者加意招徠而已 
[改派文員]  
　　本埠城廂内外按叚俱有巡防局每逢冬令凡有扼要之處添派冬防由道憲札派武弁督帶兵勇梭巡今龔觀察改札文員各帶兵勇認眞稽查使匪類無從竊發誠保衛閭閻之意也 
[裁汰冗員]  
　　滬上洋務局人員共有三十六人龔仰蘧觀察以其太多酌減十餘以期節省經費 
[瘋子訴寃]  
　　昨日莫邑尊公出回署時突有河南人某甲攔輿遞禀邑尊詰訊之下供稱姓馬名金元被人誣指爲匪籲求昭雪邑尊以其語無倫次着値日差帶出查明再核少選該差禀稱奉諭查得馬素患瘋癲所供均不盡不實邑尊揮令出外 
[毆傷擡驗]  
　　昨日巡防南局解送打架受傷之一起人至縣莫邑尊庭訊之下湯錦仁供稱昨晚突有張阿狗糾同謝金生秦阿二等將胞弟錦茂攅毆鱗傷遍體由小的扭交巡局解送案下錦茂供與略同張供小的向爲皮匠錦茂囑脩舊鞋欠錢二百三十文向索無付反敢逞　以致爭毆叩求恩宥秦供小的與張爲友見張與錦茂扭毆爲之排解不敢帮兇謝供小的與張湯均不相識路過閒觀被湯悞指邑尊驗得錦茂頭面左足雖有微傷並無妨碍隨訊該處十九舖地保鈕福謂湯招案騐傷究由何人指使鈕稱小的調停不妥故令來案請騐邑尊以湯張釁起細微地甲竟敢從中唆訟可惡異常飭笞臀四十板着將錦茂抬回醫治張謝秦三人暫行交差看管候錦茂傷痊再行發落 
[龜嫖龜]  
　　妓院規例以龜嫖龜爲大辱如或違犯必議罰乃已有某甲者其父在榮錦里開設妓院固曳尾泥中者也甲年未弱冠而衣服麗都與貿易場中來往則已忘却其本來面目前日又與乙丙等至四馬路某妓院開筵暢飲該妓院知其與已同類也因在乙丙之前指破俄又告知其父將欲照例議罰而甲尙未肯應允不知何以了此一樁龜案也 
[奪充地保]  
　　租界地方歸二十五保二三圖地保經管按年由梱輪充名雖輪充其實皆假梱名而承充者地保專辦錢漕其副則辦刑名昔年刑名無人肯當須由正地保貼錢若干通商以來租界日漸推廣人遂視爲美　致刑名反貼正地保錢此外使費甚錐現値三圖地保換充時有顧　全石高全二人皆假名也同日遞禀承充莫邑尊以顧高爭充着册書圖差邀同梱首秉公議覆據册書具覆實在應輪者顧蘭亭情願覓保承充邑尊批云據禀石高全現在爭充該圖地保而顧蘭亭情願覓保承充等情但查閱顧蘭亭與該册書禀詞均稱年邁究竟能否辦事當此錢漕緊要之際未便含糊遷就候飭帶石高全顧蘭亭到案訊明核奪 
[查閱善堂]  
　　滬城西門内之普育善堂係應敏齋方伯備兵海上時捐廉創建者本欲留養流民嗣後上海縣及英會審公廨遇案牘中發堂擇配及暫時發堂之人均發該堂是以歴任道憲於下車時必往稽查一切龔仰蘧觀察於昨日駕臨該堂董事王君介眉朱君吟香恭殷筵席特請松海防劉司馬上海縣莫邑尊英法會審員蔡二源翁子文兩太守作陪是以英法公堂均停訊一日云 
[私運軍器]  
　　前晚八點鐘時法捕房十七號西捕在浦灘发緝忽見野雞找夫兩人抬箱一只其式樣頗似茶担中人存放什物之箱後隨粤人一名似押貨者西捕見形跡可疑上前盤詰箱中何物扛夫答稱不知粤人則含糊莫答因將扛夫拘入捕房粤人斷至經法捕頭研詰三人均如前狀粤人詭言取鎖匙來飄然竟去捕頭着將兩扛夫管押及昨晨又經備捕頭研詰據扛夫供在虹口某處有廣東人囑我將箱扛到吉星輪船不知箱中何物捕頭詢粤人到否法包探答稱未到隨着將箱開看有大手鎗二十桿馬鎗二十桿餘無别物仍將鎗裝入扛夫管押候解公堂研訊 
[法捕房瑣事]  
　　洋藥局巡丁得人通信知有私販某甲販大土四隻欲往喜興現在浦東爛泥渡地方巡丁立卽往拿詎販私人將土　在枕中隨卽雇杉板船將販私人及鋪蓋一併載以來滬欲解局中旣抵小東門外寗波碼頭販私人忽大聲呼救巡街捕聞聲而至一併拘入小東門捕房將土從枕中搜出昨併解大巡捕房備捕頭研訊時販私人情虚未到捕頭着將土四只暫留候解公堂○積竊某甲在租界犯竊不止一次前日在彩視街萬來盛烟館中被法包探嚴頌眉王榮培偵知帶同探夥往拿在身畔搜出質票六張不知何物業將甲管押候訊○北新涇武生陸宗道到滬買土住金隆里永源棧内被馬車夫陸阿初糾洋藥局巡丁跟至永安街泰和里口將土攫去并將陸之友王仁記洋元摸去訊追情由均詳前報聞陸宗道之土係往鄭家木橋北首和記土店所買人因欵爲私土實則貼有印花已完捐稅搶土在初九晚間巡丁等知事不得了卽於初十日將土繳局翁太守研訊時曾據馬車夫陸阿初供出寔是永源棧夥通信因着法包探嚴頌眉於前日將該棧夥拘到管押諒於明日解訊也 
[來函照登]  
　　同仁保安善堂來函云林善士捐助施棺經費銀一百零七兩三錢一分六厘請登報以表謝忱此欵卽經巡防局所　　者 
[鉅欵助賑]  
　　直東需賑可謂亟矣善士出資佽助無日無之災區之幸也今承本埠新泰厚票號李景之仁兄惠蒞代交下永安室大善士助直隸山東兩處賑捐九八元二千兩委解捐鉅欵以救災仁慈聿徧援永安而上頌名實相符修德不遑感恩孔厚矣用特登列報章祇希朗 
 
 

Page 4

 
 
鑒上海北市絲業會館籌賑公所少欽施善昌謹誌十月十六日 
[浙省撫轅抄]  
　　十月初三日鍾守鑅禀知京餉初三日裝鞘寄存外庫丁憂候補主簿顧藍禀辭回籍守制候補主簿姚鑅章由京分發來省禀到○初四日知州陸　服滿回省奏留神機營文案監修天文事委員浙江知縣余仁安徽來改指江蘇迴避候補知縣祥安禀到江西來○初五日候補府林祖述禀知厘捐局委湖郡鹽釐局差禀見叩謝准補長興縣顧鴻烈靑陽匯釐局專丁來省禀謝飭知赴任林葆誠由京分發來省禀到禀見靳玨起服來省並捐免本班禀到禀安○七月初六日鍾守鑅禀見禀知京餉于初三日裝鞘寄存外庫初七日○候補府林祖述禀見辭赴湖郡厘局江景住禀知藩司淮禀見辭赴箬裹厘卡差運副高尙縉禀知連司委留辦錢汀緝私並銷嘉興帮辦差委署江山縣典史郭種麟禀謝委○初八日種守鑅禀見辭解京餉赴都 
[江督轅門抄]  
　　十月初六日知縣盛毓英禀知辦積穀總局知府周光准初五日病故理問孟守亷禀知到冬防差藩轅牌示江安粮道庫大使丁年丁憂缺以巡檢陸德　界首司阮挹淸期滿缺以巡檢賈丹亭均署理○初七日同知錢錫麟銷丁堰釐捐差直隸補用州判廖炳樞赴都界首司賈丹亭謝委 
[蘇省撫轅抄]  
　　初六日候補府吳道中禀知奉藩憲委赴松江公幹姚詩聲禀知奉臬憲委赴江北公幹縣丞朱正倫謝委署吳江縣丞事藩憲易官太太陳氏於十月二十日蘇糧道成於十月二十六日首府魁於十月二十八日均壽辰○初七日分發江蘇新班試用知縣方道濟安徽人由京騐放來省禀到藩憲易大人之五小姐於本月二十日吉期○初八日候補府吳道中禀辭奉藩憲委赴松江公幹楊家騵常熟南匯催繳銀兩回並禀知換蘇差委又張墀禀辭奉委解餉赴甘肅正任吳江縣縣丞陳叔謙禀謝奉飭准部文西征協餉案内保開缺離任歸知縣本班補用詳斷元禀知換寗差委卽辭赴金陵王必香禀知聞訃丁父憂卽辭回籍○初九日准補江陰縣許之軫謝飭知赴任○初十日候補同知吳恆缷署華亭縣事回五品藍翎指分江蘇試用巡檢許秉玉浙江人禀到分發江蘇新班先補用巡檢陳汝濟浙江人由京騐看來省禀到○十一日提舉銜分發江蘇試用通判　子滇浙江人由京騐放來省禀到分發江蘇先補用巡檢石芳藻浙江人禀到○十二日准補江陰縣許之軫禀辭赴任有於本月二十日接篆○十三日候補道丁兆基鎭江回候補縣費鴻年禀知奉委發審局差委署吳江縣縣丞朱正倫禀辭赴任○十四日候補同知陳德濬禀知奉直隸爵閣督憲李飭赴金陵禀商　煤運銷事宜卽辭同知銜改指江蘇迴避卽用知縣祥安由江西來禀到未入胡錫桓楊屬緝捕回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[同邑味靑世叔命題追維祖德圖謹步原韻錄呈霧裹看花客海上忘機客吟壇郢政]  
　　君家祖德欣堪述曾記佳兒保抱時變放縱緣傒啓陰功竟爲子孫詒殷勤索句昭先澤妙肖披圖釋舊疑蘭桂而今齊秀發馬公遺事共思維事見陰隲文圖證世愚姪胡惟賢學吟草 
[夜不成寐抑鬰無聊獨坐荒齋千愁畢集拉雜書此錄呈諸大吟壇正和]  
　　客居悽楚况輕秋倚枕慵聽更鼓籌明月多情伴獨宿涼風何事觸離愁音書難覔天邊鴈聚散眞同水面鷗回首半皆成往迹那堪一一訴從頭歲月蹉跎二十春久傷蹤跡寄風塵滔滔難冀鍾期遇落落疇知管仲貧自昔謀生原在已從今抵死莫求人皇天賦畀何嘗異敢負昂藏七尺身和議初聞達九閽波生平地又何論東封恃勢頻輕侮北鄙恃强肆并吞志士有懷戈久枕英雄伏處劍徒存時艱目擊憂難釋倚檻臨風舉酒樽秋風颯颯柴扉斬覺新寒透薄幃入耳怕聽虫細語撫衷翻妒鴈先歸功名愧我心徒切　止依計却非自笑此身不如鳥鵬程萬里羡高飛白門惜花外史李錫恩煜廷氏走筆 
[雨中書懐]  
　　十載光陰一擲梭年年家食易消磨功名已被蹉跎誤險阻何曾閱歴過意離鄉誠久矣不忠謀事奈人何他時匹馬西風起自覺天涯位置多雨雨風風八月秋敎人爭引新愁難爲致富鴟夷子敢學居鄉馬少游親健何妨千里别家貧豈爲一身謀自慙　六年前事輸與江中逐浪鷗生來意氣本猖狂安用醫瘡剜肉方愛我何如憎我好傲人似較媚人强家能淸白貧何礙骨自崚嶒瘦不妨破浪乘風洵我願未知此願幾時償秋風兩度飄零慣咄咄書空亦怪哉三徑絃歌餬口計一篇文字累心裁難禁　旬愁交集况乃求全毁又來我欲疾呼蒼昊問幾番搔首幾徘徊[  桐鄉周福堃夢顚甫未焚草]  
[游東沙之鶴溪訪張暧村先生卽奉長句四章錄呈高昌寒食生夢畹生諸大吟壇一笑正刊]  
　　鶴溪何自識高賢寫出幽蘭筆欲仙蹤跡早從空谷隱姓名偏爲外人傳閒消歲月焉知老直傲王侯不肯前游子幾番增慨慕臨風朗誦大招萹浮棹遠尋海外蹤登堂一見不從容贈詩獨發牢騷腹把酒偏澆磊磈胸巢父高風今已邈虜翻知已恨難逢對公此日容輕别回首雲烟隔幾重世態看來薄似紗　身誰問寄天涯覊棲未下高人榻柱　漫勞　者車遭棄空思自重我勸歸却悔不爲家先生教余自重且勸歸里恨未也賜茶慰藉誠非分且侍淸談到日斜自顧薄才萬里行廿年只是盜虚聲詩多近俗爭傳誦書未名家獨奬成人聞先生稱　書法求者愈衆紅蓼半溪秋日霽緑槐夾道幕蟬鳴從游願得商終古免使風塵困此生[  楚南五篁滕家祥未是草]  
[上海三馬與昌絲棧陳竹坪經募山東直隸賑捐十月初十拾一拾二日第四百四十六七八次淸單]  
　　處州恆利局寄來北直簡園主人浙紹耶溪漁叟二大善士　來金葉計理三兩三錢申批見三兩一錢九分兌見規銀六十八兩六錢○硤石蕭子華善士續募重請發棠册移筵湊賑洋八元王仲　蔣郙亭淮陰尹顧寶　各洋一元任受祺李少白金廷昭各洋半元龍川渙者錢一千彭錢生潘桂生徐玉林各二百文以上十二户共來洋十元○南徐無名氏病愈還愿助山東棉衣洋五元蘇州求保平安人爲妻女患病禱求灶神愿助賑立卽轉凶爲吉洋三元休南吳學餘爲内人患症求愈省醫藥資洋二元山陰朱庚爲妻朱金氏求病速愈合家平安洋二元江東震來號爲夜不成寐省藥資移賑以求平安洋二元嘉定祥泰木行交來隱名氏舊原棉襖三十件浙乍厚德堂王爲德起見以延子嗣門祚助原舊棉衣十件新棉褲十條共五十件前來過廿二件已登初七日淸單上今來廿八件○靑浦儒學正堂陳子愚先生交來第七次書潤移助賑洋六元又交來正堂祁浩泉先生書潤移賑洋四元江西羅正先善士續募綏成堂師善堂助山東棉衣各洋二元杭州信源金鋪募來誠仁堂洋二元存厚堂江任兆毘影泉堂王三餘書屋高國鎭鳳若堂陳各錢五十以上七户共洋二元錢三百文○本埠蔣同泰綢莊交來鈕正如翁心善居洋二元羣力協記一元王述夫錢七百五十小輣川一千王梅先萱壽書種堂王定記各五百王菊芳藕舲沈桂姐吳錦堂江壽寶靜記各二百蔡周氏王大鏞各一百無名氏五十以上十七户共合來洋八元○湖北全泰盛來漢川厘局經募賀任氏求消男女氣虚力弱之症洋二元茆江容節省零用王譚氏求合宅淸吉隱名氏求腹痛全愈趙顧氏求合宅平家各洋一元以上五户共洋六元○本埠俞長泰紅坊因九月十五日大東門外粼居失愼承諸親友照顧搬運物件謝筵移賑津十元無名字洋五元永安街不留名洋五元莊浦氏銅洋七元無名氏銅洋四元陳宗棠續洋二元虹口同昇洋二元張姓默祝子無名氏虞姓四户各洋一元南德潤銅洋一元○本宅桶捐紙包銅洋一元散銅洋二元散小洋三角求財子洋二角紅紙包二角爲次子瀉痢求速愈洋二角共铜洋三元小洋九角○三天共收英洋八十七元規銀六十八兩六錢銅洋十五元小洋九角錢三百原舊衣褲念八件合併聲明 
[上海三馬路與冒絲棧陳竹坪經募山東直隸賑捐十月十三四日第四百四十九次淸單]  
　　嘉興張聖源號寄來張壽堂募來冀昌氏洋五十元培享氏洋五十元二户共洋一百元由老福潤局來○蘇州潘慰慈汪嗚照二善士募來宣州崔春如先生柯儀席敬移助洋八元蘇州吳同茂寄來不辭勞苦子洋一元錢一百文○申報舘交來申字單　汝明銀十兩春笑如銀二兩無名氏悵霞道入憫人居士寄傲主人江淮寄客韻琴居士無名氏各洋一元吉人許麗溪倩霞女史各洋五角以上十二户共規銀十二兩洋八元小洋五角○本埠立大庄交來求全氏爲母求身體康健　爲妻生產平安二户共洋廿元又交來蘇州義記綢庄募來他友洋二元○南橋莊淸先生經募塔册雷震齋守眞子德昌隆紅石山房各洋一元鼎豐裕記各洋半元鮑瑞泰莊少記各錢三百文以上九户共洋六元小洋四角錢二百○求母康健洋五元華湘州求寅速愈洋四元○漢口全泰盛局募塔册王益和錢三百王益三李協和尹慶和戴榮甫各二百王明記一百五十易蘭亭陳文彬林復興梅竹三劉潤墀龍川甫劉際賓呂庭域各一百黃萬盛馮光臣龍聚盛宏記謝海如王萬順張如宏孫肯登戴裘如各五十文以上廿三户共來次錢二千五百文○二天共收英洋一百五十四元規銀十二兩小洋九角大錢三百次錢二千五百文合併申明 
 
 
 

Page 10

 
 
   
 
 

Page 11

 
 
[光緒十二年十月初九日京報全錄]  
　　宮門抄○發抄旨十六道○東撫張奏爲審明謀殺一家七命案犯按律定擬摺子○淮安關監督明奏關稅一年期滿謹將虧短實在情形摺子○十月初九日推　○桂祥謝充侍衞班長恩○召見軍機○皇上明日辰初二刻至慈甯宮行禮○發抄劉錦　奏呈　回部黃金奉　該衙門知道欽业○張之洞奏解固本餉奉旨户部知道欽此○又解邊防經費奉旨户部知道欽此○又解第三紕京餉奉旨户部知道欽此○又解厘金京餉奉旨户部知道欽此○又解河工銀兩奉旨該部知道欽此○又試用道閻希範署　　嘉道奉旨吏部知道欽此○又卸南澳鎭總兵李揚陞病請回籍醫治奉旨着照所請兵部知道欽此○邊寶乑奏查覆裕州朱柏壽等被叅洛欵奉諭旨一道○又查明豫省盜案緝捕情形奉旨知道了欽此○又請仍以河陜汝道耆紳補南汝光道奉旨　部議奏欽此○又候補守陳桂芬署開封守奉旨吏部知道欽此○又上年上半年已未結交代起數奉旨該部知道單併發欽此○又請將欠交欵項代理涉縣令摘頂勒追奉旨陳以瀚着摘去頂戴勒限完解餘依議該部知道欽此○又解地丁　兩奉旨户部知道欽此○托湍奏考駐防繙譯童生情形奉旨知道了欽此○○頭品頂戴山東巡撫臣張曜跪奏爲審明謀殺家七命案犯按例擬辦恭摺具奏仰祈聖鑒　竊查前據署濮州知州蹇念猷禀報案犯許守仁挾　糾约馬學然等謀殺孫信等一家七命　案當經前撫臣陳士杰因案情重大批司提省發委濟南府審辦兹據該府梅啓煕審明擬議由司解勘經臣親提研鞫緣許守仁馬學然均籍隸濮州與孫信並其妻孫潘氏子孫大文孫二文子媳孫趙氏及孫大文糼子孫劉城孫二文幼子孫趙城均同莊素識先無嫌隙孫信孫大文孫二文均素性兇　　常酗酒駡街欺壓鄉里人皆畏其凶惡不敢理論許守仁之父許玉箱在日　因細故受過孫信凌辱嗣許守仁之叔許玉琴被孫信搶去關禁勒贖經許守仁用錢贖回因畏孫信之子凶惡未敢控究馬學然不記年月亦被孫大文平空尋釁滋　誓不干休　學然畏惡求人說合了事不敢與其理論許守仁馬學然從此與孫信孫大文結嫌光緒十一年秋間不記月日許守仁外出貿易孫大文乘間與許守仁之妻許馬氏通姦許守仁回家查知將許馬氏斥駡禁止往來許守仁因係醜事未經聲張十二年正月二十三日傍晚時分許守仁由外回歸見孫大文在伊家屋内與許馬氏同坐說笑許守仁氣忿淮屋捉拿孫大文用洋鎗將許守仁毆跌倒地乘間逃脫許守仁觸動前仇一時忿亟起意將孫大文一家殺死洩忿稔知馬學然與素識在逃之孫田俱與孫大文有嫌卽至孫田家飲酒面糾約馬學然並在逃之無服族人許心同許東齡崔老咬馬玉鋒並孫田之弟孫柱均往孫田家同飲告情由央令帮助許心同等因與許守仁至好俱各允從是夜二更時分許守仁與馬學然各持鐵槍孫田等分携刀械由孫田家起身偕抵孫大文門外推門進　喊駡孫大文孫二文聽聞各携洋槍出向喝問許守仁分辯孫大文開放洋槍轟傷許守仁左右手背左腿許守仁喝令馬學然等動手許守仁用鐵槍札傷孫二文倒地馬學然用鐵鎗札傷孫大文倒地孫信與妻孫潘兵出向　護被孫田等分用刀棧砍札致傷倒地至許守仁與馬學然札傷孫大文孫二文何處部位並孫信孫潘氏被孫田等何人札傷何處時當黑夜人多手亂俱未看淸孫信在地辱駡並稱傷痊定行報復許守仁起意放火燒死囑令馬學然等帮同將柴草搬入西北各屋内孫田用火點烯柴草登時火起並燒房屋許守仁與馬學然等將孫信孫潘氏孫大文孫二文架放火上許心同因孫劉城孫趙城在傍喊哭又將孫劉城孫趙城一併撩入火内乘風燒盡房屋孫信等亦俱被火焚燒殞命當放火時孫信出嫁之女黃孫氏回住母家與孫二文之妻孫陳氏携帶幼女乘間逃出藏匿孫大文之妻孫趙氏出向混駡許守仁等因孫趙氏係孫大文由他處搶來之婦原欲留俟日後事發証明孫大文並非善類卽將其背至孫田家内不意孫趙氏仍是哭駡不依許守仁復起意活埋致死邀孫田孫堂柱將孫趙氏架主莊外孫大文麥地内掘成土坑推入坑内用土活埋殞命至許東齡崔老咬馬玉鋒三人在斱曾否動手加功是夜人多勢亂許守仁等俱未看淸次日許守仁仕馬學然等走回見火已熄滅將孫信等屍身用棺裝斂並將燒碎屍骨同灰燼打掃撩棄向黃孫氏等嚇禁不准報騐各自走散經該前署州蹇念猷訪聞獲犯並據黃孫氏等呈經騐訊禀詳提省發委濟南府知府梅啓熙審明擬議由臬司覆審招解經臣提審供認前情不諱詰無起釁别故及另有知情加功並逃後容留之人案無遁飾查例載殺一家非死罪三四命以上者兇犯凌遲處死又載殺一家三命以上囚犯審明後一面奏聞一面恭請王命先行正法又例載殺一家三人加功者斬又不應爲而爲事理重者杖八十各等語此案許守仁因孫大文與伊妻許馬然通姦查知禁阻後因大文復至該犯屋内與許馬氏同坐說笑該犯撞遇捉拿被大文用洋槍毆跌倒地輒憶及孫大文與其父孫信夙嫌起意殺害孫大文全家洩忿糾允馬學然等將孫信孫潘氏孫大文孫二文先後砍札致傷倒地因孫信在地辱駡並稱傷痊報復起意放火燒死點燃柴草放火燒屋將孫信孫潘氏孫大文孫二文擡起撩入火内因孫劉城孫趙城在傍哭喊被聽糾同往之許心同一併撩棄火内燒死該犯並將孫趙氏活埋身死移屍匿報前後計斃一家七命實屬殘查孫大文與該犯之妻通姦並用洋槍將該犯毆傷該犯其札傷燒死係屬致斃罪犯應死罪人按律罪止滿杖惟該犯另斃一家六命自應按律問擬許守仁除殺死罪犯應死姦夫曁移尸不失各輕罪不　外合依殺一家非死罪三四命以上者凶犯凌遲處死例擬凌遲處死審明後卽飭委署臬司王作孚臣標中軍叅將玉秀恭請　　命將該犯許守仁卽在省垣綁赴市曹正法並將首級解回犯事地方懸竿示衆以昭炯戒該犯財產飭州查明照例斷給死者之家馬學然聽從許守仁札傷孫大文倒地復帮同放火將孫信孫潘氏孫大文孫二文抬屍火内焚燒身死卽下手加功自應按律問擬馬學然除帮同移屍不失輕罪不議外合依殺一家三人爲從加功者斬筆擬斬立决先於左面刺兇犯二字地保馬佃選於許守仁等挾嫌致斃孫信等一家七命重案並不立時報騐雖訊無得賄匿報情事究有不合應着照不應爲而爲事理重者杖八十律擬杖八十折責革役屍女黃孫氏及屍妻孫陳氏均因畏懼成疾病痊後始行首告並非忘仇匿報應免置議逸犯孫田等並許守仁妻子許馬氏許富經等飭州嚴緝獲日另結除將供招咨部外理合恭摺具奏伏乞皇太后皇上聖鑒敕部核覆施行謹奏軍機大臣奉旨刑部奏欽此○○武備院卿銜淮安關監督奴才明勳跪奏爲關稅一年期滿謹將虧短實在情形恭摺瀝陳仰祈聖鑒事竊照淮宿海三關每年應征正額稅銀二十五萬四千三百六十三兩六錢二厘又蒙欽定盈餘銀十一萬兩共應征收銀三十六萬四千三百六十三兩六錢二厘兹查原任監督恩林自光緒十一年五月十二日新季開征起截至十二年正月二十三日止計二百五十二日三關共收銀三萬六千三百五十三兩二錢九分七厘奴才自光緒十二年正月二十四日到任接征起至五月十一日關滿止計一百零八日三關共收銀一萬五千一百七十二兩二錢四分二厘二毫合征一年期滿淮安關共收銀四萬五千六百四兩一錢二分三厘宿遷關共收銀五千一百七十二兩一錢九分五厘海關共收銀七百四十九兩二錢二分一厘以上三關共片收銀五萬一千五百二十五兩五錢三分九厘共短收正額盈餘銀三十一萬二千八百三十八兩六分三厘又淮安倉關項下征收茶稅銀十四萬兩七錢五厘海關征收海船樑頭鈔銀二百五兩三錢一分九厘遵例儘收儘解毋庸比較本届火耗不敷經費動支正項銀一萬二千三百一十六兩四錢六分四厘伏查淮安關稅課因黃河改道江海通商兼有洋單侵佔以致積年銀虧前經部臣請旨飭查將實　情形由督撫臣會同奴才縷晰覆奏在案奴才自本年正月下旬任事正値宿遷關一帶築壩濬河北來餅豆未能運行迨工竣啓　商貨漸次流通惟上游木勢始則時形淺帶繼復泛漲異常舟楫往來動多窒碍奴才仰沐天恩膺兹鉅任不敢狃于積習畏難苟安仍復設法招徠加意整頓雖來源未能旺盛而商情尙爲踴躍統計一年共收稅銀五萬一千五百餘兩比較上届多征銀一萬四百餘兩奴才勉竭駑駘實已不遺餘力而艱難情狀亦屬共見共聞不敢稍有欺飾撫躬循省悚惕難名所有本届短征稅銀可否援案從寛减免之處出自聖主逾格鴻慈奴才無任迫切待命之亟除將撥解支銷各欵造册送部另疏題報外所有關稅一年期滿虧短實在情形理合恭摺具奏伏乞皇太后皇上聖鑒訓示再額解南河銀二萬六千餘兩内務府攤繳參價銀五千兩節省養廉銀五千兩内閣部科司等處飯銀四千兩均屬不敷動支又兩淮鹽鈔銀一萬兩蓆抽銀四兩五錢三分均未解到合併陳明謹奏軍機大臣奉旨户部議奏片併發欽此 
 
 

Page 12

 
 
[高事續錄]  
　　傳說元山被日人全行占去不知的否○釜山不日卽可由釜至仁矣○袁觀察有赴津謁傅相之說聞係傅相調去細詰此地情形而此地爲緊要之區此時又爲緊急之際憲駕一動恐民心搖矣大憲諒必料及也○太公以時事若此憤恨塡胸而權不已屬莫如之何聞已憂憤得疾矣○韋貝使臣以事不合理代爲不平每向人言及大有怒髪衝冠之勢○德尼初至情形未能洞識遽有此事張皇失措自知才力不濟有告退之意○洋錢假者更多買者易受其欺蒙仁川一口聞有七八千元而他處尙不在此數奸商舞弊不嚴禁之可乎○兵船每日有至者有開者仁川存積煤炭數十萬斤袁觀察派員以巡守之○小火船已入漢江巡查民船恐其夾帶匪人入内滋事○帆船仍不許入漢江商民禀求尙未允准○日本人與土人爭毆將工人打死控於該領事官韓官畏事任日官含混了之未曾抵償輿論頗不服也○入秋以來患痢者甚夥幸易醫治不至殞命○巨文島全被英人占去建有兵房屯積軍製煤炭○城門之禁甚嚴凡入門者必加盤詰惟外國之人不敢追問○海關求利過甚近又將商米勒價强買數百石徵稅之地據爲圖利之塲國體有傷商民滋恨矣○聞宮中出巨蛇數條見人追逐急調兵入内搜其穴而殲其黨已斃有數百條忽見一大者粗如甕身長數丈人不敢近倐忽而隱王聞之以爲神也乃下禁捕蛇之令○日使每夜入宮中與王議事夜半始出或終夜不出前車之鑒不遠　仍陷故轍乎初不知王誠何心也○王終　宴處宮中不出問事始而見事已破則不免於憂慮繼而見事不濟　自躭於宴樂終而事莫挽回必將至於滅亡矣可勝慨哉○閔妃私乘小轎至日署拜其使臣之婦衆口藉藉不盡無稽○王與妃前患時症每病時必將宮女一人賜死以代之已死八九人矣嗚呼死而可代則天下有不死之君矣何其愚之甚也○海鏡兵船上月初六日至仁川口是時停泊兵船共有八九艘統巋南洋吳統領調遣○仁　素無盜賊近則頗有失物之案賊蹤詭秘緝獲無由○蟹蝦蚌蛤海中佳品也現已盈市食之者多患腹瀉○帆船不許入漢江近經海關俯允衆商之請准其駛入○日本又來兵船數艘每下午然砲數聲更番鼓吹如操演狀○王下令酌定米價出示通衢每升二百三十文當日無不遵行及第二日則增至二百四十文第三日則增至二百五十文王執法懲之而增價如故無如何也○咸鏡道重山峻嶺茂木深林久爲奸宄逋逃藪近有强徒數百名公然劫奪甚至殺斃人命官吏諱盜不以告王養癰貽患殊可憂也○漢江一路礮臺有經雨傾圯者現已興工修築矣○江華近海之口駛到洋船數隻游弋周覽二日始去官命人駕舟　問則以鎗礮指之不令近前不知其爲何國船也○仁川領事陳君梅村因病請假袁觀察調其爲龍山領事上禀力辭再四挽留始赴新任○一巨鴈掠空而過一小兒仰首望之鴈忽斂翼直下兒驚避不遑被折左晴而去小兒何辜罹此荼毒耶○海關因日商運來洋布約二千匹估價甚賤全數買存在貨屋内初六夜失去數百疋賊係挖墻而入者○海關貨屋經花島别將派兵十名朝夕巡邏今有被竊案恐别將不能安然無事也○美國兵船之泊在仁川者現已開去○有人與日本人爭買一鶴彼此口舌兩不相下以致爭打各受微傷而散○木瓦工人有抱病多日而食用無谷者因勒衆工各出捐欵求官遞解回籍情固可惡狀亦堪憐○有商人挾帶紅參一包經海關搜出　罰五十元再三苦求僅免其罰而物已充公矣○有採買木薪之商人乘小筏遠至各島忽風起浪湧人物俱沈溺水中可慨也○大米來者甚多詎以一地計存數萬石而價仍不落○中國水菓食物到者甚多盖火船常川往來易於運至也○仁川三里寨華界雖未定議而租賃土人之屋預作小貿易者已有七八家聞甚獲利較漢城勝却數倍則仁川興旺之機可以見矣 
[種火宜防]  
　　初七日黎明杭州下城孩兒巷内有兩匪徒方在縱火後壁已成炎炎之勢適有魚販四五輩結伴而來見之卽大聲呼救匪遂四散奔逃火亦隨熄初八日天已大明貫橋下某姓住屋忽然失愼問某從他處移至是夕方進屋廳前燒巨燭如椽夜分未熄燭花吹落其案畔適置被窩火隨其中漸漸延燒至氈毯愈燒愈熾一經風刮登卽勢若燎原幸人多救速僅焚去椽木三根若稍遲則已成巨禍矣司道各員見邇日颇多縱火匪徒因出示嚴諭有能拿獲者立卽就地正法盖卽治亂民用重典之意也 
[木作移屍]  
　　寗城小尙書橋王姓小木作所雇鋸匠某甲近忽辭往乙家工作甫經數日甲因急病身亡乙恐屍親滋詐潜將甲屍舁棄王姓門前次晨王開門見之卽赴乙家詰問乙不認移屍王得已訴諸地保地保因無屍親不肯收殮後經衆隣勸王出貲殮瘞噫移屍之罪律有明條而乙竟貿然犯之乎非王之忠厚畏事則乙罪恐不得逭已 
[禁絶傳遞示]  
　　鄞縣正堂朱爲明切曉諭事照得國家　才大典關防巡查均宜嚴密以昭愼重本縣訪聞每届扃試之時沿近試院東圍墻鼓樓北及西圍墻黃岳書院一帶之民房店户爲暗通傳遞之徑聞之實堪痛恨合行出示曉諭爲此示仰該附近居民人等知悉務各掃除積弊痛改前非倘敢故犯一經本縣訪知或被巡差拿獲非特將通同傳遞人等槪行從嚴究辦并將該房屋封鎖入官决不少貸該商民各有身家毋因一時通融致受無窮牽累其各懍遵毋違特示 
[刊印感應篇工料資移賑]  
　　作德日休彰明較著感應之篇所以流傅弗替焉仁和小退谷主人刊印感應篇一千部承諸戚友代領　送計每部收回工料洋一角迄今合集成數移助山東賑欵由南市元大享莊來洋一百元勸善胥兼夫懲惡美出兩全醵資聿篤乎救灾事歸寶濟轉移多術感戴彌深用特列報章以志佩悃[  上海北市絲業會舘籌賑公所少欽施善昌謹誌十月十三日]  
[求名延壽出資助賑]  
　　求名非難而於未得名之時有以厚其培植者實難延壽非難而於未得壽之時有以固其本根者實難今有平懷隱士爲哲嗣功名消灵保壽洋一百元盛善士求益壽延年洋十元二户由嘉興葛平甫先生交來如願以償不啻操券而獲已上海北市絲業會舘籌賑公所少欽施善昌謹誌十月十三日 
[金縷曲]  
　　揮手辭瑤席睇長空秋容如洗一天寥碧貰泍　邛新病起誰念梁園賦客暗自嘆家徒四壁等是二分無賴月照幽牕倍做凄凉色覽雙鬢箋絲白銖衣綵扇風情劇費從前千廻萬轉輕憐痛惜報道玉驄歸去也滿座蛾眉悽惻料此後音塵遙隔萍泊蓬飄都莫問怕錦城暮雨花狼藉身世恨南和北[  太痴倚聲]  
[臺城路]  
　　迷香蹤跡飄零盡難禁遊重到月洞窺山虹橋掬水往事不堪懷抱瓊臺晚照記弄粉調脂那廻歡笑換了東風畫眉並換舊啼鳥花花原是草草試粧人去後簾慔淸峭北里餘芳南朝冷艷孤負尋春年少離愁暗攪怕夢也仍狂被他重惱回首箏樓玉塵休更掃○前調芙蓉翠雲雙髻嬌如許徘徊自憐無語緑扇輕裁朱闌倦倚生小學成歌舞微詞暗訴記羅襪凌波洛川重賦翠冷香銷玉環何事更相妒蘭舟天外延佇悵嬌紅嫩白怎禁秋雨解佩留懽開奩照影曾是橫塘歸路情人最苦儘背却鴛鴦敢傷遲暮衰蓼西風再來腸斷處玉琴仙侶太癡倚聲 
[木蘭花慢]  
　　見凌波素襪又微步洛川妃道生小秦樓桑條曲裹纔學鴛棲鬟低翠雲　嚲耐春寒空惜縷金衣底事乍羞解懊儂又賦將離凄迷燈暗夢魂飛鈿約是耶非鎭愁風愁水布帆漠漠羅帶依依相携恐花無主問韋郎此去幾時歸敢怨使君有婦却憐同警鶯啼玉琴仙侶太痴倚聲 
[望月有懷]  
　　月華寒皎孤影照羅幃悵望今宵共歡娛昔夜非相思對鸞鏡不語下鴛機玉漏催眠早深閨罷槝衣○卜居仙侶聞招隱香巢穩卜居柳絲能碍蝶花片不驚魚暖意烘羅薦晴光麗錦裾何因愛潘岳歸路擁羊車　　　　太痴錄稿於身世玉琴樓 
[懴情侍者惠我滄海遺珠錄曾作疉字歌以志謝忱讀九月廿四日報章又蒙賦詩見懷謹步原韻錄請夢畹生政刊]  
　　罡風吹遍海東南時天大風雨中有光芒俠氣含驚醒蛟　眠不得盡銜珠淚到花潭[  金粟庵病脚僧友翠稿]  
[簡海上浮槎客日本北條鷗所先生卽請夢畹吟壇政刊并乞懴情侍者代爲先容藉聨海外知己]  
　　泛泛江上鷗用劉長卿句浩蕩下滄洲不欲勞其生營管無所求隨意隱蘆葦浮家自悠悠褵褷雪羽皎瀟灑綺情柔物外寄高蹤逸致誰與儔偶泛春申江飛上泰和樓餘音下東海驚起關關鳩也欲羽化去附翼從之遊皎皎天外月呼羣來太極偶狎小鴛鴦謂陸斐卿校書戲唼新荷葉相對兩忘機一片蒹葭碧以詩爲盟壇以花爲四壁來去無拘束萬里自出沒騏驥不可覊世外一閒客翩翩點春苗春艷生花筆會有　風來飄下陽春雪越國公　十三世孫僧邸舊部病脚僧稿 
[懴情侍者以帳額索畫爲寫嶺頭春一枝并拈二十八字以博一粲請夢畹惜紅浮查聞樨倚紅諸詞宗政和]  
　　嶺頭絳雪露燕　　意栽成信手探寄語羅浮夢中客十分春色在江南[  丙戍小春玉梅花館主朱霞筱卿氏草]  
[懴情侍者囑和筱卿詞史題畵梅詩卽步原韻錄請夢畹生政之]  
　　搜詩索笑兩情涵春在枝頭好共探此是壽陽親點額妝成合傍綺窗南[  毗陵醉墨生脫稿於龍華會上]  
 
