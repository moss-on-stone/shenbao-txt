# 1911 - 65 - 4913680

 

Page 1

 
 
   
 
 

Page 2

 
 
[交旨]  
　　二月初二日軍機大臣欽奉 
　　諭旨民政部奏遵章編訂户籍法繕單呈覽一摺着憲政編查館查覈具奏欽此 
　　諭旨御史陳善同奏甄别降革捐復新章流弊滋大請撤銷一摺着該部議奏欽此二月初三日軍機大臣欽奉 
　　諭旨京城辦理防疫現在天氣融和逐漸輕减仍須認眞防範切實清理以期　日凈絶着民政部步軍統領衙門順天府出示明白曉諭俾知朝廷保衞民生力杜疫患蔓延並嚴飭派出防疫人等務各審愼從事毋得藉端騷擾其商民人等亦不得輕聽謡言致滋摇惑用副朝廷拯災愛民之至意欽此 
　　諭旨度支部奏請簡員暫署造幣總廠正監督等語造幣廠正監督着葉景葵暫行署理欽此 
　　二月初六日軍機大臣欽奉 
　　諭旨會議政務處奏議覆四川總督趙爾巽等奏德格春科高日三處土司攺土歸流建置道府州縣設治章程一摺又片奏議覆會籌邊務及遣犯攺發等語均著依議欽此 
論說 
[論中俄邊警之原因及其對付方法（三）（續）]  
　　（轉錄國民公報） 
 
 
 

Page 3

 
 
此約爲光緒七年所訂。行之巳三十年。以三十年中俄交涉之變遷觀之自應及早修訂而吾政府亦正爲此事圖維。來月則通告攺訂之月也。聞吾政府以此約攺訂在邇。故於俄人之抗議。均暫行擱置。謂可俟議約時從長計議。而俄人則謂非於議約之先。先承認千八百八十一年條約中諸原則。則吾國必另立新根據以破壞此舊約。故有今日之。舉嗚呼俄人所爲。司馬昭之心。路人皆見矣。夫條約之所以與國際法異者。正以國家情勢有變遷。故不能不限一年月以爲攺訂之計。然即近世國際條約。（除巴黎宣言外）亦無一不以通告後攺訂之權許之各國者。旣云通告後攺訂。則全部約文两國巳無遵守之義務。而俄竟於議約之先。强我承認舊約中之原則。吾不知其何所據而出此也。夫此等粗淺理由。俄豈不知之。知之而故爲是者。則向所謂欲壟斷吾西北之利權耳。頗聞去年松花江問題議約時。吾政府欲爲根本上之攺訂。而俄人告我商約修攺在邇。盍俟他日。吾政府遂私心竊喜以爲種種紏葛不清之條。約可以從此一朝廓清。孰料其於今日竟爲此先發制人之舉耶。要之舊約之不願更訂。俄人之隱衷也。旣迫於約文不能不攺。而又恐其利權之或喪。此其所以於議約之先。而竟以示威運動相從事矣。 
（四）列國對俄要求之態度何如乎。今者俄國旣巳公表其要求。故於所要求之分量。猶有商酌之餘地。至所要求之諸原則。則决無撤回之理。藉曰有之。非列國羣起反抗不爲功。雖然此事果可期之今日乎。不能無疑。日本今與俄爲同日的同利害之國。利俄人之成功而隱爲本國要求地步則有之。以云反對决無是理。且聞日俄協約。别有未公表之密約。故俄此次之舉。雖謂日本爲之主動。亦無不可。然則望日之助我不可得也。至於法則於俄爲同盟國。新疆蒙古。於法向無利害關係。欲期法之助我不可得也。德自聨絡俄法干涉日本還遼以來。於遠東常與俄採同一之行動。且近者俄德二主會見於帕司達。德方欲借俄助以染指於波斯及小亞細亞。故德决不願冒反對之名以損歷年之交歡。如是欲望德之助我不可得也。然則所可望者惟英美耳。夫俄德向稱侵略派。英美稱保全派。以常理言之。二國似應在反對之列。而不知非所論於今日。何也。自英俄協商以來。两國棄歷年之積怨。言歸於好。證以波斯問題。可以見矣。而今英又於雲南邊境以兵力相要挾。二國之目的旣同。安肯爲作繭自縛之舉故報紙所傅謂英國於此事首表同情。誠以英之政策當如此也。至於美素以機會均等爲主義。故於日俄戰前。俄之不願開安東等處爲通商口岸則反對之。於日俄两國在滿洲權利之偏勝。則提議滿洲鐵道中立。此皆美國一貫之政策也。今俄之要求。雖以蒙古新疆於美向無關係故無從得享權利。然卽有權利美又决不因是受損。夫旣無損益。雖於個人且不甘爲戎首。况國家之行動固盡以利害爲其準的者乎。由上所言。吾國今日之地位正四顧茫茫莫與爲援一人呼籲誰則見憐。雖然茲事也。於各國則何與。所可太息痛恨者。獨吾外部當局耳。當中日戰後。李文忠欲雪馬關之恥。與俄交好。引爲巳援。雖其政策之當否。姑不論。而要知今世國家之不。可以孤立。則非文忠之卓識不至此當。日俄戰後東亞情勢頓生大變。竊意於最有關係之日俄。吾政府必謀所以區處之。以維持西北局面。不謂始焉寂然。終焉寂然。於是日俄協約出矣。日法恊約出矣。日美協約出矣。逮去年而日俄新約又出矣。謀我者惟日之不足。受人謀者獨端拱無爲。嗚呼幾何其不宰割以盡耶。不特此也。英美夙以保全爲旗幟故於殖産興業。關係最深。乃我政府於外債問題。旣無一定之方針。於議結條約。又無一有力者以主持之。於是英美之助我者。亦復感情日惡。嘖有煩言。故今日之孤立。皆我政府自造之也。且爲人謀者。旣示人以不可恃之實。則其謀我者。惟有自出於恊同。此等現象伏於一二年之前。而成於今日之後。使我之政治狀態。長此不變。則俄日英法德美之協同。有江河日下一瀉千里之勢而吾國大禍。且迫眉睫矣。 
（五）吾國之對待當何如乎。俄國之通告。其體裁爲哀的美敦書。照他國通例。苟有以此待勢均力敵之國家者。則惟有以干戈相從事耳。雖然當茲國家多難民生憔悴之日。茲舉之必無。不特我自知之。俄亦知之矣。今惟於攺訂商約之時。所欲爲外部忠告者。有二言焉。 
（一）俄人之要求有絶對不可許者。自由貿易之權是也。 
（二）雖不可許。而吾國在該處政治攺良後。又未嘗不可防制其害者。如增設領事之權是也。故其可許與否。應視西北之行政軍事能否杜外人覬覦爲衡。此外如領事裁判。如購買土地。建造房屋二事。其前一事。則庚子與各國所訂新商約中。巳有規定。當以同一規定。要求於俄。其後一事。卽内地雜居權之一部。訂爲領事裁判廢止之報酬可焉。嗚呼西北行政。攺良之議。倡之巳數年。至今絶不聞有何等動作。其巳忘之乎。工部詩曰。欲覺聞晨鐘。令人發深省。今茲俄人之要求晨鐘也。吾政府諸公其亦有聞而深省者乎。 
至於商約攺正方針。條理繁賾。非數百言所能盡。姑略之以俟異日。 
專電 
[電一北京]  
 
 

Page 4

 
 
滇督李經羲電奏滇東匪黨乘西邊事急蠢蠢欲動設再暴發大局尤不堪設想請准速選精銳軍隊分駐要隘以備不虞 
[電二北京]  
　　陸軍正都統廕昌密奏邊防緊急擬陳辦法八端奉硃批著各衙門與陸軍部所奏邊防事宜一併核辦具奏 
[電三北京]  
　　袁世凱電致某樞臣詳陳中國與英俄两國交涉之要著 
[電四北京]  
　　御史趙煕奏國事艱難交涉棘手各大臣紛紛請假有意規避實屬辜負國恩請旨嚴加懲儆原摺留中 
[電五北京]  
　　樞府電飭駐藏大臣密偵達賴喇嘛與外人秘密交接如有特别舉動著速電告并嚴防煽惑 
[電六北京]  
　　江督蘇撫電奏請截留蘇省應解新漕以備辦賑 
[電七北京]  
　　外務部奏陸軍聨隊敎練將成請賞比員寶星 
緊要新聞一 
[此即機會均等之流毒北京]  
　　外務部接駐英劉公使來電謂英政府進兵屯駐片馬一事昨晤英外務大臣據云此次進兵之意並非有意與吾國肇釁不過因近日俄人在西北一帶日增軍備其勢叵測故英國亦在該處駐屯軍隊以防意外云 
又聞外交界言近日雲南消息異常緊急因英人必欲先行勘界方肯撤兵且聞業巳修造砲台而法人亦藉口保護鐵路連日接續運入兵隊無算 
　　又奉天函云俄人借防疫爲名日前又派兵三十萬至滿洲里一帶駐紥日人以其舉動異常亦暗中在南滿增兵預防故近日南滿鐵路两旁無處不駐有日本陸軍 
[中俄交涉尙無頭緒北京]  
　　前次俄公使照會外部約於本月初六日會晤商定提議事項之順序再訂正式會議之確期茲探得是日午後二時外部各堂與俄使接談後俄使卽提出中俄界綫以内俄人輸運貨物無諭出口入口一概免稅一條要求須將此條先行承諾方允開議外部各堂旣不敢卽允又不敢堅郤仍以從長計議等詞延宕之 
[非失機誤國而何北京]  
　　近聞外務部人言片馬交涉情形其禍確由石鴻韶肇之蓋自緬甸淪於英於是有滇緬界務從前勘過三次共蹙地數百里此南叚界務也此次片馬問題係滇緬北叚界務光緒三十二年滇督丁振鐸因洋務局總辦興祿之薦委派知府石鴻詔與英員烈敦會勘聽烈敦指高麗貢山爲界於會勘圖内雙方用印當時雖聲明不足爲據然旣巳用印可圖不是僞此次英人遂指上届勘界爲劃界進兵佔據片馬蓋卽履行前圖所勘之線云 
石鴻韶勘界後爲滇人陳榮昌奏參以是此案至今未定嗣後英人屢次促我政府了結此案去年尤甚外部與歷仟滇督互相延擱遂有今日遣兵佔地之交涉 
　　滇緬劃界交涉自光緒三十一年擱置至於今日識者莫不咎外部之失機誤國迨去冬交涉决裂滇督迭商英領額必廉請其先行退兵重勘界址該領諉之在京公使李仲帥電致政府請示辦法奉旨仍飭和平商辦毋釀釁端仲帥因再電軍機謂請從速商派大員與之會勘以免失着一面密派李紹源先往騰越邊界查探並電迤西道與李君接洽兼令安慰土司詎外部反謂李督過於强硬以爲卸過之計不知雲南僻在邊鄙倘非李督堅持巳不知屬於誰何之手矣 
[日俄两國終不忘滿蒙]  
　　奉天商會前與董事議事等會組織地方衞生警察隊一千名原爲輔助國家警察辦理檢疫事宜冀求疫患早日撲滅以杜外人干涉地方政務法至美也不意日前某國領事面謁錫督力陳東省人民素有排外思想爲中國官吏計亟宜勒令解散以弭後患等語錫督答以中國行將立憲行政官决不能再輕視人民况本省辦事各紳商皆極有程度之人决不至有不法的行爲請勿過慮云云某領始無言而退 
 
 

Page 5

 
 
日本關東都督大島氏上月赴長春時業將頭道溝領事署一帶空地指定爲關東都督署建築地現聞巳派駐東陸軍工兵星夜赶造矣 
　　俄人近於内外蒙古增駐兵隊頗多據呼倫貝爾報告前數日東清火車又由俄境運來兵隊數百每車約三十人共三十餘輛均用雙車頭拉送至呼倫貝爾即停而不發附近蒙民爲之大震 
　　聞俄工商部巳决議在交接蒙地各邊城設立商務研究所專授蒙古語言及蒙古情形以便造就商務人才並將畢斯克通商陸路修理完善於蒙古各地設立郵政電綫稍緩又擬接修鐵路以便運輸貨物並在蒙古中央設立銀行其餘繁盛之區均添設分行云 
　　俄人貿易於蒙古者日有增加據去年調查約達二萬人有奇烏里雅蘇台一千四十七人葛須七百人科布多一千五百八十八庫倫二千八百人貝加爾一帶二千五百人喀克圖地方四千人伊犂各處七千人其他屯駐之軍人服賈之隊商遊歷之旅人等每年往來人數亦達五六萬人之多俄人窺伺蒙古於此可見一斑矣 
[留學生組織國民軍之大活動]  
　　留日學生於陽歷二月二十六日討論中俄交涉組織國民軍一節經紀前報昨日又接東京特别訪函云二十六日留學界全體大會後决議向汪公使索籌電費當時會者千餘人由士官學校將備生及振武學生領隊同往使館（共分八隊每隊二百餘人）方第一隊入使館時汪公使初不料有八隊之多欣然出迎笑謂代表曰諸君熱誠愛國余心甚喜言至此而後七隊亦至汪使見人數太多面色頓變急向内狂奔而入汪使旣入全館電燈驟息祗准代表數人進内陳說而千餘名之國民軍排隊庭中不准入内於是千餘人在庭中高聲大呼曰（不拿千元出來我輩打將進去）一時喝打之聲不絶汪夫人在樓窗口窺探大驚力促汪使解囊求免汪情急乃高聲謂代表曰我准捐千元請諸君回去罷惟電文必須畧攺國民軍字樣殊不雅觀代表出告衆衆大呼曰不准竄攺隻字汪使謂諸君旣不准攺吾代爲發電可乎衆又齊聲曰不可汪公使曰然則明日來領欵如何衆又同聲曰今日我輩須將現欵帶回汪公使隨入别室持千元劵出付代表是時衆又要求官費生捐洋二萬餘（每人每月捐洋二元）并要求汪使立時交付時巳下午七時汪使謂館員不在無從支取衆謂館員既不在可請公使寫一筆據准於明日來館領取汪使不得巳即立一筆據交付代表至此國民軍目的巳達代表乃請公使出庭館中電燈同時復明千餘人排隊立正齊向汪使行舉手禮高呼中國萬歲汪公使萬歳國民軍萬歲三聲而退 
　　留學界女學生陽歷三月五日午後四時在牛　區留學生會館樓下開會到者七十餘人决議組織赤十字社犧牲於國民軍隊衆皆簽名贊成 
　　聞汪公使刻巳電致外部謂在東學生近日醵欵通電聲言組織國民軍以救危亡其勢洶洶不可復遏誠恐激成暴動關係大局請轉致學部陸軍部設法預防汪欽使可謂膽小如臘矣 
[郵傅部之借欵問題北京]  
　　海開鐵路洋工程師某近有電致郵傅部陳說借債造路之利益聞該部各堂巳爲此事密商數次惟内容秘而不宣未知結果如何 
　　又聞郵傅部自接江蘇鐵路公司股東會决議裁撤滬杭甬路局辭退洋工程師并要求賠償損失之電盛尙書即與梁士詒商議覆電梁主張按照去年蘇路與交通銀行所訂借欵之約到期不還卽由部收回之議盛尙書頗不謂然故至今尙無一定辦法亦未電覆公司惟聞盛尙書對於滬杭甬借欵實巳抱有一定宗旨惟須與銀公司商妥後方能發表云 
[各省預算外之巨欠北京]  
　　上臘黔撫龐鴻書奏黔省財政奇窘請催各省查照部議籌解恊餉五成以濟急需一摺茲經度支部議覆略謂各省欠解黔餉前於光緒三十四年經臣部議令各省照欠解銀數先行籌解五成在案今據該撫單開自光緒十年起至宣統元年止江蘇省欠解銀六十八萬二千七百两零山東省欠解銀一百六十九萬一千四百两零湖南省欠解銀一百萬一千五百两零湖北省欠解銀一百八萬一千两廣東省欠解銀三十七萬三千两浙江省並運庫欠解銀二百三十四萬六千两江西省欠解銀二百六十六萬六百两零福建省欠解銀九十一萬九百两零九江關欠解銀四十二萬两東海關欠解銀六十二萬三千两共欠解銀一千一百七十八萬一千一百两爲數甚 
 
 

Page 6

 
 
鉅即按五成計算江西浙江二省各應解銀一百餘萬两最少如廣東亦尙需銀十八萬數千两此項欠欵各省均未列入豫算惟旣巳欠解多年積成此數該撫所稱財政艱窘亦係實在情形自未便概令無著相應請旨飭下湖廣两廣閩浙各總督江蘇山東湖南江西浙江各巡撫迅將欠解黔餉按照五成數目設法補籌分批陸續匯解以資濟用正月三十日奉旨依議 
[陸軍學堂辦事人給奬新章北京]  
　　陸軍部具奏云前政務處奏定武備學堂在事人員請奬章程内開各省武備學堂應俟學生畢業在六七十人以上方准將在事人員請奬每案文武併保不得過十六員尤爲出力者准照異常勞績酌保二三員其餘均按尋常勞績給奬等語惟定章之初因各省武備學堂未經普設成就人材爲數無多不得不寛予限制現在各省陸軍中小學堂以及各項武備學堂漸次成立學生畢業每案不下數百人在堂出力人員若仍照向章給奬年限旣無一定奬額亦覺太多自應因時制宜嚴加核定謹按照政務處前奏武備學堂請奬章程及學部奏定學務員紳保奬章程斟酌損益釐訂暫行章程七條繕具清單恭呈御覽正月二十五日奉旨依議 
[計開]  
　　一各省陸軍中小學堂及各項武備學堂畢業年限不同所有在事出力人員奬案自應劃一擬均定爲三年請奬一次一各學堂請奬額數均應以畢業學生人數爲衡凡畢業學生百名准將在堂出力文武或陸軍官佐共保十員一奏保陸軍官佐應照上年十一月三十日臣部奏定陸軍補官佐職考績章程内一二等奬叙各條分别辦理一請奬人員如有在堂五年尤爲出力者准於十員内酌保異常勞績二員其餘各員均照尋常勞績給奬一凡在堂不滿五年者不得照異常勞績請奬不滿三年者不得列保如有年限不足則所保員額任缺勿濫以示限制一學堂畢業年限在三年以内者亦須扣滿三年方准請奬如有辦理不滿三年即經停辦者應由該管衙門查明該學堂辦理確有成效准將在堂人員按照此次定章减半請奬每畢業學生百名准保五員均按尋常勞績給奬一此次奏定新章實行期限應以學堂畢業日期爲斷如在新章奏定以前畢業者仍照舊章核議其在新章奏定以後畢業者卽照此次新章辦理 
京師近事 
　　新授署綏遠城將軍春巳經請訓聞是日桂將軍召見時奉攝政王諭云綏遠城爲西口要衝有撫綏蒙民之責但貽榖剥削墾欵殺害台吉遂招蒙民之惡感信勒蒞任後辦理一切尙爲合宜詎以病退卿當迅速赴任竭忠辦公撫馭蒙衆以副朝廷注重邊務之至意桂請訓後卽於初八日起行赴任 
　　西北禁烟政策頗極鬆懈外人每藉爲口實政府前曾嚴電甘督陜撫認眞查禁而甘督長制軍之覆電仍以各處民氣悍野倚烟爲命若一從嚴必致激成事變等情爲詞茲聞政府諸公在樞垣會議此事意見不一有主張無論如何必須從嚴查禁者有主張以西北各邊巳極不靖若滋生内亂益難收拾應另妥籌辦法者故一時尙難定議云 
　　陸軍大臣廕午樓籌議國防政策擬卽成立南北两大工兵廠赶造軍械子彈等品惟巨欵難籌極爲焦灼現聞軍諮大臣濤朗两貝勒及海軍大臣洵貝勒亦甚注意此事日前提議時巳經允認不動度支部正欵奏請特頒内帑及提撥釐訂皇室經費之餘欵以資興辦如有不足再籌辦法 
　　海陸軍部因近時列國軍用無綫電信通信極爲靈便裨益軍事實匪淺鮮擬先於北洋海陸軍創設無綫電信逐漸推廣各省以圖便利不日即擬訂購此項機器及各種應用材料著手試辦矣 
[時評]  
　　其一 
各國凡遇重大交涉。先有政府之籌議。繼有人民之討論。而政黨焉。各圑體焉。莫不紛紛聚訟。預備對付。誠以两國交涉。或關係國家之主權。或關係人民之利權。出入至爲重要。非經多數人之研究。未可輕率從事者也。 
　　今我國各種交涉。往往操於一二大臣之手。無論何人。皆秘密不使與聞。卽同在一部之人。亦不許旁參一議。曾不數日。而其事巳以和平了結聞矣如我外務部之尙書侍郎。豈非外交界之聖手也哉。 
　　其二 
去年滬市恐慌時。一般紈袴子弟。與舖張塲面之紳商。依然高車駟馬。挾妓飲酒。社會莫不譏之。以其毫無心肝也。 
雖然。今日片馬滿蒙之交涉其情形之危迫。視去年滬市何如。皇皇親貴。其身分之高下。視彼紈袴子弟。與舖張塲面之紳商又何如。嗚呼噫嘻。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂督奏設防疫所情形湖北]  
　　鄂省預防鼠疫南下在車站設立防疫所一節屢載前報茲聞此事巳經瑞督出奏略云自奉省鼠疫盛行駐漢各國領事有擬組織騐疫公會之議臣維國權所擊不宜開干涉之風爰立飭司道各員迅於漢口大智門及廣水两車站附近各設防疫辦事處一所訪擇深明中西醫理素有經騐之男女醫生及陸軍醫員派令駐所每日於火車來漢時由廣水上車隨行查騐免致到漢怱忙轉多阻滯廣水距漢百數十里約計火車抵埠巳可騐畢其附車東西洋人爲數有限則另派西醫一員在大智門車站專伺查騐並擇空敞之區建設臨時醫院二所凡遇華人帶有疫氣者分别輕重送人醫療藥餌飲膳悉由院中製備其東西洋人之染疫者則交各國在漢向有之醫院診治庶使各安習慣盡泯違言惟是天災流行久暫靡定事關草創需費甚鉅當電商度支部先籌銀三萬两以資應用旋准電覆於江漢關項下照撥現在一切設備籌畫井井漢口商會並願擔認義務恊同經營巳於正月十五日起騐應用經費均令格外撙節務期欵不虚糜二月初四日奉硃批知道了該督預防染疫辦法甚是 
[伊塔茶務公司准領第一案茶票伊犁]  
　　上臘伊犁將軍廣福奏發給伊塔茶務有限公司第一案茶票並陳明現在官茶滯銷情形懇將甘肅湖商應减票額暫免撥歸公司增認一摺刻經度支部議覆云據原奏内稱伊塔茶務公司攺歸商辦經度支部農工商部議准有案旋據伊塔茶務有限公司禀請發給茶票並將應行預交三成之二課銀三萬五千两解繳前來當照原定票額印發茶票三百五十張交該公司承領辦運即作爲伊塔茶務公司第一案應領茶票其餘每票所欠課銀五十两應俟運茶到境時隨同稅釐一併完繳惟查度支部議覆摺内所稱伊塔原銷甘引地方現巳劃歸公司行銷則甘省所减湖商票額亦應撥歸公司增認一節據該公司禀稱伊塔引地從前甘肅湖商運茶行銷蒙古哈薩克各部落及俄國沿邊一帶銷塲尙旺故於甘省續發第十一案茶票時請加新票即係預爲運銷伊塔起見不料光緒三十二年訂有俄商運茶假道伊塔回國新章不獨俄境不能運銷華茶且有俄商販運華茶在伊塔境内洒賣情事本年迭經查獲禀請咨部商辦者巳有數起其未經查出曁華商影射偷運者更不知凡幾私茶充斥銷塲疲滯以致甘省票額運到之茶現尙積壓未銷前次禀請將公司歸商承辦時本擬懇將三百五十票之額酌量核减因事關籌濟邊餉未敢瑣凟今新定票額巳與甘省湖商加領新票不甚懸殊若再將甘省湖商應减票額撥歸公司增認成本固難爲繼賠累尤屬堪虞仰懇天恩飭部仍照原定票額辦理暫准免其增認又附片内稱甘肅票額部議應由臣會商陜甘總督新疆巡撫塔爾巴哈台伊犂副都統通盤籌畫奏咨辦理自係爲愼重稅課起見惟查伊塔茶務議辦公司迄今數年始有成局現在急須領票運茶若往返咨商必又遷延時日甘省票額應减與否應由督臣長庚主政就近察酌情形奏咨辦理等語臣等伏查此案經臣部於上年議覆伊塔茶務公司擬攺商辦摺内陳明近年甘肅茶務頗見暢銷日光緒三十一年奏請續發第十案茶票規復原額八百三十五票之後迭加新票及三十三年續發第十一案茶票新舊共一千八百五十五票嗣又陸續請加新票三百六十五張附入第十一案官茶輪銷綜計新舊票額巳達二千二百二十票銷路之暢可以概見轉瞬三年期滿卽届甘肅應發第十二案茶票之時查照成案自應有加無减此次該公司所認三百五十票應作爲加請新票未便藉口公司預爲甘肅湖商酌减票額地步總之甘新伊塔合計票額不得於原有二千二百二十票現增三百五十票之數再有短少如果銷路暢旺仍應隨時加增以重稅課而維榷務等因奏准行知遵照在案茲據該將軍奏請照原定票額印發茶票三百五十張交該公司承領辦運並懇將甘肅湖商票額暫免公司增認等因臣等查甘肅茶務以票代引向係三年換領一次茲届續發第十二案茶票之期尙未據陜甘總督奏咨到部究竟湖商票額應否酌减臣部無憑懸揣惟伊塔引地旣巳劃歸該公司承辦急須領票運茶應令就前奏三百五十票之數先行試辦暫不作爲定額仍俟甘肅續發第十二案茶票奏咨到日統由臣部將甘肅票額應否酌减所减票額應否撥歸公司增認之處通盤籌畫再行定案正月二十三日奉旨依議聞伊犁將軍巳奉到部咨矣 
[陸軍部裁缺人員掣簽單]  
　　滿員實缺郎中桂芒法部實缺員外郎普英步軍統領衙門保英民政部瑞壽農工商部壽昆理藩部候補員外郎恩霖度支部錫　理藩部恒壽農工商部永順步軍統領衙門文楷民政部實缺主事訥謨賀農工商部候補主事祥安度支部玉泉禮部鐵昌度支部英續郵傅部連秀禮部學習主事郭森度支部達伸法部富春民政部實缺筆帖式郭永全理藩部玉灝度支部柏綿都察院多魁理藩部桂芳度支部候補筆帖式桂鋆度支部德廷都察院穆都哩郵傅部學習筆帖式 
福厚法部寳亨都察院增林吏部覺羅明全郵傅部文錦禮部 
 
 

Page 11

 
 
文衡民政部繼曹度支部德溥理藩部 
　　漢員候補郎中包延祺浙江法部宜楨藍漢民政部姜祖佑安徽度支部沈樹屏直隷度支部文照正紅漢度支部畢振達江蘇法部王錫瑛直隸農工商部鄭寶賢江蘇農工商部候補員外郎岐桂鑲紅漢學部徐桂軨山東禮部振全鑲黄漢農工商部朱煜森正白漢吏部戴兆鑑浙江法部吳賀光國安徽度支部 
實缺主事李寶華順天度支部候補主事金在鎔雲南學部郭則濟福建民政部賀紹章浙江禮部柯璜浙江郵傅部嚴紹曾江蘇禮部文良鑲紅漢郵傅部張有垣浙江吏部蕭澤溥四川吏部陳永錱福建吏部王盛春江西學部王德榮江蘇吏部董建中直隸學部陳燕泰浙江吏部吳以成浙江禮部黄昺隆湖南學部金兆璜浙江法部曹驥觀陜西農工商部劉光瀅四川度支部 
聨章鑲藍漢法部程紹祖江西度支部唐毓源江蘇民政部王成德湖南民部方恪勳安徽法部鄧世烋湖南民政部楊鴻通四川度支部劉瀚直隷度支部楊宗祉江西法部聶烈光江西民政部劉蔭章安徽農工商部劉念祖江西度支部李聨琦河南郵傅部張叙乾河南郵傅部張煦山東郵傅部董寶森浙江農工商部 
王曾望河南法部劉愼銓陜西民政部張繼祖廣東度支部梅兆禧江蘇郵傅部李爕陽江西度支部慶雲鑲藍漢郵傅部潘毓橒直隷度支部陳鼐山東法部唐傅薪湖南農工商部湯用彬湖北農工商部七品小京官余嶽霖湖北法部維堃正白漢度支部 
陳鑑藻浙江農工商部陵秉鈞浙江吏部黄鴻圖江西郵傅部周運恭湖北學部任矅楯河南禮部裘紹昌江西民政部王樹屏直隸度支部黄濬福建郵傅部徐焌浙江民政部王治燾湖北農工商部 
分類新聞政界 
[粤諮議局又將開臨時會廣東]  
　　粤省各府州奉督院劄云照得本署部堂定於二月二十一日起到三月初十日止召集諮議局議員開臨時會會議禁賭及籌抵各事宜業經電行各屬以三月朔日禁賭巳奉旨允行惟一切善後事宜亟須妥爲恊議籌抵不敷及善後用欵亦待新籌茲經本署部堂定於本年二月二十一日起至三月初十日止開諮議局臨時會仰該守丞直牧轉札各地方官知知所屬議員如期赴局不得有誤至本年遞補議員業經應選者查照篠電速將議員名册申報事關要政勿稍延誤 
[簽催司法經費之嚴厲杭州]  
　　浙省審判廳先後開庭司法獨立惟經費浩繁籌濟不敷迭奉憲飭將各屬舊有發審清訟刑幕等項一律裁撤卽將此項經費清查轉撥以資補助迄今匝月報者寥寥昨經吳方伯飛簽嚴催謂案查各屬舊有刑幕束修及招解公費等項前議籌抵司法經費之需節奉撫憲札催查復均經由司通飭未報各縣赶查開報各在案迄今仍未一律開報齊全茲又奉撫憲札據諮議局質問司法經費等情飭司嚴催未曾詳復各府廳州縣迅將舊有發審清訟等局以及各衙門刑幕束修招解公費等項每年共有若干刻速查明確數通詳核辦毋再違延致干未便等因奉此查審判廳業己成立即有支欵而該局迄尙未據查明開報實屬玩延巳極本卽分别記過姑再排遞三百里飛簽嚴催簽到該局立即遵照限文到日刻速查明通詳再敢違延定卽委查記過毋再玩忽 
外交 
[葡人强毁海安基圍之警報廣東]  
　　粤省前山恊於初三日電禀省憲略謂本月初一澳門葡人用小輪三艘拖帶木艇及泥工百人駛至關閘强將新築基圍挖毁約四五十丈張督接電後當於初四日通傅各司道到署會商此事聞擬與之開嚴重交涉現香山勘界維持會巳紛紛電省文云督憲提憲報界會自治會自治社鑒本月朔葡擅拆前山内海新築圍意存挑釁幾釀禍變乞嚴青賠償迅撥水陸軍長駐保護否則禍防不測餘禀詳香山勘界維持會楊應麟等叩 
[外人圍獵肇禍續誌武昌]  
　　鄂垣武勝門外新商塲四馬路地方候補道蕭公館之少主人悞受某西人擊犬飛彈傷勢頗重各節己詳前報現悉受傷之處在左邊太陽穴之下離致命傷有半寸許故醫院西人保其無大碍當用麻藥將彈取出云三禮拜可愈並聞該西人係農林高等大學敎習肇禍之後該段巡警邀其同往警區伊堅不願往巡警慰以傷者未死同去無妨若君不去我輩難卸責任該西人乃隨至巡警下區旋卽申解警務公所不逾時而提學司之信巳至將其保出仍回學堂並命某員與蕭宅商酌擬給銀若干以資養傷聞蕭宅拒而不受謂如果痊愈則巳否則定請律師交涉云 
軍界 
[分路清鄉之大規畫廣東]  
　　現聞張督以粤省盜風猖獗擬將全省分作三路同時舉行清鄉其廣府各屬咨由水提李軍門督辦惠州各屬咨由陸提秦軍門督辦潮州各屬由趙鎭陳守統辦昨巳將規畫情形分别咨照两提督及札知緝捕局查照並聞秦陸提擬告終養頗不願肩此重責云 
[粤省新軍經費之豫算廣州]  
　　粤省督練公所具詳督院文云新軍成鎭部限綦嚴計宣統四年先成一鎭宣統六年練成两鎭預算两鎭經費約一千五百餘萬每年需銀三百餘萬两現祗籌有一百八十餘萬两計算一鎭仍未敷用後難爲繼茲特造成預算一份懇請咨部立案并請飭司籌撥經費以重軍需 
[軍諮處又要詳造表册杭州]  
　　浙撫增中丞近准軍諮處咨稱我國幅員遼闊所有全國圖籍雖向由户部職掌從未實行清查茲因測繪一職業巳劃歸本處專司現擬編造全國圖籍祈卽飭屬將各村鎭地理户口詳造表册尅日彚核送處以備叅攷等因中丞奉文後業於前日通札遵辦矣 
實業 
 
 

Page 12

 
 
[鄂垣經營電燈公司之籌畫武昌]  
　　鄂垣各署局廠所及長街一帶大商店雖巳間裝電燈其總機係設於造幣廠内電力薄弱僅能裝置此數若再有續裝者必須添購電機日前瑞制車以目下省城衙署局所學堂營隊塲廠未裝電燈者有什之八九點用煤油易肇火患且亦歲縻不貲若一律攺裝電燈用費當亦不甚相遠當令各主管官分别查明每月煤油等費共用若干列表呈核茲據各處呈復前來詳加核計綜共每月燈油經費計銀二千元錢三千一百餘串所費實屬不貲卽以電燈公司假設六十萬串成本估計其獲利將近一分之數其餘市面公館民房所用燈額尙不在内似可預爲估計擬設一武昌省垣電燈公司切實辦理統算此次成本究須若干或應由官提倡或應招商組織特飭令勸業道高松如會同總商會妥議辦法具復核奪 
[烟絲行會議維持捐欵廣東]  
　　粤省烟絲各行日昨爲籌捐事在會館集議省中及江門鶴山西南佛山各埠烟商皆赴會各商紛紛討論咸以烟業衰落旣有台砲經費釐金復加三倍不堪重抽爲詞又有以烟仔呂宋烟葉攙奪爲慮者紛不一說嗣由某主席推論抵賭情勢議將前項捐欵劃清界線調查多寡統一抽收並設法限制外貨俾土貨暢消援引担任捐欵義務即享有維持權利之說要求上憲照辦云云某君再三解釋商情略洽惟時日巳暮不能遽决旋定次日再開大會討論决定後由衆函請朱羅两紳復禀列憲以憑核奪 
[寗紹輪船公司附股之踴躍浙江]  
　　密紹公司創設以來旅客莫不稱便營業異常發達祗因甬興輪船身較小需煤尤多公司時以寗紹輪之盈餘補甬興輪之不足現擬續招股銀四十萬元添造寛大完固之新艦預計水脚所入比甬興輪可增加數倍而船上之開支公司之繳用則分毫無加其獲大利可操左劵去夏公司在滬開議招股事宜董會及零星招集股銀總計巳得十萬元現在續招僅需三十萬元並由寗紹航業維持會與公司商議用贈劵法以資鼓厲聞自開招以來附股者爭先恐後異常踴躍 
雜記 
[兵士遞禀被斥楊州]  
　　揚屬興化縣陳大令申斥續備軍兵士錢萬選干預詞訟禀云軍人價值最爲尊重本縣因風氣初開於該兵士等退伍應徵時均延之花廳特别優侍係爲鼓舞後來應召者起見乃該兵士錢萬選前因詞訟事件袖帶白禀闖入花廳經當門者婉阻復大肆咆哮本擬傅案訓斥因巳遁歸未究今又敢出頭遞禀干預地方事件實屬冒昧巳極整頓冬防本縣巳迭次嚴催諭單果係老弱充數鄉董自應更換各處均極認眞正無待汝等出頭干預汝雖係兵士仍應歸地方官管束如因本縣前次優待妄思干預地方事件母謂本縣不情也 
[賭紳抗官賣戲廣東]  
　　張督示期三月朔實行禁賭粤省人民同聲欣祝乃有窟穴於賭之黄紳竟在九江李涌社内塔臺演戲大開賭塲事爲南邑令所聞勒限示禁該賭紳竟敢將官示撕毁賭興加劇不識當道聞之尙有法以處此否 
[幕友烟賭破獲杭州]  
　　嵊邑幕友錢席王錦章帳房錢恭伯因東人在省日與烟賭爲緣事爲禁烟公所副董張榮鼎所聞卽督同所差前往破獲旣獲之後即電禀省憲請示辦法一面又因朱令在省暫交捕廳李某管押李某初時一味袒護併以杭城某道員亦烟好甚深爲辭後以張紳一再與辨只得收受此事發覺合邑人民羣稱大快雖該縣紳士素分甲乙二派惟於此事則二派合一本月初六日開一聨合會議旣函請諮議局趙紳鏡年速爲提議又公舉邢紳契陶來省呈控矣 
[汛弁捕賭被毆松江]  
　　松郡東外汛劉弁前夜赴頭圖猛將廟左近捉賭鄉衆陰有所恃糾衆抗毆劉弁受窘而回卽詣華署謁見沈大令面訴被毆時撕毁緞褂搶失馬棒情形大令准詞允提賭徒究辦矣 
時乘 
[滇緬劃界小史（五）]  
　　光緒十八年。英人又進兵佔據昔董。查昔董即薩洞納。在神護關外。西連允冒。東接古勇爲盞達土司轄境。滇邊七司八關。載在志乘。七司者。一日南甸。二曰干崖。三曰盞達。四曰户撒。五曰　撒。六曰隴川。七曰猛卯。環時錯落。繞騰越而居。外接野山以通緬甸。八關繞之。八關者。前明所設立。關外皆有屬地以控制野夷而爲七司之保障者夾。太平江而居。雄峙滇南。在江北者。曰两壁。曰萬仞。曰神護。曰巨石。在打南者曰鐵壁。曰虎踞。曰天馬。曰漢龍。當其築關之始。設两守備。一駐關外。一駐關。内又設二十二屯田以拱衞之。是當時之。非以關爲。界彰。彰明矣。即英併緬甸亦知滇西關外野人山。寨綿亘數。千里。不在緬。甸轄境之内。故遂許吾國分大金沙江爲界。有以老入募歸中國之說。老八募者。在大。金沙江之。東大盈江之北。两江。交會處。也南甸土司分地至。此而。盡隔大。盈江爲　暮土司。即今新街。大盈江。上流。與檳榔江相合。溯流而上即至騰。越境矣。何意人與不。取坐令八。關以外之土。境一任敵騎從横。致附關。盆千麻湯漢董。昔董諸野夷。横罹焚殺。之慘迨至。事後。雖欲勉踐前言。而迄不可。得據薛使光緒十九年所片陳。查騰越八關。除太平江北四。關確在界内。太平江南四關。非特漢龍天馬。久淪夷域。即鐵壁虎。踞二關。亦驟難審其實址所。在及詳加考察。始知英兵。當日越虎踞關而東者巳數十里。越鐵壁關而東者亦六七里矣。 
雜錄 
[紅樓夢發微（續）]  
　　一日。沈尙書忽接梁生從烏魯木齊來書。展緘。讀之則金縷曲一闋也。詞中句云。（行路。悠悠誰慰藉。母老家貧子幼）又云（數天涯依然骨肉。幾家能彀）尙書。覽畢。涙　然　行下。而默。籌所以贖梁。生策者。棄箋桌上。凝思不置。 
　　時則某鉅公即太傅明珠）之少公子。慧而。能文。鉅公慕尙舊名。使其子從之遊。實則以師禮事尙書。者人以爲即賈寳玉。 
　　是日適至。尙書私寓。瞥覩桌上箋有金縷曲三字。知爲倚。聲心素好。之即向尙書索。閱曰。此爲貴。友所付寄者乎。曰然。賈　至首二句。慨然曰。貴友胡一寒至此。尙書未及。答讀至後。二語。遽起而。立曰。傷哉。何言之痛。也吾爲斯人一。哭言畢。便叩尙書以詳言斯。人之。所遇。 
　　尙書愀。然語以梁生一切事。並云旣受其託必爲之盡力。以集贖。欵事苟不得當。則挂。官出關訪之。寗與。吾友同埋没於凄凉荒漠中。不復插足。宦途與聞世事。以爲交友不。信者。戒 
賈聞言。亦代悽惋不巳。旣而。曰贖欵。須幾何曰三千金。笑曰。易事耳。雖然。不知若。友果許我以骨肉相待乎。尙書亦爲解頤。頃之。尙書復。爲梁生拱手謝也。賈遂辭去。 
翌晨。賈果使。其僕。人賫金至。尚書爲之料。理一切。不敷。則典裘。馬以足。之逾數。月梁生脫罪。從口外。歸旣相見。執手欷歔。各叙數年别况。梁生便。欲返里。省親尙書止之。曰若毋然吾巳使。人返里。接吾家及。若眷。爲居京久計帝都繁盛。覔枝棲較易。毋僕僕爲也。且以鉅欵免若於罪者。尤宜亟往。謝之梁生唯唯。 
越日。梁抵鉅公宅謁謝少公子也。並獲。見某鉅公。時鉅公方招攬文士。以廣　援遂以重幣聘梁居幕府中。少公子所推轂也。嗟乎。少公子果賈寳玉乎。胡卓然乃有俠氣。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[永年人壽保險公司]  
隨時從保户處接到之謝函極多茲錄一通以供衆覽　永年貴公司台鑒敬啓者先嚴於光緒三十三年秋曾在北京　貴分公司保過壽險銀一萬兩訂期十年爲滿按年交費已交至四次不幸於年前十二月間去世當即報聞北京　貴分公司即承西總理樊墩君當時查明保照收條均相符合訂期付欵未足三禮拜之久此欵即匯到京交訖按　貴公司付給賠欵如此迅速由此觀之果昭大信而且秉公無欺余今無以爲酬敬致謝函以申鳴謝　即頌公安　長白靄軒拜啓 
[聲明]  
啓者許茂林杜滄慶王永潮三人合股于光緒三十四年間在上海法界興聖街京江棧内開設順茂提莊今因股東不欲合開邀集議中將所存之貨以及欠賬生財等均經照股分派清楚而順茂並無票據發出在外一無糾葛恐未周知特此登報聲明　順茂提莊股東公啓 
[龍牌水門汀]  
三井洋行經理（德律風第二二零八號） 
[（廣東種德園）]  
新到雲南火腿 
本號揀選雲南宣威火腿寄售貨色美味取價公道自製各種滋補衞生藥酒送禮合宜　上海老巡捕房對門種德園謹啓 
[新開旋元號]  
（莨綢雲紗夏布批發）開設四馬路一家春對門 
[日本郵船會社]  
啓者本公司弘濟丸輪船準於十二十四日即禮拜二早十點鐘開往長崎神户横濱等埠小包收到禮拜一客票賣到禮拜一止倘蒙　各寳號如欲裝貨搭輪者務祈　早臨爲幸　郵船株式會社啓 
[始創第一眞正靛靑每一每桶壹百斤]  
本行開設中國數十餘年自運德國BＡSＥ拔地沙顏料名廠老牌眞正靛靑運銷中國各省馳名皆其信用已久較廣靛勝加十倍價亷物美與衆不同色極鮮艷永不變色　貴商賜顧認明桶上有愛禮司洋行獅馬老牌爲記庶不致悮惟上海一埠久蒙各坊信用今特分設銷處如蒙　光顧請至分銷處面議其價無不克已以廣招徠特此聲明 
上海愛禮司洋靛分銷處三馬路東鼎新德昶潤寳善街榮吉里瑞泰　總行上海愛禮司洋行　分設天津愛禮司洋行寗波美益洋行 
[告白]  
白馬牌爲四格久已馳名中外望爲賜顧　各寳號均有發售 
[（日本郵船開往大連灣）]  
本公司經理南滿洲鐵道會社之西京丸每逢禮拜四神户丸禮拜日一准開往大連灣並由火車接連滿洲内地各處船身修固水脚公道客位潔凈應酬周到各寳號欲裝貨搭客務祈　光臨爲幸　日本郵船會社廣告 
[大英輪船公司]  
今有堅固捷快輪船名柯厘烟杜准二月十五日禮拜三上午開行往門司神户横濱等埠貴客如欲裝貨搭客請至黄浦灘廿四號本公司帳房面議船泊招商局中棧順碼頭上落利便自後每隔兩禮拜開往一次並搭客往横濱者有特别利益可在神户轉搭火車直到横濱不再加收火車費特此奉佈 
[汽火煖爐出借]  
本公司汽火煖爐可以出借不取借費頃刻可得極煖之熱度使房屋中相敵動作所費煤汽每千方尺不過取洋一元五角　賜顧諸君請來一試便知今歲在滬紳商亦蒙裝借夥矣此啓 
[新到軋利火油輪船引擎]  
啓者本行近來新由外洋運到新式輪船引擎專用火油運動不須電力機器堅固玲巧價廉而費省近來大清及俄國政府均訂有合同承辦如蒙紳商　惠顧祈請　駕臨面議此佈　五馬路十五號得律風一六六一　信亨總機器公司吿白 
[新到]  
可倫布廠改良留聲機器戲片 
敝行新到馬蹄牌留聲機器戲片較前格外精美製造各省超等名角内廷供奉所唱京都梆子崑腔灘簧小曲時調大鼓洋樂嬉笑歌舞等皆聲音洪亮并製之堅固久用無傷　貴客愛顧曲者請　駕臨小行試聽不取分文如蒙零躉批發格外克己以廣招徠認明博物院路二十二號門牌　上海總經理老晋隆洋行啓　分售處大馬路惟記新號 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告　新旗昌洋行謹啓 
[二月十一日進口輪船禮拜六]  
江天　輪船　由寗波　招商總局 
四川　又　由香港　太古公司 
甘州　又　由烟台　太古公司 
開平　又　由秦皇島　開生平公司 
江裕　又　由長江　招商總司 
官升　又　由天津　怡和洋行 
紹興　又　由烟台　太古公司 
弘濟丸　又　由長崎　郵船會社 
[二月十二日出口輪船禮拜]  
美順　輪船　開往長江　美最時行 
江寛　又　開往長江　招商總局 
撫順丸又開往福州厦門汕頭香港大阪公司 
[二月十三日出口輪船禮拜一]  
江裕　又　開往長江　招商總局 
廣大　又　開往香港粤省　招商總局 
官升　又　開往天津　怡和洋行 
北京　又　晚往寗波　太古公司 
盛京　又　晚往威海天津　太古公司 
岳陽丸　又　開往長江　日清公司 
新濟　又　開往天津　招商總局 
甘州　又　晚往烟台大連灣太古公司 
肇興　又　開往大連灣　寗紹公司 
[二月十四日出口輪船禮拜二]  
弘濟丸　輪船　早十點鐘開往東洋各埠　郵船會社 
隆和　又　開往長江　怡和洋行　 
德生　又　開往膠州　怡和洋行 
新康　又　開往天津　招商總局 
漢陽　又　晚往青島烟台　太古公司 
大通　又　晚往長江　太古公司 
大臣　又　開往青島　亨寳公司 
福州　又　晚往牛莊　太古公司 
西京丸　又　早十一點鐘開往大連灣等埠　郵船會社 
[二月十五日出口輪船禮拜三]  
大福丸　輪船　開往長江　日清公司 
臨安　又　晚往香港廣東　太古公司 
鄱陽　又　開往長江　太古公司 
[二月十六日出口輪船禮拜四]  
因幡丸　輪船　上午十一點半鐘開往香港等埠　郵船社會 
南陽丸　又　開往長江　日清公司 
同升　又　開往牛莊　怡和洋行 
[二月十七日出口輪船禮拜五]  
德興　輪船　開往長江　鴻安公司 
[二月十八日出口輪船禮拜六]  
筑前丸　輪船　下午一點鐘開往長崎門司神户横濱等埠　郵船會社 
大貞丸　輪船　開往長江　日清公司 
[二月廿一日出口輪船禮拜二]  
長安　輪船　開往長江　鴻安公司 
山口丸　又　下午二點半鐘開往長崎門司神户濱横等埠郵船會社 
 
 

Page 17

 
 
   
 
 

Page 18

 
 
國外新聞 
[美國對於墨西哥亂事之設備]  
　　初十日倫敦電云據華盛頓電稱美國海軍部巳派偵探巡洋艦乞斯脫號開往墨西哥灣湯闢柯巡察一切陸軍部亦派飛行器三具在台卡斯州偵探動靜得鈕約消息美國巡洋艦台萊西號芒泰拉號北卡洛利拉號均已開往墨西哥灣（以上譯字林報）十一日倫敦電云據華盛頓電稱美國調集海陸两軍駐紥墨西哥邊界其宗旨業巳宣布蓋欲阻止暴兵攔入境内並稽查私運軍火及莠民越界附和爲亂現在該處之亂尙無結果邊界受害巳一年於茲故美國有此舉動云初十日東京電云此間得舊金山消息謂美國在墨西哥邊界調集海陸两軍頗爲忙碌惟事之確否尙未得知據傅墨西哥總統狄愛士君業巳逝世（以上譯文匯報） 
[英皇赴印日期豫誌]  
　　初十日倫敦電云英國首相愛斯奎士君在下議院宣稱英皇大約於西十一月中旬赴印明年西正月底回京 
[英國屬地海軍問題]  
　　初十日倫敦電云海軍部大臣麥肯萊君於呈遞海軍豫算案時宣稱屬地海軍管理及組織問題巳與屬地政府討論辦法其詳細欵項期於帝國大會之前商定之 
[韓人洩怨未成之可悲]  
　　　四日日本每日郵報載稱寺内子爵於上年秋間由漢城巡查各地至義州時外間曾聞拘獲刺客一名後此遂無所聞故人巳忘却此事今聞復獲同黨安姓一人彼巳供認各事毫不畏怯現在各處警察均認眞緝捕不稍鬆懈大約被逮者必尙有其人也（以上譯字林報） 
[各國暗中之牴牾]  
　　初十日柏林電云法國各報詳載英法两國政府會商以海陸两軍合力抵制德國情形其言與英下議院宣稱者迥然不同 
[滿洲拳亂之說不確]  
　　初十日柏林電云據聖彼德堡電報社員電述滿洲實在情形謂奉天拳亂一節實屬子虚 
[意大利簡放駐華新使]  
　　十一日倫敦電云駐蒲台配斯脫意大利總領事史福才伯爵巳簡爲駐華公使 
[法國海軍前途之豫言]  
　　十一日倫敦電云法國海軍大臣台爾卡賽君在法國國會宣稱德國於一九二十年將有奪雷諾脫式戰艦二十艘法國亦可有艦二十艘德國是時將有裝甲巡洋艦十二艘法國可有十八艘且法國之巡洋艦較之德國之艦尤能堅固云 
[法報對摩政策談]  
　　初十日栢林電云巴黎時報發議希望法政府以活潑政策對付摩洛哥 
[日本人之戰勝紀念會]  
　　初十日東京電云今日陸軍俱樂部舉行日本戰爭時日本陸軍在奉天戰勝紀念會（以上譯文滙報） 
本埠新聞 
[保界大會紀略]  
　　昨日下午三時王君河屏等假座張園并保界大會到者一千餘人先由王君布告宗旨略謂近來風雲日緊非合羣力以保守疆土烏足自存現在雲南巳立總會上海爲南北交通之樞紐應組織一分會以恊贊之繼推葉君惠鈞爲臨時主席遂由葉君曁周君葆元朱君少屏雲南代表某君鄭女士張竹君女士拓魯生君相繼演說大致皆謂我國素無詳細地圖以爲根據一旦有事不免爲外人侵佔深爲可惜次由沈君縵雲演說莊諧並出聞者感動次由嘉定同鄉會代表某君演說語尤沉痛末推楊君千里起草致電政府至四時三刻散會 
[滇省勉助皖賑]  
　　製造局總辦張觀察接滇督李制軍電云滇事萬急邊警倥偬乃屢接尊處皖北災告慘變至此肝摧心悸曰與梅村濡筆揮涙邊人大有天良其如膏血乾竭自活巳難前所陸續籌勸求之他省易爲滇則搜索巳盡茲幸個舊廠紳爐户聞哀動激願以應領工本龍洋二萬八千元全數捐送皖賑仁心義助竟出於萬里外食力工商羲震此難得之情巳先以長官名義敬謝吾民該廠人義不請奬除專案仰乞天褒趕先墊欵電匯尊處外希先登報以風勸我三江紳富鄉鄰有所興起此事發起人義紳李光翰字文山并聞羲庚 
[革除開城陋規之爲難]  
　　城内各紳商前以城門早閉有碍市面曾禀請滬道札飭各門弁一律於十二點鐘關閉因本縣田大令爲栽培門弁起見擬定通融辦法以小東門新北門小北門三處准於十二時閉門餘仍照常關閉詎該三門汛弁現仍圖得陋規（凡開一次收洋一角（未及十時即巳關閉事爲劉觀察所聞特於前日傅諭周參軍轉飭各該門弁一律遵守前札辦理如再玩延定干撤究 
 
 

Page 19

 
 
[農業學堂經費有著]  
　　上海中等農業學堂設在西南鄉之　行鎭學生尙多漸見發達惟經費則甚爲竭蹶殊難籌措茲經勸學所各董事再三會議擬於勸學所應得九畝地地價内提出一半撥濟該校業巳議决實行矣 
[船户居心險惡]  
　　承運浙省德清縣漕米之船户金卜元兄弟二人曾在浦東楊家渡馬頭悞與某輪船相撞船即進水米俱透濕正在搬運之時突被小工多人趁風打刦當由巡警分局拘獲陳德元即小六子一名到案訊究並搜出米二十石將陳責押在案茲由海運滬局派人調查此事實由金卜元通同小工搬匿濕米並即到局報搶希圖卸責居心實屬刁狡爰即移請復訊判令該船户罰洋三十元陳罰二十元其續獲之同黨小春子因訊明並未千涉交保省釋 
[洋行與紗廠交涉]  
　　英商新沙遜洋行因裕通紗廠冒戤鐘鼓牌棉紗控奉該管領事照請公共公廨將該廠經理人宋玉書傅案交保於前日午後由孫襄讞會同英康副領事升座研詰原告西人沙爾門偕代表律師派生士投稱新沙遜所售鐘鼓牌棉紗因恐奸商冒戤曾經禀請英總領事照請滬道示禁有案該紗廠不應冒用此牌侵奪利權須請禁止訊之宋延担文帮辦沃沛律師辯稱被告所售棉紗係廟牌與財神牌朝牌祗三十六包財神牌六十四包均係客商所定惟廟牌内雖有鐘鼓與原告牌號各異不能指爲冒戤應請將案註銷中西官會商之下判宋仍交原保候再訊斷 
[華人總會之惡習]  
　　粤人陳吉安在南京路四百六十五號屋内私設總會招集王阿大李阿水王阿金陳阿四吳阿二華阿金劉春才王阿毛等聚賭抽頭被老閘捕房捕頭偵悉於前晚派探沈阿岳顧阿根將各人一併拘獲昨解公堂經寶讞員會同德師副領事訊明判陳罰洋五十元餘人各罰洋十元一併充公賭具銷燬 
[議定攺建橋梁工程]  
　　滬南外灘新馬路之關橋本係木質茲因年久毁壞由自治公所路政處會同工程處估勘打樣撥欵興修巳紀前報現經所董議定底面均用水門汀堆砌下用環洞式樁脚以期經久業巳招工承包限西個月告竣不日即當興工 
城内 
[是眞妄想]  
　　甬入林振清串同戴子卿等縱火圖賠曾由自治公所送縣奉飭收押着將同黨董含芳等交出質訊在案茲悉林振清非但抗不交人並函請伊母由籍來滬投縣禀稱兒子所犯之案並非一人之事現在董體芳董含芳均不到案若將兒子押候質訊勢必延宕無期求將兒子先行保釋俟董等到案再令投訊田大令斥不准行 
[押犯患病]  
　　縣署押犯凌阿金許樹炳均患傷寒症勢甚危險昨奉田大令飭送上海醫院請爲醫治又積竊小張因患楊梅毒瘡恐其傅染亦奉田大令傅諭開釋 
[仁裕不仁]  
　　李陸氏减控伊孫李錦惠不務正業私賣田産一案昨經縣署襄讞承明府提訊氏供孫兒冋業耕種尙稱勤儉近與無賴胡仁裕爲伍頓攺前行專事游蕩並串通仁裕盜賣田産爲此控究明府諭令退去候飭提案訊究 
[一面之詞]  
　　林瑞生控顧福梅誘匿伊妻一案昨由　署帮審承明府提訊林供浦東高橋人向做木作頭娶妻陳氏己閱十一年去歲十一月二十日忽然挈領男孩捲去金銀首飾及衣箱二隻現洋九十八元小的四處找尋查無信息今據顧福梅稱願爲包尋索給酬勞洋四十元小的先付十二元嗣又付過洋八元詎顧收洋之後頓時推托謂爾妻實被徐根福誘拐張杏根亦曾知情儘可自向追問迨小的詳細訪知被顧一人拐匿並以包尋爲由索酬盤費殊爲可惡須求澈究詰之顧福梅供稱顧托小的找尋時確曾受過川資一元餘詞實被誣指求鑒明府問林曰爾先後付洋之時究由何入過付林供均係對手親付明府以一面之詞毫無佐證未便究追判顧交保帮同找尋俟有確信准再禀請提究林顧均遵斷而退 
[叔姪興訟]  
　　周雲溪控侄周道忠盜賣遺産一案昨由縣署帮審承明府提訊雲溪供胞兄杏園在日曾憑親族將産分析嗣因小的適有要需將田一畝一分四厘二毫向兄抵借錢十三千文詎兄病故之後侄竟串通沈竹慶將受抵之田盜賣於染業公所内之蔡姓及至到地丈量小的始得查悉今向理論侄又持蠻是以投案求究明府諭候飭提周道忠到案訊理 
[不實不盡]  
　　徐道壽偕同伊叔徐定容將徐楊氏扭至某區轉解一路分局經德正巡友升訊徐道壽供向在湖北沙市開設柴　店今因髮妻楊氏私自逃逸特邀叔父到申帮同找尋訪悉實被李大樁誘拐來申求請究辦楊氏供丈夫徐道順早巳病故後因夫兄道壽欲佔爲妻是以偕同素識之李大樁到申託荐帮傭求鑒明府以事關倫理未便擅斷判一併移送縣署候訊 
[道轅記事]  
　　蘇浙内河淺水巡艦左翼第二小隊致果艦長羅有培禀知奉營務處涙赴松江差遣蘇省内河淺水巡艦左翼中隊振威艦長林鵬補用知縣丁蔭棣補用知縣洪遹聲昨均到道禀見 
[拖泥帶水]  
　　住居穿心河橋附近之某老嫗前日由某處乘坐人力車回家因該處駁岸崎嶇不平車子翻人河中人亦跌傷腰部穢水淋漓幾至抓爬不起後經旁人帮同扶掖始得蹒跚而去不知有路政之責者其亦有所聞否 
南市 
[以少報多]  
　　大有水菓行内附設之振　天津號坐莊客商記勤甫前託劉瑞高代買紹興酒甏六千餘只劉又轉托朱福生代買存在浦東某棧内詎被勾串以少報多今由該客商查明共少一千二百餘只值洋五百餘元向論恃蠻扭至裁判所控告劉供認前情並不諱飾朱亦供明代管棧房是實判劉交保先還洋一百元餘限十月底起分還 
[司帳舞弊]  
　　長安輪船買辦陸書堂昨將司帳費根華扭至裁判所控稱被費舞弊私收帳洋二百元求請究追經陳裁判訊供屬實判費交保限三天邀人理明 
[仍難霸住]  
　　外科醫生王國香前賃仁安里房屋與寡婦劉王氏同居並租用氏之木器嗣復遷至附近洽興街婦人林阿金處同住未幾王即病故氏向阿金追還木器阿金稱被積欠房租洋十二元霸住不給氏遂控奉裁判所飭提阿金到案訊供推諉判戒責一伯下交保限三天交還木器如違押追 
[瘋子滋擾]  
　　南區五十七號巡士陳樹生昨將陸家濱某玻璃店主方松林同其母方黄氏帶至該區禀稱方患癡病時至崗位無理取閙甚至用熱水澆灑燙傷頭面向之理論反被伊母出爲留難應請嚴究當奉區長移至裁判所訊明判方管押一天然後交母領回管束該氏庇子行兇咎有應得着罰洋一元給予該巡士醫傷 
閘北 
[領回寡媳]  
　　陳顧氏因將梅陳氏之寡媳陳蘭貞串賣於趙阿四匿居南京由梅陳氏控奉四路分局交保在案茲由願氏將　貞領回交案昨經黄巡官覆訊一過判蘭貞給姑具領了案 
[拐案送局]  
　　周朱氏與蔡天才因同被匪徒拐失男孩各一口偵知係鄰居宋二彭恆其串拐扭控四路分局訊供不認巳詳前報茲周蔡二人又至巡警總局控告昨經黄正巡官將原被人証一同傳案並將在押之宋 
 
 

Page 20

 
 
二一併解送總局請爲訊究 
[無端被疑]  
　　殷毛頭陶阿三昨被某姓疑竊扭送四路分局經黄正巡官提訊殷陶同供住居陸家莊均以推車度日並未犯竊諭交地保帶出查明核辦 
英租界 
[失火罰鍰]  
　　九江路正興懋綢號保險起火由捕將該號小主胡寳元胡永年兄弟二人拘解公堂押候查辦在案昨日復訊两胡仍推諉不知中西官以雖無縱火實據情實可疑着两胡押滿六禮拜並罰銀三百两充公 
[違背烟禁]  
　　山東路惠中旅館主徐才卿與香粉弄十二號門牌康曹氏家均因私設烟榻售烟被捕房查悉於昨日將徐與曹氏一併傅案訊實至徐罰洋十五元充公曹氏押女所十天烟具一併銷燬 
[洋行追欠]  
　　德商美勒洋行控吳少梅瑞記洋行控楊銀寳天福洋行控張月波均不理欠銀昨由捕房將吳楊两人傅至公堂判楊管押吳交保候分别訂期會訊張不到案諭飭再傅 
[帳洋無着]  
　　新閘路某茶食店主桂宗湘控夥濮右其私收帳洋一百餘元一案昨經公廨孫襄讞會同德祜副領事訊實以濮無力還洋着押三月示儆 
[苦力聚賭]  
　　王少卿王瑞卿吳鶴汀劉才林李阿坤范鶴生沈有金馮茂生張順生談通根顧耀卿王少法等二十一人因在海寗路劉有根所開之茶館内聚賭被捕一併查獲罪解公堂訊明中西官以王等均係苦力從寛着各罰洋一元充公如無力繳洋攺押两天並着補提劉有根到案訊究 
[母女串竊]  
　　羅朱氏羅秀英母女同在閘北永興絲廠内做工前日因串竊廠内乾繭被管車人劉寅生瞥見扭控捕房昨解公堂訊明中西官以事起華界判送四路一區警局訊辦 
[偷兒入獄]  
　　王德喜竊取史子林家衣物被探拘獲昨解公堂訊供不諱判押西牢半年期滿逐出租界 
[怙惡不悛]  
　　過犯鄭仲香張阿毛徐生才陳金生徐光生祝阿二高福荃蔡寳亭陸紀林等均復入租界竊取王張氏等各家衣物均經包探查獲昨解公堂分别訊明判鄭張各押西牢一年陳與徐光生各押九月王祝與徐生才各押半年高押三月蔡陸各押一月期滿仍均逐出租界 
[汽車違章]  
　　汽車夫趙阿寳在南京路駛車不照定章被捕查見昨晨將趙傅至公堂訊實判罰洋五元充公 
美租界 
[無可延宕]  
　　住居百老匯路八百三十二號之譚某前因欠租由房東控奉公堂將屋發封在案昨譚巳將租洋繳清故由廨差協探前往啓封 
[不顧公益]  
　　新記洪路華記路百老匯路居民裘金南李阿三俞阿大等共十九户均因傾棄拉圾不遵衞生章程昨被管理街道西人查見知照捕房請廨傅究 
[走失女孩]  
　　住居唐山路一百五拾一號門牌之朱雲發昨至捕房報稱前日走失五歲女孩名寳妹請爲查訪捕頭准之 
[虐待女工]  
　　密勒路瑞綸絲廠打盆女工張秀貞昨報捕房稱被管車人孫某用滾水燙屬手而請爲查辦捕頭飭候查明再核 
[欺侮車夫]  
　　陳阿炳昨乘陸阿三東洋車至西華得路不付車資將陸揪毆由印捕將陳拘至捕房押候核辦 
法租界 
[顯係串拐]  
　　小孩袁裕發被唐小三仔拐去藏匿孩父袁福正在訪尋忽有朱三向袁索酧洋三元包可尋到袁即允之未幾果由朱在大興里内將孩抱出交袁領回袁以朱三若非串拐廨無如是容易因即扭至捕房一面補拿唐小三仔到案根究　唐巳聞風逃逸即將唐又桂華拘入一併解廨訊究朱供見唐抱孩走過因此通信圖得酧勞並無串拐情事唐桂華供兒子是否犯拐不得而知判唐出外尋交伊子送案訊辦朱押候再核 
[車寓售烟]  
　　車庽主龔茂生私置烟具售賣燈吸昨被捕房查知　探前往將龔拘入並將燈鎗數副一併送請公堂嚴究龔供烟具係各車夫自置之物以後不敢再留吃烟求宥判罰洋十元如違攺押十天燈鎗銷毁 
[不圖上進]  
　　沈張氏因伊子沈金生專與下流爲伍訓斥不聽送至捕房解廨請辦判押捕房两禮拜如能攺悔須由該氏具領方可釋放 
[强搶鈔票]  
　　王華生前日在途行走被小流氓徐衡春攔住硬借旋將王所帶之鈔票數張搶去奔逃後由巡捕追獲拘入捕房解廨訊實判枷一月押三月贓存捕房候領 
[海上閒談]  
　　昨日張園開保界大會到者千餘人。足爲雲南保界會之後援矣。 
　　我願政府接電之後。勿以一電爲毫無實力。而輕輕看過之。此電者。經千餘志士之熱血。澆鑄而成者也。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[御史胡思敬奏新政擾亂天下請密籌善策摺（續）]  
　　報章登載内閣諭摺采擇各署電報公文使朝野上下略知時政要領其裨益於民智者誠不小也乃臣觀近日奏章咨劄凡稍涉緊要者皆秘而不宣一任報館造爲新奇詭異之論肆爲誣岡詆瞀之詞誣亂天下耳目近時士習之壞雖成於學堂實萌芽於報館當事者簠簋不飭畏人攻發其私則輦金與之交通世俗相傅謂之機關報一失職無聊之士竄身其間便可變亂黑白摇惑人心刧持官吏短長此速亂之道四也元萃内政於中書省後以封域太廣不足遥制四方乃建行中書省於閫外行省之制蓋卽政府分出之一支如總銀行之有分行總稅務司之有分司也督撫以台職兼兵部長官攜用關防原屬京朝制體是天下之權本在中央不待集也謂外吏不盡可倚尙書出爲總督巡撫入爲侍郎互相調用可也甚則罷而斥之可也自中央集權之說興提學使爲學部所保之員巡警道爲民政部所保之員勸業道爲商部所保之員皆盤踞深穩不敢輕言節制而又司法獨立鹽政獨立監理財政官氣凌院司亦駸駸有獨立之勢一省之大如滿盤棋子都成散局將來天下有變欲以疆事責之督撫而督撫呼應不靈責之學使以下各官而各官亦不任咎此速亂之道五也祖制之用人也京官積資三四十年累七八轉始登卿貳稍稍假以事權外官累十餘考經六七次保奏始稍上聞推升至院司乃稱方面爵人於朝與衆共之其公愼也如此今親貴暴起領事便爲行政長官闇穉者無論矣即高年長老酣嬉富貴彼亦安能通天下之變而達民情之疾苦屈其珥貂納陛之尊而勞以綜名覈實之事如小兒初解學步牽之以登峻阪而不戒前途之險㠊於是拙者受人播弄巧者自作聰明巳出者開邸　而結黨援未出者恃宗潢而生怨望此速亂之道六也學生由海外賫一文憑歸國不問所從來廷試授之美官是國家掄才取士之大權竟倒柄而操之敵國况不能得一人之用又有亂黨濳伏其間乎臣觀近時革命流血之風雖欲盡忠言以報陛下蓋有嚅囁而不敢畢其詞者矣會黨之禍自武昌南寗發覺之後再見之安徽而殺巡撫恩銘三見之廣東而殺道員劉仕驥四見之京師而傷侍郎紹英罔非留學生陰主其間今春輦轂之下攝政王輿駕所經居然埋伏炸藥潜圖不軌以汪黄二逆之罪無論中律西律在所必誅乃朝廷旣不思辟以止辟之義理官苟容阿順又不能執法以爭此案旣定之後天下豈復有不可犯之惡國家豈復有可施之刑此速亂之道七也捐納之害夫人而能言之然度支仰其財以濟緩急两漢以來即有貲郎雖甚病猶可說也自捐納停而保奬濫夤緣請托賄賂之風上下公行不復知人間羞恥病乃甚於捐例矣然如勦匪獲盜勸捐經征河工邊防等案疆臣援例以請部臣猶得操成法以議其後自新衙門興而奏調行一紙荐達動輙數十百人不階尺寸資勞昂然捷足而據要津然堂官調用私人尙須以一疏飾詞人告至奉天等省投効人員千百成羣上不請旨下不咨部無論是官非官但得取徑而入卽檄之署仕委之兼差無復等威階級之可言此速亂之道八也唐之衰也遣使四出未幾而有天寶之亂宋之衰也亦遣使四出未幾而有豐煕之亂元之户口使明之礦使亦其鑒也今度支部學部軍諮府旣各遣使憲政編查館又派林炳章等分赴各省稽查憲政將來各署皆效其所爲傅舍舟車終歲迄無寗晷主人慮牧羊之不忠别命一人監之監者與牧人朋分其食而羊益瘦是故君心正賞罰明不但督撫不敢爲非卽州佐末僚亦將勉而從善君心不正朝政無綱不但二三使者不盡可信卽樞要重臣各部佐貳豈復有赤心爲國者乎不揣其本徒爲是紛紛擾擾生事累民之爲此速亂之道九也亂旣大熾速者如秦隋不再傅而亡緩者如漢唐東西竄走苟延數十年而後亡自古有國者之諱亡亦如病者之諱死然臣觀仲虺之誥湯也曰謂人莫巳若者亡伊尹之訓太甲也曰唯茲三風十愆邦君有一於身國必亡時時存一滅亡之心庶幾可以免傾覆之患語曰人莫躓於山而躓於垤當戊戌變政之初上書者或引波蘭爲戒或援印度爲比先帝大度優容不以爲罪臣幸生不諱之朝請得畢其詞說陛下幸垂聽之[  （未完）]  
專件 
[江督剳復諮議局收回學田充作地方敎育經費案轉錄蘇學司查報清摺文]  
爲錄摺劄復事案據諮議局議决收回學田充作地方敎育經費一案當查學田提充敎育經費自係正當辦法惟先須查明各學之學田究有若干卽經分札寗蘇提學司通飭切實查復以憑覈辦在案茲據蘇州提學司詳稱查各學田租前據溧陽縣詳請以裁撤訓導一半學田撥作敎育經費等情到司當以各學田租前奉部飭留充本省師範或高等學堂經費蘇省經前學務處議留充省城師範學堂用欵歷經由學照章解由藩司衙門彚總解司撥用有案該學訓導奉裁所遺一半學田值此學欵支絀所請撥歸勸學所爲推廣敎育常年經費如於解司田租無礙及無他項窒礙之處原無不可惟各屬裁缺正多事關通屬應由各州縣將巳裁各缺學田數目一併查明開摺呈候咨商藩司議定劃一辦法通飭照辦據經分别批檄五府州飭屬遵照並移藩司一體飭遵在案今奉前因是凡有學田者不論巳未裁缺均應切實查報勿得隱漏其本無學田者亦應據實具復以憑彚核奉經通行各府州廳縣及各儒學一體遵照並聲明諮議局議案各省各署局及會議廳行取勘查答復期限至遲不得過二十五日應卽遵照館章上緊查復以便早日彚詳不誤答復期限嗣因限期將届各處仍未能一律開報復經節次行催並先後移請藩司一體飭遵各在案茲據各屬學先後造册申報前來學司詳加察閱各屬學田多寡不等其中互異情形司署亦無案可稽旣據各屬學開報前來自應由司將報到學田數目摘開簡明清摺據情專案呈送以備查核並將各屬學來文照錄清册呈請憲鑒除詳報撫憲外相應分别開具摺册具文詳復伏候憲台鑒核辦理並乞批示祗遵實爲公便再各屬學田租司署向有遵奉部飭詳明撥作省城師範學堂經費一欵歷由藩司解司備撥此次各屬學查報學田之内前項學租田畝是否卽在其内巳咨請藩司查明復司核辦合併聲明呈乞照詳施行等情到本督院據此除俟寗學 
 
 

Page 27

 
 
司復至日再行劄復外爲此錄摺劄復諮議局查照須至劄者 
　　計抄摺 
　　謹將蘇屬四府一州各屬學報到學田畝數摘開簡明清摺呈乞憲鑒計開 
蘇州府學敎授經管額設學田三百五十一畝六分三厘一毫訓導經管額設學田三百三十八畝二分七釐四毫 
　　長洲縣學敎諭經管墾熟學田三百七十二畝四分九厘四毫另有抛荒復荒各田三百三十畝逐年招佃免得勸墾者不在此數 
　　元和縣學訓導經管實徵成熟新墾田一百八十畝三分二厘四毫另有老荒抛荒及歷年水冲坍没田二百二十畝一分一釐八毫不在此數 
　　吳縣學敎諭經管額設學田合荒熟以及坍没無着共田三百四十六畝八分四厘八毫訓導經管額設學田合荒熟以及坍没無着共田三百二畝二分九厘二毫 
　　另有抛荒未經成熟田一百八十餘畝不在此數 
　　吳江縣學敎論實征成熟田一百二十九畝二分七厘七毫另有老荒抛荒田五十三　　畝三分又歴年復荒田一百六十七畝四分六厘二毫不在此數 
　　震澤縣學訓導原額不等則田蕩三百四十八畝八分六毫 
　　常熟縣學敎諭額設學田四百一十八畝六分二毫 
　　昭文縣學訓導額設學田七百八十二畝二分九釐六毫 
　　崑山縣學敎諭額設田蕩五百二十畝五分九厘六毫 
　　新陽縣學訓導額設貴蕩五百一十九畝九分五厘七毫 
　　以上一府九縣學田共四千六百十一畝三分九厘七毫 
　　松江府學敎諭額設田七百十七畝五厘五毫 
　　華亭縣學敎諭額設田四百七十八畝另有坍没田二十二畝零不在此數 
　　　縣學敎諭額設田五百一十四畝九分三厘七毫五絲 
　　奉賢縣學訓導額設田四百畝一分二厘三毫 
　　金山縣學訓導额設田二百六畝三分一厘九毫六絲九忽另有抛荒未種各田一百九十七畝八分一厘七毫九絲不在此數 
　　上海縣學敎諭並無經管學田只有紳捐儒學公費等用之義租田二百三十畝零 
　　南匯縣學訓導額設田一百九十八畝三分 
　　青浦縣學訓導額設田二百十七畝一分三厘二毫（内有提歸修理文廟田六十四畝三分三厘九毫）另有未墾荒田一百三十五畝七分八厘二毫不在此數 
　　以上一府七縣學田共二千九百六十一畝八分六厘八毫一絲九忽 
　　常州府學敎授訓導額設田七百六十七畝九分五厘五毫一絲 
　　武進縣學敎諭額設田一百八十四畝二分四厘四毫三絲三忽 
　　陽湖縣學訓導額設田三百十三畝一分九厘六毫 
　　無錫縣學敎諭額設田七百二十九畝二分一毫六絲 
　　金匱縣學訓導額設田二百三十四畝九分六毫七絲 
　　江陰縣學敎諭訓導額設　田九百五畝一分一釐五毫 
　　宜　縣學敎諭額設田八十六畝一厘三毫另有抛荒未種及舊復荒田五十四畝七厘六毫不在此數 
　　荆溪縣學訓導額設田四百九十畝三分另有抛荒無着田六百八十畝一分不在此數 
　　靖江縣學敎諭額設田二百十七畝一分七厘 
　　以上一府八縣學田共三千九百二十八畝一分一毫七絲三忽 
　　鎭江府學府學學田向係丹徒縣經徵經解儒學並無　卷可查巳移知丹徒縣迅速查報 
　　丹徒縣學敎諭額設田一百五十五畝七分五厘 
　　丹陽縣學敎諭額設田二百八十六畝 
　　金壇縣學敎諭額設田三十九畝九分六厘四毫 
　　溧陽縣學敎諭訓導額設田八百四十五畝四分地六十二畝五分塘三十四畝二分 
　　以上除鎭江府學未據丹徒縣查報外其餘四縣學田共計一千四百二十三畝八分一厘四毫 
　　太倉州學學正額設田四百二十八畝四分五厘二毫另有坍没田十畝一分六厘二毫不在此數 
　　鎭洋縣學訓導額設田九百十四畝五分九釐二毫四絲另有未墾田二畝八分二厘三毫六絲不在此數 
　　嘉定縣學敎諭額設田五百五十四畝四厘三毫另有老荒田七畝不在此數 
　　寳山縣學訓導額設田五百五十九畝七分六厘二毫 
　　崇明縣學敎諭現存額田四千一萬四千步（約合一千七百二十五畝）另有坍没田九萬六千九百五十二步不在此數 
　　以上一州四縣學田共四千一百八十一畝八分四釐九毫四絲 
　　統共四府一州三十二縣學田計一萬七千一百七畝三厘二絲二忽 
小說 
[言情小說投海孤兒（十二）]  
　　喬佛利乃直造密昔司寢室。問其遺囑之部署。密昔司欲舉　産授弗倫富士。律師大憤。力爭以爲不可。且曰。如是部署。於律意乃多未合。今不如悉産授之公子。而以密司脫富士爲保護之人。下走爲公子筦此遺産。以每年之子金。歸諸密司脫富士。聽其支配。母金則儲而不動。俟公子成年時。下走當授産於彼密昔司以爲何如至密司脫富士之爲人下走乃不敢置喙。密昔司當自知之。無煩下走之贅矣。律師語旣。密昔司亦以爲然。遺囑之部署遂定。著者曰。嗟夫弗倫富士。汝直一無知無識之畜生。苟此時能攺易其獰厲之容。一蒞密昔司之病室。密昔司必慷慨赦其罪戾。而以遺産歸之。顧乃計不出此而直欲坐待密昔司之。斃嗟夫畜生。汝計左矣。 
　　弗倫富士醉臥至於明日乃醒知律師巳署定遺囑而去。乃不知遺囑中所署者爲何語。則大哮勃。鬱怒不可耐。奔人密昔司室中。僞爲愉悅之狀。以問密昔司。問此遺囑之部署。而密昔司病中肝膈。知覺巳泯。舌本木强膠不能語。僅能力點其首。弗倫富士問財産授諸何人。則頷其首。又問是否悉産授我則又頷其首。弗倫富士見狀大喜。手足押蹈。狀如風人。一眴之間。密昔司之事了矣。寶此清潔之靈魂。還諸天上。蓋勝於偶此兇穢之鄙。夫萬萬也。 
　　白雷姆此時。巳自學堂得假遄歸。目覩其母之茹苦以終。心至抱憾。恣哭不巳而弗倫富士者。則力邀律。師宣布死者之遺囑。迨律師旣至。出密昔司之遺囑。當衆宣布。弗倫富士見匪特不以遺産授巳。且并支配財産之權。亦不能有。僅得取其子金。較諸薏麥玲存日。乃大懸殊。斯時之弗倫富士。怒極而顫。以爲如是鉅産。巳入手中。今又脫手而去。事滋可恨。鬱怒無次。則指斥律師。謂此决非薏麥玲之意。必中於律師之妄言。律師何爲强預人事。律師凛然。謂弗倫富士。曰足下出言須。愼果後此更如是者。吾將見足下於公堂之上。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
