# 1934 - 2 - 4908519

 

Page 1

 
 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲笠考場各處書院兼考時務策論視制藝詩賦爲尤重廣學曾新著中東戰紀本末八卷凡泰西新政之可作掌故者精心考訂言皆有物實與去年所譯之泰西新史攬要同屬投時利器應試諸君奉爲監本大可名利雙收而其價只一圓五角亷莫甚焉○廣學會新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖說四十種繁稱博引鉅細無遺亦四本舘代印計價六角 
[新印四國日記四國志略告成] [  圖書集成局啓]  
　　四國日記一書爲無錫薛叔耘京卿奉使英法義比時所撰京卿於洋務素所精熟故能言之有物織細無遣以視紙上空談者實有天淵之判至四明沈仲禮觀察弱冠時曾游歴泰西由英而法而德而俄所至必與彼國之王公大臣名儒碩彥游以故問俗采風必詳必盡著爲志略于沿革疆域文學武備物產民風縷析條分無微不至是二者體例雖各異而同爲留心洋務者不可不讀之書兹經本局付諸手民印以新式鉛板紙墨精善讎校謹嚴刻已告成分裝四册釐定碼洋六角正請臨三馬路申報館帳房申昌書室隨意選購可也外埠則各處申昌皆有出售 
[論滬上各廠女工宜設善法防護]  
　　滬上自通商局啓五十年來租界食指繁多人烟麕集其在咸豐同治之際各省宼氛方熾紳商士庶之挈家避難者相率而來以滬上一隅爲樂土一時房價騰貴患不能容於是大馬路一洞天一帶多建三層樓屋以庇寓公客籍之繁於斯爲盛迨宼亂旣平胥歸原籍其留滯在滬者不及十分之一惟自輪船招商局旣創上海爲中外江海往來總匯市面賴以維持而自光緒戊寅已卯以後西北各省告災民情日困蘇滬巨商時聞倒閉上海市面稍衰卽民居繁盛亦有不承權輿之慨此光緒十年以前事也至近十年來各項工藝振興局廠林立遠近謀食者于于而來在本地之人相識較多謀生更易無論男婦老幼均不憂無噉飯處然而利之所在往往不能無害卽如點石同文諸局創辦石印圖籍後其時他局接踵而起無慮十餘家於是大江南北浙水東西凡操三寸不律之士多呼朋挈眷旅食於兹户籍陡增數以萬千計乃自各局相斷閉歇而此輩流落於兹者頗不乏人其始不遠千里而來謀食固易迨乎生機旣寂旅况多艱則以爲悔莫能追而不知禍福倚伏天下事大抵如斯也中國婦女不出閨門惟供中饋井臼縫紉之事富家或所不習貧户則人人能之松滬擅棉花之利小家婦女尤諳紡織近歲吳淞江以北絲紗各項廠局方興未艾附郭及近鄕婦女之倚此爲生者或業繅絲或業揀繭或業織布或業紡紗朝而往暮而歸其人亦以數千計雖大半亂頭粗服而其中小家碧玉挈妹呼姨娉婷嬝娜而來尤覺風致嫣然動人憐惜其在禮法自持之士鄕黨自好之徒卽或遇諸途中不過目逆而送之作劉楨之平神若夫狂且無賴滬上所謂流氓情不自禁又恃其黨類始則語言戯謔繼則手足勾挑以致鳴捕聚拘公庭扑責報端所紀悉數難終此亦利之所在害卽伏之也而其害且有不止於是者如本月廿七日報紀會訊巨棍一則中有張桂卿供稱小的年二十有八家住楊樹浦十一圖内胞弟金輝及雲犯現均在機器織布局當小工顧蔣氏卽顧銀大向與小的在一處做工小的時時向之調笑去年十二月廿四日銀大工畢出門適與小的相遇卽拉入家中關閉房内及時將六點小的入房强姦自此以後銀大　深藏不出所有飯食由小的供給直至今年正月廿二日始由小的放出仍去做工此後並未來過小的家中二月初六日小的知顧松泉已央媒娶以爲妻心有不服至十二日糾合多人至顧家其時銀大方在塲上揀棉花小的卽挾之而逸賃屋居住云云觀此知張棍搶佔顧蔣氏之先已將該氏强姦而起意圖姦則由於同局做工此在該局法良意美諒必素嚴男女之防張棍因不遂其私是以乘其停工出外歸途拉入家中原與該局無涉然如該氏者隨波逐流固非足惜假令以貞烈之女而亦遇此强暴不肯忍辱苟活勢必立刻捐生則以知各女工到局及由局回家之時不可無善法以防護之也法宜每局派捕數人早晚於局前總路半里之内嚴行彈壓見有流氓調戲等情立卽拘送捕房而毗連該處租界之巡局委員亦宜專派局丁分頭保護或婦女歸途獨行無伴准其倩丁護送至家若有二三人同行卽可無虞意外而更出示諭知其家中男子亦宜早晚自行接送以思患而豫防至於靑年婦女旣因家貧作工卽應禁其靚妝時服以杜冶容誨淫之漸庶幾使謀利者可以無害乎是所望於當局者 
[𥞊陵火警]  
　　江寗訪事友人來函云南城外北山門街尾一帶盡係客民搭蓋草棚居住不下數百間與本街瓦房毗連昨日有何姓家不戒於火燃及蘆蓆瞬卽冐穿屋　旋經坊甲鳴鑼報警救火者四下奔至但見祝融氏大展雄威加以飛廉助虐正慮無從措手幸城守營勇各執長竿鐃鈎將屋拖倒復有洋龍吸水噴射幾如倒瀉銀河逾時得就撲滅計共焚去四五十家是處一望茅茨本易引火但一炬之後盡爲焦土遂令窮民無所棲止露宿街頭號哭之聲眞耳不妨聞矣 
[揚城火警]  
　　揚州訪事友人云東關街崇墉峻宇南北相望廿五日下午三點鐘時金桂園麫館對門某店失愼一時濃烟匝地烈燄冲霄街鄰赶急鳴鑼告警各善堂水龍風馳電掣而來某當典某方伯公館均相距不遠故通城文武印委陸續齊至指揮澆救各龍夫奮勇爭先時適西北風甚勁火藉風力吳回氏更覺耀武揚威東冲西突銳不可當幸城内防營兵丁於東西兩頭站成水道担水夫可無阻碍源源而至得以撲滅計燬爆竹裱畫銅匠肉鋪等店七家當火熾時有兩小孩逃避不及均被灼傷迨經人救出已奄奄一息立卽倩醫敷治不知能保無碍否至起火之由或謂係爆竹店或稱係裱畫店現該兩店尙在爭辯究不知孰爲禍首街北惟將金桂園前屋灼焦餘尙無恙誠大幸也 
[火災疉見]  
　　寗波訪事友人來函云寗郡章耆巷弄底有王姓嫗年約五十左右癖嗜烟霞夫故後遺下田數十畝洋銀五千元因無嗣息遂招族姪某甲爲後除典房一進尙餘三千餘元又爲甲娶妻以冀頤養天年詎甲得繼產後不農不賈日徵逐於花柳之塲嫗屢誠之非特不能悛改而且百端違忤所有產業大半已被揮霍嫗頓有悔心聲言家產將來必被蕩盡不如付之咸陽一炬至本月二十五日下午四點鐘時火從樓上而起霎時一進樓房化爲灰燼當火起時以爲嫗已逃出迨火熄後杳無蹤跡至次早從瓦櫟塲中扒得碎骨始悟其葬身火窟矣哀哉又二十六晚三鼓時城中新橋頭北首坐東朝西已閉豆腐店之空房突然火起四路延燒東至墻下西至沿河南至四又路口北至同興　花店爲止約焚一點餘鐘時其燬去樓房三十餘幢 
[將星殞水續述]  
　　嘉興訪事人來函云費協戎因覆船回轅病殁一事兹悉協戎有胞弟某在鎭海水師營管 
 
 

Page 2

 
 
帶得電後於昨晚到禾料理喪務在郡文武大小印委各官咸往送殮然後再行擇日治喪聞恊戎年五十八歲並悉同船共十三人經救起者七人其六人屍身至今尙未撈全故仍在打撈所殁六人中聞有恊戎之坦腹在内餘皆水師親兵現將屍身暫就大西門外搭廠備棺收殮舉喪可謂慘矣現在嘉協一切公事由都戎暫攝水師各營槪由郡守管理至新任恊戎俟大憲檄委後詢明再布 
[郵政改期]  
　　蕪湖訪事人函云中國郵政局本定於西歴元旦開辦各内地信局已奉稅務司發給執據改爲聨政局並頒給西宇牌照每家一張諭令此　　有内地信件交郵局及郵局有内地信包交令轉遞均以此照爲憑等語方謂開局在邇行將煥厥新猷矣不期本月廿二日又奉稅務司傳喚各民局到關諭以郵局細章尙未就緒現奉總稅務司札諭展期遲至中國正月初一日始行開辦年内並不改絃更張仍舊照常生業各局皆唯唯而退然意中皆甚懸懸蓋以細章至今未見不識開辦時究竟若何措置也 
[遼東冰雪]  
　　營口采訪友人云奉天奏辦斗秤捐以來如錦縣各城之向來每斗抽三文者今已一律减爲二文民間似當唯唯允從矣乃仍有紛紛閉糶之舉細加偵探始知原抽之每斗三文悉仍舊貫再須另抽買賣主每斗各二文合新舊捐抽計之每斗共抽至七文之多如今年高糧價低每石二兩六七錢合制三千餘文抽七十文是以市中忿不能平相約違抗日前軍督憲發下告示大略謂東南完善各省尙極力籌捐奉天新遭蹂躪自當踴躍又謂臺灣犁爲異域不得爲中國子民求其抽捐而不可得又云設官養兵所以保安商民今不練兵再有戎事商民何恃如果定章不善或委員抽收不公准其控訴等語目下省中山貨秤捐已辦餘尙未定從違營口各商疉奉道局嚴諭至封河時南北會又禀求暫緩旋奉批駁餘另擬妥善章程禀候核轉不得以空言搪塞○劇賊康八祖宗天方教中人也前在京師盜及禁物經步軍營統領飭番役嚴行緝捕遂於本年四月携眷來營開設湯鍋藉以匿迹全營無知者旣而番役十餘人改換姓名先後來營投充夥計或司執爨或爲奏刀日以貨騾驢馬肉爲生門常如市久之番役恐其知風颺去遂於十一日初八日乘隙擒之先以兩人緊握其臂旋有兩人出利刃挑斷其足筋然後投地方官署挂號騐票請派兵役護解起程星夜入京解案聞此賊嫺於武藝能飛躍百尺高牆曾獨竊某宮門最高處鉅物若輩羣推雄長云 
[漢水氷鱗]  
　　訪事人寄語云南皮張孝達制軍因時事艱難需才孔亟而培育人材又非倉卒所能取携乃就省中創設武備學堂禮聘德員二人爲教師教習在堂肄業子弟現在所聘之花吳二君業已蒞止惟學堂尙未造成二君遂權就花園山美國聖公會堂居住花君並携其夫人同於某日由滬來鄂一時與花君通交際敦友誼者咸踵門致候門前車馬如龍如水云○今歲四野歉收待賑非常急迫鄂中大憲早經札委江皖等省官紳創興賑務爲泛舟之役斯民水火鄰境同之可謂無分畛域者矣兹聞揚州賑捐辦有成數上憲因委候補縣陳君前往催提此項矣○逄子政太尊潤古自守漢郡以來爲地方興利除害移風易俗官常士庶異口同聲而又力持文教俾餘韵遺風得以復振更屬平生第一快事兹因解任在卽地方紳耆會同晴川書院掌教擇就某日題匾送掛署中藉誌不朽○武凱中左兩營向係駐防鄂江下游一帶兹吳軍門元愷奉札移防塘角藉資保障已於邇日將全軍移駐其間矣○去冬正在歲暮生意吃緊之時匪徒縱火時有所聞事後往往敷衍了案以致匪膽愈大防不勝防本年開冬以來如某某等處之火安知不又爲宵小之所嘗試乎痛定思痛日前已由街董禀商保甲等局嚴加巡緝庶防範旣周彼乘間而來者或不至如上年之一波未平一波又起想關心民瘼者必能俯如所請庶漢上千萬家得以安枕耳○本年湖北錢價飛漲岌岌情形大爲市面之害省中擬設局鑄錢以資利用而說者紛紛總無成議兹聞此議已成省憲已委員赴滬訪問鑄錢機器價目俟禀覆後再行措辦開鑄事宜 
[八閩瑣語]  
　　福州訪事人云船户某甲載運桔皮等件赴水亭厘局完稅例有帶徵閩安關課稅尙應照報約須二千餘文甲貪圖小利膽敢走漏嗣經關委程玉堂司馬查知飭丁往桔皮行吊看帳簿見有恒盛棧來買桔皮一筆擔數相符以爲恒盛走漏立時移請海防廳温杏樓司馬差拿究辦恒盛棧東奉票自爲與伊無于卽詣該行令其指出經手之人以免株累於是將該船户甲某與銓記承買等情和盤托出温司馬乃籖提一干人証訊問該船户自知罪戾匍伏關前再四懇恩程司馬飭令酌罰若干倍始允了案云○後街陳某翩翩佳公子也前日因欠債被控忽有侯署公差奉票來傳陳某正在門口未之知也突被該差扭入署中侯官李文卿大令訊令照原本償還陳某因恐照例押追預浼　紳持片爲之取保立准放歸○南臺倉前山爲洋人賽馬之塲每届冬至前後諸西商爭事此舉兹悉本月十一十二十三等日已各金鱗玉勒夕陽一鞭互相賭賽矣○福州地氣最煖往往冬不御棉因而時症甲於各省今歲春夏時症頗盛不料入冬以來此傳彼染猶未停息近曑一有蒸蒸日上之勢府前街某蓆店家有妯娌二人同時頸上結一硬核率然逝世小古樓　司家亦因結核之症連斃三人西門街小排營一帶得此症而登鬼籙者尤其不少時醫束手無策云○福州茶稅二月開徵十月撤卡上憲恐尙有零茶過卡因改派司巡以便徵收餘𤁋原爲課稅計也不料有� 
一種奸販串通不肖司巡從中舞弊或以多報少或一單重運甚至全未報稅公然闖過此誠厘務之一大漏巵也○水部金當洋狀元境一帶近日有一種棍徒三五成羣挾帶短刀夕間在半途刦奪過客財物有祥升班優人名寳珠者前日夜間行過水部街忽有數人從背後持刀赶來幾爲所傷幸得兎脫未遭毒手一時遠近聞之不禁皆有戒心云○城内近日盜賊甚多五顯巷某家被妙手空空兒闖入竊去衣服甚多又按事前某典鋪鼓樓前某京果店均遭剽竊云○督憲邊制軍前因政躬違和奏請開缺蒙恩賞假兩個月現已假滿憲體尙未獲痊前日又專摺入告陳情瀝懇未知帝眷如何耳 
[西江寒鯉]  
　　江西訪事友人云南昌府憲江訒吾太守毓昌於上月某夜親巡至某處聞賭博聲喧卽欵門而入　圍座者皆聽鼓諸君見而謝罪曰二三知已逢塲作戲偶遣悶懷不敢賭亦不敢常也太守嚴行申飭而去又某夜太守至保甲分局各委員有認眞辦公者亦有玩視公事者卽禀知大憲分别黜陟近因紳士或有干預詞訟者太守牌示早本府生性剛方素不瞻徇情面地方詞訟應准應駁不論紳民一槪準情酌理照例批示無所軒輊倘有用名片名帖投遞呈詞禀帖希圖自異者槪不准理云○夏毓峯司馬抱負奇志慷慨從戎不遠數千里由江西原籍投軍蘇子熙廣西大營可謂有志之士矣昨聞喜信三年勞績已膺卓薦不負初心親友皆爲之馳賀云 
[培植士林]  
　　九江訪事人函云興國州文風極盛每屇小試計有四千餘人而士庶純樸大半淸寒多有因應試無貲致歎黌序巍峨阻於得門而入州牧宋菊坻刺史煕曾素以振興文教爲事慨然惜之乃與疉山富川兩書院山長萬博士斛泉楊廣文金鎔及在籍丁憂之刑部主政熊君冠斗等妥籌良法仿照武昌縣新章提欵辦理查州屬錢糧項下劵票向來每劵一張隨徵收大錢十四文封筒錢一文共計十五文每年上下兩忙約可收錢二千七百七十二千有零本爲户總書役火食辛工之費積習相沿爲日已久兹在此項下每歲提出錢一千四百五十三千三百三十三文歸州府兩學師作爲新進文武生員印劵學費尙餘一千三百千有零仍作户總書津貼及荒年供辦之貲如此設法旣可培植士林而户書亦無慮匱乏核與武昌縣章程相符卽以光緒廿二年正月爲始永遠遵辦除取具户總書甘結外已通詳督撫司道並督學部院各大憲立案說者以爲刺史盛德大有西京文仲翁之風 
[皖省雜聞]  
　　安慶采訪友人云吳家墻鄕人以姦案赴縣喊控至晚縣主升堂集訊以地保未及秉公調處任若輩以穢褻之詞上瀆公堂喝令從重笞責二百板翌日飭提覆訊孀婦徐曹氏供稱丈夫曾於省中拐角頤開設錢店死後店歇小婦人因之移住鄕間緣膝下尙虚是以 
 
 

Page 3

 
 
撫遠房姪子爲後娶媳鄭氏家中一切俱倩媳父鄭某支持諸嫂姪含恨於心兼之借貸未遂適鄭來家晤語若輩卽執而綑縛强令小婦人賄以洋銀二百圓小婦人與鄭皆未允從以致到案縣主諭令退下聞須簽提捉姦人再爲訊詰也○本月十八日爲皖江鳳鳴書院課期陳明府兆慶所命之題照錄於後生題不降其志有辱其身伯夷叔齊與童題季隨詩題賦得吹葭六琯動飛灰得冬字 
[虎邱劍氣]  
　　蘇州訪事人云本月某日護龍街莊家橋附近某姓家因作早炊不愼遺火積薪中霎時間烈燄飛騰冐穿屋頂鄰右瞥見之下立卽鳴鑼告警擔水灌澆各叚水龍亦卽飛馳往救迨至則已火滅烟消祝融氏斂威而退聞僅焚去柴房一椽餘皆得保無恙亦云幸矣○府署附近某布莊夥張某生平别無所好惟喜與麴秀才爲緣每至杏帘高掛處輙涎流滿頰小坐連流雖不能與阮藉劉　後先嫓美而醉鄕深處頗堪掉臂游行　每飲必醉醉則必如灌夫之駡座故人皆以酒狂目之某日傍晚偕其舊雨三人在養育巷萬興樓徽麫館晚膳知已相逢遂呼紅友開撙對酌歡樂無極迨至明月入懷更魚再躍諸人旣醉旣飽玉山半頽核計該價錢應一千數百文友出英餅一枚交值堂人收執張突將洋銀取回呼掌櫃爲之記帳掌櫃以張尙有舊欠婉言謝之張勃然大怒遽掌其頰掌櫃以無端被辱因與爭毆經人竭力爲之勸散不意翌日張忽稱扭毆時失去縀帽一頂洋蚨數翼控諸總巡局欲令賠償麫館主人不得已繕禀赴蘇州府署控告桐太守准詞飭差持票提訊旋經張之戚串行以此事曲實在張到案對簿恐失體面遂以魯仲連自任令張備淸音一堂及香燭鞭爆等請地甲至麫館服禮　面詣府署呈遞和詞求請銷案一塲蚌鷸之爭遂如虎頭蛇尾而散 
[上海官塲紀事]  
　　出使英法隨員候選知府李芳圃太守柄琳日前來滬擬偕出使大臣擇期啓節暫寓製造局中昨日命駕赴署關道行轅拜會呂鏡宇觀察延入花廳茗談良久始興辭而出○統領奇兵營鄒軍門理堂昨日赴署關道行轅禀見呂觀察晤談要務○候補通判張别駕元鼎因公來滬欲赴閩省於昨日至署關道行轅禀辭旋往各衙門投刺○昨爲西國元旦寓滬西商互相慶賀輿馬紛紜頗形熱閙署關道憲呂觀察上海縣黄大令均命駕出城赴英法美各領事署拜賀循常例也 
[賀年志略]  
　　昨係西歴元旦節期滬上官場例應至各國駐滬領事處道賀昨晨八點鐘時英廨讞員屠興之别駕乘輿至道轅隨同道憲呂觀察提右營廖叅戎松海防劉司馬上海縣黄大令至各國駐滬領衙及新關稅務司新關造册處並各教堂道賀至十二點鐘時咸至英公廨午餐略憩片時其有未及往賀者於二點鐘後續往道賀直至鐘鳴五下始畢乃事分道而回 
[西節盛儀]  
　　昨日爲西歴一千八百九十七年履端之第一日捕房循例不理刑名鐘鳴八下郁孫王三包探詣捕頭前道賀年禧捕頭飲以香賓酒各一斟慰勞數語並勉以勤愼辦公卽興辭而出帶領通班探夥分赴領事公署左右彈壓各西捕在石級下擎槍鵠立三道頭捕張湘寳帶領各華捕在公署門首站隊以俟中國官塲之來賀節者亦西國盛儀也 
[大令騐屍]  
　　滬北义袋角裕源紡紗廠司事余敬甫遭小工沈連生挾仇互扭落河身死由地甲沈春山投縣禀報黄愛棠大令准詞詣騐前日下午帶領刑仵書差人等命駕出城赴屍塲相騐先由地保在該處准備公案大令駕至後卽升坐訊問命將沈連生之同居友人車炳章及屍表兄沈連福傳至案下先問車炳章曰沈連生與爾同居知伊與余姓因何口角起見答稱沈連生先時曾向小的說及因余敬甫將伊逐出廠外不許做工欲向理論至是晚如何互扭落河身死小的實出不知求鑒沈連福供余敬甫是表弟同係無錫縣人此次實被沈連生挾仇推落吳淞港身死現已飛信至家命伊父母妻兒來滬小的現可作主情願自行棺殮惟騐明後務求大老爺剖雪沈寃以慰死者存没均感沈連生供小的被余敬甫逐出廠外自念無端受辱欲向理說是晚適與相遇論及前事余將小的辱詈並被痛毆以致兩相互扭失足落河不料伊竟溺斃尙求大老爺鑒此無心之失格外開恩大令得供命仵作如法騐視喝報實係生前互扭落河身死大令離坐親視無誤遂飭沈連福將屍身自行備棺收殮車炳章旣屬無干從寛免究沈連生帶回縣署收禁聽候核辦諭畢遂呵毆回署 
[情急吞烟]  
　　有吳某者寗人也向爲藥材生理頗有儲蓄後卽在滬南開設參號並掮販地皮住居在英界北京路金龍里塲面闊綽氣象奢華近因各貨滯消所欠莊欵約有五六萬之多日事催逼不能歸楚吳憂急萬分大有咄咄書空之槪家人咸相勸慰無如吳終不能釋然於心遂於前日私購阿芙蓉膏一盒背人吞服比至毒發宛轉呼號家人明知有異急爲倩醫救治勢已不及延至次晨七點鐘時遽爾斃命甚矣財之足以害人也 
[傭婦跌斃]  
　　昨日午後四點鐘寳善街百花里底某甲所開之妓院中有一傭婦年逾知命在陽臺上失足墮下登時斃命後經人擡送麥家圈之慶雲里不意爲好事者所知以移屍他處有應得之咎將甲軋至三和樓茶肆評論甲以傭婦本來患病兹因病勢沈重故特舁送婦之親戚處調治不料行至中途猝然斃命是以暫停在慶雲里並非有意移屍而好事者則堅稱傭婦實係因跌斃命紛紛擾擾究竟不知若何了結也 
[遇刦斃命]  
　　浦東川沙人名阿林者未詳其姓年十八歲現在裏虹口公輸子廟東首康瑞江所設紅帮成衣店學習縫工本月十七晨忽接家報知乃父故世囑令卽速回家料理喪事阿林卽辭康而去隨帶衣包一個包内惟替換衣服詎去後數日其家又遣人來催康告以阿林已於十七日動身豈尙未到家耶遂偕往鄕間找尋日昨尋至川沙城外河塘相近售時營址地方見阿林斃於蘆韋之中視其身帶有拳傷項下露有繩痕衣包已失所在意者其爲背娘舅者所傷乎卽奔往川沙撫民廳署喊控想不免煩賢長官相騐矣 
[官媒轇轕]  
　　前日指南報登有官媒罪惡一則歴指其弊昨日該館訪事人華玉仲至英廨抄案適與官媒孫王氏相遇氏以其不應平空誣人混言污衊將華扭至大堂呼喊後經值日差出爲詢問不知其曾否禀官也 
[厺禀照登]  
　　本邑舉人童迥羅欵指控學師宣琴山廣文一案奉上憲飭提審訊乃有張仁敏等諸孝廉以拘提音迥時差役肆横聨名赴縣具禀旋復至松江府署上控兹將禀詞錄左具禀爲差役虎狼衣冠塗炭義憤難伸環求親提究辦事竊上海舉人童迥等因案被提其爲是非曲直待訊明後自有公論舉人等槪不敢知惟查該舉人逮案之日雖奉有詳請奏革憲批並未奉到業經革去明文差役往傳自當顧及紳矜體面詎奉公守法者祗有台差萬全一人縣差唐松袁慶全順薛貴倪耀沈翔等帶領夥役多人蜂擁至童迥住宅膽敢將童迥扭住髮　一路拖行致頭失其帽足脫其履且任意毆打肆口辱詈甚至受傷流血衆所共見及往提生員趙光第拖辮掌頰受辱尤甚凶暴情形已足駭人耳目至起解時勇丁列隊刀杖鮮明擁護狂走如拿巨盜明知書生無縛雞之力其故示張皇者無非有心蹧蹋舉人等目擊之餘羞慚無地當經聨名據情禀縣請辦迄今未蒙批行伏念大公祖大人榮任以來培植士林無微不至約束差甲有犯必懲闔郡士民同深感戴乃縣差等不思仰體憲意輒敢擅自作威直使斯文掃地凡在衣冠同兹大辱查上海差風向來肆横有所謂管班者卽皂快頭之别名衣文繡饜膏梁擁姬妾居必廣厦出必安輿氣象豪華與貴官無異手下夥計多至數十人一奉官符居爲奇貨平日欺壓良懦魚肉鄕愚狐假虎威藉端嚇許之事不一而足流氓拆梢皆其羽翼門丁圖甲悉屬爪牙一經查究於公事卽有所窒礙以故任其胡爲官長乃置之不問積習相沿牢不可破前經裴邑尊任上海時查知此輩稔惡釋其尤甚者嚴予懲儆此風爲之稍戢曾幾何時故態復萌且較前更甚愚民無知懼差之威甚于畏官之法所以四鄕有差老爺之 
 
 

Page 4

 
 
稱然亦不過民間受定當不致辱及儒林近借奉諭往傳之由竟將舉人生員等肆行毆辱該差如此逞凶尙復成向體統若再稍事姑息不加嚴辦深恐此風日長其胆愈大爲禍愈烈因思威豐三年上海癸丑之變其始亦不過差役横行後遂不可收拾舉人等撫今追昔殊切杞憂爲敢環求恩准迅賜親提悍差按法懲辦庶足以伸士氣而保民生實爲公便伏祈察核施行謹禀 
[南市零墨]  
　　昨日唐金生朱毛毛葉富全三流氓不知何故扭錢文榮至會館塲北首平陽茶樓大肆咆哮勒借洋銀若干適爲巡勇所見拘入十六鋪巡防中局局員李蘭史二尹判令各責一百板交人保出并具改過切結存查○馬路工程局委員朱森庭明府著工頭劉某將路加高一尺劉置之不睬昨日明府怒甚飭帶案研詰諭以若再故違承攬定行重責 
[法界瑣事紀聞]  
　　小東門一枝春街鴇婦巧雲先與粤人某甲姘識如膠似漆亦已多年繼又與江北人某乙結露水緣不圖前晚二人入此室處相　之下醅海興波始則瀾翻舌底繼而拳足交加巧雲亦不能爲左右袒倩鄰居極力相勸均不肯低首旋經巡　捕至此始各歛亦而散○　大馬路榖杳村茶食店開設未久資本已耗去千餘金店中存貨不翼而飛該店經手無可如何邀請股東商議亦無成見年關在卽該店主悉眉緊鎭殊有岌岌可危之勢矣○老義和棧趙曾氏控歇夥孫明山舞弊吞銀一案業經鄭大令查閱歴年帳簿見有票扣一項積至一千二百數十元該棧主以不應孫夥取去求請追還大令准之飭該棧司帳人抄明細帳呈候嚴追 
[助賑摭要]  
　　愴孤寒於北地嗟瑟縮於西風如此顚連無從泣訴惟積德者能明大義斯感恩者交作頌聲耳無名氏善士助規銀一千兩無名氏善士助英洋二百元江西崔國榜善士規元一百五十兩合洋二百零四元携李紫陽善士洋一百元郭仁瑞堂善士病愈完願洋一百元蘇州項筱舫善士洋一百元漢口林友梅善士募十六户合規元一百十一兩三錢五分徐德輝善士九月間令郎病重許愿獲痊洋五十元余朝旺善士爲令郎尙奎病愈完願洋五十元江北糖雜貨鋪衆友節　年例酬神戲资洋五十元陽羡贖罪氏恪遵遺命洋四十元浙省無名氏善十洋三十元韻秋軒病愈完願洋三十元嘉興杭作民善士求病速愈洋三十元委解災區輸鉅欵以匡時洽同儕而播惠療疾無需乎藥石充飢可濟夫餱糧奚庸袍笏騁懷願汰觥籌甦困不堪卒歲端賴多方正虞籌措維艱踟蹰扼腕廼沐慈祥所被感激銘心歌起村墟釐凝家室矣他如惕以贖罪總是不求有功兢戰自持尤爲近今罕覯云[  上海北市絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
本號向在小東門外水關橋南堍雙間新門面内專辦州夾淘帔良鄕女帔頭等醃肉常年發售試過者諒已周知現又到齊十六兩準秤每斤一百文原只照批每擔八千四百搭售次貨男盜女娼 
[裕興福輪船信局]  
本局專走杭州嘉湖代寄銀洋公文信件兼有小輪搭客水脚帶費格外公道如遇大件貨物代客報關亦可倘蒙仕商　顧申在鐵大橋南堍杭在保佑橋堍便是 
[石印史要]  
任釣臺先生仿十七史蒙求體例以四言韵語編成始於盤古迄於有明比專屬詞瞭如指掌較之鑑略等書殊覺精美詳備每部實洋六角上海四馬路古香閣發兌 
[治毒立保單只此一家]  
祖傳鮑國香包醫白濁横痃下疳毒瘡包醫者出立保單醫不好原洋奉趙可保除根生育照常○庽丹桂戲園對門石庫門内便是 
[御賜賞牌]  
日東圓大迂先生書畫鐵筆潤例刻石牙章每字洋三角刻晶陰文每字一元陽文一元半玉印加倍堂幅山水每尺八角屏條减半紈摺扇五角俞曲園訂寓西棋盤街第五十號四馬路吉羊樓扇店代啓 
[大彩常臨鴻運通]  
現售英正月票卽華臘月十八開彩雙單張比衆便宜條頭六角半收兌紅票格外伸足函購立奉諸翁欲年内發財者速來購票遲恐飛漲上海棋盤街 
[和豐公司告白]  
啓者本公司現在可代客修理輪船機器及紡紗局繅絲局各機器并製造大小諸輪船或鐵或鋼之橋代辦各種機器如欲知一切詳細情形者請與本公司總經理人百力敬登面詢可也此佈米爾登啓由 
[乾健有效]  
天一生水地六成之人身何獨不然腎水内藏分滋六腑稍有虧損則頭眩眼花遺精白濁隨之僕素患此久治無效後查梁愷悌有扶陽乾健丸購而服之數月後病遂若失神其術感其德因叙其事爲梁愷悌謝　黃泮韾啓 
[城濟堂恒記戒烟呬噶草]  
戒烟呬噶草靈騐異常服此成脫皆稱仙草每服錢廿一文近來假冐甚多認明包内有達醫士小像爲記　上洋棋盤街北四馬路口只此一家並無分出 
[効有可觀]  
男兒久娶無子非歸咎於風水卽諉之於天地生成而不知寡慾多男成語可證賤體少年欠健琴瑟懶調隨後堅心服梁愷悌堂乾健坤順兩丸半年之久確有可徴先後兩獲豚兒皆藉此丸之力條人微言輕只得登報以謝萼華周聯芳拜啓 
[拍賣產業]  
　　啓者本行承已故西人頻之托拍賣產業今定於禮拜二卽華明年正月十五日下午二點二刻時在四馬路第六號門牌本行内拍賣坐落鎭江之地四叚計開　第一叚坐落鎭江英租界内在鎭江英領事署掛號第八號立有承租九十九年之文憑自一千八百六十四年正月三十號租起約有地三萬四千二百五十七方尺另有第二叚地少許在内地上有二層樓房屋三所每月可收租金合鎭江銀九十兩其餘之地另行租出共租至一千九百零四年六月三十號止每月得鎭江銀三十五兩繒有地圖註明出租等事一切詳細情形如有人欲看者可至本行索取　又地一叚卽第二叚坐落第一叚之旁在鎭江英領事署掛號第九號立有承租九十九年之文憑自一千八百六十四年正月十三號租起照契繪有地二萬三千四百世方尺其地之東邊有一路闊一丈另須除去地少許歸入第一叚内地上有房屋許多每月可收租金合鎭江銀一百廿四兩繪有地圖註明東邊之路欲觀者可至本行索取　又地一叚卽第三叚坐落鎭江英租界内在鎭江英領事署掛號第二號立有承租九十九年之文憑自一千八百六十四年正月五號租起照契約有三萬四千四百五十方尺地上有房屋及棧房三所每月可得租金合鎭江鑲一百九十二兩　又地一叚卽第四叚坐落鎭江英租界之外立有永遠承租之契在英領事署掛號第一百四十四號照契有十六畝零九厘九毫地上並無房屋　以上地共四叚皆有地圖如有人索觀此圖及知一切詳細情形者請至本行可也　光緒二十二年十一月二十六日　錦名洋行啓 
[石印秘本古今相法大全相法易知]  
是書彚輯歷代名家論說旁搜博採分門别類發明前賢奥義各法皆　使學者一見易知原書刻在圖書集成今特錄出石印每部六本實洋六角上海三洋經橋緯文閣發售 
[雙龍洋行橷到各貨]  
本行今有新到美國名表並烘繭火表時式金銀邊眼鏡大英金銀表皮套鐘大小千里鏡風雨表金銀表練餘貨不計如蒙仕商賜顧請駕臨小行爲盼英大馬路老旗昌西首大鐘爲記庶不致悞 
[中西算學樷書初編]  
四明求敏齋主人搜羅中外名家算學數百種悉心讐校得最要者四十五種彚爲　編如已有石印者槪不闌入今倩鴻寳齋石印紙墨精工每部四十本定實洋六元寄六元寄在上海三洋涇橋緯文閣代售 
[義記洋行保水火險]  
啓者本行又添英潑來使水火險公司計存本銀六百萬兩止專保各客出口銀錢貨物洋每水險併保岸上房路生財機房貨物其保價格外公道欲保者請至本行帳房面議可也 
[批發馬寳]  
本號由四川帶來馬寳二枚大者重六十一兩二錢正小者重六兩二錢三分欲購者請至三馬路老泰興棧内問泰記字號可也 
[被誣聲明]  
福康洋廣貨字號倒閉余等在該號當進貨司帳之職因近日大局有變故特先行告辭回里各寳號之貨並未余等來取承各寳號相信總憑福康圖章來取一應帳目等並無錯悞此係沈益生自行轉主與余等無涉此係被誣實情待沈益生見要理論方信余等之言不謬也　廣富潤沈仁慶同白 
[合豐衣莊]  
本莊揀選原典估衣專辦各色綢緞時式新衣自運粗細皮貨不合包退回換加工重料克已定價每兩七角承蒙賜顧童叟無欺棋盤街中市 
[種德園馳名丸藥廣東種德園螽斯毓麟珠]  
且天地之氣陰陽和而四時行焉百物生焉所以草木逢春必發萬物生靈亦受天地之氣發生之道得及其時其理一也但人年將三十血氣方剛在于三五七年間尙未養育卽如陰陽之不和須早調治莫失其時矣廣東有李玉田先生樂善好施年四十有五尙未有子誠心設壇請得呂祖大仙降筆傳授照方合丸服之連生五子相傳求嗣者屢試應騐生子生女在乎其人修德本園主人存心濟世非圖射利此丸並非行霸宣淫之術俱乃王道藥味貴重之品不寒不燥純而不烈補氣補血調經固本婦人連服一月或兩月卽能受孕百發百中每日淸辰空心服二錢淡鹽湯送下每兩價洋一元　上海老巡捕房對面廣東種德園各項膏丹丸散藥酒藥油發售 
[大英醫院麥液止咳藥露]  
本醫院精製此露功效頗大一服此露能生津止咳定喘安神寛胸順氣化痰補肺應效異常 
[淸香洋蜜]  
如遇冬天肌膚燥烈如其用搽此蜜卽能肌膚相潤淸香撲鼻况且取價甚亷物又潔凈佳美無比 
[潤膚香膠]  
此膠製自白玫瑰露和諸種潤膚杳品精工熬煉與衆不同耑治各種凍瘡手足開拆老年人肌膚燥裂童子耳紅面腫子患用此大有神效每于洗臉時捻膠少許徧敷之上無不頓增潤澤愈後保無復發　賜顧者請認明牌號不悞大英醫院藥房製 
[吕宋發財大票]  
英正月份雙張十一元四角分條五角八分批發格外紅票代勞遠近信購申三馬路中市認明天寳賣大家有啓棋盤街南首錢運來仝啓 
 
 

Page 8

 
 
   
 
 

Page 9

 
 
[上海縣署瑣案]  
　　金進生被孫阿榮戳傷身死一案前晚黄愛棠大令升坐花廳提集訊問周金富供小的在英界滿庭芳街開設老虎灶度日本月廿三日晚金進生偕三和至店啜茗小的剛轉入裏面適孫阿榮亦來不知因何口角扭毆至後門外三和當卽逃去不料孫阿榮竟將金進生戳傷倒地後由巡街捕到來將金舁送仁濟醫院旋卽斃命與小的實不干涉大令問當時有蘇阿如在塲否答蘇阿如實不在内孫阿榮供小的同與金進生同作乞兒後同作流氓日前叮錢戲耍伊輸洋三元半小的令其將皮馬褂押下伊卽將小刀猛刺過來小的見事不佳當卽逃逸至廿三日晚金進生偕三和在滿庭芳周金富所開之老虎灶茶館中吃茶小的入内與之評理伊復拔出利刃當面刺來急卽避讓已被刀頭帶傷額角小的一時性起奮力奪伊所持之刀還戳一下伊卽應手而倒小的復連戳數十刀逃至洋涇浜將兒刀抛入河心後被包探黄四福孔阿才獲送案下即求恩典蘇阿如供無錫人家有妻兒住居法界向在同春慺茶肆門首擺設水果攤本月二十日有人傳說金進生被孫阿榮戳傷身死由小的帮兇但小的並不與聞此事深恐被累故授案訴說明白叩求鑒察訊至此地保趙福卿禀靜金進生被孫阿榮戳傷倒地查舉蘇阿如無于大令得供之下着將孫阿榮笞責八百板收禁蘇阿如無十免究周金富等一併飭退再行核奪○婦人宋王氏控被族中之小宋王氏佔地不讓前晚黄大令倩蔣刺史升堂提訊宋王氏供稱婦人有墳地一方在二十七保八圖靜安寺附近此地本宋姓公產婦人今春扶柩至墳上埋葬不料有小宋王氏先在墳地上建造菴堂一所攔住棺木不許安葬實則有吳桂香暗中指使婦人之子稼廷向之理說反被桂香　毆受傷蒙騐明在案現在案下惟求公斷小宋王氏供年六十有三自幼吃齋丈夫故世已有三十年小婦人在公產墳地上造有佛堂獨自修行因與夫弟稔廷昌全等不睦故不能同居一室不敢阻葬叩求恩黄吳桂成供是地保此事已由小的勸過伊等不依以致涉訟宋稼　宋昌　同供小的等向吳桂香理論被伊子柳章毆傷蒙騐屬實現求恩斷吳柳章供毆打宋昌全等自知不合求恩寛恕刺使得供之下諭曰本朱王氏旣日造成佛堂免其搬拆惟以後不准添造吳柳章不應毆傷宋昌全等着罰洋三十元給昌全爲養傷費各具遵斷坊結存堂備查 
[英公堂瑣案]  
　　狼山總鎭曹軍門之猶子曹時藩被胡梅卿王萬生騙吞銀兩經曹遣抱郭燕明將胡等扭控英公堂經屠别　訊供以　在逃未獲判將胡管押餘人交保補提王萬生到案究追各情已詳前報前日郭在四馬路會遇王萬生與論凶横扭入公廨别駕飭押於前日午後升堂提訊郭投案訴稱十月廿四日自奉大老爺訊諭後找王不見前日與主人在四馬路行走詎王糾集婦女向主人胡鬧迨小的囑共投案據稱無差提官票不肯前來主人囑小的扭交况奉訊後曾有戴金兩姓出爲說和償銀一百五十兩所交期票乃係僞造主人格外動忩務求嚴追訊之胡供王萬生今已到案如何說項小的在押未與會面求恩明鑒質之王供向業米鋪曹時藩欲做天順洋行買辦雖有小的介紹嗣見其乏本可墊故作罷論至於已付出之一百兩在該行洋人處不難取交郭非曹之抱呈乃一賭徒耳求鑒嗣據原差票稱此案曾經王挽入出勸願還銀兩如數請爲核辦王求寛限半個月將一百五十兩照繳到案問官准如所請隨判具限結呈候覓保出外依限措繳俟銀兩繳齊後准將存案之田單給領仍取郭具遵斷結備考○王利公將張湘濤之幼女價賣經包探竇如海查獲解案奉屠别駕會訊屬實押候過堂究辦各　已詳前報前午後别駕升堂提王訊問據供江北人因兒子在滬生意寄居美界張湘濤之女實係未到案之周阿桂所拐賣小的不合與之繕寫賣契惟求施恩嗣後不敢作此犯法之事别駕以王當塲獲住豈容以周姓未到任其狡賴喝令拖下重責至四百板格外從寛飭具改過甘結逐出 
[英捕房一則]  
　　三囡者向爲女傭後因竊取主人綢衣辭歇嗣又在六馬路某雉妓處爲大姐前日同居者忽失去綢衣兩件洋蚨一翼遂疑及三囡向之誥問以致互相口角旋卽報知捕房由包探黄四福往查不知能否破獲耳 
[美界捕房瑣記]  
　　陸雙林者不知何所產也在西華德路第一百九十四號門牌徐姓染坊爲夥日前竊取坊内湖縐數疋徐察知控諸捕房昨晨捕頭飭包探　阿五將陸拘入捕房押候吊贓　廨訊究○偷兒梁六如前晚竊取西華德路　姓家綢被若干件韓卽投捕房報失昨晨經包探張阿五查　解入捕房押候送廨訊究○王　右沈阿彬二江北人日前串竊楊樹浦瑞記紡紗廠之運泥車輛四部車主當卽報知捕房昨日經包探施　江將沈王緝獲拘解捕房押候解　英公堂訊辦○江北偷兒大桂子竊取英公司某輪船上紫銅一案比經包探查悉此項贓物均售與法界錢長桂所設冷店内昨經包探石金榮告知法捕頭將窩賊之錢長貴拘回虹口歸案解辦○紹輿人李益新昨日上午喚坐某號東洋車至虹口誤將車底踏破車夫將李扭送捕房控告李稱在瑞倫繅絲棧司帳願出外酌償修費捕頭准之○朱巧和乃本邑人朱某之妻也朱嘗出外貿易一切家務悉巧和主持有女名阿貞年四歲前晚忽被匪人拐去因卽奔訴捕房控請代緝捕頭領之○昨爲西歴元首日寓滬西人咸施放鞭爆　賀元旦北四川路西人某甲燃鞭一串由縷窓鄭下適落與某號東洋車内致將坐褥盡行燒燬車夫不肯甘休喚三百二十八號華捕將該西人拘至捕房未知捕頭作何辦理 
[江西官報]  
　　十月二十八日翰林院編修蔡金臺回德化籍署永豐縣張　缷事清理交代回沙昌壽提前酌委優缺一次崇泰分缺拔委一次邱應華解地丁進京緒成解第六批漕折進京府經徐鈺吉水等縣催道欵回新城同安司吳樹　　　回　　醫以候補從九張大杰署理○三十日縣丞張觀墀武寗等縣催漕折回又委查　勝門典史沈乃杰　化縣摧道欵回許聨桂接辦寳昌局外巡署萬年縣丞程國鈞缷事回南昌同知蔡世俊解額木京回候補縣朱炳光往贛州措資石守謙往陜江公幹龍照　　收各門工程董錫　李　芳章增榮俱往廣信候差徐保　上饒催道欵回徐叻　高安催道欵回劉家駒禀謝咨補進賢典史行知委署瑞金湖披司倪錠無力赴任以劉蔭　署理劉顯杰往上饑　保甲 
 
 
 

Page 10

 
 
   
 
