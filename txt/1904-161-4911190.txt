# 1904 - 161 - 4911190

 

Page 1

 
 
[延請杭州訪事人] [  申報館主人謹啓]  
　　本館杭州訪事友人業經辭歇如有文壇碩彦幕府通材熟悉官塲一切情形及近時各種緊要事務願就斯席者請先郵寄新聞數則并示姓名　址一俟選定卽當專函奉訂不合式者恕不作覆此佈 
[發售新科會墨] [  圖書集成局啓]  
　　蕊榜旣開海内俊彦咸思一覩新科闈藝藉度金針本館已覓得文明堂原板會墨從速付排印以潔曰之紙卽日裝釘成書每册價洋一角欲購者請卽臨申報館及各書坊選取可也此佈 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[聞端午橋中丞撫軍江蘇喜而書此]  
　　求大吏於當世非有才之難有才而不露其才之難子産之治鄭也惟以恭敬惠義見許於聖人武侯之治蜀也惟以鞠躬盡瘁曲盡其臣節蹟其正色立朝之日初未嘗表著其觥觥之行　赫之名而後世尚論古人罔不深相推許蓋惟才猷素裕於平日故能稜角盡去而愈見其含章可貞焉端午橋中丞滿員中之賢者也當其撫軍鄂中鄂之士大夫咸望其振刷精神逐加整頓而中丞粥粥自守一意以和平藴藉爲高以故向來督撫同城未有不意見相左者雖賢如郭筠帥而開府粤東之際遇事輒與某制軍相齟齬鄂則前撫軍于蔭霖尤以刻薄慘礉聞於時以南皮宫保之威望尊嚴然且事事敢與抗違臨行猶劾去素所識拔之州縣二三十缺獨中丞不矜才不使氣事皆承命而行從未聞予智自雄事多專擅於是人皆疑中丞少年紈袴迴非方面之才洎南皮被命入京與參密勿廷旨以中丞兼任湖廣總督斯時宜若可稍露其才矣而中丞仍蕭規曹隨凡事奉南皮爲圭臬一時矜平躁釋養尊處優於是人益謂中丞實非方面之才不過以門第起家得膺兼圻之任耳雖然爲督撫非易爲楚鄂之督撫尤非易鄂居長江上下游適中之地綰轂江皖贛蜀湘黔滇七行省向惟患哥匪梟匪錯雜其間禍起蕭牆備不勝備至康梁變起革命之黨四處蔓延今雖唐才常王潄芳之徒先後殄滅而餘孽未靖時思死灰復然捕之急則恃外人爲護符兼稍寛也未有不斬木揭竿突起而恣　叛逆者加以漢　巨　互甫場開教士商人諸多　　些微交涉輒至上煩宵　憂勞内則學堂甫　諸生跋　鐵政護廠籌欵艱難至近日而蘆漢路通火車絡繹南轅北轍地屬衝繁以南皮位望之高猶且經營近二十年無一毫之敢疎懈中丞乃布置井井處之裕如轄兼圻者一年餘從未露絲毫竭蹶之態嘻是　無才者而能若是之從容不迫乎是豈有才而自露其才者而能若是之涵泳自如乎蓋至是而人始服中丞之才爲不可及矣乙已首夏欽承天子命量移江蘇江蘇財賦冠東南而　治則尤甚於鄂前之大吏有以貪婪　惰名於時者非惟百姓苦之卽屬吏亦苦之非惟屬吏苦之卽士卒之執殳前驅者亦苦之所不以爲苦而反蒙其庥者惟此光蛋私梟訟棍土豪之儔跳刀拍張舞文弄法絶未聞其赫然震怒懲一以　其餘今者蔀屋茅檐一聞福星將移照三吳罔不鶴跂鷺翹爭迎旌節謂我民之陷於水深火熱者久矣安得及早普施甘澤俾漸漸得有生機乎又聞之中丞之僅奉旨署理也則更得隴望　謂皇上胡不弔此邦黎庶不使　使君獲慶眞除乎噫以中丞之節麾尚未惠臨而已有口皆碑頌聲洋溢我知中丞來此必能以治鄂者治我吳使内安外　興養立教鋤奸除惡阜財勸工種種設施不特與南皮輝映後先且與古者治蜀之武侯治鄭之子産同一不自以才表著而其才自含宏　蓄措之當世而咸宜夫莫非我三吳黎庶之福哉亦豈徒我三吳黎庶之福哉中興事業實攸賴之矣因喜而書此以當公來胡慕之歌焉 
[諭旨恭錄]  
　　四月十四日奉旨江南道監察御史著　國盛補授分發江蘇道舒繼芬湖北道劉秉彝李靜吉林知府玉堃江西知府瑞珍貴州知府陳鴻年王王麟四川同知叚大貞貴州同知趙國璠湖南同知董鴻勳直隸直隸州知州周登　吳增鼎山西直隸州知州何錫提雲南知州張德熙山東知縣姜寶珊廣西知州游和繪江蘇通判王景祺湖北知縣潘普書山東知縣賈凝禧晏宗壽河南知縣戴宗　浙江知縣左宜之江西知縣但壽椿四川知縣秋濟瀛伏元謙奉天知縣普康直隸知縣　鴻謨江蘇知縣王宗炎梁濬年姚昌頤李相鈞朱匡桓安徽知縣劉汝楫河南知縣李永錡陜西知縣張登瀛江西知縣方嘉　福建知縣　　亮宋天錫林玉麒湖北知縣孔昭莘傳炳　湖南知縣洪瀠周澐夏承冕楊燦四川知縣夢祥王闡元王良鼎廣東知縣宋天策貴州知縣任本恕兩淮鹽大使楊福連福建鹽大使陳葆澍俱照例發往擬補内閣中書吳和聲盛京將軍衙門筆帖式訊卿補授吉林分巡道現調奉天奉錦山海道文韞俱准其補授擬補兩廣隆并塲鹽大使余金聲著照例用兵部員外郎著伊里布補授刑部員外郎著瑞純補授翰林院待詔著樂紱補授内閣中書著清秀補授欽此 
[電傳宫門抄]  
　　昨日午後二下鐘越十分時京師友人專電告知本館云四月二十八日皇上召見軍機大臣及裕中堂是日並無明降上諭 
[日瘞俄屍]  
　　昨日午後四下鐘越十分時得日本東京專電云頃由攻占金州南山之某日軍統領電達大本營略稱華歴四月十二日南山之戰敵人敗衂逃潰遺棄屍骸甚多旋由我日軍政司督率憲兵次第爲之埋葬計已埋者爲陣亡武弁十員士卒六百六十四名另有理諸我軍所結野營附近者約亦有屍該二三十具惟其確數一時尚未 
 
 

Page 2

 
 
及查知耳 
[日擊俄兵]  
　　昨晚一點鐘時日本東京來電云華歴四月二十九日據第三艦隊司令長官海軍少將東鄉正路報稱華歴四月二十四日我分遣艦隊封鎖旅順背面沿岸一帶别遣一部北上砲擊蓋州附近沿岸以示威忽有敵以火車運兵經過塔山附近向南方而去我軍以砲擊之敵遂退回北方自此以後日間遂無敵人之火車來往而蓋州角附近之處敵持增加騎兵預防我軍上陸我赤城及宇治二砲艦因吃水甚淺能駛近海岸猛施砲火擊敵敵受傷頗多 
[俄議進攻]  
　　英京倫敦來電云頃得俄京聖彼得羅堡電信悉某日俄國羣臣在軍機處集議推俄皇尼古辣士第二爲領袖議定此後遼東之役决計易守而攻 
[俄退高原]  
　　高麗元山來電云當日前俄兵之闌入高原也高原郡守某君督兵拒之受傷而殞迨西歴六月六號午後四下鐘許俄被韓兵所敗遺棄屍骸二具退至文川臨行縱火焚民居共燬五十九户有韓之獵户途遇俄國馬軍二騎突被開槍轟擊刻下生死尚未分明 
[記千家屯戰事]  
　　日本大阪某日報登東京電語云東歴六月七日午前我日陸軍統師由大孤山電達大本營略稱占據金州范家屯之日軍一小隊於六月五日清晨進抵大孤山西北千家屯突遇敵之馬兵約三十騎鏖戰良久敵騎咸向西北方潰逃我軍擄獲士卒二名戰馬一十三匹訊知此項敵兵隸西伯利亞部可殺克第二隊中第二哨 
[記曲家屯戰事]  
　　日本東京某日報云我日陸軍第二偵察隊於東歴六月三日在普蘭店迤北曲家屯將敵之馬步砲諸兵擊退按曲家屯係蓋平縣所轄距蓋平街市約五十餘華里迨敵旣退駐得利寺我偵察隊遂齊奏凱歌將曲家屯占據旣而敵復漸漸退至復州街市附近花紅溝一帶喘息未定卽又迤邐南行 
[記得利寺戰事]  
　　日本東京某日報云東歴六月四日午後我軍之在遼東上陸得電達大本營内開六月三日我騎兵馳赴曲家屯左近偵察敵情中午十二下鐘越三十分時敵之步兵漸次將我軍進偪我軍急傳信號遍告後路各營迄五下鐘越二刻時到有步兵約二千名騎兵若干名砲兵一中隊奮勇迎擊敵遂退出得利寺地方我軍無甚捐傷僅有士卒四名殁於陣上傷者亦只四名 
[記俄艦炸沈事]  
　　日本大阪某日報云東歴六月五日午後我日海軍總統東鄉氏發來官電略謂昨日之晚七下鐘越四十分時堵塞旅順口之滅水雷艦第五隊駛至旅頗口迤東見一俄砲艦似是幾利耶苛在城頭山前海上爆裂而沈大約被我水雷所中也時有砲艦一艘滅水艦及商輪船各若干艘鼓輪出口搜察海洋聞警之餘倉皇遁去按幾利耶苛製自日本明治三十六年係新式鐵甲砲艦重九百六十三墩速率一一鐘十二海里 
[續錄户部奏請試辦銀行章程]  
　　十七股主會議到場有全數之半其所持股分有全股之半並本行執事人到及一半者卽可定議否則改期再議若不能如上所限而在場股主以爲事在可行者已居大半之數可以暫時議定至業經公會議定諸事未經赴議之人不得退有後言查現在商部新定商律内公司會議章程極爲詳細凡本行未經詳列者一切均可查照該章程辦理十八本行設一股分總册登記股主姓名籍貫股分劵或賣給他人或讓與他人須由原主函致本行本行禀准再行通知本人將買賣或讓與之契兩造簽名畫押連股分劵送至本行再由本行登註總册且須本行中人於其股劵之背簽名畫押以證永無翻悔此外有執持股劵來行自稱股主者本行均不承認曾經註册者爲實在股主十九本行每半年結帳一次股票長年官息六釐結帳之後除分官息及辦事人等薪水用度外分作十成至少留一成作爲公積一成爲辦事人等花紅酬應之需其餘按股均分作爲餘利惟必結帳實有盈餘方能分派股息不得移本分派二十本行擬印紙幣分庫平銀一百兩五十兩十兩五兩一兩五種通行銀圓票亦如之此外因便商民起見亦可出市面通用平色及百兩以上銀兩等票以及各種票據二十一本行分設省分卽爲本行權力所及之處凡本行紙幣公私出入欵項均准一律通行應繳一切庫欵官欵均准以此紙幣照繳或全用或搭用與現銀無異各該省如有解部欵項並准一體解兌如有官吏商民人等故意挑剔折扣者京師准禀知財政處户部外省禀知該督撫從嚴參辦二十二户部出入欵項均可由本行辦理凡有可用票幣收發者均須用本行紙幣其他商號之票不得攙用二十三有持本行紙幣至總行分行兌換現銀者均卽登時兌給不得稍有遲延凡紙幣通行各省兌換數目均照匯豐等銀行折算章程辦理二十四本行有整齊制幣價值之權凡遇市商把持壟斷將各項制幣價值任意擡抑之時本行得以禀請從嚴懲辦秉公定價務使幣價一律以維圜法二十五現在京中爐房紛紛閉歇商民受累甚多今總銀行旣設立京師不能不妥設爐房傾銷銀兩擬籌欵另設爐房一所招集匠人專爲本行傾鎖銀兩之所其商民人等有願將銀兩交本行爐房傾鑄寶銀以及存欵交庫等事均照市面爐房一律交易統俟銀圓鑄多生銀日少再行酌量停止以便商民二十六木行不用關防只刻圖記一顆共花紋字樣由總辦各人酌定交總辦掌管至少有執事二人監現方能開用如總辦有事不能到行卽將鑰匙交副總辦或理事代爲開用二十七本行係仿西例辦法名爲有限公司公家旣經籌欵認買股分卽與各商股一律凡未經滿限以前股本銀兩不能隨時提用亦不得藉詞挪借如有以上各事本行可堅持不允以示大公二十八僞造紙幣不獨有害本行事業兼亦害及行用之人亟須嚴禁本行旣隸於户部所發紙幣卽與國家制幣無異應禀財政處户部奏明通飭各省出示嚴禁無論何項人等如有僞造本行紙幣者由刑部另立專條從重辦理二十九銀行執事本不能兼辦他事惟本行現係試辦一時難得專名諳練之人所有總辦等差暫准有差者兼辦但給車馬酬應之費不給薪水其花紅等欵則准一律照分三十各省有分行之處如有股主亦可公舉二三人與總行所派之人各就本處情形商辦各事惟所議辦者不得與總行議定章程大爲相背三十一本行如經財政處户部或股主執事各人查明本銀業經折閱過半卽應停止仍須議定辦理結帳人俟將存欠帳目歸收清楚所餘本銀按股分給各股主方准閉歇三十二以上係草定章程以後尚須隨時修改並酌擬詳細辦法但與原定章程宗旨不至大背者均可刊刻通行 
[懲奸不易]  
　　寗波訪事人云日前甬東司巡檢徐少尹璧華以鄞鎭交界處夾嶴左近棍徒李阿升李仙本開設花會貽害鄉民禀知府尊喻庶三太守會同巡防營哨弁薛君帶勇往捕得獲二李及甲乙丙共五人解入府署太守研訊之下飭將二李裝入木籠站斃當舁籠出署時二李極口呼寃家屬情争浼天主教士孫君向太守緩頰太守告以此案禀由撫憲核示未便更改孫君一再腕商太守堅不允孫君遂拂衣而出聲稱衆鄉人行將來署環求看君如何辦埋太守慮釀變急檄調巡防勇丁六十名分屯署前一面禀知寗紹台道惠觀察柬邀在籍巨紳嚴筱舫觀察及鄞縣知縣周少軒大令至署商議隨電禀撫憲聶中丞未幾得中丞回電有准保來省字樣遂將二李由　提出暫行管押以便解省訊供 
 
 

Page 3

 
 
[捐及耕牛]  
　　松江訪事人云靑浦縣境劉夏鎭泗安橋方家窰一帶居民目擊梟匪騷擾縣主田春庭大令擾柔寡斷有擒獲送縣請懲者輕則枷號若干曰重至遞解冋籍而止以致若輩心無忌憚擾害更甚於前邇者劉夏二十八圖紳士唐仲儀糾約同志諸人謀自相保衛之法擬創立民團爲四圖之倡四圖者二十八圖二十六七圖二十八九圖及二圖是也惟是經費無多事難持久因禀准大令凡農家所豢之牛每頭月捐錢四百文嘻辦公乎抑肥私乎虐民乎抑除匪乎亦何怪人皆以爲不便遂致嘖有煩言乎 
[上海官塲紀事]  
　　前日廣東巡撫張安圃中丞之嗣君户部銀行總辦伯納部郎命駕至道縣各署辭行蓋將入都供職也○前日本邑西北鄉太陽廟巡防局委員章次荍二尹仲英江蘇候補巡檢黄實甫少尹立堅先後詣縣署謁見縣主汪瑶庭大令禀陳要公○江蘇試用巡檢汗禹臣少尹由蘇松太兵備道袁海觀觀察委辦本城北局保甲巡防事宜已於前日下札飭知大約不日卽須到差視事矣○昨日江南機器　造局提調李平書明府丁憂江蘇補用同知汪麗棠司馬先後詣縣署投刺拜會○昨日調辦三林塘保甲巡防事宜彭伯良二尹及萬航渡保甲巡防局員楊聘侯二尹本城施醫局委員黎鳳詹二尹先後詣縣署謁見縣主汪瑤庭大令○南市二十三七鋪保甲巡防局員李伯屏二尹因事赴松江謁見江南提督李壽亭軍門兹已公畢回申昨日趨詣道轅銷假 
[公讌軍門]  
　　前日署理江南提督楊鏡巖軍門由金陵乘師船來申小泊南市董家渡昨午撫標滬軍續備右旗管帶龍葆珊游戎南洋續備右旗管帶羅楚材游戎曁武進士秦君紹衣先後至舟次謁見軍門以禮延入晤談良久始興辭午後軍門命駕至各當道處拜會二遊戎隨於晚間假閘北徐氏雙清别墅設席公讌 
[停止肉捐]  
　　去年本邑浦東爛泥渡董事趙懋宗等環禀上海縣署擬在二十四保二十四圖設立蒙養學堂就近抽收烟茶等捐藉充經費縣主汪瑤庭大令批准出示曉諭在案旣而趙等又赴保甲總巡局禀稱學堂經費刻尚不敷擬在本地各肉鋪抽捐濟用總巡謝岳松明府亦准之邇因經理此事者任情苛派各肉鋪主遂據情投局環控明府遂飭各董將捐害免仍投上海縣禀請設法另籌 
[兇棍宜懲]  
　　龍華某廠工頭于英才以所轄小工王錦平被流氓張關松湯其生糾衆毆傷偕地保湯紀仁投報彼處巡防局前日局員某君移送上海縣署當晚縣主汪瑤庭大令研訊之下于供小的係天津縣人在龍華窰廠當工頭近日小工王錦平在外吸烟不知如何結怨於張湯二流氓突放洋槍將王及趙有才轟傷現送仁濟醫館敷治張湯在逃未獲地保湯紀仁禀稱當日王在烟館大言炎炎張聞而不平致相毆鬥旋糾同南市著名惡棍范高頭之羽黨十四人乘范所置槍船駛至龍華與窰廠各小工爲難各小工亦誓不相讓張等開槍猛擊彈丸由王肩　穿過傷勢甚重趙亦傷及其臂惟較王稍輕時小的因事他適由叔父前往彈壓至則槍船已經開去以故未獲一人大令著一併退去候拘各兇手訊究 
[髮憾宜除]  
　　本邑保甲總巡朱森庭明府奉蘇松太兵備道袁海觀觀察面諭查拿額覆短髮作劉海圈之惡薄少年遵卽飭差分往市中留心查緝旋在東木橋夏某所開老虎灶茶肆拘獲王阿二陸阿木兩人研訊之下見其髮毿毿被面知係無業流氓喝令各責四十板交人保去陸稱小的無人具保明府飭改爲枷號三日 
[黑人被戕]  
　　春仙戱園所雇司閽之黑人名阿生者向寓英租界汕頭路五十三號門牌屋内前晚二點鐘時已入睡鄉忽聞有人叩門雙扉甫開突聞手槍砰然一聲卽仆於　後經人送至仁濟醫館求治醫生見受傷其重令改送公濟病院行至半途卽已氣絶遂送入三馬路西墳安放昨日捕頭派中西包探密查兇手務獲送懲 
[英界火警續志]  
　　英界火警略紀昨報兹悉火起於福利公司之前緣前此福利被災後方在鳩工庀材從新建造不意工人遺火於木花之内致肇焚如幸僅焚去木料若干不致延燒房屋 
[上海縣署瑣案]  
　　著名流氓蔡阿二由各圖董聯名控諸二十三七鋪巡防局局員李二尹派勇拘獲研訊之下喝令重責三百板移送縣署前晚縣主汪瑤庭大令略詰數語判發改過所管押一年○匪人曹萬忠冐稱七省巡查御史牽涉僞記室張茂生一并收押在案前晚大令提張研訊張供小人籍隸鹽城向在鄉間教讀此次來滬謀事被曹誘惑致遭波累叩乞施恩大令申斥再三諭令自行回籍不得逗留張乃叩謝而退○前日張松桂以其媳張莊氏被楊阿木毆傷舁至縣署請騐當晚大令升堂研訊張供本年二月某日小的被楊阿木借去洋銀一元久而不還命媳往索至數次始得收回不意楊因此挾恨前日見媳經過其門突出毆擊致受重傷求恩騐明提究大令騐得張莊氏身上稍有傷痕謂張不應輒興訟端大加申斥諭令退去聽候飭差查明核奪○前日辛梅甫扭藉端訛詐之無賴朱成生陸福亭至太陽廟巡防局局員章次荍二尹移送到縣當晚大令升堂研訊辛供小的係南翔人在新閘恒升酒店執業前日朱等六七人來店沽飲非惟不名一錢反向借洋銀二十元小的不允朱卽大呼曰光緒二十六年爾至陸福亭家内行竊衣物由我勸償錢十千迄今尚未付還爾如力不能籌至少亦須十元方可了結陸從旁助之恣情恐嚇爲此一并扭扭巡局今蒙移案尚乞訊懲陸供小的在滬當木匠光緒二十六年家中失去首飾四伯後聞朱言及辛梅甫卽榮生素行不端曾行竊數家業經破獲此事或亦係伊所爲小的信之故向理論隨由辛央朱及曹福江擔保賠錢十千迄今尚未照賠始終空言徒托前日小的行經恒升酒店門外朱呼令入座共飲始悉辛在此爲夥及向索錢反被扭局送案叩求明察朱供小的祇在彼處飲酒並無索錢之事大令喝令笞臀五百板鞭背三百下始與陸所供相同大令著再笞五百板收押自新所陸掌頰二十下交人保釋辛驅逐出境○陸連生控其妻徐氏伺隙逃逸等情前晚大公升堂研訊陸供小的係本邑人家住楊家橋左近年三十有一向爲羽士妻子徐氏自光緒二十七年成親後迄無所出至去年十一月十三日忽逃避無蹤旋訪知由蟻棍顧金氏說合與明明有私至本年三月曾將顧金氏及　明扭案大老爺訊鞫之下伊等狡賴不承今小的已在楊樹浦將妻尋獲爲持送案求懲徐氏供小婦人年二十有二母家在本城淘沙場十九歲嫁陸爲室去年十一月十三日顧金氏邀小婦人至租界購物小婦人隨之而往及至法界吉祥街卽入清芬堂烟館開燈過癮繼又至某飯館果腹然後止宿大自鳴鐘前某小客棧至則顧金氏之私夫和尚及明明已先在内未幾顧金氏與和尚同牀小婦人與明明同睡翌晨顧金氏與和尚先去明明領小婦人到八仙橋賃屋同居歴一月餘旋復遷至楊樹浦明明家住城内右營署附近近已旬餘不至小婦人處想被脫逃向求鑒宥顧金氏供陸徐氏與明明本舊相識某日徐氏私奔至馬棚被連生尋獲事與小婦人無干大令詰以邀徐氏出城吸烟後同住客棧是何緣故顧金氏語塞大令怒喝令掌頰五十下命陸連生將徐氏自行掌頰五十下領回管朿顧金氏交人保出候提明明究懲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　四月十四日户部宗人府正白旗值日無引見良泰假滿請安　公請　五日皇上召見軍機大臣及　全○十五日禮部太常寺正紅旗值日禮部引見二員鑾儀衛十四員正黄蒙四員正藍滿八員廂　蒙十七員　藍漢九員火器營十八員内務府七員道府舒繼芬等謝恩奉錦山海道文韞謝恩江西知府瑞珍謝恩貴州知府陳鴻年謝恩禮部奏派　查中左門派出達公又奏派刊刻題紙派出伊立布皇上召見軍機大臣及文韞 
[學行期]  
　　江西訪事人云學憲黄珊菴大宗師本定試畢撫建二郡後由廣德而饒州而南昌次第舉行歲試嗣接准撫憲夏菽軒中丞咨商請先遄返南昌以便會考預備師範學生咨送京師因定期五月初八日取齊南昌府屬生童其預備師範學生俟回省核定考期然後出示曉諭肄業 
[漢水蒲香]  
　　漢口訪事人云本月十九日午刻大夾街鮑家巷口董正興烟袋店不戒於火除本店付之一炬外延燬鄰屋四幢○蔡甸鎮某氏女花月其貌冰鐵其心鄰有强暴某甲竟於本月某日糾合無賴十餘輩人　逼姦女羞忿交并自　而死邑紳義之公禀漢陽縣署縣主馮韻軒大令立將甲乙丙三犯拘獲大約一經訊實卽須明正典刑矣○日前黄州府屬某處忽有天主教民與福音教民互相齟齬兹由地方官設法調停得以和平了結英牧師楊格非施伯恒二君已相率返漢矣 
[浦東保甲總巡局紀事]  
　　前日有鄉人金林者扭楊保春至浦東保甲總巡局訴稱小的突被伊無端毆辱請卽訊懲總巡　岳松明府訊知兩造均有不合諭令具呈改過切結交人保去○鮑建志投浦東保甲總巡局控劉忠林欠錢不還等情總巡謝岳松明府傳集研訊劉供小的無力措　求恩寛限明府飭具呈限結覓人保去將所欠分期拔還 
[上海保甲巡防局紀事]  
　　前日二十三鋪地甲在小南門外水神閣左近拘獲江北流氓陸旺慶一名解至二十三七鋪保甲巡防局局員姚谷蓀二尹凱訊知日内並未犯案判責二百板交人保去○流氓虞阿囝前因捕刼木工方耕生至某小客棧勒以公洋銀六十元取　控經二十三七鋪保甲巡防局員姚二尹飭拿到案由李伯屏二尹訊明判責二百板勒交同　木泉未幾虞卽央人保出兹經二尹訪悉一經出外依然怙惡不悛因飭地甲傳到保人大加申斥予限交虞到局以便訊懲 
[馬路工程局紀事]  
　　前日朱裘氏以寡　葉氏被　婆俞徐氏誘賣扭訴捕房捕頭令移解馬路工程局總辦翁子文太守倩襄讞委員黄衡堂二尹研訊朱裘氏供兒子林生於去年三月某日病故旋由舅母薦寡媳至某姓家傭工不料近被俞徐氏誘去售與川沙某姓今幸尋　是以送案請懲俞徐鏵工供稱朱葉氏在小婦人處惜宿月餘後遂改嫁浦東某姓得身價洋銀六十元小婦人祗分用十元求恩明鑒二尹掌頰百下押候追繳洋銀五元給朱裘氏具領並將葉氏領回管束○日前浙江常備軍哨弁蘇林雲向管帶請假出營附某輪船來滬前晚二鼓時行經王家馬頭忽聳身　浦經人援起送至捕房時同伴周林生在船看守行李聞信奔至歴訴情由捕頭遂禀知馬路工程局總辦翁子文太守將行李給蘇領去自行回籍 
[英美等國租界公廨晚堂瑣案]  
　　前者王閔氏投上海縣署控韓松琴吞租霸産等情縣主汪瑤庭大令以韓僑居英租界函致公廨請讞員黄耀宿司馬飭提歸案訊理司馬准卽簽差恊同某包探將韓提到前晚升堂訊　韓稱小的有契據在孫錦湖處求限十日料理明白禀覆核奪司馬准之前晚堂提案覆訊謂十日之期已屇契據曾否携來韓供小的實在奉押廨中不能出外清理務乞開恩交的實人保出限期親往直隸順德府將孫錦湖處契據取回方可了結此案司馬著仍還押所速覓妥人保出將契據検呈以便送縣核奪○前日上海縣汪大令移文至廨内開有張五扣者控凌阿九誘拐伊妻談氏伊女巧仙等情查凌住居租界請即飭提歸案訊理司馬准卽簽差協同包探錢榮堂將凌提到前晚升堂研　凌供談氏係小的姨母家居通州姨丈張毛扣已於去年九月去世女兒巧仙隨其母度日姨丈之兄張五扣　　談氏母女欲圖　佔是以赴縣妄控小的已於前日函致通州囑談氏母女速卽來申投案候質司馬著還押所中俟談氏母女致案質核 
[英美等國租界公堂紀事]  
　　昨日六百八十五號華捕拘送張談氏王袁氏到廨讞員黄耀宿司馬飭交官媒看管○前者小工頭目張振記控王阿松冐領工貲等情讞員黄耀宿司馬提案訊供著將王押　洋銀四百元後經許念慈保出未幾卽乘間脫逃昨日張復具禀請追司馬飭差將許提案押令交主核辦○昨日某號巡捕解送病民潘阿寶等五名到廨司馬派差押送棲流公所妥爲安插 
[英租界捕房紀事]  
　　倫兒胡少興行竊一大新泰恒永泰各家絨布席法布呂宋烟等物報由包探何阿春拘獲解送公堂讞員黄耀宿司馬略子詰訊卽出牌飭何探投法租界捕房恊同某包探至有恒烟館許阿洋處吊得原贜連許帶回押候禮拜二訊究○包　　仁初在五馬路拘獲積竊倪寶林起獲所竊錫燭臺水烟袋等物捕頭令押候解送公堂禀請究辦 
[法租界捕房紀事]  
　　前晚流氓某甲攫取某小孩身上所佩銀牌持向某押店求質適爲包探所見拘入捕房捕頭令押候堂期解請讞員陳楚生大令訊辦昨日有某乙者投捕房領贜捕頭詢以式樣如何乙一味含糊不能確對遂飭押候一併解堂禀請懲治○某洋行失去洋銀爲數甚鉅　儒人某甲所竊送入捕房捕頭令押候堂期解請訊鞫○前晚八仙橋捕房失去衣服等物捕頭以傭人某乙情有可疑命押候解送公堂禀請訊究 
[美租界捕房紀事]  
　　前日傍晚時馬夫張阿毛停車黄浦路六百十八號巡捕見其有碍行人因卽拘入捕房捕頭令留存洋銀十元暫行釋出○昨晨僑居密勒路第五百六十五號屋内之甬人唐雪生被同居之施阿玉竊取衣服逃逸無蹤因之投報捕房捕頭允这派包探查緝○昨日提藍橋畔西獄内所禁犯人某甲因病倒斃捕頭令地保投報某善堂請卽備棺收殮○前日耶松船廠馬夫高某在蘇州路拾得皮袋一口因卽送入捕房捕頭公存候失主認領○昨日北四川路第二十四號洋房某西人家所雇傭役夏倍根因向西人索取工資恣行胡閙被六百五十四號巡捕拘入捕房捕頭令押候解送公堂禀請讞員黄耀宿司馬訊辦○昨日七浦路應阿桃之妻某氏被百頓路七十四號門牌某老　灶主婦喚集流氓攫去金戒指一枚因卽投報捕房捕頭公包探陳洪德前往查察○昨日日本人某甲不知何故將小工徐全全繫破頭　血流被面二百三十九號印捕見之拘入捕房捕頭令將徐送至同仁醫院求治愈後自赴日總領事署禀控○昨日王袁氏在　路中將張談氏扭住兇毆旋復刃傷其背事爲六百八十五號巡捕所見拘和捕房捕頭令押候解送公堂禀請懲辦○昨晨妙手空空兒張小　掩入新記浜路某姓家行竊衣服携之而出適爲包探陳洪德所見連贓帶入捕房捕頭令押候解送公堂禀請訊辦 
 
 

Page 10

 
 
   
 
