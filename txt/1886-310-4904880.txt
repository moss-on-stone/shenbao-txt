# 1886 - 310 - 4904880

 

Page 1

 
 
[增選石印小題眞珠船初續兩集出售] [  點石齋主人代啓]  
粤東向有小題眞珠船之刻久已風行海内惜字跡漫漶舛誤甚多加以抉擇未盡精純殊不足供有志者揣摩三　書屋主人心竊憾之爰請江浙宿學重加剔選分爲初續兩集計初集得文一萬二千有奇其原刻中聲希味淡讀不經意之作並已見於宗海嫏嬛文藪等集者槪行剛汰紧避書見雷同外又裒集同人摘本及書院課窗作復得文二千餘首以補初集所未逮名之曰續集交本齋石印茲於是月十八日出書分裝二十本價洋八元正此書一出較諸粤東原刻眞有上下床之别矣想薄海文人自能辨之售處在上海各書坊南北申昌以及各省申昌如願躉買請至二洋涇橋同泰號面議此布 
[新印石印雲必備] [  點石齋主人代啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千篇同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆瓿乎爰商付石印以供同好然文藝而外古學爲尙故復精選近時舘閣賦百餘篇分韵試帖四百首重編分類文料初二集二本額之曰雲程必備至選校之精書紙墨之晶瑩大雅自能鑒别無俟贅陳分訂十本用綢匣裝池毎部價洋一元八角徑寸明珠精雅罕匹准于十月終出書倘蒙惠顧祈向滬上各書坊曁南北申昌如躉售希至申報舘帳房及鎭江申昌書畫室面議價更從亷此佈 
[石印增選浮林擷秀出售] [  點石齋主人啓]  
邇來石印大小題文皆取備題未有節選以供揣摩者茲蘭言室主人托印增選泮林擷秀自小講講下提比中後以至短比段落博觀約取無　　備誠善本也至於校讐詳細楷法精工猶其餘事卽日出書每部二本價洋五角分寄各書坊如躉售請至本齋帳房面議 
[新出石印藝林拱璧出售] [  點石齋主人啓]  
藝林拱璧一書吐棄一切生面别開係武林吳君少琴所集選集中憲作居多而家藏名稿亦採取二三理法一准乎清眞風氣必宗諸時尙得文五　餘首萹之尾備列評語俾文之妙處易於尋繹後附分韵試帖詩四千餘首亦皆眉様入時者校對不厭精詳字跡亦極匀整至於開印之時機器　　火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售　可議取如躉買祈至新北門外天主堂街大順行及還讀樓議可也 
[富强論]  
　　今日之富强與昔時異中國之富强與外洋異昔者神禹畫九州舜置幽并管州分十二要皆在中原萬里内江濵漢汭尙棄諸吳越蠻夷後世如秦漢隋元幅員最爲遼廓視今之中外一家不啻鄒衍所云九州外有大九州中國所謂赤縣神州祗九中之一耳以故秦皇漢武好大喜功不過北却匃奴南覊百越便自詡開疆拓土遠邁百王及其讖應沙邱詔下輪臺亦祇愼守邊隅閉關却使生聚教訓二十年間便可家給人足上追三代之隆其後隋陽帝元世祖一則駕幸江都一則威宣沙漠似乎窮奢極欲不難爲所欲爲然閏運偏安不足語大一統之規模所以撫萬邦而綏九有也夫昔之富唯是謹身節用就布帛菽粟握要以圖但使不羡神仙不興土木不務開邊不迷蠱惑無論守成開創自然藏富於民不必瓊林大盈封樁内庫本富與末富霄壞攸分昔之强以内地之兵威治内地之叛黨所遠者不過萬里所據者不過一方自管夷吾軌里連鄉齊桓稱霸下逮唐之彍騎宋之廂軍雖非寓兵於農迥異蒐苗獼狩而爪牙之用不異股肱勝敗之機卽由順逆以今證古不幾柄圓而鑿方乎且古者守在四夷侯甸要荒極遠者覊縻勿絶而已今則梯山航海萬國來同視成周王會圖究嫌疎略無殊鑿空張鶱挈其大網富强可互見焉大抵泰西諸國君與民不甚闊絶凡大興作大戰爭約計費用如何先開議院或百萬或千萬不分上下自願輸將日後按股清還而利息已在其中卽所謂國債者近是中國則君門萬里下之所以奉上者除一漕兩白外别無加派近雖略仿其意開礦也招商也何嘗不開誠布公冀有禆益無奈情意隔膜勢位懸殊終不能交融水乳至海外自强之策輪船則加以鐵甲火器則極於水雷翻陳出新上下數十年間其製造實不可思議旣成利器絶不自秘一若唯利是圖者於是不惜重資競爲購買一切軍裝機器無非來自外洋又慮指授無人難收實效輒思楚材晉用厚金幣以聘其人藉資教習譬有仇敵於此吾將報復欋其不能勝也卽招其腹心徒黨俾盡心力以教我庶學彼所長以制其死命彼徒黨者明知吾之將爲報復地而肯盡心力以教焉有是理乎然則若何而可曰破天下之至巧者以拙摧天下之至剛者以柔拙者何開墾是也稻梁黍稷各以其土之所宜方今西北諸平原彌望千里祗以水利不修無人焉爲之籌畫任其棄似石田而東南兵燹之餘亦復人少地多招客民以墾荒乃一時權宜之計又易聚不易散馴致與土著爭衡而下隰高原蕪穢不治者所在皆有苟能細心營度加意招徠使海内無不耕之田則汗邪滿篝甌窶滿車較之開採五金耗巨資而仍無把握者大相逕庭况畎畝中多一農夫　閭閻中少一游手由是而尊君親上可使制梃以撻堅甲利兵富卽爲强之本也若夫海軍之設衙門武備之有學堂神而明之饜而飫之未始不足以强國然而有治法無治人似仍鶩虚名而鮮實際則得人尙已土地之大莫大於中國人才之多亦莫多於中國特未得而不思求之已得而不善用之則土地雖大無以見人才之多而中國之需於外洋者不第軍裝機器常不惜重資以購之不能剛并不能柔將何以制勝於今日哉開墾之計誠爲大拙唯不先求富遑論於强强卽寓於富之中識時務者爲俊傑不禁心儀棊人耳 
[臺疆要信]  
　　劉省三爵撫本擬於九月間入内山剿撫叛番嗣因颶大作暫緩起節此前報業已登入矣嗣又因接據林蔭棠觀察朝棟在中路彰化告急信謂生番紏同粤籍客民出山滋事官軍失利云云爵帥隨親統大軍於重九後乘兵輪至新竹地方登岸前往進剿詎生番中亦有毛瑟黎意等洋鎗以致前敵殊不得手聞有統帶某軍門已受重傷某營官陣亡其餘兵將死亡不下一百餘員名大抵内山路徑崎嶇未易深入耳然天戈所指想跳梁小醜不難蕩平也又聞營務處方子珍觀察策勳亦親統所部前駐基隆之健字廣勝三營前赴淡水屬之柑孜坪地方開路直遼義興社爵撫亦擬親往該社恐戰事或不免也 
[輪舶拖回]  
　　海鏡官輪兵艦前在滬尾口外擱淺已登前報近接淡水來信該船業經設法拖起騐得所損無多將來帶至福州船廠修理後仍可駕駛惟須另換管駕官云 
 
 

Page 2

 
 
[金鰲珥筆]  
　　兵部奏請欽派閱看武舉殿試之王大臣奉旨派出伯王慶王崑大司空岡欽此王大臣等得旨後卽由内逕至　 
南箭亭恭閱前經肅王等覆看弓刀石不符者六名悉予扣除今又有不符者八人原擬解兆鼎第一因步射欠中一支移置第　卽將原擬第二之宋占魁移作第一計帶領引見者共一百十八名○神機營機器局擬造礮車數輛車上所需鋼鐵悉由本局製造其木植則招商承辦傳聞製成後將發給武城永固二邑裝配鉅礮云○武殿試傳臚後宴有事各官曁諸進士於兵部先期兵部疏請欽派王犬臣主席届時恭設香案樂部和聲署陳樂光祿寺具饌如禮闈儀平明諸進士均穿吉服與兵部各官會於金水橋辰刻兵部官請赴宴主席曁各官由東長安門詣部兵部尙書侍郎出迎於堂檐下率諸進士北面聽贊行三跪九叩首禮禮畢升堂旅揖和聲署樂作主席官爲一甲進士簪花吏人分送金花於堂上下席間序班引一甲進士詣堂檐下東面立諸進士序立露臺上見主席四拜主席答二揖次見讀卷等官如前儀主席出詣堂檐下西面立光祿寺官酌酒授爵主席受爵揖酬酒三光祿寺官以次授一甲進士酒皆捧爵立飲卒三爵三揖主席答揖各官就位諸進士咸就位坐和聲署升歌免置之章光祿寺官行酒供饌宴畢各官出席率諸進士詣香案前行一跪三叩首禮席徹衆官退送如初迎禮諸進士皆隨之出○前報紀俄國署欽差拉君帶同王繙譯赴津一事兹聞拉君已於初五日回京計在津僑寓五旬餘聞俄廷新簡欽差柯滿尼携眷航海而來屈指時値一陽使節定抵春明矣○左右翼步軍營技勇練兵於初五日清晨齊集安定德勝兩門外兩黃旗教塲預備該管帶閱看合操○步軍統領衙門咨行景運門轉傳前鋒護軍營略謂現出步軍校尉步軍校等缺應由各旗營將前鋒校護軍校擇其年力精壯差使勤愼者保送數員出具考語造具履歴册林牌一併咨送本衙門以便訂期揀選○有一幼婦自母家歸行至德勝門内十岔海時已昏黃人烟稀少正在瞻戰心𢥠突來無賴二人� 
任情戲謔婦大聲呼救無賴卽掠其首飾飛步脫逃附近聞聲奔至見婦髮飄零而容慘淡詢明始末四處追尋無賴早查如黃鶴矣當有年老者將婦送至家中而返○宗人府銀庫於十月初一日開放宗室皮襖賞銀曁宗室族長學長年終津貼銀兩按閑散宗室隔年恩賞皮襖銀須於單歲支領聖朝優眷宗支亦云至矣 
[皖江戎政]  
　　前後左右中五營馬步各隊昔歸黃靜軒軍門統領去秋改隸吳崇葊軍門麾下計分紥北門外三營東門外一營城内衛山頭一營朝夕操防頗稱精熟月前有盜劫餉鞘之事當卽選派練軍營勇前往以三十里爲一站分兵巡哨晝夜梭巡復選派後營一營分設懷桐潛太宿五邑通衢要驛每三十里置勇三十名派哨官一人箝束之每九十里則安設馬隊二十名統以一武弁除額支口糧外聽候妥籌經費發給當將各情申詳撫憲似此妥籌防衛責有攸歸兵卒當不致滋生事端而行旅亦賴以安謐矣軍門之德豈淺鮮哉○撫標左右城守防江四管承平時無在標候補者自經兵燹本省及外省投歸標下候補員弁日漸擁擠不獨補缺無期卽差遺亦人浮於事前撫憲察知各弁之苦每月籌提經費錢數百千文月杪課其殿最分别給錢俾不致薪米無出現調練軍後營弁兵分往通衢添設防卡遂由營務處妥籌會商每月除投考將弁及在標無缺無差者仍照常月課其有缺有差各員弁暫停月課五月以節課資俾冬防易於籌辦云 
[西江雙鯉]  
　　江撫德曉帥之出巡營伍前已疉紀報章九月二十七日憲駕由臨江駛抵吉安二十九日由吉遄發限十月初四日駛抵贛州約計二十左右方回省垣曉帥一路校閱凡上下游被水災區無不便道親勘途中之攔輿喊寃者一律收詞逐細批示可謂關心民瘼無微不至者矣○袁州府試武童上年已經定期取齊旋以李太守因病出缺以致改期現經劉太守定於十月初十日取齊近日盤馬彎弓者無不向宜春臺畔秀水橋邊踴躍馳驅也○某婦者流娼也老去秋娘門前冷落專恃其女爲錢樹子女如逐浪之萍因風之絮年華雖小閱人已多近與某甲有嚙臂盟初議養其母以終身嗣因女别有所歡春光漏洩甲遂食前言控經南昌縣庭訊後斷照原議從此繭絲縛定雖欲解脫而無從好作狹斜遊者尙愼旃哉 
[嚴辦放火]  
　　冬令甫交天寒日短兼以久晴不雨日燥風　杭垣素多火患而近日更加以縱火之徒以致一波未平一波又起初九之夜上城之寗海巷某押店屋後有兩匪徒以洋油塗壁引火欲燃適爲鄰人所見當塲獲住一時遠近奔集見者無不欲食其肉而寢其皮有議效焚尩故事置積薪而燔之者有欲請君入甕而今其親嘗滋味者衆論紛紛適爲該處巡弁得知遂將該匪鎖歸許於明早禀明總辦於教塲中架火焚燒以洩衆忿衆始紛散但不知總局訊確後所定何罪也保甲局事係歸臬司總其成現在署任盛旭人廉訪每夜親出徧歴城廂各叚文武員弁無不兢兢從事不敢偷安片刻廉訪於初十日頒發嚴示曉諭軍民内將放火罪案大書特書庶若輩知所儆懼自不敢輕爲嘗試所有憲示備錄以供衆覽欽加布政司銜署理浙江等處提刑按察使司按察使統轄全省驛傳事務盛爲出示曉諭事照得省垣地方遼闊近來常有火患難保無不法棍徒計圖得財放火故燒情殊可惡查例載凶惡棍徒糾衆商謀計圖行利放火故燒官民房屋並街市鎭店人民稠密之地已經燒燬搶奪財物者照强盜律不分首從擬斬立决有因焚壓致死者爲首之人梟示若本非同夥借名救火乘機搶掠財物者照搶奪律加一等分别首從治罪其謀財放火已經燒燬房屋尙未搶掠財物又未傷人者爲首擬斬監候爲從商謀下手燃火者枷號兩個月發近邊充軍如謀財放火隨卽救熄尙未燒燬爲首擬絞監候爲從商謀下手燃火者杖一百流三千里若並非圖財而懷挾私仇放火燒燬房屋因而殺人及焚壓人死者爲首擬斬立决爲從商謀下手燃火者擬絞監候未傷人者及傷而不死者爲首擬斬監候爲從發近邊充軍等語在該棍徒輕身嘗試未必知其罪名而法令具在一經獲辦悔何可追除移飭營縣及保甲巡防印委各員弁一體嚴拿外合行出示曉諭爲此示仰諸色人等知悉自示之後務各安分守業保全身家性命鄰近失火理應迅速救滅若商謀放火乘機搶奪及懷挾私仇故意縱火者定卽嚴拿到案分别治罪决不姑寛住户店家亦宜設法巡邏加意防範免受災殃庶可鄰里相安免致池魚之累烟氛永熄自無風鹤之驚各宜凛遵毋違特示光緖十二年十月初十日發給聞藩憲亦有放火正法嚴示想不日卽當發出也 
[鳩江火災]  
　　本月初九夜魚更三下蕪湖北門内城根某姓家從睡鄉驚醒見祝融氏税駕急鳴鑼衆隣及附近水龍闻警　至極力澆救並將其屋前進用挽鈎拖倒僅焚去一間不致燎原至十一夜已交五鼓北城外斗崗子上又忽失愼其時風助火勢火借風威炎炎之勢不可　邇警鑼急報各洋龍齊到灌救至天明火勢方熄救火者始拔隊而歸是役也計被燬十餘家聞是匪徒縱火所致云 
[押犯雉經]  
　　本月十四日天甫平明蕪湖縣班館中有押犯某甲雉經自盡當由看役禀報本官楊璞生明府卽督同捕廉邵少泉少尉詣押所仵役如法檢騐揭報邑尊偕少尉離案親騐實屬自盡提集看役及同押人犯分别研訊皆稱不知並無别項情弊飭暫備棺收殮俟提一千人詳擬核辦遂相與回署 
[襄垣雜誌]  
　　本月初十日恭逢皇太后萬壽聖節文武各官咸於五鼓齊集萬壽宮行　賀禮雙錫五觀察卽於是日招菊部在署内演戲一臺以祝萬壽無疆○新任江西藩臺李顧之方伯乘輪馳赴豫章新任日前道經蕪湖各官咸往江滸恭迎○自舉辦冬防以來各巡防員弁夜間梭巡固屬實民實力而闤闠之中人烟稠密日間市并喧闐難分良莠其間　竊剪綹之徒及青皮地棍乘機滋擾爲害不一而足道憲雙觀察特派武巡捕劉述夫守戎督同親兵哨弁輪流在街市梭巡稽察並嚴拿青皮地棍到案懲儆以安閭閻○蕪湖邑尊楊璞生明府舉行� 
 
 

Page 3

 
 
縣考於十三日終塲發長案出轅回本署卽日取齊接考試　旋接　府憲聨仙蘅太守檄飭示知各童舉行府試於本月十二日取齊廿五日　考○近有人以部監照曁職銜　照遍處求售其價高下不　闻多係滇捐及晉賑捐輪字様末由辨其眞　也 
[賽力届期]  
　　本埠西商定於明日賽力於下午一點鐘起在跑馬塲内决賽十五次有欲入内觀賽者男客每位出洋一元婦女則否想角觝網撞足徵孔武有力而連袂往觀者興復不淺也 
[揑報盜案]  
　　包探秦少卿至英公堂稱昨夜有本邑人陸金泉投捕房報稱伊在清河里凌姓家爲傭突來强盜三人持刀呵嚇操湖北天津等處口音將我拉住我卽登樓告知主人及下樓察看盜已刧銀洋衣表而去云云當由捕頭派華捕往查情形似非盜刧又派我去陸金泉仍執前語我問伊旣被强盜拉住何又能奔告主人伊含糊　答又問强盜如何入内如何行刧伊言撬窓進内扭鎖進房我察看形跡總非外人入内當扭其主人覆看又在廚房灶下搜出綢衣三件因將陸金泉帶至捕房伊始言爲鬼所迷致行竊銀洋三元對開洋三元四開十七元八開六十六元元絲錠五只銀表一只綢衣三件隨卽起賊今特解案扭斷之鐵鈕及鎖呈閱凌頭戴晶頂上堂申訴并稱銀洋及表元絲錠等伴皆是李予清軍門之物軍門前住職員家現因有事他往詎被傭人行竊妄報盜劫今旣起賊不知賊果齊否須俟軍門回來便行又稱陸在職處爲傭約有二年係由其父荐保又自問陸究竟有無别物藏匿爾當直說據陸言物件均已交出且自已之八開洋八個亦已起案蔡太守怒問陸曰爾監守自盜罪不可赦尙敢妄報强盜行刧可惡已極究有幾人串通作此不法事陸答稱的係一人糊塗所致太守隨商之佩副領事判陸發捕房管押一年以儆起案之贓交凌領去另有陸之八開洋暫存 
[假冒捕役]  
　　各州縣凡有大盗未獲飭捕通緝除本官以牌票給捕外凡經過州縣衙門尤必請官蓋印於簿捕役或二人或三人各備鐵尺鐵練以備捕盜之用如貲斧斷絶則沿街唱蓮花落向店鋪乞錢此固事之所有而無業游民之覔購通緝牌票爲餬口之計者則反以此爲得計蓋有牌票則乞錢稍易其品格固在乞兒之上也前日有湖北人高洪安徽人劉琪手持南匯縣金邑尊不知何年四月間發出之通緝牌票簿上蓋育崑山青浦等縣印并備鐵尺鐵扖鐵練在租界中之店鋪乞錢以助川資巡街捕見之大爲詫異拘至捕房昨解公堂由麥媲巡路　前因高供湖北人年四十三歲劉供安徽人年三十一歲并稱向在蘇州同住全順客棧初四日與不相識之同棧人言及難以度日伊說有人遺存一套緝票銕件如不怕羞可藉此餬口因卽一路行乞每日得錢百餘文别無他意蔡太守商之佩副領事飭將高劉暫押俟備文連緝票銕件一併移送南匯縣根　　源　卽身充城役　　　微乃復有人焉甘心假冒亦以見天下之無所不有也 
[事屬可疑]  
　　前日法包探在浦灘見有賣燒餅人某甲指某乙稱此人於日前曾到輪船竊考籃一隻係我眼見包探憶及是日果曾有人赴捕房報失考籃事頗昒合當將乙拘進捕房搜其身畔有質票數紙時辰表一隻詰伊表從何來乙初則含糊繼稱是新衙門後某公館託我持去修理捕頭以公館中修表决不託此等人着押候查明再核 
[限日歸欵]  
　　戴旺忠計誘紹興婦人藕姑一案因四阿姐知風避匿經莫邑尊比差提究各情疉紀前報前日該差查得四阿姐潛匿　中小橋浜曹子岩家當往拘拿該氏又往别處原差遂將曹提案請訊莫邑尊卽飭差看管次日該氏投案呈稱曹子岩係小婦人之房主該差安得憑空誣指邑尊飭將該氏看守於昨午研訊陳阿八茹順朝夫婦三人均投案伸訢前因並稱藕姑出外時所帶衣飾銅錫器等件約計洋三十元均被鴇婦四阿姐典質用完現旣在案請爲追究四阿姐卽方氏供稱夫故無依賴以女紅度日並未開設妓院亦無典用藕姑衣物之事邑尊問曹子巖是爾何人可是姘夫答稱曹是房主並未與伊姘識及詰曹子巖據供向爲羽士與該氏並未私通伊等之事更不與聞邑尊謂本縣早經訪明爾等不必强辯又向該氏曰此事爾當若何料理幾時將藕姑當欵交清該氏籲請寛限邑尊謂此案爲爾抗不到案已累多人藕姑等在滬守候所費不貲本當着爾貼償川資姑予寛宥限爾於四日内料理清楚當將該氏發交官媒看管餘均飭退候示傳二圖地保陳錦山到案　嗣後尙欲用馮錫昌爲夥否答稱小的被累不淺以後自已辨事不敢用馮邑尊謂夥役犯事當責正身姑予寛典着具不再用馮切結備查陳唯唯而退 
[命案駭闻]  
　　寶山縣屬楊家巷察司廟地方出一命案聞之不勝駭然緣有吳硯卿者向以耕種爲活本月初三日傍晚時出外越散日未歸伊兄吳福卿四出尋訪並無蹝跡及至十三日清晨傳聞左近高木橋河内浮起一屍吳聞之頗覺驚欵急往探視果伊弟硯卿之屍也渾身浮腫且有鱗傷吳卽投報寶山縣請騐經葛明府騐明死者有致命傷三處回署後訪得有流棍陸梅卿等通同謀斃情事葛明府立卽提陸研訊供出硯卿有寡居堂嫂吳徐氏與硯卿不睦該氏懷恨于初三日今徐阿大將硯卿謀死先給徐洋三十枚事後再找七十元徐當囑小的並周阿壽胡春泉同謀小的未往旋由胡周等通同謀死其致死緣由則聞徐等于初三日邀硯卿到家飲酒醉後徐等假意殷勤送吳回去及至高木橋相近攅毆斃之將屍沈入相距五里之蘆塘内後不知如何浮起葛明府得供後將陸管押一面飭差拘提徐周胡三人至案連日研訊迄無確供聞該氏尙未到案不知何故也 
[辦賭甚嚴]  
　　虹口一帶向爲賭博之淵藪雖經中西官從嚴拿辦而根株未能淨絶者良由地保之徇隱故耳邇來賭風愈甚大小賭　不下二十餘隻莫邑尊早有風聞前日飭提該地保朱坤元朱振祥並保夥錢孟揚等三人到堂研訊該地保等供詞含混邑尊勒限於三日内將該地主及各賭棍分别交案以待嚴懲 
[英界公堂瑣案]  
　　張少卿稱在零剪店爲夥有張雲生來要買布衫給看多件並不還價與論被毁櫃臺爲此報捕張雲生供寗人　漆匠買衣不合因被辱而致口角蔡太守判罰張洋半元充公○何阿五稱在飯店幫夥因至浴堂洗澡失竊肚　内洋三元并酒票押票等件該賊朱阿照又往行竊浴堂夥之衣被獲拘案爲請究追沈金元供是浴堂夥因何失竊要我賠償今已獲賊送案朱阿照供嘉興人圖竊沈之衣服被獲是實並未先竊他人之洋及票蔡太守判朱送縣遞籍起案之衣給沈何失之贓無憑不究○巡捕稱昨見陳阿仁向周其鳳索欠在路爭毆爲特拘案且查得周其鳳係假名實卽祝鳳來前犯拐女之案送請懲辦者今一併解案陳供向索錢六百餘文不付反敢恃蠻周供欠錢是實約日歸還伊不允而致爭執蔡太守謂周前犯拐案今又欠錢恃蠻其非安分可知判押七日着繳欠陳之錢○巡捕稱昨有丁法壽向鮑春蘭硬要借錢爭毆之間觀者甚夥爲此拘案丁供前被借穿衣服令伊經放印子錢因向借洋一元不允而致爭扭鮑供並未借穿衣服亦無經放印子錢事伊要硬借洋一元不遂行兇蔡太守判丁管押三天以示薄懲 
[京報事務]  
　　本館所錄之京報由京友排日郵遞從不稽遲乃近見滬報所登忽早一日深爲不解及詳細校對始知彼將宮門抄移易日期如初八之宮門抄移作初九初九之宮門抄移作初十其中如有明日字様則改作今日以便牽就移前掇後藉以爭先本舘則以宮門抄爲大典攸關斷不敢妄自改動想明眼人定能鑒之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
方巧仙詞史耽翰墨喜親風雅士自言慕小藍田名久矣深以未列門牆爲憾適廬山舊隱招飲于妝閣酒半出浣花箋殷殷乞詩余感其 
[誠爲賦二絶句以誌鴻雪即請惜紅生聞樨居士夢畹生和]  
　　畫樓紅粉拜當筵一曲清歌詩一篇畢竟痴生多艷福美人親捧縷金箋輕顰巧笑畫簾前欵是蟾宮謫降仙儂有一言卿記取從今莫說小藍田[  署離恨天多愁司使小藍田懴情侍者草]  
　　贈大願船主人前夜與友人在番菜舘晚餐歸訪主人於烟霞窟中陡覺腹痛氣喘主人隨指盒中物語予曰此可治君疾予未敢信主人勸益力隨吸三口果痛止而喘亦平究問其詳始知有大願船戒烟藥和入有癮者非但可戒烟并能治喘平肝去積是眞韓康妙藥也 
[爰賦一律以鳴謝]  
　　振衣同上酒家樓相與銜盃洗客愁舊雨重逢尤繾綣閒雲到處慣勾留敢言觴政苛於虎不道微軀喘若牛幸有良朋貽妙藥半生涸疾一時瘳[  晉夫余承福未定稿]  
[上海北市絲業會舘核獎籌賑公所施少欽經收山東順直賑捐九月廿八廿九日第一千一百五十二三次清單]  
　　德化縣正堂周代募集善堂由江裕船交來漕平銀廿兩零八分批見九八規元廿一兩二錢四分七厘葛王氏爲先叔母王黄氏求冥福由平湖同裕庄寄全盛局來洋八十元福建福州府江印存貴求兄病速愈五十元張璘彩求病速愈由黎里毛大源寄全盛局來五十元徐沁泉將甲乙丙三船裝缷私鹽在途察出罰欵移助由瀏河源泰掣運局寄寶順局來廿元沈杰沈鑑爲母沈黃氏伏署月餘時作嘔吐求保速愈十元胡慶堡求父病卽痊十元無求子爲室人患恙許賑倏愈還願由常州保嬰總局寄全盛局來十元香遠居十元祝母壽二元二户由蘇州朱葆卿寄全盛局來當湖尙桓氏還願十元白然秋舘壽記十元吳柏齡求妻病卽愈保合家平安由揚州九如堂寄全泰洽局來七元無名氏五元吳江葛謝氏求夫病卽愈由蘇州通裕局來二元蔡涇卡蔣由白茒致大局來一元黎修德堂爲小便愈補前助由蘇州吳縣署寄全盛局來一元秦蔚椿節省生日資移助一元海上客一元又銅洋一元異名氏四開洋三十元資孫氏求保堂上康健合家平安銅洋二十元○青村署亷記募松江王氏洋一元由日生局來○常熟城外代募人丁子延孫伯涵經募無名氏求保合家康健洋二元由寶順局來○勿欺樵者求病速愈常平銀三兩九錢二分舒愿子二兩五錢勿欺樵者禇益南禇焯記楮煕堂禇文炎代善軒六户各錢二千文無名氏一千文共九户由漢口永吉泰代寄江裕船合來洋二十一元以上廿八日○廣西桂林府憲秦桂平銀一萬零零零六兩由上海道署帳房合來九八申規元一萬另七百七十一兩七錢五分九厘節省氏由蕪湖大成祥寄託安孚庄來洋一百元陳春霆保佑長成五十元朱子紱求妻病速愈續助由杭州恊興局來二十元時園主人十元蒼佑子樽捐由杭州陳公舘寄永泰豐局十元定氏捐棉衣欵由成泰棧來十元宗壽嵩求女病速清由揚州森昌局來五元錢義興由蘇州吳萬順寄寶順局來四元周慶德求外症卽愈二元陳妙林病愈還愿二元鵬雲書屋挖花贏錢八百文○京都同人京平銀一百兩合來九八申規元一百另二兩五錢東河縣周鴻思九八申規元七兩三錢分二户由源豐潤號來○揚州邵瀚生募王右雲求妻孫氏病愈洋十元不留名求合家平安十元二户由福興昌局來○平湖正通號募吳蘭桂書屋寶善堂倪鶴洲鄒穀人四户各洋一元程松溪許杏堤程心田三户各五角黃秋谷吳靜山二户各三角陳執如俞迪吉朱臣五三户各二角懋興典衆友省冬節筵資錢四千吳德修銅洋一元共十四户由全盛局來洋十一元錢五百七十文○當湖同仁集募東海野叟洋十元駿聲氏四元同興酒舘罰欵移助二元二角十二齡童子節省食物十三齡童子節省食物知止居士蒓鱸小隱釆照堂蘭芬書屋桂芬書屋棣華聯輝室思補軒守拙草廬柳陰釣徒十一户各二元景慶堂陸樹記義記聚記四户各一元鄭松記劉生記胡泰記不留名四齡童子王慶記陳秀記謝西記有心無力人吟山草堂張記陸咸記十二户各半元又屠春歸募稑陳公所洋十五元陳留餘八元力不恆心五元祝子壽三元祝萱居士二元祝目愈葉榮堂二户各一元共三十七户由平湖同裕莊寄全盛局來洋八十三元二角○宋星瑞經募八千二百三十一號救灾圖同字一次册宋曙樓錢十千文公孚錢店无異居士郝三多劉多三蔚泰厚泰順棧店匯康店七户各三千文王鑑亭劉近賢怡元錢店玉豐成四户各二千文無名氏三多堂三祝堂述善堂敦厚堂無名氏積善堂培厚堂修德堂九户各一千文九如堂三省堂二户各五百文修身堂二百文九思堂無名氏厚德堂無名氏免灾堂泰鑑堂守身居士四勿堂八户各一百文共三十一户計錢五十千文由蔚泰厚合來九八申規元三十一兩六錢八分○永康　正堂趙募一萬二千五百一號救灾圖同字一次册永康趙培源堂洋十元趙劉氏求幼子永壽延年八元永康衆帳房五元稅契房二元不留名胡文揚徐煥祥袁桂亭林文枋五户各一元共九户由杭州厚記莊寄永和局來洋三十元以上二十九日 
 
 
 

Page 12

 
 
   
 
