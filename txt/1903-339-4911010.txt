# 1903 - 339 - 4911010

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價值又昂海内寒儒每苦力難購置且三史中地名人名之類率皆　牙佶屈記憶難淸臨時若不檢查卽素經流鑒者亦往往有差舛之虞貽悮匪淺此書最宜付之石印以便取携而竟無人計及於此今始由本　用影石法縮印選取頂上紙墨故能字跡明顯朗若列眉平日用功旣屬不費目力面携帶則尤極相宜裝訂廿八册價極交己祖敗四工本洋　四元八角欲購者請臨英大馬路本齋三馬路申報館申昌及各書坊購取 
[兵貴乎用說]  
　　世有恒言曰兵可百年不用不可一日無備爲此說者豈不以兵凶戰危有國家者但使廣選熊羆之士勤加訓練整我軍容己足建威銷萌爲百年久長之計斷不可存好大喜功之念或動干戈於邊境或耀威武於疆塲致類前人之黜武窮兵而元氣因之暗損嗚呼此其意庬善矣然亦思不經閱歴不足以增膽識乎不經磨練不足以淬才智乎試譬之文士幼而束髮受書凡經史子集無不駢填羅胸學己博矣理己明矣然苟不握管學文以抒寫胸中之所欲言而徒日日誦讀日日温習試一旦出而應試角逐文塲勝算是操恐未敢必更譬之醫師自靈樞素問以迄漢唐名人論醫諸書廣覽博識理解昭然功不可謂不深矣然從未出而臨症則忽焉有病者當前鮮有不惶惑無主者此無他事敗於未習心驚於猝乘凡然莫不皆然矧以兵之爲用變化奇幻鬼神莫測而謂以尋常不伐之整齊號令之嚴肅遽可使之疆塲相見克奏捷音哉然則爲之泰何曰黷武固非所宜偃兵亦殊非計古者寓兵於農之世所部卒伍春夏則事耕耘秋冬則事田獵蓋以從禽獵獸血肉相薄亦所以鍊膽氣而增武力也後世田獵之法不行而兵卒益捕佚而不可用然觀歴朝武事之卓著者其初必係血戰數年然後兵氣揚而軍威振漢唐元明無論矣本朝起自漠北入主中原當時索倫兵號爲天下無敵推原其故亦由太祖太宗東　西征無日休息故練成此勁旅得以戰無不克攻無不摧迨入關以後始則三藩肆亂繼則大小金川等處相繼不　朝廷命將出飾八旗雄兵所至咸著偉猶兵貴乎用其效不深明著明與乾嘉以後承平日久民不知兵粤匪起自樸　蔓然　　　　　　　　　　　　　　之　　　無用然亦豈無壁壘鮮明器械便利者何竟一與賊遇相率奔逃合天下如一　哉亦以向不見兵革故一遇　碑而不覺心膽俱怯耳迨曾李諸公一則招募湘勇一則創設淮軍初雖未奏奇功而一二年聞居然　成勁卒蓋紳習旣久膽氣自增躍躍欲試之情幾乎不可遏抑爲將帥者乘其機而用之安有不膚功迭奏哉今者去豐匪之平己數十年矣中興將帥漸次云亡而外患内憂則迭起交乘幾無甯歳年來如法越之戰韓日之戰中國未嘗不思乘此以耀兵威而卒之將怯兵醫動輙潰敗貽外人之姗笑爲宗社之隱憂顧瞻時艱深可歎息愚意當此之時中國無端而輕開兵釁雖愚者亦知其非宜然大之如廣西之匪亂小之如江浙間之光蛋鹽梟伏莽潛滋亦殊不少欲修武備宜趁此廣集勇士大彰撻伐之威卽敵國外患或有逼我以難堪固不必妄啓兵端亦不必遏於隱忍卽使交綏之下勝敗實難預知然果再接再厲氣不稍衰數年之後必能練成勁兵數枝可以臨戰陣而不駕赴鋒鏑而中懼中國轉弱爲强之機未必不基於此若徒慕偃武之名長令載戢干戈承平粉飾恐兵氣永無再揚之日而國威亦永無再振之時矣豈不深司憂哉 
[本館接奉電音]  
　　昨日午後二點半鐘時洋師飛電傳來上諭一道敬諸譯上諭一道敬謹譯登○十月二十二日内閣抄奉上諭岑春煊奏特參貪婪殘忍各員請旨懲處署廣東連平州知州徐仁傑以鬭案作爲盜案正法之犯並無正凶諸多寃濫又凶犯周尊彞越獄任聽吏目甘怡揑飾以餓斃監犯謝新發作抵並有串通幕友僚屬劣紳門丁等苛罰平民勒索陋規侵蝕罰欵情事玩法己極實堪痛恨署連平州事候補直隸州知州徐仁傑前署連平州吏目夜護司巡檢甘怡均著革職永不叙用並發往新疆充當苦差代理上坪司巡檢試用從九品王宗澤署長吉里巡檢試用從九品吳景賢著一併革職永不叙用餘著照所議辦理欽此 
[電傳宫門抄]  
　　昨日午後二點半鐘時京師友人專電告知本館云十月二十告知本館云十月二十二日皇上召見軍機大臣 
[加抽美稅]  
　　美國舊金山同日報云俄國現設額外多征之例以待美國凡美國機器運至西伯利亞者須照賈銀征收四倍这稅此外各國機器概行免稅至英法德國商家現有機器甚多頗足以應銷路惟俄國重征美國貨稅其意實有不願美商至彼貿易之心將來美國因此一事恐與俄國有一番爭論也 
[俄使革職]  
　　美國舊金山大同日報云俄國派駐意京欽使李力多扶氏現爲俄廷革職爰俄皇前欲往意國遊歴經李多方阻止俄皇不悅而意人亦多怨之今聞革職意人大快於心 
[限制律師]  
　　廣東安雅書局世說編云條約内載地方訟詞外洋律師不得出頭千預兹粤督憲札行惠潮嘉道轉飭所屬云爲札飭事訪聞汕頭地方有洋人自稱律師干預地方公事進有訟詞案件每每出頭向地方官關說殊屬有違條約查各國洋人在通商口岸及内地除遊歴經商傳教之外其餘地方事件按照條約不准干預卽有切己之 
 
 

Page 2

 
 
事亦應禀由該管領事照會地方官辦理不能由律師擅行出頭干預間有兩國商民交涉案件須由中西官員會審兩造自願延請律師代爲伸辯所延律師亦須執有文據及經公堂承認方能准其代理如未經公堂承認其人卽係眞正律師仍可不准過問各地方官於條約公法講求者少未能深悉誠恐任聽千預捐棄權限札道遵照現檄事理轉飭所屬地方各官遇有交涉事件務須按照條約分别辦理如有洋人混稱律師出頭干預訟事立卽嚴行駁斥勿稍遷就以符約章而肅政體仍將遵辦情形禀覆察核 
[議設銀行]  
　　廣州訪事人云有鄭君席儒者名應和雄於資財商業中巨擘也久客日本熟悉商情近由龍君志澤招回粤省籌欵禀請建築商都嗣以事不果行將回日本然心中雅不欲虚此一行擬在省城香港等處設立銀行以爲振興商務之樞紐爰糾集資本五百萬擬定章程將來議出銀票二百五十萬帋以資流轉具禀督憲岑雲帥請爲核奪隨奉雲帥批示謂設立銀行亦係振興商務之舉惟須身家殷實是否該職商等自己資本抑係招集華股有無洋股在内與各生理有無窒礙均應查議仰善後局會同布政司傳商詢明妥議章程禀復核辦 
[撤任風聞]  
　　寗波訪事人云風聞浙江慈谿縣知縣王大令家驥被某御史參劾業己奉旨撤任使果確實則當於日内交卸篆務馳返省垣矣 
[識拔有眞]  
　　蕪湖訪事人云安徽撫憲誠果泉中丞下車伊始孜孜以講求吏治爲心每日勤見屬僚見有悃幅無華者無不子以拔擢此次署理蕪湖縣蕭策五大令署理含山縣萬芳欽大令皆以衣冠古處獨邀賞識蓋中丞深惡近日浮華之習故思以此矯之也 
[盜劫客船]  
　　寗波訪事人云日前鎭海口内有客船一艘停泊某處江干適是夜鎭城邑廟演劇各客相約往觀祗舟子一人看守行李詎越時突來盜匪十數人躍入船中舟子在睡夢中驚醒疑爲各客觀劇而回繼見各人俱持有利刃始知係緑林豪客舟子恐遭其害不敢聲張任匪等將船中銀洋擄掠一空而去事後各客回船舟子告知其故無如盜等己去蹤跡杳然現聞己禀報縣署請爲查緝矣 
[營兵兇横]  
　　松江訪事人云前日有籍隷湖南之副營兵某甲行經郡治西門内豐樂橋上適老媪某氏蹣跚在側偶一欹側間手倚甲身甲大怒飛足猛踢氏遂從橋頂墮下倒落河中幸經人急倩舟子拯起雖免占滅頂然己受傷甚重一息奄奄矣營兵之兇横若此能不令人見而心寒哉 
[甌江見雪]  
　　温州訪事人云甌郡地處東南天時和煦每屆小春月居民多衣春服鮮有御及重棉者不料今年本月初六日朔風懍烈氣候陡寒未刻忽然下霰至晚雪花飛舞　鴦瓦上淅瀝有聲迨曉夢初回衾寒似鐵翌日晨起粉粧玉琢氣象一新一時墨客騷人咸視爲豐年之兆云 
[蕪巿乏銀]  
　　蕪湖訪事人云邇來巿上銀根異常緊急推原其故實由廣帮五豐米號夥虧欠七八萬金而王某所開之德新錢莊亦虧至十餘萬兩以故各商無可周轉相顧束手誠商務之隱憂也 
[宜昌錢巿]  
　　宜昌訪事人云今年各業生涯異常寥落滿望秋後棉花上巿或有起色藉補桑榆不料近日錢價日昂銀價日跌以致各錢店無可周轉倒閉隨之有某甲者在城内股開一錢店歴有年所近寄銀票數千兩至荆州沙巿分店支給現銀嗣以彼處執事某乙揮霍奢豪無可彌縫席捲逃逸迨將票携回亦苦無以應付遂至閉歇商民聞信紛紛持票取錢惟見門銜魚鑰人跡杳然乃禀知地方官將夥拘案訊知此店尚存現錢數百千諭令各欠戶逐一署名以便將來折還淸理旣而某丙所開錢店柤繼而倒地方官以丙己逃避無蹤將其婦某氏拘入署中一面派差搜查其室有錢數百千遂連衣箱器物及一切生財封鎖備抵此外閉門歇業者不一而足巿面艱窘可想而知矣 
[蕪上官塲紀事]  
　　蕪湖訪事人云靖健營曁武衞楚軍統領李本卿鎭軍現己升授狼山鎭總兵蕪地官紳咸往道賀俟省憲委員接統營務然後擇吉履新○靖健營左營管帶李葆林副戎現己升授安慶撫標參將副戎以此缺素稱淸苦雅不願就聞己蒙省憲改委武衞楚軍統領大約可免到任矣○和州裕溪關委員凌二尹因將司事某甲移屍雍家鎭三官殿中收殮嗫中紳士以是殿供奉萬歳龍牌每逢朔日爲諸生宣講聖諭之地責其大不敬聨名上控徽寗池太廣兵備道兼蕪湖關監督童觀察委袁澤民二尹往查含糊禀覆嗣經觀察傳訊關書沈某始悉其詳立將林二尹撤差 
[甌郡官塲紀事]  
　　温州訪事人云本月十一日新任玉環營參將鄭銘芳參戎祖蔭乘招商局普濟輪船抵温隨策騎至道鎭各轅禀見聞己定於十四日赴任接印○瑞安縣王斗槎大令自九月二十二日赴省垣謁見各大憲禀陳要公本月十一日乘招商局普濟輪船遄返道經郡城小作勾留至十三日始行回署○靑田縣彭溧樵大令以創辦守約小學堂苦乏經費幸經紳士陳越午上舍國鈞慨捐洋銀一千五百圓又提正誼鶴皋兩書院膏火銀助之始克開辦大令以陳急公好義詳請温處道童紹甫觀察覈給奬勵以昭激勸而示來兹○本月十二日永嘉縣程子良大令帶仝刑仵前詣柟溪相騐某姓命案越日事畢始回署視事如常 
[靑浦縣試初誌]  
　　靑浦友人函云本月二十日爲靑邑縣試正場之期與考者共二百十四名首題歳寒然後知松柏之後彫也義次題躕彼公堂稱彼兇觥萬壽無疆義 
[薊北霜痕]  
　　京師訪事人云九月二十五日步軍統領衙門忽下堂諭嚴飭京城内外五營將弁一體遵照略謂近日聞有外省難民紛紛入都著卽轉飭各汛弁兵訪查如有此輩蹤跡立時驅遣回籍不准於令入城先是十六日午前印度馬戯班伶人由都赴津至前門外東城根津蘆車站購票經站上巡勇查悉携帶七八齡之華童甚夥報知站長立子扣留隨將印伶送交外務部查究其事印伶報稱係伊出資購得復詰各童所由來旋由某小店中擒獲湖北女拐子某某氏二口訊出同夥尚有二十餘口皆係由幗中人來時冐稱難民僦居小店每日託名賣藥迷拐兒童售與印人刻正跴捕餘犯故大金吾有此嚴諭也○九月二十七日之夜戶部銀庫後墻被賊穿窬圖竊未成而逸幸無遺失次日適某省解餉銀入庫向章餉鞘係雇夫運送是日一夫舁一餉鞘中途失手墜地餉鞘忽裂銀露於外夫竟懷十兩重之銀錁十餘錠飛奔逃避銀庫隷役見之急出追逐遇戶部大門所駐姜軍數名向前阻獲禀明司務廳研訊當塲搜出銀錁數錠遂解交刑部審辦 
[鷺江寒鯉]  
　　厦門訪事人云日來官塲中人接到省垣來信知現署厦防同知鄭司馬霽霖因案撤任調省察看所遺篆務己委平漳同知　司馬騰衢前來接署大約鳧旌戾止當在指顧間矣○厦門大　駁船裝載各貨舵工水手人等往往乘機行竊耳濡目染習爲常然本月某日三益號雇某姓大　船至招商局躉船上裝運米糧舵工吳某私竊數斗被躉船上人瞥見欲拘之吳懼鳧水而逃乃將其船扣留禀明保商局 
 
 

Page 3

 
 
員移請厦防廳憲飭差緝吳到案訊明核辦以儆將來 
[泖水凉波]  
　　松江訪事人云前日松江府署接到省垣釘封公文府尊丁次軒太守當卽分札上南靑三縣聞皆係處濯罪犯上海决一汪姓係姦拐案件南匯决一華姓係擄人勒贖案件靑浦决一金姓係故殺論抵案件想日内三邑尊己奉文照行矣○街衢馳馬本干例禁而郡中紈袴少年專喜策騎郊原遊行自得營中牧圉遂有恃此爲生活者自提憲李壽亭軍門蒞任後其所帶提轅小隊往往潛伏街巷攔截乘馬之人將馬牽去俟牧人向雇客饒舌出貲向贖始得歸虞廷之乘在小隊借此生財而豪客遊蹤亦藉此因之稍沮前日城中某錢莊之子雇一騎揚鞭自得亦被小隊牽去後挽熟識者關說以洋銀五元贖回又某弁之馬在東嶽廟前被牽後亦以洋銀二元六角贖出又前營鳳遊戎之坐騎及營馬兩匹經人雇坐道經某處亦被小隊堵截遊戎之坐騎在後急卽遁歸而被截之兩營馬想又不免備貲向贖矣 
[上海縣試招覆案]  
　　上海縣主汪瑶庭大令於本月二十日舉行縣試昨日將試卷評定甲乙榜示署前并定期二十五日招覆其各文童姓氏照録左方　潘　江　陳紹虞　張冠玉　王燮功　樊葆深　高壽田　朱紫貴　曹　堅　秦之望　顧文濬　瞿文彩　周才芳　丁　烈　顧　昀　王枚功　吳加賢　朱學儉　盛朝爵　倪鍾浚　孫　鷗　楊景斌　梅　蕚　唐志鵬　馬寶琛　陳　錕　蔣其偉　喬國英　黄有鄰　朱　垚　黄　鈺　楊光裕　楊兆田　邱　復　蔡　楨　徐寶璜　印　鈞　楊我煥　李景鎬　王鍾毓　顧鏡淸　周元淸　任二夔　曹　鴻　顧　昕　蘇　海　孫撰曾　干思頤　張佐辰　裴邦藩　陸鴻基　劉　濤　吳樹基　全鄜瀏　侯奇章　龔　鑑　何維章　朱榮錦　黄觀樂　胡　祥　朱兆鵬　邢志淸　唐繼萱　潘泰勳　周宗斌　錢希鳳　夏建章　高壽基　潘鍾杰　張啓浩　錢　江　王　熙　樊書勳　郭傳治　陳其經　康建勳　葛益祥　許儒琛　杜翔聲　王承梁　張光啓　徐世逹　甘　俊　藍田璵　康逢吉　樊書瑞　王文翰　張之紀　楊　鳳　沈龍章　孫詠曾　周承德　汪　澐　王文藻　錢樹奎　凌希曾　翁大銓　沈宏鼎　陸耀楷　王際平　沈聨桂　朱賡韺　王惠迪　黄敬熙　秦勳愷　夏建平　王承綸　龎　淞　黄文淸　葛　藩　夏建宗　顧鳳池　趙純熙　曹鳴盛　陳兆和　潘鴻鈞　姚明輝　鈕　麟　翁　藻　范曾煜　李國瑞　朱家銑　夏建安　梅祖文　龔紹祖　吳肇修　謝世貞　沈溥泉　李祖同　陸鴻順　王承勛　耿宗愼　謝永明　談啓運　趙鴻鈞　陳相楹　陳泰來　奚維塤　翁天錫　顧文衡　張文蔚　蔣　魁　沈慶藩　李從新　金宏璣　吳維第　朱東海　奚　燾　周文焯　姚寶昌　葛尚杞　張　志　何　琦　錢允明　陳師義　相士芳　丁元賢　陸企文　楊昌煜　郁鍾翰　黄德祥 
[寶山盜案]  
　　本月二十一日夜間有盜匪數十人明火執仗蜂擁至滬北寶山縣境二圖王家橋左近某甲家由後屋布梯而入將甲家男婦十餘人用繩綑縛攝以白刃令勿聲張遂翻箱倒篋將金銀首飾綢布衣服劫掠一空旋卽呼嘯而逸天明甲檢點所失卽開單投蘇松太兵備道轅禀控道憲袁海觀觀察札飭寶山縣主王緯辰餍充前往查勘昨晨大令帶同書役人等乘火車至甲家詳勘一周然後赴道轅禀覆 
[拿獲梟匪]  
　　邇來浦東新塲等處仍有梟匪聚集滋事前日有梟黨多人各持利器互相格鬥南洋常備右軍統領杜雲秋觀察訪悉之下特於昨日午後督率麾下兵士三百餘名整隊而往各梟匪均未聞知正聚黨互鬥猝見兵勇雲集始相率遁逃觀察奮勇直前拿獲梟匪王升奎之甥吳某并鎭江人張某及渾名小鬼阿祥姜和尚等四名奪得後膛槍二十餘枝擡槍一枝火藥二十餘箱立卽解赴砲船候今日午後解請蘇松太兵備道袁海觀觀察提訊後派砲船護解蘇垣請撫憲恩藝棠中丞核辦 
[會勘巿河]  
　　本邑南巿薛家浜巿河久未疏濬河道漸淤舟楫往來殊形不便近由是處叚董聯名環禀道轅曁上海縣署請爲設法開濬旋奉蘇松太兵備道袁海觀觀察札飭上海縣汪瑶庭大令前往履勘大令遂於昨日午後偕同仁輔元堂董事莫志敬姚子讓二十三鋪董事顧雨田徐九成秦錫廷二十七鋪董事奚元良黄雨甸十二圖董事顧平甫會同二十三七鋪巡防局員李伯屏姚谷蓀兩二尹並率亭耆人等由沿浜迤西至小南門外小閘橋一帶測明丈尺開單申請觀察核明然後咨請滬軍奇兵兩營管帶撥兵疏鑿 
[飭勘沙灘]  
　　江蘇候補知縣蘆崙山明府奉江蘇藩司效述堂方伯札委赴寶山縣境查勘沙攤有無增漲昨日明府奉委來申赴道縣各署拜謁旋卽往寶山縣境詳細勘查 
[美界火警]  
　　前晚十點鐘時美租界武昌路第二百四十六號門牌沈老泉家不知如何遺火於披屋内濃烟寗布幾兆焚如幸卽取水灌澆得卽熄滅然己焚去半楹矣○昨日午後三點半鐘時虹口西華德路中虹橋東首樹德里某姓平屋内忽然失火瞭望臺西人見之鳴鐘告警當經英美兩界救火會西人驅皮帶車馳往吸水狂噴得卽烟消火滅計共焚燬平屋四幢皆係居民並未延及鋪戶亦幸事也 
[流氓難辦]  
　　楊樹浦對江有地名八埭頭者爲流氓麕聚之區近日著名惡棍金福金法兄弟二人招集　徒在彼處開塲聚賭每夜演唱花鼓及攤黄等各淫戲事爲浦東爛泥渡鎭總巡謝岳松明府訪聞因於前日帶領差勇前往拘拿金福等早己聞風逃避繼至洋涇鎭查拿流氓亦無蹤迹旋以某小烟館主某甲有窩留匪類情事遂飭帶回訊辦 
[捉賭銷差]  
　　前日上海縣汪瑶庭大令訪聞本邑西南鄕閔行塘灣各鎭有光蛋梟匪溷跡其間開塲聚賭爲害良民爰飭差頭全順薛貴多帶夥役馳往嚴拿至昨日各差役回縣禀稱小的等先至閔行卽有賭檯兩處聞風四散塘灣鎭亦有兩賭檯曹家橋則有賭檯三處計有匪船八艘梟匪四十餘人均己先期避逸經小的等詳細訪查知各匪實己遠逃出境合行禀復銷差大令頷之 
[英美租界公廨晚堂瑣案]  
　　前者職員黄春甫令家丁黄升控壽康當鋪夥詹瑞卿用虧洋銀四千三百餘元等情經讞員鄧鳴謙司馬訊供押候補提股東秦雲卿等到案再核前晚司馬提訊有詹年生者投案訴稱瑞卿名下所欠洋銀除由著名賭棍陶鐵山周子淗兩人浼人作保約定月底將賭欵洋銀九百餘元呈繳外秦處有洋銀三百元章蕚生處有洋銀二百元尚有方單在店東人求追章供願求寛限當設法淸理秦供洋銀三百元乞限三日如數措繳其餘六百元須胡望山交出方可呈案否則監生無力認賠司馬著將秦章二人交人保出限三日先繳洋銀再與胡望山理追違干未便詹瑞卿還押○榮則吳控邵厚村結欠書欵何索不還等情司馬提訊之下榮供稱前者仁昌書局倩小的代取四吏等書五十部計洋銀一百七十元言明九月底歸還到期無著因將籖字之邵厚村扭案請追邵供稱求恩寛限當爲淸理司馬著押候如數繳還取具限狀存案備查 
[贈書鳴謝]  
　　日前承本埠江海關惠示光緒二十八年通商各關華洋貿易總册條分縷晰綱舉目張是誠出納之總綱商務之要領也非特經商者不可不覽凡留心時局者亦宜寓目焉書此以誌謝悃 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[狂風覆舟]  
　　温州訪事人云有某甲者爲其父卜葬前潢地方因於本月初八日之晚駕舟而往中流忽遇狂風舟子力不能支立時傾覆船上叔姪兄弟五人均墮於水惟一人遇救得鄜更生殊可憫也又本月初九日耶蘇教士謝某携一僕乘杉板船欲赴港鄕駛經楊府山塗忽遇石尤船卽沈没謝與僕經人援起未致喪生語曰死生有命不可於此見之哉 
[保甲總巡局紀事]  
　　本邑城廂内外保甲總巡兼淸道局員朱森庭明府查悉南巿十六鋪境内嚴大生嚴乾生兩藥鋪及某姓豆腐店三家傾倒垃圾有違章程爰於昨日飭十六鋪地甲傳各店主至案照章科罰以示之儆○成衣匠孫柏生自稱總巡局差役向南巿老白渡陶某所開豆腐店索詐洋銀爲局員朱明府查知飭提到案判掌頰五十下陶亦有不合判罰洋銀兩元○總巡朱明府查悉城廂内外各叚栅門雖經修葺堅固尤恐竊賊從高處竄越因飭各地甲雇匠在栅上加釘竹笆嚴爲之備 
[英美租界公堂瑣案]  
　　前者鄕人徐海松以著名流氓混號皮鞋金山卽陳錦山閙天宫卽徐海山等别去雙目等情控經捕房派包探朱桂生協同西探拿獲解案訊供嗣經朱探續獲毛篤卽曾毛毛又卽混號長脚毛毛解經讞員鄧鳴謙司馬會同英總領事署繙譯官寶述德君訊不承認押候復核在案昨日司馬倩襄讞委員王松丞剌史提訊捕頭派朱探將毛篤解案毛律師佛威聲辯徐海松訴稱小的向業小販前將祖遺地售得洋銀數百元被流氓陳金山等聞知伺於虹口僻靜處將小的扭住按倒於地田毛篤曳住髮辭肆行兇毆强借洋銀二百元不遂所欲刓去雙目今年五月間曾報捕房先後拿獲皮鞋金山閙大宫等二人訊辦旣而反人王阿林以毛篤又被朱探拿獲告知小的令卽投案質証不敢妄指亦無人教唆求恩究辦西探禀稱會同朱探將毛篤拘入捕房卽告知徐海松辨認先問伊毛篤若何形狀答稱身瘦而長毛聞之卽將身故意灣下顯見情虚求察朱探禀稱今年四五月間徐海松被皮鞋金山及毛篤二十餘人刓去雙目投報捕房小的卽嚴寗訪拿將陳與閙天宫先行獲案嗣經徐友王阿林見毛么在協原烟館告知小的小的卽至捕房協同六十二號西探前往拿獲小的與原被均不相識祇知奉公拘人請爲察核徐某氏供小婦人是海松之妻毛篤卽曹毛毛曾遣其友向小婦人言爾到案不得將伊牽累異日案結按月允貼洋銀四元並無人唆使小婦人誣指毛毛索取洋銀一百元之事求察徐鴨鴨供小的是海松之弟因海松雙目己被刓去恐其妄言累及他人求察徐炳炳供小的於此事原委實不知情旋有法公董局宰牛公司經理西人投案訴稱曹毛毛先業殺猪自前年進宰牛公司後素行誠實且每日自黄昏起至天明止事甚忙迫安能出外作此不法之事商人料其必不至此請爲省擇佛律師問徐曰捕房門差陳財屋爾可相識否答稱不識乃顧謂堂上曰此案實因陳財星與曹毛毛同業嫉妬欲將曹究辦然後陳可獨擅其利分辨良久時己鐘鳴一下剌史商之寶君著還押捕房候復訊核奪○前者某洋人家失竊衣物及自鳴鐘報經某包探拘獲陳金龍王河四等解案研訊知係王揚生所竊因令押候提案復核旋由包探張才寶將王揚生拘獲解請訊究剌史判責三百板發押捕房一年陳與王阿四無干省釋 
[法租界公堂瑣案]  
　　洋行街潮帮米麥行陳義和與和康源裕正興晉和等各莊往來虧欠銀三萬五千餘兩本月二十一夜潛行逃逸翌日忽遣某甲轉托小烟間主張阿二至兩成土行收取洋银二十元爲某莊夥偵悉將張拘獲扭送捕房昨日莊夥馮慶堂馮壽芝蕭雲卿蕭佐卿等投案伸訴前情並稱收取洋銀之字條係義和行主鄭鏡淸親筆求請嚴追質之張阿二供在洋行街開設小烟館義和行運人囑小的至兩成收取洋銀二十元餘不知情大令得供判將張阿二暫行管押各原告著補禀呈候核辦○錢六仔陳阿毛汪阿根陳阿四陳耀寶等五人串竊陳雪香之考籃衣包爲包探緝獲吊出烟槍二枝並非原贓昨日一并解案請訊大令判將錢責五百板押攺過所兩個月陳阿毛責四百板汪阿根陳阿四各責手心二百下押二個月陳耀寶押兩個月免責○曹阿毛以腐敗牛肉入巿混售爲包探查獲拘案請辦大令判罰洋銀三元以儆○魯瑞洋行控袁中記定貨不出奉大令訊供著赶緊出貨昨日又傳兩造復訊原告西人訴稱此貨於九月十三號十點半鐘抵埠公司行内有進口簿可查商人於二十一號卽致信於袁著赶緊出貨袁在簿上曾有簽字質之袁稱當日僅收到樣板並無書信大令著將簿據呈核是否簽字並向公司行杳明再行核辦○沈樹卿禀稱由内地販牛六頭來滬售與盛佳珠應收價銀除收到外尚欠洋銀一百四十元八角至中秋相近連次向索付以己閉之敦大莊支票洋銀一百元當卽退還今又數月並無欵付求請嚴追大令核供判盛還洋銀一百五十元著覓人銀並保限十日内先還一百元其餘立期票限至明年歸楚○自來水公司工匠陳銀福向居民索取規費爲公司西人查悉以有違章程送案請辦陳供與王梅芳同向某豆腐店索裝龍頭費洋銀四元二人分用大令著押候傳王到案再核 
[美租界捕房紀事]  
　　前晚蜜勒路瑞綸繅絲廠女工陳王氏乘機行竊絲繭若干磅携之而出適爲管門人某甲所見立卽　獲由德律風知照捕房捕頭令包探顧福其將氏帶回押候解送公堂禀誚讞員鄧鳴謙司馬訊辦○前日傍晚時七百零七號巡街捕在漢口路見董阿六所拉之東洋車己多破壞上前欲拘董袖出小銀錢若干枚賄之捕不允卽將董拘入捕房捕頭令押候解送公堂禀請懲辦 
[救急功崇]  
　　昨蒙王季棠善士交到助振洋五十元姚子貞善士平安還願一百元蘇垣恒孚銀樓經募丁汪氏壽允求延年益壽洋五十元汪國焯求延年益壽洋五十元無名氏各戶洋四十四元二角竊以東省黄河漫溢頻年受害慘不忍言此次災區旣廣需欵尤繁兼之積困之餘旣乏蓋藏之可恃益覺苦楚之可憐不得己惟有再求海内仁人君子勿厭再三之瀆共圖補救之方勉力輸將再接再厲此則敝公所所莫名延企者爾 
[助振撮要]  
　　啓者山東廣西等省河患兵荒環生迭起哀鴻徧野蕩析離居需振之殷急於星火則敬謬司收解正苦欵微災廣時抱杞憂乃蒙張雪堂善士募無名氏規元三百兩又募不書名規元二百兩又募不書名洋銀一千元儻完願生洋銀九百九十八元會稽退思軒主人求子病速愈洋銀三百元顧秋嵐由潤昌棧來規元二百兩杭州宜爾軒主人洋銀二百元趙問軒求子得麟願助洋銀二百元寄居昭陽京江遺愛堂劉何氏求保平安洋銀一百六十五元錢塘劫餘生郭鍾槐求病速愈洋銀一百元梁溪逹源莊募無名氏再求平安洋銀一百元馮崇康助棉衣洋銀一百元鎭江泰和土行洋銀一百元荃記求病速愈洋銀一古元宋翰香洋銀一百元留餘軒長房求保妻産中平安洋銀一百元無名氏求病愈洋銀一百元淮安干尚年求痰疾速愈英龍對洋銀一百元梁溪逹源莊募徐鄒氏求病速愈胃口　旺洋銀五十元又募徐周氏求舊着全愈身體康甯洋銀五十元蘇省雙桂山房方龍洋五十元無錫朱巖樵龍洋五十元周贈麟求母病速愈洋銀五十元釣月主人由餘大莊來洋銀三十元先後拜登感同身受易曰積善之家必有餘慶書曰作德心逸曰休諸善長伉溺厪懷解囊慨助施當其厄食報定自無窮除隨時繕 
 
 

Page 10

 
 
具收條並將惠欵彚解散放外請登報牘奉揚仁風樂善好施之君子共亦有聞風而興　者　　　　上海北巿絲業會館籌振公所施則敬謹誌 
[蘇省官報]  
　　十月十九日侯補道魏　銓劉　安均湖南人由甯來同知高繼昌果謝奉委常州府發審差吳縣李禀知下鄕履勘朱神以增等請恭石岩知縣楊　　由京回禀銷海運京沽局會辦差龔心沂由　專丁來省禀銷兼代辦佈捐局差馮詠　由甯專丁來省禀謝飭知廿四年分　運案内蒙保補缺德以直隸州用從九蔣鑄顔　謝飭知奉部核准 
[蘇省官報]  
　　十月十五日正任崇明縣李禀謝奉飭回任旣辭知縣黎耀森由揚州公幹回禀知奉委赴奉省公幹卽辭游錫龍禀謝奉委赴甯滬採訪工藝局事宜卽辭方時褧禀知奉撫憲委派長元吳三縣小學堂都辦差恩厚車坊釐局專丁來省專謝飭知查獲大宗倫漏蒙訊功二次金煊由滬專丁來省禀知奉委四川賑捐局提調兼文繼差巡檢陳銀蕃禀謝牌示委署嘉定縣典史事王起鑾禀謝牌示委署新陽縣典史事沈惟泰禀知到舊察見隨員兼支放差十六日候補道李李森增齡均由甯來知州應祖錫禀知到裕蘇官銀錢局坐辦差調辦湖北洋務局築兩湖官帳局文案江蘇補用知州吳惟聰由甯來金壇縣翁禀到禀知接收前任交代於初限内算結並謝請補丹陽縣缺花翎知府銜指分江蘇試用同知吳琪浙江人禀知由京引見領照到省指分江蘇試用巡檢江同峻浙江人禀知奉撫憲騐看到省江蘇卽用知縣趙鴻於本月十五日子　在侍其巷本寓病故十七日藩轅　示照得新陽縣巴城司巡檢周鍔丁憂遺缺查有遇缺儘先補用巡檢王炳元堪以請補一品頂戴兼隨辦商約江蘇記名道潘學祖　知在院上禀到禀見禀知由上海來開辦滬甯鐵路總管理虔卽辭回滬候補道增齡由京分發　蘇通知昨日在院上禀到同知銜指分江蘇試川直隸州州同陸修瑺浙江人由京領照來省禀到進補奉賢縣郭重光嘉知前署常　縣任内交代於初限内算結六品頂戴候選主簿林大良福建人謝委中西學堂繒圖敎習十八日臬轅牌示十月分候補佐知月課於廿一廿二等日在滄浪亭課吏館考試先至牙釐局呈遞履歴丁憂知府姚繩武辭回籍回知范鵬顧秉鈞均禀辭　甯見制憲知縣楊昌祥禀銷撫署文案卽辭赴木瀆釐局差洪冀昌禀銷抽查高寶興東等縣保甲團練差並謝委工藝局差吳俊卿理問朱之榮均專丁來省嘉謝飭知廿四年分海運　内蒙保加四品銜縣丞王錫章由甯來巡檢于樹動禀謝飭知奉部核准註册典史楊瑞麟由甯來禀謝奉飭分蘇差坙指分江蘇試用府經歴張篤　巡檢張建動均山東人由就騐看領照來省禀到管帶撫標　備軍右營儘　補用副將尹正明由上海來 
 
 
 

Page 11

 
 
   
 
 

Page 12

 
 
每名大建月支餉米銀三兩六錢小建月支餉米銀三兩四錢八分正勇二百二十五名每名大建月支餉米銀三兩小建月支餉米銀　兩九錢火夫三十名每名大建月支餉米銀二兩四錢小建月支餉米銀二兩三錢二分統計全營大建月支薪餉銀一千零一十五兩小建月支薪餉銀九百八十五兩五錢嗣又陸續酌調省蒙原設各營赴臨合圍助剿而功傷卹賞及各屬添調團營所需餉項尚不在内旋以糜帑過鉅餉力不充適臨安克復首逆伏誅卽經酌量情形將逹字中左右副中左前後七營柱字四營章字兩營鎭東中營鎭字兩營霆字一營他郎廣西新嶍防勇各一營　　左右前後正左右後七營及逹字選鋒哨勇一百名於六七兩月分削遣撤其餘逹字後副右副中左千右中前中後尋甸選鋒共八營新軍中正中西營及新軍八隊臨安府縣親兵二百名因搜捕餘孽辦理善後鎭靜需營驟難併行裁遣擬俟人心大定地方一律肅淸通行隨時次第遣散以紓餉力其各屬添調團營應由團練處男案辦理據雲南善後局營務處司道會同布政使李紹芬詳請具奏立案前來臣等覆查無異除咨戶兵部查照外謹合詞恭摺具陳伏乞皇太后皇上聖鑒敕部查照立案施行謹奏奉硃批該部知道欽此 
署雲貴總督丁奏酌議變通營制摺二十九日 
署雲貴總督臣丁振鐸跪奏爲酼議變通營制以紓餉力恭摺仰祈聖鑒事竊查前奉諭旨著將原有各營嚴行裁汰精選若干營分爲常備續備巡警等軍一律認眞訓練以成勁旅等因當經前督臣魏光燾等將舊有戰兵練勇攺編常備軍十二營續備軍二十四營益以砲隊工程隊輜重隊並常年應支　練軍火旗衣帳棚等項及督撫署衞隊提鎭親兵城守水兵各薪餉統計歳需　七十八萬數千兩復以粤邊游匪猖獗沿邊要隘過多原駐各營不敷分佈陸續添募十四營作爲剿游專隊餉章營制均照常備軍支給請將滇省應行解部之新加釐金及减平稅課等項銀十萬餘兩儘數截留並由蒙勝兩關課稅提撥供支先後奏咨各在兹據雲南布政使善後局營務處司道李紹芬等詳稱滇本邊瘠餉項久苦不敷前後攺編添募各營統計每年餉需約在百萬以外平時設法補苴己覺左支右絀本年個舊廠匪肇亂加以鎭邊猓夷河口點匪同時並起添營勦辦餉力愈益不支現雖漸次肅淸而搜捕餘孽善後振撫在在均須欵項且新添各營旣難一律裁撤而廣西現在派兵剿游約會夾擊廣南羅平一帶尤形吃重是粤匪一日不靖滇備一日難紓則原設各營勢亦不能酌减顧舊餉己恒苦不濟新餉更無從取資應卽設法騰挪俾資挹注再四籌維惟就原定營制餉章酌量變通稍加裁節以歸畫一而紓餉力查常續備軍營制原有臨敵備調之分是以勇額各有叅差餉項亦分厚薄現在各營均係扼守要隘防剿兼資勞逸相同無所軒輊且原設之教習排長洋號令等均爲平時操練洋操而設各營旣扼要分紥防地畸零勢難調齊操練其教習等項實同虚設更不得不因地制宜略爲變計以期兵皆實用餉之虚糜除駐省練軍無分哨官遠紥應妥定操章認眞訓練另行附片陳明並砲隊工程輜重各隊督撫署衞隊提鎭親兵城守營水兵均請仍舊毋庸置議外擬白光緒二十九年八月初一日起將省外原設常備續備各營統照前次新添剿匪各軍營制餉　一律攺設每營五哨每哨五十名營官一員兼帶中哨月支薪水公費銀一百兩文案一員月支薪水銀十二兩收支兼軍裝一員月支新水銀十兩哨書四名由中哨通丁内充每名月如津貼銀一兩修槍匠二名由中哨勇丁内提充每名加津貼銀二兩均不扣建前後左右哨官四員大建月支薪水銀十二兩小建月支薪水銀十一兩六錢什長二十五名每名大建月支餉米銀二兩六錢小建月支餉 
二百二十五名每名大建月支餉米銀三兩小建月支餉米銀二兩九錢夥夫三十名每名大建月支餉米銀二兩四錢小建月支餉米銀二兩三錢二分統計全營大建月支薪餉銀一千零一十五兩小建支薪餉銀九百八十五兩五錢惟廣南羅平各營現飭率隊赴粤會剿道遠糧貴勇丁薪餉遽照新章支給勢有不敷且廣南遊擊四員原設常備勇額三百名若一律裁成二百五十名亦恐兵力過單自應稍事變通以求有濟除羅平之武威中營武威副中營武威後營南防右營前己飭照續備勇額裁攺外其廣防常備遊擊四營暫照原額毋庸裁減惟戕將各營教習排長號令等一併裁去並將營哨宫薪水均照此次新章起支其勇丁薪餉卽於新定餉章外每勇月加行營津貼銀三錢俾示體恤並嗣後名營遇有調派剿匪亦卽照此加給庶旣不减常備之餉以隳車心且更可增　備之餉以奮衆志實于軍務大有裨益若撤回本境駐防卽仍照章停支以昭核實而示區别如此暫事騰挪分别核减卽可將節出薪餉彌補新設未裁各營文敷之項俟地方大定軍務肅淸再行分别裁併查照奏定章程辦理以符原案等情詳請具奏前來臣等伏查滇本邊瘠之區近年鄰協短絀常年經費恒有不數之勢邇來邊事日亟匪亂日滋添營籌防需餉愈鉅支持匪易設措彌艱該司道等所議變通營制實爲藉紓餉力起見合無仰懇天恩勅部立案將滇省原定營制餉章量爲變通俾得　資挹注出自逾格鴻慈所有酌議變通營制以紓餉力緣由除咨部查照外謹合詞恭摺具陳伏乞皇太后皇上聖鑒訓示謹奏奉硃批該部議奏欽此 
古林將軍長奏爲斬絞軍流重犯反獄脱逃摺二十九日 
奴才長順跪奏爲斬絞軍流重犯反獄脫逃請旨將管獄官革職拿問恭摺具奏仰祈聖鑒事竊五常廳同知戴鴻鈞禀稱因俄兵屢向廳屬練會搜搶以致盜風四起於光緒二十九年六月二十一日赴哈爾濱與俄員辦商公出廳署公牘札委署巡檢兼司獄孟桂雲代拆代行曾經通報在案七月初五日在哈爾擯行次接據巡檢孟桂雲申報本月初一日夜三更時分驚聞獄内有喊　聲音隨卽前往彈壓維時盜犯王駿等先己扭斷　　打傷禁卒　開獄門蜂擁而出搶獲看守班房槍棒勢甚洶洶卽經喊同丁役及捕盜勇丁實力堵拿不意事出倉猝犯衆拚命兵役受傷衆寡不敵監獄附近城垣以致該犯均田城墻缺口竄越　逸追捕無獲等情該廳聞信馳回勘明犯逃情形提騐禁卒兵役受傷屬實研訊刑禁人等並無賄縱情事點查脫逃斬犯王駿劉得金絞犯黎占好魏福張遇舒仔懸金萬生孫樹如胡萬發于泳張得孫盛合軍犯姚福姜玉勝劉曰興高鳳儀吳振江周洪維少江梁萬昌王于安景春李萬　喬萬金趙桂趙昌發王洪均常詠幅孟慶發宋富流犯張萬　馬金　闞獄高域王寶訕王遇訕劉田苟王訕未 
 
