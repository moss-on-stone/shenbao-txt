# 1918 - 184 - 4916307

 

Page 1

 
 
   
 
 

Page 2

 
 
   
 
 

Page 3

 
 
時評 
[外部通咨（冷）]  
　　余讀外部通咨各省之電而心竊有所疑惑焉其通電之語謂近有奸民私印債票及指礦向外人借欵請查禁懲辦云云嗚呼此數語者不啻外部自道其政府之所爲也唯官字改爲民字上又加以奸字印債票上加一私字耳其外有何他異哉不然印債票及指礦向外人借欵者政府日日爲之而謂必須查禁懲辦耶 
　　或曰外部旣知印債票及指礦向外人借欵之當禁當懲而又不得不與外部以外之政府諸人日日靦然爲之故特借奸民以諷外部以外之政府諸人耳 
　　若然嵵覞部以外之政府諸人得毋聞之而愧死也耶 
專電 
　　北京電外部通咨各省近有奸民私印債票及指礦向外人借欵請查禁懲辦（九日下午一鐘） 
　　北京電幣制借欵本日先交五百萬撥充曹張軍費（九日下午一鐘） 
　　北京電曹使欵雖到手惟對於副座得否仍疑故遲行小徐昨出京赴小站兼催曹速南下 
（九日下午三鐘） 
　　北京電段遣小徐赴津再催曹錕出發曹因派其子士溥今日赴漢先與張使接洽己則改期南下擬留趙玉珂駐津協辦督署事（丸日下午一鐘） 
　　北京電小徐新招之兵己成三旅入駐小站親自訓練 
（九日下午一鐘） 
　　北京電財部將實行所得稅先抽收議員官吏及各種公吏之所得（九日下午一鐘） 
　　北京電近又有設元老院之議位置下第正副總統者 
（九日下午一鐘） 
　　北京電東海對時局悲觀擬赴西山避囂（九日下午一鐘） 
　　北京電趙倜電告張鈁勾結陜匪在該省東南通電獨立段己派李寳仁前往查辦（九日下午一鐘） 
　　北京電第一部選舉訴訟案兩起均判原告敗訴現己向大理院上告（九日下午一鐘） 
　　北京電日使催速開歸化張家口洮南葫蘆島赤島多倫鄂爾爲商埠又承德朝陽錦州開魯林西等處亦請同開聞森林大借欵於抵押以外實以此爲間接交換條件（九日下午三鐘） 
　　北京電日本爲發展滿蒙經營催開葫蘆島師化城等十一處商埠（九日下午一鐘） 
外電 
　　北京電政局至爲沉寂暗中進行之事末由得知政府對粤决議取大攻勢惟至今尙未有何舉動政府之不活動顯因財政支絀之故日人之金錢今雖源源流入但其大部分己預先指定用途大舉攻粤月需巨餉厞訂特别借欵不克實行日本是否擬助目下之政府至此程度今尙未明日洋二千萬元借欵合同之簽定乃以吉林森林爲抵押品似無可疑合同内容未能探悉大約尙包括某項路礦權利今日以外間所傳在華發行日本紙幣八千萬元之合同一事詢諸日使署使署中人答稱不知劉存厚電京謂防守泰邊之兵二旅己爲南軍所敗被逼退入秦南内地據華字報載稱滇川軍萬人攻入泰省現正圍困南鄭（八日） 
　　北京電中政府己允與英員會審海盜戕害英敎士格拉漢姆氏一案會審地點華人主在寗波英人主在海門今尙未决（八日） 
　　北京電新疆地方不靖喀什噶爾英總領事現由印度派馬兵三十名充其衛隊（八日） 
　　哈爾濱電哈爾濱俄人組織之所謂西比利亞政府以霍爾瓦特中將爲領袖今己赴尼柯爾斯克擬藉洄爾米柯夫與歐柯夫二將之助駐於該處該團體之組織内容因守秘密眞相莫明惟聞彼等己拒絶承認海參嵗所成立之政府故急欲先抵尼柯爾斯克云（八日） 
　　哈爾濱電松花江上游大雨江水汜濫村莊數處己被淹及吉林之一部分現亦被淹損失甚巨（八日） 
以上字林報 
　　北京電吉林森林借欵雖由　部反對共合同卒於三日由財政部與日本債權人代表西原簽定雙方對於此事甚爲沉默現信其抵押品中尙有吉林某礦權利（八日） 
　　廣州電岑春煊大約將被推爲改組之軍政府政務議會領袖現議以伍長外交林長海軍岑長内務唐長財政粤　人民紛广大會皆主振興實業（八日） 
　　哈爾濱電海參崴之火車明日可抵哈埠商界因鐵路復可通車大爲欣慰據可靠消息却克斯拉夫兵己在赤塔附近大獲勝利過激黨紛亂向哈巴羅夫斯克逃亡（七日） 
以上路透電 
　　北京電昨日開國務會議討論共同出兵問題議論紛雜終於不能一致遂無結果政府爲此問題己促現在北戴河避暑之陸徵祥回京以便共議辦法（十日） 
　　北京電馮玉祥在常德獨立之事己漸次明確（十日） 
　　北京電昨日開國務會議决議先將張家口歸化城洮南赤峯古魯都（譯音）多倫諾爾六處開放爲商埠並聞會議時於以上六處之警備警察權問題亦曾詳細討論（十日） 
　　北京電英公使朱爾典氏於昨日下午三時至外交部訪問外交次長聞與西比利亞問題有關係（十日） 
　　北京電徐樹錚勸曹錕速南下仍無效果昨日曹錕致書段總理有速將經費送到則即刻南下等語政府意中以爲四省經略使辦公處祇在岳州設置一處己足關於此項問題現正與曹錕交涉（十日） 
　　北京電首倡討伐廣東之曹錕張懷芝等近日專向中央政府提出種種之要求以爲藉此遷延時日之計因此吳佩孚等之態度亦大有傚法之意加之馮玉祥己獨立湖南之形勢愈不利於主戰派福建方面又苦於土匪之猖獗李厚基專盡力於維持省内秩序己不復有攻擊廣東之餘力故日前一時大張聲勢之討伐廣東之氣燄今日似己驟遇一大頓剉矣（十日） 
　　奉天電由哈　爾濱傳來消息云萬國鐵路隊因欲視察過激派敗退後之鐵路情狀將啓程前往烏蘇理路線（十日） 
　　東京電今日宫中開軍事參議院會議關於日皇陛下諮詢之特命檢閱之結果就於各師團管下之軍規風紀敎育衛生及其他狀况逐一審議（十日） 
　　東京電中國南方派之志士江西省選出之參議院議員湯漪於九日乘蒙特爾號抵橫濱因得訪問在熱海避暑之唐紹儀氏現己前往熱海湯氏此行目的在使日本人士明白南方派之眞意（十日） 
　　東京電日本伯子男諸動爵議員之總選舉今日在華族會館舉行伯爵議員重選者十三人新選者七人子爵議員重選者六十六人新選者七人男爵議員重選者五十四人新選者十九人（十日） 
　　東京電山縣元帥及後藤外務大臣皆於本日覲見日皇山縣元帥面奏軍事參議院會議之經過後藤外務大臣面奏外交上之重要案件（十日） 
　　東京電得報告云俄國政府爲德使被戕事將派遣專使赴柏林傳逹驚愕及哀悼之意（十日） 
　　東京電據七月七日華爾夫通信社接到由莫斯科所發之電報云社會革命黨自任暗殺德國大使之責任革命反對派與過激派在莫斯科交戰德國公報謂暗殺德國大使之舉恐係協商國方面所敎陵云（十日） 
　　東京電俄國政府内部現有劇烈之暗關德洛得斯基派反對李寧派之聨德論據一般之觀測此次德國大使之被戕卽此暗鬭之結果蓋出於排德派之所爲也（十日） 
　　東京電由海參崴北進佔領尼科里斯克之却克軍仍繼續前進現在形勢却克軍欲戕哈巴羅夫斯克巿亦歸其手但此間觀測者謂却克軍之目的似在克復伊羅克却克巿云 
（九日） 
　　東京電關於駐俄德國大使之暗殺此間觀測者云該行兇者果却克族耶抑反過激派中人耶惟德國趁此機會圖謀擴張其在俄國之勢力或要求以彼得克羅得及莫斯科屬其勢力範圍之下亦未可知云（九日） 
　　以上東方通信社電 
戰電 
　　倫敦電邇來各訪員皆謂德軍準備新攻勢業己　事但其遲遲不發己引起一般人士之猜測或謂乃因兵力不足疾病流行之故巴黎人士川信乃出於政治原因德皇與赫特林伯爵興登堡上將魯登杜夫將軍曾於前數日内開戰爭會議今又忽召庫　滿男爵與議大約亦與攻勢問題有關聞庫爾滿男爵之黨自否認能以兵力取勝之說後近復因俄國時局日危且因發覺法境美兵己逾百萬故所持之說甚爲得勢巴黎專家今估計德國後備軍僅有五十五師而在春季尙有八十師故料德軍未來之攻勢其戰線必不致袤長云（八日） 
　　倫敦電今晨海格將報稱澳兵在松末河兩岸廣三千碼之陣缐稍得進步蘇格蘭兵在拉巴塞運河南面襲敵得利俘虜數人澳兵攻入哈　士白羅克東面敵軍戰壕俘虜若干人而回澳兵在松末河兩岸作戰後該處敵砲隊殊爲活動今晚亟稱前敵除有小戰外無事可報昨日有霧妨礙天空戰事英飛機擊落敵飛機七架又擊損四架英飛機失蹤者三架（八日） 
　　巴黎電今日下午公報云維萊爾柯特萊森林與瑪恩河間有砲戰（八日） 
　　羅馬電意國公報云决軍在格拉巴北面小戰得地且在柯爾加泊里爾擴張前鋒陣地（八日） 
　　羅馬電意國公報云阿爾巴尼亞海濱與土摩里加山谷間之法意軍於本月六日開始攻敵頗爲得手己俘虜千餘人 
（八日） 
　　倫敦電路透電社得悉據俄國日人方面可靠消息却克斯拉夫兵之勢力較初料爲强今漸成非過激黨大多數之集合點海參崴之却克斯拉夫兵除派往伊庫次克之援兵不計外今共有一萬五千人（八日） 
　　倫敦電泰晤士報東京訪員一日電稱日本陸海軍大將會議議决陸海軍協同行動之計畫並具體贊成將陸軍增至四十二師即一百二十六聨隊合計二十一軍團（八日） 
　　倫敦電德國各報載有巴庫（俄國外高加索之州）過激黨殘暴情形衆意德國或將藉詞佔據該富區（八日） 
倫敦電俄國官電聲稱莫斯科左團社會革命黨發生反對革命運動業經鎭壓平靖就逮者數百人（八日） 
　　倫敦電預料德國因駐莫斯科大使末巴區伯爵被戕行將派軍佔據莫斯科（八日） 
　　倫敦電俄國無線電報云過激黨領袖里寗氏以德大使遇害事電告駐柏林俄大使伊哇菲氏命即往謁見德外交大臣庫爾滿男爵表示過激黨對於該案之忿意另一無線電報云里寗氏等得德大使遇害消息後即通告德國委圓團領補謂將以非常之辦法緝獲兇手德使署所在區域當即以軍隊團之並嚴查莫斯科來去之人過激黨政府將派特使赴柏林表示對於兇案之忿意（七日） 
　　巴黎電各　視駐莫斯科德大使之被戕爲受虐之俄人報復德人專制之第一打擊德國之計畫將因以大受損碍云 
（七日） 
　　莫斯科電過激黨機關伊士凡斯歇報載稱協約國如干預俄事則須以兵力抗之（六日） 
　　巴黎電晨報接可靠方面消息徵實德人在烏克蘭所施之政策己遭失敗德政府曾派白里門某商率員赴烏克蘭考查糧食問題該商回國宣稱烏克蘭之產品兩年之内難望運入德國云（七日） 
　　華盛頓電昨日威爾遜總統與國務卿藍辛氏陸軍總長巴克氏海軍總長台尼爾斯氏海軍參謀總長漢森海軍大將陸軍參謀總長馬區將軍會議一小時半之久（七日） 
　　巴黎電倫敦國際商業大會通過動議以期使經濟武器成戰和中之要物法國代表團主任蓄美氏謂德國實業所需之原料泰半爲協約國所有故協約國足制敵人云該大會提出之報告其結語曰中歐帝國最後之前途及其蘇生之機皆操於吾人之手云（七日） 
　　瑪德里電西班牙下議院己採納間諜議案社會黨與共和黨反對該議案者均於投票前離院（六日） 
要聞一 
[北京特别通信（一七五）（飄萍）]  
　　七月八日 
　　王家襄君之國會談 
　　總統問題之研究 
　　徐東海與總統問題 
愚於前函曾述舊國會與北方之非法國會各自開幕 
以後所難免發生之事實藉以警告國人今晨復往訪舊國會之參議院議長王家襄君叩其意見並詢以舊國會所以集會之經過情形王君言曰月餘以前余接參議院副議長王君正廷及全院委員長趙君世鈺來書述國會預備開會並徵求余之意見余以茲事體大非一紙　書所能盡因曾派人赴滬陳述私衷余對於國會自行召集一層顧慮之點甚多約言之則（其一）國會之行動事無大小不可不根據於法定之手續（其二）廣東之地是否有能容多數人開會之場所（其三）國會僅有議决之權尙須經過政府公布之手續議决案件方能有效國會旣反對北京政府自行集會於南方勢不能不認南方所組織者爲與國會相輔而行之政府然則南方當局之意見對於國會究竟如何不可不先判明以免他口議决案件仍　無效（其四）舊國會自行召集北方之新國會勢必積極進行爲背道而馳之舉動若尙認爲不無調停之一線餘地則國會不如暫緩開會免促南北之分裂（愚按王君言此復補叙曰彼時北京政府攻粤之計畫未定各方調停之說方興故余（王君）有此意見云云）余派人陳述此種意見而後聞在滬同人曾因此開一會議對於余意頗多容納尙無决須集會之定見且舊國會所以召集之一種動機實因彼時廣東元帥府組織令中有是項组織至國會開會之日失其效力之規定（元帥府之組織係非常國會所定）故急欲召集國會避非常國會有背法律之嫌且在促元帥府之改組（換言之即在請孫文離粤以戲少内　之街突）然曾無幾時元帥府改組之目的己逹孫文亦己退讓國會幾依余之意見而停頓矣適褚君輔成自粤歸滬報告廣東當局之意見國開會仍當迅速進行召集之議至是乃完全决定議員韓君玉辰乃復來京與余磋商並邀留在京津之同人前往余與韓君等在宴會席上又第二次陳述個人之意見要點有二（其一）國會不承認非法解散而自行召集苟欲建樹信用铭人誤會不如（專議前次未成之憲法）議憲法時尤當容納各方意見使此種憲法告成有不易摇動之根據且憲法公布之手續依法不必經過政府只須自行公布而即能有效果如是若北方政府不能將西南完全剿滅留一省兩省之地此種憲法即依然存在不能使之消滅憲法告成而後即可自行解散（其二）若萬不得己而至不得不選舉總統時則國會之眼光當注射於全國使南北皆有一人當選或於此可以覔得妥協之機韓君歸滬聞同人之意亦以議憲爲當務之急惟余意爲（專議憲法）而議員諸君則僅贊成（先議憲法）此與余意不同之處也上所述者皆在陳述個人意見而止並非持此以爲余到會與否之條件（日人通信社曾傳此爲王君到會之條件故王君有此聲明）余至今日止蓋從未表示到會或不到會之態度也云云 
　　愚按王君所言固有一部之眞理惟以王君平時在政黨及政治上地位之關係所觀察者容有與多數議員未能盡同之處請讀者諸君自領會之愚不必加以評論（未完） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交界之要題（留周）]  
　　日人出兵之情勢日亟 
　　我國對俄之準備如何 
　　俄國革命以來内爭之影響波及於外交西伯利亞方面旣己密布戰雲且危及於我邊境日本與我國以有軍事協定之關係對於茲事倍具熱心遂有催詢我國究竟作何準備之傳說雖消息眞否無由證明頃又得人方面報告轉誌如左（日人共同通信社通信） 
　　一曰日本出兵之機迫切謂列强對於西伯利亞臨時政府之態度如英法則因種種情形殊有援助捷克軍之關係恃法國如容彼等之希望將軍隊移於西部戰線此不但有莫大　係且與奥甸國内八百萬之同族聨絡一氣尤於聨合國大有利益故法國以情勢所關或將執援助捷克軍之手段美國因與遇激派之關係上對於新政府似無好意德國則以過激派若不克討伐捷克軍有借與軍隊之消息德國如送援軍於西伯利亞以援助過激派或德奥俘虜起而與捷克軍擀釁則西伯利亞之紛亂即脫内爭範圍而涉國際關係彼時日本亦須急謀自衛之道云云 
　　一日國境形勢危急即以過激派竄入蒙古爲實行中日協定之機謂伊爾庫克之過激派爲捷克軍所擊退刻己向蒙古方面南下逃走古他卜拉哥耶珍斯克方面之過激派亦將南下故中俄國境發生一新事態或將有實行中日協定之機亦未可知云云 
　　觀於以上兩種報告其新聞之來源或聞諸使館或得自東京方面之消息未必一一皆爲事實然吾人當視爲足貽我國政府以一大敎訓政府旣毅然與日本訂立軍事協定之文且自負爲决無喪失主權之責任矣則對於茲事之準備應無待乎日人之催詢此皆平情之論無絲毫與政府爲難之意焉然觀於今之政府又何如者 
　　專力於内訌腐心乎消費而不生產之借欵微論其心目中無與日本共扶東亞危局之印象即令一旦邊陲告警消極防範自維治安之軍隊亦將抽調爲難其所謂參戰督辦處者名目何等當皇叩其内容竟不妨諡爲一無所有主任之靳將軍灰心失望之餘一病至於今日詢之其中辦事諸人則僉以無錢無從着手爲對然則最初與日本訂立軍事協定之時豈即存一任日本去幹之心子雖曰外交題目數日以内皆曾作内閣議題然閣員之議論等諸僧尼誦經庸有濟於國家之命此誠吾人所視爲危險萬狀者也 
[七日之中央政紀]  
　　七日爲星期日公府方面馮總統因無要公未至辦公室聞曹經略使及張援粤總司令拍來要電各一件元首閱畢後照例封交内閣核辦府中各行政機關除秘書廳軍事處文武承宣司指揮處在職人員有三兩人進府應值外其他清閒機關人員多未進府惟參陸辦公處雖值休假各要人仍到處辦公聞對於參謀部方面之西北出兵計畫有積極進行之傾向而於軍費一層曾與財政部往返磋商似未定有辦法又聞參陸處是日對於陜督電告匪勢問題曾提出會議結果由河南湖北就近撥兵協剿至其要求奉軍協助各節因川督劉存厚待援益急未便令其在陜勾留協辦此事故即據情分電陜西陳書河南趙督湖北王督知照辦理矣至參戰督辦　　　有重要會繕並聞前日參謀陸軍外交三部曾於該處開一聨席會議聞其大要係議劃分邊防與出兵爲二種問題（一）關於出兵問題議先籌妥餉械再謀進行（一）關於邊防問題議責成各邊省督軍擔任維持現狀聞當日尙未確定然己决議就此兩大綱續行積極研究以便進行無礙　 
[總統問題之最近觀察]  
　　關於此次選舉總統問題近日議論紛紜當謂舉徐爲正曹爲副者有謂徐爲正馮爲副者有謂段爲正曹張（作霖）等爲副者甚至有謂至總統舉北派副總統舉南派爲岑陸等以調和南北之爭執者然據苛政客云日來傳說之正副總統問題均爲揣測之辭按之事實殊難辦到據余所見各方面實有擁徐之計畫但菊老似不願於此百孔千瘡中置身舞台自尋煩惱將來卽被選舉或至力辭不就總統旣不就職則副總統當有代行之職權某俱樂部有鑒於此對於副座一席極爲注意日前確有擁曹爲副之說惟徐旣不就曹代行其職權時殊與合肥之身分有關蓋合肥之資格較曹爲老當然不能在曹之下也且張奉督擁有重兵累次派兵入關助戰其勢力實不在曹下且與某副司令又極接洽希望副座之心己非一日設舉曹爲副則何以對張故副座一席誠爲極困難之點至謂馮見總統無望有運動退爲副座之說此言實無根　蓋彼固嘗手握重兵坐鎭要地所不願退處於閒散之地位以余所見某方面之勢力尙未足以獨當而無須他方之援助則將來正副兩席當屬徐段而總理或歸梁（燕蓀）徐（小徐）設徐（東海）不願就則段卽可代行職權云云此言雖亦係一方面之揣測其辭較近情理也 
[中央借欵政策之近聞]  
　　近日加速借欵政策名目繁多心驚目眩試就近日所傳編列成表則有下開十一種之多（一）印花稅借欵（二）烟酒借欵（三）森林借欵（四）吉會借欵（五）地丁借欵（六）二次善後借欵墊欵（七）京奉路借欵（八）鳳凰山借欵（九）八千萬金幣借欵（十）一萬萬大借欵（十）（一）船廢借欵以上各項借欵中（三）（四）（六）爲己正式成立者（二）曾接洽數次未成正式交涉現在停頓（一）有此交涉亦未成立（八）（十）兩項爲或須成立者但己否簽字則不可知（九）則辦法確己商定即將成立（十）即段總理所謂企業大借欵尙未正式交涉此中惟京奉借欵似無是事地丁借欵似未若何進行而己即就以上而論財政己險到十分乃七日新民通信社忽稱財政部某人云近值歐戰期内投資之　僅一日本日本投資向極穏重豈能於一二月中成此十數項借欵如表中所列何啻七八萬萬金之鉅日本何能於一二個月中投此鉅大資金耶表中第四第六確己成立第三尙在磋商第一第二第九實無其事第十第十一猶屬聞所未聞至京綏路借欵係屬内債京奉路與英國有債權關係交通部正式聲明並未借債何能私與日本發生關係英國亦豈能坐視不問耶卽此亦足證外間所傳之失當云云若誠如某君所言則現内閣尙未將國家一線生機剷除淨盡但未知其說果可盡信否也 
[財部擬舉辦所得稅]  
　　某社消息所得稅條例頒布日久迄未實行近聞該部總次長以財政異常支絀亟應推廣各項新稅藉資補助因議舉辦所得稅仍按條分期辦理第一期即先抽收議員官吏及各種公吏之所得而以原布細則有鹽商當商錢銀商之屬亦得併歸第一期辦理者現即擬將原細則略加修正其範團僅先及於議員官吏公吏三種而此外人物仍歸下期無非取其便於調查而易着手按財部此舉似較之借造孽外債固高明多多也 
[戰局中之要人消息]  
　　曹錕南下未定曹仲珊經略使整裝待發尙無準期前日特派參議李舉鴻中將來京轉車赴保辦理前站事宜又聞曹使曾致徐又錚電約同時起行赴漢以便與張子志總司令曾商援粤一切軍事計劃又據某方面傳說曹近日又有晋京之說因甲方催促其速行南下而乙方又勸告其暫勿南下故曹擬親自來京一行以定行止至攻粤計劃無俟曹之參訂也 
　　龍濟光僕僕京津龍濟光五日夜便服赴津於六日午後曾謁曹經略使一次對於援粤事宜曾作一度接洽當夜十二點專車己回抵北京其對於押鑛未能成議軍費亦未充分領到故曰來異常焦急七日又親自赴財部催欵聞政府對於龍使領欵問題特定一種辦法所有從前欠項惟有按期攤還今後則軍費按月發給四十萬元蓋仿照定武軍成例係一種包辦性實也又聞龍氏日前赴津後原擬赴奉與張督軍面商招兵擴充振武軍間題嗣因此事與曹經略使議有辦法故無赴奉之必要特於六日夜聞十二時竭由津　京奉車　京日内再　元首後始定遞粤日期又一消息龍氏五日晚車出京原定到津之後直往奉天一行接洽軍事比及抵津與曹使會晤曹使告以曾親擬進攻計畫書己經詳電中央業蒙批准並告以連日與張總司令往返電商情形及中央催令南下各節談時甚久旣而辭出忽然變其行程卽於前日上午一時附搭京津夜間貨車回京至龍氏變更行程不往奉天原因各方面多不悉其詳 
　　吳光新確將來京長江上游總司令吳光新七日致政府治密電一件稱刻下維持卾西辦法自經政府指示機宜後光新即將各路軍隊分配妥協現查各該旅須添軍火軍艦方足以策進行（一）第一路李炳之攻取巫山須添山砲十二門（一）朱廷燦攻取利川以西呼要區應派軍艦兩艘援助（一）趙雲龍改攻建川需用皮鞋一萬伶並懇再發給槍砲彈五十萬發云云伹吳氏旣將抵京此電想係吳之參謀長代拍亦未可知又聞吳光新己起程北上瀕行時所有卾西一切軍務己委派其參謀長汪樹璧會同朱廷燦司令暫行護理關於巴東施南等處第一線之各軍隊則令暫取守勢日前曾將此項情形電告中央矣又據段宅傳出消息吳光新氏如在漢口不躭擱七日晚即可抵京否則須八日早晨並云吳氏此來卾西戰局將有特大變化也 
　　小徐又調憲兵徐樹錚由京師憲兵營調用憲兵兩連外並由奉天安東等處抽調憲兵兩連七日己有李屬年傳寳山率領憲兵之一部隨同第六混成旅入關 
[中央選舉訴訟案失敗]  
　　中央選舉訴訟辯論終結情形己見昨報昨日（八日）高等審判　仍在第二民廳宣判原被告祗張玉崑未到判定槪要謂張玉崑等所控中央選舉第一部選舉監督違法一案依據選舉細則當然認爲合法又何駿業所控第一部選舉監督違法舞弊一案違法一層己如張玉崑之案判定至舞弊一層則以所舉種種證據均不確鑿不能成立兩案原告人遂均歸敗訴 
[各省省議會代表敬告國民書]  
　　我中華民國全國父老昆季公鑒法治與武力不並立君權與民主不相容君權以武力爲根據法治以人民操主權人民自建國而自主之立國會定法律置政府依法律以行使職權自大總統内閣以及百官有司凡食民祿者國之公職民这公僕也分當効忠於吾國吾民者也設軍以杜國際之侵犯置警以防莠民之害羣國家之武器地方之保障無不成立於法律之下人民迺得安然生息於所建这國以相傳於子孫斯曰共和共和者人民全體之幸福也念自辛亥締造以來至於今厪七年矣中間癸丑一役丙辰一役以爲國基己定民可小康然喘息未定禍亂重重去年五月督軍團乃挾國家之武器以頓覆國會西南各省昌言護法舉兵北征當軸諸公不依法律以爲解决乃席軍團之聲勢興師南下轉戰經年歷省十二屠戮焚刦城巿坵墟洪楊之難無此慘變蜩　鼎沸爛額焦頭猶復廣借外債因械於鄰甚至借欵議及地丁資爲賊民利器全國商會呼籲無靈留東學生乞命不應嗚呼痛哉民生不幸丁此凶殘舉國蒼生何以朝夕於是各省議會僉以自殺不堪爲國武力不能爲治遂各舉代表傳電兩方請罷戰事凡諸所爭付諸法律以判其正負是非代表等但知國爲民主責在吾民武力資睢民實縱之强鄰窺伺民實啓之民不以國家爲命又不能執法以衡積弱苟全召此慘刦軍國如是而護法諸省同是武人是亦不能視其勝負爲進退爲吾國吾民之幸福武力政治君權所依歷刼以來民創深矣受創至此豈復能容君權之遺毒　入共和而長此任其宰割蹂躪耶代表等筆舌之力有限吾全國父老昆季之羣力無涯今禍切己身而流毒且及於後世即當羣起爲法律後盾也此啓 
　　附致北京各國公使電北京領袖公使英國公使朱爾興轉各國公使均鑒民國約法第十九條參議院之職權第四項議决公債之募集及國庫有負擔之契約又二十八條參議院以國會成立之日解散其職權由國會行之又五十四條中華民國之憲法由國會制定憲法未施行以前本約法之效力與憲法等故凡民國譽債必須經過國會議决國民方得認爲有效若未經法定手續之借欵國民依法不能認爲應負擔之契約以期減短國内戰禍敬此通聞尙祈鑒察中華民國各省省議會代表張忠廖燮譚柄鑑游如龍孔祥柯王延壽張世華陳嘉言王洺胡慶雯何印川印聨芳姚健生張一氣沈定一叩 
[北京政界雜聞]  
　　四星使之要電七日外交部先後接到中國駐日公使章宗祥駐美公使顧維鈞駐英公使施肇基駐法公使胡惟德緊要密電各一道聞内容均　各駐在同政府對於我國出兵問題及防患北滿俄亂辦法并聞此項電報己經外交部彙齊預備提交九日之匣務會議討論辦法以資答覆 
　　吉林要人紛紛來京據某方面消息吉林督軍省長以下之重要人員如財政廳長政務廳長現皆來京似有重要任務又范某李某現爲中日合辦造紙公司（富甯公司）之經理該公司由造紙而推廣爲開礦採木范之來京極堪注意據知其内容者所述若輩之來實爲與曹汝霖陸宗輿等接洽森林借欵事宜行動極秘云 
　　皖省截留茶稅安徽督軍倪嗣冲省長黃家傑會銜電致國務院略云皖省茶稅己向中交銀行抵借六十萬作爲軍餉故本年茶稅未能解京請備案 
　　陜督請欵被駁陜西督軍陳樹藩要求政府發給　欵一百萬元及七年公債票一百萬元業經國務院核駁聞己電覆陳督軍查照辦理矣 
　　清室請發經費據財政界確息清室現因財政支絀特咨國務院請將六月分優待經費三十三萬三千三百三十三元即日撥發以濟眉急聞段總理己囑曹兼財長迅速籌撥 
　　雍和宫姦盜案近聞掀天動地之雍和宫大竊案經法庭審理己於日前以證據不備竟未能成立又聞淫僧和誘良家婦女各節除發表各案外近日又偵查發現者多起牽涉更大並有某體面要人家屬亦有禪房行走之嫌疑此案結果雖不得知但輿論則咸主重辦也 
[西報之川邊烟害談]  
　　十日字林報載有不註月日之打箭爐訪函詳紀川邊鴉片情形略謂川邊煙禁廢弛官場旣無所取締輿論亦無所抨擊於是栽種罌粟買賣烟膏隨意爲之蔓延漸廣大宗鴉片來自雲南大士行約五六家零售小店約十餘家運銷煙土本干禁例但當地官吏沿途關卡皆不足爲土商之阻礙也打箭爐鴉片來源並不全恃雲南因隣近諸地如越雋寗遠等處每年產烟不少不難運入此地惟雲土之力倍於川土故仍受烟客歡迎雲南亦不全銷於打箭爐但轉運至平原雜以川土　售之雲土生意頗佳向爲漢商所經營其根據地在呵瓦與河靖昆連滇省西南邊界遵陸運爐行期約須兩月路僻人疎可免官場干涉縱遇莫可逃越之關卡祇須說情運動或賄以金錢或餽以鴉片即可安然經過沿途最大難關爲木里蜀人呼爲黃喇嘛國該處由喇嘛酋長管理專橫暴虐成一半獨立國鴉片行經其地每百斤索稅銀二百兩他處僅行賄二三十兩使不留難而在黃喇嘛國則须多付土商惟有忍受之否則將全被搶去旣近打箭爐士商尤有戒心以防自河口來之藏匪往往土商己行五十五日未遇意外距目的地僅五日路程猶被盜匪搶刦一空雲土因栽種旣少輸運又難故運入打箭爐之數逐年遞減民國四年以前雲土來此者數逾百擔每擔百二十斤民國五　減至八九十擔六年減至五六十擔從前大土行共有二十家今己大減不足十家近數年滇商之土　雖形衰落然運入打箭爐之煙土則較前增多因民國六年打箭爐爲滇軍所佔時軍中吸煙者甚多將士皆私帶烟土以供己用也殷鎭守使煙癮甚深但己雖吸烟尙嚴禁邊兵吸烟焉滇省在收漿時以銀五錢可購一兩旣抵打箭爐躉售每兩可售銀二兩五錢零售每兩需銀三四兩除去運動費遇刦充公等損失外所獲尙屬不資再來土銷脫後滇商即以售土所得之資轉購印度羅比藏商每年携出印度羅比頗多售之於打箭爐巿　土商爭購之每枚出價銀三錢二分然後盈千累萬轉載瓦城依照巿價每枚售銀四五錢不等鴉片貿易其利固厚然危險亦隨之俱來蓋官場涎其厚利輒設法分其所得一面故意縱容一面藉端訛詐聞尹昌衡曾敲詐土商得銀十萬兩而陳宦亦得銀六萬兩然士商不因此而停業也估計打箭爐黑籍中人當有三千人男子佔五分之四婦女居五分之一各界俱有上自文武官吏下至隸卒雖藏人亦有嗜此者烟館約有二百家每家可容煙客少至一人多至二十人烟燈烟鎗公然出售於巿記者曾見一家七口而吸烟者竟居其五家道殷實者尙不難吞吐自由日費數金而境遇稍窘者則呑生烟食烟灰以過癮苦力之流力不能躉買烟土日就烟館以吸每兩售銀六兩之烟膏近數年來苦力僱價增至二三倍此亦一原因也打箭爐每年出入鴉片貿易平均計之約銀二十五萬兩今年鄰近各地種烟增多下半年出產旣增價格自滅而吸烟者亦將愈多蜀省不靖金融縈急政費軍餉無從籌集當道味於遠見有以種烟爲籌欵之策者烟禁至是遂不堪問矣川邊鎭守使陳遐齡對於烟禁持放縱態度土商多稱道之去春陳在建昌戰勝張裕瀾時曾没收張所有大批烟土而售之於鴉州計煙八千兩售得銀二萬七千二百兩以之購買軍米此外陳部下搜獲烟膏二萬兩瓜分其利陳自己且售賣烟土何能禁止他火就滇蜀邊地全填而言吸烟者必有一萬人以供給若輩之需要則每年鴉片當有銀一百萬兩之貿易若無嚴　方法見諸實行則此後烟毒當日見深重矣 
[川省之民食問題（成都通信）]  
　　川省年來運事不寗影響及於民食四五月來米價日漲劵價日跌濬行發行之兌換劵五元尙不能買米一斗（劵每元只換七百餘文米每斗約售三千七百餘文）貧民欲求一飽亦甚艱難現甚有一家人相繼溺死者半升米連斃四命者而握兵符之當局仍用武力不休有多數縣分不能下種　荒自在意中將來勢非釀成民變不止茲將現在當道繼持文告錄下 
　　四川籌賑總局同靖國各軍總司令部會銜訓令各縣知事屯務委員云照得川省地方比歲不登入春以後戸鮮蓋藏民艱粒食本年入夏以後米價日昻貧苦小民即并日而食不獲一飽言之殊深憫惻本督辦本總司令畛忿民依曾通令出榖平糴以資拯救惟查歷年賑糴倉榖多未籌填更加軍隊撥用所餘能有幾何甚至有顆粒無存者奉令之餘憑何糴濟勢不得水就地募捐成茲義舉各屬地方不無素封之戸自不乏好義之人開患則輟屋興嗟赴急則指囷相助平昔生死肉骨旣己稱情布施覩此涸未鮒蘇澤鴻待集惻隠之念當油然而自生况兩利始爲眞利利己必先濟人免萑苻走險之行斯閭閻有安枕之日各地方官吏如果實事爲民即當妥爲勸募拯此孑遣茲特訂勸捐平糴及奬罰官紳章程都爲七條隨令即發仰該縣等迅即督紳遵照辦理并出示曉諭仍將辦理情形具報查核此令 
　　靖國各軍總司令部令雙流温江　縣金堂新繁新都縣知事訓令云照得省城米價昻貴前己出榖平糴并令省會警察廳會同成都華陽兩縣查禁圃積在案乃查近日米價不惟不減反爲逐日增加每米一斗竟值錢三千九百餘文訪詢其故多由金堂新都温江新繁雙流　縣等地方遏糴阻運以致供不應求并訪聞温江地方每人只許購米一斗并須先向警察所呈准給票始得購買此種限制尤屬不合省會人戸稠密所需米糧向恃各該縣輸輓且駐軍衆多需米尤鉅豈容各縣任意閉糴以致省會地方軍民交困除分令外合行令仰該縣迅即出示放運母稍留難并聽米商自由採購母得稍加限制致干未便 
　　籌賑局咨各軍總司令熊文云省垣城廂貧民過多每日售米約需三百餘石之多其發碾倉榖二萬石米不過九千石尙不足一月之需若至秋收之時不數甚鉅前因米價騰貴雖經貴事司令出示　禁囤積而運米上巿者仍屬無多巿價迄未大減故本總局亦不敢派員採買恐抬巿價似此來日方長後難爲繼每一念及焦灼萬分推原米價不滅之故由道路梗阻閉遏太甚查省城倉米向仰給於西南附近產米各縣平時水陸交通米運不絶近因米價日增各懸紳商儲米外溢本境缺食遂至禁阻出運并限制買賣等事致使省城來源日蹙巿價難平不知省誠爲各屬風聲所繫省城米價不平各屬豈能獨減况現距新榖登場不過百日若產米各縣將時日所需作爲慵蓄之物殊厞流通民食維持省會之道特咨請貴總司令煩爲查酌可否逋飭西南產米各縣知事即日傳築紳商剴切開導轉告各鄉囤戸將新榖未登以前應需倉米若干預算提存迅將餘米照常出賣勿加限制俾各縣源源接濟則巿價必漸次可平如省城價值日低各屬不至增高日蓋旣無遏糴之虞即可收貿遷之效此亦事理之相因而至者也 
[南昌通信]  
　　陳督軍於上月有艶日應張子志總司令召赴濤面晤後於本月一日午後偕同實業廳長夏同和率衛隊長章錫麟乘汽車前赴廬山牯嶺遊歷潯城文武各機關領袖則護送陳督登山陪遊茲聞陳督以濤地重要軍政警各界領袖不便久覊特於五日令吳使汪道尹韓警廳長縣知事等先行下山回城治事陳督與夏廳長仍在廬山休憇以盡遊興故現在回省尙無確期值此軍務倥偬之際而遨遊名勝陳督殆以謝太傅自况矣 
　　援粤安武軍第一批之八營曁繼關鎗連均己陸續由灣專車裝運到省駐紥牛站俟大軍齊集卽向贛南出發現南灣路裝運援粤軍隊異常忙碌每日開車二次所有安武軍己到省者爲閻德榮張岐山史俊玉所部聞馬聨甲司令不日亦即率隊來省轉赴贛南至張子志旌節前有不日仍由灣來省轉赴贛南之說茲據軍界人云現須俟曹使到漢晤商後再定行止並聞張所部大軍分二路並進（一）取道九江漢口轉赴湘南（一）取道南昌萍鄉轉赴湘東均由湘轉入贛南其大本營則駐於長沙俟克韶關後即將大本營移駐贛南一說張所部之主力各軍曾於攻湘時多數馳赴湘東各處此次攻粤軍隊均須敵由湘南方面直向贛南進發以省周折不知確否 
　　此次攻粤贛軍方面所負資任亦甚重大前次贛軍克復南雄後因夏兩流行山水瀑發前線丁敵　王　餘所部軍鄭不戰自潰均退駐大庾而南雄遂爲粤軍復有現聞蘇軍第十九師楊春普 
 
 

Page 7

 
 
所部之七十四圍七十六團己抵南安楊之大本營　駐　縣即日協同丁王兩司令曁陳光遠所部之第三混成旅逾嶺向商雄　始攻擊現正在激烈戰　中 
　　省紳種道存等於上月邀集各界發起爲前督李純設立去思碑於百花洲冠鰲亭並東請各機關長官以伸忱敬惟去思碑建立後陳督軍以此事本出紳商誠意但立碑時程道存不應東請官　到場參觀而參觀演說中又詞涉譏諷故意不　然聞己將程軍署之顧問取銷矣 
　　皖省近事 
　　安武軍援粤前敵總指揮馬少甫於今日率師乘利濟軍艦出發昨日省城政商各界均假大觀亭公　該軍務處電務員及總軍需官己由馬使委任徐人傑（號幹夫懷寗人）史俊顯（號覲廷直隸人）兩君充之 
　　日前鎭守便署在省城拿獲黨人梅久香葉治孝等迭經軍法處提訊供認運動軍隊圖謀起事並搜獲委任狀手鎗多件業由馬使電呈倪督依照妨害治安罪處以極刑於昨日將該黨人提赴北門外執行 
　　省商團組織救火會擬於十日開會成立現己函請各界蒞會參觀 
　　懷寗高等小學校甲班生於今日舉行畢業式 
　　連日陰雨江潮陡漲廣濟圩異常危險懷寗朱知事今日特親赴該圩踏勘並設法修築以免不測 
　　南京快信 
　　李督昨電九江牯牛嶺慰問贛督陳光遠病狀 
　　省署奉部咨嚴飭所屬各縣歸國留日學生之父兄勒令子弟迅速回東就學逸悮學業省署己轉令敎育符廳長通令辦理 
　　龍濟光在奉招募新兵昨派員來浦設立兵站籌辦運輸事宜李督以徐州一帶土匪充斥電調駐宿遷之第七十四旅長陳調元迅率所部開赴徐州駐防以清匪　 
　　建安兵艦日前由寗護送張懷芝赴漢茲於昨日由上游駛回停泊下關江中 
　　李督派赴徐州察勘火藥庫焚毁情形之軍務科長張松柏昨己由徐調查事竣回寗 
地方通信 
[松江]  
　　金山縣初選之職員金山縣知事詹亮疇以省會初選投票　己届特委定葉浦明詹霈仁沈崇基徐亞伯劉瑜沈世模詹鳳山孫偉休洪樹裳許月銘沈崇培任吉華戴嘉榖舒展張寅郭永昇爲投票管理員錢潤澤孫望之沈經何汝衍何平丁運嘉倪廣心陳葆琪莊育仁周尙寛張作礪丁瑞珍爲投票監察員當將委狀及辦事細則交各該員等遵照辦理矣 
　　青浦誤釋　犯有住居青浦新街之李阿根曾因竊案被拘判咸徒利現因利期己滿由縣飭令法警將李開釋詎奉行之法警誤將團他案　於拘　所尙未判决之李阿根釋去比及覺察人己　竄現正飭令全班法警嚴密查緝未知能弋獲否 
[蘇州]  
　　省會初選之佈置省議會議員初遣舉投票所第一區仍假城内定慧寺巷舊貢院址業由選舉所主任汪沛仁君組織完全所内酌設入門處投票人休憇處投票人籨字領票處冩票處投票處出門處各處均委任管理員分掌其事一面更委監察員職司糾察按管理員職務計招待指導者七員維持秩序員四員庶務處六員入口發劵處三十三員簽到處共計六十間每問榖二員共計一百二十員給票處十四員換票處三員管　處設管匯員十六員記數員十六員一面咨請警廳轉令各區每區各派巡警十名在投票所外守衛　護惟附近一帶民房門前己貼有某氏某姓休息處紙條此項場所由願充當選人者設立屋内陳設桌　無數並預備茶擔酒食云 
　　嘉定未來管獄員之取消日前探聞嘉定縣新任范知事將以張小宇充管獄員云云茲據張小宇白述云鄙人前篆管獄本非所願氷淵時凛豈肯再效馮婦之爲至所引地方廳一節亦是杯弓蛇影云云可知前說不復能成事實矣 
　　唯亭刼案逃回水警之自述唯亭刦案中有八號巡船被擄當時並擄去水警五人茲並釋回被擄巡士李福生述云當匪徒登岸時先將巡船包圍看守某因拒捕敌身受重傷其他巡士並未倔强均爲悃缚迨搶畢後即將巡船隨帶拖行某等自分必死是以不辨路之奚往至次日下午駛至太湖方面僅將船中鎗械子彈搬置於汽油船上我等悉數釋放登岸惟見鎗船己被搗毁抛棄湖中業經某等據實報告隊長矣 
[宜興]  
　　愚孝可敬宜興蜀山蔣君念劬次子乳名照大現年十九去冬父疼親事醫藥晝夜不離冷夏病益加劇割股數次體無完膚詎知醫藥罔效遂作書預禱祝誓以身代夜奔邑廟拈香黩祝懸梁自鎰蓋不忍見父之殁欲一死以贖父身也及殮割瘡宛然笑容可掬遺書囑家人弗使父　割股借壽似屬迷信然其孝思可敬足挽頽風矣 
[鎭江]  
整頓警務之准行揚中縣警察第一區長王君擬具整頓軍務條議謂區長對於所屬長警應有升降開補權呈請縣知事核辦聞宋知事業己允准通令各區一律實行矣 
　　運河水勢紀聞江北上游堤工事務所坐辦萬立鈺近因河水迭漲所有上游轄境上自山東交界黃林莊起下至淮安平橋汛止中間邳運宿桃清運清平等八汛　經逐段安設窩棚派兵駐守現今清江水汛己漲至二丈數尺至徐壩埝瀾西汛擬照原案俟洪湖水汛漲至九尺再行設防以節經費刻己呈報各當局核示矣 
[揚州]  
　　嘗會初選前之所聞揚屬七縣省議會初選當選人現經齊總監督依選民人數支配共五百四十人（江都）一百八十二（儀徵）四十八（東台）九十二（興化）六十六（泰縣）六十七（寳應）二十五（高郵）六十按選舉法應產出議員二十七名第三區覆選監督岑兆鴻業奉省電宜示八日爲省會發證之期除鄉間九區由調查員躉領外城内之二十五段票證假圖書館發給聞初選票今日售價每張己由五分漲至大洋一角二三分據云須一千二百票始克黨選故柳巷之公園德勝橋之借園東營之留園皆爲若輩買賣之所此届省議員江都額數祇應選九人而運動者不下數十人云十日爲省會初選投票期趙監督恐各選民又有手持多票情事致發生搗亂特發佈告通知一人袛准投舉一票否則即依選舉法辦理云 
[杭州]  
　　招中學生學習軍官楊督軍奉陸軍部咨略謂陸軍軍官學校第五六兩期相繼畢業第七期亦於明年四五月問畢業面預備學校學生預計非屆九年六七月間不能升學哂部擬於此年餘時間招考新生一班爲第八期生參酌日本士官學校辦法招考文中學畢業學生分發近畿成績較優之軍隊或有新兵入營之師旅隨同入伍充兵各師旅兵士中如有中學畢業者亦得保送與考錄取　仍回原營入伍期限定爲九個月期滿復考合格者升入軍官學校肄業 
　　清華新取學生浙省招考北京清華學校新生現己取錄及格之趙國鏞吳聰章世瑛三名備取黃恭壽等四名 
[安慶]  
　　鄉民呈報水災皖垣前次陰兩連綿江水陡漲皖人均以廣濟圩堤有岌岌可危之勢幸即放晴官紳極力防護得保無虞懷寗受泉鄉三橋洋徐兩保田廬環坐白洋湖畔近日因潛山太湖兩邑山洪暴發河水倒灌湖内將湖中萬餘畝禾苗悉數淹没田廬屋宇一片汪洋刻聞該鄉農民己向行政官廳禀報災情矣 
　　查緝油棧革退更夫蕪湖弋磯山美孚油棧監督英人雷德諾被人鎗斃一案業經黃省長令飭蕪湖地方檢察廳警廳限一個月内緝兇茲復令蕪湖縣知事將美孚棧己革更夫梁保海耿盤山二名查緝送交法庭審訊云 
[漢口]  
　　破獲黨人說五日上午法組界長清里晋通棧樓上忽有手鎗聲發現當由法捕登樓拿獲六人旋送交會審公堂轉解稽查處據聞該六人中除陳姓及某姓爲黨人外餘四人實係搶刦匪犯因分贓不匀致在機關部自起衝突另一報告云此日盛傳租界黨人聚集捕房查禁甚嚴客棧旅館亦頗注意日前有黨人二名在晋通客棧（長清里）居住並未看出破綻四號之夕十句鐘不知如何自相銜突彼此各以手鎗相餉晋通客棧即奔向站段安南捕報請捉拿該黨人知事敗露乃捨橐行旅衣箱向外脫逃詎安南捕警笛一鳴即集合十餘人在天保棧門首攔住當時雙雙捉獲一併帶回法捕房郭警廳長復派人至晋通客棧在該住房查抄己從衣箱内抄出名片信札及危險物多件一併解交捕房附案次日巡警廳長將該二人提出研審均當堂承認係屬黨人但不吐眞實姓氏聞法領事己預備邀同洋務會審委員即日會審又聞法領　即於是夕飭令捕房特别戒嚴夜深十句鐘所有往來行人均須詳加盤查 
　　兩湖義賑會開幕之先聲漢口籌辦兩湖義賑會於初五日下午六時在慈善會又開會議首由正幹事長蔡輔卿演說謂本會章程旣經審定應將代收賑欵處設在興業銀行招商漢局豐記錢莊恒春錢莊經濟部幹事應推舉王維周苗萃山萬松濤羅佑之趙衡齋孫理和文牘部幹事應推舉鳳竹孫程子大周允齋熊南荒孔子才李鵠臣王民僕鎭雲梯王華軒庶務部幹事應推舉楊樹滋汪美堂李湘波張明齋李伯式張康臣李子楨郭志忠熊峨村調查部幹事應舉劉岐山汪志安王壽山胡若愚程榮卿岳綬廷交際部幹事應舉張鶴臯陳際三王開廷鄭惠吾汪左泉高純臣安春霖胡厚齋施成之唐嘉生萬撝伯熊晉閣楊喜仲田品珊阮雯哀史晉生宋偉臣勞用宏朱菊尊梁泮聲劉宗三等二十餘人衆皆贊成次由副幹事吳幹廷朱芑臣先後演說謂今日舉定幹事宜速開幹事會並將會章通過呈請湘卾長官立案圖記印就其文曰漢口籌辦兩湖義賑會之圖記至七時散會 
[濟南]  
　　張護督電詢運河借欵魯省近双有水災因思運河之開濬不容或緩張護督特電國務院詢問運河借欵是否己經成立熊督辦前呈請劃分運河工界並請簡派督辦究竟此次河工現在如何進行乞即訓示云云 
　　大風暴雨爲災六日下午四五點鐘時間忽發大風暴雨田間秋禾多被吹折而高梁尤甚名垣各項電桿被風吹仆者甚多以致阻碍交通恢復原狀尙須時日又黃河停泊渡口之船隻走錨碰撞人力難支其時邢家渡地方適有小　渡船一雙載送搭客行至該處未及靠岸猝被狂風激浪竟遭覆没舟子搭客同赴東流他船趕赴救援均獲救起 
　　萊陽雲石之暢銷萊陽寳峯山所產之雲石質堅而潤爲萊邑之特產以作碑碭等類不惟美觀抑且　久近經蓬萊西人敎會醫院特來定購此石五百方塊擬作鋪醫室之用并聞該院面人且有採購此石輸往本國之議懼以運輸不便正在設法云 
[天津]  
　　通緝義和團首從直隸省長以　城縣前被敎匪掠署刦獄除令軍隊搜捕匪犯王金郎十名外並分咨山東河南山西省長飭屬一體嚴拿茲將通緝敎匪姓名籍貫列左李燕春係山東東昌府博平縣有蒼村人爲義和團首領范考祥係元氏縣封龍山封照寺和尙爲義和團副首領于五輩係元氏縣境合莊人王德喜係刼獄之首領樂城縣南高村人王小小係王德喜之子徐三係趙縣大石橋人係敎匪頭目許三係趙縣楊台村人張黑子係趙縣魯家莊人係敎匪頭目周全福李喜愛均係趙縣河莊人馮順成係趙縣溝岸村人張喜愛王汝羣王小三蘭書商孟榮王運來王改超以上七名均係趙縣王家　人劉定海係元氏縣城内人 
　　龍濟光派員募兵龍濟光特派術隊之上級官王珍喻得標翟學文三人赴山東曹州府招募新兵一千五百名以資編充衛兵王喻翟三人己於六日上午十一時乘津浦車首途赴魯 
雜評一 
[元老院與下第總統（默）]  
　　於正副總統未舉之時而即爲下第後着想預備設元老院以位置之計劃不可謂不周然以吾言之亦大可異矣蓋今之所謂元老而有可位置元老院之資格者其人旣一致推舉爲總統矣則茲之元老院之設决非爲以前之所謂元老也此外有正副總統之望而爲人所擬議及之者除現任代總統外或爲總理或爲督軍或爲前敵之領袖自身本有甚高之地位即不得總統寗肯舍其本有之地位而就元老之名耶更以法律言之中華民國之人民合於總統之資格者不知凡幾得　總者一而下第者僵或之公民皆是也茲之所謂下第總统者又將以何種資格爲範圍耶 
　　然則今日所傳元老院之設豈不大可異乎或曰中國之總統高拱無爲無統毫之實權故今後當選爲總統者眞不啻置之元老院耳於下第之人何與焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[戒嚴期内之慶祝恢復共和]  
　　松滬護軍使署接陸軍部蒸電以本年七月十二日爲國軍恢復共和紀念日奉令按照前各紀念日辦理舉行慶祝典禮並通行京内外各機關一體遵照奉經通行在案惟現值戒嚴期内兵士除舉行操典外例假一天仍須在營休息不得外出所有各地方要隘仍應加意嚴防勿稍疏忽除分電外令電查照等因盧使昨己通傳所部一體遵照並通知是日在署行禮並邀營長以上各官在署聚餐云 
[開築衣周塘馬路續紀]  
興築上寳兩邑衣周塘馬路經松滬護軍使盧子嘉允抽駐滬防軍充任路工業己分别選派不日興工經紀昨報茲悉盧使以築路經費業經枯定約需十萬自應先期籌備故於前日傳集閘北工巡捐局長曹履氷曁上海寳山兩縣知事至軍署切實會議决定築路工程由第十師步兵擔任籌欵事宜歸閘北工巡捐局長負責議定後復互商建築方法並討論枝路進行各事良久始散並聞該路工程最鉅者爲橋梁二座均須用鐵質橋面四門汀泥墩脚估計虬江橋需費萬金以外錢家浜橋亦須三千餘兩現决計從滬江大學前開始興築至淞至曹局長之庚以能擔負籌欵者聞有粤帮鉅竌數人允爲墊借希望該路成立巿面振興之時要求略沾權利昨日曹局長己飭派測繪丈量各員汑虎同小工携帶標桿等件前往滬江校址前實行揷立其所勘中間枝路擬俟幹路告成繼續興築云 
　　又聞該路兩旁之田價現己日見昻貴購爲各項廠基者甚多近又有浙省鉅商董某集合鉅資創辦裕成染織工場於該路中間虬江橋堍佔地三十餘畝業己購買齊全興建廠屋限年内竣工規模頗爲宏大云 
[米糧出省之請求]  
　　聞上海商業某機關近呈南京軍民兩長略謂據内地米業來前聲稱積存米麥太多應請速籌疏通等情當即召集各米商會議以滬地現在己存八十餘萬石逐日到貨五六千石抵銷有餘存貨霉壞頗爲可慮懇請准予出省云云未識軍民兩長能准如所請否 
[函請商會勸募短期省債]  
　　江蘇財政廳發起籌募短期公債一百五十萬元業己呈經財部核准令飭各縣知事分别按數擔任勸募昨上海縣沈知事會同稅務總公所陳所長公函南北兩商會云逕啓者案奉財政廳訓令蘇省迭受時局影響頻年積虧兩次舉辦借漕不數月即全數扣還祗圖救濟目前仍未能紓緩財力必另籌額外收入分年攤還藉資彌補直隸省募集公債奉准有案蘇省仿照辦理擬具條例呈奉財政部指令核准限於七月一日開始九月底結束每届償還之年將收入冬漕就數另儲槪不挪作别用專由銀行分别償付本息仰尅日召集各界士紳並邀商會盡力倡導先行聲復等因查條例内載按年付息七釐每年三月九月爲付息之期自發行之日起二年以内付息自第三年起分五年償還每年抽籖二次每次還債額十分之一每年兩次還債額十分之二第七年本息還清籌語各戸本息以每年收入冬漕爲償還的欵凡係抽籖應還之票額即可償還票額之本息全數利息旣復信用尤爲昭著上海爲商富剳萃之區冠於全省各縣擬公同勸募五十萬元旣紓公家之急需並以表揚上海紳商富而好義之盛意素仰貴會見義勇爲遇事協助尤爲熱心務祈擔任巨數登高一呼多方勸募並希將認數先行函知俾得遵令聲復感荷公誼實無旣極 
[質問火表加價之答辯]  
　　華商電氣公司電燈加價一事經縣商會兩次開會議勸規定解决後復有洋廣貨業代表蔡伯奎函會聲詢各戸用火表者議决每字以二角五分計算惟該公司收賑時收據上僅有二角三分各戸尙未允照加何以議决忽有二角五分之數等語己誌昨報現該會己向公司方面查詢據稱此次加價實於四月份起而收燈表者以三月二十日至四月二十日爲第一個月其中尙有十天在加價之前是以僅收二角三分至第二次則以五月份計算扣足三十天以二角五分計算該代表函詢之處因未明原委所致云云現己由會據情答復各業代表察照矣 
[美按察使之行程]  
　　英文滬報云美國駐滬按察使前赴中國北部審訊案件事果由天津赴廣州公幹取道長崎等處大約一個月内可返上海 
[施美德因公赴哈　]  
　　文匯報云公共租界巡捕方西總探施美德氏己赴哈爾濱擬將近今拘獲與上星期會審公廨所訊僞造俄國護照一案有關之諸人押解至滬 
[岑西林在粤就職之通電]  
　　松滬盧護軍使昨接岑西林由粤通電略謂己於本月魚日就軍政府政務總裁之職渴望和平仍然如昨尙希時匡不逮早息干戈共挽危局云云 
[梁士詒過滬赴港三誌]  
　　梁士詒君於八號清晨由寗乘坐專車來滬暫寓虹口東有恒路二十五號洋房陳某家嘉興路捕房捕頭得悉後遴派八十六號西探目鄧率同華探兩名至寓保護又派武裝印捕及暗差華捕多名在寓所附近日夜分班巡遜己誌前報茲悉梁君抵申後略事應酬即整備行裝於前日上午乘坐日本郵船赴港當啓行時除八十六號西探目鄧乘坐汽車保護外捕頭麥搿利搿與匯山捕房捕頭凌處亦均率同通班中西包探沿途照料直至梁君登輪始各分道而返 
[厚生典白晝被刦]  
　　昨日下午三時許有一三十餘歲口操山東音頭戴草帽身穿竹布長衫足穿白皮鞋之匪徒糾合同黨二人至大東門内彩衣街中巿厚生典當令其同黨在門口把風不准他人出入該匪即從櫃外躍入店堂口稱今日到此特向寳號告借洋二百元言訖取出手鎗在賑桌上亂碰不止各典夥見而長懼相率避入後面該匪即在頭櫃抽屜中取去大洋七十八元仍由櫃上跳出從大門口大踏步向東而逸該興夥以其手執兇器未敢喊追事後開單報告一區二分所王肖和警佐率領長警親詣　典察勘一周允即嚴緝誠匪務獲追究 
　　又一訪函云城中盜刦案件久己無聞詎昨日午後二時許彩衣街中六十四號門牌厚生典當突來盜匪二人一在門首把風禁阻他人入内一人則馳至天井中適櫃外無人將物付質彼即一躍入櫃由懷中摸出手鎗各櫃夥皆恐懼不敢出聲其頭櫃夥因恐開擊遂避匿内賑台旁該盜帝將抽屜開視内藏鈔票現洋約八九十元納之袋中仍向櫃外一躍奔往門首會同守門之盜逸去事後經該典開單投請該管一區二分所請緝贓盜當内王警佐派警馳往詳詢勘視後允爲呈報總廳飭探限緝聞入内之盜係山東口音年約三十左右頭戴軟白草帽身穿竹布長衫足著白色皮鞋躍入櫃内時大聲言曰速借數百元來並據該典夥謂該盜晨間亦曾來過因外面求質者多故未動手云 
[鄭洽記土棧被刦續誌]  
　　小東門外法租界尖行街鄭洽記土棧於上月二十六號清晨被華洋人五名以買土爲由敲門入内刼去值價二萬餘元之大小煙土己紀前報茲由法捕房西探長石維也及華探目黃金榮等偵悉有奥國屬地人名白拉柴洛維克（譯音）者匿居某處與此案頗有關係當卽前往拘獲帶入捕房昨日傳同事主將該洋人解送法公堂經讞員聶君會同法副領事德君升坐刑庭研訊先據鄭洽記茶房李阿炳聲稱是晨有人乘馬車到來叩門稱欲買土民人信以爲眞當卽開門見有三華人偕同兩洋人一擁而入帶有大皮篋二只先由一洋人（即指白拉柴洛維克）將我扭住索取鎖匙並問店主何在旋由三華人將貨房之門撬開入内將大小煙土置在皮篋内仍乘馬車而逸詰其有無别人可以證明該洋人確曾在場搶刦李稱尙有茶房替工謝濤濤亦曾在場目覩可以證明中西讞員判將該洋人還押捕房候傳謝濤濤到案證明再核 
　　文匯報云公共租界巡捕房拘獲奥人一名名白拉柴洛維克與上月二十六日法租界持械行刦案有關是人屬於十八個月前襲擊奥領事署諸犯之黨 
[帶土軍官送監禁錮]  
　　松滬護軍使署副官周奉春私帶煙土被南京稅關醒獲己迭紀前報茲悉盧護軍使原擬處以死刑嗣因各軍官一再代求改判永遠監禁業己呈奉陸軍部指令照准着即發監執行故昨由盧護軍使將該犯官周奉春飭兵押送陸軍監獄執行永遠監禁所有周之老母曁眷屬人等由其同寅各官籌集川資遣送回籍 
[雙鳳園茶肆之血案]  
　　向在法租界仙賣荳芽菜之陳阿毛於前晚八點半時糾同其友至小東　外一枝村街雙鳳園茶肆内與周榮生即周月仁吃茶評理一言不合陳突出利刃將周猛戳二下倒地身死陳見己肇禍飛奔逃逸後由包探杭光福聞悉到來礿將共友徐阿大及嫌疑人陳長福拘入捕房一面將尸車送同仁輔元堂驗尸所禀請法公廨中西官前往相驗昨日又將徐陳兩人解廨由捕頭禀明前情請爲核辦中西官判將徐等還押捕房旋即駕乘汽車蒞所驗得該尸委係生前被人戳傷左腰部及尾脊各一刀致命身死諭令尸妻自行棺殮聽候緝兇訊究又一訪函云前夜八時二十分有住居小南門外民國路硝皮弄之小販周月成（二十四歲常州人）與無賴十數人在小東門外雙鳳園茶館吃茶不知因何起釁周被該無賴等兇毆復用刀將周之左脇及背後褲帶下猛戳二下四散逃去即經館主鳴捕報告法租界東行轉報總行諭將受傷人車送仁濟醫院醫治業己不及當即氣絶昨晨八時由該院電知總行飭令輔元堂備車將屍舁回驗屍所經施總巡禀知德副領事與聶讞員於十二時至所察視一週午後三時半地方廳熊檢察官偕毛檢騐員前往該堂騐得委係生前被刀戳傷腰旁要害致命即由屍母周錢氏報案請求緝兇願自收殮旋聞捕房包探任水揚己緝獲嫌疑兇犯二人經捕頭諭令收押候訊 
[偵獲毆斃婦人之正兇]  
　　朱阿大前將婦人吳陳氏毆斃逃逸即由包探將朱妻王氏拘入捕房解經法公堂訊明王氏並無帮兇證據着即開釋候補緝朱阿大到案究辦等情業己迭紀前報茲於前晚由探目黃金榮包探方福林偵悉朱阿大匿跡之處當即前往將朱拘獲昨解法公堂請究先由死者之夫投案請求伸雪詰之朱阿大供實因吳陳氏誣稱民人所開妓院内之妓女桂香係是拐來故此憤恨是日在途與氏遇見上前批頰數下後被該氏將民人扭住不放是以猛力推跌旋即身死民人見己肇禍畏罪逃逸今旣逮捕求恩寛宥中西讞員以事關人命着即備文送請内地官廳按律懲辦 
[撤銷致函嚇詐之訴訟]  
粤人梁重良被南洋兄弟烟草公司經理簡寅初在公共公廨呈控於本年三月間串黨迭次書冩恐嚇信函圖詐鉅欵等情由廨訊供判梁交五千元人洋並保候再查核在案前日午後經李襄讞與英卓副領事升坐刑庭復訊先由捕房代表牛門律師上堂陳述案情並將原告所投之恐嚇信函呈案請察被告梁重良由代表律師詰據供稱我前在南洋烟草公司内辦事本年二月初旬據友人李錦初聲稱我之職務業經總理停歇當時我因未晤總理不知虛實故致函詢問至於原告接到恐嚇信函之時我己與公司脫離關係並不知情供畢由牛門律師逐層駁詰之下復由被告代表律師辯稱此案原告所控理由殊欠充分應請將案註銷中西官會商之下以原告證據不足判令將案註銷被告開釋 
[省會初選舉投票紀事]  
上海省議員初選舉定於昨日值行投票　誌本報昨日午前九時開始投票第一區救火聨合會方面各選民由大門而入至領票處領票然後至冩票處冩票繼至大廳上投票蓋印處簽字乃從後門面出其第二區體育場各選民由東首大門而入即至該場中央投票從西南角門而出選舉事務所委派之監察員管理員等自晨至暮分班輪值異常忙碌一區三分所並二區吐分所各派長警前往照料午時上海縣沈知事因别有要公委各科員分詣各區投票所監視聞昨日投票之人較之參衆兩院議員初選投票時尤多午後二三時一二兩區投票人擁擠不堪至五時許投票始畢由監察管理各員照章將匭封固星夜呈送縣署保存其離城較遠之閔行區顓北馬橋區等之票匭須俟今（十一日）送呈到縣保存均於十二日在也是園當衆開匭 
　　又一訪函云昨日小南門救火會西門外體育場二處舉行省議會議員初選投票上午八時第一區（即救火會）開始投票初選監督沈知事未到委任公署譯員黃輯虞曁稅契科黃詠裳到場監視各股主任監察管理員俱先到場一區三分駐所劉警佐派遣巡長劉宗琨帶同長警四人在出入口及場内督率照料時門外選民己擁擠不堪始尙魚貫入内未幾一擁而進簽字簿本設四處旋各職員見來人衆多劃分爲七一日喧聲震耳間有簽字簿爲人爭執扯碎乃由各人領票銜接入場書名選舉樓下分設三匭相繼投票乃到者愈多幾難揷足經管理員令書記繕貼一條暫停十分鐘將門扃閉而投票者仍接踵而至愈聚愈多由管理員令將暫停時間改爲休息二十分時己將十二時矣木幾午膳停選此一區投票所上午之情形也其第二區（體育場）選民投票午前報到亦多幸該場隙地寛敞不致如一區之擁擠縣者派總務科姚欣之與汪菊舲至場監視午後人數稍稀至六時截止聞此屆選民縣屬全額共有六萬餘人本巿佔六成第一區一萬三千餘人第二區二萬三千餘人實到人數須俟二區結束核計方能明晰 
[滬杭甬規定整車運價]  
　　滬杭甬鐵路運輸總管通告全路文云爲通告規定整車運價事下開運價自卽日實行此佈（糧食）嘉興至閘口南星拱宸每三十噸車洋三十元（草子）嘉興至閘口南星拱宸每三十噸車洋二十五元（菜餅豆餅）嘉興與閘口南星拱宸每三十噸車洋二十元 
[重定鐵路醫官之職守]  
　　滬杭甬鐵路管理局醫務處而設有駐滬正副醫官及駐杭甬兩醫官專爲全路員司夫役人等療治疾病及管理車客衛生事宜茲任局長以原有醫務處辦事權限不甚分明業於日前重訂職守章程特派王吉民爲滬杭甬全路總醫官駐滬杭辦事又派李應棠爲注甬醫官汪尊美爲駐杭醫官朱增宗爲駐滬醫官湯富禮爲全路衛生巡察員所有醫官等職務均飭由王總醫官分别訂定呈候核辦限期成立聞己分飭各該醫官遵照矣 
[省長諮詢處置敵僑辦法]  
　　江蘇特派交涉員昨接齊省長來電略謂德奥兩國人民旅居蘇省境内者頗不乏人然無處置辦法頗不妥當除召集政務廳廳長及各諮議在署會議敵僑處置辦法外滬埠辦理處置敵僑較妥即希將經過處置手續添具意見呈候核奪云云陳交涉員業己遵電辦理矣 
[勸令歸國學生往日之省令]  
　　江蘇特派交涉員昨奉齊省長令開頃准外交部咨以中日協約以來吾國留東學生紛紛歸國雖爲熱誠所激不免曠廢功課且青年子弟宜專心求學不應干預外交相應咨請貴省長轉飭所屬各機關速即勸令歸國留日學生之父兄嚴加約束令其回東就學以免自誤等因除通令外特令該交涉員遵照辦理 
[德州軍械由滬送粤]  
　　陸軍部以在粤北軍需用軍械浩繁而上海兵工廠因解濟閩贛各省軍用物件甚多不能再濟粤省故改令德州兵工廠迅即撥濟茲己由德州廠將本年六月分造成之七密里丸口徑快鎗子彈一千箱每箱一千粒裝由津浦火車運寗前日由寗轉車運滬暫交上海兵工廠收存以便轉解赴粤接濟軍用 
[浦東救火會開會紀事]  
　　浦車爛泥渡第九區救火會前晚在事務所開談話會討論進行副宜由副會長蔡熾文主席經衆議决事件如下（一）提議爛泥渡擺渡碼頭自鴻升公司在兩旁建築碼頭以後該渡口渡船渡客出入諸多不便萬一沿浦地方有火災發生浦東西救火會員渡浦施救勢必耽誤時機公决該渡口須設置活落碼頭庶無論潮水漲落往來均便擬即函請洋涇巿經董迅速籌辦（二）提議演龍問題公决於本月十三號（即陰曆初六日）午後二時起在老白渡草泥塘曠地舉行此次制服及一切救火器具均己置備完全會員分三組試演議畢散會卽於昨日柬邀各界領袖届時與會參觀聞滬城救火會諸領袖亦將渡浦往觀想是日必有一番熱閙也 
[貨船覆没類誌]  
　　船戸唐永生承裝南巿毛冢弄内全安米行白米一百六十一包於前日早晟六時許駛經陸家嘴浦面適有華大輪船進口不及避讓被撞傾覆舟子盡行落水當由海關巡江小輪前往接救均獲無恙事後由唐永生將失事情形報告水巡捕房請爲核辦一面回報行主向該公司索賠損失又船戸費根生承裝亞細亞火油九百餘箱自來火三十餘箱茶葉數十箱於前晚一時許駛經楊樹浦浦面其時忽遇狂風暴雨撑持不住登時覆没所裝貨物盡行傾入江中損失頗巨事後由費雇工打撈一面投報水巡捕探請派探捕前往照料又昨日清晨五時許有某號魚雷艇奉命出口駛經洋涇港口適有緝私營所雇裝鹽船一隻駛經浦心不及避讓致被攔腰撞破登時沉没舟子經隣舟救起幸未溺 
 
 
 

Page 11

 
 
斃詳情容再探錄又一函云租界食鹽自經公茂鹽棧顧商棣三承辦後卽編制租界緝私小隊旋以經費不足祇成立巡船四艘皆係關快船本歸第二營營部兼帶駐泊老港白大橋堍巡緝浦東陸家嘴旗昌棧新美孚等各港口蚝日上午六時係該隊二號巡船開赴浦東詎有某兵輪進口不及避讓頓將巡船攔腰碰撞首尾分爲兩截在船軍裝立時沉没巡船上共有船長一員兵夫六名經他船撈救祗救起二人船長易延祜湖北人前清從九文職曾充皖粤土藥緝私委員等差至下午尙未知生死下落兵士亦溺斃三人屍身失蹤肇事後即由該鹽棧用屯話通知第二營薛營長立即禀報宋統領查明被撞情形並親往肇禍處勘明向該兵輪交涉 
[烟土抛入浦江]  
　　海關水巡捕房巡江西捕前日出差至公和祥碼頭見有三人由英公司郵船走下雇九百六十二號舳板登岸形色慌張該西捕正擬上前盤詰遥見若輩將手携包裏抛入浦江當將該三人連同舢板帶回捕房經梅捕頭詰問究係何物據稱實係烟土云云故於昨日轉解地方檢察廳請爲訊辦 
[大雨中之浦東刦案]  
　　浦東二十四保十六圖小吳家宅鄉民莊林泉家於前日夜半風雨交作之際被盜匪五六人撞門入内闖進臥房先將事主手足用綱捆缚手執利丸嚇禁聲張翻箱倒篋搜劫大洋十五元及金銀首飾單夾衣服三十餘件約值百餘金携贓呼嘯而去昨由事主偕同該圖地保投報三區警署請求追緝未知尙能弋獲否 
[常熟縣請緝殺人越貨逸犯]  
　　淞滬徐警廳長昨日接常熟縣知事咨文云案據滸浦鄉隆茂魚餅行主許體宏訴請勘查東湖中沉没貨船並據屍親張李氏聲訴伊子張阿大於六月九日裝運隆茂行恒昇印牌大豆餅五百片至許浦關銷售行至離城二十里之東湖被盜刦貨並將伊子及孫男張永根外甥胡大觀用蔴繩鐵條綁縛後抛湖落水身死現在屍身己經在東湖中發現請求驗究各等情據經先後勘驗屬實船上盜遺之大蔴袋一百七十一只内有一百四十餘只兩面書源隆字樣袋底書一車字内有二十餘只書同昌字樣另有一只書元吉牌號字樣又據屍親聲稱先往崑山縣境遷燈陸家浜看視不知姓名死屍三具均盛蔴袋而蔴袋上所書之牌號與前項盜遺蔴袋上牌號相符等情除分别呈報通緝並咨崑山縣查復驗屍情形核辦外相應備文咨請貴廳煩爲查照希飭所屬將此案眞贓兇盜一體上緊偵緝務獲咨解過縣以憑訊究足紉公誼望速施行等因徐廳長准咨後己令飭所屬各區署所隊一體嚴密查緝附抄賞格如能將此案眞贓兇盜人贓拿獲者賞洋一百元聞風報信因而拿獲者照前例給賞折半儲欵以待 
[學校消息彙紀]  
　　寰球中國學生會學校夏季補習科除前取七十餘人外昨日又取三十餘人舊生學費講義費分文不取新生祗收學費一元講義不收聞其功課之配置英文四分之二國文算學各四文之一全用講義不用課本用最新之敎授法在最短之時期内可得多種功課英文科主任爲文學士梁文明云 
　　白克路上海公學暑假補習科己於昨日（十號）開課學一報到者近二百人外埠尤多所修科目爲英文國文算學程度自中學至小學各級俱可揷班學費及各項雜費僅取一元 
　　大南門外中道橋南首巿立貧民學校開辦業己十載現定七日（陰曆六月初十日）上午舉行暑假休業式該校假期内辦補習課二星期又擬編輯十年紀念報告書並保送新舊卒業生轉入他校 
　　九號四川路神州女學假青年會兼行中學特别科及兩等小學第五届畢業式三時開會至八時餘始散是日各班學生表演均精神活潑次序整齊爲觀者所稱許尤以表演中西故事及繪圖書聨等爲最有精彩來賓崔滄海演說及校董蔣雨巖勉辭俱極動聽茲將該校畢業生姓名錄後（中學班）沈驪葆沈家芝（特别科）楊筠葉綺文（高等小學）曹用先楊景任唐玉蘭楊佩蘭杜月娥（初等小學）朱慕英伍秀英陸秀鳳卞牽貞馮秋明陳富馨李麗珍 
　　法租界霞飛路仁和里民生女學定於十四日（星期日）午後一時假尙賢堂開第六届游藝會並舉行高初兩等畢業式屆時延請滬上名人演說及魔術家表演幻術業己分贈入場劵邀請各界往觀 
　　法租界巨籟逹路善樂里育英國民義務學校定於陽曆七月十一日下午二時舉行署假休業式昨由該校長陸鐵華具柬邀請各界參觀 
　　圖畫美術學校展覽會自六號開幕以來每日參觀人數平均約三百餘名其中以敎育家美術家爲多有莊伯俞尤玄甫先後參觀詳加評語贊美該校之前途並有啓明女學法國女畫家率同畢業生八九人按部觀覽逐一批評謂該校成績優美絶儈若非敎授有方决難收此良果昨日天氣晴爽又兼公共體育場舉行省議員初選故蒞該會瀏覽者較前數日尤多 
　　通信宜講社附設之露天學校定於陰曆六月十四日下午三時假火神廟舉行暑假休業並第一次畢業式又附設通俗夜舘定十二日在水神閣行署假禮圖書館仍照常開辦夏季宣講准下星期起出發各處開講近日社務頗忙總幹事袁頌豐不暇兼顧請東區理事單貽孫南區理事俞元爵襄助 
[譚浩明歡迎譚組安電]  
　　自段氏違法叛督稱兵破壞約法解散國會湘督譚公組安與各省相約舉義乃籌備未就緒而非法免職之令下敵勢己逼不得即行遂移兵湘南預爲起義地步復相約决不置身事外永衡自主聨軍人湘合力破敵長沙收復浩明即迭電敦促回湘繼續行使原有職權組公謙讓未遑而湘事不可無人主持浩明不得己遂以聨軍總司令名義暫行兼領湖南軍民兩政事宜迨岳州旣下全湘恢復浩明復迭電敦促又屢派專員赴滬歡迎組公仍始終謙讓今當失利之後患難之時毅然蒞止菘濟時艱信義昭然至深感備茲接湘軍程總司令趙師長林旅長以次各將領漾電擬公接組公爲湖南護國軍總司令湘國會議員李懋吾諸公電擬公推組公主持湘政組公威望崇隆軍民仰賴提挈部曲協力進行行見士氣一新民心再厲旌鉞所指敵氛自消豈惟一湘之福抑亦大部之幸除由浩明專電敦請組公繼續行原有省長並督軍職權兼領湖南護國軍總司令之職外特電佈聞浩明宥印 
[交涉署提早辦公時間]  
　　駐派陳交涉員以時屆夏令天氣炎熱辦公時間應稍更改現改爲午前八鐘至十二鐘午後二鐘至四鐘較前提早一小時己於本星期一開始實行 
[知事請奬普益習藝所創辦人]  
　　上海普益習藝所爲張武　所創辦成立四載敎養兼施出品優美沈知事以張君創辦此所有益地方爰照内務部褒揚條例呈請省長咨部給予七等嘉禾章以昭激勸 
[四川旅滬同鄉會職員題名]  
　　四川旅滬同鄉會職員會迭經開會議决各事己紀昨報其中各項職員皆係該省旅滬紳商學界人物茲復將各職員姓名補錄如左（評議部）汪金波王石林段錫藩臧伯庸方茂山東定安杜襄虞曾天宇江湘浦胡懋昭張國樑楊蘭垓陳長源許協揆高定淵陳席珍冉子星劉實祉王玉堂程宅安年鈞德陳金鎔徐德輝（庶務部）陳維新王厚安（會計部陳品三陳子忠（文牘部）周震勛李岷江魏世徵沈若仙曹克明（交際部）張堯衢楊恒實趙作之劉泗英黃醒目張兩耕胡選之斻○德堪樊子建程漢章洪實甫李德三（調查部）馬筱珊王伯起高德齋鄒德全陳青雲杜德之潘化成何榮安何遂良鄧子元劉仲文但曉東 
[學生會介紹部消息]  
　　寰球中國學生會介紹部前日投函謀事者十二起託代聘人者一起昨日投函謀事者多至七十餘起請人者亦有三起并有五人於晨六時登門造訪聞其中有中西文程度均高辦事亦富有經驗而所希望之薪水不多亦有毫無學問且乏經驗其希望之薪水反奢者并聞該會現需高等師範地理敎員一席薪水每月二百元其資格須曾在西洋留學得有文憑者又化學助手一席須由著名學校出身長於英語者月薪一百元（僅在中學畢業者不合）又高等小學國文主任一席須兼長理化（注重試驗）并曾在師範本科畢業熟識管理法者如自向有與上列資格之一相合者可投函靜安寺路五十一號該會惟未得覆信之前可無庸親往云 
[護軍使催索奬劵餘欵]  
　　松滬盧護軍使曾經派員將慈善救濟奬劵七百張送往南京當經齊省長派銷各屬分購在案計此項奬劵共六千三百元除己解過四千元外尙少二千三百元茲盧使以此項奬劵欵待撥甚殷昨又電請齊省長迅催各屬務將奬劵餘欵掃數清解以資結束 
[女界熱心學務人逝世]  
　　北浙江路華安坊二弄私立萃英學校創辦人高紉秋君夫人劉儀整女士爲維持校務積勞成疾於陽曆七月七日下午八時病故定於十一號（陰曆六月初四日）上午家祭下午出殯權厝錫金公所 
[基督敎會今晚之演說]  
　　北四川路中華基督敎會即晚八時開勉勵演說會請香港基督敎青年會幹事李少白君主演 
[注意公衆衛生]  
　　南巿甯紹碼頭向停有糞穢垃圾等船每日傾例一值午後日光西曬臭氣薰蒸行人掩鼻實於公衆衛生有碍曾經寗波同鄉會函致寗紹公司請其設法移開近聞警察廳及工巡捐局業經商允調查地點惟大逹公司迤西沿浦自來水亭前大碼頭地方可以移泊茲將該會致大逹公司經理原函錄下（上略）查公司碼頭每日來往奚止數千人商埠通例本不宜停泊糞船致碍航業則移至僻靜地方自是正當辦法敝會爲團體機關同鄉於寗紹碼頭有密切關係應盡維持之責且貴公司股東與弟等交好似無不可通融商量之理爲此函逹應請貴經理卽速設法將寗紹碼頭垃圾船移泊他處庶於航船衛生兩有裨益立盼見復施行以便傳告大衆（下略） 
[廠絲銷路又呆]  
　　本埠及蘇錫等處各繅絲廠所出之絲經向銷英法美日等國本年新廠經開盤之初對外貿易不甚暢旺至上月二十號之後美法等國絲價略好是以滬巿亦見起色價較前盤漲起銀二三十兩乃上星期間廠絲銷路忽又呆滯據云各洋行會接各該國來電謂華絲價又跌小合華銀數十兩若照現巿價值運往外國銷售實無利益可沾云云是以連日滬上絲交頗爲清淡七里乾經與大經之銷場亦甚平平云 
[汶河發水之乞賑]  
　　濟生會接大汶口商會紳民來電云中國濟生會黃國英君鑒請轉諸大善長鑒大汶口入夏多雨突於六月二十九日發水丈餘沿汶河一帶數十村及汶寨均成澤國淹没人口牲畜倒塌房屋不計其數數萬災民失所待哺餐風寢露號天呼地慘不忍聞昨今又復大雨不止災民更難聊生務求諸大善長助資急濟燃眉不勝感盼之至謹此電懇大汶口商會紳民全體公叩 
[當票貼用印花通融辦法之展限]  
　　總商會接農商部第五百六十號訓令云准財政部咨稱查當票暫自四元以上貼用印花一案迭經本部一再展限截至本年六月底爲止通行遵照在案現值金融狀况尙未回復所有當票暫自四元以上貼用印花前案應再展限一年截至八年六月底爲止以恤商艱限滿再由本部酌核辦理咨行查照飭遵等因前來合行令仰該商會轉知各當商一體遵照此令云云該會當即面知本埠當質業董事轉致各同業知照 
[緝獲鹽船續紀]  
　　蘇屬缉私第二營一隊王隊長前在三泰碼頭緝獲鹽船兩艘滿裝鹽斤七百五十八包並扣留押運人郁永祥詢係租界公茂鹽棧混入内地侵銷昨由薛營長呈明宋統領核准即經稽核所派吳道源監秤員赴上南川鹽棧監視秤見四百餘擔將鹽充公給賞郁永祥發營部看管候再核奪 
[天津婦人幸獲生還]  
　　天津婦人馬李氏隨同駐法胡公使赴法爲傭近因患病由胡使發給護照轉道日本乘輸來滬醫治及至前日抵埠由虹口兆豐路登岸後竟倒於路側不能行動由捕查見連同行李一併車送捕房當送廣仁醫院醫治而愈昨將該氏送至公共公廨經中西官詰悉前怀判候函送上海縣知事署這回原籍＝ 
[救濟會偵探查獲拐婦]  
　　廣東婦人王彭氏拐得十二歲女孩生彩七歲女孩文金與在逃之二婦將該兩孩送登太古洋行開赴汕頭等處之新疆輪船上擬帶往他處販賣經救濟會偵探虞占順督見隨後登輪檢查當在某號房艙中將該拐婦王彭氏並兩女孩一併查獲惟尙有兩婦己不知去向該探當向王彭氏盤詰言語支吾遂一併拘送地方廳經檢察官預審一過判王彭氏收押兩孩發送該會留養拍照縣掛以便家屬認領 
[再誌福園茶館租屋問題]  
　　法租界大自鳴鐘捕房東首福園茶肆股東兼經理沈葵芳代表各股東延請逖百克律師至法公堂聲稱萬成槽坊經理張九臯亦係福園股東今受某洋貨號之挖費銀四千兩遽以二房東名義逼令福園將屋遷讓破壞各股東公共營業實出情理之外現在福園如果遷讓苦無相當房屋即使有之其舊有裝修必須搬至新租之屋内重行布置勢必停止營業數月損失甚鉅請堂上公斷云云中西官諭令退去候再覆訊核奪 
[小工尋獲逃妻續誌]  
　　滬寗車站小工湖北人鄔道仁控吳新元誘拐伊妻李氏藏匿浦東十八問由鄰居陳悔吾通信尋回等情己記昨報茲悉此案業經司法科段科員訊實判解地檢廳請辦 
[傭婦竊物潛逃之追究]  
　　浙人姚永綏住居閘北天保里前日被傭婦某氏竊取銀洋首飾潛行逃逸姚遂將薦頭王子江蔣兆榮二人扭控四區一分所訊彼王稱該傭婦與姚之車夫方阿福姘識必能知其下落云云因將該車夫提案一阀解送司法科核辦 
[投浦遇救]  
　　前日下午忽有一人至金利源碼頭投浦圖盡經一百八十八號巡捕救起帶至小東門捕房報告經捕頭詰據聲稱因代友擔保欵項被其逃逸無力賠償以故出此下策當飭送往總巡捕房請爲核奪 
[懲治攔路搶掠之匪徒]  
　　匪徒王順康陳阿根先後在公共租界廣東路北京路福建路等處攫取黃阿榮家小孩金鐲及行路婦人之珠花金氣通等物由捕將兩匪查獲解送公共公廨訊供押候查明訊辦在案昨晨復訊由中西包探上堂禀明前情並稱被搶珠花金氣通之失主尙未傳到次由黃阿榮投訴上月二十四號伊家小孩被攫小金鐲一雙請爲究追訊之被告二人供詞推諉經張襄讞商之英白副領事判王順康押西牢二年陳阿根押年半期滿一併逐出租界 
[流氓攫取銅圓]  
　　流氓蘇州人姚世金昨晨在虹口小菜場攫取婦人王馬氏所持銅元一百枚圖逃當被包探周筱棣帮同追獲將姚拘人捕房押候解廨請究 
[董大遞解回籍]  
　　松滬護軍使署軍法科現有因案牽涉之董大一名應歸原籍釋放業於昨日遣派憲兵一名將董大押送縣署遞解回籍交地方官發落 
[伵戸毆傷業主]  
　　本邑西南馬橋鄉業主張本磬爲佃戸顧樹林欠租無償訴經上海縣公署訊判著佃顧樹林將田脫起由業主覔佃另召嗣經顧樹林一再佔種於陰曆上月二十八日業主張本磐實同地保張春濤雇工將田耕種詎意顧樹林唆便其族顧樹聲顧金　并其子彬生母顧張氏妻顧沈氏將業主張本磬其子張家圯羣毆受傷適二十九日爲星期司法署停止辦公聞於本月初一日投檢察廳請驗確受重傷數處張祖圯受傷過重臥病在家尙須補騐昨日檢廳業經預審明確出票下鄉按名拘拿矣 
[兜售澳門彩票]  
　　紹興人周財林在虹口百老匯路等處沿途兜售澳門彩票被包探譚鳳池查見以其違章將周拘入捕房經捕頭略詰一過押候解送公堂訊懲 
[究竟因何起釁]  
　　通州人徐阿三在蘇州路西普益紗廠充當茶房前日行經閘北王家宅遇同鄉陳蘭堂薛龍福二人不知因何事故互相衝突當由崗警一併拘入四區警署經余署長詰訊據徐聲稱陳等圖搶伊身畔所帶五元鈔票二紙質之陳薛均不承認余署長論司法科轉解淞滬警廳核辦 
[招領大獵狥]  
　　閘北四區崗警前日在大統路查獲大獵狗一頭每日須飼以牛肉兩磅若飼以米飯麫包一嗅卽棄去昨己經余署長出示招領矣 
[懲罰花會賭棍]  
　　甬人陳桂福周金才陳祖發等在三泰路五十號屋内私設花會機關誘賭歛錢被捕查獲拘押捕房昨解公共公廨經中西官訊明以陳桂福係是過犯判押西牢二月陳祖發周金才各罰洋十五元充公如無力繳洋改押三禮拜 
[水警廳召賣舊船]  
　　江蘇水警第二廳所轄各隊（前稱分署）之鎗划現己換造新船所有舊船六十六艘呈經省署批令召賣業己一併停泊蘇州葑門外接官廳碼頭昨由趙廳長出示招人投標競購定七月三十日開標一面通令各該隊長傳諭各處航商如欲購買迅速赴蘇閡價投標 
[索討欠欵之衝突]  
　　祝家橋木匠張印堂去秋携妻趙氏遷居浦東陸家嘴舊曆五月二十八日張與隣人金和樓因索討欠欵起釁互相扭毆張被毆受傷旋經旁人勸散張回家後因傷臥牀心不甘服前晚又囑趙氏前去索欵詎金和樓即令子媳等多人將趙氏攢毆復令伊子甫根將趙氏之髮髻盡根剪去麾之門外趙氏乃携取剪下之髮髻至該管第三區警署喊控經署員飭警將金和樓拘署訊押昨晨傳到張印堂張趙氏夫婦連同金和樓一併函送地方廳即經檢察官提案驗訊之下以張印堂夫婦受傷尙無大礙判令回去自醫金和樓收押候調查起釁實情並提到在逃各人再行核辦 
[錢債訴訟之辯護]  
　　余海珊在公共公廨呈控江錫林不理欠欵一案昨晨傳訊先由原告代表律師上堂譯稱本案請爲提前開審將來須移送漢口地方官廳訊斷查原告控數有三千五百兩而被告祇交二千兩之保數請求加保等語繼由被告代表律師到堂辯稱此案原被均在漢口營業字據亦在漢口簽字原告應在漢口起訴被告此次來滬遊玩寄居東亞旅館原告得悉即投公堂起訴請出特别傳單應請堂上明鑒問官判候會商核奪 
[要求復訊之效果]  
　　楊小寳前在公共公廨呈控己閉萬華樓菜館主潘嘉聲不理貨欵等情由廨訊判被告還洋嗣因被告不服延請律師代表禀明公堂准予復訊在案昨晨由廨復訊即由被告代表律師上堂訴明不服理由要求取消前次堂諭經中西官會商之下改判被告償還原告半數並擔任堂費 
[股東攤還存欵]  
　　婦人席于氏在公共公廨呈控己閉同濟藥房經理席秉生不理存欵洋八千元由廨傳同股東孔文博姚顔同周帮俊楊廷記等到廨迭經訊判分别交保候再訊核在案前日由廨復訊據原告代表律師上堂譯稱此案應請堂上研究原告是否同濟股東並請限令被告各股東將欵繳存公堂云云訊之席秉生亦延律師到堂聲稱同濟藥房存欵除虧本外尙飶拓千餘金等語姚顔同周邦俊亦延律師到堂辯護經關讞員商之英卓副領事判着被告各股東按照承認股欵照數攤還 
[江淮公所控案之辯論]  
　　江淮公所延代表律師在公共公廨控稱王保相金春林虧空賬洋二百七十餘元及方鹗　紙前日午後經俞襄讞會同義羅副領事傳訊先由原告代表律師上堂陳明案情請爲追繳繼由薰事部代表朱斯芾律師向見證吳鶴甫詰據答稱我係江淮公所董事部帮辦員及稽查一切事務並稱王金兩被告與前任副董缷責後交下賑據核數不符短少前項洋元及方單糾葛洋一百七十三元以故董事部諸公曁同鄉會均一致反對以被告關係私用公欵對於公衆大有妨碍須求堂上嚴追去云並將賑據呈案請察被告王保相亦延羅傑律師到堂辯稱查得本案原告前以刑事起訴云時在西曆一千九百零九年至十年指稱被告舞弊賬欵等情今改控民事係九年至十五年爲止究竟以何時爲標準殊覺含糊至於原告所控前後矛盾亦有不合應請堂上明鑒中西官以是案證人頗多一時不及研訊判令兩造退去候訂期訊核 
[菜館司賬追還押櫃]  
　　徐誠明在公共公廨控西尖樓菜館主顔益和呑没押櫃洋八十五元由廨准詞於前日午後飭傳兩造到案經中西官訊據原告徐誠明聲稱我在被告菜館中充當司賬後因另有别就告辭即將賬目交由被告查對明晣絲毫無誤當向取回從前所付之保證金詎屢索無着迫不得己投案起訴請求嚴追質之被告供詞支吾問官磋商之下判顔益和如數還洋並擔負堂費 
[扒手係是過犯]  
　　南京人劉小古子前日在虹口小菜場摸竊俞阿曼時表携贓圖消被捕查獲拘押捕房昨解公共公廨經中西宫訊知劉係過犯判押西牢四年期滿逐出租界 
[竊賊登屋]  
　　紹興人陳阿洪陳寳全前晚至北成都路六百四十四號門牌顧周氏家爬上屋頂希圖行竊被捕查見將兩陳拘獲昨解公共公廨經中西官訊知兩陳均係過犯判各押西牢半年以儆 
雜評二 
[所得稅與議員（訥）]  
　　今日政府又議舉辦所得稅矣其第一期之第一項即爲議員吾謂今日之議員宜重稅之蓋爲議員者旣以金錢賣買而來所圖無非將來之利自身旣等於貨物交易之一種矣且此等議員不能代表民意徒耗國民之脂膏則將等於烟酒等消耗品之有害無　又徒爲民國裝飾門面則更等於犬馬等奢侈品之多取無礙故主張重征之亦奚得謂之過哉 
　　推極言之非特員之所得宜稅即初選當選人亦宜稅之夫初選當選人本無所得而今日之各項初選當選人則大有所得旣有所得又何不可從而稅之耶言選舉者將以吾言爲何如 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[社君傳] [  琴魂]  
　　社君不詳其姓氏結社而居遂以號焉厥狀藐小不揚外觀柔滑頭嘴尖如橄欖目小外突常灼灼動望而知爲貪殘者也鑽營成性每於黑幕之中橫行無忌故人以贓目之曾爲鄭賈所不取孫權所呢逐貽　於李斯被劾於張湯竟知過不敢反老羞成怒結黨以擴張勢力出必成羣蹂躪特甚嘗爲人疫之　以逞其茶毒之志然日則恐人中傷幽宫伏處夜則自恃五会奔走不遑旣穿房而入範更窺甕而翻盤仗爪牙之利搶掠勴刦肆當道之威穿墉跳梁幾至有隙必鑽無惡不作榖榖喞喞每驚鴛鴦之魂嘐嘐聲　時擾胡蝶之夢卑鄙齷齪妄涎猖狂人莫不惡之剌骨也嘗欲擊殺之君避身器中人恐因之損器遂舍之君得抱頭而脫由是以爲得計恃器爲護身之符益肆猖獗近世以來仕進良易君躍躍欲試旣多方運動復齧製利民福國諸字書以爲口頭禪蠱惑天下冀得一官一般新聞記者揭其隠而攻之君怒夜入記者之室斷管城子之首不容言論自由人無可如何也有雪姑者輕猛善擊勇力莫當生平最嫉鬼蜮之輩延之以逐君君仍用其故智避身器中雪姑竟毁器殺之食其肉焉受其擾者爭取其毛製筆以爲快云 
　　論曰社君一無知之蠧物耳以人忌器難投恃而不恐卒死於不忌器之雪姑不足怪也獨怪世人偶有所恃即終信爲無恐其智幾與社君等欲不爲社君之續得乎（二） 
家庭常識 
　　 
[立治黑牙散之用法] [  劉更生]  
　　家庭工業會社之立治黑牙散如照常法以牙刷洗齒其功甚緩莫若用濕手巾黏粉擦之一次即白旣不傷牙磁且省牙粉如擦金牙尤屬相宜（却酬） 
　　 
[痔瘡] [  守義]  
　　痔瘡江南人患者頗多以地氣低濕也内痔用冬青樹葉煎湯薰洗若外痔用鼈甲五倍子煎湯薰洗甚效 
　　 
[夢魘] [  劉更生]  
　　夢魘雖非大病然亦有夜夜患者甚之有一夜數次者患者呻吟乞救痛苦實深蓋夢魘乃運動神經一時失效至有此狀所夢者皆魑魅魍魎恐怖情景治之之法甚易若以舌置齒下輕輕咬之稍一覺痛則神精被激憬然自醒矣 
　　 
[辟蚊] [  陳林章]  
　　將樟腦然薰房室則蚊遠避若被蚊噬痛癢可用安母尼亞水搽之即愈 
　　 
[血淋] [  普瑶]  
　　用野亭蔴根煎水頻食此物空地均有煎出水色血紅者爲合經驗多人服一星期即愈 
　　 
[揩蓆法] [  紅雨樓主]  
　　揩蓆須用布順草之絲綹而橫抺之庶垢汚盡去　後須置日中曝一小時免生微細之小蟲 
　　 
[絹綾紈扇曬相法] [  高鏡明]  
　　鷄蛋白一個加安母尼亞水二三　用竹筷調和化盡在晚間將筆塗上白絹（或白綾及白羅紈扇皆可）携之暗處晾乾再用銀水浸入五分鐘取出勿見光候乾次日即可曬相曬法洗法與白金紙同或先曬臉面然後補景亦可欲曬相之大小幾何即塗液幾何（却酬） 
　　 
[痱子] [  紅雨樓主]  
　　余前日身上曾發痱子剌癢難熬旋用無敵牌牙粉撲之翌日即平復如常 
工業須知 
[各種香油之製法（四）] [  潘子鵑]  
　　又有簡便之法用錫製之箱其内部區劃數室（五室或七室）其界板之第一板於上方穿孔其第二板於下方穿孔第三上第四下五上六下各室中均滿貯以花乃於第一室之下旁穿一孔裝一曲玻璃管此管向上其長過於箱頂管端成漏斗狀用熔融之脂肪流入箱内經過第一室之孔而入第二第三第四第五第六第七室中卒自第七室之他孔流出如恐脂肪凝固箱内而不流動可於箱外用熱湯温浸如是脂肪己幾番與花瓣接觸而悉吸收其香精矣由是取去箱蓋棄出第一室之花而移入第二之花而移第三於第二移四於三如此遞移至末次之室中更加入新鮮花瓣反復施此等工程令脂肪充分吸收其芳香遂得香脂或更加酒精　香脂中約九○九五％之溶液以造香水（四）橄欖等香油之製法法用此等含有香油之果實用精製之脂肪以蒸汽溶解之裝入金屬製或磁製之器浸漬橄欖等於其中放置之歷十二時至四十八時間爲吸收之情形橄欖油悉被脂肪所吸收然後去此廢實更浸新實反覆之至十回乃至十四五回遂得馥郁之香脂由是靜置之俟其雜物沉降冷却而清澄之如此旣得香脂而其他之操作悉可照前述諸法（完） 
詩囊 
[和栩園四十初度元韻] [  吳門朱楓隠] 　　 
　　自託神交近二年（余投稿自由談自丙辰十一月始與君神交近二年矣）遥知湖海氣無前多文爲富饒恒產結客傾家少薄田論古引繩皆中肯（君重訂白香詞譜於古本之誤多所糾正）憂時譎諫寓微權（君編輯申報自由談恒以游戲文章寓主文）譎諫之意）鄙他大纛高牙擁人格何曾值一錢 
　　中原葦鼓正填然但得安居便是仙况有才情如濯錦何須勲業畫凌烟飽嘗世味躭高隠歷徧歡場悟綺禪大道會心原不違逢源左右證前川 
　　俗累牽人墮劫千幽人行樂取當前小同文筆生花燦道韞詩篇咏絮妍（君文郎小蝶令媛翠娜均工詩文藻思清絶）四序推遷星屢換一家骨肉月同圓况兼頌獻南山者海内猶多文字綠余生濩落更堪憐一紀年華愧占先（余生於同治丁卯蹉跎馬齒忝長君一紀而碌碌無聞能無滋愧）騷雅知音存幾輩鷄蟲互競讓時賢青春去我時興感白眼看人欲放顚省識固窮君子分何須夢夢問蒼天 
　　附白辱承諸君賜和佳章苦限篇幅未能一一盡載茲擬於六月望日截止無論己刋未刋一律另印單本定七月半出版凡賜和者各贈一册並附劵十張届出版時再當廣告（栩） 
集益錄 
[第一一○問] [  求益]  
　　吾國工業家所用製器之牛骨大都熟料故其色黃上海雖有生料出售（係用機器宰牛出骨故其骨爲生料）但價昻一倍大不合算而外人嘗赴内地收買熟骨出洋用製牙刷柄等仍以輸入中國其色乃與生料無異不識係用何種手續及藥劑漂白海内不乏大經騐家願有以指敎之 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＯＥＬＡＮＤ）法國囂俄著 
第十七章探瓊（三） 
　　瓊仙初不知夫人來意聞此鶻突之語益復疑訝則曰瑟汶將軍果時時道及吾父乎是誠可感矣夫人聞語微晒曰汝勿喜須知瑟汶懷意未嘗善也彼固費立戈之黨羽豈能左袒而父今且將推而墮之阱矣瓊仙大驚曰有是乎然我殊弗能信昨夕將軍來此固猶顔色和悅善語相慰豈必遽變其志夫人私念曰口吻露矣吾何不乘此探之必能得其底藴則故柔聲曰汝未知乎近來外間擀亂謡訯紛紜皆謂汝父實主其課故政府震怒特遣瑟汶至此密探其隠果得間者汝父女绵無命矣言次伸其目光以俟瓊仙顔色之變顧瓊仙態殊鎭定莊容曰上帝鑒之吾父雖遭冤獄而數年以來未當口有怨言又何至於謀叛吾知此心瑟汶將軍當亦能鑒之也夫人耳聞其言心中則思瑟汶旣與舒墨客爲莫逆則菲力之遣安知不出於二人之詭謀而雅谷之行尤有關係蓋探瑟汶之意固殊不以此婚事爲然也則此女之與雅谷又安知無曖昧之情吾豈能置諸不問乃又顧瓊仙曰女郎吾今猶有一事必須詢汝蓋汝旣識瑟汶則必當識雅谷瓊仙聞語顔色復動曰雅谷乎夫人亦知其消息乎夫人微囓其唇私詈曰無恥哉此婢不謂汝固識雅谷矣而我乃尙在夢中因哂曰然則汝當告我汝固愛雅谷乎瓊仙益　久之始曰吾誠念彼昨己請於瑟汶將軍將軍且許我爲訪其消息也夫人乃大恨曰是矣雅谷之行直出若儕之詭謀耳然我問汝汝亦爲女郎獨不知乃父之仇乎瓊仙曰否吾父之仇我豈能一日忘之果得其人者我必食其肉夫人乃獰笑曰然則雅谷者實爲費立戈之子而汝乃愛之汝尙得爲人乎夫人此語瓊仙初猶不解旣而顔色大變耳際起爲嚶鳴直暈仆矣（第十七章完） 
 
 
 

Page 15

 
 
   
 
 

Page 16

 
 
[ 
[上海南京路先施公司]  
運到大帮電風扇嗎㖘帣蓆夏令新花紗綢 
[立治梅毒癰瘍]  
瘡毒之最甚者首推花柳病（即白濁下疳横痃梅毒）蓋此症有傳染之性不但貽害終身而且累及妻子若不及時醫療難免毁容殘體之慘今有美國哈蘭士醫生秘製之内服六零六聖藥功能清血解毒又有外治六零六藥膏功能拔毒生肌凡各種毒瘡一經施用立見効騐茲將主治功用臚列於后祈注意焉 
内服六零六聖藥 
主治血液不清楊梅瘡毒筋骨痠痛瘰癧頸核疔瘡癰疽胎毒　病 
價目　每瓶洋一元七角半 
外治六零六藥膏 
主治皮肉腐爛下疳横痃庤核痔漏爛脚濕瘡疥瘡瘋癬一切外症 
價目　每盒大洋一元 
購藥注意 
此藥各埠藥房均有經售倘内地無從購買請將藥價滙至本藥房即當郵奉總發行所上海石路太和大藥房謹啓 
[安住蚊煙香]  
衆位若是焚着這個香蚊子必紛紛墜斃而後就得最快樂之安眠 
登錄商標　大阪北區富田町安住大藥房電話長東五二九　　振　大阪二六四○總經理上海日信大藥房 
[狗寳]  
狗寳眞者難得　具載本草條文 
主治噎𪾣反胃　功能起死回生 
李氏家藏此寳　靈驗衆口交稱 
現在出以濟世　售價四元一分 
滬上藥肆林立　每每以僞亂眞 
購者如或不信　可來面看奇珍 
當場用刀剉下　决非自欺欺人 
寳物所存無幾　購須從速登門 
服法仿單詳載　病家注意留神 
經售處法大馬路興聖街對過大豐昌洋貨號 
[萬國儲蓄會貮千元唾手可得不信何妨一试]  
本會各儲户付欵一兩月便得多數奬洋以去者業已多人此即定章完美之證諸君何可因循以自誤耶備有細章函索即寄法界洋涇浜五號電話三九二九號 
[請用國貨毛巾毋忘五月九日]  
三角爲記　零躉克已　請來交易　挽回權利 
三友實業社　上海北四川路仁智里念五號電話八一○三六 
[優等補品]  
波典司老牌麥精乳粉 
BORDENS　Malted　Milk 
各藥房洋貨店食物店均可買四時宜服　中國總經理上海公利洋行 
[美勒精肺]  
美勒補肺精爲肺病聖藥　傷風爲肺病之媒介　咳嗽實肺癆之起點 
肺癆爲人類之大敵其殺人最多工部局衛生處已言之累矣值此梅時乍冷乍熱最易發生傷風咳嗽或輕或重時發時愈病狀各異其傷損肺葉醖釀肺癆與發生肺部之微菌同有危險之情形本藥房經理美勒補肺精爲一切肺病之最驗良藥無論肺萎肺虚及痰血痰迷年老夜嗆幼稚咳血婦女產後傷風時症咳嗽服之均有奇效蓋其保肺順氣化痰止咳具有專長也▲定價每瓶大二元小一元二角　上海五馬路中洋大藥房 
[最新洗舊草帽藥水發明]  
本社新發明之白象牌洗舊草帽藥水係按化學原理製合而成故雖黑如煤色之舊草帽一經洗滌即能變爲潔白美麗之新物品不致再有黄黑灰舊抛棄不御之損失而其取價極廉每料又可洗四五頂之草帽若每人買此一料則平匀計之每年僅化去五六分小費即可得一頂新美草帽是以用者讚美購者日衆均以爲有此棄舊換新之實用品出世則我各界同志可免購新草帽而不溢漏矣洗法載明仿單每料售洋二角五分每打二元五角外埠函購寄費每打加洋六角零躉批發格外公道凡在民局不通之處須購滿一打以上方可郵寄郵票代現九五計算 
[白象牌化粧牙粉]  
此種牙粉原料純正顔色潔白氣味芳香擦牙能殺虫清火擦面顯潔白光亮搽面則功勝雪花能去雀斑粉刺撲身而清凉化濕兼除汗斑痱子晨起夜寐用之尤能辟疫避穢大有裨益於衛生爲他種藥品所不敵茲爲普及起見特此廉價發售倘蒙仕商賜顧請認明白象商標以免魚目混珠每袋錢三十文每瓶售洋二角（瓶内附贈紋銀粉鍫一只）批發格外從廉外埠寄費零加函索詳章附郵票一分總發行上海英大馬路香粉弄龍泉園中華三英社分售處盆湯弄口永盛昌號 
[恊隆洋行]  
油漆部廣告　推廣營業價格從廉 
本行經理美國百登油漆公司行銷來華歷有年所久爲中外建築家所賞識今新到大批紫紅屋頂油漆松香水魚油絲光白漆各色有光木光内外油漆地板漆凡立水打底油二白紅丹各色牆粉以及一切漆刷器具等無不齊備另買批發一律歡迎如蒙賜顧　請移玉江西路十八號本賬房與鄭鍾漢君接洽可也 
[四時清快片]  
能使大病化小小病化無居家旅行必需常備 
此唐乃安醫生製凡四時感冒不適服二三片連服數次無不霍然故預備此片者得免倉猝之危險即或仍煩醫藥然病機必已減輕十餘年來奇功卓著現當夏令一切痧症霍亂吐瀉俱宜服之畏熱貪凉多食生冷之人尤宜常服以免受病若胃不消化口苦腹脹服之亦效齒痛或被蟲蝨叮咬外用敷治甚妙每盒洋二角每包五分上海中英大藥房外埠各本分號各大藥房均有發售 
[百代公司]  
近日運到大批唱機唱片花色全齊諸君愛聽眞正名角唱片者早臨選擇爲禱函索様本及唱片目錄當班寄奉 
[立效狐臭藥粉]  
狐臭雖係暗疾而最惹人厭因每當炎夏則臭氣四佈令人不耐此粉爲專治狐臭特品其效之出人意外無論輕重當日見功　每瓶大洋五角　上海西門義弄美東會社　上海經售處西門方浜橋交通書藥社外埠函購可以郵票代價 
[蓋世美容品的的嬌]  
此藥專治男女面部之不美無論黄黑烟容油氣瘡痕血點雀斑白點晦痣連塗三夜均退凈美容之藥無過於此並治男女狐腋臭最爲奇驗出售以來已銷去數萬料寄來謝函萬餘封據稱極有神靈非常贊美定價每料一元六料五元特製每料一元六料五元特製每料二元外埠函購立奉寄費不加上海東棋盤街鳴盛里對面厚豐祥號 
[化痰順氣立止咳嗽丸]  
傷風咳嗽久咳新咳一服立止每瓶四角　上海棋盤街三茅閣橋堍廣東保太和啓 
[中村氏東文通信教授第二學期招生廣告]  
第二學期章程改訂擴充學額有志東文者注意○半年畢業每月發講義錄練習答案難句解釋各一册共三部合十八册○開學陽歷八月二十○報名七月底招額一百五十名額滿卽行截止設有種種優待條例欲知詳細章程並講義様本望惠寄郵票二分當卽奉上本講義寄外埠用掛號郵帶該郵費由本所担負○附設日語夜學章程請來所取閲○上海虹口閔行路一百十三四號東文繙譯養成所啓 
[廣東鹿芝館馳名靈藥]  
參茸白鳳丸 
此丸乃本號家傳秘方專治婦女諸虚百損心腹疼痛頭暈咳嗽寒熱下往骨蒸瘦弱經期腹痛赤白帶來等症無病婦女常服則調經種子百病不生眞婦科常備之要藥也　雙料每盒五丸大洋一元　單料每盒十丸大洋一元 
兒科回春丹 
耑治小兒傷風咳嗽夜啼吐乳虐疾痢症撮口臍風脾虚泄瀉口眼歪斜不省人事以及一切疑難之雜症無不藥到春回神效無比育兒之家不可不備數丸以防不虞　五粒頭每盒十丸大洋一元三粒頭每盒十丸大洋六角上海河南路三馬路口廣東鹿芝館分設蘇州閶門内 
[老聾竟能復聰]  
市上耳聾丸藥極多○當推二馬路西鼎新里京都天寳齋爲第一○僕已親自試過○方知眞實效驗○購者留神 
大凡有一病必有一藥有一藥必治一病如服不見效者即非對症之藥雖化費千金終難取效僕年近五旬兩耳重聽已七年矣遍訪良醫服盡諸藥毫無影嚮於是聽天由命不望復聰矣乃去歳偶觀申新兩報見京都天寳齋告白云萬國九洲耳聾第一聖品治耳聾極妥極靈即由郵局滙洋十元購耳聾藥品兩料按日試服果覺身體漸强兩耳稍聰又續購兩料虔心吞服漸服漸愈未及服完居然復聰如故矣而且起居一切勝如壯年想數年宿疾一旦失去豈非喜出望外爲此登報以揚仁風謹告同病者　南京四牌樓陳子福謹告 
[浙江興業銀行開辦儲蓄囑託存欵廣告]  
本銀行自去年爲始於原有各種存欵外増收特種存欵兩種名目辦法列下（一）儲蓄存欵每户自一元起每月不得過二百元隨時可以支取（二）囑託存欵内分四類（甲）修學預備儲金（乙學資儲金（丙）婚嫁預備儲金（丁）養老儲金躉存零取或零存躉取均極便利此項詳細章程請向上海本行杭州漢口天津北京各支行取閲可也]  
 
