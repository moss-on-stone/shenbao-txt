# 1919 - 72 - 4916552

 

Page 1

 
 
   
 
 

Page 2

 
 
時評 
[的] （冷） 
　　凡事必有其的任事者苟向其的以進行則成事自易苟不向其的而歧出則愈出愈歧愈歧而成事愈難矣不但任事者然也即在旁之相助者亦必同向其的以趨不然於事無益而或以相助之故反生阻碍甚非成事之道也 
　　今之希望和平者盡人而皆然也然苟能身任各平與力助和平之人皆知的之所在誠心壹志以求之斷無不成者 
命令 
　　三月十九日大總統令余憲文授爲陸軍騎兵上校此令 
　　又令邵禮盛授爲陸軍騎兵上校此令　 
　　又令陸軍總長靳雲鵬呈請授余宗魯爲陸軍步兵少校並加陸軍步兵中校銜蔣鴻林趙英武爲陸軍步兵少校黄公略爲陸軍騎兵少校汪志臣俞騰爲陸軍工兵少校王志祥蕭清廉加陸軍步兵少校銜均照准此令 
　　又令内務總長錢能訓呈准福建兼省長李厚基咨廈門警察廳警正鍾珩張登灜張憲因病辭職均照准此令 
　　又令内務總長錢能訓呈准福建兼省長李厚基咨請任命陳佑之試署厦門警察廳警正應照准此令 
　　又令内務總長錢能訓呈准吉林省長郭宗熙咨試署長春警察廳警正唐承清懇請辭職應照准此令 
　　又令陳兆麟晋給四等文虎章此令 
　　又令李毓麟晋給四等文虎章此令 
專電 
　　北京電政府維持滬議决分三種辦法一電請長江三督力任挽回一速令陜陳再呈停戰保證一以元首私人名義再託在野派向南代表疏通（二十日下午三鐘） 
　　北京電東海得悉南代表二次宣言後召錢入議結果擬由元首卽用南方前此要求出以北方代表名義分電西南首領維持一切如再無效總統總理同時宣告辭職（二十日下午三鐘） 
　　北京電頃外部印送六年八月二十八財長梁啓超與横濱正金行代表訂立之日幣一千萬元墊欵合同全文共十二欵要點發行民國國庫劵償期一年實收九三年息七釐用途供六年七八九月政費擔保鹽務收入之全數（二十日下午八鐘） 
　　北京電顧使電告陸已由瑞西回法京（二十日下午三鐘） 
　　北京電蒙事愈急日迭派中佐松井少佐成畎大尉江副王下級官佐三十餘分駐庫恰並據可靠方面接庫倫電稱月前赤塔會議内蒙及呼倫貝爾均派代表列席惟外蒙始終堅拒該會議業經議决先令布里雅特内蒙呼倫貝爾及外蒙聯合成一聯邦大國俟外蒙聯入再將唐努阿爾泰聯合在内嗣因外蒙拒絕遂改令布里雅特人密來勾煽近更異想天開因外蒙王公近與喇嘛意見不合遂聳 
 
 
 

Page 3

 
 
動外蒙王公對活佛起革命預備三四月間革命事起卽派布里雅特兵四千分由恰克圖及外蒙東部入庫帮助允俟事成卽令政敎分離現布里雅特一部已成立政府所舉總理卽庫倫領館醫官外交長卽庫電局電員一面又派布里雅特多人來庫運動（二十日下午三鐘） 
　　北京電烏梁海被圍已由嚴式超抽調庫恰勁旅馳援參陸處令移烏得滂江駐軍進紥庫恰並飭綏熱各挑兵兩連迅赴烏滂接防（十九日下午三鐘） 
　　北京電黑龍江電阿穆爾省兩黨激戰甚烈黑河兵單請速派隊增防（二十日下午三鐘） 
　　北京電烏蘭察布盟茂明安旗扎薩克等請將該旗通興功一帶地畝寬長各一百畝報由國家丈放政府擬給奬勵以資觀感（二十日下午三鐘） 
　　北京電河間近來大活動排日宴會軍政各界重要人物及新國會議員（二十日下午三鐘） 
　　北京電劉鎭華電奉令停戰擬四省前線防守事委柴雲陞主持（十九日下午四鐘） 
　　北京電陜陳樹藩電據許司令稱停戰令因電線壞專差至七日夜半始到已通飭遵照又乾州敵軍連日在城轟擊葉荃率二千餘由鳳東竄獲敵探據供葉由鳳竄向三原鳳翔歸郭堅防守業飭各軍嚴防不得開釁（十九日下午四鐘） 
　　北京電管金聚以王鴻恩屢來煽動茲獲謝鴻繳童兆祥二人稱王令煽變不諱請示辦法 
（十九日下午四鐘） 
　　北京電本日閣議因龔曹在豫會葬停開（二十日下午三鐘） 
　　北京電府秘書長吳笈蓀因丁内艱奉元首批令治喪事竣卽回府任事派許寳蘅暫代秘長事務（二十日下午三鐘） 
　　北京電吳笈孫丁内艱請開缺徐許給假治喪（十九日下午三鐘） 
　　北京電姜桂題由豫來電稱趙倜前因感冒現已照常視事 
（二十日下午三鐘） 
　　北京電趙倜對於豫省厲行烟禁訂有施行細則四十餘條分飭所屬同負完全責任 
（二十日下午三鐘） 
　　北京電王永泉童保暄以裁輸卒請撥欵（十八日下午四鐘） 
　　北京電湘張督爲劉人熙請恤批交國院優議（十九日下午四鐘） 
　　北京電虞和德電上海交易所五年發起停頓至今各認股人見成立無期紛紛要求退股不得已惟有順其所請發還認股定銀之一法（二十日下午三鐘） 
各通信社電 
　　天津電日本領事發表極長之正式文告述星期二日與星期三日之暴動案該文件已引起此間不美之感想外人謂其中所言多屬不確美兵仍不准入日租界及法租界之某部分華北明星報載有海電謂駐華盛頓日本大使已請國務部調查此案華盛頓人士聞之殊爲驚詫華盛頓當道現正待報告之至且信當調查之際不致促起排日之輿情 
（十九日）大陸報 
　　北京電温哥武日領事報稱ＥageneChen陳某在該埠就逮其被控之罪未經述明惟該領事並稱陳某爲維多利亞出版之新共和報記者兼爲坎拿大中國公會會長當預審之際警察謂陳藏有中日密約文件聞乃中國代表陸徵祥失竊者陳不肯說明自何得之（十八日） 
　　大陸報按前英文京報記者陳友仁亦名ＥugeneChen上電所云似非其人近聞陳友仁與王正廷郭泰祺同居巴黎陳王郭三人於去年九月間奉南方軍政府之命赴美公幹無何歐戰告終所謀未遂當議和代表聚集巴黎時彼等乃連袂赴法陳或已歸但陳縱居維多利亞而爲時甚暫必不致被舉爲中國公會會長也 
　　北京電蒙古各旗在赤塔開會已宣布獨立 
　　北京電鄂督電陜事已實行停戰恐南方不以爲確請中央再頒停戰明令 
　　北京電巴黎電歐會於篠日（十七日）再將和約草案討論須養日（二十二日）始能决議 
　　北京電政府將明令裁撤長江上游警備總司令並撤退援陜閩奉各軍以示謀和誠意 
　　北京電陸使電已聘梁任公爲臨時中日協商委員一同出席（以上二十日） 
　　以上中華通信社電 
　　北京電院電李純王廷楨勸朱啓鈐勿萌退志陳樹藩電謂靖國軍現攻興市復俟張瑞璣到陜後再爲說明參陸處特别會議蒙事（十九日） 
　　廣州電唐蓂賡總裁擬推口口（電碼不明）回陜爲劃界會辦又憫湘禍太深宜速去張敬堯主張譚延闓回任又言段祺瑞罪惡全由徐樹錚搆成宜懲辦徐樹錚爲主王一道以北道尹名義勾結楊姜各黨擾亂湘西田應詔張學濟等請求設法制止（十九日） 
　　以上平和通信社電 
　　北京電小幡氏申請展緩宣布秘密文件衆爲駭然現信小幡氏此舉乃爲曹汝霖與陸宗輿計蓋曹陸皆反對統一鐵路計畫深恐秘密文件宣布後主張者益爲得勢也（十八日）以上路透電 
　　北京電院電李厚基據報南軍進攻惠安曁順昌仁壽等處情形已電滬朱向南質問飭仍嚴守防線勿得還擊 
　　北京電參戰督辦處有改組爲邊防督辦處說 
　　北京電許寶蘅銜府命詣寗與李純接洽 
　　北京電駐日章使因取消二十一條約欵事即將返國有所籌商 
　　北京電府要人言滇唐桂陸均電京表示無論如何總企圖妥協成局决不以滬和會能否賡續爲進止 
　　北京電徐錢日前會議聞係商定和議讓步程度 
　　北京電汪大燮二次呈辭外委會委員長（以上十九日） 
　　北京電英公使出京聞爲調停日美兵警衝突事赴津今已回赴滬說尙未徵實 
　　北京電張廣建電告滇軍攻嘉峪關 
　　北京電湘紳爲湘人在和會請願事電致政府爲張督辦誣并請轉朱總代表 
　　北京電山東公民呈請政府對於青島交涉要求日人爲無條件之交還 
　　北京電南洋英屬華僑芙蓉中學校長柴濂條陳華僑敎育辦法業經敎育部核定惟内有海軍學校特設專額一節須咨海部核辦 
　　北京電甘肅商人蔡質夫呈請在寗夏設立甘綏輪船公司請政府補助 
　　香港電軍府擬派人赴南寗挽留陸榮廷（以上二十日）以上中孚通信社電 
　　北京電段祺瑞之辭職書已於昨日由徐總統却還僅將請取消參戰處之公文留置總統府（十九日） 
　　北京電外交部昨日致電巴黎媾和委員云伍朝樞列席會議必須先解除軍政府特殊之關係 
　　東京電在朴的喀雷哇之過激派六百餘人於十五日圍攻在該處防守之日軍四十餘名賴他處援軍趕到始將過激派擊退現尙在追擊中（十九日） 
　　東京電東京至横濱之無綫電話於今日告成 
　　東京電本日東京朝日新聞揭載論文慶賀原内閣所提出之廢止關東都督新設關東廳之官制勅令案將通過樞密院且謂修改該案之要點在廢止專限於武官之都督且除去都督掌握滿洲鐵路總裁權尤爲吾人所贊成者也（二十日） 
　　東京電中國公使章宗祥决於日内回國現正準備一切（二十日）以上東方通信社電 
　　東京電財務官小林丑三郎氏歸國據該氏言曰最近英美對於中國之提携尤爲顯著然此亦不能謂爲其本國政府之方針畢竟爲先爾典及芮恩施兩氏之提携耳 
　　東京電美國財團所派委員阿卜脫氏向各方面展其活潑之活動尤致力於烟酒公賣買制度美國若萬一成功烟酒借欵則中國將爲財政的破產美國之們羅主義擴大至於東洋結果中國將成墨西哥第二 
　　東京電近藤廉平男在紐約與政界經濟界海運界之知名人士會見屢受招待於銀行俱樂部及其他各種會合每於其時輙力說日美親善之要故近美實業家將組織一日本視察團云（以上二十日） 
　　以上共同通信社電 
路透電 
　　十三日巴黎電佛蘭克費特報韋瑪訪員得確實消息德國媾和代表團以藍超伯爵爲主任餘爲不管部閣員逹維特博士郵務總長吉斯白資氏亨堡商人華白氏大學敎授許經氏駐瑞士德使穆勒氏 
　　十六日巴黎電威爾遜總統未列席於昨日十時之會議與衆豫料相反高等軍事議會現已編成一巨册皆關於對德之海陸天空詳細條件威爾遜總統發表宣言謂一月二十五日豫備和會所决定國際聯盟基礎應爲和約一必要部分一層乃最後之决議故外間所傳此項决議現擬更改之說實爲無據協約國與德國之代表在比京集議雙方代表入會議室彼此不行敬禮亦無何種禮貌經米斯海軍大將宣讀報告文詢問德人願否以接受延長休戰之條件德國總代表答曰然於是簽定條約德國報紙言基爾運河將來地位之計畫此項計畫已得和會若干代表之贊助擬由國際有限公司開拓運河與兩岸一帶狹地之價值由德國總賠欵内扣除 
　　十三日倫敦電今日巴黎公報謂工制委員會請和會於十月間在華盛頓召集國際工會 
　　十四日丹京電韋瑪消息國會討論國有議案時社會黨議員哇爾特氏提出修正文拒絕政府對於產業被收之主人有賠償義務旋經以一百六十五票對一百二十五票否决少數票全係社會黨所投 
　　十三日倫敦電郵政大臣宣稱戰時内閣已設一電報交通部以米勒貴族爲主任專辦國際電報交通事務無線電報亦在内 
　　十三日倫敦電著名埃及國民黨四人被控運動仇英現被逐至瑪爾太内有前任大員兩人 
　　十三日紐約電警察昨日搜查東邊某屋據謂内設俄國農工協會拘獲二百人查出文件甚多内有印俄文之紅書主張推翻美政府 
　　十三日倫敦電吉萊將軍今日在下院提出航空軍豫算案計需英金六千六百五十萬鎊置人員十五萬人吉氏謂當休戰條約簽定時英國有飛機二百隊戰前僅有六隊英國今每月能造飛機四千架戰前僅能造數架耳吉氏繼乃稱讚賀機者與瞭望者之功績英國得爲天空主人實彼等之力航空軍之戰績行將宣布内多奇異之事端戰時敵飛機之被擊落者約有八千架英國所失之飛機共二千八百架 
　　十三日倫敦電英國勞勃森將軍行將繼海格上將之職一說現據有責任者云尙未成熟但聞陸軍要人不久將有更動 
　　十四日倫敦電鐵路員役之代表在倫敦開會討論鐵路公司之提議當場否决此提議及此提議所根據之主義並反對國有辦法之讓步且囑幹事部據此知照政府 
公電 
　　湖南張敬堯乞賑電各省督軍省長各報館均鑒敬堯以湘南湘西兩路災荒迫切請派大員督辦情形蒸日電陳大總統國務院文曰查湘省衡陽道屬合屬除衡陽衡山其餘南路二十餘縣曁湘西之辰沅道除桃源其餘屬二十餘縣山多田少所產米榖雜糧本不足本地之食近年疊遭兵燹農多失業加以軍食生者寡而食者衆供不給求蓋藏爲之一空冬末春初即食所留耔種暫救一時之急近自西南兩路來者咸謂耔種業已食盡貧民咸以草根樹皮充饑中將梅馨自湘南湘西調查回省所言情形亦復相同湘省各縣多不種麥一年之食專恃秋收而氣候較早春耕在即旣無耔種更不能枵腹力田雖經湘省義賑會籌濟南西兩路榖各三萬數千石苦於杯水車薪萬難遍及若不速籌救濟則東作一誤西成絕望千數百萬飢黎老弱轉乎溝壑壯者流爲盜賊其慘狀險象有不堪設想者以上各縣雖多未歸統一而同在湘省範圍之内敬堯忝撫是邦民瘼攸關何敢漠視而核計極貧給賑次貧平糶加以購發耔種非得鉅欵數百萬元不能濟事敬堯材輕任重整理軍事民事實已時虞隕越斷無餘力兼任荒政而事重時迫非有聲望素著而又熟悉情形之大員切實籌辦决不足以活飢民而遏亂源應請特任督辦運河工程熊希齡督辦湘賑朱紳恩紱會辦湘賑並准其向中外商人息借的欵分投採買米榖雜糧耔種趕運來湘分别賑糶俾千餘萬災歉餘生得種得食免誤耕作庶幾秋收有望人心可安如蒙俞允敬堯民牧是司自當解囊提倡並電懇各省軍民長官仁人善士合力捐助共同挽救活此饑黎以仰副大總統母使一夫失所之至意等語昨接國務院電已蒙大總統照准現據派赴西南各縣調查回者謂各該縣本皆地瘠民貧間有富戸亦因捐濟南軍餉項同歸於貧貧民無門告貸以草根樹皮充飢而草根樹皮不皆可食轉瞬可食之品亦將食盡牲畜因無芻秣久已鬻食一空是民情之困苦荒象之迫切甚於倒懸之待解祗以各該縣距省較遠無可告訴敬堯智慮淺短又未能早察民隠爲之上聞職任牧民抱疚何極已自捐銀二萬元就近交朱會辦購榖一面趕商熊督辦朱會辦借籌的欵分投購運惟是災區太廣借欵綦艱若非合力通籌斷不能挽此浩刼用特電懇我公登高而呼賜予提倡並求全國仁人善士或大發慈悲解囊相助或廣爲勸募腋集成裘匯交督會辦採買米榖雜糧耔種分運湘南湘西四十餘縣俾千數百萬垂斃飢黎得食得種得慶更生不特災民蒙再造之恩敬堯亦同拜大君子之賜矣臨電不勝急切待命之至張敬堯叩皓印 
　　吳景濂褚輔成通電世界和平共進會代表徐紹楨先生曁諸先生鑒虞電敬悉劉公人熙齒德俱尊海内共仰且手造共和勛績尤著近以奔走國事悲憤時鞙以致鞠躬盡瘁驟殞天年同人聞之莫不震悼所有飾終典禮自應從優議卹并詳徵事實立傳國史以重耆哲而式來者先此奉覆并表哀忱吳景濂褚輔成篠 
　　湘西公民團通電上海和平會議總分代表湘南善後協會各同鄉（以下銜略）均鑒頃接永州湖南公民會微電稱水口山礦地已由張敬堯派曹典球等六人爲經紀與外人接洽抵押借欵等語查戰事禍湘於今三載張敬堯乘機搜括十室十空滿目瘡痍金融枯竭財政善後方法全恃現金以資轉旋水口礦山爲本省現金來源即全省三千萬人命脈所在張敬堯竭澤而漁曹典球爲虎作倀狼子野心罔顧民命公民等本日開會討論誓死不能承認伏乞諸公一致堅持保我礦產救我生命臨電迫切不盡所言湘西公民團叩篠 
　　虁州唐克明通電廣州軍政府上海唐總代表鈞鑒奉軍政府敬電曁李督辦根源巧電在陜北軍確於停戰議和期内乘舊曆元旦不備大舉進攻違約背信破壞和局誰爲主謀誰實使之段祺瑞固不能辭其咎且當此北方國軍充滿全國和議開始正謀收束之日段氏乃復借欵購辦軍火增設不倫不類之國防軍其無誠意謀和仍欲以武力壓服西南情跡顯然毫無疑義夫和戰爲不能相容之名詞西南爲不可分離之團體遣使議和是停戰以後事未應同時並舉而一部言和一部作戰又不啻自破其盟約故北廷不將陜省新增援軍許蘭洲張錫元等所部完全退出陜境實行停戰則搆和代表當然不能開議不然西南以誠意言和北廷以大兵來襲出其不意攻其無備其不爲所滅亡者幾希矣務祈我軍政府唐總代表一面嚴詰北廷求一正當眞確之解决一面擴充實力以爲最後决裂之對付此以對内而言宜速定大計者一也歐戰告終世界專恃武力之德國已屈服於公理之下萬國永久和平會行將實現今日本利用吾國段氏之甘心賣國假以鉅欵給以利器俾以武力征服西南覆轍相尋無異朝鮮他日中國政府之權悉操之日本政府之手羽毛旣豐驕横益甚是又東亞之德國也以地大物博之中國獨爲日有歐美各國權利盡失豈能甘心必至龍蛇四起共逐中原之鹿則不惟破壞東亞和平之局想必歐美各國所不忍旁視而吾華亡國滅種之慘禍更無待智者而知矣我軍政府此時除警告日政府并急需發其陰謀提交萬國和平會議請歐美諸友邦主持正義人道秉公裁判懲治步德後塵之日政府以蘄世界永久之和平此以外交而言宜速籌善策者二也存亡所關稍縱即逝因循敷衍必誤事機言念及此憂心如擣敢竭愚庸涙隨電揮瞻望海雲伏希裁擇唐克明佳 
　　護法後援會主戰之通電和議開始南方代表不以恢復國會懲辦禍首爲言巳失護法本旨及陜西危急陜議員痛哭力爭唐總代表始以撤換陳樹藩要求而於許蘭洲張錫元默無一語假令北方如約猶無解於陜西之禍况并此亦未聽從耶邇者陜巳垂亡北軍仍絡繹前進明以陜爲策源之地而目的實在四川若和議不成西南猶有宣戰名義不幸而爲鼠竊狗偷之和平則我已奉其正朔彼時再有抗拒師出無名徒自取辱川果淪陷滇黔亦焉能安枕滇黔窮蹙桂亦孤危是則統一之權全歸北方雖欲捲土重來不可得已唐總代表素與徐世昌鈎通唯欲拍賣西南以便其做人私計敝會早將此情宣布於時事未現實衆信未孚今則圖窮七見想西南羣帥當已了然要知今之充代表者皆爲自身地步而於其主體無問也謂宜速將和議廢止明令討伐川滇黔勿再懷芥蒂粤滇桂勿自生衝突戮力對北猶可背城一戰縱無飲馬江流之望尙有偏安半壁之形若躊躇不决坐待冠來外則容漢奸之玩弄内則以骨肉爲冠仇吾知和戰兩端互相牽製兵機一懈强敵相乘不過歲餘西南將士必無噍類焉有個人權利之可求也迫切警告急不擇言惟諸公察之護法後援會章炳麟等叩麻　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[中美運河借欵合同之披露（駐京記者桂生）]  
　　十四日由外交部將中日軍事密約宣佈後先將其他各種中日密約逐日宣佈然後宣佈英法美各密約此預定之計畫也旋因日使致緘部中請緩宣佈故十五六七等日並無何等消息日本所以請我從緩宣佈之原因不過欲覘我國民對於軍事密約反對之程度何如彼可設法應付並可决定其他各種密約之宣佈與否耳當局俯從其請變更預定宣佈程序於十八日下午四時突將中華運河借欵合同發表因亟錄如下 
　　運河借欵合同全文中國政府爲整理山東與直省内之運河商訂借欵並籌備以後須推行整理時所需之經費等事須咨請國會同意並大總統批准方爲成立中國政府以山東直隸省内運河工程爲全國水利工程之一部分此項工程係整理北自龐家口欄黄壩起南自微山湖臺兒莊止一段運河並其必須之延長以及關係汶泗兩河流域之工程坡河並水區及運河其他之支流與恢復之田畝本合同發生效力後山東政府與美國廣益公同於一九一六年四月十九日所訂之合同應卽行作廢再因現定工程之推廣由展長至運河之北段起於黄河之陶成堡經臨清德縣而止於天津並整理其必須之展長以及其他與農田水利有關係之支流爲此責成并授權於督辦水災河工善後事宜處與美國廣益公司訂立後列之合同凡合同内之所稱之人員皆授有事權并責成辦理合同内所述該人員等應行之事業第一條（一）茲專爲籌欵以供山東直兩省内以上所述之整理工程中國政府特准公司爲代理人發行金幣借欵額美金六百萬元一切辦理按照以下所述之規定施行此項借欵定名爲一千九百十七年中國政府整理運河七釐金幣借欵（二）此項借欵及嗣後一切墊欵應由政府直接負責并以信用擔保按期分還本借欵之本息及施行本合同規定之一切義務（三）票面金數文字式樣及幣制種類均由公司規定關於此項一切費用歸公司擔任惟債劵印鑄費須由政府擔任政府并須備財政部印并財政總長簽名式以供印債劵之用中國駐華盛頓公使須於債券未發行前將其簽名并官印式以便摹印券面以證明該項債劵由中國政府完全負責（四）第一批發行債劵之總額爲美金六百萬元以百分之九十合算此額須整次發行或分批發行本合同内所述并無限制公司購買本債劵之全數或一部分之意義苟本借欵之額不敷供工程之用應請廣益公司按另議條件繼續發行債劵凡全數或分批發行債劵之數目及其時期及墊欵與臨時籌欵之條件應由廣益公司商明政府規定（五）關於此項六百萬元債券額内或嗣後繼續發行債券額内之由公司購買者一切用費如銀行用費並經手費應由公司擔任（六）一俟本合同發生效力而在債券未發行之前公司應卽爲政府預備墊欵作爲籌備工程之用（七）公司與政府正式代表會商以定發行債劵最宜之時期政府代表當將辦法通知駐美華使查照如商定時期債券難以按照本合同規定之辦法發行時得由政府與公司商定雙方滿意之暫時籌欵辦法一切條件届時另議倘若公司發行債券條件業已議妥之後而於該項債券發售之通告未發布之先政治上或財政上有特别搖動致有妨碍於金融市面或中政府擔保品之價值因此公司以爲按照定期發行債劵難獲完全之效果則公司得商請政府對於時期應予以相當之展限以利合同之履行若在此限期之内中國債券按照前述之規定仍因上述之原因不能發行政府與公司應雙方妥議暫時籌欵辦法力圖工程不致中止（八）如因特别事故債券發行或臨時籌欵或墊欵不克實行時如公司業曾交付墊欵或巳發行債劵而不能繼續墊欵則於一年之後本合同可聲明中止政府須於三個月内償還所有摯欵或所有已發出之債劵曁應得之利息經此手續後本合同卽廢止無效（九）此次及其他發行之債劵並本借欵債劵發行之通告其一切内容凡未經本合同特别規定外應山公司與駐美華使商酌規定第二條（一）此次發行債劵之利息以年息七釐核算自債券所填日期起算卽作爲發行日期每半年付息一次按照本合同篇後規定辦理凡存於中國花旗銀行未經動用之常期存欵應照時價息率計利凡存於美國未經動用之餘欵以年息二釐計算（二）關於本工程之督辦派定以後公司即將該墊欵並發行債券後之收入撥存運河水利帳下以需用之多寡由花旗銀行隨時撥匯中國存放以備轉滙工程地點督辦及總工程師派定之後如工程可以進行卽應匯交天津或上海之花旗銀行存於運河水利帳下足敷六個月預計之經費其預算數目由總工程師與包工工程師商議後規定由督辦核准此後按月繼續匯撥總使中國花旗銀行常存有六個月之用欵（三）工程經費之撥入工程地點應存放於政府指定在中國之殷實銀行經理之（四）關於本借欵不論關於何種性質之欵項自美至華自華至美及在華往返一切匯費統由政府擔任包括於兌換費以内該項兌換費或於匯欵日折算或於匯欵前折算均由政府與花旗銀行商定（五）在工程時期以内政府應常使包工工程師有欵項以備本合同所指之支用包工工程師於每月月終至遲於一星期前應將來月關於所包工程應用之費預算大槪具領經督辦發交總工程師核覆呈准簽字之後應由總稽核付給如手内尙存有餘欵應即照扣包工工程師領欵之後祗可照第六條所規定之計畫並所訂之辦法支用總工程局應用經費由該局之會計科掌理每來月之應用經費預算册須經總稽核與包工工程師之同意由總稽核呈准督辦簽字之具領支付（六）總工程局運河水利局與包工工程師平時均應用正當合式之簿記用英文登載進出賬目詳細分項清記雙方均有隨時查閱賬目之權第三條（一）本次發行之期限爲二十年本發行額自發行第五年終起歸十五個年平均分批按照本合同所附之還欵表償還用抽籖之法應在紐約城市銀行舉行該銀行即受委任爲債權者之代表抽籖抽出之號碼由公司出費登入日報四種償還之本息均以金幣核算由城市銀行於預先佈告之指定地點支付請付之債券應與所有息票同時繳出抽出之券其利息以抽籖之日爲止（二）紐約城市銀行爲經理關於本借欵付息並償本事應得政府每年借欵項内經手費萬分之二十五該項經手費應與按照所附還欵表之本利欵項同時每半年結算一次（三）於各批借欵日期後五年如政府欲將未經贖回借欵之全數或其一部分提前贖回則應照未曾贖回之券面額另加給予千分之十五每次逢此種特别贖回時政府應於六個月以前正式緘知債權者之代表贖回法用舉行額外抽籖按借欵之通告書辦理贖回之券於代表人指定地點支付所有贖回之劵連所有之息劵即由代表同時收銷（四）借欵期内應於北京花旗銀行特開一借欵賬戸歸總稽核接洽每次應償本利期前十五日應由本合同所指之特别收入賬戸内提補若干銀幣存入借欵賬下足敷在紐約折合金幣或其他由代表人指定之地點折合該處幣制支付本利之用該欵應由花旗銀行匯至支付地點倘特别收入賬下之欵不足此用其欠缺數目應由印花稅項下撥欵補足或仍不足則再向他項補之上述之借欵賬戸平時存欵數目應足敷六個月之用第四條（一）本借欵及一切墊欵並臨時籌欵各項以左列者爲擔保品（甲）由本工程涸復之官地政府聲明約有三十萬畝並與工程有關係之官地以向由政府現徵或將徵之一切收入及一切涸復與改良地畝之變價招租稅項之收入及政府於受益地畝一切特别徵收之收入（乙）與本工程有關係之一切非官地之政府現徵或將徵之一切收入此項地畝政府估計槪數爲五十萬畝政府特證明以上所述地畝槪數八十萬畝以實測之地圖爲據該圖有一分備交公司（丙）於借欵期内利用本合同所載所整理之運河爲政府現收及將收入之一切捐稅（丁）用借欵購置之一切財產（二）前列一切財產並收入並未抵押他項借款或經濟義務本借欵全數或一部分未經還清以前本借欵無論本息對於後來以此項擔保品擔負之一切借欵與義務應佔有優先權此項擔保品不得以捐稅釐金統捐等損害之（三）前列各項擔保品之一切收入於工程時期由總工程局經營於工程完竣之後而於本借欵期限以内按本合同之規定由水利局經管如中國銀行可行時應由該行匯存北京上海或天津花旗銀行特别收入賬下以待總稽核按以上之規定轉匯至借欵賬下以作償還本息之用如一切收入欵項除償還借欵賬外尙有餘欵應先儘修養運河之用務使運河臻於完全齊整之境再行撥交政府支用（四）如擔保之一切收入不敷償還本息匯費以及借欵事務等用費與修養運河及支付關於本借欵别項擔負時政府聲明以其他欵項補足之此欵内特於一千九百十二年十月二十一日所公布施行之印花稅收入項下備一充足部分爲預備金專供此用此項印花稅除銀幣五十萬元已爲騐契費附屬預備金抵押内國公債外並無他項牽累在本借欵期限内對於此項印花稅不得有損害該項預備金之價值或穏固第五條（一）本合同所規定整理運河之工程擬准裕中公司承辦該公司須經管關於工程建築一切事宜應從迅速堅實節省方面按照總工程師所擬經督辦批准後交包工工程師覆核呈准施行之計畫實行其工務應購辦材料小心收藏保存工程期内將所購材料隨需發用得收受一項勞金其數等於一切支用欵項包括總局用欵總數之百分之十作爲報酬此欵於每月杪結算根據簿記具領呈由督辦發交總稽核覆呈准支付（二）對於一切工程與包工工程師或公司之財產並工程上華洋人員政府應施切實之保護（三）關於購辦材料如價值與物質相等應予中國物料以優先權否則用美國材料與機器但其價格不得過他國同等貨之價格（四）關於本整理必需之各項物料應准免進口稅及各種捐稅（五）山東省内之一段工程應自支撥包工工程師第一批估價日期起除遇異常事變之阻誤限三十個月竣工 
　　第六條（一）督辦由政府派任代表政府辦理關於本合同之工程於工程開辦時該督辦應即於濟寗或其他便利地方設立機關在工程期内稱名曰總工程局此後於借欵期内曰運河水利局局應設三科公同負責如下（甲）總務科由督辦委派主任一人綜其事本科經管關於總務一切事宜（乙）工程科在工程建築以迄工程完竣期内由美國總工程師一人主任此後在債劵期内則由一中國工程師主任以上兩工程師均須由督辦商諸公司或經公司之薦舉後委任之退斥之或更換之其人均須爲公司所薦者名譽經騐應操上乘在工程期内上稱之美國總工程師即爲政府辦理本工程之總稽查並諮詢工程師經包工工程師之認可應規畫關於整理并溝洫之一切計畫倘所規畫之工程在包工工程師視爲難行或其價值不當時則督辦必令其將計畫重行審定臻於計畫可行并其價值相稱實地施之工程務得總工程師之滿意倘總工程師以爲所施或將施之工程不能符合上述之計畫因之不滿意時得有否認包工工程師具領整欵之權包工工程師之整欵具領單應得有總工程師呈准督辦之簽字無論何時督辦或其代表操有檢查工程之全權一俟運河整理告竣運河之修養事宜即由中國總工程師監理務使運河臻於善狀（丙）會計科由美國總稽核一人主任由督辦商諸公司或經公司之推薦後委任之退斥之或更換之在借欵期内總稽核必須爲一美國人而經公司推薦者該總稽核應管理關於履行本合同所有一切收入并支出并於借欵期内監察各項擔保品之收入印花稅不在此例凡由外匯華由華滙外並在中國之滙劃欵項事由應由總稽核經理之借欵款項均歸總稽核提取但提取時須持有本合同所定之正當簽字具領單此外如本合同所述之本息之支付修養費與經常費之支給并將收入欵項除應存入借欵賬項外之餘數撥還政府等事均歸總稽核管理（二）倘總稽核對於擔保品收入事有所建議得陳請督辦如可實行應予以實施（三）各科職員非經督辦核准不得委派（四）政府對於涸復地畝與涸復地畝之管理并運河交通稅之發展事如願聘用顧問時得託公司推薦相當人員擇尤委任（五）總工程師及總稽核之薪額由督辦與公司會商酌定第七條（一）如本合同有背約時則爲債權者利益起見各項抵押作擔保品之收入經公司聲請應即交與公司或稅務司管理之第八條（一）本借欵發行之債劵倘有遺失或被竊去或經毁壞等事公司可隨時知會中國駐華盛頓公使由該公使允准公司於四種通行報紙刋登告白聲明該項債劵支付之停止并准按各該國法律或習慣之所宜施行别種手　若債券已經毁壞或所失竊之券已遵公司所定期限仍未覓回則中國駐華盛頓公使應照原額稍給副券送交公司即該項被竊遺失或毁壞債券券主之代表關於送交與補給該副券一切費用槪由公司代該券之券主擔任（二）一切債券息券以及關於本債務之支欵項在本借欵流動時内槪應特准豁免中國各項釐稅雜捐第九條（一）發行之金幣六百萬元債劵共三百五十萬應於美國發行其餘二百五十萬可於他處發行每部分或每批或以後已增加其發行比例皆以此爲準（二）公司得政府核准後可轉讓或託付其一部分之權利但經管工程科會計科及承辦包工之權利除美國人民外不得轉讓與託付與他國人民第十條（一）以後若遇借欵整理江蘇省内自台莊至鎭江之一段運河時應先向廣益公司商定第十一條（一）本合同應繕寫華英文各四分互相對譯俟後對於構結意義如有爭論須以英文爲準（二）本合同華英文各一份須交存（甲）督辦水災河工善後事宜處（乙）外交部（丙）北京美國使署（丁）公司第十二條（一）本合同以政府外交部正式致交北京美國使署之日發生效力中華民國政府與廣益公司證明本合同雙方之同意特准督辦水災河工善後事宜處與廣益公司代表於一千九百十七年十一月二十日在中國北京簽訂中華民國政府督辦水災河工善後事宜處熊希齡廣益公司正式代表口口證人口口 
[中日間之密約問題]  
　　北京晨報消息最近中日政府關於陸軍軍事協定第十一條第二項歐戰終了之解釋發生本極奇離在日政府方面固寓外交之深意而中政府之遷就依從則除藉此爲辯護參戰機關存續之根據敷衍一派之面子外毫無所得且國際上之地位將因此益見墮落聞巴黎和會中列强代表對於我國此種自殺舉動亦殊不謂然蓋民國五年之中日二十一項條約我國方面受外力之壓迫情有可原反之去年之中日軍事密約乃我國軍閥與日本軍閥所協訂已屬自繩自縛今值茲千載良好之機不將此密約取消反從而延長其時效殊不可解歐戰終了早成事實世界和約下月卽可成立英法軍隊陸續解員日本西比利亞方面亦且撤師要比密約何用聞巴黎我國代表得此消息極爲反對日前陸使有電致朱總代表聲明彼不能承認此等未經政府正當手續之條約云云 
[參戰軍問題之前途]  
　　四國勸告已答覆段合肥之辭職說 
　　昨日京中喧傳政府關於法美英意四使提出參戰借欵問題說帖一案定今日（十九）爲口頭答覆茲聞答覆之文業於上星期六由外交部直接送逹四國公使亦係說帖内中略稱本年三月七日承貴各公使送致說帖一件備見貴各公使對於促進南北統一極爲關切本政府至深感謝查所指提存參戰借欵一節本政府認爲完全内政上年十二月二日貴各公使送遞說帖内稱决無干涉亦無指揮或諫勸此次議和條件之意故此次議和條件當由中國國人自行商訂云云本政府對於貴各公使看重本國内政不欲稍涉居於干涉嫌疑地位之意亦甚看重也至參戰借欵之提用本政府自當審愼考量也云云（據日人消息十四五兩日公府及國務院均開特别重要會議内容係因四國公使團曾訪問外交部以唐紹儀之通電爲基礎勸告當局中止參戰借欵之提取及撤廢參戰軍故特會議答覆當時會議結果决定如左之答覆一政府對於提取參戰借欵一節當與以充分之思慮二關於參戰軍撤廢問題當四國團第一次勸告之際已聲明絕不干涉内政此次參戰軍之存在與否全係内政問題當然應聽政府之意向爲存廢此次四國出而勸告撤廢全係干涉内政與曩所聲明者實相矛盾故不在答覆之限）聞此項覆文送逹各使後因領袖朱公使刻未在京故外交團對於此項覆文態度如何尙無從考察一說則謂四國公使對此答覆恐將有頗不滿意之一種表示發現又京報載某西人言當四國向我國提出說帖時對於日本亦有同樣之表示日本之答覆四國與我國外交部答覆之旨亦有相同之處四國對於此種答覆認爲不能滿意日内將在東京商議或對於日本政府再有表示彼時對於我國亦或有第二次之說帖出現其進行之程度如何刻尙未能預料然外交團之未必戞然而止或亦可信也 
　　日來報紙頗傳參戰督辦段祺瑞氏巳露辭意之消息茲從各方調查知段氏於十五日曾在私邸與部下會議一次關於參戰問題對於南方之要求其部下頗多憤慨而合肥則謂時局果能公平解决我之地位亦不成問題遂於是日（十五）突然提出辭呈措詞簡單東海閱後當即派某要人將辭職書送還段宅温語慰留第二日段氏已赴彰德致祭袁夫人昨日始返聞段之辭意仍未打消或須再上辭呈而東海則决不聽其引去至參戰軍問題日來數次會議之結果已漸有端倪向所主張併入陸軍部之說即將實現或亦時局問題中之一大發展也 
　　又據另一消息參戰軍取銷問題連日各方面頗爲注意南方亦極力要求茲聞在段合肥赴彰德致祭之前半日曾在府學胡同私宅召集會議一次其列席者爲曲靳徐陳諸人合肥謂外間及南方旣要求取銷余亦不必堅持但善後辦法總宜會議討論結果遂令徐樹錚將取銷辦法着手起草而合肥遂登車出京昨日（十八日）早三時合肥由彰德返京聞於下午三時又在私邸召集各參戰軍官會議討論取銷參戰軍問題及停止募兵辦法與議要人仍爲曲靳徐陳諸人其討論結果未詳聞合肥前夕抵保之後曾在曹錕席間談及此事昨日已派馬良赴魯停止招募 
[段合肥急遽回京之兩說]  
　　段芝泉於昨早三時半匆匆由彰德返京外間或謂在彰會議已畢而旋據公府方面消息因東海以合肥出京後謠言四起市面形勢驟緊不得已去電促其即刻返都故段氏匆匆回京 
　　又據日人消息俄國過激派侵犯唐努烏梁海恰克圖等處邊情緊急已有文電到京蒙藏院總裁貢桑諾爾布因蒙邊危急亟須派兵前往防守故於日前往見參戰督辦處參謀徐樹錚請速派國防軍前往保護邊疆徐氏因段合肥赴豫弔祭須俟回京再商計畫貢總裁因未得要領遂又往見府院當局請示辦法於是東海乃連拍三電促段回京商議派兵防邊之事段氏在豫連接東海急電後遂於十七日上午九時由彰德登車北上於夜間十二時行抵保定直督曹仲珊迎段合肥於車站稍憇略談畢即開車起行至昨夜三時行抵京站聞京漢鐵路局長當段合肥專車往來之際沿途密佈巡警梭查保衛頗稱周密 
[和議擱淺中之北京消息]  
　　歐洲和會近日進行甚速英國首相喬治於本月七日美國大總統威爾遜於本月十三日先後回抵法京預備於下月初旬開正式媾和大會吾國專使團最近來電報告上項情形並謂國内和議須先歐洲和議成立方免外人藉口又聞近日因滬會久停外交團有再致勸告之說協商各國以勸告跡近干涉頗望中國能自解决如久久不决或不免再提勸告現正在東京會商並靜候中國内部消息以爲進止 
　　政府昨接岑西林陸武鳴要電謂刻悉和議代表均有離滬之勢其貽誤大局禍首國人盡知當此岌危之秋如肯犧牲斯等禍首前途未始不可挽回請格外注意政界消息錢總理昨派參議楊熊祥赴滬見朱總代表并携有親筆密函一件聞關於陜事及參戰借欵諸問題已有容納南代表請求之意希望和平會議尅期賡繼開議以期大局速平 
　　昨日旅京陜西學生因接家鄉十日發來快函陳述尙未停戰横遭兵燹情形瞻望桑梓無家可歸於是大動悲憤互相連絡於昨晚（十八）特開同鄉會討論拯救之法結果以捨哀乞呼籲外無路可想當即議决兩種辦法（一）通電分致議和代表及陜西同鄉一致請求實行罷戰（二）公舉代表謁見府院當局效秦庭之哭至於詳細辦法擬今日繼續開會决定 
[西報之邊藏消息]  
　　字林報二月十五日打箭鑪通訊云南路事態幾無變遷現方從事協商雙方似皆願趨向和平故調和頗有希望華兵集於河口與昌都以待時事發展然後再圖進行而鄉城藏匪則堅守裏塘黄喇嘛近由裏塘前來鑪城討論時局蓋從宣慰使之請也黄喇嘛資財旣富勢力又大裏塘附近兩大寺皆爲其權力所及其兄爲穆里王公乃鑪城西南名義上獨立區域之酋長黄喇嘛顯爲鄉城藏人所敬服當裏塘陷落時黄喇嘛勸令勿殺人藏匪從之此番來鑪聞受藏匪之委託擬與宣慰使磋議調和條件就鄉城藏人軍隊而言簡直乃羣匪而已搶財刧物明明表示其强盜之性質乃猶欲人承認其爲正式軍隊今要求將其軍隊編成一旅而以鄉城匪首爲旅長焉此種慾望亦非無端而起緣去年某著名鄉城盜魁由宣慰使授職爲官責其保持毘連南路介於河口與巴塘間廣大土地之秩序該盜魁爲維持治安計招集流匪使隸部下加以舊有之藏兵故人數頗衆愈難駕駛且不易供給彼等旣自命爲政府服役綏鎭地方當然指望政府予以餉糈迨供給不至彼等乃藉口自行設法支持於是自由行動恣肆日甚卒有侵犯廟塘之舉觀此亦可見鄉城藏匪之眞相今狂氣已退贓物已銷匪中領袖自知罪戾慮受懲戒遂欲及早與中國當道磋商以期得優厚之條件傳說彼等願將在稻壩與裏塘所搶得之槍械子彈及輕砲一尊砲彈若干一律繳還但求宣慰使不責其侵陷巴塘之罪聞宣慰使似有允意至於巴塘方面未續得確實消息據華人消息云巴塘防務已有佈置計設防線三道外線由當地藏人扼守中爲華兵防線内線則由中國商人與市民協守又云鄉城藏匪進攻巴塘三次皆受重創退走據成都華字報云滇省中甸與維西兩處官吏已電致大理報告藏人騎匪聲勢猖獗請派兵保護按日前鑪城曾得消息據謂中甸被鄉城藏匪所掠中國商人損失不少並謂滇省已派兵一旅擬協剿藏匪恢復鄉城裏塘陷落後藏匪將所得俘虜若干解往滇境今有逃回鑪城者言其沿途經騐可爲酸鼻被押赴滇境者不盡願深入滇省故藏匪防範稍鬆彼等即乘機折回穿行人跡罕見之途經趨赴鑪城長途跋涉備受艱苦衣食不足寒氣難堪沿途有死亡者食住不可得常以樹葉草根爲食途中且遇盜稍值錢者輒被剥去雖下衣亦不留下裏塘營中某書記適在此羣難人之中當其返鑪城時僅穿極薄外衣一件兩腿則以破蓆裹之狀如極窮之乞者途中曾三日無食夜宿於雪地上如是者三夜記者書至此適得英領事狄志曼氏於一月二十三日發出而由滇境轉寄之電信其言曰裏塘爲鄉城藏匪攻陷巴塘甚危當地華官已向滇省乞助此變與拉薩藏人無關蓋拉薩藏人恪守休戰條件現方極力襄助華官勸阻藏匪之進行南路已不可通余擬由北路回鑪云云記者又接狄領事二月二日由甘孜發來一函（甘孜在北路距鑪城十站）述巴塘事較詳略謂吾輩出境時華官逐日開議但無甚結果曾决定二事（一）華兵絕不可恃如藏人能自衛身家則撥與所有槍械之半數以資迎敵（二）請滇省發兵援助但華官無一定辦法心思時變故其所議决者是否實行無從知之巴塘官場之權力僅限於一隅逾此而外華兵不敢前進慮遇匪也吾輩此行可謂拚命而出但北路甚安靖商務亦盛商民對余去歲調和一事頗示感激云云按巴塘處於被困之境狀已非一日該處外人無切實消息傳出殆以此故凡出入信件欲求安然傳逹甚不易也 
[俄黨擾亂邊疆之近訊]  
　　外交界消息此次沃蒙斯克政府派兵到烏梁海襲擊我國軍隊我軍李隊長部下傷亡甚衆俄公使經外部質問後自言並無辦法徒有抱歉而已 
　　黑龍江督軍鮑貴卿昨日續電呈報邊情略稱激黨首領莫沁被擒經日俄會審處决後該黨勢力孤弱紛紛潰竄盤踞愛琿各俄屯其西呼倫貝爾喀爾喀車臣汗部南接内蒙古之烏珠穆沁科爾沁前後左右各旗等處兵單防闊拱衛殊屬難周擬請會同部處通籌計畫添派勁旅以資鎭懾再奉軍業已逹江合併謹陳云云聞鮑氏因疊拉各方報告俄激黨竄擾黑河甚急如巴英額電謂奇克特對岸俄境擦比了地方發見過激派日軍前往追擊我軍亦派隊馳往烏雲一帶會同防堵 
 
 
 

Page 7

 
 
並令策二混成團駐蘿北各防一律堵截勿令竄入滋擾又黑河商會電謂俄境伊瓦諾夫忽起過激派萬餘名與舊黨及日軍劇戰雙方傷亡六十餘人佈埠日形危險據華僑總商會報稱該屯華分會會長均退回佈境惟傷民及財產甚多無法搬運已向俄省長及日領知照前敵保護黑河逼近俄岸難民來黑日多應如何應付乞示機宜等語又華僑會電謂佈拉戈月申斯克舊黨苛政繁興民怨沸騰過激派乘機思逞連日俄人遷移我岸避難至數十起距黑二百餘里之伊瓦諾夫有過激派三千首領爲穆痕又哈趾三得夫亦有過激派六千餘準維一夫車站之日軍在該處與過激派開戰該派敗退又激派在丹博夫與日軍對擊互有傷亡現聚衆五千餘黨勢復燃佈埠可危華僑數十萬生命財產如何保護請示辦理云云故鮑氏近日甚形焦急昨日海參崴林代將來有要電稱日本總司令告稱日軍在黑河以北追剿多數激黨恐退入華境現已電知駐伯利之中國軍隨同進剿請中央即電鮑督加意防範云云海軍部接到林代將來電後當即覆電稱來電悉日軍進剿多數激黨倘過華境應令駐伯利華隊帮剿各節已轉參陸處請電黑督加意防範矣云云參陸辦公處接到海軍部轉到林代將電報後一面即拍電黑督加意防範一面復函海部囑轉林代將謂已電告鮑督又聞奉督以黑邊不靖派吳俊陞前往剿匪日昨來電報告謂吳師業已出發將來即以齊齊哈爾爲剿匪總司令部吳俊陞爲剿匪總司令耿玉田爲剿匪副司令 
[蒙人被煽之别報]  
　　近日蒙古又有擾亂消息迭紀前報昨聞謝米諾夫近謀擾我蒙邊進行極速幸外蒙方面尙屬穏健未至爲其所惑而内蒙方面如札薩克亦多持重惟近日謝氏揚言彼輩實已與内蒙王公結合此語甚屬可疑昨有人詢諸當局據言外蒙獨立時蒙匪首領多曾受蒙封彼所云内蒙王公者或即指内蒙代表檢起特博克多呼倫貝爾代表福祥及富陞阿等諸人而言正當王公决不至此也但此事外報紀載頗多據法文北京新聞（二十七日）云近來謠傳日本與西伯利亞政府訂立條約將蒙古歸日本保護日本借欵若干與西伯政府昨日英文華北日報陳明各種事實似乎日俄之間實有此事此則眞奇異之至於中國之主權關係甚大中政府何無一言道及之西伯利亞政府不過俄國一小部分人民之代表非全俄之政府並未與俄國他政府相商何得賣中國之土地與日本旣未得中國之同意又未得蒙古之承諾私相授受足見西伯利亞之執政者之輕浮且此種交易與現時巴黎公訂之定則大相違悖幸此問題巳惹起人民之注意或不至成爲事實也又三月八日法文北京新聞云本月六號由哈爾濱傳來消息蒙古預備獨立之意一種野心家所組織之蒙族聯合會近來開會已决議聯合西藏一部分與内外蒙古併成一國所有將來閣員亦已選就派謝美諾夫與歐洲各國交涉獨立事宜聞彼等自願求日本之保護前所發與威爾遜總統電報係由一協約國軍官名霸魯者轉交此種野心家無非爲彼個人之私利起見將來擾亂地方秩序不但有損於中國且有礙於協約各國之利益也又三月十二日北京新聞云本月十號哈爾濱消息蒙古獨立之進行日益勇猛活佛已派代表至奇塔與俄人謝美諾夫接洽外蒙四旗王公亦贊成組織大蒙古國彼等深信威總統可以贊助其要求聞黑督已派軍官二員前往調查矣又該報三月十三日論蒙古問題云吾人在北京所見之蒙古人服飾污穢油光如鏡一望而知其爲無特别知識之人彼之腦筋何嘗有獨立思想不過有限之王公及活佛忽動無意識之狂慾爲俄人謝美諾夫所愚弄該俄人向經商於奇塔俄國阿木斯克政府曾勒捐其財產損失甚大彼欲恢復其財產故思得此策藉收漁人之利而蒙古人全係游民並未曾受法律之拘束亦並不知其政治上之自由一旦成立國家繳納稅課反不如屬於中國並無擔負蒙古王公及活佛昔日欲隸屬於俄國者不過貪其盧布耳今俄國已無盧布實其私囊又聽謝美諾夫之引誘而圖獨立彼等果有治國之能力乎以吾人思之倘使獨立則日後定惹他國之競爭東方之事已極複雜倘又多此一國則亞洲之事更難解决矣 
[政府否認鳳凰山鑛借欵]  
　　近有新衆議院議員何勳業等對於大倉洋行秣陵公司及鳳凰山鐵鑛交涉事質問政府日昨國務院答覆略謂鳳凰山鐵鑛自華寗公司違例與日商大倉組私訂售砂合同並先收欵百萬元經農商部提出國務會議公决取消鑛權後日使館或派員或致函迭向農商部及外交部抗議均經依法駁復農商部認定華寗公司私訂合同未經批准不能有效取消華寗公司而日使館以大倉組損失之關係爭論不已尙無結果秣陵公司呈請開採鳳凰山鐵鑛尙未經農商部核准至將來世界大勢所趨對於鐵鑛問題如於中國政府完全主權之下有必須利用外資之處自無絕對拒絕之理由云云證以前日錢内閣覆朱總代表之咸電（見昨報）則外傳已簽訂合同之說殆尙非事實也 
[新國會推選赴歐代表]  
　　參預比京萬國議院會 
　　新國會參衆兩院因萬國議院商業會在比京開會請中國議院推選代表與會特於十五日下午一時在衆議院議場開兩院談話會出席議員約三百人李盛鐸主席宣告胡公使電及國務院咨文先以是否贊成加入付表决全場一致贊成加入遂决定一面推舉八人審查章程以便由兩院組織商業曾一面推舉十人參衆兩院各五人爲該會會員但將來赴歐與會是二人或三人再由十人中推舉遂推舉審查員及會員至一時五十五分散會推定各員如下審查員八人（參議院四人陳懋鼎李國杰胡鈞何焱森（衆議院四人）金紹城饒孟任孫潤宇卞蔭昌會員十人（參議院五人）李國杰王士誠陳介何焱森陳煥章（衆議院五人）王印川吳德潤金紹城饒孟任高時豫附國務院咨文逕啓者准外交部抄送駐法胡公使來電稱萬國議院商業會定於本年五月二十日至二十四日在比國上議院開會比王主席函請中國議院推舉代表蒞席中國如推選代表來歐請束將員名行期電示以便函復等語相應抄錄原電函請貴院查照可也此致衆議院計抄駐法胡公使電外交部轉議院均鑒萬國議院商業會函稱現定本年五月二十日至二十四日在比國上議院開會比王主席請中國議院推選代表蒞席等因查該會歷史業於民國六年十二月將該會第二第三兩次報告咨遂外交部在案請就近檢閱如中國推選代表來歐請速將員名行期電示以便函覆該會惟德一日 
[新議員反對八年公債]  
　　新國會議員洪玉麟等近因八年公債一案提出反對之理由書云近日財政部發行公債呈請以敎令發布并不交國會通過此其違法擅行已屬不當但此項公債案現即須交國會追認本員外鑒於和議代表之反對内鑒於敎令發布之不合對於此案實不能加以贊同茲以管見所及歷舉八年公債不能發行之理由敬爲我兩院同人告一按諸東西各國財政學之定理均以量出爲入爲原則苟在預算上有入不敷出之時則招募公債以補預算之不足蓋公債之發生乃根據於預算者也今民國八年之預算案並未經財政部提出於國會則八年公債果根據於何項理由而成立乎雖國家財政竭蹶人所共知然其竭蹶之實在情形與夫預算不敷之實數外間無從知其詳委今遽爾發行巨額之公債其額數是否合於預算不敷之所需要其用途是否在預算上爲正當之支出尤爲人人懷疑之點故本員等對於八年公債一案在八年預算未曾提出國會通過以前不承認財政有先募公債之理由而必須加以反對者也一現時中央財政之竭蹶因所欠各省兵餉甚多耳但各省亦久已明知中央無欵可提並不時加催索亦由來久矣况南北和議不日可成將來籌晝善後通盤計算然後酌量情形發行善後公債以清償此項兵餉未爲晚也今財政部率爾發行公債旣違反和議代表之意思又不經國會通過全國人民何能信用是其募債之結果必不能得人民之踴躍購買固又可斷言也然各省知中央有公債即來催欵而中央亦即將此項公債發交各省抵償欠餉是則八年公債之發行於中央財政并無眞確之收入徒以供各省兵餉之濫用而增人民之負擔耳將來各省統兵長官領得公債之後尤恐不免有强迫人民購買之事是又無異於財政部假軍隊之力以强力徵募公債而厲行擾民之政策也一七年公債發行未久現時尙未售罄今又發行八年公債則七年公債必有不能售罄之患况八年公債定息七釐有鹽餘作抵而七年公債息僅六釐兼長短期半搭是則利益之比較八年公債較七年公債爲優按諸公債之定理凡後發行之公債其利益必不能超高於先發行公債以上蓋所以維持歷來公債之市面也將來八年公債無論如何其在市面交易之價必不能超出票額定價以外則七年公債之價格必將愈擠愈低而財政部前後政策自相抵觸將來京鈔所受之影響必愈不可收拾矣一八年公債以鹽餘作抵然鹽餘者每月不過數百萬中央近年恃此爲每月之政費者久矣今如將鹽餘抵盡則必須將此項鹽欵另行儲積以爲償還八年公債之預備而將來之行政經費勢必無着然而財政部對於將來行政經費之籌措固又無確切之計畫也旣不能開闢來源以爲行政經費之維持則此後之鹽餘雖名曰抵償八年公債而其實際乃仍供行政經費每月之支付無有餘裕則將來償還八年公債者又果恃何種欵項乎統觀上述四項理論八年公債實萬無可以成立之理國會同人無論在法律上及事實上均不能承認財政部此項八年公債之發行謹具意見書於右尙祈公鑒提出者洪玉麟連署者林卓等四十八人 
[敎育部之女學會議] （靜觀） 
　　敎育部於時局紛擾中猶能注意全國女子敎育召集京外各女學校長到部會議修改女學規程此事雖微所關至大記者觀於該部總次長精神之所及輙嘆我國敎育前途尙有一線之希望矣 
　　我國女子之有敎育機關也自前清而已然入民國而益盛女子中學及女子師範兩項規程實制定於民國元年大率本前清之舊章參以東鄰之新制施行數年就辦學人經騐之所及輙發見有不便之點二焉一爲課程分量太重非普通女子智力所能勝二爲中學畢業不能升學之生徒毫無結果 
　　前年敎育部開實業學校及中學校長會議時會員中巳有人提議及此如前述第二項不便之點則純粹出於職業敎育之見解因女子畢業中學以後旣不能升入高等專門自必有相當之家政知識技能乃可備良母賢妻之資格習師範者所需家政知識爲尤要當時曾有議案數種由會議决呈部采擇 
　　此次會議名曰女學審查會蓋就以往之議案加以審查對部中之諮詢案詳爲解答以此二者爲主而以會員之提案爲輔會員來自各省者只九人合之本部委派六人共十五人會議之時頗能平心靜氣切實討論現開會已一星期大約再歷一二日卽可竣事其結果則减輕課程之分量俾合於生徒之知力此修改前列第一項不便之點也分中學爲兩部一爲升學者設一爲不升學者設不升學者注重職業一方俾畢業之後能備具治家之知能此救正前列第二項不便之點也部中主張在北京設完全女子高等師範學校一所於是江蘇會員亦提議在南京增設一所均經議决一俟有欵卽行籌辦總之此次該部女學會議當必得有良好之結果也 
[京華短簡]  
　　昨日星期二（十八）閣議要案一爲李垣條陳請以實力治蒙討論結杲議决交主管部院核議一爲清理敵國人民財產條例案議决通過其餘尙有一二例案亦通過 
　　西藏問題將爲萬國和會中之一問題陸專使曾有電到京請搜羅關於政府與西藏所訂條約以備參考政府接電後即令蒙藏院彙核各案日前蒙藏院已將政府與西藏所定條約三件抄送政府預備轉交陸使 
　　前日魏宸組專使自巴黎來電報告巴黎會議自美總統英首相重蒞法國後又形活潑各主要問題俱已提出討論各國意見不甚參差故前途不難解决預料四月間和案草約可以簽字又陸專使前赴瑞士現已由魏專使親往迎歸法國 
　　駐法武官長唐在禮前電財政部請速　欵以應要需財部尙未籌匯唐氏昨日又來一電内稱赴歐經費延至於今尙未付清且駐法應需經費皆由他處借墊已有三萬元左右倘再不蒙見匯應辦事件停滯貽誤事機槪不負責 
　　財政部前託某外國銀行在天津方面借欵五百萬聞此項借欵現在已有成立消息用途分配如下裁撤輸送卒約一百二十萬行政補助費約一百萬上下軍事費約三百萬以上三項用途實浮出五百萬額之外聞其不足數目龔總長擬以本月鹽稅補之 
　　梁士詒等所組織之銀公司現在着着進行已租定豐盛胡同西口外順成王府房爲將來成立後之辦事機關該府房屋甚多聞月租爲四百金云 
[本溪湖煤礦火災紀詳]  
　　東省本溪湖煤鐵公司之煤鑛火災一事係第二坑由附屬病院下至第二鎔鑛爐一帶計廣二萬一千六百平方尺因去歲洪水之際舊坑之水流入不克採掘嗣後專致力排水本月初旬始漸開採每日用礦工約二百名自十日起遽增工人至四百名當起火時係有三百左右值茲嚴寒之際遂於坑口下約三千六百平方尺之休息室中盛燃火爐十一日午前二時半有運煤所用之鐵鉢一隻鎖練切斷因而脫線將火爐衝壞火燄熊熊燃及支柱加以送風機煽送清風漸漸延燒煤層遂至不可收拾操作中之鑛工約三百名内計日人一名華人二百五六十名爲火耶烟耶瓦斯耶四面包圍以致行路不明其僅以身免之十七名現在坑外情形亦不得而知聞公司人員報告上官云内中七名立斃十名似已送入附屬病院中日官憲得報雖急於救助奈無力可施至十時因欲消火遂將坑口嚴閉當發火時恐致騷擾公司不嗚警笛以故市間竟不知坑中有此大事也當時各苦力稍形紛擾經中日當局曉諭隨即鎭靜損失之數正在調查目下尙不可知 
[江蘇二次商聯會要訊] （五）重公 
　　江蘇貨物稅統一徵收案本年一月九日由江北各商會代表馬炎文鮑友恪等面謁江蘇財政廳長議定依照江蘇省議會議决案議定兩種進行手續取消榖食門寗蘇之分稅率統一江南北各收一道定期本年二月一日實行由商會協助稽徵爲第一步三月二日召集全省商會在南京開第二次聯合會提議協助稽徵施行細則組織評議部監察部定期實行協助並議定試辦六個月後改爲一稅之後通行全省如不敷比額再籌抵補之法爲第二步分期舉行極有見地以一省之大關卡林立欲一蹴而逹統一之目的殊不易易於以見各商會愼重將事之心今各商會方依期集會於寗垣而財廳已現反汗之迹象十八日該會開討論會廳委吳兆麟孫耀川亦同時出席對於土產土銷免稅一節獨榖食門不以縣境爲範圍並堅謂江南稻麥農民運至市集求售向須收稅江北稅率旣自本年二月一日實行改照江南辦法則江北土產土銷之榖食當然依照江南同一辦理查土產土銷免稅而以縣境爲範圍其限制已極嚴矣然財廳委員並此而抹煞之其如已定之成案何且農民以農產品入市求售而亦有稅此則江蘇之特例雖安徽稅政之黑暗尙不至此或者稅所員司舞弊暗中愚弄農民藉飽私囊實有其事然財廳胡能據此爲法即不然課稅應有稅所之稅票試問村農偶爾受愚暗酬私費稅所有票根可查否總之農產品入市求售向無科稅之例只有行戸囤集出運外銷時始行報稅之法令廳委忽爾提出此種抗議其理由實不充分故各代表及廳委於是日會議討論席上唇槍舌劍攻駁久之卒乃商决由雙方分電稅所商會限期查復以憑核辦吾國人守法爲難而知法爲尤難均言行不一致文章不與政事同之過也舉一反三國事紛擾至此者從可知矣 
[蘇皖會勘貢院問題之解决]  
　　南京貢院改建商場修築馬路行將告竣蘇皖各代表到寗劃議地皮等事迭誌前報茲悉十六號開始會議皖代表楊象離提議先行清理貢院前方附屬房屋及空基蘇代表顧琪反對之楊君堅持前說甚力遷延三日至昨經蘇代表蘇錫岱調停將附屬房屋估價七千五百元皖得四成由蘇備價三千元給皖空基因向係貧民游戲場合暫不處分作爲蘇皖公共紀念業已雙方簽字并分呈兩省長鑒核備案矣并聞會勘馬路皖代表凌昭爲保存古蹟對於東邊馬路亦稍有修改 
[南京快信]  
　　聞軍署昨已接到張瑞璣抵西安電 
　　李督因和議停頓現正與鄂王占元贛陳光遠等商設法維持 
　　省長公署發出第四十一號令云江蘇省議會議决重申米禁一案本省長依省議會暫行法第三十七條公布之此令八年三月十七日 
　　省議會昨日（十九）大會仍不足法定人數未能開議錢議長昨發出通啓云連日大會均以不足法定人數致難開議現在距閉會期間只有十日五年度决算案猶未結束八年度預算案尙待審議其他重要各案需討論者甚多昨日調　在寗議員足敷法定人數明日（二十日）大會務請台端准時蒞臨以葳要公而清積案云云 
　　張敬堯派來之諮議蒯毅准今日午車赴滬 
　　張一麏昨由滬來寗卽謁李督下午轉津浦車北上莊藴寛昨由滬來甯准今日轉車北上 
　　齊省長派警備隊會辦李明遠赴彰德送袁夫人葬昨日已轉隴海車往 
　　北京烟酒事務署派黎邁來蘇調查徵收公賣烟酒釐稅及烟酒牌照等稅昨日抵寗日内即赴蘇滬一帶從事調查 
　　南京高等師範學校附設工廠廠屋一切建築現已落成已函請各機關派員蒞校參觀 
　　敎育廳第一科長龔仲周辭職胡廳長昨委韓銳接充三月二十七日春祭關岳李督派齊鎭守使代表主祭齊省長派警務處主任高毓彤等與祭 
地方通信 
[太倉]  
　　中資改充警費之反對太邑公民公電云南京省長財政廳長鈞鑒奉部令取消官中中資減輕人民負擔同深感激詎盧知事旋議即以每元二分之中資改作巡警加費此蠲彼增是非大部體恤人民之意萬難承認先行電呈太倉縣公民蔣鈐煒陳祖邕顧同壽馬家駒等叩銑 
[蘇州]  
　　勒停銀行專修學校吳縣勸學所接奉温東坡知事令内開案查前據該所長查復私立中國銀行專修學校情形請予核轉前來當經指令並轉呈敎育廳核示在案茲奉指令内開呈及附件均悉查私立中國銀行專修學校旣據復稱設備未見宗全經費難期持久至所報開校日期及所揭招生廣告所訂學校規則又與事實不符此等有名無實之學校造就人才則不足貽害青年則有餘應即嚴行取締仰該知事飭令該校停辦此令附件存銷等因奉此合行令仰該所長轉行遵照並將停辦日期具報查考此令 
　　反對電燈之進行蘇州市公益事務所因電燈公司事前己召集各界會議現貝哉安陳公孟陸守墨等以招股章程曁電廠計畫書等亟待解决特定於本月二十一日再開大會己遍發通知矣 
　　查究三茅會葑門内磚橋塊二郎苍有民房改建爲三茅堂内供三茅像專以引誘愚民託詞三茅會開赴茅山解餉每會香金一元男巫常州二寶爲會首入會者共有四五百人之多且設有龍床一具中畫五彩龍一條謂老爺上身時赤身臥上能治療一切疾病現經人告發由束區劉署長派警前往將龍床一具連同男巫常州二寳一併帶區解送警廳訊辦 
[無錫]  
　　楊知事赴鄉騐屍南延市張塘橋有蔡省三之妻蔡鄰氏被夫虐待憤而自縊斃命旋經氏父鄰文榮投縣報告楊知事據報擬委王承審員赴鄉相騐再行核辦嗣因風聞該處鄉民有預備於相騐時聚衆騷擾之說故特親自蒞騐隨帶水警巡船及水巡船各兩艘並法警巡船一艘於十八日晨起程赴鄉 
　　稽查運米數目稅務所長太史格昨致函商會内云奉省長元電開蘇省禁米出省迭經三令五申並經分行各關監督曁各局所嚴查私運在案然此係專指出省而言若在本省以内當然仍准流通惟流通本省境内米麥經過該局及分卡必有數目可稽每月實數若干未據該所長專報仰自本年一月起將起運數目按月查明開單具報並妥擬稽查方法以杜奸商偷運出省致滋流弊仍將遵辦情形具報省長齊元印等因相應函請貴會查照妥擬稽查方法即日見復云 
[嘉興]  
　　縣視學之規劃敎育縣視學葉志翔呈縣云新塍鎭學務日見發逹成績亦多佳良均由該區學務委員江韻士之籌劃有方請將江委員傳諭嘉奬以資激勸並附有規劃敎育進行方法五則令飭江委員遵辦（一）籌設女校（二）創辦完全高小校（三）學藝會考（四）聯合運動（五）敎師參觀 
　　拘獲盜匪之迅速嘉善天凝莊鎭五里許之北埭地方沈叙生家於本月十日被盜勒令事主繳出現洋用火炙身被刦衣飾等物所值頗不貲翌日由該事主開單報請牛知事飭緝現悉此案盜匪己由駐天凝莊水警隊長購線在嘉興縣屬之棲眞寺地方拿獲多名並搜出贓證多件業將人贓一併解縣 
　　因姦圖謀親夫嘉興北門外蔴皮橋農民許阿臯娶妻某氏（年二十二歲温州人）與鄰村合州客民裘永春有染事爲本夫偵悉頗有勃豀本有十九日午刻姦夫淫婦竟用力斫許之頭部許受痛喊呌經鄰人將某氏拘獲（姦夫在逃未獲）解縣研訊 
[杭州]  
　　添開夜車確期滬杭鐵路添開夜車確悉准於陽曆七月一日實行先開特别快車視乘客之多寡營業之盛衰再行酌量添開混合貨車業經運輸總管調取聯边各路行車時刻以便核訂時刻表各站應添辦事員司以及車長車守等員均在從事調派矣 
[濟南]  
　　斬梟隆匪于三黑悍匪于三黑縱横出没於西南等屬業經年餘自張督出省剿匪該匪黨羽逃散略盡率其黨徒數十人潛藏嶧縣界内某山洞中其姪爲唐鎭守使部下捕獲自請歸誘其叔來降唐鎭許之三黑果然率徒歸命唐鎭立即授以二等副官以安其心潛令署中副官竭力安慰並陪打牌飲酒藉以消遣突於某夜正在署内呼盧喝雉之際出其不意縛出正法傳首來省懸諸普利門外以示炯戒 
雜評一 
[電催速和] （默） 
　　巴黎各使迭促國内議和先歐和成立然而返觀國内若故遲遲以待歐和之先成者何也我南北會議與歐洲和議之預備會同時開始今歐洲之正式會又將開始而我國内和會仍與未開議無異非欲讓歐和之先成耶且歐和之預備會旣有成議則正式會自必迎刃而解而我國之和會一事未議而擱淺則將來進行之難更可想見豈我國内問題之解决反難於世界問題耶使國内議和之延緩而無關於歐和者則任其延緩可耳乃今之延緩非特直接影響於目前國際上之地位且歐和成後各國將從事於世界經濟上之競爭而我猶擾擾於國内之蠻觸試問其結果將陷國家於何種景象然則和議孰先成立之關係豈淺鮮耶奈何當局之尙遲徊而不悟也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息] （二）（十） 
　　平和通信社消息朱總代表今日往訪唐總代表歷談許久大致因陜西戰事尙不停止北京政府旣不負責而又言行兩歧自相矛盾糾紛若何解决和議如何進行彼此磋商聞尙不得要領云八年公債發行額共四千萬元以一千萬元分交各督軍代表擔任募集一千萬元由中交兩銀行各認半額此兩千萬元已向日本大倉組抵押借欵八百萬元其餘二千萬元則發給各省分銷認購聞此項分配辦法係十五日在財政部公債局開會决定當時主席者爲徐樹錚至十六日司法部即通知總檢察廳謂公債發行如有不認購者卽適用民國三年妨碍内國公債條例辦理總檢察廳似不以爲然以爲民國三年尙可用中交兩銀行兌換券購買公債今則係用現洋與三年公債條例頗相抵觸不能適用業已駁復司法部徐樹錚甚形不悅但聞徐東海對於此事現頗表示反對當此民生彫敝之時北京政府毫無信用濫發公債强迫民間認購勢必激成巨變况此項公債發行係以鹽欵作抵押查從前善後借欵合同曾規定如有將鹽欵作抵債務時須經四國銀行團之同意今以鹽欵作公債發行擔保品如得四國銀行團之認許是四國銀團無異以資財援助北方以妨碍南北之妥協四國銀團安肯輕冒此險以蹈某國援段政策之覆轍耶然北方當局　事前未經銀行團同意擅抵鹽欵將來四國銀行團正式否認則此案之糾紛尙多也據陜西十二日戰報興市乾縣岐山鳳翔紅崖渡連日鏖戰極烈查紅崖渡距三原祇三十里興市等處距三原亦朝發可以夕至現該數處均陷重圍恐昨日英領事所傳停戰之電或未盡確云 
　　聯合通信社消息昨日（二十）爲南方代表二次宣言發表後之第四日接得北京消息謂張作霖倪嗣冲李厚基張敬堯四人聯銜電京謂中央如撤陳樹藩作霖等當同時去職不知北京對此有無辦法耳和局因陜戰不停南方第二次宣言已於前日發佈昨聞唐總代表病已全愈有人問其對於時局之意見唐君曰余爲議和總代表對於時局之責任原以議和爲限今北方於陜仍未停戰余當然將其情形通告中外及被代表者此第二次宣言之所以發出至陜戰若終不停南方應如何對付或萖恢復未開議以前之狀態亦非余所能負責惟此爲議和範圍以外問題應直接决於軍府間接决於護法各省倘北方始終執迷不悟南方海陸軍憤而續戰余不惟不便以余爲議和者而阻止且希望國之内外共相諒其出於不得已蓋以時局旣不能解决於和又安能反對乎戰以和求和不可以戰求和亦未始非促進平和之一法云云又聞南方各代表以北方以和爲手段南方無論如何誠意於和終歸無效類皆分電軍府及各省徵求續戰意見是北京之主和者及長江三督若數日内仍無法强制北方之武斷派實行停戰則時局之紛擾將從此又大興波瀾而其責則不能不由北方負之矣 
　　國民通訊社消息二十號爲和議停頓後第十八日即南代表第二次宣言後第四日午後四時南代表照常赴會陜西戰事據鄂西靖國軍代表劉英稱述三月十號由鄂首途臨時前曾由黎總司令電唐聯帥詢陜西是否停戰唐復謂已停戰此言陜戰已停之說一也又朱總代表託英總領事電致西安敎士探詢陜戰情形得復電謂十日以後確已停戰此言陜戰已停之又一說也但據李代表述膺接三月十二日晚專函謂紅崖渡敵軍昨又向我攻擊興市鎭日日告急被劉世瓏包圍多日現正在激戰中乾縣之危已四十餘日陳樹藩近猶日日催攻岐山亦然鳳翔戰事亦激烈云云據此陜戰實尙未停繼續開議尙遙遙無期此間各商團要求南北雙方七日内即行開議否則當表示最後辦法今日聞又有特别集議結果如何尙未探悉據北京某政客云八年七釐公債案聞北京財政部以二千萬元交段系支配二千萬元求日本抵押現正在交涉中南代表商議及此頗有主張軍府亦發四千萬公債以鹽稅作抵者蓋鹽稅餘欵本全國共同擔負和局未結北政府當然不能以此項稅原作抵聞將以此旨通告全國及四國銀行團參戰借欵額數日金二千萬合中幣不過一千一百萬元頃據北來某要人言此欵近已由北政府提用盡凈南北和平會議及會國輿論均主停止取用竟爲無效云 
　　戊午編繹社消息陳榮廣致唐總代表書云少川總代表偉鑒此次和議中梗其作梗者何人不獨先生知之中外人士亦莫不知之然先生卒未嘗明言一若言之而平和更難實現此種苦心國人亦已相諒矣顧今何如者持避重就輕之主張得日暮途窮之結果窘迫之狀幾如待死之囚以常理論之當有稍易成見容納人言之感覺前者曾以因果關係之意見陳諸左右而未見納茲以先生乞哀國人之時聊復進一言爲最後之忠告或不以爲忤也夫和戰不並立故國會議决陜閩等處未停戰以前不得派代表此理極爲明顯面公正乃先生竟不以爲然將不派代表改爲不開議迄代表到滬陜戰未停如故也而先生又頓忘其前言毅然開議迄議而無效人皆謂先生必將舉阻梗　議者昭示國人而先生之最後通牒乃僅指一陳樹藩其巍然臨於陳樹藩之上者仍不敢言也迄通牒無效則責有攸歸矣而先生遲之又久姑發一宣言猶不能盡其辭（如不敢謂北方無議和誠意等句）國人至此於大局爲絕望於先生有微詞矣夫上海平和會議爲全國惟一之最高機關倘能善用職權何難收和平實效苟有爲之梗者又何彈而不舉其罪狀通告中外俾世人咸集矢於作梗者之一身乃先生旣陷窮境復無辦法惟停議以希幸運苟幸運不來則停議至於何時不得而知彼陜人已久受停議之賜矣循是以往護法區域皆將以停議二字解爲朿手待斃之名詞而先生之貽誤國事非罔矣然則將奈何曰惟有根本改正先生之主張一切乃可迎刃而解質言之即會議改秘密爲公開是已方今歐洲和會力闢從前之秘密外交爲世界開一新紀元而國内和會反力抗此世界之新潮流以行其爲無幸豈待蓍蔡况護法方面之主張聞於歷次宣言本予天下以共見非若非法政府之鬼祟絕無光明正大之主張利於秘密者可言苟本歷次之宣言爲公開之會議則所議之程度若何互讓之眞象奚若國人旣己了解即有委曲之處不難以輿論爲後援今以秘密行之故雖乞哀於國人及外人之前以不明眞象之故亦惟應以極渾括之詞曰希望和議進行而已此外無一言及者有言及者則爲私人談論及間見諸報章亦無非以秘密之故遂爲揣測之辭如曰先生與徐世昌已沆瀣一氣故處處不課徐之責任而惟一陳樹藩是問也曰徐氏又與段祺瑞沆瀣一氣故投鼠忌器無論懲辦禍首不敢提卽段之賣國罪狀亦不敢宣佈也曰以進議之自杀主義專待張瑞璣入陜俟有陳樹藩等軟禁時奪其密碼電本以通電則南北代表即據其電以開議待張瑞璣能自白大寃而大局已解决矣凡此種種皆由於不公開之所致而先生所以不公開之故或亦如所言者之一念而來因此而妖氛彌漫全國正誼不得而伸和平安能有望若此揣測姑不深究惟欲濟和局之窮必改秘密爲公開然後將徐世昌無謀和之能力及段祺瑞賣國之罪狀詳告中外則人皆能信先生之無他主名之有在將羣起而掃除和平障碍否則即倖而能開議然問之朱啓鈐則彼之委任狀已註明須（電京請示）無權負責也問之錢能訓則彼歷次所言者皆飾詞狡辯也問之徐世昌則彼高居大總統之地位凡事以其内閣發言而命令且無一有效也輾轉推尋勢必問之段祺瑞而段又須問之徐樹錚而徐又須問之日本軍閥（近日宣布密約因日本所阻即停止即此一端可槪其餘）是在實際無異與日本議和矣和議之無歸宿而不能實行此時特其見端耳故欲和平實現其兩端之人物有不便問者如日本是也有問而無效者如朱代表是也於此求其中心自非徐段莫屬對徐當使其自行取銷總統資格對段當發表其賣國罪狀如此則徐之責可卸而段之罪乃明國人乃可藉和會一言據爲放矢之的以全國人敵一賣國賊而猶不勝則其責不在先生矣繼絕之機在此一着惟先生察之 
　　十二日之陜西消息某方面得十二日陜西函云余詒自奉北京委派來陜後迄三月十二日始終未來三原可見前次張瑞璣致南北代表之魚電稱得余詒自西安來電謂陜戰已停者全屬欺罔想乃陳樹藩所假造以欺人者也報載張瑞璣由京致電陜雙方請即停戰云云並無其事興市日日告急被劉世瓏包圍已多日陳昨大賞軍士限令五日攻下夫包圍人於城中而曰停戰豈非奇聞岐山之圍依然鳳翔戰事自五日起迄今益烈前數日許蘭洲之鄉人某往興平謁許說彼停戰許云我奉令來打及今並未接到停戰令詢以北京覃電許云無之不知該令許果自匿之乎抑爲陳所扣乎近日許軍又陸續秘密輸入眞正鬍子軍（營長至兵士無一非鬍子）數營姦淫擄掠所過爲墟興平縣城中人民逃散一空許軍初入關本兩旅其第一旅爲張作霖所撥現全在岐山前線其第一旅卽許舊日在黑龍江時之基本隊現亦在前線新輸入之鬍子隊數營在此二旅之外許運來鬍子隊欲令其打衝鋒爲將來打鳳翔之用 
　　陜西公民請願停戰陜西公民牟琛余世楨孟劍塵李自芬張熙臣馮庚李輯徐鎭謙梁繼鴻郝凌漢熊佐龍焦樹功郭友久劉鴻運張行健韓培坤劉孔懷武慶澂趙政憑李聞化張維初牛樞郭思明王恒春等上和會南北代表書云爲請願停戰事昊天不弔禍被陜民和議已開陜戰方烈吾儕小民誠不敢預人家國事特自身所受之痛苦爲諸公所未及知者不得不痛哭陳辭以冀矜憫入春二月陜西無日不在激烈戰爭中戎首爲誰想共聞知即整厔一縣村落爲砲火所燬者七百餘處城中只餘瓦礫更無人跡積尸道上時聞血腥犬失其家狺狺終夜畫則分噉死人見生人亦欲撲噬蓋數月以來已慣食人肉矣其幸而免於難者則逃亡四方父失其子女失其母兄弟分離各逃生命新婚夫婦轉瞬即又異其存亡至於被淫污受傷殘者不勝言亦不忍言矣東路臨潼渭南富平諸屬西路乾縣鳳翔岐山諸屬砲火之烈所及爲墟人民之死於流彈死於踐踏者不知幾千萬婦孺逃難竄伏榛莽叢冢間狐嘷梟鳴天陰月黑疑人疑鬼不敢聲息中夜鷄鳴旦夕烏啼及見日光晦黯天色愁慘皆戰慄相告以爲凶事之又至每聽城鄉砲聲稍間則哭聲競作若遠若近若斷若續至爲悲苦嗚呼他省皆以和議而得小息陜民獨以和議而　大難陜民之不幸抑亦和議之大不祥也况周原膴膴已非疇昔農事坐輟民食奚賴兼之賦稅日繁地不生利不惟種烟之地雜稅重重即通常田畝亦苦繁徵吾儕小民誠何擇於南北而有畸輕畸重之愛第使南北政爭之結果而吾儕小民已死盡滅絕者則若敖之鬼且餒又何有於官府之供億耶詩云莫肯念亂誰無父母願誦寺人孟子之詩以動大人先生之聽雖明知空言呼籲無絲毫效力然舍此又無法自救也倘辱垂聽務即迅籌善策爲堅决之進行母徒以函電往復延宕時日陜民早得一日之救即少緩一日之死幸維哀憫窮黎主張人道救我水火解我倒懸爲此請願切候鈞裁 
　　商學界渴望和平之表示自和平會議停頓後商業上已受影響是以本埠商民均以白布大書和平救國急求和平等字樣張掛門前并以紅水洒於布幅之上表示商人血涙之意昨如南京路天津路寗波路河南路福州路各商店門前觸目皆是幾於全埠皆然亦可見人民渴望和平之心理也公共租界同孚路求是兩等小學以此次南北和議驟然停頓憤慨異常課餘之暇由該校主任陶雪生發起演講和平停頓之害學生胸前均懸五色國旗一小方中書急求和平救國字樣見之令人生感又該校定本星期日上午九時開職員會討論辦法已柬請與該校有關係者届時蒞會 
[民議聯會促進和平之討論]  
　　一月以前旅滬各界人士中有陳濯江謝復初席錫蕃聶允文陳復初葛伯誠謝碧田陳蔚秋鄭月波吳衡之崔通約盧星階杜次珊陳耀卿姚繼唐游蔭喬陳若林焦湘宗諸君發起民議聯合會以愛多亞路二洋涇橋二十號爲籌備處並於日前函約各報記者於二十日午後一鐘在柬亞酒樓桂廳開茶話會席間首由朱菱溪說明該會宗旨并述下列條件（一）不認中日密約（二）取消參戰軍（三）速段祺瑞等下野（四）取消參戰借欵（五）雙方不得再戰云云次由謝碧田陳濯江李谷生等對此五事反復磋商謝復初繼續起言謂今日請各記者蒞臨極盼指示方針報界爲吾儕耳目人無耳目便不能作事矣吾儕多半經商有職務有生計舍平安外無他求上海商界提議不運貨爲求和辦法不知各處定貨早來止裝雖欲續運亦不可得昨接廣東止貨之電竟延緩至十日商家所受之隠痛又可於此表見温晉城起言今日之中國譬之一家兩僕喧爭主人在病榻呻吟豈能從而遏止此時唯一方法惟主人憤然起立力疾以逐之耳譬如近日南京路一帶力求和平之黑字白旗所謂力者究在何處吾儕必籌力量較大之辦法方可以逹求和目的次邵仲輝言報界固當盡心商界尤須盡力報界代表輿論有兩種解釋法（一）報紙居輿論之先而以指導輿論自任（二）止揭輿論眞相於報端任國民之自由别擇最近上海報紙多數取第二法此法在文明程度略高之國民人人有常識固不妨聽任自行判别其取舍也若我中國人民程度太低祇好由我商界中人物自行發表意見從輿論上鼓吹且負衆望有事業者肯出而發表鼓吹其餘不相干之人假借名義以招搖者自將無用武之地矣又我國有一極大弱點卽萬事不問其是不是止問其行不行終之行百步者半九十預計以爲可行者亦卒歸於無成鄙意得寸則寸得尺則尺心知其爲是者可逕行之而無畏也我國前代太學生伏闕上書確有一種不可屈之士氣今則并此無之惟汲汲焉問事之能行否身爲商人而對政府請願又豈可忘尋常討價還價之原則乎邵君詞畢遂决定要求五事一律通過不復酌减此外王仙舟主張多派代表入京請願温晋城君主張遍訪第三者各團體請彼輩同時積極進行朱菱溪主張一面通告外交團旋即茶點而散 
[鄂人致商業公團聯合會函]  
　　湖北旅滬同鄉會昨致商業公團聯合會函云逕啓者自貴會發起以來海上各團爭先附驥足見和平希望萬衆一心今海上之和議久停陜西之戰禍未已且報載參戰借欵並未止付彰德會議不爲無因倘復破壞和平後禍何堪設想貴會爲海上各團領袖言論有權何得噤若寒蟬如處旁觀地位致負敝會同人企望之初心時局可危諒膺洞鑒究應如何消除障碍促進和平之處伏冀貴會勿畏强禦慷慨陳詞力挽狂瀾責無旁貸幸能速逹敝同人渴望和平之心則不但海上各團之寺實亦全國各業人民之幸臨池禱祝不盡欲言 
[三和平會今日宴客]  
　　法租界世界和平共進會中華國民策進永久和平會廣東策進永久和平會三團體因和議停滯舉國惶惶默察前途殊多危險連日彙集三會全體會員討論解决時局已有具體辦法特於今日假座大東酒樓柬請木埠中外各報館各通信社記者宴聚并宣佈該三會主張解决時局辦法徵求意見届時必有一番議論也 
[張紹曾最近之三電]  
　　致錢内閣電北京國務院錢總理鑒青電敬悉支電所陳四端蒙諰爲和平根本計劃而所兾捐除枝節促進和平二語尤屬所感於同忻佩無量頃接廣州政務會議復電有支電誦悉列舉四端實爲和議前提匡時名言莫名欽佩北方如能贊同和局自易解决特電奉復并乞敎言等語而陳贛督王鄂督唐滇督張湘督等先後復電詞意亦復相同似此南北當局及中區各督對於和局意見旣不相遠大局轉國尙非絕無辦法惟究宜如何迅見實施之處亟望卓裁定奪俾國基早定民困早蘇否則機智相循外力參錯愈演愈進中國問題將變而爲世界問題則萬刦不復矣臨電徬徨無任迫切並盼賜復張紹曾叩 
　　復廣州政務會議電廣州軍政府政務會議均鑒頲電敬悉支電所陳荷蒙贊同忻幸靡旣頃致北京國務院錢幹老一電文曰青電敬悉支電所陳四端（電文與前同從略）並盼賜復張紹曾叩等語倘得邀天之幸確實贊同則和議前提旣决一切紛糾自當迎刃而行當望併力主持以濟時艱而定國是先此奉聞並盼示復張紹曾叩 
　　復陳王唐張四督電南昌陳督軍武昌王督軍雲南唐督軍長沙張督軍均鑒奉電敬悉支電所陳荷蒙贊同忻幸靡旣頃致國務院錢幹老一電文曰青電敬悉（文與前同從略）並盼賜復張紹曾叩等語諸公酷愛和平值此上海和會不絕如縷之際尙望協電主持俾和議前提先爲决定庶一切紛糾自當迎刃而解矣臨電翹企無任主臨張紹曾叩 
[華僑平和期成會之歡宴會]  
　　華僑平和期成會前日（十九號）下午六時假三馬路小花園開歡迎讌會歡迎菲津濱中華總商會代表李清泉施能詠薛敏老藍琛四君至時該會正副會長李登輝朱遐九謝碧田曁職員吳應培洪孟揆陳其昌等並邀請唐冀賡督軍代表李伯英曁南總局代表蘇君明入席時主席朱遐九宣布歡迎誠意繼李伯英言華僑愛祖國之熱心可感可敬證以民國以來華僑一再捐欵助餉及各慈善之舉縷不勝舉唐督軍對於華僑每感念不忘所以於滇省設立軍官學校專培植華僑子弟使成民國將來道德高尙學識優美之軍人俾一般惡省專横武人剷除凈盡民國前途庶有可爲並述唐督罼希望華僑回國興辦實業之竭誠經李清泉起立致謝並宣言此次回國有三件事最爲注意（一）希望南北和議早决倘有疑難問題尤望貴會設法補救（二）爲福建漳州泉州問題南洋華僑泉漳人最多此次閩省發生戰事華僑眷屬房屋被騷擾者特甚僑民非皆資本家各軍官則不問其有無凡係華僑眷屬勒索尤鉅有資本者固可携眷遠逃仍返南洋無資本者不得巳傾家蕩產以承認多捐鄙人此來甚望貴會電南北當道對於各項特創名目之捐欵嚴令禁止（三）調查國内實業此事在和議解决後中國政府當首先注意不然實業不興則游民日多游民多雖南北能和而土匪之亂且無已時此事亦望貴會注意李君言畢朱遐九遂將三種問題逐一致答略謂第一件已由本會嚴電北政府請速解决並將銑電呈閱第二事當由本會電逹南北政府及福建南北將領務請嚴行禁止第三事俟和平解决本會同人當竭力調查各處應辦之實業詳細報告酌量試辦繼李登輝等對於和局均有意見表示李伯英復言今日已曉鄙人擬奉約在座諸君於明晚仍假此處繼續籌議一切云云鐘鳴九下賓主盡歡而散 
[湘事維持會成立]  
　　旅滬湘人熊仁等發起湘事維持會設事務所於長浜路公陞西里聞已於前日（十八日）開成立會旅滬湘人士到者公推熊君爲臨時主席報告開會宗旨並演說本會成立理由次由謝君提議一切進行事件並推定職員分負責任至六時始散茲將該會簡章中籌辦事件錄下（甲）促進和平解决（乙）要求當局撤換暴厲督軍另任賢明長官（丙）主張實行軍民分治並恢復地方自治（丁）撫恤被難災民並調查公私損失要求賠償（戊）整理金融並清理歷年公欵用途（巳）提倡眞正民意剷除非法選舉（庚）刋行湘事叢誌月出一册 
[關於遣送敵僑之昨訊]  
　　接收商行管理數僑財產事務局日昨開始執行接收租界敵國商行計分四路（第一路）辦事員邵樹華趙蘭棠傅宗法擔任接收寳豐瑞生二家（第二路）辦事員郭增復謝恭壽申楙擔任接收禮和咪吔二家（第三路）辦事員沈士成湯潮海宋鎭濤擔任接收亨寳瑞生機器陳列所二家（第四路）辦事員陳瑞邦夏廷樞朱衣擔任接收天福禪臣二家先於上午九時由王局長派副主任邵樹華至捕房與副總巡張森接洽由捕房派出西捕頭一名隨同辦理先往八家接洽並由捕房預派巡捕十三名先在八家常川分别看守是日接收惟第一路寳豐一家已經完事其餘各家尙未告竣今日方可畢事接收寳豐計有蛋黄九百三十二箱（約值四萬）簿籍文書等件三十四箱洋瓶三十四箱並璧恒洋行寄存之書册文件一百四十五箱亦同時接收各件接收後槪由該局加封完固以免遺失並擬俟各家全體收完再由局中一律出給收據云 
　　又聞管理敵國人民財產事務分局於昨將實行接收租界内敵國之商行財產及迭與領袖領事曁工部局張森副總巡會商之接收辦法數則電報政府及軍民兩長查核云 
　　免遣敵僑遣送敵僑事務局督會辦對於免遣敵僑異常愼重茲聞關於執有完全免遣敵僑之執照外尙有俘虜之妻及小孩（如年在二十歲以上之男子不在此列）亦得免遣惟須不得朦報聞將發焉文緊急通告云 
　　大陸報云遣送局昨接内務部命令上海德醫白魯滿斯土克氏比爾特氏甘格羅斯氏施爾資氏四人均免遣送回國遣送局並發表免遣敵僑之名單計二百人此外尙有現歸協約國領事署保護之敵僑三十二人又服務中國各處醫院看護婦十二人亦在免遣之列 
[楊小川謁會中外官紳]  
　　江蘇特派交涉員楊晟蒞任以來對於内部各科科員書記等部大加裁汰業已組織就緒昨日（星期四）謁會駐滬各國領事及滬上各紳商各團體聞尙須赴寗晉謁軍民兩長云 
[部派出洋留學美術之創始]  
　　前西門圖畫美術學校畢業生徐悲鴻數年以來任北京大學敎授之職茲敎育部爲預備美術人才起見特派徐君前赴法國國立美術專門學校留學聞於本月十八日乘印伯丸由倫敦赴法吾國之派赴西洋留學美術者以徐君爲第一人云 
[美育原理之演說]  
　　西門外圖畫美術學校於前日（十九）請省敎育會沈信卿君演說美育之原理略情已誌昨報茲錄沈君演詞如下今日承貴校劉先生招請演講但鄙人自愧於美學實爲門外無所貢獻於諸君諸君平日承敎師之指示研究巳深今所敢爲諸君一言者是美術根本上一種的意思美爲人類的一事世界之事都不能離了人的問題道德與美術有密切之關係美術係從觀察四周環象的美而或爲創造或爲模仿演成一種人爲的美美術可以自外面印入人心其功用不外使吾人道德的美與四周環象的美融合而成種種的美凡一種美術自有極大的精神包含在内東西洋的名畫其所施色彩的裏面都有一種眞精神流露其中美本從思想道德上來思想道德而高尙則所作的畫無有不美美與惡爲對待名詞不能並立惡去則美生吾國今日凡百事業無一可造到美的程度社會亦然惡的社會不去則美的社會不能產出吾人均有改造社會之責仁惡的社會須以吾人美的思想與道德去改造之蓋所貴乎美術者謂能借外的美以陶冶内的美亦以借内的美以點綴外的美且美術的根本尤在精神上的審美審美者以審察四周環象的物何者爲美何者爲不美而去取之吾人今日所處的上海事事物物泛觀之無一不美細察之實無一而可至審美須具細密的思想所謂精神貫注也譬如前代遺傳之物都有一特色之點即其精神貫注之處也又如前人做文章其能稱爲美的文章者亦必精神貫注也從前的學問貴靜不貴動今日的學問貴動不貴靜雖靜與動爲一對待名詞實則動的解釋動非常動而思想活潑之謂也靜的解釋靜非不動而思想縝密之謂也物之美與不美亦須用靜的眼光去觀察他古人造字靜字旁從青字是靜字原從繪畫色彩的裏面出來今吾人常見外國人製作的東西無論如何總比吾國的東西做得精美此無他心思細密故也吾國向來無論何事只講裏面不講外面是以有精神充美而實質則窳敗者比比皆是外國人則以精神與物質並重譬如古人天天所講的道德實則終不知道德在何處全無憑據以所講的道德都屬空泛故也人若實有美的思想從眞美上做去則不特可促進物質文明而道德亦無不美而道德的美亦自有着落矣鄙人於美術智識夙無研究茲但就其所知者略言之是否有當尙祈諸君一爲研究云云 
[沈商耆參觀乙商校之演說]  
　　公共租界新閘橋路私立金業乙種商業學校成立已十四年昨日敎育部特派員沈商耆參觀蒞校該校特開臨時會以歡迎之下午六時開會敎職員及各學生全體齊集請沈君演說略謂余夙聞龔君子英言此校剏辦之初有特别之旨趣二敎授注重珠算沽看銀洋國文却並不高深管理注意於實行如聚餐宜從速居處宜修潔在在使學生實地練習養成一種社會之良 
 
 
 

Page 11

 
 
習慣庶將來學成應世不致扞格故雖歷經學制之變遷而此校之成績歷久常新是皆由於辦事者注重實用處處爲學生起見不專以好高務遠爲事而使莘莘學子枉用其心思才力此鄙人對於辦事者之實事求是而欽佩無已者也再人生通性輒有虚榮心及希望不可必得之數豈知未來之希望尙難實現而目前之功夫已經虚擲故我謂諸君之在校肄業者當必以本校辦事之精神視爲將來應世之模範立定脚根當仁不讓務期得益於己有益於人吾自盡職適合世用不事表面之鋪張惟求内容之整飭則雖自邇自卑而高遠之基礎固已顚撲不破是諸生現雖在求學之時代而已得實習辦事之經騐此鄙人對於諸生之能自實踐而不勝希望者也云云繼由朱校長出席答謝褒揚之意會畢已七時有半遂欵以家肴賓主盡歡而散 
[江寬案昨日未訊]  
　　江寬船被楚材兵艦撞沉一案上次開庭曾定本星期四（二十日）續審昨因律師患病未能出庭故又改期開審 
[日本皇后號明晨抵滬]  
　　興昌輪船公司之日本皇后號於三月十九日正午開離香港准明晨三時抵吳淞船客及郵件由亞立山大渡船載運約於明日上午九時半可抵外灘工部局碼頭即於下午六時半運載客人至吳淞登日本皇后號所有赴該船客人之重量行李須於今日下午四時以前送至該公司圓明圓路之寫字間其輕便行李可於明日下午六時十五分以前送至渡船 
[滬杭慢車屢屢逾時之整頓]  
　　滬杭鐵路每日由杭駛滬之上午二班慢車抵滬時往往逾過所定時刻甚至遲延至二三小時者旅客頗感不便昨日上午慢車竟遲至下午四點三刻時方抵南站事經任局長查悉以長此逾時旅客方面不無責備於本路營業恐受影響故於昨日飭管理車務各員從速整頓矣 
　　又函云昨日滬杭鐵路由滬開杭之一百零六號慢車駛至梅家弄車站時其四十九號貨車忽然斷鈎當將列車分爲兩段該站僅車道一條祇得將前部列車先行開杭尙餘貨車三輛經該站電知龍華站速派機車前往接拖所有帽嘉興來滬之區間車在莘莊等候以致各車到站時均遲鐘點云 
[建造陸軍監獄之預備]  
　　松滬護軍使署擬在署内馬棚間基地建造陸軍監獄曾擬向曹姓商借餘地移建馬棚茲悉軍署已查得本署對河之西南有王姓餘田十畝離署尤近蓄馬甚便業經商借定妥准於日内先遷馬棚一俟安設完備即當開建監獄所有包造監獄之工料價銀聞巳估定計需三萬餘金云 
[海軍部員回京覆命]  
　　北京海軍部前派視察員王崇文前赴黑龍江察勘松黑兩江江防並與黑督鮑貴卿接洽籌辦邊防計畫事竣後又至滬江與海軍藍總司令磋商派艦駐防問題茲已就緒定今日乘滬寗火車到寗再搭津浦火車晉京覆命云 
[巡警查獲贓盜三誌]  
　　匪徒陳錫慶（混名毛頭）杭兆其陳朝品江二王延慶嵇貴藩等與在逃之周德瑞（混名九爺爺）搶刦潭子灣協興祥洋貨店值價二三百元之布疋等贓先後被四區探警查拿到案已兩誌本報茲悉此案業經段司法科員分别研訊一過命將陳等連周德瑞之妻王氏轉解淞滬警廳核辦 
[刦案嫌疑人展期再訊]  
　　公共租界厦門路順康里四十三號門牌葉菊人家於上月十三號夜被盜持械刦去值洋一千七百餘元之金飾現洋逃逸報經老閘捕房由特别機關中西包探協往海門拿獲與是案有關之朱阿三朱阿慶郁阿四倪阿大等四人解經公共公廨諭着一併收押在案昨晨由廨提訊即據中西探目上堂禀稱被告朱阿三因病送往醫院醫治不能到堂且此案須詳細調查請爲展期開審等語王襄讞得禀商之美丁副領事判再展期候朱阿三病愈解訊 
[崇明縣民騷擾鹽棧之防緝]  
　　蘇屬緝私統領宋子元前因訪聞崇明縣境之南沙地方有鄉民聚衆國刦鹽棧情事曾令第一團高團長率領師船弁兵飛馳前往查辦茲又以鄉民聚衆騷擾鹽棧顯係梟匪從中陵使所致故於昨日親率衛隊數十名並帶馬弁數員荷槍馳往督同所部團營各官兵嚴行剿辦矣 
　　又聞蘇屬緝私宋統領以崇明鹽棧時被頑民騷擾爲保衛起見特在本埠招募鹽勇一百名編練成伍撥歸所屬第五營節制調往崇明保護鹽棧巡緝私鹽該項鹽勇刻已如數募集以統部房屋不敷住宿故分派五十餘名暫赴浦東洋涇鎭緝私督帶處居住一俟軍裝制服部署完全即行開發云 
[興發榮機器廠之兇劇]  
　　前日報載求新廠工人毆打日人一節茲悉實係興發榮鐵廠罷工之傳誤茲將該廠之沿革及罷工情形誌下興發榮機器廠在滬南外日暉橋前由華商張永泉周星伯等集資創設歷二十餘年後在歐戰期内虧負故本年起改爲中日合資會社以日人小野充大班永田充工程師將廠中規則從事整頓本月十七因繙譯劉某與車床部學徒陳阿華衝突劉乃告知日人即將該學徒斥退學徒中有超林四寒阿發三人與劉爲難司事日人遂將超林等三人毆傷於是各工人羣起譁噪將劉痛毆當由大班小野鳴警到來拘去工匠張錫祺等三人及學徒炳寬士雲二人押候懲辦各工人遂於十八日起全體罷工聞雙方毆傷之人劉某頭破流血送虹日醫院學徒超林等三人送上海醫院超林吐血甚多勢頗沉重日人則無一受傷云 
[花邊公會開成立會]  
　　本埠花邊業近組織花邊公會現定三月二十三號開成立會茲錄其所發通函如下 
　　致各地函敬啓者本會定陽曆三月二十三（即古曆二月二十二日）下午二時起開成立大會會場在上海鐵大橋天后宫工商研究會内是日略備茶點並請名人演說事關花邊營業力求發展並謀永久之法務請駕臨爲幸 
　　致本埠各界領袖函敬肅者敞會定於陽曆三月二十三日即古曆二月二十二日下午二時起特假鐵大橋天后宫工商研究會内開成立大會惟念花邊營業係對外貿易振發國貨挽回利權與社會生計關係至重近自歐戰停止美禁亦弛價格漸次增高出口頓見旺盛然不有團結共謀進步則必藝術無刷新之望營業有衰退之憂因是集合上海各公司創設斯會進而再聯絡各地公會妥商共通規律交勉遵從互求維護俾此業日臻發逹並克久遠乃同人之志若壟斷罔利專壓欺凌非敝會之務也素欽先生商界領袖滬江冠冕爲敢奉函佈逹尙乞届時駕臨敝會垂示良規發抒宏論是所深幸 
[請查串賣田地之呈文]  
　　浦東塘工善後局董謝源深朱日宣昨呈上海縣沈知事文云爲呈請分别核轉澈查轉契事案查美商大來洋行立美册二千三百零二號轉租英册五千六百十七號五千九百三十七號契地並天豐公司姜太周四百九十九號田單一畝三分五釐九毫查二十四保各圖地保官戳於清宣統元年田前縣一律吊銷天豐公司不知開設何處永遠租契揑立宣統元年該圖地保陳鳳翔蓋有光緒三十一年官戳先前何人出賣於天豐公司有無上首契據該田單上註明有周希濂捐字樣前清丈局騐單蓋戳東至壽萱堂地北至壽萱堂地核與英册五千九百三十七號老道契原租各號田單地點不符周希濂係前楊思鄉經董業經物故旣經註明捐字即有公用之義豈容有人出租洋商顯係扶同串賣事關捐戸義舉應請分别令行楊思鄉經董澈查轉詢周希濂家屬如何事實一面令行塘橋鄉經董查明該單周希濂所捐單地作何公用地點究在何處豈有出租事隔十餘年始行轉契之理應請飭傳地保陳鳳翔訊究並希核轉會丈局訂期覆勘查明單契愼重轉契以杜弊混面符成案云云 
[定期演說上海社會之現狀]  
　　四川路青年會德育演講會定本星期日（二十三）晚七時半敦請改良會會長樂靈生博士演說上海社會之現狀該會因近來上海社會之腐敗黑幕重重少年涉足其間稍一不愼易受迷感　博士旅滬有年本其閱歷有得之言爲一般少年人說法不致有誤入歧途之憾苦口婆心誠爲警醒世道之晨鐘届時滬上諸少年速往該會與聽該會均歡迎也 
[福壽美術公司之擴充]  
　　公共租界跑馬廳邊居仁里口福壽美術公司爲吾國剌繡家余沈壽夫婦所發起由南通張季直贊助集股於前年開始營業其出品以剌繡緙絲爲大宗製作優美店内所懸耶穌像係余女士親製歷時八月方始繡成定價美金二萬元前在巴拿瑪賽會經世界多數美術家公評認爲世界無上剌繡之精品曾得最榮譽之奬章彼時有美國某巨商願出美金一萬二千元余君未肯割愛該公司剌繡精品甚多而對於歐俗時尚剌繡打子之服裝製作尤夥現該公司因歐戰終止海運日漸恢復於前日在南通特開股東會加添資本以便直接與國外交易是誠女子手工出品前途之好消息也 
[毁壞學校名譽之函查]  
　　上海市學務委員賈豐芸致淑德女學校學校聲月刊社王家祥函云逕啓者接奚慶良君函開喬君鑑園私立羣賢女校於今三年學生初高二級百有餘人當稱發逹前承駕臨視察一切校務早邀洞鑒惟該校相近又有淑德女校自羣賢私立以來淑德女校學生漸見希少今歲遷於城内藥局弄八號而與羣賢嫉妒之心無時稍釋因妒生忌因忌生毁向僅播弄是非託諸空言不屑與較今敢於其學校聲第四期第一頁中揑造羣賢募捐黑幕一則殊不知羣賢因經費不敷承政商界之熱稍資補助統計每年不到知命之數出自樂輸毫無勉强若任其含血噴人恐於學務前途影響非淺爲將原件呈請察電并乞立飭該校編輯人將羣賢募捐如何之黑幕眞憑實據歷歷指出以便改良如無實據揑造空言毁人名譽例有專案務乞先生處究以維學務而儆刁風等情並附學校聲第四期一册羣賢募捐啓一紙前來據此查學校募捐爲校籌欵由捐者量力補助原無不合貴社學校聲第四期所載覆天懺君啓事有南市羣賢女校黑幕一則容待調查刊云云雖尙在調查中而於羣賢名譽己有關係豐芸有察小學之責羣賢募捐是否實有黑幕理應究詰應請貴社將天懺所投之稿函知以便查核 
[籌備杭州同鄉會之進行]  
　　旅滬舊杭府屬同鄉發起杭州同鄉會曾於本月九日在公共租界中旺弄錢江會館開會籌議設辦方法衆推定徐溥泉爲設辦正主任王子良爲副惟應設籌辦董事八人未經舉定特遍發選舉票徵集旅居各省同鄉意見昨日因各處選舉票多已填送到會故復假錢江會館繼續開會開票選舉董事到會同鄉一百數十人於午後二時開會首由主席徐溥泉報告開會理由並宣布九日第一次開會時到會同鄉一百五十六人自九日起至今各同鄉共捐認臨時經費數目畢遂由衆會員公推宋錫九顧竹溪丁輔之張君略等四人爲監視開票員魯元臣高子若王宜叔朱子琴范少珊張紹庭劉經甫錢少伯等八人爲檢票報名員開票結束施子英得一百零六票汪伯棠孫慕韓各得九十票徐申如得八十七票高白叔得七十二票吳子珍得七十二票葉虁助得六十六票盛鳳翔得四十五票均當選爲籌辦董事會同正副主任籌辦一切進行事宜選舉揭饒後公决會址暫定錢江會館通信處仍在振華旅社散會時己鐘鳴五下矣 
[駁船帮又設一事務所]  
　　浦江駁船帮因近年爭攬載貨人心不齊故由同帮發起組織公會閘北浦東已聯合設立事務所茲洋涇浜至十六舖一帶浦江之駁船亦於日前發起推陳阿毛劉阿生李巧林等爲領袖在法租　永安街租賃房屋設立事務所昨日邀衆議定嗣後對於客家裝貨各循界限任從客便雇裝不得逾越範圍侵害定章云 
[劉冠雄子結婚之熱鬧]  
　　北京海軍總長劃冠雄之長子與海軍第二艦隊司令官杜錫珪之女公子締結婚姻定於昨日在本埠公共租界靜安寺路本宅行結婚禮滬上官紳俱往道賀賓客盈門頗爲熱鬧 
[薛營長督船出發緝私]  
　　蘇屬緝私第二營營長薛藴卿昨據偵探報告川沙地方現有大帮梟匪販運私鹽將於日内私運出浦請派師船查緝攔阻等情薛營長立乘督巡船親帶師船四艘飛往查拿矣 
[交保限交兒子到案]  
　　滬南洪生碼頭厚生小錢莊執事張一芳去年因做外行生意虧短鉅欵無計彌補遽於客臘二十六日將該莊現欵挾之逃遁事後爲各股東調查共被捲去七萬餘金經各債權得悉報告縣商會請爲飭知各股東理處並轉呈淞滬警察廳傳知各區署所一體通緝張一芳歸案訊究一面着瞿顧兩東先行暫墊二成攤派旣而張父季聲無端遷家爲各股東得悉疑及張父暗中庇匿即舉代表王桂生扭張季聲至第一區警署申解警廳司法科訊核等情已紀前報茲聞此事經司法科劉科長預審時張季聲稱並無通同隠匿之事商人己經登報招尋兒子張一芳回來料理請求鑒原問官以案關捲逃鉅欵爾雖爲子拖累然亦不能置身事外本擬押交爾子姑念一再苦求從寛飭覓的實舖保保出予限一星期内速將爾子尋交到案如違未便 
[請將無主墳地歸公之節略]  
　　前充二十五保十圖地保之邵阿炳昔年將西門外萬生橋舊址楊姓祖墳基地七分有奇盜賣與馬姓管業去臘二十八日將該墳地所葬棺柩私行翻掘遷匿無蹤事爲該處圖董查悉據情報告市經董函請上海縣沈知事飭提邵阿炳訊究一面派催徵吏調查原因稟復核辦詎邵聞風避匿業己分咨各警區通緝在案茲聞該圖董並耆民葉栢春等又赴官產處具呈節略請爲查明事實收管該地產歸爲公有召變等情其節略云竊西門外萬生橋西首有無主荒地七分入毫第一百八十九號其戸名楊榆帆是乾隆年間之舊戸名咸豐五年並未改換新契可見久己無主該處十圖地保之保夥歷來均係朱文卿充當所以數十年之糧串均在朱文卿處光緒三十一年朱文卿遭火災是項糧串盡行燒去其時適　民等充當十圖地保所以自光緒三十一年起有四年糧串均在當時該地上有鄰人搭蓋草屋堆積柴草嗣因失火蒙朱前總巡傳地保飭查地主經民等細細訪查實無地主現在民退卯未久忽有地主出現因思報効公家爲此陳明官產處似可收管召變合具節略是實 
[押店訟案之勸解]  
　　華界三等公典業（押店）因閘北鼎豐與同和兩家迭在省道縣各公署互控爭持己久迄未解决茲由縣知事會同縣商會飭傳代表妥爲勸解故於前日午後特假南市潮惠會館開會到者各同業三十餘家經該業代表將以上理由詳細報告畢又討論同業營業上遵守木榜規則事並提議錦裕被淞滬警察廳司法科派探吊贓因追當本反被將店夥拘留同業代表因此要求辭職各同業仍决意挽留以圖進行議畢散會 
[被拐女子骨肉團聚]  
　　江北寳應縣女子殷小英上年三月間被匪徒拐來上海押入吉祥待花烟間爲娼今爲女母殷嚴氏訪悉來由尋見報告捕房飭探將該女帶入捕房昨送法公堂請究先據殷嚴氏投訴女兒被拐情形請求准予領回詰之殷小英供稱上年間由素不相識之某甲將女子誘拐來申押入花烟間内賣娼今情願隨母回家云云中西官准予將殷女交伊母領回 
[嗎啡犯科罪從輕]  
　　塘灣鄉婦人朱喬氏爲人私打叹啡由警將氏並在彼打針之徐銀松孫銀華等拘獲抄出嗎啡針二支押送地方審檢廳訊辦在案昨日午後經該廳屠賀推檢兩官開庭飭提該氏等上堂研訊該氏供稱此項嗎啡針爲己故夫兄遺下日前爲小孩取出玩弄致被拘案徐孫同供昔年確打嗎啡針近己多年不打　被誤拘供畢與該氏伏地苦求問官得供會商之下從寛判各拘役五天嗎啡針二支没收 
[壓斃嬰孩之相騐]  
　　劉式訓家二個月幼孩被乳傭陳周氏壓斃喚警將氏拘送地方廳並命家丁楊桂林到廳稟請相騐該廳諭飭將陳周氏並薦頭張王氏收押並派員往騐在案茲悉此案已經沈檢察官毛檢騐員等蒞斜橋電報局附近劉家騐得該幼孩實被棉被蓋壓悶死諭令棺殮聽候訊辦 
[舊屋限期拆卸]  
　　虹口漢碧禮路第九百九十號門牌起至一千零零五號門牌之房屋均破舊不堪勢將坍倒經英美工部局打樣間西人平谷查鑡以其危險通知經租人高寳生轉知房主翻造嗣因該房主延不遵辦經該西人咨照捕房刑事檢查科請廨出單於昨派捕將經租人高寶生傳至公共公廨請究先由刑事科代表牛門律師上堂譯訴前情要求堂上發給諭單三紙（一）限該房主於一月内將漢碧禮路九百九十號至一千零零五號門牌之房屋翻造如逾限即由工部局雇工拆造（二）限令各租戸於三日内一律遷居不得盤踞（三）該租戸等遷空後房主不得再租與他人居住以免危險繼由西人平谷投稱該房屋係麗華經租處管理於去年十二月十三號查見後即知照經租人通知房主翻造迄未遵辦要知此等房屋不但坍倒傷人且與公衆衛生亦有妨礙云云訊之經租人高寳生供稱現願遵令翻造請求寛限王襄讞核供商之美丁副領事會同簽判云限麗華經租人高寳生於一月内拆卸房屋自行建築着各房客於三日内一律遷讓違干未便此諭 
[陸謝氏騐係病斃]  
　　北新涇婦人陸謝　與同族陸陳氏因購田衝突互毆後謝氏當晚身死經尸屬投經四區四分所令飭三十保三圖地保徐子高投報地方廳禀請相騐等情己誌昨報茲悉此案業經沈檢察官毛險騐員等於前日下午前往該鎭將陸謝氏屍身舁至荒地相騐良久並無傷痕委係急病氣閉而死填明尸格判令屍屬收殮昨午該所將陸陳氏十七歲女阿妹解送到廳收押候陸陳氏陸桂生等到案訊究 
[認領迷路小孩]  
　　本埠亞洲日報館朱君若霞昨日午後在途遇見迷路男孩一名送至救濟婦孺會留養當由該會詢問該孩姓沈名長助年五歲寧波人家住上海住處不知旋由該會派探手執白旗帶領該孩出外招人認領行至八仙橋左近適值該孩家屬手持銅爐蓋沿路喚擊一見該孩喜出望外隨即到會具領完聚該孩之叔沈阿玉住八仙橋松盛醬圍弄内十八號門牌在四馬路近水臺炒麵店爲夥云 
[車中病人不及醫治]  
　　昨日下午老閘捕房二百零三號印捕巡至北京路見有人力車載一身穿黑布棉袍年約四十許之男子垂首車中形將垂斃即押令車夫送投醫院及抵院已氣絕當帶該人力車夫入捕房稟明捕頭飭將屍送斐倫路騐屍所候報公廨相騐核辦 
[毆傷姘婦案第二審終結]  
　　龍冬生前因行兇歐傷徐阿妹由警拘送地方審檢廳訊明判龍監禁二個月以儆詎龍不服提出理由聲請上訴昨日午後該廳屠堵施三推事官會同賀檢察官開合議庭研訊據龍供稱安徽人年三十一歲家住治下如意街向在小輪上謀生阿妹是民人之妻因其不守婦道略加訓責並無歐傷行爲前奉判决實有不服爲此據情上訴求宥徐供年二十歲實被龍勾引姘識並非正式夫婦此次向索家用非但不給反被用柴片行兇打傷前經檢廳騐明傷痕要求究懲問官得供會商之下即諭辯論終結判龍冬生還押徐阿妹退去聽候宣布判詞 
[男孩迷路]  
　　前日下午有年約十二三歲身穿黑布棉襖黑布夾馬甲藍布棉褲元色布鞋子白布襪秃頭無帽之男孩在東鴨綠路迷途經四百五十三號華捕查見帶入捕房經中西探捕向詰姓名始終不語當即帶入捕房稟明捕頭諭着留候送廨發落 
[歐嘉路火警]  
　　前晚九句餘鐘虹口歐嘉路二號門牌某姓家樓上忽然火起霎時冒穿屋頂延燒三號樓面救火會西人聞警各驅皮帶車到塲吸水撲滅計共焚燬房屋兩間事後經哈爾濱捕房捕頭飭探詳查起火情形復候核奪 
[　　公共租界總巡捕房包探耿得標與六十五號西探堯克（譯音）查悉廣東路五百七十三號門牌協記恒漢記棧不將寓客姓名登載循環簿上並私設烟具容人開燈吃食鴉片因即前往抄出烟具三副並將該棧經理劉金元傳至公堂訊押在案昨經中西官將劉提案復訊先由中西包探稟明前情並將烟具及循環簿一併呈案請察繼由被告劉金元所延之代表博良律師上堂辯護良久問官核供以被告兩案均屬違章判共罰洋一百十元充公烟其焚燬 
[誘匿女子之訊實]  
　　江北人方小三因將同鄉人劉懷鈞之十八歲女兒阿三誘匿被劉偕證徐成有控由捕房派探蔣阿二將方拘解公共公堂訊判押候傳女到案再訊等情已誌前報昨晨由探傳同劉女及原告見證將方解廨續訊據劉懷鈞與徐成有分别上堂訴明被告與女同廠工作誘匿情形並據劉女投案供稱本月十號被方及另一婦人引誘至某小客棧内住宿四宵後仍由該婦將我領至伊家暫住從前並未許字與被告爲室等語詰據方仍稱劉女係伊之聘妻並稱已在江北原籍成婚云云中西官得供磋商之下會判方押西牢一月女交劉懷鈞領去 
 [P縣署批示四則>]  
　　王楊氏王單氏王申氏等呈爲事經勸解聲述原因再懇撤銷由前以田單被竊恐被盜賣呈請諭飭地保禁止蓋戮業經傳訊地保取結存案旋據該氏等以案經調勸呈請諭飭地保蓋戮未經批准茲據續呈仍請將禁止蓋戮之原案撤銷有無揑名朦混情弊着取商舖保證切結送核　 
　　張桂香張根全等呈爲田單被燬請補給印諭由候令册書查復核辦此批報紙糧串保證各狀均存 
　　顧迪梅徐子蘭等呈爲下忙造册在即請將原册給領承辦由前據謝寶聚即龍寳聚續呈已經批示該民等母庸代爲呈　着知照　 
　　夏咸勝呈爲抵單猝遭被燬取結請求補給印諭由候令册書查復核辦此批報紙糧串保證各狀均存 
[淞滬警察廳批示兩則]  
　　朱啓忻批呈及抄呈筆據一紙均悉查朱啟康一再借貸該民顧念一本之親隨時接濟誠可謂仁至義盡乃復難填愆壑輒復糾衆訛借騷擾行爲長此不己殊屬妨害安寗准即候其滋擾之時報警拘辦並候據情令行該管警所保護可也 
　　楊炳根批據呈悉查華阿毛等三名正在偵查預審之中有無爲盜嫌疑仰候查訊核辦再杜金根一名前次鞠訊尙無共同爲非行爲業經交保暫釋仰即知照 
[誌謝]  
　　昨承商務印書館贈第九卷第三號少年雜誌一册謝謝 
來函 
[穆杼齋來函]  
　　（其一）陳延齡君及賜函諸君台鑒陳君第一函僕處並未收到查全國自治禁烟會係黄鎭磐君爲原發起人僕本以贊成人而與於發起人之列此會現由黄君主持努力共同進行倘有關於禁烟上之賜教者請直接通信於法界白爾路四百三十號全國自治禁烟會臨時辦事處黄石庵先生台收以免週折事關社會公益乞請登入來函一門是爲至荷 
　　（其二）賜函諸君台鑒南北和議開幕以後時有友人函詢和局情形及函告辦法者查僕承上海縣商會公舉爲代表於全國和平聯合會即以病辭嗣又開會議决仍屬僕爲代表又以營業關係日無暇晷重以礦務又將皖行故仍辭去代表之責至和局進行若何僕並未出席於該會未敢設詞以復大約滬上各報所記載與事寳頗多眞確也乞貴報登入來函一門是爲至荷 
雜評二 
[窮則變] （庸） 
　　和平會議自入中止狀態以來至今而愈陷於窮境雙方旣有萬不能决裂之勢而又無可以接近之機南北代表對於當局所謂最後手段已屢用而盡其次則和平團體文電飛馳所欲言者旣已宣洩無遺窮於告語再次則商業團體紛紛聯合表示如宣言停止裝貨以及高懸泣求和平等旗亦幾出於最後手段而皆無效當局固冥頑不靈然各方之力則已索竭矣 
　　物窮則變今之時局固無持久之理意者沉寂之中或將醖釀一種勢力而促成變化特欲當局之自行覺悟則恐無此一日耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（四十六）] [  一之]  
　　一國之光輝欲揚諸國外其道不一端而高尙優秀之女子尤足以爲一國中極良美之儀表我國十五年前在美者無非攻苦力役之貧民男學生之足跡尙甚稀少又何言乎女子近年風氣稍開事事跟從人後終不足以望日本之肩背故在美國人眼光中祇見日本之文明與日本人之優美也 
　　我國僑美者皆粤人粤僅居全國二十分之一耳粤人之僑美者多係新寗新會兩邑之人此兩邑者僅居我全國二千分之一耳我全國風俗習慣膚色容貌易地而異隨處不同在昔閉關之世幾成千餘小國即以文字而論地名人名一譯廣東土音已覺窒礙難通矧其他事端複雜廣東兩縣人之舉止豈足掩蓋我全國賅括我全國乎故即以戲劇一端而言我國在數年前西美雖有廣東人演劇事進不足以融合歐化應世界之潮流退不足以閘揚國光以饜美民窺測遠東文明之願望也迄今時異勢殊中國學生渡美者已不可勝計旅美僑民亦復力期振作如日本女伶三浦環氏馳譽全美以弱女子騰身爲巨富我國即有粤産美婦人Ｊheumei氏與費城電影公司訂專約先於影幕中爲我中國古文明爭回一線之榮光又如日本女學生常佩女權黨之三色帶列隊過市以動美民之觀聽而我華僑聚處之櫻府去歲國慶日祝勝大行列各國女子聯袂助興時獨以我中國之一隊爲最出色飾自由神者聞係　南Ｏakland高等學校畢業女生ＥvamＦona鄺喜娃市民見之莫不驚爲絕色云此皆我旅美僑民至堪欣喜之現象也 
　　美國習尙不獨與我華逈殊即與法蘭西亦不相同也我國古時娼優並稱法國至今亦尙不能尊視女優但女優一履新大陸則其人格大改變　民之視名女優其高貴若天人也最可惜者美國人士每欲編一中國影戲在數年前欲物色一中國令媛不可得往往移花接木而以日本女子爲代焉故大多數美民心目中至今尙未見有中國女子即遇中國女子彼亦誤爲日婦有時彼輩在塲目覩日本女子之戲劇反誤認爲中國之女伶五記者每爲彼輩指陳其誤而彼輩之對中國名女伶渴想馳慕者益　惜乎中國之名女伶若劉喜奎張小仙輩不能一履新大陸也否則彼日本國之女子不能專美於前矣 
老申報 
[論種皮] （見光緒元年十二月二十一日） 
　　凡生大瘡而久不收口者西國有種皮之法嘉約翰皮膚新編曾譯及之而未道及詳昨遇春甫先生談論醫學據述前月初與亨特生在醫館中種過一人醫者左手撮起病人腿肉右手持薄刀削皮寸許削處用膏藥蓋護止血止痛即將削下之皮切細方塊大如麻子分布瘡之四圍及中央仿如天球之定星種後安心靜養待其得氣重生與絲肉粘連日漸長大具有萌芽如小塊欣欣向榮互相牽引混成一片新皮而瘡口補滿然雖播種得宜不能塊塊俱活苗而不秀者有之種時須將污濁洗凈若瘡有積膿川探　釙放盡然後施種否則恐臘流溢易於冲去所削之皮不於臂而必於腿者緣盛暑炎熇解衣時現出疤痕似不美觀惟削於腿則清白之體不露痕跡微有剥膚之痛初無挖肉之譏此皮成而彼皮亦生益徵斡旋之妙 
常識 
[養生紳言（下）] [  和聲]  
　　八宜兼食粗硬生鮮之品尋常言養生者食物皆尙柔軟實則粗硬之品亦不可缺蓋質旣粗硬則食必細嚼細嚼綏咽則消化自易且粗硬之物旣入胃腸復能剌戟之使增泌消化之液助長婦動之力旣無食積難化之虞併有輔助排汇之功特納食不可遇多吞咽不可過速耳又人類苟僅食熟物則體質　難强固因物經魚煮則所含惠逵民質（原名Ｖitminea爲營養要素之一蓋輓近所發明者）必失其效能致無以資營養也 
　　九食宜徐即細嚼緩咽之意也 
　　（丙）對於祛害 
　　十暢排汇老廢之物久貯腸胃之中足以阻碍消化苟其中毒質吸入血内運行各部尢易致病近人食物偏重肉類實爲阻碍排泄之根源患便秘者應先由斯加意若徒恃藥劇之力則失諸捨本逐末矣 
　　十一行住坐臥姿勢務正姿舆不正匪獨有妨生理即　識毅力亦必大减其影響能兼及心身故常力戒 
　　十二杜絕病毒入體即愼飲食重清潔注意衛生俾一切足以致病之害毒無由侵　而肆害 
　　十三口齒務潔此亦人所習知惟刷齒之刷宜擇中央略凹者刷時不論表裏上下均當周至洗面之際更可捲巾角於指漳關（古蹟圖三十七） 
　　端略擦肥皂以拭齒齦（即牙肉） 
　　（丁）對於活動 
　　十四治事游戲休息睡眠均當適度凡人治事之際務存輸快之念勿作厭煩之思至於游戲雖能怡悅心身仍多耗腦力體力故游戲而外更當閉目澄心以圖宴息若睡眠過多過少或遲眠宴起則均非宜也 
　　十五常保鎭靜吾人處世能常保鎭靜則不特措事易周思慮能精即喜怒哀樂之情亦易於控制而免受弊害矣 
雜錄 
[世界小新聞]  
　　○英兵嗜茶成癖此次大戰英國海陸軍隊可占聯軍十分之四因是英所供給之軍糧亦較他國爲多然此項餉中東方茶葉又占其十之二三蓋因前敵英軍平素嗜茶性超過嗜烟性甚多故當從戎時除每日三餐外必飲茶一二杯可使精神長倍毫無疲倦之虞此種奇癖英軍大半皆患其他軍隊中雖亦有嗜茶者然祇當英軍十之一二耳故此次歐戰所需軍糧茶葉實爲其一大宗也[  問渠]  
　　○法兵川脚繪圖法兵名及格　勃弄剃者一畫家也此次投身軍中臨陣折其二手己成殘廢之人不可再戰自醫院回家後日日練習其二足使能自己穿着衣服及吃食等事經月後其爲有效乃氏雖折二手然其繪圖思想不能稍泯當其練習二足穿着吃食已得效果更進而欲練足綸圖於是悉心習練不逹半載竟亦成功其用足所繪之圖實不遜於手書者於是復操其向日生涯頗有成效此爲歐戰之第二年事迄今及氏猶無恙並傳其畫術川足研究日有進步云[  問渠]  
　　○最大自鳴鐘瑞士人之製造鐘表固推全世界之巨擘曾代俄國造一大鐘法有九十五而表明全球三十六京城之時刻地球之運行行星之繞日均能表而出之可謂奇矣德國柏林某鐘表店内近亦特製一鐘頗爲精巧鐘面可表明柏林倫敦巴黎舊金山紐約聖彼得堡君士坦丁北京東京等九處時刻並用各該國之文字以爲標記焉[  悲素]  
小說 
[牕中死婦] [  雄倡]  
　　柏又曰爾固似爲良傭作事日有定程譬如此謀殺案未出之晨間室中爾己略爲整理爇火於罏余讀報己悉惟爾爲此然蠟乎抑然其煤汽之燈乎又或上此牕簾乎秀山瞪目曰先生每日凌晨第一事吾即上其牕廉以主婦不許我携蠟入室防蠟涙污其地衣也柏曰良然然則爾確憶爾未出市物之先即已上其牕廉耶曰然柏視白德世而微笑言曰爾試觀吾所推求良未謬復謂婢曰秀山尙當請問設如吾今所坐處而坐光乃自牕中斜射此案之上案面光可鑑人塵封如故而今塵灰乃微有異者顯見自經爾前次細意掃除此室後此文櫃近己經人移動以爾所知彼巡警曾亦動此櫃未曰先生未也吾能决其未動案出後吾固無時不在室中柏曰爾亦知櫃中爲何物曰吾恒見吾主婦自櫃中時出摺疊之紙一巨幅柏曰噫爾能否語其詳曰先生吾所知者主婦不時出紙廻環雒誦至詳且審然後仍置之而錀其櫃匙則隨身其爲何物吾乃未知柏曰秀山謝爾斯可矣苟復有需於爾當引鈴喚取秀山旣出柏即趨而舉其文櫃持向牕前審視即曰噫其扃乃未動吾幾期望其句嘻此爲何白德世試觀此其扃固依然而其絞紐則己經人竊動矣此物脆薄但以小刀及翦即足引出其螺旋之釘此螺旋之釘則固己經人引出而復納入一仍其舊旣密斯杜恒挾櫃匙自隨斯乃决非其所爲甚明言時搖動此櫃又曰以其聲量卜之其中殆巳空空而秀山所云摺疊之片紙亡矣且容吾觀之言後即以手指剔開其絞紐爲狀乃至易窺之則櫃内並無一物謂白德世曰吾意其行殺之主義則旣得矣今更容吾思之噫吾意當復入别室一　是一卷書其即書販維廉所售與者矣其楮葉間果夾藏一紙收據言之復入臥室見一羊毳爲緣之寢衣懸之扉後鈎上細審後乃曰君試觀其右肩之後新開一裂縫即在衣補筍接處而此架上則爲死婦之假髮吾意吾今至此所欲觀者盡於是矣白德世曰此衣袖殆爭競時破裂者柏如不聞但曰爾爲報館中人亦知我欲登廣告於數大日報人物欄中明日出版今尙能及時乎曰在時尙可及柏乃蹙額移時即伸片紙草數行書曰昨日抵此須立面汝至爲急要乞以上午十時至十二時見訪勿誤其下但署ＪＴＨ字書竟授之白德世謂曰吾至親愛之老友聽之幸即倩一市車以此登載各大報中無惜小費田須登之前列始可署名之下尙當加以君之住址吾住址聲明大重明日尙當奉假尊寓一用可一時許白德世曰可吾行矣然君果何圖非吾所測柏曰吾方爲密斯杜之兇手設一機穽耳白德世曰順君旣知其姪之在美洲而君又似云已在倫敦吾知ＪＴ者即雅各杜蘭文尼之縮音也曰良然此縮音即吾穽之餌然君其趣行矣不爾歸時且晚迨白德世旣歸則未及期者尙刻許 
[自由談之自由談] [  不冷]  
　　人之　猶馬也而意思猶御馬者也人之性猶舟也而意思猶把　者也人之性而能受意思之指揮束縛則其人必能成事否則東奔西突無所歸束與野馬泛舟等矣 
 
 
 

Page 15

 
 
   
 
 

Page 16

 
 
   
 
 

Page 17

 
 
來稿一 
[信徒華工之自述]  
　　逕啓者吾人自入華工轉瞬已離滬年餘矣邇聞協約各國仍在我華接續招募殊爲我國民振商殖民之好機會然洋人在此將敵人之地（即土耳其白色拉地方）開通商口振市興屋造船造廠預備戰後商爭也我在此華工非造槍砲及助戰事工程樣耳蓋助工程於戰事華工尙須在我們前進五日路程（即亞洲土耳其米所拍脫米也地方）故我們派在此處實爲再善興市地方一切貨物均由傍備運去我華人除廣東寗波兩帮人外無有在彼處營業故一切貨物貴比上海三倍而上海萬豫醬油竟要英洋二元五角一瓶約　　華工在法工作圖（三）卸箱子 
　　一斤四川榨菜每斤約二元别如此地不產之物均可以一獲十惟此地烏烟甚賤每洋可買七錢故一搬染黑籍癖者在此大佔便宜竟睡容熊城大有不休之勢至此間天氣熱時有一百三十度左右寒時不過如上海天氣十月間同也然現今機會雖好但不知尙有障碍物爲吾人之危在也茲將自申至此略表於後祈主筆先生將此函編正幸爲登入貴報以慰千里苦心尤爲當局鑒之有所設法警悟蓋予爲未受洗基督信徒之一入華工爲鐵匠先時予在申有志往外洋以擴智力久矣然無熟人爲予介紹於招工所於是親往招工處報名而該處非由頭目介紹不收予即告牧師寫薦信與洋人直接當時即拍照付掛名費後孰知久而尤久延至三個多月予恍覺其中黑幕據侍者云（招工所）彼處須允小費放可給你成功去考否則不受魔力將永無日有考矣予束手無法抵耐允其賄費如數然予自料手藝不精難能考進誰知不成之事竟亦成矣唯被擱光陰不淺惟一經上船沿途均有洋人照料甚妥且善如香港新加坡檳榔葛里葛得傍備大埠均囑我輩上岸游玩賞景殊甚快樂且有繙繹爲之領導而大埠中新加坡檳榔華人之市十居其七惟市總不及申之盛但葛里葛得至傍備其中火車過嶺一處及過山洞連連十二個而且個個長者二三十里短者一二里火車由山上望下雖入桃源之境而大車站中之車頭常存有十多鐵路多處有五六十條有急用專路車道每大站中有郵局電報局一切店舖英人在印度苦心如此然獲利亦無窮也但若輩無賴工人不知自愛在于舟中如小菜不合卽將菜飯投入海中與繙繹及飯司爲難者屢屢胡鬧不息而好人亦彼弄得無法餓肚又在舟中結帮拜小弟兄等及異帮相爭者屢起（即錫帮與長江帮人）又在賭大坥全夜如此因賭而動武者亦屢屢一過新加坡人人在此學吃烏烟十學其七故而繹者與工者一經回國頗染烟疾於是有挾帶烟土者屢屢致半途因工回國而反捉將官裏去是以洋人登起嚴禁手段待我耳予書此不過路中而言然在作工地（即米所拍得米吔省之白色拉）蓋起上海招工一搬眞係工人都畏而不前故皆無賴惡手而其最初之時洋人優待更善致若輩得意揚揚雖滿期應回國而亦不回再續訂期重行惡事而現在新來眞係工人多彼若輩索詐不休於是工人者亦有惡手毒人致因動武而傷之者已有六人但目下洋人查明後其眞眞無賴捉禁監牢期滿逐出印度送到中國雖現今大半眞惡業經送本國然此輩工者亦有不善者類仍以傳授竹槓而害好人故有百元可蓄而半數必被若輩詐去而青年者若不入彼黨尤爲注目至最初之時繙繹者若禀公辦事即被若輩暗害毆打乃後來繹者故多入彼黨（該再初時常打繙繹故洋人給全權與繹者可捉人可會審在公堂）於是繹者明欺暗詐雖有智者敢怒不敢言我輩幸天佑獲庇不至受害蓋我們聚集信徒十二人租一屋爲小禮拜堂在洋人處註册保護故也然可恨者家信及報紙不能直接寄到且要悞事余亦不才上述不過舉其一二而言望當局政府及工局注意愛吾民尙望自後外人招工懇上海政府派一武官押督在各要埠尤當設一華工獲保所則吾民可愛勿憂矣因此地工人十分之三均從星加坡及香港葛里葛得等處華僑允之至余亦經期滿回國之人但此信在舟中寫好一到防貝地方即寄出因原地要將檢查故耳至於此地市間均與上海同樣即汽車六萬號之多但印人太信偶像致大好肥地不能自立也十八年十二月十號信徒代表土人孫思正敬上 
來稿二 
[蔡濟民被害實略]  
　　蔡公濟民被害之原因蔡公濟民爲民國重要份子並西南之巨璧國人皆知施南唐克明知有蔡在不利於己他日大局一定無有自己立足之地於去臘月十六日派其三路司令畢公傑並梯團長李子傑統兵赴利之團保市與冉作霖勾結團防欲推倒蔡公不遂又用毒計勾出客軍方化南發難每月給銀洋一萬元施票一萬串並利川地點以爲酬謝方利令智昏不顧大局又串出肖匪桂廷以爲飾過之地而肖爲川省之棒匪藏匿山林捉肥姦搶四處騷擾無一不至有槍百餘枝方以招安爲名借作俑者與蔡公交涉駐紥利川城内蔡答以此種行爲恐與商民不洽曷若開至火線爲佳方遂多方爲難先期匿居家中令其參謀長吳清熙主持於臘月二十六晚放哨城内各處斷絕交通蔡以旣屬西南一家何得有此行爲信去問詢吳不回答適黎聯軍之馮葉二君至欲從中解决遂作代表直赴方部方之吳參謀陽爲許可撤哨陰仍四處密佈待馮葉回華工在法工作圖（四）講堂授課 
　　信時即於次曉槍聲隆隆圍攻蔡部蔡公顧全大局以爲同室操戈自相魚肉何以對我義軍何以對我同志嚴囑所部不准回槍一面仍同馮葉二代表竟往方部說以利害情願退出利城吳趁此時機不由分說令肖匪將蔡公槍斃嗚呼痛哉斯時也蔡公猶手挽馮葉欲與吳接洽吳將蔡一掌推墮而兵士從後一槍未中連放四槍遂殁並圍攻縣署將囚犯一體放出又將嚴知事開勳及蔡部所有人員全身衣服剥去凈盡捆挷行李馬匹洋銀一萬元搶洗一空而商民之受搶刦搜索者更不可言喻縱横百餘里無一稍全此正當時之實在情形也僕等皆目及之身當之倘能賜刋報端以爲淆亂是非黑白之辨僕等不勝馨香禱祝之至同志周之楨柳丹廷何炳陽吳逸民程仲衡彭樂與劉在卿何子卿吳百川柳爲政張子英雷康平涙叩 
 
 
 

Page 18

 
 
   
 
