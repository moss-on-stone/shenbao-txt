# 1895 - 138 - 4907932

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印江蘇全省計里簡明圖] [  三馬路申昌啓]  
　　倭人窺伺海州後關心時事者悉欲購江蘇全省輿圖考求形勢爲各海口守禦之計現雖和議已將停妥然防範不得不嚴舊圖略而不詳今本局新印精細之圖外加考說二千餘言沿海地形及里程遠近無不縷析條分洵足爲地輿家之一助每幅碼洋三角如欲購者至三馬路申昌及各書坊選購可也 
[論信]  
　　人生日用之間有貫澈乎恒暫緩急而不可變易者信而已矣孔子曰人而無信不知其可故上而卿相王公之貴卜而農商工賈之微胥賴信以成事若是乎信之不可無也然事有大小卽信之用有重輕如無識以别之則所謂信者或流爲匹夫溝瀆之諒抑亦無足貴也己然則居今之世而言信孰有大於邦交者乎然第知邦交之當信而不知我民之亦宜急於取信其識猶未極其大也今者中日之和日人可謂厭心之舉矣中國可謂喪氣之極矣溯自道咸以來賠償之欵以江寗之約爲最巨讓地之役以東三省邊外爲最切近一諾之後從無翻悔豈眞中國之有懾於泰西兵威哉亦我中國素守禮義無論國家大事卽民間田産錢財往來亦復一言旣出恪守駟馬難追之戒所以春秋之時齊桓公爲曹沬所刦盟尚復踐而不渝以取信諸侯卒成霸業有宋一代歳輸契丹金幣約定之後每年如數齎交從無失信逾期之事載諸史册斑斑可考宜乎歐西人士之久居中國及熟悉我中國書史之博雅君子每以信義相推許蓋中孚之信及豚魚非一朝夕之積中國之信及異域亦豈一朝夕之故哉故當日賠欵雖分年歸繳地界雖按期遷交曾不煩英俄各國一兵駐守一字催交在中國固爲自重而不肯食言亦英俄諸國以誠信相待而不敢以小人之腹度君子之心也今者許日人償欵二百兆又以還我侵地加償一百兆其欵可謂巨矣雖以中國地大物博亦未免悉索敝賦前聞京師已集有六千萬兩存總稅務處以備賠償之用轉瞬之間已得五分之一又聞以兵餉移抵不難湊集竊恐續繳尚待籌措或者紳富捐外一切田産等捐不無細壤涓流足爲泰岱河海之助派捐之舉恐仍難免不意户部有請停各項捐輸之奏片於田産房租烟酒醬缸等一概禁止夫乃歎我國家深仁厚澤爲亘古所未有宫中之錢則節省一千數百萬兩以濟要需民間之捐輸則任民人之激發天良出於自願不但不加勒派并念及於富紳殷商之既收其業捐而不復重困其身家體貼至此彼爲殷富紳商者有不慷慨解囊者乎雖尚有二百五十兆之賠欵自有不難籌措者君相不欲失信於民紳商更當報効於國然能如管侍御之言以二百兆易集之白鏹百兆賂泰西百兆購船砲以圖大舉亦非無見地况日人之威脇中國圖吞藩屬久爲各國所憤怒特以中國恪守公法不肯爲將伯之呼耳如竟遣使各國申明保護藩屬之公義當必有仗義執言者乃我皇上不用其言而獨有取於議和者何哉蓋日本爲我同洲之國原有唇齒之勢彼旣以得賄而稍紓積困我亦可以休息子民以迓天和較之彈丸飛灑血肉狼藉不猶愈乎王者就天立極視地上民人皆我赤子况其爲同洲之國乎此則獨見其大而識量之高遠也顧識既高遠而信尤卓著其償欵之如期而付既有然矣此第鄰國交接之道若民間之借欵或可稍示圓融每年地丁錢漕關稅各欵出入既有常經萬不至如前朝嘉靖萬歷年因兵餉不敷驟然加賦歳入之欵可增數百萬而今之出欵添巨或有不及周轉之處則當籌借華欵時所定還銀之期卽有更改我小民食毛踐土具有良心既借於國家仍有利息可收直不啻存莊存典更無倒折之慮則卽明降諭旨曉示以僅支利息暫緩還本亦無不體諒而樂從也乃今讀户部之奏慮及於行之過久恐銀價日增有碍商民生計一律飭停而還欵屆期務須遵照部章不差時日以期取信於民嗚呼大信之昭於此益著我知薄海臣民一聞此次依議之旨無不額手稱頌皇仁之浩蕩皇信之堅貞矣從此發政施令與民更始悉取泰西成法集欵設立官銀行以操利權以定市情不致如今日之銀洋漲落操於西商摇於市儈而所收之關稅錢糧厘金可以隨時周轉則庫欵無侵食之耗國利有自主之權市肆有從違之　不可於此信卜之哉 
[寍郡火災]  
　　二十四日下午兩點鐘時寗城渡母橋下大街朝北門面有章齋帽店之灶下不戒於火一霎時黑烟直冲霄漢警鑼亂鳴遠近各水龍以及寍防局之洋龍聞警之下風馳電掣而來時適北風甚勁祝融氏益跋扈飛揚少頃文武各官到塲彈壓救火中人雖竭力澆灌無如火勢炎炎四路延燒東衝西突各人踴躍搶救吸水狂噴萬道飛泉從空而下並將東西兩路拆開祝融氏無能爲力始惓旗息鼓而去是役也計焚去十餘家樓　二十餘幢聞其中被耗咨以董德榮貰衣店和合齋釘靴店兩家爲最多 
[錢店倒閉]  
　　金陵淮清橋坤源錢莊開設十餘年忽於本月初四日倒閉以致各欠户紛紛馳集將門窓樓板通前徹後拆毁一空後至者見無一物可取强將墻磚屋瓦拆取後被地甲攔阻乃止說者謂坤源貲本充盈今忽有倒閉之舉可謂天良喪盡聞近日各欠户赴縣求追未知邑尊如何辦理也 
[油市新談]  
　　漢口牛油一宗昔借澆灌臘炬之用今爲出洋大宗自三月起價值疉漲至八兩有奇近因辦客寥寥各路貨又擁至銷塲又滯價碼驟形跌落日内已跌至六兩五錢云○皮油出洋初時皆用圓簍裝上貨船四角空虚未免多占地步枉費水脚近日西商以洋鐵製成方簍裝放船中儼同堵墻毫無空隙據經理其事者言改圓易方每噸約少水脚五六十金○洋油一宗近年銷塲甚暢每箱起坡抽收大錢三百文復於去冬出示曉諭每箱加抽在錢二百文以濟軍餉迄今和局己成各憲俯念民艱卽將新厘二百文裁减仍抽每箱三百文以示體卹 
[上忙開征]  
　　浙省舉辦奏銷在卽上忙錢糧例應開徵錢邑尊束季符大令特出紅諭定於十四日設櫃徵收先發由單著里書知照各圖民户以便自行投櫃完納所有上年應辦荒歉等處業請豁免而已經完納者准其在今年錢糧上抵銷也 
[解送難番]  
　　朝鮮難番春間由寗郡解送省垣屢登報章撫憲廖中丞札委巡檢丁二尹萬寳護送進京現已 
 
 

Page 2

 
 
南旋禀銷解差云 
[偷兒入室]  
　　十八日夜忠孝巷劉姓被竊賊挖墻而進將房中皮衣及金銀首飾席捲而去劉某聞聲起視而前門洞開知爲空空兒所算大聲呼呌家人咸集而賊已杳不知其所至矣檢點失物約值六百餘金翌日卽禀報保甲局叚董代爲緝捕云 
[織局苦况]  
　　倭奴犯順去夏至今幾近一年而織署貢貨一律停辦凡署中經承書吏以及機匠均無利可沾典質一仝非復從前之裘馬皇皇矣 
[冶游惹事]  
　　進閶門里許有神仙廟焉殿宇輝煌香烟素盛每逢神仙誕日游人雲集熱閙非常卽閨閣名姝亦無不淡妝濃抺挈伴偕來拈沓膜拜心志俱誠卽吳諺所謂軋神仙者是也更有奇卉異草如壽星竹羅漢松等類亦年例每於是日由各園丁肩挑背負麕集於此咸在廟中擺攤求售而匪類棍徒輙將佳種恃蠻攫取不名一錢鮮有敢與之較者是晚有某姓女郎家住虎阜山之麓然不過略有風姿小家碧玉而已由其戚屬某甲挈之來遊購得芳花數種同賦歸來有著名棍徒麻子阿四等尾隨其後百般調笑旋於女手中奪取其所執之花甲不免怒髮衝冠無名火從心坎勃發當卽奮以老拳互相毆擊嗣經海防營勇多名力爲排解始各散去 
[冐用旗號]  
　　薰風拂拂夏日初長各處名園無不游人麕集惟閶門外山塘河中笙歌畫舫開往留園者更覺紛紛有顧某者世故人情揣摩素熟而尤工於迎合務以悅人其居停主陳某小有財是以賓主甚相洽焉陳之眷屬性喜游覽顧每迎機利導無不聽從前日顧訂往留園隨喜先一日雇定大號官舫方憂船上無旗燈懸掛不足以昭闊綽該船户卽於船中取出本城宋紳之銜旗示之顧竟喜出望外詐稱宋本與我有戚誼用之不妨遂邀陳之眷屬及已之妻孥先後登舟鏜鏜然鳴金解纜船上高懸宋紳旗號居然官舫模樣行未里許適河中船隻往來甚夥一時擠住中流舟子恃有坐艙硬令他船退讓旋至口角顧乃躍立船頭大聲呵斥詎旁有快船一艘坐艙者卽係宋紳瞥見旗號官銜似卽已所遺失者不覺大發雷霆呼舟子而批其頰曰汝前謂此旗遺失今何冐用耶擬卽送官究懲舟子叩頭如搗蒜倍述情由顧知機關已破不得已赧然一揖而前詭言居停亦有旗號因常雇此船不令取回今殆舟子誤爲易用歟尚祈赦此一遭爲幸宋不語咈袖而入立飭家人過舟將旗扯下當塲撕破旋卽鼓棹而去顧乃抱頭鼠竄而歸噫乘興而往敗興而返如顧某者誠可謂無恥之尤者矣 
[皖省官塲紀事]  
　　朝審大典向例四月八日因少帥校閱皖北諸軍至初八日午後回轅又兼學使按臨公事紛繁是以遲遲未辦故近日尚未縣牌府尊曾太守預委各員已登昨報今又續委卽用縣顧仲安大令秋審點名候補巡檢周洪知府經歷楊濬泉均奉府委秋審差○藩憲牌示候補知縣彭名保大令奉委解山海關練軍營餉○本任全椒縣劉明府慶光飭回本任○卽用縣王嶽崧大令候補直隷州督辦鹽河釐務李家澍直刺均隨轅發審回○候補知縣謝維階明府委署當塗縣石成之大令委署宿松縣○直隸州李家澍直刺委署蕪湖縣○本任蕪湖縣王萬甡明府調署建平縣○候補通判蔣乃賡委署頴州府通判○候補知府楊奎綬太守由蕪湖勸捐回並知由順直賑捐奬給花翎 
[馬踏孩]  
　　府尊曾怡莊太守會同劉恊戎先文校閱武童馬箭月之十四日起至十六日止次第將六縣外塲試畢散塲時鳴砲三聲試官離座排道回衙考生則策馬歸寓觀者之人紛紛四散有一姚姓及笄之女郎携帶四齡小孩不料被馬將孩冲跌並踏傷臀際小孩口啣竹筷一經撲跌筷入咽喉比將竹筷抽出登時殞命馬則遠颺孩之父母聞信赶來無從追問惟有抱屍痛哭而已十四日流矢誤傷十三歳之孩童聞亦死矣孩係楊姓有花甲之父無姊妹弟兄楊年不惑外始得此子得子後旋抱鼓盆之戚旣鰥又獨痛不欲生觀前後不出三日兩孩死於非命熱閙塲中爲父兄者禁勿往觀爲是 
[雇船載勇]  
　　揚州訪事人云刻下和局已成揚河内大小各船均已各回舊處灣泊照常謀生昨晨長年三老忽又喧傳有兵差過境有司已簽派幹役四出招雇俄頃河千艤棹者已不似前此之密排櫛比矣兹據傳述係山東靖建營陸續行抵瓜洲統領全軍者爲簡放總鎭徐鎭軍景川於昨午抵揚一俟日内船隻雇齊卽統率北上云 
[縣考事竣]  
　　揚州訪事人云府屬各州縣考試文童現已一律告竣惟江都林邑尊因下鄉勘案招覆日期略有參差直至本月二十日始克終塲所有終覆文題照錄於左無爲固國唯求見賢均作小講應招者約有百人邑宰循例備筵十二席聞廿一夜發貼長案云 
[人馬皆傷]  
　　揚州訪事人云唐叅戎於本月二十日清晨往大校塲閱視本標各員弁馬箭以及射毬等技某弁躍身上馬發矢中毬正在顧盼自雄不知何故馬忽驚躍弁據鞍不住從馬首翻墜於地急倩人扶掖已跌受重傷馬則如飛馳去亂竄狂奔直溜至西門街將一御薄笨車者連人帶車撞倒馬亦口吐鮮紅踣地不起嘻異已有見者謂人與馬皆各帶重傷尚不知能保無碍否 
[鎭屬試題]  
　　鎭江訪事人云江蘇提督學政龍大宗師按臨金壇考試鎭江府屬兹將所考各題照錄於左鎭江府學生員正塲題今有璞玉於此雖萬鎰必使玉人彫琢之丹徒正塲今人乍見孺子將入於井皆有怵惕惻隱之心溧陽正塲今有禦人於國門之外者其交也以道其餽也以禮斯可受禦與通塲經題令野虞出行田原通塲詩題賦得千章夏木清得清字五言六韻京口駐防正塲昔者先王以爲東蒙主丹徒縣學昔者王豹處於淇而河西善謳緜駒處於高唐而齊右善歌金壇縣學昔者趙簡子使王良與嬖奚乘通塲經題王瓜生苦菜秀通塲詩題賦得海門晴色滴吟窗得吟字五言六韻駐防童生題有故而去上一句丹徒童生題有故而去下一句通塲次題執柯以伐柯通塲詩題賦得檐前蛛絲花得檐字五言六韻 
[教澤如]  
　　禾中訪事人云秀水縣學趙廣文因病於二十日在署仙逝由其夫人公子等料理棺殮在郡官紳皆往祭奠然後擇日扶柩回籍廣文以名孝廉溥施教澤後起之秀悉荷裁成今者噩耗遥傳當必有瞻念遺徽臨風隕涕者矣 
[雲間夏諺]  
　　松江訪事人云中日開戰以來各處戒嚴郡城東西南北四門雉堞上均安置砲位以備轟擊敵人猶恐驚動民間不敢無端演放日前署兩江總督張香帥札飭江南提督譚少宫保嚴諭標下各叅遊督飭四城兵弁將砲位勤加試演并會同府縣先期出示以安民心隨於本月十九二十兩日清晨逐一燃放○華亭南鄉龍泉港及東門外鹽鐵莊至　勝港一帶河道於今春二三月間由葛明府鳩工開濬至前月始報竣事明府遂躬親勘騐申詳上游禀請派員查看近奉大憲札飭婁縣張筱蓉明府就近前往騐收業於本月下浣往勘一周○華亭縣葛明府奉藩司札委往奉賢縣境查閱河工日内已勘畢回署矣○淫婦辣手已見報章兹悉婦係張胡氏姘識鄰近老翁何壽和長子張甲引以爲羞時時幾諫何與氏心甚銜之某日適長媳歸寍何遂密設兇謀紏同無賴三人將甲毆斃其弟張乙聞聲驚起呼救何令無賴阻攔使不得越雷池一步事後倩人背屍骸至河千復將某姓屋上瓦運往灘畔一若甲因竊瓦被人毆斃也者迨甲妻聞訃奔回喊禀華亭縣署葛明府騐明謀斃是實照塡屍格將氏及何再三研訊氏供稱甲係小婦人所親生斷不忍下此毒手何則稱事由此婦指使否則小的决不敢作此傷天害理之事明府叱將何下諸獄中氏則發交官媒看管 
[示設巡局]  
　　保甲總巡夏上海縣黄爲會銜曉諭事據董事范芝香陳雲鵬蔣汝楫顧亮時等來局面稱龍華地方前達黄浦後通馬路鎭市長綿其寺後與製造子藥局廠毗連迤西又與漕河涇東西兩鎭接壤舟車絡繹人民輻輳實爲水陸交衝之地自城廂各局查緝綦嚴流氓 
 
 

Page 3

 
 
奸匪往往藉此逋逃以致拆梢打降日有所聞擬請轉禀設立龍華巡防分局其管轄地界東至日暉港南至漕河涇西至漕河涇西鎭北至徐家匯查寺塔下該寺南房閒屋尚多尤爲適中以之設局撥勇駐員與高昌廟局接鄰辦理實於地方有益又稱高昌廟巡防分局向駐江南機器製造總局地叚局廠遼闊營房林立居民鋪户愈聚愈多近年局員魯府經稽查辦理深資得力工民藉以安枕惟是局界址太狹附近馬路各處村莊會館間有流氓遊勇滋生事端局員事嫌越俎碍難管理應請將是局地界展界東至　軍營石邊陳家橋接廿三七鋪分局界南至沿浦江邊一帶西至日暉港接龍華分局界北至徽寗會館前共樂亭接西門外分局界四處接連辦理使匪類無地容留並據該董等繪呈兩局界址圖一張請前往會同履勘等情業經本前總巡翁親詣會董分别勘明界址禀請道憲札委陸主簿作霖調辦新設分局並飭魯委員遵照在案惟恐民間未及周知合行會銜出示曉諭爲此示仰該處民居鋪户保甲人等知悉嗣後如有流氓拆梢以及賭博等犯卽行指交地保就近禀解該管巡防分局辦理各宜遵照毋違切切特示 
[兵官出殯]  
　　停泊浦江之某國兵船兵官某君因病仙逝於昨日午後三點鐘舉殯先期咨照法捕房捕頭諭令各包探帶同探夥沿途照料又派中西各捕逐叚梭巡其靈柩駕以雙馬車柩前有外國吹手一班同奏哀音洋洋動聽有兵百餘名排隊相送由法大馬路往西至八仙橋外國墳山安厝 
[嬰孩異相]  
　　前日下午某氏婦懷抱嬰孩乘轎至同仁女醫院後隨婢女數輩自言籍隷山東於今春來滬假寓英租界長發客棧月前曾産一孩形骸怪異特求診察以破疑團女醫某氏騐之則是孩五官無異惟首上有首二首層疉若葫蘆然上一首雖不能吮乳而耳目口鼻無異尋常爰告知院主文醫士會同李豹二西醫及王曹仇諸華醫再三商議對以無法可施婦求將上首割去諸醫謂甫生一月未便奏刀婦乃抱孩乘轎而去 
[具結交保]  
　　通順永義昶全盛信局控藍阿四串同船夥舞弊將大土挖開實以料子一案迭經前讞員葛同轉責比一再具限迄今尚未了結擬欲送縣辦理昨日堂期原告蔣雨泉等偕經勸之藍秋富投案呈求銷案聲稱賠洋一百元先交四十元其餘分作三期拔還鄭大令命提藍阿四到案具改過切結申斥一番准子交保 
[召認屍棺]  
　　三月二十一日二十七保十圖地保陳惠亭報稱圖内吳淞江中有男屍一具查無親族出認理合禀請詣騐黄大令騐明屍身腐爛委係生前落水而死並無别故因將屍棺交陳保發壇標記待認迄今尚無屍屬投案請領爰於昨日出示召認略云示仰軍民諸色人等知悉爾等如有親友出外不歸須認明後開服色相符者速行投案禀明出具用戳領狀卽日呈縣以憑訊明將棺給領埋葬毋得觀望切切特示計開無名男屍年約三十餘歳身穿藍布夾襖藍布短棉襖棕色綿綢短衫腰束白洋布褲帶白洋布單褲白布襪科頭無鞋 
[英廨晚堂案]  
　　王寳林等控張阿三將女兒金鳳誘拐捲逃一案業經巡捕房解送早堂會訊已詳前報前晚由宋通刺升堂復訊王寳林卽顧王氏供稱小妇空現住泥城橋外山家園地方女兒金鳳今年十七歳某晚十一點鐘時適小婦人因事出外女兒卽乘間捲物潛逃嗣經查知由鄰女阿銀伴送至張阿三家及氏告知夫兄顧長卿同往張處查詢不料有張之母姨沈朱氏先已通知女兒已遁去爲此報捕將張阿三及沈朱氏枸案今奉復訊已將女孩阿銀邀案求請訊究顧供姪女金鳳實被張阿三誘拐曾查知藏匿在董家渡地方餘供與王寳林略同女孩阿銀供小女子年十歳亦住山家園地方某晚十一點鐘時鄰婦王寳林之女金鳳携有衣包一個囑小女子伴送对張阿三家住宿餘不知情張供小的並未將金鳳藏匿實遭誣控沈朱氏供張阿三係小婦人之姨甥此事實遭王寳林平空誣指通刺訊悉情由判將張阿三交差管押沈朱氏著交保尋交金鳳到案再行復訊王寳林等唯唯而退○前由捕房解送失路女孩東根至案宋通刺庭訊之餘判交官媒安置待其家屬來案訊明給領已誌前報前日有趙阿榮投案請領通刺旋於晚堂升座趙供本邑人向在三馬路粤東人鄭菊洲所開之鄭馥蘭堂丸藥鋪内司庖女孩東根係店主婦之姨甥女因其母親棄世家内乏人管教由其父親寄養在主人家某日傍晚時因出外遊玩迷失路途被捕拘案今主人囑小的投案請領並呈上馥蘭堂領狀一紙通刺指趙問東根曰此人爾可認識否答認識通刺遂著趙阿榮當堂出具並無冐領察出重究切結存查東根交趙領回轉交馥蘭堂主鄭菊洲收領管束趙唯唯而退 
[英界公堂瑣案]  
　　包探陳阿九拘解劉明林到案禀稱此人冐刻老瑞生鞋店圖章私向俞長泰趙義豐兩家冐取絲線紅布等物質錢使用經小的將劉緝獲吊到原贓爲此送請訊究俞長泰趙義豐各遣夥投案申訴前情並呈出劉私冩之票請究劉明林供蘇州人向在老瑞生爲學徒故知圖章式樣及往來之户現已停歇實因困苦難堪輾轉思維終無善策惟有作此勾當以期得資後可以果腹通刺以劉明林私刻圖章冐取貨物情殊可惡判令交捕房管押一月○包探顧阿六禀稱吳阿四日前來滬在野鷄妓院住宿小的見其形跡可疑故向查詢知其住已數日到時赤足破衣後卽置辦銀表新衣並送給雉妓銀飾等件而二十二日申報登有吳江縣文生錢卓元家銀洋物件等巨欵曾經移請上海縣緝拿小的因恐吳阿四卽係同黨故解請訊究吳阿四供蘇州吳江縣北沙人駕船爲業此次因母親囑來滬上購辦布疋並欲還人賭錢故帶洋五十元於十七日到滬均在烟館過夜前晚行經胡家宅忽有老嫗將小的强行拉入遂卽住宿洋銀及水烟袋等實皆已物尚求鑒核通刺再三研詰堅執如前遂判將吳阿四函送至縣核辦○包探江阿三拘解張阿桂到案禀爯此人竊取洋人放在楊樹浦左近之鐵圈一個約值洋二十餘元經小的拘獲人贓送究張阿桂供認行竊通刺判令管押兩禮拜○二百六十九號華捕拘解金得寳至案禀稱此人飲酒過醉在途胡閙送案請究金得寳供本地人向在洋行爲侍者昨晚因飲酒過醉以致在途吵閙通刺姑念事屬細微判罰洋三角○鍾紀仁被濮和尚等毆打一案曾由宋通刺判提帮毆之王阿全到案復訊昨經原差將王拘獲送案請爲復訊鍾令人扶掖到案稱被毆役傷尚未痊愈今旣將王阿全拘獲求請判斷濮和尚供當時小的並不在塲弟梅林與王阿全等所爲王阿全供本地人父親在招商局執業小的現在學習西文當時互毆小的惟在塲解勸並無帮毆情事通刺判罰王阿全洋三元給鍾爲養傷費 
[法界公堂瑣案]  
保出外以俟傳案備質已紀前報昨禮拜二堂期鄭大令會同祁繙譯升座黄泰豐布店遣夥秦士廷投案呈遞失單計贓值洋八十餘元包探又將吊到衣服廿一件與劉吳氏所呈失單核對通事禀稱此賊先至黄泰豐行竊布疋等物爲包探拘獲盤問之下供出劉吳氏所失衣服爲此賊竊取大令將布廿九疋先行給還失主復檢點吊到各贓令失主自行細騐各押當遣夥投案請領當本王亭才供竊取各贓當洋數十元盡在虹口賭檯輸去大令謂爾既犯竊又敢犯賭實屬可惡包探又禀此係積竊前經英公堂懲責遞籍大令著押候枷號兩個月滿期笞責三百板一應當本不能追給各當夥仍求給還大令謂爾等不應收押竊贓諭令原告出外與各當夥會商酌還當本吊到各贓著失主呈具領狀投案具領旋有謝素雲投案呈遞禀帖求請究提大令閱視後謂劉吳氏亦未指明不過疑竊耳著將劉吳氏禁押三天以示薄懲○沈阿毛王星生等爭奪太古碼頭小工頭目各邀羽黨數百人在小東門洞庭春茶館大動干戈毁壞碗盞物件爲法包探拘入捕房昨日解案請訊黄萬泉向爲著名流氓在英界鬥毆將人戳傷有案現欲帶回英廨究辦朱春泉等均係無賴屢次犯案怙惡不悛况邀啜講茶本于例禁求請重辦沈阿毛供打架屬實 
 
 

Page 4

 
 
係連生阿勝少卿等爲領袖大令著將黄萬泉押候笞責二百板送至英廨辦理王星生沈阿毛朱春泉著押候分别責懲○包探禀稱扒竊羅阿富前因犯事逮案葛大老爺念其年幼責懲之後從寛押下輪船送回原籍此後潛來滬上爲十六鋪汛捕麻皮阿金窩留在家縱使行竊天成染坊雪青紡綢一疋以半疋質洋三元二角麻皮阿金分用一元又在小東門某烟館竊取元縐灰鼠馬甲及碼瑙烟壺等物當洋十四元三角均爲阿金收用羅有哥嫂俱在西門常有錢帶去又在大東門外竊取千里鏡一枚當洋三元當票呈電又在陸家石橋摸取行路客洋三元均交阿金維阿富供兄名登甫住西門自來火行街小的現年十六歳前次犯事到案蒙葛憲恩典送回原籍三月廿八日復來滬上逗留麻皮阿金家包探　禀廿三鋪有烟壺一案欲請帶回大令著押候掌頰一百下又諭失主孫堯贓在南市著自行贖取○葉子良禀稱在裕生祥海味店爲夥被賊竊去油魚十二札贓已吊到先請給領王阿二供認竊取六扎王阿寳供竊六札内二札爲十六鋪汛捕夥阿毛取去其餘售錢三百六十文王阿二供向爲剃頭初次犯竊求恩寛宥大令著將二王押候分别枷號責懲○張阿德禀在法大馬路新開德源館門首被王阿林摸去洋一元當塲拘獲求請究辦王阿林供向爲挑夫不敢再犯大令著押候笞責一百板贓交失主領去○徐坤林禀在招商局爲巡丁被富利三李炳生陳阿榮偷竊黄豆一百餘斤雇車裝運當將軍夫拘獲供出各人拘案請訊問官著將富利三押候笞責一百板李陳各責五十板○五十九號華捕禀稱張阿福違章搭蓋帳篷照章應罰錢二百文捕頭命小的往取張反敢辱駡拘至捕房捕頭以事屬細微從寛罰洋一元免解公堂嗣以張口出狂言呼爲强盜是以解案請懲大令以張不應如此無禮著押候枷號十個月姑念有病從寛折黄○陶阿增禀雇用顧俊鄉看守花園被賊竊去布被二條小衫一件贓已吊到求領包探禀稱竊賊趙阿二先在天主堂竊取各物廿三鋪局員尚欲帶回究辦大令著將被頭小衫先給失主領回其餘吊到各贓候失主認領趙阿二押候笞責二百板○包探禀稱竊賊沈榮生在跑馬廳俄國公館竊取刀义各物售賣虹口爲失主知悉係王中記收買計洋七角五分轉向質鋪當洋八百文當夥求給當本沈榮生供向當小工歇業無聊見窓門洞開由窓口扒入竊取售錢業已用盡大令著將王中記身畔起獲之洋一元一角除去三角給還當本其餘充公諭各押店以後不准再押○姚瑞增禀稱在某烟館爲堂倌前日有人領幼孩沈阿桂來店開燈竊去烟槍一支向沈盤問據云是伊叔父沈金發在信大藥材行爲夥帶往查問並無其人包探禀稱此孩係學徒爲師訓　奔避出外適遇拐匪領入烟館串竊大令謂爾爲堂倌不應漫不經心著將沈阿桂押候飭包探帶同查問明白復核○龔福康禀稱在某魚行爲夥吳阿小先買鰣魚二條計錢九百給錢領去後又來竊二條當時追獲解案請懲吳阿小供因行情過大欲令减讓大令謂爾終不應竊取著押候掌頰五十下○包探禀稱王阿福在碼頭竊取煤屑當塲拘獲解案請訊王阿福供初次犯竊求恩寛宥官著押候枷號一月○包探禀稱張壽泉先在英界犯案此次冐充家丁至輪船竊取搭客鋪蓋當塲拘獲解案請訊張壽泉供家主謝文奎向在蘇州候補現往南京大令着押候再核○費香生禀向爲海味行生意被族人費海根屢次索借來行吵閙因此送請究懲况海根前因犯案爲總局朱老爺懲責依然怙惡常率領流氓向我索借已借過洋十餘元本月廿三日又來索借三元費海根供與壽泉同族並非索借所借之洋係向虽處族兄借來大令着押候再核○陳次甫禀稱何阿坤與茶房陳阿海戲謔將陳毆傷送院醫治現在傷已就痊求請究懲何阿坤供並非有意尚求寛宥大令着押候笞責一百板 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　浦東十一圖鄉民周曉山之田　由佃户周阿心承種現在另交　　　　種阿心因田内栽植改瑰花不肯讓與阿海以致互相口角阿海之兄阿木出爲理論阿心糾同江錦生兇毆阿木受傷後奔至縣署呼　　　　提訊之下阿木供稱胞弟承種曉山之田　心欲將田中所植玫瑰花砍去胞弟不依致相爭閙小的告以此花知實係阿心所植則酌　價　　　　　以患事阿心不允反以惡　相加并糾錦生等多人將小的兇毆致被毆傷數處痛楚異常大令飭仵作騐得腰背等處果有拳足傷幸未及要善不難醫治因問曰爾旣是好意　解酌議償資則阿心斷不至糾人毆擊大約爾必從中霸持所致務卽供明答稱小的實未覇持求大老爺查訪可也大令諭令自行醫治一　飭　　阿心錦生訊究○去冬南市馮兆記米行主控行夥朱翰卿虧空銀三千餘兩黄大令提案訊追發交典更署看管此已詳紀報章矣兹已　　尚未繳銀前晚提案比追朱供稱職員於此事暗虧不少中有五百圖一項爲行中兜攬生意酬應客人所用且接手之前已有虧耗職員失於　　致蒙不白之寃至於南市火災亦受虧不少現在職員實無力揩繳尚乞恩寛大令謂爾前次俱已供明何今番又花言巧語乎未叩求再四大合再子限五日繳銀到案如違提比 
[美界捕房紀事]  
　　阿珠阿香二烟娼　屋天潼路寳康里第二百號門牌賣笑生涯　爲不惡前晚甲乙二流氓入室尋歡二娼各　其一正在互相調笑忽來丙丁二粤人二倡應接不暇致觸丙丁之怒大肆咆哮順手將水烟袋吸衣裳攫之而去二倡追之不及奔訴捕房捕頭允遣包探查緝○去冬某甲曾失東洋車一輛昨晨　行至北河南路見沈裕卿所拉之事的係己物遂將沈扭住交包探竇如海帶入捕房捕頭令押候解送英公堂請辦○昨晨蔡木木手携釘靴燭臺等物行至百老匯路棠號巡街華捕疑其竊得獲交包探倪順泉解入捕房捕頭詰問原由蔡言所携者皆族叔之物因一時無以應用故借以質錢族叔現居虹口迤北沈家行可邀來爲証捕頭令押候傳其族叔問明再核○寍波人　同德僑居百老匯路第九百十八號門牌屋内前晚被賊圂入竊去鷹銀十五圓小洋銀一百十六枚及衣服等物昨晨奔訴捕房捕頭立遣　深倪順泉查勘 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年四月十九日京報全錄]  
　　宫門抄○粤督李等奏揀員調補知府摺○督辦糧臺大臣胡奏購備新軍器械片○總兵潘奏出洋統巡日期摺○粤督李奏爲揀補都司片又奏揀員調補水師叅將摺○四月十九日吏部翰林院廂　旗值日無引見○莊王請假十日○　貝　　年各假滿請安○慶福謝署光祿寺卿恩○孫毓汶裕德各請假五日○侍衛處奏派保和殿　試之大臣派出頭班澍貝勒　音布錦良都凌阿桂祿二班謨貝子載瀛全福色清額景厚○召見軍機麟中堂廖壽恒○繙　　卷六臣　派出松溎長麟○　卷大臣　派出崑岡李鴻藻廖壽恒徐郙李文田徐樹銘汪鳴鑾壽耆○○太子少保頭品頂戴兩廣總督臣李瀚章頭品項　廣東巡撫臣馬丕瑶跪奏　省會知府員缺緊要遵旨揀員調補恭摺奏聞仰祈聖鑒事案於光緒二十年十一月十九日准吏部咨欽奉上諭廣東廣州府知府員缺緊要著該督撫於通省知府内揀員調補所遺員缺著李士彬補授欽此查廣東　州府爲省會首郡管轄一十四縣地方遼闊政務殷繁時有緊要案件飭發審辦且省城係通商口岸撫馭一切尤須操縱得宜非熟悉情形才猷卓著之員不足以資治理臣等與藩臬兩司於通省現任知府内逐加遴選查有准調潮州府知府周開銘年五十六歳湖南益陽縣人由廪生中式同治元年壬戌恩科並補行咸豐己未恩科本省鄉試舉人乙丑科會試中式貢士由進士改翰林院庶吉士七年散館授職編修十二年奉旨記名以御史用光緒四年補授江南道監察御史五年捐免歷俸截取奉旨記名以繁缺知府用轉掌四川道監察御史歷充國史館協修纂修總纂武英殿恊修功臣館纂修實錄館協修總校丁丑科會試同考官己卯科甘肅鄉試副考官歷署山東道監察御史吏科給事中吏科掌印給事中巡視南城事務七年選授貴州思南府知府八年三月到任歷署黎平都匀銅仁等府知府十年保加鹽運使銜十二年大計保薦早異十五年十月丁親母憂開缺回籍十八年正月服闋起復十九年四月因前保薦卓異並俸滿經吏部併案帶領引見奉旨著循例俸滿准其卓異加一級仍注册候升欽此五月十五日奉旨浦授廣東潮州遺缺知府十月到省奉准補授瓊州府知府十二月到任二十一年奉文准調潮州府知府現署廣州府知府臣李瀚章查該員誠么明練識見宏通以之調補廣州府知府洵堪勝任與例亦屬相符據藩臬兩司會詳請奏前來合　仰懇天恩俯准以潮州府知府周開銘調補廣州府知府實於省會要缺有裨如蒙俞允所遺潮州府知府員缺遵旨卽以李士彬補授再該員周開銘係現任知府揀調廣州府銜缺相當毋庸送部引見亦毋庸核計叅罰臣馬丕瑶到任未及三月例不加考合併　明所有揀員調補廣州知府緣由謹合詞恭摺具陳伏祈皇上聖鑒訓示謹奏奉硃批吏部議奏氏此○○胡燏棻片再此次創練新軍一切操練章程均按照西法辦理則一切行軍應用器具自不能不按照西法購備近來火器猛烈兩軍對仗皆用伏擊槍兵隨地掘溝砲兵隨地築壘必須隨帶鐵鍁出隊之後或包抄後路或虚擋前鋒或策應首尾或伏遏險阻往往再接再厲連日不懈所有應用乾糧子藥及擦槍之油止　之水亦必須隨代背包皮袋鐵壺等物以便取携至昏夜行軍則用孔明燈以爲引導偵探敵蹤則用千里鏡以測遠近他如行軍　線行軍法律凡有利於軍實均應先事預備隨地安設此爲從前軍需則例之所無而實今日　　之所不能省現在前敵及後路防軍均知鐵鍁爲行軍要件分向糧臺領取提督聶士成躬親前敵昨與晤商亦謂各項器具斷不可少峴臣所練十營與聶士成一軍均已照式購置惟需欵雖不甚鉅而事屬創辦勢難以成例相繩自應預爲陳明將來據實開報决不敢梢有浮冐自干咎戾謹附片陳明伏乞聖鑒謹奏奉硃批該部知道欽此○○記名提督署廣東高州鎭水陸總兵官優　巴　魯奴才潘瀛跪奏爲恭報奴才出洋統巡日期仰祈聖鑒事案查道光二十三年十二月初七日奉諭旨嗣後水師提鎭著於每歳出洋時具奏一次俟出洋往返事畢卽將洋面如何情形據實具奏其實因公不能出洋卽著自行奏明均令咨禀該省總督以憑查核等因欽此欽遵在案伏查奉行變通巡洋章程遞年巡洋上班自正月初一日起至六月底止改以高州鎭水陸總兵出洋統巡下班自七月初一日起至十二月底止改以陽江營遊擊出洋統巡等因現值光緒二十一年正月初一日屆當奴才上班統巡據下班統巡署陽江營遊擊吳次漢禀稱統巡各營洋面依期合哨均皆安謐當將兵船禀交前來奴才卽日接統出洋督率備弁管駕各船在於所屬水師陽江等營洋面認眞巡緝　俟出洋班滿再將歷過洋面情形據實奏報外所有奴才上班統巡日期理合恭摺具陳伏乞皇上聖鑒謹奏奉硃批知道了欽此○○李瀚章片再准兵部咨廣東碣石鎭右營都司武永泰准補水師提標右營遊擊所遺碣石鎭右營都司員缺係外海水師題補第四輪第九缺輪用應補人員應令迅揀合例人員請補等因查定例各省題捕武職各缺如因員缺緊要人地相需將不合例人員保奏應於摺内聲明請旨交部核覆恭候欽定等語又部行輪缺章程世職期滿發回候題者歸應　班補用與應升人員相間輪補等因兹會同廣東水師提督臣鄭紹忠在於公海水師期滿世職發回以都司歸應補班補用人員内揀選並無合例可補之人卽應升班内各員非現居要地或人地未宜均不合請補　應過班以儘先人員抵補查有水師提督中營儘先都司鄭廷宗年五十二歳廣東廣州府番禺縣人由捐　管千總剿匪出力遞保藍翎儘先守備又於剿辦高明等處客匪出力案内保奏同治十年十一月十七日奉上諭著俟補守備後以都司留粤　先補用欽此嗣於剿辦儋臨客匪出力案内保奏請俟補都司後以遊擊改撥水師儘先補用光緒六年五月初四日奉旨著照所請奬　欽此奏補督標右營守備光緒七年十一月初九日奉旨允准因丁囊退回奉部咨行以奉補守備之日歸入儘先都司班内序補俟補缺後再以遊擊儘先補用呈請改撥外海水師飭發水師提標中營効力光緒十九年二月二十日到營試騐一年期滿保題給咨送部經兵部帶領引見奉硃筆圈出著發回本省照例用欽此該員才具開展熟悉水師並無在外省軍營叅革朦保情弊以之補授碣石鎭右營都司洵堪勝任雖歸儘先班内序補與例不符應升咎班内人員均不得請補水師人材難得向准破格錄用現當辦理海防之際尤未便稍涉遷就謹隨摺聲明合無仰懇关恩俯准以鄭廷宗補授碣石鎭右營都司俾營伍海防藉資稗益如蒙俞允該員已於改用外海水師試騐一年期滿保　送部引見毋庸再行送部應請敕部發給劄付令其赴任謹會同廣東水師提督臣鄭紹忠合詞附片具陳伏祈聖鑒勅部核覆施行謹奏奉硃批兵部議奏欽此○○太子少保頭品頂戴兩廣總督臣李瀚章跪奏爲揀員調補廣東水師叅將恭摺具陳仰祈聖鑒事竊准兵部咨廣東新會營叅將缺准以水師儘先叅將梁國權補授查是缺叅將駐紥廣州府該員係廣州府人例應　避應照例揀調俟揀調奏准後再行赴部併案引見給與劄付令其赴任光緒十一年五月二十五日覆奏奉旨依議欽此等因咨行前來當經轉行遵照兹會同廣東水師提督臣鄭紹忠查明廣東省外海内河水師叅將七員除海門叅將劉百錄海口營叅將丁志德均屬合例平海營叅將鄭　廷據報病故水師提標中軍叅將尚未補人均毋庸議外惟澄海營叅將缺前奉部覆准以遊擊鍾成全升補該員能否於是缺相宜令臣察看奏明辦理臣查鍾成全於該營洋面尚欠歷練澄海叅缺地方緊要若以准補新會管叅將梁國權調補洵堪勝任其梁國權所遺新會營叅將缺查有借補肇慶水師營叅將董正明鞭　最多幹練有爲堪以調補董正明所遺肇慶水師營叅將缺應請卽以升補澄海營叅將鍾成全調補庶一轉移間人地各得其宜而於原案部章亦屬相符合無仰懇天恩俯准以梁國權調補澄海營叅將董正明調補新會營叅將鍾成全調補肇慶水師營叅將俸資得力如蒙俞允梁國權於報捐遊擊及准補案内董正明鍾成全於准補案内均應引見俟部覆到日分别給咨送部以符定制謹會同廣東水師提督臣鄭紹忠合詞恭摺具陳伏祈皇上聖鑒勅部核覆施行謹奏奉硃批兵部議奏欽此 
 
 

Page 14

 
 
[光緒二十一年四月二十日京報全錄]  
　　宫門抄○諭旨一道錄前○東撫李奏副將病故懇恩賜卹摺○又奏請　優　　附祀專祠片○將軍裕奏擬請緩徵莊佃租課摺○豫撫劉　奏調署總兵片○御史宋○奏貢院號舍坍塌情形片○署晉撫　　奏查明各屬交代徵存未解銀兩摺○四月二十日户部通政司詹事府八旗兩翼值日無引見○　貝子由𩫶髻山回京請安○那公良培信侯各假滿請安○額中　等塲内專摺請安　海公服滿請安○廣東學政徐琪到京請安○彭壽因伊子以侍衛用謝恩○澇貝勒明安各續　五日○熙貝勒續假十日○禮部奏派讀卷大臣派出徐中堂薛允升廖壽恒陳學棻李文田徐樹銘汪鳴鑾壽耆○召見軍機　　蔭　　錢應溥○○降二級留任又降二級留任山東巡撫臣李秉衡跪奏爲調辦海防副將積勞病故籲懇天恩從優賜　恭　仰祈聖鑒事竊臣於光緒二十年十月檄調總兵用補用副將臺莊營叅將張福與統帶濟右河成河定等營駐紥海寍州屬之五台該營弁勇向習河工不諳操防該副將親督訓練昕夕無閒又值警報迭至督餾各營嚴防險要夜間親自巡視恐有疏虞往往徹夜不寐十二月初一日該副將舊恙已發猶力疾點名督操至初二日遽爾身故據該營營官等禀報前來臣當飭將身後事宜妥爲照料並將所帶各營另行派員接帶臣查張福興湖北江夏縣人由武童於咸豐五年投效楚軍水師營克復武昌省城手刃黄夷賊目並克復大冶興國各城七年克復江西湖口縣城攻拔安仁貴溪等處九年調赴皖軍克復鳳陽府縣城池　治二年調赴山東東冶營克復淄川縣城並剿辦東昌白蓮池沂州等處捻逆五年十月圍剿肥城黄崖寨左肩受刃傷浴血猱升奮死攻拔歷年大小百餘戰身受重傷數十處所向無前經欽差大臣袁甲三升任山東撫臣闍敬銘先後叙功保至遊擊營帶振字營六年五月敗賊於鄒平卽墨平度等處七年三月在茌平縣之廣平集與賊接仗匹馬陷陣手挾號目張標而出賊衆偔眙官軍乘勝斬首三百餘級四月捻首張總愚大隊麕集茌平縣西南張福興領兵潛襲之斬馘無算洊保以副將留東儘先補用並　賞給剿勇巴　　名號賞給三代二品封典光緒元年辦理侯家林大工合龍經升任山東撫臣丁寳楨奏保俟補副將後以總兵留東補用並加總兵銜歷任曹州鎭標中營遊擊撫褾右營遊擊臺莊營叅將皆能稱職該副將束髮從戎在軍日久其驍勇善戰素著名稱故臣　調來防藉資臂助不料防務未竣遽一病不起實堪憫惜可否仰懇天恩念該副將張福興昔年屢著戰功此次復以積勞殁於營次　准勅部從優議卹之處出自逾格鴻施謹專摺具奏伏乞皇上聖鑒訓示謹奏奉硃批著照所請該部知道欽此○○李秉衡片再據署昌邑縣知縣汪望庚詳稱據沿海偵探委員河南候補知府傅鳳颺　抱呈稱　颺胞弟一品廕生四品銜花翎候選直隸州知州傅鳳翔於光緒十七年投効奉天將軍裕祿軍營派充營務處兼辦火藥局事務二十年八月經已故總兵左寳貴調赴前敵管帶馬隊八月十三四等日隨同左寳趼央平壤與倭接仗手刃數人迨左寳貴陣亡傳鳳翔搶護遺骸出平壤西門里許又遇倭人搏戰以衆寡不敵身受重傷力竭殞命屍骸無存同時陣亡尚有傅鳳翔之姪武生傅朋壽　總用補用外委傅介福二人懇一併奏請優卹並附祀前湖北提督傅振邦專祠等情前來臣查傅鳳翔係原任湖北　督十　副勇傅振邦之子世篤忠貞捐軀報國死事極爲慘烈其姪傅朋壽傅介福同時殞命亦屬義烈可矜合無仰懇天恩俯准將四品銜候選直隷州知州傅鳳翔及武生傅朋壽把總用補用外委傅介福均敕部從優議卹並附祀傅振邦專祠出自鴻慈逾格謹附片具奏伏乞聖鑒訓示謹奏奉硃批著照所請該部知道欽此○○奴才裕祿跪奏爲莊佃遷移催欵無著擬請緩年催徵恭摺仰祈聖鑒事竊據盛京内務府廣儲司禀稱内務府三旗各司各處莊壯佃户及鹻靛鹽棉各莊應納差欵該司專司監收監放俱係年清年欵毫未拖欠歷辦在案惟去歳秋後開徵各司處承催下路催辦去後陸續結報府管莊佃坐落遼隅海城蓋州三城秋收雖屬歉薄尚能封納差欵惟自倭夷犯境人心惶恐莊佃俱　移避難他處所　柴草糧石均被傷損耗散不惟無項可催人亦難覔迭經派查屬實懇請暫緩催交等情奴才飭據内務府署掌管圖記左領事務藍翎四品銜驍騎校錫綬查覆内務府三旗織造庫應催鹻靛鹽棉折色銀兩四項莊頭均坐落遼海蓋三城近以倭夷犯境遷　躱避現無定蹤所有應納差欵實係無從催追其三旗兵等伍田坐落省西北廣寗屬界三面船一帶地濱遼河去歳淹澇歉收輸租本屬不易兼之該佃户等皆係無力貧民值此地方荒亂大軍雲集之際糧缺物貴食用維艱生計益形困苦應納租訊均屬實難　常催納等　聲復前來奴才伏查盛京内務府三旗兵等伍田向係招民佃種去歳收成歉薄佃力本屬拮据更值大軍雲集食用昻貴生計益致艱窘當此軍興歳歉之際情形極爲困苦應納租課若仍照常催納民力實有未速合無仰懇天恩准將光緒二十年分民佃　完伍田租課均一律緩至本年秋成後察看情形再行催徵完納以紓民力此項伍田租課雖係廣儲司奉准截留以備撥補三陵内務府食辛者庫之需而辛者庫應食口糧猶有會計司莊頭應交倉糧先爲發放此項撥補銀兩並俟本年秋成後察看能否照常封納及分别帶徵再酌量情形奏明辦理至三旗織造庫應催鹻靛鹽棉折色銀兩四項係應解交盛京户部之欵該莊頭均坐落遼海蓋三城現在海蓋兩城均避難遠逃應完差欵實係無從催納應一併奏懇天恩准將此項差欵均緩催收俟軍務平定莊頭復業再行照常分年微嗣用恤民艱除會計司應催地畝銀兩制錢及掌儀司應催錢糧坐落海蓋等城各莊壯佃户現分别確查應俟查明另行具奏外所有擬請緩徵伍田租課以及鹻靛鹽棉折色銀兩各緣由謹繕摺具陳伏乞皇上聖鑒訓示謹奏奉硃批着照所請户部知道欽此○○劉樹堂片再歸德陳州兩府界連直東江皖夙爲盜賊出没之區近因海上興戎各省匪徒乘間滋事時有盜夥窺伺豫疆經臣遣將調兵布置雖已略備而邊防緊要必得熟諳地勢之鎭將庶足以作士氣而靖邊　現任歸德鎭總兵楊玉書勇放　誠勤於公事惟歷任未久沿邊形勢未盡深諳查有南陽鎭總兵崔廷桂服官豫省二十餘年與地山川瞭如指掌歷任河北南陽所擒盜魁將以百計皆購覓眼線不惜重資是以獲盜獨多該總兵原籍徐州與歸德接　曹徐　　盜匪蹤跡該總兵素所留心以之調署歸德鎭總兵蒙務實屬人地相宜所遺南陽鎭總兵一缺卽以楊玉書調署亦　勝任如此一　移間放捕務營務兩有裨益臣係爲地擇人起見是否有當謹附片具陳伏乞聖鑒訓示謹奏奉硃批著照所請兵部知道欽此○○御史宋承庠片再查貢院號舍自上年修葺之後本屆會試於士子入塲後竟有雨字龍字陽字等號迭經倒塌雖未　　士子　所攜考具試卷問有壓壤擦損者幸有空餘號舍立卽遷移尚不至喧嘩滋事惟思貢院舊有號舍閱時雖久而歷屆春秋雨試從宋聞有坍塌之事乃經上年大加修葺曾不逾年竟至迭次坍塌有數十間之多其餘情形危險者更不一而足皆由查勘收工時未能詳細查閱而承辦木廠偷工减料僅事途抺未將墻壁堅顧以致裂縫輙倒倘在秋試之時各號坐滿偶逢時兩其覆壓之虞更覺不堪　　若不重加修葺是使應試士子不　傷生卽虞露處殊非鄭重科塲之意應請飭下原修大臣詳細閱看傳訊承辦木廠照例賠修並嚴諭該木廠將墻壁堅砌不得草率竣工若再有在保固期内輒自倒塌之處著加倍　賠以示懲儆庶帑項不至虚糜工程可期完固矣臣職司有司理合附片具陳伏乞聖鑒謹奏奉旨己錄○○頭品頂戴署理山西巡撫布政使臣胡聘之跪奏爲查明各屬交代案内並無徵存未解銀兩循例繕單奏聞仰祈聖鑒事竊查前准部咨各省交代册報徵存未解銀兩如逾二叅日久未據提解報部卽由户部奏叅將結報之員革職並令分别已未完結半年彚奏一次等因歷經遵辦在案兹自光緒二十年七月初一日起與十二月底止各屬已結交代共三十七案内有興縣降教知縣程達天一案朔平府已故同知景斌一案汾陽縣已故知縣李其滋一案各任内虧短正雜倉米地租等項　經分别叅追其餘各案均無徵存未解銀兩據布政使恩霖造册詳請具奏前來臣覆核無異除清册咨部外理合開繕清單恭摺具陳伏乞皇上聖鑒謹奏奉硃批户部知道單併發欽此 
 
