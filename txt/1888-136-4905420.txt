# 1888 - 136 - 4905420

 

Page 1

 
 
[重印詩畫舫發售] [  點石齋主人白]  
　　昔米襄湯載書畫滿船拆滄江而行有五色虹光貫月盖神物精氣凝結上燭霄漢也本齋前在東瀛購得唐宋元明名人書畫册扇不敢自祕縮本石印以作巾箱小品公諸同好名曰詩畫航其中山水人物花鳥蟲魚無不須麋畢現曹衣吳帶活色生香足供六法家臨摹精本前印早經售罄兹復加工重印仍訂六册卽日發售每部工料洋六角五分風雅耆古之士當先覩爲快焉此啓 
[發兌大題觀海告白] [  點石齋主人啓]  
　　本齋精選精印出大題觀海一集計文三萬六千篇分爲兩集初集釘廿八本二集釘三十二本外用江木夾板五月内先出二集六月内再出初集現經慶泰絲棧石梧記躉售去二千部尙有千餘部如有主顧請至本帳房面議可也此佈 
[田恊戎海壽訓子詩跋]  
　　田協戎海籌湘隂名將也咸豐間宣力水軍積功擢守府遷簰洲都戎喜爲詩酷嗜放翁時與幕友諸君子賭詩爲樂迨中法失和海疆告警協戎統舟師駐防京口經營布置屹若長城上下江恃以無恐其嗣君小籌讀書崧山書院恊戎慮其荒於嬉也集劍南詩三十絶句以訓之長白元君子英爲之序以付梓今歲初夏子英捧檄滬上手是編示余余謂此趙普讀論語狄青受春秋之深意也杜陵詩云將軍不好武稚子亦能文其協戎之謂夫余生也晚聞中興名將彪炳於當世者心嚮慕之而以不得望塵一拜爲憾昔年見鮑武襄春霆於滬上身不滿五尺恂恂然類儒者客歲見譚軍門青崖於茸城酒榼棋枰怡然自樂尤喜作擘窠書余未知協戎於二公爲何如第讀其詩而嘆見二公如見恊戎焉當恊戎征粤宼時額巾足裹匹馬短衣振臂一呼殺人如草出和屍林血海間冐矢石爲士卒倡何其偉歟曾幾何時烽火皆熄七鬯不驚遂退而折節交天下士相與唱和焉推敲焉酒酣耳熱歌呼嗚嗚無倦色曩者氣象邈若隔世夫豈特輕裘緩帶雅歌投壺以爲名將風流云爾哉盖自泰西同盟購置火器槍樂砲彈旣精益精洞壁壘如穿縞碎艨艟如拉朽伏屍百萬流　千里奇慘極酷所不忍言恊戎旣險阻艱難動心忍性深知兵者是凶器聖人不得已而用之幸生太平八方無事甚不願其後人擐甲執兵從事行伍因仿彭澤之責子命子少陵之示宗文宗武而作是詩余因之有感焉世圃有一介書生抵掌談天下事輙謂我中國事事效法泰西當以講求鎗礮爲第一義以中國人士心思材力之所及何難駕泰西而上之因其所已至之境推其所未至之境超前膛後膛之式而獨探機巧廢棉藥火藥之製而别出心裁而後我中國提一旅之師開關延敵而俄英德法美諸大國逡巡遁逃而不敢進不亦大快乎哉嗚呼是皆協戎之罪人也已子輿氏有言善戰者服上刑連諸侯者次之如協戎之豐功偉績焜耀青史猶温文爾雅乃爾望顔色者不復知爲武夫乃以不爲武夫者侈然談兵而不自知其非成則爲商鞅敗則爲趙括小則殺身亡家大則殃民覆國斯人也吾不知其當何罪矣且夫兵凶戰危於今爲烈嘗見六部彚奏謂火器傷人最易罪名一律加嚴其條目均指盜賊械鬪而言余以爲火器之爲害不止盜賊械鬪已也張宋一案殺機伏於笑談之頃火星迸於樽爼之間聞者心驚談者色變乃不謂口血未乾復有伶人粉菊花槍傷十四旦一事彼粉菊花何足道吾恐天下後世謂好勇鬪狠愍不畏死者爲英雄豪傑之本色而明刼暗刺之案層見疉出而未有已也故余又謂在上者當申火器之禁除團練巡防地方公事外民間不得私置一火器以杜其源而節其流而好勇鬥狠睯不畏死之風庶乎其少殺焉顧或以爲今日之火器盛行於泰西波及於中國其勢將有所不能禁不知謀人家國事但問其當禁不當禁不必問其能禁不能禁草上之風安有所阻格也哉况乎中國之用火器也未久民間之置火器者未多將見一紙頒行風清弊絶而泰西之售火器於中國大都皆由官辦其手鎗寸桿售之民間消路未廣取利無多少此一項買賣諒不致于爲難火禁之宜禁也不亦彰明較著矣乎斯說也質之協戎當亦爲之首肯焉嗚呼安得中興名將温文爾雅如協戎者作之則而立之型俾天下之以英雄豪傑自命者聞其風而恧然愧油然感也夫 
[將星忽隕]  
　　昨得電報云福州將軍善厚齋軍憲曾在營次受傷上月之杪傷痕復發醫藥無靈延至本月初七日寅時未經睡去忽地中痰遂薨於位榕林雲黯柱石摧殘想楓陛聞之定必優加撫卹也 
[三山清話]  
　　福州連日隂雨上游之水陡漲勢甚洶湧文藻山官河狂波折岸泛濫堪虞氣候寒冷異常至初三日天始放晴氣候温和水亦漸退○福州圜法之壞極矣各錢鋪濫出票張壟斷罔利一朝束手倒閉立見前年春豐等七家大錢鋪相繼滾倒店舖住屋被人拆爲平地受禍最慘莫如春豐錢鋪嗣後大錢舖鑒前車之失未敢十分濫出票張惟小錢之禁不行逐利奸民相率開張小錢鋪出票行用每張以一二百文爲率俗呼爲票條皆在旗汎街一帶　張上月寳珍等數家接踵倒閉是日該店主延旗民兩三人住在店前俗稱爲保標凡持票而來者如係旗籍背地支取一見漢人則以訂日候支爲詞店前有數人聚而談論立被叱散衆恐被其毆辱歎息退去無法伊何由是旗界錢鋪遂有數十家之多三月廿九日旗下街振成廣源裕珍等家票條店霎時倒閉視若無事適有某甲生長滿洲駐防閩省亦被倒數千與該保標不甚友善堅不肯支甲忿忿不平邀集多人將該三家店主夥友悉數弋獲有至半路兎脫者然被擒已有五人遂綑縳於橋石柱間以示衆新任善軍憲查知情形知此風斷不可長卽飭理事廳吉司馬鎖拿到署現已轉發閩縣楊鏡秋大令提訊一堂該店夥再三狡辦稱該店皆係旗民所開與伊無干等語本月初二日愼美泉美益昌協秦等錢鋪又陸續倒閉一時城廂内外所有小票槪不通行現在可用者唯裕源泰美長美等數家聞此番各家倒票不下五六千金唯閩省邇年來巿景凋零獨此零星碎票皆出諸貧苦細民之家一經倒閉爲害何窮地方有司不能嚴禁於未倒之先又不能重懲於旣倒之後何怪其接踵效尤毫無忌憚也○福州游勇逗遛搶刼疉見前者大憲慮爲民害派輪委官資遣回籍然來者甫出去者又來投効無閂勢必流落異地弱者餐風宿露疾病相逼輾轉溝壑其强有力者遂不免流爲盜賊日前東街同春洋烟館主某甲將烟膏一釭的十餘兩放在櫃上突有游勇數人强搶而去店中夥徒爭出追赶其行如飛無從追獲道旁見者甚多恐有後禍不敢上前阻止聞水部閂外某店日前亦被游勇數人搶去 
 
 

Page 2

 
 
錫器多件涓涓不塞流爲江河星星之火可以燎原此亦時事之可憂者○正誼致用鰲峯鳳池各書院均經楊制軍甄别尙有越山書院例由首府開課福州府廷太尊已定於四月十三日在貢院内扃門考試○現任臬司奎樂峯廉訪接篆日期已登前報現廉訪之太夫人及眷屬等已由厦門道署來省初四日十二點鐘廉訪親往渡頭迎接廉訪服官閩省素著循聲今則晉栢臺之崇秩依萱蔭以承歡福位兼隆益令人欣羡不置 
[築圩工竣]  
　　前紀兩江督憲諭勸下河各州縣鄉民築圩自衛一節當經張屺堂廉訪派員分投各邑勸辦由泰州起至東臺東門壩上經兩邑鄉民築成長堤一道頂寛一丈高亦相等内有涵洞數處以備相時啓閉說者謂由泰至東水程雖經百二十里中有水蕩一叚向無　路設遇風逆卽須阻泊今得此堤非惟防禦水患遇有緊要事件卽可舍舟遵陸尅期可到誠爲兩便從此與范公楊公兩堤鼎足而峙並垂不朽矣 
[百花洲迎夏記]  
　　江西藩憲李顯之方伯莅任三年清廉卓著近接電報欽奉諭旨著來京另候簡用遂將經手事件料理一清擬俟上諭到江卽行交卸送太夫人回里然後北上覲　光云○江省冬防營勇議定栽去七百名其九江砲臺及信豐龍南新城所駐共裁四百名湖口親兵中營三百名則全行裁撤德曉峯中丞優加體恤除給發欠餉外另給一月口糧○近日雷雨時作澹臺德勝二門外各殛斃一人據云一係毆母一係毆父者忤逆若是自然天理不容也惟貢院後斃一人則未聞有何罪惡萬載縣斃一人則父母早亡不知其生平善惡何如云○贛州十八瀬夙稱險惡損壞船隻每歲不知凡幾近聞天竺瀬有貨船十餘艘銜尾而進二艘防險不及觸石而覆浪激花高船貨俱失人亦溺斃多名吁慘矣并聞瑞河亦壞一夏布船一花爆船云 
[彝陵鯉信]  
　　宜昌某洋貨號雇船運洋廣貨物入川船泊小河口有賊於夜半一擁入艙將包拆開竊去洋布五十餘疋及曉船主急報信某號禀請東湖縣派差查緝○三月二十九日有委員四人坐小轎入城不知查訪何事也○東湖縣四鄉人情粗鹵命案甚多東湖縣每月約有半月餘在外相騐蓋亦他處所罕見者也日前斯明府在西鄉騐案回未及一日又往北鄉騐案云○立夏已過天氣隂雨而寒尙是正二月光景云 
[析津叢語]  
　　北洋定購快船四艘名曰致遠靖遠經遠來遠經李傅相赴旅順騐收騐得船身砲位以及機器馬力均與原約相符其速率且有過之傳相騐訖卽往大連灣威海衞等處查勘船塢及砲臺工程約初六前後當可旋津也○浙江會館現已落成在津之同鄉商宦藉以叙鄉情而聯寅誼甚盛舉也但江浙兩省財賦爲天下冠商宦之多亦稱伯仲津城旣設浙江會館而江蘇尙屬闕如未免相形見絀署天津鎭吳崙峯軍門倡捐鉅欵於河北窑窪購地一區商之小站盛軍總統周海舲軍門遴撥數營到津培築基址以便起建江南會館庶幾春雨秋風賓朋讌飮不使浙江專美於前也○天津機器局擬換機器鑄造制錢其頭二批機器早已到津現在全數解到安置局中不日開機製造聞此項機器由前任閩藩沈品蓮方伯向格林活鐵廠購定計價英金五千八百八十三磅又購錢模等件計價並水脚保險共合英金六千二百二十二磅零呈明傅相奏請由長蘆鹽課項下撥欵給領○總辦津城十八段守望局繆恒庵太守彝奉憲委署廣平府篆務太守擇於初二日赴任津郡僚友於西關外僧王祠恭送行旌接辦局務者爲張戟門太守振棨云○江浙海運剝船其船戶皆係頑民充當運糧赴通時沿途偷盜米石漕務完竣又將篷錨索纜典押得錢任情揮霍陋習相沿已非一日現經江蘇儲憲成觀察查悉前情除於運糧時派弁梭巡以免偷盜外並諭各船戶不得仍循前轍一面札飭天津縣孫筱坪大令諭知典押各鋪不准受質剝船官物違于究處孫大令現已遵札榜揭通衢矣○東洋車夫貪圖微利徹夜攬載不休前年冬間曾有代賊運贓被捕緝獲情事經工程局示諭限三更以後不准推車違者究治現在日久玩生車聲轔轔徹夜不絶且於宵分出入城闉尤非所以嚴門禁也遂由工程局司道復申前示並諭各叚巡兵一體遵照矣 
[袁江雜錄]  
　　張邑尊到任後每見青皮光棍服飾詭異舉動强横人皆爲之側目遂揭示通衢剴切曉諭此輩不敢以身試法現已稍爲歛跡九○趙小帆大令交卸後於上月二十二日起行送行者實繁有徒不僅竹馬兒童追隨道左也○漕標中營副將松秀峯副戎于上月二十四日自都抵浦叅謁漕轅尙未赴淮○淮揚海道缺現奉大憲飭知准補之徐仁山觀察赴任所遺正陽關鹽厘差委現署淮揚海道劉濬卿觀察接辦聞於四月初十日視事○近日難民船自南而北或數十隻或百隻停泊河干雖經營兵欄禁登岸然仍有登岸者成羣乞食所過之家稍有蓄積輙被用邪術算去居民因此深惡而痛嫉之現幸該難民等陸續他往可以相安無事矣○浦上都天會向稱熱閙劉道憲以縻費巨而釀禍多且鄭工待賑大可挹彼注兹遂卽出示禁止不准舉行○漕憲於上月二十二日出轅先騐黄河次磘河次張福口次日回轅 
[鎭江二事]  
　　某甲由儀徵附舟至京口擬觀都天勝會然後乘輪至申江舟抵碼頭時諸客皆紛紛登岸甲有衣箱行李倩某乙挑往某棧房稍一疏虞乙己去如黄鶴甲駭極幾欲自盡旋有一老翁婉言開導今其及早尋脚夫頭乞爲追究未知能合浦珠還否也○西門外牌灣街某姓婦携一九齡幼女至某肉店購肉一轉眴女已不見赶緊追尋毫無蹤影乃痛哭而回未知掌上明珠究竟流落何處也 
[燈戯奇觀]  
　　天仙園新演一本萬利燈劇曾登告白於本報中前晚友人相約往觀知是劇羌無故實皆由憲心結撰而成大旨不外乎財帛金銀互相賽鬥而其燈彩之絢爛則五光十色莫可名言變幻離奇幾令人無從思議加以電光激射倐換青紅直疑西域燈輪移來海上盖自有燈戯而後從未有若此之洋洋大觀焉演至摇錢樹與吕純陽鬥法低銀與沙殼錢爭衡及守財虜死在錢眼中等處寓莊語於諧詞大可喚醒世人春夢然則戯也者固戯也而實可以悟道焉嗚呼觀止矣蔑以加矣爰振筆而記其厓略若此 
[軍憲北上]  
　　湖北荆州將軍祥軍憲於前晚乘輪北上本埠道憲以下各官咸詣碼頭恭送 
[錄取口供]  
　　詠霓命案伶人十四旦被同班粉菊花鎗傷已登前報昨日蔡太守又飭書辦至仁濟醫院取十四旦卽王子林口供據稱原籍天津現在詠霓園唱戯禮拜日之戯係小的所排派粉菊花演第二齣屆時不到遣人催之始珊珊其來則已演至第三齣小的因照班中規例書一粉牌罰洋四元五角購肉分給班内諸伶人粉菊花見之信口怒詈時小的正在戲房中薙髮告以臨演不到應由園主及領班人議罰爾係行輩中表表者不應未識班規粉花菊遂悻悻出門繼復偕玉春林來並立小的面前粉菊花袖藏手鎗玉春林手携利刃小的見事不妙急欲躱開粉菊花驀放一槍從右肋擦過又開一嚮彈從左肋旁入腹及打鼓之張二到來則小的已昏暈倒地矣以上係供詞也并聞十四旦所中鎗彈仍未取出西醫在傷處敷藥末復給藥水飲之痛勢已覺稍輕或可無礙於性命云 
[邑尊騐屍]  
　　新閘命案昨已列入報章昨日上午十下鐘時裴邑尊帶同刑仵人等詣新鎭聞源和永煤炭店檢騐時十圖地保徐子良已預備公案邑尊升座卽傳該店經手人張庭齋訊問張稱跑街夥姚渠木因欠帳洋經店主辭歇姚卽返寍波原籍前日乘輪來滬到店搬取鋪蓋不知何故吞服生烟店中人察知立卽施救豈知烟毒已散旋卽身亡邑尊問滬地有屍親否張稱姚之表兄周渭泉現在楊慶和銀樓爲夥地保所禀略同邑尊隨飭仵作騐明死者委係吞烟自盡並無别故邑尊離座親驗無訛飭該店備棺收殮并着張將姚輕生自盡緣由祥細禀案候傳屍表兄周渭泉訊明核辦諭畢飭將各善役等飯食錢按名給發乃鳴騶回署 
[騐傷候辦]  
　　昨日午後裴邑尊升堂飭騐江海關巡差張景之傷據仵件騐明禀稱張確遭毆傷邑尊親騐屬實張稱當日小的同朱羹 
 
 

Page 3

 
 
等在小東門外浦灘見關快船上載有私貨或是私土小的等欲入艙查看該船主馬姓不令下艙並許酬洋二十元小的令將船放至大關馬卽恃强爭閙旋遭毆傷巡差頭目沈鏞所禀略同邑尊諭令暫退赶速將傷自行醫治候禀請道憲札飭洋藥緝私局員會審核辦 
[傳諭地保]  
　　前晚裴邑尊飭傳英租界二十五保頭二三圖地保并法租界四圖地保及十鋪十二鋪地甲等到案諭問曰本縣前諭爾等如有妓館及花烟館内鴇婦凌虐妓女逼勒賣娼以致含羞自盡等情自當明查暗訪禀候查辦爾等何意擅往法公堂禀請簽字實屬藐玩着各明白具禀侯核 
[禀縣請示]  
　　無鍚金匱兩縣寓滬商人集資在廿五保知字玕建造鍚金公所以聯桑梓之情恐有不法之徒藉端生事乃聯名環請上海縣立案示禁裴邑尊准詞於昨日發給告示懸挂公所前 
[查獲私磺]  
　　包探張松樵在虹口日本人家查獲私磺二十一包當將日本人拘至捕房移送駐滬日本領事署究辦私磺二十一包雇車解至英公廨據情禀訴蔡太守飭將私磺暫存候會商核辦 
[上海縣署瑣案]  
　　浦東人陳士俊控族人萬均掯勒贖地叩乞提懲裴邑尊飭提朝貞并經中人陳啓秀地保徐湘洲等到案訊明令將帳目清算前晚覆訊士俊稱帳已算清共計本利洋一百九十五元錢七百餘文今先繳洋一百元餘俟萬均將田單繳案再行照數找清惟田中桃樹七十七株盡遭伐去叩乞追償萬均稱田單一紙已專人到家檢取桃樹因不結實是以斫去啓秀稱帳已算明惟桃樹不能理勸地保禀稱桃林每歲結實今遭砍伐叩求公斷邑尊謂同宗總以和睦爲貴今旣將抵帳算明所有被伐之桃樹着地保中証偕兩造下鄉估計價值秉公理處○浦東六里橋人黄聚榮爲胞姪阿關聘定陳咸林之妹涓吉去冬十一月間成婚及期黄備彩輿迎娶咸林將妹匿去央媒人陳老正向黄索加財禮洋二十元黄因無洋以致彩輿空返旋卽投縣控呈裴邑尊飭地保着陳將妹交出陳延不肯交至今春二月黄又具詞投縣邑尊飭提質訊斷令黄加付財禮洋二十元着陳將妹送交黄姓昨晨黄又投縣控稱姪媳於二月間奉諭完姻至本月十一日避逸無蹤邑尊着開呈節略候示○浦東黄二圖民人張錫山開設棺木鋪月初有某氏婦自夫家歸寍道經張處入内小作勾留突有王阿榮王阿雪等排闥捉奸婦驚逸王等將張扭往某處評理經人理勸令出洋二十元張一時無力由喬某担保日前事爲裴邑尊訪聞卽請何海曙明府帶領差役下鄉查訪圖董湯某以事已寢息等情約略訴之明府張隨於前日投縣控稱王等藉端索詐小的無從措洋致被王等將住房封鎖邑尊着候提案質訊核辦 
[英界公堂瑣案]  
　　沈陸氏訴稱丈夫沈阿寳前充工部局挑糞頭目去年病故夥計馬阿四時來借洋先給五元繼復零碎付與兹又以借洋不遂向小婦人拚命由捕拘案請懲馬供小的與該氏私識曾囑小的將妻售人今忽不許小的入門心實難甘故與爭閙馬妻周氏稱丈夫與該氏有私留連不返且爲該氏所惑時將小婦人肆毆手足受傷請爲察騐蔡太守騐得周氏受傷屬實問馬旣不聽該氏賣妻何又將妻氏毆擊馬支吾募答二百二十五號華捕禀稱小的曾目見馬在沈陸氏處周氏尋往與之忿爭馬遂肆行毆擊太守謂沈陸氏與馬均屬無恥之徒判沈陸氏掌頰百下馬笞責二百板馬周氏令自行醫傷○王小炳訴稱小的在薙髮鋪習業昨日出外大便悞踏楊阿芳之足被將頭面毆傷楊供小的在篐桶店生理被踏口角不敢行兇蔡太守騐得王略受微傷以楊不應欺凌孩子判掌頰五十下以示薄懲○田觀增卽田其增訴稱外甥吳阿高不務生理時刻借錢因念親情應酬幾次昨因借錢不遂竟持菜刀拚命并自用碎盌將頭面割傷由弟華封報捕拘吳送案吳供紹興人失業無聊欲冋母舅借錢回里蔡太守謂吳不應逞蠻纒擾辱及尊長押候備文移送上海縣核辦○飯店主蔡興桂訴稱有客寓中人來吃飯與錢仁甫戎小蓮因移凳口角經同寓人徐正昌高瑞生解勸錢戎非但不依反與徐高爭閙由捕拘案被毁各物不甚值錢無須追賠徐高所供與同錢戎同供飲酒稍醉致肇事端蔡太守判錢戎各押三天○一百七十四號華捕禀稱沈有連沿街擺設水果攤擲骰賭錢因將沈及賭具送案沈供小本營生偶然擲骰乞恕初犯蔡太守從寛開釋諭以如再犯賭定干重懲○楊濟川訴稱王阿三取去烟槍因將人贓交捕送案王供因楊欠錢向索無着是以取伊烟槍蔡太守謂如果索欠無着亦不應取人物件又問楊如何被取楊稱當面取去向索不還太守飭將王關釋烟槍交楊領去 
[法界公堂瑣案]  
　　小東門乾茂和客寓主朱阿坤訴稱有福州人陳子和同妻女等於去年來住寓中不付寓資又不肯搬去初六日被竊花布夾被一條質錢將票賣出初十日見伊同鄉人任阿順贖被攔看果是已物鳴捕送案陳子和供夾被質票係兵船水手張老五給我賣與任阿順得錢一百二十文票上係初三日所當伊是初六所失日子不符何得誣我王司馬詰任阿順票面究是何日答稱是初三日出錢九百二十七文贖得又票錢一百二十文司馬謂朱阿坤爾失被日子不符夾被是任贖取當給伊領去陳子和欠爾房飯錢若干答稱約三千五百文但願伊搬出不要還錢王司馬謂陳子和朱旣不要爾還錢爾可搬出陳供刻下無錢搬出求限半月司馬謂半月中何處有錢答稱有功牌一張賣去卽可搬出否則求送棲流公所司馬准將男婦一併送往陳又稱妻子實不能去司馬詰其爲何答稱因無褻衣之故司馬着將陳子和帶至捕房着朱阿坤回寓料理將陳婦等送到捕房着包探一併送歸英公堂請發棲流公所○包探禀稱有姚文卿到四明公所近處西人家内圖竊爲此送案姚供法華鎭人前做老虎灶生意現因養猪挑筐來滬在向做廚司之甯波人處買灰伊在烟舘吸烟少錢二十二文向我借去向伊索討彼等將我痛打說我竊物在後有外國人出來送歸捕房灰筐被彼等打落王司馬着將姚暫押飭包探前往查明再行核辦○前報浦東人顧文英尋見弟媳龔氏送案一節昨據顧禀稱昨日風雨大作船小不能擺渡未將嬸母送來捕房將吳春庭顧龔氏解案王司馬着仍分别管押諭顧文英於禮拜六同嬸到案候示○昨報列八仙橋有成衣匠失衣一節昨據原告杜榮生供是無錫人在英大馬路德仁里開成衣店張三之妻在斜對門帮傭時來與我說話囑我借小房子與伊同處我不允在後桌檯上失去衣服三件是别人所竊我又搬到法界醬園弄内說至此言語含糊復稱張三賠過洋三元昨日因張邀同流氓尋事是以鳴捕王司馬詰之張三據供我妻帮傭餬口我日間在外做工現搬醬園弄妻帶回竹箱一隻說是杜寄存在後取去稱少衣服三件要賠洋三元初十日交伊旋據包探禀稱昨日杜在捕房所說與今日所供大不相同王司馬詰之杜榮生則仍含糊着一併斥退○自來火行西街老虎灶張阿四偕其嫂張林氏到案遞禀并呈碎椀小盆據稱昨晚有人來因時過晚故未泡茶被伊打毁椀盞并將嫂打傷我兄瞽目在家看店不能到案捕房將魏淨觀解訊司馬正在研問旋據安徽人胡子吉投案訴稱推車度日去年二月間住在張之老虎灶至十二月間搬出有洋五元存在伊店日後擬作盤川昨晚十點鐘時去飮茶彼稱我欠錢未還不肯泡茶因之口角打架面被抓傷與胡實不相干爲伊來勸故被送捕開老虎灶者並非瞽目王司馬問其欠錢若干存洋有何憑據答稱存洋無收條欠錢未曾記帳約略一千數百文司馬閱張阿四所呈帳簿上結欠錢三千零六十文而所呈禀詞上祇寫錢二千數百文遂謂胡子吉爾於去年出外不至伊店飮茶昨日忽去明是尋事存洋無憑不能追究禀詞帳簿數目不符亦難憑信一併斥退惟胡子吉嗣後不准再至老虎灶如違准張等扭送懲辦○吳李氏稱開小烟館有胡錫桂來吸烟將銅洋一元抵錢昨日又欲借錢二角我以銅洋不肯再借伊携烟鎗出外我卽追喊近處有名九娘娘者喚我說胡將烟槍塞在伊檯下將槍還我爲此將胡送案胡錫桂供銅洋是友人給我並無借錢取槍之事司馬着將胡錫桂暫押諭吳倪氏邀到九 
 
 

Page 4

 
 
娘娘問話再核○蘇州人朱阿大同姪朱銀全訴稱撐駕航船往來蘇滬停泊洋涇浜昨有朱金狗撐船乘潮而進將我船篙子軋碎我船中朱銀全看管向朱金狗說須要留意詎伊不服將篙子頭戳傷朱銀全脚背及小腿故將朱金狗送捕朱金狗供並非有心戳傷王司馬謂朱銀全受傷不重着朱金狗給養傷費洋兩元金狗遵諭繳洋隨卽釋放○昨報列包探查到自來水管鐵條一節捕房將宋德勝解案據供是浦東人在新北門外北首弄口見有小兒將鐵捻下擲在地下因之拾得王司馬謂不必狡辨着將宋德勝荷校半月發新北門外示衆○捕房解張金海請訊包探吊到衣服車寓主任錦帆稱屢次失物因住者甚多不能指定何人所竊前日失物查問之後在張處尋到押票往查果係原贓爲此送捕張認竊同住高司務王牛郎之衣王司馬着將張暫押諭任邀高牛兩人到案問話○前日列拘到偷蘆墟船上棉被之吳阿金一案昨日吊到贓物王司馬謂吳竊衣犯賭情殊可惡着再責一百板○趙阿大在城河浜偷火油箱兩隻被捕拘送王司馬着管押三日釋放○楊吳氏訴稱在某姓家帮傭昨日午後倒便桶後反身汲水被江阿發將便桶偷去後經巡捕帶賊携桶而至今特到案聲明江阿發認竊不諱王司馬判責四十板 
[大憲樂助]  
　　謹啓者湖北荆州將軍祥憲官印亨道經滬上四月十一日蒙憲駕光臨悉敝堂留嬰創造嬰房經費不足樂助荆平紋銀一百兩批見九八銀一百另三兩五錢六分一厘軍憲不分畛域一視同仁仰體好生俯視保赤敝同人仝聲感戴登報叩謝謹呈公鑒滬北仁濟善堂留嬰局司事拜啓 
[舒母佘太安人殉難詩]  
　　幾個抱奇節翻於巾幗逢立身非苟且臨難示從容鬱鬱渭川竹亭亭泰岳松毋今同不朽千載著芳蹤海昌朱組佩未是草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣近事]  
　　委署安徽宣城縣知縣范映泉明府會同新任懷寍縣陳雲溪明府至廣濟圩查勘圩工然後回省將經手事　料理一清於月之初二日赴各憲署禀辭初四日前赴新任○客歲廣濟歼災民來省求食風餐露宿苦不勝言疉經各大憲賑撫兼施不遺餘力兹　麥熟之候自應令其歸農遂扎飭地方官會同太平　紳董清查災棚若干先行給以米票然後按票給米每大口一斗五升小口七升半諭飭地保勒令遷回日來東北兩門外災民已紛紛就道矣○霪雨愆期江水陡漲邇來隔江老洲新洲羅漢洲鐵板洲海口石門湖一帶低窪之處所種二麥盡浸水中農人仰屋而嗟不覺憂心如擣云○月之初六日午刻由府監提出犯人一名年在三十餘面目猙獰間之知係阜陽縣誘拐致死二命之重犯收禁有年旋卽鄒赴法塲處决 
[粤東官塲紀要]  
　　新　授高廉道王觀察景賢到省後卽赴兩院禀辭赴任署斯缺之王觀察之春則回督糧道本任矣○關憲長榷使辦賑出力蒙　恩加二品銜　賞戴花翎日前接准吏部行知當卽恭設香案望闕叩頭謝恩一時僚屬縉紳爭先道賀轅門内外熱閙非常○張香濤制軍以前任福建布政司王閬青方伯德榜久歴戎行熟於軍律因之札調到省擬奏留襄辦營務云○委署新寍縣丞周二尹經魁歴富善後局差練逹老成素爲上游所器重現在卸事回省大憲仍檄飭回局當差以資熟手 
[江西官報]  
　　候補道涂觀察椿年現奉曾制軍札委兼辦西楚兩岸長江巡查緝私事務湖北候補道劉觀察建德病殁日前德曉峯中丞親往靈前祭奠准補安仁縣縣丞但壽椿交卸安仁石港緝私差回省撫州府陳太守振瀛交卸回省不日入都引見通判龍叅軍汝松禀謝提前酌委州縣一次行知贛縣長興司巡檢施增泰丁憂出缺以補用府經歴鍾鼎署理分部主事鄧廷相辭行入都萬壽宫風神廟　神廟俱經德中丞奏請　御賜匾額於三月朔日親詣行香懸挂候補縣蔣大令家駿往新建縣鄉騐收玗堤時大令及功禀謝酌委本班一次行知 
[鄂垣官報]  
　　三月二十五日布經歴托溥提前酌委州縣一次候補府潘遵枋提前揀委一次照磨葢澧之記大功三次俱禀謝卽用縣字九江自丁官山會查石灰窰候補縣歐陽柄榮自崇陽大冶守催驛站册結俱回省銷差候補州英動禀辭解米折銀赴荆州候補州判陳懋昌奉委調查城外忠孝賓陽兩鋪差候補巡檢鄒培德奉臬憲委留查大新接等鋪差俱禀知二十八日武昌府李調署江夏縣楊俱禀知設壇祈晴候補縣李著謀奉藩憲委解第三批京餉禀知候補州判許宗魯奉善後局委赴河南公幹胡汝諧奉憲臺飭知准補坼州州判禀謝藩憲牌示棗陽縣典史員缺飭新選之韓敏忠赴任 
[邗江官報]  
　　初五日彭鹺尹鳳瀛銷淮北新關差初六日札仁齋分轉委解京餉銀湖南高叅戎明經解餉來初七日調署寳應縣趙大令佩萸過揚履任初八日龔鹺尹齊獻委界溝緝私差 
[書畫助賑]  
　　朱君黼欽書法勁秀唐君子禪精繪仕女人物兹因各省被災咸願减潤助賑朱君書扇對百件爲止扇三角四五六尺對五角七角一元均照减半五天取件唐君畫半節仕女紈摺扇五十件立軸二十幅爲滿扇五角立軸一元减半取潤取限十天均以登報之日爲起代收盧棋盤街四馬路口誠濟堂參片店戯鴻堂大吉樓邑廟花園飛雲閣得月樓遠處局寄酒資自給上海四馬路高易籌賑所代啓 
[答晉梅甥卽用元韻]  
　　申江托跡是從游詩禮傳家學本優寄語芸窓須努力休將風月戀清幽靜僻何妨畫掩閂半生潦倒布衣尊少年宅相才超俗草草杯盤醉一罇漫云寒士守窮經馬帳高懸姓氏馨相見文塲怱遽甚繫懷月落又雲停澄懷秋水証心明詩酒怡情寄此生有志功名須及早相期學問益求精[  黄門後人肖春氏稿]  
[肖春姻丈示我曹令甥誦萱見贈之作并和章爰成一律卽呈均政]  
　　翩翩年正少詩學抑何深宅相豈虚語客游多苦心舅甥爭傑搆衣鉢惜除吟曹蓮汀先生有惜餘吟館詩稿待梓乃誦萱之祖也毛羽漸豐滿飛騰盻自念今[  廣寒舊謪吳士釗叔康甫初稿]  
[贈吳叔康姻世丈勉步元韻卽塵斧政]  
　　如珠詩句好披讀仰情深不棄垂青眼還欣識素心先生眞富學舅氏本高吟轉瞬看攀桂聲名獨步今[  誦萱生曹鴻翥晉楳甫求政稿]  
[上海三馬路與昌恊賑公所陳竹坪經收順直山東河南皖北賑捐丁亥臘月廿七日第九伯另六七次清單]  
　　十六鋪衆姓醮資移助一元錢六伯八十六無名氏五伯四十趙五元翁陳琴貴一元安爲至福氏節省年費五元華立齋二元○另收河南賑○本發水災圖册晋甡莊來楊寳慶十元又梁積記一元又川沙隠居同友一元隠居諸友六角黄理川森榮各二角以上共二元又册鐘環君等五戶合一元又杳河舊經募張冬榮王錫康王合興三戶各一元陳銘安餐英書屋墨海顧蓉塘四戶各五角茂昭堂顧四角遺安三角鐘子能竹亭張星三戶各二角李子金博稍各一角以上共六元五角○行道有福册三和源號來惠慶裕銀一兩合一元四伯八十又江山縣署來張梅波求氣疾早愈六元銅洋六元○又慈谿德孫楊家驢求女病全二元○普濟册申報舘交來盛晴園一元○敦仁堂李十元陸翰文二伯迪德堂祈頭濕耳濕全愈人還愿各一元前來飾銀五錢售見洋六角錢四十鄒雲聲先生經募三義號二元普生堂二角同一號五百五戶各二伯三戶各一伯以上共四元○漂陽爰蔭堂遵慈命將席資捐洋五元鎭海蛟川良宇來　經子將兒女押歲賑二元本宅門前桶捐散洋八元銅洋十二元蘇周清求父母延壽一元冶城山人丹桂人陳名氏各銅一元散小洋四角白紙包二角册卜無名二角憂邱力勉人一角散錢一千一伯一磅九仙令人六邊字洋票一紙此票前已廢過作爲廢紙太古輝棧爲念七夜鄰近失愼得保平安全將酬神資移賑三伯元長源木行十洋永記太原每五元大豐洋貨號許春榮善士爲前夜鄰後失愼承各寶號諸友光顧將謝筵資移助以爲諸君造福洋一伯元廣誠信銅洋三十元秦馥堂先生交來清江張聚興船上平安完愿十元公大莊來武穴允泰典二元陳和生堂陳温氏均求身子平安信女劉慈美三人各一元李姓求一家平安又求咳嗽全愈乙元無名半洋○本發水災圖册積善堂頤壽子福記三戶合三元又長沙趙勉之將席費移助四元○又寶順洋行來芙蓉廬主人募十四戶共三元又淮安射陽震裕布號來三十戶共五元又清江裕泰錢莊來儉勤堂省會席資四元衆興鎭裕泰一元以上○ 
共五圓　估出銅一洋行道有福册申報舘來近文堂劉經募葆彝堂銀二兩景様樓敦恕堂旌直堂三戶各一千無名六百又四十人銀二兩以上二册共來規銀六兩六錢三分○又通州養和藥鋪募馬眉卿三元馬張氏章士各一元共五元又江西洗馬池肇昌緞號來　道堂文七千運璧書屢八詠書房各三千陳喜關各四千胡維光劉士各二千易安山舘一千五伯無民宜雅軒公每一千槐蔭堂始滋堂聽琴書房寄隠山房補拙山房六戶每五伯以上共合來三十元救命二摺清江裕泰二元○普濟册邵萬生號來繩孫益生厥孫愼慶四戶每八伯正和采華居唐承華徐卿蘭四戶每五伯以上計五元三角共收河南賑洋五伯六十本洋一元規銀六兩六錢三分銅洋五十二圓小洋二十九角錢一千六伯二十文○二日共收英洋五伯七十四圓内本洋一圓規銀六兩六錢三分銅洋五十二圓小洋廿九角錢二千八伯四十六文合併聲明 
[上海三馬路與昌恊賑公所陳竹坪經收順直山東河南皖北賑捐丁亥臘月廿九日第九百零次清單]  
　　淞城居士膏大移助一元豐餘銅洋一元○另收河南賑○本發水災圖册漢口求免口舌求事遂各二元○又册漢口源天號來沈錦標二百八戶各一百錢安甫五十十戶共來一元○有福册徐慧生善士續募程種福堂十二元培杏山房銀四兩經手好輝堂各一元劉長春三千福興仁劉原齋增慈壽崇本堂彭四戶各二千裕堂聶富壽林福海余愼思堂合興原劉重慶堂瀋詔安堂葉蘭生陳家村劉明德李屏九十一戶各一千以上共合來四十元○同壽原李雨瀾爲念七應鄰近得保平安廿元○東來升赤金鋪十八元六角錢一伯二十○荆州府城内無名氏募同志荆平銀十六兩申規銀十五兩三錢六分七厘又低銀五錢洋五元虚對二個○陳金記十元○海昌徐茂生一元六角八分乞餘許愿一元三角六分共來三元○電報總局豫賑處撥來銅七十元低銀三兩六錢○阜昌銅洋廿元○立大莊交來無名氏規銀二伯九兩一錢三分○太古輝棧來柯衡山爲廿七應鄰近失愼得安全十元○花南硯北室求長兒病速愈先助二元○得記一元○以上共收河賑洋一百十四元規銀二百廿四兩四錢九分七釐小洋六角銅洋九十元低銀四兩一錢虚對二個錢一百廿○本日共收英洋一百廿五元規銀二百廿四兩四錢九分七厘小洋六角銅洋九十一元虚對二個低銀四兩一錢錢一伯廿文合併聲明 
[上海三馬路與昌恊賑公所陳竹坪經收順直山東河南皖北賑捐丁亥除夕日第九伯零九次清單]  
本發水災圖冊蘭谿公順號來邵玉亭俞麟卿何彩麟三戸各一元江國香程國馨各五角江玉書程叢桂軒各二角金玉芳租祖伊各一角周熙庭二伯零五汪漢記姚經記各一百零二十二戶共來洋五元○又册本埠繩武堂三元○又册萬豐銅錫號來阮邦發李兆奎各一元萬豐號陶承山葉福保無名氏四戶各五角潘茂榮五百胡再鏞四百葉德興李廷華魯泰昌三戶各二百吳之隆一百十三戶共來洋五元六角○又册培記等二十戶合洋一元又册二十戶合一元二册共洋二元○滬城北客居比鄰失愼幸叨神佑得保無恙規銀一百兩○顔鮑顧李移春酒席資洋五十四元○普澤册江右徐叔猷太史續募舒守義堂徐立本堂各十元徐仲襄五元三戶共來廿五元○有福册福州恊賑普安堂收莫藹樓寄來福逹良興司敬酬心愿花洋一元估出是銅又林慶安募李子肅明府銀十兩七錢一分○水災圖册姚菉氏五角又册宋介氏五角又册黄福氏五角三册共來一元五角○大英公舘帳房姚紹科祈免災悔求解堂續助義昌懋四戶各十元黄仁厚堂周費氏各五元升記廿元内估出銅洋三元成泰銅洋四元戲鶴山房二元胡氏冥福一元恊昇銅洋十二元梅萼堂宋一元四百同源亨綢莊來無名氏銀十兩帳餘一元六百○城王廟桶捐紅紙句三元洋紙包黄紙包各一角求母福壽一元散英洋一元徐門薛氏二元散小洋六角散錢八百十八共計七員小洋八角錢八百十八○本宅門前捅捐水灾圖册閱報人二角散小洋八角有福册徽歙無力人方氏求女無災無難一員維玉氏一員散洋三員錢二百十共計洋五元小洋十角錢二百十○本日共收洋一百八十二元規銀一伯廿兩零七錢一分銅洋十九員小洋二十九角銅花洋一員錢二千零廿八合併聲明 
 
 
 

Page 10

 
 
監及也此佈 
　　文匯舘白 
　　石印三場一統大成　下層大題文府　中層經藝宏括　上層增廣試帖玉芙蓉○新增　學總纂大成○羣　彙源　以上五部合纂 
　　蓋天下之大四海之內文名之盛舍中華其誰與哉況我　國家鄉會取士首重文次重詩而策問又次故近來石印詩文等書之盛行於響會場者以其取携最便而選擇至備者也如頭場四書文之備題莫如大題文府八韻詩之備題莫如增廣試帖玉芙蓉二場五經文之備題莫如經藝宏括三場策問之備具莫如於新增策學總纂大成羣策彙源凡此五部三場選本中所最精最備之要書也無如書分五部豈能通用三場是以頭場之書不能連之二場二場之書不能貫之三場遂至逐場更換部部檢點未免有煩瑣累墜之失茲特新裁獨出擬統彙於一部之中用是精益求精分上中下三層為式下層大題文府中層經藝宏括上層前半增廣試帖玉芙蓉後半新增策學總纂大成羣策彙源以五部而纂合一部却是匠心独运既覆校而逐加细校端资见助同人文则一篇不少詩則合用增廣惟策總纂大成內這十三經策案廿四史策案向用摘本今更足本可謂至精至備盡善盡美足以蓋鄉會場之面而為一網打盡之鉅書也允矣三場　戰機器從使收拾而成堪稱無所不備故名之曰三場一統大成為名不副實致書之宏富精當人人得而知之不待言贅惟書之原定價目未必人人記億姑應開列於後大題文府十二元經藝宏括八元增廣試帖玉芙蓉五元策學總纂大成一元六羣策彙源一元共成廿七元六角況且原是五部未獲連茹之便此則總之一收煞費鈔校之功本擬價應加大恐塞同好之路豈敢惟利是圖復減工分之二用特酌定每部收回工本洋廿元託積山書局石印有文海書局圖記一准四月底出書訂三十二本分兩次板書品仿大題文府本數較文府部半精極便極彼分開五部而累墜者約近廿八元此彙成一部而大備者只需二十元價亷而物博以副同志之願欲者其此書之謂　宜人人欲得而爭購之惜乎身本浩大書印無多大半巳經定出惟願　賜顧諸君早來訂定庶不至有臨河欲返之歎總售處在上海四馬路文海堂書局分售各書坊俟出書後登明 
　　願學庵主人啓 
　　對單已到○經售五六彩　豐和 
　　接英五月份對單查本行售出五六彩各全張共得洋一千五百元均分條頭其得主姓名衆多不及細登○今售英六月雙彩票開期四月廿六速來購票 
　　屈臣氏 
　　嫩容玉液　 
　　皎如玉樹臨風前 
　　凡人本來面目有好有醜容色維可以修好也無如難得其妙法以修之故當北風撲面更易老人顏色本藥房因考究最滋潤之物配人妙藥製成此玉液香逾玫瑰令人搽之光潤玉顏嫩滑肌膚用法宜於臨睡時以此少勻於面上令其自千俟早起鹽洗覧鏡自照倍覺光昌所有麻瘰斑點晦氣除去凍疾燥拆等患無慮誠嫩容第一妙藥也諸君光顧請認稟准用龍麟伴塔為記庶不有悮每大罇價一大元小半元正 
　　上海大馬路屈臣氏大藥房謹啓 
　　印譜減價寄售 
　　觀月聽琴室印存各派均備印林之大觀也去年登報每部實洋四元現存無多因欲脫貨願減至六折出售　買格外從產函購寄上海英大馬路大同書局西帳房 
　　看書卽知戒烟法 
　　此書薣　克王爺　　　定　倉場督憲宗　鍾　暨　上海道憲沈　賜序最奇者服藥後腸中漬潛烟油悉由毛孔而出故能除心癮怠百病　竟可轉黑既痿復能種子每兩價銀一兩每癮一錢服丸三兩除根惟藥丸無凸凹形卽係假胃藥另有　狐騷臭藥每料一元三日除根　霍斑藥半元十日退清　髪禿藥六角半月童生　淋漓辦藥等二角　窺　痢　癮　目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海花北門外吉祥街如意衖陸城內土街口 
　　生生堂啓 
　　新開一品香後記番菜舘 
　　本舘擇於四月十三日開張專備英法大餐加非茶點一應俱全開設四馬路高易洋行對門洋房軒昂器圖精良悉照頭等西商欵式比衆不向倘蒙○賜顧隨時定價 
　　徐後章告白 
　　同盛土棧 
　　本號向在上海北頭實　樹戲舘對門石庫門內揀選提尖大小洋菜零剪　賣概經批發出售凡賜顧者請認明本號招牌庶不致悮 
　　廣東接元堂應騐丸藥 
　　勝寶女金丹　婦人氣虛體弱最難育嗣甚至百病叢起此丸大補氣血長養精神安胎成孕却病延年每兩洋二角 
　　婦人白帶丸　專治赤白帶下流出精冷穢或黏如米疳珠點淫濕不巳而色黃白此丸服之立愈每瓶洋三角 
　　琥珀五淋丸　五淋之症多因酒濕熱毒悮染花柳或紅或白劇痛淋瀉此丸專解諸般熱毒無論久近藥到病除每瓶洋三角 
　　止濁固真丹　專治白濁流之日是久腎元巳虛或色慾過度以至清濁不分米世之色時常珠點此丹無論一二年均效每兩洋二角 
　　龍涎戒烟丸　式烟之方多如林立有能止癮不能去癮有能去癮後生他病此皆未能窮其奧妙耳試以此丸應知效騐無虛每瓶五角 
　　大腸下血丸　下血一症由濕熱盤結於中以致營血失道滾入大腸久則胃氣漸弱延綿不愈此丸治之獨神每瓶二角 
　　應疝氣奪命丹　經去諸病者乃陰氣積於內復為寒氣所加漸成疝氣臍下撮痛陰核偏大腎襄壅腫服之卽消每兩洋三角 
　　參茸乾健丸　專治男子腎元虛冷玉關無守夜夢遺精甚至陽事不舉服之可使精體充盈每兩洋二角大丸每丸一角雙料二角半 
　　參茸坤順丸　此丸治婦人四肢困倦黃瘦浮腫子宮虛冷久不成孕或經期腹痛先後無常每兩洋二角半大丸每丸一角雙料二角半 
　　萬應如意油　此油疏風解毒溫中利竅和血脈辟邪穢功用極多難以枚舉名為萬應良不誣也居家出門最宜携貯每洋十瓶小廿瓶　在上洋四馬路老巡捕房對門 
　　新開　榮大土棧 
　　本號開張上海陳家木橋六馬路口自運揀選原荘大小洋藥法製各種洋烟比衆格外克巳倘貴客欲辦者請至小號面議可也若蒙賜願認明本號招牌庶不致悮 
　　輪船往東洋等埠 
　　啓者本行約科哈馬麥魯輪船主名孫於禮拜五卽四月十五早十點鐘開往長崎西門舍革神戶橫濱等埠小包收至十四正午十二點鐘為止搭客票出至十四下午七點鐘為止在船買票須照定價加十分之一如　各寶號欲裝貨搭客者請至本行訂定可也此佈 
　　四月初九日三菱公司啓 
　　英六月票出售 
　　額設三萬號頭彩得洋六萬元二彩一萬元其餘各彩均載票對工祥明准於四月廿六開彩雙張魯洋十二元單張四開照算分條七角小行等並無分枝外埠紳商函購當班回件斬細騐各行圖印信封為記此佈 
　　老廣豐　新廣豐　萬福來　萬翼來啓 
　　新開廣福興 
　　本號開設上洋西棋盤第二衖石庫門內揀選大小洋藥箱照批發自專督製陳膏每洋二三冷籠二兩九熱籠三兩三平頭外加貨真比衆不同每洋一元送彩票二號此佈 
　　機器軍械出售 
　　啓者本行在滬專對軍機　有年矣覆　各　各局委辦一切貨價無不相宜　來英國製造之法比前更屬精巧今有新式銅　大砲來福洋鎗大小　帽精細炎藥挖河機器大小各種俱全倘有　貴客紳應需各種各式祈至小行視橡面議價目格外　這特此佈聞　光緒十三年　六月日 
　　　亞土行啓 
　　招保火險 
　　啓者本行今專保中國棧房鋪戶貨物各種火險充　這險立卽賠償極為迅速仕商欲保者祈請移玉至小行面議可也　　　代理倫敦門　　打火險公司 
　　義記洋行啓 
 
 

Page 11

 
 
   
 
 

Page 12

 
 
   
 
