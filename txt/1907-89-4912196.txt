# 1907 - 89 - 4912196

 

Page 1

 
 
   
 
 

Page 2

 
 
上諭 
二月二十三日奉 
上諭廣西慶遠府知府員缺著全興補授欽此同日奉 
旨庫車回子郡王瑪穆特著賞挑乾淸門欽此 
宮門抄 
[電傳宮門抄]  
　　二十二日召見軍機瑪穆特二十三日召見軍機長秀陸潤庠孫寶琦 
論說 
[再論請禁納妾事心]  
　　某給諫請禁納妾之封事。近聞已交政務處議奏。記者前論所未盡者。今更一申之。 
某給諫之原奏。其罅漏至不少。其言曰。 [近來士農工商多作此舉 ]夫士農工商。所謂四民。舍此四者以外。無餘民也。今如其言之意。將謂非士農工商。而後可作此舉平。抑謂此舉可作而不可多。而所謂。不可多作云者之解說。將謂是人可作此舉。而作此舉之次數不可。多乎。抑士農工商中不可人人作此舉。而有可者。有不可者乎。此其罅漏之一也。其言又曰。 [甚至無業之人亦姬妾環。侍 ]夫業之云者。卽所謂士農工商也。今如其言之意。又將謂有業之人如士農工商。不妨姬妾環侍乎。此又其罅漏之一也。 
抑記者細玩給諫此奏之用意。殆於上之二端不甚注意。故略作輕筆以爲引子。而其注意之聚點乃在允可怪者之一端。故其言曰。 [尤可怪者一二品大員執掌封疆以寶重之身而消磨於粉黛以六七十歲之年而置二十歲左右之嬌妾暮年精力幾何無怪國事委靡民情隔閡。 ]其言之鄭重之關係。可謂至矣。雖然。吾滋惑焉。 
夫一二品大員以上有人也。一二品大員以下益有人也。今乃但曰一二品大員。則其以上以下者。何不問乎。一二品大員有封疆者也。又有政府者也。今乃但曰一二品大員執掌封疆。則其非執掌封疆。者。又何不。問乎。封疆大員。有六七十歲者也。有六七十歲以下者也。 
今乃但曰六七十歲之年。則其以下者。又何不問乎。官守之身。誰非國事民情所寄。今乃但以國事委靡民情隔閡之罪歸於封疆大員之暮年置妾者。然則非一二品大員。與夫一二品之非掌封疆者。與夫一二品封疆大員之非暮年者皆無與於國事民情。日皆可消磨。於粉黛也。然則卽如某給諫者。按其分位。量其年華。固亦爲國事民。情所不關。而大有消磨粉黛之資格者也。斯亦可謂狹義又獨狹義者。矣。給諫其何以自解。 
且給諫亦知一般居官之人。其多畜姬侍之原因果何在乎。余嘗論之。以爲亦任於慾望。但此之慾望。非第一端而己矣。蓋中國人之所樂乎爲，官以求逹其慾望者有二種。一曰嗜好。一曰威福。其屬於嗜好之一方面者。卽貨利聲色是也。彼挾此目的以來之。旣得之而縱。之。亦何足怪。加以此輩之精力。往往遠過於常人。（能從磕頭請安逢迎揣摩中以熬成貴顯之資格其精力固非孱弱者可比）而又。有膏粱參餌之頤養固宜其肉屏之奉老而弗衰矣。迨其人旣逹於貴顯之地位。則威福卽又緣之以發生。而凡屬僚之論事。戚黨之千。求。將皆。揣測其嗜好之所在。以施逢迎献媚之術。於是襲呂不韋之。故智者多。而佳冶窈窕之奉不絕矣。故凡顯貴之上官姬妾必衆。而究其由來。則由於自納者少由。於受歸。（讀。如饋）者多。是皆從威福。中來也。夫彼則坐享其威福矣。而孰知利用彼之威福者。所欲者奢。故所持者厚。流弊所極。遂至使中國之官塲。成爲一姨太太之世界。而賣官枉法之事。靡所弗至。（此其証例不勝枚舉）此等不可思議。之怪狀蓋給諫所未及見之。而或亦未敢昌言之者也。政務處而欲提議此案。其不可不於此三致意矣。 
雖然。吾料政務處諸大老之議此提案。必將以　頇敷衍出之。而無。正當之辦法也。其意以爲。議駁則無當於文明之體制。議准則有妨。於慾望之取饜。如原奏所言以施禁則偏而無理。如記者所陳以設。防則激而傷情。且此諸大老者。誰非大員誰非暮年誰非消磨於粉。黛者。語云 [惺惺惜惺惺。 ]而誰肯委心於國事民情。以行損人不利。己之新政哉。 
專電 
 
 

Page 3

 
 
[電一北京（二月廿三日亥刻）]  
　　郵傳部尙書張白煕謚號政府擬定文簡二字不日奏請降旨（天） 
[電二北京（二月廿三日亥刻）]  
　　粵督奏查明粵省州縣盈餘已經分別提繳酌給津貼請免再提並毋庸定在任年限俾展所長奉旨該衙門知道（民） 
譯函 
[袁督奏報陸軍購辦軍裝用欵]  
　　直督袁宮保奏報前數年北洋陸軍各鎭購用軍裝欵項計銀六百萬兩內有二百五十萬兩用於日本其餘則用於歐洲各國袁督謂雖用如此鉅欵而第五第六兩鎭所用槍械尙係舊式有時並以不堪用之器械充數奏內又稱第二第四兩鎭每年用欵約需銀二百四十萬兩購造軍裝之欵尙不在內云云袁督以第一第三第五第六各鎭及陸軍各學堂均已移交陸軍部因將天津北洋督練處人員大加减少各員大半經四鎭總统鳳山調往差遣矣 
[政府續派軍隊赴吉黑兩省塡防]  
　　北京政府接得奉天趙將軍來電謂駐紥滿洲北境中部之俄兵己於西三月二十號撤盡除己飭令武衞軍總統馬玉崑宮保派都統崑源統帶馬步砲兵十營由熱河開往北滿洲外復飭直督袁宮保派駐紥永平府之第二鎭開往京城黑龍江塡防惟余曾接得齊齊哈爾來函謂俄兵大隊現皆散布於中俄邊界以備一旦有警即可奉調直入吉黑兩省也 
[南北洋陸軍會操消息]  
　　陸軍部尙書鐵良與直督袁江督端商議於西歷十月間擇地於江蘇省內舉行南北洋陸軍大操因江寗陸軍第九鎭蘇州淸江浦兩處第三十三第三十四兩鎭於河間府彰德府兩次大操時皆未前往會操江督端擬定每省派陸軍兩鎭所有費用由各省均勻攤派云 
[施肇基有起用之望]  
　　郵傳部右叅議道員施肇基曾在美國遊學因被翰林院侍讀學士馬吉樟奏叅奉旨開缺經鄂督調用未往近日吳重熹侍郞於召對時在兩宮前力保請仍錄用故尙在京或將襄助吳侍郞及林尙書唐侍郞辦理郵電輪路各政所遺右參議一缺至今尙未補人據華人云將來或仍由施肇基補授云 
[外部辦理大閙公堂案近聞]  
　　傳聞外務部現允駐京英使朱邇典之請凡有英國商民人等於一千九百零五年十二月十八號上海租界暴動所遭損失給以賠欵意在將此案速結勿再遲延滬道瑞激己奉諭與駐滬英總領事商議此事矣以上譯字林報載西三月二十七號北京訪函 
緊要新聞 
[侍御請速發布外省官制北京]  
　　聞近有某侍御奏稱外官制旣經議定若因內官制多滋流弊致將議定外官制延不宣布不惟貽笑於外人實亦失信於全國等語摺上留中（樞） 
[外部新定出使章程補要北京]  
　　外部新定出使章程曾將大略登錄今得北京訪函又多頭等欽疑使及繙譯官與隨員改作書記各條因特詳錄如下奉使人員皆作實缺頭等公使秩一品視本部尙書二等公使秩二品視侍郞差竣回京請旨簡授頭等叅贊秩三品二等叅贊秩四品均視丞叅三等叅贊秩正五品視郞中其隨員名目卽行銷除均改爲一二三等書記官一等書記官秩從五品視員外郞二等秩六品視主事三等秩七品視小京官其頭等繙譯官秩四品視叅議二等秩五品視郞員三等秩六品視主事四等秩七品視小京官以上各官均由儲才館及外省洋務局人員派充出使大臣不得自行奏調惟醫官及錄事准其酌帶仍照三年勞續擇尤保獎（大 
[兩司會同洋務總局詳贛撫文（爲核議英商開築油池事）]  
　　（前畧）查洋商在中國開築火油池。約章本未載有明文況煤油一項其性猛烈其害無窮是以從前英德各商在上海浦東及漢口浙。江等處。創設油池。均係暫准通融試辦。於章程內載明他處口岸。不得援例。卽上年英商燧源公司。美商美孚公司。擬請在九江開設。油池。亦經瑞前道據理駁阻。迄未准辦。今英商亞細亞。煤油公司禀。請擬在九江地方開築油池。雖英领事倭來函内稱並非專指都志。善。承頂張謀禮。之基地無論該地係張謀禮資賣屯田洲地例應退還事不准行且查九江係屬通商口岸。華洋雜處人烟稠密現値修。築鐵路。建設車棧。將來商旅益形繁盛煤油旣爲險毒之物。其患防。不勝防。似於地方民情大有妨碍。自未便准其建設。此次九江汪道駁復各節均屬實在情形亦爲保衛地方公益起見所有英領事藉。 
 
 

Page 4

 
 
請援辦之處。應請毋庸置議。是否有當理合會文詳憲台俯賜察核批示遵辦並請先行函復英領事查照（千） 
[皖撫咨蕪湖車站與租界之糾葛蕪湖]  
　　日前皖撫恩中丞咨行外務部略謂據鐵路公司稱咨查蕪湖新開租界南邊第一條馬路本係沿靠陶家溝之北岸此刻鐵路分司濬寬陶家溝面以便駁船停泊其緊靠溝旁沿北岸之馬路本係照式留出與原圖並無歧異不過溝面旣經改寬十丈路身亦移北十丈上年動工之先業將圖式中本公司總工程師交與蕪湖新關稅務司轉寄上海新關理船廳核准照辦在案等因相應錄咨轉咨貴部云云（周） 
[皖撫札飭各州縣不准帶印公出安慶]  
　　皖撫恩中丞札飭各屬略謂向章州縣公出非奉上司專札指明帶印前往不准擅自携印公出是以一切公牘除平行下行照例事件暫用代拆代行鈐記外其餘禀中詳文及緊要事務仍由本員自判蓋用本印不用代拆代行之鈐記今安省州縣擅敢帶印公出者有之擅用代拆代行之戳記者有之各隨其所欲爲同城各官旣不過問該管親臨上司亦不查察尙復成何吏治又查各屬吏目典史巡檢等員有自兵燹時刋發宋文條戳者至今數十年相沿未改該員等名位雖卑而鈐記不用篆文未聞有此功令豈不虞僞造詐騙亦可謂因循極矣嗣後各州縣公出如非奉文帶印出境者一槪不准擅自帶印公出倘敢玩違許同城官禀揭該管親臨上司失於覺察并干未便若藉公出印未帶出致有盗用舞弊情事則是該印員信用匪人仍惟該印員是問一面卽由司查明刋刻宋文之鈐記遵守定制移局改刻篆文鈐記發換應用云云（化） 
飢荒錄要 
[詳誌匪徒縱火搶米事常州]  
　　武進縣屬小河鎭黑沙地方地近湖濱居民蠻橫該處積穀曾經鄕董郭世賢擬請撥入學務鄕民銜之近因米糧缺乏各鄕民令發積穀平糶以致起釁聚衆焚毀郭董住宅延燒左右鄰數十家。翌日來城報警武進縣賴大令聞信卽禀請府尊德太守調飛划營兵船十二艘（砲船六艘槍船六艘）前往彈壓鄕民始散時地方匪徒乘機至巿口擄搶該鎭及附近各。鄕鎭遂一律閉巿刻聞各店鋪雖已照常交易然賴大令則尙留滯鄕間也又卜弋橋因鄕民不准將米糧出境亦有罷巿情事。聞其啓事之故因有某鄕人前往購稻一千石本地鄕民恐米糧出境遂致暴動現在雖已平靜惟以後仍恐不能無事也（言） 
[黄家鎭貧民搶米。鎭江]  
　　天長縣屬黄家鎭近日米價每石漲至八元左右人心惶惶月之十八日該鎭元記米行因運米下河竟被貧民搶去一百餘石董事王君已飛禀縣令請兵彈壓（十） 
[蘇撫嚴禁搶米韻示蘇州]  
　　近來大江南北搶米相習成風乘機探取財物甚至騒擾正供公然明目張胆恃强拒捕逞兇顯有匪徒爲倡起意煽惑愚蒙律載紏夥搜劫罪與强盗相同已飭地方文武不准姑息養癰拿獲就地嚴懲格殺置議勿庸一面飭辦平糶切實振濟困窮凡爾小民人等務各守法奉公脅從已往不究愼毋違抗怗終須知干犯法紀煌煌三尺難容爲此大張曉諭以期振瞆發聾（於） 
[奉境又出搶米案松江]  
　　奉賢縣境沿海居民因米價昂貴羣向富戶求食等情曾誌前報茲聞該處又有搶米情事經縣主王大令飛禀府署立委發審委員沈聯棣大令帶鹽捕飛划鎗艇十餘號馳往該處彈壓又聞傳言此事起於南橋左近先由鄕老两人爲首後隨老弱婦孺數十百人向南橋同吳二尹署中求食二尹叱之幾被圍毆幸乘隙從後戶逸出經紳董到塲排解每名給發錢五十文始散現在貧民己竄至西新巿地方俟有確聞再報（此） 
本埠要聞 
[上海道電復推廣巡警]  
　　江督電飭滬道推廣 
巡警已紀前報茲瑞觀察已電覆江督略謂上海租界以外亟宜普辦巡警以保主權憲意擬於原奏添設五百名外放手大辦查南巿及西門外毗連法界處均已擇要督同工程局紳董先後設巡現以各門沿城行旅往來僻靜處劫掠時聞東北又與法界緊接正擬派巡站壕擬章具禀請示至北巿築路開埠浦東廠棧林立除將訓練卒業之巡警學生一百另六名擇要分派站巡外仍卽遵照周前憲奏案續招足額限期訓練卒業分別佈置一面飭令巡警學員北巿工巡提調浦東總巡週歷各處相度地勢普設巡警區叚應若干處巡士應若干名繪圖禀辦云云（企） 
[濬浦隄工巳經開始]  
　　開濬黄浦議在張華浜對江老鼠沙起先築長堤以阻水勢故連日已雇小工五六百名在彼從事工作矣（勺） 
[納稅西人奉派查辦巡捕事宜]  
　　二十三日字林報云日前本埠納稅西人於開會時議定在納稅西人內派七人爲特別董事查辦巡捕事宜茲已派定姓名列下（一）英按察使沙司馬理斯君（一）白洛特森君（三）克畢脫君（四）意德君（五）馬修爾君（六）麥葛老君（七）賴德森君 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[法國憲法人權十七條譯注（再）（續）]  
第十二條欲保護人權不可不有公共之勇力然則公共之勇力者爲公共之利益而非專爲私人之利益而設也（兵與警察皆所謂公共之勇也兵所以保民而非所以殺民警察所以衛民而非所以擾民所謂公共利益者是也故民出其血汗以養兵民出其指膏以養警察欲使人權堅固不致再被一二强悍者僣竊削奪也） 
第十三條欲維持化共之勇力欲維持施行政事之费用則納稅爲萬不能免之事凡係国民皆當納稅而又量其力之所能以爲區别 
第十四條凡係國民皆有决議稅則之權或躬親其事或舉代表以任其事承諾與否悉出於自由勻擔如何支配如何徵收如何期限如何均視應用之數以爲準 
第十五條種種社會均有向官員查帳之權 
第十六條若無憲法則權限不分而種種社會均無自保其險所謂權限者如立法行法司法三權是也如君權民權之界限是也憲法小立則今日出一言而明日被拘者有矣莫須有三字已足以定罪案容或有之四字己足以定罪案情節可疑一語己足以定罪案故曰無自保其險 
第十七條財產之王權神聖不可侵犯惟爲公益所必需則可要索之但須依公正之條約而預給其價（法國當時帝室與貴人之喜怒均可藉端而削奪國民之財產故本條重申之公益所必需者例如鐵路須經過某地該地爲某甲之產則國家可要甲退讓商訂辦法而給以價） 
人權十七條之正文如右係法國預備立憲之文告也所訂憲法皆不外此十七條之宗旨 
右文凡括弧內之詞係譯者所注蓋恐原文詞意簡賅閱者不易領悟也（川）（完） 
交涉 
[批飭解散仇敎匪徒南昌]  
　　江西南豐縣周大令仁壽禀五十一都等處地方謠言仇敎及籌辦各情奉贛撫瑞鼎帥批云洋人游歷內地載在約章無業遊民輙敢散布謠言煽惑鄕愚與敎爲難不法己極旣據由府委員赴縣會同查辦亟應設法解散嚴拿造謠爲首之犯從嚴懲辦以免滋生事端仰建昌府速撥勇丁星馳赴縣會同該縣防範解散將各處敎堂敎民實力保護並飭紳士族長約束族中予弟勿得造謠生事一面嚴拿首先鳴鑼各犯毋稍輕忽將辦理情形隨時禀報（成） 
[日本軍艦抵贛南昌]  
　　日本軍艦隅田號去秋曾經來贛現又於十四日遊歷抵省艦中員弁掘田英夫國分良吉千早田子郞三君於十五日上岸謁見贛撫并至洋務總局拜會總辦荘李兩觀察惟無一語談及國際云（成） 
政界 
[詳准厘定湘平平色。江甯]  
　　江南財政總局詳兩江總督略謂查籌防支應兩局每年支放各欵約計三百餘萬兩以餉糈薪費。爲大宗。向用湘平給領惟省城巿面庫漕各平尙無歧異獨湘平平。色最爲參差平則有九八九八三九八三九八五之分色則有二七。二八之分。若不明爲厘定不足以示平準而防牽混從前兩局經放平色本自不同各處支領相習已久今歸併合爲一局若仍照舊日平色分別支放難免一欵兩歧在本局旣恐以錯誤貽譏在各處尤盧以錙銖相較詳加察核酌中定擬應請自開局之日起。凡由本局經放湘平各欵悉用九八平二八色以歸一律。其各處解交本局之欵向係何種平色均仍其舊積存平餘另款儲留公用旣收整齊劃一之規兼爲積寸累銖之司於財政不無裨益仰祈批准通飭領款各局所營隊一律遵照辦理云云刻己由端制軍批准分别移行遵照矣（具） 
[押追欠缴捐欵安慶]  
　　日前皖撫據安徽賑捐局詳稱候補巡檢顧光第承辦捐務欠繳捐疑頗巨屢次催繳迄今尙未上兌懇奏叅提究押追以維捐欵而重賑務等因當奉皖撫批准押追（若） 
學務 
[批飭妥議串捐撥充學費蘇州]  
　　蘇撫陳中丞批掦州府敎育會梁炎等禀云據禀請飭揚府八屬將加備串捐己加者趕卽照解未加者於今年上忙內一律照加俾充府中學堂經費自是因公起見惟此項串捐應以幾年爲限所引淮安成案數止十文一年卽行截止各屬加捐應歸一律何以黏抄張元顗等呈學務處禀詞又有统收十五文之說未免過重上年各屬秋成欠薄究竟民力能否勉輸輿情是否允協仰江藩司會同江提學悉心妥議明定年限酌中定數詳候察奪（必） 
[女學立案保護安慶]  
　　蕪湖安徽女學堂總理陳君將開校日期及報銷淸冊禀報提學司懇予立案給示保護當經沈提學批該紳等組織女學爲家庭敎育之基良深欽佩所請出示曉諭之處自應照准候札發該縣張貼以昭鄭重（若） 
[批示請給學生津貼蘇州]  
　　江蘇提學使批陳錫琨吳肇新 
 
 

Page 11

 
 
等禀云查京師大學堂學生津貼前奉學部以京師學堂日多各省應籌學生津貼勢難徧應所有各學生原有津貼未畢業以前照常給發嗣後或咨送或投考入京師各學堂槪無庸籌給等因經蘇學務處以現在公欵支絀學費無著東西洋游學生已奉停給月費安家等銀旣奉部議不於畢業之前遽停給發係屬格外體恤擬請略予變通自三十二年七月十一日奉文之日起一律减半解給詳奉撫憲咨商學部在案該生等應支三十二年分津貼業經本司於上年籌解一半其餘一半銀兩碍難遽事續給仰卽知照（必） 
[商育體操會添招新班蘇州]  
　　蘇州府祥符寺巷雲錦公所商育體操會現擬添招新班生四十人聞以商界中之年在十六歳以下四十歳以上者爲合格（必） 
[蘇省醫學會招生蘇州]  
　　蘇城吉田巷醫學會會長林先庚以開辦之初經费由同志捐助終慮不敷因擬先招有普通學者二十人三年畢業如已有普通醫理者一年畢業（必） 
[記維亞學堂開會籌欵事常州]  
　　維亞小學堂係徐點撰君獨力倡辦未何他處勸捐所聘各敎習大半擔任義務現聞因經費缺少勢將中止徐君遂於十八日與學界諸同志集議辦法到者四十餘人徐君等相繼演說後卽將捐簿向人寫捐除屠君元博蔣君吉六各捐助五元外其餘不過捐助一元且各人一聞寫捐卽陸續散去故是日所寫之捐不足三十元殊可嘆也（言） 
軍事 
[拿獲匪首蔡紹南。南昌]  
　　駐紥新昌縣常備二標二營官兵現在該縣近處獲住萍鄕懸賞緝拿之匪首蔡紹南一名當卽飛報兵備處請派兵弁星馳來縣提省審辦 
[醴陵縣禀陳兵事始末及防剿事宜南昌]  
　　日前醴陵縣汪文溥大令以該縣兵事始末及各營防剿事宜禀陳秦廉訪節錄於下（中略）兵事始末約可分爲三層共一剿務北路扳山鋪匪股係會同巡防第十隊於十月二十日匪徒起事之先撲滅官莊匪股係會商巡防第一隊第十隊於十月二十七日撲滅西路神福港匪股係會商巡防第十隊於十月二十一日迎頭擊潰東路官尞各匪股係會商常備軍崔營巡防第一隊第十隊第十一隊追出境外擊破其二防務十月二十二日援軍未至以前匪衆兵單是以專取攻勢日日出勦不使寇測多寡援軍旣至以後則以勦爲防常備軍崔營由官尞追匪入瀏卽在瀏屬之澄潭江駐紥其地當瀏南醴北又係由瀏赴萍醴要道萍醴匪麕聚瀏陽敗後斷其歸路使不能回竄萍醴是以未遭潰匪之蹂躙東鄕由常備軍分排紥官尞富里等境後又益以小隊二十人往西鄉先由巡防一隊分紥調攸後商請鄂軍一隊換防鄂軍調長沙後由常備軍塡紥亦常以小隊遊弋北鄕以淥口爲水陸咽喉商紥鄂軍一隊南鄕泗汾有小路可通蓮花廳及萍鄕爲逃匪分竄旋經先商巡防一隊扼紥嗣改駐常備軍其三捕務北路後軍僞統王開彬東路後軍僞統王太雲及匪目陳顯龍羅良初譚初景袁兆豐胡星全係協巡軍第十隊所獲西路右軍僞統彭玉山左軍僞統殷子奇係協巡防第一隊所獲其餘匪目爲卑縣小隊及差役所獲者有易開淸朱滿仔周丁方張運全周盾彬湯啓羣楊　福朱家賛劉靑科萬忠九萬孝來鍾發禮十二名爲巡防第一隊所獲者有宋弼唐朱方富兩名爲巡防第十隊所獲者有鄥國勝左維翰易培丁龍起貴羅甫乾林伢三六名爲巡防第一隊第十隊協獲者有李淸懹林滿子周同靑楊年半四名爲巡防第十一隊所獲者有傅唐三壹名爲常備軍所獲者有文夙卿陳老五丁富賀樂四名爲飛翰營所獲者有袁南亭一名爲鄂軍所獲者熊大業一名此勦務防務捕務之實在情形也（後略）伏查卑縣辦匪於到案人犯訊係情節較輕無待推究者均隨時取保省釋以廣皇仁而免株累是以覊留人數較少除上開己經正法各匪外現覊所待訊不過二十餘名將來如實有釋辦兩難之犯當添設習藝所安置竊謂安撫亂民在挽回其思亂之心與代籌謀生之路乃爲久策若徒事斬殺不計其化恐不久又變每變加厲往代前車可爲殷鑒匪警初起卑職即經出示勸諭改悔現得四千九百十七名之多均取有圑族連環互保萬一再有爲匪亦無從脫至四鄕淸查均分造戶口詳册聨結簡冊又摘造無人聨結戶冊自新人名冊巡士圑丁名冊以便遇事按冊可稽是否有當伏乞訓示（千） 
[批飭查拿餘匪南昌]  
　　廣東連平州潘森瑞以誘獲龍南縣屬交界之竹湖洞匪首謝亞先及防堵情形禀奉贛撫瑞鼎帥批云竹湖洞匪首謝亞先屢至龍南搶刦經該州誘殺並格斃匪黨四名以除地方之害辦理妥速殊堪嘉慰仰按察司迅移贛南道轉獲龍南縣知照一面由道督飭營另會同地方文武嚴拿餘匪務獲究辦並飭該州遵照（千） 
[北洋督練處裁併辦法天津]  
　　北洋督練處向因管理五鎭公事紛繁故用人最多現在僅餘兩鎭勢須大加裁併計總叅議提調委員文案淸書共裁四十餘員凡提調委員悉另設法位置而文案淸書則僅發給薪水兩個月茲將位置裁缺各員開單列後督練處裁缺總叅議段觀察芝貴改委天津北段巡警督辦月加公費銀六百兩兵備處裁缺提調尹之鑫發保定籌欵局差遣兵備處裁缺提調李大鵬交二四鎭遇有管帶缺出儘先充補兵備處裁缺提調何守仁交軍醫局遇有差缺禀請委用叅謀處裁缺提調李春膏二四鎭管帶或各處提調缺出儘先充補裁缺委員張鴻書交保定姚村兩小學堂以漢文敎習記名裁缺委員范鍾山孫曰興楊立智交二四鎭遇有督隊官執事官缺出儘先充補（樞） 
[貴胄學堂添練兵操北京]  
　　慶邸近與陸軍部鐵尙書議商貴胄學堂原定章程於第二學期時即添練兵式體操現在已届二期擬於日内卽將應用鎗械發給各學員以便按時敎練（星） 
[挪用釐疑放餉安慶]  
　　皖北支發局餉源竭蹶入不敷出前經鳳潁道具詳皖撫擬將五河正陽兩鹽卡籌貼皖省免加鹽價並减平等銀暫爲撫用當奉批示飭省城支應局核議詳奪茲據支應 
 
 

Page 12

 
 
局覆稱軍餉爲計口授食之需發放不容稍緩該局擬將前兩疑先行挪用似應暫如所請以濟軍需故各軍餉已可照發矣（化） 
實業 
[札飭議設實業學堂安慶]  
　　皖撫近准農工商部咨稱出使大臣黄誥奏請廣設機器學堂肄習專門實業計分四宗曰礦學化學機器商學等請飭屬速辦等情恩中丞當卽分行藩司及商務總局速卽籌議詳辦以廣造就而興實業（先） 
[吉安府設官銀分號吉安]  
　　贛省自柯巽帥創設省城官銀錢總號以來每年獲利約得十數萬故漢口九江上海景德鎭義寗州各處皆設分號巿面匯　藉以靈通現在又擬於吉安府城添設分號一區以資周轉云（千） 
[創設織布大公司北京]  
　　現升農工商部左丞誠果泉都統之長公子擬在京創立織布大公司現方組織一切俟禀部註册後卽覔地鳩工開辦（星） 
[創設葡萄酒公司北京]  
　　廣西張建勳殿撰前議紏約同志於北京創設葡萄酒公司現已成立凡通商各埠均須陸續分設公司當向農工商部註冊不日擇地造屋開辦（樞） 
[鐵路局諭民遷墳武昌]  
　　鄂省中和門外有地一區己爲粵漢鐵路勘作車站之用惟是墳墓纍纍鐵路局當飭江夏縣傳知各居民限期一月一律遷讓如係無主之墳及親屬無力者給錢一千五百文作雇人扛埋之費（字） 
官事 
[續委辦理平糶蘇州]  
　　蘇撫陳中丞委員辦理平糶曾紀前報茲又續委陳大令詒赴太倉州屬陳大令夢泰赴常州府屬會同各地方官開辦平糶（必） 
[撫委農務局提調蘇州]  
　　蘇府何太守昨奉陳中丞委充農務局提調即日到差（必） 
[巡警添委提調揚州]  
　　揚州巡警前由江督札委東洋留學生劉景濂來揚辦理已誌前報茲悉黎總辦并未撤換趙都轉札委劉爲巡警提調已於十六日到差任事聞劉擬將五路分局委員隊官改名正副巡官委派畢業生充當以資熟手日內卽須禀請運憲核奪（可） 
[僞造捐照部郞革職南昌]  
　　駐贛辦理山東賑捐戶部郞中丁繼瑜假造部照經上憲破拿發交新建縣看管等情已紀前報茲悉屢次訊供丁抗不承認以爲家丁王貴假造現瑞鼎帥己將丁奏革於本月十五日改押候審公所以便研訊確供（千） 
雜紀 
[淫尼可殺安慶]  
　　城北葛家橋大士庵主持尼常明向來不守淸規專事引誘男女以入菴燒香爲名作種種污穢之事上年有某故令之女積蓄頗厚常明涎之設計誘女入庵焚修逼行穢事女不允加以鞭韃去冬復將女驅逐出外所存資財悉被覇阻聞同時有某武弁之女亦被誘拐爲尼所攜財物尤鉅常明恐事久敗露乃結納懐寗縣曹役作爲護符曹於是終日住居庵中恣行淫慾（與曩年皖省黃家菴相似經彭剛直公焚毀）二月十九日晚有某尼至菴假物常明恐入內殿窺破淫行嚴詞拒之始則口角繼竟率徒痛毆某公館女僕而排解亦被攅毆受傷現由某公館查明該菴穢跡報請巡警局查究嚴懲（美） 
[查覆誣控磁業商董安慶]  
　　日前安藩司因誣控磁業商董一事詳覆撫憲略謂前奉憲台批楊大發續禀朦辦統捐叩飭退讓緣由奉批此案前據該商等具禀業經批飭查復茲又據禀前情究竟是否黄康二董不洽輿情抑係該商等有意阻撓仰省城牙厘局歸入前案迅速確查具復事當改章之初辦理務臻妥善毋稍延玩切切各等因到局奉此正核辦間磁商孫恒記等同日聯名禀稱己革金陵磁器統捐扦手楊大發始則盗名朦保幇外之朱蓮生高慕德二人承辦統捐未遂其願復盗名誣控總董黄錫恩商董康文漢不洽商情皆係楊大發一人阻撓分益商等實不知情懇請除名查究前來本司嚴密查察是否挾嫌覬覦有意阻撓務期商情尤洽妥爲辦理合將公禀盗名情形先行具文詳復（政） 
[商會收回廣仁局蘇湖]  
　　蕪湖西門外廣仁局係十三幇公建善堂前經鮑紳山琴等借辦襄垣小學己閱三年刻因各幫索還該學遂移至城內學宮開辦至該局屋宇已由商會收回矣（內） 
[聚衆毆差蘇州]  
　　蘇鄕光福鎭向於城隍會賽會時必向各村勸寫捐欵本届鎭董馮小卿因恐鄕民閙事特至吳縣署請發差役下鄕彈壓前日馮董同縣差金步靑及光福司差役等分投寫捐鄕民不允該差等卽欲拘人以致爭鬧聚衆將金步靑等毆傷馮董見勢不佳赴縣禀報當經吳縣張春泉大令親自下鄕彈壓（具） 
[警局要犯逃逸湖南]  
　　常德警察總局日昨有要犯李海山等四名於三更時扭斷栅銷乘間逃逸比經看役知覺已蹤跡杳然該局坐辦王別駕當派勇役四出緝拿（亦） 
[輪船水手毆斃接客工人長沙]  
　　湘省每逢輪船抵埠各客棧即遣工人上船接客本月十一日永發輪船甫經停泊西門外有長發客棧工人李某躍入該輪接客該輪水手等上前攔阻因與口角以至鬭毆李某受傷斃命新關巡捕將水手數人拿交善化縣收押現李已經殮埋兇手須訊明首從分別懲辦（私） 
[鬧監犯人正法寗波]  
去年十二月鄞縣監犯鬧監經邑尊高子勛大令訊係王久盛王阿六王幼生秦亞五陳正發爲首當將各犯交寗府覆訊無異前日己奉張中丞飭將該五犯正法矣（行） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寓言小說雙靈魂不准複印（二十三）]  
第二十三節 
備格又宣言曰諸君論印魂傳着祖漢之身。可謂精且詳矣。通立君謂其兩魂兩電。皆當結合。而僕竊幸其未嘗相結合。以爲猶有療救之一法焉。夫人之知覺。出於靈魂。靈魂之運用。恒視腦筋所得日光之多少。以爲進化之高下。故日光於人。極有關係人固習焉而弗察耳。小兒初生時。己有靈魂。然其。知覺不及大人千分之一。則以其腦筋。未受日光之蒸　也。然此時。其靈魂雖無知覺。而常喜得日光之激。射。故　注視有光處。輒凝神若有所感會。此事無論於何等小兒。皆可驗之。（小兒喜視有光處乃百物賴光以生之確證然未經人道不獨有目者得日光之益。卽瞽者亦藉日光之觸於腦筋始。能有知。覺力也。然有目者。能見光之所以爲光。而瞽者不能見。故欲知瞽者。亦藉日光之益。頗不易。然可於植物驗之。無論爲何等之植物。茍不得光。必不能生活。雖如蕈屬生於陰谷之內。然亦非絕無日光透射之處。但植物雖得日光。並無知覺。亦僅能。資之以生活耳。凡草木爇之皆有光者。即其平時所吸受之日光也。植物無知覺。且不能不賴日光以生活。則知有知覺之動物。其需日光以生也爲尤甚。植物且能吸受日光。則知瞽者之腦筋亦能吸受。日光矣。腦筋能吸受日光。故其靈魂之知覺。由是而生其電力亦由。是而出。則知人之靈魂。實受命於日光者也。 
今祖漢。兩魂若結合而茲時發動則吾不知所以除印魂也。猶幸其兩魂之不相謀也。可於其印魂將發動時。幽而閉之。印魂久不得光。其知覺力必日漸散失。印魂之所失。卽爲中魂之所得。而中魂之知。覺力。將反倍於常時。如以石球觸木球。石球之力。傳於木球。木球得。石球之力而前行。石球因失力而中止也。 
備格言甫畢。大醫士勝扁先莞爾而笑。搖首而起。備格知其不以。已言爲然。急下璮讓之。 
於是勝扁又升壇而言曰。備格君以爲幽而閉之。可以損印魂耶。然僕亦嘗求爲有益於中魂矣。夫人之靈魂。實由膽汁所發出者。故補。其膽汁。卽所以補其靈魂。補其中魂。卽所以除其印魂也。 
然僕又深思之。而知此事之不可行也。爲其兩魂公一膽汁。膽汁得。補劑。必生助力。助力能傳於中魂。亦能傳於印魂。則是求益其中魂。而競益其印魂矣。况其印魂强。中魂弱。補助之力。必全爲印。魂所得。是求益而反損也。故不可行。 
今備格君欲以黑暗之獄損印魂。抑知受損者非印魂。乃腦筋也。腦筋受損則代其愛力爲驅散力（腦足善記有愛力也腦損善忘則驅散力也）驅散力推中魂則有餘。爲其。弱也。推印魂則不足。爲其。强也。若。則是以損印魂　損中魂矣。而可學賞。試乎 
語畢下壇時己十二鐘。侍者報大餐己具。遂散會。鑑淵等亦各就已室。 
案正虛邪實者。補之助邪。攻之則傷正。而良醫束手矣。故自治者。當決勝於天理人欲交爭之時。○前文云人之靈魂。受於上帝。此節云人之靈魂。受命於日光。於是知中庸所謂天命。大學所謂。明德皆可質證於聲光化電之學。異哉。 
國外新聞 
[英國擬定弭兵條件]  
　　二十二日倫敦電云英國力請將所擬弭兵條件交與海牙和平會並聲明各條件應由和平會派員商議惟海陸軍人員均不得派充 
[英國股票巿面不振]  
　　二十二日倫敦電云禮拜二三兩日股票生意又有兩起虧倒數目不小有一久做股票經紀之人亦在其內 
[羅瑪尼亞國亂事已平]  
　　二十二日倫敦電云羅瑪尼亞國各境均已平靜如常 
[英國屬地總督并未辭職]  
　　二十二日倫敦電云英屬哲美 
嘎殖民地總督史維敦漢孟因年老辭職已見明文經其弟致書報館力斥其非謂須俟藍皮書刋印後此事方有分曉云 
[俄國財政預算]  
　　二十二日倫敦電云俄國財政大臣將國用預算表交於國民院謂尋常出入欵項均巳核定惟振荒及戰後特別用欵需英金二十九兆磅則須籌借債疑云 
[駐埃及英使擬改條約]  
　　二十二日倫敦電云駐埃及英國專使克羅滿伯爵擬將埃及歸英保護之條約修改設一萬國立法院會員三十六人該院所定律法埃及英國兩政府廢棄會審衙門應施行立法院所定之律法仍得赴海牙裁判院上控至領事裁判權即須撤去 
 
 

Page 19

 
 
[德奧意三國之邦交]  
　　二十一日栢林電云德皇定於西五月初間接見奧斯馬加國首相兼各部大臣愛倫塞爾男爵同時奧國首相並將與意大利國外部鐵托尼侯爵會議 
[俄國以和平會事照會各國]  
　　二十二日柏林電云俄國已以海牙和平會事行文照會各國 
[德皇定期赴奧京]  
　　香港日日報載倫敦電云德皇定於西六月四號赴奧國維也納京城以上譯字林報 
本埠新聞 
[雜糧槪歸釐局收捐。]  
　　淞滬米釐歸商認繳按年統認雜粮捐十一萬串刻奉大吏奏免米釐商認一事己由上憲飭歸貨捐局自辦故淞口商認米釐局昨己奉飭撤閉以後雜粮槪歸釐局抽收矣（華） 
[札派水師嚴查私運米糧。]  
　　吳淞爲江海要口時有奸商私載米粮出口情事現當嚴禁之際此弊仍不能除故江督端午帥已咨請江南提督劉軍門於本月二十日札派外海水師吳淞川沙等營廣艇多艘分駐淞口砲台灣崇寶沙等處嚴加查驗（華） 
[議建袁京兆去思碑]  
　　總工程局董會議以本局改章開辦悉由袁升道大京兆發起爰鳩工建設去思碑一座以爲記念（夙） 
　　 
[道批搶刦漕米案]  
　　前上海縣王大令通禀殷家木橋及莊家涇米船先後被搶獲犯勘訊情形並擬將漕米賠償價値等因現奉上海道批示云近來搶米之案層見迭出顯係棍徒從中主唆以致鄕愚無知附和此次殷家木橋及荘家涇先後被劫多船金匱漕米同時搶失大半實屬目無法犯旣據訊明阮子良爲首著名土棍陳阿根陸木生楊阿春等亦在夥搶之列仰上海縣李令查案迅催婁靑嘉定等縣並英法會審委員曁隣封營汛一體按名查拿務獲提司現犯研訊確情分別究擬并將首要之犯禀請嚴懲以示儆戒毋稍延縱（勸） 
[本埠巡捕隊管帶定期來滬]  
　　二十三日字林報云工部局接得巫由戌兵統領陸軍大佐巴勒德來電謂定於西四月三十號乘輪來滬接辦上海巡捕隊事宜 
[履新遲滯]  
　　寶山駐防淞鎭巡檢（俗名河鹽廳）巳委洪恩波二尹充補聞定本月廿一日蒞淞視事詎料届日不到後悉洪二尹運赴藩轅請領委牌不得故蒞新之期尙未確定云（華） 
[批飭查明領事事情形]  
　　日前滬道詳復江督飭查比國范副領事和國阿總領事應獎寶星一事茲奉批回飭將比副領范壁屋利和總領阿福柯在滬任事情形查明照章叙具妥詳呈候核奏給獎（任） 
[推廣敎育]  
　　北浙江路晋康里安徽旅學自開學後內容頗 
爲整齊惟因校舍狹隘除設課堂及辦公地外不敷寄宿茲聞己於老垃圾橋愼餘南里另租房屋數十間准本月二十四日遷移入内並擬添設本籍新生外籍插班以廣敎育云（川） 
[德國電報行失竊]  
　　本月廿一夜吳淞張華浜德國電報行被賊竊去管電洋人快槍一枝手槍二枝及銀洋衣服等件次日該洋人報知上海總公司轉報英總巡捕房勘緝並請領事照會道台札飭寶山縣妥爲保護（草） 
[缉私營弁撤差]  
　　吳淞浙西内河緝私營弁董某以緝私不愼爲緝捕營總領徐次舟觀察所聞於昨日下札撤差（巿） 
[搶米案又見]  
　　浦東坦石橋地方袁姓被飢民打門直入將室中器具搗毀淨盡並將所有財物米穀等搜括一空袁姓已赴上海縣報請查辦矣（荘） 
[嚴罰私販米糧]  
　　道署偵探前在吳淞查有釣船裝米粮四百餘担出口當將船戶劉生帆及駁船戶一併解道發縣訊究茲提到經辦之某米行主判罰洋一千元移撥南巿平價局所有米粮亦由稅務司送轉交該局發兌矣（夜） 
[上海積穀總局公議各鄕局領米平價辦法六條]  
　　一按動借積穀息本三萬九千餘串之數勻攤每畝五十七文最大之閔局應三千二百五十餘串最小之顓橋局應八百餘串本局照此派定各鄕局墊本之數不得溢出 
一同仁輔元堂備有領米三聨單送縣葢印裁給領米者本局於各鄕局領米聨單上加盖紅戳其文此項米價每石幾元幾角由積穀總局墊繳自行收回原價凡二十三字如無此戳卽係米者自行繳價與本局不涉 
一本局備有墊本認狀两聨單凡各鄕局領米者先將領米若干應繳米價若干塡寫認狀親自簽名然後掣取領米聨單赴平價總局領米運回照價出售來城繳淸原價認狀 
一同仁輔元堂派有司事一人專管三聨單本局派司事一人專管紅戳及認狀聨單两司事會集勸學所借有廂房辦公以免領米者两處奔馳故領米者可逕至勸學所塡状掣單 
一每鄕局每批領米以百石爲率如核計該局應派墊本之數不及二百石者則即二批領米時須繳淸頭批售價二百石以外者三批米時亦須繳淸頭批之價至二三批以後均須按批繳淸不得積壓動欵墊本歸還原數本局擔其責任所有津貼運費槪照公議呈縣詳定之辦法由各鄕局自行籌畫其售價銀錢貼水本局無從開支故收回墊價但收銀元不收銀角銅元以免虧耗 
沿途免捐護照于領米時向平價局領取 
公議上海購米平價辦法四條由紳士呈 
一縣詳報 
一議動借積穀存典之欵墊本向平價局購米發店仍俟各店照價出售歸還原疑以備存熟後或須發借籽種之用 
一議積穀正本未可輕動故動借墊本以息本三萬九千餘串爲限 
一議墊本購米旣須動借穀欵仍按畝計數以免爭執城廂需米多而墊數少勢必大有不敷另有由總工程局　書畫 
一議平價局所議津貼米店每石两角及米石運費無論城廂鄕局均各自行籌盡不動公欵（杞） 
[失火可疑]  
　　南巿集水街泳興館飯店保有火險無端失愼後經延燒之益記水仙花行查得該店起火形跡種種可疑昨已具禀總工程局請爲提辦（鑒） 
[招考警察寬限]  
　　南巿警務處添招巡警學生八十名已誌前報茲悉警務長以報名者甚多若照定限三日未免匆促特寬限 
 
 

Page 20

 
 
至二十六日爲止（律） 
[邑紳倡議開築馬路]  
　　本邑紳士於前晚開第八次地方公益研究會到者約百餘人會員吳畹九君演說開築馬路之益有六大端一馬路與地方利弊之關繫二上海租界開拓之次序三英法美租界之比較四華界與租界形勢之關係五浦東之外人勢力六華人自開馬路其勢不可再緩衆皆讚成擬卽日上條陳於本縣請爲轉詳立案（疏） 
[築路照章讓地]  
　　新閘北首建設工程局共南北大街馬路直築至十一圖應照章讓地放寬馬路昨日又經工程科長李太守傳同地保重加勘丈應行照章讓地各戶一俟勘明著卽讓出（徧） 
[賽會路由]  
　　今日爲上元令節本邑城隍神遵例出巡爰將路由錄後出廟往東天官牌坊福佑橋往西北香花橋朝南沉香閣中香花橋往南南香花橋往東陳巿安橋晝錦牌樓北三牌樓縣西縣南往西太平街杜家灣穿心河橋過荘家橋往東西倉橋朝南淨土菴橋西唐家弄往南天燈弄談家弄由道轅往北過蔓笠橋彩衣待曲尺灣四牌樓長生橋過海防廳衙門出小東門走十六鋪橋老馬路往南至大碼頭往東過新馬路朝南進萬裕碼頭往南鹽公堂梅家弄過小普陀橋東鈎玉弄南倉街至陳家浜一直到壇○晚間進西門過荘家橋出北弄由叅府署過楊家橋胡家弄由守府署西王家弄往北陳箍桶橋一直過縣果子巷曲尺灣縣東縣西三牌樓晝錦牌樓陳巿安橋往東回轅（軌） 
[招募安南巡捕到滬]  
　　報紀法捕房麥總巡親赴西貢招募安南土人充當巡捕茲悉已招就五十餘名附郵船於昨日抵埠俟嫻熟警章後派令出差（契） 
[相驗遊方僧]  
　　前晚有遊方僧雇車至西新橋中途猝斃經巡街捕拘送捕房奉飭將屍轉送同仁輔元堂報上海縣請驗李大令於昨晨蒞騐委係吞烟致死當命善堂棺殮發壇暫庴（綸） 
[飭查棉紗報關朦裝火車]  
　　近有棉紗朦報新關改裝火車顯違鐵路完釐不完稅之奏定章程由紗捐局察出分別致函道署及新關事站等處茲聞稅司函復如果朦裝火車實屬違章除另派洋員澈底查究外一面由局道派得力司巡查明扣留罰辦（川） 
[凶犯解縣訊辦]  
　　著名流氓小炳泉王正寶結黨二餘人終日帶刀行兇上年在新租界打毀劉瑞泰糖食店又在六馬路同義樓砍死己故惡丐鄭子明餘黨顧爛頭日前爲新閘捕房包探李星福將二人拘獲解送公廨訊供小炳全王正寶直認以上各案太守以上海縣亦欲移提二犯商之巴君判將小炳泉土正寶一并解送上海縣照例嚴辦（根） 
[研訊俄人串竊銀洋]  
　　美捕房捕頭投公共公廨禀稱據華 
商源大等報有俄國男女數人以兌換羅卜票爲名各店乘間行竊前晚又至鼎康錢荘竊洋四十元　該荘查出扭　捕房當飭探將餘黨男婦七名拘獲解辦關太守同英巴副領事訊供各原告投案者爲源大荘被竊去洋五元由叅昌被竊去洋六十六元源記蔬菜店被竊三十五元新泰荘被竊去鈔票十五元又角子五元梓記荘被竊去三　鼎康荘被竊去四十元訊之俄人一味抵賴中西官互商良久以各原告共被竊去洋一百七十五元着該俄人等交出分別給領一面飭中西捕探將該俄人男婦一并驅出租界（荘） 
[會訊道勝銀行控欠磅虧案]  
　　華俄道勝銀行控蕭谷豐結欠磅虧銀兩前日經公廨襄讞員王肇之明府與俄領事會訊原告延哈華托律師被告延高易幇辦瓊師到堂原告哈律師聲稱一切單據均因另案呈法公堂請備文弔取王明府商之俄領事俟向法公堂弔取單據再行訂期復訊（根） 
[上海官事]  
新疆候補道黃中慧候補道馬良昨均到道拜會捕盜局委員朱寶瑩到道禀銷感冐假新關洋藥查驗委員曾慶勳赴道禀知由南京回銷假救生局委員陶鳳威到道禀知由崑山差竣回督轅行營中軍兼偵探巡緝營監督都司米占元由寗來到道禀見俄總領事闊雷明君昨日片請本縣李大令赴圓明圓路一號洋房面商要公廣東提學使于式枚昨日命駕至縣拜會李大令（車） 
訟案 
[上海縣案]  
　　洪春山扭控同業陳寶玉詐洋搶女當奉李大令研訊洪供去冬　竹排至某縣陳寶玉　小的奪伊生意勒索洋二百元向之跪求仍被索去洋十一元是夜又將小的十八歲女兒大旺子搶去今得遇見扭控陳供洪給小的洋十一元係小的代墊之欵伊女大旺子己嫁高姓今邀媒人王維貞到案求訊王供洪女去冬逃逸洪囑高明金帮尋果由高尋得卽爲妻室大令斥三人供各離奇判均收押再審○烟妓梁月紅自縊身死報驗後法公堂將搗婦李許氏張金寶解訊許氏供月紅係張金寶所包尙有小桂二寶两人婦人並不將月紅凌虐張金寶供由梁姓將月紅包於婦人爲娼判两鴇交官媒管押速交小桂二寶到案訊明逼虐情由從重嚴辦○法公堂移稱私印銅元花紋張云來等三人並鐵模到縣張云來張正詳供詞含混大令判均收押查明懲辦（哲） 
[總工程局紀事]  
　　總工程局查得每右年未成丁之車夫往往失力碰搶或將坐客跌傷曾經由示禁止深恐日久玩生特再行示禁並諭巡士一體嚴查○西區拘獲唱淫詞之沈正林爲縣犯供出有通同獲物情事昨日上海縣李大令浱差備文投總工程局將沈提縣訊究（譽） 
公共公廨晚堂案 
　　朱樹基控江品三掯匿衣箱前晚經襄讞王明府研訊原告未到江品三供朱結欠房飯金及代付水脚洋五十餘元暫留衣箱八雙在長發棧作抵王明府　房金　洋可向朱理算不　扣留衣箱派差押令交出如違　辦○報登豐棧主婦曹陳氏控司賬楮書生監守自盜巳詳本報前晚襄讞王明府復訊曹陳氏供稱被禇私取現洋一百六十元並收吞客賬洋二百餘元禇供客賬並未吞用至虧空帳洋一百六十元求寬限明府判交保限半月先還洋八十元餘洋向嚴告理處（舟） 
[公共公廨早堂案]  
　　大馬路華榮昌燭店主匯立增科同李和尙王阿九向江財林索欠益將江順顱打傷江報捕將華等拘獲昨日解案華供商民代江擔保本行欠欵今保期將至江持蠻不理因此互毆太守判華立增罰洋二十五元李王二人各押十四天　儆○新租界西國飯店侍者張有成及張姊將窮東洋車夫左　打傷由華捕將張及氏一併拘押昨日解究判張有成罰洋十元王陳氏罰三元以五元給車夫養傷○任光　控順興舘夥攫取金飾昨關太守命將舘主兪大貴提案商之巴君判將兪大貴交保將該夥交遂於　禮非二訊奪○曹柏氏與王錢氏同在來自 
 
 

Page 21

 
 
水龍頭洗　口角毆打曹柏氏受傷有據由捕房解究判王錢氏罰洋五角○張靜甫張阿財同控　阿毛行竊金戒指銀表銀練夾　　物由探拘案判管押一月○秦榮悔混入西華得路押店竊取緞鞋夏布當塲拘送捕房昨日解究判押三天○洋人克拉爲處控張銀詳行竊木料判發押改良所三月○華捕解違章多裝鷄鴨之謝四村至案判罰洋十五元充公○姜永梁收買　贓　鐵十二担由探逮案判罰洋三十元○馬夫曹林生在車磕睡判罰洋十五元○揚州放童楊開太出外迷路由捕送案判將楊留廨俟傳其母來案核奪（泉） 
[英公廨紀事]  
　　日商半田氏控張伸音定貨不出經關太守將張提案交保訂期會訊昨奉太守諭令將張產業發封再行訊核○桑河前控趙靜亭挪借不還奉訊交保淸理茲因日久未了原告禀催於昨日着保人将趙交案訊追（舟） 
[法租界公堂案]  
　　沈炳生自稱英界探夥在法界馥園烟間向曹和尙指爲誘拐妓女勒詐洋二十元爲包探湞知拘入捕房解訊讞員以造均非善類可曹交保沈管押候查明澈究○延生堂藥店失火一案昨將保出吏壽生傳訊判罰銀二百可○季袑　售賣和水牛乳　罰洋四十元○法興報舘控出店羅晉才脅衆停工提　羅供出店共十二人見小　　去亦供停工實非指使判交保限五天將陳　德交案再訊○汪嘉賓控張　二　帳圖逃一案尙未保出昨日解訊有鴻泰烟間投保讞員准之限十日理楚（露） 
[美租界捕房事]  
　　前晚有施姓女子行經海寗路被匪類搶去金挖耳女父投報捕房飭包探查緝○徐阿木在北河南路拆卸舊屋隨地跌傷由旁人　入捕房送醫院醫治○江北人曹聚桂之妻日前被同卿某甲拐逃來滬串由曹　獲報由捕房飭探往拘甲乙逸上將氏帶入捕房飾曹領回管束○王金如駕馬車至　老匯路將范王氏撞傷面部由捕餅送捕房奉飭送醫王暫釋候傳訊罰○陳阿寶昨　金阿林至捕房稱向金索欠反被毆傷眼角奉飭陳送醫院求治全押候解訊（西） 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
