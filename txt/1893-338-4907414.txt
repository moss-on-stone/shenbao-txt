# 1893 - 338 - 4907414

 

Page 1

 
 
[申昌合記書畫室遷移告白] [  點石齋啓]  
　　本齋所設申昌合記書畫室今遷移至棋盤街口坐東朝西門面蒙士商賜顧請移玉至是處交易爲荷此飭 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此直 
[論黎觀察設立洋務學堂]  
中國此時之必宜講求洋務夫人而知之矣其有拘報成見謂漢家自有制度何必步人之後塵聞談及洋務而似　痛心疾道者皆不識時務者也讀書貴乎明理明理而後達務若不達時務則正不知其所明者何理若不能明理何取乎讀書近來官塲中講洋務者固不乏人而不講洋務者亦正有人而其所以不講洋務之故則不僅在乎拘執成見之故實亦才力有所不及而故爲大言故爲異論往往謂仁義忠信綱常倫紀之道皆肇自中國聖人中國苟能守先王之教忠信可以爲甲胄也禮義可以爲干櫓也夫先王之教何嘗欺人哉果有忠信自可以爲甲胄果有禮義自可以爲干櫓然亦思今之世豈猶是古之世乎卽彼坐而言者清夜自思捫心内省其於忠信禮義綱常偷紀果能無愧仁否果能以此教人與否以此教人而人果能聽從與否吾則不敢知也卽彼亦不敢自知也且卽古聖人亦何嘗不重時務乎三代有三代之時務秦漢有秦漢之時務三國有三國之時務六朝有六朝之時務自唐而迄於梁唐晉漢周宋遼金元明無不各有一代之時務並非故爲異也要亦不能强而同也故孔子言愚而好自用賤而好自專生乎今之世反古之道如此者災及其身者也今日之所謂時務者則洋務而已矣此何時哉固開埠通商之時也海禁大開泰西東美各國之人錯處於中國通商各埠者何限其與中國人相交易則必須識其語言解其文字而後可以成交否則格格不相入也彼以輪船機器砲火軍械横行於海外因以此挾持我中國而中國之人全然不爲之備何其愚懦一至於此然而今之學外洋之語言文字者則亦未嘗無人焉仿照務備外洋之利器者亦未嘗無人焉第中國人之學外洋語言文字者或以幼童出洋或從洋師學習往往一習洋文洋語卽自儕於洋人之列則不啻爲中國添一洋人於中國何裨乎其仿照預備外洋之軍船利器者又不過購外洋之舊物廢器以自欺而欺人徒以費國帑貽外人之笑而已於中國更何裨乎近年以來中國亦頗知此中情弊而欲極力整頓之故特設同文廣方言等館以爲培植人材地步功課有程也額數有定也曠放有罰也勤敏有奬也數年之後學成業就則可以保送擢用以爲國家備干城之選儲幹濟之才而各項分類或爲武備或爲水師或專英文或專法文或精戰陣或工製造不僅取資於外洋必期儲才以待用此其用心亦可謂至矣惟湖南一省不肯講求洋務雖惟楚有材而其中之通品究亦未嘗不潛心於洋務以待世用而川楚毗連故川中之人亦不免有此成見直至今日始覺稍稍變化掛旗之船往來於宜昌重慶一帶將來必且月異而歲不同埠頭旣開貿易卽盛洋人來往必多而所以自固者亦正不可懈苟無熟悉洋務之人則不但商買中人恐不免受外人之欺卽國家亦且大失所恃此洋務學堂之設所以爲持原握要之大經也黎蒓齋觀察持節出洋深明近時當務之急以爲此時旣非杜關謝客之時則亦安可以仍膠柱鼓瑟之見欲達時務必先求洋務而洋務非一時所能通曉故特延請英國人范瑞輔先生爲洋務學堂主教教習西國語言文字已於九月十四日開館此則川中開設洋務學堂延請西人主教之第一日從此漸推漸廣將不僅川東一隅而已蜀中人士必有步其故武者將來由語言文字而及於水師武備再由水師而及於船政製造一以貫之凡所謂格致中之重學光學化學一切不可以枚學者由漸而悉臻於嫻熟而地方賴之以安中國賴之以固國家賴之以用外侮賴之以禦其基皆始於此矣故不禁爲之拍手稱快不置爰樂得而書之 
[諭旨恭錄]  
　　十月廿三日軍機大臣面奉諭旨本月二十五日著推班欽此 
[本館接奉電音]  
　　昨由京友電傳上諭一道敬謹譯登○十月三十日奉上諭山西雁平道員缺著恩霖補授欽此 
[都門雜紀]  
　　吏部爲移咨事騐封司呈本部議覆管解京餉銀五萬兩以上之江西補用知縣張瓊給將等因覈與例案相符應請旨准其照例給奬一本於十月十一日具題十三日奉旨依議欽此欽遵到部除咨明戶部外相應粘抄原奏移咨江西巡撫查照辦理○西城兵馬司副指揮示仰領賑貧民人等知悉現奉城憲諭於本月十九日在白雲觀照領賑米票按票放錢該貧民當靜候支領如仍行擁擠喧擾除扣除賑票不給外定行懲辦不貸○太僕寺接到吏部行知甲午年舉行京察所有各衙門章京筆帖式等依限出考册送覈辦嗣由長允升大司牧等派員辦理飭知左右司主簿廳卽將實缺員外郎主事主簿筆帖式等官出身詳細履歴旗分佐領姓氏食俸年歲其筆帖式開明品級註明兼繙書房等處行走所有司員筆帖式等官食俸年歲均扣至明年計算務於十日内呈明以憑造辦京察大册○打牲烏拉總管雲奇峰總管專差翼領呈進松子榛仁等貢物分盛二十餘簍押解進京於上月二十日報明東華門解送總管内務府堂上投文交貢由内務府騐明後禀堂騐收備用循例奏聞○吏部爲知照事查宗人府　主事李威選授吏部騐封司員外郎遺缺應以服滿起復之應補宗人府漢主事汪朝模擬補於十月十七日帶領引見奉旨擬補宗人府漢主事汪朝模著准其補授欽此欽遵到部相應知照宗人府查照○工部爲知照事所有奏補本部滿郎中等缺本部於十月十七日帶領引見奉旨工部營繕司滿郎中員缺著端方補授期滿工部學習主事奎恂著准其留部欽此欽遵到部相應知照吏部查照○年例左右兩翼步軍營技勇兵每夜巡緝地方官給皮襖一身俾作禦寒之具惟於領新皮襖時須將舊皮襖繳呈以便分給各官廳大綁兵穿用兹屇冬令八旗拔勇兵應領本年新羊皮襖業經由官購製刷印圓戳經左右兩翼翼尉等於十月十六日各在本旂技勇廠内開放計共放羊皮白擦皮袄五千件有奇内領出皮袄每件約值銀一兩四五錢不等三軍拜賜有不挾纊騰歡哉○癸已恩　四安廣州成都青州寍夏 
 
 

Page 2

 
 
凉州福州　　駐防滿營繙譯鄕試試卷業由各臨臨包封解送禮部經禮部咨取滿堂銜奏派數員在内廷朝房校閱按額取中塡榜發回本處宣示兹由禮部請派西安等處繙譯鄕試閱卷大臣一摺於十月十九日具奏奉硃筆圈出閱卷吏部左侍郎壽蔭禮部左侍郎長麟内閣學士志銳太樸寺鄉長萃太僕寺少卿松安欽此宣　旨後壽武卿少冡宰等卽由西苑趨詣午門前朝房校閱試卷擇其繙寫俱佳者取中如額翌晨進呈御　發交禮部拆封塡榜驛發本省旗營張挂○河南巡撫委候補知縣鄢仁長等管解地丁京餉等銀四萬四千兩於十月二十日午刻抵部當將餉鞘卸載卽由原解丁役赴當月司挂號雇夫扛入後院堆存以俟銀庫示期兌收○吏部爲出示聨諭事查吉林八品筆帖式保麟因勞績出力保奏請以本省主事儘先前補用等因於光緒十七年十二月初二日奉旨依議欽此今據吉林將軍長順給咨到部相應傳令該員穿天青褂備帶補褂青褂並佩帶對荷苞手巾於十月二十五日丑刻赴西苑門外六項公所内吏部公所書到　　　　帶領引見如排班時不到卽將緑頭簽　下先於十月二十三日午刻衣冠赴部演習口背履歴萬勿遲吳 
[總署照會]  
　　大清欽命總理各國事務多羅慶郡王學士管理户部事務福軍機大臣兵部尚書許軍機力臣　　　　　　　　　郎徐吏部右侍郎廖户部左侍郎崇户部左侍郎兼署禮部右侍郎張爲照會事本衙門奏請簡派出使大英國大法國大義國大比國大臣一摺於光緒十九年十月初四日奉上諭頭品頂戴四川布政使龔照瑗著賞加侍郎銜開缺以三品京堂候補派充出使欽差大臣欽此相應恭錄諭旨照會貴大臣查照可也須至照會者 
[限期覆試]  
　　聨星橋侍御以順天新舉人周學熙等六人文理筆跡不符入奏當派麟徐二協揆查辦旋卽據實覆奏奉上諭將蔡學淵黄樹聲萬航三名斥革其文理筆跡相符之周學熙陳步鑾湯寳霖三名著禮部傳齊奏請定期另行覆試此已備陳前報兹聞禮部奉到諭旨當卽分行飭傳惟周學熙係安徽人工部候補主事業經取結赴部投遞陳步鑾廣東人户部學習主事據咨告假今已回京亦卽取結赴部投遞其湯實霖係湖南官監生飭傳出結官據稱出塲後業已出京是否回籍或往伊父山東布政使湯聘珍任所無從查悉等情聞禮部擬卽奏明辦理其已到部投結之周學熙陳步鑾二名奏請定期另行覆試至湯寳霖一名擬卽飛咨湖南山東飭傳該舉人限於明年二月十五日到部投結另行覆試如逾限不到立子斥革此係奉特旨另行覆試不得仍照三科不覆試始行斥革之例不日卽可入奏請旨矣 
[癸已恩科廣東武鄕試題名全錄]  
房殿魁嘉應彭玉堂東莞尹燮培東莞寗戊發漢軍鄭德騶香山梁則喜恩平崔士起電白葉添孫東莞顧志忠新興 
黄永復漢軍岑應元順德何文藻香山黄秀斌香山鄒榮標信宜林俊洸茂名瑞雲滿洲關龍耀肇府勞美章肇府 
何朝榮新會元方滿洲鍾亮聲東莞陳德元興寍黄雲龍始興鄭文濤新安國威滿洲陳鎭桐東莞劉應森東莞 
陳桂薰增城何乃中香山王錦雲電白李世杰東莞黄紹鼎香山黄鼎元香山葉國培東莞謝夢熊廣府何洪標番禺 
朱世璣漢軍承威滿洲方嘉彪普寍王元傑東莞陳殿昌新會劉豐年東莞陳連虞羅定吳占元增城范茂樑漢軍 
蔡秉亮海豐張應元惠來黄兆麟揭陽楊綺漢軍張奪元惠來盧燦龍東莞黄國昌番禺李鎭邦香山何逹廷新會 
鄺恩榮香山葉錦揚東莞孟朝章漢軍杜桂芳永安劉松齡新興何換章香山李殿雄鶴山王超倫東莞梁逢春電日 
丁榮昌瓊山 
[粤東武闈紀事]  
　　粤東武闈於上月廿五日揭曉主試剛　中丞於廿四日調集取中各武生在貢院覆試大弓有高要縣武生蒙朝江 
技藝超羣歴考數塲奮迅而前有力如虎至是日忽覺兩手軟弱不能挽强中丞見其前後如出兩人疑有槍替情弊不禁大怒向之呵斥一番立時逐出見者莫不歎惜功名得失有命存焉觀此益信 
[粤東大火]  
　　上月廿二晚初更時粤東省城西源勝南約横巷蘇元記燒料珠店不戒於火緣是時晚飯甫畢衆夥伴出外閒游未將爐火滅熄只留一學徒在店看守不料爐火上熾延及積薪該學徒年幼無知祗顧奔逃並不喊救迨勢已燎原鄰里始覺竭力灌救終以杯水車薪於事無濟適值北風大作火憑風力愈肆狂威左突右衝不可遏抑光芒萬丈直逹九霄城廂及河南各水龍莫不爭先赴救奈天氣亢旱取水維艱勞而無功徒呼負負被災之家失所流離婦歎童號慘不忍覩而匪徒又乘機搶奪猖獗異常有刼掠器物者有擄拐人口者首府兩縣及四營將官皆親到火塲指揮助救待至烟燄漸熄始命駕回轅其時東方已白矣除源勝南約全街燒燬外右邊延及永興大街左邊延及耀華坊口各木屋其北燒過隔涌荷溪首約共計焚燬鋪户房屋一百間有奇是亦巨災也同日辰刻泮塘地方又報火警幸未煩水龍之力卽已撲熄僅燬篷簝一座一日之間之患兩見蓋緣亢旱已久百物皆枯偶不小心卽兆斯禍安得碧翁翁速降甘霖免地方再罹災害哉 
[祖龍肆虐]  
　　揚城花園巷李穆齋太史公館墻垣山立廣厦雲連大門内分東西二宅西宅現爲堤工總局緣歐陽觀察與太史有葭　誼故分宅以居之也東宅係太史族叔景甫鹺尹所居太史昔年携　入都供職凡不便携帶之物卽在宅内存放十月廿八夜初更時鹺尹所居東邊宅内　愼濃烟匝地烈焰冲霄燦爛如霞半天盡赤一時遠近哄傳各善堂水龍聞警咸風馳電掣而至地方印委文武各官先後臨塲指揮照料各龍奮勇爭先四面澆灌約焚一時許始得撲滅計燬樓房前後三進幸風火墻甚高封家姨不甚猖狂左近居鄰皆未遭池魚之殃堤工局屋宇毗連其勢最險因得文武各官督率各龍竭力保護幸告平安觀察雖飽受虚驚而觀察之太夫人業已高枕而臥當時遂未知覺可謂福分過人翌晨印委各官紛紛詣局禀安觀察一一道謝惟東宅焚燬木器古玩等物不可以數計後進樓上下碑帖書籍類皆希世之珍素爲太史所愛惜今爲祖龍收拾殆盡片板隻字無存聞者無不爲不扼腕太息據聞所燬各物約略估計已不下數萬金至起火之由或謂係洋油燈炸裂或謂因庖丁至柴房取薪偶遺紙撚致肇此禍傳說紛紜莫衷壹是姑照錄之以俟續聞 
[揚屬試題]  
　　揚州府試各題疉登前報十月二十一日爲江甘儀三縣文童正塲題目錄左江都已冠首題且角雖欲勿用山未冠羔裘甘泉己冠首題孰後倦焉譬諸草未冠麑裘儀徵己冠首題而不磷不日白乎湼未冠狐裘通塲次題何哉爾所謂逹者通塲詩題賦得隔天雲樹廣陵橋得橋字 
[扶柩回里]  
　　揚城英園巷錢平甫觀察以茸城世族作邗上寓公今春觀察仙逝靈柩尚未出殯其公子等筮期於十月二十二日辰時發引柩用龍頭大槓舁以二十四人前導有開路神二對猙獰可怖高與檐齊後卽引馬對馬以及旗牌各報事頗壯觀瞻柩前緇流羽士各一班亞字牌一對功布内孝子孝孫蔴衣如雪柩後素輿約三四十乘嚶嚶啜泣哀動路人由蔣家橋繞左衛街迤邐至硬子大街一直出鈔關門登舟回籍安葬沿途觀者塞巷塡衢甚爲熱閙 
[]  
　　嘉興縣王大令函請王店鎭駐防水師統領派撥砲船數艘並商請嘉協李汛官督率兵勇定於十月廿七夜齊集大橋鎭拘拿江臺帮賭棍届時王大令携帶通班差捕護勇飛駛而往是夜彭統領砲船先到該賭棍等並不畏懼竟敢燃放洋槍爲螳臂之拒砲船弁 
 
 

Page 3

 
 
勇亦卽燃槍攻之繼而舍舟登岸彭統領及諸哨官身先士卒奮勇向前正在交綏之際適嘉恊營弁兵五大令所帶差勇亦已馳至四面兠拿聲勢百倍各賭棍見衆寡不敵始各分竄當塲拿獲四人時已五鼓大霧迷漫咫尺不見人各兵不能追赶立時收隊大令與統領等於次日回郡提四犯至案略訊數語釘鐐收禁以待覆訊懲辦 
[臣叔不痴]  
　　前報紀代理鎭洋縣郭明府冏赴省控告太倉州程序東剌史將伊綑縳七晝夜誣以病瘋申詳撤任求請伸寃當蒙上憲派員詣太倉詳細查覆云云兹聞本年七月間正任鎭洋縣知縣吳大令鏡抗蒙上憲調充簾差所遺之缺卽經藩憲遴委郭明府代理明府並不多帶從人止携二僕赴任署中之稿案係正任吳大令之家丁蔡麗生素來極有權勢弊竇層出不窮當差已十有五年誠稿案中之老斵手　八月初某日鎭洋出一命案係富豪李某所犯李本爲藥鋪業前數年與某某等在本城股開藥鋪資本甚鉅是處推爲巨擘李旣爲股東又兼經手鋪中有學徒某甲年甫十餘齡是日不知何故觸怒於李竟被李失手毆斃富經該處地甲赴鎭洋縣署報案郭明府詣騐之下仵作喝報誤傷斃命明府飭將李帶回署中管押候訊蔡素知李係富豪卽爲之百計圖維自以獨力難持遂至太倉州署程公子鼎臣處關說商議旣定蔡卽將屍格改寫死者實因急病身死並無别故持向明府前求請蓋印銷案明府謂人命關天豈可視同兒戲不允所請蔡堅請再三明府拂袖而起蔡怨詈曰汝爲代理不過五日京兆樂得含湖了事明府曰雖係代理倘日後翻案咎將誰歸蔡非但不服反出惡言挺撞繼竟罵不絶口明府大怒喝令差役站堂欲將蔡懲辦蔡竟敢紏合家丁十餘人將明府雙手反縳送至州署沿途摥言明府忽發瘋癲若不綑縳行將傷人矣迢入署時已傍晚適剌史在某紳家赴宴未回當經公子鼎臣備辦酒菜請明府晚膳明府恐其中有詐堅不肯食僅賴二僕購乾餌以充饑迨剌史回署訽悉情由立委太倉州同某君暫代縣篆一面備文申詳上憲略謂明府患瘋不能不卽行撤任自此明府在州署七晝夜僅藉餅餌以度日嗣知縣篆已委某君代理自問於心無愧遂偕二僕步行出城乘舟回省途中繕就禀詞洋洋千百言一抒其憤懣不平之氣迨到省遂投藩　控訴鄧方伯察閱禀辭不覺大發雷霆富留明府在署細覘其行止舉動毫無瘋狀明知其中必有緣故當卽批飭蘇州府提集蔡等一干人詳細研訊一面調程刺史來省以候核辦時適王可莊太守仙逝尚未集訊現聞動手毆官者已獲到八人惟察早已聞風避匿尚未到案按蔡係蘇産家住蘇州馬濟良巷在藩署前開設炳和客棧想犯此重案終不能逍遥法外也有見者謂程刺史於十月二十二日送王可莊太守之殮業已摘去頂戴矣 
[江右考信]  
　　江西學憲盛宗師於鄕試榜前出示曉諭本科新中舉人皆須赴院塡寫親供以便彚齊咨部核對筆跡並限榜出一月之期親塡勿悞一面定期十月十五日取齊袁州府屬科考生童迄今各舉人先後到省親供業已塡竣宗師卽於十二日由省起馬按臨袁州想大小袁山東西秀水間必有負笈偕來邀良工之特賞者矣 
[格致書院夏季課案]  
　　本年格致書院夏季課題爲寍紹台道吳福茨觀察所命計題二道其一爲中外各國刑律輕重寛嚴異同得失考其二爲泰西醫術昉自何時傳自何人其治病諸法各國有無異同視中東醫理精粗優劣如何試詳證之課卷計共五十六本彚齊後當卽封固寄呈憲轅現在觀察披閱已竣審定甲乙仍將諸卷封固寄回計取超等十二名李經拜許克勤楊毓煇楊史彬張鳳鳴李鼎頤樊葆鏡吳壽萱潘敦先孫振鍔儲桂山陶師韓特等十六名張鳳翥孫維新黄錫田錢廷襄劉銘志朱其鋆劉祖培殷之輅汪振聲趙貞一蔣文豹朱正元王鵬飛柯來泰葛道殷董祺壹等二十八名馮澂錢壽彞薛一梅李寳鑄顧儊基吳燮森周鳳鏘孔憲和程瞻洛凌貞祐金元善楊家禾劉鍾琳劉福陶項藻馨徐繼芳萬祖蔭林如九王德坤黄潤璋蔣日華施寳熙黄長椿平彞黄爾謙康濟才施寳潛譚灜客按書院向章每課有正奬銀二十五兩今觀察特沛廉泉於正奬外加奬英洋六十元分鶴俸以宏奬風流助蝯膏而得勤夜讀觀察之栽培後進誠蔑以加矣計超等一名正奬銀十兩加奬洋八元二名正奬銀七兩加奬洋七元三名正奬銀五兩加奬洋六元四名正奬銀二兩加奬洋五元五名正奬銀一兩加奬洋四元六名奬洋三元七八九十四名各奬洋二元十一十二二名各奬洋一元五角特等十六名各奬洋一元壹等例不給奬自出案之日起諸生可各携卷票仍至三馬路格致書室領取奬銀如欲知批語若何亦可索閱惟原卷不准帶回 
[津道抵申]  
　　津海關道盛杏蓀觀察棒檄南下查辦上海機器織布局火焚一事於昨晨乘招商局海晏輪船抵埠以三馬路西首馬眉叔觀察舊居作行轅 
[督辦啓行]  
　　松滬厘捐總局督辦錢君硯觀察交卸局務後於前日赴各衙門辭行定於昨晚由大馬頭登舟回里本邑印委各員恭送如儀 
[趙廷璧返]  
　　本城小東門外太和鹹貨店係寍波人徐某所開生有一子小字九皋年已弱冠向在本店學業嗣爲炸藥子引　日事游蕩一日因無錢使用遂在店内竊取洋銀三百四十元避匿南市菜園地相近金吳氏家該氏見財起意暗中唆使外甥王阿炳外甥媳杏林與九皋日夜賭博哄得洋銀數十元徐某見子不歸甚以爲異向店中查點錢洋始露破綻遂飭各夥四處尋訪前日在該氏家遇見告知十六　地甲搜出原洋二百七十元詰問餘洋何在九皋聲稱已購衣服詢其衣在何處則稱寄在氏家徐某令氏取出氏堅不承認旋經該地甲懾以危詞氏始將各物交徐某立據收領過割九皋則由徐某帶回管束 
[環籲免捐]  
　　老閘北唐家弄一帶近因工部局新築西華線路裝設地火燈自來水管修治道路派中西捕日夜輪班梭巡居民鋪戶編釘工部局牌號照租界章程每年分四季收取巡捕捐無如該處居民窮苦者多無力輸捐央同地保環求豁免蔡太守商之薩副領事飭知工部局妥爲辦理各情曾列前報兹悉太守派差李杏查抄該處所釘門牌號數註明某戶及地叚開呈清單又商之薩君傳工部局收捐西人及辦公西人道洛司於昨晨至廨延入内花廳公同商議約有一點鐘之久太守謂薩君曰照工部局董與美總領事原議離馬路較遠之處住自已房屋者槪免收捐其有房屋出租或開店有利益者均須付捐本分府會勘時親歴該處見是處大半窮黎因議凡有房屋無論自住出租總之未成市面者槪免疏捐此議雖未定見今據居民同地保來禀住自已房屋者一律收捐便與原議不符薩君深以爲然轉告道洛司等道洛司等言離馬路較遠之處間有西人金世美及瑪禮孫之房屋出租與人理合收捐太守謂西人出租之屋與鄕民自住之屋混雜一處難分彼此莫若以未成市面者槪免收捐方爲妥善道洛司等言原議無利益者不捐太守一再辨論薩君亦以太守之言爲善道洛司等始方容告知總董再行禀覆遂興辭而出迨太守升堂訊斷捕房移解各案畢薩君亦辭出忽有該處鄕民男女老幼百餘人蜂擁而來齊在大堂前嚕咜太守見之飭值日差傳諭地保及鄕老靜候諭詰太守又升坐公堂頭圖地保沈仁和二圖地保周關寳及男女民人齊集案下太守先將與西官商停收捐情由明白面又問住自已房屋已被收捐者爲誰答稱有陸道生陸仰山等昨又來收捐不肯付出致被强取錢物地保禀稱前曾奉諭凡住自已房屋槪不收捐今及不分皂白無怪居民有所不願究竟如何疏捐須有大老爺告示居民自無不恪遵如住自已房屋槪免收捐可無他慮矣衆中忽有人言曰住自已房屋係有力之家我等窮苦之人三四人合租平屋一間反欲輸捐乎太守問地保曰此是何等人答稱此等皆極窮苦这人在保安善 
 
 

Page 4

 
 
堂義塜附近平屋内居住太守問離馬路較遠乎答稱尚遠太守謂本分府之意亦欲將此等貧戶免捐惟尚未據工部局移覆耳又問離馬路咯遠之屋更須由小路行走此路已由工部局修築否答稱未修太守謂本分府原知居民窮苦無力輸捐所以定界之際巡防局遷移時所有路燈禀明道憲准送與工部不取價值恐將來收捐時有所藉口也問現在路燈歸何人然點答稱由工部局雇人燃點又有老婦訴稱糊冥鏹度日今年八十餘將就木矣因無力付捐被推跌二次求恩免捐太守謂爾等之意本分府已知之本分府商辦情形爾等知之否咸稱大老爺體恤民艱自當感激太守又諭地保知照各人靜候商辦不得胡　致干咎戻太守又問頃據西人言願捐者已有六成不願捐者祗有四成此說然否衆人同稱皆不願捐有一機坊因不願付捐幾被將織成之縀割斷不得已而暫付太守令其退下及太守退堂又有許多人將所釘號牌撬下持在手中向大堂上亂擲差役民壯等喝阻不依互相喧閙太守聞之又至二堂詢問何故如此差役據實禀明太守向衆諄諄開導謂爾等何得妄爲揆度情形或者當時爾等站在後面尚未聽明本分府之言致又喧閙耳遂將與西官商議緣由覆述一徧衆始唯唯而去太守又諭地保知照民人旣不願捐儘可不付如有持蠻情事當隨時禀明聽候核示 
[幸免火災]  
　　前晚六下鐘時本城大南門内小橋北道泳和南貨店對面某姓老虎灶因爇火過猛以致烟囱火發隣里見而畢集羣以滷汁　之火始得息 
[罰洋示儆]  
　　滬城小東門外大街六十四號門牌樓下開設飯店樓上則有無錫人某嫗開設花烟館兩樣生涯聚於一處固屬不倫不類前晚七點半鐘樓上所懸火油燈忽然墮下火油四散延燒牀帳一時哄動隣居謝副捕頭聞此消息親携皮帶取自來水澆灌得以無事事後傳該嫗至捕房訊問嫗言事出無心求恩免究克副捕頭見嫗鶉衣百結情實可憐著從寛罰洋一枚充公以儆將來 
[冐牌請究]  
　　祥茂洋行西人至英公堂訴稱李金生費金堂等二店之皂假冐我行牌號詰問李等言肥皂向劉順記買來劉順記稱向大順祥買來大順祥言向日本福源行買來爲此報捕一併傳案冐牌肥皂呈騐李金生供在震益祥爲夥向劉順記買肥皂費金堂供我店肥皂亦向劉順記買來胡海雲供在劉順記爲夥向大順祥店買肥皂轉售與劉順記余子卿供在大順祥爲夥肥皂向日本福源行買來原樣招牌並非預定肥皂上並無華文祥茂字樣我店所辦之貨業已售罄有關單呈閱蔡太守飭余子卿檢呈關單再候覆訊核辦 
[施當其厄]  
　　寒信頻催封河在卽此正北地災民呼號待斃之時也苟無義粟仁漿源接濟向以使順直孑遺同登仁壽本館協振所昨承掘港塲正堂誠性庵善士助洋十五元又隆公瑞助洋四元隆勉齋助洋四元隆伯莊助洋四元隆墨卿助洋四元隆仲謙助洋四元掘港塲署公助洋五元分將鶴俸拯彼鴻嗷誠可謂義薄雲天恩同山海矣又吳城三省堂等四十八户助洋十六元常熟養愚館主並代募十一户洋十元凡此振欵之紛來足見善機之感召又昨報承烟臺雙盛泰助九八元廿四兩誤排十四兩合爲校正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[槯使抵津]  
　　新簡粤海關監督德槯使由京遵陸南下於十月二十日抵津行李輝煌騶從煊赫在紫竹林佛照樓客棧暫駐　推疑乘新裕輪船赴粤履任 
[諏吉履新]  
　　揚州營彭叅戎瓜期已届經督憲劉峴帥檄調回省遺缺遴委補用副將廖副戎德旺接署已紀前報近日該管辭差弁員已租賃磚街達士卷某宅爲公舘張燈結彩陳設一新廖副戎業已抵揚登岸拜客遷入公館旋發出紅示一道擇吉十一月初三日已時上任 
[譯日報紀朝鮮事]  
　　華歷九月二十日朝鮮國王偕王妃並坐爲世子義和宫揀選妃嬪是日應選者凡十四人其中以進士金思濬副司果徐相肅都事洪佑純幼學金商五徐相鳳徐廷大之六女爲合選候旨下又當於六人中拔取一名揆度王意當拔取進士金思濬之女云○上月九號朝鮮新報言有京城韓語教授權世鎭與新報社執筆員細　軍之佐在韓中二三次會語暢談事爲韓廷所聞由官拘拿　置之囹圄聞者豈不歎措 
[索錢啓釁]  
　　浦東陸家渡地方有鄕人朱某者昔年紏合一會今已引散有丁渭南者亦在會中向朱索錢十二于朱曰爾籨取錢應俟明年目下萬萬不能如命丁大怒將朱扭爛泥渡巡防局控告局員高介臣二尹略誥數語將朱管押著交錢十二千文朱妻某氏聞丈夫管押遂於前日將丁扭送上海縣喊寃值日差禀明黄大令飭令看管候訊至午後該局已派勇將朱解送到縣 
[查丈地址]  
　　張菊秋在上海縣控鄭洽記私立界石侵佔地基黄大令察閱禀詞恐其中有不實不盡之處遂於前日飭差恊同十六鋪地甲往鄭洽記核實查丈禀覆候核 
[小工被控]  
　　虞學問等投上海縣控稱有野鷄小工李長松　尤扣仔蘇意仔等六名每日游蕩門毆横行不法小的　屢次受累不堪其苦求請提究黄大令准詞於前日飭差往提 
[偷兒受苦]  
　　昨日偷兒某甲至大東門外壩基所泊松江糞船中竊得絮襖一領後柁工某乙尋洷吊橋畔與甲相遇認獲眞　遂以老拳奉敬甲極聲呼救經行人婉語勸開甲乃抱頭鼠竄而去 
[滬城雜紀]  
　　滬城小南門内有殷老天者開設鐵店收用俞萬全爲學徒前日殷有帳目命俞出外收取甫出城門被鐵店小開沈永發藉端軋住向俞訛索俞不允大肆咆哮沈遂扭俞至茶肆評理旋有同業中人爲之排解斥沈不應任意妄爲沈自知理屈頭出香燭向俞服禮了事○滬南十六鋪小橋南首大隆煤炭店係紹興人某甲等股開前日有東洋炭三十包抵滬之後並不赴局報捐被貨局總辦朱詵伯太守查訪明白飭差恊甲前往將大隆店夥王庭佐拘獲飭交十六鋪地甲看管甲問信之下立投認捐公所照數補捐始將王具保出外○金利發沙船停泊南市浦江耆舵　星齋前日下午有事登岸乘便購取雜物回時行至大馬頭左近遭已歇水手袁穿川扭住强借洋銀數元胡　各異常分文不與後經地甲竭力理勸令胡出洋二元交袁具領並著袁立以後不再滋擾筆據兩造均各首肯○有王瑞其者江北産也家住滬南陸家浜向推小車餬口今春因有急需將小車一輛央小毛爲中向徐姓抵借洋銀三元至上月中王因病逝世小車尚未贖回忽被趙德保取去藏匿風箱弄内徐心不甘服投廿三七鋪巡防防局控告局員王二尹飭夥甲瑞香前往查訪如果屬實卽將趙及車帶回究辦 
[英界公堂瑣案]  
　　女子張蘭寳稱與吳小茂並非私識伊忽持刀尋釁致被戳傷手臂由捕拘案吳小茂供係本邑人與松江女子張蘭寳姘識前夜伊不回來詰問情由致相口角將伊誤傷蔡太守以兩造均屬無恥之尤判吳小茂笞一百板張蘭寳姑念受傷從寛號回松江原籍○包探顧阿六禀水作頭楊子山見其夥被張雲林强借錢文上前喝阻張因此懷恨將楊子山戳傷今在西醫院療治爲將張雲林送案張俯首求恩蔡太守飭押俟楊子山傷痊投質再行訊辦 
[法捕房瑣案]  
　　徐永春控陳阿生借端滋詐一節經葛同轉提訊之下飭將陳押候飭探查明再核已紀前報昨據包探查明禀稱陳本係匪類徐永春所禀各節確有其事同轉命帶陳阿生到案謂曰包探查明爾實係無賴究竟如何藉端滋詐從實供明陳極口呼冤聲稱並挾怨誣扳况徐永春前在大自鳴鐘捕房認明寄洋銀十三元同轉又問爾洋究係何來供實在火揚拾來惟誰家門口確難辨認同轉謂觀爾形狀諒非善類著掌頰二十下陳供拾洋時當有做小工之春泉及櫻桃二人目見小的恐被索借所以寄存徐處寄時亦有巧隆目見同轉謂爾取洋何用供購買衣服業已當去票子寄存做小工之長脚處徐永春供實被衆流氓唆使誣詐是日在洪春園茶館同冐充探夥之不識姓名人將小的恐嚇訊至此尚無實在同轉著將陳阿生還押飭探查問洪春園伊等何日聚會禀候覆核原告斥退著自行查明下期提案備質○前在九畝地統帶婁公館内竊取物件被包探拘獲之蘇雨廣管押滿期飭候親族具領資遣回籍昨據婁營内勇丁宇正勝投案呈具保狀領結求准保出送回原籍同轉准之著將蘇雨廣交宇正勝帶出卽日資遣回籍不准逗遛○元和雜貨鋪朱錦榮控吳渭甫私收客欵將保人劉如山交案請追曷同轉著劉自行邀同吳渭甫投案已紀前報昨據劉將吳渭甫交案同轉著帶案訊問供稱向在元和雜貨鋪爲跑街夥本年三月二十二日同土阿三放帳後知其不人妥將王交與執事不肯收領王向在江北一帶放帳第一次放帳二百九十餘兩收洋二百元付與海昌參　劉煥文同轉謂爾與王諒必交好供稱不過認識而已問現在銀欵如何歸還供求交保出外往浦東洋涇地方尋王來案將欵理楚劉如山投案遞禀聲　當時只保生意不保銀錢同轉謂爾旣爲保人終難脫累着將吳渭甫押候交的實保人限期尋王到案吳供願限倘不在洋涇須往寍波找尋劉交原保候商妥覆核○徐錦控施良卿將期票掉換現洋到期不付經葛同轉押候覆訊昨據原被投案又據施妻劉氏遞禀聲稱此票爲徐　卿代出緣房租到期將欲釘門言明將生財拍賣交還原票至八月初四日拍賣忽稱票已遺失作爲廢紙曾登申報告白詎又串同徐　楊玉章等誣控已奉訊押在案求請明察同轉命提在押之施良卿到案供稱實爲銳卿代出况銳卿爲徐鍠之夥在城河浜開設豐順呌貨行楊玉章在外　摇聲稱已請電報局總辦函託大老爺追究質之徐鍠供出前因同轉知兩造均有不盡不實著將徐鍠交原保施押候交保出外限五日理處投案禀覆○金雨卿竊案内供出窩贓之范呂春經葛同轉押候繳到賠贓洋十元及罰欵洋四十元嗣經人保出呈繳洋廿五元解請續繳同轉俯如所請迄今案懸日久未據呈繳飭探傳催昨據范投案呈繳洋十元並遞禀詞聲稱老母有病無力繳洋求恩寛免同轉謂爾與匪人爲伍本委全爾體面格外施恩何得狡展匿此蓍交原保限三日内將罰欵洋十五元繳案延于追比 
[捕房紀事]  
　　有名雌阿大者蕩婦也與積竊瘰癧子阿大拼識避匿虹口地方美包探唐寳榮見其情有可疑拘送英公廨蔡太守判將男女各責二百下雌阿大交其夫林阿大領回管束在案詎意雌阿大情絲未斷與瘰癧子阿大再續舊歡又携其五歲之子售入法華鎭某姓得洋三十元林阿大知之正欲得而甘心前日在鐵馬路錢業會館前與妻相遇欲扭入美捕房被瘰癧子阿大紏合馬夫帮流氓圍住痛毆並欲置諸死地嗣有巡街捕至若輩紛然各散林遂投捕房控訴○虹口同文書局描字人劉品卿失書三頁疑被同業張伯全仲全昆季所竊向索不理紏合范和尚等十餘人將二張誘至虹鎭猛將堂前亭縛於樹上私刑吊打張自愿倍洋三元立有筆據繼有悔心投訴美捕房黎副捕頭飭探將劉拘至一併送英公堂究辦蔡太守著查明再核在案近日包探在虹鎭查訪開小烟館之桂和尚等稱是晚見有多人在猛將堂前欲將二張上吊極聲嘶喊拔關出視係著名賭棍范錦堂之子范和尚所爲不知以後如何愿爲上堂作証該包探將范拘押捕房俟禮拜一解案請究 
[申報館恊賑所經收順直賑捐十月廿一日至十月三十日止第三十二次清單]  
　　十月廿一日無名氏銅洋十八元無名氏洋三角敦厚堂洋五元○廿二日萱蔭子求老母平安洋二十元謝福記小洋一百角長沙　昌來　省寗鄕縣徐墨犀經募談彞蒸等四十八户洋十元宜興全盛來十全福壽洋十元楊阿述洋二元姜連生洋一元旌西隱名氏洋十五元銅洋五元○廿三日還香愿洋七元覺是軒洋五元進桂洋二元南通州全泰盛來任慶芳洋二元○廿四日吳宅洋一元全盛來吳淞騐布局經募九户洋一元一角無錫通順來茂記布號洋十元○二十五日何秀荷小女病愈洋五元石門老恊興來無名氏錢七百三十文無名氏樂善子安樂子各錢一百文計錢一千零卅文合洋一元○二十六日錢塘刼餘子五十壽辰親友隆儀移助洋五十元銅洋三元○廿七日杭州全盛來攀桂軒經募各善士十六户洋十元懐德堂四元九角億大來車邏局同人七户洋五元慈城　　來棉力子洋二元安慶全泰盛介盧主人經募五十户洋五元金盛來　溪分署摎山氏紋銀廿七兩二錢吳琴堂五十壽辰諸友補賀筵資移助洋五十元萬永泰惠儀洋四元萬洽濟惠儀洋八元○廿八日張葉封洋五元俞鏡文洋三元無錫通裕來許藴珊潤資洋三元○廿九日海城縣署　金二善土海平紋銀二十兩合　廿八元星記洋五元○三十日烟台　盛泰票元廿四兩烟台無名氏洋十元陜川全盛來　善士十五户洋二元江西乾昌來樊作明經募十九户洋四元以上總共收洋三百零六元三角紋銀廿七兩二錢票元廿四兩銅洋廿六元 
[上海縣關後源通官銀號勸辦順直義賑公所經收第二次清單]  
　　暫寓金陵承恩寺十問房松寳山房朱羣吉大善士經勸力不從心人助洋五元述志齋一元三種德堂十元　加書屋一元捐摘齋二元書味齋一元補　齋二元樹德堂二元聽　書屋二元求恕氏一元常鎭三士人三元益記廿元無名氏十元無名氏十元無名氏十元近水　二元無名氏六元隱姓氏二元劉績善堂一元吳至德堂一元愼德堂二元無名氏一元王玉甫五角楊月亭五角林席珍五角丁書麟五角逢源且廣帮厚隆號四元咻安氏二元 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十月二十三日京報全錄]  
　　宮門抄○諭旨二道錄前○浙撫崧奏籌解出使經費片○閩督譚奏籌解京餉餉經費各欵片○蘇撫奎奏籌解第二批京餉片○浙撫　　奏甌海關徵收華洋各稅銀數摺○又奏嵊縣紳士捐助育嬰清節鉅欵請勅立案片○蘇撫奎奏紳士捐立義莊請○勅立案片○蘇撫奎　奏海關加微洋藥稅厘數目片○河督許奏核明河工用銀總數一律截清摺○十月二十三日内務府國子監正黄旗值日無引見○文瑞謝授馬蘭鎭總兵恩○清銳張仁黼各謝充講官恩○英廉謝留京另候簡用恩○彭壽續假十日○景運門奏派更換值年派出崇禮○掌儀可奏三十日祭奉先殿濂貝勒行禮○召見軍機容貴文瑞清銳○○崧駿片再據護理浙海關寍紹臺道吳引孫詳稱案奉札行出使各國經費各國均自第七十一結爲始於六成洋稅内原　一成之外再提半成併於商局六成稅内亦按十成計算每結併提一成半解至江海關備撥等因遵經按結提解至一百三十一結止在案今自光緒十九年五月十八日起至八月二十一日止第一百三十二結期滿統共收華洋各稅銀三十四萬六千一百三十八兩八錢九分二厘計六成銀二十萬七千六百八十三兩三錢三分五厘應提前項一成半出使經費銀三萬一千一百五十二兩五錢現已照數兌足發交號商楊源豐照案匯兌於光緒十九年九月初十日匯解起程前赴江海關道衙門投納等情詳請具奏前來奴才復核無異除分咨查照外理合附片陳明伏乞聖鑒謹奏奉硃批該衙門知道欽此○○頭品頂戴閩浙總督臣譚鍾麟跪奏爲匯解各欵京餉業經分批委解先後具奏在案兹再籌解固本京餉一萬兩籌備餉需一萬兩加放俸餉二萬兩東北防費一萬兩内務府茶稅一萬兩委候補直隸州知州恒秀督同號商進京投　定於九月初十日起程俟報到上庫日期再行由閩發還據善後稅厘局司道具詳前來除分咨外謹繕摺具陳伏乞皇上聖鑒謹奏奉硃批該衙門知道欽此○○奎俊片再淮户部咨開奉撥來年京餉一摺單一分於光緒十八年十月二十九日奉上諭户部奏預撥十九年京餉等因欽此單開撥江海關洋稅銀一十萬兩札關遵辦業經先籌第一批五萬兩匯解在案兹據江海關道聶緝槼詳稱於關稅項下續籌第二批銀五萬兩循案交商匯兌以　妥便並聲明光緒十九年分原撥说餉銀一十萬兩業已全數解清並無蒂欠等情詳請奏咨前來奴才　覈無異餘飭給咨起解謹附片具陳伏乞聖鑒敕部查照謹奏奉硃批户部知道欽此○○頭品頂戴浙江巡撫奴才崧駿跪　爲甌海關第一百三十一結徵收華洋各稅銀數敬繕四柱清單恭摺仰祈聖鑒事竊准户部咨新添温州等四　通商口岸援照瓊州開辦成案將所收各項稅銀按三個月奏報一次又准部咨嗣後每結奏報華洋各稅將管收除在數目逐欵開單送部以憑查核等因各在案兹據管理　海關署温處道蔣國楨詳稱該關華洋各稅前已開報至一百三十結止今自光緒十九年二月十五日起扣至五月十七日第一百三十一　期滿止所收華洋各稅並支仔數目開具四柱清單詳請具奏前來奴才覆覈無異除分咨查照外謹繕四柱清單恭摺具　奏伏乞皇上聖鑒謹奏奉硃批該衙門知道單併發欽此○○松駿片再據蕃司劉樹堂詳稱據紹興府轉據嵊縣詳據亶橋縣生籍花翎鹽運使銜補用道卽選知府徐樹蘭花翎户部湖廣司行走郎中徐友蘭呈稱職遵故母二品命婦徐馬氏曁督母三品命婦徐章氏之命在嵊縣城内官房别業劃捐其半爲保嬰堂局而以其西院捐作清節堂改建樓房幾事大瘦周以垣墉臬稱牀　略具共用錢二千八十四千五百餘文並捐發存成本錢五千八百千二百二十五文又田二百八十六畝有奇三共合銀一萬兩議立章程　本地紳量經理以每年租息充作該堂賙恤貧寡經費不敢仰邀奬叙繕具章程并清册單請加結轉詳在案等情由司核明詳請奏咨前來奴才查會稽縣紳士徐樹蘭等謹遵母命在嵊縣創建清節堂捐助田畝經費值銀至一萬兩之鉅所得租息悉以賙恤貧寡洵屬樂善好施自應奏明立案以垂久遠除將册結咨部查照外謹附片陳明伏乞聖鑒謹奏奉硃批該部知道欽此○○奎俊片再據紳士三品銜户部山西司行走郎中張履廉呈稱職故父從一品封職張肇培素性慷慨好施每遇族中孤寡貧乏者無不竭力賙恤年置祭田欲仿范氏之規建莊贍族事未成而身故今職遵承遺命陸續添置長洲元和吳縣三縣不等則田二千三畝四分五厘准值銀一萬八千六百六十兩零並建造莊房一所准值銀一萬二百兩丙舍一所准值銀二千四百兩每年田息所入除完糧祭掃莊中公用外餘悉貼助族中孤寡貧乏以資養贍職仰承先志勉力成事不敢爲故父上邀旌奬惟事關闔族　賴誠恐日久廢墜呈請奉明立案等情前來奴才查該紳士張履謙敦睦爲懷仰承先志良田慨割孤寡之贍養攸資廣厦宏開葛　之本　斯庇洵屬後先濟美任恤可風旣據聲稱不敢邀奬相應請旨勅部覈議立案施行除飭蘇潘司給帖遵守併查取田號莊規各册結詳送核咨曁先咨明禮部查照外理合附片具陳伏乞聖鑒訓示謹奏奉硃批該部知道欽此○○奎俊片再准户部咨各海關加徵洋藥稅厘一　旣歸海關併徵自應照章存儲開庫聽候部覈又准部咨凡指明由加徵　　厘稅項下開支銀兩應各歸各欵動用其收支數目另列清單按結奏報等因當經轉行遵照旋因江海關經徵洋藥進口稅銀歴係併入華洋各項貨稅提分四六統統收除彚册開報卽將該關第一百十一結起至一百二十九結止加徵洋藥厘捐收支各欵銀兩另開清聽先後奏報在案兹據江海　道聶緝槼詳稱自光緒十八年十一月十四日起至十九年二月十四日止第一百三十結期滿共徵洋　　捐銀二十八萬一千九百六十三兩又上結存銀四萬六千五百三十五兩三錢七分九厘四毫七絲三忽共合銀三十二萬八千四百九十八　三錢七分九厘四毫七絲三忽統計是結期内共放奉撥及例銷各欵銀三十七萬九千八百二兩五錢五分九釐卽於前項徵任欵内全數　　外計尚不敷銀五萬一千三百四兩一錢七分六厘五毫二絲七忽應俟續收藥厘劃還歸欵等情應道細數清册詳請奏咨前來奴才復核無異除將該關所送清册分咨總理衙門户部查照外謹會同通商大臣兩江總督臣劉坤一核繕清置附片具　伏乞聖鑒謹　奏奉硃批覽欽此○○頭品頂戴河東河道總督臣許振褘跪奏爲核明光緒十九年分黄河兩岸上游七廳並河防局委辦　修各工用銀總數一律截清恭摺仰祈聖鑒事竊照豫省黄河南北兩岸各廳嵗修經費自改章後每年准由司庫歳支額欵銀六十萬兩爲常年修守之需試辦三年大致京緒伏查本年入夏以來雨澤過大陰雨連互山臬四總暴漲異常　黄兩河疉次陡漲水勢　湧拍岸盈　南衝北突險要環生所有兩岸各廳臨黄要工掃叚蟄陷匯塌磚石酥鹻抽擊自夏徂秋悉力搶救然皆係河工歲有之事幸賴稽料磚石儲備有餘廳汛印委各員得以卽時赶辦化險爲夷迨至寒露悉臻穩定霜清已普慶安滿均經臣先後將辦理情形　次陳奏在案刻下水勢歸槽河流順軌兩岸蒼黎咸歌聖主如天之仁得以一律安平非至誠感格不及此倘能歲修率由河工自可無事今查光緒十九年兩岸七廳土掃磚石各工約共用銀四十八萬一千餘兩内用上年剔存石磚值銀六百二十餘兩又用本年南岸上三廳採割隄章草刀工銀五百六十餘兩向在河内支發又用七廳四次歲支司庫銀四十八萬兩又河防局委辦石土各工　用銀十二萬有奇内除上南廳培補鄭工大壩工用銀一萬二千餘兩外餘皆盡已買石加抛無存結核本年各工所用銀數與奏建額欵六十萬兩計尚不敷好在爲數不多彌補較易容俟各工核明細數由臣自行設法辦理不准另請找發以上各工銀數臣逐欵　核再三勾稽委係實工實用無可删减除分飭七廳赶將用銀細數分别切核另造詳案印册詳送核奏清單並飭河防局迅查辦工底别勘騐後赶造銷册呈送另摺開單奏銷外所有核明光緒十九年分黄河兩岸七廳並河防局委辦嵅修各工用銀總數一律截清緣由理合恭摺具奏伏乞皇上聖鑒再公費銀兩照章在於六十萬兩内由辦工支給合併陳明謹奏奉硃批該部知道欽此　 
 
 

Page 13

 
 
[光緒十九年十月二十四日京報全錄]  
　　宫門抄○粤督李等奏道員患病未痊禀請開缺摺○又奏請改奬片○東撫福奏籌解各項餉銀片○桂學政趙奏歲科兩試完竣情形摺○粤督李等奏籌解釐金京餉摺○河督許奏查明本年八月分各湖存水尺寸摺東撫福奏征收土樂稅厘銀數片○十月二十四日理鴻藩院鑾衛光祿寺正白旗值日無引見○德魁謝授副都統恩○甘肅總兵張永清請訓○　員勒請假五日○明安吳樹梅各請假十日○慶福續假十日○兵部奏派磨勘箭册試卷之大臣派出徐中堂崑岡徐致祥○召見軍機張永　　　們泰皇上明日午初還宫○○頭品頂戴兩廣總督臣李瀚章廣東巡撫臣剛毅跪奏爲道員　　未痊禀請開缺恭摺會陳仰祈聖鑒事竊照二品銜廣東雷瓊道朱釆前因患病請假調理經臣等遴委候補道　炳勘接署印務於光緒十九年四月二十八日具奏奉硃批吏部知道欽此兹據雷瓊道朱采禀稱調治數月　腹氣逆少寱等證均未見痊據　者云受病已深非旦夕所能奏效海疆　缺事務殷　旣未克銷假回任亦無經手未完事件禀請奏懇開缺前來伏查該道在任多年蔡史安民擬黎治盜以及海防洋務無不盡心辦理悉臻妥善實爲監司中出色之員本年六月交卸來省臣等卽飭其上緊　痊早爲銷　乃調　數月藥不見功據禀病難速愈查係實情該道年甫六十人非衰老將來尚堪效用淮現在海疆要地勢難責以力疾從公　　請　准其開缺以免懸曠而重職守除循例取結咨部外所有道員患病禀請開缺緣由謹合詞繕摺具陳伏乞皇上聖鑒謹奏奉　批著照所請吏部知道欽此○○李瀚章片再臣奏保剿辦大股會匪譚運青等尤爲出力員弁一案接准吏部咨開五品頂　縣丞用分省補用主簿枙以衡請以縣丞儘先補用儘先選用從九品陸煥廷請以縣主簿儘先選用係屬免補免選分發遇缺先用　　鄭潤燀請加五品銜有逾加銜定制均與例章不符應令另覈請奬至李以衡分省補用縣主簿陸煥廷儘先選用從九品各案係於何案列保履歴内並未叙明奉旨日期仍令查明一併聲覆等因具奏奉旨依議欽此咨行前來當經咨會水師　督　紹　查覆兹准覆稱李以衡係五品頂戴縣丞用補用縣主簿儘先選用從九品未入流光緒十二年十二月於粤省海防出力案内奏保六口衡部議以加銜重複行令改奬復於十六年七月改保以主簿分省補用未經吏部議准前開底銜　寫　誤應仍照從九品未入流另覈請奬等語又查得陸煥廷係由八品軍功於籌濟滇桂餉　案内奏保以從九品不論雙單月儘先選用光緒十二年十一月初五日吏部議准覆奏奉旨依議欽此咨行有案自應將二員與鄭潤輝一併另覈請奬臣查李以衡在營年久剿匪捕盜無役不從所著勞績甚多從前疉保縣丞主簿皆因格於例章未能　准上年會匪譚運青等在陽江廳大仁山聚衆滋事勢甚猖厥該員督率勇隊奮勇進攻實屬尤爲出力此案武職各員均經兵部照異常勞績議給免補陞階該員督隊攻勦事同一律可否仰懇天恩　准將儘先選　從九品未久流李以衡免選本班以主簿分發省分補用以示鼓勵其從九品陸煥廷擬請改爲選缺後以主簿儘先選用訓導鄭潤輝　改請賞加六品銜以符定章理合會同廣東巡撫臣剛毅附片具陳伏乞聖鑒訓示謹奏奉硃批吏部議奏欽此○○　　片再據藩司詳報籌措本年第八批京餉銀五萬兩七八兩月固本兵餉銀一萬兩委候補知縣舒建祥等管解又籌本年第四批邊防經費銀二萬兩委試用從九項桂芳管解均赴户部交納又據鹽運使詳報籌措本年十批鹽謝京餉銀二萬兩加平銀三百兩飯食銀三百兩委候補鹽經歴唐恒等解赴户部交納又籌本年工部帑利銀六千二百五十兩加平銀一百五十六兩二錢五分擡費銀五十兩委候補鹽經歴書恩解赴工部交納又籌本年内務府帑利銀六千二百五十兩加平銀一百五十六兩二錢五分擡費銀五十兩委候補批騐大使李德元解赴内務府交納又據東海關監督禀報在於洋稅招商局稅四成項下提撥天津機器局經費銀二萬兩委直隸候補縣丞江開泰解赴津海關道衙門交納除分咨查照外謹附片陳明伏乞聖鑒謹奏奉硃批該衙門知道欽此○○廣西學政臣趙以炯跪奏爲廣西各屬　科兩試一律完竣恭擢仰祈聖鑒事竊臣於十八年七月十五日業將考過桂林平泉梧州潯州鬱林四府一州歲試情形報明在案嗣於七月十十二日出省按試柳州以次　及慶遠思恩南寗太平鎭安百色等處並調考泗城上思歸順一府一廳一州照章歲科連考於十九年三月初十日竣事旋卽科試鬱林潯州梧州平泉三府一州六月初旬回省接考桂林科試七月十七日事畢卽續辦理考試遠才諸事於八月初二日錄遺一並完竣所有考試情形除興安之摇稽無人廳　外其餘文武學額均如數取進惟柳州府柳城縣一屬原額十三名前學臣黄煦因該屬文理稍遜缺額二名嗣臣考至柳州查該屬士子甚知愧奮仍復如額取進合併聲明臣每至各棚均嚴密關防不敢稍有疎忽仍復詳加校閱務期拔取眞士以仰副聖主作育人才之至意所有奴才考試各屬歲科一律完竣　由理合繕稽具陳伏乞皇上聖鑒謹奏奉硃批知道了欽此○○頭品頂戴兩藃總督臣李瀚草廣東巡撫臣剛毅跪奏爲籌解光緒十九年分原撥厘金京餉恭摺具陳仰祈聖鑒事竊准部咨光緒十九年　撥京餉案内廣東奉撥厘金銀十萬兩當經飭據司道籌銀五萬兩作爲第一批遴委候補知府聨興等領齎匯單赴京投納在案兹據布政使覺羅成允會同厘務總局司道詳稱在於厘金項下再籌銀五萬兩作爲第一批仍交殷實商號日昇昌百川通蔚泰厚匯兌至京飭委試用同知趙從芾等領齎匯單文批於光緒十九年九月初三日起程由海道進京支取銀兩赴部投納等情具詳請奏前來臣等覆核無異除咨户部查照外謹合詞恭摺具陳伏乞皇上聖鑒再光緒十九年京餉奉撥廣東厘金銀十萬兩現已如數解清俣併陳明謹奏奉硃批户部知道欽此○○頭品頂戴河東河道總督臣許振褘跪奏爲查明本年八月分各湖存水尺寸謹繕清單恭摺具陳仰祈聖鑒事案查嘉慶十九年六月内欽奉上諭湖水所收尺寸每月查開清單具奏一次等因欽此所有本所七月分各湖存水尺寸業經臣繕單具奏在案兹據山東運河道耆安將八月分各湖存水尺寸禀報前來臣查微山湖定誌收水在一丈四尺以内因豐工漫水灌注量騐湖底積受新淤恐不敷濟運奏准加收一尺以誌椿仔水一丈五尺爲度本年七月分存水一丈三尺二寸八月内長水一尺八寸實存水一丈五尺較上年八月水大七寸此外惟南旺一湖水無消長而蜀山馬踏二湖消水一寸並四寸其昭陽等四湖長水一寸及八寸不等計　陽湖存水六尺六寸南陽湖存水六尺八寸南旺湖存不五尺六寸獨山湖存水七尺二寸馬塲湖存水五尺九寸蜀山湖存水七尺三寸馬踏湖存水七尺三寸以上各湖存水尺寸除南旺湖经上年八月底水大九寸外餘俱較小自二寸至一尺八寸查八月間微山湖因彭口山河諸水由蓮入湖長符定誌昭陽南陽獨山三湖僅與微湖相連故多見長至南旺馬塲蜀山馬踏四湖爲汶府洸等河匯注來源分流以致消長不齊節届霜清水勢漸次歸褿臣惟有督飭道　等轉飭司湖汛關員弁嚴閉出水單閘竭力收蓄不令涓滴穷洩俾利回空備濟來歲新漕斷不敢稍涉懈忽以期仰副聖主愼動湖瀦利濟漕運之至意所有查明本年八月分各湖存水尺寸謹繕清單　由理合循例恭摺具陳伏乞皇上聖鑒謹奏奉硃批工部知道單併發欽此○○福潤片再東省土藥經奴才先後奏准每百斤作價銀二百兩收稅厘兩項銀各十六兩至關另收關稅銀十六兩局費一項仿照江南徐州按一五成留支所有收支銀數截至光緒十八年四月底止造册奏報在案兹據總理稅務布政使湯聘珍詳稱自十八年五月起至十九年四月底止計届一年共收稅厘兩項銀六萬六千二十七兩三錢四分七厘一毫除批解海軍衙門銀五萬兩留支一五成局費銀九千九百四兩一錢二厘實存銀六千一百二十三兩二錢四分五厘一毫俟本年五月以後徵收銀兩積有成數一併批解等情造册呈請具奏前來奴才覆查無異除將清册分送部科查核外謹附片具陳伏乞聖鑒謹奏奉硃批該衙門知道欽此 
 
 

Page 14

 
 
[光緒十九年十月二十五日京報全錄]  
　　宮門抄○選單○豫撫裕奏彚報委署知縣各缺摺○又奏飭司道回任片○又奏委署州縣各缺片○又奏解清京餉銀數日期摺○又奏籌解加復俸餉片○直督李奏爲永定河漫口搶堵合龍摺○桂撫張奏道　回籍修墓照例開缺請旨簡放摺○十月二十五日推班○召見軍機光緒十九年十月分選單小京官禮部四譯館大使翟汝龔順天譯學生通判江蘇蘇州劉朝鑾安徽人知縣四川開縣倪淑安徽山西太答李有槼江西俱舉福建沙縣李開勳山東　縣丞江西德興朱祖培江蘇附吏目甘肅河州張希仲四川監巡檢廣西象州劉　福江蘇湖南晃州汪世榮四川俱監典史福建福鼎十連山直隸監○○頭品頂戴河南巡撫奴才裕寛跪奏爲遵章將委署知縣員缺按三個月彚報一次恭摺仰祈聖鑒事竊准部　各省州縣缺出委署班次並出缺日期應令每届三月彚報一次知州委署名次比照序補之例酌委知縣要缺亦照舊例酌量揀委其知縣選缺應以正途勞績試用三班爲一輪按照出缺先後輪流委署至截缺撤回留省廻避各員亦照序補之例酌委如有因差勤給奬者仍於本項到班時先儘委署各等因通行遵照當經前撫臣飭司叅酌豫省舊章議請嗣後知縣應選缺出先酌委正途外奬一人次酌委勞績外奬一人次酌委試用外奬一人再委正途班一人勞績班一人試用班一人各歸各班以三缺爲一輪按出缺先後輪流委署並因候補同知通判知州均係缺少人多本項之缺輪委無期各准各班插委知縣員缺又知縣正署到班遇有叅撤之缺應在本班人員内酌量揀委以期得人如遇同通知州插委到班亦於同通知州班内揀員插委倘不得人另揀實任人員調署卽以同通知州頂署所遺之缺若仍揀委知縣本班人員抵署續有缺出仍委同通知州一人均經歴次奏明辦理在案兹據署布政使長祿將光緒十九年四月起至六月底止委署過知縣員缺造具清册聲明並無越次攙委等情詳報前來奴才覆查無異除册咨部外理合恭摺具陳伏乞皇上聖鑒謹奏奉硃批吏部知道欽此○○裕寛片再藩司廖壽豐前因遵旨入都陛見現已旋省應飭回任署藩司本任臬司長祿署臬司本任開歸陳許道桂霖亦各飭回本任以專責成相應附片陳明伏乞聖鑒謹奏奉硃批知道了欽此○○裕寛片再署滑縣知縣吕耀輔現因另有差委所遺員缺應卽委員接署查有商邱縣知縣許成忠守潔才明辦事愼勤堪以調署又署信陽州知州周書麟現委署汝陽縣事遞遺信陽州印務查有現署上祭縣准補滑縣知縣盛元均才具安詳辦事穩妥亦堪調署查明各該員任内均無承緝盜案已起四叅及經徵錢糧有關降調處分與調署之例相符據藩臬兩司會詳前來除批飭檄遵並將商邱曁上蔡縣篆務由司分别遴員委署外理合附片陳明伏乞聖鑒謹奏奉硃批吏部知道欽此○○頭品頂戴河南巡撫奴才　寛跪奏爲報解光緒十九年京餉二十萬兩内除奏明撥解部恊毅軍月餉銀十二萬兩外計尙應解京餉銀八萬兩前於本年四月初九日委解過頭批銀四萬兩當經奏報在案兹又飭據署藩司長祿在於徵收光緒十九年地丁項下提撥銀四萬兩定於九月二十九日委員管解起程赴部交納計已全數解清除咨部查照外所有清解光緒十九年京餉銀數日期緣由理合恭摺具奏伏乞皇上聖鑒謹奏奉硃批戶部知道欽此○○裕寛片再豫省每年應解京員另欵加復俸餉銀八千兩前准部咨行令按年分批籌解等因歴經遵照在案所有光緒十九年分應解咖復俸餉據署潘司長祿會同厘稅局籌措頭批銀四千兩發交管解京餉委員候補知縣鄢世仁武從超於九月二十九日起程搭解赴部交納詳請具奏前來奴才覆查無異除分咨查照外理合附片陳明伏乞聖鑒謹奏奉硃批戶部知道欽此○○大學士直隸總督一等伯臣李鴻章跪奏爲永定河漫口大工尅期搶堵含龍恭摺抑祈聖鑒事竊本年六月十三日永定河水勢狂漲南上北上北中北下各汛紛紛漫溢南上已將奪溜當將道廳汛員專摺奏叅並自請議處欽奉二十五日諭旨迅籌搶堵嗣於二十一日河水續漲側注南上汛十號漫口掣奪全河大溜查明南北兩岸冲斷隄身坍缺太多奏派臬司周馥候補道張連芬前往工次會同該河道萬培因逐細查勘該司道到工後察看全工形勢籌議辦法估定工額於七月二十八日開工晝夜　辦復經臣詳細馳陳奉八月十六日諭旨　力籌辦迅速合龍不得遲逾草率等因欽此仰見朝廷爲民捍患不惜帑金凡在臣下敢不感奮當經恭錄轉行欽遵御據該司道禀稱八月以後多派印委分叚責放督催赶辦招集挑夫數萬人頗形踴躍惟科物稀少購連維艱數十里内稭葦各料採買殆盡復添派委員赴還處採購僅能逐口勉濟工用水口大壩河溜又變遷無定引河頭不能順勢深慮開放時難以吸溜復於西壩之上築排水壩一道又於開引河泥水之中加工控深數尺以期掣溜迅速至各旱口及各汛禦水工程亦因工叚　長需料太多不能速辦有已做成者有做就七八分者祭看足禦合龍下注之水九月十九日兩壩進占金門收至王丈水勢擡高異常湍激倍形吃里引河試放清水一律順行下游尾閭亦暢舊河蔬濬深通遂於二十三日黎明鼓勵員弁兵夫一氣搶堵合龍正在撒手搶辦之際東壩忽向裏游蟄丈許西壩平蟄數尺幸各員弁不避危險竭力搶銀檍固啓放引河頭洪濤建瓴直下瞬息引河鋪滿全河　滔順軌復竭一晝夜之力大壩閉氣斷流毫無涓滴滲漏赶下關門大掃培築後戧均極穩固等情禀報前來臣查永定河本年伏汛木勢極大且猛上游兩岸百數十里同時漫溢水旱口門多至七處長至二千餘丈其餘坍隄潰掃卑薄殘缺之處甚多通工十三汛僅上四一汛無工全河糜爛情形爲從來所未有右叚坍卸閃裂並須另建石隄工程繁鉅種種棘手自開工以來幸叨聖主福庇連旬晴霽在工員役得以併日程功又得欵項應手遠道購運料物多招人夫一氣搶辦興工未及兩月卽已合龍隄外各州縣被水地面得以早日涸復無誤春耕堪以仰慰農厪在事各員弁履危蹈險力挽狂瀾實屬異常奮　按察使周馥督辦全工力任勞怨悉合機宜擬請賞給隨帶加三級二品銜候補道張蓮芬認眞耐苦上年會辦南上灰壩漫口大工復派辦盧溝橋石隄於河務工程悉心講求最爲諳織實工員中不可多得之才該員實職　銜均無可再保擬請恩准送部引見聽候錄用出自慈施逾格三品銜候補道竇延　擬請加布政使銜候補知府王守堃在任候補同知良鄕縣縣丞潘煜均擬請賞戴花翎試用知縣李連昌擬請歸候補班儘先補用同知候補縣丞李駿聲擬請免補縣丞以同知留於北河儘先補用仰懇天恩　准照擬給奬以昭激勸其餘出力各員弁佼該河善後各工完竣再行擇尤開單酌保應給千把以下奬勵照章咨部註册至現任道廳各員於被叅後同任艱苦應交賠項亦經繳清尙知愧奮例得開復處分原叅永定河道萬培因署南岸同知正任北岸通判蔣廷皋署北上汛武清縣縣丞候補主簿薩多訥北中汛武清縣縣丞翟鼎升署北下汛宛平縣縣丞王恩功等革職留任處分石景山同知　恩蔚摘去頂載處分擬懇恩均予開復其原叅革職留工之候補通判前南上汛覇州州同周蓉　擬請開復原官仍以通判留省補用該河旣經合龍周馥有地方應辦事件卽令往勘水口以下大清河　墊情形順道回省仍令張蓮芬留駐工次將善後事宜會同萬琣因妥籌辦理所有永定河漫口尅期搶堵合龍緣由恭摺由驛馳陳伏乞皇上聖鑒訓示謹奏奉硃批另有　欽此○○頭　頂戴廣西巡撫臣張聨桂跪奏爲道員請假修墓照例開缺請旨簡放以重職守恭摺仰祈聖鑒事竊據二品頂戴廣西右江道崔國榜禀稱自同治戊辰通竊以來服　江西擢卄道員來專因家無次丁原籍安徽太平縣先人墳墓日久先修　以職守攸覊二十餘年未能回家省視現接家鄕親友來信祖塋坍　甚多感戀松楸難安寢饋亟須回籍修葺禀請奏懇開缺給假四個月修墓　　卽行赴部呈報不敢稍耽安逸等情查現任官員例准　缺修墓相應仰懇天恩俯准開缺俾得遂其孝思所遺廣西右江道員缺請旨迅賜簡放以重職守除委員接署並咨部查照外謹會同兩廣總督臣李瀚章繕摺具陳伏乞皇上聖鑒訓示謹奏奉硃批另有旨欽此 
 
