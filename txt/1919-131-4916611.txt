# 1919 - 131 - 4916611

 

Page 1

 
 
   
 
 

Page 2

 
 
   
 
 

Page 3

 
 
時評 
[負責之人(冷)]  
　　國事敗壞至於如此使國民對於負責之人而依然任其任事國民亦太無能力矣負責之人使國事敗壞至於如此而依然任事如故負責之人亦太無羞恥矣夫醜詆之詞我勿忍出然今日之國事敗壞固人人所共認也敗壞之負責者在人當去其職在已當辭其職此最不可少之處分也若并此而無之則中國之人尚有是非懲勸之遺義乎 
　　是故國民今日於對外之外當一致要求以前與此次外交有關係之人之罷免正當之要求也 
[專電]  
　　北京電　總統將有長電備述內政外交財政困難情形并詢立國之道（十七日下午八鐘） 
　　北京電　陸專使魚電今晚祥與王使出席大會要求保留膠澳各欵並列入記錄會長照允 
　　　　　　　（十八日下午三鐘） 
　　北京電　對外方針頃咨兩院大體主簽字對膠澳保留明日開會（十八日下午三鐘） 
　　北京電　安福部决議（一）青島案堅持到底其他外交聽政府處分（一）對國院准北代表辭職表示贊成如復開戰端應候南方先行發動（一）田應璜長敎育一致同意定號（二）（十）日衆院投票　　　　　　　　　　　　（十七日下午九鐘）　　北京電　安福俱樂部今日開會議定（一）外交除山東問題不簽字外悉聽政府主張（一）和會要求政府撤回朱代表王揖唐並出示政府咸日准北代表辭職之電（一）敎育總長提田應璜　　　　　　　　（十六日下午十一鐘） 
　　北京電　外交協會代表竭錢面陳决議三項錢答關和約全體者一律簽字山東一部分單獨抗議已分電陸使照辦至國民大會現當人心浮動應緩開 
　　　　　　　（十七日下午九鐘） 
　　北京電　院十三日通電徵山東問題意見田中玉趙倜復電主勿簽字（十七日下午五鐘） 
　　北京電　總統語入會議雖破和平方針不破（十七日下午五鐘） 
　　北京電　某要人對時局不主用兵亦不主張借欵（十七日下午九鐘） 
　　北京電　政府因和會停頓銑日通電前線各將領鎭靜嚴防維持秩序（十七日下午八鐘） 
　　北京電　外交團緊急會議注重滬會决裂後各方態度 
　　　　　　　（十七日下午五鐘）　　 
　　北京電　本日閣議袁希濤出席報告學界前兩日安靜昨日起又微不穩本日數校未上課繼議外交案政府先决定總約簽字山東問題不簽字為方針訓令陸等進行又八年預算交部修改後提兩院又揚由臨清兩關謝宗華李書勳對調又沈家彝簡大理院推事（十七日下午五鐘） 
　　北京電　田應璜昨提出又收回　　　　　　　　　　（十七日下午五鐘） 
　　北京電　敎長提田案己未系反對撤回疏通再提（十七日下午十一鐘） 
　　北京電　學界反對新敎長要求留傅蔡撤曹陸並自由結會否則皓（十九）日起罷課 
　　　　　　　　（十七日下午十一鐘） 
　　北京電　留日生聯會電江庸莊璟珂喪權辱國速撤回 
　　　　　　（十七日下午十一鐘） 
　　北京電　江庸再電辭職 
　　　　　　　　　　（十七日下午五鐘） 
　　北京電　政府電張錫元田玉潔收撫後三原有無影響請察查具覆（十六日下午十一鐘） 
　　北京電　李純等電王賡廷丁憂請准假兩月免開缺道篆由沈寶昌護理假滿仍回任 
　　　　　　　（十七日下午五鐘） 
　　北京電　滬華僑聯合會電華僑顏雲年在浙招工赴臺灣採鑛請變通放行（十七日下午五鐘） 
　　北京電　美協會以幹事名函市政公所借城南公園內房屋開會（十七日下午五鐘） 
　　北京電　政府允曹錕欠餉節前先撥一百萬元（十六日下午十一鐘） 
　　北京電　中東議路問題我軍歸日軍太谷指揮事劉使喻參長力爭迄未决定吉黑兩督以關係鉅難承認電請嚴重交涉並直接與日委員力爭 
　　北京電　英使稱溫杭路曾入香港借欵附件今歸美商承築提出抗議部以借欵早清附件無效駁復（十七日下午九鐘） 
　　北京電　甘督電循化縣拉卜楞寺番僧阿莽倉叛亂經馬統領擊逃復誘脅阿木曲等番族作亂搶劫商旅攻殺西軍派孔道尹馬統領前往剿撫茲據復稱番匪擊散被脅番族均願繳械投誠（十七日下午八鐘） 
　　北京電　徐樹錚電朱啓鈐請速回京毋與上海流氓為伍 
　　　　　　　（十七日下午八鐘） 
　　安慶電　今日學生全體游行示威露天講演語詞激烈童子軍保守秩序（十八日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　建德來電　和會南北代表諸公申報館曁各報館鈞鑒青島被奪民情憤激務乞設法挽回並速成和議一致對外浙江第九師範學校第九中學校甲種森林學校全體學生公叩巧 
　　廣東國會議員來電　各報館均鑒和會原以弭亂我西南各省軍年來茹苦含辛不惜重大犧牲所持者正誼所爭者法律為勘亂而已誠以法律者為維繫國家百年之根基稍有破壞亂將無已時故段祺瑞私造國會為偽會所選之總統同意之內閣更無一而非偽者彼尚謬援約法附會條文以為欺人之計今正式國家明明存在代表諸公乃提由和會承認總統同意組閣等問題是約法上國會旣國會之職權乃和會一網打盡之立法司法行政三權又均為和會壟斷矣推翻約法根本蝕侵國會權限責人以非法而自蹈非法之嫌其將何以自解又將何以正人總之合法則治非法則亂諸公茍欲永久和平惟望力排誘惑堅持正誼維持約法幸勿為種亂之遷就則國家實利賴之區區愚忱尚希採納國會議員田銘率王福緣董口雲李國楨徐清和李岫蓮同叩删印 
　　長沙來電　和會時報申報轉全國各報均鑒法律問題糾紛日久危象業生我國約法明訂主權在民應本斯旨以握有主權之全體國民共負公開制定憲法之任然後根據憲法以組織新國會母徒牽就於兩會存廢問題而拋棄民意法理於不顧民國前途實有賴焉湖南國民制憲倡導會叩 
[各通信社電]  
　　北京電　某派謂和議無維持法唯有一戰 
　　　　　（十七日） 
　　廣州電　此間聞北京學生毆傷章宗祥焚毀曹宅與情稱快多數要人均認學生激於愛國熱忱不應逮捕國會已通電全國共起援助 
　　廣州電　宋淵源與朱陶在永春衝突軍政府已派陳肇英前往查辦（以上十四日） 
　　　　　　　以上平和通信社電 
　　北京電　外交團因中國時局及青島交涉問題今午在美使館開茶會 
　　北京電　熊秉三昨日集在野各要人會議討論調停南北和議辦法並發電多件請勿各走極端 
　　北京電　交次長報告隴海路向比國借欵二千萬閣議照准 
　　北京電　得東京電留日被拘學生已於寒日（十四日）全體釋放 
　　北京電　張南通連合同志去電西南請撤回嚴酷條件　（以上十七日） 
　　北京電　總統仍主力挽和局長江三督已向軍政府疏通取銷八條欵 
　　北京電　蘇督電已電唐朱請勿輕離滬中央務速謀挽救 
　　北京電　王廷楨將奉命赴滬疏解　（以上十八日）　以上中華通信社電 
　　北京電　朱啓鈐電告十七日晚車赴杭分代表等先回至寗垣小駐日數定二十一日由杭乘車趨寗取齊一同北返 
　　北京電　當局從京畿警備總司令之請抽調駐廊房兵隊一團到京分佈保持公安　（以上十七日） 
　　北京電　當局謂南代表辭職聲明為個人責任關係不涉和事可見所提八條并非極端主張或尚有轉團希望 
　　北京電　外交情形及政府意見由院詳叙原委通告各省區佈諭國人以防誤會 
　　北京電　曹汝霖再辭未准將仍續假 
　　北京電　軍事各省電詢和議再停南軍若有舉動當如何應付請示 
　　北京電　蔡元培决計不回有范源濂繼職說 
　　北京電　財部電湘督已撥餉項十五萬交張敬湯 
　　北京電　農部以奉省人民呈請開採各　誠恐暗附外股命　政科員逐加調查 
　　北京電　張敬堯電陳光斗侵入洋溪交涉無效擬派兵往剿 
　　北京電　章宗祥傷勢漸愈已能飲食 
　　北京電　土觀呼圖克圖請假避暑經蒙藏院呈准給假六個月并令交部給予附掛車輛以示優待 
　　（以上十八日） 
　　太原電　省議會前於四月一日開臨時會現已屆滿如期閉會　（十七日） 
　　福州電　李厚基派軍務課長高翼臣赴尤溪等處宣慰兵隊　（十八日） 
　　香港電　軍府對唐代表等辭職决電挽留 
　　　（十八日）　以上中孚通信社電 
　　北京電　徐總統懇請馮河間黎黃陂幹旋垂絕之和議馮黎於今日復電云和局决裂同抱悲觀敬遵來電趣旨余等將以私人名義敦勸雙方代表維持和議云云　（十六日） 
　　北京電　英國公使對於中國與美國辛姆司客力公司締結建築浙江溫州杭州鐵路合同事屢次向政府抗議交通部擬就如左之答覆文已由外交部送交英國公使光緒三十一年所締結之香港（譯音）借欵業已如數還清故其附帶條件中之本鐵路建築權當然歸於無效况本鐵路為中國國有與粵漢川漢兩路同例應由中國自行修築更無受外國抗議之理由 
　　北京電　政府對於外交問題之確定方針將訓令巴黎中國媾和委員令簽字於媾和條約但關係山東之諸問題則暫時擱置待至將來解决令中國媾和委員將此意向列國聲明此項方針須俟取得國會同意之後始正式發訓令於中國媾和委員（十七日） 
　　北京電　政府接陸徵祥報告云中國關於山東問題之抗議已經記入媾和會議議事錄　（十七日） 
　　北京電　徐總統之辭職無論何人不信其眞有此舉然二三日內徐總統或將對於各方面自己引咎而表辭職之意亦未可知　（十七日） 
　　北京電　安福俱樂部昨日特派委員一兩名至倪嗣冲曹錕張作霖處徵求關於時局之意見（十七日） 
　北京電　今晚國務院通電各省軍民長官告以和議决裂因南方要求過於嚴酷而起且徵求意見略謂南方所要求之八條件其中關係外交者兩條政府現正致電巴黎中國媾和委員從事交涉其結果尚在未定其餘六條萬非中央所能堪萬難承認縱令挽留北方代表望開會議亦恐不能妥協能訓為和議問題不惜再三讓步而西南得步進步相迫太甚更有何法以善其後乎今日外交形勢緊急不止內訌前途危險不堪設想用特電聞請賜明敎云云　（十六日） 
　　東京電　時事新報接得專電云美國大總統威爾遜氏已發表命令定於五月十五日召集臨時議會聞威爾遜氏之意見難望全部得議會之同意故對於締結條約之舉將分兩派互相衝突　（十七日） 
　　　　　　（以上東方通訊社電） 
路透電 
[歐洲和議與德代表]  
　　七日凡爾塞電　和會原定協約國代表五十四人參與以對德和約交與德代表之禮節最後决定凡對德宣戰或絕交之各國無論大小一槪加入以示協約國方面團體之偉大故德代表共見協約國代表八十人法總理克勒滿沙氏居中美代表五人在其右英代表五人在其左加拿大二人澳洲二人紐絲綸一人日本五人等坐於克氏左側長案之外南斐二人印度二人坐於長案之內　邏二人漢志一人中國二人等坐於克氏右案之內德代表之坐位則在下面會場成長方形整肅莊嚴視前此全體大會為甚德代表由法軍官一員導入後肅然鞠躬就座一律着黑色晨服領帶亦黑色其與黑色相映者惟藍資堡氏之白鬚耳德總代表藍超發言旣畢克勒滿沙氏不致答詞惟佈告散會而已所可注意者克氏之開會詞係立而言藍超則坐誦其演說詞 
　　七日凡爾塞電　對德和約於三時後在凡爾塞宮交與德代表協約國與共同作戰國代表全體在場三時五十一分散會威爾遜總統與美代表二時五十分抵宮英相喬治及英代表繼至圍看者對英美代表大聲歡呼鐘鳴三下德代表分乘摩托車三輛馳至衆對之嘿不作聲惟協約國軍官數員在宮前招呼入座後法總理克勒滿沙氏致開會詞略謂協約國今準備依據所擬條件締結和約茲已届决算之時凡事當以禮為之但凡爾塞和約之代價已極重大不得不採行各種必要之防衛與保障務使此次和局成永遠之和局茲予德代表以十五日之限期用英法文字提出其對於全約之觀念當限期未滿時德代表可就約逐條答覆或提出問題高等會議於研究德代表觀念後當致覆文限定德代表最後答覆之日期云云克氏演說譯成英文後和會秘書長杜斯瑪氏捧灰黃色布面之和約文一巨帙至德代表前交與藍超藍超起立而受之旋操德語發言由譯員譯成英法文略謂德國軍事破裂其失敗之程度已自知之但此次戰事負責者不僅為德國全歐亦與有罪蓋五十年來歐洲各國之帝國主義實貽毒於國際局勢也德國戰中罪行固不可諱在一九一四年德國國會中已聲明德國侵害比國而願予以賠償矣戰事之際人民之天良為感情所蔽故有罪行自去年十一月十一日後德國非戰事之人多死於封鎖之影響協約國亦冷淡視之是以宜以無偏袒之調查分定戰事罪狀威爾遜總統十四條大綱為全世界所贊助協約國旣已聲明依照此項大綱而立和約則德國當不致全無救護也德國願恢復比國與法國北境但若以德俘供建設之役則情意不洽實非善法茍此問題不即解决則未能有耐久之和局又謂各國皆宜加入國際同盟德國願以好意之精神研究和約云云 
　　十日凡爾塞電　媾和草約現正儘速譯成德文德國總代表藍超氏閱畢第一部分後將回柏林與政府協商 
　　八日凡爾塞電　昨日藍超氏晚餐之際嘿無一言餐畢即命繙譯媾和草約晨間三時告蕆送至藍超寢室藍超閱至拂曉後始畢和約已另錄若干份派專差於昨晚送至柏林 
　　九日倫敦電　柏林消息內閣會議五小時後施特滿氏向考慮和約之委員會演說謂和約條件簡直為宣告德國死刑政府必以政治之沉靜態度討論此種可厭而狂妄之公文現已命凡爾塞德代表致文協約國聲明和約與威爾遜總統十四大綱不同之點並提出詳細答案竭力運動開會辯論費倫伯氏代表各黨領袖贊助施特滿氏所發表和約條件其能承認之宣言國會定期十二日召集 
　　十日丹京電　昨日柏林電稱國務總理之和約條件電告務聯邦政府請表示意見當道因和約條件令人大失所望感受不可言喻之痛苦特命公衆停止行樂一星期並准劇場僅可演與今日痛苦極度相類之悲劇 
　　八日柏林電　股票交易社因感受和約條件痛苦之印象停閉三日齊登日報謂德國國會各黨衆口一詞皆謂和約如目下之式者絕不能成德政府斷不能簽字云 
　　九日倫敦電　每日紀事報柏林訪員電稱曾造謁魯登杜夫將軍魯拒不之見惟曾致書訪員謂和約條件果如所傳則德國眞可入地獄矣 
　　八日柏林電　各界人士聞和約須簽字之議皆為作怒羣相討論拒絕簽字之後患甚至無一思及或可受納所宣佈之條件者著名出版家某氏謂德國代表應即提出答案或即回國而弗討論克勒滿沙氏狂妄之條件　工界因國際勞動社會無力挽救德國之毀滅甚為失望 
　　八日柏林電　柏林各報今晨登載路透電社之和約條件要略一致加以評詆柏林日報謂和約之苛刻遠過於最消極之豫料此為狂暴無識者之製品如談判之際不能修改則唯有以否字答之　洛加爾安才格報標題曰壓迫之條件　其他保守黨各報皆謂和約條件不能履行　獨立社會黨機關自由報謂就白萊斯特里土夫斯克所表示之帝國政策而論則今之條件尚不過分惟就世界將來和平而論則不能作此見解該報主張簽定和約蓋以經騐觀之拒絕徒增禍患耳　伏瓦資報標題曰滅國之條件謂吾人如簽定是約實因屈於武力吾人心中則應堅决拒絕之云 
　　九日丹京電　德政府布告全國謂和約條件不能忍受且不能實行政府擬依據各國持久和局之基礎向協約國建議定正誼之和局且將竭力謀得協約國施於歐洲其他民族相同之考慮其結語懇請全國同心同德以救國難 
　　十日柏林電　藍超氏以通牒致克勒滿沙氏謂公允媾和之基礎今於重大各點全未遵行媾和草約列有無一國民所能承認之要求據專家審查其中且多不能成為事實之條件　德政府將提出詳細之證據並時時以觀念材料供給協約國藍超氏繼又提出第二通牒申明德代表對於國際同盟問題之態度開列德國之計畫謂其中有重要之建議德代表保留對於協約國同盟草約表示詳細意見之權並詢問協約國今請德國簽定同盟條例為一重要部分之媾和草約是否將以此故及以何種情勢計議邀德加入同盟但德國今並未列入被邀加入同盟之國殊為不解云 
　　十日巴黎電　協約國答覆德國之通牒措詞莊嚴謂協約國之草成和約條件時時顧及建議休戰媾和之原則協約國不能容入討論彼等於草成大體之和約條件上所持主張之權利協約國僅能考慮德國所提出可以實行之意見又稱德國關於同盟之計畫將移交適當之委員會審查至於容許新會員加入同盟一事初未置諸度外已特別規定於同盟公約長一欵第二節云 
　　八日巴黎電　巴黎各界謂現有充分之理由可信德國必將簽定和約其最顯明之理由謂德國如加拒絕無利可得 
　　七日巴黎電　高等經濟議會曾考慮德國代表拒絕簽定和約時以經濟計畫困德國之舉 
　　九日巴黎電　巴黎和會各界現信德國將於兩星期內提出切實之答案協約國大約將交委員會考慮之需時至少一星期然後將限德國於四五日內答覆對於和約目下之式或修正之式是否受納故和約之簽字尚在二十五日或三十日之後 
　　十二日倫敦電　路透電社探悉德國未必不簽字於和約但若不充簽字則協約軍即將向德境進取一若德國未簽定休戰條約者然 
　　九日巴黎電　德代表藍超氏請求於奧代表抵法時與之會商據英國某當道稱敵代表中意見頗不一致德代表續到凡爾塞者八人休戰委員歐本道本氏亦在內歐氏携有全權代表之國書 
　　九日丹京電　柏林消息稱歐士白格氏致牒斯巴休戰委員會對於美國糧食委員會經丹齊運往波蘭之物指為接濟波蘭軍隊之軍械提出抗議謂德政府此後不許續運 
　　九日丹京電　今日柏林消息稱德政府與普魯士政府會同出示布告東普魯士居民略謂德意志民國政府定竭其能力捍禦外侮東普魯士土地變遷一說殊與威爾遜總統主義不符且將使德國與俄國問生一經濟上之障碍云 
　　十日丹京電　德政府召集聯邦代表大會十二日在柏林開議 
[歐洲和會與各國]  
　　八日倫敦電　工黨幹事部發表宣言以為對德和約有與威爾遜總統宣言矛盾之處宜速修正 
　　九日巴黎電　聞北京政府因膠州山東解决之性質已令其代表勿簽定於和約中國代表宣稱日本條約雖允以膠州交還中國但茍無和約文字上之規定則中國之地位將愈受害云 
　　八日巴黎電　和會已請奧國議和代表於十二日到巴黎奧國因與德併合事意見不一故迄未派定代表據奧國報紙觀之輿論漸反對與德併合今日三大國外交總長開會討論奧匈間疆界事宜 
　　八日倫敦電　今日外交部次官哈姆斯韋爾氏在下院覆韋志吳氏之質問謂就其所知匈京之革命政府今仍握權　 
　　九日巴黎電　聞對奧和約之海軍條欵將使奧國海軍完全消滅至於協約國如何分配奧艦之問題則俟日後再定 
　　九日丹京電　奧京消息奧國國會一致贊成以任勒博士為和會之奧國全權總代表以基督敎社會黨員舊特勒氏與親德派熊巴塞氏為副代表 
　　十日瑙威京城電　瑙威已向和會請令德國賠償瑙威船雙生命之損失不日航業界之代表將赴巴黎 
　　十四日倫敦電　福煦上將今日乘專車赴來因河蓋預備德國不簽和約時按照協約國議定軍事計畫而實行也如和約告成英國將於八月三四五三天舉行和平慶祝會 
[各國近事記]  
　　十日倫敦電　過激黨消息阿富汗委員團已抵莫斯科 
　　八日丹京電　彼得格勒消息過激黨政府已頒布命令境內工廠除製造軍械者外一律停閉所有工人一槪招入紅旗軍中以待遣往前敵 
　　七日巴黎電　星期二日參院辯論甚烈係由社會黨質問五朔節日巴黎事件而起彼此怒言相加社會黨後竟全體離席　內務部長以為五朔節羣衆中實有外國暴烈分子故派兵干涉乃必要之舉參院投信任政府票反對者僅一人 
國外要聞 
[法國新發明之病院飛機]  
　　法國無線電社巴黎通信云前日飛行界著名人物咸集於意西來摩里那地方參觀最近造成備有外科應用材料之飛機之試演此項新機名曰外科病院飛機由維拉哥勃來飛至意西來摩里那在空中飛行約逾一小時許該機實可目為一種飛行野戰病院其效用在迅速救護傷兵予以醫學上及外科手術之治療此機為奈米洛斯基氏及帝爾門氏所發明經營創造遠在數月之前機身髹有紅十字載運外科應用材料（如割症器具清潔器繃帶）X光線材料（如感電圈變化器克羅克斯管X光線照相片）及關係執行此項事務之職員（駕駛者外科醫生X光線專家）該機重量約計七百基羅格蘭姆平時可用此項同式之飛機一二柴以備救護意外災害如火車出險及與外界隔絕之區炸藥爆發等事且此項新機翰之殖民地用途亦極廣回憶最近法國曾用飛機載送都斐請師往波米羅將軍營中服役可見將來新機之效用其利益實無窮也 
國內要聞 
[北代表撤回之經過]  
　　上海和會因國會問題雙方意見縣殊又以唐氏提出八項要求北代表拒絕討論唐氏乃聲言向軍府辭職朱桂莘遂亦電京辭職朱辭電到京政府初去電安慰並謂可商南方讓步則切實進行否則來京一行面商機宜此十五晨之事也及得朱復電稱唐意堅决萬難進行仍乞辭職政府乃立即復電允之此十五晚之事也和會遭此破裂謠言甚盛惟聞合肥及安福派領袖對於此事雖引為失望然以種種關係尚無主張武力解决者（日人順天時報則云傳聞段祺瑞氏一派見南北和議有行將决裂之勢最近唱強硬之議論主張項南方果無謀和之誠意則北方除仍依據從前下策以國解决外別無他法聞已將此旨進言於徐）至政府咸日四電發去之後朱等當然遵令離滬今後上海一隅不復為解决時局之中心據政界揣測此次和議破裂之結果或至出於局部議和蓋當局之意頗主張可和者先和分別著手但有效與否殊不可必也聞咸日國務院曾連發四電致朱氏表示决心茲覔得四電中之兩電如次（一）上海朱總代表鍳南代表所提出條件除一二兩項歐會所擬山東問題中央現已一致堅拒中日密約旣在歐會宣布事關國際非可臆定該兩項未便置復外至訂立密約情形複雜即如二十一條密約本由彼方強制當日在事人員悉力爭持多方補救均有案牘可攷時勢所迫在政府亦非得已豈能追溯旣往罪及關係之人揆度情勢無此辦法三四兩條本已在懸案之內近來蒙邊情形益緊正在調度出師萬難遽議栽廢至對人問題未便議及前此已累電言之第五項取銷解散國會命令持論趨於極端實屬萬難辦到國會所以代表民意舊會成立以來閱時過久豈能合今日之民意况解散命令因反對參戰而起事實具在豈能取銷此時中央國會固已依法選舉並已行使職權根本問題斷難遷就唐總代表以此為主張讓步然則不讓步又將如何長七項所云政府會議監督履行是於政府之上另設機關揆諸法理衡諸事實均不可行至閣員同意之權屬於國會以此項會議代之果何所據第八項承認總統一節元首當選以來中外共認乃加以臨時字樣復另有正式選舉之議動搖國本貽誚鄰邦影響所及淪胥立見此尤中外人士所斷難贊同者也至六項已經議定或付審查各案尚須分別决定則是上海會議自身所决定者亦不可恃將何所恃以解决大局以上各端此間公同籌議均認為毫無理由必應堅拒南代表旣以平和為重乃以此等不可能之事實列為條件其侈語和平非出誠意無可諱言務希切實駁拒要求將所提條件即日撤回倘仍膠執前見則是彼方於和平問題已無磋商餘地我代表等應尅期回京另籌解决即希照辦為要能訓咸（二）上海朱總代表並轉各代表同鑒密寒電悉滬議成立以來中央渴望和平苦心幹濟國人共見此次南代表提出條件八端此間各界僉認為不可能之事實旣非彼此促進和平之誠意並失國內想望統一之同情此項條件旣屬斷難承認南代表復經一律辭職公等留駐滬會無從接洽進行所請辭職應即照准遵諭特達能訓咸四 
　　又據京報消息此次和平會議破裂之動機始於唐少川所提之八條當星期二日（十三日）朱總代表等來電報告唐氏所提之八條電未言辭職之電另呈云云星期三日（十四）公府中開各種重要問題之聯合會會議未散而各代表全體辭職之電適至乃旣加入討論其結果發出致朱總代表之咸電對於唐氏八條略加辯駁並以此電原文通電各省（電文見前）此電用意政府尚希望其可挽回且聞國務院另有密電致朱總代表請其切實磋商不必驟作來京之舉此為十五日上午之事但是日上海方面又有密電報告謂南方所提八條已由某通信社發表並詳述理由似無讓步之竟唐則已先離滬而在京安福方面同時對於政府表示意見並有朱唐勾結故作串套之攻擊且有東海介弟赴滬與唐有何關係之謠傳實則并非事實朱吳兩代表在滬亦有所聞會致電在京友人謂旣為各方所不諒當即回京以明心跡意頗憤慨以斯種種原因政府知難緩和於是前日（十五日）晚間遂再發准代表辭職之咸四電政府旣准代表辭職和局遂完全破裂欲事補救尚無具體之辦法惟政府仍望西南可以再派代表從事磋議一方又派人致意於陸武鳴請其出而斡旋（外間以此為局部謀和之准備尚非完全事實蓋政府亦知局部謀和之難）再戰一層並非絕對無人提及而從實力上（財政）加以考量即已打消安福方面所提意見亦並無主戰之計畫大約仍以和平手段着手昨日有岑西林將為總代表之傳聞未能徵實言其內幕似唐少川借此下臺不能視南北兩方完全决裂惟縱能再事開議內外情形緊迫如此曠日持久終非國家人民之幸耳 
[各團代表第一日訪問記]  
　　外交協會及各團體代表梁家義楊震華張承化孫鳳翥陳子明韓成立鄒日曜等昨日（十六）上午八時齊赴公府晋謁當由吳秘書長接見首由梁代表家義陳述十五日國民代表大會全體一致否認簽字之理由並對德議和草約與國際聯盟會分為兩事所以不簽名於草約並不妨於加入國際聯盟且可向國際聯盟會團挽救之法若一經簽字則成不可挽回之症代表等絕對不能承認云云吳秘長當即允代陳總統並云近來有局部簽字之主張即山東問題以外可簽字山東問題不能簽字也當由代表張承化發言歐洲議和草約皆關係於各團之利害吾山東問題亦列其中吾國如果簽字能否於簽字之下註明對於山東問題不承認等字樣此事倘或不能能否將中國不承認山東問題之爭議附於草約之上假使二者皆不能辦到則是草約自草約抗議自抗議然而草約上我已簽字矣抗議豈不成為廢紙能發生何等效力閱報紙登載政府方面主張簽字其他權利尚可挽回殊不知大好山東因簽字已先失去藉此再挽回其他權利無論其他 
 
 

Page 7

 
 
權利能否挽回尚屬疑問旣使能挽回是先失一極大之權利再挽回其他之權利危險孰甚因此吾等主張絕對不能簽字再局部簽字能否切實擔保山東問題歸於不失敗之地位並有何把握吳秘長云此節尚待研究要之政府亦是與諸代表意思相同萬無輕易簽字之理繼由楊震華問局部簽字主張於何人吳秘長答此節不宜宣布楊君遂陳說局部簽字之利害孫鳳翥鄒日耀韓成立關於此點亦有陳述梁家義繼言山東問題非但中國問題　世界問題假使簽字異日必惹起各國之競爭何如不簽字防患於未然陳百明又云我國民氣非原先可比原先只知重本省中之利害現在人民不以山東問題看作山東人之問題全看作中國全國之問題以代表大會均具有决心絕對不簽字請政府注意吳秘長當一一允述總統而散時已一點餘矣遂赴國務院見總理由張秘長代見大意與前同並告以定期開國民大會請政府認心當由張秘長而允將此意面告總理各代表辭出後遂赴衆院見王揖唐王云議院雖未開會然各方意見徵求可說全體不能承認簽字旣余個人意思亦是此等主張並陳述前在府院時議員言論旣可見大衆人之心理矣各代表聞之甚屬滿意又到參議院以李盛鐸未在旣赴已未俱樂部當由山東議員莊陔蘭于之鳳兩人接見代表等亦將國民大會主張不能簽字之理由陳述莊于二君同云吾人同具此將來政府交議時必不能通過言下皆極慷慨代表等遂告辭旋以電話與外交部約定明日去見而散 
[政府與專使間最近電訊]  
　　此次山東問題我國以孤立無援地位與日本抗爭三月之久幾經曲折盤旋卒以日英日法等密約關係至並英法美三國亦不能得一言之助終於三國會議席上判定山東問題運命聞陸徵祥等五專使昨日聯合電呈政府以山東問題失敗措置乖方請賜罷斥以謝國民云云政府現擬去電慰留 
　　國務院外交部昨日會電陸專使云五十九號抗議電昨始到達十四日公府特關緊急重要會議段前總理參衆兩院議長均列席全體討論公同議决所有草約大體應簽字惟山東問題當依前據之正約及考諸威大總統議和之宣言為準則全國人民咸知此中條文失敗衆心憤激與論沸勝迅希仍照尊處抗議原文大旨再為斟酌審愼按國際公法立言堅持前約勿稍讓步並請提出聲明暫留簽字至深盼切並望將近日情形詳細速告為荷 
　　國際聯盟會將次組織政府日昨已接到陸專使來電報告現已决定由各國所派委員主持一切并請政府從速電派人員以便加入政府接電之後聞昨日已經决定派伍朝樞擔任大約日內即可發表電知陸使 
[傅增湘去後之敎育界]  
　　錢閣不倒安福部組閣之想不成事實然傅增湘已因受該部之攻擊而决心辭職敎育總長一缺已决定以向隸該派之田應璜提出慰情聊勝於無聞政府方面初尚不欲以此缺畀諸安福部中人而安福部則為田應璜力爭斯席政府以田氏資格太淺且於敎育毫無經騐意欲以此缺畀諸許世英以許自東海登臺之後頗思有以自効終未能達其希望最近擬赴南洋實為觖望乃安福部則表示政府如不提田而提許則不與以同意故錢閣為敷衍了事起見不得已而决定提田昨日安福部開會已議定於下星期在衆院投票 
　　昨有北京報界某君往訪敎育袁次長訽以敎育界最近情形袁次長云前兩日傅總長離部之時但言有事他往少選即來蓋總長批閱卷牘尚未了也嗣以久待不見其來乃以電話詢問總長之私宅據言曾回宅一次復出不知何往此後遂不到部至第三日接其來書知總長乃决不回任矣政府令余（袁君）代理部務今晨余始知之當新任總長未曾到部以前余惟有勉力以維持現狀以求敎育行政之依舊進行關於北京敎育界之事各校校長雖曾聯名辭職但自政府下前日命令之後今晨皆曾來部似已諒解不至再辭各校亦皆上課惟北京大學因蔡校長之出京稍為困難但經余與溫學長等商議而後除學長等勿再辭職外更由校內評議會敎授會共議維持現狀之方法祗須校中勿再有他種意外學生平靜上課則前途自可漸即於安穩大凡青年血氣之士有所激動决不能驟然冷靜此在心理生理上研究之均無怪其然而政府之命令亦可謂曲盡苦心矣至於慰留蔡校長問題政府旣以命令發表部中又派司長赴滬追挽昨日來電尚未得晤蔡君以余推測蔡君自此次風潮發生以來速日奔走十分勞頓出京以後當稍事休息故即刻請其回京恐做不到但果校內秩序如常學生依舊上課則或有可請蔡君再來之希望政府方面旣已慰留蔡君决不欲輕事更易且亦甚難其人外間所傳絕非足信部中亦决不主張此京中敎育界之情形也東京留學生方面受此激刺一部分學生確有歸國之舉余對此頗為憂慮惟當設法補救耳余在部業已三年在職一日當盡力維持預定計畫亦必不使之中止部中向來新舊交替之際絕少變動余暫居代理之職部員當能合力以維持部務也 
[安福派最近之會議]  
　　安福俱樂部昨日（十六）開全體大會由王揖唐主席對外交問題和平會議决裂問題敎育總長問題均有所討論其情形如下第一外交問題王揖唐報告外交上最近經過略謂自外交緊急國人同心憤慨鄙人已屢次與政府接洽最初接陸代表自歐洲來電關於青島之經濟權歸日本政治權仍歸中國接最近來電除天文儀器收沒船隻等交與中國青島則完全歸日本可謂外交上之失敗陸代表已引咎辭職歐會如此主張無論如何不能簽字今日國民大會推舉代表十人來兩院鄙人與李議長接見當卽說明議院方面絕對不能簽字各代表已甚滿意代表中又談及聞得一種消息政府調查擬援照海牙和平會議先例關於媾和總約及關係中國利益各項應當簽字關於青島一項不能簽字云云鄙人以為此種辦法與爭回青島及恢復戰前之態度似均有益若總約不簽字對於德奧仍立於宣戰地位一切利益不能收得甚為不妥應請大家討論康士鐸主張關於青島問題不能簽字關於總約可以簽字解樹強贊成此說陳𢡟鼎並說明外交上之慣例可以提出一部分不簽字另辦交涉黃雲鵬提議討論終局並提議表决方法决定如下青島問題不能簽字關於媾和總約聽政府相機辦理第二和平會議决裂問題王揖唐報告略謂自和平會議開始本部同人甚希望收公平之效早日統一據最近朱總代表來電唐紹儀提出條件八項除第一項對於青島問題主張不簽字中央早决定如此辦理外其他七項皆不能承認日前公府特別會議已决定拒絕錢總理並致電朱總代表將唐等所要求者逐條電駁並謂唐等如不可理喻便請回京昨接上海來電唐等於會議席上辯論後即電廣東辭職朱總代表等十人亦來電辭職錢總理已覆電准其所請隨將去電宣讀一過衆擊掌稱善第三敎育總長問題王揖唐報告北京學界因外交失敗雖有激烈行動然足表示國人之愛國心惟敎育界經此一番擾攘傅敎育總長辭意甚堅現已避居西山遞呈辭職總統已准所請至繼任之人總統及錢總理親對鄙人談及擬以田君應璜擔任鄙人詢及田君之意思初不肯就後以為旣是本部黨員應聽同人之公决好在此舉非本部所要求乃總統之意思并擬一二日內提出云云黃雲鵬謂田君曾任山西大學監督於敎育極有經騐本部當然贊成衆無異議遂散會又據益世報消息安福派近日迭在太平湖開秘議議定三種辦法一選派八人分往奉天保定蚌埠漢口等處運動棄和言戰一選派六人分頭擔任運動屬於已未俱樂部之議員加入安福派一慫恿軍閥派反對南方提出之八大欵卽日籌備戰事 
[湖南張敬堯之購械合同]  
　　中美通信社消息云去年八月湖南督軍張敬堯曾向日本永昌（譯音）洋行購買軍火茲探得其合同譯錄於下　湖南督軍署議定由日本永昌洋行（開設天津）承購三十八年式之日本來福槍一千五百支各種條件及一切情形雙方議定於後（一）今欲購買日本舊來福槍三十八年式計一千五百支每支子彈一百顆以及刺刀刺刀鞘皮帶槍負革等一槪俱全每槍價值四十五元共銀六萬七千五百元（二）加買子彈十五萬顆每百顆價值九元五角共計一萬四千二百五十元（三）湖南督軍署發給陸軍部護照於永昌洋行所購之貨即由大連日本運至天津抵埠交貨除照合同交欵若干外其餘數目須俟槍支收檢妥當一律繳清（四）此合同備錄三份經陸軍部蓋印當以一份存領事館以昭信實購買者湖南督軍署（由湖南偵探部長之總代表經手）售賣者天津日本永昌洋行日人經理松本華人經理趙文濤（譯音）茲更議定買南部（譯音）式手槍四十桿每桿連帶子彈百顆價值一百五十五元共計六千二百元此外加買子彈一萬八千顆言明每百顆價值十五元共計二千四百元（若現在手槍子彈未能齊備此條可作罷論）中華民國七年八月日本大正七年八月 
[江西商學界之愛國思潮]  
　　商界　自北京風潮發生後江西各界人士彌形憤激日前總商會開常會畢會長龔士材動議云青島交涉關係國命適間學生游行團來此請願舉動文明令人可感我商人應共體敵仇同愾之决心以不販日貨為惟一抵制辦法吾人務須文明對付不必明言抵制免生他項交涉云云徐瑞甫主請洋貨業暫停三個月� 
不辦日貨並電請上海不准日貨出口運往內地衆人議論略同决定第一步辦法三種如下一由本會將青島危急情形函告洋貨會館請速開會提倡行銷國貨二由本會印發通告勸商人提倡國貨三請聯合會卽日通告全省各縣各鎭商會勸各商人提倡國貨警務處行政科長王潤身以街市所掛之日貨招牌恐被激烈分子或有搗毀情事致起交涉已派警察分勸各店暫行卸除以防意外其寄售日貨之商店亦各自將仁丹燈牌等商標一一卸下茲錄商會發出通告如下 
　　通啓者國際之交涉全恃有國內之民氣以為後盾而民氣之盛衰又恒視國民愛國心之團結與否為轉移近閱報載巴黎會議我國青島交還問題力爭無效倘竟失敗何以圖存凡屬國民同聲憤懣惟我商民市慶逐利旣無政柄又乏兵權然天下與亡匹夫有責皮之不存毛將安傅籌思至再在商言商除勸告同人提倡國貨表示愛國之决心抵制日貨犧牲販運之權利而外實覺別無長策洩此奇忿救此垂亡為此通告各業同胞互相注意凡有與日人通商或販賣日貨者務宜從此實行停止展放眼光鐲棄微利自愛即所以愛國愛國旣所以救亡禍急燃眉言不盡意商界諸君諒皆洞悉愼勿貪圖小利僅顧目前猶復為虎作倀引狼入室棄祖宗而為奴隸藉寇兵而資盜糧也切切此佈南昌總商會啓 
　　聞本城久記（卽台灣銀行之代理店）因接九江台灣銀行來電謂灣人不用該行鈔票咸往兌現急難應付請卽速匯現洋解潯故連日分頭託義長厚義昌仁義盛昌德和祥升大等號代辦現洋三日內已達三十萬元均由通濟公司解運至潯因此近日本城市面現洋頗形緊迫 
　　學界　省垣各學校自前日舉行游行警告團後卽致北京電云北京大學曁各學校愛國諸公均鑒邸報傳聞久深級佩四日創舉實快與情跅弛不覊要未足以訾國士而可論於忠憤也敝團謹以最懇摯之敬辭致於我愛國諸公之前曰北京學界全國學界之代表也亦即全國最高潔最忠貞之愛國心所實現也中國不亡實恃於此敝團於大中華民國八年五月十二日舉行全省省會學生游行警告為示威之舉動並請願於省議會軍民兩長敎育廳商會各機關痛辭請電極力協爭我視同生命之青島决不可斷送我視如蛇蠍之密約决不可存留我視同神聖之北京學生决不可拘禁是日壯氣為虹和歌變徵與憂風雨涕已無從怛念艱危足不成步此則稍慰諸君子熱忱勇詣芳躅遺型於萬一也惟是國家多難來日方長醉夢沈酣莫洗睡獅之誚風雲變幻頻深餒虎之攖尚冀時錫南針用垂西口閉戶造車恐難合轍清塵擁彗是所甘心搦管塵聞北望島邑 
　　此次學界舉行游行會後基督敎會豫章中學青年會學生全體亦於十四日上午九鐘假德外葆靈書院開愛國大會到者二千餘人首由駱校長報告開會宗旨次唱詩（全體學生）次祈禱（曾牧師）次演說至季世明仇春生劉用梅吳季穆諸君莫不以莊嚴態度喚醒國民劉岱青女士曾至日本者其言云中國人用中國貨本是應該的但有人說中貨不及日貨好看試問國家亡後有什麼好看不好看呢說至此大衆鼓掌次由女子師範代表程時煃說明金校長非常贊成此會並且該校師生已一律不買日貨云云次青年會敎員演說痛罵官療之凉血不知愛國掌聲尤多說畢遂散會是日并拍電北京上海巴黎三處電文列下（致北京政府電）北京大總統國務院外交部敎育部鈞鑒日人要求於歐和約草案內加入膠州問題由德交日處置一條國民誓不承認乞電巴黎專使萬勿簽字並設法廢除一切密約至北京學生愛國風潮務乞從寬免究勿挫民氣（致上海和會電）上海南北議和會朱唐總代表公鑒日人要求於歐和約草案內加入膠州問題由德交日處置一條乞速電專使萬勿簽字並設法廢除一切密約至北京學生愛國風潮乞電政府從寬免究勿挫民氣並懲治政府負責者之罪挽回危局惟公等是賴（致巴黎專使電）法國巴黎中國公使館陸顧主專使鑒日人要求於歐和約草案內加入膠州問題由德交日處置一條國民誓不承認萬勿簽字並設法力爭由德直接交還南昌基督徒愛國會叩 
[武漢學生聯合會成立記]  
　　日昨十二號晚武漢各校學生代表在中華大學為爭青島開會是日會議時間頗長（自六時半起十時半止）列席人數每校僅以一人為限代表參與會議當時到會各校一中華大學二高等師範三高等商業四公立法政五私立法政六外國語七第一師範八文華大學九第一中學十第二中學十一勺庭中學十二荊南中學十三甲種工業十四甲種商業十五甲種農業十六漢口輔德學校十七高等師範附屬中學十八啓黃中學十九旅鄂湖南中學二十武勝門外楚興公司等代表二十人（聞刻下尚有數校加入）集議後各代表僉以武昌學生團名義不獨範圍太狹抑且不適於用旋公决改為武漢學生聯合會專以聯絡感情鼓發愛國熱忱為唯一之宗旨並以日前所發學生團宣言書原係臨時草創其中措詞尚未周妥公决除已發不計外凡未發者暫不發佈再由各校查照原書詳加修正開會公决後再行刊印傳布至於其他一切簡章亦已推定高鴻鐫蕭讓余敬貽卞文元胡樂等為起草員又是日討論結果議决各案如下○代表人數每校推代表二人惟列席祇能一人但遇有重要事件可以旁聽至多不得過二人○追認以前用欵（計電郵印刷等費一百八十餘串）以後用欵由主帳員精密報告○議决事件有絕對之效力○表决事件有修改處須三人提出意見○各校代表應負向本校申明議决事件經過之責○印刷品用武漢學生聯合會名義（此事爭執約半時之久一方面主張用學校列名一方面主張用聯合會名義嗣經起草員胡樂出為解决用學校列名法先發簡章用聯合會名義再發修正宣言書嗣後凡印刷品均用聯合會名義）○捐欵存交中國銀行○前經選定各職員因簡章尚未成立此時作為臨時職員餘俟十四日晚間開會後再行解决 
[南京快信]  
　　東海派譚啓瑞赴南寗會晤陸武鳴磋商和議譚已於昨日由姜東稅所來省今日早車赴滬 
李督因和會停頓電請南代表暫行撤回所提八條徐商轉團方法免使决裂 
　　政府准朱啓鈐辭職說詢之軍署要人云尚未得確息旅寗魯同鄉昨又在山東會館開會討論爭還青島問題决議公推代表二人入京向政府顯請轉電陸專使拒絕簽字 
　　湘議會電蘇議會我國專使退出和會北京政府應有處置之决心 
　　省議員徐宗鑑提議通電全國省議會聯電政府嚴懲曹汝霖等以謝國人緊急動議案即日列入議事日程付大會公决 
　　近日各界散布抵制傳單滿街均見警察王廳長昨密諭各警區設法取締 
　　此間有人組織焚燬日貨收納處散布傳單勸告國人將所購用之日貨檢出繳納該處逐日將繳納數目及姓名宣布俟集有成數擇日在省立公共體育場焚燬省議員劉文輅江湛等在寗組織青年團擬定簡章呈請省警廳核准立案 
　　王芝祥昨由滬來寗即轉車北上 
　　接濟京米第一批十萬擔北京不日即派員來蘇採辦運河督會辦因運河借欵尚未成立擬暫不設楊關一切文件由江北運河工程局辦理 
　　運河工程局長馬士杰水利協會會長黃以霖因運河工程事昨日來省晋謁齊省長 
[杭州快信]  
　　全省警務處銑日通電各縣知事以青島問題國人甚為注重政府極力堅持有為國人所未知者茲奉督軍抄發國務院支微等日致陸使專電希卽刊發傳單通告各機關知照 
　　省城旅店公會昨午後假羊市街華興旅館召集全體同業開會决議槪不留宿日人即日登報通告 
　　八年度全省歲出入預算歲出門總計三百九十六萬四千四百零三元歲入門總計四百四十萬零三千三百零一元盈餘四十三萬七千八百九十八元全數作為預備金 
　　省立甲種工業學校現經省議員王爰斯提議改組工業專門學校（按浙省向僅有法政醫學兩專校）每年預算俸給項下應增四千五百三十二元敎員修金項下三千四百三十二元辦公費項下一千四百十元文具項下一百十元購置項下一千三百元待大會公决浙省縣視學俸薪公費向由地方稅及縣敎育費項下支出年需六七萬金昨省議員丁鳳元提議仿江蘇成案改由行政經費內支給 
　　杭總商會會長顧松慶省署第二科科長鄭維章奉派檢查紹蕭塘工獎券事務局帳目事竣報告計共七期（本年四月底止）共收運預繳券價銀一百十三萬另二百十三元除開支撥放外現尚存各銀行三十二萬三千二百六十九元六角 
地方通信 
[蘇州]  
　　實行檢查印花　財政廳近派委員劉榖孫來蘇會同警察廳檢查印花當由崔廳長通飭各區署知照茲悉該委員昨日起分赴各店鋪實行調查矣 
　　常熟籌設農場　常熟縣葉知事近以迭奉蘇常王道尹訓今限期籌設農場當與經理公產員議定指撥官田并酌保實業視察員殷振亞苗圃技士浦同瑞為農場主任呈請王道尹轉省核委 
　　部頒女校規條　蘇城各女學校同奉教育廳轉奉省令准部頒女子學校規條五則（一）不准剪髪違者斥退（二）不准緾足違者斥退（三）不准自由結婚違者斥退并罪及校長（四）不准無故請假結伴遊行違者記過（五）通校學生除師範學校不計外其年歲不准逾十五歲以上如有隱匿置混者斥退 
[松江]  
　　泗涇鎭續開國民大會　泗涇紳商學界十七日下午復在鄉公所開國民大會到者千人男女校學生均整隊入會當場議决不進日貨不用日本紙幣由商會另邀各業董主持繼即由縣立第四高等及鄉立第一二三國民學校私立養正學校學生數百人舉旗游行全鎭一週復編新劇勸社會 
[鎭江]  
　　外交失敗聲中之鎭江　吾邑各界人士自得外交失敗消息莫不憤慨激昂昨日本城各學校又在城內萬壽宮開會各校長敎員到者數百人其他各界入會者亦多二時振鈴開會由莊紹忠報告開會宗旨繼由各敎員登台演說均痛詆曹章禍國致令外交失敗并决定以不用東洋貨為抵制勸告各商就現存者售罄後不可再進市上日紙幣一致不用日商之長江輪船不可乘搭及裝運貨物各商店所懸各種日貨廣告由各店自己取消通街大巷及居民牆壁上所貼者一律由地段人撕燬改換本邑特產之廣告以上各事在會諸人須盡力進行云云未由全體唱國恥歌並高呼中華民國萬歲搖鈴散會國鎭郡東莊洋貨各號現已一律電知駐東莊客所有各貨一律停辦止裝對於存貨以血本攸關公議以售清為止並徵集相當國貨力謀抵銷並研究仿造方法以圖根本解决 
[揚州]  
　　相騐無名男尸　江都南中善應鄉二橋地方日昨發現男屍一具由該坊保報經該管警官楊奐預騐屬實報告佟知事委一等警佐陳鈞於十六日帶同檢史相騐實係患病身死棺　抬厝出示召領 
　　發現東坡故物　江都西鄉七里甸農民劉某日昨挖土開塘至丈許發現錢箱一隻上有蘇東坡字樣內貯古磁等物甚夥現劉已携至城中向古董商求售矣 
　　六師旅行過掦　清江浦第六師範敎職員率領學生數十人於十六日過揚前往浙江旅行 
　　營長剿濊匪首　阜寗縣屬沈家灘之巨匪沈隆之于大漳等擾害甚烈現經駐防東坎陸軍軍劉漢民營長領黃營副鐘連長禇連長帶同軍隊於十日至該處剿辦接戰一畫夜繼匪無數陳亡士兵一人傷二人其匪首沈隆之身受槍傷當被黃營副拿獲斬首示衆現劉已據情呈報淮揚鎭使轉軍署 
[杭州]  
　　加費案果未撤消　省議員加費問題昨經提案者徐成周致函周議長聲請撤回不意該議員又於當日下午致函周議長大略以本會議員公旅費支給一案現因連署者未得撤回同意應否成立仍請提交大會公决所有撤回原函應請作廢云云故會中仍將此案編列今日議事日程並將以上情形報告大會聞連署中反對撤回者以杭屬項岱年金屬張廷碩等　最力 
[安慶]  
　　皖學校組織聯合會　皖學界接到北京學界發來之傳單後特於昨日假聖保羅學校開聯合大會對於改用國貨一層極表同情並主張以後各學校不准再購用日貨一面發電中央要求嚴辦曹陸章三人並主張青島主權萬勿退讓 
　　軍隊保護繭場　皖南當塗各屬近年來蠶桑一業頗有進步居民每於春間多以蓄蠶為事現値春蠶告終之際時有滬商提欵前來收買蠶繭當塗縣知事已呈請安武軍一路曹管帶撥隊保護矣 
　　皖紳倡設圖書館　皖省近來敎育日漸發達而有志讀書者每苦於經濟困難不能多購書籍士林每引為憾事茲有皖紳阮忠強余誠格擬在蕪湖適中之處創辦圖書館一所昨已呈請省署擬於敎育預備費項下酌撥欵項若干　資補助聞呂省長已令敎育廳核議具復矣 
[長沙]  
　　湘省九力爭青島之函電　湖南涵德女校能通電云報載山東青島問題將歸失敗吾國人應舊死力爭至最後之一日而後已乞電專使等嚴拒簽字寗玉碎不瓦全生等雖屬女流誓死為國人後盾特此電懇力爭以救危亡國家幸甚湖南涵德女子職業學校全體學生九十六人同叩　粵漢鐵路湘鄂線車務處易家灣站來函略云青島直接交還為世界公理况青島為山東之唇齒而山東北扼燕晋南控桂鄂當京漢津浦兩路之要衢實為南北之咽喉青島亡是山東亡山東亡是中國亡也　仰同胞雄心壯膽甚為欽佩務望堅持到底以副京外各界之望粵漢鐵路易家灣車站電務處丁冠之叩 
[濟南]  
　　洋貨店大開會議　本埠洋貨店裕源和等三十餘家大開會議討論抵制日貨辦法議决將各號現存日貨檢查數目不許再行添置嚴定罰則以示决絕外並致電駐日本購貨經理從速歸國知會駐滬經理勿得購置日貨 
雜評一 
[告愛國之商人（默）]  
　　今日一般商人旣為愛國而提倡國貨則當思此次之提倡國貨非利用愛國以行其投機業之機會也夫國貨之所以不能推廣者以其貨不若人之美而價又每較人為昂今國人為愛國故不嫌價昂而購用之則營國貨業之商人應思已亦同為愛國一分子稍減其値以盡推廣義務亦不為過若以人之愛國為我發財之機而過昂其價視人之愛國者義不應較此區區營國貨業者自應坐獲此愛國之大利則非特有背提倡之本旨且足懈一般人愛國之心商界中尚能容此無心肝之徒耶如昨日南京通信所述某業較前價漲三分之一此風雖尚不多見然恐商人不明事理一倡羣和視此為千載一時之壟斷機會或且非西貨而冒為西貨非國貨而冒為國貨假抵制美名以售彼投機之計勢將百出而不已則此種之愛國商人愛國營業適為外人竊笑而已是亦提倡國貨者不能不預防之也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會再停之第四日]  
　　聯合通信社消息　十八日北代表旣於前日（十七）接到准予辭職冋京之電令退職北總代表朱桂莘即偕吳鼎昌南代表曾彥南代表辦事處秘書易次乾羅家衡及其他要人偕赴杭州游覽西湖勝景朱桂莘並有為瞿鴻璣氏檢擇墓地之事務三數日內即當與吳鼎昌等各分代表逕行回京經過滬上並無停頓其南方各人今日均可回滬因南代表已接軍政府留任之電一時未便離滬昨日下午五時曾在老靶子路唐宅會議討論應付時局辦法結果秘不得聞惟記者（聯合通信社）親訪各要人均認定兩方政府及代表皆無可以解决時局之方法必於兩方以外另得一有實力至公正之主張對時局下強硬之判斷大局始有挽回之望又聞北京政府已電達廣東軍政府請其撤消十三日八條要求然後即派代表賡續和議茍不撤消則無會議之必要云云吾不知北京當局究何所恃乃絕不容納南方主張而迫使降服也倘不速謀解决之方終亦成不和不戰之局面造成分裂之事實而已 
　　平和通信社消息　本日（十八日）下午四時唐總代表邀集全體分代表赴老靶子路本宅會議因軍政府來電挽留磋商應否留職問題結果如何秘不得聞　朱總代表及吳代表鼎昌已於昨日赴寗其餘北分代表尚留滬如和議一時無轉圜希望聞北代表擬於二十一日全體返京但又一說朱吳兩君離滬係赴杭州游覽西湖云 
[商界對於和局破裂之恐慌]  
　　商業公團聯合會因和議又停各公團萬分震驚特推虞洽卿鄒靜䄢湯節之三君於十七日午前往晤唐總代表陳述商民意見請其以國家大局為重俯順民意勉為其難當經唐總代表將所提八條逐一陳述且云此皆本全國人民之公意並非西南一方面之意見不意北代表竟不容納實出意外到此地步正是無法衹有辭職付諸國民公判我之苦衷當為公等所深悉該代表等乃與辭而出急函約朱總代表訂十八往商挽救之法乃届時前往而朱總代表業已先時動身祇得廢然而返現各公團對於此事萬分恐慌先電政府並定今日午後開幹事會公籌辦法茲將該會致北京電錄下　北京大總統國務院鈞鑒朱總代表遽然離滬和局破裂商民震驚查唐總代表提出八條儘可詳細討論而朱總代表不俟磋商拂衣而去未知是何用意方今外交日急人心皇皇設因此釀成變故大局更難收拾敢懇鈞座以民意為重迅令朱總代表回滬重開和議以安人心而維大局商民幸甚全國幸甚上海商業公團聯合會五十九公團叩巧 
[鄂人對於和局破裂之通電]  
　　湖北善後公會昨致各省通電云各省省議會商會各報館各團體廣東國會公鑒現値外交失敗國內和會忽告停頓致對外益陷窮境南代表蒸日書面提議八條本會認為解决時局之惟一方法北代表猶欲袒庇賣國賊黨不肯容納是豈國民希望和平之初心所及料務請一致主張公首力促北方當局反省為盼湖北善後公會巧 
[和平聯合會請留北代表]  
　　全國和平聯合會昨致北京電云北京大總統國務院鈞鑒和議中止舉國悚惶危亡大禍近逼盾睫今幸軍府顧惜大局來電慰留代表足徵誠意謀和吾民逖聽電音同聲感佩伏望大總統俯順輿情慰留代表當幾立斷促開和議國之幸民之福也倘或誤信奸言撤回代表則破壞和局西南不尸其咎公論具在民碞可畏惟政府其愼之臨電雪涕伏乞采納全國和平聯合會叩巧 
[和平期成會聯合會之昨電]  
　　（其一）北京大總統國務院鈞鑒和會决裂人心震撼眞電所陳勢有必然言非過激乃未蒙亮察此次對代表等之辭職復遽予批准並促令還京令人益加絕望推究和局破壞責任始固由於南代表之提出八條及全體辭職今則軍政府懇切挽留北政府竟出於撤回辦法是南代表造端而北政府獨承其咎也國民望和心理切於倒懇之待解倘一線生機遽爾告絕恐對於破壞和局者祇推求事實所在不問理之曲直是非怨毒業興滋為可畏况雙方代表辭職本各具有苦衷聞南代表所得粵政府慰留覆電有全權辦理無論如何决定各總裁當與各代表共同負責等語推情勢之所趨中央果肯誠意相向尚非絕對無轉圜餘地至北代表之辭職原為被動更無庸逕予撤回表示决絕鈞座夙以和平主旨宣而中外竊謂茲舉適足啓人疑議現國勢萬危民生久困連日影響所及各省局部已有不穩消息設再潰决愈難收拾本會為國為民請命惟有籲懇迅令各代表仍留滬會賡續開議兩方經此再度頓挫應生多少覺悟本會並當勸告粵政府毋復持之過當以期相與有成臨電迫切毋任主臣全國平和期成會聯合會叩巧 
　　（其二）廣州軍政府諸總裁先生均鑒國民望和心理切於救死唐代表等提出八條議案後立即辭職致和局决裂幾絕生機幸得公等覆電慰留委以全權共同負責明斷公衷良所欽佩竊更有進者國勢萬危民生日蹙非急速息爭一致對外亡且立至文電所陳各情應已邀鑒務懇對於和會本愛國拯民之懷抱合事實法律為權衡勿再持之過當俾獲相與有成耿耿愚誠統希亮察全國平和期成會聯合會叩巧 
　　（其三）南京李督軍鈞鑒和會北代表辭職中央遽加批准并促令還京是和局破壞南代表造端而北政府獨承其咎國勢萬危民生日蹙能否出於再戰能否於和會以外別開媾和局面我公首唱和平固已知之最稔現南代表所得粵政府慰留覆電有全權辦理無論如何决定各總裁當與各代表共同負責等語大勢所趨非盡無轉圜餘地至北代表之辭職原有被動更無庸逕予撤回表示决絕本會已電籲府院迅令各代表仍留滬會賡續開議聞各代表已定馬日北上惟據報載政府昨電有赴寗候命一語為此敦懇節座協電維持如日內仍無慰留明令則代表抵寗時務請設法挽駕以待後命使和會留一線轉機斯國家存一分生氣冒昧陳詞伏希鑒納全國平和期成會聯合會叩巧 
[蔡元培自滬致京電]  
　　北京大學校長蔡子民先生出走後全國敎育界震駭四出尋覔行蹤昨日知蔡先生業已蒞滬經滬敎育界多方勸駕請以全國敎育為重意已稍轉茲將其致京電錄下　北京大總統總理敎育總長鈞鑒奉大總統指令慰留不勝媿悚學生舉動踰越常軌元培當任其咎政府查曲諒學生愛國愚誠寬其旣往以慰與情元培亦何敢不勉任維持共圜補救謹陳下悃柠候明示元培 
[省敎育會請留傳總長電]  
　　江蘇浙江兩省敎育會昨致北京電云北京大總統國務院鈞鑒傳總長主持敎育夙孚衆望此次京校風潮苦心周旋幸免激動全國所全尤大頃聞免職學界震駭乞收回成命以維人心江蘇省敎育會浙江省敎育全同叩巧 
[學生聯合會紀事]  
　　留學生代表之談話　昨日（十八）午後二句鐘留日學生代表廖方新鄒衛等三人至學生聯合會由該會幹事員費公俠接見廖代表首云此次鄙人等代表歸國志在向各界陳述意見對於山東問題請各界一致達到勿簽約之目的以圖萬一之希望政府與日本所訂定之密約當要求政府一一宣佈國內各團體宜互相聯絡以作一致之行動並謂此次留日學生在日受辱之慘狀諒已見各報除留學生受馬踐刀斫外又將我大中華國旗撕破我國政府今竟置若罔聞想各團體對於此項問題大都已有同樣之主張費君即云本會對於此種問題昨晚與京津學生代表團開茶話會時已提議辦法對於聯絡一事擬選派代表赴內地各省鼓吹對於留日學生受辱問題茲已决定今日通電政府下嚴重之責問費君並云我國欲言對外此刻急宜團結全國民心當使其熱度永久保存云相談約半句鐘之久廖君未云請將鄙代表來意轉達貴會諸君並會長云 
　　致外交部電　北京外交部鑒留日學生因國恥集會游行受日警苛待馬踐刀斫慘無人道而代理公使莊景珂始則不准學生在使館開會反召集優伶演劇作樂事後復諉罪學生謂其違犯警章傷及日驚為日人辯護此等公使誠不知為本國而設抑為日本而設也鈞部職司外交責無旁貸請一面能黜莊景珂一面對日提出嚴重交涉以保國權無任企盼京津學生代表團上海學生聯合會同叩巧 
　　致北京政府電　北京總統府國務院鑒歐洲和會承認日本繼承德國在山東之權利蔑棄正義普天同憤請飭專使對此喪失國權之條約萬勿簽字否則國民惟有不承認現政府之地位以圖補救何去何從惟公等自擇中華民國上海學生聯合會叩巧 
　　交際部之進行　上海學生聯合會交際部於昨開會議决用地點分別法聯絡各校茲得書記周正煇報告云英租界聯絡團已於昨晨出發聯絡各校如中華工業專門學校滬濱英文專修上海英文學院培青振新等均極表同情聞即將加入聯合會一致進行云 
[學生救國團最近之通電]  
　　留日學生救國團通電云各省省議會敎育會商會農會各團體各報館鈞鑒山東問題歸日得理全國民意誓死反對乃北京政府畏葸成性竟擬簽字將提出議案交新國會通過意在諉其責任於數百奉令承敎之安福議員查新國會本由非法選舉在約法上并無根據久為國人所共知何敢擅議通過此等重大議案應請國人一致聲告內外關係我國生死存亡之簽字問題無論非法之新國會不得擅予同意即使合法之舊國會亦豈敢故背與情北京政府如果依御用議員之同意屈服承認國民當絕對認為無效聲罪致討不能或逭也迫切陳詞不勝禱盼留日學生救國團同人叩 
[國院對付青島問題之通電]  
　　本埠官應接國務院通電云中密青島問題迭經電飭專使堅持直接歸還並於歐美方面多方設法嗣因日人一再抗議協商方面極力調停先决議由五國暫收又改為由日本以完全主權歸還中國但得繼續一部分之經濟權及特別居留地政府以本指未發正在躊躇審議近得陸使來電謂美國以日人抗爭英法瞻顧恐和會因之破裂勸我審察交還中國一語亦未能加入條文但和約正文陸使亦未閱及尚俟續電此事國人甚為注重旣未達最初目的乃並無交還中國之規定吾國斷難承認但若竟不簽字則於協商及國際聯盟種種關係亦不無影響故簽字與否頗難决定本日召集兩院議員開談話會僉以權衡利害斷難簽字為辭並謂未經簽字尚可圖謀事後之補救否則鑄成定案旣前此由日交還之宣言亦恐因此搖動討論結果衆論一致現擬以此問題正式提交國會一面電囑陸使暫緩簽字事關外交重要問題務希卓見所及速賜敎益不勝禱跂近日外交艱棘因之風潮震盪羣情龐雜政府採納民意堅持拒絕固以表示態度對我國人在同人亦當共體斯意勿再藉口外交有所激動台端公誠體國并希於晤各界時切實曉導共維大局為要院元印 
[併紀各界對外之表示]  
　　工商研究會　中華工商研究會因外交危迫昨日午後三時開會到者三十餘人討論結果如下一發給我國自製商品之證書以免假冒二調查某國貨以免國人之誤購三徵求專門人材以助企業家之需求 
　　工界青年　志會　寶山路工界青年　志會演講第一團於昨日（十八）出發在閘北一帶演講國恥及抵制日貨提倡實業諸問題言多沉痛該團同行者十餘人皆工界中人 
　　商帮協會　旅滬商帮協會以時局關係會兩次開會討論茲又訂於陰歷四月二十日開全體會員會討論一切對付方法以盡國民天職 
　　繭業　本埠各繭商以蘇浙內地現正値鮮繭上市日本各洋行往年亦派夥分赴蘇浙等處秤購鮮繭設莊收買現因青島問題全國抵制日貨如有日商設莊收買蠶繭者亟宜勸令各繭戶切勿售與日商已於昨日分函蘇浙內地各鄉收繭各分莊請向各繭戶勸導　　報關業　長江帮各報關行怡和渝。復昌恒。信昌隆。太古煇。招商渝。詳裕公。太古渝。等因山東青島問題各商帮裝船事於昨日下午二時假城內邑廟豫園勸業場開會各行因出貨均由棧司負責故均由棧司蒞會開會　議决即自今日起所有水月丹鳳　虎藍魚漁翁福島三馬立馬及九老錦美等雙股線以及東貨疋頭雜貨慨行止裝 
　　油豆餅業　油豆餅來麥同業因抵制日貨組織救國十人團已得四百餘人計四十團每人捐助多則十元少則一二元不等將欵儲備印刷品等用途昨日下午在南市采菽堂開會由顧士章朱漢江曹裕錕等相繼演說並推舉職員而散 
　　國貨維持會函　中華國貨維持會致函先施永安兩公司云國事萬難風雲遍地有志之士咸知空言無補實力為尚所以毅然提倡樂用國貨風從雲合大有舉國一致之槪竊思現在蘇杭湖盛等綢貨以及其他種種國產物品日新月異精良不亞於他貨貴公司為精華會萃顧客爭集之區尤宜及時推銷以副人望云　　自來水公司　內地商辦自來水公司昨日（星期）開臨時董事會議决廠內所用煤炭及應用材料內中如有日本貨一律改用國貨倘本國無此貨料則改向歐美各處購用業經該公司經理部遵辦 
　　電料公司　公共租界南京路匯通電料公司主王榮昌以電汽一業我國尚無國產發現雖歐美各國俱有出售然市面所用大都購自日本若此次不與各業及各團體取一致之行動殊負國民之天職特於昨日邀齊同業議决不用日本電料其已經購存者王君願為犧牲以作同業之倡 
　　中華學生救國團　中華學生救國團係由中華英文專門學校及南洋民立各校學生所組織團員已達八百餘人昨日下午一時分至各處演講救國方法並勸用國貨該團共印有傳單五種業已分罄現又續印十萬份分寄各埠茲將該團職員列後　名譽團長程鵬九　文牘長趙鴻濟　總團長趙世盛　副團長傅卓羣　第一團團長張世弼　第二團團長汪廷華　第三團團長郝善之　第四團團長鄧繁興　第五團團長李萬春　第六團團長樓啓承　第七團團長蒯先祥　第八團團長羅森泰　第九團團長吳祥林　第十團團長馬季英 
　　救國十人團　昨日（十八號）救國十人團假靜安寺路寰球中國學生會開談話會各界來賓及各團代表到者千餘人惟會所稍狹後至者無立足地下午二時首由主席楊瑞葆報告開會宗旨宣讀草擬章程繼請來賓葉楚傖朱少屏張益三諸君及國民大會事務所代表演說後由各團代表討論章程議由發起團採集衆意詳擬後再請各團修改至此時已五點由主席聲明此次忽促集會一切未能先事佈置招待不週務希諸公原諒即宣告散會 
　　兩江公學　兩江公學師生對於團事除學生組織五人宣講團外復由全體敎職員組織救國十人團兩團第一團為李碩林沈佑祥朱貞白吳企彭朱鴛雛范麗生區書年謝六生陳鶴仙沈晋之第二團為董東蘇陳巽倩陸望石裴國雄陳伯良李學海陳東王志南傅彥長吳慕商併推定李碩林為第一團代表董東蘇為第二團代表其宗旨略與外間相同併議定自後本人之家庭或校中用品必確非日貨始行購買否則寗缺而不用云 
　　上海公學　白克路上海公學學生聯合分會演說團共分四組昨日午後赴閘北一帶用二人問答法游行演講其勸人抵制日貨亦用此法將經濟亡國之理用淺俚之語講出茲將該團演講學生姓名列下　第一隊崔文成舒道明李家儀朱璆陳豪　第二隊楊應蕃巢元錦支家英沈登瀛郭子儀　第三隊姚志崇吳啓坤郞經常李拯朱沐惠　第四隊王舜禹林呈英鄭廣徐孝達包貞孚 
　　醫藥總會　本埠醫藥總會同人因外交之失敗昨日召集全體會員開臨時會討論結果僉謂一方面宜竭力提倡國貨一方面當絕對禁進日貨蓋藥材一項從日本流入者亦殊不少吾藥業以後首當禁進日貨以絕來源衆贊成並議由總會警告各省醫藥界一致進行 
　　聯義善會　閘北聯義善會義務國民學校近以就 
學者日衆校舍不能容籌議建造校舍已集欵萬餘元昨日開董事會議决由某作頭承造計銀八千五百兩惟賬內有東洋白木一項衆不贊成以為日人侮我太甚寗犧牲銀百餘兩改用他項材木以示毋忘國恥 
　　江陰公所　昨日午後二時江陰旅滬同鄉在公所開臨時會同鄉各業皆有代表到會共一百六七十人首由毛耕園報告開會宗旨略謂自青島問題發生以來稍具良心者莫不以不用日貨為抵制之策吾同鄉工學各學在滬者計有五千飶人亦宜互相勸勉不用日貨繼由夏肇殷演說抵制日貨勿躁急宜堅久當分兩層進行凡飮食動用服禦之物品一針一縷此時即宜絕對勿用凡我實業界原料需要品一時勢難禁用者一面自謀補救之法漸次減少其輸入力達到完全國貨不止否則寗用歐美出品以示堅久决心未將書就朝鮮亡國慘狀及四年五月七日午後三時日本要挾我二十一條密約懸貼議室以警同鄉繼劉善齊報告毛羢一業自歐戰以來東貨十居七八現小號已於一星期前電告東莊坐客將定貨一律退訖未由公衆議决登申新時三報奉勸同鄉各盡良心勿用日貨并組織勵恥會以期進行不懈由與會全體簽名而散 
[葉逢春函辭錢業代表]  
　　南市錢業代表元春莊執事葉逢春近因迭接匿名信件詰責交加因即調查原因係由同業反對派所為於是决計辭退代表職務昨已邀集各同業會商之下除宣告逢春年力漸衰不如趁此潔身告退以讓賢能而安愚拙等由外已具函縣商會請准予撤銷代表各義 
[官廳宣佈對付學生事]  
　　淞滬警察廳訓令各區署所文云案奉省長齊快郵代電內開頃接國務院文電開迭接各省各項團體紛紛來電以請釋學生為詞查此次當場逮捕各生次日卽經保釋現由法庭依法傳訊將來如何辦理自應由法庭主持外間所傳將處學生死刑及解散大學等語純屬謠傳並無其事希酌量宣佈俾釋羣疑而免誤會等因仰卽遵照酌量宣佈以釋羣疑至為切要等因奉此除分行外合亟訓令該署所仰即一體知照切切此令 
[英國加徵華茶稅之實行]  
　　本埠茶業會館因英政府擬徵華茶特別優先稅妨碍華茶銷路分電外交農商兩部請轉電駐英公使向英政府磋商免徵等情迭誌前報茲悉英政府對於茶葉進口向例凡印度錫蘭爪哇中國日本茶運至該國口岸槪徵入口稅每磅十二辦士近因爪哇茶入口加多擬加徵特別稅二辦士遂連類及於華茶迭經茶商電部邀求轉電駐英羅代辦向英政府商免至今尚未覆到惟聞本埠英商昨接英電此案業已實行凡印錫茶入口改為每磅徵收十辦士其餘照舊各茶商因華茶仍徵十二辦士而印錫獨减二辦士吾華茶影響絕鉅因而大起恐慌已經會議决定惟有要求政府全免釐稅俾稍輕成本以資補助查近年運英華茶十年內平均計之年約一千三百萬磅約合十九萬五千箱就令政府全免釐稅尚恐未　復回出口原額如再依舊徵收釐稅則此後英市將令華茶絕跡大廳寒心也 
[長江各帮請减水脚之函稿]  
　　旅滬商帮協會長江各帮以歐戰時期江輸貨脚兩次增漲現在歐戰告終外海水脚業已大减一再繕具公函陳請商帮協會轉商輪船各公司减讓現協會已據情轉達未卜各公司能允所請否茲將商帮協會致各公司函錄下　敬啓者歐戰發生水脚迭漲各貴公司咸以煤斤人工昂貴為詞敝會各帮罔不竭力遵從現在世界和平已臻響應煤斤人工價値日漸低落外海水脚業已減少長江方面情致相同迭據各帮到會聲稱近年長江商業衰徵水脚能减少一分商民即减去一分擔負等語相應轉懇貴各公司俯念航業商業有互相維持之誼長江外海尤可比例時會所趨度貴各公司必有以慰各帮同人之盼望也專此敬頌日綏鵠候惠覆 
[俄國票市之轉機]  
　　本埠俄國票價自前日得悉協約國集資二千萬維持價格之消息市况頓佳前昨兩日老新票均已見漲聞今後倘須看高云 
[浦東電氣公司之創立會]  
浦東電氣公司於昨日下午二時在西門外大吉路滬西尚德學校開創立大會到會股東共一千二百二十七權公推錢新之為主席首由發起人童季通報告招股經過情形及籌備次第繼由各股東公同討論通過公司章程三十二條當即依法選舉董事及監察人錢新之張蟾芬吳大廷單允公趙晋卿潘作臣厲樹雄劉頡雲童季通均當選為董事江政卿何靜之均當選為監察人遂各茶點散會 
[銀行集益會成立]  
　　滬埠中西各銀行向有跑街一職每星期調查金融狀况報告俾於銀行營業上有所裨益惟各家各有調查向不聯絡近由道勝銀行秦容甫為聯絡起見發起銀行集益會定每星期六下午二時即在道勝集會俾將調查所得互相交換現已聯集二十二家前日（十七號）下午三時開成立會到者三十餘人推舉席炳章為正會長史久驚為副會長嗣後每星期六集會討論 
[寗紹公司開股東會未成]  
　　寗紹輪船公司昨日下午二時在總商會開第十届股東常會到者五百餘人不足法定人數公推虞洽卿為臨時主席虞言鄙人係股東聯合會會長不能出席衆股東僉稱今日係衆人推舉出席請弗推辭虞遂登台報告開會宗旨畢請各股東討論營業進行辦法即有某股東起而質問股東徐忠信一人何以取有入場券議權票二套虞君不知所對經王清夫代答謂徐忠信先至公司索取入場券議决票辦事人因未見股單息摺初不允洽徐言予每日到此爾等豈不認識抑予再圖索取二次耶公司中人情面難却是以照發豈知徐後又持股單息摺入股東聯合會會中見有股單照發場券議决票一份是以徐有二份議决票以此推測外間取有二份議决票者尚不止徐忠信一人今日不應責難虞君應責公司中辦事人之失當云云各股東始無異辭旣而討論公司進行辦法因某某兩股東發生爭論縱令其黨在場爭鬧秩序凌亂維時各股東有以今日到會不足法定人數請改期開會者亦有以各股東如此滋鬧主張嗣後會務改由公司議辦者喧鬧紛紜莫衷一是致無結果而散 
[烟酒聯合會常會紀事]  
　　中國烟酒聯合會昨開星期常會首由主席陳良玉報告山東問題失敗全國憤激羣謀挽救紛紛以不用日貨為抵制并聲明非俟青島交還不止鄙意以七條路約二十一條密約關係尤重非達到路約密約一律廢除不可現在抵制行動日推日廣尤賴持以永久之决心出以文明之對付熱心毅力一致進行本會團體中本屬國貨正可趁此機會添製趕造推廣行銷以應社會需求萬不宜趁此漲價林常明提議一面由會通告各分會一面速開全體臨時會議徵求意見俞葆康言近來南洋兄弟公司頗受影響本會自應為之聲明以明眞相經衆討論以該公司前次對於彼國烟酒借欵　事與本會　團體一致通電反對且去年改組時赴部註册會經聲明並無外股此則本會所知也次洪少楚起言二區公賣商辦各支棧八年度認額業經李前局長批准奉文在案今公賣局新局長一再行文飭令增加不獨現在市面萬難再增且公家朝令暮改亦屬有乖政體我同業實難承認請提議維持當經主席提議陳祝三起言各分棧均有批准公文仍可置之不理設再文告紛頒惟有實行最後方法邱思銑孔子久等均贊成全體通過次金拜仁報告近因支棧有收歸官辦之傳說各埠同業如漢口徐州等紛紛來函一致主張如公家决計收歸惟有同時停止云云次俞葆康裘景蕓樂維高等相繼發言議畢散會 
[五誌浙人反對浙議員加費]  
　　旅滬浙江公民李鐵民等昨致浙江省議會諸公鑒徐成周等提議增加公費各處函電紛紛一致反對並聞杭州尚有公民監視團示威團之組織足見與情激昂衆情難犯乃本日由杭友來函謂貴會仍將此案列入議事日程眞所謂廉恥道喪無可救藥然不敎而誅仁者不為茲特為最後之忠告望諸公及早覺悟取消成議否則當喚起全浙父老以相當手段對付諸公諸公其勿後悔浙江旅滬公民李鐵民方常張夢梅等三百十七人同叩 
 
 

Page 11

 
 
[嚴防過激主義之傳播]  
　　松滬慮護軍使昨接部電略謂各省工人每年春季赴北滿及俄屬沿海州工作者為數甚夥惟際此過激思想傳播之時該工人等又均缺乏敎育誠恐被激黨鼓惑致釀風潮務於該省工人來往過境時希派人嚴查如有去路不明形跡可疑者立即扣留嚴訊以防意外云云慮護軍使卽令淞滬警察廳轉飭所屬遵照辦理 
[軍艦調赴北洋之預備]  
　　海軍藍總司令迭奉部電令調軍艦四艘開赴黑龍江省現查滬上軍艦堪往北洋者祗有海籌靖安二艦刻正修葺餘如四江六楚　十砲艦均經調往長江上下遊及外海烟台等處游弋旣經黑龍江需艦防堵事關緊要除電調游巡長江一帶之楚同楚豫等艦尅日返滬候遣外昨日面令海籌靖安二艦長速將各該艦督催修竣趕緊出發駛往北洋防守 
[聯鯨艦運送軍餉軍裝]  
　　駐泊本埠浦江海軍第二艦隊所轄之聯鯨軍艦現經海軍藍總司令派往南京上游武昌岳州長沙湘潭等處發放五月份薪餉並夏季軍服該艦已於昨日啓椗出發 
[杜錫珪回鄂]  
　　海軍第二艦隊司令杜錫珪因南北議和事件經海軍總司令藍建樞電召來滬磋商一切茲已會商就緒於前日乘楚泰旗艦開回武昌防次並呈報海部備核矣 
[禁止工匠加增工價之布告]  
　　上海縣公署昨發布告云案據馬橋鄉經董王廷奎北橋鄉經董戴元貞呈稱竊經董等據各國團董先後聲稱近來有水木匠成衣匠工人等在鄉間邀集同業立社加價此風一開深恐各業相率效尤鄉民生計艱難何堪更增擔負應請轉懇出示禁止等情前來查各項工價業經迭次增加工人等斷無入不敷出之患乃水木匠成衣匠工人等又有立社加價之舉殊於鄉民生計有關各董等所稱不為所見擬請頒給布告通飭各國一體嚴禁仰祈鑒核等情到署據此除指令外合行布告仰各該業工匠人等一體知悉毋得以立社加價致滋紛擾而碍公違達干查究不貸其各準照切切特此布告 
[泰縣偵探來滬緝拿盜匪]  
　　昨有泰縣偵探高玉琪至閘北四區二分所報稱前在該縣境內行刧大達公司小輪船上搭客財物之盜匪陳六一名匿居貴所轄境光復路某號屋內請為派探協拿倪署員准即派警協同來探往該處將陳六一名拘獲轉解司法科訊核 
[體育研究會國技部開會紀]  
　　江蘇省敎育會體育研究會國技部主任唐豪君前日由魯考察新武術返滬昨為該部第十一次研究會唐君即將此行調查所得報告於衆略謂我國武術之病病在派別龐雜故有研究垂數十年之久而仍不免興望洋之歎鄙人此行雖僅旬日然得一入門之法使習武術者不致虛擲韶光而收效又較捷即新武術是也新武術不但方法簡備且薈萃各派之長習此之後轉習各門可收事半功倍之效即率角一術南方亦宜提倡彼日本武士道即所謂大和魂者是也自斯術流傳彼邦彼邦人士加以研究斯術足以轉戰爭最後决勝之助於是盡力提倡日俄一役大顯功效世人咸為驚咋不知彼固得自我者也今彼邦設有柔道場為國內傑出之秀决賽之所亦藉以鼓勵國人知柔道果足以立國也余嘗聞友人言日本學校生徒無不嫻武士之術課餘相撲傷皮肉沁沁血出毫不覺其痛苦返察我國學生有上體操課而畏懼退怯者遑逾率角耶鄙人深願今後學生重念國恥發憤致力於斯為將來雪恥就義之預備則鄙人之願望為不虛矣演說畢由周啓明劉德生任子敖敎授會員武術十一時散會 
[天主敎徒赴佘山瞻禮]  
　　徐家匯天主堂各敎士及中西敎徒等二千餘人於本月十八十九兩日前往佘山天主堂瞻禮昨特商請滬杭甬鐵路開駛專車運往昨日（十八日）由上海南車站出發計掛客車十四輛共計中外敎士等一千五百人於黎明四時開往松江姚金崗再往佘山天主堂敎堂瞻禮畢於當晚七時由松江開回來滬 
[南洋路礦學校近事]  
　　昨日本埠南洋路礦學校開懇親會其秩序（一）下午三時聚集攝影（二）四時開常說會（三）七時開聚餐會聚餐後由校長朱文鑫發給演說員獎品又上學期考試獎品及名譽證書該校土木科二年級測量隊定於月之二十三號由該科敎員廖慰慈率領赴杭前月三年級生曾往蘇州實習鐵道測量為期十日早經返校照常上課矣 
[華僑學生會改選評議員]  
　　華僑學生會評議員照大會議决每年選舉一次全體改選曾經發給選舉票與各會員選舉新評議員十五名又候補評議員十五名昨日上午由監票員到會監開茲將新選評議員名列下　何葆仁古文徐永發梁政元劉乃遷蕭丁水陳由義會啓周李日康符慶華蔡玉琴李紫輝曾坤烈謝惠嚋林畹原等當選為評議員李瑞女葉貽昌丘金忠凌瑞拱徐煥賢王士才胡桐皆韓顧良溫清河王朝昆黎繼壬謝振鵬葉鼎榮葉法武吳允仰等為候補評議員 
[濟生會組織救護隊]  
　　中國濟生會調查主任陳榮華等近發起救護隊茲將該隊籌備組織辦法錄後（一）定名　上海中國濟生會救護隊　（二）宗旨　本隊為有備無患專以臨時救恤為宗旨不涉政治範圍凡有遭意外不測事故者皆在本隊救護之列組織完備時將隊章及辦法通函護軍使道尹交涉員英法兩公堂上海縣警察廳南市閘北工巡局各商會鐵路局各輪船公司並取工部局之認可　（三）旗幟　係照本會呈部核定藍底白十字不標率　（四）派員調查　地方遼闊人類不齊謠言紛繁舉動罔測聞有前因應由本會調查員密速探查虛實以便召集隊員預備一切　（五）制服　春冬衣黃色秋夏衣白色（六）額定隊員　暫定二十五人為一團以五人為一隊均以會員選充其有非會員而願投隊盡義務者尤為歡迎　（七）聯合醫院　凡遇意外發生稠人廣衆避護不及致傳成病殊為可惘本會救護以此最為急務惟本會醫院尚未設立應即商定慈善醫院擔任醫治由本會酌取經費以全義舉　（八）經費　本隊人員槪盡義務惟辦事處臨時有開支以及服裝需費醫院需費善後安插養贍種種需費多寡難定除本國各隊員自認捐輸外應請同人寬為籌備以利進行 
[基督徒今晚在慕爾堂演講]  
　　基督徒佈道團以露天講道之期伊邇連日在或弌里八號開會祈禱救國每日所到均係熱心之士今晚（十九號）八時在三馬路慕爾堂開第六次夏令出隊議事大會有委辦報告選訂之救國題目指派之講員姓名等業經總幹事龐子賢通布矣 
[林仲立母出殯紀]  
　　上海地方檢察廳長林仲立之母陳氏因病逝世昨午在滬西孟德蘭路一百零七號庽所開吊發引本埠紳商學各界地方審察廳所屬推檢各官全體法警均往執紼恭送靈柩由庽起碼繞道英法兩界至寗紹碼頭登輪回福建閩候縣原籍安葬 
[購買機器之糾葛]  
　　做機器生意之張鴻森延律師在公共公堂呈控紹興人張榮棠不理期票銀三千二百兩一案由廨傳訊因被告律師稱此項票欵係由徐得與陸松林介紹被告向原告購買機器火爐機件不齊故而止付諭候傳齊人證再訊在案前日由捕傳集人證經李襄讞會同英卓副領事訊據機器掮客徐得興上堂供稱被告當時囑為物色上項火爐適陸松林亦受原告託售上項火爐故與陸介紹被告買成旋因機件不齊被告遂將尾找扣付現陸已故我為此項交易得佣金洋三百元等語官判候再續訊 
[造屋糾葛之續訊]  
　　蔡雲松繼其故父蔡成記在公共公廨具控顧懷昌違背承造塘山路房屋合同請追損失銀一千四百五十兩一案前日由捕傳同被告及被告保人程少卿至廨續訊即據原告代表羅斯律師上堂譯明第二被告程少卿擔保第一被告訂立造屋合同逾期致原告受及損失故程仍須負擔保所控損失之責云云顧程兩人均延律師代辦並向顧盤問建築情形一過王襄讞與美領丁君諭候續訊再核 
[戴勳臣控案尚須再訊]  
四川人戴勳臣控同鄉人唐巨奎王石林王厚菴設計誘捕請追損失一案前日午後公共公堂王襄讞與美副領事思君繼續研訊被告代表律師起立向戴詰據供稱我妾蕭氏前在捕房所控全係王石材預先敎唆地審廳判我之重婚罪蕭氏及廖樹山均與我受同等之判斷等語堂上即將判决書查閱內有蕭國良敎唆伊女蕭蘭英重緍廖樹山帮助蕭氏重婚實犯刑律第二百九十一條之罪旋據原告義務代表海德禮律師稱現在有高等廳判决書宣告戴無罪實為本案被告當時誣控本案原告之鐵證云云堂上訊至此諭三被告仍各交鋪保下禮拜六再訊 
[控訴舞弊賬目案註銷]  
　　煤炭業商人何錫廷在公共公廨控符長林串同俞志宏舞弊賬目一案由廨傳訊據何供稱舞弊之數約一千三百餘元而俞供何尚欠伊薪水實係何欠人之債不能清償故此揘控中西官以兩造供詞各執諭被告二人各交鋪保候訊明再核在案前日午後經李襄讞傳集兩造至案續訊原被各延律師到堂辯駁之下堂上以何所控旣無確實證據又無充分理由判將案註銷並着據負堂費 
[攫取土皮]  
　　流氓王阿根前日在河南路天津路轉角處將董家渡人杜阿香身畔値價洋四十元之大土皮十餘兩攫去而遁經杜喊捕由總巡捕房包探婁實生追獲人證拘入捕房禀明捕頭押候解廨訊究 
[馬車壓斷小工手足]  
　　工部局小工崇明人陸海榮昨日上午九時許駕石子馬車行經北京路馬忽　　不能制御致車翻倒陸跌於車下被壓斷右手右腿當由老闆捕房六百八十四號華捕到來車送醫院醫治另由他小工駕御該石子馬車到達目的地 
[洗車撞傷行人]  
　　昨日上午十一時許有某號汽車駛經公共租界馬霍路撞倒浦東人沈萊舟身受重傷由新閘捕房一千三百十二號華捕瞥見當即前來抄錄汽車號數另雇車送沈投醫院醫治一面歸報捕頭查核 
[行李內夾帶烟土]  
　　江北猪販鞠榮仁昨日黎明時由南市薛家浜益豐麩皮作內携帶行李內夾雜烟土大小九包欲至南碼頭登舟回里行經碼頭被巡長蔣愼安巡警林俊元崔金亭劉鳳嶺等巡邏過此以其　夜上船不無可疑即向搜檢當場搜出烟土證物約計二兩有零當即一併解至一區一分駐所由王署員問明違犯禁令飭解警廳司法訊究 
[調戲行兇案之枝節]  
　　女子趙阿大與隣家女子秦金妹同在北新涇鎭申新紗廠為女工前日下午放工出外經過附近某牛骨廠門前被該廠小工李和尚鄭鴻章鄭漚川鄭鴻波等攔阻戲謔趙阿大回家告知伊兄趙阿三急向李等理論一言不合李等扭住行兇適有農夫陶毛弟因事經過上前解勸亦被兇毆趙携同伊妹等至四區四分所警署據情控訴該所立飭全班長警往將李與三鄭一併押送到署轉送地方廳經檢察官研訊之下判各原告退去李等四人收押候究而趙阿三復具詞聲訴略謂我妹耳上尚被攫去金圈有證人陶毛弟在場目覩請求從嚴究懲等語檢察官諭靜候核辦 
[長橋港刦案餘聞]  
　　本年陰歷二月間本邑西南鄉長橋港口鄉民張子莊家被盜行刦事後拘獲盜犯薛福堂（即楊福堂）郭阿梅二人吊到原贓解送護軍使署訊明用小車押赴長橋港口附近一帶游行示衆然後槍斃一面由軍署令飭地方警察所補拿在逃逸犯朱祥生等到案訊辦該所警佐領袖王敬常飭派偵探四出緝拿朱已聞風避匿乃將朱父朱子香解訊經司法員提訊收押限交伊子到案嗣據附近各圖紳董聯名投署具禀聲請交保尋交前日午後始奉核准將朱交保限三天內將子朱祥生交案候究 
[三行兇案均送地檢廳]  
　　牛樹仁在龍家宅某姓家衆賭與流氓王小根衝突牛頭額為王　傷由五區二分所拘解司法科段科員命將兩造併送地檢廳核辦　又韓章子前因向張三索討欠欵反被毆傷由韓扭控五區三分所轉解司法科經段科員訊明昨移地檢廳核辦　又住居北新涇之黃月香與王錦春因田產糾葛被王刃傷頭而由四區四分所拘解司法科昨經叚科員訊實判移地檢廳核辦 
[私賣鴉片之科罰]  
　　徐應洲池金富季吾氏等三人在葉市街實裕里內暗設挑　店私賣鴉片有遠禁令經法捕房捕頭阿而風西氏偵悉特於前晚帶同探捕前往按戶抄出烟膏數十盒一併帶入捕房存洋出外昨日傳解法公堂請究先據捕頭上堂禀明前情並將抄案烟膏呈鑒詰之徐等供認私賣洋烟不諱中西讞員判各罰洋五十元充公以儆膏銷毀 
[法租界竊案併紀]  
　　過犯杜阿根日前在法租界摸竊行人身畔之皮夾一只內藏銀洋等物經法捕房包探陸海林偵悉將杜拘獲抄出原贓帶入捕房昨解法公堂請究先據該探上堂禀明前情詰之杜供認摸竊不諱中西官判杜押西牢四月期滿仍永遠逐出租界　又竊賊張阿和在法租界各客棧以借宿為由竊取被褥前晚又至楊興記王永興兩客棧內復施故技為包探偵悉將張拘獲吊出原贓帶入捕房昨解法公堂請究先據各原告上堂禀明前情詰之張供認行竊不諱中西官判押一月以儆贓給原告領去　劉長壽在法租界摸竊趙子卿身畔之皮夾一只為包探偵悉將劉拘獲又葉小發王沙寶兩人摸竊某甲之銀表一只為包探姚金福拘獲吊出原贓帶入捕房昨日併解法公堂請究先據原告禀明前情請之劉等供認摸竊不諱中西官判各押一月以儆 
[淞滬警察廳批示六則]  
　　批瞿廣壽　呈悉查本廳承運垃圾章程本以一年為限該原包人甫經接辦一月有半何得中途退包現在該承包人旣患吐血之症應即趕緊自行醫治一面對於承運垃圾事務仍當認眞照章辦理所請辭退之處未便遽准 
　　批公民喬猷　　據呈協昌新等廠攤曬爛蛾臭氣四溢再於浜內洗刷爛絲穢水流出有碍民飲請為禁阻等情事可照准候函致交涉公署轉行取縉並令行該管警區從嚴禁阻以重衛生仰即知照 
　　批顯福祺　呈悉查陸家行陸家宅地方隸於上海縣警所管轄本廳未便按址拘提仰即逕往該管警所請求查拘可也 
　　批李根生　據呈王阿泉藉端拆梢各節果如所呈殊屬不法已極仰候令行該管警所從嚴提辦可也 
　　批　杏三　呈悉查僓務人遇有逃亡走失等情在本廳原　　 
有協助拘拿之義務該毛龍泉不付期票避匿無踪殊屬不合准即隨時報警拘究並候飭區查緝可也 
　　批石廣永　據呈誣控索詐各節是否屬實仰候令行四區警署查卷具復再行核辦 
[滬南工巡捐局批示照錄]  
　　滬南工巡捐局批馬阿八等呈為請求取締無照船戶以安行旅由呈悉已函請上海縣知事公署轉行查照開導各船來戶局遵章納費領照矣 
來函 
[浦東中學勸用國貨會覆南市五人團 
函]  
　　敬啓者昨接來示聆悉一一並　賜敎佩甚感甚但敝會所用簡箋係購自龍章公司當非日貨敝會事務刻正急極進行免遣人以五分鐘熱度之誚知念特聞 
[答來函]  
　　函悉本報用紙係美國紙由法興定購者此覆 
來稿 
[娼妓營業論（續）] 上海進德會論文第一號醫學博士卜明　撰文 
　　（四）何項機關乃此業所用以招徠顧客者歟　酒類乃其主要動力蓋酒肆常近接於妓館也公共跳舞廳通常亦與妓館近接妓家在街市咖啡室音樂室劇場槪有委任之代辦人街車御夫鐵路接客夫役受賄之警士旅館之侍者亦時為其利用娼婦或現身街市或露面於住室窗戶每能誘引行人誘人之書信畫片亦時發布而在城市之中彼且能利用電話誘惑欺騙顧客使之入室也 
（五）何項機關乃所以用於補充此業者歟　世界各處有多數男女專事拐騙柔弱女子制勝寡助女子對於已趨淫賤不復見重社會之女子供給寄身之所對於愚弱少年婦女惑以衣食繁華使操烟花賤事利用藥物肆其迷惑而對於柔弱無助者則或且竟用暴力而肆其竊掠淫污焉鐵路車站船舶埠頭以及公共跳舞廳影戲場皆此等代辦人弋獲其用作犧牲之婦女之處任在何地凡有柔弱無助貧窮　愚邪淫女子可弋獲者皆娼妓營業之代辦人所樂從者也 
（六）其所成之功為何如歟　依調查所說明芝加哥一地青年婦女第年捲入娼妓營業者有五千人倫敦地方推　當有五萬人他之城邑自各有其所出凡此皆足證明淫毒之代辦人成功固甚盛也 
（七）何處乃其營業之中心點　各國城市皆有是業大城市中尤盛其中心點彼此勾結扶助互通買賣布滿全球據聞紐約地方至少有一人經營略取婦女送致上海這事依照記載芝加哥亦曾因上海妓家之需求送致若干婦女於此處也 
（八）因此業而得金錢上之利益者誰歟　往來販賣婦女之代辦人開設妓館之鴇婦高價租給妓館房屋之地主自貶身價檢騐妓女給以便於賣淫無病證書之醫生施用巧辯保護此業之律師賣給妓女違禁藥品之藥房收受賄賂之地方官警士因有特許買賣女子身體之牌照稅而得減少納稅之納稅人以及貿易運輸上所用之他項機關皆是故取得此業之金錢上利益者皆地方上之惡劣分子也 
（九）蒙金錢上之損失者誰歟　人之狎妓者有例應之支出仍有例外之供給費用因此應受此人之扶助者即不能無所損失蓋各個人浪費疾病能力衰减社會即蒙巨害顧員狎妓衰頹正當業主自必為其所累而此等蒙受損失者且皆地方上之優秀分子也 
（十）蒙體實是之損害者誰歟　人之狎妓者初因起居無節生殖器過度興奮繼因特殊病毒受害良多依實騐上所指明時常狎妓固無人而不病一度狎妓而致終身之病苦者亦復甚衆狎妓者之妻體質上亦同受害據云夫之狎娼雖在未婚之前結婚之後仍必以淋症傳諸其妻所生子女或則傳其疾病或則傳其效果其損害之巨重洵不可以數量計也 
（十一）蒙道德上之損失者誰歟　男子狎妓者為人妻知夫之狎妓而竟容許之者社會之抨聲娼妓而嘉納狎娼之男子者子女傳有父母之邪淫思想不能務正者婦女認娼妓可以防免男子因情欲而發之暴行而復鄙葉娼妓各敎會不事勸勉一夫一妻制度而體遇狎娼之男子者他如地方官地主納稅人律師醫生藥房凡故意貪受娼妓營業所生之利益者皆是也 
（十二）金錢上體質上受害最深者誰歟　此即不任其咎之婦人子女是也 
（十三）道德上受害最深者誰歟　此即狎娼男子與娼妓是也娼妓之身終必頹敗若不能升至鴇婦之地位者金錢上所獲甚微若其竟至於此地們者道德上之墮落又達於極點已 
（十四）此果為人生健康所必要歟　美國某衛生會曾宣言日謬言謂交媾為人生所必要者　言之尤者也法國某名敎授言曰（生殖器之第一作用非在傳種而在生長童子自體在於二十歲下生發之力無多若於成熟之前濫用此力則身體之生發必因之而阻抑）生殖器非同筋肉不因使用　　達斯有腺之作用分泌液體同於乳腺淚腺汗腺淚腺泌液潤濕眼部斯之泌液則有益於童子身體其有多餘者自然因遣洩而排出焉（斯以有長時間之鎭靜為宜若其無病者任在何時皆能對於戟刺為其回應）總此以觀青年男子之健康其無藉於交媾殊與女子同也　有哈爾綱氏嘗就軍隊之成績　言節慾足以增助精力蓋日俄之役日兵十有八月未嘗接近娼妓遂勝俄人克林威爾之軍嚴守道德敬遠婦女　　三倍之敵而美洲墨國邊境各軍營中有一訓練至精據令極嚴精力最強者其營之長官固亦為防止其衆與邪淫婦女相交接者也 
（十五）婦女果需此事為防護歟　近有羅興女士言曰婦女以為世有娼妓足以防護善德女子免於男子情欲上之暴行斯大悖於婦道且旣視之為防護同時又鄙而賤之何歟吾知女界有心人必不忍因防護安平之故而使無數青年女子作犧牲也大抵在於改良時代禁除妓館良家婦女因而受凌辱者容或有之然社會改良男子德化益進情欲上之暴行縱或不能全無其為害亦當較容許娼妓營業者大　微已（未完） 
雜評二 
[抑制工價（庸）]  
　　工人傭率之高下隨社會經濟狀況而進退者也工資過廉不足以養其身家則業工者少無以應社會之需要而備値自增反之工資過昂業工者日多供過於求同業競爭之結果不得不出於减價而傭値自平故工資之高下實循社會自然之變化不能以他力強制奈何馬橋鄉董欲假官場之壓力以禁止工人加價也 
　　前清時代小民惕於專制之淫威遇有工人加價等事地方官輙徇豪強之請以高壓力抑止積威之下固有時而騐今則世界勞働問題日趨嚴重中國工人雖尚不足語此然影響所被亦豈如昔時之易與區區文告之壓迫安見其有效耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（百四）] [  一之]  
　　美利堅民氣之盛亦為東西各國中首屈一指美民嘗自誇謂自立國以來每與他國交涉未有不佔最後之勝利者記者每觀十年來中國人民國家思想之日見進步輒抱一種樂觀謂美利堅大國民之氣象傳入中國必不在數年後云 
　　中美兩國民氣之表示彼此有甚相似者即為公共地點揭貼之文字但其地點均有一種之規定或在車站廣告牌或在道旁揭示場不能隨處張貼也美民欲求一種思想時時觸動大衆之耳目乃不得不有兩種重要印刷物之發生一日標貼（譯音包思得POSTER）狀似我國之月份牌而其紙較單薄恒以最精美之彩畫為之其彩畫嘗由印刷界懸賞徵集標字甚簡明意匠必取其極佳者此項標貼效力甚大不必硬向他家門首張貼而各居戶必爭求之懸壁飾窗以為榮人之過其門者亦以其標貼之多而爭譽其愛國熱誠誠最有意味之揭示法也美國此種標貼係由公衆團體印發重要街市每店一紙復以其餘分給各街住戶每家至多止能得一紙發布並不浮濫而其功用較我國印過多之傳單有時分不了或分送者不能躬任其勞被人借去包饅頭者反覺大不相同也二日封誌小片（譯音璽見SSAL）亦印極精美之彩畫量其紙面視我國前清官吏所用（關防）略小大約一顆關防印之面積適為封誌小片兩枚也美國各種廣告品不能隨處揭貼獨有此類封誌小片磅紙彩印儼若郵票背面已有膠水無論何地均可隨意貼上事簡易為他人不能出而干涉且亦不暇隨處干涉也一旦粘住扯下甚費事且不扯下亦甚美觀史不使於人有妨礙也此項小片工本至廉效用至廣若由公益團體精印幾千萬枚擇地擇入而發必不至廢置無用因韓常揭貼白紙上寫黑字一人手中同樣者不可有幾張看過一張第二張便屬間耗看過一次再下次亦無意味也若係封誌小片則私家往來書信可為緘口之需店舖包誌點綴可獲投機之益標貼一時無麪糊即可以此小片若干張黏列邊角而令大張彩畫高標壁間或窗際矣一種圖式行用稍久或分布已垂盡者即可更印別種起而代之形形色色層出不窮可以遍各城可以遍各界標貼如是封誌小片亦如是則此兩種印刷物已足引人入勝令人永遠不忘也我國人士但笑人有五分鐘熱度而不能靜思得良法以為維持一般人民之熱誠計此猶為親長者不知為其兒輩求娛樂之法而欲其悶坐若干小時終覺其稍難也所　惜者我國之美術家大抵味於學科偶繪一美婦人往往尺寸不合致頭甚大而身甚小有衣無裙致其全身上下尖而中部甚闊以閉戶造車為合轍不足引起舉國人民之美感耳 
老申報 
[雷擊螭虎（見光緒二年七月初三日）]  
　　揭之北部雷塘　為隋湯帝葬處現已犁為民田其地故多怪異道光中年曾有二右翁仲對語且迷惑鄉人婦女又有尺許小馬騎尺許小人十數成　月下作陣打頭種種作怪行人於日人　不　來往是地　皆　雷擊得　安靜乃近有雷擊螭虎一　相傳該　二年以前即有一　成化　　成化少女　　有人　則公然入村　少社者交　一度之　又顯之他凡　其　　必　上據　不能　作遠近　　深　　　　計　　　　　　二十四日　則　　　　　　　　雷　　作　　中　　見　　　　　　　　　　　　　雷　　　中　　　　　　　　約　丈許有兩時雷　不能不　　持間　霹靂一擊如山崩地裂一雷從地下奮起傷其一足女子稍一縮手上雷一劈直下從半空擊斃偷觀者皆　倒有　仆者爾需衆出視之其形如猪而無尾如牛而無角周身白毛兩背至脇有黑毛作如意狀腹下一肉條如肘而軟重有二百餘斤其氣羶腥　衆莫識庵中老僧出視曰此螭虎也爾等不見書中有此物耶鄉人欲抬以報官為保正所阻遂　割而焚之臭聞里外當雷霹時驚死一居姓小孩此乃王仲初孝廉墤佃蔣某所言謂係月見云 
新拾遣 
[徐伯林襲擊英倫記（一）] [  俊時]  
　　一千九百十六年九月三日之夜德遣徐柏林三艘攻擊英國倫敦擲彈於離兵工廠附近一時全城居民驚惶失措余偕友驅車出視見損失甚微而三艘徐柏林頃刻即飛回本營觀者皆異其擲彈之少歷時之短及後得一鐵板上刻有字為徐柏林所擲所書為（爾英人愼防明夜攻擊今特先行警告）羣方明其意德人自開戰後行為之酷暴為自古所無潛艇橫行海面今又以徐柏林威嚇吾民其取罪於我亦固其宜是可忍孰不可忍他日不勝則已若一旦能勝彼國當有所以取償也次日各機關一律戒嚴擊凡一切戲園舞蹈茶肆酒樓皆提早關閉全城市民營營擾擾若巨災之將臨至夜八時居民出外站列市上舉首向束而望以待此空前絕後之巨觀是夕也誠可為吾英歷史上開未有之新世元也 
　　余方探首窗外忽見空中巨光四射乃知為徐柏林飛艇之探海燈欲以探視地上也倐忽之間該艇已逼近吾城聲勢浩大觀者莫不人人惴恐頃刻城之東火起炸彈轟擊之聲巨如雷動初以距離太遠彈之發出與炸裂之火遠視不能清晰及漸飛漸近始暸然於目其所擲炸彈力極強大其遇房屋而炸裂� 
也聲之遠大及數十百里是則受此彈損失之大蓋可想見矣當是時余見共有二艇並行而飛初甚驚其高度之低意測之當在二千五百尺左右而不知其實在之高度乃近六千尺以其體量之巨較飛機大至十餘倍以吾人觀測飛機之目光故雖遠若甚近也是年也吾英射擊槍砲未有如今日之精良故雖見其侵害治安然亦莫如之何而德之猖獗橫行肆無忌憚亦正以此 
雜錄 
[世界名人逸事] [  天醒]  
　　亞倫　亞倫埃及人敎徒也諳神術一日擲杖於某博士前化為蛇某博士亦有神術亦擲杖為蛇而與之關但博士之蛇皆為亞倫蛇所食旣而亞倫以杖擊水水皆血埃人無所得水掘井而飲之復以術驅蛙國王畏其擾召亞倫曰能為我除蛙者聽汝所欲後蛙俱斃王食其言亞倫又以杖擊塵頃刻蚊蚋羣起已而驅　集於王宮王終不反省不數旬埃及大疫牲畜盡死且雨雹禾麥俱仆繼之以蝗王怒亞倫之所為欲殺之而疫益甚棺柩相望埃人洶　於是王反其所為敬禮亞倫時時修省國家賴以又安皆亞倫促進之力也埃及人至今猶崇拜之 
　　摩西　摩西在山誡時已得異術衆不知其所為一日衆欲賽神請於摩西摩西命各取妻女耳環鑄成一犢獻祭訖神告摩西民犯誡律當誅於是摩西下山中營而立告於衆曰凡事耶和華上帝者皆就我利未族就摩西摩使利未族殺祀牛犢者三千人此　木行法之術藉以剪除異已耳 
　　尼多格里　埃及有女酋尼多格里者其弟為埃人所殺尼多格里聞之招殺弟者宴於　宝華燭燦然衆容盡醉旣而聞項有滴水聲　　水　　燭光　滅客皆溺死蓋尼多格里預　　以為之此事埃及人　道之 
小說 
[一封書載英國小說雜誌] [  君玉譯]  
　　闞潑爾聞至此類頷其首而少婦已自續曰彼旣有機械之知識技乃益神無論若何房屋以及保險箱重關疊　彼但一舉手之勞均能啓之五日前之一夕彼與魯撒里方在樓下密談儂越窗出蹲梯次刺之則二人方謀刼夏克家珍寶也闞潑爾曰事合矣若　於一月之前即就其家屋上設一小電機預備一切矣然乎少婦凝眸視闞潑爾曰然先生何以知之若　談時固數數提及先生請此人不去吾儕終不能一日安居儂由是悉先生名識之迨兩人出室突見儂魯撒里欲殺儂以滅口亞龍止之乃幽儂於此此事之前儂以裘里亞遇儂厚儂乃時取衣上珍飾賂之結其歡心及至前日之夕遣之購信㣤信封方書數行媼忽入曰主人來矣速以信授予為汝匿之言時即欲攫之而去儂亟匿之且紿之曰裘里亞我將蕆矣蕆即授若也媼乃去儂乃納於另一函中勝以胸針之墮立趨窗次擲之道上於時適有一人蹣跚而歌其下遂墮其足前其人拾而去媼又奔入怒曰若何作曰寄吾函耳媼固合而謀我之一人其欲得儂函者藉探儂與誰氏通信耳儂乃懵然無覺且與商適遁脫之計昨日之晚媼語儂曰今茲兩人方出主婦且出會友然必於十一句前遄返庶不累及老身隔屋有電話且致電話而友令少待乎　儂善其說詎亞龍與魯撒里二人已隱身敗簏之次故儂就電話機呼君甫畢兩人突出魯撒里且出刃刺儂臂儂遂踣地其後知覺盡失不復省檍及至夜半始蘇則儂仍幽此室中而臂已重裹矣嗟夫儂之遭際如此實自咎無知人之明耳尚何言哉尚何言哉先生亦肯負儂遁脫此虎穴乎闞潑爾頻頷其首曰僕固作如是想也言次即負之行甫至梯側忽謂婦曰毋聲此何事也則聞樓下足聲跫然有人上矣闞潑爾重返室置婦榻上已則匿身暗陬登者實有兩人各執手槍其一且手一燈闞潑爾出槍擊之燈乃墮地碎為　粉再擊之則一人踣地而已肩亦中一彈趨而前股復受創旣而兩人相搏闞潑爾力巨挾其敵擲之梯下復發槍擊之則聞呼號之聲連連不絕闞潑爾趨至榻前曰女士毋恐敵重創矣此時陡聞門外剝啄聲闞潑爾欲出啓關顧以股創不能舉乃謂少婦曰僕衣袋中有白蘭地蓋取而飲我少婦如言闞潑爾精神陡振即出啓關則入者為一警長兩警士一醫生闞潑爾即與警長為禮警長訝曰君受創耶何衣袴之上盡染血污吾於今晨得君電信因如約至此然已爽六分鐘矣吾心滋歉闞潑爾曰無妨君等若早至結果恐反惡也今兩犯均已重創一在樓上而一在梯下請遣兩警士監之又謂醫生曰君能先為僕裏創乎蓋吾腿滋痛也警長如言今兩醫士入醫生則為闞潑爾碌碌裏創旣竣警長乃謂闞潑爾曰君亦能以夏克家刦案原委告我否闞潑爾曰僕今所破者不僅夏克家一案已也即克蘭及卡首克兩案要犯鴻飛冥冥者今亦就逮矣警長曰信耶犯人何名曰一為亞龍而一為魯撒里也言次復述少婦通信及兩夕聞事旣又曰夏克家所失珍寶亦已覓獲贓物即在隣近去此蓋不遠也警長驚顧曰信乎闞潑爾展輔曰安得不信吾人可以十金鎊為博贓在一零八號屋中頂上一層西隅敗簏之內簏中貯敗絮字紙中有小盒裏以藍色破布吾兩見之疑盒中必有物今則益信無疑然僕今夕不來明日此時則盒必出海峽而至巴黎矣警長聞言出懷中電筒馳往未幾手一小盒而至及與闞潑爾啓之則纍纍者盡為金剛鑽石與各色寶石且發奇光令人刺眼生纈闞潑爾微笑曰僕言何如今君輸我十金磅矣又曰君等非以馬車至耶少婦茲在樓上病甚吾擬以車送之醫院兩醫士駐此守犯人吾儕三人則步往警署何如警長曰佳以後事吾書遂亦不能再擇一而書（完） 
[自由談之自由談]  
　　利用　利用時機固為人類所同有之性然亦須觀其事之如何若以可悲可慘之事而有利用之心是其人不但無愛國之心且借愛國以利己害人誠無心肝者矣熱心之不能永久大抵破於此輩也 
 
 

Page 15

 
 
   
 
 

Page 16

 
 
   
 
