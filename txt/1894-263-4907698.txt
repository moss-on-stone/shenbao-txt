# 1894 - 263 - 4907698

 

Page 1

 
 
[聲明漢口售報處] [  申館主人啓]  
　　在漢口經售本報之人自八月十六日起另換新　　　　　　　　　　　　　　　平　　江左漢記石印書局購取可也此佈 
[第三百八十六號畫報告白] [  點石齋啓]  
　　中倭撥　敷　來無甚消息兩國電報皆　　　　　又不敢以揑餔　辭　惑人　　　　訉鞫倭奸口供及鴨綠江搭造浮橋以渡兵馬此皆確而有徵前以　　因特　　爲國又松江署生爲　　憲亦屬事由非常並釜種　巧屬聞卽日出售閱者定必以先賭爲快也售處照　此佈 
[新印各書籍發售] [  圖書集成局啓]  
　　欽定二十四史全書　　五十元○欽定四　　　　甲四元○隨園三十六種洋五元○刑案匯覽洋七元○潘頤福咸豐朝東華錄實洋一元三角○王益吾咸豐朝　棄　錄　　二元五角○左文襄公奏疏碼洋四元○繪圖三國演義碼洋二元○駁案彙編碼洋二元○明季裨史碼洋七角○明季南北　碼　一元二角○欽定六部　分期例碼洋一元二角○補　沅　錄碼洋六角○康熙字典碼洋二元五角○臨證指南碼洋一元五角○花月虞碼　四角○徐露客遊記碼洋六角○永慶昇平碼洋三角○玉堂字𢑥碼洋二角○徐氏十三種醫書碼洋一元六角○大淸會典碼洋一元六角○六科進純六套寳洋五元五角諸君欲購者請移玉电報館帳房可也此佈 
[論日本不足爲中國患]  
　　我中朝爲亞洲至大　國人民之衆土地之廣物產之饒礦　之富卽歐洲大小諸邦皆莫之與京豈藐兹日本所能頡頏哉無如有人民而不知教養有土地而不知墾闢有物產而不知製造有礦藏而不知經營坐令地利人事均有所未盡尙論時局者不無遺憾焉近來運會所乘時事日亟各國通商海禁大開交涉之事多端誅求于請無所不至皆欲損我以益彼漏巵外溢利權內失迄今不加振作後益不可爲誠如薛叔耘　使所云强隣環伺世變方殷者也今日者日本無端肇釁踞我藩屬擾我畿疆昧於輔車唇齒之義甘爲功狗曾不患螳螂捕蟬有黃雀之伺其後也顧彼方自以爲得計隱謀詭智積慮處心早蓄之於十年以前及今而始發難惜乎我國不早爲之備也然使其先應變得宜尙可無虞惟是我所患者不獨在日本也戰固宜速卽和亦宜捷要知波濤之驟起猝落使從旁之伺我者莫能測其端倪我中國在今日幾如衆矢之的其始皆誤於利益胥沾一語故一有事變之來進則俱進退則俱退紛紜變詐使我必墮其彀中而後已今與我爲敵者雖止日本一國而其間陰　之謀主者則或不止一二國而已也所以跋扈飛揚有所恃而不恐中立而不倚者其惟英乎蓋毆洲自俄法連衡備澳意合縱英則兩無所附一秉至公雖則歐洲昇平之局可保而亞洲則自此多事矣不肆西封遂勤東輅英旣盡併印度沃壤數萬里遂　我西藏爲比鄰旣脅服阿富汗以南諸部大勢駸駸北嚮遂近接我之回疆旣南併緬甸遂毘連我之害南俄國自興安嶺以外　傅於海包我黑龍江全境西軼新疆地勢尤爲廣遠咸豐年間索還舊地黑龍江以南　蘇里河以東勘地一誤蹙　　千里同治年間翦滅布魯特諸回部而俄境亦與我回疆相接由是地匝三陲廻環殆不下二萬餘里法人自得越南踞有眞臘侵割暹羅疆圉愈廣氣勢自雄桂溑邊外益以多事由是以觀黔中　東南兩面大海繞之其自東北以訖　南則三强國之境環於其外防於海者動　諸國窺伺防於邊者日與三國周旋以是交涉之事日繁　付之機日難　乎東南洋諸島國昔時所恃爲藩籬者今巳無一存者矣此固宇宙之奇變古今之創局今中朝誠　　馭各國要非　强不可自强之道在興學校以　人才重材藝以整武備廣製造以旺商務造戰艦以練水師重使才以固外　築鐵路以便轉輸開各礦以裕利源各收實效毋尙盧　行之數十年庶幾其可耳試觀泰西諸大國其圖治之道具有本原非一朝一夕所能驟幾其制勝之術屢變益精舟車則變而爲火琯風輪矣驛遞則變而爲電氣通標矣槍礮則藥彈相聨首膛變而後膛矣戰艦則由兵輪而鐵甲且變而爲水中行駛矣水雷則變而爲魚雷矣火藥則變而爲無烟　窺敵則變而用氣毬矣照夜則變而用電燈矣專門名家之學方且濳心於格致互殫其智力以施之於實用往往能制馭水火呼吸風霆新藝迭出殆無窮期此其所以恃强逞威挾其所長以凌侮乎我也我於此莫若去我之助短而效彼之所長卽以其所長而攻彼之所短我國家堅持和局訂定約章中間外警之來迭起環生幾於無歲無之我應之或稍有未慊其意則必以虛聲侗　肆　求之念存挾制之心雖其言曰以通商爲重不貪出地然而侵奪之謀無時或息方且伺我之間乘我之危籍出圖逞　欲如俄人之爭怕米爾英人之爭野人山地皆不脫　占之故智至法人之注意滇南土司已露端倪凡此皆我之防不勝防者也乃日本之翦滅琉球圖併朝鮮竟出自同洲之國復敢肆其兵力侵軼中朝曾亦思當此多事之秋卽結中朝以禦外侮猶慮其不支况無端肆凌上國修怨同洲亦知大小之不相侔强弱之不相並多寡之不相敵毋亦自取敗亡而已我中朝大度包容按日本之侵臺灣縣琉球置不深究夫亦欲日本之返躬自思旋悔其所爲而已不知適以養其轎而增其悍也今者戰釁旣開不知何時可已惟我中國地大物博人材傑出賢豪其俊之士多伏盧草野特止未之用耳一旦奮志從戎請纓自效人愈戰而愈衆力愈戰而愈奮戰愈久而將才愈生兵力愈勇食　踐土之儔含齒戴髮之倫無不思同仇敵愾復何懼乎蕞爾之日本卽有隱爲之助者至此亦惟從　上觀耳日本至此不甚危哉 
[本館接奉電音]  
　　昨日京師由電飛傳　諭旨四道儆謹譯登○八月二十四日奉上諭劉坤一奏營勇捉船供差刀傷考生請將營哨各官分別懸處等語據稱八月初七日華亭縣附生錢景而等雇坐民船來省鄉試行至下關北河口地方遇營勇尋人聲稱捉船供　該營勇等竟敢上船逞兇刀傷附生張邦燮廩生潘炳辰增生陸元達二人查無下落請飭嚴究等情營哨各宮有管束兵丁之責乃竟任令橫　致有持刀傷人之案成何事體所有壽左營營官記名總兵李運春哨　候補守備朱克齊均著卽行革職候補道陳乃瀚亦難辭辦理不善之咎著交部議處其滋事勇丁卽著嚴行訊明按照軍法懲辦餘依議嗣後新募營勇較多該管官弁　須嚴加約束毋得恃衆滋事致干軍律該部知道欽此同日奉　上諭李鴻章奏總兵大員力戰陣亡請旨優恤　摺記各得督廣東高州鎭總兵左寳貴久歴戎行卓著勞勩此次進援朝鮮在平壤接仗力疾血戰奮不顧身已受重傷仍在砲臺督隊旋因胸前中槍陣亡圖屬忠勇性成深堪憫惻左寳貴著照提督陣亡例從優賜恤任內一切處分悉予開復加恩入祀昭忠祠所有戰績及死事情形宣付國史館立傳並准於立功省分建立專祠該總兵子嗣幾人著李鴻章查明具奏候旨施恩以示表揚忠烈至意欽此同日奉上諭四川重慶鎭總兵孫顯寅業經革職所遺員缺著呂本元補授欽此同日奉　　杭州職造著書正去欽此　 
 
 

Page 2

 
 
[禁樹秋聲]  
　　庫倫蒙古帮辦大臣喀爾喀圖什業圖親王那遜綽克圖現應遵　旨入都　陛見以便隨班祝嘏惟庫倫所屬各邊卡毗連東省又接俄疆本年應赴各卡倫巡查就近察騐守卡官兵淸理交界各事妥勘籌佈以固邊防應由帮辦大臣親往巡查若卽行入都陛見誠恐各卡未克親巡致有疎懈實於卡務邊防諸多未便擬請仍令帮辦大臣那遜綽克圖照章親往巡查各卡一俟巡卡事畢卽行遵　旨入都陛見等情由庫倫辦事大臣安副都統德等專摺馳奏八月初三日奉　硃批著照所請該衙門欽此○禮部爲劄行事所有八月十四日皇上詣慈寍宮恭進　奏書經本部初五日奉　硃筆圈出讀祝官崇恩欽此欽遵到部相應劄行太常寺遵照○吏部爲示傳事勞績保舉安徽候補道吳廷選一員本部於八月十一日帶領引見相應示傳該員於初卄曰晚在內城左近歇宿十一日寅刻穿天靑褂備帶補褂元靑褂佩帶對子荷包手巾忠孝帶赴西苑門六項公所吏部公所內書到伺候排班帶領引見並先於初九日午刻衣冠赴部演習口背履歴再是否原任現任一二品大員子孫抑成現任一二品大員兄弟立赴本部呈明毋違○李大典常端遇典試安徽所遺太常寺卿一缺奉旨著以大理寺少卿署理徐承煜徐署典常諏吉八月十二日辰時履任先期經典簿廳示仰闔署官員書吏以及樂舞三生廚役人等至期一體謁見○崑筱峯大宗伯現丁內艱所管正藍漢新營房事務應卽派員署理以專責成經値年旗咨取固山堂銜繕單奏請欽派八月初七日奉硃筆圈出署正藍漢都統敬信欽此○正紅滿印務叅領等禀知本管都統本旗應領本年八月季兵丁大檔甲米准戶部劄由太平倉開放請定支米日期經本管都統額筱珊相國諭訂八月十二日前赴太平倉支領除知照該倉外復派出壓倉章京等屆期前往妥爲彈壓○八月十五日崇上　慈禧端佑康頤昭豫莊誠壽恭欽獻皇太后徽號恭上金册玉寳應於十四日恭進奏書皇上行禮恭奉 
懿旨皇帝親進奏書十五日親進賀表欽此敬按歴屆崇上徽號禮節成案皇上親進奏書實自此次始○吏部示傳所有保舉四川補用道華國英山東補用直州知州宋森蔭直候補知縣傅澂源等於八月十一日帶領引見相應示傳該員等於初十日晚在內城左近住宿是日寅刻穿天靑褂備帶補褂元靑褂佩帶對子荷包手巾赴西苑門六項公所吏部公所內書到伺候排班帶領　　見如排班時不到卽將綠頭簽撤下再先於初九日午刻衣冠赴部演習曰奏履歴毋違 
[諭調晉軍]  
　　京師訪事人云恭聞皇上寄諭山西巡撫傳諭山西大同鎭總兵程之偉酌帶大同練軍曁樹軍馬隊數營火速拔隊起程馳赴天津聽候調撥各軍原紥地方應如何塡紥抑或添募新勇之處著該撫妥爲籌辦等因欽此刻下鎭軍已率隊在途矣 
[洋員抵津]  
　　太古公司吳淞輪船於二十四日由天津來滬進口時帶有天津信息言德員漢納根及西人戴立爾已於二十一日下午坐金龍小火輪船抵津矣 
[再述鴨綠江戰事]  
　　天津四人廿四人廿四日發來電信云十八日中國兵船與日本兵艦在鴨綠江海面開戰是日中國兵船內除德員漢納根外尙有西人八名各兵船均由漢納根指揮調度派在各船之西人雖祗八名皆能奮勇督戰激厲兵心各兵亦皆踴躍從事以同仇敵愾爲心鎭遠鐵甲船有西人二名一名麥吉芬一名赫克門戰時受傷定遠鐵甲船內有西人一名阿柏勒一名何富門皆管機器者未受損傷其餘西人亦有受傷者旋回天津療治已就痊矣定遠鎭遠兩鐵甲船爲日人所注意砲彈雨集我軍亦奮力抵禦鏖戰最久船身砲位毫無損傷現在各船上西人均擬駕駛出洋欲得倭艦而甘心按此戰日艦實沈四艘尙有三艘或燬或沈則彼之菁華已喪其逃逸之五艘亦已大受損傷回國修理尙須緩以時日方能告竣中國此時宜調集南北洋各兵船駛赴高麗海面一見倭艦卽行迎頭痛擊俾無遺類海面接濟旣斷則我在高之陸兵節節進剿自易得手制勝之機在此一舉可不奮迅以赴之哉 
[海外生還]  
　　昨接天津來信云鴨綠江之戰致遠兵船猛攻日艦致被圍合中砲而沈管帶鄧正卿總戎世昌及前當廣乙兵船管帶之林總戎國祥此次亦與戰事當入水時均擊救命帶故得不致沈溺泅行五十餘里遇救得生此外出死入生者尙有五十餘人現均回至威海衛是可喜也 
[平壤餘聞]  
　　昨接烟臺遞來消息云平壤之戰倭奴奮力猛攻我軍亦爭奇扼要誓滅此而朝食鏖戰四日之久我兵傷亡五六千倭兵傷亡約增數倍後以我軍缺少火藥槍砲不能齊發遂致小挫左軍門中槍陣亡當時經麾下兵弁暫瘞山麓及大軍退紥時輿櫬而歸軍門之忠勇激烈雖古之張巡許遠亦何以加之哉 
[仁川近信]  
　　仁川來信云日本兵在高每日須雇覔長工挑運物件高人皆不肯應一日駐仁川日本領事請仁川知府尋覔長工一千名幷覔駁船數百隻知府不允日領事因此忿恨謂知府曰我國爲汝國整頓國是此區區者汝尙不肯盡力耶長工應日人之招者須先給銀錢然後應募每長工五十人派一日人管理及運物至離營不遠之地長工卽將物件拋棄紛然散去日人無可如何遂派日人一名管長工十名然照此管理尙不能得法此事係由兵官託領事辦理領事見辦理未能得手遂派日本商人每家出一人相助爲理如不依者卽令巡捕强行逼脅日人亦心滋不悅日人在仁川知戰事不能速了預備過冬之計聞人言仁川過冬非兵六千不可現已覔得高大房屋三座以便安頓本月十三日有日船二十餘艘裝兵赴仁川並帶食用諸物其中有一王爵係馬隊統領至日人所開客寓內居住日本公使及其餘員弁均往謁見刻下每次有新兵調至用商船十餘艘裝載皆用兵船護送有一次有船二十餘艘載兵一萬餘名中有長工數千名日兵抵岸卽調至韓城此項新兵本欲在仁川紥營因聞東學黨欲攻韓城故調至韓城抵禦日人常欲取媚於東學黨東學黨不依日人在釜山常被東學攻擾幾於不能存身由釜山至韓城電綫常被東學黨割斷一處修好他處又斷以致消息不能靈通日人本欲掠取高麗牛馬運送物料高民聞之悉數藏匿日人不得已遂向已國運馬二千數百匹以爲運物之用八月十五日仁川有勝會夜間然點明燈今年是日並未舉行以時事不靖故也當作函時聞日人欲攻平壤其如何攻法俟有續聞再布 
[義憤同伸]  
　　香港西字報云八月十五日香港中國租界結彩懸燈慶賀佳節往年所懸之燈有日本式樣者今年以日人稱兵犯順志切同仇遂不懸日本燈一律用中國燈食毛踐土固宜公憤同伸也 
[統領得人]  
　　香港四字報載有外洋消息云前在中國襄辦海軍之琅軍門現在英國第法施帶升鐵甲船爲統領按連日本報紀琅軍門縱論中國海軍情形語語皆中肯綮肫懇之衷溢於言表今英廷擇能而使委以統帶之任想軍門抱負殊尤旣有所藉手自可大展所長矣 
[舟行甚速]  
　　吳淞輪船由津來滬據言二十三夜行至吳淞口外將進口時見一輪船並無燈火狀似兵船由西邊駛來掠船首而過其行甚速 
[小呂宋大火]  
　　本月二十四日小呂宋發來電報云是日該處大火其火起於造油作塲延燒附近房屋悉成焦土約計所失不下五十萬金不可謂非浩刼也 
[請領餉械]  
　　陳舫仙廉訪委太湖支應所候選通判魏別駕恭來省請領行營軍餉劉峴帥諭飭支應局照發廿二日將銀裝船廿三晨解維望鎭江進發又湖北大憲委錢游戎永林沈二尹廣貞同至江寗請領軍裝業已領齊於廿三日禀辭廿四日上駛回湖北銷差 
 
 

Page 3

 
 
[兇徒宜辦]  
　　航船戶某甲往來雲水習以爲常本月中旬鄉中團董某乙鄧購短刀一柄旣抵蘇州令其子持錢往購子至郡廟前𣐩鐵鋪以靑蚨六百翼購之正欲持回忽有營勇數名前來查問其子具告之故營勇信之掉頭而去去後著名流氓紙紥阿巧見其年幼可欺掉臂呼同類曰是一樁好賣買也可以飽私囊諸君愼莫錯過遂一哄上前將甲子擁入慈翡橋附近望月樓茶肆先將刀攫去又在身畔搜出錢八百文大聲桐喝　若非洋銀若于枚難免捉將官裏去作私購軍裝之奸細辦也甲子年甫及冠懦弱性成哭告曰此時實乏洋銀奉敬容暫緩一二日自當如數送來阿巧非但不依復按倒於地拳脚兼施甲子含涙歸舟將情告甲甲疑賭負飾詞卽以夏楚從事甲子怨忿交併登岸閒行適素識之某內見之詢悉情由令投赴吳縣署控訴甲子路徑未熟悞行至慈悲橋阿巧意其踐約而來迎入茶樓問以洋銀何在甲子瞠目不能對阿巧大怒復竭力兇毆併出刀剌傷左腿正在爲難之際事爲韓廉訪所悉飭差至拿阿巧及羽黨薙頭阿桂豆腐阿松猢猻阿三等人飭發吳縣照例重辦凌大令立傳甲子細訊顚末將四犯釘鐐收所旣而藩司鄧方伯偵知其事亦飭重懲以儆聞大令擬處以站籠之非已飭差將籠修治一面親詣憲轅禀陳矣 
[蘇臺秋柳]  
　　前報著名流氓綽號紙紥阿巧糾合多人向航船戶某甲之子奪取腰刀兇毆事爲臬憲韓廉訴所悉立卽飭差至望仙樓茶肆拘獲流氓四名飭發吳縣究辦凌大令訊供之下飭令釘鐐收所一面飭差預備站籠二具禀候廉訪核奪今此案已由大令定讞以案中最兇之沈阿全沈懐德二人置入站籠發太平橋示衆紙紥阿巧與薙髮阿桂則荷以頭號巨枷發頭門示衆二十日差役等將站籠二具舁置太平橋南堍觀者人山人海擁擠不開而該二犯猶談笑自若可謂愍不畏法者矣○著名流氓某甲屢向米家莊某姓家借貸近因不遂糾合多人於夜深人靜時一擁而入聲稱捉奸順手攫取物件併刃傷事主事爲總捕府劉司馬訪聞飭差拘甲到案訊責之下以甲犯案纍纍罪不容恕飭發吳縣收禁於二十日傍晚裝入站籠飭差舁置朱家莊犯事地方示衆聞此犯限以五日站斃云○署臬憲韓廉訪素以除暴安良爲務近以流氓甚夥到處遇事生風居民受害無窮遂諭蘇州府總捕府長元吳三首縣以及各路總巡務將著名流氓名姓詳細查明飭差拘辦一面發出四言告示一道遍貼通衢想若輩見之自當相率歛迹矣○署藩憲黃方伯於本月二十一日申刻在滄浪亭行轅接印已紀前報兹悉方伯之太夫人己於二十一日抵蘇泊舟胥門外官碼頭文武各官咸詣碼頭請安俄而方伯駕臨舟次請太夫人登岸坐綠呢大轎迎入行轅有見者謂太夫人年逾八秋精神甚健厚德載福觀此益信 
[宜昌瑣綴] 　 
　　傅軍門赴襄陽履提督新任所遺鎭篆由中衡蒯遊戎護理迄今省憲奏派劉軍門接署鎭篆於十四日淸晨坐快利輪船來宜旋坐綠呢大轎進轅一時鎗砲齊鳴觀瞻頗肅○周大令瑞鑾卸任後因尙有經手勸捐各欵未了是以暫緩啓行月初以來將捐生名目懸帖催令早完捐欵旋於十四五日在各衙門及稅司西國領事署辭行坐怡和洋行之昌和輪船下省○十五日早起細雨𦆯紛十點鐘後陰晴不定至夜濃雲四合冰輪匿彩銀漢沈暉城內鼓樓街二架牌坊等處仍循曩例懸燈結綵惟路滑如油紅男綠女不復如往歲之摩肩接踵耳○河西重家冲地方離宜郡約數十里往施南府旱道所必經日前出一命案由地甲報縣旋有紳耆出爲調處想不致興雀鼠爭也○宜關自去年修理以來早慶落成所有稅司樓房公事樓房及寫字樓房均經修葺完整稅司早已遷入辦公人等則於中秋後一律遷居至賃居之漢景帝廟仍以付諸方外俾晨鐘夕梵之餘得以脩持凈業云 
[武林新諺]  
　　浙江鄉試本科投卷者只有九千九百有奇頭塲實到者九千四百四十五人三塲到者僅八千八百七十三名良以天時不正患病較多故有未能終塲者五百餘人之多也○杭州助聖廟巷有胡某者向作絲行生理失業兩載貧困異常居屋本與貢院相近舍宇尙覺寬敞往年租考可得一百餘金藉以貼補家用本屆考客寥寥凡房屋放租者無不廉其價値而胡以貧窘之故不肯賤租至八月初僅招得考客二帮所餘房屋尙有大半後遂無問津者胡中心抑鬱見鄰近人家無不租滿自謂命不如人至中秋夜大雨之時奔至太平橋堍竟從三閭大夫以遊次早屍浮水面有人看見告知其家其妻正以胡昨夜冐雨出門至今未歸方欲使人探問一聞此信登時哭倒於地旋經鄰人解勸先將屍身撈起停於岸畔一面代爲募化棺木有湖州陳君嘉興陸君二考客首先合助洋三十元其餘考寓之中有出五元者有出一二元者共計集資有二百元左右除殯殮外尙餘一百四十元存於某綢莊生息爲胡妻及子養膳之需好行其德者殊不乏人也○徐季和宗師代辦監臨一切公事極爲認眞幷格外從速謄錄所門查察嚴密搜出私遞條子者五人均枷號於至公堂前頭塲卷於十六夜十二點鐘時一律謄淸十七日晨發二塲卷現已均發入謄錄所矣故徐宗師定於廿一日午刻出闈○浙省亢旱已久各縣成巡者有三十餘處業已由縣禀報經藩司趙方伯派員分道前往查勘已列前報本月十五日富陽縣屬鄉民因勘荒委員尙未到彼是以邀集各社咸往杭府衙門跪香遞禀來者約五六百人陳太守閱禀之下好言撫慰一面卽委候補縣江大令鋈華前往查勘矣 
[古潤旱荒]  
　　鎭江訪事人云入秋以來不雨者已兩月矣道府縣各官早經出示禁屠設壇祈禱並從道家之言迎都天尊神偶象至城中供諸萬壽宮早晚拈香拜跪十六日午後天氣驟熱驀降甘霖入夜琤琤淙淙檐溜聲通宵不絶時適新任常鎭通海道呂觀察將次赴任以萬壽宮暫爲行轅遂於十八日送神偶象出城是日細雨霏霏長途滑澾次晨天始開霽秋光滿眼打稻聲喧矣○聞之老農云秋收之際雨澤過稀東南西三處高田禾稻早經枯槁農民入城禀報者紛至沓來困苦情形實難言狀王伯芳大令均批示候勘在案邇日分投踏勘梢近者可朝出暮歸其離城較遠之區或勾留二三日 
[五茸秋草]  
　　松郡西門外水關橋堍於本月二十一夜三鼓時突有一男子由橋面墮入河心當經人急爲援救撈覓多時毫無影響翌晨由水關口浮起屍身逕向城內汆入飄流至府橋東首乃由地保拴住報知善堂隨卽舟載桐棺前來收殮標明死者年約二十餘歲身穿破藍布衫褲迨二十三日始悉該屍係金姓實緣貧困無聊自尋短見同日淸晨又有一女屍由北門外浮至西郊長壽橋相近河于該處亭長正擬報明善堂旋經女之婿某甲前來認識隨倩人撈起支蓋蘆篷於岸備辦衣棺收殮據聞屍夫姓丁年近古稀旣無子孫又鮮宗族夙藉一文願金苟延殘喘廿一夜收愿回家彳亍過橋失足墮水致罹不側又二十二日早九點鐘時西門外蘆蓆匯口有一緝私船操揖而過巡丁某乙偶不經意跌入波心急援出水已氣絲不續魂返泉臺當由其同伴將舟駛至大張涇爲之備棺𣩵殮有謂乙之死於非命殆緣遇𥚢使然要亦無稽之談類志之亦可見人生如朝露可勝慨哉○茸城西門外某汛弁癖嗜烟霞又喜食糖果一日乘深入醉鄉之後逕向某茶食店購買皮糖店夥某甲正當奏刀之際弁隨貿貿然手拾數塊以供老饕該夥以其名不一錢不免心竊鄙之弁勃然大怒遽以手批其頰店主某乙聞其事急趨入視叩其顚末幷向弁謝罪詎弁不分皂白誤以爲哂已也隨將手中扇作當頭之棒橫起竪落盡將櫃上食物並玻璃罩等任意拋擲一片聲喧觀者塞途咸於該弁有後言嘖嘖不置 
[考工記]  
　　中日開戰以來所需軍火浩繁各局皆昕宵製造江南機器局局面最大工作尤殷前日會辦潘觀察遴得工人之技藝精良者計一百五十八名內二十七名係熟習機括一百三十一名爲鉗子手逐加考試歴四點鐘之久拔取三十名當工匠頭目每月增辛俸若于餘仍照常工作 
 
 

Page 4

 
 
[武備志]  
　　日前本埠謠傳云倭奴欲從南匯川沙各處海邊登岸從小路兜抄至江南製造局開砲轟擊脅使停工兩江督憲劉制軍聞之急調駐紥江西之振武軍營統領王雲笙軍門督率部下健兒乘某輪船來滬駐紥浦東並在營內建造瞭望臺以便登高四眺此亦有備無患之至意也 
[禁止販牛]  
　　秋榖登塲鄉農無事往往有無賴匪棍私赴浦東販牛到申售與屠牛作上海縣黃大令查悉擬卽出示禁止並諭令河快禁止渡船偷載耕牛過浦如違提究 
[賭徒送縣]  
　　江南製造局後某茶寮每有棍徒聚賭高昌廟巡防局員查獲賭首王某飭巡勇送請上海縣訊懲黃大令飭差看管候訊 
[罰鍰示儆]  
　　興昌祥洋貨店失火一節迭登本報昨由包探秦少卿將該店經事席聚伍韓子雲解案請訊通剌間席曰爾店於十九晚失火究竟如何起火因何於未起火之先已將貨物遷移席答稱空屋中設有凈桶事後查明係店夥高雲山曾經入內大便帶有水烟袋實係高粗心遺火至所搬之小箱一隻內藏各種對時表因此項貨物並未保險故於失火時先爲搬出並非於失火之前搬出叩求明鑒旋有高雲山　案訴稱當晚入內大便或者因吸水烟遺火所致宋莘樂通剌謂此案本委曾於日前往勘大槪情形似非有心縱火至于公禀中有門上搽抺火油亦無實據遂與薩副領事再三商酌以前者河南路失火亦屬興昌祥起火此次仍不小心幾致又肇禍端如不重罰不足以示懲儆遂判令罰銀五百兩席等再三求减通剌謂此案非照縱火判斷所以重罰者欲使爾等以後格外小心也席等乃遵諭而退 
[情殷拯溺]  
　　此次順直一帶因河流泛溢致使平地盡成澤國田園廬舍宛在中央旣無地以棲身復興嗟於枵腹此誠仁人義士所不忍坐視者也本館恊振所昨承壽水氏助順直賑洋十元有此廉泉廣霈自卜善果綿長合書數語以誌欽遲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[虹口談資]  
　　江北小工某甲年逾四十餘藍縷不堪昨日午前十下鐘時在虹口華順碼頭某輪船上運貨從跳板失足　　　　　　之角以致顱殻破裂腦漿迸流急舁送同仁醫院求醫再及門氣已絶矣乃卽舁回收殮○虹口吳淞路望月樓茶寮之後某弄中　　　　　　榮者於月初得暴病而亡前日下午靈檯上忽然火發轟轟烈裂滿屋飛楊家中人大聲疾呼經鄰人襄同救熄○虹口迤北引翔　　　　　　民人陳海棠向與邵金榮有隙前日在途相遇各集黨羽數十輩定欲一决雌雄地保周會榮知之　恐釀成巨禍急奔告團練局請局　　　　到彼彈壓及到兩造已散若晨星矣 
[飭傳地保]  
　　洋人囂在二十七保十三圖小庫渡地方開設牛奶棚用鄉人某甲爲夥昨日甲忽患急痧斃命該洋人查得　　　　　亦無親戚當喚該處地保料理不料該地保置之不理因遂投報公堂請飭該地保速往眼同收殮毋許從中阻梗宋通剌准如所請已　　　辦理矣 
[英界公堂瑣案]  
　　包探唐靑山禀稱王安仁屢次私取伊父王晉卿之物質錢使用曾經送案懲辦今又私取金戒一枚銀表一隻售與馮阿玉蔡木木一併拘案請究王晉卿投案伸訴前情並請將逆子重辦王安仁供因有急需私取父親之物售賣與人目下父親已定於九月中爲我娶妻務求恩典憑蔡同供與王安仁素來認識此次買伊物件初不知是竊來宋通剌以王安仁違忤其父殊堪深惡判交捕房管押半年期滿斥釋馮蔡二人與王爲狎友尙敢收買私取之物亦屬非是著交捕房管押一月○江良福竊取王嘉壽水阿三等寗綢皮衣十一件並洋二十元適經巡街華捕所見正欲拘拿江反敢恃蠻是以拘案請判王水申訴前情求請領贓江供寍波人貧苦無依致犯行竊通刺著交捕房帶回管押三个月期滿送回寍波贓交失主具領○馬夫喬阿桂專駕快馬車昨日悞將洋人之東洋車撞壞經捕拘案通剌判罰洋五元撞壞之車卽著修還○野雞妓女陳寳林王阿大等在路拉客經巡街捕先後送案請訊通剌著押上航船勒令回籍旋有陳炳全稱係寳林之夫可否將寳林領回通剌不准著一併押送回籍○包探孔阿才禀稱兪阿明行竊王連生布衣一件拘案請辦王伸訴前情幷請究辦兪供本地人貧無聊賴學作妙手空空兒尙求恩施通剌判交該圖地保收管○包探何瑞福禀稱劉茂春帶有鉛彈九十一粒銅彈十一粒有于例禁拘案請究劉供湖北人在製造局爲小工餘供支吾通刺著將劉押候過堂覆訊○大北電線公司屢失電線昨經更夫徐阿榮拘獲竊線之鄉人殷春春到案通剌再三詰問並無實供遂著押候過堂覆訊 
[法界捕房紀事]  
　　昨日讞員葛同轉知照捕房暫停讞務○某甲在虹口某西人家當車夫前日西人至密采里晚餐甲停車門外某號巡街西捕見車上並無燈火向之詢問甲遽以惡語相加事爲西人所聞出外問知情節以咎在車夫交捕拘入捕房克捕頭令梏至翌晨十點鐘時開釋○車夫某乙行至小東閂外乘無人時將軍上捐照摺下某號巡街捕見之將乙拘入捕房捕頭遣某包探傳車寓主某丙至問知車係五百八十六號令將乙梏至翌日開釋○同春街賣餛飩人某丁於晚間十點鐘後依舊沿街喚賣某號巡捕向之喝阻丁遽將捕號衣撕破經捕拘入捕房克捕頭研詰情由深自引咎捕頭著罰小洋銀五角賠補號衣 
[善欵彚登]  
　　謹啓者今收到本堂董施君募助英洋二百元又都槐庭善士求闔家平安助洋念元春華祥茶棧助施藥洋十元不書姓十戶合助洋二元以上共收洋二百三十二元又附秋季蒙申報館隨報分送安懐册捐萬茂板木行安溪縣林輅存翁二戶各助洋十元黃厚垣楊樹南二戶各助洋五元林惟卿祈小兒延生保命助洋四元王一亭陸再英隴西氏許寬甫陸辰齡洪馥園鄭朗記七戶合助洋二元八角錢八十文簡綺記助洋一元四角隱名氏助洋三元二角老福興信局交來鎭江積善氏募六行氏洋二元又仁軒氏卓齋氏鎭亭氏三戶各洋一元萬通洋布號帶草山房陳官記三戶各助洋一元無名氏陸建芳金載升陳圭容羅竹安袁先元六戶合助洋二元蘇州無名氏招晃記陳岳記三戶各助洋二角黎玉麟孚惠堂二戶各助洋五角姜同泰助銅洋三元以上共收安懐册捐英洋五十三元二角銅洋三元錢八十文拜領之下仰見諸君子心存濟世競沛仁施復賴大善士舌妙粲花廣爲說法與人爲善自天降康俾爾熾昌俾爾壽富當爲諸君操左劵焉除掣奉收條外敬附報端以誌欽佩[  滬北鐵馬路廣益善堂施善昌唐廷桂等同啓]  
[鄂省官報]  
　　八月十一日湖南布政司何謝步禀辭赴京○十二日新選襄陽府通判周繼昌自京來禀到委辦金口釐局候補縣胡金鏜委辦黃石港釐局候補未入流江紹禾俱稟辭赴局○十三日候補巡檢趙文寳起服來省稟到委辦岳口釐局候補從九祝慈望稟辭赴局○十四日候補縣裘憲璟呂勳俱解六批京餉稟辭○十五代辦羊樓峝茶釐總局候補府吉爾哈春稟辭赴局○十六日委辦長江埠釐局大挑縣王如松稟謝 
[廣東官報]  
　　八月初十日候補縣祥林稟知委會辦北海厘務候補同知孫多昭稟知委善後局坐辦兼支應差從九品蔡鳴球稟知委河口厘廠辦事稟辭連州吏目耿萬川稟　委稟辭赴任○十一日候補縣丞葛朝模稟知委守護永濟藥庫○十二日候補縣鄧景臨稟知委讞局審案 
[金陵官報]  
　　八月十五日江防同知兼署理事同知興稟知任事○十八日江西藩臺方汝翼到由江西來進京祝嘏籌防局候補道曾辭赴上海准補東海營都司陳吉順叩謝飭赴新任孔廣仁叩謝委署溧水縣藩轅牌示溧水縣譚日襄病故開缺查有輪委到班候補知縣孔廣仁堪以署理○十七日江西藩臺方辭委署溧水縣孔廣仁禀辭赴任○十八日委署溧水縣孔廣仁辭赴任蘇松太道營務處委員兼文繙譯劉慶汾到由滬來丁憂候選通判戚文栩到湖北來稟知在兩淮賑捐過知州班知縣汪如翰謝委營務處發審差○十九日江蘇遇缺先典史吳德麒由四川來捐免騐看到省補昨日升補淮左營叅將宿遷營遊擊章宗瀚辭卽用縣王樹鼎到由蘇來分寗差委 
[蘇省官報]  
　　十五日溧陽縣楊志立謝飭知赴任陳仕揚稟謝奉委赴粵採訪書籍差辭林上菁辭赴崑山縣查勘荒熟田畝差文元彬稟知由本班遵例捐離原省改指湖北呈騐執照請咨赴鄂縣丞丁曰棟稟知奉委封門旱關盤查差又程維善稟辭赴津○十六日同知錢遵訓由京來稟銷兩淮邊防餉差知縣范樹恆稟知奉委江陰公幹辭陸嘉穀銷豐縣催提硝斤差回臬憲韓八月廿一壽辰○十七日知縣諸可寳查亮采辭赴淮陳叔謙謝奉委火藥局差朱鏡淸稟知奉委本日到兼辦書局提調並新海防捐輸差縣丞陳先烈稟知奉陳臬憲咨調隨營差遣並銷無錫保甲差卽辭十八日羅承恩稟知奉陳臬憲委隨營差委卽辭准補丹陽縣趙辭赴任並銷洋務局差翁慶麟謝奉委善後局帮辦文案差○十九日指分江蘇試用直州知州彭治河由皖來省縣丞李嘉榮隨漕憲赴浦辭巡檢沈韶和奉委盤門旱關差署藩憲黃大人於廿一日在滄浪亭申時接篆 
[江西官報]  
　　七月二十七日候補縣吳世熙稟充監臨文巡捕捐景星解漕折由京回州判盧來源解九江關餉進京准補都昌典史胡籙飭赴新任南豐黃沙汛額外曾金彪病故以該營馬兵羅運高署理○二十八日候補縣鄭伯瑞中路點名候補府傅鍾麟回吳城分局從九李裕祺文闈執事○三十日署靖安縣李用曾缷事淸理交代回鍾體志酌委優缷一次孫啓瑞缷辨上饒釐卡回縣丞王峻帮辨自新所金谿縣丞朱葆元據報病故以候補按知蘇廷芳署理府經蕭本章東文埸巡綽陳普昌峽江辦保甲回○八月初一日候補道丁乃揚謝札委代辦惠民門防城事務候補府邵夢善接辦七門城內保甲王錫三許承字俱查七門城內保甲署上饒縣任國銓缷事淸理交代回石守謙湖口查勘石磯形勢回賀運隆林祖炘委辦自新所署德興縣丞李熙徵缷事回新選瑞金瑞林司張壽頤稟見係安徽監生府經馮際泰四所墻外稽查准補南豐典史張錫鋆飭赴新任署貴谿縣任國銓謝委赴任劉均往瑞昌吳政修往德化俱勘水災公幹州判徐信麟往長江一帶催運 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年八月十七日京報全錄]  
　　宮門抄○鄂撫譚奏報奏銷案內未完一分以上各員摺○又奏請撥補驛站坐支銀兩摺○又奏委解京餉片○閩督譚奏新海防捐銀懇恩奬叙摺○陜督楊奏報嘉峪關徵收關稅銀數片○又奏守備病故遣缺揀員請補片○又奏武員改留差遣片○閩督譚奏爲遴員請補遊擊摺○粵督李等奏委員署理知縣片○又奏委員代理知府片○又奏各屬交代掃數解淸摺○八月十七日兵部太常寺太僕寺廂白旗値日無引見○額中堂等加級謝恩○薛允升等塲內專摺請安○崇年等彈壓覆命○召見軍機長麟○○頭品頂戴湖北巡撫臣譚繼洵跪奏爲查明湖北省光緒十九年奏銷案內未完一分以上各員職名繕具淸單恭摺仰祈聖鑒事案照光緒六年二月准戶部咨具奏籌備餉需摺內嚴核分項奏銷一條內開錢糧奏銷各依定限令各該督撫一面具題一面先將未完一分以上各員職名開具簡明淸單專摺奏報由部核定處分先行覆奏仍各於題本內將業經具奏各員聲明備核其有奏後續完者准其續行奏請歸本案內開復等因歴經遵辦在案兹値查辦光緒十九年奏銷據湖北布政使王之春督糧道岑春蓂查明開單具詳前來臣覆核無異所有經征未完一分以上各員職名已於題本內聲明備核謹開具簡明淸單恭呈御覽惟奏單應照題本開列題本繕成後未完各處有據續完者仍駐明聲請减議免議合併陳明除咨戶部外理合會同湖廣總督臣張之洞恭摺具奏伏乞皇上聖鑒敕部核施行謹奏奉硃批戶部議奏單併發欽此○○頭品頂戴湖北巡撫臣譚繼洵跪奏爲湖北公安縣光緒十九年被水緩缺秋冬二季驛站坐支銀兩援案撥補恭摺仰祈聖鑒事竊照湖北州縣額設驛站夫馬所需工食工料向在徵收驛站錢糧項下按數坐支遇有展緩之年徵不敷支奏明撥補由臬司造具應補細册移送藩司於查辦是年奏銷時核實給領歴經辦理在案兹據湖北布政使王之春按察使陳寳箴會詳稱光緒十九年公安縣驛站項下昭額應支銀五千五百一十七兩七錢二分六厘已徵銀三千九百二十六兩七錢六分八厘儘數坐支餘因被水蠲緩計缺銀一千五百九十兩九錢五分八厘該縣地本療苦又當孔道驛遞文報最關緊要坐支旣缺應爲撥補等情詳請具奏前來臣復核無異合無仰懇天恩俯准查照往屆成案所有公安縣不敷坐支銀兩於該年驛站本欵內撥補除造具細册咨送戶兵二部外理合會同湖廣總督臣張之洞恭摺具陳伏乞皇上聖鑒訓示謹奏奉硃批著照所請該部知道欽此○○譚繼洵片再湖北省厘金項下撥光緒二十年京餉銀十二萬兩業經先後委解二批共銀六萬兩赴京交納在案兹據湖北布政使王之春會同善後局道詳稱復於厘金項下動撥第三批銀三萬兩飭委候補知縣虞汝霖補用知縣翁守範管解赴京交納等情前來除繕咨轉給該委員等小心管解並飭將應解銀兩續籌委解外理合會同湖廣總督臣張之洞附片具陳伏祈聖鑒謹奏奉硃批戶部知道欽此○○太子少保頭品頂戴閩浙總督臣譚鍾麟跪奏爲閩省新海防第十七次收捐銀數懇恩奬叙以昭激勸恭摺仰祈聖鑒事竊照閩省新海防捐自光緒十六年二月十一日開辦起至十八年十月底止報捐官職貢監分編八次請奬並將捐項解赴海軍衙閂及直省察收嗣因厦閂購礮築臺奏准截留新海防捐款動用至二十年四月底止共收捐銀三十萬六千零三十七兩九錢六分照案接編至第十六次先後奏奬在案兹自二十年五月初一日起至是月底止據丁立誠等三十五員各報捐各項實職監生共收銀一萬二千五百四十七兩二錢先行塡給實收俟部執照頒發換所收銀兩留閩備用據福建善後局司道編作第十七次造册請奏前來臣覆核無異合無仰懇天恩俯准奬叙以昭激勸除册送都查覈外謹繕摺具陳伏乞皇上聖鑒敕部議覆施行謹奏奉硃批戶部議奏欽此○○楊昌濬片再嘉峪關徵收關稅自第一結至三十五結銀數業經隨時奏咨在案兹據該關監督安肅道何福堃詳稱自光緒二十年二月初十日起至五月初九日止三個月第三十六結屆滿共徵收進口正稅銀二十九兩二錢九分三厘除提每兩一分二厘火耗銀三錢五分一厘五毫實收銀二十八兩九錢四分一厘五毫又徵收子稅銀一十三兩九錢五分除提每兩一分二厘火耗銀一錢六分七厘四毫實收銀一十三兩七錢八分二厘六毫二共實收庫平銀四十二兩七錢二分四厘一毫迦具淸册詳請奏咨前來臣覆核無異除册分送總理衙閂曁戶部戶科查照外謹附片具陳伏乞聖鑒謹奏奉硃批該衙閂知道欽此○○楊昌濬片再臣接准甘肅提督李培榮咨開署提標前營守備之肅州鎭標右營守備雷成得患風痰病証調治未愈於光緒二十年六月初八日病故咨請核辦前來臣覆核無異相應奏明請旨開缺所有該故員原領扎副及承查印甘肅各結俟至日另咨送部外所遺守備員缺陜甘現有應補人員容臣另揀請補謹附片陳明伏乞聖鑒謹奏奉硃批兵部知道欽此○○楊昌濬片再武員在營出力材堪任使迭經臣隨時奏明分別改留以資差遣兹查頭品頂戴記名提督潘長淸記名遇缺簡放總兵劉忠亮升用總兵留甘補用副將黃金聲留甘儘先補用副將賀三元副將用留甘儘先補用叅將王梓材副將銜儘先補用叅將陳松林叅將銜儘先補用游擊張得陞花翎補用都司吳鴻才花翎補用遊擊余保朝游擊銜儘先補用都司左九邱十員均隨征陜甘有年歴著戰功熟悉邊防情形若以原官原銜留於陜甘補用實於營伍有裨兹據河州鎭總兵湯彥和陜安鎭總兵姚文廣署督標中軍副將湯仁和先後呈請具　奏前來臣覆查無異合無仰懇天恩俯准將潘長淸等十員一併留於陜甘序補以資差委除將潘長淸劉忠亮黃金聲張得陞吳鴻才五員履歴淸册隨摺咨送兵部並賀三元王梓材陳松林余保朝左九邱五員履歴淸册俟查取至日另咨送部外理合附片具陳伏乞　聖鑒訓示謹奏奉硃批著照所請兵部知道欽此○○太子少保頭品頂戴閩浙總督臣譚鍾麟跪奏爲遴員請補外海水師遊擊恭摺仰祈聖鑒事竊照浙江提標左營遊擊許廷瑞遺缺部咨輪用儘先人員臣於浙省已收標外海水師儘先遊擊內逐加遴選除名次在前之陳文英赴甘差遺久未回浙未便請補惟查有留浙儘先補用遊擊劉百勝年五十一歲安徽廬江縣人由水勇隨軍著績遞保都司續於鎭海口岸獲勝出力保奬光緒十一年十一月二十二日奉上諭著以遊擊留於浙省儘先補用欽此收入浙江海閂鎭標左營水師候補咨部註册在案該員水務熟悉槍砲亦嫻以之補授斯缺堪期勝任覈例相符合無仰懇天恩俯准以劉百勝補授浙江提標左營遊擊於營伍洋防均有裨益如蒙兪允俟部覆到日給咨送部引見除飭將履歴另咨外謹會同浙江巡撫臣廖壽豐浙江提督臣張其光合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○李瀚章等片再署潮陽縣知縣丁塘撤任所遺潮陽縣知縣篆務應行委員接署查有長樂縣知縣蔣鳴慶心精力果講求撫字堪以調署該員長樂縣任內並無盜刦已起四叅之案據藩臬兩司會詳前來除檄飭遵照外臣等謹合詞例附片具陳伏乞聖鑒謹奏奉硃批吏部知道欽此○○李瀚章等片再廉州府知府劉齊潯調辦鄉試闈差所遺廉州府知府篆務查有候補知府陳武純才具穩練辦事愼眞堪以代理據布政使覺羅成允按察使額勒精額會詳請奏前來除檄飭遵照外臣等謹循例合詞附片具陳伏乞聖鑒謹奏奉硃批吏部知道欽此○○太子少保頭品頂戴兩廣總督臣李瀚章頭品頂戴廣東巡撫臣剛毅跪奏爲彚奏廣東省光緒十九年十一月起至二十年四月止半年內咨結交代各案恭摺仰祈聖鑒事竊准戶部咨具奏申明州縣交代例限並請嚴定藩司處分一摺欽奉諭旨行令將交代各案分別已未完結半年彚奏一次併將有無未解銀兩於何月日提解司庫逐案聲叙等因卽經欽遵辦理並將光緒十一年十一月起至十九年十月底止咨結各案開單奏報兹據廣東布政使覺羅成允詳稱自光緒十九年十一月起至二十年四月底止半年屆滿陸續咨結各屬交代共一十九案均係新案交代應徵正雜錢糧銀米掃數解淸並無未解之欵等情前來臣等覆核無異除飭司將此外未結交代嚴催結報外謹繕淸單合詞恭摺具奏伏乞皇上聖鑒謹奏奉硃批戶部知道單併發欽此 
 
