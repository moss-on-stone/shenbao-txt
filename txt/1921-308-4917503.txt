# 1921 - 308 - 4917503

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[安知非福（老圃）]  
　　北京城中一片愁歎之聲曰借債不得將破産也上海市中一片嗟怨之聲曰銀根枯竭將恐慌也此近日國中蕭瑟之象其處境實至苦然與其使之樂尚不如使之苦借債如此難得所發軍餉尚數十萬數百萬絡繹不絕使果易得更不知發幾千萬幾萬萬借債如此難得掌財政者猶如此揮霍督軍巡閱使猶如此揮霍使果易得掌財政軍政者更不知出幾許鄧通幾許石崇銀根如此枯竭上海一隅交易所之數猶多至一百有奇使果充裕交易所之數猶多至一百有奇使果充裕交易所之數更不知增至若干銀根如此枯竭交易所信託公司之資本猶以百萬計使果充裕投機業資本之巨更不知增至若干昔種惡因今生惡果今種惡因後更生惡果吾不欲其多種惡因故不懼其苦而懼其樂苦或知警樂乃發狂借債不得國將破産借債如願破産愈速銀根枯投機業蹶人懷恐慌銀根寛投機業盛恐慌愈甚 
 
 

Page 9

 
 
   
 
 

Page 10

 
 
命令 
　　十一月十日大總統令全國水利局總裁李國珍湖北省長劉承恩呈請任命屈德澤署湖北水利分局局長應照准此令 
　　又令　農商總長王迺斌呈技正施弼懇請辭職應照准此令 
　　又令　參謀總長張懷芝呈請任命高憲申爲海軍總司令公署參謀應照准此令 
　　又令　陸軍總長蔡成勳呈陸軍第二十九師副官長陳鴻猷另有任用請免本職應照准此令 
　　又令　陸軍總長蔡成勳呈請任命王春和爲陸軍第二十九師副官長應照准此令 
國内專電 
　　北京電　今日各團體外交聯合大會議决對於太議吾國提案意見三項又忠告政府三項（一）外交勿秘密（二）外交方針須本民意（三）不得對國内輕開兵端不得擅借外債當依提案意見通知使團推舉代表赴交民巷遊行保衛使館界捕頭宋小山禁入界因起衝突代表二名被執旋使團囑釋放遂轉赴外部府院頃提燈會尙未畢（十一日下午八鐘） 
　　北京電　今日此間歐戰休戰及太 
議開會紀念點綴尙盛（十一日下午一鐘） 
　　北京電　美京急電　日本對哈定議題綱目有保留條件（十一日下午一鐘） 
　　北京電　財部欲以十三年鹽餘發特種庫劵第三期洋稽核不允謂第二期庫劵巳抵到十三年五月鹽餘（十一日下午一鐘） 
　　北京電　外團以政府鹽餘不作正用卽以本年十個月共發無賴記者百十餘萬認爲濫支擬擴充稽核權（十日下午九鐘） 
　　北京電　明年鹽餘應付外債清單某稽核語予計滙豐百二十萬中法一千五百萬法郎疑卽中法銀行政府應攤股欵之欠頃又中英飛機借欵百二十萬又日本借欵利息及水災借欵本利共千四百萬日金總數在千八百餘萬元 
　　北京電　頃晤阿卜脫云烟酒借欵中政府無償還誠意勢成國際問題（十一日下午一鐘） 
　　北京電　領袖日使照會外部廣東違約增收菸酒稅二分外交團抗議無效中央又無力禁止請備案將來再議可也（十一日下午一鐘） 
　　北京電　交部令正太路解三十萬法工師沙勒沙不許局長丁平瀾電告無辦法（十日下午九鐘） 
　　北京電　銀行公會鑒於政府破産在卽擬發表挽救方針再經一度會議卽提出（十日下午九鐘） 
　　北京電　今日整理公債中籤五碼計零五·四五·五五·七七·九五 
　　北京電　新新國會議員向靳索歲費先按四分之一計九十餘萬靳開單交財高速籌因之一二届議員亦集會索欠（十一日下午一鐘） 
　　北京電　確息吳佩孚派員到粤圖聯絡陳炯明某顧問爲之介紹於陳該員言吳陳聯合始能共制復辟派勢力陳答養成復辟勢力者卽君等所擁護之人君子宜務其本使者慚而返漢南北相峙之局以成（十日下午一鐘） 
　　北京電　奉天方面有某日人介紹於粤孫文巳有諒解謂正可利用其勢力以倒直系惟陳炯明則反對謂吾等做事惟徇主義不能引不相容之勢力轉滋後患 
　　北京電　軍糧城奉軍奉令開一團回奉（十日下午九鐘） 
　　北京電　赤塔沈領電江亨案名山輪案松黑航權案及東路各案逐一與赤外長交涉均見進步錄陳談話請核（十日下午九鐘） 
　　北京電　今（十日）閣議决定鍾世銘代財次及鹽署長汪士元津電辭職未准（十日下午九鐘） 
　　北京電　吳佩孚電改十四赴保 
　　北京電　羅鴻年明日（十一）定就職　　北京電　施使夫婦奉哈總統贈照相（十一日下午一鐘） 
　　北京電　和蘭公使函外部中國赴和護照籤發後往往不去殊失介紹信用以後請核實辦理 
　　北京電　京漢擬開漢口浦口間聯絡車正與隴海磋商（十日下午九鐘） 
　　天津電　曹錕電京力保天津鎭守使趙玉珂任陸軍次長聞將發表　　天津電　工商界訂元（十三）日爲周玉珊開追悼會（以上十一日上午九鐘） 
國外專電 
　　華盛頓電　中國代表團不信中國未償大陸商業銀行借欵致損中國在外信用傷中國在大會地位之說顧施皆稱傳言失實美當軸知償欵未還僅暫時事卽國務卿休士亦作是言周自齊奉命來美與銀行接洽未抵美時當然稍有遲頓云（十日） 
　　華盛頓電　日總代表加藤今夜發表關於日本海軍之重要宣言否認紐約某報所載日本反對解除軍備之說謂日本安寗苟獲擔保日本願照他國辦法裁減八八艦隊案日本不作造成海軍等於或超過英美之夢想現行擴張法尙遠遜英美或以日本無理由擴張海軍爲言加藤答稱余不以日本海軍爲大各國皆須有自衛具維持武力之程度繫於種種原因對内對外皆有關係日本爲島國苟有他國攻擊之則日本惟有以海軍自衛耳日本甚望美國將限制海軍案提交大會（十日） 
　　華盛頓電　航務部專員調查對外貿易之需要與機會現巳完畢察知戰時美國對外商務多非天然今乃漸失欲圖復振當刷新精神抵禦困難歐洲爲還債計勢必大銷貨品於海外美國爲債權國須發展新市場不獨推銷己貨且轉售抵債之外貨故必造轉運機關航務部應助成之（十日） 
　　倫敦電　英國對太議態度露二特色一討論應注重遠東問題次及軍備二英國不能忘情於十九年舊交之日本英國仍謂遠東爭端整理後軍備問題卽易解决但不復抱先政治後電備之成見英政策現認觀望態度爲宜惟國人對太議今頗注意非前數日冷淡可比（十日） 
　　柏林電　德製造家公會不允以其資産供政府抵借二萬五千萬美金外債以償付一月到期賠欵但請期前繼續與外政府磋商解决法史定思氏操縱時局雖不直接反對政府提議但要求政府取銷公共事業如鐵路等管理權俾可整頓獲利名爲扶助政府之交換條件實則拒絕加以國家銀行消息不佳馬克價乃續跌（十日） 
　　東京電　今日大藏省大臣高橋佈告來年預算大概就行政各部所編預算裁减二萬萬圓較本年少一萬萬圓總數十四萬六千三百萬圓本年總數十五萬六千二百萬圓高橋聲稱查察收入情形有認眞撙節之必要本年收入較預算少三千萬來年或再減收七千萬應續辦事業須多延長數年以資撙節惟八八艦隊案仍照原議進行不受影響各部經費高橋未詳言惟聞海軍省裁減最多由四萬七千九百萬滅至四萬零八百萬高橋所稱八八艦隊案照常進行一語含另撥準備金應付海軍擴張經費意閣議四日高橋始宣佈大綱各省大臣爭持甚力高橋以無從籌欵對謂後年收入將更短少因國家財源漸窘故預算大旨巳决俟稍修正後將於下月末旬提交國會高橋言論頗露日本財政悲觀（十一日） 
世界路透電 
[華府會議前之各國意見]  
　　十日巴黎電　法總理白里安氏發表關於華府會議之言論如下法國無所求於華府會議吾入來此非爲自私目的所驅使但爲合作共同事業以使世界各大國問成就有力團結之念所感動法國始終抱此宗旨但外交之動作常立於困難地位吾人在此可掬誠相告吾法人無所掩飾此余所以可確言也吾人就座議席傾耳注聽時吾人將無多言此乃表明吾人欲審知其他各大國之所欲但吾人亦留心不使他國有所危及吾國主權與健全之計畫吾人極願解除軍備吾法國固無時不保持陸軍至國家健全所必要之最低限度但歐洲凌亂唯吾人獨自當之吾人又與有人民七千萬之德國相周旋復與過激主義之危機相值吾人不得不有以自衛也　　十一日倫敦電　每日電聞駐華盛頓訪員電述法國對於美國主張開放門户政策之態度謂法國願放棄一八八五年及一八九五至一八九八年間中法條約所予法國之滇桂粤三省重要權利其唯一之保留條件爲應施特别計畫使開放門户之制不爲享逼近中國便利之日本及享交通便利之美國利用而在華獨佔優勢 
　　十日華盛頓電　英大使今日以喬治氏函送達國務卿休士氏内謂不能親與華府會議開幕禮良深抱憾渠爲愛爾蘭談判所阻及爲政府救濟失業條例行將實行故未能於上星期六日啓程赴美但仍望能在會議議决重大事件之前馳抵華府躬與盛會英國切望會議之成功此舉實爲新世界之機會云云休士氏即向英大使表示感忱 
　　十一日倫敦電華盛頓訪員均注意日本代表團之言行據謂加藤海軍大將爲眞正有全權資格之人八對八之計畫乃加藤之主張日人能定此計畫者唯加藤氏耳各訪員且述及東京及大阪報界均派有名員駐華府探訪消息 
　　九日華盛頓電　美代表須俟顧問委員會完全改組後再行向該會提出海軍程序之說帖前參議員索塞倫氏已被選爲顧問會主任聞羅馬敎皇極贊成哈定總統裁减軍備之計畫敎皇雖無代表與會而已派員探報一切 
　　十日巴黎電哈氏通訊社探悉華府會議最主要問題首爲太平洋美日間關係之難題苟此問題不能解决則美國不能解除軍備大會之眞正目的乃在决定遠東問題在裁判上之新基礎耳美人指日本爲帝國主義以爲日本謀兼併亞洲一大部分專爲己利而屏絕美人商務並垂涎於菲列濱檀香山且在智利墨西哥兩國肆其仇美之陰謀其移民於加州不特不利於美人之經濟且爲將來侵略之一種先鋒隊美人之見解如是而日人亦以帝國主義還斥美國謂美國以其孟祿主義之勢力支配南北美洲猶不甘心尙欲展其統治權於太平洋之外而至亞洲見日本政治經濟之迅速發展心生妒忌乃思關閉美洲及亞洲大部分不容日本不能容積之餘民移居之藉以錮日本之生命此爲日本之意見也美國要求日本首重中國與西比利亞之領土完全蓋以人民四萬萬全無防衛之中國足爲美國之大市塲然若由日本管轄之亦足爲美國大患也美國商人願處於在華各處自由賣買之地位換言之即立於與競爭者彼此平等之地位此美國所以唱門户開放機會均等之原則也日本　稱美國須知美國旣以孟祿主義在南北美洲享有特殊權利則日本亦應有特殊利益於亞洲也 
　　十日日内瓦電國際勞工大會電致美總統祝華府會議成功希望以國際合作之精神成就結實耐久之事業使世界和平得更鞏固而增人類之幸福 
　　九日華盛頓電　此間開追悼原敬會時日代表横田演說謂渠啓程赴美之際原敬語之曰哈定總統之召集華府會議殆替天行道乎原敬非宗敎家而忽作此宗敎語令人深感原敬又曰苟此會不能進行是人事之成就尙未孚天意也人類其有後災歟 
[倫敦中國公會中之中日談]  
　　十日倫敦電　昨夜中國公會常年宴會由安特森氏主席安氏述及本年六月間該會建議應將英日聯盟條欵列入一宣言書組織對華銀行團之四國均　署名此書並當邀中國加入此書如經簽定則文明世界之人心可爲安定日本如表露决計以膠州及山東全境連同鐵路無條件交還中國而由中國予以相當之報酬則日本可謂明知有遠見日本如能與中國和好相處則儘可在遠東自由行動歐美於商業上所畏者厥唯日本如日本能以正當之方法與英美競爭商業而敗之則英美對日亦無惡感也繼由格里姆爵士宣稱英人願見中國在世界各市塲從事買賣渠所樂道者今日雖多困難而歐美需求中國之産品爲數仍夥渠望他日佳機至時中國及與中國通商之國將不忘英國輔助之功云云 
[英院中之關東鴉片問題]  
　　十日倫敦電　今日下院開會時議員賴方氏質問英國曾否調查關東鴉片專賣問題如所傳果實英國將否向日本提出抗議哈姆斯韋士氏答稱據中茂氏之證據觀之鴉片局所得之利均歸關東政府中政府近向日本提出抗議後日當局决議僅在租借地内售賣英國似無抗議之必要日本已表示决計取銷關東境内鴉片之專賣權 
[法德之條約與英國]  
　　十日倫敦電　英國白拉堡爵士關於法國與德國在維斯巴登所訂條約之報告業已發表此舉據路透電社訪電云或將發生英法間新糾紛法報皆謂賠償委員會現方赴柏林調查此時而發表此報告實爲不合時宜又有數報謂英政府竟欲乘法總理不在國内之時提出英法前不同意之事項無端使輿情惶駭殊可異也 
[各國近事記]  
　　十日倫敦電　國會今日休會定於十一月三十日繼續開會 
　　十日巴黎電　霞飛上將今日午後啓程赴馬賽擬出游遠東華使日使　使均在車站送行 
　　十一日巴黎電　霞飛上將明日由馬賽啓程赴新加坡携有法政府致參與歐戰之遠東各政府賀書 
太平洋路透電 
　　十一日漢口電　吳佩孚於今晨赴保定 
　　十一日香港電　今晨十一時此問鳴號砲衆皆遵守二分鐘沈寂以致敬陣亡勇士禮電車均停駛行人皆脫帽靜立大敎堂且舉行追悼禮與禮者甚衆 
　　十一日東京電　山縣公病篤 
　　十一日東京電　原敬氏今日葬於盛岡禮節簡單與禮者甚衆 
　　十一日東京電　今日日本外僑多遵行休戰節日之禮節上甲派之僧人除追薦戰時亡魂外且祝禱華府會議之成功 
國外要聞 
[太會開幕前之華代表活動]  
　　星報十日華盛頓電云大會將開而國際猜欵仍瀰漫天空此間輿論以爲大會成敗視猜欵能否消釋爲轉移各國代表咸引頸以待美國領袖之宣佈開會主旨參議院已通過議案主張會議詳情完全公佈上海代表余日章蔣夢麟已抵此爲國民陳訴意見又上海美人密勒與鮑威爾二人亦在此分散小册述其觀念南京交涉員温世珍刻赴各處演講中國代表團專注力於三大事項即魯案二十一條要求與英日聯盟是 
 
 

Page 11

 
 
[日内閣尚難産出]  
　　西園寺堅决不就東方通訊社十一日東京電云西園寺公爵固辭山縣松方兩元老之勸駕昨日該公爵與岡崎望月兩政友會總務會見之際曾言明自己不能出馬由此觀之則賴公爵之奮起以收拾時局之計殆巳絕望照今日情形巳成爲不得不待政友會自己擁立首相以收拾時局之勢或不日即將開政友會幹部之會議十一日内閣各大臣及政友會幹部等因齊赴盛岡參列原氏之葬儀擬於事畢回東京後即協議首相問題另一方面因西園寺公爵巳明白固辭不就知政局不易收拾乃主張於此際宜舉國一致組織與政當無關係之官僚内閣暗中竭力運動此舉者爲官僚派但憲政會已於十日開幹部會議决議對於地方支部及黨員等闡明本黨之態度大致謂倘政友會自整陣容立即謀所以暫時維持政局之道則吾黨當不反對其維持政避處處當根據政策正正堂堂問内閣之責任倘政友會陣容不整不獲成功則政權當然應歸彼之反對黨憲政會之手不容其間有超然内閣之出現若果有超然内閣出現當斷然訴諸國民爲擁護憲政而奮鬭云云日本國民一般之輿論亦以保存政友會内閣爲此時最妥當之法 
[日本之金銀輸入額]  
　　上半年中國已運去三千萬元世界新聞社東京通信云日本歐戰時代所頒之禁止金銀輸出令至今未弛近且變本加厲各稅關檢查其嚴客歲横濱華僑以携帶日本輔幣出口致遭抱留者指不勝屈甚至搜及家室偶有囤積現金者亦指爲密輸出之嫌欵犯我國安東與韓之新義州僅隔一橋每有我國人力車夫拉車過橋不知日本國法身帶小洋數角逮拉回時被日警搜出即處以輸出銀餅之罪罰作苦工數月然日本一方輸入金銀則百計千方多多益善茲將大藏省報告本年上半年輸入現金現銀之數錄左「輸入國别」中國三二·五四二·○八九關東州一○四·八二九香港一·二○三·六○○英領印度五一·五七○·八四二西比利亞六·一○二·二四五英國一·九六○·○○○德國二一八荷蘭四三五二四○美國一三·○四七·八一四加拿大二·○六○·○○○澳洲一·九五二·六○○合計一一一·○○五·四七七「輸入貨别」金幣一六八·三○○英國金幣四·六五六·四六二俄國金幣三·二三三·九四二美國金幣一三·○一四·四二四生金八五·三六一·八九○合計一○六·四三四·五七○木位銀幣一·八一六補　銀幣一○九·○四九合計一一○·八六五 
國内要聞 
[窮極無聊之北京政府]  
　　一片罷工辭職聲日來北京政府因財政困難各部大有難於維持之象陸長蔡成勳雖於八日由津回京但昨早（九日）往見靳雲鵬時尚有老病相侵無力視事之語雖經靳氏以要去同去之言對付下去但蔡之辭意固未打消法長董康亦以經費無着法界風潮終不能消弭故雖經挽留亦難安於其位昨日復有提出二次辭呈之說而財部之汪士元羅鴻年旣未就聯于焌年林大閭又均不敢到部故財部雖有堂堂總長一切亦無從設施此外海敎二部近日亦將有繼起之勢（聞敎育部員前晚昨午兩次開會議决要求馬鄰翼限於一星期内籌發兩個月欠薪如逾期不能辦到則全數實行請假向各親友措資度活）參謀部則因欠薪已一年零八月部員更爲激昻前日全體人員會議結果以財政部旣無欵撥惟有請政府即將參謀部解散此項呈文巳經擬好昨日正在繕寫决定即日遞上各機關紛紛提議罷工大有拆臺之勢因之外間又有靳内閣將辭職之說 
高凌霨長財部之初滿擬財政上尚有辦法並抱有根本改組財部之决心故於次長未解决之前並不到部　事比及次長發表其他部員亦大事更動始行入手辦公不意汪（士元）羅（鴻年）兩次長近以種種關係又延不就職而各省催餉函電亦急如星火高氏對此頗覺跼　不安擬另覓次長輔佐進行昨聞已託人徵求李書勳及楊潤請其帮忙但均表示不願高正託人懇求未知能否得其同意但人的問題旣難解决而錢的問題更無發展之餘地以目下財政情狀言圖借外債旣非易易而國内各銀行又以墊欵過多巳表示堅璧清野之態度近日財部僅發二千元之支票亦被交行駁回可見此後通融之難現今所堪以資周轉者僅有鹽餘一項惟鹽餘制度與烟酒署不同凡有借欵關係須經署長簽字方爲有效現新署長旣未就職該署無人主持故近日政府金融頓陷於停頓之狀况各軍隊各機關之索餉索薪且不必說而京師軍警餉項則不能不設法發放高凌霨窮極計生遂托鹽署參事鍾世銘向名銀行暫籌若干以資應付聞鍾氏現巳向某某銀行接洽籌妥二十五萬惟須俟鹽務署長簽字之後方能交欵現此欵雖經接洽妥協而尚未實行交付故鹽務署長一席大有急須解决必要但汪士元旣因奉天方面之一電而不能到任而後繼人物勢非用奉派所推保者恐難轉圜故此席已有非鍾莫屬之勢其任命手續大抵仍仿前此李士偉辦法准汪請假而以鍾代理署長大約今日閣議或可提出至於羅鴻年之次長一席似無若何關係大約鹽務署長解决之後羅氏仍可就任惟銀行界内部對於羅氏出任財次則恐不無問題耳 
[烟酒借欵之原委]  
　　近年以來之歷任財政當局其就職視事而後日夜所忙碌者僅知剜肉補瘡卯糧寅吃倘能渡過一二節關便算財政界唯一能人實則其手段拙劣值十抵五爲公者半爲私亦半只須一年兩載國家財源盡被抵賣一空而收支如何整理外債如何應付彼等平時之心目中從未一加思索蓋大家皆存一私人搶擄主議内外信用國家名譽非其所恤遂有圖窮七見演成國際上極大失態之一日今次中美債欵之糾紛亦已往之財政當局毫無計畫無凖備之結果而已 
中國前欠美銀行芝加哥大陸商業等債欵一千一百萬元於本月一日到期自政府濫用日債到期不還巳成習慣然日本因援段政策而有濫借於段内閣之鉅　純爲政治性質故一時即無辦法日本　思取償於政治方 
面非必要求即行償債而此項美國債欵純爲商業投資性質投資者對於本利錙銖必較絲毫不肯放鬆到期不還致成極爲難解之糾葛前月以來美國方面催促甚力所謂臨時抱佛脚借新還舊之議業經略定然以一千餘萬圓之債務而輕授烟酒稅重權於外人國民方面（烟酒商及國内銀行界）非常反對當局亦逡巡不敢進行查此項新借欵定額一千六百萬元由美國各銀行分擔預備在本月一日以前成立以應本月一日到期之舊欠除扣還本金一千一百萬圓之外尚須扣去利息計六十六萬六千元美人方面復將從前德國所有之湖廣鐵路債劵利息一百三十萬圓亦納入此項債欵之中（即再扣去一百三十萬圓） 
所謂德國所有之湖廣鐵路債劵者（聞總數有六百萬左右）蓋在歐戰以前德國本有該路債權之一部分至戰事發生時此項債劵乃爲美人所收買（流入美國市場）以理論言我國對德宣戰則此項債權自歸銷滅然政府當時手續迂緩遲之又久始行宣布美商乃謂此項債劵在未宣戰前業經爲美人所有不能取銷曾經數次磋商政府不得巳而承認有效今次遂以其利息納諸烟酒借欵依此計算一千六百萬元之新債已扣去一千二百九十六萬餘元又再豫扣一百六十萬元之新債六個月利息所餘僅七十餘萬（九一扣交欵也）而舊有及新設條件皆須實行設烟酒稽核所以美人爲稽核員總言之烟酒稅之權從此授諸美人之手財政當局此時進退維谷旣不能從中取得政費而因一千餘萬債務之故喪失重大權利且影響於整理内債之擔保非常躊躇此誠目下財政上一極大之問題遷延難决亦復爲此至美政府催欵之電中美通信社昨雖更正而某方面所述美國國務院之原電意味亦已重大該電云（美國務院致駐華美使者）茲據芝加哥大陸銀行呈稱中國政府借欵於十一月一日到期中國政府違約不能歸還本利等語磋商遲至此時中止本院即欲挽救中國政府在美之信用使不致損喪殆盡恐亦不濟但執事須於最早時間内極力設法使中國當局明白了解惟有立允補救迅行磋商辦法庶或可以補留中國信用於本國之金融市場由此允許加以速辦或可使中國政府减輕其失信之嫌或竟認其爲半因手續之錯誤所致倘使中國政府不設法補救其結果必致使本國之金融市塲對於中國放欵爲無限期之拒絕執事可更進一步警告中國當局中國政府苟不欲乘此時機償還到期之債務必將使吾輩深信中國政府缺少權力並缺乏責任心至於此極影響於將來華府會議中國國際地位必大不利也云云以上僅就美欵一事而言財政上之危機不可終日業巳昭然若揭矣 
[留法勤工儉學生之近况談（耘愚）]  
　　解决須海内外人共同負責年來我國敎育界可爲多事矣不惟國以内學潮迭起即遠在海外之留學界亦復騷然不寗如法國勤工儉學生問題在最初提倡勤工儉學之人總以爲國内社會環境不良能拔出一個靑年卽爲國家培養一分元氣絕未計及構成不良之現象不易解决之問題如今日者若謂彼等始謀不臧殊未免近於苛刻然謂彼等理想太過未能體察到國民性質與能力似乎亦不能　首肯也現在勤工儉學生之人數巳及千餘作小工者旣難達請書目的不作工者更艱於生活維持聚衆呌囂稍過分際在理應加以曲諒惟不亟謀解决之方一任彼輩自由行動則感情激盪後患益多深願海内外熱心敎育之君子勿再淡漠說之頃有友人從里昻寄來一書叙述法國勤工儉學生之近狀甚詳蓋此君係隨同吳君稚暉赴法者其文如下現在勤工儉學生在法者千餘人失工者多數當小工者亦不少失工者每日整『中國留　靑年維持會』發給五佛郎以度日有工作者所得之資亦僅供每日食用而巳其中分子良莠不齊有眞能了解工讀主義且欲實行工讀主義者其思想自可欽佩但亦有爲凑熱鬧而來旣不想作工且不能作工終日想補官費入學其思想知識已可想而知並有爲彼邦物質文明所引誘因之做出墮落事情者於是彼等乃分爲兩派一派多在克魯梭主張工作一派多在巴黎主張運動補官費但此二派却有一公同希望希望勤工儉學生之提倡鼓吹人（李石曾吳稚暉蔡孑民汪精衛）爲他們設法總解决因維持會發錢難持久作小工又難達讀書目的不能不希望有個總解决惟欲解决全部非賴有多數金錢吳李諸先生雖曾爲之設法但多數金錢絕非倉卒之間所能籌辦况且李吳平素主張以爲『世界上到處皆能生活』吳則更以爲『在外國人作乞丐比在中國作害人職業或每日糊裏糊塗度精神苦痛的日子好』所以亦未能積極設法爲他們解决適去年吳李着手組織里昻中國大學海外部將成即有許多勤工儉學生圍住吳先生問以我們可否進去吳答稱只要合於海外部要求的條件當然可以進去彼等聞之頗不滿意聲言海外部仍是一種貴族學校今年海外部在國内招生赴法對於彼等加入海外部的要求並未注意此次吳先生率同國内學生來法抵馬賽時彼等即派來代表二人一面表示歡迎一面向吳先生表示態度至此才知彼等昔分爲兩派者今巳合組成『留法勤工儉學會』一種統一機關舉行所謂『爭回里大』運動矣傳單紛發如雪片宣言海外部與勤工儉學生種種歷史上關係以爲組織海外部之動機即爲解决勤工儉學生問題還有許多憤激語如『貴族呼』『貴族敎育家』『平民呀』『誓不回國』『誓必爭回里大』『不能承認部分解决』等一似吳李巳許其全部入海外部今忽翻悔也者當我等到馬賽之前幾日彼輩曾有一百餘人由巴黎赴里昻借預備歡迎吳先生爲名意圖佔據校舍以爲日後交涉地步不意爲法警悉數迫入兵營嚴行監視行動頗失自由彼等至此憤怒益甚對於吳先生尤切齒迨吳抵里昻彼等連日派代表與之交涉表明態度非達到全體加入海外部目的不可吳先生答稱全體加入絕對不能嗣經一再交涉乃允以收二十人如廣東學生優待例因校中尚有二十名缺額也彼等當然不能應允現在猶在相持之中總之此事應該設法解决但是問題較大僅使最初提倡勤工儉學之二三人負責似乎不可爲勤工儉學生計亦應自己想出正當方法與能爲彼等設法解决的人開誠相見公同進行遲早總可有澈底解决之一日若如此次大唱高調不惟於事無益且足傷各方面感情深爲勤工儉學生惜觀現在彼等舉動似乎向失敗一方面走眞不知其用意何在也（據彼等自述到里昻後並無擾亂秩序情事法敬所以干涉者因李駿受陳籙所指使蓋陳因彼等在法反對借欵不免嫉恨或者有幾分相近亦未可知（（下略） 
[保定會議將開幕]  
　　吳佩孚邀約各省在保定開軍事會議協商對南問題原擬十號以前北旋抵保嗣以鄂省財政問題尚須與武漢各界繼續磋商特將北上之期展緩數日近因其夫人病故即須回保一行巳先派參謀張某北上先與曹錕接洽一切吳則擬於十一號由漢起程先至洛陽若無重大事情躭擱十四日即可到保至各省赴會人員多以駐京代表充之間亦有另派者奉天張作霖巳電令察區都統張景惠届期前往列席張氏刻尚在京日内即將赴保聞奉派方面關於奉軍對於援贛一事志在必行張氏此次赴保决在議席上發表其必要其軍隊之編制業經指定以第三十師全師及第六第七兩混成旅爲主力軍另由第七及第八混成旅中挑選一部爲輔助軍總司令一席則屬諸張宗昌特不知直隸派方面能否同意耳 
[甘人反對潘齡臯益烈]  
　　潘齡臯此次長甘本以陸洪濤眞除甘督爲交換條件故在甘人雖協力拒絕潘亦有恃不恐乃潘氏再三密陳政府發表陸洪濤眞除之命政府遲徊靳而不與於是甘人反對潘氏益再接再厲前日甘省議會來電公决休會一星期靜候政府最後解决否則本自治之精神起而自决措詞極爲急激恐西北邊陲又從此多事矣茲錄原電如下潘齡臯長甘甘人誓不承認前經本會及各法團連電陳請在案並由旅京同鄉公推代表請願另簡賢員方期政府俯順輿情必能收回成命潘氏知難而止或可退避賢路乃竟不然各界呼籲政府置之不理潘氏悍然登臺毫無顧忌查潘氏官甘多年劣跡昭著假禁烟大員來甘早已不洽輿論又一變而爲省長甘民何能承認况潘氏以調和各鎭誑政府而各鎭意見如故以眞除命令騙各軍而眞除不知何日雙方挑撥坐收漁利倘不幸奸情暴露則我甘前途何堪設想本會代表民意不忍令桑梓糜爛謹於洽日開會議决休會一星期敬候中央解决一星期内如中央仍無解决方法是甘人不絕中央而中央自絕於甘人惟有本自治之精神應世界之潮流自决自救我甘人惟自圖之尚望各界各法團各發讜論一致贊助俾甘人歷刧之餘不至爲貪吏滅絕則吾甘幸甚甘肅省議會叩 
[湘局混沌中之雜訊]  
　　湘直和議自吳佩孚來電請繼續進行後趙氏即經召休各軍政要人迭開會議隨即議决具體辦法除定日内續派代表赴漢接洽外非已電覆吳氏云宜昌吳巡閱使鑒沁電敬悉直湘感情素洽原欲合力解决時局以固國基當此内外交迫吾輩仔肩益重就目前論非恢復未戰以前湘鄂聯防原狀不特不足以釋疑於事實上亦多障碍和議條件尚有待商之處容即派員而達一切趙恒惕叩江印 
趙總司令前派高審廳長李漢丞赴粤歡迎粤政府所派之勞軍使周震鱗旋以種種原因周氏未克來省於抵郴以後即仍舊折回粤垣李亦與之隨行至前日仍舊返省有人前往訪問李謂此行係專爲斡旋時局謀雙方精神上之結合其中誤會之處現均解釋明白周勞軍使所帶之衛隊及隨員二百餘人亦已分别遣歸所設招撫所十餘處亦巳一律取消以共圖湘局之妥協至前此所招撫之軍隊已有一部份開抵粤邊其現駐湘省者亦在力謀收東周已派其隨員唐犧支來省與趙氏接洽究竟如何處置刻下尚未籌有辦法惟亦有謂周氏之收朿不過因北伐問題時機尚未成熟不得不暫停進行以免紛擾耳 
湘城新報爲湘西人士陳克剛等所創辦每日僅出一張距今半月以前忽有以新報經理處名義發布印刷品者其内容對於湘政府攻擊甚力旋經該報登一啓事聲明該項印刷品並非該報所發布云云至昨五日晚忽有戒嚴司令部員兵多人前往將該報封閉並將館員帶去三人於帶去時各人臂間均縛以繩索牽之過市究竟是何原因尚不知悉惟聞人言於上項印刷品不無關係云 
[贛西風雲日急]  
　　方本仁張之傑己星夜回防　　陳光遠電召各鎭守使來省籌議邊防贛南張之傑·贛西方本仁·贛東岳兆麟日前先後抵省迭在軍署大開會議六日政界長官假警務處公讌三鎭守使是時張等尚無即日出省之意乃是晚督署忽接萍鄉蕭安國旅長急電湘粤有同時動作消息又蓮花縣知事狄祖年電稟沈鴻英軍隊因被李明揚賴世璜兩軍夾擊由攸縣退入縣境吉安大震陳恐湘軍窮追沈軍特促方張兩氏星夜回防即晚上船翌日即行戒嚴司令周蔭人因兼二十三旅長所部悉開贛西奉令協理贛西軍務已偕方氏同行樟樹派警備隊第四營接防今日（八日）軍署又開會議聞爲照料沈軍事此次惟贛北吳金彪未到聞陳以吳胸無城府素所不喜故未召來岳兆麟爲陳舊部前充戒嚴司令甚爲得力周蔭人旣行因委岳暫代司令前撤四十七團長因岳說項陳已起用任爲軍法處長聞前二十三旅長陳寶琮亦有重要位置現尚未發表 
[尚有要聞二及地方通信轉入後頁]  
雜評一 
[無名英雄（默）]  
　　同以生命犧牲於戰塲一則尊之爲無名英雄舉極莊嚴之葬禮一則泯然無所聞幾與草木同腐此何故耶亦由於戰之主義不同耳 
爲爭公理而戰爲保障人道而戰其戰死也轟轟烈烈全國景仰爲爭私利而戰爲攘奪地盤而戰其戰死也庸庸碌碌莫爲惋惜然則以生命犧牲者可不愼所擇耶 
美國之無名英雄葬於有名英雄之後於是無名英雄之名附有名英雄之名以不朽而我國今日南北之將領以英雄自豪者正驅國人而入於戰彼以有名英雄自豪人固笑而鄙之而被驅以死於戰塲者人亦悲其犧牲之無名嗚呼死者已矣未死者其勿再爲有名英雄所誤也可 
 
 

Page 12

 
 
[東三省通信（續）（]  
　　孫吉督之太會提案意見尤有進者則東省韓民名義不定禍根所伏殊非　故查延琿和江四縣韓民達三十萬左右他如南之伊通·樺甸·各縣東北之東寗·寧安·密山·虎林·各縣無處不有韓民蹤跡合之奉省東邊一道曁奉江各縣播遷之韓民統計不下六七十萬實爲東省目前一種重大問題日人對韓則威之以高壓之政策其對外也則驅之爲殖民之前鋒以利用韓民名義得計者則韓民之如獲得土地所有權等皆是甚至日人假借名義朦混購地者比比皆是以利用日人名義爲得計者則日人之如入籍問題以日本國籍法相抵制然前此日本國籍法凡日人入外國籍者同時即喪失日本國籍我若追溯旣往彼又謂韓民無國籍可言遁辭飾說不可究詰於是一種民族一變而享兩種權利以此勢力制韓民韓民旣進退不知死所以此勢力對我國我國又迎拒俱難應付綜言之韓民墾民日民·在南滿在非南滿是一是二一任政策如何任意舞弄冀取得特殊勢力耳烈臣之愚謂以韓民視韓民則我對韓之慣例具存入籍購地歸我管轄不患無辦法也以日人視韓民則我對日之約文猶在亦不患無辦法也即謂在延邊爲韓民在各縣爲日人分别辦理亦可說也若因利乘便舉數十萬無告之民忽韓忽日忽南忽北以爲攫取領土·侵占主權之計是可忍孰不可忍應請根據事實由會提出議案質問日本對於東省韓民究竟應用韓民名義抑用日人名義請其明白聲明以資對待三也以上一二兩端在日則藉口約文任意出入以造成其特殊勢力至第三端則利用前後約異同之點以韓民爲傀儡殿之以日久移步換形冀於特殊勢力之下再增一重勢力今論者但就約論約已不勝其髮指庸詎知彼約外之特殊勢力至於此極非特聲勢逼人直已目無中國不乘此設法剗除將來第二大戰之起點必伏於此無疑也烈臣　於外勢究竟國際問題能否暢吾欲言殊不敢必抑此時籌備方面曁關稅等不平等之待遇如何擇要提案諒中央早有凖備所以斷斷及此者以東省爲遠東問題之中心上述之端尤特殊勢力之至可慮者蒿目时艱何裨大計惟公理猶存值倡導和平之機曾乘列强牽制之勢力疏通諒解設法芟除東省前途庶乎有豸遠東戰禍或可倖免區區之愚其在於斯除中東問題另函奉達外敬電馳復統祈察核孫烈臣叩 
[湘省統一財政之計劃]  
　　湘軍自分防以後儼同藩鎭之割據於地方公欵予取予携全省收入什九爲軍人提作餉銀而行政司法警察敎育各欵恒至數月不發因之行政界之賄峈營私案日有所聞司法界則有總辭職之舉省城警察幾全體罷崗敎育界則屢次發生罷課風潮至各機關學校之斷炊者更日有所聞省政府睹此情形遂亟謀統一財政已由所組之財政會議通過統一財政辦法以後各地稅欵務必點滴解省繳入金庫無論軍費政費均不得絲毫就地挪移已由省政府嚴電各屬遵照自本月起一體實行又省會亦以財政如不亟謀統一必至更生危險亦提出統一財政案交由大會通過不日即將咨交省政府照案執行茲將該會本案報告書·及統一財政條例照錄如次竊湘省自護法軍興財力已極凋敝加以七八兩年湘南湘西偏隅割據田賦釐金任意征用去歲驅張後省有之土地雖全復而上級軍官自以勞苦功高劃地爲防知事局長引用私人公家之收入變爲軍官之私産財政廳不敢過問卽問亦置之不理以故姜濟寰雖有整頓之心終以無法而引退楊丙自恃爲軍人奮身而出誇大其詞乃不惟無絲毫之建白反増設機關安置軍官之親屬過去事實無可諱言致財政廳日處窘鄉金庫空有機關其他如榷運局·造幣廠·鑛務局·無非安插私人隨意提取政旣出於多門權自不操一手考核無從貪墨者不能繩以法奥援旣大侵蝕者誰敢發其私旣乏統一之能力自無精確之概數洎援鄂軍興事權更亂兵站總監委員派兵勒派米鹽旣不統於財政廳又不隸於軍需處擅使威權俶擾村縣更屬破壞財政之統系敲精吸　呼籲無門中飽肥私公家更羅掘俱盡值此上下交困若不函圖改變　必百政　脞本會此次開緊急會議對於軍政旣定有具體辦法期根本之解决對於財政自不能不搜剔弊端謀收支之統一因擬條例十六條列於左方第一條本條例爲整理收入統一事權而設故曰統一財政條例第二條凡公家徵收機關生利局廠直接隸於財政廉第三條財政廳對於公家徵收機關生利局廠有指揮監督之權第四條財政廳對於徵收人員生利局長廠長有任免懲戒之權第五條徵收人員局長廠長須擇富於經騐學識老成諳練者（其任用規則由財政廳自定）之）第六條現各局廠人員一律撤換以表示軍界尊崇統一財政之决心第七條徵收機關無論離省遠近每半月解欵一次邊遠縣分可由郵滙第八條無論軍隊政界不得直接向局廠取欵違者將取欵人呈請該管上官懲處局長廠長不拒絕者即撤任懲戒第九條凡代收附捐機關不隸財政廳者可由財政廳正式函託欵項亦半月提一次第十條凡特别收入機關財政廳認爲必需提用時可先期正式函告提撥第十一條凡生利機關每半月須分報一次每月須總報一次第十二條財政廳每半月將收入欵項公布一次每月總報一次須揭登報端第十三條各處解欵或提欵悉交金庫每半月將收入欵項公布一次每月總布一次並揭登報端第十四條凡支欵不經金庫者認爲私挪公欵第十五條本條例有未盡善之處可隨時修改之第十六條本條例自公布日施行 
[川軍再出夔巫]  
　　國聞通訊社八日漢口通信云川軍中路現又有由夔巫東下之訊傳聞秭歸巳被潘正道佔領上游總司令孫傳芳·曁盧金山趙榮華等均在極力防禦毛永恩宋大沛所部聞在巴東屬之蔡家山火峯山觀音堂等處亦與川軍接觸以聯粤北伐而論則川軍之出似嫌過早然據日昨巫巴來人之言其中實不無原因蓋川省自熊（克武）倒劉（存厚）奔而後政局大變軍官仕官速成行伍各派一變而成政學系（熊克武但懋辛輩）與國民黨（劉湘楊森劉成勛輩）之爭持前此出兵援鄂雖表面上一致主張而其實則除第二軍第三軍外第一軍則不免有多少嫌欵其一謂熊克武東下至漢至湘有極多接洽其二則竟謂熊但直欲以武裝加入廬山國是會議而贊助第三政府於是同床異夢故但氏不得不暫退以見好於吳佩孚賴心輝之奉令援陜覊滯重慶而不行者亦緣熊但之慫恿所致此說雖不十分眞確蓋亦不無多少關係然以實力論則楊森所屬第二軍有楊氏自率之一師·唐式遵一師·潘文華一師·唐某一師·李樹勛一混成旅·劉成斌一混成旅·袁彬一混成旅·湯子模一混成旅·蕭笙一梯團共計約八萬人劉成勛之第三軍所部則有陳國棟一師·張鍾昌等之七旅·其計約四萬人至但懋辛之第一軍則祗有喻培棣一師·何光烈一師·余際唐一師又三旅·陳洪範一師·張冲一混成旅·楊春芳一混成旅·約七萬人其他鄧錫侯之一師又二旅田頌堯之四旅劉斌之三旅均與粤政府接近而喻培棣陳洪範楊春芳等又非第一軍之能覊勒者以是之故粤中遂得派員各方接洽成一不得巳之一致行動而第二次軍事會議再舉東下之計以决遂有三日發生小戰事之消息張冲湯子模余際唐之各部已分由興山巴東等處向前移動巫山夔府一帶之第一軍所部亦飭節東下觀其情勢似已與粤政府代表商妥乃成一循序漸進半守半攻之局面以備他日牽制直軍兵力之地步聞吳佩孚已電孫傳芳轉飭各軍嚴守大沙坪興山等處不准前進蓋吳之計畫對鄂西暫取守勢刻正以全力對湘也 
[蘇議會紀事]  
　　三分鐘之談話會昨日蘇議會開談話會决定今日開大會選舉議長當由張肇炘照例發出通知會外人以爲第三派組織成熟今日或可將議長産出俾以應付時局詎料當晚即聞人言北派方面以組織議長失敗欲遷就南正北副之主張一面極力破壞第三派一面預令該派議員不出席蓋在省議省員祗有八十五人只須有十人不到即不能成會果也今日（十日）午後三時有半到會者不過五十四人臨時主席以人數不足又改開談話會簽到者四十人入席後張肇炘報告謂今日開會不成如此一天一天又一天不知選舉會開到何時始了閱本日錢基厚君發表再敬告同人書多數深以爲然仍望大家合力維持閔　謂今日無話可談仍請主席明日開大會便了楊成謂大有没有别的話說即請主席宣告明日再開大會遂一鬨而散統計談話會爲時不過三分鐘說話不過十數句蘇議員眞可謂爲政不在多言也 
[東南大學發展消息（四）]  
　　東南大學校長郭秉文君爲促進吾國衛生事宜起見前年往歐美時曾與萬國衛生會有所浹洽近擬聯合吾國各處敎育醫藥各團體組織中華全國衛生會特商由萬國衛生會派遣代表葛賚恩君來寧磋議本月八日郭校長曁麥克樂君胡宣明君等與葛君晤商竟日結果葛君擬向萬國衛生會提議捐助東大銀一萬五千元以爲添設衛生系·聘請衛生學敎授二人薪水·及行政經費之用聞進行計畫擬先由研究入手借東大爲設施模範以期逐漸推廣普及全國 
東南大學前擬建築健身房及附屬中學第二院各一座郭校長以是項建築關係重要特延聘杭州之江大學建築專家韋爾遜君來校規畫設計定後當即招工投標現聞是項工程决定由應美記承包計健身房建築費五萬七千元附中第二院建築費三萬元已於本月九日上午訂立合同自十日起開工建築預定完工期健身房爲明年八月十五日附中第二院爲明年八月一日 
東南大學圖書館創立經費因承齊督軍太翁孟芳先生獨資捐助十五萬餘元故特名爲孟芳圖書館以誌紀念地點在大門内沿馬路西首該地爲本校往來之要道至建築一端面積占地七千三百六十五英尺第一層爲圖書室第二層爲陳列室一藏書樓一收發處一閱報室一主任室一事務室一及編製室目錄室購辦圖書室各一最上層爲安置冬日發熱機及大小便所事業進行之歷程約分巡廻圖書學術研究輔助社借書推廣部圖書館學校等 
[杭州快信]  
　　省議會全體議員昨午應督軍省長之召在陸軍同袍社讌會散席巳遲下午一時開會不足法定人數今日議事日程計十一起概延前會 
　　省令浙西災歉民食堪虞蘇皖等處又因災禁米出境幸會稽道屬温嶺黄岩兩縣秋收其豐米價約五元零特刋發護照准各縣流運杭縣惲知事奉令後今日在署召集商界領袖及米業董事會議辦法 
　　蕭山縣民韓順康爲繼承糾葛案該縣莊知事違法舞弊倒塡月日呈准司法部令行到浙飭查具覆昨已委派前嵊縣知事宋化春馳往澈查 
　　餘杭茂森林木公司經理人朱權與該邑杭北公司（經理莊景仲）爲購地糾葛向實業廳互相攻訐雲廳長已派員查明確情分别調停 
　　海鹽陶汝梅僞串舞弊案判處徒刑十五年陶亦聲明不願上訴惟私訴部分共有十三萬九千餘金之多杭地審廳准財廳代表知事龍斌聲請巳派員會縣先行假扣押查抄陶某財産備抵 
　　軍警衝突案督署組織軍法會審昨日公開審判後留押兵士李秉臣等三名警察陳奇高小工范阿華各一名尚待覆訊定讞檢察官屠振鎬未發一語 
地方通信 
[崑山]  
　　寶山師範來崑參觀　本月十日寶山縣立甲種師範講習所參觀團由無錫搭車來崑參觀寄宿在勸學所内十一日上午早膳後由敎職員朱敬之金仲淵張吟秋等率往本城縣立女子高小附設之蒙養院參觀畢再往公園體育塲及馬鞍山·暢游一週午膳後即搭車回校聞該所學生畢業在即回校後即行從事實習云 
[蘇州]  
　　取締航船帶信　蘇州警察廳吳縣公署前奉省令對於航船私帶信件嚴行禁止民局信件施行檢查等因昨日特會銜布告略謂查蘇城内外民局爲數不少各處航船尤屬繁多帶寄信件比比皆然旣奉省令分别查禁自應遵照辦理茲本廳長知事定於十一年一月一日爲開始實行檢查之期合先布告人民一體知悉嗣後民信局航船受寄信件應照郵局定章辦理毋稍隱抗干咎 
　　會議彌補學欵　蘇常道屬勸勸學所聯合會近以本年霪雨爲災秋收减色敎育經費各縣同　困難　特定於本月十一日下午二時在舊皇宫吳縣勸學所舉行會議共謀補救方法 
　　申衙前之火警　昨晚二時許本城申衙前某錦匣作不戒於火霎時冒穿屋頂火光四射延燒左右及對門五六家各龍社聞信先後驅　到塲竭力施救始行熄滅聞朱姓錦匣作之子年二十四歲不及趨避致遭焚斃亦云慘矣 
　　郭知事裁警之反響　吳縣自郭于　知事蒞任後先因欵産經理處之組織表面則函請會議臨時忽改爲選舉已由滸　董事張誦清稟訴省署奉令飭道查覆遂致欵産處迄未成立詎一波未平一波又起值此冬防期間兼以本年災荒過甚盜賊生心而郭知事徒藉口預算不敷竟將各市鄉之警察裁去十之六七近悉各市鄉被裁警士已有開設賭　妨害治安情事故於前日又由市鄉董事張錢諸君歷叙郭知事之舉止乖謬罔願治安等詞赴省向軍民兩署控訴請求撤換 
　　崑山呈報拆城　崑山縣知事昨日呈呈報蘇常道尹公署略謂現據本縣士紳議决拆卸城垣建築馬路以利交通茲已購　材料雇定工作即日實行拆卸 
[無錫]  
　　印花稅委員被控　縣署印花稅委員廖鼎調查各商號簿摺等件有未粘貼印花有粘貼不足者時有擅罰情事前月被人向縣署控告經趙知事令委劉聲九查覆卒以查無實據含糊了結詎上月底又被陸志海等廬列事實向印花稅處呈控由處指令趙知事密查依法究辦現陸等恐仍含糊了事前日（九日）又具呈縣署請先將該委職務停止再行查辦 
[鎭江]  
　　金融最近消息　現届花米荳上市之際旺用現洋此間金融漸形緊急加以近日滬蘇錫等處匯欵到鎭購運現洋爲數頗鉅幸　行錢莊存底豐富尚敷所求刻下洋釐已提至六錢九分左右銀拆亦升至五錢 
　　縣署電省減賦丹徒縣張知事以沿江各洲水災奇重遍地災民急待冬擬昨與商于會長曁各紳董等設法籌募振欵一面電呈省署將各山寗被災田畝論求减徵以蘇民困 
[揚州]  
　　小輪失事　劇　鎭江歲生昌輪船公司長班如飛小輪八日晨在清江浦載客拖帶拖船下駛鎭江其航路依據現時定章（運河水缐未平繞道湖面行駛達何地碼頭始入運河載客後復出河入湖）行駛當夜道　高郵靠岸卸裝乘客後鼓輪出運河入湖行駛不意誤碰堤邊椿　登時船漏湖水灌入詎司機人尚未覺察仍鼓輪直駛迨機器艙水滿始知出險然已補救無方人船同入湖底聞溺斃二十餘人當　撈起屍身一具所幸搭客均在拖船得以無恙現聞鎭局巳泒人前往失事處所設法起撈沉船　　軍隊預備校閱駐揚陸軍第二混成旅軍隊（在揚祗共三營）於十日起分三日假第五師大操場會操以便軍署派員校閱 
　　三縣約期會哨　泰縣鄭輔東知事以瞬届冬防特查照成案函知江高（江都高郵）兩縣預約時期至三縣接壤之高漢莊舉行會哨 
[嘉興]  
　　柏子上市　嘉興鄉間所植拍子業已結實收成較往年减色各油車已籌欵購買以便製成柏油運銷各處刻下柏子價格每石六元二三角惟以今歲油水歉薄較往年約短四五斤故柏油價格每擔售洋十六元因銷路頗旺日内尚須看漲現各　坊多籌欵購存以備歲底需用 
[九江]  
　　會議籌備自治費用九江縣自治籌備事務所前經函致縣　轉函管欵人提撥開辦費二百元每月常費亦經規定一百八十餘元縣署曾函助理員辦公處開會通過李　州等亦函致該處反對　暫緩撥欵須俟召集全縣士紳會議妥協後方能有效昨在助理員辦公處開會各鄉士紳到者三十八人自治籌備事務所職員恐受人攻擊故均未蒞會當經公推徐潔階爲臨時主席隨請到會諸人發表意見李鵬飛首先發言謂民國三年曾奉令籌辦自治籌辦人如吳儀之張敦錦等每月僅領錢二十千現聞事務所每月預算約在一百八十以上當此食物昻貴雖不能以前此爲此例然公欵無多亦不能如許濫用且自治欵項爲將來辦理自治之用曾奉令保存在籌備時期尤不得擅動分文致將來無所挹注本縣僅有自治基本金一萬餘元辦理自治己屬不敷現尚未届實行之期遽行動用殊有違背籌備之本意據鄙人意見常費宜切實核減並希在米釐項下提撥胡味亭謂事務所每月常費聞南昌亦僅規定錢六十千本縣即不以南昌爲比例每月亦似只能動用洋四十元在米釐項下提撥請主席付表决衆　成旋徐子宜又謂常費旣已議妥開辦費應如何酌定李鵬飛主張八十元亦經衆通過議畢散會聞助理員辦公處當將本日開會情形呈報縣署查核矣 
來函 
[南京第一女師來函]  
　　頃閱昨日（九日）貴報南京快信内載明孝陵發生謀害女生案因一女師有一學生久未到校檢廳昨又開棺復騐並由一女師派人到塲認辦並非該生頃聞警廳己緝獲一嫌欵人己交科嚴訊等語閱之殊爲　異查敝校師範部及附設中學科保姆傳習所曁附屬小學校各學生全體在校並無一人久不到校孝陵命案發生以來已有匝月敝校絕無派人赴塲辨認之事檢廳警署同在一城果有此舉豈能隱諱即寗垣道路喧傳亦無有涉及敝校者應請貴報迅予更正以昭事實江蘇省立第一女子師範學校啓 
 
 

Page 13

 
 
   
 
 

Page 14

 
 
本埠新聞 
[全國國民外交大會成立紀]  
　　議發兩電全國國民外交大會昨日上午十時假四川路靑年會開成立大會到會團體一百十八代表兼各界人士蒞會者約三百餘人其情形分别錄後 
　　開會秩序　（一）籌備員報告（二）推舉主席（三）舉行開會式（甲）主席致開會詞（乙）全體向國旗行禮（四）報告致太會電文（五）全體三呼中華民國萬歲（六）宣告散會　　開會會情形　先由籌備員推舉湯斐予報告籌備經過情形分三點（甲）會塲（乙）事務所（丙）籌備時期所用之經費報告畢公推李登輝博士爲主席由主席演說全國國民外交大會成立會攝影 
　　並致開會詞畢全體向國旗行三鞠躬禮後通過致美總統哈定及太平洋會議各國代表二電全體三呼萬歲至十二時散會 
　　主席演說　李登輝在開會時演說詞甚長大致謂今日吾人在此開會即美國開太平洋會議之時亦即世界休戰紀念之日吾人之主張與太平洋會議相同太平洋會議之意志要使世界覺悟交戰之危害和平之福利吾人亦然如前次巴黎和會大都不以公理爲直而反以勢力爲直是以巴黎和會雖曰國際聯盟而仍不能解决世界問題今日之太平洋會議乃以公理解决世界問題故將來預料必能有美滿之結果再者個人與世界亦有關係例如以一塞維亞學生行刺奥太子而激成世界戰爭故不可以個人與世界爲無涉而置之勿顧又有及者巴黎和會山東問題因其中有秘密條件不能解决此次各國對於太會咸非常注意山東問題固爲我國之重要問題然英美意等國亦知將來如有决裂事情必發生於遠東故山東問題不僅關係中國乃關係全世界之大問題也山東問題能解决則世界可達和平之道放反之則戰爭之導綫潛伏和平無望此次提交太會公道主張希冀有美滿之結果此次吾人在此開會係代表四萬萬民意希望達到和平之目的云云衆鼓掌 
　　祝電全文　（一）華盛頓哈定大總統鑒中華全國感君維持世界和平之盛意懇以公正美滿解决太平洋問題中華全國國民外交大會（二）本會由各省區各團體代表組織成立恭賀華盛頓會議開幕敬祝成功懇以公正美滿解决太平洋問題及世界和平問題中華全國國民外交大會 
　　續到代表　昨日北京方面續到代表王毅（國民外交共進會代表）張一　（外交聯合會代表）各省區續到者有安徽張我華（安徽總商會代表江蘇周夢白）蘇州敎職員聯合會代表）浙江李傑（浙江省敎育會代表）王孚川沈衡山袁道冲樊震初（浙江省憲期成會代表）吉林王會安（吉林全省工務會代表）南京葛銘勳（南京學生聯合會代表）上海方面加入者有賈季英（江蘇省敎育會代表）周斌（中華公民會代表）李登輝華僑聯合會代表）趙南公（救國恒心團代表）沈俠民（江蘇勞工儉德會代表）吳陽候（蘇皖同志進德會代表）闞蘭溪（合肥旅滬勞工同鄉會代表）丁子興（江蘇民社代表）周伯堯（山西路商界聯合會代表）馬少奎（民生協會代表） 
　　會塲餘錄　昨日開會爲成立會並不提議事件故開會時間甚爲簡短然會塲之中爲電文一節稍有討論原擬稿有解决中國問題之字樣後以中國並不成爲問題且又無庸求人解决故卒改用遠東及太平洋等字樣又於發電負責一層有主主席負責者有主推舉人員檢查者席間有稍涉激烈之言論卒得和衷解决記者希望將來討論議題時代表能平心靜氣討論較易接近至偏激之論調在演說塲中雖可資爲鼓勵民氣若在議塲則不妨減少記者觀乎開幕日之情形特附誌以貢愛國諸君子 
　　緊要通啓　昨全國國民外交大會臨時事務處發堅要啓事云敬啓者本會定於本月十三日（星期日）午後三時假靜安寺路五十一號寰球中國學生會開談話會務祈各團體代表準時列席爲盼恐未週知特此通告 
[市民慶祝游行大會紀盛]  
　　慶祝歐洲休戰紀念及太平洋會議開幕　　議决電華盛頓慶賀兼請各國代表主持公理　　到者約八千人方開會後列隊大游行　　定今日（十二日）再開太會開幕慶祝大會本埠市民慶祝歐洲休戰紀念及太平洋會議開幕之游行大會係浙江路上海各路商界總聯合會與太平洋外交商榷會所發起昨日下午二時全國國民外交大會之各省代表·與各團體·各學校人員共約八千人（團體與學校名單附後）先集合於法租界尚賢堂（即商科大學内）草地至三時振鈐開會推定委員十三人發電美大總統哈定氏並轉列席太平洋會議之各國代表申慶祝之意並請竭力主持公理開會後到會全體男女人員共列一長約三里許之隊各執旗件游行至四時三刻始散隊並定於今日（十二日）下午二時在北四川路横濱橋堍福德里廣肇體操塲（即精武第一分會操場）再開太平洋會議開幕慶祝大會茲分紀其詳情如左 
　　到會團體　上海各路商界總聯合會太平洋外交商榷會全國商會聯合會全國國民外交大會全國學生總會全國各界聯合會中國工會吉林全省工務總會駐滬參戰華工會福建報界公會福建外交外援會福建旅京同鄉會第二届國會議員太平洋會議討論會福建輔社海屬旅滬學生會四川同鄉會上海學生會上海各界聯合會留日學生救國國改造湖北同志會中華勞動會學術研究會總會女界聯合會江蘇自治期成會時間守約會工商友誼會勵志宣講團少年宣講團履業公會東北城·法租界·四馬路·滬北五區·曹家渡·天潼福德路·山西路·吳淞路·愛多亞路·北海路·北山西路·嘉興梧州路·五馬路·百老匯路·崇明路·漢口路等商界聯合會法租界商民外交會 
　　到會學校　浦東中學校女子體操學校惠靈英文學校復旦大學勤業女子師範中西女塾尚賢學校南洋醫學校乙種商業學校清心女學曁南商科大學東吳第二中學民立女子中學清心實業學校滬江大學承天英華學校神州女學校等又中法義務學校求是學校加入童子軍五十人 
　　開會情况　先由喻育之報告籌備經過情形並謂个日中國上海市民開慶祝大會到者異常踴躍足見期望世界和平人同此心而吾人慶祝歐戰和平與華府開會即爲表示希望世界之和平也云云嗣依預定秩序（一）公推主席經衆公舉楊春綠爲之（二）主席報告開會宗旨謂略可分二種其一十一月十一日爲歐戰和平紀念日即公理戰勝强權之日今日慶祝乃希望武力永遠消滅世界永遠和平其二明日爲太平洋會議開幕之日查太平洋會議之由來在解太平洋及遠東種種不平 [Ｉ市民慶祝游行大會攝影（一） 
　　等之問題限制軍備所以消滅武力侵略之根本而我國魯案亦爲遠東問題中之一今日慶祝雖不過形式上之表示然吾人不得不希望各國主張公道予我以充分之扶助使魯案等有圓滿結果今後外交上之後盾皆在吾人自己努力敢望大衆各本堅决之良心抱一致之主張以達鞏固我國邦基及世界永久和平之目的（三）演說李大年史觀濤等演說將慶祝二字詳細發揮聞者鼓掌不絕李君提議以全體民意通電美大總統慶賀並轉致列席太會之各國代表太平洋會議並請其主持公理有多數人附議主席付表决全體鼓掌贊成當即推定執行委員十三人如下楊春綠·趙南公·喻育之·汪劍農·李大年·蔣葆釐·陳肅儀·史觀濤·張靜廬·孫鏡亞·翁吉雲·童理璋·周伯堯由委員等續擬電稿致美大總統（電文附後）聞其電費四百九十一元四角由各團體及個人自由捐募足數將電發出矣次由史觀濤請主席請大衆於今日（十二日）下午二時赴廣肇體育場再開商民慶祝大會全體一致贊成遂由主席發表排隊游行秩序及路由衆遂出發 
　　游行情狀　主席所發表之排隊秩序爲三大總隊第一總隊爲童子軍第二總隊爲各學校第三總隊爲各團體其路由如下自尚賢堂出發往東循霞飛路經民國路入小東門經邑廟大街至西門方浜橋散隊游行者各執白布小旗上書「外交勝利」·「世界和平」·「打破强權」等字樣沿路歐呼「世界和平萬歲」「中華民國萬歲」聲如雷動而路人亦爲之鼓掌不絕滬北六路商界聯合會並沿途分散傳單標題「太平洋會議國民注意」文曰「人皆說做牛馬最苦我說做亡國民更苦試間君要做牛馬乎抑做亡國民乎如不願做趕快大家起來努力奮鬭爲外交之後援則我國方可不亡」迨行至方浜橋復排齊隊伍三呼「中國萬歲」而散時巳五時餘矣 
　　致華府會議電文　美國華盛頓哈定大總統閣下吾人謹將人民對於華盛頓會議下述之主張直接電達閣下并請轉致列席華盛頓會議各國代表（一）中國領土及行政權絕對完整中國自動條件開放門户中外人民間工商業機會均等（二）各種讓與權利專利優先權與領土完整行政上·經濟上·主權抵觸者應妥爲改正（三）新銀行團關於鐵路之計畫以在不抵觸主權利權之範圍可以贊成但簽立合同之主體須爲各該路經過之省政府并須得省議會之同意各該路行政事宜由省政府派人辦理中國有工程學識之專門人才應優待之至鐵路法令運價統一等仍由中央制定（四）現有各種成約與上述各條有抵觸者應妥爲改正（五）日本强佔膠澳及山東一切權利利益與上述各條絕對抵觸應令無條件交還中國（六）中國南北尚未眞正統一以前應絕對停止借欵及接濟軍火即私人實業借欵亦應一併停止以免挪用延長戰禍吾人謹對於閣下及各國代表表示至崇之敬意并祝華盛頓會議之成功 
[慶祝聲中之面面觀]  
　　昨（十一日）爲歐洲大戰告終第三年紀念日又爲華盛頓太平洋會議開會之期茲將本埠各界關於慶祝事之情形除前項市民遊行大會外分載如左 
　　交涉公署　江蘇特派交涉公署因先期奉到外交部電令一律升旗慶賀等因故昨日該署升懸國旗又在大門前高叉國旗並在大廳上懸掛各國旗幟以伸慶祝　　法總領事署等　昨日法租界法總領事署及各機關各商店及電車上均縣國旗以申慶祝法廨堂期亦奉中西讞員諭令停訊一期法捕房總巡費活禮君因昨日華人舉行游行大會以資慶祝途中游人勢必擁擠深恐有宵小乘隙行竊情事故特諭命通班包探在經過之處沿途妥爲照料 
　　各國官商海軍等　昨日旅滬外國官商與停沿浦江各國兵艦商輪及英法電車公司各路電車上一體懸掛國旗致祝並有英國海軍排隊登陸至賽馬塲内操演各種陣式直至午後始整隊歸艦 
　　基督敎聯合會　昨日上海基督敎聯合會電祝太會文云華盛頓哈定大總統太平洋會議各國代表吾人代表一萬信徒慶賀會議開幕並求上帝默佑俾此會成就世界永久之正義公道和平上海中華基督敎聯合會　　各學校（一）梅白格路坤範女子學於昨日下午集全體學生於禮堂以伸慶祝先由校長俞文耀女士主席報告今日開會祝賀之理由次由校董張心蕪君演講太平洋會議與中國前作之關係各敎員亦相繼演說俾學生深知世界大勢云（二）昨日上午十時寰球中國學生會日校聚集全體學生特開一演講會首由該校學監吳錫嘏演說放假慶祝之原因並略述歐戰之歷史及太會發起以來之經過情形次敎員李嵩生君演說大致謂太平洋會議之重要及一切中國所希望之解决問題次該會幹事吳敏於君演說中國代表在太會之發言地位與國内國民外交之後盾至十一時半散會（三）西藏路滬海公學昨日除給假一天外並於下午二時開祝賀會由梅頌先君主席說明本日休假之用意後由敎員黄君演說世界和平即個人眞自由之意義末使學生高呼世界和平中國萬歲而散（四）中華女子公學昨日午後一時由全體學生開慶祝大會門首紥有松彩牌樓并懸國旗是日一時振鈴開會由校長朱堯臣說明太平洋會議與中國魯案及世界和平之關係與國民之責任均須言行實踐始終一致云次由敎員李學文陳芝秀朱重三陳達權等先後演說聞者殊爲動容次向國旗行慶祝禮又次全體唱歌餘興有跳舞新劇等等末用茶點而散（五）鐵華兩等義務學校昨日亦舉行慶祝會由校排隊出發由學生自奏軍樂單獨前導游行法界各處末經黄浦灘入愛多亞路返校 
　　護軍使署　松滬護軍使何豐林　日前因各團體於歐戰停止紀念日又爲太平洋會議開會之期請假公共體育塲開市民慶祝大會何使以現當時局不靖又適值冬防期内無論何種集會應均禁止故婉言拒絕昨日何使仍恐再有集會游行或有匪徒乘間滋擾特諭飭本署稽查處全體稽查員妥爲梭巡並令警廳加派雙崗加意防護 
　　南市方面　南市方面各機關商會以及各商家均升旗慶祝華商電氣公司亦在各電車上揷國旗慶祝第一區警察署王金山署長及一區一分駐所牛雲舫署員市民慶祝游行大會攝影（二） 
　　均各遵奉徐警廳長通飭一律加防各處要隘地點均派雙崗實力防護並由巡官出外周歷巡察而警廳亦派偵緝隊各隊士在十六舖及西門外華法交界之處防護以故地方甚爲鎭靜直至晚間十二時後防務始各照常 
[東俄赴美代表團昨晚抵滬]  
　　華俄通信社云遠東共和國赴美商務代表團巳於昨晚（十一日）十點鐘由北京乘特别快車抵滬旅滬俄人及新聞記者赴站歡迎者頗不乏人該代表團下車後即乘汽車往禮查旅館擬於日内乘輪赴美該團團長爲葉西哥夫重要團員爲司克威爾司基及卞拉曷也夫兩氏其外尚有秘書隨員多人 
[日本中等校長抵滬]  
　　南滿鐵道發起之日本全國中等學校校長中國視察團二十五名以滿洲爲基點經由中國北省濟南靑島而從朝鮮歸國其中一派愛知縣立四中校長山崎新太郎岐阜縣立岐阜中校長室山良雄愛知縣立七中校長鈴本周作三氏昨午後二時四十分於北火車站抵滬投宿豐陽館將在滬考察一切云 
[張紹曾來滬先聲]  
　　日來各報紛傳張紹曾有來滬之說然未見有確實記載頃得滬上某機關接到張氏於本月七日由漢來函云不日可以到滬並謂到滬後須與各方面有所接洽云 
[房客總會之大請願]  
　　聯合通訊社云上海各路房客聯合會總會日前大會公决定昨日（十一日）舉行對於反對房東加租之大請願一節茲該總會舉出之各路房客代表爲馮經達等各執請願旗幟乘坐馬車於昨日上午自該總會出發至公共租界工部局領袖領事館交涉員署納稅華人會護軍使署淞滬警察廳滬海道尹署上縣縣署等機關請願均經各官署長官接見所有該代表等提出請願之理由極爲各官署各長官所贊許並許以一面向房東方面提出積極之勸告一面建議於公共租界工部局設法取締上海縣知事且允先在華界出示禁止非法加租一面呈請交涉員照會領袖領事設法取締云云該代表等得各公署長官之嘉納後均認爲滿意請願畢遂游行法租界各馬路公共租界之哈同路卡德路新閘路直隸路西華德路廣西路南京路虬江路寶山路武昌路北山西路七浦路以促各路房東之覺悟說者謂公共租界有此房客聯合反對加租之大請願後工部局爲維持住民生活計租界公安計當有類似法總領事取締加租之條文頒布俾上海住民得免居住不安之苦亦未始非社會之福音也 
[商總聯會電爭烟酒借欵]  
　　徐恩元甘作國民公敵耶　　本埠勞合路上海各路商界總聯合會因烟酒借欵有簽字之耗昨日特電江蘇浙江兩省督軍及徐恩元力爭詞甚憤激（一）致齊盧兩督軍電云烟酒借欵以外人爲稽核禍國殃民爲全國輿論所反對曾經鈞座去電力爭仰見衛國恤商同深感頌政府方府察羣情重加審愼而連日報載徐恩元仍慫恿進行烟酒稅爲内政可用外人稽核將來地丁田賦何一不可受稽核於外人民命國權受人宰制此而可忍奚以圖存近來我國民受外界之刺激愈深愛國之心愈熱義憤所迫更恐激生變端瞻顧前途罔知所届大廈之傾同將壓焉用敢危涕直陳務乞鼎力堅持聯合各省再電政府請從民意勿墮狡謀上海各路商界總聯合會叩眞（二）北京西河沿懋業銀行徐恩元先生烟酒借欵作俑自公兩月以來各方電阻力盡聲嘶政府體察羣情正加審愼聞公堅持初議慫恿進行近有决定日内簽字之說外人與公何德國家及烟酒兩業與公何仇乃以設立稽核所斷賣國權並制商人死命公浙人也浙省業烟酒者已二百七十餘萬人蘇亦稱是合之蘇浙以外不下數千萬人義憤所激勢若横流公如甘作國民公敵此後國民當有以待公者尚其圖之上海各路商界總聯合會叩眞 
[旅滬松人對欵産爭執之意見]  
　　松江欵産問題糾擾經年尚未解决日前松江旅滬同人懇親會得松江勸學所所長張彬士君等來函因於前日開常會時提議討論結果由會去函表示意見原函如下彬士伯英稼軒諸先生均鑒接誦大函敬悉臺是竊松江欵産六縣當時爭執之故其主因在慈善問題彼此相持久不解决致將敎育一項亦捲入漩渦旋經省署頒定辦法令飭遵行而六縣仍未滿意松縣敎育經費迄今尚屬懸擱言之喟然茲旣有縣校聯合會之組織將來　瀣一氣自在意中現因府學學田六縣主張保留松人士則以此項收入於敎育事業久經指定用途一旦提去確有爲難且與省令亦稍不符致延解决同人等爰於昨日（十一月九日）開常會時提議討論羣以爲本届收租期又迫近若不從速商定仍將枝 
 
 

Page 15

 
 
　　節横生停滯敎育進行兩方誰執其咎不若於融齋洒掃二項議定辦何種敎育後或有不足再將府學租欵酌量補助之似此於六縣同人之提議並非全不顧及而於省令亦不相背即松縣久經指定用途之欵更不致盡行落空三方兼顧事尚可行會中衆議僉同祈將此意與與會諸公一商榷焉是亦無法之法也專此敬覆順頌　安松江旅滬同人懇親會張葆元吳廷璜等公啓　　附張彬士君等來函　藴和叔釐會長先生大鑒敬啓者松江敎育欵産被舊府六縣糾擾一案自奉王省長特定辦法令飭遵行本縣即由前沈代知事召集地方會議議决遵照辦理漸向各方接洽稍有接近之意茲於本月六日由樹勳等赴滬在上海縣勸學所邀請舊府各縣勸學所長及縣視學員開談話會抒誠商榷各縣到會人員對於縣校聯合會之組織大概均表同情惟府學學田仍主保劉名義並歸縣校聯合會範圍樹勳等當時未能决定答復爰擬徵求地方父老意見再商辦法先生於是項爭産問題素仗熟力維持敬懇發抒高見俾作南針茲定於本月十三日下午二時在勸學所開談話會共同商榷務請惠臨賜敎無任禱企如蒙惠函並祈先期賜寄是感專肅敬請道安樹勳倪宗伊顧葆康同頓首十一月八日 
[一商風潮之旁論]  
　　省立一商問題迄未解决日前黄辰等致學生聯合會書云學生聯合會公鑒昨見報載貴會致陸君規亮一嘗　見熱心一方爲商校全體計一方爲陸君個人計至詳見盡惟貴會所叙事實未免言之過甚據鄙人等在東所見陸君於民國四年充任江蘇留日學生經理員歷任兩載夫以曾任留學經理之資格而貴會函中之意一似有大不滿意於陸君者豈陸君之資格從前在東則有之而今乃失之耶對一般在外大學學生則有之而於本國商校中等學生則失之耶且聞陸君前在本國亦曾爲上海商業學堂監督及南京高等師範附屬中學農工商三科主任又豈其資格在昔則有之而今則失之耶鄙人等以爲局外主持公論須本良心否則無謂之抨擊在陸君未必損毫末而貴有似乎徇私想爲諸君所不取也此頌公綏黄辰敬啓 
又省立二師敎務長朱香晚君昨快郵呈敎廳文云廳長鈞鑒楚善有子學於一商逾月以來每日之夕詢其日間在學情形輒爲之慘憐竟夜廳長負有該校三百數十靑年之責晨夕眷念其爲痛恤又當何如該校學生之抗令其始用意非外人所悉其今以專門人才請則已可以理喻且幾經事變亦許有其悔悟之誠不容逆億其是非苟廳長矜其盲動於前而就範於後彼以是請我以是應乘間而入游刃有餘四顧躊躇滿志事孰有快於此者若曰待其自斃竊恐遷延光景紛擾滋多學生所犧牲者益鉅以楚善不肯施此於兒子知廳長亦不忍施此於數百靑年也必矣楚善尸一職於二師範校自策不遑奚敢帝騖平日文不議時事足不履政塲友我事我非敎學商榷不相過從兒子在一商校亦祗有課受課不問其他今茲純爲籲救自己兒子學業并及一校靑年之學業起見遽忘出位之戒爲執事一陳悃曲進言冒昧無任悚惶倘辱垂聽采擇微意對於一商學生自擾風潮應如何速予扶助平定之處出自鈞裁幸無旣焉朱楚善謹肅又附言云遷延光景紛擾滋多不幸言中傷如之何十年十一月九日香晚記稿訖附言 
[一商學生籲請開課之宣言]  
　　只知求學　不知其他省立一商學生田預鈞等致各報館轉全省父老昆季各團體公鑒本校校長問題發生以來糾紛擾攘迄未解决同人慘遭失學痛切剝膚是以深願新校長早日到校以維學校於原狀而對於校内少數被動學生愚惑之舉不得不加以辯正以求各界公評敎廳此次任命陸規亮氏爲代理校長自有維持苦衷同人原冀陸氏早日到校開課俾三百流離失所行將輟之靑年得以重誦弦歌不復有徬徨失學之痛詎料學生屈均畹本有精神病症復受數敎職員鼓動揑用多數學生名義一再電拒新校長接事及陸氏二次接收又復閉門拒絕此同人所身親目繫非可以揑飾者也夫學生負笈遠來原以求學爲宗旨今屈某等竟欲以一手掩盡天下耳目并欲以多數人之學業甘爲孤注之一擲良心何在人格何在同人誠不願以神聖之學業爲若輩所犧牲又不欲以純潔之人格爲他人作傀儡爰特愼重宣言對於屈某等少數人之行爲及主動敎職員之愚弄誓不承認除電請省廳迅飭新校長尅日來校接收以復學業外用敢攄述眞相貢諸輿論伏乞垂鑒江蘇省立第一商業學校學生田預鈞劉佐卿陳俊臣周志訥施成龔鵬程馮振鈞莫平章吳增榮朱心畬池廷顯王師粲曹家駒韓大慶周欽寛王振武徐善昌黄道淵謝德萼顧賡祿曹汝襄盛增壽陳沛林秦士釗徐榮寶俞光輝葉鐘慶黄思文姚國動湯克崚池廷揚馬振生許師愼楊爽泰朱梅生馮錫康錢麗生龔照明 
[市民慶祝游行大會攝影（三）]  
　　徐長諝谷兆芬熊承烈孟憲圖劉樹環朱庭植謝北潮李星發黄鼎權宋兆琳紀顯道周向華王聲宏唐洪熙丁房山田預庸許樹康戴曾圻陳其熊萬能爲黄曰騑處家駿虞家騶袁樹德施乃徵孫善祥葛桂生張秉鈞章昌煜趙海觀林璽董寶鑒許景麟潘潤夫蔣廷煜黄毓　呂發章湯壽藏等二百十三人叩十一月十一日 
[航業消息彙記]  
　　昨日到滬之大批條銀　本埠法國匯利銀行由英國購進大批條銀昨日經法公司之貨輪「船主杜麗斯號」裝到大條一千一百二十條現巳起運到行矣 
　　中國郵船公司營業狀况今年太平洋航業異常清淡中國郵船公司於運貨營業不無稍受打擊幸客位營業頗發達故尚可獲餘利前次該公司查賬員來滬考查本年一月至六月底賬務結果宣稱除開支外尚可稍有贏餘至六月以後之下半年營業迄今亦巳有把握可不致有虧折云 
　　遠東商輪公司之組織　日來本埠有遠東商輪公司之組織其内幕係中美日本三國合辦先有華人夏祺彰向李銘東李銘南二人租賃海輪兩艘開航福建興化等埠旋以兩輪太少不能供應需求遂又有新設立之美商民業公司接洽加入美國輪船四艘並欲開駛海參崴大連秦皇島班刻據該公司云尚有日本之大安公司亦巳加入大安共有十七輪巳經有四船在上海行駛故長江一路亦須開航但交通部方面尚未妥洽今正在進行該公司現俟四美輪由南洋方面開來後便報請海關註册開始營業矣 
　　日后號調航說　昌興公司之日本皇后號本日可由温哥武抵申下午四時即赴香港現聞該公司不久將二萬五千噸之加拿大皇后號與一萬九千三百號之中國皇后號加入太平洋航路内行駛該兩輪到滬後日本皇后號便調航他綫日本皇后號係於一八九一年在英國白羅埠之海景造船廠建築船身有四百五十五尺長五十一尺闊計自由温哥武開始行駛以來迄今巳共行一百五十萬海哩合之可繞行全世界百次西人以其行駛中美最早之船咸呼之爲太平洋各輪中之皇后Oueen云　　亞后號之出口貨今日昌興之亞細亞皇后號由滬開還温哥武上海有湖絲一百噸茶葉二百噸及核桃一百噸運去 
[滬杭車運來現洋]  
　　滬杭甬鐵路上海南站昨日（十一）由杭來滬之早快車在杭州造幣廠裝來新幣十萬元分裝二十箱係上海日夜銀行六萬元中國銀行二萬元鹽業銀行二萬元又松江典業銀行運交上海鴻祥現洋五千元又松江甡源運交上海益昌現洋四千元又運交上海鴻祥現洋四千元又松江信餘運交上海安裕現洋二千元以上共計運到現洋十一萬五千元均運抵上海地站卸車 
[銀洋市况之報告]  
　　金融通訊社十一日報告云洋價已步趨高漲今日早市七錢二分二釐較昨漲一釐午市又漲至二分三釐二毛五銀拆步見低小洋釐買户因之增旺今日津帮仍有需要故華商銀行購買極爲踴躍津埠需要正旺洋價又看漲勢也 
　　銀拆早市三錢一分午市跌至二錢九分市面平靜現銀南京杭州均裝去大條出口三十五條收欵四十萬兩 
[商品陳列所消息]  
　　上海總商會商品陳列所自開幕以來參觀者頗爲擁擠昨日有太古洋行經理開麥開君協理白朗君偕同華經理陳雪佳楊梅南二君前往參觀由田委員長預派譯員蔣桐生君陪同逐層觀覽麥白二君對於銀器象牙之雕琢電刻屏對之精緻刺繡之鮮研奪目綢緞之花樣翻新均爲贊賞至其他物品機械之製造謂足登中國工藝進步之迅速惟時巳届下午四時麥君因有他約未及觀覽第三層並謂下次當偕其夫人同來詳細觀摩本日未窺全豹引爲遺憾因與田委員長握手道别並索特别劵多張而去 
　　昨日爲商品陳列所特别證展覽會期之第一日上下午中外各團體至所參觀者有曁南大學·商科大學·三育女學·民立中學·中華職業學校·上海專科師範學校·靈生工藝學校·和安比德隆德各小學·坤範女學·中華圖書館·蘇州試驗塲·約千餘人此外並有中法工商學校長張餘熙·爪哇巴達維亞新報代表侯德廣·中華化學工業社方液仙等相繼戾止聞是日有因未閱各報通告貿然而往索劵致抱向隅者頗不乏人云 
[霞飛路意日人殺傷案判决]  
　　日人横井幾次郎在霞飛路槍傷意大利人巴維志一案昨經判决大致謂横井因言語不通偶然發射並無犯罪之意思認爲防衛自己之財産及身體而然故傷害事件不起訴惟私賣軍火實違館令應拘留二十九日將未决拘留通計已經滿期故於昨日已釋放矣 
[華洋義賑會宴報界紀]  
　　定十一月十六日午前後在總商會開兩種大會　　該會爲救五省水災起見定續組織籌賑會華洋義賑會去年籌欵賑濟旱災功效卓著至今年巳經結束不意蘇·浙·皖·魯·鄂五省今年怱遭水災災民爲數極衆該會乃不得不凖備重行組織籌募巨欵以救災民昨晚七時半該會朱葆三·王一亭·朱芑臣·葉愼齋·李規庸·王駿生君等邀請報界人士在寶善街復興園叙餐到者約二十人由該會朱芑臣君致詞云「今夕敝會同人宴請諸君蓋有兩種原因（一）敝會去年辦旱災賑濟蒙報界諸君竭力宣傳倡助致收巨效此誠應感謝者也（二）旱災賑濟方畢水災又不幸見告災民待賑勢急同人等詎敢早自息肩而直·晉·陜·豫·鄂·魯·蘇七省中雖有無災情者亦均慈善心殷各派代表來滬共同商榷重行組織華洋義賑會募欵施賑至足感佩茲定於本月（十一月）十六日午前在總商會先開七省代表聯席會議午後邀請本埠各國領事與中外官紳商民舉行重新組織之華洋義賑會成立大會此後務乞報界諸君仍續舊惠竭力倡助並指敎其所不逮感謝將益無旣矣』席間賓主叙談甚歡暢至九時乃散 
[蘇省水災義振會消息]  
　　不贊成畝捐抵債　蘇省水災義振會昨致北京電云北京六省災振協濟會鑒昨報載貴會籌欵辦法有請政府借債千萬以被災各省帶徵畝捐爲抵等語報章固未必徵實即就蘇言蘇江南北帶徵欵項本已極重况值災荒正籌撫恤災後方擬酌減更何忍再加災民擔負貽患將來煦等以爲未可乞賜復蘇省義振會馮照等沁 
　　調查員繼續出發　各屬調查員業己陸續出發昨晨焦發昱往靑浦南匯川沙奉賢喬葆元往吳縣崑山已電省飭縣保護矣又高郵寶應查振員劉君亦於明晨出發 
　　會中要員往還坐辦羅運經日昨由寗到滬魏家驊今日由滬往寗陳延昌由揚到滬陳惠臣昨由太倉嘉定寶山查勘災情回滬聞已另有詳細報告云 
[寗波同鄉復勤工學生電爲補助費事]  
　　駐法公使館轉勤工儉學生寗波楊雨田等函悉正在設法每人每年極少需補助費若干幾年可學成回國速電覆寗波同鄉會 
[文學研究會請盲詩人講演]  
　　俄國著名詩人愛羅先珂於月前來滬文學研究會在滬同人特開會歐迎并請其講演講題爲「現代之憂慮」時間在本月十三日（星期日）上午九時起至十二時止地點在靜安寺路寰球中國學生會愛氏四歲時即盲其目後歷游英日印度緬甸選羅等地在日爲時更久著有詩歌小說甚富的作童話尤膾炙人口日人多愛讀之惟因愛氏爲人的文學家專爲被壓人民鳴不平以是觸日政府之忌諱於今春被放逐出境今來我國當必有飫論以餉吾人凡願一瞻詩人丰采者届時可前往聽講不另須入場劵云 
[三廉學社之女子速記班]  
　　北車站南首三廉打字速記學社主任鄧伯賢君鑒於女子欲求經濟獨立須具專門學識女子性靜充作速記員最爲合宜特於十四號晚間七點至八點開一女子速記班趕今年陰曆年底畢業云 
[南洋操場之球戰]  
　　交通大學上海學校（即南洋公學）足球隊定於今日下午二點三刻與跑馬廳足球隊員比賽足球明日下午與猶太足球隊比賽地點均在該校操塲想届時往觀者必不少也 
[英總領事將赴日接眷]  
　　據外人消息本埠英國總領事佛蘭塞君因迎其夫人將乘亞細亞皇后號船前赴横濱總領事職務將交戈斯丁君代理云 
[義皇誕辰之慶賀]  
　　交涉公署日前接駐滬義國總領事來函略謂本月十一日爲木國君主誕辰除布告本國國民共伸慶賀外相應函請查照轉致各機關云云昨許交涉員在寗未回由代理署務之第二科長陳世光偕同楊小堂秘書詣義總領事署道賀藉敦陸誼 
[變更交割證劵日期之通告]  
　　上海證劵物品交易所通告云定期買賣之交割向係每月最終營業日之前一日茲因　劵部份手續繁重每届交割日期對於收付欵項有當日不及收歸者本所與經紀人雙方均有窒礙現議關於證劵部份提前交割業向經紀人公會徵得同意定於本月期起每月最終營業日之前兩日（即交削計算日）下午二時起至七時止爲證劵交割期限其收付交割欵項概以次日期行之特此通告 
[土貨出洋派司之時效]  
　　展限爲二年江海關稅務司昨發布告云爲布告事土貨出洋派司奉令准予展限爲二年一事本關曾於本年九月十日出示布告在案奉總稅務司令開以奉稅務處令嗣後各該出洋土貨之派司除自江海關布告之日以後請領者應以扣足兩年爲限如其在以前請領而距該關布告之日期滿一年或未滿一年者均應准其候一年期滿後再予展期一年令行轉令遵辦等因令轉到關奉此並准本關監督函同前由合再出示布告各商人凡有在民國九年九月十日以後請願之土貨派司願得展限利益者務於本年十二月三十一日以前將所領之派司呈送來關以便本關將該商原報單檢出核對並註明該貨予准出洋字樣俾免將來運出時或有錯誤至於發給派司仍照向年辦法辦理仰各商人一體知悉此布 
[再誌新北門外之火警]  
　　昨報紀新開河觀音堂附近火警一則經一區二分署楊警佐飭警往傳起火之家到署候究詎滙昌報關行與此隣劉瑞泰窰貨店二家互相推諉當將滙昌行執事陳德茂劉瑞泰居户蔣玉山併解到署陳稱火由瑞泰而起以致波及本行蔣稱火從匯昌後屋發生匯昌保有火險瑞泰店並不保險可請查訪又據劉玉山劉春琴等相繼投案證明是晚之火實係滙昌報關行所起民等所開各店均遭被焚請求究懲警佐得供以兩方各執判令備文申解警察廳即經發交司法科詰訊後諭將蔣玉山等交保一面着陳德茂將保險單呈案候訊昨午後已由嚴科員提齊人證到廳訊究 
[火燒草屋]  
　　閘北鐵路北某姓草屋内前晚因炊飯遺火致兆回祿焚燬草棚二間延及某鎔銀　之籬笆由各段救火會到塲救熄四區顔署長昨飭長警查傳起火人到案訊核 
[尚有本埠新聞等轉入後頁]  
雜評二 
[昨日之樂觀論（旡用）]  
　　人生快事不在其事成功之後而在可望成功之時雖未至可望成功之時而在有可望成功之時亦不可謂非一快事第此快事尚須多繳代價斷斷不可安坐以待安坐以待機必逸去此不可不愼之於始者昨記者窮日之力於午前參與全國國民外交大會午後參與慶祝游行大會覺有無限希望爲我中華民國前途慶何者前者爲全國各團體推舉代表討議關於太會所議事件此會之精神微獨可促太會對於遠東問題爲公正之解决且可使懷有異志之邦稍稍顧忌是會也純粹以國民之行動向太會表示我國民眞正之意思果能而今而後發表有秩序有系統有意識之言論信足引起列邦一顧之價值此可樂觀者一也後者爲慶祝大會雖僅臨時之行動第於此太會開幕之日集衆游行徵獨法租界當局殷殷保護我國官廳亦許在華界開會致引起今日廣肇操塲二次之慶祝始拒於前終贊於後官民一致之精神益足以卜爾後官民精神之和洽是會也以國民至誠之心感動官廳懷疑之點似此諒解上下一心任作何事不難此可樂觀者二也吾爲此言非謂過此兩日便爾無事亦欲我國民認定主恉積極進行由有可望成功之時進而至可望成功之時更進而眞得成功斯眞快事之尤快者國民其有意乎 
 
 

Page 16

 
 
本埠新聞二 
[河南劵開奬紀]  
　　昨日爲第二十二次河南救濟有奬正劵開奬之期在南市久大碼頭利濟總發行所舉行自午前九時開始至午刻十二時始竣茲將五大奬號碼及經銷各票號錄下頭奬一萬六千二百九十五號本埠大利元二奬三萬一千八百三十三號本埠美利源三奬三萬零二百五十三號本埠善利全四奬七千二百十二號本埠大利元又四奬二萬零三百號本埠廣匯源五奬九百四十一號蘭谿振華又五奬三萬四千六百零三號本埠大利元 
[阿寶驗係病斃]  
　　腎囊大如西瓜　　昨報紀太平弄北首仁安里賣花生糖之阿寶與管弄老嫗郭張氏衝突後至晚阿寶氣絕身死當由死者友人許華德王品山等即以被毆斃命等詞報警將該氏拘送地檢廳請騐一則茲悉該廳據報後立委孫檢察官飭提該氏至案研訊一過判令收押下午率同法警並毛檢騐員等蒞仁安里十八號屍所相騐當據王品山許華德投案訴稱死者名阿寶係黄岩人年五十一歲來申祇有五六天與民等有同鄉關係因此借居民處昨晨挑擔出外營生不知如何與郭張氏口角後由民等將阿寶扶回家内當因阿寶素染疝氣病其時適值大發民等亦不以爲意詎至今晨往看已經氣絕惟阿寶原籍家中尚有妻子現在民等已拍電知照等語係君得供即命將屍舁放平地由毛檢驗員如法檢騐當騐明該屍周身並無别故惟下部腎囊大如西瓜委係小腸氣病發至劇烈致斃塡明屍格判令王品山等代爲棺殮諭畢即返廳稟復聽候核辦 
[毆斃童養孫媳案改期研訊]  
　　楊樹浦揚州路四百三十四號屋内江北居婦瞿王氏於本月五號在怡和紗廠工作時恨其十一歲童養孫媳瞿毛喜子遲不上工毒打至死經公共公廨中西官檢騐各情已誌本報昨晨該管捕房傳同見證袁董氏　月珠瞿臈子等婦將兇婦瞿王氏解廨請究陸襄讞以本案人證衆多時間短促商之英赫副領事諭瞿王氏收押證人退去改期下禮拜一研訊 
[監犯病斃]  
　　案犯丁西江前奉法庭訊明判决發送分監執行在案日來該犯在監患病着送新普育堂醫治無效延至昨晨斃命堂中以電話報告地方廳請騐即委鐘檢察官到堂騐明委係因病身死查無家屬判由堂棺殮 
[林阿吉自縊遇救]  
　　前晚下午六時許有紹興人林阿吉在浦東彭家碼頭解帶自縊被三區守望警查見救下將林解署經曾署長訊據林供稱年三十六歲由原藉來滬謀生因尋人不遇川資用罄出此下策等語判解警廳發落 
[汽車傷人兩則]  
　　南京路福建路口昨日下午三時許有某號汽車駛過撞跌寗波人董阿標頭部受傷經老閘捕房一百十七號印捕前來抄錄汽車號　另僱車送受傷人往仁濟醫院醫治一面歸報捕頭請究又有江北人裴阿浩昨日下午四時許行經新閘路被某號汽車撞傷腿足跌倒於地由新閘捕房一千一百十六號華捕到來將汽車號碼抄錄另僱車送裴往仁濟醫院醫治即據實回捕房報告請究 
[地興樓之武劇]  
　　匣作同業湯振銀金文善等素與周大隆張宗其王子亭等有仇曾經迭次尋衅昨晨兩造各集無賴二三十人在虹橋附近南興樓茶館評理一言不合雙方扭毆數雄附近崗警急吹警笛召集鄰崗分投拘拿當塲將湯金周王張等五人一併拘獲押送二區二分署察得湯金兩人頭　流血案涉刑事備文派警將兩造押送地方檢察騐訊究 
[爭用自來水擊破頭顱]  
　　住居蓬路之江北婦人應李氏與夫應阿福許李氏與夫許兆甫昨與鄰婦魏陳氏因爭用自來水口角起衅遽起行兇將魏陳氏之頭顱擊破血流如注當經包探耿德標與三百八十二號華捕查見遂將受傷人送院醫治一面將應李氏等一千人拘入捕房稟明捕頭諭飭押候轉送公廨究辦 
[李福海强姦未遂]  
　　住居閘北新民路之泗陽人許德明拖車爲活前日報告彭浦鄉保　　稱伊妻　何氏於本月八日下午出外　　　菜被中興路種　地之無錫人李福海硬拉至其家中希圖　姦等情由該　丁前往將李及許何氏一併拘獲昨解四區押候訊明核辦 
[女拐匪敗露]  
　　揚州婦人孫庸氏住閘北姚家宅橋益愼里有女招弟年二十三歲已嫁某姓因婿犯案禁錮西牢故招弟常居母家繅絲餬口近被英租界永興花園隔壁弄内之同鄉蟻媒王徐氏及高姓麻面婦人誘拐潛逃昨日王徐氏聞閘北某姓家有二女欲變賣邀同黨劉福田偕來相看適被孫席氏遇見鳴警一併拘入四區經顔署長研訊之下王供孫女係高姓婦人所拐不知　往何處云云奉判還押候查核辦 
[限緝攔搶日人銀物之匪徒]  
　　浦東游巡三隊長警於二日晚巡邏經過陶家宅附近見行人秦海五形跡可疑拘解三區警署經曾署長研訊供出由張大金鈴等糾合搶刦打鳥日人鳥槍一桿及手表銀元等物鳥槍寄與陶劉氏家派警前往抄出贓物連同陶劉氏判解司法科在案茲悉該日人回滬後心不甘服呈訴日領事移文江蘇交涉員令行淞滬警察廳飭緝該張大金鈴等務獲解究當經徐廳長諭令偵緝隊長勒限跴緝務獲解辦 
[選派探捕照料賽馬場]  
　　今日爲旅滬西商秋季賽馬之末一日並舉行跳浜觀賽之之中西士女必較前三日尤爲熱鬧故昨由麥警務處通諭各捕房捕頭選派中西探捕分往賽馬塲内妥爲照料以免匪人混入肇事 
[投函嚇詐拘獲一人]  
　　張洪謝昶兩人日前投函公共租界某糖菓公司内多恐嚇激烈之語意圖索詐該公司報告該管捕房現爲英捕房訪悉張等匿跡法租界大興客棧内當即投報法捕房飭派包探顧三寶前往拘拿謝已聞風逃去祇將張一人拘獲帶入捕房聽候核辦 
[違犯煙禁案彙紀]  
　　老閘捕房捕頭開立根因聞公共租界九江路湖北路轉角新旅社旅館内有人私賣鴉片烟前晚偕副捕頭愛立脫率同九十號西捕與華探陳　卿嚴阿慶陸根生協往該旅社内搜獲烟具四副烟膏烟盒數十只當將烟具等與管理之茶房宋仁富一併帶入捕房昨解公共公廨經李襄讞會同英包副領事訊明以宋故違禁令判罰洋二十元充公烟膏烟具等銷燬 
　　老閘捕房四十三號副捕頭昨晨與華探姚錫卿　傳湖北路迎春坊新蘇旅館主何養吾到廨稟稱該旅館因備設烟具容留寓客吸食鴉片烟違章是以傳案請究而何托故不到案由馬老四投案代質官判馬罰洋十元充公抄獲之烟具焚燬 
　　蘇州婦人劉尤氏　因在九江路（即二馬路）三十三號門牌粥店樓上開設燕子窠前日被總巡捕房捕頭偵悉派令華探目夏廣林包探范德孚邵仁初王松泉協同西探前往查明當將氏與烟客季光福蘇長生張子卿陳振清汪福生楊友亭李金裕等十四人連同烟具一併帶入捕房着氏送廨收押餘人各存洋二十保出昨奉公共公堂傳安訊明以氏破壞烟禁判罰洋三十元或押女所一月餘人到案者罰洋三元不到者保洋充公烟具銷燬 
[兩積竊各押三年]  
　　錢龍生李阿三串竊虹口方面十四户居民財物由匯司捕房包探陸連奎費克倫拘解公共公廨押候查究在案昨晨該探吊出贓物傳同失主陸松山黄人寶薛長泰嚴漢記等將錢李二人解由中西官訊悉均係過犯判各押西牢三年期滿一併逐出租界贓交失主認領 
[公廨車務公堂訊案記]  
　　訊結二十二起　　星期四午後公共公廨車務公堂開庭各捕房共解車輛違章案二十四宗除汽車夫王金生·蔣朝幹·分别在百老匯路兆豐路不聽巡捕指揮將車久停於不應停車之處兩案因人證未齊改期下禮拜四再訊外計由張襄讞會同美約副領事訊結三十二宗併紀如次（一）王裕祥在福建路開駛汽車未有執照科罰洋二十五元（二）黄雙毛在馬　路開駛無照汽車並將潘天河所拉之四百四十四號黄包車撞損科罰洋二十元着再賠償黄修理費洋四元（三）潘小寶在靜安寺路開駛汽車不聽巡捕指揮科罰洋二十元（四）朱小毛（五）薛阿祺（六）李厚生在馬霍路蘇州路等處開駛汽車不聽巡捕指揮各科罰洋十五元（七）邊仁標（八）沈福慶（九）楊阿金在靜安寺路同孚路等處開駛汽車不愼各科罰金十元（十周阿洪（十一）繆銀寶（十二）王年根（十三）向阿五在江西路仁記路等處開駛汽車或不聽巡捕指揮或將車久停於路上各科罰洋五元（十四）徐慶　（十五）王阿　在南京路外灘開駛汽車不點車燈汽缸出烟各罰洋三元（十六）高阿福在滬西駕駛馬車不愼訊得屢犯不　科罰洋十元（十七）王連發在江西路駕駛馬車不聽巡捕指揮訊明犯此案情已非一次科罰洋五元（十八）潘榮記（十九）李茂金分别在四川路北京路駕駛馬車不聽巡捕指揮各科罰洋二元（二十）李阿毛（二十一）吳洪生（二十二）朱正林在山西路南京路靜安寺路開駛汽車或不點車燈或不聽巡捕指揮李阿毛延高露玲律師代辯旋由中西官逐一質訊之下以均無證據三案皆判註銷李等開釋 
[公共公廨訊案錄]  
　　昨日公共公廨上午所排之民事訟案一概改期午後民四庭由俞襄讞會同美約副領事訊理兩宗（一）鄭華華訴金小雲佔地案判决後有朱鶴卿者延朱斯芾到堂請求更變前判以前判斷之地涉及朱之産業「結果」朱鶴卿之請求改期十四天再核（二）兆昌絲號控孫衡甫陸寅卿汪味靑不理絲繭押欵案「結果」改期審理 
[總商會月報之發展談]  
　　上海總商會爲振興實業調查商務灌輸智識聯絡感情起見公推湯節之盛丕華錢新之方椒伯沈九成諸君爲出版委員發行月報一種定名爲上海總商會月報第一期於七月出版刻已出至四期内容豐富定購者非常踴躍總編輯本由張子武君擔任前月因事北上改聘陳茹玄君繼之近復延聘曹伯權君爲營業主任總攪發行職務二君皆係留美學生關於編輯發行事宜研究有素故能收效如是之速下期（第五期）聞將增加委員四人懸賞徵文並請本埠著名實業家發表宏論内容必更有可觀云 
[浦東旬報發刋之趣旨]  
　　浦東旅滬敎育界分子因鑒於浦東少正當之言論機關故組織浦東旬報一種其第一號已於本月一日出版第二號昨日亦巳出版索閱者頗多幾致應接不暇茲聞該社爲灌輸民智起見雖定有售價然仍一律贈閱欲閱該報者可投函城内豆米業學校該報通訊處向之函索也 
[誌謝]  
　　香亞公司新製造之如意膏能治頭目暈眩腹痛骨痛刀傷火傷蟲咬凍瘡等病昨承該公司惠贈兩打誌此道謝 
公布欄 
[上海地方審判廳]  
　　判决主文（民一庭）一件判决陳江清等與陳鴻章等因田地涉訟控訴一案主文本件控訴駁回本審訟費歸控訴人負擔一件决定邵文高與施沈氏債務涉訟不服崇明縣知事公署批示抗告一案主文原批示撤銷本案應由崇明縣知事公署查明判决後施沈氏是否狀請銷案依法辦理一件判决朱邦奎訴趙四租軍糾葛一案主文原告人之請求駁回訟費歸原告人負擔一件决定徐關林與徐大全田畝糾葛控訴一案主文原判已經撤銷控訴人應候原縣依法審判一件决定沈　全與侯沈氏因竊盜私訴控訴聲請追叙事實一案主文本件聲請駁回聲請費用歸聲請人負擔一件判决宋雲江與劉大網子等因租屋糾葛一案主文劉大網子小王老丁所　宋雲江房屋各一間於判决確定日應即遷　並由宋雲江貼付劉大網子小王老丁遷讓費各洋十二元原告人其餘之請求駁回訟費歸被告人等共同負擔四分之三原告人負擔四分之一一件决定黄乾林與吳和尚放火私訴一案主文本件控訴駁回一件判决曹安甫與莊雲堂墊欵糾葛一案主文莊雲堂羅生炳應償選曹安甫洋一百五十二元訟費偦莊雲堂羅　炳共同負擔 
　　批示　一件王金賢狀請執行由狀悉查本案業經馬趙氏提起上告矣所請應從緩議此批一件劉衡甫狀領欵洋由准領此批一件沈則雲狀請銷案由狀悉准予銷案庭呈賬簿一本并准來　具領此批一件錢宗　狀請銷案由狀悉此批一件徐錦堂狀請執行由狀悉准予傳案訊追此批一件馮子勤狀請銷案由狀悉巳票傳矣着即遵期來案訊辦此批一件林昌爕狀請暫緩執行由　狀已悉此批一件潘李氏狀領摺契由准領此批一件沈元吉狀領合同契約由准領此批一件陳葆生狀領賬　由准領此批一件陳有富狀請銷案由狀悉准將徐正銀開竊完案此批一件劉于汶狀領欵洋由准領此批一件林昌爕狀領房屋由准領此批一件黄宗堅狀請銷案由狀悉准予銷案此批一件黄宗堅狀請撤銷假執行由狀悉准予撤銷假執行此批一件范春榮狀請執行由狀悉着即來廳候諭此批一件施焕湘狀保任阿大由據吏查報該民所開設之悅來館係一麵店該店内生財不多碍難准予具保此批一件柏升堂狀領房屋及動産由准領此批一件陳生林狀請查封由狀悉准即派吏查封此批一件陳生林狀交查封費由准交此批一件李包氏狀請保外由狀悉候飭吏查明核奪此批一件秦緝之狀請執行由狀悉查本案業據鮑張氏捉起控訴所請　從緩　此批以上十一月十一日 
 
 

Page 17

 
 
   
 
 

Page 18

 
 
自由談 
閑話 
[美情識小錄] [  李荔]  
　　我國靑年士子往倫理學講堂受課飫聞理學家言時露倦容此非我中國人道德根柢淺薄之故實因我國一切學問敎授無方之足令人却步予意欲求人民有美德似宜兼從美感上着想天下事順其道而行之每足收事半功倍之效予遇友人遠涉重洋漫遊歐美便道見訪時嘗叩其抵歐美第一感想何屬彼輩所答大抵不約而同謂歐美人生活處處皆樂我國人生活處處皆苦歐美人何以樂恐非未履歐美之邦人所能逆料也歐美注重公共生活益以人民之尚公德一城市中小自園囿大至林塲莫不雅靜幽逸各饒天趣令人置身其内惡念盡息塵慮都捐誠無形之禮拜堂也此外若門前開蔭道道左植嘉卉尤與公共衛生有密切之關係闔市人民講求公共衛生而外復有團體集合之球會馬會茶會演說會遠足會曁武術樂歌等會用以聯絡情感怡養心神鍜鍊體魄遂覺人生斯世無往不足自樂此諸大端我邦人諒早有所聞特其事非仗衆力恐不能咄嗟立致今予所欲介紹於諸君之前者乃個人自行遣慰之方法也 
筆記 
[沉珠記（上）] [  余空我]  
　　人間亦有痴如我豈獨傷心是小靑嗟乎人生何不幸而爲女子更何不幸而爲妾媵制於丈夫制於大婦死生惟命牛馬終身此家庭地獄中寗復有天理耶今人盛　解放盛唱廢妾然而唱者自唱蹈之者方興而未艾彼地獄中又不知添幾多新鬼矣又不幸而此不幸之事即發見於高唱解放高唱廢妾者之家庭可勝嘆　吾書沉珠記吾爲珠兒悲吾更爲天下之有類於珠兒者悲也珠兒周其姓而諱其名以其慘死且爲人妾吾乃私與珠兒諡之實則彼石氏可兒身許知己其際遇决非珠兒所敢望也珠兒固與吾有一面緣今則其人已香消玉隕矣珠見之死吾固知之審然而護花無力任踐春泥香魂不歸空聆秋唱亦無可如何事也珠兒幼喪母繼母悍且姑以婢使珠兒時加撻楚父固季常流亞心憐之而未敢發也會大疫父染疫死繼母乃挈珠兒他徒所謂他徒者實即來吾村耳珠兒母女之新宅乃在吾家左鄰吾爾時年幼讀於私塾每出必過此一日睹珠兒喜甚詰所從來珠兒殊大方謂予家距此且百里也吾同伴中有年較長者睹珠兒美妬之指吾作鷺鸞笑謂個妮子殊不惡以配汝者不辱没汝矣吾爾時憨甚聞言則大笑然珠兒早面赤遁矣自後每過必相遇久則漸稔珠兒柔婉可親然吾同伴中除吾外罕得接其謦欬嘗私語吾若輩蠢如豕予殊不願與語也珠兒而間多涙痕吾初不省其故久而異之叩所以珠兒嘗掩而泣然不實告也珠兒與吾談時殊活潑然一見其母則呆如木偶乃判若二人吾漸悟其見虐如母繼而知所　母者繼也吾乃大憐之珠兒役甚苦井臼之　繼母督之不稍假吾見其不勝嘗思代之而吾腕力乃更不珠兒若莫如何也珠兒甚感吾由是吾二人之形跡遂漸密逾年吾乃就學於小學校校距吾村遠須寒暑假始得歸歸之日急叩珠兒珠兒見吾喜甚繼之以泣吾詢之家人知珠兒近來受母虐更甚吾乃大痛繼念此命中所注但願珠兒速長長則嫁一多情夫壻日後幸福正無涯也 
藝談 
[照相話] [  朱天石]  
　　照相所以肖眞是以清晰爲貴模糊失眞更不可故快鏡以攝風景爲佳一瞥間之人影恐都失之模糊也 
攝影時以全神貫注之一刹那間實含催眠之作用然照相之佳否便於此一刹那間而定 
記昔人題照有此人姓趙沅芷其號恐後無憑立此存照之句以詼諧出之而雋妙舞窮誠妙手偶得也 
予十三歲時曾自題照相一截句云自喜昻藏七尺軀廬山眞相未模糊却憐名没身亡後還有誰來認故吾適爲家君所見大加呵斥謂年少不應有此想乃　然並照付之一火伶人照片本裝姑勿論論戲裝大概以审情逼肖合於戲情爲上乘若施色彩實無足取嘗見矮脚虎（小達子）數幀至今思之猶欲作嘔 
自有照相而天下之迷離撲朔者多矣弁而釵者釵而弁者往往見之於照片中苟非熟識遽難辨認因此錯中之錯事所恒有然亦佳話也 
化裝照相之佳殆無逾於錢化佛者其扮窮漢老翁等照尤酷肖使置其數照於一處而細辨之苟非知者决勿遽認其爲一人也聞錢君有社會百面觀之刋未見爲憾 
雜錄 
[麗湘閣雜掇] [  陳家慶]  
　　英姊有望江南小詞數首頗清麗可誦特余已不能億及之矣秋來無事簾捲西風輒　管吟哦蠻箋書恨積稿盈篋閱者得母笑儂善學無病呻吟者乎望江南云秋訊早凉露襲珠簾楊柳樓臺添畫景海棠庭院蕩秋千時近小陽天佳節近獨自卷簾鈎默坐焚香邀月姊漫天星斗正横秋清絕小紅樓秋思遠扶夢眺天涯涙雨飄愁凝綠暈酒潮流夢泛紅　帆影一江斜　　雨　碎是秋心十夜芭蕪敲夢冷悄扶燈影助愁吟寒透薄羅樣星欲　凉月浸長空錢裏鑑將秋影碧燈前剔盡玉釵紅扶夢桂堂東憶秦娥云風姜切蘆花十傾爭飛雪爭飛雪流光逝水九秋時節江南江北垂楊接畫橈閒載旗亭月旗亭月牽愁惹恨助人心結 
小說 
[劇賊胠篋記（四八）] [  一圭]  
　　那看門人被逼得無可奈何祗得說道今天午後曾有一個紳士模樣的人到這裏來呌一個寫字人去請他們的經理他們不知說了些甚麽後來那個紳士似乎没有去但也不再見他的面了道看門人說時兩只眼睛灼灼的望着我們辣弗里司道你說的話可當眞麽看門人道怎麽不當眞千眞萬確你用不着多疑心的但半點鐘以前那經理曾給我一封信呌我送到蘇格蘭塲去如今那經理和塲中的偵探都在樓上辣弗里司道那麽我們也到樓上去親自問他們我想這當中定有奇妙的情節呢當下辣弗里司就喊我上樓去我道你不是曾說這件事和我無關麽如何又喊我一同上去呢辣弗里司道你隨着我走便了多說話做甚麽我又問道你喊我上樓去做些甚麽呢辣弗里司道如今連我也不曉得且到了樓上再作道理辣弗里司不容我再說就挽着我的膀臂一同上樓等到了樓上他就敲一道關着的房門不多一會一個警察把門開了辣弗里司就拉着我走進房去一眼就看見抺根基正站在房裏他見了我們就問道你們二位來做甚麽的辣弗里司道我特地來尋一個紳士模樣的人抺根基道你所說的那人我巳猜　了正是我要搜尋的人但是他已不在這裏不知逃到那裏去了你且慢來問我我還要問你可曉得那人的去向麽 
餘瀋[  劉與存]  
　　夏鼎湯彜古氣班駁然僅可以備研究供陳列若以之承物則不惟可惜抑且不稱反見擯棄於瓦釜矣人亦猶是一代新人斬舊人非舊者必遜於新時移事易所謂昔之間世而生之王良造父不及今之一般普通摩托車夫蓋彼所乘者異非王良造父所習非所習固非所能非所能亦非所宜雖然若以摩托車夫去駕八駿爲穆王御何止竭蹶固知彼望塵莫及程度相距正遠故二者在用之得當顚倒易位不待水火皆足僨事而巳 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常識常評 
[瑣談（一）] [  老圃]  
　　西人出行恒執杖以自隨此不必爲扶持之用特取便指揮耳今中國士夫亦有用之者求之於古但老病者用之其用以指揮者則有如意有塵尾有羽扇猶西人之用杖也晋人多以鐵如意供指揮之用故石崇以如意碎珊瑚樹王敦以鐵如意擊唾壺所謂如意者即古之爪杖用以搔背可如人之意故曰如意齊高祖賜明僧紹竹根如意梁武帝賜昭明太子木犀如意大率以骨角竹木雕爲人手之形有長柄三尺許清淡者執之以代塵尾其用鐵者兼以禦侮今人通語猶曰指揮如意知如意爲指揮所用也塵尾爲王謝家物清談時用以指揮晋人至辯論劇烈時或塵尾脫落今人名塵尾曰忽帚此名最古勿篆文作勿爲古之小旗上象柄下象三游古之士夫凡有所督促指揮皆用勿故冗遽曰勿勿武梁祠畫象將命者手執小物皆作勿形即其證晋之塵尾有勿之遺意故曰勿帚此物可逐蠅然非專供逐蠅之用猶羽扇可扇風然語林稱諸葛亮與司馬懿戰於渭濱捉白羽扇指揮三軍晋書顧榮攻陳敏揮以羽扇其衆潰散則以羽扇爲指揮之器猶古人之用勿塵尾與羽扇皆與勿相似也 
經濟 
[水利與民生之關係] [  雷生]  
　　吾蘇六十縣今呈報水災者已達五十餘縣災區之廣爲近數十年所未有其癥結所在就江南論之則歸咎於太湖上下游之未濬就江北論之則歸咎於淮沂沭泗之不治人人知之而卒未能計日程功者一言以蔽之曰無欵夫他省無欵吾猶可信若吾蘇號稱財賦之區此千餘萬之水利經費（照疏濬太湖上下游工程計畫書假定三百萬導淮計畫書假定一千萬）分年籌畫稍稍去其浮濫不急之費（即軍費一項逐年節减已可得千餘萬）合之漕糧水利帶徵費及貨物稅帶徵費已覺有餘無不足不此之察而日日言無欵殊不知公私之損失歷年以來殆什百倍於此矣試就比較上觀之江蘇全境水患之大江北甚於江南江北之徐海尤較淮揚爲烈姑以民國三年論邳宿等二十一縣受災田禾有七百八十七萬七千六百八十一畝每畝産額假定爲二元五角已損失二千零十九萬餘元而華洋義賑國家收入尚不在内徐海一區如此今報災者至五十餘縣則損失之數當數倍於此兩兩比數不待智者而知其損失之大矣以吾蘇有用之財而悉投之於不生利之地致令民窮財盡誰之咎歟誰之咎歟（乙種酬） 
道德 
[治家要言] [  煥章]  
　　銀錢田産最足以長驕氣故遺銀錢田産於子孫不如遺予孫以生活之能力 
凡事有盛有衰切不可以富貴驕人富貴係偶然之事最不可恃須時時小心謹愼謙恭省儉始可免於失敗 
敎子弟須以身垂範自己晏起則不能敎子弟早起矣自己吸烟則不能敎子弟戒烟知故曰身敎大於言敎 
凡子弟作事因懈惰而失敗者則肎督責之至平日勞苦遇意外之變而失敗者則當奬慰之 
凡祭祀祖先不敬者謂之忘本雖興必不長久此與媚神求福完全不同 
家財富有不足恃必須於勤儉立身做出好規模能如此永遠不失興旺氣象否則一遇意外之變必將窮困不堪 
藏銀愈少則愈可免禍飲食愈儉則愈可養福 
凡子弟有惡劣行爲切勿過於責罰使彼顔面無存以人皆有好名心若彼之劣跡守全暴露則索性蕩然無恥不可救藥矣能以情感之彼自趨於善 
家之興盛不恃一人尋錢多而在全家俱能生利不在一人之貴顯而在人人之自立 
貧能不貪財不取巧富能不驕縱不奢侈則貧者必不終於貧富者可常保其富 
大聲叱駡僮僕看似小事所關甚大以駡僮僕則氣驕氣驕則家敗此自然之理 
作一事鄉里每加批評此亦一種輿論雖有逆耳之言總當細心體察如果自己錯誤立即更改切勿因人議我之短而懷恨（乙種酬） 
法制 
[犯罪與氣候之關係] [  瞽丐]  
　　諺云飽煖思淫慾飢寒起盜心可見天地之氣候關係於人民之犯罪者良匪淺鮮也夫人民犯罪之原因或由於生活之困窮或由於習慣之傳染而天時也地氣也實可操縱人民之生活搆造地方之習慣而有餘吾嘗統計世界犯罪之種類大都熱帶所犯多姦淫寒帶所犯多竊盜春夏所犯多姦淫秋冬所犯多竊盜因氣候之關係往往發生於不知不覺間即以我國論北方地氣較寒於南方故人民之犯罪也亦竊盜犯較南方爲多姦淫犯較南方爲少試觀上海近來盜案層見疊出獄中之囚纍纍也然北人什居七八其二三人即屬南籍亦必爲江北産若蘇浙太湖流域人民比較爲少數惟姦淫案件則爲其慣犯者耳（乙種酬） 
[婚姻須得當事人之同意] [  迺頌]  
　　我國古者男女婚姻必以父母之命媒妁之言爲成立之要件當事人則分毫不能過問而社會數千年相沿之習慣尤以門第爲重而人才之如何不問也故能得美滿之姻緣者百不得一而夫婦反目家庭勃谿之事則數見不鮮此種惡習不特爲今日主張自由戀愛者所極端反對即從前我國人士亦多非議之者我民律草案關於婚姻之規定頗參酌古今中外之制但無須得當事人同意之明文珠屬闕略而考之大理院判例則明認婚姻須得當事人之同意爲原則按民國四年統字第三七一號解釋查民法原則婚姻須得當事人之同意現行律雖無明文規定第孀婦改嫁須由自願則室女亦可類推又民國五年統字第四五四號解釋定婚亦須當事人同意若定婚當時未得兩造同意如一造訴請解除婚約亦無强其成婚之道就以上二例觀之可以知婚姻須得當事人之同意實爲法規所明認者也（乙種酬） 
衞生 
[清潔身體] [  沈達章]  
　　夫欲講究衛生必先清潔身體清潔身體云者並非盛裝美服之謂實不過使身體髮膚之不可積垢已耳衛身家有言身體清潔不特於健康上有益且能使人生感情之親近於交際上亦爲極要之事也 
今證以人體皮膚之構造更足以知清潔爲生理上必需之要件吾人若以顯徹鏡觀察皮膚即見有無數小管開口作圓筒狀小管内又有無數靜脈血管枝分節布此開口作圓筒狀之小管即爲排泄靜脈血液中之老敗者也靜脈血液中含有炭酸瓦斯及水蒸氣皆由此小管驅出體外通常人排泄此種物之分量每日約三四磅以上因此皮膚不潔穢垢堆積閉塞小管之孔血液中之老敗物不復能自由排出而仍滯於血液中血液由是不甚純凈阻礙身體之健康醫師恒言世人通常之病證雖多由於風邪冒寒而起然能清潔其身體亦不至易受疾病然則身體之清潔未始非却病之一法也 
清潔身體之法莫善於勸沐浴因沐浴即可去身體之積垢使皮膚時得以呼吸空氣血液不至汗濁而全身均受其益也夫沐浴以用冷水爲佳然身體不健康與懦弱之婦兒實非所宜故宜斟酌用之我國人習慣喜以熱水沐浴全身但熱水不必沸騰當視氣候與體温之高下而加滅熱水之温度如此方可與身體無損且能使發生一種愉快之精神也浴後急以潔凈之布磨擦全身使皮膚發生紅色濕氣放散爲度如是垢汗旣巳清凈皮膚即可接觸空氣而開口之小管於接觸空氣時不潔之物因血液之循環排洰更易然則凖此以觀沐浴於衛生實具有莫大之裨益者也吾人何樂而不爲哉（乙種酬） 
雜錄 
[創辦揚子養病院計畫書] [  柯白德原著鄭希陶節譯]  
　　（一）柯白德醫士小史醫士柯白德Dr·M·M·deeColbert法國望族也家極富祖父乃法皇路意十四之至友即財政總長柯白德也醫士自幼即敝屣奢榮赴德求學自食其力年十八生有一子他鄉撫育備受艱辛至一八九九年以六載勤學之功卒得醫學博士銜復五年得哲學博士銜至一九○三年復以四載之功而得自然科學博士銜並爲當代微生物學大家Dr·Metchnikoff助理員其造詣之深邃醫術之專精自可不言而喻矣 
一九○五年鑒於醫院之調養病人不甚周密乃提倡種植村以調養結核症病者及患神經病等人久之卒爲比國政府所重視並在美國獲有良效計病者百人中受治者占九十有三歐戰時親臨濠溝指捙外科醫士及衛生員等工作後受美國紅十字會之聘在亞米尼亞創設醫院及救濟團以拯救土耳其難民一年半後與同伴之職員受俄國過激黨之害而致流離由莫斯科逃至海參崴一子因飢餓而遭死云去年三月至九月則在山西拯災僅有助理華醫一人百而被拯者竟有一萬五千餘人之多其重視人道造福災民復豈淺鮮哉 
山西賑務事蕆乃來滬濱設診所於新康路近更擬創辦養病院一所以惠結核及神經病患者據云巳得伍廷芳民之贊助柯醫士　望吾國社會或商業機關互相討論以促進此種事業蓋上海爲遠東名區自應注意苟個人或團體之有意見發表最所歡迎將來訂定日期選舉名人組織臨時執行部以發展此計畫實所至感柯醫生現寓法界天文臺路六百二十六號云（未完） 
 
 

Page 22

 
 
   
 
