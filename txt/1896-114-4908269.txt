# 1896 - 114 - 4908269

 

Page 1

 
 
[新印傳家寶全集] [  圖書集成局代啓]  
　　是書楊州石天堅先生所著分初二三四集初言治家立身處世之道繼言保産種子讀書之方終則文字禪宗怡情悅性諸法誠驚世之木鐸傳家之寶筏也本局大號鉛字排印毎部價洋一元六角在上洋三洋涇橋河浜煥文書局千頃堂外埠漢口新街鴻文順記書局烟台成文堂書坊發售 
[校印王氏潛齋醫書五種○脈學四種] [  圖書集成局代啓]  
　　濳齋醫書五種海寗王士雄先生所著先生博覽羣書研究醫學數十年著手成春名布遐邇其書風行海内久爲醫林鴻寳惜原板久巳　漫翻刻訛悞甚多讀者憾之今緯文閣主人倩本局用新鑄鉛字校印紙張潔白字畫清楚一洗模糊之弊首醫案正續次病源匯參次古今辯論一案一方條分縷析誠醫學津梁也○温熱經緯是書彚輯名人方論互相參考發明仲景諸家奥義實辦别温熱之要書也○飲食譜詳考食物之本性功用洵衞生之寳鑑醫家不可不知○增訂霍亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋涇橋緯文閣書莊發售 
[論當實力以通洋務]  
　　今天下競講洋務矣且自以爲能知洋務達外情矣或更以此爲終南之捷徑焉不知通洋務之始必先通言語通文字文字語言之旣稔然後能漸識其性情此固非一朝一夕功也而尤必賴其人旣秉聰明具有識見高瞻遠矚深思寗慮能察微而知著原始而要終然後於事變之來十能得其二三出一言而卽可測其端倪杜其要害不爲模糊影響之談使聽之者自能折服彼自無所遁辭此所謂舌戰筆戰而繼之以心戰者也豈第一紙書賢於十萬甲兵也嗚呼此其人烏能旦暮遇之哉今者中外交涉之事夥矣事旣日多一日亦復日難一日辦理之法殊難冀其得乎一當不可過亢亦不可過卑不可過剛亦不可過柔亢則鄰於驕卑則近於謟剛則或虞其折柔則或慮其輕覊縻推諉唯諾委蛇皆非計也逮其究竟以至褻國體則一也蓋欲悉洋務心思不可不周耳目不能不長兼聽而並受博采而旁搜知一以悟二因端以竟委斯得之矣平時所見所聞皆必留心探訪隨時隨事志之而勿忘其中凡有交涉於中外情事者必測度於微揣摩於隠或其蘖已萌其幾已動自微而著自隠而顯我早逆料其必發而自有以制之此其上也或其未發我亦伏而伺之不待其發早有所備或一國之秉權大臣新發一論或宣揚之於議院或布告之於國民自前雖似無足繫乎重輕初不涉乎緊要而爲後日利害所關者我要必先幾以逆億之先事以防維之履霜堅冰所以杜其漸也至於我中朝所行新政亦復有時有與泰西諸國息息相通隠隠相維繫者目前雖似無涉於外洋而他時嫌隙之生爭論之萌反藉端以滋口實則我政府要不可不先事以彌縫先幾以消弭免爲其所乘誠慮之不可不早矣中國之一舉一動固泰西諸國時刻所關心我言甫啓而彼耳已聞比之屬垣爲尤捷我事未行而消息早經外洩如響斯應未有如是之奇快者也且也或是或非彼已早有所論列我亦可從而知之以定趨向以决從違我與泰西諸國輯和鄰誼洽比邦交卽繫乎是泰西諸國盟聘往來不絶於道所以玉帛交歡者其情綦密然而此國有事彼國未嘗不從而議之其大有關繫者或以公法言之或以公論明之是雖似與中國無涉而要爲五大洲大局攸關我國家要不可不博訪周諮以悉其大凡而探其要略此皆洋務之樞機外情之龜鑑也要之今日之天下一春秋戰國時之天下也强凌弱衆暴寡大侵小智兼昧割地爭城用間伺隙以求其一逞然未嘗不外託仁義之名佯示和好之誼不徒恃甲兵之威顯著倂吞之跡也其於我中國也各邦尤所眈視幾類集矢之鵠所幸者各邦咸自私自利各懐一心莫敢先發難端以爲彼之厚則我之薄也故我中國在今日不可不求明洋務達外情先於語言文字始以通其性情而後學術焉技藝焉製造焉武備焉毋襲皮毛毋蹈故常毋始勤而終怠毋有初而鮮終必期實政以收實效務實事以程實功所有泰西各邦之所長實力循行久而弗失先治内而後治外去虚憍而袪積弊庶幾可與泰西各邦並駕齊驅 
[本館接奉電音]  
　　昨晨京師飛電傳來上諭一道敬謹譯登○三月十三日奉上諭恩澤等奏革員潛行來京請飭嚴拿等語前署呼蘭理事同知刑部委署主事文曜因案被叅前經降旨革職交延茂提審該革員於遞禀後卽行赴京以致無從傳訊著步軍統領衙門順天府五城直隸總督盛京將軍一體嚴拿務獲解回黑龍江歸案審辦欽此 
[農曹火後續述]  
　　據訪事人函云農曹被焚一節已登報端續悉延燒甚熾之時北檔房所存與日本議和條約以及中日合同翁叔平大司徒聞警馳至先問北檔房鐵櫃搶出否司務廳皂役回明擡出堂司印箱亦同挪出存於官廳次日翁大司徒下值仍到衙門念水會救護晝夜勤勞深堪嘉許所有五城善龍均賞以靑蚨該會首事推辭不受大司徒慰勞至再云聊備大衆買點心耳該首事始行接受嗣查肇焚之由衆口咸指顔料庫爲火魁當找該庫茶房均不知去向恐被燒斃雇工打掃只見衣褲帶子等件仍不見人計該茶房共四名俱逃情虚顯然大司徒因將該庫值宿書吏以及皂隸等奏交刑部審辦至當月官蕭主政自分部卽告假直至本月廿一日始行銷假當差大司徒卽派當月向例接班住宿均先一日下午接班騐收各衙門文書如内閣發抄已到呈閱後交該書吏謄清當夜在内住宿次早將閣抄移付各司辦理差訖再交與接班當月官以此類推各部皆然二十二日正遇主政當月各旗所有按月請領錢糧均由都統衙門將花名册檔咨送戶部俸餉處覈算辦稿呈堂劄庫銀庫每月定於初一初二安三初四放給此次册稿被燒無憑核辦刻已行文都統衙門補造待補送到部再核輾轉稽延恐不能按期開放矣至部署現已派定官木廠三家公修廿五日開工清理基址各科房燼餘之藁件字紙灰堆如山阜堂官諭以麻袋裝盛運至護城河干付之清流自廿六日起連朝用大車載運上揷戶部黃旗出正陽門運至迤西閘上放灰入河河水爲之攺色云又前失愼時立少司農山係因有奉派駐南海差使得免處分非因請假合亟更正 
[金吾申禁]  
　　都門訪事人云刻值泰西駐京官商當春季賽馬之期連朝有各國人預往西便門外蓮花池一帶地方調馬秣駒先試馳騁二月十四日英使臣某乘馬行經宣武門外迤西角樓城垣下突有小兒十數輩自城上抛棄瓦石幾乎打中該使臣跟夫使臣回第轉報總署次日總署咨行步軍統領衙門查究其事步軍統領衙門立派兵弁於城垣上下嚴密巡守復於廿五日在起事之宣武門外箭樓垣上張帖告示并切諭地面弁兵等一體實力訪拿滋事之人所有示文照錄於左步軍統領衙門爲嚴行禁止剴切曉諭事准總理各國事務衙門咨稱准英國館寳署使函稱本月十四日據隨員甘伯樂禀稱昨日申時乘馬往蓮花池馬廠經過宣武門外西角樓下城根突自城墻上抛擲甎瓦 
 
 

Page 2

 
 
往下飛打幸未擊中跟人幾乎受傷仰視見有數人抛磚擲瓦請飭查拿究辦近來此等情事不一而足致各國公使往往來本署嘵舌現值各國賽馬期邇凡與會者無日不往該處城根馳騁若不嚴行懲辦尙恐以後另生事端相應行知將抛擲磚瓦之人拿獲重懲以儆效尤并請出示嚴禁等語前來查中外自通商以來相安已久近有無知匪徒屢向洋人無故滋擾曾經本衙門派人拿獲各犯枷責重懲乃復不知悛攺又復在城上抛擲磚瓦殊屬有心違背禁令膽玩已極除嚴飭該管地面官務將是日抛擲甎瓦匪徒拿獲重懲外爲此再行示諭爾軍民人等知悉嗣後務當各安本分不得無故向洋人滋擾自罹法網并嚴飭該管地面官及馬道值班兵丁一體認眞巡拿遇有此等匪犯立卽按名鎖拿送交本衙門從重懲治倘該官兵等猶不實力奉行仍前疎懈定卽從嚴叅處决不寛貸懍之愼之毋違特示貼宣武門箭樓 
[日報譯登]  
　　日本某日報云俄之於日頗示以威勢自去年到今俄艦若大若小及水雷船往來日本各埠者絡繹如梭近日寄碇長崎港者多至九艘神戶横濱亦有數艘寄泊其威誠非日人所敢輕視者日人自知力有不逮諸事讓俄一步惟於暗中防備外面則加意交親故雖謠言藉藉其實日人决不敢輕舉妄動也○日本與中國結好時條約中旣聲朝鮮爲獨立之自主國自應將兵一槪撤回不得預國政目下韓民相與起義恨不立時掃盡日人日政府自知衆怒難犯且虞各國向之詰責故日民之被殺及電線兵隊之被毁者祗有忍氣吞聲不敢肆行需索今雖由駐韓日公使小村壽太郎照會朝鮮外務官索償日民之性命家産然亦祗徒托空言聞所索銀十五萬圓以朝鮮財政難籌當限三年爲期然此亦不過掩人耳目耳在韓國内地之日商刻已絶跡卽家居通商各埠者亦時有風聲鶴唳之警去冬至三月末結臬各商折閱總額二百萬圓本月十七號午前東京來電云日本人之被韓人所殺者由使臣照會韓政府每名索償銀五千圓在平壤之日人因亂遷至仁川者損失十二萬圓餘亦須照償○同日來電朝鮮政府向俄政府借銀八百萬圓擬以咸鏡道作抵刻已派某員往俄國商訂矣 
[厦門近事]  
　　厦門友人來函云英國水軍提督於二月二十八日坐兵輪入口時寄泊厦門之美國兵船升大砲十五門迎迓英兵船卽還砲十五聲答謝○日本領事官租鼓浪嶼洋樓爲衙署公館後卽函訂往拜提督水師軍門楊西園尙書分巡興泉永道周子迪觀察日昨軍門道憲先後渡海謝步以聮與國之情○海賊沿海肆刦往來安海等處商旅時有戒心近日被掠報案者又復不少是以水師提督楊西園尙書嚴札勒限各汛營弁購捕於月之初二日在海澄縣屬之下楊鄉間訪獲同安海賊七名送請地方官訊問未知是否海盜抑坐地分贓之賊俟續聞再錄○泉郡五縣鄉民渡臺做茶傭工者向以數萬計自臺灣歸日本佔管後内地之民須請中國官護照方准登淡水之岸駐臺日員已有照會厦門地方有司亦卽按照給發護照不料刻下日本又派領事到厦諭令華民請有護照渡臺得必須先到日本領事署加蓋關防到臺方能登岸否則不准進口仍載回厦云云惟聞加蓋關防每人每張須洋二元以爲公費本月初四日科麽沙輪舟開赴淡水搭客六百餘名齊赴日本署逕請日本給發護照每名洋銀二元此後似毋庸地方官之護照矣○冬防巡查委員例於三月初一日撤防本月朔三叚巡查各員均奉札銷差保甲總巡委員亦一倂撤去○辦理稅厘定章以所徵之數比較上三年最旺徵數之額如或比較短數少則記過停委多則叅革因之局員奉差無不憂　交集也史巷分卡厘局委員羅二尹煥章自去夏接辦以來逐月加旺計核已在二成以上總局提調詳呈上憲計功槳賞不日可望優差矣○茶棧因去冬折本甚巨今歲無不盻望淡水之茶價昻可以相抵乃清明已過春茶陸續上市茶價竟較去春减二成之譜皆因過臺開設茶棧等事不能自便一切均爲日本官員稽核掣肘故商人視爲畏途所致厦門茶棧某甲存茶甚夥核計數萬擔滿望本年價漲方肯開盤售賣兹則大失所望恐貲本不無虧折矣○同安四鄉種植阿芙蓉現屆收漿成熟之時不料前月二十七日大雨傾盆者一夜本月初二夜又復大雨徹夜不止據同安鄉人云只此兩夜大雨四鄉失收漿烟值價約在十萬元之譜緣收割烟漿全在夜間取漿之法日間先用刀剖開待至夜間流出漿汁次早刷收如日間下雨卽勿開刀則漿不致流溢開刀之後一經雨過則盡被冲去矣本年漿烟已冲去三分之一將來烟價必致加漲也 
[津沽人語]  
　　天津采訪友人云樂陵縣人某甲囊資趕集販賣帶子慘被刼財斃命所乘之驢入乙丙兩鄉人之手鄉甲見之索詐錢五十千隨經逮案然死者之被殺是否因刼財而起鄉甲固未之知卽乙丙亦未之知也但以人命牽連遂湊錢爲鄉甲壽而已迨邑尊詣騐飭塡屍格緣無苦主未得名姓姑飭殮埋待緝兇犯仍狀其年貌服色出示招認在乙丙固未株連而鄉甲詐贓亦無從發其覆甲連日不歸家中人正深懸盼陡聞村中有被殺無名男子細觀招領屍身之年貌服色又與甲相符卽覓鄉甲究詰至則行吟灞上之長耳公固在槽頭拍棺辨認果甲屍不謬爰投縣控鄉甲圖財害命以驢爲案中干証鄉甲知難庇飾遂以乙丙情事供明而詐贓一層尙抺却也乙丙至案備述得驢及被詐各節如數家珍且贓欵由湊貸而來悉有姓名可証於是鄉甲罪干責押而乙丙押而不責候緝眞兇究抵○長蘆鹽運使司李都轉希蓮業已簡升貴州按察使司而長蘆運使以登萊靑道李觀察興銳補授均已見諸邸抄李觀察到任需時而都轉巳請咨入都陛見長蘆一缺由王制軍札委電報局總辦佘澄甫觀察昌宇暫行署理仍兼電報局事務擇於本月初七日吉時履新○前者鐵路公司撥出銀一萬二千兩俾作司事酬勞先是去年九月由王制軍奏准倂歸官局計存商本二十八百四十七股結至光緒二十一年九月杪止按照第一二屆成案每年每股分給息銀六釐卽由官局收回舊票換給新票註明以後按年支息六厘贏虧兩不相涉以示限制查公司股本於第一二屆分利後自光緒十四年起至二十一年九月杪止共計七年有半按六厘計息每股應派行平寳銀四十五兩兹定於三月初一日起至四月初一日止由河東開平礦務津局代發並發給收條彚收舊票以便呈送官局換給新票○去冬津郡並未渥沛祥霙現交三月農民盼澤情殷而天時亢旱三農均懸耒咨嗟初五日雨師始枉駕惠臨初六日陰晴不定而一犁雨足老農老圃已舉欣欣焉有喜色矣○天津訪事人函云代理津海關黃花農觀察之太夫人疾終署内初二日舉襄已列前報是日已時發引開路係黑白二芻靈及接引西方童男女次卽銘旌鑾儀全副擁護誥命亭又次則各種銜牌旗幟幢旛鼓樂香亭靈亭魂轎僧道尼三家各捧爐香蟒罩在洋樂前徐行喪儀之盛足慰九泉在觀察孝思不匱固非藉是以壯觀瞻而禮從宜使從俗旁觀嘖嘖者已不啻錢唐觀湖萬人空巷矣官幕路祭在閘口龍王廟下開平礦局及北洋醫院員董則祭於海大道醫院之前津郡洋行及各字號祭棚則在亨達利洋行西偏招商局公祭棚在英租界招商局西棧中聞靈柩暫停於花園之内約在二十前後扶回粤東卜葬云 
[寗郡小火]  
　　寗波友人來函云前日清晨寗城蕭家橋下某柴棧房不戒於火紅光燭天黑烟驀地人聲鼎沸警鑼亂鳴遠近水龍聞警馳至得卽澆滅僅焚去小屋二椽 
[宜昌近事]  
　　據訪事人函云川號協和通者各處皆有莊口前日由川掛旗來宜運鉛粉十箱因該箱上麥頭不對經宜關扞手西人開箱查看恰由箱底撬開不料底上有南土四包藏在鉛粉底下於是將各箱均行撬騐共騐得十箱各有南土四封當卽擡入關上以作充公並將該船扣住船上各貨均要逐件查騐聞該號往歲不知運過多次鉛粉從未查獲云○前兩日有人在街前後鳴鑼喊稱走失女兒家住東門外年將八歲送信者謝錢八百將女送還者謝錢兩吊尋找兩日並無蹤跡有某銀號前日由本地人李換張者引一女兒求售該銀號云近日外面有人家尋找女兒此女年相若莫非是汝等拐來此事斷不可行當據李答稱不是拐來無奈女父母窮極出自情願圖找幾弔錢用耳該銀號卽將女留下正值該女之母尋到是日天雨不止女母一路哭尋該銀號呼入騐視不錯因問女是誰拐汝出來女云是郭爺爺引來先由同　某媽把兩文錢呌我去買醬油郭爺爺說南門外洋碼頭會極熱閙帶我去看後掉換數處方轉到李換張手賣與銀號郭卽水地綽號掃地王郭大槐也 
 
 

Page 3

 
 
拐販人口無惡不作曾經地方官獲案嚴辦數次前許大令之璡宰東時亦因拐案將郭用竹條秮臀再用鹽水與醋淋上又鎚敲螺螄骨從不呌饒近又與李勾通昨日女母先尋獲郭扭送地方官請辦詎郭與縣差多係一氣趁交差看管時卽縱之潜逃李換張到案後竟被辯脫推在郭一人身上郭當堂亦不扳李故李已逍遙事外云○宜昌關稅務司已經總稅署調往重慶辦理新關稅務卽日雇船前往惟宜稅司尙未知何人接辦又宜昌江中所泊之英國兵船近值轉回上海之期已訂於三月初間開輪下駛○現在天氣亢燥似五月天氣人皆著單夾衣衫猶覺揮汗如雨天時不正如此河下米糧經月初雨水充足糧價漸跌現在上熟之米計五弔數百文一石中熟者五串内外較之正初貧民尙易於謀食也 
[東湖春漲]  
　　南昌訪事人函云江西上年輪應查閱營伍所遺南瑞袁臨吉南贑寍各標因新撫德靜山中丞初蒞是邦奏明展緩兹中丞擇定三月二十三日出省親詣臨江查閱瑞袁臨各標奉文後飛調各兵聽候校閱惟四月初旬向辦秋審現擬提前辦理近日各屬人犯紛紛解到但恐路途遙遠不能一律中丞應俟舉行秋審大典始可出省約略計之想查閱營伍應攺期清和時節矣○安遠縣麥明府錫良上月親解女犯一名到省經讞局委憲再四推鞫諸多疑竇禀請臬憲裕竹邨廉訪親提確訊果無實據亦無確供禀明德靜山中丞卽飭麥回安遠提集人證並委李明府克鑅同往辦理先是麥明府解到女犯稱係謀毒親夫經人救活轉毒翁姑救治無效斃命重案照例凌遲處死已預備某日恭請王命適是日恭迎某大憲過境未及辦理讞員卽提該女犯研訊極口呼寃隨用重刑又自承招刑罷復呼寃枉如是者數次查核原案僅憑鄰佑一面揣度之詞無夫主到案確供無起釁情由又無姦情及用何毒物何以夫主服毒有救翁姑服毒無救其救治之人到案亦無確供種種疑竇草率成案殊非愼重要案之道恐有齊婦含寃之慘稟請裕廉訪提訊轉禀德中丞准飭麥速回安遠親提全案人証到省以期水落石出並恐另生枝節復札李明府同往會辦此案各憲藻密慮周可謂無微不至矣 
[盜賊兩誌]  
　　鎭江采訪友人云某夜更魚三躍城外龍王巷林姓家來盜匪數名持械擁入肆行刼掠家人欲從後戶潛出鳴鑼呼救而盜黨已將前後門把守聲息不通旋翻箱倒篋任意搜括竟將金飾銀釧一應珍物盡行刦去纎悉無遺家人蝟縮不敢動直至四鼓敲殘盜黨始呼嘯而去至山巷南首某草房内將贓物瓜分林自盜去後出門追喊適保中總局劉明府水陸總巡周都戎親帶差勇巡夜過此詢問情由林稱盜已向南而去都戎及明府督同巡勇跟追而至果見屋内燈火明亮飭勇破扉直入盜黨見勢不佳各執刀械抵拒意欲乘機逃逸巡勇燃槍擊之僅獲徐王孫謝四犯原贓給林領去各犯由明府帶回總局次日清晨升坐公案訊明派局勇數名押送丹徒縣署宗邑尊飭釘鐐收禁聽候研訊○本月初七日上午雁兒河陳姓家被偷兒撬門而入竊去點銅錫燭臺一副出門後向東奔至洋浮橋適有某甲者因事過此見其手提物件頗有慌張之狀遂出而阻之偷兒曰我與老兄素昧平生乃何阻我去路言已舉手卽毆甲心知爲賊扭住其辮不釋一轉瞬陳追縱而至將賊擒住叟其身畔别無長物乃將原物奪回縱之使去而以洋蚨一翼酬中 
[上海官塲紀事]  
　　雲南巡撫黃植庭中丞蒞滬已紀本報昨日午前中丞乘坐緑呢大轎命駕進城拜會各當道至縣署時黄大令飭丁擋駕○新任松江府陳太守遹聲昨日由蘇到滬泊舟觀音閣碼頭本縣黃大令以及印委各員皆前往　迓禀謁聞太守卽擬開往茸城履新也○新授廣東臬司魁文農廉訪蒞滬等情己見昨報兹悉廉訪於昨日亭午時命駕進城赴各衙門拜客至縣署時黃大令飭丁擋駕 
[靈櫬過境]  
　　吏部侍郎李少冡宰文田靈櫬回籍將次繞道申江黃大令飭差預備迎祭等情已列報章兹悉靈櫬於昨晨安抵本埠泊舟金利源碼頭本城道營廳縣各官聞信之下相率登舟叩奠如禮 
[總巡鶯遷]  
　　保甲總巡種明府昨日午前遷進道前街總巡新局各鋪地甲及本局書差均各至局承值差使繼而各巡防局委員以次到局道賀 
[集資修呼]  
　　本城老北門大街年久失修地形凸凹且水溝不通溢出街衢眊人苦之甚至繞道而行刻經某董事倡議集資修理矣 
[賽馬定期]  
　　寓滬西商每於春秋佳日約期賽馬兹屆春季賽馬之期由各西商擇於二十二三四日在賽馬　舉行跑赛想當此日麗風和定有一番熱閘也 
[西人瞻禮]  
　　昨禮拜日爲天主教中瞻禮之期新北門外大夫主堂陳設一新上午十點鐘主教倪懐綸君乘輿戾止偕各神甫在堂誦經中西士女絡繹而來至十二點鐘各分馳而散 
[押洋被侮]  
　　瞽者楊某住居胡家宅大興里對面每日倩人扶之出外彳亍街頭與人算命前日回家至比鄰某烟店購買紙烟一支楊欲將四開一枚暫押店夥不允楊以彼此鄰居偶有短少將洋抵押尙不蒙允何如是之板耶店夥怪楊出言唐突扭住連掌其頰楊遂大呼救命是時聚而觀者甚多咸指該店不應欺侮殘廢之人該店知已動衆怒始不復有言 
[流氓毆捕]  
　　前日下午二點鐘法捕房西捕兩名在途巡綽至洋涇浜相近突被流氓數人拔至英界弄内任情毆擊打破頭顱血流如注號衣亦被扯碎八仙橋捕房值班捕頭聞信卽傳德律風至大自鳴鐘捕房捕頭立飭各包探帶同通班探夥四面兠拿及至該處各流氓已聞風逃逸不知去向捕頭以該流氓膽敢毆辱巡捕實屬目無法紀飭探嚴拿務獲究辦 
[劣子吞烟]  
　　江北某縣人王六子賃居裏虹口文昌閣畔以小工餬其口暇時常與流氓爲伍其父屢戒之不攺也前日下午後又經其父訓斥王忿甚潛購紫霞膏吞服至晚十點鐘時毒發呻吟奄奄待斃其父察知急倩人舁送同仁醫院施治得以轉危爲安 
[英廨二則]  
　　某宦有餘屋一椽出租於某甲近來宦欲將屋收回自住甲謂房金不欠不肯遷讓宦乃據情告知英讞員屠别駕立卽飭差前往押令遷移甲無奈遵依搬移昨晨將屋交還宦以尙欠房租十三天須令找算甲以赶人讓屋數天租尙須找清耶執言不允宦憤甚兩相口角繼竟用武扭作一團爲印捕將一干人拘送捕房比至英廨前宦卽飛奔入内印捕及甲赶進拖拉已由差役出問遂將甲亦帶入内堂甲以宦欺人太甚被掌面頰且所穿比肩亦被撕破定不干休旋經人再三理勸甲定不依乃將撕破之衣脫交差役恨恨而出以後少在若何了結也○昨晨有悅生昌綢莊之邵馥階扭廣順祥洋貨號經事黃浩如到廨控稱現有某處匯到該號匯票一紙向收不付遷延至今已歴多日無奈扭來公廨請訊值日　據情入禀屠别駕著將黃浩暫押候訊 
[英捕房事]  
　　川沙人某甲曾娶同鄉某乙之女爲妻已則在英大馬路菜市前開設康茂盛外國成衣店並姘婦同居店内置髮妻於不顧上月其妻亦來店中甲以爲多一眼中釘諸多不便遂移姘婦於會香里店事亦不顧問偶亦到家必將妻詈駡甚或鞭撻交加左右鄰咸爲代抱不平前日旁晚時甲又帶醉而歸將妻辱駡歴一時之久其妻略一回舌甲竟手執利刃欲置之於死地嗣經店夥阻住鄰人聞聲出視恐釀事端遂將情告巡街華捕將甲拘入捕房管押想須解案訊辦以儆效尤也 
[法捕房瑣案]  
　　安徽人丁注龍由天津附招商局海晏輪船來滬假寓法界名利棧當輪船進口時在途中失去帳箱一只外用藍布包裹内儲寳紋八錠碎銀二包計九十兩存天津某莊銀三百五十兩摺子一扣及零星帳目等項投報捕房請爲查緝捕頭准之○彩字街某車寓主前月某日失去照會一張車輪兩軸報捕查緝旋經失主查得爲同業中某甲所得因拘送捕房經捕頭詰問甲不肯言明得之何人捕頭命償 
 
 

Page 4

 
 
還車租二十天計洋四元並著交還輪軸釋放○小東門復興客棧前日有客投宿將行李親交棧使出門而回均歸烏有計值洋七十餘元投報捕房捕頭飭將該棧使傳到禁押捕房解營訊究 
[美界捕房紀事]  
　　百老匯路第二百三十四號門牌某木花店主豢哈吧狗一頭愛之若掌上珠昨晨西人某甲道經是處攫之而去店主急爲爭奪甲卽以老拳奉敬以致毆破頭顱甲不甘受此大虧奔投捕房聲訴捕頭倩二十三號西包探傳詢西人再行核奪○昨日午後二點鐘時有一粤東女孩年約五六歲在吳淞路啼哭經二百七十一號華捕掣至捕房捕頭令暫爲看守候失主認領○偷兒某甲係江北某縣人昨日清晨向蘇州河所泊某木輪船上竊取銅鍋一口中途經包探張阿五查獲解入捕房捕頭令押候解送英公堂請究○前晚有偷兒潛入吳淞路猛將堂左近第五百九十一號門牌某姓家竊去衣物不少昨晨失主投報捕房捕頭遣包探石金榮前往勘視見左鄰有一空屋賊卽由此穴垣而入遂據情回告捕頭捕頭令各包探嚴行查緝○前晚七寳鎭人張雲生潛入乍浦路電燈公司竊取螺絲釘若干經一百五十三號華捕拘獲解入捕房捕頭令押候解送英公堂請辦 
[更正]  
　　前日報紀義成紙店夥某甲吞烟一事兹悉甲在東姚家弄口卞益泰紙店爲夥因義成紙训在西姚家弄口以致訛傳合行更正以昭核實 
[芷蘭速澤]  
　　前日本館協振所承萱頤堂捐湘賑洋銀一百圓三湘七澤之間鴻雁嗷嗷昕宵待哺得此慈恩　澤當不愁殊喘難延矣敬達謝忱并頌綏福 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案照錄]  
　　前准　泥渡巡防局移送流氓行兇請縣訊辦一案前晚　明府提訊受傷人蘇阿坤供係本邑人在爛泥渡開設　茶館周阿弟等來吃講茶人衆爭閙小的以吃講茶之事久奉憲禁是以拒絶周等遷怒不間情由將小的按倒拳毆求請騐傷周阿弟陳阿培王桂寳顧連生張阿春等同供小的等皆係本邑人在爛泥渡碼頭當小工向規每日工錢一百文由工頭楊榮華給發刻欲减至九十文因吃虧太甚是以同至蘇之茶館評理泡茶十二碗飲畢給洋一角蘇稱吃講茶要七百文拖住不放以至爭執地保李月中供不知細底明府叱曰爾爲地保所管何事卽使當塲未悉事後亦應查訪豈能在案下稱不知耶大加申斥飭仵騐得蘇阿坤脇下有拳傷一處勢屬輕微明府判曰蘇藉講茶勒索亦有不合飭令自行醫治顧連生爲首行兇笞責三百板周阿弟笞二百板餘均分别各笞一百板具攺過切結交地保帶交工頭管束以後安分如違重辦○鄉民吳銀泉控妻叔潘雨亭少交方單一案前晚帮審委員曹明府提案訊斷吳供小的年廿六歲在上海某酒训爲出店入贅　桂昌爲婿所有丈人之家産均畀小的承受有住屋一所計五間與叔丈人潘雨亭對分有朱錫和爲中証前年冬交付小的方單兩紙現在佔及小的名下之地向之理論方知少收方單一紙求恩斷質之潘雨亭供此屋是小的生父潘小狗之産稍分與伊婿是小的念手足之情故耳明府以兩詞各執難以憑斷飭候補提中証朱錫和到案再訊○張少谷者揚州産也駕一葉扁舟棲梅鶴於其中爲泛宅浮家之計其妻劉氏年已半百矣張因有外遇遂置牀頭人於不顧且視爲眼中釘時與反目甚至鞭撻從事去年十二月十八日劉氏捲物潛逃張亦置之度外直至今年二月下旬在新閘相遇扭至巡防悞控訴查知伊姪張長林說劉氏向來藏匿劉殿揚船中因將劉獲拿至局一倂移縣請訊前晚亦經曹明府提訊張少谷供小的係江都縣人供訴前情去年十二月十八日小的患病妻子乘間捲逃匿劉殿揚處求恩訊追原物張長林供是少谷之姪向在無錫賣湯圓度日月前路遇嬸母說起因反目來此現在欲回申揀絲頭度日故此一同到申張劉氏供年四十七歲嫁與張少谷生過男女八人皆已夭亡丈夫自從姘人後將小婦人時常　駕因此到無錫劉殿揚處躭擱其妻爲表姊妹行旋同劉妻來滬欲到絲棧揀絲頭並未捲物劉殿揚供亦是駕船爲生張劉氏與妻係表姊妹故趁船回申臺無别情亦無物件寄存求明鑒明府訊供之下察得　　氏年紀如此不致有捲逃誘姦之情事張少谷外有姘婦不顧家室難免非是飭張少谷具結領回案遂　　 
[申報舘恊振所經收順直山東湖南賑捐三月初一日至三月初十日止第六次清單]  
　　三月初一日馨吾室主　湖南洋一千元○初二日安慶全昌仁來胡登崧洋一百元○初三日無名氏銅洋一元無力人爲次子求病速愈洋二元瘧疾求愈人洋十元宋仁山洋四元秦高氏洋五元吳曾氏洋五元吳謝氏洋四元吳潘氏洋二元○初五日沈樹庭洋一元普安堂洋廿元清河子洋十元姪荐嬸母洋八元愼記洋十八元○初七日隠名氏保平安花洋十元小洋五元三角蘇州龔友芝求母親康健洋六元蘇州龔友記求合家平安洋四元許子濳求小女病愈洋十元○初八日硤石恊源來廣生號洋五角廣生號諸友洋一元○初十日無名氏洋四元以上總共收洋一千二百十九元八角花洋十元銅洋一元 
[上海北市絲業會館籌賑公所施子英鈔錄金陵恊賑公所募第十次清單]  
　　陶蔭曾洋二十元吳子才恂過生薇閣三戶各十元吳懋周六元知非子求孫女病愈偕眷屬五元王春舫四元吳大太太三元竹　莊花雨亭手王乾盛無名氏吳品三吳韶笙吳桂馨吳蔚伯陸雨滋吳逸君吳二太太酧平安願人學痴無名氏十四戶各二元文少君何留餘堂胡飛卿解小溪解樹堂李靜泉李小湘昆玉羡善軒萱暉堂鮑壩河捐永德堂靑蓮書屋無名氏寳鍾堂華伯古韻閣繡州覺影增芬覺堂槐根書屋靑藜堂夏彭曜薛三鳳堂蔣樂安堂滕恆　堂董如閣虞東箭堂鄭鼎泉蔡天東徐義盛汪春和徐康吉祥和仁陸鍊秋王蔭香張卓卿吳海秋張同興楊步靑楊秀岩楊老太太張星河張配第張玉清吳善書吳康伯補拙氏悟禪子李太太輔仁軒安素堂守愚軒姚瑞翁醉墨軒張子和張魯泉張小嵐五十六戶各一元亦緣氏生　善堂李燕江李仲安四戶各五角吳靜齋吳監成吳春宇三戶合洋一元無名氏錢一千三百文無名氏錢八百文楊大老太楊小尹楊大奶奶王瑞和四戶合錢七百文萬壽昌隠善齎各錢六百文曹三省堂汪星垣儉德堂敦怡堂耕心居士振康莊張四房張竹川蔡儒申榮泰十戶各錢五百文謝玉堂石殿臣合錢五百文張葛順沈恆泰成蘭卿吳芸生褚煥之　復興怡源劉德豐百歲堂絳雲軒慕善子錢復泰行黃錦雲黃茂棧黃懐茂黃茂林元德黃恊茂黃德昌十九戶各錢四百文貢乾元王祥順林孕泰無名氏無名氏張松森德和祥七戶各錢三百文顧景和無名氏王生無名氏吳姓姚靜安孫　甫楊留海姚義昌桂祥記翟佩三癯仙劉德成琴記揚錦泉楊紉秋張小波十五戶各　二百文無名氏石記無名氏于姓沈蓮舫劉義源姚子記張公興黃明甫朱少雲無名氏韓王筱山吳濟鹿薛冠卿孫仲餘孫鼎興韓單氏吳陳氏陳金氏康足氏蔣吳氏范献翁馬府廿一戶各錢一百文以上共收洋一百五十五元錢二十四千三百文合成規元一百三十三兩三錢四分 
[上海六馬路仁濟善堂經收咸有一德施醫給藥一文愿册捐正月廿一至二月十九日清單]  
　　榮記大善士助洋三十六元高陽氏大衆氏自求居士合助錢申洋三十元一角丁恆菴洋二十元合嘉堂十九元四角桂金水求病愈　過子集募　隠名顧靜甫陳太太無名氏六戶各十元廣東隠名氏七元汪國桂六元情春生常安居雲在軒翠雲軒居安思危人磽竹山人三餘軒培心氏無名氏合助洋五元二角潘茂生洋五元銅洋五元烟台順泰號倪富慶各洋五元合肥李同泰莊募九位洋四元銅洋一元武林求佑子求父母庶母康健合家平安夾石旅居子病叟惜貧人王德新堂各洋四元廣東恊成乾三元角兪勳政三元銅洋二元宿遷廿一位無力氏劉錫甫子病祈愈常州瞿錫如魏張氏各洋三元洪春台求早生貴子洪仲昭　步洲鄭榮卿胡寳珊汪躋卿均求平安合助二元順風寳善氏心惺客無名氏無名氏家平安得利順心助相合二元澹人求母康健西冷濟陽氏保　安廣東梁浩池由烟台寄　蕪湖汪熾卿奪綠舘主周善卿於文光余無名方善姓李范氏無名氏無名氏無名氏角子貼水人劉集珍劉子清各一元五角全盛局夥友賠來珠家角彚豐號洋一元四角無名一元二角永福堂一元一角仙鎭芒　補過　一元三百五十文曹娥姚求母平安朱錦文資父冥福祈親病速愈人小獅山房主人靈巖山人王清芬堂華永思堂浙寗槐蔭堂陳藴安陳筱海王桂波孫燦之徐永昌張堯竹劉吉軒彭　軒姚琢軒祝淇園唐子臣全美珍張益齋虚白齋研古齋儀韓室王吉增王安增采蓮子東同春有麟程川記程川記郝宗記苗鴻記脩竹居士蓬峯居士杭垣不書名不書名無名士揚州敬心氏揚州求安氏小我氏儼頑氏積旃氏周蕭氏周蕭氏無名氏無名氏四十七戶各洋一元包叔良洋九角太倉不書名王裕記田瑞記李福記陳倚記各六角四齡童鄭太太喇桂生林會元慷慨氏無名氏各五角太倉隨緣氏施姚氏尹徐氏隠名氏無名氏王東徐各四角不求有福人但求無禍人朱慕亭金小姐子敬氏隠名氏各三角王作屏李蓬來張大齡徐祖相周仲元李允卿江錫山錢月亭史道生邵雲卿曹永坤知一子小山居士潤東守拙氏破衣子佩月二記永年福年齡貞銘貞二齡童不留名無名氏無名氏廿二戶各二角步雙根三齡女王東明無名氏無名氏各一角陜西西安府三原縣潔卿女史助銀十兩五錢五分洪萬椿銅洋十元恊昌銅五元岳市成記銅三元文報局李如才銅二元蘭記殷無名隠名氏文銅一元吳繼賢堂錢六百文吳賡哉吳　成吳緝甫吳迪甫吳心許吳耳似吳屆最吳周氏金酈氏各一百八十文以上共收洋三百三十九元五角銅洋三十一元銀十兩五錢五分錢二千五百七十文 
[上海虹口元濟善堂二月份經收送堂一文愿清單]  
　　張麗生爲兒子痧症荃愈還願洋二元敬德堂二元和興德二元通州豫豐莊函來一册修齋堂許天保許文塵許君楊許程氏又荷保許好弟許明汪八戶各一元黃劉氏六角無名氏二角求安氏二角不留名二角不留名三角不留名銅洋一元不留名銅洋一元七戶共洋一元五角銅洋二元大通知悅洲安和堂陳昌江謝山陰周振德堂吕衍慶堂汪五戶各一元　　西倉前劍贍生十願全年錢三千六百宛樓十二願全年錢四千三百二十戶共收洋八元析水陸平安五角析身體平安三角九歲女童一角五歲孩童一角鶴廷二角無名三角六戶共收小洋一元五角常熟梅里王福孫五角胡君記四角陶炳記二角順記號四角四戶共洋一元五角太倉不書名六角隨緣氏四角共洋一元北平景琴室洋四元金　不足子二元福洲松畦居士二角得月居四角自樂主人三角王花居士一角四戶共小洋十角柘臯實山　洋一元義順祥山西帮敬修堂王樹藩二戶各一元霞澤　卡榮和仁　　盛李恆興泰豐行徐乾順回昌震蕉綠軒有心無力不書名永順信樹滋葉奕積　居恆豐莊義記泰榮順潘萬和源興十八戶各五角益大園硯耕山　　　榮三戶各一元上升堂三元包升堂二元揚州蘇麓樵五角吳長青五角杭州胡慈儉堂一元杭州蘇煥林阮福堂楊炳奎張　卿錢濟堂兪氏楊子祥劉百泉王錦文毛翰卿吳民之　　卿　少　　菊泉許篤齋徐萃農十六戶各錢三十文久福號錢一百鈕季良錢六十張維錦錢一百謝厚甫錢百四十孫少眉錢一百共二十一戶共錢九百八十文收洋一元杭州萬承　堂來　善堂英洋二元銅洋十元虹口三省堂英洋二元銅洋四元南潯陳隠士洋一元周萃漁五角凌播絃五角清江華永思堂洋一元鄞南愚民苦心氏四角鎭江合愿堂一千零二　洋一元一角五分鎭江合愿堂三角清江清心益友三元新昌利票號無名氏三元韋陳氏陳韋氏無名氏江旺花女朱寳如梁陳氏清口晏宗江申報館曹天甡八戶各一元尹徐氏施姚氏梁灝氏三戶各四角丁鳳生一角曹　名銅洋一元容膝書齋銅洋二元心喜善三四月份錢六十合共計收一文愿洋八十六元六角五分銅洋十九元錢六十文無名氏施彌洋五元鄒黃氏洋二元黄張氏施藥洋四元又黄張氏二元郭景雲洋四元唐敏之洋一元共洋十八元○本堂施粥經巳停止但經費艱難入不敷出而且開局在邇施醫給葉需用孔亟迺蒙唐君傑臣助施粥洋十元正施當其厄先後拜領之餘叨荷鴻　殊深鰲戴將見病鶴枯魚同　楊枝甘露矣除分掣收照外亟登報章藉伸謝悃 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
