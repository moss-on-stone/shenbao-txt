# 1912 - 37 - 4914002

 

Page 1

 
 
   
 
 

Page 2

 
 
代論 
[敎育部總長蔡元培對於新敎育之意見（續）]  
　　以現世幸福爲鵠的者政治家也敎育家則否蓋世界有二方面如一紙之有表裏一爲現象一爲實體現象世界之事爲政治故以造成現世幸福爲鵠的實體世界之事爲宗敎故以擺脫現世幸福爲作用而敎育者則立於現象世界而有事於實體世界者也故以實體世界之觀念爲其究竟之大目的而以現象世界之幸福爲其達到於實體觀念之作用然則現象世界與實體世界之區别何在耶曰前者相對而後者絕對前者範圍於因果律而後者超軼乎因果律前者與空間時間有不可離之關係而後者無空間時間之可言前者可以經騐而後者全恃直觀故實體世界者不可名言者也然而旣以是爲觀念之一種矣則不得不强爲之名是以或謂之道或謂之太極或謂之神或謂之黑暗之意識或謂之無識之意志其名可以萬殊而觀念則一雖哲學之流派不同宗敎家之儀式不同而其所到達之最高 
觀念皆如是（最淺薄之惟物論哲學及最幼稚之宗敎祈長生求福利者不在此例） 
然則敎育家何以不結合於宗敎而必以現象世界之幸福爲作用曰世固有厭世派之宗敎若哲學以提撕實體世界觀念之故而排斥現象世界因以現象世界之文明爲罪惡之源而一切排斥之者吾以爲不然現象實體僅一世界之兩方面非截然爲互相衝突之兩世界吾人之感覺旣託於現象世界則所謂實體者即有現象之中而非必滅乙而後生甲其現象世界間所以爲實體世界之障礙者不外二種意識一人我之差别二幸福之營求是也人以自衛力不平等而生强弱人以自存力不平等而生貧富有强弱貧富而彼我差别之意識起弱者貧者苦於幸福之不足而營求之意識起有人我則於現象中爲種種之界畫而與實體違有營求則當其未遂爲無已之苦痛及其旣遂爲過量之要索循環於現象之中而與實體隔能劑其平則肉體之享受純任自然而意識界之營求泯人我之見亦化合現象世界各别之意識爲渾同而得與實體脗合焉故現世幸福爲不幸福之人類到達於實體世界之一種作用蓋無可疑者軍國民實利兩主義所以補自衛自存之力之不足道德敎育則所以使之互相衛互相存皆所以泯營求而忘人我者也由是而進以提撕實體觀念之敎育 
提撕實體觀念之方法如何曰消極方面使對於現象世界無厭棄而亦無執著積極方面使對於實體世界非常渴慕而漸進於領悟循思想自由言論自由之公例不以一流派之哲學一宗門之敎義梏其心而惟時時懸一無方體無終始之世界觀以爲鵠如是之敎育吾無以名之名之曰世界觀敎育雖然世界觀敎育非可以旦旦而聒之也且其與現象世界之關係又非可以枯槁單簡之言說襲而取之也然則何道之由曰由美感之敎育美感者含美麗與尊嚴而言之介乎現象世界與實體世界之間而爲之津梁此爲康德所創造而嗣後哲學家未有反對之者也在現象世界凡人皆有愛惡驚懼喜怒悲樂之情隨離合生死禍福利害之現象而流轉至美術則即以此等現象爲資料而能使對之者自美感以外一無雜念例如釆蓬煮豆飲食之事也而一入詩歌則别成興趣火山赤舌大風破舟可駭可怖之景也而一入圖晝則轉堪展玩是則對於現象世界無厭棄而亦無執著也人旣脫離一切現象界相對之感情而爲渾然之美感則即所謂與造物爲友而已接觸於實體世界之觀念矣故敎育家欲由現象世界而引以到達於實體世界之觀念不可不用美感之敎育 
五者皆今日之敎育所不可偏廢者也軍國民主義實利主義德育主義三者爲隷屬於政治之敎育（吾國古代之道德敎育則間有兼涉世界觀者當分别觀之）世界觀美有主義二者爲超軼政治之敎育　（未完） 
[專電]  
　　袁世凱蒞總統任各項條件大半就緒惟政府設立南京或天津兩方相持甚堅一時尚難定奪 
　　昨日午後會議憲法有少數議員主張不設内閣致未議决 
　　張勳兵在徐州餉糈缺乏向紳富勒捐不遂譁潰四散任意搶刧居民不堪其擾大都遷往宿州 
　　粤柏等軍已過夾溝將攻徐州 
　　敵倪嗣冲以重金賄托鄕民勾探壽州正陽民軍内情希圖襲擊 
　　固鎭宿州一帶被張勳敗兵退回徐州時搶刦一空男女老幼向民軍中乞食者紛紛不絕貧苦小孩祇求售銀一枚惨不忍睹 
　　鐵血軍昨向盧州募來兵士千餘名排列入城俟訓練後渡江北上 
　　陸軍編制及官制表尚須修改軍官佐目兵餉章則已議妥一俟印京即行發表 
　　倪嗣冲自稱潁州都督地方紳士大起反對 
　　張勳部下投降粤柏等軍皆謂張詐贊共和其心叵測（以上南京） 
　　清帝遜位明諭聞擬舊曆歲暮宣佈以明年正月元旦爲組織臨時政府之期 
　　袁世凱現與南京政府磋議之條件爲清帝贍養金數目及世代襲用尊號兩問題 
　　俄兵喬裝蒙人助攻臚濱府且在鐵路界内開鎗襲擊旋爲清軍擊退斃俄國士官一員傷俄蒙兵士二三十人　（以上北京） 
　　清軍連夜行抵大孤山（山西中部）民軍已預備開戰 
　　四川民軍以成都河西之銅元局改爲兵工廠（以上漢口） 
　　東京大倉洋行借與民軍之日洋三百萬圓以滬杭鐵路爲抵押物其合同已於正月二十七日簽押 
（東京） 
[公電]  
　　武昌黎副總統電　上海陳都督轉　南北軍界統一聯合會諸君公鑒來電敬悉所示各節洪與軍界諸執事均表同情已飭各軍隊查照遵守惟三大綱領一云保護外人生命財産一云恢復各地方之安寗秩序洪當起義時已經規定施行數月一云服從統一政府之命令如合共和宗旨自當贊成决無意見茲將贊成員姓名列左副總統並鄂都督黎元洪軍事参議官楊開甲程守箴雷壽營應龍翔吳元澤馬祖全張策平余大鴻謀長吳兆麟次長姚金鏞軍武部長孫武副部長蔡濟民蔡義務軍統杜錫鈞李烈鈞趙恒慤叅謀長劉一清童序鵬袁華選耿毅參謀官任未昭王瞻海兵森胡傑統制官黎本唐張廷輔竇秉鈞黎天才鄧玉璘何錫蕃砲兵協領官姜明經統領官高尚志熊秉坤黄申薌石星川馮嗣煦梅婥敏馬際雲蔡漢卿夏占奎陳鎭藩楊載雄羅鴻陞王安　劉炳福王華國張其煌田猷龍獨立團隊司令劉公唐犧之季雨霖水師統制官趙均騰艦隊司令官馬焕鈺等特覆元洪文 
　　蘇州莊都督電　南京大總統陸軍部總長衛戍總督鄂黎副總統上海陳都督轉北京傅良佐諸君公鑒滬督江電悉南北軍界統一聯合鄙意極爲贊成三大綱皆屬必要義軍興起皆抱純潔之宗旨乃各處自由招兵自由募餉當事者號令不行事權不一名爲保國實以厲民品類混雜不可言狀鄙意須就各省固有 
軍隊抽調精銳日加訓練以備勦辦土匪保護良民庶各地安寗秩序漸可恢復外人生命財産亦永無危險其不服從統一政府命令者天下共擊之諸公明達諒表同情并乞列名入會代都督莊藴寛歌 
　　清江曲同豐電　　上海陳都督轉南北軍界聯合會同志公鑒聞合會深贊成惟宣布共和遲回不决實屬有意取巧望速以全力推倒满政府免使中原塗炭無須再俟清廷宣布曲同豐叩微　　桂林都督電　南京大總統參議院各部總長武昌副總統上海陳都督各省都督鑒滬都督轉北京南北軍界統一聯合會江電敬悉希望共和國民心理現南京共和政府業已成立南軍早服從命令北軍果表同情 
和平解决自是吾民幸福至恢復各地方安寗秩序保護外人之生命財産東南各省早已實行自表同情桂都督陸榮廷叩魚 
　　温州分府等電　上海陳都督鑒南北軍界聯合會電文敬悉宣誦來電歡聲雷動自應化除私見贊成共和之大政團三大綱尤爲扼要更當恪遵俟將校討論條件及軍法草案核定後速行電示以資遵守温分府民事長徐定超後路步隊統領梅占魁水師分統朱英同叩微 
　　臨淮關浙軍司令部電　滬軍都督陳轉南北軍界統一聯合會發起諸公鑒江電悉南北軍界聯合一體敝軍極表同情敬此電復浙軍司令部朱瑞叩微印　　紹興軍政分府電　滬軍都督陳轉南北軍界聯合會鑒江電分府曁各軍隊極表同情紹興軍政分府王逸標統余冠澄管帶何旦應慶祈周肇昌叩微印 
　　成都都督電　南京孫大總統各省都督鑒成渝決定合併機關謂成都其餘條項議决續報陜屢告急已議定川滇黔會師北伐楊軍向漢中滇軍向興安本軍一鎭分出廣元龍孿先定秦隴次圖進攻望各軍協力直搗燕京破其巢穴民國幸甚成都督尹昌衡羅綸叩艶 
　　南京參謀部電　各報館轉吳和宣朱和中姚江曾紀基鄭桓陳雄洲易兆鴻徐廷棫諸君鑒君等已派在參謀部乞速來任事參謀部總務處庚啟 
　　南京實業部電　各省都督鈞鑒茲有由東西洋留學實業歸國諸生集於南京組織中華民國實業協會以振興實業擴充國民生計挽回利權爲宗旨設本會於南京從事調查發刋雜誌籌辦學堂工廠并於各省組織分會查實業爲建設之要需各國皆有學會以協助行政惟該會成立伊始籌欵甚艱可否由各省 
 [G緊要告白 
此處登載廣告最為顯明效力必大如有欲登長年告白者請速來館訂定本館當儘先來刊登 
Here　is　a　prominent　place　for　advertising,　the　result　of　which　would　be　surely　very　great. 
If　you　want　to　get　the　good　opportunity,　pliase　apply　sonn　our　office　in　order　to　make　contrat. 
本舘招登尋孩義務廣告 
滬上五方雜處匪類較多拐販小孩之案層見迭出離人骨肉絕人後嗣言之實堪痛恨本舘為尊重人道起見凡有貧苦之人來登尋孩告白者概免取費惟字數以簡明為主不得過一百字如有不識字之人不能自擬告白本館幷可代擬務希閱報諸君隨時留意如知有貧苦失孩之人即請指導來舘可也　 
申報舘啓　 
[魯兄鑒]  
十五日由鎮江來函已悉據　內附有細帳　見並無務　所掉之　核實　明速即　下以免跋涉也切切 
志白 
姚花聲明取消火險 
敝會設立以來担任寗紹太古招商及內河　　火險　程乃　秋寗紹棉花歉收來貨徽稀險費難籌嗣後火險除寗紹公司早訂合同外賒概作取消且待明年秋季出貨增多臨時　定辦法為此本會同人議決今日為始進出客兩方面均不担責任特此宣布諸希鑒諒　寗紹花業公益會告白 
輪船招商縂局各省 
現因　南京孫大總統　陸軍部黃　長來電將局　抵押銀一千萬兩暫借於中央政府分年償還本息　　即派主任人員赴寗和衷協商借款一切事並示　地股東未能深明委曲者當不　於疏通等在惟本局董事會諸公均已先後投函告退敝處無議訣之關即無執行之地步查在局辦事各董董事會定有明章第十九節云照商　董事會為　領局內應力應商事件悉秉承於董事會凡本公司遇有重大事件必須董事會決議准辦方可施行是以在局三董但有遵　辦事之資並無議事決行之權實無派人之責任而前項事　重大股東權利攸　雖　接各埠股東來函不肯承認然出中央政府命令事關軍需重要非在局辦事之人所　　　應請各省各埠大股東速公　代表數位　期來滬會議隨即前赴南京與政府接洽以昭鄭重而示遵循不勝急切　盼之至除已將各埠股東來函來電抄呈南京政府外為特登報廣告務祈　公鑒　輪船招商總局護白 
財政研究會廣告 
敬啓者財政研究會自成立以來蒙　諸同志發抒高論於財政前途獲益非淺上星期承伍正名梁延柱二君到會暢論鹽政簡金及絲茶洋貨與中國商業民生關係極重夫民生為立國之本商業為國計之先歐美富強莫不由此夫國不忠弱而無禮義廉耻民不患貧而患不振奮自立上海為人材淵　而得風氣之先補救得一分進步全國獲利益無窮且也一經改良掃　從前因循依賴之弊必為全球所歡迎亦為個人謀得所苟商民樂業軍餉不籌而自裕可斷言也今經衆議名稱仍為財政研究會將前改之商業民共濟生會取銷於陰暦正月初八日星期下午准四時在鐵大僑北商務公所內開每逢星期開會一次凡我同志務請蒞止共策進行無任跂竚 
朱葆三　郁屏翰　張靜江　袁恒之　虞洽卿　林依中　張春苞　張去私　傅筱庵　錢達三　朱衡齊　胡寄梅　王憲臣　陳子琴　鄭贊臣　席子佩　徐乾麟　徐久成　席錫藩　朱曉南　邵琴壽　周辛伯　張善甫　吳禮門　李徵五　孫楚琴　張青士　蔣懷清　胡訪鶴　張伯賢　林蓮蓀　孫衡甫　周金箴　王西星　王步瀛　陳劍虹　仝啓 
上海共和旅館廣告 
本館開設四馬路望平街口搏角三層樓洋房內裝置最優等大餐間優等官房頭等客房西式床帳綢緞被褥電燈電話外國器具另備西餐點心改良食品廚司烹調精美茶房伺候周到凡於衛生講求所必需靡不美備現在裝修完竣　先行交易　擇吉開張尙希　賜顧諸君早臨為幸　本舘主人謹啓 
[驥製哮喘氣急丹救命之寳]  
本廬分設南京花牌樓杭州陳列所 
人體百病莫苦於哮喘氣急之症此丹乃本廬第一家創製行世牟利之徒　率效尤遍地皆是致使求藥之人無從辨別玉石良可慨也考哮喘之症皆從氣　感寒邪而起此外亦有腎虛火不　經陰虛金被火尅更有痰火　於中風寒束其外者當盛發時　斷氣促頑痰上　甚至水漿不能下咽片刻不得安臥睜目喘吼旁人不忍目觀本廬創製此丹竭十載之心血經萬人之試　有功卓著為病不　早已馳名中外頌聲載道茲當天寒病發之時特將功用詳登各報俾海內　家采辦　痰哮水哮風哮　哮　氣喘痰　久年不愈　氣虛發喘汗出如雨　肺氣不　痰火上　　長夜咳嗽老年氣短　氣急多痰胸膈灌悶　痰過哮喘腎虛喘吼　以上各症無論新病久病老年少年男人婦人只要用白開水送服三錢藥性到立見喘平氣順痰化咳止凡輕症一瓶即愈重症一料　痊且可永保　　　如他家之藥服時　愈不服即　所可同日語也○大瓶二元附送止哮膏一貼小　一元每料六　　　　　　　　　　　　　　　　　　　　　　　　　　　　　　　　　　　　　以便　　外埠來　須寫明寗波路口第一百十五號批發　外克已如無　路包可　　　上海　　　　絲業會舘五開間門面　　　　　　　行所　　氏啓 
[古今第一婦科傳嗣容易降生丹]  
京都天寳齊○婦科種子仙丹○服後受胎極速○如不信者有法可試素　生蛋之雞　以此丹半月後蛋　生矣虛方欺人罪我惟天夫婦人固無不齊之　不　者即有病也然病多　數月經月經不調則　受孕之兆氣血不知必致　　失常　　所以　生不　嗣　所必難　几經永不調　後無當或腹痛　積或　　過多或關於七儲致　　志　　及風寒致　　術　體虛盜汗由止　血枯及股　而瘦白帶淋漓　腹　　五　虛　子宮寒冷　　即　受而復出　　此　體虛血虧所獲　穩子之　所體來也此丹係藥　　人所傳　　　　人　上之血平定肝　之氣去　生　　　　　　宮止帶聚精旺血固本調經有卻病壯也之功凡婦人　子者　能連服一月中　不間　無不　手而　　未生育之婦服後一舉成孕晚年經　　　當服且能育子　孕服此產必　胎　　　　　　　　丹也　料一斤　洋　　　料四粒　　二元　　婦服此　產無父軟骨之子切忌切忌　勿輕視　另有參茸海狗腎　　　子衍　　專治男子陽萎精褻服後即　奇功　料每兩二元　料每兩一元　　　骨雞　　丸　洋五元　　　購須　郵監局最妥　　　次作　上海二馬路　中市西　　里石　門內交易京都天寳　啓 
[人壽醫藥室沈制珠粉羊脂鏡面散中外馳名反醜為妍]  
僕今秋親到　貴藥室購得沈製雙科鏡面散四料婦家分膽親友用之極有神效反媸為妍人人稱讚足見貴主人制藥認真超出尋常萬萬實深欽佩之至惜購得無幾乞　　夥心甚憾之茲由大豐公司匯上洋五元請再付沈製羊脂珠粉鏡面散雙料兩料望固封郵寄江西廣信府玉由縣乾泰昌行轉交翰林第壽傑臣君收無悮戊申十月初七日寄○沈製鏡面散○專治○煙容○雀斑○酒刺○粉刺黃黑○晦色○凍　燥烈○紅　○白點風○油光○汗斑○狐騷臭等類照　　　　驗如　　　　　　　　　　　　粉羊脂　瓶洋半元　料六瓶二元五角單料每瓶二角五分每洋五瓶上海盆湯弄集益里二弄對門人壽醫藥室抄登 
[驥製半夏有追魂奪命之功]  
驥雲司馬大人馬　欲　　　　　　　　茲之私　　為勞　　　交　　和　　佳　　　　敬啓　小號　　　迄今十載餘矣　仰　　下佳　　　半夏名　　　久為各　　　　小號　在漢口分號　　亦是尊號之　六月十三日　地常清　　　　之　停早晨起來忽然頭眩不省人事飛　名醫據云中風已　救　不　　力後有大　　萬元正　莊內　友云及恐是　　須要化痰　藥　他　服　　　靜然　友亦明知決無生　不過安　婦人而已　即　中法製　　　化痰藥水不料　友　其已入　　　云不　又至小號　　可有化　妙　不　　小號　　崔氏驥製半夏最佳　　購云一盒灌服至半　後　　　目至一　後　即開口且自己可以行走　未　藥時已早　　　事幸而棺木　去　　尚未　　此事　城　知一　　　茶室中晚二三人　四五人互相　論崔氏驥製半夏　有追魂奪命之功人人交口　　不　未　　　　　　何　　乞賜　無任　　　　　函　登入各報以　　仁　手此　　　　安　當　中西藥　　中如　　　上海盆湯弄　　絲業會舘寗波路口轉角五開間門面崔氏辦香　驥　氏　發行所　　○　　大匣洋二元四角小匣洋一元二角　　六大匣洋十三元二角外埠來舘須　明寗波路口第一百十五號門牌方不　　批　格外克已如　　　包可退還 
 
 

Page 3

 
 
實業行政機關酌助開辦及常年經費并飭該會將進行事項及事務所通知貴省各實業團俾通聲氣詳情由該會通告中華民國實業部陽 
　　九江朱司令電　南京孫大總統陸軍部總長次長武昌黎副總統曁各民省都督各聯軍司令官各報館公鑒駐潯參謀長余鶴松因公調省回潯尚需時日茲經都督電委總敎練官唐君作楨就近兼理自後所有應商示事宜希直接與唐君接洽爲盻駐潯司令官朱漢濤叩七號印 
　　旅滬粤人致廣東電　萬火急廣州都督曁軍團協會臨時省會報館公會公社同鑒此次和議代表所訂優待清帝條件内有清帝仍居北京不去帝號王公襲爵禁衛軍餉額如舊諸條共和國内竟有皇帝塊然廢皇得擁重兵遺禍無窮貽笑萬國如此議和上何以對斷頭流血之先烈下何以對仰望共和之國民當道諸公是何居心誠不可解望速飛電力爭並電各省都督各北伐軍司令聯合抗議務令满酋退出北京削去帝號等於平民爲究竟爭之不得則請以我粤軍隊首先逕行北伐直抵黄龍繫可汗之頭而歸寜使十八行省盡爲蒿里母令世界上有一非驢非馬之共和國也廣東旅滬同鄕張之傑吳如海莫紀彭鄭舉父張椿榮何鐵素徐偉李襟江劉師復同啓虞 
[譯電]  
　　美國輿論以清帝退位在卽主張首先承認共和政府俾得商業上優先之權利並從速應募民國公債 
（紐約） 
　　德政府近嘗行文美國詢問對付中國革命之態度美政府覆文明日可到柏林内謂美國深願避去干涉中國内務之舉如下得已而須干涉則各國當一致進行以免悞會且謂美之意見實與德政府及其他各國相同（柏林） 
　　美兵所守京津鐵路地段中有德兵殺死華人一名並刀傷二名兇手當場被拘送交德國兵官懲辦（北京） 
　　正月二十九號日本下議院豫算股員會議時進步黨領袖某君以南满洲戍兵之數質問陸軍省大臣石本新六據該大臣答稱戍兵共有一師團半（即一鎭半）照目下中國革命情形觀之此數已足敷用其數並未逾樸資茅條約載明之最多數倘欲增厚兵力則必照會俄國經其許可方可辦理至北满日兵近已增至步軍七中隊機關鎗軍一隊其駐紮中國中央之日本海軍則已代以步軍二中隊（東京） 
要聞 
　　清帝遜位上諭之大意 
清帝遜位諭旨確已擬就其詞句係由 
满王公等修改而定茲探得大意略謂自武漢起義後朝廷即已俯順人民之請頒佈十九信條將一切政權付諸國務大臣准由國民參預親貴不得干涉政事嗣又頒示召集國會公决政體以示朝廷不私君位之心均經頒行在案今者各省紳民以大局危迫已及眉睫若徐待國會之召集誠恐延長戰禍大局難支加以外患侵迫危狀日見前訂十九信條就現在大勢以觀尚有未盡適宜之處其總理大臣之權勢尤對内不足統制全國對外不足綜理外交因時制宜不得不略爲更動卽將總理大臣名目取銷改設大總統一切政權悉由大總統主持其大總統即由國民公舉惟皇帝之尊嚴除謝去政權外與前定十九信條無甚差異詢諸王公大臣及各省官紳意見僉同自應准如所請照此辦理但刻下謠言四起朕辭政之時若無統一機關以資統率誠恐不足維持秩序茲特命袁世凱會同南北官紳暫行組織臨時統一政府以消亂萌一俟國民會議正式舉定總統再將臨時政府取銷以順輿情而示大公凡我軍民人等 
須知朝廷此舉純爲國利民福維持治安起見一切事宜悉仍其舊萬母聽信浮言致滋紛擾天下幸甚大局幸甚 
　　北方組織臨時政府之草案 
清太后旣應允遜位改建共和政體旣有密旨發交袁世凱命其預備組織臨時政府并命其先撰擬草案茲聞袁氏屢次召集國務大臣已議定草案十條探得全文大旨如下 
　　（一）皇帝辭政爲國利民福起見所有保持安寗恢復秩序聯合漢满蒙藏回等事斷不可無統一機關故特委袁世凱暫行組織臨時政府代掌一切政權以期維繫大局主持外交俟國會正式舉定大總統後臨時政府再行取銷 
　　（二）皇帝辭政後仍駐蹕宫禁母庸遷移他處以維京畿及北方秩序裨免糜爛 
（三）將來大總統府第旣在北京擇地另行建築或以新建築之監國府邸爲總統府 
（四）自武漢事起至今三月有餘南北各省經濟匮乏不獨國庫爲然南京臨時政府亦事同一律皇帝旣經辭政所有通國一切行政即應統籌全局以圖富强但一切行政費用所需甚鉅其東南已經獨立省分能否繼續支持臨時再行磋商至北方各省國庫如洗目前已屬難支將來臨時政府成立後更須力促一切新政之進行所需政費必較今日爲尤鉅應如何應付之處須預籌妥善辦法以免臨時棘手 
　　（五）皇帝旣經俯順與情政權必當統一南北各省仍當化除成見扶助中央酌爲籌解經費顧全大局倘有貧瘠省分因此次糜爛實難兼顧中央亦可暫緩恊濟以紓民力 
　　（六）皇帝辭政後京中各行政衙門國務大臣以下之官員悉仍其舊但組織臨時政府需欵浩繁所有各署官員之津貼自臨時政府成立之日起統計六個月暫弗發給以紓財力 
（七）政費一項以軍餉爲最關重要所有北方軍隊之餉項於此數月期内無論如何均須按月照給以維秩序而免譁潰其南方各軍隊之餉糈亦須通盤籌畫不得少有缺欠至南北方軍官將校均仍舊職不稍更動（八）現所組織之臨時統一政府經各國承認一切外交事宜悉由臨時統一政府直接交涉 
　　（九）所有外債以及新舊賠欵之担任政體旣定即應繼續依期償還各省無論如何亦須依舊籌措按期照解以昭大信　　（十）皇帝辭政時之諭旨除刋刻謄黄頒行天下外更須另頒諭旨於各軍隊俾得曉然於朝廷辭政之深意以免暴動而維治安 
　　共和新政府之人物表 
日來外間喧傳新政府之組織現由南北兩方協商已略有端倪其人物之位置大槪如左 
大統總袁世凱副總統黎元洪民政卿徐世昌外務卿陸徴祥度支卿熊希龄陸軍卿叚祺瑞海軍卿程璧光司法卿伍廷芳交通卿梁士詒實業卿張謇敎育卿湯壽潛參謀總長黄興記者按果如右所誌則可謂不倫不類者矣 
　　國會仍須召集之原因南北政府原議以臨時國會解决國體問題茲因國體問題旣由清廷自行退讓自無待再開國會取决刻聞南北兩政府之意擬俟明諭頒布後仍遵前議召集臨時國會并依前定之辦法從速召集以便公舉正副總統及議决一切法案并聞優待皇室條件及憲法等事亦將交由臨時國會議决云 
　　伍代表致臨時政府要電 
　　南京孫大總統黄陸軍總長鑒頃接袁内閣巧電云據美使館稱昨夜接瀋陽電有日本兵一萬三千名在奉天大連灣之柳樹屯登岸云云請告外交總長亚告關外山東二都督廷芳虞三 
　　南京孫大總統鑒頃接唐君紹儀送來梁君士詒電文如下周黑撫致閣部電請抄閱希告伍文如下頃據臚濱府張守壽增電稱十七日早八鐘　馬步砲隊約八百餘蒙馬步隊約四百餘合圍府營當卽懸旗停戰請蒙員車總營到署面商九鐘車同俄官二員到署限十二鐘交槍馬否則開砲轟擊磋商四小時之久非交槍馬不可增等因兵力不敷若再開戰增等一身不足惜必至牽動外交不得已將槍馬交蒙下午四鐘帶兵出署明晚回省等語查呼倫旗之變初由俄人暗助旣則顯然干涉終則幇兵合圍該府孤懸絕徼援斷兵單勢難固守惟該府一失沿邊二十餘卡論及吉拉林議治局均不可守呼倫道所轄全境已成土崩之勢間接而入俄人之手除飭李守鴻謨將俄運動蒙兵攻臚等情調查明確以爲交涉地步外應請大部設法挽回並盼示機宜樹模十八日等語云云特爲轉致廷芳虞四 
　　伍代表轉旅滬陜人鑒來電悉周軍駐潼現已停進昨接伍代表來電復飭該統領與民軍協商接洽辦法仍望貴同人電囑民軍張鳳翽照辦免致歧誤蹈前次殺毅軍送 
信人之轍本大臣向無仇視陜民之意惟陜省實有土匪外人言之確鑒當非盡屬子虚至此間久未接升撫文電迭經去電亦未得復前已與伍代表詳言之矣閣 
　　清廷會議復會議 
　　十五日清廷又開御前會議討論國體清后主張頗和平謂凡事由余一人擔承爾王公等反復推求遷延不定疑團繁生將來演必出同室操戈塗炭生靈之慘劇辭意甚厲并云此後我自主持無須集議慶邸以次乃各唯唯而退 
　　自本月以來清廷幾無日不會議近聞满親貴等均以無權無勢雖屢次會議亦無濟時艱遂多數請假不列議席茲將近日托病請假者之姓名紀左禮王潤貝勒倫貝子恭王喀王侗將軍　將軍葵公壽公　貝子亨公炤公肅王松公博公 
　　政體問題確已解决所有種種梗阻清太后頗有見解不爲羣說所動衆以后意旣决亦均唯唯贊成惟宣布明諭非得親貴同意不可近日屢次召見王公皆由於此聞日内各王公簽字贊成者已十之八九其餘數人或有已出京者現已電令回京約三日可到俟此數人簽字後當可發表云 
　　宗社黨愈趨愈下 
　　宗社黨前此反對共和借外兵圖暗殺種種舉動均歸無效現見大勢已去都城地方又有重兵鎭壓無可發動之機忽發生一種奇想欲擁君主前赴東三省聯合蒙古各處邀請日俄保護宣告獨立前數日已派數人前往聯絡趙督及紅鬍子布置一切聞帕王澤公等不日亦將出發彼黨以爲此舉成則不失爲偏安之局敗則卽以土地送人啟中國之瓜分亦足以洩逼迫遜位之私憤殊不知日俄外交早已抱有定見乃彼黨欲以虚名君主而搖動之亦可謂不識外情矣 
　　又聞宗社黨中之榮孟梅諸人現已潛赴吉林擬組織一新聞社謬謂先從輿論下手使吉林人心有所趨向傳聞恭王已於昨日出發其黨中所派遣之宗室某阿約三（其弟舒清阿亦爲宗社黨中人天津十一晚之炸案即其所主使）等等則先於前數日抵奉現帕澤諸人在京往往不歸邸宅行蹤甚爲詭秘其意蓋欲熾起北京之暴動其爲之走狗者則内城總廳中之僉事董祥周也并聞董之計畫北京一有暴動彼即欣然投往奉天其喪心病狂一至於此可哀也 
　　京津間之已死隊 
　　頃得密報告京津間有人組織一已死隊其意以爲敢死决死等處尚隊於未死之地位此隊之組織其人之地位實爲己死先由最精醫學家研究一種毒藥製成蜜丸服之須十日始死聞入其隊者卽服此丸二粒十日之内力謀 
狙擊無論中否藥發必死隊中命令極嚴以擊死阻碍共和之满奴漢奸爲目的定爲抽籤之法抽得應擊之人其人必去狙擊連日炸彈轟擲即係此隊黨人大抵彭家珍即抽得炸良弼者也又聞該隊前在某曠野開會約三十餘人有一二人違抗條件當卽宣布死刑其法律之嚴可見一斑誠不愧爲已死隊也 
　　日本承認共和會之進行日本人士之表同情於民國者已組織支那新共和國承認同志會於前月三十日與政友會幹部屢次會合協議其結果小川平吉恒松隆慶川村曄富安保太郎小久保喜七諸君均以個人資格加入同志會初二日午後五時於松本樓開同志實行委員會满場一致决議舉委員二十人將實行方法向元老大臣及政黨本部陳述竟見更於初三日午後一時於虎之門俱樂部内之事務所開預議會均謂今日乃承認共和新政府之第一機會望日政府急圖勿失小說 
　　俄王之偵探　（三）（無民） 
余因爲之代寫意文信兩封方培自述遇險之由因爲這夜適有大風且駕駛之人妄發命令致受此驚又道幸喜余妻不在船上否則受驚不小余問道上只有你一人麽方培道尚有我的友人余道船上水手共有幾人方培道共有十六人余道這十六人都是英國人麽方培道不是也有法人意人因爲法意人的性情似比英人爲好此時余細視方培情形知其文而有禮面圓性活潑和氣藹然使人見而生愛面色微帶紅黑望而知爲久厯風霜之人出言甚雅無少粗慢之氣據其自言已遊厯地中海數次自支伯力德以士美諾郤未來過頼方說畢起身興辭約下午與駕駛人再來細述當時撞船的事余亦起身偕方培同行出領事署過廊下出門後路旁適有一有名的點心店遂相約入店同食食時又相談論方培自云須在此間留一禮拜然後開船因爲輪船被拖後器械已損修理時須有一禮拜也方培又道離開此間後尚須往希獵一行因我友人要往希獵遊厯忽又向我說道先生今夜何勿至余船上晚餐聊表賓主之意余立時應許余因一則心愛方培爲人一則要考察他們船上情形以及和他同行的友人未完 
 
 

Page 4

 
 
 [G虹口新三官堂鴻裕當　馬路錢公所東恆濟當英租界中旺　恒大當大東門城內彩衣衛厚生當西門內杜家灣同生當　　　嚴家弄同昌當廣告 
　農曆十二月十五日起至十二月三十日止凡取庚戍年即滿漢宣統二年所當之衣服珠翠一概免利放購其金銀及辛亥年所嘗之衣　仍照同　定　取　　 
同病相憐 
羊城五公開啓　人年六十有四十　年前得喘　病每過　陽必發　冷　重一到大寒喘不得臥嗽不　言嚴遠各葯無效　漢　野朮日　三次十分中之三分減稍勞　至次年立夏將近始得漸漸而平此外嚴寒微勞亦凝自知此生無脫體之日　　幾喘而是已　年小兒孫　　賽　　過從氏燕擒敵　治　　　　一會即覺　　　　　服三盒　　從此　　有此良藥始恨相遇之晚今日　居步　　　當年不勝快感　此聖報相憐同病　　一元兩瓶五元一打　藥在上海英大馬路石路口公農聖西二衛五百五十八號　公館總發行所　分　英大馬路萬生　樓松江德覺　樓太倉總　　紙號杭州　印坊五洲大藥房太平坊中外大藥房當陽　大隆京貨號紹城利濟　後街衍　祥衣裳莊 
發明美髯衛生秘製槍上戒煙膏 
本藥房發行美醫槍上戒煙膏　　紳商各界諸君迭經 
　試會云效驗　愛應賜獎證　稱天下第一靈丹轉濟世燾人之樂本主人　加研究修合此膏　有仙機之妙樓照八卦神　八天一期　　　購毫無　楚不知不覺一到八八六十四天就此離槍　雖戒　稍遠　真能杜絕有者戒煙性戀反嫌氣悶試　　此鴉片成癮非一朝一夕之功漸漸加減方為正當戒注亦無病痛發生是膏有殺蟲去　之　力無　吃之思想不論新癮老　有病吃上無病成癮　用將此膏裝槍　　可一旦無形化盡最奇呼吸與鴉片無二亦可法泡進斗三才固本戒煙丸是丸　用上等中國藥料以滋　活血理氣尚不倫燈槍及出門人等不便攜帶另有　髮參人殺蟲　味　心修合分為　坎長　四字以四旬期　絕萬　萬妥反譄　壯　　　償　思疲勞　覺不疲頭患　片所　禇君　　早離苦海回頭是岸幸　戒煙膏大盒一元原打十元三才丸　盒一元二角原　十二元〇上海　界盆場弄周昌記機隔壁北新街金業公所對頭文政玉記藥房發售分銷處三馬路美仁里對面鼎稱　服店四馬路第一臺戲館斜對面九華旅館 
徐景明先生牙科減價數月以惠同胞 
徐景明先生牙科久為海內外宏遠所嘉許登報　　賜額頌揚　不　羅　不　為二十世紀內牙科中之巨學其技既非近世牙科所敢望其　背　所用器具及材料又均不　歷業購自泰爾名廠則其價　獨　出各牙科之上而是輕為各社會所歡迎亦因其所面非適什辛亥小春余道出　江得親色笑　談時世訛無不中又知先生於質業上大經歷而是不徒以牙科擅長余向苦牙患每食諸多名痛　治　效求先生修治著手成春數年惡疾頃刻銷除日來飲食如常者出先生所賜也然各界貧富不齊且目下銀根奇緊往往有牙患者極欲　先生求治　不　能勉　先生之價值以至中止優　念先生之衛　矣美矣錯不能普及求少貶其價　我同胞　受每飯不忘之德幸先生濟世為心俯如所講減價數月以副光顧諸君之雅望特此　告患牙者勿交臂失之近日命名近似希　　利者甚多故患牙諸君購認明上海四川路四十號徐景明牙科　醫局及四馬路　南樓　　徐景明分局方不致謓 
山陰　　沈桂年　啓 
俞穆卿君鑒 
公近在何處因久未通傖實深懷念祈　賜函通知函　寄上海後馬路與仁里五十八號內轉交可也　陳甘伯告白 
[敬告中國商人女眷之有真珠出售者]  
啓者奧愛弗（MB.A.OLFFEB）先生約於二年前會到中國今又從巴黎回申預備收買大宗珍珠將以重價購買珍珠寶石愈好出價愈高僅收售珠者經紀費一厘（即佣金）且於事務所備有通譯華商毋庸自帶通譯購定之珠即付上海通用現銀奧愛弗先生現寓法界新北門外天主堂街第六十三至六十七號門牌大羅第一層樓上有珠出售者請親臨接洽可也 
[改良生髮膠色出頭髮]  
髮乃血之餘血枯髮脫落本主人由化學發明一種生髮 
膠以活血生髮讀藥化煉成　香而清潤面寵融流血液係生髮之第一妙品專治病後　後血　陰虛脫　等患男女均可照　軍用能使禿髮重生或髮黃髮枯久搽能烏黑漂亮如萬　之　常刷能使柔軟烏亮由本醫藥室一家發行以來治好已指不勝　各省大藥房均有分售每瓶大洋五角每料六瓶洋二元五角如無效擔包可退還 
總發行關設上海山西路即盆漡衖大街樂益里二衖對門人燾醫藥室主人製 
[假座法商羣舞臺１]  
法大馬路卜鄰里口新戲塲原處十二月廿二夜好戲會串 
小春奎○金水　小寶寶○樂圓小子和○二月二　孝鑒○　羊洞嚴福寶○雙冠誥小桂芬○天雷　小惠芬○開由府賽同來小寶成全（小寶珊）飛來鳳行賽小穆全武行茂州廟（捉拿一枝桃）特請客串金月英金月芬（蝴蝶盃）恩曉　（　演）元旦節王寶寶王寶奎小勝奎小桃紅賽飛珠顛倒三錯 
[（大舞臺頭等正廳五角）]  
念二夜戲頭等正廳五角二等正廳三角三層樓四角特別包廂七角 
伍月華納紹先沈月來沈　秋殷燾虎陳運卿何家聲萬盞燈呂月雄趙如泉小桂枝孫紹棠 
小子和何家聲　燕　　 
沈月來王永利殷者虎玉蘭花何家聲趙如泉小子和　呂月樵何金　伍月華 
拋球招親　錢華橋吳英蓮花湖比武雙翠屏殺嫂投梁屏演山 
雙珠鳳　 
拿高登 
廣東黨奇聞同惡報 
[歌舞臺]  
十二月念二夜戲 
張勝云毛毛旦碧月花一魁曹甫臣敦仙舟張勝云徐桂林陳俊廷明海亮蕭國珍李金茂汪來喜劉鐘林三麻子左月春小蕙蘭李海睿馮志奎史蘭奎王三奎李春利趙月來張涌泉劉長林蘭錫九耿慶利 
反五侯三世修人才開馬牧羊卷 
斷后龍袍大與嘉府鬧 
月華録 
徐策跑城取帥印全武行長板坡 
[迎貴仙園客串一天]  
二十二夜特　　超等京都全班文武　　合演日戲逢禮拜三六准演 
張福和一　蕓彩上飄雙鎖山小均培薛家將小永齊葛玉遷王翠芬草橋開李百歲小瑞堂小海珠酒色財氣應寶運董芝山譚月明（黑燈）張奎勝張永華（金雁橋）計擒張任長小穆薛俊芝　春廷探陰山小盂七特煩　牡丹好戲梅龍鎮蓋呌天董芝山王祥云　　利李勝奎飛來鳳雙燕飛四杰村（張德俊四盞養）（　楊猴李宏彬）（張玉林劉松亭）美人計回荊州　花　 
[改進圑聯合新劇界假座]  
[改進圑聯合新劇界假座]  
丹桂第一臺 
十二月念二夜 
洪楊革命大紀念 
全本 
薄命花 
十二月廿三夜 
情慘天刦 
滑稽小劇探親相罵 
警世悲劇苦海花全本 
[羣仙茶園]  
念二夜戲大減價正廳二角 
小云仙馬芳困城白鳳奎徐楊進宮蓋七省算　登殿陸蘅芳三星歸位陳賽月　四泗風小活蘇州城紅菊花小來全四川奇聞小蓉仙馬子梅吳新寶觀金跑城賽呂布賽春恒新十八扯賽勝奎草上飛王雅琴割場所代　 
[禮拜六拍賣凈澬貸寶和洋行]  
准於念三日下午三點鐘在本棧內拍賣少澬灰馬毯二包香皂缐　雪加烟五十盒生菜油白蘭地呈酒爲四格酒共卅餘箱蕃外國衣服紅綠自來火緞羽綢各色樣子什物不計此佈　寶和洋行 
[禮拜五拍賣中國古董水晶玉器老順泰洋行]  
准於廿二日上午十點鐘下午二點半在本行拍賣上等古玩並唐宋元明及康熙雍正乾隆道光古磁花瓶人物磁　掛屏折鏡古銅香爐三星水晶玉器名人字畫並另星物件不及細载　貴客欲拍者　至本行觀看此佈 
老順泰洋行啓 
[禮拜五拍賣上等紅木傢私織絨地毯]  
[魯意師摩洋行始創自同治十三年即英一千八百七十四年]  
準於甘二日上午十句鋪在本行拍賣紅木雕嵌川龍椅子色三角床開　大衣鏡古董色子　架色花緞面書樓椅地毯絨背椅花盆並上等住宅所用書樓間大菜間吃煙間寫字間房間各種木器全銅床全副房間式各式大小織絨地毯火　毯扶梯毯數十條並鋼板大洋書鏡百　面大菜色水菓色茶色噴銀器刀叉色　煤筒火爐　火爐箱細巧花盆洋琴一切上等各貨花名甚多零　不計於念一日上午八句鐘起至下午七句鐘止全日可看此佈　魯意師摩洋行啓 
[禮拜六拍賣上等木器各種雜貨老順泰洋行]  
茲於甘三日上午十點　在本行拍賣上等房間式書樓椅大菜間式大　大小鐵床大椅沙法花架衣架寫字樓信箱書　打字機方　由南洋花瓶牙人樓　掛鎮皮箱地毯火爐耍貨　衣裳服以及另星什物不計此　 
老順泰洋行啓 
[鳴謝慎徽應]  
內子多年痰飲一旦　除　廈門路源昌東里底一百六十八號儒醫慎徽應主人診治之功特登報酬謝並告有　疾者 
陳子泉啓 
[禮拜六拍賣舊鋼鐵器繩索木料什物]  
壳件洋行始創自同治九年卽英一千八百七十年 
準於本月念三日上午十點半　在楊樹浦路瑞镕船廠內拍賣舊鋼絲　鉛鐵絲繩各種大小繩索　皮帶煤　　松木料並一應　　鋼鐵什物不幫此佈殼件洋行啓 
[禮拜一拍賣頭等古董]  
魯意師摩洋行始創自同治十三年即英一千八百七十四年 
準於年念五上午十點鎮並下午二點　在本行拍賣由南京路　洋行遺來頂上中國歷朝古磁古銅東洋色子毛俄國銀器八百四十上等琥珀藍寶石等朝珠翡翠玉耳環各種大件玉器金鋼鑽寶石金戒指金圈古董金銅神佛古錢綱東洋衣服各色雕刻器具　設各式鼻煙瓶玳　物件大中國　一　以及法國珠子古器甚多不及細載二十三日二十四日兩日可看此佈　 
魯意師摩洋行啓 
[走失小孩]  
愛兒近路培　里東子四百六十三號門牌洋房走失小兒年十一歲名根寶頭帶洋　身穿倫裙月灰布馬來靴鞋頭襪子面帶白色圓　孔如有仁人君子送到酬洋一元 
[奇驗凍瘡藥水]  
新發明凍瘡藥水出現無論已潰未潰搽即斷根外埠批發　資自給每瓶大洋二角 
上海法界菜市街昇平里三十三號養性　啓 
[設建籌餉普利水陸善會功德廣告]  
世善世間無信不立有　皆　所出信者心之本也凡有益於則謂決信不信則不能　普凡近有於惡則莫信若信則不能祛惡從來信善為正士信惡為曲人　香對神明增助善心散花誦般若除不等信故信為入之門醫乃種德之根也今增國民政府已建北伐之師相繼出發　　健兒為同胞謀幸福吾同胞對此軍務緊急之時自當籌集金錢為接濟餉械之需凡間民國國民無論男女老少皆須竭力以盡義務惟燾餉之法已成弩末現由清海應乾發起設建普利水陸道場四十九盡夜於舊歷臘月初八日起至正月二十六日圓滿為追　沙場亡觀祈禱民　　固消除眼前兵炎增進日後幸福經事務所宗教界　掛徽章分布功德啓動六等願所得之資悉移助軍餉善男信女布滿大千仗佛法之無邊化金錢　　用　場勇烈　接濟而是氣壯風靈佛殿慈悲立願而是廣施　　　一　　　　論務祈遠近善男信女速來　　　　　　　　　　　　　　　　　　馳亮察是幸此啓　籌餉普利水陸會功德處在上海大南門外留云寺即海潮寺　普利水陸籌餉善會總事務所在上海平橋路清涼寺 
發起人江蘇僧教育會代表公舉海州蕓臺山法起寺住持清海　松　僧教育會事務所所長上海留雲寺即海潮寺遠院專乾 
贊成人陳潤夫　張無塵　王博謙　黃磋玖　章佩乙　王河屏 
[經期腹痛丸]  
上海拋球場北首廣東杏林軒另有婦真白鳳丸每盒一元 
女子二七而天癸至以後每月一期届期必至流行三天後無　　此之　經期　矣否則紊亂其期　　　　　　　　腹痛　由　病既久諸　　　之此丸專治經期腹痛及經期不準久年閉經乾血癆等症一服此丸無不立見奇效凡婦女　經期之症多有不　千人者惟此丸統能治之天下間痛經種子丸不少當以此丸為第一神效云每盒一元每丸二角半 
[醫士推舉韋廉壬大醫生紅色補丸之故]  
杭州梅　根醫院畢業生陸軍頭等軍醫師範學堂醫官葆慶醫院主人張葆慶君云○人之一身全賴血液充足血充則腦筋強健面色光潤身體肥胖如喬松靈芝之秀挺可觀也韋廉士大醫生紅色補丸為環球補血補腦之聖藥男女老幼均屬相宜余一家皆服是丸無不康強榮澤願我同胞亦購服之成血充腦健之偉大國民也 
西醫張葆慶 
　　　臣之母 
中國各處商店凡經售西藥者均有出售或直向上海四川路八十四號韋廉士醫生總藥局函購或向重慶白象街分行函購亦可每一瓶大洋一元五角每六瓶大洋八元遠近郵費一律不取 
老婦賴韋廉士大醫生紅色補丸而是獲救 
蘭谿唐　臣君云○家慈現年五十四歲前患肝氣疼痛之症甚劇胃口失調大便塞結夜睡盜汗心跳不止兼患頭暈目眩以致身體虛弱四肢無力屢延名醫診治迄無功效逆料不能久於人世幸遇友人勸服韋廉士大醫生紅色補丸立著奇效胃口復原心不跳動體日強健接連服之大獲全愈一切痼疾皆為韋廉士大醫生紅色補丸所驅除僕無以為報願將實情登諸報牘藉表謝忱 
認明真丸謹防假冒 
[貴重產業出賣]  
魯意師摩洋行始創自同治十三年即英一千八百七十四年 
今有各處售皮房呈出或或在租界界在寶山華地如貴客欲進萊者請至小行面談再小行門前有詳細表可看此佈 
魯意師摩洋行啓 
[（受股聲明）]  
中國會眾水儀保險公司愼份堂陳名下股火五十股　元五百兩正第八萬二千零三十二號至八萬二千零八十一號股單一紙息　一扣歸與生記戶為業特此登報聲明 
生記告白 
[新新民照相社開]  
開設英大馬路巡捕房對面第三百七十六號門牌擇於元月甘七日即卓舊歷十二月初九日開張凡我同胞賜顧者本社無任歡迎 
上海新民照相社歸啓 
[（警船告示）]  
海關各口巡工司嚴　茲查環海開稅務司所屬界內海南彎水道地方查出礁石一塊合將其情形度勢開列於左　計開　一廣東環州府海南灣水道地方　英國船名山東船主報稱該船行至該處忽　海道　說未載之礁石一塊自石視　虎山一百七十三尺之高頂土為南三十一廣東相距五百丈於　　落潮時石上水深一丈五尺以上　　　　　　羅經方向　辛亥年十二月十五日　第五百念四號示 
[亨生電燈公司廣告]  
四川路即寗波路口 
本公司創辦部種電燈電料早蒙中外咸知定價較衆便宜今又新到一根十八號電線花線電話機及各種電料甚多另　批發特別定價公道並裝公館行號電燈賜顧者無不格外克己電話第一〇〇三號 
[三日愈癩疥瘡藥]  
每盒二角還洋上海英二馬路盡歸里保太和啓 
[潤肺化痰之第一品]  
助肺呼吸香膠 
語云有病則憂無病則喜固矣人不可以有病也今是　冬季天氣　寒有患肺病者及遠年哮喘痰嗚喉管　之不出咽之不下欲行而是氣急欲言而是語塞則吟呻床褥徒呼奈何者不乏人矣本藥房自西國運有助肺亙材和勻呼吸要品製成此膠其功交之偉大早已風行海內凡肺部痿弱者輕則傷風痰多重則哮喘氣急一經當服則清痰立化呼吸靈進胃口漸開精神亦于是振作矣洵不愧爲肺部之大將也（服法　群仿單價目大箱四元小箱二元每打四十元二十元許局函勝原班　件請公光　　　叨全　老牌商　每箱附有　洋一角之　　　券一張方爲的眞總發行所上海四馬路五洲大藥房及各埠大藥房均有經售 
[利潑林老牌辣醬油]  
蒙英王愛德華獎賞特賜皇家印牌 
LEA&PERRINS ' 
SAUCE 
為食品中不可少之原料加入魚肉雞鴨芥利野雞等食品中能使口快鮮美開胃健脾誠無上品也須認英國worcestelehire華司脫省所制應該是真品嚴防假冒特此敬啓 
[靈丹濟世]  
五洲大藥房主人台鑒啓敬　鄙人今年春季陡患咯血之癥因此身體異常需弱且方法论旋發施止殊　　悶茲　冬今老病復大作喉中喀喀作聲十餘日日以　夜未　已也醫治無功單方罔效家人束手無策余亦奄奄待斃矣五中焦灼莫可言宜家歲謂余日○貴藥房之人造自來血異常靈驗嘗試之即在本郡中法大藥房膽小　半打服之果然咳平血止氣爽神　迄今身體異常肥胖精神異常活潑引鐘自照前後竟如二人眞有浴　天日之功固本培元之術藥房靈丹濟世普惠同胞眞是華陀再世俞　重生令人可敬可仰可慕可風鄙人必感之餘無以爲報祈得逢人說項到處頌揚以彰大德並乞秉筆刪潤登諾報尾　海內同病者亦可得而是問津焉草級數設聊作保證專此鳴謝順頌○大醫生道安九月即日古由拳望吳門外洋關左近頓屯葛公館葛企明頓首上海五洲大藥房抄登　自來血價目大小瓶二元一元二角每打二十元十二元 
記局函購原班回件諸公光顧請認明全球老牌商標每瓶附有值洋一角之新認眞券一張五彩二集保證書一本　楞紙一層瓶底均有西國碼字方爲的眞 
總發行所上海五洲大藥房附啓 
[立止白濁丸]  
每瓶三角雙料半元不效倍罰土洋二馬路畫錦里東首保太和啓 
[土黃呢又到]  
　本號刻到有土黃厚呢兩宗適合軍衣之需欲購者祈至拋球塲東仁里可也 
元亨啓 
[山月館日本風爐菜上市]  
現交冬令仍會風爐菜較廣東宵夜尤為佳美如雞肉錢生蛋疏菜飯食等每客洋三角半公司大菜每客五菜加點菓茶共　五角　用　　華語日本美女侍應格外週到詳馀嘗試便知在虹口三元宮西首洋房 
[（日本郵船開往大連灣）]  
　本公司經理社滿洲鐵道會之南西京九每逢禮拜四神戶丸禮拜日一准開往大連灣並由火車接連滿洲內地各處船身個股固水腳公道客位潔凈應酬周到 
各寶號欲裝貨搭客務祈 
光臨爲幸 
日本郵總會社啓 
[大英輪船公司]  
今有固堅捷快輪船柯名厘烟杜准十二月念七日禮拜三上午開行住門司神戶橫濱等埠貴客如欲裝貨搭客請至黃浦灘念四號本公司賬房面談船泊浦東怡和旅昌棧碼頭上落利便自後每隔兩禮拜開往一次並搭客往橫濱者有特別利益可在神戶轉搭火車直到橫濱不再加收火車費特此奉佈 
[金市1]  
十二月念一日收盤金價 
現貨標金 
三百八十兩 
足赤條金 
三百九十二兩 
沙金合赤 
三百九十四兩 
[錢市]  
十二月念一日北市銀拆及銀銅元錢價 
龍洋　七錢五分五厘五 
英洋　七錢五分九厘 
本洋　九錢 
小洋　六錢八分一厘五 
銀拆　一錢 
洋找　七錢二分五厘 
錢找　一千文 
衣牌　一千三百二十文 
銅元　一百七十二千文 
市錢　一百五十千文 
附錄十二月念二百衣裳業知單 
規銀　一百七十四千串 
凈吉英洋一　一千三百二十文 
八開　一百十八文 
小洋貼水　　角十四文 
[輪船進出口期]  
十二月念一日進口輪船禮拜四 
甬與　輪船　由寗波　寗紹公司 
江天　又　由寗波　紹商總局 
保定　又　由汕頭　太古公司 
談本　又　由汕頭　太古公司 
岳州　又　由煙台　太古公司 
怡生　又　由膠州　怡和洋行 
犬臣　又　由膠州　亨寶公司 
十二月念二月出口輪船禮拜五 
普濟　輪船　開往寗波溫州　招商總局 
立盛　又　晚往長　海　威義勇隊公司 
隆　　又　開往長江　怡和洋行 
丹后丸　船　下午三點鐘開往香港經由臨州等埠　郵社會　 
新北京又　開往寗波　太古公司 
金陵　又　開往長江　太古公司 
四川　又　開往破門汕頭　太古公司 
十二月念三日出口輪船禮拜六 
怡生　輪船　開往膠州煙台　怡和洋行 
犬臣　又　開往青島煙台大連亨寶公司 
弘濟丸又　早四點鐘開往日本等埠　郵社會社 
新濟　又　開往香港　招商總局 
安慶　又　晚往長江　太古公司 
安徽　又　晚往香港廣東　太古公司 
甘州　又　晚往威海煙台大連太古公司 
十二月念四日出口輪船禮拜 
神戶丸輪船　早十一點半鐘開往大連　等埠　郵船會社 
十二月念五日出口輪船禮拜一 
大通　輪船　開往長江　太古公司 
十二月念六日出口輪船禮拜二 
開平　輪船　開往秦皇島　開平公司 
　生　又　開往汕頭香港廣東怡和洋司 
　后丸又　早六點半鐘開往日本等埠　郵船會社 
[新開老稻香村茶食蜜餞號]  
　本號開設在四馬路昇平樓對門已有卅餘年前被　居失愼今已房屋工竣仍在原處交易擇於本月十九日開張精　衝生茶食改良糖菓玫瑰桂花華素年糕揀選香水甘炒瓜子其餘各貨繁多故不細載倘蒙士紳商賜麗者請認小號可也 
[浙江台州府甯海縣示]  
茲八月十八日民軍在武昌起義四處影響由土匪乘機擄刦擾亂村錢損害不堪現各蓬邀集大力渡莊推舉羅景堂羅鶴亭羅鶴雲羅步青王四逹五君妥議聚立保安民關於十一月初八日成樂協　保護治安民鑜現以平和匪絕安枕矣特此聲明登報羅景堂羅鶴亭羅鶴雲羅步青王四逹講啓 
[火險可靠]  
本號　託李鍚明徐全根二君向三井義記二公司保有火險不料本月初一晚鄰居失愼被焚該公司經理人電告總公司由莞件洋行洋東至甬驗明後本號今收到三井義記公司賠欵銀三千六百兩足兌該公司誠實可靠特此登報鳴謝　甯渡泰記米行啓 
[上海冠亞公司開張廣告]  
漢族光復氣象鼎新煩惱既己削除冠弁尤宜首改惟市上所售各式帽子洋貨為多俗尙既依時而移利源每因之外溢想亦我華熱心志士所同聲吧息者也本公司有鑒于此特聘名師專選華料精製各式西帽工料加精式樣尤美現為推廣營業起見定價格外從廉倘蒙批　更當克己茲擇于陽歷二月二號發　歷十二月十五日開張放盤七天以廣招徠凡我愛國同胞務請　賜顧為幸本公司開設英租界望平街中市第二百廿一二兩號門牌特此佈告 
[中國製帽公司廣告]  
啓者敝公司製工廠設在上海北河南路二號洋房精製呢絨各種洋帽及海陸軍帽軍衣刻又改用本國絨緞各色西帽以消國貨草帽一項尤為國貨大宗更當攷求早經開工製造均備同胞需用敝公司不惜資本精益求精非徒牟利實欲挽回利權起見惟望熱心同胞諸君光臨批民格外從亷經理批民法界打狗橋壽康里泰記號此佈 
[江蘇律師總會廣告]  
本會於舊歷十月成立蒙江蘇都督批准立案於本省各級審判應辦理民弄訴訟事件惟各處分會爾未一律成立人民請求辯護殊多不便凡有下列資格變入本會者得於各處組織分會以便人民受法律之保護入會資格如下（一）大學法科畢業者（二）有推事檢察之資格者（三）得律師之文選者　本總會分務所設蘇州富仁　六七號 
 
 

Page 5

 
 
   
 
 

Page 6

 
 
[接要聞]  
　　蘇省飛划營整頓之一斑 
　　蘇省飛划水統領師鍾堯階君因聞悉有人在外冐名勸捐招搖勒索特出示曉諭云照得本軍駐防各處原以緝捕匪類保護地方爲本軍應盡之天職故自光復以來所有餉銀奉都督命令均由軍政廳按月發給并未派人在外勸募累及民間誠恐有不肖之徒假冒本軍名義藉此招搖陽以勸捐軍餉爲名私則飽塡慾壑鄉民無知必至受其愚弄殊與本軍名譽大有關碍除登報廣告外爲此通告各界以後如果再有前項情事儘可扭解來營或指名禀控本統領自當嚴加懲辦一二以儆其餘其各一體知悉 
　　又牌示云照得各營向有札費以及節敬等欵此係從前陋規自應痛除以清積習爲此示仰各營知悉以後一槪不准饋送分文如有本軍服役人等暗中需索一經察覺定當從嚴懲辦言出法隨决不寛貸　　蘇州租糧並收局之近狀　　蘇城租糧並收局於十二月十六日（陰曆）開辦適値先鋒隊勇在城廂内外强剪髮 
辫農民正在赴局納租突遇該隊勇强行剪辫遂一閧而逃紛紛開船返鄉不敢再來現宗民政長以先鋒軍隊未奉命令遽閙風潮致鄉民莫敢入城殊與征收租糧大有影響特禀明莊都督由都督諭飭先鋒隊朱隊官嚴行約束一面出示曉諭云照得租糧並收現在設局開征四鄉業田農民自必紛紛入城無論有無髮辫均係安分良民倘敢强迫剪辫查明立予懲嚴爲此出示曉諭其各一體凛遵 
以函云租糧並收公局自十六日設櫃啓征後瞬閱一生期惟元局收洋二千元左右長吳兩局收數寥寥均不及百元而每局日用開支如局長委員庶務會計等不下數十人即火食一項已不敷支用將來若何結束殊覺毫無把握並聞有陶頤壽等棧所塡三聯由單朦混加成浮開數目現被查出議罰此次公司章程係由田業會倡議當時頗有反對者是以義倉堂局曁潘尤張王各業主均不願附局併收宜收數之無起色也 
　　新浙江之談片 
　禁烟之嚴厲　杭州烟土限期陰曆年底禁絕已記前報現各府縣因殘年瞬届禁期將臨紛紛請示辦法當經政事部答復謂禁烟限满膏店當然勒閉土店存土應令先期禀報禁烟局查明存案祗准藥店領照購製丸藥餘數應准由局呈明省部頒給護照運銷未禁絕各省但杭嘉湖祗准運北惟印土由申運進者不在此例其私家熬膏希恪遵前電明白曉諭告發以五成充賞又聞鄉鎭私吸充斥希責成禁烟局董嚴查如有違抗並准指調兵隊速轉各屬縣一體遵辦 
　　飭查全省敎堂　浙軍政府外交科現因各屬土匪不靖居留内地各敎會紛紛照請保護曾由該部長通飭各府縣清查轄境敎會迄今匝月報到寥寥事關外交豈容任意玩延茲該部特發表册交各府縣令將轄境共有敎堂若干所敎士若干敎民户口人數並注明天主耶穌及長老内地浸禮安立甘等會國籍職業飭民政長詳晰查塡限期造報俾便稽考而籌保護 
　　新政社之交涉温州新政社前因章君太炎投函檢舉經軍政府勒令解散現該社同人以省部干涉結會自由顯背政府約法迭次抗爭府民長徐定超特電致政事部稱新政社查係亦屬志士發起組織宗旨純正輔助共和並無不正當情形陳君介石確係被舉旣非冐稱章太炎名義亦非一二私人擅自組織查臨時政府組織法第六條人民集會結社自由該社旣係正當之政團政府應盡維持之責未便解散希察核等語本日經褚部長詳電駁復謂臨時政府組織法第六條所指當然爲受民國法律保護之人民而言查陳介石於光復前告密民軍有據本應嚴拿治罪民國寛大爲懐存而不論新政社旣確係舉章太炎陳介石爲正副社長查該社規約第三條有與本社同意由本社一人以上之介紹經本社許可得爲社員等語試問章太炎與該社有何同意由何人介紹倘以章君爲發起人何以章君指陳介石爲冒稱倘該社引陳介石爲同意而共舉之則該社爲反對民軍之政社可知何能受民國法律之保障即其中頗多正直人員亦宜諭令另行組織所有民國新政社希速取消免興大獄盻切 
　　贛省近事片片 
　　省垣臨時議會定期二月一號開幕其會塲仍在舊諮議局已由馬都督頒發關防文曰中華民國臨時議事會之關防議員共計八十人均係游學外洋及富有智識道德之人不似從前諮議局之腐敗矣 
　　大理分院已經司法局組成以符四級三審之制度升南昌地方審判廳長胡董充當院長並由印鑄局刋給關防以昭信守亦定期二月一號開幕 
　　贛省所派援鄂軍隊業經馮嗣鴻督帶抵鄂頗著功績在鄂所需兵餉現經馬都督札飭軍務部撥發庫銀五萬兩派兵解鄂投交黎副總統轉發馮軍餉需 
　　贛省都督出示云照得民國政府久經成立一切内治尤關緊要所有假名兵勇沿鄉搶刦等事屢經出示嚴禁並訪拿懲辦在案乃聞各府州縣尚有亡命匪徒冐稱都督名義私自招兵肆行刧掠魚肉鄉民等事如果屬實實堪痛恨准由該管地方官會同該處營團迅卽拿獲一面將該犯不法情事詳細電禀本軍政府俟核復後卽行就地正法以除兇暴而安善良 
　　旅贛人士之不平鳴 
贛省光復之後各部辦事人員對於外籍畛域之見頗深以致旅贛人士羣抱不平正月十九日特在江南會館開旅贛各省同鄉聯合大會擬要求當道維持客籍應得權利保護安寗（因城中搶案迭出）是日到者三千餘人經參謀部長劉麒標統方先亮及崔君寳瑛張君五文李君樹榮先後演說共和之宗旨與請求權利之必要雖屬激烈頗爲正大一時鼓掌之聲如雷震動散會之後卽擬定會章要求都督允許選舉及被選舉權以除省界而免衝突 
　　漢口新市場辦法 
　　漢口紳商宋煒臣等呈請黎副總統文　竊查漢口一鎭水陸交通爲中國之中心點凡東西各國考察商務者皆詡爲最良之商埠惟曩因租界以上市廛節比房屋鱗次未能與租界聯絡一氣收整齊劃一之效識者根焉今當刦灰之餘亟宜建築江岸馬頭開築馬路成一完美高場其對於各國租界有高屋建瓴之勢一切建埠築路造屋捐稅衛生巡警各節悉照工巡局章程辦理如此則華洋商務之精華將薈聚於華街一帶誠爲改良商塲之絕好機會况兵燹之後貧民無以爲生弱者則爲餓莩强者則爲盜賊今公家旣舉此大工益以私家之建築即可㝢以工代振之意至應用地畝卽於各業户中十分抽取一分已可敷用其建築經費暫由政府籌墊所有墊欵本息仍於商塲佈置完備後設法陸續歸還但使工程早一日興辦即商埠早一日發達貧民少一日流離似爲籌辦善後者之不容緩圖茲謹將舉辦大綱錄列右方是否有當伏候採擇施行 
（一）建築江岸馬頭　擬由花樓起至橋口下首止約計築造長英尺三千丈之譜每丈工料約需銀六百兩共計需銀一百 
八十萬兩 
　　（一）開築馬路擬由江岸至京漢鐵道計開直路二十二條每條統扯長約四百丈以二十二條計算共計約八千八百丈又由花樓至武聖廟擬修横路十二條每條約長一千二百丈共約計一萬四千四百丈横直共計約二萬三千二百丈每路寛約四丈約計用地九萬二千八百方塡路用碎石約五寸厚共需四萬六千四百方每方價約四兩共約計銀十八萬五千 
六百兩塡路用黄砂共計九千二百八十方每方價約四兩共約計銀三萬七千一百二十兩又側石約需九萬二千八百丈每丈價約二兩五錢共計銀二十三萬二千兩又陰溝約計二萬三十二百丈每丈約工料銀二十兩共約計銀四十六萬四千兩又塡路用碎磗需用四萬六千四百方每方價約　兩共約計銀十三萬九千二百百兩又做工每方約一兩共約計銀九萬二千八百兩又工程費約需銀二十五萬兩右建築江岸馬頭開修馬路兩項共需工料銀三百二十萬兩 
（一）抽地築路　自花樓至武聖廟約計有地一百二十萬方於每一百方中抽地十方撥作馬路之用共約抽地十二萬方 
除馬路寗用九萬二千八百方尚餘地二萬七千二百方及老路留爲各段馬路修造學堂菜市場及便　之用倘再有餘剩即　此地出賣作爲抵還公家墊欵之用 
（一）此際漢口房屋焚　殆盡業主多半無銀造屋擬借外欵一千五百萬南約可造市屋三萬間名爲商辦建築房産公司 
但此欵須請政府擔保方能有效各業户如無力建造者即以基地作抵押借銀造屋其契據歸政府派員會同建築公司經 
　其租金拔歸建築公司收納候將本利收清無欠其地屋仍歸原主管業　租庶於三年内全鎭房屋可以復原並請政府速設立漢口商塲工程局出示曉諭全鎭商民　燬之屋暫時不能建造候馬路劃妥再行辦工興造免得造而復拆捐失造本 
（一）請政府速設清丈局曉論商民將已毁屬甚地超速報局 
註册驗明契據給發新地契以資業主建築市屋（一）工程局曉諭商民各業户造屋先繪圖樣送工程局核准方可建造以歸劃一以上六條組大舉粗其辦事細則俟此案核准後再行擬呈合并陳明 
　　實業部通告漢口商民建築市塲文爲通告事奉大總統孫命鄂江起義以來戰事倥偬凡百生業咸受影響商家貿易尤遭損失而漢口全市爲北兵焚燬其慘酷情形本總統蹙焉憫之幸今者東南底定民國肇基商務爲實業要政之一亟應恢復善後各事尤宜審愼須立永遠之計母爲權宜之策茲據漢鎭商民張崇吳沛霖等呈請籌辦漢鎭商務建築市塲等情本總統察核情形尚屬可行爰審定辦法先清丈被焚各家基址卽行登錄經地主議定地價每年由公司納租於地主地主須按照所定地價百分之一納地稅於國家逕由公司繳納由租内扣除以一事權他日國家因公需地之時即照現定地價隨時買收豁除前清给發官價之苛例凡我國民抑體時艱咸知大義和衷共濟庶幾商業之日興戮力同心相躋共和之郅治特發通告俾衆咸知元年二月二日 
　　山東軍政府近事 
　　連都督謙讓可風　登州軍政府成立後起義 
诸君共舉連君韶仙爲臨時大都督所施政治無不俯順輿情故登郡商民咸額手稱慶嗣以清軍在黄縣久戰不退連君遂喟然曰我輩起義本爲援民水火何能目睹黄縣之商民受累耶遂託政務於劉君藝舟親赴前敵誓流血以援黄危而烟台杜都督辭職後旋被劉君請至登州當晚登州合城開歡迎大會舉杜君代理連君政務杜君再三推讓紳民不獲已遂函告連君連君星夜趕回登州懇託杜君代理杜不獲已始准暫時代理如二公者其謙讓真可風矣 
　　虞都督頗識大體　黄縣自光復以來清鎭兵官葉長盛疊次派兵抗拒我軍屢挫其鋒但軍氣雖奮而器械短闕昨劉司令藝舟來烟向軍政府告乏當經虞都督慨助六生的大炮二門該都督顧全大局不分彼此實堪欽佩以視徒爭權利不顧公益者相去奚啻霄壞　　杜總辦辭職可惜煙台前巡局趙總辦離任後捆載而歸經前都督杜扶東委派杜紫廷接辦巡警視事數日卽將曆年襀弊查出若干且每日步行巡查警崗不憚勤勞若再假之時日不惟警政大有起色且可省出無限濫費興辦一切要政於烟台地方裨益匪淺詎以杜扶東辭職之故亦憤然告退實爲可慨云 
　　
逃警已變爲流寇日前煙台巡警一區及四區因飭令繳槍歸警衛隊收用有五六十人携快槍多枝而逃當經杜巡長隻身趕至石灰窰兵已遠颺終未追回詎於舊曆本月十三日該五六十人逃至樓霞京芝埠村該村有富室林姓爲逃兵所涎遂蜂擁而入手執快槍勒令出銀四五百兩交割已畢又搶帶馬騾多匹而往距該埠三十餘里之村云 
　　晉南軍情近報 
　　防營横暴　據清晉藩李木齋特派員報告云某奉委赴省南辦理招撫事宜沿途訪查潰散革軍一切行動頗近文明經過地方商民無恙十一月十四日偕苗李兩君行抵襄陵聞陜軍佔據蒲州十五日至太平得周令確實報告運城失守河東道余逃走又聞晉軍與秦軍會於河東現苗李兩君返至霍州某暫駐鄉寗詳查南鎭對付革軍手段異常野蠻前革軍政府派往南下之統帶劉君漢卿被巡防隊斬首謝鎭賞該兵銀二百兩懸首於平陽之鼓樓以示衆並令巡防隊沿途搜查無辫之學生殺者不可勝計令人愴痛難言以故巡防與革軍之仇不共戴天巡防隊又在太平縣收西學專齋畢業舉人李鼎新係芮城人亦殺之可謂慘無人理此沿途一帶巡防對於革軍之情形也秦軍兵隊數千現據河東云 
　　平陽光復　據平陽歸客云十一月二十六日南路民軍已攻破平陽府城民軍攻西門刀會攻東門東門之軍異常勇猛東門遂先攻破清鎭兵謝某逃匿無蹤民軍入城大被歡迎現韓侯嶺南之仁義鎭駐紥先鋒隊百餘人大隊數千人云 
　　津人不認張鎭芳爲直督 
天津城議事會上袁内閣電北京袁内閣鈞鑒陳督憲遇事鎭靜深洽與情今竟請假離任以張鎭芳督直不勝惶恐查張前在運司任内貪贜受賄誤國殃民並任用私人黄承恩（即黄四）人人痛恨惡感已深忽而督直如果釀亂遺害非輕我公素愛津民如保赤子敢乞速賜代奏收回成命俾津地八十萬生靈　離虎口千叩萬叩天津城議事會泣叩諫電 
　　貴州趙都督宣言書 
德全不才忝荷同人推任副督兼理正督事宜惟日競競懼弗勝任而職權所在不敢稍自放棄貽誤事機今請爲吾黔父老昆弟詳言之夫革命以民權爲目的而民權之發展必賴軍權維持於先而後民權以伸章太炎先生之言曰革命之志在獲民權而革命之際必重軍權又曰軍權漲一度民權亦漲一度軍權爲民權之母軍權不尊則民權脆薄必不足以集事革命時代之必設軍政府蓋以增軍權即以培民權此中關鍵固有相維而相繫者逮乎事平解軍權以授民權天下晏如也吾黔反正兩月於茲軍權之不可解民權之不可抑盡人而知而因時定論此日軍權之價値卽爲他日民權之代表欲尊民權非先崇軍權不可德全不敏爲我民計不能不爲我軍計權所在即責所在一切關於社會安危地方利害德全惟有嚴重干涉以完我軍權者完我民權也他日民權發達則軍權解散德全退歸林下還我自由斷不戀戀於此皇天后土實共鑒之敢告 
　　黔省財政近聞 
　　分送决算表册貴州財政困難素爲各省之 
冠反正後尤覺艱窘近聞蔡華二部長謂公家之錢財皆人民之脂膏苟稍有浮濫卽無以對人民現擬印刷各種决算表册分送各府院部請將九月十四以後各項開支逐一詳細塡注以便公佈并以引起人民監督財政之心云 
　　銀行將次開辦　貴州中央銀行原擬 
附設財政部内因該部紮有第二標新軍未卽動工軍士等亦知銀行關係財政大有裨益甚願讓出該地使早日開辦惟無相當之處故未遷移現二標新軍奉派援鄂不日將拔隊起行日來蔡君衡武華君元宜曁留學日本銀行專科之黄張諸君正討論一切章程細則以便從速着手云 
　　川蜀刦後灰 
　　豁免雜捐川省迭遭變亂民生凋敝已達極點若令一律抽收雜捐勢必力難遵繳轉滋疲累川軍政府厪念民艱所有各項雜捐現已從寛豁免以示體恤而慰黎民 
　　徴收關稅　川省各處常關前清時係分别派委專員及各經徴分局兼辦現當大漢光復財政困難雖百貨釐金已經裁免而一切關稅仍應徴收聞已由財政部通札飭知嗣後商販人等經過各關務須遵章照常納稅以資撥用 
　　客商回籍　陜西住川各幫客商自前月亂後紛紛均欲回陜昨聞北關外接官廳茶社内凡回陜商人均約在該處齊集同時啓程每幫約六七 
 
 
 

Page 7

 
 
十人半肩行李一條手棍其行色頗覺凄楚云 
　　掩埋死屍　忠州日前有拳匪多人頑抗該州駐紮之同志軍經同志軍槍斃多名屍身枕籍奥腐不堪該地居民以匪等蹂躝地方死有餘辜均掩鼻而過憤置不理本月某日巡行川北之宣慰使經此以臭氣薰蒸易釀瘟疫當飭該地保甲派人速爲掩埋以重衛生云 
[各省通信]  
　　安慶通信 
　　省城前次謠傳朱家寳駐毫爲倪嗣冲迎駐穎州頃經友人自穎州來省言及朱家資尚在河南惟倪嗣冲駐紮穎州現倪以朱雖爲满清皖撫實係在逃安徽都督故所有軍事槪不與謀以防不測由此觀之則前所謂朱家寳駐穎之說當屬子盧 
　　嘉興通信 
　　改屯田爲民田　嘉興衛所屯田代表魏道青等日前具禀政 
事部謂承辦屯田自前明迄今垂爲世業前清因財政支絀有電田繳價之議尚未遵繳適値光復現在集衆公議援照成案區别田畝高下分成定價并請給發執照革除屯田名目歸入坐落各縣照民田一律升科完納俾資永守惟乞核准照辦等情褚部長查閱來禀以屯田名目繳價給照升科一律改爲民田自係正當辦法刻已移請財政部擬訂妥章轉飭該代表等遵照辦理 
　　蘇州通信 
　　嚴禁私自招兵募餉　蘇省莊代都督接安徽孫都督電稱近 
日皖省往往有外省人私自招兵勸餉流獘甚多嗣後各省如招兵募餉須有正式公文呈驗否則查拿嚴懲等因以江蘇地界遼闊難免無此等情事特出示曉諭嗣後凡有各處來蘇招兵募餉 
者必先將正式公文呈候查核認可後方准設局辦理如無正式公文即是冒充軍界私自招募許即密禀聽候查拿照軍法懲辦　　市民公社續選職員　蘇城道養市民公社各職員已届一年 
期滿應照章另選茲於十二月十八日在清微道院事務所投票選舉十九日開筒以沈束璋君得八十二票最多數當選正幹事杜少坡君得七十四票葉留生君得五十三票均爲副幹事惟葉君本係副幹事因另有他事已預先當衆辭職現擬以次多數之丁履川君爲副幹事其餘被選各員則分别推充各項職員云 
　　海陸軍進行社成立　　江蘇海陸軍將校進行社係聯合陸海軍將校組織而成事務所設在滄浪亭於二月七號開成立大會並選舉職員提議事件業將章程十六條刷印通告徧請各界惠臨云 
　　派兵保護當舗　蘇城各典當時有兵士人等以破衣硬當日 
來滋擾更甚各當舗懼不敢較相率早閉典業董事潘濟之以時届年底貧民生計攸關爰會同商會面謁莊代都督請其設法保護聞莊都督已飭派衛隊多名分駐各典彈壓一面傳知各與照常開市矣 
　　揚州通信 
　　示平米價揚州民政長以米價昂貴妨礙民食特出示曉諭略稱揚州光復以來所以秩序　然者固賴軍政府徐公寳山防範綦嚴亦由柴米價廉貧民易於　食故搶掠盜賊之患不戢自弭刻當冬令米價日昂卽以洋價而論以前每元二千二百數十文近則一千三百數十文豈米價與洋　爭爲消漲耶推原其故皆鄕富囤積居奇所致（中略）爲此出示曉諭仰卽平價出售倘仍囤積居奇一經察出立即提究 
　　禁吸紙烟　軍政分府近得南京來文以紙烟一項近有張賊間諜暗藏綠氣毒誠恐軍士吸食貽害無窮經徐君寳山勸告軍人謂紙烟有損無益國民早已勸戒至於軍界中人更屬不宜吸食今旣有此明文尤當竭力掃除免墮敵人奸計除布告同胞外嚴飭各營將士一律勿吸違則治以相當之罰 
　　謠言下毒　此間與張賊相距甚近因之謠傳不一二月二日城外發見僞示旋即被人撕去後又紛傳井中被奸細布散毒品以爲戕害同胞之計現經軍政分府出示嚴禁造謠并飭各營將士秘密調查有無間諜隠匿以便懲辦而免搖惑 
　　愚民保辫　郡城自經剪髮會提倡上流社會大率葛　斬盡唯商界中人持之甚堅近因謠傳張賊進攻一般保存辮髮黨故甚其詞謂無辫必受奇禍二月三日有數鄕人在街忽爲兵士剪去辫髮起而大閧並擬集合團體如再强迫定將菜蔬各物不復人城販賣 
　　學堂改名○揚州各學堂現經敎育公會定議將舊日師範學堂改爲法政學堂兩淮高等小學堂改爲揚州高等小學堂兩淮中學堂改爲實業學堂府中學堂改爲揚州中學堂並於舊城添設揚州高等小學或即以舊日江甘高等改設云 
[　本埠新聞]  
　　林述慶與軍餉之關係 
前鎭軍都督林述慶自光復南京後以江蘇已有 
都督事權宜一卽將鎭江都督名義自行取銷專任北伐後又因事自退旅居滬上嗣經前江蘇都督程雪樓君查知林君尚有餉銀五萬兩未經繳出屢欲詢問用路因彼此事繁迄未謀面茲由民國交涉司訪知林君假庽租界特即函致公共公廨於昨日邀到林君詢問一切林君答稱此欵祗有四萬兩因無人經管早已送交工部局暫代存儲儘請查問讞員關　之君與美副領事海君以事關軍餉不得不格外鄭重遂商由林君姑覔人銀並保俟再商議料理 
　　客棧内之疑案 
黄文增不知何處人於舊曆十二月初八日與鄧某由長江瑞和輪船來滬同庽松江路泰安棧三十一號房内至十二日囑該棧代購青島船票兩紙後即不見進出該棧因黄鄧二人未將鎖匙交出疑其尚須回棧故未將門開啟詎至前日忽由茶房陳永生在窗隙窺見牀上躺臥一人始知有異當卽訴明經理鄭化龍報請捕房派探開門則見黄已被人刃斃遂將屍身舁入虹口驗尸所報告公共公廨於昨日午後四時由聶襄讞會同美副領事强君蒞所相騐先由該棧經理鄭化龍與茶房陳永生投案訴明前情繼由中西包探禀稱在黄行李内檢出護書一扣内有前清光緒三十二年分鄉試卷一本註明蒙古人文海並有黄之小照一張亦註明於今年七月間與鄉同在黔水西門外紫竹菴所攝據該棧茶房指稱黄小照上後面一人卽是同來之鄧姓請爲察核中西官得 
禀卽飭檢騐吏騐明委係刀傷咽㗋身死因無家屬即飭地保報堂棺殮厝壇候認一面諭將鄭化龍陳永生均交妥保候照會西洋領事飭傳該棧主到廨會訊所有起案之行李各物暫存捕房候核 
　　軍政府控告馬範九續紀 
穆安素律師代表滬軍政府控告閘北巡警總局材料科員馬範九侵吞公欵一案昨晨復由公共公廨關讞員會同美副領事海君研訊先據穆律師譯稱馬有閘北管理財政兼工程處被伊吞没建造新閘橋及馬路工程經費又閘北各押店所存押櫃洋二千五百五十元以及罰欵項下應撥棲流所之善舉欵項與建築浮橋等費爲數甚鉅查此項公欵係向商民逐漸捐集應請追還且新政府早經清政府承認爲國政黨曾派唐大臣來滬議和該大臣到滬時卽有叅預和議之六國領事晋謁兩方面均用正式公文則租界已不能不認軍政府有管理地方之權查馬爲清國官吏吞没民財係個人之事並非國事犯公堂無治理界外事務之權無論清政府推翻不推翻新政府成立不成立卽以華官侵吞民財而論自應解歸内地訊辦應請堂上察核訊之馬範九延麥加禮明兩律師代辯謂原告控被告侵吞公欵堂上須研究確證且各國對於軍政府並未實行承認該局局長係是姚繼之被告素業醫道因與姚局長醫病相識始充醫官繼充營業科員專查不正當之營業兼管捐務被告旣非局長又無管理財政之權何能侵吞鉅款如果侵吞應由清政府出面控告即清政府控告亦須控告姚局長不能控馬又查被告住居租界二十二年今旣在租界犯案且在押患病應請交保案歸公堂訊理復據穆律師駁稱此項公欵由清滬道在洋務局給馬領取洋務局雖在租界實由清政府設立爲中西官塲之招待所故被告稱在租界犯案尚多牽强譬如住居華界或法界之人在英界犯案自應送英公廨訊理今馬旣在華界犯案自應解送内地訊辦應請堂上决定此案或解送軍政府或由公堂就案訊理中西官磋商之下謂公堂對於此案尚須預審遂諭馬還押候下禮拜二早堂復訊 
　　製造局紀事 
製造局李總理前日接奉陸軍部電諭飭即挑選七生五雙管退過山砲六尊並配齊砲彈解往寗垣備用李總理遵卽配齊於昨日解寗 
李總理近飭砲廠造成十二磅快砲數尊已於昨日起有西砲台試放如果合用卽須解赴金陵呈候陸軍部撥濟行軍之用 
甘泉兵艦由吳淞口外裝載洋槍及子彈等件二十餘箱於二月七日進口起存製造局内聞此項軍械係向外洋購辦以濟軍需因局中趕造不及故有此舉 
製造局江南船塢朱總理昨出牌示云照得各廠工匠工食向章遞存三天原所以防各工匠私帶傢具及毁壤機件以備賠償立法尚屬周妥茲查各匠中往往於停工之際擅請管工處發給憑條前赴支應處補領所存三天之工食並未將經用傢具繳還清楚以致廠中器具日見缺少時常添補殊覺受虧不少况在整頓之始亟須嚴定規章凡各匠内有被開除或自願辭歇者必須先將身帶傢具悉數繳明查工處點收轉發傢具房存儲方准補給所存工食否則即將應領工食扣除以重廠物而免虚耗除飭管工處查工員認真辦理外合行牌示仰各廠工匠藝徒小工人等一體知悉遵照毌違切切 
　　諜報科竟踰越範圍耶 
滬軍都督批民婦蔣樂氏呈云禀悉查本府分科辦事各有專責豈容混淆諜報科祗有偵拿之責並無判押之權今據該氏所稱伊夫蔣有年因劉九臯翻控一案被諜報科誤疑唆使擅押各節如果屬實殊堪詫異仰候飭交執法科確切查明秉公訊斷 
　　四誌裝設電燈之糾葛 
粤人劉問芻因不付英商光耀電燈公司承裝滄洲旅館電燈工料銀四千五百餘兩被控迭經公廨會訊均誌前報前日午後英康副領事蒞廨會同關讞員升座復訊原告代表德雷司律師偕同見證李吉祥上堂請追訊之被告仍延愛理思律師到堂代辯並據劉偕案證陳文星林天祥及西人台維司先後上堂證明原告所開之價不符故不允將銀照付旋復由兩造律師互辯良久因時已傍晚中西官諭令退去候商定堂諭宣佈 
　　牙科醫生籌餉 
滬軍都督批牙科醫生王榮初呈云來禀閱悉以醫術而籌軍餉足見熱心毅力洵堪嘉許應准如所請立案並着按月造册呈繳本府核收登報廣告以資核實而昭徴信 
　　寳善街大火警報 
昨晨四時英租界寳善街滿庭芳轉角第五百二十八號門牌德泰煙紙店樓上起火勢甚猛烈竄至對面醴香閣酒店斜對門愛吾廬茶館一霎時四面著火紅光燭天旋經救火會西人立　皮帶車到塲極力施救約歷三小時始息計被殃及者西至萃昌原衣店樓面東至宏茂錩襪店及轉角南北園老虎灶爲止對面東至正和飯館西至丹桂髦兒戲園門面百花里口祥太小錢莊爲止其中被燬者如新忻園浴堂前面重松藥房其理髮店廣東宵夜館德昌烟紙店　興飯館某小洋貨店及弄内某旅館又滿庭芳街東至馥園小茶館西至寳善里口爲止共燬房屋一百餘間亦可謂之浩刧矣 
　　裘老老自尋煩惱 
大束門外九鳳銀樓主裘錦全年已花甲今秋娶寡婦徐氏爲繼室不料該氏過門後不安於室時常反目近日徐氏由寗波返滬因　製備棉衣裘不應允致起爭閙前日夜半氏忽持刀在室中亂砍將衣服床帳盡行毁去鄰居聞聲疑是火警羣往看視遂即代爲解散次日氏又闖至該銀樓任意肆擾將帳桌招牌等物搗毁無遺裘見此情形忍無可忍乃將徐氏扭控裁判所經陳裁判訊悉情由著將該氏拘留兩天俟其悔過再行給裘具領 
　　敢死隊得獎 
滬軍陳都督以福字敢死隊各官佐兵士人等曾於光復上海及攻克製造局時頗爲奮勇自應獎勵特將應給該隊各官佐最優等金牌四塊及目兵等之銀牌八十餘塊並獎憑等項於前日先行札發劉司令查收轉給其餘各兵士應得之銀牌俟鑄成後再行連同獎憑頒發給領 
　　查獲販賣小孩之匪徒 
高昌廟巡警分防所錢警員訪悉現有販賣小孩之孫寳吉孫寳仁兄弟二人匿居瞿公廟街四十號門牌内因特密飭吳貴汪升二役前往拘拿業於前日拿獲孫寳吉一名並查獲被拐小孩二口一名李小金子一名朱丫頭詢據二孩答稱家住清江被騙來此尚有孫寳仁一犯刻尚在逃未獲故將孫寳吉先行拘留聽候訊辦　　老夫猶有雄心 
高昌廟廣東街京貨店主顧某年已五十早有兒女近忽不吝厚資央媒聘娶附近張姓之女爲妾張女過門後見顧已年老且當時媒人關說係爲顧之妻弟作伐實屬謊騙因此終朝啼哭聲達户外女母張氏以此事咎在媒證大爲抱怨業已投控上海檢察廳請爲提究矣 
　　華僑聯合會開職員會 
初八日午後四點鐘華僑聯合會在粤華樓開職員會由衆推舉林文慶爲評議長議員十名庶務二人書記二人會記二人調查四人茲將各職員姓名列後（評議長）林文慶（議員）陳載之張永福馮自由王少文吳金發蔣玉田李錦堂方迺山僇安光何劍飛（庶務科）馬騁三吳應培（會計科）莊嘯國徐瑞霖（書記科（謝碧田白蘋洲（調 
查科蔣逸波盧治三周育文李竹舫 
　　採運白藥粉之愼重 
滬南商務分會函禀滬軍都督略云據商董戴衡等函開熒昌火柴公司需用東洋白藥粉向章須請關道致關征稅騐放歷由貴會核轉在案茲奉洋稅務司指令此後白藥粉報關請騐須由滬軍都督府知照到關方可照辦爲特聯名具禀並另繕保結仍懇據情轉乞都督府俯賜核准等情敝會復核無異合檢原禀並結備函奉轉希煩察照施行 
又奉滬軍都督批戴衡等禀云禀及呈件均悉該商董等設立熒昌火柴月限公司據經援案禀奉前清上海道核准開辦現當民國光復中央實業部業已成立各項公司均應重行呈報實業部遵章註册該商禀請給照購買白藥粉之處應俟部准註册後方可照准 
[瑣聞]  
　　城内 
　　審判廳批示○倪德忠呈批此案業經通知飭傳旋據承發吏報告據大隆煤炭店云該被告胡德明係炭掮客數日前已回温州所有通知書及傳票無人承受等語是否屬實抑係該被告情虚避匿候再通知該店中人函催胡德明於二月念三日回滬如到限不回而又不委任代表人投案届時再下缺席裁判所請與民事訴訟律第四百九十六條不合暫緩照准陳楊氏呈批據訴該氏住屬於前清光緒二十九年押與蔣繩之劃租作息十年爲期而利息從無欠少期亦未滿似可不理但查蔣楊氏辯訴有加抵押洋一千餘元合本利約計七千餘元之多是否屬實前曾批着保人張湘雲限兩星期理直倘逾期至二月十三日不理清楚定即傳集訊明核辦 
　　民政長批示○二十一保二十圖捆保孫學文禀批該保承催 
上忙迄未結賬已屬疲玩可恨因奉催迫緊急舊曆年關伊邇爲日無多乃忽開單禀請飭催玩户察核單開均係零星小户每户不過數千文禀如實在該玩户等抗糧不完固有應得之咎然非該保狥延於前何致受追呼于後通圖若照該保辦法紛紛提户尚要捆保何用論情應歸該保負各本應提押姑寛批斥速即持批往收勒限三日赴　結清延卽併提重辦切切南二十四保三十一圖另禀併發 
　　母女偕逃○商人葉德芳因童養媳阿菊被其生母趙陸氏領 
去後匿不放回扭控司法署訊明判交葉姓領回管束在案不料趙陸氏復於昨晚私約其女逃逸迨葉找尋氏已遷避因卽投報審判廳請追趙陸氏到案從嚴訊究 
　　南市 
　　難販受騙○向爲雞販之浦東人王丫頭胡松泉王阿發王茂銓趙阿慶等昨晨將活雞七十六頭賣於商船會館馬頭永其昌烟紙店樓上二房客沈連品議定價洋六十四元約期午飯時取洋詎王等到時往收沈已運雞往北杳無蹤影當將店主方其昌并樓上同居之沈洪福一併扭控南區移送裁判所訊究方沈供詞推諉判均交保出外限二天帮尋沈連品到案如不交出卽着二人合賠洋六十四元 
　　追繳花價○崇明人范存仁袁友禮販花來滬賣於南市廣大棧主張桐山議定價洋二百五十三元七角迄今延不交楚意圖吞没昨被扭控裁判所訊據張供實因無力籌還須求寛限判交保限兩天交到否則押追 
　　水上衝突○停泊十六舗浦江中之竹排船户李阿瑞被范耀 
祥徐榮泉兩柴船悮將錨練撞斷索賠不睬李卽奪取兩船之橹作抵以待料理范等情急訴知水巡隊立派巡長同水巡仇金奎前往排解詎有停泊在旁之百官船户楊恆山出爲干涉竟與水巡毆扭以致該巡失去警帽警笛復被將手槍奪去抛入浦中當卽一併拘解裁判所訊得李不應擅自搬物致起衅端着罰洋五角充公楊恆山事不干已插身多事嚴加申斥着交保賠還所失警具并將扯毁之大衣代爲修補如違定再提究 
　　閘北 
　民政總局批示○民人倪阿根禀批查新花園地皮業於元月初三卽舊曆十一月十五日出示曉諭充抵公欵在案該民人不於彼時具禀前來乃於事後曗曗多瀆所請未便照准民人袁壽成禀批據禀爾弟侯田業經病故請飭妹郎退還聘金等情如果屬實何以爾姊宋袁氏迭次禀請將妹郎斷给侯田成親語出兩歧實滋疑　應候提案覆訊再行核奪 
　　先發制人○小工頭章阿堂拖欠張阿大楊阿三等工帳錢十三千數百文　　不還前日張楊向討反被　入局中誣控硬借洋三元昨經孫科長訊明實情以章刁狡可惡判押候繳清工帳再行核辦 
　　押追欠帳○押店主翁明揚翁靜波翁阿四嚴福生等控談月 
華（即已革　捕談榮）及沈學明等賖去貨洋四百餘元屬賴不還訊判交保清理在案詎談保出之後延宕不理昨日翁等復將談沈扭案經孫科長覆訊一過判談沈一併收押繳欵候核 
　　英租界 
　　支票糾纏○周新德控陸鴻記不付支票銀一千五百兩前日午後由廨傳訊原告延逹商帮辦羅銳律師偕同原告代表沈祥生投案求追質之陸供票係顧　順號主顧子坪借去因届期未將票銀交付故曾登報聲明止付判陸交原保候　集人証於下禮拜三復訊 
　　揑詞妄控○黄金元控堂兄黄掌掌與子　生串同族長黄　郎私掘祖墓盜賣坆地等情前日午後由廨傳集兩造研訊聶　讞以原告所控不實將案註銷 
　　巨棍就獲○虹口著名賭棍梅福康因在塘山路華洋交界處設攤誘賭並私藏軍火昨由包探徐申慶拿獲解送公堂經聶襄讞會同美强前領事略訊一過判押候英領堂期解訊 
　　秘密賣烟○陳榮明在香粉弄七號屋内私售燈吃被探　　昨解公堂訊實判罰洋二十元充公如無力繳洋改押兩禮拜烟具銷燩 
　　欺侮車夫　吳式南張永勝二人乘車不給車資反將車夫毆 
打被老閘捕房九百四十七號華捕一併拘入捕房昨解公堂訊明判各罰洋三元充公 
　　堂本無着○英美捕房控某某等當舗六家及某押店收質成信洋行所失之斜紋布四十疋昨由捕房將該當等櫃夥傅至公廨研訊原告西人投訴前情被告延羅銳律師到堂辯明收質情形中西官以被告失察姑寛免罰判一併退去賊交原告　　　本免追 
　　被控纍纍○浦東巡警局移提之賈聖發昨由捕房傳至公廨請示中西官以賈尚有美商大來洋行控案判暫留候示 
　　人証已齊○三官堂住持僧塢生控夏福生董子璋等串騙方 
單私轉道契向三泰公司抵洋三千元一案昨由捕房將夏拘解公堂請究兩造均延律師到堂代辯判董等仍交人銀並保夏押候下禮拜四再行訊核 
　　串拐女子○王張氏林逢春因串拐朱伍氏之十四歲女兒金弟價賣爲娼昨由捕房將林與張氏拘解公堂研訊一過判分别押候查明於下禮拜四訊核 
　　女子待認○女子王桃子在虹口靶子路啼哭由捕查見轉送 
公廨昨由官媒解案請示據供年十五歲揚州人家有父母現居上海判送棲流所留養候認 
　　美租界 
　　尋獲小孩○張吳氏有　歲之子前日不知去向昨在天潼路五百二十二號施姓家尋見向領不放互相口角由六百三十二號捕併送捕房捕頭諭令吳氏將子領回施斥釋免究 
　因何逃逸○吳淞路五十二號周葛氏家之婢女索珍前日逃走又伯頓路五百四號吳阿榮成衣店學徒葉阿大亦於前日私逃昨日先後投報捕房捕頭允爲查訪 
　　突如其來○前日有一美國水手乘脚踏車至北四川路徐掌 
生所開脚踏車行門前下車而入不知何故將徐肆毆旋又棄車而去徐因投報捕房請爲查辦 
　　僕人行竊○沈阿福在海寗路周姓家爲傭竊取鈔票百餘元逃逸昨被周扭控捕房捕頭諭沈還洋免究 
　　不期而遇○邵阿茂之妻陳氏去年私逃出外昨在西華得路遇見扭控捕房捕頭飭邵領回管束 
　　法租界 
　　代人受過○報關行主張炳生前因　賴金李氏借欵洋四百元被氏控奉公堂判交胡福清保出限期交洋在案詎保出後仍置不理昨日胡忽到廨訴稱張出門未囘求請寛限聶讞員以胡屢傅不到判令管押着速覔到人洋兩保出外限十四天向原告理清 
　　拍賣理償○方省三前有田若干畝抵押於法商勃倫奇處逾 
期不贖涉訟經年昨始由公堂傅諭着將該田拍賣一併理償所有保單等件傳到保人及方省三等當堂發還案始了結 
　　各執一詞○三德堂控魏清記虧欠地租一案昨又由廨集訊原告仍由柏律師代表聲稱内有應某之欵雖由公正人理勸原告不能承認仍請堂上照追魏延蒲石律師辯稱所有公正人理勸應還之欵魏已允付其餘不能承認况公正人係由原告延請豈有不能作准之理應請鑒核判候補傅人証到案再核 
　　曾否知情○姚金全之子焕康於二月間憑吳雲林趙春雨二人爲媒娶某氏婦爲妻成婚之後該氏時往其侄女王氏處住宿迨至上月間竟席捲私奔迄無音信茲由姚父子查知該氏仍　王氏處故將趙吳兩媒及王氏等一併扭至捕房轉解公堂　究氏等俱不承認判各交保候查明再訊 
 
 

Page 8

 
 
自由談 
[游戲文章]  
[痴子語] [  愛]  
　　宦家有公子年約十五六平日不聞世事因此天真爛漫狀類痴顛一日隨人入廟燒香見有新塑之女像彩繪珠絡明豔絕倫公子忽涉痴想歸遂大病蓋相思已入骨矣父母詢之不答乃使其平日所嬉游之同羣誘言其實公子初亦不肯道隻字繼則忸怩而言曰吾前日赴某廟進香見有一女郎坐殿上者鳳冠霞帔翠袖紅裙端莊流麗兼而有之且穠纖得中修短合度施朱太赤施粉太白沉靜寡言别具大家風度真絕世之佳人也是以一日不能去諸懷耳衆聞言皆笑不可仰曰公子痴矣此名娘娘菩薩貌雖美人實雕塑之木偶也所動人目者皆珠絡彩繪綾羅脂粉耳公子卽非上智何致木偶尚不能辨而受其蠱惑也哉公子曰然則君等何受妓等蠱惑之深耶衆曰妓乃真人物也非木偶可比公子曰然則君等妻妾真人物乎假人物乎衆曰此亦真人物也公子曰然則君等何爲棄家鷄而憐野鶩衆曰其珠絡彩繪脂粉綾羅閨閣不如青樓耳公子曰是哉是哉何君等之蠱惑亦珠絡彩繪正與吾相同乎君等笑我爲痴人恐吾轉笑君等爲更痴矣且君等名爲好色實登徒子一流果其好色也亦必如我之愛此木雕美人而不戀夫妓矣如爲肉慾起見則家内妻妾具在如爲好色起見則捨此木雕美人之外豈又有可相思之美人在乎宜吾爲之病也衆聞言皆瞠目不能置一詞羣謂痴子之言大有東方滑稽之風正不得以其憨直而忽之也 
　　愛樓前時客湘南常德見該處郡城隍廟所塑勾魂使者女像長四五尺工妙絕倫遠視之彷彿如真泥塑物像向稱天津揑相爲最佳今常德人之技實不亞於天津人使此女像令痴公子見之不知又將若何戀慕也呵呵愛樓識 
海外奇談 
[世界出銅統計] [  頌斌]  
某西人核計去年（一千九百十一年）世界出銅之數計日耳曼出一萬三千八百六十三墩英國出六千墩澳國出一千五百墩西班牙葡萄牙兩國共出四萬三千六百五十五墩意大利出一千六百墩俄國出三千六百墩瑞典腦威兩國出三千四百三十墩日本出三千八百墩亞日利出六百墩好望角出五千墩包利微出三千二百五十墩加拿大出三百二十九墩智利國出四萬一千零九十九墩合衆國出五萬二千零八十墩墨西哥國出四百八十九墩秘魯士國出三百九十五墩亞尚底國出二百九十三墩新妥國出一千零五十墩威内助出四千零十八墩奥削尼亞出一 
萬二千墩以上共計二十萬二千零五十一墩據一千八百八十一年統計表所出銅數計五萬零五百墩一千八百九十一年計六萬四千八百六十三墩而去年出銅之數竟加增至三倍以上此非近十年來鑛學之進步曷克臻此 
　　抵制微生物之屋　（欽林） 
横濱某醫生置房屋一所其組織甚爲奇特能抵制微生物之侵害房屋周圍之墻壁係用玻璃磚砌成空隙之處滿以食鹽使房屋内之空氣不能驟變窗亦緊閉外間空氣惟由特别之隔布中出入故微生物不致侵入云 
尊聞閣詞選 
[東樓美人曲] [  幾菴]  
東樓美人顔微酡含顰無語清怨多銀鐙紅瘦玉漏澀誰能遣此長夜何莫雨瀟瀟不成曲哀　瑤瑟空摩挲欲將此身託魂夢夢魂不渡鴛鴦河所思邈兮不可及惟餘紅潮暈梨滑吁嗟乎空房已負繡衾腻况復年紀方綺羅 
[寂寂一首]  
寂寂復寂寂顰眉幽恨長玉簫吹夢冷羅袖怨秋凉酒醒人無賴花開客斷腸何堪倚樓望疎柳又斜陽 
[少年]  
美人鼓瑟發清歌奈此尊前百感何斗酒不辭今夕醉少年時日已無多 
[宿閶門寄淮上所驩]  
凄絕筵前唱柳枝洒醒人已隔天涯露凉風定月初墜是我蘇州夢女時 
遺聞軼事 
[榴花軒瑣錄　] [  張樹立）]  
惠州進士江逢辰年四十無子事母之孝著於州里及母死飲藥以殉郡守親題其墓曰孝阡爲文祭之且勒石焉論者曰不孝有三無後爲大舍其大而死非禮也或曰江固天閹者生不能以爲嗣續其死也是矣未悉真否 
　　惠州西湖山清水秀不讓杭州西湖之景到其地者皆樂往遊之 
湖廣數百畝湖心有花墩春光明媚時百花燦爛如錦有紅棉水榭雖已就頽尚可臨眺湖四邊橋梁多至十餘座最大者爲五眼橋築以紅石湖水映之遠望如長虹横空湖邊有玄妙觀皆八九十歳老道士甚有一百餘歲者休憩於觀前皆此鬚眉皜白之叟引之談數十年前掌故娓娓忘倦入其地有羲皇之風焉又有朝雲墓朝雲姓王宋蘇文忠公侍妾之最有才者也適没於惠遂塟其地俗名還魂墓相傳朝雲生前好誦金剛經及死後魂魄堅定不散尚能返侍文忠云其墓碑題曰宋蘇文忠公侍妾朝雲之墓有聯曰青山有幸埋香骨明月多情照美人去墓半里許有孝阡卽孝子江逢辰墓也每至夕陽西下三五樵夫牧豎帶東坡笠荷薪騎牛而返儼然畫景其笠製以竹四邊以布圍之頗雅觀乃文忠遺製故名東坡笠此湖初本荒土蘇文忠谪惠州以無山水佳處爲詩酒流連之地乃於城西因地盤池引水爲提名之曰西湖爲行樂之境焉 
心直口快　 
[敢問半打] [  　滌骨]  
項莊舞剑意在沛公敢問袁氏之意何在殺身成仁捨身取義敢問軍國民能敢死否無名英雄有功社會敢問好名諸公讀之愧否天生我材必有用事不驚人死不休敢問愛國男兒解斯語否 
勇士濺頸血文士絞心血敢問頸血與心血𤍠度誰高 
貧人捨軀殼富翁捐金錢敢問籌餉諸君意中如何 
[切不可半打] [  天漢]  
一般軍士切不可勇於私鬥而怯於公戰執政諸公切不可互生意見而壞公事千金之子切不可視錢如命而不慷慨助餉滿族諸親貴切不可反對遜位而遺後悔 
共和國民切不可藐視實業而不圖振興凡我同胞切不可不去髮辫而背大同　　 
渾閒事 
[戲園之怪現像　] [  公江徐二]  
某日余偕夏君粟良往寳善街丹桂戲園觀劇見天台上有形似馬夫西崽之五六人在焉蓋若輩預定座位風雨無阻者也每見女伶之稍有姿色者卽嘻皮笑臉連喝好媽之聲劇中詞句鮮能聽清者是晚張少泉演洪羊洞出台唱搖板時有一西裝者亦隨唱搖板其聲反較少泉爲響觀者無不切齒洪羊洞完繼以白玉梅之烏龍院演至宋江以足置閻婆惜身上時某瘟生大呼有趣來恩愛來白伶怒之以目輕駡曰好不要臉某瘟生面赤而遁末齣係張文奎與張文艷合串十八扯演至敲鐘一段張文艷以手摸木鎚之頭復躺下作吸鴉片狀天台上二三人同聲曰鎚頭上搽些蔴油於是合座大譁余包厢中有一北京人大呼野蠻不已又自語曰不料南邊人觀劇程度如此之低不論劇中戲情只取女伶姿色何怪友輩呼此爲胡調戲園也余每次往觀必有怪現像可記曾憶前次張文奎演拾玉鐲時胡調麻子埀涎欲滴左邊末二包有一人起立喝好右邊末二包一人起立喝媽好媽連暍十分鐘始息一日偶遇某女伶詢以對於胡調麻子之喝采爲何如答曰討厭極了若輩皆流氓也可見胡調麻子冀以好媽二字獻媚女伶者反被女伶呼作流氓寄語胡調者勿再狂吠也 
　　按七號之夜五馬路大火丹桂亦在其内被燬前𡉑不能開演豈祝融氏亦深惡彼和調黨而� 
故殺其厚興耶 
千金一笑 
[成佛]  
鄉間愚夫婦均信佛一日偕至寺中燒香僧見鄉婦略人姿色乃誘入花木禪房指禪榻道登此極樂世界即成道矣愚夫問僧曰彼旣得道如此之易何使我獨抱向隅乎僧曰彼一成道汝亦即成佛真武大帝坐前蛇將軍對面之位置旣汝成正果處也 
小說 
[短篇小說成立大會] [  樹立]  
人聲嘈雜笑語喧嘩鈴聲鏘然屏門啓濃裝艷抹之麗者數十輩魚貫自屏後出此爲何蓋鎭江某黨開成立大會也 
予遂就身懸徽章之黨員詢該黨之宗旨黨員曰予亦不知俟演說乃悉予曰然則懸徽章胡爲乎黨員曰聊備裝飾而已 
忽一肥胖之黨員登演台言曰今日爲本黨支部成立大會諸君有抱崇論宏議者請發揮旋介紹於衆曰恭請江先生演說遂退 
旋一西裝少年昂藏而上一携筆捧硯之書記隨之少年登台鼓掌聲大作及止少年乃歷述該黨之宗旨及其組織口如懸河滔滔不竭而書記乃秉筆而立瞪目張口如僵尸有時傾耳而聽振筆而書然見其纸上所寫者終不過數十字 
無何少年演說止台下又呼曰請某女士演說一少女衣飾艷麗望之如嫦娥襟懸黨章娉婷登台痛發該黨樸素之旨及儉德之可貴予見其服御奢侈而所言適相反不禁嗤然笑 
　　有頃亦退忽一老者上無聲無臭但見其口之或張或閉爲時僅二分鐘遂下 
旋又一少年高視闊步不可一世跨步登台聲如洪鐘僅三數語忽止及再發言則囁嚅不能出諸口約又艾艾二三句便瞪立如木雞歴數分鐘不能言斯時台下笑聲作少年而色由紅而白忽言曰予予口口拙不不能言請恕我遂抱頭遁其登台時之銳氣至是乃不知飛往何所 
　　繼又一少年聳身登台大言曰世界最高尚之學說曰平等然不平等之事甚多鄙人今日離此會之宗旨與諸君研究不平等之事如城内地方會議好紳土覇運動厠身其間斷事發言但知自便違背法律反對輿論之事指不勝屈其平等何在言未旣台下喧嘩聲大作秩序紊亂打打打 
　趕出去趕出去之聲不絕於耳蓋某議員適在座惡其謗已頓起衝突旁觀以其擾亂秩序遂逐之也予乘間歸遂爲之記 
 
 
