# 1890 - 32 - 4906033

 

Page 1

 
 
[賑物求售] [  申報舘協賑所謹啓]  
　　本舘自籌辦賑捐以來屢承諸善士以書籍珍奇助賑產臬分惠感泐五中現計積有獫猁猻袍套統各一襲剡原文鈔十部金綱經墨跡一部刻絲壽安中堂一軸六書通二部歴代名人畫譜三部經藝五美六部歲朝圖一軸泰西美談一部津門雜記一部石印七十二家評往楚辭一百册　　堂詩文全集十一部石印求治管見七百册聖教序一張玄秘塔一張皇甫府君碑一張多寳塔一張郭家廟一張象牙笏版一塊廿九兩重木刻　鑑易知錄全部自來柄時辰表一枚木版列國志一部玳瑁邊眼鏡一副蘇州府學義田記黄州竹樓記普濟禪院碑銘文宣王廟記大千里鏡一个錢吉生士女立軸一副大學中庸木板全付伏望諸君子慷慨解囊速臨購取慶幾楊枝一滴得以灑遍蒼生乎 
[本館經辦江浙賑捐啓] [  申報舘謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君予屬急谢浙兩省歴年辦賑之勤勞捐助之踴躍而此時灾近剥膚當必有惻然勳念者請卽將捐欵送交本舘掣奉收條隨時登報以昭信宣一面彚解　　妥爲散放早辦一日多活數命不勝盼禱之至 
[接錄西說質疑]  
　　日月星卑大高小西說因蒙氣所映據云四十五度下皆有蒙氣而觀四十五度稍上之星座究大於天頂何耶且遍地皆有此氣仰視大頂亦在氣中非平視四十五度下始有蒙氣隔也疑乃正側之視象使然試看城樓塔頂上物總小於本形而按樓塔丈數之遠置物平視則不似仰視之小豈平視十數丈外卽爲氣映而大而仰視十數丈何又無氣映乎樓塔之高豈出五十四度上乎且平視亦非增大如西說雖較仰視爲大猶小於本形也此與遠望則物低且作圓勢似一理果因氣映臨海平視遠山豈無蒙氣何又不映爲大轉似小乎竊疑天亦未必眞圓亦遠視幻象不但地非眞方也或因地圓之故耶此理難明西說亦求之不得强爲之詞耳地吸月而月繞地因地有本輪之動而月隨之耳五星之吸小月當亦然若地與五星但動於本心則所吸者何由而能自作本輪之動以繞之乎日之吸地與五星理當亦同若但動於本心地原隂類縱能自動豈能行絶大軌道以繞日乎若謂隨日本心之動而繞之日廿五日半自轉一周地亦當廿五日半繞日一周何一年始周五星又何各不同乎且太空羣動皆有本心本輪日爲羣動之宗獨止一動恐無是理果終歲無發歛猶可援北辰之理例之明明共見四時變動不同之日强言不動而謂不見其動之地爲動而繞日有何據乎且吸動雖近理亦尚可疑說者謂地與五星各因距日遠近以爲周日之遲速似也然自轉何又不以遠近爲遲速木土皆遠而自轉反速於地又軸之斜度亦各不同足見地與五星皆自有動力非盡由日吸也蓋陽中有隂隂中有陽有陽則動西說地心有火隂中陽也地之所以能動也必謂隂動皆由陽吸人物之隂類者孰不能自動又孰吸之况地乎如地不能自動則女子應不能自行如日不能自本輪之動則男子當終日安坐而女子終日奔走矣人身一小天地隂陽一理也此可疑五也西說十二時地自轉一周故日復見於原位然則恒星亦當復見原位何又過一度弱乎恒星旣動則日非不動明矣疑地亦未必定十二時轉始一周因日有一度之行故必十二時始復見原位人見日復原位遂謂地至此時始一周耳恒星右旋較遲於日故左旋似較速一度弱此亦姑依舊說日每日右旋一度有之其實日亦未必日行一度地亦難定幾時自轉一周總之地日互動遲速相較適十二時日復見於原位恒星亦然人在地看日星難測實象也此可疑六也西說地球赤道線與黄道線斜交地軸每欹側行北極軸頂永指天空北極一點又云地球軌道非左右調行非上下行乃一順繞行地心與日心一線相平此盖因每日諸曜左旋皆以赤道而右旋又皆以黄道故遷就其說以調停一日與一年耳而忘其難通也夫凡物不能一時眞有兩動本輪之動卽本心之動所積而成者也若本心以赤道而本輪又以黄道是眞一時能有兩動矣夫軸者輪之所以轉而輪者軌之所以成也軸者輪之樞軌者輪之跡安有軸側而輪正輪而軌復側者哉且旣謂地心與日心一線相平而復謂地赤道線與黄道綫斜交已近矛盾若謂雖斜而平則地雖每日斜轉終無上下將一年皆相平而無高卑之行何以分二至乎若謂地赤道線上向日則日卑而冬至線下向日則日高而夏至則地須一年自轉一周乃可否則一日夜間卽有四時之變矣而一年自轉一周又不能有晝夜之分矣西說以水面置球半沉半浮爲喻中球爲日四方四球爲地須一年自轉一周卽繞日一周乃合否則一轉卽備四球之象彼盖偶忘每日自轉一周耳卽如其說地須繞日四面有時高有時卑兩心不能相平也愚見如此不知是否或彼别有理愚未喻耶[  此稿未完]  
[都下叢談-]  
　　北洋創設海軍設官兵備船械愼操防修戰守一切已具規模足與陸軍礮臺聨絡聲勢而南洋動關數省亦難置爲緩圖且爲海洋要衝海軍亦且次第創設雖曰經費難籌然亦且力任艱難以收自彊之效近聞内廷傳稱今年三四月間海部總理奏請懿旨前往前洋巡閲查看沿海形勢妥籌酌設海軍或有謂擬將長江水師官兵擇要留防餘盡改撥海軍操練等語傅聞如此諒非出自無因也○奉省遼陽數州縣被災過重哀鴻徧野待哺情殷上年冬賑幸賴官紳協濟竭力撫恤俾災民免塡溝壑惟今年青黄不接春賑方長需賑尤鉅官紳勸捐勢成弩末擬奏懇天恩飭部籌撥銀數萬兩以資接濟春賑又奉省賑捐擬仍准請奬翎枝以期踴躍然若漫無限制殊非朝廷愼重名器之意擬以六個月爲限逾期不准奬敘翎枝以清界限等情經盛京定署將軍馳奏請旨已交部議奏矣○兵部爲行知事武選司案呈所有旗滿蒙漢各固山每歲年終彚襲世爵世職各員帶領引見准其承襲後例應將原領勅書送部核辦以憑彚送内閣將尉襲之名撰擬添入鈐用御寳交部傳令該員取具佐領圖片赴部袛領以昭信守歴經遵辦在案今光緒十五年年終各固山承襲世爵世職各員應將原領勅書送部核辦之處相應行知貴固山轉飭該各員一體遵照勿得延宕○吏部爲示傅所有光緒十五年十二月分月選知府文明一員通判程先進一員知縣廉德浴李象地恩潤章紹洙陳其寛葛覃六員按經歴傳肇敏一員共九員相應　敘傅令該員等於臘月二十四日赴部過堂二十五日黎明齊集天安門外朝房伺候簽掣倘是日不到定行指名題叅勿違○去臘　十三日 
 
 

Page 2

 
 
上午十一點鐘逾五十分皇上駕抵紫光閣升黄幄御寳座所有内外蒙古親郡王貝勒貝子台吉塔布囊呼圖克圖八喇嘛等七十有三人分爲兩翼各按秩序於幄前分班侍立左爲伯邸領班右爲奈曼邸領班皇上進茶賞茶畢分賞蒙古王公等奶　奶酒菓餚食物並搬指烟壼瓶琖荷苞小刀等件各一公跪領踫頭謝恩皇上賞宴閲看善撲營宫兵貫跤經該管堂官恭進名牌欽命善撲翼長二等侍衛祥順等十六人當塲貫跤次閲騙駝騙馬對杆子對單刀蒙古西番各曲畢皇上乘輿還宫蒙古王公等各散於時已交未正矣○新授山西按察使　廉訪駿文繕具皇太后皇上安摺各一分於去臘二十五日齎入内廷呈遞恭請聖訓並備緑頭銜牌交於樞坦呈遞潘廉訪亦入内伺候旋由内傅令潘駿文於第二起入見上訓以察吏安民明刑諸要政數語廉訪叩謝陛辭而退其赴晉吉期擬於新正初旬方克首途云○吏部爲移咨事文選司案呈所有廂監旗滿洲志明佐領下國子監助教成慶俸滿簽選堂主事經本部於十二月十三日帶領引見本日奉旨兵部漢字堂主事員缺着成慶補授欽此欽遵到部查該員本年僱漕出力經倉塲衙門奏保俟得主事後加四品銜奉旨依議欽此在案所有該員保加四品銜應准於新任戴用相應移咨廂藍滿都統查照○禮部爲咨行事儀制司案呈緒十六年庚寅舉行恩科會試所有八旗滿蒙漢應試之舉人應由各固山將願應庚寅恩科會試之舉人現年若十歲三代銜名中式某年某科鄉試若干名舉人現在有無候補候選實任各項官職及捐納保舉分部學習以及有無親喪事故違碍等情造具印册卽日咨送過部以憑核辦理合咨行責固山查照辦理○阜成門内宫門口内東廊下地方於去臘二十四晚初更後有一旗婦德氏自帳局借錢三十千行經其地突有甲乙二人潛後陡將婦人按倒將錢悉數搜去向北而逸當搶掠際婦雖狂呼搶人附近住户無一好事而出救者蓋恐見罪於歹人也婦在地爭執頭已披散滿身塵垢當赴正紅三甲官廳報搶步軍校僅以好言安慰許代查緝婦以借錢度歲致被搶刧言畢痛不欲生步軍校派人將婦伴送回家矣 
[市面凋敝]  
　　去冬天津日新德錢鋪倒帳將及三十萬市面爲之摇動不通有無者計將匝月市上持籌握算均恃錢庄之浥彼注兹錢庄旣保泰○盈百行遂束手無策百貨滯銷存一得過且過之想故大而鹽洋各務遠而閩粤諸商多財善賈者尚無利可圖其自鄶以下逐什一之利謀升斗之需者不問可知矣或疑典當上以裕國下以便民當此銀根緊迫世道艱難彼取之内府藏之外府者數當倍蓰奚難獲利孰知典當於往年冬月當者贖者絡繹如織去冬則贖無可贖當不敢當歲除前一夜漏未二鼓卽閉關絶客不似平時擾攘通宵獲利之難又可槪見或謂日計不足月計有餘市面之盈虚固不必以一時爲定論然歲闌爲一載之關鍵間嘗閒步入市見人雖肩摩車雖轂擊而闤闠之間門可羅雀者比比皆是試叩貿易情形均謂歲除如此平日可知一若有感慨係之者正本清源非大減稅厘市面斷難生色若銀根之鬆緊猶非開宗明義第一舉云 
[河流湯湯]  
　　去冬天氣甚煖津郡九河已凍者半未凍者亦半最奇者二九以後豫河已凍而復泮黄流滾滾隨風直瀉幾忘時在嚴冬爲向來所未有現在春回黍谷風扇蓬瀛未凍者固不再凍卽已凍者亦將開釋矣貧民之撑冰托者本冬令一綫生機去冬併此無之艱窘情形較什歲尤甚云 
[復我邦族]  
　　粥廠爲貧民養命之源然博施濟衆苦無經費可籌不得不稍示限制况交春令有事田疇更不得不及時遣散俾南阡東陌不致荒無望杏瞻涌咸勤耕耨天津濟急男廠循例於冬月朔日開杓來者蜂聚蟻屯已有人滿之患嗣以臘月初三日截止女廠亦如之當道以去冬氣候奇煖鳩　鵠面之徒薈萃一隅穢氣熏蒸勢必釀爲疫癘遂於臘月二十日頒給糧食遣歸度歲在籌賑諸公固已煞費苦心不知僕僕道途者其亦感恩戴德否 
[邑粤蒞任]  
　　漢陽係兼四要缺向歸外調自上年陳君彰五署任以來已閲年餘去冬藩憲牌示飭本任羅田縣朱惠之明府滋澤治理新正月初九日朱邑尊接篆任事 
[蓬廠失火]  
　　漢口以舊歲水災秋收無望經善堂開廠施粥香帥又痌瘝在抱籌欵賑饑是以難民就賑者咸集於漢口蓬屋之多密若繁星新正十二日午後約近三點鐘正善堂開杓給粥之時蓬　難民皆挈桶捧鉢魚貫赴堂各蓬爲之一空留視守蓬者惟兒女而已詎後湖東嶽下首城頭某姓篷屋以數齡之女孩執釁遺火柴薪立兆焚如瞬息二十餘蓬化爲灰燼最可憐者中有兩蓬燒斃孩子三名事後檢出孩屍血肉模糊不堪入目十三日晚又報火警聞係漢陽難民蓬居失火其詳容訪明再述 
[武昌官話]  
　　官塲傅述蒯柘農方伯德標行將缷任晉京陛見赴臺灣新任成竹銘廉訪允署藩篆瞿賡甫觀察廷韶署鹽道篆鹽法武昌道葉觀察蔭昉赴襄陽署安襄鄖荆道篆以襄陽道陳東屏觀察維周署臬篆傳說如此俟見明文再錄 
[揚城燈景]  
　　揚城每届元宵燈市極爲熱閙向來燈市以十一二三等日爲最繁盛業燈者利市胥在此三五日間倘逢雨師稅駕則不免束手興嗟今年正初隂雨至初九日大放晴光不似上年風雪連朝泥濘路滑業者皆采烈興高觀燈者亦榖擊肩摩連日轅門橋一帶如花美眷織錦才人聨袂遨遊興復不淺或乘駿馬或駕　車攘攘而來煕煕而日七里長街幾至昕宵不絶洎乎夜色溟濛更籌初轉兩旁懸售之燈一齊燃點銀花火樹不夜城開加以明月二分繁星萬點叅差掩映上下交輝尤足豁人心目新式各燈當以裏河取來之絹繪八仙和合等首屈一指蓋如皋向以摺疉　筝擅名此殆藍本其法如衣褶鬚眉皆能栩栩如生其他如紡車上之小龍燈用手捩轉龍隨車輪宛轉盤旋巧不可階再次則江南來之船燈咸以玻璃拼湊櫓舵逢窓無不具備匠心獨運結搆玲瓏見者莫不嘆爲鬼斧神工其餘各式燈名因繁多不能縷述總之燈市因天公做美較往歲倍形熱閙業燈者均各如願而償獲利倍蓰誠一年中之樂事也 
[潯陽燈市]  
　　上元令節潯城内外各街巷廟宇皆踵事增華紥成龍燈獅燈以及高蹻故事等燈鑼鼓喧闐遊行市面藉此禳災祲鬥奇巧盖習俗然也自初十日起至十五日止每日酉刻龍燈出巡月色燈光輝映如晝紅男緑女携手遨遊保甲局員及冬防文武員弁恐匪徒滋事分段彈壓頗稱安謐 
[修築續聞]  
　　前報登九江茶土灣善士瀕年抽指釐頭積成鉅欵修街道設義渡濬河造橋築江墈各善舉次第告竣後去冬稅務司又會同招商總辦黄梅西及各商董撥欵修造龍開河口碼頭已開工經營云云兹悉招商局門碼頭鳩工購石加高培厚係招商帳房提銀修造不與茶土帮捐欵干涉也 
[武林瑣綴]  
　　錢塘縣朱大令自履仕以來政簡刑清輿情愛戴嘉平十二日清河坊大街各鋪户敬送大紅繡傘一柄以誌愛戴一時衣冠濟楚鼓吹喧闐藉非實惠及民何以致此○杭州府李太守率同縣尊於三十日已刻詣慶春門行迎春禮旋送太歲星官芒神至城隍山太歲廟中禮成而返是日男紅女緑塞巷塡街累萬盈千煕煕然如登春臺誠昇平景象也 
[甬東春信]  
　　寗郡方家橋某甲曾欠府署前某米店錢貧不能償去臘二十八日店夥以其屢次延約分文未償遂告知地保將其床櫉 
 
 

Page 3

 
 
桌椅等物搬歸作抵某羞憤交併遂服阿芙蓉膏畢命嗣經家屬向該店吵閙聲稱將赴縣控告該店畏罪立卽挽人調處允爲從豐棺殮延僧超度事始得寢然所費已不少矣○寗城義庄廟跟某姓婦守節多年飲氷茹蘖誠有如唐人所謂惟將十指誇針巧不把雙眉鬥畫長者針黹之餘稍有積蓄去臘回家省親越宿歸來則門上之鎖已被人扭斷室中箱籠盡行顚倒所失約值百餘金歴年銖積寸累一旦蕩然當喚地保意欲開單報官請緝賊犯而地保欺具孤寡以封印期内却之婦惟頓足呼號徒喚奈何而已 
[留任傅聞]  
　　上海縣裴邑尊奉藩憲牌示飭赴通州新任已見轅抄兹聞官塲傅述龔仰蘧觀察以邑尊經手事件尚須清理禀請暫行留任云云惟尚未見明文未知是否確實姑誌之以俟續聞 
[溜馬違章]  
　　英租界地方馬房林立在熱閙之處溜馬最易擾禍曾由英工部局議禁　是各馬房在新閘附近公同租得地基一方爲溜馬之所無知馬夫貪懶仍在租界中溜馬昨由麥總巡捕頭查得公大公記一大等三家之馬夫陶炳全等六人在蕪湖路南京路等處溜馬顯違定章禀請蔡太守飭差傅案并稱該馬夫等違章溜馬及逮家時則稱本欲牽馬至溜馬塲行經租界誤被拘獲云云然馬匹牽往溜馬塲路途甚遠計其往返總須四十個米粒溜馬之時不在其内目下專派巡捕　心伺察見牽過馬匹祗二十個米粒卽已回來非違章而何此事捕房大費唇舌公堂案牘亦多今議定每馬房存洋二十元爲質如果六個月内無違章溜馬情事准將原洋歸還如有違犯將洋充公原冀各馬房因此留神不再輕違定章蔡太守詰之馬夫陶炳全王瑞生陳昌生王阿二王阿發王阿三等同供我等牽馬經過蕪湖路南京路不敢違章太守商之賈副領事以違章溜馬之案層見疉出應准麥捕頭所請諭各馬房主遵照陶炳全等六人卽行開釋 
[罰鍰交保]  
　　姚廷章因在英租界帶鈎橋地主騎馬馳騁致將趙遠興撞傷旋卽殞命姚因此逮案本應依律擬罪因犯事在恩詔以前得蒙赦宥前日上海縣奉到上憲行文着姚繳銀十兩作爲贖罪埋葬之費准其釋放昨有酒釀作夥潘姓投案具保經帮審委員陳伯葵明府升堂略訊數語准將姚交潘保去 
[提到人証]  
　　武弁李春森控遭秦少梅陳錫卿等局賭串騙由包探顧阿六何才福等提到秦陳二人暫押禀請蔡太守備文至無錫關提冐充軍門之張素卿卽張士卿等各情迭列前報兹悉包探何才福同差至無錫已將張士卿提到并吊到時辰表諒須解案訊理也 
[縣案彚錄]  
　　竊犯吳阿美因竊劉眞煕家衣物逮案責押旋因患病騐明屬實着具改過結交丐頭收管○廿三保八圖鄉人陳炳炳之女兒嫁與徐阿大爲室被祝欽欽誘匿徐向陳索人旋由陳將祝尋見告知地保辛紀忠欲將欽欽扭送上海縣究追被祝兄炳炳覇阻辛將炳炳扭送行至虹口被巡捕拘押捕房解由英公堂轉送縣署八圖地保將陳及其女并欽欽等解案裴邑尊着將女暫行發堂聽候集訊○薛少雲控許福泉攔葬圖詐一案現由該圖董調處明白於前日禀請銷案○陸徐氏控陸驛梅唆使陸長春陸金和孫順和等掘墓一案曾紀前報昨晨裴邑尊親詣廿五保頭圖地方履勘飭差將陸等帶案訊辦 
[英界公堂瑣案]  
　　昨晨各捕房解到各案三十餘起蔡太守會同賈副領事訊至下午一點鐘尚有十餘起未及訊問隨飭帶回俟今日解案再訊○百十四號印捕稱昨日黎明時在坭城橋外梭巡見法國領事公館内之董孟友將煤交與李春全轉交蔡天福裝在小車上共有三簍顯係行竊故將人贓一併送案麥捕頭稱據法領事言董孟友係所雇管門人串同外人李春全竊煤車夫蔡天福係李所雇請將董孟友重辦董孟友供在法領事署管門火爐内煤屑應由小的變賣李春全於前日看定煤屑論價三百五十文言明昨晨付錢挪取煤屑不料天未明時伊已雇車前來我答以太早伊言卽欲用煤我又言黑暗須點燈不答擅自搬裝將塊煤裝在袋底上面蓋以煤屑此係小的受李之愚尚求恩恕李春全供無錫人向賣糖粥餬口需用煤屑向孟買定只有一次實不知内有塊煤蔡天福供由李雇車裝煤餘不知情蔡太守得供乏下商之賈副領事謂以領事之意以管門人董孟友串同李春全行竊故欲將董重辦現據供詞係李春全有意　董而董亦不應於天未明時交煤飭將董孟友李春全管押俟詢明法領事意見如何再行核斷蔡天福開釋煤還○開薙髮鋪朱李氏稱我子朱阿虎見夥戴雪梅爲客薙髮付下八開洋一箇找出錢六十文戴報帳時言袛找七十文因此口角戴將我子毆打　捕拘案朱阿虎供與同戴雪梅供在該氏處爲夥八開洋一箇實找出錢七十文朱阿虎不應妄言故與爭閙並未行兇蔡太守判將戴雪梅管押二天以示薄懲○包探王阿二稱積竊楊阿大前次遞回原籍現又來滬拘案請辦楊阿大供江北人以後不再犯竊蔡太守謂旣已遞籍豈容復來滬上飭令管押仍行遞籍○張金榮稱失竊銀鐲二副兠練一條有人見邢咸林行竊向索不還交捕送案邢咸林不認行竊蔡太守飭將邢暫押飭張金榮邀同見証於下禮拜一到案質訊○西人喊門生稱被沈全生竊去白糖六十餘磅報捕拘拿指出羽黨沈財生等旋卽吊贓并拘收贓人送案沈全生供行竊白糖二十五磅賣與王阿三贓已吊到在捕房時恐受笞責妄指沈財生等實與伊等無干王阿三供不知竊贓誤行收受沈財生朱亭生王才有等同供我等實不干涉平空被誣求恩昭雪蔡太守商之賈副領事判將沈全生管押二十一天收贓人王阿三罰洋一元沈財生等無干開釋贓交西人領去○三十三號華捕稱見陳文文所駕馬車裝載稻草尚有五六歲的孩子坐在車上陳不慣駕車東撞西歪尚復加鞭最易肇禍爲此拘案請罰陳但求施恩蔡太守判罰洋二元撥充西醫院經費○包探秦少卿稱開大方棧之方源記失竊錫三字件查係茶房劉桂行竊當將人贓獲住據王洪齋稱失去物件疑係劉桂行竊今將人贓送案方源記請爲領贓王洪齋稱前開大方棧時失牣甚多開單報捕尚未查出今知劉桯行竊方源記之錫字件想我所失物件亦被劉竊請爲附追劉桂供行竊錫字件原是不合以前並未犯竊蔡太守判劉桂管押二月贓交方源記領去王洪齋疑竊無憑應不准理斥退○包探秦少卿稱陳阿金到公盛昌烟舘吸烟乘間扭鎖行竊皮馬褂一件獲住人贓交捕送案公盛昌烟館夥稱陳來吸烟言欲出恭不料扭鎖行竊陳阿金認竊求恩蔡太守判管押四十二天贓交失主領去○包探陳阿九稱見張阿榮以楊慶和銀樓圖章盖在紙上爲誆取貨物地步立卽拘住搜其身畔尚有乾發源皮貨鋪老人和綢縀莊等圖章今特送案圖章呈堂張阿榮供寗波人前在乾發源皮貨鋪爲夥做小貨生理要用圖章現在失業欲到棲流公所戒烟須有店鋪作保故用楊慶和圖章至老人和圖章係在原籍時開南貨店之舊圖章蔡太守謂張阿榮一味妄供殊無倫次旣稱欲戒洋烟飭送棲流公所俟戒絶烟癮冉行核辦圖章存堂 
[法捕房瑣事]  
　　積竊某甲前夜在法租界往來行走適被包探王榮培撞見當卽拘獲盤問情節甲言語閃爍遂被帶至捕房備捕頭查得中屢犯竊案着管押候解公堂訊辦○剪給賊某甲在外灘輪船碼頭剪竊某乙囊内物件被乙知覺當卽扭住甲見勢不佳用力將乙推倒飛馳而逸乙隨後追赶連呼捉賊經旁人攔在去路將中扭獲送人捕房捕頭着乙明日至公堂質訊甲則押候解案請究○某甲潛入某姓　偷得酒壼一把山外時適被隣右人家所見知照某姓當卽追獲送至捕房捕頭詰得甲行竊屬實飭押候解案訊辦 
[上海文報局浙賑收解處接查辦武康縣災賑章秉彛先生來信]  
　　諸善長大人閣下久仰山斗蟻慕維殷藉讅福履綏和諸褀迪吉定符私祝勳隨楊殿翁赴浙襄理賑務得蒙金苕憲觀察面禀中丞委辦德武兩邑勳自愧無才未敢造次當此重任幸有殿翁裁奪一切俾勳得 
 
 

Page 4

 
 
以遵行辦理去歲臘月十三日德武一律告竣其德邑由殿翁主司諒必早爲呈逹無煩勳述而於武康所查户口極貧大口六千三百五十五口小口三千八百十八口次貧大口一萬一千二百七十三口小口六千六百五十口其極貧者每大口給米二斗四升次貧二斗小口均各减半共發給米四千三百三十六石八斗四升以米不敷繼之發錢又共給錢一千六百九十八千三百六十文按米斗數每斗給錢三百文是與德清一律辦理耳去臘廿三日由局赴省克承苕憲觀察又面禀中丞委留殿翁偕勳等寄住同善堂襄理今春春賑云云勳無才典德恐有隕越不勝陳惶之至然已承留辦未敢過於推諉清夜自思祗有勤愼從公以副諸善長救災卹隣之至意嗣後得於接辦何縣再當禀聞肅泐恭請崇安並賀新禧[  晚生章定勳頓首新正月初三日寓杭同善堂發]  
[賑欵遥頒]  
　　本館協振所昨由太古昌元豐昌號交來江西劉大善士東三助江浙兩省賑捐洋六十元本舘拜登之下具見救災恤隣不分畛域冬賑已過春賑方長得鉅欵良非小補中澤哀鴻有不同聲感頌者哉○售去麻姑仙中堂一軸計洋一元三角附誌於此以昭信實 
[叩謝册捐]  
　　謹啓者今承貴報隨送敝堂一文願勸助施醫給藥捐册一萬扣本埠紳商各寳號大善士閲册後隨卽解囊樂　卽日荷蒙陸績患賜共接到捐册三十二扣共助大小洋一百餘元錢十七千三百廿文又一册蒙允常捐廿五願拜領之下欽佩靡已善昌恭繕驅邪降福護身寳篆每尸奉贈一道今日共送出五百餘道每册附送第一醒　勸孝歌一本後答隆施今先登報謹代無告貧黎九頓叩謝清單另刊再佈公鑒[  上海六馬路仁濟善堂董事施善昌等謹啓正月十八日]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[讀貴報江浙春振册因仍助半賑减閏列左紈摺扇均取二角金面工細者倍之琴條每堂一元四尺立軸二元六尺三元餘類推拙句并希諸大吟壇晒正 
[ 
　　廢耕豈獨老農愁粟仁漿議汎舟樂土不知飢饉苦災區可奈稻粟謀摸範水承青眼鴈帛魚書寄白頭去冬寓書索書畫者也得數四矣我縱家貧無半畝硯田涓滴合分憂倘有信件可寄交三馬路中新和里張學館查收可也海上忘機客自定草 
[上海四馬路文報局内恊振公所經收山東浙江賑捐九日下旬清單]  
　　廿六七日○木埠　長厚票號來興泉永道吳現觀察善士規元一千四百廿二兩九錢一分交來南昌電報局何梅閣善士經募第七批賑欵規元三百兩細户俟到再登報章也又寳和在來海州　司項書巢善士募無力求病愈寳銀一兩核華堂主人求子病愈無名求病愈兩户各二圓實　申規元十兩另七錢一分一厘洋四元○○廿七日本埠椿元莊來無錫知莊募錢和風善士洋五十二圓鼎記二圓作記四角湖北藩署任俊三善士募羅云烏銀十兩敬業書屋任銀四十兩無名錢二千余午峰代募錢七千又募九魁彩會各新貴等任祖培朱耀采黄慶曾朱慶年四户各三十八元吳兆林二千八百又各府諸召應試捐助錢十九千邵步瀛十千康廷傑五千梯云士者明德堂德泰裕三户各一千李松軒四百以上共計原白銀九十二兩三錢實收批申規元九十四兩五錢一分○厦門招商局葉善士來漳州思補堂爐丕四十三洋湖北公濟益銀號方允符募潸川延陵女使九八錢四千無名九八二伯四十實收四洋鎭江黄植之爲外孫金鎔求病愈一洋本埠知足長柴入求子關開煞通却病多年一員○兩日共收規元一千八百廿八兩一三分一厘英洋六十四圓爐坯洋四十三元小　四角　併聲明 
[上海北市絲業會舘籌賑公所施少欽經收山東江浙賑捐十一月初三四日第二千二百七十九八十次清單]  
　　山東捐蘇州金鼎目捐洋一元○江浙捐閩浙督憲卞規銀六百兩福建藩憲奎臬憲張奉閩浙督卞面諭籌募規元二千七百兩孫軍門彭軍門奎方伯張亷訪揚觀察龍觀察規銀六百兩徐少青觀察規銀一百兩以上由蔚長厚號來合規銀四千兩金昌外隱名氏求病愈十元青浦署盧署春爲子壽保週歲求保關煞開通十元蕪湖恥作無兵毫客翁二元又　吳兆魁二元北卡歲寒三友公三元絶處逢生客焚沈内棄無所不可人各一元顧舒軒募十心居士無名氏各二元默默子一元三户由如臯孫益泰寄來謝姓求病愈二元常熟顧康福爲長媳季氏產安完願二元章備照求子爛速愈一元杭州佑宣氏一元又助浙江二元又助震澤一元蘇州汪姓一元錢四百文浙江捐信女無名氏求外症愈由王豫昌來洋二十元周　豐溪氏一元銅洋二元安和祥來直省廣務總局考工處黎麗瑶洋五元又募梁海珊五元鄭廷魁梁子各三元葉典三董均卿鄭復初三户各二元譚官生梁　聊昭黎李頌南祖子愼五户各一元陳輝湖黄澤泉鄒平石陸雲清陳錦記何金記六户各五角吳松張慕留募隱姓氏懷古堂席各洋二元仁德堂張恊大昌行九思堂山祝德堂吳四户各一元　壽堂顧存義堂繆各五角思恩堂張一元恊成乾來程川記張峰記姚益記三户各二元任心記馬敏記程平記楊名記四户各一元○常熟吳源氏募不留名洋一元培基錢三百文葉大林二百文安樂居吳麟記鴻茂莊吳龍記五户各一百八十文王定揚吳天順誦芳湘賓不留名隱名氏厚恭恆記計大九户各一百文花楚書一百三十胡泰林七十王有金社助不足子三户各五十共廿二户合　三元錢六百十文湖州捐鎭江雨存堂劉洋二元耳鳴氏助震澤二元鎭江無名氏不留名乾王順無名氏馬齊芳五户各一元○立大莊來淮安養源莊募兩怡堂太安堂愛蓮堂孝親堂四户各洋廿元坤和堂則友堂各十元清節堂助浙江八元安全史儷軒紫陽堂和易堂四户助浙江各四元清德堂助浙江一元常山德字鹽棧李亥溪洋一元又募酬筵移賑三元目愈酬愿二元嘉會軒多磨人再生氏釋過氏上谷氏葉榮卿無力傅四保江愼光釋愆氏朱竺亭敦裕董愷元無過無名氏鍾繼　趙錫堂十七户各一元愛吾廬樂善氏隱主氏市隱氏雪香無名氏江秋江鑑青梁泰煞施錦堂十户各五角徐蔭泉李祖登一元李操堅江義先一元共三十四户合洋三十元天津盛軍銀錢所張百忍堂洋四元周愛蓮堂竇文卿堂各錢二千周袁氏一千無名氏三百計勝氏鄒王氏各一百程許氏陳戴氏各一百五十劉鄒氏一百十五共十户合洋十元震澤捐澄江閲報人馮小記求延子各錢二百農伯魯叔愚俊菊錫麟新順利陞祥志敬十六記各一百文共十八户合洋二元以上初三日山東捐鄭子實求疾全戴自堂各洋二元金陵陳家星堂一元江浙捐寗君輔心心堂節省日用由江天船來洋三十元又鐘山樵者十元浙寗利元號隱名氏十五元樂善氏十元王春山十元銅洋三元定海正源莊義孝氏何爲妻生前積畜針指移助藉資冥福十元源豐潤來安徽婺源縣恩聖求手顫全愈洋一百元天津源豐潤洋三元王子衝五元洪源號三元同興昌店王仲記重慶堂崔范氏求病愈王志誠五户各二元夏錫疇王碩甫高竹波蕭吉齋四户各一元浙江捐常山正字棧祝平安氏洋廿元官游人由彤源莊元越城京兆於寓募記四章元記洪章四户各五角漂陽都署姚雲門求身體强健五角又募毅侯五角何燕翼堂德茂各二元林履泰狄瑞生各一元共六户合洋七元　銅洋一元以上初四日 
[上海北市絲業會舘籌賑公所施少欽經賑山東江浙賑捐十一月初五六日第二千二百八十一二次清單]  
　　山東捐江西三湖局吳佩欽募孝豐王善餘爲妻沈氏求病愈身安由九江寳源生寄來洋廿元松江沈東十元陸森瀛五元江浙捐譚憐升六十壽辰祈增福壽洋一百元陳錄求瘧疾愈十元朱家角同和典衆友十元王樹生一元延陵堂吳六元漢口程東爲新故妻汪氏求勉冥罰移錫箔資五元朱經大成典節費二元守愚山人五元沙市俊甫兄三元湖州無名氏由祥源局來二元感念氏一元又助浙江一元又湖州二元棉力子求體健許子垣求合家平安各一元尤蘭槎還愿一元在滬鎭江同人年例演戱酬神因江浙水災極重特將該資移助由廣源糖行來洋八十元零五角又交湖州捐信大昌劉衡文各二元元昇太和永祥德記萬順鼎盛裕隆昌義七户各一元李文陞六元羅九記兩元楊益富黄韶元魏世榮馬承周來發王成生六户各乙洋江蘇捐江夏伯子爲子病愈由李曉滄兄來洋五十元浙江捐崔禹記廿元津衛忠恕　廿元金陵金石弇四元沈永保兩洋吳積善一元陳可雄五角寗波源記銅洋八元松江九牧堂募顧省記無名氏各錢二百宋監田胡立齋無力主人張雪卿知過齋候敬夫六户各乙百共八户合洋一元知足居銅洋乙元無名洋五角錢二伯無名王先生無名氏三户各一百震澤捐東臺存悔道人洋兩元復見心齋陳勉記洋十元漢口林屋山人乙洋以上初五日○山東捐　泰鎭黄其順隱名助山東江浙洋廿九元李肯堂由恊同慶交規銀十兩蘇省華天益王半痴同募十月下旬桶捐錢一百七十三文求安子助江浙二元隱其名願子病愈一元免力子求寒熱愈勿藥五角又願貨卽脫五角舒沛之二角江捐應怡軒願進宅興隆一家平安十元劉懷古堂八元無名五元嘉郡方生室三元孫雨亭願長子病愈由高松生來二元木瀆溪邊叟者二元招商漢局願平安隨遇子各一元江裕船來武穴稅關沈元履善士續募沈寳清洋六員潘萬清顧長松周習盛陳鏡亭陽元先周洪泰葛日新陳金屏八户各一元沈亷清二千黄壽昌王清　李德茂曹錫鈞蕭順發李富之萬森勝李榮生柏福興王月修蕭春軒程順興葉宏順廣　李長清曹燿貴李桂林高萬順羅文順吳高德周世有曹啓憲謝志清李德興揚從云童桂義陳亮卿鄧雲先李玉三成志光何珍臣羅紫雲王永發劉遠溝羅春元蔣世明陳吉齋王秀發胡興發陽福堂揚松亭鄒福揚連芳揚准志曾光明謝玉可李永太雷賀泰彭致祥歡邦譚玉棠揚　　胡品珍品朝譚興堂龍長有王啓富譚經梁劉茂卿周祥興吳名友何金源　富春謝姓歐陽銀溪朝泰陽月夫譚洪桂陳福致余煥文宋清茂黄湘臣許子清梁丙南梁白　孟金魁朴柏興長勝兄長林兄孫　良潘長發陳永貴張致祥揚於德王長發艾正發鮑怡仁譚竹青潘天保潘松泉曾鳳勝過鴻興郭錦廷勝華翁致祥玉鼎成春　　亷清龍興發陳國華陳國風義泰明壽兄王桂發明德兄丁萬勝有發周連芳貞祥鄭琢修周振之馮茂玉王萃竹馮鎭定陳丙發葉心莊昌吉童萬祥黄桂林周連慶周連春沈明鏡鄭相茂陳致中一百廿四户各錢一千文共一百三十四户合洋一百十八元浙江捐泰州衡泰典同人洋十六元武林太原子願保母康泰全平安十元杭城隱名十元無名五元無錫　成居三元無力人願病愈二元寳山縣糧差陳祥認罰作賑由寳山待質所寄來二元石巨閣二元漢口竹林氏一元杭垣楚徴對開一元又募無名對開一元安徽撫憲沈集第二批交安孚莊來阿笑山方伯曹平銀四百兩潸山縣盛大令一百兩喜聞過堂洋二百元聚桂堂念元仁壽堂六元百忍堂四元眞庶堂一元共七户合規元五百三十七兩另四分洋二百三十一元蕪湖信和募朱一班一元崔祥興錢六百炳善旭東各四百無名焦德佩各二百廿載祥湯世儀黎義和王春典四户各二百黄益齋振平各一伯共十二户合洋三元湖州捐運昌店等六元無錫生裕泰募根裕隆記一元○慈谿捐慈湖叟洋五元以上初六日 
 
 
 
] ] 

Page 10

 
 
   
 
 

Page 11

 
 
[光緒十五年十二月廿八九日京報全錄]  
　　宫門抄○諭旨兩道錄前○發抄硃批四道○桂撫馬奏府廳州縣擬設書局機坊摺○又　奏調署知縣片○又　奏接署道篆片○又奏請降補知縣片○又奏查明老生未經中式摺○又奏請緩閲營伍片○給事中文○奏倉匪偷米緣由摺○十二月二十八日○嵩山請假十日○内務府奏派稽查内七倉之大臣派出奎潤續昌崇禮○召見軍機皇上明日寅正二刻至　太廟行禮○十二月二十九日○施侯慶福各假滿請安○召見軍機皇上明日辰初升保和殿筵宴○發抄○奎斌奏江陵縣王培厚虧短錢糧續完免議奉硃批户部議奏欽此○又咸寗令陳樹枬調署蒲圻令奉硃批吏部知道欽此○楊昌濬奏遊擊萬得龍借補莊浪恊副將奉硃批兵部議奏欽此○又被災各屬籌辦賑撫情形並應蠲免糧草數目奉　硃批户部知道單併發欽此○○廣西巡撫臣馬丕瑤跪奏爲廣西俗悍民貧亟宜通籌教養擬開設書局機坊以培本原而資休息恭摺陳明仰祈聖鑒事竊撫臣沈秉成於光緒十五年六月十七日片奏粤西素稱瘠苦與司道等悉心籌畫非教養兼施不能挽回敝習盖不譯以詩書之氣則獷悍不馴不廣以農桑之利則游惰失業飭各州縣設立義學頒給弟子規童蒙養正諸書又令興辦蚤桑於吏治民生大有裨益等語八月二十五日奉到硃批知道了欽此欽遵在案臣於上年春初到廣西藩司任隨同前撫臣籌商整頓意見相同當議興辦義學蚤桑年餘以來民間漸知向學飼蚤亦遂成絲沈秉成於調任安徽行時切勉力底於成兹臣蒙恩簡擢責任尤重亟應求鼓舞振興之法敬爲皇上陳之一書局宜開也廣西人文夙盛自漢有陳元士爕以經術顯著在史册代不乏人我朝文治日新前大學士陳宏謀崛起偏隅所至以正學導化刊書垂訓探載籍之精英措諸實用蔚然爲世大儒兵燹後人士流離藏書悉燬舊刊片板無存寒畯遠購無力每届考試不過零星書板或舛錯糢糊或洋板縮本難資誦讀且多係時藝講章無以爲稽古培才之助以至流風日沐俗尚囂漬卽間有刊布五種或行或輟究未能推廣流傅將欲力挽頽風必先廣儲經籍擬在省城開一書局刊六經讀本續刊有關實學諸書江南浙江廣東湖南北四川各省書局刊本精博擬請旨飭下六省將局刊經史各本及陳宏謀五種遺規等籍每種刷寄十部以九部分發梧州潯州柳州南寗太平泗城百色鬱林歸順各府廳州書院妥議章程俾士子獲資借閲平樂近省慶遠近柳思恩近南寍鎭安近歸順可就近往看以一部存省局爲擇刊式樣西省經費維艱書價無欵可籌請卽由各省報銷俾窮荒偏隅漢苗樸陋得讀所未見書欣然向化各省當亦樂助不吝此區區也臣仍當專函切懇其廣東湖南北各書卽由請餉委員就便領回江南浙江四川各書請覓便搭解來桂俟仿刊裝成飭發各府廳州縣照價分售以期散布城鄉務使漸續涵濡默消悍戾可以清源化俗育德興賢臣愚以爲立教之規莫先於此一機坊宜設也臣嘗閲唐韋丹傅丹爲容州刺史教民耕織止惰游其化暢行容州卽今梧州府屬之容縣地宜蠶織伊古已然同治年間前容縣知縣陳師舜勸辦有效現每歲可出絲二萬五六千斤又唐張籍詩有地多生桂無時不養蠶桂林宜蠶亦其明證上年於省城開辦蠶桑今春請領桑本者日多得絲漸盛若官置機收賣無論絲斤多寡卽出卽售小民狃於近利更將趨之若鶩臣前任山西解州知州創辦蠶桑曾設同善機局民以爲便前擬於省城設一機坊梧州府城設一機坊責成署桂林府知府黄仁濟署梧州府知府尚志彭署臨桂縣知縣張堂蔭署蒼梧縣知縣洪昌言妥爲經理該府縣四員均明敏精强辦理可期得力每坊覓雇廣東機匠三名教民學織本地轉相效法日久能自織組綢疋通行則利愈溥而民有賴可化游惰而清盜源至柳州府屬界連黔省有青棡樹可育山蠶亦飭柳屬州縣仿黔試辦柳州應否添設機坊俟有成效再行酌核臣愚以爲休養之方莫良於此惟是二者並興籌欵不易與司道等再四熟商設法措辦並據兩司酌核會詳請奏前來一面飭備工料機張遂漸興舉雖未遽能收效目前但早一日卽有一日之益迨數年後漸能化悍爲馴易貧爲富庶仰慰宵旰嘉惠邊氓至意亦無負前撫臣惓惓教養之心所有開設書局機坊各緣由是否有當理合恭摺具奏伏乞聖鑒訓示謹奏奉硃批着照所請該部知道欽此○○馬丕瑶片再署藤縣知縣李文莊回懷集縣知縣本任所遺藤縣知縣員缺查有准調臨桂縣知縣顧國誥穏練安詳輿情愛戴堪以調署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○馬丕瑶片再前因鹽法道秦煥委署臬司所遺鹽法道篆務委桂林府知府趙時煕護理附片奏明在案兹於光緒十五年九月十二日准吏部咨内閣奉上諭廣西按察使着秦煥補授欽此新選鹽法道到任需時查趙時煕廉明穏練局度安詳應卽飭委接署鹽法道印務以重職守而清道庫交代除檄飭遵照外理合循例附片陳明伏乞聖鑒謹奏奉硃批知道了欽此○○馬丕瑶片再州縣爲親民之官不得其人則民受其害未便稍事姑容查有前署思恩縣知縣補用知縣况章美不洽輿情前署東蘭州知州補用知縣李培華辦事竭蹶以上二員難勝民社應請旨將補用知縣况章美李培華均以府經歴降補以肅吏治謹會同兩廣總督張之洞附片具奏伏乞聖鑒訓示謹奏奉硃批着照所請吏部知道欽此○○廣西巡撫臣馬丕瑶跪奏爲查明應試年老諸生恭摺仰祈聖鑒事竊照鄉試年老諸生三塲完竣例應查明具奏本年舉行已丑恩科廣西省鄉試查有永寍州歲貢生羅繼紳年八十歲荔浦縣歲貢生謝德言年八十三歲藤縣學附生英世德年八十三歲武緣縣學附生韋肇元年八十二歲鬱林州學附生龔鈺元年八十歲皆係三塲完竣未經中式臣於點名時見其步履强健揭曉後調閲各原卷字畫端楷文理尚順查核該學册實在年歲俱屬相符莊據藩司張聨桂會同臬司秦煥提調署鹽法道趙時煕詳請具奏前來臣查羅繼紳等青年勵志白首窮經幸際煕時沐作人之雅化欣逢慶榜偕多士以觀光年八十而精神尚健試三塲而文藝全完年例允符恩榮宜荷理合恭摺具奏並開列姓名年歲清單敬呈御覽伏乞皇上聖鑒勅部核覆施行謹奏奉硃批禮部議奏單併發欽此○○馬丕瑶片再臣查前准兵部咨光緒十五年二月十二日内閣奉上諭本年輪應查閲福建浙江廣東廣西四省營伍之期廣西卽派沈秉成逐一查閲認眞簡校如有訓練不精軍實不齊者卽將廢弛之將弁據實叅奏毋得視爲具文欽此欽遵咨行到粤前撫臣沈秉成因查廣西閲伍歴係秋間舉行緣春夏雨多晴少山水不時泛漲行程阻滯未及出省閲騐旋值交缷奏明由接任撫臣届期舉行奉硃批知道了欽此在案兹臣蒙恩擢授廣西巡撫應卽欽遵查閲惟本年恭逢特開恩榜舉行文武鄉試臣循例監臨文闈事竣接考武塲解揭曉後瞬届年底須辦大計未能分身出省應請展至來年校閲謹附片陳明伏乞聖鑒訓示謹奏奉硃批着照所請兵部知道欽此○○户科掌印給事中稽察海運倉事務奴才宗室文綱謹奏爲遵旨查明覆奏事竊奴才恭閲内閣抄出奉上諭御史端良奏本年九月間海運倉開放廂白旗包衣及步營甲米有倉匪勾結花户偷出米石甚多經該倉拿獲王姓及趙姓假稱馮姓等二名交西城坊看押未聞作何辦理旋卽釋放請飭究辦等語案關匪徒偷竊倉米旣經拿獲何以復行釋放着巡視西城御史倉塲侍郎稽察海運倉御史一體查明據實覆奏欽此欽遵到科查奴才於本年五月間奉旨稽察海運倉遵卽到倉視事又於本年八月初六日奉旨派出已丑科内簾監試遵卽入闈所有奴才稽察海運倉事務經都察院派委御史富亮署理至九月十三日出闈始行回任當差今御史端良奏查拿倉匪係在九月初二日御史富亮署理稽察海運倉事務任内是時奴才尚未出闈接任自應由御史富亮查明據實覆奏所有奴才遵旨查明覆奏緣由謹恭摺具奏伏乞皇上聖鑒訓示謹奏奉旨已錄 
 
 

Page 12

 
 
[光緒十五年十二月三十日十六年新正月初一初二初三日京報全錄]  
　　宫門抄○諭旨四道錄前○發抄硃批四道○御史富等奏遵旨據實覆陳摺○大臣興等奏遵旨據實覆陳摺○大臣崇奏進呈馬匹清册摺○御史余奏各部堂官進署緣由片○又奏文闈科塲槍替舞弊片○大臣長奏續採參枝進呈摺○十二月三十日○恭王等謝賞荷包恩○奎潤等查倉完竣覆命○翁同龢假滿請安○召見軍機皇上明日丑正二刻至奉先殿行禮寅正至○堂子行禮辰初三刻至慈寍宫行禮辰正三刻升中和殿受禮太和殿受賀已初二刻至大高殿壽皇殿行禮畢還宫午正升乾清宫宗親宴入座○正月初一日○恭王等謝賞八寳荷包恩○欽天監奏風從艮地起主人壽年豐○召見軍機明日卯正二刻入座吃肉○初二日禮王等謝賞荷包恩○江樹畇謝授山東遺缺知府恩○召見軍機江樹畇皇上明日卯初二刻至壽皇殿行禮○正月初三日○恭王專摺謝賞神肉恩○寳中堂專摺謝賞禮糕恩○烏拉喜崇阿假滿請安○怡王錫侯嵩申各請假十日○召見軍機○發抄魏光壽奏恭逢恩詔查明官犯趙沃等犯候旨施恩奉硃批刑部議奏單併發欽此○又請將官犯趙沃免罪仍留新疆辦理屯墾奉硃批覽欽此○邵友濂奏應解京餉掃數解清奉硃批户部知道欽此○又攸縣令張大煦完欵開復處分奉硃批著照所請該部知道欽此○○巡視西城御史臣富亮臣吳光奎跪奏爲遵旨據實覆陳恭摺仰祈聖鑒事竊臣等於本月十七日奉閲邸抄恭讀上諭御史端良奏本年九月間海運倉開放廂白旗包衣及步營甲米有倉匪勾結花户偷出米石甚多經該倉拿獲王姓及趙姓假稱馮姓等二名交西城坊看押未聞作何辦理旋卽釋放請飭究辦等語案關匪徒偷竊倉米旣經拿獲何以復行釋放着巡視西城御史倉塲侍郎稽察海運倉御史一體查明據實覆奏欽此仰見皇上愼重倉儲之至意懔悚難名查本年八月間稽察海運倉御史文綱奉旨派充順天鄉試内簾監試經都察院堂官劄委臣富亮署理倉差又奉派署巡視西城事務正值該倉放廂白旗包衣及步營甲米臣富亮循例赴倉稽察該倉吏役竟敢悞差又傳聞有冐領偷竊米石情弊因思倉匪偷竊米石如果屬實關係匪輕若走漏風聲該匪必致遠颺是以將該倉書役王姓趙姓卽馮姓等派巡役送交西城坊官衙門先行看押並非由該倉拿獲交坊也嗣據該坊官將王姓等確切研訊並無冐領情弊具有切實甘結臣富亮因冐領偷竊米石旣經訊無確據無從懲辦始行飭坊釋放惟臣富亮稽察倉務雖署事日淺責無旁貸該倉吏役是否冐竊人言嘖嘖虚實均應查訊有罪則懲無過則釋庶昭平允此交看海運倉吏役復行釋放之實在情形也至臣光奎於八月二十六日奉堂劄派署巡視西城事務所有稽察海運倉係臣富亮專責彼時將王姓等交坊看押及訊取供結開釋各情並非西城應行會辦之件未便越俎過問今奉旨查詢合詞恭摺據實具陳伏乞皇上聖鑒謹奏奉旨已錄○○臣興亷游百川跪奏爲遵旨查明據實覆奏事本月十七日内閣奉上諭御史端良奏本年九月間海運倉開放廂白旗包衣及步營甲米有倉匪勾結花户偷出米石甚多經該倉拿獲王姓及趙姓假稱馮姓等二名交西城坊看押未聞作何辦理旋卽釋放請飭究辦等語案關匪徒偷竊倉米旣經拿獲何以復行釋放着巡視西城御史倉塲侍郎稽查海運倉御史一體查明據實覆奏欽此臣等遵卽一面訪查一面嚴札海運倉監督確切查覆去後並據該監督宗晉韓蔭棻覆稱向章各倉放米之日皆不許閑雜人等進倉亦不准花户各役無故出倉原以防偷竊杜勾結也此次職倉奉放鑲白旗包衣及步營甲米係自八月二十五日起至九月初六日止職等按日在倉督飭認眞開放曾獲車夫二名搜出米二斗五升當卽責打示衆此外實無倉勾結花户偷米情事或因傳聞異辭以致御史指爲倉匪再九月初間署理查倉御史富亮到倉巡視時近薄暮放米事畢吏役等有出倉買飯者是以人數不齊查倉御史曾於次日將貼書王姓小甲馮姓二名交西城坊看押嗣因訊無情弊旋卽放回職等因該二人雖無别情亦非趙姓假冐惟值御史臨倉並不小心伺候究屬誤公隨卽革退此人拿獲王姓等交坊看押旋卽釋放之實情也兹奉飭查理合據實呈覆等情伏查該監督所覆各節核與臣等訪聞情形尚屬相符除諭飭該監督實力防維如有匪徒勾結舞弊立卽嚴拿究辦外理合恭摺覆陳伏乞皇上聖鑒謹奏奉旨已錄○○奴才宗室崇善跪奏爲委員騐收昭烏逹盟呈進貢馬完竣並派撥宫丁經管分隨各群暫歸莊頭另圈餧養恭摺仰祈聖鑒事竊奴才於光緒十五年二月二十七日接准神機營文開遵旨議奏准將卓索圖昭烏逹兩盟呈進貢馬二千匹就近解交錦州副都統派員騐收飭歸大凌河另群妥爲牧養孶生等因咨行照辦前來奴才當以草未萌芽之際恐致牧養失宜曾經咨請緩俟本年立夏再行起解等因准覆在案嗣於本年十月間准昭烏逹盟長咨稱擬將此項馬匹分起解送經過各蒙古地界取道由義州所屬清河門進邊就近赶赴大凌河牧群交收並造具大小馬匹數目清册分起解送奴才當卽出派委驍騎校慶鳳會同翼領承順等查錦州迤東二十里之雙陽甸處守候核實騐收去後續據報稱於十月初十日至十三等日據昭烏逹委員理合吉斯積等先後解到小騸騍兒馬一千匹均經隨時逐匹騐明照册詳細查點所有數目均屬相符並無虧欠惟騐看各起馬匹間有疲乏馬一百匹查騐馬匹臕分均有二三分至四五分不等隨時打烙印記騐同解馬委員等互相交領清楚並取具解馬委員協理台吉斯積等結稱所有疲乏各馬皆因路遠之故並非管解不利等情取結加結呈報奴才於十月十三日親往雙陽甸廠牧邊騐看馬匹臕分情形核與該委員等所報無異伏查神機營原咨令將此項貢馬另立一羣牧放但卓索圖貢馬尚無起解日期現在節届立冬馬匹入圈之時請將照烏逹解到貢馬一千匹均交派副牧長清鳳等十員經管隨同騸馬十羣官馬入圈時歸於莊頭另圈照章加意喂養俟卓索圖貢馬交齊之日應如何另爲立羣牧放之處奴才再當隨防酌擬章程詳細奏明辦理並嚴令該官丁莊頭等務須妥爲喂養認眞經理以期孶生蕃衍勿得疏懈仍飭該翼領等不時前往查察而專責成倘有漫不經心定卽指名嚴叅不貸除彚造馬匹口齒毛片數目清册三本分送上駟院神機營盛京將軍衙門查核仍將騐收馬匹情形呈報兵部外所有奴才委員騐收昭烏逹盟貢馬完竣派撥官丁隨同各羣歸莊頭另圈喂養各緣由理合恭摺奏聞伏乞皇上聖鑒謹奏奉硃批該衙門知道欽此○○御史余聨沅片再臣恭讀同治九年十二月上御諭史許廷桂奏請飭各部堂官常川進署等語在京各衙門堂官皆有應辦之事職守攸關自應常川進署與司員等遇事講求豈容稍涉懈弛若如該御史所奏各部堂官近來進署辦事者甚少司員每於該堂官聽宣值日之便携稿至朝房呈畫甚至赴私宅畫行此等情形實難保其必無嗣後各部院堂官務須逐日到署將該衙門公事認眞辦理力戒因循泄㳫之風毋得仍蹈故轍致負諄諄誥誡至意等因欽此聖訓煌煌允宜遵守乃臣聞近來各部堂官恪恭匪懈者固不乏人而日久坃生遂亦有不常川進署者或數月而一至或一年而數至於公事必多隅閡而職守未免叢脞殊非滇重部務之道恭逢我皇上旰食宵衣勵精圖治而諸臣渥受厚恩宜如何共矢公忠力求整頓而乃仍前玩泄何以襄郅治而率僚屬相應請旨申明舊章嚴切訓飭並諭令諸臣懔遵嘉慶十二年五月諭旨隨時循省以怠荒爲戒有則改之無則加勉以儆偷安而挽積習庶部務不致廢弛而司員亦相率勤奮矣臣愚昧之見是否有當伏乞聖鑒謹奏奉旨已錄○○御史余聨沅片再科塲爲掄才大典槍冐舞弊例禁綦嚴乃風聞近年順天及各省鄉試槍冐甚多至有舉人進士而猶爲槍替者夫讀書而登科弟誠爲稽古之榮何不自愛若此臣固不敢信其必有然世風日下作奸犯科者往往難免臣又不能决其必無如果實有此等情弊於士習文風大有關繫相應請旨飭下部臣於科塲年分申明舊例嚴定章程或於入塲時實力稽查母許冐混或於歸號時卽行封鎖無使攙越並令監臨監試各官認眞防範毋博寛厚之名而存姑息之見務期除宿弊而拔眞才是否有當伏乞聖鑒謹奏奉旨已錄○○奴才長順跪奏爲續採參枝專差呈進恭摺仰祈聖鑒事竊奴才於本年十月初四日業將前派協領等採辦參枝專差呈進並於摺内聲明仍飭該協領等赶緊採辦續有所得再當呈進在案現據户司掌關防副都統銜記名副都統花翎協領管雲工司掌關防副都統銜記名副都統花翎協領翻武巴圖魯吉陞阿等續採得大枝山參十苗中枝山參十四苗計重九兩六錢可稱上品核計共需工價銀一千八百三十三兩三錢仍由所收參稅項下以錢易銀照數發給奴才謹將續採參枝親加查騐分盛二匣嚴密包封飭交雲騎尉常貴齎京呈進仍飭該協領等留心採辦續有所得卽行呈進除咨行内務府查照外所有續採參枝緣由謹恭摺具陳伏乞皇上聖鑒謹奏奉硃批該衙門知道欽此 
 
