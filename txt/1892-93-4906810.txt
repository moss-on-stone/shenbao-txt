# 1892 - 93 - 4906810

 

Page 1

 
 
[覆武穴方君友筠書] [  申報舘主人拜手]  
　　逕啓者本舘向售各種書籍每遇士商惠顧其價無不格外克巳今接來函謂此次所購之書較前高抬價值將原書退回云云但查此次閣下　購之書並非由本舘發出實係他人冒名混售望向局友自行根究來歴當不難水落石出原書寄還乞查收專此奉覆惟希　　 
[重印各種書籍告白] [  點石齋謹啓]  
　　經籍纂詁直行六開康熙字典古事比王鳳洲綱鑑五經體注詩句題解正續試帖三萬選小題觀海史記兩漢三國　成四史以上各種行將售罄俱付重印不日成書至於紙張墨色並皆佳妙毋庸再述如荷賜顧請至本帳房面訂可也此佈 
[客述臥牛山事系之以論]  
　　　振聲先生之爲善也必計久遠之圖恢宏通之願其苦心孤　初非求人之知而人自無不知未嘗求名而名自歸之盖獨爲其難而克盡其力爲近今辦賑中第一流人物昨有友人來自山東自言會經臥牛山親見先生所創之紡織局其屋宇殊甚軒敞清　爲該婦女輩生平所未曾一日居規矩嚴肅自中門以内外人莫能入其中婦女有老有少老婦或尙可出中堂至廚下少婦稚女則不得過中堂越雷池一步地有携帶小孩者十歲以内依其母以居十歲以外卽各　以業或令讀書或令習業皆有定規不復終日在内其婦女各有所事或紡紗或織布以一日所作之多寡定其所給之厚薄其所厚者其工之勤者也其所薄者其工之惰者也其中又有巧拙之别巧者工速而業精則所獲者多拙者工遲而業窳則所獲者少然雖少亦足以自養蓋其資皆由局給而具有權衡初非故爲高下其手也惟一日所出之紗布　至一月而售者半存者半未必盡可出售而局中之所用則不可一日緩且所定之值格外從優故卽使日出日銷而亦所予者不止過於其值之半以是局中經費不得不竭力籌捐據聞先生之願欲集成鉅欵約得四萬金以是存典生息則每年一分起息可得四千餘金庶足以資局用而期久遠緣此等婦女家無可歸若先時收養今遽停止或則去家尙遠未能遄歸或竟孑然一身無可棲處加以黄口之兒嗷嗷侍哺靑春尙少强暴横干伶仃婦子其何以堪勢必至於入火坑轉溝壑與先此收留養贍之初意大相　謬是則所謂爲　不卒不亦大可惜哉夫是以先生欲宏此大願以成有始有終之美舉也自是以後黄河果能安瀾無復流離顚沛之苦斯巳耳倘再有災荒恐有續至其局以求收養者先生此時則以爲但顧見在不遑職　其外然思患預防是亦意中事耳吾知先生必將更有廣大法力以濟之目下紡織之事日增月盛盖前此所收之婦女皆不知紡織之法逐日指教始能勉强學步今閱時旣久則前之學者皆已老練後之學者更漸衆多則將來所出紗布必日盛一日或者可以貼補局用而先生則又有深慮謂幼孩漸長設或無業可執其害甚大故於此事亦不可不亟爲之圖則義塾之設亦必不可省此則全賴局中爲出經費而無可貼補者也於是不憚苦口逢人輒爲勸募勤勤懇懇惟日不足聞先生自辦賑以來過門不入者亦旣十年以來盖較之禹之治水八年於外三過其門而不入後先竟與同揆眞勸募也幾至舌敝唇焦墨乾筆秃人鑒具誠多有慨然解助者以故雖此時尙未能滿先生之願而亦不至呼之不應求之不得然而先生則已心疲力瘁矣伊古以來孜孜爲善不厭不倦僕盖於先生爲僅見知臨在上而質在旁必有足以感格天心宏此善願者企予望之實不止僕一人已也客之所述者如此余聞而肅然起敬不覺爲之扼腕咨嗟太息而起曰有是哉先生之於善舉乃不憚鞠躬盡瘁一至於此哉先生自辦臥牛山紡織局以來枉顧敝館協賑所者已非一次其所製募捐之册今正爲之隨報分送雖亦不乏陸續輸捐者然欲如先生之所願則恐一時未可預必敝同人亦惟有體先生之　以爲心盡吾力之所能盡爲吾事之所能爲以期克副先生之厚望而已先生以名孝廉爲大善士數年以來南馳北驟無非爲賑務所覊系以至進取之心悉淡不得已以大挑得縣令而又未嘗一到省卽山東之地爲先生分發省分而亦未曾禀到得一差一缺而乃視山東之人巳不啻爲先生之子民也者此則誠所謂難能而可貴者矣然而先生則初不以將來爲山東之官始加意於山東之賑也先生惟知辦賑而已矣孔子云博施濟衆堯舜猶病吾儕籌賑初何嘗不知此事之艱難不過惻隠之心所觸而動有不得恝然置之也者而以視先生則瞠乎後矣所願海内仁人君子鑒先生之苦衷慨解仁囊共成善舉斯則所不勝盼禱者耳 
[十二圩火災詳述]  
　　距揚州六十餘里之十二圩大火昨報已紀其略兹據揚州訪事人詳述情形亟錄之十二圩本濱江小鎭自淮鹽總　由六濠移駐其間地方頓形繁盛岸上則南鹽北鹽堆積如山水濱則商船鹽船密排如蟻烟戶亦日漸增多對宇望衡時聞笑語本月初八晚七點鐘時總棧後面某姓家因晚炊不愼遺火積薪逾時猝發烈焰熊熊是處住戶以茅龍爲衣者十居六七一經然著遂覺轟轟烈烈不可遏抑紅光照耀上燭層霄是時理滋風甚勁祝融氏愈覺披猖一霎時對河之陰陽街店鋪民房亦遭殃及地方文武各官聞警馳至督率洋龍氷龍取水權救雖逼近江干易於汲引無如火勢過猛非陽侯之力所能抵禦計自初八日戍刻起火直至初九日丑刻焚至江邊風神廟左近火勢始衰得以設法撲滅總棧得保無虞計共焚燬居民瓦屋草房市廛店鋪以及鹽倉約一千餘家燒燬淮鹽約計一千餘引按該處地狹人稠偶爾疎虞卽遭不測鹽堆四圍皆係民房故亦時遭波及然燬鹽之多被災之衆從未有如此次之尤甚是眞可謂非常之災矣被災各戶大都經紀小民與夫傭工食力之輩蝸廬旣燬露宿風餐悽慘情形殆難言狀想地方官紳必當設法撫恤也至火盛時曾否損傷人口俟有續聞再述又初九日清晨揚城内東嶽廟照壁前某姓草屋一間亦遭回祿尙得應手撲熄不致蔓延亦云幸矣 
[稻江春浪]  
　　澎湖鎭吳瑞生軍門宏洛曁臺灣道唐韡之觀察贊袞均於上月二十日乘飛捷兵輪行抵臺北府城文武各員咸往迎迓鎭憲刻假大稻埕某商號爲行轅道憲則暫駐藩署以内連日屬下各官莫不前往禀安脚靴手版忙亂異常盖道憲因職兼臬司不日須行秋審大典鎭憲亦因地方要公故須面謁邵筱村中丞藉以商酌一切也○臺北府考前定二月十六日嗣以陰雨連綿宜蘭新竹兩屬童生未能尅期齊集旋由新任陳仲英太守出示攺期於十八日考試是日淡水題爲自北宜蘭題爲自東新竹題爲自西通塲次題善人爲邦詩題賦得海客談瀛洲得游字五言六韻與考者閩粤兩籍共有二千餘人○飛捷兵輪前爲唐輔仁協戎管駕日前不知何故奉到憲札撤差另由福省 
 
 

Page 2

 
 
調來之林文和總戎接帶是船總戎前曾在臺充當伏波輪船管駕刻奉大憲札委諒必有勝任愉快者已○前署淡水縣孫萼齋大令日　　其太夫人靈櫬遷移出署擇日内渡遄返壽州珂里安葬大令則因有經手未完事件仍須在臺清理暫假大稻埕某洋房爲寓所○辦理城内保　總局前署臺南府方樾亭太尊政躬略有不豫致發咯血舊症飭丁前赴撫藩兩院請假數日以期延醫調養○辦理後路棟隘各軍糧餉事務陳傑夫大今近因前敵軍書旁午日往來於郡城大嵙崁兩處披星戴月昕夕不遑日前又因公馳赴鴨母坪大營謁見林蔭堂總統禀商一切事宜于昨遄返郡城旋赴瀋轅唐薇鄉方　處又以要公禀見其中所禀何事有關軍情殊非外人所得而知然王事賢勞已可爲大令詠已○二月二十三日撫憲邵筱村中丞排導出署前赴大稻埕答拜澎湖總鎭吳瑞生軍門坐談有兩下鐘之　始興辭返署○飛捷兵輪前由臺南開回一時乘之晉郡者除鎭道兩憲外又有署理鳳山縣事李麗川大令辦理臺南各屬鹽務提調胡次樵别駕總　安平海關陳步梯大令署臺南下叅府張養吾協戎均寄　於城内之寅賓館與本城各官交相拜會一時車馬往來殊形熱閙○基隆爲全臺門戶大憲特派銘字三營駐紥以資　鎭從前因辦鐵路工程勇丁海日從事於手腁足胝未能按期操練致有散漫　紀之慮自劉雲程鎭軍接統後汰弱留强並於江南浦口一帶招募精壯少年來臺編列足額每日分别早晚兩次在敎塲操演諸式陣圖並子沿海各砲臺安置大砲數尊造有致遠亭一座升高瞭望風帆上下如在目前間有他國兵輪來此游歴莫不極口贊歎謂一望而知爲節制之師云○澎湖總鎭吳瑞生軍門日前乘輪來郡謁見邵筱村中丞聞之官塲　言有謂中丞擬請軍門爲全臺總統以期事權歸一至澎湖鎭一缺則由臺灣總鎭萬道生軍門調署所遺臺灣鎭缺則未知另委何人傳說如此然尙未見有明文也錄之以觀其後 
[曰門柳色]  
　　金陵來信云今春陰多晴少凄風苦雨寒氣侵簾農人所藝來牟受傷殊甚據云若再不逢晴霽則麥秋之望恐不免如書餅充飢矣○代理江寍縣王秀山刺史訪得歴年不法之惡棍如黄竹清滾地龍小李等人依舊横行街市魚肉鄉愚遂出票拘拿以期盡法嚴辦然其中黠者輒仗錢神之勢串通地甲差役將姓名渾號摘除竊恐舍豺狼而問狐狸甚非良有司之所願也惜無有臚舉其弊而告之者 
[逆子宜懲]  
　　有名阿根者蘇州府署差役也家中一母一妻頗稱和順前年與東船廠巷某烟館婦私識戀婦表熱遂將母妻腦後置之初猶閱數日一歸繼竟有此間樂不思蜀之意衡門寂寂無復跫然足音日前家中有事著人出外訪尋阿根非但不歸反以不入耳之言誣妻喑昧事妻聞之不覺怒從心上起河東獅子大吼一聲奉姑奔至烟館中高聲辱駡婦亦出言不遜唇鎗舌劍交戰不休俄而各奮老拳互相毆鬥披頭散髮杳汗淋漓正在難解難分阿根驀舉足踢妻腹妻負痛而踣母見子無狀意欲伸手撻之詎母掌未伸子拳已到竟被毆倒於地氣息奄奄旋經隣人極力勸開送之回去母哭而言曰此等忤逆種决不干休阿根大言曰意者爾欲告我忤逆矣豈謂堂堂官長卽足以懾我耶姑媳乃大哭而去噫阿根亦猶是人耳奈何蔑乗人倫竟爾禽獸之不若懲一儆百是所望於賢有司已 
[吳諺]  
　　姑蘇訪事人云桃花塢某銅器鋪主某甲年已七十二矣去年十一月二十八日偶有勃谿翩然出外家中人偵騎四出蹤影全無至三月初二日距盤門五里之五龍橋下　然浮起一屍地甲報諸善堂細視之甲也旋經飛報其子料理衣衾棺殮聞殮時見項有繩痕且缺左手是亦奇事也○二月二十九日午後蘇州府署發審局提訊謀死親夫一案其女犯年未二十花容玉貌雙鉤如解綍之錐適逢天雨淋漓頭戴竹　細步伶仃人或目逆以送之則紅暈嫣然似尙羞見生人面者然噫是雖可惡而亦可憐也○前報載鄉人顧愛秋手持捕役　用之燈行至道前街被無賴金二寳朱秀石等數人藉端毆擊旋經是處地甲阿金迫令顧出洋銀六元而顧以兩手空空央同鄉人張古香出爲擔保金等不允反復　張揮拳旋復褫其皮袍勒令以洋銀取贖云云兹悉此事已爲縣署及巡局訪悉由西路總巡郭别駕傳阿金至局細訊　由阿金據實禀有别駕謂地甲包庇流氓黨同訛詐助桀爲虐厥罪難寛今姑著將金等拘杂再行核辦阿金無可如何遂於初五晨俟金在某茶肆　茗時上前拘獲送至局中别駕飭局差看管以待訊供核辦 
[皖省官塲紀事]  
　　安慶府各屬縣試文童現已告竣兹懐寗縣吳松午明府出示通衢定於三月初一日接試武塲聨仙蘅太守亦札飭各學官轉飭各童定期三月初八日舉行府試正塲○月前委辦江西督銷局江蘇候補道李梓雲觀察因公赴江寗謁見劉峴帥閱數日事畢遄回上月二十五日行抵皖垣小住南門外躉船上次日入城拜會各寅好旋於二十八日乘江永輪船上駛 
[西湖櫂歌]  
　　月之初五日浙撫崧振帥劉方伯黄廉訪曁各員排列全副儀仗辰刻由東轅門迤邐過菜市橋出慶春門祭先農壇祭畢由左階而下壇前先設五路各用牛一頭駕以耒　振帥在中路各憲分兩旁扶　而行往還數次賛禮者高唱吉祥語次則杭府張太守在中路各員分兩旁亦扶　而行如初禮耕　至官廳稍坐有農民五六人皆鶴髮童顔拜舞階下各憲答禮後笑容可掬勸以力田之事於是呼殿回轅○前杭州府李伯質太守三月初一日起程回籍守制各員恭送如儀○仁和縣糧廳衙署在菜市橋北首王馬巷内四面墻垣及大堂均坍塌不堪張二尹莅任後估工修造彩畫一新去臘開工今已落成矣聞各工價約三百餘元除絲行捐助七十餘元外皆二尹捐廉修葺也 
[閩中佚諺]  
　　福州有某甲年可而立某日黎明時悵悵行至南臺大橋邊大義道頭逡巡良久驀地躍入水中隨潮捲去幸爲附近漁舟所見泅水救援得慶更生不致葬身蛟窟有知其事者甲性嗜賭是日三戰三北銀錢衣服悉數入囊家無面見人是以覓死噫賭之爲害甚矣哉爲民父母者曷弗有以禁除之○興泉永兵備道許觀察於某日由廈門赴省接瀛眷至署詩賦遷喬鶯鳴可聽已○閩海關管事某甲與長班某乙一言不合遽起爭鋒道憲親兵某丙與乙素友善從而助之甲幾被傷夷後經旁人勸開始免於禍○南臺妓藪也錦繡漫天烟花匝地師師舉舉列屋而居每當月上柳稍不少馬龍車水而土豪地棍爭以龜鴇爲魚肉肆其無饜之求龜鴇積忿難平卽肇鬥毆之案此亦地方之隠患官憲所宜懲者也某日潘厝家妓寮又與棍徒打架摧花折柳跋扈異常事後經人兩面調停借孔方兄爲和事老始不涉訟公庭否則打鴨驚鴛又將大殺風景矣 
[蕪城拾翠]  
　　原任淮揚鎭章鎭軍合才出缺後靈輀於本月初四日扶過揚州回湘中安葬五臺山等處老湘合字營自管帶以迄馬步三軍各具生芻登舟叩奠及將解纜各勇又爭燃鞭爆以送行旌意者其尙不忘故主乎○新授徐州道沈觀察守謙捧檄赴任於本月初四日午刻抵揚州府縣各官次第出城迎迓觀察接見之下卽登岸投刺答　是晚運憲江都轉設讌署中以伸地主之誼鼉更乍轉一揖歡歸小泊一宵未及黎明卽揚帆上駛○揚州城守營嚴守戎履新伊始整頓營規邇以大閱　　　　率弁兵在大小教塲操演日凡二次其有身材疲弱技藝生疎者一一記明嚴行斥責初四日令某千戎率勇赴二郎廟曠地上操演籐　有　　　　之餘偶爾疎虞　去一指忍痛舞畢始取藥敷之亦可見軍令森嚴不敢稍犯矣 
[五馬來申]  
　　松江府恩詩農太守由松乘坐官舫於昨日黎明時抵申泊　　　　　大碼頭本邑印委各員均至憲舟恭迓如儀　太守此來欲與查辦　中委員朱觀察福清會商事件云 
[覆勘銷]  
　　關道憲　　祭札委王雁臣司馬會同南匯崇明兩縣　　　　口外覆勘盜蹤前報已紀之矣兹悉司馬履勘旣畢卽於 
 
 

Page 3

 
 
前日乘舟回申赴道轅銷差 
[傳諭交銀]  
　　香港匯豐銀行買辦粤人羅某虪銀六十餘萬兩之多不能支持因之倒帳羅所開元隆號匯付土海匯豐銀行洋銀十三萬餘元應由招商局及錢莊並寳泰隆號等照付因知元隆號亦倒捐不付銀由匯豐銀行西人禀明英領事照會蔡太守請傳諭各家令其照付該銀行買辦席正甫投廨遞禀並呈各莊號匯票太守飭差張福傳諭在案昨由匯豐銀行西人同買辦席正甫投案申訴前情並稱招商局之洋銀一萬八千餘元業已照收又收到莊號洋銀共十萬餘元現在尙少三萬元之譜惟寳泰隆號主朱佩楚及錢莊三家未付請再傳諭又　元　號寄來之匯票均呈憲案太守問招商局深恐别有轇轕旣稱已收洋銀爾行諒有人擔保席稱有保人保無枝節太守卽將呈案原信所附匯票當堂拆封交席觀看再命書辦將各信抄錄存堂候再飭差傳諭寳泰隆及三家錢莊 
[私印小票]  
　　包探秦少卿陳阿九查得粤人鄧阿洪在三馬路中開設同興西國帳簿店暗用鉛字板刷印香港泳利公司票實卽有干例禁之小票也查香港並無泳利公司票遂禀明麥捕頭轉稟蔡太守派差張福協同該包探前往起到鉛板及印成之小票並拘店主鄧阿洪於昨晨送公堂包探秦少卿申訴前情並稱鄧阿洪前印冐牌牛乳票並小票兩次逮案初次罰洋銀百元纰罰洋銀二百元此次又蹈前轍查伊店中夥友共有十餘人向之詢問皆言店主囑印伊等依人作嫁只得惟命是聽鄧阿洪供係粤人開設同興西國帳簿店有路過人囑印此票據言携至杭州銷售太守問囑印者何人答稱不知姓名亦不知其住在何處太守謂鄧阿洪一味胡言如從直供明尙可從寛辦理答稱此係夥友經手太守問夥友共有十餘人經手者爲誰答稱容向各夥問明包探又禀鄧印泳利小票不自近日始其印板有西歴四五月及現印西歴六月之票恊同憲差查拿時各夥友　集皆言主人囑印伊等惟得工資而已審案時伊夥前來觀看者亦不少太守命該店夥上堂旋有粤人方阿勝投案供詞支吾太守謂爾當從直供明如有師詞卽十咎戾方阿勝始供另有同鄉人潘阿照深知底藴梁副領事謂此種僞票騙人財物鄧阿洪不應刷印各夥亦不應承做太守飭該包探將鄧阿洪等帶回捕房著指交潘阿照到案俟下禮拜三再訊鉛板小票均存捕房 
[續訊竊黨]  
　　江湖積竊陳錦山孫相公卽福喜又名鳳棲陳元卽錦山及張莫卿孔廣祥日前乘輪來滬被法捕房包探拘獲訊辦情形已詳前報昨晨葛同轉莅八仙橋捕房時將孫相公首先提案問曰爾供出之劉升現在何處供稱小的由鎭江與劉升同乘江孚輪船來滬輪船停泊浦中劉升先雇划船登岸不知伊在何處問爾與伊等合夥行竊已有多次自應知其蹤跡目下起出鋪蓋等物究從何處竊來供稱劉升在同搭客處竊得衣包兩個至鋪蓋一個亦係劉升給與小的同轉曰爾係會匪頭目王聾子之徒弟名曰相公可見在匪黨中允推巨擘無庸抵賴孫供稱相公二字實係鄉俗稱呼不足爲奇問爾與張錦山是否同伴供稱小的與張並不認識同轉著將孫相公還押復將張錦山張莫卿孔廣祥等提案問張錦山曰孫相公是何等人爾認識否供稱孫相公實與會匪頭目王聾子通同一氣小的曾在通州天生橋相近見過一面同轉復問張錦山供稱前曾與陳元同來滬上問案中尙有張有仙朱永光崔華卿等三人崔已有人具保出外餘人是否同黨張錦山供稱朱永光確係名列武庠並不與王聾子同黨孔廣祥供稱小的有親戚在吳淞求請開釋張莫卿供稱小的之兄某甲在租界中推車度日此後小的來滬尋兄同轉著將張莫卿孔廣祥等還押復問張錦山曰孫陳兩人是否同黨爲何不肯供認答稱小的旣爲眼線斷不敢隠瞞伊等實係土聾子之徒在押所中謂小的不應供明情節待釋放出外定欲置小的於死地旋據包探王榮培禀稱孔廣祥言張錦山令伊等同伴來滬同轉誥問之餘張錦山供稱小的先至吳淞在陳德興客寓中患病可請查問同轉著押候再核諭將孫相公帶案照原斷笞責三百板枷號三個月示衆期滿遞回揚州原籍 
[覆水重收]  
　　王潘氏背夫避匿經包探查獲訊押前報已紀其詳昨日法界讞員葛同轉蒞捕房時命將該氏帶案覆訊詎該氏在押所中已由奸夫曹炳生教供遂致所供情形與前堂大不相同同轉謂前日爾在堂上供明由曹賃定房屋領爾前往同居一處今日因何翻供答稱前堂係我說錯所住之屋實由曹之弟炳松所借包探王榮培禀該處房東言此屋係曹炳生所借於二月十五日租定至二十日伊等入内居住旁人詢問伊等自稱爲夫婦至廿七日曹出外不歸該氏向他人說丈夫曹炳生因事被人控告管押捕房風聲四播　得將該氏拘案同轉一再研詰該氏堅執如故喝令掌責二百下仍不供認同轉謂昨日爾供明鋪蓋中棉被亦係曹給爾是否供稱棉被係母親由寍波帶來問爾旣係好人爲何背夫逃匿供稱丈夫不時尋釁小婦人欲回寍波上月二十晚向曹携取所寄衣服曹將小婦人挽留領往老閘地方居住並未同宿一處同轉著將曹帶案詰問曹供與該氏相同並稱小的之弟炳松現往天津同轉謂爾欲藉此搪塞乎又將原告王慶裕傳案王稱曹炳生强佔有夫之婦且將衣服兩包藏匿不曾交還務求追究同轉問曰現已將爾妻拘案爾意如何供稱欲將妻領回寍波同轉卽將王潘氏鞭責竹梢一百下諭令王慶裕到堂具領曹炳生押候核辦 
[人犯脫逃]  
　　王金邦扭張祖英至縣控被賴婚一案袁大令訊供之下以祖英不能作主着將其父張繼中交案再訊已見前報不料繼中延不到案忽赴松郡上探旋被本圖地保拘獲解案大令諭飭交差覔保連日原差帶同繼中找尋保人無着遂在署前寓中棲止至前日繼中乘人不備出外飛奔而逸迨原差覺察四處尋緝已無蹤影該差祗得詣縣禀明再候跴緝 
[巡局瑣紀]  
　　昨報紀竊案已破一則前日十六鋪地甲汛捕至永順押店吊贓店主陳阿五狡賴不承該地甲等將蔣阿八帶往始將所押錫事件吊出解至巡防中局由局員蔡蓉卿二尹提訊陳供稱小的實不知其來歴不明誤行收押二尹以蔣屢次犯竊未便輕貸判令重笞二百下交捕房帶回陳不應收押賊贓姑念苦求聊從寛典著具切結備查○張阿四者前日至南市廣太南貨店購買白糖數斤計錢二百文張付英洋一元餘錢令其找出店夥閱看之下洋是銅質且以張混用銅洋已非一次當卽告知地中將張解至十六鋪中局請究經蔡二尹訊問張供稱係平望人來申買物今日欲修五臟殿故將大洋令其找錢不知是銅質二尹判掌責二十下具攺過切結著地甲押逐出境不准逗留 
[縣案彚錄]  
　　高王氏投上海縣控被曹玉山將女招福擅自價賣一案袁海觀大令准詞飭提到案於前晚請帮審委員宋二　午堂提訊高王氏訴稱係蘇州人所生一女年已及笄名招福小婦人昔年曾向曹王山借洋四十元將女兒抵押不料去冬曹擅將女兒賣與李姓爲室共收身價洋一千元現已往湖南小婦人知之向曹理論置諸不理不得已投案控告求恩究追曹供稱小的同爲酒店生意高王氏先將招福寄飬小的處至去年冬間該氏知攬主顧將女出售由小的之妻吳氏代爲經理高王氏共以去洋二百餘元餘由小的代爲料理各帳招福實係李大人所娶現往湖南叩求明察二尹得供判將曹玉山交差看管限卽日將吳氏交案冉訊○前日有許子生投上海縣喊控兪蘭順圖賴貨銀一千七百餘兩昨日午後三點鐘由帮審委員宋二尹升堂提訊許訴稱係潮州人今在英租界寳善街協泰　棧爲夥前年有兪蘭順者與我店往來被欠銀一千七百餘兩曾在英公堂控告奉諭交保清理嗣因兪一味遷延不得巳來案喊控叩求明察二尹命退去聽候查明核辦 
[英界公堂瑣案]  
　　包探黄四福禀稱浦東人蔣阿寳前因行竊店鋪招牌拘案後已蒙笞責驅逐出境不料將　逗留租界行竊金字招牌連日共竊五家售與開漆匠店兼做招牌之朱阿三處每塊得洋二角或二角半不等共　四塊及往起贓金字巳被刮下照原報招牌四塊值 
 
 

Page 4

 
 
洋二十餘元若重新修整亦須費洋十餘元今將朱阿三拘案另有一塊　在舊貨攤上並未毁壞祗吊原贓並不將收贓人帶案失主張如山沈德恒李德秀　吉生錢海山等均投案申訴失竊情形並請領贓蔣阿寳俯首求恩朱阿三供開設漆匠店藉圖微利蔣阿寳將招牌售與小的伊言開舊貨店招牌係收下來者不知是竊贓尙求施恩蔡太守謂蔣阿寳曰爾前次獲案後懲責釋放爲日無多竟行竊如許招牌究係一日行竊抑連日行竊蔣阿寳稱每夜祗竊一塊售錢二三百文卽可度日隨竊隨售並非一日行竊太守謂朱阿三曰爾謂舊貨训連日有招牌收下乎爾豈不知來歴不明金字招牌每塊值價甚鉅爾祗出洋二三角買得從中取利害人不淺爾若不收竊贓彼雖行竊亦無銷路朱阿三稱以後不敢收買竊贓太守判屢次犯竊之蔣阿寳笞責二百板管押三月期滿驅逐出境朱阿三收受竊贓罰洋三十元無力繳洋攺爲管押三個月起案招牌先行給領○包　顧福亭禀稱西人鄔梳理可失竊絨單二條已在押店查吊原贓惟竊犯尙未查出西人疑被出店朱錦大行竊盤問不認惟言侍者王寳泉情有可疑今將朱錦大送案絨單呈堂西人鄔梳理可申訴前情朱錦大供小的不敢犯竊惟王寳泉情狀實有可疑蔡太守飭將朱錦大交保贓給失主具領俟補提王寳泉到案再行訊究○包探顧福亭禀稱粤人歐締呌行竊陳順發之棉袄拘獲人贓送案陳順發投案請領贓物歐締呌供係粤人今年十七歲父親名怡祿開設廣協順雜貨店小的犯竊自知咎戾尙乞施恩蔡太守判歐締呌戒責五十一交其父領回管束贓給陳順發領去○韋阿開訴稱係福建人開設炒麫店昨夜有唐供二前來言有瓦罐磁盆放在店中灶上轉瞬不見遂與小的尋釁一味恃蠻打碎碗盞不少值洋六角由捕拘案請究唐阿二供醉後肇事今已知悔情願賠償毁物蔡太守判唐阿二罰洋一元以六角賠償毁物以四角充西醫院經費○三道頭西捕禀稱昨見唐和尙所駕馬車並無捐照查問之下伊言是文匯西報館主人馬車然視其車上所坐者乃係女子情節不符在後查明唐和尙係同發馬車行所用馬夫爲此解案請究唐和尙供文匯西報館主人馬車寄在同發馬車行每月貼洋十八元同發行主雇小的與阿炳爲馬夫每人每月工洋七元除去飯食洋二元尙有五元昨日文匯報館管事人有女眷借坐洋東馬車被西捕查見此是實情蔡太守飭將唐和尙交捕房帶回候問明文匯報館再傳同發行主及阿炳到案覆訊核辦○華捕禀稱昨見應阿三騎馬在二三馬路往來馳驟顯違禁令拘案請訊應阿三供係本邑人在馬房爲夥新買馬匹在　路試騎蔡太守謂馬房試馬均有定所豈容在熱閙地方往來馳驅判罰應阿三洋兩元充西醫院經費 
[法捕房瑣案]  
　　葛同轉著帶行竊桕油之吳阿安至案問曰與爾同竊之嚴阿華現在何處供稱已往鄉間不及指拿來案謂爾等竊人物件累及收贓人或賠或罰害人不淺著帶下笞責二百板枷號一個月示衆○福建人陳阿可等糾同數十人將天津人李銀川胡恩堂等毆打以致失去銀表等情屢列前報昨晨據保人寳豐竹布店主鄭士堂帶同陳阿可投案禀稱時屆清明陳阿可散工出外在花烟館門前見福建人與天津人打架悞被拖累查悉打架之人係某洋行出店可以傳交到案同轉以原告未到著下期到案候示 
[上海六馬路仁濟善堂三月十一日午刻接到揚州紳士李印培松維之爲十二圩火災告急書照登]  
　　少欽老伯大人閣下自違厪緒倐易龍躔敬讅德與時增福隨春懋引詹矞采曷罄頌私謹啓者初八日儀邑之十二圩棧後街居氓失愼延燒二千餘家比值風烈火猛無可護救兼夾草屋甚多以致傷亡亦衆慘不可言今早有友在彼目擊情形死者則無人掩埋生者則呼號遍野係屬極寒極苦之人居多地瀕江邊尤不堪代爲設想松因挽同知已商籌無如鹽務適際疲困之秋張羅匪易僅共湊得千餘元殊不足以撫卹統而計之此舉非五七千元不辦因思閣下爲諸善長領袖擬懇慨發慈悲代募數千元能得若干先請電示以便先籌墊辦此災爲近年所罕見如蒙俯賜援手則無數鴻嗷不啻出自生成大德又豈松等所可泛言頌感已也怱此奉懇敬請台安伏惟垂照百益[  愚姪李培松頓首三月初九日]  
附啓者敝堂奉到揚州李維之大善士來函告急本年三月初八日十二圩大遭回祿焚燒二千餘家均係窮苦小民露宿風飱衣食全無焚斃者亦不少無力掩埋哭聲滿途慘不忍聞今揚紳李維翁來函已集有千元萬難應急目前至少六七千元可濟目前之急爲此　函來申告急佈告諸同仁請速復電能接濟若干等云敝堂今春爲山東登萊靑道盛杏翁方伯疉來電催爲開小清河上游巳解過三萬金再有李傅相爲熱河等處兵刼疉來電追子英四小兒籌欵帶往急賑本年二月十七動身帶去一萬五千金前日又電匯去第二批五千金上海協賑所惟有申報館仁濟堂絲業會館三處代收正在强　之末刻下已經搜羅殆盡目前又要籌解揚州十二圩大火災急賑實無法可施拜讀來函如此之慘又不忍坐視惟有據情登報代求本埠以及各省大善士有力之家求去治病靈符符到病除者務請量力請速完符願　集　成多移緩就争目前一大功德無厭之求勿責爲幸善昌苦乏點金之術惟有求完符願之末議耳謹登報章以告同仁上海六馬路仁濟善堂董事施善昌等百叩 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　二月二十六日道庫大使翁丙榮銷浦口粥廠差典史彭瑞麟禀知於克復甘肅烏魯木齊吐魯番案内保奬藍翎五品銜二十七日前福建汀州鎭　德明副將宋茂英均傳見會辦蘇善後局江蘇候補道方鴻到由蘇來奉撫憲委查淮揚通海各屬保甲差二十八日徐州道沈守謙辭赴任辦城外保甲局候補道羅廷玉會辦蘇善後局江蘇候補道方鴻江西候補道惲祖祁辭回江西新授湖南按察使卸任鳳頴六泗道王濂到交卸來同知　敦和廣西知縣張義澍各位均見正任揚州府陳卿雲叩謝飭回本任前禮部主事崔瀛辭進京鄧賡元知縣成策達主簿趙國泰均銷浦口粥廠差曾家驥叩謝委接辦貢木差江西知縣叚紹回江西丁憂前任安徽徽寍道成章到見交卸來知縣倪光熊禀知奉委伺應大閱差二十九日前任徽寍道成章回京總辦沙漫洲緝私鹽厘候補道楊鍾琛到三月初一日新授湖南按察使王濂辭進京揚州府陳卿雲署提中營叅將陳　章均辭赴任知縣棄元鋆謝委北壹叚保甲差徐鎭楚銷冬防巡哨差通判劉人僑辭赴汜水李士彦謝委通濟門稽查兼城外保甲分局差鍾楠銷粥廠差知縣羅忠灝銷南一段保甲並辭赴吳淞騐補厘捐差黄在福謝委南一　保甲差試用府經歴張蘭芬到由京來初二日府經歴劉廷棟溧水主簿彭澤春江浦未入陳邦燦邳州均銷冬防差知縣顔守銘謝委南四叚保甲差陳　新銷上新河　廠差同知鄧賡元禀知州同葛承霂丁父憂從九閻佐周浦口巡檢沈鳳臨聚寳門外均銷粥廠差督轅牌示照得江南鹽巡道馮應壽病故所遺員缺以專責成查有正任淮揚道謝　福署理初三日委署江南鹽巡道正任淮揚道謝元福謝委委署揚州營叅將　茂英辭赴任同知沈敦和廣西知縣張義澍均謝委代理洋務局差候補縣丞何亮榘禀知奉委稽查西水關候補知縣黄在福禀知到　一叚保甲差初四日候補道歐陽霖見魏嘉齡到由蘇回委署太湖協朱德明辭赴任初五日從九趙惟嶔銷浦口粥　差陳賢銷冬防差補初一縣丞廖煥禀銷冬防差 
[申報舘恊賑所經收順直山東賑捐三月初一日起至初十日止第一百四十七次清單]  
　　初一日尙志　規銀三　兩　　二日殷守源爲文郎花痘早安洋五元○初三日皖湖童子劉家愈因喉痛痧子全愈完愿洋一元○初五日皖湖閨秀劉家惠爲爲　喉痛痧子速愈小洋五角又隠名氏　　一元又安貧子洋三元又鮮　洋一元又振泰仁洋一元謝筱珊懺資移賑洋十元又無名氏銅洋一元○初六日眉山氏洋一元又思則堂魏洋一元又隠名氏銅洋一元○初八日隠名氏　全元愿洋五十元又不留名銅洋一元○初十日隠名氏啞洋一元又銅洋一元○共收元銀三十兩英洋七十五元五角銅洋四元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
