# 1904 - 39 - 4911068

 

Page 1

 
 
[九通目錄出書啓] [  圖書集成局曰]  
　　九通一書卷帙浩繁海内劬學之士每以不便撿閱爲憾本局不惜重貲禮延通才博學將是書條分仵繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵具在是乎現在書己告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊搆取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及宋元明代尚付闕如讀史者每以爲憾當塗夏明　　令見於此爰將有明三百餘年之事跡本之正中後之稗點以至諸家紀述凡可以訂興故之得失證史傳之是非者遠紹旁搜折衷　　　　　　鑑一書非惟讀正　二鑑者所當蟬聨而下卽彼究心明史者亦不可不以此爲考鏡之資也茲本齋用潔户理史　石印告成每　裝釘十三本定價洋兩元卽日出售此佈 
[俄日戰事論]  
　　有客問於執筆人曰俄日備戰數月於兹矣邇來函電紛仍情形岌岌一若兩軍相見卽在目前昨更道路譁傳謂本日淸晨日本已有宣戰明文遍告各與國我子職司紀事其亦略有所聞否執筆人曰聞之然竊以爲戰事卽不能免開仗尚待遲遲也何則泰東西通例兩國交戰則凡簡駐敵國之公使領事必先下旗而歸僑寄敵國之人民必浼反邦爲之保護郵船必停輪不發以防敵人劫自途中宣戰之文必電達諸友邦以明聲罪致討之意今者日本駐俄公使與夫俄駐日本公使皆尚未離任所各口所設領事依舊遵章治理民人日本各郵船仍依期鼓浪往還並未聞有停輪之說諸友邦仍認俄日爲和好之國並未得有宣戰明文而惟日本民間以及中國各商之與日人交易者張皇栗六日告人曰戰事亟矣兩國將以堅船利砲相見於洪濤漭瀁中矣僕其敢深信不疑貿然筆之報簡乎夫謂俄日之决不至於開戰者此迂腐拘墟之見未免鄰於膠瑟刻舟然謂戰端卽起於目前則如僕懇愚亦未致信以爲實獨不見俄人末次覆日本之文牘此時猶未遞達東京乎夫俄日之或戰或和以此次文牘爲斷日人自謂已讓至無可再輟之地然使俄得稍稍隱忍尚不難聽從英德意奥諸邦婉勸依然以玉帛易干戈苟或不然而後搆怨興兵盡隳和局誠以古有　訓佳兵不祥以故俄旣遲徊審愼於其間日之當軸諸巨公亦未嘗不思保泰持盈而以禍結兵連爲戒也抑日本之不吝巨欵以購春日日進二兵船爲備戰也今者一船方由紅海而抵南洋道出新加坡一帶萬一戰端猝起則俄人按照交涉公法可倩英人在所過之處截留猶憶中日有事時日向英人購得龍田一艦旣至亞丁海島卽不復鼓浪東來今者俄固不甘以戎首自居然日苟欲與俄搆兵必先俟二船駛抵東瀛歸入艦隊然後邦交决裂明示戰期否則二船旣費巨貲仍不能爲我所用日人何致若是之愚哉然則俄日可終於不戰乎曰戰禍雖肇自日人而戰與不戰之權則反操之俄國俄而欲戰則此次覆文之内强詞奪理略不通融自不難激怒日人投袂而起苟稍退讓也日人縱盛怒之下得英德意奥盡心排解當亦甘於修好棄仇矧日廷會計諸臣尚在籌貸國債一億圓之巨欵諒未必如取如携豈有赤手空拳而能滅此朝食者我是以知戰事之及今尚猶可弭也客又曰俄日而和固中國之福使竟戰也中國果中立於局外之愈乎抑不妨助日以攻强俄乎則應之曰俄日之爭實緣中國而起中國中立固失之太弱然竟公然助日日而勝未必酬報我之盛情設敗於俄則俄必移得勝之師以向中朝詰責日更怪中國將士之無謀無勇以致潰敗譁散連及其軍試問我中國將何以支拄故與其助日而勝敗胥無所利無寍退居局外袖手旁觀之爲佳雖然袖手旁觀固佳矣而防務正不可不嚴密華人多貪利忘義使當兩軍相見之際奸商猾賈潛以軍火兵食接濟其間則受其接濟者雖　交情而爲之敵者必嚴詞詰責繩中國以敗壞公法之罪中國其將何說之辭抑邇來票匪私梟各省充斥革命之　更時時有蠢動情形伺隙交訌勢所難免綢繆未雨斷不容疎若謂俄人之欲假道天津稱兵犯闕與夫渡遼而下以禮輔爲戰塲此則羣不逞之徒故造讕言以惑無識者之耳目存而弗論可也客唯唯稱是而退因將一席話筆之報端敬告識微見遠諸君尚其緑螘樽開圍爐卒歲愼毋張皇未事如八公山之草木皆兵也可 
[本館接奉電音]  
　　昨日午後三點鐘時京師飛電傳來上諭三道敬謹譯登○十二月二十一日内閣抄奉上諭翰林院學士著毓隆補授欽此同日奉上諭張亨嘉著在南書房行走欽此同日奉上諭大理寺少卿張亨嘉著充京師大學堂總監督欽此 
[電傳宫門抄]  
　　昨日午後三點鐘時京師友人專電告知本館云十二月二十一日皇上召見軍機大臣及蔣式瑆張亨嘉 
　　　中國簡駐比利時大臣楊誠之星使編擬黎業斯博覽會華商須知十二則○一總會場建於比國黎業斯城烏爾忒及莫斯兩河匯流處維恩地方面積約廣三十亥克帶爾註每亥克帶爾合三萬二千方營造尺與比國北境鐵路及國家鐵路通聨以便遊人乘火車直抵場内一現擇於光緒三十一年三月開會至少六個月之久倘遊歷者衆再可寛限一二月中國各商一定赴會主見卽速詣該管關道衙門報明本商夥商名數於光緒二十年三月杪截止俾會中人員預爲估定地基各商出洋亦宜從早預期到會布置一切免得臨時局促一物件裝箱必須預先詳造貨太淸册按箱編號到會場後卽憑謝目報關每商祇開騐一二箱倘貨册不符必致逐箱開騐失時誤事一貨物裝箱後計若干件應在出口地方先行呈報本國入會官員每箱請給會場封條一紙粘貼箱面載運至比卽可直遼會場如須在海口存棧報關致多費用貨物之入會者應按比國國家鐵路章程運回時准其免納運費惟人澮時照 
 
 

Page 2

 
 
章交費其比國商家鐵路曁别國鐵路各處定有准期之郵船公司將來均擬商請减收運費一中國精美馳名之品如京師景泰藍雕漆江西磁器雕磁江浙絨縀帕帶京師平金蘇廣彩繡廣東雕牙嵌螺鈿福建髹漆器物石叟銅器皆可入會一入會貨物雖由各商自辦然亦宜知其梗槩卽如裘帛爲衣被蒼生要需北商販皮貨除羔皮不合外宜帶整隻貂狐黄獺黑獺灰鼠銀鼠南商販綢縀除寗綢湖縐不合外宜帶散花摹本縀閃縀顔色固以華麗爲佳尤以元靑爲通用總之貴者少廉者多置備進本旣輕獲利自厚一赴會商家能各帶通曉法語之繙譯一人最爲利便否則數家必須公帶一人而參用英文繙譯華夥言語不通一經隔膜受虧實甚到會塲後總須添用專充賣夥之比國人男女均有取保受雇甚爲穩妥工資並不昻貴一會塲但有大厦各租地叚須由各商自行闌隔成室扁直之件宜於障蔽層疉之件宜於擺列倘有屏幔櫳架之屬靈巧易於裝拆精緻可以出售者宜各自酌帶一凡會中陳衒新創之物堪在比國得領專利文憑者以及工藝圖樣製造家或商家圖記均由比國政府設法保護一會塲實與貨棧無異中國土產擬在會中陳設者如能按照比國國家所定章程會事旣畢仍行運回則當其入境時准免進口稅一諸商入會銷售貨物果能置辦得宜非特獲利且蒙比國國家奬賞得以四遠馳名 
[粤西匪耗]  
　　昨得廣西友人來函云上月帮辦軍務大臣鄭蘇龕京卿因龍州米價奇昻特囑南寗諸巨商代購軍米函請左江道余察派出練兵一百二十名扒船五艘沿途護送途中所過各村前多被匪人所燬無一留存惟揚尾龍頭兩村民人各千餘家結團自衛幸得無恙初四日行至龍州下游太平府屬亭梁地方突有匪人四五百名意圖截劫嗣見貨船之隨之而至者多至一百三十餘艘兼之護勇甚多未敢下手惟將亭梁及良民墟付之一炬長街百餘户僅存破屋兩三間病婦三四人途中每見屍首順流而下或有首或無首或有號衣或無號衣載沈載浮不知是勇是賊更有一女屍割去手足及乳暴露淺灘殊可慘也行至龍州府屬白雪村詢之知有居民七八十户匪黨來攻數次村人併力拒守某日正在相持不下附近營勇聞警而來火筒排槍從晨至午方歇迨未申之際匪又結隊來攻夜半銜枚渡河村已垂破幸官兵迎頭攔擊砲中匪船沈溺若干艘餘始敗退各村男婦多借山洞藏匿米糧夜居其中藉以避宼高峻深險匪不能至殆天所以救斯民歟馱盧墟爲太平府屬崇善縣境向極繁盛設有巡檢一員現駐勇丁兩哨匪人屢攻不克某日有護餉扒船兩艘小泊墟口遇匪開仗電請救兵無何有營勇百餘名赴巡司署稱某營派來救護請飭差勇恊同下船反到驀地開槍時扒船各勇有午睡者以致死亡凈盡無一生全船弁乘隙奔逃匪人以無烟槍擊之不中巡檢則携其鈐記由後墻逃入電報局發電禀白上峯匪遂將船中餉銀搶劫一空馱盧村幸而得免 
[爐匪敗露]  
　　京師訪事人云臘月初旬某日京師南營東河汛弁某君在崇文門外喜鵲胡同訪獲私鑄當十銅圓之爐匪十名起出爐灶模範及柴銅三千餘斤當十銅圓四千餘千枚大約一經訊明當不免於刑戮矣 
[整飭戎行]  
　　蕪湖訪事人云本月某日蕪湖營遊擊張玉山游戎接奉長江水師提督程從周軍門札文其言曰爲通行事照得長江設立水師操防並重本軍門蒞任以來嚴加整頓不憚三令五申每年巡閱各營間有操防不力者均已當塲棍責分别參辦在案近年恭奉諭旨一律均改洋操前經給發奥國新槍指示用法以資利器通飭各營每營挑選精將兵丁認眞習練以開風氣本軍門於巡閱時按營校閱並附片奏明在案查各營所練洋操隊雖未能洞中窽要悉已粗具規模若一再講求何患不成勁旅並經通飭各營如有訓練洋操認眞出力已收成效之教習准其拔補外委歲糜重餉受國厚恩値此强鄰環伺東事孔棘内地伏莽未靖時虞竊發之時宜如何激勵勤奮精益求精遇有外患内訌庶幾緩急可恃乃訪察各標營員弁愼重操防加意訓練固不乏人而怠惰偷安因循敷衍者亦所在皆有聞之殊堪痛恨本軍門立法自近始所有現任本衙門戈什差官人等均已選派敎習每日二操講求步法手法槍法瞄準行軍料敵體操自强等事各營自當聞風興起勿少疏懈兹特重申誥誡仰各營官嚴飭各哨隊員弁每日於巡江會哨操練槳舵之睱遵照所定時刻就近於本汛駐防處所訓使敎習不準操之疎忽明年巡閱時卽須一律閱看如有步法不能整齊手法不能敏捷槍法不能瞄準參差錯亂不能轉折合度者定卽撤參該營官亦干重咎其平時怠惰偷安之隊弁一經訪查確實亦當隨時嚴辦以儆效尤其操防得力尤爲出色之弁兵仍當隨時存記儘先拔補以昭激勸本軍門言出法隨幸勿輕於嘗試除通行外合亟札飭札到該營兵卽便轉飭遵照勿違此札 
[會商鹺政]  
　　揚州訪事人云兩淮鹽運使恩新甫都轉奉旨擢升江蘇按察使所遺運篆欽命前安徽靑陽縣知縣湯壽潛署理聞官場中人傳述湯都轉以在京條陳兩淮鹺務稱旨故蒙朝廷特達之知破格錄用條陳事件甚多其最要者爲就場徵稅輪船運鹽兩事刻已由樞臣鈔錄原稿咨商兩江總督兼鹽政大臣魏午莊制軍行知兩淮轉飭各商公同會議有無窒礙是否可行在揚各商已於日前派發傳單邀集同袍會於曾公祠以便逐條詳覆云 
[蹟近拳匪]  
　　廣東嘉應州來函云州屬松口各鄉人每喜設立拳館以重金延教假傳習技擊向來冬間多有此舉今者拳館尤密比如林大鄉多至六七館小者亦二三館若輩大半恃其赳赳桓桓之氣往往鄰里偶有細故輒逞其膂力紛擾不休亦有甲乙一館中人自爭勝負互相格鬥以致死傷者誠惡俗也紙山村甲乙二教師積不相能躍躍欲試者非一日某日途遇酣鬥良久甲顚入田中糞穢沾濡面目幾模糊莫辨道帝觀者相與軒渠其徒聞之急欲操戈報復甲急止之得未開釁 
[昭信須知]  
　　漢口訪事人云前者湖北藩轅所發昭信股票迄今尚有未經收回者雖迭次展期而内地士民囿於見聞猶不免向隅之憾近日大憲議定展至明年正月二十九日過期卽作爲廢紙已高揭示諭俾衆周知矣 
[議開銅礦]  
　　蕪湖訪事人云安徽滁州茅草嶺有一銅礦素無人知近由前辦滁來全緝私事務之潘志中遊戎商諸州尊熊鞠生直刺集股開采己禀陳上憲一俟批准卽當設局興工先是遊戎駐紥彼處時曾在嶺上拾得一物質堅似鐵約重數斤後以問諸西國礦師礦師曰此紅銅苗也可鑄銅圓因此决然開辦特不知果有把握濬此利源否也 
[緝私被禍]  
　　蕪湖訪事人云安徽太平府屬金柱關一帶河道上通徽寍向爲私販出没之地上憲前派余祖喜李淸池二哨弁在彼巡緝其日緝獲水師前哨三隊船上藏有私鹽三十餘包就近解送緝私總局權之重一千四百七十二觔越數日余督勇巡至某處突來惡少若干人短裝快靴頭裹黑布狀似營伍中人不問情由便肆毆擊余以衆寡不敵大受傷痍除據情禀知局中總辦高通刺外復赴當塗縣署　案縣主世大令委典史其少尉騐得余及勇丁某姓頭上均有刀傷飭即嚴緝兇手到案究懲旣而通刺以後患宜防禀水師提督程從周軍門從嚴查辦 
[曾孫有慶]  
　　福州訪事人云閩沂總督李勉林制軍兒孫　膝福壽旣疆本月上旬某日誕一曾孫屬下文武諸官各備盛儀趨詣栽轅 
 
 

Page 3

 
 
叩賀聞者羡之 
[漢市乏銀]  
　　漢口訪事人云自巨商復懋祥倒閉後市情岌岌可危旣而麥加利銀行買辦某甲又以周轉不靈隨之而倒以致銀根緊迫刻下錢價貶至每千値八錢八分八釐轉瞬歲除更不知若何景象也 
[鄂省官塲紀事]  
　　漢口訪事人云前循禮坊淸道局員聶福田大令奉上憲札委督修天門縣堤埝刻已擇吉到差矣○湖北所設圖書館向無監督兹奉兼署湖廣總督湖北巡撫端午帥札委武昌府知府梁集菴太守承乏以專責成○日前大憲委湖北候補道黄觀察祖徽乘測海兵輪船巡緝江面以戢匪蹤○鸚鵡洲保甲事務由漢陽府知府琦瑞卿太守札委陳大令毓湘前往辦理 
[皖省官塲紀事]  
　　安慶訪事人云升任安慶府學教諭孫廣文傳樹奉藩憲聯墨樵方伯飭赴新任已於本月初三日接印視事矣○督辦蕪湖米釐局卡柳門觀察因公到省本月初三日謁見撫憲誠果泉中丞○督辦安徽商務總局藩憲聨墨樵方伯委候補知縣宋大令毓衡任局中應對之事大約因大令長於言語熟悉商情故有此舉也 
[月湖蟾影]  
　　寗波訪事人云本月十九日之夜城西方家橋左近某姓家不戒於火忽兆焚如一時紅光燭天不可嚮邇各水龍聞警馳至竭力噴救得卽告熄然已焚去房屋十數椽矣○日前拐匪某甲誘得餘姚耶穌教士鮑君之三齡幼子乘小輪船來甬隨經鮑君電致江北費教士前往搜獲送入捕房旋由督捕華生送縣訊辦 
[巴峽猿聲]  
　　重慶訪事人云渝城陜西街寳鑫昌錢店近與生員童蔚文李臚靑等人因易銀啓釁訴之委員羅君羅君稍有偏袒以致激成衆怒後經巴縣知縣傅大令細詰情由知曲在寳鑫昌鋪主判令枷號示衆衆情始得貼然○日前巴縣小學堂學生劉國柄等三人在外飮酒滋事經縣主傅大令訪聞薄責以　蓋亦杜漸防微之道也○前署重慶府知府鄂太守芳現方交卸夔州府篆馳赴順慶府履新順道至淪小作勾留卽須赴任○重慶洋關向設朝天門内糖帮公所其查騐處則在渝城對岸獅子山商人駕舟往來大爲不便今擬遷移太平門外附郭出其塗者可免跋涉之慮矣 
[荆沙俚語]  
　　沙市訪事人云時屇隆冬無衣無褐之流瑟縮如蠶每有朝不保暮之慮荆宜施道余堯衢觀察惻然憫之資購舊棉衣若干發交孤貧院棲流所等處俾貧民藉以禦寒惠雖未普身受者已無不感激涕零矣○某夜日本大坂商船公司大吉丸抵埠時有甲乙二客乘駁船登岸一失足顚入江中倉卒不及救援竟與波臣爲伍殊可憐也○江陵縣境有地名龍灣者距郡城六七十里邇日出有淫婦因姦弑夫巨案控經縣主張芸生大令勘驗一經訊實恐將明正典刑矣 
[上海官塲紀事]  
　　昨日中國欽命電報會辦大臣吳仲懌侍郎因公蒞上海縣署拜會縣主汪瑶庭大令互談良久而别○昨日江蘇候補道郭仲詒觀察因公來滬乘輿赴道縣各署役刺拜會前日上海縣主汪瑶庭大令誕育文孫親舊寅僚均詣縣署道賀○昨爲上海縣主汪瑶庭大令懸弧令旦署中書差人等咸具衣冠叩祝○前任松海防同知劉乙笙司馬於本月十七日交卸篆務昨日商船會館董事公製萬民傘一頂萬民衣一襲德政牌四扇導以鼓吹送至署中司馬謙遜再三而後受 
[豫推日食]  
　　上海葉君琴曾從西十能慕谷游精於疇人之術邇用西法測得明歲光緒三十年二月庚戌朔日有食之京師觀象臺見食三分四十七秒初虧下偏右二度二十八分平時未初一點三十六分十七秒食甚左偏下二十六度五十七分平時未正二點五十一分五十九秒復圓左偏上三十一度五十三分平時申正四點零分二十一秒上海徐家匯觀星臺見食六分二十九秒初虧下偏右九度五十二分平時未初一點四十七分十八秒食甚左偏下十四度二十二分平時申初三點十九分三十六秒復圓上偏左二十八度五十七分平時申正四點三十九分十七秒 
[騐屍紀略]  
　　無賴王杏卿誣姦索詐被木工趙　香持斧斫斷一臂一足報經上海縣主汪瑶庭大令飭送仁濟醫館療治旋卽倒斃館中此已迭紀前報者也前日午後大令帶同刑仵吏役鳴騶遥蒞旣升公座二十五保三圖地保毛大半跪禀一切大令略加詰訊卽飭仵役騐得干確因傷重斃命因命刑吏填明屍格由屍屬棺殮掩埋聽候將趙訊取口供按律定讞 
[法文停課]  
　　本邑法界法文書館創自中法議和之後迄今歷十餘年肄業諸生每有出人頭地者兹定於本月二十一日停課俾諸生回里度歲至明年新正十二日照常開館 
[火頭宜罰]  
　　昨晨英租界北海路第三百三十七三十八兩號門牌某銀樓積薪之處不知如何遺火霎時烟霧迷漫幸經左右鄰人取水救滅事後巡街捕回告捕房捕頭卽派包探張寳成前往查銀樓作塲後披屋内積至稻草十擔之我有違租界定章因令赴英美等國公共租界公堂禀請讞員關絅之司馬飭傳銀樓主人訊明判罰 
[馬路工程局案]  
　　舟子史士金昨投馬路工程局訴稱小的駕舟至浦東某處時値深夜繫纜岸旁突有流氓若干人一躍登舟肆行刼掠並出利刃恐嚇將小的之兄金桂擄去藏匿不還求恩飭提訊究總辦翁子文太守准之飭水巡捕頭目陳向榮迅速前往緝查務獲嚴辦 
[南市捕房紀事]  
　　昨日南市恒元泰木行中人徐桂生行經某處被馮鑑泉乘間行竊當塲扭獲送至捕房捕頭令押候轉解馬路工程局禀請總辦翁子文太守訊究○昨日胡根生扭周瑞庭至捕房訴稱被欠銀若干兩向索無著請卽送局究追捕頭令押候轉解馬路工程局禀請總辦翁太守核斷○昨日豐順公報關行執事人程昌圻扭李瑞福至捕房訴稱被欠銀一百六十兩圖賴不還請卽送局追繳捕頭令押候轉解馬路工程局禀請總辦翁太守訊究限追○昨日棉花掮客販吳銘昨扭金殿臣至捕房訴稱伊子吳達甫欠找花價銀若干請卽送局追究捕頭令押候轉解馬中工程局禀請總辦翁太守訊核 
[英租界捕房紀事]  
　　有某甲者不知其爲何等人賃居英租界德仁里撫一螟蛉女小字金林年已二十忽於前日將金銀首飾衣服席捲而逃四出偵尋杳無蹤影因卽開單投報捕房捕頭派包探方長華前往勘明留心跴緝○南京路第四百九十七號門牌某鐘表鋪主施維記以前晚被匪竊去金質對時表七枚因之開單投報捕房捕頭派包探方長華前往查明嚴密偵緝○前晚香粉弄第七十號門牌徐某家被賊竊去皮衣若干件因之開單投報捕房請爲查緝捕頭允之○偷兒藍榮康掩入湖北路第六十號門牌某姓馬房内行竊馬車燈兩蓋售與徐家匯人某姓旋由包探劉光震拿獲送入捕房捕頭令吊出原贜押候解送公堂禀請讞員關絅之司馬訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　十二月廿二日匯票行情列左 
銀行電　銀票　二先令六辨士八之七 
銀行　　　　二先令六辨士八之七五 
銀行三十天期票二先令七辨士 
銀行四個月期票二先令七辨士八之一五 
　　十二月廿二日進口船禮拜 
北京　輪船　由寗波　太古公司 
　　　又　由長江　怡和行 
　　十二月三日出口船禮拜一 
　　　輪船　開往長江　瑞記行 
公　　又　晚往烟台　招商局 
　　　又　直往神户　　　行 
江　　又　晚往長江　招商局 
北　　又　下午往寗波　太古公司 
　　　又　晚往烟台　太古公司 
　　　又晚往　烟台　　太古公司 
海口　又　晚往厦門汕頭　太古公司 
　　　又　晚往香港省城　太古公司 
　　　又　晚往烟台　怡和行 
　　　又　晚往汕頭厦門　招商局 
　　十二月廿四日出口輪船禮拜二 
　　　輪船開往横濱神户長崎老太古行 
瑞和　又　晚往長江　怡行行 
湘江丸　又　晚往長江等埠郵船株式會社 
錦和　又　下午開往　海舟山錦章號 
江天　又　下午往寗波　招商局 
美順　又　開往長江　美最時行 
　　十二月廿五日出口輪船禮拜三 
大通　輪船　晚往長江　太古公司 
美富　又　晚往香港　招商局 
　　十二月廿六日出口船禮拜四 
　　　　輪船　開往　　粤省　禪臣行 
　　十二月廿七日出口船禮拜五 
　陽丸　輪船　下午四點鐘開往鎭海舟山石　　門　日本郵船會社 
 
