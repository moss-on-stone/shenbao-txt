# 1906 - 13 - 4911763

 

Page 1

 
 
[電傳上諭]  
　　十二月十八日奉上諭練兵處奏請派貴胄學堂總辦以專責成一摺分省補用道瘙國璋着賞給副都統銜派充貴胄學堂總辦欽此同日奉 
　　上諭陜甘固原提督着張行志補授欽此同日奉 
　　上諭前據趙恒兩次奏參瑞洵景善等婪贓舞弊各款當經諭令連魁確查兹據查明覆奏景善供出各懚瑞洵縱容家丁營私納賄又復揑報添兵均有實據該大臣身膺疆寄應如何整躬率屬乃竟營私舞弊膽大妄爲實屬辜恩溺職瑞洵業經因案發往軍台着溥頲派員押解來京交刑部嚴訊将各欵勒限如數追出按律治罪章京景善阿附通賄前經革職著連魁拿解來京歸案訊追家丁吕明義翟廣俊詐贓索賄著步軍統領順天府察哈爾都統嚴拿務獲送交一併治罪餘著照所議辦理該衙門知道欽此 
[諭今日防範俄人之要點]  
　　自中日條約批准以後而中俄條約又将直接提議或言年内并議或言明春正月中旬開議説雖不一要其與俄議約之期當不遠矣世之論者以爲俄旣戰敗此後外交手叚将隨兵力爲轉移與之磋商或易就範不知俄人向固自命爲黄河以北之主人今雖失滿韓失旅大在河北數省已有不能兼顧之勢而於蒙古新疆等處邊備空虚無一不有可乘之隙不得於甲者取償於乙旣失於東者求逞於西此将來事勢之必至於此人人皆見何得以其國勢新敗無足畏忌而不思所以對付之乎昔侯景謂其羣賊曰河南雖不可得江東何患失之俄人之謀乃不幸而類乎 
　　聞者疑吾言乎則請以近來之時事證之九月駐俄胡使電告外部謂俄政府欲以保護鐵道鎭壓馬賊爲名在長春以北之鐵道沿線及沿吉林黑龍江兩省之邊界永駐大兵且於伊犂附近增加兵數恐肆侵畧請速籌防云云厥後駐華代理俄使照會我政府力辨其誣惟言新疆南北各屬時有回匪滋事請速查辦此以屯兵一事言其侵掠 
 
 
 

Page 2

 
 
之可慮者一本月黑龍江将軍電告外部謂黑省路權礦權大半在俄人之手今欲於省内敷設東清鐵路支線以償長春以南已失之路權俄國如有此等要求務請力拒云云此以築路一事言其侵掠之可慮者二九月駐俄胡使電告外部謂俄人於伊犂新疆各大城設立道勝銀行支行並欲設立租界推廣商務嗣經外部電令疆撫收回烏魯木齊南關外之貿易地旋得復電謂已有成約不能更動按烏魯木齊南關經前疆撫潘中丞徇俄之請擅允東西九十丈南北五十丈後爲外部所聞嚴飭收還則已鑄成大錯無可挽回矣此以通商一事言其侵掠之可慮者三又俄人近在新疆喀什噶爾庫倫伊犂等處開採鐵礦且欲謀佔蒙古之金銀鐵等礦並聳動逹賴喇嘛屬其轉告蒙古各酋表明俄爲世界大國以籠絡之旋爲政府所聞乃决意於西北增厚兵力並以華欵自辦礦務且派員查察天山南路及蒙古各處實情自此以後果能梢戢野心尚不可知此以掘礦一事言其侵掠之可慮者四 
　　以上四者皆數月以來之現状稍明時事者當無不能窺破其隱謀也譬之行軍俄人之侵掠中國者則以屯兵政策爲本營以築路政策爲游擊隊以通商政策爲偵探隊而以掘礦政策爲輜重隊也他日者日得我之東境而俄得我之西北境是俄國雖敗固尚有勝我之力爲此東隅桑榆之計也嗚呼瘠牛僨豚其畏不死吾願我國之政府无時預備視爲莫大之勁敵而審愼以應付之吾國其有豸乎 
[政府各大員不滿意於滿約]  
　　十七日北京電云中國政府各大員各抒意見頗有反對中日滿約之處謂此次新約中傷失之中國權利實非淺鮮云譯字林報 
[密保梁士詒總辦滬寗鐵路]  
　　世説編云三水梁編修士詒外爲直督袁世凱所器重羅致幕下去年唐侍郎紹儀赴藏議約奏調隨往每月餽以薪金五百兩此次唐侍郎奉命督辦滬甯鐵路需才襄理已密保梁士詒總辦該路事宜不日卽可陛見云 
[蕪湖道示期開收路捐蕪湖]  
　　日昨蕪湖道童觀察米捐局卞觀察會同出示曉諭略謂奉撫憲誠中丞電開先收路捐二分五釐礦捐二分五釐隨後催收改於初十日開辦已與玉帥商定除會銜出示外希将詳細辦法先由局諭商知照等因到局奉此查路捐一項原詳議定臘朔開收已奉撫憲批准嗣奉督憲電飭将礦捐一併抽收當經由局電诅展期更議路礦併收日期適奉督憲電批准各詳先收路捐二分五釐等因又奉撫憲電飭路捐旣改臘朔之議應展期酌辦等因奉經本總局酌定改於本月十一日先收路捐二分五厘出示曉諭並分諭商董號商一體遵照在案兹奉前因除再分别諭飭遵照外爲此示仰本埠各幇米號人等一體遵照自本年十二月十一日起凡有報關出口之米務須遵照新章按每石先繳路捐漕平銀二分五釐至礦捐二分五釐一俟議定加抽日期卽行遵照併繳路捐共五分以符原案均母抗違致干未便其各凛遵無違（諸） 
[粤商擬增路捐請免礦捐蕪湖]  
　　安徽鐵路定於本月初一日起抽收蕪湖出口米每石五分係二分五爲路捐二分五爲礦捐並繳定六個月後分别給予股票粤商各米號以安徽之礦開辦恐難期成效故有将礦捐二分五併歸路捐每石共繳五分請免礦捐之舉（子） 
[札飭延聘路工測繪員蕪湖]  
　　蕪湖道童瑶圃觀察前日奉到皖撫誠中丞札飭略謂本省鐵路開辦在卽山河橋梁有無窒碍以及執道掛釣各形式均須繪圖貼説賚部考察等語童觀察奉札後當卽廣爲延聘測繪生數人如法測繪全省鐵路圖説一俟圖竣即當禀呈撫憲考核轉恭商部立案（諸） 
[趙都轉詳核出入庫欵揚州]  
　　兩淮運庫爲鹽務各欵薈集之所每歲出入欵項甚夥兹聞趙都轉諭飭管庫員司将本署上年支放各項庫欵何欵係保年裁去何項已減折支放以及前任内何項已全行規復何項减折規復均分條逐款詳註繕摺送核並又将從前底册詳加核對或謂都轉此舉來年或尚有一番改革也（木） 
[蒯觀察駐查淮北鹽務揚州]  
　　淮北收買餘鹽局甫經創設爲不逞之徒糾約私販折毁等情迭紀前報兹聞督鹽憲周玉帥意北局必須重設特委儀棧總辦蒯禮卿觀察前往西壩查勘滋閙之由一面将餘鹽局復設並調查睢寗四岸本年運銷及釐課等實數是以觀察尚須在彼稍住云（木） 
[捐助巨欵奬給京卿江西]  
　　泰和縣蕭姓爲贛省著名巨富近有蕭君敷訓慨助京都練兵處經費二十萬兩由贛撫胡中丞奏明請奬奉旨著賞給三品京堂以示奬勵昨已由京行咨到贛矣（信） 
[議駁裁道兼按察使銜京師]  
　　政務處王大臣咨照盛京将軍趙次帥略謂前經奏請奉錦山海關道裁去按察使銜一摺查該道缺所兼按察使銜在當時專爲辦理外交准其專摺奏事而設與辦理刑名不相干涉所請撤去兼按察使銜之處應母庸議特咨貴将軍遵照（閏） 
[直督購辦大砲]  
　　十八日文匯報云直督袁世凱新自法國購辦大砲三十二尊每尊約銀一千四百兩又馬車七十二輛以備北洋五鎭新軍之用 
[黔撫定造鎗枝将次工竣武昌]  
　　黔撫岑堯階中丞擬蒞任後整頓練兵事宜特向鄂省兵工廠定造新式快槍一千枝以備應用兹聞該鎗将次造成卽交中丞咨調某委員押解前往（文） 
[議商定造槍砲京師]  
　　兵部前因會議廢棄弓箭一事旣明諭未便允從各鎭都統之請是以决計改練槍砲日前業 
 
 

Page 3

 
 
經奏定章程奉旨依議昨日各堂憲議商現查鎗械無多大半不堪使用卽擬咨照鄂督飭令湖北製造廠定造徑口毛瑟快鎗以及各種新式鎗砲以便分撥各旗營操練俾重名實而利軍需（師） 
[鄂督改編營制之内容武昌]  
　　鄂省常備軍遵照練兵處章程改編聞第一鎭係照定章第三年全數第二鎭係照定章變通第一年簡數惟一切雜項悉加裁減大槪每年所减不下二十三萬金前日札委新選各項官弁皆已禀謝到差（位） 
[留德學生與監督衝突罷學京師]  
　　在德京留學之中國學生與監督因事冲突忽有罷學之舉動現廕欽使電逹外學兩部請示辦法（閏） 
[議設蘇皖浙三省公立旅湘學堂長沙]  
　　湘臬張筱圃廉訪鶴齡江蘇人學術淹通總辦湘省學務處有年矣現在邀同蘇皖浙三省官紳倡議在湘省設立旅學堂一所已經擬訂章程所有開辦及常年經費除由三省同鄉捐助外每學生一名歲收學費洋一百元外省附學者歲收學費一百五十元以資津貼凡捐銀至千兩者可遣子弟二名入學不收學費捐銀五百兩者祗可遣送一名聞現在已分途勸募組織将成矣（篤） 
[奏設江西客籍學堂九江]  
　　日前江西學政黄附片奏請設立客籍學堂畧謂推廣學堂爲今日要圖兹據藩司周浩禀稱江西向無客籍學堂在官者及幕遊商旅子弟爲數甚多今科舉旣停若今回籍就學則往返維艱若復獨力延師則學科不備擬合力籌辦立一中學堂而以高等頭等小學附屬其中學生額數暫難拘定所有經費就江西各省旅人及現在當差各官分投勸捐以爲開辦之費并在任各官分别認捐以爲常年經費照章酌収學資及食宿等費以補不足至畢業請奬一切學科程度及敎授管理槪遵奏定章程辦理合詞籲請奏明并咨學務處立案等因前來臣查江西各學堂旣無額可容客籍子弟則客籍學堂之設自不可緩且所陳辦法及籌欵情形尚屬切實不難興辦相應請旨賞准施行云云奉硃批學部知道欽此（立） 
[皖省課吏館改設法政學堂安慶]  
　　前者皖撫接到政務處咨開直督奏請各省一律舉辦法律學堂并仕學速成館因札飭解餉委員儲鳳韶於過天津時查鈔仕學法政學堂章程刻已返皖将調查情形及章程等禀覆皖撫業已飭将課吏館停辦妥籌設立法政學堂事宜矣（詩） 
[清河縣禀請籌費興學清河]  
　　清河縣祿大令德通禀各憲略謂現與紳董會議高等官小學堂經費不敷擬於契價内每一两捐錢十文及積榖一項按年領收統計歲得經費錢一千八百餘千以之添聘敎習購買書籍器具並添設堂長司事學生先收六十名堂中一切規模粗具又由縣曾同縣丞王謨督董朱錫泉陳尚裔等在近城鷄籠巷内租房開辦篤行高等小學堂學生先收四十名經費暫由董等籌給延聘敎員議章開辦（業） 
[欽天監擬招考算學生北京]  
　　欽天監各堂以算學各生已屇五年業經奏明報滿現在傳補無人應行出示招考充補足額並将該學章程量加酌改除習算學外添設普通科學以廣敎育日内卽可張貼曉諭矣（師） 
[議飭各學堂添授兵學京師]  
　　聞學部擬通飭各省自大學以至高等中學（除小學堂外）皆於普通科内添設兵學一門庶期人盡知兵以爲自强之基礎（吕） 
[議定選派近支王公子弟赴日遊學京師]  
　　日前兩宫面諭慶邸以貴胄學堂旣經設立亟宜選派近支王公子弟送入日本陸軍學堂肄業以收自强之效近聞慶邸擬選派二十人前往俟畢業回國後将畀以軍事之任已定於開春卽行選派矣（日） 
[馬政擬歸練兵處管轄京師]  
　　太僕寺将裁一事已疊誌前報聞練兵處王大臣等近議擬将購賈戰馬及孶養供備等政改歸練兵處直接管轄無庸由太僕寺千預以資整頓至御廐牧場則本歸内務府上駟苑管轄原非太僕寺所與聞該寺實已無所職司故議卽行奏請裁撤（暑） 
[電告添設台站北京]  
　　日前科布多辦事大臣電致政计略云前因阿爾泰山設官伊始科布屬自沙札蓋台西額爾齊斯往來文報繁多照仿科布章程暫設十六台添管理官一員以資襄辦業已奏明奉旨允准現将該處地勢相度頗有端緒其圖式隨後卽行咨呈以憑查核（火） 
[五續梁啓超記東京學界公憤事並述意見]  
　　五謂規則中有學生座業後将姓名通告於我國政府請其登用云云初聞此語實不知其何所指及細校原文大約因第七條之末有特選定之通告於清國政府一語未嘗通閲全條而以訛傳訛也又第六條有将姓名報告於介弨之公館一語然實無求我登用之明文若謂言外即含此意未免近於深文凡解法律之文不應如是且日本學校於學生卒業時亦必通告其原保證人使其臨席今此文之介紹人旣與彼之保證人相當介紹人勢不能於所介紹者卒業之時而一一臨之則一個月内報告於彼似亦情理之所宜有也 
　　六謂第九條剝奪我居住自由權此全條文中最動公憤之點也然以鄙人之淺學細讀該條至十數次責不見其含有勒令我學生居住於指定地所之意味原文具在昭然可考也（一）其條文發端有受選定之公私立學校字樣所謂受選定之公私立學校其界説見第七條卽專指弘文經緯等也然則其入他種之官立公立私立學校與日本人同學者及入中國人所設學校（如清華學校）者不在此條範圍之内甚明（二）即在弘文經緯等學校據條文解釋亦不過彼校爲我國人所設之寄宿舍及爲我國人所别賃之旅館其校外取締之責校主必須任之云耳夫寄宿舍之必須由學校取締此則一般學校所同日本凡關於公私立學校之法令皆有此條不俟贅論若夫屬於學校監督之下宿等則惟弘文等校乃有之此種事項實日本前此之所無日本學校其不住舍之學生則任意自居耳而我國學生或以新來不解語言索居不便苟寄宿舍人滿則舍館一事甚以爲苦而彼等學校其來學者之數以可驚之速率而增加不及擴充寄宿舍以容之乃因陋就簡别以學校之名義賃旅館於附近爲假設寄宿舍而住與舍者徵同額之費此實一奇異之現象也文部省如誠欲整頓之則宜令彼必擴 
 
 

Page 4

 
 
充其正式之寄宿舍務盡容志願住舍之學生而此種似是而非之寄宿舍一槪禁絶雖然萬一土木工程之速率與學生增加之速率不能相應則暫時假設似亦屬一方便旣假設矣則必令其與寄宿舍爲同一之取締庶免如今者名外塾之混雜腐敗此對於我學生實有益而無損者也若地不住寄宿舍不住學校監督之旅館者其取締如何本條無明文也無明文則必與日本學生之自居者同可無疑矣而説者必强解釋之謂此條爲勒令我學生必居於指定地點試熟察原文果有此意味乎竊計爲此説者殆見其條文中有（　　）字樣知其含（使令）之意又見其條文有（　　）字樣知其含（必要）之意因誤讀以爲必要使清國人生徒宿泊於某地也殊不知日文之（　　）並不含有强迫之意即如本規則之題目令清國人入學一語寗得解爲强迫清國人入學乎而條末要爲校外之取締一語不過谓該校對於此等宿舍要爲取締而已而於不住舍之生何與也竟以此生爾許大風潮是眞不可解也 
　　又全條文中取締二字僅此處一見而必强命其名曰取締規則豈不異哉（未完） 
[東京留學生總會全體學生上楊公使禀（爲取締規則事）]  
　　具禀留學生總會幹事長揚度副幹事長范源亷各分科幹事各分會職員長（姓名畧）曁全體留學生謹禀欽使監督大人閣下竊生等於日本明治三十八年十一月二日官報中見所載文部省令第十九號關於使清國人入學之公私立學校之規程十五條自三十九年一月一日施行繹其文意無非爲吾國學生謀學課之改良期敎育之完善以使異邦來學者得善良之結果以歸餉其本國其爲用意至爲美矣夫吾國來此留學者日益加衆而日本所有公立私立學校可令入學者其美善者固多然其未臻完善者亦非無有此生等所未能無歉然於心而莫可如何者今文部省乃起而整齊之是吾國留學生之所望而不可得者也故凡見此者莫不感慰惟其中第九第十兩條所規定範圍極廣界限未明将來施行之際吾國留學生必有因此而受不利益之影響者君情洶洶或懼因此約束遂有難於久留之勢生等揣文部省之本意原爲吾國學生謀利益起見然一方利益一方必有不利益者文部省於吾國學生實在情状與其困苦之處容或未知而未顧及亦事之宜然兹特将學生實状與此二條施行時之利害畧一陳述祈鑒察之 
　　第九條云於旣受選定之公立私立各學校當使清國人生徒寄泊於寄宿舍或屬於學校監督之下之下宿等爲校外之取締 
　　日本人士近日多於東京市内設立各種學校以敎授清國學生爲名然其規模狹陋學課不良任學生之來去自由而并不加校外取締實於吾國學生非徒無益而且有害揣其目的不過以射利爲宗文部省有此規則是等學校當不在其選定之列且足以令吾國學生之求學者知所趨向誠爲吾國學生之利益矣然日本各校之建設旣久規模較大聲名素著向來所設之寄宿舍等亦未必盡適宜故吾國學生常有不願居住者若一旦爲文部省所選定一以此規程限制之則吾國學生所受不利益之影響必有如下之數種（未完） 
[會審公廨覆工部局總董濮函（爲駁覆辯証鬨閙公廨各捕事）]  
　　啓者接准西歷一千九百零五年十二月二十九日來函具悉種切本分府業已禀奉道憲諭以貴總辦所擬查究云云一節碍難照准是以本分府或金大令均不前往亦不便飭華人見証本分府又奉諭飭将應復各節開列於下諒貴總董業已稔知南洋大臣刻已照會領袖領事及英總領事擬自派委員二人領事公會亦派二人專行會同查辦在案刻尚未准照覆惟查貴總辦所擬呈請英臬司辦理一節僅現在諸問題中之一端若較之他事尤屬末節故鄙人等均以爲全部事件應同時查辦設如尊擬則所有緊要重大情節均行豁出置諸不問至此項案件請由英臬司辦理鄙人等之私意固深信臬司之公斷惟未奉上憲允准訓條所請碍難照辦實以事關國家主權然鄙人等以爲更有關係公廨緊要之二大問題爲貴總辦言之一訌問貴工部局或領事公會有否合律之權自本年三月初五日起嗣後每日常川派捕駐守公廨二問貴局或公會有否合律之權訓飭或允准頒給訓條令巡捕将中國女犯移押工部局之西牢有違公堂委員之意是以根究釀成十一月二十二日鬧事之原因卽斯二事之作爲俱屬非法担錯故閙事及損傷自應由工部局全任其責此函應請貴總辦示知或由貴總辦宣布否則逕由本分府送登各報可也專此奉復順頌日祉（顚） 
　　按工部局董致關司馬原函已錄十六日報中 
[法借債於俄]  
　　十七日倫敦電云得巴黎報告謂各銀行代理人某已允借俄金一百兆元於俄國週息五釐半定於法國下次發行外積時交付 
[法社會黨被選]  
　　十七日倫敦電云法元老院選舉時僑勒君及其社會黨之同僚雖經挫折然目下社會黨中於初次選舉時亦有選入元老院者 
[駐英日使請假回國]  
　　十七日倫敦路透電云駐英日本欽使林董子爵定於西歷三月底請假回國 
[西飯店失愼]  
　　十七日倫敦路透電云密尼布利斯之某飯店失愼客商之焚斃者十一人傷者無數前上海美國署總領事逹佛森君幸免於難然亦受傷甚重 
[英皇餞别專使]  
　　十七日倫敦路透電云英國派赴日本齎送徽章之專使康諾脱親王挨塞行将起程故英皇特設盛筵餞别 
[意國報章對於摩事之意見]  
　　十七日倫敦路透電云意大利國有一部分之報章於摩洛哥事頗有反對德國西哥陸報載稱德國已慢侮其同盟國而處於孤獨之地位且不能再伸有欲得全權之願於他國云譯字林報 
[法元老院議長舉定]  
　　十八日倫敦路透電云弗利勒君已重被元老院舉爲議長譯文匯報 
[英康諾脱親王起程]  
　　十八日倫敦路透電云康諾脱親王業已起程赴日共擕頭等徽章三枚一贈東鄉大将其餘二枚則贈某某兩海軍副将譯文匯報 
[法國定期選舉新總統]  
　　十七日柏林電云法國選舉新總統之事定期西正月十六號（卽華十二月二十二日）舉行譯德文報 
[加拿大與德親睦]  
　　十七日柏林電云加拿大首相曾有演説述及義務問題一事頗願交好德國譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商部奏請籌辦廣埔鐵路摺]  
　　奏爲籌辦廣埔鐵路擬准先行立案恭摺仰祈聖鑒事竊臣部於光緒三十一年七月間接據考察南務大臣張振勳呈稱欽奉簡命考察外埠商務兼辦閩廣農工路礦事宜業在廣州省城設立總公司咨明在案惟事不一端力難並舉先其所急首重路權而路權之介於廣者則自廣州以逹厦門實爲通陸之要道查南洋華僑多籍隸閩廣今就其桑梓之區爲闢其利源便其行旅集欵圖成計必易於激勸振勳一再籌維竊謂修築廣厦鐵路實足以上佐國家要政俯順閩廣商情其路綫所經大槪自廣州東門外起造至黄埔由黄埔經增城東筦石龍鎭惠州府博羅海豐陸豐縣境以至潮州而逕逹福建之厦門是爲幹路現在擬先以廣州之黄埔爲首段業於本年二月間派員帶同洋工程師前往履勘地方宏敝且濱海水深數十尺爲香港輪艘往來必經之途安設車站而外並擬援照山東等處自開商埠成案将黄埔一隅闢作商場建築碼頭貨倉無論何國載貨海輪均可停泊卸貨藉以稍分香港屯運之利權至該埠民居廬墓悉可改線越避軌道約計長可三十餘里地價工料等項估銀八十萬兩擬分作八千股每股科銀一百兩專集華股開辦伊始恐信從不廣卽由振勳先行籌墊以爲商股之先聲擬具廣埔鐵路大槪章程二十一條咨呈鑒核懇請奏明立案云云等因前來查臣部於上年八月間奏請特派該大臣張振勳考察外埠商務兼辦閩廣農工路礦事宜原奏内曾聲明先讼專集華股認眞提倡選擇要地築路一段以爲程式等情業蒙允准飭遵在案兹該大臣先請籌墊巨欵築造廣埔一段鐵路基歴旣立再行續招商股展造廣厦全路誠得提介要領時值臣部署右丞王清穆行抵廣州遂電飭其詳細查勘修築該路是否合宜旋據電稱該大臣注意廣厦爲維繫南洋閩廣僑商起見其以廣埔爲首叚意在振興商埠亦屬兼籌並進之謀亟應妥速籌辦以符奏案等語臣等復與兩廣督臣岑春煊電牘互商兹據函稱鐵路商塲均目前要政粤省爲商務競爭之區辦理尤不容緩惟嗣後關税如保徵收路綫如何取道至於廣厦鐵路跨連閩粤两省亦應統籌全局詳核咨商各等語臣等伏查興辦鐵路實與地方有密切之關係岑春煊函稱各節洵屬動中肯要擬令該大臣張振勳一面迅带招商集欵一面速将勘路收税各等與岑春煊詳細咨商仍隨時咨報臣部核定以期妥恰至該大臣原送章程二十一條臣等詳加酌核與各省鐵路章程尚屬相符合無仰懇天恩俯准先行立案以重路務如蒙俞允當由臣部分别咨行遵照辦理再張振勳係奉命督辦閩廣農工路礦大臣似毋庸另給關防合併聲明所有籌辦廣埔鐵路擬准先行立案緣由謹恭摺具陳伏乞皇太后皇上聖鑒訓示謹奏（日） 
[浙學試畢回省杭州]  
　　浙學陳蓀石文宗秋間在嚴州考棚時聞停止科舉當卽折回温台等郡生童堅求按臨故又復往赶於日内一律試齊已於初十日返杭矣（必） 
[查核饒州中學堂用欵江西]  
　　調署饒州府何太守上月蒞任查知郡城中學堂腐敗不堪因札飭李副監督畧謂查該學堂每年所用經費不下三千餘金而留堂學生僅有十八九名學生何如此之少用費何如許之多且監督之辛水與敎習並重亦屬何義速将賑目逐細開呈火食若干學生額數及津貼若干敎習及各執事外費若干不得稍有隱瞞以便整頓（信） 
[洋務局叅議改委武昌]  
　　洋務局參議候補道馨齡現丁父憂所遺參議一差聞張宫保擬委新引見道員存燾接充按存燾向通洋文充督轅繙譯由同知薦保知府新過道班文 
[仕學院津貼有不濟之勢武昌]  
　　仕學院津貼學員之款州縣每月三十兩佐雜每月十八両自八月以來均按月照發兹聞所籌津貼並無的欵係由學務處收支欵内籌撥聞明春開學後頗有不濟之勢云（文） 
[錢市受虧之影響武昌]  
　　鄂省自秋冬以來銅元充斥銀價日漲雖經官錢局一再設法仍屬無濟目下銅幣百枚只易銀六錢二分以致商界以銀屯販之貨無不受虧而尤以疋頭店爲最甚聞年終不可支持者比比皆是其餘各業亦頗難獲利云（文） 
[日本工程師到漢漢口]  
　　近有日本工程師數人航海來華取道漢口聞其意係運動包攬粤漢鐵路工程事宜不識能否逹其目的也（民） 
[紀漢口報界漢口]  
　　漢口報界日漸發逹目下計有三家一公論報一風月　一新小報公論報風月報經費尚能支持新小報聞銷路不甚暢旺懌言日報出版未及七日遂爾停止新漢報創議已久刻正籌畫經費開辦之期刻尚未定也（民） 
[日煤斷絶漢口]  
　　武漢各局廠全憑東洋煤接濟目下來源斷絶需用正殷已由三井諸行電催不識能否如期到貨也（民） 
[敊輪合班挨期開行揚州]  
　　每值冬令内河水淺小輪難以行駛揚州搭客上下均改於三汊河距城頗遠生意大減各公司雖爭攬載客而獲利終屬無多現招商大東戴生昌等公議合班挨次遞開所得水脚及所用麻費公分公認旣免爭端又可節省至豐和則僅開南京一班和記則四日一開清江班未便入班會議（學） 
[江督堤工局批詞揚州]  
　　揚屬運河堤工局總辦王觀察昨将東西堤伏秋大汛各叚險工開單禀請備築兹奉江督批示略謂據禀東西堤年久失脩可否趁此冬令水涸估築自係正辦但目下經費異常支絀而工程緊要又難延緩惟有先将土工擇要脩補以固堤防而資保衛仍将脩補工需禀報查核（草） 
[爲僧作倀廬州]  
　　郡内明敎寺僧徒衆多今冬欲藉傳戒之名廣行募化曾由商會發函勸止不料該僧等運動已退董事數人出而爲倀日前由諸董帶同沿門托鉢各商人礙於情面均有布施所獲不下數百金查城内學堂警務經費不敷正在無法籌措而該董事反爲僧人集欵眞可異已（行） 
[强分彩洋釀命杭州]  
　　杭城鬭富二橋柴炭鋪夥朱某因購彩票獲得洋五百元其堂弟小朱堅稱曾與言定拼搭彼此口角小朱突出利刃戳穿朱某之腹立卽殞命小朱見已釀禍復又自刺傷勢甚危旋由該鋪主鳴保報知錢塘縣汪大令蒞騐收死并舁小朱至西醫處施治再行核辦（必） 
[甯波]  
　　往來甬江慈谿小輪船因搭客稀少以致虧折旋卽停止現有某商復糾集股本購置小輪一艘仍往來甬慈兩處已於月前開班因屇年關搭客頗見衆多○甬江近日棉花一項市中價值較前略廉推原其故因時届年關銷斱漸稀出口亦少因之各花荘門市零購價亦相繼廉减刻每洋一元已可售上白花五斤四両○銅元近來愈形充斥市上兑價日見加高每洋一元已能換銅元一百零八枚有奇聞有某商抛出銅元巨萬擬於明年三月杪繳齊每洋作一百三十枚云（豈） 
[湖州]  
　　歸安縣屬金家兜地方金久順家於十一月二十 
 
 

Page 10

 
 
六夜被盜十餘人行强刧去巨贜並拒傷工人丁老四一名報由營縣會勘嗣經水師李勞官部下勇丁緝獲盜犯两名解由歸安縣訊辦○日前有湖防鎗划營練勇甲乙二人在東門浮星橋僻靜之處搶奪行人衣包被營主張榮初管帶查悉卽将甲乙兩勇各笞軍棍三百下並插耳箭遊街三日然後斥革以儆效尤（甘） 
[准抽砂石捐爲學堂經費吳淞]  
　　淞口戢山外洋面江浙立界之處礁島頗多均漁户在彼居住近由浙紳倪維高錢家度等集資在蘇省崇明縣所轄泗礁浙省定海縣所轄衢山二礁島介設蒙小學堂敎授漁户子弟並附設瑞生公司抽收礁灘運出砂石爲長年學堂經費并禀請巡洋廣艇隨時派弁駐礁彈壓外又禀准崇明定海二縣發給示諭詳請學務處立案今又在淞口要區設立砂石抽捐公所並又會同松學董禀請寳山縣立案批准已於前日知會各砂船照抽矣（右） 
[供認夥刦吳淞]  
　　寳山縣境眞如鎭泰錫庭武紳家於本月初三夜被盜失去金銀衣飾拒傷事主報縣蒞勘飭緝等情均詳前報兹悉此案係由事主已歇廚役某甲指引盜黨均係鐵路小工業經寳邑馬快劉登購綫拿獲方正林李長順二犯在縣供認夥刦惟祇分得贓洋二元及銅元六十枚餘盜搶贓散匿省垣云（右） 
[奉調赴江陰駐紥吳淞]  
　　恊防淞口水旱二雷營官弁兵丁電生機匠等奉調赴江陰駐紥管帶黄守戎已於前日督率全軍逕乘建军安兵輪赴江陰至各機料則須另覔民船載運（右） 
[滬江官事]  
　　電政大臣吳仲懌侍郎昨日命駕到縣會議要公○松江府田紹白太守由松來申到道禀知已於初十日交卸任務卽日往蘇公幹○保護城内外各國敎堂委員梁二尹冠勳昨日因公到道禀見（近） 
[卸任駐法欽使抵滬]  
　　卸任駐法欽使孫慕韓星使寳琦昨乘法公司輪船抵滬其行轅在天后宫側公廨讞員關司馬奉道憲諭飭知照捕房於星使登岸時多派巡捕照料（見） 
[封印停訊]  
　　今日爲各衙門對印吉期會審公廨關司馬循例照會德國領事并各捕房停訊一天（見） 
[日員查閲船塢及製造局]  
　　南北洋總統薩軍門前日悉有日本水師管帶等十八員欲至船塢及製造局察看一切故在馬頭迎迓導至塢中機器房各處察視後由製造局總辦魏觀察委譯員姚楊兩君引至槍砲鍊鋼各廠查閲一週至四下鐘始返（欣） 
[工匠停工度歲]  
　　滬南製造局各廠工匠定於今日停工度歲（近） 
[禀請示禁把持]  
　　滬北錫金公所董事祝大椿等聨名具禀上海縣及公共公廨稱有駁船頭目金銀山汪阿五等專在公共租界福建路萬福樓茶肆覇阻錫金陳墓等處來申之石灰船不許投行須由彼等掮賣暗中吞價拆梢稍不遂意蠻横行兇應請示禁查辦等情縣尊汪大令准卽出示並移請讞員關司馬将示飭送領袖俄總领事簽字英工部局蓋印張掛並嚴密飭差查辦（見） 
[雉妓拉客管押女所]  
　　雉妓王四寳前晚在南京路香粉弄拉客爲捕拘至捕房轉送公廨管押昨晨提案詰訊關司馬判押女所三天以儆觀此則西女牢不押中國婦女决矣（見） 
[拘安拐匪]  
　　拐匪某甲昨日拐得七歲小孩一名在大東門内行走該孩啼哭不止爲警察巡士查見拘局訊辦（近） 
[派捕巡緝]  
　　縣尊汪大令以近日每有匪徒混入縣　錢粮櫃旁行竊各物故於昨日飭派捕役四名常川巡緝拿辦（近） 
[示認屍棺]  
　　浦東二十四保二十四圖地保張錦裘投縣報稱圖内鴻源紗廠前有無名男子自縊身死經汪大令往騐在案昨日大令以此屍日久無人往領故特出示招認略謂該屍年約三十左右身穿元色棉襖棉褲白襪元布鞋子如有親屬久出不歸於上開相符者准卽來案具領云（近） 
[上海縣案]  
　　南市晋昌泰夏布號倒欠嘉泰荘銀八千餘両鼎泰鼎宏正康正泰等銀自二千両至五千餘不等赴縣環控前晚經汪大令訊究荘夥陳子美等咸求追償晉昌泰經手吳芍農供店中共有資本一萬三千两祗有去年虧本五千號主周匏尊又提銀二千往太倉雙鳳鎭另開一荘由汪瑞祥擋手所欠庄銀二萬餘金有存貨及放出帳欵可抵惟匏尊用去一萬餘金恐難作數今由其母周王氏到案乞訊周王氏供吳江人店中諸事俱吳掌管開設三年並無紅帳去年雖然虧本何至拖欠甚鉅兒子年輕素未到店管事大令判吳交人銀妥保王氏交保速追匏尊到案質訊○警察西局函解木匠馮桂卿請訊馮供去歲包造前道憲作公專祠今春竣工太太又命添造側廂等屋以致虧本四百餘元蒙太太囑令看守此祠在後面空地亢一作場堆放舊料祠内器具俱由小的照管太太旋回金陵侂月間二少爺來申與家丁周姓将桌椅等物倉於虹廟弄木器店計洋六十餘元小的勸阻不從函禀太太以致挾恨近又挈妾同居祠内小的避嫌遷出今日扛搬自已門窗舊料二少爺指爲祠内之物飭丁禀局拘案求鑒大令判将門窻交地甲看管馮将自已物料開單呈候給領○蔡陳氏喊控賴銀亦奉訊究氏供有銀一千兩存勤大錢庄又代陸姓存銀若干均有存摺今向收取庄主孫廣興金趾卿持蠻圖賴求提究追存摺呈電大令判候飭差追繳○又訊錢震階控曹阿大詐擾一案錢供買地造屋弄口有曹阿大所建坑厠小的出洋一百四十元買成不料近忽指爲佔地敲坍墻璧業已四次有拆坑據呈電地甲沈亭供同曹供坑係祖傳大令斥曹在官路設厠已賣多洋復敢詐擾判責二百板繳洋六十元修還墻壁限七天交洋了案（近） 
[總工程局瑣案]  
　　紫霞殿永源米店主王濟舟控永愼和米行夥張錦齋薦邢玉標至店爲夥收去客帳洋六十五元求追陳二尹判張先還洋三十元再尋邢姓至案究追○城内周姓報失皮衣查悉竊賊嚴寳生近在英界犯案經孫明府派探移提到局訊究供有同黨王阿四阿六兩名皮衣當在英界恒大當内狐皮袍子當在南翔因判先責手心三百下押候飭探弔贓再辦○吳繼昌将棉花四包藏在王家馬頭栅内被探查獲解究吳供由順和花行出店雇挑明府判候傳到該出店訊奪○法包探王銀壽周根福前日帶同竊賊持片到局請派探偕往洽興街茂興押店吊贓明府准之（欣） 
[英美公廨晚堂案]  
　　易有熙控隨雨亭圖賴貨銀因股東宏茂錩　店主陳履昌未經到堂判隨交保再訊在案前晚由襄金大令復訊易供隨與陳股開東升恒向小的賒去女帽一箱計銀一百餘两又有被欠前帳兩共銀二百念兩零向索将店關閉求請究追質之隨供店閉後所欠各帳十七户衆允公攤獨易不允股東陳履昌不肯認繳且於店閉時聞風逃避近始出面求察訊之陳供詞支吾大令以所供各執判分别交保候復訊核奪○妓女李阿根投廨碱寃亦奉提訊李供年二十二歲蘇州人在會香里賣娼遭鴇兇毆叩求超豁大令判送棲流女所擇配（見） 
[英美公廨早堂案]  
　　王金郎在輪船上竊周白村之金表金 
 
 

Page 11

 
 
練報探獲案昨日解究關司馬商之英副領事判押捕房半年○郵政局内洋人處細崽楊松泉陸四生拆竊寄客之手套小洋人玩物有沈長林與洋人蜜司德哀目覩報探獲究司馬以見証未到還押再訊○邱東林與俞郡亭爭奪蕩婦某氏起釁邱将俞左肋打斷傷勢甚重報探顧福其送醫未愈昨日解邱訊究司馬判押候傷愈訊辦○郁瑞富劉記山陳阿六嚴阿有竊荘新記鐵戎盧四隻值洋一百五十元報究司馬以贜示吊齊還押候訊○許四金竊店玉林馬褂等衣報捕解究判押捕房一月○劣孩趙錫生錢大流專騙孩鎖孩鐲各飾昨又騙俞和成包桂生趙阿明俞百生等家小孩之項圈手镯報知包探陸恊庭拿究判各押捕房兩禮振贜給失主○唐家弄泰昌絲廠管車杜云卿違章将學繅絲之幼女陳阿三兇毆受傷報捕禀請傳究昨由包探将杜解訊杜供因阿三不聽敎訓用手打過數下以後不敢司馬判押捕房兩月阿三著自行醫傷○陳林春竊楊錦元紬衣各物報探吊贓拿究判押捕房両月○陳阿甫竊陳裕庭等四家衣物由探解究判押捕房半年○細崽唐梅生前月與婦人祝邱氏游戲起釁該氏控攫金挖耳報探查究唐允賠洋因隨洋東出門未付前日返滬祝向追賠無着由探解訊司馬以旣不攫物不應認賠判押捕房一月○捕禀龜奴陸錦榮吳阿金陳小弟等轎子並無捐照拘入捕房各存保洋五元今日人未到堂請示司馬以此項捐務尚未奉憲照准判各存洋三元候核（見） 
[法租界公堂案]  
　　馬子雲在天津購婢素英帶至滬上被婢之胞姊誘匿馬投捕房報請帶回解訊婢供被主責打不願相隨馬呈身契請斷陳大令判将該婢發堂暫養在案昨日原告覓得本租界保人領保各結投案請領大令准予領　完案○船户陸阿周陸永生控唐寳山圖賴駁費奉訊判交陸賢生保出理處唐扭永生至英廨歧控管押　卽避匿阿周屢次求追經保人賠繳洋三百元昨日大令飭傳原告具領候函覆英廨将永生索回結案○聚和南貨店主潘松林控已歇執事周嘉恒侵吞洋一千五百餘元奉訊判交的保邀人理處在案昨日原告偕經勸之趙紀生朱仲梅陳玉山等禀稱查周侵吞屬實祇願置酒一席了案大令著下期來案再核○甬人王小生之子炳三上月二十二日英界鬧事時在寳善街被拐控王連生誘至城内賣與某姓幸買主與小一認識寄信知照並将拐匪拘獲昨日解訊大令判押捕房一年孩交其父領回○談士卿投王錫三王杏三串同中保管鶴占等将城内二十二鋪平房抵借洋一百五十元延宕不還奉訊判将王錫三押追在案昨日士卿遣弟杏卿投稱現有地保調處願還洋一百二十元請将呈案之田單抵據發還大令准之王錫三著卽開釋○栢爾德律師處細崽陳仲卿竊洋八十元控　押追昨日原告請蘇繙譯從寛免究大令著當堂開釋○季松山禀在黄浦灘太古十一號棧房門首被流氓李阿二陸仁德朱阿根搶去鈔票洋六十元報捕查獲解案請辦大令判李押一年陸朱各押一月（居） 
[美租界捕房事]  
　　陳金標昨在吳淞路被李福寳軋入茶肆强借不遂肆毆受傷報捕請究捕頭允爲飭探查辦○七百六十二號捕巡至七浦路奚朗如家門首突被犬咬向論反遭辱罵回報捕頭聽候公堂傳訊○北四川路相近靶子路之德律風桿被風吹倒由捕馳報捕頭函知德律風公司修理○應招福報稱被比鄰鎭江人嚴小寒拐匿三歲男孩一名請予飭查捕頭准之○陳阿三在漢璧禮路将人兇毆由捕喝阻不依拘押候辦（古） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宫門抄十月初一日禮部太常寺正紅旗值日無引見欽天監呈進時憲書吏部呈通月官卷徐中堂謝賞壽物恩文煦恭送壽物覆命召見軍機皇上明日卯正二刻進内至坤寕宫入座吃肉畢還海 
[福州将軍兼署浙閩總督崇奏爲豫備擴充銅幣局地步片]  
　　崇善片再查閩海關創設銅幣局以盈餘撥給船政經費業經奏准在案初擬買外洋鎔鑄銅餅只用印花卽成銅幣故就船政魚雷廠接造添購機器約備欵十萬圓卽可敷用嗣派卽選道馬景融赴滬採辦機器銅餅並考察各省銅幣局詳細情形大抵以鎔銅鼓鑄較用銅餅大爲便利又可多養工匠隱益民生禀經奴才飭委向德商信義洋行於上年十月間訂購每日十點鐘出八十萬枚銅幣全分機器倘若出數短少按成擬價因念船政經費緊要恐所得盈餘不敷撥給是以阭備擴充地步将鍋鑪馬力等件加倍照運動一百六十萬銅幣機器購辦延聘律師議訂合同計價英金一萬八千五百磅由奴才督飭該道向商籌借未動庫欵後接辦外洋圖樣因魚雷廠仄狹仍就船政擇地另行籌欵建廠鼓鑄如将來洋銅價昻亦可隨時改鑄銀幣以維圜法相應诅旨飭部立案除抄錄合同将並開鑄銅幣日期另行分别奏咨查照外理合附片陳明伏乞聖鑒謹奏奉硃批户部議奏欽此 
[両廣總督岑奏爲廣東省光緒二十九年驛傳錢糧收支數目遵章改奏摺]  
　　頭品頂戴兵部尚書銜署理兩廣總督兼管廣東巡撫粤海太平兩關事務臣岑春煊跪奏爲廣東省光緒二十九年驛傳錢糧収支數目遵照改奏恭摺仰祈聖鑒事竊照驛傳錢糧例應按年奏銷兹據廣東按察使程儀洛會同布政使胡湘林詳稱光緒二十九年分各州縣留支額徵驛傳實銀四千六百六十三兩三錢六分又番禺歸菁高要三縣額征傳銀不敷支給扣支地丁實銀六千四百四十七四錢三厘二共實銀一萬一千一百一十両七錢六分三釐内支給驛船水手工食銀一萬三百三十一兩八分二釐支給應付火牌差弁夫糧銀二百一十三兩三分五釐均係扣除京平實支銀數造具總細各册並出具解司銀兩均係實存在庫及借支兵餉並無虧空挪新掩舊等弊印結詳請奏銷等情前撫臣張人駿因地丁司册未列未能先行具奏移交到臣經臣按臨布政司庫督同在省司道各官盤查委無虧空及挪新掩舊等弊除册結发送部科外謹遵章改奏加結恭摺具陳伏乞皇太后皇上聖鑒敕部核覆施行謹奏奉硃批該部知道欽此 
　　宫門抄十月初二日兵部太僕寺鑲白旗值日無引見崑中堂等專摺謝賞神糕恩溥良謝署蒙古三學事務恩桂春等謝准其抵銷處分恩記名總兵吳志宏謝恩浙江副将趙永銘謝恩掌儀司奏初六日祭奉先殿載揀行禮内務府奏派致祭馬神派出英瑞召見軍機 
[兩江總督周等奏爲勳臣在籍病故臚陳功績摺]  
　　頭品頂戴兵部尚書銜署理兩江總督山東巡撫臣周馥頭品頂戴安徽巡撫臣誠勳跪奏爲勳臣在籍病故臚陳功績恭摺仰祈聖鑒事竊於光緒三十一年七月據在籍前四川總督劉秉璋家人呈報家主年屇八旬强健猶昔今秋七月望後偶患腹疾漸成痢症延醫罔效二十三日身故等情查已故督臣劉秉璋咸豐十年進士授翰林院編修爲故大學士曾國藩所深器同治元年大學士李鴻章督率上海奏調至軍統帶淮勇會同洋将戈登常勝軍銘鼎慶樹等軍克復福山海城旋卽别募一軍規圖浙西積功蒙 
恩擢升侍講督軍力戰中砲血漬重衣裹創復戰遂降嘉善克復嘉興江浙肅清遷右庶子轉左庶子升翰林院侍講學士嗣曾國藩李鴻章先後督率勦捻率總兵吳長發等馳逐於淮徐燕齊晉豫之間屢戰皆捷奉旨襄辦軍務擢授江蘇按察使遷山西布政使東捻平轉江西布政使軍興以來清釐庫欵廉能稱最光緒元年升江西巡撫以侍母疾開缺九年授浙江巡撫十二年晉四川總督二十一年加太子少保銜以老病乞骸骨優詔慰留明年被議革職二十五年奉旨來京陛見以老病不出家居閉門讀書以官俸所餘屢捐善舉誡子孫不得請奬臨終猶以時事鞎難歷受厚恩未能圖報爲憾查該故督臣結髮從戎身先将士考其生平戰功與程學啓劉銘傳等相埒而任事勇直持躬廉介則尤過之歷官江浙四川各省督撫遺受所留紳民至今稱道程學啓諸臣故後奉旨加銜予諡建祠立傳恩賚有加該故督臣勳績相等四十年來中興将帥凋零殆盡僅存劉秉璋一人今聞病没遠近軍民追念遺徽同聲感悼應如何加恩賜恤之處非臣等所敢擅請伏乞聖明裁酌該故督殣有子五人體乾江蘇補用道體仁舉人分發補用知府體智户部郎中體道候選郎中孫八人合併陳明所有勳臣病故臚陳功績緣由謹合祠恭摺具陳伏乞皇太后皇上聖鑒訓示謹奏奉硃批另有旨欽此 
[兩廣總督岑奏爲試辦两廣土膏統捐著有成效懇請敕部立案並将辦理出力各員擇尤請奬摺]  
　　頭品頂戴兵部尚書銜署理兩廣總督兼管廣東巡撫粤海太平兩關事務臣岑春煊跪奏爲試辦兩廣土膏統捐著有成效懇請敕部立案並将辦理出力各員擇尤請奬恭摺具陳仰祈聖鑒事竊照粤東行銷土藥以雲貴所産爲大宗川省次之而原收土釐無多膏捐又久無成議加之地面遼闊水陸紛歧土商繞越走私零星瀝賣以致釐税終難起色自非於西省上游擇要截抽不能握其來源尤非兩省合辦不能得其實數查梧州爲兩廣居中扼要之區可以控制東西聨絡一氣廣西補用道丁乃揚在江西辦理土藥卓著成效當經檄委該道於梧州設立兩廣合辦土膏統捐總局與東西両藩司會同籌辦旋據該局司道等妥議章程土藥入境槪於首卡每土百斤缻睡士税銀三十两膏捐銀七十兩逐餅黏貼印花塡給執照註明土斤税捐及印花數目若干沿途局卡查驗放行凡行銷東西両省不再重徵其由西運東之土就統捐内西百斤撥還西省過境税銀一十六両由東運入西省者亦如之東省各廠卡原收釐金卽亽統捐開辦之日一律停收其首卡所發執照改用四聨之式一報東省釐局一報梧州總局一畱本卡存根一給商人執照嚴飭丁役不准畱難需索各省毗連處所均經分设廠卞派員駐紥實力查緝稽徵計自光緒三十年十一月初一日開辦起至三二睛年正月底止三個月内共徵收土膏統捐銀五十二萬八千七百三十餘兩内除撥還西省過境税銀二萬六千八 
 
