# 1921 - 256 - 4917451

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
H>申報第二張 
時評 
[妾婦內閣] （默） 
　　兩姑之間難爲婦大婦之下難爲妾現閣之難即在此以順爲正之難也張據兩巡閣曹亦索兩巡閣張索軍費百萬曹亦索百萬應付兩姑已難况乎兩姑之間有意見則調停難兩姑之間有責備則解說難旣不能顯分厚薄又無法以兩面通融此婦之難爲也 
　　大婦旣委家政以全責而乂不能無所干涉於是從大婦之命則兩姑不歡從兩姑之命則大婦不歡且大婦與兩姑間又不能無分親疏意見一生則責難皆集於妾旣不敢爲左右袒又無術以求自全此妾之難爲也 
　　周旋於兩姑之間已難矧又加以一大婦矧大婦與兩姑又時起詬誶雖屈意事之猶難容悅妾婦之內閣誠難爲哉命令 
　　九月十九日大總統令本年十月二日舉行關岳廟秋戊祀典派陸軍總長蔡成勳恭代行禮由內務部敬謹豫備此令 
　　又令鄒芬授爲陸軍中將此令 
　　又令任命張奎武爲安泰鎭守使張明九爲呼倫貝爾鎮守使此令 
　　又令張國仁加陸軍中將銜季天復授爲陸軍少將凌必達馬宗魯均加陸軍少將銜溥燻授爲陸軍步兵上校此令又令陸軍總長蔡成勳呈請任命韓樹勳爲陸軍第九師步兵第三十五團團附韓輝榮爲騎兵第九團團附兪書紳爲步兵第三十五團第一營營長張漢堂爲砲兵第九團第一營營長趙君慶爲砲兵第九團第二營營長高英才爲工兵第九營營長姚爾潛爲砲兵第九團副軍械官均照准此令 
　　又令馮善徵梁鳴治陳國棟均晋給二等文虎章欒汝霖晋给三等文虎章此令 
　　又令許咐棚晋給二等文虎章林元銓饒秉鈞林秉衡均晋給三等文虎章沈覲平蔭祥疇均晋給四等文虎章此令專電 
　　北京電靳命左右辦交代丶今日不赴院丶閣議請閣員代主席丶 
　　北京電今日閣議靳未出席丶昨晚張作霖來電慰留丶徐亦勸靳取消辭意丶靳意俟王乃斌回京後丶再定去留丶（二十日下午一鐘） 
　　北京電某駐外使電復魯案節略旣爲非正式的丶我亦非正式提一對案丶聲明非依我主張丶無談判餘地丶但尚無人敢草此對案丶至資本家送到日本之八條丶外部云丶本部未曾見過丶不得認爲此案關係文書丶（二十日下午一鐘） 
　　北京電各使對魯案節略九項之回復丶均無切實迎拒主張丶惟汪榮寶則主張兩年懸擱丶何妨再擱丶 
　　北京電施肇基十五訪美外部丶接洽太平洋會議兩點半鐘久丶顧維鈞自墊五萬丶託曹雲祥携美丶先爲籌備費丶（二十日下午一鐘） 
　　北京電日人消息丶小幡因山東問題提案丶中國尚未答覆丶明日將訪顏外長丶催促回答丶（二十日下午一鐘） 
　　北京電姜桂題定二十三出京丶前電係姜兆璜之誤丶（二十日下午一鐘） 
　　北京電赴日觀操員丶派何恩溥戴景星高孔時丶（二十日下午一鐘） 
　　北京電參陸處有將取消說丶 
　　北京電陳樹藩派曹鴻勳姜鴻謨兩部八千人出子午谷丶向江口進丶陳與南合徵實丶（二十日下午一鐘） 
　　北京電陳樹藩在城固丶聯合川軍北上丶川派徐子剛爲援陝軍總司令丶又一消息丶陳在漢中子午谷江口丶設總兵站丶其前隊曹鴻勳姜鴻模兩部丶已由漢中開抵江口丶 
　　北京電現陳樹藩代表丶在各處活動丶積極進行丶（十九日下午四鐘） 
　　北京電宜昌刪（十）（五）早之戰丶直軍失利丶騎團長張某陣亡丶吳佩孚親到戰線督率丶將川軍擊退三十五里丶現援軍續至院丶昨電吳合力進攻丶　　北京電吳佩孚銑（十）（六）抵宜丶適川軍二師攻宜正急丶鄂軍趙旅盧師勢不支丶吳親督王師蘇旅加入戰線丶至次晨始擊退丶（十九日下午十鐘） 
　　北京電曹錕電湘事尚未解决丶川軍攻宜又急丶直軍援鄂防湘丶萬難兼顧宜防丶請迅示方略丶（十九日下午十鐘） 
　　北京電探報許崇智李烈鈞兩部丶兩星期內開拔攻贛丶如直軍援贛丶再約湘軍攻鄂丶川軍亦派鄧錫候同時出發丶（十九日下午四鐘） 
　　天津電內閣動搖丶閣員張志潭王迺斌紛紛來津丶徐東海有電來津請周樹模丶周尙未允丶（十九日下午九鐘） 
　　漢口電川軍刪（十）（五）晚在安安廟丶用砲轟倒宜城內趙旅司令部　房丶銑（十）（六）晚趙將司令部移至城外青章鋪丶川軍進逼城下丶旋向野外追擊鄂軍丶吳率第三師六旅第十四混旅接戰丶川軍見有生力軍至丶即退回原防丶 
　　漢口電銑午續激戰丶川軍死千人丶鄂死七八百人丶騎三團張團長陣亡丶毛團長受傷丶現鄂軍有一師五混旅吳定二路進攻丶以宋旅大霈出當陽遠安攻川左路丶劉旅鐵山出長陽宜都攻川右路丶吳親率第六旅及盧趙兩混旅丶分攻東山寺安安廟丶巧晨實施總攻擊丶川軍彈藥不繼丶退珠寶山丶吳到宜後丶令鄂軍分駐於城外大梁子小梁子周全鋪各要塞宜昌僅一空城丶現雙方皆拚命攻奪山頭丶不注意於孤城丶自巧晨起丶川鄂火線距城漸 
遠丶惟沿江兩岸砲火仍烈丶 
　　漢口電大來輪巧晨由宜開往重慶丶駛至距宜九里三游洞被兩岸川軍凑擊丶搭客死一人傷一婦人丶仍駛回宜丶洞庭輪由宜下駛丶亦受川軍轟擊丶該輪冒險急駛丶皓晚到漢丶搭客傷一人丶船身亦微受損丶上駛蜀亨輪船懸法旗丶被吳扣留運兵丶外領向吳交涉丶吳以蜀亨曾代川運兵丶不允放行丶現領團擬乘日艦隅田赴南沱丶勸川將領丶勿再射擊商輪丶吳亦托外艦司令電川 
 
 

Page 7

 
 
H>申報第二張 
　　謀和丶皓（十）（九）晨江右岸丶尚有激戰丶 
　　漢口電張團長靈櫬號（二）（十）自宜運漢丶蕭號午十時親往劉家廟致祭丶　　漢口電陝馮向晉閻甘陸疏通廬議丶巧電張已得閻陸覆電贊成丶 
　　漢口電鄂軍獲川探五人丶訊悉某 
商董與川軍同謀丶當捉來與川探同槍斃丶（以上二十日下午五鐘） 
　　漢口電川軍刪（十）（五）夜攻破宜昌鄂軍防禦線丶佔領白廟丶並通過南門附廓街市丶吳率生力軍將川軍逐出丶並俘虜二百餘人丶銑（十）（六）晚川軍冒雨攻宜丶但懋辛自當陽藍文蔚自宜都均來合圍丶鄂軍三面受敵丶死團長一丶兵士二千餘丶吳督戰丶衛兵亦死傷數十人丶聞吳對人言丶不願與川軍延長戰禍丶深盼早日息爭如丶不得已亦丶必竭力逐川軍出境丶 
　　漢口電湘趙派劉正道巧（十）（八）來鄂謁蕭丶皓（十）（九）赴宜晤吳丶聞湘唐仇兩代表丶在沙市與吳續商和約丶巳告妥協佳將簽字丶直軍在麻塘榮家灣汨羅等處丶刻均預備集中岳川丶退出湘境丶 
　　漢口電浙盧篠（十）（七）電張紹曾丶對於冬電丶仍有第三政府及黨派操縱嫌疑丶並謂由各省醒悟而集議折衷則可丶由片言主持而號召附和則不可丶張巧日復電稱丶統一政府丶乃指國憲成立後依法成立之政府而言丶非第三非法政府可比·並定皓日乘華大商輪赴滬杭疏通丶　　漢口電聞政府將派汪大燮來漢丶勸吳張取消廬議丶免召反感丶　　漢口電崇正派議員李德寅等丶巧日電京丶請留劉承恩丶（以上十九日下午五鐘） 
　　蕪湖電蕪湖學生於哿（二）（十）日舉行逐李大游行丶安慶哿日全城閉市丶　　（二十日下午五鐘） 
世界路透電 
[日本與山東問題]  
　　十九日華盛頓電國務卿休士氏與駐美日使幣原男爵談話之結果丶已商妥雙方滿意雅泊問題之解决條約丶今唯候日政府正式贊成丶並以訂此條約之特權授予幣原丶豫料不致再起頓挫丶山東問題欲於華盛頓會議開會以前解决之丶雖最抱樂觀者亦不信其可能丶縱日本意志寬大丶可爲美國輿論所信丶然中國內部分裂丶發生困難丶不易有可爲各方面接受之解决法也丶要津現表示一種切望丶以爲中國各黨派應有一種協議丶俾可遣出代表中國之代表團丶蓋華盛頓會議政治方面之成敗丶不盡决於美英日之能否協定太平洋與遠東之利益丶但决於中國之能否履行列強討論所成公約中賦與中國之義務也　　十九日倫敦電此間各報揭載日本解决山東問題之新條件丶 
　　二十日倫敦電晨郵報載稱丶日本最近向中國提出解决山東問題之條件丶英人各界甚覺滿意丶惟仍望日本關於鐵路讓與權種種丶再進一步丶衆視日本之條件乃續行表明日本願履行前在巴黎和會所予英代表團之質言丶即終必以山東交還中國是也丶據有責任方面表示意見丶凡可保全中國獨立與土地完全之任何建議丶英政府願以最實在之狀態考慮之丶 
[國際聯盟會中之要題]  
　　十九日日內瓦電國際聯盟行政會今日硏究波蘭與立陶宛二國間關於維爾拉鎭之爭端丶比代表希滿斯氏曾辦理此項談判數月之久丶茲向會員陳述現局丶謂六月間由行政會贊成彼所草擬之計畫丶已略有修改丶蓋八月二十六日波蘭與立陶宛代表在日尼瓦重行談話後丶不得不有此舉丶僅求便利事端並非完全修正原定計畫丶波蘭代表亞斯基拉齊氏謂波蘭不容有此修改丶原定計畫規定以柯夫諾與維爾拉之兩邑組成立陶宛聯邦丶今希滿斯氏之計畫丶徒規定以廣太之自治權給予立陶宛丶國內之維爾拉丶亞氏聲明波蘭並未承認立陶宛對於維爾拉有任何權利丶故未便容許維爾拉照瑞士式爲立陶宛之聯邦丶立陶宛代表加爾伐拉斯開氏謂波蘭與立陶宛間關於維爾拉之爭端丶乃因波蘭齊里哥夫斯基將軍之兵佔據該鎭而起丶立陶宛爲維持和平起見丶對於波蘭丶巳有重大讓步丶希滿斯氏宣稱丶今已爲行政會解决此爭端之時丶數月來行政會巳數聆雙方表示意見丶及赴維爾拉委員團報告情形丶行政會今宜據公約下斷丶所下判斷丶雙方固不能完全滿意丶但希望波蘭與立陶宛能爲本國之利益計丶世界之和平計丶而接受之丶行政會明日將繼續討論該問題丶 
　　十九日日內瓦電國際聯盟討論販賣婦孺之委員會巳接受主張採納修正公約草案之建議丶關於印度日本暹邏三國丶附有保留丶據三國代表聲稱丶彼等國內未便將本人承認之年限自十六歲增爲二十一歲丶 
[英相與裁減軍備會]  
　　十九日倫敦電英相喬治氏不致親自參與華盛頓裁减軍備會議丶喬治氏雖極欲與會丶但因國內有緊急事務待理丶故未能如願丶 
[新芬黨之覆文]  
　　十九日倫敦電新芬黨領袖伐勒拉氏巳以覆文送達英相喬治氏丶略謂長此文牘往還丶將不能促進和約丶適足以挫頓之丶如開會集議丶雙方皆得自由丶萬一談判不成丶亦無所損丶則愛爾蘭固願接受英國所提出會譏之請求也丶愛爾蘭從未要求英相如何始可開會之條件丶若愛爾蘭要求英國豫先正式或非正式承認愛爾蘭民國丶則吾人認爲不近情理丶亦猶英國欲愛爾蘭豫先放棄其國家地位也丶 
[英太子遊印計晝]  
　　十九日倫敦電路透電社探悉英太子游印計畫丶並無更變之象丶本月杪可由蘇格蘭回抵倫敦丶定十月二十六日啓程丶在馬爾太小駐兩日丶舉行新國會開幕禮丶十一月十七日抵孟買後丶擬盤桓四個月丶而於一九二二年三月十七日離加拉奇丶道出哥倫布新加坡等處丶覊留數日丶定四月十三日抵日丶在何港登陸丶今尚未定丶留日三星期後丶擬取道蘇彝士河回國丶六月左右丶可抵倫敦丶 
[德國之兩事]  
　　十九日巴黎電德國中央政府與巴伐里亞政府之爭端丶仍未解决丶據某報載稱丶卸任巴伐里亞總埋加爾博士以游移之詞答覆海爾特氏代表巴伐里亞平民黨請其組織新內閣之書丶 
　　十九日倫敦電據確實消息丶德政府似願探納高等會議之决議丶設立協約國機關丶以免發給出入口護照有不公允之歧視情事至於此種機關是否僅監視護照之發給丶遇不公允者丶即呈報協約國丶抑有全權可取銷護照丶則尙未决定丶英人以爲第一種辦法較爲妥善丶豫料此問題不久即可解决丶而經濟懲戒條例可望撤銷丶 
[各國近事記]  
　　十九日巴黎電時報載本年前八個月法國稅關統計丶而與去年同一時期之數相比較丶計本年八個月內之入口品較去年同一時期增多一千三百六十萬噸丶出口品增多一千四百四十二萬噸丶 
　　十九日紐約電保證信託公司現將年息由五釐减爲三釐丶據其董事部宣稱丶凡已實現之損失丶該公司均已註銷之丶並爲豫防未來損失起見丶巳另儲準備金約美金一千五百二十五萬元丶此項準備金即以公司餘剩未分之利益移充之丶 
　　十九日倫敦電馬來種橡樹者倍克氏函致財政報丶主張不服制橡皮之出產丶並主張各橡皮公司均攤凖備金丶俾收買餘多之橡皮丶而以遠期付欵之辦法丶轉售與現因匯率不利無力購買之國丶 
　　十九日瑙威京城電通過山嶺聯接瑙威南北兩部之第二鐵路丶即杜佛爾鐵路丶舉行通車禮後丶忍肇禍端丶有載送賓客之火車丶於夜半在某處與他車相撞丶毀車數輛死六人傷多人瑙威王與太子均臨觀禮原擬亦乘此車丶幸在某地盤桓兩日丶故得免禍丶 
　　十九日華盛頓電國務院布告俄國人民丶華盛頓會義將審愼保護俄國合法之利益丶 
　　十九日瑪德里電西班牙軍巳開始向摩洛哥叛黨取功勢丶已佔領拉杜爾鎭丶 
　　二十日倫敦電八月份英國之生活代價巳减低百分之二丶美國則增百分之四·三丶惟美國之生活代價較戰前高百分之六十丶英國則高百分之一百二十丶 
　　十九日亞力山大里亞電本年棉花收成丶據非正式估計丶共約三百五十萬康太丶Ｋａｎ　Ｔａｒ（埃及斤量名）交易所中購者甚爲踴躍丶 
太平洋路透電 
[協和醫院新屋落成典禮]  
　　十九日北京電北京協和醫院今日午後舉行新屋正式開幕禮丶觀禮者有代表世界各處敎育與慈善機關之名士多人丶外交總長顏博士代表總統致祝詞丶內務部齊耀珊與敎育部馬鄰翼等皆有祝詞丶協和醫會駐辦格林答稱丶希望協和醫校之事業增進國家間之了解丶而成人道上大規模協作之先聲丶羅基菲勒氏起述協和醫校成立之由來丶並說明其增進華人醫學程度之目的丶並望將來中國醫學人材輩出丶協和醫校之敎職員丶多以華人充之丶羅氏宣讀其父祝文丶內有願入校者無論師生丶悉抱服役與犧牲之精神丶願此校有以增進中國人民德智體三育之幸福等語丶 
[領團抗議川軍攻擊外船]  
　　十九日漢口電據宜昌無線電報稱丶外國領事現擬赴南沱抗議轟擊外船丶佔據蜀亭輪船事丶並携有吳佩孚文書丶志在重行調和丶外船船長非有正當之護衛丶不肯上駛丶據確實消息丶某洋行所阻運輸桐油之中國民船五艘丶星期四日爲萬縣川軍佔據三艘丶貨物悉被沒收丶諸船均懸有美旗丶 
公電 
　　揚州來電各報館均鑒丶江都知事王聞長徇陳紳私函丶無故票拘敝館經理金一明丶似此違法逮捕丶摧殘輿論丶敝報停版丶反訴陳紳對質丶特電達乞主公道丶無任屏營丶十里春風報館哿叩丶 
　　屯溪來電申報館轉各報館均鑒丶歙縣商會本屆選舉由一二劣衿秘密產出丶非商業中人丶爲正副會長丶本會會董會員等誓不承認丶特聞丶歙縣商會商號新豐同泰進興裕大兆豐裕成源豐等二百二十三家同叩效丶 
國內要聞 
[北京通信] （吹萬） 
　　內閣辭職聲中之各面觀 
　　今日（十七日）靳氏忽上辭呈丶開始不到院丶其辭職原因雖至複雜丶而最大之原因則實爲府院意見丶據接近靳氏者云丶靳以節前總統挽留之辭並不堅决丶不過謂節關不當讓人來度丶人亦無肯於此時來丶且過節再說丶語氣之間不啻明告以節後可退丶故决意於節後不再到院丶在距今十日前丶靳即與張志潭商丶請其暫行代理以待後任丶張氏未允或薦蔡成勳靳又以爲不可蓋蔡爲完全直系人物丶難得奉張同意也丶而內齊則亦以奉天色彩太重丶不能得直隸同意丶難成事實丶後任問題丶現尙未有眉目丶異說紛起丶悉外間擬議之辭丶詢諸內幕中人丶多未能證實丶至於靳氏所以决然辭職者丶其原因亦有數端丶㈠廬山會議形勢轉佳丶政府於節前以交通部八釐公債抵借二百萬寄吳佩孚發餉丶冀其以此與川省决一勝負丶乃最近所得駐重慶委員張竹生密電丶謂劉湘熊克武刻已與吳氏握手丶共同贊成廬山會議丶且允疏通滇黔丶共同加入丶滇黔與川方睦丶此舉必可成功丶請政府注意云云丶而吳佩孚復電政府丶謂張季直通電贊成廬山會議丶眞仁者之言丶請政府從速促成丶勿務違反民意丶致兆亡國之禍丶辭氣之間丶異常強硬丶爲靳閣所難堪丶㈡靳氏爲政丶專以聽奉直之言爲主丶苟奉直兩方同意丶則立即辦理丶公府方面以其無實力爲後盾丶不甚置意丶此次熱都統之更調丶張作霖旣以去就相要丶靳轉詢諸保定方面丶曹以旣得鄂丶不能禁奉不取熱丶亦允之丶靳遂下令丶徐持不允丶則以奉直爲後盾與抗丶徐亦莫可如何丶詎命令發表丶而姜桂題逕電汲金純丶力拒到任丶大有嚴陣以待之勢丶奉張因之電京請示辦法丶謂旣已任命丶中央不能不設法令其到任丶旣中央不能罪抗命者丶則即不當任命丶此事靳亦無可如何丶欲下討姜令丶而事實上又萬辦不到丶㈢財政問題刻下更無辦法丶據潘復語人丶謂中央財政丶節關渡過後丶尙可勉強遷延二月丶二月以後即毫無辦法丶然他方面則謂丶此次節關之九百萬丶潘氏僅發現欵半數丶餘皆爲支票丶其期爲十六以後至最久者兩月丶彼所希望丶爲加拿大銀公司之三百萬美金借欵丶該欵本已商妥丶銀公司方面欲我駐加拿大之領事簽字丶乃潘不請外部丶竟自電令代簽丶領事復電謂丶各有統屬丶不能聽財部指揮丶潘不得已請顏加電丶顏拒不允丶此欵遂未成立丶現節關雖過丶而此四百五十萬之空頭支票尚無着落丶此亦一原因丶今日靳辭呈三上丶徐仍却還丶閣議討論善後問題頗秘密丶散後潘即回海甸私宅丶未到部丶各科人員聞部長出京亦各散歸丶至下午四時丶財部已無一人丶靳宅於晚九時開會丶潘自海甸歸與會丶會議情形秘不能詳丶潘氏語人丶星期一尙將到部丶是否爲面子語丶要未可知丶據公府方面消息丶則謂潘辭呈已上丶而財部方面否認之丶聞徐已命趙爾巽赴奉見張丶在名義上爲疏通熱河問題丶而實際則係商量內閣繼任問題丶內容如何丶府方面秘不肯宣丶外間盛傳張志潭代理丶周自齊長交通丶但周已就太平洋會議財政顧問丶家屬已與刁作謙同行赴美丶似周氏尚無此意也丶 
[問羅博士調查北京教育程序]  
北京實際教育調查社此次特聘美國門羅博士來京丶考察我國教育狀况丶分往各省調查教育實際情形丶十七日該社社員在高師學校開會丶討論參觀北京學校日程及進行手續丶會員到會者有任鴻雋·兪同奎·葉恭綽（陳天驥代表）胡適·胡鴻猷·熊崇熙·（蕭友梅代表）張黻卿·王家駒·（某君代表）陣寳泉·王文培·鄧萃英·金邦正·袁觀瀾·吳宗栻等丶由鄧萃英主席丶（一）報告實際教育調查社進行狀况丶及討論如何調查北京教育狀况丶當由某某等社員提議調查之辦法三項丶（甲）將學校分爲優中劣三等丶各選一二調查之丶（乙）按地方分爲區域丶以便調查丶（丙）先邀請學校當局談話後再調查丶或先調查後再談話丶或隨調查隨談話丶旋經多數議决丶僉以如學校分爲優劣等調查丶以太無標凖丶遂决定按區域之路線調查之丶計分七區丶至於與學校當局談話先後一層丶已决定先實行調查後丶再於是日將該區各校當局約集一特定地點丶共同談話丶（二）討論參觀北京學校日程丶由本月二十四日起至二十八日止實行參觀丶茲將參觀日程表列下丶（九月二十四日）高師及附中·附小·醫專·梁家園小學·安徽中學·丞相胡同女子小學丶（二十六日）教育部及學務局·交通大學·法政專門·第一蒙養院·紅廟小學丶（二十七日）工業專門·北京師範·第三中學·（二十八日）燕京及滙文·稅務學校·鹽務學校·孔德學校·天文臺丶（二十九日）女高師·及附中·附小·崇德·培華·美術丶（三十日）清華學校·香山慈幼園·扶輪中學·農業·成達丶（十月一日）北大三院·燕京女校·國子監·京師圖書館·公立第四中學·職業學校丶 
[記北京協和學校] （靜觀） 
　　北京協和醫學校及其所附設之醫院丶原係英美六大教會所合辦丶在英則爲倫敦會·安立甘會·倫敦醫士佈道會丶在美則爲公理會·長老會·美以美會丶其在中國也丶殆已有二十年以上之歷史丶本宗敎之旨趣丶行慈善之事業丶北京市民丶受其益頗不少丶其間於西曆一九一五年曾有美國富豪羅克裴捐出鉅貲丶擴充該校丶羅氏即所謂煤油大王者是丶其爲人富而樂善丶初在中國創設羅氏醫院丶專注力於講究衛生丶發展醫業丶迨旣具有擴充協和學校計畫丶乃就北京東城帥府園購定前清豫王府舊屋一所丶計基地六十五畝丶築成新式樓房十四座丶外表採用中國舊制丶用舊屋琉璃瓦以覆屋頂丶內容則純用西洋最新式丶據聞最初建築時丶徵求圖樣丶已費去數萬金丶耗時四五年丶用欵數百萬丶至本年夏始一律造成丶在北京各大建築物中丶此殆可稱巨擘矣丶該校新房係充本科教授用丶其醫院亦附設於是丶計其容量丶可置病牀二百三十五架丶預科則仍在崇文門內米市大街路西丶其新開路之舊醫院丶現則改爲學生寄宿舍丶校內有本科·有預科·有看護科·有選科·本科五年畢業丶內有一年實習丶預科三年畢業丶看護科四年畢業丶中外已畢業之醫士丶欲赴該校研究高深醫學者丶可入本科高年級及選科丶現該校除在學學生外丶有中國醫士十二人·外國醫士十人·在本科從事硏究專門醫理丶中國醫士七人·外國醫士十一人·在選科實習丶女看護生已畢業者丶亦有十人在院實習丶論醫學敎育設備之精丶程度之高丶恐北京一市中無出其右者丶其醫士及敎員丶在本科看護科及醫院者丶英美兩國人六十五丶中國人二十一丶預科教員丶美國人十一丶中國人五丶職員則英美人四十四丶中國人六十丶醫藥院費均不甚貴丶每日赴該校醫院求診者丶平均約二百二三十人丶此其大較也丶今日（十五日）該校行新屋落成禮丶徧召在京英美兩國人士丶開音樂餐食演說等會丶同時並任人參觀新屋丶校門懸中英美三國國旗丶入門懸有京師總商會所贈匾額一方丶題惠我商民﹂四字丶此外中國方面官紳所送賀聯掛諸牆壁者亦不少丶門外車馬雜沓丶西人男女聯翩而來者丶絡繹不絕丶據聞參觀之期爲一星期丶在此星期內丶尙須發柬邀集中國官紳開茶會一次丶又於十月一日開演說音樂大會丶附以游藝丶藉娛來賓丶而煤油大王之公子丶亦曾於會前來華參預新屋落成禮云丶 
 
 

Page 8

 
 
   
 
 

Page 9

 
 
   
 
 

Page 10

 
 
H>申報第三張 
國內要聞二 
[陝事近訊]  
　　于陳携手之計劃▲川軍援陜之實現 
　　開封消息云丶閻相文死後丶陝事迄今丶雖無重大變化丶然以最近情形觀察丶直軍與靖國軍丶復有不相容之象丶靖軍人物丶有鑒於郭堅被戮丶興狐死兎悲之念丶一方又重受陳樹藩聯絡丶遂有于陳携手之事丶據聞于右任最近受有粵政府電令丶增募靖國軍軍隊丶于已派人招撫陜中各股士著丶並郭堅餘部丶從事改編丶一面與陳樹藩在永壽會議丶（永壽距醴泉二百里丶在咸陽西北）雙方各派全權代表丶籌商聯合方法丶已經兩方同意丶并將陳部漢中各旅丶及郭堅部下合編兩師三混成旅丶分布鳳翔·開縣·佛坪·各要隘丶陳自任爲陝南靖國軍總司令丶于則爲陝北靖國軍總司令丶胡景伊張金印均委爲副司令之職丶一面並派王洪恩由漢南向川省當局接洽丶（王係前陝軍第三師六旅旅長丶曾充管金聚之團長丶）已與川當局商妥丶大致川軍不日對陜丶當有一種行動丶陳氏以時機已至丶於前數日丶曾親帶本部步兵兩營丶騎兵一營丶先往固城丶（在南鄭相近丶）與党仲昭商收束軍隊辦法丶党主張將漢中原有一部殘軍交張寳麟斟酌改編丶即任張爲總指揮丶資以全責丶以嚮道川軍入陜丶至川省援陜軍隊丶聞由第三師長鄧錫侯·第八混成旅田頌堯·第九旅劉斌·及川陜交界之邊防軍賴星輝等部擔任丶即以鄧爲援陜總司令云丶 
[但懋辛誓師援鄂紀] （清明） 
　　重庆自得宜昌被川軍佔领消息後丶后方接濟愈益緊急丶第二路出發丶雖早經準備丶然行期未定丶六號午後始决定七號出發丶一師喻師長定搭新蜀通東下援鄂丶但副司令定期七號在商業塲誓師丶因時間過迫丶六號晚雖籌備通宵丶亦諸多簡略丶至七號午前八鐘丶各機關人員丶各校學生·各軍師旅代表丶均齊集商業塲丶一時附近各街丶交通爲之斷絕丶及劉湘總司令·但懋辛副司令·喩華偉師長蒞塲時丶各界均在正街列隊歡迎丶奏軍樂丶稍爲休息丶即搖鈴開會丶總司令副司令喩師長至禮堂丶奏軍樂丶鳴禮砲十一發丶向國旗行三鞠躬禮丶總司令致勗詞後丶各界向副司令喩師長行一鞠躬禮丶各界依次致祝詞丶（祝詞甚多）讀畢後丶但副司令致答詞丶略云丶此次出師援鄂丶雖以收復鄂省全境爲期丶而要與從前會師武漢之議丶立意有別丶在昔西南高標靖國討賊之幟丶或爲以南統北之計丶此誠未可與北庭征服全國之迷夢丶相提并論丶而當時議者亦未嘗不自謂西南武力足以解决時局丶卒之南與南爭丶北與北爭丶南與北反成不和不戰之局丶至今南北俱窮丶武力已廢丶我川省人民固知以南統北或以北統南爲不合理丶以武力解决時局爲不可能丶因遂超出南北政爭之外丶倡爲聯省自治之說丶將依省憲之規定丶確立地方基礎丶作聯邦之形式丶恢復國家統一丶懋辛亦隨今總司令劉公通電宣言丶對於南北决不爲左右袒丶即令出師援鄂丶仍本前此宣言丶非欲於南北之間丶別成舉足輕重之勢丶亦非據長江上游以與南北爭衡丶質言之丶吾人非重尋舊日南北問題丶而實盡忠於聯省自治主義丶非欲以武力解决時局丶乃欲以聯省自治解决國中武力也丶今日中國大患厥惟軍閥丶而軍閥之所藉以割據各省丶荼毒人民者丶正爲巡閱使督軍諸不祥制度丶故今日甚望各省久困之民丶速自覺悟丶起而廢除巡閱督軍丶推翻軍閥丶實行自治丶則國中武力即已解除丶夫以本省人謀本省之改革丶於情較爲親切丶於勢較爲順易丶然或無待外援而先自起行丶如川湘等省是已．或因壓迫太甚必須外援丶如鄂省是已丶吾人固主張省自爲謀丶而省與省問仍不可忘互助之誼丶且以軍閥之暴橫丶非合全國平民之力丶將永無推翻之望丶是以鄂人哀告湘軍赴義丶粵挂滇黔近日皆有出兵援鄂之說丶豈以吾川人急公好義丶乃反坐視而不救丶即以川鄂關係而論丶往年曹錕張敬堯等入川丶皆假道於鄂省丶十年來川局之變亂莫定丶雖原因極覺複雜丶而鄂省受治於北方軍閥亦其一因丶又如宜武兵變丶川人損失難以數計丶而鹽岸問題尤無論矣丶故使鄂省政權一日操諸北方軍閥之手丶即川省一日不能治安丶自治前途其爲危險丶如是川鄂兩省利害從同丶推而至於全國平民丶皆無不與我川人休戚相關丶我川人旣巳倡導自治丶此後决非閉關自守所能保持丶今茲援鄂丶正爲我川人自衛計丶亦即爲川人結合全國平民推倒軍閥之最好機會丶故懋辛確認此次戰爭爲平民與軍閥戰爭丶爲聯省自治者與武力征服者之戰爭丶於是吾人對於此次戰事之任務丶可得而言丶此次出征者雖僅爲總座令調各師旅丶而後方軍費之接濟等等丶其直接間接加入戰爭以與軍閥奮鬬者丶乃爲我全川七千萬人民丶雖以職業不同丶任務各別丶然有爲吾七千萬川人共同任務者丶即省自治主義之宣傳是也丶且此爲吾出征將士第一最要任務丶而如殺敵致果丶猶其次也丶懋辛不敢謂吾全川軍士皆已明白聯省自治之眞義丶然必皆爲擁護聯省自治者丶吾終當使其能負宣傳之任務丶使其不僅以腕力勝而以腦力勝丶不僅以槍砲多所殺傷丶而當以精神深相感應丶諸君須知北方大多數軍人丶待供軍閥殺人越貨之用丶其可傷痛實無異於平民之慘遭殺刦者丶果令一日覺悟丶當必與吾人一致盡忠於聯省自治主義丶以與軍閥奮鬬丶吾人以悲憫爲懐丶以有主義之軍隊爲前驅丶以全國平民之同情爲後援丶何堅不摧丶何敵不克丶行者居者丶幸共勉之丶 
[廣東之出兵聲愈高]  
　　西南各省人士丶對於出師北伐之舉丶多已認爲千載一時之機會丶各省軍民長官除陳總司令外丶滇黔川湘各省總司令丶均已來電請願尅日出師丶以進取中原丶外問不明大勢者丶因陳總司令尙無正式通電丶頗疑爲態度不明丶其實不然丶據胡君漢民所述陳總司合最近　談話云丶余此次對於出師北伐丶早巳下大决心丶不獨余一人爲然丶即粵軍全體將士丶亦莫不皆然丶當第一注意者丶爲脚之問題丶而非心之問題丶大家之脚丶一齊出發丶即可大功可成丶故現時所籌備丶即是大家之脚丶如何一齊行動之方法云云丶觀此可知陳總司令對於北伐之態度矣丶又據胡君所談丶陳總司今爲人丶是戰而不宣丶觀諸去年討桂回粵之役丶始終並無對桂宣戰之文字丶是其一例丶此次對於北伐之行動丶將來亦可於此覘之云丶惟又據某方面消息丶昨日孫中山召集總統府各重要人員秘密會議丶係解决陳炯明不贊成援鄂出兵問題丶討論歷三點餘鐘之久丶仍未解决丶因陳氏與孫宗旨大相逕庭丶現時兩粵實權丶操諸陳炯明之手丶陳氏作事果斷丶欲行則行丶故孫大有左右兩難之意焉丶 
　　出師北伐之舉丶李協和部聞已决定擔任前綫丶顧李氏兵力如何丶係爲人所欲知者丶茲據調查所得丶李部長於入長安時丶隨護士兵有盛榮超所部一旅丶人數在三千以上丶槍械約八成丶但軍實尚待補充丶聞不日當可運到丶其餘贛軍之李明揚賴世璜等部丶約八千條人丶械彈均足丶至黔軍之谷正倫丶滇軍之李友勳等所部丶共約二萬人丶聞亦編入李部長指揮之下丶總計李協和援湘兵力丶當在三萬人左右丶現已著手編制丶 
　　駐桂林黔軍司令丶迭次電請出師北伐丶昨十一日谷司令又來電云丶助湘援鄂丶正倫前經肅電請行丶嗣復通電申請丶計沐鑒察丶現値湘中警耗頻來丶藐茲北庭丶竟欲撤毀我藩籬丶窺向我門戶丶大局所關丶萬難坐視丶事機緊迫丶萬難延緩丶正倫待命日亟丶憤慨塡膺丶鈞座統籌兼顧丶已操勝算丶敬乞提倡大義丶俾得指日出師丶謹電凟呈丶並率部屬員佐丶秣馬勵兵丶敬待明令丶援桂聯軍第四路司令谷正倫叩眞印丶 
[李兆珍到皖後之怒潮]  
　　皖人拒絕李兆珍長皖丶已成欲罷不能之勢丶十七日北京代表張東野·曁前派赴寧第一路擋駕代表董少松等丶相繼回皖丶各公團拒李諸人丶特假團防局開會丶請張東野董少松報告情形丶并籌商以後辦法丶各界到會者數百人丶當推張東野爲臨時主席丶張　謂旅京同鄉江宇澄諸公之意丶請家鄉父老丶千萬不可懈怠丶若家鄉不極力抵拒丶則北京方面丶無法進行丶衆皆鼓掌丶一致贊成丶繼又詳述李兆珍賄買省長情形丶謂公府方面丶明知賄賂公行丶對人云責任內閣丶無可如何丶惟有付之一嘆而已丶此事匪獨皖人憤激丶全國聞之丶亦爲之太息丶說畢丶董少松報告云丶轉道至蘇丶李仲老見面丶即痛哭不止丶歷一小時之久丶經代表等勸止丶仲老謂予一息尚存丶斷不忍見鄉邦糟到如此地步丶如須予赴京請願丶予帶病亦當就道丶雖死於道途丶亦不足惜丶予老矣丶何用生爲丶諄諄望家鄉父老丶竭力死拒丶予當爲後援等語丶旋光昇諸人丶謂仲老宇老皆不忍以吾皖倫於化外丶吾等豈甘爲化外丶亟應組織固定團體丶誓與李不兩立丶經衆討論丶即就到會諸人組成丶定名曰全皖公民拒李大會丶內部分設五股丶推定阮強爲總務股主任光昇爲文牘股主任丶何毓麒爲交際股主任丶蔡正爲庶務股主任丶程慶福爲會計股主任丶各股辦事人員丶不下數十人丶如前國會議員馬伯瑤張伯衍新省議員丁述明等丶均在其列丶會址仍假省敎育會丶尅日著手進行丶對於李兆珍先致覺書丶促其反省丶文云丶莘野先生足下丶皖人視倪氏爲公敵丶欲得而甘心久矣丶足下依附倪氏丶逢惡助虐丶則亦皖人之公敵也此次來皖丶旣爲倪氏子姪所潛驅丶又受政府怙惡之亂命丶賄賂苞苴丶騰笑中外丶皖人爲爭人格計爲丶爭生存計丶函電示警丶江干守拒丶稍自愛惜者丶亦當知難而退丶乃足下頑鈍無恥丶偷度入城丶直穿窬之盜耳丶尚何面目靦然於吾皖人之前耶丶今與足下約丶即日出城丶不得逗遛丶一日不能至三日丶三日不能至五日丶五日不能是終執迷不悟也丶皖人雖弱丶宜有以報足下八十衰翁丶行將就木丶皖非君之菟裘丶其速歸正首邱丶以示子孫丶而蓋晚節丶若日馬聯甲多兵可以殺人丶倪道烺多金可以行賄丶則陵榮廷王占元今何如丶或去或留丶維足下圖之丶謹代表大會公意丶致覺書於足下丶）一面發表拒李宣言丶中有云丶﹁自九月十四日丶凡李兆珍假借省長名義所發布之命令丶所任用之官吏丶及所動支之欵項丶吾皖人决不承認其有效丶凡各縣商民應納賦稅釐捐等欵丶統俟李兆珍去院之日丶再行繳納丶皖人此次拒李運動丶純爲保全人格丶爭求生存丶亟希望政府覺悟丶早予解决丶倘兆珍故攖衆怒丶濫肆暴力丶迫壓摧殘丶吾皖三千萬人丶雖同受重大之犧牲丶亦所不惜丶﹂並决定如李頑強不去丶即以罷市爲第二步之對付此人民方面憤激之情形也丶 
　　至於李兆珍丶自十三日丶夜半乘人力車潛行入城署接印後丶當夜即委任柯逸（李之內親）爲政務廳長丶兼總務科長丶次日牌示金保權（漢軍旗人在皖歷任要缺富有資財者）回和縣任丶廖雲楨署舒城縣知事丶公署衛隊長撤差丶各科長科員改委三分之二丶閩人居多數丶首道李大坊敎育廳長張繼煦均巳辭職丶最可怪者丶警務處長程炎勳丶爲設計潛引李兆珍入城之功臣丶亦有不穩消息丶聞劉道章將捲土重來丶劉在倪氏柄政時代丶爲四大金剛之一丶今得此席固不足異丶惟程炎勳百計圖媚李氏丶仍不能保持其地位丶求榮反辱亦復可憐丶近三日間皖垣新到謀差者絡繹不絕丶公署職員薪水在三十元以上者咸惴惴丶今後皖政界將成清一色之倪系丶固不難逆料也丶 
[盧張商榷廬山會議之要電]  
　　盧永祥致張紹曾電萬急丶漢口張敬輿先生鋻丶文電敬悉丶承敎甚暢丶惟於蒸電懷疑之點丶仍有所未盡丶茲再重申言之丶第三政府之說丶乃冬電有微着之意丶非故剏此說也丶查辦法草案第四條內丶載會議推定之人丶任期以統一政府成立爲限等語丶夫旣日俟統一政府成立矣丶其必有第三政府之組織可知丶且此次電云丶正所以防非法第三政府出現丶是以明明心目中丶有一第三政府丶而姑先發以抵制之丶意在言外丶當可不煩言而解丶黨系操縱之說丶民國來幾次變亂丶何一無黨派關係丶乘機利用丶由片面之主持丶而號召附和則不可丶蓋旣有主張丶自不能無所向背丶一有依違丶即操縱之隙開矣丶故不惜一再及之丶至東南各省丶旣經通電丶當各有意見自述丶似無由敝處轉達之必要也丶此復即希亮察爲荷丶盧子嘉篠印丶　　張紹曾致盧永祥電萬急丶杭州盧督軍子嘉兄鑒丶篠電敬悉丶承敎至感丶謹就尊敎所及丶縷細陳之丶鄙意以爲年來政局丶糾紛已極丶關於法律之解釋丶及事實之處分丶任何人發表意見丶無論其當否丶均未見實行丶故主張開國是會議丶共同解决之丶冬電十四條丶不過粗具辦法丶以供開會後討論之基礎丶所有十四條丶無論如何增减修正丶會中自有主權丶冬電十三四條中巳明言之矣丶故條文之完善與否丶皆不成問題丶至第四條云云丶如開會後丶各省齊到丶肯共同尊重國民會議之議决丶此條即無特設之必要丶儘可將全條刪除丶至所云統一政府丶乃指國憲成立後丶依法成立之政府而言丶此政府就法律言丶名爲正式政府丶就統治權言名爲統一政府丶其性質决非第三非法政府可比也丶設如北京政府現閣員能孚人望丶國憲成立後丶屆時經一度法定之手續丶而組織之丶亦即成爲統一政府丶尊意由各省之醒悟丶而集議折中一語丶完全與鄙意恰合丶冬電原意丶即一如尊意丶無非再進一步丶言其集議折中之辦法大略耳丶掬誠敬復丶佇候明敎丶張紹曾巧印丶 
[蘇高廳判决張欣生上訴案]  
　　朱潮生改判死刑▲張欣生朱健臣趙杏仁維持原判上海三林塘張欣生等用藥毒斃張駕雲丶不服上海廳判决控訴一案丶經江蘇高等審判應審理三次丶辯論終結丶於二十日下午二時丶宣告判决丶由刑庭庭長彭啓推事張承楞李承烈丶會同檢察官黃用中丶升座第一法庭丶命法警往押所將一干人犯提至庭上丶由書記官朗讀判决主文丶惟是日禁止旁廳丶故庭上問供情形丶無從得悉丶宣告後丶各犯還押丶（聞四犯均聲明不服上告大理院）少頃即將主文牌示頭門丶茲抄錄如下丶﹁原判關於朱潮生部分撤銷﹂丶﹁朱潮生敎唆殺人之所爲丶處死刑丶開設館舍供人吸食鴉片烟之所爲丶處四等有期徒刑一年二月丶併科罰金一百元丶聚衆開設賭場營利之所爲丶處四等有期徒刑一年六月丶併科罰金一百五十元丶應執行死刑丶並褫奪公權全部終身丶﹂﹁骰子盆兩只丶烟灰一包沒收丶﹂﹁張欣生朱健臣趙杏仁之控訴駁回丶﹂ 
[杭州快信]  
　　省憲會議昨通函各議員丶以各種附屬法案丶急待議决者尙有數種丶會期甚迫丶不能不趕速進行丶明日上午望准時蒞會丶共同出席丶 
　　烟酒事務局長王吉檀丶昨委朱炳勳充本署第二科長丶王禹臣充會計兼監印丶孔伯魯充收發員丶陸次重充庶務員丶 
　　舊溫屬改良製糖廠兼種蔗試騐塲經費丶歲僅三千元左右丶規模狹隘丶未能發展丶廠長王廷輔遇事掣肘丶受人指摘丶已向實業廳辭職丶 
　　拱宸橋商會昨開會丶推徐補齋爲全國商會聯合會臨時會出席代表丶准二十一日赴滬與會丶 
　　蕭山臨浦鎭震記和豐泰等四米行丶因秋收過歉丶浙東民食勢必不敷丶特備資赴皖丶採米兩萬石丶昨來杭聲請杭總商會轉呈省公署丶請發皖米經蘇護照二十張丶以便營運丶 
[地方通信]  
[蘇州]  
　　省委來蘇勘災蘇州各市鄉丶今秋淫潦過多丶寖成災象丶農田完全無望丶迭經蘇城各士紳丶及市郷董事農會長等丶電請省公署財政廳派委蒞勘丶茲悉財政廳長嚴家熾丶已委派謝湘來蘇丶會同吳縣郭知事丶分赴被災各鄉查勘丶 
　　十中學將開聯合運動蘇州各高小學校上學期曾開聯合運動會丶繼即有開中學聯合運動會之議丶嗣因各中學趕辦考試丶妀議下學期舉行丶現因蘇州各界籌備三十節國慶大會丶議於三十節之前丶先由蘇州十中學舉行聯合運動會丶以鼓動社會興趣丶近日與會之各中學丶均已在籌備丶聞會塲仍在公共體育塲丶 
[鎭江]  
　　沿江又遭水災夏曆本月十六十七十八三日丶迭降大雨丶繼以狂風丶江潮怒漲丶白浪滔天丶致東馬頭金山河荷花塘等處丶水深數尺丶行人裹足丶交通斷絕丶六濠鮎魚套圩岸被潮冲坍丶各村莊咸被水沒丶绵亘十餘里丶一片汪洋幾成澤國丶沿江三江口荷花池大港小河一帶丶貧民所搭草屋咸遭風潮冲毀丶一切什物隨潮飄流丶被災貧民流離失所丶哭聲連天丶情狀甚慘丶停泊丹徒江干之各民船丶亦因風猛浪急丶斷纜走錨丶及互相撞沉者丶爲數甚夥丶 
　　江北貧民搶米江北下河高寳鹽興各縣丶低蕩田畝爲水淹沒丶災情奇重丶加以連日暴雨丶米價飛騰丶上白秈米每石已售至十九千文丶一般貧民難謀一飽丶聞日前寳應東郷王家莊小蕩等處丶已有多數貧民聚衆向各米行搶米丶幸經各團總董事等丶善言勸慰丶允辦平糶丶減價接濟丶始未釀風潮丶 
[揚州]  
　　高郵運堤出險高郵人民備嘗水患丶加以環境惡劣丶稍有身家者都遷徙南下丶乃南門外運堤又於十七日坍缺丶勢甚危險丶幸經士紳籌出五千元丶號召工人搶險加堰丶始得無事丶現由駐工人員據情電報運河局丶請予撥還此項墊欵丶惟十八日陰雲密布丶西北風狂吼丶湖浪捲堤丶恐有水漫堤身之虞丶 
[南京]  
　　督長通電乞賑齊督王省長昨發出募捐通電云丶蘇省今年入夏以來丶霪雨連綿丶益以八月下旬丶風雨大作丶江水暴漲丶冲溢圩岸丶各縣禾稻多被淹沒丶災區廣闊幾遍全省丶現經大總統厪念編氓丶發帑賑濟丶並由燮元等督率僚屬丶協同紳商設立賑務處丶逐縣調查丶舉辦急賑丶然心餘力薄丶災重欵微丶杯水車薪丶其何能濟丶哀鴻遍野丶愁聞庚癸之呼丶餓殍載途丶慘覩凄凉之色丶拯救之策丶詎可緩圖丶惻隱之心丶想所同具丶燮元等職守斯邦丶自慙凉德丶弭災無術丶焦灼奚如丶爰爲將伯之呼丶冀效發棠之請丶夙仰大君子慈祥在抱飢丶溺爲懐丶務希俯念災黎丶酌予援手丶本急公好義之心丶作推食解衣之舉丶或慷慨傾囊丶量力佽助丶或廣爲勸募丶不吝春風丶總期義粟仁漿丶賙恤普好生之德丶慈雲甘露丶含哺游熙皜之天丶佇候仁施丶統希惠鑒丶 
[清江]  
　　寳應大水近况江北今秋水勢之大丶爲數十年所未有丶寶應地處運河中流丶來源旣猛丶運礎岌岌可危丶雖開三壩丶水勢毫未宣洩丶頃間湖水已落寸餘丶上下　亦見减落丶宐應水勢仍舊丶因之人心異常驚慌丶凡稍有資助之家丶均以重價買舟南下丶藉以暫避丶未行者亦僱舟停伯丶以防不測丶各城門已於前數日籌資積土丶昨日各界在文廟集議丶目下水誌已至二丈零四丶若漲至二丈零六丶先行閉塞東南兩水關丶倘遇西風大起丶即閉各城門丶以絕交通丶議决後丶通知縣署查照丶知事姚某終日忙於迎接大王丶雖屬迷信丶亦安定人心之一法也丶 
[嘉興]  
　　縣署規定米價嘉興自遭大水以來丶米價已飛漲至九元四角丶刻下尙有繼長增高之勢丶縣署疉據地方公民呈請丶將米價予以限制丶以維貧民生計丶故汪知事特於日昨諭知各米肆丶每石食米只准限價九元丶不得再增丶一面佈告周知丶因此人心稍定丶惟聞米行方面丶仍有售至九元以外情事丶致衝突頻有所聞丶 
雜評一 
[南北角逐] （訥） 
　　西南則急欲收拾龍州以圖出兵武漢回復湘省北方則急欲驅逐川軍以圖奠定兩湖鞏固中樞兩方之勝敗即南北情勢變化之大關鍵也誰佔先着即誰獲最後之勝利 
　　何則西南能速復湘省即可使直派受一大打擊直派能速定兩湖即可杜西南勢力之發展今日各省多望風轉柁之督軍勝敗旣分從違斯定而奉張亦正沈機觀變待時而動故其結果非特南北之情勢由此而變即軍閥黨派間之情勢亦由斯而變其機蓋巳微露也南北旣以武力注集於此一點復出其外交手段以爭勝敗於外而究之此種角逐果於國家有利耶抑有害耶則又非彼輩之所計矣今之主張廬山會議者誠不識時務之談哉 
 
 

Page 11

 
 
   
 
 

Page 12

 
 
   
 
 

Page 13

 
 
H>申報第四張 
自由談 
閒話 
[旅歐觀察談（九）] [  中一]  
　　㈦世界兩美人國 
　　讀者試閉目以思此紅霞燦爛之維也納與彼綠鬢婆娑之大巴黎能假人力以助天工之美綠珠紅拂東西並傳寗非世界大都會中最饒興趣者歟然此兩城市其相同之點尙多不獨如上文之可相對照已也維也納巴黎同爲天主敎之國都習俗上相近者多自不難鬬異爭妍互相模仿然其國民思想與精神實不及耶敎國之奮發銳進又維也納巴黎嘗爲歐洲美人出產地猶之我國南朝金粉必數秦淮北地胭脂推崇燕趙耳亞洲大陸之輪蹄南北歐洲大陸之畛城東西又屬地勢使然非人力之所能強也東歐之繁華首數維也納西歐之繁華首數巴黎其與美人身世相關與我國所謂北花南花日本所謂東京美人西京美人者其思想高下隆汚之差雖不可同日而語然其因政治之中心點而一變爲物華人瑞之中心點具歷史之淵源中外古今又處處足相映證最近自歐戰發生入戰諸大國分爲兩派協約國一方面凡旅店衣莊餐館之名貴者以巴黎Ｐａｒｉｓ爲時髦之頭銜而戰敗之國如德意志則恩牛怨李畛域之見甚深乃標﹃維也納﹄Ｗｉｅｎ德文字以爲延攬顧客之金字招牌說者謂兩名都之名產爲佳肴爲美服爲與佳肴美服有密切關係之美人而兩名都美容術事業之發達與女子理髮店家數之多又皆足以造成此無數之美人者維也納之歌舞尤著名大多數女子不獨能歌且善翔舞維也納﹃舞女﹄實足爲代表奧國名城天造地設之圖標君主時代男女伶工不知凡幾大抵博學能詩善歌舞工書法墨寳流傳人爭貴之其出入奧廷如我中國譚英秀之稱供奉者更不知若干人也今日維也納甚窮困而維也納女子之肆力於戲劇事業仍甚奮厲凌晨旅窗清寂聞嫋嫋弄清喉作裂帛聲者皆勤習歌曲之女子也法美各名都人士戰後對奧感情雖若無甚可言而對奧國學力甚深之名女伶仍極表歡迎古文明國之流風餘韻其入人也深矣 
筆記 
[憐新記（五）] [  張舍我]  
　　書去一來復始得覆謂君病至增人憂悵恨不克臨視所云勿多游事當遵命云又一來復而程生病愈因往視女女不在逾日復往亦不見生大疑之益信顧生言之非無因因長函責之翌日女之覆書至矣書略日男女平等已成　言女子自由誰復不知予雖爲君未婚妻予之自由權固未嘗予君也君乃專制自爲強欲以未婚夫之資格多方禁錮束縛予之自由予豈一甘作奴隸之女子而受人之壓制者哉君欲專制予求自由吾輩意旨旣趨極端則各行其道可也爰特來書奉告自今以後君非吾之未婚夫吾亦决不爲君之未婚妻　生讀之未卒而昏去　　　血無已二　　後程生遂以吐血症而與世長逝矣 
　　黃嫄貞女士與程達權離婚後第六月之某日有綠衣郵者以一函進僕授之黃女士女士首閱信封上黏法蘭西郵票發信人之姓名地址都爲法文自己之芳名住址則中爲法文旁附中文知爲彼人所寄則欣悅莫可名狀急剖而讀之書日貞妹愛鑒歇浦握別於茲匝月吾身雖居法蘭西之士吾之靈魂固無時不在我妹左右也有時思及吾輩於花晨月夕並肩微步握手談心之樂則欲立生羽翼騰入雲漢飛越歐羅巴亞細亞兩大洲而至祖國而至祖國之江蘇省而至江蘇省之吳縣然後翩然而下直入吾妹所憩息之瓊樓擁吾妹於懐而一罄吾此二月來之相思此二月來之相思苦况也然吾非神仙安有此變身之術則亦唯有徒托之幻想聊自一快耳吾已於昨日入巴黎大學習政治經濟科五年後可得碩士位願吾妹靜待五年待吾歸而結婚共享快樂於無窮也恐妹翹盼先此奉聞詳情容二三日再陳汝至愛之未婚夫錢賓源手白此後黃女士遂時接其海外情人之情書然六閱月後則情書漸疏女士怪之九閱月後門外乃絕無彼綠衣使者之足跡矣女士疑之而書來矣書中祇寥寥數語日黃嫄貞女士惠鑒僕已與法國某某女士訂婚 
[無隙不入] [  易銓]  
　　吾輩前約當然取消矣女士讀畢而歎日嗟乎錢賓源吾以眞情待汝汝乃竟棄我之舊而憐彼之新耶 
　　舍我此篇卒稿客有閱之而笑者問之則日張先生亦太善於造謠言矣世間安有此等事耶舍我肅然致答曰僕焉敢造謠此吾友安琪君所親爲吾言者安琪君爲人誠實必無謊語若足下以其奇而責其不應有則非舍我之所敢知矣 
歌謠 
[秋雨秋風愁煞人有序] [  楓隱]  
　　秋雨秋風愁煞人鑑湖秋俠句也乃者霪霖爲患難期秋稼登場潦水成災莫望秋衣被體（今歲棉稻皆已無望）鴻嗷徧野秋月爲之無光鵠面滿街秋雲爲之黯淡而况武人跋扈渾似橫行螃蟹郭索秋塍官吏貪綝宛同有翅飛蝗蔽遮秋日當軸逞閱牆之鬬不啻盆中秋蟀同類相殘小民抱向隅之悲無殊雨後秋花呑聲飮泣僕也傷心國是蒿目時艱爰續前人佳句敢媲杜陵秋興之篇製成下里巴詞聊寄宋玉悲秋之意 
　　秋雨秋風愁煞人共和十載少安寗北方卑賑方收束惆悵南方又苦霖 
　　秋雨秋風愁煞人天災人禍苦相尋干戈未息加饑饉蒼昊緣何太不仁 
　　秋雨秋風愁煞人大僚籌賑費清心（蘇省軍民兩長已設急賑會）祗愁屬吏圖中飽實惠如何可及民 
　　秋雨秋風秋煞入市間米價陡飛騰奸商囤積圖私利不慮麵包革命成（俄德革命皆由麵包風潮而起我國官商念諸）（未完） 
小說 
[劇賊胠篋記（六）] [  一圭]  
　　（一）惡因 
　　但辣弗里司似乎毫不介意把他的外衣和帽子都掛在穿堂中的釘上再用燈籠察看這層鐵幕一二分鐘後他向我道這層鐵幕一些沒有關係我們儘可走進去便了可是鐵幕的那邊還有一道門我們又得費事咧我嘆了一口氣道還有一道門麼這層鐵幕我們又怎樣走過去呢辣弗里司道把他拉到旁邊去好了但不免有些聲響須得注意你且隨我來罷後來我們走過那層鐵幕又開了那道門我們就到了珠寶店上層的前房中從這房的窗子望出去可以望見街上看見有兩個行路的人走了過去又看見一個警察在街上往來踱着漸漸踱到遠處去了這時我的心眞如同含在嘴裏一般時時要跳將出來再看見珠寶店的看守人時時抬起頭來看他似乎已看見我們想要吹警笛似的我心中不由得更跳得利害再也顧不到辣弗里司在這房裏做些甚麼事了末後他忽又向我道我已得手了已得了一千鎊自當分些給你你眞是我的好帮手我很虧你助我且慢方纔我看見這個櫉內放着一合雪茄我們不妨也拿出來你就吸上一枝鼓鼓你的精神罷我又看見一間盥洗室我們不如一去洗洗手我恐怕我的臉上已和你的靴子一般黑了後來我們又走過一道玻璃門又到了一間房裏那裏有兩盞電燈通夜點着我借着這燈光把房裏的情形看得十分清楚我的左邊有一道玻璃櫃台右邊有一隻玻璃橱那玻璃櫃台中空無一物但並非被辣弗里司拿去却已被店主人藏在保險箱裏面辣弗里司並不再去動手就和我從原路出來不多一會已上了大街辣弗里司向我道我們的目的至今己達到了我固然很快樂你也有些好處 
餘瀋[  豁安]  
　　窮措大從花花世界得可憐一日之閒行樂及時雖非放浪但以阮囊之羞澀而求愉快於精神則不能以天地爲園林便當借詩書作師友始非無謂之犧牲而是相當之代價 
　　讀書閒日必其書有閒消情文始覺相生 
　　書中筆花墨花心花血花在在有人呼之欲出是眞解語之花 
　　花花世界在精神文字中方能垂久 
 
 

Page 14

 
 
H>申報第四張 
本埠新聞 
[赴檀香山報界代表之歡送會]  
　　世界報界大會丶在檀香山舉行大會在即丶由滬出發之中國報界代表董顯光君·許建屏君·與本館代表王伯衡君丶均定於今日下午四時乘中國郵船公司之南京號輪船放洋丶昨日下午三時半丶本館在五層樓開茶話歡送會丶董許王三君均列席丶由史量才·黃任之君等環坐暢談一切丶並用茶點丶至五時許丶始散丶 
[總商會省敎育會聯名通電]  
　　擬合全國商會敎育會在滬討論太平洋會議問題上海總商會江蘇省敎育會丶前日致各省商會敎育會電云丶頃蔡先生元培偕廣東敎育界代表韋博士　歸自檀香山太平洋敎育會議丶感受國際種種激刺丶主張聯合全國商會敎育會表示一致意見丶爲華盛頓太平洋會議後盾丶敝會等集議丶以全國商會聯合會原定九月二十一日在滬開會丶擬延至十月一日丶各省區敎育會聯合會原定十月十日在粵開會丶擬先於十月一日在滬合開兩會聯合會議丶討論關於太平洋會議種種問題丶蔡先生願於會議時出席報告丶事關外交重要丶倘荷贊同丶盼速派代表　滬丶并希電覆丶上海總商會江蘇省敎育會巧丶 
[張南通之近電]  
　　▲辭赴美▲論水利 
　　吳淞商埠督辦張嗇老丶近於太平洋會議及江北運河水災事丶有往來文電五通丶頗關重要丶爲錄如下丶 
　　㈠外交部來電張季直先生鑒丶元電敬悉丶讜言偉論丶猶益良多丶惟代表折衝丶端賴老成碩畫丶我公愛國丶素具熱忱丶務請權其重輕丶艱難共濟丶萬乞垂諾丶勉屈一行丶盼復丶再顧公使少川爲代表之一丶業已內定丶現正徵允同意丶敬聞丶顏惠慶刪丶 
　　㈡施省之來電張季直先生丶參與太平洋會議丶政府聘公往美丶公國之耆望丶中外具贍碩畫折衝丶維擊實重丶接華盛頓電丶植之舍弟丶聞公將臨丶至深歡企丶已於使館備榻丶諸待匡扶丶杖履之尊丶可勿易服丶知公眷懐國步丶慨然此行丶謹佈忭忱丶順賀秋禧丶施肇曾叩刪丶 
　　㈢復外交部電北京外交部顏總長鑒丶刪電敬悉丶元電方命丶非有所矯飾丶亦無所規避丶特以事論丶則國重而鄉輕丶而以人論丶則治里事亦决不忘國丶顧公使列入良佳丶謇有所得丶必仍竭貢其芻議丶若必以名義相迫丶年衰力憊丶期期不敢承丶敬乞鑒恕丶張謇皓丶 
　　㈣復施省之電北京施省之先生鑒丶刪電敬悉丶太平洋會議丶前承部電丶以高等顧問相屬丶愛國之念丶本未敢後人丶祇以所職運河局事丶迫以洪水霪霖丶災及裏運全部丶險工縣睫丶日難釋慮丶鄉里復以風潮雨潦丶災至五見丶補救維艱丶哀老之身丶不足爲國事重輕丶而里事則何可不顧而去丶已於元日電辭外部丶頃復電促丶仍不敢承丶遠　介弟厪注丶無任惶感丶銘縷深之丶乞爲致謝丶張謇皓丶 
　　㈤爲江北水利事復馮夢華等電寳應馮夢華先生曁紳學農商諸君公鑒丶支代電敬悉丶本年水災之劇烈丶百數十年所未有丶其故則上游東豫皖並久陰積雨丶大水傾注丶一也丶洪澤高寳諸湖丶底並淤墊丶高於四十年前五六七八尺不等丶水無廻旋停潴之區丶一也丶淮沂泗分洩入海之道淺澀丶致全流十分之八入江丶江又同時並漲頂托丶不能暢泄丶一也丶現勢已岌岌丶而上游雨仍不止丶漲且　加丶一也丶治有本末丶謇導水計畫丶即　有江淮沂洄同時並漲之今日丶今大水之後丶河必又淤丶又逆慮四水並漲之後丶有更勝於今日之來日丶因導治淮沂泗之不能丶而縮小範圍丶止於裏運丶裏運又以欵絀不能計歲程工丶支支節節丶其何能濟丶現上下游所爭者在昭關丶茲事體大丶省委胡道尹　勘丶東台人民丶亦有代表來會丶謇雖擬往視已久丶始而病暑丶繼而本地水災丶繼而內河航行不通丶適膺運局丶職分所在丶萬分焦灼丶茲於本月二十左右丶會同韓會辦　工勘視丶先計治標丶再與江北父老進　治本丶非治本丶雖神聖無良法也丶謹先奉復丶張謇皓丶 
[王清穆催辦整理長江委員會]  
　　浚浦局擬開商港會議丶前由太湖督辦王清穆君呈國務院丶請於會議時派員列席丶國務院轉行後丶久無辦法丶王督辦以事關主權丶續電外交部催辦丶茲又因外商疉有浚治長江之議丶特先後函請江蘇王省長及張季直韓紫石會同發起長江水利委員會丶聞王省長及張季直君均已贊成丶將於下月在南通會議丶積極進行丶王君原函云丶敝局督治太湖丶區域至廣丶襟帶江流丶濱湖之民丶恒恐江水之侵入丶本年梅雨秋潮丶颶風疉至丶濱江各縣丶决堤破圍丶江水內灌丶所至成災丶疉經親往視察丶並派員測勘丶議於疏浚之前丶規復閘制丶容將製定規畫丶另案咨商丶查長江近數十年丶水位增高丶沙洲日漲丶江路迂窄丶江蘇地居下游丶尾閭閼阻丶崇明北沙丶已與海門相連成陸丶江口南移丶崇寳沙又歷年增長丶寶山塘工丶頻繁出險丶江水囓刷丶去城根不過三里丶吳淞口爲江海交會丶江流之力丶突過川沙丶包圍太湖下游丶致礙洩水之道丶故長江之不治丶實於太湖水利大有影響丶且長江綰轂南北丶爲全國商務中樞丶中外商輪丶上下如織丶而沙線隱現丶航路艱澀丶値此歐陸和平丶商戰開始丶太平洋岸丶尤爲世界寳庫丶今外洋極大船舶丶尚不能駛入浦江丶致上海浚浦工程局有改良商港之議丶江浦關聯丶自當及於揚子丶僑商客卿丶紛來越俎丶查八年之冬丶英國商會聯合會在上海開會丶鎭江商會代表滿斯德提出設立整理長江委員會議案丶一致通過丶九年冬丶該會復在上海會議丶議决先組一技術委員會丶計畫辦理各項工程之方針及辦法丶上海浚浦工程局總工程師海德生先有建議丶並及委員會之組織丶又交通部航政司顧問海軍部顧問戴樂爾丶亦有長篇論文發表丶並聞外交團中已將此　研究有年丶擬即彙集意見丶提交政府丶要求舉辦丶查整理長江丶爲內政中至要問題丶本局一年來考慮已久丶今者川黔鄂皖蘇同時告災丶天時人事丶實逼處此丶若待外人提出整理工程丶要求設立委員會丶侵權越俎丶未免國體攸關丶爲此函商執事丶請發起整理長江委員會丶並咨敝局與江蘇運河工程局·吳淞商埠局·會同籌備丶合詞呈報大總統咨行內農交財各部派員會議丶籌撥經費丶酌聘中外技術人員丶徐議推及沿江各省實行整理丶凡事豫能立丶雖有智慧丶不如乘勢丶今者事機迫切丶未容遲回丶當派總務科長金天翮面陳一切云 
[徐謙宴請報界與各團體]  
　　昨晚六時丶徐季龍君代表安徽二十一團體丶假座大東旅館丶請本埠中東西報界與各團體人士丶到者約三十人丶宴罷丶徐君致詞丶由其公子譯成西文丶謂此次由粵來滬丶係受安徽二十一團體委託代表丶對於太平洋會議丶有所討論丶主張不承認北京政府派代表赴太平洋會議云云丶並述廣東廣西市政等之進步丶至十時許丶始散丶 
[各團體請撥賑餘附稅之憤電]  
　　上海總商會等二十三團體丶日昨致北京大總統國務院財政部內務部交通部稅務處電云丶奉讀財政部陽電丶前之說則附加賑捐各欵丶業已支配無餘丶後之說則賑務應由內部核辦丶讀內務部佳電丶則謂正由部向主管各部交涉等語丶一言以蔽之曰丶一毛不拔而已丶夫附加賑捐丶皆商民血汗之資丶又確定爲賑災之用丶乃對於人民正當之請求丶結果皆不着邊際之語丶不德如亡清丶一遇偏災丶尙且撥帑截漕丶未嘗稍吝丶此事旣爲東南數省民命攸關丶又爲各國觀瞻所繫丶無論財政如何支絀丶亦當　顧政府尊嚴丶且北賑停而附稅未停丶請即以此數月之收入丶無論海關常關郵電鐵路丶悉數撥歸江浙皖三省災賑之用丶至以各項收入如何支付丶仍請從速明白宣示丶否則政府視人民若草芥丶坐視其輾轉溝壑丶恐鋌而走險丶急不暇擇丶政府亦未能高枕而臥也丶載舟覆舟之喻丶盍三復之丶死亡載道丶急不擇言丶泣血上陳丶鵠候復命丶上海總商會錢業公會銀行公會紗廠聯合會廣肇公所煤業公會絲業會館商界總聯合會江蘇省敎育會振華堂洋布公所寗波同鄉會出口公會浙江旅滬學會洋貨商業公會鐵業公會紗業公會藥業公會糖業公會茶業會館木商會館四川會館山東會館紹興同鄉會鹽丶 
[泉漳會館爭厦門海後灘電]  
　　電一北京外交部鈞鑒丶厦門海後灘丶被英人強指爲租界丶經官廳歷次交涉丶迄未解决丶現太古洋行復乘交涉未了丶強築碼頭丶致闔厦人民動起公憤丶組織公民大會丶積極抗議丶並公舉黃廷元盧心啓爲晋京請願代表丶携呈圖卷丶務請迅賜接納丶據理與英使嚴重交涉丶以保國權丶上海泉漳會館號丶 
　　電二北京福建同鄉會同安會館鑒丶廈門公民代表黃廷元盧心啓二君丶爲爭海後灘被英人強指爲租界交涉案件丶於本早九點三十分車赴京丶請妥爲招待丶上海泉漳會館號丶 
[各團體電爭菲律賓簿記案]  
　　昨日丶華僑聯合會聯合本埠丶各重要團體丶致電北京丶力爭菲律濱簿記條例丶電文如下丶北京大總統國務院外交部農商部鈞鑑丶菲律賓西文簿記條例丶關係華僑商業甚大丶茲値新任菲督伍特將軍到京丶務懇乘此良機直接商准丶完全取消丶以增進中美之感情丶華僑聯合會·江蘇省敎育會·華僑學生會·廣肇公所·粵僑商業聯合會·福建旅滬同鄉會·泉漳會館·曁南學校·全國工商協會·工商研究會·寰環中國學生會·國貨維持會·各路商界聯合總會·上海縣敎育會·汀州皮絲烟公會·嘉應五屬同鄉會·大埔同鄉會·潮州糖雜貨聯合會叩哿· 
[邊守靖來滬之任務]  
　　銜有五項使命　　與時局極有關係 
　　國聞通信社云丶直隸省會議長兼天津新港督辦邊守靖氏丶於本月十六日由津抵寗丶下榻於金陵關監督兼天津新港會辦溫世珍家丶十七日謁見齊督後丶於昨日（二十日）到滬丶聞邊氏此來丶任務極爲重要丶與大局頗有關係其使命有五丶㈠與齊督密議聯蘇皖贛以制浙滬閩丶㈡視察南方空氣丶密謀應付丶㈢進行天津新港借欵丶㈣調查奉張與西南聯合之程度丶㈤密商靳閣倒後辦法丶又聞邊對人言丶頗贊成張志潭組閣丶蓋張閣果成事實丶則邊有交通或財政希望丶與其所籌備之新港借欵案丶必更便利丶邊氏在滬丶勾留約三四日丶即須北上復命云丶 
[美慈善家之宏願]  
　　從敎育入手辦到力能生活 
　　浦東白蓮涇口丶原有美商大來輪船公司設置碼頭丶以經營其航業丶日前該公司主勞伯大來丶前往察勘所營業務丶瞥見無數鄉童丶天眞爛縵丶嬉遊取樂丶偶加探詢丶大都未受敎育丶難資生活丶大來氏怦然心動丶大發宏願丶擬即捐資在該處倡辦學校丶以敎當地兒童丶并謀此輩將來生活之道丶當聞訪問鄉董丶代爲覓地丶以爲建築校舍之用丶該處鄉董以大來氏如此熱心丶至堪欽佩丶惟白蓮涇爲內地區域丶外人倡設學校丶應如何應付丶自非報告法定機關丶不足以昭周愼丶特將前項情形丶赴江蘇省敎育會報告丶幷請敎育會與大來氏接洽丶敎育會副會長黃任之君遂向該公司詢問情形丶當由公司經理史丁氏招待談話丶並述大來氏之志願丶謂主人大來夫婦出身寒苦丶來華以後丶經營事業丶非常順利丶得以致富丶故於慈善事業丶本極注意丶惟力所及丶必爲提倡丶至所有資財丶又類在中國所得丶故願撥資在華辦理公益事業丶今承惠然來臨丶助成美舉丶深爲紉感丶擬煩黃先生先行調查丶代爲計畫丶以便積極進行丶而期該兒童得受敎育丶幷因此敎育而各具相當能力丶免除生活上之困難云云丶黃君聞言丶力爲贊許丶並慨允代爲調查計畫丶此亦浦東白蓮涇口一帶兒童之福音也丶 
[日僑之霍亂注射統計]  
　　上海日報云丶日本居留民團發起之霍亂預防注射丶已於昨日蔵事丶最後第二次注射者丶爲四百十六名丶醫師爲稻次渡邊（久）兩氏丶溯自民團開始霍亂預防注射以來丶計受第一次注射者丶總數爲三千五百七十七名丶受第二次注射者爲三千二百十四名丶約十分之一丶不爲二次注射丶查此項注射丶第一次注射後丶不但無力丶且反危險丶必受第二次注射以後丶始生奇效丶彼十分之一未往受二次注射者丶殆逕自就醫注射云丶 
[近江丸之霍亂疫]  
　　上海日報云丶本月十四日當地出航之日船近江丸丶在門司驗疫丶將船客船員之大便檢驗丶結果則有須在神戶登岸之三等船客豐田實一名丶證定爲染有霍亂症者丶因將門司登岸之客隔離五日丶神戶登岸之客丶全部禁止登岸丶近江丸即在神戶港外停泊五日丶此豐田前在上海印刷株式會社作業丶約半月前歇業遂在蓬路嬉野館寄宿丶尋又移住北四川路德恩里友人宅丶卒搭近江丸歸國丶凡乘該船之搭客丶均不免在途中多延時日矣丶 
[航業消息彙紀]  
　　太平洋郵船公司之金邦號丶明日可抵上海丶昨日已先在電報到滬丶船中載有匯豐銀行之大條銀七百四十一條丶又有東方滙理銀行之大條銀一百八十五條丶進口貨有二千噸丶上海卸清貨物後丶即往香港小呂宋云丶 
　　中國郵船公司之南京號丶今日四時赴美丶旅客中有赴美留學之直魯兩省所送男學生七名丶其中有吳徐兩人已娶西女爲妻丶又有高姓女學生一名丶亦係赴美留學者丶至乘往檀香山者丶有本報派往世界報界大會之代表王伯衡君及董顯光許建屏兩君丶此外西人等之往舊金山者丶共有三十餘人丶上海裝去之赴美貨丶共有茶葉籐器等一百數十噸丶又有該公司由美還申之尼羅號丶已得確電丶准廿八日進口丶二十九日開往爪哇云丶 
　　東亞郵船公司前行香港新金山時丶東方航業由上海仁記洋行經理丶今已歸入英公司經理丶此次添駛上海航路之東方號第一輪丶昨已抵申丶並無來貨丶因已在香港起卸丶並已轉船裝申丶蓋該輪先從日本繞道至滬者丶今已開還澳洲之新金山矣丶由上海裝去之出口貨丶計有中國烟葉四百五十噸丶祥泰之木料一百噸丶其餘雜貨四十餘噸丶又有英公司之開代號丶此次由倫敦來滬丶業經進口丶裝來之貨丶爲各種機器及建築料·銅鐵·大小五金件丶共有八百噸丶此外爲棉織物丶呢絨品丶及洋雜貨等七百噸丶昨已卸清丶故即開往日本之神戶矣丶 
　　怡泰徉行之卡納逢曉號丶今將行抵南洋丶昨接該輪電告丶將於出月二日抵申丶此輪尚須開赴漢口丶故須至十月二十八號返歐丶往英荷德三國丶又有格林菲爾號丶今亦由倫敦直放來華丶據電告尚有五星期行程丶始可抵滬丶同時濆勃樂曉號亦可進口丶 
　　昌興輪船公司之日本皇后號丶刻已從香港開出丶二十三日上午一時可抵吳淞丶接客小火輪亞歷山大號丶於是日下午四時在海關碼頭接送旅客郵件乘客之行李物件丶須於二十二號三時以前丶送至北京路總公司丶以免臨時不及丶 
[昨日車運進出之銀洋]  
　　昨日（二十日）丶滬寗路大通運銀公司承運中交兩銀行寳銀各九箱丶共五萬四千兩丶又金城大陸鹽業三銀行各一箱丶共九千兩丶均裝至南京造幣廠丶又中國銀行現洋二十箱計十萬元丶裝至蘇州丶又餘大昌莊現洋十箱計五萬元丶又惠興莊現洋四箱計二萬元丶祥裕莊五千元丶均裝至天津丶又聞本埠中交二行裝至南京鼓鑄之新洋丶因天津分行應用現洋丶寄至天津云丶 
　　滬杭路同和公司承運中交兩行寳銀各五箱丶共三萬兩丶又現洋二萬元丶均裝至杭州丶又現洋二千元至硤石丶又現洋五千元至嘉興丶昨日由杭開滬之早快車丶在杭州造幣廠運來新幣十二兩丶計六萬元丶係上海日夜銀行四萬元丶中國銀行二萬元丶又滬嘉區間車在松江甡源運交上海鴻賚現洋三千元丶又松江順　局運交上海順成局現洋一千元丶以上共計現洋六萬四千元丶均運抵上海南站卸車丶 
[昨日金價又跌]  
　　期金價格丶自九月十六日（星期五）收盤三百二十七兩三錢後丶日見疲弱丶詳價已誌本報商務欄丶昨日近期大條長二五丶遠期亦長丶所以人心見疲丶金價逐跌丶先令揭出丶東匯小去二五丶印匯小三羅比之外丶餘無更改丶然市面近期硬而遠期軟丶計由某某等銀行結出十月份數萬鎊丶價三先令十辦士○六二五至三先令十一辦士丶東匯銀析賣出亦有數十萬元丶價六錢六分二五至六錢六分丶美匯亦有七十二元半至七十二元七角半可結丶所以金價小至三百十八兩二錢丶旋因大通買進現金丶及十月中旬交貨之現金二百餘鎊丶價三百二十一兩至三百二十兩丶又某某等銀行買進十二月份先令數萬鎊丶價三先令十辦士○半丶致金價漸漲至三百十九兩六錢丶旋由香港來電報告丶該處先令長二五丶故價回小至三百十九兩而散丶迨至午後開盤丶價格益疲丶先令開出後丶最小到三百十七兩三錢丶因某某銀行賣出十月份先令一二萬鎊丶價三先令十一辦土二五丶又賣出十一月份先令一二萬鎊丶價三先令十一辦士丶又某銀行等賣出十月份東匯十數萬元丶價六錢五分七五等故丶後又由某某等銀行買十二月份先令三四萬鎊丶價三先令十辦士七五至三先令十辦士六二五丶於是金價稍漲數錢丶四時許丶麥加利銀行買進現金數百條丶價三百二十兩丶又某某等銀行買進十二月份先令一二萬鎊丶價三先令十辦士○半丶故期金價高至三百十九兩數錢丶然收盤仍小至三百十八兩五錢而散丶據該業中人報告丶今日銀價恐再放長丶金價尚看疲云丶 
[新花開始上市]  
　　本花衣昨日市上已見新丶南市王家碼頭永盛花行開秤收買丶計進南路花（徐家匯一帶之貨）約千餘斤丶新花開盤四十三元丶陳花價四十二元丶來貨未旺丶每日約收四五千斤丶即四五十擔云丶 
[昨日米價稍跌]  
　　前日起丶氣候漸凉丶天時晴朗丶內地產米之區丶如無錫蘇州同里常熟角直等處丶積水漸退丶船隻已可進出橋洞丶惟小輪有數處尚未開班丶昨日丶南北兩市南北帮米船到者增多丶計有四十餘號丶破礱以中關米居多數丶致銷路清淡丶各米店不敢多進丶一般米客不敢居奇丶人心爲之看鬆丶是以廠機破礱每元跌至十二元八角丶較前日跌四五角丶中次者跌六七角丶浦東新米亦跌至十一元五角丶新羊秈亦小三四角丶白元（即糯米）貨缺丶銷路甚廣丶不肯稍賤丶必俟新貨湧到丶方可平落也丶 
[糖北貨之市况]  
　　自節前雨水過多丶內河水勢深樍丶低田被淹丶至今尙未退盡丶杭嘉湖班小輪停行後丶至今未開丶故糖市仍未能起色丶價亦平平丶北貨新花生已屆登塲丶河南威海青島等貨丶陸續運到丶開價河南六兩一錢丶威海衛六兩二錢丶青島六兩三錢丶山東新花生五兩五錢五分丶前日到屯溪新花生四十八包丶索價六兩四錢丶行家許給五兩六錢丶可望成交丶昨日又到新黑棗五包丶面紅四十餘包丶天津胡桃三四百袋丶尚未開盤丶本年紅黑棗丶因天時多雨丶烘曬不乾丶身分均甚潮軟云丶 
[慶康錢莊擱淺]  
　　北京路如意里慶康錢莊（未入園者）丶係夏某及張某金某等於　年春間股開丶初由王某爲經理丶今由徐某經理丶邇因夏張等股東經營蛋廠出口蛋黃雜糧等貨不順丶宕欠銀甚巨丶因此周轉不靈丶外間信用漸减丶昨日到期莊票及付欵十餘萬不能應解丶遂成擱淺丶聞該莊人欠欠人丶爲數不下四五十萬金丶未付本票十餘萬兩丶現經理徐某代表各股東丶於下午延請穆安素律師代爲清理云丶 
[吳淞兩紗廠行將開幕]  
　　吳淞華豐紗廠巳全部告成丶定於本月二十七日丶行開幕禮丶已預發柬帖丶邀請淞滬軍警政學農工紳商各界丶屆時蒞廠參觀丶並備茶點欵待來賓丶開幕日上午十時起至下午四時止丶任人前往參觀丶聞王正廷博士聶雲台君丶是日列席丶尚有演說丶吳淞鄉公所及商會丶亦致頌詞云丶又大中華紗廠房屋早經竣工丶目下正在趕裝機具紗車丶一俟齊備丶即行開試云丶 
[民國路商業聯合會開會紀]  
　　民國路商業聯合會丶因副會長崔奇峰來函提議籌募太平洋會議國民代表旅費事丶於前日下午八時丶召集評幹兩部開會討論丶正會長吳亮生因臨時發生要事丶由副會長代理主席丶文牘田叔恒紀錄丶先由原提案人崔君說明理由丶略謂丶此番太平洋會議丶關係我國存亡甚巨丶政府雖有代表丶猶恐勢力薄弱丶於是上海方面公請余日章蔣夢麟二君偕同前往丶以國民外交手腕丶輔助政府代表丶但二君旣爲代表民意而去丶一切聯絡酬應等費丶皆應寬籌丶庶不致見輕於人丶本會雖未加入太平洋協會丶然亦爲上海團體一份子丶自應稍盡棉薄丶鄙意先函詢總聯合會丶將來此項旅費丶如由各團體攤認丶則總會所認之數丶亟應從速召集各路共同擔負丶俾免將來因籌措旅費丶而誤代表行期丶本會經濟雖不充裕丶但以國家興亡·匹夫有責而論丶恐同人等皆義不容辭丶今日到會諸君丶務請分擔勸募之責丶俟總聯合會復信派出數目丶即請着手籌欵丶崔君述畢丶羣衆皆一致贊成丶散會時丶已鐘鳴十下矣丶 
[新康里住戶組織聯合會]  
　　聯請取消房屋加租 
　　前晚（十九）八時丶新閘路新康里住戶丶因房主通告自陰曆十月分起丶每幢房屋增加租金五元·十元·十餘元不等丶特假新閘路商界聯合會開會討論丶到者五十餘人丶僉以新康里房屋丶初僅七元丶現在一再增加丶巳至十四元丶今乃又須增加五元丶住戶類多中等人家及小本經紀丶當此百物昻貴丶謀食維艱丶實難勝此重負丶且本年已經增加租金一次丶今又續增丶衡之情理丶亦有未然丶因公决先組織一新康里住戶全體聯合會丶附設於商界聯合會內丶一面函請納稅華人會·商界總聯合會·房客聯合會·一致援助丶一面舉出代表與新康洋行婉曲詳陳丶務達取消之目的丶並暫舉陳寳廷擔任會計丶先印刷傳單通告各住戶等丶均已分別認定職務丶積極進行云丶 
[地方檢察廳定期焚烟土]  
　　上海地方檢察廳判决烟案丶計自本年一月一日起至六月三十日止丶曁截存某公司等七案丶共計烟土三千六百二十九兩四錢丶烟膏一百六十八兩九錢丶烟灰嗎啡等五千零十一件丶定期十月一號下午二時丶在該廳門前當衆焚燬丶已呈奉高等廳核准丶昨特函報護軍使道尹各機關丶屆期派員監視云丶 
[海軍與陸軍警衝突案續誌]  
　　兩方官長各自派員調查事實 
　　定安運艦士兵王喜生丶十八日下午四時丶因酒醉不服高昌廟淞滬警察分駐所巡士勸解丶以致釀成海軍與警察及憲兵籌衝突一案丶各情已誌昨報丶茲愁海軍方面丶以此事究因何起衅丶自應派委確切調查丶惟海軍士兵丶如果不守紀律丶則在塲巡警丶應將該兵士丶暫行拘留丶一面報告本管上官核辦丶方爲正當辦法丶爰於昨日丶特派海軍司令部副官趙士沂丶前往擾事地點丶曁巡警憲兵等機關丶詳細調查丶以憑核辦丶而淞滬警察徐廳長丶昨亦派委司法課長劉君親往詳查云丶 
[昨晚小沙渡路之越貨傷人案]  
　　公共租界小沙波路二百零一號門牌潘義泰米店丶於昨晚七時半正在結賬時丶突來盜匪十餘人丶各執手槍小刀丶闖入櫃內丶賬檯上銀錢刧取一空丶店夥劉鑑泉（寳山人）大聲呼捕丶被盜　槍擊傷左臂肘彎丶血流如注丶當即痛倒丶盜復擁進後屋店主住宅丶翻箱倒篋丶將金鐲首飾衣服盡情搜刧丶店主婦潘包氏與盜爭持丶遭槍彈擊傷頭頂丶店主第三子潘錦濤亦被盜用刀戳傷右臂丶數分鐘後丶盜始呼嘯而去丶旋由事主投該管戈登路捕房報告丶即經捕頭飭探補前往跴緝丶盜已去遠丶失其踪跡丶即由補用病車送三受傷人往仁濟醫院醫治丶一面由捕頭知照各捕房丶一體協緝盜匪懲究丶聞潘義泰被刦銀錢丶損失約値千餘金云丶 
[海寗觀潮第二日紀]  
　　前日（十九）爲滬杭路開駛觀潮專車之第二日丶車輛之支配丶民船之隻數丶及其他佈置一切丶悉如上日丶上午六時十分丶由上梅北站出發丶六點二十五分過梵王渡丶六時三十一分過徐家匯站丶皆略停以待觀客上車丶此外經過各站皆不停留丶至斜橋車站適九點零五分丶迨九點三十分丶民船開行丶經二小時約十一點許抵海寗東門丶步 
 
 

Page 15

 
 
H>申報第四張 
　　行至觀潮圍場丶即行午餐丶至十二時二十四分丶即見數里外白綀橫江丶其聲隆隆丶潮頭愈近丶響聲愈大丶觀客至此大樂丶其拍手歡呼之聲浪丶與潮聲相和丶圍塲以外之觀客尤夥丶蓋海寗風俗丶每逢八月潮期丶無論居家舖戶丶咸各設備餚饌丶延接遠道親朋聚觀爲樂丶故當潮期三日之內丶一切營業丶因之利市三倍丶當時潮頭旣過丶觀客各散丶除少數游客散至附近名勝游玩外丶餘皆陸續登舟丶下午三時丶待客到齊丶即行解纜丶五時回至斜橋車站丶五時二十五分專車開行丶沿途疾駛丶至八點二十二分到徐家匯站略停丶八點二十九分到梵王渡又略停丶八點四十分到上海北站丶較前日回程約遲一小時丶觀潮專車事宜丶至此終了丶茲將此二日該路專車經過狀况丶分列於后丶（一）客票丶此項觀潮券丶包括民船費車費圍塲費在內丶每張售洋七元丶二日共售出八百張左右丶合洋五千餘元丶又職員優待劵作半價計算丶每張售洋三元半丶二日約售出五十張丶合洋二百元左右丶兩共合洋五千數百元丶（圍塲補票在內）丶（二）餐票丶此項餐票丶每張三元五角丶歸鐵路大餐車包辦丶其盈餘與鐵路無關也丶（三）觀客丶二日共計一千餘人丶內以西人佔五分之三丶華人佔五分之二丶婦女更屬罕見丶（四）潮汐丶第一日（十八）約高一丈丶第二日（十九）約高一丈三尺丶皆按照塘工局標準而計之丶（五）車站丶二日皆以雙龍頭拖車十四輛丶民船四十五艘丶所費煤價船價約千餘元丶（六）營業丶按照上列收入之欵丶除車船費員役薪工及佈置工料印刷諸品丶約共支出二千餘元丶該路於此之二日專車丶凈餘洋約在二千數百元丶 
[錢業公會建築會所]  
　　上海錢業公會丶因原有會所不敷辦公丶前經募集基金丶另築會所丶茲已擇定地點丶在天津路山西路口丶係前之同仁堂舊址丶現己開始建築丶規模極爲宏大云丶 
[碾米公所常會紀]  
　　前日（十九）機器碾米公所丶在總商會三層樓上該公所開常會丶除正副會長評議司月等各職員外丶同業共到三十餘人丶下午三時振鈴開會丶議案如下丶（一）長江淮揚江邊各埠新客秈丶由滬寗火車運申丶轉運公司押匯一層丶前經議定限制丶茲値新　登塲丶米價勢必步跌丶轉運公司往往仍有多押過限情事丶萬一市價跌小丶所押過頭丶米客藉口延宕不賣丶廠家必多糾葛丶應由公所函致南京鎭江運輸曁各轉運公司丶隨市轉移丶遵照限價押數丶（二）客貨入廠丶未經保險者丶應令一體估值照保丶勿吝保費丶貪小失大丶如米客未諳保險章程丶可由廠家代辦丶議畢散會丶時已六鐘矣丶 
[萬國賽槍會競射銀盾之結果]  
　　華人陳景塘得領奬品 
　　前日（十九日星期一）丶下午三時至六時丶爲萬國賽槍會員丶在虹口靶子場比賽第二次銀盾之期丶報名與賽者計二十二人丶（較上月多五人）內係華人四名丶葡人二名丶其餘英日二國居多數丶比賽課程爲一百五十碼臥射丶小號月亮靶丶各賽十五響丶每槍限三秒鐘丶又三百碼立射丶大號牛眼靶各十響丶限半分鐘丶比賽結果丶以二次合計丶奬分得最多者丶推華人陳景塘君居首丶計奬三十六分丶該銀盾照章爲陳君所領丶當塲各國賽員咸向陳君握手道賀丶聞次多數爲英人愛而別脫丶雷登二君丶各得奬二十八分丶茲將此次獲奬分者十名錄下丶（一）英人愛而別脫一百十三分丶奬二十分丶（二）華人陳景塘一百十二分丶奬十八分丶（三）英人林姆白脫九十分丶奬十六分丶（四）英人愛軋理八十五分丶奬十四分（五）英人雷登七十三分丶奬十二分丶（六）英人好治司七十一分丶奬十分丶（七）日人伊西受米七十分丶奬八分丶（八）葡人雷拖六十八分丶奬六分丶（九）葡人高拉沙六十六分丶奬四分丶（十）英人韋脫六十五分丶奬二分丶 
[郵局發行紀念郵票]  
　　郵政開辦二十五年紀念 
　　交通部郵政總局發行郵政開辦二十五年紀念郵票通告云丶爲通告事丶本年三月二十日丶國家郵政適屆二十五年之期丶政府爲紀念起見丶業經核定發行特別紀念郵票丶計有一分·三分·六分·一角·之四種丶各種均係一次印行丶即於同時在各郵局及各代辦所發售丶並不再行續印丶截至民國十一年三月三十一日丶如在各屬局內丶尙有未經售罄之剩票丶均將繳呈各該隸屬之郵務管理局丶在各管理局仍可發售丶至民國十一年六月三十日爲止丶過此日限丶各該郵票均即撤回銷燬丶是以民國十一年六月三十日以後丶此項紀念郵票丶無論在某郵務局所丶一槪無從購獲丶再者丶此項印行旣有限制丶故各該票將與現用之郵票一併發售丶約計本年十月一日發售一　丶當可實行丶其發往新　之郵票丶與尋常郵票辦法無異丶亦於其上印有限新省貼用字樣丶即係僅在新疆省交寄之郵　丶方能貼用丶此告丶郵政總局總辦鐵士繭丶中華民國十年九月十五日丶 
[新任梅地審廳長抵滬]  
　　新任上海地方審判廳長梅伯孫丶將次來滬履新丶已紀前報丶茲悉梅氏巳於昨晨到滬丶假大東旅社暫駐丶聞擇於十月一號接印視事云 
[閘北水電廠長今日交替]  
　　閘北水電廠廠長奉王省長委任馮應熊接辦丶早見明文丶茲悉馮廠長已定今日到差視事丶舊廠長湯文鎭丶已將交代手續辦妥丶廠中員司工匠人等丶本月薪水丶一律發至二十日爲止丶餘俟新廠長接事後補發云 
[合衆晚市交易所開幕紀]  
　　合衆晚市物券交易所丶於前日開始營業丶已誌昨報丶茲悉是日午後四時丶該所在南京路新建市塲行開幕禮丶來賓前往祝賀者頗多丶當由理事長　瑞琨監察人倪學寬經紀人會長金燮和等丶次第向國旅行三鞠躬禮丶並由來賓致祝詞丶及理事長答謝畢丶各經紀人齊集市場營業丶所拍棉紗棉花證劵麵粉等類買賣甚多丶 
[聖彼得堂演講會紀]  
　　昨日爲聖彼得堂演講大會之第一日丶秩序如下丶（一）開會唱歌（二）主席報告（鍾可記丶）（三）唱歌丶（四）單聲獨唱（美國嘉雅梅女士丶）（五）演講丶講題爲﹁基督敎與新文化有衝突麼丶﹂講員爲余日章博士丶大旨謂基督敎與新文化丶不惟毫無衝突丶且實相脗合丶如基督敎之要點丶（一）注重評論丶（二）注重硏究丶（三）注重實騐丶（四）注重哲理丶（五）注重愛國丶（六）注重白話丶而新文化亦然丶設能以基督敎之精神丶灌輸於新文化運動丶而後方可冀新文化有救國之能力云丶十時散會丶並略備茶點丶以欵來賓云丶 
[女靑年会第一次游宴預誌]  
　　崑山路十一號半丶基督敎女靑年會丶定本月二十二號爲游宴日丶擇定南翔爲游宴地丶該處滬寗車去程祗三十餘里丶雖地處鄉村丶可參觀者極多丶且有名園可供衆覽丶惟食品宜各自携帶丶該會畧備清茶丶據云爲該會第一次游觀之樂舉丶咋通告各會員條文如下丶（一）游宴者須於二十二號九時一刻之前齊集北火車站丶（二）由會代諸預定坐位丶須於二十一號前答覆丶以免臨時急促丶（三）來往車資約洋五角丶（四）天雨順延丶 
[太平洋交易所領到法領事執照]  
　　駐滬法總領事據張樂君陳蘭勳田資民錢貴三等呈稱丶商等發起太平洋物產證劵交易所丶已在貴治購地建築市塲丶宗旨注重發展太平洋海外商業丶力謀國內外工商直接𠖳易丶營業種類丶計分農產鑛產畜牧木植織物等五部丶除已呈奉松滬護軍使核准備案外丶合行具呈丶請求貴總領事發給營業執照丶　以便開業等因丶韋總領事昨已飭科將營業執照一紙丶給發該所具領矣丶 
[黃沙船撞損東廟橋橋墩]  
　　日暉港迤西之東廟橋橋樑丶前經滬南工巡捐局撥工改建丶將橋面放闊丶與斜徐路相等丶所有建築費係由紳士程瑾記捐助丶遂將該橋改名瑾記橋丶竣工迄今丶甫閱四五年丶茲因是處市面日漸繁盛丶而西郷各處船隻爲必經之所丶近來潮汛日漲丶甚有泛溢岸上丶以致泥土浮鬆丶未能如前堅固丶前日午後丶適有譚公記水　作所雇之船戶丶裝運大批黃沙駛經該處丶誤撞於橋墩子上丶以致橋面石條石墩俱行損壞丶當時爲該管徐家匯警察分所查知丶立　船夥陳桂小黃狗函名丶帶入該所後丶即通知工巡捐局長令工程科科員前往丶詳細勘明損壞情形丶即行呈復丶一面將兩船夥帶回丶轉送第一區警署寄押丶候飭傳該作頭譚公記到局丶責令䏽修完固丶 
[挖溝須架紅燈]  
　　中國電話局在中華路一帶丶開挖深溝丶埋設電筒線丶惟於動工處所丶每於夜間丶雖有少數攔木丶未能一律遍佈丶且無插立紅燈丶以致夜深時行人經過丶多感不便丶地方士紳丶目擊其情丶頗多危險丶爲提議維護公安起見丶預備即日函請該局長丶轉令工程員丶注意防備丶每晚必須在工程地點丶加以紅燈標記丶以便行人知所避讓云云丶 
[北浙江路火警]  
　　虹口北浙江路一百十七号怡大染坊丶昨日上午十一點鐘失火丶立时冒穿屋頂丶經救火會西人丶立驅皮帶馳往丶取水澆熄丶計焚去房屋二間丶事後丶匯司捕房捕頭丶派探前往丶調查起火情形丶稟候核示丶 
[學生下電車跌傷]  
　　某學校學生虞祖望丶無錫人丶今年二十歲丶昨晨九時許丶乘華商十一號電車丶由小東門往西門丶詎車過大南門外民立中學西首丶虞不候車停丶遽即跳下丶當由同車乘客譚兆年力阻丶詎已不及丶時適開駛快車丶虞跌仆於地丶右足插入軌道丶致遭碾斷丶且其頭角連頭髪頭皮削去一片丶一時血肉糢糊丶慘不忍覩丶人亦昏暈丶該車因即停駛丶由崗警上前丶將車上十三號司機人喬喜文證人譚兆年連同該學生丶併送二區二分署丶經署員察得該生所傷非輕丶立命先送新普育堂醫治丶喬喜文與該證人着函送地檢廳訊辦丶午後丶奉檢察官訊供之下丶判譚退去丶喬着收押丶候詣該堂察看虞祖望傷勢再行核辦丶聞虞足踝骨已斷恐成殘廢丶頭部尙無大碍丶一時尙無大碍云丶 
[被毆致斃之請騐]  
　　大南門花園弄開設銅作主張錫本丶於舊曆八月十七日下午丶與作夥王孝壽算取工賬小洋八角起釁丶一言不合丶互相毆打丶當經雙方友人出勸解散丶然王己受傷丶心不能甘丶嗣有楊邦五到場力勸丶雙方切勿報警涉訟丶一切諸事丶由伊作保云云丶當將王孝壽送往新普育堂醫治丶不料王孝壽到堂後丶延至昨晨斃命丶事爲死者表叔李仲山得悉丶以王孝壽被毆致斃丶當將楊邦五並張錫本之妻楊氏丶扭控上海地方檢察廳丶稟請騐究丶惟張錫本已聞風避匿丶該廳王檢察長據報後丶諭候派員往騐丶楊邦五等命收押候究丶 
[洋棧小工驗係病斃]  
　　浦晃老白渡同春福洋棧內倒斃小七一名丶經該圖地保投廳報請相騐丶已誌昨報丶昨日上午有丁敖龍投檢察廳訴稱丶丹陽人丶年六十六歲丶死者係民姪子丶名金火丶向在該洋棧爲碼頭小工丶忽於本月十六夜丶因病倒斃棧中丶民在原籍聞耗丶特帶同屍母屍妻等來滬料理身後事宜丶惟地保預已報廳丶故請求免騐丶王廳長恐有別故丶特於午後委派張檢察官毛檢騐員帶同錄事法警等渡浦丶蒞塲相騐得死者週身尙無傷痕丶與屍屬所報無誤丶准予具結收殮丶 
[指控誘捕蔣漢卿案之覆訊]  
　　住居虹口鄧脫路之湖北婦人蔣劉氏丶在公共公廨刑事科呈訴同鄉人周靜齋丶串同湖北駐滬偵探尹和善與許老么（即徐老么）等妄指伊夫蔣漢臣（即蔣漢卿）僞造鄂省官錢局票丶越界誘捕至淞警察廳管押等情丶由捕將周拘解公廨丶迭次訊供丶判周押候函催滬警廳將蔣漢卿送廨質證各情丶屢誌本報丶昨晨丶由廨復訊丶即據蔣劉氏之代將表律師上堂譯訴前情丶以警廳仍未蔣漢卿送廨丶要求嚴飭捕房案中要證徐老么捉案澈究丶關讞核供丶商之美丁副領事丶判周交三百元人洋並保丶候展期一禮拜再行訊核丶 
[指控串拐弟婦]  
　　賃居浦東陸家宅甬人葉金錄之弟婦某氏丶年二十餘歲丶向在英美烟公司作工丶忽於上星期逃走無蹤丶經葉查明係隣居王阿坤郭張氏所中拐丶昨日控由游巡第三隊將王郭男婦二人拘解三區警署訊究丶曾署長以事關串拐丶判解地方檢察廳訊辦丶 
[串誘婦人私奔之押儆]  
　　住居法新租界地方蔣保初之妻張氏丶於上月間被王阿寳王樹氏夫婦誘拐出外丶與木寳榮姘識丶匿居某弄內丶現爲蔣得悉丶報告捕房丶飭探將以上四人一併拘獲丶帶入捕房丶昨解法公堂請究丶先由原告投訴被誘情形丶並稱被氏捲去飾物丶請求訊究丶詰之蔣張氏供丶實由王夫婦騙婦人出外丶與木姘識丶今願隨夫回家等語丶王阿寳夫婦供稱丶實係張氏自願與木同居丶民人等祗用洋十餘元丶質之木寳榮丶供認與張氏姘識丶求宥丶中西　員會判王阿寳王樹氏木寳榮三人各押西牢三個月以儆丶張氏交原告領去管束丶 
[兩幼女暫留濟良所]  
　　老閘捕房副捕頭克羅克丶偵悉浙江路八百八十六號屋內藏匿來歷不明之十一歲女孩丁如意子丶十歲女孩徐連弟丶於前日率同八百二十五號華捕至該處丶查得該屋主係在山東路三百三十八號門牌開設雉妓院丶恐該兩女均係拐來丶即將兩女送留濟良所丶昨解公共公廨丶即經該捕頭上堂譯訴前情丶請爲訊核丶乃由婦人崔陳氏延代表律師投案譯稱丶丁如意子係陳氏之弟媳丶己過門童養丶即徐女之父丶亦在堂上丶可以詢問丶查兩女均居家內丶並不住宿在妓院中丶要求准予給領云云丶中西官核供丶判兩女暫留濟良所丶候查明再核丶 
[旅館違犯煙禁之科罰]  
　　漢口路一百十三號門牌某旅館丶因備設烟具丶容留庽客吸食鴉片烟丶前日被老閘捕房捕頭偵悉丶派令中西包探協往查獲烟具丶帶入捕房丶請廨出單丶於昨將該旅館經理江麟發傳至公共公廨丶經中西官訊明丶以江故違禁令丶判罰洋三十元充公丶烟具銷燬丶又法捕房探目沈德福丶偵悉法大馬路惟祥里某旅館私設烟榻丶容人吸烟丶前晚稟明西探丶率同包探等前往丶抄出烟具等物丶連同棧主孫　興一併帶入捕房丶諭令交保候究丶昨日傳至法公堂丶先由西探上堂稟明前情丶並將烟具呈鑒丶詰之孫供認私寳燈吃不諱丶中西讞員判罰洋一百五十元充公以儆丶 
[糾賭花會分別押儆]  
　　滙山捕房華探目金福壽丶前日協同西探在虹口西華路一千九百二十二號屋內丶破獲花曾賭博機關一所丶當將糾賭之李大開·陳阿榮·陳銀壽·陳根寳·張文才·徐阿二·徐有銀·連同花會字據丶一併帶回丶押至昨晨丶解送公共公廨丶稟明破獲情形請究丶被告李大開延律師代辯丶旋由中西逐一質訊之下丶判爲首之李大開罰洋三十元丶陳阿榮罰洋十元丶餘人各罰洋三元充公示儆丶花會字據銷燬丶 
[房客限一月遷移]  
　　懐德堂前投法公堂控房客董阿膏虧欠租洋二個月丶計洋六十元丶向索不付丶此房屋現將修理丶曾於六月間向董通知遷移丶詎董延不遷讓丶房租亦不交付丶今願讓去房租丶請堂上限董遷讓丶由中西官核准丶於昨日傳訊丶詰之被告丶供房屋已經覔就丶惟尙未完工丶須俟三四十天即能遷移丶中西官會判限董於一個月遷移丶 
[竊賊供攀華捕把風]  
　　崇明人陸寳郞·鎭江人高長桂·於本月十二號清晨丶撬開虹口吳淞路四百零六號門牌後門入內丶竊取銅元七十二千文丶皮鞋一雙丶兩共約値洋五十元丶携贓而去丶後由失主王連生報告該管哈爾濱捕房丶派華探管宗餘等丶協同一百七十六號西探丶將陸高兩人緝獲丶據供丶行竊時丶虹口閔行路捕房派在該處巡查之一千零零八號華捕黃正淦丶及現充總巡捕房一千二百九十四號華　朱榮昌丶均代爲把風丶是以前晨捕房將陸高兩人與朱捕併解公共公廨丶由李襄讞會同英赫副領事諭着押候下禮拜三再訊丶昨晨丶承辦此案之中西包探續將黃捕逮案丶稟明前情丶由李襄讞商之美副領事奧君丶命將黃正淦帶回收押丶候下禮拜三與朱捕等併案解究 
[昨日公共公廨訊案紀]  
　　昨晨丶公共公廨民一庭丶由關讞員會同美丁副領事審理美商大來洋行訴可熾鐵行主唐晉齋·唐子培·陳受昌·錫昌鐵行經理榮西林·宋幼琴·定購鋼條丶貨到不出丶請追損失案丶被告代表律師請求改期丶據稱丶此案自經兩造公正人公估後丶復與美按察使羅平吉氏爲特別公正人丶因羅君迄未向兩造報告丶故請求延期云云丶原告律師聞語反對丶﹁結果﹂被告律師請求一節丶候會商判决丶 
　　又下午民四庭由兪襄讞會同日副領事田中氏訊理丶（一）歐陽奇初延甘維露律師訴胡賜堂不理票銀一案丶﹁結果﹂再限被告胡賜堂於一個月內丶向原告磋商分償辦法再核丶（二）繼昌祥號訴豐和元莊汪仲賢不理押欵案丶﹁結果﹂本案證據不足註銷丶被告開釋丶信　紙附卷丶（三）安季祥訴胡鏡清不理賬欵案丶﹁結果﹂原告臨訊不到註銷丶民一庭由陸襄讞會同領袖領事特派俄員儀君續訊光明烟草公司與華美烟公司因買賣香烟纠葛丶互控損失案丶經華美代表許理律師與光明之律師辯論良久丶﹁結果﹂候會商堂諭宣佈 
[誌謝]  
　　昨承商務印書館惠贈第三一一期﹁英語週直﹂及第八卷第九號﹁學生雜誌﹂各一冊丶又銀行週報社惠贈第二百十六號﹁銀行週報﹂一冊丶併此誌謝 
雜評二 
[敬告我敎育界及紳士] （旡用） 
　　爲美商大來設校事 
　　惟受過困苦之人乃能眞知困苦者之困苦知其困苦而不謀所以救濟之其知也無益乃美商勞伯大來以寒微出身而致鉅富仍不忘其身受之困苦擬於浦東白蓮涇創設學校以敎彼天眞爛縵之兒童使受敎育而得生活質言之將以免除無數青年未來之困苦也發宏願建偉業吾人寧有不贊成者所願我敎育界諸君子出平日辦學之經騐以爲勞伯大來之助更願當地明達紳士將勞伯大來所以辦理學校之本恉及學校成立之後當地靑年界所受之利益次第爲鄉民說明母任選購校基之頃抬價居奇建設校舍之時猜疑謠惑庶可無愧對於大慈善家一片如火如荼之熱心矣 
[公布欄]  
[江蘇高等審判廳]  
　　判决主文一件張欣生等不服上海地審廳判决殺人鴉片　賭博藏　罪人及詐欺取財等罪控告一案（主文）原判關於朱潮生部分撤銷朱潮生敎唆殺人之所爲處死刑開設館舍供人吸食鴉片烟之所爲處四等有期徒刑一年二月份併科罰金一百元聚衆開設賭塲營利之所爲處四　有期徒刑一年六月併科罰金一百五十元應執行死刑並褫奪公權全部終身骰子盆二只烟灰一包沒收（張欣生）（朱健臣）（趙杏仁）　告駁回九月二十號 
　　民庭判决陳天餘與陳王氏因養　糾葛上　一案（判决主文）本案上告駁回本審訟費由上告人負擔王夢麒與汪陸氏爲票欵糾葛上告一案（判决主文）本件上告駁回本審訟費歸上告人負擔張毓休與黃阿毛爲聘禮糾葛上告一案（判决主文）本件上告爲撤回應予註銷方吳氏等與馬鼎爲房屋涉訟上告一案（判决主文）本件上告駁回本審訟費歸上告人負擔徐岳亭與史蓮生爲田畝糾葛上告一案（决定主文）本件上告視爲撤回應予註銷嚴袁氏與陸樹藩爲基地涉訟上告一案（判决主文）原判除駁回陸樹藩租金一求之部分外撤　本案發還上海地方審判廳迅予更爲審判 
　　批示毛寳生一件呈爲據情陳明迅賜决定以便向縣請求再審由狀悉查本案早經本　於本年六月三十日裁判並經飭縣送達决定正本由該民在送違　內簽押呈送來　復於九月三日將金案卷宗令發江寗地方審判廳照轉矣仰即知照此批以上九月二十號 
[江蘇高等檢察廳]  
　　批示丁阿狗等狀悉仰候同級審廳將卷送到後再行核奪此批黃菊初悉候同級廳移卷到廳再行核奪此批范裕祥狀悉案已送監執行所　仍毋庸議此批倪丹山狀悉准予上告此批錢生元狀悉仰候提卷核辦此批朱潮生爲三奉傳訊准辯論理由呈遞一狀徐建勳補具不服理由幷委沙訓義辯護呈遞一狀楊岐楛委朱紹文代理呈遞一狀以上三狀業經本　查閱函送同級審判廳核　仰即知照此示以上九月二十號 
[上海地方審判廳]  
　　公示送達（全文在本廳揭示場公布）（民一庭）一件陳大寳與蔡耕仝爲欠租涉訟一案茲本廳定於本月二十七日上午十時爲審理日期仰被傳人蔡耕全遵期來廳候訊毋違特示右仰被告人蔡耕全知悉 
　　判决主文（民二庭）一件决定稽漢深與陳汝霖租屋糾葛控訴一案主文本件控訴准予註銷木審訟費歸控訴人負擔一件决定王雪卿聲明窒礙一案主文本件窒碍之聲明照准一件判决王根生訴楊勝祥營業糾葛一案主文原告人之請求駁回訟費歸原告人負擔 
　　批示一件劉桂福爲媳忤犯狀請備案由狀悉爾媳胡氏如敢糾衆逞兇滋擾儘可臨時訴請法辦毋庸預爲備案此批一件孔萬興狀請執行由狀悉候傳案勒交此批一件孫品祥狀領欵洋由准領此批一件張榮泰狀交扣押費由准交此批一件詹汪氏狀交查封費由准交此批一件陳榮章狀請銷案由狀悉准予銷案此批一件何長記等狀請執行由狀悉仰候傳案訊奪此批一件何月　狀請押追由狀悉仰候傳案訊奪此批一件趙榮甫狀領契據由領此批以上九月十九號 
　　判决主文（民一庭）判决裴顧氏與顧世英房產再審發還更審一案主文原定判决廢棄之顧開壽贈與裘顧氏之市瓦房五間應歸裴顧氏管業本審及前上告審訟費均歸再審被告人負擔一件嚴品梅對於本廳决定周信三與張禮耕不付票欵之假扣押聲請撤銷一案主文本件聲請駁回聲請費用歸聲請人負擔一件决定徐逸蓀與董伯卿爲借欵聲明窒礙一案主文本件窒碍之聲明照准（民二庭）一件决定張禮耕聲明抗告一案主文本件抗告駁回抗告費用歸抗告人負擔一件判决紀兪氏等與紀朱氏因賣田控訴更審一案主文原判决撤銷被控訴人第一審之請求及控訴人紀兪氏其餘之控訴均駁回本案訟費歸被控訴人負擔一件判决兪德興訴毛寬甫爲租屋涉訟一案主文被告人應付原告人洋五十五元四角幷付陰曆八月初六日以後租金至執行終了之日爲止被告人應將所租原告人坐落陶沙塲房屋讓出交原告人收客以上九月二十日 
[上海地方檢察廳]  
　　批示古張氏狀悉對於被告人王福生已提起公訴矣楊金生一名候獲案飭辦仰即知照此批孫金秀狀悉仰於七日內提出理由書以便呈送高等廳核辦此批謝阿弟狀悉候拘周阿妹等到案　辦此批陳兆　狀悉仰即邀同證人來廳候訊此批王少庵等狀悉已票傳被告候到案核辦此批冷王開狀悉候偵查毋凟此批丁瑞林狀𢘻候送審判廳核辦此批唐正元狀𢘻候送審判廳核辦所請開釋之處　毋庸議此批張自求狀悉所訴係欠欵糾葛應屬民事範圍仰向審判廳起訴可也此批陳根耶狀悉候復騐後再行核辦此批鄭豪德狀悉靜候核辦勿凟此批以上九月十九號袁嘉慶狀悉候傳案訊奪此批汪顧氏狀悉候傳案核奪此批朱賢林狀悉案正偵查所請不准此批張自求狀悉業據前狀批駁候仰即知照此批梅寳蓉狀悉所訴　許財要件不符應毋庸議至滋擾一節仰即請求警察保護可也此批王阿七狀悉所訴是否屬實候被告人到案核奪請求備案礙　照准此批兪海南狀悉仰該代訴人陳普仁來廳訊奪此批沈聿祥狀悉仰即邀同楊鳳山施恩沛來廳候訊此批倪榮泉狀悉候偵查核辦批批華林生狀悉究竟有無刑事關係狀述不甚明瞭仰爾來廳以憑訊奪此批范春榮狀悉候送審判廳核　此批唐有寬狀悉該民聲明上訴於法不合惟本廳檢察官對於原决定巳依職　提起　告矣此批楊友才狀悉候訊奪此批以上九月二十日 
 
 

Page 16

 
 
   
 
 

Page 17

 
 
H>申報第五張　 
常識 
常評 
[一致對外] [  箴]  
　　我國民鑒於太平洋會議之重要勸告南北當局暫息內爭一致對外此良心之主張而亦大多數國民之意見也 
去我國誠能一致對外以外交手腕論以國力論以列強利害關係論欲求伸公道於太平洋會議而躋於國際平等之地位尚不遇什之一二之希望若先自暴其弱點於人而予人以絕好處分之機會則國民之所痛心疾首者必有在矣於是有南北同意遣派代表之一說有國民自選代表之一說有南北均不遣派代表之一說此三說也以民國自選代表爲上而時不及矣無已則惟有南北同意遣派代表爲敏活而較切於事情若均不遣派代表之說是直予人以絕好處分之機會將幷此不甘受人處分之意見而無由發表於國外遑論公道遑論國際平等 
　　事迫矣太平洋會議之期日近矣孰能容納大多數國民之意見者即得人心願南北當局自擇焉 
衛生 
[晚操有裨體育之舊經騐] [  萱百]  
　　今之談體育者人人知早操之有益無待贅述矣顧又有謂兼習晚操以適睡眠者亦體育家所提倡也其理由則以日間旣多用腦之處就寢後恐不能酣睡故於臨睡時習柔軟操數分鐘或十數分鐘以爲調節之用使血液周流全身不致留滯腦中伏枕猶有餘思不能即入睡鄉耳發明是法國極合體育者也以余所聞有舊經騐足爲晚操證明者三事述之如下余鄉有拳術家侯國祥者敎授鄉中其徒咸尊奉之其父侯勝年八十餘精神矍鑠余猶及見之或謂國祥藝術遠不及乃父也國祥嘗述其父歷史謂每夜臨睡必打醉八仙一套以爲常課數十年如一日往往滅燈之後於草堂內暗中揮拳旣畢乃就榻略事呼吸即鼾然睡去天明始醒雖冬中夜永亦無寢覺起而小遺者終身不病健強常如少年也又有友人張君志岐述其祖厚甫先生每睡必以手摩擦兩足足心張先生精醫理謂引血下行俾易入睡鄉又有錢君少衡者因就枕後腹中往往作脹致不能安睡乃於未睡之先坐牀上以兩手按摩肚腹左右盤旋數或逾千行之兩月不消化之病除而睡亦安矣上述三事皆舊經騐不獨適睡眠且助消此與體育家主張增加晚操蓋暗合也（乙種酬） 
道德 
[率性語] [  邱稼園]  
　　年來世事日非動輒得感本所事各誌以數言雖云望的發矢誠恐矢不中的然骨鯾在喉不吐終覺弗快乃拉雜書之非敢自詡聊作個中率性語耳 
　　見人爲善則當獎譽之上進見人爲不善則當警悟之中止如是方可免去幾分愧恧否則阻人爲善勵人爲惡罪乃不赦矣 
　　以道德事業施諸麻木不仁之輩彼雖不覺我甚無憾若強欲彼知之便是利用道德矣 
　　金錢者汨沒良心之太平洋也 
　　人在無錢之時都願改良社會剷除階級然一至有錢便爲社會之敵身價惟恐其不高魔力惟恐其不大此等廢物吾竟不遑計其多寡 
　　因遺產而關念於血統不知天下幾許兒女爲之淪落陷阱歷萬刧而不能拔 
　　偶一失敗便爾灰心是謂無堅忍心决不能有奮鬬力 
　　遇艱險而退縮者是謂無勇敢心决不能有進步 
　　凡事應先計其難莫逆料其易 
　　辦事於未進之前應先念及於旣進之後有無退阻故進一步當思退三步所謂寧可預測其失敗不可妄冀其成功也如是進取雖所得者甚微緩或可不致有失若僅知猛進不計其他是何異於驅車入海耶 
　　西哲云理想爲成功之母余曰失敗者成功必經之階級也逢失敗而能奮志改進則終必成功若僥倖成攻則終須失敗 
　　最難覺悟之人爲富翁與軍閥 
　　最難喚醒之事爲崇拜偶像與烟酒賭博（不受酬） 
[西方格言（一九二）] [  謝介子選譯]  
　　吁嗟乎美名精神之寳石（莎士比亞）（Ｓｈａｋｅｓｐｅａｒｅ） 
　　愛斯不畏險（德意志諺） 
　　鏡之所能告君者每爲公共會議所不能告（英吉利諺） 
　　欲平安當遠女色及訴訟（德意志諺） 
　　愚人與頑夫致律師富（英吉利諺） 
　　孰能生而無希望（法蘭西諺） 
　　微雨眠厚塵（英吉利諺） 
　　人心貴於金（荷蘭諺） 
　　自譽則有惡臭（英吉利諺） 
　　極馴服之奴隸有時而奮怒以復讐（吉朋）（Ｇｉｂｂｏｎ） 
法制 
[取得消滅兩時效應如何規定] [  竹賢]  
　　取得與消滅兩時效考之羅馬法雖非同出一源然就諸理論實際方面言之取排除法律上煩雜之主義混合爲一制度編訂總則分節規定乃改良法律特剏法制亦世界法學進步之點自不能繩以古法而非之也至取得時效之範圍應依日本民法擴充至於所有權以外之一切財產權（按取得時效之範圍若祗限於動產及不動產之所有權倘遇以外之一切財產權有發現取得時效糾葛之事件在司法機關旣苦無根據在人民方面亦必因之以起爭端故鄙意主張槪括規定）而消滅時效之效果仍應依據我國民律草案消滅債權之請求權（按消滅債權之請求權與消滅僨權如同一律倘明定消滅債權字樣依其字義解釋足使債務者之負債名義隨同消滅於社會道德殊覺虧損故不如消滅債權者之請求權而限制債權者之請求使債務者仍負欠債之名義償還與否愁聽債務者之道德意思夫如是於立法原則旣不矛盾於世道人心不無小補）所應注意者於時效中斷之條文必須規定周詳他若時效期間之長短我國民律草案所定之各年限甚適合我國之風俗人情無需更改（乙種酬） 
經濟 
[參觀湖北華記塞門德土廠記] [  行知]  
　　六月三十日參觀大冶華記塞門德土廠Ｗａｈ　Ｋｃｅ　Ｈｕｐｕｈ　Ｃｅｒｎｅｎｔ　Ｗｏｒｋｓ晤秘書沈志翔君先述此廠之歷史及機器製造之大槪然後引往參觀自山上採石看起至裝水泥入桶運至江邊止無不詳明此廠從前清兩湖總督張之洞辦起委任陳某爲總辦開辦費僅有三十萬購機器建廠屋後已無餘後又添入端方等之股東加銀數十萬然終未充足出水泥雖好而市價甚低仍不能維持後陸續借日本三菱公司之債甚至一切零費亦恃借債度日宣統末年滿望端方再出山可得大資本不料猝遭辛亥大革命遂一蹶不振日本人要求購此全廠及鑛山前財政總長周緝之君（學熙）恐爲外人奪我內地之礦權遂决計借僨招股全還日本人之債項然後重整旗鼓大行整頓添請化驗師張粲如君（專習水泥學者）爲製水泥主任又請丹國人吉梅思君爲工程師請其叔周吉如君爲廠長每日出水泥八百桶貨物成色在日本貨之上嘿頭名寳塔牌市價日高昔售每桶四元二角今售八元五角求過於供日夜不停工終年不停爐尙覺出貨太少現擬再添機器及引擎每日期出貨二千桶以上周學熙君係開灤煤礦經理故與水泥廠訂約每年供給煤斤定價最廉而煤最佳非　廠所能辦到又唐山之啓新牌水泥廠亦係周君爲總經理該廠每日可出四千桶以上獲利甚鉅今收回日本債權無人與之爭利矣目下全國皆用啓新牌與寳塔牌之水泥不願用日本貨因日貨一分水泥只能配一分砂石中國水泥一分可配三分砂石也關係成本極大建築家計算分明决不肯濫用日本水泥又聞英人所辦香港水泥廠現亦未能與啓新寳塔兩牌爭勝云 
　　大約水泥廠資本至少二百萬多則四百萬湖北大冶水泥廠資本已到四百萬以上大火爐六座大引擎四座燒水泥處另有鍋爐將石入機春碎磨細入爐使水泥成焦炭之色取出磨碎之加入石膏再烘熱之然後用空氣凉之乃取出裝桶由空中架鐵線自行送至江邊又據沈君言靑石宜酌加黃泥與石膏各數成分白石不能再加黃泥只加石膏其分量支配關係甚大其火候與加料之成分均須候化騐師之指示工程師亦須奉命惟謹蓋成分不凖火候不均則水泥即無用也 
[考交易所損失之統計與補救之一策] [  仲廉]  
　　近頃以來交易所信託公司風起雲湧業經籌備者己不知若干起海內通人多有專論然皆就其營業一方面立論而其於應考者一方面多未加以注意鄙人不佞願與諸君一硏究之自交易所登報招考所員後一般應試者源源不絕雖其間本地人居多而他鄉之特來一試者爲數亦復不少來滬後無親戚者勢不能不住客棧滬上米珠薪桂此項消費已爲數不貲且其來也亦須早數日來攷畢也又不能即去須靜候揭曉此項時月至少須二星期現假定舟車旅費每人三十元招考者以二十家計算每家姑定一千人（其實不止此數如上海絲繭一千五百人中國紗繭二千餘人）以半數爲本地人以半數爲誇考者（指一人考數交易所者）則此項損失已達十餘萬元故交易所尙未開市被害者已不知凡幾非僅此也使靑年子弟曠時失學一害也助長僥倖心二害也風聞某交易所所用人員均已內定聊假此以掩人耳目若如是則造孽不淺矣茲議辦法列左 
　　（一）用人已內定者不必登報招考 
　　（二）確係選拔眞才者可行寄考法合格者來滬覆試 
　　若能照此辦法則奔競之風絕程度不相當者亦不敢草率從事無謂之損失可免吾儕靑年受賜多矣（不受酬） 
 
 

Page 18

 
 
   
 
