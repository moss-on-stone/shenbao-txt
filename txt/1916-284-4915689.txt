# 1916 - 284 - 4915689

 

Page 1

 
 
   
 
 

Page 2

 
 
時評 
[政局與利用（默）]  
　　今日政局中所謂黨派所謂政策常纷擾而不定者皆利用二字誤之也古之政客以從横捭闔爲手叚今之政客則以利用二字代其從横捭闔之手叚而已 
　　欲破壞甲事也則利用乙事欲排斥甲黨也則利用乙黨乙事乙黨之不易利用也則再利用丙事丙黨以間接傳達之於是中國一事之發生一黨之行動表面上各有其正大之理由與目的而實則皆爲人傀儡所謂甲乙丙者暗中互相牽連而莫可究詰此中國之所以常紛擾而不定也 
　　政客之手叚高者一切人一切事皆可爲其利用而或有一日之勝利然而少數也大多數欲利用乙利用丙以抵抗甲者而結果反爲乙丙所利用或且即爲甲所利用甚者甲乙丙之外更有人迭起而利用之自以爲能利用人而不知已之一言一動皆爲人利用之具失敗在目前而猶自詡爲手叚之能也夫亦大可哀已 
　　世事變化無窮固亦何嘗無可以利用之時機獨我國人之所謂利用大抵皆圖損人利已而卒歸於己亦不利之事當世之政治家手叚固類是然而政局以外之一切人物亦何獨不然哉 
[命令]  
　　十月十三日大總統令鐵良給予一等大綬嘉禾章此令 
　　又令徐邦傑給予二等寳光嘉禾章此令 
　　又令許沅葉濟晋給二等嘉禾章劉長炳陳昌穀范壽銘周祚章陳官桃晋給三等嘉禾章湯振易抱一給予三等嘉禾章此令 
　　又令蔡文惠給予三等嘉禾章此令 
　　又令汪念祖徐家　晋給四等嘉禾章孫松齡高紹陳給予四等嘉禾意孫金章奎印晋給五等嘉禾章倪興魁崔齡臺王沛俞勃英給予五等嘉禾章張華齊晋給六等嘉禾章王光第曾炳章馬慶龍沈祖恩給予六等嘉禾章任超綺韓振山魁　光王鴻藻關兆鳳胡錫謙均給予七等嘉禾章此令 
　　又令督辦浦口商埠事宜劉恩源着免本職另候任用此令 
　　又令特派馮國璋兼督辦浦口商埠事宜此令 
　　又令派温宗堯會辦浦口商埠事宜此令 
　　又令署交通次長權量懇請開去署職權量准免署職仍回參事原任此令 
　　又令交通總長許世英呈參事何啓椿因病辭職何啓椿准免本職此令 
　　又令交通部司長袁齡周萬鵬吳應科技監羅國瑞均着免去本職此令 
　　又令任命王景春爲交通部參事沈淇爲交通部技監曾鯤化姚國楨劉蕃爲交通部司長此令 
[專電]  
　　北京電俄對於中美鐵道借欵向我質問其理由㈠妨害同成鐵道之利益㈡據中俄某約中國在長城借欵修路須徴俄之意見 
　　北京電日使昨又訪問段總理談話要點㈠催詢鄭家屯案如何速决㈡畧詢外交總長已否定議 
　　北京電俄對於我政府爲戕回民事抗議已有答覆竟言回民多屬俄籍應受該國法律支配政府擬派阿爾泰程長官前往調查 
　　北京電兩院議長昨合發布告定十六日下午一時兩院合同開會商定選舉副總統日期 
　　北京電反對汪大燮最有力之 
 
 
 

Page 3

 
 
說謂汪曾副署解散國會 
　　北京電孫洪伊辭職已决昨國議未出席 
　　北京電平政院裁决骨部控案孫旣拒副署總統府又不蓋印議員又將提出多起質問書孫聲言對余免職令可以副署違法裁决萬難承認公言報竭力攻孫輿論漸注意 
　　北京電大總統又擬派哈漢章或將作賓赴徐勸勉張勳 
　　北京電周樹模以憲法草案中已通過行政訴訟屬普通法院呈請辭職 
　　北京電駐日使署秘書官王鴻年昨出京赴任 
　　北京電張耀曾通令全國審檢長法官不務聽斷往往酒食徴逐甚或蕩檢踰閑用苦口誥誡務崇尙風節本總長耳目所寄視聽必周激濁揚清引爲已任 
　　北京電元首注重冬防對尙邊尤特别加意令部分電奉吉黑熱綏察各省區指示設防地點 
　　北京電内部指令滬關監督所獲嗎啡各項無焚燬必要應暫行保存 
　　北京電京中小學校訂十七日開會歡迎全國敎育聯會代表敎部定十一月一日開全國敎育行政大會議 
　　北京電海部修訂航校條例呈准照行 
　　北京電劉承恩凖月杪赴桂省長任 
　　廣州電陸督軍昨夜（十三日）安抵省垣 
[譯電]  
　　北京電鹽稅餘欵今日又繳付三百萬元數月來中國之所以不致破產者全賴有此鹽稅陸續接濟耳京津滬漢商商會願爲政府籌募一千萬元債欵惟須政府退還日人五百萬元之借欵並取銷合同聞商會已籌得八百萬元日内即可募集全數華人對於政府素不信任從前國内公債幾不能自由籌募今乃有此愛國之舉動誠可異已吾人於此而知華人未嘗不能救國以免爲外人所支配也京津滬漢商會所抱之觀念苟推及於全國則其所得效果定可除去仰借外資之必要兩院已議定開聯合會議以决定補舉副總統日期此舉僅得衆院小多數之同意蓋欲依據憲法選定候補副總統之一人以防有人陰謀大總統一席也衆院討論禁止廣東弛賭一案現已三讀完畢送交參院議決大約參院亦必表同意也（十三日）字林報 
　　北京電順天時報載稱駐京俄使已向外交部抗議美國借欵指爲違背一八九九年中俄條約（十四日） 
　　北京電兩院定星期一日開會討論擇日選舉副總統事宜（十四日）以上德文電 
[東方通信社電（日本人組織）]  
　　北京電補選副總統問題旣經確定但候補之人各方面所見各異然馮國璋之當選似可無疑（十四日） 
　　漢口電馮國璋氏之密使近來武昌向王督軍游說徐州會議問題（十四日） 
　　漢口電湖北省議會議員詹大悲之議員資格問題現愈紛糾因欲褫奪議員之故選舉議長未有結果（十四日） 
　　漢口電民國五年内國公債湖北擔負之額尙未募集如額故漢口商務總會定於二十一日開大會講求募集之法（十四日） 
　　漢口電王督軍奉到授勳之命於昨招文武官開祝賀會（十四日） 
　　東京電政府以左二氏對五國借欵團斡旋有功特於今日發表行賞以銺獎其勞計横濱正金銀行取締役從五位勳三等小田切萬壽之助叙勳二等授寳瑞章武内金平叙勳五等授雙光旭日章（十四日） 
　　東京電外務通商局長坂田氏十三日奉命任爲全權公使派駐西班牙國兼理葡萄牙國使事所遺外務通商局長任命總領事中村魏氏（十四日） 
　　東京電日本於奉天省之掏鹿設鐵嶺領事館分館已於十一日開館（十四日） 
　　東京電日本之正貨九月杪計存六億二千九百萬元最近又激增至六億千萬元（十四日） 
　　東京電日本政府以減債基金三千萬元償却四分半利息之英貨公債至本月初旬已完償却之手續者計達二千萬元其後又於倫敦市場買入未完償却手續者約七百萬元此減債基金償却之部分不遠可以買入終結云（十四日） 
[戰電（英人路透電）]  
　　巴黎電今日下午公報云松末河兩岸戰事頗活動摩伐爾波俠凡斯萊·亞白蘭柯爾·旭爾萊均有小戰及砲火偶爾甚形劇烈（十三日） 
　　倫敦電海格將軍報稱昨日英軍戰於廣特柯爾與萊斯波曷夫間並廣特柯夫西北獲進步捕虜一百五十人敵軍在斯特夫砲壘北面進攻一次爲英軍逐退英兵十四隊昨夜在伊泊爾與亞美蒂愛爾區域從事襲擊捕虜若干人且加以損失（十三日） 
　　倫敦電　法國飛行家報稱摩拉斯蒂爾之布軍目下顯然正向巴布拉山隘退走云（十二日） 
　　紐約電各報抨擊國務部關於潛艇問題之宣言皆謂美國地位今頗危急且謂商業潛艇由美國口岸所得之物品安知其不用以供給武裝之潛艇云（十二日） 
　　羅馬電公報云意軍續經激戰後已擴張昨日所得之地且鞏固之並又捕虜一千七百七十一人桀里安陣線之意軍自八月六日至今共俘奧兵三萬零八百八十一人（十二日） 
　　雅典電希臘新内閣已由協約國承認英使曾入謁外交大臣（十三日） 
要聞一 
[日俄密約說]  
　　十一日大阪每日新聞謂天津英文週報載有日俄密約十四條第一條日本贊助俄國在中央亞細亞得優勢地位俄國更以日本之援助在印度洋求一海口第二條西比利亞内地之商業多歸德人之手今日本助俄國排斥德商而使俄商自營之俄國亦與日本以種種便利使排斥俄領内之德商第三條關於外蒙古情形上之必要日本與俄國以兵力上之援助第四條俄國與日本在北京取同一之政略兩國向同一之目的而進行以破壞英國在東亞及全亞之優勢第五條今後若俄國進攻印度及中央亞細亞時日本援助之第六條日本若在太平洋有何行動則俄國贊助之又以日本之要求俄可以浦鹽港爲日本海軍根據地第七條若英美兩國在北京之政策與日俄兩國者反對時日俄共同抵抗之第八條日英同盟期滿後不再繼續第九條日俄合力共　　斥美國勢力於西太平洋之外第十條俄國承認日本在中國有優越之地位若第三國希圖在中國得土地時日俄兩國共抗之第十一條今後俄與歐洲他國開戰時日本須爲金錢與軍需的援助日本在東亞與第三國開戰時俄國義務亦同第十二條日俄兩國企圖印度之自由以保持極東之平和第十三條設日俄銀行以其兩國商業上經濟上關係之密接第十四條關於中國財政外交諸問題俄國尊重日本之意思並援助日本之一般東亞政策云云 
　　日本報紙否認此說目爲德人所揑造用以離日俄英美者吾人不必信此爲眞惟歐戰之後世界外交界將有一大變化若日英同盟本以抗俄今乃日俄協約（非上述之密約）又出現矣此後英國與日俄兩國之關係正難逆料故此約雖不必信然將來亦安知必無彷佛之事也 
[兩院討論副總統問題結果]  
　　七日内開會合會 
　　昨日（十二）兩院議事日程關於補選副總統之提案同時有十四件之多可見各派之意見業已一致選舉之機運業已成熟至討論結果俱决定一星期内開兩院會合會商定選舉日期茲將兩院討論情形分紀如下 
　　參議院開議後議長報告接議補選副總統案共有五案一爲藍公武提出主張速行補選以副民望二爲劉光旭提出主張從速定期以重法律　 
　　三爲宋楨提出主張尅日補選以符法制四爲宋淵源提出主張請咨衆議院議定日期五爲朱兆莘提出主張按照法定期限速行補選此第五案提出係在印發議事日程之後王議長諮詢大衆應否變更議事日程將朱議員兆莘補提之案同時討論衆稱無異議林森先發言謂五案同爲一事當然歸併討論並請議長告各提案人省略說明之手續以免多耗時間衆稱無異議於是議長請報號發言各議員反對贊成相間登台反對派高仲和主張緩選之理由如下一非國民多數人之要求二恐選舉時發生政治上之影響三副總統職權尙待規定贊成派朱念祖主張速選之理由如下一與論並無緩行選舉二政治問題不足慮三國會召集時遲遲始行提議補選並無别意反對派蔣羲明主張之理由如下一關涉政治上問題恐生不良之結果二會期未終了不必急急三恐補選時有竸爭致生他變四黨派未分明正好不舉行選舉免礙憲法案之進行五遲選可養成資望合格之人六兩院均有多人提案恐其中有發生私人感情之作用說至此爲董昆灜藍公武所質問張我華謂發言者討論出範圍之外是爲違法一時議場中紛紛質問議長爲維持秩序計請蔣君下台贊成派朱兆莘登台發言大略謂補選副總統乃法律問題非政治問題非副總統應否補選之問題乃補選日期遲速之問題亦不必待國民要求國會應自行依法補選至於選舉有竸爭乃各國通例若僅限於候選者一人並非好現象故竸爭不足慮贊成派張多華登臺力駁蔣羲明政治說黨派說資格養成說等頗爲切實亦多可採李述膺主張勿過遲勿過速是爲中立派龔煥辰主張兩院協商韓玉辰湯漪主張兩院開會合會是爲調停派討論之結果王正廷動議請咨衆議院限於下星期内開兩院聯合會議定選與日期付表决贊成者大多數 
　　衆議院於休息後三點四十分再開會議長宣告第六案第七案第八案第九案第十案第十一案第十二案第十三案第十四案均係關於選舉副總統問題併案討論並云請提案依次說明理由秦廣禮君云内容並無不同之點選舉副總統係根據大總統選舉法第五條及第七條之規定以爲選舉副總統無須說明俟討論議决之後咨交參議院即行組織總統選舉會可也遂由提案人陳純修說明後以上八案均由原提案人謂此乃法律問題選舉副總統爲當下之急務盡一人皆知不必說明於是遂省略說明手續議長宣告討論大體龔政君反對速選舉副總統主張俟憲法全部制定後再爲舉行秦廣禮君謂大總統選舉法如憲法一部分已於民國二年議决公佈施行不應表示反對議長云可否付審查抑付二讀會何虔君云討論選與時期克希克圖云時期乃二讀會手續此時須討論成立與不成立董增儒君云此案焉有不成立之理張知竟君云此案不必討論即咨商參議院其時期之討論在兩院會合會行之有主張不付審查者有主張不付二讀者議長云不付審查又不經二讀會之手續是此案竟置廢棄耶蕭晋榮君云副總統務於本會期選出今若付表决倘或否决將如之何此非兩全之策討論結果乃以本院咨商參議院會商選舉副總統日期議長付表决多數贊成即咨交參議院當電商參議院得其結果卽定協商會期旋得參議院電告結果遂有人提議七日内即開會合會議長付表决大多數贊成 
[龍濟光電京請釋猜嫌]  
　　龍濟光於去粤時通電政府及各省長電略謂濟光已定於本月七日移駐瓊崖細審羣情尙有應爲陳明敬懇主持者濟光鎭粤三年懲治匪黨數且以萬計彼輩得勢斷不相容此次滇桂兩軍圍攻省城之濟軍曁警衛軍血戰經月死傷互見積怨尤深濟光赴瓊軍隊萬編不盡即分别資遣仍多留粤警衛軍數十營曾與戰役桂軍入城民軍　至如果尋仇必釀種種禍端此可慮者一前兩月岑都司令曾有將粤垣文武各機關執事人員二百餘人宣布死刑之說各員惶恐異常惟或牽於家計或迫於謀生不能倉卒離省設果演成事實不獨大傷人道又必結成　寃地方且騷然不靖此又可慮者一在陸督軍誠信和平治軍有法必不聽其部下有此殘酷行爲特懼該將領等恃功修怨不得不仰乞大總統飭知陸督轉諭各軍官佐共泯猜嫌勿得報復則德音所布萬彙昭蘇云云 
[徐州特别快信]  
　　報傅此間將開二次大會議其實各省區已派常川代表駐徐以後遇有問題發生臨時卽可召集常會每星期開一次 
　　報傅張勳曾有電賀國慶紀念其實此間並無此項電文拍發 
　　李慶璋昨來電報告補選副總統案兩院已通過成立 
　　探訪營管帶傅心田前日在車站捕獲之二人解送執法警務處審訊二次昨日已提出押往西門外鎗斃罪狀未佈 
　　張敬堯之代表姚寳蒼今日早車赴寗 
　　萬繩栻昨日晚車赴津内容未悉 
　　薛大可聞尙留津前傳將赴鄂說不確 
　　徐州鎭守使張文生日前赴蚌昨日晚車已回徐 
[南京快信]  
　　軍署昨得北京電補選副總統案參衆兩院昨日（十二）開會已通過成立選舉期兩院擬不日開聯合會商定 
　　馮督軍聞唐少川氏已回滬昨特去電慰問省議員郭定森建議徴集各省意見請願中央廢止道制張議員鹿鳴提議請咨省長查照核減賦額案迅將各縣調查報告表册交會參考以便提前議决建議國會 
　　官產處長曾樸昨函省會聲請解議員職省署得内務部復電縣市鄉各級自治機關國會已議决恢復不日公佈 
　　參議員辛漢衆議員吳榮萃前日來寗謁馮督軍商榷某事今日（十四）午車回京 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參院提出補選副總統案]  
　　補選副總統議案衆議院方面曾由劉恩格温世霖朱觀玄仇玉珽唐寳　耿兆棟覃壽公鄧毓怡陳純修等提出九案就中朱觀玄覃壽公兩案已詳前報茲報茲再將參議院所提出者略錄一二計宋淵源董昆瀛王法勤提出者爲請咨衆議院議定日期補選副總統案連署者呂志伊金兆樸等十二人其文曰民國肇造採美制設副總統臨時約法著有明文二年十月憲法會議議决之大總統選舉法第五條大總統缺位時由副總統繼任至本任大總統任滿之日止第七條副總統之選舉依選舉大總統之規定與大總統之選舉同時行之但副總統缺位時應補選之細繹法意所謂缺位繼任所謂應補選者其取義在應非常之變也夫大總統選舉法爲民國憲法之一部分前任大總統旣由該法而發生現任之大總統亦依該法而繼任是該法者固現行憲法也憲法爲國家根本大法無論何種機關何種職員均應恪遵而不能玩視則憲法中規定之副總統自應同時依法備設以爲鞏固國家之用當前總統逝世大局紛爭未已假非有副總統在則今日之國中尙不知若何景象也今則戰禍雖息險象猶存跋扈將軍恣無横忌國事前途旣難預測則副總統一職何堪久懸本院議員爲組織總統選舉會之分子自應本尊生國憲之心爲防患未然之用速定補選舉副總統日期咨行衆議院俟得其同意即可會同舉行本員爲尊重憲法並體行立法之深意起見提出議案云云又劉光旭提出者爲提議定期組織選舉副總統案連署者吳作棻等九人其文曰按大總統選舉法第七條副總統之選舉依大總統選舉之規定與大總統之選舉同時行之但副總统缺位時應補選之今大總統一缺黎公以副總統資格依法繼任已經數月副總統缺位卽已有數月自當舉行選舉乃兩院開會逾二月之久議員到院人數亦各在總數三分二以上而總統之選舉尙無定期此豈所以尊重法律擁護民國哉爰依法提議從速定期組織總統選舉會行補選副總統之選舉云云又藍公武提出者爲提議選舉副總統案連署者劉星楠等二十一人其文曰查大總統選舉法第七條副總統缺位時應補選之雖未規定補選之期限然今副總統已缺位有三閲月之久理應補選以副國民之望查大總統選舉法第二條總統選舉會由國會議員組織今依參議院議事細則第十七條提出動議云云 
[汪大燮提出衆院之趨勢]  
　　汪大燮聞已提交衆議院其咨文云大總統爲咨行事准貴院咨覆對於擬任陸徴祥爲外交總長同意案同意票係屬少數咨復查照等因茲擬任命汪大燮爲外交總長依照約法第三十四條應請貴院同意除由國務總理出席說明外相應咨請貴院依法辦理可也此咨衆議院云云據政府之意無論汪之願就與否擬俟通過後再定辦法即或汪不願就或先派人署理要之政府此時固專屬意於汪氏一人也至汪氏之意亦非絶對不願入閣惟其言語之間似有須俟内閣改組再出來帮忙之意有某政客謁見段氏以改　内閣爲　以爲此不倫不類之内閣萬難融洽有碍政務進行但段氏仍抱持重主義不欲紛更至衆議院一方面對於汪大燮之通過頗有把握其一因陸徴祥之去僅差數票汪與議員多數感情似較勝於陸則其票數亦必較多其二因此爲第二次提交議院爲維持政府計票數亦必較多於上次 
[李哲濬長吉財廳之質問]  
　　李哲濬任爲吉林財政廳長業經明令發表茲悉參議員婁聲鴻提出質問書略謂李哲濬前曾爲江蘇勸業道措施如何姑置不論第就其總辦吉林磐石縣銅礦一事觀之其措置之荒謬款項之浮糜實有令人難爲諱飾者磬石銅礦本一㣲小局所撙節謹愼尙恐無濟伊任事僅五六閲月間竟糜費官欵百餘萬吊之多折合銀洋在十萬元以上較之前任總辦開銷超過數倍種種劣跡省議會現正提案彈劾茲不列舉惟念吉林財政紊亂萬分廳長一職非得廉潔勤愼人員認眞清理實不足以資整頓而期挽救　諸病在彌留若或誤投方藥非特病不能療且恐禍患更深在政府用人初心或不至欲置吾吉於死地特以下情不達遂至生出種種扞隔今經地方各團體電阻李哲濬暫緩赴吉是緣李前在磬石銅礦差内確有種種弊端恐此次再筦全省財權難收良好結果並非有意違抗中央命令况財政一職更關重要李哲濬旣已失信於前焉能潔身於後設有不愼貽害匪輕地方各團體事前力爭係迫於痛極呼天之義政府果具整頓財政計畫應即開布公誠俯從與論飭令李哲　停止到吉另任賢員接充以資清理而圖補救頃聞李哲濬現正嚴裝待發政府對於此項事件有何處置謹依約法第十九條第九項提出質問希即迅賜答覆云云連署者有蕭文彬等二十三人 
[張勳族人亦勸張勳]  
　　近日往來徐州勞勞勸解以期疏通一切而遏止張勳等二次徐州會議者如李經羲如徐東海諸人其效果如何尙未能知然存熟習時局者言此後徐州當亦不至有若何動作蓋唐去其目的已逹也茲有張勳族人張霆者昨致張勳書一通言頗　切不知張勳讀之亦稍動念否揭而出之使國人知張勳所爲雖其族姓亦不之直庶幾是非之眞益得借以旁證焉其文曰比來國人士目明公舉措多有認爲非法者某亦從而非之旣而思之明公忠而俠者也豈有是哉殆有欲憑公之威威人者因以利其私焉然猶未敢謂爲必然意明公不學施之言行容有出於忠俠之誤解要非明公良心之主張可斷言也久或悟毌傷也乃近日來往徐州眠食徐州者一向之陷袁於不義者也朱赤墨黑難免同化人言嘖嘖傀儡是譏某思忠而獲謗良用太息夫以明公之忠俠誰不知之而又坐鎭東南國賴以康好自爲之萬世稱頌夫豈有已乃不此之圖甘爲宵小所惑不惜勳名而犧牲之甚爲明公不取也夫文武異職權限攸分行政也立法也司法也任彼多士爲之明公則整軍經武嚴修戰備一旦有外來之侮移如今日之敵於内者以敵外何難縱横全球紛紛自擾何爲者且明公亦一關心歐戰乎料其結果無論如何皆將與我以莫大之痛苦倘不先爲之備而又魚肉同胞不幸國因以淪亡揆諸初心安乎某與明公居同鄉而親則族誼念博望立功異域留侯名埀不朽此則貢芻蕘者所望於明公兼而有之眞肖嗣也惟明公圖之云云 
[龍濟光之遺禍至是]  
　　陸督軍昨由佛山行轅電致朱省長謂原定七日啓節嗣據探報以觀音山上前設地雷尙未起出振武樓下一帶泥土鬆浮恐生意外因將行期改遲并電飭第二第三第五等軍各派一營進駐將危險品物先事掃除始行蒞任云云各軍奉命卽於七日侵晨進署連日在狗頭山五層樓及振武樓下等處搜得炸彈八枚并在地道搜得炸藥甚夥此外瞭望台及三君祠各要路有白藥散置地上七日午後有夫役三人同往掃除偶因不愼被其炸傷手足面部等處至入日上午十時蓮塘大石等街又聞山上爆炸之聲響澈遐邇諒亦係誤觸地雷之故惟有無傷人尙未查悉龍濟光離城後曾有憲兵黎明英於六號午刻在軍署内爲炸藥炸傷不謂七號下午二時又有桂軍在署内觀音山振武樓悞觸炸彈　然一聲如鳴巨砲致當堂炸傷三人尙幸未及要害可無性命之虞據大漢救傷隊函云現督軍署由憲兵第一營入内駐防六號午憲兵黎明英在第二堂某室洒掃於垃圾中忽有炸藥爆裂當場炸傷黎之面部及左右手足由署急電大漢救傷隊派醫赴救經由該隊醫員如法敷治後由署轉送廣東醫院留醫矣 
　　桂軍未進軍署以前觀音山一帶多有士女前往游覽昨七號早有譚某潘某二人係河南尾炎記車衣舗夥伴行至應元宮後便山腰譚誤觸地雷　然一聲左脚被炸重傷當塲倒地潘即下山覔以騰兜將其舁往韜美醫院施救詎未到院譯已在兜中斃命矣 
　　白雲山瘦狗嶺等處埋藏各種地雷仍未起掘昨日重陽往該處掃墓誤觸地雷而炸斃者聞有六人河南陳某父子二人於重陽日雇坐手車登高省墓一點鐘時途經沙河瘦狗嶺尾觸着地雷爆發陳某遭險斃命其子及二車夫則無恙 
　　朱省長以虎門一帶前佈水雷至今未起實於輪舶航行大生危險特分金鎔前往調查限一星期内將前置水雷盡行起出嗣後如有爆發應歸該員負責金司令奉委後立偕經手敷設水雷工匠劉寳年九名前往察勘聞沙角捕魚下游大角等台附近起得水雷十二具上下横檔及威遠等台附近起得八具長洲魚珠牛山沙路等台附近起獲四具未知果已起清否也 
　　胡令宣係爲戰事禍首粤人無不憤之現在龍氏敗去勢在必懲昨桂軍抵省即於下午四時許派隊數十名馳往端江書院即胡之公館搜索胡氏詎已遍覓無蹝軍人遂悵悵而返按胡氏即此次酬勳大典獲二等勳章者 
[川西新津兵變紀]  
　　四川駐津之第一混成旅原係第二軍左翼軍改編自雅安起義以來雖時給旅費聞至今每人不過領得數釧之譜此次劉禹九旅長僅在雅安提欵千餘元嘉定提欵二千餘元彭山提欵二千元以全軍人數之多僅此欵撑持至今本月由省解津之欵又爲數無幾每兵只攤得銅元三釧硬銀兩元近日全旅伙食費用異常艱難業向甲乙兩鹽公司各借數千元矣聞劉旅長曾兩次電請督軍從速發欵以維現狀而不料事變之已發生也 
　　九月二十七號午後九鐘時有人由新舞臺觀劇出街即聞東門外鎗聲四起其聲九五子不一當即詳細調查知係駐東門外鹽局之兵三四十人因餇銀未發同行持鎗入城在城外時已沿　放鎗恐嚇守城警備隊知不能敵因卽讓避該變兵等遂入城一路將槍向空射擊各營官兵聞信卽出隊堵擊該變兵見事無濟乃由西門持械潰去 
　　自該變兵等出城後有某營官兵隨即跟蹝追捕城内秩序立卽回復並有各軍隊嚴密巡街所有城内知事署徴收局幸各安然無恙該變兵等曾將城隍廟内之電局機器扭壞以　拍電省城之路變兵出城後劉旅長卽出條示略謂照得本夜九鐘時有城外少數變兵因索餉不遂鳴鎗要挾當令各營扼路兜擊該變兵等隨即携械潰逃秩序立卽回復除仍飭各該官兵等嚴密梭巡並派隊跟蹝追捕外仰商民等其各安堵勿驚云云 
[鄂省議長問題電請解釋]  
　　湖北省議會選舉議長爭竸頗烈四次投票詹大悲始以到場人數之過半數當選而爭議猶未遽已當日會場情形已詳昨報茲聞一部分議員已電京請爲解釋其文云參衆兩院國務院鑒本會補選議長本日第四次投票出席九十一人詹大悲得四十六票已過半數依省議會暫行法第十條應當選惟因該條無出席明文或謂過半數係指議員全額應以五十三票當選但該條雖無出席明文當然以出席過半數當選理由如下一查二年中央國會事務局解决各省議會選舉議長電文但得過半數出席即可選舉本會議員全額百零四人五十三人出席即可投票若執全額半數當選之說本人旣不能自舉卽五十二人全體一致亦不能過全額半數二本年九月浙江省議會選舉議長議員全額百五十二人出席百零八人而當選者得五十七票又查臨時約法二十四條及兩院互選規則規定選舉議長以得票過投票總數之半者爲當選而參議員總額二百七十四名張繼以百二十九票當選議長衆議員總額五百九十六名湯化龍以二百七十九票當選議長均係以出席投票過半數計算本會似不能獨異現在開會旬日一案未議選舉議長四次始得過半數票額不速依法解决長此紛爭伊於胡底應乞鈞院迅電解釋以便遵行湖北省義會議員郭肇明桂礪鋒呂漣方震等數十人同叩 
[湖北之省長與財政]  
　　湖北省長一席運動者雖有十數輩迄今尙未正式產出聞王子春確又曾保薦前陜西巡按呂調元呂氏原爲合肥所提挈前曾長鄂年餘於官紳各方面尙有連絡議會方面聞亦有鄂籍議員代爲疏通如得有力者數輩贊助即可妥治現省議員中有以呂雖不愜人意然較勝於王以軍人把持故主張暫不反對者頗不乏人然主張民選省長之一派則極不以爲然至政務廳長胡俊采外調荊宜道遺缺不委文官承乏而以參謀長何佩鎔兼代亦係省長未定所致聞王子春原擬委秘書長金世和代理金以省長行將揭曉五日京兆殊無趣味力辭不肯擔當王又擬委秘書熊賓而熊因與胡同鄉至好以避攘奪其位之嫌亦不背就是以畀何暫代若呂調元長鄂之議有大阻力則數日後仍須另委文員代理政務廳長何亦以軍務衝繁勢難久兼也 
　　中央財政部庫藏司長丁道津前日奉陳蘭生總長委派來鄂磋商整理財政事件聞其任務有四（一（爲調查分金庫稅欵（二）爲考核官錢局内容（三）爲檢查造幣廠存料（四）爲處分漢口部設造紙廠其第一項原因湖北省金庫係官錢局代理並未依民國金庫條例移交中匣銀行承辦究竟收付手續是否合法無從稽核故命丁司長勾核該局賬欵有無弊混現已調查明晣大致尙清楚其第二項原因由於鄂官錢局發行紙票爲數至六千萬串之多約合洋四千萬元現在該紙幣久成不兌換券鄂造幣廠鑄造銅元又少已失操縱市價之能力票面價格日落每百折兌九十二三若不迅速救濟恐有不堪設想之一日該局現由部直轄故部中擬籌現幣維持其營業丁司長到局調查後以票額過巨難籌善策特令關係財政人員各具救濟方策條陳採擇聞有前任鄂造幣廠長文定祥條陳招致商股辦法然亦言易行難也其第三項原因由於造幣廠鑄本已盡又値銅價昂貴從前日鑄銅元二萬串逐漸減至二千串亦無欵購銅内容枯窘不堪目前造幣廠長蔡康晋京請撥鑄本財部本有撥興亞小借欵二十萬元接濟該廠之議詎事成中輟該廠長回鄂一籌莫展又減鑄額爲每日一千串以之配搭軍餉尙不足用影響於紙幣益生官錢局督辦高松如因兼任兩湖鑛務督辦於鄂鄂垣設有化驗廠特請部將造幣廠所購預備鎔燬制錢交該廠化練提出淨銅送廠鼓鑄惟幣廠其餘材料亦多缺乏與從前詳部册報大有不符故丁特來考查而高督辦又有條陳請籌欵三百萬元添置化鍊廠機器一面鎔燬制錢一面採煉銅鑛以爲鑄幣材料此事是否能行亦委丁履勘呈復辦其第四項原因漢口諶家磯財政部造紙廠辦理不善開辦以來虧折數十萬金卽上年至今所虧又有二十萬左右現除堆積無人購買之不適用紙張可估價七八萬金外尙有原料値萬餘金其機器原日可出紙三百令現因積貨不銷經濟困難日只出紙百令左右燒煤則日需三百元其損失可想故特命丁澈查該廠積弊設法改革聞丁以宫辦實業决難收效擬請招商承辦 
[贛省會慶祝與哀悼]  
　　贛省議會原定九號午後一時爲南潯鐵路借欵及收回廬山森林局事開大會討論辦法已通告各議員知照詎有議員楊占芳清江人於昨晚（八號）十二時在會内乙字號病故當由任議長發出傳單准午前十一時先行開茶話會商酌該議員身後事宜届時到者五六十人各議員以楊君來會未久即奄然長逝莫不爲之哀感議决先由本會墊欵一百五十元爲楊君襄辦身後各事並有提議開會追悼者衆以開會追悼亦不過虚文與實際毫無所取旣同具哀悼之忱不若停止會議一日以誌紀念顏副議長以衆議一致主張停會一日遂宣告原定今日一句鐘之大會即作停止衆均贊成乃接議决定國慶日議員應用本會名義往祝並由本會擬具祝詞一道而散又聞遞補議員鄒炎遺缺之柯祖梅已領得證書因病尙未到會昨有人傳說亦於日昨病故確否未敢决也 
[江蘇省議會第四次常會（芝香）]  
　　昨日（十三）午後二時江蘇省議會開第四次常會副議長錢崇固主席第一案宣布省長交議六年度本省地方歲出入預算案主席宣布後王議員樹榛請行政委員說明絯編制預算之規劃及内容首由政務廳委員登壇說明本届編制預算與第一届常年不同之點預算年度上届自上年七月起至明年六月底止而此次則以明年一月一日起至明年十二月止歷届預算均以上年數目列作比較而本届則上年數目國家與地方列爲一册末由區别等皆因議會偽停止以後歷史使然又上届有補助各縣警備費嗣因本省彌補國空之欵如水警及省轄警備隊等遂將此欵補助國家今劃歸省經費内擬將敎育實業兩種行政量爲擴充擴充費約在五十萬元左右云云嗣由財政廳長及内務敎育實業各科長相繼說明預算内容敎育量爲擴充尙屬維持現狀實業則注重蠶桑事業莊議員以涖質問本届預算内歲入册内有基金生息何以較前減少委員答以本省因辦理公典等事將各典存本提出以致息金減少主席以審查付表决多數起立接議第二案宣布財政審查會審查電燈廠添購電機案報告張議員嘉行動議本案應併入特别預算案内議决持反對論者則謂省長來咨添購電機爲目前不容少緩之事應提前議决主席以審查報告付表决多數第三宣布法律審查會審查本省實業視察員規程案由代理審查長蔣議員士杰說明理由陳議員大猷主張不成立謂視察實業縣知事自有實業科辦理將來司法獨立縣知事事務減少若並此不辦或報告亦懈怠則設立縣知事之謂何特設視察員不過位置閒員虚糜經費至視察商辦實業尤礙自由發展主義季議員通登壇說明設立視察員之必要在視察各地實業以商辦者作爲官 
 
 
 

Page 7

 
 
營業之考鏡省　實業之不如商辦無可諱言今欲比較得失非設視察員調查一切可且視察與干涉不同不能混而爲一云云言次及第一條文陳議員云現在尙在討論大體之時請季議員認定範圍且聽本員答辨各地實業報告之不翔實由於縣知事之怠慢而省行政之實業科不加督責未爲無過况省派視察員若至上海等開通之地猶無弊病在其他區域難保不生供應需索之弊王議員樹榛登台反駁復由陳議員一一答辨結果主席以審查案成立付表决起立者少數時已届五點三十分遂散會 
[浙省會二十九次常會紀]  
　　浙江省議會於十三日開第二十九次常會出席者政務委員五人議員一百零六人一時三十分開會沈議長請假由秦副議長代理報告答復四川江西黑龍江及致參衆兩院請願與各省議會電文衆以本會議决僅省制列入憲法一層並未議及省長民選而電文中有同一主張字樣須修正電文修改後開議第一案回復各縣警察經費由縣自治處理建議案報告審查情形後各席對於店屋捐歸省稅收入多不贊成然又有以此捐由地方自治處理貧瘠縣份勢難調濟爲慮者乃議决再付審查遂付特務審查第二案浙江省征收店屋捐章程衆以此捐應否歸入省稅尙無結果此案尙難遽議遂從緩三讀第三案舊寗屬縣立甲種商業學校校長費紹冠請將該校改歸省立案無討論付財政股審查第四案絲業代表邵炳文等請限制繭行案惟因此案與第八案浙江省繭行單行條例有關乃提前開議第八案而以此案合併討論政務委員說明理由略云開放繭行原料輸出必多則絲綢業異常危險是以擬訂繭行條例以期限制關係重大請切實討論等語各席對於繭行大都抱開放主義惟從事實上着想數十萬機織工人大受影響自不能不於開放中稍示限制故對於此案主張成立惟條文絶對不適用應大加修改當議决付庶政法律兩股合併審查第七案浙江省絲廠單行條例亦提前討論由委員登台說明理由有反對者方起立發表意見因已至法定時間遂散會 
[杭州快信]  
　　省議會昨開審議會公决省制加入憲法今已將討論情形電達參衆兩院 
　　呂省長接南田縣議會來電謂該縣呂耀鈴知事溺職殃民請卽撤辦 
　　台人柯驛威等電省謂黃嚴酒捐稽征員蔣本鰲逮捕高小學生陳志良拘押百般威嚇致無下落羣情不服恐碍地方治安請爲追究 
　　財政廳制用科長吳文熊昨將六年度預算案親自送京 
　　警政廳近有改組之說 
　　此次考試合格各管獄員證書聞高等檢廳定於七日内發給 
　　前高等檢察長王天木有任命江蘇高等審判廳長消息 
　　高等審判廳長范賢方　署廣東繼任者聞係楊蔭杭 
地方通信 
[蘇州]  
　　梟匪擄刦方橋鎭蘇鄉黃埭鎭相近之無錫縣境方橋鎭素爲梟匪出沒之所日前有梟匪等到鎭擺設賭檯鄉民小銀全等曾集衆驅逐與匪結有嫌隙不意十月十日下午五時有梟匪七八十人駕船七八號帶有洋鎗三四十支到鎭後卽一擁登岸分向各商店居民肆行搶刦並開鎗示威人民畏懼未敢抵敵致被刧商店十四家爲吳永盛萬祥泰錢正茂錢源盛陳宏興王源興陳宏裕張恒豐俞協盛趙恒興王盛興永義興吳復盛吳源泰居民九家爲朱恂如鄒景山俞振麟王祥林鄒念甫朱長生朱廷棟鄒啓清朱相亭統計失贓約五千元之譜各匪等劫得贓物陸續搬連下船適見鄉民小銀全在鎭匪聞開槍追擊小銀全逃入河中又被開鎗擊中右脇登時殞命各匪等隋開鎗一排開船向后宅馬鐵橋港一路逸去事後請鎭董事鄒君調查失主失贓數目開册報請無錫縣知事署派員勘驗緝辦駐紥蕩口水警巡官立即前往勘明飛報來蘇卽經水警二廳趙雲生廳長派游緝隊李隊長率船二十號前往追緝矣 
　　報界歡送省議員蘇省補選省議員宋銘勳（吳縣）金天翮（吳江）二君行將赴寗就職經蘇州報界同志顏希魯朱瑞應柳思明萬公變李則鳴沈齊安金孟章發起於十月十二號上午十時在慕家花園地方遂園開歡送會到者數十人金天翮君因事未到先由萬君代表讀歡送詞大致謂此次二君應選赴會將見吾蘇人民對於兩年以來淫威壓身之下民意之遏抑者若何宣揚之民權之制奪者若何回復之民生之顚連困苦者若何救濟而培植之况吾邑號稱文明而行政之腐敗也如故司法之黑暗也如故下而至於市鄉警察其作威作福黷職營私也如故端賴兩先生建議以整頓之以故今日之歡送不僅紀念特殊之榮幸抑更表示無窮之希望也宋君起讀謝詞謂凡管見所及敢不黽勉以謀地方之幸福云云遂合攝一影入席歡宴觥籌交錯極盡主賓之樂至下午三時始散 
[鎭江]  
　　水陸軍事彙紀駐鎭第十九歸楊春普師長於十二號午刻親詣南門外簡閲所部砲兵操演車輪快砲陣式及射擊各法日暮始回又駐泊江心之楚謙兵艦奉馮督電調回寗故該艦長業於日昨鼓輪上駛矣 
　　童子軍過鎭省立第四師範附屬商初小學編練童子軍數十人於日昨由寗同乘火車過鎭當即改坐晚班小輪渡江赴揚州省立學校聯合運動會云 
[江西]  
　　國慶紀念誌略贛省國慶紀念日李督軍戚省長率文武官僚及各學校員生先後至偕行社會場行禮督軍到時已鐘鳴十下由招待員引至官廳暫憇旋由鳴贊員贊禮鳴砲二十一響各界行禮畢分道而散是日督軍經過各處軍警加添崗位暫阻交通各機關各學校均休息一天以昭盛典 
[安慶]  
　　皖議會第三次常會紀事皖省議會於十月十二日上午九時開財政請議審查會禁止旁聽午後二時二十五分鐘開第三次常會議員到會者五十七人由書記員報告請假議員畢枊議長出席宣布今日無外來之函電遂按議事日程提議㈠討論恢復縣議會地方自治致大總統國務院參衆兩院電文照原文通過（文附後）㈡宣布提議地方警察案由提議議員賀士雯出席說明理由後表决付審查㈢丁漕盈餘支配案由提議議員崔翔青出席說明此項盈餘擬收入悉歸省縣地方各半支配如一萬元以五千元留作地方自治行政經費以五千元解省爲省辦敎育實業之用請公决劉道章起言本席略有意見查此項盈餘業於民國二年劃歸國有以補助正稅之不足現在是否能達到爭回目的應先研究其結果付財政審查㈣提議疏導沿淮支流之質問省長書案一致通過㈤報告財政審查會討論停止丁漕一五加征附稅案結果致書質問省長自四年以來已征數若干是否報解中央敝會無所稽考限三日内詳細答復㈥報告請議審查會審查　江周知事違法請議案擬咨省長委員密查是否屬實㈦提議成都黑龍江江西各省議會來電主張省制規定憲法省長民選問題均主張暫行緩議㈧議長指定特别審查會審查員儲春　韓興瑞周長圻黃倩威賀士　張宗忍桂殿華王大煊華維　晋恒履徐承祜呂耀恩張人傑姚慶元胡仲山班捷師等十六人議　時已四時五分遂散會請恢復縣議會致中央之電文節錄於下北京大總統國務院參衆兩院鈞鑒共和再造國會省會先後召集縣議會鄉自治依然停廢樹木者培其本根築室者鞏其基礎本會爲人民請命敢乞速頒明令定期恢復俾法治機關悉臻完備地方幸甚安徽省議會叩 
[山東]  
　　國慶日見聞錄濟垣國慶日省城文武官員以及各機關職員同至公園禮堂慶賀畢致祭先烈是日公園自大門内各亭字均結彩懸燈與天然花草相輝映正中高紮彩棚北向爲禮堂綴結松柏及鮮花設香爐供奉黎大總統肖像禮堂西有廳事爲招待貴賓之所陳設極爲華麗先期由省公署發出入場劵二千餘張以故各界持劵來者茶棚座爲之滿至有不能容者下行各校職敎員率同學生遊園先至者正誼中學次歷城兩等小校又次育英中校第一中校第一師範校其他工校商校普通專門各學校先後蒞臨向黎總統肖像及先烈位前行三鞠躬禮禮畢散隊遊觀秩序極爲肅穆 
[廣東]  
　　報告汪錫彬未死都司令部咨各督軍文云案查敝部前以姚暄等五人在粤死事呈請大總統分别酌予撫恤并咨明黔滇湘粤四省在案内有汪錫彬一員係據其中表唐秀清報稱於五月九日被龍濟光逮捕旋卽被殺故據情轉呈現在又據該員親身到部具述前此被捕後龍濟光本擬將其卽行鎗斃未知何故忽改禁觀音山獄中幸得不死伊中表唐秀清所報被殺職是之由茲於八月二十八日忽被釋放出獄如慶更生惟繫獄日久兩腿浮腫故經大受激刺亦屬九死一生特行到部報告等語查其形神憔悴言語失次情形確係又遭禁錮深堪憫惻惟尙未被誅戮前此據報旣係訛傳除於呈大總統文内更正外極應咨請查核備案實爲公便此咨雲南貴州湖南廣西廣東省長督軍 
[天津]  
　　各股委員揭曉順直省議會前曾復選各股委員業經揭曉茲將當選人姓名分誌如下財政股股員二十五人檀遇辰項名珍馬汝典張玉褀劉沛源萬煦婁裕熊吳運盛錫林李治潔田長庚黃文蔚杜維新張炳麟喬鍾傑李洞明吳蘭墀王其愼袁華林郝繼泰胡國賓任守恭董景勳彭桂馨馮澶庶政股股員十九人王逮張學文谷惠田宋煥彩李基莊文敏盧嶽周滋圃姚璧房振奎張鏡淵戰維馨于鳳閣陳雋顥何榮光劉化均陳廷秀路魁昌馮孝光敎育股股員十五人楊藩東武雲舫馬藍田張穆熙馬樹田高佐秦九臯王景尊吳得祿李清源李鈞朱煥星楊謨牛漢昭阮文允實業股股員十五人劉廷弼安明趙玉田李志熙謝銘勛馬國昌胡翼袁文溥許墨林費蔭棠冉凌雲喬宴廷何正衡項立辰王振聲法制股股員十九人李鏡湖馬維周美鍾湘張坊閻作霖蔣廉正劉家桂李蔭川張金鑑汪鐵松劉煥文李杰李津舟米逢吉盧化南朱寳麟楊蔭蔚張寳謙由國棟懲罰股股員十五人郝士元劉玘韓九如宋錫波蕭文昶王廷柱陳夻林彭桂洲王運生孔憲章何維嶽曹祗李廣廉李東萊程寳忠 
雜評一 
[進退（一子）]  
　　中國人有兩種現象一爲進則俱進退則俱退而不肯犧牲一己之進退以讓衆人如湘之參議員選舉至三次鄂之省議長選舉至四次而仍未能解决者其一證也一爲進不遽進退不遽退而不肯直决其進退之方針以寳紛擾如外交總長之提案商榷再三副總統之選舉疏通屢次而今猶未確定者亦一證也 
　　此無他利害之計較熟熟則進退之間不免竸爭又責任之觀念弱弱則進退之間不免猶豫有此二原因攙雜其中而出　之際遂在在呈此現象矣 
　　然而此爭竸與猶豫之兩念皆爲進行上之大障礙中國國事之敗壞於此者曷可勝計哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[百忙中之剪辮令]  
　　自共和復活以後上下一心力圖振作實有昕夕不遑之勢乃百忙中忽有厲行剪辮之院令本埠軍警政學各機關自奉到此項院令後咸謂其意或别有所屬自又不得不通行遵辦茲將令文辦法錄後 
　　令文略謂自軍興以來無頟愚民昌言留辮旣於國體攸關又爲外人訕笑且辮髮爲物有碍衛生茲經國務會議議决厲行勸誡剪除並規定辦法仰即嚴飭一體遵照 
　　辦法一軍界如有容留辮髮而未盡除者應由各該長官　諭該兵士卽日剪除並曉有礙衛生之利害一巡警爲人民觀瞻所擊自宜首先剪除一政界由最高級長官隨時察看一商界由各處商務總分會勸諭一鄉民由各市鄕經董及其父兄勸諭剪除 
[學生應穿制服]  
　江蘇省敎育會昨奉齊省長函開准敎育部咨開查學校制服前經本部於民國元年九月制定規程五條以部令頒行在案乃近來各學校學生對於此項制服多未遵用形神放弛矩範蕩然揆之制定此項規程本旨良深惋嘆夫禮　所範筋骸之束必嚴瞻視欲尊衣冠之式必正矧乎學校爲社會所觀摩形式爲精神所托寄此而不講遑論其他方今世界竸强人思奮厲欲袪泄沓之習宜以整肅爲先又如校内管理校外稽查不有服色何從鑒别凡此種種均與着用制服有切要之關係負有管理學校責任者詎可視爲具文本部總攬敎育有整飭督行之責自後高等小學以上各校生均應遵照規程辦理至於服料務從樸實當無物力不濟之虞所望各長官督責從嚴各學校遵行不怠學風整頓此尤其顯著之一端也等因准此除分别令行外合行函達該會轉知各學校校長管理各員一體遵照爲要 
[中華書局總店開幕紀盛]  
　　中華書局開辦於辛亥之秋進步極速資本初僅二萬五千元後增至一百萬元今夏議决再添一百萬元數月以來聞已收入不少該局總廠在靜安寺路夏間落成今總店新屋又已竣工本月一日遷入昨日行開幕禮記者躬逢其盛特誌其厓略如左 
　　㈠建築用最新式建築法全以鐵柱水泥造成 
凡五層高達七丈屋頂有花園登臨其全滬在目門面寬十五六丈極爲軒敝便於陳列 
　　㈡設備樓下爲上海店分五櫃㈠本版圖書外㈡外版圖書㈢儀器文具㈣西文書籍㈤本埠批發正門居中爲收欵櫃用新式金錢運送機樓梯兩旁一爲收發處問事處一爲本埠批發部部長辦事處最西爲店長辦事處及外埠批發部梯下爲石庫以藏生要物品可免危險其後爲厠所全用磁磚甚整潔上樓處懸大總統頒給富擬瑯環匾額二層爲總公司辦事處分局長室理事室總務局務進貨承印會計等部有客室三便所一三層東爲陳列室餐室中爲會議室西爲儀器棧四層爲書棧五層爲臨時大會客室自大門至屋頂滿佈花草沿四馬路棋盤街各用電燈紥中華書局四大字二層四層各以電燈點綴門窗等處用松柏紥彩 
　　㈢昨日情形昨早八九時即已賓客盈門午後尤盛總計不下二萬餘人本埠官場如徐道尹等商界如總商會朱會長等均來道賀西人女賓亦不少樓下顧客頗形擁擠幾難通行該局備有紀念品二種一爲該局五年概况記述該局情形頗詳明卷首有總廠總店攝影十餘幅一爲五年至九年五個年月份牌甚爲便用贈口共備三萬份已將送罄 
　　聞今日該局仍招等來賓參觀一日適値星期想更有一番熱鬧也 
[黨人盼望發欵之急迫]  
　　各省旅滬黨人以善後欵項日久不發公推代表王建芳等向審查員質問並向事務所要求發欵一面向商董虞治卿磋商籌欵各情屢誌前報茲將關於此事最近之函電錄後 
　　各代表致虞洽卿君函洽卿先生惠鑒此次辦理黨人善後事宜先生熱心提倡投艱任劇維持之力同人等無任感佩第閲兩月有餘迄未見官廳實行焭焭諸子焦灼異常同人力竭聲嘶萬難再撑現狀刻經集議推與代表向審查員質問遲緩理由據云中央祇發十五萬元之數不敷分派同人聞之異常驚駭竊以黨人流離滬上計有數萬若以十五萬之數何能普及近來數萬同志饑寒交逼朝不保暮而官廳一再遷延毫無誠意致使羣情激昂如水决隄不可阻遏滬上爲華洋薈萃之區誠恐變生意外誰尸其咎午夜籌思針氈如坐迫不獲已瀝情公請先生竭力維持俾早解决不獨同人等受賜即地方亦獲益多多矣事勢危迫不勝悚惕率爾致言立待示復各省代表闞鈞王建芳李公釆畢靖波夏爾鈞岳相如等公啓 
　　虞洽卿君復函南溪諸公先生大鑒頃誦惠示以辦理黨人善後事宜久未結束爲慮名正言論殊深欽佩今晚弟偕諸同人前往金陵商請馮督軍設法維持矣弟苟有力可爲無不盡心爲之也知在厪念敬此奉問 
　　各代表致北京電北京大總統段總理參衆兩院鈞鑒黨人善後辦理兩月有餘迄未施行且聞僅以十五萬元解散數萬黨人何能普及函電交馳遷延已久官廳云候政府政府諉諸官廳以致黨人饑寒交迫朝不保暮鈞等忝居各部首領實乏維持能力滬上爲華洋薈萃之區萬一激成意外誰尸其咎情急凟陳伏希賜覆俾立解决毌任屏營之至闞鈞孫縱横岳相如曾傑王建芳畢靖波金維繫夏爾鈞吳江左盛碧潭李乾玉趙璧孫繩武李公采張東野胡抱一王體乾孫氣含李溯源丁少義吳陽侯許百齊許震亞徐醒蟬華盛文公叩元 
　　又致南京電南京馮督軍鑒滬上黨人善後辦理至今已逾兩月卒未見諸實行政府究竟何心鈞等萬難揣測當此秋風蕭瑟咸爲朝不保暮之勢鈞等忝居各部首領鑒茲情况實覺傷心且滬上爲華洋薈萃之區倘再延遲致釀意外之變其咎誰尸我公坐鎭東南同人共仰情迫萬狀故敢凟陳伏乞賜覆俾立解决而維衆心毌任屏營之至闞鈞孫縱横岳相如曾傑王建芳畢靖波金維繫夏爾鈞吳江左盛碧潭李乾玉趙璧孫繩武李公采張東野胡抱一王體乾沈氣含李溯源丁少義吳陽侯許日齊許震亞徐醒蟬華盛文公叩元 
　　柏文蔚致護軍使函護軍使大鑒善後審查事件文蔚對於官廳及黨人方面不偏不倚自謂可告無罪乃昨日曾有多人赴事務所質問不知事務所存何意見竟謂欵項官廳已發由文蔚等作梗以至遲滯伊等　集茶樓復由事務所代惠茶資諄諄囑其向文蔚等滋鬧在事務所或别有用意而伊等遂聚衆前來其勢洶洶頗極危險茲特專函奉聞如尊署果肯俯念黨人貧困早發欵項文蔚等至爲感禱文蔚現已登報聲明本身所負債務情願全數犧牲分文不取亦請尊署飭知事務所如再有人質問將此意代爲申明尤所工切盼 
　　又聞旅滬黨人因日來天氣漸寒衾袍尙闕善後欵審查雖竣發給尙未有期多有向孫中山懇求設示者孫君慨念黨誼已飭屬於中華革命黨之審查員轉商政府先將現在各部黨人解散費發出其各部分首領墊過解散費以致虧累各欵俟後日再可舉政府商量並聞以前許吳二審查員亦經在事務所主張此項辦法今得孫君一言想更可從速辦妥也 
[陳其美被害案重復預審]  
　　前滬軍都督陳其美被害案内之許國霖宿振芳二人已經法公堂訊實移送地方檢察廳預審判押候傳案證日本人山田純一郎及華人李海秋周淡游曹漱石丁錦良俞健光王祖運等到案再訊嗣由李海秋遵諭投到研訊一過候再飭各證人集訊在案昨日午後二時陳其美之弟其釆及山田純一郎之用人王袓運與周淡游等到廳候示其餘曹漱石等仍未到案當經林檢察長開庭命傳陳其釆周淡游王祖運等並提同在押之許國霖宿振芳到堂預審良久判陳等退去許宿二人還押候曹漱石等到案再訊並聞林檢察長以山田純一郎爲案中要證必須傳案質訊故已照會日本領事有吉明君請爲協傳矣 
[萬豐醬園被盜搶刦]  
　　新閘愛文義路六百三十四號門牌萬豐醬園於前晚十一時突來盜匪四人叩門入内闖入賬房各出手鎗嚇禁聲張刦去銀角銅元共値洋五十元呼嘯而去旋由該園經理人開單報告新閘捕房飭派中西包探追拿未獲卽向事主詢明該盜等年貌服式回訴捕頭轉禀麥總巡通飭各捕房中西探捕一體留心偵緝 
[公廨判斷厦門路盜案]  
　　盜匪劉威林於九月十四號夜糾黨持械搶刦公共租界厦門路衍慶里第二百六十六號門牌益泰花廠經理薛煥章家値洋八百元之金珠飾物乘坐黃包車圖逃沿途開鎗拒捕經老閘捕捕中西探捕將劉追獲奪下手鎗連同黃包車夫莊四友拘入捕房旋又緝獲劉之同黨谷慶生皖人尹康衡謝海亭胡明生朱樹生及案證邵慶山等一併解至公共公廨迭經訊明判均押候會商核辦在案前日午後由原審官王肇之襄讞會同陪審西官德副領事裴尼赤君特開刑庭諭令捕房將全案人證帶堂宣佈判詞云劉威林膽敢在租界内糾黨持械搶刧拒捕開鎗不法已極着解送護軍使署按例懲治谷慶生押西牢年半黃包車夫莊四友不應助匪圖逃押九月示儆尹康衡謝海亭胡明生朱樹生着均押候函送上海懸知事署轉遞安徽原籍 
[代銷盜贓之查究]  
　　住居虹口愛而近路四百三十三號門牌婦人劉王氏家之安徽人魯旭生經捕房查與重慶路六百四十八號門牌嚴怡庭家被刦値洋一千二百元之金珠飾物一案有關業將魯與劉王氏一併拘解公共公廨訊供分别押候補提人證澈究在案茲悉捕房又於前日續獲代魯銷贓之顧阿五一名昨晨押至公廨由俞　讞會同德裴副領事向顧略詰數語判仍帶回捕房候訂期帶同魯旭生等質訊再核 
[再誌濟良所女董之哀耗]  
　　本埠濟良所包慈貞女士因病逝世已誌昨報茲悉該女士係浸會基督徒自開創該所以來主任所務苦心一志積勞致疾而逝十三日三時由所董即廣學會總理季理斐君主喪偕同僑滬紳商在靜安寺外國墳園行入葬禮當有該所之新心愛育兩校全體女生二百六十餘名制白執花由閘北乘坐英美電車公司所贈之免票專車直達墳園送葬間有沿途痛泣涕泗交流者足見女士之澤及若輩匪鮮矣 
[政敎分離請願團明日開會]  
　　基督敎公民政敎分離請願團前經電達政府及參衆兩院一面推定代表籌備願書尙未就緖該團同人定於明日（十六）午後三時假座蓬路眞神堂開會討論進行方法以便訂期北上云 
[運木商船在洋遇盜]  
　　本埠各木行每届秋令均派商船駛赴福州裝運木植來滬銷售茲有仁利仁俊森昌瑞祥瑞茂餘盛濟安裕新泰隆等九船於本月七日滿載木植從閩起程駛至浙境温州大漁關洋面適値風靜行駛稍遲陡被盜匪結黨駕船數十號四面圍呆困刦去行李衣服銀洋食米等物猶不滿意又每船擄去一人勒令取贖當經各木船懇由温境同鄉會發電報告滬南木商公所卽由董事會同南商會電致浙江呂督軍及省長鎭守使等請爲追緝盜匪勒交擄去之人並乞添派水警盡力保護昨日旅滬同鄉會又接温州同鄉會復電照錄如下處洽卿張讓三李徴五諸先生鑒電悉大漁關係温屬平陽洋面駐台水警章區長聞警後已派巡艦永安號出發協緝矣並乞轉致南商會爲荷特復 
[旅滬商帮協會開會紀要]  
　　旗滬商帮協會昨開選舉大會午後兩句鐘各帮會員全體齊集並有臨時入會者數家首由臨時主席馬一棠君報告成績及開支賬略次由副會長鄒靜齋君演說該會歷史與同人維持之狀况並提議進行各事全體鼓掌贊成嗣推舉檢票員開視票匭鄒靜齋君當選正會長馬一棠君陳少舟君當選副會長凌舜卿君當選總幹事至各職員與各帮評議員名數衆多不及詳載搖鈴散會時已鐘鳴六下矣 
[江蘇各縣現存議員（十六）]  
　　東海縣議員現共二十三人　張恩墀　楊友熙　卜雲祥周秉燦　劉振殿　劉振基　周鋭卿　苗繼曾　楊毓藻楊承裕　黃茂林　包敬銘　吳寳芳　徐希騫　李家履戚九祚　馬聯登　周廣居　張永蕃　張　霈　左　　周秉澄　劉安雲 
　　太倉縣原額三十五人現存三十人　陸國彬　管太乙王康祖　虞朝熙　許承岳　陶曾　　黃壽籛　章國梁蕭兼元　顧同壽　陸世鍳　顧　銓　施錫祁　盧鳳池王文炳　傅　然　嚴宗謙　徐文欽　姚鶴齡　邵福永陸元萃　嚴　恒　張文華　馮　賓　政寳珩　顧鑑瑩馮蘭芳　黃殿魁　顧鍾照　凌大林 
[第十師調囘北京之不確]  
　　陸軍第十帥步兵十九旅第三十八團管轄之三營現均在製造局内駐防又該旅第三十七團第三營駐紥徽寗會館其三十七團第一第二兩營則在閘北防守第二十旅三十九四十兩團步兵务三營及砲兵第十團工程兵輜重兵各一營均在吳淞駐紮防守南石塘砲台灣獅子林等處惟騎兵第十團所部馬共三營前因奉令征蒙曾經會同駐紥松江之第四師騎兵第四團所部三營一併由滬北上乃前日忽有第十師全軍調回北京之說詢之軍界中人據稱並無奉令離滬之事並謂北京之南苑現有陸軍第十二師全軍及模範全軍航空學校駐紮在内北苑亦有大軍駐紥以之防守京師綽有餘裕另調他項軍隊回防至吳淞軍隊所租之洋房所以退租者係爲節省餉糈起見且自騎兵一團開差之後所餘軍房尤多是以退租外間之言殊不足信云云 
[鈞和艦入塢興修]  
　　鈞和游巡艦長董仲發以兵艦例有歲修之舉今因艦底損壞汽鍋不靈舳板小划以及各項器具亦均不全故特開單報由馮督軍指令准予興修業於昨日進塢修理矣 
[第二師範運動會之順序與選手]  
　　省立第二師範學校昨日午後開運動會男女來賓聯翩而至槪由該校款以茶點各項運動頗極純熟其順序及選手名單如左　　運動會順序 
　　一開會 
　　二唱歌　全體 
　　三跳攔　選手 
　　四瑞典式操（第一次序）及（堵截游技）本科二年級 
 
 
 

Page 11

 
 
　　五百碼賽跑　選手 
　　六歡迎來賓舞蹈及（農人舞蹈）　本科三年級 
　　七跳遠　選手 
　　八德國式柔軟操（第一次序）及（大將球）　本科四年級 
　　九二百二十碼賽跑　選手 
　　十柔軟操（第一次序）及（蛇脫股）　本科一年級 
　　十一撑竿跳高　選手 
　　十二行進（菊花團）　講習科 
　　十三四百四十碼賽跑　選手 
　　十四潭腿　選手 
　　十五擲鐵球　選手 
　　十六連敎練　本科二三年合 
　　十七器械操（槓子）　選手 
　　十八跳高　選手 
　　十九八百八十碼賽跑　選手 
　　二十啞鈴第一部及（各個操）　豫科 
　　二一優勝旗輪流賽跑　各級選手 
　　二二閉會 
　　選手運動員 
　　張孝賢　黃鏡清　丁祖儀　湯允中　徐濟河　　鎭圻黃允亭　徐　戞　傅鳴先　張　愼　石慕雄　施兆翔錢堯年　秦錫燧　楊鼎成　趙　榛　沈廷楝　孫華章顧寳相　龔步高　顧　楠　王思福　孫禮维　錢翰柱徐學驄　樊清原　裘汝昇　唐敬泰　胡永年　茅人鵬陸人豪　葉良德　陳槐庭　孫德根　周履直　胡洪寬錢國培 
[南洋滬江兩校之賽球]  
　　昨日（十四日）交通部工業專門學校即南洋公學棒球隊及網球隊往楊樹浦滬江大學校與該校比賽棒球及網球於下午二點鐘起賽至五點鐘止計棒球南洋公學勝二十三分滬江大學勝四分網球單人比賽南洋公學滬江大學各勝一次雙人比賽南洋公學勝 
[尙賢堂之星期會]  
　　法租界霞飛路石牌樓尙賢堂中外聯合會今日下午四時開常例會是爲秋季後每月常會之第一次由王聲敷君演說風詩三百中之天人觀感是等演題乃循該會所商　　總題而說者推陳出新正復不易斯文未墜盍往聽乎 
[皖人歡送李迺璟]  
　　旅滬安徽省議員因奉中央電促回省報到開會已於十二晚十二句鐘搭坐招商局江裕商輪起程返皖惟李迺璟因尙有要事不能同行次日（十三日）經旅滬同志孫縱横闞南溪丁蒓蓀孫秋圃夏次石陳冶青沈氣含金佑州畢悟明吳性元劉雅操程嘯月沈俠民李伍廷許振亞陳龍甫李公釆余中甫李克安王耀廷畢鏡濤等三十餘人設宴歡送午間先邀李君至英大馬路寳記照相館攝影以爲劉别紀念迨晚六時至三馬路小有天歡宴席終李君起謝云今日蒙同志盛意迺璟感激之至惟有一言奉告以後同人腦中須謹留一國字合座鼓掌闞君答云凡吾輩結合貴在精神不在形式同人須記吾儕之精神何在不僅記今日之歡取也衆亦稱善至十一句鐘乃同送李君上滬寗火車而别 
[揑報沙船失事之澈查]  
　　南市新記公司新増盛沙船於上月間被船上耆民孫勤甫舵工袁耀福等勾串各夥友揑報崇明佘山洋面遭風失事被江北船户乘間駁去布疋等情後經該號經理查明眞相除追回布疋外將船拖回所有耆民舵工等人送至一區署拘留在案茲悉昨日又將通同之江北船上舵工韓有山曁本船上夥計崔慶寳高順寳等從江北追回送區一併移送地方檢察廳預審核辦 
[總會日夜賭博]  
　　第一區署巡長王德山杳得十六舖周寳泰酒店樓上有人組　總會日夜賭博違犯警章當於昨日報告董警正率警前往拘獲粤人金阿二丁金丁坤馬阿義等一併解署詰問屬實飭各罰洋四元賭具銷燬另再補提爲首之人究罰 
[巡官查禁賭博]  
　　高昌廟警區巡官李錫恩訪悉寓居江邊碼頭一帶之福建帮客民近來私設賭台招引各艦同鄉入内賭博人類混雜殊碍治安昨特督警馳往查辦一面諭令各房主不得租借賭場違則懲罰云 
[協拿花會賭棍]  
　　近有花會賭棍在新閘橋東沿河大弄内租賃密室開廠聚賭每日開筒兩次該處雖屬華界因沿河馬路前由工部局開築故路權歸滙四捕房管理如警區施行拘捕若輩易於脫逃且開筒之處每次更易蹝跡甚秘昨經四區姚警正訪悉當卽照會捕房請派探捕協同兜拿務獲重辦 
[犯兵送囘法庭]  
　　向在閘北擺設菜攤之王春榮前被陸軍目兵楊華文將其妻劉阿三（卽王劉氏）引誘捲逃擬乘輪船赴津當爲水巡捕房探捕查獲傳到王春榮一併函送地方廳請辦在案茲悉此案自經檢察官預審後以劉阿三背夫私奔本應懲戒姑念苦求判交其夫領回管朿楊華文因其在陸軍第十師第三十七團第一營充當目兵備文派警送回該營自行懲辦在案茲悉該營長以楊華文早經除卯斥革今旣在外犯法應照定律處治業於昨日午後備函派弁將楊送還檢廳收押候辦 
[嘉定縣迎提盗匪]  
　　浦東梟匪陸瑞卿前與同黨在嘉定縣搶刦丁張兩姓家銀洋衣飾逃來上海匿居閘北四區境内該縣因據從盜供出係陸爲首糾搶故派偵探毛根全來滬會同四區探警將陸拘獲聞前日已經嘉定縣來文迎提歸安究辦矣 
[董保擅賣乳牛]  
　　印人麥克生控李瑞記借欵不還前經地方審判廳訊明判令該圖地保嚴明山將被害奶牛四頭扣留看守以便定期拍賣在案茲因該地保與該處圖董嚴月池擅將奶牛賣於洋商當爲袁廳長查悉以該董保盜賣動物涉及刑事移請檢察廳飭警往提該董保均已避匿遂將該圖伙保嚴晉山拘案收押昨又加派法警四出緝拿嚴明山等務獲解究 
[駁船上查獲烟土]  
　　洋藥公司調查人前日查得停泊虹口華順碼頭某駁船上藏有烟土會同海關洋員至船上抄獲紅土三包拘隹飯司某甲一名解由巡江使轉送城内地方檢察廳究辦 
[恃蠻誣人之科罰]  
　　姚鏞仁至法公廨控稱前有杜文炳託商人介紹至某公司爲夥當出押櫃洋二百元今已辭歇押櫃先還一百元尙有一百元因有宕賬四十七元須當扣除因杜不允故未交還昨日杜來約商人及該公司買辦至茶肆中算賬即將賬簿檢出隨往茶肆内將賬核算詎杜不問情由將賬簿扯去十頁一味恃蠻不可理喻無奈扭至捕房解案請訊且有堂倌陳永全目見可證賬簿呈鑒杜供照商人核算宕賬無如許之多賬簿係姚自己扯去賄託陳永全强作證人求察讞員聶君察閲賬上杜實有宕賬四十七元着原告找還杜洋五十三元並以杜不應强扯賬簿判令罰洋十元又誣指見證得賄罰洋五元以儆 
[再誌定購貨物之糾纏]  
　　徐惠平前至法公廨控稱商人住居法租界内前與時仲康因定貨糾葛商人已在英界公共公廨起訴時得悉後卽至華界官廳遞呈歧控誘騙商人至民國路串同法警拔入廳署交保出外商人心不甘服是以報捕將時拘安求究讞員以時不應擅自拔人判罰洋二十元充公再交四千兩人銀兩保聽候公共公廨傳訊迄今無人作保因又提訊時稱罰洋自當遵繳至人銀兩保一層如蒙改爲尋常方有友人肯保讞員聶君判移送公共公廨訊核並諭原告自行投質 
[船户私用貨欵]  
　　磚灰行主張玉書至法公廨控稱前將洋若干元交船户胡渭元至窰中裝載磚瓦來申詎被私自用去洋四十五元七角向之索取置之不問請求訊追胡供照民人核算祗欠洋四十元實在無力全數籌措祗能陸續拔還判胡交保限一個月還洋 
[冒牌攘利之訴訟]  
　　輝光公司洋人至法公廨控稱近有林田初李榮生二人私造冐牌自來火龍頭向各店舖兜攬裝配業已查見原贓報捕拘案請爲訊辦訊之林李兩人一味支吾判押候覆訊核辦 
[再誌私賣木料之辯論]  
　　楊樹浦英商祥泰木行延代表律師在公共公廨刑事科控承包木料之工頭甬人張裕生串同張德明竊賣木料僞造賬據舞弊等情由廨迭經傳訊在案前日午後又由關會審員與英康副領事升座復訊原告代表律師上堂譯述案情請究繼由祥泰學徒王紀可王沛泉趙永生陳康林等上堂證明被告串同伊等舞弊將木料竊賣於某柴行等每人四次分得贓洋三十四元訊之被告張裕生供稱原告木料係由我投標承包賣於祥森柴行主倪正元劉雪山陳仲山等每星期結賬一次至七月二號過磅時忽少木柴一千二百斤據張德明說此事恐有人暗中損害故令施雲卿前往帮助過秤打碼之蔡某爲下手至原告見證王紀可等四人均係祥泰汪買辦之親戚因見我承包之木柴得利極厚欲使我與祥泰脫離關係等語堂上一再駁詰供仍執前言並由被告代表律師上堂辯護中西官判兩被告仍交原保候再訊核 
[建造菜場捐務處]  
　　美租界蓬路三角地菜場葷素菜攤共有二千餘户前由工部局派定一人挨攤收捐頗多不便現在該菜場内另設捐務所一處以便各攤户隨時自行納捐此項捐務所已於前日起雇工建造矣 
[儘可依法上訴]  
　　　海道尹據金山縣民婦陶俞氏呈訴被誣請予澈究等情當於昨日發出批示云呈悉該氏被控毁損屋瓦一案純屬刑事問題應靜候縣判卽有不服亦可依據縣知事審理刑民訴訟章程自向上級法庭請求救濟勿庸來署多凟仰即遵照 
[誘匿女子之控訴]  
　　鄧相榮在公共公廨刑事科呈控某報關行小主紹興人袁達於去年十一月間將伊十七歲女兒金珠誘匿等情昨由捕房將袁拘解公廨請究經會審員關君會同德　副領事略訊一過判袁交一千元人洋並保候再傳訊 
[賣良爲娼之懲治]  
　　青江人馬德明之十七歲女兒林弟子於本年夏初被在逃之王某姦拐來滬串同揚州人吳德隆婦人陳馬氏將女賣入山西路三百零八號門牌雉妓院鴇婦周丁氏家爲娼得洋二百十五元茲馬與其妻李氏來申尋見訴由總巡捕房包控邵和鈞將周鴇及吳與馬氏並女一併拘獲昨解公共公廨經中西官訊悉前情判周鴇陳馬氏與吳各押二年因女不願隨其父母回籍着留本廨一月期滿准交其父母領回 
 [P ]横財不付命窮人 
　　行力車夫姜春甫前日在麥根路拾得十元鈔票一張及滙豐銀人支單一紙計銀四十七兩串同七浦路七百十號門牌某姓家司賬人李新章及周阿二持赴該銀行朦領詎失主早經掛失當由該銀行報捕將姜李周三人一併拘押昨解公共公廨經中西官訊明以姜拾物匿報判押西牢三月李周各押四月以儆 
[監禁攫取首飾之無賴]  
　　無賴鄧敖其前在寗波路攫取劉賀氏金挖耳由捕拘解公共公廨訊供收押在案昨晨復訊原告投案訴明當時被攫情形訊之被告供認不諱中西官判鄧押西牢一年示儆 
[醫費應得償還]  
　　新閘路一千二百三十七號門牌住户許阿三控隣人陸全福無故行兇將伊毆傷由捕將陸拘解公共公廨訊供管押候許傷愈２ 
再核在案茲因原告傷已平復昨由捕房將陸解案經中西官訊明判陸償還原告醫費洋十元從寬開釋 
[日婦控人竊物]  
　　僑居北四川路之日本婦人大石姜四郎控劉玉林竊取金戒等物昨由捕房將劉拘解公共公廨經中西官訊供一過判劉押候照會日領訂期會審 
[探取他人之囊中物]  
　　平湖人陳阿福前日在福建路摸竊鄭志忠袋内現洋七元八角及銀牌一方當被察悉鳴捕拘押昨解公共公廨經中西官訊實判押西牢一月 
[夫婦串竊書籍]  
　　滬城彩衣街掃葉山房書店庖人許文悅前晚串通其妻許李氏潛入店中竊取書籍正擬携贓出門爲該店執事席素揚撞見當場鳴警將許夫婦拘送一區二分駐所轉送警廳司法科訊辦 
[豆腐店夥鬭毆]  
　　夏家弄内夏順興豆腐店夥郭小九沈金林二人前日口角相毆郭被沈毆傷頭額由四區崗警查見一併拘署轉解司法科經嚴科員訊明判沈拘留六天以儆 
[苦力受創]  
　　江北小工孫大也子昨在浦江某輪船上運貨忽有貨箱倒下壓斷左足經工頭舁送同仁醫院請求醫治不知能免殘廢否 
[總稅務司返京]  
　　前任北京總稅務司白禮定君前往日本游歷現由日來申於今晨附乘招商局泰順輪船北上 
[謝劵]  
　　大通路新閘路北志成兩等小學校因經濟困難訂於十月十八日假座新舞台演劇一天以資補助是日并由該校拳術科孫敎習登台獻技昨承惠贈入場劵兩紙書此誌謝 
氣候報告（上海徐家滙天文臺） 
　　已過者之報告十月十三日天氣晴上午寒下午較暖東海中及巴喜海峽之旋風中心行向東方遼東有小低度中國中部有反旋風十四日天晴而風靜上午五時起有重霧氣壓在累年平均常數之上十四日下午四時前二十四小時内上海氣候温度至高七八·三至低五三·二去年同日至高七六·四至低五九·八 
　　未來者之推測十四日下午四時三十分豫測天氣晴而多雲海濱一帶信風頗烈 
雜評二 
[辮與勳（訥）]  
　　昨報專電謂衆議員以曹錕張敬堯胡瑞霖朱家寳等無功可紀而得勳位勳章特提出質間吾不知尚有震警一世之張勳之勳亦在質問之列否也 
　　以事實論張勳之不足言勳較曹張輩爲尤甚而中央亦從而勳之者其殆欲鼓勵其未來之勳歟張素以不守法爲人指摘者此次剪辮之院令張能不惜犧牲其寳貴之髮辮以遵奉之則亦足表示其服從中央之誠意剿　之勳亦安得不謂爲勳之一勳也哉 
[補錄命令]  
　　十月十一日大總統令章宗祥施肇基胡惟德顏惠慶劉鏡人顧維翰沈囗麟唐在復汪榮寳王廣圻戴陳霖均給予二等　光嘉禾章歐陽庚給予三等寳元嘉禾章此令 
　　又令林桐實翟青松郭家驥吳振麟廖恩　胡維賢楊書雯曾宗鑒陸是元徐善慶囗祥光施紹常王守善富士英均給予二等嘉禾章桂植林軾垣　垣培元楊毓塋伍璜林囗釗稽鏡胡礽泰柯鴻烈許同范均晉給三等嘉禾章胡振平管尙平張國威余祜蕃張步青均晋給四等嘉禾章謝天保賈文燕王樹善均给予四等嘉禾章此令 
　　又令岳開先晋給二等文虎章此令 
　　又令吉春榮晋给三等文虎章此令 
　　又令陳寳琛給予六等文虎章李芳春給予七等文虎章此令 
　　又令山西省長孫發緖未到任以前着山西政務廳廳長孫世偉暫行護理此令 
　　又令任命任福元爲吉林陸軍第四旅旅長曹志剛爲吉林陸軍第四旅步兵團團長張德海爲吉林陸軍第四旅騎兵團團長此令 
　　又令財政總長陳錦濤呈署四川財政廳長鄒憲章因病懇請辭職鄒憲章准免署職此令 
　　又令審計院院長莊蕴寬呈請行命施振元試署協審官廳照准此令 
　　又令司法總長張耀曾呈請任命楊伯明爲黑龍江高等審判廳書記官長應照准此令 
　　又令陸軍總長叚祺瑞呈請任命王明謙爲吉林陸軍第四旅步兵團第一營營長謝家理爲第二營營長劉順和爲第三營營長劉之恩爲騎兵團第一營營長關全林爲第二營營長魏秉銀爲第三營營長應照准此令 
　　又令陸軍總長段祺瑞呈請將趙樹勳加陸軍一等軍醫正銜授王萬選爲陸軍二等軍醫正歐陽麗加陸軍二等司藥正銜張有成加陸軍三等軍醫正銜黃世術加陸軍一等軍醫銜授張啓綬何存善余敦禮爲陸軍二等軍醫並加陸軍一等軍醫銜授孫世楨爲陸軍二等軍醫張維蕃爲陸軍三等軍需莫純志郭樹霖爲陸軍三等軍醫趙蔭棠于德茂爲陸軍三等司藥應照准此令　　又令陸軍總長叚祺瑞呈請任命白象庚爲陸軍第二十七師步兵第一百六團團附應照准此令 
　　又令陸軍總長段祺瑞呈准署察哈爾都統田中玉咨請以布彥楚勒罕補正黃旗護軍校應照准此令 
　　十月十二日大總統令羅述稷給予四等文虎章此令 
　　又令此次經文官甄别委員會甄别合格以簡行職存記之許引之齊福田軦光書包應昌著分發財政部林蔚章分發司法部顧承曾分發交通部照章叙用忠芳王縉錢宗昌著分發直隷楊嘉紳梁玉書陳超衡分發江蘇張厚穀分發湖北饒鳳珪分發湖南李嘉德分發江西張翼廷分發綏遠均交各該省長該都統照章叙用此令 
　　又令奉天督軍兼省長張作霖呈考核所屬縣知事請予分别獎懲等語署安東縣知事正任寬甸縣知事程廷垣才識卓越庶政畢舉著晋給四等嘉禾章鐵嶺縣知事陳藝沉毅精幹爲守兼優著進給五等嘉禾章通化縣知事潘德荃熟諳治理有循吏風開通縣知事劉藻麟樸實耐勞盡心捐務均給予六等嘉禾章署遼源縣知事靖光鳳熟悉蒙情地方軍民感情融洽應准以縣知事分奉任用前署桓仁縣知事正任臨江縣知事王濟輝政務廢弛民怨沸騰且截公家地方公欵甚鉅前署盤山縣知事沈明善才具竭　玩忽要公交代未清挾欵逃避已撤署安廣縣知事魯成玩視民命舉措失宜均著交付文官高等懲戒委員會依法懲戒並交内務財政兩部查照此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新樂府三章] [  鵷雛]  
　　徐州王 
　　古來淮海風雲地鸛鵝作陣連雲起淮南淮北水如天徐州猶未消兵氣兵氣是誰猖乃有徐州王徐王好身手早歲從軍秦隴走旌旗在手舊登場（跑龍套）大辮垂垂意氣揚五百英雄皆火德八千子弟盡烟槍英姿裒鄂前皇韶剛刀霍霍人如草原野千家野哭聲王妃一笑笙歌好（前爲其婦壽於津門徴樂部大宴）王乎王乎王胡不亡龍王入水閻王無語嗚呼徐王大操去 
　　國會開 
　　國會開議員來議員有筆舌皇帝無冕旒不聞議員喜但聞議員愁聯盟要狹十三省憲法成功千萬秋議員弗愁亦弗喜錯節盤根見男子國樂洋洋國會成國旗五色照天明議員好自惜聲譽莫使重煩李六更 
　　提燈會 
　　銀燈萬盞萬手提六街車馬千人歡埀髫黃馘無問年但呼國慶口沬乾前年常此夕烽火方連天去年當此夕勸進文千篇今夕何夕國祚延上有總統黎黃陂吁嗟乎銀燈萬盞萬手提但呼國慶口沬乾上有總統黎黃陂 
海外雜聞 
[新式十三寸徑口之炮彈]  
　　自近數月來巴黎軍火院中陳列新式十三寸徑口之砲彈備衆觀覽此種大砲現已用之於蘇模河戰場攻擊敵軍防禦工程極爲有效此砲較德人之十四寸大砲稍小然其功效之在戰場運送靈捷前後進退均能如意且描準極便故蘇模河戰場中凡此砲所轟敵人防禦工程無不如意云 
一串珠 
[羅霄女俠彈詞（七續）] [  寄塵]  
　　第三回聞警 
　　一點殘燈壁上飄淒淒切切度秋宵半窻明月凉如水四野蟲聲響似潮墻角芭蕉三兩樹非關秋雨也瀟瀟阿青怎得能安睡他只是一陣心酸兩涙抛萬恨千愁無說處又聽得柴扉剥啄有人敲片時便已推門入暗裏先將羅帳挑阿青此際好心焦早嚇得一縷香魂雲外飄 
　　阿青獨宿一室更深夜靜忽有人　門而來不知他是賊是鬼正待呼號求救只聽那人低聲說道姑娘勿驚我非他人便是五兒阿青聞言越發氣得半死顫聲詢間來此何爲 
　　更漏沈沈夜已深你今來此是何心休言弱女能欺負須知我雪冷霜嚴不可侵莫道客囊豐又富須知我刦餘　　已無金你今快快離吾去免得當頭大禍臨說罷此言還飲泣則見他芙蓉面上涙涔涔 
　　正在這時却又聞五兒說道姑娘毌驚今夜來此并非和姑娘爲難乃欲救姑娘出險姑娘不信試聽我言 
　　我亦天涯行路人陷身盜窟命難存明知店主非良善我只是假意呼他做父親不卹此時身暫辱但求他日志能伸倘然一旦逢機會籠鳥高飛便脫身忍恥於今非一日偷生至此已三春却勝他遠方販賣爲奴隷却勝他棒下欺凌受苦辛我與姑娘同患難趁此時向君細細把情陳蒼天在上聞吾說句句非欺字字眞勸姑娘收將眼涙按驚魂想個方兒出此門 
　　阿青聞言又驚又喜將信將疑自思主人是盜五兒非傖形跡之間我也早已看出但是事變無常人情難測安得因這一席話便把他當做好人心頭七上八上好不自在所幸五兒此時並無歹意只說道姑娘珍重明日依我的計劃而行自能救你出險說罷便自管他去了（未完） 
小說 
[絶塞奮椎記] [  聞野鶴譔姚鵷雛評]  
　　第三回（續） 
　　毓忠呵你道這禍事是誰呢原來那池州虜知府秦漢平說這同岑社集裏頭有三四篇明末烈士遺集序含着振漢排滿的氣味便按着社友題名錄上姓氏一個個都捉將官裏去這時節我幸虧早得了消息連夜奔逃纔脫了他的網羅後來知道那天殺的秦賊竟把吾們社友糊糊塗塗的研鞫了幾次便禀了虜上峰一輩子都解到殺場斷首說這般大逆不道的人斷斷不能逃他家的刑網哩咳可痛呵可痛呵說罷兩眼𥰡𥰡的又要吊下涙來毓忠聽了也禁不住抵頭掩涙道六月霜飛三年血碧也沒這樣的寃苦哩瑞華聽着拭了拭涙說道正是正是那明末烈士遺集一書原來是李錦如編的他家居沒事便把明末烈士的遺著搜羅了一大套編次旣竟便呌怎麽明末烈士遺集抄本成就之後一般社友都題詩作序便是我和蔣春巒也謅過幾句詩的在當初呢不過大家做幾句悲涼感慨的句兒也沒什麽意思如今却不能不眞事排滿了諸社史在天之靈也該助吾們一臂呢毓忠聽罷沒精打采的說道據此說來你這回是單要幹這件事了瑞華道自然是單幹這事我謝瑞華不能在三載以内殺這秦賊誓不再見天地鄉里了話聲方絶只聽遠遠的更　已是報着三更二人纔知時已不早門外侍候的人也等得呆了便胡亂啖了些飯啖罷瑞華也不　一聲逕自呑聲掩涙而去正是 
　　夜色燈㾗圍劍氣客窗雄語黯秋心（第三回完） 
　　第三回評 
　　　華與枊娘絮語之際忽雜以毓忠激抗之音文筆特頓挫如志寫柳娘初靚不用致意臨歧不用道謝儀態落落固與庸脂凡粉不同 
　　柳娘奇芝兒尤奇微特毓忠不料我亦不料 
　　隋焬殺薛道衡曰更能爲空梁落燕泥乎片言速禍自古有之常日　言猶且不免况乎易世之際鐘　已移河山依舊忠奮之士黍離深念有不播之篇章形爲歌詠者哉遜清一代文字之禍軼乎前朝南山一集莊氏一史瓜蔓之抄士類恫焉是書瑞華所述羅逮之酷殆且逾之鬱鬱者魂寗能甘心於地下 
　　此節爲第三回之末手民誤排合亟更正 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[上海總商會現行修正章程]  
　　第一章名稱區域及所在地 
　　第一條遵商會法第二章第三條改組名曰上海總商會辦理上海全埠商務 
　　第二條設事務所於上海鐵馬路天后宮後 
　　第二章會董額數及選舉 
　　第三條會董之額數㈠會長一人㈡副會長一人㈢會董三十三人㈣特别會董按照商會法第二章第十條設置 
第四條會董之選舉㈠會董由會員投票選與㈡會長由會董投票互選㈢特别會董須品重望優富有經驗及實力贊助本會者有本會會員五人以上提議公舉再於當會通過方爲合選 
　　第三章職員權限及任期 
　　第五條會長副會長之權限㈠會長總攬會務對外爲全體代表㈡會長得支配會董擔任會務及聘任辦事職員㈢會長擔負籌畫會費㈣會長於法定會期外遇有要事得召集會議㈤會長於會議時得公同議决各事㈥副會長輔佐會長主持一切會務 
　　第六條會董之權限㈠會董有選舉會長及被選舉會長之權㈡會董有籌議會費監察會務之權㈢會董於法定會期外遇有要事得商請開會但須得全體三分一以上之同意㈣會董於會議時得公議决定各事 
　　第七條特别會董之權限特别會董得提議專議聽本會裁定之 
　　第八條會長副會長會董均以二年爲一任期連舉得連任但以一次爲限 
　　第四章辦事職員 
　　第九條設書記繕校收掌繙譯會計庶務各員各辦事職員無定額按事務之繁簡聘任 
　　第五章會員 
　　第十條會員無定額凡合於商會法第六條資格之一者皆得入會爲會員凡曾任會長會董者滿任後仍認爲會員 
　　第十一條會員之權限如左㈠會員皆有選舉權及被選舉權但有被選舉權者之年齡須在三十歲以上㈡會員有籌議會費條陳商務之權㈢會員於法定會期外遇有要事得商請開會但須得會員全體十分之一以上之同意㈣會員於會議時得公議決定各事㈤會員遇寃抑及錢債糾葛等事得叙述事由請公斷處評理㈥會員有關涉商務不諳中外法律之處可向會中研究㈦會員欲考察商務本會可介紹者均介紹之 
　　第六章入會 
　　第十二條凡正當營業無論合帮不合帮各行號及個人願入會者須有會員二人介紹並具入會信約及會員介紹書送會經常會通過予以入會證書 
　　第十三條入會之類别如左㈠在上海營業合帮各行號得聯合入會㈡在上海營業不合帮各行號及個人得單另入 
會㈢行號不在上海而有分支在上海者亦得入會 
　　第十四條不得入會之類别知左㈠營業不正當者㈡犯商會法第二章第七條各欵之一者 
　　第七章出會 
　　第十五條會員自願出會須聲明實在理由具出會書送會備核會費槪不給還 
　　第十六條會員有犯左列各欵之一者經會員三人以上舉　查有實據開會公决令其出會會費槪不給還㈠　犯國法者㈡不守會章及破壞本會者㈢侵侮同類者㈣犯商會法第二章第七條各欵之一者 
　　第八章會議 
　　第十七條會議分三種如左㈠常會間星期一舉行之會長會董與議㈡特會或召集全體會議可召集會董開議隨事酌定㈢年會每年於第一次常會開全體會議報告豫算决算事務所用費及事業費 
　　第十八條會議以商事行爲爲範圍否則不得在本會集議 
　　第十九條會議規則另以專本規定之 
　　第九章會計 
　　第二十條本會經費以各業會費所入之欵充之分額支活支兩項如左㈠額支由會計董事豫算列表開全體會議决照行㈡活支五十兩以上一百兩以下者由常會公議一百兩以上者開全體會决議均須由會長簽字會計處得以照發 
　　第二十一條每月額支活支會計員造月報册一分黏附發票或收條送會長及會計董事查核後存會備查 
　　第二十二條每年收支各欵於次年年會時公舉查帳員二人按欵清查由查帳員簽字發印報告 
　　第二十三條會費交會掣付收條須由會長簽字 
　　第十章附則 
　　第二十四條本會調處工商業者之爭議遵照部章設立商事公斷處其章程細則另定之 
　　第二十五條本章程有未經備列者應遵照商會法及施行細則辦理 
　　第二十六條本章程現經全體議决俟禀准後施行如有條改仍須於大會决定經部核准方生效力 
 
 
 

Page 18

 
 
   
 
