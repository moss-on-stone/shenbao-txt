# 1914 - 380 - 4914863

 

Page 1

 
 
   
 
 

Page 2

 
 
　　時評 
[平政院抱]  
　　平政院開幕矣吾聞平政兩字而不覺起無窮之感嘆也 
　　今之事不平者多矣而皆起於政治骫法以剝民假公以濟私官與民間之不平也入主出奴擠排傾陷官與間之不平也 
　　夫一羣之中而有政治其用在支配一切而俾之平也而卒致大不平而重煩平政院之平吾甚望負平政之責者勿復令人感不平也 
　　新機關林立而吾獨殷厪屬望於平政院以謂平政院而舉責國事猶可爲也何也政平而人心平而國平平政院諸君之責誠重哉敢貢二言爲諸君勗曰母牽於感情母怵於勢力 
[命令]  
　　六月二十五日大總統策令屈　樓恭煦劉焜均給予三等嘉禾章此令 
　　又令王健飛給予五等文虎章此令 
　　又令劉喜章陳國良王文漢均給予五等文虎章此令 
　　又令陸軍總長叚祺瑞呈請任命黃瑞霖爲雲南都督府軍法課課長應照准此令 
　　又令陸軍總長段祺瑞呈核覆甘肅都督擬以馬麟補安西恊副將王少林補花馬池營參將馬福壽補河州鎭標左營兼中軍游擊陳春明補凉州鎭標左營游擊請予准補等語應照准此令又令陸軍總長段祺瑞呈核覆甘肅都督擬以鮑紹超補督標後營游擊請予准補等語應照准此令 
[專電]  
　　北京電昨午約法會議立法院組織法及議員選舉法政府委員方樞說明限制選舉無記名投票選舉及被選舉人資格嚴定之必要指定李盛鐸馬良等十五人爲審查員 
　　北京電前電德人要求由高密經沂州逹徐州及由濟南直抵博州或彰德之合辦鐵路昨由葉恭綽與德代表白次在交通開會合同己簽 
　　北京電俄法意日四國於關稅改正均附條件外部通牒四使謂此項贊成辦法實於中國所得改革關稅之利益不償 
　　北京電外報載張家口何宗蓮所部第一師第一旅第三營前晚十時譁變至昨晨四時半始止調查商民房屋被焚者二十餘家被掠八十餘家惟據查中外人民均無恙又京張火車通行如故想己平定 
　　北京電英文京　載陳貽範報告西藏代表要求（一）中國須許藏自治且此後不干涉内政（二）限制駐兵（三）祗有宗主權（四）決不改行省（五）有一不許藏卽脫離會議 
　　北京電前日財部幣制局中國交通兩行首長在政事堂開會討論收回全國紙幣事件現計濫幣最多省分爲川粤兩湖東三省次贛魯晉浙陜次直皖汴閩再次新伊桂先調查其須回收資金若干現行價值並有何官產或新稅可擴張以充回收之用俟濫幣全收後决行幣制統一易鑄銀幣約須千二百萬元之資本 
　　北京電稅務處報東三省直川桂皖湘魯禁烟己確著成效閩自五月一日起卾自六月一日起汴浙自六月十六日起實行禁止印度洋藥入界 
　　南京電政事堂電令蘇省軍政及行政經費均按本年槪算開支按月呈報中央查核業經都督巡按遵照辦理　　南京電蔣懋熙以財政廳將次組成清理官產處應作爲獨立呈請大部咨巡按使爲督辦財政廳長爲總辦否則舉事不能發生效力 
　　南京電蔣懋熙擬加增財政廳經費二萬元年支八萬元己電請中央核准 
　　南京電淮宿海關額定比較銀十七萬餘兩刻奉部令加增五萬元每月經費五千餘兩减爲三千五百元 
　　南京電財政廳長現認眞清理屯田飭清理官產處詳擬切實章程飭民具領並籌議上中下三等則例俾有遵循　　南京電下關商埠局擬縮小範圍派員經理帮辦一職母须中央簡任 
　　特約路透電 
　　北京電昨報張家口兵變消息今悉皆屬確實叛兵顯皆携取刼品逃往北方當地警察此次頗爲出力叛兵未能擾入商巿一帶皆警察之功也其肇變原由似因軍隊聞將遣散故與軍官爲難乃有二兵被拘處决後復與警察因事衝突乃起此變今日諸皆安靜 
　　西安府電白匪現竄至山陽附近聞復爲官兵圍困惟白匪入南山以後尙未與官兵大戰 
　　蘭州府電白匪所擾各地之官員均將調至省城聽審如有溺職情事則將加嚴譴 
　　蘭州府電白匪蹂躪洮州時人民被殺及自盡者共約八千餘人全省大局現較安靜本年田禾可望豐收故糧食價己漸減 
　　長沙電湘江大漲水高距一九零六年最高之度僅少一尺圩决甚多各處灾報络纆而至永州府之水漲至三十英尺衡州府及湘潭受灾頗甚現己籌募特别賑捐賑濟災黎 
　　長沙電前星期長沙處决政治犯二十一人多係少年學者 
　　東京電下議院己一致通過追加海軍經費　　東京電倫敦大使署參贊幣原君己任爲荷蘭公使現任荷蘭公使齋藤君己陞爲奥國大使倫敦及意大利大使署參贊陸奥伯爵己任爲比國公使哈爾濱總領事本多君己任爲倫敦大使署參贊駐英總領事中材君己任爲紐約總領事 
　　譯電 
　　北京電昨日（二十五日）約法會議開會袁總統委員提出政府對於立法院組織法之意見定員額三百人間接選舉須有政治經驗或特别學識或納稅至巨者始有被選舉資格選舉區域即依各縣定之北京爲特别之區域海外華僑亦在北京籌辦選舉代表事宜即由該會指定議員十五人審查該案李盛鐸馬良亦在其内 
　　北京電張家口之兵變由旗兵鎭壓平靜外人均無恙該鎭己焚燬一大部分 
　　北京電二十四夜約十點半鐘時駐張家口第一師之兵五六千名同時叛變焚掠該鎭一大部分並姦淫民間婦女抗拒之者皆被殺死騷亂至翌晨四點半鐘時始己叛兵皆逃過山隘顯擬竄入蒙古張家口東部鐵路局所在之地因有防兵四百名駐紮鎭邊阻止叛兵過橋故得保全當時烈燄捲天炸聲震耳且雜以來福鎗聲與男婦號哭之聲其景狀慘不可言 
　　北京電余（字林報訪員自稱）頃接歸化城來函謂黃河濱之包頭鎭曾於六月一日爲太原之兵刼掠其統領限叛兵于六月十日回營槪免治罪現查共走失携械之兵四百名聞己沿黃河西進往投白狼且於沿途從事劫掠此函發時（六月十七日）歸化城之民皆信白匪將沿黃河東下刼掠進窺北京商民恐歸化城之戍軍聞風思逞故正在醵資以期變端萌芽之時賄以止之各種車均爲兵士强取使用逆旅及私家室屋亦均爲兵士借宿且勒令供張食品而不名一文人民驚怖欲死均謂甯願白匪下臨不願官兵駐城 
　　北京電白匪己抵龍駒寨姜桂題奉命赴開封閱兵上海己解到大批軍火内有野戰砲六尊過山炮一尊大砲三尊均供鎭剿白匪之用 
　　北京電據華報載稱駐京俄使己允修訂中俄條一約如中國許以喀爾喀之地若干割讓俄國則俄國可以取消外蒙之獨立目下兩國正在進行勘畫吉林省圖們江邊界之談判 
　　北京電據英文北京日報載稱財政總長周自齊數請五國銀行團代表致電本國銀行暫將改革幣紙大借欵擱起而准以英金八百萬鎊貨與中政府償還小借欵該團各代表今己遵請致電本國矣 
　　北京電路透電所傳中政府與瑪柯尼公司訂定設立無綫電報局消息並無確証按得力風根公司現除爲中國海軍安設無線電外尙爲中國築造無線電報局十所且復訂定增設局所合同故前說似不足信 
　　北京電交通部否認與瑪柯尼公司訂定合同之說該公司經理人曾向政府運動訂此合同政府尙未允之 
　　北京電中德魯省鐵路合同共十二欵高密至韓莊一線己改爲築至徐州與津浦鐵路及比國鐵路聨接尙有一線起自黃河以西濟南附近津浦鐵路之某點而止於京漢鐵路之某點其地點俟測量後再决或在豐樂鎭或在道口鎭將來如須展至京漢鐵路以西則須以優先權予德國資本家如所籌之資本不敷築造二路之用則當先築高徐一線總工程司會計員車務總管須用德人惟皆聽命於華總辦並將於青島設立專門學校一所造就二路應用之人中政府每年允派學生二十人分入青島德文高等學校及上海中德工科學校肄業畢業後當在該二路服職借欵合同尙未商定聞將規定用鐵百分之五如許與他國者較此爲高則須照加 
　　漢口電近由日本退學回卾之學生聞内有數人與孫文黃興有關現擬招募遺散之兵士以故武昌當道大爲憂慮己增加警察嚴事巡羅曾於某處發見化學實騐室 
　　倫敦電袁總統政治顧問莫理遜博士己由中國行抵倫敦曾語謁客謂彼對於中國政務近今之進步及政變之和平結果深加信賴彼離北京時大局之穏象似爲彼前此經歷中所未有博士並否認袁總統斷絶新黨或欲一姓相傳之說袁總統羅致國中賢才不遺餘力甚至昔與結仇之人今亦舉用之袁總統之輔弼曾在英美得有經驗者至少四十人曾在日本得有經驗者至少六十人博士末謂近今外間評詆中國經濟現狀之言皆無左證 
公電 
　　福州鎭守副使反對巡按使兼管軍務電各都督護軍使鎭守使師長均覽軍民分治各國通例近閱各報喧傳巡按使兼管軍務且議加陸海軍總次長銜軍民混合必蹈清末覆轍凈關國家存亡萬懇公等設法挽回以拯危局鎭守副使杜持叩敬印　 
　　統率辦事處通飭愼重軍火電各都督將軍都統各鎭守護軍使覽查近來各處土匪率多持有利器固由奸商貪利秘密運輸惟軍中軍火關係重要尤應嚴防偷漏不容一粒流入匪手仰各該都督護軍使鎭守使將军都統曁各師長司令等隨時認眞查察如有疏失定即從嚴懲處希卽通諭各軍隊一體懔遵統率辦事處逈印 
　　交通部政謝浙督維持路事電都督巡按使鑒據接收浙路委員鍾文耀方仁元曹復賡等回京報告此次辦理接收多賴德威維持一切並承推情優待等情甚深感荷謹謝交通部敬印 
要聞一 
[平政院開幕（六月二十三日）（遠生）]  
　　平政院今日第一次開庭矣所審者爲覇縣知事劉鼎祺案原參爲張超南等二人所參贓欵聞在一萬元以上奉令拿解來京承審之庭長爲張一鵬氏此案内並牽涉一著名大員云以其禁止旁聽故據法不得記載其審理中之範圍事項焉 
　　官吏收賄罪依暫行新刑律論當處三等至五等有期徒刑（原文百四十條及四十一條）依大總統新令則鎗斃耳因此案之故乃發見一重大事實即平政院得對於官吏處以刑罰上之處分（最重者乃至死刑）而官吏之於特定之犯罪乃以始審爲終審不得享有三審之權利矣因此此案未審前大理院院長董康氏曾往訪張一鵬氏請求歸法庭訊辦張氏不許謂據糾彈條例第一條（一）違法憲法事件（二）行賄受賄事件（三）濫用職權事件（四）玩視民瘼事件當然在平政院審理範圍之内（原條例第十三條參照）本院職在行法不能放棄云云然此項條例固有解釋之餘地也 
平政院現在收受訴詞甚多然照糾彈條例須先由肅政廳查辦呈向大總統糾彈由大總統交平政院審理故由告訴告發以至於審理中間頗需時日即如 
 
 
 

Page 3

 
 
　　江蘇公僨案徐相國意本　　交平政院審理後以機要局張局長之意思據章仍交肅政廳指定肅政史曾述棨李映庚兩氏前往查辦者也然揀一法學家且深知此案内容者謂此案將來恐不在平政院審理範圍之内北京日報因對於此案中之箇人頗涉可否之詞該院己咨内務部干涉矣肅政廳按照糾彈條例僅有糾彈之權而肅政史諸公以爲於此於言官之古義不符乃於二十一日聨名具呈請以後對於大總統得進諫諍之言並於時政得失亦得具以上陳原文由肅政張超南主稿茲訪錄如右 
　　呈爲恭聆訓詞請降明令以昭德意而便遵行仰祈鈞鑒事竊某等忝膺簡命爲肅政史自慚庸下深懼弗勝覲見時祗聆訓詞有本大總統有錯亦可直說極所樂聞之諭莫名欽服彌切悚惶將何以上副期望之殷而無負言責之重受事以後反復思維肅政一職古本諫諍之專官今以糾彈爲原則廼我大總統開不諱之路倡亮直之風詔使盡言容其謇諤雖管窺蠡測於高深亦復何裨而公聽並觀則獻替在所不廢惟是機關初立法令未詳苟效懇欵之愚少抒忠讜之論固知虛懷必蒙嘉納按諸定例尙無明文或且以越職言事爲嫌終不免拘文牽義之見合無籲懇鈞座巽命重申渙汗大號以彰索諫求非之美德而紹拾遺補闕之成規俾有遵循垂爲令典似與我大總統諄諄誥誡之旨尙相符合至敷陳大計入告嘉謨舉凡時政得失關於國計民生者士民皆可上書言官尤宜建議應請鈞令一併宣布使貢所見以備採擇庶有類於芻蕘之詢亦可資爲壞流之助某等渥邀知遇待罪臺官雅慕鳴鳳之稱　貽寒蟬之誚用敢不避冒凟昧死上陳是否有當理合聨銜具吾謹乞大總統鈞鑒訓示遵行謹呈 
　　開議在卽之參政院 
　　總統之公宴昨日（二十二）正午總統公宴參政院長及參政各員於懷仁堂國務卿各部總長機要主計兩局長及政事堂參議均在座於入席之前總統對各員有一叚之演說大意以受國民付託之重才力有所未勝諸君皆富於學識與經騐之人深望匡所不逮以濟時艱當由黎院長代致答詞略謂當竭所知以圖報稱仍望時頒訓誨以資遵循惟昨日天氣雖凉然食堂門窗多未敞開而服西裝者均汗流浹背云 
　　開議之日期參政院開幕之後政府議案聞己預備不少惟各參政之意多以現在天氣炎熱外人此時多避暑熱不辦至少須休息數星期然後開議該院議事規則己定二十四日開會討論聞日前己由施愚擬定草案交到秘書廳開會時祇須審查或稍爲修改卽可提出大會通過云 
　　將來之議案參政院用備諮詢代行立法己見於開幕時總統之勗詞此後該院應議之議案凡民國約法所規定同意事件及參政院組織法第三條所定徵集意見事件均在該院應議範圍以内惟該院主要之事項卽在組織憲法起草委員會及審議憲法等事刻聞總統對於此事極爲注重其關於制定憲法手續案聞己咨交約法會議蓋以此事關係重大過厞尋常案件可比必須經過約法會議一番討論然後再由該會議移交參政院方足以昭鄭重而手續上亦覺完密並聞約法會議將此案提前討論一俟大體通過即咨送參政院會議云 
　　呈報之原呈參政院黎院長呈報開院日期總統於呈尾批來牘己悉蓋示尊重之意也其原呈特補誌如下爲報明開院日期事本院自成立以來所有參政各員來院報到者己逹四十七人之數至院内會場房室等項己飭由秘書廳人員與約法會議接洽該會業己遷移本院準備開會事務亦均就緒茲擬定於二十日午後一時行開院禮所有開院日期理合據情呈報謹乞大總統鈞鑒再參政院印因俟開院後方始啓用此項呈文係借用本院秘書廳印合併聲明謹呈 
　　旁聽之邀求昨聞外交部接到駐京各國公使來文一件其内容係邀求參政院之旁聽事略以民國最高咨詢機關刻己開院請給門票以便參觀旁聽一切外交部備文該院秘書廳茲得覆文以旁聽席己議决暫不設立外交部據情咨覆查照矣 
　　敎育事業之治法與治人 
　　敎育獨立官廳之重提直隸省敎育會前以敎育司設於行政公署之内非獨立機關恐於敎育進行見效較難曾於本年四月間具呈總統請規復提學使司舊制奉政府批示允交政治會議與敎育部之規畫各省敎育司說帖併案核議茲該敎育會以新省官制公布敎育僅爲政務廳内之一科名位更不逮敎育司特聨合京師及山東奉天山西黑龍江陜西湖北安徽江西湖南廣東等省敎育會合詞呈請總統設置各省敎育獨立官廳以重事權而課實效呈文卽由直隸省敎育會主稿己於月之二十號繕遞矣聞敎育部湯總長對於此事頗爲贊成云 
　　視學員額問題之咨覆頃敎育部因湖南巡按使電詢省道縣如均設視學省可設四人道至少須設二人是否呈由巡按使委任縣至少須設一人是否呈由道尹委任如道不設視學可否加省視學爲六人該部當即咨覆大致謂敎育行政首重視察必先周知獘害始可徐圖改良故視學一職關係甚重現在各省省視學業經酌留數人惟員額不多深恐耳目或有不周即整頓難期盡效自應另設道縣視學俾臻完備其員額每道至少二人由道尹詳請巡按使委任每縣至少一人由縣知事詳請道尹委任庶幾範圍較小巡視益周學務前途裨益非淺云云 
　　 
[吳江知事請維持敎育]  
　　吳江知事丁芝孫詳請巡按使維持敎育其文如下詳爲敎育危狀迅予維持以固根本而利進行事竊維變政潮流風起雲湧革新旨趣超軼東歐曾幾何時困於實力凡百施措等諸泡影所可幸者敎育一線之生機尙維繫於不絶得次第以施根本之計盡耳夫有清末造敎育之聲亦洋溢於全國矣承其流者或騖高尙之虛名或以粉飾爲能事國民敎育迄未實施清運己絶說者輒謂造端不良收效乃不甚鉅一自民國更新自治權能埒於官吏而附稅收益直以輸入敎育爲大宗就江蘇言之各縣增進之速兩載之中多者至數百校少者至數十或十數校敎化流行捷於影響凡在人烟較密之農村幾於誦弦比戸非敢謂國民敎育即此爲始基也督而理之放而準之未始不足以練習實用之技能助長人民之生活即愛國尊親之大義苟得相當之訓育亦己薰陶藴蓄於其中十年樹木一視培養之力何如耳今者勾萌甫逹擁護未遑乃聞附稅之用途將受統一之支配學者遂皇皇相告語羣謂枝葉未茂本實己將先撥者明知我省長力持大體維持之令一再迭頒必能設法保全於萬一而下者之私相擬議己莫不抱敎育之悲觀不啻爲私塾臯比作其氣而張其燄且萬一以經費之不敷爲酌量之收縮此莘莘學子亦將苦於作輟靡常將何以堅家庭之信用造端不愼貽患方長一旦國稅豐盈欲再爲恢張之計畫必有聞風而裹足者吾國二十年辛苦經營之事業僅得此濯濯之萌芽一旦摧殘其曷能忍知事職司民牧思之痛心心所謂危不敢不告合亟詳請省長宣示辦法力予維持俾全省有所率循而繼任得所藉手全省幸甚江邑幸甚謹詳 
　　 
[雜評一（抱）]  
　　據本日各方面消息外交上問題多矣瑪柯尼公司承築無線電局之否認也中德山東鐵路合同之簽定也八百萬磅小借欵之提議也圖們江邊界談判之進行也而奠理遜博士之西歸則爲力辨政府之未嘗廢藥新黨與並無希望一姓相傳之事凡皆於外交上有甚大之關係夫此莫理遜博士非他乃總統府顧問也以有力之言論爲郎重之聲明中外人民實共聞之矣 
　　白匪之蹂躙洮州被殺及自盡者多至八千餘人而歸化城之輿論猶謂甯願白匪下臨不願官兵駐城哀哉吾民匪來有如洮州兵至有如歸化洮州之鬼豈猶樂於爲歸化之人耶吾聞此語心骨悲矣 
 
 
 

Page 4

 
 
   
 
 

Page 5

 
 
   
 
 

Page 6

 
 
　　要聞二 
　　 
[烏衣志岐]  
　　滁洲之南浦口之北烏衣鎭在焉仰　口七十里津浦車　　原價三等金四角其西爲全椒居民約五百戸浦信鐵路之終站也安微滁縣轄 
　　烏衣民多業農二年前一菩通村鎭耳有街巿一長里許有警　十餘名董事數大自浦信路指定爲終站而地方乃大繁昌茶酒館原有一二家現二十餘家矣草　種賃一空有破　屋二間租金每月昻至六元原無洗衣作現則每件洗價需二十文　無妓業現則公娼私娼鄭躅街巿凡烏衣前此所未有者現莫不有之浦信路之賜 
　　浦信鐵路總公所設北京金魚胡同信陽州烏　各設總局　　總局也分局也工程處也分處也車站也鐵路醫院也　路彈壓隊也悉　本於此里許長之巿街中另有己掛脾承包工程之公司一二家未掛牌之公司四十餘家街巿爲浦近有在鎭之近端蓋造茅屋出資二四十元可造成一樣　　月收四元利厚之業莫　於是　草屋畏火易於延燒地方消防尙未辦成而企　　己多有爲也者　警察外有張勲兵二十餘人謹路隊二三十人昨續招己滿額約五十人號衣觸目滿衢悉是鳥衣居民向嗜鴉片烟禁鬆懈己極在稠衆中公然賣買兵警者無睹也詢其知違法否答以雖知之而不敢禁蓋兵警之職不可終身而結怨里人害將無己矣行政機關原有自治公所鳥衣鎭較少於二年前之物僅此 
　　鳥衣孫以本身鎭巿之資格面有商埠之望較前之浦口荒灘者不同故其發逹也勃焉車站距鎭約一里興造己半旅館業前有某商以千元資本設第一旅館容宿娼妓營業甚旺二月後本己提清獲利頗豐旅館對於妓家租賃每棟二十元嗣爲滁縣王知察覺以有壞亂風化之嫌下示禁止娼妓乃復散居巿中商人以此業爲商埠時代之要品不可一日輟現擬　　縣知事署合辦此業仿下關例官爲之懸　　妓女取締所或居住妓女區域（皆下關之名河也）之招牌徵收樂戸捐商人卽設旅館宿妓每月二元之租金不虞損失而縣地方財政裨益匪淺現正進行中自上海妓業操商工界之中樞凡後起之商埠無不　仿卓著或效浦口地方尙在填土時期而宿妓之於館己令二三家矣孰謂妓業卑賤哉 
　　鳥衣路工測勘己竣購地正　續進行分上中下二酌　官價收買與津浦滬寗相仿惟遷墳價較昻向例每墳四元現十二元惠及枯骨仁事也工程第一步爲土方沿線泥土甚多與浦口之以火車載運者不同　六七里爲一段每段招工承包價銀一萬餘元限二個月完工現己造成二三段約二十里每段五百人作業約五萬餘方　第四段招工承包二十一日截止凡招工投標之價格須在　中　數方　得標一叚工程約在一萬二三千元聞投標諸價自八九千元至二萬元不等工程局長勞遜五己將全案送交洋工程司核定尙未發表也　　某工　　北方招工人五百名以水土不服致染疫氣死亡殆　鳥衣地小人利無適當避疫方法　　　典 
　　鎭路工程中土方石子　木　　軌種種作業臭不由工頭承包銀東出貧以奴工人血汗　集之貪錢江北小工生活之低智識之愚求　中古時代尙無其比穴地而居茹手而飲一日施餘百文錢者則輟業坐食饅首二枚可持爲宿娼夜度資工人社會之悲慘與標主之威嚴　東之喧嚇適成反比例焉浦信　欵中英公司出資三百萬鎊工期六年起烏衣　廬州六安正陽關而至信陽沿線多土產六安之茶皖境之米輸運於京漢津浦二線頗爲有望工竣後可擬浦言津浦之柩紐東南之巨埠也自南京水道航行浦口河至烏衣可逹含山鳥衣南面繁盛下關南務極受其福　浦口埠政仍在寂寞之中斯　　　也 
　　浦口商埠局用之覆核 
　　浦口商埠督辦自劉恩源被命後卽將暫行簡章各項預算表式擬託呈請政府核定賞以該督辦所擬種種未免過於盧浮曾交由内務財政兩部覆核茲悉其覆核完畢業經呈限總　其呈如左竊督辦浦口商埠事宜劉恩源呈謹將暫行簡章埠局人員暫時數目支配表暫時人　新水及各項局用預算表與埠局人員正式數目支配表人員耕水正式預計表繕册恭呈核定一案奉批堂核等因嘗由政事堂核稱按該督辦所擬埠局人員薪水及各項局用計分暫時正式二表今僅就其暫時支配預处表核之督辦之下分設一　二　九科除督辦薪水工程師新費不計外每月己共需洋一萬二千三百餘元實屬糜費太鉅如原擬設參事長一人參事二人程書長一人秘書三人固屬鋪張即其餘如交際庶務警泰等項事務均簡亦何須分設專科至該局與中央各部及銀行有應行接洽事件京浦交通甚便儘可函電相商今擬在北京分設機關且派秘書科員六人駐京辦事亦屬不合此外差目夫役額定五十名人數太多公費雜支月共一千四百餘圓開銷亦鉅預備金一項每月二千圓尤恐將來任意開支查奉天葫蘆島商埠局開辦時除工程師及工程師所雇文案測繪繙譯三員外計設局長一員文案兼造册一員收支一員庶務一員材科一員彈壓一員每月員薪及局用統共不過一千二三啡兩蓋開辦伊始凡事務從　節方能持久况浦口開埠經費尙無着落何可過事鋪張目前但宜酌設文牘會計庶務繙譯差遣等各一二員或辦事員若干人暫以敷用爲度不必設科分職致涉虛浮至於工程測繪需員監修需員購辦材料需員須視工程之大小定員數之多寡且包工包料辦法亦無一定應俟估定各項工程决定建築方法再行呈核刻下諸事尙未就緒員役局用均應節省似宜飭令查照莊前督辦每月開支之數酌定用欵以示限制而免虛縻謹呈鑒核等語奉批交部等因内務部查浦口開辦商埠目前創辦伊始尙在　備時期自無須過爲鋪張將來埠務發逹凡關於測繪工程以及交涉庶務各事有非目前所可預計者現在籌備時期其一切用費應由財政部查核會同辦理至於組幟辦法與借欵契約均有密切之關係現浦口借欵合同中載關於十四十七條詳細手續尙未確定廣有　於管理員及技師等之用法並其他一切問題均無根據無從懸樹　自前露　偏　見關於往來文牘各項庶務以及會計　譯均　酌設人員暫行組織以資辦公而範糜費總之商埠現未興工程序尙待規定原呈所擬各節多非切要之　麻就籌備範圍切實計畫所用人員亦以敷刻下應用爲限庶一面求經費之撙節一面謀事務之進行財政部查浦口開埠各項工程建築言法及工料辦法均未决定其正式預算表所刻各欵自應毋庸置議應俟興工有日切實進行再由該督辦按照實在情形核實推訂另案呈明辦理目前籌備伊始暫時支配預算擬請飭令查照政事堂原核各節曁莊前督辦每月開支之數酌定用欵另造表册送部酌核呈候批准施行所有覆核浦口商埠局人員薪水皮各項局用緣由理合會同呈請大總統鈞鑒訓示遵行再此呈係財政部主稿會同内務部辦理合併聲明 
　　李巡按之理財條陳 
　　粤省李巡按使　以粤省財政困難嘗於辦理預槪鼻時按節指條冀圖補　現因去粤在卽特將議擬整頓方法呈報中央及分兩新簡李使備考原文甚長特爲節錄如下查粤省財政前清末葉己屬收不敷支鼎新而後遭時多故稅收頓爲縮減加以胡陳秉政擴張兵力多設機爾軍費政費遂因之而增高繼長不數之數比前愈甚其時大宗收入除洋關稅由稅司截　備還洋欵外嘗有鹽關稅與夫新發紙幣資其匱乏故亂事之頃猶得以席捲潛逃敉平之後府庫漢然支出情形益不可問茲就目前而論國家歲入僅得一千八百餘萬而支出之數其有二千六百餘萬之多出入相衡己不敷一千一百餘萬其支欵中最巨者莫如陸海軍費年支一千九百萬即將國家歲入全數撥出所差尙在四百餘萬其餘一切政費將從何處取償卽近月收入迭經整頓催解合國家地方併計亦僅得一百四十萬之譜支出總在二百二十萬有奇所短之數己在八十餘萬無非挪東補西移緩就急倘臨時發生爲必不可避之事更不知從何處籌撥此所以四顧徬徨慄慄滋懼者也第整理之要素非開源節流雙方並行無以收良好之效果日前曾將增加稅收以及减縮政賣各辦法電呈樞府現將大要臚陳用資考核一整頓沙捐年約可增收二百餘萬元一增加當按稅率年約可增收十餘萬元一議增丁未收欵年約可增收六十五萬元一加增烟稅年增二十五萬元一試辦營業稅現正籌擬辦法惟求單簡易行則巨欵易於籌集以上國家歲入酌擬增加之欵其地方歲入則己承之花筵捐歲餉七十五萬六千六百元除撥還各屬有花捐三十萬元計增收四十餘萬元另一次過報効兵費兵災等卹欵及地方公益四十萬元又府稅年約可增十萬有奇省河屠牛捐己助加繳一萬三千餘元省河及南番縣屬牛皮捐己飭商包繳年認餉一萬餘元合之國家地方約可加收四百二十餘萬元此擬增漲歲入之大槪情形也若夫節流之法亦經通盤籌畫除裁兵問題較大應由中央主持都督執行無從懸擬外有可撙節者數端一裁八路綏靖處設置道尹並將粤海潮瓊三關監督歸併道尹兼任年可節省銀三十餘萬元一審檢各廳並各審檢所裁撤歸併地方官辦理除酌支經費每年所省約七十餘萬元一各國留學生執行撤回每年約省銀三十五萬員一廣州城小學三十餘所均由省庫給經費擬查明如無成續即槪行停止每年約省銀六百餘元一擬裁水上警察廳每年省銀七萬五千餘元一裁黃埔船局年省銀一萬八千餘元一自治停辦己飭各屬查明原自治　費各捐欵擬充各縣行政費年省銀二十萬元以上統計約可節省一百七十餘萬元此酌擬縮减歲出之大略情形也果逹其目的則一出一入間己有五百餘萬與收支之源　趨漸近此得再加整頓粤省財政庶有豸乎抑更有進者現在粤省財政艱　似此自顧不遑固無餘力可以恊濟中央但粤省之鹽課關稅歲收約有一千三百六十餘萬爲國家歲入大宗從前解京各巨欵均藉此以資應付現在旣奉令全提則粤省協濟中央即此鹽課關稅兩項數己不資矣 
　　粤省西江水漲之奇災 
　　西江水道處粤省之上游故一遇水患水勢就下各屬受毒無窮頃悉梧州地方連日西潦暴漲水長二丈有奇計都城而下肇慶高要高明等處水勢約長八尺其餘南海之九江鶴山之大基頭新會之大河圍順德之龍江龍山容奇桂洲約長七尺香山之小攬八圍約長六尺三水佛山等處亦如之最奇此次水長極爲迅速故各處基圍之未經修補者目下大爲危險又連日西潦暴漲之大實爲近年所罕見十四五兩日梧州水漲二丈七八其順流而下所經之封川西甯德慶高要各屬均遭潦患梧州有妓艇木牌一　衝　鐃纜流落都城某山灣淹斃人口不少肇城東門街水浸二尺餘東西南三門均己舂城羚羊峽水勢如箭各輪渡上峽異常危險由西江至三水河口均己汪洋一片悉成澤國矣自西北兩江潦水陡漲後警耗傳來巡按使因特飛飭各縣務即督飭紳民設法防者宜未雨綢繆勿臨渴掘井其己遇災者亦即妥爲撫賑所有辦理情形仍應具報察核云云 
　　此次西潦暴漲其水勢之速而猛實爲數百年所僅見據父老傳聞水之至大者初則乾隆甲寅次則咸豐甲寅此兩甲寅肇慶圍均崩决近則光緒乙酉不料今年甲寅比較從前兩甲寅及乙酉均漲過二三尺之多肇慶圍面連鋪三重沙包水仍突過其勢甚危鎭南街地址至高亦浸四五尺以高要一縣之下游而論所有三四班之金渡思霖及廣利永安一帶之圍基計至二十號止己崩决十九處其上游之祿步未計由高要而下之三水小唐紫洞西南佛山等處不知崩圍多少也又聞肇慶屬之後瀝小布等鄉基園崩陷衝决數丈該處氏房田禾淹没無算業經梁督辦撥欵八千元派員賑濟廣濟醫院全西岩君亦籌辦賑米三萬石於二十一日派員押赴西江當道更恐江河不靖特派江鞏兵艦保護前往 
　　羅格圍地當湞江之衝西潦一漲崩缺時虞六月十六日申刻突在新竇地方被水衝缺基圍百餘丈水勢建瓴而下圍内環居二十一鄉面積八百餘頃桑基魚塘均被淹没田圍廬宅爲水種激崩壞傾圯者觸目皆是 
　　新會河塘鄉四面瀕海十八日在石龍圍决口數十丈數千人堵塞莫及衝刷十餘圍淹没田禾桑果魚塘　數百頃圍内數十鄉分龍洲李容陳張伍黃等姓馬鞍洲黎高陳孨慱李張等姓民居巿墟店舖約三千餘戸水浸至簷口者過半倒塌亦多災民數萬待哺嗷嗷亦云慘矣 
　　粤省數年前三江水災於時有救災公所之設辦理頗善後該公所歸併善界至民國元年各屬告災多置弗理復有人以救災公所名義募集數十萬金一時災黎亦賴　活今春善界又將存欵二十餘萬撥歸善堂管理近西江水漲下游基圍多被衝連日到省報災者不絶於道聞愛育始則諉諸崇正等堂以最間冷之態出之繼爲衆論所逼乃允邀各堂集議籌辦而一切應行杳勘救賑之舉尙寂然未聞 
　　湘江大水續紀 
　　湘省近日水災情形己誌前報乃至十六日上午水勢即己平住午後稍形退落瀕水之人民莫不慶幸以爲從此可以逐漸消退距是日晚間又復陰雨水線仍加漲尺餘以意測之前此之稍見退落者必係下流帶垸隄被水冲倒一時水有容積故此聞略見消落也十七日又加漲尺許十八日又加數寸斯時水面愈寛雖祇數寸不啻當初數尺人民之被災者亦較前不止　倍湯巡按使早己籌撥欵項發交警廳飭令會同長沙縣知事設立臨時粥廠擬定辦法十一條於十七日開始僱用划船由各段長警就各災戸按名發給計共設廠三處一設北門外東嶽宫一設南門外陶公祠一設城内消防署每日發粥二次並聞此次大水係因沅澧資瀏各水道同時暴發故目前禀報水災到省者己有湘潭瀏陽益陽湘鄉湘陰新化沅江等二十餘縣各路電線多　折毁長洙鐵路亦多被淹現己停車數日交通爲之斷絶至災民困苦情形筆難縷述其淹斃人口之事亦復時有所聞尤可慮者今日（十九日）水勢仍在加漲其後患誠不堪設想也 
　　湘省退伍兵之隠憂 
　　湘省自停止退伍官兵之休養金通令各屬佈告後省城卽發現一種退兵揭帖約定開會反對早被東北兩區警察將此項場帖呈報警廳轉呈都督奉飭嚴密查拿己誌前報現在省垣一方面因查緝甚嚴懾於　廳威力不敢再有動作至各屬退兵之藉此滋擾者則所在多有緣辛亥反正之時驟募兵士類皆湘潭湘鄉常德岳州等處之土著故各該處之退伍兵爲最多其滋擾情形亦較他處尤甚恃衆集議倡言反對兵警干涉略不畏懼各該　知事近日文電产馳呈報警耗其中之最爲暴烈者尤以湘鄉爲甚日前該退兵等竟聚集千餘人在該縣關帝廟大開會議縣知事聞信親往勸諭彼等混閙不休迨囑其具禀到縣由本縣代電都督請予轉圜始得解散無何該退兵遞到一禀語多强硬並有詰問書函均由該知事據情電告都督矣 
　　鄂呀黨人之國籍關係 
　　 
[黃錦鎔冐充英人]  
　　漢日日前正法僞造湖北官錢局鈔票黨人黃錦鎔一名己紀前報聞黃經軍法處訊供時冒稱係英國籍經該處派員調查並至英領署訪問知該犯實係華僑原籍廣東香山在英國哀爾蘭生長現由某黨首指使來　僞造紙幣茲正法後其妻己經倫敦曾敎堂收留爲女敎員聞亦華僑女年二十一歲科學甚好 
[泰同敦自稱法籍江西]  
　　都督府偵探數人口昨押解　人一名擬搭輪往贛路經法租界該黨人即向安南　自稱姓泰名同敦係法國籍在安南　者法捕房據報當即派隊將　當人及押解人追回一律拘押捕房經法領親訊安南一切事宜該犯均能應對因此暫留捕房俟電安南總督查明有無此人再行交涉 
鄂省軍政界近事紀 
[抱氷堂開筵]  
　　段香岩都督之封翁　二十　號七十壽辰原守秘密並不慶賀詎軍政界有知其　者醵資假氷水堂備筵恭祝段督堅辭不　於是日午前十時乘車蒞堂讌會吕巡按使王子春帮　以下各文武機關長官均衣冠齊集並有軍欒　隊鼓奏以表慶賀之忱至午後五時席散馬車水龍分道言歸頗極一時之盛又有謂是日之讌保漢口交通銀行正副經理關鶴舫梁振卿所請並非爲段督到翁祝嘏緣關梁因去歲經匯平定贛亂軍餉至五百萬元之　騰　極爲盡力茲蒙段督請奬以三四等嘉禾章故請燕以表謝忱惟人多知其爲前一說也　叚督吕使於席散共乘馬軍至蛇山新開洞路考查建築工程一周始行言歸 
　　海軍官過卾海軍部次長李燮和近有關於海軍要件奉總統命查辦尅日由京漢火車南下於二十二號抵漢因與叚督有要公磋商故勾留一日二十三號准乘軍艦赴　駐　武漢各兵艦迎迓如儀又海軍巡江第二艦隊司令官徐振鵬君　前借同副官王壽庭由申來卾檢查駐泊上游各兵艦旋往湘江一行茲己返卾乘江亨兵輪下駛段都督並設送祖餞 
　　糧服局將裁卾省各軍所需被服原由軍儲局製備糧　則由粮台（卽兵站）購辦段都督前因卾境白匪己經平定部議飭將兵站取消而卾省主客各軍雲集需用糧粖服裝甚多專由軍儲局辦理恐有貽誤特飭設立糧服局於乙棧專辦軍糧服裝一面飭改軍儲局爲軍械局只令　管軍械詎睦軍部現以卾省設有軍儲局爲統籌車品總機關糧服雖關董要　事太簡單無設局之必可己電鄂裁去粮服局仍設軍儲局以事權 
　　贛省警界兩賄案 
　　熊羲民賄謀警缺江西咸巡按使於六月二十一號接警察廳詳稱前據職鹿保安隊長周　報告高等巡警學校正科畢業生熊羲民賄謀警缺一事比經轉陳鈞聽請示辦理旋奉函諭内　接來函以熊義民等賄謀警缺擬俟該欵交到宣布充公辦法雖是尙難垂戒况此等事前己屢經懲辦今猶有此昏憒之徒敢輕身嘗試尤堪痛恨執事查詢確實應立將該二人派警監押滿城游行並用高脚牌叙明案由押犯遍赴各旅館示衆每到一旅館即由　館出一到條交押犯人帶回送查俾人人知所敬戒爲要等因奉此當經廳長諭飭該隊長俟其賄欵繳到即行報告傳案　辦 
 
 
 

Page 7

 
 
　　去後嗣於六月十五日　該歟長陳　　　　賄欵三百五十千文到　比　　科傳訊　義民供認出錢託其姻親胡榮生及歐陽傑過付周隊長點牧直認不諱查熊義民賄謀警缺卑汚己極趙榮生　　傑居中說合過付錢財均屬罪有廳得所有該隊長册　報告後往來函件及收據一律應歸無效除將熊義民畢業文　註銷賄欵三百五十千文允公並遵飭將熊義民等三名派警監押滿城游行以示儆戒而杜將來外理合詳報巡按使俯賜察核再此案充公錢三百五十千文擬請撥修章江門口一帶街道如蒙允准即行興工另案報銷 
　　李景星賄和烟案江西黎川縣　務長（高等巡警學堂簡易科畢業生）李景星賄和烟案經戚巡　使訪穫密飭該縣知事解省訊辦於六月二十一號發交警察廳看管茲將戚巡按使原飭錄下現當烟禁森嚴之日李景星身爲警官應如何属遵禁令竭力進行乃於屢次拿獲烟土輙敢得賄和放實屬膽玩己極此等警界敗類若不嚴辦一二不特警務難以起色且於禁烟前途大有關係自應立予撤任仰該（黎川）知事派員拿解來省　候嚴訊究辦所遺職務候委員前往接替其新任警務長未到以先卽由縣先行委員代理可也 
[浙省出品協會展覽會開幕紀]  
　　浙省籌備巴拿馬賽　出品協會展覽會昨日（二十五日）上午九時開幕朱都督屈巡按使張財政廳長沈道尹陳運使吳政務廳長吕師長葉旅長周知事及該會之審查評議各員均於是時蒞會至十一時齊集第十八陳列室廊下攝影而散下午雷雨交加而中西人士到會參觀者仍格繹不絶自朝至暮約有二千餘人除工業學校曁附屬各小學校貧兒院各學生外尚有非用團體名義而來者幸　場寛展尙無喧譁會中陳列物品分門别類極爲整齊每陳列室均有管理員指導使觀者更能明白了然朱督屈使參觀後對於陳列各品異常嘉許並極贊汪總理曁辦事各員之勤能十二時許有青年會西賓偕同夫人到會參觀對於緯成公司之綢緞仁藝廠之製作銅器銀器雕刻奉化習藝所之竹製大菜東椅花屏鄞縣之嵌牙紅木桌椅青田之石雕飾品均極稱美將來競賽必爲浙省生色至下午二時汪總理及各職員仍在原處齊集攝影以留紀念其會外裝飾有　彩脾樓松柏　聨五光十色異常煊目左首設有售票處於二十六日起售票男女來賣均可參觀 
地方通信 
[鎭江]  
　　男扮女裝案鎭郡對岸瓜洲地方王某本係男子近忽蓄髮穿耳改扮女裝專在瓜洲一帶充作關亡婆騙人財物前日被人　破扭赴警察分局訊騐屬實當以此事有關風化令髠其髮並責手心五百下游街示衆 
　　戲園被毁續誌鎭郡大舞臺戲園被摀一案業經施鎭守使分别懲戒滋事者並飭令大舞臺主人具呈此後不再忤客切結以免再生事端 
　　 
[松江]  
　　騐明襪廠染色之無毒城内履和織襪廠近被俞仲椒等控諸警署及縣署謂其染色有毒當經商會查覆略云據履和廠函開近奉警署飭開奉縣公署指令以河水色變實含毒質刻值夏令易致疫病應飭該廠將河内漂洗移至城外施行而池中色水挑至空地傾倒等語竊思敝廠開設五年前在莫府前地雖較僻然卽以敝廠論數逾二百人飲食所需日汲於是沙家橋以北居民何至數百家無一不取給於是從未有妨害民命情事前清宣統三年雖亦被控指爲有毒當承貴會切實調查確無毒質具覆了事現在事出一轍若遵照縣令諸多窒礙查此項顔料有同一之仿單足爲無毒之証茲特送呈一份即希察核等情敝會查得該鄰居　有煩言係因該廠陰溝破壞内有濁水流出致河水變色現修好以後河水早經澄清至落河漂洗揆諸事實萬難移諸東郭以外如有毒質東郭以外亦有居民豈能無言敝會業己派員調查據該廠主聲言如嫌漂洗含有毒質儘請官廳派員蒞驗該廠主可將渿洗之水煎茶令廠工一體自飲以釋羣疑且該廠開設己歷五年如杲有毒質流出廠工數百人性命早爲疫癘殄殞何能支持到今松江實業方始萌芽歷任官吏皆始終保持敞會有保商之責爲敢瀝陳詳情函請貴知事曉諭居民并令該廠照常開工等語周知事接到商會復函卽於六月二十三號邀同裔會總理及警務長會勘知該廠染色確無毒質己飭該廠照常開工矣 
　　 
[江西]  
　　臨川匪亂己平江西進賢縣距二十里之白家巿又名雪花閙地方聞有匪徒潛蹤當即前往調查得悉該處有店舖十餘家居民良莠不齊設有紅寳三四桌人擁如蜂難保無土匪藏匿又聞臨川縣所轄之雲山地方十三日土匪閘事因有匪首徐洪仔是日登臺演說並打起紅邊白心青字楊姓三角旗自稱爲洪江會匪首奉楊某令聚集兄弟希　起事種種諸言甚多憲兵到雲山剿辦時徐等尙在家鼾睡未起嗣聞兵至卽召集匪徒抗拒聞有數百餘人徐身貼黃表紙符（謂可以不入鎗彈）率匪待器對敵旋經憲兵擊斃四人餘即四散並由李家渡巡警捉獲匪首徐福保一名解交臨川縣提訊供認於六月十八日梟首示衆省派兵隊一連己到縣城駐紮前檢寮廳内以故地方漸見安靜云 
[山東]  
　　農商總長到濟情形農商總長張季直由寗入都於二十三號下午三鐘道經濟南下車赴濼源造紙廠考察設立紡紗工廠地點繼到展覽會由該會各課長歡迎到會參觀各部陳列品其最爲奬許者爲農產物部之棉花山繭綢草鞋染織工業部之髮網花邊地毯飲食部之葡萄酒濟寗玉堂各種罐頭酒品化學部之博山玻璃美術部之玻璃絲敎育部之理化器械等惟對於地毯謂花樣不多尙有遺憾再宜設法改良又謂博山玻璃遇沸即炸且質地不淨亦宜力求改良云云又見礦產部種類繁多頗爲奬許嗣在敎育陳列館之旁與蔡巡按使潘司長夏道尹曁展覽會各課長合撮一影以留紀念又至特别接待室晚餐席間談墾植事謂東省荒地甚少耕種合法惜森林不興童山濯濯現農商部編纂森林章程即日公布所望各長官提倡保護務使地無遣利深爲盼望云云席散總長興辭由蔡巡按潘司長夏道尹諸公恭送登車旋即開駛北上 
[雜評二（默）]  
　　李巡按之理財條陳財之所以求其敷用者以爲一省之民辦一省之事地方得由此以發逹也若剝民膏血廢棄百事以求敷用敷用誠敷用矣地方將成何現象耶粤李巡按之整理財政條陳所謂開源者增行種種捐稅以羅掘民財而己所謂節流者廢棄種種要政敎育司法停减而己此種政策本爲政府所主張李將以迎合其心理而爲之歟抑因己之將行而故遺此策以責難於後任歟如李祇知迎合政府與責難後任吾又何言苟其意而尙有絲毫爲國之心者則敢正告之曰今日民力己盡閭閣騷然百事不興氣象蕭索增稅與節費之結果己如此尙堪揚其波而助之瀾耶開源當於根本上求之不在搜刮民財節流當於糜費處着想不當停止要政理財家其注意之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[財政部採納幣制條陳]  
　　農商部批全國商會聨合會呈幣制案云前據全國商會聨合會總事務所呈送討論上海商會等提出幣制各議案並審查報告請轉財政部幣制局核請大總統迅飭鼓鑄頒行等情當經本部據情分函財政部幣制局核辦並批示該商會聨合會知照在案茲准財政部咨稱該聨合會討論各端頗合事實議决四條亦多中肯具見關心幣制良堪嘉尙前奉大總統公布國幣條例及施行細則本部現正籌畫進行自當集思廣益以便推行盡利該聨合會悉心討論足爲商民之先導尙兾隨時考求合國貨幣之狀况與金融之利弊以供政府之採擇而助幣政之完善請轉飭知照等因前來合行批示知照此批 
[爲惡偵探辯護之無效]  
　　鎭守使署前日接據羅棣等禀稱探綫余昇悮拿陳仁琅一案奉判監禁九年係屬使署徇陳仁琅各同鄉之請求以致嚴重懲辦須請持平判處等情昨經鄭鎭守使批示云禀悉查此次余昇挾陳仁琅昔日这嫌誣指爲亂黨陳英不奉命令擅行拘捕己屬違法且事前在陳英名簿下私註卽良玉三字以朦蔽探長事後到署復親書陳英即良玉又名陳仁琅名條以欺騙問官居心尤爲險惡迨本署訊明陳仁琅實非陳英詰問該余昇始據承認誣控並非出於自白如此膽大玩法合其以前種種劣跡本應按照軍法從嚴懲治姑從寛僅就本案定罪業經依律判處監禁九年己令飭執行矣本署審判案件向來一秉至公從不曲徇情面來禀謂徇同鄉之請求殊屬悮會仰即知照此批 
[法公堂研訊格洛克路暗殺案]  
　　本月九號有住居法新租界格洛克路九六號門牌之張子剛被人暗殺後由法捕房中西探捕拘獲嫌疑犯章少良等多人迭經藍總巡盤問不認昨日捕房將在押之張子剛之妾張孟氏及章少良等解送法公堂請訊讞員聶君與法副領事德君先提張孟氏詰訊據供前在上海嫁與程錫卿爲妻夫婦感情素來不洽後往安慶唱髦兒戲張子剛亦在安慶當軍官雙方願意故於上年五月間隨張爲妾旋往日本於上年十二月間仍回上海本年三月間始與前夫離婚離開後與前夫並未見過九號晚上偕夫張子剛出外至對街九十九號弄中觀看房屋夫因不通上海土語故在門外等候婦人一人入内觀畢出外見夫與一不識姓氏之某甲在門外立談婦人祗聞甲言要公債票否餘言未聞婦人催夫回去行未數步甲突出手鎗連開兩槍夫中鎗倒地斃命甲即逸去是實章少良供國民黨籍於今年陽曆正月間充當鎭守使署暗探後因無公事報告於四月初被鎭守使取銷現在賦閒在家張子剛亦入國民黨張前在南京第一軍當管帶時與伊相識上年十二月間張由日本回申後我在虹口與伊會過一次於本年四月間在寳康里朋友家又與張見面一次出事之日張雖到過我家我己出外故未會見至張被殺之事我毫不知情惟知張子剛與伊哥哥張老二素不和睦日前因事相爭後聞張老二在外揚言定欲將張子剛打死　此如何難以指實聶君問曰據　　報告汝爲暗探用陸道坤金金波陳春生爲探夥今陸等匿居何處章供陸道坤等前實隨　爲夥我之暗擇取銷後陸仍躭擱在我處陳於四月往南京金亦他往别後並未見過中西官會商之下判孟氏及章少良交據房帶回管押定下禮拜一（即二十九號）下午再開特别公堂覆訊核辦 
[湘督電中之黨人計畫]  
　　上海鎭守使鄭汝成君昨午接江蘇馮都督電云頃准參陸兩部經電開奉大總統令據湯薌銘電稱訊得亂黨計畫欲於湘省下游起事譚人鳳日内來湘主持如一得手卽分衆竄擾江西與寧派有匪黨互相呼應各等情望卽加意防範並派得力偵探嚴緝譚逆務獲懲辦爲要等因奉此合電遵照迅即督飭所屬嚴密偵緝勿稍疏虞都督府宥印 
[呈請假釋之不合法]  
　　左念貽等前日具禀上海鎭守使署據稱奉辦之劉鷙東即劉湘筠實非亂黨且己在獄悔悟求請假釋等情昨經鄭鎭守使批示云禀悉前據聨名呈保因未簽押蓋章照例無效致未批示查該犯劉鷙東卽劉湘筠前在寗垣附和二次謀亂曾經判處監禁二年六個月現在執行期内按監犯在獄有無悔改實據應否呈請寛免係宣告刑罪及監督執行各長官之職權非他人所能請求况來禀所援假釋一層核與刑律文執行未滿三年不在此限之意不合所請碍難准行 
[日商遷出華界]  
　　前有日商瓦斯賃定滬南萬裕碼頭房屋開設電商公司尙未開巿卽被第一區一分署署員查知該日人私入内地設肆營業有違約章立報崔分廳長呈報薩前督辦轉函駐滬楊交涉員照會日領事轉知該日商務於一月内從速遷去在案茲經該署員查得該公司現己遵限遷移出境遂將此案終結情由報告崔廳長請爲備查矣 
[陸軍遣撫調查所派定職員]  
　　陸軍遣撫調查所由租界遷至西門外小菜場對面寧康里開辦己誌前報茲悉該所自開辦後所有調查員己經朱杜章三中將分别派定姓名職務分别列後凌敏剛陳銳以上二員參劃本所一切及接收呈詞洪恪鄭弘謨王承蔭以上三員庶務朱毅謝時龔運隆金權發（兼管指揮照相）以上四員任指揮各處一切事宜程昊陳虹奎以上二員任交涉事宜王世忠張秉鈞李敏初章斗文王炳坤劉鏐華振聲章本立龍翰章鄧超朱元嶽喻銘勲楊大明金沛霖盛忠信王麒吕祖眞設組軍以上十八員專任調查戴紹　萬恩焜以上二員帮辦書記事務梅尙志以上一員經理購買物件 
[旅滬粤人之歡迎會]  
　　廣肇公所潮州會館兩團體於二十五號夜歡迎新任廣東巡按使李國筠君及代理海軍次長李和君是夕設宴於後馬路廣肇公所旅滬粤帮到者如伍秩庸唐少川等百餘人入座後由公所代表宣讀頌詞屬望李君之整頓粤東政治及除海盜禁賭博等六要綱李君起立答詞意極懇摯李君係皖人即李鴻章之孫李經羲之子乃祖撫粤多年遺愛在民此次到粤輿情必甚融哈又聞兩君約於日内乘海琛兵輪赴粤云 
[粤巡按使衛隊到滬]  
　　粤巡按使李君之衛隊一營業於二十四號由皖省乘坐江寛輪船於昨日午前抵滬雇用駁船在南碼頭登岸當由營長沈冲面謁上海鄭鎭守使請爲暫假滬軍營舊址駐紮一俟購定船票即當出發赴粤云 
[放寛街道之决心]  
　　上海工巡捐總局局長批小東門街業戸張燕賓等禀云禀悉查此案發生於西北舗戸之請求卷存贊成帖二紙各舗戸均蓋有印章而於遷建浜基放寛大街言之極明據禀各節未免不符此事關係種種利益前廳不惜鉅欵規畫準備本總長期在必行斷難中輟該業戸中不乏明逹之人當爲事實之研究母爲意氣之爭執仰仍遵票前面指示各節妥　集議解决並舉代表來局面復以憑核奪幸勿爲無知所惑觀望自誤切切此批 
[發放山林之限制]  
　　滬海道尹公署昨日通飭所屬十二縣知事云案奉江蘇巡按使飭　奉農商部飭開查我國森林培餋失宜採伐無節整頓經營　所先務前因山林法旣未釐定發放又難從緩故奉吉黑黔湘桂等省或設專局管理發放或由稅局兼任辦理隨地自爲風氣事權尤難統一成效未著積獘叢生本部現爲整頓國有山林起見所有各地方關於山林發放事項無論發票換票均應詳明本部或詳由部轄林務局轉詳核奪不得任意發放致滋紛擾等因奉此合亟合仰該道尹遵照轉飭所屬一體遵照辦理母違切切此飭等因合行令仰該知事遵照轉飭各局一律遵照辦理母稍違誤切切此飭 
[廢止不合法理之批示]  
　　上海地方審判廳昨出示諭云照得審判衙門對於訴訟事件之裁判爲判决决定命令三種其性質及方式顯與司法行政上批示等不同本廳前爲權宜計即訴狀之准駁亦以批示行之（名爲决定综係批示）求諸法理及事實均欠適當茲定七月一日始凡民事訴訟不合法者於收受訴狀五日内以决定駁回其合法者於收受訴狀七日内送逹副本及傳審日期於十日内開庭辯論其續訊日期除無飭傳必要者外即於當庭論知之其期限亦不逾十日凡民刑事之催狀亦一律不予批示從前類似决定之批示應即實行廢止至各案傳審日期及駁回决定酌量情形或飭吏送逹或仍登報以圖迅便而符法理爲此示仰各訴訟人等遵照母得悮會切切特示 
[浙省停發籍隸外省之退伍年俸金]  
　　上海縣知事俋署昨日發出牌示云案奉江蘇都督府飭開准浙江都督函開查浙省軍隊自民國元年以來迭經本府陸續舉辦凡有功績之軍官士兵均照浙軍退役退伍簡章按年給與年俸年金以示優異至無功績各士兵亦由本府規定簡則酌給减餉其籍隸外省者應領前項之年俸金節經本府照章匯請各省都督轉發在案惟本府迭准陸軍部來電謂現在財政困難浙省退伍軍人年金應請酌量停給以紓財力等因到府自應照辦查年金減餉之給與原爲儲養續備軍人以備戰時征調之便利現本府决定凡籍隸外省之退伍官長士兵以後一槪免予招集其年金年俸等項當然停止發給茲經議定辦法凡在二年以前之退役退伍官兵所有應給年俸金均給至本年六月爲止至在本年上半年退役退伍之各官兵其本年全年年俸及半年年金或減餉等均於出伍時如數領訖此次不再給發嗣後各籍隸外省之退伍官兵無論何項招集旣槪行免去則無論得有何種年俸年金自應一律停止所有前發該官兵等年俸証等件及存縣之年俸年金各證存根應請貴都督轉飭該縣知事按照後广清單飭令檢齊繳呈貴都督彙總寄浙以便註銷茲將應發本年上半年俸金共計洋六百二十三元六角交由銀行照數匯寄即請分别轉發除分函外相應開具清單函請查收轉行發飭各該縣知事遵照辦理并希見後爲盼等因并附清單一件匯洋六百二十三元六角到本署都督准此驗咨復外合亟飭行該知事仰卽查照辦理計抄發清單一件内開上海縣陳長明應發本年上半年年金洋二十元應繳退伍證年金証及存根各一紙等因奉此除年金存根一分存署外所有退伍證年金証應由陳長明趕速遵照到署以便轉詳爲此牌示該退伍兵士陳長明知悉即日檢齊退伍年金各証繳署聽候一併詳送勿延切切特示 
[浙都督派探緝盜]  
　　浙江朱都督因臨平富戸吳姓家及湖州某典當先後被盜搶刼案内緝獲之盜匪楊金標曾得藩李錦和三名訊據供稱保由曾老九爲首糾合三十餘人刦得金銀飾物逃至松江分贓各散誠恐逸匪曾老九等匿跡滬地昨特飭派偵探沈某携文來滬至淞滬警廳投遞請爲派探一體查緝以便解杭歸案訊辦 
[徵收烟酒稅之困難]  
　　上海縣公署内附設之徵收烟酒特許牌照稅處計分甲乙丙丁四種捐稅甲種每年徵收四十元乙種十六元丙種八元丁種四元每年分二次繳納其第一次以陽曆六月十五號爲限限前遵章完納者固多而藉詞觀望者亦尙不少業經該處查得城廂内外以及四鄉各處共有二百數十戸須照烟酒稅章第十條按應徵之數以三倍處罰業己禀准洪知事於本月二十五號將各戸罰單填明發給催徵吏着即分往發交各戸限三日内自行來處　罰如再抗延派警提究惟城廂内外小本經紀各戸如昔日販賣紙　各烟者今因微收捐欵無力開支早己停售而前者調查員訓查之時並不明言擅自填冩認捐之數實難承認昨有該業中之俞某發起糾集城鄉同業擬定期開會討論以便要求洪知事豁免　罰云 
[洪知事誥誡地保]  
　　本年上海縣上忙己經縣知事示期陽曆七月一號開徵茲因將次屆期特於前日下午四時命傳城鄉各圖地保到署由洪君在花廳論話謂爾等各圖地保拖欠歷年漕糧銀兩茲奉國稅廳迭次來文嚴催故限爾等儘陽歷本月底爲止如數呈繳再延干比七月一號卽開徵上忙條銀務於二個月内掃數清完逾限加價且查騐契一事本知事己派委員按期下鄉曉諭各業戸從速呈騐該員等到鄉時爾等必須招待應隨同該員恊力進行如敢怠怱輕視嚴究不貸各地保皆唯唯遵諭而退 
[質訊盜案詳紀]  
　　盜匪阜甯人張永卿前因糾同張根全徐金生陳雨清徐阿天等多人持械夥刦英租界芝罘路四號門牌入西洋籍之華人奚蘭卿家　洋三百餘元之金飾等件由老閘捕房捕頭派令中西包探前往將張永卿張根全兩名當場捕獲並搜出該匪等抛棄之手槍三支一併解入捕房迭經公共公堂訊明屬實判一併押候備文呈送觀察使轉解鎭守使署按法懲治嗣復經新閳捕房包探朱子蕃與一百九十六號西探將張等同黨徐金生陳雨清徐阿天以及專代消贓之徐阿天之姘婦徐王氏先後拘獲張等因須留候質證故禀准暫緩起解一面將徐金生等一再解送公堂訊供押候核辦在案前日午後又由新閘捕房中西包探將徐金生陳雨清徐阿天並徐王氏解請復訊老閘捕房亦派探將張根全解案備質先由一百九十六號西探上堂禀明該被告等在捕房供認夥刼情形繼據華探朱子蕃上堂禀稱查徐王氏向姘竊盜代消贓物前曾與城内之著名匪徒丹陽和尙姘識近年來又與積竊麻皮阿根私姘迨阿根獲案訊明所竊各贓均由該氏消售奉飭提究去後因己預先逃避故未獲案今又與徐阿天姘識代消各贓且查得徐阿天與同黨阿寳曾串竊三泰弄十五號門牌周雲峰家客堂内擺設之霽紅磁瓶及紅木揷鏡等件亦由該氏持至押店質洋今己將贓吊案可見該氏專姘竊盜代消贓物須請嚴辦復由原告奚蘭卿之代表律師及住居三泰弄之周雲峰上堂證明被刦及行竊各情並經周雲峰將起案之花瓶揷鏡等件認明確係原贓因即訊之徐金生陳雨清徐阿天三人均俯首求恩婦人徐王氏則一味推諉關讞員與奥領克君逐一訊供畢復命將張根全帶案將伊在捕房供認於行刼奚蘭卿家之前數日在三馬路華清池浴堂門首遇見徐金生約同至北河南路小茶館内與一不知姓名之江北人及馬夫老鎗三寳等會面議定同往行刦並由徐金生導往芝罘路認明迨往刼時由江北人給與手鎗在後門口看守各節之供單宜讀一遍詰其所供是否屬實有無不符之處張答均係實情並稱徐金生等旣均承認我亦祇能招認中西官會商之下以張永卿張根全徐金生陳雨清等四人行刼案己成立而孫阿天雖未同往然知情不幸與徐王氏之專代消贓亦均咎有應得遂判張永卿等四犯一併押候備文呈送道尹公署轉解鎭守使署按法懲治徐阿天徐王氏分别各押五年期滿均逐出租界 
[戎瑞堂不認爲盜]  
　　甬人戎瑞堂曾於舊曆四月初五日與匪徒翁阿九等紏黨在甯波山玷地方夥刼戴漙泉家衣飾巨贓逃至滬上匿居公共租界西華德路二千六百四十七號半門牌茲經慈谿縣某營小隊隊長陳朋和偵探陳品元來滬偵知於前日報請匯山捕房派探蔣榮生協轴前往將戎拘押昨解公共公廨請究先由中西包探上堂禀明協往拿獲情形繼由來探等投訴被告當時紏搶各節並將通緝公文呈案聲請提回訊之戎供稱向在原籍耕田於去年四月二十七日來申先在西門外斜橋胞兄所設之大有油洒店帮忙至本年二月間該店閉歇現在虹口洪廣泰酒店内爲夥並不爲匪求察關讞員商之英領康君以原告並未呈出證據判戎押候公文證據到廨並候派探查明被告所供是否屬實再行訊奪 
[訊問芝蘭里盜案]  
　　住居法新租界八仙橋西首芝蘭里四十三號門牌之沈培林曾於四月二十五號晚被盜搶去鐵箱一只内儲洋銀首飾及田單等物今由探目黃錦榮沈德福包探韓邦逹等先後拘獲是案盜犯王阿二張金奎等四人在王身畔抄出手鎗一枝並在張身畔抄出鎗珠一排原贓皮夾一只昨解法公堂請訊事主沈培林投稱是晚商人有事出外被刦情形請間傭婦錢趙氏即知趙氏供是晚十一時有人敲門　爲主人回家出外開門該盜等約有七八人一擁而入婦人聲　卽被一盜用手將婦人喉間又住以致不能聲張直至各盜搶物下樓始行放手喉間受傷今己醫愈訊之王阿咸供向來撑船此次由宋船生爲首糾往行刼當時共有六人同往得贓後小民分得洋五元手鎗係宋耀生之物現宋逃在何處實不知悉張金奎亦供由宋糾往行刼鎗珠係宋之物寄藏小民身畔事後分得皮夾一只是實王春和供小民素來安分並未同往行刼實被張金奎誣扳張金祥供與王阿三係是朋友小民患病日久貧苦不堪故王給小民洋五元並非分贓至行刼之事毫不知情求宥讞員聶君商之法副領事德君判王阿三張金奎移送内地照律懲辦張金祥王春和逐出租界 
[廣潮人之惜字熱]  
　　寓滬廣潮帮商人近在本城小南門内夏家坊吾園路賃屋組織惜字公益社前日開成立大會到者約百餘人其竭誠盡敬非茹素老嫗之燒香念佛可比一時相繼演說有謂半點雙字盡屬聖人面目者有謂字可以感動天地神明者茲照錄之如下翁哲民演說惜字一舉爲華人共同沾益人人當有愛惜之理想今吾廣潮駐滬同人慨字紙之抛棄遍地皆然無人愛惜珍重無非棄衊聖賢字迹深爲感嘆現當急思補救發起敬愛字紙維持公益爲主義推此愛惜之念正以篤崇宗敎之誠凡半點隻字盡屬聖人面目短簡殘篇無非寓敎眞傳當此五洲交通之局外敎駸興正宗敎上競爭之關鍵非篤崇信之誠美奚足以光大吾古文明然則惜字之有關人心風俗大矣豈得區區能目之哉次林民傑演說蒼聖造字之始天胡爲而雨粟鬼胡爲而夜哭豈無故而然哉良由一點闡天地之靈秘利民生日用實足以感動天地神明非天下之至寳烏得如此字豈可不加意愛惜哉今世視爲固然習焉不察但知有字而不知敬字但知用字而不知字之當惜當敬亦狃於習俗無人爲之提倡深爲惜之今由同鄉諸公共發大義君起維持之維冀熱心持久爲宗旨始終不宜怠忽俾得樂善有成衆俱贊允後又有翁某及劉仁秋陳黃等相繼演說良久旋由社長林可人報告進行宗旨畢次當衆舉定樂善名譽社董數人經理該社諸事事畢散會其誠意猶現於面云 
[通知李眉孫赴揚對賬]  
　　滬海道尹公署昨日發出牌示云案准揚州裕甯分局電稱敝分局所欠李眉孫債欵業己清理積欵漸有頭緒一經到揚雙方清算便可早結惟此項債欵前經敝分局付過李眉孫大清股票銀一萬二千兩正在陸續料理旋因牽涉德商李稀德致成訟案李眉孫聞亦逗留在滬現在敝分局正欲僣李眉　核對賬據開始清算乞轉知李眉孫尅日來揚共同清算結束免延訟累等因查揚州裕甯分局與李眉孫僨務紏葛一案現准電稱欲與李眉孫核對賬據以便清結李眉孫何以逗留在滬延不赴揚結算合行牌示李眉孫知悉仰郎日前赴揚州清理舊賬母致延訟特示 
[復訊爭奪房產案]  
　　張子卿因伊族嬸張談氏覇佔伊故父張桂洲所遺麥根路房屋並呑没房租控經公共公廨傳案迭次訊供候核在案前晚由廨復訊兩造仍各延律師到堂代辯先由被告張談氏上堂供明此項房產前清時曾在上海縣署涉訟訊過五次後由親族張少卿張秀卿等理勸將此房產歸我執管並交我方單兩紙然尙未足應得公產三分之一云云並由張少卿上堂證明當時兩造涉訟理勸各節王襄讞研訊良久判候復訊核奪 
[暑假補習科定期開課]  
　　本埠青年會半夜學堂科目完善敎法精良早爲各界所推許且每於各校暑假時有補習科之設亦己卓著成效而該學堂長美國費吳生君台學問首重實驗除設中英法德文打字等科聘有經驗之專家爲敎員外每逢星期五晚特請中外有名人物演講各種科學並用儀器試驗俾學生於短促時期得無數之學識且習一科可得數科之用現定陽曆六月二十九號星期一晚開各科補習課凡各界青年志願得良好之敎育者盍速前往報名 
[兇犯聞風逃逸]  
　　浦東三林塘附近龐家宅鄉民康秋林前被盜匪戳傷要害登時身死各匪脫逃時又戳斃行人某甲一案茲經地方廳汪檢察長派員查知此案蘇家橋土棍蘇阿虎富阿龍等所爲前日特飭法警下鄉拘拿距己聞風逃避於附近南匯縣界該警等不便越界往捕旋即返廳禀復汪君以便備文移請南邑知事帮同恊緝 
[漆匠跌斃續誌]  
　　漆匠周兆生前日在蓬路南灣路轉角某姓家屋上工作失足跌斃由捕房舁送騐屍所候騐己誌昨報昨由屍屬投案求免相　捕頭准予具結飭速到所備棺收殮 
[汽車撞跌小孩]  
　　前日傍晚有某號汽車駛經西華得路相近鄧脫路口　倒張姓九歲小孩跌傷頭部手臂等處該汽車旋即停駛田車主某西人鳴捕將張孩車送同仁醫院療治 
[苦力患痧倒斃]  
　　向在公共租界推運垃圾小車之崇明人馮林根賃居美租界匯芳里前日與其妻反目負氣出門昨晨工畢獨行至南巿意欲尋訪友人不料甫行至十六舖大逹公司棧房附近忽患急痧在途倒斃當由崗警查見報告第一區警署飭十六舖地甲投報地方檢察廳請騐卽於下午五時由廳長委任檢察官會問檢騐吏帶領法警涖場相驗由屍妻陳氏投稱丈夫年三十六歲適患急痧身死刻因家貧無力成殮請求免騐並乞恩准由堂代殮檢察官准如所請飭地甲報堂代爲收殮厝壇待領 
[釁起鬩牆]  
　　住居漢中路之車夫陳得寛前日與伊兄陳得福婦陳毛氏細故口角被兄以洋瓶擊傷頭部由崗巡一併拘獲昨解警廳司法科訊供還押聽候查明核辦 
[神經病醫治無效]  
　　無錫人戴全福向爲漆匠近患神經病不能營業嗣在新閘路吵閙由捕拘解公共公堂判送醫院醫治在案茲因醫治無效昨復帶案請示孫襄獻商之英哲副領事判候函送城内檢察廳妥爲安插 
[表兄管束表弟]  
　　馮金生因姦拐南京路壽康里朱培基家婢女蘭英由廨訊實判馮押西牢三月期滿帶堂再核在案昨日届期由捕房解案請示據馮供稱現有表兄陳福寳在滬判派探送交其表兄領回管東 
[串賣女子續紀]  
　　揚州婦人邊王氏之女巧仔韓王氏之女娥女均托其戚孫榮輝帶至滬上帮傭詎孫到滬後即串同薙髮匠杜阿榮及杜之姘婦陳王氏將巧仔賣與寧波地方董才守爲妻娥女賣與雲南路甬人徐惠卿爲弟媳得洋分用茲經該女母等來滬偵悉報捕將孫杜與陳王氏一併拘解公堂因孫不認得洋分用判分别押候陳王氏將孫所出收據呈案再核在案昨晨由廨復訊陳王氏將孫所出收據及出立於徐惠卿之婚據呈案請察旋據邊韓兩婦投訴伊女均己許字與人務求嚴飭交案關讞員商之英領康君以兩女現均完姻應令該被告繳出身價遂判被告分别還押着原告於七天内具禀改歸民事案起訴如逾期限卽行將案註銷 
[是義女而非婢女]  
　　清江女子韓小采芝因在虹口徘徊由捕解送公堂訊據供稱於三年前被拐來滬賣與北四川路華界厚德里粤人周道生家爲婢父親韓仲良胞兄韓耀天均在清河縣原籍茲又被誘出外等語判派探送交其主暫行領回候函請清河縣知事移傳其父兄來案再核在案昨由捕房將礤主周道生傳案請示卽據周供該女於前年由王姓領來出洋七十元買爲義女並不爲婢不知被拐出外判女交周暫行領回候清河縣復到再核 
[姘婦不能自由]  
　　婦人張王氏與王信之姘識多年近該氏又與某甲有染忽於前日乘隙逃出被王追至滬甯火車站將氏尋獲扭控二區警署解送警廳司法科質訊一過判王領回了事 
[婦人不辨路徑]  
　　婦人夏周氏前日在閘北蘇州河畔迷路由水巡警查見解送警廳經司法科預訊一遇判送婦女寄養所留養聽候查明核奪 
[偷竊自來水表]  
　　前晚有某甲私取漢璧禮路西厠所旁地内裝置之自來水表被巡邏巡捕查見將甲拘押捕房報知水公司昨由該公司經理某西人赴哈爾賓路捕房聲訴此表前曾失竊多次請將甲解送公共公廨究辦捕頭准之 
[形跡可疑]  
　　閘北警廳偵探前日查獲形迹可疑之王明鐸一名解經警廳司法科密訊收押聽候查明核辦 
[公共公堂瑣案]  
 
 
 

Page 11

 
 
　　浙江　二百八十二號門　烟膏店深夜挑膏　捕　見以其有遠工部局定章禀奉捕頭請廨出單昨將該店主張阿壽傳案訊明判罰洋十元充公 
　　浦鬼人徐阿小前日在靜安寺路兜售牛奶被衛生西人查見以徐未向工部局傾照且又挽水鳴捕將徐拘入捕房昨解公堂訊實判罰洋二十元充公 
　　經綸絲廠女工陳王氏王小妹因覇衆罷工被控逮案昨日復由捕房將該女工等之同伴顧王氏拘案請究判押候禮拜六與陳王氏等併究 
　　三馬路六十二號門牌雉妓院妓女李小紅四馬路三百三十五號雉妓洪金寳均因深夜在途拉客被捕拘獲昨解公堂訊明判各罰洋三元充公 
　　羅堯臣控管海峰不理欠洋一千一百七十三元又莊阿楚控王有生不賠損失銀兩又張泰基控陶蘭汀借洋不還等案昨由捕房將被告各人傳案分别交保候訊 
　　朱金桂控杜長生行竊衣物昨由捕房將杜拘解公堂訊供屬實判杜押西牢九月期滿逐出租界 
　　山東人陳友奎因在四馬路摸竊沈金寳袋内洋元由探拘解公堂訊實判押一月在案昨届期滿由捕房解案請示判送山東會館安揷或遣回原籍 
　　義源恒報關行主方潤豐控鈐記報關行内之任少卿與在逃司帳陸麟書報關舞獘呑用貨稅銀一千四百七十兩昨經公廨王襄讞研訊兩造均延律師到堂代辯良久判被告交保候再復訊 
[介紹新小說]  
　　棋盤街中華圖書館第四期小說週刋（禮拜六）業己出版昨承惠贈四册書此介紹並誌謝忱 
[誌謝]  
　　上海工業專門學校土木電氣機械兩專科及專門預科附屬中學附屬高等小學各班學生定於七月六日午後一時行畢業給　禮昨承柬邀觀禮書此誌謝 
　　 
[雜評三（訥）]  
　　 
[維持敎青問題]  
　　自地方收入飭由省署支配後上海巿鄉董恐支配宋定時停給用費故亟亟爲自治請命吳江丁知事則恐支配確定後經費收縮又亟亟焉求敎育之維持此皆今日之有心人也以韓巡按素日之主張測以誠如余昨言之無庸過慮然政軍費用途如此其廣或且有他方面之逼迫不得己而移緩就急致减縮其地方敎育等費亦未始不在情理之中其實爲國家根本計爲地方發逹計莫急乎是上海吳江兩縣之籲請不過開其端耳料必有接踵而起者此蓋足以覘人民心理之同矣韓巡按縱有爲難處亦必力任之以無負人民之期望可决言也 
　　專件 
[第二次知事試驗之分發]  
　　保薦免試核准之人員黃國瑄貴州方策安湖北史書四川倪欽江蘇光進琨安徽茹臨元浙江袁勵杰江蘇朱璞浙江范槱泰浙江以上九員分發順天趙文粹廣西暢文藻陜西梁延相山西黃瑞勲廣東章雜河南唐景崙浙江倪桂殿山東涂福田湖北姚佐寅安徽件墉陜西楊嘉篝安徽吳昌曜江西蔣汝中江蘇玉欋蒙古旗籍張曾啓浙江唐肯江蘇許家恒江蘇王燦湖北孫秉鈞山東史久紹江蘇以上二十員分發直隸程道元廣東張光鼐吉林周祖瀾山東王濟輝貴州費光國直隸潘德荃江蘇王鴻遇直隸王立廷江蘇王孝稱浙江廷瑞旗籍冉楷直隸趙宗謨直隸裘炳熙浙江俞鑒澄浙江程廷恒江蘇尹壽松安徽莫德惠吉林以上十七員分發奉天高翔江蘇歐暑春奉天李延璐順天劉潤之奉天瞿方梅湖南易翔湖南黃守愚湖南范熾泰浙江彭樹棠湖北吉人奉天旗籍以上十員分書吉林趙臯臣吉林以上一員分發黑龍江吳保　江蘇郝繼貞直隸許葉珍直隸周仁壽江蘇陳相忠江西曹光楷河南方家永安徽魏正鴻直隸彭一卣湖北徐慶元順天徐德源直隸徐德潤安徽張玉麟貴州華藺江蘇吳纛安徽周禮江蘇王家楨直隸金榮桂奉天鄭賣慈江蘇蕭方　四川樊祖爕四川俞慶瀾江蘇以上二十二員分發山東楊兆奎湖北劉瑞霖江蘇劉昌宜山西李繼積湖北翟春昭山東以上五員分發河南林開棻福建黃彥威福建周賡壽湖北戴書銘江西張文翰吉林鄭裕孚廣西以上六員分發山西唐我圻貴州應祖錫浙江沈俊浙江茹慶琛浙江王琴堂直隸孫錫祺浙江白廣厚順天謝元洪浙江何壽朋廣東翁有成浙江鍾興荆州駐防王佐良山東劉春堂直隸范鍾湘福建王紹曾直隸劉鳴復江西沈寳昌浙江張宗儒浙江張仁靜湖北張鏡寰直隸于元芳山東以上二十一員分發江蘇袁際鳳直隸王寳槐江蘇錢人龍江蘇趙正印山東王右康浙江以上五員分發安徽張繩祖浙江汪自强浙江阮斌士湖南王濬道四川金鉽江蘇楊文淵江蘇陳宗楷湖北吳嗣慶河南劉鳳書湖北吕學楷湖北尹鎜浙江以上十一員分發江西郭寳清山西龔秉鈞山西黃承璋湖北童益臨安徽以上四員分發福建劉蔚仁順天丁祖蔭江蘇蘇高鼎江蘇任汝明江蘇張鳴湖南朱甲昌江蘇嚴偉江蘇以上七員分發浙江袁祖光安徽王衍曾安徽時克蔭山東章寳榖浙江徐傳篤江蘇曹元鼎浙江葉錫年山東以上七員分發湖北車賡江西范之幹湖北以上二員分發湖南李復江西慶康吉林鈕承恩山西王在湘湖南樓守光浙江以上五員分發陜西劉文蔚直隸楊昌祿四川康敷鎔四川孫雲奎湖北以上四員分發甘肅黃伯恩湖北曾有嚴奉天賈纘緒甘肅來鑫滬浙江李傳煦山東顔楨江蘇以上六員分發四川張延慶山東王同海山東石孟涵廣西以上三員分發廣東陳毓琳江蘇趙次勝浙江劉家正湖南以上三員分發廣西胡子明湖北左樹瓊湖北以上二員分發雲南王壵浙江以上一員分發貴州（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[荷花大少傳] [  太和]  
　　大少不知何許人也或謂其氏王而其名六人初稱之曰六郎謔者曰六郎之貌美於蓮花歟抑蓮花美於六郎歟於是得荷花大少之雅號焉與批杷大少幼同學長同遊志同道合莫逆於心天中節屆批把大少以食角黍噎而死大少遂得以滑頭資格一躍而入花叢焉大少生平有三長痒吹善拍尤善修飾每當夕陽西下清風徐來之時大少恒衣雲紗衫待雕毛扇駕摩托卡馳騁於味蒓園一帶爲納凉之遊舉凡劇場餐館雀社雉巢無日不有大少之蹤跡雖和酒呌局頗似揮霍望之儼然一驕貴公子實則慷他人之慨己則一錢不名所謂胡調腔也嗣於綺筵間得遇西瓜大少握手狂談相見恨曉遂訂金蘭契呼西瓜大少爲瓜弟大少旣交瓜弟相得益彰社會皆竊竊稱道冶遊久之姊妹行頗有微辭迨夫秋風一起池荷憔悴大少撫景自傷深居簡出不復向章台走馬然中心養養固未嘗一日忘倚紅偎翠之樂也好事者贈之歌曰秋風起今猛兮穿單衫兮冷兮欲尋花兮影兮偏縮頭兮頸兮向花叢兮嬉兮要摇擺兮衣兮想夏日之需兮惟一張之皮兮充大少兮闊兮偏飄風兮發兮往典衫兮褲兮苦無錙兮銖兮誓將從此逝兮如之何如之何猶眷念而不能自己兮 
[瓶罐頭齋筆記序] [  瞻廬]  
　　瓶　罐頭瓦器也瓶　罐頭齋瓦窰也瓶　罐頭齋之同志瓦老爺也說幾句瓦話帶幾分瓦氣而後可以爲瓶　罐頭齋之筆記或有詰余者曰瓦器之類廣矣何獨取乎瓶　罐頭余曰四字各有取義請得而析言之諺稱子隨母嫁曰拖油瓶瓶　罐頭齋筆記爲申報之附屬品申報所至之地瓶　罐頭齋筆記亦隨之而至此拖油瓶之謂也諺稱人之短小精悍者曰矮掇　瓶　罐頭齋中選錄之材料莫不短小精悍此矮掇　之謂也諺稱人之好爲議論者曰湯罐裏熝鴨瓶髠罐頭齋之投稿者恒喜臧否人物此湯罐裏熝鴨獨出一張嘴之謂也然則瓶　罐頭四字無一字没來歷子何怪焉或無以難唯唯而退余乃次其問答之語郵寄瓶甏罐頭齋主人主人而以爲然也酬余白玫瑰一瓶川冬菜一小甏罐頭食物數種余將載欣載忭水作瓶甏罐頭齋之瓦老爺時時說幾句瓦話帶幾分瓦氣以作此瓶甏罐頭齋之筆記設或主人而擯余於瓦老爺之外則余將撅起了嘴嘴唇上掛着瓶兒裝做假聾甏一味自怨自艾咭咭咯咯好像罐頭裏熝粥從此以後不復向瓶甏罐頭齋中投稿矣質諸瓶甏罐頭齋主人以爲何如（四） 
自由談話會 
　　儉德會規則一不狎邪二不賭博三不必華服四不必以酒肉宴客五不輕奉素 
　　入會者江都韋樹之夏仁齋李小石王子卿周錦臣 
劇談 
[滑藉新戲錯姻緣（續）] [  天虛我生]  
第三幕重　相一場掃興 
　　（公子）老太婆我且問你那照相中問的那人是道个新娘娘的什麽人（王媽媽）那三个人除了新娘娘都是他的乾姊妹兒（夫人）怎麽你前兒說他是三姊妹今兒却都變了乾姊妹了（王媽媽）阿彌陀佛列位看官前回想必聽見我的說話我說他們三姊妹兒合照的相原是有的我何曾說道乾的親的那中間的那一個便是你家的外甥小姐華素雲呢你們自己不認得他倒把他當做莫家小姐豈不可笑好在莫家只有一個獨養女兒終不成說我掉了包來况且還有大賓老爺在着干我川媒什麽事我還吃我的喜酒去（做醜臉欲下）（公子扯住介）（王媽媽）喔　　老太婆要撒尿了你不放我我便撒出來了（蹲地介）（公子放手介）（王媽媽逃下）（夫人嘆云）咳我的兒婚姻大事五百年前早就定下如今旣己討了過來難道還好退轉去嗎兩家都是紳縉人家那裏講得此話况日娶妻取德不取顔色你不看古時的無鹽做諸侯的尙且討個醜老婆兒何况你一個秀才家呢你心裏不滿意將來爲娘的再給你討兩個如花似玉的小老婆兒好孩子進房去罷（公子掩泣介）（了鬟上）姑老太太來了請太太道喜去呢（夫人）我來了兒呵你想想瞧一個人凡事總由天定天緣偶凑己經到了這個地步總要想得通些人家小姐嫁了你終身己定無論如何你也該看過一層好好你和我到裏面去罷（揣公子同下） 
小說 
[俠女花彈詞（十）] [  東埜]  
　　第四回喖船會（續） 
　　不說那少年心緒如麻且說桂香的品貌雖然比不得小姐却也别有好處素珠以柔媚勝桂香以俊俏勝俗語說的牡丹花好也須綠葉扶持若把素珠小姐比作牡丹花桂香便好算是綠葉了况他天性爽直娬媚自然便如頃間對着那少年嫣然一笑並不是他使展弔膀手段故意做　那臨去秋波他以爲小姐瞞着人家潛地出來都只爲會見那少年所以好笑那少年錯會了他的意思雖則無心獵艶却暗暗想道美人情重不可負也便亦以一笑報之素珠在旁見他們相視而笑莫逆於心以爲他們兩對眼睛正在那裏傳遞無線電哩便也對着桂香一笑算是復了方纔的仇這件事情可謂元之又元不要說說書的不明白便是他們三個人也各自弄錯了素珠心裏喜歡再偷瞧那少年時只見他己把司事人勸開將被縛的那人釋放提着皮夾似預備上岸的樣子又聽得船中人聲嘈雜原來船己抵埠了天公做美又放新睛從輕雲薄霧之中漏出一丸冷月來衆人各自歡喜只有素珠小姐見那少年忽然上岸去了又平空添上一樁心事没奈何同桂香憑欄悵望但只見 
　　澹雲微斂月華新照見金焦數點青烟樹微茫江岸濶繁燈如繡出層城那少年登岸匆匆去雜在游人隊裏行白裕翩翩無限好有如鶴立在鷄羣素珠兀自弟眸望只恨他夜景糢糊辨不清一縷情絲天際裊把碧欄杆險化做望夫礅夜涼無奈回房去悉聽輪機軋軋聲舊事不堪重記取落花和夢綰離情眞個是客中相見難爲别白水蒼波易斷魂喔喔村鷄天又曉欲知後事且稍停 
[俠情小說北美婦（二十二）（美人柏列希著）] [  是吾譯]  
二人且行且緒行不多時己抵故鄉矣至營命兵士以密　　李將軍己則伏地而臥沈沈入黑甜之鄉正酣睡間一人呼　隊長速起隊　驚　向外一望己日高三丈矣視其人别　　顧而格　衣　服　長問何事對曰吾等奉命往北與愛蘭聨亟欲出發想汝亦與其事特來報知顧而格未言畢　長　　衣冠起立曰是否因非夜之密信而出此乎顧而格曰是諸　　齊備事關緊要將校軍事會　歷數小時之久麥克特尼統率　　黎明即發此爵起戰事之明證隊長曰有砲隊否對曰施龍及洛克之大砲自移去郎司曲里己越孛列亞　長曰吾早知之刻下旣己齊備當効死疆　奏凱而旋功匪淺鮮也言畢即出門外車騎載道英俊少年一腔熱血滿露頭角隊長預料在血那度南北軍定有一場血戰遂行車　　馬蕭蕭軍容赫奕隊長忽憶　前次陣亡先烈不免有兎狐之或三年前過此之人喪失殆盡今日復由此路草野血跡未乾能無痛心乎顧顧而格曰此懼少年血氣方剛勇於戰鬥可敬可崇顧而格曰此次戰　實由北方之人蔑視南方人面起變骨肉爲仇敵豈不誤歟隊長曰誠是此亦由於彼此誤會苟能個人交接日形密切則畛域見自然消滅於無形顧而格曰吾爲此言亦爲個人起見憶在白爾的摩醫院時一婦人看護周至汝勿笑彼　貌美己婚矣其夫乃血列脫將軍之將校也碧眼紅　層黑如炭名勃來納非佳偶紅顔薄命自古如此吾在醫院時彼婦人時刻看護一視同仁其生性慈善可知吾係聨邦軍士中第一人與彼婦人交接者隊長曰汝與彼爲友乎對曰是直告汝使彼婦未婚吾早流連忘返而汝將校中少一副隊長矣隊長曰彼婦人乃勃來納夫　乎曰然汝猶認識否隊長曰吾曾會二三次在血列騰將軍界缐内汝言甚　實至此隊長即向前行默思顧而格如何亦遇彼婦人乎自被提醒思潮頓湧若與彼婦人觀面者忽見一人不列隊而行乃詢軍曹曰獨行者是河人　曰此係昨夜與汝同歸者彼欲回家不知何處得一驢隊長卽策馬進與彭搿遇問曰返里乎對曰馬利亞待之久矣恐疑吾被害故急急歸汝喜騎驢乎隊長曰未嘗試彭搿曰行山路驢較馬爲平穏隊長曰驢甚奸詐易欺人曰有法可制之擊其耳即不敢狡猾隊長曰何以知之曰營前豢牲畜者敎吾也且行且譚直抵歧路乃各分道時己薄暮馬疲力竭即在　田暫息剳營住宿左右回顧燈火熒熒顯係愛蘭所派之巡防隊在戰線察視者也前面山谷間西北隅火燄微射卽敵兵駐營處也隊長見衆軍士貼地而睡亦祇得就寢然心緒不　時有一勃來納　人往來於臘中不能成寐及至夜深眼　遂安枕而臥 
[了青先生著作傾慕己久茲聞凶耗偶擬一聨錄呈鈍根先生] [  蘇詶王伯方]  
　　詼諧傚曼倩吟咏學坡公各擅各長一代眞才能有幾解組慕淵明空囊同季子其人其品千秋以後永留名 
[輓徐了青先生] [  琪琛徐芝明]  
長才短命令人憐造化由來信至偏今日修文公去後遣編贏得萬人傳 
[哭徐了青先生] [  臨湘宋仙]  
　　倉天自古愛才子墨客從來盡蚤亡回首黃泉董下樹招魂何　哭詩殤詞　此後文名冷斜月而今寄恨長無限傷心無限涙　宵風雨助凄凉（　此詩時一夜風雨未斷） 
[哭了青先生] [  蔚青]  
　　如此英才竟數奇千秋賈諠實同悲而今明月　涼　怡讀當年歲晚詩（歲晚自遣有故人今夜歸來夢行到江南第幾村） 
著書未就恨如何底事遽聞薙露歌從此詞流爭賦　青衫涕涙爲君多 
[輓了青] [  章紀鶴]  
　　大海騎鯨入九天青衫抛郤列神仙知君必踐來生約再續今生不了緣 
　　斃　焦桐所尾琴伯牙弦絶失知音不才曾下陳蕃榻蓬梗飄零直到今 
海内知名一旦体且從濁世吊清流死生得失尋常事何必吾儕感蹇脩 
　　哭　哭友己呑聲鶴唳天空血滬傾挽救狂瀾才有用但求我死讓君生 
[集杜句輓了青先生] [  鷓鴣詩奇]  
　　一代風流盡如公復幾人子雲清自守王翰願爲隣雅量涵高遠虛　任屈伸素車猶痛哭撫迹獨酸辛 
　　座對賢人酒才高處士名風雲隨絶足氷雪凈聽明恍惚寒山葉　條别浦情北風蘆葉下回首涙縱橫 
[輓徐了青先生] [  樵漁]  
　　燕許文章李杜詩南州高士久聞知砭時不少莊諧語海内爭傳絶妙辭寄傲田園愛自由不隨濁世共沈浮一廬風月資幽賞眉案相莊樂唱酬相如壁立久安貧履潔懷清見本眞天不假年何太酷傾熱涙哭斯人賈生才調鮮知音千古文人寄慨深著作等身垂不朽他年身價重雞林 
[輓徐了青先生] [  南沙冰魂]  
　　才雄倚馬本難儔爭　詞壇第一流吐語英年纔軼衆歸思晚歲賦登樓性情尙俠空今古夫婦安貧樂唱酬如此清風如此　優游　世復何求 
[輓徐了青先生] [  南邑鐵魂]  
　　姜凉身世慣依劉湖海歸來一敝裘痛哭無人憐阮籍唱酬有婦慰高柔半生　路風塵阻獨步騷壇意氣遒不信窮途潦倒甚空山著作富千秋 
[輓疁城徐公了青] [  鄭永詒]  
　　翰墨徧天涯儒雅直須追靖節 
少微沈滬瀆生平恨未識荆州 
　　輓了青君詩文聨語極多不及備載祇將作者名字彙列於左以誌感謝 
　　紫蓉李璜江寗李采菱女士趙述先國魂不癲者白生　農儀微吳榮昌問津石痴朱惟濤息游自由客碌生吳柏如槁本子杜悲吾呑生瑞楊愼民震月波子淇圍 
[來函]  
　　主筆先生大鑒僕本庸才罔知韻學間以排除憂悶或亦發爲謳吟自知牧唱樵歌不值吟壇之一粲乃閱六月十八日貴報自由談不知何人將僕所作初夏等詩十三絶投蒙登出惟易其名曰薄命女披覽之餘殊深驚訝以爲吟哦韻事竟有盜名欺世之人穢辱騷壇罪不容逭旣而思之僕潦倒半生罕逢青眼不意俚言拙句見賞蘭閣念其同病之相憐轉覺知音之可感雖然彼自稱爲薄命女者其眞女耶其眞女之薄命者耶如果憐才心切何妨添紅袖之香感茲相愛情深亦將灑青衫之涙用佈數行敬乞登入貴報自由該藉以　之薄命女專此即請台安邦江　美周上 
 
 
 

Page 15

 
 
   
 
 

Page 16

 
 
   
 
