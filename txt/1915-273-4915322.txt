# 1915 - 273 - 4915322

 

Page 1

 
 
[包工者注意]  
茲有水泥鋼質房屋數宅造於上海南京及漢口等處包工者如欲投標請向博物院路十七號本行領取圖樣及承攬可也　　協泰行白 
[挽留英國畢業醫學博士李復生]  
先生醫學精深于内外各科富有經驗前辦明强醫院活人無算聲譽雀起尤擅長戒烟三載以來成績不少今夏因等北上院事由王君培元接辦茲雖公畢南旋復因組織實業事務對于明强已完全脫離關係惟先生道高術美同人等久所服膺若竟以實業之故不從事于醫未免懷才可惜是以再三慫恿仍就辦事機關兼爲人治療幸蒙慨充設診治所於上海泥城橋西跑馬廳龍飛馬車行東首一百念四號洋房診費章程請向該處接洽可也　朱吟江　翁振清　蘇振廷　洪承祁等仝啓 
[恕訃不週]  
不孝昌壽罪孽深重禍延　顯考丙炎府君痛于七月念八日子時壽終津門旅邸正寢不孝隨侍在側視含殮暫厝天津浙江義園擇　 
襯回籍安葬謹擇舊曆九月初三日在上海貴州路永平里本宅領帖惟恐遠方　戚友不及徧訃伏祈　矜鑒　棘人張昌壽哀啓 
[江蘇省敎育會啟事]  
本月十日慶祝國慶紀念下午七時在本會設聚餐會並試演活動寫眞幻燈影片凡本埠會員曁敎育界同人願與者請交餐費銀一元並于九日上午以前通知領取入座劵劵祗一百二十枚儘先報名額滿截止特此布聞 
[上海孤兒院鳴謝茲承本埠湯詒叔大善士]  
爲抱孫之喜慨發善願親自捐出湯餅筵資洋一百元充作敝院經費湯公廣種福田定收善果特此登報以誌感謝 
[普益習藝所捐欵誌謝]  
啓者茲承留雲蘭君樂助捐洋五百元又化瑩師經勸晏公廟堃寳和尙遺囑撥助奠資洋一百三十四元曷勝感荷之至除製付收據外合亟登報鳴謝　　以揚　　仁風 
[江蘇財政廳兼理全省礦務事宜]  
爲通告事案奉告農商部飭開本部爲作育鑛業人材起見與開灣福中兩公司商定由部派練習員十五人分赴該鑛實習除已遴派部員六人外尙餘缺額九名前曾通知各專門鑛校請其擇尤保送在案現公私保送及自行來部投効請派者已逾缺額之數非嚴爲考試不足以定去取查保送投攷學生分屬直隷山西湖北湖南江蘇安徽河南七省茲爲便利投考者起見除現在本京諸生一律到部應攷外其餘諸生無論籍隸何省准其携帶文憑照相就近赴各該省財政廳投攷攷試日期概定爲十月十五日應由該廳長派員預備一切等因並鈔應考學生名單到廳奉此爲此通告保送投考各生一體知悉如旅居本省尙未赴部投試者務于十月十五日以前携帶文憑照相先行赴省幸報到呈驗届日來廳應試特此通告 
[上海中國圖書公司和記遷移廣告]  
本公司近因擴張營業河南路發行所房屋不敷應用爰定於十月初遷至四馬路中市第四百八十二號門牌交易荷蒙 
惠顧或　賜函均乞向新遷地址接洽爲荷 
[寄售諸君注意]  
敝公司歷承　諸君子不棄猥以大著委託銷售勉盡棉力差幸不負所託無如時會所趨陳舊諸書礙難售罄兼之發行所遷移以後内部須加整飭地位有限殊難容積用特登報佈告即希於兩個月内惠臨　敝發行所將託售之件取回以清手續尙祈垂鑒爲幸 
[上海新開元昌祥洋貨號眞不二價謹擇於八月念九日開張]  
本號開設在小東門外在街洋行街口專運泰西花素綢緞呢絨海虎絲搶閃緞鏡面貴企新式羅緞文明蓆法花素羽綢電光絲紗異樣花標本廠膠布愛國袍料親自督染廣藍竹布各色咈布時新各貨無美不備花色繁多不及細載門售躉批價格從廉如蒙　惠顧不勝歡迎之至 
[西醫張道中啓事]  
本醫生應中西大藥房之請自十月一號起每日下午二時至五時在四馬路該藥房診症上午十時至十二時仍在泥城橋西本診所五時後出診恐未週知特此聲明電話中西藥房八三四本診所一一四四 
[興昌祥洋貨大廉價之近因]  
本號創設至今三十餘年自運歐美各式鐘表洋貨綢緞呢絨花色各貨等素爲各國行廠所仰尙發行國内各處無不遐邇歡迎男女樂用現下痛觀時局自問非計擬將改組經營一意銷售國貨奈現存洋貨過多特定舊曆九月初一日起將各貨編列明碼削價發賣要知敝號此次廉價實爲同業中提倡改售國貨之創非自棄信用僞言欺人者可比區區微忱祈　各界亮察早　臨賜顧爲盼　上海英租界棋盤街興昌祥號啓　 
[徵求國貨上海棋𥂟街興昌祥號啟]  
本號營業各種洋貨迄今三十餘年久爲各界信用無如近來人民程度愈趨愈高商戰精神愈戰愈烈况目下政府提倡商民奮勇國貨出品愈出愈多製造智識愈精愈奇蓬蓬勃勃幾有一日千里之勢惟發行機關寥若晨星欲購而相隅銷售滯鈍非比外貨觸目皆是到處爭妍賜購者不購而自購言之何堪痛心今敝號擬改組販賣國貨徵集國產美術工藝各品以爲同業之創凡如絲織棉織一切化裝美術倣近洋貨者最爲合格今請各處出品之家或郵寄或持様來敝號接洽以便設法推廣或與定包經理振臂齊心急起直追願與有志國貨者曷惠臨而商榷焉幸甚 
[上海華洋德律風有限公司廣告]  
啓者今有榮倫（YungLoong）訪紗廠名下所執本公司股票自五千五百四十八號至五千五百五十五號又一萬八千五百廿四號至一萬八千五百廿五號計十股現已聲明遺失倘于陽曆本年十一月六號以前未能將該遺失之股票尋獲則本公司當另行補給新股票交榮倫紡紗廠收執所有業已聲明遺失之票即作爲廢紙無效特此佈告一九一五年十月五號書記總經理奥伯爾特白 
[中國紅十字會敬謝朱君交來求安氏大善士捐助浙江廣東水災洋二百元]  
浙江廣東同遭水患遍地哀鴻本會已分别設法募捐放振茲承朱君交來求安氏大善士捐助浙江廣東水灾每省一百元拜領之餘莫名感謝除交會計董事朱葆三君分别彙解外合亟登報以揚　仁風　　上海二馬路中國紅十字會總辦事處沈敦和啓 
[無錫振新紡織股分有限公司董事會緊要廣告]  
啓者本公司經理榮德生並營業主任榮宗敬經本會議决于十月五日一并解任現正由無錫商會磋商交替手續並暫停廠中工作數天以便檢點一切所有各處與本公司往來各欵一俟交替手續商妥不日即當由本會登報召集債權務者分别特據到會與該經理曁該主任開交到會之清帳核對無誤即憑股付設有清帳未列各欵並數目不符或于本月五日以後倘營德生榮宗敬仍以本公司名義抵押借用欵項情事本公司概不承認此佈 
[中國紅十字會總辦事處南北市醫滬城分會一齊開種牛痘天花危險盡人皆知本會爲保嬰起見准于陰曆九月初一日二馬路本會總辦事處十六舖南市醫院北京路北市醫院城内縣前街滬城分會一律開種牛痘恐未周知特此奉布尙祈　公鑒　上海二馬路中國紅十字會總辦事處沈敦和啓 
[中國紅十字會國產靈藥]  
我國醫藥自神農嘗百草以迄於今名醫傑出代不乏人惜靈藥秘方流傳失緖遂有以我醫藥爲不如外人者良足惜也本部特求靈驗秘方製爲國產靈藥平價出售藉以闡揚我國醫藥而拯救社會之疾苦茲先出保產靈丹專治產科百病無論產前產後如法服之無不立著神效每丸大洋二角五分六丸一元二角五分服法另詳方單函索立奉刀傷靈藥專治跌打損傷竹木剌傷刀傷流血敷此藥粉立能止血止痛每瓶二角五分化毒靈膏專治癰疽發背對口疔瘡一切無名腫毒初發時一貼即愈即至潰爛亦能拔毒生肌神效異常每張收回工料念文　望平街東首　中國紅十字會製藥部謹啓 
[中華新報報國慶日出版]  
宗旨　國是淆惑　輿論銷沈　治本不彰　險象迭見　本報虞民生之塗炭　痛國步之艱難　特延在野名流　誓以忠言報國　根據確當國情　宣達眞正民意　祗求公理正誼所在不爲金錢勢力所傾　惟主旨穏健　論調和平不作逾分之撃抨　不事無謂之謾駡　並注重國民經濟之發展　冀固國本而裕民生　露布在邇　特此宣言　價目每號大洋二分五厘預定三月大洋三元半年大洋五元全年大洋九　日本與國内一律歐美全年大洋十六元半年大洋九元郵票代價九五扣按日照寄郵費在内　優待本埠贈閱三天外埠以現金預購者第一個月照價五折送登廣告半月招聘訪員本報招聘　南京　蘇州　杭州　杭州　廣州　漢口　奉天　成都　雲南　南寗　南昌　長沙　安慶　濟南　開封　太原　咸楊　吉林　張家口　蘭州　迪化　歸化城（特别訪員）酬格從優應徵者先送稿三天以便函訂徵文廣收小說詞曲筆記劇評諧文等稿酬格從優　上海法界三洋涇橋東首二十一號中華新報館啓 
[中西大藥房聘請西醫張道中先生]  
張道中先生醫術學問久爲各界所景仰毌庸贅述今將其科目列左内外科婦科產科小兒科眼科耳鼻喉科花柳科及癘疫時行重症惟於肺病尤爲專長各種注射並割症隨時均可面議醫例門診一元掛號一角出診五元掛號二角車資一元時間每日下午二時起五時止過此則出診時間凡遇急症隨邀隨到診所四馬路中市中西大藥房内電話八百三十四號謹此佈聞注意陽曆十月一號即舊曆八月二十三日起診 
[金郁氐鑒]  
汝告白内登有鄙人立有收清產業字據而藉爲口實一層閱之更無理由要知鄙人當日所出証據係對於先繼母之地位而立証之法理概在親權消滅之内前報已經聲明本無辯論之必要爾郁氏究居何等地位乃敢侵奪夫權竟忘三從之義致出此違反法律無理取閙之事耶　　金幼梅白 
[中國銀行招股掛號廣告]  
本行現擬招集商股一千萬元計十萬股業經擬具招集商股章程六十五條由財政部呈明　大總統批准在案此項股金擬分期募集本年内先招一半計五百萬元茲將掛號期限及章程内重要各項錄後以供參閱凡吾國樂意投資諸君欲閱本行詳細招股章程者請至本總行及各分行號取閱可也（一）本行股分以一百元爲一股概用通用銀元繳納（二）自登報之日起開始掛號認股至本年十一月三十號止爲掛號截止之期（三）掛號時每股交認股定金五元俟收股時即作爲股欵併算（四）繳股期限俟掛號截止後另行登報聲明照章繳納（五）凡在掛號期内將股銀交足者得分本年下半期全期之紅利其在本年十二月内交足者得分本年下半期三個月之紅利（六）股息自交欵之次日起算先分正利七厘再分紅利（七）凡有本行股分一百股以上者有被選舉爲本行董事監事之權利（八）本行股票爲記名式以中華民國人民爲限股票分一股五股十股五十股一百股種 
[梁任公著歐洲戰役史論定價大洋七角商務印書館]  
[商務印書館商人寳鑑]  
特價陽曆十月底止爲日無多購者尙祈從速定價一元特價六角　另有樣本函索即寄不取分文 
[商務印書館單級教授講]  
六期出全舉行試驗最優等獎現銀三百元 
本講義原定六期完畢茲已照章出全所有試驗題目試驗規則試驗卷格均詳載六期内卽日舉行試驗最優等獎現銀三百元其餘以次遞減如欲定閱全分尙祈從速遲恐不及（定價每册四角全分二元） 
注意 
旣可求單級智識　又可應檢定考試並可得優厚獎金 
[假範講義]  
根據師範科目編輯各科備具手此一編敎育上科學上之常識均可完全凡應受檢定者預爲研究試驗時可以游刃有餘共廿二種價目克已　商務印書館]  
 
 

Page 2

 
 
時評 
[要人辭職（默）]  
　　嗚呼要人之紛紛辭職何爲哉 
　　段祺瑞陸軍總長要人也而辭職巳成事實矣黎元洪副總統要人也而辭職雖未成事實然巳屢聞其說矣徐世昌國務卿要人也而辭職雖未成事實然今巳盛傳加以梁啓超湯化龍諸人之紛紛國體問題愈緊要人之辭職愈忙果何爲也哉 
　　要人之辭職内事也方忙碌未巳而日人第二次之覺書來矣豈外交又將忙耶 
[命令]  
　　十月五日大總統策令　　特授陸徴祥以勳三位此令　　又令　特授曹汝霖以勳四位此令 
　　又令　錢錫霖給予三等嘉禾章此令 
　　又令　方仁元給予三等嘉禾章鮑宗漢蘇應銓黃承恩均給予四等嘉禾章此令 
　　又令　景林給予四等文虎章此令 
　　又令　前據敎育總長湯化龍屢次因病呈請辭職當以該總長身任敎育歷有年所苦心擘畫成績昭然迭經給假調理未允所請兹復據呈稱累月以來醫診頻仍未睹全效久曠要職時滋疚漸請准予免去本職等語情詞懇摯出於至誠湯化龍准免去敎育總長本職安心調理一俟病體就痊仍來京聽候諮詢用資倚畀此令 
　　又令　特任張一麐爲敎育總長此令 
　　又令　任命王式通爲政事堂機要局局長此 
令 
　　又令　陸軍中將銜陸軍少將曼德授爲陸軍中將此令 
　　又令　任命高慶善爲京兆地方營營副指揮使此令 
　　又令　據内史監呈稱内史謝愃因病逝世籲懇優卹等語謝愃學養深純品操端謹運籌帷幄久著勤勞近年辦理彰衛一帶河渠化瘠爲饒成效昭著兹聞溘逝悼惜殊深著追贈上大夫並由政事堂飭銓叙局從優議卹以示篤念耆舊之至意此令 
　　又令　海軍部呈稱吳淞海軍學校校長鄭綸成績較遜擬調部委用本部視察曾瑞祺副官劉秉鏞另有任用均請免去本職等語應照准此令 
　　又令　海軍部呈請任命鄭祖彝爲吴淞海軍學校校長曾瑞祺爲烟台海軍學校校長劉秉鏞爲南京海軍雷電學校校長應照准此令 
　　又令　陸軍部呈稱耀武上將軍行署軍法課課長石孟涵現經調署知事請免本職等語應照准此令 
　　又令　陸軍部呈請任命闞宗驥爲耀武上將軍行署軍法課課長應照准此令 
　　又令　内務部呈准署貴州巡按使龍建章咨請任命龔文柱董家琨劉紫綸解江高兆　趙本晉吳煥勳爲貴州省會警察廰警王應照准此令 
　　十月五日大總統申令　上將銜何宗蓮著開復陸軍中將原官並給還動章此令 
　　又令　前軍官學校校長曲同豐著開復陸軍少將原官此令 
專電 
[北京電]  
　　徐相退意頗堅袁總統囑朱啓鈐挽留尚未復命 
[北京電]  
　　政府昨接駐外各公使 
報告謂各國近時對於中國態度内容秘不得知 
[北京電]  
　　間島交涉日使已提出覺書政府尚無何等表示 
[北京電]  
　　王芝祥將督直鑛蔣懋熙督蘇鑛 
[北京電]  
　　昨任命忽以張一麐長敎育王式通長機要局聞爲某要人所轉旋 
譯電 
[北京電]  
　　機要局長張一麐已任爲敎育總長張侍袁總統已二十五年據政界謡傳張之調任乃因反對帝制之故其遺缺由王式通補充徐世昌屢告病假實係不豫並無他故國民代表會議大約十月二十五日即可召集今巳定十一月一日投票解决國體（六日） 
[北京電]  
　　國慶日大操及正式慶賀 
均取消是日袁總統僅饗宴文武官員宴畢在公府會議帝制問題政界以爲此乃送别國慶節之宴會從此十月十日不復有慶賀典禮矣代立法院昨日修改國民代表會組織法案加華僑代表四人回疆代表十人選舉全案大約將於明日正式會議通過（五日） 
特約路透電 
[北京電]  
　　今日參政院開會議員出席者四十三人汪大夑主席通過國民代表大會組織法議案聞明日將請總統公佈組織法並决定選舉代表之日期大員如國務卿徐世昌敎育總長湯化龍等因國體變更在邇均巳辭職求去（五日） 
戰電 
　　其一英人路透電 
[彼得格勒電]  
　　布首相星期日午後四時始接到俄國哀的美敦書（五日） 
[巴黎電]  
　　昨日駐布法使照會布首相布國如不接受俄國哀的美敦書則俄法受同一之影響法使將與俄使同離布境云（五日） 
[巴黎電]  
　　駐布英使關於俄國哀的美敦書事亦有公文照會布政府與法使公文同一詞意（五日） 
[亞姆斯特丹電]  
　　柏林來電謂布國大約不答覆俄國之哀的美敦書昨日衆料英法俄意四國駐布公使即將出離布京俄國將向布國宣戰（五日） 
[倫敦電]  
　　聞俄國致布國之哀的美的書於昨日下午二時滿限迄今尚無已接覆文之消息惟據布京電稱布國陸軍當道已禁止客車來往此實爲開戰之先聲據德國各報估計協約國已撥兵十五萬從戰巴爾幹希臘首相維氏顯曾提出抗議但亦爲形式上之事耳雅典民心初頗震動蓋恐協約國之軍占據塞國馬其頓後布國如自認過則協約國將迫希臘承認布國提出之要求也後見報載英外相葛雷警告布國之演說文及聞協約國代表所布今萬不能不助塞保護鐵路交通之言於是衆皆轉憂爲喜維氏本黨之報謂協約國對布並無續行讓步之意恊約國將士如雲布國旣須以二師圑駐希臘邊界復以三師圑駐羅馬尼亞邊界其兵殊不敷遣調云巴黎塞使署傳出消息謂俄國大軍已在布國伐拉登岸此說尚未徴實希臘政府現從事占據薩洛尼加摩拉斯特鐵路至基拉里爲止（此路前由奥人建造）薩洛尼加君士坦丁鐵路至哇比拉爲止（此路由法人建造）薩洛尼加宇斯庫向鐵路至乾夫奇里爲止（亦由奥人建造）且將派希員管理之（五日） 
[羅馬京城電]  
　　布京來電謂昨日布國全境尋常客車皆停止行駛以便裝運軍隊由遠地開往塞國邊境（三日） 
[蘇菲亞電]  
　　布國共和黨領袖瑪里洛夫爲各反對黨之全權代表於九月三十日開始與英法俄意四公使會商以期和平解决馬其頓困難問題（四日） 
[羅馬電]  
　　特里布那報雅典訪員電稱聨軍確已在薩洛尼加登岸（五日） 
[薩洛尼加電]  
　　昨日法軍第一圑已在此登陸往援塞國（三日） 
[倫敦電]  
　　上星期出離羅國京城之某外交官謂羅國全境皆甚活動已在各邊界佑置軍事計畫又有私運軍火一起爲羅國扣留某奥人携帶公文前往君士坦丁隨帶大箱三十六只羅員當將大箱充公（四日） 
[雅典電]  
　　希臘首相在下議院宣告法軍在薩洛尼加登岸及協約國取消與布國提議事件等事反對黨領袖謂政府無重要理由陷國家於戰局首相當即力闢此言反覆聲明希臘地位之危險及對於塞國之責任下議院旋通過信任政府之議案贊成者一百四十二人反對者一百零二人（五日） 
[巴黎電]  
　　巴黎瑪丁報謂羅馬近有重要會議意首相與海陸外交財政諸部大臣等皆列度波洛將軍亦從戰地回京參列此會聞係關於巴爾幹之事（四日） 
[巴黎電]  
　　俄軍大本營法訪員胡丹君謂昨日俄將羅斯基所統大軍取猛烈攻勢進攻興登堡所守維爾拉東面斯瑪格林與斯摩岡問廣二十餘英里之陣線俄軍進攻之前曾以砲隊猛轟後乃奪獲戰壕多道俘敵多人且獲砲數尊及機關槍數枝俄軍且攻擊里加境西南境内蒲洛將軍之軍奪獲陣地數處（五日） 
[彼得格勒電]  
　　今日公報謂俄軍砲隊日見活動步隊攻擊亦甚着力故得奪獲村莊多所且於陣前各地點俘敵數百人西面俄軍已於平斯克與羅夫洛間數地點渡過斯蒂爾河可見俄軍之勢力日强特文斯克附近德軍藉猛烈之砲火奪獲戰壕數道後經俄軍發砲攻之敵軍遂不支而退死亡甚衆俄軍奪回戰壕俄軍且以鎗剌攻擊特文斯克與維爾拉間及柯凡爾薩尼鐵路附近之數村俘敵五百人（四日） 
[彼得格勒電]  
　　今日公報謂俄軍猛戰後占據里加境白夏倫北面德軍戰壕數道及維爾拉東面湖境泊里貝河南面之村莊多所高加索凡恩境有激戰土軍圖向邊界前進殊易敗之俄軍在凡恩城西南交戰後由山路沿湖邊追擊土軍左右山峰高九千英尺（五日） 
[巴黎電]  
　　今日下午公報謂亞土瓦及香巴業兩軍發砲猛轟且有與大攻前相同之戰事康靳維愛爾及洛夫龍有炸彈及空中魚雷戰事亞貢復有戰壕戰事凡爾登北面法軍炮隊擊中德火車一套致發劇烈之炸聲飛機一隊擲炸彈五十枚于貝龍勒附近德軍火車站（五日） 
[華盛頓電]  
　　今日國務卿藍辛氏於德使來見後宣稱德國已承認擊沉阿剌伯號之失當並允賠償美人生命之損失（五日） 
[華盛頓電]  
　　德使函致國務卿藍辛氏謂德皇已發訓令分致潛艇司　詞極嚴重嗣後决不致有如擊沉阿剌伯號情事查阿剌伯號之被擊實與命令不合故德政府頗爲抱歉乃飭駐美德使與美政府磋議卹金之數云云（五日） 
[倫敦電]  
　　竇碧爵士在羅森台爾演說謂十日前余曾質問政府已否决定戰地所需之人數如用自由徴兵制不能募集所需之兵士則政府將用何法於是陸軍大臣吉靑納遂請余擔任募兵督辦一職余當竭力以助工黨但若失敗而又不能施用他項方法則余定辭職云云（五日） 
[倫敦電]  
　　公報局　竇碧爵士應陸軍大臣吉靑納之請求己擔任辦理募兵事宜（五日） 
[亞姆斯特丹電]  
　　德國商船蘇哇那號沉失於魯琴島外船中人已行抵薩斯尼資謂該船乃爲法 
 
 
 

Page 3

 
 
潛艇擊沉（四日） 
[華盛頓電]  
　　美政府巳議决海軍新議案增築巡洋快艦（四日） 
[華盛頓電]  
　　駐土美使奉政府命照會土政府謂殺害阿美尼亞人之事如不立即停止則美土兩國友好邦交將受影響云云國務院官員謂美國致此公文並無與土國斷絶外交關係之意不過欲使土國知續殺阿美尼亞人則爲美國輿論所不容耳（五日） 
　　其二　（德人德文報專電） 
[柏林電（由倫敦轉）]  
　　十月四日德軍大本營公報云敵鐵甲艦五艘於齊不魯日之前轟擊海濱未獲效果死比人三德軍攻擊魯斯北面英軍陣線續有進步法軍於沙歇南衝入德軍戰壕一叚法軍攻擊奇凡希西北小山及山南德軍陣地受挫而退 
　　德軍奪回勒維勒東北戰壕約有四十邁當 
　　香巴業法軍復在土爾白村西北及瑪細巨進攻未得利其密集之軍隊曾爲德軍砲轟法軍在維勒須爾至土爾白西北夜攻於德軍砲火下潰敗損失甚大俠龍鐵路局爲香巴業法攻軍後衛主要之集議地德飛船一艘乘夜擲炸彈擊之獲有佳果（西境戰况）俄軍砲隊猛轟後昨密集進攻自波斯太維至斯摩岡全陣線卒爲德軍擊敗損失非常重大他部分之夜戰亦無效果 
　　敵軍圖在蘭里伐登西南進攻德軍受阻而止（東境興登堡軍圑戰况）其他數軍圑所處陣地均無出入 
[華盛頓電]  
　　駐美奥國大使署宣布十月四日維也納公報云意軍屢攻失利意軍猛轟後占據瑪洛維亞山北面高原奥軍支撑地點一處奥軍激戰後已奪回失地（五日） 
東方通信社電（日本人組織） 
[東京電]  
　　近有美國大統領威爾遜氏反對袁世凱氏爲帝王之電報駐東京美國大使格司利氏聲言美國無反對中國内政之理此說全然無根云（六日） 
[東京電]  
　　中國駐日陸公使今日開盛大之午餐會招待大隈首相以次松井小池日置及他名士以聨兩國之歡（六日） 
[東京電]  
　　久留米收容所之德人捕房五百名四日之夜點呼不應且有不穏之舉動因特調派步兵第四十八聨隊之兵百名臨場彈壓漸歸無事其原因爲不服嚴重取締命令而起反抗旋付衛兵懲戒以此圑結反抗爲不當也今已悉歸靜穏矣（六日） 
[北京電]  
　　代行立法院本日開會黎院長仍缺席由汪事院長代就議長之席會議國民代表大會組織法案多數可决當即捧呈袁總統（六日） 
[北京電]  
　　九月份鹽稅收入五日四十六萬兩（六日） 
[東京電]  
　　調平米價委員官制業於本日發表公布以農商務大臣河野廣中氏爲會長澁澤男爵爲副會長委員總數七十名由官吏及民間選任（六日） 
[東京電]  
　　日本以防正貨流出爲目的特向英蘭銀行提取正貨二千萬元已於本日無事運到（六日） 
[濟南電]  
　　靑島守備軍司令官大谷中將因答拜靳將軍於四日由靑島啟節途中在淄川一宿視察該地煤礦後於今日午後四時乘坐專車抵省靳將軍蔡巡按使以次中日官民均在車站候迎車站内外排列軍樂隊並儀仗兵等大馬路則設有綠門中日官民歡迎極其熱誠大谷將軍今夜赴靳將軍之歡迎宴（六日） 
[東京電]  
　　中國籌安會現於東京設立支部會員已達三百人其發起者爲鍾某（譯音）聞會員不收會費入會者由會中每名給金十元（六日） 
[東京電]  
　　日本軍艦明石號於四日由南洋凱旋吳軍港（六日） 
要聞一 
[無形飛機與灰色飛船之新發現]  
　　文滙報轉載倫敦每日郵報託爾波之　曰今有所謂無形飛機者乃條頓民族新發明天空戰爭中利器之一此種最新機械爲雙葉式或單葉式之快機機翼透光故航空時人目幾難見其形跡德人先化驗塞魯洛伊質即棉粉與樟腦等拌合而成者以期得透光之質料而造機翼此質易燃本不宜於飛機之用但試驗後成績極佳可爲逐步改良之基礎德國化學家乃殫精竭慮續爲研究務求發明一質有塞魯　　質　　輕靈之美德而無其易燃之劣性者德之化學家研究此舉較易爲力蓋德國商界曾發明一種脂液可以假充象牙牛角琥珀等物以之製成刀柄烟管紐扣之類售價旣廉獲利尤豐此種人造之脂液可薄可厚或爲薄片或爲厚塊無不如意旣非受熱即融着火即燃亦非油水酒精酸素等所能毁性甚堅軔不易破碎故德之化學家即用此脂液以製棧翼經種種手續終得美滿結果質輕而能載重旣不漏水亦不畏火飛行家之試練此種透光機翼之飛機者謂有此機翼眼界遂無阻隔敵機難以襲擊利用甚大云此機飛行天空時不易爲人辨識所可見者不過機中飛行家與機器而已但靶點甚小出入雲端不致啟人注意也 
　　大陸報巴黎消息云德國齊泊林船隊刻漆成鉛灰色與戰艦顔色同故飛駛天空幾與白雲相混無從分辨又蘇里克消息云齊泊林飛船飛過康士坦斯湖者形式已變其最新之飛船恍如巨魚兩端尖銳與前之雪茄烟式者㣲有不同云 
[南京快信]  
　　安徽將軍倪嗣冲現由京來甯謁見軍民兩使翌晨乘輪赴皖 
　　昨日將軍署開軍事會議 
　　江蘇第一工場劉書第二貝祖善第三陸嗚鹤第四陳雲章第六潘承曜等昨均來寗禀辭赴京參觀國貨展覽會 
　　第一區烟酒分棧檢查各商店存貨均無抵抗情事刻已遵章查報 
　　齊巡按昨日特飭各縣知事署查禁商人運米出口 
　　齊巡按飭各縣迅將儒嫠恤金確實數目及現在管理機關若何情形如何支用依限詳細具復核辦 
　　淸理官產處現調查屯田共計一百四十餘萬畝現聞曾處長將此項田畝悉數化衛爲民特派員分赴各縣設立淸理局督催屯户分五等繳完 
雜評一 
[良心（無名）]  
　　今日紛紛告退之要人我無以名之仍名之曰有良心而已蓋力旣不能挽回情又不得反抗則唯以去自見其心耳雖然國家失此如許有良心之人則自後所留者皆良心喪盡者　其不危歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[立法院議員當選者之旅費]  
　　辦理國民會議籌備立法院事務局局長順鼇呈總統文云竊查立法院議員選舉法第七十三條有初選當選人受領證書後由初選監督按照距覆選投票所道里遠近酌給旅費等語又查立法院議員選舉費用施行令第三條有當選人旅費另行規定等語誠以選舉制度在各國要求自下在吾國提倡自上要求自下者人民視選舉權如性命提倡自上者人民視選舉權如弁髦此中消息盈虚判若天壞而實則吾國國民運用政治能力之薄弱歷經一再試驗已屬無可諱言雖大總統毅然以厲行憲政之盛心推行選政然默察社會心理但求全國人民本其愛身愛家之忱推而至於愛國即巳非程度甚低之人民若國家之利益難語乎顓蒙而私人之經濟先受其損害倘狃於上次之　頇怵於目前之利害等票紙於奇貨視金錢爲從違論其妨害選舉之罪固屬可誅原其願惜身家之心又屬可念故欲淨絶選舉人賄賣之根株不能不爲選舉人旅費之規定雖選之犯罪之行爲不必盡由於私人之損害然國家旣優給以旅費而人民自甘爲小人即至寗付法庭亦足以昭示大公於天下故依法酌定旅費一層凡所以引人民尊重選舉之心長養社會愛惜廉恥之習胥於此乎在矣加以各初覆選區道路太長交通不便此次酌定旅費體察財政狀况固不能過於從優而通籌選政情形究未便失之太嗇云云已奉批令内務財政兩部查照矣 
　　附當選人旅費數目 
舟車費一通輪船火車地方均按二等票價給資一不通輪船火車地方每日給費以一元至二元爲限膳宿費及雜費每日以一元爲限 
　　初選當選人旅費自承領初選當選證書之日起至投票事竣回籍之日止計算惟投票事竣後除因病阻滯按日准支膳宿費外其因私事延滯在覆選監督駐在地方者以十日爲限限外不得濫支 
　　覆選　選人旋費自承領覆選當選證書之日起支至到京之日止依上開數目計算但當選時現住京師或不在本覆選區内住居者不得支費 
敎育部之最近消息 
[湯總長之决去]  
　　敎育總長湯化龍屢請辭職迄未奉准唯湯去志甚堅聞日内已將部中應行交卸事項與章代理總長先行接洽俟接洽完竣即行提出末次辭職書至繼任人員外閩所述亦不一致有謂蔡儒楷調任有謂章代理總長實授而司法總長一席則别派人補充以大理院董院長爲最有希望至所遺院長則由王式通氏補授究竟何說能成事實尚是題然又聞歷來喧傳之蔡儒楷傅增湘二氏此次確無人提及據傅氏所親之人云傅素有名士氣此時更無進取之意即政府中樞亦至今未聞有人就商於彼故可不必擬議及之至蔡巡按於中日交涉前後確有求調敎育之意然不過藉以試探中央信任如何並無以彼易此之眞心今蔡在魯尚稱平穏彼不言去政府一時亦未必將其内調也傅與蔡旣不與此席相近此外殊少相當之人物章宗祥氏調長敎育之說即由此起矣然章固法界人物肯一旦舍去其多年關係之司法與否尚未可知若章果實行調任則董之司法王之大理院固甚近理者也總之湯氏去職一層已經大定本有日内即行發表之傳說惟因徐相國偶得㣲恙已兩日未到政事堂一俟相國病痊到堂後即一齊發表按今發表以張一　長敎育内幕爲何尚未知也 
[敎育廰之閣議]  
　　湯化龍總長之各省增設敎育廰政策輾轉經年忽起忽滅最後乃變成視學監或督學局之議題彷彿已在政府通過可望實行不意近日又杳無消息確聞此項草案敎育部呈送政事堂後未幾又發還修改迨修改後再行呈上至今仍閣在政事堂一時似不付議或謂此項草案實係督學局官制案增設之初實僅在東三省方面各省斷不能同時並舉至暫時閣置之原由則因該省特别官制之先决問題尚未大定云 
[東三省官制草案之要旨]  
　　東三省特别官制經國務會議審議後兹聞該草案之内容至頒布時總須修正一二惟該草案之主腦即軍民合治一層無論如何終不改變如奉天設總經略使吉林黑龍江各設經略使皆直隸於政事堂使督理軍民兩政惟軍政方面則吉黑兩經略使須受奉天總經略使之節制以期統一三省之軍務目下奉天叚上將軍黑龍江朱右將軍皆兼任巡按使惟吉林孟左將軍與王巡按使尚屬分職然王巡按使受命到吉中央别有用意因孟左將軍近將更調王巡按使當然兼任將軍也如此則東三省事實上已經軍民合治矣至軍政統一問題鎭安左右二將軍本受節制於上將軍惟俟新官制發表後更加一層明密之規定而已 
[核減政費與收回紙幣]  
　　財政部核算本年政費至年底尚少一千萬元其彌補方法擬再勵行減政約定中央減三成地方減七成而中央各機關之減政則定總統府及各院署減百分之十三内務部減百分之十三外交部減百分之六陸軍部減百分之五海軍部減百分之三參謀部減百分之四財政部減百分之五司法部減百分之五敎育部減百分之四農商部減百分之三交通部減百分之三 
　　各省收回紙幣問題從前雖有種種計畫然實行者僅有廣東一省而他省皆以凖備金不足之故未能積極實行兹聞政府以極度低價之省幣長此放任究非所以鞏固國基斷然欲收回之其收回辦法責成幣制委員會討議故幣制委員會連日開會之結果决定收回紙幣所需之凖備金分四項籌措一湖南湖北四川吉林奉天黑龍江等以借欵充之二江西山東山西可賣却官有財產以充之三直隸安徽河南江蘇等可取給於地方稅四甘肅新疆伊犁等可提鹽稅收入餘欵以上所議並决定於十一月實行 
[講經會之圓滿期]  
　　　昨日（三日）下午三時講經會以諦閑法師講楞嚴經功德圓滿特在江西館開會首由發起人孫毓筠君報告一切並聲明擬在本司胡同設立佛敎講習會以便有志佛學者入會研究其章程由梅光議羲擔任起草云云孫君報告畢法師禮佛聽衆禮佛禮法師乃由諦閑法師演說略謂今日宏經圓滿期各人消息自家知此中若了原無事華屋門開彈指時諸大德從門而入者也得從門而出者亦得經云十方薄伽梵一路湼槃門此從門而入者也又云十方如來一門超出妙莊嚴路乃從門而出者也旣然如是且道門在什麽處呢衆中還有窺見路頭者麽果然從此見得無論開卷而退者終卷而去者一座而少聽者聨座而多聽者有聽半部而不來者百聽全部而猶在者一任七縱八横優游自得如維摩云菩薩淸凉月常遊畢竟空衆生心垢淨菩提影現中如或未然不論開卷終卷一座聨座或來不來而不足道饒爾全部圓聞首尾不間如或隔靴抓癢依然當面錯過所謂說食畫餅無益饑腸入海算沙徒自勞因休將閑學解埋没祖師心切忌　頇認眞自辨不聞古德言乎依文解義三世佛寃離經一字即同魔說試問諸大德老朽兩月以來夜間三時嘵嘵不輟者爲依文解義耶抑離字談經耶若向此中辨析得澈不妨親見老僧如其不然請聽最後囑累諸大德須知宗敎就一人而言爲了生死之根本就世界而言爲渡苦海之舟航現前諸君子已悟者文字性空而持法未悟者不離文字而持經若愚若智總堪留心曰俗曰僧均可護敎此種學問爲吾人身心必不可少之功夫且非他種學問所能比擬於萬一也國體無論君主民主政治不問專制共和而我輩圖謀自覺覺他之精神提倡宗敎之能力不容一日不思想焉所以佛云說半偈經超百恒河沙得羅漢果持一句義勝大千世界堆滿七珍乃至聞經名而信心不惑値多佛而種諸善根舉要言之得人身不易逢正法倍難有一日光陰掃一天心地功無浪施德有攸歸一寸時光即一寸命光努力向前幸勿自棄珍重珍重云云次由劉光漢雷光宇孫毓筠三君相繼演說閉會式旣告歲乃於六時散會 
[江蘇選舉實現記]  
　　岐逸（十月五日） 
　　江蘇籌備立法院議員選舉自上年冬間選舉法發布以來今年三月方始委任各縣所長五月方始組織成立而復有籌備國民會議議員參入其中各項法令繁密異常籌備經費時虞竭蹶所謂選政之進行殊形遲緩及七月覆選舉監督規定初選舉調查開始日期爲七月二十八日限九月十五日完畢復於月前飭知務儘九月三十日以内各項手續一律辦竣造册送省嗣奉局電呈准將國民會議提前辦理又奉敬一急電迅將一切應辦事宜不逾定限如　如辦竣是爲至要又敬二急電國民會議議員選舉名册迅速造齊并先將列册人數於册報繕發之日由電先報無論如何情形不得遲至九月三十日以後又靑日急電國民會議議員初選調查名册之言示應以三日爲期文電迫促急如星火立法院議員選舉頓失顔色國民會議選舉煊耀一時先之遲緩不進者忽而直瀉千里陡呈奇觀嘗有慮選政繁苛年内恐難實現及睹此情况欣慰之餘驚詫不已乃知行政腕力之强弱伸縮非可測擬也 
　　籌備期限中最要者爲調查選舉人及被選舉人之資格按法定分類造册如高等官吏類學校畢業類商工資產類畢業相當類等每類有證憑欄格以備調查塡註本屆辦理選政係屬新訂條例選舉資格之疑義頗多或由齊監督電局詢問或經事務局通電解釋綜其大綱勒爲一書發交各縣事務所遵照其中解釋程式者十之一二解釋資格者十之七八而資格内解釋商工財產者十之三四解釋學校畢業者十之五六惟高等官吏類絶少疑義縱有詢問者概從寛大如陸軍監獄典獄官亦作爲高等官吏若學校畢業類則從嚴審核并咨請敎育部查明前淸及民國以來經部立案之校名年日其入學程序必自高等小學升級者方爲相符其證書憑單均須呈驗加戳塡　欄内惟高等官吏類則不然凡候補知縣以上均有相符之資格亦不問其捐納科班何年授職且亦無證憑欄可塡更無查詢舊案之舉蓋高等之官吏其智識經驗與今之辦理選政者亦復相當豈彼學校畢業所可希冀然而縣境遼闊人口繁多調查造册之期限極迫故棄權者多至不可勝記雖如高等官吏有特别知遇之感亦且名落孫山何况其他 
　　國民會議員初選舉調查名册巳經送省江蘇選舉資格審查會於五日開始審查七日完畢二十日施行選舉實現之期轉瞬即至新出國民代表之孕生尚在國民會議議員之前其熱心於議員者羣謀改變方針以合時勢冷淡者惟靜觀其成行而已武漢社會之國家思想 
[紳商對於請願之冷淡]  
　　湖北請願會之正副會長謝石欽蘇成章二氏原係敎育會正副會長起義時尚在兩湖師範學校肄業在學界亦無甚資望前因謀充湖北敎育司長不得乃以起義人勞力主持敎育會自籌安會發生通電各省並未提及敎育會謝等與梅寳璣輩即首電贊成兹復組織斯會自爲會長且明定會章請願書應以會長爲領銜謝等並自知財力支絀資格又淺恐不得人贊助故以武昌商會總理殷爾彝爲副會長以熊繼貞李子雲蘇善夫張國起陳元璧五人爲名譽會長其開會時殷李蘇三人均未到熊亦不知開會爲何事乃一併被推現除陳元璧另行組合公民請願圑張國起尚無所表示外殷李蘇熊四人俱一律不承認入會更何論會長之名謝以在會之人皆無資望請願書未免不足動人現正極力要求紳商著名之士贊成簽名並刋發 
簽名蓋章送會以便彚齊塡名如謂不然請說明異議發回原函云云聞各紳商被其催促多將原函退回不肯說明異議謝無法擬於六號將請願書送京至陳元璧之公民請願圑現亦無人贊助但陳係辦理國會選舉人員或能拉扯幾個初選當選人附驥亦未可知云 
[籌備國慶紀念之熱忱]  
　　漢口商民以本月十日起義紀念爲國慶令節現値變更國體將成事實來歲尚以此日爲國慶節否不能預測大約必隨共和國體以俱滅不可不於本年大開慶賀留一紀念赣已由各圑聨合會集各圑代表議决届期大爲鋪張所有商店民居一律懸旗結彩踵事增華於劉園貧民工廠二處鋪陳會場扮演新劇及舉行提燈會以光盛典現各商民已紛紛籌備但各人對此盛會雖極力爲之而心中則有說不出之隠痛焉 
[救國儲金近狀之沉寂]  
　　武漢自提倡儲金救國以來軍政界之抽薪提餉社會上之節衣縮食聚欵送儲者極爲踴躍自國體問題發生金融吃緊人民爲生計所迫儲金者逐漸冷落現中交銀行終日或無欵可收有之亦係外縣解來而漢口糧食帮董王禹庭諸君前所議决於各行賣貨交價時提貨價百分之一作爲儲金本擬尅期實行已經各行商簽字並語商會備案兹則各帮皆翻前議王亦意冷心灰而赴申會議之儲金圑代表日前由申歸來主張繼續實行商界抽月薪及房租事亦無人贊助欲開會敦促竟無人附和且有欲俟六月期滿即向銀行索回者而軍政界抽薪一事亦因之涣散矣噫此非吾國民之虎頭蛇尾也 
[東三省政譚（十）（九）化險]  
　　豁免田賦問題之懐疑 
　　吉林王揖唐按使下車伊始其第一主張爲蘇民政策聞將豁免今歲田賦新稅以體恤今年天災之損失近來吉林各報多登載吉林省全體公民公頌王巡按使之德政一段告白略謂王使已允豁免本省田賦吾民倒懸被解實新任王使加之惠也云云第此事發生後人咸爲之懷疑以爲豁免田賦問題在今日實無可許之情形而中央亦斷斷不爲允准王使之呈請於財部尚在不可知之列且聞公署消息徴收田賦　正在着着進行蓋吉省財政竭蹶萬分設不開源　資挹注其徴收章程聞擬從本年起將田畝加徴二角作爲每地一晌收大洋五角財政廰已詳請巡按使轉咨財部核示而兹忍來公民公頌豁免之德恩殊令人不可解也現聞王巡按使以此事關係人民負擔加之則恐人民無力不加則國庫短收甚巨究竟是否可行各道尹適紛紛來省亟應於路際邀集會議公决以昭核實特定於二十九日午後二時在公署集議此事而公民方面之疑圑今尚未釋不知者猶盼望恩惠之實至噫亦異矣 
滿蒙肉食與海運之近况（化險） 
[中國肉品問題]  
　　俄德開戰延日已久肉食問題亦軍需品之要需也兹據遠東報載據俄國商務代辦報告每年阿穆爾所用肉品不下一百五十萬鋪得其中取之於本地者不過十六萬鋪得來自西比利亞者約二十萬鋪得餘皆由滿蒙中國輸入據最近調查中國肉品運銷於阿穆爾省者日覺其多觀以下列表可知矣 
　　（一）牛數 
　　何處輸入　　　前　　　數　　近　　　數 
　　松花江　　　　二七○一○　　三一三七三 
　　交界站　　　　一四○二七　　三一九八二 
　　山　東　　　　一六六六五　　二八四一三 
　　（二）肉數（按鋪得計鋪得俄度也） 
　　何處輸入　　　前　　　　數　　　　近　　　數 
　　松花江　　　　三一○○○　　　　　一八○○○ 
　　交界站　　　四三一○○○　　　　五四二○○○ 
　　海拉爾　　　　五○○○○　　　　　五五○○○ 
　　山　東　　　　四六七○○　　　　二二一九二六 
　　每年冬季山東天津各埠多運凍肉於阿穆爾以圖省運費計山東一省能增至三十二萬一千九百餘鋪得可見近來之發逹矣至近來在北滿一帶收買牛隻以充軍用之數尚不在其列也 
[日本海運問題]  
　　滿鐵會社發表云該社所有船隻就上海一線本年度往航百回復航一百零二回較比云年減少十七回計乘客八千四百零一人較比去年增加八百六十七人載貨十三萬二千三百七十八噸較比去年增加二萬九千零四十六噸總收入四十四萬三千八百二十二元五十七錢較比去年則減少一萬八千二百九十四元六十七錢此殆運價低落所致云云 
[四川軍界之新謡]  
　　川中軍政自表面觀之第一第二兩師及第一第二兩混成旅各旅圑長均先後經中央簡定宜乎無再改編之事也然近從裏面觀之又似有不然者自第三師改編爲兩混成旅後陳爾安氏即日日在皇城内檢閱第二師兵士每日僅檢閱一營所檢閱之科目均係基本單人敎練其用意在將來淘汰也自九月初旬檢閱至二十號始行完畢旋又飭第二師各種兵科兵士每日在北較場打靶除所有步騎礮工輺各兵均以步槍射擊每兵一名射擊五發連日北較場砰然有聲聞須至九月底始能竣事據個中消息此次檢閱後全師各種兵隊將改編成三支隊每支隊在三營以上六營以下其編制法亦係照舊日之五百餘名者此項編制係暫時爲淸鄉之用將來淸鄉藏事則改編爲兩混成旅此新編三支隊聞全係步兵步兵外所附特科亦僅少數其騎砲工輜各兵編餘者必多師長下各軍官之編餘者亦 
 
 
 

Page 7

 
 
必不少然又聞此次淸鄉陳氏即以第二師師長劉存厚氏爲淸鄉總司令官而編餘之旅圑長皆任以淸鄉要職是上級軍官尚非盡無位置但下級軍官軍佐及士兵則難必其有若何位置故近日彼等頗現忐忑態度外問時起謡言且漸謡漸多數日來竟有一最驚人之謡即謂師長劉存厚被逮是也倡是說者謂劉氏附和黨人前陳氏入川時劉氏又密派心腹在漢口剌殺陳氏幸敗被陳氏查確等語一時附會其說者更謂二　司令部已解散司令部槍枝已追繳劉氏已看管不日將押往中央云云頗惹起一般人民注意然陳氏力爲鎭靜加以成都所駐之北軍一旅有餘足資鎭懾故尚不致妨害安寗秩序然軍界之心理如此於將來之治安終多關係也固不可以其微而忽之 
地方通信蘇州 
[經造革除陋規之恐慌]  
　　吳縣所屬各圖向有經造名目經催錢糧之外專代各業户納稅過户凡過一户須十餘元數十元不等爲經造之陋規總計此項爲數頗鉅兹經孫知事整頓契稅於署内特設推收所專辦過户事宜不由經造經理以致各經造（長元吳三境共有七百餘經造）等大爲恐慌前日由各國經造徐松廷傅耀春等全體具禀請求核示經孫知事批示略謂查本省整頓契稅章程第三條凡民間典賣不動產自契約成立之日起六個月以内完納契稅逾限不稅准人告發並處以應納稅額之十倍罰金内以三成給原告發人充賞又第十六條各縣辦理契稅並附設推收所手續繁重應收推收手數料按照納稅額百分之二徴收等語查吳境各國經造向辦過户藉資貼用現推收所附設署内所有貼費勢歸無着所禀尚係實情兹經本公署格外體恤准於收起手數料内酌提一半作爲該經造等調查契稅之費仰即認眞稽察隨時報告如果契稅日見起色該經造等當母慮枵腹從公也所請仍由經造直接過户或於賣買時經造到場蓋戳均母庸議至忙漕册串紙張現奉巡按使飭由省立官紙局刷印並非由本公署辦給一切情表仍與向在紙舖刷印無甚歧異該經造等不得誤會着即按照歷來辦法趕緊造立云云 
[蔣林生罪終難免]  
　　吳縣知事署警蔣林生（現巳革）前被警署查獲烟具拘辦蔣一面上訴一面在縣控前充縣代書之吳滬臣揑函誣報致被拘捕等情嗣蔣之烟案已在上海地方廰審明當時無人報告其徒刑已改罰了案吳淚成得悉以蔣林生誣告及損害名譽之罪成立特赴縣提起刑事訴訟經孫知事批准傳訊蔣畏懼避不到案而吳則逐日至縣催追傳訊後竟一日數催縣署則迭飭傳票蔣始終不到旋經某甲出爲　停令蔣賠償洋二百元須吳濓成投禀請求撤消批准之後方可將洋給吳議定後即經吳濓成具稟求銷無如刑事無撤消之例孫知事昨特批示云查蔣林生屢傳不到其爲情虚畏審已無疑疑自應仍候勒拘訊辦所請撤消應母庸議聞孫知事巳於日昨另飭拘攝票如再不到案則須缺席判决然後通飭緝拿到案照律執行 
[聨合運動會近聞]  
　　江蘇全省省立學校本年例至蘇州開第二次聨合運動大會故一切進行事宜皆由在蘇省立各校主持前日省立各校校長及各敎職員等開會議定進行各事後即於次日由各校長乘車赴寗籌商辦法聞運動會場已擇定草橋第二中學新關操場其開會日期則擇定十一月一號云 
松江 
[選政之不平鳴]  
　　前因辦埋選舉劉委員削奪一百二十六家選舉權略誌前報兹覔得鼎源等一百餘家商號致周君鹤雲公函云前承光顧調查選舉敝號以獨資營業並無股單紅賬祇衣盤總貨銀可憑是否合格請爲查明以决從違免得求榮反辱先生以證明書一項爲章程所規定力主依法入册敝號等以先生旣事調查各種選政法令是必研究有素信而不疑前見報載敝號等百餘户因印刷品爲證明書被初選監督如數剝奪敝號等見報之後又復請爲救濟先生仍以欺騙手段周旋其間及見榜示則果與報載無異敝號等各公權皆爲先生一人斷送殆盡先生誠商界之罪人官廰之僕役也愬敝號等自入民國以來各種捐稅公債層出不窮而先生亦絡繹不絶於各商店之門盡力經募每以官廰如何重視商民如何懇切囑託說得天花亂墜敝號等雖剝膚見血無不忍痛擔任此次調查選舉先生竟茫然從事致遭駁斥厥後又不肯用寫捐募債之手叚向官廰婉陳力求救濟無乃言行相違乎嗚呼先生可以已矣自今以後敝號等不足五千元之資本爲官廰所承認矣先生亦可稍息仔肩矣惟敝號等於名譽上雖爲官廰剝奪公權而實濟上從兹稍輕擔負合先奉告云云 
鎭江 
[土質不宜森林]  
　　鎭屬揚中縣王知事奉巡按使飭准農部咨以各省地方官應體察情形斟酌土宜廣勸種樹並准備種子養靑木苗仿照浙省各縣在縣稅一成准備金項下提出若干元作爲造林經費聞王知事以該邑地勢卑下土質瘠薄於培植森林不甚相宜昨已將障碍情形詳請長官核奪矣 
[催造沙田荒册]  
　　鎭屬揚中縣沿江一帶沙洲本年七月二十八日風雨爲災所有受傷田畝曾由各該鄉董詳讀勘辦在案刻秋勘期近王知事昨特諭飭各鄉董限五日内督同被淹各沙洲董保圩頭將實在被淹各沙洲字號畝分造具淸册送署以憑核辦 
[挾嫌誣告反坐]  
　　本報前誌江寗鎭守使派探來鎭緝獲黨人葉定山等八人在使署迭訊數次葉等均不承認當質以有胡義亭等由鎭寄來之報告書歷叙在鎭謀亂情形何容狡賴葉等乃謂與報告人胡義亭素有挾嫌實係誣栽云云現由鎭守使將葉等八名連同報告書一併發回丹徒縣立提報告人對質而報告人並不能指寳證據顯係挾嫌當由章知事將八人交保開釋一面將胡義亭釘鐐收禁詳請鎭守使按照誣告罪反坐 
揚州 
[僧人妄爭庵產]  
　　江邑下水鄉蓮花庵本係有庵無僧前經該鄉紳董公議擬將該庵所有田產五十餘畝契紙送歸江都縣辦理學務全體一致贊成當由該鄉董事葉守謨焦懋等將契紙禀繳前温知事收入公家辦理該鄉學務詎有城内太平庵僧人濤山化名覺証赴縣具禀謂蓮花庵前僧在田是伊法師圓寂後即有僧徒文溪接住因不守淸規逐出當時僧在城内太平庵住持未曾與聞亦未回庵接住近來太平庵佛事寥寥經懴甚鮮萬難敷度全恃胞弟陶幼蟾津貼賴以生活家師故後庵内無僧住持僧因此回蓮花庵接住所有田產五十餘畝當然應歸僧人承執不料前爲鄉董葉焦等送歸公家辦學應請發還以資永奉香火云云經縣公署批飭縣敎育會及僧敎育會會同查明議復核奪嗣經該二會復稱此項庵田五十餘畝酌提十畝爲該庵香火之資提十畝暫爲儒釋小學經費餘爲　鄉辦理小學復經縣公署批據陳會商辦法均能周妥至菴僧覺証本非該廟嫡系永遠不應干涉文溪雖屬故僧在田徒孫旣非恪守淸規自應一併驅逐所請議由僧敎育會選擇妥僧接住應准如咨詳辦理 
[槍斃夥刦盜匪]  
　　盜匪姚殿元等四人係前次犯結夥搶刧南鄉洲圩劉姓錢洋并城内正太油坊等案現經周知事詳奉馮將軍批准歸入軍法範圍就地處决昨特監提該四犯綁赴第六工場後身刑場執行槍斃 
[請禁花鼓淫戲]  
　　從前本城有一種流氓扮演花鼓淫戲曾經官廰禁息詎近來又復盛行刻經本城士紳公函警察所長請求嚴禁以維風化 
杭州 
[屈使覆勘海塘]  
　　屈巡按使偕塘工會辦俞明震覆勘鹽平海塘一節當屈使起程時本擬在長安站下車嗣因平湖縣屬乍浦鎭距嘉興祇五九路遂改由嘉興站下車隨即乘轎至輪船碼頭改乘兵輪赴鹽聞已勘視完竣定於六日仍由禾乘早車回杭 
[小萬柳堂之游客]  
　　西湖廉氏之小萬柳堂别墅近日忽來游客七八人寓居其中内有一老者年近六旬每一出遊隨行之膚輿甚多觀其衣服又皆粗劣其足跡所至恒在山谷間未嘗見其一涉城市種種形跡頗有可異事爲該地警察偵知前往調查言語閃爍意甚支吾李夏張周不一其姓遂致更滋疑惑昨經該分署長親自檢查未識内容究竟如何也 
雜評二 
[選舉與旅費（默）]  
　　籌備立法院以選舉之有賄賂由於私人經濟之不充故欲加給當選人旅費一以引起尊重選舉之心一以長養愛惜廉恥之習用意非不盛然而此區區旅費果足以引起而長養之耶即匪收引起長養之效矣一方面引起長養而一方面又壓抑摧殘其何能濟何謂壓抑摧殘如南京通信員所述選舉人資格於官吏則格外寛容於學校則盡力嚴限松江訪員報告則謂無端剝奪商人資格約有一百二十餘家窮此嚴商學寛官吏之結果必至端正高潔之士屏迹弗容而齷齪腐敗貢諛獻媚之官僚充塞其間試問此種現象能長養社會之廉恥否也再以此次之國民代表大會言其事雖非選舉而其手續則無一非用選舉之形式據最近各報所載之通電所謂機關挑選也長官指定也倒塡月日也其扼要之一語則在精神上有以操縱而利用之夫以投票之事而可操縱利用則凡被其操縱利用之人皆傀儡而已試問此種辦法能引起人民之尊重否也 
　　且選舉之大者有過於選舉元首者乎籌安會人旣以選舉競爭之弊爲無可改革至不惜廢去共和以殉之矣選舉元首之詞旣廢去則其他之選舉又安足論設也我民之人格尚有法可以增進尊重選舉之心尚可以引起而不至衊視愛惜廉恥之習尚可以長養而不至妄爲則即選舉元首之時亦自能盡良心而守法律又何以决其必至紛擾而竟欲廢去此最大之選舉耶由斯以言籌備立法院維持選舉之盛心亦殊枉費矣 
 
 
 

Page 8

 
 
   
 
 

Page 9

 
 
優美女子新劇露佈 
本公司厚集資本租定廣西路七十一號半小舞台原址特將房屋翻造大加擴充不惜重資訂請美術專家布置特别新奇布景聘定海上著名優等新劇女演員編演拿手優美新劇定名中華笑舞臺刻正日夜加工進行以期早日開幕用副各界顒望先此露布 
[九畝地新舞臺]  
特請超超等挷子二簧花旦兼鬚生　毛韻珂 
擇于八月廿九即禮拜四夜登檯准演　新安驛　全本代洞房 
生旦兼全出類拔萃之毛韻珂藝員前擬登檯忽患喉症現已痊可擇吉排演特此奉聞惟祈公鑒 
此次毛藝員並約同管絃名家琴師余伯琴爲之助興毛藝員歌喉之玉潤珠圓得此名琴而愈妙而余琴師絃索之優清雅絕倫兼能於琴中發出各種戲曲眞絕技也演奏准念九夜登檯獻技併此預聞 
[商辦新舞臺]  
禮聘南北馳名獨一老生孫菊仙 
擇於念九即禮拜四夜登台准演全本逍遙津 
戲劇至於今時考究已達極點本舞台所聘藝員旣不隨乎流俗更必求其超羣如鬚生爲諸角之冠現在南北伶界泰斗允推菊仙而孫藝員齒德俱高不僅工調老到已也本舞臺念九夜登台准演好戲特行挽商已荷首肯先此露布伏希　公鑒 
[久痔斷根不發]  
余同事十三人患痔瘡者計有六人之多其間雖内外輕重不同獨余之患痔最久最重每値飮酒過量或勞苦太甚其發必劇肛外管長數寸四圍紅腫紫血淋漓適遇大便痛澈心肺甚至大呼痛哭不能坐臥一種困苦狼狽之狀筆不能述偶聞友人述及上海瓣香廬所製萬金不換化痔仙丹奇騐素著乃即寄洋六元購丹一料并雙料惡痔去管膏一瓶搽食兼施果然疼痛頓止三日後其管連根脫落完好如初同事目覩神效爭相購服皆得先後見痊且至今均未復發爲此集資發報以誌感謝　松江順源號徐㨗先啓售處在上海盆湯弄寗波路口五開間門面崔氏瓣香廬驥雲氏總發行所 
定價每瓶一元每料五瓶收藥本洋四元●惡痣去管膏雙料每瓶二元單料每盒一元●本廬分設南京花牌樓●天津北門獅子胡同忠成棧内 
[羣仙茶園念九日戲大减價正廳一角]  
小瑞仙　蘆花河　小菊仙　應天球　張彩奎　五台山　小桃紅小桂子　葡萄會　小如意　取成都　花鳳麟　花鳳雲小春來賽勝奎　太乙鬭法陳彩霞　孽海記　雲寳芬小琴仙　桑園寄子　沈月琴朱瑞雲小鳳仙賽寳芬　算糧登殿 
[羣仙茶園念九夜戲大减價正廳二角]  
小勝奎　大回朝　張寳仙　法門寺　小桃紅　贈明珠　小桂芬　捉放曹　花鳳麟草上飛賽勝奎李寳奎　大挑華車　翁梅　　小蓮英　烏龍院草上仙朱瑞雲　大劈棺　陳善甫陳彩霞　桑園會　小黑燈小長庚小桂官金月仙　四杰村　吳新寳小蓮英小蓉仙小來全　唐明皇帝遊月宮　麻瑞子　扯鈴絕技　邱聘卿　硃砂痣　探親家 
[全昌]  
大減價將滿請勿失此機會 
減價期限將近價廉購者日多大有應接不暇之勢存貨無幾惠顧者望勿錯過如此好機會中國最新發明眞水晶托力克眼鏡及格致托力克片批發公道眞金邊眼鏡輕重照秤手工奉送每付祇售十元左右夾金托力克眼鏡前賣八元現賣六元前賣七元現賣五元前賣六元現賣四元均經醫生研究黑間電光驗目配光裝架無不完備眞金及水晶戴用日久仍可照市兌洋價目劃一老少無欺●上海跑馬廳二馬路西口蘇州閶門馬路 
[LEA＆PERRINSSAUCE]  
利潑林老牌辣醬油萬衆歡迎之開胃品請認明起首眞正WOROFSTERSMIHP 
[感謝懷德堂淋濁聖藥]  
名不虚傳　的係名家 
只此一家的眞　治白濁血淋刺痛眞正當日立止 
余患淋濁之症已二月有餘受累不堪溺溲時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和酒油店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元亦靈效極速之丸也　後馬路興仁里錢業成蘭生誌謝 
[三日愈癩疥瘡藥]  
每瓶二角不效還洋上海英租界二馬路晝錦里保太和啓 
[鄭少賡改良灘簧]  
貴府相邀格外從廉奉送京蘇名家戲法請至英大馬路巡捕房背後牛莊路第五十三號半 
[賞格百元]  
諸君能有代本館探訪有假冒我施德之神功濟衆水前來報告當以英洋百元酬其勞　跑馬場對門耀華施德之啓 
[退保聲明]  
啓者先父三近君在日曾爲親友蔗保等事一概退保再爲顏士翁德商嘉色喇顏料廠爲買辦擔保規元銀五千兩立有簽字盖源合泰印保單一紙因先父七月去世後鄙人年輕力薄不克担任當向該廠退保而原保單示曾塗銷旋蒙該廠大班繕寫取銷保單信爲證所有先父在該廠立有籨字盖源合泰圖章之保單此後一概作爲無效恐未週知特登申新字林西三報聲明一概通知無效　顏醴齋謹告 
[失物賞格]  
今有美國女士于陽曆十月四號約下午六句半鐘由東洋車至禮查飯店在車失去黑色手匣一個如有人拾得送到五十五號四川路二層樓上定當面賞决不食言 
 
 

Page 10

 
 
本埠新聞 
[賬單免貼印花之不准]  
　　本埠各商業前因發票節單貼用印花一事具禀公請豁免當經江蘇財政廰據情詳部去後兹巳奉到財政部批示略云查商舖於售買貨物時收取現銀開具帳單係以表明貨價收訖實與銀錢收據同一效用視發票僅以發送貨物無銀錢交付之關係者截然不同若年節帳單論其性質純以收取銀錢爲目的習慣上亦往往於債務完了時即由債權者於帳單書明淸訖字樣以爲憑證是帳單均係一種銀錢收據已無疑義自應依照銀錢收據貼用印花本部前以商舖各項帳單皆在銀錢收據範圍以内曾經刋印帳單式樣通發各省一律遵行均無異詞據詳前情案關已定稅法未便再事變更仰仍勸諭各商一律遵章貼用等因昨由財廰錄批飭行縣署轉行知照矣 
[質訊私販烟土案]  
　　粤人陳德梁橋合販大宗烟土爲水巡捕房偵探隨同海關巡江吏將人贓並獲解送捕房捕頭以陳德一名爲英商用人應送英署訊辦梁橋先送地方廰究懲烟土存關候燬在案兹悉梁橋一名已經該廰檢察官預審梁推諉不認有販土情事爰由林廰長函請稅務司往傳捕獲該犯之巡江吏洋員熙門（譯音）到案質訊昨日午後該巡江吏到廰候示旋由檢察官升坐詰訊該洋員熙門投案伸訴當時破獲及梁鳬水圖逃一并就擒各情質之梁橋供仍支吾問官判令還押候示并諭該洋員回關供職 
[北蔡鎭閙學案近聞]  
　　浦東北蔡鎭崇慶寺内之觀音神像前經省飭該廟經董衛承義等將像遷往城隍廟後廰安置正在集議遷神之際被該寺僧人長齡煽惑鄉愚鳴鑼聚衆焚燬附設該寺之小學校校具並搗毁龔蔡二董房產經滬道尹電飭南滙縣除將學校照常開學並將肇事各犯嚴辦外所有該鎭崇慶寺廟產應即改歸董事管理其神像仍須遵照省令一併遷去故由南滙縣馮知事前日飭行廟董衛承義文云案查北蔡崇慶寺廟產前由該董招僧長齡管理現該僧因案逃逸業經詳奉通緝在案所有該寺一應產業自應派員管理以專責成查有該董堪以派委合行飭仰迅即查明該寺房屋田產數目并地址租息及一切寺内器具什物等項分晰造册妥爲管理仍將接管日期詳報母違此飭並派警佐沈耘靑率帶衛兵警察十名於前日（五號）午前到鎭將該寺神像遷去一面由縣出示禁产止鄉民勿再入廟燒香如違提究 
　　北蔡毁學案内之僧人長齡曾經通緝旋由淞滬警廰將該僧拿獲訊不供認各情已誌前報兹爲南匯縣馮知事得悉以該僧現旣獲案應即提回歸案訊辦故於昨日特派法警倪晉餘來滬投文警廰當經徐廰長將僧人長齡交由該法警解回南滙歸案訊辦矣 
[查獲黨案嫌疑人]  
　　淞滬警察廰偵緝隊日前午後一時許在城内九畝地查獲嫌疑黨人常州人黃某湖北人侯某兩名押解到廰昨經司法科提案研訊尚無確實供詞奉飭分别看管聰候復訊再核 
[大豐洋貨號被刦續誌]  
　　公共租界天津路同吉里三百六十號門牌大豐洋貨號被匪刧去鈔票銀洋一節曾誌昨報兹悉被刦之數計鈔票洋一千四百元現洋一百元當被刧時該號學徒裴某適進賬房見身穿白短衫褲之匪靠在牆邊將所掛之雨衣掩面未動手而裴即被西裝之匪將伊猛擊一下袖出迷藥手巾掩其面當即昏暈倒地不省人事而該號所用之司閽人名善大者曾開倒糞鄉人進門但未曾起身隨手將門閂拔去轉身熟睡致被匪人掩入惟據中西包探勘此情節謂頗有可疑恐有内線故目下該號主正在研究進出傭人以俾早日破案 
[四誌搶刦土棧之盜案]  
　　公共租界福建路鄭家木橋北首郭源茂土機於二號夜被盜刦去値洋六千餘元之現洋金戒小土曾經報捕請緝未獲並將所接匿名郵信三封送請捕房查究各情已三誌本報兹悉老閘捕房包探錢壽生查得匿居郭源茂土棧後面松江路第二百三十四號門牌板刷店樓上之帮匪吳明春與此案頗有關係且查得吳係已經解送鎭守使署鎗斃前在四馬路東薈芳里内鎗擊無錫人吳浩之劇盜虞阿安之同黨故特禀奉捕頭於昨日黎明時協同一號西探及華探朱阿巧等往將吳及其姘婦强盜老五一併拿獲帶入捕房奉飭分别押候研詰口供再行解送公共公廨研究並聞該土棧被搶時有五盜入内中有一盜足穿白色皮鞋今查獲之吳明春亦穿白皮鞋是否即是案眞盜已由捕房知照該土棧中人前往辯認面貌矣 
[盜犯發送檢廰審訊]  
　　盜匪王阿三爲搶刦浦東其昌棧附近米店案内之犯當經偵探拘解縣警察所轉送鎭守使署飭發軍法科訊辦在案兹悉該警一再派員提訊王阿三一味狡展爰禀准鄭鎭守使於昨午飭科將王阿三發送地方檢察廰訊明懲究 
[舉行朝鮮物產共進會之函告]  
　　上海總商會接駐滬日總領事公函云逕啓者前准敝國朝鮮山縣事務總長來電内開朝鮮總督府舉行朝鮮物產共進會陳列物品招待來賓倘中國官商有願來鮮者該會當贈送招待劵並附送朝鮮鐵道免費票請爲轉詢電復等因前來除函致貴國官署查照轉訽外合就函致貴會如有願赴朝鮮參觀該會者祈將姓氏職業開示以便轉送預備招待劵及免票爲期已近（該會字期本年十月十日開會）尚祈從速辦理云云聞商會業已通知各業矣 
[中華國貨月報之進行]  
　　九畝地宴慶里所設中華國貨月報館自第一期出版以來各省各僑埠訂購閱者甚形踴躍刻第二期定於國慶日（十號）出版曾眞禀農商部請爲提倡推銷昨該館接到農商部批文如下 
　　據中華國貨月報館主任李卓民禀稱創刋月報懇通行各省商會合力提倡以期推廣等情並附月報一册到部查閱所呈月報内容尚稱豐富論說亦平易顯明洵於提倡土產振興實業極有裨益殊堪嘉許惟商業趨勢寖進大同該報於通商貿易國際感情亦宜特别注意以期取精用宏除由部通飭各省商務總會轉致各處商會勸導各商家一體購閱外合行批示遵照此批 
[救國儲金昨日之收數]  
　　昨日（六號星期三）爲交通銀行收受儲金之第七十八日計收銀洋六元又銀三分六釐連前共計已收銀元七十三萬二千三百七十七元銀五千六百二十五兩九分 
[申賀鄭鎭守使加銜]  
　　上海鎭守使鄭汝成君奉　統特任爲彰威將軍已有正式命令是以本埠滬道楊道尹公共會審讞員關炯法廨員聶宗義及上海縣沈知事警廰徐廰長並鎭署各軍官佐等均於昨晨赴署賀喜 
　　又一訪函云上海鄭鎭守使刻奉大總統命令特任爲彰威將軍仍兼行上海鎭守使事由政事堂電飭查照鄭將軍接奉電飭後其所屬軍警各界人員聞知咸於昨日紛紛赴公署道賀而各省將軍巡按鎭守使等亦均紛馳電賀至外間傳聞有升任湖北將軍之說現未見明文大約即特任將軍銜之誤傳也 
[内務次長回京供職]  
　　内務次長沈銘昌前因其母高太夫人七秩壽誕呈明總統請假來滬祝壽兹因假期將届特於日昨乘滬寗火車起程赴寗以便轉搭津浦車晉京供職 
[烟酒公賣分局長赴省]  
　　江蘇二區烟酒公賣分局謝局長現因經辦烟酒二項公賣事宜尚稱得手日昨赴省面禀高省局長陳明一切經過事實 
[淸理官產之入手]  
　　淸理上海官產坐辦上海縣沈知事與鄭駐辦員因本邑官產奉飭淸理恐各界未及周知除撰就會銜告示諭發各該圖保具領張貼外昨特飭行各市鄉經董查明具覆飭文略謂案查本知事駐辦員前奉江蘇財政廰淸理江蘇官產處批准於上海地方設立淸理上寳兩縣官產事務所並委本知事爲淸理上海官產坐辦本駐辦爲淸理上海寳山官產駐立員等因業經遵辦在案所有坐落縣境内各項官產自應分别淸理按照部頒處分則例執行處分除會銜出示俾衆周知外合行飭知該紳董即便知照迅將境内一切官產刻日查明具覆以憑核辦 
[趕速淸理抵欵之飭催]  
　　上海交通銀行自入民國後另易張紹蓮爲管理員經營行務惟該行於前淸時代曾受有公私各項抵押欵計二百四十餘萬如内地自來水公司四十萬繭商王錫五絲繭棧單四十萬以及純泰錢莊等欵未經結束交通部以此款均由前總理倪錫疇副理王利微經手放出特派倪王爲淸理員准照原俸减半支給在行内設立淸理處責成淸理無如各欵内多糾葛以致成立四年僅收回純泰等欵六七十萬未了者爲數尚多近總管理處頗不滿意聞該行淸理處現已接奉嚴飭赶速淸理完結云 
[學校祝聖]  
　　昨日（六日）中華鐵路學校慶祝孔子聖誕禮堂高懸聖像先由職員學生行三鞠躬禮繼由敎員演說保存孔敎是日辛家花園内張燈結彩並於晚間布演影戲計來賓四百餘人一時頗爲熱閙 
[加闊望道橋内外馬路]  
　　華商電車公司籌辦接鋪高昌廟軌道通行電車一事由工巡捐局查得望道橋内外馬路路面僅寛一丈二尺一經鋪築鋼軌有碍車馬往來必須加闊路面方可駛行電車兹工巡捐局朱局長以該處電車須在年内通行築闊路面工程亟甚緊要故已於前日（四號）飭匠開工兩旁築寛路面各六尺共計路寛二丈四尺路工限於月内工竣俾得從事鋪軌 
[夜行船須掛白燈]  
　　江海新關安稅務司以浦江内各國輪船往來絡繹不絶所有夜行之華船均應懸掛白燈以免碰撞之危險曾經諭令華船户遵照在案乃近日查得浦江及吳淞口内外水道並吳淞港内之華船皆不遵章懸燈設或碰撞誰任其咎爰於昨日示諭飭令各船户務於每日日入起至日出止着在船尾上加掛白燈一盞如再違背定即究罰 
[預審啞子戳斃表兄案]  
　　浦東楊家宅啞子楊掌泉因挾嫌將表兄姚長秀戳傷身死報經地方廰派員驗明着屍屬棺殮一面由警將楊送廰經檢察官預審因其啞子不能取供判押候再傳證人研訊在案昨日檢察廰林廰長閱本日某報見登有此案預審供詞頗詳不覺大爲詫異乃詢問樓檢察官據稱五日並無預審此案之事林廰長遂飭二十四保二十四圖地保陸佩生傳到楊父楊金林到案午後由賀檢察官提同楊掌泉等隔别預審供詞應守秘密研訊良久判金林斥退掌泉還押候究 
[四誌鄰居口角之禍胎]  
　　住居實山路萬典里之鄭學少（即麥學蕭）在地方檢察廰訴鄰居包寳根　傷伊妻鄭戴氏肚腹致死一案經林廰長派員驗明該氏委係病死將案撤銷嗣鄭又糾同多人將包峰雲包寳根父子兇毆由五區警署拘送檢庭轉解地檢廰訊核已詳前報兹悉此案已於前日下午經賀檢察官預訊一過以原告所訴毫無憑證不應無理取閙判將被告先行保釋矣 
[童養媳請求離異]  
　　女子程飛媛偕律師投地方審檢廰控未婚夫劉永祥並劉胡氏等逼勒爲娼請求離婚一案昨日午後經施推事官會同鍾檢察官開庭辯論先據程飛媛訴稱阜寗人今年二十一歲於十二歲時至劉家爲童養媳及辛亥年間同未婚夫劉永祥等由原籍來灑先居四馬路後居二馬路旋逼令小女子倚門賣笑生意稍淸即遭虐待因此苦不堪言於去年十二月間私自出外與狎客李少伯途遇遂到李家居住現思此事終非了局是以來案請求離異女母程陳氏女兄程學新同供飛媛雖許劉家爲養媳後不知被伊等逼令爲娼之事原告律師亦出庭陳述一切質之劉永祥劉胡氏均供並無逼娼情事可請查訪鍾檢察官起而言曰此案係爲童養媳故法律上無離婚之必要惟據原告請求撤消婚姻應着原告另行具狀聲請糾正問官曰此案現在兩造供詞各執應候本廰派吏偵查實在情形再行續開辯論 
[閘北之烟禁]  
　　前日五區警署又在滬寗火車站查獲私帶烟膏之程藻鈞彭雲太二名抄出烟膏八兩一併解經司法科移送檢察分庭預訊還押聽候起訴公判 
　　前日閘北檢庭將訊實烟犯提起公訴經陳推事分别判决陳世昌帶烟七兩罰洋八十元王金坤帶泡二枚罰洋十五元趙正淸帶泡六枚罰洋四十元袁星喬帶泡五枚罰洋一元百元 
[自裁之新方法]  
　　　晚八時二十八號電車駛至新閘路醬園弄口撞倒年約三十歲之某甲碾傷頭部斃命當由捕房將屍車送驗屍所昨午經公共公廨中西官王康二君蒞所驗明捕房傳到見證周鎰仙朱阿梧等解訊一過並傳司機人劉阿富至案據供前晚車經該處突有一人由南奔北口稱不要命本字即倒臥車前趕卽停輪已經不及云云又一百七十號三道西捕亦禀明當時所見情形中西官查無屍屬着地保備棺收殮並將死者面貌攝影留存捕房候查 
[汽車撞倒途人之判罰]  
　　汽車夫馬毛毛因駕車不愼在馬霍路撞倒途人幾肇禍端經一百四十六號華捕查見抄錄五百三十九號汽車號碼報告捕房禀由公共公廨出單於昨將馬傳至公堂請究並由檢察員史賓林斐上堂證明馬司機不照工部局定章情形中西官核供判馬罰洋十元充公 
[出店被木料壓斷左足]  
　　楊樹浦順泰木行出店施增天昨因送貨出外被木料壓斷左足由行主送八同仁醫院求治 
[私設花會之訊實]  
　　賭徒陳忠林因在北四川路底崇德里私設花會機關誘人賭博歛錢被探獲解公共公廨訊押候究在案昨經中西官將陳提案復訊屬實判押西牢三月賭具銷燬 
[茶館容留賭博]  
　　南碼頭三鳳園小茶肆因容留賭博被一分駐所安巡官查知協同長警往拿當場拘獲賭徒彭阿生宋阿毛王金元張孟林劉阿二徐錫根王阿榮王阿二馮金瑞徐根生及店主龔松林並賭具等一併解所問明違警屬實飭龔罰洋兩元餘均分别酌罰示儆 
[騙取保險銀之澈究]  
　　四川路允康壽險公司控崑山縣區董謝玉書串黨謊報投保壽險之丁瑞園病故虚設靈柩騙取壽險銀一千兩等情曾經公共公廨訊得事出内地判將案註銷諭令原告自赴崑山縣正式起訴在案兹悉該公司以險銀在租界交付不願赴内地官廰起訴特延律師函請捕房將謝拘留昨晨由捕房解廨請究即據原告代表律師上堂譯訴前情請爲澈究俞代襄讞商之英領卓君以原告所呈信函人證未齊判謝押候傳齊人證於下禮拜三再訊 
[揑條騙特之押儆]  
　　陳振興因私刻復泰西衣店圖章揑寫字條串同李洪裕持向河南路裕綸綢號冒騙値洋一百元之綢緞當被該號夥陸少雲察悉報捕將李與陳振興一併拘解公共公廨訊知陳等尚有串騙福利彚司兩公司雨衣西帽等物因判一併押查在案昨晨復訊先由中西包採禀明前情並將假圖章呈案請察繼由復泰主劉仁甫等各原告分别上堂訴明受騙情形訊之陳李兩被告均供認不諱俞代襄讞核供商之英領卓君判陳李二人各押西牢二年僞圖章銷燬 
[串拐女子被控]  
　　王金樑周阿芳張唐氏因串拐王金祥王白氏之女王素貞丁蘭等希圖價賣被控捕房於昨由探將被告男女三人與兩女一併拘解公共公堂請究經中西官訊供一過判仍分别押候查明下禮拜三訊核 
[提押串放白鴿案犯]  
　　朱笑山控孔金壽顧福陳明甫陸老大李趙氏等串放白鴿等情業經捕房將孔等男女五人先後提獲於昨併解公共公廨請究經中西官略詰一過判仍分别押侯美領堂期解訊 
[誘逃證據不足]  
　　某律師處繙譯吳鳴賓控王沈氏誘令伊妾朱老三捲取衣飾逃逸等情業經捕房將王沈氏朱老三先後拘解公共公廨諭着押候訊究在案昨經公廨會審官王肇之君會同英康副領事訊知吳與朱老三相識近因朱婦又與鮑仲懐（即鮑三）有染賃居比鄰王沈氏家當以吳所控誘逃證據不足遂會判將案註銷被告開釋 
[唆竊無憑]  
　　虹口愛而近路一百四十五號門牌婦人張葉氏控傭婦張周氏唆使婢女曹小瓜竊取値洋二百餘元之金飾現洋一案經公共公廨中西官復訊曹小瓜供認係張周氏唆使行竊贓物悉交張周氏取去訊之張周氏堅不承認中西官以所指張周氏唆竊一層並無證據即會判張周氏開釋曹小瓜押候下禮拜三帶堂再核 
[華捕作賊]  
　　福州路公共總巡捕房八百九十五號華捕孟壽嵩（即李光義）一千一百十四號華捕馬雲龍於前晚夜半同至九江路二號門牌從窗口扒入美時洋行二層樓茶葉棧内串竊大小現洋鈔票共四百餘元携贓出外適四百三十七號及四百六十三號兩印捕巡查經過見二人形色倉皇上前盤詰支吾遂被一併帶入捕房當經捕頭在二人身畔搜出原贓即飭中西包探協往查明屬實諭將該兩捕卯名斥革着令押候解送公共公廨訊究 
[敖所長臥室失竊續誌]  
　　地方檢察廳第一看守所所長敖振翔臥室失竊銀洋已誌昨報兹悉該廰林檢察長得禀後查得此次失竊情有可疑該所書記陳某等涉及嫌疑地位因命傳案預審陳堅稱不知所長臥室如何失竊奉飭退去候派法警前往調查结在再行究追 
[失愼未成之薄罰]  
　　昨日午前十一時滬南新街地方船婦張陳氏家樓上因遺火牀褥登時烟霧迷騰不可嚮邇嗣爲鄰居帮同救熄後由崗警查知將該氏並二房東裘正宗帶至一分駐所訊判罰洋兩元撥充救火會經費 
[蘆花棧失火]  
　　法租界西新橋街崇本里十九號門牌方耀記蘆花棧於昨日午後不知如何起火一時烈燄飛騰冒穿屋頂經瞭望台望見鳴鐘告警由救火會各員急驅洋龍皮帶車到場灌救移時即熄事後捕房查得該棧保有火險銀三百兩當飭包探前往將該棧主拘入捕房聽候訊問起火情形再行核辦 
[保人受累]  
　　木作頭顧桂泉在地方審判廰起訴被同業人沈杏村冒收造屋價銀二百九十餘兩吞没一案今因被訴人已經避匿無從查傳惟查得沈杏村當時至美孚洋行洋東處領價時由沈弟和尚央懇永盛櫓店蓋戳擔保故令保人交出人證詎該店主婦錢周氏情急將沈和尚尋到扭控一分駐所該所以事關錢債不予准理令即自赴審判廰訴追 
[債務人繳欵請領抵單]  
　　陳子文前在地方審判廰控盛協堂抵單不贖一案曾經堵推事官開庭辯論當因被告臨時無故不到即行缺席判决判令被告將本利洋元如數歸償在案前日盛協堂投案將奉斷之洋九十元一并呈繳並請將押在原告處二十四保四十七圖盛岐山户名則田二畝二分六釐九毫田單一紙給領執業袁廰長准如所請於昨飭吏前往着陳將單呈繳以便給盛具領 
[封店抵欠]  
　　黃李氏前控宏茂錩襪店主婦周王氏借洋不還共計本利洋二百七十元求追經法公堂判令交保限繳迄今未理昨日原告禀稱被告所開之店資本豐富有意不還求請嚴追王氏供實因生意淸淡難以措置判還押候將該店發封備抵 
[欠租限繳說謊罰洋]  
　　天主堂收租人雅維思投法公堂控房客顧榮興虧欠房租洋二十二元五角請追經法公廨飭傳不到昨日由捕房提案解廨請 
訊顧供認欠租約期分兩次付淸前堂未蒙傳訊故不到案捕房禀稱實係謊言奉諭往傳時顧在傳單上簽字可證請鑒判罰洋一元所欠房租着人銀兩保限三天繳淸 
[錢債案判决復控]  
　　江聚之等十九户前具呈法公堂同控魏連奎虧欠存款銀兩經中西官准詞傳訊江等未到由陳洪生代到稱江等因無力措繳堂費故未到案判限七天繳淸堂費候訊如違將案註銷判畢後魏亦投案稟稱此案江等前曾在審判廳具控經缺席判决已將房產推抵過割不知因何又投案下具控有判决書可證等語中西官判下禮拜將判决書呈案察閱如原告實係誣控准被告覆控核辦 
[虧欠車租累及保人]  
　　法商有寗公司前控外國雜貨店主諸景湖不理擔保查阿福租車欠款等洋一千一百元一案經法公廨傳訊交保限理在案昨日原告禀稱前曾由朱央人情商約先還八百元詎仍分文不理查被告共開店舖三處並非無力請堂上發封作抵諸供祇開一店今查阿福巳蒙提案可否向查追繳查供無力措置求宥聶讞員判諸查還押再候覆訊核奪 
[定買黃荳之糾葛]  
　　油荳業蕙源號吳守梅延豐號葉春宕永泰號鄭子良萬森泰號蔡輔庭與日商復興隆因定成黃荳糾葛致被以違背契約等詞具控公共公廨請追損失銀兩一案由廨出單飭傳去後中西官於前日午後會訊被告僅吳守梅一人到案餘均不到故經原告代表東洋律師上堂聲請展期俟傳齊被告再訊被告代表穆安素律師即上堂譯稱此案原被所做之交易並非實在以貨交易實係一種到期結價之投機事業與昔日之標金近日之藍格志等股票交易同一性質實爲一種不正當之營業不應受公堂保護各國公堂對於此等不正當之營業亦不負保護責任今年春間荳麥同業因做此等投機事業之失敗牽動市面大局嗣經上海縣知事與南商會出而維持議定以六折償還其事始行解决故今原告所控被告雖爲四户然案情則一因此今日被告雖祇到一户祗須訊供後堂上决定原被之勝訴或敗訴一户如是其餘三户亦可照此判决母庸俟被告之到齊始行開審云云又稱原告實係華人故身穿華人服式否則焉有日人穿華人衣服實爲假冒洋商違背法律應請明察等語與原告律師互辯良久俞襄讞與日本西田副領事核供會商之下判被告吳守梅交保候傳齊人證再行訂訊核奪 
[混用鉛角]  
　　葉阿根高大奎二人前日在閘北向開小店之邢陸氏等混用鉛質小洋被崗警查獲抄出僞小洋十一角拘送檢庭預訊一過押候解送地檢廰究辦 
[工巡捐局批示兩則]  
　　上海工巡捐總局批商人沈廷培禀請設立西式坑厠由禀云據禀已悉南市閘北新闢馬路應行建造坑厠本局正在規畫所請由該商人籌費建設之處應母庸議着即知照此批又批海蜃樓影戲園王興隆禀請附設書場灘簧由禀云據禀已悉所請附設書場灘簧事屬可行仰即遵章來局繳費領照仍候警察廰批示可也此批 
[勘誤]  
　　九月二十六日報載美捕房六百四十五號華捕王恒輝因受劉小四子運動私取黃包車夫李阿三小洋二角被捕頭查悉將劉與王捕一併拘廨訊實判劉押一月王捕押西牢半年一節兹悉王恒輝實係六百零五號華捕並非六百四十五號華捕前因訪員誤筆故爲誌正以昭核實 
 
 
 

Page 11

 
 
[氣候報告]  
（上海徐家滙天文臺天氣測候報告） 
　　十月五日南而颶風似幾停止不進父島之颶風則向西北進發揚子江流域之氣壓徐向東移上海天晴而熱季候風尚未回至上海海濱 
　　六日上午初稍有霧繼乃晴燥多雲上海氣壓仍降 
　　六日下午四時三十分預測父島颶風將抵琉球菲律濱颶風勢已轉弱上海海濱一帶有方向甚不定之和風 
　　六日下午四時前二十四小時内上海氣候温度至高八七．一至低六四去年同日至高八二．八至低五六． 
雜評三 
[滬人之心理何如（訥）]  
　　此次國慶節各省人民有不願再事鋪張者而漢口之商民則欲大事鋪張大開慶祝 
不願鋪張之心理以國慶所以慶國之有共和也共和旣將告終則明年國慶之有無且不可知日無興味以鋪張此送則之會其說固有理 
　　極欲鋪張之心理以爲此共和出無數代價而得一旦將歸消滅國人皆具無限悲痛不可不慶中寓弔留一大紀念於人心使永永無忘此一番之事業是說亦有理 
　我不知滬上商民之心理究主何說乎若籌安中人則正以不鋪張爲然其意蓋别有在諒非我滬人所贊同焉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬某公署爲嚴禁棉花攙水事詳文] [  東埜]  
　　爲詳請事竊前據本邑棉花檢查局詳請禁止棉花攙水以建樹華商信用擴充外洋貿易等情曾經知事據情轉詳鈞署籲懇通飭道屬各縣一體出示嚴禁在案兹又據乞丐圑禀稱竊維棉花攙水易致霉爛而生蛀蟲丐等躑躅街頭鶉衣百結每交冬令上身破布襖一件藉資取煖下體破棉袴一條用以遮羞垢膩層積虱類滋生吮血𠱾膚通宵逹旦其疾痛苦癢之狀視官吏之吸食民脂民膏殆無多讓也時或趺坐街頭解衣負曝效王猛第二而若輩傳種問題昌明精進有生三隻手捕之而不能盡者丐等身受其害每與縫窮婆言而苦之而不謂近年以來變本加厲鄉民貪圖厚利每用水攙入棉花致丐等襖褲中破絮歷久生虫是不啻於臭虱蚤風白虱角虱之外更樹一敵也丐等驗面雖老而皮膚並不加厚血肉餘生何以堪此爲此禀請知事老爺出示曉諭鄉民嚴禁棉花攙水俾丐等畫得優游街頭夜得安眠厠所實爲德便等情又據靑樓進化圑禀稱竊妓輩倚門賣笑爲皮肉生涯每當酒闌燈炧送客留髠所常有也惟其間等級亦有乾鋪濕鋪之不同上海大少空心者實居多數每有吝出夜度資借乾鋪作根據地者妓輩爲招徠主顧計相與安之乃自近來棉花攙水之風大盛妓輩所備被褥潮濕不堪狎客甫經登榻即披衣却走謂彼輩所借者明明指定乾鋪而妓輩以濕者應之拉做花頭硬敲竹槓實不啻以瘟生相待因之一去不復返者甚多妓界生涯一落千丈爲此禀請知事老爺出示曉諭販賣花衣人等禁攙水之惡習爲護花之主人庶妓輩得以高張艶幟重緝香巢抱紅娘之衾客來不宿懸陳蕃之榻賓至如歸亦保衛花叢振興商場之一道也等情到署知事伏查呌化寳貴者性命富翁愛惜者金錢來稟云云事屬實在理合據情轉詳仰祈鑒核批示祗遵實爲公便謹詳 
[六君子仿八股體] [  詩癯]  
　　世多君子作者六人焉夫國有君子國之福也今屈指其數非明明有六人乎且魯論一書古聖賢之論君子者屢矣一則曰君子哉若人再則曰君子人與君子人也誠以君子者足以轉移時勢最難能而可貴者也若夫開籌安之會借君憲以號召同人存復古之心創帝制而妄談國體濟濟盈廷興高彩烈則有如今之六君子是明哲以保身者有隠君子焉躬耕而食借泉石以鳴高而非所望於六君子也沽名而釣譽者有僞君子焉挾策而來每夤緣以求進更非所論於六君子也蓋嘗觀明之季世矣魏閹專政殘害忠良楊左諸人卒召殺身之禍此即所謂六君子也今之六君子果何如乎若者爲革命元勳若者爲文學鉅子黨同伐異不可謂非識時之後傑也其殆慕楊左諸人而聞風興起也夫又嘗考淸之中葉矣太后臨朝翦除異類譚劉諸子頓遭流血之慘此亦所謂六君子也　之六君子又奚若乎若者爲時髦新進若者爲卑鄙武夫引類呼朋不可謂非趨炎之機會也其殆效譚劉　子而甘步後塵也夫吾今爲六君子賀焉風雲會合正是彈冠相慶之時倘異日帝國告成專制復活加官進爵舍六君子其誰屬哉言念君子不禁令人欣羡矣吾更爲六君子吊焉禍福安危當爲防患未然之計况今日黨人潛伏炸彈無情急流勇退願六君子咸勉之哉維彼君子當亦知所自反矣噫古之君子志在救國　殺身以存仁今之君子志在邀功每求榮而反辱君子乎小人乎亦多見其不知量耳 
譯著 
[間諜生涯] [  天虚我生]  
　　（十一）德國之戰事機關（續） 
　　然溯參謀本部（即戰事機關）之成亦非易易其組織法由各處軍隊各選一人至柏林萃多數之科學工程專家於一堂是以相得益彰參謀本部中有一複室至狹小而黯每當歐洲交涉緊急之時則此室中長桌之上必有五人聚語上爲德皇右爲參謀總長左爲陸軍總長下二人則爲交通海軍兩長若財政外交咸屏不與蓋此五人而朝聚則此四百五十萬之戰鬭人員即可夕出其事已成實際無復有用財政及外交之餘地矣尚有一趣事則西林根每自參謀部出將上馬時一般將校必向之鞠躬曰將軍已届吾儕動手時乎西林根微笑上馬曰諸君母忘七字也所謂七字者蓋德皇每下動員令時必於其上簽威廉Ｗilheln名適七字也德皇心申殆無時不存動員之念故雖平日亦必預備一切期於一旦應用庶在極短時間之内可以四百五十萬人之衣食用具從屯積處運至戰地且必使無匱乏時也德國夙抱進取主義故其唯一之兵法即爲有攻無守故其出軍必求靈敏而無滯參謀部中所事略分四綱即組織與輸運餉糈與碟報是也試分言之 
小說 
[家庭小說嫣紅刦] [  常覺小蝶合譯天虚我生潤文]  
　　第六十四章 
　　禮拜二侵晨爲哈勃克受審之期朝暾如血照遍海兒斯東萬家屋脊敎堂中鐘聲鏜然似爲哈勃克宣布好音村人乃咸起爭赴審判廰以瞻盛况顧廰狹殊不能容多人則屏立門外蹻足而望厥狀正如蒼海横流羣魚昂首而朝潮頭日嚗其背炙人欲焦亦多勿顧意謂如斯盛會年不過一度安可忽之矧哈勃克一事尤爲村中人人所欲聞者耶審判長曰維廉利達即前日與民政長同車之人其人方高坐堂上披紫色金縷之衣儼然如天使律師西特爾側坐侍態亦肅穆日將中庭警始引哈勃克上於是萬目一的莫不注射其身則見是少年者態度亦殊高貴唯以處獄中久而上乃少華色衣緇黑之衣蓋服兄喪也進時以素絹自掩其口神氣至鎭靜無倫時老特雅亦在旁聽之席覩兹現狀乃如坐針曁無復寗耐誠恐此一見後行且與哈勃克成永訣矣官中律師乃起讀案由聲朗澈衆咸屏息而聽有點頭者有慨歎者而哈勃克則仍揚揚如平時唯雙眸上下無定稍露驚駭之狀耳維廉利達乃問曰哈勃克特雅汝自信爲有罪乎哈勃克辨曰無罪唯堂上明察之維廉利達乃顧庭警令傳證人最先上者爲柏得秀卡得柏得秀雖爲女郎然言語殊辨給不類其母因即供曰是日吾主人夜歸令吾取　管於餐室忽見地下有人横臥初以爲小主人輩醉而臥此耳迨撫之則巳僵其狀之慘乃足使人亡魂遂亟奔而出以告吾主人主人初猶斥吾爲妄燭之則果死矣於是一時大　索兇手不得然予則决定殺密斯特小安東尼者必哈勃克也堂上乃呵之曰止汝但語當時事實母雜己見然柏得秀話端巳開汨汨如瀉瓶水無復已時仍自語曰吾蓋憶及適間餐時彼兄弟交閧之事矧小安東尼身後壓有哈勃克之大衣耶殺小安東尼而非哈勃克則此大衣又何自來西特爾曰密斯卡得彼兄弟交閧時汝亦在餐室耶柏得秀曰否爾時吾適在廚次乃未之見但此大衣吾固識之被告律師却得威曰安知其是日乃未衣此柏得秀曰否當密斯特哈勃克出門時吾固在密斯愛格來得室中從窗間下覷見之至晰安得有誤西特爾曰據被告自言此衣彼實衣之而出後又重返餐室卸於桌上所以在小安東尼身下者殆因小安東尼沉醉歸來暗中摸索誤墮於地之故汝旣從窗間眺則哈勃克返身入室之時汝亦當見之矣 
[奇情小說秘密汽車] [  東埜譯]  
　　第九章（續） 
　　勃立南道請你勿專說閒話快把他們的陰謀詭計說給我聽柏利德道他們定的計策都在那一輛汽車上面勃立南道那汽車現在何處柏利德道在英倫那汽車：：：他說到這裏喉間呃的一聲氣息不屬方纔講話十分起勁血脉僨張面孔紅得像肺頭一般如今漸漸泛出靑灰色兩眼上揷竟暈絶在枕上勃立南這一驚非同小可呆望了半晌也不按呼人鈴拽開脚步從房裏直衝出來到得廊廡之下見電燈點得雪亮只靜悄悄没有一人連忙轉灣直向前廰走去望見一個僕役穿着夜班制服坐在廻廊下一只籐椅上讀晚報勃立南大步走上前去說道喂方纔舁進來那位受傷的客人元氣斵喪已經暈絶在枕上看護婦那裏去了快快同我尋去那僕役正埋頭報紙堆中讀得甚有興會猛然間來了一個彪形大漢立在他面前大聲出話一時聽不明白還道是得罪了他嚇得目證口呆把報紙散落滿地只是不言不動勃立南愈加着急再大聲說了一遍那僕人方始會意迴身便走勃立南緊跟在他屁股後面他們四只脚底震得那迴廊下蹭蹬蹭蹬的怪響兩人跑到僕人院裏闖了幾個房間那房間裏有的是人單單没有那看護婦一個勃立南急得額上靑筋根根綻出口中亂　道這事如何是好如何是好我們須將看護婦立刻尋出那客人的性命或者有救那僕人躊躇一會說道他不要在女經理房中嗎他和女經理原是閨中知已以前館中有人患病每請他來看護的說着向左一個轉灣没命望前飛奔勃立南慌忙跟去行了二三十步又到一個廊廡底下只因路徑不熟左足在梯柱上一絆身體向前仆去跌了個胸腹着地肩背朝天領角和地板一碰眼前星火亂迸再也扒不起來停了一二分鐘方　淸醒那僕人用力掖了他起來依舊在前引導勃立南此時兩足不良於行用手摸著額角一蹺一頰的隨他行去走進一個房間只見那看護婦滿面笑容和女經理面對面坐定你一言我一語談得十分投機勃立南額上鮮血直流哭喪着面孔把意大利客人暈絶的信息告訴那看護婦那看護婦見他這種狼狽情形忍不住要笑出來勉强說道子傳勿憂這是他力乏之故不要緊的我們做看護婦的數見不鮮待我去醫治他說着和女經理打一招呼起身出外勃立南忍痛跟着幸虧那看護婦走得甚慢還不覺喫力 
 
 
 

Page 15

 
 
   
 
 

Page 16

 
 
   
 
