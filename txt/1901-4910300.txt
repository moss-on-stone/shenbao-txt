# 1901 - 278 - 4910300

 

Page 1

 
 
[勸募江皖急振啓] [  申報館協振所啓]  
　　本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之士旣籌集巨貲携往彼處核實散振然被災之地旣廣楊枝一滴實難灑遍大千况現在時屆隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀慈鑒 
[九通股票定期截止并提前出書告白] [  圖書集成局啓]  
　　本局前刋圖書集成及二十四史兩大冊籍出售股票蒙海内稱許購者紛來蓋以本局誠信相孚非此諸凡出售股票者每致有始無終日後竟歸烏有也本局於此二書外亦從未出售股票茲因朝廷講求經濟實學變更考試章程首先創議刋印九通全書惟此書卷帙浩繁刋成定價昂貴深恐寒士不能購致因此貶價招股俾有志功名者皆得購儲此書迨自部議定章凡大小考試各題皆取資於是購票者較前益衆首批已經售完爰再續印千張以宏遺餉茲因存票亦己無多爰定期本年十二月二十日截止股票俾能核數欲購者尚其從速移玉遲將不能應命矣至本局初定明年十月刋竣全書茲思有鄉會大塲必須先期告竣因定明年正月出皇朝三通其續三通正三通則提前於四月六月間出書區區苦心惟購票諸君鑒之 
[閱本報紀曰本蒐軍書後]  
執筆人觀於日本之校閱兵士太操臨之以國皇寛之以時曰而復邀請各國派員同往寓目不禁喟然而歎曰日本之强其有以哉夫日本土地不如中國之大日本人民不如中國之衆日本財力不如中國之富且饒然自明治維新以來上下同心仿行西法購戰艦備巨砲整頓海陸軍曾不數年械盡精良士皆敢死甲午朝鮮一役竟將素稱强大之中國一戰而奪其要隘再戰而覆其海軍馴至割臺灣償巨欵聲名大震雄視列邦迄今不過七八年海外强國若英若法若德若美皆喜其克自振奮願與訂盟雖强暴如俄亦不敢遽開兵釁論者每謂其藉甲午一勝之餘威得執亞洲牛耳今觀其簡閱車徒之際實事求是而知其平昔整軍經武固未嘗一日懈弛也夫兵之强弱視乎將之得人不得人將之才能視乎兵之能練不能練中國之弊每在將自將兵自兵兵之技藝將有所不知將之威嚴兵有所不畏將視兵如兒戲兵視將若弁髦於是上則扣餉缺額耽逸樂而罔事操防下則結隊成羣昧紀律而滋生事變而彼虎符坐握者惟是養尊處優深居簡出當其運籌帷幄猶詡詡然自以爲某海口駐軍若干營某砲臺屯兵若干隊縱一旦地方不靖有備無患我其可恃若長城迨乎變故叢生羽書星急桀黠者夤緣規避懦頑者臨陣驚逃而其間强且悍者又或殺敵不足殃民有餘至此而始知前之所謂十萬雄師者竟無一兵之可用曾亦思平日使之玩縱而疲弱至此者果何人乎吾恐不能爲今之督撫解也何也督撫總攬全省兵權每屇三年大閱朝廷特沛綸音簡令躬親其事較日本之歲一大操爲期似已太遠然督撫銜命而出調集各營次第巡視果使顧名思義按臨一處寛以日期必詳究諸軍之得失利病賞勤能黜窳惰勸懲互用無濫無遺亦自足震動軍心使不敢習於酣嬉致貽灞上棘門之誚乃膺是命者鄭重出省號召三軍尅期薈萃帥節旣止號令嚴明或終朝而畢或經日而畢不及則委隨員代之汲汲皇皇席不暇暖遂令將士競爲掩飾之計屇時始勤操練如秀才之當歲考臨期誦習妄圖徼倖於一時兵勢之衰半由於此其甚者藉口政務倥偬一再奏請展緩朝廷體恤疆吏無不允行於是有遲至五六年始克秉節出巡者大閱之典有名無實如是而欲求軍務之日有起色不亦戞戞乎其難之哉今日本之兵每歲必大操一次日皇親臨考察分别優劣而進退之不獨兵心感奮爭効前驅卽有柔懦之夫亦當砥礪有成勉爲勇士蓋期近則人心知警今歲所見爲優者惟恐明歲或見爲劣今歲所見爲劣者必思明歲能見爲優人人存一激厲奮發之心而其藝自有進無退且其所分優劣視兩軍之勝敗爲衡此軍若何攻擊彼軍若何防維謀勇兼施如臨大敵今日不能取勝則期諸明日明日不能取勝更期諸後日於是有轉敗爲勝者有始勝後敗者卒之勝者勝敗者敗圖窮七首見絶無假借於其間非若中國之操演陣圖依樣葫蘆憲聰易於蒙蔽也中國大府亦知其布陣行軍之善每屇必派文武各員作憑軾之觀冀得師其所長回華仿交吾知異日洋操漸臻純熟必能共成勁旅藉伸同仇敵愾之忱然兵制旣仿照日本矣而大操時不各出智勇以相爭無益也大操亦如日本矣而閱伍者仍循舊章或更任意遷延致士氣不能振作仍無益也竊以爲中國之弱至今日而極矣各督撫誠有志雪恥自以練后僕切要之圖目下湖北各軍已多規仿日制當此營操改章之候此外各省正宜一律推行其大閱也縱不能如日本之期以一年萬不可再有疏請展緩之事試思彼中一國之主且不惜降尊紆貴以策厲士卒之心中國各督撫身受厚恩乃不能效楚莊王之日討軍實顧以國家整飭戎行之大政視爲無足重輕恐中國將永無自强之日矣吾是以觀日本蒐軍事而慨乎言之深冀當軸者之垂聽采納焉 
[硃筆恭錄]  
　　吏部奏擬補江南道御史缺十月初九日奉硃筆圈出高熙喆補授詹事府詹事缺奉硃筆圈出劉永亨補授詹事府左庶子缺奉硃筆圈出許澤新補授司經局冼馬缺奉硃筆圈出周克寛補授翰林院侍講學士缺奉硃筆圈出彭清藜補授截取内閣中書劉晉藻黄懋楨陳培庚均奉硃筆圈出著照例用欽此 
[蹕駐衞輝]  
　　昨晚河南衞輝友人專電告知本館云本月初七日皇上由延津縣奉皇太后鑾輿啓行申正二刻抵衞輝府行宫駐蹕按衞輝爲古朝歌地東界直隷東明西界山西陵川南界河南陽武北界河南湯陰距京師一千四百里 
[天顔咫尺]  
　　昨晚河南衞輝友人專電告知本館云本月初七日兩宫旣抵衞輝府行宫卽傳旨召見總兵朱南穆道員袁鴻祐蓋將垂詢汴中營伍及地方物産人情也 
[恭備大差]  
　　聞之保陽友人云兩宫自開封抵保定由北門入以督署爲行宫工程局先期鳩集役夫修墊道路不准居民鋪户任意傾棄穢物以昭愼重而免處分 
[恭備郊天]  
　　聞之京師友人云禮部堂司各官會同太常寺恭備十一月十二日冬至大祀天于圜丘所有祝文先期敬謹繕成屇時用黄亭舁往跪讀焚化 
 
 

Page 2

 
 
[盟長迎鑾]  
　　聞之京師友人云蒙古内外各旗盟長近已紛紛委員至京探詢兩宫回鑾消息以備及時敬謹迎鑾殊足見我國家聲教覃敷卽徼外藩封亦切尊親之意也 
[西使迎鑾]  
　　聞之京師友人云駐京各西國使臣聞兩宫定期回蹕議於馬家堡或永定門内敬謹奉迎亦足徵中外已輯睦如初胥捐嫌隙矣 
[出使英國大臣隨員銜名單]  
　　中朝新簡駐英大臣張在初星使於上月二十四日馳赴開封行在陛見前已紀諸報章兹由京友郵來隨員銜名單一紙爰卽照錄左方花翎内務府侯補郎中衡光花翎四品頂戴户部候補員外郎衡璋浙江試用道周鴻遇五品銜禮部候補主事瑞光四品銜候選主事王芸江蘇補用知縣王祖仁五品銜候選知縣尹壽齡江蘇候補知縣文爚刑部筆帖式聨治太常寺筆帖式覺羅耆昌内務府候補筆帖式繼善詹事府主簿白堃花翎五品項戴江西候補府經歴陳名愼候選直隷州州判許沐鑅候選縣丞程用棻姚明善陸寳庠同知銜候選知縣劉恩誥候選同知曹岳申 
[補錄山西洋務局總辦沈仲禮觀察歴陳張家口教案辦理情形禀牘]  
　　一張家口廳屬高家營子大溝等處所燬法國教堂産業經與主教查明議定賠銀三萬五千兩萬全縣屬張家口天長院法國教産議定賠銀一萬五千兩並與主教議定俟和議成時禀請中堂酌核辦理去年十一月二十五日曾奉德國瓦帥來文責問業經張家口廳曁職道備文照覆一萬全縣屬西壑子美國教堂朝陽洞瑞典國教堂於拳匪初起時卽經該縣吳令沂囑各教士開具堂中一切器物清單並具結在案俟美國瑞典國教士回口時再行核議價值一張家口廳屬元寳山俄國書信館俄商洋行先被拳匪搶掠然後焚燬故貨物一切尚有散在民間者業經職道查追雖查獲不少而爲數過多約計洋房器具及未經查獲之貨物等件將來總須賠銀數十萬兩一俄商洋行茶貨其運往庫倫而中途散失者業經分别行文蒙古地方官及多倫諾爾廳山西豐鎭廳一體查追現已先在多倫廳查獲磚茶一萬一千九百九箱約值銀四十萬兩但能多獲一件卽將來可少賠一件俟續有查獲再行具報聞此項茶貨該洋商已作爲遺失之物卽由俄使徑報憲轅矣一張家口向有在津海關道領取三聨單之華商及洋商採買并來口採買皮毛土貨者均懸掛德英法等國洋行招牌其中假託洋行者有之確係洋人資本者亦有之此等洋行貨物或被拳匪焚燬或未經焚燬而店主房東先將洋商貨物抛棄則店主房東不能辭咎業經責令賠償了事其中確被拳匪焚燬者難免洋入出而索賠應如何辦理之處請示祇遵一洋商採買皮毛土貨運往天津向在津海關領有三聨單在張家口監督衙門呈騐後發給印花以便運行自拳甚擾亂後無從領取三聨單日前洋兵到宣擬派兵代爲護送惟恐洋兵來往難免驚擾閭閻當卽商諸監督權由洋務局發給憑單以代三聨單之用俟平定後卽行補領呈騐故現在採運土貨業已照常流通俄商茶貨之由察哈爾往庫倫者亦已設卡保護照常運行一現在張家口一帶游勇士甚乘機滋擾兵單餉缺防守爲難業經奉到憲飭准其招練勇丁一百二十八名仿照江南自强軍操法叅以外洋警察營章程分叚巡邏以資防護並爲保護洋商往來運貨之用曾與德國將官維納根議定洋兵不再仇視以後由張家口至南口一路彼此均以友誼相待洋兵不復驚擾一現在查追教堂洋行各物産時有查獲以後洋人在張家口一帶被失物産經彼公所具報憲轅索結者卽請中堂行文復查核對數目此間有無查獲及查獲若干情形自當據實具報免生枝節一法國教堂賠欵共五萬兩因敎民飢寒交迫先由職局籌給銀一萬五百兩尚須賠銀三萬九千五百兩實因地方困苦籌欵爲難張家口廳屬地瘠民貧又經游勇滋擾閭閻更形艱苦加以元寳山洋行賠欵更鉅深慮無從籌給應若何偕備或由何項籌給之處均乞轉咨示遵一俄國商人曁美國瑞典國教士自避拳匪去後至今尚未回口故現在雖經查追洋行教堂各物産而燬失尚多其數未能臆定俟俄國商人美國瑞典國教士到口卽行確查議定應賠數目禀請轉咨酌覈辦理 
[仿鑄銅圓]  
　　武昌訪事人云鄂省錢價奇昂百物翔貴其故皆因制錢缺乏奸商遂藉以居奇湖廣總督張香濤制軍軫念民艱久思設法整頓迨聞廣東江蘇等省試用當十銅圓民間稱便擬亦開爐鼓錢以維圜法而廣利源現已諭令銀圓局總辦王雪岑觀察派員廣購銅斤一面分咨兩廣總督陶芷芳制軍江蘇巡撫聶仲芳中丞請飭局查取章程咨送鄂中以資取法果能變通盡善使孔方兄身價漸平誠便民之良法也 
[富籖已罷]  
　　漢口訪事人云前者鄂省大憲因舉行新政經費難籌有創行富籖票之議嗣以此舉恐失政體因議另籌的欵將此事廢斥不行 
[追步汪錡]  
　　武昌友人來函云南皮宫保之文孫剛孫太守曾于上年赴日本學習武備去秋富有票匪起事宫保電促回鄂訓練親兵本年二月操演行軍隊時東西洋人均稱太守昆仲策騎指揮胥合法度此次宫保派員赴日本觀兵時命太守隨之而往留學扶桑嗣太守因聞母夫人抱病昆仲聨襼回華十月三十日行抵鄂垣由文昌門入太守省親念切策馬飛馳甫至轅門前適有東洋車礙路馬驚而蹶太守墮地受傷勢甚沈重比舁入署中已無可救治當晚卽溘然而逝旋於十一月初三日殯於水陸街官園司道各員及各學堂學生皆竭誠往祭宫保輓以一聨云宗慤墮馬竟戕生虛我期望乘長風破海浪之志汪錡雖殤何所憾恨汝不得執干戈衞諸稷而亡觀此足見太守雄才大略冠絶一時乃天不假年齎志以殁不獨宫保惜天下人當亦共惜之也 
[獲盜待懲]  
　　寗波訪事人云鄞縣徐蓉齋大令訪明奉化縣境拆開嶺爲羣盜淵藪因於本月初一日會同城守營項參戎奉化縣某大令督率營勇數百名飛馳而往破扉直入將行刼彙泰典之盜犯禽拿中有高小金許松水應順發張小才四名逞强拒捕被營勇當塲格斃大令飭梟取首級連所獲盜犯帶回隨將首級解往陡門橋彙泰典前懸竿示衆諸盜則禁候訊供 
[縣署被焚]  
　　漢口采訪友人云本月初三日之夜一點鐘時湖北漢陽縣署忽然火起警鉦報處城廂内外各水龍紛紛馳救火遂漸衰計燬去科房等處若干椽全署尚未悉付一炬然獄内及卡房所禁人犯已乘間逃去多名矣 
[漢皋火警]  
　　漢口訪事人云上月三十日之晚八點鐘時田家巷左近某姓家猝兆焚如各水龍聞警齊來吸水噴救祝融氏遂斂威而退僅燬某姓一家 
[鄂省官塲紀事]  
　　漢口訪事友人云湖北分籌償欵爲數不貲大憲擬創行户口捐以冀衆擎易舉惟章程尚未宣示也○署湖北武昌府知府梁節菴太守履任後示期十月某日循例閱城隨帶測繪學生二名將形勢摹繪成圖以資攷核亦可謂實事求是矣○湖北候補縣和大今文前隨徐穉蓀觀察赴汴梁進呈方物兹已回省銷差聞觀察須俟兩宫啓蹕後方克遄回○湖北候補縣程大令鵠雲前因北方拳匪起事經督憲張香濤制軍札飭馳赴津沽悉心偵探兹者和局已成檄飭回省日前已趨轅禀到銷差矣 
[潯郡官塲紀事]  
　　九江訪事人云江西九江姑塘兩關遵照新章於十月朔起併歸新關稅務司收稅旋於某日由代理稅務司華善君親赴兩關稽查收數不知能較前稍旺否也○江西九江關監督升授臬司明華亭廉訪慨捐廉俸於城鄉設立義學十一所栽培寒畯子弟札委府學教授某廣文董其事旋於上月杪委許仲碩叅軍赴各處察核培育人才可謂不遺餘力矣 
 
 

Page 3

 
 
[皖省官塲紀事]  
　　安慶訪事人云安徽壽州營遊擊李遊戎奉上憲札飭升署撫標中軍叅將擇吉十月二十七日任事闔城文武各官咸趨轅道賀○十月二十九日藩轅牌示試用訓導李世徽委署蕪湖縣學教諭○署理安徽亳州知州高刺史贊善因病請假藩憲湯筱秋方伯以靈璧縣知縣劉大令昌彝調署遞遺靈璧縣缺以候補知縣陳大令正源署理○三里灣釐卡委員瓜期已屆撫憲王芍棠中丞札委候補府經歴易參軍景祓接辦○寗國貴池二邑近有上控案件臬憲聨星樵廉訪札委候補縣傳大令揚淵赴寗國嚴大令國棟赴貴池會訊 
[神京載筆]  
　　聞之京師友人云向來壇廟大祀執事各員理宜恪恭將事先期由太常寺奏派人員查齋監禮惟奉行日久執事者旣不能如前嚴肅稽察者亦皆視爲具文目下將屆大祀之期太常寺通論各衙門齋式執事各員務須小心謹恪毋得稍存疏忽所有派出人員如有懈怠立即奏叅○十月二十六七兩日午前駐京各國使臣相繼乘輿至賢良寺袁慰帥行轅拜會暢談極歡京中諸鉅公往拜者亦頗有應接不睱之勢○十月二十六日爲合肥李文忠公齋醮之期延彰儀門外天凝寺戒僧誦經九日袁慰帥乘輿往奠至送聖後始返行轅○近日五城粥廠就食者日有所增每日約煮米二石自十月初一日起巡城御史派委司坊官輪流經理按名施放俾窮移得以實惠均沾○十月二十六日刑部安徽司提出斬犯二十五名綁入囚車派南營弁兵押赴市曹次第行刑將首級裝入木籠中懸竿示衆聞所犯係搶刼得贓及發塚開棺諸巨案 
[西溪蘆雪]  
　　杭州訪事友人云浙省大吏前奉諭旨酌加鹽價以濟餉需等因當卽諭令四所商人公議擬於十月朔日爲始民間所購食鹽每斤加收錢二文嗣奉部咨以庫儲支絀須再加二文核計每斤應加四文商人爰禀請給諭於十一月初一日起加并令省中各肩販公同較準官秤每斤足十六兩售錢三十六文○浙江撫憲任筱沅中丞欽奉諭旨擬在省垣開設大學堂嗣因締造經營尚需時日暫假城東敷文講舍教育諸生札委候補府蕭太守文昭爲提調大約明正卽可涓吉開塾至裁併書院一節現擬俟學堂擴充基址時酌量辦理庶不致經費難籌○上月某日兩浙運轅書吏某甲之子闖至簽押房外家丁某乙見而盤詰甲言語支吾遂送交經歴某叅軍訊究姑念年幼無知判責手心二十下交其父領回管束 
[彝陵近事]  
　　宜昌訪事人云湖北東湖縣葉蘭階明府以時屆隆冬宵小最易竊發每晚督率差勇四出梭巡誠閭閻之福也○前者公泰洋行中人緝獲賊犯王某解送東湖縣署縣主葉大令判責手心二百下站籠示衆旋派差押解原籍請地方嚴加管束○漢陽製造無烟火藥局總辦沈孟南觀察近以丁憂交卸上月二十一日乘某小輪船來宜就城内某客棧小駐不日卽須回珂里治喪○近有客來自長樂言衣距縣城六七十里之某鎭有某甲者一妻一子藉小貿易以博饔飱上月中旬某夜忽有劇賊數人穴隙而入時甲子因事入城未返甲與妻某氏年老力弱被賊用繩縶縳閉諸空屋中盡括所有而去次日始經鄰人解釋查知所失約值百餘金遂開單投報地方官請爲緝捕 
[潯水寒漪]  
　　九江訪事人云南順記主人葉某由上海置辦新棉襖褲各一千件運至潯陽分給貧户一時城鄉各處無衣無褐之人得免號寒咸頌大善士好行其德○江西應解貢木由圖南輪船裝運上月中浣某日行至湖口縣下游三十里之拓磯忽然擱淺旋經江寛輪船帶之出險 
[鶴市摭言]  
　　蘇州訪事人云蘇省開辦武備學堂大憲札委馬路工程局員李子馨大令爲督辦魏大令詩銓爲提調傅游戎德翹王都戎冠斌彭都戎毓麒爲教習范大令綬光爲文案廖大令鴻儀爲書識均已於本月初二日到差矣○本月初三夜有一航船由某鄉滿載貨客來蘇駛至婁門外河中不虞盜船併力追上盜匪二十餘輩均以青布蒙首一躍而登聲勢洶洶肆行刼掠舟子不敢與較一任若輩飽掠遠颺事後查檢所失約值六七百金想須報官請緝也○本月初二日蘇州府署西首某餅肆學徒某甲不知因何觸怒其師被師痛責偶一失手竟致仆地不起一時鄰右聚觀者密若堵墻至傍晚聞有呻吟聲撫之已蘇始免釀成命案 
[上海官塲紀事]  
　　江南提督兼南洋兵輪船總統李壽亭軍門由松郡節轅來滬泊舟南市董家渡浦濱提右營叅將廖楚材叅戎滬軍營管帶龍葆珊遊戎均至舟次迎迓○前日駐泊本邑南市之太湖水師副中營管帶劉遊戎祥吉乘某小輪船赴蘇垣謁見大憲面禀要公○前日直隷津海關道黄花農觀察因公來滬小駐行轅昨日午前命駕至虹口黄浦路日本總領事署拜會代理總領事副領事岩崎君三雄茗談片刻而出 
[奉批遞籍]  
　　今春劉正光投上海縣署自稱願充眼線縣主汪瑶庭大令派令隨同縣差往法界公館馬路指拿票匪龍高一卽龔積志屢次研訊堅稱另有龍高一其人大令傳劉質訊劉不能指實因即叱之使退將龍收禁外監旋備文通詳各大憲兹奉督撫憲批飭卽遞解回籍大令飭提覆訊供稱小的係江西某邑人遂飭吏備文派差押解回籍交地方官嚴加管束 
[吊贓未獲]  
　　前日法界讞員杜枝園大令緝獲賊犯某甲詰知有牛油若干斤售與南市庚興羊毛店因飭差協探帶甲至十六鋪巡防中局請局員某君派令勇甲前往吊贓迄無所獲隨卽將甲帶回 
[上海縣署瑣案]  
　　本邑二十七保五圖地保顧淵甫卽顧榮堂役滿把持被人控諸縣署前日清晨縣主汪摇庭大令升堂研訊顧供小的承充地保已七次矣刻輪充地保之某甲因病逝世故暫由小的代庖不敢把持叩求明鑒大令曰現有人聨名環控爾之不法可想而知遂飭卽革去不許再充○姜松華扭姜雲卿到縣大令研訊之下松華稱小的與雲卿同族伊子和尚向小的借錢不遂逞兇毆傷訴之雲卿反敢出言不遜叩乞究懲雲卿供小的向業成衣兒子與松華爭閙時小的並未知悉大令飭仵作騐得松華右肋受有拳傷飭將雲卿交人保出速交兒子到案訊懲○吳士良控地保陳耀芳藉端索賄等情大令向之訊詰吳供小的有吳漢超户名地三畝七分九釐前年陳保因索賄不遂唆使升科局憲劃出二畝有奇充公召買小的執有單契叩求責令陳保照償陳保供前年升科局憲出示著各業户有單者赴局蓋印如單地不符及無單呈騐者慨行充公吳因單與地不符由局憲劃出若干充公不干小的之事大令諭候飭亭耆前往丈明禀復訊核 
[馬路工程局瑣案]  
　　閩人丁阿六在南市浦江中駕麻雀杉板船前日偶至中華茶樓突被八個黨流氓沈阿昌等扭住攅毆致傷腰背隨卽扭沈至馬路工程局據情控訴總辦翁子文太守倩襄讞委員余叅軍研訊丁歴訴前情沈供小的在彼處啜茗見丁被毆上前勸阻並未帮兇叅軍命押候提值堂人訊核○前日偷兒姚阿二竊得繩索一條携至馬路中被二十三號巡街捕所見拘入捕房轉解馬路工程局余叅軍研訊之下以其犯案纍纍未便輕恕令移送改過局禁押三月 
[英美租界晚堂案]  
　　李鋆控鴻興升記木作主都槐庭吞没所墊銀一萬五千兩前晚讞員張柄樞司馬升堂質訊李訴稱光緒二十三年都浼陳望生介紹倩監生墊出資本銀一萬五千兩立有筆據今竟久假不歸叩求追給都供此銀已由陳望生劃清今陳去世李忽來索取曾請朱寳山調處擬再給銀二千兩以息爭端無奈李堅執不從尚求鑒核司馬限三日内仍邀朱理楚違則送縣究辦 
[十月分缺單]  
　　知府安徽太平陳文騄保升知縣安徽休寗葉在鋆東流郭繼泰廣西博曰朱銘江西彭澤王繩武俱丁湖北宜都李天柱升按經歴江蘇庾崇恩故州判貴州定番州楊儐超革巡檢江西永豐何家謨丁 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寗波辨志文會秋季課案]  
　　漢學超等陳漢章高德馨程起鵬費廷璜高人俊陳廷襄秦鍾濠范承登韓雲駿王秉衡特等江起鵬王召宗范玉森張孔彰黄彦和戴鴻鈞陳滋王亨兆王宗鄭孫應邦○史學超等張漢章華　范玉森沈啓防吳佐清章大澍唐蓉蘇象賢江起鵬戴鴻鈞特等徐志鴻樂靖亢馮廷揚洪震沈錫康董揚威徐方來童炳祺俞鴻梅吳兆祺○算學超等尤金鏞賀紹章孫德隼李炳年陳尚志王汝成徐爾康陳賢佑陳漢章陳畬特等江蓀胡美家徐守乾孫海環姚家墉陳祥煦蔡翊清袁丙熊陳蓮俞汝龢○輿地超等陳漢章王應賓陳畬孫星環王紹翰何後俊李光瑩楊忠超王菉軒金學泗特等范承登吳兆祺毛思誠○詞章超等畢人麐傅祿清鄭之曦吳兆甲徐有光特等徐名均陳冠雲王和之戴鴻鈞徐錫祺 
[英美租界公堂瑣案]  
　　流氓張阿四向沈桂榮借端訛詐不遂所欲攫去金戒指一枚報捕後經包探趙銀河拘獲解請訊追讞員張柄樞司馬商之偉繙譯判責五百板押捕房一年○甬婦姚陳氏行竊比鄰王惠良家金臂釧金戒指僞稱已物寄存李良玉家報捕後經包探趙銀河張寳成拘獲李恐株累隨將原物交還昨晨解請司馬訊懲司馬判將姚陳氏鞭背二百下李省釋○日前桂仙戲園某雛伶演送灰麫一劇雲情雨意淫褻不堪事爲捕頭所聞令包探張阿五將園中執事人王心記送案請究司馬謂該園前曾演唱賣胭脂判令罰鍰今尚不悛藐玩已極遂判罰洋銀一百元以儆○周小弟郭泉榮前曾串拐楊阿大家女孩一口携至蘇詶鬻入某姓家報經某包探拘解至案司馬詰知尚有同黨李阿四諭候移文關提昨日某探解一千人至案司馬判令將李周郭各責六百板押捕房兩年孩給楊領去○龜棍華相之誘得周錢氏家女孩名根大者易其姓曰花字以月林賃屋福州路中偪令倚門賣笑近經周錢氏偵知投報捕房捕頭令包探竇如海沈阿岳拘解請究司馬以情節支離諭令押候復訊核辦○包探顧阿六解邊海大到案禀稱前日此人將私鑄小錢二十餘千文運至船上小的向之查問伊堅不吐實旋復乘間脫逃今得拘獲解請訊懲司馬判押三日 
[法租界捕房瑣案]  
　　賭棍林植之卽任子卿誘令無錫寡婦倪陳氏睠物而逃被伊姑倪許氏扭控公廨讞嗣杜枝園大令訊取口供交三和酒店主范財源保出未幾卽挈同倪婦濳逃不知去向大令聞之將范傳案押交范浼人保出四處偵尋迄今尚未到案昨日倪許氏投案求追大令飭傳范詰究范遺其夥某甲投案訴稱店主因事回寗波叩求寛限大令惡范有意規避著將甲管押○李蘭慶串同蕩婦陳王氏誘拐張明正家幼孩托蟻媒郭趙氏林包氏輾轉賣與寄居虹口之廣東人某甲被張訪悉扭控公堂大令略訊供詞著交孩到案旋經郭林二婦交到陳阿福所買幼孩張細加辨認稱此孩並蛎小的之子大令遂將郭林二婦管押昨日命提覆訊陳王氏及二婦同供小婦人等所賣者的係此孩張稱務求大老爺從速嚴追倘再遷延深恐珠還無望矣大令著押候過堂嚴比○李金生陳小寳扭控賭徒李新甫陳敬堂騙去洋銀二百元大令訊供之下以兩造均非善類判各罰洋銀五十元昨日李金生如數繳案大令著具呈改過切結當堂開釋○積竊談有才林金標由蘇州犯案濳來滬上被包探拘獲解送案下大令著各責五百板送縣遞籍○偷兒朱阿三王阿四經包探解奉大令訊供著各責五百板驅逐出境○偷兒仇蘭生王榮生經包探解奉大令訊供著各責三百板一併斥釋 
[美租界捕房紀事]  
　　昨日午後某西人行至百老匯路福安洋貨店門前忽將東洋車夫某甲肆行毆擊適爲某號西捕所見一并拘入捕房捕頭見甲受傷屬實令西人酌給養傷費若干從寛釋出○崇明縣人陳某在虹口某西人家執御前日行竊主人衣服携之而出適爲包探劉阿炳所獲解入捕房捕頭令押候轉解公堂禀請讞員張柄樞司馬訊辦 
[金陵官報]  
　　十一月初一日統領常備右軍候補道杜俞見辭總理兩江營務處候補道陶傳見試用道慶錫庚禀知前江西玉山縣服滿捐升道員指省江蘇禀知到省署江防同知宋振麟謝委高郵釐捐差知縣王樹鼎謝委孔涵釐捐差聶培新謝委署溧水縣同知曹榮黻海門又鍾祥燾泰州通判王萬選上元何希仁桃源丁大𣝵儀徵郝爾泰泰興邱光燦海州知州潘彦章沐陽除士英鹽城許庭森贑榆知縣閻懋曾宿遷徐葆華如臯洪祖亷安東玉貴銘江都並禀知二十四年河運案内保加五品銜陸秉璋江浦沈承　邳州席伯漣東臺蕭慶祺清河黄傳烺高郵龍曜樞江甯王毓江代甯陸景澄山陽陳應綬寳應叩謝奉委勸辦房膏捐差卽辭縣丞李映庚盧家璧葉蔭崧典史張景福蒯貞祥巡彼龔才樞黄書淦汪傳銘吳增萃閔孝先從九蘇勳均奉示騐看初二日署理狼山鎭顔瓊林辭同知陳勳通州知縣王世瑞豐縣郭慶祺清河叩謝奉委勸辦房膏捐卽辭陸景澄辭赴山陽孫筠禀知先行到省安徽直隷州同李乘時運判林之孫由揚來均到縣丞曾樹藩劉鳳山巡檢何彝豫涂熙元均禀知到省從九徐增奉飭註冊差委知縣左杕周謝委通濟門粥廠差初三日藩轅牌示沐陽縣訓導毛永貞期滿遺缺查有大挑敎職殷殿揚江甯倉大使周殿魁丁憂遺缺查有海防新班先補用布庫大使秦以勳請補署理藩憲鹽巡道徐禀知任事並交卸巡道事署理鹽巡道洋務局候補道汪嘉棠禀知任事派辦處候補道潘學祖謝委總辦江南省高等學堂署溧水縣聶培新辭赴任並銷轅下校對差安徽直隷州同李乘時砲臺官借補江西興國都司劉宇世叩謝保升副將銜均見通判許承俊銅山韓厚濓蕭縣龔樹榘興化知縣　心沂句容韓秉厚六合吳錫官睢甯鮑炳麟高湻叩謝奉委勸辦房膏捐差布庫大使秦以勳叩謝牌示請補布倉大使直隷州判於錫喻典史馬祖培姜育英蒯貞祥張景福縣丞葉蔭崧盧家璧巡檢遊廷琛周萬福張傅新汪傅銘吳增華閔孝先從九蘇壎均奉示藩憲代見騐看 
[吳門官報]  
　　十月二十九日通判梁書祥禀謝奉委待質公所副委差崑山縣諸專丁來省禀謝昭信股票案内奬叙在任候選同知又秦晉賑捐案内奬叙花翎並加運同銜知縣郭曾程禀謝奉撫憲委收呈差指分江蘇試用府經歴俞福厚巡檢陳守瀹均浙江人由津領咨來省禀到五品藍翎指分江蘇試用縣丞李潤章浙江人禀到指分江蘇遇缺先補用巡檢趙之華浙江人由京騐看來省禀到分缺間補用巡檢高良黻浙江人禀知奉撫憲騐看到省三十日知縣馬枚禀謝奉委海運海局文案差縣丞葛炳庚蘇州府照磨姚定信均禀謝奉委海運省局差指分江蘇試用巡檢林葆涵浙江人典史吳增譽安徽人均由津領咨來省禀到十一月初一日首府向禀知本日開辦海運省局總捕黄長洲縣蘇元和縣王吳縣田均禀謝奉委會辦海運省局今日開辦通判劉文澍曹蔭緯均禀謝奉委徒陽河工差知縣倪文范禀謝奉委徒陽河工差卽辭陳文藻由寗專丁來省禀知奉江甯派辦處憲委求賢科堂稿差並銷發審局差胡保聨由下游厘局來禀謝上年冬漕捐案内蒙奬敍四品銜馮步衢禀謝奉委運河工程差同知銜指分江蘇試用知縣錢逢吉安徽人禀知先行到省藩庫廳馬炘蘇州府照磨姚定信均禀知到海運省局差府經歴王華齡禀謝奉委署理丹陽縣主簿事縣丞李宗顥禀謝奉委常鎭河工差孫繼釗禀知到胥門旱關盤查并府照磨舒家騄禀銷胥門旱關盤查差指分江蘇試用巡檢馮沄浙江人由卾領咨來省禀到從九品方鳳韶安徽人由津領咨來省禀到初二日花翎三品銜指分江蘇試用道李澂湖南人由江西來到省指分江蘇候補道吳頤安徽人由浙江來知縣李筠禀謝奉委兼充蘇省武備學堂監督差魏詩銓禀知初三日開武備學堂到差五品銜指分江蘇試用知縣陳澤浙江人奉安徽撫憲王咨送來省禀到從九沈韶和由吳江清丈差次奉調回省禀謝奉委隨辦徒陽河工差世襲雲騎尉指分江蘇試用府經歴吳麟英安徽人指分江蘇試用未入流王爕浙江人均禀知繳咨到省初三日知縣賴豐熙禀辭赴運河工程差閔廣綸禀謝夺委常鎭河工差卽辭指分江蘇試用直隷州州判丁樹曾浙江人由京騐看來省禀到按經歴夏敬鑒縣丞程汝彝均禀辭赴甯見制憲吳琦禀謝奉委常鎭河工差同知職銜分缺先補用縣丞沈保仁五品頂戴分缺先補用巡檢王鑑英均浙江人試用縣丞謝登龍湖南人從九品朱黻順天人章瑾陶煜典史傳巖均浙江人均禀知夺撫憲騐看到省指分江蘇試用按司獄徐懐曾巡檢錢籛齡謝恭壽林保涵典史陳濬均浙江人由津領咨來省禀到初四日知府勞乃寛由上海貨捐局專丁來省禀謝奉飭半年期滿比較有盈照章留辦花翎提舉銜兩淮候補鹽經歴王積深浙江人禀知奉撫憲騐看給咨赴淮卽辭　問陳祖惠禀謝奉委常鎭河工差縣丞王基肇主簿陶汝祥巡檢陶淮清周士鋆均禀謝奉委徒陽河工差卽辭指分江蘇試用縣丞方麟臺山東人從九品姚鴻漸曲侃李維烈均四川人藍翎五品銜分缺先從九品沈克勤五品銜試用巡檢陳紹賢均浙江人均禀知奉撫憲騐看到省指分江蘇試用　巡檢陳紹川浙江人由津領咨來省禀到奏留雨江補用遊擊傅德翹禀知昨日到武備學堂差補用守備王佩山禀知到齊門路武巡差 
 
 

Page 10

 
 
[上海陳家木橋電報總局籌賑公所經收江皖水災急賑第十次清單]  
　　招商鎭局朱募界首子嬰閘釐捐局洋五十元潘濟之翁募潘子起爲得子平安洋十元金祉卿翁喜筵助賑洋一百元溧陽寳順局來無名氏求平安注洋十角錢以湘翁募楊允之洋三百元又顧敬齋洋一百元又吳少卿洋二百元福建招商局王念劬翁台洋五十元又京都茶　台洋一百六十元以上二户原合規元一百四十三兩四錢二分怡昌恆木號移繳助洋五十元又木商會館洋一百元潘駿一翁募天知堂洋一元又無名氏洋一元又保嬰平安洋五元又養性祈嗣洋五元又蘇州同元莊同元同人尹殿華合助洋五元又徐敬卿洋五元○以上共收規元一百四十三兩四錢二分洋九百三十二元小洋十角正　　 
 
 
 

Page 11

 
 
   
 
 

Page 12

 
 
   
 
