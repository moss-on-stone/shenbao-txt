# 1884 - 259 - 4904112

 

Page 1

 
 
[尺牘告成] [  申報舘主人啓]  
　　寶山陳起霞先生觀圻以名下士爲蓮花幕下客翩翩書記譽噪青油其所著息菴尺牘上下兩卷并附存一卷類皆官摥通問之作繡口錦心四駢六僅　時眉樣無過於斯本舘愛其藻麗端莊足资後學矩　因以活字板排印分裝兩册准於八月初二日出售收回工料洋一角二分諸君子先視爲快者請移玉　取可也 
[聘請揚州訪事人] [  申報館主人啓]  
　　本舘現欲請人在揚州採訪新聞如有願就者祈先報時事數則寄交本舘俾看筆墨如何再與定奪至每月酬金若干俟訂定時酌議 
[第十四號畵報出售] [  申報舘主人啓]  
　　咸豐六年髮逆竄江省連陷貴溪弋陽等縣時侯官沈又肅公攝守廣信郡城因公下鄉而警報疊至夫人林氏刺血作書乞援於　守玉山之　總兵饒得書感泣星夜馳赴連戰皆捷而郡城因以保全迄今江省士民追念遺愛感懷懿忠禀請祔祀文肅專祠大吏具摺出奏並將血書底稿迄　用知巾幗之中且有爲國宣勞爲民請命者人才之盛實爲前代所無故特敬謹摹圖俾人激發忠義再馬尾之戰法人傷亡之數諱莫如深不料有有某國兵船行經閩洋之芭蕉山親見該船棄口於海約二三百名孤拔傷重不見用亦亟亟繪圖以待他日考證兩圖俱編入此次十四號畵報准於廿六日出售後仍附淞隱漫錄圖說一則閱者鑒之此布 
[法軍定造小火船說]  
　　接濟軍火之禁前由上海關道照會各國領事示諭商民一體遵照各領事接有文函皆無異詞誠以兩國失和業經開戰凡屬與感當守局外之義鎗砲藥彈皆攻敵之所用若售諸此國卽助此國貽之彼國便利彼國實爲棄好背盟之漸故不得不預爲申明以杜奸商藉口同日又發照會商榷吳淞堵塞一事各西商以爲大礙商務不願允從各請其本國領事函商從緩而道憲以其情有可原爲之代懇曾帥仰邀允准不卽堵塞夫此二事一行一否非官憲之權有所扞格誠以事勢不同苟語意眞　顧全大局亦可俯順人情然軍火之不得接濟則固西商之所知而無從啓齒者矣夫軍火何物也輪船鐵甲亦在其數非止煤米藥彈槍砲與夫船中軍中之所必需也中國曾在德國船廠定造大鐵甲兩艘已經告蕆万幸各口設防船未必良器未必精驟獲此兩艘可以資扼隘守口之用而法人不敢正視乃德國以中法業經失和當守局外不敢遽令來華且華人不慣駕駛自歐歴阿轉達亞洲程途遠甚深恐法人在路肆行攔奪而華人無以禦之是則以糜費巨帑定造之堅船僥幸於途中而難保無刦奪之事孰若暫緩開行得以保全不至盧於一擲而中國防海之具亦或未必眞需此兩船也夫已造之船不過駛行到華兩相交割而猶必拘拘於局外之義然則此時其有敢代中法兩國訂造船之約者乎嘻異矣法人於去年欲攻東京諸城而苦於越江帶水愈入愈狹輪船不便行駛曾聞在本國造小輪船迅速竣工以濟攻越之用此固法人自在法國製造法船無非議論其銳意取越不措不休而於造船之應否無事費詞也乃今者法人竟於香港定造小船二十五艘并製號衣六千件限以半月告竣此果確有其事耶抑傳聞失實耶嘗細揣之香港一區本隸於英人假作通商埠頭事歸英主特設總督以統轄各埠之領事而在彼生意產業亦十九英人據之法人在閩雖不十分受創而芭蕉山之船中實爲條理損漏則有别船之來者親見其情且聞有擦銅打鐵之聲前有信言法船自逃出長門口欲往港中就英人船塢修理而英人辭以不便方喜英與我最爲親睦此次肯守局外之義不徇法人之請正大光明爲四洲之望國無疑何居乎忽與法人訂此承約也是何異以英人之船借法人而用之以攻我中國也吾乃再三猜測而有以知此信之不眞矣蓋製造輪船自選材取料以至配用各項器具大小輕重本無一定船廠中造船一面卽在機器廠中定製機器與夫一切銅鐵備用之物無不臨時承辦否則貪使宜而圖現成必不合甲港中各船廠充其力量未始不可造二十五艘之船但决对半月成功必無是事吾有以知此信之徒欲爲法人誇張也蓋法人自　陸戰之疏僅恃堅船開放利炮而中國兵輪砲臺果難相敵如是則各口無不可人者所患者船進口門内港漸形狹仄輪船難行而兩岸華軍於港闊之處偏爲堅壁清野之計守於砦堡而不陣於水濵使我　無所用不得已而登岸而華軍部署旣定節節預防倘有恶計鮮不誘之使中豈非陸戰竟無可勝之理者若有小輪船則進口以後無論海汊無論河道皆有深入之法旣以堅船破華軍於口門復有小船擾華民谥腹地此因勢之利器而我華人之所畏也特是如此多船而限期怱促彼英人旣肯居接濟之名又不慮促迫之苦正不知其中有否絶大利益而乃貿焉從事也鄙意此說若虚姑不置議如其有之則目前中國所以防法人者於堅船利礮之外又添此一番布置自當於港汊裏河之間預絶其小船竄擾之路或籌備火攻亦庶幾足以破之然而華軍自閩江挫衂以來治兵之蔬密巳有明效大騐倘法人必欲駛此小船以轟肇兩岸甚而如德國之破法罼募死士於船中　載藥彈私入内港猝然轟發平地數百里登時捲去則又非有人心者之所爲更不容以情論理阻卽英人亦無如何矣 
[上諭恭錄]  
　　七月二十六日奉上諭慶裕等奏杳明大圍塲地畝應行永遠封禁繪圖呈覽一摺據稱准部咨奉天民人徐日晶等在部呈請領種海龍城北荒地此項地畝是否禁外餘荒應卽杳勘報部現經查該民人請領之也均在大圍塲界内應不准承領等語圍塲重地關係緊要豈容率請開墾着該將軍等卽將奉天大甲場地畝永遠嚴行封禁嗣後如有希圖漁利赴部具呈揑詞請領者卽着該部解交奉天訊明治罪以肅禁令圖併發欽此 
[京電錄要]  
　　昨接京友專發電音至本館云馬江之役經封疆大臣奏聞後本月初一日奉有上諭浙閩總督何璟革職福建巡撫張兆棟船政大臣何如璋均交部嚴議帮辦軍務大臣張佩綸革去三品銜交部議處加恩免議此外打伏出力受傷陣亡諸員弁兵丁俱有恩賞俟接奉邸抄再行列報又聞鄧給諫承修奉旨在總理衙門行走云 
[先期操演]  
　　前報天津火會中人約有且萬名預備迎接左侯相一節兹聞火會祗有四千人於上月念七日會同營兵操演各穿新衣鮮艶奪目李傅相率屬下各官親臨閱看云 
[侯相出京續述]  
　　上月二十六日黎明左侯相進内廷請訓太后召見温諭慰勞陛辭後卽回賢良 
 
 

Page 2

 
 
祠公館各王公大臣均往送行一槪辭謝侯相又以出公舘時各營官兵勢必在大道跪送故輕騎减從繞道往西出宣武門至騾馬巿左近往辭前相國李公鴻藻時已近午相國劉侯相飮藉以餞别旋於二點鐘辭出由王道廟迤麗往東楊梅竹斜街頭條胡同往東過正陽門崇文門出東便門陸行至通州下船往天津後至德州下運河往江南而至八閩聞侯相在京時與諸貴臣不甚協睦聞閩省水師失利慷慨請行聖心嘉許遂拜督師之命文潞國之精神郭汾陽之勛業侯相可謂兼之矣 
[厦門瑣錄]  
　　日前福建輪船由厦開往臺灣轉至淡水法兵船派人至船搜檢聲言中國公文一概不准攜帶七月二十四日該輪又由厦駛赴淡水各信局有包封計帳房挈去船土逐一啓閱所有官塲文牘及欽使信函一律扣住退回内有寄欽使委員某君之信亦被拆閱見實係家書始允帶往似此稽查殊爲不便耳○厦門招募土勇一千名派往各局守護所穿號褂用緑羽毛製成鑲以紅邊　補上書勁勇二字近日道憲厦防廳厘局海關通商局保甲局各委員因公出外輿前皆有勁勇數名前　云○厦門沿海外街近因興辦保甲各巷欄栅律修造齊全晚間二鼓後盡皆關鎖如有緊要公事皆在兩旁闊一尺高三尺之小門出入鎭邦街水仙宮港仔口停仔下外關帝廟前洋行街各處遍懸六角玻璃燈每燈相隔三四家各叚勇丁持燈來往澈夜梭巡旣無賊盜之驚又免暗行之苦誠一舉兩得之事也○阜康銀號自去冬閉歇後各處皆有倒欠官欵等事厦門無公項被倒惟婁二尹前存該號銀三千餘兩竟被波及口來婁君父子　向索追该號執事擬將前年被合記庄所倒六千元作抵然合記主人時在囹圄恐一時亦難歸還也○日前厦門又患風災有烏槽大船一艘滿載油荳由牛中駛往福州因法事不能入口折回厦門寄椗風起該船觸礁撞壞立刻沈下貨　被搶一空僅剩冲若干篓禀求港仔口厘局查騐减免二十簍報捐後被五槳巡船往查稱有四五十簍何能求免多多委員倪君將情禀明道憲遂將局中司事辭歇而記委員大過一次云○厦門土勇歸吳春波鎭戎統帶者爲春　營勁勇竇容溪遊戎統帶者爲壯字中營勁勇近由壯字中營撥派勁勇五十名防護厦防廳署李秋農分府有事出門除衙叅拜客照常乘輿開導外常便衣騎馬以勁勇十人前導云○厦門興泉就汀漳龍各府洋藥進口稅厘定例每箱抽銀八十二兩有奇向由商人包攬承繳每月認繳二百四十箱去歲經香山蔡碧溪别駕訪悉瑞記洋行小呂宋人名瑞却者素以走私爲事每年何止千箱蔡君欲杜其弊遂起招股包辦之法勸瑞却入股卽以走私船緝私詎瑞却以爲照股所得之利較未私實有天壤之殊故延至今歲五月仍將股分退去依舊販　蔡君遂添募緝私勇丁二百餘名製造十二槳快船數艘加意梭巡不使偷漏瑞記啣之入骨揑控洋藥局欠銀萬餘元蔡君則控瑞記扣留存棧洋藥數十箱疉經日斯巴里亞領事官與興泉永道照會辯駁今今不能定案省中大憲亦有風聞意欲另招舊商承攬包辦云○提道二憲前曾委厦防廳採買食米二萬石承辦之人轉託香港商人代購香港又擬向安南購運幾經轉手至今尙未運至厦門雖經提道二憲屢次嚴催仍屬無濟於事云○軍門之太夫人於七月二十八日七十五歲誕辰文武各官皆往叩祝太夫人以爲目下適當海疆有事之秋不獨禮物不宜分毫收受卽壽筵亦不必預備署中照常辦事各官皆擋駕不見云 
[浙臬抵任]  
　　新授浙臬孫廉訪自簡放後已閱數月杳無抵任之信嗣聞廉訪在京勾留於閏五月間偕廖榖似糧憲同出京乘輪船至滬小　數日仍還兩淮上月二十日杭省始得報知廉訪坐船已抵浙境是以本衙門吏禮二房書吏卽於次日開舟沿途遠迎其本署之三首領及仁錢兩邑尊皆於二十五日開舟至塘棲往　憲舟於二十七日抵碼頭卽於是日入城仍在倉橋大行臺駐斾也 
[山長旋里]  
　　江蘇學憲黄　蘭又宗去年於江陰縣創造南黄書院專課經古文詞選闔郡高材生肄業其中初聘南匯張嘯山廣文爲掌教廣文以老病辭乃復聘定海黄元同大令掌教例當下榻院中以爲諸生間字執經之地大令乃挈一妾以往柳作添香伴侶近以該處風鶴頻驚紛紛遷避大吏乃援曾子居武城之例請先生暫避宼氛雇舟相送大合遂返杭州說者謂前席圖書後堂絲竹古之人有行之者豈必爲大令病耶 
[軍憲移節]  
　　善厚齋將軍旌節到津隨往海口閱操經列前報現悉軍憲業已旋津竺壯移駐山海關一帶以固京畿後路門戶另揀大員駐紥津沽云 
[風波可慮]  
　　慶軍憲之抵營口也凡地方官饋送禮物一概不受亮節清風一時罕有其匹軍憲此行本擬赴旅順閱兵湄雲兵輪已到營口迎接節麾而軍憲不相乘舟故擬改由陸路前進緩帶輕　風度固自不凡不必以破浪乘風爲快事也 
[通州近聞]  
　　誠坐糧廳丁憂回旗遣缺歸陳坐粮廳兼署○七月十五日闔城弁兵齊集恊鎭署恭祭大纛軍威甚嚴肅也○通州電報局將東門内外線桿一律拔起惟南門内外仍照常立桿然欲打報必須入都通州人頗以爲不便 
[甬東瑣錄]  
　　前報定海貝總鎭委督帶衛安營袁守戎在寗招勇已赴定海一節兹聞貝總鎭又委其哲嗣到甯在江北岸續招勇丁二百五十名俟招足成軍仍赴定海防堵云○江東後戎地方有某姓子不知因何事將妻連刺數刀昏暈倒地某亦自例踰時其妻醒甦已經地保報縣其細情俟探明再述○上月二十五夜寍波櫟社街保泰代當後李姓家突來盜匪多人手執木棍口操台州音李姓夫婦手足被盜擊傷並傷男傭之頭顱刼去衣物首飾約值六百餘金次日開單入城報縣朱邑尊於二十七日早會同城守營某守戎下鄉踏勘未知能破案否也○廿五日傍晚江北岸五康錢莊陳姓夥檢點銀錢忘却一包未曾落櫃卽入内取火只留小女孩在外突來一人形狀可怖女孩懼而奔進俟陳夥出包封已被竊去計洋一百七十員金約指一枚當卽追查杏不可及店王知覺喚陳夥之父來責令賠償並歇生意聞陳姓家貧如洗其何以措此巨欵耶○二十六日十點餘鐘宗太守乘惠濟輪船往鎭海拖山東船一艘以俻暫石堵之用 
[袁江雜錄]  
　　入秋後雨水頗多不似從前之亢旱上月初八夜雨師忽又稅駕平地水深尺許臨塘居民咸誦蒹葭之而雜糧亦有小損云○旱稻業經登塲雜糧亦有七八分收數計黄荳每石價一千四百文秫每石價九百文眞小民快樂之秋也惟落花生須秋後始能收穫菜子出油頗不濟用故浦上之油均仰賴於落花生而油價因之加漲云○初十日由淮海水師勇丁解到匪徒名係徐小扁子亦海洋著名之匪從海州解來者也○漕憲以添練兵勇尙覺不敷佈置爰飭各營將步隊缺額一概補足亦愼重防務之一端也 
[吳苑雜]  
　　前日　城北路叚巡委員某君挨戶查給門牌查至湯家巷擺渡口見有春色暗藏有類臺基模樣者叩門而入一老婦出爲攔阻口稱丈夫出外未歸家中無男子應門不例闌入臥内委員疑圑未破入房查看見繡榻上男婦二人效大體雙故事遂將交頸鴛鴦縶維至局訊明男係待詔女則江北人傭於某巨室者該員大爲詫異立卽移縣嚴懲一面禀精薇垣將居屋發封云○左俟相督師八閩所有兩江舊部恪靖各營聞均調撥隨往並聞侯相由陸路赴閩云○北局建築營壘時將附近民　墻壁階沿順便搬用居民苦之央人向統帶吳子伂明府婉告初時允爲查禁繼而轉謂此等無根之言何處得來兵勇皆節制之師斷不向閭閻滋擾顯係揑造浮言阻撓軍政務須向原告索取主名以 
 
 

Page 3

 
 
便嚴懲示警日人再三謝過始得寢事說者遂謂門府眞有應變之才云 
[吳淞紀事]  
　　吳淞鎭嚴禁砂言私鑄小錢一案疉奉憲示而各店陽奉陰違閭閻實受其累王邑尊知之昨晿对財神廟與河鹽廳吳君面議諒日内必當出示重申禁令也○金甌砲船貽晨啓往滬江公幹○南瑞鐵甲船裝來之副前營一營刻下分隸各營由營哨各官逐日在沿塘訓練洋鎗各技藝不稍休息○砲臺每日打靶兩次頗極認眞鎗炮之聲不絶於耳不愧勁旅也○昨午一點鐘有美兵船名綢納叨進口三點半鐘又有美兵船名拍雷司出口往寍波○大七山離吳淞三百五十里聞有法兵船數艘在彼處遊奕未識有何詭計也 
[船名彚錄]  
　　今將駐泊滬江各國兵艦開載於　英兵船名克利亞拍出雷澳兵船名愛而排出雷司德兵船名司考處意大利兵船名克立司叨福雷日本兵船名彭㕶揚亞又名富蘇美提督所坐船名出而㕶又今日進口二枝半桅兵船名綢納叨 
[附航被盜]  
　　昨法巡捕在新北門外城河浜見多人麕聚向前盤詰知爲船戶通盜搶刼之事巡捕以事關重大遂將船戶兩名拘入捕房事主某甲訴稱家住城内近因中法事起風鶴心驚日前祔四班航船擬遷至蘇州暫避我率妻子及兒子兩人至新北門外下船因船中有烟葉兩包必須起岸遂將船灣至火東門外旋有一船戶登岸而去不復回船駛過周太僕廟時已過晚各人均睡船戶並不繫纜任其飄至荒野有盜持械上照將船中所有盡行刼去我所失行李等物約值洋二百元立卽報明崑山縣飭差嚴緝旣至蘇州我向船主理論曾允賠洋二十元我未允諾而船主已避去刻適遇見故特送捕詰之該船主稱確有盜刼之事但何得寃庻船夥通同事屬重大必須澈底根查捕頭著恠兩人暫押俟解公堂訊斷 
[義憤可嘉]  
　　法人搆釁以來凡有血氣者無不眦裂髮指經各統領出示募兵投効者遂接踵而起聞虹口剃頭店所用各夥皆欲踴躍從征不復操刮　磨光之業店主欲留之而各夥掉頭不顧莫謂屠沽中無豪傑也 
[滬上閒談]  
　　昨幸列形跡可疑一則兹悉已經虹口捕房句探顧阿六查知禀明捕頭捕頭卽飭顧　同十三圖地保吳　全赶緊驅逐出境矣○虹口圑局所招勇丁兹已滿　縣署出有告示由該圑董送至英公廨請德總領事蓋印一俟發出張掛該圑勇卽當遵示巡查矣○前報載虹口大橋下泊有砲船一艘兹悉係吳淞響帶黄君乘坐來滬昨早已駛囘吳淞矣○上月二十九日本　載胡立昌之妾王義鄉至英租界混堂　探親　連生之妻柴橋阿順囑范某赴胡姓處揑情報信等情兹悉柴橋阿順因胡所許謝儀分文無着前日探悉范某已向胡姓　出昨日遂邀同連生各友扭范至大馬路慶雲樓茶肆評理范無可抵賴遂出洋五員交柴橋阿順收去阿順卽請帮助之諸人赴長春館飮酒計費去洋三員云 
[牌示日食]  
　　上海縣黎邑尊奉到憲行以光緒十年八月十七日戊子望月食江蘇江甯府月食十五分三十七秒初虧寅正二刻食旣卯初二刻月入地平卯正初刻十二分帶食十五分二十八秒食甚邜正一刻十二分在地平下先光辰初初刻五分在地平下復圓辰正初刻五分在地平下等情已牌示軍民人等届時一體保護云 
[法使遷居]  
　　法使巴德諾脫行轅本在領事署中近因該署急需修理擬遷居于英界五馬路公信洋行等情已列前報昨巴使偕其弟某君曁　譯官徹席葉並　署駐滬　事葛君已遷往新居矣惟前　謝公使蒞滬之醫生及大寫西人等仍居署内會審公堂亦從其朔云 
[拿懲也棍]  
　　城内著名流氓莊炳迭經縣署曁各局提懲在案詎仍怙惡不悛拆梢訛詐前日糾集匪徒在三牌樓此和酒店擾事淋漓大嚼不名一錢且因該店夥索討舊欠竟自恃孔武有力肆意辱毆正在人聲嘈雜之際爲巡防總局馮刺史所聞飭地甲前往拘拿尙敢假裝酒醉出口傷人其黨見莊被拘俱乘間逃逸地甲遂將莊禀解刺史刺史大怒以該棍徒疉次擾事殊屬　法喝令重責人百板枷號二月發犯事地方示衆 
[扭控主人]  
　　前日有蘇婦趙氏扭送沈某至巡防總局禀稱小婦人向在沈家服役因事回鄉雇一鄉女庖代前日回申詢及主人據稱該女已於半月前辭歇現因該女查無蹤跡而其母屢向我索人不得已將主人如請究追馮刺史因另有要公飭暫押候訊 
[抵房轇轕]  
　　木匠作頭張全坤前因虧短銀兩央將四明公所北首所造樓房三十四間向慶祥錢庄押銀四千兩祠因屢索無償涉訟於法公廨翁太守勅張嚴催張終無銀料理太守着慶祥庄執事王泉芹將房屋收管此事尙在本年夏間　張姓因契上祗載石　門五個僅肯交出樓房三十　其自已所住四樓四底不肯交出王復投案控訴太守飭傳研訊張延不到案前日原告遇張於途卽扭進管押詎張妻悉王住北　内穿心街預集流氓多人俟王出外卽拉赴上海縣署　詞　控經帮審委員蔣明府　理原被申訴情由各執一是明府以法公堂旣已有案着將王交保釋出王遂邀同中保莊張兩姓同投捕房亦將張全抻解訊太守詰这中保則稱立契時寫　樓房三十四幢現祗三十幢具自住四幢顯係在内太守閱及　紙果載明三十四幢五石庫門太守謂張存心取巧先將石庫門影射然旣有筆　載明幢數有張在五庫門内添屋四幢不然卽將自住之屋作抵張復嘵嘵置辯太守着包探同原告中保等前往查明如有不符之處當卽於禀覆後飭捕施往封釘 
[供詞各執]  
　　甯人張鴻飛夫婦涉訟一案節列前報前日晚堂復由黄太守集訊先將應兆全趙如松陳萬興李阿永等四人帶案太守向應兆全曰爾旣是張鴻飛之妻兄妹與夫不睦爾當解勸何故糾人搬物其非安分可知應稱實因妹去棄妻離子致妹同姊來滬妹夫忽返原籍將二兒寄在馬愛實處爲特往尋兒被藏在屋角用蘆蓆遮盖搜見之下又扭妹夫來案所有物件盡是妹夫者用敢帮同搬取寡婦張應氏稱我嫁張時去弟年尙幼後因姑亡由我撫養夫弟憑媒將我幼妹嫁與夫弟旋因夫亡守寡夫弟在滬營生初極視知曾購田十畝作爲我之養老資嗣因與馬愛寳相識欲與妻分離我妹來滬吵閙已非一次去年由諸親戚勸夫弟給妹洋千員辦金鐲等件外尙餘洋六百五十員隋帶回里今春夫弟囘籍言欲開店需用將金飾銀洋帶來原言與馬已經分離豈知皆　慌說故妹又赶來我由夫弟函追前來調勸旣來之後不令我與妹見面又被設計領妹看病及至憲署前卽被指爲遁　　案蒙飭清理　戚皆到無如夫弟乃糊塗若此張　張應氏供丈夫待我原是不薄實被馬愛寳及自稱族長之張延康慫恿所致今丈夫執迷不悟一時無可挽回請追還金鐲銀洋情願挈子回籍聽夫自　否則决難度日應兆南供與略同太守問張鴻飛爾知鑓否夫婦之間何致若是吵　涉訟公庭張答稱治家不正咎固難辭然妻氏實在持巒太守命帶馬愛寳上堂馬供我實係陳王氏丈夫現在漢口生理與張鴻飛御居是實並非碰識詎前早忽有男女十餘人把我家内核件盡行搬　去漕毆辱心實難甘求請追還究辦搬物之流氓寡婦張應氏又稱前日有張延康出爲認物訴捕拘我兄弟及諸親戚何以馬愛寳今又認物請補提張延康究辦太守問所搬之自何在該氏等答稱傢伙等在憲案箱在兄弟家中太守再四研詰各執一詞太守謂陳王研旣不承認與張相識着具無士結榢伙准領再飭差協同往　箱籠張鴻飛及搬物之應兆全等四人一併管押餘均開番着應兆南與寡婦張應氏理勸張應氏明白始准完案免究 
 
 

Page 4

 
 
[周案確情]  
　　前報列沈再庭冐領洋圓昨又列傳聞失實一節以正其非兹悉此間尙有微訛爰再列叙細情以供衆覽此案並非由捅房拘解公堂訊斷緣周榮春嚴金人　其山俱在妓院傭工嚴之嫂氏卽薛之拚婦前因開設妓院乏貲央嚴作中向周借洋一百元立有借劵迨該婦病故周央嚴索　前項　置之不理周遂於四月間赴會審公廨禀請提追當經黄太守飭差王锦提集　訊斷令　嚴二人各繳五十元償周完案薛旋　繳清嚴實窘迫異常無力措繳婁經周遞禀請追案懸數月兹始有人動令嚴折償三十二元周亦願其折收了結詎周曾欠沈再庭洋二十元屢約領得此欵卽行歸　沈與該差相識恐周領得避　不還遂與該差熟商俟嚴繳洋時外間　過以免被賴該差難却沈情且貪杯中物遂爲之　就領結由沈代押禀銷該差卽將洋二十元付沈尙餘十二元以一洋　付烟酒資其十一元則該差以周曾允送酬儀因亦一并乾没及周知悉心實不　卽在烟館酒肆揚言欲具禀控差冐領後經沈攙友向周說明愿代還某嫗洋四元另給周洋三元併前代墊洋三元亦作罷論計沈　領之洋因周一言已費去其半故周亦情愿　昆事云 
[上海籌賑公所沲少欽覆杭電報]  
　　二十六晚八點兩刻鐘敝公所接到杭州電報局來電有紫陽子求父病愈助賑洋五十元卽由全盛避寄去覆信並附保病延年疏兩扣託杭電局友轉交紫陽子請向灶神前拈香叩禱後卽將兩疏焚化至賑捐收據容俟杭電局將洋五十元寄到之後每行奉上七月二十七日發 
[揚州嚴佑之大善士解上海籌賑公所江西景德鎭賑捐書]  
　　少欽先生大人閣下頃奉念一日賜示敬悉一切辱承獎譽益覺增漸敝同人交　本屬無多加以海疆有事籌募更屬維難此次仰體大君子凱溺之懷亦不過於二三同志處稍爲集腋可以决其必無鉅欵弟自承乏賑務以來　負虚名毫無實濟清夜捫心惟深内疚以視先生之實心實力始終不倦眞不啻霄壤矣兹有思如堂廖嘉蔭堂曾各捐揚平曹寳五十兩捐助景廳鎭囑弟轉寄台端今訐元亨利匯上二七曹寳一百兩至祈查收　解爲禱有費清神容當泥謝專此佈達敬請台安愚弟嚴作霖頓首七月念五日 
右啓者今奉到揚州嚴佑之先生　函并申北巨豐庀友匯可合　銀一百零七兩三錢零六分當卽具復卽奉收條兩紙乃託巨豐庄轉寄謹此奉聞承大善士捐欵源源而來正是萬家生佛謹代江西災黎九叩　謝上海籌籌賑公所　弟施善昌謹復七月念七日 
壬午省試後道出滬上擬作汗漫之遊乃　駕初　二豎枉顧臥遊六日興盡而還今夏家地山兄攝家斯邦復鼓輪而至奉樓楚館飽閱雙昨回思伏枕　吟奚啻壤霄之别爰口占一律聊誌快事十二珠　上玉釣枝枝紅燭照高樓繁華莫說楊　勝顧盼休殊閬苑遊一領青衫　落拓三更紅粉爲名留天公厄我終　厄到底來登取上頭[  如皋顯廷顧懋稿]  
[業省撫轅抄]  
　　二十六日候補府時乃風禀辭囘滬○二十七日　補通判張疆禀知奉臬憲委赴江北緝捕差卽辭督憲曾宮保於八月二十日壽辰　二十八日甲戍翰林院檢討　傳道湖北人自籍來赴都從九夏文熾謝飭知請補宜興縣鍾溪司巡檜缺○二十九日候　府周蓮蘇常兩属公幹回候補同知孔昭芬禀辭回滬候　縣周孚裕服闋禀到○八月初一日候補縣查以觀禀知靖江任内交代算結揭宗彞禀知奉籓憲委解餉赴金陵從九徐兆澐禀知奉首府委赴吳縣各鄉稽查圑防米人汪懷　謝期滿甄别加考詳吉留省照例補用 
[江督門抄]  
　　七月十八日蔡添祿禀知奉神杌營咨調差遣楊文熙禀知奉委城北五六段保甲差藩轅牌示安東縣訓導錢雲鶴病故遺缺查有試用訓道王希閣署理○十九日提督周　波見○二十日同知陳光烈禀知奉委復勘朱家山涵洞　程情形知縣朱湘奉委赴通海公幹○二十一日陳湧泉　知賽虹橋工竣左　禀銷河渾差許肇基謝委仍辦水利局文案差○二十二日同知陳光烈禀辭赴朱家山吳炳勳銷假並禀知奉淮揚道委發審差○二十三日藩轅牌示江都縣泒州司委貝徐患疇期滿遺缺查有縣丞俞允文　以署理○二十四日凌蔭廷奉委總理南字選鋒全軍營務處我帶直字左營 
[浙省撫轅抄]  
　　七月二十三日劉至喜禀謝海運保獎加三品銜禀見同知黄昌甲禀銷西龍丁庫差禀見前署　縣方交缷回省禀見委署宣平典史趙宗仁謝委叩見○二十四日知府楊葆銘交缺　河掣騐局回省禀到通判葉元芳禀知厘捐總　季調辦曹娥厘局來省禀謝海運保舉○二十五日杭府吳禀見禀知聞船迎接新任臬司○二十六日署平湖縣京　到禀見叩辭○十十七日葉元芳禀見　回曹娥厘局平湖縣彭禀見禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年七月念五日京報全錄]  
　　宮門抄○旨一道錄前○選單○東撫陳奏修培堤工完竣並續發修橋銀兩摺○江學政梁奏恭報到任日期摺○豫撫鹿奏搭解銀兩日期片○漕督楊奏請飭部免議片○又奏爲陳明片○東撫陳奏忝革守備片○又奏分别撫恤片○又奏爲陳明片○東撫陳奏漕船挽出東境日期夾片○七月二十五日内務府國子監廂紅旂值日無引見○惪銘假滿請安○耀年請假五日○師曾請假十日○掌儀司奏初一日察奉先殿謨公行禮○内　奏派騐放王大臣派出肅王徐桐敬　陳　彬○吏部奏派騐看月官派出延煦嵩申熙敬周家楣徐用儀志元崇禮白桓○戶部奏　更換崇文門監督○侍衛處奏泒口外賜奠 
派出希期阿○召見軍機○○光緒十年七月分選單知縣河南尉氏許文鏞山西廣靈張星煥俱舉甘肅會寗簡榮　四加榮　羅芬拔良廣東永安張敏源舉直州判四川酉陽崔鋒試恩良吏目山西永甯鍾淋監典史山西興縣陳秉忠甘肅文縣馬肇湖北來鳳張聯魁俱監浙江象山楊家驤供○○山東巡撫臣陳士杰跪奏爲修培德州運河堤工一律完竣並續發景州承修吳橋口工需銀兩恭摺仰祈聖鑒事竊照德州境内運河兩岸工程前因年久失修堤身卑薄欽奉上諭飭令擇要修培當經臣委員勘估將辦理情形詳細覆奏並聲明吳橋口一段准直隸總督臣李鴻覃咨曾景州禀請添修埽　各工由該處紳民籌備料物帮修三成東省承辦七成應需經費若干俟該員等會勘禀覆再行酌發在案旋據候補知州許祺身禀稱會同景州官糾妥商辦法應在吳橋口險要處所築壩一道長五十五丈高寛各一丈兩頭鑲就尾掃十六丈又壩築堤一道長六十又底寛六丈頂寛三丈派景州在籍　士山表候補直隸州劉景芬購料修築地方官就近督率辦理所需工料估計京錢五干八百餘串除景州認修三成外東省應攤七成合銀一千三百兩懇請籌發等情臣當卽仍在奏堤修培黄河民埝津貼内如撥給並飭將各項工程趕緊一律興修懔遵諭旨伏汛以前告竣勿得延縷兹查德州境内運堤共應修十六叚均於閏五月二十五日修築竣事計城南東岸水營盧家坆合子坡三處各修月堤一道回龍廟修後戧二叚城化東西兩岸宋家道口程家莊八里屯八里灣燒樂　三　　八　等處各修後戧一叚黄泥灣　窩小蠻林第四屯等處各修月堤一道按照形勢分别高厚卑薄計自十餘丈起至一百四十餘丈不　小楊莊上年决口處所並加築後戧余堤月堤各一道以資　衛據該委員許祺身禀　所需土方工價及雜支等項共　用銀一千大否二十九兩錢五分原領銀一千七百一兩四錢七分尙餘銀七十二兩二錢二分仍交還河工局歸入原動民埝津防項下至防汎事宜該員等查明德州堤工三十叚其險要者十七叚現已會同景州一律修培人烟禂密之處白　身家所繫自能防護惟小楊莊曁樂　吳橋口燕窩第八屯等處村落甚稀民皆貧乏而附近道隸各莊戶大丁多波此積不相能在直民以爲堤在東境奚事耘人之田在東民則爲彼旣秦越視我我何必爲彼固藩籬以致互相觀望歴年决口皆在此數莊之内今明室章程於沿堤密栽柳樹修建堡房伏秋兩汛期内地方官派撥民夫駐棚看守有警則鳴鑼聚衆無論直東百姓一體田夫搶修每届春融農隙並由地方官勘明殘缺卑薄各處人别派夫培築其守隄人夫口糧　卽由官隨時發給刊立碑記以垂久臣詳加體察此後直東兩省但能恊力修防一洗從前嫌怨直民毋存畛域之見東民勿生觀望之心則彼此相維當不致再行冲决除咨直隸總督臣轉飭景州等處嘵諭居民一體遵照外所有德州運河隄工修培完竣並續發景州承修吳橋口工需銀兩緣由謹恭摺具陳伏乞皇太后皇上聖鑒謹奏軍機大臣奉旨該部知道欽此○○江西學政翰林院侍講學士臣梁仲衡跪奉爲恭報微臣到任接印日期叩謝天恩仰祈　鑒事竊臣於四月十五日欽承簡命視學江西五月初八日具摺請訓仰蒙召見訓飭周詳莫名感悚遵卽東裝就道於六月初六日馳抵江西省城初七日准撫臣潘霨委員將江西學政關防書籍册卷齎送前來臣當卽恭設香案望闕叩頭祗領任事訖伏念江右爲人文所萃學政操風化之原况當舉行選拔之年正值庠序觀光之候如臣檮味懼弗克勝惟有清白盟心愼勤將事嚴剔積弊務正本以清源精别羣才期黜華而崇實庶幾自竭愚陋以冀上答高厚鴻慈於萬一所有微臣到任接印日期理合繕摺具奏恭謝天恩伏乞皇太后皇上聖鑒謹奏軍機大臣奉旨知道了欽此○○鹿傳霖片再前准戶部咨議加京官津貼由各洋關籌銀解京河南每年奉撥銀八千兩自光緒九年爲始以後按年額解七月解半十月解清等因奏經奉旨依議欽此咨行到豫當繕分行司局核議籌解如期解清交紙在案兹届應解本年頭批津貼之期據布政司會同厘稅局照數籌銀四千兩委員搭解赴部交納具詳前來除咨部查照外所有搭解頭批津貼銀兩數目已期相應附片具陳伏乞聖鑒謹奏軍機大臣奉旨戶部知道欽此○○楊昌濬片再據湖北糧道素麟詳稱襄陽衛守備趙翔鶴經微光緒八年分資役銀兩未完銀一千五百七十七兩四分四厘於光經十年二月二十四日五月初九日兩次續完收庫等情前來伏查守備趙翔鶴經徵未完光緒八年分資役銀兩係在五分以上經臣查明戶部奏定章程於奉年三月内開單具奏在案今旣據續完清楚理合附片具陳伏乞聖鑒勅部免議施行謹奏軍機大臣奉旨該部知　鎭此○○楊昌濬片再葦蕩左右二營增採柴束原定章程每年青柴長發情形由該管道員詳請具責如有水旱虫傷　時聲明　　循辦在案兹據署淮揚海道王旗敏禀稱左營出沙汛因前歲鹹潮浸漫滷氣未消上年蕩地乾涸今春　雨萌發較遲四月内迭　霜損又　天旱遍生蝕虫產長稀疏其南北兩汛因上冬雨雪稀少本年春雨又復愆期卑窪地叚產長稀疏高阜處所尤形短茸現又遍生蝕虫殘食較重恐難足額右營三汛尾閭因上年七月鹹潮溢入蘆根受簜上游蕩地本年春雨愆期夏令天旱間叚生虫之處產長不茂卑窪之區亦屬矮茸各等情前來臣覆查無異除飭霜降後儘傷搜估據實具報外殘合附片　明伏乞聖鑒謹奏軍機大臣奉旨該部知道欽此○○陳士杰片再前據壽光縣知縣何慶祥等詳報壽樂營守備喬振東因查緝私宰未獲疑爲莊約常得勝縱放將常得勝帶營縱令兵丁張學海等毆責致常得勝吞服鴉片烟膏毒發身死等情臣因案關營備致斃人命亟應澈底　究期成信　當將該守備喬　東撤任批司行提全案人卷來省發委濟南府審辦旋據報兵丁張學海鄭振　遞解至章邱縣中途乘間脫逃復經批司勒追通緝兹據濟南府知府福潤詳稱兵丁張學海等迄未弋獲提訊屍親常法孔據稱伊姪常往勝向充壽光縣屬莊約光緒九年二月二十八日壽樂營守備喬振晃派出巡緝兵丁張學海鄭振鐸如何向伊姪查問私宰耕牛之人口角與兵丁元永順將伊姪夅營毆傷伊先不知　詎伊姪於三月初一日在喬振東署前更屋自行吞服鴉片烟膏毒發身死質之喬振東一味推卸堅不吐實　　恃欲　展自應叅　斫訊方能水落石田由臬司林述訓核明請奏前來臣查該守備喬振東因查緝私宰未獲　縱令兵丁將莊約常得勝帶營毆責致常　勝在該守備署前更屋自盡難保無妄拿搘打藉端索許情弊未便任其狡展除飭嚴拿在逃兵丁張學海等務獲究辦外相應請旨將壽樂營守備喬振東卽行革職以便墼飭嚴訊至所遺壽樂營守備一缺係部選之缺東省現有應補人員應扣留外補理合附片具陳伏乞聖鑒　示謹奏軍機大臣奉旨有照所議該都知道欽此○○陳士杰片再據工賑局司道禀稱前月初十日齊河縣民埝漫决查明淹斃男○大小士四口本由濟陽灌入徒駭河○臨邑商河等縣南岸間有漫溢被水　車不等並未損傷人口等情　來除齊河被災之處　前已批　該可道委員散放餹蓆外所有徒駭河南岸被水各村莊亦卽飭令委員前往查明戶口分别受灾輕軍撥欵撫恤其戶口若干及散放銀兩應俟查明禀覆後再行彚報謹先附片陳明伏乞聖鑒再臣現駐登州距省十二站各屬文報不無稍遲合併聲明謹奏軍機大臣奉旨知道了欽此○○陳士杰片再查查章邱縣居民私　長堤以洩積水口門　寛一十餘丈溜勢緩洩堵塞甚易卽齊河盜决兩處各寛三十餘丈口門尙非正溜一俟新料登塲辦理亦不甚難合併附片陳明伏乞聖鑒謹奏軍機大臣奉旨知道了欽此○○陳士杰片再東省本年起運上年漕○前經臣將頭起○○首先照行日期者摺奏報在案茲查濟寧前後東昌濮州東平等五帮跟接外河漕船依次開行於閏五月二十九日全數挽出德州相園　東境　相北上　督　道陸仁愷　報前來　咨直隸督臣飭屬赶緊催䟎外所有東省漕船全數挽出東境日期謹附片陳明伏乞聖鑒謹奏軍機大臣奉旨戶部知道欽此 
 
 

Page 10

 
 
[嚴禁社教示]  
　　鄞縣正堂朱爲遵札嚴禁事光緒十年閏五月十九日奉府憲宗札開據鎭海縣鄉舉人虞景璜增生李世培附生葉兆榮曹位綸等禀稱竊同治十二年間耆紳戴紹唐等以社教婦女在柴橋薛家漕地方私至觀音堂爲大佛教聚會之塲求檄鎭海縣主拆毁示禁等情控奉前道憲批示左道惑人大干例禁札縣查辦在案前縣于主並未拆毁嚴禁至今十餘年鎭邑泰海兩鄉社教盛行人教之人盈千累百時常聚會薛家漕觀音堂男女混雜肆無忌憚甚有帶髮師姑合同盤踞設立教會竟有孀誘入堂村女暗誘爲　甚至教人背夫逃匿　姑離居敗俗傷風莫此爲甚尤可駭者有郡城已故革把總龔萬林之妻不識何氏帶同教徒多人遊僧五六人並挾王姓樂姓二人各執運憲道憲府憲官銜燈籠到薛家漕觀音堂内於三月二十日揚旛掛榜懸鐘給牒大開教曾哄動遠近婦女通宵團聚地方不安璜等目擊心傷擬卽呈請禁止適穿山司主於二十一日隨帶弓兵前往查禁當將借借官銜燈籠收拾詳繳縣憲查辦在案似此私立教堂匪徒愈聚愈衆必子坼毁以杜匪患璜等竊議海鄉自觀瀾書院興課以來多士激家培養但無義塾以爲養正之所環求可否將該教堂免拆改充義塾以廣文教爲此抄案同列名單公叩繳縣查禁改充義塾等情具禀到府據此本府查寗地有社教名目前年曾經紳董獲其簿據規條名摺送府本府查閱大抵文理不通之人假設名目引誘無知男女雖以供佛爲名而不盡依釋教以勸善爲名而其言鄙淺不經或供天地君親師牌位或供三教畫像其不盡依釋教者爲不薙之男帶髮之婦可以方便自由在作俑之人兾可　錢肥已而無知婦女以爲旣不出家又種福田計無便于此者故從之者尤衆致有老太與太娘太太等怪名殊不知不憎不俗不釋不道適成一怪誕不經旁門左道爲聖世所不容其人果慕眞修卽當薙髮披緇斷絶夫婦子女爲僧爲尼旣自知其不能矣男以孝弟盡性以忠信立身婦女則孝翁姑敬丈夫以勤儉主家常以和順睦親族不幸而爲孀姑尤當以節孝自　遠男女之嫌人生自有堂堂正正一條大路持家在此留各在此甚至成神生天亦在此試觀孝子節婦牌坊人人敬禮千古留芳豈必持齋念佛而後入天堂而遠地獄哉乃竟不由正道誤入旁門以致男女混雜聲名惡劣不但鄉里不齒子孫痛心卽　菩薩見其不僧不俗亦必深惡痛絶斷不以福田子之而妖言惑衆左道歛錢適爲王法所當誅官府所當拿辦作俑與引誘之人其罪孽擢髮難數矣據禀柴橋之薛漕觀咅堂爲帶髮婦女盤踞自是社教一黨敢揑用各官銜燈籠希兾壓人尤爲胆玩除札鎭海縣封閉驅逐外查郡城前此江東大教塲之陸賢芳林吳氏造美公堂卽經紳薰查獲簿據各摺之所當時稱已閉歇近　難保不又生事又名指在城之念四間亦有分枝與此禀所指龔萬林之妻總是一黨合將前年紳董曷麟送美公堂簿據名摺等件一併杜發札縣遵照立卽飭差澈查美公堂之類應傳案者傳案示以本府此札勒取遵禁切結並由該縣錄此札　寫告示一百張分貼城鄉誖切禁戒以挽　風切切計發手摺規條等因下縣奉此除飭查傳案諭禁外合行出示嚴禁爲此示俾寺觀及居民地保人等知悉爾等須知私立社會教堂　言惑衆人干例禁自示之後務須凍　憲飭痛改前非各歸正業愼勿　信妖言自罹法網倘敢故違一經訪聞或被指發定卽查拿到縣從重究辦决不姑寛各宣懍遵毋違特示 
[守府示言]  
　　前報列管帶磐石砲臺王虎臣守戎禀覆防軍總局一函　見　洞明的勢議論風生兹復得其告誡軍民告示一　覺謂義俱嚴恩威並明莫謂區　武弁無出類拔萃之材也管帶浙江温州磐石砲臺藍翎都司銜儘先補用守府王爲　切曉諭中照江人　年興兵侵佔安南越人幾難自亡我朝命將守邊保護隣鳳情理所當詎意法人貪心無厭藉端要求　賠兵　繼以兵船二十餘就載兵四五十人在南北兩洋往來窺伺意圖佔地爲質本管帶奉守斯臺捍禦温處兩郡門戶自當率同　兵實力防難豈　注人兵輪擅入擾言地方居民爲此諭仰本臺兵目知悉當　本管帶平日愛　如子教兵如師以爾等際兹　疆多　枕又待旦守禦之勞節次瀆請各十憲酌加兵粮無如省　萬分支絀雌未邀准已盡我心當兹時事多艱本管帶力籌僅禦未嘗少懈撫心自問雖無恩惠及人亦無刻薄待人惟有乖志以身殉國盡心竭力爲此邦百姓保護身家爾等生長斯土同受朝廷豢養之思理宜共體此心力圖報稱本管帶久歴戎行　知外洋兵事　雖船堅砲利究竟主客懸殊我有雄臺巨砲　以　待何畏之有餉敵　入口至　華關　　興旗色　　戰　各砲嘉于　　其行止觀　動靜應戰應守本管帶自有定見務斯同心合力共奏　功不准妄動　惶如奮勇有功者破格請獎如退縮不前者立斬　前本管帶賞罰以信言出　　各宜凛遵毋違特諭 
 
 

Page 11

 
 
[謠說無愚]  
　　杭垣仁和倉橋之天主堂本天后宮之故址也赭匪亂後四人於其中尋得　碑一方　前　戚　　　所　爲　朝李文達公撫折時所重修碑文中歴叙戰功事蹟甚詳蓋其地本屬西人自爲戚　兵奪歸後遂故建以奉天后聖　焉西人　　　　宗　故地改造教堂以爲義學醫局公所易其名曰天主堂有西人僦居之以管轄一切焉時省憲以省城甫復善後事多且有碑石可後姑　之　今事越甘年不相顧相本月十六日本府吳春家太守首先至普濟堂下輿堂董方迎入叙談而仁邑趙澹如錢邑程稻村兩邑尊先後　至堂中不知何事　相驚愕太守乃商諸堂董飭人持片至天主堂　請西人來堂　談要事逾時西人偕同通事到來各修主賓之禮太守乃婉告之曰目下中法搆隙民間謠言昌起各路防軍四集此輩無識之徒但見有異言異假之人卽以爲非　族類視若仇敵設地方　照料不周　免有誤相冐犯等事擬請貴國之人另尋善地暫避數月俟和局旣成自無意外之慮也西人謂此事自屬正理但我堂中所設各處義塾生　有數百人收養之病夫又數十人而歸　之鯀寡狐獨又幾百人皆須撫卹此外尚有各種善舉勢不能半途而廢以此進退兩難太尊日此　善奉杭省無一不備儘可安頓但現在戰事日亟各處防務愈嚴還望早啓行旌爲是言罷怱怱而散於是滿城謠傳凡㝢杭之洋人皆已逐出境外其實並無是事聞英國之人已擇定馬巿街地方起告會館卽日興工矣 
[秋感]  
　　凄凄秋氣悲狡狡秋月潔臨軒照閨人　多不勝說吾生差不辰值此世艱日幼旣罹宼曼今又　胡羯奪　舊屏　揚我償軍實王道固歸仁戎心但狡結陰謀肆鯨吞詭計忽豕突傷哉福水師一戰俱　没先事旣陳防後援難　絶敵舟任容與　　何由雪　伺志到　侵凌恨　猾誰　壯士戈攙槍快盪減天宇廓然清人心舒抑鬱閨中願繡絲四海尊王室才士碩河清策勯功第一補　　人稿 
[夏閨]  
　　楚楚丰儀淡淡粧輕羅衫子浣風香鬆雲綰就慵來髻茉麗球偏　　旁曲欄暫倚僥風清蘭露　香花韻生竹榻乍回午夢候茶烟一縷德松聲皓月盈庭照薜蘿昌簾不捲搹微波夜闌羅袂深凉意吹徹天風横素河晚牕暑氣已全收紈扇停揮延素秋清絶玉樓好時景憤來鶴警海西頭[  補蘿山人稿]  
[上海絲業會舘籌賑公所施少欽經收江西蛟灾賑捐第十四五六次清單]  
　　揚州嚴佑之先生經募忠恕堂廖揚平銀五十兩嘉蔭堂曾揚平銀五十　由本埠巨豐莊來合收規　一百零七兩三錢零六厘新安尙志訐金一百元海陽隱名氏二十元本埠同善局經募二十元嶺海客求體健由鎭江廣義相號來十堫在足子移萱堂冥　懺資三元本埠無名氏一元旅瀘氏四關二元以上廿七日○前内閣學士洪印鈞奉先母潘太夫人遺命不作佛事移且曹平銀一百兩合收規銀一百零七兩三錢五分由　竹峯兄交來養閒齋十元以上廿八日○誠記由鼎記洋貨號徐鶴笙兄來規銀七十三兩五錢二分咳嗽全愈十圓花萼軒四元認春三賀延月三圓四巨由王春泉翁交來東海氏求合宅平安八　願　善士執　子懷生氏求母溼疾速毹五圓崑山胡秀山求人口平安由同昌義號來五圓古越朱遂初移預支辛資由杭福潤局來二圓慈谿有心無力子由杭張同泰號來二圓鎭江無名氏求母病痊二圓又求人口平安二圓黎里吳曉江求母康健延壽二圓福建黄地求病愈一圓安定後人一圓獨愼齋由公和典來一圓吳江林由杭福潤局來八開二圓十六開一圓以上廿九日 
[上海絲業會舘籌賑公所施少欽經收金澤風灾賑捐第二十二次清單]  
　　七月十五日禾郡沈熙伯由揚州銅山汪公舘寄福興潤局來二圓○二十日泗水一粟廬寒士求慈親脘胃疾愈二圓○廿二日禾中不留名完心愿錢二百文○廿三日悔遲子由蘇電局來四圓○廿八日雲間姚愼之由恊源局來一圓希古道人一圓合併聲明 
[上海北市盆湯弄絲業會舘主施少欽經收接募山東重遭水灾加勸江西蛟賑捐七月廿七八九日第四百七八九次清單]  
　　不書名胡求病速愈二十元嶺海客求體健十元三槐堂王十元曲補無名氏求足疾痊愈十元愼修書屋移贈壽儀並飭省席菜資由邦江乾昌局來六元錢潤響求病速愈四元疁城貧病子求病速愈三元浙寗無名氏二元南京無名氏二元廣東無名氏二元顧鴻逵求母肝疾速愈一元蘇州段詩禮堂一元西晝錦里公設故燄餘實移助足對一元虚對一元錢三百廿九文○第一百六十七日出售助賑彩　李記一千零七十一至一千零七十五號五張共十元以上廿七日○前内閣學士洪印鈞奉先母潘太夫人遺命不作佛事移助暫半銀一百兩由沈竹峯兄交來合收規銀一百零七兩三錢五分寓鹽京口無名氏求病速痊由揚州福興局來二十元陶鄭氏爲新產女孩驚風保速痊由杭州楊寄永泰豐局來十元姚寳山出　平安完愿由杭永泰豐局來十元松　思過子求子傅經病痊並祈人口平安十元逸亭氏由硤石恆升木行寄正源局來六元順泰木行曹五元嘉定江夏福五記求合家平安並自愈疾由致大局來四元王亦衢由南市聚安糖棧來二元廣潮張珂珍一元○第一百六十八日出售助賑彩票煙台海關執事韓秋亭一千零七十六號至一千零八十二號七張計十四元囑原票留存如得彩仍舊充賑以上廿八日○武進莊經募不書名馮十五元由電報滬局謝綏之兄來願隨善士執鞭懷生氏求母溼疾速愈五元天水氏完夙愿五元李月記四元四川蕭氏四元浙寗王不書名一元高氏節冥資一元邱樹德求夫婦平安一元錢彤記沈槎記二戶箔灰售資各一元朱永椿移藥資由新篁全盛局來一元香雪軒主一元無名氏四開二元○浙紹楊君叔　代募捐册張萬昌箔坊二元梁匡臣梁慶宦王寳生沈雲裳沈子琳陳宗林王振昌七戶各一元楊繼書如記高記岳記景記揚又林山記揚少墨楊如皐楊鏡山十戶各半元由永利局來○浙杭萬承志堂來無名氏太乙救疫丹一千錠由福潤局來以上廿九日 
 
 

Page 12

 
 
[光緒十年七月二十六日京報全錄]  
　　宮門抄○上諭一道錄前○教職單○直督李奏查勘河岸私埝疏通水道摺○雲督岑等奏　補知府摺○　學政梁奏報出棚科試日期片○江撫潘奏報學政幕友姓名籍貫片○晉撫奎奏叅草知縣審辦夾片○七月二十六日　藩　鑾儀衛光祿寺正藍旗值日無引見○左中堂前往福建請訓○禍錕尚宗瑞各謝放崇文門正副監督恩○英麟廣順各請　十日○吏部奏派騐看月官之科道派出三德孔憲瑴鄔純假鈺昌隆恩鄭訓承魏邦翰祥祜○召見軍機左中堂○光緒二盺七月分教職　正諭順天昌平州袁號保定直隸武邑李敬亭順天山東鄒平劉殿鏡青州山西霍州秦撫岐太原河南内鄉李大昌開封湖北江夏黄詩笙荆州湖北武昌詹文楷黄州四川資州包汝楷叙州俱舉訓酋直隸鉅鹿王蝁昇定州山東蒙陰陳維預　州文　王　襄青州山西孝義許墨林霍州河南靈寍葉聯輝光州林縣宋德　南湯獲嘉翟芸生開封温縣常樹聲開封扶澣張曉峯開封中牟黎鴻献汝寗遂平葉繼祖陳州陜西延川薛鑫若同州扶風安秉璋同州湖北通山張湘施南四川梓潼薛炳叙州俱舉山東莘縣李維　濟南挨復諭直隸無極陳礽菁易州山西沁水郭景儀大同四川德陽趙敬　叙州俱廪山東昌邑王伊嵐曹州河南長葛泰文炳南陽葉縣趙震鏞開封俱拔山西臨縣劉璜耀平陽浙江於𣈅俞斯瑂甯波廣東西甯鍾龍恩嘉應四川儀隴邱景遲䕫州俱舉河南蘭儀甲方渠詐州恩貢廣東大埔陸之英高州附復訓　隸深州楊集天津陜西乾州張鏡堂同州四川眉州李晉光綿州俱附直隸任邱張釿正定山西虞鄉呂應觀汾州河南南石屠麟之懷慶湖北應城洪聯芳黄州俱奉河南鋊州春之楨許州陜西韓城曹濓西安雲南　寗李沛霖曲靖俱廪陜相華州張煥堂鄜州副雲地濛化李快黄廣西歲雲龍李燦春雲南拔○○前大學士署直隸總督一等伯臣李鴻章跪奏爲查勘拆除清河北岸等處私埝疏通水道恭摺覆陳仰祈聖鑒事竊臣欽奉光緒十年四月初二日上諭都察院奏順天生員劉青雲等呈訴清河北岸各築私埝阻遏水道以致無從宣洩等語文安等處向來木災極重所呈關係民生利害　如河疏濬之處着直隸總督會同順天府查勘明確奏明辦理等因欽此當經咨會順天府尹臣查照旋准咨覆由　主稿核辦曁將劉青雲等　府尹衙門所遞呈詞錄送前來臣查安州等處之西淀向稱巨浸應由趙北口穿柴伙淀卽曰草　經清河歸東淀津入河清河旣爲西淀宣洩之路又受白澣諸水源大流多並藉北面中亭河分洩自來清河無北堤中亭無南堤使盛漲互相吐納各免壅滯立法甚善其清河中亭之間窪地甚廣俟汛漲消落種麥次年汛前收成亦不失一水一麥之利此乾隆以前幾經斟酌籌定之舊　　乃附近居民貪種淤地與水相爭於柴　淀清河北岸一帶逐漸攔築私埝亦間有矇混禀准者夫柴伙淀清河築埝則西淀水路阻塞安州首當其災並波及近淀之高陽任邱雄縣上游之容城清苑各境清河北岸中亭南岸築埝則上游雄縣新城固安涿州白溝諸水亦被阻塞且西淀清河水路旣皆逼緊勢必闖破干里堤清河南堤由任邱雄縣灌入下游保定覇州大城文安而以文安大　爲壑誠如 
聖諭受灾極重是以文大覇保被害衿民劉青雲其迭次呈懇者除臣前據清河道史克寛禀請已飭嚴禁再築並令　酌平毁奉前因復派分發補用道金福曾署天津首劉樹堂與史克寛妥細勘辦　禀稱各處所築私捻除無甚阻水者不計外其阻水者　碍上下大局若不分别拆通轉瞬大汛又將横流爲害上年大水各埝已多沖缺趁此辦理事半功倍遂督飭委員拆去　河口横埝三道張青口横埝一道魚津窩上下横埝兩道滄浪淀賈莊子趙家房王疙疸月亮地横埝七道又挖通柴伙淀卽白草窪上下埝口又旁口十三道魚津窩直埝口門十丈石溝河斜埝口門十丈並將張青口减河五百四十餘丈柴伙淀下口引搆一百十餘丈一併挑通使柴伙淀漲水亦得暢洩等情臣查私埝阻水曲防害鄰本干明禁况西淀清河關係十數州縣水道全局該淀　向係經水蕩澜之區乃私埝縱横水無去路無怪年年泛濫各州縣迭受沉災小民貪種者所得無多而國家蠲賑之費與灾區所失之資不知幾凡出利害輕重較然斷難姑息一隅致多窒碍亟應遵旨設法疏通今經該道等勘明將阻水私埝分别拆除本届汛漲洩水已較暢速俾得遞輸歸海具有明騐嗣後該淀窪地面應仍復舊制一水一麥之利不准再築私埝每年三五月由天津清河兩道派員勘查認眞禁築其水道淀地從前報墾有糧者卽飭查明聲請豁除以示體恤除將劉青雲等所呈展濬清河各節另行核辦外所有清河北岸及柴　淀一帶有碍水道私埝分别拆通以復舊制緣由理合會同兼管順天府府尹臣畢道遠順天府府尹臣周家楣合詞覆陳伏乞皇太后皇上聖鑒謹奏軍機大臣奉旨該部知道欽此○○降二級留任雲貴總督臣岑毓英雲南巡撫臣張凱嵩詭奏爲遵旨揀員調補省會知府要缺以裨地方恭摺仰祈聖鑒事竊臣等准吏部咨光緒十年四月初六日奉上諭雲南雲南府知府員缺緊要着該督撫於通省知府内　員調補所遺員缺着桂霖補授欽此查此件部文並無行文坐日應照例以光緒十年四月初六日奉旨後五日作爲部中行文日期照限减半計算扣到閏五月初六日五十日限滿應歸於閏五月底截缺係屬要缺毋　掣簽業已詳咨截缺日期在案查雲南府知府係省會首郡冲煩疲難四項兼全要缺該府所屬漢回雜處稽查彈壓政務殷煩非精明幹練之員弗克勝任前准部咨嗣後首府首縣缺出應令該督撫於通省正途人員内揀選調補文省會知府缺出奉旨於通　知府内揀員調補　擇其人地相宜者毋論缺項是否相同及歴俸已未滿年限俱准調補歴經遵辦在案兹臣等督同署藩臬兩司於通省應調人員内逐加遴選查有大理府知府鄧華熙年五十五歲係廣東廣州府順德縣人由附生中式　豐辛亥恩科本省鄉試舉人壬子科會　挑　　錄揀選知縣捐員外郎簽分刑部行走六年十二月到部十年八月奏派外城辦事處司員十一月事竣奉旨賞加四品銜同治元年七月保送實錄館校對官三年七月奏充詳校官五年十二月全書慶成奉上諭免補員外郎以本部郎中無論題　咨留遇缺卽補欽此六年正月泒充秋審處總辦三月派充山東司主稿十二月奉旨補授山西司郎中七年年閏四月捐免免歴俸五月截职六月引見奉旨記名以湏缺知府用八年十月考試御史十一月引見奉旨記名以御史用十二年五月丁母憂光緒二年二月嚴滿奏留本部七月奉旨宝授江南道御史二十九日欽派丙子科稽查磨勘直省鄉試試卷官九月奉旨派充武會試内塲監試官三年二月奉旨派充覆試丙子科直省舉人内簾監試官六月奉旨巡視東城事務歴　巡視南城山東道山西道監察御史兼署　河南道監察御史四年二月京升到班簽掣雲南大理府知府奉旨補授三月初七日具摺謝恩蒙召見四月二十一日領憑起程九月二十九日到省繳憑十一月初十日到大理府任七年七月初九日調署雲南府事八月十二日接印九年二月因六年間勦辦永昌股匪案内出力保奏十一月二十五日奉旨賞戴花翎並賞加鹽運使銜欽此又恭逢計典保薦卓異在案該署司等查該員精明幹練才識俱優任内並無叅罰案件請以調補雲南府知府實屬人地相官洵堪勝任與例亦符據署雲南布政使李德　署按察使熊昭鏡會詳請奏前來臣等覆查該員老誠穩練辦事實心歴在本任署任並無貽悞合無仰懇天恩俯念員缺緊要准以鄧華熙調補雲南府知府　於省會要缺有裨如蒙俞　允該員係現任知府今請調首郡知府銜缺相當毋庸送部引見所遺人理府知府缺遵旨卽以桂霖補授所有揀員調補首郡要缺知府綠由謹合詞恭摺具陳伏乞皇太后皇上聖鑒勅　議覆施行謹奏軍機大臣奉旨吏部議奏欽此○○梁仲銜片再臣查江西尙有十二府州未經科試○年值鄉試之年秋初須辦錄科事宜爲期已促臣當卽檄行郡試未完諸屬迅速舉行接印後卽於七月初一日出棚先試撫州挨次按臨寗郡一帶以期十一年六月底科試完竣理合附片陳明伏乞聖鑒謹奏軍機大世奉旨知道了欽此○○潘靄片再各省學政所延閱文幕友例應將姓名籍貫咨明督撫查核奏聞茲准新任江西発政臣梁仲衡咨帮署中所延閱文幕友七名係直隸附貢生劉湖江蘇廪貢屠廣順天舉人陳貞湖北拔貢王樹藩福建舉人林宗開浙江舉人韓佩宗江蘇附生吳巽儀等　咨會前來臣覆加竊訪無異理合循例附片奏聞伏乞聖鑒謹奏軍機大臣奉旨該部知道欽此○○奎　片再廣　縣　舉張飛鶴以不法重情控告其胞叔張化育一案訉屬子虚因該武舉恃符狡展前經臣奏請斥革審訉在案　廣靈縣知縣楊亦銘於張化育初到案時疑其素有　　誠恐遁脫遽令用灰揉瞎兩眼並割斷兩脚腕　筋該縣楊亦銘身任地方於承審此等重案並不虚衷　鞫輒因疑有邪　任用非刑辦耶殊屬　謬自應叅革審　據　臬兩司轉據該　道府揭叅前朱相應請旨將廣靈縣知縣楊亦銘先行革職以便歸案審辦再知縣一項叅革降補之缺改爲一咨一留今廣憲縣係新章後革第一次出缺照章應請扣歸部選合併陳明理合附片具奏伏乞聖鑒訓示謹奏軍機大臣奉旨着照所請吏部知道欽此 
 
