# 1898 - 346 - 4909222

 

Page 1

 
 
[外臺秘要出售] [  書集成局啓]  
　　是書爲唐王刺史燾所輯刺史在臺閣二十餘年蒐求古今奇方凡一千一百餘種裒成四十　鈉元　要卓　　　宋孫中丞　之於　明程敬通先生刋印於後岐黃家久已奉爲圭臬惟板本久已散失市無流傳本局由日本　得初印原　用新　鉛字　印紙墨精良校　　　現已工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓　　日鴻文順記　北省城　文書　　　此佈 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平禍亂嘉猷碩畫亘古不刋奏議一編直可與陸宜公繼軌江左書林　本届用新鉛字排印成書紙張潔白校警精良裝訂四本定價實洋七角江左書林及滬上各書坊均有發售欲購者請　便　玉　取可也此佈 
[新印東萊博議初二三集及三才略出售] [  圖書集成局代啓]  
　　東萊博議一書識見高遠議論明通久已　炙人口惟坊本流傳說字脫簡不勝枚舉今由掃葉山房倩本局用新　鉛字排印書校　　　　　白計初二三集定價洋八角分售每集洋三角又三才略亦已告成每部價洋二角在申報館申昌書室及蘇申南北掃葉山房　　此佈 
[整頓海軍議續前稿]  
一曰合操各營以通聲氣中國兵艦分省設防不相聞問遇有事變始行調撥則器械不齊口號各異遼東一役南北洋師船相遇且不能以旂號通語更安望其合操布陣克敵致勝哉今宜如左文襄之言三洋各駐師船不分畛城時常合哨有常山率然之勢其會操也仿英國之法每三船爲一隊以快船隊當巡查以差船隊聽號令以鐵甲船操陣式行駛時前後左右互相聨絡互相保護如臨大敵則可以賡同仇同澤之章而聲氣通矣一曰分操各陣以備戰事中國海軍患在陣不整齊大東溝之役致遠則輕敵太前廣甲濟遠則畏敵太後超勇揭威未及隊平遠廣丙不及出港而督船已傳令開砲各船隨之參差不一此眞取敗之道也及今亡羊補牢自以操練陣式爲第一要義陣式之演宜分　　爲數隊每隊分爲六小羣六小羣可變爲單羣雙羣三羣小羣四種陣又可變爲魚貫陣雁行陣斜雁行陣均宜　　　水師章程令各人站立應當之方位操練各技教以放槍及砲彈行抛物線與一切格致有關之理法如波子某　　　温帕德兩處之教習則心手相應斯可謂教民而戰非眞棄之者矣然而猶有慮者曰經費不足船不能多　　　　　足兵不能多練也今卽十年生聚十年教訓其如小不敵大寡不敵衆弱不敵强何不知海軍之設在精不在多　　之戰俄船四十號英水師未得其半而俄卒不敢稍犯其攻土耳基也鐵甲五十餘艘闖入海口英人以船十餘　　之而俄水師卒不敢動者以英人之操練水師爲最精也且英法師船數足相將法之官員學問每優於英似宜駕英而上之矣然而兩軍相見法終不免於讓英者以法兵多而不足用而英兵之足用者恒四十萬其操練精也夫此操轉之法中國苟能變通而仿行之則船不能多備可以借民船兵不能多練可以練漁　　言乎借民船也英人自開國以來遇有戰事往往借用商船近於一千八百五十二年與送信船約凡輪船攺作快兵船者政府必從豐津貼以示鼓舞中國亦宜仿此而行雖内河輪船不可接戰然或以之運兵或以之運餉則人工　省而接應尤　則獲　不可謂不多矣若夫漁團者與海軍相爲表裏者也海疆七千餘里散漫無紀其勢難以兼顧而漁户則生長海濵　水沙礁素所　習　　編爲保甲十船一漁長五十船一漁保撥兵船以護之而教以行軍布陣之法比及三年定可以爲國用矣攷英國一千八百八十年水師淸單捕魚人十五萬漁家孩童一萬三千此成效之卓著者也至於編竹筏以充兵艦謂受砲可以不沈練鳬軍以放魚雷謂入水可以不死此行險之事而豈萬全之策耶線而言之有治法者不可以無治人故當重整海軍之初朝廷必特派一知兵大臣統事權而專責任每年春秋兩次周歴兵輪首先考察舵師凡夫島　口岸礁石沙土水程風色必果能熟習而後畀以重任次則武弁及兵士之勤惰得失尤必巡察分明黜陟悉當至於採辦製造局員凡購輪船軍火者之耗蠧百出積習相沿久已牢不可破亦當治以揑飾舞弊應得之罪庶不致　糜巨欵但資蠧蝕而貽笑外邦也弊革而利乃可興不肖去而賢才始出否則海軍雖漸擴充設一旦外侮紛乘恐重蹈覆轍仍供一　而靡足恃耳當軸諸巨公其果能思患而預防之諒不河漢乎斯言 
[義增兵費]  
　　德國軍報云義國議政院各員議定由一千八百九十九年起至九百零三年止五年中除陸軍常年經費外增添額外經費七十四兆二百一十五萬利而稽其細數一軍營糧食費五十萬利而一添造新式快槍一百零五萬桿及火藥等費二兆利而一行軍測繪地圖費三十四萬利而一調遣各軍費二百萬利而一建造砲臺費三百五十萬利而一建造鐵路費一百五十萬利而一沿海建造砲臺費七十四萬五千利而一要隘添設小砲臺費一兆利而一砲臺上應用巨砲費七十萬利而一新添砲軍費一百八十萬利而一建造兵房費七十五萬利而一軍醫隊及留後軍各費三十萬利而又預籌本年七月至明年七月額外經費共一兆四百六十一萬八千利而計軍器火藥費五百萬利而行軍測繪地圖費六萬八千利而陸軍各費四十萬利而砲臺費五十萬利而鐵路費三十萬利而要路添設小砲臺費一百八十萬利而砲臺上添製巨砲費一百二十萬利而陸軍添置機器費三百萬利而羅馬防營餉費十五萬利而築造操塲費一百六十萬利而兵房費六十萬利而按利而爲義國通用之銀每二十五利而合英金一磅義國卽意大利也 
[三韓黨禍]  
　　昨得朝鮮訪事人來函云西歴十一月二十號韓城萬民公同會中商民一千餘名各執器械與獨立協會中人爭鬭殺死會員二十四名並將趙秉式李容翊二家毁壤一空韓王覽奏卽下令將獨立協會中人收禁十七名廷臣異常惶迫法部大臣韓圭咼首先逃遁會員朴定　金嘉鎭金宗漢等亦以次潛逃刻雖民心略定而獨立協會中人尙私議復仇噫外則宼患憑陵内則黨禍連結箕子舊封其將不國矣乎 
[江防縝密]  
　　金陵采訪友人來函云南洋大臣劉峴帥飭陸師學堂頭班學生四十名分赴各砲臺帮罰防守俾一朝有事不致有左支右絀之虞又以糧餉爲軍食所需不可稍形支絀特派幹員前往江西產米之區　爲購備裝運至省務令標防各營足支一年之食更電請長江水師提督黃芍巖宮保扼守江陰鎭江等處以備不虞宮保見兵力不厚飛調長江上下游水師嚴爲扼守日來峴帥又念江陰爲長江門户防務最爲緊要電咨宮保督兵嚴防不可稍懈老成謀國計出萬全其縝密有如此者 
[日闢租界]  
　　厦門訪事友來函云日本國現擬在厦門闢一租界計長八十餘丈已由兩廣督憲檄令厦門道 
 
 

Page 2

 
 
轉飭地方官會同日本領事官詳細勘定大約其地在虎頭山沿海一帶 
[補記相節過津事]  
　　天津訪事友人云李傅相奉命查勘黃河自上月十七日抵津卽赴直督節轅拜會裕壽師壽帥卽時回拜時已黃昏傅相仍復傳見舊屬各員暢談時事十八日晨七點鐘見客至十二點鐘午膳後小憇約二點鐘仍見客迨夜分始止是日共見文武各員約十五六起其行臺在水師營務處房屋悉係西式十八晚預運行李至内河船開往茶店口十九日晨八點鐘傅相乘輿至火神廟由地方官預備茶座壽帥及闔城文武各官咸來恭送行旌十點鐘槍砲聲隆隆震耳傅相卽與各官告别登長龍艇用仙航慈航兩小輪船拖帶循南運河遄行限五日内到德州然後遵陸赴濟南晤商東撫親往沿河查勘至奏　各道員飭由陸路前往山東會於省會其隨侍來津之少公子季犀部郎於叩别後仍回京供職 
[照錄贛撫遵照部議攺鑄八分重制錢摺稿]  
　　二品頂戴護理江西巡撫按察使臣張紹華跪奏爲江西遵照部議攺鑄八分重制錢請頒發祖母樣錢以爲成式恭摺仰祈聖鑒事竊照光緖二十四年六月十六日准户部咨遵議漕運總督松椿奏銀價日低錢價日昻請令各省一律攺鑄八分重制錢等因一摺五月二十一日具奏奉旨依議欽此鈔錄原奏飛咨遵照辦理計鈔奏内開近數年來銅價日昻錢價卽因之增長非减輕分兩不可據奏各省制錢每文按八分鼓鑄係爲維持圜法因時制宜起見應如所奏辦理其停爐未鑄之雲南及向未開鑄之奉天等省請旨飭下各該將軍督撫迅將鼓鑄制錢事宜認眞舉辦至已經開鑄之湖南江西等省鑄錢分兩亦應一律照辦以歸畫一惟分兩旣减錢質務須光潔精良倘鑄不如式卽由各督撫將委員匠役從嚴懲辦等因當經丧撫臣德壽行司前司翁曾桂因護理撫篆卸事臣署理藩篆接准移交卽會同署鹽法道繆德棻查光緖十三年二月間奉文鼓鑄一錢重制錢當經前司會議援照福建江蘇等省章程每錢一文重一錢以銅五成鉛五成配用銅鉛每百斤折除火耗十五斤每年鼓鑄八卯每卯鑄錢一千九百五十八串四百文每鑄錢二百斤給匠工炭料錢六千四百文開單詳請奏明頒發樣錢嗣奉行准户部頒發一錢重祖母樣錢到司發局開鑄以銅鉛各半下爐鑄出之錢殊形脆薄又銅鉛每百斤折除火耗亦不僅十五斤嗣復試用銅五二鉛四八配搭鑄出錢文尙稱合式其銅鉛下爐火耗每百斤實折二十斤方免不敷後因銅鉛缺少而洋銅洋鉛又異常擡價居奇鑄務倍形棘手以致未能按卯鼓鑄今奉諭旨攺鑄八分重制錢自應欽遵辦理應請嗣後每卯仍用五成二銅七千九百五十六斤四成八鉛七千三百四十四斤共一萬五千三百斤内除二成火耗外八折扣實一萬二千二百四十斤每斤一十六兩合計一十九萬五千八百四十兩遵照新章攺鑄八分重制錢二千四百四十八千文較舊鑄一錢重制錢每卯一千九百五十八串四百文計多鑄錢四百八十九千六百文會文詳請具奏並頒發樣錢照式鼓鑄護撫臣翁曾桂適値丁憂未及核辦卸事移交前來臣查當兹銀賤錢貴亟應遵籌鼓鑄以維圜法而便商民臣於藩司任内與鹽道會議增銅减鉛並加添銅鉛火耗均屬再三商酌核實辦理合無仰懇飭部頒發祖母樣錢來江以爲成式而資遵守除飭司道督飭局員認眞舉辦俟奉到硃批並頌發樣錢到日卽行開鑄外謹會同兩江總督臣劉坤一恭摺具奏伏乞皇太后皇上聖鑒訓示謹奏 
[委勘塘工] 　　 
　　杭州訪事友人云嘉興府屬平湖縣境獨山沿海石塘前因秋汛被潮衝塌由巡道陳養源觀察派委塘工提調李小亭太守雇工修築現届冬令水涸潮平正當塡土以期堅固上月二十三日觀察札委候補同知劉司馬頌年前往查勘以便隨時雇工加王至嘉興卯湖一帶前因天時亢旱河道淤塞經藩憲惲方伯撥欵開濬工竣後卽由嘉興府宗太守委員查勘禀報至省方伯以事關水利格外周詳故於劉司馬赴平湖時委令順道復勘 
[擬築車路]  
　　杭州訪事友來函云浙省自開埠通商後就拱宸橋設立租界市廛日益繁昌惟距城有十餘里之遙雖盈盈一水舟楫可通而每日自十點鐘由城内開行十二點鐘時始到午後四點鐘時復開回遊人之乘興而來者未能盡興而返去秋曾有人議築車路製造東洋車由松木塲經猪兒潭以達大關業已禀請撫憲批示准行嗣因利遠公司擬造鐵路此議遂止刻下又有甬人某甲擬招集股分製造東洋車數十輛禀請開設車路以便往來不知大憲俯准否也 
[武林官塲紀事]  
　　杭州訪事友人來函云正任浙江台州府郭榖齋太守上年因海運出力保舉道員月前呈請開缺過班上遊准之遺缺擬以候補知府徐太守承禮請補○上月二十七日藩轅牌示云調補餘姚縣湯佶昭飭令赴任署餘姚縣准補昌化縣張綹雲卽飭赴新任○部選布政使理問黃參軍慶普現奉藩憲飭令赴任叅軍卽頒發紅諭定於本月初一日接鈐任事○浙省緑旗各營前由撫憲札委中軍管叅戎調往羅木營操演打靶兹復札飭叅軍於十月二十八日再行校閱以期精益求精 
[皖省官塲紀事]  
　　安慶訪事友人云桐城縣縣丞王二尹鴻年在任病故遺缺經署藩司李方伯札調涇縣縣丞儲二尹鳳韶署理所遺涇縣縣丞缺委候補縣丞勞二尹洪章前往瓜代○桐城縣縣丞懸缺經李方伯以候補縣丞尹二尹耀庚請補業經會詳撫憲題奏矣○試用訓導方廣文鏡經李方伯委署太湖縣訓導陳廣文景福委署懷遠縣教諭試用訓導張廣文文　委署潛由縣訓導○准補合肥縣縣丞余二尹肇度宿松縣縣丞尉二尹志綸准補懹遠洛河司巡檢高少尹其善巢縣彭大令德超均飭赴新任供職○管理安慶招商局躉船候補通判梁别駕文啓經撫憲鄧大中丞委辦銀圓局監工差旋又奉藩憲李方伯委辦桐城縣樅陽厘卡差别駕奉委後隨詣轅禀謝並禀銷銀圓局監工差聞已筮吉於上月二十八日赴樅陽差次矣 
[瀛海珠塵]  
　　日本訪事人云灄河泉大操時日皇親臨校閱旋降旨奬勞曰此次演習較曩者宇都宮合操更爲精進是皆汝將校等邇數年來勤勉之功也朕深爲嘉悅雖然際此世運日新决不可瞬息偷安此後還當益加奮勵以期日後爲國建功迨東歴十一月十九號午前日皇駕幸神户入行宮小憩伊藤侯自私邸往叅見少選日皇登小火輪船渡至八島富士兩兵輪船巡閱水師各兵船均升砲二十一　旋登陸至神户驛還行宮小憇片時卽乘火車幸大坂二十號午後二下鐘乘火車抵東京新橋驛皇后曁皇太子及在京文武各臣咸往迎入便殿各官叅見畢卽易坐馬車還宮○東歴十一月二十三號駐守臺灣之日兵進擊土民殺斃二百餘名生擒三百餘名獲槍三百四十餘枝○總理内閣大臣山縣侯現已辭職擬薦現任内務大臣西鄉侯從道自代 
[潞水氷花]  
　　北通州訪事友人來函云東關外舊設煖廠俾外來貧寒婦孺得所依歸每届冬令順天府府尹委員駐廠專司其事今已擇於十月十五日開廠矣○時届冬令貧民覓食維艱城關五處粥廠次第開放南關王恕園粥廠先於十月二十日施粥以濟災民○距城南二十里有地名葛居者爲大興順義通州三州縣毘連之處今年三月間某日某宦長隨周姓告假回籍路經是處河旁解衣下河沐浴以致淹斃河中未幾村民撈獲屍身擬禀請順義縣主相騐乃夜間屍身忽順流而下浮至通州境内順義縣主遂置之不問閱四五日村民赴通州請騐往返數日屍身已腐爛爰約同村中首事人集資備棺殮瘞厥後周母朱氏聞之以其子身死不明赴通州喊控州主倩帮審委員楊大令下鄉相騐及啓棺見屍身腐爛不堪檢騐未及塡明屍格屍屬不服前往京都提督衙門控告由提憲咨送刑部發交四川司提同鄰右地保承辦書役嚴加鞫 
 
 

Page 3

 
 
訊案未訊結復送交順天府仍發通州辦理十月某日許刺史升堂提訊屍母周朱氏嘵嘵不已想非蒸檢終不能成信讞矣○時届冬令宵小滋生道憲沈觀察札委左右兩營兵弁就西街周公祠内設立緝捅總局徹夜在城關内外分叚梭巡槍聲隆隆不絶於耳想宵小之徒亦當稍知歛跡矣 
[七十二沽寒汛]  
　　天津訪事人云新授河南巡撫裕壽泉中丞爲北洋大臣裕壽帥之介弟自入京陛見後卽於上月二十日乘火車回津郡是日有某大員亦附車赴唐沽乘船南下裕壽帥例需率屬恭請聖安而中丞升自直隷藩司所有印委各員均係舊屬今者棣華竸爽並任封圻是以恭迓行旌者冠蓋縱横尤形繁盛○上月二十日火車由郎坊車站啓行時差弁李君在塲彈壓偶一不愼竟被軋傷因卽載回北洋醫院調治沿途鮮血淋漓氣息奄奄不絶如縷總辦某觀察以其因公受傷曲加體恤乃弟錄用以勸來者 
[江漢炳靈]  
　　漢口訪事友人云每届冬令各善堂例設施粥廠藉以稍濟民食皆由地方官籌欵經辦今届大火之後已將此欵籌撥振貧刻下秋收又値豐稔故擬暫行停止由漢陽府余　衢太守出示曉諭俾境外貧民不必遠來就食以致徒勞往返蓋亦不得已之舉也○近有英國商人某君乘舟至漢假寓某洋行内聞須察看華英商務情形俟謁見督憲張香帥後再赴沙市宜昌等處小作勾留○自八月某日大火之後市上元氣大傷迄今未復以致謠言蠭起人心皇皇刻下各項生意業已漸次轉機如雜貨糖食之類載赴汕頭香港等處者頗形踴躍每期輪船開駛無不滿載如山市面其庶有起色乎○鄂省豐備倉所儲積榖前因民食維艱動撥接濟業已罄諸所有近由署藩司瞿賡甫方伯札委數員分投購取以實倉厫 
[湓浦寒潮]  
　　九江訪事人云九江關道誠果泉觀察九江鎭宋佩珍鎭軍以時事多艱率同府廳營縣邀集紳董凡城鄉各處諭令自辦民團勤加操練毋得虚應故事並遴派委員赴所屬州縣飭令一律舉辦似此實力奉行閭閻當可安枕矣○誠果泉觀察札委楊次仲叅軍燡赴廣信府屬許仲石叅軍植赴饒州府屬林輔臣少尹志忠赴九江府屬曹　齋叅軍允之赴南康府屬查騐積榖提撥存欵就近糴新榖進倉以備振荒之用各員奉札後均已禀辭就道矣 
[邗江寒月]  
　　揚州訪事人云儀河淤塞篙桿難施儀棧提調委員任希臣分轉勘估之下派員堵築攔河大壩以便鳩工疏鑿旋奉兩淮運憲江都轉札文略謂儀河溯自光緖二十年許守寳書挑濬迄今又將四載難保不淺阻淤墊應否挑濬合亟札委札到提調卽便親往儀河一帶勘視並移咨淮南局員轉諭各商迅將本年應運引鹽卽日起運到棧以免因工停滯等因分轉接閱後以此河勢在必濬遵卽移會淮南總局請卽飭商將運引鹽赶卽䟎運赴棧以便堵壩興工一面又委郭鹺尹鼎臣前往河干將應挑起止各叚寛深丈尺以及土方　價逐欵估計造册送核以便轉詳運憲分别遴員興辦刻聞攔河大壩已將告厥成功大約一俟塲鹽到齊卽可有合龍之喜矣○城南蓮花洲向設救生局局中經費悉由運商捐助兹局董吳君物故運商淸吉昌等遂聨名至淮南局呈報局憲批示云據禀已悉查蓮花洲救生局董吳蜚聲病故已據家屬劉元禀報到局應所有前存故董禀章帳目以及餘欵錢文仍候諭令該家屬逐一交出由商等查核另選妥實之人公同禀保接辦目前救生事宜商等務卽派人前往密看諄囑在局司事人等妥爲經理毋稍疎懈以全善舉按蓮花洲濵臨大江水勢溜急每値月黑風高之際局中卽令各舟子駕舟出巡倘遇行船不得攏岸舟子卽不避艱險上前相助往往得以轉危爲安故行舟者莫不交口稱頌然非各鹺商之急公好善慨助金貲亦曷克臻此哉 
[粤撫啓行]  
　　新任廣東巡撫鹿芝泉大中丞秉節到申後昨日午前乘緑呢大轎入城遍往各衙門答拜至縣署時王欣甫大令飭家丁擋駕至晚間卽附招商局江裕輪船至漢口以便赴湖北公幹俟回滬後擇日赴廣東履任 
[嚴禁販米出洋示]  
　　上海縣王欣甫大令接得蘇藩憲聶方伯頒到告示一通因卽發貼通衢其文曰頭品頂戴江南蘇州等處承宣布政使司布政使聶爲出示嚴禁事照得本年十月十四日奉總督部堂劉批太倉州等二十九州縣會禀嚴禁米榖出口以全漕運由奉批據禀已悉查米糧爲民食所關前於秋稼登塲之時因恐奸商復萌故智私行偷運出海卽經本部堂頒發告示通飭嚴行查禁現在浙寍廣潮及天津等處米商購米又　分别定有三聨印單由院給發印照隨時咨會採運章程以資稽考各在案是以後各沿海關口地方凡遇有無印單印照販運出海米糧船隻卽係奸商私運應卽隨時扣留查究不准任其出口至别項出口商船亦應認眞稽查除食米之外如有帶運米榖糧食亦應究辦内地則仍聽照舊流通以濟民食不准留難阻滯仰蘇藩司飭屬分行遵照所請委員分赴無錫常熟鎭滬嚴查之處卽由該司遵照辦理仍候撫部院批示繳又先於十月十三日奉蘇撫部院德批開查奸商販米出口有碍本省民食本年春夏間覆轍可鑒本部院前已札司通飭各屬一律照案嚴禁毋稍疏縱在案據禀前情仰蘇藩司出示通頒各屬一體曉諭並令沿江沿海各州縣認眞查禁出口如違扣留究辦其内地各處米榖仍准照常流通販運以顧民食切切繳等因各到司奉此並據該州縣等會禀前來查蘇屬米糧市價連年昻貴有增無减不惟州縣辦漕爲難閭閻亦盡受其累推原其故並非年榖不登皆由奸商販運出口收囤居奇以致内地存米缺乏民不敷食卽如本年夏間米價飛漲每石須洋六元有奇上海地方竟漲至七八元不等民心惶惑幾肇事端鄉愚聚衆搶米之案層見迭出當經本司通飭各州縣將存倉榖石舉辦平糶一面分派委員赴江西湖南等處採辦米石運回糶賣以靖人心刻下新榖登塲秋收尙稱豐稔米糧價値正宜大减乃近數日間仍然騰貴市價並不能平據禀仍有奸商牙儈偷運出口囤積居奇希圖漁利自應嚴行查禁以裕民食况本年冬漕除撥振外全數起運加以各屬平糶榖米均須買補還倉需用甚鉅如果内地存米缺乏來年靑黃不接前車可鑒爲患更何堪設想除嚴飭沿江海各廳縣認眞查禁出口如違扣留究辦並移行各關卡一體查禁一面由司委員分赴無錫常熟上海鎭江各米行及出口處所會同印官嚴查外合行遵批出示曉諭爲此示仰各米行商販人等知悉自示之後爾等務將現囤米石公平交易不准任意高擡掯不出糶尤不得販米出口及攺包分運糶賣倘敢陽奉陰違及無印單印照將米糧偷運出海定卽查拿從嚴懲辦並將船米槪行充公决不寛貸其各凛遵毋違特示 
[主教謁客]  
　　昨日午前徐家匯天主教堂主教姚君命駕入城至上海縣署拜會王欣甫大令大令設筵欵之　法界讞員朱森庭明府簉座 
[恩銘挾纊]  
　　時届冬令天氣嚴寒上海縣署内外監及自新所覊押各犯鳩形鵠面瑟縮堪憐王欣甫大令惻然憫之慨捐廉俸特命製辦棉襖棉褲數十套按名給發俾資禦寒並購槄草數擔分給鋪墊體恤獄囚謂無微不至矣 
[勒詐宜懲]  
　　鎭江府屬某邑人高萬成前在本邑英界公廨差役屠林處當夥役前日屠見某報登有高萬成招搖勒詐等事遂將情禀知署理讞員鄭瀚生大令請提高至案究懲大令允之至午後卽倩帮審委員劉穆庭二尹升座研訊屠供稱去年七月間高因失業無聊浼人薦至小的處　夥役嗣因查知不安本分已於上月斥去前日忽見某日報登有在外把持銀錢公事勒索情事是以扭案請懲高供小的不敢訛詐劉二尹著重責二百板遞回原籍 
 
 

Page 4

 
 
   
 
 

Page 5

 
 
[邵製天醫半夏餅]  
上海鐵馬路大德生藥局始創第一家發兌 
此餅專治男婦咳嗽痰多氣促不仁寒熱積痰咳痰帶血寒痰嘔噁肝厥痰厥冷哮痰飮胃氣刺痛風寒濕脾三陰瘧疾驚風痰喘產後怯咳年老夜咳陰虚陽虧等症服之無不效騐如神每錢洋四角惟本局誠心濟世非圖利也苟製煉不精失之毫厘謬以千里不特去其一切痰症抑且加劇近有無恥之徒影戤射利壞本局聲名猶淺而叢病主之禍實甚故特表而出之蒙貴客賜顧認明和合爲記庶不有悞愼之愼之帶力自給　主人謹識 
[奉揚耀華主人戒烟糖精靈騐]  
方今天下之戒烟丸藥不啻汗牛充棟大都以烟灰摩肥製煉而成使其癮至而不覺是亦與吸食洋烟無少異矣安能清其源哉余遭斯刼歴有年所欲除斯害而無由曾購市肆戒烟丸一試雖可暫時止癮不二三天則骨痛夢遺諸病叢發輙至中止戊戌夏余自京師言歸道經海上獲晤耀華主人施君德之施君余舊雨也闊别十稔相見甚歡乃相與杯酒暢談余每以爲烟所苦告之施君謂余曰毋傷予近思得一奇方用上品藥料復叅以西法製煉成糖務爲天下人掃除此害方不負余濟世苦心余聞而急切求之承蒙賜以數盒歸而試之食至數日毫無所苦不復如前之骨痛夢遺矣余於是更奇之再服數日其害盡除總計前後十有四日而爲余除此大患余受施君之德豈淺鮮哉尚餘三盒轉贈朋儕告以此糖之功效不十日其癮亦除囑余登諸日報敬謝施君俾世之欲脱是害者得其徑焉按施君幼通西學於光學化學醫學靡不悉心考究其於照相電學猶爲邁衆中西人士莫不欽羨之此戒煙糖乃施君憫世人沉迷黑籍故獨出心裁而成者故其效速敬告四海諸公欲除斯害者愼勿遲疑觀望以負施君救世之苦心也可四品銜廣西補用同知愚弟盧仕棻啓○此糖一在上洋大馬路抛球塲耀華照像號發售○一在四馬路杏花樓寄售○一在香港南昌疋頭號寄售○一在漢口花樓同昌寄售每盒價洋一元各報未登明寄售處與後仿單未有耀華主人小像爲記者便是假冐外埠局力自理 
[粗細皮貨再减價]  
啓者本號自十月十二日將粗細皮貨减價以來荷蒙諸君來購者尚見雲集其價之賤均在　洞鑒然購者大半不過羊皮灰鼠等件其購細毛尚覺寥寥市面大局由此可見今本號於十一月朔日起再將細毛衣服重再削價倘承光顧請至小號據貨議價無不格外克已也　三馬路口源潤豐號啓 
[吃補薬不可不知]  
中外馳名暹邏大隆參燕號獨得泰西新法始創麥精燕窩清補糖汁功效說○大瓶四元小瓶二元外加洋鐵套盒寄萬里不碎 
本號秘製麥精燕窩糖汁其功效所以遠勝别家者不獨用燕道地製煉奇妙且得格致新法提麥中精華和入故也凡瘦弱及虚勞者服之莫不精神煥發身體轉弱爲强久蒙中西名醫及各大憲試騐稱奇咸推第一補品妙在入口甘美較牛汁魚油功勝十倍惟尚有治病最神者略誌○凡先後天不足又狂淫縱慾以致百病叢生服此汁能培補元氣諸恙自愈○凡憂思酒色過度致陽痿精衰遺精便數者服汁能補腎壯陽固精益髓臨事堅久不倦○凡吃烟人面黑肌瘦痰多咳嗽者服汁能化痰止咳面轉肥白且無便結烟漏之患○凡吃烟最傷肝肺服汁可將腸胃烟積烟虫烟油掃除凈盡更有和肝潤肺奇功○凡耳聾鳴響服汁卽聽言清楚○凡瘰癰疽等瘡潰久不歛元氣虚也服汁卽氣血充足生肌收口○凡婦人多年不孕服汁能滋隂養血調經止帶一索得男○凡舟車遠行服汁可免暈船不服水土之患○凡寒夜畏冷服後週身發煖連服一月不生凍瘡及皮裂等患○凡童子虚癆及咳血痰紅雖久病待斃苟能堅心久服竟可起死回生○分設上海三馬路西首慶安里内廿一號門牌 
[買花須知]  
信義通商首務假冐西律最嚴通崇海三境接壤所産沙花總稱通花久已馳名中外可駭無恥之徒將滬地棉花冐充南通州牌印甚有搜羅舊包納其次花朦混漁利冐牌者稱爲充通套包者稱爲著套種種取巧不獨通花受害買客先受其欺現已禀明　各憲出示嚴禁飭捕查拿爲此佈告　貴客凡屬通花皆由公所製給成單外加駁票以别眞僞如蒙　賜顧卽請騐明成單駁票隨時盖用回戳倘無此據便是假冐祈告敝公所理究不勝幸甚　沙花公所謹啓　再有人代爲查出假冐之花報信扭獲者每包酬洋一元公所又啓 
[神藥奇功]  
泰西未士括打秘方創製戒烟新法普濟水每瓶一元二元燕窩玉液每瓶二元四元實價無扣 
戒烟水功用服法已另有告白詳載惟此水尚有許多奇妙令人不可思議斷非他種戒烟藥可及兹特撮要錄左○一多年老癮諸藥試盡屢戒不脫者服此數日卽覺心癮漸淡半月便可除鎗○一因病上癮一戒卽發原病者服此非但斷癮兼能愈病○一因吸烟過多精神疲倦日夜思臥懶於行動者服此卽能壯筋健骨精神倍增○一吸烟旣久陽痿精衰夢遺溺數者服此最能壯陽固精房事不倦○一吸煙人飲食無味大便艱難或成烟漏者服此能使臟腑調和開胃進食大便如常人一樣○一因吸烟而痰多咳嗽者服此立能化痰止咳順氣止喘○一因吐血而吸烟者服此包能斷癮保不吐血○一吸烟人面黃肌瘦容貌可憎服此能使面貌光潔全無烟色○一性喜吸烟不欲戒脫而又嫌其受累者服此依舊可以吸烟如遇要事偶然停吸亦不覺癮○一戒烟之時最思吸烟惟服此水乃俟過癮之後方服隨吸隨戒故能斷癮不覺○燕窩玉液亦另有告白今更撮其種種奇效以見非他種補藥所能彷彿萬一○一老年火衰飲食不化步履艱難服此能開胃健脾行及奔馬○一少年傷於酒色致吐血咳嗽肺痿痰紅服此能潤肺止血咳嗽立愈○一婦女服此調經止帶受孕安胎○一童子虚癆不能受補服此最宜○一瘦弱之人服此一月必然肥壯○一諸虚百損服藥生厭者服此見色味俱佳自然歡喜　售處在虹口崑山路廿號洋房卽中西書院内外埠函購書明括打藥房收入不悮 
上洋二馬路中西鼎新里石庫門内○京都天寳齋○秘製三日包愈疝氣靈膏○仙傳立止遺精靈丸 
[包治天下小腸疝氣靈膏]  
耑治男子疝氣之症名有七疝曰寒疝水疝血疝氣疝狐疝癲疝此乃皆由隂氣積於腹内爲寒邪所襲氣血不和以成疝病隂囊腫脹偏墜疼痛小腹硬塊二旁筋脹初始大小等症痛苦難言步履艱難受累非淺本齋獨秘奇方製成靈膏極效無比無論年深日久藥到立可病除將膏貼上立能寒濕由膀胱毛孔漸漸而出囊核自然日縮初起一張年深二張貼在膀胱穴而濟下寸靈騐如神雙料黃緞每張洋一元二角單料紅緞每張减半○另有神效小腸疝氣丸每盒洋一元外貼膏内服丸其功更覺神速所謂立能見效 
[純陽遺精必愈丸]  
精者赤血所凝聚蓄之甚難洩之甚易少年先天不足後天失保致傷多端或房事過度或花柳怡情以致腎關失禁凡患是症者不但子嗣有碍而且性命攸關本齋治病求本虔修此丸專治遺精陽痿能療腎水枯竭心火上炎眞元虧損無論年邁血衰陽事不舉服則皆堪奏效此方係昔年純陽祖修道保持元神永不遺洩實有中流砥柱之功不拘身體虚損夜夢卽洩日寐自遺能滋腎水且堅玉關兼小兒遺尿均可並治服之俱可見效永無後患每日早晚各服三錢神效未暇盡述輕者一料重者二料包愈絶根愈後卽壯陽種子百發百中每料洋三元每盒洋一元○另有包愈固精益夀膏每張七角而外貼膏内服丸其功效騐神速歴經試過萬人眞所遺精固精益夀立見奇功近多假冐購者愼之 
[香港華安公司精製燕窩参貝牛奶膏止咳補身神效天下無雙]  
養身第一法○寄售上海新聞報館帳房○棋盤街老協記票行○大馬路抛球塲萬有利票行○南市前鹹瓜街同慶堂發兌 
本公司精製燕冬參貝牛奶膏專補人之氣血大和脾胃立治咳嗽消痰潤肺平肝之聖藥也今製此膏潤肺以燕窩爲君補氣人參並用川貝母善能化痰和脾胃非牛奶不可配合君臣佐使服之者百病皆治世有五勞七傷諸虚百損隂火上冲頭暈目眩面黃肌瘦等症不論老幼男女皆可服此功難盡述○大罐一元小罐五角○本公司精製燕窩戒烟糖精善治遠年積癮包能盡除斷根此糖精功效力大應騐無匹老小皆能戒治服之週身爽快亦攻亦補而且能壯陽固精種子諸公早請購試便知本公司之妙法善治天下無雙大盒價一元小盒價五角批發另議一打起碼無不格外從亷如蒙　賜顧者須認明本公司飛鷹五老圖爲記切切留神不悮○上海在三馬路福康里口大街大甡堂義記藥房經理○杭州梅花碑協濟票行寄售○平湖華英藥房發兌 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[刺史履新]  
　　安慶訪事友人云皖省候補直隷州符直刺兆鵬歴署渦陽等縣前經撫憲鄧大中丞請補六安州缺嗣以與例不符經部議駁後遂委署和州旋以六安州需人孔亟復加考語送部引見乃得眞除上月二十日經藩司李方伯牌示飭赴新任直刺趨　禀謝後已料理行裝諏吉履任矣 
[士習日偷]  
　　安慶訪事友人寓書本館云上月十七日安慶府方太守考試懷寗縣文童正塲時仿照前者徐大宗師定章在二門内圍以九曲欄杆俾士子魚貫而入以杜擁擠頂替之弊而多士不願遵守嘖有煩言旋竟自恃人多將欄杆拆毁太守怫然不悅隨以狂簡斐然成章命題諸士子以爲有意諷已益覺譁然及太守與廣文親出察閱欄杆經過號舍士子見之百　交鳴出言狂妄事爲太守所聞甫一回首見某號士子手舞足蹈正欲飭拘而多士大爲譁噪太守乃含忍而退後見某童交卷識爲肇事之人立卽傳案重責責畢令卽送至縣署收管尙擬扣考嚴懲聞此童姓何素性樸實乃因隨聲附和致爲淸議所不容人可不束身自好哉 
[醉漢跌傷]  
　　前晚更魚三躍時有年約三十餘之某甲不知在何處飮至沈醉行經南市油車街左近跌仆於地觸破頭　血液淋漓當街躺臥後經好善者舁送歸家噫酒之爲禍烈矣哉 
[朝露同悲]  
　　前晚美界西華德路愼昌西國成衣店工匠陳工壽因事出外至夜半歸不知因何受病甫及店門　爾倒斃迨大明經店主查知立卽報知屍屬備棺收殮語云人生如朝露信然 
[馬路工程局瑣案]  
　　楊家渡生源米行雇張金華之駁船裝運白米至棧短少四石向張查問言語支吾因卽控諸馬路工程局昨日朱森庭明府升堂提訊生源行主顧嘉林投案聲稱蘇州府屬吳江縣人本月二十七日雇張金華駁船載送白米八十包堆儲棧内後查知缺少四石向之詰問據言被船夥賣與王家馬頭新興米行及投案控訴後協同地甲往查屬實求恩訊辦張供年二十有七浦東人前者小的爲生源米行運米八十包時小的適不在船致被夥友王阿寳謝小狗二人竊賣四石與新興米行得洋銀十六元數角刻已逃避無蹤叩求寛宥明府謂米旣查獲應令協同地甲往吊候緝拿王阿寳等到案再行訊核○竊犯顧阿濤潜至松泰花行竊取鋪蓋當塲拘獲送入捕房昨經捕頭解案朱明府研訊之下供稱南匯縣屬大團鎭人貧苦無聊出此下策尙求寛典明府判責八十板飭捕驅逐出境○小流氓楊阿生綽號象牙皮皂前被捕頭王榮培緝獲管押捕房朱森庭明府提案訊問以其羽黨甚多勒限交案楊一味挺押不肯將名姓供出王捕頭遂於昨日解請比究楊稱容小的億及然後禀知明府惡其刁狡判責一百下著差帶至其家查明尙有何人禀明候究 
[英界公堂瑣案]  
　　本地人蔡石林在福建路賃屋一椽開設興隆小客棧曾倩中和洋行保火險銀六百兩與信昌烟館相隔二家前晚信昌失愼時甫經救火會中人將火救熄一霎時忽見興隆棧内烟霧迷漫火星亂迸因又爲之撲滅事後察閱情形見空鋪上堆有稻草數擔疑其有心種火因卽告知捕頭派令包探趙銀河將蔡拘案請究蔡供稱本邑人當日之火實由信昌而起小的不敢爲非署理讞員鄭瀚生大令商之梅繙譯官以蔡情有可疑未便輕縱判罰洋銀一百元以儆效尤○西人蘭門乘馬車而出被沈阿仁所拽裝貨車突然撞壤由四百五十八號華捕將沈拘案請究蘭門投案聲稱撞壞之車現須修理費洋銀十元請爲追繳沈供稱小的用車裝老仁洋行之鉛五塊由西華德路過橋適西人乘馬車迎面而來不及避　以致互撞實出無心叩求鑒宥大令著將修費照數賠償○流氓趙毛毛王阿大二人將郁蘭福無端軋至錫金公所左近勒詐洋銀十元郁不允趙王卽　其皮馬褂質得洋銀一元揚長而去事後郁心有不甘投報捕房由包探顧阿六將二流氓拘案請究郁投案申訴前情趙王一味狡賴大令謂流氓訛詐最爲可惡判責三百板管押半年○沈根泉竊取英總領事署所雇華人林文順之布棉被一條正欲付　由包探張天林緝獲人贓送案請究林投案請領失贓沈認竊不諱大令判責二百板贓給還失主○積竊施少豐前曾犯案昨又在途爲包探竇如海所見以其形狀慌張扭住盤詰在身畔搜出當票百餘張吊出各贓均係婦女之物向詢失主不肯指出因卽送案請究施供崇明縣人雖曾犯竊惟失主早已忘懷求恩明鑒大令著押候查明復訊○李東林胡陽左黃竹山等將木牌橫亘河中以致往來船隻頗爲不便包探費阿銀見之以其有違租界章程卽拘送至案禀稱李屢次違犯藐玩已極叩求嚴辦大令判罰李洋五十元胡黃各罰洋三十元○竊賊陳阿二竊取張阿四馮阿培船中布衣三件由包探倪順泉緝獲人贓送案請究張馮投案請領失贓陳阿二供認行竊大令判責二百板管押三月 
[法界捕房瑣案]  
　　昨禮拜三讞員朱森庭明府因另有要公至午後二點鐘時始蒞捕房命提安平輪船竊衣之周月卿至案著照原斷笞責一百板卽行釋出○常熟人楊蔣氏背夫潜逃至小東門外十八號花烟館内爲娼其夫楊關榮尋獲詰問氏誣稱由兄蓮瑞押於某龜奴處得洋三十元前日控經朱明府訊明昨日著照原斷掌頰一百下鞭背一百下其夫代求寛免明府命减責二十下領回管束○車夫王兆榮竊取車輛被失主拘獲解經明府訊明昨日著照原斷責五十板卽行釋出○菜市街某小烟館値堂人侯敬堂竊取烟槍衣服等物失主報捕後由包探緝獲人贓解經明府訊明昨日著照原斷笞責一百板卽行釋出○流氓王阿三在途搶帽當塲拿獲解經明府訊明昨日著照原斷重責二百板然後斥釋○木匠蔡月生向龍星馬醫生索取工資擅敢行兇控經明府訊明昨日著照原斷重責二百板還押○易文波虧欠大有等水果行貨欵洋一千餘元具控公堂牽涉億興銅店明府飭提到案以其所具禀詞狂悖殊甚著候訊究○史久盈控卞廷增吞沒銀兩明府飭提到案訊供之下著押候交保出外理處昨日卞良瑞投案具保明府准之限十日内理楚○應天生控張松茂欠洋一百　圖賴不還請訊明追給明府飭提到案押追昨日交包探帶出覓保○榮盤生前控章岐山欠洋六十七元延宕八年之久圖賴不還解經明府訊供交保出外理處迄今多日昨日榮投案求追明府飭包探著保人交案候訊○英租界四馬路德茂生烟店主端木品珍將樓面轉租與卲炳榮開設玉花樓書塲洎　歇因生財轇轕由卲具控公堂朱明府飭提訊問端木稱在新沙遜洋行經收房租捕頭以洋商用人未便管押請卽釋出昨日端木邀同新沙遜洋人投案伸訴明府以原告不到無從訊理著下期來案復核 
[美界捕房紀事]  
　昨晨百老匯路柏安里有一病丐偃臥道旁奄奄一息巡街捕見之卽雇車送入捕房捕頭令轉送英界公堂請鄭　生大令妥爲安插○吳淞路周天順木作主周景祥疑其友王錫全與妻有暗昧事不加細察肆行毆擊致王傷及頭額鮮血迸流極聲呼救鄰人齊集勸解始得釋手王忿甚奔赴捕房據情聲訴捕頭允卽派包探查明解送公堂禀請究辦○昨晨小竊陸阿毛在裹虹口某姓家竊得布衣若干件携之而逸由巡街捕緝獲人贓拘入捕房押候解送英界公堂禀請究辦 
 
 

Page 10

 
 
[皖省官報]  
　　補錄十月二十三日候補通判許濟均辭　解賑銀赴鳳陽並赴太和霍邱渦陽提錢糧漕折陸承鎬辭委解銀赴鳳陽並赴宿州帮審伴直隷州丁翰年　奉委赴六安提錢糧知縣馬文錦赴壽州孫頤年赴寗國旌德縣丞丁士圻赴巢縣懷遠均知奉委提漕折知縣鄧之望辭赴廣德貴池太平提漕折趙廷　到赴潛山查案回李文斛謝酌委陳諤辭知奉臬委赴含山訊案縣丞勞洪章知奉臬台委查含山舒城班管巡檢任坤山到赴巢縣查保甲回典史陳鴻規謝行知核准註册 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十四年十月十九日京報全錄]  
　　宮門抄○　旨一道諭旨三道錄前○西安將軍國奏爲懇恩撥借庫存馬價銀兩修理駐防旗營兵房摺○湘撫陳奏爲查明通省書院東脩膏火數目摺○又奉爲製造槍彈兩廠暫緩設立片○又奏爲遵旨辦理團練摺○又奏爲盜匪滋事弋獲懲辦片○齊撫張奏爲調員督辦河工片○十月十九日户部通政司詹事府八旗兩翼値日無引見○河南巡撫裕長請訓○李殿林謝稽察中書科恩○崇光續假十日○吉恒英俊各請假十日○召見軍機裕長崇光袁豠○○奴才國俊長春錫振跪奏爲西安駐防旗營兵房因雨水過甚坍塌太多無力修補籲懇天恩撥借庫存馬價銀兩以作修理而資棲止恭摺具陳抑祈聖鑒事竊據八旗協領等禀稱案查西安駐防官兵衙署房間每遇坍塌由陜省藩庫借支官兵俸餉銀兩按八年作扣歸還歴經遵辦在案迨道光二十六年借支修理後至咸豐年間均已歸淸當時因𤞑匪作亂陜西庫欵支絀惟時官兵衙署房間尙屬堅固是以未經請借今計五十餘年柱木多有𡮦朽又値夏秋霪雨連綿所有房屋牆垣倒塌過甚該官兵竟有挪移廟宇搭蓋席棚暫爲棲止目覩情形殊堪憫惻惟此項工程過重無力修葺呈請由馬價庫欵撥借銀兩以資修理等情禀請核辦前來查該協領等所稱委係實在情形奴才等與撫臣面商可否援案支借修房銀兩該撫臣商稱現在陜省庫欵支絀並無此項銀兩開放等語奴才等目覩兵丁房間坍塌過甚無處棲止且届近冬令天氣漸寒若任其各兵露宿殊爲可憫再四思維合無仰懇天恩　念兵丁房屋坍塌無處棲止准由本營存儲馬價銀兩項下提撥銀四萬兩借給兵丁五千名每名借支銀八兩挪緩濟急核實修理其該兵丁等如照歴年借支修房銀兩之例八年扣還惟日太遠庫欵未便久懸擬請所借銀兩匀作四年卽在於各兵支領餉銀項下照數作扣以歸庫欵查此項所存馬價銀兩原爲徵調官兵携帶赴營以備買補馬匹之需其兵丁每月扣還銀兩隨卽歸庫設遇徵調緩急足備應用如蒙兪允奴才等卽飭該兵丁等將兵房核實修補俾得棲止而免露宿至各兵所借修房銀兩由該兵餉下扣還請免造報所有貂○恩　　馬價庫欵銀兩修補兵房緣由理合恭摺陳請伏乞皇太后皇上聖鑒訓示遵行謹奏奉硃批著照所請該部知道欽此○○頭品頂戴湖南巡撫臣陳寳箴跪奏爲遵旨查明通省書院束修膏火數目恭摺仰祈聖鑒事竊臣於光緖二十四年五月二十三日承准總理各國事衙門電傳奉旨各該省會及各府廳州縣書院共若干每年通省實用束修膏火共若干速卽查明確數電復欽此當經行查去後又准電奉上諭著各該督撫飭地方官務將所屬書院坐落處所經費數目限兩個月詳查具奏等因欽此兹經催據各屬先後查覆由布政使俞廉三按察使　經義　核詳請具奏前來臣查湖南省各府廳州縣雖皆建置書院而經費多寡不齊在充裕處所咸有士子住齋肆業其或經費不敷未能延聘山長或齋舍狹小不足容納生徒則惟按期課試酌給奬賞綜計通省共設大小書院一百三十九所每年共用束修膏火奬賞等銀一萬九千七百九十二兩五錢二分洋銀三千五百四十六元四角制錢四萬四千零九十二串九百二十文榖一萬一千九百一十七石二斗米二百六十四石合理恭摺具奏並繕淸單敬呈御覽伏乞皇太后皇上聖鑒謹奏奉硃批該衙門知道單併發欽此○○陳寳箴片再　前遵起旨會同督臣張之洞奏請在於湖南省設立製造槍彈兩廠擬就本省鹽斤加價籌作常年經費及請攺撥滬局原議訂　機器稅欵以資辦理一摺於光緖二十四年六月十八日奉上諭咨商劉坤一斟酌情形迅速籌辦等因欽此欽遵咨商兩江督臣劉坤一去後兹准咨稱滬局製造軍火供南北洋操防要需歲有定額前因設廠煉　及倣製無烟粟色等樂加撥常欵專供三廠之用不敷尙多近來江海關奉撥之欵益繁稅收之盈絀靡定無以恊濟湖南附片奏明在案並以鹽斤加價事關民食岸銷之暢滯繫焉先後咨復前來臣查滬局撥欵旣不能恊濟鹽斤加價一節雖經電商允行並無購買機器之費湘省别無欵項可以騰挪是以槍彈兩廠尙未興辦鹽價亦未加收除飭各司局詳籌熟商俟有的欵再議舉行外所有湖南製造鎗彈兩廠擬請暫緩設立鹽價亦未加收緣由謹會同湖廣總督臣張之洞附片具陳伏乞聖鑒謹奏奉硃批該衙門知道欽此○○頭品頂戴湖南巡撫臣陳寳箴跪奏爲遵旨辦理團練情形恭摺仰祈聖鑒事竊臣欽奉上諭實行團練限三月内將籌辦情形先行覆奏等因欽此臣維湖南地方人情浮動伏莽未淸整頓民團尤關緊要溯查咸豐初年髮逆由粤竄湘會匪奸民聞風響應維時原任大學士臣曾國藩創辦團練手定章程至爲詳備成效卓有可觀閱時旣久不免漸就廢弛抑且更滋流弊兹奉諭旨切實籌辦自應迅加整頓實力舉行以樹建威銷萌之基而輔兵力之所不逮惟是淸查訓練要在得人不得其人仍屬有名無實臣與在省司道及地方紳士詳籌熟計查有在籍前任山東布政使湯聘珍曉暢戎機素孚人望當卽委令總理其事刊發　防業於四月十二日在省城設立團練總局就曾國潘原定章程叅酌時宜量爲變通所有辦法以淸查匪類操演技藝守望相且爲要一切務求簡易不涉鋪張並約束團衆保護洋人不許造言滋事選舉團總必須公正誠樸先從附省之長沙善化二縣開辦省外各屬次第舉行一處得有其人卽興辦一處倘急切未得妥人則姑從緩辦無取濫竽充數徒成具文現在衡州寳慶常德等府及　州靖州均已先後辦理仍當逐漸推廣所需經費均就地籌措仍督勸業佃人等講求農　樹藝妥定團規嚴禁倫竊小民衣食漸充自不甘流爲匪類而身家之戀旣重則禦侮之志益堅所有遵辦團練情形謹恭摺具陳伏乞皇太后皇上聖鑒謹奏奉硃批知道了欽此○○陳寳箴片再行據湖南岳常　道唐眞銓澧州直隷州知州鄭立誠等禀報盜匪王夢生在湖北松滋縣地方犯案脫逃經松滋縣簽派丁差跟蹤跴捕光緖二十四年八月十一日在安鄉縣屬東保境内將王夢生拿獲隨有匪黨　永懷等糾約匪黨數百人攔途打奪殺斃丁役將王夢生刼回自知罪重難逃法網遂至東保垸對河之焦圻市竪旂發號擄掠滋事等情臣卽飛飭水陸防營及移會岳州鎭加派水師會同地方文武員弁上緊圍拿維時署安鄉縣知縣胡鑑瑩聞警帶領團丁及黔鋒水師右營砲船前往焦圻掩捕詎匪黨卽於十四日擄掠民船乘風利繞撲安鄉縣該縣本無城垣致被匪徒放火焚燒衙署民房經駐泊該縣左近之選鋒右營副將趙榮輝率勇往擊適胡鑑瑩偕水師哨弁張金標李萬春跟追回縣會合圍攻匪旋奔潰四散管帶强章二旗副將高德華隨後赶到與安鄉汛把總蘇俊灼典史周維屏等各帶兵團會合緊拿將匪驅入新鎭垸内先後擒獲匪首潘永懷劉定陽等及匪黨八十餘名斬馘百餘名奪獲旗幟刀矛多件餘匪隨各潰散除嚴飭該營縣等上緊訪拿務將在逃首要匪犯悉數弋獲盡法懲處一面查明倉庫監獄有無疏失公别辦理外現在地方一律安靖堪以仰慰宸厪所有安鄉縣盜匪拒捕滋事旋卽撲滅緣由謹會同湖廣總督臣張之洞附片具陳伏乞聖鑒謹奏奉硃批知道了欽此○○張汝梅片再候補道彭虞孫奉旨補授山東兗沂曹濟道勘界業已竣事應卽飭赴新任供職仍派委總辦上游河工調補廣東惠潮嘉道沈守廉亦卽交卸徑赴調任所有上游楊莊堵口事宜統歸奏調河南補用道馬開玉督辦以專責成除分檄飭遵並咨部查照外理合附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十四年十月二十日京報全錄]  
　　宮門抄○諭旨四道錄前○將軍恩奏爲都魯河金鑛開辦始有頭緖擬再接濟萬金以期有成摺○粤督譚奏爲已革總兵京　案訊明議結摺○奉天府丞何奏爲恭報到任接印任事日期並謝恩摺○十月二十日禮部宗人府欽天監侍衛處値日無引見○松溎等考試現任筆帖式覆命並謝補進内大臣恩○果勒敏專摺謝授馬蘭鎭總兵恩○德元謝授江蘇常州府知府恩○補用道府繆彝等謝恩○延侯續假十日○松鶴彈壓覆命○宗人府奏派正補進王六班派出順王肅王○召見軍機德元○○奴才恩澤薩保跪奏爲都魯河金礦開辦始有頭緖原借官欵二萬兩並所招商股三萬兩實不敷用擬再接濟萬金以期有成謹將詳細情形恭摺馳陳仰祈聖鑒事竊奴才等疉據督理都魯河金礦山西補用知府候補直隸州知州曹廷杰禀稱該礦已得正苗開採日旺無如　本過少不敷周轉不獨諸事窘手且時有缺糧之虞因之礦丁不敢多招出金亦終屬有限等情飛請設法接濟前來奴才等當派候選巡檢張毓第赴廠查勘據稱屬　蓋事當創始地屬極邊險阻艱艱有非意料所及者謹爲我皇太后皇上詳陳之都魯河雖隷呼蘭屬境實去呼蘭千有餘里去三姓亦尙六百餘里又不地名樓上者相去四百餘里三姓以下素鮮居民樓上以下絶無人烟今欲開礦必先招丁欲招丁必先屯糧此一定辦法也溯自光緖二十三年四月初四日總理各國事務衙門會同吏部户部議奏奉准後是月二十間咨行到江曹廷杰方在呼蘭該員奉文一面招募勇丁遴選員司一面購置糧貨諸物運赴三姓轉運樓上其時運船陸續開駛員弁亦分班押解不意六月初八日頭起運船行至三姓月牙灘江西遽被鬍匪六七十人上船搶刦槍斃木匠一人傷巡丁一人绑去委員聶世興司事曹祖培等四人糧貨搶奪一空迨至齊集姓城初擬求速議訂俄船繼以不詣復雇民船又値大雨滂沱江流四溢不辨行徑八月初間始抵樓上邊地終年多凍金礦之旺向在五六七八等月七月不能進溝一年之旺時已過矣此上年夏秋曹廷杰未經到廠以前路途阻滯之實在情形也樓上爲入都魯河登陸之地雖距礦廠　遙中間枯木朽株哈湯　淖蔽途塞徑步騎皆窘駄夫視爲畏途每裝六十斤索價一二兩總計糧貨運廠非五六萬不可不得已暫行囤積留俟雪道𨊹轣起運曹廷杰遂率員弁先進於月十三日抵都東溝正在設廠建房間九月十一日忽有隨同護礦鎭邊右營前哨哨兵口角啓釁槍斃員役工匠等九人之事奴才於上年十二月十一日據情奏聞有案然大局幸未搖動也迨後一冬無雪𨊹轣不通溝中千餘人待哺嗷嗷復不得已在近廠俄界地方購� 
買米麵十萬觔日令礦夫背負因之曠工特甚加以夜長晝短必須積柴燒凍方可工作得砂無幾虧累漸多至十一月二十八日除已得頭緖各帮照常外其餘新集之丁一律停止開採遣令出溝以節糜費廠中所謂散帮者也此上年秋冬曹廷杰旣經開廠以後歴受窘困之實在情形也所幸今年以來糧貨畢集四月以後跴獲新頭近據八月十一日禀報每日止留七八家或十二三家每家可八九人或十餘人共得金八九兩或十一二兩不等但能多集丁衆礦務必有可觀惟是所集官欵商股僅只五萬兩以之發給闔廠員勇之薪餉並購賈六成之金價已不敷周轉安能厚積糧貨且礦丁人等慮蹈去年舊轍皆觀望不前廠中亦實不敢多收當此日有起色之時徒以成本未充致令山金不旺若竟拘執不爲代籌殊有功虧一簀之悔未免可惜奴才等商酌至再擬在上年呼蘭賑餘項下提銀一萬兩爲之接濟應分股利仍列頭等並俟稍有成效卽責令隨同原借之官欵二萬兩先行歸還以防耗折虧累至前總理各國事務衙門會議原奏内稱呼蘭所屬之巴彥蘇蘇北團林子二城人户殷蕃招丁購糧運置機器均當較漠河爲便又會議章程内稱呼蘭爲江省腹地又係屯販輻輳之區與漠河極邊寒苦不同各等語竊查漠河觀音山各廠所需糧貨皆由黑河水運自岸達廠近或數里十數里遠或百里人馬通行實未若樓上入都魯河四百餘里陸運之險遠也合併聲明所有都廠開辦始有頭緖廠訂股本實不敷用擬再接濟萬金以期有成緣由謹恭摺馳陳伏乞皇太后皇上聖鑒訓示謹奏奉硃批著　所請該部知道欽此○○太子少保頭品頂戴兩廣總督臣譚鍾麟跪奏爲已革總兵京控案訊明議結恭摺仰祈聖鑒事竊照已革叅將吳世恩遣抱京控林宜華等串官霸產等情一案先經都察院奏交飭據前署雷瓊道林賀峒查復奏結聲明該處莊田應如何秉公定斷飭道提集訊明分别辦理嗣吳世恩久不到案無從訊斷已革總兵林宜華復以案懸不結等詞遣抱京控經都察院奏奉諭旨著臣等訊明辦理轉行欽遵節次催傳兩造人証兹據已革叅將吳世恩已革總兵林宜華廪貢生梁開鏜應訊吳家又附生吳謙等先後來省投審由廣州府知府周開銘審明解勘經臣督飭廣東藩司張人駁臬司魁元覆訊斷結具詳臣悉心覆核緣吳世恩林宜華均籍隷瓊山縣吳世恩係捐納試用叅將林宜華投効軍營遞保記名總兵爲請假在籍與廪貢生梁開鏜等均充該縣印金局紳董吳世恩先於咸豐十年典得族人吳家文之父吳興如　田一所價銀五千圓又借與洋銀五百兩議定利息立有字樣卽以所典莊田作抵光緖十八年吳世恩囑令同族附生吳謙等與吳家又商允將該田賣歸印金局爲業伊可收回典借各銀使用吳謙等遂與局董梁開鏜等議定價銀四千四百五十兩除劃還吳世恩典價借項外　付吳家又銀四百圓經吳家文立契交局收執其應還吳世恩之欵局中祗有現銀三千圓存於林宜華所開悅來當鋪吳世恩以銀未足數不肯收領又　吳家文核算借欵息銀尙有轇轕故未將原典契據交出延至十九年冬間局　李景崧等禀縣請傳吳世恩繳契領價吳家文控吳世恩捐贖各紳以口經局買召佃批吳世恩控爲强佔二十年五月新舊佃户搶割田禾兩造復互相控訐經前任雷瓊道楊文駿接署雷瓊道林賀峒先後查禀將吳世恩林宜華奏叅革職彼此被革不甘復先後遣抱京控兹訊悉前情所爭係田產細故兩造均無罪可科自應卽行議結查該處莊田旣經吳世恩典售有年並有借項轇轕該縣印金局以公資置產何必爭購此田若斷售他復恐案結無期應將該田卽令吳世恩承買爲業除典價借項本息俱作買價外補繳洋銀四百圓歸還印金局前付吳家文之欵吳世恩所執典契早經印稅由官批明作爲買契無庸另立其所執借約曁吳家文寫給印金局賣契悉繳案塗銷業已遵斷完結所有涉訟後歴年繳存田租飭縣分别給領兩造互控各情或由懷疑或出有因均從寛免其置議已革叅將吳世恩係奉部議傳訊未到被叅不爲無因奏明不准開復已革總兵林宜華係該管巡道禀稱平日出入衙門干預公事行爲霸道並非專指此案前奏奉諭旨卽行革職以示懲儆均應無庸再議除錄供咨部外所有訊明議結緣　謹繕摺具陳伏乞皇太后皇上聖鑒勅部查照施行謹奏奉硃批知道了欽此○○二品銜新授奉天府府丞兼學政臣何乃瑩跪奏爲恭報到任接印日期叩謝天恩仰祈聖鑒事竊臣蒙恩簡放奉天府府丞兼學政跪聆聖訓並蒙恩賞乘火車遵卽束裝就道本月初八日行抵奉天省城初十日准奉天府府尹臣廷杰委員將奉天府府隬兼學政關防並書藉文卷等件齎送前來臣當卽恭設香案望闕叩頭祇領任事訖伏念臣知識迂疏學政事繁任重自維禱昧深欋弗勝惟有恪遵聖訓嚴密關防隨事隨時矢勤矢愼勉自　其愚悃冀仰答　　生成所有微臣到　接印日期除恭疏題報外理合繕摺叩謝天恩伏乞皇太后皇上聖鑒再臣經過山海關内外地方農田禾稼已收民情安靜合併陳明謹奏奉硃批知道了欽此 
 
