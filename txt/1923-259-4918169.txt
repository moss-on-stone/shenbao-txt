# 1923 - 259 - 4918169

 

Page 1

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *   
 
 

Page 2

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *時論（本館特約） 
[討論職業政治答胡君] [  心史]  
　　胡春藻君來函累讀大著職業政治論甚佩章議迟閱答憨君討論職業政治以職業敎育不可爲敎育之别派所見亦　遠大蓋今日之所謂職業敎育大都偏重出爇如現在已設之職業學校函授金工木工染織工等科眷謂習金工木工染織工者方可謂之有職業而習商習　習醫習美術習音樂與夫以新聞爲業者皆不得謂之職業此不通之論也卷謂今之職業學校　可謂之職工學校無論何項學校皆所以使人有職業或爲有職業之凖備通可謂之職業敎育夫然後可與 
 
 

Page 3

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *談職業政治 
　　尊文謂惟天下釀亂風紀擾害秩序以取得自養之資者謂之不正當營業不當以職業論是也至謂自總統以至苦力孰不在職業之中則弟不必强同大抵職業之界說不明實爲職業政治一大障礙弟不揣謂陋謹爲職業定義如左 
　　職業者依本人有心得之智識或技能供給社會上正當之需要而終身行之以自贍者也 
　　準此以談是總統軍人議員以及非終身服務之官吏皆不得以職業論 
　　世界共和國之總統任期由憲法規定有三年四年五年之不同皆非終身職不得謂之職業若總統而爲職業是直專制魔王也共和國官吏爲人民公僕在職時有職内應盡之義務謂爲有職務則可謂爲有職業則不可 
　　軍人有募兵徵兵二種募兵受國豢養負有禦外安内之義務初非有特别技能者也其在徵兵之國家則軍事學爲普通智識當兵爲普通義務在軍則有職務退伍則各執原業故軍人不得謂之職業 
　　議員任期有一定年限與總統同亦不得謂之職業官吏在有秩序之國家類皆循序漸進按其資格用其專長終身任之得受國家養老金此等官吏可以謂之職業若夫吾國今日之官吏全憑夤綠賄賂不問是否專才且得官旣带失官亦易五日京兆惟求搜括一空不顧百姓死活此等强盜行爲更不得謂之職業 
　　總統軍人議員及非終身服務之官吏在職時謂之有職務解職後仍執行原有之職業如法美等國之總統軍官議員官吏（指大官言小官則以官爲業）於退職後或爲律師或爲敎員或爲新聞記者其明證也吾國之總統軍人議員官吏皆反乎此此地盤主義飯碗問題之所以爲亂而未有艾也感而書此以爲先生職業政治更進一解未知有當高明否 
　　鄙作職業政治論登報後累承海内賜敎知尙不爲閱報諸公所棄置胡君有所糾正除續登答語再陳請正並以原書先作代論亦鼓吹職業政治之意也倘更往復討論益明或於此事不無影響耳心史附識 
　　胡君以工業專門具世界學識於職業政治及推本於職業敎育深寄同情幷爲定其界說以示準則於後此受敎育之塗徑組織政治之方針旣正且確無可非難惟不侒持論之本意則竊以爲與胡君所說絲毫無背請再申其指以罄吾意 
　　胡君之界說以爲可以終身奉一職者謂之職業供職有年限者謂之職務在胡君下此定義或於講演普及經全國認定之後可成一種分别文在今日吾輩一二人甫創此議則是否如此分别亦殊難定就普通之意義言擬以供生計者爲業　職務之云者職業家所應操作之事務也與職工略同不得謂職工非職業也總統議員軍人不許其爲職業此就現在之事理言之若旣納之軌物之中則總統於在職期間需暫停胡有之職業當以公職業補償其私職業惟議員僅止開會期間行代議之職且外國之民選議員一年一更開會又祇數月未至甚荒其本業不當遽以公職業論故外國議員有無給者無給則明明非生計也總統爲有給職與官吏同爲公職業軍人則軍官有俸給仍當以官吏論徵兵之國當兵爲義　與納稅爲同義自未可以職業論且胡君於官吏中以終身職爲職業有任期者爲非職業此一說亦當有出入假如農工商不能不謂爲職業而農以生產物自加製作或自行販賣工商亦多有相互之行爲始而相互後且改業不能以其不終身專營一業而奪其職業之　稱私職業旣然獨於公職業别有限制是否爲不可改移之界說此其願商者也 
　　鄙作中有云自總統以至苦力義不在職業之中就文義言此二語尙未以總統爲職業但謂總統亦必爲國内有職業之人與苦力同而决不爲釀亂風紀擾害秩序　種不正當之業其意如此而上蓋如今之總統縱不蓋　亂風紀無不擾害秩序與職業爲相悖且已深望其不以總統爲業前論具在豈肯遽以職業獎之上文就胡君之語奉商則願以公職業與私職業爲分類而未敢屏有給之總統官吏於職業之外誠以鄙見認職業不必終身故有期限而得受報酬以自贍者未嘗非期限之職業但愚意未承認胡君之界說爲界說亦不能自定界說祇求國民皆以職業爲本位知有期限者爲奪其私以急於公給以報酬不過補償其私職業之損失而强代以公職業人有性之所近習之所專旣以世所需用而可得報酬仍以自適已意久久爲之可以遣日可以送老此即胡君所謂終身爲之之意乃高尙優美之思想非謂自營一窟可以永遠衣食其間便成國民無上之希望也吾嘗於現時郵電等業之組織見頗有青年一入其中充練習生苟執業無過便有終身之保障竊歎青年往往憑此保障公務之外絕不求澡雪精神之道不執一卷不習一技暇軏與數友羣居以嗜好爲消遣其於後此之家庭敎育社會道德皆祇有墮落而無發展則胡君所謂終身官之職業亦當視其性質能力爲抑揚如專門學術之流於職務之中不廢研索故爲可尙若業成太易不能乘閒暇之日少壯之年有所增進其知能則終身之保障適以養其昏惰之習耳亦未盡能以職業二字爲世間最高貴之名詞也 
　　黃君任之提倡職業敎育之先覺都民見胡君之所惠書告不佞曰中國各地方尙無專以金工木工染織工爲職業學校而對於習商習農等認爲非職業學校如胡君函所云云者不佞雖與敎育之務爲不甚浹近然遊踪所至吾見亦多竊以爲職業學校風行以來不無變本加厲之處黃君意中以爲未有胡君目中或未可斷其必無果若此則是居肆成事之方非興學育才之旨强聘技師而集多數人敎之在慈善團中監獄法中所定習藝所之名乃可當之决非敎育正系黃君當日憤敎育之趨向政治故以職業矯之斯其所以爲先覺今則以不佞之後覺亦從見職業敎育而醒悟更從政治之昏濁而加警願與國人共明政治之無非職業則今日之持論敎育本爲職業已不待煩言政治亦爲職業將與國人共曉過若干時無不渙然理解則職業也敎育也政治也皆異名而同實者也黃君原有職業敎育之界說頗與胡君不同然不佞以爲今日思想旣進職業敎育當與敎育爲同物敎育有界說即作職業敎育之界說可以省此二重界說又黃君原意分職業敎育爲二類一爲狹義農工商與家事是也二爲廣義一切專門之精神物質科學所成之職業皆廳之此可見黃君倡始時已有貫徹之見地今之未能如其本指者爲時未久應和者未能悉喻其眞際耳然今後將不設此廣義狹義之分則職業二字可以籠全國公私久暫一切正當之生計世界學者俱尙未明乎此故有勞工學說自以爲職業而排斥其他者如俄之革命即中此毒所可議者俄以勞工與軍人相比而壓制其他則豈眞職業神聖之意哉所謂世界專門家之講職業如此於吾國各處職業學校之宗旨不一吾又何尤 
國内專電 
　　北京電臨城案覆外團照會准八月十日領使面交照會經外團全團署名未波及諸國亦與其列本政府益重視焉本案中外調查員報告匪將鐵軌魚尾板移去數段致出軌旅客車役盡刦戕斃外人一據去外人多名曁華人百餘本政府甚憤慨英人一名被害旅客被拘備受艱苦全國惋惜所幸並非排外舉動亦非仇視外人係土匪不法在搶掠擄人要挾官軍撤退而解抱犢固之圍政府與公團營救與協助證明本國友視外人論事不能謂中國應賠償損失但鑒被據者艱苦政府願本優厚精神給公平之償卹以交來照會三項爲根據至被拘時期每一星期累進加償理由欠明晰因釋放遲緩係改剿爲撫逹安全目的之故箇人之附帶賠償似間接性質碍難併列核計至去年下半年外人在豫省受匪損失與本案無關現由地方解决將來保障一節礙難同意望重加考量辛丑和約不適用於本案因拳匪係一部官吏縱容的本案匪刦旅客不分中外該省軍隊於剿匪事發後極力營救卒得安全釋放今引辛丑條約非正當且牽動中國人民良感改良護路京漢隴海京奉津浦劃四區軍警保護必要時聘用外國專門人才且政府視護路深感外交團之關懐路警問題本總長可切實聲明中國自動改良護路懲罰一項五月九日總統命令田中玉議處其他免職查辦六月二十六何鋒鈺免職查辦至張文通趙德朝經交通部立予撤差本國已按法分别懲處又八月三十日明令剿匪統一指揮之權協力會剿當早肅淸臨案發生預料所未及政府責成各省保護外僑八月二十九重申告誡各在案政府深信在華外人生命財產權利利益必能保障安全也（二十四日下午八鐘） 
　　北京電敬（二十四）十一時半外長請葡使到部面交臨案覆文顧述政府考量之愼重答覆之誠意與政府苦衷符答容使團會議外部並同時分致各使外交當軸意以此答案交列國自由意志考量（二十四日下午八鐘） 
　　北京電護路案自某某兩國駐華盛頓東京巴黎公使大活動後美日法已不甚反對英國提案因美日法亦列名於十六國臨城通牒者外交空氣欠佳（二十四下午二鐘） 
　　北京電俄代表要求先承認後開議用意非對外係對内作用俄國紅黨五百萬人尙不及全人口什一農民屈服於高壓宣傳下仍多懐疑蘇維埃政治苟外國加以承認號召於國民冀進行其主義又如一九一九及一九二零年宣言在越飛在華時俄報遍載越飛聲明此兩宣言因中國未回復且爲互換利益中國無所犧牲蘇俄不妨撤消此兩宣言等語今加拉罕要求先承認仍未變越飛向日方針又加氏訪使團各使均未回拜僅英美日墨四國送一回拜片子上星期加氏初訪芳澤芳澤傳言候東京覆再會東京覆電准會面乃見談兩點之久又俄船賑日第一艘崴往者被拒第二艘由滬開則已容納聞俄代表團將派員先赴日本非正式接洽（二十四日下午二鐘） 
　　北京電吳景濓云大選人數可望足數足數即可產生即反對派亦不妨出席投他人票若以不出席爲武器非光明態度如足數投同意票太少可以决選現在並非定要同意票所幹旋者出席問題請各聯絡員勸出席不必一定投誰的票（二十四下午二鐘） 
　　北京電張弧云軍警六成五機關成辦竣當夜出京辦不完次日出京後任代部不保人由攝閣自擇本人副署（二十四日下午二鐘） 
　　北京電敬（二十四）財次沈鴻昭因索薪避西山各機關三成嫌少羣詰總次總次今日均不到署（二十四日下午二鐘） 
　　北京電湘局仍混亂洛陽主張扶趙如不成以魯滌平長湘（二十四下午二鐘） 
　　北京電厦戰各方虚張聲勢臧尙據厦粤戰東江旅進旅退陳稍敗沈鴻英在粤北稍進川戰據駐京辦公者言劉湘出馬後楊森及援川軍稍振據重慶某領事來京謂川戰之結束當在川漢鐵路完工之後一兩年不會有結果（二十四日下午二鐘） 
　　北京電曹錕電吳佩孚溫樹德艦隊由粤調回希與杜錫珪及海軍部接洽妥當方免反響吳覆遵辦 
　　北京電王景春昨由哈來電因病懇辭職（二十四日下午一鐘） 
　　北京電奉訊張作霖託哈爾濱某俄商製造軍用飛機尙磋商中 
　　北京電奉訊奉吉黑各區擬遍設無綫電臺百所已成三十處綏芬河富錦等處工作未竣（二十四日下午一鐘） 
　　天津電津派連日與各政團磋商結果㈠票價由邊業等銀行開發支票先付三成七成選成後再兌㈡此項支票由議員中各推代表承認多數議員對此種辦法恐上當仍擬要求逹先欵後票目的（二十四日上午十二鐘） 
　　天津電熊炳琦以十日預備會遭各方反對主再開吳景濓大怒謂你眞是拿我來開玩笑十日預備會是我主席我若再開一次是我自打嘴巴我從事革命二十年今爲某犧牲殆盡還要再叫我違法我惟有一走讓你們幹就是（二十四日上午十二鐘） 
　　天津電聞某督運動導淮督辦擬借欵一千五百萬一面聘請士紳及本省閒散軍官爲顧問諮議减輕反動力但皖公團已有電極力反對 
　　天津電議員何瑞辰來津謁段漾（二十三）午段召安福要人籌商對付大選辦法（二十四日下午十鐘） 
　　天津電曹錕電飭津當道查禁國會議員通訊說是煽惑人心 
　　天津電日警長荻尾徑（二十五）日可抵津又日警署通令所屬嚴防韓人行動（二十四日下午十鐘） 
　　吉林電東省軍隊籌備合演秋操外間大生誤會故張已令作罷各就防地舉行（二十四日上午十鐘） 
　　吉林電吉黑緝私傅營長在東寗太平嶺被五龍股匪擄去經王團長占元率兩營直搗穆稜匪巢擊散將傅救回（二十四日上午十鐘） 
　　哈爾濱電王景春養（二十二）病札蘭屯續假兩週（二十四日下午七鐘） 
　　哈爾濱電滿洲里獵旱獺家俄女染疙疸瘟死官防鼠疫隔離檢騐 
　　（二十四日下午七鐘） 
　　青島電膠防司令部昨調二十團三營開赴沂州剿匪俟軍用品備齊即行（二十四日上午十鐘） 
　　長沙電趙恒惕今日抵省（二十四下午四鐘） 
　　漢口電湘訊譚軍攻入易家灣劉叙彝部已進駐榮灣市華實紗廠湘江沿岸戰事甚烈長沙秩序混亂趙軍已準備分向瀏陽平江退走各公團電請魯軍入城維持並電請吳蕭停止援湘免傷湘鄂感情聞趙尙在平江電鄂請派援軍並請撥子彈二十萬發昨由漢廠撥去快槍一百五十箱子彈四百箱砲彈二百箱 
　　漢口電劉佐龍第四旅漾（二十三）由軍艦運兩營赴城陵磯劉電蕭准宥（二十六）到省請示機宜（二十四日下午七鐘） 
　　漢口電鄂省議會養（二十二）電吳請取消援湘計劃聽湘人自决 
　　漢口電岳州將組警備司令部指揮援湘各軍内設參謀軍務軍需三處刻正着手組織（二十四日下午七鐘） 
　　漢口電蕭令嘉魚第二旅賀團移駐通城另以孝感袁營塡駐嘉魚袁營二十三晚開到劉家廟二十四晨乘楚華差輪赴嘉魚（二十四日下午七鐘 
　　漢口電甘聯璈請假赴滬養病杜委江元艦長李景羲代理第二艦隊司令二十三日交替（二十四日下午七鐘） 
　　漢口電袁祖鉤電皓（十九）克涪州周湯敵軍紛向南川綦江退郤江路已通（二十四日下午七鐘） 
　　漢口電外交委員會二十三日議决雙十日成立湖北全省國民外交協會 
　　漢口電楚泰艦二十二日由上游開卾協防（二十四日下午七鐘） 
　　香港電航空局用民船三艘及江楓電船載炸彈軍實赴東江號（二十）抵梅湖因試騐炸彈失愼全船炸燬當場炸死航空局長楊仙逸長洲要塞司令蘇從山魚雷局長謝鐵良飛機師吳顧枝馬瑞麟及從人十餘名祇一小童生還楊屍已撈回蘇僅餘一手孫聞報極悲悼將前方事務委員代理（二十四日下午六鐘） 
 
 

Page 4

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *   
 
 

Page 5

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *   
 
 

Page 6

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *國内專電二 
　　香港電駐梧第三師某部有不穩說傳將與呂春榮一致獨立師長鄭潤琦已離梧回粤恐有戰事時指揮不靈致爲牽累（二十四日下午六鐘） 
　　香港電駐鶴山河面崑崙艦號（二十）晚燒燬（二十四日下午六鐘） 
　　香港電某方傳說粤軍大舉反攻平山張國楨張文達不敵馬日（二十一）退淡水胡思舜退白芒花葉舉已入平山分路攻白露坑白芒花甚急確否待證實（二十四日下午六鐘） 
　　香港電聯軍在博羅惠城間河面佈防嚴密派艦梭巡兼佈水雷聞江楓船亦因觸水雷炸燬（二十四日下午六鐘） 
　　香港電蔣光亮在梧州設滇軍辦事處李濟琛飭梧財局撥欵三千設蒼梧鄕團敎練所（二十四日下午六鐘） 
　　香港電柳州訊日前韓彩鳳得報告滇唐陳師桂邊前鋒由滇邊抄出河池南丹經抵懹遠韓漏夜率部退出集中遷江次日有滇軍一旅入城佈告謂押大帮烟土來柳銷售接濟軍餉梧州聯軍極注意黃弨雄飭部在大河上游檢查船舶（二十四日下午六鐘） 
　　香港電孫令减赦囚犯查獲釋者約七百餘人（二十四日下午六鐘） 
　　香港電孫飭公安局組馬隊無線電隊三組頭組已出發博羅 
　　（二十四日下午六鐘） 
　　徐州電縣立各校已四月無欵敬日起各校停課（二十四日下午三鐘） 
特約路透電 
[臨案覆牒之内容]  
　　二十四日北京電外交部今晨以臨城案覆文送交領袖公使備使符禮德氏内謂前來牒由外交團各公使會同署名即其國民幸未被難之國亦與其列使中政府格外注意此次匪案不勝痛恨中政府之憤怒實不亞於外交團諸員雖事已數月而中政府仍未稍減其怒此案敢言非仇外之舉動實出於匪徒之不法其目的乃在刦掠及拘捕無辜之乘客用以爲質而迫官軍解抱犢峪匪巢之圍中政府與人民之同聲詆斥此舉及取嚴峻治罪計畫營救被難諸人足爲中國待遇國境内外僑之友好精神之明證中政府審愼此案眞相後决定賠償損失之責不能屬諸中政府惟念諸人無辜被拘致受侮辱故擬出於自願盡力予被難諸外人以相當之賠償職是之故中政府願接受外交團牒文所開三類損失之基礎當諸人被拘期内其賠償之數須由每週累增殊不解其理由何在蓋諸人之延緩釋放實因所採納之與匪談判方法乃營救之最安全方法而從外交界之志願以施行者因此釀生之損失中政府實未便列入所議給予外人者之類各國所提議之將來擔保中政府碍難同意望外交界重行考慮其意見一九○一年草約顯不適用匪徒刼車不論車客之爲華人或外人無仇外之性實亦無富　縱容之證外交界欲鐵路保護辦法切實改良之意與中政府之政策適相符合中政府現已採行爲逹此目的而設之計盡矣交通部且將重組特别路警歸外員統帶中政府視鐵路設警保護事宜乃内政問題固知各團此中之利益但未便使自已受各國計畫之束縛至於列國所要求懲戒諸條中政府有不依允者僅因中國官吏人民之懲戒事宜應依中國法律爲之非中政府有不懲辦負責諸人之意也牒文至此述已見實行之懲辦事又謂已飭内務陸軍兩部會議魯督田中玉之處分牒文繼言剿匪之計畫聲明外人安全乃中政府甚所注重之事並謂臨城之變實非預料所及業已飭令軍民當道對於外人予以極充分之保護中政府希望在華外人之生命財產利益當可因已次第實施之計畫而愈臻安寗云云 
[吳佩孚將移駐漢口]  
　　二十四日北京電聞吳佩孚將於日内將其大本營移至漢口 
[長崎華難民來滬預報]  
　　二十四日北京電長崎有中國難民六百名日内將乘ChitogiMarur赴滬 
[波斯地震]  
　　二十三日聞羅電希洛安氣象臺昨晚紀錄約一千五百哩錹大地震 
　　二十四日倫敦電路透社開羅訪電中所稱之地震英國西白朗維克及阿白定兩處氣象臺亦皆有此紀錄推測地震發生處當在波斯中部其劇烈不似日本之甚 
[法總理演說德賠欵事]  
　　二十三日巴黎電法總理普恩賚今日在三處演說皆未言及與英相包爾溫晤會事大約法總理之演稿乃事前預擬者也普恩賚在土爾演說謂德國目前風潮僅使德國付欵能力暫時停頓而不减損其將來付欵之能力德國所缺者惟付欵之誠意耳法國已代德國墊付甚多旣未能繼墊付自召危機亦未可中止災區之修復工程故德國苟延不償付法國惟有佔領其已佔領之地而已普恩賚繼在香本諾演說謂當一九一八年休戰時協約軍已將深入德境而毀其最後一師團戰勝者不欲續戰而慷慨簽定休戰之約乃德國今竟忘却戰勝者之慷慨寗不可異來因河外人之尙有目無所覩耳無所聞之人以可用於價付賠欵之資濫施於違反和約之途致召災禍吾人今當如乎盍稍待之彼等已處於絕崖之巓然尙有自救巓覆之道即自知抵抗之不智而向吾人表示决訂履約之意是也彼德人其自覺悟懸崖險峻而將墜崖者即若輩也午後普恩賚又在波勒白萊特演說謂德國在魯爾須無條條降云 
[各國雜訊]  
　　二十四日華沙電日本紅十字會等在俄國革命後曾援助波蘭難民故波蘭人民對於日本地震災之賑濟甚爲踴躍惟因馬克全不値價特以物品接濟之現已組織波蘭兒童委員會以贈物給與日本兒童 
　　二十三日倫敦電查爾斯第二朝代所發行一種値五先令之幣今已希見近有一枚在拍賣塲信價英金二百七十五鎊 
　　二十三日布京電據半官消息布京完全安謐共產黨之起事已藉南布人民之助遏平之共產黨三百名占據某鎭宣布蘇維埃民國十五小時後爲官軍逐走殺死三十四人並擒餘黨之大多數共產黨並在加桑里克宣布共和亦爲官軍所逐黨人逃入山中現仍被圍 
國外要聞 
[菲律賓通信] [  文初]  
　　賑濟日災之踴躍 
　　此次日本地震爲災爲近世紀各國未經之浩刼菲島自接得美政府訓令後即極力籌備賑濟事宜第一以災民嗷嗷待哺糧食爲重要物品故抬高價値收買米麥用巡洋艦駛往東京以救待斃之生命在各社團方面則擬籌一百萬元專作賑濟之用參議院議長奎松氏對於此事亦極力鼓吹 
　　此百萬賑欵彙集後在當局擬就中抽若干成在東京建一大醫院其木料專用菲島所出產者一則可在日本長留菲人慈善事業使日人得一良好之印象一則菲島木料可預銷行於扶桑三島間是一舉而數善俱備焉 
　　在獨立委員方面亦谓謂得一良好時機蓋美人之不遽許菲島獨立者恒藉口於東鄰虎視耽耽不忍以無實力爲後援之新國重淪牛馬奴隷生涯今則日本經此浩刼非多年不能恢復元氣則此後日人方致力於内部建設之不暇焉有餘力肆其侵略政策則獨立要求當再接再厲美人諒無詞可藉矣（九月十五日） 
[日本災後興復紀（二）]  
　　都市計畫根本方針二十四日東方社東京電關於帝都復興案經研究協議之結果已成爲具體案擬即提出於内務省據右案則震災後都市計畫根本方針如下㈠道路之擴張㈡公園之增設㈢開鍳運河㈣建設地下鐵路置帝都交通之中心於丸内日本橋地方由此中心向市外新設闊二十間之放射線形之大路此路下面即向中心地建設地下鐵路地下鐵路經費計二萬萬元以循環市之外廓鐵道省之電車路線爲目標以丸内爲中心設六路線延長五十哩此項道路計需經費十萬萬元放射線形大路之外依環條線與公園連絡公園經費計一萬萬元除現有公園外再新設多數大公園共需地面三百萬坪其經營爲三萬萬元現在公園平均闊十四間者擴張爲三十四間橋梁高架鐵路築港等經費需二萬萬數千萬元再將自來水整備處分垃圾粪便等經費合計之共需二十五萬萬元 
　　擅殺大杉榮案起訴二十四日理不方社東京電甘柏憲兵大尉殺害大杉榮等事件第一師團軍法會議檢察官發表如左聞陸軍憲兵大尉甘柏正彥有左記之犯罪已將搜查豫審終了於本日提起控訴甘柏於九月十六日晚間將大杉榮外二名令同行至某處致之於死右犯罪之原起綠甘柏大尉平素以爲社社主義者之舉動實災害於國家當此大震災之際深憂無政府主義者之領袖大杉榮等將乘機謀爲不軌故欲爲國除害而出此舉因右記犯法行爲憲兵司令官及東京憲兵隊長皆受停職處分即福田戒嚴司令官之更迭亦爲其所負之責任云 
國内要聞 
[大選過節進行之推測]  
　　有九月三十以前投票說 
　　大選消息依然沉寂據樂觀派謂調查人數之結果在京者有六百人可望投曹三票者在四百人以上現在惟有設法使其餘在京之百餘人一致投誠一面使留滬議員早早歸來在此兩項辦法均未辦到以前各種進行只有暫行停頓所謂中秋前辦成大　議已戚一句空話决無實現之可能已 
　　關於票價一層外傳節前先送五百元殊非事實最近有議員數人與某報記者談及則並外傳赴津騐資及大選前交若干押金之說亦加否認片等謂現與大選要人所接洽者均係選成後一次付現在選舉未成以前一文亦不能到手所謂赴津騐資及先付押金均係揣測之談並非事實等語被等之談話如此或係實請亦未可知 
　　又保派某京報宣傳大選形勢謂截至二十一日止已有具體解决之望王孝伯連日與各政團協商結果除關於付欵先後及儲欵銀行兩項小有爭議外其餘均已完全疏通妥協計接洽妥協人數已逹五百七十餘人之譜再加二十人左右即可足數成會據聞某系在京之議員未受接洽者尙有十餘人王孝伯已託某某議員等分途前往接洽大約不至發生問題此外二十一及二十二兩日由滬返京之議員預定尙有十餘人算來關於人數一項目下已不成爲問題各議員所視爲重要者全在「錢」之一字此節王孝伯已允擔負完全責任並已由津方籌備的欵交由某外國銀行保存專俟投票後各議員即可憑支票前往取現日前各政團推舉議員多人赴津騐欵與津派要人接洽結果認爲滿意故近日各議員咸喜形於色大選日斯節前已趕不及王孝伯已决在京度節積極進行無論如何凖要於九月三十日以前舉行投票云云凡此均係保派樂觀論調特不識事勢上能否許其如願耳 
[京市銅元票風潮益烈]  
　　票價跌物價漲愈演愈烈 
　　有人請移金融公債息欵 
　　北京銅元票風潮越閙越糟已迭誌本報茲將二十二日京訊所得報告詳誌如左 
　　錢市之情形二十一早七時各商雲集錢票堆積現銅元竟無賣出者開盤之時因買銅元者太多而賣者無幾故開盤爲四分折二兩五錢（每元合銅元十七串四百九十文）所有現銅元一律售凈錢票開盤爲二分半折一兩（每元合二十八串八百二十文無人收買至八時半始由平市官錢局收買二十五泡各商皆擬收買現銅元因無賈主遂即定盤而賣銅元票者因急於出賣遂破盤改爲二分折六兩（每元合三十二串五百四十文）此爲最後之定盤商會方面並未上市買賣 
　　兌取之情形地安門外平市官錢分局取兌者依然人山人海擁擠不堪該局本擬由二十一日起每人祇兌二串未開門時經提署派員進内先作一度之會議遂議妥每人祇准取兌一張（類如五串四串二串一串祇換一張）預先掛出此種取兌之牌方行開門交易取錢人見此手持五十枚之票紙者自無問題而手持十枚一張者未免即有爭鬥竟有在内取欵到手而大哭大駡者並云半夜即來待至許久僅換十枚鉛元苦害小民殊堪痛恨一時秩序大亂軍警祇得一面示威一面勸說較往日情形更爲紊亂至下午四時即閉門停兌 
　　收買銅元票二十一日西北城一帶有用大車運載現銅元按四枚收買銅元票有謂係官錢局派出收買者有謂係大商家收買者言人人殊警察亦不干涉又宣武門外小市東口有身着軍服者用現洋收買銅元票彼處之羊肉舖油鹽店等被其買去銅元票六百餘串 
　　官錢局運欵天津造幣總廠委員徐天元押運該廠新鑄之銅元五十六箱共計三十二萬串於二十一日下午三點十分到京以大車運往平市官錢局騐收據云此項銅元係財部運來接濟北京市面者 
　　軍警之呈文軍警當局十九日呈國務院文云敬呈者竊查財政部平市官錢局蘫發紙幣抵押巨欵以致牽動市面金融券價日益跌落業經職衙門（廳）會同京師總商會設法維持其危險情形迭經陳明在案近數日以來因此錢市收泡欵項無着該局監督避匿不出經理亦已辭職連日賣泡無欵撥付商人在官錢局門首麕集數百人無法遣散職廳觀此情形恐激生事故乃竭力向號暫行貸借分給方各散去然職廳之能力有限而來日無窮刻下雖經政府派員淸理而無欵收泡仍不足見信於商民目下該局一錢不鳴若停止收泡則市面必將立出情形不停止則無點金之術職衙門（廳）一月以來盡夜奔走維持至此已智盡能索力竭聲嘶事關京中安危用將近日緊迫情形據實上陳鈞院應如何應付之處伏乞鈞奪以維市面否則職衙門（廳）實不敢負此重責也理合呈請鑒核云云步軍統領聶警察總監薛呈此項呈文之效力僅使政府一度會議至於如何應付之具體辦法尙未有所聞 
　　維持之方法某議員致函當局云敬啓者昨日銅元要按八扣行使今則由七扣跌至五扣不等人心惶惶不可終日查此項銅元票關係地方治安平民生計當此節關逼近金融已屬奇窘又臨大選急極進行之時市民受此痛苦影響前途甚大非官廳竭力籌辦設法維持不足以維繫人心聞金融公債月底有付息之說此項債票在國家自應維持信用按期付息不過銅元票價大跌信用掃地又無别欵可以維持不得不有移緩救急之策况金融公債當日大資本家均由四五折中交票掉換而來業已還本付息四次即令此次暫緩付息已無損失之可言而出其所餘以維持銅元票價小民生計固受賜良多矣耳聞關稅餘欵提存中行者已有一百二十萬元之多而恢復銅元票不過六十萬元已足敷用近聞中央政費有提借關餘五十萬元之訊可見關餘一項並非不能挪用蓋金融公債抽　愆期已越兩次固非區區按期付息一事所可維持者即令緩期三月付息於公債信用又何所損天下事利害輕重貴有權衡以小民生計地方治安與一部分公債信用較孰輕孰重設以銅元票跌落影響治安禍害何堪設想矧當大選之際收拾人心尤爲第一要義爲維持京師治安計用代小民呼籲專函奉逹尙祈迅予察照施行立提九月金融公債息欵六十萬恢復銀元票價格以救節關之急以維小民生計以保地方治安則國家之幸也不勝盼禱之至專此即頌勛祺 
[都門又有銀行擠兌風潮]  
　　銅票風潮正烈銀票風潮又起 
　　節關迫在眉睫財政當局下苦無辦法鉛票風潮亦正滿佈京城而二十一日之京市忽又有銀票擠兌風潮首當其衝者爲中南銀行餘如邊業勸業匯業保商察哈爾興業等行莫不有人持票往兌幸中南鈔票除中南銀行駐京辦事處外更託金城鹽業大陸及春華茂等代兌各行幷延長兌換時間兩小時由九時至六時無限制兌換故是日下午五六時擠兌之人亦漸減少然總計二十一日兌出現欵鹽業以地點在西河沿之故爲數獨多共約八萬金城三萬大陸三千且今日（二十二）爲星期六照例辦公半天中南等行仍將延長辦事時間下午亦不休息如此從容應付一場風潮自然可以平息至於此次風潮之起因外間傅說約有二種㈠當局與滙豐磋商借欵業經妥協原定二十一日簽字惟所謂匯豐借欵承借者雖爲匯豐之名義而内幕中係由匯豐出面向國内銀行界代借轉交於財政部天滙豐不過居於保證人之地位其實係出欵者純爲國内數家之銀行此因本年銀行公會在漢口開會對於政府有不再借欵之决議故銀行界乃不得不採用此種手段以免與議案有所抵觸此種傳說近來頗盛難免不有人恐其成功密謀破壤故一般銀行如中南勸業邊業及察哈爾興業等均於二十一日早有擠兌情勢幸應付褡如未發生若何危險㈠金城鹽業中南大陸四行中惟中南一家發行鈔票而此次最近財部所發軍警機關薪餉三十萬元多中南鈔票於是市面上驟見其多故中南鈔票乃先蒙影響其他若金城之重要股東王郅隆沒於日本鹽業之大股東張動病死天津二人之死雖於兩銀行無多大關繫然市民亦不無疑慮總之風潮之起雖有種種之原因苟當局者維持得法料亦不難了結聞二十一日下午一時攝政閣員特爲此事在交吳寓邸集議結果决定責成軍警機關加意保持地方治安一面查拿造謠主使之從嚴懲辦雖然攝政當局之應付手腕亦只此而已 
[張弧支持過節之手腕]  
　　向五銀行商借二百萬元但未正式簽字 
　　外傳張弧將因籌欵困難不待過節即翩然而去詢之張氏親信則謂張决意過節即走所謂已擬辭呈者蓋指過節後之辭呈耳又據財部方面消息前日沈鴻昭條諭庫藏會計兩司速將各方應付之欵開具淸單以便酌量支配此項淸單業經開出並聞張弧已决定將所有籌得欵項儘二十二日上午作一結束一律開明來源提交閣議並將所擬支配辦法提請公决議定後即於二十三日開支票雖値星期亦不休息至分配之數目恐普通機關只有三成軍警八校可望五成前日張向某軍索薪代表宣言謂財部支配絕對公平索固不能增多不索亦不至減少二十一日敎部索薪會議初本定再效前次包圍辦法大隊出發嗣聞此語始行停止張氏亦可謂善於搪賬矣 
　　連日張弧沈鴻昭均未到部僅朱有濟稍一降臨然行蹝極秘非重要人員不易知其處所二十一日敎育部本派有部員二人在部偵探張沈朱三人蹝跡最後探得朱在某室此部員立即返部報告乃不旋踵間朱又不知何往以財政大吏而行藏如此亦一趣談也 
　　又訊張弧所恃爲唯一來源之鹽餘不圖好事多磨因湖廣債票三十五萬磅外交團决定哪數扣抵故八月份不但無餘所差尙多而借用九月内十天之議亦因衛爾敦不肯承諾張弧籌欵計窮祇有打算寅食卯糧遂 
 
 

Page 7

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *密向金城鹽業中南匯業東陸五行商量以民國十二三年　餘爲抵押墊借二百萬元由華比銀行出面其分配辦法係金城五十萬元盥業五十萬元中南五十萬元滙業三十萬元東陸二十萬元共成二百萬元金城鹽業中南三行各扣去舊欠十萬元東陸亦扣去五萬元又除去華比佣錢五萬元財部實收一百六十萬元每月由匯豐銀行所保管之鹽餘項下撥還利若干則秘不得知此項借欵經華比經理及沈鴻昭賀德霖朱有濟等連日奔走之結果據言已於二十一日商妥但合同尙未正式簽字耳 
[各機關節前閙窮]  
　　都無切實辦法 
　　節關已到財長猶無辦法於是各機關職員除向財部索薪外不得不另謀穢動農部之袁乃寛於取印時對部員半騙增嚇本有節前發薪兩月之議除却前發之六成尙差一個月四成部員向其要錢袁則推財部不理我敎我也無法部員要押勸業塲之欵尙有五萬零數須望以此湊發三成餘和財部算帪成與不成未可知内部則以某種產業爲抵押向華北銀行商借四十萬如其可成高凌霖可分出四分之一發給部薪否則惟有大家挨餓過節而已陸軍部痭將某署售於某醫院之議其欵爲百萬元某署當局大怒電保方阻止其事已寢現在並無辦法或云將再搜羅抵押品以遂其志大槪非節關上事敎育部罷工最久已成無人過問之衙門黃郛之敎育總長發表業已多日黃雖向人聲稱絕不就職然自指令慰留後即未見有第二次辭呈故敎部人員認黃已承諾就職連日部員會議决定一面推代表催黃就職幷於節前籌發欠薪一面請參事司長於前日下午赴國務院面詢攝政當局對黃總長態度究竟如何其謁黃之代表第一次完全被拒第二次即二十一日下午黃係派人代見亦不得要領至赴院之參事司長初係張廷諤接待候至五時許始由高凌霨出見參事首稱某等此來要求政府指定現在敎部究竟由誰負責黃總長是否就職幷乞明白見告高乍聞此語似甚驚訝當反詰來人曰黃總長不就職麽我還沒聽他說過來人乃告以黃對於敎部代表疊次拒見情形高乃連謂旣然如此我即托人去催也趕快就職罷此一段談話可謂毫無結果聞敎部人員已决定自即日起倘黃旣不就職又未明令准辭則當每日派人赴黃宅坐索積欠决不罷休敎部人員之態度如此恐黃雖欲遲疑亦不可得矣 
[曹馮關於財政之兩要電]  
　　曹錕電財政部鑒昌密前准函開以京漢津浦路局本年六月所撥本署軍餉六十萬元究係支付何項餉費未准咨報有案相應函請查照見復等因准此查本署所屬各機關十二年度預算總數計每月應支洋一百三十九萬三千五百四十八元四角三分六厘業於六月間編造預算書備文咨逹軍部轉知在案茲將巡閱副使署及第三帥經費剔歸洛陽直接領支外所有由本署直接發餉各機關每月計需洋一百十九萬零二百零四元九角八分除京漢津浦兩局協撥六十萬元外每月尙欠洋五十九萬零二百零四元九角八分應請貴部按月補發以資轉給再本年度尙有繼續成立各機關現正趕編預算一俟編成即行咨報貴部立案此復曹錕巧印 
　　馮玉祥電財政部總次長大鑒敝部一師三混成旅月需洋三十二萬元連同檢閱使署經費洋五萬元共計洋三十七萬元迄未如數發放自本年端午節後遲延三月有餘僅關一餉積欠過巨食用孔艱一切困難情况諒在洞鑒之中刻値秋節伊邇需用欵項較平時尤爲迫切敬請大部迅予籌發欠餉以安軍心不勝感盼之至陸軍檢閱使馮玉祥叩皓 
[保羅氏報告關稅增收狀况]  
　　今年一月至八月收入除應支外已無剩餘 
　　關稅實行値百抽五於今年一月起實行其增收之額如何與財政公債均有關係茲代理總稅務司保羅君有一節略報告財部極可注意全文錄下 
　　茲將民國十二年一月至八月與民國十一年一月至八月洋常兩稅凈數（即可作付還債賠各欵之關稅凈數）及在同時期内付還債賠各欵購鎊之金價與購鎊所用之銀欵各數目比較開列如左「計開」民國十二年一月至八月洋稅凈數規平銀三千赱七十七萬二千八百八十二兩一錢一分民國十二年一月至八月常稅凈數規平銀二百六十六萬二千九百八十二兩三錢共民國十二年一月至八月洋常兩稅凈數規銀三千九百四十三萬五千八百六十四兩四錢一发民國十一年一月至八月洋稅凈數規平銀三千三百十三萬八十八兩四錢六分民國十一年一月至八月常稅凈數規平銀二百五十九萬九千一百十九兩三錢八分共民國十一年一月至八月洋常兩稅凈數規平銀三千五百七十三萬八千二百七兩八錢四分民國十二年一月至八月洋常兩稅凈數較民國十一年一月至八月洋常兩稅凈數計增規平銀三百六十九萬七千六百五十六兩五錢七分民國十二年一月至八月付還債賠各欵所用稅欵（金價平均約計每規銀一兩合英金三先令一本士半）共規平銀三千三百九十三萬一千七百二十七兩五錢三分（内有規平銀二百九十萬兩係備付依照金佛郎計算所應增付之法義比三國賠欵）民國十一年一月至八月付還債賠各欵所用稅欵（金價平均約計每規平銀一兩合英金三先令五本士半）共規平銀二千八百五萬八千六百七十一兩二錢五分民國十二年一月至八月付還債賠各欵所用稅欵較民國十一年一月至八月付還債賠各欵所用稅欵計增規平銀五百八十七萬三千五十六兩二錢八分 
　　按以上所述情形觀之㈠可知總稅務司前所预預計本年約可增加稅欵之數實比其他方面所宣布之樂觀預算較爲精確可靠㈡顯見民國十二年一月至八月付還債賠各欵購镑所用之銀欵因金貴銀賤及備付依照金佛郎付還法義比三國賠欵之故致比較去年同時期内購鎊之銀欵加增竟至過於本年所增稅收規平銀二百萬兩有餘 
　　現如在本年一月至八月所徵收之洋常稅欵凈數規平銀三千九百四十三萬五千八百六十四兩四錢一分内扣除同時期内付還債賠各欵購鎊所用銀欵規平銀三千三百九十三萬一千七百二十七兩五錢三分不過僅餘規平銀五百五十萬四千一百三十六兩八錢八分而此項餘欵除已提撥規平銀四百三十萬兩購成銀元作爲整理案内各項公債付息之用外其餘之欵計有一部分係撥作江海關重建關房經費另一部分則業已先後撥付准由關稅項下提支經費之各機關應用矣（如揚子江水道討論委員會附設技術委員會海軍部海道測量局司權討論委員會中央防疫處經濟討論處外交部關稅特别會議籌備處及財產整理會等是）代理總稅務司保羅具 
[法大驅除劉彥與其黨徒]  
　　北京法大校長風潮屢誌前報二十一日該校學生委員會探得有該校畢業生某某等與劉彥發生關係假立該校學生自治會名目租定西單報子街大德公寓十五號房作辦公室尃以印刷品攻擊法大臨時評議會及各項傳單爲事事爲學生委員會所偵知遂庝二十一日上午十二點約定十餘委員往該區（内右二區）警署報告謂有人在報子街大德公寓假冒該校學生自治會名目設立辦公室且前曾在各報登載啓事詆毀該校臨評議會似此圖謀破壤學校請派警一同前往查抄該區當即派巡警一名隨同該學生等往大德公寓查抄及入該公寓進十五號房則有一人名陳丙甲者在内陳係湖南人爲劉彥同鄕今年新由法專畢業者陳見多人前往頗爲驚惶急以烟茶招待衆亦無心與之周旋見案上有法大學生自治會圖記印色盒及辱駡該校敎職員之傳單並其他印刷物多種當即將各物完全搜集於一網籃内由巡警將陳丙甲隨同各委員帶往區署訊問時陳言語支離自謂係新華大學敎員區官見訊問不得要領即將陳送往地檢廳矣 
　　又法大全體學生二十日代電云去年十一月間彭允彝乘敝校根本動搖之時强派私人劉彥來就專門校長職務趁火打刼行同土匪敝校同學千人一致拒絕否認迭發宣言諒邀洞鑒奈劉彥卑鄙性成廉恥道喪一面依彭允彝爲其冰山不辭不去一面見我同學驅逐之堅决始終懼不到校致使風潮長此牽延莫可收拾而所引用之李培天等又肆意破壤靡惡不作敝校之受其毒害者指不勝屈言念及此實爲痛心迨彭允彝失勢逃津劉彥本可一蹴而去無如敎育當軸數月無人生等雖幾經呼籲呈請明令罷免卒難即予施行然敝校八月一日改大伊始諸事待興劉彥專門校長之資格與夫彼個人之齷齪於法理於事實均難聽其拖延苟存不得已惟有於學校内部自行解决故當月前敝校全體敎職員聯席會議時生等竭力要求照各校先例組織臨時評議會以維持校務幸敝校敎職員等無不以學校爲前提於八月二十五日臨時評議會即正式宣告成立而爲我敎育界之蟊賊劉彥等於此亦正式宣告死刑茲特向我國人鄭重聲明㈠以後敝校對内對外一切事務槪由臨時評議會負責辦理㈡從前劉彥私刋而自行啓用之『國立北京法政大學』校印一顆自臨時評議會成立之日起即作無效㈢所有劉彥等以法大職員名義在外招搖等情槪行否認㈣凡受劉彥指使揑造團體中義宅心破壤學校或淆惑聽聞者决以武力對付謹此電逹尙希鑒察爲荷國立北京法政大學全體學生叩 
[青島鹽業公產兩案近訊]  
　　膠澳十三區代表安子玉等電國務院財政部鹽務署鹽務稽核總所鈞鑒報載膠澳鹽業輸出權歸丁敬臣把持獨辦鹽民羣起反對業經據情電陳在案因久未奉示鹽民驚惶萬狀懐疑莫釋昨又集合千餘人環懇督辦民署及各機關請求電陳顧念鹽民生計撤銷丁某朦蔽包辦輸出權當蒙龔坐辦據情電陳公民等目睹鹽民生計歸人壟斷事關生死欲得甘心若不速示明令恐變生不測挽救無術惟有再懇鈞座迅將新舊鹽權按照定章明令宣佈併撤銷丁敬臣包辦原案另公開招商承辦臨電廹切不勝待命之至膠澳十三區代表安子玉畢動臣膠澳自治促進會會長江敦祿李木坡等叩 
　　青島龔積柄電財政部鈞鑒昌密巧電敬悉朱秘書未晤面以前銑巧等日濟南各報載有朱我農來青抵押碼頭公產議會開會抵制各界聯合會非常激烈今日朱秘書來署談知擬以鹽餘函囑代爲聲明已迅函省議會及青島商會聲明絕無抵押官產之說以免誤會致生意外至向中商借欵一節自應極力明助已約束萊銀行商人劉雲碧於明日來署與朱秘書接洽謹此復陳膠澳商埠局坐辦龔積柄叩皓印 
[魯人與朱我農之交涉]  
　　山東各界聯合會派赴青島調查抵押公產代表李景堯於今（二十二）日來一函一電報告在青調查情形該會亦於今日電李速回公同協商辦法茲分錄於下㈠李景堯致各界聯合會函（前略）二十日早起到港致局與同人接洽不得要領十二點謁王曜東伊言確有其事諸同人現正分别擔任訪朱（我農）賊住所再商作法弟（李自稱）於晚十一鐘訪督辦署某君伊言午後三時朱謁龔坐辦驚惶失指求龔保護龔謂保護閣下莫如警廳請即在警廳暫住一面再登報聲明絕無此事云云現朱住無定所青島多數人主張明天再向各處暗訪設得朱賊非投於東流不可弟亦不敢無結果回濟也再據调查朱賊久已來青住青島大飯店自各界懸賞捕拿朱遂潛藏鐵路管理局某科員處迨風聲日緊朱又遷入警察廳受成維靖保護幷向各報登啓事力辯絕無其事而朱之形跡亦欲蓋彌彰一夕三遷住址賊人膽虚於此可見㈡李景堯致各界聯合會電（銜略）今日堯同陳議長（鸞書）晤朱我農彼不承認抵押碼頭公產借欵之事但云因魚鹽借欵來青言語狡展甚不可靠濟南可否再派人來協商或堯回盼速覆堯叩馬㈢各界聯合會致李景堯電（銜略）馬電敬悉此間同人意思擬先請君返濟報告情形再公同恊商辦法究竟可否離開青島請酌裁各界聯合會養 
[魯財廳長節前之難關]  
　　沿路各縣商會反對王鴻電 
　　濟南通信秋節臨邇在在需財而財政廳裹庫空如洗軍事所需已於鄭總司令出發時以十五萬敷衍過去可謂頭痛醫頭其他各界如議會經費亦積欠至六個月雖經迭催總是未能照付會中在省同人特於昨日（二十）召集會議組成索薪團同赴財廳索薪不逹目的不止此一方面也城内外各警署警餉亦欠至五六月之多刻届秋節各區會議亦推代表多人至廳坐索不給則行最後手段此又一方面也此兩方面皆非空言所能搪塞而司法敎育實業諸機關其亦能默爾而息乎頭痛救頭脚痛醫脚王廳長已陷於無辦法之苦境更換消息因以時有所聞近來省議會副議長杜尙滯京未返人謂其爲未來之財廳長曲卓新帮忙亦不無幾分可信綠曲與杜之後台老板有舊而與王鴻無關也王當此搖動之際又以節關臨邇爲敷衍各方計遂一面嚴催各縣局解欵一面告貸各大銀行無如催者自催不解如故貨者自貸而不借亦如故是内部之應酬已屬捉襟見肘而直隸省長王承斌昨又派參謀蘇某來東候提應攤未解之選費四十萬入京應用王因之左右爲難予之則庫空如洗不予又恐得罪保師地位不穩前時所預備征收之產銷稅可以從中提解若干報效者現已被反對取消而沿膠濟路各縣商會餘憤未息又發出反對王鴻之通電王於此時已陷於四面楚歌之中頗興不如歸去之嘆電如下（銜略）山東財政廳長王鴻本一市井酒徒性情狂妄厠身軍佐學職全無熊省長擢爲財廳榮膺非分不思守法奉公乃擅立產銷稅名目於膠濟鐵路沿綫强廹征收謂爲國家稅政府府此稅則謂爲地方稅又不經省議會通過一綱打盡無物不征世界各國無此先例小民憂患餘生難供此非法暴歛呼籲無門激成罷市八日之久損失無算嗣經省長電令撤銷始得復業當其時商民寃忿衆怒難平遂致周村市民有毆傷局員周鍚祿之事當周村商會開會之時長山縣郭知事亦在場彈壓商會長於開會宗旨尙未報告完畢而稅局即已肇事郭知事赶赴營救已屬無及業經省委會同縣知事呈報事實昭然豈容誣揑迨數日周局員身故其家旣經法庭起訴自應候法律解决財廳何得縱容其產銷稅局長于慶鑾揑詞向省公署呈訴商會會長率衆毆斃而省公署濫用行政手段令行縣知事誣揑商會會長爲率領之人事實證據漫不加察顯係勒捐不成藉端洩忿若言法律行政何能侵越司法若言事實命案豈容張冠李戴彼挾其無上威權與吾儕小民爲敵恐十餘縣商民永無安枕之日前已電請省長罷斥王鴻以維民命若復容其盤踞高位日用行政手腕以商會爲報復之敵商民挺而走險惟有誓死力抗伏望垂念商艱加以援手剷除民敵不勝屏營待命之至山東膠濟鐵路附近商會聯合會　　商會長趙　維縣商會長潘同科博山商會會長梁緒恩膠縣商會會長冷之珉臨淄商商會長閻誠身淄川商會長璺英順即嚴商會長孫悅正坊子商會長商貴動昌樂商會長霄巽盬高密商會長單步青長山商會長袁盛德桓台商會長馮念魯章邱商會長高鏡涵臨朐商會長高乃恭同叩（九月二十二日發） 
[鄂軍已實行入湘] [  蕭蕭]  
　　以佔據岳州爲第一步 
　　久經喧傳之鄂軍援湘今已由計畫而入於實行之時期據交通方面消息趙軍日來愈見疲憊譚軍吳劍學謝國光及陳嘉佑各部業已通過醴陵株州進至易家灣與唐生智部鏖戰甚烈砲聲可逹於長沙朱耀華黃輝祖兩團亦由正面逼近長沙葉開鑫部被迫已有一營繳械長沙形勢異常危急洛鄂當局因見趙軍之不能支持長沙殆將復爲譚軍所奪故急令原駐咸寗趙李橋之二十五師四十九旅九十七八兩團迅速在羊樓司集合於二十一日由武長軍事專車分裝二十七列車開拔赴湘分駐於岳州以南汨羅以北之桃林寺黃沙街一帶四十九旅旅長陳德麟亦由趙李橋隨軍入湘駐節岳州又駐省垣二十五師五十旅一百團今晨（二十二）亦奉令由該團劉團長率步兵一營機關槍一連工兵一連及團部馬开衛兵人員等乘車赴湘駐防岳屬雲溪鎭至劉佐龍部第四混成旅亦爲洛吳指定入湘之軍隊該旅業在黃州集合並領去移防費七千五百元於昨二十一日開來省垣駐鮎魚套待車赴岳該旅參謀長楊邦藩昨特晋謁蕭督請示入湘機宜大約一二日後即可全部入湘聞洛吳對湘計畫第一步僅在佔據岳州免譚軍攻下長沙長驅入岳俟將葛豪舊部招齊後再相機進駐長沙以實行其第二步之計畫故目前鄂軍均開至汨羅爲止而組警備司令部於岳州以便居中策應並商定海軍第二艦隊司令甘聯璈於今日午後由甘親率江貞等三艦駛赴岳州協助陸軍維護岳州治安蕭督特於昨日在署設筵爲甘祖錢但海軍欠餉數月又値節關將届故甘司令曁各艦長二十日以萬急電向財部催索欠餉並請電商鄂蕭就近先撥十萬元以爲節關之救濟否則軍心不固碍難負責吾鄂困於匪困於災瘡痍滿目救死不遑今乃於援川未了之時復從面而援湘嗟我鄂人何以堪命也（九月二十二日） 
　　泰晤士報云據英文楚報載稱鄂省集兵援湘漢口各軍人均覺未易平穩進行前者武昌軍隊旣要求付給欠餉始肯開拔今駐在黃州武穴等地之第四混成旅於奉令調防岳州後亦提出同樣要求上星期日督署得劉佐龍正式電報該軍下級軍官及士兵均拒絕開拔要求先發餉三月並要求　人夫二千五百名轉遷軍用品及其他開拔時所需一切費用劉云此等爲要求之重要條件此外尙有其他種種彼不能對付故請督軍爲之解决云此外秋節各事亦均棘手武昌當局於各軍餉欵缺乏甚多據可　軍事機關言鄂蕭擬發兩月之餉但現欵並一月之餉亦不足師部現已發令給一月餉外每人加赏賞金二百文軍官亦同得一月餉聞軍士以所得餉欵如是之徵頗覺憤激因此釀成兵變亦未可知如此禮拜中幸能不生變動則武昌居民額手相慶矣 
[洛吳援湘計畫内幕（漢口通信）]  
　　省議員提出質問 
　　湘省譚趙軍隊日來血肉相搏大有最後勝負决於一戰之勎據最近所聞譚軍以得魯滌平中立派軍隊之聲援軍威益振劉叙彝部已由湘陰佔玲曲靖江吳劍學謝國光兩部一趨躡雲橋以撲瀏陽一出株州以取長沙因是長株大震易家灣有被謝軍佔領之傳說趙恒惕以長沙三面受敵知不可久守故親率部下退守平江以禦西路之敵唐生智赴易家灣以禦東路之敵劉重威駐易家廟以當南路之敵形勢非常危殆長沙秩序極形混亂各國海軍陸戰隊紛紛登陸以爲保護外僑之警備照目前情形觀察不出三日趙軍必棄長沙以集中於平江徐待北方後援洛吳似已見地湘局之緊張而實施其出兵援助之計畫惟其出兵赴援目的則於驅譚以外尙含有其他作用蓋吳之兩湖巡閱使以湘趙之時南時北不能行使其職權致遺半邊巡閱之誚吳久思覓一機會逐趙收湘今正其時矣顧以湘趙實力尙不爲弱若以譚趙相搏之初即以兵力逐趙反足促成譚趙聯合對外之局勢故仍蔝張聲援自譚趙自相殘殺及其力疲然後提一旅之師一舉而並逐之其勢較易也聞吳氏援湘計畫决定已久並擬以湘人葛應龍代趙葛爲葛豪之兄現任將軍府將軍及洛陽高等顧問頗得吳之信任但因葛無直接軍隊不能不假之於鄂業由吳電令鄂蕭將二十五師及第四混成旅編爲警備軍即日開往岳州布防黃沙街一帶吳自作警備總司令蕭爲副司令葛則以湘軍總司令名義隨同鄂軍入湘首先召集葛豪舊部編制成軍然後協同鄂軍規復長沙驅譚逐趙旣可統一兩湖又不背湘人自治主義譚趙兩敗俱傷當亦無如之何也葛應龍氏聞已於昨日偕同洛顧問翁守謙來鄂與蕭接洽即將帶同王某譚某入湘實行洛吳之計畫湘趙尙在夢中求援信使仍絡繹不絕鄂議員羅樹蘅前曾向蕭質問報載鄂軍援湘究竟有無其事已隔多事未見蕭有若何答覆現見換湘軍隊紛紛發動特再向蕭提出質問將來大軍過境龍否保其不致嚴擾地方請明白答覆其質問蕭原文云近據報載靳雲　胡景翼軍統率大軍援助湘趙等情查湘中内訌本無援助之必要况目下長沙業已恢復趙氏業已返省應援一舉似可不必究竟有無其事不無疑慮値此謠諑紛起大局未定之際宜以保境安民爲第一要義如果確有援湘之事將來大軍過境能否保其必無騷擾地方情事請即日明白答覆云云省議會日前茶話會亦經議决以全體名義致函薰氏請其尊重本會號日保境息民宣言停止援湘不知當局將如何對付也（九月二十一日） 
[贛南近况談]  
　　贛州通信秋初沈北軍大舉援粤佔領南雄大有進薄韶關之勢乃自李易標戰敗土氣大餒近且連戰皆敗已不復有支持能力近已退駐信庾三南邊境常師樊旅開抵前敵豫軍總司令常德盛淹滯途中統率無人布防棘手樊部不服方本仁管轄到贛縣時即因索餉責知事李丽春軍棍方說情不聽人心已大恐慌贛南各縣知事又因屢辦兵差早經搜括一空今又誅求無厭無法應付大都紛紛辭職方轄三九諸旅轉戰粤中積欠飶餉項咸懐怨望獨沈鴻英得洛吳獎勵尙欲大舉入粤責令就地籌餉贛南人民眞不堪命矣 
　　贛南自軍興以來商務停頓稅局收入僅二三成四郊不靖又時發生刦案鄕民不敢進城完納糧稅縣署收入因亦銳减乃道尹陳俊不恤民艱商准財廳令限各縣預備下半年丁漕若干萬由省撥來軍用手票十餘萬請贛縣紳商代爲承銷以完納糧稅爲擔保惟勸募手續極繁未知何以善其後也（九月二十二日） 
[杭州學生救國團續聞]  
　　杭州學生救國團自組織成立後幷推鄭翼漢爲團長馮子材鮑益泰爲副團長鄭熊江斐然馬作入朱壁魏邦藩祝劍霞章乃恒梁爾恭陳璋柯啓昌陳亭立杜剛評議員梅長乾俞紹武匡文軒章成錢協時沈書銘朱鍾瑾江世鈞鄭澤山俞文英爲理長馬作人爲書記兼文牘陳靜娥爲會計並定每年春秋二季開大會各一次每月開評議會一次皆由團長召集之遇有緊要事故發生時得召集臨時會至開評議會時理事亦得出席但無表决權所有全體團員業已共攝一影以留紀念附錄電文如下北京參衆兩院浙籍議員公鑒此次曹錕釀成政變破壤約法猶敢利用國會汚辱神聖我浙如褚輔成等早已潔身南下諸君同屬浙人何竟甘心附逆務祈尊重民意即日離京倘仍爲金錢所餌則是諸君自棄於浙民諸君廬墓在浙恐浙民不能爲諸君恕　杭州學生救國團敬 
 
 

Page 8

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *自由談中秋特刋（一） 
[中秋閒話] [  絜廬]  
　　金風送爽丹桂飄香一年容易又是中秋姮娥舞於月府文蕭昏於仙宮是天上多事之秋也至於人間何獨不然總選濤聲泛濫若曲江之潮白河明月慘澹照黃陂之夢而曹錕神游淸虚之府吳剛力斫月中之桂蓋人間亦多事之秋也 
昔者唐玄宗與申天師道士洪都客中秋夜游月宮過一大門在玉光中見一大宮榜曰『廣寒淸虚之府』天師引明皇躍霧中下視王城嵯峨若萬頃琉璃田索娥十餘人皓衣乘白鸞舞桂樹下樂音淸麗明皇歸編律製『霓裳羽衣曲』今也白宮嵯峨可望而不可即霓裳歌舞響遏行雲而申天師洪都客惡作劇曹三爺雖神經錯亂大呼備車終不能梯雲而入白宮眞令人羡煞明皇矣 
　　酉陽雜姐載漢西河人吳剛學仙有過天帝謫伐月中桂桂高五百尺斫之斧痕隨合嗟夫時至今日干戈擾攘武力迷夢酣然未醒若吳佩孚者其人間之『吳剛』乎夫民國者猶月中之桂樹也十二年來外患頻仍内訌迭起斵傷已甚而吳將軍又運其巨斧不已似非斫斷此培養十二齡之小桂不爲快鳥呼人間之吳剛 
[感月記（上）] [  吳明霞]  
　　「今夜鄜州月閨中只獨看遙憐小兒女未解憶長安香霧雲鬟濕淸輝玉臂寒何時依虚幌雙照淚痕乾此杜甫詩也寫望月懷人千態萬狀一往情深誦之客旅月夜輒令人興無限感慨雖然游子天涯慈母倚閭征夫海外思婦闺中者宇宙間吾不知有幾許也安得能詩如子美一一爲之寫照耶夫相思不相見生離固憾事也顧吾思之人間生離重聚有望忽散忽聚猶之天上明月有缺有圓乃事理之常可毋悲也若死别則幽明迢迢終無相見期不尤可痛耶吾國習俗每逢佳節良辰人人興高采烈及時行樂户户家家爭致欣賞幾於遍國風靡初不以貧富而異第點綴有奢儉耳其欣賞則一也八月十五日相傅爲中秋節是日也天朗氣淸風和日麗又當銀桂飄香玉露日凉之時夜來則縹緲碧空中繁星點點爆爆騰奇彩明月當頭皎潔如玉盤萬里淸光幾疑大地蓋以銀幕一年中景色之美無有若中秋者天上良辰人間佳節宜人之歡欣鼓舞以迎之焉凡家庭團圞伉儷倡隨者其美滿愉快髣髴圓月今宵惟果欲求如共月雙圓之人則可得亦鮮已蓋佳節良辰亦實非普天同樂者其觀感不一要皆隨其境遇之哀樂而異而境遇之哀樂初不全以貧富爲之階也世人恒以爲天下事惟萬能金錢足以操縱之彼擁鉅資者居崇樓食珍羞衣綺羅面團團若今宵之月恣意爲歡未嘗涉歷苦境謂非金錢萬能誰則信之雖然貧者多憂爲富滋樂顧往歲吾嘗村居於村之人情風土旘之熟已村中人咸樸實尙儉不事浮華布衣糲飯怡然自樂胼手胝足不以爲苦雖窮壤田家爲富人所不屑道者而夫耕婦織野趣别饒吾不禁顧而羡之家富而勃谿者轉弗如焉因默念苟能相親相愛天倫樂叙如田家則諺云「知足常樂」雖貧何傷於以知人之哀樂初非全以貧富别之焉設胸罹隱憂縱好景當前亦爲之鬱鬱寡歡無足欣赏甚或觸景生情反足以動其悲思者蓋傷心人别有懷抱也然苟以利祿薫心慾念未遂而鬱鬱者乃不足恤焉其以失意情塲莫能擺脫追懐往事而感傷者則誠可哀已人非木石孰能忘情然情塲非必皆兒女子傾心相悅方爲情塲吾意世界一情塲耳凡吾相親相愛之人靡不緊之以情而相親相愛與吾最多情者殆莫父母若矣蓋情以父母愛子之情爲最眞摰耳特世人憤憤每言情辄及男妇相悅事津津樂道播爲美談而於父母與子女間最眞摰之情茫然無知者有之若人而侈言情於情猶莫旘其眞諦也寗不異哉使世人果能參解情諦則芸芸衆生相親相愛融融煕煕謙躟不邊矣密更攘往煕來爭名逐利紛擾若是乎 
[關於中秋之種種新解] [  繡君]  
　　中秋此二字解釋當然以元蕯都刺中秋望月詩中秋八月半一句最爲的當蓋八月半爲秋之中中秋即八月半也老嫗都解允推此種然今年之八月半吾以爲尙有新解何言之中與仲通中者曹仲帥也謂仲帥秋節登大位也禮云秋之爲言愁也仲帥一念及中秋已届大選尙無圓滿之希望故愁心欲絕也 
　　月餅餅敬也猪仔議員最嗜之某廳長贈李督二十四元一個之月餅於今三年矣每逢佳節人猶稱道勿衰然視今年議員餅敬之數則又如小巫見大巫矣 
生梨當以山東之萊陽梨爲最佳然今年之生梨另有别解梨古與黎通謂黎黃陂也生梨者謂黎黃陂突至上海别圖生活也 
　　團圓團索薪團也圓銀圓也此說去秋此生君已先我言之可謂妙解今年此團字指華銀團圓字指銅圓也華銀團中秋節借欵與京師檢察廳中秋前一日開始檢查銅圓舞弊案皆最近可注意之事也 
　　花好月圓月不常圓花易落一生惆悵爲伊多花好月圓四字似不專屬中秋今年必須齒及者實有别解花者花費也花消也月圓者團團如月之銀圓也謂大選中花去大好團圓如月之銀圓已不少也 
[月餅送禮之支配] [  丁戊]  
　　地球上惟一月而月餅花式不同如果送禮應按花式支配如左 
　　火腿月餅宜送逹官富商弱者肉强者食惟慣喫外國火腿者資格不同毋庸送给 
　　雞肉月餅宜送懚居之士介然不羣能享家庭樂趣 
 
[萬古青天朋嫦娥住此中如何今夕望寂寞廣寒宮癸亥秋日病中感時之作]  
及以文章鳴一鳴驚人一唱而天下和者 
　　葱油月餅宜送各部欠薪各軍欠餉空心想望枵腹從公人員 
　　五仁月餅宜送大善士養老撫幼醫疾救災卹鄰之輩蓮子月餅送少年男子新婚夫妻仿似水如共比鶼若鰈者 
　　乾菜朋餅宜送儉德家或儉學生所謂士大夫不可不知是味其老而可厭俗稱老素菜者恐觸所忌毋庸送給 
　　純素月餅宜送侫佛之徒 
　　豆沙月餅可送眼光如豆聽信謠言奉行世界宗敎大同會傳單之愚夫愚婦（予最不喜豆沙餡故卑視之） 
　　棗泥月餅送臨城歸來之票以臨城固近棗莊者 
　　豆腐干月餅此前古未有予意以爲可創送有官迷者官印似塊豆腐干也 
[中秋家庭趣話] [  薛雨孫]  
　　弟詢兄曰世人謂月中有名吳剛者執斧伐樹果有之乎兄曰相傳固如此弟曰彼伐樹何爲兄瞠目不能答思之有頃曰大約是表示他的武力吧 
　　小姊妹兩人谈月姊曰月圓時體形似盤妹曰否似我洗澡的澡桶（此二字諧音）姊曰月居天空可算爲最高了妹曰月也可算最低姊訽何解妹曰你看水中的月不是最低嗎 
[中秋走月亮歌] [  楓隱]  
　　八月中秋天氣好走月亮的女娘眞不少呼姑姑喚嫂嫂還有姊姊妹妹跟了一大淘身上何所有輕羅衫子顏色俏頭上何所有珍實石光芒耀人人體態盡婀娜個個身材都窈窕這時長空萬里無纖雲一輪明月光皎皎高下樓臺浸入琉璃世界中月貌花容無遁照宛如嫦娥大啓廣寒宮一羣霓裳仙子離却瑤京紅塵蹈行行重行行大街小巷都穿到忽見一家人家正在齊月宮案上陳設眞不少居中供了一隻大香斗兩旁點起一對全通宵還有鮮藕柿子及紅菱白菒栗子皆新炒有個白髪婆對月方膜拜口中喃喃作祈禱第一炷香但願阖家大小皆淸吉無病無痛無煩惱第二炷香但願子孫個個皆賢孝珠蘭玉樹庭前繞第三炷香但願中國南北早統一閭閭雞犬無驚擾此時女伴中間急有一人聞此言口發微喟向衆各方今世界眞多故全球萬國安寗少歐洲大戰之後元氣尙未恢日本火山爆裂繁盛市廛俱燒掉况如吾國連年同室操戈自已肇瓜分大好金甌難如月兒好即今蘇浙兩省古稱福地與天堂因爲最高問題影響和平幾難保豐知瓊樓玉宇高處不勝寒髯蘇詞句吟來妙何况人間高位本難居爬高跌重從來道（俗有爬得愈高跌得愈重之諺）奈何一人慕虚榮致使全國受騷擾但願從今以後長官盡息權利爭共和政治遵軌道庶幾吾儕深閨亦拜諸公賜年年中秋可賞月色好言畢大衆盡點頭月光愈皎亦若同情表須臾夜深風露覺凄淸大家歸去循舊道吾今泚筆和墨採取其言作俚歌愿願向衰衰羣公作忠告（讀如字） 
[一片淸輝] [  王天恨]  
　　一片淸輝照到三椽茅屋裹只見一位雞皮鶴髪的老婆子坐在黯澹的燈光下老淚婆娑撲簌簌流了滿面自語道「唉我的老伴啊你怎麽竟忍心撇下我了我們過了一世的苦光陰總因沒生過一個兒子以致我們下半世沒有倚靠天下最苦的人眞莫過於無兒了那知你又獨自先往極樂世界裹去留下一個孤零零的我還有甚麽生趣唉去年的中秋節不是你和我一起設着香案供着月餅跪拜月宮娘娘的麽雖然是六十多歲的老夫妻親愛却過於少年夫婦可是今年呢你已長眠地下鴛鴦折翼了」老婦這麽喃喃了一陣老淚越發滔滔而下猛然發癎似的走到神櫃前望着盡牌乾號 
　　一片淸輝照到一所大宅子裹只見一位少婦倚在窗外的欄杆上向着天空中呆瞧似乎發了遐想一會兒忽也自語道「唉澄卿你往年總是回來過中秋節怎麽今年竟破了例了親愛的澄卿你的心眞忍極咧我眼巴巴的盼到中秋節望你回來那知你却祇寄來一封信說今年公司中事情多不能返里其實你由去年中秋節後到北京去直到今天並沒有回來一次普通人一年中至少要回家兩次你却連一次都靠不住大好的團圓佳節竟不能一家團聚怎麽不令人太息呢」少婦這麽喃喃了一陣猛然牀上的小孩哇的哭起來伊方始如夢初覺趕到房裹去抱小孩子 
　　一片淸辉照到一所院落裹只見兩個小兒女在那裹嘻戲着一個小的女兒道哥哥「今天的月色眞亮啊我們遲些兒睡覺罷」哥哥道「你不磕睡麽」女兒道「我不磕睡就是一夜不睡覺也不要緊咦怎麽婉姊姊不出來看月色啊伊儘管坐在房裹做甚麽」哥哥道「我們去拉伊出來」於是兩個人跳跳蹤蹤向走入房内那房裹並沒有點燈一個女郎坐在窗前癡癡的瞧着窗外月色那一片淸輝照在女郎臉上十分慘澹面上還有涙痕原來女郎的未婚夫忽患了病聽說很沉重所以沒有賞月的興致小弟妹那裹知道一齊拖住女郎的衣襟要伊離開這黑黯之室女郎向他們瞪了瞪目道「无不出去」小弟妹討了沒趣怏怏而出自已也忘了玩月却到母親房裹索月餅去了 
　　一片淸輝照到一所高樓上只見樓上有一對少年新婚夫婦並着肩憑窗賞月新婦道「今夜的月色果然較往日光亮得多宛如一盞明燈把大千世界照得如同白盡這樣的良宵眞敎人心悅神怡啊」男道「是啊但月色雖好假如沒有你映襯着也就要減色了」新婦笑了一笑道「你不問在甚麽時候甚麽地方都要把我牽涉在内却是爲何啊」這一笑美麗極了逗着月光分外娬媚 
[嫦娥（新詩一首）] [  胡寄塵]  
　　嫦娥看透了人心的險詐 
　　年以月球裹不要人居住 
 
 

Page 9

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *   
 
 

Page 10

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *國内要聞二 
[東三省通信] [  隱]  
　　東省鹽務之進步 
　　東三省鹽運使翟文選年來整頓鹽務不遺餘力日見起色東省本自治區域斷不容中央任命之官吏懸棧不去惟翟氏因能效力得以保全位置現在鹽稅收入較前逐漸增多故奉天亦甚依重最近翟使將三年來東省鹽務進步情形呈報張總司令並請飭屬嚴加整頓俾覺全功張總司令已據轉吉黑查照辦理原文如次据東三省鹽運使呈稱查本使任事以來行將三載對於整頓緝私推廣官銷糜不憚竭心力積極進行除九年份到任不及半年甫經入手整頓姑不計考外十年份緝獲鹽案九百九十八起獲鹽二十八萬九千零三十七斤銷鹽四百三十八萬一千一百三十六擔四十九斤半比較九年份獲案六百五十一起計增三百四十七起獲鹽二十一萬三千五百三十七斤計增七萬五千五百斤銷鹽三百四十萬零四千七百十八擔計增九十七萬六千四百一十八擔四十九斤半十一年份獲案七百三十八起獲鹽十萬零三千一百九十擔銷鹽四百五十五萬一千一百十四擔五十斤是年因添卡增巡防堵較爲週密大宗灘私固難走出大宗外私亦不易侵入故比較十年份獲案減少八十七起獲鹽少十一萬零三百四十七斤内銷鹽則增十六萬九千九百七十八擔零零五斤即本年一月至七月除吉黑官運不計外奉省商銷一百九十七萬四千七百五十五擔比較上年同月奉省商銷一百八十一萬三千八百擔又增銷至十六萬零九百五十五擔之多再以奉省與吉黑兩省十一年份銷鹽及人口平均食鹽數目計之奉省人口一千二百零一巩三千餘口銷鹽二百五十五萬三千餘擔平均每人全年食鹽二十一斤四兩六分吉黑兩省人口九百十萬零四千餘口銷鹽一百六十七萬九知九百有零擔平均每人全年食鹽十八斤七兩二錢三分兩相比較奉省每人食鹽數量亦比吉黑兩省爲多以上項緝獲鹽案私鹽均行减少銷鹽增多及按三省人口平均食鹽數量考之私鹽之逐漸减少可以槪見惟奉省地方遼闊東接朝鮮南鄰金界内而灘場散漫外而鄰私浸灌鴨江一帶綿延知有餘里緝私兵力過單統計緝私巡隊僅有四百二十名分駐八局九十餘卡每處多者三四名少者僅二名各卡轄境距離遠者四五十里近者二三十里以三數名巡隊擔任數十里之防線縱日夜堵防遇私輒獲百密究不免一疏漏未緝獲之案在所難免業飭所屬嚴行防堵勿得稍有鬆懈查鈞座前定地方官實行協助緝私章程業經通行各縣一體遵照有案擬請再行通令各縣轉飭地方警甲格外認眞實行協助以補緝私兵力之不及俾嚴取締而竟全功等情據此除指令呈悉查所請通令各縣知事實行協助緝私等情係爲肅淸私鹽暢旺官銷起見應准照辦惟事關行政範圍仰候咨行奉吉黑省長公署查照辦理表存此令等因印發外相應咨行貴公署請煩查照飭遵施行 
[湘公團籲請和平電]  
　　湖南省敎育會總商會省農會總工會律師公會於十八日午前發出籲懇和平之通電數則此即上日開會議决之結果也用錄如下（致兩方將領電）天禍中國變亂相仍哀吾湘民罹刦最慘十年三次劇戰始而討袁繼而拒傅再而驅張鋒鏑所經閭里爲墟元氣凋喪湘故瘠土富者經此蕩產亡家轉徒租界貧者經此賣妻鬻子隱忍圖存兩年以夾號爲恢復實祇二三都邑外來商販粉飾外觀考其内容百業停滯敎育廢弛盜賊橫行迄無寗日吾民方冀自治有效稍延殘喘以待澄淸不意夏秋之交忽遭此難平時南與北戰今日湘與湘戰兵連禍結較前尤烈近更逼近會垣爲攻爲守供億轉輸財殫力竭長此相持不獨吾民之生機斷絕恐兩方兵隊之給養亦將無以爲供膽念前途不使吾湘淪於萬刦不復之境而後止茲幸魯師長寒電主張和平吾民聞之感激涕零如將獲赦全城老弱以及中外僑商咸迫敝會等再本魯公主旨籲懇我公之前爲此馳電告哀務乞俯念子遺即命前方將士一律停戰速擇地點組織和平會議召集全省紳耆妥議善後有不變之旨請哀吾民稍變通之有難解之怨請哀吾民少解釋之總之有民而後有財有財而後能戰民窮財盡楝折榱崩即令蕩平夫復何益公等愛國愛鄕萬流仰鏡民生疾苦固所周知惟庶衆頑愚祇顧眉睫仰煩鈞慮嘉納所陳倘獲弭兵挽回浩刦化干戈爲玉帛復仇警爲弟昆協力齊心修明内政則公等之功之德當齊高衡嶽而吾湘三千萬人亦從此日夜馨香謳歌涕泣以謀崇報而已臨電惶悚伏祈鑒察（致省外同鄕電）吾湘内爭兵連禍結昨魯師長寒電主張和平敝會等已復電贊成並籲懇雙方即日停戰惟和平會議須得全省紳耆同以公平之眼光誠懇之態度調解其間方有效力諸公愛鄉情切澹泊無私務乞聯袂回湘從長計議俾戰事速了同覩太平諸公廳墓骨肉所鹽諒不恝簡佇盼親音伏維矜鑒致魯師長電）吾湘内爭小民受禍死無生計昨讀公寒電主張和平解决全城老弱以及中外僑商聞之感泣敝會等痛本切膚呼號望救爲此環懇鈞座毅力主持俾戰事速了和平實見徐圖善後三千萬人同拜大德佇盼福音 
[皖省兩當局交惡之内幕]  
　　安慶通信皖省軍民兩長之惡感現已愈結愈深外間祇頺因爲大選費馬聯甲藉口積欠軍餉一百餘萬要求呂調元如數籌出以便撥充大選費用津保兩方均認爲一定之事實連電催促故與呂氏以難堪是以呂氏憤而辭職然其中尙另有一事爲呂氏辭職之一大原因也惟事極秘密記者數日前已微有所聞尙未敢遽信爲眞今日特爲茲事探諸政界某要人據稱馬呂數月確有結合購辦蘆鹽一百二十萬引之舉標題曰借引接濟事前取得津派以及鹽務署之同意原定數目爲一百八十萬包馬氏嫌少遂改爲一百二十萬引私與包商訂立合同每引餘利四元總共凈繳四百八十萬元除大選費承繳一百二十萬元外其餘三百六十萬元作爲三分國務院與鹽務署報効一份某方面報効一份馬呂兩人共得一份是以月前馬呂間信使往還不絕於途詎料現在事竣所有包商承繳之欵完全落於馬氏之手應送各方面之欵均由馬氏結束淸楚支配旣畢呂調元派員赴蚌提取應得之六十萬元馬氏乃覆以原議係爲大選費而設豈能分文不繳呂氏得覆極爲詫異何彼此計畫早定之欵竟爾中變一再去電質問馬聯甲遂置之不理據說此事籌辦伊始即有人向呂氏建議謂事權完全操諸軍署恐不妥協呂氏極不爲然今乃事實如此誠所謂啞子吃黃連無處訴苦連日在署大發牢騷署内辦事人員皆以爲節關緊逼馬氏催餉逼得無法可設乃有此憤而辭職之舉而不知其尙有此一段公案也 
　　皖省本届秋節馬氏要索三十一萬八千元呂調元堅持每月照撥二十一萬元就此措繳已屬不易至省會警察廳所屬各署隊以及敎育實業行政各費各機關催逼萬分胡思義知空言無補乃允許各機關各給一個月經費昨日（二十二）已將各項支票分别塡發從前支票與現欵無異年來財廳對於金庫信用喪失縱有支票亦尙須與金庫接洽惟敎育界可得優先權利截至今日（二十三）省外各校大都已領筛氏欵携回省城各校及敎育廳日内亦可到手警餉允於十四日發給實業機關聞有某項解欵可以劃抵否則此項支票節前恐尙不能作用行政經費皆凖定十四發 
[靳雲鶚搜羅新鄭古物之露布]  
　　鄭國宗廟重器先後計得九十一件 
　　河南新鄭縣發見古物已兩紀前報茲將靳雲鶚所刋露布錄下河南新鄭縣居鄭州之南許昌之北周轍東遷鄭亦隨之建國於此秦置郡縣因號新鄭焉邑紳李君名銳世居城南門内曾任安武軍軍官退閒務農宅邊有園圃思鑿井以灌漑之延風鑑家相地度宜雇工持畚挿從事至三丈餘而古物發見時中華民國十二年八月二十五日也雲鶚駐軍鄭州九月一日查防至此聞其事因思鐘鼎重器尊彝實物爲先代典型所寄中邦文化所關允宜歸諸公家垂諸後𥜥庶於國家保存古物之定章不至有背爰特上逹列憲備案派遣副官陳國昌前往以斯恉相告李紳欣然從之即以已得之大鼎六小鼎三敦四鬲六簠二罍一罍一玉玦二碎銅片五十三悉數繳出先行運鄭保存仍命陳副官偕參謀王燦章會同縣邑官紳再事搜羅於五日續得鼎六洗一大鐘四小鐘十七大方尊四罍一瓿一壺二敦四簠四簋二匜一方盤一圓盤一碎銅片五百四十於七日又得鬲三於九日又得獸尊一匜二簋二圓盤一小鼎一觚座一獸面人身小銅像一鶴形儀飾二碎銅片四十二當發見之初許昌張君慶麟聞風而往以八百五十元購去大鼎一中鼎二嗣以雲鶚主張保留歸公即慨然送來領還原價先後計得各物九十一碎銅片六百三十五均隨時上聞奉巡帥令俟掘取凈盡即當派員來鄭監運轉交古物保存所什襲珍藏吉光片羽麟角鳳毛鄭重將事幸無散佚此項古物當係鄭國宗廟祭享之器第以久湮土内强半殘缺且泥銅化合剝蝕漫漶雖花紋可觀而欵識難尋不無遣慽僅一方盤鐫有古籕一行略可辨認而已然其形製瑰瑋彩銹斑斓爲周代遺物固無欵義内中有蟠虺大鐘高至五尺重至三千七百餘兩凸紋蟠龍蟠虺大方尊高至四尺重至一千七百餘兩及獸面人身小銅像等均爲世不經見之物且鐘鼎盤尊有發見墨漆古水銀浸者尤可實貴日來派員權衡輕重量度長短根據金石古籍比擬形製花紋暫定名稱以待博雅大家有所考正幷經逐件攝影擬即製版印書一面繼續搜掘以冀再有所得胥歸公有搜圖立說傳諸藝林以彰國粹而惠後學此則雲竊區區集錄之徵意惟是中外名流遐邇親友或移玉參觀或貽舊詢問欲覘底藴酌究根由作答旣慮無睱在遠良多馳系謹先露布藉以奉闻幸垂鑒焉任城靳雲鶚啓 
[孫中山特赦程天斗]  
　　前廣東財政廳長及省立銀行行長程天斗因任内數目核算未淸奉孫令留押組織特别法庭審理以虧空鉅欵判决死刑業由在審官會呈請示辦理頃聞孫以程氏歷護法救國之役不無微勞足錄准予繳欵四十萬元贖罪昨已將欵繳案於二十午刻由公安局省釋幷借同前西江總指揮部魏軍需長丙炎共乘汽車出局聞即於下午乘夜船返港矣 
[杭州快信]  
　　黎黃陂秘書長饒漢祥昨晚車偕車務總管楊先芬附掛花車來浙庽西湖新新旅館與各界有所接洽 
　　此間商業秋節帳面已收十成之七錢市現水昨已平落火市行盤又減門售食米亦無隨跌 
浙高審廳長陳福民請假回蘇此間紳商托其就商蘇紳張一麐等對於江浙和平問題作進一步之要求 
　　張省長昨有賀攝閣秋節電如下「北京各部總長鈞鑒 
彩煥蟾宮祥臻麟閣敬賀秋禧幷頌台祉張載陽養印」說者謂自有此電色彩愈覺鮮明 
　　杭總商會公推參與上海總商會民治委員會全國整理財政會代表王曉籟黃筱彤來函調取浙省預算决算及關於財政之文件預備提出會議 
　　浙烟酒陳局長抵差未及半月本月份第四師軍餉十五萬八千餘金幸賴前局長帮襯明日可如數撥解 
　　杭屬沙灶地墾放分局定下月一日開辦蕭山墾放分局亦定一日成立寗波嘉興兩分局長不日即發表 
[南京快信]  
　　皖鄂贛三督連日與齊督密電商長江防務 
　　海杜電召應瑞艦長陳紹寛來寗面詢要公 
　　海軍餉財部尙未續撥聞杜總司令暫在某處借洋數萬元墊給各艦度節 
　　海軍杜總司令派參謀李君武艦長王壽廷赴東海臨洪口等處察看形勢以備將來建築商港 
　　省警廳擬編手槍隊專事巡邏又編自行車隊以期赴事迅速 
　　警廳定本月二十九日舉行北洋警察十週紀念 
　　鎭江警察局長劉志正昨派員來省請領子彈 
　　陸軍被服局在津購辦粗羊皮軍衣一萬件派員押運來寗交局檢收 
　　交通部召集第九届統一鐵路會計會議滬杭滬寗兩路代表均於今日由寗赴京出席 
　　江蘇縣聯合會昨仍來電反對捲菸特稅惟省當局以案關省議會通過稅收列入敎育預算殊難緩辦 
　　睢寗縣知事電省稱自治案卷不全名册無存無從恢復經省署調閱民國二年内務行政報告書該縣縣市鄉各議會均於元二年間先後成立呈報有案指令駁斥應仍遵照迭令辦理 
　　財廳令各縣布告五年公債換發第二次新票展至十三年五月底止俾各週知 
　　兩淮運使丁乃揚昨來省謁齊督面陳要公 
鳳陽關監督汪彭年昨由寗赴滬 
　　院電省署迅將蘇省留日官費生學欵如數撥匯賑濟留日被災學生 
　　連日有由日回國難民多人過寗北上浦口車站憑上海日災救濟濟會之證書一律給予免價票 
　　張勳舊部連日赴津弔奠者據查共數百人 
地方通信 
[松江]  
　　救國同志會開會紀二十三日下午松江救國同志會在豐樂橋事務所召集各職員開談話會討論保派抵押青島地產問題先由翟健雄說明報載情形經衆議决青島土地係全國人民罷學罷市之重大犧牲始得勉强奪回保派欲圖抵賈以充大選費實與民意爲敵國人斷難坐視應由本會電請滬粤京津各報館轉全國人民共起力爭免成大錯次議雙十節國慶紀念案議决由本會同人會同益德會聯合發起届日舉行國慶紀念會大游行先於本星期開一籌備會邀請各界熱心人士共同加入 
　　互調巡官之反響此次新橋巡官馬培驊亭林分所巡官壽爾臧奉令對調頗爲新橋鎭多數人民所不滿對於新任壽巡官雖無迎拒表示但該鄕議會已於二十三日開會提議决將每月補助警費之附稅三十元即日停止並將原有之新橋警察分駐所縮小範圍改爲派出所巡官一缺即行裁撤以期收支適合云云誠如所議辦理則互調之令業已根本失效况亭林市鄕董沈以義等亦以壽巡官辦事合法市民愛戴刻已聯絡各莊董公關縣署挽留並電請省署檄縣收回互調任命矣 
[川沙]  
　　模範農塲近狀川沙模範農塲開辦已歷多年試騐育種頗著成效去歲主任季君曾入東南大學專攻植棉畢業回塲後力事擴充又加整頓並察該塲環境所需因物注重棉作舉凡栽培試騐無不備具而尤以選種爲第一步驟今歲棉花生育頗旺刻正從事收穫估計平均至少畝收子棉百二十斤不可謂非應用科學之成績也又該塲附設農童學校學生八十餘名敎員二人敎學之餘佐以實習洵可爲得農村敎育之深旨矣 
[蘇州]  
　　市議會定期召集臨時會蘇州市議會議長陳公孟前曾接奉縣函交議閭胥盤馬路組織市民協會一案茲悉該議長因此現已定期於本月二十七日下午一時召集本會各議員即在城南舊元和縣署蘇州市公所内開臨時會議討論閭胥盤馬路組織市民協會一案聞該會以會期在邇故昨已分函各議員邀請準時到會列席與議矣 
　　僞造契據案庭訊誌聞住居閭門内下塘街前開銅絲店之陳午伯曾勾串郭連貴邱元之湯竹卿何蘭芬等僞造觀東大街醋坊橋堍張小全剪刀店房屋契據得價抵押於本城宮巷蔡滙河頭潘容愼棧事發何蘭芬獲案最早月前已庾斃在獄邱元之於本月初始被吳縣地檢廳法警在臨頓路同芳居茶室捕獲帶廳訊押至出面抵押之陳午伯直至本月十七日始由吳縣地檢廳法警孫棟臣在閭門内禾家弄緝獲帶廳收押刻悉昨日爲地檢廳提訊該案之期原告潘棧賬房童某亦曾到庭質訊即經法警將在押之陳午伯邱元之湯竹卿等提出庭訊至二時之久始得退庭並聞地廳以郭連貴至今尙未緝獲故該廳日昨又發出拘票密飭法警嚴密訪緝務獲依法嚴懲矣 
　　生活壓迫下服鏹殞命住成草橋堍由巷北口向在春申君堂前汪宅任司賬之劉仲賢家計甚窘舉家祖母妻子子女五人均賴劉一人得資過活茲翻劉近日忽被其主辭歇歸家後因生計困難抑鬱異常前日忽萌厭世主義前往觀前大街某藥房購買鏹水一瓶歸家後背人啓塞潛服一飲而盡須臾毒發遍體紫腫捧腹呼痛家人始得察覺急即延醫救治無奈受毒已深故醫未登門而劉已殞命事後家屬悲慟異常且因購備棺木需欵甚鉅而又籌措艱難遂由其妻邀請其前東汪某到來經顧某說項汪某即願月貼劉氏贍養費六元俟其子長大可以自謀生活時爲止付所有劉之喪費亦均由汪擔負此事始得解决云 
　　蘇垣女學近况盤門省立第二女子師範學校自校長楊逹權女士打消辭意後即積極進行將學校行政課程編制大加改革其敎務主任一席由前任該校附小主事現任敎實聯合會駐會委員楊鄂聯氏請假一月到蘇暫代該校新聘敎員如趙紫宸王厦材俞慶棠諸君均敎育界知名之士前途大有革新希望又學士街女子職業經中學辦理四年聲譽尙佳此次美國紐特博覽會同會經中華職業敎育社選送成績甚多該校課程完全照新學制辦理而學生組織之新村更有自治精神云 
　　索詐信查無其事中市大街久源錢莊昨日接到由上海某旅社寓客朱姓寄來索詐信一封索取大洋一百元等語該莊即將該信托交偵探隊探長李某赴滬調查並無其事 
　　啓徵上忙銀兩本年分應徵熟田上忙銀兩已由吳縣郭知事於今日（二十四）在署内大堂設櫃啓徵並布告各糧户遵照一面將易知由單派吏散發 
　　烟商反對投標特稅紙烟特稅自省會議决分區招商投標後財廳即從事訂行細則以便各區推行詎近日蘇埠城廂内外忽有一般謀利之徒串出無甚關係之小烟店有赴寗投標之舉因是捲烟業大同行羣起反對於昨日召集開會籌議對付方法一面擬具說帖送交總商會轉呈省長及財政廳察核並要求派員調查冒充投票之徒以維同凿業而免流弊云 
[常州]  
　　檢閱防兵委員蒞常省署派委警務處主任陸軍少將申振剛（字笙詩）檢閱駐常警備隊第一團各營防務申君於二十三日蒞常即逕赴團部接洽一切傳團長以第一熒營分防武進無錫兩縣城區二營分防武進四鄕二營分防丹陽泗陽四營分防宜溧兩縣特於二十四日派員會同省委先赴橫林無錫檢閱回常后再行檢閱武進城市及四鄕宜丹各營隊兵云 
　　荆保宸控人暗殺續誌武邑周線巷住居丹陽人荆保宸近在原籍當選縣議會議長前日控告該縣縣議員朱麗泉串同朱春波冷蓮軒勾通張樹森來常暗殺朱遂經縣署將朱春波冷蓮軒張樹森先后緝獲訊押在案二十三日处午法警又在丹陽咨提到案内關係人張元美冷子和二人胡承審員即於下午將張樹森等與之對質嗣以案情複雜主使犯尙未緝獲遂判張樹森朱春波等三人仍行還押張元美冷子和暫准保釋遂退庭退庭后又接省長訓合謂據丹陽縣議會長荆保宸巧電所稱等情合行令仰該知事迅速查明案情偵緝逸犯務獲究報並即將查緝情形　復察奪仍轉知該議員知照云云 
[鎭江]  
　　檢廳傳租界人辦法丹徒地方檢察廳日昨（二十三）發出佈告云本廳搜查烟案向係指派檢察官帶同法警辦理如關於租界内案件無論搜索傳提照章先行傳案函由鎭江交涉員署轉函領事簽押後再行核辦從無直接發票情事深恐不法之徒在外假借本廳名義招掏撞騙甚或設法串通本廳警役朋比爲奸言念及此殊堪痛恨本廳除嚴密訪查外爾居民人等如果確有見聞准即投函告發一經查實自當盡法懲辦决不舟事姑寛要知此種鬼蜮伎倆易於覺察切勿輕受欺朦致蹈答罹切切 
　　旅鎭常州莊客倒閉常州駐鎭莊客賀某專爲油蔴之營業信用昭著詎節届中秋銀根周轉不靈無法活動遂即倒閉受累以桐油業爲最巨聞共虧有一萬餘金云 
[揚州]  
　　市會補選總董流會江都城廂市董事會於二十二日補選總董迨届時兩派議員延不出席各窺對方之人數以定行止時至三時以外簽到議員僅許蓉楫鄒守和王志新朱彺軒等十二人不及全數之半（全額數二十九人）不足法定人數不能選舉遂宣告延期散會 
　　淮運使借欵解京鹽務署以節關需用浩繁特電淮運使籌欵接濟即經轉商中交鹽業各銀行共借息金兩萬元分六個月解償匯歸該署核收矣 
[高郵]  
　　妒姦被殺縣屬二總十一里高有廉久與高鄭氏有染該氏近又與高金台私好昨（二十）晚鄭氏至高金台家乃被高有廉知覺跟蹤而去被刀戳傷身死今日其父高連芹來城報案當經汪承審帶同檢騐吏前往勘騐矣 
　　視察警操省委視察警務員袁恩煌業於日前蒞郵茲由警佐黃敦壽调齊城區各級長警於昨（二十二）日午後在公園小羅浮大操袁委閱畢頗爲稱贊聞更擬赴鄕間各區視察云 
[淸江]  
　　三師打靶傷人近聞此間第三師軍隊在南門外打靶已見前次通信顧自十四日開始以來已有兩人身中流彈一傷一亡情殊可慘其一爲十九日李家莊運糞農夫淸晨行經校場之旁彈由脅部擊入業已抬送本埠仁慈醫院療治據西醫林佳美云可無性命之虞又一則爲李家莊後孫雲秀之妻二十日午後伊在家中補綴棉衣忽然飛彈一顆由伊股際穿過因傷較重登時殞命至該師此次打靶所一再傷人原因依一般人推測不外下述兩種㈠三師此次添招新兵甚多雖其中不乏操練純熟之退伍軍人然無放槍經騐者亦自不少以至因射擊不準演出上項慘劇㈡校塲之南向有高大土堆一所槍靶每在堆陰縱有流彈亦第擊入土堆之中要無意外危險也乃該土堆自楊春浦師長去後迄未加以修築目下高度視前低落竟有數尺之譜因而流彈時有超越堆頂他逸之事不過未若此次傷人耳以上兩說各有理由未知孰是 
　　鎭署槍决匪犯二名昨日（二十日）下午四時淮揚鎭守便署由陸軍監獄提出匪犯楊發榜（爲鹽阜一帶大匪由計龍章營長呈解鎭署者）劉學儒（向在漣水牛皮古寨及和尙等處抬搶迭犯殺人巨案由馬湘濤連長呈解鎭署者）二名綁赴城西門外刑場執行槍决 
　　台營局長被縣收押辦理淮陰漣水泗陽台營官地局長劉笑齊任事年餘忽十八日午淮陰朱玉峰知事接奉督軍來電略謂有人在署控劉收受灘田放領欵洋二萬三千餘元本署現僅由劉繳到洋一萬元其餘一萬三知餘元顯係侵呑除已另派專員嚴炎前往查奪外希即傳劉押繳云云朱閱後當即派人持片請劉到署談話劉尙不知保事旋即乘興到縣朱晤劉時遂出電稿相示並云此乃督軍電令某亦只好照辦遂呼人將劉引至收發處由魏看守所長伴劉入所 
[南通]  
　　電訐稅所呑欵縣敎育會總商會董事處致省署財廳電云前通如貨物稅所長葛權侵沒花布附征善捐經地方公團按季核數計銀一萬六千元之巨因交卸在即屢經各方催詰均置不理除另呈詳情外應請電令該所長如數交出幷責成唐周兩所長嚴重交涉以淸責任 
　　市董關心敎育通城董事習君位思近以本區各小學設備簡陋且校舍亦多損壤惟絀於經費迄未整理習君有鑒於此業經商同敎育會調查各校狀况估計需費四千餘元刻正設法籌集以便早日興工又因敎育會辦理小學兒童巡迴文庫特捐助一百元俾利進行 
[南京]  
　　敎實聯佮　會消息寗垣江蘇省敎育實業聯合會於前日（二十一開談話會倒者如敎育業蔣張兩廳長省敎育會袁黃兩會長常駐委員楊衛玉君等商定於中秋節後派員分赴各縣質地調查職業界及職業學校狀况以謀溝通敎實兩界幷爲學校職業指導之預　現擬先赴蘇常滬海兩區蘇常區由楊君親往滬海區委任本會幹事員黃懋勛君前往又該會擬附設之子職業傳習所亦决於本年仙先行試辦一面由楊君與財廳商量設法籌欵聞預算所支之欵極爲節省全年至多五千元將來幷有出品收入欵項可抵補若干校舍等亦不用省產以尊重省議員之意見云 
[徐州]  
　　陳調元回徐陳調元於今早（二十一）由寗回徐曾在蚌埠逗留一日與馬督理有所接洽故於今早專車到徐聞日内即着手組織四省剿匪司令部云 
　　反對鹽斤中價東門内官鹽分局對於售鹽Ｈ前急委私自加價經農商敎三會及十八市鄕各舉代表開聯席會議竭力反對擬通告人民不購該局食鹽以爲抵制該局自知違法犯衆遂由監理李學富親向商會道歉託詞鹽斤放秤千錢購十斤四兩表示退步而所加之價幷未取消聞各界以該局用此朝四暮三之法絕無誠意擬仍積極進行反對到底並將聯合各界自行籌欵四萬元改由地方自辦鹽務云 
[南昌]  
　　包辦捲烟稅之進行自蘇浙等省創辦捲烟特稅後贛省亦繼之而起現雖外人方面尙在反對然仍進行如故此稅業由潘學海（國會議員）等向官廳包辦接洽以來已有日矣然欲包辦必須招集股太五十萬元故潘等在滬招集股本業已招足特於日前由滬某外銀行匯交九江中國銀行十六萬元駐潯辦事人爲詹耀棠（前北京大統一報經理）李維馨（九江律師）兩人得電後即快函省城報告潘於十七日赴潯接洽匯欵一切事宜已於二十日偕乘南潯車返省並有上海該外銀行特派員二人下榻於新大方客棧刻正向各方面接洽開辦手續幷一面尋覓相當房屋地址一面呈請官廳准予承辦俟其批准即行繳欵正式開辦云云 
[北京]  
　　敎育改進社敎育調查計畫中華敎育改進社自延聘麥柯博士來華與國内心理敎育專家多人製成各種必理及敎育測騐之後即規畫應用測騐數種舉辦學校敎育調查期以此種測騐工具見諸實行俾收根本改進敎育之效當今夏第二届年會時曾將此項調查日程草就宣布璨爲便利進行起見將原擬計畫稍加變更先用智力測騐敎育測騐兩種測騐國民小學三年級以上各年級及初級中學一二年級之學生以求輕而易舉並敦請查良釗及德爾門二先生爲學校敎育調查主任（以後稱調查主任）主持公立私立及敎會立各種學校調查事宜復請薛遠舉楊繼宗二先生協助關於此項調查各種事務惟因此種調查手續較繁擬於先行調查各處約请請專人先期聯合敎育界同志組織該地方學校敎育調查委員會將應行準備之事籌畫妥協以備調查主任到時易於着手施行 
 
 

Page 11

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *   
 
 

Page 12

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *   
 
 

Page 13

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *本埠新聞 
[唐繼堯對黃陂表示時局意見]  
　　表示堅决反對曹吳 
　　近日北方暄傳唐繼堯運動副座甚盛茲翻前日本埠黎黃陂章太炎李根源三人曾各接其來函對於時局頗有意見表示其大意對於曹吳行爲自然絕對反對而解决時局認爲仍須趨重軍事上海方面之設政府與否無甚關係至討論聯省制及委員制尤恐多起糾紛函中態度頗爲堅决茲將致黎原函照錄如下 
　　大總統鈞鑒自京師告變大駕移津薄海人民同深義憤所有報載經過情形曁奉到宣示中外各電不勝髪指祇以僻在遐方形勢阳關特通電各方暫息紛爭迎駕回京主持大政一面準備實力糾合同志聲討國賊以奠邦基正在積極籌維適吳君厚齊至滇頒到手諭並轉示一切自當擐甲誓師恭行天討同時接到滬函擬設國務院幷開聯省會議執行政務竊念强瀋毀法亂紀關干大位内爲國民公敵外失國際同情此正天亡逆虜之時誠宜别組機關號召天下惟年來國事紛擾迭起旋生議戰議和迄難解决皆綠無澈底之辦法無堅確之主張以致連歲蹉跎本無成效繼堯懲前毖後以爲此次戡亂之方宜注重實際不尙虛聲各方如能協定方略同時並舉則天下不足定也所有愚見正在派員赴滬詳備謹肅蕪緘託吳君先行齊上伏乞睿鑒幷叩崇安雲南省長唐繼堯謹呈 
[何東爵士和平運動之響應聲]  
　　錢業公會覆何東函上海錢業公會昨復何東爵士函云曉生先生大鑒逕復者二十日奉讀惠書爲時局糾紛擬集合國内名流及南北當局實行和平會議本被髮纓冠之義謀久安長治之方苦口婆心同深欽仰敝會同人目擊時艱飽嘗痛苦蓋以金融事業影響尤多曩者嘗以切膚之痛作瘏口之呼茲承先生關懐祖國海外歸來宏論崇議實獲我心敝會同人極表同情除遵囑通告各埠錢業公會公所外倘從此一堂話好轉危爲安行見農安於野工安於肆商安於市則拜賜多矣專此布復敬頌台綏上海錢業公會啓 
　　上海銀行公會致各銀行公會電各埠銀行公會鑒頃接何東爵士函稱擬邀集全國和平會議並囑敝會轉告各地銀行公會徵求意見查和平統一本爲全國人民之夙願而我金融界關係尤鉅敝會業已表示贊同擬請貴會一致主張共襄偉舉如表同情並祈電復俾便轉逹上海銀行公會敬 
　　廣東總商會來電廣東總商會會長陳廉伯昨有電到滬文云唐少川先生張季直先生何東爵士總商會鑒何爵士發起和平會議前電介紹接洽諒荷贊同惟此舉似不必偏重軍閥方面若輩各具野心陽雖贊同未必實踐宜號召全國以民氣爲後盾如叛民意視爲公敵嗇老少老爲海内耆碩與之主倡響應必集敢貢芻言陳廉伯漾 
　　救國聯合會函曉生爵士大鑒吾國自鬩墻禍起亂機不息南北對峙統一無期識時之士於焉憂之敝會同人本匹夫有責之義盡惟力是視之能特聯合全國各團體及個人以共同實行和平救國方法召集和平會議解决統一問題前經通電全國徵求意餐諒早蒙鑒及近已得雲南省長唐繼堯等復函到會表示極端贊成正在積極進行誓期逹到圓滿目的欣逢台端由港到滬倡議和平尋繹高言讜論與敝會宗旨完全相同逖聽之餘倍切欽仰茲由委員會議議决公推沈儀彬方振武張一志爲代表對於和平會議與台端交換意見幷乞先行指定日期時間以便詣貴處接洽特此函逹即希察照順颂頌籌安救國聯合會董事委員長徐謙臨時主席沈儀彬代 
　　基督敎救國會函曉生爵士台鑒敬啓者敝會同人崇奉基督原以救人救世爲懹創立斯會亦以救國爲務目擊瘡痍詎能默爾期望和平是其素志前得救國聯合會發起和平會議以解决統一問題之通電當經覆函贊成冀與合作茲見台端志切救國擬集合海内名流及軍事當局共議弭兵及統一辦法亦深欽仰且與敝會宗旨相同爰推定吳山及焦心如二君爲代表與台端接商一切幷擬聯合救國聯合會代表同詣貴處領敎請先期指定時間爲荷特此函遠順頌籌安基督敎救國會謹啓 
　　贛議員朱士芳電申報轉何曉生爵士偉鑒頃閱申報九月十五所載爵士發起聯席和平會議主張集各方武人政客聚集一處親自相會消除意見立即爭討論建設方策已得黎孫張盧唐吳諸公復函許苦心孤詣毋任感佩和平可期尤爲翹企鄙人心焉嚮往願附於贊成人之列謹祝和平成功爵士萬歲民國萬歲江西省議會二届省議員朱士芳叩篠印 
[和平會幹事之調查崑山駐兵]  
　　江浙和平協會幹琳某君以日來外間謠傳崑山有增置軍隊情事特親往調查知崑山城内向駐步兵一連並不足額計連伙夫等只八十餘名槍械亦不充足僅能防地方治安而已西境陸家浜駐工兵二排專保護鐵路大橋又東境正儀駐步兵一排亦路線所經以上各兵久已分駐不自今日始也本月十二日王念祖營長至崑檢查各兵有無缺曠外間遂發生種種謠傳實則每年必有一二次不足爲厅汪伯軒知事並云伊縣中偵緝隊長某於十五前後時來報告謂將有大兵到境反詰以駐兵何處何時開拔則瞠目不知所對可見謠言之起實此業偵探業者爲最甚無怪民間之輕信耳現在崑山轄境安堵如常决無軍事行動之痕跡云云某君已報告該會矣 
[國慶日追祭先烈典禮之籌備]  
　　國會議員通訊處致各議員函 
　　國會議員通訊處昨通函各議員云逕啓者本月二十三日本處談話會遵照民元參議院議决國慶典禮案議决定於本年雙十節擇地追祭爲國捐軀諸先烈誠恐是日未到會諸君不及周知特此奉聞幷祈各就所知開具事略於本月三十日以前交由本處彙齊俾便設立致祭一俟地點覔妥時間確定再行通告國會議員通訊處公啓又有蔣開濤昨致函該通訊處云國會議員執事先生公鑒逕啓者讀報藉悉公等昨日開談話會討論議案第二項爲追悼護法死難國會議員及先烈一案經衆議决准十月十日舉行悼古勵今追念前賢確屬至當敬佩偉論惟所列死難諸先烈皆知名之士尙有未知名之英雄確有死難慘烈之遺跡未識可否加入今將鄙人所知同志如曾先烈翔天原籍廣西乃民黨同志奔走兩粤革命跋涉東瀛上海垂十餘年歷盡艱辛於民六護法尤爲出力後竟慘死于譚浩明莫榮新虐刑之下其詳細遺事可詢國民黨總部便知爲此代爲請願如蒙允予加入非濁泉壤縈戚也謹此通告順頌議祺 
[反對外兵護路之青島商會電]  
　　本埠總商會昨得青島總商商電云上海總商會鑒歌代電敬悉外人護路危及國本卓見確論同深欽佩自應一致否認以保國權仍祈貴總會貫澈初衷堅持到底國民幸甚青島總商會篠 
[航業要聞] 近江丸又載來僑日災民一批 
　　中國災民之在日本者已陸續歸國昨日本埠日本郵社之近江丸輸到申又有從東京逃出乘該輸來滬之華僑災民二百十五名其中有潘東桃潘岩桃潘培第潘崇培林水水李紅參周岩文潘廷松潘瑞發潘文瑞張九海黃金寳潘印銀陳顯忠李錫明陳林李榴南俞鏡泉潘廷申胡錫榜胡嘉中胡亞作胡亞岩黃金葉林時星林景柳陳展淸潘吳地余日升潘三梅林岩法胡孔德林百萬周成法胡嘉德徐銀岩陳日銀陳日額吳楷吳興智林阿良潘金泉陳宗房陳亞周潘雲去吳德昌章培計章池三葉裕慶周阿寳陳岩文胡岩雄金金進原潘星煥陳慶賢等人又有英國之新聞記者ＨＰorrat及外交官ＨＬeeves並中國留日學生張祥興至日人之乘此輪來申者以東亞同文書院學生爲最多總計亦有一百三十九名云 
　　昌興公司之澳大利亞皇后船下次已决停航一班而坎拿大皇后號則於十一月十九號赴温哥武後又須調航世界線故該公司之太平洋班期向來每十四天有一船到滬一船在申赴坎者今函此改延班期更定每隔十六天開一輪云 
　　太古輪船公司近來因營口安東間需用噸位運貨迭次由滬調加大批輪船如漳州成都鎭江舟山湖南湖北宜昌北海及漢陽福州等輪專航營口安東等埠運貨至汕頭廣東而怡和洋行則指定怡生樂生和生及德生等四輪開航是線云 
　　昨日提督公司之麥笛遜總統號輪赴美有復日學生黃惠琦赴華盛頓大學留學又有福建之女學生范姓者亦同輪赴美更有福州之美國領事MrErnstBPrice及其夫人子女等共四人亦乘斯　船歸國聞明年四月内仍須來滬云 
　　運往歐洲之中國湖絲此間英法兩輪公司接得電訊將於本月二十八號爲始照原定水脚一律增加每件約加五六錢至七八錢不等云 
　　花旗輪船公司之惠爾遜總統號此次因來滬遲延故原定九月二十九日出口者今已改遲至十月六號赴美以後各郵船可照原定期進出云 
　　日本在滬之各商輪本年自受抵制打繫後有數公司均停輟不開近自日本地震後日輪又復活躍本埠日華協信公　司今已派春明丸第六萬榮丸福榮丸與富士丸恢復上海至青島天津班之營業矣 
[日領事爲宜陽丸案請助]  
　　並已派員前往查勘 
　　日郵船宜陽丸前在涪州爲蜀軍扣留迄未釋放昨日總領事署又接來電報告該輪船一應船具等均爲該軍出售要求設法援助矢田領事除已委專員前往查勘與當轩交涉員交涉外幷分電各處請助云 
[黎黃陂眷屬將來滬說]  
　　黎元洪氏來滬後本埠各公團迎拒不一因此黎氏態度頗形消極或云將赴美游歷據其親信人言黎氏眷屬不日亦將來滬杜美路二十六號寓所現正預備内室以待黎夫人至滬下榻云 
[吳世英被捕解寗]  
　　本埠留法參戰華工會幹事吳世英於前日被探誘捕押解南京茲悉被捕原因係自稱奉中山密令將在淮海一帶舉事爲蘇齊所聞遂密令上海警察廳緝拿警廳奉令後即派偵緝隊員趙幹生將吳誘至法租界典當街即拖至民國路裝入預先備好之汽車駛往滬寗車站乘夜車押解赴寧云云 
[全國敎聯會代表參觀本館紀]  
　　全國省敎育會聯合會第九届大會定於十月十日在滇省舉行籌辦情形已詳誌本報昨日午後四時在滬各省敎育會代表至本館參觀到者有雲南駐滬招待員慶汝廉何作楫甘肅代表張文蔚王遵先山西代表李尙仁李貴德江西代表段育華吉林代表玉希禹山東代表范予遂河南代表文緝煕江蘇代表黃任之袁觀瀾同濟大學校長阮介蕃商務印書館職員顧旭侯諸君等在本館五樓共攝一影略進茶點由本館職員馬崇淦君致歡迎辭並略述本館内容後各代表推江西代表段育華君致答辭略謂每年省敎育會舉行全國聯合會此誠盛舉此後當聯絡各省商聯合會共謀國利民福至敎育界之首務爲普及平民敎育然此皆須賴報紙宣佈消息申報匪特爲今日中國創設最早之報紙其内容亦爲今日中國最佳之報紙吾敎育界已得借助不少今又蒙招待非常感謝云云繼由本館馬崇淦君等導觀藏書室製版部總編輯部週刋部總理室總主肇室排字房紙版室機器房及營業部等代表諸君於觀察各部時詳詢種種後寳主握手而别 
 
[全國教聯會本屆各省代表昨至本館參觀之攝影] （南京路拋球塲心心照相館攝） 
[留日學生回國代表之談話]  
　　昨日留日回國代表某君語人云東京地震起後交通斷絕留學生情况非常危險幸有日華學會理事山井格太郎者由鄕間步行上京用汽車將第一第二中華學生寄宿舍全數移至安全地方得免於難山井氏年逾六十平日對於中國極爲熱心聞變後由下午五時步行至次晨一時方到東京其熱誠可見嗣後對於中國之保護救助得力於中華學會者尤多當大變發生深恐秩序破壤乃由後備軍人及有志者組織一種青年團分全市爲九區協助警察保衡治安所以雖遭鉅變而秩序井然尤可異者在彼生死决於俄頃之際竟不聞有些微哀泣之聲日人之性格堅冷由此可見在政府暴利取締令未下以前各種物價本亦未見其漲至該令下後物價更形平定其國民尊重法律之美德亦足起人觀感若夫各種糧食接濟之迅速益足表現其政府與人民辦事之手腕統計被災以後惟九月三日秩序稍亂蓋因有鮮人放火之謠青年團中人待朝鮮人實不免過於激烈此則日本國民心胸褊狹之過中國學生彼時亦有被打者依在東京所聞受重傷者共兩人輕傷者約有四五人重傷之人一韓姓一王姓韓因姓韓之故日人誤爲韓人王則因携帶酒精兩瓶火柴數匣欲返庽作飯爲青年團所見誤爲有意縱火遂被毆傷幸巡警力護始免打死至是爲日華學會所聞乃急與外務省相商由戒嚴司令部警視廳通令軍警特别保護中國學生青年團之暴行不但加於中國朝鮮之人即本國人亦往往以一言誤會致遭毒毆尤以社會主義者爲甚此輩皆狹義之國家主義人物而又値感情奪興之際遂致軼出軌道也東京學校高等師範未受災本月即已開學帝國大學燬去十分之六文科全燒工科大部存在不久亦可開課其他法科文科則遲至十一月初必可開學商大高工亦然因各科圖書館雖然燒燬現正商請各富豪家寄贈書籍儀器其恢復似不甚難中留學生在東京未回者尙有二百餘人以官費生爲多皆係五個月上未領官費者積欠店賬已多欲歸不得今後對於留日學生之救濟務宜發淸欠費正不必别籌補助之法惟日本經此大災學生學費旅費以後再不能再行拖欠甚望敎育界於此特别注意云云 
[林滌卿演講在日遇災情形]  
　　本埠日災同志救濟會昨召集全體聽新自日本返滬之林滌卿君演講此次日災身經目覩情形到者二百餘人由盧嘉主席報告畢即由林君登壇演說自四時至六時始散演說詞如下今日因手創未愈到會略遲非常抱歉不過以下所講的鄙人敢設誓以證明句句是實鄙人於前月得南洋及爪哇方面的僑胞電囑考查日本製糖事業和祖國的實業狀况就同内子在檀香山起程至八月二十七日到東京九月一號侵晨抵橫濱賃定旅館後一人往中華商會孔君處接洽了若干事務再到中國街看了一個熟人這時天氣忽熱日光也變得橙黃色了看看街面上的人們煕煕攘攘誰也想不到一轉瞬的時候要全埠糜爛呢大約在十一時的左右吾因爲天氣實在悶熱得嘔人就决意到野第山公園去凉凉剛進園門看見前面有許多日本人圍着了二個朝鮮男子在那裡齊口辱駡吾正想走上去聽個明白驟然間地土大動眼前一暈再也立不信脚跌倒草地倐的耳鼓裹又聽見一聲轟然好像天向下塌又好似萬鼓齊撾的非常怕人這時吾心裹已有些糊塗不過感覺還沒有全失要想扒起來不料連二接三大聲又來了正在不知所措的時候忽然見東邊一座五層樓的高大洋房如跌一般從烟霧迷迷的當中向自已身上罩下來知道逃也不及了心裹一驚就一些知覺沒有了等到醒來覺得背上很是沉重的有東西壓着並且隱隱作痛用盡氣力休想稍動耳中又聽得四面爆裂的聲音好似千萬的爆竹在那裡齊放一般每隔少時必有轟然一響的大聲鼻中又覺得烟薰臭味直刺進來吾這時心裹反而一點也不慌了不過不知道吾的身體到底壓在那裹大約等了有十多分鐘聽見有許多人聲哭的叫妻喚子的一路朝自已方面而來叾旣聽得淸楚就大聲呼救有幾個走過的日本人看了我幾看走開去了後來幸而有一個上身赤膊的西洋婦人來連拖帶扯的把吾從這瓦礫堆裹救出來回頭一看心裹反而驚得大跳起來了原來那一座五層樓大屋完全塌的了幸而我的身體壓在一只浴缸的裹面缸的一頭擱在一支鐵欄杆上如果偏一偏早已成了肉醬了然而吾這時候還沒有知道是大地震更想不到橫濱全埠已成焦土了一面急的把外衣寛下來送與救我的婦人一面狠感激的請問他的姓名原來他是美國新來的女敎士叫做密史馬脫Mote昨天在這大屋三層上浴室裹要想洗浴正在脫襯褲的時候忽然房屋全部塌了幸而這間浴室沒有瓦解所以身上沒受傷然而驚極而暈直到我大聲呼救方才蘇醒從磚瓦堆裹扒出來我的吾這時才明白吾暈去已一天了（未完） 
[楊砥中被控案電令澈查]  
　　南京海軍總司令公署近據福建民婦楊劉氏呈稱駐閩海軍陸戰隊旅長楊砥中挾嫌妄指其夫楊子明爲間諜擅行槍斃臚列楊砥中在閩之種種不法行爲呈請昭雪以伸奇寃等情杜總司令據呈後當即電飭福州海軍陸戰隊２支應局局長葉龍驤據實查復以憑核辦云 
[台民又在厦門肇事之滬訊]  
　　毆傷華人多名 
　　國聞通信社云據某機關昨接厦門急電報告日昨該處台灣土人不知何故與華人發生爭執聚衆兇關毆傷華人多人幷危及外僑現日英各國海軍陸戰隊均已上陸總數約百數十人一律武裝游行防護僑民幷電調近處軍艦駛赴該處云 
[美商務委員由日回滬]  
　　文滙報云美駐滬商務委員電華德氏業已在日公畢回滬代理霍氏之駐京商務副參贊伊文士氏亦由滬返京矣 
 
 

Page 14

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *[關於日災消息種種]  
　　溫同鄕曾招待昨日到滬災民昨日上午九時近江丸抵滬停泊三菱碼頭到有温籍災民二百十五人由溫州旅滬同鄕曾招待即以汽車送往紗業公所暫住即日搭飛鯨輪船回温並由該會致電温州道尹曁各縣知事各團體各報館請其於到埠時恊同照料聞該籍災民尙有二千餘人日内亦可抵滬電文如下「溫州沈道尹轉各縣知事各團體各報館均鑒此次日本震災我溫州被難僑民先後歸國者八百餘人由敝會派員招待並承中國協濟日災義賑會援助明日搭飛鯨回溫到時希飭令協同照料分送回籍至盼温州旅滬同鄕會敬」 
　　粤團體之迎送災民粤僑商業聯合會香山同鄉會以日災難僑回國到滬無處投止接待到大安棧居住計接待粤籍難僑男女大小共一百九十餘人除有戚友接去外現計住棧者一百六十餘人昨晚該會會長陳炳謙曁會員陳南屏陳紹白陳禮庭陸尹卿鮑啓通等會同粤商醫院醫生陳旭親往大安棧慰問料理難僑回粤事宜該會已去函招商太古怡和三公司懇請免收船費茲將原函錄下「敬啓者此次日本震災之慘亘古未有刼餘華僑紛紛回國敝曾見其到滬無處投止特租定大安棧爲粤籍難僑住所先後到滬計共六批接待粤籍男女大小共一百九十餘人除有戚友接去外現計住棧者一百六十餘人所有棧租費用均由敝會擔任而近日由日起程返國到滬者尙復不少已到難僑急於回粤謹代該難僑請命求貴公司免收船費所有難僑飯食當另由敝會與船上賬房接洽素仰貴公司慈善爲懷熱心公益祈憫難僑飄絮無依俯允所請俾該難僑迅歸鄉井家室早得團圓仁人所施同深感激專此奉懇敬候覆玉」 
　　總商會請撥欵分賑僑民總商會昨致中國協濟日災義賑曾函云逕啓者閱本日報載神户中華會館總商會華僑救災團元電稱京濱震災華僑罹難甚衆經敝團將傷病者入院醫理無恙者資遣歸國計逹四千餘人但救護善後需欵浩繁尙望國内仁人鼎力援助等語幷據旅日東京寗紹同鄉會來函詞旨略與上同敝會查此次日本大災外僑波及者以吾國人爲最衆目前之資遣醫療需費不資萬非僅恃各埠僑日華商集資救濟所能奏效前聞此項賑欵僅南洋方面稍有籌助而國内一般官商爲恤隣大義所驅策似尙未能兼籌並顧不無缺憾敝會管見所謂協濟日災者當然包含在日被災之人而言並非專以日人之被災者爲限擬請貴曾將所收捐欵於集有成數大批彙解時應就其中酌分若干逕交神户中華會館救災團本部核收備用庶免向隅之感是否可行並應如何劃分成數之處至祈妥議施行見復爲荷此致中國協濟日災義賑會云云 
　　日船三城丸載難民來滬訊總商商會昨得赴日代表徐可陞來電云上海總商商會鑒三城丸於星期日起椗載有回國學生一百零四名又中國紅十字會總會昨接神户中華會館來電謂有學生一百零四人趁山城丸來滬又有難僑約五百人趁某船來滬等語當即派員調查悉山城丸於二十七日可到遂即照轉協濟日災義振會請届時約各團體到埠照料矣又該會醫院昨放車赴三菱公司碼頭接近江丸到埠難民中有温州人潘洪進潘　足腿受傷當即爲車送北市醫院迅速醫治云 
　　陳祖綬已有下落常熟留日學生陳祖綬不知下落由其親戚顧穉威來滬面懇上海總商會去電調查等情已誌本月十五日本報昨該會接顧君來函謂陳祖綬已有信來闔家歡喜特捐助大洋二百元請代轉解災區原文如下敬啓者夏曆本月初三日特造貴會因舍親陳祖綬留學日本久無音信請求推念同胞之誼代電徐君調查當與貴會幹事員孫君接洽蒙允照辦不勝感激茲於前日接到陳君由日來函謂已於八月三十一日遷居東京府下高田町高田七八○石井方地此次巨災幸未殃及渠家聞之不勝雀躍即囑麟圖具函聲復幷捐助日災賑費洋二百元杯水車薪聊表微意該欵已由常熟中國銀行匯申送逹貴會請轉災區合先奉聞以鳴謝忱 
　　函請代查張國良安徽合肥張國良君在日調查製藥自地震後迄無消息昨日上海總商會接其胞史張松巖由皖來函請代偵查原函略謂舍弟張國良字景良年二十六歲係安徽合肥人向在日本留學畢業後曾回國六月間奉青島商埠督辦熊公委爲赴日調查製藥專員向駐東京神田區閱報知該區曾遭災至今未接來信家中老人日夜焦急故特函懇貴會轉函在日特派員徐君詳爲調查迅賜復示不勝企禱之至 
　　紅會致莊得之電本埠中國紅會總辦事處昨由交涉使署轉致莊得之一電文云電悉船大艙空風險難行請運難民至神户有人招待便船歸國云 
　　僑日國民黨黨員死傷誌中國國民黨本部昨據由橫濱災區中逃回之黨員李輝君面稱日本地震發作時該黨橫濱支部倒塌支部長鮑應隆君一家二十三人身死者十四人鮑君在内該支部書記某君正在辦事室謄寫黨員年捐淸册亦同時被壓身死至僑居橫濱之全體黨員一百十七人前傳死者九十九人刻將其姓名調查明晰者止四十四人餘者尙待調查又謂由該處逃出之被災黨員刻已有七人抵滬現寓平安旅社該七人中有商人五工人二情形甚爲可慘云 
　　財廳函發捐册上海縣公署昨接江蘇財政廳函幷附捐册文曰逕啓者日本此次震災實爲空前浩刼我國爲唇齒之邦亟應合力籌助以盡救災卹鄰之誼日前軍民兩省召集會議决定先購麫粉一萬包運送日本接濟各界擔任分投勸募茲奉兩長刋發捐啓飭廳轉送除分致外相應撥同捐啓一份函請察照務祈迅賜籌募尅日送交就近中交銀行掣據送廳以便彙撥而資救濟無任跂禱 
　　交部濟助之滬聞自日災發生後交通部特設日災濟助會已於十三日正式成立茲聞該會議决凡部員薪水一百元以上者捐洋一成百元以下者免捐計全部可得一萬餘元又京漢京奉兩路人員各捐洋一萬元京綏路員捐洋七千元津浦膠濟兩路人員合捐洋一萬五千元又各省電報局已由電政司通電各局於每人薪水項下認捐若干綜計全國電務員生六千餘人所捐欵項爲數亦屬可觀目下各欵雖尙未齊集然預計共約五萬餘金云 
[蘇督長請全撥麵粉照費防災]  
　　南京齊韓兩長電財部云准江蘇防災會溤會長勘電内開查江海關出口麵粉照費原案五分五釐平均分撥蘇湘兩省濟賑蘇省本年以水災報者已有十餘縣秋冬間必須籌備湘省今年豐稔請電商財部將照費五分五釐悉數撥歸蘇省防災之用等因查湘省旣獲豐收本省防災需欵孔急應請貴部核准將前項照費全歸蘇省應用即希電飭江海關遵照幷見复爲荷齊夑元韓國鈞嘯印 
[鄂省催撥電機電生]  
　　湖北電政監督葉桂森前奉蕭督令以舊有鄂邊所設冬防軍用電現値邊防多故亟須整理擴充以利戎機等因當經轉商滬電局撥老手電生十人並請電料局發莫爾斯機二十部迅速運漢以資應用茲因湘爭擴大邊境軍事瞬息萬變各軍待用電機甚急前請之數不敷應用昨特電部轉飭駐滬電料管理局長杜逢時火速撥撥莫爾斯機十四部速同前請未發之料一併補發並電滬電局迅急調撥老手電生隨同運機立刻逕赴漢局以便分撥而免貽誤事機云 
[招商局拒裝廣西鈔票]  
　　招商津局函報總局略謂北京政府前飭抽調海輪裝運廣西銀行空白鈔票敝局以海道多虞輪船航行輙遭刦奪鈔票責任太重不敢貿然承裝敝局爲愼重起見已婉詞拒却茲將致交通部呈文大意抄錄於後「交通部總長鈞鑒近日每道多故輪船航行輙遭刦掠廣西銀行空白鈔票職局所以不敢裝運者係爲愼重嚴防不測以免兩有不利起見伏乞鑒原輪船招商津局呈」 
[寳山縣市鄕各公團開會紀]  
　　爲加入港務會議事 
　　前日（二十三日）下午三時寳山縣市鄕各公團爲淞滬港務會議一事假鴻運樓開會到者寳山縣農會吳淞閘北兩商會閘北地方自治會吳淞殷行江灣高橋閘北引翔各鄉議事會鄕公所農會等代表三十餘人及寳山縣參事員四人縣議員十二人由張玉墀主席俞葆村報告開會宗旨略謂淞滬港務局一事與上海寳山兩縣關係甚鉅現聞港務局開會兩次各官廳皆派員列席並請上海縣議會等代表到會而寳山縣並未列席應請諸君討論方法云云經衆磋商後公决由到會團體推出俞葆邨錢南山彭嗚甫等十九人向港務局要求援照上海前例准寳山縣及有關係市鄕各代表與會旋由徐春榮提議由到會各團合組公會以便合謀地方利益公决定名爲上寳地方公團聯合會並推出籌備員七人至七時許始盡歡而散 
[閘北辦理市選舉之申請]  
　　自治籌備會致上寳兩縣函 
　　閘北地方自治籌備會昨致函上海寳山兩縣知事云逕啓者江蘇各級自治恢復本縣各市鄉均已先後舉辦閘北市自治於民國初元祇有執行機關其代議機關未經選舉茲旣恢復自治自應先行回復董會業經敝會迭次函請前閘北正副市長從速辦洹去後尙無切實辦法函復到會昨日錢前市長（即閘北市經董）忽因病逝世當茲恢復目治之際經董固不必另行委派而議會未經成立市董亦無從補選爲地方自治計似應由貴署训令閘北趙副經董或會同沈前副市長調查選民辦理市選舉俟市議會成立再行選舉市董事組織董會庶慰閘北市民之望相應函請查照准予照辦並祈見覆閘北地方自治籌備會啓 
[華洋絲商明日續開會議]  
　　討論百多洋行絲欵案 
上海洋商絲公會因百多洋行絲欵一案函約江浙皖絲繭總公所各派代表訂期二十四日集議解决辦法昨已届期絲繭總公所代表沈聯芳黃　臣馬岩青丁汝霖吳登瀛君等於午後三時偕赴洋商絲公會列席與議嗣因洋商方面之代表未曾到齊逹昌大班即書記董事沙角君亦因事未至故僅由各代表略事討論會訂明日（因今日係秋節假期）午後繼續討論以期早日解决云 
[紙烟特稅定期分區投標]  
　　本月二十七日 
　　江蘇全省紙烟營業特稅業經省署委派專員分赴各縣調查竣事定於本月二十七日舉行分區投標將來實行後所收稅欵韓省長與嚴廳長均擬徇商聯會蘇省事務所之請統解江蘇銀行存儲專供蘇省敎育實業之用而防災經費現正請求酌撥餘欵未知能否如願云 
[福建商品陳列所徵求物品]  
　　總商會昨得福建實業廳長公函如下 
　　據本省商品陳列所呈稱竊職所月前規復開辦所有徵集物品本分兩期進行第一期先徵集城台各鄉並近縣商品定期開所第二期一俟秩序大定交通無碍時即積極徵集各縣及省外國外商品以期完備業將開所及收品各情形先後呈報在案茲查該所辦事細則第二章第四條開第二條所列各類物品應由省長令各地方長官會同各商會按年就地調查徵送一次其未設商會之處由縣知事辦理云云現在城台各商户出品陳列所或寄售者已有多起間有因地方未靖觀望不前或因軍興以後業務虧損以致不能出品者亦爲不少自應隨時勸導陸續徵集以期完備茲届第二期徵集物品現在漳厦風雲雖未平定而閩海建安兩道屬及興化泉州各地秩序業已粗定交通已無阻碍爲此具文呈請鈞廳轉咨閩海建安兩道屬及興化泉州各縣各商會並天津上海漢口各商會曁各省寳業廳代徵出品寄所陳列以期完備而資觀摩爲此具文並附徵集商品規則出品願書敬請察核施行等情並呈送徵品規則及出品願書到廳據此除函咨並通令外相應檢同前項規則及願書函請貴會查照希即分别採集寄送俾助觀摩而資攻錯此致上海總商會署福建實業廳長林鼎華 
[友華銀行滙市報告]  
　　昨日友華銀行滙市報告云上星期六倫敦大條銀價近期縮○六二五遠期二五紐約银價未動倫敦紐約間匯價升至四元五角五分七五今日此間滙價掛牌開盤時悉照上星期六弗動嗣以投機家購進甚踴市况見軟英鎊遂鏥爲三先令一便士二五美金縮爲七十元七角五分日金漲至六十九兩五錢餘亦隨以俱動阜晨市况穩定英鎊成交價間有九月份三先令一便士六八七五十月份三先令一便士七五十一十二月份三先令一便士六二五同時美金成交價近期亦至七十一元八角七分半遠期七十一元七角五分嗣以照此滙價購者甚踴市况頓平午後益見軟弱英鎊售價九月份已不能逾三先令一便士半十月份三先令便士三七五十一十二月份三先令一便士三一二五美金最長售價近期七十一元二角五分遠期七十一元一角二分半日金售價近遠期鈞六十八兩二錢五分購價六十八兩一錢二分半銀行滙票定價英鎊三先令二便士一二五美金七十三元佛郎一二三○枚上星期倫敦銀市印度購進近期中國售出遠期收盤時市况不定紐約銀市岑寂而穩定 
[上海商業市况彙錄]  
　　金融 
　　昨日早市銀幣市價爲七錢二分四釐午市收盤爲七錢二分三釐六毫二忽半與前日比較小去三毫七忽半中國銀行由南京運來洋五萬元又由杭州運來洋五萬元交通銀行由京運來洋二十萬元又由杭州運來洋十六萬元 
　　自京埠發生鈔票風潮以來本埠洋釐市面大受影響現洋紛紛裝赴該埠連日來各銀行購買現洋殊殷前昨兩日最高價竟至七錢二分四釐惟說者謂秋節之後釐價或可見疲也 
　　銀拆上午爲二錢三分午市收盤爲二錢四分與前日收盤相同中國銀行裝去南京現銀七萬兩交通裝去南京現銀二十萬兩中國又裝去杭州太條八百○一條 
　　昨晚止各銀行及本街查倉庫存現銀二千三百二十五萬兩現洋三千七百六十萬元大條三百六十三條 
　　公債票 
　　昨日各種公債市况甚爲淸淡蓋陰暦秋節已届各商大都從事結賬是以毫無大宗需給走塲遂不得不趨沉悶也金融公債現貨千元票全市只做開一盤價計七十元零三角較上週末大五分九月期最大價曾到過七十元零六角刷盤雖回跌三角比上週末已好起一角五分十月期除息前市成交價常在六十七元六角至七元八角之間後市賣户較多市價緣以鬆動收盤六十七元三角五分較上週末只漲起五分十一月期結果此上週大五分收盤價爲六十七元四角整六現貨全市祇做出兩盤成交價同爲五十一元一角比上週末小一角九月期初平後疲結果比上週小一角收盤價爲五十一元十月期收盤五十一元六角計大五分十一月期同增五分收盤價爲五十二元一角半償還八釐收盤二十一元六角計漲二角此外毫無問津是以各無做開今日爲舊曆秋節故循例停止營業一天云 
　　國内滙兌 
　　昨（二十四日）内匯市價大致跌多漲少京津銀滙比上週末各跌一兩洋滙同降二元北京公砝價爲一千零五十五兩半銀元計一千零十二元二角五分天津行化價爲一千零六十三兩五錢洋計一千零十一元二角五分濟南青島各有電來濟南濟平比上週五市價大二元掛牌價爲一千零四十四兩七錢五分銀元則跌去三元五角價爲一千零八元青島膠足大一兩價爲一千零六十九兩銀元則提高一兩計一千零六十九兩銀元縮小四元價爲一千零九元烟臺烟估大一兩價爲一千零四十九兩五錢銀元仍爲一千元漢口洋例小二錢五分價爲一千零三十二兩二錢半銀元同跌二角半價計一千零七元七角五分九江安慶銀元各爲一千零七元南昌銀元計一千零八元蕪湖計一千零六元比上週末各跌一元奉天銀元爲一千零十二元哈爾濱銀元計一千零十四元較上週末同降二元萬縣九七平銀退去五兩價爲一千零十五兩銀元同跌五元係爲一千零十五元綜觀内匯其疲落原因不外乎連日漲高後之反動且賬洋往來較少所致其餘各埠滙價依然與上週末行情相同云 
　　上海商業儲蓄銀行國内匯兌二十四日行市報告云今日京津來電銀滙回鬆一兩計京爲一千零五十五兩五錢津爲一千零六十三兩五錢洋滙各跌落二元京爲一千零十元津爲一千零零九元保定唐山亦同時跌去二元爲一千零十元漢電洋滙未動銀滙縮二錢半計洋例每千兩合規元一千零三十二兩二錢五分濟南銀滙漲一兩二錢半計濟平每千兩合規元一千零四十三兩七錢五分洋滙跌落二元爲一千零零七元青島銀滙漲一兩爲一千零六十九兩洋滙跌去二元爲一千零零八元濟寗青州各跌二元同爲一千零十元港電縮去二五計規元七十四兩二錢五分可兌港紙一面元皖滙亦稍有跌落計蕪湖爲一千零零五元安慶大通同爲一千零零六元各跌去一元香港番平銀爲一千零零七兩廣東九九七全毫銀每百兩合規元爲八十六兩二錢五分云 
　　针幣 
　　昨（二十四日）各種外幣交易依然平靜榷因標金略見抬高故人心稍定且英美日三票受主較多是以市價同見回高英票成交買價爲八元九角較上週末各漲二分美票漲高二釐價爲一元九角二分七釐日票買債爲九角三分半比上週末好起三釐荷票買七角一分半港票計一元零一分半坡票爲一元零一分馬克計一元四角五分法票價爲一角二分一釐羅卜一千元新票爲二兩二百五十元票爲一兩二錢五元至二十五元票爲七兩五百元老票計三兩五錢與上週末市價相同蓋進出之數無所軒輊故價格上落毫無云 
　　金市與匯價 
　　昨日星期一大條銀例無報告十一月份標金開盤爲三百二十四兩三錢較前日收盤小去三錢最小至三百二十四兩二錢未開先令時買者頗多故標金高至三百二十五兩一錢後略小至三百二十四兩八錢先令揭曉弗動惟印滙大七五法滙小十法郎美東兩滙各大二五斯時標金三百二十五兩三錢繼漲至三百二十五兩九錢各匯市價計先令美滙較前日爲硬惟東滙則反較緊銀行賣出十二月份先令價三先令一辦士六八七五買進三先令一辦士八一二五又賣出十二月份美滙價七十元零七五買進七十元零八七五又賣出十二月份東匯價六錢七分六二五買進六錢七分三七五是時標金略有賣者故小去二三錢價爲三百二十五兩六錢後市况逐漸趨疲標金遂漲至三百二十六兩三錢後又小去三錢計爲三百二十六兩嗣後匯市尤軟以致標金直漲至三百二十七兩四錢後即市况相彷標金賣户轉甚大連帮亦賣所以標金價跌至三百二十六兩五錢嗣至收盤時匯市更形趨弱銀行賣出十二月份先令價三先令一辦三七五買進三先令一辦士半又賣出十二月份美滙價七十元零三七五買進七十元零半又賣出十二月份東滙價六錢八分買進六錢七分七五因而標金遂步漲至三百二十七兩八錢收盤爲前市之最高價午後標金開盤三百二十七兩九兩初時略小至三百二十七兩四錢未開先令爲三百二十七兩七錢先令揭曉縮去二五餘有印匯小一羅比半法滙小五法郎美滙小半元香滙小二五東滙大半分嗬匯小一盾新滙大二五斯時標金乃高至三百二十八兩三錢匯市價先令美滙仍與前市相等惟東滙則較緊標金遂高至三百二十八兩七八錢後又略小數錢移時市况較前尤軟銀行賣出十二月份先令價三先令一辦士三一二五買進三先令一辦士四三七五又賣出十二月份美滙價七十元零二五買進七十元零三七五又賣出十二月份東滙價六錢八分三七五買進六錢八分一二五以致標金驟漲至三百二十九兩三四錢至收盤時先令美匯仍爲前價東滙較之略鬆故又跌至三百二十八兩七錢嗣因買户較多又高至三百二十九兩二錢至收盤價則仍小至三百二十八兩七錢各滙交易頗形暢旺計全市成交先令二十萬磅美滙十餘萬元柬匯三十萬元均係銀行賣出云 
　　紗花 
　　昨日星其一棉紗市價見鬆一則因中秋節邊二則花價頻軟新貨甚旺故客帮買進棉紗有限川帮有轉售與同鄉一百數十包計二十支三星大包價一百六十五兩又二十支寳鼎價一百七十二兩二錢五又二十支雙喜價一百七十二兩二錢五三種其餘各客帮買進本紗一二百包日紗二三百包公會小包全未售開本紗惟二十支略軟五錢十六去平平日紗無上落交易所標準紗價較星其六小去六七錢各紗廠均未開出三品紗因日本秋節休息一日無報告美棉現期勿動十月份跌五個磅音一月份及五月份漲四個磅音印棉朋搿而小十五羅比奥浮辣小十四羅比白洛處小十六羅比紗市形勢大致看軟 
　　昨日棉業交易所標準通州棉花九月份小去六七錢十月十一月亦小去五六錢聯合會報告恒豐紗廠買進現貨送廠印度（倍勒）花三百件價三十九兩五錢崇信買進現貨送廠餘姚花一千包價三十五兩二錢廣帮買進現貨棧交餘姚花五百包價三十五兩二錢三井洋行買進西十月十一月送廠本花二千包價三十六兩日信洋行買進西十一月送廠打包本花一千包價三十五兩五錢和大買進現貨棧交蔡甸花四百包價三十五兩九錢統益廠買進現貨送廠粗絨花五百八十二包價三十五兩五錢南市各花行門莊秤收新花頗見湧旺原乾收進五十一元至五十元每日有十三四萬斤據南通消息通州新花亦已收買價五十二元 
　　絲市 
　　昨日洋莊絲市益呈冷淡緣歐美行市依然不利而滬埠絲滙又逐步加長致各歐莊不但進胃甚衰亦鮮討發電報故廠絲期交昨市續趨停頓七里白經美法銷場均淡上等貨迄無成交僅下等期貨稍有談成價尙堅定黃灰二經亦無去路昨日成交無聞惟市况均趨堅靜云 
　　茶市 
昨日洋莊茶市異常靜寂湖州平水綠茶與祁寗等路之紅茶均無交易惟路莊綠茶成交一百二十箱其中珍眉大帮市上存底豐厚之貨昨市亦無市面蓋綠英倫市塲存貨豐厚美國銷路呆滯仍受檢查有色華茶之影響加之金融緊迫週轉爲難故各洋商均擬暫時觀望讦昨市貢煕成交四十八箱價二十九兩秀眉成交三十五箱價十八兩眉煕成交二十一箱價十九兩五錢寳珠成交十六箱價三十二三兩市盤除眉煕一項略爲堅硬外餘均不甚見高至各路來源長江杭州湖州等路進口計有二千三百餘箱但華商因市面沉寂多擬暫時停止佈樣云 
[道路會委辦協議籌築紀念路]  
　　中華全國道路建設協會籌築紀念路已經擇定地點幷舉定委辦九位專理籌劃進行一切事宜茲聞定於明午開委辦會議協商一切其議事日程如下㈠委辦長恊同各委辦與總幹事再往察勘測給紀念路路線有無變更案㈡公推代表往晤名譽董事何護軍使茂如請求撥兵助築紀念路案㈢公推代表往晤名譽幹事沈縣長韞石請求布告紀念路路線兩旁居民愼毋誤會而生障碍案㈣公推　代表往晤滬南工巡局長請求提倡寳助選派測給技師協同本會委辦長詳加測給案 
　　尙有本埠新聞等轉入後頁 
 
 

Page 15

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *本埠新聞二 
[今日江灣賽馬之預測] [  伯奮]  
　　第一次中秋節初學騎賽九法郎 
　　（一）樓舞司帶LoveStar（二）愛克切客皮而ExchequerBil1、（三）矮飛IfeldlafeEingHenry 
　　第二次馬球衛鋒平力賽四分之三哩 
（一）羅馬滿林RomanMerlin（二）白電靜康BlazingCorn（三）叟考令SirColine 
　　第三次飛賽半哩 
　　（一）太古Thkeo（二）康門蘭Comrnanland（三）亞拍果特OldPagoda 
　　第四次中秋節拍賣賽一哩 
　　（一大雷得歇浦DirectorshiplateHainiog（二）太平洋Pacifio（三）門白歇浦Membership 
　　第五次中秋杯賽一哩四分之一 
　　（一地果倫TheKoulan（二）生雪陀Sunshadow（三）生抽來司帶CenturyStar　 
　　第六次公共假日賽四分之三哩 
　　（一）愛培飛Abbeyfield（二）意可麥Ikoma（三）立等的夫Retentlvo 
　　第七次速力賽一哩 
　　（一黃龍YellowDragon（二）湖特克勞夫Woodcroft（三）康門特歇浦Commandership 
　　第八次中秋節平力賽九法郎 
　　（一）利亞南勝Re-organisation（二）富而好施iullHouse）三）考物立鐵Covellite 
　　第九次普通賽一哩半 
　　（一）稍司塘SouthDown（二）破兒司帶PoleStar（三）尼古立鐵Niccolite 
[同鄕會聯席會開會紀]  
　　通過章程 
　　旅滬各省區同鄕會聯席會議昨日午後四時開會員大會各同鄕會代表列席者二十餘人公推李志雲主席略謂大會乃旅滬各省區同鄉會會館公所所組織爲最純粹最適當之職業團體自議員南下問題發生主張略有出入因而停頓同人等以現在社會事業亟待整頓我職業團體應有聯絡之必要上屆會議公舉紹興江陰溫州三同鄉會修改章程以便遵守而垂永久茲草章已就請詳加討論云云主席逐條宣讀結果略有增删逐條表决茲錄其章程如下 
　　（一）本會由旅滬各省區已成立之同鄉會公所所組織定名曰旅滬各省區同鄉會聯席會（二）本會以聯絡各同鄉會感情主張公道增進國民幸福爲宗旨（三）凡合於第一條規定之團體未經加入本會者得隨時請求經本會認可邀請加入（四）入會之團體得各派代表三人出席會議代表須得有各該團體之全權付託在本會所發之言論及議决各事件各該團體不能否認議决事件經出席代表過半數之通過發生效力（五）本會設正會長一人副會長二人會計一人常務幹事若干人由各會員用記名投票公舉之臨時職員或指定或選舉隨時議决（六）每月一日爲本會常會期如遇緊要時得由正會長或五團體以上之請求由正會長隨時通告召集之（七）開會時以正會長爲主席正會長不到由副會長依次代理正副會長同時缺席臨時推定一人爲主席（八）各會員如有提議事件應於開會五日前將提案交會由正副會長交常務幹事編製議事日程油印分送各同鄕會公所以資研究（九）常務幹事應分科辦事其細則另訂之（十）本會經費由入會各團體分認之（十一）凡違反本會宗旨之决議得由入會團體三分之一以上聯名請求復議公决糾正之（十二）凡遇修訂章程及重要繁雜之議案不能一時在大會解决者得組織審查會交付審查（十三）議决事件由正副會長執行或另舉代表執行之（十四）本章程由大會議决出席會員過半數通過實行（十五）本章程有未盡事宜得由會員五團體以上之提議隨時請求修改 
[徽寗同鄕會新職員會紀]  
　　余魯卿當選爲理事長 
　　徽寗旅滬同鄕會前日（二十三）下午三時歡迎第一届理事就職正評議長因事未到由副議長胡佩如主席行就職禮後致歡迎詞理事代表李振亞致答詞後由理事票選理事長結果余魯卿當選次劃分理事任務結果總務呂篙漁曹志功公斷汪幼農汪漢溪財務朱硯濤許筱甫救助路文彬汪醒齋稽核汪禹丞黃禹鼎敎育李振亞譚惟洋交際吳志青鄭介誠次由評議部開始討論議案關於辭職者除李逸岑女士情詞懇切未便强人所難外其餘諸君一例挽留以維會務次討論朱智仁提案結果交審查次議缺額評議遞補案結果以候補評議張友帆遞補末由理評兩部聯席討論會董問題結果凡同鄉中齒德俱尊負有鄉望或以實力贊助會務者均得爲會董細則由評議部釐訂議畢散會 
[無錫推定太湖水利會會員]  
　　江蘇縣議會聯合會前准太湖防災會來函囑爲分函於太湖附近二十五縣縣議會各舉代表另組水利議事會等情已誌前報昨日（二十四日）縣聯會接無錫縣議會公函内開逕啓者准江蘇水利協會函開擬仿照浙西水利議事會辦法組織江蘇二十五滙水利會定於九月十一日召集會員討論組織方法等因到會嗣又准貴會函開（從略）云云到會准此當經本會會塲公决應依據貴會主張推舉會員業經推定胡君雨人爲本縣水利議事會會員除通知外相應備函通知幷開具胡君履歴即請查照此致江蘇縣議事會聯合會無錫縣議事會議長浦斯湧附會員履歴胡雨人年五十六歲無錫堰橋人 
[周浦鎭空屋發見人血案]  
　　已拘到嫌疑人三名 
　　浦東周浦鎭警局昨據二十三圖地保報稱該圖地方空屋内發現血跡及兇刀一柄等情即經該局楊區長立派偵探前往查勘委係人血惟大刀一柄似非行兇原物屋内尙有未曾食盡之飯當將嫌疑之姚阿三拘局詰據供稱曾見有人互打但不識雙方姓名亦不知曾否殺死旋據探偵知訴三之兄姚關慶向與販私鹽之桂阿香妻姘識屢被桂所撞破輙被青打故關慶與阿香結仇甚深今桂亦數日不見故至桂家偵緝適關慶正在桂家遂將男女一併拘局詰據關慶絕口不認該婦供伊夫初十日在家過宿翌晨卽出外販私當以事無佐證判該婦交保姚姓兄弟暂行收押聽候查明核辦 
[新世界案又傳訊]  
　　新業公司爲新世界游戲塲請求破產一案公共公廨所派之理賬員近又有報告書呈廨請求將未遵諭繳欵之股東按名飭提訊追昨日下午由張襄讞會同美雅副領事傳訊債權花旗公司代表博良律師與股東代表甘維露朱斯芾等律師互辯之下中西官宣諭云據理賬員報告應攤債務之各股東均未遵諭繳欵應即按名飭提提到或交欵或交保候訊案内楊英記謝玲記孫鋆卿等暫免飭提又理賬員報告所存六千四百七十二元一角九分除扣去理賬費其餘先給各原告具領此判 
[上週呌莊拍出之數額]  
　　商情通訊社譯瑞和洋行報告云上星期中呌莊營業尙稱平平惟因川帮戰亂復生近又來電阻止辦貨市面爲之遜色不少天津等埠尙有去路牛莊帮則亦無所動辦惟據一般觀察秋節之後市面或可望發展也今將本週拍出數額列后原色市布九一九五疋色花羽綢六七○疋白市布一六五四七疋斜羽綢一八○疋粗布八○○疋泰西緞二九一○疋洋紅布七二○疋羽毛二○疋剪絨五○○疋嗶嘰三○疋玄斜紋布四八○疋毛羽綾四○疋玄素羽綢九五三二疋小呢六疋 
[新貨上市後之北貨市况]  
　　北貨一項名目甚繁其中以胡桃瓜子紅黑棗花生等銷路爲最大而直魯兩省出產爲大宗現在新貨正値上市各處來貨逐漸增多本年收成較往年豐稔最佳者竟有十足年歲刻下各貨已將到齊價格有漲有落茲將新貨上市後銷路之盛衰到頭之旺少市價之漲跌分誌於下 
　　胡桃今届上市最先天津山東等處來貨近來逐漸湧旺當初到時銷路尙好近因中秋節關各客帮辦者皆觀望故市價平穩高貨開價略升次者跌小現新津桃開十一兩關裡桃八兩中津桃六兩東桃五兩八錢南桃六兩四錢惟新桃肉洋莊銷路不動開價比前小去二兩以外堰桃肉開十八兩後市難好 
　　瓜子本月以來來貨頗旺以亳州徐州等貨居多滬寗火車日有數車運到江浙内地客帮購辦頗多惟陳貨存底不夥故市面堅昂昨日新亳州子開十二兩四錢新徐魁子十一兩八錢膠州子二十六兩價比上月底漲起三兩或有漲一二兩者陳貨價亦好陳魁子十一兩半擋山子十二兩半俟到貨擁擠價可回小 
　　棗子紅棗天津紅近日各輪船雖有運來均係零星本所各南貨號及客帮需用甚亟辦者絡繹不絕新面紅昨開十兩新玉紅八兩新卜紅九兩開價堅昂而天津紅頭二三號現貨銷罄日來斷擋候到已有一星期外各輪未有運來黑棗市而平常陳貨存底尙不少各客帮見價平常無心多辦現博平棗頭高莊開十八兩二高莊十三兩廣府大棗十四兩東昌棗高統手九兩半比較上月底無甚上落 
　　花生長生菓本年天津各鄉收獲最佳貨身亦好近一星期間各輪裝到漸旺銷路亦暢市價比陳貨爲小現新洋生每担開八元天津洋七元八角次者七元二角夾洋六元六角價比前數日小去五六角至菓肉現在市上銷通斷擋前開過十一元四角後盤看好 
[軍署槍斃三盜之布告]  
　　松滬護軍使署於昨日午後槍决搶刦商店之盜犯高玉坤王玉生陳玉山等三名茲錄布告於下爲布告事案據淞滬警察廳呈解拿獲迭次結夥持槍侵入民居及商店行刧得贓之盜犯高玉坤王玉生陳玉山等三名幷手槍三支子彈一百二十五粒抄錄供詞請予按律訊辦等情到署經即發課詳加研訊據該犯高玉坤王玉生陳玉山三名同供伊等曾於本年陽暦三月七日（即陰暦二月二十二日）晚間九時許夥同持槍侵入華界萬生橋錦豐押店行刦銀洋鈔票金銀飾物一次又於陽暦四月十七日（即陰暦三月初二日）晚間十時許夥同持槍侵入英租界青島路李胡氏家行刦金飾物等一次又於陽暦五月二日（即陰暦三月十七日）晚間七時許夥同持槍侵入英租界三馬路元豐綢莊行刦大小銀洋一次又於陽暦五月七日（即陰暦三月二十二日）晚間十時許夥同持槍侵入英租界威海衛路龍錢氏家行刦衣服飾物一次又於陽曆五月二十二日（即陰曆四月初七日）晚間七時許夥同持槍侵入英租界山東路應雲銀樓行刦金銀飾物一次旋被探警捉獲並將伊等行刦所用之手槍子彈一併搜去各等語查該犯高玉坤王玉生陳玉山等三名供認先後結夥持槍侵入民居商店行刦得賊共五次已均觸犯五個刑律第三百七十三條第一二兩欵之罪同時俱發似此窮凶極惡實屬罪不容誅應即一併挾照　治盜匪法第三條第五欵之規定判處死刑除飭提該三犯騐明正身押赴刑塲依照軍法執行槍斃外爲此布告軍民人等一體知悉此布 
[南滙縣會補選日期]  
　　浦東周浦市議員定額二十名自停辦以來缺額兩名尙足法定人數茲奉令恢復業於九月四日開會成立惟南滙縣議員缺額已逾三分之二照章周浦市補選三人昨奉縣令開參事會議决照省定市鄉選舉日期提前四十天趕辦選舉人名册告成十月一日止宣示人名册十月三日本人聲明錯誤遺漏及請求更正者十月二十三日投票市鄉選舉歸入乙級者十一月十二日市鄉選舉歸入甲級者十一月十四日（以上投票日期因乘市鄉選舉投票之便分日舉行其市鄉無須補選祇辦縣選者可依上定章併日辦理）榜示當選人姓名及呈送縣知事十一月十六日縣知事發通知書十一月十七日當選人答復應選十一月二十二日發給當選執照十一月二十五日 
[姚慕蓮返滬]  
　　滬南工巡捐局長姚慕蓮前日乘滬寗夜車赴寗弔唁韓省長王夫人茲已事畢乘車返滬於昨晨到局云 
[今日各機關各大商號循例休息]  
　　今日（二十五日）係夏暦中秋滬上公共各機關如郵局海關暨中外各銀行洋商絲廠紗廠及各交易所各錢莊五金疋頭棉紗棉花呌莊煤業均循例休息一天惟金業交易所因倫敦大條銀仍有報告故例須自十一時至十二時營業一小時二十六日均照常營業云 
[秋節警廳加崗三天]  
　　今日爲中秋節商界中例有收賬往返首途頗形熱閙南市第一區警察署王金山署長及一區一分駐所蕭署員預奉徐警廳長傳知加意防護三天以維地方公安故自昨日午刻始一時至四時四時至七時七時至十時共三差各加派臨時崗位八名並再從休息班中捕撥四名分途巡邏云 
[民國路商聯會初選揭曉]  
　　民國路商業聯合會照章每年選舉一次本届初選業經於昨日午後一時在該會所揭曉結果吳亮生陳樂山方椒伯王一亭田季恒周新初傳在高顧馨一葉惠鈞劉康樂劉紫英裘養志林大茂陳　桂山劉正書　仲甫徐運新崔奇峯李慰蒼葉葆生李少白蕭維卿杜昌祥尤維之潘伯良二十五人當選爲正選繆季英蔡志階邵寳與陶叔平汪幼掄張雨田洪干橋陳寳生李少庚十人當選爲備選聞已定夏暦八月十七日繼續舉行複選云 
[宜興旅滬同鄉會之籌備]  
　　法租界辣斐德路紹慶里宜興同鄉會辦事處昨開第二次籌備會到有程鑑如等三十餘人公推湯心源主席秩序如下㈠報告籌備情形㈡當着手調查同鄉㈢候有頭緒即通告開會成立 
[諸曁旅滬同鄉會職員會紀]  
　　諸曁旅滬同鄉會於前日（二十三日）開第四次職員會議决案如下（一）發起人何蒙孫蒞滬今日派員前往晤會允約日來會邀請會長曁職員會董在事務所開茶話會商議本會進行方針（二）徵求會員决定分隊徵求請同鄉書畫家揮就條幅爲奬品（三）照章每年九月應開常年會今年因成立後爲日不久决議停止將發函通告旅滬各同鄉知照云 
[虹鎭商聯會成立會紀]  
　　引翔鄉虹鎭商界聯合會於前日（星期日）下午二時假座虹口通州路底同芳學院開成立大會到者二百餘人奏樂後全體起立向國旗行三鞠躬禮次推舉朱忠林爲主席報告開會宗旨後投票繼由來賓孟荃蓀曹竹君曹漢臣計靜佛葉沛霖陳松亭沈香伯朱保羅黃伯生朱懋卿曹潤伯相繼演說畢開匭檢票袁秀全得四十二票當選正會長朱忠林得三十七票當選副會長尹星濤得二十四票當選評議長沙鐵得十六票當選幹事長繼則茶宴攝影至此已五時乃振鈴散會 
[普濟長生公會昨開成立會]  
　　上海普濟長生公會係旅滬甬人工商兩界發起組織專辦施材濟貧等慈善事業於去秋設所籌備至今各會員踴躍輪將異常熱心昨日（二十四）午後一時在寗波路事務所開成立大會到者五十餘人公推崔錦宏主席宣布籌備經過情形及進行宗旨旋請王瑞龍王錦生等相繼演說始行宣告散會 
[求忠同學會選舉會]  
洞庭西山求忠同學會昨晚七時在上海臺灣路滿春坊籌備處開第一届初選會結果羅明善汪名揚等三十人當選並議决二十六複選議畢散會已十一時矣 
[孟河同鄉會明日開成立會]  
　　孟河旅滬同鄉會在老北門内穿心街設立事務所後積極籌備業已就緒茲定於明日（星期三）下午二時假坐西門外利涉橋南普益習藝所開成立大會昨已發分通知單邀各同鄉及南北兩商會會長請届時蒞臨發表鴻論指示南針云 
[徐一鳴已准取保出外]  
　　東亞儲畜會總理徐一鳴辦理不善營業失敗經各債權查悉被徐侵佔銀數萬兩公舉戴雲程等爲代表控奉法廨將徐拘獲訊供之下引渡内地法庭訊辦曾奉地檢廳檢察官訊無刑事關係判徐收押候示在案昨日午後郭檢察官又將徐一鳴提案略詰一遇判令以五十元保證金人交的保所有債權方面應投審廳民庭起訴云 
 
 

Page 16

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *[崇明警佐移提刼案犯]  
　　崇明縣警察所警佐瞿穆日前來滬投請淞滬警察廳報告有搶刦該縣内某姓家贜物要犯混名長脚華郎老師太兩名潛匿滬地請爲派撥債續隊士協助緝拿等　經徐廳長派隊士將該兩犯緝獲外並另獲嫌疑犯一名共計三名解由該聽司法科預審供不承認該警佐即請將三犯暫禁一面回歸本縣呈明縣長備文於昨日來滬聲請將三犯交給解回歸案訊辦當將三犯解往十六舖大逹碼頭乘大順輪船起程該輪傍晚尙未起椗詎三犯潛行上岸意圖逃走該警佐又報崗警請爲監視並報告浦江水巡隊潘隊長派出隊士數名在塲恊同該縣警察防範至該輪起椗始行回隊云 
[掃毒會案解檢廳訊辦]  
　　淞滬警察廳長徐國樑訪悉掃毒會在外擾累商民論令四區警署解散該會並將會中李萬林等並陳貴芳等拘送司法科由該科提訊之後稟明徐廳長於昨午備文將一干人証並起出該會招牌一塊上書駐滬中華國民掃毒會併送地檢廳即經檢察官提訊據李萬林供鹽城人張榮標供鎭江人賀金山供山東人民等三人係由掃毒會招雇爲調查員該會發起人爲張毓韓德林劉正川等數人在閘北漢中路四十號設立掃毒會迄今已有二月之久據發起人云已經稟明上台批准與否民等實不知悉此次因有陳貴芳濮小妹等各流氓在北新涇地方假冒本會名義搜查烟土經人告知本會派民等到彼偵查致起冲突押送四區四分署復送四區二分署移送司法科會中招牌奉諭吊消至於張毓等三發起人現在何處民等因在押多日亦屬不知質之陳濮二人同供是日伊等在鄉爭執民等在旁觀看即遭誤拘並無冒名搜土之事問官得供判將李朱賀三名及陳濮二名分别收押掃毒會牌子一塊存案候示 
[車站查獲夾帶烟土續聞]  
　　滬寗火車站巡警在車站查獲行李中夾帶烟土之呂錫元押送地檢廳訊供之下據稱此次並非民人乘車動身實係民妻呂戚氏之女友劉梅氏就道回常州故民夫婦同去送行劉梅氏前去購買火車票托民照顧行李即被拘案此項烟土全在行李之内當爲劉梅氏所帶問官判收押限交帶土之人到案再訊烟土沒收而呂戚氏見夫判押即星夜赶回常州於昨日將劉梅氏誘來滬上扭入地檢廳稟明前情問官提訊一過判劉梅氏收押呂戚氏退去候提同呂錫元訊明發落 
[包運烟土押兩月]  
　　紹興人陳阿六專代土販在碼頭保險運輸鴉片烟土前日又在虹口其昌碼頭搬運途中　包探范德孚查見將陳拘獲搜出烟土三隻帶入捕房昨晨解送公共公廨請究經李襄讞會同英韋副領事質訊之下以陳屢犯不悛應予重懲判押西牢二月期滿逐出租界烟土送關焚燬 
[賣烟連二房東並罰]  
　　法捕房探目沈德福唐雲卿偵悉大馬路高第里口方堯卿成衣店内將餘屋轉租與魏阿福范陳氏王吳氏等私設烟榻容人燈吃洋烟有違禁令爰於前晚稟明西探同至該處抄出烟具等物甚夥連同二房東一併帶入捕房昨日傳至法公堂請訊詰之被告等供認私賣燈吃不諱中西官判魏罰洋五十元陳氏吳氏各罰洋四十五元二房東方堯卿罰洋六十元充公烟具沒收 
[帶土被搶之拘究]  
　　李德毛前日身帶值洋三十五元之烟膏多盒經過蘇州路爲流氓王福林所見糾黨五六人上前攔住出示假手槍將李所帶烟膏搶取圖逃適被包探張金龍撞見當將王攔獲搜出假手槍一支一併帶入捕房昨解公共公廨即據張探上堂訴明前情而李延許理帮辦雙佛律師到堂代辯由西官得稟判王押候查明再訊 
[燕子窠主客併罰]  
　　蘇州人陳阿二因在乾記里二號屋内私設燕子窠前日被總巡捕房捕頭偵悉派令中西包探協往查獲當將陳與烟客張國炳張阿大倪瑞琴等連同烟具一併帶入捕房昨解公共公解經中西官訊明判陳罰洋四十元烟客各罰洋五元一併充公烟具銷燬 
[科罰承吉里燕子窠主客]  
　　江高富在北蘇州路承吉里八百七十二號屋内私售燈吃洋烟被包探陸連奎偵悉前日協同西探密往將江及烟民包小星張仁發丁毛毛周蘇氏江應氏等男婦拘獲連同烟具昨解公共公堂中西官質訊之下以其故違禁令判江罰洋四十元餘人各罰三元一併充公烟具銷燬 
[惡鴇虐妓之科罰]  
　　法租界李車氏所開妓院内妓女李才紅因身有疾病兼患赤眼被鴇婦强逼迎客不遂一味兇毆事被包探查知帶入捕房昨解法公堂請究先由捕頭上堂稟明前情詰之李才紅投訴被虐情形請求超豁質之李車氏供詞圖賴中西官判車氏罰洋五十元充公李才紅送堂診治 
[攔路搜刦押半年]  
　　朱祥甫前日偕朱洪氏行經虹口西華德路被寗波流氓沈阿根糾黨攔住搜刦身畔鈔票洋一百另一元而逃朱等即投滙山捕房報告捕頭派探目楊阿泉包探姜喬喬將沈緝獲昨解公共公廨由中西官質訊得實判沈押西牢半年以儆 
[竊賊監禁九月]  
　　廣東人王永敬前日潛入北四川路一百四十二號門牌福民醫院内行竊東洋婦人某氏之金表金練銀洋逃出被控由該管捕房派探將王連贓查獲昨解公共公堂中西官訊實判押西牢九月期滿逐出租界贓交原主領去 
[弟竊兄財物押一年]  
　　住居法新租界天文台路地方之馬天民於今春被馬阿四竊去香亞糖菓公司股票及永安公司禮劵並現鈔票洋六百元共計値洋二千六百元而逸嗣後由探拘獲同黨王廷山一名解經公堂判押西牢外緝拿馬阿四到案再核茲由包探王芳南張惠泉偵悉馬匿跡之處前往將馬及關係人陸松林一併拘獲帶入捕房昨解法公堂請究原告由楊昌富代到稱原告馬天民今因有事至英公廨故未到案等語詰之馬阿四供原告是吾哥哥行竊後住居陸松林家旋托王廷山將股單送至原告處所有現洋已經用盡求宥陸松林供稱馬阿四住居民人處不知行竊之事聶讞員商之法副領事葛君判馬押西牢一年陸押十四天以儆 
[假名募捐押一月]  
　　皖人王雁賓前日因冒充法國回國華工同人會名義向麥根路四十四號半門牌楊坤生家募化銀洋經楊察悉鳴捕將王與捐薄一併帶入捕房昨解公共公廨經中西官質訊屬實判王押西牢一月示儆呈案之捐簿燬去 
[拐案解警廳核辦]  
　　阜寗人陳汝亮住居太陽廟草屋内有五歲男孩名海成日前被泰縣人孫松林拐匿虹口地方爲租界中西探緝獲解廨審問經關讞員訊得案出華界送回四區劉署長判解警廳司法科核辦 
[老朱家宅路之火警]  
　　共燬房屋四間 
　　昨日四時許天尙未明美租界老朱家宅路三四號門牌孫恒泰木器店樓上不戒於火頓時冒穿屋頂延燒至二號門牌某裁縫店五號某姓家當經公共租界各段救火會聞警各驅皮帶車馳往灌熄共計焚燬房屋四間事經哈爾濱路捕房得悉立飭包探管宗餘前往詳查起火情形候稟請捕頭核辦 
[拐帶男孩之獲究]  
　　廣東拐婦王羅氏拐得五歲男孩一口常州口音由滬乘怡和洋行太生輪船往汕頭香港等處意圖販賣當爲救濟會調查員余杏鏞登輪查獲一併押送地檢廳訊辦昨下午由檢察官訊供之下判王羅氏收押該孩發送救濟會留候家屬認領 
[男屍驗係病斃]  
　　南碼頭平安橋地方昨晨倒斃無名男屍一具年約三十餘歲身穿破舊衣服形似苦力由警查見報告一區一分署令飭二十五保十二圖地保李文治查無屍屬報請地檢廳委派楊檢察官蒞塲騐明該屍委係病斃判令拍照由堂棺殮 
[工匠失足跌斃]  
　　昨日下午五時許北四川路郵政局建築塲有一年約二十餘之工人自高墜下腦漿迸流當即身死由捕車送同仁醫院騐視後再送騐屍所候家屬棺殮 
[汽車傷人兩則]  
　　昨日上午九時許某號汽車駛經南京路撞倒本地人沈福生頭部受傷由老閘捕房一千二百九十八號華捕車送仁濟醫院醫治一面歸報捕頭候示又有某號汽車於昨日上午十一時許駛經愛多亞路撞倒江北人劉仁山腿骨斷折由法捕房六十五號華捕將汽車拘入捕房請示捕頭諭着送受傷人投仁濟醫院醫治再核 
[公共公廨訊案彙錄]  
　　昨晨公共公廨民四庭由俞襄讞會同美雅副領事訊理㈠婦人阮楊氏訴其夫阮如川不顧贍養案前判被告月給原告洋十五元茲原告以不敷需用請求增加並追其他各欵結果着被告阮如川津貼原告醫院費並債務洋一百元按月再加五元連前共每月付原告洋二十元原告其餘之請求不准堂費免繳㈡馬洽盛訴華德兆欠米價洋案結果被告不到原告呈出賬簿本廨認爲可信應判令被告償還原告洋一百零一元二角五分並堂費㈢周潤桂訴唐月亭欠磚瓦價洋案結果被告具結出外月償三十元以淸爲止被告有力償還時原告得隨時到案請求欠據兩紙附卷 
　　又午後民四庭由陸襄讞會同美阿副領事訊理㈠姚和尙延朱斯芾律師訴其姪姚福慶不分家產案結果准予暫免堂費本案未判决前被告應將該項基地方單繳公堂㈡吳洽昌訴王耀卿欠油漆工洋案結果着被告隨同原告至振興公司股東處核算所欠之欵㈢陳彤士訴范亦然欠欵案結果原告無故不到應償還被告代表律師費二十五兩本案展期七天再核㈣陳月英爲地皮過户請求案結果改期十四天再核 
來函 
[武進女子職業學校來函]  
　　敬啓者昨閱貴報新聞欄内載有江蘇省敎育調查束吳妇子大學内容一節偶見張叔良君報告書中有據該校女客自稱周寳鈿其人係上年在武進女子職業學校畢業茲查敝校歷屆學生並無周寳鈿其人現雖有常熟學生多人以前畢業生中則尙未有過常熟口音者請將此函登入貴報來函欄内俾免外間誤會武進女子職業學校謹啓 
公布欄 
[上海地方審判廳]  
　　批示一件高發記聲請執行由狀悉查本案判决尙未確定所請應從緩議此批一件鍾景莘具領銀洋由狀悉准予即日繳證具領此批一件喇文彬具交銀洋幷請暫緩查封由狀悉交洋六百元存候給領欵神准寛限十四日仰於限前理楚毋邑延誤致滋訟累此批一件鍾景莘聲明債務人已在外約期交還請求暫緩執行由狀悉應准暫行停止執行此批一件朱靜庵具領銀洋幷交借據由狀悉准予即日繳証具領借據一紙存此批一　薛廣龍聲請執行由於悉候飭傳訊　此批一件張咸林具交執行費金由狀悉仰即親自來廳隨往指交洋五元暫存此批一件季林林具交租用由狀悉此項租金方錦玉何以拒不收受姑　傳訊核辦交洋五十元存此批一件徐炳福聲明成徐氏由成玉琪自行扭獲由狀悉候提訊核辦此批一件朱　妨聲請分配由狀悉已定期寳施分配矣仰即知照此批一件轉寳有聲請執行由狀悉已飭傳訊追矣毋凟此批一件朱曹氏聲請執行由狀悉查閱原卷該原告於本案言罰辯論前將訴撤回依民事訴訟條例集三百零七條訴之撤回視爲未起訴同所請執行之處碍難照准此批一件王蓮富聲請執行由狀悉候飭飭傳訊追此批一件趙福祥聲明案已交割淸楚請銷案由狀悉應准銷案此批一件花梅福猒委張周氏代領物件由狀悉請領物件由狀悉請領各件旣不在張周氏與朱阿松箱件紏葛一案判决範圍以内亦未據該民及當事人等交案所請應庸議此批一件確文彬爲脫離關係聲請備案由狀悉該民登報聲明與妻陳氏脫離關係僅屬片面行爲陳氏旣尙無表示自不能遽推定爲同意所請備案應毋庸議此批以上九月二十四日 
　　民庭主文一件判决范亮卿與吳竹筠等因淸算執行異議一案（主文）原告請求駁斥訟費由原告負擔一件判决吳雲生與張違生因債務涉訟一案（主文）張連生應償還與　生本利洋一百二十八元本案訟費由張連生負擔一件判决馬金元與与卞任氏等因生財涉訟一案（主文）卞任氏應償還馬金元水瓢二把銅瓢一把飯鍋二口笆斗一只桌子八張長板凳十六條骨牌凳一只鋪板三塊床架一對錢櫃一只算盤一個火油燈二只姜學燈一盞碗六隻錢板一塊擔桶五只提桶三只水池木桶一只水虹二只中鍋二只湯罐三只盆子五只茶壺十四把茶杯八只鐮刀二把痰孟一只竹箱一只櫃　二只煤鏟一把草鞋一串香爐一只燭台一副錫蓋二個白鐵桶一只接口一只洋瓶二只木箱一只馬金元在卞任氏房屋内所築之老虎灶及水池應由馬金元自已拆回馬金元其餘之請求及對於永進隆之請求駁斥本案訟費由馬金元卞任氏各半負擔一願金鈞與侯阿寳因抵欵紏葛案件（主文）被告人應償還原千人抵欵洋一千四百元及自民國十年十月二十七日起至淸償日止按月一分五釐之利息但不得超遇原本訟費由被告人負擔一件判决俞锺亮等與吳竹筠因淸算涉訟一案（主文）原告之請求駁扩訟費由原告負擔一件艱决邱鍚齡與吳長庚因貨欵紏葛聲請撤銷假扣押一案（主文）本應本年雜字第六九號假扣押之裁决撤銷一件判　决譚利英與年考生爲證金涉訟上訴一案（主文）本件上訴及年考生假執行之請求併予　　第二審訟費的譚利英負擔一件裁决張俊　因與解金　債務　　聲請一案（主文）本件聲請駁斥　　費用由　請人負擔一件判　决范蓮山與范金明因田畝涉訟上訴一案（主文）本案上訴駁斥第二審訟費由上訴人負擔一件判决黃炳　與邱錦　因償飭紏葛上訴一案（主文）原判　棄被上訴人在第一審之請求駁扩本案訟費由被上訴人負擔以上九月二十四日 
　　刑庭主文一件侯振鴻嗎啡一案（判决主文侯振鴻事前帮助施打嗎啡之所爲處拘役十日未决雖押日數冷予折抵嗎啡一錢三分沒收一件嚴撮淸等行使僞造貨幣預審一案（裁决主文）嚴振淸陳占軒應不起訴一件董劉氏等暦利和誘及重婚一案（判决主文）董劉氏營利和誘之所爲處四等有期徒刑一年四月並　　公權全部終身未决羅押日數准予拆抵甄董氏重婚之所爲處拘役三十日未决覊押日數准予拆抵一件張萬盛傷害一案（判决主文）張萬盛輕微傷害李全春之所爲處拘役十五日一件洪阿東侵入竊一案（判决主文）洪阿東侵入竊盜之所爲處五等有期徒刑五月　奪公權全部終身未决覊押日數准予折抵一件傳延傑强盜嫌疑邓預審一案（裁决主文）博延傑係犯刑律第二百二十五條第三百八十五條第三百八十二條第一項及第三百十三條第三欵之罪應予起訴以上九月二十四日 
[上海地方審判檢察廳]  
　　布告爲布告事查本年九月二十五日係秋節本兩廳運例停目辦公除緊急事件仍派有値日員照常辦理外合行布告訴訟人等一體知照物此布告中華民國十二年九月二十四日廳長沈錫慶檢察長車顯承 
 
 

Page 17

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *本埠新聞三 
[比國商業公司定期讌客]  
　　比國商業公司開設仁記路十七號昨由竇蒙黃韞甫黃慶蓀張茂章俞耀廷沈兆渠吳之屏七君柬邀各界人士於本星期五（陰曆十八）晚七時在西藏路一品香大廳宴叙云 
[歐美各廠貨樣之陳列]  
　　四川路惠羅公司近向歐美名廠駐申代表以現欵購進大宗貨樣現此種貨品皆陳於該公司底層琳瑯滿目美不勝收每物皆標有製造公司之名稱及其原價是以該公司即將原價合算銀洋便客付給故所有各種貨品取價極廉至該公司所獲之利益即在大宗貨樣購進時所得之折扣惟此種貨樣爲數不多恐不日即能售罄云 
[毛全泰愼泰經營木器業]  
　　近年本埠西式木器業頗形發逹而工作之美亦不亞歐美其中尤以毛全泰愼泰一家爲最佳毛全泰創辦以來已有三十餘年起初江灣路之廠屋不過矮屋數椽今則已估地十六畝内部設備亦漸見完美日事工作者逹六百餘人該廠經理毛濓卿君爲廠主之子年少英俊富有智識鑒於工人子弟及學徒等家計寒苦不能求學乃設一義務夜校於廠内現工徒共有一百五十人日中作工夜則攻書書籍學費等槪免尙有日班義務學校則爲工人及隣近貧寒子弟而設亦不取費此班現有學額已逹六十人又聞該廠近發明一種中國漆成分顏色與舶來者無異苟經𤍠物置壓亦不變色故較舶來之泡瀝水尤耐用云 
[秋季鞋帽之趕製]  
　　南京路山東路口維新鞋帽莊近以秋凉天氣直貢呢緞鞋等又將應市故該號特加工趕製以應市銷其新式花緞鞋每雙二元二角直貢呢鞋每雙二元新式杭州新布底緞帮鞋每雙一元七角該號除銷售秋鞋外又兼售呢帽及化妝品云 
[秋冬衣帽用品之廉售]  
　　福州路植權女子物產公司近日各貨折本廉售如下緞邊駝絨毯每條三元五角月華絨毯每條三元三角雪白金山毯每條三元八角全紅絨毯每條三元格子絨毯每條三元五彩花絨毯每條三元一角雪白大生線毯每條一元八角彩花線毯每條一元八角腰圓磅半𤍠水瓶每只一元一角磅半白銅彈璜圓熱水瓶每只一元五角又二磅每只二元又二磅三彩每只二元云 
[千里鏡等貨運滬]  
　　南京路中德商店日昨又由德運到大號𤍠水玻璃杯一種可容水一磅每只一角六分每打一元八角又有德國雪茄一種裝璜甚好烟味和淡極合送禮之用每盒一元九角又有運到之六倍千里鏡一種光線甚遠形式玲瓏幷有眞皮壳子此種千里鏡爲德國名廠所出定價每只六十元現減價期内每只五十五元云 
[新到珠花及毛絨線]  
　　永安公司二樓花邊部頃由法國新到特色珠花有以白綠水鎭串成者又有珠花之中加以水鎭光亮奪目最合禮服之用售價每只自四元半起至十元半不等又到絲製新欵大花鈕扣及各種冲牙鈕扣用於冬季絨線衣服上尤覺美觀男女咸宜每打由五角半至二元七角五分顏色均各不同 
　　又絨線部到有蜜蜂牌絨線粗綢均備粗者每磅三元細者五元五角翠鳥牌每磅八元該公司本牌毛絨線每磅售價二元八角云 
[羅克式眼鏡之銷行]  
　　大新街遠東眼鏡公司此次自贈品競賣以來營業頗盛其中以關玳瑁邊之羅克式眼鏡爲最多銷該式眼鏡脚加有鉸鏈雅觀耐用此次廉價外復加贈品云 
[南通久安紗廠近况之滬聞]  
　　南通久安紗廠自本年四月與華昌公司改訂借欵契約後隨即購辦原動機器積極進行惟因夏季霪雨爲災稍事停頓後由經理顧澤軒與救濟團團長孫謹臣邀集原發起人及救濟團員會議决定賡續進行刻正鳩工庀材從事建築幷派員到滬接洽提取機件籌備開車股東方面亦多加足六成股欵幷准備發給股票云 
[賬員公會之會議]  
　　昨日下午三時賬員公會特開敎育會議主席報告開會宗旨副會長孫鑣發言略謂本會所設之敎育未能普及殊爲缺憾此次力謀發展計特邀敎育同志互相討論進行辦法以及各課程等議决之各課程如下商業讀本翻譯會話算學地理曁造句等議决通過繼吳菊　君提議會務全仗諸職員具有積極之精神庶幾克臻盡善會中辦事職員各部繼續踴躍担任衆付表决通過不自發給證書以昭愼重議畢散會 
[機器工會之幻術會]  
　　日昨上海中國機器工會開幻術大會到會者二百餘人由張渭川主席㈠報告開會理由㈡宣讀來函㈢討論徵求事宜㈣來賓演說全埸秩序嚴肅幻術奇妙云 
[出版界消息]  
　　美國芝加哥旅館袖珍月刋社最近刋行一書名「餐館叢論」（IdeasforRefreshmentRooins）著者以視察各地茶肆酒館及公共飲食處之經騐出其心得著成一書内列各種餐館之經營侍應計算烹飪以及菜肴之種類配列調味等法旁搜博引纖巨不遺誠天廚之巨著經營番菜業者不可不一讀也畫價每册美金四元欲購者可匯欵至TheHotelMonthiyChicago定購云 
　　大東書局出版之半月雜誌第三卷定於今日出版表裏精美讀者愛不忍釋本埠定閱大贈品即以今日截止預料往定者必甚踴躍又分類應酬文匯一書亦係該局出版全書十二册定價二元五角現預約已截止購者仍多云 
[討論電車問題之又一投函]  
　　昨有西人liene投函文匯報略謂電車公司之收入雖受銅元跌價影響而較之往歲平均恒增百分之二十顧於車輛方面則未嘗有可覩之增加致乘客日見擁擠時有售票人以擁擠之故不能遍收車資此亦公司中一種損失至於乘客之不便掱手之横行更無論矣且乘客以銅元購票公司固受損失宜有以增加車資焉然若以小銀元付車資抑何故貶其値一似戒乘客勿復嘗試然者例如小銀元一角兌銅元十五枚今以之購十二分票尙須找付銅元二枚是以銅元五枚資售票人中飽也又如付以小銀元兩角則找出銅元八枚是以銅元十枚資售票人中飽也此種陋習工部局曷勿制例革除之乎此外如月季票等以大洋購買更無加價之藉口總之電車事業宜歸市有俾其盈餘仍得爲公衆謀幸福也 
[基督敎同學會游藝會展期]  
　　中國基督敎大學同學會聯合會因須創辦義務學校特於上半年在夏令配克戲園舉行游藝會籌得欵項二千餘元本託會長傳若愚籌辦一切後因傳君在夏令期内頗爲忙碌無從進行將於年假期後舉行云 
[婦女會游園會延期舉行]  
　　上海婦女會本定於昨日下午在霞飛路劉鴻生花園舉行一游園會惟是日天氣不佳細雨霏霏會員到者祇肅智吉夫人與程婉珍女士等數人故是日未能十分盡與或將改期舉行云 
[辛酉學社徵求二次揭曉]  
　　辛酉學社第三屆徵求會於前晚（二十三日）八時在該社舉行第二次揭曉各隊繳到分數者計第一（兗州隊）一百五十分加獎五十分第二（梁州隊）一百二十八分半加獎三十分第三（雍州隊）一百分加獎二十分其餘若豫徐隊等亦各有分數繳到總計四百九十分半連前共計一千零七十八分半第二次揭曉期定本月三十日云 
[少年團之游行宣講]  
　　本埠少年宣講團游行宣講隊隊員董國耀錢玉成葉志龍王愼聲費席珍陳賢本李元龍汪龍越等於昨日午後在城内魚行橋宣講「一週間之國事」「共和國民應具之常識」「迷信貽害之實證」等題聽講者二百餘人末唱通俗勸世歌調「國恥歌」等以娛聽者並報告該團自建之上海通俗演講塲將落成歡迎往聽演講至晚方散 
[勵志團將赴崑山宣講]  
　　勵志宣講團日前在城内分部開職員會到者二十餘人徐惠施提議徵求結束因各同志爲籌備國慶事特展限三星期再總揭曉閉幕衆贊成次吳兆麟提議國慶日出發至外埠（地點定崑山）大宣講衆贊成末議徵求獎品及新發徽章等均主張趕速製備討論畢已六時遂散會 
[申江戲院昨映「皇后末路」]  
　　昨日起連映一星期 
　　電影明星卓别林新巴蘭婦所演法國革命歷史名片「皇后末路」其情節即係路易十六之昏淫無度小家碧玉痴情之惡果多情男子殉情之可痛皇后得勢時之威風路易十六臨死之慘狀斷頭台下民氣之忿激全片劇情自緋麗姑娘爲法軍官佔奪起至皇后登斷頭台止内中經過之情節如狂風疾電頃刻萬變而尤以緋蘭姑娘之遭造最爲爲悲慘至緋麗爲法軍佔奪後如何貢獻路易十六得寵舉爲皇后被民衆所唾駡革命軍告成路易十六病卒皇后就刑斷頭台等不勝縷述昨夜開映於六馬路申江大戲院觀客多聞此片之名故甚爲擁擠云 
 
[電影明星愛迪保羅（擅長武術者）與裴儞君（夏令配克影戲院經理）合攝之小影]  
[紐約一夕談將映於夏令配克]  
　　「紐約一夕談」係維廉福克司WillianFox公司之出產品前歲在紐約波市頓非城Philadephia及其他東美各名城開演觀者塞巷備受歡迎茲聞該片近已由雷瑪司公司購得定自本星期二起在夏令配克開演此劇係山女伶愛司梯爾推勸EstelleTaylor主演推女伶自「紐約一夕談」出產後其色藝始爲人推崇初固無有知其名者也考推在「爭婚」及「混世魔王」二劇中俱飾重要角色其能體帖戲情勝任而愉快諒滬人亦表同情在「紐約一夕談」内推共飾三種人物而俱得惟妙惟肖誠藝術之大觀也其劇與平常長篇有不同處因全劇共分三大段㈠中宵客OutoftheNight大致述紐約某巨商家庭之黑幕㈡幕中人TehGayWhiteWay大致描繪紐約繁盛之區男女合串欺詐之伎倆㈤陋巷魂ＡTragedyoftheEaitSide大致述紐约東城貧民某因奸謀殺之慘劇綜觀全劇其情節之遷變俱不外紐約社會黑幕之窵眞其佈景尤爲特色云（罪田） 
 
 

Page 18

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *[中秋節之豫園書畫展覽會]  
　　邑廟豫園書畫善會於中秋令節起開展覽會三天將陳列書畫大加整理優美選擇並有高邕之吳昌碩等及滬上各名家近作多件任人參觀不取劵資云 
[職工敎育館之音樂會]  
　　今日下午三時舉行 
　　儉德儲蓄會諸同志及楊君左匋組織之音樂團專研究中西音樂現因本埠西區一帶居户尙無娛樂之機關故由職工敎育會家庭日新會發起特請儉德儲蓄會之音樂團乘今日中秋佳節各界休業之機會定於下午三時在小西門外陸家浜職工敎育館行市民音樂大會其節目有全部管絃樂鋼琴歌唱獨奏等入場每人銅元六枚童僕不納聞到會須三時以前過時恕不招待云 
 
[儉德儲蓄會音樂團團員攝影]  
[郵信截止時間表]  
　　來往地點　　　　　火車或輪船　　　　平信　　　　　　　　　掛號信烟台牛莊　　　　　　　宜昌　　　　　　　今晨（廿五）八時半　　　八時香港廣州（包裹）　　　贛州　　　　　　　晨九時半　　　　　　　　九時汕頭　　　　　　　　　贛州　　　　　　　晨九時半　　　　　　　　九時　琿（取道浦口哈爾濱）火車　　　　　　　上午十一時　　　　　　　十一時俄國歐洲（註明由浦口西伯利亞墨斯科往者）　火車　　　　　　　上午十一時　　　　　　　十一時西伯利亞（取道浦口赤塔）　　　火車　　上午十一時　　　　　　　十一時威海衛烟台天津　　　　通州　　　　　　　下午三時　　　　　　　　二時半長江各埠　　　　　　　火車與輪船　　　　晚九時　　　　　　　　　　九時日本（取道長崎）　　　近江丸　　　　　　明日（廿六）下午一時午十二時半印度歐洲（取道蘇彝士）倫敦丸　　　　　　晚八時　　　　　　　　　　八時香港廣州　　　　　　　倫敦丸　　　　　　晚九時　　　　　　　　　　九時香港廣州（包裹）　　　威興　　　　　　　晚九時　　　　　　　　　　九時汕頭　　　　　　　　　威興　　　　　　　晚九時　　　　　　　　　　九時溫州　　　　　　　　　奉鯨　　　　　　　晚九時　　　　　　　　　　九時烟台天津　　　　　　　新芬　　　　　　　晚九時　　　　　　　　　　九時安東　　　　　　　　　愛生　　　　　　　晚九時　　　　　　　　　　九時青島　　　　　　　　　廣生　　　　　　　晚九時　　　　　　　　　　九時 
[開辦國語師範研究科之先聲]  
　　南陽橋國語專修學校將組織「國語師範研究科」課程比該校原有之專修科與高等科高而繁多（除國語之主要課目外尙有戲劇歌曲發音術世界語等）修業期爲八個月第一届定於十月初開學備有詳章任人索閱云 
[養性學校加增新職員]  
　　派克路養性學校周校長現聘徐震亞爲男高等部主任查濟鴻爲女高等部主任羅克强爲英文敎員開學以還積極整頓新舊學生已陸續到齊原有敎室不敷應用現擬在該校樓上再行開關一女敎室徐震亞君並創設國文函授學校云 
[青年會將開英語研究會]  
　　青年會所組織之英語研究會署假後現定星期四（二十七號）晚七句半鐘開會（以後每星期四按時開會）並請名人演說是會宗旨乃聯絡交誼用正確英語發表思想欣賞文學練習口才研究議會規則秩序每次更換有辯論演說繙譯新聞等並由西人青年會幹事祈士君遠東時報戴遜君擔任指導會員餘額不多有志者可往報名云 
[昨日之菜市]  
　　昨日南北市小菜塲各菜價目如下 
　　北市　　　　　　　　　　南市　　　　　北市　　　　　　　　　　南市蝦每斤四角　　　　　　六百四十文　　　　　甲魚每兩三十五文　　三十五文青魚每洋三斤　　　　　　　　三斤　　　　　小黃魚每兩四十文　　　三十文鹹蟹每兩四十文　　　　　　三十文　　　　　鯽魚每兩六十文　　　三十五文梅蚶每兩四十文　　　　　　四十文　　　　　羊肉每斤三角　　　　　　三角鴨蛋每只四十文　　　　　三十五文　　　　　雄雞每斤三角　　　　三角五分雞蛋每只三十文　　　　　　三十文　　　　　鴨每只八角　　　　　　　七角蛤蜊每斤二百文　　　　　百四十文　　　　　白魚每兩二十五文　　　二十文辣茄每兩十文　　　　　　　　　　　　　　　青菜每斤八十文　　　　八十文豇荳每斤一百文　　　　　　八十文　　　　　冬瓜每斤三十文　　　　四十文青蟹每兩五十文　　　　　二十五文　　　　　雞毛菜每斤六十文　　　六十文芋艿每斤八十文　　　　　　一百文　　　　　蓊菜每斤六十文　　　　八十文　白每斤一百二十文　　　　二百文　　　　　白菜每斤六十文　　　　七十文鯧魚每兩四十文　　　　　　三十文　　　　　鴿子每只三角　　　　　二角半牛肉每斤三角　　　　　　　二角半　　　　　鱉魚每兩三十文　　　二十五文蛙肉每兩二十文　　　　　　二十文　　　　　毛荳每斤一百文　　　　七十文南瓜每斤八十文　　　　　　五十文　　　　　黃荳芽每斤百四十文　百五十文猪肉每洋三斤半　　　　　　三斤半　　　　　菠菜每兩十二文　　　　　十文新草頭每斤二百四十文　　　二百八十文 
[戲劇協社將表演以賑日災]  
　　陽曆本月三十日下午三時 
　　戲劇協社爲救濟日災將於陽曆九月三十日下午二時在小西門外陸家浜中華職業學校職工敎育館開籌振游藝大會節目有雙簧跳舞戲劇（潑婦）入場劵價小洋四角云 
[集會表]  
　　陽曆時間　　　　地點　　　　　　　召集者　　　　　事由　　本月 
廿五日上午　　　　　西門體育塲　　　　上海中南二區　　檢閱禮九時　　　　　　　　　　　　　　　　　童子軍廿五日　　　　　　　百老　路商購會　　各路商聯會　　　聚餐會廿五日　　　　　　　南車站路文安坊　　壬戌社　　　　　常會廿五日下午　　　　　陸家浜職工敎育館　家庭日新會　　　市民音樂大會三時另五分廿五日至廿　　　　　邑廟預　　　　　　預　　畫展覽　　展覽會七日　　　　　　　　　　　　　　　　　會廿六日下午　　　　　北四川路橫浜橋　　　紹台工商恊　　還舉會一時　　　　　　　　　　　　　　　　　會廿六日下午　　　　　西門利　橋南首普　孟河旅滬同鄉　　成立大會二時　　　　　　　　益　藝所　　　　　會廿七日　　　　　　　三馬路外灘瑙華總　扶輪社　　　　　常會　　　　　　　　　　會廿七日晚七　　　　　四川路　　　　　　青年會　　　　　英語研究會時廿八日上午　　　　　恰和公用　　　　　洋商絲廠關合　　常年會議　　　　　　　　　　　　　　　　　　　會廿八日午十　　　　　乙種農業學校　　　上海中南二區　　檢閱禮二時　　　　　　　　　　　　　　　　　童子軍廿八日晚七　　　　　西藏路一品香　　　比國商業公司　　宴會時廿九日　　　　　　　抛球塲　　　　　　大慶祥皮貨局　　開幕體廿九及卅日　　　　　虹口日人俱樂部　　僑　日人振災　　游　會　　　　　　　　　　　　　　　　　　　會廿九日晚八　　　　　北四川路　　　　　　摩氏女校　　　演劇籌資日卅日　　　　　　　　城内福佑　一三一　東北城商聲會　　選舉會　　　　　　　　　　號卅日下午一　　　　　西　路　波同鄉會　　庭四山求忠　　　成立會時　　　　　　　　　　　　　　　　　　同學會卅日下午一　　　　　西　路　波同鄉會　　太長途汽車　　　股東會時　　　　　　　　　　　　　　　　　　公司十月一日　　　　　　愛多亞路　　　　　女模運動同鹽　　　徵求會揭曉　　　　　　　　　　　　　　　　　　　會四日　　　　　　　　南市如意里　　　　舟山輪船公司　　　股東會五日　　　　　　　　南京路　　　　　　南京路商聯會　　　討論會六日下午二　　　　　未定　　　　　　　中華體育恊會　　　成立會時八日下午四　　　　　西門第二師範　　　上海市南二區　　　檢閱禮時　一　　　　　　　　　　　　　　　　童子軍八日下午二　　　　　羅德路八十三號　　科發汽水公司　　　股東會時十日　　　　　　　　天后宮總商會　　　商品陳列所　　　　展覽會十五日　　　　　　　全國商聯會　　　　全國商聯會　　　　成立會廿三日下午　　　　　九江路廿二號　　　新通貿易公司　　　股東會二時 
[今日天陰]  
　　徐家滙天文台昨日下午四時三十分氣象预預報云天陰沿海有疏雨薄霧江西氣壓頗低颶風北進台灣以東天氣惡劣本埠温度在下午三時前之二十四小時内最高七七九最低六八七去年今日最高八四○最低七一二 
 
 

Page 19

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *常識 
常談 
[日日] [  箴]  
　　日日向政府要錢日日向政府求官日日向政府爲親戚討差使問其職務曰我監督政府之議員也此何異主人日日向奴僕叩頭而曰我不許爾爲非作歹乎 
　　日日與人講票價日日奔走南北兩面取錢日日受人駡猪仔甘之若飴問其名義則曰我神聖不可侵犯之議員也此何異娼婦日日索蕩子之夜度資而曰我將以之造貞節牌坊乎 
　嗚呼此等醜態國民固日日謹誌之不敢忘而彼日日爲此叩頭之生涯夜度之生涯者已忽忽將中華民國斷送十二年矣幸而此輩决不能製成憲法假使憲法眞產生於此輩之手詎非中華民國之絕大國恥哉 
經濟 
[大香斗] [  天朴]  
　　昨晚余道經西門偶於香店前見一大香斗圓周約三丈與米囤無異余奇之問其値店夥謂此時尙無準確之估計至少在八九十元以上爲某團體所定做云噫若輩之意興誠豪然若輩之愚亦不可及也夫燒香斗之有害而無益不待智者而盡人知之蓋事屬迷信且有意外之火災等害况彼等之豪興並不在敬禮神明實在於誇耀其香斗之大以博愚夫愚婦之一粲即有神明在焉目擊若輩之虛僞與其奢糜之情形其能降之以福乎 
　　近年來生活日艱經濟上之壓迫爲各家庭所切身感受油鹽柴米不得不鉄錙計較而獨於此種糜費竟不少吝斯誠令人不解也余深信我中國人俱有慷慨急公之特性苟善用之於積極一方面則家國何至若此之貧弱如膠濟鐵路之贖回也日本天　之救助也何一事不當急爲籌措乃萝萝於此種愚蠢無益之舉痛哉（乙種酬） 
衛生 
[慢性的自殺] [  杜邦瑞]  
　　自殺一至可慘之事也不特爲道德家所研究即他人亦有驚其慘狀者蓋人非迫於生不如死之苦境萬不肯輕易出此惟所謂慢性的自殺者人反甘之如飴趨之若鶩而不之顧者殊可歎也 
　　㈠飲酒飲酒之害不獨犯罪貧困早衰疾病癲狂及短命已也且爲禍於家庭流患於社會遺害於穩族據生理學家之研究有酒癖人所生之子五十七人中二十五人生後數週間即死十二人白痴五人慢驚風五人癲癎二人有酒癖其爲尋常軀體僅八人耳於此可見遺傳上飲酒之害大矣 
　　㈡梅毒梅毒之害浸潤於身體各機關能赢弱身體且有遺傳性而害及子孫之生命可謂不治之症近世务國患梅毒者有增加之勢寳一大可憂之現象也 
　　㈢烟癖鴉片之流行乃人民偷安樂及信其有醫藥之效用所致其實阿片之爲害不特廢時失事損耗金錢且足以促短生命我國人民受鴉片之害最深近則禁售禁吸斷絕有期苟能力行不怠亦自强之一法也（乙種酬） 
[火車旅客飲食淸潔之注意] [  元]  
　　溽暑方盡三秋繼來夏日伏署潛𤍠所種病根在在皆可一觸而發吾人於飲食一層愈宜小心矣日前僕由滬往鍚適在三等車内有茶房間見茶房捧食物持茶壼兜攬旅客頗有受之以解饑渴者但其所售食物旣無紗罩隔絕蠅虫復塵土飛集不潔太甚至泡茶之水乃取諸洋鐵大桶者顯係未沸夫食不潔之物飲未沸之水常人已不能堪况時在溽署飲之食之者又爲舟車勞頓之旅客則感受疾病之危險不亦可懼乎僕以爲由公衆衛生言鐵路局員允宜從嚴取締使水必經煮沸所售食物亦力求淸潔以重旅客生命而在旅客個人防護則宜自携點心食物及一𤍠水瓶以備饑渴之需庶可免長途跋涉疲勞之身慘受二豎之侵甚或因病遺誤事機也（乙種酬） 
道德 
[觀潮者應爲的精神] [  文軒氏]  
　　錢塘江八月之潮蔚爲大觀現在看潮的時節又要到了我以爲要去看潮的除對於錢塘江的形勢（即地理上的普通常識）有充分的預備外還要具和錢塘江有歷史關係的偉人之精神怎樣的精神呢下面寫着的四條就是 
　　第一要有嚴子陵富貴不淫皇帝不屈的精神 
　　第二要有伍子胥堅忍不拔之志報仇雪恥的精神 
　　第三要有錢武肅王酷愛和平的精神自治的能力 
　　第四要有挽旣倒之狂瀾爲中流之砥柱的精神（乙種酬） 
法制 
[商法與民法之適用問題] [  吳鏡資]  
　　商法與民法同係法律中之私法商法中之商行爲即民法中之法律行爲此稍習法學者之所知者也然則旣有商法之規定又復於民法中規定買賣等條文其適用方面究以何爲標準耶曰商法之爲商法一方所以補民法之不足一方所以定不同之制度如商號商業之登記商業使用人之職權種種等皆屬補充之條文商行爲之買賣公司票據等制度皆屬不同民法之條文非商業之普通人民一律不能適用也故就二者之適用問題而言民法中之種種商事規定乃適用於一般普通人民商法中之種種規定則適用於特定之商人與普通人民無涉焉此近世所以有民法爲普通法商法爲特别法之論調也（乙種酬） 
敎育 
[救濟未受敎育婦女之商榷] [  朱痴鴛]  
　　婦女之未經敎育者在舊社會中什居八九而知識卑陋除倚賴男子之生活以爲生活者更不知凡幾際此人羣責任進化時期此類婦女殊不適用於現今之需要固不僅影響於家庭上生活上及社會上文化之進步已也夫男女旣無特殊之階級對此失敎之婦女詎可不亟思一救濟之策爰抒鄙見與閱者諸君一商榷焉 
　　㈠演講女子責任未受敎育之婦女欲令其入校補習固甚困難無論年齡上與地位身分上皆勢所不能故須切實演講女子之責任先打破其倚賴性務使之了然於婦女謀生之可貴與個人必要之技能時自警惕猛省由耽逸而趨於勞動之境地 
　　㈡提倡家庭工業從前婦女以描花刺繡紡織等事爲唯一之女紅外無他事矣現吾國雖尙未至產業革命程度由手工業一變而爲機械工業工塲工業然婦女之家庭工業已屬急不可緩自應亟爲提倡以發展婦女家庭工業之趨勢 
　　㈢補助家庭經濟婦女之所以仰給於男子者慘無職業故食指愈繁男子之負擔亦愈重有工業以濟之則家庭與個人之經濟自必裕如即偶有經濟恐慌亦足以補助男子所不及獲收指臂相得之效 
　　㈣增進人羣知識富家婦女錦繡綺羅服御奢侈閒來崇拜偶像貧家女且從而艶羨踵事摹倣此皆缺乏知識之所致一有職業不但减少其炫耀富有之心且闢除其迷信鬼神之舉而人羣知識之　　有斷然者 
　　凡此四端苟能擴而充之不特救濟婦女界之生計即發展全國之工藝亦不難矣（乙種酬） 
科學 
[化學常識] [  天夢]  
　　（八十七）釩之說明 
　　㈠名違釩 
　　㈡各種名稱拉丁及英國的名稱爲（Vanadium）德國名稱爲（Vanadin）日本名稱爲（華那胃姆　　　　）吾國新舊名稱爲（釩）亦可稱爲（鐇） 
　　㈢符號Ｖ 
　　㈣存在大都存在鐵鑛裡面 
　　㈤性質係一種灰白色粉末狀的金屬物在空氣中徐徐氱化加了高𤍠便能自燃這是他的一種特性不受硫　鹽　的溶解單單硝鏹能　溶解些那時便變成硝酸釩 
　　㈥舉例有一種墨水極耐用久無論遇什麽强烈的作用永不變色就是用釩酸阿摩尼亞合五倍子酒製成的 
　　㈦製取把釩的氱化物用　氣還原法便可取得 
　　㈧總結釩在一千八百三十年爲化學家山夫司脫降氏Scfstrom）所發明釩的化合物除釩酸阿摩尼亞外都不甚重要的也略而不述了（乙種酬） 
禮俗 
[做壽的沒意思] [  王者五]  
　　我們做事須得要含有意義如果沒有意義便對於時間金錢精神上很不經濟而且還受人議論奚落眞的不値得呢就講做壽這一件事我國的風氣大槪尊長到了四十五十歲的時候子孫們總得要替他做做壽如果爲的是孝敬那子孫們倘然平日是孝敬慣的便人人曉得是「孝子順孫」也不必這日做了壽才算孝敬如果平日不孝敬的那麽做了壽不但不能得到「孝子順孫」的美名還添了一個虛僞的惡德呢况且孝敬是自然的而非做作的本不要人知道的呀如果爲的是祝尊長「延年益壽」可知道生命的修短是關係於攝生雖是有祝禱的誠意却絲毫沒有影響的如果爲的是尊長過去的幾年中「一帆風順」沒有什麽意外的事或者是雖遇艱險或困苦的處境倒底安然逹到了坦途因而祝賀祝賀那麽集合家人們祝賀罷了又何必「舖張揚厲」的驚動人們呢你看預備做壽的人家往往預先登了報或是做一篇壽啓分送分送那署名的必是當地有些聲譽的算是發起人這樣一來在當局者不過爲的是𤍠閙一天沒有什麽别的意思但是旁的人看着必有一番議論或者說是「出風頭主義」或者說是「借着名兒聚賭」或者說是「託名兒歛錢」並且還帶說着發起人眞是「寃哉枉也」那徒費時間金錢和精力也不必說了所以我勸人不必做那沒味兒沒意思徒然受人奚落的壽可是我說雖說了還要請敎明白禮敎的人澈底研究一下我的話倒底是不是廢話（不受酬） 
雜錄 
[改良人種之我見] [  明]  
　　吾國人口繁多甲於全球然體質屠弱者居十之七八外人譏我爲病夫國殊爲恥辱蓋人種之强弱與社會有莫大之關係爰述改良人種法數點與海内同胞一商榷之 
　　甲婚限之標準 
　　㈠婚期勿過早過遲男子婚娶宜在二十五以上女子出嫁宜在二十以上蓋女子發育較男子爲早也 
　　㈡男女雙方當婚嫁時各宜延醫檢騐有無隱疾 
　　㈢男女歲數以相差三四歲爲最宜 
　　乙妊娠之注意 
　　㈠妊娠時期勿食腥酸及過冷過熱之物 
　　㈡宜當作户外運動惟不宜過勞 
　　㈢分娩時宜延有經騐之產婆或入保產院最妥 
　　丙育嬰之重要 
　　㈠初生胎兒宜隨用三十倍至五十倍之硼酸水消毒 
　　㈡再宜採用克立特（Cerd）氏發明之初生　預防點眼法可防初生兒眼炎等症 
　　㈢嬰兒之衣宜輕而寛不宜重而緊庶使其體舒適肺部發逹 
　　㈣嬰兒不宜多抱最好用臥車令兒靜臥擇空氣新鮮處行之（乙種酬） 
 
 

Page 20

 
 
第一萬八千一百六十九號;中華民國十二年 西曆一千九百二十三年九月二十五號
星期二 * *   
 
