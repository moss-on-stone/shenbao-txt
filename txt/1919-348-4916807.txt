# 1919 - 348 - 4916807

 

Page 1

 
 
   
 
 

Page 2

 
 
   
 
 

Page 3

 
 
時評 
[兵力與閩事（冷）]  
　　日人謂中國政府無力禁止排貨故不撤兵艦然則兵力豈能銷貨耶况乎此次肇事當時實與排貨無關耶 
　　余以爲今日當局之交涉當分撤退日艦與日人暴行爲二事不必併爲一談蓋撤退兵艦之事雖要而日人暴行之案爲尤急是非曲直當憑諸事實與公理區區兵艦惟於戰爭時用之若在交涉尙非有用之時也曷足懼哉 
[命令]  
　　十一月二十九日大總統令司法總長朱深呈稱察哈爾張北縣監犯徐振庭等因同監犯人白富有馬鳳山等糾衆反獄一案協助看守禁遏暴動情堪嘉尙擬請宣告減刑等語本大總統依照約法第四十條宣告將徐振庭原判執行徒刑刑期十二年減爲執行徒刑刑期八年孫有權原判一等有期徒刑十一年減爲二等有期徒刑七年又八月郝蘭子原判無期徒刑減爲一等有期徒刑十五年以昭激勸此令 
　　又令劉錫齡給予二等嘉禾章馬瀚文給予三等嘉禾章李綬青給予四等嘉禾章此令 
　　又令阿法那謝夫給予二等文虎章此令 
　　又令吳徵鼇陳衍均晋給三等嘉禾章郭兆昌吳曾祺林翰李垚年均給予四等嘉禾章此令 
　　又令吳士傑晉給三等文虎章陳鈞晋給四等文虎章此令 
　　又令王賢賓給予四等寳光嘉禾章李樹藩給予五等寳光嘉禾章此令 
　　又令任命林大閭署農商部司長此令 
　　又令國務院存記孔祥榕着交財政部酌量任用卓宣謀着交交通部酌量任用此令 
　　又令陸軍總長靳雲鵬呈請授吳孔嘉賈增洽爲陸軍步兵少校米世棟爲陸軍二等軍需正張心餘王延福爲陸軍三等軍需正齊范思爲陸軍三等軍醫正均照准此令 
　　又令兼署内務總長朱深呈准江蘇省長齊耀琳咨請任命杜金釗趙維祺試署江蘇淞滬警察廳警正均照准此令　　又令兼署内務總長朱深呈准江蘇省長齊耀琳咨請任命高登第袁季梅試署蘇州警察廳警正應照准此令 
[專電一]  
　　北京電李厚基復國院宥電日人傷害學生人等一案委係無故行兇並無何種原因此案發生後日領曾函致交涉署云十六日午後學生團又有强制取押天田洋行商品卒至惹起重大事件等語查天田洋行在南台大橋南肇事係在橋北所謂押取商品果在何地是何商品當時衝突商品散落何處均不能一一叙明其爲事後自知理屈虚搆抵塞已可想見且截傷學警路人非在一處有由倉前山過橋在大義道被擊者有逃新橋頭被擊者日人及台人竟能將彈壓之武裝巡警奪去馬槍二枝集合人衆之多又各執持兇械其爲事前預佈有意肇釁毫無疑義其時警廳曾取兇犯槍二枝刀一把並化裝華人身藏槍械者均係當塲拘獲送回日領署照收并爲先事蓄意尋釁之明證且當時尙有美國人路過因救護學生被擊卽英美領事均以日人無故肇事電告其駐京公使此事實爲衆目共覩查受傷最重者爲武裝巡警史孝亮胸腹受有四彈馬江海軍學生劉祥開腿部中彈骨碎平民朱伊才背肋中彈穿透均不省人事生命難保學生鄭學謙劉鍾植受刀棍重傷凡報經官廳檢騐者共有十人均經日領派人騐明屬實學生黄玉蒼因赴美留學受傷發暈時台票一千元被其搶去順記洋菜館被闖入毁壞物品甚多據報値洋三千餘現在尙有日人及台民在橋南一帶故意挑釁並聚集各敎會學校門口因此美領迭請派警梭巡再嵯峨日艦已於漾日入口迭向日領交涉業經承認水兵暫不登岸惟今日有該水兵數十名登岸徒手游行已飭警保護（二十九日下午六鐘） 
　　北京電薩鎭冰到京述日人傷害學生一案實係無故行兇民氣非常激昂地方官勢難遏止 
（三十日上午十一鐘） 
　　北京電閩案提出抗議後日使未復外部催詢據云派艦係彼政府命令非公使主張現已將抗議原文電呈奉到訓示照復並聲明艦隊抵閩僅將校入領署兵士未登陸與部中報告不同（二十九日下午八鐘） 
　　北京電東京電福州調日艦係日領堅請東京方面亦有責日領操切莊璟珂已將抗議提交日外務省（三十日下午四鐘） 
　　北京電院得閩督電日艦又到橘丸櫻丸民氣激昂閣議除電李嚴防外並電莊璟珂向日警告 
（二十九日下午八鐘） 
　　北京電莊代使電告日政府謂我無鎭壓閩省排日力不允撤兵 
（三十日下午三鐘） 
　　北京電日使稱閩人仇日焚貨不得已派兵保護非有切實保證不撤回（二十九日下午四鐘） 
　　北京電外部對閩事主由外結特派王鴻年赴閩會同交涉員與日領和平商辦現以撤兵爲第一義（二十九日下午四鐘） 
　　北京電英美法意四使對中日新交涉極注意已各電本國聞某使有出任調停說（三十日上午十一鐘） 
　　北京電靳以交涉棘手電催陸使歸國（三十日上午十一鐘） 
　　北京電今晨中學以上二十七校學生爲對日交涉全體告假上午十一時齊集天安門十二時出發遊行城内外大街分區演講至三時許仍集中天安門散歸每校各推交際員手執小旗前導上書力禦外侮提倡國貨等字樣沿途散傳單多至十數種並高呼立救福建抵制日貨人數約在三萬以上秩序極爲整肅警界取放任主義槪不干涉（二十九日下午四鐘） 
　　北京電學生隊頃在天安門集會後結隊游行過新華門出宣武門經東交民巷再回天安門會議末赴公府請願（二十九日下午六鐘） 
　　北京電學生圑决議條件（一）要求政府更向日本嚴重交涉撤換駐閩日領（二）日政府向中政府謝罪（三）慰恤中國死傷同胞（四）嚴辦在閩行兇日人（五）保證此後日人永不得在中國境内携帶武器（六）懲辦閩日領署警長（七）寗死不用日貨以上辦法决定後刊發傳單忠告同胞速起辦國民外交 
（二十九日下午四鐘） 
　　北京電旅京閩人爲對日交涉開會决議推舉李景銘葉樂民冋閩調查並與李督商辦善後林長民請劉冠雄陳籙郭則澐負責轉達政府對國人軌内行動勿得妄干致起意外風潮（二十九日下午四鐘） 
　　北京電學生代表至京商會勸勿再買日貨陳籙昨在公府對學生代表宣言中日交涉無論如何困難决不讓步（三十日上午十一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電留日學界爲閩事舉代表到京與京學界謀一致行動 
（二十九日下午四鐘） 
　　北京電閣員同意案參院東日投票江晚可見任命（二十九日下午五鐘） 
　　北京電參院改冬日投票 
（三十日上午十一鐘） 
　　北京電靳意敎農兩長仍將夏張提出如再否决卽引咎自辭徐以無先例可援不如命次長暫代 
（三十日下午三鐘） 
　　北京電農敎兩長靳意以田兼傅代徐意屬張元奇蔡儒楷 
（二十九日下午五鐘） 
　　北京電安系昨在曾宅議舉黄雲鵬田應璜長農敎兩長（三十日下午三鐘） 
　　北京電敎育總長擬補提范源濓農商總長亦有補提相當人物消息靳並聲言嗣後提出决不與安系先商如兩茺否决閣員自難逃各方責備等語（三十日下午四鐘） 
　　北京電顧維鈞二十七日電代表中國答字布约施紹基未及趕到到時補簽布約除正文外並有附約兩種亦均照簽（三十日下午四鐘） 
　　北京電王揖唐密陳唐少川得陸勸告態漸活動請催北分代回滬敦促開議（二十九日下午四鐘） 
　　北京電交部與英人訂有兩路借欵一清化至平陽之線一川漢幹線中之一段工程（二十九日下午四鐘） 
　　北京電徐樹解密保褚其祥護理庫倫都護使（二十九日下午五鐘） 
　　北京電徐樹錚條陳裁撤庫倫辦事大員及公署並在蒙藏院添設副總裁卽以陳毅充之 
　　北京電恩華因徐樹錚條陳裁撤庫倫辦事大員及公署並在蒙藏院添設副總裁卽以陳毅充之 
　　北京電恩華因徐樹錚把持外蒙不願回任由克希克圖運動曾毓雋許以路局長調任（三十日上午十一鐘） 
　　北京電皖鄂直魯贛湘各省均電庫倫　活佛贊頌取消自治並賀加封（三十日下午四鐘） 
　　北京電政府决定維持三北公司航業給付息欵由財交兩部分擔（二十九日下午六鐘） 
　　北京電政府昨據虞和德等促和電轉致西南敦促開議（三十日下午三鐘） 
　　北京電新兩院保案銓局議駁擬將全案撤回（三十日下午三鐘） 
　　北京電參部免職十三員聯名呈總統府請宣布查辦復文 
（二十九日下午五鐘） 
　　北京電陸錦辭職將照准擬熊炳琦繼（三十日下午三鐘） 
　　北京電張懷芝電曹銳請轉催陸錦來京（二十九日下午三鐘） 
　　北京電浙敎廳長徐交諭以夏曾佑繼部以本省人長敎育無先例未提出（二十九日下午五鐘） 
　　北京電陳樹藩電鍾部工輜兩營已退入川境小壩一帶鍾師長宥日行抵佛坪俟派員赴佛接護來省後再護送晉京（二十九日下午三鐘） 
　　北京電楊新督電尼勘卡對面俄境十九有舊黨馬兵四百餘與新黨激戰斃新黨多人新黨擬由薩瑪爾調兵進攻查該處與我境僅隔一河俄兵敗退勢必侵入我境已飭伊塔喀文武嚴防 
（二十九日下午三鐘） 
　　北京電新楊督電告伊犁戒嚴 
（三十日下午三鐘） 
　　北京電徐鼐霖今晚出京 
（二十九日下午六鐘） 
　　北京電政府對於主張社會主義之各種書報擬用明令禁止 
（二十九日下午六鐘） 
[各通信社電]  
　　北京電閣員同意案昨　衆院隨咨參院并通告政府夏張否决敎農長另提　當人物參院定　日　　投　　　北京電西林由龍州來電贊成組仲裁　關惟不宜取消滬會將來仲裁機　列於第三者地位與滬會相輔而行　　北京電莊景珂電密陳福州事件與日政府交涉所得第一步結果并催劉鏡人速直日劉已准備下星期啓行 
　　北京電陸徵祥電定下月眞日由巴黎回國 
　　北京電分代表李國珍電請回京面呈和議現狀聲明並不辭職 
　　北京電熊希齡辭職未准（以上二十九日） 
　　北京電閩督電告學警被傷十人内巡警史孝亮已斃命餘在醫院調治 
　　北京電京學界數千人集天安門後游行演說疾呼力爭福州交涉秩序整肅 
　　北京電外都嚴電莊代辦將民　　昻情形轉違日政府請顧全邦交持平辦理一面又電閩督請日領　止日兵隨意游行政府向閩省代表宣布　重交涉决不讓步八字　　北京電薩鎭氷今日到京（以上三十日） 
以上中華通信社電 
　　北京電政府擬改提吳炳湘農商昨晚徵吳同意吳不就特銷假視事表示無入閣意 
　　北京電靳昨傳見臧致平詳詢福州交涉　始未情形約二十分鐘之久 
　　北京電學生今爲閩案游行演說政府未加干涉事先山敎部諭各校長約東勿爲軌外行動（以上二十九日） 
　　北京電政府以衆院對農敎兩　否决不能送交參院擬趕星期一二另行提出免成流產 
　　北京電農敎兩長有再疏通仍提張夏說恐難成事實理惟政府完全負監督保護之責杭達親王頗表滿意 
　　北京電外交界消息使　　閩案極注意據聞已各電滬領就近赴閩調查 
　　北京電徐訂冬（二）日宴美資本圑　財政當局及財委會全體作陪 
　　北京電馬騏電告甘邊青海防務已遵參陸處　令妥密佈置 
　　北京電張榮楣代表張敬堯報告湘敎育費已在妥措續發并無進止說 
　　北京電李曰垓隨岑春煊晤陸榮廷於梧州後有重復來京接洽說 
　　北京電滇桂對裁兵主目前先自行檢定俟大局有結東時合南北統計策行 
　　北京電有人請改幣制用金水位財政當局以關係甚巨不能但據目前擬審世界金融之趨勢爲决定 
　　北京電農　漁牧司調查南北洋漁業出產及定海烟台漁業傳習所成績預備擴張中國領海魚業（以上三十日）（以上　孚通訊社電） 
[里昂無線電（路透電社送）]  
　　二十九日巴黎電高等議會昨日開會决議採納拆毁德國所交與協約國軍艦之原則惟注意兩國曾於戰時停止建造軍艦故許其受德艦若干艘以抵因上述原由所减之噸位高等議會並决議許某某數國暫時租用德國繳出之船若干艘俟租期滿後再行拆毁之所議加人匈國和約之以糧食若干交與奥國之條欵已展緩討論 
　　二十九日巴黎電高等議會今日賡續討論處置德艦隊辦法注重分派碎鐵等物一節潛艇亦在拆毁之列高等議會决議拘禁德國之俄俘其經費應由德國照撥 
　　二十九日巴黎電柏林電稱米陶德使因政治及軍事上之事故已經召冋里特倫政会亦召冋駐柏林之外交代表且擬向德官戰蓋以前白摩特大佐所統德兵攻擊里特倫之故駐里　及里特倫其他德國代表亦均將召冋柏林　　二十九日巴黎電據君士坦丁電稱法國占地軍已於十一月二十三日開入亞里波州之各要區法軍已接管巴格達鐵路經過法軍占領區域之部分 
　　二十九日巴黎電英船喬治皇號今日載華工二千人赴加拿大哈里法克斯 
　　二十九日巴黎電亞爾薩斯勞蘭議員昨日在斯特拉斯堡開會舉定六人草擬在衆院宣讀之宣言書其定稿將提交十二月七日亞爾薩斯勞蘭議員二十四人所召集之大會届時將選舉讀此宣言書之人 
[太平洋路透電]  
　　二十九日伊爾庫次克電司令部報稱前　情勢未變俄軍獲一部分之勝利士氣仍壯據投降俄軍之敵軍官及兵士聲稱敵軍雖獲勝前進但其士氣殊爲不振大勢未見佳好外間謠傅俄軍重砲隊大受損失一節實屬不確僅於夜戰時失砲八尊 
　　二十九日伊爾庫次克電伊倒庫次克　　　巿議會拒絶加入不日召集之州議會大會謂今曑組織社會黨政府之必要非社會黨各界對此决議大不爲然 
　　二十九日伊爾庫次克電柯爾恰克大將諮告新總理謂今急宜建設能維持法律與秩序之鞏固民治次當繼續力拒過激主義 
　　三十日香港電商會棉紗報告謂棉紗貿易良好共　貿易六千起大半遠期價格無甚上下惟十二支每包漲高洋十元至十五元因供給缺乏之故雖匯率低落然　盤之際北方仍需求頗急茲將巿價錄後 
　　十支二二五元至二六○元 
　　十二支二四五元至二八○元 
　　十六支二九五元至三六五元 
　　二十支三三○元至三六五元 
　　新來者九千包售出六千包未售三千包交易未定者二萬包無裝出者 
國内要聞 
[京中對於福州事件之態度]  
　　福州學生被日人擊傷一案係在十六日發生當時學生傷者五名中有一名受傷最重腿骨俱斷其時動手之兇犯有日本領事館之警士數名頗有嫌疑事後福州民氣激昻官場交涉未了忽於二十三日有日本兵艦嵯峨丸開到福州商民愈憤閩督李厚基一面以急電報告政府一面對於　領提出抗議日領已允艦上兵隊暫不登岸忽於二十五日拒絶抗議二十六日日艦之海軍陸戰隊悍然登岸經李督嚴拒幸未入城（按據北京晨報所得二十六七兩日福州急電稱連日日人又在各街持械毆人挑釁籍民李土氷漾晚入甯波船行竊被船夥發覺逐去該籍民裝傷誣係學生指毆澜日日艦嵯峨號到馬江要求陸戰隊上岸經力拒不聽宥日午前五十餘名整隊游行南台徑晚重申戒嚴令沁日下午日軍艦陸戰隊整隊入城並在西湖公園撮影意在示威羣情憤激是日有歐美人十六人搭海晏來聞係滬領事圑派查十六晚眞情者云查福州之西湖公園係在西門外之小西湖日艦陸戰隊之登陸地點係在南門外之泛船浦故陸戰隊必穿進城内始能到西湖公園足見其有意示威）以上各情北京政府得報告後外交部陳次長迭向日本小幡公使提出口頭抗議三次乃日使忽有照會到部其中措詞皆係强詞奪理大旨謂起釁之由係大田洋行之貨爲學生檢查扣留因而肇禍云云其意頗欲歸罪於學生福州商會已有電到京要求四頃（一）撤換日本現任福州領事（二）新領事應向我國謝罪（三）懲辦日本起釁　首（四）優　學生給賠償金二十七日國務會議因此案情形複雜政府所得報告與日使照會不符現擬派外交部員王鴻年前往肇事地點確查眞相並於散會後由外交部對於日使提出嚴重抗議並派秘書熊垓赴日使署請撤閩省日軍言僑閩日商生命財產中政府可力任保護小幡答謂閩人仇日最烈屢焚日貨僑商損失甚鉅生命財產皆瀕危險不得已派隊保護非有切實保證不能撤退云云辭色嚴厲態度又極强硬熊秘書不得要領而出二十八日新衆院開常會時當由福建議員陳爲銚提起臨時動議要求外交陳次長出席質問陳因有要公未能出席特遣外　參事章祖申代表出席及國務員投票完畢時已五鐘餘乃定於下次開會仍要求陳次長出席再爲質問此當局方面　於福州事件連日應付之情形也 
　　至人民方面北京學生聯合會因日本軍艦開抵福州事益緊急特於前日（二十七下午七時在北京大學第二院開緊急會議各校代表八十二人全體出席議决辦法四條（一）日内舉行游街大會引起國人注意上午十二時各校學生在天安門前齊集出發並備有白旗與傳單（二）舉行露天講演勸巿民厲行抵制日貨講演時祇向學校請假不取罷課形式日内籌備就緒卽可出發（三）對内對外發宣言書（四）聯今北京各界定期開國民大會是晚七時北京高等師範全體學生齊集風雨操場由主席陳命凡君報告一切次　　　　生代表劉　平君演說略謂中日自（五四）以後惡感日深此次於福州殺害學生及軍隊入城諸君諒知之勿庸發述惟諸君自六三以後心裏熱度　由百度降至零點鄙人以福州之日兵不退竊恐將蹈膠州灣之覆轍則大好河山行將破碎矣是此次外交即中國存亡之關係乃政府尙未聞有何等動作國之興亡匹夫有責吾人豈能袖手旁觀耶望諸君勿忘（五四）（六三）之精神快興起來以爲外交之後盾不然若上下畏葸因循恐國亡無日言已潛然涙下卽割斷中指血流如注旋卽暈去後由同學扶往校内醫院請首善醫院長方君診治同學大爲激動咸誓爲一致行動福建同鄉會於昨日（二十八）下午四時在車子營福建會館開緊急會議到者一百餘人如陳寳琛郭曾炘陳璧李兆珍張元奇等皆到會劉冠雄陳籙郭則澐三人亦以同鄉資格出席首由陳籙報告外交經過情形並謂政府業已提出抗議云云衆議决先舉代表二人冋閩調查眞相並與閩當局商議善後辦法一面請政府嚴重向日本交涉所舉代表係李景銘葉樂民二人最後林長民君起謂此次事件　爲全國所共憤應請劉陳郭三位負責轉告政府對於國人軌内行動勿得妄行干涉致惹起意外風潮云云劉陳郭三人皆承諾轉達當局此人民方面奮起之情形也 
　　附外報評論英文京津太晤士報云福州中日人民肇事一節現已成爲國際交涉目下各省致電中央紛至沓來要求政府向日使嚴重交涉須令日本對於此　向中國認過賠償被害華人並撤退在閩之日本軍艦及撤換駐閩之領事據云日本軍艦陸戰隊在閩登陸後人心異常憤激倘若滋生意外事端日領應負完全　責蓋因中國當局當日艦未來閩之先曾知會駐閩日領謂日人毆繫福州學生巡警及巿民等民情業已憤激若再遣派軍艦來閩甚恐别生枝節務必遏阻派艦前來無如日領對於中國當局知會一切置若罔聞似若有意挑釁至於此次閩省南台發生中日人民衝突一節按局外人所聞見者皆云曲在日人甚至日本水兵有擄去華人之事記者（太晤士報自稱固不得而知然據閩省報告各　均謂實有其事大約此等報告皆的　之事實也日人此種舉動未免與數年前所爲之事同一背謬竊查凡與華人衝突者捨日人之外無他凡久在遠東之外人莫不深知之即日人與歐美人民肇生事故待以非禮亦皆曲在日人方面如在中國由南至北及由滿州而達西比利亞所有滋擾情形多與此次閩　如出一轍最可怪者日人往往否認其過總歸咎於他人其實僑華之上級日本軍界人員及上級社會其一舉一動備極謙和若與下級之日本軍人及普通日僑等相比較言其同係日本之國民殊難憑信蓋其一優一劣相去洵有天壤之别雖然其駐華之日本上級長官仍不得辭其咎因其對们此等暴徒未加嚴懲以致養癰成忠故衝突之事時有所聞如天津及長春之事即前車之　竊維晿睡府若顧惜國家名　起見對於此等僑民應嚴加取締不然恐將來必至釀不可聞問之反響也 
[新衆院投閣員票情形]  
　　安福對靳宣戰之實現 
　　閣員同意案新衆院二十八日投票之結果已將農商敎育兩長否决當新衆院開會之前安福部全體議員先於上午十一時在太平湖本部開一午餐會就便討論丙農敎三席應否予以通過彼時多數意見以田仟内務奉在反對之列惟次長一席如能不用江天鐸而改由本系推薦則亦未嘗不可通融辦理當經該系某有力者擔保此節必能辦到於是田之内務因以决定至農商敎育兩部本以對人關係不願承認故討論結果仍照上次所議予以否决散會後同赴衆院投票下午一時該院開會劉恩格主席議員共到二百六十五名秘書報告議事目程畢靳雲鵬出席說明提出各員之理由略謂雲鵬材識淺薄謬領中樞實抱綆短汲深之懼現在國家多故内　雖息而統一尙未觀成外患疊來而應付尤虞失措爲今之計非羅致碩望通材組織正式負責内閣不足以熙庶政百應時勢之需求陸君徵祥歷長外交經騐素富此次赴歐參預和會對於鐵　主張權利尤振振有聲故仍以之長外交田君文烈　官中外　　老成故以之長内務曾君毓雋代理交通部務迄今數月頗多成績故以之長交通薩君鎭冰爲海軍魁宿故以之長海軍李君思浩關於財政上之運用可稱熟手故以之長財政朱君深久長司法不無可取故仍以之長司法夏君壽康科第出身必可莪菁造士故以之長敎育張君志潭從政多年深負時譽故以長農商至陸軍一席則由雲鵬自兼當此時局艱難閣員久懸殊非國家之福諸公明達素所欽佩務請贊助政府予以同意俾正式内閣早日成立雲鵬不敏當竭盡棉薄使百廢備舉以慰國民顧顒望治之心云云說明旣畢主席乃宣告用無記名連記法投票並指定賀黻冕魏福錫　振黄李棠生黄秉義等八人爲檢票員人發票二百六十三張　刺二百六十三張開票結果共投票二百五十八張投名刺二百五十五張票數多於名刺三張按照衆院規則第四條爲無效主席遂宣告第一次投票無效依法應當再投仍以賀黻冕等八人爲檢票員由秘書陸紹鄂唱名投票共　禀二百五十二張名刺二百五十二張開票結果共投票二百五十二張票數與名刺相符遂由檢票員唱名秘書廳記　其結果如下陸徵祥同意票二一一不同意票四○由文烈同意票一九二不同意票五九李思浩同意票二三二不同意票一八靳雲鵬四意票二○二不同意票四五薩鎭冰同意票二三二不同意票一五朱深同意票二○○不同意票四八夏壽康同意票一二二不同意票一二五張志潭同意票七三不同意票一七三曾毓雋同意票二○九不同意票三九按　投票數過半數爲一百二十六票以上結果　農商張志潭敎育夏壽原所得之票未過半數否决餘均通過 
[美前使之中國觀]  
　　中美通信社譯孟泥脫　香山通訊云前驻華美使蓋恩施博士由華返國於十月一日行抵　魯奴據博十談論中國情形云余離北京時中國政府請余擔任法律顧問余已慨然允諾至交還由東一層余頻行時尚　聞　本方面有　種正式宣示惟中國人民則視由東爲至重要之問題余此次返美將卜居於華盛頓操律師業並以餘暇從事於國際公法上各項問題著作至中國之情形雖變化至速然余離華時南北大局似有　解之望蓋全國人民業已圑結不過少數　客與武人尙在爭持然不久亦可望解决矣余將來冋至華盛頓當首先提倡增　航行太平洋之船舶並添設美國　中日兩國間之海底電線蓋增設海軍爲當　之急將來歐洲大局底定山中國經西偵利亞　達歐洲之陸地電線成立如不增　海電則美國商人之欲事於東方貿易者必大感不便以故美人欲與歐人爭勝於東方商場非擴張海電交　增加太平洋之航船不可博士又謂中國目前之情狀　佳歐洲戰爭頗促　中國實業之發展以農礦　宗爲最蓋外界需求增漲有以致之也中國各項事業需求資木甚殷目前供不　以應求故商務借欵利息甚高月息二釐并不視　苛云 
[英敎士述滿洲日人之行動]  
　　大陸報云英人　利氏於三十年前來華爲長老會傳敎師熟悉華語創辦金陵大學之農科擔任農科主任歷年頗久迨成效旣著乃赴北方展其殖邊計畫　　於距吉林約一百哩之鄂穆縣一九一八年移直　省之　民往墾該縣荒地辦理年餘成績可慰方擬明年再招五百戶前赴該縣以興農業不意今年六月間華兵肆虐將裴氏毆傷調治逾月始克痊愈但裴氏雖遭挫　而志不衰擬有振興中國實業之大計畫已在京與敎會所辦之某大學管理部商定組織實業勞工機關雖附屬於大學然爲單獨之組織今挾此議前赴紐約俾與該大學董事部會議進行察其計晝規模甚大擬在美國訓練華人養成實業人才機械技士然後返華敎其國人又擬詳細調查中國實業繕具條陳指導華人趨入實業之正軌裴氏抵溫哥武後將赴細特爾　金山紐約等處後再游歷各州以中國實業之需求中國少年受新式實業訓練之必要及中國實業之前途與英美國勞工協助之不可缺爲　國工界一一言之裴氏於數日前離滬赴美曾爲大陸報訪員述滿洲情形及其遭遇據謂深入滿洲内 
 
 

Page 7

 
 
地者僅有日人所設之南滿鐵路先儘日貨裝運英美商品則堆積站旁郵件被開拆英美敎士所需之食物接濟亦被擱置淫業與嗎啡業非常發達日本婦女入滿洲者祗有一種營業而嗎啡則由日本郵局傳入曾見死於嗎啡者之屍千瘡百孔遍體皆然南滿鐵路祇收用日人所發行各種之幣若言開放門戶則滿洲門戶早被關閉不知何日始克復開日人勢力瀰漫滿洲其所謂開拓者實搶刼耳日人固開辦學校與醫院然專供日人之需北京政府苟不服從民意則中國在世界政治與實業中將不能佔一席中國軍人爲日本所操縱滿洲人民處於軍威之下心雖不甘不敢發言而中國全境人民亦皆不願爲軍人之傀儡須北京幡然改變則新中國方可發生吉林墾荒事業辦理初頗順手相安無事苟能持久則將見吉林全省三千萬人民皆可仰給於吉林之地利祇須訓練鄉民給以適當農業吉林卽可轉貧爲富矣詎本年三月吉林日領事向省長陳訴謂有英人購置田地省長答稱裴經營慈善事業田地係華人出名購置給與窮民耕種但日領事續有抗議迨至六月七日村長來報謂盜匪擬來擄人裴卽請求保護惟鄂穆縣統兵者置諸不理逾十日又馳書省長請予保護六月二十六日晚間保護未來而兵士之毆搶已至華兵荷槍破門而入不問情由遽予毆擊以致裴氏臂斷脇破遍身傷痕復被曳至後院院中十餘農夫伏地埋頭不敢仰視蓋恐爲兵士所識將來被其槍斃也兵士復開箱取物雖中政府所給之五等嘉禾章亦被搶去隔數小時鄂穆縣統兵者始來勘視不允緝盜但派兵八人前來保護裴養傷兩月餘始能照常辦事裴不願將此事呈報英領事向華官交涉蓋裴氏之意以爲肇禍者爲軍人此種黷武氣熖實有外人操縱中國不負其責未便使無辜華人擔負賠欵也 
[京華短簡]  
　　據外交界消息最近交通部與英國方面有兩種鐵路借欵之談判（一）爲清化鎭至平陽府之線先築清化至孟縣一段由福公司經理巴森氏出而墊欵計金鎊核算爲一百九十九萬餘元由曾毓雋與英國方面道清鐵路工程總管理巴白談判已訂草合同二十九條（二）爲川漢鐵路湖南湖北一段之工程借欵其擔保品與京奉鐵路似有關係債額爲二百萬債主係中英公司該公司代表人爲恩梅恩斯一分起息三年還清今明日卽可訂約 
　　此次烟酒稅借欵反對電報頗多業經某機關彙訂成册將於日内交付財政委員會討論以爲應否締結正約之標準惟張弧散布反對烟酒借欵之理由另有作用張氏曾主張進行二千四百萬舊銀圑墊欵者似爲反對甲國借欵而贊成乙國借欵者也 
　　駐日代辦公使莊景珂於二十八日上午有新十碼急電拍達府院原文甚長首述福州事件與日政府交涉所得第一步之結果並言交涉緊急請催劉公使（鏡人）迅速來日現劉氏尙在病假中當局已催其迅速赴任聞劉氏擬向外交部調閱此項交涉全案參閱斟酌有於下星期銷假後東渡之說 
　　上海近月以來洋釐飛漲竟達七錢六七分爲從來所未有其故係因現洋缺乏供不敷求巿面因之頗生搖動外商向政府要求設法財部與銀行協商結果擬在上海添設造幣分廠或以南京造幣廠移設上海俾得加工趕鑄以平釐價現正派員調查再行著手添移 
　　前派赴日本觀操之李鼎新氏日内即可返京聞政府擬在直隸江蘇浙江山東湖北江西等省設立海軍要塞司令將來如李鼎新劉傳綬湯薌銘李準等均有要塞司令希望 
　　意大利國擬舉行羅馬至東京大飛行壉畫沿途經過吾國上海北京等處擬籌設場所並備應用器具北京方面初擬借南苑地方暫行停留嗣因吾國軍事上關係尙未允許現正在交涉中 
[紀廣州之憲法會議（三）]  
　　二十五日下午二時憲法會議開會林議長主席三時已足法定人數議長諮詢楊銘源君所提之修正憲法會議規則一案可否今日討論抑下次憲法會議再行討論衆主不須變更議事日程俟下次討論可也主席宣告照議事日程開議對於第八十二條續提修正案尙有二人（一）裴廷藩主張大總統解散衆議院須得參議院三分二之同意（一）何畏主張不信任决議成立時大總統得交參議院審議之說明後呂復金兆　寇遐李含芳李述膺等主張將前次吳宗慈付審議之動議諮詢有無附議者王試功張我華胡祖舜時功玫唐寳鍔張伯烈等主張凡原案或修正案條文中有關於解散權之規定者依七十五條廢棄之結果理應删除不得再付審議亦有人主張前晿有决廢棄者乃行政部解散立法部之一院而言并非根本將解散權廢棄因尙有國民公决之解散衆議院如呂復君所提之案議長已宣告付審議會者是也倘將解散權不許再提豈非無形中將呂　提案打消乎汪彭年主張將所有修正案及原案一一付之表决孰付審議孰不付審議卽可解决嗣經吳宗慈聲明前次本席動議係主張原案修正案一併付審議對於此動議反對者乃反對將已廢棄之條文再行提出故本席爲免除爭執及誤會起見僅主張將第八十二條之原案付審議請主席諮詢有無附議主席諮詢附議者在五十人以上胡祖舜再動議須將凡關於解散權係與前次廢棄第七十五條意義衝突者槪不得付審議先付表决某君主張胡君動議尙未諮詢有無附議者未成議題可先將吳君宗慈之動議付表决爭辯移時卒由主席宣告贊成吳宗慈君之動議者起立多數可决胡祖舜要求再以彼之動議付表决湯漪要求討論登台發言時秩序稍紊發言者甚多法定時間已届主席遂宣告延會是日會議僅將第八十二條付審議得一結果他無成績可　大好光陰又去一日矣 
　　二十五日之議場情形旣如上述至關於此問題政黨方面之形勢照霞樓昨日（二十四）表决仍主七十七條旣已廢棄凡關於解散權即不得再行提出褚寓昨議决仍主張大總統對不信任决議案得交覆議而别設一條認國民對衆院違憲有投票解散之權蓋採呂復君之說也石行會館昨晚决議第八十二條國務員受不信任之决議時大總統非解散衆議院應卽免國務員之職但解散衆議院須請求人民之同意係以呂君提案併人本條推舉代表五人與各圑接洽擬開各圑協商會以解决此問題五十號本其素來主張與各圑體爲誠懇的商榷决不肯糊塗讓步故今日之會議能從吳君宗慈之提議改開審議會使各方面透澈發揮其所見然後加以院外的協商或者下次會議卽可得一結束若照霞樓褚寓一部分議員不諒解他方面之主張一味根本反對則相持過久决非憲法會議前途之幸所望互相尊重其主張以達速成之目的也又聞汪精衛君昨日來粤聞憲法會議諸君多反對解散權甚不爲然語其友人云解散權爲政治上平衡之作用應予規定議憲諸君飽經變亂豈無覺悟余見議員諸君當痛陳其利害云又章行嚴君因憲法會議反對規定解散權甚爲失望以此問題關係重大特著（憲法宜規定解散權議）約八千言業已　稿正在印配中 
[廣東學生之奮起]  
　　二十四日爲組織廣州學生分會之期到會者有番中醫藥明達廉伯農業光華工業七師述中高師廣州法政聖心敎忠監獄英才公醫時敏啓智番師普育培正神道大光通志珠江協和坤維培道曹範培坤培賢圖强復禮保生安德廣中女師體育眞光中學眞光小學夏葛協和路得淑正明覺培英嶺南商業一中宏英賴信嶺海潮中婦孺公法南中中法無線電民國道光聖神淑志等六十三校在公立法政開議首由嶺南提出謂今日會議是根據何次會議召集後由張啓榮答覆謂根據前次在啓智會議之議决案嶺南又謂前次會議何以本校未與聞張答稱前次會議原係常會故未另函通知現在旣有疑義總可從新再定會議時間地點於是開始推舉主席書記主席登壇謂組織廣州分會事宜應否現時開議公法主即刻開議高師主明日開議卽登刻報通知嶺南主下星期一開議三說皆有附和主席付表决贊成即刻者二十四校明日者十三校下星期一者二十六校皆不過半數再付二次表决贊成即刻者三十五校下星期者二十八校遂通過即刻開議惟嶺　等校仍堅執已說於是爭持極劇卒至退席但公法等校以廣東學生　明日開會故分會萬難遲延組纖應根據議决案即刻開會然時已四鐘祇將草章大體討論定於今日（二十五號）十二時再在公立法政開正式會議 
　　十九日各校職員及總商會代表等開商學兩界聯合會籌商聯絡檢查方法大致分取締定貨存貨來貨三種討論結果决定先將章程起草再提出公决昨二十四日經起草員　章程草就交敎育會討論僉謂該頃章程大致妥協惟事關全省商界仍須交由總商會召集七十二行商共同討論議决方能持久有效云云經衆一致贊同即日送交總商會照辦矣茲將章程草案原文錄下（一調查甲由本省總商會學生會公電留學生會及華僑商會隨時調查銷售本國之日貨通知本會并報告其種類出品地方及總額乙南洋香港上海等處之調查報告丙本埠入口之調查報告丁本埠屯貨船倉之調查報告戊與日貨有關係之商店調查報告（分批發零售兩種）已關於丙項以下之調查報告由學界擔任（二）檢查及處置甲由三會宣布開始檢查通知行老到場作證乙檢查存貨結果由三會及各行老雙方簽字報告丙報告後各該店所存　貨移置公銷場專售限日沽清丁公銷場之設置及管理由商　及學界公同負責戊除公銷場專售外各行商不得自　私售違者從重處罰已公銷場之費用由賣價内徵收之其多少臨時制定庚於公銷場設立之日同時檢查私連私售者全數充公（三）裁判圑甲裁判圑由三會共同組織商會敎育聯合會各舉三人共主席輪充但有日貨營業者不得爲裁判員但得陋顧問若干乙凡犯第二項戊例及第二項庚例私運日貨人口之商人均應受裁判丙裁判結果即將該案之貨全數充公撥入公銷場銷售所得之價除公銷場費用外以二成充賞指證人其餘由三會公議撥充義舉丁裁判結果提撥日貨山三會協同各行老執行戊不服裁判之商店已加入者撤銷標誌已凡經裁判圑判决之件均作爲最後之解决庚裁判圑附設於廣州總商會每星期一上午一時開庭遇有緊急案件得據報告隨時召集四）籌抵辦法甲推廣國貨陳列所乙組織演講維持國貨圑丙籌辦工廠按以上所擬辦法未知商會方面一無阻礙否也 
[藍建樞蒞厦]  
　　福建督軍李厚基對於林葆懌入閩屢次電京告急故京政府電上海海軍總司分藍建樞赴閩視察閩海防務并校閱駐閩厦各艦其署内之葛參謀吳副官及譯電生秘書等已於日前由福州乘海鴻輪船到厦藍則於十一月二十二號上午乘海籌軍艦抵厦海籌下碇後原駐泊厦門之永績艦長任光字永健艦長曾以鼎均到海籌拜謁是日下午浙軍師長潘國綱北軍代理司令高全忠杜參謀長張仲鼎副官長厦門道尹陳培錕警察廳長易兆雯海關監督胡惟賢思明縣長來玉林曁厦門紳商學各界假座於商會會所開會歡迎二句鐘時厦門各官紳均先後到齊至三句鐘藍始同蔣　司令　　始山浙軍潘師長北軍高代司令陳道尹先後致歡迎詞　答孠畢乃入席七鐘始散據傳自福州日人無故傷斃學警案發生後全閩人民大爲憤慨茲又得日水兵上陸消息閩人更爲惶恐聞藍總司令得信後仍將返福州一行與李督商辦交涉云 
[寗波各界對付閩事會議]  
　　浙江寗波各界自得閩省日人毆斃學生消息無不憤激異常經各界聯合會拍發急電請政府嚴重交涉並於二十八日下午一時在小校場開國民大會討論對付辦法是日上午由聯合會會員數人在城廂分發警告傳單萬張各校學生俱全體出發分頭演講迨開會時到者約四五千人場中搭台一台上設演講及書記二席秩序有各校童子軍維持一時半振鈴開會推王冰一君爲臨時主席報告開會宗旨隨宣讀各界聯合會對於此事議决之辦　八條并甬聯合會致外部電稿次陳企白君宣讀外交部覆電次學生圑趙君陳君吳憲章朱保懋及陸嘯蠡趙秉忠張傳疇盧孟愉盧祖同張蒙厂郭兆煥袁憲章諸君演諐羋極沈痛六致多主籌備實力以爲抵制不能僅以開會拍電了事主席王君登台亦謂今日對付主法無論貧富俱宜量力出資儲充軍餉一面提倡實業以爲根本抵制旋李嘯蠡若以預籌軍餉練習拳術提倡實業抵制日貨四項付表决全場人士一致贊成迨散會後學生復整隊游行城巿一週附外交部電覆如卜寗波各界聯合會鑒日人槍傷學生巡警案電悉已向日使口頭交涉三次並正式提出嚴重抗議尙未得覆希靜候解决外交部沁 
[南京學界爲閩案請願]  
　　三千餘人雪中大游行 
　　昨日（二十九）大雪男女學生三千數百人爲閩省日人傷斃學生警察事於下午一時排隊至軍署要求轉電北京政府向日使嚴重交涉李督派楊副官長向発生善言安慰並云早已電京請提出抗議學生復又聯隊至省署齊省長亦派汪科長婉言勸導云已與督軍會銜去電事關國權民命政府必當嚴重交涉學生退出又排隊往丁家橋省議會請願當時雪花亂飛街上積雪數寸寒氣逼人而學生精神煥發無一畏寒他去者至省議會錢議長親出慰勞謂本會蔡議員屠議員王議員均有緊急提議前日大會已議决急電北京政府迅提條件嚴重交涉以紓義憤而保主權三日當有覆電學生滿意遂退出散隊歸校足見我國民對於閩案憤慨之一斑也事前軍民兩署接省警廳長王桂林報告稱南京學生聯合會因日人傷斃閩學警案議决聯合各界向省議會請願並擬組織國民大大又有焚燒貨物之議李督齊省長以此案與外交極有關係昨特訓令警廳會同敎育廳設法勸導妥愼防範故昨日學生出隊警察特别戒嚴各通衢均加派雙岡以防意外 
[紀松江之國民大會]  
討論對付閩案辦法 
　　松江各界於二十九日午後一時在公共體育場開國民大會演說福州事件及討斌對付方法各界之以圑體到會者有各界聯合會商界聯合會女界聯合會學生聯合會救國十人圑基督敎救國圑等男女學校如省立三中縣立職業東吳第四縣立第一女高松筠女子職業景賢專修女校景賢兩等女校恒德女校聶氏女校以及城中區各國民小學孤貧兒院等均列隊來會其餘各校亦均以代表列席開會秩序首由各界聯合會會長李二我報告宗旨次介紹全國各界聯合會代表毛殿華王者師報告日人在閩之暴行二君们閩案身親閱歷慷慨陳詞尤多感動次全國各界聯合會女代表劉清揚女士及上海女界聯合會代表李果女士相繼演說劉女士述明援助閩人之理由及抵制日人之方法謂我人不可再以原料及糧食輸入日本李女士則主張家庭演講喚醒國人迷夢俾能一致對外當二女士演說時彤　四合雨點撲面而與會各圑體猶兀立不動嗣因風雨交下未便討論由各界聯合會平議長張蔚丹動議移入體育場廣廳中續行開會由各圑體代表陸不如張蔚丹袁春霖陸企雲等繼續演說詞旨均甚激切最後各圑體各留代表三人討論對付方法餘均整隊出場赴巿街中游行一周而散惟女界聯合會及與會各女校仍留廣廳内續請劉李兩女士演說劉之演詞謂我儕女子須及時自覺自主我人應知女子之解放與否一視其能否盡天職及能否發展本能爲斷云云李之演孠謂我儕須打破日本式之女子敎育勿僅僅以賢母良妻自居須知我儕於賢母良妻之外應盡之責任正多云云及演說畢已在上燈時矣 
[杭州快信]  
　　省會　錢　因金融恐慌現已一律停開支票交易各戶需欵槪用劃單如上單式巿上現洋實貴異常當舖典質因受影響亦嚴加限制 
　　杭總商會昨函省會警廳重申現洋出　禁例請嚴飭所屬實行防遏自一號起實行 
　　殖邊銀行擱淺後某機關被倒所存公帑一萬九千餘元已由財政廳派員守提 
　　敎育伍廳長因辦理本省敎育事事掣肘去志甚堅日前請假赴京未候省署批准即行起程齊省長大不爲然已電請政府撤換 
各縣勘災委員到地後僅與縣署接洽每不周歷查勘紳民聯電來省呼籲者日必多起省長已令財政廳會同各該管道尹趕速派員覆勘并將災歉分數會縣具報 
　　軍官裘紹控前某營管帶高紹基擄取財物案連日經督署　　軍法會審昨已將高釋放 
　　高審廳昨委陸賢贊爲杭地審廳一等書記官 
[南京快信]  
院電軍民兩署閩案已提出條件要求賠卹謝罪六欵 
　　省議　近日人數又減連日大均不足法數今日星期休會明日仍散議程接開第二次大　 
　　薩鎭冰已於昨日下午三時乘車北上李督派石副官陪送渡江登車 
　　陸榮廷前日電致李督贊成裁兵 
　　齊省長委木署諮議夏翊宸點閱本署警備隊 
　　前充吉林督軍署參謀長陳鴻逵現經李督委充本署諮議派歸參謀處辦理參謀事務 
　　代理第一女子師範學校校長鄒揖業已首途赴歐　考查敎育胡敎育廳長委該校敎務主任張永熙暫行代理 
　　上海總商會以雙星閘築壩如果實行損失甚巨昨特電請軍民兩長轉飭勿築李督齊省長據電即訓令運河工程局遵照辦理具報查考 
地方通信 
[蘇州]  
　　命案嫌疑犯到案護龍街憇橋巷陳冠卿家慘殺兩命一案因其已歇家丁魏升（即小惠）頗布嫌疑故由偵探隊派員前往天津緝拿日前山龍榮之探士電告在河間府（一說保定）將魏升拿獲已略誌本報茲悉潘隊長接電後特添派探長龍福春探士吳得安赴津迎提業於昨日（二十八）上午柢蘇山警廳崔廳長派騎巡隊士四名保安隊士一排馳至車站護解進城有人見該嫌疑犯下車時身穿灰布棉袍狐皮領肩身材矮小與某探士各銬一手面色頗爲鎭靜當經潘隊長略加預審押候解訊 
　　鄉董興學得獎吳縣陳墓鄉學董丁毓清於民國四年捐資創辦第三國民學校聘王　廉爲校長任職以來頗著成效本年吳縣勸學所舉行第三次　　聯合學藝會又以陳墓第三校爲各巿鄉冠現奉温知事給獎棧勝旗一方勸學所長復加函褒獎以爲熱心敎育者勸　　定期　行分等運動吳縣公共體育塲昨日通告各學校略謂頃接縣著訓令奉敎育廳令開本届敎育行政會議議决推廣敎育辦法請敎育廳長將原案分等運動辦法公布施行現經省長核准仰即遵照辦理等因敝塲茲定於十二月二十日至三十一日止舉行分等連動今送上分等連動標準及報名單各一紙請们十二月十七日以前選定運動生塡送云云運動標準從略） 
[揚州]  
　　撤換　長之呈復蘇省敎育　前據江都公民邵德松稟控縣視學蔣受之無故撤換校長　批行江都勸學所確查經該所長查明已撤之校長張應泰充任校長五六年之久其間並無學生畢業與升級者平素怠弛職務已成不易之　證於二十八日具文呈筣敎育廳矣　　兩中學比賽足球蘇州桃　中學與揚州美漢中學均係美人所創辦兩校球員每年均會合舉行比賽一次以覘各校之成績本届桃　球　（計十一人）來揚於二十九日上午冒雪與美漢球員舉行比賽足球請商業敎員杜召棠爲公證人結果上半點鐘無勝負下半點鐘美漢勝三球云 
[杭州]  
　　禁止裝運現洋出境近肉滬巿洋釐飛漲有人裝運現　赴滬出售每千元可獲利二十五六元以致杭　現洋形缺少現錢業會館公議暫禁連現出日以維巿面當函請杭總商會援照前次成案遇湖　米川及商川必要時山會核明給發護照方准放行　已山該會分函警察廳曁挑滬鐵路局内河各輪船公司查照一體暫行禁運云 
　　江浙兩省籌商　賦江浙水利聯合會全體會員以治水問題已　核准興辦自應籌商着手辦法惟滅賦一　亦當繼續進行經民負擔故擬於夏曆　月二十左右邀集江浙兩省全體會員特開大會共同討論以資公决 
[紹興]  
　　查　激成罷巿紹屬嘉會鄉陽嘉龍於十一月二十四號突來駐　　門緝私　長　子楨率領鹽警十餘人便衣先至本街木橋脚下同昌克　　　稱攫查私鹽擅入内室翻箱倒篋其至使　鋪　等處無不搜查後　獲有食剩餘鹽小半　該警等以爲非重罰不可又至街口同　豆腐店登樓照前　搜時適店主他出失少　飾等件变無藏鹽之事後又至丁萬茂朱同源　腐店均照前遍搜無着再至公茂南貨店强誣藏有私鹽蜂擁而人只查見食鹽數斤該警虚此一行惱羞成怒擬將公茂店主　某帶回罰辦一時街衆不平咸謂人民雖窮小許分鹽在所必備今該菟如此　擾即向前理論辨答多時船長劉某自知理屈願認賠償損失交鄉警孫五十道歉了事不料二十五日該船長劉某率領同級營兵四五十人又至腸嘉龍槍剌齊備聲勢洶湧計分投捉去公茂店夥二人朱同昌店主一人尙有毫無關係水果店主　予長生亦被捉去沿途敲打鐵索璫瑯當日商家　激於公　相率罷巿小工亦隨同罷業聯同各商家公呈縣署及公函縣商會一面電稟省長及鹽運使請示辦法商會籌議對待方法議决一面維持秩序一面公舉代表孫德卿沈松延黄泰安孫公遠等晋謁知事面稟鹽警不法情形當由知事允同緝私營查辦並力任保護人民之責又即電飭安昌沈警佐星夜馳往該鎭維持秩序並勸慰各商店開巿前晚余知事前赴緝私營交涉後營部並不知有此項情事據言斗門緝私鹽警係歸駐紮孫端緝私第三營管轄以故余知事祇得另行設法查辦矣現聞被捉之人受傷甚重究在何處亦尙無下落云 
[嘉興]  
　　再展屯田騐照限期嘉興屯田憑證畝分坐落等會田省令限期具報呈騐並曾責成嘉屬清理官產處魏所長兼辦在案現魏所長以限期已届特於日前呈准再展一月以示體恤現已示知各屯尸於限期内依式來所具報呈騐母誤再延 
[廣東]  
　　回敎徒李求保存古墓軍政府於北門外開一馬路直通兵工廠該路經過之地有回敎古跡及墳墓恐被傷及特於上月二十三日午後一時旅粤各省回敎徒假光塔街懷聖寺開會各省代表到者數十人討論辦法結果山衆公决用全國回敎名義先行遞稟墳山公所懇求該所長轉請省長及巿政廳請其保存該古跡及各墳墓此爲第一步辦法如果無效擬再邀請旅粤各省回民直接向平会督軍省長要求務祈達到保存爲止又聞北門外回敎有一古墳名爲響墳係最初來中國傳敎者之阿拉大墳該墳自隋未至今千有餘年不獨全中國回人　愛之即各國之回敎徒一到廣州亦必往游該墳表示崇拜先哲云 
來函 
[烟臺海軍學校出校學生來函]  
　　申報館公鑒頃閱貴報有烟台海軍學生散學之原因一則凡所稱述殊與眞相不合查烟校原訂三年畢　因谬校學生皆全國平民子弟大爲海軍一部分軍閥所忌欲明予開除則恐招全國人之攻擊故不惜陽留陰擠促其自去以便補送私人其延長期限不加功課使人難耐即所以限制學子促其曰去之一法也且使此輩學生三年畢業則今年年底勢必招生以免該校倒閉欲招新生又不敢公然以軍閥子弟充滿其額勢必通電各省以招平民子弟似又大非所願山是詭計百出一面將淞校改爲大學阻塞此班學生之去路一面將烟校改爲五年杜絶平民子弟之來途用心陰險無踰於此者此則同人所以挺身力爭竟出而不悔者也試問淞校是否有改創之必要烟校是否有延期之必要國人無難辨之誠使同人不發一言則國人長受彼輩之欺騙不獨平民子弟永遠不能人海軍即已入之一百人亦將飄零殆盡矣是同人爲個人者小爲國人者大也至们津貼之減少誠爲國家財絀起見同人極端贊成獨不解彼　不從事於大端之節省而從事小處之剥削也然同人對此猶未嘗請求更何嘗反對至校長宅心仁厚代爲請求部中别有用心吝而勿予或誠有之非同人所得知也除另將宣言書等奉達外茲　舉其大略以明同人出校之苦衷餘不盡言　希鑒察不宣駐滬烟台海軍學生同啓 
雜評一 
　　閩案之要求條件（默） 
　　前此之南京交涉日人所要求於吾者何如吾所承認者何如近日長春交涉日人要求於吾者何如吾所承認者又何如此皆爲世人共見者也今福州交涉之情事重大較南京長春兩交涉爲何如日人無故逞兇擊傷多人又皆爲中外人所共見則吾國今日所反以要求於日人之條件豈得爲過日人而以世界之是非公理爲重者宜早有所覺悟乃復派艦示威大有如外電所謂以戰勝國自居之槪吾謂即今日之歐洲戰勝國其對付戰敗國亦未嘗不一憑公理者也奈何日人以此施之於我哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[彙紀力爭閩事之公電]  
　　全國各界聯合會電（一致福州李督軍電）福州李督軍鑒日人傷斃學商軍警并派軍艦鳴砲示威凌辱國權至於斯極君亦中國人能無痛乎乃不向日本嚴重交涉反縱警吏封禁學生聯合會與學生週刋豈必盡箝閩民喉舌使其一致媚日而後快耶君中國官吏也中國云亡君將安附三韓未路可爲寒心君其鑒諸全國各界聯合會叩陷（二致各地各界聯合會學生聯合會電）各界聯合會學生聯合僵轉各圑體各報館均鑒日人在閩傷斃學商軍警閩省疆吏不向日本嚴重交涉之是務反縱警吏封禁學生聯合會及學生會週刋箝民喉舌倡道媚日中國不亡其將何待望一致反抗以翊國權民國幸甚全國各界聯合會叩 
　　（三致廣州國會電）廣州參衆兩院諸位先生鑒日人在閩持械橫行學商軍警死傷無算乃閩省疆吏烂目仗馬寒蟬對内肆施壓迫封禁発生聯合會與學生會週刋向人民示威爲媚日先導三韓覆轍踐踏自甘吾國其無人乎貴兩院爲人民代表國民之痛苦即貴兩院同人之痛苦也望一致抗爭以擁國權國民幸甚全國各界聯合會叩陷 
　　學生聯合會總會電（一致福建李厚基電）福建李督軍鑒東鄰謀我日亟學生倡言抵制純出愛國熱忱執事何故甘爲虎倀將學生聯合會封閉倘不願與曹陸章爲伍望遠收回成命中華民國學生聯合會總會叩（二致各地學生聯合會通電）逕啓者數月以來我國民有救國之聲浪而無互助之精神有圑結之機關而乏具體之辦法是以日本益肆野心罔顧公理竟敢無故在福建殺傷學生軍警復派艦入閩遣兵登陸有意挑釁蔑視我國至们此極彼對高麗之手段亦不過如此主權何在公理蕩然斯是可忍孰不可忍現北京政府雖向該國政府嚴重交涉弱國無外交有無圓滿結果尙屬一疑問時迫事急不能不急圖對付務希貴會每日多派學生游行演說痛陳日人併呑吾國之野心此次在閩之橫暴喚起國人一致力抗對於日貨須特别加意抵制此次日人禍閩已經全國各界人士一致主張一撤換日領二向我國謝罪三撫恤被害者四懲兇五日商不准携帶兵器六處罰日警長七日本海軍限期離閩八撤消日領裁判權上述八條件望貴會急電北京外交部向日政府嚴重交涉非達到目的不可否則國人爲尊重公理保障國權計甯爲玉碎母爲瓦全凡我同志速起圖之再尊處對於閩事有何辦法乞速見示中華民國學生聯合會總會啓　　泉漳會館電福州李督軍鈞鑒日本浪人藉端挑釁擊警躪學全省惶恐經我公電請政府嚴以交涉惟以未得訓示同人等不得不再呼籲懇請我公力爭以重國權以鎭民心臨電不勝懇切乏至上海泉漳會館叩陷 
　　蘇省議員高元陞等電北京大總統國務院鈞鑒閩省日僑無故傷我同胞日政府反派軍大捕學生冀圖挑釁蠻橫已達極點是可忍也國將不國乞速嚴重交涉以保國權蘇省議員高元陞蔡鈞樞王達張達材同叩 
[旅滬福建學生會紀事]  
　　旅滬福建學生會於前日成立之後並擬於五日内刋印福建在滬男女學生同學錄分送各會員藉以互通聲氣聯絡感情日來正在從事調查編輯凡有未報名閩籍男女學生所開姓名學校住址逕寄徐家滙南洋公學林和成或陳體榮可也茲將該會發出電文兩通誌後 
　　其一北京大總統國務院鈞鑒閩　發生已有半月薄海人民同深憤恨懇飭外交部嚴重交涉以保國權并飭海軍部多派軍艦駐守福州維持治安不勝切盼旅滬福建學生會陷 
　　其二福州學生總會轉各縣各分會各圑體各報館均鑒本會已於艶日成立願爲諸君後盾一致協力對外旅滬福建學生會陷 
[上海各團體致國内外要電]  
　　昨日中華民國學生聯合總會上海學生聯合會上海各界聯合會女界聯合便留日學生泣懇救國圑中華女子救國會因美上院　遇保留德約案致電　謝並電北京各公使請其轉電各政府一致主持公道　文如下 
　　致美參院電美國參議院鑒貴院通過保留對德和約一五六至一五八三條尊重公理敝國人民感佩無旣 
　　致北京各公使電北京各公使鑒美國上議院議决保留德約一五六至一五八三條案主張正誼敝國人民同深欽佩貴國夙重公理當表同情敢請轉電貴國政府一致主張公道無任感禱 
　　致廣州國會電參衆兩院諸公鑒對德和約第一百五旅滬福建學生會開成立大會攝影 
十六至一百五十八條規定不公我國拒絶簽字歐美之主持正誼者同聲贊許頃値美國上院已通過山東保留案我國以切膚關係亟應向各友邦表示直接收回山東一切權利之主張福州日本領事署警察長指揮僑民槍擊我國學商軍警彼國政府反派遣海軍自由登岸消息傳播羣情震駭北庭素仰日人鼻息期其嚴重交涉不啻乞倀抗虎現聞外交圑極爲注意以此係東方治安問題非中日問題我國趁此時機宣佈日本之舉動暴橫必可得各友邦之同情鈞院爲全國人民代表機關對此兩事責無旁貸尙乞從速决議軍達美法英意各國政府國會無任翹企 
[各學校學生之演講與傳單]  
　　民生女學昨晚民生女學學生二十餘人在邑廟一帶分發傳單茲將傳單錄下國民你們有没有看見前天的各報日本在福建方面對我已　用對高麗的手段了兵艦進了福建港軍隊進了福建城捕拿學生殺害軍警破壞治安侵犯獨立國民你們是不是情願做高麗式的國民不然應當拿出自已的精神來來盡國民應盡的責任 
　　友誼學校老北門友誼學校昨日（初九日）出發宣講在邑廟福佑路及法華民國路等處沿途演講福州日僑無理橫行殺傷我學警商民等并藉口保護僑民調艦來閩騷擾實屬無理已極爲今之計惟有全國同胞共起抵抗抵抗之法維何卽斷絶與日通商是也云云聽者甚衆該學生等并分　傳單至六時返校 
　　勵羣公學馬六師勵羣公學學生分會之宣講圑於星期日午前出發至小東門外十六舖一帶復至城内邑廟演講閩事危迫之情形學生負傷之慘狀並散布傳單勸人早早覺悟以圖自救至午後五時冋校傳單錄後（警告同胞）日人圖閩　謀挑釁槍殺學生傷害軍警遷怒路人洞胸穿脛報載死傷慘不忍聞如此凶殘神人共憤蔑視主權輕視民命我國未亡已若赴印如果亡國比畜更輕政府軟弱呼籲無靈凡我國民亟謀自振抵制彼貨不血之刃閩亦同胞畛域何分拯彼閩人即爲自拯勵羣學生分會 
[和平維持會會議閩事]  
　　上海臨時和平維持會昨日（星期日）因閩事開緊急會議到者各圑體及該會會員約四百餘先生人首由臧善逹報告略云日人逞暴槍殺我軍警學生慘無人道目無公理國權掃地凡有血氣靡弗引爲奇恥大辱當經本會曁各公圑函電紛馳懇請雙方政府直接向日提出抗議嚴重交涉乃事閱半月若何辦法尙無表示以致人心惶惶日烈一日長此醞釀勢必激成巨變殊於内政外交均有莫大關係擬仍電兩主政府速籌解决以挽國權而平衆怒云云繼由汪鵬程演說略云本會宗旨在綸持和平現以閩事普天同憤滬上各法圑各圑體均屬人民代表須勸人民一致鎭靜稍待愼勿暴動免彼乘隙藉口云云又姚連森演說略云閩事發生由來已漸木腐蟲生責在守土李厚基處理無主溺職之咎百喙難辭應電政府立即撤免以示大公又謝日保略云閩事交涉如不持平再以全國名義電懇協約各國主持公道維持公理一面須準備實力爲最後對付且彼公然調艦赴閩我國亦應調艦自衛設不幸釁自彼開則破壞世界和平其曲在彼而不在我云云决議照以上議案分别積極進行并通過發出函電各稿乃散會 
[要求巿民權之近訊]  
　　本埠商界各路聯合會對於此次要求巿民權之動作異常堅决其種種狀况迭誌各報頃各路商界對於簽字蓋印等手續已於前日（二十九日）截止茲准於今日（十二月一號）上午十一時彙齊呈送交涉公署以便對外交涉此爲租界商人第一步要求之結束 
[青年會夜校學生之要函]  
　　致洋布公會函柏葆无生曁諸位先生均鑒謹啓者昨據敝調查科員報告云本月二十日先生等在貴會密議有取消抵制之提議得悉之下驚駭萬狀因患先生等在六五前後曾二次宣言表示决心不致言猶在耳便行已違心且抵制劣貨乃國民公意破壞抵制即違反國民公意違反國民公意即爲國民公敵諒先生等素知自愛必能見此其所以出此者或由於破壞者過多不欲徒食虚名或出於愛利心重以致熱度已過由前之說則敝科將聯絡各界願從先生等後力行改組另訂嚴章以維危局由後之說則先生等旣自願居破壞之列則敝科將通告國人共起聲討絶其交易以示公棄先生等旣爲董事當負完全責任是非眞假請告國人以釋羣疑 
　　致各團體公函抵制劣貨救亡要策凡我國人同抱此志惟邇者洋布公會總董李柏葆君等有取消抵制之密議敝科得悉之後即去函責問尙希國人共起聲討互相監督俾不致事實發生　譏外人事關民國前途當荷贊同也　年會商業夜校學生分會調查科謹上 
[烟台海軍學生出校來滬]  
　　烟台海軍學校學生八十一人因憤敎育之腐敗不惜犧牲其學業聯合出校於前日抵滬據述此次全體學生離校之原因謂該校實劉氏個人海軍家學並非中華民國國民公有造就海軍人材之所學生本有八十五人當二十日出校時舉動極爲文明比即會集旅館中校長閩人曾瑞祺曾派學監某君前往敷衍學生因所要求之事關於海軍敎育前途極巨苟無充分保證之辦法甯犧牲一已之學業而促當局澈底之覺悟不忍長此因循貽誤國防也乃於二十四日决議乘盛京輪船來滬登舟時内有四人因係海軍部官長所保選因個人關係故仍留烟台未行到滬後有五十人庽中國公學餘三十一人則庽泰安棧高昌廟海軍總司令處已接該校長電請勸留學生回校適藍總司令赴閩由某師長出而轉圜未審能否有效聞該校學生自出校後對外即公舉總幹事三人爲查夷平黄秉衡高翔鵠另由十七省學生每省舉出代表一人組織評議部凡事須由該部議决方可執行此外并設有交際糾察庶務自修各部組織極爲完備云 
　　又函云該學生等來滬後由朱鳳藻等分向本埠學生聯合湖北義賑會題贈粤女伶李雪芳演劇紀念之影片 
　　會及全國各界聯合會接洽請將告辭宣言書代印分送並擇日假座某處開談話會討論善後及繼續求學各問題據朱生云該校本三年初級生額設一百名畢業後須至吳淞海軍學校學習一年再至練習艦實習一年最後至南京海軍學校學習三年始得完全畢業候差自程前總長離職南下劉總長繼任將校中原有規則更變改三年爲五年對於學生嚴萬取締動輙將外省生除名而以閩人薦補詎閩生亦以劉氏故事吹求亦不見恩以故於本月（十一月）二十三日（星期日）相率向校長曾瑞祺告辭祗留一人在校云 
[上海學生會消息]  
　　評議部常會十一月三十號上海學生聯合會評議部開常會到者三十四人主席何世楨紀錄吳匡茲將議决各案錄下（一）陳倫會提議上次付委審查第一義務學校案請審查員於下次常會報告審查結果（二）會長交議敎育科細則議决付永久委員會審查（三）審查賬目委員報告審查結果（四）永久委員會缺額公舉中國公學代表王建範補充六時散會 
　　調查科常會前日（上月二十九）上海學生聯合會調查科開第十次常會到會十八人主席湯成辛紀錄宋淵若議决事如下一主席報告（甲）正主任周明棟因病缺席（乙）報告是星期對於鼎記豐記兩海味行經過情形（丙）張婉清報告塡志願書商店覆查情形（丁）沈壽庭報告靈生工　所所製愛國牌線　　屬國貨二蕭之裳提議各　　界聯合會宣言可根據之以鼓勵　行三李嘏眉提　本科科員於本學期内如無正當理由不准辭職通過 
　　四李嘏眉提議本科科員每次常會至少必有一　報告通過五沈延哲提議本科正主任每星期必到會四次副主任三次科員二次（常會不在内）如有不得已事當預期聲明否則下次常會以相當責罰六趙子方提議取消星期六値日通過七沈延哲以相當理由辭書記職衆認可另選書記一人蕭英娥當選八王雲濓報告勤義堂售日貨不聽勸吉提議派人前往責問通過 
　　抵制日貨委員會上月三十日抵制日貨委員會開第二次正式常會出席代表十三人一主席董克仁報告青年會商業夜校來函提議對於破壞抵制之商训請該同業將該店號除名並請該同業與該奸商斷絶往來多數通過二討論承天學校來函請通告内地各聯合僵對於日貨進口須嚴重取締多數通過三議决以後常會人數過半即當開會四馮鵬南提議報告聞龍華製革廠將賣與日人然尙未成事實故請調查科前往調查清楚五蕭箎提議以後開常會時請交際調查二科派數人出席以便接洽而利進行多數通過六蕭箎提議破壞抵制之店商當付以最後之方法多數通過七馮鵬南提議請速做徽章至五時半散會 
　　牙籖工場會十一月三十號下午一時牙籖工場曁實業科借民生女學開聯席會主席任矜蘋記錄龔家豐茲將開會情形錄后（一）前次選舉同票者用舉手法决之正主任任矜蘋副主任黄異會計李安許實三費湘耿書記長俞有慶書記員潘公展俞仕銘湯宗盛浦雨田龔家豐陳泳聲正幹事長孫道勝副吳林幹事員嚴秀芳張傑人劉振聲李其蘇周尙顧婒丁瑞生沈心柏韓守恒胡翼天（二）主席诵讀致評議部函申明合辦重選職員理由（三）主席報告赴中美公司將李君及中華代製貿易公司晤張君接洽購辦機器情形（四）周尙提議兩星期開聯席會一次胡翼天提議開會時間定星期日下午一時半仍借民生女學爲會場通過（五）費湘耿提議下星期日即開會爲第一次常會通過（六）圖畫美術學校代表報告該校前校長係美籍現因事返國可用其個人名義函詢牙籖機器詳情散會後各職員開會認定値日日期 
　　實業科常會十一月三十日下午三時半實業科開第八次常會到十四校代表由龔家豐主席開會秩序如下（一）舉徐志堅爲書記（二）主席分派牙籖工場招股簿（三）孫道勝討論黑板揩之呢請各分會調查部調查有同等之貨以代之（四）周尙提議招股可於各界招之（五）孫道勝主張附帶說明書以分發各界以明凡中華民國之國民皆有股東資格（六）主席報告本日與牙籖工場開聯會之經過情形（七）吳林提議討論實業科管理各工場之管理法當推定起草委員五人吳林徐志堅龔家豐胡翼天張傑人當選至六句鐘始各散會 
[法租界商聯會改開會地點]  
　　前法租界商業聯合會預定今日開成立大會假共舞臺爲會所茲因本日開會時間與該舞臺開鑼營归時間有衝突改假二洋涇橋商業公圑爲會場已發表通告如下本會訂於十二月一日下午一時開成立大會原擬假座共舞　因恐開會時間與該迼開鑼時間牴觸茲特改假二洋涇橋商業公圑聯合會爲開會地點此佈 
[旅滬皖同鄉歡迎代表]  
　　前日（即二十九日）旅滬皖同鄉馬絳笙洪孟揆余德民周拙吾魯蔭參等四十餘人假白克路五百六十八號歡迎全國各界聯合會安徽代表潘惠齋李宗鄴王奠華三君公推馬絳笙主席先述歡迎誠意略謂諸君此次來申參預各界聯合會奔走呼號爲外交之後援謹代表旅滬鄉人聊表歡迎之微忱次由潘君答謝時届五鐘茶點散會 
[工界志成會開會紀]  
　　楊樹浦工界志成會於昨日因請派萬國保工會我國勞　界代表及閩省日人橫暴之交涉特開全體職員會到會者李寳璋歐陽純波李樹林汪孝庭莫培卿陳榮卿尤水泉許珊琄叢文珠嚴從周王樹堂周斌程萬里劉三寳王松山應詩昌朱金福衛道根王傳輔彭漢民等八十餘人三句鐘開會推會長尤水泉主席彭漢民書記主席報告本會囑託醫院由本會法律顧問巢堃商請申江醫院劉院長爲本　擔負診斷之責昨由顧問巢君轉來劉君函完全承認嗣後本會同人如有患病者來本會或圓明園路十一號巢顧問律師處取該院診斷劵前往診治其費由本會　擔再本會義務學校開辦月餘學生日多學費旣免書籍亦由本會供給以前所購書籍完全發完報告畢評議長明潤身提議一此次日人在閩持槍擊斃我警學多名迄今十餘日我政府尚無具體辦法擬由本會電詰政府二萬國保工會開會許久我國政府獨不派工界代表查國際　工會純爲發明工人新智識維持工資界之道德倘任其不派爲害我工界前途實非淺鮮擬向政府有所請願以上兩議全體通過其稿經衆推定明潤身胡一鶚擬稿又由明潤身報告謂請派工界代表參入保工會事前星期五特同中華工業協會黄申薌中華工會陳壽元往工界協會徵求該會一致力爭之經過情形散會時已鐘鳴五下矣 
[交涉公署孔敎會募捐之茶會]  
　　靜安寺路江蘇交涉公署於昨日午後二時至六時爲孔敎總會募建會堂開茶話會到者鄒靜齋朱葆三錢新之馬乙棠顧馨一姚紫若楊信之謝復初徐春榮馬樹周熊季貞陳文鑑呂耀庭趙晋卿徐固卿王芷颺關炯之陳家鼐張讓三姚明輝曁各圑體代表又外人恩傑爾（捷克代表）莫士（交涉署商務顧問）等將近二百人廳前高懸國旗與會者由廳前簽名畢各贈陳煥章博士所著之孔敎論一册楊交涉員及其署中職員吳少華楊小堂卓健伯李子安楊獻甫曁陳博士姚明輝對於來賓皆親招待内花廳中置有捐簿簽捐者尙多至四時三十分楊君邀來賓在玻璃大廳中致開會詞略謂世風日下道德淪喪欲挽狂瀾非提倡孔敎莫屬繼請徐固卿演說對於君臣二字頗多解釋旋請張讓三演說張君因身體不快乃由陳博士說明孔子之道與今日中國之關係旋欵來賓茶點而散 
[救濟金融之兩消息]  
　　本埠巿面因洋水驟漲　洋缺乏商界遽起恐慌急籌救濟之法曾經銀行公會南北巿錢業公會五金　會與南北巿商會等圑體提議電呈北京財政部請爲設法維持當經該部咨由江蘇齊省長轉令江寗造幣廠從速鼓鑄銀幣並電各該團體相度情形能否由國家在滬添設製造國幣廠迅將　見電復來省核奪等因前日（星期六）午後總商會常會時各圑體到場由各會董等先行討論當經銀行公會 
 
 

Page 11

 
 
代表宋漢章報告現據美國銀行家述及美國政府存有墨西哥洋五千萬萬元本係作爲保證金之用日前印度現洋恐慌已將二千萬萬元接濟印度後即購掉金幣補入現在尙有三千萬萬元曾經該國參議院提議擬將此項現存之墨洋如數運滬接濟巿面亦擬購還金幣補足如此則滬上現洋不虞缺乏惟出口貨呆滯不動將來現銀缺乏在所不免云云當將情形列入議案討論後公决卽行電復齊省長查照 
　　又據外交界消息以加鑄新幣救濟巿　固屬緊要之圖然大宗銀洋任某裝運出口不加限制實屬非計業已提出意見要求北　政府關係各部除令行寗廠趕鑄新幣運滬流通外並令飭海關嗣後對於洋裝運出口須　取締以免發生銀荒云 
[借欵還愛國公債之消息]  
　　京訊云財政當局以愛國公債四期還本轉瞬届期關於此項發出票面金額之準備迄未籌措妥協以故焦灼異常雖迭與京行各方面爲數度之接洽仍無具體之决定茲聞當局以公債還本至關人民信用亟應妥速籌備以應急需當經商妥上海四明銀行以某項抵押息借現洋數十萬元以備届時應用庶免措手不及此項借欵問題之進行現已確有成議並擬日内由部派員赴滬前往接洽大約再經一度之磋商卽可完全成立云至欵額息金抵押品探明續誌 
[烟酒聯合會之臨時會議]  
　　中國烟酒聯合會近因疊接各處分會來函對於烟酒借欵十分憤急有寗甘犧牲於目前無悔噬臍於日後等語紛請該會速定最後對付方法以期一致進行乃於昨日午後一時開臨時會議首由主席陳良玉將各處來函摘要宣佈旋經俞葆康孫瑞麟金拜仁等相繼發言各業領袖及到會之人均抱定堅决主張苟借欵無取銷希望則誓必貫澈最後意旨末由主席請各業暫持鎭靜態度另定辦法討論至再直至六時餘始散會并定於下星期日再行開會討論公决對付方法 
[張默君女士之敎育談]  
　　寰球中國學生會前晚（十一月廿九日）請神州女界協濟社社長神州女學校長張默君女士演說題爲（歐戰與敎育之關係）是晚雖微雨濛濛而男女來賓蒞會者仍座爲之滿七時開會首由朱少屏介紹後卽由張女士演說略謂歐戰與敎育之關係可分數點言之（甲）大戰之由來（一）巴爾幹半島禍根之久伏（二）德意志學者及敎育家學說之鼓吹（乙）戰前歐洲敎育精神之方針及其效果（一）海格爾文明優先權學說養成軍國制度（二）英達爾文氏生存競爭學說養成民族進取主義尙强權而蔑棄公理（三）德尼采創大日耳曼主義其效果宜作二種觀察一極端之愛國精神同仇敵愾視死如歸二利已羣而害他羣擾亂世界和平之局（丙）戰時歐洲民族所受之慘禍（丁）戰後各國學者及敎育家之覺悟（一）前此敎育主義實養成人民爲一種塗毒生靈之機械妨害人類幸福之利器（戊）以後敎育方針之變易實行平民主義之敎育公民敎育與職業敎育之擴充（一）發展個性之智能（二）養成共同事業之習慣（已）評論我國人以後應取之敎育方針（一）力行平民主義之敎育（二）敎育上之男女平等兩等小學宜同校（三）養成共和的愛國精神與互助人羣之責任（四）提倡社會好義之舉（庚）應去缺點（一）除省界之觀念（二）除黨派之觀念（三）除不良之感情作用一競爭則可排擠則不可二好勝則可忌刻則不可（辛）歐洲敎育之評論（一）文藝之敎育時代（專練腦）（二）工藝之敎互助）嗣後由吳和士答謝並申說演講中精義謂階級不平等多因所受敎育有不同之故今張女士提倡平民主義之敎育實不容稍緩之要舉諸君聆此一夕話幸勿遺忘云講畢隨引合座起立致敬而散 
[小學敎員研究會開會紀]  
　　昨日上午本埠各小學校敎員集西門外上海縣勸學所會議室開普通科研究會到者十七人十時開會由李頌唐主席發表開會提議事件互相討論後議决如下一件提議披露小學校課外運動研究之結果由各校實行試騐議决在原案第三項内加入矯正初入學兒童不正之姿勢一條餘照原案發表一件提議理科應採用活敎材議决先將原提議案印送本地各高等小學校請其調查上海特有之敎材加以說明於寒假前報告曾中以便商定敎授要目 
　　一件提議國民學校敎授國文筆順如何統一議决呼唱筆順祇適用於國民學校三年級名稱能求簡易即不統一亦不致有大妨礙議至此時日逾午遂宣布散會各敎員仍就會中午餐而歸 
[王如見帶兵赴浙]  
　　昨日步兵第十九旅旅長王如見率領旅部員司及步兵三十八圑第二營全營官兵乘坐超武兵輪由滬開差赴浙午後二點時即就兵工廠碼頭登輪當由該圑之第一營營長田化南第二營營長王次青砲四　二營營長梁有諒督帶各士兵一連在岸站隊歡送即由李營長於登輪後點名齊集展輪出口開往甯台云 
[藍總司令已抵厦門]  
　　海軍總司令藍建樞於十一月十五日乘海籌軍艦離申本擬先入閩省校閱第一艦隊各艦艇嗣以厦門適有要公故改輪先入厦門於十八日已抵厦門茲聞藍總司令在厦俟各艦艇校閱竣事約月杪始克赴閩除電呈海軍部備核外並電達本埠海軍司令公署查照 
[調查戶口之進行]  
　　上海縣知事沈寳昌致各巿鄉經董函云敬啓者查調查戶口一事前奉省公署須發簡章六條並由敝署擬就辦法四條業經抄章函請貴經董蒞署會議一切嗣於本月十五日經各巿鄉經董議决調查經費及調查開始日期兩項並於是日在縣署附設調查戶口委員會籌議進行正擬核辦間又奉省公署令發調查戶口簡章說明及牌册式樣到縣除將正草各册及門牌等一俟刋印齊備發交委員逕送貴處會同辦理外爲此函請貴經董煩爲擔任該巿主任調查員茲將委任狀一紙連同議决案曁省頒簡章說明並擬定章册門牌各式調查須知調查戶口委員會辦事細則名單一併函送敬希查照會同委員妥愼辦理並請查照辦事細則第四條先將各圖分任調查員名單尅日開送以憑委任而利進行云云茲將縣署　决案及委員會名單附錄如下 
　　十一月十五日午後二時開各巿鄉經董談話會議决辦法兩條一議决調查戶口經費由縣巿鄉公同擔負調查正草册及門牌印刷等費與委員會各項公費由縣地方經費擔任各圖調查費及繕費飯食筆墨茶水等項由各巿鄉自行在巿鄉地方費内籌給之一議决調查開始日期定民國八年十二月十五日以二十日爲限如遇風雨得展限十日（委員會名單）正委員長勞波愚（肖梁）副委員長陳震（薇生）助理員唐皆（西明）謝宏勳（少仲）鍾皡皡如）（調查戶口委員名單）上海巿朱贇（伯華）閘北巿引翔鄉董守安（振干）洋涇巿塘橋鄉范熙瑞（麟書）蒲淞巿法華鄉李恂（堯卿）閔行鄉姚明燦（幼蓮）北橋馬橋顓橋鄉黄蓉繁（幼薌）曹行塘灣鄉程麟（渭南）漕河涇鄉李寳田（梅生）楊思三林陳行鄉王崇善（峻甫）高行陸行鄉董治（躍龍）（學區調查委員）第一區上海閘引賈豐芸（叔香）第二區蒲淞法華何煥其（子文）第三區高陸洋塘陸培榮（仲超）第四區塘灣曹行漕河涇朱文杰（望山）第五區三林陳行楊思胡健（少亢）第六區顓北馬閔陳昌鳳（彩苞） 
[縣警察之布置冬防]  
　　上海縣沈知事以每届冬令貧民爲飢寒所迫最易挺而走險往往發生聚衆搶刦銀洋衣物等事本邑四鄉地方警察區域以内自應先事預防前日已諭飭警察所主任警佐王敬常通令所屬如閔行顓橋曹行漕河涇三林塘高陸兩行等處六分所各警佐着自陽曆十二月一號始不分晝夜各就該管區域内多派長警輪流梭巡如遇繁盛之處則添派雙崗云 
[滬西刦案匪徒歸内地訊辦]  
　　江北人鄭阿二因於本月十六號夜糾黨持械夥刦滬西曹家渡華界朱岳雲烟紙店内大小現洋數十元並由其同黨開槍擊傷行人陳毛弟逃逸業經戈登路捕房包探沈崇禮將鄭緝獲搜出利刀一柄一併解送公共公廨經中西官預審明白判鄭押候備文解送内地警署歸案訊辦等情已誌昨報茲悉是日原審官張襄讞退座後即飭承錄供送交該管捕房捕頭轉知經辦是案之中西包探着帮同四區來警將鄭連同抄出之利刀併送内地警署歸案訊辦 
　　又一函云搶刦滬西曹家渡朱雲岳所開增裕新烟紙店現洋案内之夥盜鄭阿二由戈登路捕房華探緝獲昨經四區四分所飭警將鄭犯提回解經司法科經段科員命解淞滬警廳懲辦 
[浦東電燈公司電請保護]  
　　浦東大圑耀昶電燈公司被鄰居王作餘所開之俱樂部失愼殃及延燒機件損失等情已誌本報茲悉該公司比鄰紳士邵桐生等因厭該公司終日煤灰及機聲震耳久欲將該公司驅逐遷移此次被燒之後即分發傳單開會集議事後推鄉董黄菊屏領銜函禀縣署飭警限三日内勒令搬遷該公司經理黄左麟得悉之下以該士紳等不明事理有意摧殘故　昨日電禀交通部請飭南匯縣保護以維營業茲將原電錄下北京交通部總次長憲鑒邵桐生徐功黄等摧殘本廠營業指爲有碍公安無知愚民隨聲和附先行電請飭縣保護外專郵禀逹 
[竹匠加工資問題可望解决]  
　　本埠南北各竹匠近以米珠薪桂要求作主加給工資不遂全體罷工連日雙方會議略有端倪作主方面已舉王三瑞莊東揚爲代表各工匠亦舉定王樹生鄔萬興二人爲代表昨日午後作主在南京路湖北路口一樂天各工匠在湖北路廣東路口鴻園等茶館内集議後經雙方代表議决各工匠薪資每洋加給小洋一角五分小包做煤籮做籃等工每洋加給小洋一角二分各作主擬於舊曆十一月初一日開始　給而工匠要求即日起加雖有此爭點諒即可解决當中西包探分往該茶館中妥爲照料 
[米客之臨時會議]  
　　南巿米商公所昨日邀集各米客開臨時大會首有米業董事嚴少泉報告現在各米船逐日到有七八十艘前次張紹寳米船等在澱山湖被盜搶刦後内地各米行米客等懼不裝運紛紛來信要求設法保護本公所業已具禀水警第二廳請求多派警船極力保護已經允准昨接第二廳廳長趙會鵬來函云已派出巡船四十四艘專責保護航商並派淺水兵輪在各處要道弋巡云云經衆議决將廳長之信照抄發往内地各埠行客請其安心運裝云 
[仁榖公所會議紀事]  
　　昨日午後米業仁榖公所開會由該業董宣言近接湖北湖南安徽江浙等省籌賑所來函陳述各該省發現水災慘狀各業中已多認撥賑欵以濟災黎惟我米業尙未認定應即公同承認若干撥解災區救濟次又提議米船運米在途攙水竊米之事仍不能絶應加取締以後宜將米樣騐看如與船中貨物實有不符者應當報告業董另派同業公正人前往復騐證明事實然後公議處罰不得稍示隱匿亦不得挾嫌誣指以重民食云云直至傍晚散會 
[同義義務學校之歡迎會]  
　　法租界打鐵浜中華同義義務學校校長陸胡雄飛女士因籌劃經費於上月初旬前赴京津一帶募集欵項維持校務昨日公畢返校全體學生開歡迎會首由學生錢家貴等请校長入席并致歡迎詞當由陸胡校長申述途中槪况略云余至津時適因雙十節警廳阻止遊行擊傷學生各校罷課學生每日沿途演講英氣勃然令人敬慕有一小學生年纔十三四演講亡韓慘史時聲涙俱下彼熱忱救國不辭勞苦我願汝曹效之在津約一星期後乘車至奉停駛時乘客紛下有兩日人因人衆擠軋伸拳亂擊被毆者不敢與較沿途鄉民之被日人兇毆遭日人凌虐者不勝枚舉須知弱國無外交强權即公理故我國民欲力雪此恥非圖自强不可後閱報悉閩省學生演講日人無理干涉以致殺傷多人徵諸東三省現狀余不禁重有感焉故余此次返校後擬組織演講圑分途警告并刊救亡集以餉諸生云云校長演說畢由學生葉兆池致慰勞詞中有先生提倡義務敎育不遺餘力間關跋涉僕僕長途莘莘學子受惠實深等語後高唱校歌攝影而散時已入暮矣 
[江淮同鄉會開會紀]  
　　旅滬江淮同鄉會於昨日午後二時假平橋路清凉寺開會到會者八十餘人公推程繼川爲臨時主席宣佈王寳相發起集合籌資援助同鄉留學黑龍江省卒業女生歸里川資徵求同意捐助當時到會諸君認捐三百數十元尙虞不足復由各人分頭繼續勸募並推定王君辦理一切 
[培德學校之游藝會]  
　　虹口青雲里培德學校近因經費不敷定於陽曆十二月七日在北四川路上海大戲院開游藝會籌欵其内容約分名人演說學生表演童子軍游藝闢新催眠術影戲等項學生表演之節目最多而以技擊中之分隊操演爲最　熟該校鑒於近來外侮日逼仍非注重軍國民敎育不可敎員提倡學生步武故全校學子二百餘人均體魄强健勇毅耐勞鮮有疾病者聞開會時技擊一門除單人運動及對手表演外并再集全體選手分兩隊爲戰陣演習其一種剛强勇武之氣慨觀之令人振發其餘余君之催眠術幼稚生游藝女生舞蹈均有可觀童子軍演藝趨重道德尤有益於人心風俗演畢殿以最新影戲藉添餘興又該校編印國文英文成績書及將歷年各種照片選製明信片十六種均已出版精美異常贈送各界咸贊羨不置云 
[湖北義賑會消息]  
　　湖北義賑會昨接駐漢董事張勞二君電云連日風雨大作氣候嚴寒今日又大雪不止夏口近郭人民凍斃者不少其受災較重之區災民更不堪問現已派人將凍斃人民趕急購棺埋葬運來之第二批棉衣已先擇極貧之戶散放以解倒懸務請速行設法撥欵接濟等語該會接電後已趕籌第二批棉衣刻日交輪運漢矣 
[交通銀行行長更替之函告]  
　　上海南北巿兩商會同接上海交通銀行公函云逕啓者茲奉敝總管理處飭知陶經理湘調京另有任用所遺職務以錢副理冰銘先行兼代又杭行經理王承組調充滬行襄理各等因奉此應即遵照現在陶經理業已交代清楚赴京供職所有敝經理職務即由錢副理兼代王襄理亦已來滬就職相應奉達至祈查照 
[通濟艦在閩修理]  
　　練習艦隊司令所屬之通濟練艦因鍋爐機件損壞奉藍司令命令駛入福建馬尾船政局修理該艦到閩後已於二十三日入塢興修大約三星期即可修竣已由船政局陳局長函知海軍總司令公署查照矣 
[禁穿破舊軍警制服]  
　　松滬何護軍使以軍警制服無論破舊殘碎一經換穿新衣均應照章呈繳該管長官收存乃邇來各軍警駐在之地每有貧民任意穿着破舊軍警制服甚至逃兵革警假冒現役軍警藉端騷擾貽害地方實非淺鮮嗣後各軍警凡換穿新制服後着將舊制服一律繳存不准散失短缺以免流弊故於前日分令所部各軍警一體遵辦並飭憲兵營隨時派兵查察遇有穿着破舊軍警制服者即行禁究 
[造船所修理船塢]  
　　江南造船所之船塢南段椿柱及塢旁木板均已污爛以致修理船隻不能進塢昨由船塢劉所長飭工匠趕速興修限予二星期完工一俟竣工即須修理海籌巡洋軍艦 
[慈善劵第十三期開獎紀]  
　　昨日第十三期慈善劵在新舞台開獎售剩之劵尙餘一千九百三十五張將是項號珠抽出懸示台前上午十時開獎至午後二鐘竣事茲將各大獎號列下頭獎三萬八千四百四十六號漢口復成公司經售二獎六千三百三十九號餘杭益豐經售三獎三萬七千七百五十四號杭州中英藥房經售四獎二萬三千二百九十二號本埠善利全經售又四獎四千四百八十四號奉天華眞經售五獎二萬八千號本埠善利全經售又五獎二萬三千四百十一號本埠大利元經售六獎三千七百九十號松江生財道經售又六獎一萬七千七百二十七號北京月中桂經售 
[法國協濟劵開獎紀]  
　　法國協濟劵昨日開獎塲所在法租界大自鳴鐘工部局議事廳上午九點時法總領事韋而登偕同副領事中法銀行大班李榮君並工部局總辦雷上達曁各西董等蒞場監視茲將所中大獎號碼列後頭獎九二九○二獎五○五一三三獎三一五八七四獎一七九四一五獎三九八二八 
[變賣巿房招人投標]  
　　滬城彩衣街六十九號七十號巿房兩幢現開西書廳茶館爲李竹如之產前李將單契向徐東平抵借銀洋本利不償被控於地方審判廳共債額洋七百五十元奉訊判决被告延不履行茲原告請求將房召變經張廳長核准派員估値連同該房屋之水木料共價額九百元已於昨日出示發貼西書廳前仰諸色人等到廳投標 
[嫁女完璧歸家之奇案]  
　　潮州人郭進德昨延達商律師代表投法公堂控稱原告於上午間憑馬某爲媒將女兒劍虹許配與同鄉人鄭浩之子傳明爲妻上年十一月間成婚後不知如何傳明形似痴癲不肯與新娘同房嗣由傳明向我女剣虹稱我母係繼母我已被凌虐數年父親亦有不正當行爲此次與汝結婚乃出於被逼所致爾如居住我家日後勢必以婢僕看待速作歸計我現將首飾等物如數交還當傳明將首飾交與劍虹時誤觸劍虹之手傳明即至自來水上洗滌畢復又上樓向劍虹稱我手相觸爾之玉手已經洗清决不污佔爾身等語劍虹見此情形不得已而歸寗旋被告搬遷别處迄今不知去向應請堂上登報着被告投案質訊等語繼據原告郭進德稱當時馬某前來說親時稱鄭浩係在北京地方做官迨將女嫁後始知被廳請求查究中西官判速去聽候再核 
[活埋兒子案傳詢地保]  
　　有年逾弱冠之沈阿龍係浦東南滙縣境陳家巷人現在城中太平街一層茶樓爲堂棺性素兇惡此次回家向乃父索取銀洋不遂大起衝突前日哄騙其父至某處有要事偕其父經過河浜阿龍將其父猛推河中幸其父素來吊魚蟹摸田雞頗熟水性鳧水至彼岸逃回家中召集親族並鄰居人等以阿龍此等行爲形同梟獍如果留彼在世將來必有後患遂會商妥洽即以家法處治當時將阿龍活埋泥中處死事爲南滙縣知事訪悉以用此家法太覺慘酷昨已派警下鄉往傳該處地保到署問話以憑核辦 
[女孩迷路]  
　　女孩張根海身穿藍布罩衫青布夾褲大脚元色緞鞋子耳戴金圈手持花包袱一個在法新租界迷路啼哭爲捕查見帶入捕房昨送法廨請示詰據供稱由父親帶來上海經十四天向住外婆家前日外婆囑帶此包袱至母親家一時迷路現今外婆家尙能記憶中西官判派探帶同出外找尋家屬 
[控訴工頭借欵之不准]  
　　向在浦東祥生鐵廠爲工頭之李秩田等十四名在上海地方審判廳呈控同業工頭張炳華借欵九千元一案前日午後經張廳長傳集原被證人研訊之下以原告等所控證據不足應即駁回所有訴訟費用歸原告人負擔 
[男丐路斃]  
　　昨早六時許閘北新大橋塊恒豐絲廠門前發現年約四十餘歲之男丐屍一具經四區二分所站崗巡警查見歸報倪警佐命該圖地保向慈善圑領棺收殮掩埋 
[連報被攫珠花]  
　　天時日見寒冷一般無業者及不肖之徒迫於饑寒遂大施攫竊伎倆昨日頃刻間老閘捕房之得婦女報告被攫珠花者多至三起捕頭均准予飭探分頭查緝矣 
[介紹科學雜誌]  
　　科學雜誌第四卷第十二期已出版内容有王季苣之（皮蛋）韓組康之（燐及火柴之製造）竺可楨之（空中航行之歷史）李協之（直隸河工之討論）錢天鶴之（天演新說）王善佺之（選擇棉種術）鄒鍾琳之（中國菌病聞見錄）等篇均爲巨著昨承該社惠贈一册書此誌謝并爲介紹 
來件 
[烟台海軍學校全體學生泣告書]  
　　烟台海軍學校全體學生謹泣告於全國父老兄弟諸姑姊妹曁各省議會國會會員行政長官海陸同袍之前曰啓剛等乃民國五年黎大總統任内海軍部通電各省考選海軍學生赴滬爲海軍學生考選委員會所錄之一百人轉人海軍學校肄業於茲三載消耗國帑已達二十四萬元之巨其間有一忍再忍不能終忍之隱痛欲言不敢不言不能之苦衷今於呼號無門身處絶境之時迫於萬不得已乃將啓剛等痛心枯涙之歷史及感受不平之黑幕三事揭之於全國人之前庶知全國所企望之一百海軍學生處於腐敗欺　軍校敎育下其良心尚未死其素志尙未灰願國人稍犧牲數分鐘之光陰一注意及之 
　　（一）改訂民國五年頒定海軍學生考選章程之黑幕 
　　世界潮流之聲勢如彼吾國海軍之重要如此海軍當道不務開誠布公以海軍内部及根本情形供國内碩學之研究而以爲數十軍閥家之私產今且有百計阻塞平民子弟入海軍之路使軍閥勢力擴張使平民無過問海軍之餘地彼等乃得鞏固其地盤行使其欺騙民國五年黎大總統任内所頒定之招考新章一洗從前海軍招生之偏私舊例由各省考選銳意刷新至爲公允乃復辟而後政局稍變該章遂爲少數奸人所蹂躪舊章原訂自五年起繼續招生三年每年招生一百人今忽改招考期間及名額由部臨時酌定又附加中級軍官保送之條其增改之原因揭之如左（一）按（修正海軍學生考選章程第）二條云（考選海軍學生之期間及名額應由部臨時酌定并先期資行各省一面登報通知）惟其臨時二字意極含糊設使數十百年永不招生有人質問可以臨時二字應付之即或有不得已必須招生亦可任意招取二三十人以無定額三字搪塞之且又先期通告各省使其無過問招生之事之餘地有此一條可以永遠杜絶平民子弟入海軍之路矣（未完） 
雜評二 
　　海軍學校風潮（庸） 
　　此次烟臺海軍學校散學風潮據學生方面所發表表之宣言與泣告書其種種黑暗情形令人駭異一言蔽之所謂海軍學校者乃海軍當局培養其子弟位置其私人之學校平民子弟無復能挿足之　儼如前清之貴胄學堂專爲培植少數貴族學生而設也 
　　吾人即舍去學生方面之理由而就海軍界所述原因言之（見昨報）海軍部軍學司長無故變更定章其所懷抱之目的旣不易達到而又不能容納學生之請求進退失據以釀成散學風潮其輕舉妄動實亦不能辭其責任總之自劉冠雄長海軍以來其擴張地盤扶植本系勢力無微不至海軍學校之黑暗殆有由來今幸北洋内閣更迭海軍界已有刷新之機會願素負海軍重望之薩氏對此次風潮速爲根本上之挽救也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係譚組雲先生手書 
游談 
[外人之魯礦觀察譚（下）] [  蔣夢芸]  
　　某君謂余此輩礦工每日所得工資實足以自給及贍養其家族而有餘以其地之生活程度實至簡單也故又有少數勤儉工人豐衣美食頗足以自安惟不敢雜居　中云吾等行抵村之盡處乃得見數大屋皆此等工人之居室也屋之四週更見有軍房無數駐兵極夥聞係保護村民之治安及礦公司者 
　　更前進吾人之視線乃羣集於一橫軸之轆轤旁方有多人在此工作蓋已抵礦之洞口矣洞之内有鐵路線二蜿蜒前進直達礦中洞口懸有燈燈光炤鐵軌上返照炳然若銀製者某君告余謂此係專載工人出入礦中之用云旣見轆轤旋轉一小鐵車隨之上升洞口車載有工人數人似皆出自礦中者車中更有小竹籃一籃滿盛煤塊車旣靜止突有數婦孺向前接此竹籃疾馳去此煤塊似工人私自竊諸礦中者幸此時無監察者在否則殆矣此事各國礦局亦時有發見惟稽查嚴密則弊端自少此事關於礦局之營業影響至大經理者似宜極力設法以杜絶之也 
　　越此洞口立見一巨墉入其門兵士露刃立兩旁禁衛森嚴閑人無故不得入幸吾友與若稔得直入無阻墉内即煤礦所在地四週圍以重垣長約二里有兵士千二百人守此所以防盜刦也吾等先入一應接室投刺請見局長未幾局長某君出見某君年方壯和藹可親一極有爲之人也寒喧畢閑談礦事有所問必掬誠詳細以告吾人殊深感激之談畢略進冰水復有一少年辦事人導吾等往各處參觀渠操英語極熟先至一機械室内陳列各種開礦用機械大小靡不具備旁有木工室諸凡礦内應用各項木製器具咸由此室製造規模宏大彷彿一極大之獨立木工廠也又貨棧一内貯各種器械及電料等更有一極大之電氣室内有巨大之發電機二座爐火方閃閃作光以電力起一起重機機爲德意志所製製造極精巧爲近世機械界最新發明之品恐各國著名礦局因兵事故用此者尙不多見也起重機旋轉時無數載煤之車咸爲舉起轉至鐵道路線之彼方面乃卸其煤塊於煤堆運轉迅速較用人力者其速度奚止數千倍哉 
　　是礦所產之煤質極佳煤色作瀝青礦脈深達三十尺離地面凡二百尺礦質之佳我所僅見然魯省同樣之礦產正多也 
　　當津浦鐵路未成以前該公司自築有小鐵道通至運河之口由此再分裝小輪運送各地今則直接由謬濟鐵道裝運至歷城復由津浦車轉運至各地矣（完） 
醫學談 
[梅毒最近之問題] [  上海愛仁醫院醫學博士周森友]  
　　各醫學家之發明自呂古熱心研究梅毒症後種種花柳病之分類乃甚清晰而法國醫學界對於梅毒之智識亦大增進一千八百三十七年呂古證明梅毒與白濁實是二症一千八百五十二年巴世勞Ｂaseeu發明梅毒初瘡與類似梅毒瘡之區别洛力首創類似梅毒瘡Ohancraid之名稱此三人之發明至十九世紀之末皆由科學一一證明確然無誤一千八百八十年更有奈時Neisser者發明白濁之菌一千八百八十九年杜阿禮Ducrey查得似梅毒瘡之菌於膿水中一千八百九十二年更有温拿Unni者查得似梅毒瘡之菌在皮肉内一千九百零五年趙亭及何福萬人共同尋得梅毒之菌 
　　有傳尼安（Fournier）提臺（Diday）二醫士者自呂古研究梅毒後亦接踵百起頗多發明近世梅毒之知識多半均此二醫家所傳提臺與其徒專心研究梅毒遺傳一問題如毒旣入骨而手足拘攣及風　等之原因皆能實騐明瞭傅尼安與其徒乃查考梅毒全科證明毒中腦部乃發爲一種神經病往往神志不清好作幻想又研究梅毒與社會之關係使社會中人深信梅毒之難　籌畫長期治療方法并决定凡曾患梅毒之人雖已痊愈然仍不宜立時婚嫁必待歡年之後梅毒散失方可不致傳染凡此數端皆關緊要而最重要者即在發明輕癱及脊腦後柱硬症均與梅毒有密切之關係蓋症雖不固病源則一也復研究婚嫁與患梅毒症之問題亦言我中肯誠不朽之論也 
自各大醫家研究後梅毒症之病勢病理及遺傳性種種考察可謂完全且已造乎精徵之域矣於以知梅毒之知識所以能與年俱進者賞環球各醫家與有營焉而其中最著之人物英國有韓金生（Jona　anHutolinson）意大利有霍飛德（Ｐufeta）德國有斐周（Ｖirchow）美國有戴祿（Ｔaylor）然則梅毒問題有今日之完　者非各醫家如意研究曷克臻此 
　　十九世紀梅毒症之狀况近世醫家之於梅毒症其知識日益增發明亦已益新而於昔日發明之各大醫家反漠然視之不以爲念要知若非彼輩研究之功則梅毒知識安有今日之美備此非過言按之醫學史皆班班可考如梅毒種種之病狀與入臓腑之緣由腦筋失靈及神經等症之原因在昔均已實騐明晰即梅毒與婚姻問題之關係亦曾數經討論各種預防方法業經次第發明故梅毒一症於實騐方面進步已達極點試再簡括言之梅毒一科能討論者無不討論能力爲者已力爲之各醫家之用心此症實與用心他種重大症候無少差異 
[平房梯步（美國式住屋之特點）]  
　　新大陸美景五十五 
　　美國式住屋有一特點即每家有地窖有時窖室之門其高度反與時代之代簷民戶相齊窖室上層之平房自當如尋常樓心之拾級圖所示爲梯步上端進門處進此門時固尙未登樓也此事雖細可戶牗之高下以比較中美兩國人民自山思想程度亦足爲一種較準云（一九一六年春在美京Ｇ街一九一七號留影一之） 
　　甚且過之然則近世各醫家安可數典忘祖耶 
　　然而梅毒症最重要之問題亦有未經發明完備者即梅毒之菌尙未查出梅毒之治法雖有成效而尚未十分精明蓋其中有一至困難之點即種梅毒於獸類之身竟不發生梅毒遂致無可試騐故此二者必俟獸類可種梅毒而發生梅毒方可試騐而後方能明瞭當二十世紀之初曾經試騐一次結果甚不見佳至於近年來梅毒知識曾否增進下章當詳論之 
雜錄 
[小說雜談（十五）] [  瘦鵑]  
　　西方小說以能描寫社會者爲工囂俄爲法蘭西社會小說第一作手傑作如（哀史）Ｌes　Mrerable（罪史）Ｔhe　Last　Days　of　aＣondemned　Man　諸書健筆獨扛刻意爲社會寫照悲天憫人之懷一發而不可自遏故其逹之於文者亦沈痛刻骨如聽哀鵑中夜聲聲作泣血啼也囂俄所作類爲長篇鉅著舍以上二書外尙有（九十三年）（噫有情）吾夫人廟之駘背人）諸作俱有名論其意境固在大仲馬上狄根司則（賊史）一書差足與之抗衡耳囂俄短篇未多予求之五年僅得（格勞德葉安）Claude　Gueuk一作大旨謂人生罪惡率爲社會逼迫而成一唱三歎不忍卒讀如入之影戲名片（難堪）中亦大足令人雪沸也茲述其本事如下巴黎有工人格勞德葉安著未嘗學問而能敏多智與尋常工人異家有妻子得　以温飽焉某年冬格勞德失業無以膽妻子坐困多日遂去而行竊　敗捉將官裏去判監禁五年科　之重殆與盜刼等矣旣人獄日　苦工格勞德固誠懸頗能不辭勞瘁勤於所事工場中有監督　人也性暴唯有若　虎一日以輕溥語進格勞德謂其妻貌美居處有郎矣格勞德不與較而疑信亦參半由是長日緘默不作一語似沈沈作深思者順其狀貌絶咸厲似能　伏羣囚人咸以格勞德渠魁格勞德出一言無不遵從如是數月儼然寫獄中之王矣工場監督深嫉之顧亦無如何也格勞德身至壯碩健於食厭中所予麵包常苦弗足因变常覺腹鋖會有少年囚徒挨爾平者與格勞德頗相得每分其分食之二人同起同息有類手足監督窺其狀弗善也故移挨爾平人他獄於是格勞德復苦飢中心憤極則日向監督索挨爾平監督腹誹之殊不之應積日旣久殺機遂動一夕挾斧於懷先向羣囚演說苦衷羣囚皆泣下復出其所有分贈之届時監督至格勞德仍索挨爾平不應遂殺監督繼出短剪自揕其胸被創甚劇少愈處死刑格勞德亦不悲出所蓄五法郎授敎士曰請以予貧民遂就刑予嘗譯斯篇名之曰貧民血舉以告人咸爲感泣云 
小說 
[西班牙之女賊] [  雛鶴譯]  
　　老媼立輟所事縐頰中滿盛笑容喃喃上歡迎詞詎悉不言姑娘所在羅羅不耐曰汝言姑娘何在足矣老媼始斷詞謝曰姑娘耶余誠老昏未爲貴人告姑娘茲在第三層與諸王族作談話也及抵第三層見挑絲丹據沙發椅而坐左側爲一瘦頎之中年婦盛飾麗服態至婉孌又其側爲一綠衣少女方按其批耶納而歌意態蘭珊嬰婉至可髮且襯以潔白之纖膚嬌艶益至無匹隔座一爲鬚髯如戟之老人一爲偉頎之中年各噙其菸斗作冥患狀羅羅旣入室桃絲丹立離座與之引手狀至親暱羅羅亦鞠躬報之更與諸客一一爲禮諸客亦立攢集各互授名剌則知中年婦名雪雅爲伯爵夫人少女名瑪麗即夫人之嬌娃也蝟髯龍鐘之老人爲喬斯中將因老已退伍壯者爲頤納少將少將操純粹之法語欵欵而言其孄熟初無遜土著其言日夙耳巴黎警政其辦法之精密足爲全歐冠今日又覿　政中領袖忻喜益至無極余今掬至誠摰之忱敬祝先生政躬康泰言旣睨羅羅作答銳準深目有類　準之覓小鳥狀至獰怖羅羅雖警署中人獰惡狡黠習見不鮮然至此亦不免中懾第不欲示怯於人乃强鎭定作謙詞答之答未半怱磔磔之笑聲發自背後亟廻顧則老人正張其濃髯之吻噴出所吸之烟也笑聲甫寂乃發語曰頤納誠健談然可休矣何絮絮作僞謙虚擲金樣之流光邪羅羅愕然半响不知所答覺此老人語語夾芒鋒而出良不類病人聲調設非桃丹絲介紹者又疑其心懷叵測矣旋又聞老人續語曰羅羅先生恕余老病無狀不能爲足下禮余茲挾病來法一爲瞻仰碩麗之法京與夫拿破侖墳墓及鐵塔巴黎繁盛夙爲余所企慕茲得蒞此誠大快事語次即自一小金盒内取其於料納諸斗更劃一燐寸吸之即啣斗續其語曰間或得一壯麗之咖啡館覓一醉尤佳羅羅微鞠其躬致詞曰下走茲得獲與諸貴族共聚一室更談笑爲歡其樂意所充至如膺鐵十字之勳章覺有無上之榮　降諸身嚮導之任尤爲余地主之誼當所應盡也明日者遲君等於馬蘭咖啡館更邀敝國諸勳爵作伴爲諸君介紹羅羅正滔滔有詞怱有清脆之聲發自座右 
[自由談之自由談] [  不冷]  
　　横行與游行中國各界結隊游行以示　福州日僑亦結隊横行以示威以外表論遊行固不若橫行示戴之甚然横行豈眞能久哉 
　　多事君豪春醪　圑柳遺鳳生尙志許嘯桐蔣夢芸枕綠雲紡秦之銜周森友顧鼎元谷僧莊蔚心劉仁航雛鶴諸君鑒十一月份辱承投稿略備潤資請各具條蓋章並書明住址向本館會計處支取爲盼此佈編輯部啓 
 
 

Page 15

 
 
   
 
 

Page 16

 
 
   
 
