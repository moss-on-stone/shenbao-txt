# 1912 - 285 - 4914250

 

Page 1

 
 
社論 
[外交方面之危言（三）（警）（限）]  
　　俄人野心 
　　承認外蒙獨立之由來 
　　欲逐逐而視耽耽日思刲割吾國以自肥者日人而外厥惟俄國俄國之政策實其輿論有以促成之而烏勒米耶報其允著也吾聞其語吾見其心矣 
烏勒米耶報初具半官之性質不依附政府爲宗旨今漸己獨立攻擊非難無所畏忌其闗於蒙古 
立論尤多激烈之談深咎其政府之手叚殊不敏捷亦可見狡焉思逞之心何國蔑有而侮弱攻亡之實例自古有然大可爲吾人之暮鼓晨鐘也蒙亂初起吾政府不得已而謀所以鎭撫之者遂進兵於科布多庫倫政府亦出兵應之此六月間事也當時烏勒米耶報於社論中有題爲科布多者其言曰外相薩沙烏氏在其議會演說謂對於北部蒙古不認支那之主權而與蒙古以援助至西部蒙古則未嘗言及夫吾人本不願占領北部及西部蒙古旣决定援助北部蒙古决非忽西部蒙古而不顧也西部之風俗習慣及種種闗係純與北部同欲成一中俄問之所謂緩衝地即在以此緩衝地及於兩國國境一帶是則中俄兩國均爲有利要之但使西部蒙古如喀爾喀之獨立足矣 
又曰中蒙兩軍之勝負本難豫測蒙古兵破即我國國境一帶陷於危地而政府從來對於北部蒙古所擘畫者根本上亦爲之破壞委西部蒙古於不顧實大失策愚以爲援西部不在實力但以毅然之决心通告中國官吏足矣過此時機恐未易逹此目的也其鞭策政府以盡力於西部如此其後又有題爲我在蒙古之地位一論就當時新任之陸外兩相對於新聞記者所發表之政見其未項有現應盡力鎭撫革命後屢起叛亂之各邊地爲俄國最大事項云云其社說劈頭論之曰俄國外務當局者於此與中國政府之意見同皆不欲蒙古之獨立所異者中國政府全然欲蒙古復其舊狀俄國政府則於蒙古所希望最切者許其一二而己 
繼又挪揄其政府之優柔不斷曰由理論上解决蒙古自治之制限範圍實爲將來之問題就事實論之不但當使蒙古爲自治閣且當使之　獨立 
 
 
 

Page 2

 
 
國吾人乃得與庫倫政府議與蒙古有闗係之事項就令此政府推倒他政府起而代之此亦不過爲權利之相續者相續者而仍爲蒙古人自應繼承前任之施政方針萬一爲他種人之政府取得其政權以有根深蒂固相與爲習之地方利害闗係終不能破壞其前任之施政方針也 
由此觀之烏勒米耶報所主張之點一爲俄國之勢力必擴張至西部以北部蒙古爲其舊時經營者欲逞其野心不可不設定其新勢力二擴張其勢力之方法在排除中國之主權而使之獨立以施其徐爲收拾之計三默認庫倫政府與之訂權利取得之契約以坐收其漁人之利蓋前兩策僅爲普通人所主張之一種野心而巳至第三策則狡而且險彼挾其横厲無前之概不復知所謂公理其對於蒙古而與以援助非有愛於蒙古也欲取得蒙古之權利而己故其意若曰蒙成可也蒙敗亦無不可也惟吾之權利不可失彼俄人狡焉思逞之心不足責抑如冥頑不靈之庫倫活佛自以爲依頼俄人得所憑籍而不知俄人之所以援助之者其本心如此亦可以廢然自返矣今俄内國騷動巴爾幹之戰雲益急於蒙古方面宜稍平靜不謂承認外蒙獨立之消息忽又喧傳一時乃知彼俄人之處心積慮己久而和平終不可望也 
命令 
[十月二十二日臨時大總統命令]  
　　參議院咨議决印花稅法本大總統按照約法第三十條公布之此令 
[專電]  
　　北京電政府聞前俄使廓索維慈赴庫倫後即宣布承認外蒙獨立消息頗爲憤恨擬電駐俄鄭代辦從速提出抗議 
　　北京電省制案虚三級制雖經國務會議議决因又有人反對尙未提交參議院各議員以此案修改己延宕四星期議决即日咨催交議 
　　北京電袁總統因升允有暗與外蒙活佛勾結爲亂情事己下令嚴緝務獲究辦 
　　北京電度量權衡案工商部己擬定說明書及推行法提交參議院議决 
　　北京電綏遠城當蒙邊要衝政府特電張紹曾妥爲防範 
　　北京電實業共濟會昨日開大會於安徽館到者約四百餘人公推孫中山黄克强爲名譽會長貢桑諾爾布爲正會長王賡楊度爲副會長王學曾擔任籌備銀行事宜 
　　南京電孫中山前晚（二十）三時抵下闗程都督赴車站歡迎翌晨要塞司令長洪承點陪看幕府山砲台并舉行閱操式 
　　南京電國民黨寧支部昨日（二十二）假第一舞台開歡迎大會孫中山蒞會演說到會者約數千人 
　　南京電孫中山昨日（二十二）午後即趁兵輪上駛叅觀沿江砲台並前往考察萍鄉煤礦 
　　南京電第十師長吳紹璘昨電程都督欠餉積多懇提發八月份全餉後將本師部取銷 
　　南京電程都督現將陸軍各旅長曁旅長同級應補軍官等三十員造具履歷咨行陸軍部註册 
　　南京電津浦貨捐局長戴石昨將委用人員及征收情形呈請程督鑒核 
[特約路透電]  
　　北京電意國駐京公使前因中國以鹽課爲克里斯浦借欵抵押物特向中政府抗議今己由外交部備文答覆並將財政部之報告抄示該使内謂鹽課爲庚子賠歀額外之抵押物時僅抵銀十二兆兩今將鹽課加意整頓之後所收必不止此數而以盈收者另作他項抵押物並無不合云云外交團不日將開會討論此事蓋如承認中政府此議則海闗入稅一層勢必又生枝節故料各國必同意反對云 
　　北京電外交團將開會討論外交總長梁孟亭拜會問題惟法國公使抵京時梁己履任故即前往拜會除該使外餘均與外交部不相過從據中國各報載稱法使現願爲中國及國際團之調停人 
　　北京電外交總長梁孟亭與駐京各國公使相持不肯先行拜會一節大約將由中國自出轉圜目下暫依舊例辦理約定俟各國承認中華民　後再行解决此事　　北京電内蒙古喀喇沁親王近曾由袁總統錫以勳位該親王任蒙藏事務局長後與駐京各國公使頗爲接洽今願竭力謀令蒙古各郡與民國政府聮絡以增交誼該親王勢力頗大實爲聮合漢蒙堅固之闗鍵云 
　　北京電此間咸信俄國現因巴爾幹之風雲緊急　該地紛擾不己俄將調西比利亞戍軍赴東歐防堵故其對蒙之態度似較遣派廓索維慈赴蒙時較爲和平按此係外間擬議之詞恐非事實 
　　北京電據中國消息西藏華軍現爲雪阻不能前進己擇地度冬尹都督亦己派人接其家眷至營 
　　南京電孫中山昨日抵此在第一舞臺内演說聽者甚衆孫君力勸國民信任中央政府竭力輔助之普提倡借用外債興築鐵路中加主權斷不致因此受損云 
　　蕪湖電孫中山明晨將抵此間 
　　武昌電同胞會會董保希譯音登極長之廣告謂己呈請黎都督勿禁該會業經批准成立云云按該會疑與哥老會相同 
　　西京電西京大學昨夜失慎工科及化學科實驗室並機器講堂等全行焚燬損失之數約日洋五十萬元 
[譯電]  
　　北京電日本似己决意與六國銀行團分離 
　　北京電印花稅稅則業己宣布凡收條文契數在十元以内者須付稅洋一分數臣則付二分一角一圓不等政府深望此後大增稅源 
　　北京電政府雖濫以爵號加封蒙人而蒙人毫不滿意　日仍有警報到京 
　　北京電梁啓超入京後並無動靜政府擬畀以某職梁辭不受欲將其所辦之國風報移至北京 
　　東京電日本駐紥天津漢口軍隊不日均將回國由第十五師團前往瓜代 
　　栢林電山東鐵路公司購買山東礦務公司一事己暫行作罷 
　　倫敦電今日下議院集議時　一黨議員里斯君以中國禁煙問題質問政府即由外務次長阿克倫君起而作答謂政府目下深知中國處境之困難故不欲因其不能實行逐漸減種爲粟而亦不復履行鴉片條約故政府日後或將重行討論該問題云 
　　芝加哥電羅斯佛已由此赴哇斯特培住宅　　柏林電一千九百十三年俄國預算案尋常人欵其羅卜三千一百六十九兆尋常出欵共羅卜二千九百八十八兆特别入欵約需羅卜十兆特别出欵約需羅卜二百二十一兆内有二十九兆擬用以償還　務 
　　倫敦電英皇己將闗於巴爾幹戰事之中立布告文批准 
　　蘇菲亞電據官場電稱布爾茄利亞大軍己向各方面進發土軍紛紛退走毫無秩序委棄槍砲子彈糧食甚夥土耳其先鋒隊哨兵己進至宼克基里蹇附近阿特里安洛浦周圍已環築砲臺今豫料歐洲將有歷史上未見之劇戰與戰之兵士大約共有五十萬人之衆泰晤士報訪事曾來電陳述戰情之重大並言本月底之前土耳其可出七十萬人以臨戰場届時或將侵入東羅馬尼以拒布爾茄利亞之進改云 
　　巴特戈里柴電芒台里格洛大軍己佔據格新其芒軍曾用伏兵截斷土將哈西姆培所統之阿爾皮利亞人二千名該軍欲圖克復皮蘭者也其統將及兵士二百八十名己爲芒軍擒獲 
　　西汀其電據官場宣稱芒軍與士軍激戰兩日之後巳佔據泊拉伐 
　　倫敦電蘇菲亞及君士坦丁均宣布日内將轟擊伐拉港據蘇菲亞消息聲稱僅見土耳其兵艦三艘在三英里之外開砲數次均未命中旋即引退土政府照會列强謂將轟擊伐拉及白茄斯兩地 
蘇菲亞電土耳其艦隊現在港外游弋並未重行轟擊 
　　培爾格萊特電據里據大本營來電聲稱土軍塹濠及維蘭牙周圍之土境均入塞軍之手塞軍巳將土軍逐過摩拉伐山谷並佔據白茄洛伐山巓由此可逹維蘭牙之西南 
　　雅典電希軍與土軍大戰四小時後己佔據愛那沙拉希臘王太子親自督陣損失甚微 
　　倫敦電希臘大軍在愛那沙拉奪獲大砲七尊又在末斯太法派沙奪獲大砲五尊 
　　栢林電巴爾幹各處均己開戰巴爾幹各邦均出示命興十字軍以拒土耳其 
[公電]  
　　廣福致大總統電大總統副總統國務院參議院鈞鑒新伊犂組織照約雙方協商早經立案伊派代表赴省及馮代表特民經各界挾留亦先後電呈在案上月寒日開議楊督主張軍民合治以都督兼總監設軍務財政參謀敎育外交内務實業司法八司軍務財政新伊各一餘由雙方協商荐任福深知合治之有害無利向不主張而屢見於赴新代表函訴受忌受制加之對内對外之困難期早統一覆電認可惟對都督兼總監一節以福在　數十年之經歷觀察之楊督本係吏才總監兼都督設軍事　高機闗輔助則流弊尙不至無窮若以都督兼總監勢必偏重軍事則地方之進化無期外人之觀聽亦惑邊局實闗重要宜一勞永逸不宜遷就貽患否則尾大不掉又不能再事更張阻碍進行不能挽救然福望統一心切不欲明言使多疑者别生枝節僅據法理協商謂參謀不宜設司仿照雲南成案設廳專管軍事計劃總務廳設承政廳爲民事行政統系使軍民兩政秩序井然軍財兩司楊督謂新伊各一福審度時勢省城向爲財政出納總匯人才雲聚財政歸新省一方組織以收駕輕就熟之效開誠布公可矢天日乃楊督覆電一則曰再行磋商再則曰己經議决且不審時勢毫無理由逕言財政歸伊軍政歸新意甚决絶語多負氣福固蒙旗戇直而粗知大義豈肯作意氣之爭致遲統一惟念福平日事上待下均以誠意相與當茲組織未成竊以爲福與楊均負安危之責旣知不能不言故復電勸其眞誠且切責以大局爲前提一面傳集各界會商設善後調查各局爲清理取消各手續一面迭催楊督瀝述若不早日統一對内對外均有困難之情况不料半月之久音信都渺昨忽迭據代表來電謂揚督欲派員來伊清理財政囑福電請派人謂議決條件己經楊督呈國務院批准施行夫統一在卽清理財政本係題中應有之義何以欲得軍務時則以財政推伊迨福一與商明知伊犂財政困難則又以清理相挾且有何隔國必使代表轉逹要福自請派員是何居心誠不可解至謂議决條件無論内容如何福未接通告無從得悉即使議決如前電用八司之制豈能不使福知卽由楊督一人主持呈院批准况八司之制福並未贊同乎並接援阿馬支隊長來電稱楊督電怕親王畢參贊飭伊軍餉章改照新省一律斯不但新伊尙未統一不可强同而行軍命脈豈可倉卒更張倘不幸譁潰支隊長不能担責等因查楊督此舉苟係存心激陷伊軍則己否則軍旅之事豈可操切苟顧逷局必不出此除馳電撫慰馬支隊長外查現在伊犁各界對於組織違約羣情大憤以爲似此共和母寧專制與其空有雙方之名不如取消軍政二界巳經同意擬請自福以下全體辭職一月内由楊督派人來伊接替免使外人騰笑我新伊不能受中央命令也除電楊督外合肅電聞立盻賜覆伊黎廣福　 
　　財政部致各省都督電國稅地方稅本部現在提議劃分其未分以前凡由賦　糧鹽課闗稅厘契稅礦稅當牙烟酒糖茶等稅向爲國家收入者其如何革除改良應繳中央政府提交議院議决施行現在各省行政長官望勿以此種議案提交省會以清權限而重稅法特此電　希查照巧 
　　内務總長通電此次選舉爲我國四千年來之創局一切籌備方法不可不格外慎重前經本總長撰擬通告全國選舉人文一件電由各省轉飭照文印刷分送等因意在使人民　然於選舉人利益不至抛棄權利現在迭據人民呈稱請將前　通告原文編成白話淺說通電各省印刷分送等語該呈等所稱各節不爲無見惟各省方言不一若由京師編發或因言文之隔膜恐効力仍難普及應卽電違各省選舉總監督轉飭各初覆選監督按照前發通告原文并速本月初八日所奉大總统令分别編成白話淺說分送民　一面派員分途演說務使人人皆蹺然於選舉權之可貴庶選舉可期公平以副大總统迭次闗懷選舉之　　特此電逹務希速辦 
　　程都督致籌備國會事務局電銑　悉查衆議院及省　會議員選舉法法文用語有稱選舉權而不詳稱選舉議員權有稱被選舉權而不詳稱被選舉爲議員權蓋以條文順序先經詳稱有選舉議員之權及得被選舉爲議員字樣在前且各木之標皆稱議員選舉法故也貴局疊次來電認入解釋範圍因生廣狹異議　省因選舉人紛紛責問是以一再奉商藉期正確耳議覆 
　　萬國鼎來電各報館旣甯蘇支部鑒常州同盟會同志會合組國民黨鄙人並未脫黨近有人揑名電報館支部定須根究萬國鼎個 
要聞一 
[鹽稅抵借洋欵始末記]  
　　倫敦新借欵告成後六國銀行團在外揚言鹽稅抵押巳盡不得再以此項爲抵押物措詞不免誤會係未知中國確實情形所致茲悉十月十五日態希齡有復財政部一函備載鹽稅抵欵數目原函錄下昨奉文電詢及鹽稅抵押數目等因查敝處八月二十一日復白啓祿函及八月二十二日擬復劉代表電所稱己抵鹽欵二千四百萬兩係令部員潤普查照歷年借欵合同載明抵額彚計其有合同中未及列舉抵額者如後附說明書第二項庚子賠欵一千二百萬兩則以前清户部當時收入額爲依據第三項贖回京漢鐵路一百五十餘萬兩則以本息還期估算並攤分稅鹽各半爲依據第四項湖北滙豐銀行借欵第五項江南維持巿面借欵第六項湖北借銀還銀債欵則以本銀實额爲依據倘均按照年攤扣算己抵者不過一千九百七十八萬兩尙不至二千四百餘萬也茲將說明書另鈔呈覽乞再交潤普君詳細核算然後詳列一表譯成西文附以說明登報公布使中外人咸瞭然於抵欵之綽綽有餘也說明書附後 
一續借英德洋欵一百八十萬兩 
　查西曆一千八百九十八年續借英　洋欵一千六百萬磅　明以宜昌鹽釐並加價銀一百萬兩卾岸鹽釐五十萬兩皖岸鹽釐三十萬兩共　一百八十萬兩爲抵押 
二庚子賠欵一千二百餘萬兩 
查西曆一千九百一年辛丑和約第五　第三項所載鹽政各進項據前清光緒二十九年户部所編各省歳入表内列鹽課徵銀一千一百二十六萬九千八百六十五兩零又錢二百二十四萬零零四十四串以錢合銀約共一千二百餘萬兩辛丑和約第五欵第三項即係指此數而言蓋當時取入額實只此 
 
 
 

Page 3

 
 
數也嗣後户部每年由　　　　撥付賠歀亦不過一千一　　　　　　之數部員潤普編製借欵抵押表僅載八百萬兩非撥付之實數也 
三贖回京漢鐵路借欵一百五十餘萬兩 
查西曆一千九百零八年贖回京漢鐵路借欵五百萬磅載明以直隸江蘇湖北各稅及鹽觔加價爲抵押而不指明該入欵數目茲以磅價合銀約計三千五百萬兩又以五釐息及還期三十年扣算每年鹽務項下約攤本息銀一百五十餘萬兩蓋合同中抵押品尙有直蘇卾三省各稅劈分一半鹽欵約應抵出一百五十餘萬兩 
四湖北滙豐銀行借欵五十萬兩 
查西曆一千九百九年湖北省匯豐銀行借欵五十萬兩七釐行息還期十年以宜昌鹽釐作抵未載所抵額數然以七厘息及還期扣算每年只應抵及八萬五千兩茲因未載抵額姑以五十萬扣算 
五江南維持巿面借欵三百萬兩 
查西曆一千九百十年江南省維持巿而借欵三百萬兩七厘行息還期六年以江南鹽觔加價湘卾贛皖四處収回復價湘卾贛皖八成鹽釐兩淮海分司五成鹽釐等項作抵未載所抵額數然以七釐息及還期扣算每年只應攤還七十一萬兩茲因未載抵額姑以三百萬兩扣算 
六湖北借銀還銀債欵二百萬兩 
查西曆一千九百十一年湖北省向匯豐銀行借銀還銀債欵二百萬兩七厘行息還期十年以宜昌鹽厘作抵未載所抵額數然以七厘息及還期扣算每年只應攤還三十四萬兩茲因未載抵額姑以二百萬兩扣算 
七幣制實業借欵二百五十萬兩 
查西曆一千九百十一年四國銀團幣制實業借歀一千萬磅載明以各省鹽觔新加價二百五十萬兩作抵 
八湘卾境内粤漢鐵路借欵五十五萬兩 
查西曆一千九百十一年湘卾境内粤漢鐵路借歀六百萬磅載明以川淮鹽局江防經費三十萬兩及湖南鹽道庫正釐二十五六萬兩作抵 
九湘卾境内粤漢卾境川漢鐵路借欵三十萬兩 
查西曆一千九百十一年湘卾境内粤漢卾境川漢鐵路借欵六百萬磅載明以川淮鹽局二文新捐銀三十萬兩作抵 
以上九項己抵鹽欵合計二千四百一十五萬兩故前後　代表電及致白啓祿函所稱已抵鹽欵二千四百萬兩即指此也若據第四第五第六等項合同中未載明所抵之額而就其借欵數目按年攤分本息計之合共己抵鹽欵不過一千九百七十八萬五千兩并不至二千四百一十五萬兩之數也今卽以倫敦新借欵一千萬磅而論約扣合銀七千萬兩五厘行息還期四十年第十一年還本起每年只應攤還本息銀五百八十餘萬兩以我國鹽欵收入總額四千七百五十一萬兩除上九項巳抵鹽欵二千四百一十五萬又加入此次新抵五百八十餘萬兩外尙有一千七百餘萬兩之欵可再抵借也　　民國元年以前各項借欵按年陸續歸還則所付之息次第减少迨至各欵還清而所餘抵欵亦更有赢無絀矣彼六國銀團安能藉口鹽欵之巳抵而阻我借欵之進行耶 
　　又聞八月二十一日熊希齡有函致白啟祿其文云昨接駐英劉代表電謂晤莫禮遜君云及鹽稅爲庚子賠欵抵押何能再押等語莫禮遜君此言甚屬誤會（中略）庚子以前前清户部鹽政進項只有一千二百餘萬兩庚子以後鹽稅日有增加直至宣統三年清理財政各省收欵眞實數目和盤托出故宣統三年預算册全年收入竟增至四千七百萬兩之多非如庚子以前一千二百萬兩之舊額也除庚子賠欵及一千九百八年以後七次借歀己抵鹽稅二千四百萬兩外尙餘二千三百萬兩可以作抵均係確實可靠之數不然庚子賠欵每年不過二千萬兩且有庚子和約第五欵第一項新闗稅第二項常闗稅第四項進口貨稅增至值百抽五等欵抵撥何至將全年四千七百萬兩之全額概以押也舉此一端足見莫禮遜君之言係未知中國確實情形現己由財政部電告劉代表如姜克生有電來詢乞台端以此告之免致疑誤 
[財政部整頓鹽務辦法]  
　　總統府曰前派秘書胡鈞到財政部商榷鹽務辦法以借用引地及鹽斤加價爲標準各就本省情形酌量辦理不必畫一財政部之主張如下（一）各省食賤食貴苦樂不均遂有借用引地之議而引地則又易啟爭端如河南汝光借用蘆鹽淮地起而爭之此須有一定之统系以資劃一（二）產數少於銷數及銷數少於產數其價易至不平須將產數與銷數相權以平其價（三）破除引地須由中央調度支配以免紛爭（四）各省鹽稅因案迭加輕重不等諸多不便擬歸入國稅草案以求统一（五）擬就鹽稅鹽價分别等级寓加價於平價之中以劃一鹽價之引綫 
[國務院改革倉場之手續]  
　　國務院迭次提議倉場總督衙門不合於民國制度且其中弊賣叢生故亟應改革現擬改倉場爲北京儲米局局長一席由總理推荐熟悉漕運情形者委任之並將各倉監督嚴加考騐以求用得其人茲將所擬改革辦法四則錄之如下（一）設儲米專局於北京設總局於南京分局於上海所有大米均按時價収買存積局内（二）分期輸運來京（三）建設倉房存米之處概用木板建築以免潮濕腐朽之患（四）改官運爲商家包運 
[參議院十四日紀事]  
　　北京參議院特派員 
　　參議院於十月十號及十一號因國慶日停會兩日十二號又係星期六照章非常會之期直至十四日星期一始開例會是日微雨議員到院略遲開會時巳　九點三刻鐘先報告各項文件一日本衆議員觀光團於二十三到京應籌商　接方法二等備國會事務局咨請收管財政學堂以備改造衆議院三内務部咨卓索克翻盟選舉永昌爲參議員議長聲言蒙古參議員現有缺額二名一爲　桑諾爾布又一爲棍布克楚隆此二人向未到是否即可另補他人張耀曾言貢桑諾爾布現爲蒙藏事務局總裁是現任行政官照參議院法當然不能兼任己失去參議員之資格棍布克楚隆當選知照參議院後巳閱五月尙未到院照參議院法各省參議員本限二十日到院雖蒙藏不在此例究不能遲延至五月之久亦　在取消之列議長謂前一事係當然後一事尙須表决付表决時多數贊成遂由蒙古參議員張樹桐及永昌二人遞補四財政部咨稱照會計法第一條規定請辦理民國二年一月至六月出人預算議長聲言參議院預算不能辦至明年六月因國會至遲明年二三月成立且由一院改爲兩院無從預估故本院預算祗可辦至明年二月或三月爲止衆亦無異議報告畢阮慶瀾動議省制省官制案撤回時本云以一星期爲限今己閱三星期尙未覆交應卽咨催衆均贊成遂照議事日程開議第一案爲衆議院議員選舉法第六條第五欵之解釋案係大總統據黑龍江都督電稱該省滿漢雜居識漢文者極少請變通選舉法第六條第五欵不識文字之制限援蒙藏辦法以識清文者爲合格諮詢本院答復此事本不能照准因黑龍江旣改行省當與内地一律該條不識文字之制限當然以不識漢文爲正解此於國語國文之统一及選舉資格之法律上統一均有闗係自不能拔用蒙藏之例而阮慶瀾以爲蒙藏旣可變通黑龍江之旗人亦應援例不知蒙藏固適用特别法與各行省不同者也（未完） 
時評一 
[蒙古休矣]  
　　自俄廓氏赴蒙消息傳布後說者謂因巴爾幹風雲日急俄人不暇兼顧蒙事故赴蒙以止其與中國開戰斯眞中國之絶好機會也不料廓氏此行實係宣布俄廷承認外蒙獨立乘中國不備而突然表示其夙所主張之政策將使由獨立而變爲保護由保護而收爲領土此則深可駭怪者矣 
英日俄三國之協定對華政策早己喧傳於報紙今俄旣首先承認獨立則此外野心勃勃之各國勢必接踵而起而我國大局之危險又不僅在取消獨立之無望也彼總理國是者猶謂此後外交當不致再有萬難解决之問題今聞廓氏言其將何說以處此 
或曰俄人之干涉甚無理也吾當執正義以拒絶之然而正義不足以服俄人也俄苟懼是必不貿然爲此承認之舉戕訴之武力乎則中國之武力果足以與俄抗衡否將求諸靈敏之外交家乎則中國之外交家果有靈敏之手腕否嗚呼蒙古 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[借欵消息種種]  
　　（甲）闗於大借欵者 
　　小田切之調停自千萬磅小借欵成立後閧傳大借欵决裂實則在京各代表及倫敦銀行團屢次開會協商均主張條件稍爲退讓仍舊繼續進行故日來與政府雖無正式會議内中亦並未斷絶闗係近見吾國内幕漸趨平穏外界投資又極踴躍故六國銀行團巳有悔悟之意加之日本正金銀行代表小田切暗中竭力調停前曾以銀行團名義致電倫敦聞現巳接到覆電謂持論極是准照此辦理惟須與中國政府另訂信約限制用途云云近小田切氏己將此電傳觀各代表現正與周總長磋商條件云 
　　周總長之主張小田切氏自接倫敦覆電後卽與政府一再磋商雖未充分解决然業己議有頭緒茲據周總長提出之修正條件約有敷端（一）原提條件之第一項周總長主張改爲由中國設立之國家銀行自行經理（二）聘用外人監理實業一條改爲用否須由中國自主（三）聘用財政顧問一條改爲由中國自由選聘（四）債票未售完之先不得自由借債一條添加如有緊急時亦可商請第未商請以前不得向别國借欵云云以上所修正四條件銀行團各代表均有允諾之意惟於借欵額數總長則主張暫以二萬萬爲定額俟正式政府成立後再行續借而銀行團則藉口續票不易分配堅不承認减少債額現正磋商此節俟得同意之定額後始再接續開議云 
[（乙）闗於小借欵者]  
　　小借歀又受磅虧小借欵原訂交欵期限十月内交一百萬磅近因財政部需歀孔亟周總長日前親往天津麥加利銀行磋商請其於十五號以前先將此欵滙到己經麥加利銀行許諾然至今除由該銀行匯交蘇督十五萬磅外其他尙未交付周總長又派人催取該行謂此欵早交十五萬倘以後磅價一有虧折須先將應付之欵作成折扣以免將來該行吃虧周總長無可如何現巳應允矣 
　　劉玉麟電請頒印前日駐英劉代表電致政府謂千萬磅借欵成立後其所售債票均須蓋中國代表印信舊有者係前清所頒發文字不合體例務請從速頒發以便蓋用 
（丙）闗於外省者 
　　廣東之借欵粤都督近以行政軍餉各項經費萬分竭蹶擬以地租作抵向美國某公司商借五百萬美金特電詢中央近聞財政部以向來借歀止有以鹽稅闗稅及路礦作抵從未有以地租作抵者故可否尙未决定云 
　　貴州之借欵黔省唐都督以該省地瘠民貧自經此次光復財政益形竭蹶故擬向某國借債二百萬特電告政府聞擬以滇銷鹽課及釐金二項作抵云 
[程都督不許下闗劃巿]  
　　下闗公民强劃該埠爲巿爭執日久迄未解决日前南京府將該埠另組巿制情形呈報都督茲奉都督指令云查此案紛爭不巳殊無理由本都督姑念葉家寳等未　章制不予遽加斥責試再爲剴切言之須知江寧巿固有區域如果應行變更必經江寧巿議事會擬具草案移交縣議事會議决者葉家寶等任意劃出江寧巿中之下闗一部另成一巿則爲巿鄉制第三條所不許如謂該地方户口稠密似宜劃區辦事以資便利亦祇能就江寧巿境之内劃分數區專設區董辦理區内事宜若在江寧巿中劃出下闗一部另成一巿又爲巿鄉制第十一條所不許如謂鄰境有公民過少之鄉情願合併辦理亦應與江寧中合併若與江寧巿中之下闗一部合併另成一巿則與巿鄉制第十二條所規定者未符仍不能許也兼之下闗係自闢通商場所未便擴充區域致日後外交多所紏葛前經指令該府知事飭知遵照在案旣據該府知事錄令照會前商埠局長茅逎經查照轉知葉家寳等遵照該前局長何以仍聽葉家實等在該局開會並蒞場監督選舉殊屬不解惟嗣據該前局長呈稱是日該公民等開會仍借該局地方該局長始而蒞場詺　會原由繼因另有公務卽行他往并未監督選舉理合據實聲明等語是該前局長尙無監督選舉情事自應免予詰責仰該府知事轉知江寧巿公所仍照該巿固有區域境界迅速照章組成機闗辦理自治事宜至下闗爲商業繁盛之區應由該巿設議事會籌議辦法以期該區應辦事宜容易隨時舉辦而全巿地方仍得均平發逹是爲至要一面移知該巿下闗商埠局長轉飭葉家寳等仍遵前令所有擅自私設之下闗自治籌辦處卽行撤銷以符定制此令 
[江北綠營改組]  
　　程都督現據鹽城縣商議等會擬裁撤綠營改紡巡警等情常指令云查裁撤江北綠營一　　准劉護軍使咨復辦法江北綠營兵額原係水陸十一營内有鹽城東海洪湖水師三營巡緝河港防護地方尙　得力未可驟裁不得不更定名稱以新耳目變通章制冀收實效其中左兩營同駐清河似可裁弱留强拔補陸軍缺額其餘淮安海州宿遷洋河佃湖廟灣六營分駐山陽桃源安東阜寗東海沐陽宿遷邳縣等八縣擬請飭由各屬民政長體察情形凡老弱者發給欠餉遣散回籍强壯者改編地方警察以資保衛等因即經照准辦理飭派軍政司科員徐景清閃國賢等禀承劉護軍使指示辦法一面由該科員等會同各該民政長妥爲裁編在案據禀前情仰候咨請劉護軍使酌核辦理云 
[興化逆匪受創]  
　　莆田東闗外三十六鄉土匪黄連聚衆倡亂興化府余知事協同各軍官督帶營兵親赴壺公山勦辦爲風雨所阻暫行班師八月二十一號早晨八句鐘孫寳琦標統同温管帶芾知事左毓高俱騎馬仗劍親自督隊數百名進發南闗外浙江廟東闗口渠頭橋等處俱分兵把守城中余知事楊協戎黄軍官蕭都戎督兵四出巡查鎭守四門官軍至渠頭橋土匪即起號砲拒捕官軍直騙而進駐紮康坡進據善鄉之萬山險要開砲土匪園攻約有兩點鐘大敗而走官軍乘勝直抵三十六鄉焚毁溝尾新塘西尾凌厝高義梁下溝等村匪屋十餘座斃匪三十餘人官軍無一傷者傍晚整隊入城翌日孫標統出示限三日内繳械完糧獻首十月六號早晨匪首黄連率衆攻城莆地各鄉匪附和隨攻者約有數千之譜匪徒駐紮南闗外浙江廟竪一面大紅旗又持一面黄旗大書興郡民軍四大字各匪肩上紮一小條白布匪首剪髮洋裝呐喊圍至東南闗門下詎藏匿城内爲匪内應之匪徒百餘人被官斬殺三十餘人擒獲者四十餘人官軍開城一擁而出土匪見之皆鳥獸散投河中礮者不計其數官軍開大砲轟倒浙不廟土匪死於廟中者無算官軍追奔五里許始收兵入城僅傷數人匪首率十餘人由瀬溪遁去東南門大路一帶無首匪屍成堆者數十見者莫不戰憟官軍均斬其首懸掛各處示衆余知事電省告警聞岑鎭撫使現巳派二千勁旅勦洗下游匪氛不日卽可到興矣 
[杭商會力爭蘇省特别米捐]  
　　杭總商會爲蘇督　頒運米出省章程有每石加收特别捐一元具呈朱都督云竊維江浙層齒相依必能不分畛域始可共保安甯近閱報載蘇督公布運米出省通令及訂定運米出省章程其第三條内開凡運米出省除按照本省所定貨物稅法完納貨物稅外每石加收特别捐一元等語本總會正駭聽聞蓋以民食攸闗即安危所係我浙產米素稀供不敷求全賴鄰省源源接濟加以去年杭嘉湖等府霪雨爲災及本年温處兩屬山洪陡發乞糴散賑正惟江蘇是賴今若驟加特别捐每石一元浙民奚堪担負本總會正擬呈商鈞府轉咨蘇督逾格邀免而湖墅米行全體己聮名具略前來並要求開會集議對付方法旋於本月十三號召集全體特聞臨時　議當將通令章程分别宣讀維持各議蕙及衆米商先後發言有謂立法行政權不並行　繹通令所云除咨明省議會外一語可知立法機闗尙未通過蘇督豈能以命令爲法律强制浙商服從等語者有之有謂是項通令公布後上海鎭江無錫各商會先後開會集議並文電力爭可見蘇商對於是項通令亦難遵從等語者有之有謂我浙每年外採米石十居六七採自蘇者約二三成採自他省而假道於蘇者約三四成若蘇米騜加一元安保地省不相繼效尤則我浙勢必　　貴米萬難擔負　語者有之衆議紛紛姑弗具論伏思是項通令蘇督以本省出產酌抽濟餉令出惟行他省本未便干涉惟細繹章程第七條内如有特别情形必須量爲變通者由該地方民政長呈候核奪辦理等語查浙省去今兩年天災奇重偏地哀鴻正籌急賑其情形尤爲特别照章本可陳請量爲變通以副蘇督兼籌並熙之至意大救災卹鄰國家代有此次温處水灾卾督黎副總统方撥濟鉅欵救我浙民况蘇浙係接壞鄰省程都督亦當代偉人必能軫念民艱准將是項特别對於浙省破格邀免以便流通而資拯救本總會全體同是浙民不敢爲個人營業計實爲全浙民食計用敢遵章請命除分咨蘇　鎭錫各商會聮合協爭外理合具文呈請仰祈鈞府察核迅賜同咨無任迫切 
[浙都督慎重名器]  
　　浙省朱都督前奉陸軍　電開將都督府參議董葉諸君一律保委上校並加少將銜而不及總叅議當經朱都督專電呈復云北京陸軍部叚總長鑒前准貴部佳電囑將團長以上履歷速送等因當卽趕辦惟以事闗重大至須審覈故現尙未咨報昨承准國務院電傳大總统命令陸軍叚總長呈請以董紹祺授爲陸軍工兵上校吳鍾鎔葉煥華（爲木府三參議）授爲陸軍步兵上校並均加少將銜應照准此令等因奉此查　葉吳三員原皆敝軍府軍事參議例在補官之列而功績在該三員之上及與同秩者正尙多人故瑞未輕爲咨保茲該三員特　請補固屬當然之舉不無先佔之嫌即衡以事理尤應先補現役　隊軍官而後及其同秩較爲妥洽且准九月寒電保補軍官瑞與有責嗣後凡屬浙省軍官擬請俟敝處審覈彚報再由鈞部酌核簡補以歸一律而昭大公是否尙祈裁奪浙軍都督朱瑞馬印 
[浙省工商顧問官得人]  
　　浙省財政困難外債尤迫迭經朱都督會商張司長詳確統計不敷逹七百餘萬而本年内之行政軍需種種必籌備現欵三百萬元方足敷衍聞巳電商僑商吳錦棠君介紹南洋實業家設法籌借一面委任吳君爲本府工商顧問官特於二十二號電致吳君請其迅速來浙並將委任狀即日填寄以資借重 
[黎都督誤查蔣宅之原因]  
　　漢口　壽里四十號蔣翌武家被軍警　抄捕去趙姓一人詳情己紀前報茲聞國民黨爲此事開會派某代表謁黎副總統詰問原因黎當答以此事由於馬標叛兵供稱秘密黨張漢國鄭重二人在漢口組織機闗經偵探探悉張鄭住如壽里四十號當由本府發令派偵探副長劉起才（即貴狗）往查會同法捕房於十號晨前往逮捕初不知該宅係蔣翌武所居劉起才帶兵警搜查一周未獲証據因劉某言（按劉某係蔣岳）張鄭二人原在此住今日己經他往故將其同房居户趙姓拘案追訊無非欲追張鄭何往嗣訊屬蔣之隨員即己開釋至蔣宅所稱軍警搶去金銀各物其時有法捕頭人等在場監視軍警雖不肖斷不敢如此妄爲可保必無此事若果有此舉可向法捕房一詢不難知其虚實現己電致蔣君道歉請勿介意至外間所傳蔣潛回漢偕　殺黨行剌一節鄙人並未聞有此語卽聞之亦不相信若謂軍警前往非捕張鄭二人乃爲捕蔣者此乃挑釁之語萬不可信黎當調取叛兵所供張鄭二人在漢組機闗案卷示該代表代表等始無語而退旣開蔣巳有電來承認張鄭係其隨員於木月七號由京遣回擬託军務司長謀差使渠等　馬隊肇　時並不在漢何從與謀云云究之此事眞像如何非局外人所能盡悉也 
[粤贛鹽稅商榷談]  
　　粤都督電咨　都督云南昌都督李鑒本省潮瓊銷鹽之旺以江西小河一帶爲最筠門嶺未設日捐粤鹽歳銷二百餘萬包設口捐以後近年銷僅及半是每包抽錢四十商力己有難支若再每包加抽六十商困愈甚必致帮客全行停運引餘無着損失於粤省甚鉅從前清吏籌欵無不竭澤而漁當時旣有每觔抽錢十文之議如無十文窒碍何肯免六抽四此中爲難尤屬顯而易見應請貴都　垂念粤鹽滯銷損失甚大准予照舊辦理免予加抽實紉公誼乞覆再前清欠解抵稅加價現值財政奇　無欵可籌此歀自光復停抽以來目下無敢欵可撥應從緩再行議辦並聞粤省胡印 
[山東道府去留問題]  
　　山東周都督日前電袁大總統請將濟東泰武臨道先行裁撤所有事件應由各司與各屬縣直接辦理以省手續准於十一月一號實行至州縣公費現巳實行各府公費無出本擬將首縣裁撤改知府爲一等州縣以期事權統一惟以目前選舉伊始府爲覆選監督且地方各事有須於知府者尙多現己决議一律改定公費長官俸給月三百五十元行政費四百五十元又委費出差費一百元按府廳直接執行之政務本　無多且所須書役亦無多人今旣定爲公費則此後知府一官又大可爲矣 
[皖省祁廳長之無聊]  
　　皖省警察廳長祁醒塵前次拿獲鼎昌洋藥三箱本屬私運實屬咎有應得惟廣昌各土店所運洋藥　箱有該廳　運運　期以明年五月底爲限亦一併拿獲慫恿柏都督焚燬致使外人來皖交涉要索賠償乃反言該土商運動而來并欲將廣昌槍斃各商界聞知頗爲不服以禁烟本爲善政核土商業己遵示閉歇至外人干涉實該警廳手續不清之故若以重罪加之廣昌及各土商未免栽害商民現聞柏督亦知此次交涉係由祁廳長　出大爲不悅兼以内務司　祁廳長拆毁御　亭改爲菜甫場並未與鄭司長商酌亦大不滿意加之警廳各課以祁遇事强硬不以法理均紛紛辭職故近日該廳長自　　愧不安於位頗有辭職之意云 
地方通信 
[鎭江]  
　　中山赴寗孫中山先秉節蒞鐵查勘砲台各情已紀報端茲悉粤商梁仲畏君特通告各團體蒞廣肇公所開會歡迎以表誠敬午後午時先生由艦登岸駐鎭憲兵導前十六帥各營宫弁步後道旁觀者途爲之塞或脫帽致敬或鼓掌歡迎先生一一回敬迨蒞會時一一握手入席茶話由各界代表致歡迎辭先生演說歷三時之久毫無倦容而列會者亦莫不肅敬咸有滿意之色直至九時始盡歡而散先生回艦絶即命啓　上駛巳於二十一日抵寧矣 
　　定期大檢鎭江莊　蓉勒斃其　一案　紀報端茲聞吳縣地方檢察廳長陳君來鎭復檢指定北五省會館爲場所本定於二十號開檢嗣因手續未備特定於十月二十三號午時舉行並前奉都督曁江蘇提法司長函告各屬司法官廳入場參　以資研求等因惟重行開檢係特别重大之事　　入場參　者司法官員　屬良多外界團體亦必不少爰特會同規訂條則以肅穆序而資遵守刻己出示曉諭矣 
[蘇州]  
　　造福災民蘇城於十月六號經旅蘇浙江同人開會成立温處急赈分會設法勸募並請著名新劇團進行警世兩社員在長春巷全浙會館演戲三日所收入場劵資除食用開支悉數充作賑欵共維善　及二十五號接演一日所得看資由警世社撥　不吃捲烟會不計外復於二十至二十四號進行和聲　　員續演五日藉充温處賑捐普救災黎雖出自兩社社员本意自行籌辦與旅蘇同人急賑分會無闗而請社　熱心公益尤爲難得並聞振劇社諸君子亦欲踵此盛舉訓隠之心人皆有之於此而益信矣 
[松江]  
　　和平了結本月十九夜兵　衝突一案巳紀前報茲悉　毆受傷之巡長邵闗忠巡士張天福趙雲生三名檢察廳以係兵警交涉應歸軍法會審不肯蒞騐沈警務長巳將三人分别延傷科及戒烟局西醫施治至軍界一方面己由譚營長查出肇事各兵重笞軍棍收押刑倉警界則由沈警長將釀事之張再　祝家才斥革拘留以憑核辦至是夜警局所失各物亦己由沈統領如數賠償惟查此次起釁原因由於營兵趙鑒泉在途誤認張祝二巡土有穢褻行爲以致張忿向詰翼大起衝突幸雙方調停得以早日了結云 
　　開棺驗尸鄉婦吳金氏以其夫吳小弟被同圖之陸交元誣指倫牛於十三夜强曳打斃納釘薄　舁棄荒邱迨氏奔視不及來廳求爲申理檢察廳准詞即派周檢察官於十六號帶同吏役人等馳赴南鄉十一圖開棺檢騐因尸尙未腐驗得腦後胸前各有致命傷仵役喝報後經周君　視一週卽飭法警拘該兇手帶松聽候究辦 
[江寗]  
　　查禁擋費程都督據滁州商號代表童鑑堂等禀爲津浦　船轉運貨物有年請出示禁止外景散船　雜等情當經指令云據呈近有非航業中人招引外　船禀辦撥運旣非殷實可　又屬散漫無稽決不承認等情查　帮駁船兩項取締規則前據南京府知事等會擬呈核前來業經指令公布暫行一應駁運營業商人皆公其遵守蓋於營業自由之中寓法律範圍之意該商號等對於津浦駁船帮卽素相信任儘可　續交易他人不得侵礙母庸願慮惟所稱每船有索洋二三十元不等名曰入　費一節迹近勒索仰候指令南京府知事江浦民政長下　商埠局會同查禁 
[時評二（萍）]  
　　共和世界階级悉除人人平等不以勳位爲可貴而羣視之若贅瘤矣乃今日者總統公然而授之元勛忝然而居之論功行賞奬錫殊榮一而再再而三夫亦不可以巳乎 
記者曰共和初立程度幼稚民國如是是無足怪吾獨不解駐京外交團尙有艶羨民國之勛章而公然以是爲要求者夫亦以見功利之習之深中於人心而東西洋如一轍耳 
 
 
 

Page 7

 
 
本埠新聞 
[解决爭修馬路之交涉]  
　　公共公廨後面海寗路本與閘北二區轄境接壤前年鼠疫風潮時曾由英美工部局自錫金公所前面起至川虹路華界天保里口止就馬路中間竪立鉛皮以防疫鼠竄擾迨後疫氣平靜是處商民因交通不便迭次稟請前清上海道一再照會外交團飭令拆除未經應允及至今夏由二區警局在天保里口劃清界綫後始商明匯四捕房將前項鉛皮一律拆除嗣因爭修馬路復起交涉業經陳交涉使與外交團磋商定議將南北馬路各分一半自行修理昨兩方面巳各飭工程處派匠從事矣 
[闗于招商局事電報]  
　　南京程都督等電大總统國務院鑒辰密前奉國務院電大總統令招商局股東等電稱董事盜賣航權請維持電阻又准參議院議决咨請嚴電禁止應即派員澈查嚴禁將查明情形電呈報問等因遵卽派員往晤伍廷芳王存善兩董事查訽始未一面抄電知照該董事會先將新公司組織事宜卽日停止速行聽候提查旋據委員報告伍王兩董聲稱招商局歷年虧折勞巳不支董事報告股東設法維持議决組織新公可改絃更張藉闗整頓適劉學詢乘隙而來承認集貲改組之事劉學詢名舉平常本爲股東董事所深悉徒以案經公决正在廣爲招徠未便逆億拒絶惟有嚴定條欵以防流弊外股闗係限制尤嚴　件具在可憑查核至外間傳言合同業經簽字巳付定銀八十萬並收回扣八十餘萬更非事實條件尙未議定何從簽字付欵所有新公司代表開送草合同條歀係全未承認之件有王董存善親筆標誌可証各等語並將舊董事會開送草合同及議案等件交閱前來復由貽範偕同德全所派委員至該局董事會詳細質問據辦事董事唐德熙陳猷施亦爵面稱闗於劉學詢代表另組織新公司一案董事會並未與聞迭次開議均未到席惟據劉學詢來函本月三十日會議組織新公司及付定收票條欵當衆取决一言爲定兩無翻悔並承雅囑速行集欵准定本月五日會訂草文合同即交律師繕正以便繳歀等因日昨會議承允翌日將全欵交下彼此研究改定星期三日到會面定合同底稿再交律師辦理至今未蒙擲下殊深殷盼敝處歀巳齊集並延定徐思義律師辦理此事祈卽示復是爲至幸等語是巳定議交付在卽其爲出售毫無疑義雖資本家姓名屢經偵查未悉而代表旣守秘密董事又不究詰無論華股洋股均示人以可疑各等情嗣後檢閱董事會議案記錄當時係由董事會推定伍廷芳王存善張仲熖三人擇定伍董寓所專辦公司另組與代表交接事件議案所載與委員報告伍王兩董而述情形及該局通告電文大致相同德全等查招商局爲我國惟一航業前清時本受政府補助慘淡經營得有今日全國航權所闗甚鉅局中積弊相沿不可爲諱此次組　新公司經股東大會議决係爲整頓　充起見原無不合惟劉學詢人品卑污信用　落所虧公私欵項債負纍纍迄未清償實無代表新公司之資格且代表之資本家姓氏來歷對於各董事始終嚴守秘密董事會又不究請迷離　　更屬滋人疑竇証以董事會議案所載付歀交產辦法及劉學詢原函所述各節按之商業習慣近於讓渡盤頂行爲與組織新公司手續亦有未符此股東内裂輿論反對之所由來也茲奉大總統令國務院交通部工商部嚴電禁阻又經上海商務總會及各政黨　體集議開會嚴詞質問己由伍廷芳將劉學詢原約宣布解　别籌辦法以資補救前約旣經取銷自可母　置議惟伍王各董事紛紛辭職董事會巳有解散之勢局事凌亂亟待維持大總統分飭交通工商兩部核飭遵照以重航權而維實業所有委查招商局紏葛情形謹電具呈伏乞鑒察程德金陳貽範叩巧印 
　　國務院復程都督等電南京程都督上海陳交涉使奉大總統令巧電悉招商局事闗係航櫂萬不可任其影射讓渡巳將來電交部查飭遵照仍由該督及交涉使隨時留意察看以免如劉學詢等覬觎勾串等因合行電逹國務院簡印 
[兒童藝術展覽會徵求品物]  
上海縣民政長吳君出示云奉江蘇都督府頒發第五十五期公報通令内載民政司敎育科案呈查第一百四十九號政府公報載敎育部咨開社會敎育司案呈本部定於中華民國二年夏季開全國兒童　術展覽會現正籌備一切亟應廣徽各省兒童藝術品物以供觀摩而資研究茲由本部擬定　集條例八則相應咨行貴都督請煩轉飭敎育司會同民政司按照條例廣行蒐集並限於二年三月底彚送到部以便分配陳列等因准此合行通令各縣民政長卽行查照出示廣爲蒐彚并限於二年二月底彚送本都督府民政司以便轉送京師分配陳列此令等因奉此合抄蒐集條例出示晚諭爲此示仰中學及高初等小學校一體知悉如生徒中有各項製作品願供陳列者務於二年二月十五日以前按照條例加明記載送交本署以便彚送切切特示 
京師第一兒童藝術展覽會蒐彚條例 
一製作者年齡以十五歳爲限 
一製作者不限男女及有無學問 
一製作品之得展覽者如次（甲）文章（乙）字（丙）繪畫（丁）手工（戊針續（己）自作玩具 
一製作品之應加記載者如次（甲）姓名（乙）年齡（丙）籍貫（丁）住處（如城巿或村落）（戊）家族之職業（己）有無入學校或私塾（庚）有無藍本 
一製作品每人不限數目 
一製作品以存兒童之本眞爲第一誼長者不得爲之删潤惟有未能作字者則可代記姓名 
一製作品不求精好雖數齡幼兒所作繪畫針繡玩具之屬成人視若極拙者亦得展覽 
一有數齡幼兒素不知繪畫針　者長者可任命一題令其任意造作雖數筆數針之品亦得展覽惟須記明所作爲何物　　南巿電車之停車塲 
　　滬南創辦電車規定軋道自十六舖起至滬杭車站止均已丈量清楚惟停車場尙未指定前日始由該公司經理陸伯鴻君相定滬杭車站旁邊尙有餘地十五畝可爲停車場之用即向蘇路公司商讓議定每畝價銀八百兩業已由蘇路公司派周孝哉君會同丈明不日即須建築 
[中華銀行招募僑商股份]  
　　中華銀行總董孫中山君昨爲招股事電致　加坡電文錄下新加坡商務總會轉各港商會各團體公鑒頃派王奕友乘英公司船南下籌辦招股事到時務乞鼎力提倡以救祖國經濟之危困大局幸甚中華銀行孫文 
[取消鐵道協會監事理事]  
　　中華民國鐵道協會本部執行部致各省分會電云前接來函謂本會章程無監事理事名自新章又未發佈此次所舉職員竟有監事理事各一人不知據何章程殊難承認云云業經號日評議部議决取消以符原章而協公論特聞 
[保安會選舉職員]  
　　十五舖商團保安會於陽歷十月二十一號因光復紀念特開正式選舉會當日開筒檢票舉定職員如下正會長林康侯七十六票副會長凌伯華七十票袁仲蔚六十一票評議員八人耿湘波七十二票朱瑞光六十三票潘峻甫五十五票凌紀譚四十五票翁問樵四十五票高子雲四十五票凌仲侯四十三票吳蘭生四十票幹事員八人鄭玉成六十三票鮑松栢四十九票潘明甫四十五票翁蓉軒四十四票吳燮卿四十一票凌叔田三十九票盛增元三十一票李少堂二十一票推舉會董八人李逹甫胡飭鶴費汝明汪寛也程杏邨邵輔侯潘雲山王松泉 
[農圃公會調查員出發]  
　　全國農圃公會以實行調查爲入手現經會長章水天君派詞查員三十餘人分赴江浙兩省各府縣切實　查以供研究現所派各員己於昨今兩日首途矣 
[滬防水師改製]  
　　滬財水師第八營原分中左右前後五隊共有砲艇二十艘分駐各港防護現奉李旅長命合改爲三隊每隊分爲五排每一排長各駕砲艇一艘每艘派舵頭砲漿士兵夥夫十一名現己由第八營營長王楚雄傳集所屬各員挑選隊官三員排長十五員　定每一隊官排長各駕砲艇一艘尙餘二艘歸營長與副官管駕分駐要隘嚴加巡緝 
[彭隊官母再戀棧]  
　　前滬軍營隊官彭星明日前具呈滬防全軍司令部求請廣續差委當經李統領指令云大凡身充將校學術兩科雖不盡稱職然亦非毫無門徑者所能充任該員秋季大考學術兩科均無可取一隊之責晰難勝任本統領有整理軍隊之責不得不秉公撤委以資整頓而免濫竽茲據來呈　員不自愧學不稱職反執光復辛勞家道塞薄爲辭呈請賡續差委查辛勞與隊務兩事耳該員光復著有辛勞曾經轉報稽勳局在案隊務爲軍隊重要之職無學者萬難充任本統領亦何敢以軍隊重要之職爲酧勞之具該員差委之　毫無委屆何待再查况光復時奔走運動爲國民應盡義務歷艱險保秩序爲軍人應盡天職若以此　求差委殊屬不合碍難照准 
[光復上海之紀念]  
　　昨日爲光復上海之第一周年紀念日（係照陽曆）滬防福字營司令長劉福彪於晚間率同各兵士舉行提燈會其餘各營亦均舉行祝典惟滬上痞棍甚多動輙乘機肇事故商團公會與各業商團均派隊出巡維持秩序 
[十五舖商團正式成立]  
　　滬城十五舖商團自去年陽曆十月二十二號成立以來迄今己屆一週昨在大東門内地藏菴事務所開正式成立大會全體會員各穿制服並執洋鎗在本舖界内繞行一週入夜又邀請新劇家在會所串演新戲以娱來賓 
[模範團先行開操]  
　　中國國民總會組織之模範體操團遵章添招二班仍以百名爲額簽名入團者現巳有六十餘人之多各操員均擬先行闗操己假滬寧鐵路車站前空地爲操場昨晨七時各操員均戎服蒞場首由虞君子淵宣布開操進行之大略並報告敎員爲黄君秉成係安徽武備學堂畢業生葉君世華係浙江體育學校畢業生兩君均係本會會員平素服務軍界於軍事學識富有經驗次由第一班團員顧長財君及黄秉成君相繼演說黄君謂諸君熱心尙武殊堪欽佩第外人有笑我中國人祇有十分鐘之熱心鄙人願與諸君共勉此最後五分鐘以雪此耻庶不愧國民之模範次葉君世華詳述操員應守之規則語頗誠懇並謂此次係預備開操一俟人數足額再行正式開操禮典屆時尙當柬邀各界參觀云 
[信局船遇盜]  
　　大東門外鹹瓜街日生盛信局船由大團周浦各鎭　載洋信等件來滬前日黎明時經過六里橋一里之遥突來盜船一艘有盜匪十餘人將船用篙鈎住一擁上船大肆搶刧並刀傷船夥錢炳生手足及搭客沈姓頭額呼嘯而去迨經水巡捕得悉往追己不知去向昨日該信局主楊景祥己赴上海地方檢察廳報告請緝由陳廳長轉移警務公所派探嚴緝務獲訊辦 
[混用鉛質小洋之敗露]  
　　邇有閩人林旺專在巿上混用鉛質小洋受害者巳不知凡幾昨日又在南巿董家渡菜巿混用被各小販識破扭控南區查得林家生南高昌廟地方素爲兵船水手前由東區　辦有案即着移送警務所從重究辦 
[再紀聚鬭秋蟲之掃興]  
　　閘北商團協同四區警局在嚴家閣陸家宅地方拿獲圖蟋蟀賭徒巳誌昨報茲悉爲首者係城内開設烏籠之海潤與胡長裕沈仲芳等三四人當時有伶人吕某在場同賭由後門跳浜逃逸遺下包車一輛某賭客亦遺脚踏車一乘并起獲蟋螂一百數十盆一併解交四區各賭客均由四區令各罰洋十元　保開釋所有蟋蟀以及車輛均於昨日解送警務公所請示辦理 
[續誌開槍捕盜之奇禍]  
　　何家渡口鄉民何逹如之子舫梅侄根生二人被緝私營巡船　鎗擊傷舫梅登時殞命詳情己紀昨報昨由地方檢察　廳長委陶檢察官帶同檢驗員與法警等乘坐小輪下鄉至何　如家相驗當據逹如訴稱子侄舫梅根生二人均廿四歳向以耕田爲　本月十九號　梅兄第二人駕舟往滬經過金衛港口該慮係南滙縣境適有緝私營巡船追拿强盜開放洋槍致被流彈擊中舫梅肚腹及根生之腿當時舫梅尙未氣絶回家後延至廿號夜間因傷斃命求請伸雪陶君遂令檢騐員相驗良久報稱驗得流　從舫梅右肚腹穿入至左脇而出委係致命根生左腿亦受鎗傷一處幸鎗彈巳經穿出尙無大碍陶君諭令逹如備棺收殮根生之傷亦者自行醫治　畢乘輪回滬報告廳長卽於昨日備文移請緝私營朱管帶剋日查復以憑核辭 
[究竟是否逃犯]  
　　福字營偵探前晚拿獲嚴壯翰嚴合山嚴梁棉三人己誌昨報茲悉該營劉司令長昨己函告常　檢察廳略謂數軍偵探長問銓珊率同探員於本月二十號晚間十一時經過本城新北門盧家弄地方見有三人團　爭吵毆打當聞拘拿查問一名嚴壯翰一名嚴合山一名嚴良棉係因分臧閧毆解請訊辦前來查嚴合山一名係上海磁業舖司事如須提訊可隨傳隨到己由磁業公所董事陶鴻鈞具結保釋惟查貴境有　刧沈姓案内要犯嚴莊牙一名係爲首紏約各犯越獄而出現己潛逃來滬敝軍周探長所拿獲之嚴壯翰嚴良棉均係湖北人二犯中是否有嚴莊牙化名未知底藴除將嚴合山一名保釋外己將嚴壯翰嚴良棉解送上海檢察廳訊究惟其中有無嚴莊牙化名之搶犯應請貴廳派員來申指認 
[謝劵]  
　　澄衷學堂定於陽曆十月二十六日開運動會蒙贈入場劵四紙務本女　定於二十七日開十週紀念會蒙贈入場劵二紙書此誌謝 
瑣聞 
[城内]  
　　第一初級審判廳民科批示○邢張氏訴邢蔡氏延不履行狀批狀悉此案前據該氏申請照章執行前來經本廳核准發給查封命令飭吏執行在案嗣據承發吏報告該败訴人應封之產坐落公共租界未便逕行查封應請函致公廨代行發封等情當經具函去後迄未接復據訴前情候再函催公廨迅速將該氏房屋發封一面再行命令承發吏飭令邢蔡氏從速遵照地方　判廳判决請人鑒定價值遵判履行如再違延卽予强制處分可也鮑觀山請領屋契狀批旣據一再呈請姑准取具的保將屋契給領應繳之欵各宜尅日措齊一併交案至鮑張氏現住之屋如查明果係秦姓所抵之　自必飭令遷讓後方准將欵付給該氏母再過慮仰卽知照 
[南巿]  
　　整頓路政○警務長穆杼齋君以路政事宜迭經整理乃城内外各處工藝作場及行棧　號往往不遵定章任意將重笨物料堆置門外阻碍交通自應嚴行取締業巳分知各區區員轉飭長警一體查察重加整頓 
　　拿獲流氓○十六舖大逹碼頭甯紹碼頭等處素多流氓强攫行李財物擾害行旅茲經東區區員訪悉巳派巡員拘獲王阿三等十六人並在各押店起出贜物甚夥當卽寄押東區候解警務所擬辦一面派探查拿餘黨到案併究 
　　學徒就獲○周義記米行學徒范福初於陰曆中秋節收得帳　二千餘元避匿無蹤經該行執事報由警務所查緝未獲茲又報稱該徒現匿洪生碼頭慶昌棧内警務長穆君立飭偵探前往提案預審擬究 
[閘北]  
　　誘匿婦女○范增林誘匿　文廣之妻賈氏及女孩柳娘昨被潘友沈全忠偵悉投報警區派警將范與賈氏等一併查獲解送警務公所經凌司法長提訊一過判移檢察廳訊明核辦又嚴順壽之女阿秋被吳金生拐匿胡家木橋昨控警區查獲解送警務公所經凌司法長論送檢察廳訊辦 
　　抑何蠻横○前日下午大統路一百十九號樓上忽然起火幸卽救熄事後由一區張區員飭傳住户金　芳韋松卿二人請問起火原因二人互相推諉詎爭執問金忽將韋批頰一下張區員以金兇横無禮着罰洋一元充公至失火一層因未成災從寛開　免究 
[公共租界]  
　　幸免拖累○英商台物史控鎭江義源成洋行夥尤振卿串同三馬略岳陽樓酒館主夏芝生冒　票洋一千二百元前日午後經公廨闗讞員會同英領翰君訊知前項票洋夏雖同往支領實因尤邀令陪往並無知情朋串情事因　會判尤押西牢兩年如能將洋還清改押半年夏無干　釋 
　　家產難保○同泰升磚灰行主金福　控鄔志昌木器店主鄔榮堂不付票洋三千元一案及己故本木作頭王龍生　王姚氏控鄔與伊夫包造廣肇公所房屋帳歀　葛等情前晚由廨將鄔及妻徐氏一併提訊兩造各延律師上堂互相辯論並據顧鴻生（卽顧鴻飛）上堂証明一切判着金福　查明被告家產票候拍賣償抵王姚氏所　各節候函致水木公所將帳理明復到再核　　枝枝節節○巳　大隆磚灰行主張建堂因結欠巳閉萬泰錢莊往來及押欵銀四千餘兩繼該莊經理厲兩洲控稟公廨押追在案嗣張以原告不理　保至伊處爲經理之黄桂香收呑帳欵等情互控亦經　　候查前晚由廨復訊並有恒隆米行禀求附追張拖欠貨洋一千餘元　　襄讞訊供屬實判張還押分别理償黄桂香臨訊不到候着保交案並傳被收帳欵之朱泰森等十四户　禮拜五到案質訊再核 
　　藉端　　○龜　張湘青因走失　妓陸阿四誣指包陳氏誘匿前日串同流氓金阿七王阿三並　逃之探夥阿招等將氏軋入四馬路西洋樓茶館内向氏析梢洋二十元被氏報告捕房於昨日派　將張金王三人一併拘解公堂經闗讞員會同美强副領事訊明判張押六禮拜再缴洋二十元給還原告金王各押三禮拜示儆 
　　巡捕却賄○北香粉弄七十五號門牌雉妓王陳氏宋老四前晚在南京路浙江路口拉客被八百六十二號華捕查見以其違章往拿卽由龜奴陳許祺上前行賄金戒一枚囑勿拘捕當被一併帶入捕房分别拘留昨解公堂質訊明晰判陳押一月金戒　還王宋兩妓各罰洋十元充公 
　　拐賣女孩○沈阿三與沈周氏串拐廣西路六百二十五號住户吳阿虎之八歳女孩阿寳賣與寳由地方被吳侦悉報捕將沈與周氏併解公堂經中西官訊供明白以周氏無干省釋沈押候函致實山檢察廳移提吳女到案再核 
　　私收米洋○虹口某米店主張　　控夥程桂生私收米洋六十五元昨由捕房將程解廨訊實判押二月以儆 
　　騙子入獄○李順昌等三户控　衣匠曹月典騙租縫衣機器質洋浪用等情由廨判曹收押候查在案昨經孫襄讞會同美蓋副領事復訊屬質判曹押西牢九月如能繳還賞本洋六十四元准再減輕三月 
　　被告待訊○英商盛信洋行控商聘卿不理定貨虧銀一萬五千七百餘兩又嚴少峯控傅錦山不理欠銀等案昨由捕房將被告兩人傳至公堂分别交保候訊 
　　冒名索詐○英美工部局控施　泉冒充工部局垃圾夫頭向人索詐洋四角昨經公堂訊知施係　免判押西牢四月期滿逐出租界 
　　同伴行竊○北蘇州路二十號洋房内西　傅　吉竊取女傭張葛氏金飾各物並借洋八百元之押據昨由包探將傅拘解公堂訊供不諱判押西牢一年贜交原告領去所失押摅着自行登報聲明 
　　勾引賭博○無賴沈阿生王阿順前日在虹口誘人至界　賭博被捕拿獲昨解公堂訊知沈前曾　案着押六禮拜王押兩禮拜分别示儆 
　　調戲女工○紗廠女工張國　控國廠工人沈銀春在靜安寺路擱路調戲昨由捕房將沈拘解公堂訊明判押三天以儆 
　　辯論無效○南京路同豐永金鋪因收兌賊贜金鎖片由廨傅案判令原告折償半價洋四元　　該號以金舖非押店可比原章應還原本特延担文帮　律師　請公堂飭公照給諭候宣佈堂諭在案昨經王襄讞會同英　嗣　事升座特别公堂復訊捕房代表侃克律師與同豐永代表律師均上堂請示即由中西官宜諭云此案前經判定未便更易　　照追原價應卽註銷諭畢遂退塵 
　　巡官誥誠○英美捕房管理華捕　正巡官昨日通告各三道頭華捕云爾等近來所所之事甚不滿意凡三道頭之職乃盡其才力以督率各華捕應當之事查現有許多三道頭不稱其職如巡差間蕩或竟不敢規勸並禀報過失且三道頭落差之時略早於各華捕但應在外邊略遲因須查察各捕有無不待接差先自落差之弊今切告爾等各三道頭自後如該管捕頭禀報各三道頭有不職者卽須降爲平常巡捕另選有才力者升補其各加　本正巡有厚望焉 
　　横衝直撞○場車夫梅阿生昨日　事至乍浦路撞翻胡阿二之東洋車致壞車身互相口角由　併候捕房捕頭命梅認償修費斥釋免究 
　　學徒逃逸○包王氏在吳淞路一百十五號門牌開成衣店昨因逃走學徒王和尙一名投報捕　請爲查緝 
[法租界]  
　　懲治拐子○拐匪楊劉氏曾經公堂辦過數次今又串通同　劉王氏將小孩羅大順子及楊和喜　陳謝氏送上泰順輪船交與粤婦陳周氏帶往廣東販賣旋爲巡捕撞見以其形跡可疑上前盤詰即有廣東人李瑞林向之行賄故即一併拘捕解廨訊究楊孩供在南京由周姓拐來售於劉王氏計洋八元嗣又由氏轉賣於粤人得洋二十三元羅孩供年九歳父名海泉係被楊劉氏拐賣於陳周氏爲子李瑞林供向來賑賣雞鴨因巡捕來查由陳周氏給我洋一元託交該捕因念同鄉故爲代遞聶讞員判楊劉氏押年半劉王氏押六個月李瑞林押七天陳周氏陳謝氏均交保開釋兩孩發堂召領 
　　尋獲騙子○無賴周文奎至城内　昌　樓及大有布店冒某戲舘之名購買銀表練及布疋等項　該店學徒趙品堂同至該戲館取價迨跟至該處二層樓上人卽不見當即報捕尋獲送廨經　讞員訊實判押一月期滿遂城内檢察廳訊辦並着原告至該廳領贜 
　　不認歸途○一百三十六號　　昨日在差見有身穿黄色號衣之男孩楊順根張世興孟德興江金生　順德等在途徘徊形跡可疑爰卽一併送捕轉解公堂請訊該孩等同供俱在松江工燕所肄業上午讀書下午習藝今私自出外同乘火車來滬遊玩不識歸途是實聶讞員判各孩　回捕房候函致松江工藝所派人來案具領 
　　欠租逃逸○晋昌招牌店虧欠房租數月現因難以支持棄店逃避山收租人禀明公堂請示中西官諭將生財收管以抵欠租 
[時評三]  
　　欲挽社會上之積習必自社會上各業之領袖始乃今之所謂領袖者羣以爲榮亦從而榮之羣以爲利亦從而利之羣以爲應酬不可少而亦和之曰不可少羣以爲習慣不宜革而亦和之曰不宜革若此者不足以轉移社會而爲社會轉移者也烏得謂之領袖 
[來件]  
[南匯團區連合會呈民政長文]  
　　團區縣會議員巿鄉公所全體職員王嘉福等呈爲設　　　連合會呈請立案事竊吾邑自治團體業經先後成立粗具規糢惟團　　海自一團至七團往往多相互間之闗係如水利組合等公益事務非一巿一鄉之力所能負担苟無統一機闗殊難通力合作督促進行其餘應興應革重大事宜尤頼羣策羣力集思廣益以立畫一整齊之辦法收　學目張之效果此組織團區連合會惟一之宗旨也福等先於九月十六　　同一巿九鄉自治職領袖在一團鄉公所開團區等備　會會經全體贊成爰於本月二號在遠近適中之城廂巿公　開處立大會出席者五十餘人公同投票選舉職員當場開票　長當選者　　紙三十四票副會長富選者黄廷珍三十一票陶元斗二十五票並由正副會長報告委任陳佐漢盛鴻澤爲駐辦員全體公認　等一再協議團　　一　闗之設勢難再緩自應查照巿鄉制　十三條之規　辦理爲特報告設立理由曁公决簡章職員姓名清單一併　呈伏新　核批示祇遵（下略） 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[聞沈女士演說感言] [  息影廬]  
　　沈佩貞女士因歡迎女子參政會代表在北京湖南會館演說謂若不逹到參政目的宜以一種手段對付男子未結婚者停止十年不與男子結婚已結婚者十年不與男子交言云云某君謂其說得痛快淋漓的是英雌口吻然空言無補尙望女士實行其事躬爲提倡庶足以懾服一般男子而參政權可不勞而獲余謂某君之言直皮相也勿論沈女士能否實行其事躬自提倡即使以身作則寒閨忍守十年寡然斷不能以此感化拘守三從之頑婦至於咬被角之貞媛更無論矣若謂共和新法律於對付男子之條不妨獨施壓力彼男子者旣受抵制勢必挺而走險盡趨於嫖然則計惟有率天下之閨秀與妓界互相聮絡若不逹到女界參政之目的凡遇舊嫖客停止十年不與同棲宿若遇新嬌客十年不與交一言如是則男子之計窮有不拈香跪道而泣求女子參政者乎余說至此余家老嫗適就燈下捫蝨遽歎曰相公之奇計可謂新女界之功臣雖管樂復生不能再易他謀矣余亦頗自負忽聞姬人推枕呵欠曰郎己睡耶何　語之多也余扣其故姬曰郎之見亦皮相耳郎獨禁青樓娼女不得昭昭留客而不能禁文明女傑堕行於冥冥彼妓界雖賤又安肯受衆英雌所愚哉計之不行不待言矣余聞而嗒然 
[新唐詩詠舊重陽] [  鶴岩]  
　　前月登高罷今朝又舉觴詩人何太苦咏此兩重陽 
[賦得妓當敎習得當字五言八韻] [  息應廬應制稿]  
事載十月十五日大共和報滿湘新豔史 
紡織兼縫纫休令實業荒公司誰設立敎習妓先當舞袖纔歌罷　比忽鬧忙導將癡蛺蝶學繡野鴛鴦綘帳傳生植師門合表揚替他垂髻女暗撮畫眉郎史誌三湘豔心憐五老傷（敎習爲林老五所歡自入堂後轉暱邊某遂遠林）金針情代度豈爲嫁衣裳 
[偶閱坊刻各譯本有感西江月] [  息影廬]  
處處譯林如蟻家家書局翻新蟲書烏跡　同文誤盡蒼生不問但識哀皮思地憑空結撰敷陳維新百政未能行徒養三班光棍（譯棍學棍　棍） 
海外奇談 
[好强健的老頭子] [  頌斌譯]  
　　中法新彚報載法國攷烈司省附近十二密逹有一小鎭名亞德萊内有勇夫名買落烏者法國著名之美術家也今年巳六十八歳二十四娶婦四十歳而妻死十六年間共產男子十四人女子一人喪偶後鬱鬱不樂夜不安寢食不甘味一般婦女知其賢者多願爲其後妻妾媵是以買落烏君近二十八年之間共計娶妾九人今年調查其諸妾子女合前妻所產之子女共計男子八十三人女子十九人惜兒子三十二人均因短命早死惟買落烏者則年雖老而精神矍鑠猶是少年景狀此亦可稱爲世界上最强健之人矣 
尊聞閣詞選 
[九日登高] [  寄慶]  
　　中原多難此登臨人事凄凉感不禁菊酒且拚今日醉　　得遂故鄉心滿城風雨愁天地一代河山鑾古今我本淮南忘世者逃名無復問升沈 
驚心宋玉又悲秋俯仰茫茫何限愁萬事逼人如燕處舟年笑我等鷗浮天南地北無安土古往今來共一邱看透世情多冷淡不堪悵望賦登樓 
[又作]  
　　俯仰無端百感傷愁風愁雨逼重陽楓林葉染天爲赤菊團花開野遍黄落落人情多冷淡茫茫世變幾滄桑登高觸起牢騷事舉酒悲歌我欲狂 
自由談話會 
　　去嗜欲爲自治之要素鴉片未斷香烟盛行廢錢損身莫此爲甚中國人之自治究自何日始 
賭博最爲廢時失業傷財竊願司警察者將巿售各種賭具盡付一炬　 
我不解女子好塗脂抺粉以掩其天然之秀色何故 
今日人心爲一利字蝕盡不禁扼腕一哭 
强鄰四迫内亂蜂起國之不自由極矣故講自由者須從大題目入手方可 
　世滔滔亂將胡底其有抱救世主義者出而力挽狂瀾乎吾拭目望之[  病夫]  
黄梁二公平日所抱之政見極端反對如枘鑿之不相入今黄公爲擴張黨勢起見一變其初意曲意歡迎梁任公夫卓卓之偉人尙如此何怪吠影逐自之徒心如風中之柳隨聲附勢終日紛紛烏亂哉[  配寒]  
王金發毆傷汪瘦岑一案播傳遐邇通國皆知北京審判廳檢事以五等有期徒刑監禁八個月太輕向高等審判廳上訴茲經判决仍照原斷惟不准贖刑鄙見贖刑未始不可惟前定二百四十元之數太少若王金發者曾據高位搜括民膏私囊充斥是宜罰以巨欵使充各省水災賑濟破貪囊以救民命亦中國今日權宜之善法也[  蟾圓稿]  
民國建立財政困迫諸事束手似窮漢過年一刻難過一刻而偉人揮霍或萬金一席或數萬一妾優哉游哉以爲中國如銅穴金山決不至於困窮孰知我四萬萬同胞固己貧入骨髓也 
某偉人西餐一項用至一萬六千元闊哉　哉惜用之於遊宴　人感激也分散於窮困被災嗷嗷待食之民卽以每人一元計亦可救一萬六千之同胞諺云富家一席酒貧户十年粮詢非虚語也 
堯有九年之水湯有七年之旱而民無餓色者倉廪實而備於先也蘇米今年僅得中稔而日商購販者紛至沓來我望程督有以善爲籌　也[  篤庵]  
中華國貨維持會不想進行的方法專想消滅的方法虎頭蛇尾没志氣 
革命夫人物不想爲國民樹萬世幸福的基　專　吃花酒討小老婆不怕遺臭萬年没志氣 
大幾統副總統屢次嚴飭軍人不准入黨結會而紹興某軍長却充國民共進會支部幹事違背功令　牲名譽没志氣 
女子入學校受敎育爲一般頑固不化的老東西所阻而女學界偏有許多稀奇古怪的事跡出現爲羣頑所訕笑没志氣[  冷眼]  
戲評[  玄郎]  
　　高福安之鴛鴦樓使棍一場如花團錦簇雪舞長空臨了聳身幾躍兩腿向下一蹲架子簡捷之至舞刀時忽從足下飛舞忽從項問盤旋中又帶翻觔斗刀法新奇純熟尤如水銀潑地無孔不入武生單刀戲滬上洵推第一題詩後竟能從四只檯上將左足扳起騰空而下拍一一字更非易易尙和玉之拿高登一初出塲幾步走法頗有小楊氣息惟將扇一揮神氣不甚足不能活顯出高大爺暴戾恣睢之氣概上馬一場跑檯甚少仰後一翻身亦欠精采與雲裹飛李人俊用大刀惡戰兩塲刀法旣嫻熟敏捷打工又緊湊絶倫架子亦得機得勢采聲四起用槍兩塲工架亦好 
[附言] [  鈍根]  
　　小王桂官小王桂花以乳臭之年擅驚人之技固己爲顧曲家所贊歎而推爲滬濱雛伶之冠矣惟以身體太小升座踞案未能壯觀若小王桂花則就坐時尤需他人抱置椅上可笑亦復可憐爲園主人者宜另備小桌椅一付以供二幼伶之用至所使刀槍馬鞭均宜特製小者盤扛時扛子宜放得極低而試演武藝不宜歷時太久使筋骨未堅之孩子暗受傷損是實體恤幼伶之道也 
小說 
[奇情小說姊妹同郎（續二十日）] [  瘦酒丐]  
　　自此玉病日漸起色英恐詭言漏洩復病不如直告父母因語銘公以故公笑曰痴婢子亦解相思乎前言戲之耳玉懟曰終身大事亦可戲耶英恐病再作私出所蓄得百金之半呼媪至授之轉付王令設法實百金之數王知之欷歔曰玉香我知己也遂走貸戚友乃足趾巳繭無所得憂急無計姑遣媒欲即以五十金定聘公果却謂前本戲言然百金業有成言便即不悔如欲老夫允聘必百金乃可王益窘玉果復病遂絶粒九日而卒夫人大悔一室哀嚎厚殮之厝郊外王得耗一慟幾絶然無如之何祗於殮時往弔以踐夙言玉死後魂飄泊無所之但覺慘淡黄雲天色晦暝空中行人有頎而長者有侏而短者足下似踏煙霧巳而至一處巿肆喧闐足乏暫憩一舖外忽途人辟易一貴官來儀仗甚盛玉視之亡父也大哭而呼父見女急下騎問兒何至此玉泣告所苦父曰兒尙有四十年富貴當送汝歸今且同去見汝母乃呼巿輿舁去入一署直至内舍母見女失驚父告之相抱而泣便傳餐母謂我二人在此頗憶汝祇以人天相隔例不能往來汝父現署氤氲使頗爲上帝所信兒尙有塵緣不能久覊於此明日當送兒回勿戚也玉曰父旣掌人世姻緣不知兒與英秀姊究歸付人父即傳吏稽查俄呈一册見女名下有四句云兩表姊妹共事一王五年磨折乃可成雙玉竊喜次日父命肩輿送女玉依依不認離母亦泣曰幽冥路隔數不可違兒去後相見有期母自苦遂强挽登輿輿行如飛至一高山璧立千仞舁者一失足輿倒翻而下玉大呼　然而醒捫之前身在棺中氣悶不可舒適無賴子涎厚殮剛柩盜屍玉呻吟而起無賴大驚遁去時夜己半玉念死後復活人必驚疑不如逕逹王家因强起而行振衣去灰屑步摇摇屢顛躓旣至王夜讀甫竟將臥聞叩門聲詢之音類女子疑鄰人求火者拔扃視之則玉香也大駭而呼玉遽摇手止勿言即告以故王喜乃扃門入告其母母出扶玉入殷勤慰藉煮雙弓米以進并易殮衣代爲洗沐與之同寢（未完） 
　　瘦鶴酒丐鑒鈍根因事回鄉致將尊著小說中道延擱今日始得檢付續登乞恕疎忽爲幸 
大馬路楊宗深鑒欲與君通信乞開示詳細住址鈍根 
 
 
 

Page 11

 
 
   
 
 

Page 12

 
 
   
 
