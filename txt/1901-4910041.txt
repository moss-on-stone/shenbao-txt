# 1901 - 86 - 4910041

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐胡東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　園三十六種實洋五元○刑案匯覧洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚　碼洋二元○明季　北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家　案碼洋三角○　　　義碼洋三角○臨　指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科　繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書　室咸申報館帳房可也此佈 
[箴士]  
　　古稱士爲四民之首我聖朝定制待士獨優誠以士人表率一方鄉閭皆資取法俗尚之美惡文教之晦明邑里之安危國家之强弱息息與士有相撃相維之勢出而平章軍國入而化導蚩氓大之建樹　堂小之保衛鄉井固宜如何側身修行學道愛人式靡振浮廉頑立懦而爲士之責於焉盡乃觀今之爲士者習於詭贓趨於污下甚且恣唯暴戾徒使鄉黨爲之寒心風俗長其憂而國家因以蒙其毒士而若此不將有負朝廷之優待而其品曷足以冠四民哉今者皇太后皇上憫民生之凋敞鑒世變之方殷將以飭紀振綱力策富强之效舉凡内政外交理財經武格物考工一切胥資學問明其體達其用莫不於士乎是求顧鄙人獨不能無鰓鰓過慮者竊謂木必先正其本水必先清其源士亦必先端其品士品不端則習新法言新學不過借以弋利釣名甚且如康梁諸逆臣竊詩書之緒餘倒戈反攻謀傾宗社噫吁嘻危乎殆哉我蓋高目時艱而不能不敬獻箴言期多士努力行之用以除痼疾於無形策中興之盛治焉一曰辨志記曰士先志孟子曰尚志士而無志學必不成推十合一志尤在辨生　合匈同此賦秉也扶牀受書同此呫嗶也曾幾何時而龍猪異矣古今人表區分九等志之未辨終身誤之或詬及箕帚或溺於豢養是爲不士是爲無志亦有志在經生而病於猥瑣或志在名士而徒墓浮華犬羊之鞹麒麟之楦於我何益於世何功經濟尚已然不衷諸性理則措注皆乖荆公之抝江陵之擅原其受病罔不在是南瑕子曰比於善者自進之階比於惡者自退之原矢有千萬不離一的立志旣定循轍而往有進無退朝乾夕惕不期必用務期可用山河可移此志不奪僅曰志學抑又淺矣一曰明恥聞之士大夫之無恥是謂國恥每誦其語未嘗不悁悁而悲也自昔漢武廣厲學官一以利誘侵尋至於學校蕪而人才熄蓋恥之亡也久矣人方呀呀學語而父師之所教子弟之所學無非浮膚淫靡之詞記誦剽竊之技即聖經賢傅徒以試題所出勢難棄置髫丱咿唔窮老盡氣而不息將以遂其宫室妻妾窮乏得我之大欲已耳幸青一衿獲一第恃其護符暴及閭左訐訟射利横飛食人階緣時會弋得寸符五墨三穢愛錢惜死文武一轍海外强鄰入而侮我直由此輩招之耳世變之亟可爲危悚以恥爲坊猶有蠅營狗苟者程子曰餓死事小失節事大保懾此身珍如處子已犯即改勇於救火未犯謹守懷乎墜崖士行旣修官方始飭孔曰成仁孟曰取義基於一恥舜跖片念人禽幾希告天之香記過之豆是在吾黨朂之而已此稿未畢明日續登 
[警醒愚頑]  
　　康梁遺孽煽亂漢皋漏綱餘生往往逃匿外洋各埠肆其簧鼓依然煽誘良民死灰復然誠可盧也昨有客歸自火奴魯魯島錄示我中國領事某君文告言之諄切頗堪警醒愚頑因備登於報曰奏派駐紥美屬　香山領事府爲剴切曉諭事現奉欽差山使大臣伍札開照得本大臣准湖廣督部堂張咨開爲咨行事照得自立會匪在上海設立國會在各處設立分會以富有票到處散放勾煽三江兩湖兩廣各種會匪糾衆謀逆定期在武昌漢口漢陽同日起事當經先期破獲匪首多名正法在逃首要各匪咨行各省本省一體嚴密查拿在案查該匪黨蔓延各省造謀倡亂希圖焚殺劫掠攻佔城池必致華洋商務全局爲之優亂若不布告各國發其計謀杜其滋蔓後患何堪設想除將所有拿獲各匪供出在會逃逸最著各匪首通曉文墨能到外洋者摘刊一單另文咨送應請照會外部如單内所開各匪濳赴美日秘諸國地方請其不予收留并飭駐華各口領事於各匪蹤跡所到之處協助華官查拿拘禁勿得容留以致再釀亂階外其該會匪逆亂情形業經摘叙緊要各節刊刻告示曉諭兩湖地方周知兹特將示稿照錄刷印咨送並經本部堂撰刻勸戒上海國會文一通一倂咨送應請將告示稿及勸戒國會文兩種札發駐洋各口領事官散給旅居各華商俾曉然於該匪黨所爲實係悖逆凶殘專欲攪擾中处大局所言中國之事皆係揑造謡言所勾結同夥作亂之人皆係無賴會匪所有對各國人議論假託忠義之言　係狡詐欺人自不致爲其所愚以致誤逆爲忠誤邪爲正並傳諭各華商務和父詔其子兄勉其弟切勿枉助資財容留匪黨總期少一人附合即可少一人株連是爲至要素仰貴大臣公忠體國必能爲各國外部婉商妥辦以伐狡謀而扶危局實級公誼除公咨各出使大臣外相應咨明請煩查照辦理見復施行等因除查照來咨事理照會外部此項會匪不予收留外合行札飭並將咨送勸戒文並告示稿各本一倂札發札到該領事卽便遵照札行事理將發來各本散給旅居各華商一體遵照等因奉此查康梁二逆以作亂逃竄海外開設匪會假名保皇其實志在煽亂報復本領事迭經出示曉諭并將容留爲首著匪詳請咨辦各在案又不惜苦口逢人開導再三再四當亦爾華民人等所共見共聞今該逆果自居爲正龍頭副龍頭散放富有貴爲等票勾匪作亂試問古今忠臣志士有此等名目舉動者乎其爲盜賊無賴叛逆君父路人皆知幸狡謀敗露其通同滋事之人一經捕獲必正典刑此亦足爲炯戒不可不急思改圖者也况今聖天子力圖變法自强爾等如果平日講求實學當儲爲正用不可竄名逆黨以枉其才兹奉前因除將發來勸戒文并告示稿各本散給各華商互相勸戒外合亟剴切曉諭爲此示仰旅檀華民人等知悉爾等須知此項會匪罪大惡極均經各出使大臣照會各外部不予收留當無容身之地爾等各有身家性命及早悔悟切勿誤逆爲忠誤邪爲正致被株連其從前誤入逆會枉助資財者本領事限一月内准其來署自行檢舉即免追究予以自新若執迷不悟則是甘心附逆無可哀矜定必按名詳辦以儆亂逆而靖人心勿謂不教而誅也其各凛遵毋違切切特示光緒二十七年正月二十日 
[保護周詳]  
　　金陵采訪友人云此間爲東南大都會七省水陸要衝各國教士之設堂傳教者幾於棋布星羅 
 
 

Page 2

 
 
去年北方拳匪倡亂省垣謡諑繁興各教士紛紛避地他適目下和局將定擬將襥被言旋兩江總督兼南洋通商大臣劉峴莊制軍以省中人心尚在驚惶因照會各國領事官請傳諭教士洋商暫緩前來如有要公則抵岸時必先赴洋務局挂號俾飭地方官妥爲保護以免愚民妄生疑忌陡肇事端似此保護周詳外人當亦頌聲載道矣 
[奏叅諱盜縣令及增訂緝捕章程摺]  
　　河南巡撫臣于蔭霖跪奏爲遵旨查明　鄉縣劫案請將知縣叅革並增訂緝捕簡要章程仍擬援照直隸等省奏案几遇刼盜重犯立卽嚴懲以戢盜風恭摺覆陳仰祈聖鑒事竊臣恭閱邸抄光緒二十六年九月二十五日内閣奉上諭端方奏據河南閿鄉縣監生薛和貴貢生蔣步雲呈訴伊家均被游勇搶劫該縣延擱不理已將原呈交與該管道查辦該省盜賊充斥請飭各屬整頓捕務等語豫省盜風甚熾著于蔭霖嚴飭所屬州縣整頓圑防保甲講求緝捕嚴定章程以靖盜風而安閭閻閿鄉縣搶刼各案著卽飭該縣將贓盜嚴緝務獲究辦倘再任意延宕著卽從嚴奏叅欽此遵卽飭可及該管道州確實查叅並通飭各屬整頓捕務去後兹據河陝汝道崇繕禀稱此案先准陝西布政使端方奏奉諭旨將原片及呈詞二紙咨送查辦現經查明該縣監生薛和貴家於本年閏八月初八日夜間被盜數十人持械搶劫銀兩首飾衣物等件知縣汪鼎臣於九月二十日始行禀報飭緝貢生蔣步雲家於光緒二十三年九月二十六日夜間突被盜匪執持槍械擁入搶去衣物首飾携贓脫逃迄今並無弋獲至本年閏八月二十六日夜間又被盜衆執持洋槍刀械入室搶劫衣飾土藥等件而該縣汪鼎臣於十月十五日始以蔣步雲家被賊竊贓逃逸等語補行詳報似此捕務廢弛諱盜欺朦應請先行撤任等情並咨會藩臬兩司詳請叅辦前來臣查該縣汪鼎臣於三年以前盜案遲延未獲已屬緝捕不力及至匝月以内連出夥劫重案不卽禀明勒緝至一兩月後事主控訐始行補報又復改盜爲竊實屬因循弛縱諱飾彌縫現雖因病請假叧行委員接者仍未便稍涉姑容相應請旨將閿鄉縣知縣汪鼎臣卽行革職以戒玩泄而肅官常至原奉所稱盜風素熾自應將保甲團防及緝捕章程實力整頓查豫省邊隘險僻之處民多獷悍又有匪徒出没近以比歳不登飢困之餘刁徒煽誘是以盜風更甚劫案尤多向來州縣緝盜叅限綦嚴自前撫臣核定緝捕功過又經歴任再四推求團防一節前撫臣裕長兩次奏定章程飭屬遵辦至保甲事宜凡聨絡村莊繕修栅堡編查丁口及一切支更守夜成規具在地方官非不禀報舉行而刼掠之案仍層見疉出者臣愚以爲條例不患其不密患在考察之未眞法度不患其不詳患在奉行之不力現於舊章中選擇切要可行者嚴飭實力舉辦並增定簡明新章三條一曰嚴考察以期覈實疏防叅例未可稍寛然使不示區别恐承緝協捕各瞻顧考成轉多掩飾今議略予變通不必苛論盜案起數而專以具報之虚實獲犯之多寡嚴定功過仍不時派人密查暗訪再有匿案不報及具報不實者立予撤叅扶同徇隱者亦加以應得處分查辦委員承緝牧令能據實揭報破獲者給予奬勵庶糾察認眞而緝捕可資得力矣一曰合鄰封以期協緝盜蹤潛匿多在接壤之區越境行劫往往此拿彼竄今飭各屬凡係鄰封州縣無論隔府隔省均預用會印捕票訪有盜蹤遁藏鄰境不俟行文關查徑即派役持票往捕並與鄰境壯役保長照票協拿如敢抗違隱縱准由往捕州縣提究州縣官仍不時會哨以壯聲援彼此聨絡一氣庶摘奸發伏而盜無所逋逃矣一曰是賞罰而搜窩頓州縣官近多募養勇隊以及捕役汛兵皆有巡緝之責其不能得力者以賞罰未明而窩藏多也盜夥黨與甚衆且多趫捷猛悍之徒必重購眼線方能得其渠魁又加捕班惡役多與盜通甚且寄頓財物隱庇奸宄今飭州縣倡捐緝捕經費精選幹役寛給工食遇有盜案量其輕重懸立賞格追捕延悮者重究捕役窩盜者加等嚴懲市肆客店有窩盜者封禁究辦窩家以贓盜自首者免罪給賞鄉鄰徇隱者同罪庶丁役有所勸懲而盜可絶根株矣其餘未盡事宜隨時酌量更定以期有犯必獲此增訂緝捕之簡要章程也此摺未畢明日續登 
[票匪伏誅]  
　　鎭江采訪友人云月前新勝水　各營統帶徐寳山都戎會同江勝全軍總巡宋蘭桂鎭軍在招商局江裕輪船上拿獲富有票匪頭目萬立山一名禀請長江水師提督黄芍巖啻保常鎭通海道長久山勸察會委鎭江府向子振太守丹徒縣莫嶼香明府曁道轅發審委員邵大令嚴加推鞫萬匪直認受康逆指使售票誘人因　備錄供詞通詳各憲本月十一日之晚接奉兩江總督兼南洋通商大臣劉峴莊制軍電札飭卽就地正法明府遂於翌日黎明傳點升堂飭將萬匪由獄中提出如法綑绑會同城守營王守戎押赴西門外陽篷山處决臬取首級懸示通衢 
[票匪解鄂]  
　　漢口采訪友人云日前沙市地方官緝獲康逆羽黨袁某刑訊之下供稱小人確係回天票匪頭目曾受某科進士陳國華指使出外售票誘人乃一倂拘解到鄂禀請督憲張香帥嚴加推鞫以成信讞 
[吳興匪亂]  
　　嘉興訪事人云邇者浙江湖州府屬某縣忽有匪人作亂地方官急無所措特於本月某日傳電至禾内河水師費統領聞之急登砲艇帶以小火輪船飛駛而往大約么麽小醜斷不能肆其跳梁也 
[緝梟肇禍]  
　　松江訪事友人云前者鹽捕營勇丁在金家灣二十圖緝拿梟販互相毆鬥各有傷亡事後地保薛某投華亭縣署報請勘騐迨縣主林霨生大令騐明回署卽由鹽捕中營管帶胡都戎飭哨弁將受傷勇丁張阿培沈得勝劉貴海三名舁送到案大令飭仵作騐得張沈略受微傷劉面部手部及足　諸處均被扁擔撃傷研詰之下三人同供是日哨弁某老爺據綫人報稱有梟販載運私鹽十四五擔駛至是處因令小的等六人前往截緝梟販見之卽棄鹽逃逸小的等正欲將鹽解送公堂忽又有另股梟匪挑鹽二十餘擔偕前逸之人各執器械蠭擁而來小的等見不可理喻遂與格鬥無奈衆寡懸絶致被撃傷並有被縶手足擲諸浦濵者幸駐紥得勝港之哨弁朱老爺部下吳老總等聞信駕船來援始將小的等三人救起至同伴樊友才因傷重身死左青壽張瑞林迄今尚無下落大令謂本縣前往騐屍時見已死之金咸生腹上受有槍子傷其腸溢出寸許金之胞兄名長生者腿際亦被彈丸穿過究係何人放槍轟撃三人皆稱不知研鞫再三始供稱當時惟樊友才手持洋槍或伊情急開放亦未可知小的等知火器傷人例須抵償斷不敢貿然從事大令諭令差役送交營主醫治此本月初四夜訊供情形也至十一日大令復傳鹽捕中營哨弁朱金魁及沈張劉三勇丁到案詰以當日肇釁情由各勇一一仲訴而退 
[儲憲受篆]  
　　金陵采訪友人云新任江安督糧道效述堂觀察曾於本月初二日行抵江寗示期初三日接篆視事嗣因署理道篆之松晴川觀察尚有經手未完事件乃改遲至十二日未刻履新届時松觀察委道庫大使某君齎送關防文卷至行轅觀察恭設香案望闕謝 
恩然後拜印升堂受屬員參見 
[盜黨横行]  
　　厦門訪事友人云日前金門人某甲販運　黄至白水營銷售迨收足價銀乘舟而返行至金玉浮宫左近突來一盜船艘盜黨四五人持刃躍上甲舟肆行劫奪旋即呼嘯而逸計共失去洋鋃五百餘元是處並非僻靜之所而盜黨竟敢如此猖獗眞可謂愍不畏法者矣 
[炸藥傷人]  
　　金陵采訪友人云省垣南門外掃帚巷人某甲不知從何處覔得火藥置諸臥榻之旁其子年甫垂髫騎竹弄梅性耽嬉戲本月初六日午前十下鐘許忽取藥贈乙丙二鄰童二鄰童卽用石敲火爇之砉然一聲屋瓦皆震迨甲聞聲出視則子與二鄰童皆倒臥門外一面盡焦灼一失去一手其一更腎囊破裂血肉模糊急延醫者治之兩童移時蘇醒而腎囊破裂者已魂赴夜臺矣 
[校試騎射]  
　　昨爲上海縣考試武童馬箭之期上午十點鐘時縣主汪瑶庭大令會同提右營叅將廖楚材叅戎教諭邱贊思廣文命駕 
 
 

Page 3

 
 
至小南門外演武廳升坐公案點名校試計與考武童七十四名至旁午而畢 
[軍麾蒞滬]  
　　昨日統帶南洋兵輪船江南蘇松鎭總兵陳印波鎭軍由吴淞乘舟來滬命駕至蘇松太兵備道轅拜會道憲袁海觀觀察茗談良久而别 
[備迎瀛眷]  
　　新任福州將軍景月汀留守於前日抵滬在北河南路天后宫側出使行轅暫駐襜帷昨日上海縣汪瑶庭大令探悉留守瀛眷亦將戾止爰派差役預備恭迎 
[靈輀將至]  
　　原任福州將軍善留守因病出缺後靈櫬回旗安葬將於日内過申江上海縣汪瑶庭大令因派出辦差人役在碼頭上預備一切以便届時躬親祭奠 
[飭裁護勇]  
　　去歳北氛不靖滬上謡言紛起前英美租界公廨讞員翁笠漁直刺以衙署地居偏僻恐有匪徒竄擾禀准前蘇松太兵備道升任浙江巡撫余晉珊中丞招募護勇十四名以資保衛兹者和局將定道憲袁海觀觀察札飭讞員張柄樞司馬限本月杪將各勇概行裁撤以節口糧司馬奉札後刻已遵照辦理矣 
[解勘罪犯]  
　　太倉州農民金文錢燦周顧氏鄒蔭橋向雙鳳鎭董事陸蔭蓀僞報荒歉强求减租陸不允致被拆毁房屋控經州尊蔣體梅直刺拘獲訊實口供擬定罪名昨日押解來滬禀請蘇松太兵備道兼江海關監督袁海觀觀察過堂勘訊然後解赴省垣觀察飭發上海縣獄寄禁聽候示期提勘 
[稽察電燈]  
　　日前蘇松太兵備道兼江海關監督袁海觀觀察札委魏鹺尹辦理南市新馬路電燈廠事宜旣而觀察查得前經辦廠務之朱二尹應福辦理未臻妥善以致各燈不能一律光明因復札飭馬路工程局總辦葉孟紀司馬帮同稽察以免疎虞司馬奉札後業已趨詣道轅謝委矣 
[派差押殮]  
　　本邑西南鄉十六保二十九圖地保金全璧投上海縣署報稱小的所轄圖内民人顧木金之母不知因何呑烟自盡縣主汪瑶庭大令正欲親臨相騐已由閔行鎭董勸令屍親求免大令准之飭具結存案各情前已迭紀於報旣而大令訪知人言藉藉且屍仍未殮因於前晚飭提各人訊究金式供稱顧木金之母何氏向在生員家内傭工邇者年老多病是日因病逝世適生員外出姪孫慶章恐其夫顧和尚受人愚弄别生枝節浼地保投案禀報後顧知其妻實係病亡自願息訟惟鎭人率多健訟之流棺殮時難免不藉端滋擾求准派差彈壓顧和尚供稱小的妻子死於金家初聞與金因事口角以致呑烟自盡今知實係病斃故由兒子呈求免騐沈鶴香陳韋忠同供小的等均係顧之親戚查得顧何氏實死於病並非自盡大令著顧金同具切結飭差下鄉押殮取結禀復 
[嚴訊匪人]  
　　法租界包探拘獲形跡可疑之陳開貴胡華生胡金榮三名起出單刀等物解送公堂由讞員杜枝園大令錄取供詞移送上海縣署前晚縣主汪瑶庭大令升堂研訊陳供小的係湖南人曾在某防營當勇數年及裁撤後來滬尋營官韓大人求賞差使大令曰爾行李中單刀鐵棍有何用處陳語塞不能對大令命責藤條二百下仍不吐實又問爾箱中藍白布疋甚多從何處得來供小的在不知姓名人家穴壁竊取單刀火藥亦係竊得大令惡其刁校命上天平架良久仍執定前供及提訊胡華生供稱小的係江隂縣人向當營勇裁撤後無所事事因於本月初旬來此訪友暫住法界新橋左近友人家前日行至小東門外無端被包探拘解捕房轉送案下胡金榮供小的係江北人向在蘇州當小車夫來滬未久與陳及華生素不相識因同住小客棧中被包探一倂拘解小的肚兠内有大小洋銀三元四角及銅質僞洋銀一元包袱内有衣服數件均經搜去大令曰各物均已送來爾可當堂具領隨飭將陳釘上脚鐐與兩胡分别收押聽候刑訊 
[流氓攫鐵]  
　　日前滬北外虹口怡泰鐵行主雇王阿桂駁船往南市江南機器製造局承裝舊鐵赴小南門外陸家浜棧房突被流氓飛棹追至恣行刦奪迨押運之出店人陳吉鈞回告情形行主急遣司帳人王燧福投控馬路工程　總辦葉孟紀司馬研訊之下陳供小的係寗波府屬象山縣人前與同夥余阿林雇阿桂之船載舊鐵三百餘擔至陸家浜暫泊余因事登岸小的與阿桂在船守候傍晚六點鐘時忽有划船一艘載婦女二口流氓三名躍至船上强取舊鐵二塊王與小的上前爭奪無奈力不能敵致被攫支甚多余供詞略同阿桂供當時小的與陳見有男女五人駕一划船衝波而至强取鐵塊急出阻止勢已不及求鑒司馬察得各人所供情節不符諭令暫行管押至昨日提王燧福研詰燧福稱小的疑阿桂與流氓通同一氣司馬乃謂阿桂曰爾須將流氓一一交案方可脫累阿桂供稱小的所駕之船前次曾因失鐵認賠此次願照數賠償俟尋獲流氓再請懲辦司馬著交的實人保出限交流氓訊究 
[英界火警]  
　　昨晚十一下三刻鐘時英租界北山東路如意里後某姓馬棚不戒於火經瞭望臺上鳴鐘告警救火會西人急驅皮帶車往救移時始熄至如何起火及焚去房屋若干容俟明日探明詳錄 
[北鄉火警]  
　　裏虹口胡家木橋小市集也鋪户居民約百餘家市後有江北貧民數十户誅茅爲屋聚族而居前日傍晚某姓鄉民方聚婦燃放爆竹火星飛墮茅詹維時東南風正競霎時間即烈燄飛騰不可嚮邇雖經鄰近居民汲水灌救無奈四面皆引火物如以杯水沃車薪旋延及附近裕通木行披屋及宋姓牆門幸祥愼繅絲廠備有小水龍廠中人急驅之而出吸水狂噴移時始得熄滅然所有草屋已盡成焦土矣是處在租界之外故瞭望臺上並不鳴鐘告警 
[英美租界公堂會訊案]  
　　工部局洋人控張永泉陸芝生應文森等僞繕聨單冐收地租一案經讞員張柄樞司馬會同英總領事署繙譯梅爾思君研訊知此事由陸應經手特於昨晨飭傅應所雇司帳人汪伯年對質洋人偕律師高易投案申訴前情應亦延某律師到堂代辯并稱汪伯年因事未到陸供此地係寳出與上海毗連前由應請工部局出立永遠租契鄉人不允經小的調處始得將契繕立錢糧向由寳山縣征收以故寶邑糧差張永泉揩鄉人至洋人大羅士及應處請轉向工部局收取工部局中人以並無憑據不肯照付應卽囑小的繕立收條復將張永泉所印聨單蓋用小的戳記然後墊付洋銀八百四十元至於何日向大羅士收銀小的不知其細司馬與梅君互商之下將存案聨單給陸細閱謂此單是否爾親筆所繕陸芝記圖章是否由爾鈐上陸答稱小的目不識丁惟當時確係小的商繕聨單旋在應帳房内繕就至出自何人手筆實因年久不能記憶矣訊至此報時鐘已鳴一下司馬以爲時已晚且要證汪伯年未到遂商之梅君訂期復訊隨著將陸交原差帶下諭令如有的實人具保准予保出應准交其主某洋人保去張仍由工部局洋人帶出候人證提齊再行訊核 
[美租界捕房紀事]  
　　昨日清曉六點鐘時甬人劉仁榮倩人舁其妻某氏至捕房訴稱寄居密勒路第五百五十四號門牌屋内前晚因事出門不虞同居無賴名老利者闖入圖姦妻子不依瞻敢拔刀亂剌致被戳傷請即拘拿懲辦捕頭見氏身受刀傷六處勢甚沈重因令舁送同仁醫院求治並派包探倪仁全邵潤初嚴拿兇手老利解送公堂禀請讞員張柄樞司馬嚴辦○昨日午前甬婦吳顧氏沈王氏在菜市中口角扭毆巡街捕喝阻不依遂一倂拘入捕房捕頭姑念婦女無知從寛釋出○昨晨偷兒顧阿仁混入西華德路某姓家竊取布衣數件携之而出適爲包探孫阿新所見拘入捕房捕頭令押候解送公堂禀請訊辦○昨日午前北四川路仁智里第一百九十九號門牌粤人王阿桂因欲遷居雇小車夫某甲搬運器物甲偶不留心從樓窓墜下傷及額角血湧如泉王恐釀成巨禍急唤同某號華捕舁送捕房捕頭令送往同仁醫院醫治 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　日前淮安府屬鹽城縣人夏長林季林文竊取船主孫益元所藏洋銀三十一元嗣孫在夏所穿套褲内搜得洋銀十五元扭控馬路工程局經總辦葉孟紀司馬研訊之下夏季堅不承承司馬分别枷號笞責限繳所竊洋銀昨日提案覆訊夏不認得竊惟稱事已至此小的自願變產賠還司馬著各責四百板荷以巨枷限期措繳洋銀方准開釋○南市源興樹行主陳惠卿前向滬北李姓家租得新太平馬頭空地一方支蓋草屋堆積樹木去年改建瓦屋地主欲加收租金惠卿不允乃遣收租人陳文卿投工程局禀控葉司馬命提研訊惠卿供稱原籍寗波府屬某邑前租得李姓地一方每月洋銀八元迨改建瓦屋後陳文卿索取規費洋銀十四元且欲加收租值小的請延康莊戴文耀商懇每月允加四元計共十二元另立契據爲憑文卿因索費無著懷恨控案欲令小的遷移求恩明斷司馬諭令退去候傳到全案人証訊明核奪○前日吳阿毛蜷臥某姓貨船上適爲水巡丁查見拘解工程局葉司馬研訊之下吳供小的由朱姓客人引往舟中暫宿司馬命管押限交朱姓昨日飭提覆訊從寛驅逐出境不准逗留 
[英美租界公堂瑣案]  
　　王江氏因購雞蛋與杜王氏忿爭致被毆傷報捕後捕頭派包探何阿春將王江氏拘送公堂並禀稱杜王氏受傷甚重不能行動恐日内難望告痊讞員張柄樞司馬商之梅繙譯官著將原被一倂移送上海縣署請縣主汪瑶庭大令訊辦○日來雲南路雷錦春家及浙江路貽德里范李氏家先後被火捕頭派包探趙銀河查悉均由積薪過多所致遂將雷范解案請究司馬著分别管押從重各罰洋銀五十元以儆○朱毛毛向陸得興訛詐不遂將陸曳至鄉間勒令備銀取贖報經捕頭派包探劉森堂拘獲解案請究陸投案申訴前情朱俯首無詞司馬判責五百板管押捕房一年○前者浙江路某姓家火起時唐阿福高如意二匪人相約至附近范李氏家搶去皮箱及衣被等物經包探金立生拘獲送案請究司馬判各責二百板枷號一月贓給還失主○章紀州行竊汪延樹家茶葉一百六十斤經包探顧阿六拘獲送案請究司馬判責二百板管押捕房三月贓給還失主○陳小春濳至某西人家圖竊籠鳥被西人拘獲交某號巡街捕解案請訊司馬判責二百板枷號五日 
[法租界捕房瑣案]  
　　上年十一月有設攤售水果之劉發元誘姦程姓家婢女藏諸密室案發被獲解經讞員杜枝園大令訊供判令枷號三個月昨已期滿大令命帶案疎枷重責五百板送交改過所監禁半年期滿再核○新街舊貨攤主陳國光收賈竊贓由包探解請大令訊明判罰洋銀十元昨日陳將罰欵措繳大令命驅逐出境不准逗留○流氓楊寳元竊犯王阿榮均由包探解請大令訊供諭令押候枷責昨日命提至案各枷一個月期滿責釋○偷兒王阿二陳阿三陸敬才王仁林均經包探解請大令訊供諭令分别押候笞責昨日飭提至案各責二百板然後釋去○車夫王阿三與洋兵口角經包探解請大令訊供飭責一百板即行釋出 
[俾爾戬榖]  
　　東來升金號交來無名氏善士求病速痊助陝振洋銀二百元杭城保善當方子才翁集募七户共洋銀十四元金邑樂善生捐助洋銀四十元陸子瑾善士捐助洋銀四十元諸君子心存惻怛義薄雲天拯彼鴻嗷久旱慰雲霓之望添將鶴算行仁爲福壽之徵乞附報端藉呈公鑒[  上海六馬路仁濟善堂籌振公所施則敬等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　護理陝甘總督甘肅布政使臣李廷簫跪奏爲各省籌撥光緒二十五年甘新協餉依限掃數完解請將出力各員分别奬叙恭摺仰祈聖鑒事竊臣前准部咨欽奉諭旨甘肅關内外餉銀關係緊要經户部分别餉數請飭依限報解若該將軍督撫等嚴飭各該司道按照部撥數目掃數解請如能依限完解即由陝甘總督奏請奬叙等因欽此歴經欽遵辦理在案兹查光緒二十五年甘新協餉户部指撥銀四百八十萬兩各省俱已掃數完解臣維甘肅關内外所需餉項皆計口授食協撥稍有逾期軍食即虞匱乏幸賴各省關司道源源接濟藉資飽騰核其籌解情形實係移緩就急設法挹注亟應照章請奬以酬勞績兹已分催各省查取應叙職名先後咨送前來合無仰懇天恩俯照成案奬叙以示鼓勵查前陝西巡撫調任雲貴總督魏光燾湖廣總督張之洞四川總督奎俊前江蘇巡撫現任户部尚書鹿傳霖兩江總督劉坤一前安徽巡撫調任貴州巡撫鄧華熙湖南巡撫俞廉三前江蘇巡撫調任廣東巡撫德壽均係公忠體國籌解協餉畛域無分不敢不上達宸聰應如何奬叙之處出自特恩非臣所敢擅擬前江西巡撫調任江蘇巡撫松壽督飭籌協將及三年提前赶解前湖北巡撫調任河南巡撫于蔭霖認眞督解均屬不遺餘力可否加恩均賞給頭品頂戴伏候聖裁至各司道等請奬職名謹繕清單恭呈御覽伏乞皇太后皇上聖鑒訓示再閩海關兩淮二十五年分新餉尚未解請俟催解清楚另奏請奬合倂聲明謹奏奉硃批魏光燾等均著交部議叙于蔭霖著賞給頭品頂戴單開之錫良等均著該部議奏李廷簫著一倂核給奬叙餘依議單倂發欽此 
張紹華片再光緒十四年四月由接准户部咨查直隸練餉前經奏定廣東等十省改解部庫由直隸按月赴部請領計自同治五年起截至光緒十四年三月止江西共欠解銀十萬兩即自十四年起無閏之年解銀六萬兩並補解舊欠銀一萬兩共計銀七萬兩有閏之年解銀六萬五千兩並補解舊欠銀一萬兩共計銀七萬五千兩務須遵照解足等因卽經行據藩可籌解光緒十四十五十六十七十八十九等年共銀三十七萬兩曁舊欠六萬兩又續解二十年正月起至二十六年四月止直隸固本兵餉銀三十九萬兩並舊欠銀二萬五千兩委員解赴户部交收均經隨時附片奏報各在案兹據署布政使李岷琛詳稱又動放光緒二十六年地丁銀二萬兩爲二十六年五月起至八月止四個月固本兵餉遴委試用通判彭承先補用知縣陳綬恒會同領解於二十六年十一月十三日起行由陸路前赴西安行在户部交收等情詳請具奏前來臣復覈無異所有委解二十六年五月起至八月止固本兵餉銀兩緣由理合附片陳明伏乞聖鑒謹奏奉硃批户部知道欽此 
山東學政臣尹銘綬跪奏爲恭謝天恩仰祈聖鑒事竊臣准部咨光緒二十六年九月初十日内閣奉上諭山東學政尹銘綬毋庸更换欽此伏以臣湘澤寒儒至愚極陋今春恭膺簡命視學山左業將前任科試一律完竣奏明在案兹復蒙恩留任愧涓埃之未� 
報荷寵遇之頻加方今時事多艱需才孔亟異端競起人心浮動允宜端學術以正趨向正趨向以範羣才蓋學術壞則才趨于邪學術端則才趨于正其幾甚微其效甚捷臣惟山左爲鄒魯賢聖之邦學政有維持風化之責整頓書院以興文學考察教官以重師儒於歳科兩試嚴密關防親加校閱實事求是勉盡乃心以期仰副朝廷作育人才之至意所有微臣感激下忱敬謹繕摺叩謝天恩伏乞皇太后 
皇上聖鑒謹奏奉硃批知道了欽此 
奎俊片再查通行内開道府丞倅州縣等官無論何項勞緉保歸候補班補用人員以到省之日起予限一年詳加察看認眞考覈出具切實考語分别繁簡補用又嘉慶十六年八月十五日奉上諭嗣後各直省督撫遇有分發試用期滿人員務須嚴加甄别如實係才具明晰辦事勤能者准予保留各等因歴經遵辦在案兹查有試用知府李烘補用直隸州知州唐安仁候補知縣余景詰試用知縣吳光耀試用知縣李之珂試用知縣陳域補用知縣李韡均試看一年期滿例應甄别據藩臬兩司造具各該員履歴清册填註考語會詳請奏前來奴才復查試用知府李煐練達精明補用直隸州知州唐安仁政治明通候補知縣余景喆樸實安詳試用知縣吳光耀明白謹飭試用知縣李之珂才明識練試用知縣陳域才具明愼補用知縣李韡穩練明白均堪留省照例補用除咨部查照外理合附片具奏伏乞聖鑒謹奏奉硃批吏部知道欽此 
留京辦事大臣順天府府尹臣陳䕫龍兵部尚書兼理順天兼尹事務臣徐會澧署順天府府丞臣陳璧跪奏爲循例進春改題爲奏恭摺由驛具陳仰祈聖鑒事竊查向例每年立春令節由臣衙門呈進春牛芒神圖歴經遵辦在案兹於十二月十六日適届立春令節臣等伏惟皇太后皇上離明嚮治泰運延釐翠華巡方四氣值均調之始璇　錫類羣生霑浩蕩之仁率士臚歡瞻 
天有喜臣等職羈三輔心戀九重願仿宋臣宜春之帖瓊闥摛丹適符周尹望歳之祥函關迎紫謹將春牛芒神圖由驛馳呈並將像貎服色繕具清單恭呈御覽伏乞皇太后皇上聖鑒謹奏奉硃批知道了欽此 
吏部尚書臣宗室敬信等謹奏爲奏明請旨簡員補授中允事查定例詹事府左中允缺出由右中允轉右中允缺出先儘内班編檢升補之贊善擬正倍陞用如無人將授職編檢論俸擬正倍帶領引見候旨簡用等語又臣部奏定章程内開溯自中外失和以來凡臣部應行題補及帶領引見各員歴時旣多懸缺卽已不少如卿寺翰詹科道等官有綜核庶政及巡視地方之責當此時事孔艱尤應蚤夜圖維認眞整理擬請將例應題補各官一律改題爲奏例應引見各官由臣部開單奏補候旨錄用等因由内閣發報於光緒二十六年十月十八日具奏於十一月二十一日接到原摺十一月初七日奉硃批依議欽此欽遵在案今出有詹事府左中允奎善陞任一缺照例將右中允宗室寳熙轉補所遺右中允員缺例應引見補授應將内班論俸應陞之詹事府左賛善達甲擬正右贊善達壽擬倍謹將該二員職名遵照奏定章程敬繕清單進呈奏明請旨簡用一員補授詹事府右中允爲此謹奏奉硃筆圈出連甲 
二品銜新授河南按察使奴才覺羅鍾培跪奏爲恭報奴才抵豫接任臬篆日期叩謝天恩仰祈聖鑒事竊奴才欽承恩命升授河南按察使遵卽馳赴行在跪覲天顔仰蒙召見兩次訓誨周詳莫名欽佩陛辭後束裝東下於十月二十九日行抵豫省奉河南巡撫臣于蔭霖飭赴新任旋於十二月初一日准署按祭使王維翰將河南按察使司印信一顆曁文卷書籍等件委員齎送前來奴才當卽恭設香案西向叩頭謝恩敬謹祗領任事伏念奴才滿洲世僕知識毫無爆直銓曹簪毫郎署方愧備兵于北地報稱無聞又蒙陳臬於中州恩施倍渥查河南地居綰轂臬司職總刑名舉凡綏靖閭閻清理訟獄聨保甲以資防範課緝捕以免疏虞分所應爲事無敢懈加以時事孔棘盜賊滋多保障河朔旣游兵散勇之宜防轉抽東南更傅命置郵之宜速責任綦重悚懼滋深奴才惟有振刷精神埽除積習隨時隨事矢愼矢勤禀承撫臣督同僚屬認眞經理冀以酬高厚鴻施於萬一所有奴才抵豫接篆日期並感奮下忱謹繕摺叩謝天恩伏乞 
皇太后皇上聖鑒謹奏奉硃批知道了欽此 
 
