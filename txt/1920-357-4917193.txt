# 1920 - 357 - 4917193

 

Page 1

 
 
   
 
 

Page 2

 
 
   
 
 

Page 3

 
 
時評 
[財政部之年關（老圃）]  
　　年而曰關其難過可知也財政部自製苛法課苛稅以關爲暴久矣疇昔之關人民怨其難過今日之關財政部當亦自怨其難過 
　　雖然窮政府之過年關與窮百姓之過年關其事雖不同而其理則一人雖至窮不應作盗賊當於作盗賊之外求所以過年關之法人雖至窮不應服毒自盡當於服毒自盡之外求所以過年關之法政府雖至窮姑不論其咎由自取與否而論其不應作盗賊不應服毒自盡則與個人無異政府何以能作盗賊曰不應取而違法以取之喪心以取之即盗賊之行爲也政府何以能服毒自盡曰借債而失重要之利權害本國之實業即服毒自盡之謂也年關雖難過然不做閣員尙非難事藉曰山窮水盡則檀公三十六策尙有上計或猶愈於作盗賊或猶愈於服毒自盡 
專電 
　　北京電顧使電報吿日内瓦設立常川機關與聯合會秘書廳接洽辦事在行政院各大國業經舉行卽不在行政院者均陸續設置我國相距較遠本有設置之必要目下一應料理本届大會未結事項二應準備下季大會提議事項其我國現列席行政院將來會前之準備會時之接洽會後之報吿在在需員佐理此項機關在事實上益不可少應請速行議定准予設立并盼電復（二十九日下午四鐘） 
　　北京電院致顧使三電（甲）奉元首諭以執事當選行政院委員感謝友邦贊助已如來意通令責成院部及軍民長官力圖統一望轉吿各國代表藉慰友邦期望（乙）錄吿特派行政院代表及授勳三位兩令策令益加勉勵增進國家榮譽（丙）我國旣當選行政院委員以後聯合會費自當照一等國攤派（二十八日下午四鐘） 
　　北京電施使電吿二十三離菲赴美新任因與顧使有报接洽先往瑞京一行（二十八日下午三鐘） 
　　北京電紐約電新銀團决定建設借欵一千萬鎊俟代表到京商訂條件（二十八日下午三鐘） 
　　北京電院電各省區謂新銀團代表將來華借欵有望但唯一條件在裁兵尊處應將裁數報部中央可據此編出總預算取信外人以期成立（二十八日下午三鐘） 
　　北京電王士珍奉准給假半月將於後日出亦預定回里後尙須續假（二十八日下午三鐘） 
　　北京電某使電海參崴日軍因反對共産黨日軍官被人民以手槍擊傷因此攪起風潮共産黨遂與日軍大衝突結果日軍官死一名傷五名日軍次日爲猛烈之復讐戰鬬甚烈住民皆其恐慌日陸軍省據報已頒發海參崴戒嚴令（二十八日下午一鐘） 
　　北京電本日令派楊以德充天津特别區巿政局局長周際芸充漢口特别區巿政局局長（二十八日下午七鐘） 
　　北京電鄂王以財部不理欠餉有親來京坐索說（二十八日下午三鐘） 
　　北京電贛電孫委許崇智在韶關設司令部擴張軍備窺伺贛桂又李烈鈞率衆六七千並招集貴州匪首石敬臣及沅州匪兵二三千謀攻黔陽辰谿（二十八日下午二鐘） 
　　北京電贛陳電李烈鈞攻湘侵贛防務吃緊但贛不患無兵而患無餉應請速撥現欵以憑布置（二十八日下午三鐘） 
　　北京電夏某今午奉靳命答復豫代表謂豫事已由主管機關分别調查俟復到當持平辦理豫同鄉聞信訂明日開會謀自决 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電豫學生男女代表三次赴院請願靳派招待處夏某接見代表首述趙倜摧殘敎育及在任劣跡政府任人民呼號絕不加以處分是何道理夏答正在調查須付閣議問何時提出答非我所知衆懇電詢總理答此是公事祇能用公文呈請衆遂敦促具呈願立待批答夏謂旣君等堅囑我今晚呈出倘總理得暇許見最好否則三日内書面答復（二十八日下午三鐘） 
　　北京電政府以曾毓雋在交部任内虧欠部欵及挪用公帑均係私罪照會日使單獨引渡（二十七日下午十鐘） 
　　北京電周駿復靳銑電奉悉駿素以擁護中央綏靖川局爲職志來電所囑各節自應切實曉導以慰殷望（二十八日下午丰鐘） 
　　北京電院部責成蘇王速將機工滋事案持平議結（二十八日下午三鐘） 
　　北京電中俄通商條約外部草定三十七條提付明日閣議取决（二十七日下午十鐘） 
　　北京電庫倫商界推商會長夏芸仁來京呈報兵禍損失請予撫恤（二十八日下午三鐘） 
　　北京電吉鮑宥（二十五）電今晨駐延山日大佐率步砲兵二百五十餘名帶山砲兩尊機槍兩架軍需車十六輛向剡溝撤去（二十九日下午四鐘） 
　　香港電任可澄劉顯潛電催王伯羣赴黔長任並謂顯世已由滇赴滬（二十八日下午七鐘） 
　　香港電唐紹儀因各方敦請昨已返省聞陸率三十營出駐龍州（二十八日下午七鐘） 
　　香港電海軍宣佈撤銷和會饒代表（二十八日下午七鐘） 
世界路透電 
[阜姆戰爭]  
　　二十七日羅馬電逹倫齊哇氏之抗意政府已發生開戰之結果死傷若干人二十二日逹氏外交官因意政府布吿封鎖令乃宣布戰爭狀態以答之同時逹氏派兵在蕯拉附近登岸前哨小戰死一人傷數人於是意司令傳令各路進兵意兵遂越過租界廿五日按兵不進蓋冀退入城内之逹軍幡然梅悟也但逹軍竟槍砲齊施致死傷意兵三十人二十六日意兵奮進佔據阜姆外郊逹氏煽惑海軍之謀現已失敗　之黨人登泊於蕯拉港之意巡艦志在運動但未受歡迎反遭拘交安柯拉當道又阜姆居民之一部起而反抗逹氏惟事不成功徒然流血二十七日意飛機一架飛於阜姆天空擲落傳單勸息内訌據蕯拉電稱逹軍之在聖馬可者現仍施放槍砲轟擊海岸一帶之斯拉夫居民云 
　　二十七日羅馬電阜姆戰事意軍迄今死三十名傷百名逹軍已炸毁愛西那河上之橋四座羅馬巿議會業已休會並命於議會屋上懸掛半旗表示對於阜姆事變抱不安之意 
[俄舊黨敗兵之現狀]  
　　二十七日巴黎電藍格爾殘軍分佈於君士坦丁尙斯拉夫杜尼數處者今已成爲憂慮之源駐於逹爾瑪希亞郡加太羅地方難民三萬名之狀况尤屬不堪蓋以疫癘盛行房屋缺乏交通不便之故法國各報稱法國不能無限供給七萬俄人之需求若輩當自求生計不能專訴苦情云 
[美俄間狀况]  
　　二十七日丹京電莫斯科消息稱勞農政府外交總長齊吉林氏電致駐美勞農大使瑪丹士氏謂已得悉美政府下驅逐命令電内並命瑪丹士氏取銷與美商行所訂各項合同 
[法國之社會黨討論]  
　　二十七日巴黎電昨晚法國社會黨在都爾斯開大會討論過激主義主要發言者爲巴黎衆議員曾任閣員之桑拔氏桑謂俄羅斯之七命不適合於法蘭西法國多數社會黨之目前態度實爲大誤蓋法人所能融洽者爲不列巔之社會行動而非俄羅斯之社會行動也若仍以勞農俄羅斯所已行者可施於法國則誤甚矣農事問題專家摩萊爾聲明法國農民贊助過激主義五說爲僞言 
[大使大會與對德]  
　　二十七日巴黎電大使大會今晨在法外交部開會由康本氏主席大會閱視諾萊將軍與德政府間關於解除國民軍武裝問題之函件後一致决議將此事提交協約國政府並請凡爾塞協約國國際軍事委員會從速提出凡爾塞和約陸海軍及天空條欵履行現狀之報吿以便移交協約國政府 
[法德近事記]  
　　二十七日巴黎電法總統米勒蘭與其夫人於耶穌誕節日在總統府招待巴黎學校中曾受戰事烈禍之兒童 
　　二十七日柏林電被選總統哈定氏之代表美考米克氏今日抵此與德總統愛白特氏·及外交總長西門氏會談 
太平洋路透電 
[孫中山之粤事談]  
　　二十一日廣州電孫中山與客談及粤人主張自由貿易問題據謂彼殊贊同此議蓋目下之稅則徒助勵外貨之輸入損中國之出口家以利外商而已孫並詆責目下之海關制謂海關僅爲外國入口家經營以遏制華商爲務又稱彼今並未參與此項運動官場關於此事亦未有何行動可令其注意者粤人不信陸榮廷所統之桂兵由五路進攻廣東之說桂人之贊助護法運動者今且組織軍隊以逐陸黨現信廣州護法派領袖將予以助力廣東政府並無攻入桂省之意僅欲要求桂軍將自粤取去之物交還粤人耳 
[香港之俄領署]  
　　二十八日香港電官中宣稱此間俄領事署將於下月初閉門 
[北方近事記]  
　　二十八日北京電魯督軍報稱省議會擬於陰曆新年前開會選舉省長政府雖有恢復地方自治之意但未必許省議會自舉省長故料政府將反對此舉 
　　二十八日北京電據半官消息魯直及其他三區之賑濟會電致總統謂交通部借賑務之名征收附稅但並未將所收之欵交出此事已付閣議 
　　二十八日北京電葉恭綽今晚可由奉天回京 
　　二十八日北京電籌備善後大會之委員會中人有建議在滬開會者俾南方代表亦得與會 
[日軍在滿之殺戮]  
　　二十八日上海消息滿洲有聲望之外人以日兵在奉省之行爲報吿路透社如下日本陸軍省發表文吿言日兵在間島之行爲但未方及奉省是以下載事實不可不公布於衆日兵在奉省之舉動與在間島者如出一轍日兵所以侵入間島者以琿春有亂之故然奉省則全不在間島境内距琿春且數百哩焉十月杪日步兵一隊約五百人由撫順出發撫順距奉二十六哩又有一隊約二百人由鐵嶺東行此兩隊日兵在興京通化輯安柳河海龍等處殺害不持武器之守法韓人數百名敎堂民屋多被焚燬値數萬元之衣食付諸一炬馴致北地嚴塞之時許多韓人無家可歸無衣食可得如黑龍江之霸王橋（譯音）被焚者十二家共屋三十間並有敎堂之屋七間而華人之屋三間尙不在内韓人一名被殺尙有十三名受重傷衣榖被燬者値價數千元如皇親門·潘勒伯·京都葫蘆（均譯音）被殺者二十四名内有十八名爲基督敎徒此十八人中有長老五人敎員三人韓人無自衛之武器日軍官對衆宣言謂必不加害韓人聞之不疑其詐不意引至僻地慘被屠戮或死於刃或死於槍剌掘地成穴裸體亂埋一穴或有二三屍然後塡穴踐平之以掩痕跡據可恃之目覩者云日兵一隊行至某處已殺死韓人二百餘名聞在輯安殺四十人而在柳河之三元浦境内則殺人十人上述諸地並無類似戰爭之形勢但韓人之被殺者未經審訊遽被處死内有若干人素無政治思想爲衆其知其唯一之罪則在信奉耶敎耳日本陸軍省稱日本許人信敎自由然日人以壓力施諸耶敎韓人迫其離判耶敎而改入敎旨與基督敎不相適合但爲日政府所贊成之敎會則固事實也滿洲此方面未有常駐敎士在韓人中傳道僅過去數年中偶有敎士遇臨其地以察視敎徒耳不能謂敎士爲此太慘劇之原因也日兵在此中國境内無力自衛安分守法勤懇度日之韓人中居然造成許多孤兒寡婦日人有在此所述奉省境内曾受生命上肢體上或財産上之損失者乎無有也日兵乃於嚴冬將近之際造成韓人寒不得衣飢不得食之慘狀韓人固日備受艱苦但未有如此次之酷虐也 
國内要聞 
[北京通信（鏡）]  
　　移民問題與僑工 
　　國際勞工局之移民委員會議决以十八代表組織之勞工代表六雇主代表（資本家代表）六政府代表六而我國政府亦得推代表一人居六國之一日前該會已有詢問書致我國政府政府因是組織一移民研究會研究此問題每星期在僑工局開會二次現已决派代表加入初本擬郭則范以郭不能就現尙未物色得人將令就近國公使兼任現該會已議定兩種辦法一提案因我國僑民在各國所受待遇每不平等擬在會提議請該會勸吿各國改良待遇二編制移民統計叙述移民情形交代表作參攷以備外國代表之諮詢 
　　編制移民統計一事頗形困難僑工事務局前曾將調查僑工統計表寄各領事館令着手調查以備造統計表而各領事之覆文則或謂此處並無僑工或謂手續繁重不易調查或謂調查需欵孔多領館不能開支而最好者亦僅吿一約數眞正調查報吿者絕鮮以故此項統計表實不易辦理惟此事關係我國移民問題及僑民前途者至大欲但憑官吏之力實不可恃深望我國僑民之有力者或僑民團體各調查其本地僑民情形報吿祖國以爲代表之參攷而僑民疾苦尤當盡情宣布以謀改革此我僑民一線曙光之機也僑工局自民國七年辦僑工統計至今年其結果僅得不完全之十八處中尙有根據報章者二各領事之不盡職於此可見欲其保護僑民其勢更難矣吾不禁爲僑民悲也兹錄其所得結果如下 
調查地域　　調查期日　報吿機關及人　　　人數 
國别區域 
法本部　　七年一月　駐法僑工委員李駿　一二六·九二五 
　　本部　　七年一月　同前　　　　　　　一○·○○○ 
　　本部　　七年一月　照料華工委員潘連茹一○○·○○○ 
德本部　　七年二月　駐丹公使　　　　　三三七 
俄　　　　　七年五月　東三省各交涉公署　一三七·六○四 
小亞細亞　　　　　　　津海關監督公署　 
及阿非利加　七年十一月　報載　　　　　　二五·○○○　　 
北波羅洲　　七年六月　總領事　　　　　　一七·○○○ 
　　仰光　　七年八月　仰光領事　　　　　七·三五○ 
和蘭巴逹維亞八年三月　駐爪僑工委員李光亨六·六五二 
寓里洞　　　八年六月　同前　　　　　　　二六·五五○ 
網甲　　　　八年十一月同前　　　　　　　九三·九八二 
棉蘭　　　　七年六月　领事　　　　　　　四七·八三五 
紐西蕯摩阿倫九年三月　美基督科學報雜誌載二·○○○ 
暹邏　　　　　　　　　華僑代表馮裕芳　　七○○·○○○ 
南非洲　　　七年四月　津海關監督　　　　四五·五五二 
朝鮮　漢城　七年四月　總領事　　　　　　五○○ 
元山　　　　七年四月　副領事　　　　　　三三四 
甑南浦　　　七年四月　副領事　　　　　　四·五七四 
　　又福建曁南分局調查報吿六七兩年出口僑民凡十一萬六千六百六十八人内中人無工人前往何國則無稽云 
[北京通信（生公）]  
　　江西省長問題與京團體 
　　江西省議會通過民選省長案後議員饒正音電京反對政府决以丁迺揚爲省長曾電獎饒氏否認議會之彈劾省長與民選省長案而戚揚亦深惡痛絕省議會之所爲迺暗令警察改裝僞稱公民赴議會旁聽預備師法江蘇機工風潮之故智且揚言將毁議會議員恐因不敢到會遂不足法定人數陳光遠與戚揚不洽因對於此事嚴守中立聞警察有謀毁議會之訊迺派兵彈壓江蘇議會之故事遂未克實現於江西而議會亦遂因此電吿休會因饒正音電謂彈劾案爲迫脅通過者而政府遂電戚揚審查電覆故議會方面亦電京說明彈劾案之合法第一證明無迫脅情形略謂是日到會議員凡八十三人以七十二人之贊成通過如果出於迫脅則彼未起立之十一人亦當受迫脅而起立在場能有十一人不贊成則可證明贊成與否之可以自由贊成者之非受迫脅第二謂否認彈劾案者饒正音當日並未出席於議會有假條爲憑其否認之電更無理由其餘情形則將議事錄抄寄以便稽考藉此證明無迫脅事證明通過彈劾省長案之合法聽候中央懲辦省長省議會省敎育會省農會及各縣聯合會擬公推大批代表來京請願此項代表不日即可來京不知政府果將固執成見抑勉從民意以處理之也江西旅京同鄉連日開會已决派代表回省勸吿反對者并謀本省人民意見之一致而回籍之人則大衆主推無黨派臭味者以爲如此則聽者不致以成見逆之云於是萬兆芝迺被推爲代表各省區自治聯合會亦於昨日致江西省議會及各公團電仍令自選省長文曰本會以實行民治爲宗旨而尤注意於省自治頃聞貴省會通過民選省長案與本會主張若合符節本會會員對於貴省會此舉完全表同情務諸卽速進行堅持到底近傳中央對於貴省此舉竟利用少數失敗之官僚走狗之反對冀取消貴會之議案並令被彈劾之省長審查彈劾案之合法與否此等違法舉動我人民萬難忍受本會除通電全國宣吿中央此舉爲違法且聲明貴省民選省長一舉合法外謹電請貴省會各公團和衷共濟速實行其主張自選省長爲各省倡各省人民當必能爲貴省助也云云據熟悉江西情形者言洒西本分二派而呉鈁文羣爲兩方魁此次民選省長案之通過實出於兩派之提携而以各選一人聽候中央擇一任命爲條件倘中央堅持不從則贛惟有自舉一人而兩方迺逐不免有爭執回省代表對於此點亦附有疏通之責焉 
　　贛省敎育廳長許壽裳因受省會之彈劾不安於位私自來京不願返任贛省敎育會因電政府請以贛人爲敎育廳長旅京江西學界同人亦公推代表程柏如及高工敎員胡某赴敎育部交涉冀逹目的現各方所注意者爲符鼎升與宋育德二人云 
[羅掘俱窮之財部]  
　　昨（二十六）某君訪財政當軸談及陽曆年關財政問題財政當局云各處羅掘僅差一百萬元惟陰曆年關則分文無着因陽曆年關之欵可以展至陰曆年關而陰曆年關則其勢無可再行推諉也故陽關雖過仍是不了之局又聞某外國顧問建議云以現在北京大小機關人員計之每月俸給非三百萬元不能開發以前之欠亦有積至一年者亦有不欠者平均以三個月計算則須九百餘萬元查東西各國人員之多者亦僅及中國五分之一之人數而中國各機關不辦事者十居八九以現在之實情而論政府收入各省不解欵無論矣且每月最可靠之關餘因金鎊日漲而鎊餘日短馴至無欵可付以鹽餘而論明年三月以前之鹽餘早已爲短期外債及擔保品所佔領矣若以借欵論則無論中外銀行相戒决不投資於政費矣故明年三月以後政府即有破産之虞安能有錢以供養此輩人員故届時連全俸給均恐發不出現在宜早爲之計先後援照民國元年例將全國人員滿六十元月俸以上者一律給予六十元以一年爲期一面另籌的欵補發欠薪實行裁汰但此舉凡爲官吏者無不反對然而以現在之局而至明年三月連俸給完全發不出徒有此虚名目有何用處等語外傳閣議决定每月六十元之說想指此建議而言實則閣議並未决定也 
[航空事業之進行觀]  
　　全國航空路線經閣議决定先辦京滬一線後卽由航空處長丁錦特派科長陳虹偕同洋技師何德爾等由京南下沿路勘測現已勘畢覆命擬具辦法六條呈經丁處長轉呈政府照准實行其内容要點如下（一）航路計長九百零八英里合華里一千五百九十八公里有奇由京至滬空中直道較陸行爲近（二）航站北京上海各設正站一處天津濟南徐州南京等各設分站一處其餘沿路分設飛行上落支站八處（三）經費開辦費暫定十六萬五千元經常費月定四萬元（四）在畝所需地畝依照交通部築路購地辦法由航空處直接派員或賃或購分别辦理（五）航業投遞郵件搭載貨客依法開辦擬於開始航行日起三個月或六個月期内專運郵件偵察航線兼場航業俟辦有成效再行推廣搭載客貨（六）機關籌辦期間由航空處指派各科各股人員組織委員辦理俟開航後再設航空機關遴派專員以專責任又據外交界消息日本政府現擬創辦中日兩國間飛行聯絡事宜决定由東京飛至上海並經大阪九洲四國等處飛行時間預　九小時東京之飛行站設於代代木練兵塲上海之飛行站亦已派員赴滬勘擇一面並電駐華公使向我國政府開始協商 
[旅京浙人之自治籌備會]  
　　浙江旅京同鄉日前曾在報子街聚賢堂開浙江自治同志聯合會籌備會兹悉該會於昨日（二十六）下午二時又在　斜街全浙會館舉行成立大會到會者僅三十餘人首由臨時主席童一心述本會宗旨次某君演說略謂吾人到會皆希望本會早日成立惟有一事足以使人對於本會前途稍感失望者即本會前此開籌備會時到會者有五十餘人之多及舉行成立大會人數反見減少其不能到會之原因固多但籌備會係匆促成立未能周吿各同鄉亦不失爲一原因也又謂欲本會之發展與有效力非先開各縣自治同志聯合會不可而聯絡旅京學界諸同鄉尤爲要舉云云於是議論紛紛四起大槪分爲兩派（甲）主張本會不拘到會人數之多寡先行成立（乙）以旅京同鄉未聞本會之名目者頗多今若突然成立不爲預先通知將來發生問題時難免誤會爲愼重起見可否將今日之會改爲籌備會再籌一比較的妥善方法使旅京各同鄉得知本會設立之宗旨並望其加入以利進行後經多數表决改爲籌備會公推童一心爲籌備會主任趙士英爲文牘員陳希豪·徐世賢·方祖澤·呉天放·錢頌詒·沈江·汪定華·夏建賓等爲交際員並議定辦法三項（一）發宣言書（二）羅致會員（甲）由各縣同鄉會轉吿各屬同鄉凡贊成本會之宗旨者請迅速加入（乙）再由籌備會臨時推舉之交際員向旅京各界同鄉聯絡（三）俟各同鄉會與各交際員之報吿到齊後即通吿舉行成立大會日期以便討論本會組織與進行方法時至五時宣吿散會 
[軍事協約應迅取消之一證]  
　　軍事協定政府現正極力運動取消惟在未取消以前日人方面遇事每多藉口近據吉林方面消息日軍竟用强力包庇運械不服檢察並有毆斃華工實事益徵取消軍約不可再緩兹據吉林電訊敬日由哈開到一面坡列車五輛内有謝黨俄軍多人及軍用品甚夥檢查員登車檢查俄軍驚駭隠避有日軍大佐軍事委員井染路郎率兵攔阻駐哈張學良旅長又派周參謀等往站交涉井染謂係日軍所用之車按軍事協約不應檢查鄒參謀以井染旣不可以理喻且恐釀成重大交涉遂令索取印據一紙計日將校六人屬員二十人俄兵二十九人午刻又開來日軍小票車一列雇華工搬卸軍需品不給分文反被凶毆致斃濜薰許久始甦吉鮑督已電駐哈司令部迅向日軍事當軸交涉以後不得庇護凌虐又據情拍電中央謂日軍種種慘酷情形追源　本均藉口於軍車協定尙未取消實有無從應付之勢究竟中央對於廢除此案交涉近日進行如何不可不深鑒邊疆所感之痛苦而有以善其後也又聞張學良係張作霖之子旣以檢查俄人爲日員井染所窘不任其行使檢查職務且出惡言相向張作霖大怒亦於二十三日致電政府請速將軍事協定取消並將井染大佐停止待遇所有在中東路作工之日人不給工資並將受傷工人開單要求日本賠償 
[旅蒙華商遭刼三誌]  
　　蒙人慘害華商迭誌前報兹有山東人劉九臯由赤塔逃歸述當時目覩情形云余在桑貝子旗北鄙作伐木營業陰曆冬月初一日桑貝旗突來由庫逃歸之敗殘蒙匪人數十名見有華人卽行逮捕余被一俄人擄住幸稍通俄語未遭綑縛使余與該黨看守馬匹於是該黨各處搜尋（余所處之地居卡倫邊界華人多屬爲工）不一時搜集百餘人安置一處大哈厦中該俄人問我能寫字否余答以華文還可對付若俄蒙文不行該俄人 
 
 

Page 7

 
 
使余按人記册年歲籍貫一一清寫余猶以爲若兩國交戰俘虜辦法詳記清單以爲將來交換俘虜之預備豈知名册尙未記畢該匪等卽偕同本　蒙百塔哈爾將哈厦封釘令人看守余仍給匪看馬匹匪等紛紛吃飯少時一聲令下匪徒各持槍向哈厦射擊余見勢不佳乘間逃避藏入附近森林聞槍聲如炒豆哀號聲盈耳余此時亦不知是死是生惟有默禱老天救護而已約歷一小時之久哀聲始息槍聲亦稀疑是匪等檢查未死者重施槍擊也余伏森林已忘饑渴俟至夜深猶聞蒙人搜索聲匪徒槍聲余想此時尙不知又死若干人至後半夜起身欲行奈以兩腿涷木不能行走然若待天明被匪偵騎搜獲又不免於死不如努力進行乃縱步而行又恐有人在窺伺躡手躡脚行同竊盗幸喜森林甚多夜行晝伏渴食積雪寒冰餓吃落風松子時日已忘度過布里亞特旗各大倉已到俄界地屬紅黨範圍紅黨待遇華人甚好方敢晝行沿途行乞至赤塔車站稍事盤桓幸遇一山西客人搭車歸國余歷訴前情懇求援手該客允許携我同歸實深感激遂沿途執厮僕役以報今至滿洲重見天日不致作異鄉慘死之鬼亦云幸矣 
[湘西情勢之緊急李協和大舉進攻]  
　　李協和率領滇軍假道攻桂忽向湘軍挑釁已在晃縣之抽家溪等處與第九區軍隊接火趙總司令迭按前方警電除將詳情電逹軍府請轉飭李軍暫緩前進並逕電李氏請其商定路線再行進發外復派王隆中中將爲代表兼程前赴鎭遠與李氏就商一切復知照在省中級以上各軍官定今日（二十三）上午在總部特開緊急軍事會議磋商應付方法乃昨日傍晚又接第九區司令田鎭藩馬養兩急電則李氏已向湘西大舉進攻田軍以兵力單薄勢不能支迭次失敗於昨早向溆浦辰州退却又聞李軍中尙有譚延闓代表張魯藩爲之籌劃一切此中情節殊屬令人可疑又聞贛陳對於此事深恐李軍窺贛已就萍鄉一帶增兵兩團又砲兵一營以資戒備仍一面電逹趙氏請力阻李軍通過兹將田司令兩吿急電錄下（一）頃據前方報吿李軍有張廖楊朱趙王六司令統兵計六千餘人并招集貴州巨匪石敬臣沅州巨匪舒翰臣等二千餘人爲先鋒現以全力分三路進逼辰谿黔陽沿途燒搶勒捐並傳令攻下辰谿黔陽者各賞洋一萬元攻下洪江者賞洋三萬元似此藉口假道實行攻湘决無協商餘地若再虚與委蛇勢必佔領湘西擾亂全局　間現在抵抗中惟兵力單薄防線延長實屬不敷分布伏懇諸公顧全湘局迅賜援應以解倒懸臨電急迫立候覆示田鎭藩叩馬午（二）區密滇軍現又勾結貴州及芷晃一帶土匪由芷江分三路進攻黔陽托口辰谿我軍兵單不支已於本日上午九時轉飭所部向溆浦辰州一帶退却整理候命謹聞田鎭藩叩養辰 
[湘省長辭職之續聞]  
　　湘省長林支宇辭職一事已誌前報兹聞省議會特於昨日（二十一）上午十時召集協議會到會議員約六十餘人由彭議長主席報吿前日下午至省公署與林公面談情形同時有蕭財政廳長在座默察省長辭職原因雖不止一端而財政實爲第一難題陰曆年關以前需欵八百萬縱勉强渡過明年仍無整理把握雖力勸林公勉爲其難然仍無確實答覆應請研究辦法各議員討論甚久大槪主挽留林公當以解除其困難爲前提查林公辭職理由不外財政上用人上自治上自主上四點自治之成績及自主之前途均關於人民能力及政治潮流非本會所能預測亦非本會所能解决用人一層應由省長以公道及毅力行之不能由會解决惟財政一項預算支出與收入相差八百餘萬日前本會曾請核减付議當爲惟一困難問題本會自當設法輔助時議員有主張由議會提倡減薪請軍民兩長一致提倡者有主張減薪尙非根本方法現在財政難題在軍費一項軍費每月開支近兩百萬以現狀論恐全年一千六百萬之預算數尙有超過長此以往終爲不了之局現在可由本會定期請總司令及在省高級軍官至本會切實磋商按照陸軍餉制一師軍費全年不過百五六十萬以四師或五師計本省財政儘可支持目前同屬湘人當可開誠布公得一圓滿結果此層辦到則省長辭職自不成問題云云乃决定除定期函約總司令等到會外並先行咨覆省長極力慰留矣 
[鄂省之重要問題]  
　　省署遷回之傳說鄂人自擾之所聞 
　　夏壽康因被逼到漢故力持省署移漢之議及孫傳芳率部赴宜王督又殷殷敦促其態度已稍活動但患痔未愈一時無由决定且王督究持如何意見夏因未與親晤不能得其要領因於昨二十三日上午十一時率同沈澤生政廳長渡江先至督署謁王王督迎入洋樓茗談良久談次王仍賡續前請希望夏氏早日到省視事庶得就近協商一切夏見王意懇摯聞已面許之但時期一時尙難遽定並略商宜昌善後及籌措軍餉兩事意見極爲接近隨至省議會拜會由劉李兩副議長招待叙談片刻即赴省署召見四科科長及各職員面囑各自勤愼辦公又親檢閱各項公牘因下午閻相文師長與趙榮華旅長在漢設筵宴夏故至四時即行返漢夏氏在漢就職後此爲到省之第一次因是盛傳夏有於十年元旦日或一月四日實行遷省之兩說能否届時見諸事實刻尙不敢必然夏意已活動則確有所表現矣顧人民方面頗不以夏意活動爲然有潘益卿任厚齋張柏階王耀國等組織巿民請願團於日昨以三千二百十二人名義具呈省署請願省署移漢以順輿情漢口商會帮董韓瑞廷等今日亦電京請從前議是官民對於此事之意見尙未一致 
　　在此紛擾聲中竟有一部分鄂人從中搗亂據聞其内幕中主動者爲甫經下台之何某而謝石欽輩亦卽此派之機械物也何某現尙在京力向各方面活動意在捲土重來並在京派其黨徒胡某鄭某假充同鄉會代表名義到鄂與某當道營求表面上仍以代表資格向夏氏接洽自治與選舉數事暗中則播散鄂省歷次選舉上五府均獲勝利我下五府人（何謝胡鄭等均下五府籍）此次不可放鬆以期利益均沾等讕言冀聳下五府人之觀聽但一般人懔於自己團體不能破裂之義多不謂然旅京同鄉會昨亦分電各團體否認胡鄭等之代表資格並揭開其假面具請勿爲其所惑則若輩計劃恐亦徒勞矣（十二月二十四日） 
[并門地震紀略（端端）]  
　　山西境内現有五十萬以上之災民·及三十萬以上之外來難民一種啼僟號寒之慘狀固已聞者傷心見者酸鼻不料於本月十六夜又遇空前之大地震雖損失尙微並無大害但災荒之餘復遭此變何晋人之不幸一至於此 
　　省城方面之地震爲十六夜八時十六分起·至十八分半止其聲自南而北當劇烈時房屋大爲震動居民咸出户外避之各戲圍電燈均息負傷失物者不計其數一時人心惶惶秩序幾爲之大亂翌日調查始知倒坍房屋數尙不多如陳列所之走廊完全毁去傅山祠之正樑聞亦震斷督軍署前高十丈之鼔樓及最熱鬧處之鐘樓但作奇響未經倒下否則損失當不在少數也 
　　連日各縣亦紛紛電報地震情形如臨汾運城汾源保德永河離石永濟夏縣虞鄉榮河孝義等縣均有三分鐘以上至三刻以下之震動大遭損失如晉南鎭守使之圍牆營房離石之城墻保德之監獄亦皆塌倒云 
　　山西全省地震皆屬黃土岩人民穴土而處者所在多有此等土窰平日尙爲堅固一經地震倒者必不少但現在尙無確實報吿 
　　當地震時有謂西山後火光爍爍按省城之西北山嶺起伏綿亘數百里或其中有一二火山亦未可知又謂壼關縣此次確有火山爆烈云 
[邕垣通信]  
　　梧州中學全體出校之原因 
　　桂省人民自聞陸榮廷取消自主後即欲與在外民黨聯合起而抵抗此種風潮現已瀰漫全省邕垣講武堂學生本爲軍界之優秀分子頗與民黨接近此事早已爲譚浩明所聞譚本欲迫令解散旋恐激成大亂故不敢急切爲之然彼此兩方均已有所戒備梧州中學素稱辦理完善名冠全省該校敎職員多屬留美留英回國之士學生得此種良師智識日進對於社會事業亦多竭力進行廣西全省學生聯合會亦建設事務所於此學生每遇事有不平者輒代人力爭故爲當道所忌指爲民黨之機關暗囑警察十數人守候於該校門首陰行監視外間覩此情形謠言四播并謂該校學生與某某民黨有約定期舉事軍人方面信以爲眞再派軍隊十數人親至該校守望學生以事情危險遂約同全體學生一律離校回家以避嫌疑該校校長陳桂亦呈請辭職惟地方各團體均多出面挽留并聞該處勸學所長李讜曾於删日電復邕垣各當道云寒電敬悉查省立第二中校學生離校已逹半數以上現僅餘學生四十餘人昨今兩日經所長先後前赴該校向該校長一再查詢據係學生聽信俘言虞有事變實屬無力制止等語復由所長别向學生細詰語同前由云云按學生手無寸鐵彼有何力與軍警抵抗而當道重視如此始以警察監查縱以軍人監視桂省内部現已秩序紛紜理應以鎭靜態度維持地方今乃出此威嚇學生手段誠自求多事也 
[杭州快信]  
　　本届各縣辦理初選舉曾奉省長嚴令切實從事詎調查報吿大半不盡不　電省訐控者日有數起已飛令從速查辦 
　　紹興公民王以剛等創立平民選舉監察團呈請省署立案沈省長查本届辦理初選舉曾經嚴令誥誡如有骫法營私情弊應受法律制裁亦不容人民非法干涉所請駁斥不准 
　　鎭海各南貨業向甯波採購糖貨向由鎭海統捐局在百貨捐下納稅現寗波糖捐改歸商辦設分局於鎭邑望衜頭朦縣給示照准重捐累商同業各商一再開會反對昨已派代表虞謙來省訴愿誓不承認 
　　瑞安商會電軍民兩長以瑞邑災　之餘民生凋敝巿面蕭條商人依法完納正項稅捐已屬竭蹶奉公今奉財部令貨物加征賑捐實難擔負賑捐固爲善政商艱亦宜兼顧况瑞安同在災區尤望格外體卹請求電部邀免 
　　外海水警第一區署長金富有有不日更動消息 
[南京快信]  
　　王省長現擬派親信六人分赴五道屬考察各縣知事政績日内即將出發 
　　王省長規定每逢星期一接見候補人員 
　　齊督委任煥章充本署參議 
　　財部委蔡鍾杰充南京造幣廠坐辦　抵寗今日到差 
　　通海張仁奎淮揚馬玉仁昨均來省陳親防務 
　　河南省議會電蘇議會已請大總統飭令嚴行懲辦搗毁議會要犯雲南省議會來電實行民治常熟縣農會來電請提議恢復地方自治河南趙倜張鳳台來電宣布以鄭州商埠抵押借欵實無其事山東災振公會來電乞振 
　　李厚基派諮議史忠志來寗謁齊督 
　　陸部軍械局長李枬榖昨晤齊督後卽乘晚車赴滬 
　　陽曆新年各機關停止辦公三天 
地方通信 
[松江]  
　　天馬山鄉農被盗天馬山鄉二十九圖蔡家浜地方農民徐彩元家前日夜半被口操土客聲音之刦盗七八人撞門入内刦去銀洋衣飾等約値二三百金刦後聞向靑浦縣境逸去現經事主呈報縣署由縣委令尹伯華警佐前往勘騐矣 
　　祥澤塘發現女屍泗涇鄉九圖祥澤塘内汆來浮屍一具經地保報明警所派令尹伯華警佐前往檢騐騐得屍係女子全身並無傷痕腹部陷落指爪無泥當係死後入水騐畢即發壇浮厝 
[蘇州]  
　　商團更選職員蘇城商團第三支部各職員現届第七届任滿更選之期特於十二月二十五號在學士街財帛司堂内投票選舉翌日開票揭曉徐秋軒當選爲正會長朱輔仁張杏生當選爲副會長其餘評議·庶務·文牘·書記各職員亦皆分别舉定 
　　委查藉端歛錢崑山地方沿城墻一帶荒地頗多均已劃歸江蘇台營官地局管理日前該局特派委員王德照赴崑山查勘此項荒地王委員到崑後勘明情形立即　諭該地居民人等照章繳納租價租地自行建築詎有徐嘉潤·鮑壽芝·凌榮卿·周雲巢·黃雲岫等多人藉租地爲名向各居戶攤派運動費已經收得一千餘元事爲該縣城巿公所敎育會·商會·農會·慈善團五大團體所知立即聯名公電南京督軍請予查辦現聞督署已秘密派員前往調查復奪 
　　美術畫賽會元旦舉行蘇州美術畫賽會歷屆陽曆新年由顔文樑等組織頗爲社會贊許本屆第三次仍定十年一月一日起至十四日止在胡書記橋舊皇宫開會昨已分發入場劵邀請各界前往參觀兹將徵集畫件簡則錄之如下（一）性質提倡畫術互相策勵僅資瀏覽不加評判（二）會址蘇州城内呉縣敎育會（三）會期民國十年一月一日起至一月十四日止（四）陳列品範國粹畫·油色畫·水色畫·氣色畫·鐢斯丹耳畫·溶液畫·鋼筆油畫·鋼筆畫·鉛畫·炭畫·臘畫·漆畫·焦畫·照相着色畫·剌繡畫等各種畫件（五）陳列資格個人之著作或在校學生之成績（六）與會手續民國九年十二月十八日起二十四日止每日下午二時至五時將畫件塡就表格送至會所給予收條爲憑（七）會後處理閉會後憑收條領還畫件或由郵局寄還（八）責任各畫件在會期内本會負完全保護責任 
[鎭江]  
　　縣令整頓學校丹徒第六學區學務委員徐錫璋於日前彙送視察學校狀况報吿表到縣昨奉指令内開呈及報吿表均悉查各該國民學校學生出席數除第五第二第七第八四校尙屬多數外餘均少數甚至第十校僅出席一人殊屬不成事體應將學校内容切實整頓無徒歸咎私塾之妨碍至各該校有須興革之處亦應督促改進勿托空言是爲至要仰即遵照辦理 
　　商界熱心興學鎭屬丹陽縣富商王某慨捐財産二萬元擬在陽邑創辦職業學校已派人購地辦理一切進行事宜又綢業張君亦擬聯合同業在城内組設小學校一所又瓦木業董以工界至今尙無興學之舉現亦捐集鉅資創設工業私立兩等學校以造就工界子弟 
[揚州]  
　　密查巡查長控案江都公民周某等以警察所巡查長惲匡岑品格卑鄙嗜好鴉片臚叙劣跡聯名在警務處控准飭縣查辦王知事以案關重要特遴委信人仄雲湘秘密調查核辦 
　　鎭董請欵放冬振江都邵伯鎭紳董巖振勳等近以時届隆冬需欵振濟貧民特禀請運署給欵放振經文司長核准令場運食商事務所撥發四百千文以便着手進行 
　　工局修築壁虎壩江都壁虎壩形將坍卸兹經督辦江蘇運河工程局派司員督工修理特訓令江都縣出示曉諭以利進行 
[嘉興]  
　　决議年假日期嘉興各小學校以年終已屆各校長特於日昨集議年假日期僉以社會習慣趨重陰曆公决放給年假（十二月三十一日一月一日二日）三日至寒假日期（即陰曆年終）再行酌定又第二中學校全體學生定於元旦日在公共講演廳試演新劇兩齣劇資分頭等六角二等四角三等二角三種所得欵項悉數移充賑欵業已通吿各界屆時前往參觀 
　　襪廠停業原因嘉興城内外所有織襪廠不下一百餘家所出線襪大都售銷於上海無錫鎭江九江常州漢口等處銷路頗旺獲利亦鉅現因天氣漸寒銷路頓滯資本短少之各廠以支持爲難相率停閉者已有二三十家一俟明年再行開工藉免虧蝕至資本寛裕各廠亦於本月二十日起縮小營業以節開支 
[呉興]  
　　縣署公布投標規則疏溶呉興碧浪湖及菜花涇兩處水利工程現已由省派員來湖組織事務所開始籌備計該兩處工程共需去土十五萬九千一百二十四方昨日由所擬定投標規則函請縣署公布限十年一月十五日以前投定十六日即由縣知事會同省委·曁曹查察員在縣監視開　惟投標人於投標時須先繳納證金照估計全部工程三十分之一計算以標價最低者爲合格其工作其間不得逾二十個月其去土標價則規定碧浪湖沙洲每方不得過六角河路不得過五角菜花涇不得過四角云 
　　屠稅改歸警所徵收呉興屠宰稅現奉財政廳令飭於民國十年一月爲始改歸警所徵收瞬息即届縣委交代故城廂内外各肉肆以尙有舊捐欠數不少深虞警所押追全體惶恐昨特推舉代表李根壽具呈到縣要求展緩實行業奉呉知事批以屠稅歸警所徵收係屬財廳令飭通省一侓稅率循舊亦無變更呉邑未便獨持異議所請展緩似難照准 
來函 
[周時社張友生來函]  
　　緣鄙人等日前在漢與英商礦務總工程師葛蘭德君締結華洋合辦之礦約原根據礦業條例第四條所載凡與中華民國有約之外國人民得與中華民國人民合股取得礦業權遂同介紹人譚定乾等將祖遺礦山石門寨銀山眅南冲各一處始與暫定草約以便履勘俟質如豐厚再行遵照部章詳細規定但事關重要非經呈報官廳註盼立案不能發生效力事前即將在漢與該英商所訂草約預呈縣署備查并一面抄錄原文郵呈敝省實業廳請示遵行各在案惟鄙人等現擬與英商組織華洋合辦礦務勢不能不先設團體以表明其商號然商號之記載勢又不得不先立公司名目以爲日後之根據手續宜然並非揑造且查前工商部頒布礦章第七章第二十一條有准以礦地作爲紅股不負財政義務之條即閱中國十大礦産調查記之所載亦有礦股地股之例前訂章約第二條條文雖有第二部不負財政義務之議然復繼以謹將礦産交出作爲全份股本中之半數其以山作股按之礦章外國人民所占股分不得逾全股分十分之五亦相符合何得謂賣至於一切條件俱照礦業條例辦理並不敢稍有出入縱其間或有未盡完善之處復查礦例第八十三條所載凡本細則施行前各省官辦商辦或中外合辦礦業關於管理上所有一切程序及其他行爲按之礦例及細則之規定認爲不完備者限半年以内一律遵照礦例及本細則之規定更正與補呈鄙人等前在漢所訂草約旣非正式當然可照章更正與補呈務期上裕國家下濟民生有利無害而後止不意敝邑一二人私見未除誤會該草約之意旨張大其說謂此事發生日後難免引啓國際交涉貽害地方駭人聽聞意在牽動全縣以期逹其破壞目的而後已但鄙人等名譽攸關不得不將草約之内容與合辦之理由略爲陳述 
雜評一 
[贛議會搗亂感言（默傑）]  
　　吾今日弗怪武人官僚之反對自治也我公民我人民代表之議員且有明白反對民選省長案者且有助官吏以推翻有關自治之議案而自搗亂議會者然則人民且自破壞自治不暇與官吏何尤 
　　此種情形吾知非僅江西一省然也他省蓋亦有之矣他省或不至顯然反對耳或不敢顯然助官吏如是之甚耳但自治前途無形中受此輩不知自重之公民不知自愛之議員已破壞不少矣是故今後我國人應思以何法對付此種無人格之公民應思以何法懲戒此種無人格之議員方爲有益於自治然而我國人尙夢夢然不知公民之所以爲公民議員之所以爲議員也凡爲人類皆可爲公民凡有金錢皆可爲議員觀於選舉運動之狀况而知此破壞自治之徒我國人正在日夕製造中也嗚呼自治之破壞與官吏何尤 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[民國九年上海大事紀（三）]  
　　五月 
　　一日（舊曆庚申三月十三日）各界慶祝世界勞動紀念精武女子體育會在靑年會開開成立會 
　　二日意飛行家佛拉林自福州飛行來滬晨十時自閩出發午後三時抵滬 
　　三日各學校陸續開課 
　　八日上海女界在女靑年會開會討論參與萬國女子參政同盟會舉鄭毓秀周淑安及朱家驊夫人爲代表 
　　九日意飛行家佛拉林午前十點三十五分乘飛機離滬午後三時半抵靑島 
　　十日蘇社在南通開成立會本埠社員均往與會 
　　十三日工部局諭妓院自二十四日起領照 
　　十四日學生總會通電十七日起上課 
　　十五日地檢廳因越獄案將前典獄長敖雲亭收押並搜查其家 
　　十六日中國紡織工程學會成立東萊銀行開幕 
　　十七日軍事區域以外宣布解嚴 
　　十八日中國實業銀行開幕 
　　二十日證劵交易所開創立會水菒業林金貴在新記浜路榮華里口戳斃同業包杏翠 
　　二十四日美國新公使克蘭抵滬 
　　二十五日護軍使署槍斃盗犯黃垤甘竹三潘阿法三名 
　　二十七日杜威博士由寗抵滬華界救火會改組爲東南西北四區 
　　二十八日萬國拒土會在靑年會開會 
　　二十九日楓涇扣留私運米糧十四車運滬計三千五百七十九包後仍撥還温州帮紝木匠要求加薪罷工 
　　三十日旅滬英人麥少佐在滬試演飛機 
　　三十一日陜西義振會成立 
　　六月 
　　三日（舊曆庚申四月十七日）孫中山唐紹儀伍廷芳唐繼堯發表宣言否認廣東軍府與國會江南造船所承造美艦官府號下水美公使克蘭夫婦由京來主持行禮 
　　四日浦東農田發現害蟲米貴至十一元有零浦東發生搶米風潮 
　　五日開始平糶先設大東門龍王廟南巿商船會館兩處　　六日蜀商出口公會成立得撫錫禁米外運消息比新使艾維滋抵滬 
　　九日閻瑞生糾同呉春芳方日珊謀斃小花蘭妓女蓮英刦取飾物 
　　十一日浦東閘北均開辦平糶 
　　十二日米價漲至每石十二元水木工匠罷工要求加價地檢廳在西砲臺槍决盗犯張丕清 
　　十三日唐在禮由歐回國上海大陸銀行開幕 
　　十四日得呉佩孚通電主張以國民大會解决時局 
　　十五日湘省戰事復起湘民紛紛來滬避難法公堂通諭商民貼用印花稅 
　　十六日交涉員許沅履新 
　　十七日得張敬堯兵退守岳州大肆焚掠消息 
　　十九日金融維持會成立 
　　二十四日搖繩索工人罷工 
　　二十五日中國與南洋學會成立 
　　二十七日豐大商業銀行開幕 
　　二十九日米價漲至每石十六元仁穀公所開會議决限價每石多至十四元紗廠工人踏布工人成衣匠均罷工得張敬堯退出岳州消息 
　　三十日租界當道出示禁止囤米 
[財政部代表等歡宴史蒂芬紀]  
　　史蒂芬君謂當詳愼咨考始定銀團計劃 
　　新銀行團美國代表史蒂芬君抵滬後迭受美商會·美人聯合會·遠東律師公會·上海總商會·銀行公會·錢業公會·華商紗廠聯合會·上海婦女會等各方面之歡迎昨晚七時半財政部代表傅筱菴·錢新之二君與中美懋業銀行沈叔玉·沈志賢君等假座靜安寺路海軍聯歡社公宴史蒂芬君以誌歡忱與宴者約共四十人美國方面如按察使·總領事·商會會長與書記·友華銀行大班·英美烟公司大班·鋼廠大班·美孚·大來·德泰·諸洋行大班等中國方面如何茂如藍建樞·趙慶華·秦潤卿·朱葆三·王一亭·周金箴·汪幼農·許秋颿·沈聯芳·張爾雲·謝蘅牕·高佑之君等由傅錢沈諸君與傅君（筱菴）之公子品圭君·殷殷招待餐畢主席傅筱菴君致詞云「鄙人與錢新之君奉財政部電委爲代表鄙人又謹代表中美懋業銀行今夕歡迎新銀行團美國代表史蒂芬君憶昔拉門德君來華同人等曾亦有歡迎之舉今幸史蒂芬君惠臨並將宴叙一室竭誠歡迎何幸如之史蒂芬君爲美國金融法律兩方之領袖五年前曾來游我國故通曉一切情形此次重臨負責綦重關係於我國者尤鉅日來沃聞高諭同人等莫不欽幸夫以中美素陸之邦交復由史蒂芬君從而敦縱之如今夕之中美各界領袖聯翩歡聚可卜前途將可樂觀也現政府盼君北上定於明日（即今日二十九日）乘七時一刻花車首途不獲稍留今夕卽又爲離筵矣悵甚悵甚所願他日旋滬晤敎兹請在座中美諸君共進一觴爲史蒂芬君祝長途之安健」次史蒂芬君致答詞云「今夕承貴國財政部與中美懋業銀行代表龍惠盛宴並加獎飾國愧無已鄙人此次來華自知負有重責深恐隕越前曾語諸君謂當追認拉門德君在華所言一切自屬誠意因已盡悉其在紐約各報所發表之言論且臨行時又屢與之接洽也美國爲新銀行團四國之一但任資最多故甚重要此次以鄙人臆測前途將除建設實業之借欵外不能有所借貸蓋鄙人深知近十年或十五年來貴國向各國銀行團借欵之情形且知貴國旣爲共和國人民皆憂新銀行團計劃之將不利於國家故不可不愼重進行總之敬請貴國人士釋慮新銀行團决不至有害於貴國也鄙人素讅中美感情極佳故現愈覺負責之重而進行之難如新銀行團失敗則銀團固受損失而貴國亦將受大影響因借欵不成則財政紊乏等弊必接踵而起也兹請述最忠實之主張爲諸君及貴國人士吿即『鄙人從此當極審愼·詳考各地之意見與狀况·而後可决定一種計劃』也」次由護軍使何茂如前上海總商會會長周金箴二君致詞表示歡慰之意十時半始散 
[婦女會歡迎史蒂芬夫婦紀]  
　　前日午後四時半上海婦女會假極司非而路十一號漢冶萍俱樂部開茶會歡迎美銀行團代表史蒂芬氏夫婦先進茶點以欵來賓後於五時始依秩序開會（一）主席朱胡彬夏女士報吿開會宗旨並致歡迎詞（二）唐英女士奏中國琵琶佐以清雅之唱歌（三）孔融之夫人致詞大旨謂「今日同人歡迎史蒂芬君夫婦適値耶穌聖誕期間各宜表示歡欣愉快之狀似不宜另有所陳說然此次新銀團之組織對於我國實有生死存亡之關係鄙人不能不向我最友愛之美國銀行代表略有所貢獻蓋吾人舊日心理對於外國銀行團來華約具兩種觀念一爲來探取中國財源或似設典押舖然來典押吾國物産者一則爲國際關繫純爲友誼的扶助者然據今日目光觀之則足徵前說之非是也曾憶拉門德來華時即將日人所抱之蒙古及東三省主義極力推翻打破且我人以前常具一種莽莽神州不知將來爲黃爲白爲黑屬於何國領土爲殷憂而拉門德亦曾有排除列强瓜分中國之表示此皆美國銀行團對我國之良好明徵也今又聞外人極贊成我國亦組織銀行團一併加入此新銀團所有利益一體享受與他國無異果爾則尤足表明銀團旨趣之公正除此二大希望外其餘之希望亦一時不能盡述然聽者或以余之希望過奢爲慮惟余嘗在美國時知其社會習慣有情願借錢與守信用有作爲之商人不願投資與麻木不仁之富翁故彼不借欵則已苟肯借給則無不極力扶助此負債之人使其能人餘日償債而後已兼之史蒂芬君具遠大之目光務使借債與負債者共享世界和平之幸福如黎宋卿先生所說有飯大家吃故定能使中國有美滿之效果而或不止余之希望竟超出余希望之外亦不可知也」（四）胡宣明夫人獨唱（五）呉玉芬女士背誦（六）王瑞嫻女士鋼琴獨奏（七）史蒂芬斯夫人演說略謂「今日鄙人能與諸君會叙榮幸之至但聆朱孔二夫人純潔之英語文雅之詞句鄙人實不敢在諸君前演說矣素知貴國人作事緩而精敝國人性好急故每作事易忽略但有一會鄙人亦爲其中一會員會中辦事取緩精主義會員從事研究各國歷史費八年之久研究德國歷史以七年讀法國歷史目下正在研究美國歷史雖已越三年然似方在研究傑佛生總統時代之事甚望貴會於各種學術上多加研究藉以裨益社會回憶五年前在貴國時曾聞中國學生留學時常覺寂寞無聊蓋於上課外無家庭之快樂也鄙人有鑒於此故歸國後適居於米歇根大學左近因之常請中國學生到舍間會叙以解寂寞且能聯絡中美人士之感情也」末由朱胡彬夏女士向史夫人道謝並謂史夫人之演說實與上海婦女會有極大之關係因該會成立以來爲時甚短一切會務皆屬草創夫人之言可爲藥石後再向來賓致謝末拍照散會時已六點二十分矣 
　　是日到會者有美領事·王正廷夫婦·聶雲台·李登輝夫婦·孫文夫人·沈信卿夫人·石美玉醫生·宋子文·宋美琳·牛惠生醫生·蕭智吉夫人·王正序·李觀森夫婦·徐婉珊女士等百餘人 
[美國女子大學同學會開會紀]  
　　昨日下午四時美國女子大學同學會假憶定盤路一號中西女塾西國敎員住宅爲集會地點先進茶點四時半由會長先祿夫人報吿開會秩序如左（一）華高夫人奏西國胡琴（二）書記讀上次記錄經衆宣吿無誤通過（三）由秩序主任報吿略謂今日之會適値聖誕節後之第一次故所定之日程均有聖誕慶祝之意次請會衆唱聖誕詩一首（四）中西女塾敎員德女士讀一有名黑人故事名「聖誕前一晚」讀時衆皆悉心而聽蓋德女士效黑人言語之音恰似黑人也（五）笛克遜夫人獨唱和以手琴所唱之歌亦爲聖誕故事夫人音調高下莫不適合聞者爲之動容（六）史蒂芬夫人致詞略謂到上海後已赴美國婦女會上海婦女會今日又到貴會深知上海中西婦女於會務極呈發逹氣象然一國之盛衰女子亦負重要之責任云云末由會長請新會員塡名後報吿散會時已五時三刻矣到會者有中國女子十人内中七人爲會員云 
[工業專校鐵路管理科畢業紀]  
　　徐家滙交通部工業專門學校鐵路管理科學生昨日舉行畢業禮預由該校柬邀本埠行政各界蒞校到者有鐵路局長趙燧山交涉公署代表陸昶彬上海縣公署代表錢遜齋並著名演說家馬湘伯等午後一時開會先由代理校長凌鴻勛報吿各學生在校成績次由交通部特派監考員周詒春博士及鐵路局長趙燧山演說均多勗勉之詞次馬湘伯演說其大意勗各學生將來須爲國民作事不可僅便私圖且須再求進步不可即以此爲止境云云演說畢卽由該校主任發給證憑各學生受憑後行鞠躬禮道謝而退兹將本届畢業生姓氏錄下武書常·郭福壽·姚章樾·王元漢·火貴樟·張元煒·奚逸·榮士德·曹良棟·馮寶泰·徐承燠·程善身·戴錫紳·兪松壽·陳汝閏·王輔功·夏紳鴻·厲始學·楊天擇·張令　·陳仁偣·張駿良·黃守鄴·王鎭·顧光寶·徐積仁·杜榮棠·張倫·李樹本·沈乃莊 
[發還上海巿自治欵産案通過]  
　　本月二十七日通過於省議會 
　　吾國地方自治上海實行最早清光緒末葉之城廂内外總工程局實爲地方自治之噧矢宣統年間宣布地方自治改稱城自治公所嗣入民國又改爲巿政廳規模宏備成績昭然不意袁氏帝制發生此項自治事業遂爲武力所摧殘今政府復有恢復地方自治之令於是由省議員黃炎培提出緊急動議咨請省長轉咨松滬護軍使迅從前上海自治欵産契據文卷發還預備恢復業經本月二十七日省議會大會通過兹將黃議員提出原文錄下「黃議員炎培提議請咨省公署依照先經公布之江寗呉縣辦法轉咨松滬鎭守使發還上海巿自治欵産緊急動議案」（贊成人章紀綱朱祥紱錢銘銓陸以鈞鮑貴藻朱紹文孫儆）上海地方自治舉辦最早當前清光緒三十一年肕設上海城廂内外總工程局試行地方自治實爲全國先聲曁宣統二年頒行城鎭鄉自治章程改稱上海城自治公所民國成立正名巿政廳三年三月總統袁世凱爲恢復帝制張本通令停辦地方自治由上海鎭守使派委上海縣知事飭將上海巿政廳所有自治欵産契據文卷一并接收改爲工巡捐局委員辦理與十年間羣策羣力辛苦經營之地方事業一旦悉委之官吏全巿公民含忿蓄怒徒以强力壓迫莫敢與抗今者政府鑒於共和政體之根本在民民治潮流之不可久遏迭頒明令規復地方自治上屆本會臨時會議九年度省預算案業將江寗呉縣地方欵産從前由省代管者從省預算册内悉數剔除議决由省公署令行各該縣知事召集該地方行政會議組織機關接收辦理咨經省長公布執行在案上海事同一例應由本會咨請省長依照先經公布之江甯呉縣辦法轉咨松滬鎭守使飭由上海縣知事召集地方行政會議組織機關將民國三年接收之上海巿政廳自治欵産連同契據文卷一並交還接管辦理以平全巿積年怨憤之人心以昭官吏與民更始之誠意本員爲上海巿公民之一特此提出緊急動議敬請議决施行 
[旅滬鄂公民關心梓鄉自治]  
　　旅滬湖北公民自治會汪鴻翥等昨致湖北夏省長公函云仲膺先生大鑒前肅寸電當蒙督勉有加莫名感戴自公長鄂時方匣月頗聞政聲行晃造福桑邦出民水火在遠旅人尤深切望方今軍閥横行陰霾蔽日公以天下之心爲心不畏强禦鄂人之意爲意奮鬥因公中國不亡或基於此也近頃同鄉聞公厲行自治實踐前言并推隠塵先生爲全省自治籌備處處長更得民心此公道德當爲鈞座所深知若畀以此席不獨深得鄂人之心理即將來自治模範定可聲譽於全國僑等因自治爲立國根本事關桑梓尤願兩賢相依惟聞李公因澹於濟世近方一意參禪左右卽動以吾佛慈悲想桑梓義務或亦不容其清凈而有若如來也以爲如何除函致隠塵先生并函本省各自治團體一致勸駕外用布寸見伏候德音 
[兩團體反對借欵電]  
　　本埠中華國貨維持會·曁華僑聯合會爲張壽齡借欵電致北京诠院外財農三部反對原電如下 
　　中華國貨維持會電報載政府與英美公司借欵五百萬元予以輸運减稅等特權兩業工商羣情惶恐奔走駭吿輿論沸騰查外國烟酒來華金錢外溢年數萬萬國人方亟亟然提倡國貨以挽利權而保國脈政府不加維護對國貨則課以重稅使之成本重而銷行難對於外貨則予以特權使之成本輕而銷行易自殘實業不可者一我國烟酒二項爲國貨大宗賴以生活者數千萬人自外烟外酒盛行已大遭打擊不謀補救反借外債以自縛恐兩業從此絕滅以區區五百萬元喪權禍國飲熓止渴不可者二我國烟酒二項又爲稅源大宗以區區五百萬元自絕稅源即不爲兩業工商卹獨不爲國家計乎且今日之五百萬元爲重抑將來大宗稅源爲重乎得不償失不可者三伏乞俯順輿情迅將該項借欵即日取消以維實業而保國貨臨電迫切無任盼禱 
　　華僑聯合會電報載張壽齡訂借英美烟公司欵五百萬元予以種種特權一事輿論諱然自舶品充斥金錢外溢國人咸起提倡國貨華僑傾心祖國亦多歸國興辦實業以挽利權若以種種特權授之外人國貨悉被摧殘商業益形凋敝華僑投資祖國裏足灰心此策一行無異自殺務懇俯念實業前途關係迅將上項借欵取消以安華僑向内之心而免摧殘實業之譏云云 
[何豐林電請緩徵賑捐]  
　　松滬護軍使何豐林昨復滬上商會公函云逕啓者來牘閱悉查此次中央規定貨稅附徵賑捐一案實因此方災情奇重待賑孔殷國庫空虚羅掘俱窮於無可設法之中爲此剜肉補瘡之計在政府實具有種種苦衷良非得已凡我商民均應相諒惟據貴會所陳各節亦屬實在情形現已由本署電逹中央請示辦理兹特照錄原電稿一件函送察閱即希轉知各帮各業詳加開導令其靜候解决是所至盼原電錄左 
　　北京大總統國務院財政部鈞鑒本月漾日據上海總商會會長聶其杰副會長秦祖澤縣商會會長姚曾綬副會長姚福同等來署面稱貨稅附徵賑捐一案滬商羣起反對曾於本月蒸日各帮各業在商會集議僉謂現在鎊價日跌貨價日落貨積如山貶價亦無受主利息棧租保險開銷在在需費歇業逃遁日有所聞其勉强支持者年關已届亦甚岌岌可危金融窒阻即政體改革時代亦無如此危急若再重疊捐輸力不勝負如政府必欲實行商民惟有輟業待斃等語當經商會據情電呈中央請予核免未奉電復羣起憤激迭經開導無效現各業各帮已議定將於十年一月一日全體罷巿罷工以爲最後之呼籲並謂此次北災滬商不俟政府舉辦災賑早已創集鉅欵如華洋義賑會已近百萬北方工賑協會四十萬廣仁堂三十萬中華慈善團十萬商界籌賑協會二十萬卽此數團體已籌集二百餘萬現仍繼續進行不遺餘力是滬商對於災賑實已毁家紓難在政府亦應稍加體恤本日又經商會續電府院合再仰懇俯念上海地方情形迅速轉電中央准予收回成命以順輿情等語前來當經豐林詳加開導允爲轉逹並責成該商會會長等向各業剴切曉諭靜候中央解决勿得輕舉妄動危害商業影響治安伏念滬上五方雜處黨派紛岐自過激潮流蔓延以來隠患潛伏乘機思逞値此金融恐慌年關伊邇設有奸人搆煽尤易激生事變在中央附徵此項捐欵原爲賑濟災黎實有不得已之苦衷且事關通案何能因上海一隅牽動全局惟查此次災賑上海一處已募捐二百餘萬踴躍輸將逈非他埠可比且現在滬上商情凋敝逹於極點亦屬實在情形就令照案附徵按之上海貨捐比較所徵不過十萬因此區區之數過拂商情甚或攘成事故得失相衡何啻倍蓰况北方賑捐尙在繼續募集所望於滬商者决不止此似不能不略示通融以堅其向善之志可否查照該商會等屢次電呈暫將上海一埠附徵賑捐緩予施行如蒙俯允於通案旣無妨碍於災賑尤有裨益而於上海地方治安亦可賴以維持除仍飭地方官廳隨時妥爲開導並設法防維外謹據情電陳伏候核示何豐林叩宥印 
[滬西商界聯合會致省議會電]  
　　滬西商界聯合會昨致南京電云江蘇省議會議長鈞鑒本會曾於十一月篠目十二月巧日兩次具　請願鈞會提議禁止各種獎券事宜想早在洞鑒中乃事隔多時絕無影響或因公務鞅掌無暇及此亦未可知不過鈞會旣爲全省人民之代表聽人民一再呼籲當不至漠無所動還乞將此請願事件從速列入議事日程以副人民之期望不勝幸甚上海滬西商界聯合會檢 
[當選國際行政院會員之佈吿]  
　　松滬護軍使署昨日傳知軍警行政各機關文云承准國務院電開據國際聯合會我國代表唐在復電稱此次推選行政院非常任會員議定選舉次序將中國列在應選之第四席嗣後投票公决我國得二十一票當選選舉結果於我國國際地位不無增進各國紛相致賀其關切者並言行政院會員榮譽固昭責成亦大切盼中國舉國一致奠定政局速謀發展能有餘力與其他大國共謀增進前途之幸福應否酌吿各省俾人民切望並資相助等語查行政院組織此項非常任會推舉當選者僅有四國我國當選非惟有關榮舉於國際地位及對外責任均有關係在我舉國上下自應一體注意力圖政局之奠定以謀國政之發展庶可與各友邦提携進行特電奉逹希即宣佈各界咸使週知等因承准此合行傳知仰卽轉飭所屬知照並由上海縣知事酌量向各界宣佈俾使周知云云 
[閩粤携手之偵查]  
　　海軍總司令公署接海軍部電略謂近日各報登載福建督軍李厚基現與粤軍政府携手行將宣布附粤云云此說雖屬出於傳聞但未必無因如或此事徵實應將駐泊閩厦一帶之各軍艦調離閩境以清界限事關軍務仰即嚴密偵查隨時報吿以憑核辦等因藍總司令奉電後除派員星馳往閩實地調查外一面先行電令駐厦門練習艦隊司令蔣拯就近偵查報吿以明眞相 
[閩省學生被拘三誌]  
　　福建學生陳國瑞江秀清王希昂林佑民劉開祥林壽昌劉友賢陳晋昌許世雄等九名因與閩商陳鳴岐父子並謝翔高等暗殺案似有嫌疑拘獲收押後卽經地檢廳譚廳長諭令特别優待昨午由學界中人到地檢廳要求謁見譚廳長請將陳國瑞等九人一律取保出外俾彼等得自行乘輪赴閩侯地方檢察廳自首請勿押解以全體面等語時適譚廳長因公出外由檢察官婉詞却之上海學生聯合會上地方檢察廳函云上海地方檢察廳公鑒閱報載福建學生九人以刑事嫌疑被捕不日移解福建云云夫該生等是否對於犯罪行爲上有嫌疑事涉司法非外人所得過問惟是福建李厚基摧殘民氣蹂躪學生無所不至設貴廳竟予移解則深文誣陷欲加之罪何患無詞該生等生命縱不足惜其如司法尊嚴及人道何况按照法律被吿於不得公平審判時有申請移地審判之權務希貴廳即在滬公開審判苟情眞罪實再按律懲治亦未爲晚想貴廳爲保障民權計爲司法前途計當能俯納輿情也上海學生聯合會長何世楨謹啓 
　　福建各界聯合會學生聯合會駐滬代表毛一豐函云萬急本埠各學校閩學生諸公均鑑閱報載吾閩學生勸導部劉開祥等福州檢警謂有殺人嫌疑到滬拘捕現留地檢不日解閩等語查劉開祥爲閩案受傷最重之一人其平日熱心愛國運動於此可見而福建官廳向來媚日姚妬學生此次未始非挾嫌報怨乘機搆陷而然且吾閩司法久不獨立倘使解閩加罪無疑依一豐之見被捕人旣在上海吾儕應主張此案移轉就滬審理不難水落石出至如何進行辦法一豐能力有限敢請於二十九號下午駕臨法界貝勒路樹德里百零六號賜敎又同鄉會事亦欲有所奉商特此附開 
[滬寗路新加客票價亦已發表]  
　　滬寗滬杭甬鐵路自十年一月一日起增加客票價目滬杭路新價曾誌昨報滬寗路新定價目表亦已於昨日（二十八日）發出二等票價按三等加倍頭等價則按二等加倍兹將滬寗路新舊三等票價目比較如下（括弧内爲舊價目）由上海至眞菇南翔黃渡安亭陸家浜崑山正儀唯亭外跨塘官瀆里仍照舊價蘇州七角五分（七角）滸墅關望亭周涇巷照舊無錫南門九角五分（九角）無錫一元（九角五分）石塘灣落社一元一角（一元零五分）横林戚墅堰一元一角五分（一元一角）常州一元二角五分（一元一角五分）奔牛一元三角（一元二角五分）陵口一元三角五分（一元三角）呂城一元四角（一元三角五分）丹陽一元五角（一元四角）新豐一元五角五分（一元五角）渣澤一元六角（一元五角五分）鎭江南門一元六角五分（一元六角）鎭江一元七角 
 
 

Page 11

 
 
五分（一元六角）高資一元八角（一元六角五分）下蜀一元八角五分（一元七角五分）龍潭一元九角（一元八角）棲霞山一元九角五分（一元九角）堯化門太平門照舊神策門二元一角五分（二元零五分）南京二元二角五分（二元一角） 
[關於省會選舉之往來函稿]  
　　總商會致上海巿經董函云逕啓者接准上海各路商界聯合會函稱前由貴會發來第三屆江蘇省議會議員選舉調查表四千張當即轉發各路聯合會近據各路分會先後報吿不敷調查之數甚多請再發給名册五十本調查表二萬張以便分給各路等語查此項册表本會均已分罄未識貴處有否留剩能否續發相應函請查照見復以便轉答毌任企禱 
　　上海巿經董復函敬復者頂接台函敬悉　敝處前向縣署領到調查單均已用罄已轉函縣署據稱單亦用罄須俟續印送來云云一俟送到即行奉上恐勞　注用特先行函復再貴會如恐補塡期限爲日無多請將前奉之調查單未塡過者先行應用庶免偈促 
[上海米行公會開成立會]  
　　上海米行公會於舊曆十七日午後一時假邑廟萃秀堂開成立大會米業各司月各董事均蒞會共到八九十人一點半開會請張樂君爲主席報吿開會宗旨略謂今日上海米行公會開成立大會承諸君不棄邀鄙人躬與共盛惟望諸君羣策羣力研究進行方釘始無負創立本公會之善心云云繼將會章朗誦後聲稱歡迎正會長朱子香君副會長呉鼎元錢吉圃兩君履任云云次由葉惠鈞演說先忠吿會員繼復勉勵一切再由嚴筱泉報吿創立之經過情形末由正會長朱子香代表全體答謝來賓並謂今日敝會開成立大會承兩董事各司月駕臨不勝榮幸嗣後希望各將精神贊助使敝會逹於穏固之地位是所馨禱云云次全體攝影茶點散會已五句鐘矣 
[證券物品交易所消息]  
　　前昨兩日證劵物品交易所爲交割本月份現貨之期所以定期買賣停止兩天兹將交出各貨數目及巿價錄下計牛莊黃荳一千包每包扯價四兩五錢旗昌源豆油二百簍每簍價三十二兩一錢火機花衣一百包每擔銀二十三兩通州花衣一萬四千二百擔每擔銀二十三兩二十支棉紗五十包每包銀一百六十四兩十六支棉紗四百包價一百三十一兩七年長期公債二十件（每件百元）扯價三十五元五年公債四十件價五十二元四年公債五十件價七十九元三年公債二十件價七十三元元年公債四千五百件價十五元楊樹浦紡織老股十件每股銀二十三兩華商普通電氣三十股價十七元又優先股八十股價二十元華洋德律風股二十股價八十兩漢冶萍股票一百七十股價二十七元該所股票一萬一千六百五十股價五十三元又巿塲通吿四則錄下第一百六十三號云二月期本所股定期買賣爲已經領過第一期紅利並繳足第二期股銀之股票如未繳第二期股銀者無論第一期紅利曾否領過交割時均不能通用又第一百六十四號云定期買賣之期限十年一月四日起更改如左證劵一月期至二月期棉紗一月期至六月期棉花同又第一百六十五號云定期買賣之期限十年一月四日起更改如左牛莊豆一月期至三月河南豆同本廠豆油同豆餅一月期至二月期芝蔴同又第一百六十六號云十年一月四日起棉紗等級表施行期限改定一月期起至六月期止棉花等級表同 
[外洋輪船進出口消息]  
　　福來輪船公司之「西卡姆那」號此次從新金山來申於前日到滬裝來進口貨祇洋貨·疋頭·呢絨·雜貨九百三十噸在上海卸清之後因無出口貨裝出故隨即開行又該公司經理美國輪船公司之「寶尼爾」號從西雅圖開來於二十七日扺申來貨僅洋貨雜件五百七十噸因上海並無貨色裝運故當日出清各貨後立即開赴大連矣又有自新金山到華之「西渏思立潑」號亦祇裝來雜貨零物三百三十噸本日亦係空船開還又該公司「林肯斯探」號Lanoater係從美國之寶提滿城開來船上載有四千六百五十噸貨物大約須一月中旬到滬又有維昌洋行之「印第斯」號由丹麥·腦威·瑞典·等國取道星加坡來華於昨日十二時到滬停泊虹口公和祥碼頭起卸貨物此次該輪裝來之進口貨共有藍白靑各色之洋紙四千數百件大段洋松二百六十根木板五百餘件餘爲軟木及雜貨又有日本郵船會社之「山城丸」從東洋裝來大批紫銅三萬餘塊疋紗五百餘件餘爲鐵條雜貨又有「和浦丸」之進口貨以洋紗石油及零物爲多又「山城丸」之出口貨中有菜子菜餅五千餘件生牛皮等二百餘件此外則爲花衣等項又有英火輪公司之貨船「立化埃」號自上月二十號倫敦開出後至本月之二十五號到孟買裝貨刻已開向檳榔嶼昨據電吿須一月五號至星加坡十八號到上海又有本月十號在申開還南洋之「邵尼拉」號昨據電吿已於十四號至香港十九日抵星加坡昨日已到錫蘭將於月底安至孟買又有英印鴨家公司之「德加大」號自本月十三號安抵印度後刻又於昨日出發業已電吿公司謂一月十九號可到上海又有天祥洋行之「勞得砲臺」號LowtherCastIe從紐約開出後現已來電報吿將於一月初旬到日本十五號抵滬又法國郵船「巴勒介」號從馬賽來華已於星期一到香港現已駛向上海明（三十）日上午七時可到黃浦碼頭乘客由該公司渡船駁運至法外灘公司碼頭船上有上月二十四號以前之法國郵件云 
[國内輪船進出口貨物之調查]  
　　進口貨（長江）招商局之江裕輪船昨由長江裝來之貨有米一千七百七十包芝蔴八百六十四包黃豆二百包杮餅二百二十三包桐油三百五十桶生油七十八桶烟葉一百二十二件花生一百九十八包　豆一百包小麥六十九包銀洋二十箱繭壳五十四包栗子三十包藥材十五件核桃十四包葱頭三十五簍土酒十六壜粉絲六件洋布綢子三件洋靛二箱又三北公司之德興輪船裝來米三千包小麥三千六百二十五包黃豆六百六十四包機花棉花六百四十四包土布一百件芝蔴九十六包白鐵七十件綢子七十一件烟葉五十六件木耳四十二件水硍二十箱鮮蛋一百九十六擔又轉甬貨有花生三百包靑蔴二百三十四件桐油五十桶藥材十三件紙頭硃砂二件（浦口）太古公司之山東輪船昨由浦口裝來生仁二千九百零七包黃豆七百九十四包小麥二百十包鐵器六件（烟津）招商局之泰順輪船昨由烟津裝來生梨四百零二簍紅菒一百八十包葡萄三十件栗子三十五包棗子三百六十包粉乾一千七百十二件核桃八十件水烟二百十八箱大頭菜九十六簍羚羊一件雜貨二百三十八件（温州）招商局之海晏輪船昨由温州裝來之貨有白礬一千三百七十包金柑二百八十簍鮮蛋一百七十七擔松香二十包藥材十二件牛皮十四件炭一百零五簍柴一千一百五十五擔（港粤）怡和洋行之永生輪船昨由港粤裝來各貨有白糖四千四百二十六包鮮柑二千八百十六件鮮蚶一百二十四件夏布三百七十八件烟絲一百十一件金條一箱方糖七百包雜貨五百三十包又恒生輪船裝來糖二千二百零四包鮮柑一千七百九十一桶鮮蚶二百二十件烟絲二百三十六件銀子一箱雜貨一百九十八件 
　　出口貨（寗波）招商局之江天輪船昨日裝往寗波之貨有洋布一百六十七箱牛骨四百件又轉口貨白米二百二十三包靑果二十八桶猪血十六桶雜貨九十九件（温州）招商局之海晏輪船昨日裝往温州之貨有白米四千三百零七包糖四百八十二包靑蔴二百三十八件花衣三百五十二包黃豆一百包洋布八十七箱桐油一百三十桶水果六十五簍海帶四十件鹹魚二十件雜貨六百二十八件（長江）怡和洋行之德和輪船昨日裝往長江之貨有鐵條四百件札鐵二百五十件大鐵機板六件洋釘五十桶鐵絲三十件漆油四十桶馬口鐵二十箱蔴袋十件其餘爲洋紗布肥皂雜貨等 
[景昌公司絲巿報吿]  
　　中美新聞社譯景昌公司報吿云「日本巿况」現仍在設法維持日本出口生絲之低價其國内銷耗之絲價已减百分三十横濱滙兌掮客運動移去月前之限制但爲帝國絲公司所反對巿况沉寂有下向勢「紐約巿况」消息仍不佳許多進口商與製造家前此希望欠欵延期以資繼續營業者現已自願破産所存日本中國及意大利之絲約五萬包「上海巿面」中國機器絲略有交易係照巿價但其中一部分並非新交易不過貨物從甲外國出口商移入乙外國出口商之手中而已中國機器絲巿價特别大號銀九五○兩特别號九○○兩中號八○○兩七里絲不活動巿價上號八二○兩巿號七九○兩黃色土絲略有交易 
[友華銀行銀巿報吿]  
　　中美新聞社譯友華銀行二十八日報吿云二十四日倫敦銀價漲至一又八分之三便士遠期漲一便士紐約銀價漲至六五又八分之三倫敦紐約滙價爲三五○又四分之三今日此間巿况終日穏固倫敦銀價之漲由於中國買銀之故恐銀價須再漲云 
[金潤章送回租界定罪]  
　　金潤章向在虹口東有恒路一百王十三號門牌圓通寺内爲香伙本年三月二號該寺被盗刦失六百餘金金曾預聞其事嗣由該管捕房將盗匪拿獲連金併解公共公廨判决轉解護軍使署訊辦在案兹悉軍署迭開軍法審訊除强盗罪已經成立者依法槍决外金對於實行搶刦並無充分證據惟其分贓屬實然亦罪不至死以故備文派員將金潤章一名送回虹口捕房昨晨解廨禀請發落經李襄讞及日林副領事察閱來文會商之下以金旣經供認分贓不諱判押西牢一年期滿逐出租界 
[白晝刦飾案之訊供]  
　　匪徒劉金山糾合姜老即姜阿三白晝搶刦醫生孫鑑菴之妻薛氏所帶金鐲一雙由警拘送法庭訊辦業奉地方檢廳預審明確起訴審廳在案昨午後奉陳推事官會同周檢察官開庭審理據孫薛氏投案訴稱家住北四川路丈夫孫鑑菴對醫生陰曆九月初六日下午二時半忽聞有人在後戶叩門時適丈夫出外診病由氏前去開門只見劉金山進來身着鐵機椴馬褂平紗夾衫等口稱請先生看病禾幾又來一人即姜老此人於今年八月中在我家爲車夫替工因此相識只知其名爲阿三氏即叩問請醫生往何處視病伊云住在北褚家橋言未畢姜手持毛巾内包麻繩姜即奔來將我揪住並以毛巾塞口使不得聲張又將麻繩札縛手足盤繞頭頸而後將我手上金鐲一雙攫去見彼等從容仍由後户逃逸此時氏口流鮮血人亦昏暈不一刻乃醒及夫歸家報吿四區二分署次日即十一日晚八時後由署前來知照云已獲一匪命往辯認當晚氏不去至翌日始往見該署押所共押三人内一人即盗匪劉金山無訛所有原贓祇一只已被兌於英租界慶雲銀樓計洋四十二元由氏備本取出此鐲已經呈案求究質之劉金山供鹽城人向來安分不敢爲匪所有已兌金釧爲民人向友人林景春處買來兹因急用故往兌出是實問官得供謂曰前庭爾已供過本廳已派警往查並無林景春其人足見所供不實况查爾係漕河涇第二監獄之逃犯名劉三是否供稱昔年民人因誣吿案發奉庭上判令監禁五年令年舊曆三月初二日監中大帮越獄民人亦隨之而出求鑒姜老供稱民人在孫家爲替工只有二三天此次伊家被刦民人並不干涉實遭誤拘求察問官得供一再駁詰該犯等矢口不移問官以案關重要再候偵查遂認爲辯論中止再行查辦判劉還押候示 
[又一挽留閘北水電廠長電]  
　　閘北地方自治研究會昨致南京電云南京省長鈞鑒上海閘北水電兩項現因馬路開闢巿面繁興幾有供不應求之勢歷任廠長泰半因循敷衍幸蔣廠長到任以後尙能竭力整頓並聞赢餘欵項爲數甚鉅楨等一再請求即以赢餘之欵作爲整頓之用乃該廠長忽以辭職見吿殊深駿異查該廠長到任未滿一載何以遽萌退志且旣赢餘有欵正幸從兹整頓不難收效乃忽呈請辭職不無意存推卸爲此懇乞鈞署勿予照准飭仍安心供職力求改良以慰衆望兪國楨徐維繪徐春榮陳松齡許學淵陳懷安徐織沈志同叩沁 
[靑年會今晚之演說]  
　　靑年會今晚（星期三）八時請江蘇省敎育會副會長黃任之演說民國九年之回顧與十年之希望各界士女均可注聽 
[滬北公學游藝會預誌]  
　　北四川路滬北公學因經費不敷將於明年一月三日假靑年會殉道堂開游藝會藉籌經費以謀擴充其入座券用賀年卡式庽有提倡新年之意其秩序如下一主席報吿二兒童雙簧三國樂（少年宣講團）四滑稽談（童星門）五演說（任矜蘋）六游技（北區女學）七國技（競武學校）八跳舞（民生女學）九新劇（通俗敎育團） 
[止海各帮成衣業聯合會成立]  
　　本埠各帮成衣業因今春受米荒之影響及五月間夥友罷工要求加薪之損失於是各帮公議整頓行規修改衣工價目實行劃一槪不扣折藉爲維持營業且以軒轅公所雖有定章然房屋旣年久失修章程又不適今日之用故各帮共結團體組織聯合會現設立於英界廣西路德仁里其宗旨爲聯絡同業人之感情及整頓行規維持營業扶助同業辦公益善舉使主夥受同等之利益爲前提會中一切均由各帮委任孫伯英君爲主任並欲將公所中各項舊章徐圖改革現各帮同業對於該會頗爲贊成云 
[碾米公所常會紀]  
　　南北巿機器碾米公所於前日開常會仍在總商會三層　該公所舉行下午二時董事張樂君錢貴三曁評議員司月及同業到者三十七家開會後經會長提議略謂近來米價仍貴到者日稀連接内地來函均謂有人採買打包出口然我碾米廠同業皆以代客碾白爲宗旨至於買賣之權操自貨主之手乃近來往往受人詰責自接六路商界聯合會來信之後已議訂取締對於打包子米拒却不斛今有數家小廠兼做米行仍有僉利不顧之事應請公决嚴行取締云云經衆决定刊發通吿知照各米行嗣後如打包子米者則皆拒却不斛遂照此决定議畢已五時矣 
[報關公所開會紀]  
　　南北巿報關公所昨開全體大會到者四十餘家首由評議長石芝坤提議本公所西有餘地一角現爲鄰人胡　堂所借用其手續應如何辦法當據董事徐菊如云該地面積甚小前已情商准予借用後經許文亮起立發言應備函致胡君約期面訂契據衆咸贊成遂通過繀據石議長提議本公所自後如有緊急事開會時须備有籌若干枝於事前發給各行以作通知列席時務將該籌文到否則照規章辦理又同業所保各同行每年調查限定每家同業祇許保三家爲限逾則不准其調查手續係用聯箋式如繼續作保即將下頁裁下蓋章送交公所爲證衆意僉同議畢散會 
[又有一批災孩抵滬]  
　　　洋義振會及大昌烟公司派員在北省收撫之災孩五十名由濟南乘津浦車載運至浦口轉乘滬寗路四等車於昨日（二十八日）到滬當由大昌烟公司派運貨汽車一輛接去 
[粤妓捐資助賑]  
　　本埠粤籍妓女鑒於北省災區廣淩晢發願心籌欵助捐如非非冰冰鳳蓮羣英小靑俠儂大蘇帶友玉蘭麗嬋麗仙奇仔桔妹細紡旺喜等均各抱熱忱議於夏曆本月十六日將是日所得之局票資全數充振共計得洋一百七十六元已如數送交華洋義振會轉解災區矣 
[日領代美領陪審一期]  
　　昨日（星期二）公共公廨早堂刑事案件應轉美領堂期因美丁副領事北上未回而捕房所解瑣案極多故須分兩庭訊理第一庭由關讞員與美約副領事會審第二庭則商由日副領事林出君蒞廨庖代與李襄讞會訊 
[紗號恢復原狀]  
　　前報所載三馬路延康里某紗號及某金號因先令滙率及所定洋行紗廠之期紗關係致遭攔淺一節兹悉該兩號計欠各莊欵及同行往來等戶實數計十餘萬金連日經紹興同鄉會會長田澎霖君出爲理處妥籌維持將所欠各錢莊莊欵於年内先還半數其餘半數結爲長期借欵明年歸還所有洋行紗廠期紗亦挽人議定分期照出業已商妥是以該處等於昨日起恢復前狀照常營業矣 
[軍運繳付半價現欵之部令]  
　　松滬何護軍使前日接准陸軍部函開准交通部函開據汴洛路局電稱軍興以後各軍在隴汴兩路運輪悉係逕與路站接洽槪未按照定章辦理其後各軍藉口時艱一律停付現欵並有夾帶貨物等項情事現在大局已平一切軍運自應照章辦理定於十二月一日所有軍運悉按第五十欵價章並一律繳付半價現欵請轉商通飭各軍遵照以免外人引爲口實等情除電復應俟部電定期實行外查隴海汴洛路係借欵建築尙在工程時代洋總工程師對於軍興以來各軍隊屢有踰越定章及宕欠運費久未清還各節早已嘖有煩言甚且請求停止軍運所有以上情形迭經函逹貴部有案據前因自應照辦以免藉口除各軍欠繳半價現欵應請擔任籌還外相應照抄原電函請查照飛飭各軍即日一律仍照從前辦法均繳半價現欵並請即見復以憑飭遵無任公盼等因並抄原電前來相應錄電函請查照轉令所轄各軍一體遵照等因並抄件准此合行抄電函祈轉令所屬各軍遵辦等因昨經何使通令各軍隊一體遵照辦理矣 
[河南副劵開獎紀]  
　　昨日上午九時河南有獎副券在南巿久大碼頭利濟局舊址開獎兹將各大號碼列下頭獎二萬五千零五十九號本埠大發祥售出二獎一萬一千一百七十八號杭州和記轉義記售出三獎一萬四千三百二十八號本埠善利全售出四獎三萬二千六百八十九號本埠廣滙源售出又二萬五千四百五十三號本埠善利全售出又一萬七千零六十號京津鑫記售出五獎三萬七千零八十九號杭州兆元售出又二萬三千三百七十七號本埠大利元售出又三萬八千零二十六號漢口吉祥春售出 
[信局船遇盗之責難水警]  
　　本埠日生　順兩信局信船由浦東大園鎭來滬在尖口廟地方被盗搶刦巨贓及善後各情迭誌本報兹大園商業聯合會呈江蘇省長·江蘇水警廳長·閔行水警專署·滬海道尹·南滙縣知事等文云爲警務廢弛盗賊横行呈請嚴飭勒限破獲以維商業事竊本鎭商民向恃鎭四二灶港爲交通水道比年屢次發生命盗巨案近在鎭西里許之尖口廟地方本月十一日清晨有日生甯順二信局合僱之脚划船帶有洋信包封行至該處復被盗船攔刦傷人携贓至數千金之多其詳細情形已由該局及被損各戶報縣請追在案查本鎭爲江蘇水上警察第二廳第一區第四隊防汛境地常年駐有巡船一分隊年受鎭商津貼數百金負有治安之責乃對於交通咽喉之處歷遭巨刦近在咫尺事前旣無防維事後又不破獲長此玩縱商情彙卵商等誼關痛癢爲敢備情上瀆鈞廳籲請恩賜迅憿水警署嚴飭該區警隊趕緊跴緝勒限破獲依法懲治以靖地方而安商業迫切待命謹呈 
[葆泰碼頭火警原因]  
　　滬南葆泰碼頭德新里火警一事已略紀前報兹悉是晚起火實由中華板木公司堆貨隙地旁爲棧司將温台州等處運來之次倎松香加以熬煉偶一不愼遺火竹笆以致烈熖飛騰不可收拾延燒賣水果之陳杏山家披屋火勢猖狂幸由各區救火會臨救火器具到場澆　僅焚去樓房兩幢半餘未殃及事後由警將陳杏山及板木公司夥兪坤元帶至第一區警署彼此互相推諉不認起火後由趙署長派警查明眞相飭罰洋十元充公斥釋了案 
[女子失蹤之追究]  
　　揚州人向得麟住虬港路殺猪弄前日偕妻李民扭鄰居劉王氏劉振臣趙得標等至五區三分所控稱民女金蓮子年二十一歲向在紗廠做工陰曆本月初八日被劉王氏邀往某紗廠工作一去不回四處訪尋杳無蹤跡故將該氏等扭案請追經王署員質訊一過轉解司法科訊究 
[查獲拐帶女子之匪徒]  
　　泰興女子孫毛囡被同鄉人竇炳奎設計誘騙來滬並將該女耳上所戴値洋二十一元之金耳環一付騙取質洋化用經哈爾濱捕房包探管宗餘查獲將竇拘入捕房押候解廨請辦 
[妓傭自投濟良所之翻悔]  
　　廣西路福祥里二百二十七號門牌妓院内之跟局大姐湯　弟因與某狎客爭風氣憤難洩於前日自投濟良所昨晨由所解送公堂請示經中西官詢其因何投所原因不能說出惟稱不願留居濟良所而濟良所對於湯婦之去留並不反對官判湯婦斥釋 
[婦人被搶巨數銀洋之請緝]  
　　前日傍晚時有一陳姓婦人投福州路總巡捕房報稱乘坐黃包車經過香港路忽來匪徒四人攔住去路將其所帶現洋一千四百元搶取逃逸請爲查究捕頭准予飭探偵緝 
[控違訂煤合同案註銷]  
　　隆昌泰盈記煤號延律師在公共公廨呈訴豫豐粹記絲廠違背由泰豐絲號擔保所訂之煤料合同請追損失銀一千七百六十兩三錢二分一案昨日下午由廨傳訊原吿及代表律師均臨訊不到故承審官張襄讞及義費副領事遂未升座即判原吿控案註銷被吿反訴改期再核 
[汽車撞傷行人]  
　　法租界天主堂街附近昨日上午有某號汽車駛過將在路行走之湖北人陳阿毛撞倒腿足受傷甚重當經小東門法捕房九十三號華捕到來抄錄汽車號碼另雇車送陳阿毛投仁濟醫院醫治 
[小飯店失火]  
　　昨晨天將破曉時公共租界長浜路一千五百七十八號門牌婦人徐談氏所開之小飯店内忽爾火發經救火會得悉立驅皮帶革馳往灌息計延及比鄰陳姓燬去房屋兩間 
[行人猝斃]  
　　昨晨八句餘鐘有一年約五旬左右身穿元色布棉襖褲形如鄉人之某甲行經滬西康腦脫路忽爾倒地不省人事由捕查見上前察看詎已氣絕即回訴捕頭飭探查得滬上並無屍屬察係病斃遂着該圖地保報堂給棺收檢厝壇候認 
[攫挖耳禁押半年]  
　　大倉人沈元龍前日下午在福州路攫取婦人董王氏金挖耳一支逃逸經氏鳴捕將沈追獲帶入捕房押至昨晨解送公共公廨經關讞員會同美約副領事質訊屬實判沈押西牢半年示儆 
[行竊禁押四月]  
　　德國人約太司困司於十七號夜掩入白大橋塊禮　西旅館第二百八十七號房内竊取寓客値洋三十餘元之絲襪領帶物被捕解由公共公廨命押候查究在案昨晨李襄讞會同日副領事林出君升座飭將該德人提案訊明行竊屬實判决禁錮西牢四個月 
雜評二 
[自治欵産（訥）]  
　　自治雖被袁氏推翻然自治經費尙令另欵存儲則此項欵産自有人負管理之責者今欲恢復自治自不能不以清理此欵産爲第一要事也 
　　自治經費雖另欵存儲然負此管理之責者移挪侵蝕自在意中今一旦欲清理此欵産自不能不認爲恢復自治之第一難事也 
　　然而自治不恢復則已旣欲恢復自治則此清理欵産實不能稍涉苟且更不能稍事遷延蓋自治以經費爲命根經費之清理無頭緒卽自治之進行無希望不能任勞任怨以清理經費即不能任勞任怨以辦自治是故今後自治之能發展與否其即可於此入手之一事卜之乎 
公布欄 
[上海地方審判廳]  
　　判决主文（民一庭）一件决定傅林氏與林艾氏仰物再審一案主文本件聲請駁回一件决定朱朝珍與朱朝清錢糧控訴一案主文本件控訴狀准予註銷本審訟費歸控訴人負擔一件判决藩喜雲等與陳元生契約回復一案主文本案應維持本廳民國九年十一月三十日之缺席判决聲明窒礙後之訴訟費用歸控訴人等負擔一件判决黃子卿等與徐勤安因欠欵涉訟一案主文本件控訴駁回本審訴訟費用歸控訴人等負擔一件判决袁老三與袁周氏因飾物控訴一案主文原判關於駁回袁老三請求追還金飾及訴訟部分撤銷袁周氏應返還袁老三四兩七錢重金鐲一副二兩三錢重金練條一根五錢重金戒一只四錢重金戒一只三錢重金戒一只袁老三其餘之控訴駁回本案訴訟費用歸袁周氏負擔一件判决王成孚與魏阿金等房租糾葛一案主文魏阿金鞠和尙各應償還堃記公司房租洋三十三元六角陳義標應償還房租洋二十八元均交由王成孚具領並將所租房屋速即遷讓訴訟費用歸魏阿金鞠和尙陳義標三人平均負擔一件判决尤方孝等與尤金氏離婚追物糾葛一案主文原吿尤方孝等之請求駁回訴訟費用歸原吿尤方孝等負擔一件决定康萬雄與黃支輝欵項糾葛聲明窒礙一案主文本件窒礙之聲明照准一件判决陸全松與陸桂銓因蕩田涉訟一案主文本案應維持本廳民國九年十一月十九日之即時判决聲明窒礙後之訴訟費用歸陸桂銓負擔一件决定沈勤初與呉善生因賠償損失一案主文本件訴狀准予註銷訴訟費用歸原吿人負擔一件决定施明章與陳廷佐田租糾葛控訴再審一案主文本件再審之訴不予受理一件判决周八八與周銘之因田地糾葛一案主文本案確認所有及訟費部分應維持本廳民國九年十一月十五日之即時判决原吿人其餘之請求駁回聲明窒礙後之訟費歸被吿人負擔一件判决黃林和與李德記因貨欵糾葛控訴一案主文本件控訴駁回本審訟費歸控訴人負擔一件决定戚高氏爲伊子戚萬岐與孫廣寶因會欵糾葛一案主文本件抗吿狀准予註銷抗吿費用歸抗吿人負擔一件判决顧協記等與張阿堂抵欵一案主文張阿堂應償還顧協記本洋二百元利洋四十四元楊桂生張慶祥本洋二百元利洋四十元起訴以後之利息仍以二分計算付至執行終了之日爲止本案訟費歸張阿堂負擔一件决定顧協記等與張阿堂抵欵聲請假扣押一案主文本件聲請照准張阿堂如欲停止或撤銷本件假扣押應提供擔保金額四百八十四元（民二庭）一件决定呉林坤聲請再審一案主文本件聲請照准一件判决唐馥棠與左廷邦經界糾葛控訴一案主文原判决撤銷被控訴人第一審之請求駁回本案訟費歸被控訴人負擔一件判决陸鳳記訴徐嘉平等借欵糾葛一案主文徐嘉平宋海林應償還陸鳳記本洋一百元利洋一百元訟費歸徐嘉平宋海林負擔一件判决　光鑑與張生林等租房糾葛一案主文被吿人等應將坐落本邑中華路八十號朝南樓房一幢披屋一間即行遷　交與原吿人收管訟費歸被吿等負擔一件判决陳鳳山等訴陶子林等押櫃洋糾葛一案主文陶子林應償還陳鳳山洋二十四元償還羅正昌洋二十元償還馬榮魁洋二十元償還王進仁洋二十六元償還江象山洋三十元償還陳貴忠洋二十元償還夏錦湍洋二十五元償還徐雲章洋二十元償還徐雲珍洋二十元償還錢和尙洋二十元上開債欵陶子林如不能償還時陶聚生應負責代償訟費歸陶子林負擔一件判决顧理孫訴施賢　等租房迭訟一案主文被吿人等顧將本年陰曆八月二十日以後之房租照每月三十元給付原吿人其餘之請求駁回訟費除被吿人等負擔三分之一外餘歸原吿人負擔 
　　批示一件李步雲等狀領欵洋由准領此批一件鄧仝經狀請銷案由狀悉准予銷案此批一件鄭史氏等狀請執行由狀悉條傳案訊奪此批一件金榮康狀交欵洋由准交此批一件陸怕林狀請追繳由狀悉准予飭吏執行此批一件儋佐賢狀保程金魁由准保此批一件馬長發狀請執行由狀悉候傳案訊奪此批一件黃文彦狀領欵洋由准領此批一件徐菊如狀領賬簿由准领此批一件華謹愼狀交鑑定費由准交此批一件錢宗濤狀請銷案由狀悉准予銷案此批以上十二月二十七日 
[上海地方檢察廳]  
　　批示蔡梅生狀悉爾妻究爲所拐迄無確實證據不能聽爾一面之詞濫入人單應俟查尋爾妻到案再行核辦毋处砌詞曉瀆此批許鳳惠狀悉查以地保名義爲綏刑監督之人於法不合所請確雖照准此批徐儴芝狀悉該被吿人旣於法定期間内聲明上訴自應照准所請抄判一節仰逕向同級審判廳請求可也此批楊春梅狀悉查此案前經爾不服判處提起上吿在案所請易科之處應毋庸議此批顧鑑人狀悉所請於法不合應毋庸議此批韓文俊狀悉仰即遵期到案訊奪毋瀆此批沈鴻秀狀悉案已起訴候同級廳核辦可也此批居陸氏狀悉業已函提案此批胡璋華胡王氏狀悉仰即來廳候訊此批馮鴻堂狀悉候訴辦此批張天壐狀悉仰候偵查毋瀆此批陳劉氏狀悉候普育堂送回後再予核辦此批施劉氏狀悉案已飭傳仰即知照此批以上十二月二十七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[社會積垢錄] [  燕子]  
　　（一）婚嫁 
　　古語云男大須婚女大須嫁此千古不磨之論也而孰意今世之養子女者則不然往往金張門第刻意苛求俗諺所謂扳高親假使均抱此志則公主無下嫁之期（以前清論）東海項城黃陂河間之子女除互相貸換親外永無婚嫁之日陋孰甚焉甚至求籤於月老問卜於江湖不信媒妁之言而反以木偶術士爲可信姻緣悮配害及終身此交謪反目之所由來也松屬大都由媒人說合後先開一和合賬如相差不遠則已表同意媒人易於爲力倘女家苛索聘儀男家堅持鄙吝而媒人又不善迎合兩家心理則雖郎才女貌門當户對亦不能成爲好事也所以富貴之家竟有養閨女至三四十歲而猶未嫁噫如花美眷似水流年恨乏　顔之術恨無反老之丹苦守金閨徒悲老大雖欲不怨其可得乎更有因怨而至於蕩至於死此均社會之汚點而父母之罪狀也自由結婚之說風靡一時其原因亦有所由來愚以謂服古則太苛更新則太濫適中之道其惟删繁就簡破除迷信則庶乎其可（如大利小利月時憲書之種種夫婦之冲生肖之忌及命宫之通否最爲惡習） 
　　（二）攀陰親 
　　松屬富貴之家有子女未婚嫁而夭殤者必多方托人攀陰親爲之媒者必窮無聊類之人始肯傳帖俗例以爲不祥成婚之日男宅除全副儀仗外另用羽士八人繡衣繡傘燦爛一時女家則札冥器全副紙妝盒耗費數百金數千金不等結花燭於家祠僱兩嫗抱牌位交拜擇地合葬女家之闊綽者竟有贈葬費數百金嗣子往來一如眞親眷天下本無事庸人自擾之可笑亦可憐不開通者多行之而不以爲怪也 
筆剳 
[疑雲記（上）] [  若渠]  
　　去國二月棲流海外久不握管與我讀自由談諸君子查見矣邇日得一事乃情場中一絕妙短劇也開幕時有金沈二生二人固同學相契逾雁行一日於無意間金生見沈生所御約指鐫有苑芬二字大驚失色心忐忑如潮已而沈思久之以爲是我妹物也奚爲而在沈手異哉異哉我妹已羅敷有夫兹以此饋沈者是冋用心平昔所見我妹雖與沈相識未嘗深通欵曲今果何爲者眞令人百思不得解矣時金生苦思力索沈生絕不介意惟見其攢眉蹙額立問曰子何事深思乃爾沈生不言其寶紿之曰無所思也弟精神憊甚微不快耳未幾二人别沈生仍若無事然而金則怏怏如心中有物恒不黏不脫也旣返家默察其妹手鐫名之約指果無之易爲寶石戒矣心益疑曰有是事旣欲納我丑里霧中何以沈又使我神龍見首耶我或將所見於沈手者自我妹或問沈何以得我妹物雖然事關至大寧爾行之他日或召不良之果始置之自暗中偵其後惟我妹夙自警策雖男女相愛事之常也有夫而出此悖義殊甚雖然常聞之我妹頗不懌於父母所擇婿婿新少年也更以無情之足云亦不足於我妹也我妹之出此一舉非無因矣我而沮之良知主張實亦不能對我妹任其所之則禍且立見矣我以骨肉相關安忍袖手獨怪我妹自行其秘以是吿我我或能助其一臂今則無能爲役也自是金生腦中如戰場干戈擾攘竟無良善之法以處其後而其妹之與沈亦不見有特殊標幟以是心中尤惑矣 
時錄 
[醉靈軒夜話集定盦句題抱愁别集] [  拜花]  
　　閱歷名場萬態更詞鋒落月互縱横安排集寫三千卷喜汝文無一筆平 
　　風雲才略已消磨紅豆年年擲逝波償得三生幽怨否側身天地我蹉跎 
　　啼花恨草何從數忍說挑燈爲　酬吟到恩仇心事湧人間無地署無愁 
　　安用迂儒談古道少年奇氣稱才華梅魂菊影商量遍不看人間頃刻花 
 
[越越之過大難經]  
[題小蝶湖樓集] [  拜花]  
　　十載西泠憶舊游栩園才調最風流而今老去無情思衣鉢親傳小魏收 
　　醇　汝我易成痴芥珀相投不自持願與當今陳仲舉對床賭唱十年詩 
　　機雲年少成名早班馬文章得意遲辜負洛川神女意幾回貽枕到陳思 
　　畵座文章我最珍東山樂府又翻新晨星碩果飄零後並世如君得幾人 
新聞拾遺 
[喜中悲] [  立德]  
　　杭垣鹾商趙某數年前與某姓婦綽號九花娘者姘識約三載詎邇來九花娘以趙某年老厭故喜新未幾與某機關之陸某結不解緣事被趙某偵悉鵲巢鳩占心實不甘遂請某律師辯護解散露水因緣出洋千元與九花娘繼絕關係於十日分離聞九花娘得此巨欵現又被陸某騙去於是人財兩失甚爲懊喪擬向審判廳起訴一面再要求趙某收養云 
[悲中喜] [  荆香]  
　　紹興人馮某向爲南巿某雜貨店司帳精明强幹勤謹樸實大受店主信任前晚忽患腹疾不數時而死子某年纔十八爲某布店學徒聞耗趕至已不及晤卽抱頭大哭哀慘難聞明日即治理喪事井井有條較之老年人尙勝一籌店主見之暗爲驚異以爲此兒顥敏精幹大有乃父風將來定有出人頭地之日卽命喪父職並許以次女俟喪服滿後即爲成親云 
小說 
[社會小說衆醉獨醒（二三五）] [  瞻廬]  
　　第三十七回勃勃野心參觀成績泠泠琴韻歡迓嘉賓 
　　校長喝道一···學生一齊起立倒把靑巖嚇個一跳又喝道二···學生一齊鞠躬又喝道三···學生一齊坐下靑巖方才醒悟原來學生向我行禮趕緊回禮時學生都已坐下見他獃頭獃腦手捧着紙扇行這不規則的鞠躬禮宛比道士執笏朝眞的模樣笑得一百零一張櫻口都露了齒二百有二顆星眸都合了縫校長怕靑巖羞窘忙喝道按琴唱歡迎歌····早有兩個學生忍着笑嗚嗚的踏着風琴衆學生齊聲唱着愛甫調的歡迎歌道『歡迎歡迎歡迎天上客星臨（不知可是文曲星）吾儕曷勝榮幸有道　就正（惟其有道所以象道士）金爾音玉爾音金玉無須吝歡迎歡迎歡迎快快錫南釘』琴止歌歇校長又喝道請伍先生當衆演講敎育原理（阿呀難題來了）····若問校長因甚把靑巖作弄尋出這個難題和他開頑笑編書的要替校長表白幾句這不是校長的本意方才校長從應接室出來招呼衆學生齊集禮堂開一個臨時歡迎會學生大半不起勁都說學校裏的歡迎會開得厭煩了今兒旅長太太來要開歡迎會明兒營長太太來又要開歡迎會我們的學校簡直要變換名稱喚做歡迎學校了校長說現在這位伍靑巖先生比衆不同是一位盛名鼎鼎的大敎育家你們好歹看我分上敷衍這一下子學生又要求一個交換條件一方面開會歡迎一方面須要當衆演講校長没奈何含糊答應了再作計較慧姑聽得伍靑巖三字早已腦疼便推說有病自向臥室裏去靜坐（有志氣）學生唱的歡迎歌並不是臨時編就的原來校裏預備歡迎歌不下五六闋音調雖同詞句稍異這一闋是歡迎演說家的樂歌詞句裏面大有要求演說的意思靑巖是個知聲而不知音的（樂記云知聲而不知音者禽獸是也）只懂得琴聲歌聲異常悅耳校長却懂得歌曲的意思暗想這番演說是不可免的事實便喝了一句請伍先生演講敎育原理經這一喝又把靑巖嚇呆了正是 
　　詩云子曰裝滿頭顱敎育原理唯我獨無 
自由談之自由談[  鵑]  
　　吾人處世不能不與社會相接觸而於待人接物之間每有措置極難者偶以一事之未周不能適如人意於是動遭非難然非難之者亦當設身處地一思其人之地位如何而加以諒解則庶合忠厚之道矣 
[大昌煙公司徵文揭曉（丁等）] [  張世彬]  
　　　一更一點月在山小囝出産咦呀呀得噲西名倍倍大昌公司來得胎勿海外到今朝呀已經三歲咦呀呀得噲清秀非凡二更二點月光淡新出大嬰孩咦呀呀得噲品貌勿推扳出世比子兄弟慢滿月哉有人說呀要聞湯餅會咦呀呀得噲叨擾大紅蛋 
　　三更三點月如銀諸君靜聽咦呀呀得噲我來說明大昌公司新出品製造精好香煙呀嬰孩牌名咦呀呀得噲到處歡迎　　四更四點月將沉烟絲細嫩咦呀呀得噲好算擾等吸在嘴衷甜津津眞開心常常吸呀多子多孫咦呀呀得噲已有鐵證（見新聞報載有絕妙的心理學一則） 
　　五更五點月色衰大世界内咦呀呀得噲外加贈彩摸着地捲笑顔開時運來實業券呀頭獎念萬咦呀呀得噲恭喜發財 
 
 

Page 15

 
 
   
 
 

Page 16

 
 
常識 
常評 
[野蠻說] [  老圃]  
　　今詈人者動曰野蠻然野蠻二字其義不同野者郊外之謂猶言鄉下人耳蠻則不然蠻鐘鼎作从言多絲訓亂實即古亂字蓋語無倫次如絲之紊亂古蠻人多亂言故謂之後又加虫以其亂言故深惡而痛疾之斥爲蛇種 
　　以個人言不嫌其野而嫌其蠻野人無知其情可原若自以爲知而妄言則不可救藥矣蓋野者易施以敎育而蠻則甚難野者不過知識淺薄而蠻則神經錯亂故以個人言蠻不如野 
　　以國家情狀言非野之爲患而蠻之爲患文化幼稚之國苟有志於進取固不難改觀最難者舉國紛擾俱曰予知綠林之劇盗通電而論時事捐班之議員高談而驚四筵吾無以名之名之曰名之曰蠻 
國民常識 
[冬季多盗案之研究] [  徐忍寒]  
　　我國各地每至冬季必多盗案窡嘗疑而研究之兹將管窺所及略述四端於后以俟關心民瘼者之注意也 
　　（一）饑寒交迫我國百業不振遊民獨多乞丐尤甚衣則鶉衣百結捉襟見肘甚或一絲不掛僅以蒲蓆蔴袋聊蔽形體者食則殘羹冷飯或有或無住則隨處露宿旣無屋宇之庇又乏被褥之温平時奔走吃食尙可苟延殘喘一届隆冬風雪交侵飢寒互迫爰萌不軌之念走入綠林冬季多盗案此殆其主因也 
　　（二）苛徵網民年來百物騰貴農民生計不足借貸農本富戶取其重利典質衣物當商取其重利賖購肥料巿僧取其重利層層剝削已足病農加以雇用帮工則工膳較昔倍昂歲暮還租田主又少加體恤故每値豐年尙虞不給若遇凶歲何以爲生而劣董之魚肉田保之呌囂催徵之暴横尤以冬季爲甚始焉索其賄賂終則加以縲絏且遲納屢收小費逾限加重罰金是故懦而無能者尙肯坐以待罪强且有力者勢必鋌而走險冬季多盗案此亦其要因也 
　　（三）歲收時期我國自古即以農立國人民恃農産爲生故會計年度亦自春而至冬一届冬令農家則專事收穫以儲三季之糧食業田者則踴躍收租以備一年之需用營商者則四出討賬以計一歲之盈虧官署則徵收忙漕以供地方或中央之政費當此公私收入豐旺之際彼飢寒交迫命危旦夕之乞丐難民等見有可以維持生命之財貨亦不顧强盗之干法先取以活我冬季多盗案此亦基一因也 
　　（四）閒暇賭博我國工業不興農民冬季收穫以後閒暇無事逸則生邪茶烟酒消耗以外更事賭博甚有質物以購彩票典産以圖孤注者而一般賭棍因知農民冬季收入餘裕咸思染指多方局驅必至囊恬無餘而後止鄉愚一旦廢票滿擔家産典盡僨戶交逼謀生乏術無以度日流面爲盗比比皆是蓋賭博場中藏垢納汚近墨者黑勾引較易且賭博性質近於詐欺取財與强盗取財相去一間僅擴而大之耳自古大盗必嗜博故我敢曰强者豪賭負必爲盗冬季多盗案賭博亦其一因也 
　　以上四端旣述其原因所在似應有消弭方法以防患於未然因限於篇幅俟下期供獻 
經濟 
[生貨出口和熟貨出口] [  壯生]  
　　在本國出産的東西而不加以研究工夫不加以製造手術就原貨把他輸到外洋去是呌做生貨出口拿本國出産的東西用種種研究工夫種種製造手術使他變成日常必需的應用品然後把他輸到外洋去這呌做熟貨出口生貨出口所得的利息狠微熟貨出口所得的利息却非常之大所以生貨出口多的國家其府庫一定貧乏而且其國民經濟也是狠緊迫的熟貨出口多的國家其府庫一定富足而且其國民經濟也是非常雄厚的如果一個國家祇有生貨出口而没有熟貨出口那末其國雖物産豐富也是没有用的其國中的財政權終究要操到别國人手裏的這也是當然之理所以近來歐美各國和日本都競競以發展實業爲急務國中工廠林立其熟貨的出口蒸蒸日上國家也因此一天富一天而我國人民乃昧於此理所以無論甚麽物産都生貨出去的像棉花呵蠶繭呵總算我國出産的大宗假使拿他變成了各種綢緞綾羅和紗布等日用品然後輸出去其利就可取之不盡可是我國人民只知拿生貨打了一包一包輸出去不肯廢一些腦力拿這種良好原料變成了各種精美華麗的出品然後輸出去多取一些兒利息所以産棉的地方只有花行没有紗廠養蠶的地方只有繭行没有絲廠弄得來這樣一個物産富饒的國家還要處處仰給於日本這已是危險極了而省議會裏還要援什麽商業競爭的詞來開放繭行殊不知商業競爭是要拿熟貨出去的假使拿生貨出去同人家競爭恐怕越競爭國家越要糟了我因此覺得我國人民對於這種知識實在缺乏得狠就不揣因味拉雜寫這兩句話來供獻給大家不知大家以爲何如（乙種酬） 
衛生 
[爲專治肺癆藥水事答問] [  沈雲扉醫生]  
　　專治肺癆藥水（ＴｕｂｅｒｏｕＩｏｓｉｓＲｅｍｅｄｙ）乃余友江逢治博士所監製歷在海上各醫院試用成績甚佳乃與張近樞君陳一龍君等爲之紹介於醫生及病家兹承諸故舊來函詢問關於斯藥之一切事項或稱已經購服且已見功效惟不知能否常服或稱尙未購服因斯藥以專治肺癆稱而已病之果爲肺癆與否未經斷定服之恐有流弊故不敢購服云云鄙人因公私事務忙迫不暇一一作覆爰將對於斯藥明曉之點及個人見解略述之藉作答案按江君之出品據其自述亦不敢認爲一種新異之發明惟憑其數年來研究學理之心得及臨症之經騐覺從闪一般藥品以治肺癆病稱者非不含有適當之藥劑而功效終不甚顯著者因其成分往往顧此失彼分量亦難免畸輕畸重江君爰將其他各種藥品斟酌而損益之再加以植物界抽出質數種之數種抽出質前此固未經他人用作肺癆病藥也此種理想的肺癆專劑三四年前固已决定惟以江君本非藥科專門人才方劑雖成而配合之手續尙須借重於專門藥劑師故直至歐戰吿終交通恢復始挽其德友延聘該國有名藥劑帥來華執行配合事宜江君則身親監察而指導之其配製之鄭重有如此者發行以來成績果甚擾美其間成分爲鄙人之所知者當於同德醫學雜誌中詳細說明兹爲篇幅所限又以閱者多非醫藥界中人故從略要之凡制腐强心順咳化痰健胃平熱等劑皆含於其内鄙人曾以之治肺支管炎肺膜炎流行性感冒等症均收美滿效果是該藥不特專治肺癆凡肺部病之非癆者亦能統治友人黃自雄君曾用此藥注射於骨癆陰管内治愈其病人尙有一患結核性下腿潰瘍之病人用是藥用罨法料亦竟治愈是此藥兼能治癆症之非屬於肺部者故鄙意以爲『專治肺癆藥水』名詞内之肺字及癆字可分作二起凡肺部病之非癆者或癆病之不在肺部者均可用之至用藥之分量應視症象之輕重而變遷初服時不宜多服數日後宜逐漸增加症象稍退則藥量亦應遞減是宜由病家隨時斟酌而行之至病象全退再以極輕之分量服一星期許然後停服（未蓋章） 
 
[曉得警察是武人官僚的爪马還不起來辦民團] [  鵬]  
道德叢話 
[西方格言（八一）] [  謝介子選譯]  
　　虚心懷疑爲人之特點「譚萊生」（Tennyson） 
　　謹持君之職業則職業亦能衛君「英吉利諺」 
　　經始當及時垂終毌欲速「德意志諺」 
　　破鐘永無清音「英吉利諺」 
　　虚言間亦有可信處「德意志諺」 
　　舌長者往往手短「英吉利諺」 
　　佳良之獵犬今日苟不能獲物明日必能之「西班牙諺」 
　　同情爲愛情之基「英吉利諺」 
　　愚者相助徒增擾亂「拉丁諺」 
　　世界涵容萬族「陸克」（Looke） 
科學常識 
[礦物之簡易識别法] [  程彰]  
　　礦物學乃極高深之學問識别頗難而手續亦複雜兹之所述乃就簡易者言之此蓋國民應有之科學常識也 
　　（甲）形態 
　　（一）柱狀挺直如柱爲綠柱石BeryI之類 
　　（二）腎狀形如腎臟爲孔雀石MaIaohite之類 
　　（三）杏仁狀形似杏仁瑪瑙Agate是也 
　　（四）針狀形長如針白鉛礦Cerussie是也 
　　（五）板狀形如石板爲水滑石Bruoite之類 
　　（六）樹枝狀分岐如樹枝自然銅之類 
　　（七）鐘乳狀形如鐘乳石鐘乳Cavestone是也 
　　（八）雲母狀可劈成薄片爲雲母石Mioa之類 
　　（九）放射狀狀如光線四射電氣石TourmaIine是也 
　　（十）織維狀條條如絲石綿Asbestos是也 
　　（十一）土狀固結成團形爲嶺土KaoIin之類 
　　（十二）粒狀爲大小晶粒所成爲錫石Cassiterite之類 
　　（乙）味（將礦物溶於水中尤易識别） 
　　（一）醎味石鹽RookSaItorHaIite有之 
　　（二）鹼味鈵沸石NatroIte有之 
　　（三）凉味硝石Nitre有之 
　　（四）苦味舍利鹽Epsomite有之 
　　（五）酸味方硼酸Boraoite有之 
　　（六）辣味硫酸鐵GreenVitrIoILIronSuIohate有之 
　　（七）甜辣味明礬AIum有之 
　　（丙）臭 
　　（一）蒜臭含砷Arsenic之物有之 
　　（二）硫黃臭硫黃及其化合物有之 
　　（三）敗卵臭石灰Limestone有之 
　　（四）泥土臭土類之物有之（乙種酬） 
工業常識 
[羊毛鑑别] [  别墀]  
　　羊毛效用大半爲呢羢之原料呢羢優劣全由毛質之高下而定故鑑定之法不可不講 
　　羊毛鑑别手續甚繁然普通所用者共有八法 
　　（一）察其細度羊毛以愈細愈佳粗細不匀者爲劣（大凡最細爲○·○一五粍最粗爲○·一五粍） 
　　（二）計其縮度羊毛灣曲形若伏波凡灣曲均匀而波數較多者爲優否則爲劣（大凡每寸波數最多者爲三六最少爲十） 
　　（三）考其柔度羊毛愈柔則愈佳因柔毛含脂肪故也 
　　（四）騐其彈力羊毛之伸張力愈大則愈佳蓋毛之强弱度當視其强靱力爲標準也 
　　（五）長及高毛之伸直者可計其長灣曲者可計其高以愈長愈高爲愈佳 
　　（六）觀其毛色毛色以純白爲佳黃黑灰褐爲劣 
　　（七）鑑其光澤毛絲潤澤外觀美麗以形若絹絲者爲優 
　　（八）試其脂肪脂肪過多則堅强不柔脂肪過少則枯槁無色故宜擇其含量適當而易溶者爲宜（乙種酬） 
家庭常識 
[家人分食之利益] [  蘇兆驤]  
　　泰西各國雖家人父子之間皆不同器而食我國之家庭則不然每一聚餐則上自耄叟下及孩提咸攢集於一桌除飯碗各人獨用外羹湯肴菜莫不共之余以爲此種惡習於心理性慾及衛生方面均有妨礙苟能屏而除之實行人人分食之制其利益約有三種 
　　（一）免惹嫌惡嫌惡之心人皆有之獨於飲食一端尤宜注意吾嘗見共食之人或則涕泗交流或則唾津噴薄以致沾筷濡匙混淆於食物之間誠令人有食不下咽之慨故欲免他人之嫌惡非分食不可 
　　（二）免起競爭飲食爲人生之大欲雖篤行之士在所難免况家庭爲禮節最簡單之地饕餮者將肆其爭奪之志大加搜括而不顧他人加以老弱婦孺飲食之速度各有不同往往强者之饞吻已饜而弱者則坐對空盂者有之故欲免飲食之競爭非分食不可 
　　（三）免染病疫筷也匙也皆出入人之口中者也苟有病菌皆附於其上一旦傳逹於食物而他人食之遂爲染病之原故欲免傳染病疫非分食不可（乙種酬） 
 
