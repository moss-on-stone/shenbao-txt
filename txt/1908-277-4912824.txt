# 1908 - 277 - 4912824

 

Page 1

 
 
   
 
 

Page 2

 
 
   
 
 

Page 3

 
 
[交旨]  
　　九月十三日交學部本日貴部奏會考進士館畢業學員事竣摺單一件又奏學員樓思誥等就原官酌給升階片又奏會考游學畢　　業生事竣摺單一件均奉 
旨依議欽此同日交度支部署江北提督本日署江北提督王士　　珍奏請籌撥江北陸軍的欵一摺奉 
旨著度支部酌量籌撥欽此同日交度支部陸軍部署江北提督　　本日署江北提督王士珍奏籌撥購置軍械經費一片奉 
旨著該部酌量撥給欽此 
　　九月十四日交理藩部本日軍機大臣面奉 
諭旨達賴喇嘛著於九月二十日已刻在仁壽殿陛見欽此同日交外務部農工商部本日貴部會奏義國農業公院特開大會請派員蒞視摺奉 
旨著派出使大臣錢恂届時蒞會欽此同日交郵傳部本日貴部奏 
 
 
 

Page 4

 
 
擬訂滙豐滙理兩銀行借欵合同摺奉 
　　旨著郵傳部堂官畫押餘依議欽此同日交郵傳部本日貴部奏擬仿直隷成法籌辦贖路公債摺單一件奉 
旨依議欽此 
論説 
[論常徽奏請懲辦吳徐兩女士事]  
　　秋瑾之死。天下冤之。其罪魁則貴福也。 
　　秋瑾死迄今一年有餘月。本未拱蔓草已離離矣。而忽有侍御常徽奏請削平秋瑾墓之事。又不已而更請懲辦吳徐兩女士。則常徽之罪浮於貴福矣。 
　　夫貴福旣被逐於紹興。又見拒於寗國。欲進不可。欲退不能。倀倀何之。始有入京運動之舉。其情節已顯然昭著不則何以秋瑾未死不請殺。秋瑾方墓不請平。正於貴福初到京師之日。而有常徽削平懲辦之奏。其奏也。由於貴福之主動。不問可知矣。 
　　然貴福之薰心利祿。倒行逆施。尙不足怪。而獨怪常徽處於司法之地位乃亦喪心病狂若此。昧是非亂枉直人言之不惜。名譽之罔顧。廉恥之不修。而甘爲貴福。之傀儡是可笑也。 
　　然僅奏請削平秋瑾之墓。尙得曰一坏土塜中骨固易欺耳。猶不足怪。所可怪者。則欲并請懲辦吳徐兩女士也。無論秋瑾之罪不至死無論秋瑾之罪不至夷墓。而當此改良刑律之際。萬無再有戮屍夷墓之條更安有罪及收屍埋葬之吳徐兩女士之理。夫吳徐與秋瑾非素親也。又非素友也。惟人非木石俱有天良惻隠之心。即秋瑾罪也。則人已殺而罪亦可弭。即罪旣弭而埋也何罪。收而葬之。人之情也。義之主也。不特此也。當秋瑾受刑之日。正天氣盛夏之時曝屍多日。臭溢數里。由是是歲紹疫大行。瑾即罪。紹人固何罪也。收而埋之。所以平疫即所以重民命也。今常徽以貴福之故。而罪及秋瑾之墓。因秋瑾之故而罪及收秋瑾屍之吳徐兩女士。常徽之心腹肝腸固大與人殊矣。而其罪亦詎末减於貴福哉。 
　　余因是而傎貴福。何傎乎貴福。傎貴福之身名並裂也。貴福之運動此摺奏。固不知銷耗具若干於前次紹興所得者。要知常徽必不無因而爲貴福出此。則可决矣。然奏者自奏拒者掁拒。奏固無益於貴福拒福會固儼然在也。而貴福之罪大惡極。由是更不容於社會。 
　　又因是而愚常徽。何愚乎常徽。愚常徽之所得少而所失多也。夫御史職司彈劾。固稱爲天子之鷹犬也。何至江河日下。至於今而爲貴福之鷹犬。常徽雖非無爲而爲。然其所得於貴福者必有限。亦可決矣。婪於區區不義之利益。而甘受萬世之吐駡。是其所得能有幾何。 
　　總之秋瑾之死旣無口供。又無證據。無論秋瑾平日若何不法决不能以革命黨二字爲秋瑾之罪案可知秋瑾旣無革命罪案。則吳徐兩女士更無可懲之罪又可知。 
　　余故曰貴福狠。常徽貪。而吳徐於是有罪矣。然其如天下公論何。請以質諸常徽更以質諸天下。 
[專電]  
電一（北京） 
　　翰林院奏編修檢討外調充諮議局議長准不停升轉如充他差只准不扣資俸升轉後限兩月來京供職遲則開缺奉旨著照所請該部知道 
電二（北京） 
　　憲政館通電各省諮議局籌辦處須多　選紳士限年内一律成立 
電三（北京） 
　　桂撫張奏調陳樹勳等回桂辦諮議局又奏裴顔楷辦調查局奉旨照准 
電四（北京） 
　　某御史奉參郵部借欵收贖京漢鐵路以暴易暴 
電五（北京） 
　　貽榖供詞搪塞贓欵諉文哲琿榮昌均得要請提文對質電六（北京） 
　　學部牌示此次考試留學生不及六十分者十八名定廿一日給發修業文憑 
電七（北京） 
廷寄柯逢時奉旨電奏悉鄂省已解賠欵着柯逢時 
於土税項下解還如欵無著由度支部酌覈籌抵 
 
 

Page 5

 
 
電八（北京） 
　　東督徐黑撫周覆奏魁陞降一級選用宋小濓徐鼐霖免議仍交臣察看如不奮勉再行參辦 
電九（北京） 
　　法尙戴鴻慈病未痊加肺脹世張兩中堂勸再請假 
緊要新聞 
[政務處奏請幣制訂入商約詳聞北京]  
　　本月十一日會議政務處會同資政院具奏請飭專使唐紹儀於調查財政時向各國提議將幣制訂入商約以維商業聞該王大臣奏請之原因係爲上年二月間駐京美使曾函致外部謂該國總統特派財政專家金克士到華議訂兩國幣制比例請即定期會議以便通商而維交際等語時適瞿鴻機罷職通等財政大臣祗慶邸一人未克訂期開議事遂中止該美員亦隨回國現於月前調查部案各王大臣以此舉不爲無益因卽附片奏請飭令專使唐尙書到美時便中重提此議以爲商訂金本位之先聲并聲明現定畫一國幣之舉以資通商而敦睦誼 
[派員釐訂京外新官制北京]  
　　會議政務處曾於上期初二日會議時提及京師各部及直省官制改訂辦法現聞初十日該處已奉到慶邸交諭令將關於内外官制各摺片彚案備核並諭派新近奏調之幫提調勞京卿乃宣沈觀察林一兩員專任釐訂因該兩員均係憲政　查館科員素諳法制故專派辦理此事云 
[蘇省地丁徵銀解銀問題]  
　　附蘇藩第一次正詳（再續） 
　　或謂就現在銀價再加公費六百文似較上年請加二百文爲數更優其説亦似是而非查各屬條邹以全額計之多至八九萬少亦三四萬以每畝完數計之多僅一錢少止數分故總合銀價虧耗加之地方官一人之身非力所能及若分之十萬糧户則亦爲數甚微輕而易舉况賦出於租租出於田近年米價昂貴業佃所獲較前更豐嘗考蘇松各屬上則之田每畝産米三石中則者亦産米二石各業向章有石二起租之説核除減讓每畝至少以一石爲額就中則之田而論佃所獲收每畝得米二石以一石自給一石還租從前米賤之年每石僅能糴錢二三千文業户完忙除少數这折糧田蕩每畝完銀數分不計外卽以多數之生畝完銀一錢核計亦須合錢二百文祗餘錢一千二百文或二千二百文而已今則米價每石照市可糶錢七八千文左右每畝完銀一錢連公費賠欵合錢二百六七十文應餘錢六千七百四五十文或七千七百四五十文如舍銀就錢而論統計一畝所出一歲所輸業户獲沾利益以今較昔幾增五六倍之多雖每畝尙有漕糧一斗而銀貴錢賤所餘仍數倍於曩年可以類推何得謂之苛取蘇省士民夙明大義近亦深悉州縣困累之狀遵例而行亦自無虞他變即如本年上忙加征二百文踴躍輸完絶無觀望民不爲累於此益信也或謂以銀完銀則辦公經費似無須六百文之多是未悉當初核定公費之本旨原定章程係就各屬常年署用書差辛賞解欵傾鎔通盤籌計必須六百文方可敷用近又奉提捐欵加以舉行各項新政在在需欵倡辦較之同治初年出欵歲增鉅萬莫非取給於六百文公費之中各屬開送署用收支表册盈絀如何當可覆按也或謂正供旣係收銀若辦公經費規復賠欵兩項仍令收錢未免兩歧是豈無策以處此擬請一律收銀每年於開征前由司按照各屬市價酌中核定通詳飭州縣一體遵照或按月一頒或按旬一頒以爲定式俾免弊混而杜浮收總之我國以用銀爲本位無論銀貴錢賤銀賤錢貴於兩忙正供以銀征銀旣官民兩便之方於公費賠欵以錢合銀亦今昔平均之道也仍未完 
[法兵協拿革黨解叻廣東]  
　　郭道人漳有電來省報稱近日法兵在越南之保和等處拿獲革黨二百餘人已解往新嘉坡惟此黨多屬欽廉土人恐其潜回欽廉邊地復行煽擾請飭沿邊各營加意巡緝聞梁少廷黄　浦等首匪亦在此次遞解之内 
[蘇紳爲秋瑾平墓事上督撫公函]  
　　敬肅者連日報載常侍御徽奏護平秋瑾墓其改葬之吳芝瑛徐寄塵嚴拿懲辦廷寄飭浙撫查照辦理等語某等閲之不勝驚駭竊查上年浙紹黨獄東南輿論紛如是非未敢遽定吳徐兩女士爲之改葬亦近乎豪俠慈善家之所爲與此案始末固全無干涉而吳女士芝瑛爲摯甫京卿從女績學工書名滿海内跡其平日見義勇爲宗旨純正鄉里翕然改葬之舉事雖近激心實無他事隔一年如復因紹案而株連恐輿論益不能平似此覆盆之冤豈忍再見於帡幪之下爲此環求大帥　力主持扶植普類懇請迅賜電商浙撫帥持平辦理以示保全而免牽累實爲公便至於紹案之始未浙中大吏自有權衡非某等所敢臆議也專肅敬請鈞安 
[紀廣東風水災狀]  
　　十二日上午粤垣税務司接香港天文臺大風警電税司即懸掛警號至 
 
 

Page 6

 
 
十二點四十分忽有黑雲一團從東南方來落雹如九天狂風隨之而至勢甚猛惡幸一霎時即散然大風所經之處如城西火船埠頭某茶居樓上所設茶杯餅食紛紛飛下如掃落葉十八甫總商會報磚墻被風倒下壓壞右鄰知源堂革履公司兩舖光雅里西約羅宅大屋買與馬姓雇匠修高新墻倒塌工匠被重傷者三人損破頭面手足者十餘人又泮塘外吹倒一屋壓斃猪數十頭南岸塌屋數十間觀瀾街尾蟠龍坊等處均有損害凡風過之處無論天窗凉棚簷瓦一律撤去電燈電話桿綫多被吹斷河面則自昨日起水漲數尺船艇紛紛逃避聞已沈没小輪一艘風息後方便醫院救災公所赤十字會　醫生梁曉初等均分赴各處施救十三日西省來電言龍州大雨水高三四丈若以東省爲尾閭則西江一帶必至復有水患故粤人現極惶恐也 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　　督錫制軍二次奏請改縮禁烟期限及魯撫袁中丞奏請禁種鶯粟包買洋藥專賣官膏各摺電屢經政務處與禁烟王大臣會議均紀前報現聞議政王大臣以滇魯兩督撫奏陳辦法大致均屬可行惟各省情形不同應先咨商昨日已由慶親王諭交該處提調除滇魯兩省外其餘各省將軍督撫曁駐防大臣一律抄寄原摺限文到兩月内議覆咨報勿稍敷衍從事聞日内即將通咨各省云 
　　軍機大臣前日籌議整頓大員撤任開缺另候簡用辦法醇邸建議嗣後各省三品以上實缺文武大員如有應行撤任開缺情事均須調京詳加考驗庶無枉縱各大臣均賛成其議不久可望實行 
　　軍機處電飭各省略謂朝廷整頓政務自應博採旁求期收實效惟近來各省督撫呈遞摺件有切於時要者亦有妄瀆宸聰者嗣後各將軍督撫大員等具奏摺件須先摘叙事由隨摺咨照政務處詳核可否入奏再行呈遞 
　　軍機大臣日前又面奉諭旨籌議西藏行政事宜當由議政王大臣決定將聯豫張蔭棠會奏經營西藏政策分别實行先由設立行部入手并派親貴王大臣與達賴賴商籌辦西藏改革事宜以立遥制藏政之基礎　　南美洲墨西哥國近日又擬招募華工商採柏樓銅礦日前由駐美欽使電告外務部請卽核示辦法以便遵行現外部尙未電復 
　　外部袁尙書提議交涉事務皆賴各司員協同籌畫惟各該員等非於交涉事項確有閲歷難期因應得宜刻擬將本部司員一律接見詢事考言如於部務毫無經騐者概不派以要差俾免貽誤 
　　陸軍部鐵尙書日前諭飭北洋將弁學堂監督將該堂名册及平日講授操演各科目詳細開載呈閲并令各學員於日内來京以備派赴秋操地方編入各鎭實地操演 
　　理藩部接某大臣電稱達賴喇嘛借俄欵六十萬盧布一節查無實據惟該喇嘛向恰克圖某銀行支銀則確有其事現已派委妥員嚴密訪查免致别生枝節 
　　前日慈宫面諭軍機大臣轉飭理藩部内務府傳諭達賴喇嘛十三十四十五三日賞該達賴游覽三海並著肅邸袁尙書陪游聞達賴游海畢擬往嵩祝庵拈香云 
　　學部片奏進士館學員樓思誥曲卓新兩員在日本早稻田大學本科畢業該兩員出洋游學期限均在三年以上且在該國大學肄業　外國語聽講其所得學問自非速成補修等科可比現在考試畢凿應得奬勵似宜比以前進士館游學畢業者量加優異方足爲篤志求學者勸所有該兩員畢業奬勵臣等擬請就其原官酌給升階以示鼓勵 
[西報譯要]  
　　塔孕脱對華之言論字林西報載十八日紐約電云星期六日美國共和黨候選總統塔孚脱君與香港德臣報主筆李君（即倡中美聯盟者）在新西拉蒂晤會塔君謂余於中美邦交深望此後益加篤厚紐約日報曾詳錄塔君當時之言論云設余一旦獲位操左右美國之事權則必竭余力之所能盡者以扶掖中國今中國之進步已有蒸蒸日上之勢使得美國之助力則其進步更未可限量并深望中國有能脱外人助力而自立之一日蓋此事不特中國獲其益各國亦將蒙其利也余觀近今各國中多有嫉忌中國之發達暗施梗阻冀達其欺弱之手叚而强行其薄施厚報之政策者此則余所深惡者也此等謀略不獨有害於中國推其結局彼亦未必不蒙其害余深喜美國並未列名其間中國亦能深信美國而不疑夫中國之進步即吾美之進步故余對於篤厚中美邦交之舉殊爲愜意余前在滬上所發之演説迄今從未有一字食言之意並不稍存中國發達各國將蒙其禍之心語至此李君問所以振興中國之策塔君答稱据余愚見中國當多派少年學生赴美游學研習制度以便歸國改良國政余在耶路大學時曾與中國學生談及余之素願在使中國多派學生來此留學深信美國所敎育之學生其學問程度當駕日本而上之中國學生之在日本者似僅得其皮毛之學問而在此邦者每多深造之才又謂余意非謂欲以西方之文化摧滅中國之舊俗蓋此事非但有的不可而其勢亦有所不能惟以中國之習俗合以美國之助力則華人之獲利必大也又論北京政府近來頗多嘉謨惟所下各諭往往視若虚文則國家進步將爲所阻矣後又嘉讚旅美華僑之儉樸謂中國國内人民若亦能與此邦華僑同一儉樸則進步當不止如今日也華民之赴美者皆守儉樸主義幾成風俗而國内富民每消耗巨欵於筳會奢華之地殊爲可惜旋塔君又論及商務云美國商民已獲華人之尊崇美商亦當自保其尊崇之身分而勿失其信用中國進步之所以利華人者即所以利美人不觀夫坎拿大乎坎拿大之興盛使吾美之政治商務均大蒙其益遠東之局同此一轍余以爲中國應行改革之事須將目下徒託空言之習慣努力痛改各督撫之章奏政府之諭旨倘能實行則裨益於國事誠非淺鮮有良謀而不能實行則其利將不足以敵其害也據以上所 
 
 

Page 11

 
 
言觀之則知塔君對於中國之政見有一往情深之慨矣 
　　中日電政條約簽押又載十八日東京電云中日旅順口至烟臺海電及南滿洲之陸電條約已於今日在東京簽押 
　　唐紹儀在日之宴會又載同日東京電云日本外務部大臣小村伯爵南滿洲鐵路總裁後籐男爵大島將軍及中國特派考察日本憲政大臣李家駒將於十八十九二十二十一四日輪宴唐紹儀專使 
　　中英美三國聯盟之風説泰晅士報載十八日紐約電云據傳赫德總税務司現倡議中英美三國聯盟 
　　英法發行京漢債票文滙報載十九日倫敦電云中國贖回京漢鐵路之債票英金五兆磅已在倫敦巴黎兩處發行每百實收九十八該債欵議定五釐起息以一千九百二十三年爲止此後則四釐半起息 
　　按贖回京漢借欵合同甫於十四日奏淮畫押而英法兩京已發行債票是何辦事之速 
分類新聞 
[政界]  
[南滙紳士設立自治研究會蘇州]  
　　南滙縣紳士張景陶黄炳奎等擬於本邑城北假養濟院公所設立地方自治研究會並附設法政宣講所即延前次法政畢業之紳士分科演講以冀造成自治之人材而立實行自治之基礎酌擬簡章禀請各憲立案兹奉蘇臬左廉訪批云預備立憲自應先由研究地方自治法理入手該紳等有見於此擬設本邑地方自治研究會並附設法政宣講所察核所擬簡章大致尙妥總期辨明宗旨劃清權限爲第一要義批飭松江府即飭南滙縣會同紳董認眞辦理務期宏收效果勿稍滋弊爲要 
[委員考察各屬勤惰蘇州]  
　　蘇省藩臬兩司以各屬辦理巡警保甲團練等事亟須抽查藉以考察勤惰昨特分别委員前往兹將名單錄下知縣文煥上江六浦鮑孝先高句溧周燾長元吳太靖潘起鏞江震川沙曾渤常昭崑新趙樹楷上南奉陳元珖華婁靑金同知陳澍棠武陽宜荆知縣王金壽錫金江靖縣丞吳德培徒陽壇溧知縣倪文范江甘儀泰米仁粟高寳興東同知羅承恩山清桃知縣宋殿元鹽早安廖明潔銅宿睢蕭應德完碭邳豐沛知州張元紱太鎭嘉寳知縣何聯芳通如泰蔣育棻海沐贛縣丞吳紹蘭海門崇明 
[電催各省開辦粤捐廣東]  
　　刻聞張安假分電山東四川湖北湖南福建安徽浙江河南江南陜西山西江西甘肅等省各大吏請即照案續開粤災振捐并請速派專員認眞勸辦 
[交涉]  
[張督飭防洋商請領護照之弊混廣東]  
　　現聞粤督因近來各國洋商請領護照祗塡註游歷通商字樣具意存淆混不問可知當查通商護照則應由海關發給而游歷護照則應由地方官印發具事本兩不相混惟察核各洋商請領之故實欲在内地私營買賣起見而尤以日本人之請赴潮閩等處查爲多殊屬流弊百出有違約章昨特札行各屬巡道切實查禁如有游歷通商之照送請加印務即隨時駁拒 
[預備日領來贛江西]  
　　駐漢日本領事高橋君日昨有電來省將由漢口來省會晤省憲不知因何要公洋務總局已派招待員預備一切該領事寓所即設於洋務局内招待所聞日内即可到省 
[軍界]  
[太湖防梟之佈置蘇州]  
　　蘇藩瑞方伯以浙江烏程縣屬菉葭灣地方濱臨太湖近日訪聞又有梟匪出現而太湖之吳縣吳江震澤等縣刼案迭出深恐土梟結合乘機竊發爰特札飭博統帶分撥淺水兵輪八艘嚴密搜巡併飭湖防督帶周蔭棠酌撥巡船數艘赴菉葭灣駐防一面嚴飭飛划統領陳得龍派撥師船協同巡緝 
[電禀戕斃管帶匪犯訊供情形蘇州]  
　　江北巡防營務處沈期仲觀察禀督撫提三憲云竹枝溝戕斃陳管帶有才一案續獲正犯馬向標一名由電禀知在案連日督同謝直牧委員任令並會同戴參將提訊全案人犯業已質審明確據各該犯供稱五月二十日已獲之張萬銀與在逃之王兆琨先至已獲之李四卽李興志家告知山東南陵彌山地方有錢店呌令行刼李四即糾邀已獲之馬向標李耀懷路五即路奤予楊小方即楊奤子李小考並在逃之王琪官李八金即李興會周玉和楊四即楊彩等均各應允約期待二十六日前往並令李小考買辦酒菜吃飯甫畢即聞陳管帶帶隊前來大家分散張萬銀馬向標李耀懷王琪官王兆琨周玉和李八金楊四等八人均各執持洋槍逃入孫家圩内閉門堅拒張萬銀首先登圩樓開鎗擊中陳管帶致斃餘犯均各開鎗拒捕並將圩内孫士傑夫婦幼女關鎖房内收拾孫家防家槍砲抵拒多時預在南圩墻根掘洞未穿及至各路隊伍到齊天已初更圍捕緊急之際始將洞口鑿通逃出由山芋地溝内俯伏向西南潜行是時砲火甚盛天又陰黑無人聞聲看見共行至八里外澗場地方不聞追聲八人磕頭結拜要患難相顧以王琪官年長爲老大當即分頭各尋僻處逃遁馬向標周玉和楊四路五楊小方均先後至楊守茂家躱避並告知拒捕戕官情形楊守茂積慣窩匪楊四係其胞弟路五係其寄子楊小方係屬姪輩此竹枝溝一案情形也是已獲之張萬銀爲戕官首犯馬向標李耀懷入圩帮同拒捕均屬罪無可逭例應立决李四糾邀楊小方李小考係圖刦未成與窪家楊守茂均應减等科罪惟訊得李四李小考楊小方並另獲案之楊天印等于正月初九日在海州小唐方地方路刦香客穆清富等貨車三十八 
 
 

Page 12

 
 
輛一案均各執持火器上盜得贓又訊得李四李小考楊小方並另獲之楊天印宼有山桑小六等于五月初四日在海州興谷鎭陳家口地方行刼陳廷華家被捕拒殺事主陳寳璧一案均各執持火器上盜得贓此李四等在海州另犯搶刦兩案之情形也是李四李小考楊小方兩罪俱發與另獲之楊天印宼有山桑小六亦均例應立决又訊得楊守茂路五連同李四李小考楊小方于上年三月二十二日在郯城夾山口侯家搶刦又于八月二十五日在郯城王橋馬家行刼亦均上盜得贓此另在山東地方犯案情形也是路五楊守茂於竹枝溝一案可以减罪山東案情較重應由海州查訊山東郯城縣歸案審辦以以上各情質審明確案無遁飾所有已獲之張萬銀馬向標李耀懷李興志楊小方李小考楊天印宼有山桑小六等九名應否即照職道所擬先行就地正法以快人心其楊守茂路五兩犯應否飭由海州查訊山東犯事地方解往歸案審辦並仍由職道會同戴參將謝直牧補錄供摺分案禀報查核之處統候電示祗遵逸犯王琪官等仍嚴飭文武營隊上緊緝捕毋稍鬆懈云云旋奉督撫憲復電批准遂於十四日將張萬銀等九犯由監提出騐明正身一併綁赴市曹正法 
[張統制閲操餘聞廣東]  
　　張懷芝統制來粤檢閲新軍已詳前報兹聞張統制連日點閲新軍時有龔姓軍官所問非得對大加申飭又有醫官統制詢以各營兵士病故何多有病者必須認眞調理該醫官答稱自當盡義務做去統制以該醫官旣受薪水何云義務祗可謂盡其職守故亦申飭又有王姓書記官於點名册上自塡勤務二字統制以其規避立即撤退又聞張統制以本省新軍程度高過閩省甚多獨惜敎法門類太多致有顧此失彼之虞擬將學科酌議減少 
[學務]  
[新任學憲接篆有期蘇州]  
　　蘇省毛學憲升任甘肅藩司早誌本報兹悉毛升司以近來學務經費異常支絀辦理爲難急欲早日交卸昨特電催新任樊提學從速來蘇履新現聞已得回音定於十月初赴任 
[奉天新提學不能即日赴任奉天]  
　　奉天張提學病故後聞新簡盧木齋學使一時不能來奉因直隷新提學傳增湘須請假回籍修墓一時不能到任奉天盧學使必須俟傳學使到直始能交卸來奉也 
[福泉女校開追悼會松江]  
　　靑浦縣治重古鎭學董何貫夫君之女公子清如女士以身殉學曾誌本報本月初九日由該鎭福泉女校發起開追悼會崇古時敏兩學堂學生百餘人均列隊到會男女來賓約有四五百人上海育賢務本兩女校亦派學生朱庭貞王劍夏聯芳吳惠秋祝淑敬錢孫瑛孫瑶等下鄉與會午後一時開會五時散會是日男女來賓及敎員學生相繼演説莫不聲涙俱下咸以該鎭女學甫有萌芽失此熱心提倡之女士深堪惋惜云 
[實業]  
[電話改歸商再誌杭州]  
　　浙省電話擬改歸商辦一節已紀本報兹因杭州商會總理金承樸等開具簡章具詳浙撫奉增中丞批云省城内外電話本係附設浙路公司因電話爲文明利器他省均由公中籌欵浙省未便獨異當經張前院收回官辦嗣因經費支絀經電話局商明藩司請借商欵不過爲暫濟急需起見若概歸商辦殊與公衆籌欵之意不符應准官商合辦所有該商王鈺孫等籌集之欵應作爲商股其官股應如何籌撥官商股分應如何分認仰藩司會同電話局招集該商會妥議章程詳復核奪 
[責成勸業道辦理全省礦務廣東]  
　　粤東全省礦産岑前督擬借外債開採周前督又擬招股辦理均因陸續去任事遂中止迨張督到粤復伸開礦之議數月前即檄飭司局妥籌善法隨由司局擬定集股合資各事詳候核辦在案現張督以粤省添設勸業道委任有人農工商局事務亦併歸管理所有前議辦礦一事自應責成該　即行切實籌辦聞所定辦法係另行設立礦務總局并由局設一礦務大公司先招官商股本一千萬將已經查明之開建番禺等處五金銻煤確有把握之礦首先開採自行設廠購用新機提鍊砂質俟辦有成效再擴充股本遍及全省 
[雜記]  
[楊蓮帥驗看汽船及美國機器天津]  
　　直督楊蓮帥於初十日下午五句鐘便服出署帶隨從人等赴北叚總局前騐看日本新售煤油電汽船四艘該船長約二丈寛約六尺行駛頗速又十一日下午四點鐘赴督署後操塲試驗美國製造各種機器 
[保定火車遇險天津]  
　　初十日保陽來津之火車至九點四十分始行到津緣該車行至涿州地方與加車相撞車頭均皆破碎幸未傷人文苑 
[説獅（自腲者來搞）]  
　　亞洲之東。崑崙之麓。有大物焉。其名曰獅。睡而未醒。然而此獅也。非生而睡者也。當其未睡時。直驅横行於森林草野間。所至無不鼠竄。所在無不被吞。河東一吼。百獸震恐。小且弱者不必論。即兇如虎狼。暴如貔貅。均惴惴無容身地。其勢可謂猛烈矣。及其睡也。則不得復逞其勢矣。於是向之畏之避之者。莫不驟起而乘其睡。或嚙其頭腹。或侵其爪牙。或去其皮肉。必致之死地而後已。然而獅猶未即死也不過睡焉耳。睡而未死。或將有醒之一日。此固羣醜之所深懼者。於是百計牢籠以防其醒。多方迷眩以阻其醒。略一轉側。則萬目齊注而伺之。微動聲息。則萬耳傾向以察之。若深恨其死之不速。而深慮其醒之或早焉者。然而獅猶未即醒也。特以創鉅痛深偶于睡夢中作欠伸狀耳。腦氣不靈而神經滯。炭氣不洩而血管淤。第見龎然焉。塊然焉。不痛焉。不　焉。喚之不醒。槃之不醒。痛哭流涕。大聲疾呼之仍不醒。豈眞命之當絶耶亦以周身脈管廢料太多蔽其清竅。耳不然何昏迷不醒若是其甚也。然而一息尙存此志不容少懈。但使去其廢料。通其脈管。振其固有之精神。破其沈酣之迷夢。然後腦氣靈。血輪轉。麻木不仁之病。霍然而瘳。即大夢亦因之而醒。將見感覺旣靈。運動自便。如常山蛇繫首尾應。擊尾首應。擊首尾中間應。出其舊有之能力。相與咆哮於崑崙之東。一嘘氣而五洋爲之動蕩。一頓足而五洲爲之震動區區羣醜。方且奔走駭汗之不暇。又何敢越亞東一步以劆我爪牙哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[各省籌辦諮議局]  
　　士民動議調查 
　　蘇省（蘇州長元吳） 
　　蘇垣各紳前經議定設立諮議局事務所於元都方丈内定星期一爲常會期開議一切辦法日昨爲該所常會之期午後紳商學界曁各團體領袖職員等均經到所約數十人由陸君雨庵報告事務所簡章大綱次議定函致三縣請開圖董名單住址定期召集圖董以固有之區域分叚認定約期協同調查其餘報告調查略則及調查員注意各則均經該所各紳士及辦事員再三釐訂定妥未公舉調查員當經舉定顧聘儒王杏春蔣彤君孫元龍（皆王君勝之舉）孫企道孫景初（尤君鼎甫舉）吳養元（吳卓舉人）姚清溪（公舉）沈字伯（高君栽之舉）畢琴軒（杭君小軒舉）湯耕餘（吳似村舉）潘乙舟（吳訥士舉）劉培之（鄒椿如舉）葉貽生蔡伯侯（倪詠裳舉）其已經認定分赴各鄉調查者陶小址（元和各鄉）俞蘊蘭（陸巷鎭）潘賓如（光福金墅等處）孔康俟（横涇一帶）蔣厚甫（香山一帶）現計二十餘人倘或不敷尙須續舉 
事務所簡章錄專件欄 
[官長設立]  
　　蘇省 
　　蘇垣官立諮議局籌辦處前經租定大太平巷民屋爲辦人之所兹聞該處總會辦議定辦法擬先從調查入手惟下流社會智識未開倘即實行調查則民間必滋疑慮妄生謡言現已議定設立宣講所數處講明理由俾知此次調查以備將來選舉地步一俟勘定區域卽當開講 
　　又聞十六日籌辦處開辦時瑞莘儒方伯因病未到其餘自陳中丞至各司道首府縣省垣各紳及籌辦處各職員均於下午二時聚集行開局禮陳中丞謂明年九月諮議局即須成立及今籌辦時期甚促一切事總以迅速爲主當時議定先由中丞出示曉諭開導使全省人不可稍有誤會再通飭五屬如有照例行公事延擱者從嚴撤參并嘱籌辦處呈擬條規聽候核奪旋即興辭先去後籌辦處各職員又商酌進行方法并酌派各科科員以資輔佐五下鐘散會 
　　鄂省 
　　湖北諮議局附設研究所揀選同通州縣以下各官入所研究早已開課兹有候補知縣謝翰聲作生苹禀斌諮議局籌辦處入所肄業當蒙該局總辦批示謂有志向學屬實可嘉俟有缺額時即行傳補已于十四日牌示知照矣 
　　粤省 
　　政府前以各省諮議局業經限期設立爲議院基礎特咨飭粤省預爲籌畫督飭地方官妥速籌辦大吏接文後以諮議局一事現尙未有端緒亟應從速組織免誤時期故日内又擬會司商辦矣 
[專件]  
　　預備立憲公會爲諮議局選舉方法敬告四川陜甘新疆雲貴旅滬紳商 
　　諮議局爲人民有參政權之始凡我同胞目無不奮勉從事蘇省交通尙便而今日實行調查編造人名册者僅有數屬事以辦而知難因念二十二行省之内除沿江沿海沿鐵路各省外如四川陜甘新疆雲貴各省地域之廣莫山路之崎嶇尅期一年成立幾有非人力所能及者夫諮議局成立之先後省與省各不相牽掣猶得曰無煩借箸爲也資政院爲全國共同組織而資政院之選舉即在明年諮議局成立之後然則諮議局之成立與否我二十二省實有共同之關係萬一因一省不立致令全國組織之資政院因此愆期豈非二十二省之大戚各省熱心之士僑居滬上者甚多不能不呼號商榷以期共濟凡交通不便諸省應如何要求各本省長官力圖迅速之法行文等事概用電報或將最寫遠之區萬不能行正式選舉者略採地方代表主義令每府州推舉議員數人到省以便依期開會仍速行預備至第二年仍照定章辦理查日本島廳制度與郡市不同而北海道冲繩縣等處又與四十九府縣不同因地制宜原不能概從通法以二十二省之大而以四五省之僻遠府州行一特别法似理法與事實兩無所背以上各節是否可以禀請各本省督撫或聯合各本省京官呈請憲政編查館變通辦法之處惟希裁察總以消除障碍同升共進乃爲厚幸 
[長元吳諮議局事務所簡章]  
　　大綱 
　　第一條本所爲選舉事宜在省城籌辦處未經成立以前定期集合省城全體紳商學界豫備調查册事宜而設 
　　第二條本所遵照定章先爲正式調查一俟奉到各初選監督飭行後所辦事項皆有溯及的效力 
　　第三條本所以省城各公益團體敎育會商會自治會豐備義倉男女普濟堂育嬰堂蘇商體育會拒烟會之全體組成之各團體領袖士紳公推輪日駐所董理一切事務 
　　第四條本所暫設於元都方丈内地取適中俾易接洽 
　　第五條本所旣設在未經監督飭行以前調查員應推公正練達之士分任之 
　　第六條本所調查員用普通調查法先悉入草簿繳由職員公同按照選舉資格核簿擬製選舉人名册待飭遵謄錄施行 
　　第七條本所經費由各公益團體酌量分提備用 
　　第八條本所係光緒三十四年九月初十日成立俟各初選監督造具選舉人名册畢卽爲本所撤銷之日 
[長元吳預備造册處調查略則]  
　　第一條調查區域即依本地固有之區域配定後各調查員各就其所 
 
 

Page 19

 
 
近熟悉之區担任調查事務以圖爲主 
　　第二條每調查員發給調查員証書一紙塡明本人姓名及其所認之區名 
　　第三條各調查員及城鄉各區圖董事各就本圖剴切曉譬告以選舉之權俾人民不至放棄權利 
　　第四條調查員應先定期知照圖董協同調查 
　　第五條調查員到區時應與鄰區調查員接洽以免交界之處脱漏重複 
　　第六條調查員於調查時凡調查員証書草簿及記事簿筆墨等件均須攜帶 
　　第七條調查時間以晨八時起至午後五時止但被調查者因特别事情而有約定時間者不在此例 
　　第八條如遇被調查者索看調查員證書時調查員應卽出示（未完） 
本埠新聞 
[商會總協理上農工商部禀（爲酌改選舉任事日期事）]  
竊職會前以選舉届期諸議董疊次提議僉謂近年商智漸開人材輩出擬請每届製換新董三分之一訂立專條以均勞逸而資歷練當於八月二十七日據情禀請鑒核批示在案（禀批已見昨報）兹又據職會議董陳作霖朱佩珍祝大椿虞和德嚴義彬謝綸輝沈敦和樊棻袁有道陳董丁維藩袁鎏邵廷松蘇德　等公具説帖到會内稱竊維本會總協理議董向就各業所舉之領袖會員中一年一選以九月爲選舉期十一月爲任事期而各業之推定領袖報會駐册則限以八月此現行章程也惟是商界營業向以年終爲歸束九月十一月最爲商務吃緊之時俱無暇分心於選舉是以各業領袖例須新正舉定今於八月中咨令推報勢必仍舉年内數月未滿任之領袖開單呈報而本會卽認爲次年全年之領袖設遇該領袖之商業或有年終停歇及更易新東等事即不免多所杆格况總協理議董於十一月爲任期年關將届商案紏葛較繁遽易生手尤多不便有此數原因似不得不略就變通以期盡善兹經公同詳商擬於每年正　初旬由會知照各業更推領袖卽於正月中旬報會彚刊選單選舉議董再由議董中推舉總協理禀部劄委以二月爲任事期如此一轉移間似與公務商情較爲便益聯銜公請禀部等語職道怀員等伏查職會成立始於光緒二十八年二月商業會議公所造三十年五月奉憲部頒發簡章改名商會乃於次年遵章選舉祗以事屬初創籌備一切未免稍稽時日故於八月間始行開選以後相沿成例率以八月爲推選之期兹職會諸議董以商界營業向以年終爲歸束擬將選舉改至正月舉行以二月爲任事期　部章是否相符旣據聯銜公請禀部職道司員等未便阻遏爲此據情備由禀陳伏乞大人俯賜鑒核批示飭遵實爲公便 
[商人顧全主權再誌]  
　　王祺昌張美源顧裕興張順記張合記等十六户在新靶子路及北四川路等處開設店鋪懸掛西文招牌被五十二號西捕指爲違章傳廨審訊等情已屢誌本報昨晨王等十六户投廨候示旋經王襄讞與美巴副領事會訊據供各店均開在寳山縣境所有月捐向歸巡警局經收門牌亦由巡警局釘立今捕房忽令補捐恐於主權有礙是以不願認領工部局捐照應請裁奪中西官以事關交涉未便　斷判各退去候禀請道憲移知巡警總局查明界址候核 
[部飭新造兵輪開往厦門]  
　　南北洋海軍總統薩鼎銘軍門禀准陸軍部添造兵輪一艘業已將次竣工取名甘泉兵輪該輪水櫃甚爲寛大以備將來駛行北洋貯藏淡水接濟各兵艦食水之用兹聞部中飭於竣工後開往厦門接待美艦現各匠赶緊裝配大約月杪即可開往 
[花行倒欠鉅欵七誌]  
　　裕春永康仁大和豐義昌謙餘嘉惠鼎生大元永升大亨等二十八莊控某絲廠股東湯某串令南市人和永花行倒欠巨欵一案前晚堂由公共公廨王襄讞提訊各原告投案求追人和永花行經理徐國祥供人和永閉歇後股東吳祥林等均已避匿惟查某絲廠與人和永往來被欠銀二十二萬兩今將賑據呈案請爲查核湯供絲廠與各莊往來欠欵自應理明惟人和永之欵係吳祥林吳玉林弟兄所欠未便承認請察判湯交保限一禮拜内赴商會候核並諭各原告　同南北錢業董事届時齊赴商務總會候本委與總董核明秉公判斷 
[接待美艦大臣將次到滬]  
　　欽派赴厦接待美艦大臣毓朗梁敦彦由京抵漢經滬道派員前往迎接等情已誌昨報慈悉兩欽使今日即可到滬昨蔡觀察已飭上海縣在滬北洋務局預辦供張矣 
[釣船兵船互撞案近聞]  
　　金鈞安釣船與蘇左營一號艇船在洋面互撞一案曾由滬道函致新關税司轉飭理船廳調查秉公訊斷在案兹悉案中牽涉之白璧壳一船迄仍被扣未放華洋各號商以所裝撈獲之洋貨火油五金料器各項貨物未能起運禀由税司函致滬道請先放行昨已經蔡觀察允准照辦矣 
[緝私營擊斃梟匪]  
　　前日浦東洋涇鎭到有大帮梟匪被緝私營管帶沈千戎偵知率兵兜捕彼此開槍擊斃梟匪兩名餘均逃竄事後由地保報請上海縣前往相騐并由千戎將查獲之私鹽三十餘包一併解縣歸案訊辦 
城内 
[地保庇賭]  
　　閘北胡家橋一帶賭攤林立現據巡警局夏參事查悉皆由地保朱其明庇護所致爰於前日禀明滬道札飭上海縣提案究辦昨縣差已將朱拘獲解案候訊矣 
[毆傷鄰人]  
　　住居老北門内之俞楚材向與鄰居張秉鑑有隙前日將張之大門毁壞張與理論反被毆傷旋扭至北區轉解一路警局請究游巡官以張已受傷立即備函送縣聽候訊驗 
[補充叚董]  
　　二十二舖叚董姚文枬劉汝曾辭職後祗有周文彬沈希椿趙光垣三人經理各事務甚爲繁冗兹周等擬保衛家瑞王紀昌兩人補充業已禀奉本縣李大令核准給諭分别照會各董及各善堂知照矣 
[官事]  
　　指分江蘇試用知府陳河清遇缺即補和知縣戴運寅江蘇候補知府鄧女堉昨均到道禀見 
南市 
[換給警服]  
　　總工程局警務處昨日傳知巡目巡士將夏季警衣繳還換給冬季衣服 
[限期繳洋]  
　　婦人董氏控外甥單小園交來復泰莊期票兩紙到期無著一案昨由工程局傳理勸之顧子帆倪文翰并見証喬子山到案復訊單供詞狡展判與顧倪一併交保限十天内繳還現洋如違提案押追 
[須憑親族]  
　　黄廷讞控金合順魚行主唐秋生吞没田單謊稱黄母在日托伊向錢鏞處代抵洋四百元一案昨日工程局傳見証單洪福陳義生及錢等復訊供仍各執判一併退去自邀親族理勸 
[串賣男孩]  
　　通州人潘登賢串同王子勛及集水街建興棧主歐陽聽秋將劉炳榮之六歲男孩賣與閩人林阿泉議定價洋三十五元後忽反悔扭至工程局控告判歐陽罰洋五元林交保候查提潘王兩人到案再核孩交劉領回 
 
 

Page 20

 
 
閘北 
[巡警總局批詞]  
　　陳漢明禀批據禀各節即經派員前往查明該民向不安分歷經二路分局懲辦有案此次爾子戲侮西入經站崗巡士眼見斥散乃以挾恨報復等情揑詞上控實屬可惡已極仰二路分局正巡官確切查明何人刁唆健訟立提懲辦蔣阿紀禀批此案旣據自行向中理明應准駐銷仰卽知照此批結存 
英租界 
[縱火收禁]  
　　新閘路天意昌衣店主徐阿祥串通店夥曹文華詹炳照縱火圖賠一案兹由包探將徐緝獲昨解公堂請究捕房倩高易律師投稱徐串夥縱火圖賠險銀焚斃鄰居兩命請辦徐等延穆安素律師辯稱此案前奉公堂將曹詹兩夥送縣訊明並非縱火業已保釋兹因伊等往領險銀又被拘案收押多日然究非縱火應請開釋中西官以西文解單上並無詹炳照之名判詹交保開釋徐曹二人著於去年五月初一日起押滿西牢五年再核 
[冒取存欵]  
　　印人海司克控華人石瀏元冒取存欵昨由公堂會訊海司克延邁　律師到案請追石延達商律師上堂代辯中西官以人証未齊判令退去候明日訊奪 
[補提拐匪]  
　　吳沈氏拐匿姚兆兆之妻張氏現張氏已由包探查獲解奉公堂給姚領回沈氏在押未釋昨日復訊沈氏供姚妻係楊贊廷所拐楊居寳山縣鄉間求鑒判仍還押候提楊到案訊核 
[流氓何多]  
　　某洋人控流氓潘小兒子唐小意子沈八珍楊兒孝宋官橋梁太興等攔路搶刦鈔票洋一百三十元及銀表等物一案昨由公堂復訊據供係大毛頭小癩子等所爲判一併還押候補提人證再訊 
[命案離奇]  
　　婦人金氏年十九歲前晚吞服洋烟由某老嫗送至仁濟醫院醫治據稱住居香粉弄二十四號房屋詎醫治無效昨晨身死院中派人至該處查問詎已遷居因特報知捕房飭探傳諭該圖地保報縣請驗 
[公堂瑣案]  
　　過犯徐阿二搶鄉人劉阿五衣包判押西牢半年逐出劉阿四竊王阿大衣服判押捕房三月逐也張阿四竊畢金秀銅元判押十天張阿三王阿三王光裕竊陳春記衣物洋元判王阿三張阿三各押西牢一年王光裕押九月期滿一併逐出 
美租界 
[電車傷人]  
　　三十九號電車昨在西華得路撞跌行人范芝芳傷及面部范卽投報捕房送往醫院醫治 
[撞壞車輪]  
　　某西人乘自行車至乍浦路海寗路轉角被張小狗之馬車撞損車輪索賠不遂將張扭入捕房賠修了事 
[洋人圖賴]  
　　紅幇裁縫葉阿福昨向西華得路某洋人索取衣料洋十餘元該洋人僅給六元餘則圖賴葉遂投報捕房捕頭飭赴該管領事署控告 
[監犯瘐斃]  
　　提藍橋西牢押犯陳阿三昨日病斃由管獄西人知照捕房飭傳地保查明有無親屬棺殮 
[火警]  
　　前晚唐家弄永慶里五百三十五號門牌某姓失愼延燒東西鄰居房屋六幢 
法租界 
[拐案送縣]  
　　蟻棍張四忠王顧氏及蕩婦蔡阿巧因串拐董廷臣之七歲男孩由公堂判押在案迄已日久仍未理結前日由聶司馬復訊張等仍不承認司馬以張等迭次犯拐被控有案判一併送縣嚴辦 
[鴇婦誣控]  
　　鴇婦洪朱氏控狎客朱藹森行竊珠飾一案前日復由公堂傳二房東周杏泉及原被人証到案質訊周供是晚十二點鐘見朱上樓翌晨六點鐘出去餘事不知訊之該鴇買女金鳳供母親囑朱來家旋在床上喚拿洋烟並無他語是時亞媛已睡次早朱將我等喚醒而去聶司馬以洪鴇所禀情形較金鳳等供詞大有不合顯見挾嫌誣陷遂當堂申斥將案註銷 
[竊案彚誌]  
　　孫阿三陳阿四饒亞富陳亞生串竊某西人物件經包探緝獲弔到牙箸烟嘴等物並將窩藏匪類之陳茂材一併解廨請究判孫等四人各枷一月期滿再押改過局三月陳茂材罰洋十元充公押候繳洋開釋陳亞三竊馮益堂衣服二包陳亞景竊趙錦賢衣被各物均由包探拘獲解廨訊究判各枷一月期滿後亞三押改過局一年亞景押一月過犯王亞二與陸露華串竊太古棧房白米被巡丁扭案判王押改過局一年期滿勒令出境陸押捕房七天 
國外新聞 
[近東大變局七誌]  
　　十八日倫敦電云芒替尼格洛國民在西汀其京城聚衆手持英塞芒三國國徽步行抵宫芒親王里柯拉斯當衆申誡謂切勿畏葸須犧牲身命以衞塞爾維亞之國體云塞爾維亞政府答覆匈奥公司徵調預備兵問題措詞頗愼謂此舉不過爲保國内之治安而已據塞京伯爾格來得電稱塞國議會此次集議並未有所解決意大利國民羣起反對意國外務部大臣鐵托里謂其甘犯英法以失意國之利益云（以上譯字林報）十八日鈕約電云奥國現正徵集軍隊已有步軍三師團開抵塞爾維亞邊界塞爾維亞親王喬治在伯爾格來特演説頗爲决裂十四日倫敦電云據外間傳説近東風潮美總統羅斯佛將出爲調停（以上譯泰晤士報）十九日倫敦電云據官塲宣稱英國外務部大臣葛雷與俄國外務部大臣伊斯華克磋商歐洲大會事宜頗有進步所有難題不久當可解决昨日英國議院開議首相愛斯奎士在下議院外務部副大臣菲士瑪拉愛士在上議院宣述巴爾幹問題以明士四日愛斯奎士及外務大臣葛雷演説之愼重塞京電稱塞爾維亞議院决議同心信任政府並議定籌借行别軍債法郎十六兆圓十八日柏林電云據官塲消息奥國並未與羅馬尼訂結軍事條約布王費提蘭近在菲列帕之立斯演説措詞頗爲和平（以上譯文匯報） 
[捐助共和黨選舉費]  
　　十六日華盛頓電云共和黨候選總統塔孚脱君近得茄利其君捐助選舉費美金二萬圓羅賽爾君捐助美金一千圓據該黨度支員希爾登君宣稱須有五十萬圓始足敷用云 
[日本閣開特别會議]  
　　十八日東京電云日本内閣於今晨開特别會議前任首相桂太郎於閉會後即入覲日皇 
[美國商商代表抵日]  
　　十八日東京電云美國太平洋商商派赴日本之代表三十六人已於今晨乘天涯九郵船行抵横濱中有十九人携有眷屬日本五大商會皆在埠頭守候呈遞歡迎詞以上譯字林報 
[美國飛船炸裂]  
　　十八日柏林電云美國飛船康恩克號近在班萊脱啟程猝然炸裂現停駐屋頂以上譯文滙報 
[印度鴉片税豐收]  
　　泰晤士報載孟買報云印度鴉片入税近仍不見減落孟加拉西十一月鴉片入税共收五百十八萬三千七百七十五羅卜較預算多收十一萬三千七百七十五羅卜孟買共收二百十四萬零二百羅卜較預算多收八十四萬零二百羅卜今年以來以上兩處較預算多收五百二十九萬五千七百四十羅卜 
[汽船擱淺]  
　　泰晤士報十八日香港電云有汽船曼西爾特在海南海灣遇風擱淺人貨幸均出險 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[學界小説風流太史（五十七）]  
　　第十五回孫桐卿喜認掌中珠眞梅谷怒革郭公子 
　　那學生聽了抬起頭來。看了眞大老爺一眼口。中説道。我們閙我們的。與你什麽相干。眞大老爺聽了他這般蠻法。直氣得雙睛出火。七孔生烟。大聲説道。你姓什麽。呌什麽名字。靠著什麽人的勢力。敢在學堂裡頭這樣的横行。你可曉得學堂是個法律之地麽。要照你這個樣兒。還讀什麽書。當什麽學生。祗好請你出了學堂。回到你們府上去。方才容得你使著這樣的性兒。你當了個學生。難道連個學堂的規則。都不曉得麽。那學生聽了眞大老爺的言語。毫不放在心上。只冷笑一聲道。我姓郭名。字叫做湘告訴了你。你便把我怎樣。你要請我出堂。我就出去。有什麽希罕。難道除了你們這裏省城裡頭。就没有第二個學堂不成。眞大老爺聽了。這一氣非同小可。一時倒也説不出什麽來。只回過頭來問敎務長袁大老爺道。這郭湘是那個保送進來的。他父親究竟是什麽人。袁大老爺道。這個郭湘。就是督轅總文案郭觀察的兒子。眞大老爺不聽這郭觀察的幾個字兒。也就罷了聽了郭觀察的名字。登時暴跳如雷。口中大聲道。原來他倚著他老子是個紅道台。所以這般放肆。我不管他什麽紅道台黑道台。倒偏要革他一革。説著。便立刻揭示出去。把郭湘立時斥革。還有那同著郭湘一起的那個學生。叫做馬復。記了一個大過。看管。你　眞大老爺爲什麽一聽了郭觀察的幾個字兒。就氣到這般模樣。原來這位郭觀察。在一個多月之前。爲著自已兒子不肯上體操課。聽了兒子的一面之詞。就寫信到提學使文大人那裏去。説是公益學堂的體操敎習。對待那一班學生。十分野蠻。動輒撲責。要請文大人飭論改良。幸而這位文大人的爲人。甚是明白。曉得學堂裡頭。斷斷没有這樣的野蠻舉動。便只置之不理。只和眞大老爺請了一聲。反呌他管理那一班學生。要格外的嚴緊些兒。眞大老爺方才曉得郭大人有過這麽的一封信去。心上便有些不以爲然。現在。聽了這位寳。貝就是郭大人的公郎。把他心上的一團烈火驀地裡提了起來。所以不由分説。把郭湘立時斥革。欲知後事如何。且聽下回交代。 
要摺 
[禮部會奏先儒從祀請旨裁定摺]  
　　奏爲遵議先儒從祀請旨裁定恭摺仰祈聖鑒事上年正月二十八日准軍機處片交御史趙啟霜奏請將國初大儒王夫之黄宗羲顧炎武從祀文廟一摺奉旨禮部議奏欽此欽遵到部臣等謹按古無所謂從祀也惟禮記文王世子云凡學春秋釋奠於其先師鄭注若漢禮有高堂生樂有制氏詩有毛公書有伏生億可以爲之由漢時尙無從祀之事故舉立在學官置有博士者億度爲之至唐貞觀間始定配享而伏勝高堂生毛　悉預其列且有代用其書垂於國胄之詔　取祭義祀先賢於西學注先賢有道德王所使敎國子者之義就周制祀於學者以當祔享廟廷似亦相近而當時經典即以德行道藝爲言後世凡議從祀所當恪守是以我朝廷制亦遵斯道伏讀道光九年聖訓先儒升祔學宫祀典至鉅必其入學術精純經綸卓越方可俎豆馨香用昭崇報咸豐十年臣部議奏先儒從祀亦以闡明聖學傳授道統爲斷諭旨允准著於功令今考王夫之黄宗羲顧炎武等生當明季鑒宋以後講學家空談性命不根故訓之弊毅然以窮經爲天下倡而後德性問學尊道並行臣等書謂我朝經學昌明此蹤兩漢實由東南之間炎武宗羲最爲大師宗派流衍馴至於徧天下夫之著書行世較晚而咸豐同治以來中興名臣大半奮迹衡湘則亦未始非其鄉先生敎澤之所留貽若援明臣宋　孔子廟堂議學者各祭其先師非其師弗學非其學弗祭之義兩廡之間早當位置廼道光朝士大夫議建炎武祠於京師春秋致祭而宗羲夫之僅祀於其鄉者非弟子之忘其先師也抑夫之宗羲之於炎武其學不無軒輊於其間臣等因求之祖訓而欽定國史儒林傳以炎武爲首宗羲夫之次之嘗稱宗羲之學出於戢山闡誠意愼獨之説縝密平實又稱夫之神契張載正蒙之説演爲思問錄内外二篇而於炎武稱斂華就實扶弊救衰國朝學有根柢者以炎武爲最似該故儒等學派久在列聖洞鑒之中又求之士論而道光間兩廣總督阮元所刊皇清經解首列炎武左傳杜解補正易詩本音日知錄諸書至近年江蘇學政王先謙奏刻經解續編以夫之周易詩經春秋四書稗疏次炎武九經誤字之後而管學大臣張百熙等奏定京師大學堂章程亦以宗羲所輯宋元明儒學案列入倫理科中似該故儒等著述錄於通人達士者亦已流傳不廢蓋該故儒等皆有闡明聖學傳授道統之功而炎武尤醇乎其醇者獨其從祀文廟二百年來尙與夫之宗羲同無定論以至於今亦議禮諸臣責無可辭也往者署禮部左侍郎郭嵩燾湖北學政孔祥霖先後奏請夫之從祀江西學政陳　琛又奏請宗羲炎武從祀均經臣部議駁在案臣等嚮聞斯議知前部臣之愼重明禋也廼取該故儒等全書以考其言而炎武所著宅京記肇城志郡國利病書所言皆天下大計卓然名論惟夫之所著黄書其原極諸篇旣託旨於春秋宗羲所著明夷待訪錄其原君原臣諸篇復取義於孟子狃於的見似近偏激意夫瞽宗俎豆矜式方來恐學子昧於論世知人將以夫之宗羲爲口實至於流傳刊本間留墨匡　涉指斥或爲該故儒病則祖宗之世早垂明訓恭評雍正十一年四月上諭本朝人刊寫書籍凡遇胡虜夷狄等字每作空白嗣後仍蹈前轍將此等字樣空白及更換者照大小敬律治罪仰見聖朝如天之度向不以文字語方罪人豈有 
 
 

Page 27

 
 
轉設文網以繩前朝遺老斷可知也是以此次奉旨交議御史趙啟霖奏請夫之宗羲炎武從祀文廟升主配食於禮爲大誠宜博訪周咨以求至當於是奏請仿照會議政務章程移會各衙門將該故儒等應准應駁之處開具説　送交臣部覈議具奏奉旨依議旋經各署堂司開送説帖都二十六件其主夫之宗羲炎武並准從祀者十居其儿臣等以爲是非聽諸天下固見公論於人心予奪出於朝廷尤待折訓於宸斷昔在漢世嘗詔諸儒講五經　異太子太傳蕭望之等平奏其事孝宣稱制臨决著於前史後世禮議雖佚及讀通典所載宣帝諸制猶想見漢家聖學之盛獨隆千古今釋奠學官事關大典倘仿石渠之例重條甘露故事以復聖天子議禮之上儀洵千載一時之遇也用敢不揣冒昧擬將顧炎武從祀請旨准行其王夫之黄宗羲應否與顧炎武一律從祀之處恭候聖裁訓示除大學士孫家鼐學部左侍郎嚴條學部右侍郎宗室寳熙　郵傳部左侍郎吳郁生大理院正卿定成大理院少卿劉若曾另摺具奏例不列銜並將各衙門送到説帖咨送軍機處備查外所有臣等會議緣由謹合詞具陳再此摺係禮部主稿合併聲明伏乞皇太后皇上聖鑒謹奏九月初二日奉旨已錄 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
