# 1889 - 179 - 4905821

 

Page 1

 
 
[一百九十二號畫報告白]  
　　前次畫報首幅繪有西戲兩齣見者齊聲贊歎謂情景逼眞竟與在塲目覩絲毫無異茲又續繪兩齣一爲女子發鎗羣鴿圍繞圖一爲女將演技圖卽彼所謂羅馬國古時操兵式吳宮敎美人戰彷彿遇之今日准於六月初六日出售此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸淸遠里恆泰昌出售此外則南北申昌及本帳房皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[精印三層本佩文韻府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲言然而購者紛如爭先恐後可見插架累累宜居不宜行船唇馬腹之提攜終以靈便者爲可貴今本齋率由舊章仍印三層本取原書整頁發裱不經割裂何從舛誤而又加意校讐加工精印每頁領行字無論多少書縫中備載篇遺檢之卽得分本從薄書腦從寛分裝廿四本分四套定碼洋廿元准六月初一日出書如欲躉購格外從廉想海内女人需用此書者必以先覩爲快也特此佈聞伏惟雅鑒 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹集文苑之大成矣而小題獨　美備之越尚爲憾事今又廣搜傳采延聘高才愼加遴選猶太一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[論官塲子弟不讀書之弊]  
　　江蘇護撫黄子壽大中丞以端陽節日有候補知縣吳大令之子冶游街市遺失手巾盤辮短衣竟將拾巾之市人挽扭髮辮行走全失官塲體統無異地棍行爲爰親筆書示諭一道實貼官廳令在官人員之爲父兄者皆自約束子弟刻刻防閑勤加訓誨毋使結交匪類滋生事端斯諭也痛切官塲子弟之結習誠可謂腦後之針砭當頭之棒喝也已且子弟之所當約束也豈獨官塲爲然哉而官塲實尤亟焉士君子出身加民發號施令自近及遠由親及疏親近如子弟而猶不能約束之則凡幕賓僚屬官親家人書吏差役之納賄弄權滋事舞弊種種不法不言可知又况乎其遠且疏者之百萬蒼生乎不必問政績著何官聲若何而處事糊塗居官幪幢之誚吾知其必不免矣在上者卽據此參劾亦不得謂爲過嚴初不僅子弟之成敗修關官塲之聲名有碍已也甞思官塲子弟之結習如此豈皆桀驁不馴冥頑不靈者耶其所以致此者抑有故焉夫所以致此之故則必曰不讀書彼爲父兄者豈不知讀書之爲善哉而獨不令其子弟讀書者盖見夫當世之讀書子弟皆不能變化氣質上希聖賢其才情之淺陋學問之荒疏與不讀書者無以異且有反不如不讀書者之熟悉人情諳練世故措施悉當肆應咸宜者矣是故官場中雖卑禮厚幣聘請塾帥實未甞使子弟赴塾受業卽使之赴塾受業矣而又不使之專心致志惟塾帥之是聽友朋之沓至則呼之使應酬曰吾欲其熟悉人情也事務之紛乘則呼之使區處曰吾欲其諳練世故也其措施未必當肆應未必宜已囂然自詡爲佳子弟不惟不憂之又從而喜之不惟不禁之又從而命之久之而漸形放浪慣習浮囂朝出暮歸無所事事日與少年三五輩名園勝會相游蕩酒食嬉戲相徵逐聨羣逐隊横行於六街三市間放辟邪侈無所不爲爭競憑凌無所不至有受其欺被其虐而訴諸其父兄其父兄陽爲之呵責教訓而陰實許其能幹賛其精明子弟窺父兄之意向借父兄之勢燄如虎傅翼如狐假威雖欲不肇事闖禍也得乎如此者究其由原其始不讀書之弊實有以致之或者謂如此子弟其桀驁冥頑可知雖讀書庸何補不知吾所謂讀書者非眞欲其變化氣質上希聖賢也其才情之淺陋與否學問之荒疏與否皆在所不計但使佩觿人學束髮受書閉户下帷誦聲不輟足無歧趨心無外慕時下習氣無由至前又何至劣跡初彰惡名旋被如吳大令之子乎向所謂熟悉人情諳練世故者亦惟是望其速成冀其有用設心措意未可厚非但人情以甞試而後見世故以閱歴而後深斷非幼年子弟所能熟悉諳練也旣不能熟悉諳練而徒令其皇皇焉汲汲焉日從事於措施肆應彼騎竹馬弄靑梅者有何識見有何涵養有何趨向有何操持勢必至隨俗浮沉與時俯仰浸成敗類習爲下流耳况乎大器不嫌於晚成長材不可以早逹當其幼時但令多讀書足矣迨夫年華稍壯知識漸開血氣方剛心志旣定而後推之於人情世故如快刀之破竹如順水之推船投之所向無不如志覺向時所讀之書與目前所歴之境相爲印證合節同符然而有不爲佳子弟者吾不信也嗟乎世祿之家鮮克由禮傳聞官家子弟竟有大王元帥等混名綽號夫目之曰大王元帥則一味横行肆無忌憚必較諸吳大令之子而加甚焉爲父兄者聞有斯稱也將以爲榮乎將以爲辱乎吾不識其是何肺腸也矣 
[倫敦茶信]  
　　昨日英京倫敦來電云中國裝茶赴英之第一輪船名婺源者刻已到英所裝之茶其高者價值較中國無甚高下售出尚屬無多觀其情形似乎買者不肯出價以致每磅須虧本銀五六分之譜本館按此次祗第一船到英而已受虧若此若多到數船之後其貶價更不問可知然則今歲之茶又難望其生色矣 
[潮陽近事]  
　　邇來霪雨兼旬河水暴漲商船來往時日較遲以致米價頓增貧民不免眉山雙鎖云○唐韓昌黎謪潮州潮人始知向學故河東筆架山之麓建有昌黎廟自唐以迄近代風欺雨蝕漸漸傾頽各官商諸郡人議卽鳩工重建倣粤省韓公廟規制以壯觀瞻刻已月斧雲斤大興土木矣○潮郡賭風甚熾曾太守出示嚴禁終難盡絶根株豐順童生某甲年方弱冠來郡赴試悞中匪人之術以致三戰三北衣裳典質一空無顔回家將謀短見賴友人贈以衣物并貺川資始得襥被歸家仍操故業賭之爲害一至於斯有地方之責者奈何不高懸厲禁乎 
[廉訪抵都]  
　　新授江蘇按察使司劉詠南廉訪樹堂已於四月廿五日到京小作勾留卽當請訓出京南下官塲傳言廉訪到省後先須委署蘇藩篆務以便田熾庭方伯交缷起程入都屐覲也 
[惡少受懲]  
　　蘇友信云吳大令之子名銘恩者前以細故毆人致傷本館已訪悉情形兩登報簡兹悉受傷之人日内已漸平復黄子壽中丞札飭吳縣將吳解候臬司親提發落馬邑尊奉文後於前月廿九日親自解吳至司署朱 
 
 

Page 2

 
 
竹石廉訪提訊之下吳低首無詞廉訪喝令戒責手心二十下諭以嗣後須安分讀書不准出外滋事隨仍交邑尊帶回看管刻已申報中丞卽行釋出矣 
[軍門乞假]  
　　廣東陸路提督唐沅圃軍門仁廉交缷通水鎭彖及所帶防營後僑寓天津本擬於陛見後前往履新嗣以偶攖小恙禀請李傅相奏給病假兩月聞軍門淡於利祿擬於假期旣滿懇請開缺得以頤養林泉云 
[學堂雜記]  
　　天津武備學堂全堂事務除總會辦挈領提綱外餘俱由提調監督主持監督爲蔭五樓刺史昌向隨出使德國大臣駐德八年熟悉德國語言文字自充斯職勞怨不辭所育三堂公課協同漢教習吳少雲廣文口講指畫無間宵昕李傅相悅之查悉刺史薪水每月百金現遂另加五十金以爲賢能者勸○武備學堂總辦楊藝芳觀察請假南旋後提調余詒齋部郎與洋教習冰炭不投彼此互相禀訐洋教習遂援合則留不合則去之義延不到堂而合同尚未期滿又不容另聘他人瓜代以致堂中功課廢弛不堪傅相以曲直不可不分遂遴委水師管務處羅稷臣觀察行查觀察勸令互釋前嫌顧全大局洋教習遂相約到堂仍前教導查堂中事務向來棼若亂絲處置原非易易而洋教習又各存意見不能如心之使臂臂之使指伐恐事多掣肘終不免尾大不掉之嗟也○電報學堂教習那華祝刺史三係廣東駐防人熟悉洋務向在津城各局宣力有年現由薛星使奏調出洋乘長風而破萬里浪班生此行何異登仙哉 
[學生抵德]  
　　德人瑞乃爾前在烟臺大沽天津各防營充當洋鎗隊教習嗣復調往旅順譯有毛瑟鎗克虜伯砲功用等書宣力吾華已十餘稔去歲曾由武備學堂遴選學生二十人咨送旅順營中隨同學習該生均肄業有年考列一等者後瑞君請假一年有半遄返家園李傅相准之並請於諸生中擇其尤者六人挈至外洋撥入德國隊伍中隨時操練以資閱歴而廣見聞現有電信到來云已抵伯靈城内矣 
[環求釋犯]  
　　浙江慈溪鹽販將鹽局拆毁一案前已略記情形兹悉當事起時經局中人拘獲一人早已解省後又獲住二人尚未押解鄉民羣以爲冤遂於上月二十六日約同男婦數千人匍匐琴堂哀求開釋秦鹿笙大令恐其滋閙商請委員楊君將所獲之人先釋其一衆始歡躍而回 
[月湖暑記]  
　　寍波南鄉狗脛塘年久未修近以雨水過多致被沖壞初六日下午鄞縣徐大令前往勘騐想須設法興脩也○初三日東門喉橋下浮起女屍一具年約十二三歲地保置之不問亦無屍親認領者後有識者謂死者係開明橋某姓家童養媳不知因何溺斃也○前報記寗郡將賽關帝會云云兹悉會有四社曰福興曰新文華曰新風雲曰得興儀仗之佳當以福興爲首屈一指一切鋪設大約與都神會之彤雲社不相上下會中人因日中火繖當空每至下午四點鐘時始游行各處詎甫起行而雨卽隨之數日中皆如是是以延至六月朔日始送神回殿云○初一日下午天忽昏暗暴風急雨雷電交加冰雹隨之大者如椀西鄉高橋有田庄船繫於岸旁忽被大風吹至半空自上墮下適壓凉亭上亭爲之坍船亦因此粉碎亦奇災也 
[天南炎景]  
　　廣州來信云德國某員來省游玩並赴督轅投刺張香濤制軍接見之下情誼甚殷及其出也升砲九門以誌敬禮○前月番禺某鄉落莫姓家被盜刼去多贓拒傷事主當經報縣騐明飭緝迄今事隔多日未獲人贓楊大令遂提承緝差役嚴行比責並懸賞購求如有能拿獲首犯者每名賞洋銀二百元從犯一百元○某夜有甲乙兩人泛棹珠江爲問柳尋花之事一丸麝月四壁鮫波涼透羅衿意甚樂也不隄防飛廉肆虐頓起狂風舟子無可如何任其沉溺時當黑夜援救無人遂被湘夫人攝人水晶宮去次日屍首浮至河南玄壇廟前經親屬備棺來殮吁慘哉○玉石工人不知因何起釁相約在河南寳崗械鬥戈矛林立幾如大敵當前營官訪悉情形立卽督率勇丁前來彈壓始各解散○附城增步鄉中人資雇梨園登檯演劇魚龍曼衍鬥異爭奇一曲荔枝香咸有觀止之歎以故紅男緑女結隊來觀人海人山幾難插足南海縣張大令以邇來鄉人動輒械鬥釀成命案遂飭差馳往禁止以免滋生事端○營兵某甲在靖遠街某故衣店購物强用僞洋店夥不依因之爭執甲自恃力猛竟將店夥紐毆店夥力不能支受傷甚重見者咸抱不平將甲扭解營官禀明情節營官將甲重責軍棍數十下枷號示衆 
[驅逐劣僧]  
　　九江龍池寺方丈去凡不守淸規聲名狼籍自知爲檀越所不容先以六百餘金向永成號買蕪湖某號匯票一紙逃至蕪湖作俗家人裝束經紳董等偵知帶同保甲局勇趁搭輪船赶到蕪湖將該僧拿獲帶回九江五月二十八日潯城内外紳士齊集龍池寺將該僧傳到跪於大佛殿訊究平日各劣跡公議送縣處治有和事老代爲緩頰令該僧將匯票銀六百二十兩交出以一百兩交其師以報養育之恩以一百兩完獅子菴債項尚餘四百二十兩罰修龍池寺房屋並令親書不守淸規告退字據不准逗遛九江有多人欲開皮箱查騐又經衆紳勸止此所謂不爲已甚者惟行篋中搜出女八字紅帖一紙上書雙喜二字不知誰家優婆夷與該僧有桑中之約也和尚至此不覺放聲大哭惟口念南無阿彌陀佛而已 
[廈門雜述]  
　　港内之操雙槳小渡船及大駁船者以石蟳鄉吳姓瓊頭鄉林姓爲多一遇外洋輪船進口卽緣延而上接取番客不由分說强將箱籠搬移客人無可如何只得聽其載至彼岸旣登岸若輩卽任意訛索竟有衣箱一口索至洋銀數十元者至近來而風氣益壞不獨番客被伊索詐卽上海香港福州臺灣各埠輪舟到厦强拉過渡每人至少亦須數百文擾累客商莫此爲甚吳觀察訪知其事特爲示禁略謂凡由外洋回華之番客喚渡上岸每人連衣箱行李至多祗准收取銅錢二百文如敢任意勒索在海横行攫物等事定予嚴懲日内派委三卡厘局委員協同三叚保甲委員常川在海面巡查如有不遵示諭者盡法懲辦商民沾惠匪淺無不頌觀察之德不置云○泉州同安縣人章某因在外洋貿易起家遂入英國籍家資百餘萬居然面團團作富家翁矣去秋遣人來厦購買鼓浪嶼洋樓十數處今春章由新加坡携眷遄回親戚友朋爭相道賀章特備筵欵待並雇梨園演戲十天○矮子誥者年已四十餘向充細罳近携一妾在鼓浪嶼舊通商局前開一小洋貨鋪比隣某甲爲西人治庖闔家均奉耶蘇教子已娶婦女年十七許字兄嫂之弟白某雖荆　布裙不事修飾而小家碧玉亦頗楚楚可憐一日誥見甲妻挈其子婦赴禮拜教堂　經僅留女在家照應門户不覺淫心頓起穴壁而往誘與成奸不料春風一度暗結珠胎久之腹漸大如五石瓠事聞於白忿不欲生繼思木已成舟羞終難洗遂親與誥商議願將女歸誥令誥償還聘禮洋銀八十元以免始亂終棄之嫌孰料誥别有肺腸堅持不允遷延數月女已産下一男誥聞之卽將孩抱歸而置女於不問甲夫婦畏誥之勢不敢較量嶼中紳民咸抱不平代甲至保甲局喊控委員蔡君准詞飭差拘誥轉送厦防廳訊安懲辦一時嶼中人咸稱快焉 
[龍舟肇禍]  
　　江北圩鄉一帶以夏至日爲龍舟之戯不知出自何典大約農家者流每當端陽前後正在南東其畝鋤鴉携處望犢影之沈沈秧馬騎來聽禽言之滑滑一時男耕婦饁無暇及此故必遲至夏至而後可以補誦大招諒亦三閭大夫之所不禁昨聞含山縣屬之銅城閘地方有申姓與賈姓鬥划龍船相約就新塘之大河内搶招招者以木爲刀式長其柄置之船頭可以分當頭之水其功用與舵入抵相同盖龍船得衆槳之力船身已箭激如飛更得招爲之左右分浪其駛益速向例拏招者必自度具養由基穿楊之技方敢應命否則必援公臣不足取於家臣之例或延其戚友中之眼精手快者來承乏緣鄉人之所屬耳目者在此雖無關得失而一聞喝采則一村之關户皆榮苟或揶揄卽一姓之田 
 
 

Page 3

 
 
疇減色相沿已久其積習牢不可破也是日當搶招時兩船並進賈船之拏招者方乘間抵隙思駕申姓而上之不料申船忽比其不意側翅直趨竟有後來居上之勢時賈船拏招者已抝羞成怒驀將手内之招望申船上憑空掠去竟將其執頭槳之某甲打入水底兩船均不知覺詎岸上觀者已大聲疾呼始各查點人數申船上果少一人於是爭相打撈翊日纔於數十武之外撈着屍身不知何故頭竟反顧而頸骨又軟如綿次日含山縣王大令臨塲相騐尚不知此案如何結局也又該處有雍家鎭距裕溪口僅十許里亦江表之小村落也其地依江埂爲固介和州無爲州之間無岡阜之阻故一望數十里實稱魚米之腴區焉今歲沿江無蛟患水行地中視往歲汜濫爲災者大有區别圩民向有耕一餘三之說刻下黄梅雨過各圩内所存底水均不敷用乃爭開斗門放水入圩以爲灌溉故到處咸欣欣然有喜色前日該鎭因賽龍船紅男緑女悉傾巷往觀不知註宅忽然失愼頃刻間延燒至八十餘家緣該鎭大半草屋間有瓦屋已是久閱風霜之椽柱故一經着火便如拉朽摧枯雖近水而已救不及救最慘者一嫗善船剝自數十元不十年積累至數百元人以其孤且寡也多不願與之交易嫗無從獲厚利乃自囤榖米以居奇是日火星四迸嫗知不免遂閉其户以拒人之搶奪火後見者知嫗之榖米未燼世思灌熄之又畏嫗平素之悍戾恐不爲德反爲怨越日查知嫗迄無下落始毁其敗壁而入果從灰燼中撥出焦物一團衆方悟嫗實以身殉耳有知嫗事者謂嫗一身外並無服屬之親初依某爲衣食計後某貧坐視其瘐死而不顧放債必三倍其息雖至厚在錙銖不稍讓人至不敢過其門年旣老尤菲衣惡食與人言輙憂來日之方長惟恐無噉飯處又孰知其荼毘之日僅欲享敝帷埋馬敝葢埋狗之報而不可得則生平之積累自爲哉抑爲人作牛馬哉諺曰天不由人算觀此嫗益信爲善不惡終爲惡不善終此語大有分曉 
[武試餘聞]  
　　揚州府考試武童於五月廿八日校閱騎射是日天氣晴和凉風習習黎明時陳太守率同江甘兩邑宰曁城守等員鳴騶出西門至校軍塲升坐演武廳公座兩邑宰則分坐於馬道之旁各武童皆冠帶而來由父師廪保帶領應名次第發騎驊騮騄駬掣電追風人數較上屆增多然皆循分守規毫無喧囂習氣誠難得也至日暮八屬一律考竣各官遂升輿鳴騶回署 
[換錢肇釁]  
　　寍波南鄉任家横任某向姜山大生南貨店取所定麫食四十枚計錢二百文曾付定錢三十應找一百七十文任出錢三百文令店夥盤數店夥祗盤出一百四十文任囑其再擇三十文店夥不允任調此錢惟略小耳並非私鑄砂壳何故不收店夥不答任怒將剔出之錢擲於河内另出洋銀一元與之店夥僅允作錢一千零四十文而找出之錢與剔剩者無異任怒其不公亦盤出小錢一百十文擲諸河内仍向店夥索找兩造因之爭論店夥自知理屈反誣任强用小錢喚地保至聲言送官地保亦偏袒該店勢其洶洶任素知地保横覇一方窩賊窩賭無惡不爲遂先動手欲扭地保見官地保立召地棍多人前來襄助幸任有武藝地棍難以近身地保始畏而退避衆街隣見此情狀恐釀事端咸謂該店不公如果到官定無好面目不如與之說和該店碍於公論始允之衆遂罰令該店標紅演戲以息任氣而任因地保劣跡多端猶敢召衆逞兇仍指名赴縣告發以上皆據訪事人所函述而爲之修飾其詞究之爲贋爲眞誰曲誰直目擊者自有公論非本館所敢知也 
[催上海各業請奬]  
　　昨接松海防署賑捐核奬處來信云滬上業捐請奬現於六月初十日截數上詳各捐生務於初十前報奬不能展限愼勿自悞特此知照 
[信船被刼]  
　　初四日黎明鴻源寳順通裕三局信船由申赴蘇開至崑山地界將近大通橋時已傍晚被盜刼去銀洋並票大土及零物等件船户幸未受傷云 
[守候息燈]  
　　靜安寺畔申園西園各茶肆不遵示諭深夜出售烟茶經蔡太守傅執事人諭以夜間十一點鐘息燈收市違則罰鍰此已見諸前報者也兹太守又派差兩名捕房亦派各西捕恊同該處地保每夜前往守候屆時囑令息燈云 
[幾成械鬥]  
　　前日天津人劉三與山東人某甲因賣馬轇轕竟糾同黨類與劉爲難聲勢洶洶頗有滅此朝食之意幸劉知不能敵暫避兇鋒否則格鬥之餘又必滋生事故矣 
[白鴿回籠]  
　　放白鴿一案屢紀報章昨日原告黄榮棠持領狀至捕房求領趙陳氏同轉着將該氏帶出喝令掌頰其子蔣光興叩求代母受責黄亦稱旣蒙恩斷給小的領歸日後總是夫婦且罪魁禍首張其祥也可否將該氏免責同轉俯准所求着光興代責手心四十下並謂黄曰爾旣無子光興可承兩姓香烟宜好爲撫養光興亦須聽從繼父教訓不得違忤趙陳氏須革面洗心以盡婦道各人均遵諭商退 
[寛猛兼施]  
　　昨晨葛同轉在捕房發落各案畢以王標甫經釋出卽行犯事判笞責三百板施得勝之妻劉氏掌頰一百下着回家措貲以歸欠欵刻字人顧和尚深夜押衣被捕拘押十天因無保人從寛開釋至向花烟館拆梢之楊順發及賭臺望風之甘成榮天暑可憐一併將枷開去說者謂同轉此舉於稔惡不悛者則重責之於情尚可原者則省釋之寛猛兼施眞深得爲政之道也 
[上海縣署瑣案]  
　　榮義坤控丁鶴皋掯勒票銀一案前已兩紀報章前日裴邑尊升堂覆訉榮稱丁虧欠米價銀折償期票後竟意圖吞没叩請究追丁稱向開沙船字號並不虧欠米銀伊竟揑造期票且敢來家滋擾務乞究懲邑尊以此案拖延已久其中究竟如何轇轕本縣未便懸斷着兩造仍赴無錫縣禀訴可也○前日巡防西局飭送沈子蕃葉小松請究至晚裴邑尊飭提訊鞫沈稱小的與葉爲僚壻行妻父盛吉椽前曾向葉借銀千餘兩去年葉曾控請究追荷蒙斷令親長理處酌償詎葉收銀後不務生業轉瞬甲罄屨央小的向妻父懇商借貸小的說之再四妻父未有允從今日伊竟扭小的至巡防局朦控叩求明鑒葉稱妻父向小的借銀由沈介紹前經奉斷妻父折償小的不獲營生漸漸用盡目今生計日窘不得不再向索償邑尊飭將葉收押待質公所着沈邀盛至案酌辦○朱國懷控朱和尚歴年抗欠錢糧裴邑尊提訊之下和尚供稱祖遺田産六分售歸張美官管業錢糧自應張姓承繳與小的無干邑尊諭令册書徐幼川查明禀覆前日徐禀稱是地實已售與張姓地上有張之坑厠牛棚惟尚未過户納稅耳邑尊謂張匿不過户本應深究今姑從寛有赶卽將稅投繳并將所欠錢糧照數淸完毋再延宕張遵諭而退 
[英界公堂瑣案]  
　　包探張松樵禀稱劉三和報稱被張桂桂所毆拘張請訊劉供平空遭辱心不能甘向論被毆叩乞懲儆張供小的不敢行兇叩求恩恕劉稱張因圖詐起見蔡太守判張管押一月以儆○包探顧阿六禀稱昨見陸阿榮手持轎鬚喚售盤問來源支吾不答顯係竊贓惟現無失主來認陸供稱初犯行竊尚乞施恩蔡太守判管押七天贓存捕房俟失主認領○某荳腐店夥邵永祥訴稱昨因抱病意欲停工店主沈阿惠不從以致口角隨有事不干已之陸阿來助沈肆擊以致受傷由捕拘來請爲究辦沈供店中生理甚忙告以須請替工因之爭執陸供伊等扭毆小的爲之解勸蔡太守騐得邵確已受傷判罰陸洋銀二元沈一元均給邵爲養傷之費○錢阿二訴稱被曹阿囡竊取衣服烟槍後經查見取回曹反使人兇毆爲此報捕拘案曹供小的並不行竊更無使人行兇之事捕頭稱曹非安分之人蔡太守判枷號十四天發頭門示衆 
[法界捕房瑣案]  
　　海門州人趙美郎赴捕房訴稱被周文福騙去洋銀一元捕頭准之拘周送案葛同轉詰訊之下周供稱趙將洋銀交與小的兌錢業已用罄容出外拉東洋車得錢還楚可也同轉喝令掌頰一百下釋之便出○恒源抑鋪夥周月山控陳月卿持官紗短衫褲强質洋二十元一案已見報端昨晨周亦投案候質陳則由其叔祖菊亭及店主胡韵生投案求保同轉看將陳掌頰一百下交胡保出限半月内務將 
 
 

Page 4

 
 
邵姓交案憑核辦如違惟保人是問○前報記所北門外聚興麵館夥郁阿丙被小工王順生用鐵鈎鈎傷手拿一案昨日郁訴稱小的於受傷後停工十日日出替工錢七十文現在傷尚未痊叩求恩斷土供稱郁旣受虧容小的出外暗補可也郁稱伊一經出外恐不遵斷繳錢葛同轉遂判令將王掌頰一百下着包探押同出外先將麫錢三百三十六文替工十天錢七百文共一千零三十六文交郁收領并央人具保俟郁傷痊再行貼補養傷之費○許阿生在賭臺望風經巡捕拘案葛同轉庭訊之下許稱小的係麫館夥同轉飭包探查得許雖曾在麫館替工現已辭歇姑念初犯從寛開釋○昨報紀興聖街祥發客棧閉歇後被江西人梁正興搬去物件一案昨日葛同轉提集訊問趙松泉稱被欠扇價洋二十餘元房主亦開呈帳目稱被欠房租洋一百餘元林廷桂稱在棧司帳被欠押櫃洋二十元行李鋪陳亦被棧主質去扛夫康炳福稱爲梁扛物扛力無著同轉謂梁曰胡少堂旣將物搬至爾處爾必知其下落梁稱胡曾借去洋六十元後將物搬至棧中意圖再借同轉謂别處何不搬去却搬至爾棧明係串局訊至此由通事禀稱胡已還過梁洋三十五元同轉着梁將胡交案梁稱卽砍去我頭亦難交出現在願將物件交案至小的被欠之六十元求恩追取同轉允之飭梁給發扛夫工洋一元協同包探前往遷移以便點交房主趙林等叱退○前日上海縣飭差送在縣呼冤之陸光榮請訊葛同轉訊得陸因虧欠房租被房主釘門是以投縣呼冤殊屬不合因令管押在案昨日房主投案訴稱被陸積欠租洋七元七角現在有人承租求恩訊斷陳稱情願繳洋同轉飭交人具保○湖北人虐媳一案疉記報章昨晨原告鄰人到案者共十餘名同稱自去年臘月起每日將媳毒毆半夜淸晨亦不稍歇小的等不忍坐視是以環請嚴懲王氏仍稱不敢毆媳伊之身上實是瘡疤同轉怒具掩飾喝令掌頰二百下其子李成忠見母受責並不代求飭責手心一百卜成忠之祖母李萬氏訴稱媳毆孫媳事實有之惟並不意外凌虐現將回籍可否將孫媳領歸同轉謂須暫發善堂撫養俟成忠長大陳氏及笄邀同隣右來求方可領回合卺原告同稱今日出去定遭辱駡同轉謂如敢辱駡冉來控訴可也 
[贈藥鳴謝]  
　　滬上好善之士每當夏令輒合良藥以濟人之疾苦其功莫大焉兹蒙梁金池太守送來甘露午時茶及火秧櫪散又蒙果育堂适未痧藥及天中茶拜登之下爲誌數語以鳴謝 
[鉅欵助賑]  
　　夫婦乃逹道之一好叶瑟琴述聖所爲引詩及之焉有時夫爲婦病汲汲脩德乞蒼穹俯鑒悃忱如淅湖茂才潘小洲大善士謹遵母命助山東奉天賑洋一千元保室人平安濟世出於肫誠厥功亦屬甚偉消災降福可立而待也上海北市絲業會館籌賑公所愚弟施善昌謹誌天貺日 
[負薪社書畫助賑]  
　　蘇夢仙行書匾式大二元中元半小一元生紙不書楹聨四尺三角五尺四角○金免癡專書琴對每兩角餘照潤格不在斯例○唐子禪人物立軸半截仕女每幅半元限二十件半截仕女紈摺扇每件二角五分限五十件○朱黼欽行書紈摺扇每件兩角限一百件對聨四尺三角五尺四角六尺五角限五十件○蓮花峯椎行書花間楹帖連撰句每聨三尺墨蘭紈摺扇每件五分○吳仲侯行書紈摺扇册頁每件一角五分楷隸四體二角半楷書二十方加五分二十四方加一角磁青泥金面同琴對二角屏條三尺四角四尺六角六尺八角立軸減半其餘悉照潤格限一百件○孫鷗國人物花卉紈摺扇册頁每件一角五分限五十件四尺堂幅半元五尺一元六尺一元半屏條减半餘照潤格限二十件○蘇麗則八分紈摺扇册頁每件一角二十方加半閨扇倍之琴屏每幅一角五分○徐納甫山水立軸半元限五幅琴條八角限五堂四尺一元半限四堂紈摺扇每一角半限五十件社設小東門内天主堂西五鳳樓箋扇號憑條七日取件遠處寄來信資自給所收潤資悉充賑欵登報徵信 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[澤及瘡痍]  
　　竊以一念之誠足以格天一文之愿亦能救命盖貧者不幸災生二豎未必一病則不起其初必由輕而重由重轉危倘無藥無醫鮮有不因此而至斃苟有憐而救之豈非功同救命乎兹蒙郭輝庭翁經募高君在軒捐助藥資十三元黄君佐卿惠助洋六元義恩堂一元陳楊氏一元又蒙各善士交回一文愿捐册十一扣共洋二十五元三角錢二千一百廿四文似此存心洵是濟人利物如斯好善允宜迪苦延釐除將細數抄列刊報以昭徵信外謹代病黎叩謝並誌仁慈 
[續賀萬湘舲妹倩志除烟毒率草二絶謹請昕老詞長賜刊]  
　　新葉濃陰補缺隄淡霞疏月浸沉迷寒岡松鶴鳴霄漢喚步靑雲白玉梯○華年隱　誤淸超嗜癖何期不幣招從此垂楊荑展翠春風披拂羡今朝[  偎香仙侣甫稿於庭花映硯居]  
[五十連懷集古句七律二首錄呈元子英老弟斧削並祈夢畹生大吟壇政刊]  
　　五十年前詩酒身放翁由來箕踞任天眞翁洮風馳雨驟年年慣李洞髩樣眉分日日新王建振錫纔尋三徑草吳融濯纓猶惜九衢塵許渾戎衣一挂淸天下韓儀本是滄州把欽人吳融○五十年間萬事空放翁等閑桃李卽爭紅失名一牕暖日棋聲裏范成大半縷輕煙柳影巾陸龜蒙自問辛勤緣底事韓儀任應時節到春風楊巨源細推物理須行樂杜甫所恨求安計不同劉威湘陰海籌田明山稿 
[上海柳枝詞]  
　　自來水洒淨灰塵趁此當兒好暢神可惜中間難瞎走馬車撞到就翻身珠圍翠繞走長堤一樣車兒有野雞但看招摇待過市知他昨夜是夫妻靜安古寺　鐘敲偏有遊人當樂郊不是看男全看女儘多茶叙會相交夕陽西下馬車連看客呆呆站兩邊僥幸個中人一笑登時魂魄像叅天東洋車子拉通關儘有當年買笑徒何事倌人無餓煞摇錢樹靠化錢爐放出光明電氛短自來火間一層　照人行走渾忘夜若說前生見未曾多少倌人出局忙粉花更比日間香渾身穿戴都龜貝皮肉生涯爲孔方洋蚨三塊呌衆前一霎工夫一溜烟如此做倌眞做得幾多候補望登仙嫖法如今另一般倡優如好李開端巧齡姘楊月樓始作俑耆專姘戲子成新樣間煞空心大老官狂喊先生纔到哉北人一聽一驚獃南腔纔到言剛到不是將人裁倒來[  間間道人草]  
[上海四馬路高易公舘内籌賑公所陳詠南經收山東奉天五月十一至十五日第一百十二次淸單]  
　　十一日爲善再樂二洋不名二元渭名一元三角錢三伯四十二陳殿偷翁來存心堂助山東六十元金陵張周氏求病愈四元漢口茶業公所寄禮記兩元大興吉銅洋十元葉性本堂五元西塘新昌典方春泉六百三十沈如茂凝德堂各二百共錢一千另三十作洋一元○十二日吳祥十元正記二元陳殿倫翁來京口延陵壽萱堂助山東賑金戒一只重五錢二分九厘兌十五元五角九分蘇省王不肯書名人一元于梓薌翁來懷鶴堂酬遲兒種痘全愈助山東賑洋一百元承志堂祈合家淸吉鎭兒平安十元陳子葵胡惟生張三風不書名王啓豐吳士鑑徐子藩王介康不知名各兩角經茂堂胡陳氏胡寶卿黄竹記黄培林馮車云黄潤德各乙角共兩元五角○十三日廣東愛育善堂第四批山東賑欵洋二千元伸規元一千四伯四十兩蔣茂榮五元南匯戴人壽號寄來僕高士一元王貴春銅洋二元蘇省元裕號捐易補拙氏三元銅洋乙元莊鴻文洋洋一元虚對二元廣興愼銅四洋寓申子節省壽筵四元無名一元頴川士二元銅一元無名銅一元○十四日四州重慶慶昌號張寶楚翁募知足氏文二兩七錢七分戴賡唐文一兩三錢三分不書名文六錢秀記三錢慶記錢二千梁記紹記陳玉森幼記胡記相記無名各錢一千楊兄六伯俞生劉晏林松記榮記五十楊林氏林樹記梁四兒各錢五百污生孫記各四百共捐文銀五兩錢十四千四伯申文九兩共文十四兩作元銀十四兩二錢五分五厘源開莊同人二元朱經顧振麟一元○十五日童邵氏壽麵資移賑二元鄭靜安一元廣陵星聚洋廿元寗波夢仙氏二元惜陰居士十五元亮泰耀乙洋○以上總共收規元二千四百五十四兩二錢五分五厘英洋二百七十九元三角九分銅洋廿元錢三百四十二文 
[上海虹口元濟善堂造堂捐欵五月十六日至廿九日止第八次淸單]  
　　春源馥募地字第四號册不書名助英洋一百元史益泉翁募元字第七十二號册童可讀居助香港銀紙五十元陳仲夔翁募宇字第廿一號册陳玉池黄槐三鮑韋昭各五十元曾卓軒三十元方瑞軒廿元張光殿十五元廣裕初鄭雅亭各十元李步靑五元宇字九十五號册招允昇廿元金陵壽夔堂一元合成高翌臣各十五元求明子文銀十兩張光霽花洋十元無名一元四角楊少山寄永和局來樂壽堂乙洋三角有心無力子四元無名三元不書名銅二元善長衆友不書名德錫號樂竹軒公昇求安子無名茆濱居士福幼主人平安堂太古晋敬施堂敬業堂十三户各一元永義昌局來張斌儀四元無名對開乙洋韓銀濤一元董栽記祈子女病愈二元節省堂德豐衣莊楊自得堂張雨銘堂汪承德堂汪品山方愛記汪時金王建記汪南英吳璧堂施佑卿勉力齋免灾氏無名有心十户合五元陸無名汪幼山吳黼堂周翁四户合乙洋鄭濬秋陳子和朱敢三户合一元杭州寄全盛局交勾章陳無名氏二户各一元有心無力不遂子二户合四角共洋四百五十二元一角香港銀紙五十元花洋十元對開一元銅洋二元文銀十兩合并聲明 
[上海元濟善堂施醫給藥一文愿第十次淸單]  
　　姚家口江友福翁來册三扣程宗江等六十四户合九元無名等十一户合五元祥泰四元錢九十盧氏二元無名一元四角廣芝舘邵趙氏各一元澄心書屋三角余榮江翁募廿一户合五角錢七百九十楊錦鐘錢四百廿四王海香七百念陳潤昌一百無名銅洋一元梁阿九一角郭輝庭來高在軒助藥資十三元黄佐卿六元義恩堂二元陳楊氏一元以上共洋四十七元三角内銅洋一元錢二千一百廿四文合并聲明 
 
 
 

Page 10

 
 
   
 
