# 1918 - 110 - 4916233

 

Page 1

 
 
   
 
 

Page 2

 
 
時評 
[段之長江行（冷）]  
　　段至漢後復浮江而下至於金陵然後北返此行之結果如何尙非今日可得知也 
以自來中國人之性習言之無讑平時反對如何一經面對未有不唯唯諾諾者故今日而謂此行之已告成功未敢信也 
又以一性理言大凡情氣之間旣生阻隔雖能一時相解歡笑如常然旣有此跡未幾而必將復發故今日即告成功而其成功之能久與否又一疑問也 
然則段氏此次之行以我測之仍屬表面敷衍之局耳未必能生實效也 
[命令]  
　　四月二十六日大總統令任命林鼎章爲大理院推事此令又令任命馬保㻌爲江寗鎭守使署參謀長此令 
又令内務總長錢能訓呈准湖南督軍兼署省長張敬堯電陳政務廳廳長張榮楣因病辭職張榮楣准免本職此令 
又令任命王丙坤爲湖南政務廳廳長此令 
又令任命吳　金署湖南湘江道道尹此令 
又令楊邦藩何浩然均授爲陸軍步兵上校馬林授爲陸軍砲兵上校白福雲陳國良宋恩忠胡念先蔡鴻臣武殿奎隆錫宸劉喜章均加陸軍步兵上校銜此令 
又令陸軍總長段芝貴呈請授閻得勝爲陸軍步兵中校並加上校銜楊念祖韓光裕張沛南爲陸軍步兵中校楊鎭東張起豹加陸軍步兵中校銜宋永安劉乃昌徐以廣陳德　爲陸軍步兵少校並加中校銜朱玉田爲陸軍砲兵少校加中校銜何鴻恩爲陸軍　衆兵少校並加中校銜唐元王夢周爲陸軍步兵少校均照准此令 
又令楊言昌給予三等嘉禾章此令 
又令張允　晉給三等文虎章此令 
又令茲制定覆判章程公布之此令 
[專電]  
　　蕪湖電段今晨過蕪赴甯（二十七日下午六鐘） 
　　南京電倪嗣冲今晨來甯段八時到葉恭綽吳鼎昌曾毓雋趙倜同行下午二時專車回京（二十七日下午六鐘） 
　　北京電徐樹錚電告段今乘楚泰於昨早抵潯與陳督晤後旋即啓程今早可抵南京先期電達倪嗣冲携衛隊赴蘇備迓（二十七日上午十一鐘） 
　　北京電段之軍艦撞沉江　事官電言段與隨員衛隊無恙途中僅受虚驚惟外人消息楚材亦傷及頭部衛兵有落水者（二十七日上午十一鐘） 
　　北京電商會聯合會公舉四代表來京向政府提出内政外交兩大質問（二十七日上午十一鐘） 
　　北京電曹錕電參陸處直隸添編第六混旅已得總理面允擬保張學顏任旅長請照准 
（二十七日上午十一鐘） 
　　北京電確聞在湘南軍惟力守永州以扼北軍侵粤桂衡山衡陽皆退讓勿守（二十七日下午三鐘） 
　　北京電李厚基自請爲第三路司令（二十七日下午三鐘） 
　　北京電最近三月間内爭　共用八百六十五萬（二十七日下午三鐘） 
　　北京電商會聯合會在津議時局均開秘密會各代表聞政府繼續主戰甚憤激多數主張如再戰則惟有暫歇業以待　平而保血本昨已派殷爾彝卞蔭昌王文典周　鈞　代表來京今日下午赴陸部質問外交眞相明日見馮俟段回要求停戰調和（二十七日下午四鐘） 
　　北京電開徐路大刦案迄未破獲外人已向政府責償（二十七日上午十一鐘） 
　　北京電報載曹張仍反對主戰直魯軍隊均將撤回（二十七日上午十一鐘） 
　　南京電江寛上水行至黃州被楚材艦撞沉溺斃客商千數百人楚材亦受微傷由楚有轉載段隨員衛隊（二十七日下午六鐘） 
　　南京電盧永祥晚車回滬（二十七日下午六鐘） 
[外電]  
　　北京電今晨此間接電謂美國工程司凱爾氏已出險現由軍隊保護之其得釋之條件尙未詳悉惟聞匪黨已允投降大約若輩要求併入軍隊而授匪首以職一欵業經當道承認也（二十六日） 
　　北京電段總理與張懷芝會晤後已於昨晚赴潯到潯後或赴浦口或赴寗垣與李督軍會晤然後乘火車回京段在漢時曾由英法日總領事及湖北商會代表謁見聞李德立君曾圖謁段未果大約因段决計以武力對待南方之故全國商會在津開會後已上書政府請即停戰議和（二十六日）以上路透電 
　　漯　河電凱爾氏已於今日安抵鄢城（二十六日）大陸報 
　　漢口電招商局輪船江寛昨晚九時三十分與中國人軍艦相撞於二分鐘内沉没船中之外國人皆獲救而多數中國船客皆被溺斃當局者現正研究善後之法（二十六日） 
　　漢口電日本阪谷男爵等十名於今日（二十六日）到漢口將在漢口逗留至本月三十日（二十六日） 
　　北京電全國商會聯合會依據昨日之决議推舉代表四人向政府質問關於南北議和之眞意及中日交涉之眞相該代表等已於今日進京（二十七日） 
　　北京電　從可靠方面轉來之消息云此次漢口會議所决定之大方針係討伐國會財政諸問題湖南仍歸曹錕張敬堯張懷芝等肅淸之湖北西部由吳光新徐樹錚协力肅淸之對於川粤兩省而定進攻計劃如再反抗中央則必斷然實行又以召集新國會尙需時日故决於舉行總統選舉之前由各省申請中央命臨時參議院代行之段氏對於與議諸人表明自已並無野心主張再選馮氏爲總統且說明財政困難情形（二十七日） 
　　東京電後藤外務大臣已被任外交調查委員會幹事長（二十七日） 
　　東京電今日之國民新聞寄語將離東京之北京記者團曰中國南北調和係一部分之行程而非最後之目的也吾人雖不敢豫斷戰後世界之大勢然將來雄飛於世界者必爲（日耳曼）（盎格魯撒遜）兩民族中日兩國如果欲與之對抗謀發展其國運則須具有異常之决心與努力須知五指交博不如一拳中國南北和洽中日兩國親善由此更進一步即足養成世界之一大勢力吾人甚望鄰邦之　者排除障礙而速返其本云云（二十七日） 
　　東京電日俄兵隊在海參嵗互相衝突之報係屬訛傳然該處之勞兵會與市參事會之衝突確有其事一般人士頗視爲重大事件（二十七日） 
　　東京電日本衆議院議長大岡代本日午刻開大宴會欵待北京記者團陪客有政友·憲政·國民·新政·淸和各黨之東亞視察議員各黨幹事主人方面有濱田副　長寺田書記官長以下各書記官等列席者共五十餘人大岡氏述歡迎詞北京記者團團長注君述謝詞賓主盡歡　散該團旋訪問政友會本部及轉民黨本部國民黨總務犬養氏對該團之談話曰日本政府民間及實業家等現在在中國可爲之事業甚多然今日中國事實上有南北之事北京政府雖爲代表中國之機關然因他國與北京政府相接觸稍有障碍故組織輩固之内閣以謀南北之統一實爲今日第一要務該團副團長康君答曰現在中國確有南北相爭之事實伹中國國民不欲言及此事何則其一部分爲少數人之互爭　力與中國國民全體無涉望日本國民以中國國民全體爲目標而誘掖中國云云犬養氏云現在中國事實上有南北之紛爭故他國政府與中國政府相接觸時頗有障碍代表中國之諸君子不可不大加努力也云云自是更就中日通信機關設立之必要與中日協會之主旨交換意見康副團長乃言自到日本以後一掃昔日之疑惑已了解日本國民對於中國之態度而深覺其不可不共相努力以舉親善之實云記者團今日離東京赴名古屋送行者甚衆（二十七日） 
　　東京電日本六大商業會議所組成之中國實業視察團出發日期延緩至六月下旬矣（二十六日） 
　　東京電北京記者團於今日（二十六日）午前訪问憲政會本部由藤澤總務對致歡迎之辭汪團長答辭蛒謂职舉中日親善之事以互相知悉其國情爲要余等之來遊不外此意將來貴國議員團枉遊敝國之際當能爲謀極力便宜等語次由河野顧問祝記者團之健康共同乾杯記者團於正午又蒞東京商業會議所之歐歡迎會散會後復臨後藤外相官紳之招待會主客六驩而散（二十六日）以上東方通信社電 
　　東京電北京記者團一行今日歷訪國民黨政友會兩本部後及赴衆議院之歡迎會由大岡議長爲介紹各黨之幹事及中國視察議員團一行皆悅得視察日本之議政府得有與重要議員歡敍之機會至爲滿意（二十七日） 
　　東京電此番中國南方爲圖南各派之統一將解散廣東軍政府而新組織聯會政府以伍廷芳唐紹儀陸榮延唐繼堯等爲政務委員現赴東中之唐紹儀張繼何天烱等已就此事與頭山滿氏寺尾博士等間有　所協議略有成立之望惟軍政府解散費及其餘諸費之調撥等爲難間題故今後尙須經許久之協議而此聯合政府倘若成立孫中山將赴日美兩國中游歷而以胡漢民代之爲政府委員（二十七日） 
　　東京電加利佛尼亞州現勞動者甚缺深恐農園荒廢故歡迎東亞移民風潮忽盛（二十七日） 
　　東京電今歲八月將開於倫敦之英國皇立學士院所倡起之各國聯合科學部會日本已决定派理學博士櫻井錠二及理學博士田中館愛橘二人代表日本學士院與會將於來六月上旬首途（二十七日） 
以上共同通信社電 
[戰電]  
　　倫敦電今晨海格將軍報稱英軍回攻克復維萊爾白勒同勒村及周圍一帶终夜激戰今仍在進行英軍回攻克復土地並俘敵若干人昨日該陣線全部分戰事甚烈英軍步隊及戰車曾重創敵軍敵軍在維萊爾白勒同勒至聖康丹大路北面進攻三次均遭挫衂敵軍於是役曾用戰車數輛昨晚敵軍攻擊貝葉爾村東北之法軍被敗今晨續在該境進攻並猛轟攻擊稍東英軍陳地戰事進行未已今晚報稱自貝葉爾北至維斯俠特東之英法軍陳地曾受猛烈之攻擊全陳線之戰事终日劇烈進行協約軍於進攻及回攻之際被追由今　所守之陣地引退戰事今猶未止昨夜澳英軍於松末河南岸回攻克復維萊爾白勒同勒村及該村周圍之陣地英軍陣線與舊陣線相去無幾是役俘敵六百人該村已入英軍之手敵軍至少曾用兵四師在該陣線攻擊卒未能達其目的死傷者不計其數英飛機擊落敵飛機三架自失兩架（二十五日） 
　　巴黎電今晚公報云敵軍猛轟松未河南岸與亞佛河之英法軍陣地後大舉進攻戰事終日未已漢加爾境尤爲劇烈敵軍　次猛摸佔據漢加爾村北叢森之一部分及村之東邊法軍今猶奮力扼守該村（二十四日） 
　　巴黎電今日下午公報云漢加爾村周圍大戰仍在劇烈進行敵軍以全力博取該村夜間法軍勇禦並回攻　次均得利該村得失者數次卒爲德軍以絕大之價值佔有之法軍扼守村之四邊敵軍屢圖　出未果今晚公報云漢加爾境及亞佛河兩岸雙方砲隊交轟甚烈惟無步軍戰事德軍在華愛佛之勒尼維勒村猛轟後攻擊法軍佔據前鋒陣線一段即經逐出法軍俘敵若干末斯河右岸及伏愛巨均有砲戰法軍於二十二日至二十三日擊落敵飛機七架繫留汽珠一具（二十五日） 
　　倫敦電德國公報云德軍已佔據貝葉爾村東北之佛勒桀爾化克山英軍在貝葉爾村西面進攻受挫又圖在貝土恩西北猛進亦遭失（二十四日） 
　　倫敦電俄國無線官電報云現已通告産殺各省代表會謂俄京糧食復大缺僅足供一日之用請速協濟以蘇民困（二十五日） 
　　倫敦電携槍騎兵仍在刦掠烏克蘭之糧食瑪索里夫携有機關鎗之農民被圍就擒繳出武裝後即遭殲殺（二十五日） 
　　倫敦電俄國無線官電云現已請德國保證如俄國黑海艦隊遵守和約留泊塞巴斯土波爾港則德國卽不佔有之或以濳艇損之德國今頵將封鎖該港（二十五日） 
　　倫敦電德國公報云戈爾　將軍之軍已佔據芬蘭西文巨與魯希瑪基二鐵路交點而與拉蒂北面之芬蘭陸軍相通德軍已抵克里米省之新菲羅波爾地方（二十四日） 
　　倫敦電泰晤士報海牙訪員電稱據荷蘭德人方面傳出消息德國或將要求荷蘭於歐戰結局後卽以荷　殖民地所産之原料如橡皮類供給德國德國現　迫令荷蘭承認不堪之條件使德國敵人因以佔據荷國殖民地則德國即可藉端握有荷蘭全境荷蘭殖民地之股份近已大跌（二十四日） 
　　海牙電外交大臣今日在第一議院演說述及荷德兩國所爭之砂石問題謂該問題甚爲嚴重爲被所不結隱者　目下尙不能詳布一切（二十五日） 
　　亞姆斯特丹電電　報荷蘭邊界訪員謂德國韋斯特伐里亞與荷蘭邊界間各地點向僅以國民軍防守今皆增駐馬隊邊界居民大爲惶恐邊界附近各處之德文報紙均載有荷蘭交涉之警耗（二十五日） 
　　倫敦電荷德交涉是否以砂石運輸爲主要問題今仍未　（二十五日） 
　　倫敦電參議院議員金氏與威爾遜總統會商後宣稱彼前所提出對土布兩國宣戰之决議案今不欲力事進行（二十四日） 
　　羅馬電公報云上星期内出入意國各港之商船被沉載重一千五百噸以上者一艘（二十四日） 
　　亞姆斯特丹電德國聯邦議會昨日開會時陸軍大臣宣稱今無一國願止用煤氣作戰惟煤氣戰爭慘烈情形言之未免過甚又謂近今受傷者已有二萬人回至前敵其他演說者要求奥國應速在南歐陣線舉兵攻擊羅登伯爵演說政府提出之繳稅辦法且以英國穩固之財政政策與德國之嚴酷方法相比較（二十四日） 
　　蘇里克電伊齊倫伊伯爵已　爲匈牙利首相聞伊氏與德國甚親善且與德意志銀行有關並主張中歐羅巴政策或料伊氏將受匈國加羅爾伊伯爵及社會黨之劇烈反對（二十五日） 
　　瑞士京城電維也納各報載有當道之告示内謂羅馬尼亞收成所供給之糧食今已用　烏克蘭之小麥月杪前不致運抵故政府惟有佔收農民留供私用之五榖此項辦法固爲農民所不願但望農民本其愛國之心認受此種犧牲云云奥國糧食之缺乏於此可見一斑（二十五日） 
 
 

Page 3

 
 
[公電]  
　　曹錕報告克復衡陽電各報館鈞鑒頃據吳師長佩孚濚電稱職師於二十一日將衡陽完全克復現已入城安民詳情容再禀報等語除電令該師長約束軍隊安撫商民並將戰功詳細補報外特此奉聞曹錕叩有 
　　雲南省議會電廣東孫大元帥非常議會各省議會南寗　巡閱使畢節唐督軍並轉滇川黔聯軍各司令衡山　總司令並轉桂粤湘聯軍各司令成都　督軍貴陽劉督軍廣州　督軍南寗陳代督軍叙府李總司令上海孫伯蘭伍秩庸譚石屏岑雲階先生各報館均鑒　李總司令　電至　名言於西南護法宗旨顚撲不破　佩良深報載粤桂滇黔湘蜀六省議會聯銜電請孫大元帥会使大總統戰權等晤本會未聞何省議會發起此議亦未聯銜發此電文報載失實合亟聲明更正免肴聽聞滇省議會元印 
要聞一 
[東北風雲之近聞]  
滿洲里消息多數黨因謝米拉夫預備遭攻異常慌恐擬不戰自退 
　　海參崴消息因俄黨屢次發生鎗擊日本警崗事故日人搜查各處鎗械甚嚴 
　　哈埠消息吉林交涉局以呼蘭糖廠技師工人多係俄人充作特派員前往該厰查詢一切以免多數黨潛　其間 
　　哈埠駐紥陸軍陶旅長以江路各處來往輪船頗多恐有匪待匿跡其間昨日特召集各軍官會議决定防備一切 
　　海濱省反對多數黨風潮較前更甚日前崴埠到華輪一雙高掛紅十字旗崴埠中日人民均紛紛登輪回國矣 
　　黑河消息多數黨派人監察俄人過江　恐錢財流入外國之故 
　　聞赤塔後貝加爾人民一律排斥多數黨哥隆克人尤爲仇視該黨於是該黨不得已調集俘虜等助紂爲虐 
　　崴埠傅稱革命軍紛紛開至伯力雙城子預防日本由崴埠進兵 
　　墨斯科中央執行委員會附　之西比利亞議議特置國際部俾辦理西比利亞之對外案件 
伯力之極東委員會建議刋行小張之新紙幣意狂流用於附近各地但此計恐惹起財政上之困難殊可憂慮 
　　大霧里方面忽然建築軍用車馬道通接至滿洲里諒　舉亦出自過激派爲一種新防禦之手續滿日新聞云哈埠伊司卡耶街希臘商人某（娶日本婦人）十六日有希兵二十人在該處吃飯忽來俄軍官率兵四人進屋徧搜攖去五十萬盧布向維耶司脫科瓦耶街俄國旅店藏匿已而華　警察二十名華兵三十名圍守其地捕獲俄兵四人而俄軍官辯論頗烈當即拘去嚴重調查 
[西報之京津治水策]  
　　字林報四月二十三日北京通訊云近數日内濬河問題已有重要進步直隸水利利曾於三月二十日在天津造紙廠開會該　諸員悉由政府專派而以熊希齡君爲主任熊於政界甚有聲　邇來以辦理賑務出力名乃益著其他與會者有全國水利局代表樊特文君海關代表台勒群海河濬務局长表平西昂君與漢特斯丹君直隸省議會代表楊保林君等聚全國上選之水利工程司而成一會且以熊希齡君爲會長其有作爲母待　　故該會第一次會議之際馮總統曾撰韻語電賀之且加勗勉　該會開會後即草定治水計畫並議請就善後借欵留供整頓鹽政之英金二百萬鎊餘項内撥銀一百二十萬兩以充經費之一部分於是中政府乃與善後借欵有關之各使署函商各使署與銀行均願如數撥付惟對於用途曾提出條件中政府即慨然允睰致書領袖公使謂政府願竭力進行直省水利事宜今擬授權水利會俾得自由行事並决議從各使署之願聘海河濬務局書記赫塞佛里克君爲該會會計員付出之欵悉由會計員署名而由會長副署云云政府辦理此事之爽直有異尋常此爲吾人亿宜賀者也該會外員皆屬專門人才其成效可以豫卜加以會長報希齡君之聲望該會地位益爲鞏固且會中有中國工程司二員則進行名事以底於成中外各員實共負其責也政府今僅須供給必要經費俾使久經漠視之水利事務得以實力進行各銀行所撥之鹽欵曾規定用途如下（一）斟酌地勢引北洋河之水一部分注入白河（三）將白河成海河附近地點之天津水道設法伸直（三）疏通運河入海河處之水道（四）堅固之堤環繞天津（五）測量直隸全省其第一宗辦法之目的則欲於一定時間之内將多量之水移諸海河藉以洗刷河底之泥沙第二及第三辦法則欲將天津及運河末端諸灣曲除去凡此皆足以阻止水流淤積沙泥者也惟欲此三宗計畫皆有實效則必增大海河水流之力始可於洪水發見之時宣洩天津過量之水然亦非謂此種種卽可以阻止水之不至伹當水患實現之時大可減輕其災難耳至天津四圍之堤岸尤必堅築必使此商業中心之市場永遠脫離水患若免全省之水則必積年累月且必消糜無數金錢始克有濟天津一區所需費相形甚少而當改革水利之初應首先保護北方繁富之境其理由蓋甚充足再其次者則爲測量凡有治水學識者輒覺今之水患苟不測量全省斷定水平央搜河床流量之材料及其他種種之智識期水不可治然亦非謂如此可阻水之不來惟苟再有水患其災定可減輕考直隸之災皆由於無科學之水利歷時幾千百年例如運河其位置確與直隸諸河成一直角頗有因此失其入海之道同時運河又以人工造成各種灣曲藉緩水流而利交通如此窒　者關　旣深時日又久沙泥遂不能暢行直隸全省之河因之毀壞無遺造禍之深歷年千百則補救之術决非一朝可幾爲工程司者欲依科學之法術决定施行計畫之前勢不能不求科學上之智識求此智識只有測量閱時一年可告成功惟水利會旣取鹽稅餘欵施行上定之計畫現又有一宗工程約需銀三百三十萬兩專用之爲諸河上游築堤之用此事專爲防水期免年年必至秋季之水患而水利會之獨選此端實以關係太　之故若此工不急急着手則今年秋間水患又不能免說及欵項政府雖已允撥然迄未踐行金錢問題誠屬極困難之點近日政府需用之急已達極端而其喪心病狂之武力政策需欵則尤急外人之居中國者供其精良之能力爲政府施行改革之政事誠不可多得政府於此已集合中外工師而與以命令備可進行矣然此命令者其價值之所在當觀伊等所定之計畫能否實行而定今之計畫爲防止將來水患萬不可少之舉而所需之欵又不甚多較之湘中北軍每月所需之餉猶不能過之倘此組織極美之水利會因資欵不足致難於誕生則不幸之事無有逾此者矣 
[都門政客往來紀]  
　　谷鍾秀來京前農商總長谷九峯確於二十三日乘京奉夜車抵京據聞谷君係由上海來都與政局或有特别關係云 
　　王郅隆返蚌安武軍秘書王郅隆前日來京僅與政府某當局作一度之接洽卽於二十四日上午出京返蚌并聞王秘書俟回蚌與倪督軍磋商某項要務後日内仍當北來一次以了此次未完之任務 
　　何恩溥加寗李純代表何恩溥參謀長來京後已與府院當軸接洽要政大致均已解决特於二十五日晚車或二十六日早車返寗覆命 
　　李副使出京新任恰无　都護副使李謙六於二十四日晋辭總統定二十五日上午十一時三十分四京張　路出京同行者除路邦道秘書長外尙有監獄官一人醫官一人及隨員二三人并聞李副使此行係乘火車至張家口再換乘汽車直達庫倫由庫倫轉乘馬車前往據國務院某當局云李副使因恰埠鄰近俄疆外交繁劇兼以蒙氏愚悍訴訟頻興非得一長於外交法律之人才爲之助理不足以措　裕如前日特商請段總理及方立之局長借　國務院法制局僉事路邦道充恰使署秘書長之職當　准業經呈請總統任命不日當有　令發表並聞方立之局長因路僉事在院辦事多年勞績卓著擬暫不開去僉事原缺以示優異 
[兩日之中央政紀]  
　　二十四日之公府情形二十四日午後一時十三分大總統先臨賣光門骨素公室二時始往居仁堂辦公堂披閱段總理由漢口之來電二時三十分延見前外交總長汪伯棠密談時局要政歷一小時之久三時　汪氏退出復閱各部院呈遞例行公文十餘件四時三十五分因無公事遂歸内宅休息又一消息馮總統於二十四日下午一時左右始至寳光門辦公室除曾接見恰克圖李都護副使一次外并與府院兩秘書長接談良久直至下午六時左右始回私室張仲仁秘書長則於上午十時照常到府下午七時始退回私寓 
　　二十四日之參陸會議參陸辦公處二十四日上午九時曾召集例議一次到會者有靳翼卿將軍段廕兩總長陸張兩次長及師嵐峯處長等十餘人會議至兩小時之久聞内中所議最重要之事件（一）劉存厚迭次告急管金聚復無力援川此後應如何辦理（二）昨接曹仲三張勳臣兩軍長之捷電亟應復電獎勵前敵軍官聞第一案已擬有援川之具體計畫决定提出本日之閣議覆議第二案則由參陸處决定分電奬勵前敵各軍得力將士矣又一消息二十四日參陸辦公處會議聞議决案件甚多大槪如下（一）鄂督王占元請編兩混成旅案議决復電暫緩施行（一）决議致電前敵司令中央已拒絕岑春煊張紹曾主和通電幸按原定計畫進行（一）議决預籌漢陽兵工廠經費六個月飭財政部先滙五十萬（一）議决飭漢陽兵工廠撥江西援粤軍火計山砲六尊機關鎗十二門馬步鎗一千支鎗砲彈配足（一）議决以通州第四混成旅之一團赴鄂北協防二十四日參陸處對於岑西林張敬輿等之主和通電因盧護軍使有否認此種主張之說故將此電重行討論结果一面正式拒絕主和一面通通電各省區統兵長官略稱前方正在得利不應有此搖動軍心之舉除嚴爲拒絕外仍請按照前定計畫進行戰事母得少懷觀望致增大局糾紛等語詞旨異常堅决二十五日之國務會議二十五日國務例會方立之秘書長先日商承錢幹臣主席擇定議案聞列入日程者均爲財政司法交通各部之瑣屑案件内中稍重要者（一）爲籌撥川省軍餉問題（二）爲黑督鲍貴卿請譄加收容所經費三萬五千元案（三）爲任命官吏案其他如參陸處曁外交部應行提出之報告則决定由段香巖陸子欣兩總長臨時提出四時由秘書長方立之携帶蓋印命令曁段總理來電入府報告无首 
[段總理到鄂後之京聞]  
段祺瑞南下赴漢二十四日國務院接鄂督王占元電稱總理養日渡江犒師各將士爲戚激并親至漢陽兵工廠又至龜山察看各要塞公府方面亦接曹錕　電稱銀病少瘥俟精神略爲振作親赴長沙宣撫檢閱使如不能撥冗來漢即請轉告其在長沙會面此一消息也至公府方面二十四日亦得吳鼎昌次長由漢電告曹張兩使前有㣲嫌茲經總揆開導張使自認誤會大局進行已歸一致特電奉聞此又一消息也又據某交通機關所得之漢口特電略謂段芝泉總理因决定即日返京特於二十四日上午九時在漢口曹仲三宜撫使行轅召集重要會議一次列席者有曹仲三張子志王子春三督軍曲同豐中將吳達詮葉譽虎兩次長及各督軍代表等十餘人段總理對於時局問題曾反覆申論並將此次出任總理後所預定之軍事計劃完全宣布席中諸人全體贊同段總理即席向曹仲三張子志兩督軍疏通前此之誤會曹張之意似已渙然氷釋此又一消息也二十二日曹宣撫使設筵宴段總理時曹使即席表示意見仍不改最初主張鄂豫兩督亦與曹使取一致態度馮玉祥旅長亦曾晋謁段總理表明心跡此外各省督軍多派代表至漢謁見段總理請示一切二十三日段總理至武昌赴王督軍之後宴並檢閱兵工廠派員慰撫及賞給養病傷兵王鄂督曾有一電報告國務院原文略云總揆二十四日晨渡江蒞省當招集全體軍官諭以中央勞軍之意各軍官異常　奮午後總揆赴漢陽城北查視兵工廠又登龜山巡閱要塞砲台當晚渡江返漢口張勛臣湘督因指揮前敵各軍未便輕離不及來鄂對於一切僅用電報往返商榷曹仲珊最近態度似轉堅决對人言仍極端主戰蘇督李純以病未到特派丁士源往寗接洽或須將親往一行也 
[段内閣來𡩋紀聞]  
　　昨傳段内閣有來寗消息茲聞段原定二十四日由京漢車回京旋因張懷芝趕至漢面商一切後段必欲來寗一行現段已偕豫督趙倜乘楚材軍艦已抵九江贛督陳光遠乘車至潯迎謁李督派軍械局長孔慶塘副官孫梓振省長派諮議高毓彤同乘小輪上駛恭迓聞今晚或明日早准可抵寗李督齊省長曁各機關長官齊預備赴下關江干迎接茲將擬定接待段内閣各辦法探誌如下（一）總理住室擬定在新簽押房東間西間會客兩邊廂房帶來承啓傳達等之住室（二）現在簽押房擬住秘書秘電人員住新書記處（三）特别隨員不便遠離者擬住釣魚台（四）城内外預備旅館兩處（下關擬定金陵大旅社位高等隨員及無任務隨從人等城内擬定華洋旅館擬住不便遠離之各隨員）（五）總理到時預備燕菜席一桌高等隨員（指各部次長而言）備魚翅席兩桌普通隨員備海參席約四桌衛隊傳達等擬每桌六大碗加湯一碗（下關歸金陵大旅衬預備城内歸長松東號預備）（六）派陳副官字鈞馬副官鎭藩董稽查士珍帶傳達四名在下關專任招待經理并管理來往汽車小輪等事（小輪擬備三雙）華洋旅館擬派陳副官廷漢趙副官瑞琪承啓一員帶傳達三名招待一切（七）　内擬派　副官恩慶社副官錫禎李差遺文濱江承啓世昌專任指導監視菜蔬良否分布差役服務（八）總理到時輪船碼頭及本署東西　門大門大堂新簽押房均懸放結彩以壯觀　而昭誠敬（九）備小火車一列以備搬運行李等項（十）隨總理簽住署内之各員司弁兵均發給臨時符號以資議别（十）（一）總理到暑後第二日擬公宴一次自督軍省長外軍界自上校階級以上政界自道尹廳長以上均作主人（用西菜地點在大大議廳（十）（二）隨來衛隊已偕妥下　萃仁旅館（約容二百人以外）臨時暫住（十）（三）總理住署所有守衛一切事宜均由本署衛隊第一營擔任（十）（四）總理北上時擬再公餞（其出名公餞人員與來時同）宴罷攝影以作紀念（十）（五）自總理到寗之日起自起節北上之日止本署軍事方面各員司均著軍制服各處課之傳達夫役及内外衛隊均著新軍衣　領章全以昭敬　而使稽考（十）（六）總理室擬派孔局長慶塘曲參謀　帶同承啓官張朝魁並傳達戴永祿王慶雲敬謹招待（十）（七）駐署内高等隨員室擬派張課長松栢劉參謀玉珂兪道尹紀琦至副官長健飛招待一切（十）（八）駐下關各高等隨員處擬派宮旅長邦鐸楊司令恩培帶同陳副官宇鈞馬副官鎭藩董稽查士珍招待一切（十）（九）駐華洋旅館各隨員處擬派吳團長金聲趙監理　龍帶同陳副官廷謨趙副官瑞琪招待一切 
　　續函云段總理由漢乘楚材軍艦於今日（二十七）黎明抵寗各文武齊赴下關歡迎趙倜亦與偕行現駐節督軍署大堂後新建洋房内前後均安置五色電燈佈置非常華麗松滬護軍使盧永祥奉段總理電約於二十六日下午二時偕浙督代表馬鴻烈同車來寗軍界自少校以上軍官齊赴滬寗車站歡迎沿途警戒極嚴督軍署及警察廳均派軍樂隊在站迎接車抵站時盧使馬代表與軍署何參謀長王副官等寒喧數語卽日乘汔車入城晚七時李督齊省長在署設宴欵待盧使現下榻軍署西花園并聞段總理下午三時即據乘津浦車回京 
[廣東暫失南雄之原因（港客）]  
　　北省攻粤之聲日急閩省攻潮旦夕必將啓　而贛省攻韶則已見諸實事矣日前北江滇軍迭次告急電報均登載粤報中而昨日警廳告報界公會禁載北江軍事識者已知其必有特别情事嗣查詢其内容據軍界人云南雄已失守北軍已過嶺矣粤贛邊境原以大庾嶺爲界贛軍從大庾路線進行暄傳已非一日然粤省無所戒備者則以聚全力以討龍故也乃討龍軍現方得勢而贛軍卽行侵入此殆分粤之勞救龍之困在軍略上不得不如此連日南雄紙商及北江廣州商帮均紛紛回省皆言南雄境内已有北軍侵入省中民情亦頗有震動十九號晚聞軍署發特别急令立即派撥大兵出發是日由四點鐘起直至四鼓軍械庫發出軍器甚夥皆從粤漢鐵路趕用夜車輸運終夜有聲並聞一夜之間出發軍隊已達四千餘人但北江域内原駐有滇軍一師人數亦不爲少何以北軍侵入如是之易有知其内情者謂滇軍人數　多而器械極爲缺乏多屬有鎗而無彈從前以爲贛守中立未必有侵粤之事故邊務亦多恝視至近日始疊次請械然當局者苦無以　最近滇軍長官聞尙有急電致省報告敵情訽問應守應攻并催械甚急故十九號晚趕運大宗軍械卽爲此也按據前日訪員由香港來電謂張開儒李根源報告南雄已於二十一日奪回矣大約援應已到故軍勢驟振也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[段内閣到漢後之會議]  
　　段總理惠然來漢固國人所注意者也二十二二十三兩日迭集曹錕王占元趙倜曁奉督代表徐樹錚湘督代表總統代表李寅賓財政次長吳鼎昌交通次長葉公綽國務院科長潘家瑞張伯英魏宋澣曲同豐等接開會議略表今次來漢之趣旨内容尙秘密據某軍所談總理此來表面上雖有平南方針外交問題改選問題等數因而裏面則以調和主戰各將領意見使一致進行爲主或於與議各督地位變更亦有關係昨日以總理各義擬電二十餘通分致吳光新吳佩孚施從濱李傳業曁前敵各將領皆述犒師激勵之意又囑曹仲珊密電吳子玉勿持意氣今早各將領謝電到漢此表面上之手續固已週到然尙須經一次大會始可解决昨今兩日蘇督代表齊夑元曹銳代表顧金峯及前湖南督軍湯薌銘先後到漢往曹使行轅晉謁現所亟盼者爲魯督贛督皖督並聞吳光新已有來漢之電信而張文生亦有由隴海鐵路轉亦漢路來漢說段氏因此暫留一二日并聞以蘇督不克親來擬俟此間事妥即須赴南京一行與李面商一切 
　　另一消息段總理抵漢情形迭紀前報茲闻段於二十一到漢鎭守使杜錫鈞警察廳長周際芸曾假定漢口慈善會爲總理駐節地點多派軍警前往駐紥藉資保護不料是日總理並未下車漢口總商會兪清臣等均往車上謁見總理並未接見其所接見者僅一督軍曁曹宣撫二人慈善會長蔡輔卿並將會内辦事人員所住房間槪行讓出門首鋪燈結彩懸掛歡迎二字至二十二日上午十一時曹宣撫王督軍同赴大智門行轅拜謁段總理與同來各要人開始會議情形甚秘旋有鎭守使杜鴻賓十八師長王樹功二十一混成旅長孫傳芳衛戌司令南元超十六混成旅長馮玉祥第五團長宋大霈艦隊司令杜鍚珪並留駐武漢之團長獨立營長以上共百餘員齊趨行轅段總理以非會議式普通接見親自主席演述此次攻取岳長迅奏膚功良由各將士協力同心奮勇直前所致特親臨前敵宣布犒勞豉勵軍心尤望各將士銳志進行速定内亂　固國基將來酬庸自有優曲云云各將領皆唯段總理前聞寗魯贛湘直各省均有代表在漢會議特擬於次犒師與各代表會商一切詎日昨多已離漢但湘省軍事與援川援粤援閩軍隊之支配餉械之供給實與各該督有磋商之必要故中途邀約汴督同來出京時分電蘇魯贛湘四督兼程到鄂會商昨午據軍界消息張子志督軍即由萍鄕至長沙約張勳臣督軍同行日内可到贛寗兩督未來故段擬赴寗一行是日段由漢拍發軍電二十餘通分致吳光新王汝賢張聯陞范國璋延燦陳復初及湘省前敵之吳佩孚施從濱張宗昌李傳業張之傑田樹勛吳心田李奎元等表示到漢犒勞軍隊並勉勵進行之意各電文義相同聞段在漢尙有三數日之勾留刻下並未下車即駐節於乘坐南來之花車中隨行者除葉恭綽曾毓雋張伯英吳鼎昌曲同豐魏宗瀚陶雲鶚等而外尙有隨員十餘人及衛兵數百人皆停車於循禮門劉家花園左近（計花車一頭等車二三等車十一）說聞將改乘兵艦東下先於九江晤陳光遠後再行到寗晤李純後乘津浦車回京 
[鄂王督歡宴段總理]  
　　段總理於二十三日後專車抵漢二十二日午刻王子春督軍就督署設筵歡宴段總理及其隨員是日午前王督軍親乘楚安巡防渡江至大智門車站（段氏 
駐節車站）歡迎總理來省至織布局碼頭登岸早有督軍公署軍樂連及近　二師六圑步隊排列江干迨段氏抵岸軍樂攸揚軍官舉刀軍人舉鎗致敬寄椗江面海軍水警巡防各艦艇均升旗以表歡迎所有軍民各機關　任以上職員亦鵠立江干候迎段登車入城始各分散段總理與王督軍同乘一車隨員枼恭綽等共乘五車段親帶憲兵警察六十名均乘騎擁護隨車以行督軍公署馬隊軍樂隊前導由江濱經過織布局街文昌門街經豹頭堤至督軍公署一路軍警林立調查偵探分布各路口警備嚴密異常抵督軍公署時三處四課領袖均排列大廳迎迓段入中門降車與王氏及其隨員至西花廳略用茶點省城文武戰官均呈履歷謁見段令承啓官逐一擋謝僅見政務廳長財政廳長高等審檢廳長官錢局總辦金峙生何佩鎔張　　等數人午刻入席軍樂奏於階前文武職官陪宴者數十員海軍司令杜錫珪漢口鎭守使杜錫鈞水警廳長何錫藩警務處長崔振魁及各師團上級職官均在座逾兩小時散席段與王氏及各大員周旋數語復與王督茗談二小時燈後始乘輪回漢段入城前導後擁市街商民均未得見段代顔色出城時商民往觀者甚衆詎被軍警驅逐莫不少興而回聞是日曹宣撫使亦與會 
[段閣南下聲中之戰况]  
　　湘南戰訊近浹旬頗爲沉寂曹錕軍雖有撤退之議以段内閣不允並未實行（外傳三師五旅之九團及直軍第一二旅所屬之一部已經撤退究不知其確否）吳佩孚率直軍駐於湘潭縣屬之射埠與駐紥衡山縣境花石之南軍遙遙對峙已歷多日十四日因探得南軍有由花石退走之報即向花石進行詎南軍忽由白果市褔田舗大花橋護湘關等處突出反攻自是日下午起戰至十六夜北軍頗佔勝利擊斃南軍甚衆當退守大花橋護湘關二地十九日吳佩孚命第三第五兩旅進取護湘關大花橋南軍因十六日之役傷亡過多精力已疲未能據險而守二十日即將護湘關失却該關爲衡山縣城屏幛直軍第五旅長張長福乘勢而前遂於是日午後佔領衡城南軍卽紛向衡陽退潰傷亡約共二千餘名此中路最近之大捷也左路張懷芝軍自佔領攸縣後派張之傑（贛軍）張克瑤（魯軍）兩旅進攻茶陵與馬濟所部激戰數次茲亦於十八日完全克復馬濟率其粤桂殘兵向安仁而退二張現正追擊右路之張敬堯軍於十三日以前在湘鄕頗稱失利茲因中左二路得勝該軍逐亦轉勝於十五日復佔湘鄕並乘勢克復永豐現三路已直過衡陽寳慶二十二三等日戰事極爲劇烈說者謂此次南軍之連失茶陵衡山永豐係受陸榮廷病死謠言之影響蓋將士以此而無　志也段内閣征服西南之大志或將由此而益堅矣茲錄第三師吳師長報告花石戰况電如下萬急漢口曹督軍鈞鑒正密銑電想邀鈞閱師長於今日黎明率隊由𡬫埠前進行抵鹽埠渡河後即得有逆軍退却之報遂即馳至花石附近查看一切據六旅張旅長面稱逆軍已乘夜分向白果市及福田舖大花橋護湘關一帶退走擄獲逆兵二名等情當詢據該俘虜云該逆因誤探有陳復初所部第十七師之一營在花石駐紥遂先來湘桂軍各兩營意將陳部一營擊退並進援永豐襲取湘鄕不料行抵花石附近被國軍阻住即向各處號召逆軍前來助戰有僞李副怀令帶來從前駐防衡州桂軍五營又有援鄂軍游擊隊一營郭人漳所部一支隊約一營餘人又白果市湘軍第四團約兩營由大花橋開來桂軍兩梯團約千數百人共計逆軍兵力約一師有餘均到花石接戰現已敗退等語復查逆軍陣線自新鋪子龍口起經花石前方高地至鹽埠附近高壘止延二十餘里該逆前於十四日午後欺我十二團第三營兵力單薄向前猛攻經该營官兵竭力抵禦一面報告師旅團長請速派隊援應幸董團長率該團二兩營在湘潭以南沿途分防途中董團長得報即率一二兩營星夜赴花石援助師長續又派第六旅張旅長率第十一二三兩營續向花石增援十五十六兩日該逆以全力向我屢次白刃衝突經旅團長前後督飭已到官兵奮力迎擊戰鬭甚形激烈以逆軍被我鎗擊及刺刀刺死及刺傷者甚多且有我兵一名能刺死逆兵六七名者此次戰役由十四日午後四點起至十六夜止激戰兩日夜初則孫團長長安能以一營對於多數逆軍拚命撑持以待援隊繼则董團長政國能以一團官兵奮勇殺傷衆逆嗣又經張旅長福來與董陳團長督飭十二團全部及十一團第三營並二三兩連大破逆軍一師有餘之兵力且十二團第七連作戰官長共四員業經陣亡排長一員其連長及其餘排長二員亦均受傷而該員等猶能負傷指揮該連隊伍將前敵擊退又湖頭山接戰時有逆兵四五名乘拂曉登山將我軍機鎗鎗筒强奪而十二團機關鎗副目劉鳳奎手持鐵銑將逆兵打倒機鎗未被奪去洵爲我軍出師以來從未有之激烈戰鬭其由衛州調來之桂軍五營係防衡動兵初次與我接戰已被擊死傷過半僞李副司令業經受傷其餘各逆軍傷亡亦夥除調查花石附近山谷中之一處積有逆屍二百餘具外復據土人云逆軍傷亡臨時覓人運往衡縣者有一千六百餘名合計將及二千名之譜我陣亡十二團七連排長玉發一員陣亡兵二十餘名受傷官十二團五連連長李殿祥七連連長白鴻翊七連排長秦占魁七連排長湯秀山六連司務長孫占海十連連長袁玉山十一連排長姚孟敬十一連排長冉　福十二連長侯在期砲八連司務長王榮祿共十員受傷目兵九十餘名除已令十一團陳團長率兵兩營向石壩追擊十二圑第一蘇營長率領全營向朱橋追擊並擬留騎三團王團長帮該團駐守花石橋師長擬於明早率隊由花石進取白果市益向渣江紅羅廟節節進攻施行突擊再查逆軍正面防禦陣地在護湘關大花橋石壩白果市新撟一帶之線其石壩已由　師派陳團長李領至大花橋護湘關兩處逆軍兵力頗勁且每處有砲數尊已電第三第五兩旅特别注意并牽制請志師勳師速轉飭在攸縣永豐兩路軍隊速取衡陽寳慶以期早定湘局爲　謹此禀陳佩孚叩巧印 
[粤防吃緊時之西南局勢]  
　　李根源督辦邊防 
　　張開儒解除兵柄（平生通信） 
　　中央政府攻粤之消息日緊一日頃聞南雄至江西省贛州之陸上電線本月十八號夕已不能通電電局得接前途來電稱不能通電之原因係電線已爲江西軍隊割斷所致連日軍署又迭接駐韶滇軍急電十餘通皆報告魯軍迫壓粤境情形並請示戰守計劃大約戰釁之起即在目前然粤省一面援湘一面防閩一面又須防贛兵力太分器械一　尤恐不易　佈而贛邊防務極緊頗聞當局計劃有主張酌抽討龍軍隊以防贛邊者有主張於湖南方面縮短戰線移援湘桂軍以攻贛省者二者想必斟酌而行惟近日軍情秘密禁止報紙登載日昨報界公會已接警廳電話凡有關於北江南雄軍務事情不可登載云云則其事之重要可知矣共已經發表者則任李根源督辦粤贛湘邊防軍務李根源原充兩陽討龍總司令者也茲綠莫代督電如下廣州海軍林總司令李省長舊將軍署李總司令陳師長並轉各旅團營長警察廳江防申司令蒙統領農營長衛戍高司令虎門潘司令各局分送各鎭守使各道尹各司令統領帮統滇軍張師長並轉各旅團營長陽江李總指揮鑒分送森劉魏總司令朱旅長沈總司令汕頭陳督辦鑒現據各方呈報敵軍積極進行粤贛湘邊防最爲緊要非有人督率辦理不足以資防禦而使指揮李總司令印泉望重西南功高締造前此護國之役參贊軍院於粤贛湘軍事計畫多所主持爲榮新所深悉此次會師討龍連克堅城偉略宏謨尤爲敬佩茲將請任督辦粤贛湘邊防軍務所有原駐及讕赴北江一帶粤桂滇各軍悉歸管轄調遣除分飭外特此電達以後北江一帶各軍官長應卽隨時秉承辦理勿稍玩忽以重防務是爲至要榮新叩督軍效印但莫督旣任李根源爲粤贛湘邊防督辦同時唐繼堯又改委滇軍第三師長而令張開儒退職此二事實相聯合唐繼堯電云萬火急廣州新昌楊師長晋覽駐粤滇軍第三師師長張開儒已任軍政府要職所有第三師事務應另派員接管茲已委鄭開文爲駐粤滇軍第三師師長鄭師長未到以前暫由該員署理除分電張師長即日交代外仰即遵照接管尅期率領入汀以資接應靖國聯軍總司令唐繼堯感印又電云火急張藻林軍長覽前據電請班師回滇入川助戰卽經電復應援蜀以資策　乃迄今數月仍未出發現岳長失守敵勢披猖黎軍進攻宜昌亦極得手湘鄂戰事日益緊迫該軍長旣爲職分所竊碍難離粤所有駐粤滇軍第三師應派員接管以便出師茲已委任鄭開文爲駐粤滇軍第三師長鄭師長未到以前暫由楊晋署理除分電遵照外望將該師即日交楊晉接管率領入湘以資策應勿稍違延靖國聯軍總司令唐繼堯威印查張開儒本南韶連鎭守使此次南　邊務方急而忽令解職論者不免多所忖測或請因龍濟光屢向北京保薦張開儒爲廣西督軍其中恐有内幕或謂因張開儒充軍政府陸軍總長極爲孫文効力現在張又竭力招兵益有以厚孫之勢此事爲當局要人所深忌故乘贛邊緊急時解其兵柄而以他人代之然又以張開儒統率滇軍日久恐非他人所能接手故先令李根源充三省邊防督辦李亦滇人與滇軍素有淵源則接收較易此中實有妙用也粤省黨派複雜岑陸爲一派唐爲一派孫爲一派張開儒以滇軍師長而爲孫文之陸軍總長則唐派而與孫派接近且孫自得滇軍保障銳意伸張　力事事敢與佳系爭權實巳大招人嫉忌故今當當政府攺組聯合政府成立競爭最劇烈時而霹靂二聲唐　階乃竟解張開儒兵柄此又唐派與岑陸派聯合而孫派失敗之一重要關目也伹新委之滇軍第三師長爲鄭開文鄭本龍濟光舊部前時之龍軍師長也先行署理師長之楊晉楊亦龍軍舊屬不知唐氏何以委任而不疑或謂榻晋現奉有岑春煊特命來粤有要事接洽則楊又己舍龍而投入於岑矣軍事之中實有政客爲之引線此興彼覆其形狀有如此者 
[粤路監督之競爭]  
　　孫派李紀堂 
　　莫派許崇浩 
孫中山莫代督競委粤路監督一事亦大足資人研究者四月二十日軍政府交通部委任李紀堂爲粤漢鐵路監督李奉委後於二十日（即舊曆初十日）協同簡蘇二人親到粤路公司面謁總理歐賡祥其時歐適回宅李紀堂遂轉往寳華坊歐宅訪歐談話晤面時李紀堂將軍政府委任狀交歐看閱隨向歐提出粤路交代情事歐謂本公司係商辦性質總理一席由股東票舉由董事送關無論如何交代我要請董事會議後方能解决李紀堂隨問今日可請會議否歐謂今日時候無多明日又禮拜不能召集彼此磋商遂定期舊曆本月十二日關董事議會聲明軍政府委任李紀堂爲粤路監督問題云云李於翌早再到粤路車務總管處交電稿與該處辨事人員通電各機關宣布是日京職着令所屬照舊供職而是日午後莫代督又派出許崇浩爲粤路臨時監督張文藝爲路警總巡查路警總巡張文藝己於是日接收路警各公件亦交代清楚至莫代督令粤路公司公文略謂現因軍務緊急特派許崇浩爲粤路臨時監督會同總協理實力整頓路警總巡周裕簡另有差委特派張文藝接充云云而據孫派報紙則云軍政府派員監督粤漢鐵路一事係前因該路股東以血本所關不甘受當局者之把持罔利營私貽害路政特請軍政府設法維封時孫中山尚以該路係商辦性質必須特别審愼辦理故將所有各股東呈請各電函令行交通部籌議日來以省議會及各方面紛紛提議請軍政府維持交能部始於二十日委任前交通司李紀堂爲該路局監督簡良爲該局坐辦惟是日下午莫督軍又突派出許崇浩爲粤路臨時監督張文藝爲路警總巡現簡良以軍府之派員前來原爲整頓路政保存股東血本并代謀增拓利益起見若横生枝節即勞而無功當即具呈交通部辭去坐辦之職且聞簡係有名殷商舖務蝟集不願更增此繁劇云云觀此則内幕競爭之烈可見一班矣 
[唐繼堯統一臨時政府之主張]  
前日滇督唐繼堯通電云特萬火急南寗陸巡閱使廣州莫督軍林總長唐少川伍秩　吳蓮伯王儒堂李協和李印泉先生並轉上海岑西林孫伯蘭先生貴陽劉督軍衡州譚聯軍總司令鈕總參謀長程總司令成都熊督軍鑒前於支日奉商組織統一機關電計己登鑒竊西南各省護法所爭者民國存亡問題然對内旣缺團結之精神對外無完當之名義發難諸公當無不民感此苦其以審愼遲回者亦慮蹈違法之弊啓分裂之端　内部之爭招北系之嫉耳夫於南方設立正式政府則以上數者盡爲事實上所難逃但今所籌設者爲臨時機關尚非别無救濟之道兹紓關於此事竟見敬爲諸公陳之（一）護法各省特設臨時統一機關或沿用軍務院名義或另訂名稱（二）臨時統一機關仍遙戴黎爲大總統馮爲副總統或逕以馮爲代理大總統（三）統一機關設外交財政内務司法海軍陸軍參謀諸總長職以敎育暫屬内務農工商交通暫屬財政分别執行政務並設一總理以總其成（四）統一機關暫設於廣東將來因時勢之必要或移設南京（五）擔性國會經費促令訂期開會（六）執行政務之總理總長須求國會之同意以上辦法蓋以西南各省旣同爲擁護約法則約法所産出之總統副總統自不能不承認之但現在總統副總統爲北方武力所刦持不能自由行使其職權西南特設臨時機關以脫離非法政府之關係而保持約法之尊嚴故仍遙戴黎總統並尊重國會者即所以擁護約法將來元首如能脫身南下則移統一機關於南京以表示護法各省並非爲局部之事亦且無離析之意如此旣與法律無迕而於事實亦易行至機關中之組織繼堯愚意擬請西林先生擔任總理秩老擔任外交少公擔任財政幹老擔任陸軍林公擔任海軍伯蘭擔任内務協和擔任參謀亮疇或鎔西擔任司法繼堯與月波如周頌雲錦帆諸公則臨前敵指揮軍事此雖個人意見然私衷頗以爲相宜故並略陳以供商榷至中山先生資深望重夙爲各國所欽仰或請其歷聘友邦以敦睦誼於大局亦甚有益曩者美日各國以時勢所趨深願與義軍融好日惕諸公倡議請少川先生赴日以資聯絡仍因無統一機關之故遂復蹢跎遷延至今局勢寢變失今不圖後患更不知所底尚乞諸公詳察芻言早定大大勝盼禱　堯蒸印 
[閩省之軍事消息]  
　　軍署之大會議自岳長相繼爲北軍所得閩中當道遂爲機勢可乘自告奮勇電请攻粤而段内閣亦遂有派艦來助之說故近日以來攻粤之聲大盛惟據某方面消息前日軍署因此事件大開會議當有某參謀極力諫阻謂福建地稱南省苟與北聯攻粤則閩民心附西南輿情弗洽曷以爲功况現在將無可用士無可戰釁端一啓則將士民心三者不得其一雖戰必敗不若仍取守勢以俟南北解决云云李督軍對於此言大費躊躇故攻粤之事現特虚聲恫嚇其實李督軍尚無何等把握也 
　　大批奉軍到厦昨鎭署接省垣來電云奉軍大隊附帶軍械等件經某日搭某軍艦由滬出發本二十號卽可到厦唐使接電即飭派某軍官到水警署面囑劉署長僱倩篷船三十雙聽候該軍到港即轉船往東山詔安各戰線劉署長聞令立飭派巡士乘小船沿海覓僱計備有十餘艘尚不敷應用擬再派人駕哨船前往石碼僱倩東山渡船來厦備用 
　　前敵軍餉滙厦自北軍進佔長沙後李督軍對於攻粤一事取積極主議近因實行之期己迫雖前敵應用械彈業經發配周妥而餉需一項京屬不可緩缺故特飭林炳章財政廳長迅滙巨欵以資給發日前由某欵項下撥滙二萬元到厦十六號唐鎭守使即派員往道署領回 
　　周參謀又赴香港省垣李督軍所派周參謀官前往香港密與龍濟光有所接洽經巳辦妥回省咋李督軍因閩粤開戰之期不遠特再派周參謀齎帶急要公文赴香磋商一切軍情周氏奉令後經於十八號到厦旋即乘蘇州丸輪往香聞周氏帶隨員三人均係粤人 
　　軍艦往泉　兵唐鎭守使因粤邊緊急兵力不敷分配十七號特派某軍官乘福豐艦開往泉州　運陸軍兵士以及鹽巡緝隊來厦候令出發李督軍又令飭預備行軍糧食以備粤邊戰時之用唐使接電後即派某軍官向關隘内石埕街洋餅舖某某二號定購餅乾二萬磅限一禮拜内交楚聞該項糧食係欲運往詔安者 
　　警署誤拿偵探金某者不知何許人前奉李督軍委派往汕頭偵探軍務近隨輪返閩抵厦投宿寮仔後三山館越夜警署巡長某氏以稽查旅客特登樓盤檢行李見金所帶名片書爲全某訝其姓字不符及訽其來處又屬潮汕遂視爲西南黨羽拘送歸廳及庭訊時金爲繳騐委任狀承審科長覩此趕即離座親解其綁尊爲上客至日昨始附海鴻回省 
　　别有天與方宅事續聞前報載别有天飲食店破獲與廣東有關係者四人兹查是日實捕得七人而據偵探報告則又不止七人聞其數共有十二人現正在密查中又前報誌方宅前後門被巡警多人防守一節近得其眞相因方聲　之堂督方家澍宦浙故後眷屬旅浙有年日前回閩行李十數挑男女數人偵探心目中以爲係方聲濤回閩密報於軍署因而派警防守自五號起 
 
 

Page 7

 
 
　　該宅出入之人均被搜查惟係方姓中人被疑猶有可說而租該宅居住之黄王二姓其出入亦被搜查實爲不解六號黄王二姓向警廳申明請准其他徙尚未批准據警廳云如是舉動亦不贊成惟督軍盛怒之下不得不如是或云方聲濤在粤與粤軍方面有不相容之勢因而赴滬省城當道接粤之一方面報告致有如是之疑鬼疑神至十號巡警猶如從前之防守日夜不離計今巳違一星期出入之人皆須報名掛號由此而觀政府對於方宅不外一種嫌疑耳 
[山東茌平縣失陷詳情]  
　　山東茌平縣失陷消息早誌本報兹又得詳函錄之如下十六號早四鐘匪乘守城者疲勞睡熟之際由南城用杉篙綠梯而入約有二十餘人遂即開門縱大隊進城首刦鹽店時某知事在該店打牌甫竣聞警戰慄無人色幸經侍者扶掖逃匿未被捉獲（外言被縛不確）刦鹽店後卽赴小學校撞門並聲言如不開門卽縱火將該校焚燒該校無奈只得啓門任其入内由一剪髮之少年匪首衣靑衣披紅網指揮匪黨將職敎員學生等全數綑縛驅閉一室嗣至縣署則知事及其眷屬均已避匿他處祗典獄員某君未去遂被擒縛並將所有卷宗均村一炬獄中囚犯全行釋放直至下午五鐘始率隊出城臨行時帶去巡警及保衛團小學校舊式鎗約二百餘桿擄去紳商富室百餘人獄中人犯亦均被迫隨去惟校長丁允卿被擄至南關外乘機逃回其餘敎員學生均被擄去當匪初入城時該縣警察因勢力不敵不得不暫避其鋒（或言區官某君曾被重傷不知確否）及匪去後始出而搜查餘匪調查損失頗爲認眞又城陷後第四旅接得警報李旅長立派參謀長張進齋率隊往剿於是日日落抵茌會同馬一營追擊十餘里擊斃小匪首一名又東臨龔道尹定於二十號帶衛隊十二名前往該縣查驗并便道進省請兵進剿矣 
[皖省近事]  
　　皖省倪嗣冲咨交省議會核議之鹽斤加價案現由倪系議員奔走運動將來提交大會時可望一致通過 
省議會昨接鄂議會來電謂中日交涉案請全國協爭云云昨日大會有多數主張通電各省議會一致力爭其電略云應請政府嚴行拒絶以保主權而重國命 
省議員提議將皖南寗湘路改試行摩托車案昨大會表决有多數主張打消因該路現歸國有不便干預云云 
皖省七年度地方預算案巳由議會連日審查修正明日可提交大會討論表决 
省敎育會日昨開會提議建設社會敎育案及通俗敎育事宜 
[江蘇省立學校聯合運動會三誌]  
　　（南京通信） 
省立學校聯合運動會開會情形已迭紀前報兹再將第三日情形錄左 
秩序八十六開會八十七奏樂八十八兵式操（排敎練）第三師範八十九兵式操（排敎練）第四師範學校九十兵式操（排敎練）第七師範九十一兵式操（排敎練）代用師範學校九十二兵式操（排敎練）第一中學校九十三兵式操（排敎練）第六中學九十四兵式操（排敎練）第七中學九十五兵式操（排敎練密集）第八中學九十六兵式操（排敎練）第九中學九十七兵式操（排敎練）第一工業學校九十八衛身隊擔架運動高等師範附屬中學以下三節與前十一節同時舉行九十九百碼賽跑來賓一百四百四十碼賽跑來賓一百一八百八十碼賽跑來賓一百二奏樂休息午膳一百三會操童子軍一百四給獎一百五奏樂一百六閉會 
勝負是日上午參觀人數較少下午因童子軍會操參觀者甚多會場秩序不似前二日之整齊而男女招待連忙二日精神不無稍倦以致男女來賓得自由行走雖有糾察亦無可如何聞本日運動兵式操時司令判甲等爲第七師範一百分第七中學九十五分乙等爲第九中學八十五分高師附屬中學八十五分代用師範八十五分第一工業八十分丙等爲第三師範七十五分第六中學七十五分第一中學七十分第八中學七十分各校團體五十碼賽跑第一爲南菁中學第二爲第七中學第三爲浦東中學第四爲第一商業第五爲第四中學八百八十碼替換賽跑第一爲浦東中學第二爲第一商業第三爲南菁中學四百四十碼决賽（甲組）第一蔣景韓代用師範第二盛炳章五第師範第三朱宗路南菁學校（乙組）第一陳和慶南菁學校第二趙仲榮第一商業第三孔敏中民立中學（丙組）第一姚峙安民立中學第二金近光第一商業第三吳文奎第七中學來賓一百碼賽跑第一張林念金陵大學第二鄭慶鍾金陵大學第三吳澂高等師範四百四十碼賽跑第一李文昌上海靑年會體育學校第二吳澂高師範八百八十碼賽跑第一郭毓彬上海靑年會體育學校第二俞梅聖金陵大學第三鄭啓乾金陵大學 
午膳後爲童子軍會操軍號一聲童子軍立卽成隊由該軍總司令引導入場鼓號聲簫笛聲步履聲聲聲相應軍容頗壯方整步入隊天忽陰雲密布旣而大雨如注參觀者紛紛走中四圍學生四面喧　秩序大亂獨童子軍聯隊立正會揚絲毫不動少頃雨止敎育廳符廳長始下司令台步至會場巡閱童子軍一週並致訓詞由總司令代領繞行全場高唱國歌第一幕作急救第二幕演旗語第三幕作炊事第四幕演紥營第五幕演作戰（放鎗放砲無異對敵）第六幕音樂除歌唱之外如簫笛笙管琵琶絲絃鼓號之類齊備一時參觀者鼓掌如雷演畢由司令長發令召集各學校齊隊會場聽候給獎聞第一獎爲南菁中學學生高某所得餘未詳 
[南京快信]  
　　丁士奉段總理密派業於二十六日上午十二時乘江輪抵寗即謁李督陳述段來寗意旨李督極表歡迎 
江寗鎭守使齊燮元日前赴漢面晤總理業於昨日先行乘輪回寗 
據由漢來之某要人云段總理此次南下其主要目的爲貫澈主戰現曹錕張懷芝經段開導已允不改最初態度 
寗垣各團體爲中日新交涉條件擬公推代表入謁段總理叩詢一切 
駐泊下關之建安利川兩軍艦奉藍司令電調於昨上駛游弋長江巡閱副使王廷楨已由蚌回浦昨過江入謁李督述倪意以前一切誤會已渙然氷釋 
駐臨淮關之新安武軍統領吳起恒因事撤差現由倪嗣冲改委李紹臣接充 
魯張樹地因魯匪猖獗昨又來電商請李督撥兵赴魯助勦 
新任南京中國銀行行長許福昞昨出京來寗准二十八接事農商部司長汪楊寶昨由滬過寗轉車冋京 
地方通信 
[松江]  
　　金山各校組織童子軍金山公共體育場指導員張權縣立第一高等小學校敎員沈魚私立明强學校敎員沈壽金發起組織童子軍定名曰童子軍金山分會第一都昨特邀集各校員生假公共體育場關談話會並請縣署第三科沈崇基君縣視學宣猷君縣敎育會會長李銘訓君演講童子軍之意義現擬先就縣立第一高等小學校私立明强學校學生志願入隊而現家庭許可者先行試辦俟有成效逐漸推廣其服裝器械至修畢初級課程後再行籌辦注意精神的訓練而暫緩形式方面云 
奉賢人要求覆丈沙田奉賢縣沙田各業户因沙田局長江曉樓違背省議會及川南兩知事調停雙方承認之議决案又復勒令甲書限收丈費而覆丈事宜迄未提及爰於前日假座東一鄉鄉公所續開公民大會籌議對付方法是日各業户到會者計逹五百餘人衆口一詞要求覆丈明確發票核對無誤方繳丈費一半當場推定代表數人向官廳催請覆丈兹將是日議决案錄下（一）丈費仍照前次公民大會議决案每畝以三角爲限俟發給號單人民認爲無誤時先繳一半以符原議（二）區域問題因團甲交錯眉目難淸宜將固有之各團區域自西而東分作幾團編爲幾甲以淸眉目而資永守（三）民國四年份徐局長所丈之田團甲未分畝分未晣不能認繳丈費應卽具呈場縣請咨官産處長核准（四）應請江局長派員協同本地助理員繪造魚麟細册兩份以一份存鄉公所以便人民查考（五）俟覆丈有期鄉公所亦須公舉協理員若干人分段辦理每段一人或二人由公衆議决行之 
[蘇州]  
　　朱鎭守使奉召赴寗蘇常鎭守使兼第二師師長朱琛甫接奉李督電召赴寗面商軍務事宜朱使閱電後卽於二十四日乘車赴寗矣 
創辦樹德醫院蘇州總商會董事洪玉麟等以蘇城東南兩隅已有省立及博習兩醫院而西北兩隅尚付闕如居民感受疾病遠道求醫殊多不便特商之醫生余生佳擬在閶門内太伯廟橋北堍混堂弄十七號門牌創立樹德醫院其院長一職即由余生佳君承乏洪玉麟等爲董事所需經費則由總商會捐助洋二千元余君捐助洋五百元作爲開辦費業經議定簡章呈請警察廳備案並請給示保護矣 
飭查産茶狀况吳縣知事公署接奉實業廳長飭令調查茶葉産銷狀况列表報告等因吳秀芝知中以洞庭東西二山向産碧螺春茶葉運銷各處究竟此項茶葉種類有幾每年産出若干向銷何處爲大宗巳令飭東西二山俞劉二行政委員逐細調查列表送候轉送 
總商會會長聯任蘇州總商會會長本係蔡柏侯充任兹因任期已滿特於日前邀集各業公同選舉聞選舉票數最多者仍爲蔡君則此席當然聯任矣 
李仲仙在蘇置産前國務總理李仲仙到蘇後住閶門外惠在旅館嗣經該管區長袁季梅親往探詢分報上級官廳於是盈門車馬日無暇晷兹聞仲老有住居吳中之意已將葑門李姓業産蓮園如數收買其價在五萬兩以上不日即將成交云 
[安慶]  
　　鎗斃勢惡土豪皖城東門外有著名土豪涂老三混名涂三虎年約三十歲横行鄉里無惡不作近數年來迭犯鬭毆人强姦搶物諸案只以手下黨徒甚多受害者皆敢怒而不敢言日前又因賭博與馬家窩劉某鬭毆大敗而歸詎翌日劉某之子入城涂即邀集多人將蠟燭一隻揷入劉之糞門并蹋傷其腹當經警士將涂捕獲送廳嚴加審訊供認毆傷人命搶佔婦女等事不諱旋由廳呈解省公署交承審處復訊適東門外紳董及城廂一帶被害數十家均紛紛具禀控告涂種種不法行爲實屬罪大惡極遂照懲治盜匪條例宣布死刑於二十四日下午由承審處綁出北門外執行鎗斃以昭炯戒維時觀者如堵無不稱快云 
省長請褒蘇省烈婦省長咨内務部云據江蘇旅皖公民張文炳等呈稱江蘇常州洪藴宛歸丹陽前司法部主事現任安徽敎育廳調查委員景亮吉爲妻曾獨立出資創設景氏女塾兼充丹陽第一女學敎員民國五年十一月其夫由滬送伍外交總長赴京就職車過蘇時失足顛撲倉卒暈絶蘇友誤以爲不可復生急電告變該婦聞耗贓痛信以爲眞中夜懸樑自盡以殉計殁年二十二歲乃未幾其夫經蘇醫院救治獲甦而該婦已一瞑不復再生其遇劇慘春志誠可嘉與夫亡而殉節者無異按諸修正褒揚條例第一條第七欵正相符合相應將書册註册費一併咨送大部核明請褒以彰奇烈云 
[嘉興]  
　　盜犯執行槍斃嘉興南門外全庫巷帶髮女尼宋程氏於二月間被盜匪多人撞門進内毆傷致死並刦去衣服等物多件當由鄰近居民報縣履勘並由水警購線緝獲是案兇犯孫三福孫金海二人解縣研訊北悉張知事於日前開庭訊問孫匪等供認結夥毆斃事主刦奪物件不諱張知事以該匪等結夥行刦傷害事主實屬不法當即依據懲治盜匪條例判處死刑已奉上峯核准於二十六日將兇犯孫金海一名（聞孫三福已在監病斃）驗明正身押赴東郊外執行槍斃並將罪狀宣佈周知矣 
[杭州]  
　　省議會宣告延會浙江省議會二十六日十午一時振鈴開會秦副議會主席報告今日出席議員九十九人依照互選細則第一條（本日應選審查員）規定須滿三分之二方可舉行選舉現與法定人數尚差三人未能開選陳鍾琪云本會互選細則限制太嚴應請修正細則俾有半數以上即可舉行主席云修正法律關係重要是否一動議卽可修正林卓云今日爲第三届常會開始之日非先選舉審議員及各股審查員不能開議事件衆贊成主席云今天不足人數改定明日（即二十七日）上午九時舉行選舉今天到會議員均請届時蒞止即未到各議員亦請轉告一律到會以便選舉遂宣告延會附錄各股應選審查員數第一股法律審查員第二十二七人股財政審查員三十一人第三股庶政興革股審查員三十一人第四股建議審查員十三人 
報告温屬風雹爲災温州警備隊六區統帶梅占魁二十五日呈報到省略謂二十一日天降大風雨雹温州附郭一帶田廬禾稻被損甚夥沿江船隻亦遭傾覆不少是誠近數年來罕見奇災聞齊省長已令行甌海黄道尹就近派員查勘具報 
西湖游覽會之近聞西湖公園游覽會事務所議定公園圖書館文瀾閣忠烈祠四處其預備事項（一）金石書晝古玩碑版（二）蘭花（三）日本名士圖畫展覽（四）文虎詩鐘（五）中西樂軍樂附（六）各種商店附售助賑品（七）安康彈詞（八）書場（九）雜劇（十）水災情狀圖說（十）（一）各種動物（十）（二）高等游藝游覽勞每張售小洋三角並附送編號獎劵一紙 
雜評一 
[段南下之成功（默）]  
　　段總理抵漢後對於曹張之解纆據京訊似已大告成功夫所謂成功者即曹張貫澈初志之謂也逆料到寗後亦必成功此所謂成功者即李不堅執初志之謂也然而中國之事成功每在俄頃之間而反覆亦在俄頃之間成功易反覆亦易一時議席上同聲贊成不旋踵而各行其是者前例固已昭然則段此次南下之成功果得謂之成功也耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江寛輪船失事續紀]  
　　招商局江寛輪船被撞失事略誌昨報昨日續得消息該輪係在漢口洋火廠進口之時適段總理所乘之楚泰兵艦下駛突被猛撞江寛輪登時汽鍋炸裂全船毁没被難人數甚多在事人員及茶房水手共四百餘人獲救無幾惟正買辦未罹於難船中搭客尚無確數昨日招商輪船總局門口有多數搭客家屬及在該輪充當司事共房水手而有眷屬在滬之人紛紛往該局探詢痛哭流涕狀頗可慘該局對於各人家屬以未得詳細報告無可據答爲詞勸諭各人聽候調查現該局已由總董傅筱庵馳往失事處調查實在情形以憑處理一切 
大陸報載二十六日漢口電云招商局江寛輪船由滬來滇昨夜八時三十分駛至距此十里之劉家廟外爲楚泰砲船所撞於五分鐘内沉没楚泰砲船乃載段總理由漢赴潯因受損即折回江寛船載客三四百人船中辦事員役約九十人喪失生命幾何尚難估計今遇救者有漢口美國敎會李巨萊敎士二副亞斯吉林氏及華人五十北京美以禮敎會之羅維博士及海關職員一人亦在船中外人尚有遇救者與否今猶未悉此間接兩船相撞消息後急派拖船等往救但爲時已遲迨駛抵而江寛早已下沉矣運船利源（譯音）已奉命駛往江寛失事地點按江寛輪船於星期日夜半離滬滿載搭客貨物船長爲康萊氏因搭客非全向局中購票故滬地未能知其詳數招商局至星期五日深夜猶未接失事詳報辦事洋員除遇救之二副亞斯吉林氏外尚有船長康萊氏大副漢特里克森氏總機師藍氏二機師亞力山大氏三機師加加伐士民均無下落該船載有墨洋十六箱計八萬元洋布雜貨茶葉鐵器等四百五十六件該船載重一千四百五十六噸一八七六年造於英國格拉斯哥 
文滙報云招商局今日巳接江寛輪船失事詳報兹悉該船於星期四日晚間八時三十分左右駛抵漢口下游十里之處與中國某砲船相撞而於十五分鐘内沉没聞救起搭客與船員三百人總機師大副二副均在内惟船長康萊氏與二機師三機師今仍不知下落或已遇救而經載往他埠云 
[泰順輪船並未遇險]  
　　日前外間盛傳招商局泰順輪船載浙兵千人赴閩於星期四日在福州海濱外中水雷沉没昨悉該船已於日前抵甬途中並未遇險昨晨九時復開往厦門矣 
[拯救海參崴華僑九誌]  
　　招商局飛鯨商輪前奉政府電商改換油漆以紅會名義載運賑欵糧食駛赴海參崴援救華僑回籍等情迭紀前報兹悉該輪抵崴後拯救華僑千餘人分别運送至煙台等處設法遣令各返原籍其餘須由滬轉往他埠者祇數十人前晚經該輪運載抵滬現停泊浦江中聞須入塢修葺或云即日揷班營業不再赴戲云 
[歷年出洋僑工之調查]  
　　江蘇特派交涉公署昨接僑工事務局來函略謂僑工出洋例由各省交涉員及各海關給發護照尊處歷年所發護照必有存根備案現在本局奉令成立對於業經出洋各工人亟須設法保護惟歷年出發人數本局無案可稽請將六年以前出洋僑工人數查據存根編造淸册函送查核等因陳交涉員准函後業將經發各僑工護照自民國四年三月十四日起至本年四月十五日止彚造淸册函送僑工事務局查收併聲明四年三月十四日以前並未發出此項護照云 
[丁仁傑暫准交保]  
　　松滬護軍使署偵探前在閘北拘獲德人奈爾生解經軍法科研訊據供曾向居住法新租界之黨人丁仁傑購買軍裝火藥等語爰由使署函咨法領事署請將丁移提訊辦故由領事署咨照捕房飭探將丁拘解法公堂詰據丁供與奈爾生素不相識實被誣攀經法公堂判丁押候再核等情已紀前報昨又提訊丁延逖百克律師代表投案聲稱此案由德人奈爾生在内地官廳供出與丁有往來之事故内地官廳欲將丁引渡惟現經捕房查明被告在法租界居住素來安分並無非法行爲且敝律師查得中國官廳祇函請將丁引渡並未指出確實證據此係對於中國政府重大要案並非瑣事豈有無據要求引渡之理敝律師又查得德人奈爾生其人前在租界犯有炸彈案經公堂騙逐出境顯見該德人並非善類其被誣害無疑况丁前在黎總統府充當軍官雖係民黨實係最上等人物素來不與他國人往來惟前次曾至英公堂證明被拘之尹神武實非沈强夫之化名此次被奈爾生誣攀實係平空而起要求堂上應將被告省釋繼據丁仁傑起而聲稱公民與德人奈生面不相識豈有與之往來求堂上明察供畢法副領事德君判曰現今官廳雖無確實證據惟此案甚爲重大着丁仁傑交保出外於十四天内如官廳仍無證據准予宣佈堂諭省釋聶讞員以此案係屬内地官屬函咨領事辦理與公堂無涉故未在案由單上簽判 
[改良出口雜糧之根本辦法]  
　　上海總商會昨致南巿縣商會公函云逕啓者前准英商公會函稱此次敝會與貴會所舉出口雜貨委員聯合開會議及種子菽豆之類裝船之後每有泥沙小塊混雜其間及運抵各埠去其泥沙重量頓減購買者每於定單外添購百分之三預備此項損失現時菽豆運費之昻貴實較買價爲高運歐之後統計運費保險費及售出之價以初次買價比較之直百與三十之比雖英商與中國賣主訂有契約可以索取賠償然祗能照初次買價攤算其所償歐洲買主之損失必三倍於此於是英國商人不得不將自已所受之損失責償於中國賣主兩方損失數實不貲菽豆如此種子何獨不然應請貴會通告各商互相聯絡苟非淨貨不與購買則此弊自絶深望及早圖之等由當以出口貨物正在改良此種攙雜惡習亟應切實整頓當經譯送敝會會董豆米業董事張樂君君請其轉商同業袪除此弊旋據復稱敝同行所進之貨悉由客家而來而客家又購之於産地今欲正本淸源非從産地入手不可擬請咨行内地各官廳轉行各商會飭與産地各賣户磋商勸導再由官廳布告嚴禁庶幾得收效果等語敝會以所擬辦法係從根本着想事屬可行復經致函請將菽豆等出産區域詳細函示惟中途如有攙和等弊如何防止即希一併函示去後兹據復稱查該貨來源楚豫等省較多特將該貨出産地點逐一查明列表附覽至欲除中途攙和等弊惟有咨行販運各埠官廳商會一體嚴查等語並附設菽豆産地表一紙到會查出口貨攙雜之弊久爲外人所深惡其實此種惡習得不償失與自殺何異蓋洋商之受虧於彼者仍取償於此徒令信用掃地自貽伊戚　會去冬曾與英商公會合組改良出口貨物委員會原冀互通聲氣俾華貨得逹暢銷外洋之目的該公會來函云云出自勸告之雅意與未設委員會以前辦法過然不同我華商自應急起改良以期推廣惟是積習相沿剷除匪易張會董所擬從産地入手及咨行販運各埠官廳商會一體嚴查自是根本解决查大粒靑皮蠶豆等物貴處爲出産地相應函佈即祈貴會查照辦理並希見覆爲荷 
[稅所對於增加貨稅之變通]  
　　滬上各商業因江北改釐爲稅凡江蘇各屬均加貨稅羣起恐慌均請商會代電北京大總統國務院農商財政等部請爲照舊徵稅以甦商困等情已屢紀前報兹聞上海稅務總公所高所長查悉前情以加增徵稅一事原定五月一日爲始現實行之期在卽而各商業呈部請示尚未奉批但蘇省各貨加稅以上海而論油豆餅雜糧茶葉等類增稅無幾尚易解决外惟羊毛一項所頒新稅率爲估價值百抽二較前加增尤鉅不得不稍予變通辦理故擬先行調查時價若于以便據情電呈江蘇財政廳長請示施行一面請商會轉勸各商届時照常運貨靜候辯法務使商家國稅互相兼顧而後已切勿輟業停運以顧大局而免恐慌 
[茶業開會籌議反對加稅]  
　　茶行公所因加徵貨稅問題將於五月一日實行特於前日開會由會長翁長岐及同業討論僉以我茶業自歐戰以來所受影響較之他行尤爲重大出口之貨阻滯已久存貨尚不能疏通且原徵之稅每擔已須四角八分今再加上三角二分每擔需稅八角我茶行何堪擔負惟有竭力籲懇取消前議仍照舊收以維茶巿而恤商艱云 
南北茶葉同業門莊各店以徽州帮爲多數其同業另有茶葉公所建設南巿鹽碼頭地方兹該公所司月程裕和號等因茶葉加稅一層實受直接影響故亦定於日内邀集同業開會反對加徵並因爲時已迫先由董事程伯動轉請茶行公所相助進行 
[紹興蠶汛之報告]  
　　江浙皖三省蠶汛向以浙江紹興所屬爲最早兹已將屆昨日絲繭總公所接紹興分公所來函報告該處本年蠶汛育蠶之家較昔年尤多桑葉亦極茂盛大約四月中旬即可開秤此間接函後已先預備紹屬出發事宜 
[紀靑年會二十周紀念大會]  
　　昨日（星期六）靑年會假南京路議事廳舉行二十周紀念大會下午五時許該會會員挈同家眷紛紛蒞會約千餘人本埠各當道及英法美比各國領事代表等曁各界名流亦先後蒞止車馬盈門頗形熱閙堂中飾以蒼松翠柏懸有非以役人乃役於人八字彩額秩序肅穆至六句半鐘乃振鈴開會首由音樂隊奏樂歡迎來賓入座次會長聶雲台君致歡迎詞詞畢赴宴席間由總幹事曹雪賡君述二十年來之歷史及將來之希望全國靑年協會總幹事余日章君演說上海之道德問題雜以會員合唱國歌檀香山音樂宴罷復請魯賓生君歌詩並有美或駐滬紅十字會會長哈那君及中西來賓致頌詞至十時許始由會員部幹事徐可陞君致謝詞向來賓一鞠躬散會 
[交涉署員送别朱兆莘]  
　　前駐滬交涉員新任駐美舊金山總領事朱兆莘氏由京抵滬赴美履新本埠粤人於前晚六時在廣東俱樂部設筵餞送等情已誌昨報兹悉朱君擬乘之美公司委内瑞拉號輪船即須開駛赴美故昨日交涉公署交際科陳世光等舊部員聯袂往滄洲别墅送行 
[盜匪解送護軍使署懲辦]  
　　迭次糾黨夥刧公共租界大通路潘姓家及法租界貝勒路王姓家之金珠衣飾巨贓之盜匪王錦芳陸根生業經捕獲解廨經中西官訊明以被告迭次糾黨搶劫實屬罪不容誅判解軍署嚴懲在案日昨由新閘捕房將該盜匪王錦芳陸根生押乘火車解往龍華由護軍使署派弁迎提 
[開訊木匠夫婦被人毒斃案]  
　　英租界愛多亞路一千二百七十六號門牌木匠作主夏阿虎與妻龔氏於本年三月十四號被人將砒礵暗置粥鍋内食後毒發相繼斃命當經捕房得悉將夏夫婦屍體舁入驗屍所報請公共公廨中西官驗明並將跡涉嫌疑之學徒通州人王二寶拘解公堂訊究等情已迭誌本報兹悉此案本訂於二十五號午後開審因承審員張逵卿君與義副領事羅斯君對於此案非常注意以被告年祇十七歲早喪怙恃親族俱無此次伊之師父母同時飲毒身亡被告實處嫌疑地位恐受寃不白或係受人指使案關謀命生死出入未便草率遂爲之代延柯理瑟律師到堂辯護故於二十六號午後二時半開庭研訊由捕將被告王二寶解案經張襄讞與義領羅君升座即據工部局刑事科代表牛門律師上堂陳述案情繼據被告代表柯理瑟律師到堂譯稱敝律師代表被告王二寳其案情尚未研究辯護手續亦不及預備請爲展期兩禮拜再訊中西官得供會商之下判被告還押姑准柯律師請求展期兩星期再行研訊 
[閩省新兵又將續到]  
　　此次閩省所招新兵原定招成一旅計十二營除陸續由招募地點運滬轉由海道赴閩編練成軍外尚未招足日前新濟商輪裝運赴閩者祇六百四十人現留龍華北操場尚有五百餘名聞今明日即須續到一批俟有便輪逐次運送赴閩 
[閩省電請撥濟砲彈]  
　　閩省現需用過山快砲數尊及砲彈若干故於前日由李督軍電致上海兵工廠請爲配解一面仍派軍員來滬請領以便運閩候濟軍需 
[一星期之金融調查]  
　　本月二十二號迄今本埠各外國銀行由外洋儎來大條銀祗麥加利銀行四百六十二條至出口銀洋正金滙豐麥加利中國交通等銀行裝往漢口者較前星期爲多蓋因該埠新紅茶將次上巿之故尚有華商（四川絲商）裝往重慶洋數十萬元並由滬寗火車儎往南京二十餘萬南而進口銀洋有天津與内地來洋五十萬元今將此一遇間之進出口數錄下（星期一）正金銀行裝赴漢口寳銀二十萬兩麥加利由東洋公司從新加坡運來大條銀四百六十二條（星期二）中國銀行裝往南京銀七萬兩又交通銀行亦裝去銀十四萬兩滙豐銀行裝往漢口銀二十萬兩客帮裝往四川洋二十萬元（星期三）各錢莊代客裝赴鄂省洋二十萬元（星期四五）均無（星期六）客帮從天津來洋四十萬元内地各帮運來洋十萬元滙豐銀行又裝往漢口銀二十萬兩麥加利亦裝去銀三萬餘兩 
龍洋墨洋此七天中出多進少故洋釐最高（二十三號上午）墨洋七錢二分九釐半龍洋七錢二分九釐三毫最少（二十七號）墨洋七錢二分八釐八七五龍洋七錢二分八釐半現届新蠶　上巿祗有二旬往歲各絲廠與洋商均將預備收繭現洋乃今屆不甚踴躍聞因陳絲尚未銷通　之絲價低廉業此者圖利艱難所以均持觀望態度銀拆因無大宗出欵而二十六號絲商又收進洋商貨銀三百六十七十萬故連日仍係四分至二分大條銀價自二十一號開四十八辦士二五至二十三號長七五二十五號又長二五兩次共長一辦士惟先令祗有二五之升縮二十六號各銀行雖有大宗解欵是日鎊價反攺縮二五以致一般預料鎊價必長做期貨驃金之空頭者咸受影響本月份驃金之價最高（二十六日上午）二百四十一兩二錢最小（二十三日條巿上依然不多故漲至三百零一兩較期貨驃金相去六十餘兩各銀樓飾金除恒孚仍售四十四元外其餘均四十四元五角昨爲星期六調查中外各銀行（中孚中華四明聚興誠永亨等商業儲蓄等銀行不在其内）所存銀洋曁大條銀之確數錄下麥加利存銀二百三十八萬洋二百十六萬大條一百條滙豐存銀二百八十五萬洋二百二十萬大條六條德華存銀四十六萬正金存銀三百九十八萬洋五十七萬道勝存銀三百六十三萬洋二十萬大條二百七十七條通商存銀三十萬洋六十萬東方存銀三百五十萬洋三十八萬花旗存銀一百八十三萬洋七十九萬大條四百七十七條華比存銀五十六萬洋四十三萬荷蘭存銀五十六萬洋九十九萬中國存銀一百七十七萬洋四百五十八萬臺灣存銀一百七十二萬洋九十八萬住友存銀十四萬洋十萬各錢莊存銀三百萬洋二百零五萬交通存銀六十五萬洋一百二十萬有利存銀四十萬洋十二萬中法存銀六十七萬洋二十七萬三井存銀二十一萬洋四萬三菱存銀十八萬洋十萬朝鮮存銀五十四萬洋四萬總計存銀二千九百三十三萬洋一千七百八十萬大條銀八百五十七條較二十號少存銀七十萬兩多存洋十七萬元大條銀除鎔化寳銀之外尚多存一百條 
[查獲無線電機之結束]  
　　華童公學學生奚福康因於墓旁空屋内裝設無線電機由護軍使署查獲將墳丁富瑞華拘押並催傳奚福康到案訊問等情已屢詳前報兹悉此案已由護軍使署軍法課審訊查得奚福康澳門人葡萄牙籍年二十六歲此項無線電機實係研究電學起見並無别情由鄧課長呈准盧使以該生年幼無知從寛免究電機没收墳丁富瑞華開釋完案 
[敵僑由潯抵滬之安揷]  
　　上海縣沈知事昨接省公署電飭略謂有德僑伯比氏等二人由九江乘老寗紹商輪來滬請即派員前往接洽妥爲安揷等因沈知事立派警察事務所偵探馳赴滬南寗紹碼頭老寗紹輪船將該兩敵僑行李檢查一過並護送至怡和碼頭某顔料廠安揷 
[威金森律師來華]  
　　英國皇家律師威金森君近由本國來華聞今日可以抵滬且携眷屬同行云 
[運輸公會改選職員]  
　　滬寗鐵路運輸公會定章每年改選職員一次自上年春間成立以來已届一載照章自應改選職員前日特邀集全體會員到會投票選舉當場揭曉後即由會將新舉正副會長及議董銜名通告全體會員查照通告如下本會自成立以來巳屆一載正副主任及代表等均到會當場投票計共二十一權開票時洪君少　得十八票當選爲正會長何君秉香得十六票楊君振興得十票當選爲副會長朱君亮臣得七票當選爲評議長其餘公推顧炳生何耀珊浦澄熙尹琴生王勗甫張樹棠周貫章孫梅旭陳雲卿倪文卿胡潤齋李幼靑汪澤如何勝之俞子明錢公貴孫少卿孫瑞康葉瑞徵朱銘新胡銘侯金麟臣爲本會議董除通知各公司外請爲查照 
 
 

Page 11

 
 
[無試騐敎員審查體格續誌]  
　　縣署假公共體育場舉行檢查無試驗各敎員之體格業於前日關始已誌昨報昨日仍在公共體育場續行檢查上午九時起由各股主任分任檢查至下午五時止計報到受檢查者六十人又女敎員六人其有未到之朱應銜陸世蘋歲元良楊洪鈞陸衍文周佐時朱昌麟沈祖鎬蔡景濱祁祖雄張益年蔣清鏡黄振聲周競朱孔長張書笏包揚淸唐季薇陳鑫生方存愼倪鍾濠張實銘江維明王維尹朱實璜金承廉蔡經世嚴祖勛王沈逸芳沈鈞鄭培英等三十一人聞縣知事定於五月三日請檢查云 
[照錄緝私統令之通令]  
　　兩浙蘇屬緝私宋統領昨日通令所轄各營云照得鹽稅爲國家歲入一大宗近年迭奉鹽務署修改鹽法頒告新章無非望各行省裕課增稅起見按浙岸一方面産銷地點曁駐巡防段毘連蘇皖贛各境界廣袤綿長水多陸少巡緝最爲不易以部令籌議實行鹽巡劃分之案遴派統領分轄緝務有浙屬蘇屬之名稱誠爲鞭長莫及不得不分縮小範圍責任始無旁貸本統領前奉部令轉奉大總統批令派由長蘆調充蘇屬緝私統領蒞事以來瞬逾一月惟前津甸創辦經營幸獲成績兹來滬瀆承乏總令尚勞諮詢維南北情形逈不相侔而整頓緝私力求實效同歸一轍查近來國家蓄養兵警實因引商課稅不惜籌撥鉅費每遇充公充賞之欵尤多方獎勵用意定章良稱美備旣欲緝務之勤勞并求官銷之便利凡在本部防隊人等應如何振刷精神認眞巡緝以仰副公家艱難締造之苦心乃訪聞各營往往有包庇私販串同賄放等情弊本統領此次按段各防境就地體察深悉蘇屬鹽務之積弊已成習慣若不亟圖更張以後江河日下安見起色自此通令之後各該團營務宜恪守功令一洗從前腐陋奮迅維新必保障與取締並行斯國計民生交受其利不貽人以口實方足盡吾軍人完全之責任本統領有厚望焉 
[江南中學參列運動之預賽]  
　　江南中學監學徐紉蓀以下禮拜六梵航渡約翰大學舉行運動大會凡具有中學程度各校學生均得參列比賽故昨日上午徐君在該校各生中挑選一百五人假公共體育場舉行預賽於午後一時半起至四時止凡各項運動如跳高跳遠賽跑擲鐵球等俱以乙組生吳去非爲優經徐君預製緞質優勝旗一方給獎其次亦分别與獎並勗以勉詞而散 
[敎員學生來滬參觀]  
　　淸江浦江蘇省立第七師範學校敎員丁作則等率領該校四年級畢業生三十七人又蕭縣縣視學孟昭潛偕學務委員十三人同於二十五日來滬假寓縣敎育會公共體育場即於昨日始偕至省立第二師範附屬小學學校曁縣立第一高小及巿立和安萬竹各學校參觀三日定今日赴寳山路參觀商務書館印刷所並擬明日起程赴杭參觀云 
[靑年會續講印度宗敎風俗]  
　　今晚七時半靑年會德育演講會仍請西門思演講印度宗敎及其習俗西門君寓印有年於印度風俗及各種階級無不考查詳悉欲聽講者均可前往母需場劵也 
[洞庭東山旅滬同鄉會今日開會]  
　　洞庭東山旅滬同鄉會因選舉職董並義塜問題昨致各同鄉函云敬啓者因簽到董事尚未舉出兹定四月二十八號（即今日）准下午三時在平橋路本會開會舉定履行並議决三善堂購買義塜地進行問題務請大駕於是日下午準時蒞臨云云 
[演戲籌欵之糾葛]  
　　謝洪元姜仰山等前以創辦學堂爲由向南巿鳳鳴舞臺王祝三劉海靑等訂立合同定期演戲籌欵作爲該學堂開辦經費詎届時雙方各有異言王劉即以謝姜違背契約等詞控經淞滬警察廳要求賠償損失徐廳長准詞飭傳謝姜到案發交司法科研訊謝稱此案全係民事性質不屬警察範圍之内警廳無受理之必要應送司法衙門審訊等語問官即判謝押候限交洋一百六十元在案謝奉判不服遣家屬投地方審判廳具詞控訴王祝三劉海靑違背合同以致臨時損失洋一百數十元請求提訊陸廳長准詞於昨備文飭吏詣警察廳禀明前情當將謝帶回並傳王劉等到廳解案請究下午經陳同壽推事官開第三庭審理良久兩造供詞各執問官判令退去候查明再核 
[僞土騙錢案引渡後之訊問]  
　　北四川路外國酒店主洋人强可前被徐生道偕證榮炳永等以僞土騙洋等詞控經公共公堂訊供之下判將强可交警廳偵探帶回解送警廳訊辦等情已紀昨報昨午該廳將此案發交司法科員提案研訊强可供多推諉問官判將强可留候飭傳原告徐生道等到案再行訊辦 
[不付存欵之辯論]  
　　傳爾慶控浦東永泰布米莊主朱煥章不付沈維善存欵本利洋五百數十元一案前經地審廳審理各執判候再審在案前日下午經陳推事官開第一庭研訊傳爾慶投稱沈維善虧欠商人銀二千兩控案之後沈保出不理嗣將永泰存摺一扣計存欵洋五百元由伊母沈張氏交給今向朱索欵不付控求究追朱供稱此項存欵已於民國四年間由伊母取去立有筆據當時聲明存摺作廢是實又據兩造所延律師初則出庭辯護良久問官即諭辯論終結聰候宣判朱仍交原保候示 
[諭飭崗警注意攤户]  
　　滬南工巡捐局長姚石蓀訂於五月一日爲始實行徵收各項　捐曾經函請淞滬警察各區署所調查攤基並出布告在案兹姚局長以徵收之期在即誠恐届時各攤仍有違抗情事故又預函淞滬警察廳長請爲通令所屬轉諭各崗警至期將各該轄境以内所有現設攤户注意調查是否納捐領照如有漏捐故違者應傳令赴局繳捐領取執照方准設攤營業 
[股東虧欵潛逃之追究]  
　　無錫新寶成銀樓股東林時生陳澤初鄭友松前投法公堂控稱被股東李茂齋用虧巨欵察悉後逃避來申匿跡法界求請提追飭提去後李避往他處無從提案林時生又查得法界内福和德和兩銀樓李茂齋均有股份又控經無錫縣移文法公廨請爲就近追繳並由林延賚美律師代表一切中西讞員准即飭傳該銀樓經理到案候訊兩銀樓延逖百克律師代表稱德和銀樓李茂齋實有股份七股每股三百元共計二千一百元惟被李已陸續借宕欵項除去股本外李尚須找還德和銀一千餘元至福和銀樓李亦有股份四股每股銀四百兩連及附股四股共計股本銀三千二百兩除去歷年虧耗及李宕用等洋外祗餘銀一千一百餘兩是實中西官判候商明核奪 
[調查債務人産業]  
　　曹阿六延代表佑尼干帮辦羅斯律師在英公廨民事科控沈雲祥不還欠欵由廨訊判被告管押限繳在案兹因沈挺押不理故前日午後又由公廨提訊據原告代表律師上堂譯稱被告沈雲祥故意挺押不理查得被告竇山縣轄境大場鎭有田地屋産要求訊追質之沈雲祥供稱所有田産均已售轄請求釋出料理俞襄讞得供商諸英領白君判被告還押候飭探調查被告有無産業復訊再核 
[欠欵照數還洋]  
　　粤人林梓庭被同鄉婦人麥吳氏延代表律師在公共公廨控不理欠欵洋八百元前日午後由廨飭傳人證到案經俞襄讞會同英白副領事研訊先由原告麥吳氏代表律師上堂陳述案情請追繼據見證崔通堯投案證明當時糾葛詰之被告林梓庭亦延代表律師到堂譯稱是案原告理由尚欠充分應請將案註銷原告代表律師聞之起而聲稱被告律師以證據不足要求銷案一實敝律師極端反對此案巳由見證質明無推翻之理由事已屬層務懇堂上明斷中西官核供會商之下判着林梓庭照原告控數還洋並擔負堂費此判 
[木價交保限繳]  
　　朱桂生投法公堂控稱木作主丁新奎前托商人代賒木料計銀十六兩七錢向索不還求請訊追丁稱朱前僱商人作内工匠工作共計工價一百餘元除收外被欠二十四元照商人核算朱桂生尚須找還商人洋十餘元亦求訊追朱又稱商人僱丁工作之工價銀均已付淸有丁收條爲憑呈鑒聶讞員察閱屬實判丁交保限繳 
[欠房租生財作抵]  
　　普愛堂收租人昨至法公堂控被房客劉萬興虧欠租洋五十四元日前劉忽避匿棄下什物報經捕房前往檢點所值無幾求請核示中西官判暫將生財作抵俟被告出面准予扭案訊追 
[騙案被告在押巳久]  
　　福建人林斯銘與陳信美於西曆一千九百十七年在日本地方向某日人騙取值銀一萬兩貨物潛逃來滬經該日人電請駐滬白本領事署轉請虹口捕房飭探王金茂與日探中井及一百六十五號西探堯克將林陳二人先後拘解公共公堂訊判各交二千兩人銀並保候原告到堂質訊因林無保迄今收押在案兹因該被告等在押已將一年故於昨晨由捕將被告林斯銘解案請示經關讞員會　日副領事林出君訊悉前情判林仍交捕房帶回候下禮拜六再訊 
[裱畫店債務了淸完案]  
　　國華堂裱畫店主董樂山前因虧欠各號往來貨欵洋一千七百數十元經各債權人控經地方審判廳訊供判决因延不履行諭將國華堂發封備抵在案兹悉董樂山已央人向原告和解了結到案求消經陸審廳長核准將董樂山開釋所有前項吊存各色書畫一併發還 
[保人交保代了借欵]  
　　唐秋濤控張琴生爲周子安擔保虧欠洋二百六十元經審判廳訊供收押限交不理前日下午又由屠推事官提案研訊張供周子安現逃漢口伊家薄有田産請爲追究唐投案求追問官謂唐曰張在押已逾半年現將其交保出外限令料理唐允之問官遂判將張交保限一月淸理理明之後查明周之業産來案禀明本廳代爾執行可也 
[諭限保人交人]  
　　陸伯林在英公廨控朱子温不理擔保婦人林老四借欵一案前日經李襄讞與義領羅君訊據原告代表萬伯良律師上堂陳述案情並稱被告林老四旣不到案則保人朱子温應負完全責任求請究追而朱亦延律師到堂代辯中西官得供判朱限於一禮拜内將被告林老四交案否則看照原告控數賠償違千未便 
[押店收贓不報之科罰]  
　　雲南路六十三號門牌押店主鄭老五天潼路六百號門牌押店夥林可人又六百十二號押店夥郭兩初又浙江路五百八十六號門牌押店夥陳小弟等均因收質太平洋行失竊之金戒手表等物匿不報捕被公共租界總巡捕房西探目海明惠查悉吊出原贓請廨出單於昨將鄭老五等分别傳至公堂先由中西探上堂禀明前情請究質之被告等同延律師到堂代辯中西官得供以被告不應匿不報捕違章判各罰洋十元充公以儆贓給原告領去 
[警廳招領迷路小孩]  
　　淞滬警察廳昨發傅單云爲招領事案據一區三分駐所呈稱本月二十二日夜十二鐘由小南門第十守望查見迷路男孩一名帶所詢問該孩姓名住址均不能說查該孩年約七八歲劉海頭面圓身穿破藍布棉袄藍布單褲赤足留所數日迄無人領理合送請鑒核等情復據二區一分駐所單送迷路女孩周阿瑞一口訊據周阿瑞供稱十一歲瀏河人家離瀏河二里父母早亡依兄嫂度日兄名玉芙小名阿榮種田小阿哥阿二在上海作木匠昨日因與嫂梳頭口角逃至南翔住天主敎堂一夜今早同該堂婦人乘火車到申分手後尋在上海開紅木作之親眷蒲阿榮不遇又不知回家路徑等語各等情據此除送新普育堂暫爲留養外爲此通傳招領仰各該迷孩家屬前往認明來廳具領可也此傳 
[舊靑浦男孩待領]  
　　閘北四區崗警前日查見迷路男孩唐阿才一名當卽帶署經余警正訊問據供年十四歲靑浦縣黄渡西南舊靑浦人隨父來滬在途失散父名唐四福云云余警正判交慈善團留養侯屬認領 
[尋獲逃女]  
揚州人周振昌之女已嫁嚴姓爲妻前年由原籍私逃來滬與同鄉丁寳英姘識賃居閘北王家宅地方前日被周偵悉鳴警將一干人拘解五區二分所經牛警佐提訊一過判送司法科移請地檢廳懲究 
[被拐女子迭遭困厄]  
　　宿遷女子孟小羣在原籍時被拐匪田永德誘拐至家認爲己女許與該處杜四爲室曾得聘禮洋十餘元未及過門忽又携帶來滬價賣與北火車站某姓爲婢因被凌虐乘間逃出至閘北四區二分所控訴前情經趙警佐訊得田永德匿跡所在當將田拘獲連同孟女解送司法科訊究 
[逃妾歸案訊辦]  
　　法租界鄭家木橋季吾氏烟膏店主潮州人范季吾之第四妾蔣氏因遭夫凌虐並逼令改嫁不從逃入英租界濟良所解經公共公堂訊供各情已誌本報昨晨由濟良所將氏解廨復訊面法捕房派探投案禀稱本案發生地點係在法租界要求移提歸案訊奪經王襄讞得供商之義領羅君判范蔣氏准交法包探帶回歸案訊辦 
[妓女欠欵被控]  
　　婦人張盛氏延萬伯良羅斯兩律師在公共公廨控妓女情鍾（即老六）不理借洋一千元前日經中西官提訊據原告代表律師上堂譯明案情請追被告情鍾不到僅由代表梅吉言律師到堂聲稱今日被告因事離滬要求展期再訊問官得供判候展期一禮拜再訊 
[原告不到將案註銷]  
　　陳錫記在英公廨控西洋樓菜館股東張貴全沈永生不付修理房屋工料洋一千三百餘元等情昨晨由廨集訊原告臨訊不到被告代表朱斯芾律師上堂譯稱原告臨訊不到應請堂上將案註銷李襄讞商之義領事維君判准朱律師之請求將案註銷 
[小西崽藏匿支單]  
　　四川路四十九號門牌日商三井洋行内小西崽徐阿榮於本月四號將洋東簽字之支單銀八千一百四十七兩六錢四分藏匿經該洋東察出控由總巡捕房派探周志仁將徐拘獲昨晨傳同見證虞德豐將徐解送公堂經關讞員會同日領林出君訊供之下判徐押候下禮拜查傳其父到案再行訊核 
[竊案查明再訊]  
　　嘉定人胡阿根本邑人張阿毛寶山人蕭阿寶先後行竊海寗路二千七百六十一號張茂生家自鳴鐘香爐燭扦及南翔鎭韓子臣家棉被假手鎗等各物匿居海寗路一千七百六十二號門牌張梅根家被包探奚德安金福壽偵知禀明捕頭協同九十八號西探將胡張蕭三人連同收贓之張梅根一併拘獲昨解公共公堂請究經中日官訊據中西包探禀明前情判下禮拜六查明復訊再行核辦 
[竊犯分别判押]  
　　李紅節劉開渭與劣孩宋有連於前日在揚子碼頭八幡丸輪船上串竊螺絲釘等各物消贓與彭元生被探周小弟將李劉宋彭四人一併查獲昨晨併解公共公堂請究經中日官訊供之下判李劉各押西牢二月宋送改良所習藝一年收贓之彭元生因無確實證據從寛斥釋 
[茶館聚賭抽頭]  
　　北四川路一千六百三十號門牌某茶館主甬人顧阿桃近因容留外人在内聚賭抽頭被一百九十二號華捕查見以其違章當將賭具帶入捕房禀明捕頭請廨出單將顧傳案訊懲 
[汚水傾倒馬路]  
　　北四川路四號門牌寳泰酒店主顔阿寳因將汚水傾倒於馬路被六百三十二號華捕查見以其有碍衛生回禀捕頭請廨出單傳究 
[淞滬警察廳批示三則]  
　　于華在禀批案經咨請泗陽縣查明復奪未據准復前來未便即予保釋所請着母庸議此批 
喬亮　禀批據呈巳悉查離婚爲人事訴訟範圍不屬於警察職權之内况來呈請求立案亦未據抄呈筆據所請未便照准此批 
唐阿羣禀批案屬細微且經警所訊明判决未便再生異議所請着母庸議此批 
更正本月廿二日報載開除女生之醜行一則兹查戴新寶十三歲下學期進女校　書十五歲上學期因患病出校並無開除事實此次因有住居召稼樓巿東之沈皓星妻沈申氏聽信讒言至戴家門前指名辱駡以致扭毆受傷涉訟業經南滙縣杜知事傳集訊斷沈申氏前往滋擾本有不合應責成其夫沈皓星以香燭鞭砲服禮判决完案實無醜行之可言用特據情更正以昭實在 
來件 
[王豐鎬等呈請嚴查選民册文]  
　　具呈公民王豐鎬錢鼎蔡倪培爲濫造選民簿册請爲嚴查以重選政事竊維立國之精神在乎議會而議員之良否端在選民苟選民有冒監之嫌斯議士乏賢明之選是以資格之讕查貴乎眞確而詐欺之登載首犯刑章從未聞辦理初選調查希圖多得當選名額而將選民數目任意增加者也乃聞本届各縣所報選民阜寗有二十五萬江都二十九萬九千泰興十四萬三千蕭縣九萬五千淮安九萬較諸上届有增至二三倍者有增加至四五倍者（阜寗上届選民總數爲六萬二千七百八十六人江都上屆選民總數爲十萬五千九百三十八人泰興上届選民總數爲五萬五千三百六十七人蕭縣上届選民總數爲三萬七千九十八人淮安上屆選民總數爲二萬四千五百十五人）荒謬離奇實出情理之外曾亦思選民資格大部分在年納直接稅額二元以上今試以各縣之直接稅額銀米兩項折洋計算以作選民額數雖不能謂爲精密角即此一端相差巳至於此極則其他可知查江都全年直接稅額米銀合洋共二十萬三千八百八元泰興全年直接稅額米銀合洋七萬一百二十三元蕭縣全年直接稅額米銀合洋十二萬九百四十八元淮安全年直接稅額米銀合洋十三萬二千九十五元阜寗全年直接稅額米銀合洋七萬三千六百六十六元但納稅之人有在二元以上者有不及二元者以全縣之稅額計之面每人之確在二元以上者實不及五分之一（如縣有一萬稅額而納二元者不及二千人是也）今爲計算之便即以平均二元計之則阜寗僅得三萬六千八百三十三人江都僅得十萬一千九百四人泰興僅得三萬五千六十一人蕭縣僅得六萬四百七十四人淮安僅得六萬六千四十七人合計上述各縣現報之數竟多出八十六萬二千餘人而謂比多之數盡屬財産敎育等項資格有是理乎則其濫造選民名簿固已不問可知矣各縣知事均有監督選政之責乃竟聽其虚造不爲糾正不第玩忽公令抑且貽害於國本前途長此以往繼長增高則選民册籍將超過人口總數矣應請省長嚴飭查究核實造册并請於各項資格之中密派幹員按册抽晒則庶幾此種弊竇可以絶跡再參衆選舉爲期又届雖選民之數目未聞而浮報之弊恐亦維免又應請一併嚴查則選政幸甚國家幸甚謹呈江蘇省長雜評二 
[江寛之慘劇（訥）]  
　　普濟撞沉之慘劇僅閱三四月耳而今又有江寛之變何我商旅之多厄運也此次之變道遠未詳究因何而撞沉溺斃者或言千餘或言數百侒幾何耶撞之者或言楚泰或言楚材究誰艦耶嗚呼果爲此兩艦者是我國人竭誠以生命歡迎段之南下也亦可憐矣哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[典業夥友之弊] [  仙潭居士]  
　　典舗之設本以周人之急濟人之貧以物質銀雖取有子息亦不過供稅用之開銷夥友之薪俸顧全成本而已局外人知其必無欺詐行爲咸稱慈善事業焉抑不知司其事者匠心思想施用翻雲覆雨之術以飽私囊此中弊竇雖有離婁之明亦難察其萬一也其弊維何爰舉中下 
（一）取巧利息之制無論城區巿鎭所設之典按月一分八釐或二分收取者即滿期（截止取贖之期）亦有十八個月或十二個月限止者均有定例存案官廳人人盡知公理昭然本無弊隙惟其起息有月放五天之通例（如質一月零五天作一個月納息倘逾至六天則作兩個月納息）以恤貧民之困艱而不知司事人之弊出矣譬如正月三十日質洋十元至三月初五日來承贖屈指計之却是一個月另五天適在進退交界之際照例算收一月之息質户只須二角息洋（以二分利合之）乃必算其四角其實一月之息交入内賬其又一月之息充入私囊故該業中人稱其名曰打老虎（亦稱巧日）且日有數起總計不下十元而典櫃（每櫃用一朝奉）設五則五人分之設六則六人分之以爲應得之利也此等弊混局外人安得而知之 
（二）讓息讓息之例有二江浙各屬間或施之非典業之通例也一如質棉被乃有撫卹之例凡質本二元以下可讓其息（如二分起息改讓一分收之）是亦貧民應沾之惠而不知若輩每遇棉被典質不上不下百計敷衍必使質洋二元預爲後日取贖時之沾利也及至取贖時照例二元儘可輕收其息而若輩必照二分算取將應讓之息收充私囊對上則言二元以下皆讓息對主顧言則曰二元起須不讓矣於是無有能知之者一每至冬季自冬至日起除夕止凡典質棉衣於北期内取贖者亦有讓利讓利與否維視典票上有無絮字爲標準（凡質有棉衣票上必書絮字其狀如票字）而若輩遇此故意不認絮字照常收息爲主顧者莫明其妙必受其欺而一半之息則落朝奉之腰囊矣（嗚呼始發明此例者誠慈善心腸也而爲朝奉者百端舞弊不已喪盡道德乎（未完） 
家庭常識 
[治脚氣法] [  凌其祥] 　　 
以陳葫蘆生薑及麥柴適量入水煎沸盛桶中先薰後洗凡五六次卽愈 
[自製洋綠] [  伊誰] 　　 
將硫酸銅與亞砒酸置於一器皿内將煑沸之水冲入該器内復加以稀薄之輕養化錳數滴混合攪匀卽成美觀鮮綠色之洋綠溶液可旋將意欲染之物投入該溶液内浸至該物上色卽可撈起惟染時須要底與面時常翻轉以免不匀之患而方可得全件顔色劃一巿上所售之洋花紙間有鮮綠色者多用上紙黏貼牆壁雖屬雅觀而不知實滋隠害若或日夕磨擦或年久不更致綠料脫落飄散室中人因之而呼吸傳入胃臟於人實大有損雖爲數無多究爲有毒之物故並錄之至欲悉此紙是否含有砒料可照下法試騐之法將含砒之染料平鋪磁質盤内使有顔色之面向上加水與紙面平旋加入輕養化錳二三滴暫待片時再將少數硝酸銀之結晶體墜落紙上若紙内含有砒則盤内硝酸銀之四週必起黄色殿環繞至其理由則因洋綠能溶解於輕養化錳液内遇硝酸銀則成不能消之亞砒酸銀故發生黄澱現狀 
工業須知 
[亞麻之栽培及製造法（七）] [  張靜生]  
　　（四）精練法亞麻纎維所含不純物較木棉尤多往往至全量十分之三故非以鹻液煑沸數回不能全行除去然亞麻耐鹻及酸類之性較木棉弱故處理時當更加注意爲要所用藥品不可不用少量且稀薄者如亞麻纎維百兩宜以含炭酸鈉十兩之溶液共入密閉釜中煑沸三四小時後以水洗之然後再施漂白之手續 
又法先將亞麻置密閉器内以水浸漬一夜次將亞麻入０２５０％之苛性曹逹溶液中煑六小時後用淸水煑沸二小時然後取三時間取出以攝氏五十度之温水洗滌二次以待漂白或以熱水洗二次後入於ＡＵＴＯＥＩＯＶＥ中在攝氏一百二十五度用水煑一小時半再用五氣壓之水蒸汽處理一小時半冷却之 
（五）漂白法亞麻之行精練即爲漂白之預備漂白之手續先製０．１５％曹逹溶液（對於所用亞麻之量）取此溶液１０％入於盛亞麻之器中煑沸半時間以温水洗滌二次乾燥之後用稀薄漂白溶液ＴＩＶ　處理三小時再以稀薄酸液處理之終用淸水洗滌數次即得或用水２２５Ｏ　Ｏ肥皂４．５ＧＲＳＢＥＮＺＯＩ１４Ｏ之溶液將亞麻納入煑沸二時間後注意洗滌之（但煑沸器宜設冷却裝置以防ＢＥＮＺＯＩ揮發）俟亞蔴乾燥後用稀薄次亞鹽素酸鈉溶液（ＴＷ１－２以下）漂白用稀薄酸液處理之 
又法亞麻繊維已經精練之後即浸於泰爾特表半度之漂白液中一時間引出以水洗之再浸於泰爾特表一度至二度之硫酸液中再以水洗之此法亦稱半曬法爲預備染色所用若欲純白不可不依法重復施行數回然此時最易使纎維性質脆弱故宜將通常半曬之亞麻維纎以水煑沸後鋪於草地上使觸日光及露此工程接續一星期即可逹色呈純白之目的是稱野曬法（未完） 
集益錄 
[第一百問] [  振回]  
　　包車及自由前之電石燈光明可愛然電石係舶來品故爲價頗昻其原料如何化合及製造之手續敢乞海内工業實騐家不吝珠玉賜敎以便國人仿製聊塞漏巵 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
卷下第四十一章（一） 
卡登佇立街心惘惘不知所至仰望天色已入昏暮若往監獄爲時猶早而泰爾生銀行之約須在晚間九時因思不如往聖安東街探竇瑪齊夫婦消息或有營救之策且使巴黎之人知有卡登者其面貌與湯訥相同則於吾謀亦不爲無濟念决遂折而東於時街頭跡舞之人尚未散去卡登鄙之則俯首而行逕至聖安東街知竇瑪齊之酒肆設在街角故不難覔待入門狀殊冷落蓋近來共和國民方忙碌於斷頭台下以觀快　之劇故飲酒者轉不如喋血之多矣酒櫃之後則竇瑪齊夫婦方對坐更有兩客則夾克三及復仇之女神也卡登初不之顧但入座呼酒四人聞聲皆廻視見卡登之面陡然一驚相顧微哂曰此何其肖也馬丹且下櫃自近卡登兩目灼灼然更不轉瞬問曰客將何需卡登曰酒耳言時操法語而故意格磔其聲馬丹疑乃微釋即曰客英人乎卡登曰然也馬丹乃親到櫃後取酒顧竇瑪齊曰國民此人直與湯訥同出一型汝不信試往觀之竇瑪齊果自取酒以奉卡登因曰客晚安卡登固識竇瑪齊者然故作不解曰朋友汝頃何言竇瑪齊曰吾言願客晚安也卡登曰然則吾亦祝主人晚安言時遂舉其酒曰美哉此酒吾爲汝共和　罄此一盞言時一吸立乾竇瑪齊乃返櫃背顧其妻曰果微肖然然字未出而馬丹已厲聲曰直甚似也何止於肖夾克三笑曰女國民以心恨其人乃見相似之人亦復無端而怒矣卡登知二人言及湯訥遂故取報紙讀之而耳則竊聽其言但聞馬丹怍恨聲曰夾克當知吾與若人乃有不共戴天之仇故吾之心恨不立時見其頭落夾克三曰馬丹言然吾亦有同情焉吾意直宜斬草而除根竄瑪齊曰天下之事寕有止境然吾以爲此仇旣復入何必株累其他馬丹曰咄此語乃出而口耶天下之事有始必有終豈有一旦中止之理竇瑪齊曰然則汝意將如何馬丹忿然曰滅其種而止耳（未完） 
 
 
 

Page 15

 
 
   
 
 

Page 16

 
 
   
 
