# 1917 - 320 - 4916086

 

Page 1

 
 
   
 
 

Page 2

 
 
時評 
[内閣之交替（冷）]  
　　今日内閣確己交替矣交者何人段氏是也替者何人汪氏是也然而不久又將交替交者何人汪氏是也替者何人王氏是也 
　　然則今日之所謂交替者不過交一方面之事耳替則雖爲汪氏而實非汪氏也迨至日後始再行替一方面之事汪氏再以人所交者轉交於人耳中國此次内閣交替之情形蓋係如此 
　　内閣交替如此其曲折可謂多矣雖然苟能循此曲折而行勿别生枝節己屬直截者矣 
專電 
　　北京電段祺瑞免職令下汪大夑以外長兼代王士珍堅不肯直接繼任陸徵祥亦不允過渡段乃託梁商汪暫兼汪以欲爲段課解脱不可無過肩之人否則大家均有欲行不得之苦遂力疾承諾凡段内閣閣員之辭職者如湯如林皆將由汪一手副署（二十三日下午四鐘） 
　　北京電王陸皆不願代總理遂商汪外長暫兼命令今日一時半始發表（二十三下午六鐘） 
　　北京電公府並未設統率辦事處汪外長僅兼一星期馮仍與王商繼任（二十三日下午六鐘） 
 
 

Page 3

 
 
　　北京電組閣事確屬王明晚可發表（二十三日下午八鐘） 
　　北京電汪外長約定看印七日命令送來副署（二十三日下午六鐘） 
　　北京電汪請免本兼職呈己上 
　　（二十三日下午八鐘） 
北京電王士珍准明日接陸部 
任（二十三日下午八鐘） 
　　北京電津派今日假法界開會奉直魯蚌均派代表預議卸任某次長亦應召往）二十三日下午六鐘（ 
　　北京電段飭部備赴津專車擬在津安頓眷屬即赴日遊歷　　（二十三日下午六鐘） 
　　北京電府遣蕭中將等率各級軍官赴湘查辦第八師二十師兼事改編各給旅費萬元 
　　（二十三日下午六鐘） 
　　北京電公府居仁堂開會决議先固守岳再復長沙以促和議 
　　（二十三日下午六鐘） 
　　北京電馮電詰黔督黔軍在川何以仍進不退限兩日内查復　　（二十三日下午四鐘） 
　　北京電倪嗣冲張懷芝楊善德尚有主戰之電係出於段閣未倒前（二十三日下午六鐘） 
　　北京電馮徵集和戰之通電昨晚止復到己五十餘起其中主和者五分之三主戰者僅五之二奉魯皖浙閩五督及滬盧均主戰倪電告援湘安武軍退守贛西（二十三日下午一鐘） 
　　北京電英公使昨上午訪各使名爲尋常訪問内容聞商中國問題將共同勸告息兵調停 
　　（二十三日下午六鐘） 
　　北京電此間聞　方己開始與李純交換調停意見 
　　（二十三日下午六鐘） 
　　北京電王占元係爲防守司令 
並不討湘（二十三日下午六鐘） 
　　北京電段倒後四督軍又有言前電非本意者在欲保鄂贛等地位（二十三日下午六鐘） 
　　北京電張懷芝倪嗣冲徐樹錚等派人在天津會議輿論甚注意國議己停（二十三日下午六鐘） 
　　北京電孫洪伊有代表來京　 
　　（二十三日下午六鐘） 
　　北京電贛督又來電取消巧電 
　　（二十三日下午四鐘） 
　　北京電内務田文烈不就徐世昌舉錢能訓（二十三日下午四鐘） 
　　北京電探報陳炳焜抵梧 
　　（二十三日下午八鐘） 
外電 
　　香港電香港立法會通過决議案如下本會因中國直隸省水災廣大欲向中政府表示同情故决議以十萬元爲賑災之助欵 
　　（二十六日） 
　　東京電國際新聞社得可恃消息謂俄國自開戰以來發行不兌換之紙幣己逹一萬五千兆布革命政府亦發行紙幣其額略與上同今仍每月發一千二百兆盧布之紙幣（二十二日） 
　　以上路透電 
　　北京電汪大燮於今日下午辭總理兼外交總長之戰如前電所述任王士珍爲總理之命令於今 
明日中可發表（二十三日） 
　　南京電陸榮廷派代表龔政來甯再告李督軍曰西南方面余當自行調停願我公以民意正義爲重毫不曲從中央（二十三日） 
　　北京電昨日下午三時財政總長梁啓超水災善後督辦熊希齡與日本銀行圑代表中日實業公司總裁李士緯將直隸水災善後借欵蓋印其條件如下借欵數目日金五百萬元償還期限二年年利七釐以山東山西兩省常關税爲抵押（二十三日） 
　　北京電據某要人語云曹汝霖劉冠雄張國淦三人因黨派關係撤回辭呈無論何人組織新内閣此三人必留任（二十三日） 
　　北京電孫洪伊之代表某氏今日謁總統面述孫氏意如允下列爾條件孫願自任魯仲連調和時局一恢復舊國會二組織南北混合内閣（二十三日） 
　　北京電昨日發表命令准段祺瑞辭職令汪大夑暫兼代總理准梁啓超告假部務命次長李思浩代理（二十三日） 
　　北京電傅聞目下馮河間之對西南政策至少須俟克復長沙後再提和議蓋欲力圖挽回湘省北軍之勢力也（二十三日） 
北京電昨日唐繼堯電中央要求黎黃陂復職此間人士於黎黃陂之復職己認爲不成問題（二十三日） 
　　漢口電長沙來電云現在佔領長沙之舊湖南第一師師長趙恒惕因英美日三國領事之警告特以舊湖南警察兵任長沙之防務且將己解除武裝之北兵約五千名遷出城外拘留嚴加監視（二十三日） 
　　以上東方通信社電 
戰電 
　　倫敦電今晚海格將軍報稱今日英軍在坎白萊西面及西南面於大雨中得重要之進步所俘之敵現己點見兵士八千人軍官一百八十員英軍於某地點進至德軍陣線後五英里有餘（二十一日） 
　　倫敦電俄國官場無線電云俄國工軍代表會諭令人民代表會佔取權力向各交戰國提出立即停戰以便議和之議俟人民代表會在各重要區域勢力稳固後此議即須提出今草議己通告駐俄各恊約國之公使並諭俄軍總司令立向敵軍司令提議停戰議和隨時電陳議和情形惟和局草約須俟代表會核准後方可簽字此項公文由會　里甯外交總長特羅資基及其他三人署名發出　　（二十一日） 
　　俄京電紅旗衛隊與白旗衛隊己在英堡地方開始互戰鐵路己斷白魯細洛夫將軍在莫斯科爲汽車撞倒輾斷一脚（二十一日） 
　　倫敦電猶太戰地公報云乍法以北戰局未變耶路撒冷西面六英里及西北面五英里之兩處地方己爲英軍佔領（二十一日） 
　　倫敦電外務大臣貝爾福今日在下院聲稱中國己以對於美日恊約之宣言原文照會英國余不知此項宣言作爲中國不承認恊約之解英政府未有理由可預科中國與他國間將因此發生何種困難 
　　（二十一日） 
　　倫敦電海軍部稱上星期中商船駛入英國口岸者二千五百三十一艘駛出者二千四百六十三艘被沉之船在一千六百噸以上者十艘不及一千六百噸者七艘被擊而未中者二艘（二十一日） 
要聞一 
[字林報論北京政局]  
　　字林報十九日北京通訊云北京形勢現仍混沌業啓超與湯化龍己切實辭職其他進步黨閣員如司法教育外交諸總長亦將繼起辭職但當道仍極力挽留諭令湘中北軍復取攻勢之命令不過爲武人希圖保全顔面之拙謀長沙己爲南軍所有北軍秩序全亂己退往岳州北軍總司令兼代理督軍之王汝賢亦遁出長沙故此種命令可謂毫無意思入湘軍隊多係北軍之精鋭今竟棄甲而走其故則以北軍與其司令皆不願與南軍交綏也情勢如此總理之威力似己消滅無遺面總理之政策亦復失敗乃總理戀棧如故誠不能令人明其理由矣進步黨閣員果皆辭職則内閣僅餘段祺瑞劉冠雄及與日人借欵有密切關係而引起激烈抨繫之曹汝霖三人而己今日英文京報載稱段之不去乃日使署運動所致蓋日署欲於段氏未去之前完就其目下磯商未畢之軍械借欵及鳳凰山鐵礦交易也段内閣之倒確與此間日人政策大有不利且損及寺内内閣在日本之信用故日使之對於此事極力轉圜固亦無足異焉　期六日之會議各方面所傅頗多形容盡致之語皆謂總統面面圓通一面似贊助段内閣一面則暗示長江督軍勿助湘省戰事並勸陸榮廷堅持其反對北京之地位徐世昌發表意見以爲北洋派宜圑結否則自取滅亡於是總統乃請段留職而發表在湘力戰之命令惟總統願否運用其長江之勢力以助段内閣用兵政策則非今日所能知綜之用兵政策除非長江諸督軍全改其態度斷無成功之望今北軍既潰散於湘省北京之主動時代乃隨之而去此後如何繫於得長江諸省贊助之南方而不繫於北京矣 
　　（字林報按語曰上文原爲十九日北京訪員所發之電乃檢） 
查員删除過半故遲至今日始克發表全文） 
[南京快信]  
　　第十六混成旅長馮玉祥昨出京抵甯李督在署設宴王正廷首席馮玉祥趙世鈺杜錫王啓泰楊景清張孝武魏青岑均列座聞席間所談均各省防務情形未涉時局下午二時散席馮玉祥晚車即赴滬轉輪赴閩 
　　倪嗣冲昨派參謀長李玉麟來甯晋謁李督下午五時抵甯住下關瀛洲旅館聞倪因贛督陳光遠不允安武軍假道故特派李來甯便道晉謁李督再轉輪赴贛面商贛督請爲通融 
　　温世霖前日晚車由滬借乃弟温世珍（軍署顧問）來甯會晤李督聞係受孫洪伊密托接洽粤事昨與李督密談至深晚二時 
　　張孝武魏青岑昨謁李督面陳徐防今晨即乘車回徐 
　　吉林王楊二代表今晨乘輪赴贛 
　　漢口杜鎭守使准明晨乘輪回鄂 
　　江甯齊鎭守使昨入謁李督密商蘇防布置聞己秘密下特别緊急戒嚴令 
　　交通部收管德奥輪船處處長趙慶華昨因公由滬來甯 
　　江蘇地方公會爲鳳凰山鑛案定後日（二十五）開會籌議抵制 
　　齊鎭守使昨派劉參謀趙副官赴各要塞查勘砲台 
　　齊省長昨在署懽讌韓紫石各機關要人多陪席 
　　江浙緝私統領蔡和林昨來甯謁督軍省長商移統部於寳山縣 
　　江蘇通志局不日成立馮熙己允任總纂 
宿遷地方保衛圑因面槍械二百枝昨推王玉樹莊增藩來省代表晉謁省長函請軍署撥給 
　　銅山商會因徐州兵變事昨又派陳鏡心楊懋卿來省晋謁省長籲請酌給赔欵 
[日本對華棉紗業之方鍼]  
（必危） 
　　我國關税改正問題二月間己喧騰日本訪　業聞之曾於四月十五日議决反對促其政府反省嗣後中國與德國宜戰日政府乃承認關税改正本月六日聯合各國公使圑開會議於北京與外交次長高而謙會商改正之主 
要目的其進口貨物之標準價格等商議尚在進行之中日政府 
聞己大旨承認於是日本紡織業者亦無仍執其反對態度之必要矣顧當初改正關税議起日本輸入我國之棉紗所受損失年三百萬圓且日本棉紗銷我國者爲多是以反對甚烈然一般識者則以爲欲挽回此損失當設法在華設立工廠利用中國原料及勞力云故日本實業界中人欲在華發展者極衆如天津某棉紗廠己有日人出資與日本之攝津紡績互相提携用管該業正在上海近處覔相當之地設廠經營如合同紡績己在進行之中蓋彼於關税改正後擬與我　紗業相抗而佔有優勝之地位也故對於我國目下紗業情形調查極熟據某紡續業者云中國紗業創始於二十八年前與日本紗業時期相同初中國紗業其勢較日本爲優而卒不能發逹以與日本對抗而近年來中國棉紗業乃復呈發逹之象民國四年其錘數己逹百萬今年乃有百三十二萬廠數三十一經營者日本二十一萬錘英國二十餘萬錘德國十一萬錘合計外人經營五十二萬錘此外八十萬錘均爲華商所營且近來營業進步製品改良故成續卓著中國紗業之隆盛不僅工廠之能率增進而己即經營法改良後收益亦豐於最近報告所得知有三十四萬錘之新設其總數將至百六十六萬錘其詳細如左 
　　添錘計畫鴻裕一五○○○廣益一五○○○德大二○○○○振新一五○○○内外（日商）二○○○○上海（日商）四五○○○合計一二五○○○新設計畫厚生二五○○○漢口第一工廠四○○○○華新五○○○○裕元五○○○○裕亨一五○○○魯豐二五○○○溥益二○○○○合計二三五○○○ 
　　右新設計畫中溥益棉紗之二萬錘己於九月中全部運轉漢口第一工廠之四萬錘裕元之二萬五千錘己於本月開始其他長沙尚有二萬錘合計不下三萬錘若中國之棉紗逹百六十萬錘專出十六支每月産額有三萬包正等日本對華輸出額之半數中國棉紗業之隆盛固有莫大之勢力使手工紡續業之衰退及增進機紗之購員力故其發逹必將蒸蒸日上日本紡績業苟仍固守其從前之營業方針一面既被困於印度棉花供給復受中國纱業競争之壓迫則日本紡續前途頗爲暗淡非速醒覺不可云 
　　夫中日紗業競争在所不免覯上述云云固可爲我國賀而製法亦須改良一方可以自給一方更可輸出日本實業界方針既變欲在華設立工廠則將來競争較難願我國營斯業者其速興起也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[段内閣再辭職之所聞]  
　　段總理以政策之失敗時局之艱危有再行辭職之舉聞叚氏前日在國務院與張秘書長談及有前日允留今日深悔之説故昨日閣議席上即將辭職之意發表外間傅聞有今日即上辭呈之説然聞段總理此次再辭頗欲將關係辭職之事布置停妥然後再遞辭呈張懷芝之來京即由段氏電召並聞倪嗣冲處亦有電召之來京蓋以此二督與己個人之感情較深恐於辭職之時生有誤會而欲面告以不得不去之苦衷至於繼任一層段氏己推荐王士珍大約先代理而後官任外間傅聞王尚未十分允許故段亦擬先與王交涉妥恊再上辭呈此皆所以未遽辭之原因大約辭呈上時必各事妥貼也總統府方面昨日對於内閣問題殊甚寂静蓋内閣辭呈未上目前正不必匆忙也然聞自昨日段總理入府面陳辭職原因後大總统知段己陷於困境大約辭呈上後必可批准先是徐世昌曾於前日（十八日）在私室邀集政界各重要人物會議一次其所議結果第一步先請段祺瑞讓出陸長一席（昨己發表）然後再請王士珍上台第繼任之手續紛繁非一兩日所能辦妥特請段總理親向各方面接洽疏通一俟事機妥恊段即可以下台而王内閣即將實現又據政界消息馮對各閣員之辭職均表示慰留之意蓋以現在時局危急内閣動摇深恐陷入無政府狀態故必俟新者己選定有人而舊者始准其去以免新舊交替之際政務有所停滯並聞財政總長之繼任者有擬田文烈之説唯又有謂己議定陸宗輿者均係徐世昌所保荐但此等組織僅爲過渡内閣蓋須各與南方商議善後方法也又聞段於日昨國務會議散會之後即晋謁總統陳明不得不去職之原因總統業己默允並與繼任總理王士珍接洽妥當段總理辭呈由張遠伯秘書長於昨晚辦就准於今晨送府至於各部總長則除湯梁兩總長辭呈業於前晚送府汪大燮早經因病辭職外聞林司法張農商范教育曹交通四總長亦己於昨晚相繼繕就辭呈送入公府並聞元首仍擬經一度之慰留如諸閣員再堅决懇辭則當一律照准惟海軍總長劉冠雄一人則己由段總理於日昨閣議時特别慰留元首亦以爲海軍尚未統一非劉總長在職不足以資鎭攝極勸其勿萌退志劉總長己允暫行留職至各部總長繼任人物除陸海軍部外有一律以各部次長暫行代理數日再由各方面妥覔相當人物消息惟陸軍次長徐樹錚則聞己具呈總統請辭現職昨日午前八時其呈己到府呈文内容開不滿三十字只樹錚不學無術難任艱鉅謹辭職以避賢路數語聞馮收受之後將不爲照例之挽留日内可以批准而徐氏昨日到部亦囑總務廳速辦交代矣徐氏於此次軍事爲段總理之贊襄者一切計畫主持頗多聞辭職之先徐世昌向總統陳説挽留段總理時曾以爲條件而研究系三總長亦有是要求徐之辭職當以此故但時局至此徐之辭職以無大關係又聞徐職後所遺次長底缺以尚有一次長張士鈺故不另補他人 
[政潮中之北京各派]  
　　段内閣近日又形動摇現在各方面之情形甚爲複雜政局前途之變化尚難逆覩但吾人今日觀察政局亦有兩種線索第一缐索爲各省督軍之主張第二線索爲在京各黨派之熊度各省督軍文電己間有披露兹就在京各黨派態度言之共一交通系雖不明標政黨之旗幟然該派根深蒂固富於資財在政治黑幕中握有絶巨之勢力自段内閣重組以來該派一面克復其大本營一面分頭運動接洽借欵似己具恢復往日勢力之决心對於段内閣之武力解决政策爲參預機密者之一派固以廓清西南爲最大目的者也若段内閣一旦瓦解該派之勢力是否須受一大打擊雖不敢斷定但其進行上絶不能如段内閣時代之順手則可預知故該派對於武力解决政策尚堅持未改也其二研究系之人物列席於段内閣者有梁湯林三氏其他汪張范三氏亦舊日進步黨之黨員固亦帶有研究係之性質者合梁湯林汪張范六氏而計之己佔閣席上之絶對多數則段内閣之武力解决政策即爲研究系之政策似己不問可知又如四川方面廣東方面皆有研究系之計畫支配其間但該派雖主持武力解决政策而於此政策繼續中交通系之勢力日益膨脹又以種種風波該派最近轉表示一種種健之態度其議論己漸漸趨於平和非復向日之激烈矣其三政學會自段内閣重組以後暫時持冷静態度故其首領若張谷二氏僕僕於不南不北之風塵中未露頭角自最近政局轉變以來外間頗傅該系之首領谷張二氏頗形活動大有躍躍欲試之意二氏爲接近國民係之平和派其不滿意於武力解决政策自在意中伹一覽近日四周之政象該系活動之範圍亦殊不易捉摸也 
[政局變動中之閣議與參院]  
　　昨日星期二爲國務例會之期除汪總長因病未到外餘均列席開議後首由段總理報告此時不能不去職之理由並勸告各部總長暫時留任以支危局全體閣員俱以當然連帶去職爲辭總理遂諭張遠伯秘書長將以前閣議未完之案件提出報告略有討論計所議决之要件爲財政部提出之整頓中國銀行及改正中國銀行則例案熊督辦提出之運河借欵訂定合同案外交部提出之處置德奥人民辦法案所有連次積存之案亦解决十餘件之多觀此形勢似關於内閣更迭之辦法日内即將發表至於川湘軍事全未議及甫届下午一時即散會矣 
　　臨時參議院議長王揖唐那彦圖昨日上午九時至公府晋謁總統晤談甚久聞係對於該院本身問題有所陳述蓋自開院以來政潮𣵮瞬息萬變在十六七間� 
秘書廳之着手組織且因政潮而停頓觀望今調停之説又起而外間又紛傅有某督某督請解散臨時參議院另組織新國會之説故王那二氏欲取决於總统也惟聞總統答之謂貴院自身問題我實未便參預云 
[王傅出走後之湘事京聞]  
　　王汝賢范璋二司令己於十七日晚間率所屬軍隊全部退出長沙一節業誌報端昨據某要人所得湘中密電則謂王范二軍未退出之先與南軍訂有密約王軍重欵五十萬元范軍得欵三十萬元始允退出並乘黑夜開拔出城迨北軍離城己遠南軍始虚擲數砲彈以遮飾耳目惟城外駐紥之安武軍未先通消息遂小有衝突云云此蓋官場諱敗之掩飾語也惟聞王汝賢逃出長沙後政府昨得其自岳州發來皓（十九日）電一件其文曰北京大總統國務總理鈞鑒口密湘潭不保長沙危急湖南十七師（即陳復初所領）又復獨立攻繫國軍省城秩序無法維持援湘各軍本未全歸節制事己至此更屬不聽指揮忽於十七夜火光四起秩序大亂汝賢不得己退出省城今午（十九日）抵岳本擬赴漢與王督軍恊商辦法只因各軍尚未完全集合暫保岳州以期整頓應如何辦理敬乞訓示俾有遵循王汝賢叩皓（十九日）印又一消息云王汝賢報告不得己而移駐岳州請中央加以處分并謂現駐岳州軍隊有第八師第二十師全部及湖北第二師之一旅軍力尚稱雄厚岳州秩序可暫保無虞等語 
　　傅良佐抵京情形己紀前報傅到京後當夜即赴府學胡同段宅請謁段總理欲訴離湘之情由並爲棄職潛逃有所辯護段總理聞傅來見甚用爲不悦遂拒而不納並傅語責之傅以見段無由次日又赴徐世昌宅有所陳訴蓋傅以既貽誤軍事而又累段總理知人之明恐段總理必不見恕欲托徐代爲緩頰也徐爲緩頰與否雖不可知但聞傅氏昨日又遞一呈文自稱此次退出長沙實因王范與敵勾通按兵不戰並逼彼出走自請在京聽候查辦蓋自己猶欲辯護也 
[湘垣糜爛中之鄂聞]  
　　王汝賢過鄂返都 
　　傅良佐周肇祥之偕逃由於五汝賢范國璋之突主停戰而武力政策之段内閣遂亦不得不倒此互有關連者也一般人方謂和平解决己有其機蘇鄂贛各督之調停當可奏功矣乃昨日傅來消息徐東海主張維持段閣其命運之久暫雖不可知然北京政局既變幻無定而湘局亦忽起意外之波瀾頃聞以秩序爲重不願與傅同行（事見湘議會公電）之王汝賢忽於十八晚偕范共離長沙現范尚留於岳州王則於十九日乘輪至鄂將轉京漢車北上王范何以復行偕逃據外人所得消息十八日天未明之時突有鑒湖南護國軍獨立圑之旗幟者其約二三千人圍攻北軍總司令部王范並未抵抗即率北軍全部向下流退走城内外鎗聲甚盛火災四起兵營多被焚去至九時城中北軍逃亡己盡後由獨立圑長第二師副官陳文選長沙　戍司令林德軒維持秩序又據武漢官場消息則謂十八日長沙復起擾亂係在湘安武軍譁變商民遭焚掠經一晝夜之久王汝賢因所部不願攻擊皖軍愧無以維持地方乃棄城而逃現己自請辭去總司令並將所部概調出長沙又據某方面消息南軍於佔領湘潭以後分兵五路進取長沙原駐距省五六十里之靖港鳳山坡各地十八日向長沙直皖兩軍互相攻擊遂乘勢直襲長沙北軍見南軍至即一齊退走現長沙己歸南軍掌握惟地方糜爛不堪以上三説未知孰確至湘垣十八日以前情形兹據長沙歸客所談亦有足資參證者客係十四日到湘住棧中夜半忽聞街上有大批軍隊開赴江岸鎗聲頻作棧客皆有戒心整衣危坐不敢再睡（十五日）聞傅周出走街上遍貼總司令鎭定人心佈告於時官紳商民携眷遷徙遠避者絡繹大商店頗多停業軍隊又在街拉夫遂不敢出棧一步（十六日）街市秩序未亂然時而謡傅長沙附近某某等鎭均遭亂兵焚掠風聲鶴唳遷徙者愈多（十七日）輪民各船價均倍常客乘太古之靖港輪船拖駁船三均滿載避難者當晚尚未開行睡至夜四句鐘聞鎗聲起城北火突發同舟均甚驚慮究不知城中何爲（十八日）黎明船開行約數里見滿江中帆船下行者盡載北兵中有小輪一拖船數隻行近客所搭駁船呼其拖帶不應即發鎗擊靖港輪幸未傷人當靖港開行前有北兵四人亦來搭船據該兵等云余等由衡山退回己五日未食頃因在岸覔食大隊己乘帆船赴岳故來搭船趕往現在湘之安武軍業將譁變余等係奉命赴岳堵截是日下午六鐘抵岳該兵等果登岸按以是證之皖軍譁變必非虚也客又言彼初至湘時湘入多痛駡湯前督及周傅潛逃捲去公欵五十餘萬元（湘報均揭有細賬）湘人遂又駡傅周較湯薌銘猶不如云 
[王占元之力顧本省治安説]  
　　發表時局意見 
　　鄂與湘省毗連關係較切鄂督王子春氏又爲此次聯電調和之主要人物其言動極爲世人所囑目前日王督因省議會常會届滿於十八日設餐歡宴全體議員藉餞行旌并表白對於時局上之宗旨是日午後一點鐘在軍署東大廳設宴何政務廳長趙道尹崔警務處長何水警廳長漢口杜鎭守使周警廳長均到署陪座惟財政廳長張壽鏞稱病未到王督於席次舉杯起立略謂占元來鄂六載於兹不求有功祇願無過所兢兢業業者惟有維持地方治安盡我守土之責而己他非所知即如曩者京徐會議諸多張大其詞而鄙人始終謹愼未敢盲從區區此衷當亦君所早諒及固無待贅述邇者時局飄摇政象險惡憂時之士無不痛心疾首鄙人早擬出任調停惜無機會莫從着手實心有餘而力有所不逮耳今者機會己現對於调停正極力進行三兩日後一有端倪再當奉告但敢自信者不肯輕與决裂而使辛亥糜爛元氣未復之湖北再罹戰禍至於境内全己舉辦冬防加緊戒嚴一切治安敢負完責（并歷舉某邊如何佈置某地又如何規畫以關軍事姑略之）兹以諸公返里在即鄙人誠恐各地人民未盡周知而惑於謡言輕爲誤會特布腹心敢煩藉便廣爲傅逹俾釋羣疑匪鄙人之幸亦諸公之幸此酒敬爲諸公壽全體悉飲更酌王代議長乃舉杯致謝略云方今政局動輒獲咎如欲無過即己煞費苦心矣吾輩亦如願以償矣尚敢有他奢望哉數年來政變數起風鶴頻驚然卒秩序井然毫釐無犯非督軍之賜而何耶吾輩人民信仰督軍之能維持治安自非今日始兹縱有隔閡誤會者亦當遵照宣逹無煩鏖念西南問題調停機會確係此時我公既不忍戰禍牽延起而據當尚望斬金截鐵早爲解决不然毫釐千里稍縱即逝我公以人民爲重而維持治安復不忍見南北分裂而擔任調停此酒不得不還壽我公飲盡王督亦盡飲更酌數巡議員中有詢京事者王督答内閣解體尚未得有公電報紙所傅未審確否又有詢傅督出走事王督軍答謂來鄂時且向鄙人借去三千元以作用費何致有捲逃情事餘均與報紙所載微有出入宴至兩點鐘時各議員始酒　耳熱興辭返會 
　　王督又出佈告云湘省戰事指日即可解决本署接王總司令汝賢范副司令國璋十五日來電傅督軍雖己離湘王總司令范副司令擔任維持省城秩序照常安謐是湘省戰事始曾决裂繼漸和平所有零陵獨立如何取消中央軍隊如何聽命政府自有一定之主持惟此數日中謡言既多人心不免惶惑本督軍省長在鄂六年無論各省政潮如何激烈皆能力主鎭靜武漢既駐重兵岳州又有屏障本督軍暨各師旅以湖北爲長江上游之軍鎭南北幹路之中樞防守之兵均係扼要駐紥漢口附近租界防範尤嚴上至荆襄各重鎭及濱河要隘水陸軍警分布嚴密是以對於商民可以擔負完全責任絶不使湖北地方稍有風鶴之警現在湘省雖不敉平商務并無停滯王總司令范副司令既以維持爲己任遠近商民尤可不必驚惶之此項戰事係爲一部分反對政府然此係數人之見一經解釋無不可冺化嫌疑中央但以統一爲心於湘省豈忍過兵力耶本督軍省長己與各省高議長策并有電陳中央凡此苦心皆以湘省既遇災祲又遭兵事人民痛苦己逹極點我鄂處於鄰誼地位不爲調解不獨負湘亦負中央此係本督軍省長血誠之言所以諄諄爲人民告者欲使地主商務照常進行人民照常安居勿聽謡言勿得畏懼蓋本督軍省長與湖北人民休戚與共掬誠相告必爲人民等深信不疑也云云 
[贛省實教兩廳之新聲]  
　　實業廳成立己兩週廳長夏同龢以本廳非同他項機關可比斷不可以官樣文章敷衍過去必須有實在成績故着手辦法首重調查如省城各工場及廬山之森林萍鄉餘干豐城樂平等處之礦務景鎭之磁業皆所注重均己分别派人前往调查實况其中以景鎭之磁及餘干之礦整理尤爲注意云景鎭磁業非改良不足以換漏巵該處清季有製造上用品之御窰廠所出磁器概係最精緻之美術品光復時停辦所存磁品不下二十萬金早爲軍隊搬取一空原料亦散失殆盡二十年曾有改設模範工廠之議迨贛甯事起此議息夏氏以此項偉大之實業不可無國家工廠以資提倡日前特邀請磁業專門人才及浮梁知事到廳討論辦法由在坐各人擬具計畫籌措經費實行開辦模範工場惟御窰廠現在所存僅有一不完全之廠屋將來辦均須重新建設耳 
　　餘干煤礦料盧碩士曾有改良擴危之意見頗爲夏氏嘉許現擬依照實行前内務次長謝遠涵上年在省曾建議添 
 
 

Page 7

 
 
　　招商股旋因北上就職未能實行現謝氏由滬來函重提前議並認定可招鉅額商股夏氏擬即招之回省籌備開辦 
　　教育廳成立亦一星期着手進行尚須時日但開始用人 
己大爲贛人所詬病廳長許壽裳原任浙江浙人反業改任來贛到任以前頗有認眞辦事之意詎到贛後爲某方面勢力所壓迫失其自由活動之本願第一科長馬網章（浙江人）尚未到差第二科長程時煃現任本省第一中學校長該校規模宏大爲全省之冠程長該校以來頗能以全部精神對付故校務近來殊有蒸蒸日上之勢但教育事業非旦夕可以收效者今該校正在進行之時許氏忽畀以科長任務使程去校長而就科長則未免事廢半途殊爲可惜第三科長王經畬於教育界資望尚淺許氏因某當道之囑託初擬位以科員發表之前其第三科屬匡文濤匡爲高等師範畢業歷充本省高等師範及中學教員近來從事著述其學問經驗爲本省教育界所公認詎某當道聞王係科員臨時請許前往將名單更換王爲科長匡爲科員發表後輿論大譁省城各報無不大肆抨擊許氏大爲懊喪現在外間聞尚有暗潮而廳内人員因羞居王下及不願與王爲伍者如一等科員黃福頤及某某科員等數人己聯袂辭職而去矣 
[皖省近事]  
　　水上警廳向轉四署第三署閻署長因與警員時起衝突經總廳程炳卿廳長以人地不宜飭與第二署對調乃閻抗不奉命運動蕪湖道尹電請倪督劃歸該署管轄近祝道尹又咨請財廳將該署每月餉項撥歸道尹署直接發放財廳以與預算手續諸多抵觸擬電請倪督仍飭歸水警廳節制 
　　安武軍軍餉每月預算三十八萬餘元前因夏秋兩季釐金錢糧收數不旺積欠餉項九十餘萬元又值皖軍援湘需費數十萬元倪督昨特電飭財廳限五日内籌措數十萬元解蚌應用劉廳長奉電後勉向交通行商借二十萬滙蚌濟用皖屬潛太兩縣所産鐵沙向由人民用士法淘冶現該縣士紳以鐵沙饒富擬集資創立公司呈請省長轉咨農商部發給鑛照以便開辦聞黃省長以鐵鑛早歸國有經農商部通飭有案不允所請 
[貴陽短簡]  
　　字林報三日貴陽通訊云思南被盜攻陷之消息未經證寳大約此事不確頃接官場報告思南北面之婺川縣己爲盜匪毁爲灰燼縣知事之妻爲盜殺死子亦爲盜掳去事勢危甚聞黔軍之在蜀失利者多遁入黔地刻與盜匪聯合黔省有兵一師師長爲黃某乃黔督之甥此師僅有數千人故師長特請財政廳長籌欵以便招募新兵補足缺額廳長以財政支絀無處籌欵却之天氣仍陰寒收成恐將減色云 
[杭州快信]  
　　西南問題督署前日開軍事會議結果力主調停己電各省一致進行 
　　醬鹽增額辦法奉鹽署覆准實行各屬坊商羣起反對紛電到省乞免 
　　警務處委胡人欽爲泰順縣警佐蘇德廣爲南潯南栅警佐楊善承爲平陽金鄉警佐 
　　二師司令部一等書記胡壽顯因事辭差督署昨委二等書記王恭壽升充遞遣二等書記另委盧寳仁充任 
　　第二師第三旅長葉煥華昨報告在鎭海試驗機關鎗連自十數發至三四十發不等惟前清時遺存子彈多數受潮并呈解損壞機鎗六支己由張師長派員送交滬上工廠修整 
　　駐嘉興王店鎭内河水警第六隊長潘桂霖藉端騷擾搬取農民陳良茂家牛穀器具被控到省省長己飭廳查辦 
　　海鹽商會總理王瑞甫因沈蕩鎭羊行歐傷船户郭有祥攬訟得賄案發飭查 
　　餘姚知事屠景曾奉軍民兩署會飭赴嵊會訊要案昨電告己於個日起程 
地方通信 
[松江]  
　　鹽販拒捕莘莊附近之尹家撻地方昨有鹽船兩艘經過上有鹽販五人均屬巢帮口音時適鹽捕第三營巡船游弋過境喝令停船詎該船違抗疾駛該巡船巡士即登岸追趕過船捕拿詎被該鹽販等毆打落河雖未溺斃而該鹽船己駕駛逃逸現落河巡士己呈請王營長轉咨水警一分署並該管地方之上海縣知事通令所屬陸警一體恊拿 
　　巡長肇事警察一分駐所巡長周正文於二十一晚間在新舞台特别正廳上觀劇時忽與其弟相值不知因何事故頓時扭作一堆秩序因此大亂經該台按目等力勸外出又在門首毆打時值那鶴年警佐亦來觀劇見而喝問該巡長瞠目不答那　佐遂令隨從警察將該巡長與其弟一併帶回收押候究 
　　忙漕電請展限之不准本邑公民張良橒等三十人前以今秋蟲災田禾盡槁請將上下忙銀量予展限以示體恤當經李潤之縣長據情轉呈財政廳被該廳批斥不准前日張等又去電力争詎財廳復電仍未允准兹將往來文電録下（張等去電）廳長鈞鑒忙漕加價原爲懲戒滯納起見松江縣境秋成較晚啓微忙銀獨先於他縣上忙兩限早滿下忙頭限現亦逾期前經禀請縣知事轉詳未邀批准刻下節交立冬禾稻尤多未收民間雖具急公踴躍之心苦無割肉補瘡之計實與疲玩滯納者情形逈别且隣境如上金青三縣未届加價之期毗連之區似未便獨抱向隅查省議會新章分限遞加原無啓徵遲早之規定酌量展緩在官廳則體血民艱在小民則得蒙實惠應請省廳長俯順輿情查照前詳批示照准縣飭遵辦不勝迫切待命之至張良橒等叩（財政廳復電）電悉查此案前據該縣來呈並奉省長令廳核議即經令行並呈復在案該縣忙限啓徵日期核與上青兩縣大致相同並非該縣獨早分限遞加較之從前兩月限期己屬從寛省會議决官廳執行原爲體恤民艱起見若再展限不特與議案抵觸且滯納之户愈形疲玩於徵收前途大受影響該公民等所請查照前呈批准一節應母庸議財政廳印 
[無錫]  
　　新世界籌賑游覽會開幕昨（二十一日）爲新世界屋頂花園順直水災籌賑會開幕之第一日下午三時開會由縣知事楊畦韮演説水災慘况是時游客陸續蒞止到會游覽者有一千三百餘人人納游資小洋五角除開支外所得羡餘悉充賑欵會中關於娱樂之具無色不備書場部中如夏蓮生之彈唱三笑劇場中添聘坤旦花湘雲鬚生劉漢臣當地妓界中號稱四大金剛之楊秀英馮秀寳蔣阿鳳等亦登台唱書一般熟客之點戲者多至數百齣齣各一元亦充賑欵並有雛妓陸蘭芬桂芬等負販香烟向客兜售此外設攤售物助賑者如南洋兄弟烟草公司及英美烟公司停雲酒館大雅園番菜文華書局書帖湧茂祥靴鞋岑樓茶室等所他之欵均酌提助賑 
　　破獲盜匪之奇巧陸區橋居民李明陽家於前晚爲盜匪破門而入刧去衣服首飾銀洋甚巨翌日事主尚未來城報縣而所蓄之畫眉鳥忽脱籠飛去李因愛鳥心切即跟蹤追尊至附近蘆蕩中突見衣包一個利刀一柄後膛鎗一支知爲盜贓亟向四處視察果見一不知姓名之男子徘徊蕩畔上前盤詰言語支吾即行縛住押解來城送縣核辦此案之破獲可謂巧矣 
[南京]  
　　沈議長辭却參員之原因省議會議長沈惟賢向參議院辭職書云敬啓者惟賢於十月二十日接准江蘇省長通知選派爲參議院參議員當以供職省議會於省議會暫行法第九條之規定頗有疑義未敢率爾應選旋於二十五日又准省長函知准内務部逈電開參議院不受省議會暫行法第九條之限制等因爰即復書應選於十一月八日赴參議院報到十四日開會簽定席次頃又接蘇省長郵信准園務院電惟賢如廳充參議員依法應辭退議長等語以惟賢之愚得參國議寜非至幸第念省議會業將改選於短期殘局中重行選舉議長不免多所煩擾况臨時會己定十二月五日召集若因此虚費手續曠棄議事期間則皆惟賢捨彼就此之過非惟愧對同人亦何以謝故鄉父老籌思至再惟有辭去參議員仍回省會供職俾料理未完事件等新省會之召集藉手以謝仔肩謹險呈證書一紙第二十五號徽章一件懇祈執事提交大會准予辭職咨明國務院轉咨省長另行選派以重要政實爲跂幸此頌議長公安沈惟賢啓啓十六日 
[鎭江]  
　　兒戲釀成命案鎭郡官塘橋東鄉有塾師某於舊曆十月初六日赴某姓家宴飲未散學面外出塾有十餘歲某生趁師他往脅令童孩三人同作摸牆之戲三小孩潛身空棺中以避之某生戲將棺蓋兒掩其上匆匆逕去越時該塾師歸追問某生始悉其故開棺諦視三小孩己氣絶斃命刻該孩家屬正在交涉未知如何了結也 
　　淮揚馬使過鎭淮揚鎭守使馬玉仁日前由浦晋省面呈江北匪况暨冬防事宜兹己事畢於二十一號乘車過鎭暫駐行旌翌晨附乘小輪回浦 
　　圑員實地演習鎭郡商圑體育會會長朱中孚司令石國慶以現届冬防吃緊本會各圑員務須操練純熟以資防範爰特議定逐日下午二時由石司令傅令各圑員在新馬路商圑體育場集合操演並於星期六日全體荷鎗實彈列隊前往城西三里崗空場内按照攻戰術實地演習 
[揚州]  
　　海門設立儲鹽局淮北濟南大德製鹽公司現以運鹽船隻往返維艱擬在海門靈甸鎭設立儲鹽局以資轉運禀請兩淮運署立案飭屬保護張子蔚司長己轉詳鹽務署核准矣 
　　信船遇盜搶刧揚州某信局信船由揚開往東台行經裏河湖望鎭附近突遇盜匪被刧去現洋一千元銅元四千串現該局己向縣署報案緝追 
[嘉興]  
　　關於水利之建議書嘉興第一區自治委員陸繼鐘對於嘉興水利事宜備具理由建議於浙西水利會云嘉興之水以海　海鹽爲來源以嘉善平湖爲去委而用里河實爲上下來源之咽喉咽喉梗塞雖尾閶宣洩仍不免有阻　之患蓋海甯之水由砄石王店長水塘而以嘉興之西南湖爲溺海鹽之水由沈蕩歟城經餘賢埭而以嘉興之東南湖爲之灣東西兩南湖之水滙入用里河東出會龍橋則又分爲二支一由漢塘至平湖一由魏塘至嘉善是用里河實爲　鹽兩邑之樞纽河長不過五里自洪楊亂後兩岸瓦礫漸入河中致河身日見淺狹水流爲之不暢縱使泖浦海深歸墟通利而嘉南鹽甯各邑仍不能大受其益願廣譽秀州水利納洩考謂乾隆以前海潮僅至柳浦塘迨嘉慶年而至當湖矣迨道光年而及嘉興秀水矣比年來又己漸被海濱之境苟使中梗不通不但水潦之時宣洩不能暢快恐旱涸之年吸納亦無希望爲此備具理由謹講貴會議决施行 
　　請設商會之批示嘉興新篁鎭商民鄭德清以該鎭商業繁盛擬設商會一所具呈縣署核示張知事曾批示暫從緩議在案前日該商民又具呈縣署兹又經張知事批云查此案前據呈請當以改組王店商會案内呈由省公署轉奉部咨依據一縣内兩商會之限制未經核准且聲明現正重修商會法提交國會議决一俟修正公布再行核辦等因核與所請情事相同業己明白批示在案仰即遵照前批静候解决母得急凟 
 [L雜評一> 
[倒閣之變幻（庸）]  
　　倒閣之消息屢傅而屢變自其跡象言之段之求去既出於誠心則倒閣一幕於段氏方面似不至再有如前此免職之别演問題何以後繼内閣竟無一人挺身而出坐使政局迷離倘怳變化不可捉摸惑國人之心志今雖免段令下而新閣之産出尚不能確知其時間徒見張推李匿政府中直無一能負責任之人甚矣今日政界之混沌也 
　　謙非惡德知難尤屬明哲况以首揆重任當國家多難之秋遣大投艱吏非易易謙讓未遑原無足怪所可痛者以今日政海之混濁人人習於詐欺非至圖窮七見之日决不肯一露其而目往往交相推讓之人即懷取而自代之意始則掀風作浪冀得一當及至事機垂熟則又若深閉固拒以掩飾其痕跡而報復之巧亦常與此相應六年以來之政局風雲變幻無往不復幾不逃此窠臼嗟乎假面具不除新内閣即幸而能成賢不肖之相去吾恐亦不能一寸也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[報界赴日游覽圑放洋]  
　　本埠各報記者等赴日游覽種種籌備己誌前報現己整備行裝准今日（二十四）上午六時搭近江丸放洋日人同行着有上海東方通信社波多博君此次赴日目的專爲調查東京大阪各大新聞社編輯部營業部内容之組織並攷察日本工商業之狀况相約無論公私集會對於政治問題概不之及預定下月七日即須返滬又長崎華商及日本商會己來電預備歡迎矣電文如下上海日報公會轉各記者鑒本月二十六日午刻商會開歡迎會晚間日本商會開歡迎會請詳復長崎中國領事館 
　　按此次各報記者赴日游覽本館先經推定張默公張竹平二君同往兹因默公微有感冐改推伍特公君與竹平偕行 
[中日博覽會展緩舉行]  
　　上海總商會接全國商會聯合會來函云逕啓者本年十一月三日據陜西評議員聶家楷四川評議員胡炳堃黑龍江評議員高崑等提議案稱近閲報載東方通信社特約路透電稱日全國商業會議所聯合會擬關中日博覽會訂定明年秋間舉行第一次開在北京並推定東京大阪京都横濱名古星各商業會議所爲董事會不日將與中國商會會議爲詳細之决定等語本會爲中華全國商會組合機關應請提前會議詳爲研究以便應付等情到會當經交由評會詳加討論僉稱中日地域同處亞東利害關係較爲密切頻年以來中日親善日趨進步歐戰以還中日贸易日漸繁盛兩國共開之博覽會固可預决其良有好之結果第我國邇來順直魯豫大水爲災粤滇川湘戰雲未息補救不暇遑及其他招集會議徵求貨局造端宏大手續繁難尤非現時繁盛各區域多故之秋所能舉行細按中日博覽會一舉固爲吾華全國實業界所極端贊成之事惟以種種阻窒原因未便尅期成立東隣商界中人業於我國商務既具互相聯絡共同提携之美意應俟函約之日先予以美滿贊成以答盛意惟開會時期似宜展緩數年由本會招集全國商會會議再行决定互約以便預備而資聯絡等語公决據情呈轉除逕呈展商部察核先行存案並通函知照外相應函逹貴總商會即希查照辦量 
[增加鐵路租産之收入]  
　　滬杭甬鐵路係由滬楓杭甬兩路合併前在商辦時代所有鐵路産業如房屋地畝等猋地由本地紳商承租租金甚廉自歸國有兩路統一後仍沿其舊統計全路房地兩項租金每年二萬餘元兹任局長特飭承辦主任員將全路房地産業繪圖列表並將租價註明擬照原定租價酌量增加約分三等如原訂合同未滿者暫仍其舊聞此後每年收入當增出萬元以上云 
[民局信件仍由巡官檢查]  
　　松滬警察廳長徐國樑前接松滬盧護軍使令飭略謂現當戒嚴時期恐有不肖之徒造謡煽惑關係地方治安頗爲緊要所有電政局郵務局均己員分别查驗有無違法之印刷密碼等文字寄遞惟民信局每日往來信函包封亦須一體派員檢驗如有前項秘密函件應即扣留查大東門等處民信局多至二十餘家均宜派員注意查察等因徐廳長遵即轉飭第一區署董警正派該署一等巡官王桐率同李巡長於每日午後分往各該民局詳細檢查在案兹悉各民局因民間所寄之包封爲數既多檢查需時不無阻滯是以公舉代表呈請警廳能否歸信業公所擔任檢驗如有違法寄遞即由該公所負責等情徐廳長閲禀後批駁不准故每日午後六時起仍由王巡官等前往各民局查驗並於各信件加蓋檢險員驗訖字樣方許遞寄云 
[美大美利兩商輪分投修理]  
　　我國自對德奥宣戰之後曾將美最時行之美大美利兩商輪扣留議定出租旋因租主擬於年内開始營業（其航路仍在揚子江流域）故由中央電令趕緊修理而江南造船所適因奉令修造海軍各艦如將該二商輪同時承修恐誤期限是以變通辦理准由造船所經修美大一輪美利商輪則歸商辦之瑞鎔船廠承修昨美利己駛往楊樹浦交瑞鎔廠修理矣 
[同濟德教員就近註明]  
　　同濟德文醫學校教員德人培倫子等七人擬請通融歸吴淞警區就近註册以免周折業由該校校長函請交涉公署轉商松滬護軍使核示遵辦兹交涉公署因接軍署復函允許照辦故昨己函致同濟校長轉告該德僑知照矣 
[提取德婦存欵之磋商]  
　　駐滬荷蘭總領事函致交涉公署以德婦賽爾特恩夫人有洋一千三百四十元八角九分存於本埠德華銀行數日前賽爾特恩夫婦均在日逝世其幼子與其看護人己送回德國現由留日德俘塞克綏船主爲賽氏夫婦之財産處理人因欲付還船費及其他費用請准予代領該項存欵等因聞交涉署復以賽爾特恩夫婦遺産如該德俘能將財産處理人之證據呈驗 
似可准予提取云 
[恊助浦江流域之防務]  
　　鈞和艦長董仲發前日本水警趙廳長命令以黃浦江流域王家渡對岸之鰻鯉嘴及關港對岸之夏家嘴塘口對岸之長橋港等處素爲盜匪出没之所商船被搶甚多曾飭第一專署調撥師船乘潮漲退往來遊巡在案惟水警師船船身較小士兵無多設遇匪警兵力尤恐不足當此冬防期内自應令仰該艦恊助遊弋藉資保術等因董盤長奉令後以鈞和適在修理未竣惟既奉令飭自當遵行故先將鈞和艦上之小輪派撥士兵十名每夜在該處一帶浦面往來梭巡云 
[鎗彈横飛之危險]  
　　上海縣警察五區分所據楊泗橋第一派出所巡長王春城報稱本月二十日據鄉民孫元亮報告下午二時許浦西龍華軍隊因操練打靶鎗珠射至浦東陳家宅孫慶松家門内若長此不己危害可虞請轉知軍隊嗣後打靶務須愼擇地點以免誤傷生命等情昨該分所己據情呈请地方警察所核辦矣 
[抛擲炸彈之結果]  
　　前在滬城九畝地共和春後面弄内金姓家抛擲炸彈之孔振生洗智才二名業經松滬護軍使署訊供不諱判處死刑詳奉軍民兩署批准聞己於昨日在龍華刑場執行鎗决矣 
[著匪尚難定斷]  
　　著匪丁三花（即丁玉坡又名丁明俊）曾於西曆一千九百十五年四月十二日犯殺人放火案又於是年七月間糾黨多人在江蘇内地各處迭犯搶案經江蘇巡警廳暨滬海道尹懸賞緝拿未獲兹丁與同黨黃阿七匿居法租界於上月二十二號發給手鎗於張勵吾殷長生王庭惠等夥刦公共租界福建路六百八十六號門牌運大國記錢莊大小現洋鈔票六百七十二元業經派駐老閘捕房專查特别事件之中西包探將丁等五人先後查獲解送公共公廨訊判張殷王三犯各押西牢五年期滿帶堂再核丁黃兩犯押候另行訊究在案昨晨復由捕房將丁黃兩犯廨請究先由華探自陳雲忠李星福石金榮西探自壳羅香等投案訴明前情訊之丁匪延梅華銓律師上堂代辦數語經關讞員商之英卓副領事以此案情節較重自應澈究判丁黃兩被告帶回捕房候分别函致江蘇巡警廳既滬海道尹檢齊案卷並派員來廨質訊再核 
[虹口盜案又獲一人]  
　　虹口西嘉興路二十二號門牌梁少芝家於本月八號夜被盜多人持械入室刦去值洋二百二十元之金飾等物業由派駐老閘捕房轉查特别事件之中西探目先緝拿與是案有關之陳將金倪根桃楊金生陳阿章陸阿二婦人周劉氏一併解至公共公廨分别收押在案前日午後又經華探目陳雲忠與西探目壳羅香等續獲陳等同黨海門人陳阿大一名帶回捕房拘押昨晨解送公廨即據中西探目上堂禀明前情請爲展期研究中西官判陳阿大帶回捕房候帶同先獲各人併案質究 
[恊提盜禀未獲]  
　　新閘捕房於前晚八時派中西探目壳羅香李星福等帶同盜犯王阿福至閘北四區警署報告有該盜同黨某甲等匿居滿洲路敦睦里内當經姚署長加派探警恊往逮捕適盜黨他出僅在該屋内抄出手鎗珠五十粒准交來探帶回聽候緝辦 
[最近商業調查録]  
　　邇自新花上市以來四鄉出貨甚旺兼之對外對内贸易頗稱發逹惟進貨均需銀圓是以國幣與墨幣之價昨日己漲至七錢三分較之今春新絲新茶上市之際更增一釐然銀拆仍須一錢六分據各商家云若四川湖南之事早日調和則年内商業必尚發逹也 
　　募笋爲福建之特産本埠業此者多集中於南市十六舗太平碼頭一帶最著名者爲春茂和成茂順萬和順茂生茂金裕豐裕興順等十餘家歷年生意進出頗巨此貨由閩運滬後即由各該行將名爲上路下路等統貨揀選優劣分别等次定爲大片二片次中拖水等名目然後公同定價其常年鎖額向以冬初至下年春間爲最旺時期今届閩省出産較往年減色故雖届冬令到貨不多而青島天津烟台等帮預向訂購者業己不少惟究竟價值若干迄未議定須俟莊客到齊方能公議大約較上年須漲起十之二三云 
　　桐油近因川南戰事延長來源阻塞價遂頻漲查本月到額祇有一千二百件較上月不過十之四五集成公棧進貨機關本月份開出之價計京方十七兩八錢本支十五兩二錢桶白十三兩八錢副洪十一兩以後市價尚有看漲之勢 
[工業校長贊成童子軍]  
　　徐家滙交通部工業專門學校校長唐文治君擬仿照清華學校辦法凡中學二年約生一律編入童子軍並編定初年生調查表呈請交通部備案昨接交通部第四一六○號指令内開據呈暨表册均悉應即准予備案仰即遵照此令 
[理科教授研究會定期演講]  
　　理科教授研究會昨發通告云啓者本會自去年夏間舉行按月之定期演講後凡關於教授及學理兩方面之重要問題與常識迭請名人剴切演講頗著成效本月二十五號即陰暦十月十一日敦請國立南京高等師範學校農科主任鄒秉文君演講中國植物之病理問題鄒君係留美畢業植物科碩士專考植物病理學富有經驗本會念我　農業與園藝年受病蟲之害損失不尠而學生之從事校園實習者尤不可不明植物病理以施相當之保護及救濟法商諸鄒君慨允發揮其平日之心得詳細講述附以圖解使聽者不徒增長新知且能實行其方法嘉惠吾人洵非淺鮮准於是日（二十五號即星期日）午後一時在省教育會三層樓開會務請各校教員學生暨研究農業園藝者准時惠臨一聆鄒君言論是盼 
[浸會自理堂今日開會]  
　　老北門基督教浸會自理堂今日（二十四）午後三時開七十週紀念大會先期由董事部趙晋卿黃瑞生諸君東邀會友及各堂牧職届時蒞會共　盛舉並有音樂游戲以助餘興 
[醫學談話會誌略]  
　　旅滬西國男女醫士代表十餘人前日下午四時假座麥家屬仁濟醫院寫字房開醫學談話會討論治病方計研究診理奥義至五時半始散 
[包女士之週年紀念]  
　　濟良所前總理包慈貞女士辭世一載兹由所董及中西職員於前日二時半在寳山路該所創設之新心女校開週歲紀念大會有僑滬英美男女賓及女士愛戴之出閣門下士（華女子）江灣分所肄業生該校全體學生共計五百餘人蒞座由中西教會中人十餘人先後演述女士來華之史略及創辦該所之成續與博愛中國女子苦心至五時散會攝影紀念 
[昭武兵輪修理告竣]  
　　水警第二廳之昭武淺水兵輪機器汽鍋因年久未修己有損壞曾交滬南華興船廠修葺嗣因太湖一帶匪黨蠶動催令趕速完工故由該船廠日夜加工業於昨日工竣由該廠報請二應迅派委員來滬驗收以便駛往太湖游弋 
[兩路旅行指南脱稿]  
　　滬甯滬杭甬兩路旅行指南兹奉交通部令飭製辦經前鍾局長委派甘啓元專任此事曾誌前報兹悉此項旅行指南己於日前脱稿即由甘君送任局長察核付刋不日即可出版云 
[渡船加費換照之觀望]  
　　南市浦江各碼頭之八長渡渡船因係義渡名義向來不繳船隻税僅於每届冬季領取船照時繳納照費洋一元今届由工巡捐局杜局長規定每一船照加納照費洋一元津貼局中公費曾經飭知市舶所承辦人錢寳如挨户知照迅行換照加繳照費在案兹因各渡船户大都觀望故又由該局許科長於昨日傅諭承辦人迅往各渡口分别勸導一體遵辦 
[工巡捐局催繳税欵]  
　　工巡捐局長杜梅叔因急欲交卸局務故知照本局税務科長許人俊將各認税機關欠繳税欵及蒂欠各項從速傅諭各認商提前結束其餘征收地方税如有疲玩之户亦着派員恊警催繳許科長業己轉派各司員從事催繳矣 
[租界鹽棧添招巡船]  
　　租界食鹽棧業己開辦惟所招巡船僅有四艘尚不敷用故由緝私隊隊長楊春林於昨日呈請魏營長要求蔡統領再行添招六艘俾便派駐要口以免私鹽漏入所需巡船餉項可由鹽棧支給　情業己奉令准予添招矣 
[保護榮記小輪船] 　 
　　齊者長訓令内河水上警廳云案准交通部咨開據江海關監督呈准税務司函以華商榮記號同張毅臣價買雲中鶴小輪改名榮記擬定航缐遵章繕具呈式附繳部照請註册給照等情合將呈式部函送請核轉等因理合將送到呈式舊照呈部察核等語前來並據該商禀繳册照費到部查該輪行駛航缐起蘇州訖杭州經過嘉興湖州等處除由本部塗銷舊照另註新册塡就執照一紙發交該監督轉給承領並訓令蘇州杭州各關監督查照暨分咨外相應咨請查照分令各該屬保護實紉公誼等因准此除分令外令仰該廳長等妥保護 
[又將檢查印花税]  
　　上海縣公署昨發三百零一號布告云案查印花税法罰金執行規制每年六月並十二月各舉行檢查一次商民不依法貼用照章由罰等語兹定於本年十二月份依法檢查除行縣警察主任警佐分行各警區如期檢查外合行布告仰縣屬商民人等一體遵照 
[警察定期遊行]  
　　淞滬警察廳長徐國樑飭傅所屬各區所並各隊長警等到廳按日操演己紀前報兹悉各長警等每日到廳操演業將告竣昨由徐廳長諭令游巡隊保安隊騎巡隊軍樂隊及各區所每處派出長警定本月二十九號午前來廳會濟循例出發分詣城内外各要道游行一周 
[女子侃侃而談]  
　　甬人王華庭延代表律師在公共公廨刑事科控被王阿增王阿士拐匿十六歲女兒王阿娥等情業經包探將王阿增等及女王阿娥拘解公堂研訊判阿娥暫留救濟婦孺會兩被告分别交保候再訊核在案前日午後由捕傅集人證解案經俞襄讞會同義羅副领事升座刑庭復訊先由原告代表律師上堂譯明案情繼由見證王會章投案證明兩被告向來認識原告係我堂弟至阿娥如何逃逸並不知悉又據王善餘投稱原告係我胞兄姪女阿娥於七月間逃出後至八月三十日我在被告王阿增家遇見我即函致原告往領詎阿增勒索洋五百元故未領回堂上得供即命兩被告與見證質對既畢乃令王阿娥上堂詰據供稱年十六歲今年二月間我在馬路上游玩遇見蔣阿福（即王阿土）遂與認識我回家後迭遭父親與繼母毒打我因不堪其苦是以逃出在路上又遇蔣阿福向我詰問之下彼欲送我回家我抵死不願且因無家可歸故囑蔣阿福覓屋居住情願爲妻至八月三十日我祖母由甯波來滬同叔父等至王阿增家中將我尋見祖母向我詢明後即云木己成舟應由蔣阿福出聘禮洋二十四元嫁於阿福爲室云云所供是實請求成全供畢由原告律師向王阿召反覆駁詰良久經中西官會商之下判王阿娥仍交救濟會來探帶回兩被告各交原保候再訂期復訊 
[父女串通拐人續誌]  
　　江北女子魏小金子因與其父魏嘉和（即魏嘉福）串拐同鄉人蔡金標之十八歲養媳阿金（即小三仔）與在逃之高山余德山等帶往奉天得洋四百七十元賣入妓院爲娼該女不願訴由巡警帶局訊明判女送交該處婦孺救濟分會電致上海總會將女提滬知照捕房派探將魏小金子拘解公共公廨訊供押候補提人證再訊在案兹悉前日又經捕房將魏嘉福查獲拘押昨解公廨由華探陳金揚上堂禀明前情請究俞褒襄讞商之英白副領事以此案前由美領陪審判魏押候下禮拜二帶同伊女到案歸美領會審 
[栗子攤與棉花店之虚驚]  
　　滬城九畝地新舞台對門陸編稿薦肉店轉角所設之栗子攤前晚將妙栗子所用之炭置於　中詎遺火於外於夜半三時許延燒板壁櫃檯及什物等當時濃烟四佈勢將燎原經崗警瞥見急鳴警笛新舞台救火會員近在咫尺趕即設法救熄未致成災昨晨二區一分駐所杜警佐飭警將該攤主拘案候罰又小東門内康家弄三號門牌韓阿毛所開棉花店亦於前日午後遺火花中一時火光四射幸時在白晝人手衆多立時撲減昨晨一區二分駐所王警佐飭警將韓拘所迅問一過判罰洋二元以儆 
[第十師參謀長回滬]  
　　陸軍第十師參謀長李叔長日前因有某事赴京面謁陸軍部長陳明一切並面商滬地防務進行事宜兹己事畢昨日由滬甯火車返滬旋即晋謁松滬盧護軍使禀陳赴部晤商防衛諸事云 
[軍需課長請假治葬] 　 
　　松滬護軍吏署軍需課長吴恩誥因回皖省原籍葬親呈准盧護軍使給假一月經盧使委任本署一等軍需課課員許人俊暫代課長職務 
[巡警獲賊記功]  
　　四區警署署長姚志祖昨日傅知本署各栅長警云本月十四晚一時第四五兩守望警張文海孟廣發查獲小竊雷鴻才一名並贓物洋麫一袋又十八日午後四時第十一守望警李鳳翔在崗追獲行竊陳殷氏家衣物之周阿華一名均經訊明屬實供認不諱分别懲辦在案該警等服務留心深堪嘉許着各記大功一次現在冬防吃緊如能振刷精神再有功於緝捕定即分另呈請廳長給奬以資鼓勵本署長爲愼重冬防而保公衆安寜起見各棚長警其各勉之切切此傅 
 
 

Page 11

 
 
[海關監督盤查帳目]  
　　江海關馮監督自接任後會同省委沈應鑣盤查帳目頗爲編密兹盤見前任施監督任内五年度第三結比較數四六一一實收數四八四○.八三八四盈餘數二三九.八三八四第四結比較數五五六三實收數六四一四.○六一盈餘數八五一.○六一其餘尚在盤查 
 [P冒名行騙之發覺 
　　無錫人孫阿土冒名揑寫字條向百老滙路一千二百九十六號門牌西人所開之食物店内陸續騙取值洋三十一元六角五分之食物被該西人查悉控由虹口捕房昨飭包探將孫查獲拘入捕房經捕頭詢供支吾諭飭押候解廨請辦 
[酒店深夜賣汪酒]  
　　美租界七浦路七百六十二號門牌某酒店深夜賣酒被三百五十七號三道頭華捕查見以其違章歸禀捕頭諭候請廨出單傅該店主崇明人蔡七金到案訊罰 
[江北女子迷路]  
　　江北管堰莊十四歲女子小妹昨日午後在美租界塘山路迷途經巡捕查見帶入捕房捕頭諭送婦孺救濟會請爲安插 
[鏹水澆傷仇人]  
　　住居閘北均濟里之直隸人姜長清與租界探夥常州人張阿狗有隙前日張袖藏鏹水守於弄口見姜由家外出即以鏹水瓶擲中姜之面部致傷頭面眼目甚重經四區一分所崗警當場將張追獲轉解司法科昨送地檢廳訊辦姜車送仁濟醫院療治據醫生言左目受傷甚重恐難醫愈云 
[互傾糞穢之惡劇]  
　　嘉定婦人王阿大向在紗廠工作賃居浦東其昌棧地方昨與同居婦人張葉氏口角起釁張葉氏將糞穢傾於王之床上王亦糾人據糞傾入張氏房中臭氣四溢過者掩鼻繼各扭控三區警署經解警正略詰一過兩婦供詞各執當以該氏等因細故口角演成如此惡劇殊爲可惡姑念女流無知諭飭各找親屬屬理處 
[四閣樓中之互鬭]  
　　昨有小工陳金生與吴林生在浦東爛泥渡因細故口角各糾多人至四閣樓茶館聚吃講茶一言不事互相用武吴林生頭部被擊受傷血流如注該茶館茶壺等物亦被毁壞不少旋由三區崗警吕才芝孫起升到來拘獲在場行兇之謝金寳趙金生曹阿大王貴青等四名連同陳吴二人拘送警署押候訊辦 
[巡警查獲賊贓]  
　　浦東三區崗警張榮富前日在途查見崇明人陳阿四肩負包裏行色慌張上前盤查陳言語支吾當即將陳拘送警署經解警正詰據供認竊取不諱當查該衣包内共有綢布衣服九件判將人贓解送警廳訊辦又該署巡邏長警苗鶴李汝芹於前日夜半在十五間地方查見三人肩挑花衣經過上前盤詰該三人棄貨逃逸當將該項贓花二百餘斤帶署存候招失主認領 
[傭婦與婢女串竊]  
　　寓居海甯路十一號門牌之粤人關子明指控傭婦鄭阿美與婢女月梅竊取值洋三百元之衣飾逃逸昨由捕房將被告查獲押解公共公廨请究先由原告投訴前情訊之被告兩人均供詞支吾中西官判鄭阿美押女所半年月梅因其主不願領回送往棲流所留養三月再持擇配 
[串竊古畫花瓶之澈究]  
　　北河南路八十三號門牌住户張子惠控陳阿炳與在逃之徐安繭串竊值洋二千餘元之古畫花瓶等物由探將陳拘牌公共公廨訊供管押在案昨晨由廨復訊原告投訴前情經中西官向陳研訊一過判陳交三百元人洋並保候備文移請江甯縣公署恊提在逃同黨到案併究 
[承認持刀傷人]  
　　飯司李惠扣指控西華德路源泰燒鴨店夥粤人張良持刀將伊頭額砍傷等情昨由捕房將張拘解公共公廨请究李偕見證文斌上堂訴明無故被張用刀砍傷各節訊之張供認不諱中西官判張押西牢半年以儆 
[捕房續獲女拐子]  
　　住居新閘大沽路二百八十號門牌之婦人顧華氏因與其夫顧耀生及曹王氏王楊氏沈寳山等串拐丁顧氏家十一歲女孩招弟領至曹焕之家圖賣被探查悉己將氏夫與沈及王楊兩氏一併拘解公共公廨經中西官訊實判顧沈兩人各押西牢三年期滿逐出租界曹王氏押兩年王楊氏押一年女交其母領回候提顧華氏到案再究在案兹悉前日又經捕房將顧華氏拘解公廨昨由官媒送案經中西官訊實判押女所二年 
[否認行竊逞兇]  
　　西藏路二百三十八號門牌住户張洪鈞指控蕪湖人倪德標擺閂圖竊等情昨由捕房將倪拘解公共公廨請究據中西包探投訴原告察知被告撬門圖竊上前拘拿被倪突出利刃戳傷手腕現在醫院醫治請爲訊究訊之被告供不承認中西官判倪押候原告傷愈於下禮拜五再訊 
[監犯乘間竊物]  
　　張榮春因犯竊案被探拘解法公堂訊供屬實判押西牢三月送監執行在案日前由管牢據頭派至寫字間掃地詎張乘間竊取衣袋内零星雜物當爲捕頭察破昨送法公堂由捕頭禀明前情請究訊之張供認不諱判照原判加押一月以儆 
[經理控告夥友續誌]  
　　甯波路三百三十六號門牌某號經理張翰章控夥夏和興俞松桂（即余招桂）夏金富唐阿毛張芝松等串竊值洋二千餘元之銀器具變價分用等情業經捕房將被告五人一併拘解公共公廨飭令余招桂夏和興各交一百元人洋並保餘人押候訊究在案昨晨復由捕房將被告各人解廨請究原告延代表律師上堂譯訴案情请究訊之被告等亦延律師到堂聲請准請告等交保展期研訊中西官判余與夏和興仍交原保餘人仍押候復訊再核 
[行使僞票之欺騙]  
　　天潼路牛肉店主關美東指控粤人張阿生串黨用假票騙取洋四十元等情昨由捕房將張拘解公共公廨請究先由原告借證陳日南陳慶海上堂證明被告定購牛肉付來假票致被騙去找洋四十元等語訊之張阿生供詞支吾經俞襄讞商之英白副領事以供證鑿鑿豈容狡頼判張押西牢二年以儆 
[縱妓拖人之慣技]  
　　法租界小東門外花烟間龜奴陳四祥於前日晚間縱令烟妓在途迤人爲捕查見禀明捕頭昨日傅至法公堂請訊陳四祥供因該妓遇見熟客故在途間談並非拖人求宥中西官以陳前因縱妓拉客罰過有案此次不應復犯遂判加罰洋二十元充公以儆 
[漕河涇警察分所之擴張]  
　　本邑縣警察第四區分所設在漕河涇東市文武宫内現因房屋太小不敷應用擬在文武宫前面空地造屋五間應需工料估計洋五百元由該鄉居民設法捐集明日即可開工云 
[潑婦糾人搶火]  
　　法大馬路昇平里口鉅興廣東彈棉花店於日前失愼時有婦人張王氏糾同張小毛周生榮等乘該店近鄰携物奔出之際搶取陳胡氏陳張氏胡劉氏陳沈氏各居户之衣服竹箱棉被等物飛奔圖逃當爲包探潘瑞福瞥見連同原贓一併帶入捕房昨解法公堂請究先據各原告投訴前情詰之張小毛周生榮同供實由張王氏糾民人等前往帮同搶取張王氏供婦人與某原告相識某囑婦人帮同搬運並非糾人搶物實被誣擊俟榮押期滿出外定須與之爲難中西官以張王氏如此潑悍實屬目無法紀判押三月張小毛押四月周生榮押二月贓給各原告領去完案 
[竊案同時俱發]  
　　竊賊董桂寳陳阿四金阿生三人日前至法租界陳桂生所開之衣莊竊取元色布數十疋又竊毛子萬家之衣服皮袍帽子方德記家之自鳴鐘張子持張根生家之衣服時鐘等物後經各失主報告捕房派令包探韓邦逹將董等三人拘獲吊出原贓並將收贓人金阿三嫌疑人周吉章張阿有兩人一併帶入捕房昨解法公堂由各失主投訴前情請究詰之董等三人供認行竊質洋化用不諱金阿三供民人祗收大鐘一只餘未收買周吉章張阿有供與董等相識是日前往向董借貸適有包探來拘誤爲同黨民人實未同往行竊求宥中西官判董押西牢九月陳押六月金阿生押四月金阿三押滿十四天並以周張兩人不應遂出復來着各押一月期滿仍永遠逐出租界 
[竹器店失火即熄]  
　　前晚八時法租界愛多亚路七十三號門牌竹器店忽然失愼爲捕瞥見報告捕房知照救火會西人立驅皮帶車馳往撲滅昨日上午經捕房飭傅事主詰問據稱因劃火柴遺火竹花所致捕頭責其疏忽着罰洋兩元充公以儆 
[解辦鄉鎭上之賣烟犯] 　 
　　婦人孫孫氏在本邑西南鄉閔行鎭又湯阿毛在滬南龍華鎭均私設烟榻售賣鴉片經閔行第一區姚警佐及漕河涇第四區董警佐先後訪悉分别派警前往將該氏與湯拘獲抄出烟具併送縣警察事務所昨日移送地方廳午後經檢察官預審一過判該氏輿湯分别收押候究烟證存案候燬 
[縣署對於水爐争控之批示]  
　　凌沈氏呈爲被控設灶違章辯明情形由呈悉案己飭吏查明爾店設灶與水爐形式相同確係違章乃據來呈聲辯絶不承認且稱與趙金邦並未訂立合同等語如果爾店原設七星爐並未變動改作攔板售水趙金邦何致憑空控訴今勿論合同有無惟七星爐與水爐之業爐灶形式各異豈容假飾兹爲爾體恤生計起見從寛免予遷閉候飭吏勒令將售水攔板拆除並將現有水爐仍改砌七星爐復還舊時原氏勿與水爐行規相違以杜口實而示兩全並着出具切結送案備查如敢不遵定于發封不貸　　趙金邦呈爲故違定章續求封閉以整行規由呈悉此案己於凌沈氏呈内明晰批示仰候核辦可也 
[道尹公署批示兩則]  
　　民婦夏徐氏呈請飭縣嚴緝贓盜由呈悉己訓令松江縣知事還派得力警探勒限嚴緝此案贓盜務獲究報矣仰即知照　　張永泰呈訴奉賢縣署書警勾串作弊由來呈係恩片面之詞是否果實候訓令該縣知事查照訴情逐一確查依法懲究具報核奪 
[介紹職業教育社新出雜誌]  
　　中華職業教育社新出雜誌名曰教育與職業由蔣夢麟博士爲總編緝詳載歐美南洋各島施行職業教育之方法及吾國現行職業教育之概况均足爲實施職業教育者之參考承惠第一期一册用誌數語以代介紹 
　　更正二十一日報載傅開滬南某廠於午膳放工之際被人向人叢中抛擲爆裂物炸死工人二名傷者甚夥當場獲住四人旋即鎗斃云云兹又聞並無其事更正於此 
雜評二 
[中日博覧會議緩（步陶）]  
　　中日博覽會之創議爲東鄰表示親善之雅意商界感而籌議應付蓋亦國民外交應有之準備也以事實言今日中國商况凡百蕭條吾民聊生且感不易遑言商品展緩舉行東鄰士夫當能鑒我衷曲惟是舉國之中兵匪縱横水旱歲有而中央與地方猶復派不一派系不一系歲歲年年互争鷄蟲之末利以苟圖自快一時曾不一爲計及商艱之如何補救商業之如何整興長此以往不知究竟再緩若干時吾民始能有舉行此博覽會之實力或曰重商惠工官場文告固隨在而有何子獨以爲未致意也曰吾商人之所利頼者在實惠不在空言若一方諄諄然從事勸業一方仍紛紛焉竸相争擾以爲吾商人一切進行之障礙此其無裨於吾商人之實利者其害猶小而影響於國家之前途者其患蓋難備述矣嗚呼猶今之道無變今之習今後我國民外交之困難夫豈僅博覽會一端而己哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[機器先生傅] [  蕉心]  
　　先生不詳其姓氏性活潑健筋骨富體力樂於爲人之助以是人咸歡迎之身世漫漠無所考嘗蟄處深山窮谷間樸實無華出面與世人周旋每受挪揄挫折然先生既遭鍜鍊備嘗艱苦聲價反因之而翔起先生有友曰蒸汽行動必與俱汽輕標加善怒有激之者則奮越驚人先生堅定鎭重缄默自持第與汽偕則邁在絶倫故人之利用先生者必令汽隨相得益彰相需而濟其先生與汽之謂歟先生之祖嘗佐黃帝審方以禽戮　尤功成而身隐至戰國時有從公輸墨翟之徒游然終以不見重於當世後遂湮没無聞輓近歐人瓦特偶與蒸汽遇傾蓋縱談大加激賞後因汽以識先生並轉爲先生及汽介紹於世人自是而世人漸知先生之功能争擬手焉富者則競建廣厦以居先生之族先生蹤跡所至其所營謀無不獲利倍蓰先生能衣飯人能輔翼人凡人類所需欲靡不能償其願望任勞耐苦無所怨尤其見推崇於斯世非無故也先生雅愛文明喜寓西士子孫繁殖於柏靈故德人知先生最深用先生之途亦最廣歐戰發生德人能以寡敵衆者實胥賴先生袒助之力也先生之族躉延於大地均能宗先生之技術而爲人類供奔走焉 
　　諧史氏曰先生能爲人類增進樂利亦能爲人類促成禍亂故頗有不慊於先生者然戰雲湖漫歐亞并困其患在人之自陷非先生之過也若以此而致憾於先生是欲因曀廢食吾無取焉（三） 
家庭常識 
[胃擴張]  
胃擴張病皆由於多進雜食或飢時暴進所致公衆機關人員每多有之若注意於食前先飲以湯一匙然後緩緩進食則足以開胃健脾行之月餘即見奇效余戚某亦以此法治愈勿以平易而忽之再此法常人行之亦頗有益衛生 
　　夾講義近時學校中多用講義學生用講義夾夾講義常苦不易插入講義時尤甚可以紙包圍講義之夾入部則易於夾入矣 
[假漆器] [  東方寰洋]  
假漆塗敷之木器最忌以熱物即之以其能褪色而損美觀也故用此等器具者亟宜愼之 
　　洋裝書新置之洋裝書頗爲美麗日久書面褪色於美觀上固屬損色而於保存亦不能永久則可塗以一種塗料法以酒精七分松脂二分半樟腦半分共置於容器中熱之待其完全溶解取出塗之則光澤較新者尤美而牢固異常 
　　牛乳牛乳有益於人身然不可放置過久良以易於有結核菌之繁殖致發生肺病爲害甚巨也 
工業須知 
[（八）燈草皮紙纖维之製法] [  揖仁] 　　 
　　燈草皮爲製造燈芯所餘之皮值格甚廉其纖品質稻草爲良可供皮紙之助料 
　　選料選潔白而未曾腐敗者揀去雜物洗浄鏖芬浸水五日以待蒸製 
蒸製將石灰四十斤加水化成漿狀混入皮料拌匀之堆積旬　　日加水煑至沸騰然後停火越數日取出洗去石灰質再入釜中用碱粉八斤溶於水中燒之燒畢加火煑至沸透停火過三五日取出入清水洗浄置臼搗至極爛然後納入經内冲洗至極潔净而止如須潔白可如稻草之法漂白之 
[（九）蒲草紙纎維之製法] 　 
　　蒲草向來專供纖造蒲包之需以製纖維其品質實出稻草之上堪充各種紙料云其原料除蒲草外即未曾腐敗之蒲包亦可利用也蒸製法與燈草皮同 
[（十）舊紙纖维之製法]  
　　舊紙種類極多須考其原料而選别之中國纸約分三類即皮紙類細料竹紙類粗料竹紙類是也其製法祇須加水搗爛即可製紙如須漂白可用桑皮之漂白法或稻草之漂白法漂之至於舊洋紙則因糊料過多且含松香等非經喊煑殊難分解耳 
（附）其他紙纎紙之製法 
　　植物之可以製紙者除上述數種外尚有種種之植物均可紙如薦草蘆葦茅草玉蜀黍桿等均可用製燈草皮法製成種種之纎維焉又如芙蓉梧桐皮白楊皮等均可用製桑皮法製成種種之原料焉滙而通之神而之是在閲者（完） 
集益録 
[第六十四問] [  陸則軒]  
　　昨見家庭常讀欄戴有某君投稿中國自製之防水布可製雨衣價僅四元己足未審此布如何製法何處有售其功用莆形式若何擬乞詳示亦提倡貨之一也 
　　栩按防水布其實亦橡皮布接我忻君投稿橡皮附屬品中有防水嘏製法係用橡皮溶解於煤油拿普答林以面浸入其内然後使拿普答林蒸發以去而橡皮則殘留布上即有防水之功用云本國製者查本報前刋廣告有天津宜彰公司三星牌出品上海由法界天主堂街同順祥經理諒必有售市上則軍服公司大都有之但現成製就均係軍服不合普通人用宜令特製每襲之價似無須四元也其功用形式與橡皮雨皮同惟中國人心理凡價廉之物雖美亦不喜用奢侈成習以爲非貴品不屑御竊恐此項材料未必能饜人人之欲耳又此項雨衣着水即行抖去固不可留點水若衣此而植立雨中則最好之橡皮雨衣尚且滲透何况乎此故車中人用以防護衣服則可若勞働界人衣此以行雨中則殊不適用也 
短篇小説 
[言情短篇一柬疑雲（四）] [  陳承袒稿栩園潤文]  
　　少婦讀畢却坐椅上不寒而慓不驚而戰心中似受異常之激剌兜底思量乃覺疇昔之愛情皆矯揉造作以欺我耳閲書中語氣其人身依姨氏殊不自由似爲一温婉可憐之好女子然其人果何人耶復閲書中時機未熟否則僨事等語似正别有所圖嗟乎吾夫君或因憐生愛未必有何種關係奈何對君素信之愛妻亦諱莫如深且君不嘗謂伉儷之間斷無不可與聞之事否則此種伉儷必乏深密眞誠之愛情豈君今日躬踐此言耶少婦因思人幻喃喃自語梅子流酸蓮心味苦覺此日飲食無心其憑欄對月抑抑無歡者即此一柬爲之崇也佇立既久夜氣侵衣亦不覺其冷文兒搴惧足其夜膳而少婦反嗔其多事文兒含笑自語曰涼臺間春寒猶重主人歸又將不勝其憐惜矣少婦聞之覺彼此異時語可剌心正心潮歷亂間陡聞元兒嬌聲曰阿父師耶在平時少婦必以笑靨表其歡迎顧於今夕則殊不欲即見其人願少年己含笑向前矣握手扶肩問寒噓暖殷勤無改於平時既忽詫曰卿胡鬱鬱眉繭而指殭亦少婦冷然曰無之語似如是而涙珠己隨聲墜少年大不認亟曰卿胡忽爾誰惱卿耶噫吾知之矣此必郝司朋之所爲也然此間凉不宜多立且入帷告君少婦究聞斯語心知即爲書中人因曰郝某者誰我乃未知言次己隨少年進即坐温榻上目注少年不少瞬少年徐徐曰郝司朋之爲人慣爲惡作劇簡言之則朝來一柬即此公所僞造耳前夕歸遲渠謂我必畏卿且受閨誡而我則述卿語謂即竟夜不歸亦必無疑於我渠以爲誑乃作此書以試卿今日臨行彼乃竊竊笑而胡君見其作書付郵舉以告我故我己預知之矣憨哉卿也不覩信自吴門所發而封面郵印乃僅蓋本埠印章耶卿竟墮其術中然則卿之所謂不疑我者得母爲前言戲之歟少婦大赬幾不能對既曰此韙言耳吾未能信少年乃大窘而樓下老嫗呼曰文兒趣以郵信奉主人文兒進則一狂草之函曰如何如何吾固知君夫人必不能無疑於君也今如何少年不禁失笑少婦趣而視之則箋封式樣正與朝來之一柬同也於是亦失笑曰君友乃以儂爲戲耶而少年則自懷中出一稿曰實不欺卿此兩函者皆出此稿所謂郝司朋者非他蓋英語爲HUBbond實即卿之夫婿耳言次乃抵掌狂笑樂且不可自支少婦亦粲齒爲笑嬌呼其兒曰阿元速來看而父癲矣（完） 
 
 

Page 15

 
 
   
 
 

Page 16

 
 
   
 
