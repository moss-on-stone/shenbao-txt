# 1885 - 218 - 4904430

 

Page 1

 
 
[四十七號畫報出售] [  點石齋主人啓]  
　　中法和議旣成之後兩國各退防兵仍歸於好乃越南阮氏兩夫人恨法人無道糾集義兵攻法人於北寗從此女子知兵婦人赴敵古人不能專美赴前矣圖之以供衆覽報首畫譜兩圖均係任君伯年所繪其筆墨之妙賞鑒家自能辨之准於廿六日出售後仍附淞隱漫錄圖說一則此佈 
[新選石印小題宗海] [  點石齋主人啓]  
　　盖以億兆人之衆十八省之廣各塾師命題課徒又經刻意删攺以成傑搆者曰不知出凡幾惜乎各人據爲窗作秘不示人故雖時下選本疉出購閱之仍是此竄彼竊陳陳相因間有佳文亦數見而不鮮文匯舘主人獨闢新裁爰集同志各出平時所作小題窗課並取歴屆試草以及各處社課各省書院課與名家稿本時賢摘本親自校讎嚴定去取凡文不極其佳而題不極其難者概置弗錄其巳見於小題文藪小搭珠華等集者更不闌入一文并不相犯一題滲淡經營力闢雷同力避習見約之又約精之又精得文一萬六千餘首分爲初二兩集交本齋石印約八月初告成揣摩家其亦聞而竊喜也乎此啓 
[塞漏巵議]  
　　今之談時事者輒相聚而言曰自道光季年通道外洋而後迄今已三十餘年鴉片之害流毒無窮洋貨之來所費甚鉅我國卽有絲茶之利足與抗衡而所入究不符所出每歳銀錢流入外洋幾不可以億萬計去年法越事起籌餉增兵購槍炮設營壘造鐵船製子藥盡心竭力日昃不遑計臣布子而算之國用當紛如恒河沙數財安得而不匱國安得而不貧江夏生曰否否此第觀其皮毛而未抉其根柢也今之漏巵不在外洋而在中華不在冗費而在正欵撮舉其略約有四端一曰釐卡昔時除關税外固無所謂卡也自赭宼之亂餉項維艱各省大吏遂於無可設法之中默籌一法分卡抽釐以補餉項之所不足原其始不過一時權宜之計殊不料承平廿餘年而各員遂據爲利藪聞之熟於卡務者言候補人員百計千方謀得一釐卡差使薪水所入每歳祗千餘金一切排塲恐難敷衍於是不得已爲掊克之計每卡例設司事二人巡丁數人定例每人月得俸金十餘千其實卡官祗給六千或八千一員管轄十卡卽可按月剥削四五十千二三十卡則數更倍蓰矣又每局報銷巡船二三艘四五艘每艘月支工飯錢四五千實則大卡間設一二艘小卡則蹤影全無如是爲之又可月得二三百金顧巡船不必論矣卽司事巡丁如此刻苛曷足以顧家室不得已私受陋規包庇倫漏上下其手無所不爲而釐金遂不能生色小民日睃其脂膏國家無補於毫末此漏巵之一也一曰仕途古者策名委贄原所以顯親揚名公爾忘私顯垂名訓今則不然士人一旦通籍卽思積貲財博華膴田園妻子百計經營其封疆大吏以及司道各員局面排場較爲闊大歳入亦綽有可觀尚不至於狗苟蠅營無微不至至州縣佐雜等官則竟不堪聞問矣嘗有半生偃蹇一旦妙想天開糾集至友數人醵金捐納旣得一官半職則甲爲印官乙操門政丙作帳房得錢瓜分以償資本噫仕途中有此品流其不致敲脂吸髓剥盡地皮者幾希矣此漏巵之二也一曰額兵夫設兵所以衛民也故必熟於行陠精於技擊進可以破撤退可以保民而後得稱鵝鸛之師熊羆之士乃今之所謂緑營兵大半老弱不堪以呼吸烟霞爲性命月支得餉銀二兩餘非提鷴挈鷺卽啜茗抺牌問其技則奮擊騰驤生疎已久矣視其械則刀鎗弓矢銹壞無遺矣平日無所事事逢點卯而偶一應名及至邊氛四起徵調紛煩非乘間脱逃卽告病退卯而爲之營官者祇知多設空額以期尅扣饟銀操演祇具文弓械亦虚設日從事於花天酒地舞榭歌樓卒伍行陣絶不留心致國家歳費千百萬金全不能收一兵之效此漏巵之三也一曰軍械自同治初元髮匪削平後大吏知弓矢之不適于用而外洋火器寔足以攻銳摧堅於是奏請沿海沿江各省分如江甯福州上海天津等處皆延聘西人開局製造二十年中銷耗銀錢不知其幾千百萬而製成各械終不及西人之利於是另籌鉅欵購自外洋槍炮鐵艦源源而來自以爲未雨綢繆獨操勝算矣而不知弊竇卽由此叢生查各省製造船政等局雖多浮靡尚不至異欄荒唐獨此外洋所購之炮火船舶洋廠中欺華人之不習於此格外奇貨是居經手之人又從中層層刻剥腰槖私肥致出銀一百萬兩祗能得四五十萬兩之貨甚有狡猾者專收破壞不堪之貨略加修飾售與華官華官只知有利可圖不復向之挑剔一至臨陣無所用之悔無及矣此漏巵之四也有此四大漏巵已苦筋疲力盡復加以各局之總辦各船之統帶各省之冗員無一不思假公濟私藉以牟利無怪其國課日空民生日匱也今爲之計莫要於建大關而裁各卡之苛征清仕途而免巧宦之朘削更營制而老羸不得厠戎行精製造而器械不須由外購必其漏巵旣塞然後勵精圖治有利俱興實事實心無稍浮冒夫而後氣象不日新規模不日擴兵强國富不可與泰西諸國並駕齊驅者我不信也 
[日人防邊]  
　　聞得日本近在沿海地方建造砲臺多處增設兵額又向外洋購買軍械不知何意也 
[蘇垣來電]  
　　昨日午後二點三十五分時有蘇省官場中人電致本館云撫憲衛靜瀾中丞刻將赶緊料理交卸事宜握節來申會同錫席卿星使前往福建臺灣查辦事件所遺撫篆由藩憲譚序初方伯護理其藩泉二篆如何遞署並未見有明文至前報所登中丞於初四日啓節之說刻悉尚須從緩王事賢勞不遑啓處其中丞之謂歟 
[台事續信]  
　　前報載台匪肇事一則由台人傳來本館照有聞必錄之例用卽登錄昨又接台人函稱台屬哥老會與仙居洋槍匪素相勾結謀爲不軌定期舉事伍邑尊前宰黄岩治盜有聲政績甚多上年到仙拿獲多匪久爲匪徒所畏忌端陽日後拿得頭目郭某訊出密謀十六日起事實情卽行正法其總頭目周某在郡以復仇爲名號召臨黄之匪先打仙居再打郡城竟於十三日將白水洋面官軍擊退以斷仙臨之路郡城謡言四起陳太尊督率文武將城暫閉一日每門皆派巡查委員防守嚴密仙居城小兵單城内人心更爲驚懼遷徙一空惟伍邑尊官眷在署未遷邑尊久歴戎行聞曾在楚軍辦理營務多年此次禍起倉卒從容佈置克全孤城實吾台民之幸前報所載逃避請兵實無其事又有台州韓協戎親自督兵助守仙居于十五夜赶到十六日果有匪黨數百人直抵縣城恊戎親自督戰擒殺百有餘名奪取五洋山會旗多面并將大頭目牛大王拿獲該匪敗逃四散郡城亦拿獲首犯周某曹某王某三名正法楊統領現帶大兵十餘營已到台州想不日卽可掃蕩羣醜也以上係台人所函述敢以質諸知此事者 
[瘋子殺人]  
　　甯人王某家住西鄉横漲橋雖不必如昔人十萬一紫標五萬一黄標而食用裕如尚不憂入不敷出今春忽患瘋癲初祗咄咄書空自言自語繼更毆人毁物騷擾靡甯家人並不提防任其自來自去日前忽袖利刃 
 
 

Page 2

 
 
怱怱出門適值里人某甲遽操刃劃破頭顱鮮血淋漓無異桃花著雨正在倉皇之際有一族中孩童自塾歸來亦被刀斫迨衆人聞聲趨視則甲尚無性命之憂而童已身首異處該童家欲將王送官抵罪經族人並王之父母再四哀求願出多金厚殮事始寢然家貲已掃蕩無餘矣 
[里正不正]  
　　客從甬上遣雙鯉傳言云日前有鄉人五六輩由鄞江橋結伴雇舟販絲綢至郡求沽至時天已昏黑不克入城遂維舟南門外中宵無事偶在舟中作摴蒱戱事爲該處地保所聞號召地憊多人蜂擁至舟見其滿載絲綢逐置賭事于不問盡將所有席捲而行鄉人極力狂追苦在黑暗之中不辨東西南北無奈怏怏而回至翌晨卽赴縣請追想此案不難立破也 
[都門紀略]  
　　新簡四川鹽茶道英觀察文尚未起程須俟茱萸開徧時星軺始克出都查觀察係禮部正郎掌祠祭司印滿檔房總辦恩賞花翎供職春曹歴有年所部務一切熟悉異常練達精明久爲上游所器重本屆京察列入一等引見後奉旨記名以道府用適四川鹽茶道崧觀察升授湖南按察使因以英觀察簡授是缺云○西直門外雙塔附近妓舘如林盡係藥义變相昔人詠潮妓詩有青唇吹火掀篷出難近眞如鬼手馨之句意者在此而不在彼乎然逐臭之夫往往趨之若鶩或者别有風味非我輩所能深知也六月十八日某甲貿貿然往甲係游手之徒囊中不名一錢久爲妓寮所厭惡有妓名阿小者年方二八楚楚可憐甲往適有貴客在弗克與甲周旋甲藉此起風波大爲震怒妓寮中亦不肯相下遂由鴇婦率同蝦兵蟹卒圍甲撍毆甲無可奈何棄甲曳兵而遁次日糾集無賴二三十人分往復仇而鴇婦已預率諸妓將屋中什物星夜挪往他處矣甲怒愈甚欲赴西城坊喊告未悉如何了結也○六月二十三日晨内廷傳出本日已正着總管内務府大臣進内以備皇太后垂詢事件時適福大局空錕揀選緑營官弁各缺未克在内耀少司馬年神機營另有差務嵩少司農申師少司馬曾巴護軍統領克坦布均赴中海紫光閣閱視精捷營馬戲當經内務府司員飛速赴紫光閣禀明情節師嵩二公遂赶卽進内恭備召詢云○二十二日張朗齋撫帥帶領親軍護勇十餘名由承光門前往北海察看河勢復至禁城内外履勘各處溝渠○東四牌樓勾欄胡同瓦匠王某暇時常爲該胡同内熙宅溜馬騾以資餬口上月十九日晚牽一毛騾至街溜走騾驚而跳躍將王撞倒頭顱觸石上鮮血迸流登時殞命幸旁人將騾攔住不致移動屍骸當由本叚看街兵禀知本管官廳呈報步軍統領衙門備文移會東城坊官於二十一日帶同書役仵作前往相騐屍妻攔輿請免自願收殮掩埋坊官訊無别情當卽俯如所請熙姓見王死甚慘給以京蚨一百吊本街各户亦湊給京蚨百餘吊眞好行其德者哉 
[羊城摭要]  
　　西關一帶江水盛漲時愛育堂紳士曾設法撫卹貧民現雖洪流已退而生計依舊艱難紳士體察情形爰商之東華醫院撥米數千斤交四廟紳耆及荷溪禦安局散放前月散賑時曾將災民姓名住址註册留存此次遂按册查對先掣米票給領定期六月十九二十兩日在西山廟籌賑公所按票發米以杜冒濫○去歳海防吃緊時大憲曾在附城西村鄉添建火藥局一所現在軍務巳平遂飭令裁撤以省經費○粤西水災督憲聞報後卽籌辦米石馳往賑濟繼又集銀一萬兩委游擎陳君新光解往梧州交地方官收存賑卹子惠黎元於此可見矣○營兵裁减約以萬計大憲恐其麕聚省垣易滋事故遂飭保甲局嚴查各烟館飯店如敢窩藏以庇匪論○督署需員繕校因劄府諭知佐雜班中如有書法端楷者速卽開報銜名來轅考試○數月前游擊李玉衡縣丞龍元佑史紹霖奉督憲令招集工匠在佛山鑄造擡槍數白桿刻已告竣由善後局委員騐明工料堅實交軍裝局存貯游戎等回省禀覆後制軍嘉其實心辦事記功有差○前日蓬洲海輪船裝載安勇五百名由瓊州回省暫紥東較場一俟口糧發足卽行遣散○豬隻牙捐早經議定大豬每頭抽銀二分六厘小豬一分四厘按月彚繳遵辦在案前日忽有牧户百餘人齊赴府轅投訴蕭太守諭令各安牛業候批衆遂叩謝而退○前日揚游戎必仁由潮州載勇回省途遇兩私鹽船卽行開炮攔截私匪亦遂回炮互擊戰鬥多時始棄船逃去計獲私鹽五十萬斤船二隻交局騐收○上月十八日有游勇數人在長塘街娼寮訛詐欲將妓女奪去正在喧擾之時適裘邑尊排道而過立飭差役拿勇帶回以候審辦○靛行牙捐前因永安堂愼遠堂兩家爭承抽繳蕭太守判令兩家合辦以昭公允詎永安堂不遵憲示多方抗阻太守怒其逞刁札縣飭差拘究○六月十九日綏靜營兵在箭道操演洋鎗隊技藝嫻習步伐整齊觀者咸嘖嘖稱道○代理運司蔣觀察定期上月二十日在公舘接印視事屇期文武大員及省中紳士皆登堂燕賀車馬雲屯極形熱閙 
[宜陵雜說]  
　　上月十四晚上燈時有公役二十餘人鎖拿匪人二名押送進城一時道路紛紛互相傳述或謂係北門外盜匪之首或謂係别案要犯且俟讞成再當探錄○近日水勢略平風波不作貨物赶運入川者江干數十里中幾至舳艦相接○天氣雖屆初伏而夜半凉氣襲人大有水檻風來不待秋之意也○向章秋試之年凡宜地士子之晋省者附坐招商局各輪祗收半價原價每客輸銀四兩二錢至時减收二兩一二錢今歳總辦已易唐君日前因事來宜各士子援舊章以請唐君謂倘商局仍由中國收回自當謹如所命否則恐難踐言今商局果已珠還想各士子定必歡生雀忭也○前有營勇與英領事署中人滋鬧經各憲及哨弁出示勸和兹宜鎭中衡游府劉游戎亦出六言告示云照得中外交涉自宜和好同敦南關舉行洋務前已剴切申明大英領事府署辦公重地宜知軍民諸色人等總須謹愼而行遇事無論鉅細禀請照會詳情不可輕忽滋閙擅自干犯法刑現經此次誥誡相處尤當和平如有胆敢違示定卽從嚴辦懲 
[津沽紀事]  
　　招商局售歸中國後旗昌主人商諸信遠行就津另立旗昌字號擇日開張去貨係駱駝絨草帽邊等物聞人位業已安排房屋並經租定秋後卽當創辦矣○江北漕糧十帮於六月十九日魚貫抵津至二十二日始行過盡是夜灣泊乘凉最後某號船促客泥飮客係江之南北人狀頗赳桓飮至過醉不隄防墮入波心各船帮同撈救屍首無着大約隨波逐浪已同大海浮萍矣○上月二十以後連日大雨津人謂之連隂檐溜丁冬霉悶欲死無異南方黄梅時節廿七日立秋後天始開霽早晚便習習凉生矣 
[金陵近信]  
　　冬防因大比之年提前三個月所有委員均已奉札飭將次到防矣惟區區一省垣逐叚俱設保甲分局旣有正辦各員又添幫辦相助爲理在上司愛惜百姓之心卽其爲家長爲父兄者亦未必如是其周且密以後再有失事非被賊者之氣運不佳卽防賊者所夢想不到矣○近有候補某君見今歳寒燠不時雨霖爲疾居民十病八九醫生之轎交馳如織藥舖生意十倍因思金陵延醫規矩每次轎金四五百文醫金倍之所用之藥必取貴重以博藥舖之歡所以小户人家往往無力延診聽其呻吟憔悴而無如何某君因將實在情形禀明制府并申明援倣蘇州由官延醫施藥之例聞制府已經批准並札飭善後局籌議經費矣 
[吳儂閒話]  
　　客有自姑蘇臺畔消夏歸來酒邊檠側輙用娓娓喜其皆吳市新聲也爲拉雜記之秋風起矣鄉思颯然凡吳人之作汗漫遊者讀此當視爲一枝平安竹可也○客言子初至蘇在荷前榴後霉雨初歇火繖未撐日與二三朋好徜徉於園林都市間舉凡獅林虎阜足跡靡勿至或薄醉興酣向意臺曲院間偶一閒步兾得苦茗以解宿酲時或釀成豪舉輙招畵舫唤雛姬大白狂浮小紅低唱月明如水客亦扣舷而歌此景此情方諸海上甜俗浮囂之習直是境判仙凡無何荷夏十有八日忽各憲委率同差捕至吳趨坊某妓舘將妓客掩縶到官從嚴懲辦此中人同時得耗于是風聲鶴唳草木皆兵或兎窟暫營或鷗波遠蹈銅龍漏盡均已盡室以行蘇臺小錄中有所稱解語花如意珠者亦渺不知其所之一時墜鞭公子白袷少年醉眼初揩卽有昨日今朝大不同之慨迨至月杪方伯復飭各路總巡分投搜查不論在岸之曲在河之漘一律驅 
 
 

Page 3

 
 
逐七里山塘畵船如織現正入廠髹漆多諏吉于秋初出廠是爲一年生意之冠得此消息亦祇得懸槳停橈以俟飽吸西風外間有知其事者謂此次嚴禁乃庽蘇某宦惡其子弟之好冶遊也開單面送方伯請爲指拿人皆謂焚琴煮鶴某宦實大煞風景予則謂雷厲風行方伯乃大端風化也○佞神禮佛乃吳中結習使然自以婦女爲甚獨至夏月則無分男婦悉茹雷齋月朔起至廿四日雷誕進香後乃可食肉通城計之合男女蓋得十之六七焉此風爲他省所無而玄都觀内之雷祖殿一年香市尤駭聽聞約自月望後至正誕日絡繹進香者鎭日如織至廿三晚則直達大明觀中茶寮香店亦徹夜不收殿庭冲天爐高可尋丈光燄熊熊表裏通紅如火山一座爐底有孔去灰一日夜扒出香灰可數十担堆庭隅若阜其繁盛可想矣本年香市正在旺進之候適有婦女羼入爲憲差瞥見遂將雷祖火神兩殿住持道士擒去薄責荷校發山門示衆並將殿門緊閉不准男婦一人進殿焚香頂禮廿三四兩日觀中進香人摩肩接踵而至携香燭而來者無不携香燭而去蓋差役輩在各處瞭望見香爐中縷縷有烟卽欲拿人解送故各廟均不敢容人丢香入爐直至廿五日神誕巳過道士業已責釋廟門遂亦洞開而進香之客咸於上日在家望空叩拜至日于于而來者不啻落落如晨星語云舉頭三尺有神明焉用是僕僕者爲方伯此舉一洗吳人舊習崇正黜邪固旬宣之善政也 
[遷地爲良]  
　　欽憲行轅已在江蘇海運局預俻但本屇海運事宜尚未告竣憲節按臨似乎不便前日委員人等因收拾一切遷彺浙江海運滬局矣 
[攺建鐵橋]  
　　鄭家木橋北通石路往來甚煩近已𡮦朽法工部局欲攺建鐵橋招人承釘石樁以便平鋪鐵板聞各鐵件刻已鼓鑄竣工不日卽可興作矣 
[控追田契]  
　　昨晨翁太守照捕房時據陸家楹卽陸驛梅遞稟聲稱有田單一紙計五畝九分一毫坐落二十八保五圖西鄉法華鎭附近經王雪泉作中向董茂衡抵借銀二百兩詎田單付去銀不交來催促之餘再三延約因又託王說定减抵銀一百兩依舊遊約無銀後付來洋廿元被王扣去二元又付五元王又扣去二元實祗收得洋十一元現該地售與洋人欲换道契須得方單尋王不見悉董在案叩請究追太守訊其可有憑據答稱董曾書給字條今巳黏附禀帖我與董並未謀面一切由王來往太守着提董諎訊董稱方單由王携來抵去洋一百三十元并附契紙一張陸曾出立抵據太守問陸呈字條可是爾寫陸所出抵據何在董稱此紙不是小的所寫陸之抵據已轉押與大馬路陳蓮芳處得洋一百元太守謂王住在何處答稱住在六馬路陸稱王前在胡小松處收租故住英界太守着陸往尋王如肯來則同到公堂如不肯來則不拘向處扭送捕房陸叩謝而退太守又問董本案銀洋可能繳案董稱本欲向人商借銀洋無奈原告不肯通融太守謂限期月底繳銀今已初三遂著責手心六十下詰其何日繳銀董稱銀在别人手内不能約期太守謂爾如無期本分府爲爾定期限明日繳銀倘不遵繳下期再比 
[研訊傭人]  
　　本月初一日城内某姓有一女公子被僕串同傭婦誘出寄存某姓布號并被捲去物件前日主人將僕嫗送縣請究至晚莫邑尊升坐三堂飭提研訊僕稱家主巳故遺下老太太姨太太及小姐三人小姐素由該嫗服侍此次走失亦係伊一人所爲求請明察邑尊飭退出提傭婦問供據供小婦人於去年至伊家傭工並無拐失小姐情事邑尊謂爾旣到案尚敢逞刁實屬可惡飭鞭背二十下始供小姐實由我姊姊帶出物件仍藏公飽中請往查檢邑尊飭發官媒看守限翌日交出小姐及各物再行訊斷該僕飭押候示 
[具結領女]  
　　有毛氏者曾因案發交官媒擇配前日有浦東什貨店主姜聖發偕地保趙亭昌投案具保求領爲妻愿繳身價洋十二元莫邑尊准如所請着具以後不再爲娼及價賣切結姜遵諭叩謝而退 
[庖丁自刎]  
　　瑞生和廣帮字號騙取各舖貨物一案節經綴列報端兹聞捕頭已派捕前往該號看守有庖人某甲恐號主犯事或致株連遂於前晚九點鐘時用廚刀自勒喉間血流倒地巡捕聞聲赶至立卽雇車送入捕房轉送仁濟醫院救治據醫生言傷勢甚重必須留院敷治或可無碍云 
[英界公堂瑣案]  
　　公平洋行某西人投英領事署訴稱有田産在新閘地方租與金梅溪周雨亭吳錦豐三人造屋出租被欠地租銀一千零九十餘兩向索無着叩請傳追佩副領事據情照會葛大令飭差傳訊金周吳等西人亦投案申訴前因金供曾與周吳合租該行地基造房寔因市面不佳房金寥落以致虧欠地租去夏曾商諸該西人由伊行經收房租一年至今年七月底止再行核算計共收去房金若于除扣去地租外理行找清再結今尚在七月初何得先行控追周吳供與相同西人稱去年確將房租抵扣地租應於本年西歴七月爲止業已過期故敢呈控大令商之佩副領事限金周吳等于七日内自行向該行結帳調停○前日長利洋行營房人嚴爾昌控房客郭阿興私拆屋中鐵梗郭稱鐵梗係煙館懸掛招牌所用去年由親戚陳滋仁向方朗甫買來今因閉歇退租爲此拆下豈知管房人妄言私拆竟被交捕爲特邀同陳方到質陳方供與相同葛太守飭郭交保俟會同英領事商斷前次英副領事堂期長利西人不來未經定斷昨大令命傅郭到案長利西人仍不投質大令以該西人屢次不到可毋庸議隨將鐵梗給郭領回 
[上海四馬路浦灘文報局内協賑公所續解第三批銀一萬兩啓]  
　　啓者敝所起解愛育堂賑欵十批合洋二萬元又匯出賑欵兩批合銀四萬兩後作霖昨日到滬深懼日後轉運之難復托韋文波先生匯出第三批銀一萬兩合之絲業會館陳與昌棧惠交賑欵萬餘共得六萬餘金後此爲日方長道里遠隔倘與梁君資卿分路辦理每月非有六萬金接濟必至進退惟谷伏懇各省仁人君子大發菩心仿照成法或各處分設公所代爲集欵或另邀善士前往分投查放災民有生之日皆仁人再造之恩作霖等亦藉仁施免致竭蹶感激私衷實無旣極比者江浙長江等處苦兩苦風恐成災祲倘竟無可挽回尤望一體賑卹作霖及同事六人卽於今日成行用再登布公啓伏乞慈鑒嚴作霖王松森等同啓 
[寄友]  
　　海外歸來喜欲狂明珠幾許壓輕裝三年苦望勞慈母百畆荒田賸故鄉樓上久傷楊柳色鬢邊將染桂枝香如何一入團雲隊賺得英雄事事忘[  霧裏看花客]  
[立秋日作錄請夢畹生削政]  
　　肺病常高臥空齋盡日風凉蟬歇衰柳倦燕逐飄蓬髮鬢江湖老功名日月窮棲棲一無賴歎息望冥鴻○夜布衾無暖旅魂催風颭殘鐙户半開寂寞高齋人不見夜深寒雨鬼車來[  紅豆俶稿]  
[上海三馬路與昌絲棧陳竹怦經收廣東廣西賑捐七月初二日第二十九次清單]  
　　華亭縣正堂楊助洋一百元○嚴大生寶號續募天水子善士求母病速痊合家平安洋一百元○恊源局由松江寄來絳梅相舊主釣鰲仙史兩户合助洋一百元○漢口黄小舫翁寄來廣興恆經募隱名洋五十元○與字五十四册劉湧泉善士募來范毓峰洋十元韓耐困洋六元羅季昌第二水助洋四元吳兼三程子英兩户各洋二元無名氏小洋三角○沈耕心善士洋一元又募來沈謝氏洋五元倪鼎元洋兩元馮大興金榮照姚慶勳姚榮榮張桂山五户各洋一元顧雙福宏生姚德春三户各洋五角黄士林何子羅省兩户各洋二角五分○與字七十三册余萬成號募來金陵三省軒指捐廣東洋六元又指捐廣西本洋二元英洋八元○上虞山人蔡陳氏兩户各洋十元章辰谷洋八元不書名指助廣西洋六元又指助廣東洋兩元有心無力子求母病卽愈昌記布號兩户各洋五元鼎豐典陸友合助洋四元花甲零四手作人元記號恆鑑祥西河氏祈母足疾速愈四户各洋二元裕和齡記源盛號暌笳者無名氏無名氏隱名氏刼餘生祭資移助賑八户各洋一元無名氏洋一元五角○江灣萬泰局募滬字單祈椿萱夀子錢六百文願合家安人錢五百文渭夫錢三百六十文有心無力鋕銘迪記三户各錢三百文程錫麟不書名吳阿炳顧記李鶴記五户各錢二百文麗 
 
 

Page 4

 
 
泉福記陸立記羅錦記祈平安立記墅記七户各錢一百文雄記錢一百七十文程蓮記吳夀記墨磨人不書名凌益記五户各錢五十文以上二十四户共錢四千四百八十文合洋四元○莘塔衆善堂寄來凌穉川先生立秋日醫金助賑洋四元○與字五十一册劉湧泉善士募來馬廷鏞聚慶堂黄兩户各洋二元洛源堂程譚杏村王復茂馮茂華王忠記五户各洋一元許昌記杜華軒仲子記徐幼甫四户各洋五角○共收英洋四百九十一元五角小洋三角合并聲明 
[江督轅門抄]  
　　六月二十五日通判甘恕奉委解京餉差縣丞吳子瑞服闋回省聚寶大使張立本布倉大使查南崧均禀知奉委隨辦外供給差未入董敂輿奉委太平門冬防差藩轅牌示桃源縣教諭張喬森病故遺缺查有大挑二等教職王錫疇署理○二十六日委署川沙同知黄承乙到見上海來卽辭○二十七日卽用縣趙受璋到交卸六合釐捐事回並奉調簾差又叩請補清河縣缺從九品陳賢禀知奉府委代理江東司典史李福蔭禀知奉委隨辦外供給差○二十八日江西候補縣陳若典到奉江西潘司委解海防經費銀來卽辭縣丞方穀禀知奉府委代理六合縣瓜埠司 
[蘇省撫轅抄]  
　　六月二十八日在任候補直隷州新選寶應縣杜法孟由京至寗來蘇龔世潼銷衆興厘局差並謝飭知題署崑山縣缺候補府照磨陳德醇禀知辭奉牙厘局委解淮餉赴揚州府經歴何慶墀禀知奉海防營務處委查察游兵散勇○二十九日候補布理問張兆棨禀辭回金陵五品銜分發江蘇分缺先補用巡檢姚鏞聲浙江人禀到○七月初一日福建正主考陳副主考張均由京來過蘇赴閩縣丞徐志宏閶門旱關從九品陳其恕葑門水關陳起葑門旱關均禀知本日到差並兼辦夏防巡查撫憲衛定於七月初四日登舟起節輪船拖帶赴上海○初二日新選寶應縣杜法孟禀辭回金陵候補理問周玉銷葑門旱關盤查兼夏防差府經歴白槐生銷葑門水關盤查兼夏防差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[穗垣官報]  
　　六月十一日鹽經歴蕭咸宜禀銷土火藥局差知縣舒迪寛蔣希曾禀往清遠高要辦賑同知徐登甲禀查東路水災大挑知縣鄭守昌禀知由順德新會散賑回十二日候補府張賡雲丁内艱由龍州回禀到已革通判錢彝甫禀知藩司委赴關差遣十三日海山塲齊彦勳禀辭赴任十四日通判范鼎禀辭往廣甯佛岡查水災試用巡檢游藝禀謝委太平關税廠差十五日鹽經歴文通禀往懷集埠查勘被水情形鹽經歴王承夀禀知委白廟緝私差鹽大使錫慶禀謝奉到飭知歸海防新班例卽補十六日通判劉傳林禀謝揷班并禀知調廉留隍司張承先禀辭赴任十七日卽用縣黄維清禀知奉札派委簾差十八日鹽運同蔣偉禀知暫兼海防坐辦差十九日鹽大使周繼仁禀知委甘竹緝私差二十日鹽知事張靈煊由内關勤軍回禀到通判徐敦詔禀赴龍州公幹藩轅牌示赤溪廳缺委候補縣文博署博羅縣缺委候補縣張爾昌署龍門縣缺委候補同知閻維周署和平縣缺委候補縣敬輔署封川縣缺委候補縣張藻翔署豐順縣缺委候補縣蔣定權署新安縣缺委候補縣鳳鳴署潮陽縣缺委候補縣程錦文署 
[維揚官錄]  
　　荷花生日正值安定書院掌教周子瑜觀察攬揆良辰堂前孫曾繞膝依序稱觴門外冠盖如雲濟蹌祝夀實一時盛事也熊鹺尹文策奉運委中富局差趙鹺尹春元委太平局差戴鹺尹昌祚委提莊卡差閔鹺尹奉璋委勘估修理知廳衙署廿七日王鹺尹炳烈解山東餉銀起程關鹺尹承禧委周庄卡差廿八日分發大使劉昌龢山東人禀到 
[官署失竊]  
　　鄂省某同知署於六月中旬被賊越墻入上房擊碎玻璃窗而進竊去衣物玉器等件約值銀數百兩至天明始見箱簏縱横床帳被燒一孔日間衣履都被席捲而去司馬大怒立唤巡司并傳捕快保正迅速追查嚴比兩堂尚未獲盜曹姓保正責四百板嗣查得漢口廣益橋湯姓雜貨店遺有賊贓乃拘其主人掌頰二百下並行管押又查至某當鋪果有玉器數件據該當舖云當時盤問來人係山東口音稱船泊塘角主人欲買物將此暫當指日卽來續取是以未便吊贓俟獲盜再行弔取可也 
[三韓話]  
　　端午節婦女競尚秋千之戱粉紅黛緑相聚爲歡路上行人任憑指視亦俗習然也北門内空地一區立秋千一架高約數丈以艸繩爲索有婦人年二十餘正翻打間繩索忽斷墮於地上頭血模糊肢體已折當卽氣絶諺所謂世上三險秋千居其一誠哉是言也○金剛山東一帶居民不守禮法各翦其髮以爲美觀雖不必流入日黨然髮種種而心長要非良善之民也○婚嫁動循古禮然有不可解者男雖親迎而前二日至女家宿一宵卽先返女則乘轎而至始行合之禮配而後祖昔賢猶譏之况先配于女子之家近聞一男素患弱疾宿於女家之夕病卽加劇一息奄然岳家急送之歸迨女轎至門氣已絶女卽毁裝卸服趨至屍側嚶嚶哀泣誓不欲生思相從於地下翁姑冉四勸導允爲繼子始收泣焉未始非節烈女子也○有一老人鬚過其臍云巳百有四歳步履如常生五子長者巳八十餘至小者亦巳六十餘歳孫十五人曾孫十人而元孫二人五世同堂融融洩洩家之慶亦邦之光也○春川一帶山中多虎嗣有獵人某負鎗而往見一虎蹲踞山畔大逾尋常數十小虎圍之若侍坐然虎大吼一聲山谷爲之震動急潛伏尋路而歸遂不敢作打獵想矣○猪不大而味劣地土使然也居民某蓄猪二頭月前生四小豕皆五蹄其一蹄在尾後前四蹄行走後一蹄亦隨之而動閭里傳觀門爲之塞誰曰遼東豕不眞有奇異者乎○東洋女子有至城中者日前國王出行見東女三四輩携手遊街中居民數十人圍之或探其袖或捫其懷調笑摩挲不以爲恥又來營勇二人直前逼視東女始倉卒而走有跌失木屐者居民以勇多事致彼脱逃乃毆勇以洩其憤始各散去○王閱外道兵後留某道兵一千名保護王京惟無利器尚不如練軍之精銳也○上月十六七等日大霧迷空不見天日觸於鼻有臭氣居海外者可不愼諸 
[醉吟固安程子貽以佳釀殆將使吾心醉耶衆人皆醉我獨醒此屈原之所以放也程子洵有心人哉清夜獨酌連盡數觴興發歌成聨以將意]  
　　生不必上柱國死不必閻羅王百年三萬六千日但願終日游醉鄉故人知我貧貽我一甕酒明日之事有明日傾觥且復盡一斗醉裏發狂吟利劍不在手恩讐欲報兩何有噫吁嘻清夜泬寥月小天高臨風長嘯明星動摇仰視天宇一何闊偪仄豈獨爲吾曹我聞莫釐之峯俯瞰具區山靈水深有靈威之故居晴可樵雨可漁吾將終老於是間乎世間萬事等夢夢今古乾坤一酒壚○觀伎行明鏡爲堂電爲燭照見紅妝花簇簇嬋娟十二坐兩行幻作天魔三十六當筵齊抱紫檀槽冰絃試撥聲嘈嘈移宫换羽斷還續一樀奔騰走怒濤清歌皓齒流香豔絲竹揉成聲一片曲調依稀倍有情彷彿春鶯駡嬌燕舉舉斯斯最擅塲鄭金芝李喜蓮色蓻最佳含情更欲賦秋娘伎師某善歌風流合讓雲林老謂耘老媿我才非杜牧狂○讀耘劬司馬退遂齋詩集却贈清於鸞鶴俊於鷹健筆凌雲逸興騰殘稿尚餘詩一尺狂談安用酒三升相着懷抱淡如水可惜頭顱老欲僧病不廢書堪自笑午窗晴日夜窓燈○題滕芝房紀游草一語妙千古才眞命世雄有懷問明月無泪哭秋風客竟殊方老天惟吾輩窮讀君紀游草豪氣貫長虹[  寵九蔡錫齡]  
[贈善餘里阿寳前詩尚有未盡宵深無事再作三章以廣其意專索龢老繼之]  
　　雙彎貼地響弓怕見生人面一紅斜揷末利花　朶翮然態度大家風○易求無價孰堪償綰得情絲十丈長冰雪聰明眞箇似萬花隊裏合稱王○娉婷一搦瘦腰肢又遇驚鴻洛水姿我巳年來消綺障爲卿頓惹舊相思[  免痴道人]  
[保嬰局經收兩廣賑捐并邑廟捅捐六月分清單]  
　　正中堂紋銀十兩酬愿保平安洋十二元沈蓮鍔沈春生陶鳳山洪盛號四户各户各十元代放生八元善善子痛洋七元生生子六元不求知病本洋五元週年荐親四元求資冥福三元隱逸居士求安居范盈楚楊張氏潘悟清五户各兩元經訓堂瞿嚴記郁志剛張作士小同蘭舘隱名氏邵憩棠慈雲堂愛吾書屋蔣福生唐寶性席子儀季妙修顧夀雲丁普修徐月香席隱名十七户各一元蔣張氏蔣翠娥二户各五角九齡鳳林七齡鳳金二户各三角悟因氏錢六百文吳家小姐錢五百文又又邑廟桶捐洋三元四開二個八開四個大小錢一千五百四十六文又祈保安五元沈品華兩元不留名銅洋一元綿力人四開一個八開一個窶人子錢二百文統共收曹紋銀十兩英洋一百十一元六角病洋十三元四開三個八開五個錢二千八百四十六文盡交文報局王心如先生收解 
[上海四馬路浦灘文報局經收廣東廣西賑捐六月下旬清單]  
　　廿九日收雙桂室五元○杭州電局募素萱室四元東湖老人十二元鑑山水齋八元讀書樓主人二元○繙龍程募張少卿程仲溪程少垣孫彩如程四太太八齡童子程節省糕餅費六户各一元候鶴田墅左草堂程程凝遠陸三太太四户各半元十三歳童程駕鵬節省瓜菓費二元共十一户合收洋十元○嘉定朱照衢奏仲衡二翁募滬字五百零一號册隱名氏田記不留名無名氏三户各一元隱名氏足對開一個光裕堂吟香室無名氏隱名氏四户四開洋各一個張永順德隆號二户四開洋各二個十户共收洋三元内銅一元足對開一個四開八個○嘉定顧宜仲吳季華二翁經募滬字五百零二號册隱名氏二元○寗波謝益齋一百元○利生洋行帳房卓學川翁經募申字一百卅一號單乾亨號亨茂號二户各二十元玉山嶺南張譚氏懷玉山人晉昌號同源裕號光風霽月舘五户各十元廣泰隆萬通典公和典三户各五元張杏塘瑞亨號瑞祥源永濟氷溪隱者五户各四元信可軒三元孫楚堂三和號王恆豐茂祥號穗茂號三餘堂義和棧保合和餼泰行祝裕隆慶安號周同大奏星堂鄭月軒點山無名氏劉志舒望雲旅含寄玉山房無名氏十九户各二元義盛號王恆泰嚴仁和吳順興同和號和順號祥泰全號知來利號謝立昌號公益興號夀石山房愛竹軒釋過氏大猷堂養性山房六一堂松川氏萬福昌四明逸客光義堂華豐順月榮堂力不從心者蒼岩氏經訓堂廿五户各一元共六十户共收洋一百九十一元○補廿八日陳樸卿先生瞿姓醫金錢四百文○震澤鎭斗室氏慕申字一百卅二號單廉讓堂杏林山莊二户各一元鷗江張峰記恆源酒　寄紅生森和號四户各五角六户共收洋肆元○蘇州愼記號來募申字一百卅三號單朱致大張愼德堂高積慶堂尚義堂四户各二元共收八元○常州保嬰局交來不書名蔣善士十元巫求平安二元○太湖救生局交來吳子實先生經募延陵求母病速愈十元過雲樓閑閑草堂二户各二十元吳味泉無名氏二户各二元吳頤齋太尊九十元六户共收洋一百四十四元○杭州張有成春伯氏募滬字二百八十二號册師儉堂汪鄭氏二户各四元　生氏祝成覺二户各二元無名氏求保平安風斑斷根一元共五户共收洋十三元○杭州電局宗陳二翁經募第四次翁紫珩樂善軒勉學童子三户各一元仁和金薾康十元難餘堂四元拙道人二元忘倦主人寶慈菴主二户各半元八户共收洋二十元○四維氏洋十元○本日共收洋五百四十七元銅洋一元足對開一個小洋十六角錢四百○本旬共收規元二萬六千五百十二兩八錢五分五厘現銀一百八十六兩八錢二分申元一百九十九兩八錢二分洋九千零二十一元合元六千六百三十兩零四錢三分五厘足對開十個處對開二十六個共三十六個計元十四兩二錢六分小洋六十八角計元四兩五錢三分銅洋十五元計元一兩九錢一分錢六千一百七十五文計元四兩一錢一分五厘七項共收合元三萬三千三百六十七兩九錢二分五厘連前共收合洋二萬零五百元規元三萬九千八百三十一兩一錢七分二厘廿九日付解嚴梁兩紳第二批規元三萬兩付又洋合元七百三十五兩連前共解洋二萬零五百元規元三萬九千七百三十五兩實存元九十六兩一錢七分二厘○明日再當添解匯票一萬兩特此聲明 
[上海四馬路高易公舘内協辦兩廣賑捐所經收六户底及七月初賑欵清單]  
　　六月廿九日元亨洋行募安字第三十一册鄭何氏求保丈夫平安助洋十五元鄭易寛易珠求保父親長夀各助洋二元五角以上三户共洋廿元○七月初一黎景雲再助洋二元○泰茂洋行帳房募安字第三十五册不留名求生意報固助洋十元何鄭氏率男文輸文成助洋十元林杏枝吳智泉無名氏韋勳堅泰茂溢記五户各助洋一元鄭遜南助洋十元何鳳山助洋五元以上九户共洋四十元○元芳鄭程先翁募安字第三十二册元芳洋行衆友節省中秋筵資助洋十五元魏有成助洋一元○寶和行帳房募安字第三十七册鮑泰不計無名氏杜美亨鄭日光五户助洋一元無名氏無名氏無力氏古怪意楊紫廷鮑材六户各助洋半元吳耀柏助洋三元徐善堂助洋五元以上十三户共洋十六元○公信行帳房募安字三十上册劉曉初朱詠梅二户各助洋五元佘明三吳日三張子才劉錦亭何卓生李月林六户各助洋二元李宅西助洋三元李子彬朱寶如朱慶長三户各助洋一元徐慶邦鄭竹筠劉寶筠三户各助洋半元朱慶元慶綸慶常慶廉慶孫五户各捐洋四角以上二十户共捐洋三十一元五角○角二日高易李恊翁募安字第一百八十册李日新李岳松李陳氏李霖李榆李華升陳毓蘭謝陳氏黎簡氏嚴氏林陳氏陳氏十二户各助洋一元李子韜陳相升二户各再助洋一元李同新黄虞卿陳仲溥三户各再助洋二元唐杏寶助洋八元陳厚齋再助洋四元竺錦章再助洋三元方德明潘阿東二户各助洋半元梁區氏阿洪姑鄭阿劉陳古氏陳梁氏五户各助洋二角關阿倫何阿珠羅阿挺蘇阿平阿梅五户各捐錢一百文以上共三十二户共洋三十七元錢五百文 
 
