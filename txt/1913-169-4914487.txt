# 1913 - 169 - 4914487

 

Page 1

 
 
論說 
[蒙古政治攷（十）（續）]  
　　台吉以外有稱爲塔布囊者今則與親王以下之王公同義如土默特左翼及喀喇沁三旗皆稱爲　塔布囊 
　　外蒙古更有匹敵於親王之汗（或爲親王以上）而無塔布囊 
　　因軍功而獲之爵位則予以逹爾漢之號凡是等爵位在歸服於清朝時其功績如何又　勢力之大小雖有階級如右而不一定某旗親王以下之全部皆有之某旗但有台吉而不有親王與貝勒其次第可就蒙古區劃表一覽之 
 
 
 

Page 2

 
 
　此王公受封於其祖先之國土雖有受理藩部將軍都統或大臣等監督控制之名然就事實觀之殆爲完全之獨立各居其家長之地位而行專斷之政治者也此可假稱之爲蒙古自治并示内外蒙古之有爵王公之人員於後 
[第二節旗制概論]  
　　分蒙古爲二行政區域如内蒙古及外蒙古等是也 
一内蒙古 
内蒙古以部落之小者爲旗合旗而爲部更合部而爲盟其次第如左 
（一）哲里木盟 
科爾沁部┊┊六旗扎賚特部┊┊一旗杜爾伯特部┊┊┊一旗郭爾羅斯部┊┊二旗 
[該盟計共四部十旗]  
　　（二）卓索圖盟 
喀爾喇部┊┊三旗土默特部┊┊二旗 
[該盟計共二部五旗]  
　　（三）昭烏逹盟 
敖漢部┊┊一旗奈曼部┊┊二旗巴林部┊┊二旗扎魯特部┊┊二旗阿魯特科爾沁部一旗翁牛特部┊┊一旗克什克部┊┊一旗喀爾喀左翼┊┊一旗 
[該盟計共八部十一旗]  
　　（四）錫林郭盟 
烏珠穆沁部┊┊二旗浩齊特部┊┊二旗蘇尼特都┊┊二旗阿巴喝部┊┊二旗阿巴哈納爾部┊┊二旗 
[該盟計共五部十旗]  
　　（五）烏蘭察布盟 
四子部落┊┊一旗茂明安部┊┊一旗烏喇特部┊┊三旗喀爾喀右翼┊┊一旗 
[該盟計共四部六旗]  
（六）伊　昭旗舊鄂爾多斯旗┊計一部七旗以上總計（盟）六（部）二十四（旗）四十九 
二外蒙古 
外蒙古於盟之外更有種族的區劃卽如喀爾喀杜爾伯特杜爾扈特和碩特等是是等種族之下有盟若干盟之下有部族部之下有旗同於内蒙古 
[（甲）喀爾喀]  
　　（一）汗阿林盟┊┊土謝圖汗部┊┊二十旗（二）齊齊爾里克盟┊┊（三音諾顏部┊┊廿二旗額奧特部┊┊十一旗（三）克魯倫巴爾和地盟┊車臣汗部┊廿三旗（四）扎克畢拉包欽畢都爾諾爾部┊┊（扎薩克圖汗部十八旗輝特部┊┊一旗 
[（乙杜爾伯特）]  
（一）賽圖濟雅哈圖左翼盟（杜爾伯特部十旗輝特部┊┊一旗（二）賽圖濟雅哈圖右翼盟（杜爾伯特部三旗輝特部┊┊一旗 
[（丙）土爾扈特]  
　　（一）南烏納恩素珠克圖盟土爾扈特┊┊四旗（二）北同上同┊┊┊┊三旗（三）東同上同┊┊┊┊一旗（四）西同上同┊┊┊┊二旗（五）青塞特奇勒圖盟同┊┊┊┊二旗（丁）和碩特巴爾塞特奇勒圖盟和碩特┊┊三旗　　以上總計（族）四（盟）十二（部）十七（旗）百十六（完） 
時評 
[意思與行爲相反（無名）]  
　　能力不足之人往往意思與行爲相反今日中國政黨其意思與行爲相反者可勝言哉反對大借欵爲債多難償也理恐政府濫用也然而反對者因借欵而擾亂因擾亂而又多用無數無益之財迨至必不可少之財日後又不能不借是反對借欵之意思反演成增加借欵之行爲此一證也又或以政府濫用故而反對借欵然以反對借款故并此監督政府之用途而擱而不論反使政府更可以濫用是禁阻政府之意思反又演成放縱政府濫用之行爲此又一證也 
更有深惡今日之政府者攻之不遺餘力其意乃欲推倒之乃欲速推倒之爲欲推倒政府故議會時時擾亂以致憲法不能定總統不能舉内閣不能組織使今日之政府得以遷延而存在是推翻政府之意思反又演維持擁護政府之行爲也此又一証也 
嗚呼以若所爲求若所欲豈非南轅而北轍哉然而今之人甘之 
專電 
[北京電]  
　　蔣鳳梧提質問案問借欵合同内遣散兵隊之細數並師團名目以及應撤兵數整理鹽政之著手及其詳細計畫第二欵第七項之他種行政費係何性質范熙壬之質問書則請政府提出甲乙丙三號附件之明細單裁遣軍隊預算明細表整頓鹽務明細預算六箇月内明細預算會計法審計院法案墊欵二百萬磅之分配表而皆附以一星期政府答覆之期限議員之注意借欵用途以此二人爲始 
[北京電]  
　　今早衆議院秘密會報告審查中俄約案之結果政府意兩院終難通過擬暫撤回國民黨議員某某訪俄使館館員告以政府前此不理主義故與庫結約今此次約案非俄意等語蓋現稿之俄亦不准殖民設官大忤俄意俄意不外予前電不外以兩次庫約爲根據故其言如此而此議員等遂解爲俄本無意於蒙政府特爲斷送此節頗於訂約生大障碍 
[北京電]  
　　袁總統前語人臨時期内内閣决不易人嗣又云須至非國民黨足三分之二時今以段旣不耐久代周又决不來京故又有改組内閣之意以熊希齡任總理電詢熊熊辭但聞日内必令離熱河第三黨孫少侯景耀月或將長一部 
[北京電]  
　　政府昨交一月至六月預算收入五千一百三十三萬六千八百八十元支出一萬六千八百八十二萬三千四百五十二元計不敷一萬一千七百四十八萬六千五百七十二元 
[北京電]  
　　江朝宗等今日大宴吳木蘭諸女士意將請協力偵探女刺客聞此等女刺客被獲者不只傅文郁袁皆主寬赦 
[北京電]  
　　總檢察廳禁止報館登載内亂之刑事案件 
[北京電]  
　　兩院議長初七在萬牲園開園遊會宴美使及其官紳表示感謝承認之意 
[北京電]  
　　財政顧問波多一年届滿將改聘法人賚叔 
[南昌電]  
　　警廳五日在湖南會館拿獲攻滬製造局之柳人寰等十三人交軍事執法處審辦又獲奉新亂匪周斌卽行正法 
[南京電]  
　　財政部籌議改良徵收地稅辦法一案業經省長飭各縣條陳辦法限期彚報在案刻巳逾限昨特再飭各該知事切實條擬呈復以憑彚核辦理 
[南京電]  
　　財政司現將兌換處登記遺失印據之國民捐欵自六月十一日起至七月十日止按數分别一律發還 
[南京電]  
　　市自治籌備處現核算公民全數計八千四百七十七人甲級七百六十二人乙級七千七百十五人稅額總數七萬三千五百九十元有奇甲乙兩級平均各得三萬六千七百九十五元云 
特約路透電 
[北京電]  
　　參議院今日開會議員蔣正方（譯音）提議請議長宣布政府五國借欵備案咨文已討論告終卽經衆贊成通過副議長請表决退回該咨文問題亦經衆贊成退回楊度提議請敎育總長出席解釋北京大學風潮經衆駁絶 
[北京電]  
　　衆議院昨日晨間（五日）曾開秘密會議由審查中俄蒙約之股員會呈出報告對于該約各款多所贊成繼卽詳加討論卒乃展期續議預料此事將于今日下午開會議决惟衆議院雖可通過該約參議院或將駁絶 
[北京電]  
　　衆議院今日開會討論中俄蒙古條約歷時頗久各員之意顯巳分成兩派贊助政府之舉動者謂内蒙大局阽危急當承認俄國所能同意之辦法反對者則謂該約利俄過甚未便承認彼此激辯多時互詆不知注重國家利益卒至並無解决而散 
[北京電]  
　　據多倫諾來電西巴爾台之北現有外蒙之兵二千名由俄員三人指揮携有過山砲兩尊 
[北京電]  
　　俄國使署並未得悉以上諸事且信俄員除在庫倫充當敎練官外並未擔任他職惟信或有西比利亞之蒙種人民附和其間從事刧掠庫倫等處之俄員必無所聞蓋彼等皆禁止此項人民負戈抵拒中國也 
[北京電]  
　　據庫倫華文電報庫倫政府巳派兵五百名由俄員統帶開往内蒙增厚兵力尚有三百名日内亦將出發 
[北京電]  
　　據歸化城來電歸化在之西目下約有外蒙之兵二千餘名軍内有外人二十名携有七密里五之野戰砲四尊麥肯沁炮六尊 
[奉天電]  
　　路透訪事接官場消息有英國武員五人於六月三日晨間由本溪湖赴西北游覽日俄戰場在郝家河村（譯音）爲人在距離三百碼之處開鎗轟擊所發之彈約在五十至百粒之間雖對準擊射諸英員無一受傷然有二人險遭不測車上之牲口六頭傷者三頭卽悉棄去出險時村民並未阻撓此事令人殊難測度蓋近六年來英人游覽戰場者實繁有徒輙受中國官民禮遇英總領事今日下午偕遇險之英員二人謁見都督陳述此事 
[北京電]  
　　北京大學風潮仍未平靜政府現贊助校長以期維持學風惟各政黨現擬辦理此事學生殊爲氣壯該問題或將移大理院解决 
[天津電]  
　　星期四日下午以大鐵鍋九只焚燬鴉片值洋六萬元丁義華君及華員某某均蒞塲演說並有樂隊在旁奏樂觀者大爲興奮 
[北京電]  
　　英使朱邇典今晚（六日）啟程取道西比利亞回國 
[東京電]  
　　據與桂太郎新黨聨近之某報宣稱日本已向中政府要求展長關東半島租約十年 
譯電 
[陳州電]  
　　此間近來逐日有匪搶刦小艇紙幣兌價仍無起色米價已漲一倍 
[柏林電]  
　　山東鐵路公司擬增堅各橋梁開採沿路礦產目下並不敷設雙軌 
[東京電]  
　　立憲黨犬養毅等昨晚（五日）開會通過動議對於中國黨爭主守中立中國借欵諸用途應愼加監視並當竭力使其他各借欵展緩成立豫料該黨不日將開較大之會議 
[美京電]  
　　駐美日本大使珍田子爵已致文國務卿白乃安君答辯美國前覆日本抗議開列福利亞地產律之照會文内詳述日本何以仍視韋白君定律爲歧遇日人及違背一千九百年美日條約之理由其辯詞中並無愛的美敦書之性質且有申請續行討論之語氣白乃安君及珍田子爵已允勿令以此事由公衆討論並决議凡公文内容除普通言辭外其餘概不宣布 
[喀爾喀特電]  
　　印度班加时被告結黨鼓動讐敵英皇者共計四十四人皆係班加里良家子弟據警察訴稱此事乃由米特拉帕爾副長官告密發覺該長官令人搜查台卡地方其子寓室抄出軍火若干及貴重之鑽石並文件多封且有用密號者其鑽石經人證明乃係盜得文件中載有勾引格哈等處設立軍務機關之計畫並議以屠殺手叚而代零星之暗殺又抄出名册一部故警察得以發覺他處機關彚集種種證據以明彼等確已組織團體設立支部以圖讐敵英皇 
[倫敦電]  
　　昨日滋擾賽馬場之女子名逹維森乃倫敦大學之畢業生年約三十餘爲要求女子參政權黨中之健將歷年來屢行驚人之舉動此次侵犯御馬輿論大譁各報皆連篇累牘詳論此事内有數報要求該黨領袖宣言道歉惟該女士是否圖擊御馬今尚未悉女士頭部受傷甚重現仍臥於醫院不省人事英后曾派人至該醫院詢問傷勢 
[倫敦電]  
　　勃萊特福特附近有一空邸爲要求女子參政權之黨人焚燬值價英金一萬四千磅勃萊特福特有水池二所亦爲該黨人投入有毒之顏料現已停止供水愛文斯小佐日者在皇后堂第一次當衆演說斯考特探險隊遇難情形由海軍大臣邱吉爾君主席首相愛斯奎士君亦參與此會邱吉爾報告開會宗旨時屢爲要求女子參政權之男女黨人所阻旋經逐出多人會場殊形喧譁 
[倫敦電]  
　　英國船廠工人因要求增薪投票 
 
 
 

Page 3

 
 
公决辦法主張卽行罷工以逹目的者一萬二千二百十五票反對者四千三百四十八票廠主與工人日者在愛汀堡開會提出新條件將由工人於本星期内開會研究現望或能因以挽回罷工風潮 
[倫敦電]  
　　培爾法斯特稅關查獲之來福鎗迄今無人認領愛爾蘭辦事總長裴萊爾君今日（五日）在下議院宣稱此項鎗械係意大利所　今自將續行查辦云 
[巴黎電]  
　　前充卜横卡爾内閣之法部大臣白里盎特君乘坐汽車在途被撞旋經醫士用光騐看知肩骨已碎 
[倫敦電]  
　　外間皆料巴爾幹和局定後金融及股票市面必有起色今乃毫無動靜故各界多爲不安其原由殊爲繁雜而說者多謂係因新發行之借欵數額過巨美國之市面欠佳德國金融緊急英國復將　生工黨風潮之故 
[柏林電]  
　　　王昨登飛船飛游一小時 
[芝加哥電]  
　　黑種著名拳術家約翰生因違背白種奴律定罪監禁一年零一日 
[柏林電]  
　　暹邏其拉親王巳抵柏林 
[柏林電]  
　　德國巳允參與海牙萬國禁烟大會 
[柏林電]  
　　普魯士國會定期本月十二日召集 
[柏林電]  
　　希布兩國已商决將各爭端並薩洛里卡問題付諸公斷 
要聞一 
[六月二日之參議院會]  
　　參議院二日午後兩點三十分開會議長張繼主席本日議題仍爲返還查照備案問題此事前日散會後本由兩黨推代表協商故昨日時間半爲議場外磋商占去開議後又别生議題外二個之問題討論多時故議咨文事尚不足一小時也 
[議塲外兩黨協商之决裂]  
　　未入議場前兩黨代表各於本黨議員休息室内將前日擬定咨復政府文稿略爲報告經討論多時彼此大多數意見對於有關係借欵之字句主張修正不幸兩方修正互表示其不同意此案卽無轉環之餘地預知本日議場又不免再陷鴇亂之景象矣 
[開議時臨時動議之二事件]  
　　入場後因請願事議員有主張院法未定以前應先將前參議院法抽出請願一章表决以備急用者同時議員又提起中俄交涉問題請政府交案王家驤陳明鑑據國會組織法同一議案不能同時提出於兩院之規定反駁之籍忠寅主在法不能提案應開秘密會請政府出席報告付表决得多數 
[入議題時辯論之無結果]  
　　入本議題仍依報號次序由議長指命丁象謙發言其所持理由大概認政府借欵違法查照備案乃上級官應對下級官廳之公文形式參議院不能收受非退還不可次指丁世嶧發言登台後先聲明自願以極誠懇之意思發表良心上獨立之主張謂本院對政府今無轉環餘地本院質問其簽押手續不完彼答復謂甚合法後來咨文聲明甘自引咎而又不辭職其態度頑强如此本院前咨因違法無效而院内議决謂合同未經前參議院議决又與事實牴牾今日正宜急求根本解决不宜更從枝節辨論此本員自信爲應有之主張也若草就咨文論以爲無退還之必要蓋主張不退還者對現政府究不能終於維持卽主張退還者用意雖在維持約法但以本員所見查照備案卽爲政府簽押手續不完之一種証據非又另成一個違法問題此案退還後本院究竟再要否存案政府麻木不仁退還後再不提出亦未可知在約法上無追認之規定即再提出本院亦無權追認故本員主張此項合同本院應存留備案事實上實確當不易此非承認政府不合形式之咨文以彼不合形式之咨文爲其簽押手續不完之佐證統歸政府責任問題是以了之不能與簽押問題問成二個之罪名也目前財政危急應用整理及監督處甚多諸君如專從枝節上着手相持不下曠日廢時是意在監督政府無異放任政府也語畢湯漪發質問又辨論多時有人提起討論終局請求表决一時又到散會時間暄嚷聲起秩序紊亂遂宣告散會 
[六月二日之衆議院會]  
　　二日午二時衆議院開會繼續討論懲罰委員會到會者四百五十二人議長湯化龍君主席報告西藏議員王君弌到會由秘書簽定席次 
[院法遲緩之質問]  
　　議員某君提議午後開會到者甚遲以後宜午前開會同時有議員謂院法前議本限定一星期提出請議長催交提出 
[孫鐘之說明]  
　　議長即請孫君鐘出席報告院法之大概孫君謂院法起草本係兩院同時合起參議院以大會有幾次不能開會故未能將合併起草在大會報告此遲緩之一原因且提出手續尚在研究據參議院王君家襄提議擬兩院合開討論尚未有結果然大體已經起完共八十餘條現已表决三十餘條明日一日繼續表决當可完事再加以修正文字星期六亦可提出矣 
[又來五次之表决]  
　　議長報告上次不限制連記選舉懲罰委員巳得少數之表决惟本條條文未經通過褚輔成提議修正表决得多數易次乾主張懲罰委員加增十人共合細則原定之數二十一人時在場人數四百三十七人議長以易說付表决起立二百零九人陳邦爕君提議十七人起立者二百四十三人多數於是討論限制之範圍谷鍾秀主張遇半數劉崇佑主張十一人議長先以十一人之說付表决起立者二百十人又以九人之說付表决起立者三百二人多數 
[休息後投票之星散]  
　　休息時過議長請特别審查委員到審查會場到會議員四百二十五人議長令封閉議場議員各出其懷中之印刷品抄錄一過置諸票　迨票完後議場内不足三十人議長摇鈴聚集而衆已星散矣議長遂宣告今日非開票不可於是議長指定谷鍾秀張鶴第郭人漳王印川四君爲監票員待後日開會再爲報告云 
[政府電令要塞司令協防滬局]  
　　自上海發生刧局鉅案中央以該局關係重要特電令江蘇四路要塞司令赴滬協同防守兹錄其往來要電如下 
[陸軍參謀兩部來電]  
　　江蘇要塞吳總司令鑒奉大總統令開上海製造局被匪攻刦正在激戰云云望迅卽馳往淞滬一帶查明協同防剿等因特奉逹陸軍參謀兩部艶 
[總司令去電一]  
　　北京陸軍參謀兩部鈞鑒艶電敬悉滬局被刧璘部掩護要塞之六十一團兵幸未移駐該局協力抵禦匪未得逞我兵戰死張鳳祥一名是日適璘以巡閱各路炮台在滬除面令該團長暫緩移駐嚴加防守外並分别奬卹以示鼓勵現在秩序如常堪紓厪念四路要塞總司令吳紹璘卅 
[去電二]  
　　北京陸軍參謀兩部轉呈大總統鈞鑒璘奉艶電馳往湘滬一帶查明協同防剿等因適璘以巡閱炮台在滬晤商陳督理伏查六十一團前已奉准撥歸要塞掩護炮台現旣在製造局防禦得力擬以該團第一第二營駐局以第三營駐龍華藥廠嚴密防守暫緩移往要塞悉歸督理調遣以資運用刻下謡言甚重秩序尚屬可慮榥等當力維治安謹紓厪念製造局督理陳榥要塞總司令吳紹璘叩卅 
[去電三]  
　　北京陸軍參謀兩部轉呈大總統鈞鑒淞滬蘇澄一帶均甚安謐璘於江日回寧除遵令密緝首惡外相應報告平靜謹紓厪念要塞總司令吳紹璘叩豪 
雜評一（無名） 
[眞心反對借欵者]  
　　不觀乎政府之預算所虧一萬萬餘乎此一萬萬餘不足之欵將何從取償耶非借欵奚取然而借欵又必有反對夫借欵而不反對長此以借何以圖存然而眞心之反對借欵者不當在簽字之時當在用欵之時不當在他人用欵之時當在自已用欵之時我苟用國家之錢而有一絲一毫之濫者卽推廣借欵者也人人能具此心則偕欵不反對而自反對矣 
[眞心愛國家者]  
　　眞心愛國家者必能爲國家負責任所謂爲國家負責任者盡我心力以謀國家之利益利益有二解一爲利益之利益一爲受損害較少之利益受損害較少之利益庸衆人視之實爲受損害耳夫我爲國家謀利益之實而得庸衆人評我以爲國家受損害之名不負責任者不肯爲也而眞心愛國者寧人駡我害國而實利國不願人譽我愛國而實害國也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大學校風潮近狀]  
　　大學校風潮情形一再詳紀本兹將近日情形彚錄如左 
[張湯無法排解]  
　　大學生二百餘人前往敎育部晉謁董次長不得要領又赴張繼湯化龍宅謂學生爲軍警圍困請求援助張於星期五夜一鐘到部宣言力任排解並謂總宜和平了結後經該部人員告以原委即無言而去翌日學生仍不返校湯化龍亦到觀其舉動臨行謂該部人員云此事應憑貴部認眞辦理於時學生旣無法下台又疲不能支乃於星期六晚六鐘歸校云 
[學生連發通告]  
　　學生所發通告全國書根據敎育部訓令略謂本科預科悉遵照大學令規程辦理並無絲毫不合卽無須應升學考試况本校直轄敎部燏時又爲敎部陳請任命之人長斯校者半載於兹此次各班卒業又皆於何任内舉行卒業若有不合之處燏時何不改良又何以舉辦卒業至以本科舊班預科畢業生及未畢業之三年級學生其畢業與入學均在大學規程公佈之前本爲期甚遠升學之時應免入學試驗爲辭則同人更引遠事以證其前後抵觸之處按元年十月舊班畢業生因試騐一人不滿六十分者留級補習事由預科學長周慕西轉商敎育部當由敎育部覆稱該生等舉行畢業在章程公布之先當然通用舊章惟以後畢業各生不得援以爲例均照新章辦理云云則新章自施行之日起對於本校無論新舊班當然適用同人等畢業及入分科日期均在新章宣布之後自應引用新章此等新章昭昭在人耳目何以前後抵觸一至於此是以根據種種條項及以前例案本校預科更無再應入學試騐之理由何燏時經同人再三詰駁無以自解惟抱定第四條第二項以爲搯塞之計繼則老羞成怒口出穢言違法病狂毫無顧憚俟見同人等憤激異常宣言辭職乃陰向敎育部乞憐揑稱學生聚衆暴動試問學生請求校長何謂聚衆手無寸鐵亦無鬥毆何謂暴動而敎育部力袒校長竟將代表八人開除而誣爲首脅迫之罪試問公憤所在萬衆一心何分首從以八人之少而從多數二百六十餘人何謂脅迫種種解釋毫無圓滿理由况復召集警察二十餘名住紥堂中深閉固拒不見學生夫大學爲敎育最高機關豈容軍警干涉世界之大聞所未聞視學校爲何地學生爲何人其破壞敎育蹂躪學校摧殘學子之幂 
罪旣昭且著當爲天下人所共察也迨出敎育部後又作通告書迫大衆一律罷課並謂總統决不肯使吾輩南下從事反對政府略謂敎育部令多方恐嚇吾輩不可聽苟一上課則是認何氏爲校長此不可者一萬一上課團體必散則墮董何二人摧殘詭計此不可者二况不上課萬不敢開除爲吾輩助者有張繼諸人此其一前次保定陸軍學生大閙風潮陸軍部及校長之强硬十倍董何終不能解散此其二現值南北謡言紛起之際政府决不肯開除數百學生使之南下或在京從事反對此其三云云 
粤人之鍼砭時局談 
[港商忠告參衆兩院議員國務院參議院衆]  
議院報界公會鑒共和旣立戰禍潛消歸馬放牛太平可望詎今兩載秩序未復商場凋敝外侮内訌參衆兩院應同出席持危扶顚責無旁貸商等渴望治安倒懸望解懇和衷共濟勿以議塲爲大舞臺當以國家爲重則和無寡安無傾民國幸甚商等幸甚香港商務研究社何藻雲譚甫卿趙佩琪陳仁山何植三梁弼予曾恩甫關耀珊何華生李遠光等叩感 
[國事維持會粤支部宣言]  
　　列位先生鑒邇者黨喧龐起謡諑繁與此曰暴民彼云帝制究諸事實兩俱無他嫉俗憂時警言以起齮齕用事曲謗横加血氣之倫用滋怨憤方今共和初成國基始奠政黨政府同具天良自應相見以誠相孚以信保全大局用恤民生休息生聚務諸遠大以期民國鞏固憲章燦然立躋强台脫離弱水况又列强環伺則外患多虞政府寤生而内潮未定稍有知識詬誶奚興詎意政府長官黨魁政客爾詐我虞互相指摘電報來往謾駡成風口舌紛爭蠢如村嫗國基震動民意疑猜惡象日呈前途滋險國民分子同負良知泣血椎心難安寢食惟有秉此血誠維持秩序保全大局共矢公忠此本會之所以成立於京師也惟是鞭長莫及排解難周爰命同人組織支部我同人挽瀾有心補苴怯力素仰諸公救國願宏憂時心熱敢申誠悃敬請維持務期戢止謡言疏通黨見國本旣固民生自甯人之欲善誰不如我用布數言希敎不逮國事維持會粤支部特派員梁博君等拜啟 
[黎督解釋北兵駐漢之誤會]  
　　鄂省此次電調北兵南來駐漢各領事以此係中國内政外人無置喙之餘地多無異言惟日俄兩領事前日曾相率渡江至都督府謁見黎副總統詢問理由甫相會時該二領事首言副總統仁恕素著威望服人備極恭維次謂北兵南下謡言紛起南方諸省多生誤會副總統本愛國之熱忱以維持秩序但恐其結局將成一絶大之反對副總統答云北軍南來不過保全平和而已如北軍不來或有破壞北軍旣來反對中央舉動自可消滅且紀律尚嚴亦不至擾及平民俄領又問中央借欵不知作何用處黎答云改良幣制其餘用項明載借約俄領又言將來選舉正式總統鄙意以爲惟副總統堪當其選因副總統對各方面皆無惡感可使中國不致分裂副總統答云吾之才能不及袁氏人皆知之吾早已宣布不願爲候選總統袁之政治經騐皆有把握堪勝此任俄領言外間言論反對袁公甚形激烈如袁公被選全國或不免影響副總統云外間反對者不過少數反對派報紙之言論未足爲據予之扶助袁氏實爲利國福民起見云云兩領事旋亦興辭而去 
[鄂垣又破一暗殺機關]  
　　武昌起義門外紫陽燈地方於本月一號破獲暗殺隊男女各一名解由軍法局訊辦其破獲情形如下該處彭家菜園近來寄住夫妻二人使用器具及衣履均極闊綽自稱陰陽家姓胡名光輝來此採探墳地偵探長劉有才屬探悉以伊夫妻操音各别男子魯音女子滬音行動可疑且闊綽如是隱居鄕村决非良善因於一號早報告附近警署並憲兵營會同前往圍捕將胡姓住屋前後包圍由戈連長率隊入内胡某夫妻証在側廳午餐當即縛其手足并將屋主彭家男女五人一同拘住檢查屋内共搜獲禁物十餘件手鎗炸彈隊員圖記公文郵滙銀票及銀洋一百三十元登時送解都督府黎都督立派參謀官在議事廳提訊胡等夫妻供認不諱一再拷訊同隊機關迄不指出午後三句鐘始發交軍法處研訊至屋主彭姓等確不知情已由怡隆錢店保釋矣 
鄂省官界現形記 
[巡警誤捕校長之謝罪]  
　　鄂省巡警第五署前日誤信探報疑鐵路建築學校校長萬咸福家爲私黨機關遽行派警搜查以學校關防告示爲謀亂之証物遂將萬君及座上客捕去旋該署長張某雖自認過以肩輿將萬等送歸萬君怒其違反約法卽以假傳命令擅用威權等詞向地方廳告訴蓋該署之檢查萬宅並未禀明都督令准而自稱爲奉都督命令也該署長以一經正式起訴不惟位置莫保且將受法律制裁特親詣萬宅謝罪再三央求取消訴訟謂派警時彼實不在署然不能不負責任彼老母幼子全靠彼養赡言際涕泣甚悲萬君始猶不允繼見其狀可憫且得學界某巨子代爲緩頰乃允其遞狀和解并面斥該署長以後小心供職切勿藉勢蹂躪平民該署長歡謝而去是夜復偕巡警多人前來掛紅放鞭鞠躬靡止警界咸以爲羞云 
[禁煙局長吸煙之發覺]  
　　漢口禁煙局總理邱縉係夏民政長至親煙癖頗深其妾孫氏亦属大癮邱在漢供差其眷庽居省城大關帝廟巷自恃充當禁烟差使狂吸亦無人敢于過問不料省垣禁烟局總理蕭日昌與邱挾有微嫌日前派調查潘濤等藉會邱爲名驀入内室拿獲烟具多件烟膏兩缸烟土數罪兩及私呑之罰鍰數千元邱當由後門逃脫該調查因彼亦係職官只將其僕人一名帶局武漢人士以邱在差任意苛罰舞弊營私且以禁烟人員干犯禁烟非從嚴懲處不足蔽辜詎夏民政僅授意内務司傳邱入所調驗謂邱並無煙癖其家中所藏膏土係其妾孫氏私吸邱因不常在家致失覺察然究不能辭藏匿土膏縱妾私吸之咎除撤差外應處以五千元之罰金其妾孫氏責令交案送地方審判照律處三等有期徒刑以昭烱戒聞邱已將孫氏藏于租界以數百元買出一老而醜之貧婦代爲到案云 
江西人之恐慌未已 
[查獲匪黨機關]  
　　贛垣廣潤門外警察分署長劉文彬密聞轄境内突有洪匪希圖暴動擾害公安特於一號午後親率長警至濠溝一帶查察户口行至第三十一號門牌范某門首見閔輝逹劉家榮傅堂婆子等收檢物件形似捲逃該署長當令長警前往盤詰閔等神色倉皇手足失措該署長即令長警搜查果於木櫃内搜獲僞印一顆文曰江西都督之印及黄白各色特别徽章共十五塊傅某命令一支上書（四旅七團三營營長傅）該署長以傅匪等僞造印信圖謀不軌即行派隊解赴警視廳由周總監飭科預審禀明李督解交軍事執法處從嚴懲辦矣 
[電請撤回軍隊]  
　　自贛鄂軍隊隔江對峙影響所及人心驚惶贛人函電紛馳急求和平解决兹聞省中督署議會兩處昨又接旅滬旅沙贛人來電云（上海電）閱滬報屢載鄂贛兩軍駐紥地點遥對峙風聲鶴唳傳聞異詞旅滬同人尤爲惶恐萬一辦事者從中煽惑九江適當其衝務望我軍嚴守紀律維持治安地方幸甚同人幸甚事關桑梓用敢直陳諸希諒察九江旅滬同鄕會張丙炎等公叩（沙市電）近來南北意見久未融洽謡傅蜂起商民疑懼金融阻滯逹於極點溯自軍興以來元氣凋喪恢復已屬不易倘殺機再應前途何堪設想商民何辜再遭茶毒諸公顧全大局諒必竭力維持但慮曠日持久枝節横生秩序一亂收拾愈難務望迅籌良策以保和平不勝迫切待命之至旅沙江西同鄕會叩 
湘議會差强人意之議案 
[質問私借日債]  
　　湘省當道與日人密借外債一千萬久已喧傅人口但此事異常秘密外間無從懸揣昨經省議會副議長曾熙及議員羅正緯諸人探悉此項外債確有其事並知該欵係八九回扣二十年本利盡還行息六釐以水口山龍王山等鑛作抵外又以鹽釐作抵該議員等當卽提出質問案質問湘督如事屬確實當然交出會議無此事亦當明白宣布以釋羣疑嗣爲某黨議員羅良幹王英濰諸人所阻止謂此係謡傳殊不足信羅良幹且謂渠以私人名義巳經質問都督都督謂並無此事本會可置不理羅正緯謂此事乃本員親由財政司長楊德鄰口中探出各議員均主張切實根究議長請勿用正式公文暫用函件質問俟其如何答覆再行會議 
[淯查籌餉總局]  
　　湖南籌餉總局所籌之欵肆意開支弊端百出昨經省議會議員彭熙治提出澈查議案議員多數贊成羅正緯謂籌餉公債最無信用人民以三折買之者甚多而以之繳納公家欵項則仍照票面價格適開奸人牟利之門又中飽之弊層見迭出經理人所得較與籌餉局等亟應極力澈查以圖整理次彭承念言籌餉公債信用難昭當將詳細表册宣布各屬使人民有所遵守有勒索情弊者即可向行政廳據實指控又公債票以五元爲起點未免太鉅非减從一元起不可蓋必如是而後貧民可以補救次袁海鵬楊甘霖段峨王英濰會熙繼續討論議長謂可交財政法制三股審杳限三日蛟議衆贊成遂通過 
[朱舜永遺骸歸葬杭州之動議]  
　　明末遺臣朱之瑜國破後亡命日本水户義公優禮之客死日本世稱舜水先生其十一代裔孫朱輔基與族裔朱景彝於前月二十五日東渡日本代表浙江省公民與省議會之决議訪問德川家及其他日本名家乞發遺骸歸葬杭州蓋輔基於去年東游之際適東京第一高等學校舉行舜水先生二百五十年祭典輔基亦得參列深感日人之高義歸國後謀之湯壽潛湯大感動乃設舜水學社於舜水故山之杭州且建祠堂以望祭之今因省議會决議謹遵舜水先生遺言發其遺骨歸葬於杭州之祠堂山而日本水户義公於先生亡命之際特加優遇亦乞其木像奉祀以申追慕之私且用日本建築式樣營造水户光國公祠堂於杭州與舜水祠堂相併輔基此次東渡先訪德川家及舜水會謝其厚意且携湯壽澘氏之介紹書往訪日人稻葉山君稻葉氏東土巨儒曾編集朱舜水全集者也輔基乞其援助二十六日同至外務省訪文書課長瀨川君亦大贊爲美舉且派翻譯富田君隨行以圖其便宜而舜水會員前田俟爵後藤濱尾兩男爵床次鐵道院總裁又協力與德川家交涉許其發墓聞德川家亦甚表贊成先生墓在水户瑞龍山與水户義公墳墓相望德川家歷代之墓地也 
[江蘇民國二年度之軍事預算]  
　　江蘇都督府編造二年度軍事預算總册先行電報財政陸軍兩部總數如下（上略）查本省二年軍費總額共計一千四百三十四萬六千一百八十二元三角七分九厘内經常門統計共支一千二百三十五萬六千三百八十八元三分九厘計本府經費曁屬官俸金等項一百六十三萬六千八百二十六元八角第一第二第三三師曁獨立步兵兩旅經費七百五十八萬六百五十九元五角九分九厘憲兵經費二十二萬四千七百五十二元三角五分四厘要塞經費五十四萬二千八十六元六角七分江北護軍使所部經費一百二十四萬五千三十四元機器局測量局軍械所軍樂隊陸軍監獄講武堂將校講習所輸運各艦一百四萬二千五百四十元五角五分本府衛兵經費八萬四千四百八十八元六分六厘臨時門統計共支一百九十八萬九千七百九十四元三角四分内計本府經費及預備金三十二萬九千七百元第一第二第三三師曁獨立步兵兩旅一百三十八萬九千六百元憲兵三千七百十元要塞一萬八千一百四十二元一角四分江北護軍使十三萬八千五百十元機器局測量軍械各局軍樂陸軍監獄講武堂將校講習所輸運各艦共十一萬一百三十一元二角此項總分各册現飭趕緊繕校齊全約一星期卽行分送合先電聞 
秣陵近事紀要 
[省議會搗亂情狀]  
　　江蘇省議會於六月初五日上午九時開第四次臨時會宣布民政長交議第二年度預算案歲入經常各項均巳通過惟收類之第三項南通大生紗廠存欵息銀二千一百元尚未取决有謂宜歸省有者有謂宜歸縣有者議論紛紛莫衷一是嗣提議敎育費議案同時有十數議員發言請議長表决忽又有趙鈺樹發言反對場秩序大亂拍桌之聲如雷貫耳仍無結果至五時散會 
[蘇軍政司改併手續]  
　　蘇軍政司刻巳遵都督指令歸併甯軍務司其各科人員除巳設法安置外尚餘軍官軍佐十八員當開單呈送都督府聽候改組現各員已於昨日來寗名單列後（軍官）科長王楚安科員張超凡林保鑒奚彤石國柱曾垿張延人洪福森崔毓芬岳耀李寳炘（軍佐）書記李祖範唐毓林劉永澤錄事王之駿黄炯司事吳元炳賈友善又裁撤錄事九名每名給恩餉三月名單列下一等錄事余士偉朱其壽二等錄事徐紹德張景明張孝鏞三等錄事薛祖彭顧祥璧陳東階何逹三聞送寗各軍官佐等到甯後巳見過都督及寧軍務司章司長飭令暫在府中專辦蘇州第二師範圍之各項軍務公牘其第一第三兩師範圍公牘仍由甯軍務司人員經辦至將來改組情形再當續誌 
地方通信鎭江 
[徵收房捐之交涉]  
　　鎭郡開辦房捐後衆以鎭城租界外沿江一帶自甘露港至金山約十餘里大半爲洋商永租之地若天主街戥兒巷大魚巷柴炭巷魚巷口西大街等處則天主敎堂之公產較多凡屬洋商租地敎堂公產均各執有道契逐年完納地租此項房產所有權雖在外人而土地權仍在中國其業主無論爲洋商與敎堂其租户無論爲敎民與非敎民旣在城廂市範圍以内自應一律繳納房捐方昭平允日昨由丹徒縣知事于定一君將前情函請交涉局長照會駐鎭各領事交涉矣 
[高資鎭請停礦工]  
　　鎭郡西南高資鎭產有鐵礦前經公民等集股呈縣興工開採由縣詳奉省長核准發給勘礦執照近以礦產不旺徒費工資該發起人復呈縣長轉詳省長注銷執照奉批云查此案前奉省長訓令飭將各山礦井位置一律繪圖補呈備案當經本知事訓令該公民等遵照在案兹據聲稱礦產不旺停止勘工毋庸再繪礦圖等情自可代爲轉呈惟注銷一節應將所請勘照五紙繳署附文轉呈奉經核准注銷始得由本公署發還業主允許字據仰即遵照 
揚州 
[徐中將取消女覊所]  
　　第二軍代理軍統徐寳珍中將因閱軍法處報告列有監覊代質女公所等四種名稱以致禁卒看丁所役人數衆多名目不一糜費公欵莫此爲甚特爲訓令該處長李士哉裁併節省用費李處長昨巳遵令將外覊待質女所三處拘押人犯五十餘名提併大監看押矣 
[水師調回城外]  
　　第二軍部水師團長陳開揚君所轄各水師前均分駐東路口岸現因徐前軍長被害特由陳團長將各師船調回紗關東關一帶常川防衛 
[淮北各請兵剿匪]  
　　淮北海安沭三縣議長劉潤齋等因該處士匪繁多擾害地方禀呈兩淮張司長請派馬團長帶隊駐紥以便剿匪奉批馬團長係歸第二軍管轄應候第二軍徐代理軍長核示云 
杭州 
[杭城規復栅門舊制]  
　　杭垣城廂各業前經要求總商會轉請官廳規復栅門舊制由警察廳長夏君屢商都督核准稽查舊卷派員履勘酌定上中下三城要衝地點分叚支配計共應設一百三十七處現巳飭匠包估限兩星期内一律完備云 
[秋女俠安葬西湖]  
　　鑑湖女俠秋烈士上年經諸同志先後陳請建設專祠運骸歸葬另設秋社前經朱都督籌撥公欵派委本府副官張　君經理窀穸在岳武穆祠迤東之鳳林寺左隣相地一方作爲秋墓吉穴惟值財政困難之際一切布置不得不酌加撙節現聞葬事全部籌備已完由張委員請示都督擇定六月初六日上午十時爲登穴吉期凡政界軍界及紳商學各團體同志届期與祭者均須先時知照派員招待特備軍樂隊爲祭時點綴聞朱都督已撰擬誄辭派委顧問官兩員恭代行禮矣 
寗波 
[要犯越獄紀聞]  
　　定海縣知事金國書本在岱山彈壓已報公出前月念九日因事暫回不料三十晚内監命盜要犯九人悉數越獄而逃次早追尋不知去向查該知事眷屬本住公署被縣議會指爲違例移住衙山下知事旣不住署一切員役無人管束晚 
 
 
 

Page 7

 
 
問不免出外閒遊署中遂至無人照料是夜監犯越獄遷善所押犯聞屋瓦響曾向管役報告迄終無人往查直至三十一號早晨知事到署始知其事則已鴻飛冥冥矣 
[縣知事辯護之掩飾]  
　　定海縣知事金國書被縣議會糾舉十欵巳奉省長派員查辦近日該知事刋印辯護書分送各機關爲掩飾彌縫之計如違法開徵抵補金一欵諉爲出於糧户之托存呑没水鄕課及浮收串捐一欵諉爲曾奉前鑒政局之指令盜賣火藥一欵諉爲欵另存儲將來自能買補諸如此類直掩耳盜鈴云 
漢口 
[業主會之呼籲]  
　　漢口業主會惟馬路建築迄無定期長此推延日加損失前途渺渺莫知所從特糾合業主多數計議呈請省長及議會准聽人民自行蓋造取具馬路開工隨時拆讓甘結以救危急略謂自修築馬路之令下已經年餘今日曰興工明日曰動工一般劃入路綫之業主旣不聞換地之期亦不聞給銀之命觀望徘徊日復一日將欲自行建造則地主無權將欲忍痛須臾則河清難俟本爲民計轉以累民况北兵一炬樓閣灰飛昔日商場今朝焦土富豪以租界爲安樂地致租界之房價飛騰利權外溢人收漁利我效獺驅且小户貧民以房金爲生產藉租金之所入以飽一家者比比皆是今則命產儼同棄土何堪抱金以忍飢若夫漢上爲交通巨埠盛名早轟動全球長此荒凉不獨於實際受無窮之損失且於外觀博無謂之笑評旣馬路開工無期不若暫舒眉急聽人民自行蓋造一俟馬路開工隨時拆讓公私兩便簡而易行云云 
安徽 
[自治團拿獲土匪]  
　　懷甯縣大豐鄕檀家橋地方有檀姓家頗小康久爲該處地棍何皮匠覬觎其富特勾引外來游勇十五人上月二十九號夜三更時明火執杖撞門入室并開槍恐嚇幸檀家壯丁甚多聞聲齊登屋上抛磚瓦攻擊與匪對敵約一小時之久驚動四鄰嗚鑼邀集地方自治團勇携帶槍枝前往拘拿該匪徒見衆寡不敵各自逃竄當由該團勇極力追赶至和尚橋地叚始拘獲匪徒十人其餘六匪均皆逃竄遂由團勇將匪徒押解來城送交懷寧縣嚴訊各匪及何皮匠雖歷受各刑猶不承認惟張匪得標直供不諱經余一一釘鐐收禁一面呈請柏民政長按律懲辦以寒匪胆矣 
[縣議長甘爲警員辯誣]  
　　寧國縣城警察區長趙國賓前次被人指控吸食洋烟經柏民政長令飭調省驗看以昭核實嗣經該區長央求該縣議會議長來電代爲辯誣旋經柏民政長已准姑免調省查騐惟批中如有扶同揑飾等情嗣後查出應卽連坐云云該議長幸勿代人受過也 
廣東 
[舊藩署闢作馬路]  
　　粤省昨有興華合資公司代表黎孝淵具呈都督府願出價七十萬圓承買舊藩署及廣府署曁附近各舖地盤上蓋以爲建築馬路當奉批准照錄如下據呈集資七十萬圓承買舊藩署及廣府署等建築馬路擬具草合同呈核并繳押禀銀萬圓憑單一紙前來查核認繳價值尚屬相當所擬各條件亦尚適合旣經廖司長協商妥洽定有圖式并經諮詢審計分處據稱并無窒碍應卽准予照辦候行財政司按照草合同刻日定約列摺繪圖呈報并騐收第一期價銀以資庫儲而利交通實業并行審計分處備案 
[兩粤電輪交通之創始]  
　　桂督陸榮廷與龍濟光等在梧州開辦兩粤廣盛電船公司購電船六艘以四艘駛行梧州以上上逹桂林南寧等處開行數月獲利甚多其餘二艘擬駛行梧州以下以逹廣州香港惟因兩船較大一時未能裝就故未開行聞現已竣工昨由該公司派人來粤與交通處磋商開行事務特將船價大减此後由港赴南寧桂林等處祇費五元卽可直逹云 
[光孝寺改建公園]  
　　粤垣老城光孝寺地甚宏廠但已荒廢現有人發起擬與該寺僧人酌議聨同集資將其改建公園在内先行布置遊玩之所如影畫戲場及各物陳列所俾增遊人眼界次如開設各行商店以買賣土洋貨品茶樓酒肆以供雅客停驂再其次則栽種花木果菜以爲出息售賣入場券以爲權利 
雜評二 
[江西之謀亂機關]  
　　湖北屢次發現謀亂機關江西亦發見謀亂機關以湖北素爲亂黨注目之地且機關雖多而亂黨之勢力仍未鞏固其屢撲屢起亦爲勢之所必然獨不解不必設置機關之江西而竟設置之耳 
或曰此設置者之目的不同或又曰此江西之所以亦發覺也 
[湖南之借債]  
　　大借欵爲前參議院所議决然以政府手續之不完全尚引起一般人之反對况乎地方之秘密借債毫未經本省議會之議决中央政府之允准乎以湘與贛爲反對政府借債之中堅安有熟視本省違法借債之理然而贛省則略一質問卽巳寂然而湘省且并正式質問而靳之也嗚呼 
[浙人懷舊思潮之發逹]  
　　到處青山堪埋骨何必故鄕好湖山然而浙之人則若於此進一解矣 
　　朱舜水故明遺臣也不日而將自東瀛歸骨矣秋女俠流血先烈也日内巳由湘運浙埋骨西湖矣夫以西湖之山明水秀風影清幽岳忠武于忠肅而外又平添一先明遺耈鑑湖女哲後之人憑弔其間得毋猶將興起其種族之觀念以爲保世滋大之前提乎 
　　記者曰此一舉也洵足以代表吾中國四千年懷舊之思潮耳而論者或又以世界主義繩之是不知浙人之性質并不知吾國四千1年之性質者（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞九誌一起卽滅之亂事 
[搜捕匪黨之密令]  
　　陸軍第二師師長章駕時以製造局一事發生以後滬上仍有奸徒匿跡以致謡言迭起人心恐慌爰於前日密令駐防製造局水面之步隊第一營廖營長上緊搜捕務獲訊究果有再圖暴動者即依土匪擾亂例處以死刑倘敢拒捕格殺勿論 
[嚴防匪徒逃竄]  
　　程都督以上海謡言迭起必尚有奸徒希圖擾亂曾經嚴飭三十七團梁團長及混成第三旅等迅速查辦在案兹恐有匪徒潛乘滬甯火車避往甯鎭蘇常等處幸逃法網爰飭駐滬混成第三旅李旅長及駐寗福字軍劉司令長各派得力偵探在滬寗兩處車站嚴密稽查以免蔓延爲患 
[偵查謀叛軍人之蹤跡]  
　　第一營謀叛排長汪傑謝奇勝於攻刦製造局後即行逃逸曾經混成第三旅李旅長懸賞緝拏在案前日由暗偵悉汪傑潛匿法租界寳昌路地方當卽報告李旅長密派軍員帶同司令部探員持文投請法公堂派令華探協同往拏則毫無影響云 
[商團正副長得奬]  
　　吳知事穆警長以此次商團全部出防冒兩巡邏支持累日熱忱可佩曾於本月三日會電都督請予核奬在案兹奉程都督復電云吳知事穆廳長同鑒肴電悉商畀保衛地方深資得力早經電呈大總統請奬在案兹准國務院冬電開奉大總統令電悉匪徒襲攻製造局案内旅長李顯謨曁商團防護得力應如所擬給奬巳另有通令矣至該團正副長亦應酌給嘉禾勳章以彰勞勩望卽查取員名呈請核奬等因望將該員名查明電復以便呈請核奬都督程微 
[奬勵商團會員之動議]  
　　淞滬警察廳穆廳長以日來謡言未息各業商團會員澈夜巡邏均甚出力自應呈請奬勵擬卽函請商團會董調查各業團員姓名履歷造册送廳轉請都督省長報部核奬 
[商團公會辭不受奬]  
　　商團公會會長蘇筠尚等昨日致函穆警長吳知事略云查此次匪徒圖逞全賴軍警兩界偵知在先防護周密卽時敉平商團會友雖冒雨出防不無辛苦然亦應盡之義務何敢言功至本炎等更屬坐享其成萬無受奬之理乞呈都督轉請大總統收回成命不勝感幸 
[犒賞駐浦防兵]  
　　製造局陳督理以駐浦第一營營長廖守忠督兵駕坐虎威兵艦停泊本局浦面嚴防匪類頗爲出力自廳由局呈報陸軍部轉請大總統從優奬勵所有該營全體軍官士兵亦均不畏風雨謹守軍紀深堪嘉許故於昨日籌洋五百元犒賞兵士並以二百元犒賞虎威兵艦水手人等業巳移送廖營長代爲分派矣 
[組織商事公斷處之範圍]  
上海縣知事奉省長通令云實業司案呈准工商部咨　案查商事公躡處章程前經本部會同司法部公布轉飭各商會遵照在案查此項章程第五條内載公斷處辦事細則由各商會擬定報明各該地方長官核准後轉報司法部工商部會核等語乃近來各處商會往往不遵章程呈由各地方長官核轉逕自呈部且有並無辦事細則者辦法未免兩歧應請由貴民政長通飭各商會嗣後組織商事公斷處所有辦事細則應先呈由地方長官核定如有不妥之處應請飭令更正後再行咨部以符定章相應咨行查照轉飭遵照可也等因准此合行訓令各該縣知事查照轉行各商會以後組織商事公斷處所有辦事細則應按照章程第五條辦理至地方長官之解釋在縣者以縣知事爲長官在省者以民政長爲長官應各就範圍呈請核轉以符定章 
[拘獲崇明土匪]  
　　陰曆三月間崇明土匪沈秀之糾同姚鳳章等在堡鎭搶刧民人施奎甫楊明顯龔淮臣等名家除由軍隊將沈匪等格斃外姚等均潛逃來滬嗣由姚之堂弟姚浩嚴恐被株連追蹤來滬暗報警備隊王排長會同第一區警於前晚在新太輪船拘獲姚匪同妻張氏及其弟姚慶郎姚東郎等一併解區後在姚鳳章身畔搜出手鎗子彈二十餘顆及煙具等物一併解送淞滬警察廳聞尚有白皮箱行李等物因船巳啟行不及起出巳着該輪船公司追回矣 
　　另一函云崇明堡鎭著名土匪姚鳳章等於四月間擾事居民不堪其苦後經崇明處知事電請吳淞廖營長派兵前往痛剿方始星竄復經該縣知事懸賞嚴緝久捕未獲本月五號晚十一時在大逹碼頭乘新太輪船將逃往北沙以冀漏網適遇警備隊出防察破前往拘獲姚鳳章等三名女匪一名並搜獲手槍子彈二十餘顆烟槍一枝因地近一區暫將贓匪寄押俟廳長訊斷 
[檢察廳對於拐案之審愼]  
　　淞滬巡警廳前在大連灣提回被拐婦女左四寳等十人送請地方檢察廳訊明留養在案昨午檢察廳蔡廳長接到婦孺救濟會來函請將左四寳等十人送往該會以便詢明往址資遣回里或就近查傳家屬來會認領蔡君以左四寳（即吕高氏）張周氏嚴朱氏三人均立嫌疑地位應由本廳押候訊究其餘王楊氏高沈氏劉葉氏王李氏孫張氏劉小連子等七人立卽備文派警送交該會請卽訊明被拐情形函復本廳以便澈究並聲明本廳定於本月九號開審内有王楊氏一人届時仍須送至本廳當庭對質云 
　　又拐匪阿福顏李氏陳崔氏羅阿水等誘拐男女小孩二十五口經婦孺救濟會偵探在廣利輪船上查獲送請地方檢察廳訊辦等情巳紀昨報昨日午後由該廳蔡廳長飭派法警赴普育堂於被拐小孩中擇其年歲稍長之男女孩十口帶領回廳備函派警送往婦孺救濟會請爲留養隨時詢明各孩籍貫送交家屬具領其餘各孩容候續送 
[調查員查獲煙犯]  
本埠行駛各處輪船航船每有搭客夾帶烟土及私吸鴉片情事迭經禁烟局派賆查究在案前日該局全體調查員又在南市大逹碼頭停泊之往來甯波閔行等處航船輪船内查獲私吸鴉片之搭客徐沈氏李阿六王桂春韓春橋王金生孫錦堂張阿六七人並烟具百餘件又私販烟土之李裕財一人烟土六十小包協同巡警先後拘解到局昨經嚴局長逐一詰訊供認不諱飭即押送地方檢察廳預審核辦 
[湖北難民來滬]  
　　前日到有湖北難民男婦老少共一百六十四人　集閘北大陽廟經四區警察署張署長呈報穆警長立飭騎巡隊長李華田巡邏隊長茅伯勳各派長警兩排前往彈壓以防滋事 
[部員來滬視學]  
　　部視學伍崇學協同視察員李寳奎於前日抵申自昨日起由縣視學丁賡堯市學務委員賈粟香引導至各校視察約一星期後伍李二君卽須赴浙 
[王議員之質問]  
　　上海市政廳議事會議員王爕功於六月四號致議長王引才君函云閱本月二號□報載南市秘密借欵一則又三號□報末尾著有評論似確有所指究竟所謂某公司及抵押之產業與本市有無關係應請嚴究以杜隱患 
　　又函云南市電車公司違背合同擅築雙軌聞市廳曾飭阻止工作未識曾否實行據個中人言合同所稱十二密逹係包含街道與階石而言故在公司並無違背等語本員殊以爲不然街道之　階石名稱旣異則物之性質當然各别且所謂階石者基於房屋故階石實爲房屋之從物謂街道足以包含階石未諗何據又日前在董事會案頭見有工程科王君報告一函議長何守秘密開會多次迄未宣布討論合並質問 
[殷鳳珍眞是一塊臭肉]  
　　盛揆臣之遺妾殷鳳珍素性淫蕩與前在新清和懸牌爲妓時相識之戴生昌内河小輪船局主戴玉書　識已歷有年詎殷近復與著名翻戲陳莘耕（卽陳筱舫）有染並被勾誘捲取值洋二千七百五十八元及銀一千五百七十兩之金珠衣飾背地潛逃匿居坭城外愛文義路由戴偵知報告滙四捕房派華探目楊掌生協同西探乾文司華探金福壽前往姦所將陳及殷一併拘獲送解公共公堂訊究在案前日午後由廨復訊先由被告代表律師向原告盤詰良久繼由原告代表律師偕見証戴生昌船局冩字日人及司賬金錫樓証明各節復經兩造律師互辯良久關讞員與日領西田君判候再行訂期復訊 
　　又聞有自稱在某律師處爲文案之龔祥慶與趙某串詐殷鳳珍交保費銀二百五十兩曾將殷誘至湖北路滬台旅館華字官房内勒交前日午後公廨復訊殷鳳珍時龔亦到堂欲觀此案之結果適被駐廨八十五號西捕頭偵悉其情立卽將龔拘至堂上與殷鳳珍質訊一過判送交滙四捕房押候查明另案并究 
[劉純儒無從上控]  
　　已故南灣鎭富商劉冠卿（即劉貫記）之長子劉純儒因呑没後母劉席氏存欵洋四千元被控業經公堂訊明判令遵繳嗣因被告不服要求上控飭將應繳之洋四千元繳存公堂准予上控在案兹因迄已日久上控機關仍未成立故由孫襄讞於前日午後諭令駐廨監察處將前項繳存之洋四千元轉存銀行展期六個月後再核 
[撤換看守所長續誌]  
　　地方檢察廳長蔡季平君以第一看守所所長謝鑫辦事　頇難期振作立予撤差改委本廳主簿芮鍾琦代理巳誌昨報兹悉芮君奉到委任狀後業已將主簿任内經手事件逐一清理大約今日卽可交代到所任事矣 
[敎練所考取警生]  
　　上海縣知事吳君昨日布告云照得本縣警察事務所附設敎練所兩次招考警生兹經評定甲乙計正取五十名備取十名據警務長轉據敎練所長呈請榜示前來合行開列榜示爲此仰正取王心田等知悉於六月十日以前各赴敎練所填冩願書取具保單聽候定期入所疑業正取内如有缺額卽以備取名次挨補其各遵照 
[童子體育會續籌經費]  
　　國民模範童子體育會前因經濟困難商假張園演劇籌費適值天雨到者寥寥而當日一切開支爲數甚巨除收入外反虧洋一百餘元爲特再商張園訂期陰曆五月初三初四連演兩天續籌經費以期補助 
[遞解滋事游民之通令]  
　　上海縣知事奉都督省長通令云據丹徒縣知事于定一呈稱謹以丹徒水陸交通南北衝要土客雜處良莠不齊光復以後雖幸司法已經成立警察力謀整頓然恒有一種客籍游民日在地方滋生事端紛擾不已執送司法則尚無犯罪確證拘留警所則又屢戒不悛實以身處客地旣無家室可歸亦無戚友可託考其籍貫或爲鄰省或爲他縣詢其里居並非鈀無依賴者倘能返諸鄕里尚得温飽有資若竟聽其居留爲患終於無已卽如四月十二日警所拘報疊次滋事之客民曾宗生李春山汪大清彭顯廷等四名考其本籍曾彭係湖北武昌汪李爲本省江甯人氏卽經分别備函遞解回籍詎意江甯縣知事將江甯兩名查收交保武昌兩名以驛站已裁謂碍難前遞卽予退回知事正苦無法辦理之時適准丹陽縣知事解到轉准前站武進無錫吳縣吳江等縣由浙江省嘉禾石門杭縣蕭山紹興上虞餘姚慈溪鄞縣各縣按站遞到之滋事小工陳忠友一名到署　閱來文係轉解儀徵縣交保管束者始意亦擬援照退回繼　逐縣遞到各站無阻未便中止當即照發川資備函派役由輪船遞解儀徵以免滯碍將謂照常遞解則江寗縣曾經退回將謂不應遞解則自浙省鄞縣以至本省丹陽共經十四縣毫無阻滯丹徒爲南北要道倘使上下站阻隔不行不獨本境大有窒碍卽接到外縣之遞解而來者又將何以處此事同一律而勢處兩難來日方長迫不容已爲此呈請省長鑒核應否通令各縣俾無窒碍而免紛歧之處伏候訓示祇遵實爲公便等情據此除指令察閱來呈該知事擬將滋事客民遞解回籍以免滋擾係爲保衛治安起見應准照辦所有經過客縣自應由各該知事按途遞解免致阻碍據呈前情仰候訓令各縣知事一體查照辦理可也外合亟訓令該知事仰即遵照嗣後凡遇有各縣遞到滋事游民一律按途遞解毋稍阻滯 
城内 
[地方審判廳民庭批]  
　　（蔡日暄等訴黄仲樑冒領印單批）查爾案内印單係於本年元月十三日由黄鴻材（住英界焉華德路興冶礦務公司崇明人）代領並具委任狀領狀由太平碼頭業成公司蓋章担保備案兹據爾呈訴之黄仲樑是否卽黄鴻材其人未據聲叙明白仰候命令承發吏向該保人查明核辦可也（郁阿鑑辯訴郁成章上訴批）狀悉查此案前據郁成章不服第一審判决上訴前來當經批以准五月廿六號到庭辯論嗣因該子阿二未到以致不能開庭訊問據訴前情應候重行定期傳訊所請仍照原判施行之處暫從緩議 
[地方檢察廳批]  
　　卜王氏爲伊子盤生在押請求交保批）狀 
悉查爾子誘姦有夫之婦罪有應得惟據陸盤春聲明已在常州檢察廳告訴有案自應押候原檢察廳提回歸案訊辦所請交保一節未便准行（楊孟祥訴朱鶴亭騙逃貨欵請求關傳批）狀悉爾與朱鶴亭定賣棉花朱鶴亭欠貨不交乃債權債務關係應歸民事訴訟着自赴被告人所在地審判廳起訴所請飭警關傳之處不准（費光茂訴周明圭訛詐兇毆續求提訊批）狀悉業經派警偵查周明圭與該民扭毆係屬實在但旣未成傷應屬違警處分毋庸本廳傳訊仰即知照 
[上訴無效]  
　　閘北土棍沈金泉（綽號外國人）前因在外滋事由地方檢察廳起訴審判廳判令監禁在案嗣因沈金泉與另案判决之陳老九張阿春等不服判决先後赴高等廳上訴奉諭將沈陳張三犯解蘇候質業經高等廳提審三次卽將上訴案註消昨日發回地方廳分别監禁候示 
[逆媳毆姑]  
　　婦人汪李氏汪許氏因毆傷伊姑由警拘送淞滬警察廳轉送地方檢察廳諭將兩氏收押候傳受傷人到案騐明核辦 
[騙子收押]  
　　陳生永張金來控楊林元騙取財物等情由淞滬警察廳將楊拘獲抄出浙江銀行鈔票數張昨命解送地方檢察廳訊辦蔡廳長諭令收押鈔票暫存 
[竊案候究]  
　　丁兆元控孔慶錦陳錫生楊曉如李小根張振坤陳桂初等串竊收贜等情昨經第二初級廳移送地方檢察廳請爲訊辦蔡廳長諭令收押候究 
閘北 
[賭博害人]  
　　寗波人張某前日榜晚在新閘橋東沿蘇州河稱欲投水自盡由其友童某再三勸解張不肯聽堅欲求死其時路人均駐足圍觀有詢其因何萌此短見者據童答稱張在蘇州開有店業日前帶洋千餘元來滬買貨不料被同庽某甲誘往白克路吳姓家繼至南泥城橋某公館内局賭所帶之洋盡行輸去是以憤恨出此當有勸張赶投捕房告發者有謂宜向某甲理論者嗣經童將張挽住向東而去 
[喧賓奪主]  
　　前日有阜寧人潘二扭陸巧貴至四區警察署控陸誘拐姘婦尹氏經張署長解送司法科由科員余元杰提訊潘供在揚州當炮兵見尹氏在施粥廠領粥遂與姘識詎同營之陸巧貴時常來家誘引成姦故於前日將該氏帶來上海不料陸亦隨來意欲誘氏偕逃請究質之尹氏供陸係本夫陸供有婚書存在家内余科員以潘所控不實判押一月尹氏暫押候陸繳呈婚書准予具領 
公共租界 
[追還騙欵]  
　　英商泰利洋行控陸文剛何星卿陳松山揑造單契騙抵洋七百元經公廨訊判陸等交保限繳在案昨晨復訊據何星卿供稱此項抵洋三百元係運動會丈局所用陸分用洋一百五十元尚有二百五十元交與地保談鶴甫等語訊之陸不認分用陳供認代向原告抵押不知單契是僞孫襄讞商之英領哲君以陸等已繳洋三百二十元餘洋判陸等交人銀妥保限兩禮拜繳清 
[各執一詞]  
　　駐滬美副領事詹君昨晨十時駕蒞公共公廨會同關讞員升座特别公堂會訊美商塞特爾控何範之何植之弟兄不理抵欵銀八千餘兩一案先由原告代表律師投訴前情請爲飭追訊之被告亦延律師到堂辯稱被告有各項股單抵與原告未到限期即被原告出售與人前項抵欵未便承認原告律師駁稱原告先向被告知照然後出售不能藉口抵制中西官以兩造各執一詞判被告仍交原保訂期本月十六號復訊再核 
[女孩迷路]  
　　女孩陳掌兒因不辨路徑由捕送廨明判送幼女所留養旋卽退回據伴往之華捕禀稱該所定章留養幼女以一百二十名爲限今巳滿額是以不收請爲安插關讞員商之英領康君判女改發棲流所留養 
[証據不足]  
　　英美工部局工程處控小工王田元倪順卿串竊鐵鍾等情昨由捕房將二人拘解公堂請究並由見証余阿如上堂証明前情訊之二人供稱照章向工頭領取籌碼往取鐵鍾工作並非串竊乞鑒中西官以原告所控証據不足判將王倪一併釋放 
[不實不盡]  
　　顧友山控張何氏誘拐伊家十四歲女孩小喜仔匿居河南路四百八十一號屋内昨由捕房將氏與女一併拘解公堂請究訊據女供因被母訓責逃出遇一不相識之婦人領至張何氏家被氏關閉房門乘隙逃回訴由父親報捕控究質之何氏供稱與顧向來相識前日女被打逃至我家卽令回去並非誘拐孫襄讞商之英領哲君以原告所控不實判將何氏開釋女交顧領去 
[並非販賣]  
　　粤婦鄭梁氏前日帶有六歲男孩阿珠在虹口行走由捕查見以其形跡可疑帶入捕房經捕頭詰知該氏家居北四川路尚有十歲女孩春蓋在家飭探將婦女一併拘送公廨昨解公堂訊知兩孩係該氏買爲孫兒並非販賣判氏開釋兩孩交氏子領回不准販賣 
[汽鎗傷人]  
　　住居虹口東漢碧禮路一千零十四號之葉成安前日試放汽鎗傷及人力車夫馮少衛之左目由捕查獲拘入捕房昨解公堂訊明判罰洋五元並給原告醫費洋五元汽鎗充公 
[尚難訊斷]  
　　盜匪王金奎袁金堂因糾黨夥刧鎭江西門外某當舖贓物逃滬匿居麥克登路三百四十二號屋内被探查悉抄出銀飾質劵並鎗珠兩粒連同盜婦袁汝氏一併拘解公堂請究因氏懷孕判暫留棲留所王等押候函致鎭江檢察廳移傳事主到廨質証在案昨日復由捕房解究中西官判仍分别還押候該廳復到再核 
[姦騙捲逃]  
　　戴讓卿控徐選青姦拐其妾趙三寳並捲取值洋二千餘元之衣飾逃匿等情昨由捕房將徐傳至公堂請究判交保候下禮拜二研訊 
[道士捲逃]  
　　武昌路三元宫廟董鄺飛龍昨報捕房云被該廟道士陳紹英捲取公欵千餘元逃逸請爲查緝捕頭准之 
[小孩何往]  
　　江北人王開春住虹口老街四十四號其子大力子年十二歲在楊樹浦某紗廠做工前日出外不歸四尋無着昨報捕房捕頭允爲訪查 
[沿途打架]  
　　郭春山昨向李阿四索討會洋在途互毆又趙盟懇昨在元芳路與陳勝口角互毆先後由捕拘入捕房經捕頭詢明分别斥釋 
[追獲搶匪]  
　　陳阿三昨在蓬路菜場搶取某日人之銀洋由捕追獲拘入捕房押候究辦 
法租界 
[念及親誼]  
　　陳玉豐日前持刀將顧維英頭額砍傷並傷小孩一口由捕拘獲收押受傷人送往醫院醫治在案今巳醫痊由捕房解廨訊問顧稱與陳係是親戚此次實因酒醉所致我念有親誼求請從寬辦理聶讞員判陳押滿兩月開釋 
[酌貼遷費]  
　　哈少甫投廨控稱前向魏元泰購得田地一方惟該田先租與顧龍龍種花故契上載明限期遷去詎顧堅不肯遷求請訊斷顧供我在地上造有花草房屋如欲遷移須費洋二百元曾向原告商酌貼還遷費又不允從故此拖延判魏元泰貼顧洋三十雹限顧於七天内搬遷 
[暫緩銷案]  
　　方維屏前控貝友根虧欠洋八百七十元向索不還經公堂判令交保限交在案昨方又禀稱經人理勸先還洋一百十五元並立期票八十五元餘欠再行商理求請暫緩銷案判限一月着原被自行商理禀銷 
[不願具結]  
　　王張氏前控張金標爲伊夫王子祥醫治溼瘡暗用毒藥致斃一案經公堂驗明藥中並無毒質判令張氏於七天内具結到案再行移請檢察廳開棺檢驗如虚反坐在案今已届限捕房將原被解案請示張氏稱不願具結開棺相騐判張開釋完案 
雜評三 
[商團會長之却奬]  
　　商團會長不過爲辦理該團事務之職員與軍隊中之將領地位截不相同故自該團之内部組織　之則有所謂團長團員名目而自外部言之則皆商團會員而已 
今政府對於滬上商團保護製造局一事酬庸之典正副會長於傳令嘉奬之外所得獨優宜乎該會長之辭而不肯受也然而該會長賢矣（我） 
專件 
[全國禁烟聨合會赴英代表之報告]  
　　遹駿於五月十二號行抵英京沿途託庇平安禁烟一事外交部巳出公文要求停運另議英政府已允修改所盼我政府堅持力進停運極易辦到本月七號印度次官孟太古氏在衆議院直言印度政府已决意永停中印煙土貿易如果中國内種不再廢弛印烟永遠停運云云則停運之事已無再議之必要而遹駿此行應辦之三大要件已行第一大要件餘則上海存土二萬箱之問題亟待研究據英人之言近日印煙在滬又復大見行銷每月可賣二千箱約於十個月内可以售盡云云此話是否煙商揑造希圖把持烟土以盼他日之機會尚不得知然印土在中華一日必然有一日之銷場必然撓我禁令一日駿擬日内即往見泰來氏于約克省伊因議會休息二星期下鄕休息故往探望伊曾來函擬介紹駿見其外相格雷及印度總長柯魯伯爵詳陳一切駿擬從政治外交財政商務道德實際各方面痛陳利害請其贊助禁令設法挪移上海存土令其他售英國禁煙總會總幹事亞力山大君有懇求英國退還賠欵藉令中國買燒上海印土之意商之於駿駿謂此議固善但我中國似不啟齒請求况且印土商業旣可改約禁售煙商損失與我無干中國亦不暇議及他人之事婉詞答復亞力山大云擬日内與泰來商明由英國議會自巳提議則於事實於國交均有益處駿云果然如此中國自屬感激萬分將來中國自强實英國始終維持之力中國自當永矢勿諼云云彼似極爲滿意劉玉麟公使亦以此言爲得體並言如果我政府持之堅毅此番必能辦到永禁目的國民政府上下交孚非唯禁烟有成且益見内情鞏固他項問題亦可間接有益云云誠爲不可逸之機會請轉致陸總長力爲進行駿在此鼓動其人民中國政府在彼極力爭進必能上裨國計下益民生 
來函 
[丁福保肺癆病警告十則]  
（一）略痰狼籍滿地最爲惡習痰宜吐入痰盂用消毒藥水以殺痰内之微生物或燒殺之 
（二）肺癆病人於一日一夜中所略之痰痰内之微生物約有數千兆之多痰乾之後混於空氣内之塵埃中人吸入之卽爲患肺癆病之原因 
（三）肺痰病人若隨處咯痰而不消毒其傳染之力甚大故一家族中往住有父母妻子兄弟姊妹盡爲肺癆病所傳染而死亡者（四）凡住屋不通空氣塵埃過多工作過久恒居室内種種不合衛生各法者易生肺癆病 
（五）婦人產後其肺癆病必加重甚速死者尤多故有肺癆病潛伏之女人不宜結婚 
（六）最宜宿於露天在夏令每日宜十一小時至十二小時之久在冬令每日宜六小時至八小時之久雖氣候寒冷但多蓋衣被亦宜宿於露天必有大益遇雨或大風則移居於臥室 
（七）臥室之窗不宜關閉宜將所有窗盡行開放夜間亦不可關（八）宜用深呼吸法即用力將屋外之新空氣吸入肺内再用力呼出也 
（八）凡小孩頸之周圍以手按之若有結核則身體必虚弱有患肺癆病之虞宜實行天然療法 
（十）若人人實行營養療法空氣療法日光療法精神療法以及一切之衛生法則肺癆病必能撲滅 
[神户僑商公函]  
 
 
 

Page 11

 
 
僑日神户商務總會總理吳作　偕神户全體僑商等公呈袁大總統黎副總統參衆兩議院國務院各省都督民政長各報館各團體各商會公鑒竊自前年光復迄今將及二載非惟内地人民元氣大傷卽外洋僑商不惜捐棄膏血輸械助餉精疲力盡今未恢復滿望國會開暮愼　賢能大總統妥定憲法希冀國利民福於無疆詎料宋案借欵發現謡諑　起人心震惶中外金融萬分逼迫各省商店倒帳疊出百貨阻滯勞如倒懸商民困苦巳逹極點朝不保暮筆難形容若再遷延不决禍在眉　　鄰虎視必遭瓜分連月以來各爭黨見不念人民之困苦各爲個人之權利各黨機關報紙宣騰是非各執擾攘大局摇動國本莫此爲甚危急存亡間不容髮竊念借欵一事磋商一年祗以條仲未决迄無所成今政府爲前欠洋　日迫庫空如洗過期未還之欵追逼日至不得已訂借簽押國民亦黨深諒議員諸公受人民付託之重惟有監督用途力求補救至於宋君鈍初乃當代偉人横殞兇鋒天下痛悼今幸元兇巳獲當由法庭主持司法獨立自有特權不患無水落石出之日以慰在天之靈靜候審判國有法律何待妄議吾商旣受切膚痛苦刻不能忍萬不宜望風偏袒附和雷同再激意外之變勢必同歸於盡事關國家大局惟求各省都督各議員中外同胞各團體各報館協力維持調和感情以奠苞　而堅國本參衆兩院代表全國輿論尤求同心同德融洽南北迅　安寗民國幸甚同胞幸甚 
 
 
 

Page 12

 
 
   
 
 

Page 13

 
 
自由談 
游戲文章 
[擬章太炎借禮服啟事見本報專電] [  東埜] 　　 
竊維縫掖章甫聖賢所以致敬裸程袒裼世俗譏其不恭是以仲由奮身正冠纓而就義言游習禮被裼裘以奔喪古人臨命持躬尚有飾終之典豈吾輩策動授位可忘衣錦之榮哉伏念太炎一介寒酸半生落拓青氈坐破白紵歌殘前清蜚革命之聲憤衣赭服民國任籌邊之使吝賜征袍撰啟求婚拚向牛衣對泣典裘賣賦誰憐馬卿固窮幸逢大總統禮隆加冕德著垂裳二位勳名榮逾華袞之贈片言褒奬功同再造之恩感激涕零司馬則青衫盡濕手舞足蹈參軍則烏帽傾欹是宜端緌埀紳拜新朝之大命整冠納履謝曠代之殊恩者也惟是年來披蘿帶蕙每逢窮鬼揶揄斷髮文身墨守勾吳陋習蘇秦游說六國貂敝金空晏子狐裘卅年踵决肘見三品紅纓帽旣嫌不合時宜一頂綠頭巾亦屬有傷大雅殊不足以著授勳之典而彰受命之榮竊思諸君或慶彈冠或賡釋褐或開成衣之舖或住織錦之坊呢衣與革履爭輝棺槨共衣衾並美倘念朋友有解衣之誼古人多贈縞之風截狗尾而續貂許張冠以李戴匪特顧全寒乞抑且潤飾昇平太炎感切啣環恩深挾纊凡百親友幸埀鑒焉 
自由談話會 
　　今之黨爭者或執一二事一二人以抺煞其餘或憑空造謡以誣　其名譽如此卑劣手叚誠足操政爭之勝券乎吾爲民國政黨　 
自由談者學問智識之交換所也 
自由談者魑魅魍魎之照胆鏡也 
自由談者投稿諸君之紀念碑也 
自由談者吾中華民國好男兒之座右銘也 
自由談中有希望語有勸勉語有豪放語有纒綿語有牢騷語有感慨語　所謂情之所至無奇不有也 
自由談之投稿者有英雄有志士有文人有詩家有閨閣有童子聚天下之英才會於一堂眞盛事也安得而不旧旧讀之哉[  惠民]  
劇談 
[紀初五夜之中舞臺] [  玄郎]  
疇昔之夕友人以中舞臺合全檯名角演唱新大　蜡廟意必新穎奇妙光怪陸離特招往一擴眼界至則沈華軒之戰皖城方告終正接演李百歲之戲迷傳該伶唱此劇獨闢蹊徑與時下通常所唱多不相類此等戲本無一定之規例多材多藝者儘可獨抒巳見翻陳出新一顯生平之長技且花樣愈新趣味愈足若墨守舊章人云亦云則味同嚼蠟座客對之如閱隔年曆本逸趣毫無百歲出場唱（我本是臥龍岡散淡的人）接唱（那奸賊害了我孤兒公孫）又接唱（昨夜晚飲酒醉和衣而臥）一段原板至（怎奈我家貧窮）句一家字提高而出精神飽滿調高響逸摇曳生姿落貧窮二字切實精綻潔爽絶倫看信前唱天津小曲二闋始接定軍山一叚白口第二場玉牡丹飾浣衣婦出百歲隨之唱浣紗計（未曾開口心難過）一叚二六沉鬱頓挫蒼勁老當旋與調戲唱梅龍鎭被其拒斥卽唱烏龍院（駡一聲閻媳姣無義的賤人）一句聲調鏗鏘磬澈鈴圓後解公堂唱打龍袍黑頭聲調亦楚楚可聽至唱審潘洪後旋倣青衫唱玉堂春柔順婉轉抑揚盡致至小上坆乃終劇白文奎之縣令平平戲雖不多座客以其别開生面之故深表歡迎紫金仙粉菊花雙演新安驛紫金仙演前叚唱秦腔力甚竭促該伶養嗓多時略得復原秦腔戲尚宜少唱恐旦旦伐之一蹶不振也粉菊花演洞房活潑玲瓏做工又極細膩熨貼之能事惟時已不早座客深恐壓桌戲之不及演唱反嫌其太細膩太講究濫拍其掌催其草草收場該伶遂索然了之 
 
[投稿者倚桐女士] 沈嘉鳳三十六歲江蘇揚州原籍浙江會稽人適嘉定徐丁青 
小說 
哀情小說 
[玉田恨史（一）] [  天虚我生]  
　　玉田恨史傳槩 
鈍根來書云内弟李君名昌海字澄清江蘇青浦縣之朱家角八秉性醇厚善事父母尤好學留心國事論世具特識肄業吳淞復旦公學譯著甚富光緒三十四年夏六月十八夜因納凉得傷寒症七日而死年僅二十一歲妻黄氏少於李君一歲同邑之玉田村人工書善繡能譜風琴嘗以李君親製之歌依聲和之其伉儷之篤概可想見李君病危夫人願以身替及其死乃於焚衣時自投於火家人趨救得免自是朝夕號泣哀毁無狀撫李君　遺琴書不勝悲痛常臥床絮絮對影自語啜泣終夜聞者酸鼻或於月夜倚樓仰天痴望涙涔涔濕襟袖更闌不自覺其姑喚之乃如夢醒投床大哭一慟欲絶如是者不一次翁姑勸之則唯唯否否但求速死居恒餟冷饘飲冷水後且時作冷水浴單衣當風戰慄無人色明年六月疾果發狀與李君同且於李君死日死年亦二十一說者謂精誠所感也李君無後夫人旣死其姑侯太夫人心乃大傷書空咄咄輒呼子媳名與之語若電話然但聞此問而不聞彼答晨起必入子媳寢室爲之褰幃疊被命婢進盥具拂拭几案維潔夜則爲之展衾下幃至今行之己五年矣未嘗少替哀此情狀乞爲哀情小說以體其苦衷云予念鈍根此書巳於事實言之綦詳今予乃以心理演述或於事實轉復有所遺漏特揭此函於首以當傳槩歲在癸丑距李君謝世之第六年天虚找生識 
寒燈一點欲滅不滅秋風入幃人影摇壁窗外雨聲時復淅瀝若有人兮吞聲而泣呼之弗　覘之無跡嘻嘻咄咄翳何人哉得毋玉田女士之魂歟若果然者則伸吾紙引吾筆以吾之精誠致汝之魂魄以吾之紙筆代汝之喉舌 
女士若曰嗟夫我生不辰乃罹情天之刧綜吾與澄郎之情愛雖罄汝紙秃汝筆要亦不能記其萬一所謂澄郎者其姓李其字曰澄清世居青浦與予同里長予一歲而爲予夫予於未婚時巳諗聞澄郎之爲人渠事父母至孝比予歸於澄郎予姑愛予無異所生而澄郎以予能博老母歡故其愛我亦因之而彌甚予偶病予姑輙爲眠食弗安調湯試藥本爲侍婢之事即不然亦澄郎之職也而予姑以爲小兒女不足恃必躬親之於心始安是在予姑之心固安而予之薄福於以折盡予姑蓋未嘗前知也澄郎多兒女態每予小病即恐予死愁眉涙眼與我相對必致引我涕泣而後巳比見我泣則又强爲笑容百端覓計以期解我之愁予姑見爲是態則必斥其愛子使離我側殊不知澄郎不在我側則我輾轉於　第之間衾不加厚亦覺俄然而重枕不加高亦覺抝然而欹雖予姑察知予有勿適之情狀頻頻爲我整理然而我心愈歉我身愈勿適矣非待澄郎之至則我魂夢亦無復能安是故予之心理嘗存一念以爲人生至有樂趣之事殆無過於小病予姑與澄郎之愛予其在平日固已逹於極點然在病中則其愛情又爲别一種類使人受之如飲醍醐而醉心臟肺腑亦將爲其融化化爲無名之涙不自眼角流出轉而輸入於腦藏之間灌諸心苗之上此其滋味直無可以爲喻而其功用　又勝於參苓蓋我感此非常之愛情復何忍以呻吟之態以重其憂故雖病猶未已亦必支持而起當此病　之時則調護我者尤極周摯視我之身幾如輕煙脆蕊重簾密幕猶恐爲風所吹行則必使澄郎爲我扶持坐則必先爲我安席一飲一啄必先爲我試嘗温凉以我纖纖之身膺此無量之福我又安得而不死雖然予雖多病而病固未嘗能死我也其足以死我者實澄郎之愛情耳 
滑稽小說 
[花果山（六）] [  瘦蝶]  
　　但是花果山的新政府雖然成立那種種建設費却絲毫無着財政總長山熊提議赶借洋債悟空是巳經卸事的人雖有法術却一毛不拔也不去管他内閣唐總理因爲拐了西梁女國的婦人雙雙的逃到逍遥津去了這個借債的計畫並没有甚麽人反對却不道黄狼走出來拍了個長電夾七夾八的說政府雖貧萬不可借洋債山中小妖兒富的儘有只要出個命令叫他們量力輸捐不要說建設費就把先前狐政府所借的債欵還可清償呢倘勸諭不能辦到只須以兵力從事怕他們逃到天上去不成被他這電一上弄得山熊倒兩難了要是借說要亡國的若不借又没有錢辦事只得覆電黄狼將政府財政困難情形和盤託出那知被各國瞧見知道花果山政府需欵孔急越發故意留難山熊弄不下了只得辭職那大借欵雖然續開談判但是延宕數月迄未解决那山中的用度却不能因借欵不成把各事停辦惟有各處拉扯些小借欵來暫救目前之急這黄狼對於小借欵以及正在磋議的大借欵却又變了反舌無聲了光陰荏苒過了數月悟空靜極思動覺得遊歷回來無所事事也無聊得很便想做山中的鐵路大王遂創議興築二十萬里的全山鐵道要求政府畀以全權另組公司以便規劃那政府自然照准並且派了黄狼一個礦務差使悟空想鐵路的事雖已照准但興辦這樁大事那裹去籌欵呢若在山中勸募一時亦難集巨欵就是有了巨欵招工亦非易易求人不如求已還是弄些法兒罷遂解開西裝衣服向右肋拔下毫毛變作金元銀幣又在左肋下拔了許多毫毛變作工人卽便傳令數十萬工人搬運金銀分投去辦物料規定地點卽日開工併力興築悟空駕着觔斗雲往來各處親自監督你想這些工人旣不需飯食又不要工錢辦的物料又不吃扣頭再好也没有的了不消兩個月工夫那二十萬里的鐵路巳經告竣擇日開車忽然又接政府　　　蒙山獨立藏山離畔政府雖向鷹國鵝國兩方面據約　　　無効果勢非用兵不可務望顧全危局速籌方略以固邊圉悟空瞧了呆了一會卽電覆政府請練精兵五十萬分摀蒙藏定獲勝利政府接到悟空的電文通臂猿　了笑笑却一字也不覆弄得悟空抓耳爬腮摸不若頭腦心想老孫獻的計策是個正當的辦法難道政府因爲練兵需時需費遠水救不着近火麽若講經費籌起來只消照黄狼兵力强迫的法兒那也容易莫說五十萬就練百萬也不愁無費怎麽不問老孫籌欵的手續呢過了一天又聽得矮人國要呑併東三洞了不覺失聲道不好我們好好的花果山照這樣　食起來那面五色旗要用不成了一時性起就把身上的毫毛亂扯下來　了幾團吹上　口氣　變作五十萬大兵齊齊整整立滿山南聽候指揮（三） 
 
 
 

Page 14

 
 
   
 
