# 1898 - 5 - 4908882

 

Page 1

 
 
[重印四史出售] [  圖書集成局啓]  
　　本局所印史記前後漢三國志四史最爲應用之書購者愈多銷售愈廣兹復重印出售每部實價洋四元五角欲購者請至三馬路甲　館　　昌書畫室購取可也 
[重印蜃樓傳出售] [  圖書集成局代啓]  
　　蜃樓傳一書筆法新　所著皆嚴嵩父子擅竊國政鄢趙諸人依權附勢暨戚繼光及楊忠愍之公子　明蕩平倭宼之事前由萬選樓主倚　　鑄板代印久已不脛而走兹仍托本局重印出售每部計洋四角祈向三洋經橋萬選樓及各書坊購取可也 
[牧令書緝要出售] [  圖書集成局代啓]  
　　牧令書緝要一編專爲州縣而設其中所載皆我朝名臣循吏懿陳嘉言采抽成書用垂模範誠爲　名筮仕者先路之　本　承　　　主人囑付鉛印爰用　鑄之字潔白之紙校　精良　盯八册每部定　碼價一元四角凡身膺民社而未知刑名錢榖撫字百里之地者不可不　　流覽也申報舘及申昌書室滬上各書坊均有發售賑購者請　　選取可也此　 
[論中國近歲民貧財匱之由]  
　　孔子之論三戒也殿以得佛氏之嚴三戒也首在貪誠以利欲一關不能打破則一切善念因之而滅一切惡念因之而生故曰小人喻於利又曰放於利而行多怨又曰上下交征利而國危矣錢字之文左從金右從兩戈言人之殺機胥由利機而啓是則錢則一物直爲萬事之厲階五行之戾氣宜清廉如陳仲子輩視阿堵物如糞土避而遠之若將浼焉也然而洪範一書陳五福則富居壽次列六極則貧在惡先若謂人生壽命皆恃富厚而延人世惡端皆自貧窘而肇爲人一日無錢即一事不可爲一步不能行是故近世人情富者趨之貧者避之一人貧則一人危一家貧則一家困推之一鄉一國無不皆然世之治也曰比户可封及其亂也曰四海困窮孔子論政必先足食管子亦曰倉廪實而知禮即衣食足而知榮辱自古至今未有不先救貧而後可圖他事者也中國至今日可謂民貧財盡矣廟堂之上運籌竭蹶海内建言之士凡所以開利源而節財源者亦既陳說殆盡　蒙則以爲不推致貧之由而遽議救貧之術是猶爲　生者不知望聞問切而輙以湯藥亂投殊未見其可也夫中國致貧之由固安在哉或者曰古者聖王之世藏富於民故曰百姓足君孰與不足今中國之重民不如西國意者惟正之供取民無制以致倉箱告罄户鮮蓋藏歟爲此說者殆未知本朝田賦之制視前代較减而且祖宗功德深厚澤浹於民同治初粤匪亂後各省皆霑蠲租减賦之恩至今三十餘年休養生息民氣大和各省大吏有以地方偏災告者無不立頒内帑以濟振需國家之取民也可謂薄矣其視民也亦未甞不重矣而蘇松各屬經丁豐順奏辦清漕之後小民踴躍輸將南中富庶之邦於廿二省中稱最今者漕糧自銀之額征未有所加也銀米各項定價未有所增也胡爲而民困若此或者曰泉刀者流通之物與米榖判然兩途故致富之道在重農尤在卹商今中國厘卡之設星羅棋布貪史掊克商賈裹足民之脂膏剥削盡矣安得而不貧且困者是說也抑又不然獨不聞西國之捐稅乎人口有捐貨物有捐房屋有捐器用有捐牲畜有捐幾至無乎而不捐者中國所捐惟貨物耳咸同間軍務費繁曾有田房等捐今則久免而一切貨物價值視稅釐多少爲加减是上取諸商者商即取償於居民又何病焉即曰貪員中飽然銀錢不能鎔化中飽之資依然散布於民間挹彼注兹似於大局無損則致貧之道又不在此或者謂中東一役償費二百三十兆中國之元氣傷矣又况習俗奢侈費用無度重以互巿之後金錢流出外洋有去無回不貧安待此數說者似矣而未盡確償費雖曰過鉅爲前此所未有然以視晉代五胡之亂宋代金元之逼干戈不息廟社遷移以致斯民顚沛流離十室元空者固猶有閒至於外洋所重惟金銀則往來相抵者銅錢運往外洋之說全屬子虚實則奸儈居奇匪徒私毁錢荒之故由此此其病在一時而非中國永久之患也民間習俗奢侈實爲大害孔子甞言均無貧矣不均則無定制田産巿廛無定制故富者愈富貧者愈貧而有過不及之患服用器物無定制故貧者貌富而益貧富者炫富而亦貧而有江河日下之勢是天下無不貧之民也宜由各省大吏督飭有司示諭民間申明定例首嚴喪葬嫁娶違禁非法次嚴衣飾服物踰越僭妄之罪不避嫌怨法行自貴近始而後政令肅然田疇伍而衣冠褚子産之惠民此其成效柄國鈞者曷其奈何弗思 
[禍機早伏]  
　　香港西字報云數月前人言藉藉謂德國水師員弁在中國南方沿海各處探察地勢但官塲中屢次力白其無然德國年來常以戰船兩號泊近膠州密探水道并派一弁督理其事又垂涎於中國南方附近厦門　處曾有戰艦多號密爲勘察是德人經營福建沿海地方亦已不遺餘力華人曾窺其動靜錄於報章其事之確鑿與否雖不能逆料而知然亦非憑空結撰也聞之華人云前數月有一德國水師人員謁見閩浙總督語次謂中國朝廷已許借用福建沿海某處屯駐德軍倘他日臺灣有事留此以保護德人之商於亚東者制軍意尚猶豫即遣李君往勘德人所擇之地李君行抵此地即曉諭土人謂因查探植茶地稅而來蓋恐將事明告土人或致鼓譟故飾詞以安其心也數月後禀覆制軍稱有德國戰船一號駛入福寍府港口未懸旗幟及往詢之船中人答云不日臺灣有事故德廷欲借用未經通商之口岸四處以屯軍火及駐紥水師後制軍再派候補縣陳大令赴福寍查察因大令於去年偕德員數人曾到此處調停閙教事熟悉其風土人情故有是命也未幾制軍白於總理衙門求朝廷處置當時咸謂臺灣所肇何事旁觀者不能豫料及今之思殆德人欲蠶食中土故假一詞以愚弄之歟 
[元戎復出]  
　　廣州采訪友人云德人占據膠州粤防不能少懈傳聞大憲邀請前南澳鎭總兵劉淵亭鎭軍總理防務而以鄭潤材鎭戎副之日前已派圖南輪船開往欽州迎迓矣 
[嚴防要隘]  
　　金陵采訪友人飛函相告云南洋大臣劉峴帥自聞膠州告警深慮他族乘隙侵我南洋爰未兩綢繆一一妥爲布置近又查得吳淞口爲南洋門户非有重將鎭守不足以防外患之來遂檄飭統領親軍七旗正任山西大同鎭總兵劉華軒鎭軍督率所部雄師前往防守鎭軍捧檄後即傳令各營檢點糗糧器械候令啓行或謂尚須再招三旗俟足成十旗然後前往云 
[兵輪泊漢]  
　　漢鎭訪事人云漢口英租界江濱現停泊各國兵輪船多艘船中兵勇未甞輕易登岸聞此來係保護商務起見欲在漢度歲云 
[宵小猖獗]  
　　蕪湖采訪友人云隆冬時節雲寒風緊宵小最易滋生江干保甲局保衞營諸公徹夜帶勇梭巡 
 
 

Page 2

 
 
百倍周密而城内爲地方官所捍衞故輪蹄所至從不輕越雷池以致匪徒抵隙而來即以城廂爲鄰壑上月二十九日之夜突有梁上君子從北門内某巷潘姓家中庭飛墮升堂入室人無知之者致將臥室中皮箱三口首飾盒一具挾之而去其時主人潘某適以文會未返宅中婦女夢回錦帳微有所聞祗以膽怯心愯未敢起而呵叱一任其傾筐倒篋來去自由次晨視之皮箱仍抛棄户外而箱中衣物已搜括一空乃俟主人歸開單報諸蕪湖縣署據云所失約值洋銀三百餘圓是日東門内官溝沿某嫗家適有戚串售産假其地立劵敠敠番鏹其聲錚然匪人聞之即於夜靜更深時破扉入室從被池中提老嫗起露出明晃晃柳葉刀偪令獻出藏銀始免一死嫗戰栗跪陳原委且謂老身只得中資洋蚨三翼如蒙饒命敢以此爲諸君壽匪初猶不信將刀擱嫗頸一再恐嚇後見嫗實無藏儲始取之而去次日經人舁至縣署請騐則頸間猶血痕縷縷云又聞索麫巷崔姓家墻宇高峻匪人不能飛越乃用火油潑其門以火攻之熊熊然已將焦灼幸家中人驚覺出而呵斥匪始奔逃一夕之間一城之内而匪人竟三次横行何膽大乃爾耶 
[瞽姬被刧]  
　　姑蘇采訪友人云彈詞女季王氏家住省城馬醫科巷當三五少年時盛鬋豐容羞花閉月所惜雙瞳翦水幾如雲翳天空未免爲美中不足耳近已雙鬢星星矣植得錢樹兩三株每當酒緑燈紅清歌一曲合座皆魂輸色與爭擲纒頭以故百寳箱中頗爲充牣杜榮福榮卿王福全凉棚阿大沈麗生小江北小連生小丁香何小永福等無賴涎之糾合黨類十餘人於本月初六夜二鼓時毁門而入拔出利刃向之硬索洋銀若干氏瑟縮哀求若輩竟闖至臥室中翻箱倒篋將所有洋銀衣服掠取無遺事爲總捕同知劉少峰司馬所聞勃然大怒立飭差勇按名緝拿務獲究辦翌日即拘到小丁香王福全凉棚阿大小連生杜榮福等五名研訊之餘五犯皆俯首無語司馬判令各笞責一千板交地保看管以侯嚴懲 
[凟請保薦]  
　　江西采訪友人貽書本館云各省提督學政任滿時例有保薦人才之舉上月某日忽有金谿縣某孝廉等具禀學轅略稱邑增生楊澤清孝友敦品人無間言公請保薦以資激揚黄吉裳宗師閱禀即批示云保薦人才本部院自有權衡該舉人等何得邀請所禀應毋庸議以杜干求等因既而孝廉等又禀稱楊澤清之妻某氏割股療姑孝行可風公請旌表宗師善善從長不忍重拂其意始准給愚不可及四字匾額 
[公餞文宗]  
　　福州訪事人來函云前任學憲王季樵宗師交卸關防後定於初七日由省起程亦滬初四日督憲邊制軍軍憲裕將軍以及現任候補文武各員公宴宗師於八旗會館并召梨園子弟以爲侑觴維時水陸畢陳笙歌迭奏開懷暢飲賓主盡歡至初更時始各鳴騶回轅亦極一時冠裳之盛會也 
[閩藩過揚]  
　　新簡福建布政使司季方伯邦楨奉命升授是缺於本月初三午刻憲舟駛抵維揚本城自沈太尊以次均至河干恭迎方伯一一接見慰勞有加隨命輿登岸向各署答拜並至運轅投剌拜會江都轉茶話移時始興辭而出旋即回舟都轉隨亦出城報謁聞憲舟於初四黎明即揚帆而去 
[昭令告病]  
　　江蘇昭文縣李大令福孫籍隸仁和以名翰林改官選授斯缺到任以來積勞成疾日久未痊因禀請給假就醫已蒙允准刻聞上憲委候補縣郁大令保章接署斯篆李大令因將灜眷送回武林坷里一俟交卸後即行回杭也 
[令尹騐屍]  
　　維揚訪事友來函云某日南鄉揚子橋地方有某姓媪與鄰人某甲口角馴至用武不虞甲用力過猛將媪推跌於地嫗年邁龍鍾逾時竟爾斃命經媪之家屬來城喊控江都朱大令隨即親往照章由仵作詳騐訖大令復親視一周當飭將甲拘帶回署瀕行諭兩造曰本縣此來隨從一切使費均係自備由縣給發爾等毋庸花費分文倘有向爾等需索者准其來縣指控如狥私給與定治以與受同科之罪並勸諭旁觀之耆老曰爾等鄉民各宜安分營生除寃抑軍情外切不可因小忿涉訟須知一涉公門廢時喪財事後未有不悔乾以後須謹記吾言勉爲良善至囑諭畢隨登舟遄返 
[嚴禁擡價]  
　　杭垣訪事友來函云去年杭地制錢缺少洋價日短前藩憲龍仁陔方伯特命報國寺防軍製造局帶鑄制錢在署中二門内設立官局搭換銀圓以維錢巿而洋價始得稍長現屆年關伊邇巿儈輙高擡錢價每元僅易錢九百五十文而銀圓入巿每角貼水二文首府林太守及仁錢兩邑尊出示嚴禁不准過抑洋價須照錢局定價兌換銀圓進出不准貼水如有不遵立即查辦錢局亦每逢一六日發給告條徧貼巿上之鷹洋龍圓每元換錢若干以便居民咸知兹自初六起至初十止定價九百九十文市上錢鋪雖不能謹遵憲諭近已加多二十文凡彼窮檐不無小補也 
[釀雪得雨]  
　　杭州自交冬令天時亢旱以致菜畦麥隴未能滋長發榮而民間患喉痛瘟症者尤多老年人有因此氣逆痰喘遂致不起者居民望澤甚殷雖屢見雪花而墮地即滅終不濟事至本月初六日彤雲密布頗有雪意入夜天氣嚴寒及三更時雨師驟降頗爲優渥直至天明方息次日雨點雖少而雲封如故雖未得雪而雨澤沾濡亦稍慰農民之望也 
[日東火警]  
　　束歴去年十二月二十二日即華歴十一月二十九日夜間十下鐘越十五分時横濱火車站舊上屋中忽然火起至十二下鐘時始告熄燬去所積銀幣一萬二千八百圓洋酒值二萬八千三百圓棉紗值一千一百圓糖值一萬五千二百五十圓米值七千五百二十圓絲值五千八百圓酒值五百八十圓綢縀值三萬七千八百四十圓又酒值一百六十圓零物值三千九百五十圓雜貨值五萬一千七百零七圓都計十六萬五百零三十八圓原其起火之由因人夫在屋隅吸烟遺餘燼於硝磺中以致一發難收釀成此禍云 
[汾江火警]  
　　十一月二十六日廣東佛山鎭某姓家不戒於火忽爾冐穿屋頂時適狂風大作祝融氏益覺耀武揚威雖有水龍莫能救息已而愈燒愈烈對河蛋家沙一帶亦被延及直至更魚二躍火燄始衰而居民百餘家頓成一片焦土矣 
[皖垣火警]  
　　安　采訪友人云十一月三十日之夜譙僂方報二更忽聞街坊鼎沸喧聲司更者持銅鉦亂撃曰火起矣火起矣東鄰西舍盍往　之急披衣起視則諸水龍咸何城東電撃雷轟而去未幾即奏凱言旋詢之水龍夫始知火起於高井頭某姓荳腐店幸店中積水不少罍盎皆盈鄰人汲而潑之得未成災僅焚去蘆薪數垛○本月初四日之晚九下鐘時正在圍爐小飲忽聞警鑼亂撃窗紙上隠隠現紅光迨出户翹觀則火燄已高燭天半乃隨赴救之諸水龍而往探知火起於小南門外江岸某姓積薪中探花第馬君督率左近清眞寺水龍夫將龍安置城垣之下汲水向城外狂噴是處小南門内有桐城方第焉庭中積水甚多馬君爰飭水龍夫往汲方姓家人不允將汲者摽諸門外馬君乃喝誠親往方姓亦峻詞拒之適巡街委員沈君呵殿而來詢悉情形遂飭親兵押令水夫往汲○初五日傍晚又見西北方紅燄燭天各叚水龍飛馳往救及出北關遥望紅光漸隠諸水龍遂次第折回次晨詢知鄉間某農家失愼焚去茅屋數家○省垣東門外江邊寳塔對面新洲有地名麻石橋者鄉民櫛比犁雨鋤雲茅舍竹籬頗饒畫意初六晚某姓村農天於謹愼以致濃烟毒燄一發難收照耀城闉幾訝赤城赮起城中各叚水龍局悞以爲失火處在東　乃即飛馳東向及至巷門始知火在對岸諸龍未便渡江施救只得相率遄回次日詢之云焚去鄉民五六家 
[雲間火警]  
　　松江采訪友人云郡城西門外東嶽廟前有某甲者開設章永茂酒棧及仁記水菓行屋後空庭堆積雜物本月初旬某夜 
 
 

Page 3

 
 
將稻草灰傾棄庭隅延至三更死灰復燃以致不可嚮邇警鑼報處居民莫不披衣而起前往救援萬斛源泉建瓴而下吳回氏見勢不敵乃掩旗息鼓而回事後查知僅燬席棚一座越日之夜時方三鼓秀野橋畔金華堂王姓亦幾肇火災幸即撲滅同時在近工元茶樓遺火積薪中遽爾炎炎上熾烟霧自門隙出途人見而大呼樓主及茶博士聞聲躍起爭相施救究因取水甚便得即火滅烟消是夜塘宏橋對河某姓病臥在牀其子僅數齡持燈嬉戲偶一不愼燃及蚊帳霎時間遽化刦灰病者氣促無聲僅用兩手將帳亂扯而已濃烟四射噴溢街衢鄰人見之急入内帮同撲熄其漏書日者訪事之疎也 
[大閙梨園]  
　　金陵采訪友人云城南彩霞街有戲園焉牓其門曰儀鳳昔年胡碧霞王子環諸名旦花團錦簇粉膩脂柔艶舞嬌歌直欲壓倒秦淮粉黛今雖星移物換玉悴花飄而後起雛伶猶足於蔣妹祠邊莫愁湖畔招風引月别擅風流本月初五日園中方演十萬金一齣好事者皆詫爲新奇於是燕趙名姬金張右族馬龍車水闐咽門前而正座上已有某營勇丁團團圍坐赳桓之氣令人難現然雖心惡之而未能揮之使去也迨演至唐王遊地府刀山劍樹排列森嚴刳腹部心離奇變幻人皆眼花撩亂忽被幾個遮眼神障住不禁怒從心起厲聲斥之若辈輩亦反唇相稽遽以老拳從事以致龍爭虎鬥鏖戰一塲園主人見勢不佳急令停鉦息鼓而座中器物早已破壞不堪門以外之墮珥遺釵者更燕泣鶯啼蜂喧蝶閙次日子弟遂不復登塲開演霓裳法曲幾於響絶音沈矣 
[上海官塲紀事]  
　　辦理提標右營城廂内外總巡陳千戎佐元現經提右營叅將廖楚材叅戎撤去差使另委世襲雲騎尉候補千總嚴千戎金標接充○滬城西局冬防委員候補從九品孫二尹皋經江蘇藩司聶仲芳方伯委署丹徒縣某巡檢所遺冬防西局一差另由江海關道蔡和甫觀察札委候補縣丞陳二尹翊榮接辦刻下二尹已奉札到差矣○浙江海運滬局向設南巿王家嘴角西首曾由局董預雇彩匠髹漆一新結彩張燈定於前日開局總辦蔡太守增光奉札後已於昨日清晨抵滬蒞局視事 
[局示照登]  
　　總辦江蘇海運滬局爲出示曉諭事奉糧道憲　札開照得各屬徵運曰糧粳糯米石爲天庾玉粒例應挑選圓潔好米加意舂辦用雙套加重寛大麻袋按石裝儲縛緊袋口加貼印花簽派誠實家丁駁運赴滬交兌歴經通飭遵照在案卷查同治十一年分各屬白糧麻袋疏薄不堪滬局監兌委員並不詳加查騐到津交兌米粒狼藉致形短絀殊非愼重白糧之道今屆光緒二十三年分冬漕提前赶辦前項麻袋務須加厚堅密不得虚應故事致運滬兌裝時騐不合式有千駁換除通飭各屬遵照愼選舂辦用緊密雙套加重寛大麻袋照例裝盛袋口用繩縛緊黏貼印花運滬交兌外合並飭　札局遵照嚴督監兌各員於各屬白糧交兌時詳加查騐如不合式即令　回易換毋梢遷就等因到局奉此除移行監兌委員詳加查騐認眞挑選不得遷就外合行出示曉諭爲此示仰各屬解米丁書人等知悉爾等管解曰糧赴滬交兌所裝麻袋應即揀選上等闊厚麻布製造按石裝儲緊縛袋口黏貼印花一經到滬報局請騐倘查有布稀袋小及袋口不貼印花用繩緊縛定行押令易换一面立提玩悞丁胥從嚴懲辦决不寛貸其各凛遵毋違特示 
[海運局批]  
　　江蘇每運滬局批示沙船號商順祥元等禀批云據禀各情均已洞悉查江蘇海運自撥商局輪船裝運以來抵津後米色頗佳各沙船所運之米每不及其乾淨未免嘖有煩言上屆倉憲格外認眞查騐沙船所裝漕米實不如輪船之米色乾淨因嚴諭本屆不必再用沙船承運幸藩儲憲體恤商艱面懇撫憲酌量今屆仍准沙船承運若干並諭知本局轉告沙船總董傳語曉諭今屆米數减　北口水淺又因上屆有不平安之沙船所以必須愼選减裝以重漕務如各號家沙船承運本屆漕糧果能直抵天津水次米色又好下屆定可多派承運此實汝等商業旋轉之機望各仰體憲恩力圖補報本總辦到局辦公亦惟有上承憲意下顧商情凡各號商沙船到局具攬立即派員查騐如果船身堅固整齊鋪墊完備實堪承運一律分别酌减派裝若具攬到局查騐不符一概屏除不用不得再行禀求又今屆漕糧事宜均求妥速如沙船具攬限定年底截止過期礙難騐派特此諭知仰即遵照此批 
[小心火燭]  
　　昨日上海縣主黄愛棠大令頒發四言告示飭地甲遍貼通衢其文曰時屇冬令風燥宜愼柴房廚灶時刻當心薰籠炭爐更要留神水缸加滿萬勿鄙吝洋油性烈不用最穏店鋪堆藏五箱爲定倘敢多積查出嚴懲保甲更夫徹夜梭巡勇丁巡役冬防加緊切勿怠忽各宜凛遵 
[傳騐展期]  
　　南巿馬路工程善後總局擬立章程招雇捕役擇期本月初十日將報名者傳騐投充以便在馬路一帶巡察各情已紀昨報兹因總辦陳敬如都戎以日來總局報名者紛至沓來竟有百數十名之多因特先將所報名姓榜示局前展期今日清晨在局傳齊騐考分别優劣派充 
[諭查訟案]  
　　文武生監之因事涉訟者例由縣署按季造册詳報刻屆造報之期上海縣主黄愛棠大令諭飭各房書吏曰爲諭查事案奉憲飭確查文武生監控人被控並列証案件分項開具事由按季造册通送等因奉經遵辦在案現屆查册之期所有本年七八月内各控案件合行諭飭爲此諭仰東西廊各房書遵照查本年秋季内本籍文武生監控人被控並列証案件共有若干起分造簡明事由清册定限三日彚交禮房專案通送如無亦即具復仍出具並無遺漏切結送查均毋違延十咎切速特諭 
[移提無憑]  
　　縣差凌愼遣夥甲乙二人持信票投法界公堂禀稱大刀張三即張榮甫及王文錦均係安清道友羽黨兹因膠州閙教一案牽涉本官面諭請帶回辦理大令閱視信票並無王張之名質之王供在法界開小烟館並在吳淞江當水更張稱向開烟館並不犯案大令與何繙譯會商飭該差回署另換信票來案移提王張還押 
[研訊起火]  
　　本月初九夜五點鐘法界大馬路已閉之三元小錢莊樓面起火延燒東鄰恒利洋廣貨店樓面所儲貨物盡付一炬樓下各貨亦遭水漬因恒利曾倩順利公裕兩行擔保火險捕頭特於昨禮拜二堂期令包探傅同西鄰一興肉莊主吕湘濤泰昌炒麫店主李阿五並恒利店主徐土卿解請鄭大令何繙譯會訊大令問如何起火吕湘濤供是夜四點半鐘深入睡鄉忽聞巡捕叩門甚急從夢中驚醒始知鄰居三元錢莊樓面起火霎時冐穿屋頂至如何起火實出不知徐土卿供亦略同大令謂據巡街捕報稱爾店儲有火油八箱及多儲自來火等物照租界章程只能存儲五箱違者照章科罰因著罰洋三十元以儆吕等遵諭而退經租人謝友生投案請將三元所存物件搬入捕房以便翻建房屋大令准之 
[嚴限清理]  
　　前者艾陳氏投英界公堂呈控張如齋吞没伊姑所存之洋銀金珠首飾等情由張賡三直　准詞飭提訊供之下飭將張如齋押候清理乃張如齋延不清理艾陳氏又投案求催前日由原差將應訊之馮楚卿傳案張直剌於晚堂提訊艾陳氏供被張如齋吞没洋七百五十圓伽楠查朝珠一串金鋼鑽戒指一隻以及金珠首飾等物延不清理故此投案求追馮楚卿供小的爲會中司証艾徐氏病故之後虧欠甚鉅會欵由伊媳艾陳氏墊付至於張如齋與艾徐氏之帳小的不知細底惟艾陳氏所索之七百五十圓朝珠鑽戒等物小的曾勸張如齋歸還無奈不肯允從張如齋供稱洋銀七百五十元實有其事准金飾等物監生並不知情求鑒張直剌諭張曰爾詞内自認與艾陳氏姘識已屬罪無可貸猶復挺押不理本應嚴辦今日姑全體面仍還押著赶速料理如冉延悞定當提比艾陳氏叩謝而退馮楚卿無干省釋 
 
 

Page 4

 
 
[貼票修轕類誌]  
　　俞厚卿偕律師慕爾弄投法界公堂控稱天吉莊曾出票洋二百七十元屆期不付求請究追莊主朱文淵稱天吉錢莊現已閉歇借出之票前途均不付下請追讞員鄭景溪大令謂爾莊所出之票理應屆期照付不得藉詞推諉朱求覓保限二禮拜内理楚大令以年關在即著交的實保人限一禮拜内歸楚延干未便原告斥退票據發還○朱文淵禀稱沈錦帆借出票洋四百五十元陸德法一百三十元許國祥五十元屆期不付以致拖倒求請嚴追陸德法供共借票洋四百六十元小的所收天吉莊票除付還欠欵外尚餘洋二百元朱應找出朱呈遞帳簿聲稱陸代包姓借洋六百三十元陸稱還過二百元尚該四百三十元今將天吉票洋八百十元呈案除付還前欵理應找出沈錦帆供開茶館代友借出莊票情願理還許國祥求准交保出外理處大令一併交的保限至本月二十一日律歸楚延于比追費阿狗禀稱徐炳初將莊票作抵借洋二百元現在莊已閉歇向索不還扭案請追徐稱欠洋屬實願限二禮拜歸楚大令著交保出外限十日内理明延干追比○出嘉大遣抱山松濤禀稱沈錦帆以莊票貼去現洋五百餘元屆期不付以茶館生財並會項作抵立有借票現在尚不歸還故特扭案請追沈供向山嘉大貼票調現還過洋三百元外尚該二百餘元以生財作抵大令謂爾既向調現理應歸還著押候查檢生財簿據再核 
[押候再訊]  
　　徐炳銓投英界公堂扭控尤金華夏和尚拆梢致失銀表等物前晚堂由張賡三直剌提案訊問徐炳銓供寗波人在拔維晏洋行做小工頭被已歇之小工尤金華夏和尚糾衆拆梢將小的拖入沁芳園烟館隔壁弄内打失銀表一隻洋四元三角故特扭案請究尤金華供本地人實因向索工洋起見不敢拆梢求鑒夏和尚供本地人做小工度日餘供支吾張直剌得供之下判將尤金華夏和尚押候核辦徐烟銓叩謝而退 
 
 
 

Page 5

 
 
﻿新出石印中西算學叢書初編告成 
是書四明求敏齋主人搜羅羣書採輯中外名人專集數百種悉心讎較選擇已經數寒暑矣得最有實用者四十五種彚爲一編如已有單行刻本槪不閳入倩上海鴻寳齋石印紙張墨色均皆精工字畫清爽無蠅頭之弊各種目錄列後○新義象法要蘇頌譔○同文算指前編○又通編○測量法義西士利瑪竇譯○渾盖通憲圖說○圓容較義李之藻譔○勾股義徐光啓譔○簡平儀說西人三熊拔譔○五星行度解○曉菴新法王錫闡著○江愼修數學十一種○鄒徵君遺書算學六種恆星圖二幅○夏鸞翔算學四種○徐有壬算術三種○焦里堂算學五種○南海陳灃算法二種○正續對數簡法戴煦譔○代數勾股術茂得滉著張已上共計四函裝訂四十本每部實洋員寄在上海三洋𠗊橋緯文閣廣東省緯文閣寗波奎元堂源記漢口鴻寳齋湖南愼記代售 
[欽命二品頂戴江南分巡蘇松太兵備道蔡]  
爲出示曉諭事照得安和被牛莊輪船碰沉淹斃搭客應給撫䘏銀兩業經前道延請　担文律師議結將欵送道分别給領在案尙有所失行李等件自應一併議賠經　劉前道諭令各難屬具結畫押送交　担律師接續彙核辦理現在亦已議定賠欵送請核辦前來除一切用欵外其餘應准例得請賠之人分别具領合行出示曉諭爲此示仰各難屬一體知悉尅日來道具呈聽候查案核明給領毋遲切切特示　光緒二十三年十二月　日示 
[石印古今算學叢書啓]  
石印古今算學叢書一千零八卷訂三百本凡七門曰經曰史曰象數曰樂律曰兵法曰格致曰天文分三次出書戊戍年五月出象數二門共三百二十八卷八月出樂律兵法格致三門共二百四十卷臘月出天文經史三門共四百三十卷先買票者每部英洋三十五元初次書出買票者四十元全書成後買票者五十元决不减價局設上海英界跑馬廳對過○寄售書票并發兌處○上海製造局廣方言館後馬路公估局白大橋仁智里新學報館大馬路坭城橋時務報館點石齋老局棋盤街點石分局○京城國子監南學正管學官虎坊橋官書局琉璃廠修文堂○黑龍江省輿圖通志局○山西省商務總局○廣東省雙門底點石齋○汕頭永泰街恊茂行○福建省督轅鼓樓前點石齋○蘇州江蘇官書局江陰南菁書院○淸江浦猶龍經舍○蕪湖福成紬緞號○江西省新泰厚票號○九江同順紬緞號○湖南省思賢官書局紅牌樓吳大茂洋貨號○漢口萬年街長沙祥記號○四川省學道街點石齋○其餘代銷時務報處新學報處俱可代購○單買古今算學叢書條自洋八分○古今算學書錄隨出○算學書局啓○○本局代辦湖北賑捐當發寳收不取局用隨捐隨寄○○算學書局啓 
[普太和始創戒煙一粒金丹批價格外公道]  
此丹乃本號始創戒脫萬人其功之速其法之妙久爲海内馳名矣但邇來冐效者頗多不特外省人冐效卽吾粤藥家亦多依樣葫蘆是誠魚目混珠有眞僞之難分焉　諸君賜顧者尙希認明本號牌記庶不致悞是丹品性和平不燥不熱每瓶百粒計重三分能戒烟一兩可見藥小勝多丸小力大服後不但癮除患消且能補元益氣種子延年誠戒烟之金丹幸勿輕視○每瓶價洋一角如批發者彼别家格外公道○分鋪蘇州紹興京都江西○分設金陵蕪湖常州杭州湖州常熟仁川○上海棋盆街高大洋房廣東普太和丸藥店啓 
[天仙茶園]  
十二月十三夜演 
八達嶺　滿堂紅　打花鼓　八蜡廟　鍘美案　南天門　黑風帕紅鸞禧　新安驛　取洛陽　吊金龜　 
[丹桂茶園]  
十二月十三夜演 
樊城長亭　虹霓關　大反山東　一取三郡　雙狀元重拼全本　武十回　聚寳盆 
[同慶茶園]  
十二月十三夜演 
大齣頭　雀屏中目　青樓會妻 
此齣雀屏中目乃靚才仔首本離合悲歡令人悅目娱心靚才仔做蔡珍鳳小姐花園與崔泰貞詩詞對答後被叔父拐賣青樓崔　貞身榮訪妻青樓遇美婦美圑圓 
[天華茶園]  
十二月十三夜演 
御菓　　雙斷橋　彩樓配　四州城　胭脂虎　龍虎鬥捉牙虫　黃鶴樓　代水戰　擒周郎　全家福 
[天福茶園]  
十二月十三夜演 
敬請諸位爺台全清客串 
稱慶　當酒　請郎　偷詩　花燭　寄子　剪髮　仲子　賣髮遺義　掃松　三闖　殺珍　拔眉　探監　敗惇　喬醋　勢僧議劍　報喜　折柳　賀子　陽關三代 
[丹桂茶園告白]  
敬請 
姑蘇　申滬　松江　浙湖 
諸位 
爺台　清客會串全崑腔　准於十四十五夜演 
[拍賣展期　禮拜三拍賣]  
本行於十三日拍賣鵝牌人馬馬獅色羽毛元靑虎牌鵝牌羽綾紅馬頭虎圈虎牌嘰紅藍單鳳呢紅藍綠雙鳳呢尺六紅龍白龍元絨七磅鷹蛇八磅四綠獅紅蟹紅獅藍蟹僧帽雙翼紅瓶藍ＥＷＤ藍瓶ＤＤＤ藍雙瓶原布十磅黑瓶紅五福綠五福藍雙瓶十一磅藍五福市布七磅紅瓶洋標八磅柴鼠虎松細斜十四磅幅鹿粗斜另有小霉八磅四鷄心布等貨此期拍賣各貨展期三禮拜卽明正初五日用五天期票出淸拍定後叨付定銀此佈怡和洋行告折 
[禮拜三拍賣] 　 
准於今日十點半在三馬路逢源里西首第Ｎ三伯八十三號友蘭軒烟膏店拍賣一切生財裝修木器烟鎗零物不計卽刻出淸此佈魯意師摩行啓 
[逃匿拍賣]  
茲有法界小東門外裕興街第十七號花烟間逃避積欠租金今限本月十三日二點鐘拍賣一應抵本行租欵此佈聲明　有恆洋行啓 
[拍賣展限　禮拜四拍賣]  
啓者禮拜四卽本月十四日十點半鐘拍賣照船路燈九老羽毛九老圖小呢輪船牌九老劉軍圖羽綾九老圖荷花狀元彩三多彩二喬彩九獅劉軍羽綢十一磅彩三元十磅十二彩荷花彩人槍十磅彩八士圖紅四美紅三元紅人槍紅萬壽圖藍牛市布八磅四十八子五子登科天姬圖紅萬壽紅三元烏金三元藍彩人槍藍三元藍四美藍人槍洋房雙人綠九獅七磅藍四美藍人槍採蓮圖原布八磅彩三元花邊藍獅七磅紅三元紅彩人槍花邊藍獅藍三元挺市洋標八磅雙松鼠細斜紋十五磅老人頭十四磅松鼠老人頭雲獅九獅粗布十二磅荷花吉慶圖人槍九獅細布狀元荷花劉軍圖彩四美紅五星紅金星七十二線紅雙路燈紅二白金三元六十四線烏金三元藍雙路燈藍洋房光毛市漂布等貨此期拍賣展限至明年正月初十日到期用五天期莊票准於十五日現銀出淸凡拍定貨者叨付定銀是禱莊票之內如有匯劃二字不用合并佈聞　元芳行主人謹啓 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍特此佈聞　老太古帳房啓 
[禮拜四拍賣]  
准於十四日兩點半鐘在本行拍賣稍有水漬美大印度六磅仙鶴洋標十支至廿支紅人竹紅雙象采美人雙同人四同人挑茶金小人中外人棉紗計五十餘包限年內出淸特此預聞　瑞和行啓 
[禮拜四拍賣]  
准於十四日十二點鐘在大馬路碼頭拍賣白相船三只此佈瑞和行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美紗夜工]  
　　漢口訪事友人云鄂省紡紗局自開辦以來頗著成效刻下銷路尤寛廣所出貨件不敷出售故提調馮剌史啓鈞飭局中工人自本月朔日始接做夜工以冀出貨之多云 
[鹽價仍廉]  
　　金陵采訪友人云省垣鹽價歴年皆每斤售錢四十文至本年八月减去四文嗣又再减二文迨至寒菜上巿時居人謀旨蓄禦冬咸以謂牢筴盆中聲價必將復振不料近日每斤仍只值三十四文開門七件中省此零星居家者亦不無小補也 
[書院落成]  
　　湖北三道街經心書院創設有年惟屋宇無多規模尚隘本年經張香濤制軍籌撥鉅欵大加擴充并將附近之玉皇閣移於賓陽門將其舊基改建齋舍經營數月已慶落成本月初二日香帥命駕親臨布置一切大約開學之期當在來春從此廣厦宏開孤寒得庇洞庭南北當更謳頌同聲矣 
[被誣圖盡]  
　　十六鋪巡防中局委員潘仲泉二尹之公館於上月二十三日黎明時因篾作街馬添興董姓失愼殃地池魚所有銀錢器具一時不及搬移者盡付一炬並被匪徒乘間刦去皮箱二只内儲各種皮衣雖飭汛捕赶緊跴緝至今尚未破獲二尹及諭令局中團勇數名協令所雇夫役在瓦礫塲中搜掘燼餘各物内有陸來發者於前日在火塲中扒得銀錠之底不覺大喜藏於懷中不令勇丁知悉持赴附近榮成銀飾店估兌計得洋銀四元七角行至十六鋪北叚又動圖竊之念在某姓家挨門而入適被查夜汛捕夥瞥見　住盤詰陸語言支吾及至吊打始認在火塲拾得燼餘銀錠一塊囑令看守之團勇名金松轉赴銀樓估兌得洋剖分云云捕役知不能隠瞞立即拘解到局潘二尹即傳金松盤詰金以被人誣攀潛入臥室私購阿芙蓉膏背人吞服嗣由同儕察知急即禀知局中司事設法灌救幸受毒未深嘔吐得甦其時潘二尹已聞知其情即飭地甲捕役將陸嚴行看管候提集一干人訊斷 
[上海縣署瑣案]  
　　王菊銘無端斫傷妻子頭額控經英界公堂讞員張賡三直剌解送至縣前晚縣主黄愛棠大令倩帮審委員蔣壽林剌史升堂提訊差役禀稱小的查得陸氏並未投案諒尚在醫院中剌史頷之王供稱小的係湖北某邑人年三十有六前年據妻至治下營生現住美租界下海浦小的日出外售湯團不虞妻子私與同鄉胡良財通每乘隙招胡至家尤害殢雨事爲小的所悉日前佯稱出門不歸實則暗中守候未幾果見胡叩門而入小的大爲氣忿入内捉姦胡不及奔逃得以拘獲妻子上前攔阻致胡飛步出外小的忿無可宣向之毆撃致將頭顱撃破鮮血直流隨以小的持刃行兇投捕房誣控捕頭令包探將小的解送公廨由張大老爺移解案下叩乞施恩剌史著收入所中俟派差往查陸氏曾否告痊禀候訊辦○竊取楊樹浦盛公館中衣服首飾之賊犯周三麻子前經黄大令倩蔣剌史訊知　已變賣願賠洋銀一百圓剌史准之飭令收入所中具結限繳今已逾限未繳分文前晚飭提比追周供稱前者小的奉訊之後並非有意挺押實因家中窮苦一時巨欵難籌惟求寛限數天赶緊料理可也剌史判令從重笞賣三百板枷號一月發頭門示衆如枷期已滿再不措繳則當發往改過局永遠收禁○汪正鑅控僧人蓮森霸贖田單前晚黄大令倩蔣剌史　坐花廳提訊差役禀稱今日小的奉諭傳正鑅據稱患病在牀不能投質故將其姪汪金桂帶案候示金桂訴稱小的係本邑人正鑅爲小的之叔前日忽然染疾偃臥家中有沈茂春者素與叔父爲友去年其子患病甚重無力延醫爰向叔父商借洋銀其時叔父適乏現銀遂查檢田單將坐落治下二十五保十一圖田八分借與暫時抵押沈即持田單向陸姓抵借洋銀十五圓未及數日陸即轉押與管姓得洋銀三十五圓已而管與蓮森串通將此單抵與西方菴某僧得洋銀一百圓督父聞之大爲詫異急備齊洋銀三十五圓向蓮森取贖蓮森恃强掯阻是以來案控陳蓮森供稱僧人俗家在浙江寗波府屬鄞縣七歲時披薙出家現在治下大南門外大佛寺内焚修前者管將田單央僧人介紹向西方菴住持鴻慈抵借洋銀一百圓後鴻慈欲赴普陀朝山遂知照管取贖　管乏力因由僧人代爲贖回不料正鑅忽稱此單由伊借出竟欲贖去僧人以管並不同來洋銀亦未如數故未允從詎知正鑅竟砌詞　控叩求明察剌史謂金桂曰此案糾葛頗多總之爾叔不應將田單借出既借之後又不向沈及陸管理說反與該僧涉訟實屬不合蓮森既已出家理應恪守清規不得在外胡作胡爲以致聲名狼藉遂分别申斥一番一併逐出 
[英界公堂瑣案]  
　　包探秦少卿解李金和王阿五陳阿三等至案稱伊等犯案在押釋放未久此次又在外間串竊物件被小的查知拘獲送案請究讞員張賡三直剌商諸西員判將李金和等三人各責三百板禁押一月以儆○包探張阿五拘送王寳汝張炳生等二人至案禀稱二人在途吵閙有違租界章程由小的拘送請究張直剌署押候交的實人具保出外○包探秦少卿拘送周阿才至案稱周犯事收押捕房不守本分將絨毯私行扯碎是以送請訊辦直剌判將周阿才重責一百板還押○包探張阿五拘送袁林之至案禀稱袁在李其所開鞋鋪中爲夥行竊店中生財出售爲小的查獲人贓送案請究李投案領贓袁林之一味抵賴直剌判將袁押候查明覆訊○包探送小竊馬小成至案禀稱馬向在華盛紗廠作工某日行竊廠中棉紗由夥報捕後小的查獲人贓送案請訊小成認竊不諱直剌判責三百板枷號七天示衆○包探張阿五禀稱王阿慶家失去衣被等物查係汪阿二行竊由小的查獲人贓送究王阿慶投案請領失贓汪阿慶供因餬口無資出此下策既經拘送來案惟求大老爺開恩直剌判將王阿慶責三百板遞解回籍贓交失主具領○包探顧阿六投案稱倪阿交家失去布衣棉被等類報捕後由小的查悉係王阿三所竊拘送請究倪求准領贓王阿三供流落滬上難以度日故而爲此然尚初次行竊求恩直剌判重責二百板以儆○包探黄四福禀稱王金虎所開之烟館内昨被烟客許長生行竊烟鎗一枝當塲拿獲送捕交小的轉送案下請訊王金虎投案領贓許長生供稱行竊是實求開恩典直剌判將許長生押五天以儆○包探顧阿六禀稱張榮桂冐充水巡捕至蔡金亭之航船上收捐由小的查獲送案請究蔡金亭供小的撑舟度日前日在某處停泊突有狀似水巡捕之張榮桂前來收捐當被取去洋三元嗣由包探查明送案求請訊辦張榮桂惟稱該死直剌判將張榮桂責三百板枷號七天示衆○包探石金榮禀稱過犯顧小云行竊某某等家銀表等物值價不少適小的查知拘送案下請爲訊究顧小云供屢次犯案自知該死求大老爺開恩直剌著將顧小云押候過堂覆訊 
[法界公堂瑣案]  
　　包探禀稱偷兒王阿七竊取陳于氏家脚爐鞋面等物當塲拘獲解案請辦讞員鄭景溪大令判責二百板贓還失主○包探禀稱王阿三在途搶奪衣服爲巡街捕拘獲贓已交還失主送案請辦大令判責二百板○嚴阿大劉松山禀稱住小東門外家有餘房轉租别姓兹因被欠房租請將屋内生財拍賣作抵大令著先行登申報告曰三天始准拍賣○康煥章控戴炳文將田單抵押銀四百兩經大令訊供交保限十日内理楚昨已屆期戴呈繳鈔票洋一百元包探禀稱原保人現已退保大令著另覓保人赶緊理楚鈔票暫存待領○陳安心投法界公堂禀稱開晉泰洋貨店雇用包尚友爲夥私收客帳洋三百四十元避匿英界棋盤街彩仙堂妓院尋回後復又潛逃今特拘案請追質之包尚友供收客帳洋一百九十元願年内歸還大令著陳開具清帳候核包押候繳洋○包探投公堂禀稱同春樓茶館深夜聚賭經巡捕報知立往拘拿賭徒已散將店主婦張吳氏拘案請訊大令著罰 
 
 

Page 10

 
 
洋三元具改過結不准再賭 
[美界捕房紀事]  
　　有譚阿榮者原籍甬東漂流在滬前日至虹口某麫包店乘間竊得餅若干斤事爲失主所知赴捕房聲訴捕頭令二十三號西包探協同省包探任桂生拘入捕房押候解送英界公堂禀請讞員張賡三直剌訊治○甲乙二江北人在公和祥碼頭充扛夫旿日不知何故在胡家木橋之畔互相口角旋復揮拳已而扭至捕房呶呶控訴捕頭詰知事涉錢債遂不予准理 
 
 
