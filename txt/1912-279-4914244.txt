# 1912 - 279 - 4914244

 

Page 1

 
 
社論（鳴秋） 
　　論整頓鹽務之必要 
　　比者趙總理宣布政見有整頓鹽務之一欵我國鹽政弊端叢集掃除而廓清之誠哉其不可緩也查我國産鹽之區甚多用鹽之量亦鉅塲商就地製鹽運商輾轉運銷檄納令額之税於國家實爲國家歲入之大宗第就近年觀之鹽價不爲不貴矣而於國家財政仍無所裨補蓋其病根所伏不在塲商而在運商而大利所歸又不在國家而在運商國家負理賣之名運商獲莫大之利且有此運商之把持遂至私販充斥莫可抵制嗚呼我國鹽務之廢弛可謂極矣今欲整頓之非别設統一機關派定專員坐理其事恐棼如亂絲之鹺綱一時不可得而理也 
　　今欲整頓鹽務惟在取締運商而己運商向塲商販買時價極低廉加以税資運費爲數亦無幾何乃轉以售諸吾民之價則較原價幾增十倍有餘是鹽税一項雖爲國家大利實爲虐民之粃政也今爲斬草除根之計莫如廢除運商由國家設局專賣於是場商得製鹽之利國家收銷鹽之費除此中飽之運商則國家旣得往時之税額又得今日之售價其涓滴歸公之款不將數倍於曩昔乎或重定税額執照聽商人納税取照隨時販運不准少數運商把持包銷則私販亦可納税販鹽大利盡歸公家亦一矯枉救偏之辦法也但處此積重難返之勢種種根本的辦法一時恐難實行今爲整頓鹽務保全運商計尚有一法宜速實行乃上裨國家下益運商者也其法維何即開設鹽務銀行是矣 
　　鹽務銀行應由各運商認股開辦凡國家鹽税運商用款盡歸本銀行收存吸此鉅款爲銀行其本金按照銀行規例以地産房屋貨物爲抵押放出欵項吸其利息則以母得子循環無端而國家所得鹽務入欵其數必有可觀倘塲商欲擴張其鹽田而需開辦之款或運商欲販售遠方而需轉運之費均可由此挹注似於發達鹽務所關匪淺而國家當財政困難周轉不靈之時又可爲將伯之呼是鹽務銀行亦國家銀行之補助品也對於場商並可發行鈔票以圖便利一俟信用昭著再議行用於商巿如此循序而進則鹽務銀行之發達不難操券而得值此整頓鹽務之際雖應研究其根本大計然於此旁出之事業亦档可不注意者也 
　　江浙兩省之運商大抵世襲其業家産在百萬以外廣陵一隅豪侈甲於東南今雖視前有遜色然飲食服御之奢風至今又有餘韻焉托庇國家之聲威坐致鉅富應如何竭誠輸將以圖報稱乎乃當國家多難之秋輒不肯拔一毛以利天下揆之嗇巳奉公之義似有未愜今之談整頓鹽務者莫不注目運商至一議變更舊章取締運商該商等又羣起譁然死力抵抗殊不知國家歲入恃此鹽税爲大宗不爲探本溯源之計鹽務烏能起色今縱不能驟議更張亦應别圖善策冀於國家運商共保利益是則各運商踴躍認股開辦銀行實今日應盡之責務而不容諉卸者也且此種銀行旣有利於國有益於商在各運商不乏深明大義之人亦何憚而不爲哉事惟難於創始深願各運商投袂而起焉倘仍執迷不悟堅守故轍不惜爲國家之蠧則咎由自取於人無尤不妨廢除運商逕採國家直接專賣或盡人納税販運之制可也 
（未完） 
要件 
[省議會議員選舉法施地細則]  
　　第一條每届選舉由各選舉監督於法定關於選舉事項之最初日期以前委任該管選舉事項人員分别　備第一届選舉由衆議院議員選舉所設立各選舉事務則兼辦仍受成於各該監督 
　　第二條依本法第九十九條酌景更定　於選舉事項之日期時參照衆議院議員第一届選舉籌備日期令辦理但不得與省議會議員第一届選舉日期令抵觸 
　　第三條依本法第二十一條初選監督按照地方情形分劃本管區域爲若干投票區時應通示本營區分 
　　第四條每選舉區分爲二個投票區以上時須依左列各欵之 
 
 
 

Page 2

 
 
規定一各投票區須以第一第二第字樣二選舉人名册各投票區分别造具三各投票區設投票管理員若干人由初選監督遴選派充四初選監督當於選舉期五日以前將選舉人名册分送各投票區投票管理員五投票完畢後投票管理員應會同投票監察員中三人或二人以上將投票紙投票簿及選舉人名册彙送於開票管理員 
　　第五條依本法第十二條行政區劃之境界有變更時應由原轉選舉區選舉監督將隸屬於該管區之選舉人名册由關於變更之一部送交新轄選舉區選舉監督選舉監督接到前項選舉人變更名册時應謄寫副本分送關係各區之辦理選舉人員 
　　第六條選舉人年齡及在該選舉區住居年限以調查選舉人名册之日計算被選舉人年齡以舉行選舉之日計算 
　　第七條凡一人不得編入數選舉區之選舉人名册 
　　第八條投票管理員應製成投票錄開票管理員應製成開票錄各初覆選監督應製成選舉錄詳記關於投票開票選舉始末情形於本屆選舉期内須保存之 
　　第九條投票所須有相當設備併投票人不能互相窺視及交換僞觀與其他不正行爲 
　　第十條投票管理員於未投票以前須會集選舉人面開投票　表示其空虚無犯後始行投票 
　　第十一條投票紙須於投票管理員及監察員之前使投票人自稱姓名住址與選舉人名册對照無誤簽字後方行交付如疑爲非本人時須有其他投票人爲之証明前項証明須記載投票錄 
　　第十二條投票入　時須於投票管理員及監察員之前由投票人自行投入 
　　第十三條屆投票時投票人非有左列情事之一管理員及監察員不得令其退出一冐替者二在投票所内勸誘喧騷不服管理員及監察員或巡警之制止者三在投票所内互相窺視及互換傅觀不服管理員及監察員或巡警之制止者四携帶凶器入投票者所五犯刑律妨害選舉各罪之嫌疑者六在投票所内有其他不正行爲不服管理員及監察員或巡警之制止者（未完） 
[命令]  
　　十月十五日臨時大總統命令 
　　外交總長梁如浩呈請任命金溥崇爲僉事應照准此令任命周玉柄爲黑龍江高等審判廳長此令 
　　茲制定海軍總司令條例公布之此令 
　　茲制定艦隊司令條例公布之此令 
　　茲制定海軍士兵懲令公布之此令 
專電 
[北京電]  
　　駐京六國銀行團昨接倫敦資本團密電報告近日會議大借欵情形（一）决定數日爲六萬萬磅（二）大借欵條件擬稍變通議决後宣布（三）此次變通後所訂條件中國須全數承認（四）大借款成立後每月交付六千萬磅以十個月交清（五）届償還欵項之期中國須如數償清 
[北京電]  
　　税務處擬將各關監督權限與税司權限分别訂期税項仍由總税務司照舊統轄以備籌撥洋債賠欵之用其距關五十里外之常關歸監督專管所有欵項應由監督照案逕解中央聽候撥用 
[北京電]  
　　岑鎭撫使以閩省兵燹後急宜休養生息力保秦炳直林紹年張元奇三人長於吏治鄉望素孚堪任閩省民政長 
[南京電]  
　　宜興民政長儲南强迭請辭職業委許省詩前往接替該縣人民堅請援照選舉辦法不由委任紛紛以拒許留儲爲詞程都督對此問題頗難解决 
[南京電]  
　　稽勳調查會行將停辦程都督通飭各軍隊及各民政長務將出力民國有功人員限十一月内彚報以免遺漏 
[南京電]  
　　湖南都督譚延闓委張通典來滬招股擬先築平石至彬州一叚湘路咨請程都督協力提倡昨巳覆電贊成 
[南京電]  
　　江蘇公報原擬移寧嗣以遷徙機器需費甚巨暫行從緩擬將印刷廠歸入都督府秘書處作爲辦理公報之用 
[南京電]  
　　程都督通令各縣及各厘局嗣後解欵均解交南京江蘇分銀行 
[南京電]  
　　都督府財政司昨撥公債票十萬元交南京江蘇分銀行及本司兌換處發售 
[南京電]  
　　程都督昨聞丹徒縣初選調查尚未着手特嚴責該初選監督限五日内迅將兩項選舉人名册一律呈府倘再故延定予嚴懲 
[南京電]  
　　南京府選舉調查業經告竣現已列榜揭示 
[南京電]  
　　程督前派陳雄洲赴徐調查土匪及軍隊情形昨己回寗謁程督陳述一切 
特約路透電 
[北京電]  
　　參議院討論簡任國史院總裁問題張懷南（譯音）主張應令每省派代表一人再由各代表中推舉總裁方羣（譯音）謂按照約法三十四條文武各員應由大總統任命國史院總裁亦官仍應由總統任命後以此說付表决贊成四十人反對二十八人 
[北京電]  
　　袁總統提出修改衆議院選舉法議案己經參議院駁絶蓋目下章程己全訂妥未便重事更張也 
[北京電]  
　　政府及六國銀行團决議將改革幣制借欵問題暫停六個月再行開議盖中政府目下不欲實行改革幣制惟目下宜重行協訂辦法以免合同歸於無效蓋按照合同中國須償還上年所收之英金四土萬磅也 
[北京電]  
　　廣州借欵美洋五百萬元之特别議案己付特别股員審查 
[北京電]  
　　據京中某華字報載稱政府擬將全國鹽價每斤增錢四文至十二文爲限 
[北京電]  
　　據中國消息近有十一旗降伏外蒙古活佛活佛命每旗練拴千名豫備出戰惟其餘消息則謂蒙古之情形近己日見其佳 
[北京電]  
　　日本大倉洋行數年來曾在满洲經營中日合辦之礦産聞現允借銀三百萬兩與奉天政府而續以安奉鐵路附近某處之貴重礦産許讓開採並於合同之中規定仍由中日兩國合辦云 
[南京電]  
　　趙爾巽向大倉洋行借欵一事業己確實計銀三百萬兩六厘起息於兩年内償還 
譯電 
[北京電]  
　　外交部接拉薩來電謂達賴喇嘛忽變初志與中國决裂條約中國駐藏大臣及衞隊人等均被拘禁 
[北京電]  
　　内蒙古現豫備起事反對民國政府己得消息謂有蒙人數千現向西北通行政府己以高等勳位銀與蒙古王公數人 
[北京電]  
　　四國銀行團墊付中政府一千九百十一日幣制借欵之英金四十萬磅今已將償還之期寛限六個月此不啻將合同之期展長六個月也 
[北京電]  
　　外交部依照舊例以訂維克里斯浦借欵合同事照會駐京英使即由該使將照會退還因駐京六國公使曾於七月九號聲明中國須照何種條件訂定借欵則各國始能承認今此舉殊與前言不合故也 
　　按此本中國借欵之成例今未依行恐該借款債票在倫敦股票交易社之呌價將受影響云 
[倫敦電]  
　　中國新借欵承借人克里斯浦君在英俄銀行（今後將改爲大英外國貿易銀行）會塲中貶斥英國外務部大臣葛雷君對於六國借欵問題之舉動謂英國如向中國追索庚子賠欵則彼之同志擬供給中國欵項繼又略述設立銀行計畫取名中國銀行共籌資本英金二百萬磅中國認供半數餘由英法德俄美五國合貲克里斯浦君又謂吾人對於日本在華之主張斷不可推波助瀾俟銀行成立之後即將由該行籌畫改良幣制問題末謂彼等並不求得專利之權各國政府如有助之者彼等極爲歡迎惟不能聽令政府專斷蓋以此舉聽斷於政府則將令英國與華人交際失其相當之位置與利益也 
[辛拉電]  
　　聞拉薩現復開戰藏人相率攻擊天鴉嶺（譯音）袒華之喇嘛廟鍾穎及其衞隊現助該廟抵敵藏人藏人巳死百餘人 
[米爾華基電]  
　　美國　任總統羅斯佛君由旅館赴某大會演說時行至途中爲一社會黨員所擊並未受傷即經書察將刺客拘獲路人見者皆痛毆之當時警察阻攔頗覺困苦羅君令將該人引前聞以何故擊之該人默然不答羅仍赴某會演說續電云羅斯佛君巳爲剌客擊傷當時不許醫生騐看仍踐約赴某會演說一小時之久雖因失血體弱而毫無難色演說畢即入急症醫院經醫騐視創口内不能見槍彈所在乃用X光照之始見彈伏胸前云 
[米爾華基電]  
　　羅斯佛胸前彈業己取出今日（十五日）巳赴芝加戈并無危險羅君坐於解剖案上時仍與醫生談論政治槍彈在胸房覔得羅君於昨夜十一點三十分鐘　　　院已能自行無需扶掖刺羅者爲巴伐利亞酒店主人名希倫克疑有狂疾自認己從羅斯佛數星期期得間而殺之 
公電 
[共和黨支部共和建設討論會電]  
　　北京參議院國務院籌備國會事務局共和黨民主黨本部均鑒衆議院選舉法所規定防弊各條但及初複選監督以外之人於初複選監督之舞弊則未爲在意無政黨時代其法尚屬可行現在無省無黨無黨不爭若令一當獨　選舉之權則通同舞弊勢所維免今　　江西六區複選一監督皆委國民黨員臨饒撫三區知事本皆國民黨員遂皆委充監督贛州南昌兩區以知事陳治汪念祖皆非國民黨員故贛州則以税員湯祚賢南昌則以司法次長徐元　充之吉安區論地理上之使利當以廬陵爲宜而委國民黨之吉水知事劉存一卽以吉水爲複選區旋劉存一調任廬陵便改廬陵爲複選區展轉遷就皆不出國民黨之勢力範園循是百言非國民黨不得爲監督即非國民黨不得選出議員今日爲一黨所把持異日何難爲强迫之投票充其弊之所極票紙之製造分交可預留抽改之地步票　之移存隔日又授以啓閉之自由職員悉同意之人投票非記名之法惟所欲爲末由訾摘從此一黨專制其禍實烈於暴君用特電請維持對於初複選監督黨嚴訂取締規則必使選政無論操於何黨何人皆無作弊之餘地種茲善因必　良果否則選舉前途危險萬狀頃者道路傅聞感謂純哲之士自知無所用其投票將忍痛而抛棄其權下此者則謂無代　士之權利卽不負納税之義務人民雖愚猶能解此充類究　寧有津涯履霜堅冰禍機己着陳詞迫切惟示惟原共和　江西支部共和建設討論會同叩 
[杭州電]  
　　申報民立時事共和轉各報館鑒十五日申報載有杭州專電昨日票兵潰逃者二百八十餘人帶鎗百支又軍府聞有人以軍火私運入寧台等處特飭嚴密追究並下戒嚴令二則現杭城因時届冬令實行衛戍與昔之冬防無異並非戒嚴再敝師兵士安靖如常亦並無有帶鎗潰逃情事恐報載失實惹致謡傅特請更正吕公望叩銑 
[武昌黎副總統電]  
　　大總統陸軍部均鑒前江西都督馬毓寳於民軍起義反正最先先復九江統治全　接収戰艦握長江軍事之重權俾上下游水陸交通戎機敏捷援鄂援皖措置裕如復能推位讓賢功成身退實屬勳勞卓著擬請大總統貴部論功行賞最能授官藉收得人之效敬候卓裁元洪青印 
要聞一 
　　比欵二千萬磅又告成矣 
　　民國成立借貸繁興一千萬磅小借欵以外尚有續借比欵一宗茲將此事大概詳誌於左借欵之動機　自銀行團把持借款條件後金融異常逼迫財政部束手無策時方密議英倫之新借欵尚未成也交通部朱總長以欲金融之活動非從四面發生問师不可故創議架設東西大幹路而借欵問題以起 
　　路線之指定中國以前所議修之幹路皆南北路也其枝路中惟淔洛一線係屬東西路故議以汁洛爲中堅東至於海西至於蘭州而虚綫則劃至嘉峪關焉 
　　比欵之因勢汴洛一綫之用欵本係借之比國者就此路而擴充之自以借用比款爲宜而比國之投資者亦樂於因勢故由交通部與比國代表接洽而二千萬磅之草約以成 
　　合同之進步汴洛原借比款合同係附帶有用比國材料聘比國工程司之條件而債主尚能享有二成餘利此次續約材料工程司兩條均巳删去二成餘利亦經取消惟單純的以五釐行息及以鐵路作抵押爲條件並限定於五年以内一律竣工 
　　贊同之助力此議由交通部與比國代表草定合同後應求同意於參議院是時黄克强氏方在京朱氏首與黄氏陳說利害黄氏信之連夜召集國民黨參議員主張爲一致的贊同故遂得此全體贊同 
　　結果之圓满聞參議院對於此項條文僅指出洛潼一叚本係陜西人自爲經營者不列入抵押範圍之内交商部得此回答後卽日與比代表商義得其允諾合同遂簽字 
　　交欵之數目聞比公司允於年内交欵六百萬磅云 
[國民黨未來暗潮]  
　　京師某報云國民黨自成立以來本係六團合併表面上勢力頗爲澎漲然黨中大權純入於同盟會之手各黨中除統一共和黨尚有數人可以發言外其餘各團體在黨中不過隨班逐隊靜聽同盟會指揮而己當合併之初棆察選舉權時有人暗中毁票被共和實進會人查出彼此毆打共和實進會中人又將選舉票亂擲满地當時卽有人謂選舉票不實不盡近日此說益復喧傳謂内中選舉之人不甚公允此說是否屬實外人無從知其眞相然一切執事人員同盟會一當己居十之八九則各黨中人心之不平自屬意中之事此未來之暗潮一也同盟 
 
 
 

Page 3

 
 
會會員以資格進新入會會員在會塲上直無發言之權自合併後各團體在黨中之資格又若在同盟會新進會員之下除掛名黨籍外無一事可做同盟會對於各團體其一種盛氣竣人之概實有與人以難堪者因之各團體中在本黨向有權勢者自合併後反盡失其權勢人人心理中時存一黨勢雖加擴充不過爲他人作牛馬於己毫無益處反不若昔時在本黨中能以自由行動此種議論外間時有所聞此未來之暗潮二也以上係就各團體對於同盟而言也至同盟會本黨向分二系一爲廣東系一爲湖南系當孫中山在南京時廣東系頗盛然軍隊中多附屬於黄克强故湖南系亦不甚弱自宋敎仁在南京時於國務員内未能博得一席心中極不满意幸北京政府成立當時南省人員心懷疑懼多半不肯北來宋遂利用此時機取得一農林總長同盟會中人物若蔡若王皆不甚熱中故當時北上之同盟會黨員宋遂儼然以擴充黨勢自任實則宋之本心藉同盟會名目以擴充其勢力而己當時北省之人對於同盟會多不知内中眞相有一種人揣摩風氣謂非與同盟會人聨絡不能登入仕版者又有一種人或冒犯宗社黨之嫌疑或家道殷實富於財産者以爲苟不與同盟會人聨絡恐不能全軀保身者此兩種人終日思與同盟會人近苦無人爲之提携宋氏又利用此時期竭力與人周旋於是各省之參議員及北京一般趨時之子弟先入爲主多附屬於宋派宋氏之權勢日益發達遂頓忘其本來面目儼然以黨魁自居思乘間取得國務總理一席中間如主張政黨内閣反對大總統提出之國務員其種種作用無非一總理熱而己宋氏在北省旣久於是在湖南系中向隷黄氏者至是又獨成一系因之湖南系中遂有兩系一爲黄系一爲宋系孫黄先後北上孫不欲投身政界故與宋無關係黄氏北來主張先成一假政黨内閣然後徐圖進步蓋其作用純在事實上着想非同宋氏之一味理想的也宋當未共和前其講革命旣晩本不甚知名黄氏對於宋本不甚注意故黨推薦沈秉堃時對於大總統儼然以黨中代表自居萬不料宋氏之出而反對與黄氏下宣戰書也黄氏至此始悟宋氏向屬於一已之下者今欲獨樹一幟因之全局計畫不能達其目的對人談及謂此番計畫全敗於宋氏一人之手而宋氏對人談及亦謂自已累月經營悉爲黄氏所壞於是黄氏一派人對於宋氏恨入骨髓大有欲得宋氏甘心之意宋氏本擬返湘省暫避一時耳目後經人進諫謂機不可失有進無退倘此身一移全局瓦解宋氏遂止近來黄派人與宋派人大有相持不下之意兩派之孰勝孰負現在尚均隱忍未發未可預料然未來之暗潮恐將有一發而不可遏之勢云 
[國慶日紀事種種]  
　　（一）中華門之開幕正對正陽門之大清門前經議改爲中華門至國慶日早六點行開幕禮各界均往參觀先於棋盤街高結五彩牌樓懸掛前清宣佈退位詔旨是日因時間太早各公署各團體代表到者甚少由趙總理特派内外兩廳廳丞代表舉行祝典外有共和紀念會諸君同往慶祝屆時軍隊奏樂同向北行三鞠躬禮團觀者四面如堵并有内廷諸執事人特往參觀盛典 
　　（二）總統府之閱兵大總統於是日調集京師兵隊一萬一千人計拱衞軍六千人禁衞軍三千遊緝隊一千補充隊一千九點許各軍隊齊集自東單牌樓排列迤邐直至北新橋先於總統府門外設台十點二十五分大總統戎服登臺叚祺瑞姜桂題夾侍左右其時旁觀之中外人士咸脱帽歡呼大總統答禮畢軍樂大作各軍由鐵獅子胡同東口魚貫而入　國務院總統府以西行先拱衞軍次禁衛軍次游緝隊次補充隊歴一時許至十一時三十分始畢大總統當時顔色非常沈毅目光閃閃如巖下電閱校亦甚精細凡步伐參差之兵隊總統見之色爲蹙然每一標過領隊軍官恒舉刀向總統行禮總統時亦答禮不等嚴裝獨立至一時許無絲毫懈容外實觀者嘖嘖嘆不置 
　　（三）國務院之茶話國務院是日大開茶話會先期徧發入場劵屆期上午九點至十二點各界參列人員爲參議院（議長議員秘書長秘書）國務院總理秘書長秘書簽事各局長正副總裁參事）各部（總次長參事司長秘書）法部（大理院總檢察廳高等審判廳檢察廳地方審判廳檢察廳推事秘書）各國公使（由外交部辦理）各省代表中外新聞記者（由内務部辦理）满蒙回藏活佛加入京城紳董重要人員（由内務部辦理）蒙藏事務局大總統府（軍事處秘書廳主計處顧問諮議）等下午五點爲軍警兩界國務院空場内搭彩場一座高與簷齊上以雜花松柏綴成普慶共和四大字則縱横排列長几數十陳設西洋茶點酒肴閱兵畢大衆隨意用餐五族一家中西雜坐觥　酬酢極時之盛是口來賓以外人爲最多幾占全數之半且無論男女皆與彩百倍酒半酣大總統從總統府步至國務院樓下中廳一時堂聲呼聲閧然雷動總統乃以極和　之容貌脱帽致謝巡視一周而去衆復歡呼中華民國萬歲以送之各部總長　新頒之嘉禾章甘珠呼圖克圖則服黄衣黄冠頗惹外人之注目五光十色餐然備陳洵爲空前之盛會也 
　　（四）共和紀念會之盛况共和紀念會是日赴會者三十餘萬之多琉璃廠會場東西口均有松花牌樓東牌樓有四大字曰普天同慶西牌樓有四大字曰萬邦協和琉璃廠密爲開會地點常中爲追祭壇上有靈牌大書中華民國爲國死事諸君靈位台前有大運動場周圍一百餘丈場之南口曰得勝門追祭壇之東爲武德場爲體充會匯文學校高等師範附　中學校及協和醫學校所建修其西北爲劇塲乃新劇團演劇之所西南有招待場爲招待各團及諸先烈家屬之處迤西院内有革命偉人死義先烈之肖像及各處起義之紀念品外有黄鶴樓爲女子師範學校所製其前門内外有四大松花牌樓門外中間之牌樓有四大字曰於萬斯年東邊牌樓上之四大字曰尊重人道西邊牌樓之四大字曰發揚國光門内牌樓之前面將隆裕太后宣布共和之明詔大書於上其後面有四大字曰五族同慶先期由會函請前清皇室派員蒞會文云敬啓者敝會於十月初十十一十二三日舉行國慶大典已蒙各國駐京人員到會叅觀敝會不勝榮幸茲特肅函恭請貴太后貴皇帝俯派代表蒞會共襄盛舉不但敝魯增無量之光榮卽五族人民亦均受無窮之幸福　（未完） 
時評一 
[地方制之蟬蛻]  
　　兩級制與虚三級制 
　　廢省存道爲吾國輿論一致之主張此制果行於中央則有集　之效果於地方亦得縮小地域自治有推行之便利固吾人所極贊同者也顧行省之制自元明以來巳創其局其後雖稍有所變遷而大體則無以易一旦欲矯七八百年以來之積習其間必有風俗習慣以及財政上種種關係而糾葛不易治者故創一新制度易而隨其新制度之發生以施行一最穩便之整理方法使新與舊兩相接近而不至有扞格之虞此吾人所最希望於政府亦政府所最宜注意者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川省裁撤宣慰使之爲難]  
　川省於去年反正之際都督府以各處匪氛不靜特遣四宣慰使巡行各邑藉資察吏安民鎭撫府取消後又添設川東宣慰使以黄金鰲任之繼　川西宣慰使顔伯琴下南宣慰使李德芳擾害地方川北宣慰使　瀾硬阻政令政務處會議議决裁撤省議會亦力主取消開會不久卽正式通過　咨民政府民政長當卽通令停止辨公乃電飭已久除顔李二君自知不合靜候裁散及上南宣　使陳希曾奉令惟謹已見實行外川東川北皆極端反對運動逸　川東宣慰使之電幾於無口無之川北議員則在議會堅持川北宣慰使萬不可裁撤近復有人運動將緩裁川北宣慰使之案提出正式會後經多數反對始行中止現聞糞黨極端運動必欲達其分省之目的而後己云 
[川省模範製絲工塲關工紀事]  
　　四川實衆司模範製絲工塲於八月十八日行正式開工禮到場者爲民政長實業司司長次長來賓謝君慧生熊君紀周等數十人初由工場長劉伯勛報告厥後有訓詞有祝詞撮影閉會今將場長報告錄左本工場自五月二十六日場長奉實業司令開辦屈指三月建築營業同時舉行雙方經營頗覺不易自維庸劣疎漏時虞今幸規模就緒招收工女百三十餘名特請各行政長官及來賓請先生到場行正式開工禮所有本場創設原因及經過事情與將來之預想本工場長不能不爲民政長及來賓諸先生報告焉（一）第一原因爲改良四川絲業川省實業蠶絲爲最歷代以蜀錦吳綢并稱向來有名自咸同間　栗人口業此者少近年提倡又乏學理上研究所出之品半皆粗劣不　而又拘泥舊法不知改良品位參差織度紊亂到滬之　經外商品評名爲摇經不能與江浙黄經白經同價似此而欲絲價不落暢銷外地何異緣木求魚民政長實業司有鑒於此一掃從前满清官埸敷衍之弊銳意實施創設工場悉採外國新法繅絲其條紋匀稱色潤鮮明以求適合外人之嗜好爲目的就川省而論各地皆能仿造新法四川富源不難充裕四川絲業不難發達此爲創設之第一原因也（二）第二原因爲二萬萬女同胞謀獨立生計中國從前女子除針黹紡棉而外别無他長未嫁依　父母巳嫁依賴丈夫設遇娘家一貧丈夫無靠遂致束手無業不能自謀生計民政長實業司有鑒於此提倡始辦一模範製絲工場招集一般女工使人人學有一藝不致依賴男子而男子亦不爲室家所累得以盡國民天職以爲二萬萬女同胞謀獨立生計此爲創設之第二大原因也有此兩大原因場長所以不敢愛惜　神不　老瘁三月之内草草築事務室一座繅絲場二聨揚返場一聨殺　乾繭室八個景繭室一聨寢室食堂二聨二聨貯　倉十口講演堂選繭場屑物整理場陳列室貯絲室其他建築物等百數十間所有各房屋之採光排溼換氣等裝置悉從工場衞生上講究擇地建築　絲車百數十台悉採洋式木鐵混製關於建築置器約費去一萬六千餘元之譜同時又派員赴内十六屬之　場鎭地方收賣春夏蠶繭收到卽日運至工場烘乾半閱月之間巳得生繭六萬餘斤加入旅費運搬費烘繭炭費程工費約去一萬八十餘金之譜就此購得之數以平常經驗預想可出絲四十箱今年因地方秩序尚未回復絲價稍低不敢必共有利若去前數年每箱約值千元算之則今年所入足以償還固定資本外尚有利金此後處處節儉以符營業之宗旨所有創設原因及經過事　將來預想特爲民政長實業司來賓諸先生報告各女工亦宜敬聽 
[蘇檢察廳預審莊案之疑竇]  
　　吳縣地方檢察廳呈報莊鏡蓉一案實行　檢日期稿云爲呈請事案奉高等檢察廳劄發移轉丹徒莊鏡蓉圖姦勒斃伊媳莊張氏一案業巳咨請鎭江地方檢察廳補助調查証據并調到前清鎭江府原卷一宗在案茲據本廳預審經過情形疑竇孔多有非重行開檢不能達其眞實發見之目的者查前清丹徒縣原騐屍格載咽喉下有布痕一道平繞周匝圍　一尺闊三分深一分紅色有血癮勒痕深至一分其顯豁呈露不等細辨而知何以屍兄張善昌在本廳預番庭所供則謂周視屍體祇見兩腮微有手印左手心的皮破了又云初五日殮時見腰上微有傷痕青紫色並未見有勒　情形又據所供自聞伊妹莊張氏死後母族蒞視計自伊祖母及其母張劉氏嬸娘胞叔以下共有七八人之多且與莊家爭論兩三日之久其爭點在從豐棺殮及齋酬費四百千文并無一字涉及勒斃之語求諸屍格勒痕明顯情形旣多出入卽核諸該縣詳叙張　文張善昌原供所稱含糊棺殮者又屬不符此非開檢不明者一也又查前清丹徒縣呈報莊李氏莊鏡蓉原供平日確有調姦情事莊鏡蓉並供因死者莊張氏將此事告知母家又不肯交出首飾變賣還帳越想越恨因於前清宣統元年五月初二夜四更時分妻子都己熟睡莊張氏亦　門睡歇小的悄悄的走到莊張氏房門口向内細　毫無動靜知己熟睡决計乘便下手小的用手試推房門並未閂緊　手推開側身進内走進莊張氏床前用手揭開帳子隨手用帳勾勾起看見莊張氏身裹夾被朝裏睡熟小的先在床上捆几抽屜内翻找飾物不見見有裹脚布帶小的順手拿過放開朝莊張氏頸下繞了一道小的灣身朝下兩手分執兩頭用力狠勒等語不特莊鏡蓉在本廳預審庭所拱已全不承認卽就莊鏡蓉原供觀之亦多可疑之點莊鏡蓉因莊張氏將巳調戲事告知母家憤其無禮起意勒斃冀以滅口一節莊鏡蓉旣知莊張氏告訴母族下手勒斃何能藉此滅口况旣己决計乘便下手應有預備何至於搜尋首飾之中見有裹脚帶一條始行動手者乎此原供之離奇者一閂門未緊用手推開其閂必有落地聲向床上　几抽屜内翻尋首飾其時莊鏡蓉非登莊張氏之床而踰莊張氏之○者勢不能達翻尋之目的其時莊張氏縱使熟睡亦當驚躍而起壯鏡蓉以平日調姦之人而至被調姦者之床即具毒手狠心懷刃以入猶或境移情遷别逞狡謀况莊鏡容之潛入閨　一身之外别無物乎　於搜索無得之餘一見脚帶卽起殺心按諸人情容或不然且據原供莊張氏始終未能抗拒及喊呌之聲以原供情形論之亦不相符蓋莊張氏旣身裹夾被朝裏熟睡莊鏡蓉任何手腕敏捷必不能在未醒之一刹那間卽能繞頸一道且不能於繞頸未周匝之前使其不得聲張也此原供難奇者二也此對於原供非開檢不明者二也（未完） 
[湘省烟禁之進行]  
　　湖南民政司以湘省禁烟原議定於陰曆九月初一日起處置烟犯應予鎗斃　情早經通電各省在案現在限期倐忽屆满非嚴厲進行恐難如期禁絶杳目下雖無明犯烟禁而暗中吸食者仍恐在所不免亟應　員調查以免辦理禁烟人員或有敷衍等弊昨特由司羹委王君國霖等多員分任各路調查事宜除每員　予衛兵數名外並呈准都督遇有緊急事件許其就近調用軍隙並聞期限屆满所有烟犯將實行槍斃云 
　　湘省标烟　會依例開職員省各評議員以陰曆九月初一日起處置烟犯實行槍斃深恐各州府縣偏僻之處尚未周知不敢而誅實非人道主義遂公議撰擬白話傳單每星期出兩次每次需印一萬張　寄各　行政廳徧釁城鄉各處使人民一律知覺免致誤犯 
　　禁烟總會又開職員會彭君國鈞以調查員職務權限尚未規定殊碍進行遂議定暫由調查員任君良弼撰擬條交預備下星期提出交議從多數取决 
[湘都督取締公私鈔票]  
　　湘省流通紙幣厯有官票市票兩種官票如大漢銀行現將改爲中央銀行支店其發行鈔票係國家擔負責任湖北台票亟應咨請一併整理裕寧官錢局現已歇業所出票幣正在取回此外本省完全負責者祗前官錢局所出舊票及湖南銀行所出新票雖由省政府擔負兌換之責無虞危險然其出票總額及準備實數亦應遵守準備發行之原則至市票若新辦之實業礦業各銀行以及已成未成之木業米業各錢局並鐵路公司等其營業俱有一定範圍所發行紙幣並無特許規條現聞均已紛紛刷印其餘各商家或以錢號及個人牌號或以團體名　發行紙幣業己有所其中固有資本確實信用素孚者而毫無準備任意發行甚以撥兌外票爲名弊近不換紙弊者亦復不少若長此放任金融界難免有恐慌之一日湘都督深慮及此特令財政司迅將本省前官錢局及湖南銀行並各銀行錢局錢店公司商號等所有發行紙幣數額各若干準備金各若干均應確切查明得其實數開單呈府至各撥行票幣之家凡得政府特許者務須體察市面情形限定額數母任浮濫其未經法令規定者　須從速設法取締務使已出之票逐漸收回未出之票不得再發倘有商民藐抗不遵法律具在不能寛假想從此　　取締　法庶有整頓之望云 
[副總統善用救國捐]  
　　黎副總統前以六國銀行團龔斷我國借債海内外人士倆懑己極黄克强君時在南京留守任内創議舉辦愛國捐擬以累進法攤派民人資財以濟國用而拒外債當以此策純爲强迫性質誨弊甚大萬不可行特與陸軍部蔣次長作賓孫顧間武等發起救國捐勸令合界人土自由輸將毫不强捐苛派一時各界熱心救國之人解囊輸　極爲踴躍惜未幾鄂中因黨派紛爭日呈恐慌之象無人繼起提倡而外屬郡縣民智尚未盡開推行不能盡利奸滑之徒復欲藉此發財潛於各縣私設捐局强派騷擾民怨沸騰雖經破獲嚴拿懲辦捐務因之大受影　除武漢一隅先後收有三十餘萬外其餘通商口岸城鎭收數甚微夫以一杯之水豈能救車薪之火故黎公體察情形己飭停止不收但已經收集之欵若用之於行政費之消耗未免有負商民愛國熱忱特與劉民政長商議擬將此欵指定用途施諸生利事業以引起四民振興實業之心現暫存儲於官錢局無論財政如何困難不得動支此欵卽關軍餉要需亦不准擅行　借俟審　某項實業組織定可獲效祗需若干資本適符存集捐欵之數然後准其提用即以救國二字標示其實業名稱之上以誌此項資本之由來將來所得利益概用於地方公衆茲善事業執濟民生以培國本聞民政長極唯其議己會飭財政實業内務三司遵照籌畫矣 
[國慶日之山東狀况]  
　　本月十日山東都督周自齊招請各署局所學堂人員在　書館開紀念會人給入場券一紙招待室内預備菓品茶點等物下午二鐘都督到會軍樂間作入會者隨意茶點談話携手游覽三鐘都督赴商埠公園入會者乃同時散會 
　　濟南商界假公園正廳開紀念大會下午三鐘振鈴開會始由來賓蔡君序東演說紀念會大旨繼由商埠局雷君報告開會理由次由王君默軒張君子安演說吾東自獨立以來過去之歷史及將來之希望痛快淋漓頗爲動聽未幾周都督亦至遂復登台演說略謂吾東今日土匪未靖生計困難夫復何心尚言慶賀然默察吾東士農工商各盡厥職均有蒸蒸日上之勢若精進不己則良好之結果可以預言故爲目前計雖不　言賀而爲將來計又不能不賀者也末復言各政黨之成立無非以國利民福爲前提並無自利自私之見凡我同胞須開誠布公提携賛助以期於成毋挾私見動多掣肘云云誠篤懇切鼓掌雷鳴軍樂問作秩序井井頗極一時之盛云 
　　是日各學校均放假休息整隊赴公園旅行以誌盛典旌旗招颭鼓號抑掦衣冠整齊精神活潑誠山東宣布共和以來第一之好現象也至公立兩等女子學校亦皆結隊前往毫無倦容自舉校旗遊行馬路尤足徵束人進化之速云 
[亂皖禍首己獲]  
　　皖省去歲光復時被黄煥章王則帶便贛軍來皖縱兵搶刧復寃殺吳烈士陽谷尤爲人民所深痛現聞黄煥章己在牘被拘王則日昨來皖爲吳烈士之友偵悉報告柏都督隨即派憲兵往捕業經獲案現栢都督已令商會調查王則去歲在徽州種種劣跡發交軍政司從嚴懲辦云 
[日艦撞沉鹽船之交涉]  
　　上月抄有鹽船胡萬三承運朱長記引鹽行至皖省馬家窩地方突被日本兵艦須磨撞沉並溺斃多人該兵艦並不施救揚長而去殊屬有乖人道昨該鹽船商人以商本損失甚鉅又復淹斃多命呈請皖都督向該國領事嚴重交涉要求賠償優予撫恤並給咨補運已蒙栢都督分别照准矣 
地方通信 
[蘇州]  
　　盜案重疊胥門外香山鎭富室徐姓家於日前魚理初躍時突來盜匪二三十人明火執仗簪擁入内傾箱倒篋刦去銀洋衣飾約數百元並刃傷事主當日即由徐姓家屬開具失單赴木凟鎭檢察廳呈報勘驗飭緝在案尚未破獲不料十三號又在該鎭附近西莊某姓家撞門而入四處搜括事主聞警即攀緣上屋避匿不知如何被匪偵知乃亦上屋將事主拖下以火抱烙某面部逼其將藏洋之所說出並以刀背遍擊但某姓聽憑處置堅不吐實迨後匪見某已埀埀匪等祗得將室中所有席捲而去現巳來城赴各署呈報矣日前滸關花野圩朱星海家被盜早經各報登載茲聞該盜日昨巳經飛划營兵士在無錫蕩口鎭拿獲王張等四名押解來蘇經該軍統領鍾堯　君提訊後卽飭交解地方檢察虧歸案究辦矣 
[松江]  
　　祝典餘興松江舉行祝典已紀前報茲悉十一十二兩號西區商團仍武裝持鎗　賽提燈會而共進會松江機關部領袖深知該會分子不純恐或滋生事故損碍該會名譽特派人員彈壓 
[兒戲傷人]  
　　城内葉姓八歲男孩至忠信弄許姓家與同伴各孩携火入園　煮飯之戲火燃衣袂迎風陡烈各孩不知撲救之法竟　焚斃亦云慘矣 
[添募小巡]  
　　浦江地叚遼遠梟販往來頗難緝捕各商家前曾設立浦巡中左兩營由震澤徐梅峰君爲分統然兵少地廣不　策遣現擬添募師船二十隻作爲小巡亦歸徐君節制而以漕涇鎭舊時鹽捕前營駐在地爲戌所云 
　　通俗宣講七寳鄉李君啟賢等八人鑒夫民國初造百度維新舊時不良風俗亟當革除而普通人民亦當具有常識爰集同志組織宣講社於十月十號下午一時假座北鎭明强小學開成立大會兼試行宣講是日往聽者計有四五十人先由李君啓賢報告開曾宗旨次由楊君紀庚方君鶴超李君永康相繼演說咸娓娓動聽至四時許摇鈴散會聞下期假座南鎭新民小學宣講該社簡章附錄於後華青七寳鄉通俗宣講社簡章宗旨改良風俗並增進一般人民之常識講材由講員隨時採集講員除發起人外隨時敦請名人蒞會宣講如有熱心同志自願担任宣講者望開明姓名住址投函本社以便函請講期暫定每月二次（第一星期日與第三星期日）講所開會前一星期擇定佈告經費暫由發起人提任（如熱心捐助者悉隨尊意）　關部北鉽明强小學校内通信處北鎭明强小學南鎭　民小學附則本簡章如有未盡善處可隨時修正發起人李林馥方存廉李涵馥沈應籠孫文彦楊培天李奇馥夏尚　 
[盛澤]  
　　國慶盛况盛澤商會市公所兩機　本同設一處均於　慶日高升國旗懸彩掛燈並合製紅緞旗分贈商　商餘體育會團防局駐盛蘇軍七十九團三營以彰勞績蒙養阮懸旗結彩開懇親會並率全體學生導近街市觀玩燈彩共和黨組織演說團是日開始至東西市熱閙場中演說黨義市公所於恤嫠養老項下加給一月贍費自山黨給貧民米每人一升商團商餘體育會社會黨均於事務所盛紮燈彩陳設華麗商團事務所並設改良攤廣爲社會敎育之助各學校均懸旗伸祝兩等公學並編紥柏枝彩印送白話講義及晩舉行提燈會凡兩等公學明德小學南區小學北區小學培蒙小學商團商餘體育會社會黨駐盛陸軍均齊集市公所銜接出撥軍樂悠揭燈光燦爛並有紙紥醒獅或扮地戲以助興趣是日自早至夜半遊人熙來攘往泃有萬人空巷之概云 
[時評二（萍）]  
　　參議院此次倡議删除總統解散議會權各省都督協電交爭各議會又雲起波湧誓不承認目爲有背民國共和之眞精神 
　　將以爲爭之者是與則立法之崇高未免屈伏於行政之措施矣將以爲不承認者是歟則十年九牧牽制拘攣行政者將無所措手足恐不足以增進共和之幸福而反於共和之進行平添一種大障碍矣 
　　然則如之何而後可曰共和時代國乃民之國而官亦民之官官民各降心以相從毋役役於權利之競爭焉斯可矣 
本埠新聞 
[財政部詢問忙漕捐税之約數]  
　　財政部通電各省都督云貴省地丁錢糧除民國元年以前民間實欠一律豁免外本年能否照舊征收有無他種原因致較原額有所增减希卽約略預估每年增收之數計有若千較前清三年預算之數增減若千至釐金一層各省辦法不同或己行廢止或照舊征收或折改捐税貴省情形如何一併電覆能將每年征收之數預估報部尤爲盼禱等語昨上海縣民政長己奉江蘇都督通令知照矣 
[縣議會議案彙錄（八）]  
　　（一）防護青苗禁捕田鷄案　動物學有益虫害　之分青蛙俗名田鷄能食田間虫豸是以有護榖虫之稱然於防護青苗固爲益虫而按之本草妊娠食蛙令子壽夭多食小蛙令人尿閉則於衞生上實爲害虫前清禁令偏重護榖一方面文告一紙徒爲吏胥生財之地而於衞生學並未發明今應編入宣講書由各市鄉公所隨時宣講之不交第二讀會 
　　（二）洋租餘欵應歸縣有案洋租餘欵本歸縣有應如何將餘欵支配之處交財政審查會審查報告再行公决 
（三）正經界以定賦則案　以壤地之肥瘠定賦則之高下爲征收地税之的當辦法前清所定科則積年未改以致毫不準確清丈後或能得其均平附民政長交議清丈換單案一併審查 
（四）推廣學校案推廣學校敎育始能普及由縣立者由市鄉立者均應設法推行若初等學校應由市鄉公所自行籌設交學務審查會審查報告再行公决 
[初選監督之宣示]  
　　上海縣民政長兼省謙會議員初選監督吳君於十月十六日宣示云案奉總監督程删電開省議會選舉法第二十七條前准籌備國會事務局勘電有第一屆旣不適用由總監督酌量更正之語查本屆國會省會兩項選舉人資格合同調查分别造册國會名册旣經初選監督判定更正作爲確定省會名册當然一律確定仰各初選監督迅即遵照將兩項名册一併如限造報毋延等因奉此查衆議院議員初選舉人名册業於本月十六日起宣示公衆其省議會議員初選舉人名册名數旣與衆議院議員選舉人名數相符奉令前因自應遵照同時宣示一律以五日爲限如本人以爲錯誤遺漏得於本月二十日以前取具證憑一併呈請更正除名册内應行停止選舉權及被選舉權之行政官吏及巡警以本省爲限外餘均與衆議院選舉人名册同特再宣示 
 
 
 

Page 7

 
 
[都督慰留製造局總理]  
　　製造局總理李平書君昨接江蘇都督來電略云製造局經費支絀業巳由府電請陸軍部撥款接濟一俟飭撥即當解用惟局務一切仍須仰仗維持乞勿遽萌退志 
[宣示選舉人名之期限]  
　　　政廳總董因接上海縣民政長來函以調查衆議院初選舉人名册亟須照章宣布惟遺漏尚多　速補查等語昨特出示通告以陽曆十月十六日起至二十日止爲宣示期凡有合於選舉人資格而調查遺漏者務於規定期限内聲明補列入　毋得自誤 
[工匠與局長之感情]  
　　製造局各廠工匠以局長李平書君現旣堅欲辭職勢難挽留擬在局内擇一空地建造碑亭一座十供碑石鐫刻李君肖像背面歷叙功績永留紀　業已由各工匠設法集欵不久即可興建 
[洋涇市議會議决修路問題]  
　　浦東陸家渡迤東至洋涇鎭之西栅口止一帶官　計長九里前由己故工界偉人楊斯盛郡改築君板寛闊一丈行人咸稱便利但該處時有車輛經過易於損壞現在又需修築業經洋涇市議事會議决擬照原路用石板外兩旁加闊泥路二尺並規定放寛街道造屋收進辦法移請董事會執行聞總董劉志濤君昨己將擬定辦法呈請上海縣民政長查照立案矣 
[交涉使婉拒索賠]  
　　駐滬法總領事喇伯弟君因電車公司賣票人前在西門外被乘客毆傷失物至今尚未賠償函請交涉使查照前函償還損失昨由交涉使陳君函　云西門外電車賣票人與乘客衝突一案前經飭據民政長查復其起釁緣因實由賣票人先行動手查票人從中幫兇有當塲旁觀人爲証案於上月轉達貴總領事查核見復在案查閱此次來函對於民政長所稱各節貴總領事並未加意駁詰足徵主持公道無任欽佩旣如是則所請資令賠償一節本使碍難照辦應請貴總領事轉告該公司爲荷 
[研究小學敎育]  
　　上海縣敎育會會員王君立才顧君旭侯務本女塾敎員嵇君景脩紫金小學敎員范君雲籙等發起組織小學敎育研究會以發表心得研究疑難問題爲主會所附設於上海縣敎育會内巳由會長賈季英王引才認可定於十月二十日（陰曆九月十一日）午後一時在尚文門内上海縣敎育會開第一次研究會業已通告各學校想熱心敎育者屆時必聨袂偕往發抒心得也 
[滬軍改制問題]  
　　滬防全軍司令部近奉都督命令改爲陸軍混成第三旅己誌前報茲悉旅長李英石君以本軍旣改爲混成第三旅所有滬防名義亟應取消所部水陸各營亦應改定名稱以符體制惟究應如何改編以及更換關防名稱應卽議定昨己備文呈報都督請示核辦矣 
[船婦願爲比目魚]  
　　滬南葆泰碼頭划船婦馮陸氏近因伊夫阿富在某處失足落河身死遽於昨日午前至大達碼頭投浦殉節幸由巡士瞥見救起帶至東區問明原委即傳其母陸傅氏到來給予領回善爲勸慰 
[拿辦妄作妄爲之土棍]  
　　北新涇西莊家宅近有土棍莊念香張潤生等在彼搭檯演唱花鼓淫戲經中區黄區員親率長警前往禁阻尤敢糾衆抵抗詳情已紀前報茲悉蔣警務長以若輩妄作妄爲殊爲地方之害業於前日派探倪順泉前往該處將莊張兩人拘獲帶回警務公所押候訊究 
[歡迎部派留學生]  
　　北京敎育部准稽勳局之請派赴歡美日各國留學生劉鞠可君等二十餘名近巳先後到滬聞寰球中國學生會定期十月十七號晩八時開會歡迎并由該會會員陳君貽範伍郡朝樞王君正廷李君登輝演說現已東請各會友到會共襄盛舉此爲民國第一次派出學生想屆時到會歡迎者必然熱閙也 
[周管帶之去思]  
　　閔行鎭學界商界顧丹泉李芷蓮蔣靜園朱理卿范友齋等以滬防第五營管帶周協和前辦浙西緝私事宜駐節　　去歲民軍倡義時周君聨合同志首樹白旗今春匪類蠢動尤能竭力鎭　保衛地方不遺餘力今因乞病歸田挽留無術爰制名譽金牌一方並贈頌詞一輻又於前日設筵公餞以誌去思 
[第五營遷入龍華寺]  
　　滬防師第五營管帶吳錦標因奉旅長李英石命令迅將軍隊師船移駐龍華保護子樂廠業於前日遵將營部曁軍隊等一律遷駐龍華其營部現設龍華寺内昨己將移駐日期呈報李旅長查核 
[浙軍過滬之先聲]  
　　駐温浙軍步隊第二十二團現奉浙江都督命令准於本月十六日開拔一營回杭計官佐兵士等約共六百人隨帶軍械子彈及服裝等件附搭招商局同華輪船到滬即日由滬回杭惟恐沿途或有阻碍情事特由朱都督洗期照會陳交涉使轉飭滬關查照　行 
[宣布審定圖書規程]  
　　上海縣民政長吳君出示曉諭云奉江蘇都督府頒到第五十二期江蘇省公報通令内載案照第二百三十八號政府公報内載元年九月十三日敎育部令茲訂定審定敎科用圖書規程十四條特公布之此令等因准此合行通令各縣民政長查照卽行出示曉諭　書發行人曁圖書編輯人一體遵照此令等因奉此合行抄錄規程出示曉諭爲此示仰圖書發行人及編緝人等一體遵照按此項規程前報己經登載故不再錄 
[强盜承認搶刧]  
　　製造局鍊　廠工匠成淇芳家住翁家舍地方上月間被口操湘音身穿黑呢知衣之强盜六七人用石撞開大門刦去銀洋衣飾等物茲由高昌廟巡警分區偵探於十號拿獲小彭一名又於十五號夜半時在該分區附近之公濟堂弄内續獲周老桂一名由錢區員訊據供認搶刦是案贜物並認他處盜案多件爰於昨日將小彭周老桂二盜解送警務所嚴訊究辦 
[偵探緝獲强盜]  
　　王福才王福弟沈桂全陸井才（即龍星南）等於陽歷本月七日夜半在太倉地方特械夥刧金姓衣飾現洋分贓各散王等四人逃匿公共租界經蘇州飛划營統領偵悉前日派探持文投請公共公廨飭老閘捕房派探翁松林恊同查訪將該四盜緝獲昨解公堂請究先由翁探禀稱王福才之弟王福弟當時被鎗彈擊傷脚踝現在同仁醫院醫治不能到堂訊據王福才代稱向在新閘擇船此次有外省口音者多人雇船開往太倉地方詎伊等上岸搶刧爲首三人各持手鎗我在船上看守是實詰之沈陸二人供詞推賴關讞員商之英康副領事判王福才與沈陸兩人押候備文解送蘇州飛划營訊辦王福弟候醫愈再行起解 
[集衆拔人之惡習]  
　　西鄉十六保二十五圖鄉民董鶴林近與附近四十四五　内之夏元生因事結怨迭次糾衆互相爭圖前日夏又集衆將董拔至某處空屋内吊打經人解釋董心不廿服於前日奔赴地方檢察廳控告陳廳長以案關私行逮捕殊屬違法因於昨日派令法警孫駿發等下鄉拘拿限次日解廳訊辦 
瑣聞 
[城内]  
　　地方寗判廳民庭批示○馮蔭樹沈啓熙律師爲李樹形抗告并聲明解除委任批狀悉該律師以李樹彤信任不專委任張象焜代理自請解除委任具見高尚據請拒却張象焜狄梁孫兩律師出庭本廳碍難照准至傳票送達向以當事人爲原則若當事人并無住所始達於代理人查民事訴訟律第一百八十二條送逹得向訴訟代理人爲之凡所謂得者乃可得而爲之非謂必須如此也該律師所引一百八十八條係由本條推設查該律師委任狀内祇有李樹彤住址并未開載該律師住址足見傳票并無送達該律師之必要該律師以爲傅票必送達於代理人又以爲不應送達於張象焜未免誤會至李樹彤須由文海家屬提出委任狀始能認爲有代理權其理由巳於法庭及批張象焜狀内宣示惟所請按照民訴律第一百零四條第二項暫爲訴訟行爲此項請求係爲使訴訟不至淹滯起見尚屬可行己批示抗告人知照矣 
　　第一初級審判廳民科批示○方惠卿訴李星聨越界訴訟批爾如果住華界所有訴訟該債權人自應呈訴本廳核追方爲正辦乃李星聨竟以盛姓房租之事稱誘爾至租界扭控公堂所訴如實殊屬不合仰候據情函請法公堂即將該案卷宗人證移轉本廳辦理可也 
　　受人愚弄○廿七保二圖毛家宅鄉民毛子堂控子毛虎全私竊田單押洋揮霍等情業經檢察廳提案預審屬實起訴同級審判廳昨經推事提案詰問子堂投案求追田單虎全供稱取出單契實受唐阿元之愚悉被騙去並未得過洋元判虎全當堂交伊父子堂暫行領回一面移請檢察廳派警補提唐阿元到案再訊還本免利○孀婦徐陳氏在地方審判廳禀控汪升鑑欠洋不還昨由金推事開庭審理原告延湯應嵓律師到堂聲稱汪升鑑於前清光緒念五年間向徐陳氏先後借去洋三百五十元言明每月一分利息自上年光復至今利息無着求請究追汪因事不到遣弟汪幹善到庭供稱胞兄升鑑所欠徐陳氏洋三百五十元現在無力歸還須求寛限判幹善交保限一月内責成其兄將洋三百五十元如數　案利息姑免追償 
[南市]  
　　幸未滅頂○水菓行夥錢永生之六　子五弟昨在城河畔閒要適有小車夫任米揚同挑糞夫徐桂生迎面而來互相擠軋將孩撞跌下河幸水己涸未占滅頂惟己傷及頭顱旋由錢將二人扭控東區一面送往醫院請治據醫生云須兩星期方可痊愈區員以咎在挑糞夫著認　資洋二元另罰洋五角以儆疏忽 
　　盤問車夫○大馬頭信昌當經理閔君前晩偕其友人由松江回滬在人力車上造失皮篋一只内有大豐託帶之鈔票一千二百元另票洋八十五元及圖章等件經紀前報茲由南區偵探查獲閔君友人所雇之車夫沈起運再三詰問詰涉含糊惟稱是日同行之車夫姓劉名畏一旋卽將劉拘案訊據答稱我向大臘子租得黄包車一輛僅拉日班晩上並不載客且未領車站運照　被誤指當卽由探至大臘子車行及火車站查問屬實一併暫留候再詳查核奪 
　　作頭受罰○内地自來水公司查得黄顧記木作在城内太平街修葺房屋私揭閉塞之舊龍頭取水倫用當卽報告東區傅問作頭黄子良問明屬實姑念苦求著罰洋十元充公水價免追 
[閘北]  
　　第三初級審判廳批示○杜木林呈訴劉聖桃不還墊欵案批查此案訴訟價額在三百元以上業經檢出舊卷並來狀呈送上海地方審判廳仰該當事人靜候批示可也丁汝孝辯訴榮成懋　追欠欵案批巳於榮成懋狀内批示矣仰候傅訊判决可也葉廷扶辯訴沈貞控追欠欵案批狀悉仰候定期訊判可也 
　　賣地紏葛黄蕴瑜呈控胡紀祥胡陳氏夫婦賣地悔議一案前日午後經第三初　審判廳董推事開庭研記黄供胡夫婦央包桂林王英國爲中將地二分六厘賣與商人議定價洋三百五十元今忽侮議求究胡供該地本押於費姓計洋三百五十元因在前裁判所呈控催贖故托包等介紹議價洋八百元賣與原告黄以我鄉愚可欺揑詞　控求察質之包桂林供稱當時係胡夫婦與黄直接聞議定價洋八百元並非三百五十元董推事判胡交保候傅王英國及地保到案再行訊核 
[公共租界]  
　　不擔責任○德商順利洋行控寳裕洋貨號股東袁恆之（卽花旗銀行買辦）及張里千不理定貨虧銀等情前日午後經公廨關讞員與德裴繙繹官會訊先據原告代表满斐特律師偕原告西人堯司那上堂請追被告延担文帮辦沃沛律師到堂辯稱被告袁恒之前所開設之洋貨號係是寳裕至於前清光緒三十四年底（即西暦一九零九年二月）收歇繼由被告張里千與袁紹珍袁松泉陸幼泉毛紫萸等五人股開寳裕袁恒之不過於張里千所得之四股内附一股半是乃私相受授故袁張另立小合同至正合同内並無袁名况於前清宣統三年底（卽西曆一九十一年二月）因股東袁紹珍與袁松泉意見不洽所有各股東股分己推併與袁紹珍一人名下另加洪記二字今原告所控之事與袁張兩被告實無干涉應請察核中西官會商之下諭各退去候下禮拜五再訊核奪 
　　若何瓜葛○姜渭濱控王杏生賣地紏葛一案前晩由廨傅同保人陸仲衍復訊之下聶襄讞以王杏生住居内地因原告與洋商亞細亞有賣地紏葛故在公堂控告惟洋商紏葛是否屬實應　查明因師商請蒞廨　審之英領翰君向該洋商訊明再行訊奪 
　　無權訊理○陶梅生控王瑞卿不理抵單借銀因訊據供稱係法華鎭鄉董王再金所押一再諭令邀同王再金到堂質訊在案前晩由廨復訊仍不能將王再金邀到質証聶襄讞以王瑞聊係内地居民王再金亦住内地因將全案移送地方審判虧訊奪 
　　勒限繳洋○趙子和與王標士朱蘭石因股開三新公司股本紏葛互相控告前晩由廨復訊聶襄讞以旣經公正人理明王應歸還趙洋二百八十元朱應還王洋三百五十元判限一禮拜各將應還之洋繳案分别給領完案 
　　巡捕串詐○米船戶錢阿二偕証吳掌生控總巡捕房八百七十九號華捕張紫雲串同拉圾船夥陸阿三韓阿弟拆梢小洋兩角昨由捕房將張捕與陸韓兩人一併拘解公堂訊供不諱關讞員商之英康副領事以該捕知法犯法着押一月陸韓二人各押兩禮拜 
　　比對筆蹟○虹口西華德路同昌泰燭店主張增福控經理馮　標司帳沈子香串匿現洋五百六十九元由廨訊判馮沈押候補傅人証再訊在案旋經捕房查得尚有德生　器店所寄保險單亦被竊取昨將証人俞杏林學徒嚴福生徐洪美及歇夥周阿榮德生主婦張李氏等傅至公堂逐一研訊以保險單被竊後有人函告原主卽令俞周二人當堂比對筆跡因周所書字跡與匿名信字跡相同且查是日惟周一人在店情更可疑遂判周押候查核餘均開釋候示 
　　姦拐婦女○北四川路崇業里住戶張阿根控黄思奸拐其妻丁氏並幼孩等情昨由捕房將黄與丁氏一併拘解公堂經聶襄讞會同英翰副領事所訊屬實判黄押一月丁氏因念子幼從寛交張領回管束 
　　閽入擅專○虹口東栅街三十二號住戶陳王氏控管門人郎德生私封房屋等情昨由捕房將郎拘解公堂訊明被告未奉公堂示諭擅行封釘殊爲不合姑寛着罰洋五元充公 
　　包探獲賊○陳三寳前日携有綢衣一包在途行走被探查見訽係寜波竊來當即拘入捕房昨解公堂訊悉前情判陳押候函致該處檢察廳派警來案移提訊辦 
　　得其所哉○迷路男孩李小三仔南京人年十二歲由捕送廨留候認領在案茲己日久無人投領昨由青浦聖公會敄友張阿　投案領爲義子中西官准予具結領回 
　　串吞　戒○鄒緒和控已閉大興隆酒舘帳房丁　生與堂倌魯某吞沒值洋四百元之　戒由廨判丁收押魯交保候傳收贜人到案再核在案昨日復訊由陸雲生上堂證明此戒代丁售與亨達利洋行得洋二百三十元如數交丁取去嗣悉丁等來麽不明巳代賠洋一百七十元乞鑒中西官以丁魯串吞屬實判丁押四月魯押三月陸開釋完案 
　　因何起釁○雲南路二百八十二號成衣店主蔡式昌與妻潘氏控被陶仁和金其發姚子香等兇毆受傷　被打失值洋十五元之衣物等情昨由捕房將被告三人拘解公堂訊供一過判陶等存洋保出候驗明原告傷勢再核 
　　拐匪入獄○陳大寳誘押厦門路住戶吳李氏之外甥女巧雲並唆使竊洋捲逃由探將陳與女一併拘解公堂押候查辦在案昨經中西官復訊屬實以陳係過犯着押西牢半年限满逐出租界巧雲交吳李氏邻回管束 
　　糞夫逞兇○糞夫周阿榮控被同業張金發奚金濤兇毆受傷昨由捕房將張奚兩人拘解公堂請究由七百二十二號華捕上堂証明被告行兇情形判被告各罰洋兩元並貼原告養傷費洋四元着令繳洋開釋 
　　飛來横禍○女子盧彩喜廣東人昨經崇明路適該處折卸房房圍墻倒下壓傷女之頭面手臂等處由其母盧鄭氏投報捕房請爲查究 
　　病不能興○張文彩日前由杭州來滬尋親昨經百老滙路忽患急痧跌暈於地由捕車送同仁醫院醫治 
　　俄人蠻横○俄人某前晩在匯山碼頭以木器繫傷更夫周毛毛之頭額由捕追獲收押周送同仁醫院醫治 
　　妾媵捲逃○住居百老滙路之王某昨報捕房謂伊妾强巧雲前晩出外觀劇一去不回檢查之下知被捲失金飾鑽戒共值洋二千餘元捕頭允爲查緝 
　　改期審訊○李文煥王廷璋控費雲龍不給滬軍都督府所撥賞銀等情昨晩山廨傅訊先由原告代表愛理思律師上堂譯釋被告經原告具控以來迄未遞過訴禀惟該被告是否經原告承認須待被告具訴　請堂上另行訂期繼由被告代表德雷司律師到堂辯稱原告律師今請改期不知是何用意惟被告出洋在卽應請察核孫襄讞以旣據原告律師聲請改期應予照准判着存案銀一百兩訂下禮拜二再訊 
　　老婦灼傷○昨日午後五句餘鐘新署後海寗路一千九百七十九號門牌新興齋鐘表店内不戒於火幸經匯四捕房急駕皮帶車到場撲滅僅燬蚊帳被褥未穿屋頂惟有某老嫗心慌不及走避以致灼傷頭面等處旋由捕房派捕送往醫院醫治 
[法租界]  
　　召領小孩○法捕房探捕前在鎭安輪船查獲大帮拐匪周桂陳王氏等所拐之男女小孩十二口當由公堂將各匪分别懲辦監禁各小孩留養捕房候家屬認領在案茲因無人往領由麥總巡諭飭合拍一照懸諸公堂以便失孩家屬認明自赴捕房具領　　學徒私逃○台州男孩萬新連年十二歲在某鞋底作内爲學徙近因被師毆打逃出在途哭泣當爲巡街捕查見送入捕房轉解公堂經聶廨員略訊一過命留養捕房候其師來案認領 
　　化騐藥丸○揚州人梅鶴林卽梅阿三因將烟槍内宿膏製成戒烟丸售賣被麥總巡偵知卽將梅及前開匯川局戒烟丸店之陳星發卽曾興發並劉少培即劉少伯等一併拘獲連同抄出之劈開煙鎗及丸藥等物解送公堂押候化驗再核在案茲由醫生驗得梅之丸藥確有烟膏緩雜且有鎗竹磨粉夾雜其内曾劉等之丸藥亦有料子攙和尚須公驗是否嗎啡再行澈究梅復等仍令還押 
　　証明借欵○顧實瑜前控前清候補道湖防統領劉廷鈞圖願借欵經公堂判令邀到証人質訊在案茲有裘子琴潘益峰二人到案裘稱劉向顧借洋三千七百元由我介紹餘欵不涉當時在某番菜館由劉給顧相片一紙以爲憑証未立借據潘供在劉處爲帳房帳簿早交劉　讞員判劉子星海交原保限一月交父訊核 
　　限期還債○顧應由控朱忠瑞不還欠洋及利息一案昨又由廨提訊朱妻俞氏到案訴稱因丈夫有病故由婦人投案候示聶讞員判氏交保將所欠之洋一百元及利息十八元限一月還清 
[時評三（熱廬）]  
　　榖貴傷民榖購傷農無兩全之道就目前米價而論上海新白米在七元之譜而湘蕪米價不過四元長此遏糴微特有無不能相通殊乖統一之義即金融機關於此大受影響觀近日各處匯水如湘估平銀蕪湖二七紋銀曏比上海規元每千升五十餘兩者今則僅及規元而止或更縮短矣揆厥原因大致由於進口貨多出口貨少金融日滯貨不易銀之故今日之弛放米禁誠流通金錢平均粮價之一好機會也然設弛禁不得其道奸商從中漁利地方鮮有不受其害者似宜明定章程令運米商人先領子口護照塡明數目馳赴産米處所領運出口塡數目則不能多運有子口則奸商處此亦難施展其狡猾手段若是者庶幾於傷民傷農之間一舉而兩得乎 
來函 
　　川漢鐵路董事致各股東書 
　　列位股東先生公鑒本年開第三次股東當會以四十日之時間萬餘金之經費僅購得十餘議案其中關係最重者祇國有交涉公司縮小範圍開辦航輪設立清理處尊重議决權等案同人等謬蒙選任斯職初以公司殘破之後事類如麻百端待舉凡屬公司内人員俱當以力圖整理共挽覆舟爲懷庶可以告無罪於股東彼時張君森楷以股東代理資格討論議案頗似熱心因得被選爲總理同人等方冀其和衷共濟力謀進行就職後卽遵照公司律及章程并議案先後交請執行殊伊口與心違行與言乖置商律不顧章程不顧舉大會重要議案而全體推翻之其餘違法專擅殊難枚舉同人等旣不能握監督之實權又不能圖事實之補救公司前途何堪設想公司律七十七條董事局雖有開除總理之規定而該總理係大會選任礙難援照辦理欲逕行召集股東臨時會議因需時過久用費太鉅實屬緩不濟急爰提出辭職理由書附列該總理違法事實報告股東一面作成議案陳請省議會解决就便開會或特别召集另畢董事限制其行動稍冀補救於將來乃省議會拘拘於權限僅以不許辭職實行監督數語了之不知總理能受監督焉有此舉尊重議决權乃張君自提之案縮小範圍案張君本主張最力之人今不惜自食其言前後判若兩人探聞生平歷史尤有令人心悸者人非木石豈忍公司再受其害故對於修訂籌辦航業草程一事特爲注意監督用人用欵較爲嚴密而張君大欲料不得逞遂擱置不理夫本年除國有交涉案以此案爲最重圖交通之便收桑榆之計胥在乎此此而不辦則此次股東會數百人之精神四十日之時間萬除金之用欵均付諸流水言念及此實可痛心凡此種種失敗現象皆由選任總理未照公司律七十七條辦理階之厲也同人覩此情狀欲去則負委託欲留則等諸贅瘤欲召集股東大會則用費萬金私心實有不安於萬不獲巳之中思得一最下之策一面提起訴　限制其不法行動一面函商各股東分會酌定其辦法茲奉上全體辭職理由兼事實報告及駁議各册伏乞貴會召集貴縣股東及前次之赴會代理各先生加意討論如蒙贊成開會祈速賜覆敝局取决多數卽發通告舉　臨時股東會不然旣未便根據商律而取銷總理又不得同意開會另選董事同人等實不願尸位溺職坐視敗壞惟有相率而去以告無罪於股東而已函覆之件請用分會圖記以便取决川漢鐵路公司第三届董事尹昌齡陳邦達甘均黎光筠王範九程健脱帽（九月十二號） 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[形影辯] [  劍樸]  
　　影問於形曰自有子　有我行止坐立子如是我亦如是是與子相肖者惟我也東西南北子何往我亦何往是與子相隨者惟我也且自朝至暮自少至老無日不在無時不然是與子成固結不解之緣者亦惟我也我爲子役久矣爲子累亦大矣乃子衣文繡而我不及故子之體燦然而我終闇然也子食膏梁而我無分故子这腹果然而我終枵然也子有笑語而我勿通故子之口諠然而我終默然也親子者我疎我者子有施無報是以問也形乃顧影而答曰噫異哉子何明於責人而昧於責己不有我何有子子言與我相肖者惟子子能如鏡中之我畫中之我鬚眉畢現面目宛然乎子言與我相隨者惟子子能如我之妻子我之奴僕奔走惟命指揮如意乎子言與我成固結不解之緣者惟子竊恐我一旦於幽暗之中寢於衾裯之内子亦早遁於何有之鄉而無從捉摸矣且也我苦其心思而子不能知我之苦我勞其筋骨而子不能代我之勞虚有其表而無實可據宜乎衣食之無分而笑語勿通也又何說乎兩者爭不决訴諸余余莫能折亟錄之以質鈍根不知鈍根其如何以判也 
　　鈍根曰影無自立性常覥然隨形後固爲可厭然形居恒顧影自憐無怪影之近而不遜也今旣惡之捉去之可耳何曉曉爲 
海外奇談 
[車夫可風（錄余兄筆記）] [  劍樸]  
　　某君歸自英國爲余兄述英倫社會之習俗有足令人詫愕歎服者倫敦富庶甲英國入其市塲行其道路祗聞輪蹄革履之聲無喧呶紛擾途人談話恐擾秩序故發音極低某君之友一日携小皮篋中有紙幣二千元乘車赴某處比返而篋遺失蓋下車時偶忘携取迨憶及則車己不見越一點鐘矣卽趨報警局至則警察引至一室見置物纍纍而篋故在因向索取警察出其小簿記翻閱一過詢問悉合遂返璧焉後知車夫先自將篋交警署待人領取某君目覩其事洵非虚語余敢以之轉告閱報者願社會咸興起焉 
遺聞軼事 
[鬼面] [  了青]  
　　余客濟南時徐更生先生嘗爲余言閩藩某方伯未第時自言日能見鬼初不甚深信某年同役河工差竣後與余（更生自謂下同）及同寅三人結伴旋省所行皆山僻小徑偶宿一村店茅屋兩椽塵穢满目中用蘆蓆作　藉分内外方伯甫入門卽大驚曰是室有鬼殆不可住同行者初亦畏之旣以逆旅應他室且仗人衆遂不問惟方伯堅不肯就内室寢且戒勿滅燈燭於是余與方伯宿外室而三人者宿内室夜方半余探首出衾際忽蓆門空處陡露一人而大如車輪作淡紅色目閃鑠不定對余若作嬉笑狀余大驚駭戕榻皆　方伯亦驚悟顧力竭聲嘶卒無一應者天將明僕人推外扉入面遂隱急披衣起見内室三人亦巳下榻神色灰敗連呼咄咄怪事並責余以不應之罪余曰君等不我應乃反見責然則君等亦見鬼矣其中一人答曰我睡方酣覺有撼我床者初以爲竊賊也矯首仰視忽見門際現無數人面小僅如豆耳目口鼻皆備色慘綠遥望門外燈光了然不隔若琉璃置成者然余噤不成語聞彼兩人亦瑟瑟作　乃相率呼數先後歷一時許豈兩公皆未聞耶餘人亦同色稍定乃叩余所見余亦詳告之始知彼此所見固絶不相類而以一蓆之隔杳不通消息則又莫得其故互相嗟呀不巳亟秣馬去至今思之卒不知其果爲何怪也了青曰自破除迷信之說起而鬼神之故智者弗道然更生初不作謊語旣親見之而親言之矣知必非子虚烏有者抑余聞之鬼由心生數人者豈皆惑於方伯之說故有是遇獨不解内外兩室何所見之皆同耶其後更生與方伯皆位至監司而聞彼三人者僅以縣令終老豈鬼最勢利故以此一面之形色示炎凉耶嘻 
[鴉片之害]  
　　前清楊文敬公士驤撫齊時禁烟之令尚未頒布而己疾視如仇敵故雖用人稍涉浮濫稱爲廣大敎主而惟僚屬之隱於芙蓉城者恒不甚見重嘗爲人言一事謂鴉片之害足以淆亂賢智者之心志實與女子小人同一不可習近記幼年嘗侍閻文介公左右公性嚴重與人交輒莊言正色從不作一諧語於後輩爲尤甚惟每至夜深人靜一榻横陳之際則談天說鬼娓娓不窮若頓改其平生之素者夫以公之賢爲有清一代人物而不免於此况其下焉者乎文敬之言如此現值禁吸期近記之以爲染癖者告 
尊聞閣詞選 
[白菊] [  遯]  
　　獨寄清幽成隱逸愧隨紅紫鬥妍嬌年年開遍東籬下不向西風怨寂寥 
[新婚]  
　　曉粧初罷理羅巾玉立亭亭粉黛新偷避侍兒語夫婿御溝紅葉是前因 
[病中偶成] [  吟梅]  
　　女界沈沈廿二年满腔熱血問誰憐媿無巾幗英雄手揆去浮雲重霧天 
　　蓋篋搜殘沽酒錢藥鐺苦與我爲緣　然悟到南華旨生死關頭無主權 
　　枕上連宵檢涙痕半悲公益半私恩　奴登屋如皋復只怕梅花欲失魂 
　　姊妹天涯秋水隔翁姑未而涙潸然堂前二老懷中女惟　　　共保全 
　　微生己自恨孤貧轉念孤貧倍愴神幸　共和漸成立相期各　自由身 
　　此華亭華吟梅女士絶筆詩也昨承陶菊影君抄錄寄示附刊於此 
國慶餘談 
[紀念歌] [  篤庵]  
　　五色旗五色旗飄揚天外共和儀壯哉革命驚天地雄聲一吼山河移龍蛇在陸殺機起麒麟出世神威奇掃除胡慶兼瘴霧建斯民國太平基追憶去年諸志士履行荆棘烽烟披風霜雨露甘辛苦長矛挺險母相辭出入干戈輕性命征衣血染如胭脂肝膽　落委枮草沙場歷歷皆死屍殺氣横天腥满地覩此情形殊傷　悠悠歲月忽一載國慶紀念昇平期懸燈結彩雜歌舞歡聲雷　成娱嬉脱出水火登袵席上此春　咸熙熙吁嗟多少頭　血換得燦爛中華麾國勢萬方多難日尚如飛幕　燕　寄語　胞今慶賀母因磐石而轉危 
戲評[  玄郎]  
　　九陣風打出手之巧妙武旦中無出其右滬上武戲俱注意於摔壳子甩旋子扒扛子然偶一不愼後患不堪設想鄙意不如注重打出手一方面力矯以上之積習爲得也旣無傷筋折骨之虞而又五花八門新奇熱閙能令觀者目眩神迷座客亦異常歡迎欲以武戲博人歡者善全之道莫逾於此九陣風演武戲並不注意於翻騰趺撲之點而名不稍衰已可概見惜此次南來止帶一閻嵐亭搭當之配角甚少致許多出色驚人之技未盡顯出祇得以舞刀要鞭彌補缺憾其傢伙也上下左右忽起忽落純熟如宜僚之弄丸敏捷如長空之閃電武藝唱工相貌色色俱佳歎觀止矣二小王扛上獻技冠絶一時唱十八扯檯步架子聲調做工亦俱楚楚可觀尤屬難得前晩桂花　　　能以一足跟鈎住鐵扛倒挂空中使出種種絶技且左右俱能較前更覺駭目然在桂花固從容不迫措置裕如而一班座客己志忑驚疑心胆幾爲之裂額上汗不覺涔涔而下孩童冒險難保無萬一之失寄語劉子憐尚其顧全人道主義而稍留餘地也 
小說 
[短篇寓言共和（其四）] [  一冰]  
　　十月十日爲中華民國之第一國慶紀念 
　　無論通衢僻巷間家家戶戶懸燈結綵五色國旗飄蕩乎秋風照耀乎白日壯觀哉 
　　顧此共和幸福非購之以鐵血曷克至是吾人飲水思源當追念夫革命諸先烈前仆後繼捐軀爲國之功則夫設享致祭以報在天之靈其事烏可忽耶 
　　時見黄髮白首扶杖而偕來綠鬢紅顔搴裙而俱至相與免冠行三鞠躬禮肅然致敬以退 
　　喇叭徹天鼙鼓動地人頭潮湧中但見十九星旗飛舞而前曰某統領至矣 
　　巡警揮鞭驅行人老婦弱孩携手相失满街惟聞尋呼聲一時粉白黛綠　墮屐折香汗盈襟襦懊喪欲絶 
　　中有一人喘曰際此盛典與民同樂今者警兵蠻横拒門不予入甚於專制時之宫禁吾儕小人其烏覩所謂共和耶 
　　一人曰不然會場秩序宜保守應爾也 
　　曰彼彼彼入彼帽紅而衣黄胸繫白花之球彼其軍人耶 
　　曰共和之福皆軍人造之其入此必加優待固所分也 
　　一人曰子言未確余家素小康八口自養若有餘去年至今遭刦者屢則且一貧如洗無立錐地矣余蓋實受共和之禍者彼其造福誰或享之 
曰姑不論此然共和國之成立要亦死義諸先烈之功追祭死者蓋即所以勵生者生者何人彼軍人是 
　　則有軍人者至其一曰吾輩身冐矢石銜鋒鏑不幸而戰死精魂來歸克享厥食受無量數人民之崇拜夫亦差足强意哉 
　　其一曰否否是何足言是固一勺米湯三層高帽糊此假面子聊以籠絡人心而己報功崇德誠不在是吾所識之某某於某役奮勇先進傷一股今且支離牀蓐間奄忽將斃而上官無過問者某某於某役脱陣潛逃復運動得某優缺遞升而上今且受大總統命補少將矣事理之黑暗甚於專制其烏覩所謂共和耶 
　　一冰聞而歎曰有心哉是言微而中可以作短篇寓言乃著共和之四 
　　原局回件無悮遠方托友最妥○立止牙痛 
 
 
 

Page 11

 
 
   
 
 

Page 12

 
 
   
 
