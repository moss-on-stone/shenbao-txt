# 1907 - 86 - 4912193

 

Page 1

 
 
   
 
 

Page 2

 
 
[諭旨]  
　　二月二十日奉 
上諭朕欽奉慈禧端祐康頤昭豫莊誠壽恭欽獻崇煕皇太后懿旨慶親王奕劻著加恩免其帶領引見以示體恤欽此同日奉旨杭州織造著格彬去欽此 
宫門抄 
[電傳宫門抄]  
　　二月十日召見軍機鹿傳霖陳邦瑞唐景崇 
論說 
[風俗篇]  
　　一事也。往往發生於數千載以前。而結果於數千載以後。輾轉因襲。久而相沿。雖有豪傑之士。非常之資。亦往往爲其所囿。不能自拔。其上焉者。明知其不善。欲去之而有所不能。其源至長。其力至巨。是何物。是非所謂風俗者非耶。 
　　大地之初。生民之朔。各率其醜。以奠厥居。各用其宜以相祖述。因山川之異而各有性情。因性情之殊而各有辨别。因辨别之異。而各有棄取。因棄取之别。而各有遺傳因遺之歧。而各有風俗。天下有人不能無羣。有羣不能無俗。俗旣成矣。於是凡一切政治宗敎好惡心性。與風俗莫不有宜有不宜。宜於此者。或不宜於彼。宜於甲者或不。宜於乙。久之久之。則其宜者存。其不宜者滅。此一定之公理也。維我神州。立國最早。崇山亘其西北。大海環其東南。物産豐腴。人民靈秀。人之生其間者。爲山海所阻隔。故常以閉關爲主義。其地大。其産富。故其人常自視其國爲天下。而鄙人爲蠻夷。其地勢利於農。故家族主義。發達最早。自秦以後。數千年來。雖治不一治。亂不一亂。然所革者。在政治耳。至於風俗。則禾之有改。非惟不改。且加甚焉。二十四姓之暴君酷吏。以至嚴之法律。鉁制其舉動。三千餘年之腐。儒謬種。以腐敗之倫理。束縛其心思。莫或使之。若或使之甲了如是。乙也不得不如是。丙也如是。丁也不敢不如是以聖人之賢而不能易。以帝王之力而無如何。蓋中國地勢。利於統一。自周而下。漸趨於中央集權。凡一統之世。覇天下之君。其富貴爵祿之權。皆操之自上。在上者旣以專制爲主義。則利有馴民愿士。而不欲有豪傑英雄。何也。蓋奇才異能難於駕馭。而愚不肖之士。則易於籠絡。可以惟我所欲爲也。於是必去其有知識者。必去其有徒黨者。必去其有思想者。有異議者。有能力者。必擇一羣中之尤謹愿者。而富之貴之。爵之祿之。且夫求富貴而惡貧賤。人之天性然矣。中國君主之所以馭民。其所恃者。惟富貴爵祿耳。其所重者。旣在彼。不在此。則一羣之人不得不去此而就彼。其謹愿者師其尤謹愿者。曰某某幹才也。其談時局。不議朝政不論是非。而今者富貴矣。其愚不肖者師其尤愚不肖者。曰某某妄人也。妄欲砥品行。妄欲拯社會。妄欲救國家。而今者窮餓死矣。一人倡于前。衆人和於後習之旣久。是非混淆。黑白倒置。而人亦遂習而不察。才者能知此之謂也賢者能行此之謂也。（未完） 
[專電]  
　　電一北京（二月十日戌刻） 
政府改派孫寶琦爲駐德公使外部現接德使館咨稱德廷已經認可（大） 
　　電二南昌（二月二十一日子刻） 
南豐縣仇殺民一案地方官妄拿無辜遂致激成民變省中已派巡防一營前往彈壓（宗） 
　　電三北京（二月二十日子刻） 
前奉天將軍增祺近有簡授廣西巡撫消息（貢） 
電四北京（二月二十日酉刻） 
 
 
 

Page 3

 
 
學部將派江南候補道蒯光典爲歐洲留學生監督不日發表（貢） 
　　電五安慶（二月廿一日丑刻） 
與宿州毗連之銅山蕭縣一帶亂民起事嘯聚州境（天） 
[譯電]  
　　東京電（南滿洲公司不歸軍政司管理） 
南滿洲鐵道管理之權已由軍政司於昨日（卽十八日）移交新設之鐵路公司 
　　舊金山電（敎皇宣言中國禮待敎士） 
傳聞敎皇自言法國政府雖實行政敎分離之律然敎會權力正推及於世界各國敎會派往日本中國及愛比西尼亞國之代表皆承各該國以禮相待他日法國或將悔恨其對於敎會之舉動而求敎皇之再接待也 
緊要新聞 
[御前會議憲政應行要事北京]  
　　內廷傳出消 
息兩宮因降旨預備立憲後至今未收效果深以爲憾迭與軍機大臣討論其中奥旨於十五日諭令樞臣及澤公人等在御前特開會議裁决憲政上應行要事並速訂議院辦法曁劃公行政司法之權是日議時甚久兩宫多有許可者飭將一切緊要節略另繕淸單進呈以備詳核（仁） 
[皖撫咨李京堂文蕪湖（爲銅官山礦案）]  
　　爲咨詢事光緖三十三年二月十五日承准外務部咨開光緖三十三年二月初一日准英朱使照稱英商凱約翰皖省開礦合同一事本大臣曾於上年十二月將該商向李大人經方所請辦法節略呈交貴部查閱該公司願照此意辦理足見實屬和平今將其意復述如下安裕公司受本國外部諭飭以皖撫准其開工一個月内情願於公司二十五萬一分息之尋常股分内撥出十萬股及公司二十五萬額外股内撥十萬股售與華商並願請李大人作爲公司董事實屬通融咨請皖省允諾照辦或准公司按照合同獨辦等因前來相應照抄原節略曁照會咨行貴撫查照核奪並聲復本部以便轉復該使可也等因到本部院承准此查貴京堂何時與該公司代表人議論此事並未准咨會有案而細譯照會所述貴京堂回復該公司代表人語意仍是皖紳不願與商除行礦務局查復外相應咨詢請煩查照迅速見復施行节盻（盛） 
[電請索還俄人私佔礦産北京]  
　　外務部接黑龍江將軍程雪帥來電據稱俄人私開沿岸一帶礦産並無合同屢經照約阻禁置若罔聞務請速與該國公使磋議轉飭交還以免與土民齟齬釀成交涉（然） 
[派員整頓上海電報局述聞北京]  
　　毛艾孫觀察自乞假省親呈請開去農工商部郎中缺後卽整頓歸裝擇期南下乃聞電政大臣楊侍郎以上海電報總局亟須整頓佐理需人知觀察熟悉商情老成穩練有畀以該局相當之事以資佐理云云并聞不日卽可委派想觀察行期當不遠矣（自） 
[京漢火車在郾城遇險漢口]  
　　京漢鐵路十三日由京開赴漢口之火車行至河南郾城地方幾致出軌幸施救得力尚無傷人之事得以安抵漢口（安） 
[請撤爪哇學務議員北京]  
　　福建陳學士寶琛前日電致外部言南洋瓜哇華商所舉學務議員有猪仔頭在内實屬有玷學界務請飭令撤去（貢） 
[電飭嚴辦閙賑差役淮安]  
　　淮海各屬前因嚴剔冒濫奸民藉索賑票屢滋事端地方官業經查拿首要禀請督撫憲分别懲辦日前淮府桂太守奉到督憲電復内開刁徒鬧賑前已奏明嚴辦曹友係屬縣差尤非民人可比現在山陽海州先後因索賑滋鬧斷非重辦不足以救末流未便以母老丁單爲詞稍涉輕縱速由劉令卽提該差曹友就地正法具報屠户張玉之仍遵前電枷號示衆俟賑務辦畢再予水遠監禁等因太守接電當卽面諭劉令遵照督電立提該差正法以昭炯戒（而） 
[湖南鐵路近狀彚誌長沙]  
　　湖南鐵路自開辦以來毫無寸效而用費業已不支蓋香帥素重科甲又重官權故於湘路公司始定爲官率紳辦繼又改爲官督商辦延用翰林進士握鐵路大權學界甚爲憤憤 
　　王先謙葉德輝孔憲敎諸人素爲學界所不齒前因狎比倡優包攬詞訟爲現在寗藩前署湘臬繼方伯所申斥此次諸人均握大權鐵路之前途不可問矣 
　　王先謙之售讓鐵路於粤也派蕭編修榮爵爲全權代表人使立售讓文據蕭爲拳匪之餘黨有奏摺可據見庚子傳信錄以此人爲代表是污我湘省也故尤爲學界所公憤 
　　余肇康亦王之門生也前任江西臬司當敎士王安之剌殺縣令時余三日猶未往驗且握警察之全權而不知出爲防範以致釀成交涉大案及其降調回湘竟携家眷住鐵路公司無不非笑之者 
　　王余至今不入一股有問以曾入股若干者王余答曰吾爲總辦當 
 
 

Page 4

 
 
坐分紅利何須入股 
　　王余溺於科甲之習亦如香帥其所引用者蕭榮爵孔憲敎黃自元葉德輝馮習仁等皆是也葉最狡猾馮亦陰賊而貪鄙略同葉以湘礦私售洋人馮則壟斷西路諸礦均獲利致富葉與馮近爲王余供奔走又思染指於鐵路馮多方運動昨又經湘撫奏派爲礦務公司總辦矣以頑鈍無恥之小人而握路礦之大權又合力以破壞學務巧爲撓阻於是湖南乃暗無天日矣 
　　鐵路至今未刋印股票又無息摺商會收股二百餘萬僅給收條以故各處願入股者多觀望不前此商會辦事迂緩亦不得諉爲無罪南皮日前奏請將湘路歸商籌辦其意大不滿於商會謂其自定職權等差自處極尊而將奏派之大員列爲四五等等語乍聞之殊駭聽聞及詢之湘友知各股東擬有草章一本内附職員圖表一紙表内以鐵路原隷商部故將南部爲第一公司由部領路權故列第二公司非股東不成故股東列第三由股東舉董事故董事列第上由股東董事舉總協理故總協理列第五此係遵照欽定商律兼採各國商法而成其秩序應如此不謂南皮之誤會也（天） 
[度支部核覆考政使臣經費北京]  
　　出使各國考察政治大臣戴鴻池端方及澤公尙其亨李盛鐸回國後將一切開支各項薪費雜用造具收支淸册呈由外務部轉送度支部經該部核銷具摺奏明茲將淸單摘列如下 
戴鴻池端方所用經費自三十一年八月二十六日起至三十二年六月二十五日止收支淸單 
新收項下 
　　一新收共銀三十四萬三千三百五十七兩六錢六分四厘二毫三絲核與撥發銀數相符 
開除項下 
　　一治裝歸裝俸薪共銀十七萬六千四百五十兩准其開銷 
　　一川資客寓電報共銀十二萬九千六百八十六兩九錢二分准其開銷 
　　一購書譯書共銀二萬八百五十二兩三錢九分查多列銀一千兩應聲覆報部其餘銀兩應請准銷 
　　一贈送禮物犒賞共銀三萬七千五百一兩八分准其開銷 
　　一雜用共銀一萬三千四百八十九兩五錢七分應准開銷惟查叅將姚廣順撫恤一欵事在差竣回國之後是否奏明應查明聲覆　　一匯耗共銀一千五百六十四兩八錢五分准其開銷 
以上共銷銀三十七萬九千五百四十四兩八錢一分實在不敷銀三萬六千一百八十七兩一錢四分五厘七毫七絲 
載澤尙其亨李盛鐸所用經費自三十一年八月二十六日起至三十二年六月初四日止收支淸單 
新收項下 
　　一新收共銀三十三萬一千二百六十八兩三錢四分八釐核與撥發數目相符 
開除項下 
　　一治裝歸裝俸薪共銀十八萬六千三十一兩四錢九分准其開銷　　一川資客寓電報共銀八萬四千四百一十三兩五分准其開銷 
　　一購書譯書銀一萬五千一百七十四兩四錢六分八釐應准開銷　　一贈送禮物犒賞共銀三萬二千八百三十三兩六錢准其開銷 
　　一雜用共銀一萬二百三十一兩三錢一分准其開銷 
　　一匯耗共銀一千三百三十二兩五錢三分准其開銷 
以上共銷銀三十三萬十六兩四錢四分入釐實在存銀一千二百五十一兩六錢八分此欵已據繳回（樞） 
本埠要聞 
[陸軍部札上海製造局文（爲整頓局務）]  
　　畧謂上海製造局向來員司習氣最深因循玩愒自便私圖甚或盤踞把持造謠傾軋其工匠則疲頑偸惰漫無顧忌暗做私工偸竊物料酗博鬥毆無所不至甚至藉端罷工以圖要挾種種惡習本部早有所聞茲當整頓局務之際應責成該局總辦嚴加查察務將從前積習概行湔除凡員司之浮冗不得力者即行裁撤如有營私誤公罔利把持等情卽詳請參辦毋稍始容其已裁員司倘仍潛回局中逗遛生事卽拘交上海道一面通詳懲辦至工匠有不守廠規者立卽斥革如查係偸竊酗博以及滋生事端擾亂局務輕者枷責重者交地方官分别監禁嚴究偸竊物料並應照軍營偸竊軍火例從重懲辦倘敢藉端把持要挾罷丄卽加等治罪以肅廠規而淸積弊合行札飭該總辦卽便遵照實力整頓毋稍徇縱云云（錦） 
[江督電飭滬道推廣巡警]  
　　江督端午帥因上海地方遼闊兵力單薄搶劫之案日有所聞因擬推廣巡警以保治安現已電致瑞觀察略謂滬一治安關係全局租界以内爲華官權力所不及租界以外責無旁貸必須全力貫注方能自保主權若專就北巿分撥巡士猶嫌力薄前次周玉帥奏設巡警僅五百名尙須再加擴充放手大辦將南巿北巿浦東以及租界西面一律興辦多設巡士認眞經理庶足目固藩籬需欵雖鉅亦可切實奏明動支正項事關重要望卽籌議辦法云云（南） 
[禀留稅務司襄辦浦工]  
　　江海關稅務司好博遜君已禀准總稅務司請假回國於西四月底起程道憲瑞觀察因關濬黃浦正在興辦大工之際一切資其襄助不可遽易生手故禀請江督端午帥轉商外務部飭令留任一年（南） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[陜甘總督升允奏參陜藩樊增祥驕盈跋扈請旨澈查摺]  
　　頭品頂戴尙書銜陜甘總督奴才升允跪奏爲陜藩驕盈跋扈所管糧務任意浮銷請旨澈查以符原奏而恤兵民恭摺仰祈聖鑒事竊奴才前在陜西巡撫任内奏裁糧道一缺改設粮務局歸藩司兼管曾將從前道倉積弊和盤托出約計每年可得贏餘銀十萬兩全數歸公若遇糧價增漲所餘尙不止此然難預計不敢據爲定額則提歸外銷相戒不得染指其房書斗級零星小費取之於民者槪予蠲除旗兵領糧或賣糧票由糧務局酌中定價免受抑勒凡此皆上助帑項下恤兵民非爲該藩司兼並而附益之也乃自奴才去陜蒞甘年餘以來從未據糧務局詳報收發支銷文件心竊疑之訪諸自陜來者僉謂糧務局之弊甚於從前之道倉舊例徴折色者其牌價减於布價十之一今則取盈尤有加焉是民間多出一成有奇也又西安銀價每兩易票錢一千六百文之譜以三七折凈錢才一千一百二十文耳糧務局徴收折色則取凈錢及易銀解庫則每兩乃開報一千七百文計每年報効十萬兩中實入腰槖六萬千此其顯而易見者也其他弊混更僕難數等語竊念裁撤糧道之議奴才實創之曾幾何時其弊乃變而加厲奴才雖深自引咎要不能不責諸奉行不善之人伏查陜西藩司樊增祥素有才名奴才初亦愛重而信任之當改章伊始該藩司手訂章程十條大旨力戒侵欺矢以皦日墨㰂猶在豈宜自食其言奴才尙未敢以人言爲信當於八月間札飭該藩司將糧務局如何收發贏餘若干速即詳奪去後乃延至兩旬該藩司抗不具覆始知其罅漏太多彌縫無術不然何不徑行開報又豈兼轄之上司不應過問而作此矯强尤爲非謂現已由奴才遴委廉幹之員密往確查俾資印證果使心跡無他自能保其晚節但恐汙泥既染要當投諸濁流除將札文鈔咨軍機處備查外相應請旨特派大員查辦以昭鄭重所有揭叅陜藩緣由是否有當伏乞皇太后皇上聖鑒訓示謹奏 
　　又片再錢糧爲藩司專責故陜西糧務局之設奏歸藩司管理其所定條目亦尙詳備徒以獨攬其權遂至自私其利行不顧言初非所料嗣後擬仿照善後局章程委兩司一道會同辦理而以首府爲提調則勢相牽制雖有貪人不敢公然携取亦防嫌之一道也是否有當伏乞聖鑒訓示謹奏 
交涉 
[合辦華俄銀行北京]  
　　俄人擬在海參威設立銀行已紀前報現聞駐威商務委員桂芳電致政府略稱俄商擬集股四百萬盧布在威設立商業銀行並允招募華股現有華商號擬入股一百萬盧布與俄合辦組織中俄商業合資銀行刻正籌劃一切（星） 
[酌定德商建設碼頭處所鎭江]  
　　德商禪臣洋行禀由該管領事照會鎭關道擬租賃蒜山左近天主堂沿江灘地一段建築碼頭設立躉船鎭道榮觀察以該處地段先經法商東方輪船公司議租自應歸該公司租用此外相度地勢祗有南順記碼頭尙有隙地可以安設躉船惟此處係由順記繳價承買禪臣如欲租用須自向順記議價承租非官所能代擬已函復德領事諭飭遵照矣（十） 
[吉林電燈歸德商承辦]  
　　德商某在吉林謀設電燈公司由一華人出名氏表已經批准撥銀二十萬兩開辦譯字林報 
[黑龍江鐵路橋工近聞]  
　　西三月二十四號海參威來函云黑龍江鐵路橋工業已興築年内可告竣公司所辦之事將俟秋間受國民院核議譯字林報 
[美按察使抵津開署]  
　　天津美國按察司衙門於三月十二日開署按察使威爾拂雷宣言定於三月十五日考試律師當有林文德德勞列脫二人報名應考考後情形尙不得而知譯字林報政界 
[江北賑欵起解漢口]  
　　鄂省官塲前接盛杏蓀宫保來電勸諭同鄉官各解宦囊以惠飢民刻已籌集巨欵公請伍述菴少尉押解赴蘇已由招商局輪船裝運束下矣（曰） 
[隨糧捐仍湊解賠欵武昌]  
　　各州縣籌辦隨粮捐原係凑解賠欵嗣因銅元餘利充足飭歸各州縣留辦學堂現在庫儲空虚銅元餘利不敷支用鄂督擬卽將隨糧捐仍舊酌提湊解賠欵（失） 
[電飭嚴查梟匪北京]  
　　政府諸老於十三日會議江北一帶災民甚衆屢有搶米事情恐其中有梟匪煽惑以圖乘機搶掠爲害閭閻因卽電致兩江總督嚴飭所屬認眞稽查如有梟匪混跡卽行緝獲重辦以淸亂源（然） 
[委員辦理平糶蘇州]  
　　蘇省以米價奇昻議辦平糶已志前報茲悉撫憲陳中丞札委候補同知李萬晋辦理蘇屬平糶知縣邵聞洛會辦鎭屬平糶均於十九日謝委赴差（出） 
[鎭道預擬整頓巡警鎭江]  
　　鎭道榮星莊觀察以巡警辦已數年未能得力十八日面諭巡局總辦承太守飭令分諭各路巡官巡弁凡察奸安良淸道衛生諸要政均須實力奉行加意整飭不得敷衍了事並擬再派幹員赴北洋或巡警部調查妥法務期改良完善云（十） 
[警務腐敗之極點揚州]  
　　揚州巡警之腐敗向爲各處所無而西局勇丁爲尤甚如院大街之談飯店南門之卞蔣兩木匠店其婦女皆爲站崗勇丁所佔肆無忌憚無人不知不知憒憒者亦有所 
 
 

Page 11

 
 
聞焉否也（司） 
[醴陵亂後灾民待賑湖南]  
　　醴陵縣自去歲會匪蹂躙後災民流離失所者甚多自去夏遭水秋後年榖不豐又値兵災田園荒廢富室雖略有存儲又多運赴萍鄉接濟礦廠以致各鄉倉廩空虚民力甚爲拮据縣主汪幼庵大令據情禀請大憲籌款賑濟矣（亦） 
[磋商治安良法揚州]  
　　揚州府榮月帆太以近來米珠薪桂民食維艱失業貧民往往流而爲匪以致府轄八屬搶掠之案日有數十起種種現象不堪深想故於前日親赴省垣謁見大憲磋商一切良法以靖地方（門） 
[酌提學生復試蘇州]  
　　蘇州府中學堂考試九縣申送之學生業已取定入堂惟崑山縣申送之趙經治等五名科學尙稱合格而英文似非已出因示期二十一日重行覆試再定去取（必） 
[示期考試高等學生安慶]  
　　安徽高等學堂例於本年上學期添招新生考選足額業經示諭各屬一律申送茲嚴又陵監督示期於十七日考試本客籍各生十八日考試備取各生以便分别去取（止） 
[批准捐資興設女學鎭江]  
　　鎭郡王孝廉近在城南興設女學校具呈府署經承瑞卿太守批准年給洋銀三百元按李由該學堂具領並准立案（十） 
[定期會議設立敎育會鎭江]  
　　丹陽王邦翰成開泰等現擬遵章設立敎育會擇於本月二十五日在紅梅閣開議日前特發知單邀各學堂董事監督堂長敎員及私塾敎員等屇時會議（十） 
[敎員因誣控監督被斥湖南]  
　　常德民立第六小學堂向係革紳李國鏞籌欵創辦李前因在淸丈局假公濟私擅作威福經大憲奏請革去職銜勒繳捐照交地方官管束去臘武陵勸學所開議時均以該革紳係得罪桑梓人犯不應干與地方公事現在經辦之第六小學堂卽不應仍歸管理擬就該學堂原有之船廠經費另擇妥紳接辦詎該學堂某敎員代爲不平疑爲武陵師範傳習所向監督主謀遂赴武陵縣具控廖大令嚴加批斥略云無知少年詆諆前輩事關改革學務勸學所自有權衡毋容該生强爲干涉特斥（亦） 
[商務學堂開學漢口]  
　　漢口商務學現已考取學生四十名於十六日開校（今） 
軍事 
[詳查蒙爵購辦軍器天津]  
　　日前東口喀喇沁蒙古貝勒煕凌阿呈請會同地方官辦理蒙旗警察需用槍械派員赴天津購辦等情現聞北洋大臣袁慰帥查該貝勒所報係向天津泰來洋行訂購套筒無烟鎗五百桿各帶子碼二百粒自來得大號手鎗二打各帶子碼五百粒七密里無烟槍一百四十桿各帶子碼二百粒當經咨查陸軍部嗣據咨覆該貝勒請辦警察並無案據其所請購槍枝子碼等件事關軍火爲數又巨希由理藩部詳細查明再覈（星） 
[武普通學堂撙節經費武昌]  
　　武普通學堂經費仰給於銅幣項下每年開支約四萬元現因銅幣限定鑄數盈餘又須解京以致無欵籌撥聞該堂監督以學生均有成效未忍半途而廢擬請另籌别欵將外國敎習辭退以陸軍將校優等人員補充其餘均量予裁减每年可省萬餘金云（忘） 
[新委管帶武昌]  
　　混成協砲隊管帶單啓鵬業經鄂督奏革現已咨明江督皖撫並行知原籍地方官押解回鄂訊辦所遺砲隊管帶一缺委二十九標管帶張正基調充遺缺委將弁畢業生王遇甲接充（采） 
[派員監視放餉蘇州]  
　　蘇垣各營現届二月分放餉之期例應派員監視撫憲札委總辦叅謀處陳觀察監放陸軍步隊一標第一二三營總辦敎練處袁觀察監放第二標會辦巡警總局舒觀察監放巡防隊及飛划各營三觀察奉札卽日分赴各營監放（知） 
[兵艦造價難籌武昌]  
　　鄂督前在日本定購兵艦三艘已於十四日到漢一艘於西四月四號（即二月廿二）亦將在神户下水故管帶駕駛已委定王恩平等數人惟船價欠繳頗鉅一時尙無著落鄂省大吏均極焦灼云（采） 
[懲治逃兵揚州]  
　　海州分司緝私營内有勇丁張得勝今正携帶軍裝及彈藥等件逃竄來揚緝拿未獲現爲袁述之分轉訪聞密請兩淮新軍營陳督帶就近拿獲當即禀准運司按照軍律重責軍棍一千插耳遊街以昭炯戒（司） 
實業 
[試騐塲桑秧運到北京]  
　　龐萊臣京卿去歲因農工商部創設農事試驗塲特呈請報効桑秧二萬株以便種植前聞該部咨取各省樹木榖菽等種京卿巳將桑秧如數價買雇募土人兩名由湖州運滬託招商局輪船運津日前由津運到當經農工商部飭人驗收後運往南苑卽由湖州雇募之土夫幇同種植云（自） 
[議定添設機器專科北京]  
　　日前農工商部各堂會議於實業學堂内添設機器專科挑選聰頴學生肄習製造機器業經决定擬卽延聘日本敎習課授云（然） 
[西人試驗耕田新器漢口]  
　　漢口後城馬路外鐵路旁地址甚廣十五日有某國人駕一鐵犂旁置兩輪中有鐵錐其鋒極銳前駕黃牛二頭西人在後手握鐵柄執長鞭驅牛若奔一時環而觀者甚衆（安） 
[批示濬河墾荒廣東]  
　　廣東雷州屬荒地甚多現擬集資開 
 
 

Page 12

 
 
墾經雷州府朱守具禀周督奉批禀圖均悉墾荒先講水利自屬不易良規海遂兩邑洋田萬頃一歲三熟所收約二十餘萬石近以河道淤塞頻歲歉收而侣塘蓄水之區又復廢棄致洋田變爲斥鹵下游未獲水利上游水患迭遭濬治之方原不容緩據稱需費三萬餘兩議以歲收二十餘萬石爲率每百抽四可得四萬金足以敷用擬先借撥存當官欵三萬兩開辦照存當利息兩年本利歸還并擬飭委雷州常關委員張秉懿管理會紳妥議章程所見甚是惟須勘明河道原委不可拂逆水性工程尤宜確估不可絲毫浮冒此事旣歸紳辦由官督率務須謀定後候行布政司農工商局詳候飭遵至星架坡招商備資五十萬元已否集有眉目併由後任詳晰禀陳（妖） 
[粤省工藝之發達廣東]  
　　粤城工藝學堂所有製造出産品原附設于廣府勸工陳列所销售自去歲該學堂改良敎科後所有工藝出品如景泰藍用器洋裝藤檯椅與各種布疋較前更多該堂監督因與陳守商定在城内衛邊街分設一銷售所以期推廣該所現已修葺完好陳列貨物亦極美觀故入内縱觀者不絶於途（妖） 
[贛省樟腦官局立案北京]  
　　日前農工商部接到江西巡撫咨稱現有候補通判洪嘉蔭籌集官商股本銀各二萬五千兩開辦江西樟腦官局茲將詳細章程咨請核示等因現經各堂核准立案已擬咨覆贛撫矣（仁） 
[自來水定期開辦湖北]  
　　鄂省源源水電公司去臘曾派人往滬購辦機器運回後現已在軍湖門外勘定地址安置汽管定期三月初開辦（安） 
[川漢鐵路局開辦北湖]  
　　鄂境川漢鐵路早經張督札委湖北藩司李少東方伯爲總辦聞現因開工在卽已於日前開局辦事矣（今） 
[購地開採鐵礦南昌]  
　　江丁德化縣屬金龜嘴地方之金雞嶺城門以及城門外三山大勝門小勝門等處均有鐵礦苗質極佳現有湖北鐵廠委員汪承豫前往勘視後已擬備價購買卽日開採 
[札催購地開闢商塲廣東]  
　　廣東農工商局日前爲開闢商塲事特札南番二縣略謂本局前擬在川龍口迤東一帶開闢商塲當經派委徐令會同該前縣莊令前往勘明將應用地畆一律插簽按記並由縣示諭在案查開闢巿塲用地較寬且須建築督憲曁水陸提督行館尤須多購地畆方足敷用此事迭奉督憲諭催斷難久延現經本局派委測繪生將川龍口以東至獵德涌口止應用之地約六千餘畝繪圖註說呈繳前來應卽發縣迅速示諭購買以便興築云云（川） 
官事 
[委辦籌欵所提調蘇州]  
　　蘇省師範學堂監督陸懋勳太守現奉撫憲陳巾丞札委兼辦籌欵所提調於十八日謝委到差（於） 
[官犯起解南京]  
　　日前江督端午帥接准陸軍部咨文略云内閣抄出兩江總督端片奏上海浦東一帶爲梟匪出没之區設有巡防總局委捐升知縣江蘇候補布庫大使謝鈞充堂總巡兼辦浦江緝私乃該員庇匪營私八月間海關拿獲拒捕私販交令收押擅自釋放梟匪趙阿發一案獲犯六名罰銀了結私行入已實屬貪庸謬妄相應請旨卽行革職發往軍台効力贖罪等因一片奉硃批著照所請除註册外相應恭錄硃批由驛行文該督速派妥員將該官犯謝鈞押解到部轉發勿任躭延江督接文後當卽札行江寗藩司會同城守協各派文武員弁將該官犯謝鈞立卽起解（物） 
[札委巡城總查湖北]  
　　武昌城守營尙參戎以省垣各城門雖有文武員弁查察恐尙耳目不周爰特札委干總錢連魁日夜輪查以重防守（今） 
[稅務司過漢口]  
　　卸任宜昌關調任粤海關稅務司慶丕君於日前由宜昌來漢聞不日卽須赴粤（安） 
雜紀 
[秀女入宫北京]  
　　前報紀本月初十日遴選秀女入宫等情茲悉初九日晚七鐘時内務府三旗各户官在五品以下者均衣冠頂戴騙驅車送女至地安門内内務三旗各擋案房彙齊候選定卽於日夜五鼓由神武門彙送入宫以供役使應選之時後門内甬道觀者若堵巡警分區當加派巡長及警兵多名到塲彈壓（星） 
[營弁禀控賭徒蘇州]  
　　飛划營艙長宋炬田等六人臚列蘇城各賭徒姓名投府署禀控奉何太守批示云賭博例應科罪然必舉發有據者方坐不許妄扳無辜今禀列姓名至數十人之多是否均係犯賭有無挾嫌誣指察核禀詞該弁等難保無同賭博事飭行三首縣會同查明酌辦復奪（必） 
[飭查汛弁庇賭蘇州]  
　　蘇鄉蠡墅鎭賭風甚熾該處汛弁得規包庇曾經鎭董某禀請蘇府何太守查辦太守批飭吳縣查復在案茲聞合鎭紳民乂聯名投撫轅土控撫憲陳中丞批飭蘇府轉飭吳縣迅卽查明究竟禀復核辦（出） 
[逆倫案之傳聞松江]  
　　浦南張澤鎭有武生蔣壽根者其母死後遠近謠傳謂蔣用鐵鋤毆擊致額上成一巨穴華尊程大令訪聞其事立派差役拘蔣至案十五日晨駛往該處檢驗始知蔣毋係倒仆缸上致震傷太陽穴有傷痕寸許時隣里親族恐爲波累均已逃避乃飭保暫時盛殮卽命駕赴莊董處詢問情形詎是時隨觀之人均稱蔣素不孝確係毆死此唱彼和羣喙如雷大令乃帶仵役人等復赴屍塲親將該屍遍體週驗確無傷痕僅額畔震傷一條取缸印證亦相符合乃傳蔣之母舅細訊平日母子情形並命將破缸帶回候核（伏） 
[准開髦兒戲園揚州]  
　　六合縣某茂才以揚州風氣漸開各業無不獲利因赴江北提督衙門禀准在揚城開設髦兒戲園每月認捐洋一百二十元蔭午帥飭淮揚道移知淮運司轉飭府縣遵照該附生連日在南河下張同興舊商大宅租賃修飾以便開演（司） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寓言小說雙靈魂不准複印（二十一）]  
　　第二十一節 
務苛叉登壇而言曰，諸君亦知電類之不同乎。電凡三種。一曰正電。一曰負電。一曰養電。（案，養電乃假設之名辭，未經人發明，亦創論也，）正電卽熱電。（亦曰乾電。於二氣屬陽。故亦同陽電。負電卽冷電。亦曰濕電。於二氣屬陰。故亦曰陰電。此二電者。性相感則相推。異性相感則相引。乃陰陽化生之原理也。（男女同姓其生不繁。實卽此理。） 
至於養電。卽動物體中之電。乃陰陽平均而化合成者。其電能養生。故曰養電。此電初無相推相引之性。然亦可以相推相引。其相推相引之動力。則受命於知覺。乃靈魂之所主使也。 
今有人於此。吾恩遇之。其人必感戴我。旣感戴我。則必與我相結合。此卽電氣相引也。吾若虐待之。其人必怨望我。旣怨望我。則必與我相背叛。此卽電氣相推也。今之印事譬之水軍。而印魂爲水軍司令官。中電譬之陸軍。而中魂爲陸軍司令官。故中魂不能役印電。印魂亦不能役中電。猶陸軍司令官之不能號召水軍。而陸軍亦不受水軍司令官之節制也。其兩魂兩電。各不相謀也固宜。 
且警爾亞與黃祖漢。絕不相識。並無一毫恩怨之感情於其間。故其兩電無意而相遇。不相推。亦不相引。中魂之知針覺發動。則役使中電。印魂之知覺發動。則役使印進展。（此謂誠於中外。故君子必愼其獨也。 
雖然。一國之内不容有二君。一人之身。亦不容有兩魂。今其兩魂兩電。雖不相結合。然必有一並時發動之日。則爭端啓矣。非兩魂相爭。蓋相疑也。兩魂相疑。感動兩電。坴勢必相賊。故由僕思之。宜速爲療救之計。恐延久不可爲力耳。首訖下壇。諸博士皆深然其言。於是羣推神幾先生爲之驅印魂。而神幾先生乂升壇。 
案陰陽二電，同性相推。異性相引。吾於此而識天理。吾於此而有慨於人心。今之商賈。同業相妬。豈亦同性相推之道耶。今之仕宦。同官相護。抑乂反於此道何也。嘻，○程蘇二子。意見各殊。遂致洛蜀黨之相攻擊。此即兩魂相疑。感動兩電。勢必相賊之謂也。 
國外新聞 
[南非又將限制印度人]  
　　特蘭斯窪議會以印度人來者日多極有礙於工人提議限制之法此案現已决行 
[俄國會議近情]  
　　俄國議會提出選舉救濟飢饉委員一案當可允行惟議會要求特赦政治犯罪者一欵謂時機未至不允照行 
[俄國南部大领饉]  
　　俄國南部飢饉益甚有農民二千萬無所依歸政府撥出救濟費八千萬元尙屬不敷 
[四國同盟之發端]  
　　英法日俄四國聯合同盟將次定約此風說傳播美國據華盛頓官塲言此事頗可信以上譯東報（穎） 
[日本定期開國家博覽會]  
　　十七日東京電云日本定於一千九百十二年自西四月起至初九日上開第二次國家博覽會 
[美國大水爲患續紀]  
　　十九日東京電云美國嘉禮福尼省大水現漸平退 
[東歐小國亂耗四誌]  
　　十七日倫敦電云羅瑪尼亞國叛民作亂業經剿平已見明文 
[德國對於海牙和平會之意見]  
　　十九日倫敦電云德國外部大臣電覆英國德力褒因報謂該報所載並無其事英國如不收回擬交海牙和平會之條件則德國亦必到會 
[英國减輕司機人誤事之罪]  
　　十七日倫敦電云英國亞勃勞士地方前者火車失事曾將司機人辦罪監禁五個月現已減輕改爲三個月 
[澳門總督回國]  
　　香港西報云澳門總督定於西四月一號（卽二月十九日）偕其夫人回葡萄牙 
[英國財政充裕]  
　　十九日倫敦電云英國國帑統計得英金 
一百四十四兆八十一萬四千零七十三磅較去年多八十三萬六千四百九十七磅按照度支部大臣核計可餘三十三兆五十萬磅閱稅少收英金一百五十四萬五千磅惟死人稅則多收英金一百四十三萬磅總計入欵較預算者多二百五萬九千磅出欵則較預算者減去三百三十萬五千磅 
[法總統禮待遠賓]  
　　十九日倫敦電云法總統法理亞與日本伏見宮親王彼此來往通拜法總統定於禮拜二請親王赴宴 
[郵船在蘇彝士河失事]  
　　十九日倫敦電云郵船美爾彭號載重四千一百噸在蘇彝士河觸礁致將河道阻塞 
[英國報章評論减輕兇犯罪名事]  
　　十九日倫敦電云英國日日郵信報斯丹達報日日電信報皆不以减輕刺殺懷德雷之兇犯雷南罪名爲然以此舉足使長凶徒之澆風益復愍不畏法 
 
 

Page 19

 
 
德國褒因報日日新聞報早報皆贊成此議譯字林報 
[俄國已革海軍大將入獄]  
　　字林報云俄國已革海軍大將尼婆格他夫將發往基夫牢獄監禁 
本埠新聞 
[上海官事]  
　　新授四川保寗府知府瑞齡新委捕盜局總辦吳煥聲均由蘇來昨日到道禀見○工巡局彈壓委員試用府經歷孫濤淸到道禀知奉到安徽撫憲恩奏復大通案内保獎知縣奉部核准○代理高昌廟巡局委員李錫年到道禀謝加札委辦○救生局委員陶鳳威到道禀知奉岺宫保諭借小輪至崑山等處公幹（哲 
[道批彙錄]  
　　民人潘阿金禀批該地應不准升仰上海縣會同會丈局查明辦理併卽具報○江浙漁業公司禀批來禀已悉候照案移請淞滬總局查照辦理飭遵○寗波漁業公司董事劉崇燾等禀批此案業經本監督電催尙未行覆據禀前情候卽咨請並再由電催詢仍俟復到飭知（車） 
[滬道示諭開辦警察]  
　　浦東總巡謝樹伯明府前禀瑞觀察開辦警察業已撥出巡警三十名派赴各隘站巡茲瑞觀察復又出諭略言鄉民商賈等須知警察爲保衛商家振興巿面起見地方流氓持械詐擾者亦可歛迹南巿閘北各處次第辦理頗資守望相助惟浦東地在偏僻盜刦頻仍良由警察未設之故茲當開辦伊始商民人等各宜遵章勿得抗阻云云（夜） 
[蘇撫飭嚴拿搶米案犯]  
　　船户朱二寳商人季坤林由錫金兩縣裝運粮米至申行至莊家涇地方被莠民將米一干餘担盡行搶去此案爲首匪犯尙未緝獲蘇撫陳筱帥特札上海縣飭卽迅派幹差下鄉責成各圖地保將搶米首犯按名指交帶案照律重辦大令奉札後立卽飭差往拘矣（軌） 
[縣差勒索酬洋]  
　　王幼岩寓英界唐家弄正月間被賊竊去金珠首飾値洋二千餘元報捕查緝未獲本月突有寳山縣包探李雲卿偕同湖州某縣馬快顧金生至土家言已知竊賊避居嘉興欲得該賊須酬勞洋五百元王妻佯稱願酬暗中報匯四捕房捕頭卽飭探將季顧拘辦詎季已逸去祗獲顧金生送廨當經讞員關太守會同美白副領事研訊顧稱是杭州馬快季是寳山縣包探隨同失主至嘉興拘賊並不勒索中西官以在官人役不應向租界居民勒索至五百元之多判顧暫押卽移文寳山縣提季云卿乃季抗不到案昨早復訊原告王錢氏投案申訴顧供願交保同失主至嘉興拿人襄讞王肇之明府商之白君判顧金生五百元人銀普保仍移提季云卿到案訊奪（根） 
[考取代書]  
　　本縣李大令昨發錄取代書牌示計取四名全思恭陸鼎銘梅瑞春畢榮祥（疏） 
[委縣代祭]  
　　今日爲本邑城隍神誕辰道憲瑞觀察特委本縣李大令到廟行禮（妖） 
[控告須知]  
　　上海縣李大令昨發示一道照錄於下諭合邑軍民人等知悉嗣後詞訟案件凡係婦女老弱殘疾等人控告無讑何事均應遵例用抱告具呈倘仍攔輿遞禀甚至胡閙除擲還外并卽懲責不貸合行牌示（車） 
[派差嚴查匪棍]  
　　本縣李大令查滬城搶刦之事日有數起且各流氓手持利刃禁人聲張殊非地方安寗之道特派親信家丁四名練勇四名並諭皂快捕頭各派幹差八名每夜認眞梭巡遇有沿途拆梢情事立卽拘案重辦（哲） 
[公共公廨會訊案]  
　　日商日華洋行控通源號主朱才剛結欠貨銀四百八十八兩八錢混用假票搪塞現朱避匿不見請傳房東方雲卿訊究前日讞員關太守會同日本副領事村山正隆君會訊方雲卿供朱於去年來租此屋今被欠租三月避匿何處實不知情中東官互商之下着緊緝提朱才剛到案再訂期覆訊 
[美租界添設捕房續誌]  
　　工部局前以嘉興路地方遼闊搶刧頻聞議在該處設分捕房一所已紀本報茲悉該捕房建在嘉興路及哈爾賓路轉角已於前日鳩工起造約五月間告竣（西） 
[英界火警]  
　　昨晚六點餘鐘英租界寗波路中旺街張坤記雜貨店與杏仙園老虎灶不戒於火經救火會救熄僅焚去披屋一間捕頭飭探查明起火情由再行核奪（泉） 
[提訊收買竊贓]  
　　南巿元泰藥棧因收買阜康參號白燕竊贜被行主控由英公廨飭探查吊原臓昨日關太守派探協轴西探及工程局差將元泰棧主徐元慶拘回公廨候訊（永） 
[火警續聞]  
　　昨報紀英界浙江路同發祥炒貨店火灾一節茲悉延燒南首隆順興新衣店老晉大燭店朝西焚去聚源隆及順源隆二新衣店北首延燒瞿福昌新衣店共被焚去樓面八間現在捕房飭中西包探查明有無縱火情事再行核辦（漙） 
[藥材店失火]  
　　前晚法馬路錢延生藥店棧房失愼延燒康泰永烟紙店屋五幢聚泰柴店亦稍波及該藥店保有火險銀二千兩經探將店夥舒長壽拘入捕房奉飭交保著交店主到案（契） 
[研訊逃婦]  
　　楊瑞泰娶吳氏爲室已經七載上年吳氏忽串通傭婦席捲所有逃去楊投廨控追旋將傭婦阿寳拿獲交保在案前日吳氏亦爲瑞泰尋見鳴捕將氏拘送公廨管押昨早解訊楊訴前情吳氏一味求恩明府商之白君判吳氏還押一面著保人將阿寳交案歸晚堂集訊（莊） 
[縊斃請驗]  
　　昨晚法界後新街李許氏花烟館内烟妓洪寳忽然自縊身死當由捕房飭探傳保報縣請驗（浩） 
[姘婦捲逃]  
　　婦人鄧仁寳向與劉金山姘識近鄧又有外遇將衣服飾物捲逃經劉訪知匿居法界遂投捕房控訴捕頭准飭包探前往提案（契） 
訟案 
 
 

Page 20

 
 
[總工程局紀事]  
　　無鍚人何阿盤控朱才生誘匿生母彩英一案昨由孫明府傳到勾引趙戴氏復訊供無其事明府判两造交保限七天尋交○顧海山將拐來之孩在聚興棧價賣被東區巡目查明拘案判押昨訊供係顧勝朋顧瑞郎托爲撫養判孩發堂顧押候交孩之父兄到案○張阿四被東區巡士查出身帶兇刀判押候補提張吉祥到案昨日復訊吉祥供前充東區巡士被革判戒責三百下押候補提供出之人再訊阿四戒責一百下還押○楊華英之侄長友前聘周東方之妹爲室近被周匿去扭控西區解訊供稱已由張寳林等賣與八仙橋陳姓家爲婢判押候派探指提周妹候訊○裕大藥材行控劉錦章施龍其冐信騙取藥料値銀四十餘两察出扭案判戒責二百下施責一百下（夙） 
[公共公廨早堂案]  
　　洋婦施崩控侍者陳安邦行竊金鐲一只値洋七十元求究陳供並不行竊明府判原告退去陳還押候查於禮拜四再訊○江北人施江郎竊得洋槍刀尖擕至美界舟山路洋人家圖竊爲洋人拘獲昨日解案洋人麥力投請嚴懲施供此刀尖在垃圾筒得拾内求恩寬宥判管押捕房十四天逐出租界○彭四亭陸續行竊福泰生順昌祥羅根寶陳永興等四家洋布一疋紅呢八尺銀表十二只布夾褲等物由包探宋張貴拘案判發押西牢一年○周阿生　開郭阿有家之門竊去金戒指金壓髪金手釧綢皮衣服八件爲包探石金榮拘獲昨日解究判管押西牢半年○美界福與元烟舘主顧阿元違章多設烟澄兼有容留婦人吸烟事爲捕房包探察破昨傳案判罰洋七元○華捕王福生向江兆車夫拆梢洋四角車夫投捕房控告捕頭着卽斥革送案判押一月詎昨日捕頭查得王福生向車夫拆梢時另有己革華捕王桂祥在内傳案請究明府判王桂祥管押一月○崇明人錢萬富控薛秀洪郭胡氏誘拐五歲女姟來滬價賣於靶子路得受身價洋五十元並有葛秀紅等爲証明府判分别暫押候禮拜四覆訊○徽人陳桂生貧不聨生投河自盡爲捕救起解究明府判送徽州會舘資送回籍○捕解著名流氓王桂生沿途帶刀搶物拿案請究明府判管押二年○季咸春控夥唐阿掌行竊牛奶九十八瓶請訊明府判罰洋十元押十天（舟） 
[英租界捕房事]  
　　北江西路桃源坊陳姓家前日走失婢女桂花一口投報捕房請緝捕頭允飭包探查辦○浦東大團鄉人祁妙元路經四川路轉角處突來流氓多人將身畔洋銀十元以鉛餅掉換而去報請捕房嚴緝捕頭允之（泉） 
[法租界捕房事]  
　　扛夫王海和昨至某駁船扛貨因口角起釁將船上油布撕碎數方船主扭至捕房控訴捕頭命賠償洋五元押候着交○某洋商前日失去綢緞等物欵細悹孫洪標所竊函送捕房押候查究○某甲失去洋十元疑陳阿二偷去扭至捕房奉訊命押候查核（契） 
[美租界捕房事]  
　　婦人王趙氏報稱住塘山路同居趙阿四與妻反目致氏吞烟誠恐系及請核奉飭包探張才寳將氏送醫驗明復核○有恆路凌金氏報稱前將九分田單抵與某姓處現被董保周嚴二人圖吞請究奉飭包探查復核辦○某印人倒臥乍浦路由巡捕載入捕房飭送公濟醫院求治○寓百老匯路俄人將某西婦痛毆由西探將該俄人拘入捕房押送俄署訊辦○七百九十一號捕昨巡至麥倫書院後見有孩屍一具當卽回報捕房飭傳地保查殮（西） 
通信 
[靖江學界衝突情形（續）]  
　　（原禀及簡章杪附）馮公仍未准其請至本年正月十六日勸學所開會邀集鄉董議推廣蒙學仍未邀及敎育會會員而敎育會會員有三四十人到塲旋大半散去惟張君援范君循讓等七八人在場張君曾向姚君序鏞以學務公事不當秘而不宣辦學之人不當吸食洋烟爲言旋亦未成議而散 
以上各節兩方所述亦大致相同黃君錦中本係學務公所經董惟確未曾出洋游歷亦未嘗習師範據其自述謂從前碻曾吸烟不能爲諱惟現在已戒且會場公然開燈請客亦愚不至此云云又據敎育會中人言開會時碻有烟燈但並非設在勸學所而在高等小學堂之收支室（學堂與勸學所毗連有小門相通）勸學所中人又謂並無此事惟姚君序鏞則謂從前曾有學堂中收支員陳某係吸烟之人然辭去已久或彼等因此而疑傳云云究竟如何現已無由查悉至來函所稱每會需酒筵十餘席一節此次正月十六之開會僅備六大碗之便飲五桌並無酒碟（此從劉永盛飯店底賬調查得之）自不能謂之酒筵據敎育會中人言去年十一月廿九日確係如是而勸學所中人亦謂並無其事馮公亦言是日亦不過便飯四肴並查勸學所去年三月至今年報銷淸單十二個月中共支飯食錢一百十七千有零（原單鈔附）該所每日兩餐均派每月飯食不過十千之譜是否尙有酒筵十餘席之支欵包容其内無由得知矣又來函謂十六日開學時忽見一人持單語衆派定調查評議經濟各員一節則勸學所中人言是日所派爲臨時調查員十人係爲推廣蒙學起見擬分赴各鄉調查已設各學堂之故此外並無派定評議經濟各員之事查其職員本有敎育議員經濟議員各名稱早由十一月中由黃君函請馮公照會則此說當屬可信耳 
四靖江高等小學堂情形 
高等小學於乙未七月開辦校舍建築完美合式爲各地所僅見靖邑所有科舉各欵俱充此校之用益以新辦猪捐等約每年可得四千七百餘千（經費所自出另鈔一單附（每歲除學生膳費外約需三千五六百千（餘以供勸學所之用）其總理陳君美棠向住常陰沙從不到堂但每年仍支修二百四十元主持校務者爲襄理襄理先係黃君錦中去年學生與職員曾有兩次之衝突迨十月中黃君自行辭職乃舉姚君序鏞以代之姚君自言舊亦吸食洋烟今亦已戒云至其章程頗似詳備（章程鈔附）但學生四十餘人分爲甲乙丙三班及新班共四班似未得插班之法且其課程頗多缺點（一）除英文算學外各科學均合全班敎授并不分程度之高其國文一項亦合四班爲兩班而授之（二）歷史不用本國史而用西史（三）以星期六下午爲全班課論策義時間此外並無作文時間（四）每月授課每班僅得五點鐘除合全班敎授時間外必有一班自修者（課程表鈔附）党中敎員僅四人一授英文及歷史地理科一授算學體操圖畫則專授國文如此辦理誠恐未足以收良果是則亟宜改良者也 
以上四項均係守恆會同許中書同藺到靖調查所得者此次赴靖於初九日首途初十日抵靖寓於許姓客店所見官紳自邑令馮公外爲黃君錦中范君循讓張君援姚君序鏞朱君廷梁盛君德新徐君錦章劉君廷熾及其他勸學所職員敎育會會員與迪升小學堂公益小學堂等敎員數人伙食舟車除曾經馮公留飯及在勸學所午餐一次（適値午餐時）外均自行支給十二日晚竣事十三日午後四時返申此外各公私學堂不及參觀也（靖邑學堂全單鈔附） 
 
 

Page 21

 
 
   
 
 

Page 22

 
 
   
 
 

Page 23

 
 
多而且精但新廠告成尙需時日疏通銷路又須在新廠出貨一年之後而免稅之限轉瞬届滿查漢廠之鐵購機雇匠悉資外洋視洋鐵成本已重若以重本之貨再爲稅厘所困則洋鐵來源不能抵制鐵政終難盛興合無仰懇天恩鈞念漢陽廠爲造軌製械興商杜漏之計所有自鋼鐵出口轉口以内地厘捐銷塲一切等稅恩准展免十年等語查湖北漢陽鐵廠經該督臣等經營布置十有餘年現在添置機爐加意鍊冶因續請免稅以冀減輕成本鎆路疏通自係振興商業保全官本起見竊思稅厘兩項列抵洋欵籌備餉需關係甚爲緊要且現整頓稅務臣等已另摺奏請將官用物料一律徴稅以重稅課該廠已一再恩准免稅誠未便獨示優異辦理致涉紛歧鐵路爲富强之本當此竸爭時代誠如該督臣等所奏非鋼鐵無以立國該廠所製之鐵凡機械船艦路軌橋屋及一切巿面鋼鐵熟貨皆可取材於茲是與别項商業尋常製造情事不同中國各行省其以西失製鐵者祇此漢陽一廠先後集欵已至一千餘萬爲數尤鉅邇値擴充採煉疏通銷路之際所有出口稅厘等項自應熟籌事勢酌量變通原奏擬自本年十一月十一日免稅期滿之日起再請嚴免稅厘十年之處臣等公同商酌擬援照上届辦法准予展限五年以示體恤此次限滿後届時商業已否旺盛官本已否提淸應如何兼籌並顧以重國課而符定章再由該督臣等體察情形奏明辦理所有遵議緣由謹恭摺具陳伏乞皇太后皇上聖鑒再此摺係稅務處主稿會同度支部辦理合併聲明謹奏奉旨依議欽此宫門抄十二月二十九日銘公請假二十日召見軍機 
[贛撫吳奏都鳥縣會匪未及起事卽已破獲該縣先事預防實屬異常出力請以直隷州在任歸候補用片]  
吳重憙片再臣前以訪聞南康府屬之都昌縣會匪極多檄　該府縣嚴密查拿以免養癰成患並電飭廣饒九南道就近派撥常備軍一百名馳往鎭懾防堵旋據該縣知縣羅長鏞禀報查有匪首羅來委江紹桂在縣屬黃土嘴地方謀爲不軌會營密往掩捕至則匪已逃匿搜出刀矛等件立卽購綫派役在景德鎭查得羅來委蹝跡報由署浮梁縣知縣徐孝泰派撥兵役恊同拿解復在縣屬龜山後拿獲江紹桂曁續獲匪黨沈傳禮等十名飭府訊明開山立堂升有僞印並分授職約期起事當將首要匪犯羅來委江紹桂沈傳禮三名批飭卽行正法餘犯分别監禁業經附片具奏並聲明此案因先事豫防致該匪等未及起事卽已破獲所有緝捕出力之員不無微勞足錄可否懇恩准其酌保一二員以示鼓勵奏硃批著照所請該部知道欽此遵查都昌縣知縣羅長墉於該匪等未經起事之先已訪聞往拿未獲復購綫設法嚴緝卒將首要各匪悉獲懲辦以靖地方實屬異常出力擬請仍以直隸州知州在任歸候補班前補用前署浮梁縣試用知縣徐孝泰協同拿獲鄰境首匪羅來委並於饒匪案内拿獲正法匪犯甘霖馮貴元及訊明監禁之王年保等多名亦屬異常出力擬請仍以知縣歸候補班前儘先補用相應仰懇天恩俯准照擬獎勵出自逾格慈施除將其次出力員弁由臣核給外獎並將該員等履歷咎部查照外謹會同兩江總督臣端方附片具陳伏乞聖鑒訓示謹奏奉硃批該部議奉欽此 
[新授郵傳部右侍郎江西巡撫臣吳奉爲貪劣不職各員嚴加甄以肅官常摺]  
　　新授郵傳部右侍郎江西巡撫臣吳重熹跪奏爲貪劣不職各員嚴加甄别以肅官常恭摺具陳仰祈聖鑒事竊查江西吏治近年以來敗壞廢弛因循不振誠有如湖廣總督臣張之洞前此叅奏所云者臣自抵任後悉心考覈遇事詳求固不敢寄耳目於人尤不欲以谿刻從事曾於詳陳力籌整頓各情形摺内聲明初蒞此邦所屬各員賢否尙未周知容臣考察明確再當據實舉劾以昭激勸計臣在任八月於茲向所稱爲賢能各員咸皆任用循名核實尙屬相符特以事蹟未彰無由臚列致涉濫舉其識見短絀才具平庸比比皆然概予嚴劾亦屬太過謹將臣見聞所及徴諸案牘確有眞知而實爲衆論所不許者先行據實叅處以挽頽風查有卸署臨江府候補知府任貴震不顧名譽輿論囂然新昌縣知縣馬肇修玩視要案藉病延諉南康縣知縣鍾祖彤縱容丁役嚴飭不遵署上猶縣知縣候補知縣佘登雲輿情不洽聲名平常定南廳訓導邱煥然干預詞訟不守本分臨川縣東館司巡檢世齡不惜聲名屢被訐控試用庫人使稽承榕需索差費加倍要求以上各員均請一併革職庶使貪劣者知所戒懼不職者咸思奮興懦立頑廉以冀吏治漸有起色此外尙有考核未確介在疑似各員當舉所知以告新任撫臣再加省察隨時辦理所有甄别贛省屬吏緣由謹會同兩江督臣端方恭摺具陳伏乞皇太后皇上聖鑒訓示再所遣新昌南康等縣二缺巡檢一缺贛省現有應補人員應請扣留外補合併聲明謹奏奉硃批另有旨欽此 
[兩江總督端奏爲淮北災重歉産懇請敕部寬免本年塲員考核處分摺]  
　　頭品頂戴兩江總督兼管兩淮鹽政奴才端方跪奏爲淮北災重歉産懇請敕部寬免本年塲員考核處分仰祈聖鑒事竊照兩淮各塲産鹽均有定額淮南之鹽由煎而成端賴草薪淮北之鹽由曬而成　靠日力是以北鹽産收旣較南鹽爲易　本亦較南鹽爲省向以小滿時節爲旺掃雖未必産足全綱之鹽其所得總在十中之六七故此鹽之豐歉實於此時爲全年關鍵所謂小滿十入掃也本年小滿前後陰雨連綿閏四月二十四五等日烈風猛雨歷數晝夜之久鹽池冲毁一片汪洋盡成澤國杳悉産鹽僅祇二分之數業據運司將淮南北因雨缺産情形於六月間詳經前署督臣周馥咨部有案維果能從此暢晴猶冀以後來之贏補前此之缺乃自五月起至八月上半月大雨時行迄無旬日之晴雖迭經運司嚴飭該三塲上緊督掃無如塲池盡被淹浸積水驟難疏消池丁旣仰屋興嗟場員更束手無策直至中秋節後天始放晴即陽光熹微曝曬無力所産亦復有即據報本年已見産數及　後收鹽約略統計不過十分中之五分淮北正綱缺銷　己籌借山東之鹽晥岸江運及滁來全官運亦擬借運南鹽以資接濟而免缺誤查淮北板浦中正臨興三塲額産鹽數例定缺溢考成向於年終由該場員查數開送分司核明彙送運司換造總册揭詳由臣衙門奏明考核凡缺額不及一分者罰俸六個月一分以上者罰俸一年二分三分者降一級留任四分五分者降一級調用六分以上者降二級調用缺至七分者降三級調用七分以上者革職又光緖三十年前運司恩銘於查明淮南産鹽考成酌擬整頓辦法 
 
 

Page 24

 
 
案内詳請變通處分章程請將原定缺額四分五分降一級調用改爲四分者降二級留任五分者降一級調用等因亦經前督臣魏光燾奏咨轉飭遵辦在案本年淮北産額連新增共該五十萬引適當歉缺之年該三塲缺額俱在四五分以上若照例章考核均千鐫級處分本年淫雨爲災淮北罹患之酷爲數十年來所未有百姓則蕩析離居塲丁復停工失業嗷鴻徧野振恤方殷困苦情形殆難盡述除將塲丁量加撫恤外所有三塲缺額各員委非督掃不力自未便苛以相繩據運司趙濱彦請免計核三場歉産處分詳請前署督臣周馥水及核辦移交前來合無仰懇天恩俯念淮北板浦中正臨興三場本年缺産實因天時久雨非督掃不力者可比寬免該場員等考核處分俾昭核實除咨部立案外理合恭摺具陳伏乞皇太后皇上聖鑒敕部查照施行謹奏奉硃批該部知道欽此 
宫門抄十二月三十日莊王等謝賞綢緞恩孫中堂瞿中堂陸潤庠等同鄉官謝恩召見軍機 
[度支部奏爲遵旨議奏摺]  
　　度支部謹奏爲遵旨議奏恭摺仰祈聖鑒事直隷總督袁世凱奏軍政要需尙無的欵現擬設法匀撥一摺光緖三十二年七月初八日奉硃批户部議奏單併發欽此遵由軍機處抄交到部查原奏内稱直隷地瘠民貧本爲缺額省分頻年養兵之費悉皆仰給外省而陸續添設軍官軍醫馬醫軍械經理憲兵各學堂曁講武堂學兵營電信號各隊皆係百計移挪先行籌辦共欠銀八十萬六千餘兩尙有南苑至京行軍鐵路工料陸軍歷年轉運火車費及上年秋操轉運經費共欠銀二十五萬四千餘兩至督練公所爲練兵總匯之區關繫全局自未便因陋就簡致涉貽誤應需經費每月僅由北洋防費項下撥銀五千兩歷年共不敷銀十八萬三千二百餘兩無可彌補又續備兵餉及墊支十三協餉雜共銀四十二萬九千餘兩均關計授未便延欠以上共銀一百六十七萬餘兩皆係目前刻不容緩之需比値部庫艱窘若貿然奏請指撥亦勢難咄嗟立辦此外則更無籌措之方惟有關内外鐵路餘利尙可設法匀撥擬卽如數動支查此項餘利原備擴充路磺之用第現時軍政要需急切無可籌畫不得不先行移挪以紓眉急一俟部庫稍充再行奏請撥還仍歸路鑛應用等語臣等伏維用欵莫大於養兵供支莫難於核實故軍政所需不得不寬籌以備不虞尤不得不節用以防難繼今直隷督臣袁世凱奏請將關内外鐵路餘和如數動支以彌欠欵一百六十餘萬等因臣等督飭司員按照原奏淸單所開各欵逐加查核其中有未經核定者有未報開辦日期者有立案原奏並無銀數者有應歸各本案造銷者且有未據聲叙具奏開辦及銷案未到欠數難知無從查核者如單内所列軍官學堂經費共欠銀十萬餘兩講武堂房地價經費共欠銀十一萬九千餘兩學兵營房地價經費共欠銀二十萬餘兩以上三欵皆係該督於本年五月具奏當時或稱容臣咨商練兵處户部辦理或稱由臣咨商練兵處兵部設法嗣後並未據咨商是此在欵皆未經核定者也又如軍醫馬醫等學堂及編譯局各經費共欠銀二十二萬七千餘兩南苑至京行軍鐵路工料共欠銀四萬八千六百餘兩查此兩欵當時僅據一奏嗣後並未將開辦日期及應支銀數續行報明而今則遽作欠項者也又如督練公所經費自二十九年正月起截至本年五月止共欠銀十八萬三千三百餘兩續備兵餉應需銀二十萬餘兩查此兩項内督練公所及光緖三十年間練兵處兵部會同奏定章制今單内竟自二十九年正月開支日期顯有不符且均未經練兵處核定其是否應支臣部亦未便懸斷至憲兵學堂電信等隊經費共欠銀十五萬餘兩上年秋操經費共欠銀五萬二千餘兩查憲兵學堂等項曾否專案奏明及何時開辦未據聲叙上年秋操當由臣部墊發銀三十萬兩迄今未據報銷具是否有欠無憑核計此二欵則莫從查核者也又陸軍火車費自三十年起截至本年四月止共欠銀十五萬六千餘兩堂此欵該督曾以自三十年十月改常備軍爲陸軍咨部立案其所列欵内有火車價一項是此項自應歸該軍本案報銷何以又列查此案作欠再鐵路工料一款是否應入鐵路案内抑或應歸陸軍　銷亦宜劃分明晰以便考核綜計以上各欵於戎政固屬攸關於國用尙宜核實似此未定之案碍難遽作欠項惟十三協餉雜共欠銀二十二萬九千餘兩誠關計授之需而該協已劃歸江北一入之内現已奉旨設立陸軍部所朋該協欠餉日期銀數應中陸軍部查明知照臣部核　再查前據提督馬玉崑奏設隨營學鎭經練兵處議改爲學兵營所需欵須經臣部議令就本營截曠欵内騰挪在案福建所設督練公所亦就本省欵内匀撥等因此案所開各項學堂究竟某項應由本軍自辦某項應由地方自籌應請飭下該督臣咨商陸軍部會同臣部妥議分别辦理以裕軍儲而昭實用自奉旨設立郵傳部所有電線鐵路均歸管轄　榆關内外鐵路餘利近積存頗多臣部職任度支自不得不切實覈計查光緖三十年十二月經直隸督臣袁世凱奏提餘利五十萬兩以作公家之用嗣於本年五月復經該督奏提餘利二十五萬兩當經臣部議令專欵存儲爲擴充奉新鐵路之用並令嗣後如何酌提之處隨時奏明辦理在案今原奏内稱關内外鐵路餘利擬卽如數動支等語究竟近年鐵路餘利存有若干可以動支若干嗣後每年可提若干未據詳敍應請飭下郵傳部切實查明近年鐵路餘利數目應如何酌提並嗣後年提若干知照臣部由臣部奏明酌量撥用此次　奏所請動支餘利之處應侯該督分晰聲覆後再由臣部酌核具奏動撥總之權限分明斯責成各任用財者期不窘其措施方計者宜不鄰於苛細所有議覆緣由理合恭摺具陳伏乞皇太后皇上聖鑒謹奏奉旨依議欽此 
 
