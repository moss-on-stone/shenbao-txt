# 1882 - 213 - 4903329

 

Page 1

 
 
[聘請鴻儒] [  申報舘啓]  
　　本舘現欲請一司筆墨友人於作論作新聞外兼校對書籍如有願俯就者祈先緒時論二篇并將眞姓名及住處　　封固交至本帳房彚由館主人酌奪果是首屈一指當再修函敦請面議一切望勿託人說項并勿先移玉　惠　是所盼禱 
[新印縮本增選多寳船時文發售] [  六合堂謹啓]  
　　是書選自　東名播寰宇久爲士林所寳購惜乎前刻有烏焉帝虎之說兼之篇幅錯悮股叚脱落而錯字則無篇不有甚至文與題不相符者又有題　文者不可勝數誠憾事也今點石齋主人不惜重聘延謂名彦逐一校警莫不釐訂而更正之并其中之有題無文者翻加補入且境選入時鄉曾　　　名人課作倩能書者　　抄正用縮本法將原文一百本計文章七千餘篇縮成八小本名之曰增選多寳船至於字法之端莊筆畫之清晣　其餘事　妙在置之巾箱中甚易携帶出入勝前書之繁疊眞有天壤之别今六合堂一人巳向點石齋承受概歸本堂分售各省每套收回工本銀四兩五錢計有七千餘文之多所費銀一錢可購百餘篇文章亦可謂便宜之至今是書旣成所有代本堂寄售之處開列於後賜顧者請向購閱至於各書坊有與本　代售者用錢一體奉酧再此書所印無多海内知之祈及早往購可也此佈京都琉璃厰南京品水街愼益莊福州同茂荼棧廣東西營巷同　長沙基大街同安麥欄上海太古碼頭同愼長永安街長源泰棋螌街萃泰豐茶號香港同愼長漢口怡和行沙包街長源泰黄披街 
各書坊購取亦可 
[電燈詳考]  
　　西人作事往往精益求精窮思竭慮不遺餘力必求其成功而出人頭地乃無遺憾非若華人之略知皮毛卽詡詡自矜暢然意足也卽如電燈之創在上海則自今日始然西人之詳考其理者蓋已非伊朝夕矣月之二十有一日余偕西友至電燈公司細玩其機器室中樓上樓下有燈各一盞樓下卽機器房有機兩架極爲輕便一架則爲轉輪一架則爲激動電氣之具聯以皮條另一間則爲爐房爐房後面及旁側爲兩池池水注於鍋内熱氣從管中曲折而出注於轉輪一動其機轉輪自動而電機激發火自機出機之端綴以兩銅線其線視電報之線略粗電氮由線中四達分注於各燈而各燈頃刻皆燃矣當未燃之際先試騐各處電線有無損壞用一物如指南針旁以兩玻璃瓶貯藥水以細銅線二一頭接於指南針一頭接於機器指南針卽擺動不已某處線壞針卽不動亦如地火標然試畢而機動一燈卽在機之上面但見機中之火激出如蛇吐信燈上霍霍幾閃而光卽定燦然明矣機中雖見有火光外射然加手於火上初不覺其熱也其燈兩衡兩豎上衡有銅管二中空可通電氣管中寒以燈芯兩條電燈本無所謂燈芯曰燈芯云者以意揣度之嗣也所謂燈芯者以燒過煤渣捶而屑之用煤中之脂黏合成條粗如指長一英尺銳其端如西人所用鉛筆然計可燃十六點鐘時下衡亦有兩管亦以兩燈芯插入短僅上之半下管不活而上管則活電氣注入銅管上下兩燈芯忽而相爭上管吸上分許與下管不連上下之間火卽從此中出大約上下兩燈芯一動一靜乘電氣之來而彼此相激因而火光激射也司其事者爲西人飛伯司先生人極和藹爲詳言其創始之由以及將來擴充諸事談娓娓不倦據云電氣之創始在二千四百八十二年之前距西歴耶蘇降生之年尚早六百年有西人名戴立司者因見琥珀擦摩極熱卽有熱氣有熱卽有火並能吸起燈草芥子之類始悟琥珀中有電氣然彼時西人蒙昧未開尚不究心於格致之學故亦僅存電氣之一說而未知共所用也至西歴二百八十二年之前乃有西人機立伯精求格物考知各物有電氣者甚多不止琥珀一物所謂電氣者卽相翕之氣也旋有英國貴人名大維者益復精究見兩銅線相對一遇相翕之氣卽相激而稍離不離則無火離太遠則亦無火有火斯有光於是知電氣之可以爲燈銅管中亦以煤渣之條爲燈芯但大業所製之燈兩銅管平對非若現在之上下相對也至赫忒繼作改用直管然仍未適於用現在所製電燈其法出於伯拉西但伯拉西之燈用單管此用雙管爲稍異耳外國之所以不用電燈而仍用煤氣燈者蓋以前此電燈之制度未盡精詳蓋直至今日而其法始大備也今此機器猶小其力不足不過能用十二里之遙目下擬另造一稍大機器約三禮拜内卽可告成此機器旣成可增燈四十盞將來外洋所定之機器則有一百匹馬力此機一到而上海可以家置而户用之矣余前聞友人言及目一之燈不過一百分光充其量可以成二萬五千分光則上海一區止用一燈可以普照初不之信聞飛伯司先生言始知斯言非無因也飛伯司先生旣手指口畫曲曲道其源委如此又復引至樓上出其所預製小燈相示長止三寸許粗僅一握其端用玻璃大如小酒杯上無出氣孔中有銅線靈巧無比欲用電燈之處將電線接入此管卽光照一室無異曰晝不禁爲之擊節歎賞不置當機將動時飛伯司先生問身邊有表否有則置諸外邊勿近機器蓋電氣所激表爲之停故當先爲之地也余與西友以六點鐘去至七點鐘而發機燃燈與飛伯司先生談之許久詳詢細玩雖不盡知其中之奥窔而亦能略悉梗概遂辭而出出而覼縷記之如此 
[本館自己接到電音]  
　　本館於昨日接到在津友人專發電音到本舘有六月二十一日上諭一道敬謹譯登○六月二十一日奉上諭前因福建職婦林戴氏以伊子林文明被殺寃抑屢次京控並該氏之姪林文鸞以伊父林奠國等均被羅織等詞赴都察院呈訴迭經降旨令該省督撫研訊確情迅速奏結兹據何璟等查訊取結分别議擬具奏此案林文明以在籍副將恃勢横行其勒覇田産强佔婦女各節均已查有確據此外被控殺死人命之案不一而足被拿時並敢率黨拒捕傷斃勇丁種種兇惡罪不容誅業經正法實屬毫無寃抑據秦現據林朝棟呈遞親供聲稱林戴氏情願遵斷息訟其林文鸞京控一案係因痛親情切所致現已訊明林文鸞亦願息訟等語卽着照該督等所擬完結餘依議該部知道欽此 
[撫轅跪香]  
　　杭之仁和錢塘兩縣所屬各圖各鄉皆以梅水成災田禾冲没各鄉民之進城報災者已不下十餘起矣嗣經府尊及兩邑俟皆以温言慰藉令其及早補種不料入伏以來仍復雨多晴少舊漲未退新漲又增現值秋節將臨補種亦都不及是以各鄉民均約於十五日黎明入城齊集於撫轅左右俟撫憲拈香回署攔輿遞禀是日鄉民多至二千餘人手皆奉香一束待至已牌後陳雋丞中丞自拈香而歸憲輿方過通江橋則見轅道内外及大街兩旁有 
 
 

Page 2

 
 
千餘人膜拜焚香頂禮衆口齊呼中丞命卽收過禀件面以温詞遣散謂爾等亟宜補種或秋收尚有可望若果灾象已成人力難施當飭委員查勘後據實出奏也衆鄉民乃各遵諭而退聞是日藩司署前亦有鄉民千餘人跪香報灾德曉峯方伯亦自拈香歸來接禀後卽令數鄉耆至前以好言撫慰之并戒其不可聚衆生事如果災狀屬實當爲轉詳撫憲衆始紛紛而散 
[清淮瑣誌]  
　　初二日漕轅牌示堰盱同知缺委候補同知王宗榦署理蓋以錢梅修司馬病故也王司馬所管總厘局委候補同知程清鵬程司馬所管育嬰堂委候補同知吳邦直辦理王司馬現於初六日接印任事矣浙江提督歐陽軍門初九日已由京旋浦聞小住數日料理行裝卽當南下履任也中河運河洪澤湖水勢大漲各廳汎險工迭出揚莊霸雖經開放水勢仍未稍减高寳一帶東堤情形尤重關繫數十萬生靈故各官憲會議倘仍繼長增高定須開下河各壩云淮揚鎭章軍門所部湘軍近於炎天烈日中朝暮操演洋槍陣法旣精且熟並飭鎭標練兵亦逐日操演可謂留心武備者矣 
[少婦自縊]  
　　漢口小蔡家巷住有太平縣人某姓者向以打剪子爲業其家自老夫婦以下止一子一媳恒業循作頗得温飽姑媳素無閒言詎是月十二日其姑視媳脚大於鞵殊不雅觀因誡之媳羞愧無地似怪姑之揭其短者至午後又值浴於樓滴水姑面從此起衅口角該　初則剪吞金飾不死姑知之盡收其飾媳隨至母家泣訴其母勸之歸不料媳意未解旣歸更用索自縊待解救已不及矣其母家近在咫尺素知姑姓慈詳今女逢行短見徒閙無益惟請從豐棺殮了事云 
[糧駁到省]  
　　六月初有某觀察由楚押送新造漕糧駁船三百零四號抵省其船停泊江北岸在船水手無事不准上岸蓋該船經過安慶省時船上水手上岸滋事將人毆傷解送官因此撤委記過故抵省後南岸一概不准停泊卽北岸亦停在集鎭較遠沿江僻靜之地並聞該駁船不日卽往天津云 
[院垣瑣誌]  
　　皖垣自入夏以來霉雨淋漓天氣凉甚六月朔日　輪煥耀酷熱異常寒暑針自八十餘度升至九十七作度居民因時令不正疾病甚多初四日下午至晚密雲微雨次日天明雨勢滂沱接連二三日寒意侵肌夜臥須擁衾裯街道積水甚多江流泛漲新洲及八百三洲居民皆避水他徙各圩外之地盡成澤國高田之禾雖免淹浸而天時太寒亦受微傷秋成恐致减色米價每石驟長五六百文裕中丞深知民間困若情形特委安慶同知陳太守及候補某大令親赴常平倉及府倉招雇礱夫星夜赶碾以便運賑灾區且平米價可謂惠政矣 
[江西官報]  
　　江省現任督糧道憲吳觀察世熊自前沈制憲總督兩江時由淮北徐州道與原任江糧道叚觀察起對調到江計已七八年於兹現年六十有七早欲告退爲中丞挽留近三四月以來精神益復不支迭次續假醫治未獲復原乃更力請去位回籍調理始經中丞允准初五日旋奉牌示糧道吳因病禀請開缺遺篆本部院酌委試用道范鳴龢署理聞范觀察於初十日接篆云又初四日藩憲牌示長寧縣新坪司巡檢劉一鐘撤任察看遺務以補用從九李兆韾署理特示 
[竹西碎錄]  
　　初二日午刻有自揚州往鎭江之小江划子至瓜洲泊岸沽酒船中婦孺及客共十一人飲至半酣忽來一人大呼連子連回毋得覔死時船中有一附舟之小剃頭匠聞言痛哭急上岸背負包裹不及算帳擲下一百文忽忽而去諸人遂飯畢開江是日天氣晴和水　不興乃開行未及十里陡然傾覆無一人得脫是誠定數難逃歟○揚城天寧寺内重建萬佛樓每間工匠數百人極其熱閙游人來觀者尤擁擠不開近有舊城西大街喬氏婦與夫喬三携二子一女往觀女九歲二子皆幼喬三抱其次子婦携一子一女入寺游沅斯時工匠如蟻寺之五門全開喬三偶遇友人立談數語俄見其女低首急步隨一人由西角門出向廣儲門而去喬三大驚呼之不應急約其友追獲之而其婦己號哭覓女而來於是夫婦與路人均怒將拐匪痛打值一顯者携僮閒步詢悉其情命僮速回取帖送官懲辦詎未幾僮至稱官卽坐堂傳訊未及數語着掌責十下押逐出境云顯者聞之嘿然○客言甘泉縣皂頭項魁猾役也其妻某氏混名活寳貝兇惡尤甚爲官媒婆杜氏之伙凡逼奸威勒等事多出其手至平日之虐遇其姑人尤切齒家住舊城西方寺十八灣巷内前月偶因小病其姑問候稍遲卽當衆人前批姑之頰姑飲泣而回途遇項魁告之魁本畏婦如虎掩涕而去是夕活寳貝因病重拾回有二女魁憑其身索命一云是東鄉某庄婦陳氏年卄九歲因隣女奸逃一案與四隣婦同受株累暫押官媒非其罪也某惡少窺陳美以金啗杜及活寳貝欲奸之陳不從因用一切毒刑逼之終不允懼其釋出洩忿也遂勒死之騐之如自戕然以畏罪自盡告而拐案亦因是而結一爲北鄉雷塘橋胡家庄之閨女白氏年十六歲爲王姓養媳頗有姿因家務牽涉至堂暫交官媒官尚未訊而活寳貝與杜謀醉以酒賣奸與某惡棍及醒羞憤自盡亦以懼罪報官未及察也鬼不甘心隨歸索命陳婦先借惡婦口述其兇惡之狀次則白女且哭且訴是時觀者如堵婦則自脫其上衣腰下只圍一布指畫呌罵於衆人之前毫不爲恥如是者三日夜高僧法道良醫神巫皆束手無策揚城人之來觀者十有七八無不咋舌惡婦水粒不入口而精神百倍二目如炬面赤如火日夜不絶聲至初三日黄昏時忽大笑云能了罷了也有今日此二鬼口音也忽又大喊我去去此惡婦口音旋卽仆地不起若已死然忽又身動不止面目腫赤如被重責轉身伏地兩股墳起紫裂如受大杖者次日忽甦歴述冥刑之苦見婦女則反向之勸戒又以手自撕其肉一片片擲噬野狗又作二鬼音折掌稱快至初四日大呌一聲腸出數寸而死吁報應之說原非盡屬渺茫然未有如此之慘酷者惡人可以知所戒矣○揚州西門外有觀音山山上有功德林百子堂放生池諸勝每年二六九三月香烟之盛甲於一郡而以六月十九日爲最其香爐則以大石砌於半山名爲香海火光遥徹五六里敬香者千里之内踵錯趾接歴年城内外各路各行業本有勝會今年因東岳都天兩會極其繁華思有以勝之故月前各會首業已聚議加提厘頭於十八十九兩日行街極爲熱閙云○揚州之巨浸在東南江口者曰華家淼較瓜洲口尤闊係匯三江營黄浦圑渦三水道總合而注本月初四日有四漁舟撒網抛鈎意圖大獲夜半風雨交作四舟俱覆幸漁人皆善水無一淹斃而舟仍顚簸不止天明聚多漁悉力拽舟登岸詎網中滾鈎裹住一似鼈非鼈似黿非黿者一物好事者量之首至尾長一丈一尺有奇左至右寛九尺有奇高約三尺頭如小甕目光灼灼畏人皮厚如牛一噴沬有五六尺遠觀者如堵　至南門有問價者衆漁居奇父老曰此神物也戕之有禍于是某生爲首集資三十千文買以放生漁者猶不肯衆怒欲憑官買放在後增至七十千文另用大渡船載往金山下釋去云○舊城吳家牌坊林姓家小康母妻子女居室子十一歲平日頗不好弄初六日塾歸午餐偶見廂屋門開有洋油一匣約十餘斤童子無知取一匙以火燃之頃刻桌上地下點滴皆焚童懼急以盆水活之其時功中之油亦着見水更甚卽刻焚如童已焦頭爛額林母爲隣人搶出妻及幼女俱傷幸未致命住屋九間全付祝融其子次早方死至起火之由係其自述是則用洋油者其愼之又有住近徐寧門之深巷林姓夫妻子女四人十三夜皆出看會有洋油燈一盞未曾吹熄詎竟起火延及左右房計共十一　及奔回施救業已無及惟有痛哭而已 
[地震記異]  
　　月之二十二日下午三點鐘逾三十分本埠地震樓上器具有略覺動搖者惟震不甚大或不及覺也乃接到蘇垣友人來 
 
 

Page 3

 
 
信亦言是日同時覺地微震隆隆之聲約一杪時卽止屋内物件未見動搖行人稍覺眩暈或以爲刀兵之兆其然豈其然乎 
[馬戲改程]  
　　本埠車利尼馬戱前曾發威路順前往廣東相度地勢後得威路順來信云粤地大水爲灾人民蕩析馬戱去恐未便因而中止此巳列報兹該馬戱主又發阿革拉底前往福州厦門汕頭等處揆度機宜擬往彼開演先時一出告白福州人民皆欣然向慕恨不先覩爲快阿革拉底發信至滬卽欲不日前往乃近又接阿革拉底電信云福州華官與之談及言馬戱至閩倘將來閙出事端不能管理云云車利尼得此消息因亦中止現在香港已有人發電信來滬令其仍回香港矣按外國馬戱凡通商口岸何地不可往演福州華官何忽作此敗興事或者誤會其意恐虎豹等獸害及人民故有此語殆亦念切痌瘝之意歟 
[鹽梟拒捕續述]  
　　昨接嘉定人來信謂本報前載鹽梟拒捕一事係寳山劉家行赤脚李家宅積販居民蓄謀拒捕與嘉定無涉哨官係彭菊臣當時見是居民令兵勿放洋槍致受重傷則有之實未斃命並未通報鹽局亦無轉報嘉定縣會同營弁去捉等情近聞寳山縣差拿獲三名亦非局外者囑爲更正爰續述之 
[閙荒遊街]  
　　今夏遍處霪霖歌跋涉者兼害棉稻以致小民報荒閙荒之事迭起前聞奉賢縣閙荒近悉縣令陳明府已下鄉查勘是可謂關心民瘼者兹又聞南匯縣同遭水灾其耆民赴縣請勘者二三百人縣尊顧公諭以補種雜糧各皆退去乃不幾日卽有召稼樓下沙兩鎭紳董赴縣禀稱被鄉民無賴者到門鬧荒毁壞門窓等事請飭差查辦現聞顧公飭差提到閙事人等荷校一月赴該兩市遊街示衆鄉人咸知警戒是於撫卹中見懲奸之一法也並聞該處大水至門階而止其棉禾之被水浸壞及雨傷已不待言特禾稻本宜灌溉而鄉人乃謂雨中之稻其根不固其苗不堅經近日晴曬稻多黄落大有將萎情狀故鄉里買石膏磨粉以糝之謂是農家救苗之良法以致石膏之價大漲云 
[求築海塘]  
　　蓋聞禦災捍患功德及民者廟食百世然而非常之事必待非常之人爲之也南滙川沙舊有鹹潮之患欽公築塘至今廟食此其騐矣今塘外接張數十里盡爲腴田惟患鹹潮之至是以舊歲有陳君竹坪慷慨捐築川沙直東海塘數十里惟南匯直東未築詎料今歲六月十六七八日驟進鹹潮三四尺南邑沿海花稻盡遭淹没而在川境者無恙小民舊歲已因鹹潮歉收力盡筋疲而望此秋熟今復如此沿海萬萬生靈其何以爲生計當亦一視同仁之君子所耳不忍聞者也譬如拯溺一拯之而一棄之仁者不爲意者工程浩大將漸次以奏功乎今雖海董彭君議籌興築無如力不從心事成晝餅亦徒羡川民之有幸而歎南民之不幸已矣爰望登諸申報推祈非常之人建此非常之功則上與欽公齊名而我南邑沿海居民亦當爲之立廟如欽公者矣[  南邑沿海災民哀籲]  
[賑捐踴躍]  
　　聞得清江電報局有海州分司交到皖賑捐洋一千元不署姓氏故不辨爲誰何所助而好善足以風矣除捐項由電局　 
登旬報外本館樂於揚善故誌之 
[揀絲生事]  
　　前日阜晨寳善街有揀絲作中婦女滋閙一節蓋捆絲之繩有人收取發女工揀齊理直然此等絲作不過用女工數十人已足兹忽有婦女二三百人麕至該作欲爲做工該作辭以無須多人該婦女不聽强欲進作紛擾不堪該作乃報捕彈壓留者留去者去始得寢事云 
[夜行宜愼]  
　　前晚十點餘鐘有友人品茗於洪園歸途紗衫羽扇踽踽獨行忽背後一人將友手中扇子一拉友人略習拳勇把握頗固回身欲扭其人詎赤身滑體被兎脫狂奔而去友以扇未被搶亦不復追然該處尚非荒僻之地十點餘鐘亦非冷靜之時而該匪等胆大如此巡街捕之設正不知其何所用之夜行者尚其自已留心哉 
[水火無情]  
　　昨午刻英租界鄭家木橋西堍之茶館不知如何遺火柴堆霎時間煙霧迷漫幸諸隣佑帮同灌救得息不致成災然已受驚不淺矣前日有爲車夫之江北人某甲在英租界鄭家木橋西首之河中洗足忽然落水適在潮漲之際當經人打撈無着及潮退而尸身仍無蹤跡咸謂該處每年夏間有落水身死者蓋有水鬼討替代云總之水火無情極宜謹愼方免意外之禍耳 
[修船跌傷]  
　　浦東祥生廠内現正修理船身昨午後有西人率同寧波漆匠及小工二人在跳板上做工不料絡板之繩忽斷三人一齊跌下甯波人跌傷胸膛西人與小工各跌傷一足經廠主遣人分别送至其家各願自行醫治云 
[蟻媒覆溺]  
　　滬上有所謂蟻媒看專以引誘婦女爲業實堪痛恨有住居老閘西之本邑人某甲冋爲槽坊生理因失業後連遭顚沛家中所有典押己罄其妻某氏度日艱難致被慣爲蟻媒之蘇人某乙誘去轉托一同業婦人載往湖屬之安吉地方得價出賣該蟻婦等收價回滬只校乙洋若干元乙以洋數不足諒被侵吞與之爭執該婦等置之不理乙忿甚遂告知於甲指明甲妻被某蟻婦誘賣在某處等云甲本窮極兼之失妻招尋無着得乙通風深爲感激卽同乙向蟻婦理追蟻婦等知乙通風將怀直述互相爭閙爰議湊資前往將甲妻贖還乙與蟻婦等央人担何限期交還甲妻目下限期已過而甲尚未見妻回隨向保理說旋據作保之人云乙與蟻媒人等舟至盧墟之三白塘遭風覆舟水手與乙及蟻婦均已溺斃故無回音如果情眞是誠天理昭彰矣 
[送瓜詐錢]  
　　前日午後有浦灘划子船户七八十人均執香投上海縣署呌喊並各手捧西瓜或一枚或二枚值日差當卽稟官莫邑尊傳問何事據供划子船户以江北人居多有同鄉之不務正業者在大小東門及南門等處約有三十餘人結會連盟逢時節必向划船上勒索規費先因爲數無多亦不與之計較詎前日若輩到浦灘每船分泒盌許大西瓜兩個要每船出洋銀一元我等不敢受其西瓜亦無此閒錢酬謝而若輩務必滿欲而後已用特環求差提到案嚴懲邑尊得詞立着值日差會同捕班前往該處兠拿隨獲到四名飭押尚須悉數務獲到案候訊明嚴辦云 
[出殯盛儀]  
　　法租界大馬路西首寧人袁姓家之媳逝世於前日午後二點鐘發引有銜牌執事頂馬清音及西樂十四名僧二十四名道二十四名尼姑二十四名魂亭容亭均極整齊靈柩用罩以十六人舁之執紼而送　皆衣冠楚楚或步行或乘轎人數甚多向東往北過新橋至英租界由四馬路向東抛球塲轉北到老閘之陳源記槽功住宅母家設有路祭折回往南由石路向西南到四明公所暫厝查滬上出殰之盛層見疉出而女尼送喪則罕見也 
[柴行互訟]  
　　前報列責懲把持一案巳由陳太守晚堂發落飭將王丫頭笞責百板發捕房管押三個月着地保蔣順具結傳諭各柴行不得把持欺弄鄉愚完案豈知前日午刻又有柴船户陳元明投英會審公廨喊稱曾投王丫頭柴行賣柴旣罄就欲開船詎被開宏升柴行之婦人徐土氏勒住船隻需索用錢不遂竟將我船之櫓篙搬去及我知照王丫頭向宏升理論而王丫頭亦將宏升行之客船傢伙搬回及宏升行主婦將我之傢伙交還當卽開船方至浦東洋涇地方該行婦知王丫頭之事又赶來將我船傢伙搬去我卽冋滬始知該行婦稟控王丫頭奉判管 
 
 

Page 4

 
 
押又來勒住我船陳太守聞供大怒立卽飭差提宏升行主婦徐士氏到案訊究該婦之胆可謂大矣 
[蘇州鎭江電報局桃塢同人公啓]  
　　謹啓者　次協籌皖賑寔因江浙兩省雨水較多幾有自顧不暇之勢未便刊分捐册致來舍近鶩遠之嫌惟推仁人君子之用心或因本地災尚未成皖省待賑孔亟慨然解囊而以郵交滬揚鎭蘇爲未便爰經函懇杭州省城内同善堂湖州府城内仁濟堂南潯鎭育嬰堂嘉興北門外大豐鹽店江寧省城花市祝善隆庄上元縣學吳君蓮生常熟城内凝善堂博濟堂崑山城内正心崇善局吳江城内積榖倉震澤鎭保赤局平望鎭螽斯巷吳宅黎里鎭衆善堂莘塔鎭凌氏同里鎭吳江學公館盛澤鎭邵合記綢庄松江城内輔德堂全節堂靑浦城内積榖倉南匯保嬰局金山同善堂常州各善堂無錫鹽公堂麗生庄知仁莊金匱學署及各處善堂正紳代爲接收如有仁人樂助卽可就近托寄敝處掣奉收條最爲妥便再敝處除於六月初五十五二十一日三次共解銀一萬五千兩後現擬於月底冉行續解如蒙助欵以速爲貴再疉蒙諸賢長賜書批誦之餘中忱感佩所議各節凡同人力所能及者謹當遵辦事必不成者勢難遵教因來函未列台銜寓址無從投覆附識數言以鳴謝悃謹請德安卽乞公鑒[  桃塢同人頓首]  
[祝自聽桐手繪瀟湘館侍立扇頭惠贈賦此鳴謝并請浣花生同正]  
　　瀟湘癡夢怨何窮肯與揮毫寫畫中笑我柔情甘縛繭羡君豪氣直如虹數聲山水圓天籟君善琴彈平沙落鴈一調令座客移情一幅丹靑妙化工况有雕龍奇手叚君鐫刻極工饒有鄧泒鑄金共欲事南豐[  梁溪瘦鶴詞人稿]  
[弢園老民招飲申江聚豐酒棲卽席占贈卽送其往香江]  
　　天壤王郎不易才相逢磊落酒懷開飄零同是傭書去憂患都從識字來一席名山空爼豆廿年故國已蒿萊胸中塊壘澆難盡要罄罏頭十萬杯冠劍天涯浪結盟無端一笑識先生小儒此輩皆餘子大雅於今孰正聲莫怪罪言留杜牧可憐荒島避田横蛾眉何事來謠諑匣底龍泉替不平梁溪瘦鶴詞人鄒弢稿[   
[贈李湘蘭詞史]  
　　曩在媚香樓見詞兄時尚垂髫也一别四年重逢話舊猶覺風姿閒雅楚楚依人足步香君芳塵并與扶風媲美爰集四絶句以贈之○尋芳水曲憶當年細膩風光語自妍吟到溪神女賦靑燈紅豆易纒綿同是蕭騷未遇時神光離合寫仙姿基蘅自損三秋蕙半帶嬌憨半帶癡珊珊仙骨是非耶我亦曾逢萼緑華肯把多情成薄倖一身惆悵爲拚花同心只許美人知疑是前生杜牧之我有閒愁忘不得每從蘭芷寄[  相思免癡道人稿]  
[儒寡會捐欵]  
　　○前道憲劉芝田觀察倡勸錢五百千文本學生員郭慶颺同弟府學生員郭慶培捐錢二百千文本學童生馬昌煥捐錢一百千文胡灜芳捐洋一千五百元四明李姓捐洋二百元 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蓮濱全嬰會緣起]  
　　吾鄉有溺嬰風自士大夫分設堂局明定章程資助本母撫養謂之保嬰代送郡堂雇乳調之接嬰由是此風稍艾蓋己有年矣惟是嬰初脫胎氣血柔弱伊母心存厭棄輙慢褻之僅裹以殘裙敗絮終夜凍餓茀恤焉比曉覓便舟赴送嬰堂又勢不能蔽風日且於到堂旬日間由縣而郡輾轉抱送受病己多每易夭折欲概執保例辦法奈本母又辭以貧且多胎致妨耕織此誠法有所窮而情殊堪憫者也爰敢不揣固陋議集斯會設自領貼哺二則凡遇藥嬰均令在村留養兩月後送堂庶幾呱呱黄口稍免受病之憂得遂生全之樂普願四方君子隨地募資推廣舉辦出則同人所切禱也夫規式列左一主裁會務則有會正管理銀錢則有會副月輪一人由公所赴在辦村莊查核嬰口收支各數彚報會正開貼則爲司月村擇一二人各發空白聯單錢票嬰牌三種隨時在村塡用則爲經辦每至次年正月十二日由正副會同司月經辦齊集單票印册符核通年出入嬰口經費彚造清單實貼公所焚化神前外另造清册兩本一送縣備案一存會備查一公所設珠家閣鎭外掛粉牌兩塊一曰同好書每月善姓樂助捐數一曰同惡書某月日某村溺嬰本婦穩婆經溺各妻氏並同室隣右某某另置竹筒刻曰喜聞筒由會正封蓋遞交司月鎖繫墻壁每月終眼同會正開視一次一求遠近君子如見有會中辦理不妥之處隨時投示筒内以便集議改易一令在辦村人如知有溺嬰實在書名紙片投報筒内由會詳愼查確註牌一經費由會正編列捐摺交司月分募彚繳掣發收條會同會副加戳按户存記外將錢匯取會副錢票加盖圖　分交經辦給領其捐例每愿每月百文以期年爲率庶會中量欵限地無文絀之患躉捐不計一村中不論是否貧户生産均令穩婆於五日内報知男女存否收生某人由經辦註册備查隨給穩婆錢四十文謂之報生錢俾溺嬰之家有所忌憚一會中創造太平籃内分上下兩層上鋪絮褥容嬰安臥下置嬰衣尿布乳瓶一切收生之具每穩婆處預存一只嘱凡收生務帶此籃如遇棄嬰當將紅緑嬰衣穿好暫留本母處趕卽報會不得逕送堂局致仍感冒一經辦於報到　嬰須核照極貧之家兩男一女外次貧之家三男兩女外赴認頭頂偏正箕斗螺紋應行自領貼哺塡註聯單嬰牌分别辦理其作僞者只准貼哺或另以他姓棄嬰交哺一自領給嬰衣尿布一套嬰牌一張外並割付聯單半紙錢票千文准繳向會副領錢十日後赴騐安好再給錢票千文勸本母留養兩月後代送妥便嬰堂其轉念生憐不忍棄堂者聽一貼哺係凡嬰孩無母或有母不願自領者囑令穩婆將嬰臥籃中提送在村乳母處留哺錢票照後月給餘如自領例一乳母非臨時可覔先於開辦村莊約雇乳母一人給定錢票四百文囑向會副領錢掛號交哺後每月給錢票千文外再約雇乳母一人如前以應猝然交哺如哺滿兩月無人認領并後無棄嬰接哺應將此嬰再哺一月期於接彼送此銜尾交哺一如自領貧苦欲兼哺會嬰或將已嬰哺滿送堂後欲專哺會嬰藉圖餬口者如乳母例一無論自領貼哺由司月將各嬰姓氏生庚及發哺所在按月核報會正彚掛公所以便有人探望認領一凡認領會嬰須央保具結由會正登記底册外編給執照年終將照樓附結送縣備案其時至婚嫁及在二十歲央　故者均令報知遣赴查確以愼歸結一會中預備丹丸存經辦處凡會嬰有病急令報知醫治其病殤者於附近嬰堂代領棺匣掩理勿任火化一送堂揀　和之日無論自領貼哺均着該婦伴送不致路中啼飢其嬰衣尿布由堂中照數收存彚交會中接用一送堂後各嬰至某月日轉送縣府爲某處某人領去認何稱呼或係病殤各由原堂遞知本會與在會各嬰歸結一體抄貼該嬰家村上以示實在有考不致妄生疑竇惟棄養父母恩義俱絶如向領主詐擾索領以兇惡光棍論許　送縣官究處一如村中仍有溺嬰穩婆同室隣右隱匿不報查係確實者由會正照前同惡牌式叙明各姓氏先發該村牌掛示衆十日轉掛公所又十日抄稟校宫傳集各夫男分别情罪戒飭其不服者禀縣按例治罪願贖之以財許本婦穩婆經溺各罰一嬰之費同室隣右對罰一嬰之費多共不得過十千文存充會項仍着悔過其結焚化神前一是會每辦一村約費錢十五六千文勸在鄉富户能二三家認辦一村或一村之費認捐一半餘由在會酌撥尤省經費而易推廣一會名全嬰濟堂局保接之所窮補前賢立法之未備事從近易費省惠多凡四方同志樂與斯會聯絡分辦者均許到會支取印册需欵事可隨地分辦卽捐應隨地分募豈蓮賓云何哉 
如蒙惠款寄珠家閣鎭接嬰堂代收卽奉會中收條 
 
 
 

Page 10

 
 
   
 
 

Page 11

 
 
[光緒八年六月十四日京報全錄]  
　　宫門抄○上諭一道錄前○發抄旨三道○豫撫李奏查閱營伍事竣旋省趕辦秋審再行閱伍摺子○漕督梅奏恭報全漕出運渡黄日期夾片○兼粤督裕奏爲籌解京餉摺子○又奏叅革擬補千總夾片○大臣潯等奏爲奏聞摺子○又奏爲奏聞片○六月十四日兵部太常寺太僕寺八旗兩翼值日無引見○廣順假滿請安○岳林請假十日○值年旗奏派管理新舊營房之大臣派出耀年○召見軍機○發抄丁寳楨奏川鹽濟楚未能驟停奉旨覽奏已悉着仍遵照四月二十七日諭旨及户部議覆左宗棠原奏會同兩江湖廣各督撫悉心妥議奏明辦理片併發欽此○又淮軍在萬户坨設卡堵截川鹽商情不便奉旨覽欽此○喜昌等奏台站路途擬改宜直徑請飭部議奉旨該衙門速議具奏片二件併發欽此○○頭品頂戴河南巡撫臣李鶴年跪奏爲查閱南陽歸德兩鎭各營伍事竣旋省赶辦秋審再行閱伍恭摺具陳仰祈聖鑒事竊臣欽奉諭旨查閱管伍於三月十六日起程先閱南陽歸德兩鎭所屬各營伍並聲明閱畢旋省辦理秋審緣由當經奏報在案臣出省後取道襄城南陽鄧州信陽光州汝寧陳州歸德各屬所有營伍及馬步練軍分塲查看按次校閱完竣於四月二十七日旋省隨將本年秋審事宜飭司將應勘名起解到之案分别審勘事畢仍查照向章就近先閱駐防滿洲營曁臣標左右開封等營官兵再行出省簡閱河陜及河北各營並嚴飭各將弁赶緊訓練調集合操至此次閱過南陽歸德兩鎭所屬各營官兵情形容臣續閱完竣一併核實奏陳所有查閱南陽歸德兩鎭營伍回省理合恭摺具奏伏乞皇太后皇上聖鑒訓示謹奏軍機大臣奉旨知道了欽此○○梅啓照片再臣前將江北運河第一批米船入東境黄林莊日期附片陳奏後當飛飭司漕文武員弁嚴催後帮各船連檣上挽晝夜遄行本屇湖河水勢充盈尚資浮送所經河路閘壩及揚汛十字河均經先期趕辦完竣一律暢行無阻兹據運河道等廪報漕船十起於四月十六日申時全數挽過濟寧天井閘銜尾儧行極稱妥速二十四五等日先後駛抵捕河廳屬十里舖新閘適黄水陸續見長測量黄運水勢相敵當商同江安糧道催督啓壩放行乘時赶渡至二十六日申時全帮由運入黄等情除飭水站船隻小心導引迅抵陶城埠口門候汎入運另容馳奏外所有全漕出運渡黄日期理合附片具陳伏乞聖鑒謹奏軍機大臣奉旨知道了欽此○○兼署兩廣總督廣東巡撫奴才裕寛跪奏爲籌解光緒八年分京餉及内務府經費第二批鹽課等銀分别滙兌裝鞘委員解京謹將起程日期恭摺具陳仰祈聖鑒事竊照承准軍機大臣字寄光緒七年十一月初七日奉上諭户部奏豫撥來年京餉擬在地丁鹽課欵内指撥銀七百萬兩務於來年開印後分批起解另片奏光緒八年内務府經費擬撥廣東鹽課銀五萬兩務於來年開印後陸續徑解内務府交納欽此並清單一件内開擬撥光緒八年分京餉廣東鹽課銀二十萬兩帑息銀五萬兩等因又承准軍機大臣字寄光緒八年三月十七日奉上諭户部奏請續撥京餉擬撥廣東鹽課銀五萬兩着該督撫將所撥餉銀連本年原撥禾解京餉均於五月前解到一半十二月初間如數解齊等因欽此均經恭錄轉行欽遵籌解隨據廣東按察使兼署兩廣鹽運使龔易圖在於徵收光緒六年分省河鹽課項内籌解銀七萬兩帑息銀一萬兩並隨解鹽課一五加平飯食平餘拾費等銀二千一百六十兩作爲本年奉撥第一批京餉及内務府經費分别裝鞘匯兌於本年二月初九日委員張璿等解赴户部及内務府投納業經奏報在案兹據廣東近察使兼署兩廣鹽運使龔易圖詳稱現於徵收光緒七年分省河鹽課項内籌解京餉銀六萬兩又籌解添撥京餉銀一萬兩帑息銀二萬兩隨解一五加平飯食銀二千一百兩作爲本年奉撥第二批京餉又在鹽課項内籌解内務府經費銀一萬兩並隨解平餘抬費等銀三百三十兩作爲本年奉撥第二批内務府經費擬仍查照起解本年第一批京餉成案以起解現銀與交商滙兌兩者並行所有本年應解第二批京餉鹽課銀二萬兩帑息銀二萬兩一五加平飯食銀六百兩共銀四萬零六百兩遵照部文概行裝鞘飭委候補知州譚鼎勳候補從九品周心俞由内地押解到京前赴户部投納其餘京餉鹽課銀五萬兩一五加平飯食銀一千五百兩内務府經費鹽課銀一萬兩平餘擡費等銀三百三十兩共銀六萬一千八百三十兩仍交殷實銀號新泰厚蔚長厚恊成乾百川通日昇昌滙兌至京飭委候補知縣　承芬試用鹽知事龔純試用巡檢吳廷梅領齎滙單文批附搭輪船進京支取銀兩前赴户部内務府投納據該委員等具報均於本年四月十五日在省起程合將籌解光緒八年第二批京餉鹽課等銀分别交商滙兌裝鞘解京以及匯兌商名委員職名起程日期詳請奏報等由前來奴才覆核無異除核繕文批飭令妥爲解運並咨明户部内務府分别兌收其餘未解京餉等欵銀兩仍飭陸續籌解外謹恭摺具奏伏乞皇太后皇上聖鑒再廣東巡撫係奴才本作毋庸會衔合併陳明謹奏軍機大臣奉旨該衙門知道欽此○○裕寛片再查接管卷内准廣西提督臣馮子材咨稱提標中營効力守備銜藍翎拔補千總梁福春先經擬補提補提標中營左哨千總尚未咨部請札該弁居心巧詐辦事欺飾請予撤叅由該管上司遞行揭報等因督臣張樹聲未及具奏移交前來現當整頓營伍未便稍事姑容相應請旨將守備銜擬補廣西提標中營左哨千總梁福春卽行革職並拔去藍翎以肅戎行謹會同廣西提督臣馮子材合詞附片具奏伏乞聖鑒訓示再該弁拔補提標中營左哨千總原係保升都可譚培祖開除遺缺現在尚未咨部給札應仍作爲譚培祖升拔遺缺由奴才另行揀弁拔補合併陳明謹奏軍機大臣奉旨着照所請兵部知道欽此○○奴才溥廉榮毓桂昻跪奏爲純惠皇貴妃園寢縀被香盒等件被竊恭摺奏聞事奴才等於本月十五日接據裕陵内關防衙門呈報本日據副管領音登額等報稱職率領催保德等于清早赴純惠皇貴妃園寢拈香開啓宫門行至殿前見有鐵鎖二把落地上面之鎖開放虚搭職率殺等進内按次詳查得殿内失去鍍金銅香盒一件鍍金銅鑪屜一件鍍金銅花瓶底托二件門蠟一對羣蠟五對中　閣内失去明黄縀龍被一牀月白縀被裏二件磁痰盒一件於大案下搜出破盒蓋半塊隔扇上銅鵝頂失去一件西㬉閣隔扇上釘　擰折一件其失去龍被一牀由明樓上硃砂碑側搜得亦經拆去被裏甕劵門上鐵鎖亦被擰折職不敢稍延只得立卽報明查辦等因本衙門司員等隨卽前往逐加詳查其各種懚形與該副管領等所報均屬相符　因呈報前來奴才等不勝駭異當經恭詣純惠皇貴妃園寢公同騐看並照册查點失去各件均與原報相符奴才等當卽牌飭附近州縣嚴拿賊犯無任遠颺理合恭摺奏聞請旨飭下順天府直隸總督一體飭屬嚴拿務獲究辦查饗殿鑰匙向係内務府經管據原報呈内有上面之鎖開放虚搭之語該管轄之郎中文榮員外郎廣泰主事英魁失於覺察應得之咎似難辭責專司之内管領榮齡副管領音登額等未能謹愼預防亦有應得之咎查該總管富興翼長隆祥蔚春等雖無值班之責亦有失察之咎相應請旨將該郎中員外郎主事内管領副管領總管翼長等先行交部分别議處值班章京俟緝獲賊犯訊明被竊日期再行指名奏叅至奴才等未能先事預防亦有應得之咎相應請旨將奴才溥溓榮毓桂昻交各該衙門議處所有園寢内被竊請旨飭緝並自請議處緣由謹此恭摺奏聞伏乞皇太后皇上聖鑒訓示謹奏奉旨已錄○○溥亷等片再奴才等據孝陵内關防司員等禀稱恭查宫門内併陵寢門内東西紅牆頭停瓦片全行脫節閒有坍塌吊落之處紅灰亦有劈裂牆根磚塊及散水磚均有酥鹻又寳城東西面城牆併垛口間有　裂歪閃磚塊酥鹻台帮石均有走錯傷折散水磚全被水冲酥鹻無存寳城上雨墻外地面磚全行酥鹻天溝壅塞滲漏年久致使墻身臌閃若不卽爲修理誠恐再經雨水如有坍倒之處寔不足以昭敬愼等情稟報前來奴才等恭詣騐看所報情形均属相符伏查此項工程係本年宜修方向若不赶緊修理明歲方向不宜情形日久愈增轉滋糜費可否欽派大臣查騐歸入本年急修案内一併修理之處奴才等未敢擅擬理合附片奏聞奉旨已錄 
 
 

Page 12

 
 
   
 
