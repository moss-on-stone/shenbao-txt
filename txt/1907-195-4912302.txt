# 1907 - 195 - 4912302

 

Page 1

 
 
   
 
 

Page 2

 
 
本報曾於初八日附印徐錫麟照片兹又覓得徐錫麟臨刑時及宗漢子光復子照片三張附印今日報中閱者注意注意論說 
[論中國治亂與人口之關係（危）]  
　　嗚乎吾讀吾國歷史。與歐西歷史相比較。吾未嘗不悁悁而悲也。西人之論治亂也。以爲一治者不可使復亂。而中國則不然。百數十年以來。其治亂也。不以在上者政治之良否爲比例。而以在下者人數之多寡爲比例吾國史家之所謂治者。非眞有求治之方也。殺戮重則人民稀。人民稀則求食易。求食易則人各安其所分。而世一治吾國史家之所謂亂者亦非眞有致亂之道也。太平久則生齒繁。生齒繁則衣食艱。衣食艱則挺而走險。而世又一亂。治亂之道。互相乘除。泰極則否生。剝極則復至。是以西儒進化之說。其公例可推於各國者。而與吾中國則相背馳。蓋泰西各國。其户口之數日增。則其生財之術亦日廣。有所謂殖民政策焉。有所謂商業政策焉。有所謂礦山政策。鐵道政策焉以一國平均計之。大抵生財之人多。而分財之人少。是故人數愈衆。財源愈闢國勢亦愈强。此其所以一治而不亂也。吾國數千年來雖朝代屢更。玉牒再易。至於生財之術。則數千年如一日也。試言農今日耕稼之術猶昔日耕稼之術也。以一畝計之。昔出穀若干者今則仍出若干。一人耕而一人食。人多之時。一人耕而數人　。則出人之數不均矣。更言工商若貿遷。之術若範金之術。若搏垸之術若削。　揉革之術。今日之術。猶昔日之術也。因仍舊制。而不求改良。則其所入者微矣。所以西人有開闢新地之策而吾國無之。西人有改良農工商之策。而中國乂無之。英儒馬爾達之言曰。人類孶生。雖較物類爲緩。使衣食饒裕。則二十五年。其所生之數。視昔日將一倍。不及十年。一夫一婦之所出。將編殖大陸。其言如此。吾以均平之。法推之大抵每百年間。户口必增十倍。以一家言之。當高曾之世。夫婦兩人。有田二頃。有屋數間。可以自給。苟生丈夫子二。則父子三人矣。由子而娶婦。則其數一倍及子又生子孫又生孫。高曾之世有屋數間。有田二頃可度日者。至於曾元。其不給也必矣。以一羣言之。若乞丐若吏胥。若婦女。若士子皆分利之人。待養於他人者也。其數不下百之九十。以九十之衆。而十人養之。其不敷又豈待蓍龜乎。（未完） 
專電 
[電一安慶（初十日午後十一點五十分）]  
　　連日刑訊徐偉巳供知情不諱將與宗漢子馬子畦一同嚴辦盧鍾嶽及學生可無礙（怒） 
[電二杭州（同日午後十一點）]  
　　安徽馮升撫電致張撫請將大通學校學校學生從輕發落並免株連（基） 
[電三北京（同日午後七點）]  
　　學部奏法律學堂仍交原辦大臣管理奉旨依議（句 
[電四北京（同日午後八點十分）]  
　　郵傳部今日（初十日）奏調夏仁虎蔣尊褘丁惟忠等六員（章） 
[電五蘇州（同日午後九點）]  
　　江蘇提學司毛慶蕃今日（初十日）到蘇（問） 
緊要新聞 
[皖撫恩新帥被刺十誌]  
[江督端午帥札司道又]  
　　爲札發事照得匪首徐錫麟謀逆槍傷院撫薨逝人心惶惑遠近謡傳不一兹據委員詳叙當時確實情形刋印多張 
 
 

Page 3

 
 
呈送前來甚爲明晣核實應即札發各司道分送各處并轉發所屬宣布周知以免淆惑而定人心合行札發札到該司道卽便遵照轉發宣示周知此札 
詳紀徐匪槍傷皖撫確實情形匪首徐錫麟號伯蓀浙江紹興人癸卯副貢生捐納道員於去年八月至皖撫憲恩新帥以其曾遊學東洋故先委以陸軍小學堂會辦今年二月改委巡警會辦此次巡警學堂畢業原定五月二十八日後經新帥改爲二十六日是日午前十一句鐘新帥臨堂徐匪請先入席意圖各員皆入座爲一網打盡之計新帥未充隨請蒞臨禮堂司道及各員均在側徐匪卽發一炸彈中階未炸旋與匪黨陳伯平（名澄又名淵字墨庚自稱光復子浙江會稽人）兩人各持兩鎗馬宗漢（卽馬子畦又號宗漢子浙江餘姚人）亦手執一鎗徐持鎗直擊新帥身中八傷第一中唇第二洞穿手掌第三中腰際及兩腿最後由尾閭洞穿小腹遂扑地時文巡捕陸永頤及武巡捕　德文以身遮　新帥之背故陸登時斃命車亦身受重傷巢觀察鳳儀腿受一傷首府龔太守鎭湘背受一傷收支委員顧松因不從指使亦爲擊死（徐匪供詞有顧松係漢奸他說會辦謀反所以將他殺死）同時有門役一名亦擊斃旋經藩憲等命戊什將新帥背負轎中抬回撫署新　猶能大呼務將徐錫麟拿獲收禁司監並命家人往請洋醫起彈醫至剖視無效延至未刻薨逝二十七日入殮先徐匪見撫憲已中彈卽僞告學生云撫台已爲顧松　刺我輩須往軍械所保護强迫站隊齊往不從即以鎗擊於是徐匪前有領隊馬匪居中陳匪在後督隊至該局徧索鎗彈未能配合旋與緝捕營杜管帶春林對抗緝捕營勇及巡防營勇各傷一名卒因子彈不足徐匪卽越墻逃匿民家後懸重賞萬金就擒其同黨陳伯平爲緝捕營勇擊斃馬宗漢當塲緝獲并先後拿獲學生及夫役念一名司道曾訊内有學生及夫役係誤拿者已經開釋在局不　者概不連及餘分押待訊徐匪供認蓄意排滿已十數年司道會商咸恐黨多刦犯亟宜將徐匪明正典刑以安人心隨定議先行正法馬匪須俟復訊確供擬辦（徐馬均有親筆供詞已并其逆像一同拍照）是日江督端午帥接警電後卽派鹽巡道朱觀察恩紱及余觀察大鴻艾統帶忠琦等帶江元南琛兩艦並酌撥營隊赴　查辦於次日抵省并電發安民告示徧行張貼而卾督張中堂亦派張統制彪等率新軍而至於是人心大定店舖均一律開巿二十八日大阪輪船上水於安慶碼頭搜得衣包枕頭及麻布口袋等内均藏火藥匪黨未獲乂在徐匪臥室搜得徐匪僞示百餘張及未鐫成之僞印一方剪刀三十把並逆黨往來書信八件多有謀皖之語並有運動奉天巨匪馮麟閣之意徐匪胞弟徐偉致徐匪家書有浙　辦事兄自酌定等語六月初六早城門盤獲盧鍾嶽一名自滬來皖（檢徐匪信匣内先有廬信一封）詢據供稱與徐匪胞弟徐偉同船來院行至大通徐偉聞徐匪正法卽不敢下船改坐新　輪船赴漢遂經馮中丞電飭九江同知嚴丞砲臺營徐總臺官在該輪查獲據供與徐匪係弟兄當交警局看管現已解皖歸案至徐匪逆眷係二月中旬離皖又徐匪信匣中有徐匪之父新函均敎子以忠孝爲本憲恩高厚應力圖報稱並切誡不可與不正之留學生來往所言頗爲純正現皖省善後事宜已經各憲布置周密人心亦安定如常云（寛） 
徐錫麟臨刑時之照相 
（身穿官紗背心手上鎖拷） 
光復子陳伯平在軍械所擊斃後之照相 
 
 

Page 4

 
 
宗漢子馬子畦被拘後之照相 
[江督端午帥致各大員電]  
　　（盛京）徐制台鑒辰密護救新帥被戕之文巡捕陸永頤死事最慘業經奏請從優議卹並承慰帥贈千金以資喪葬遺妻王氏三十餘無子家况蕭條其弟陸永恒係奉天候補縣丞務祈優加栽植俾陸文巡家屬藉以存活感激同深盼復方陽（盛京）張筱圃兄松密護救新帥被戕之文巡捕陸永頤死事最慘妻王氏年三十餘無子家况蕭條其弟陸永恒係奉天候補縣丞現已電託徐帥栽植惟希大力維持給以較優差使俾陸文巡家屬得以分惠霑澤感同身受盼復方麻（武昌）張中堂鈞鑒辰密護救新帥被戕之文巡捕陸永頤死事極慘妻王氏年三十餘無子以兄子爲嗣家况蕭條其兄陸永謙係湖北候補按司獄無差伏祈優加栽植俾陸文巡家屬得資生活感激同深盼復方陽（武昌）李藩台黄學台梁臬台護救新帥被戕之文巡捕陸永頤死事極慘妻王氏年三十餘無子以兄子爲嗣家况蕭條其兄陸永謙係湖北候補按司獄無差現已電託冰堂栽植祈三公從旁一提速給較優差缺俾陸文巡家屬得資生活無任感激盼復方陽（揚州）趙運台渭密安慶逆匪徐錫麟作亂戕殺新帥内死事之府經顧松揚州江都人妻高氏年四十九子名槱年十八均住院女一姪三在揚家况異常清苦將來顧高氏搬柩冋揚務希設法照拂或按月酌籌津貼以赡家用是爲切屬方麻（步） 
[株連秋瑾女士確耗]  
　　紹興訪函云初四日紹興府貴太守帶兵查抄大通學堂時共被拘拿十三人秋瑾女士（又名秋競）亦在其内卽於初五夜三句鐘在軒亭口正法當時由山陰縣都閫府及省中派來之第一標常備軍又山會兩縣之巡警到塲彈壓女士身穿白色汗衫外穿元色生紗衫褲脚穿皮鞋釘有鐵鐐兩手反縛由山陰縣署至軒亭口一路有兵防護臨刑時女士不發一語翌晨即由同善局施棺收殮（榖） 
[中國舊屬韓皇辭位]  
　　初十日文匯報得路透電云東京路透訪事電稱朝鮮國皇確將辭位此後高麗國權必受影響國事將由日本之統監主持高麗各大臣亦均辭職又初十日東京電云朝鮮國皇從韓國大臣之請業於昨夜辭職 
　　叔子曰朝鮮古國也中國數千年之售屬也自馬關條約成而朝鮮脫離中國而獨立朝鮮之無意識者方且欣然自得也自日韓協約成而日本任保護獨立之責朝鮮之無意識者以爲有恃無恐也今日之朝鮮何如今日之有依賴性質者動言某某國無利我土地之心某某國必能保全我主權維持我獨立對於此事其感情又何如噫 
[英使函告杭屬亂象巳成北京]  
　　外務部准英使函稱接駐滬總領事電據金華府敎士報告本處亂象已成兵力不足彈壓居民逃散又杭州來函外省各處擾亂石門及嘉興一帶爲最湖州亦有鹽梟結黨風聞擬攻府城請電浙撫保護各該處敎士身命財産等因外務部當卽電致浙撫查問究竟各該處情形如何迅飭設法防範隨得張中丞覆電金華嘉湖等處　匪滋事現已平靜再定海一處亦已撫緝安靜如常請照復英使云（慕）按此事略見初八日本報專電 
[外務部辦理贛省交涉之延誤北京]  
　　外務部對於交涉各事往往始則因循延誤繼則惟命是從卽如九江建築煤油池及請換繫馬椿廢署二事英使向外務部稱欲令英領事與贛撫相商辦理外部允之乃延久尚未行文贛撫而朱使已電飭領事前往瑞中丞茫然遂飛電到京略謂刻據九江英副領事電稱接駐英大臣電飭來省會晤面商要件尊處已否接外部公牘等語又據九江道電禀英領事本日乘兵輪來省查敝處尚未奉到大部公文所商何事請速電知以便應付外部至是始悟尚未行文隨卽電復云尊電悉煤油池事昨電已詳又南昌敎案英國金敎士在羅豕塘罹禍鮑敎士觸景心酸是以請換繫馬樁廢署改作敎堂經英使來署面商語嶁近情本部已於念二日咨達英領所商當係以上二事希酌核辦理并電復云云（烈） 
 
 

Page 5

 
 
[贛南道江觀察致瑞中丞電（爲查禁拳匪事）]  
　　南昌撫憲鈞鑒職道在定南接據各屬禀報曁鎭台函告興國贛縣有外來匪徒誘惑鄉民學習神拳情事即經嚴飭四屬迅速防範查拿並　蔡解散一面派弁分赴各鄉密探情形及爲首姓名據報神拳係由下遊三帶傳來首要莫得主名各鄉現因查拿嚴緊均已解散復據贛縣禀各屬神壇已撤拿獲王西斗據供神拳由萬安靈山背學來等情又經電飭吉安許守督屬嚴禁查拿並飭萬安王令確查禀復近到郡城内及田村朝羅漢進香者人衆深虞煽惑移鎭飭屬派員分段巡查彈壓保護尚屬安靖伏查此項邪術數日之間贛縣各鄉傳染幾徧其術與拳匪大致相仿雖經文武竭力查拿即時解散難保散者復聚因飭縣嚴諭各鄉責成都圖族長等約束子弟不准學習如違及有外來匪徒即協同禀報綑送並令層遞出　倘敢容隱願甘坐罪切結限半月内取齊呈報仍督飭各屬嚴拿首要以弭隱患合將地方現尚安謐及辦理情形禀慰憲厪毓昌謹禀模 
本埠要聞 
[滬道函請商會研究銀幣问題]  
　　直督袁宮保電致江卾兩督詳述部定銀幣重量之害已誌初八日本報兹悉商務總會昨接滬道函開度支部奏議試鑄新銀幣主用七錢二分直督袁宮保慮有流弊主張改用一兩分量九八成色以銀作本位爲劃一之幣制東督徐菊帥亦以中國用銀向以兩計如能廢兩不用則部鑄七錢二分尚可通行倘不能廢兩則部議兩歧必非久制應用一兩重及九八成色爲宜更多鑄半兩以補助之至鄂鑄一兩銀幣而不能通行全國無信用之效力非新幣之咎究竟改鑄一兩有無窒碍現奉江督端午帥電飭核議竊謂墨國銀元在我國通行已久兌換生銀價值低昻皆視巿面爲轉移并非定以每元作七錢二分計算商界中人藉此爲貿易計盈虧今試鑄一兩之重定爲劃一之價　之各國新約中國本應有此主權固無慮中外之不能通用惟行之創始之際銀幣無多不敷周轉仍不能不兼用生銀則此法不無呆滯似於商業有所不便耳卾鑄新幣行之在先因何不得通行精於錢業者必能推求其故言其利弊之所在用特函布卽祈尊處迅賜邀集錢業各董詳加研究務將卾省已鑄之新幣緣何難以通行以及現議試鑄之銀幣將來創行應如何設法維持方免窒碍逐加考核抒其所見刻日見復以便斟酌轉陳濡筆以待幸勿稍遲等因商會總協理接文後當卽柬邀錢業各董會議考核以便轉復（皮） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
沈家本奏陳調查日本裁判清單 
[第二章之續]  
　　一監房翼中間設四邁當至四邁當半之廊下其兩側爲監房之廊下從地下層至屋上層止令上下通徹故地下層之基址宜七十五生基邁當之深以爲建築之位置並須選乾燥質運地勢自基址以下至少須五十生基邁當始達泉水二階以上層監房前部設回廊寛百分之九十分邁當附以高一邁當之鐵欄於此回廊自監房翼舍之地下層及中央看守所之地平層通以直綫之階梯設於各層之片側每層監房之數十八間以上二十二間以下接近看守所之一間充看守室翼端之一間充洗滌室於廊下及地下層監房之地面疊以青磚上敷潤細之石或硬質之匾石其餘監房之地面隨氣候或價格選用木材或潤細之石均可回廊支以鐵柱於穹窿之平面用木材或匾石隨便鋪設地平層監房翼之尾端有口通庭園設户牖二重一鐵製之格子一用板製監房翼屋頂忌用木板防火災也最上層監房之穹窿從廊下之壁至外作環形上覆塞門德土設鉛製水漏廊下兩側之壁高於兩側屋背約二邁當其上卽設穹窿支之以柱屋背覆塞門德土並設鉛製水漏一敎誨堂以最廣大之場所爲之於其内設相當之區劃縱令囚徒相見毫無弊然古昔分房製於敎誨堂亦嚴爲區别囚徒各設一席狀如木函除講壇及敎誨師外於前後左右茫無所覩今知其無關切要雖行分房制祇於堂之内部設相當之區劃而已一工場設於各翼之前囚徒無須外出可從監房直達丄場所占之地旣少而於瞭望監視均便一運動場有分房制雜居制之别昔之分房制囚徒不得彼此相見若令同場運動非分房制之本旨故各囚分設運動場以嚴隔之此分房制之原則也然現在所採用之分房制並不嚴爲區别因囚徒入場運動本圖呼吸清新空氣以慰藉其精神是以仍用普通之運動場惟運動時相距數步不得互相接觸耳一炊所洗濯所高不過四邁當天井支以鐵柱作環穹式地敷透明堅滑之扁石以防水之漏洩並裝置迅速暢流之用水歐洲各國炊所間亦有設於地下層者日本新築之奈良監獄亦然第烟氣鬱積不能外散於監視大有窒礙洗濯所以簡便適當爲宜並備具乾燥器械一倉庫卽置放炊事所用米麥及其他倉食物之地與炊所有密接之關係宜設於炊所附近一浴室宜毗連炊所備相當火之槽桶二以少水量與短時間能供多數人之入浴爲佳凡執不潔之業役者令時常入浴若其他業務通常至少準備每週入浴一次浴室宜設灌注浴其法於地盤高處安置水槽從槽達二條管於焚爐由管端之螺管煮沸槽水温度二十五度至三十度第三管從水槽通浴室之各部於各部設機管以備灌注沸湯灌注之時間以三分至四分能令全身沐浴充足爲度水量每次需六十里堆兒應用石炭二百廿次約一百五十基羅庳郎區劃浴室宜用油布遮蓋自炊室以下均屬經理用之建造物宜以墻壁環繞設於特别構内其墻壁距圍墻約五邁當以遮斷視綫務令無害巡迴綫路並宜遠避病監且須令出入其中不必繞越他處（未完） 
内治部 
[江督爲官膏專寳事札淮揚海道徐州道文南京]  
　　照得鴉片爲民間鉅害近來迭奉諭旨飭令查禁詞意極爲嚴切業經將戒吸烟禁烟館各事次第籌議舉行惟土膏一項若仍任聽民間自行熬煮售銷漫無限制實爲禁烟之一大阻力查西洋各國凡消費品多有由家專賣之法日本之治台灣即係由公家收賣土藥銷售光緒二十七年前督部堂劉會同湖廣督部張條陳變法摺内又上年御史趙啟霖奏請茶烟期於實行摺内皆有官賣土膏之議際此實力戒烟亟宜酌量試辦前據江南財政局詳請官督商辦原因資本難籌不得不爲此權宜之計本部堂詳加察核招商承辦誠恐輾轉推延難期速效自應明由官籌資本設局收買藥土煮膏售銷俾可漸有限制業經將稽征官膏改爲江南戒烟籌辦專賣官膏總局派委江甯繼藩司爲督辦奏調差委湖北候補道孫道廷林爲總辦由裕甯官錢局籌備官本銀五十萬兩從金陵省城先行開辦此外揚州鎭江清江徐州等處並卽酌設分局漸次推行凡有已設官膏局處所無論居民鋪户烟館一概不准煮膏違者即以私論除飭該司道等妥議章程禀候核示辦理並咨明提部堂外合亟札行該道即便遵照 
[江督批飭搜捕蝻孽南京]  
　　銅山縣微山湖新涸地及瀕湖於團等處近有蝻孽萌動由該縣董大令禀報到省奉江督端午帥批示云該微山湖及瀕湖涸復地畝旣有蝻孽萌動應卽督飭董保農佃人等趕緊合力搜捕以期盡絶根株免致蔓延爲害除電請山東撫院速飭縢嶧等縣一體認眞查捕外仰徐州道速飭該縣及毗連之沛縣遵照辦理並令將搜捕情形隨時查報（商） 
[給發限種鶯粟憑照南昌]  
　　派辦政事處司道日前札飭各州縣略稱案奉撫憲轉准政務處咨開鶯粟妨農爲害最烈現在實行禁烟定以十年禁絶自當限種鶯粟以清其源請分飭州縣確查境内向種鶯粟之地共若千畝造册詳報給予憑照令業户遞年減九成之一視其土性所宜一律改種他項粮食其憑照一年一换統限九年内盡絶根株違者卽將原地充公等因由院轉行到處合亟照刋憑照札發各州縣遵照填明轉給業户認眞辦理是爲至要（成） 
[兵學生分段站崗鎭江]  
　　鎭江警察總辦承瑞卿太守現將巡警學堂第二班兵學畢業生分派各段站崗一切形式均改前觀其官學生等亦分班按時巡邏以重警務（御） 
[查辦團紳私設刑具長沙]  
　　長沙縣團紳周石村近被該團士紳將周不法情事禀奉臬司莊廉訪批示云據禀周石村充當都團總董私設刑具笞責平民任意訛索等情並黏呈被刑被詐之人姓名贓數恐非虚揑似此胆大妄爲不法已極仰長沙縣確切查明先予革退一面拘集一千到案質訊究辦（私） 
 
 

Page 11

 
 
[派兵解散械鬥續誌南昌]  
　　峽江縣鄉民械鬥由該縣陳大令禀奉贛撫批飭派兵解散等情已誌昨報兹將營務處致各處原電曁贛臬批詞彚録如下致臨江聯大守電據峽江陳令禀該縣佩貝何君二村謝吳二姓挾嫌聚衆意圖械鬥業由府派兵二十名前往彈壓等情查該縣民風素稱强悍此次謝吳二姓挾嫌聚衆並有購製鎗械情事所撥營兵僅二十名恐難鎭攝趕將該郡弁勇一哨全數撥往再由本處電知袁統領另撥一哨來郡填駐一面嚴飭該令會同防營親赴鄉間妥爲防範均母違延又致吉安袁統領電峽江佩貝何君二村謝吳二姓挾嫌聚衆意圖械鬥已電飭臨江府將駐郡防營一哨全數撥往彈壓應請台端就近迅撥一哨赴臨填防勿延爲盻贛梟批峽江縣禀據禀該縣佩貝何君二村謝吳二姓各挾夙嫌動肆搶捉竟敢私購鎗砲製造軍械希圖斜衆械鬥且查該二姓歷年應完丁漕以及田房稅契積欠纍纍實屬目無法紀亟應嚴拿首要滋事之犯從嚴究辦以示懲儆業經本司知照營務處電飭該府轉飭原駐郡域之全哨營勇趕派下縣會同妥爲彈壓解散拿辦並電請巡防隊左軍統領另撥防兵赴府駐紥仰臨江府查照電飭辦理一面迅飭該縣會同防軍營汛妥爲彈壓解散分别嚴拿滋事首要各犯研審確情從重禀辦并督率族長紳耆追繳槍砲軍械約朿族中子弟不淮滋生事端致千重咎均母違延（來） 
外交録 
[農工商部爲銅官山礦事致皖撫函安慶]  
　　前奉電咨以銅官山礦皖紳堅請廢約自辦情詞迫切無策調停達部主持辦理執事迫於公理且慮别滋事端自屬勢不獲已惟現聞皖紳已公議請駐英李伯行星使在倫敦與凱約翰切實磋議廢約事件原禀係李紳經畬領銜該紳亦在公舉伯行星使之列將來倘能磋議就緒詎非幸事若遽操切從事轉恐横生枝節釀成交涉咎將誰歸現在時勢日艱外交棘手大臣謀國非忍辱不可負任此中爲難情形皖紳未必見諒公身膺疆寄當不可漢斯言（下略）（盛）按此係致恩故撫之函想發信時猶未聞變故也 
[南滿鐵路債劵在倫敦發行]  
　　初九日柏林電云日本擔保之南滿鐵路借欵已在倫敦發行每百實收九十八磅譯文匯報初九日路透電云南滿鐵路借欵共需英金四百萬磅五釐起息日本擔保明日將在倫敦瑞士頒發債劵每百磅實收九十七磅譯字林報 
[滿洲交涉問題之進步]  
　　聞東督徐菊帥電告政府謂盛京日本總領事協商南滿鹽漁林礦各事頗有進步彼此極爲和平不久可望議結徐督且須往吉林黑龍江查看一切中俄會商中國海關之問題亦將於數日内議妥西八月間可在中俄交界處開關辦事云譯字林報 
軍事界 
[預保陸軍部曁軍諮海軍兩處人員北京]  
　　管理陸軍部事務慶親王具奏略謂查臣部官制承政廳應設左右丞二員叅議廳應設左右叅議二員總司合署及各軍隊學堂事宜軍諮處正副使膺贊畫戎機之任海軍處正副使管理全國海軍政務員缺均極重要亟應慎選相當之員分任責成方于事機有裨現在臣部辦事規則漸定佐理需人自應遵旨於試騐得力人員預保聽候簡派兹專就原在練兵處兵部人員辦事確係得力知之有素者擇尤預保計十四員凡向未在部及到部未久之員概不與選以冀駕輕就熟得指臂相助之資謹將所保各員開列清單恭呈御覽可否交軍機處記名以備簡派之處伏候聖裁計開署正黄旗蒙古副都統分省補用道馮國璋直隷候補道姚錫光内閣卽補侍讀朱彭壽丁憂候選道許秉琦陸軍部員外郎慶蕃陸軍部郎中錫嘏陸軍部郎中達春四川候補道沈翊清浙江布政使信勤安徽鳳潁六泗道玉山直隷保定府遺缺知府胡遠燦原設練兵處軍學司副使良弼原設練兵處軍令司署副使哈漢章候選道民政部郎中譚學衡（渠） 
[徐鎭台電陳防範梟匪情形江陰]  
　　江陰徐鎭台電致江督蘇撫略謂澄地平安惟日前鹽捕統領徐道派申正邦來澄招募梟匪四方應募來有三四百人僅挑百數十名餘恐逗留生事已令申正邦妥爲遣散未知遵否隆派弁兵日夜巡察飭縣派役嚴查冀消隱患又滸浦口上月漁汎到船二百餘號窮民匪類麕集七八百人比往年多數倍分踞廟宇及民居門外露宿隆前往看過深慮滋事已派水陸兵丁師船分駐彈壓漁汛將完聞衆尚未散頗覺懸懸隆擬初七再往滸浦親查驅遣並赴福山料理營務事畢卽回澄云云（或） 
教育誌 
[派員護送學生赴美南京]  
　　江督端午帥以甯蘇皖三屬考取赴美學生亟應遴委妥員護送前往特委候補道温秉忠照料男女學生前赴美國安置妥宜即行回國至所有該員及各學生川資已先期札飭甯蘇皖三藩司籌備卽交該員撙節支用核實報銷（克） 
[批查賄通學生之監督長沙]  
　　駐省邵陽中學堂監督胡壽昺日前被該縣職員申維翰以賄通學生認充監督等語禀奉提學使批示云據禀胡壽昺賄謀監督致學生肆行無忌及一切腐敗情形殊堪駭怪實爲學界之玷仰長沙縣按照所禀各節確切查明詳覆核辦（敏） 
[阻撓學捐之劣生蘇州]  
　　木瀆開智學堂前由紳董陳桐爵禀准抽收本鎭石屑捐撥充經費詎近有劣生杭少松出爲阻撓經陳紳禀奉吳縣金大令批行顧紳肇熙查明禀覆一面提杭到案嚴行訊辦（命） 
[開設算學理化補習科長沙]  
　　湘省息機園近有學界某君開設代數補習科額設三十名以四十日爲修業之期每名收學費洋三元已於初八日開課又附設理化研究科分授各種實業以一月爲畢業不定額數學費以所習之業分别多寡業已廣告招生矣（亦） 
實業類 
 
 

Page 12

 
 
[江督明定鐵路采石辦法南京]  
　　江督端午帥札飭常鎭道江甯府曁滬甯總管理處略謂甯滬路工需用石料各處本有指定之山可以開採前因鎭江工頭串通奸民私在丹徒縣屬横山凹之白兎山開鑿村民不服幾釀巨釁經迭次札飭常鎭道督縣查禁並電滬甯總管理處一體飭遵在案兹據該總管理施道王道等電稱白兎山石遵諭飭令停採但工次需用石料實爲大宗運送遠近出入甚鉅鄉民藉口阻撓只知利已到處孔多刻計路欵已屬不敷誠恐銀公司執以爲言借欵愈增後累愈重擬請嗣後距工相近之石山如由本路彈壓員商明官紳無關地方利病者應仍准工程司給價採取以節糜費等情查路工關係緊要所請就地釆石自係爲節省工費起見惟必須明定辦法嗣後凡距工相近之石山如需開釆應先由該路彈壓員妥商地方官紳查明與地方情形及民間坆墓等事確係毫無關碍方准给價釆取仍不准工頭私自勾串本處奸民擅行開鑿合行札飭遵照無違（商） 
[黑省之寳藏黑龍江]  
　　呼蘭綏化一帶爲近年新闢之壤其地東控愛琿西接卜魁北枕興安嶺南臨松花江與哈爾濱一水相望舟車便利鐵路交通又有海倫大河流通内地土質肥饒人民富庶商業興盛産物繁多洵全省之富源而攻守之要衝也（丁） 
[殖民興利之要策奉天]  
　　農工商局興業課長鄧君純昌從南洋羣島實地練習開墾事業多歷年所今春來奉派充斯職公餘之暇箸有東三省移民政要一書原原本本幾數萬言聞其内容分列十門一畫定移民區城二設立移民職官三籌設勸農銀行四酌免賦稅期限（期滿徵收稅則附）五編纂移民法規（關於制定法律維持秩序等項）六廣立動植學校七釐定移民户籍（巿村自治制附）八保護移民財産九報告耕殖成績　奬勵力田專章聞脫稿後擬呈請當道察核釆擇云（丁） 
瑣事欄 
[謀夫弑翁駭聞蘇州]  
　　閶門外錢萬里橋附近客民某甲之妻某氏通同姦夫將本夫謀斃推入河中越日甲父由上海歸家亦被氏與姦夫用刀戳傷初七夜屍在橋畔浮起經地保報由元和縣魏大令於初八日午後蒞騐即將姦夫淫婦一併拘縣訊究（必） 
[皖省貧民幾又閙事安慶]  
　　安省平糶局近因革命黨肇事大兵雲集食米浩繁又以大雨連朝來源阻滯遂於前日停賣詎合城米鋪亦已賣空貧民乏食羣至該局索米幾致閙事現各局委員已據情禀明上憲仍即開糶惟只准按照前給米票統打八折並不准斗石躉買云（化） 
[蘇臬交卸學篆蘇州]  
　　升任臬司署理提學司陸廉訪以新任毛提學將次履　因於初十日遷入臬署聞廉訪交卸學篆後尚須赴亦引見然後接授臬篆云（於） 
[禀准設立戒烟公司常州]  
　　常郡紳士劉君翼庭等紏合同志收買鵝郎草設立昌明戒烟公司日昨具禀撫轅懇予立案併請給示保護當奉陳中丞批准照辦（去） 
[施醫局開辦漢口]  
　　漢口大智門橋口兩處施醫局係由漢陽府捐資創設現因時届暑令特延請醫士蔣雲龍等六人於初一開局施診紀事 
　　江震學堂旅行杭州記（續） 
　　旅行之方法 
　　旅行之方法大别有四 
　一過程預定所至之處及須經行之境量其行程定我主意之點 
　二時期預定所歷之地須若干時日并宜於何季何日當在旅行者分别識之 
　三參觀旅行卽遊歷之起點遊歷所重在考察彼地之風俗習慣山川險要户口繁殖等事卽旅行亦何獨不然但旅行之範圍有廣狹二義 
　　甲廣義舉凡局所博物館圖書館及一切慈善事業均可參觀以增進聞見是謂廣義 
　　乙狹義卽以已之目的所在者定參觀之地如學校運敎員學生則參觀各地之學校爲目的則學校以外者非所注意是謂狹義 
　四遊覽山明水秀鍾毓獨存峯峙川流險要尤著故凡履一境藉遊覽可以喚起種種之觀念 
　　甲歷史的觀念 
　　乙地理的觀念 
　　丙人情的觀念 
　　丁比較的觀念（ 
　　戍聯綴的觀念（以本鄉作比較聯綴之觀念 
　　以上所述是爲旅行之方法 
　　旅行之準備 
準備云者所以預備旅行時所需種種之事件也故言準備與以上所述均有關係兹姑略言之 
　一舉定職員旅行有個人與團體之别學校旅行團體之旅行也至團體旅行必舉定職員庶任有專職條理不紊矣現本校舉定職員如下 
　總理費璞盦本校校長 
　標本採擇協理測繪沈叔兼本校理科兼算學敎員 
　領隊姜措勳本校體操兼英文敎員 
　會計金德孚本校會計員 
　庶務費允若代理本校書記員沈丹華爲引導者 
二選擇學生全校學生决難全體俱行此與經濟大有關係而於管理又離覊勒所以選擇各學級程度較優者充之庶得益多而從事易現本校所選之學生如下 
　第三年級生葉文生孫本行吳毓鰲張爾椿陳 
　第二年級生周玉書 
　第一年級生邱樹明（仍未完） 
 
 

Page 13

 
 
　 
　 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[高麗近狀]  
　　初九日東京電云韓國派往海牙之正使現患外症昨夜漢陽城各處貼有匿名傳單謂將仇殺在高麗之日員故各大臣住宅及皇宮悉增兵把守韓皇亦添用韓人爲衛隊韓皇謂海牙之舉彼不知情各大臣亦無善策昨夜韓國君臣會議爲時頗長大臣勸其辭位皇不允昨韓皇召請伊藤侯爵於禮拜四午後相見伊藤不答蓋欲待日本外務大臣到韓後方可商辦一切也外間傳說韓皇於禮拜二晨逃往某國領事署實爲不確或謂韓皇實有此意後因爲人察出形跡故不果云按韓皇辭職已見今日緊要新聞攔 
[日人酒館被毁]  
　　初八日東京電云舊金山有日人所設酒館六家於禮拜六至禮拜一三日内爲人擊毁閙事者未曾拘獲 
[日皇召見英艦員弁]  
　　初七日東京電云日皇定於明日召見前載伏見宮親王回國之英國巡艦蒙毛斯號各員弁並在宮中賜宴禮拜五日巿政局亦擬設筵欵待 
[英艦行蹤]  
　　初八日東京電云英艦蒙毛斯號定於十四日駛出横濱前往横須賀謁見該處海軍大將十七日可以向威海衛進發 
[法國擬立氣艦隊]  
　　初九日倫敦電云法政府因見倍脫利氣球能在空中行駛如意特命建立氣艦隊招人練習行駛之事 
[英國報館被罰]  
　　初九日路透電云英國有報館三家前謂列佛肥皂廠所出之皂分量輕减該廠以報館破壞其名譽控告得直報舘共出英金五千磅交付該廠以償其損失 
[海牙會限制軍備之問題]  
　　初九日路透電云海牙英國代表向會長聲稱擬將限制軍備問題交會討論會長旋以此議告知各國代表各代表卽電告政府請示辦理按第一次和平會曾有限制軍備之議後未議决英代表以此項問題在今日更爲緊要各國不可不細心研究之故請海牙會復議也譯字林報 
[德奥意盟約之大旨]  
　　初九日栢林電云德奥意三國頒發官報謂三國對於締盟之舉極爲親睦盟約大旨不僅欲保全目前大局且欲保全日後結果此言足証三國締盟互保之堅 
[荷蘭海軍大臣辭職]  
　　荷蘭海軍大臣司徒德君現已辭職 
[法總統筵待美艦員弁]  
　　巴黎電云駐泊倍來司埠美艦隊各員弁蒙法總統賜筵席間互稱兩國交誼親厚 
[炸彈轟斃俄員]  
　　巴黎電云前第佛利思巡撫阿尼堪羅夫君與其夫人在亞歷山德盧地方爲人用炸彈兩枚轟斃並有基里波夫大將及一俄兵均遭殃及 
[美德私盟之傳聞]  
　　巴黎電云泰晤士報載有新聞謂外間傳說美德兩國私立盟約互相保護在遠東所有一切之利益譯文匯報 
本埠新聞 
[滬道爲禁烟事致松江府電]  
　　禁閉烟間一事疊經行文飭遵今又奉撫憲庚電通飭（蘇州通飭各道府電已載昨報内治欄）計已達覽限期已近亟應一面布置一面開導務令一律如期收歇速遵憲電轉飭查明通禀勿任玩泄代人受過至要（企） 
[嚴緝無頭命案人犯]  
　　粤人鄭阿坡因姦被人分屍抛棄一案迭經李大令飭差趕緝在逃之燒烟夥阿天迄未獲解日前屍父鄭雪塘偕同屍叔鄭錦初奔案求催大令此案限緝之犯一再逾期實屬藐抗本應血比姑再展限二日速將該犯獲解如再違延定干革究一面將鄭投催之禀批示張掛略云應候嚴緝逃兇陳阿天務獲解究云（車） 
[提訊舵兵]  
　　本城提右營叅將萬棣華叅戎昨飭領旗王殿卿立 
 
 

Page 19

 
 
拿前領哨周金彪船上之舵兵陳某到署訊問當由王將陳扭獲解到叅戎立即研訊令陳於寫就切結上畫押陳初不遵喝用嚴刑始遵諭具結而退聞此係鹽梟戕弁焚船案内牽涉之人云（哲） 
[鐵路警長赴津調查]  
　　交卸總工程局警務長之穆杼齋君由蘇省鐵路總經理王京卿聘爲車站總　務長已誌前報兹悉穆君爲赴津調查該處車站警務事宜已於昨日首途所遺南區區長暫由副區長代理（永） 
[東督派員購辦軍裝]  
　　東三省翼長總統遼北各軍候選州同吳浩奉東督徐菊帥札委至滬採辦軍裝昨日到滬卽詣道署禀見並呈公文一件（犯） 
[欺騙孤寡不准交保]  
　　同盛米店夥楊錦裕因兄馨山被人控欠判押法捕房昨投法廨求請交保出外料理聶司馬以楊兄有意騙吞孤寡銀洋未便輕縱命錦裕迅卽代爲料理清楚方准開釋（絲） 
[勘明侵佔屬實]  
　　美租界廿三保二圖胡家木橋鄉民宋虎男沈桃桃建屋侵佔官地一節昨由丈量局員至該處勘得宋佔河岸五尺沈佔官路八尺卽飭地保傳諭宋沈從速拆讓如違提究（西） 
[逃犯押解赴蘇]  
　　元和縣丞柳汝霖得賄私縱拐犯殷德華被衛家壽等上控蘇撫將柳革職發蘇州府看管一面移緝殷犯後由包探李星福將殷拘獲解由公共公廨訊供送縣昨奉李大令派差將殷德華解赴蘇州道經租界并由捕房派捕協送（莊） 
[小報館與大藥房]  
　　中法藥房主黄勝控寓言報館主人周培芬與龐某一案前日午後公共公廨襄讞寳大令與英巴副領事復訊原被律師皆到堂申辯捕房十五號西探禀稱前有張某因毁人名譽判押九月亦是該小報館内之人中西官判周龐帶回捕房昨晨復由讞員關太守與巴君復訊周供張某之案實是已閉娱閒小報與寓言報無涉龐之律師高易請於定斷時改爲罰銀因龐是貴州巡撫派委駐滬之員又係文生關太守商之巴君判候吊查案卷於禮拜一復訊核斷（莊） 
[安徽同鄉訂期開會]  
　　前署潯道汪頡荀觀察奉差來滬兹安徽同鄉學會職員公議於本月十二日下午二時在慎餘里事務所開會歡迎（川） 
[道批三則]  
　　鄭召臣禀批奉天礦務據稱並無牽涉洋商之事然奚國榮果爲洋商買辦涉訟到官須由該洋商之領事派員觀審如其案情不涉洋人不得干預定章如此若不投質轉形情虚矣惟查兩造先經王委員提訊曾據該守禀報並無奚國榮充當洋行買辦洋官觀審之語何以此次美領事出爲干預亦不可解仰會審委員查明實情具報察奪母遲○陸咸春禀批旣係華人控案又先赴縣禀理本應地方官提訊况地保在官人役何能抗違惟兩造均在租界此等尋常詞訟領事往往藉口不肯交解與其遷延廢時不如由廨就近集証究明秉公早日斷結以免纒訟仰上海縣核明辦理抄黏並發○蕭世忠禀批前禀批州轉飭分别訊究確情迄已一月尚未具復殊屬遲延兹又具禀前情仰太倉州遵照前批催令赶速辦理詳抄（泳） 
[飭查失慎]  
　　公共租界帶鈎橋人源館飯店昨晨忽然失慎幸由巡捕鄰人灌媳事後捕房派探沈阿岳查看情形再核（莊） 
[遺失金鋼鑽]  
　　前日有某西人在廣東路失去金鋼鑽四粒值洋四千餘元投報捕房請緝捕頭准飭包探　梅廷查究（莊） 
[上海官事]  
　　管帶蘇省巡防隊飛划營後旂補用千總凌秉忠由蘇來到道禀見義渡局委員試用知縣陳繼蕃候補縣丞馬洪勤昨均到道禀見江西丁憂補用按司獄沈福衡奉道憲札委巡警局照料測繪差到道諭委並禀知卽日到差海開查驗委員縣丞郭增益禀請續假一天新調華亭縣知縣張鵬翔由蘇到申昨到道縣拜謁巡警督辦汪頳荀觀察到道拜會（軌） 
訟案 
[上海縣案]  
　　七寶人趙榮華前扭生生客棧夥金阿狗到縣控告串匿伊妻徐氏訊供補提蔡阿虎到案奉帮審洪明府訊究蔡供徐與小的同宅傭工之某嫗同鄉因夫婦口角帶孩來滬投宿嫗命小的送至生生棧囑金切勿任伊他去因已函催伊夫來領二十二日小的到棧稱已逃逸求鑒金供蔡於二十一夜偕少年二男子來棧與徐氏在房密語兩時而去翌早徐氏托詞買點心出外詎卽逸去明府謂該婦惟有向爾二人是問判分具限結交保三天内協尋徐氏到案如違同比○吳縣移解皖人許炳南並身畔當票十餘張到縣明府訊察内有一票當洋一百零四元詰問何物許供前在英界朱　葉茶棧爲夥失業後將妻之金飾並自已衣服陸續當盡往蘇謀事未成被疑竊解案明府不信掌頰一百下供仍無異判候飭查再行訊奪○范金華喊求驗傷訊稱無賴小張桂卿昨夜紏黨多人來家强指小的有稱米出售藉此借洋十元不遂行兇求驗明府驗得略有傷痕判退候查核（車） 
[總工程局紀事]  
　　卓春林前控順德里守門人徐阿裕盜賣寄存木料一案奉孫明府訊判交洋二十五元徐卽遵斷將洋交與值班門差巡士曹慶雲詎被曹吞洋逃避由當值處查知告知警務長將曹革除卯者後再　令伊叔交出吞没之洋及一切學費○派遣所巡士周玉堂以欠　甚多令計彌補遂於前日逃避經巡長查悉告由警務長立卽革去卯名并　保証人勒交學費○朱允清徐順卿姜　才控張元龍覇贖抵田昨奉孫明府提訊朱徐投案聲稱勇父在日將園地三畝九分零抵與張元龍近日勇父故後當向贖回園地以便轉賣科理喪塟詎被元龍覇　求察判押候弔契再訊○浦東鄉人劉益甫來滬在西門外購物忽遇秦上亭軋住索取鴨洋五角亙扭到西區解訊判秦戒　二百下押查（永） 
[公共公廨早堂案]  
　　一女兩字之周蘭英與不愿賣娼之戴陸金子均奉上海　訊發普育堂候增在案前日該兩女乘隙從窗口扒墻逃出行至英租界巡捕見其形跡可疑拘入捕房於昨解究二女投案伸訴前情并求恩成全　員關太守以犯案在縣遂商之英巴副領事判將周戴二女押送上海縣發落○著名水販湖南人周彭氏等在原籍誘拐女人來滬販賣均由同鄉劉連生經手前由劉誘拐揚二保賣與鴇母沈萬氏處得身價洋二百元逼令賣娼兹又拐賣周桂貞　索身價三　元不允仍寄在劉　生家事爲包探潘玉山所聞報明捕頭於昨解究周桂貞供年十六歲被彭氏誘來因索身價三百元故尚無買主現住劉處求察訊之沈供開設花烟間楊二保實是周與劉領來取去價洋二百元訊之周劉供均支吾太守以該拐犯　販賣人口罪不容誅判各發押西牢及官媒各四年桂貞發濟良所照章擇配沈鴇從寛開釋仍補提二保到案訊供發所擇配○陳炳坤在鄭幹卿所開之洽利押店爲擋手乘隙私竊店内滿貨布衣各物約空洋二千餘元經鄭查悉報捕解究事中西官訊供判押弔各贓在案昨解請追鄭供弔到之贓約值洋二百餘元尚少二千餘元請追訊之陳供各帳仍未算明求恩算帳核妥自當歸還判押限七天將帳詳細算明再究○甬人翁質甫在寕波姦拐周德雲妻子周陳氏來滬住居大沽路兹周德雲從杭州來滬訪明實在報捕解究周投案申訴前情訊之翁供與陳氏有姦並不瞞德雲兹因謀事帶他來滬所有六歲女孩已經陳氏賣去得洋二十元去年陳氏又養一男今甫五月現在二房東家求察太守以犯案在甯波判氏交周具領管束翁押候備文送交寧波地方官訊辦○蔡張氏誘拐葉杏林妻子逃匿無蹤有見証黄陳二人目見報捕解究太守以供認代伊找尋判押限七天交人○陳少定徐金奎夥同多人刦得皮衣一包並水烟袋一支行入租界爲捕拘獲解究太守以堅不供行刦地方判押候查明再辦莊） 
 
 

Page 20

 
 
[公共公廨晚堂案]  
　　董春藩控已閉甡昇泰號東周永貴不還欠洋前晚堂關太守提訊周供欠周貨洋均有帳簿可查伊未來案求恩交保算帳判交保前往算帳再奪○徐忠雲控徐振昌徐學秀等抵單不贖提訊徐供前伊將方單抵在小的處逾期不贖向論不睬求追訊之二徐同供一時無力求恩寛限判交保限一月各邀公正人理楚○萬茂木號陳鳳林控楊洪濤担保伊侄楊金科盜賣桔木提訊陳供被用空洋二百四十元求追訊之楊供認担保求恩寛限判交保還洋一百五十元五天内先還三十元餘洋分拔歸清如違未便泉 
[法租界公堂案]  
　　恆豐葵扇店股東張龍慶控經手人凌春如舞弊侵吞兹由兩造見議中人陳厚齋沈炳榮將帳理算明白昨偕原被投案求請註銷旋有漢口同裕厚布莊號客夏波臣投追凌欠布銀一千二百兩有意狡賴請附追聶司馬判限兩禮拜還清逾干押追○前報紀魯芳秀將無用支票向余仁孝皮箱店混用被控一案訊判交保查辦在案兹捕房以魯無人具保且前用之支票實因錢店以票　未到故不付洋與欺騙有别昨將魯解案禀明情由判當堂開釋○匪徒馬德芳犯案逃走業由浙省大吏緝獲監禁甯縣瘐斃獄中昨馬母陳氏投廨禀求將在押之伊孫馬林生釋放司馬謂業已　文至浙爾子如確已瘐斃俟接回文卽予開釋（泉） 
[美租界捕房事]  
　　前晚有酒醉西兵在　老匯路毆傷行人陶阿周由西捕拘入捕房押候醒後核辦○日本人某甲雇江周卿小車運物中途失去零物扭控捕房因無証據斥釋○美捕房奉工部局諭止發烟舘軌照昨日查得嘉興路劉者卿小烟舘私頂他人牌號候請公堂傳訊究罰（西） 
賑務 
[桃源經放幼孩振捐報告]  
　　謹啟者敝局經放幼孩振捐及施粥除就本地　欵外並收到上海夏頌萊君募洋五百元周舜卿君劉柏生君合募　三千元盧　堂君募洋四百元均代如數施放完畢謹特登報以揚仁風桃源振務局劉岐山胡恕齋馮曉青同啟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
