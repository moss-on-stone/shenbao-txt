# 1905 - 3 - 4911394

 

Page 1

 
 
[新出海國春秋○西法五彩衆神全圖本局不惜工資聘名家繪加巿精裱每軸實洋二元申昌書室啓]  
　　是書亦小說類也都凡四十卷意創而語新情奇而理實文人墨士大可藉此消閒晷驅睡　較之尋常說部一覽卽索然憲盡者有　　之别今已印成定價七角又○大字鉛印三十二本御批通鑑緝覽三元二角○明季稗史彚編七角○刑案匯覽連箱八元○　　　　一元五角○　學格　十六種三元○　商始末紀四角○四國志略一角半○日本新政考四角○華英四書一元六角○華英字典五角○英語　要五角○英語錄四角○英字入門二角○徐靈胎十三種一元六角○醒世姻緣一元四角○繪芳錄一元二角○紅樓夢　六角○　　草堂五角○前後永慶昇平七角○燕山外史二角○隨園尺贖二角欲購者請至上洋三馬路申報館間壁申昌書室及各書坊　取可也 
[論寓滬甬紳索懲俄水手事]  
　　執筆人觀於報章所載俄軍艦阿斯哥水手戕害甬人周生友寓滬甬人士堅索嚴懲一事不禁慨焉歎曰嗟乎此一役也甬人之不幸何莫非俄人之大不幸哉夫俄艦阿斯哥之在上海也非設防也非備戰也實緣逸自旅順悵　無之不得已而卸去機器軍裝將人艦胥歸中國官員保護爲之水手者旣蒙中國官員保護之恩自應受中國官員之約束卽使不願受制於中國亦必恪遵軍法靜守艦中聽候他時與日議和仍得遄回故國獨奈何終日成羣結隊掉臂游行以致逞忿殺人釀成公憤彼周生友者會逢其適罹此鞠凶事出不虞情殊可憫獨俄於屢敗之後艦隊甫至哈而海面卽因悞擊英漁船而成交涉之案今滬上又以微末細故肇此人命重情鼓動衆人幾成巨禍豈俄果性成强悍專以無道行之歟夫亦可謂動輒得咎者矣於是有歸咎於道憲及寓滬諸甬紳者夫道憲旣在滬上備兵甬紳旣爲　郡人望庸詎有旁觀袖手視人命如草菅者觀其迭經照會俄員詞嚴義正誠有如函中所謂惟力是視斷不虚與委蛇者至甬紳則旣白諸前領袖古君復請之今領袖克君婉轉陳詞力求將罪犯開堂公訊夫亦可告無罪於衆人矣有歸咎於俄國駐滬總領事者夫領事之貿然將兇手送歸俄艦誠不足滿衆人之心然領事固管理本國人民者也兵士非人民可比豈領事之權力所得而懲艦主索之領事歸之亦祇盡其職之所當然而豈得指爲庇護然則此咎究將誰屬曰兵士固蠢如鹿豕無可與之講情理者也惟恃管帶者盡心禁約庶不致於滋生事端矧阿斯哥旣以逃逸而卸軍裝願歸中國官員保護國旗旣下卽不能與其他軍艦同享利權則當水手登岸閒游尤應謹愼隄防免致禍延中國乃一任其闌入租界恣意殺人誰是典守之人而尚得辭其責乎今者兇手已解入俄領事署矣俄領事已允約同華官訊鞫矣一時寓滬甬人士咸心滿意足驩聲若雷獨僕則竊抱隠憂以爲此事尚不少爲難之處何則泰西各國軍律與民律輕重懸殊此次阿斯哥艦主本欲用軍律訊懲某報且謂其已擬斃犯火槍之下今若在公堂會鞫則必改從民律反可設法以逭嚴刑設竟定以失手悞傷則罪惟監禁數月而止此事德總領事接見諸甬紳之際亦曾面談及之是甬人士意欲加嚴反致因而寛縱事後悔之無及必且有叢怨於官紳之不與力爭者其難一也觀諸甬紳與德總領事面談節略末後一則謂目今祗欲議定審訊之地一若如何定讞仍可聽之俄官者然設他日會讞之時依舊由俄官主政堂堂蘇松太備兵使者不過視如陪審之員或竟作爲觀審之員欲援華律以爭則中國治外之權早經盡失若任彼援俄律科斷則恐就輕避重反不如在艦訊斷尚可處以槍刑顔面何存體統安在其難二也抑默揣甬人士之意必將兇手按照華律論抵始得快然於心然德總領事已言之矣謂中俄未嘗失和則約章終不可廢詢如諸紳所說固甚情理之事其如按之約章而不符何細推當日行兇情形在兇手未始無殺人之心然其所欲殺者係牽衣索錢之車夫而未嘗欲殺周生友萬一他日比附失手悞傷之例薄薄加以罪名則前之聞解犯上岸而驩聲若雷者安保彼時不喪氣垂頭爽然若失而在事官紳人等益復謗書盈篋指摘交加其難三也總之中外互巿以來泰西水手之殺人者已若司空見慣十年前德兵艦水手則有刃斃行人之案前年某國戍滬兵士則有闌入虹口鞋店殺人之案某兵艦水手則有推墮某皮箱店學徒入水淹斃之案甚且有非兵士而亦殺人者如陸春江中丞綰上海縣篆時福原尾本二日人則入城殺人矣去歲葡人蘇若　在美界當街殺人矣雖經華官斷斷與爭仍必解回本國治罪此次俄水手旣係敗逃來滬則肇此殺人之禍縱不能與他案等量齊觀然欲保全租界治安亦宜適可而止鄙意不如仍歸阿斯哥艦主治以軍律而於對簿時責令照會道轅由道憲派員至艦會鞫洎行刑之日亦必援同治三年美犯麥介利在洋涇浜刃斃某華人擬絞及同治八年英犯卓爾哲在耶叔船廠槍斃華工王阿然擬絞成案由上海道委員前往監視并准屍屬往觀庶乎中國之顔面旣保存而死者之沈冤亦昭雪彼少年好事者旣責備監司之畏葸又恿惥甬民使譁囂我恐擾攘紛更一如前者四明公所之已事勢必西人以妨害租界治安之故調兵彈壓害及無辜是俄人之不幸者尚微而甬人之不幸者更大矣詎不深可憂耶 
[電傳宫門抄]  
　　昨晚七點鐘時京師友人專電告知本館云十一月二十七日皇上召見軍機大及李擢英是日並無明降上諭 
[俄毁砲壘專電]  
　　昨夜一鐘鐘接日本東京專電云大本營得旅順攻圍軍報告謂東雞冠山砲壘於華歴十一月二十七日午前十二點鐘三十分俄軍自行轟炸聲音極爲猛烈並亂發小銃旋卽停止我軍派斥候隊往探俄軍已經撤退我軍遂進占兩砲壘及附近南方之高地是日在港口及港内之大小各敵艦亦復自行炸毁目下我軍攻擊之事已暫行停止矣 
[俄將降日專電]  
　　昨日午後二下鐘時本館得日本東京友人所發加急專電云俄國鎮守旅順之陸軍總統司堵瑟爾刻已繕就降書遣員齎送日本營次矣 
[俄將降日公電]  
　　華歴十一月二十七日駐滬日本總領事官小田切君函示東京所發官電内開鎮守旅順 
 
 

Page 2

 
 
之俄將司堵瑟爾已於二十六日之夜寓書日帥自勸歸降矣 
[俄艦抵烟電報]  
　　十一月二十七日烟臺來電云今日清晨忽有俄國滅水雷艦五號鼓輪而抵烟臺電文簡略非常尚不明其來自何處也 
[日又得地電音]  
　　昨晨駐滬日本總領事小田切君函示東京所發官電内開華歴十一月二十六日之夜九下鐘時由旅順營次傳電報稱本日清晨七下鐘時日本中軍攻佔蟠龍山迨八下鐘時右翼軍又攻佔三羊屯迤南地方俄人萬衆一心舍死抵拒 
[譯日得松樹山砲臺電信]  
　　昨日午後日本駐滬總領事官小田切君函示華歴十一月二十六日清晨九下鐘越五十分時攻擊旅順行營所發電報大旨謂松樹山砲臺已於二十五日午前十下鐘時經我軍發砲轟毁至十一下鐘時松樹山一帶各砲臺已悉入我軍之手目見俄兵爭向迤南高山亂竄亦有中砲陣亡者 
[電告日人詰訊俄俘情形]  
　　昨晨駐滬日本總領事小田切君函示東京所發官電内開華歴十一月二十六日午後一下鐘越二刻時此間大本營所得攻圍旅順之日軍電報略稱松樹山一帶俄人俱藏身地窖之中内有武弁二員兵士一百六十名刻被我軍俘獲詰之稱我軍砲擊之時彈斃俄兵約一百五十名是役也我軍奪獲野戰砲機器砲甚多刻尚未知細數至二十五日之夜蟠龍山迤東砲臺亦被我軍發砲攻擊 
[追述濟遠管帶死事情形]  
　　日本大阪某日報云自我軍圍攻旅順以來時令軍艦遊弋鳩灣等處藉以保護陸軍水陸敵人因之交受其困濟遠分隊諸艦當第四次進攻之際發砲擊二百零三諾脫高山之麓平原以阻敵騎往來使不得與他處砲臺互相連絡旋與赤城一艦出没鳩灣大開砲門中流奮鬥不虞艦身要害處驀觸敵人所設機括水雷砰然一聲黑烟直冐其時管帶但馬氏方在艦橋之上艦身震撼顚仆受傷自知勢不可爲急躍入艙中收拾所供明治御容及重要書牘下令卸下國徽一面將小艇放入水中指揮部下諸人分投逃命閱時數分許海水已湧上艙面諸人遂各抱持泳水其聳身投入水中祗一刹那驀被巨浪捲入旋渦如鳬泛泛事爲赤城管帶所見急放小艇救援而海水奇冷難熬寒暑表直縮至零度以下但馬氏勢將凍斃猶力讓卒士先登士卒忙急之中亂呼艦長而艦長而但馬氏已被巨浪衝激載沈載浮俄艦矮司科管帶聞聲傳令襄同救助不幸小艇擱於淺　力有難施僅越五分時早已蹤影全失意者被寒水所浸手足俱僵一霎時卽遭淹斃歟吁可憫已 
[俄人絶望]  
　　俄京聖彼得羅堡來電云頃得駐守奉天之陸營某參贊電逹政府謂波羅的海諸軍艦未到之先如旅順已被日人攻陷則勢必無從援救祇得暫時駛入海參威然一切在事人員刻尚皆有一線之望惟苦洛拔托金大帥則私心忖度知波羅的海艦隊恐已不能將旅順保全矣 
[俄侵咸北]  
　　高麗漢京來電云日前占據城津之俄將培路拿捱電逹本國政府謂高麗咸鏡道北青以北之地今已屬之我俄於是俄國政府中人相與傳電致賀或曰俄人刻在其地徵收租賦兵士益暴横非常至占據懷仁之俄軍則已漸次退去統帥馬獨利脫夫氏刻方屯駐永陵 
[美輸俄艇]  
　　日本大阪某日報云頃得木寗岳撲司脫埠友人來電悉美國某船摀製就潛行水底之魚雷艇兩號心裁自出巧不可階刻已設法運往俄羅斯由科倫司他脫附鐵路火車轉運海參威藉供海軍之用矣 
[俄雇美人]  
　　日本大阪某日報登云他誇馬來信云邇者美國著名航海師昆逹拉基應俄政府之召管帶海參威大號破冰船初昆逹拉基傭於東北西伯利亞輪船公司充當烏尼烏似輪船船主乘風破浪卓著聲稱一年前此船駛至日本海洋觸礁而壞以致賦閑無事流寓海參威迨西歴一千九百零四年四月中日本水師攻襲海參威海口昆逹拉基於夜半駕一小艇施放魚雷適中某日艦之舷幾致沈没俄廷嘉其功績賜以寶星兹者海參威已結堅冰俄艦頗難行駛因特任以破冰之職俾得輪舶通行一時在事友人咸謂冬尾春頭可卜殊勳迭奏云 
[大治海軍]  
　　美國金山埠某日報云紐約克人列烏伊司尼科孫氏　其人姓尼科孫而以列烏以司爲字故其下祇書尼科孫近經俄人召令參議海軍訂於西歴一千九百零五年正月初旬取道息拔司脫薄羅以赴俄京聖彼得羅堡說者謂俄人若肯聽從其計則所失海中權利定能冋日本爭回且可大破海軍使之隻輪不返兹者尼科孫氏已與俄人訂約供給滅水雷艇九十艘此等滅水雷艇旣已送至俄國諸軍港抑目今尚在途中非局外所得而知惟聞俄人咸慊然於心謂得此不難援助波羅的海艦隊蓋以日本海陸兵士類皆勇敢殊常此次諸艦結隊東行萬一敗於强敵手中自必續派海軍接應幸目下黑海已編成一大艦隊得與日本爭持故特延聘尼科孫氏使熟籌一切俾俄國所轄各海口製成滅水雷艇及各式巡洋艦戰艦共一百艘限二年蕆事屈計蕆事之日戰務當可告終矣又間昨今二年中息拔司脫薄羅萬鍾齊施務欲造成環球第三大軍港所役美國熟練之工匠經尼科孫氏招致者其數約逾七千人云 
[醫船標志]  
　　日本東京某日報云刻聞俄國哈爾賓總督爲隨員捱粒基雪孚　此員與遼東俄總督矮列幾息夫姓氏相同故譯者異其字以别之出示曉諭大旨謂荷京亥革平和會所議第五條章程係海戰時所應遵守者大略謂交戰國所有醫船應申請外務部大臣定一標志隨由海軍元帥核定凡有醫船一至夜間須於船尾桅頭或旂竿之上高懸中間白色兩端赤色之燈三盞聨綴而下一線直垂云云刻已轉行外務部移書日本及各國政府一律照此施行矣 
[星使蒐軍]  
　　九江訪事人云長江水師向祗講求駕駛及打靶各技近經水師提督程從周軍門檄飭改習洋操於是湖口鎮總兵揚鎭軍萬頃遵飭所轄各營軍士一律遵行並委中軍李薌墀游戎爲之督率蓋已數月於兹矣本月十七日欽差查辦事件大臣鐵寶臣星使道經湖口簡閱水陸各操傳見諸哨哨弁勉勵一番旋於軍門互議戎機然後揚帆上駛 
[星軺蒞漢]  
　　漢口訪事人云欽差查辦事件大臣鐵寳臣星使由九江起節沿途查勘田家鎮砲臺及山某鐵礦事竣後於本月二十二日午刻行抵漢皋鄂省文武各員咸至江干迎謁 
[遷局有資]  
　　松江訪事人云郡城東南隅火藥局積儲軍火甚多闔郡居民隠憂罔釋江南提督楊鏡巖軍門洞悉民隠擬卽度地遷移慨捐廉俸萬金募諸各寅親又得萬五千金太倉曾善士亦樂助五千金屈指所集已足三萬之數因卽親赴省垣與督憲周玉帥熟商一切聞定 
 
 

Page 3

 
 
於本月二十四日秉節回轅大約此事不久卽可舉辦矣 
[越興蠶學]  
　　紹興訪事人云近來越郡内地蠶桑頗形起色新嵊境内所出鮮繭均由洋人訂購價值尤昂兹有省垣蠶學館畢業生某君詳細考求謂如仿照新法飼之可免種種蠶病所收當三倍於前因商諸紳富家創設傳習蠶學所自言期年卽可畢業云 
[漢皋火警]  
　　漢口訪事人云本月二十一日之夜二點鐘時漢　鴨蛋巷後某姓茅屋不戒於火致兆焚如霎時紅光燭天勢不可遏當經各鋪水龍聞警齊集竭力援救約歴二小時之久始得熄滅是役也共燬居民百餘家尚無傷人之事亦云幸矣 
[白門火警]  
　　金陵訪事人云南門大街實輝巷一帶人烟　密轂擊肩麾前各鋪户因巷口設有鞭爆店易招火患迫令遷移自嗣數年頗獲安謐邇日復有某姓者仍在彼處設肆售鞭爆本月十九日鼉更三躍又兆焚如幸誠意水龍倉近在咫尺竭力施救僅燬房屋兩椽 
[浙省官塲紀事]  
　　杭州訪事人云兩浙運憲惠樹滋都轉報丁内艱所遺篆務奉上憲委杭關道崔磐石觀察升署遞遺杭關道篆委浙江候補道李鶴皋觀察署理李觀察統帶省防常備等軍亦需遴派熟諳軍務之員庖代刻尚難得其人也○商部保惠司郎中時部郎寳璋工部郎中沈部郎毓麟由京來浙拜會撫憲聶仲芳中丞聞欲稽查農工商務局事宜并須倡興各項民生利益藉以抵制洋貨而啓富强也 
[越郡官塲紀事]  
　　紹興訪事人云調補山陰縣知縣王少潭大令壽頤兹已奉文來越暫駐校士館以便涓吉履新前署是缺之湯愼臺大令佶昭則俟交卸後仍回餘姚本任○湯溪創辦小學堂因經費不敷由縣主袁和九大令照會紳董向殷户勸捐并復捐廉提倡旋有魯孝廉等人稟請按畝派捐并捐及零星土貨卽肩挑之輩亦必輸貲大令恐滋事端批駁不允詎料魯竟引類呼朋分頭上控業奉大憲澈底根查矣○皖浙毗連之廣信地方所銷食鹽向均由紹屬運往設有督銷局以司稽征兹者總辦吳太守京培已届期滿上憲因委潘太守澍屏赴廣代庖 
[蘇省官場紀事]  
　　姑蘇訪事人云華亭縣學教諭何萸香廣文綺因病出缺本月十八日藩憲陸申甫方伯牌示委分缺先用訓導沈廣文錫光署理○丹徒縣學訓導居廣文麒署事期滿遺缺經藩憲陸申甫委試用訓導倪廣文家鳳署理○吳縣學訓導張廣文覲恩因病出缺經方伯牌示委拔貢教職顧廣文承謙署理○江陰縣顧山司巡檢陳少尹翰萱署事期滿遺缺藩憲以調補是缺之丹徒司巡檢程少尹廷獻速赴新任○崑山縣石浦司巡檢王少尹維翰瓜期已届遺缺以試用從九品戴少尹品年署理○新陽縣典史王少尉起鸞署事期滿現經藩憲撤回飭正任斯缺之王少尉鼎銘速赴任所○奏調兩江洋務總辦前福建臬司楊廉訪文鼎於本月十九日詣撫藩臬各轅辭行赴江寗○新科翰林院庶吉士雲太史書於本月二十日由鎭江來蘇拜會護撫效述堂中丞○城守營參將曾參戎前經上憲札委代帶中營水師現奉護撫效述堂中丞加札改爲管帶已於本月十九日到差矣○候補知府宋太守康浚經上憲委充師範學堂提調擇吉本月二十日到差視事矣 
[上海官場紀事]  
　　松江府知事姚雨田二尹新科翰林錢初霞太史淦均於昨日來滬赴縣謁見拜會○昨日署理浙江督糧道朱幼鴻儲憲命駕赴道轅拜會蘇松太兵備道袁海觀觀察繼至上海縣署投剌縣主汪大令迎入花廳茗談良久而别○江蘇候補道厲瑞書觀察前浙江糧道陸吾山儲憲均於昨日乘輿詣縣署拜會縣主汪大令○上海縣主薄孫立幹少尹十六鋪保甲巡防局員王崑源二尹同於昨日詣縣署謁見縣主汪大令○昨日清丈局委員俞夔坿司馬乘輿詣道轅謁見道憲袁觀察請假數日赴蘇公幹 
[請設法堂]  
　　俄國阿斯哥兵艦水手在滬殺人一案前已由艦中管帶將凶手送交俄總領事署以便訂期會訊口供兹聞俄人祗准蘇松太兵備道袁海觀觀察作爲觀審人員並非會同推鞫觀察因電請政府向駐京俄使竭力爭辯務必特設法堂會訊以　衆望而雪沈冤特未悉政府如何措置也 
[俄訊證人]  
　　昨日午後駐滬俄總領事闊雷明君在本署傳訊俄國阿斯哥兵艦水手殺人案中見證計當日在大馬路馬頭上做工之木匠及拘拿兇犯之華印諸捕關防嚴密中西各報館訪事友皆不得入以故刻尚未知口供若何 
[少尹騐屍]  
　　前日有袁姓客投宿本邑小東門外新源來小客棧不知因何吞烟斃命當經棧主報知法租界捕房捕頭卽派包探查明並無屍屬在滬因卽協同地甲張仁投報上海縣署適縣主汪瑤庭大令别有要公遂於昨日委主簿孫立幹少尹臨塲相驗旣升座地保禀訴前情少尹隨命將屍舁出飭仵役細心騐視旋唱報委係服毒身死並無别情少尹親視一周飭地保棺殮後厝諸荒阡待屍屬具領 
[嚴懲謗書]  
　　前者滬上書肆出售警世鐘一書經英界捕頭查知中有訕謗洋人之語因遣五十四號西探將時中啓文鏡今三書肆執事人傳送英美等國租界公堂禀請懲儆讞員黄耀宿司馬訊鞫之下啓文執事人王振楷供稱此書係時中書局執事人潘錫全所寄潘則諉諸鏡今書局主茅伯樹向茅詰究則稱東大陸書局程吉孚所托及提程研訊又稱書由日本寄來寄書之人不能交出司馬因飭暫交妥人保去昨晨傳案覆訊程延律師李楠芳茅潘王合延律師愛禮司投案候示隨由司馬頒發堂諭曰此案警世鐘一書專係毁謗洋人程吉孚將此種書售賣與人例應嚴辦且王潘茅三人均能指出來歴惟程吉孚混稱東洋寄來究未能將寄書人交出未免含混現與德副領事一再商酌從寛著將程吉孚發押西獄二年茅伯樹潘錫全係代程寄售著各管押八個月王振楷當西探至店查問時卽將售書簿籍交查情尚可原格外從寛著管押三個月程見案已斷定格江狂呼寄書之人小的願卽指出司馬微哂曰惜不早供今已無及矣隨由英副領事德爲門君將洋文堂諭宣讀一遍二律師遂相率退去 
[飭傳鑄匪]  
　　行剌革撫王之春之匪犯萬福華案内究出私鑄銅質僞銀圓之周詠曾周寅山章士戞趙洪和張枵年等人由英美柤界公廨讞員黄耀宿司馬與西員會訊之下著將爲首之周詠曾嚴行管押此外周章張趙四人各存洋銀三百元交人保出候訊昨日已傳諭原差著即分别傳案以備訊供矣 
[英員回滬]  
　　日前英副領事德爲門君適因歲務閒乞假至嘉興一帶遊歴兹已事畢於前日遄回昨日九點鐘時已命駕詣公堂會同讞員黄耀宿司馬照常訊判各案矣 
[滬南火警續聞]  
　　滬南十六鋪泉漳會館前某巷内某内某藥材行被火情形略紀昨報兹悉是晚之火起於合利源藥材行頃刻冐穿屋頂幸四面牆垣堅厚經各洋龍竭力救熄祇燬去房屋五間 
[公界火災]  
　　前晚一點五十分鐘時公共租界中姑嶺路第五百四十三號房屋源記人參號不戒於火霎時冐穿屋頂瞭望臺上鳴鐘報警救火會西人立驅洋龍到塲施救旋即熄滅共焚去樓房兩幢 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示安農户]  
　　鎮江鎭訪事人云本月初十日署丹徒縣知縣張星五大令出示饒諭曰諭一十七區糧户著業里民人等知悉照得本年山鄉旱田前因夏秋之間缺雨滋培收成不無歉薄業經本縣親詣各區履勘明確核實剔减當將被旱山田輕重情形通禀大憲在案自應聽候示遵辦理今本縣訪聞南鄉一帶有等不法棍徒膽敢　中造言貼帖煽惑鄉愚赴城求减並圖賞恤實屬非是本縣叅宰是邦無刻不以民瘼關懷然下恤民生尤當上籌國計爾等食毛踐土具有天良亦宜共體時艱勉圖報稱除派役密拿造言棍徒解案從嚴懲辦外爲特示諭爾等須知錢糧爲　國家正供所有山鄉缺雨收成歉薄各情應候憲示减微豈容妄生異念希圖鐲减自示之後該糧户等倘教附和輕聰糾衆要求一經訪實定卽提案從重懲辦母貽後悔其各凛遵毋違 
[學生無狀]  
　　鎭江訪事友人云本月初九日肄業城内某學堂之甲乙丙丁戊五生相約至四牌樓左近勝春酒肆恣情大　旣醉旣飽不一錢酒保向之索償若輩勃然大怒將杯盤碗碟擊成虀粉掉臂而歸肆主無可奈何奔赴堂中聲訴經教習某君查悉酌給洋銀數元以寢其事 
[羊城雜志]  
　　廣州訪事人云日前粤省勸辦蜀捐由候補道李觀察準綜理其事現聞　督已咨行省憲請飭李觀察與糧道王雪澂觀察合力勸辦以期多多益善○廣東總商會暫設城西廣仁善堂内連日各商商定簡明章程十八條其集欵之法由各號公攤計每股洋銀十元現各銀行已允擔任二千股矣○前者甘肅輪船副買辦何采言行經沙面被美國某兵艦水手推墮水中溺斃一案迭經中西各官酌議卹欵惟於交兇一事尚無切實明文○自本省興築鐵路以來附近花棣芳村河南等處紛紛建築馬頭構造貨棧局面爲之一新頃聞罕伯美公司代理人禪臣具禀稅務司請准在花埭塡砌石基建造馬頭貨棧等情稅司梅君立派巡工師前往勘明於河道全無妨碍現已申請督憲札縣覆勘存案備查矣 
[甬江小志]  
　　寗波訪事人云日前浙江慈谿縣境黄岙巿附近　沙某姓家因事與親串某甲口角特邀拳師王明海佽助迨王甫至甲遽糾集黨類捆縳攢毆適中要害立時殞命家屬聞信卽赴縣署鳴冤不識南面者如何究治也○寗郡中學堂前由當道訂定章程除正額五十名之外加收十名每屇歲終甄别一次日前鄞邑宰高子勛大令遵奉憲札出示招人報名定期十二月朔扃試○近來甬江棉花出口較前稍稀是以巿價漸貶各鋪零售每洋銀一元可購四斤十二兩聞之个中人云將來外洋銷塲一暢巿價　必復高也 
[漢水揚帆]  
　　漢口訪事人云邇聞署江蘇巡撫端午橋丞中以夏口廳同知馮少竹司馬辦埋沿江緝捕事宜頗稱得力其緝獲梟首曾國幛一犯尤昭昭在人耳目因移文到鄂請調辦長江下游緝捕事宜蓋以目下各處匪人時有蠢蠢欲動之勢得司馬實力整頓或可奏駕輕就熟之功也○湖北補用參將姜永清在湖南湘潭縣設局辦理廣西振捐僞造實收冐騙捐生銀兩案發經大憲札飭江夏縣鄒大令拿獲押候訊追姜自知法無可寛遂於本月某日吞烟畢命大令得報立卽禀請上憲委員匯騐隨卽備棺收殮給屍屬領回 
[松郡瑣譚]  
　　松江訪事人云府城中學堂現已落成定期明春開學額招學生一百二十名另設附額二十名以備寄藉子弟入堂肄業除照章津貼膳資外每名每年另繳學費二十千文已定十二月十二日收考矣○西門外倉橋攤米巿每屇隆冬所泊米船帆檣銜接本月中旬某日有一米船上人正在炊飮不知因何登岸致火燃灶旁之物一時烈燄飛騰不可嚮邇鄰舟急爲施救已苦無及轉瞬全船付之一炬聞所失頗不貲也○有馮姓者新充提轅巡捕蓋長江水師新勝營徐都戎懷禮舊部也日前托名爲其子募化百家鎖自營哨各弁以及滬上各武員均被婪索風聲所播不虞爲軍門聞知大爲震怒立卽派人諭知四城門兵弁不許放馮出外一面飭中軍何雪門參戎就其家拘獲解送華亭縣署押入待質所旋經縣主孫花樓大令升堂訊鞫勸令將所索欵項如數供出馮矢口不承大令怒飭役掌頰二百下還押所中 
[委員發餉]  
　　前者蘇松太兵備道袁海觀觀察援照新章札委南巿馬路工程局總辦翁子文太守赴駐滬撫標滬軍續備右旗點名給發光緒三十年第八關餉銀遵卽詣營會同管帶龍葆珊遊戎按名給發業已備文申報道轅兹觀察查悉第八關餉銀尚餘湘平銀五兩二錢四釐八毫且第九關餉銀日内亦須給發因於前日仍委太守赴營辦理 
[上海縣署瑣案]  
　　前日洪王氏方仁生互扭至西門外保甲巡防局　員訊知釁由婚姻而起兼有誘逃情事因卽函送到縣至晚縣主汪瑤庭大令升呇研訊洪王氏供夫故已久方乘小婦人外出向女兒僞稱業已央媒聘爾爲妻刻因急於囘家暫假首飾典充路費女兒無知被騙方遂一去不來後經小婦人究出實情并知方另與某蕩婦有私已娶以爲妻因將女兒嫁與某姓昨日方忽到來滋擾爲特控局解案請懲方供小的兄嫂昔與洪王氏爲鄰洪王氏將女許配小的由兄作伐光緒二十二年兄嫂携小的回鎭海原籍洪王氏旋送女到鎮成親閱二十餘日小的挈同洪王氏母女遷居上海新閘徐姓叚董家迨二十六年秋洪王氏誘女席棬同逃前日始遇諸治下西門外爰卽隨至其家不料其女忽從後户遁去小的遂訴知地甲汪三約於昨日在某茶館評論及至茶館卽與洪王氏互扭至局轉解案下婚帖呈電大令閱畢諭令洪王氏帶女到案復訊察斷○引翔港人張德勝被陳紀生控告賴婚大令研訊之下張不認將女許陳爲室察核陳呈案之庚帖亦屬不符因飭張挈女到案前晚升堂質訊張陳仍執定前供張女二寳供母親在日並未將奴許婚陳姓前與陳途遇突被　　調戯向之申斥因此懷恨僞造婚帖誣控父親尚求明鑒大令將僞婚帖當堂塗銷飭張領女回家陳如再滋擾准隨時扭案懲辦 
[上海保甲巡防局紀事]  
　　前日南巿二十三七鋪保甲巡防局員汪晉嶠二尹查知賴義馬頭街栅年久失修特派地甲查明修葺旋由地甲錢德禀稱是處係天主堂之産須知照堂中司事方可開工二尹准之昨已函致司鐸某君陳明一切矣○歹人陳阿二行竊南巿震源鹹貨行醃猪被行中人拘送二十三七鋪保甲巡防局局員汪二尹訊責鎖示在案昨日查得陳所供同黨某甲窩留法界小東門外源來小客棧因備函飭捕持至法租界公廨禀請讞員陳楚生大令飭探提回歸案訊辦 
[英美等國租界公堂瑣案]  
　　昨日捕房捕頭令西探頭目解王幼庭至英美等國租界公堂以其爲惡棍范高頭之羽黨沈根福林慶全賄囑包探李星福也讞員黄耀宿司馬與英副領事德爲門君訊供西探馬克濤歴禀王行賄情形王延律師穆安素投案聲稱此事因范之羽黨沈林二人而起請將王交的實人保出靜候訊究時帶同證人投案然後訊核司馬謂證人約於何日邀到穆律師稱不拘何日總可指交司馬商之德爲門君定於禮拜五午後二點半鐘時會訊○包探金立生解金崚人王玉芝至案稟稱此人卽行竊長裕里謝姓野雞妓院之犯現由小的拘獲贓物全無送案請究司馬商之德君著發回捕房押候吊到原贓然後訊核○包探米順解閔順寳至公堂稟稱伊用洋紙印成洋文分送江 
 
 

Page 10

 
 
北帮各鞔工謂如有人出洋銀八元或八元二三角卽可携此紙至法租界捕房充當華捕并領取號衣號褲號帽等物王金升浦得寶率長發　鳳祥吳正郎章早生竇雲卿等仜人信以爲眞致被騙去洋銀五十五元三角此紙投法捕房請領衣帽捕頭詢得其情令小的拘案請辦法包探殷仁川投案禀稱此係捕房之事請交小的帶回辦理司馬與德君訊究之下王等均稱洋銀在虹口得意茶樓所付司馬商之德君著該探備文至英領事署禀請簽字然後投案提回○工部局洋人邱舌查得愛生在租界中販賣有病牛肉或死牛肉因卽拘入捕房解案請究顧供牛係丁阿林在鄉間所宰並非死牛司馬商之德君飭押候提丁再訊○邵錦豐控余友章虧欠洋銀五百元等情司馬訊供屬實限七日内如數繳還然後管押捕房六月如不遵繳加押六月○前者有某甲飭僕李傳萱控家丁曾祥行竊銀飾等情司馬著李函禀其主候有回音然後再核昨日李投案稱主人正有信來言贜旣吊齊懇卽將曾開釋司馬商之德君判管押捕房六月○華少泉陳彩卿以銅鎔製僞銀首飾持赴李阿生王阿四所開某某等押店求質被包探錢少　拘獲解案司馬商之德君飭押候查明於禮拜三訊斷○某機店主糜錦昌控同業王志高違背行規司馬飭將王交人保出候查明實在情形然後訊斷○莊福生控陳桂堂行竊布篷油衣等物司馬商之德君將陳押候查明訊辦 
[法租界捕房紀事]  
　　甲乙二流氓因向某丙借端索詐被丙扭訴捕房捕頭詰知丙亦非善類命一併解送公堂禀請讞員陳楚生大令訊究○某姓家所雇車夫某丁扭某戊至捕房聲稱被伊攫去金挖耳簪一枝捕頭詰知實因口角起釁並無攫物情事責其所訴不實著押候查明然後解送公堂禀請訊核 
[美租界捕房紀事]  
　　昨日王餘龍因被流氓曳至西華德路迤東租界外恣情吊打詐　洋銀三十餘元忿不能平奔投捕房聲訴捕頭令自投公堂具控○昨晨積竊陳國　混入百老匯路第六百九十三號門脾寶隆洋行棧房行竊柚木若肩負向出適爲包探沈阿岳所見連贓帶入捕房捕頭令押候解送公堂禀請　員黄耀宿司馬懲辦○昨晨偷兒林阿寶掩入華記路第七十四究門片甬婦陳徐氏家行竊銅脚爐　物經包探錢榮堂查獲帶入捕房捕頭令著押候解送公堂禀請訊辦○前晚西人某甲偕乙丙二黑人至虹口司考脫路某粤妓家尋歡適有　國某兵船上水手某丁在座不知緣何波興醋海互相扭毆丁力不能支致傷其臂事後赴訴捕房捕頭令送至同仁醫院求治一面派六十六號西包探將甲乙丙三人拘解本管領事署禀請訊懲○昨日午後甬人馮金生乘脚踏車至篷路適老嫗王車氏迎面而來致敢撞仆傷及面部　百九十七號巡捕見之將馮拘入捕房捕頭見氏傷勢尚無大碍令馮給以洋銀若干從竄釋出○昨日午前本邑人張金法牽牛一頭行經漢碧禮路偶不留意撞毁某甲車上所載之瓦適爲一百八十三號印捕所見將張拘入捕房捕頭令償洋銀若干從寛釋出 
[新印鉛板各種書籍照碼折扣出售三馬路申報館申昌書畫室發兑]  
快心編五角○薈蕞編三角○東征集一角五○閩雜記二角五○東槎記一角五○青樓夢五角○薑露菴一角五○香咳集二角○新增宦鄉要則一角八○曾侯日記一角○使琉球紀一角八○東池草堂八分○禀啓零統一角五○三岡識略三角○夢園叢説二角○文海披沙二角○襄牖餘談二角○四夢彙談二角○和約彙抄二角○中東和五輪分 
○中俄和約五分○瀛寰瑣記三十○寰字瑣紀三十○四溟瑣紀三十○紀載彙編一角五○訂譌雜錄一角五○藝林伐山二角○靈檀碎金三角○雲間據目抄一角○讀史探驥錄二角○驥砭軒質言一角○尊聞閣試帖二角○螢窻異草初集二角二集二角三集二角○尊聞閣鄉會墨八分○六梅書屋尺牘一角五○詩句題解四集一角五五集一角五○寢備考五角○曾文正公家書四角又大事記一角五又求關齋日紀一角五又書札一元二角又白紙家書五種六角○海上羣芳譜一角○東而紀要一角五○啓曚眞　七分○名賢尺牘七分○歷下志游八分○淞南夢影錄八分○息菴尺牘一角二○籌海初集二角○戊子直省闈墨八分○漫遊紀略七分○蕉軒撫錄二角五○滇南雜志五角○夜雨秋燈錄初集四角五思益堂日札八分○○欣賞齋尺牘二角五○集錦尺牘一角○詳註知愧軒尺牘一角五○筆耕齋尺牘七分○粤屑一角五○　素堂文集一角五○廿五年諭旨每本三角 
[廣濟公司江南義賑票新辦江南義賑副票]  
本公司江南義賑票乃奏奉　硃批創辦已久公正素著中外咸欽今蒙　南洋商督憲　魏核准開辦江南義賑副票自開辦以來均請　大憲委員親臨監視以昭大公第八會已於本月廿三日開彩所有中式號碼經印有謝敎單分派以便核對其中彩之票祈携到本公司兑銀可也第九會定期十二月初八日九點鐘在本公司開彩各　寳號投票限至初五日下午八點鐘截止如遲不候此佈乙 
[上海楊慶和慎記銀樓]  
擇於十一月念八日開張 
本樓向開抛球塲百有餘年分設英大馬路中市加添愼記改換門面重新開張自煉甲字十足赤金精製滿漢金銀首飾品級朝頂博古酒器堆纍鑲嵌搜挑人物點翠法藍中西鍍金異樣玲瓏一應俱全承蒙賜顧無不格外克已以廣招徠須認明三星爲記庶不致悞　乙 
[奏辦浙江善後彩票頭彩弍萬元十二月初四日開彩]  
本公司自奉　浙撫憲　奏明開辦以來通消各埠至公無私第三十五會已於十一月初五日當衆開彩紅票憑號單實足兑洋今售第三十六會票仍設一萬五千張每張改爲念則售洋五元彩額增至一千五百四十五張之多較 
他省之票容易獲中准於十二月初四日仍在拱宸橋本公司開彩務祈官紳士商屆期　光顧是幸此佈浙省協濟總公司上海市分公司啓　 
[横濵正金銀行上海分行新行鈔票洋圓]  
本總行創自横濱一千八百八十年資本金洋二千四百萬圖公積金洋九百五十二萬元分設各國名都大邑廣有通交中國上海天津牛莊北京分設亦已年久今在上海分行新行通用自一元五元十元之鈔票洋圓奉准本國政府允行始于中歷十一月初二日起以便行旅經商之一助其外各埠專辦銀行應有一切交易無不克已招接存欵更竭誠實久蒙中國逹官易於通鉅賈交相稱贊本行格外精心研究接應　　　惠顧現由總行刊到 
[新式存单以及相與徃來支觧簿集]  
均用華文專備中國仕商樂取便捷曉　惠然顧臨者之用爲特布告仰祈　俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於　貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯氶接周到有美悉臻如蒙　惠臨請至本分行而訂可也　經理人長鋒郎謹白 
 
 

Page 11

 
 
   
 
 

Page 12

 
 
[直隸總督袁奏爲揀員請補署選缺知縣各缺摺十一日]  
　　太子少保北洋大臣直隸總督臣袁世凱跪奏爲揀員請補署選缺知縣各缺恭摺仰祈聖鑒事竊查高邑縣知縣恒泰於光緒三十年四月二十五日在任病故應以本員病故之日作爲開缺日期歸四月分截缺又准補滿城縣知縣高維敬於光緒三十年五月十四日在署正定縣知縣任内病故應以本員病故之日作爲開缺日期歸五月分截缺又井陘縣知縣歐陽繡之於光緒三十年七月初一日在任病故應以本員病故之日作爲開缺日期歸七月分截缺均經部咨開缺聲請留歸外補在案所遺均係選缺應卽照例序補查直隸告病病故休致選缺知縣遺缺上次已用至進士卽用知縣黨獻壽補高陽縣止今據藩司楊士驤臬司寶棻查得高邑縣知縣第一缺有坐補是缺之高文才堪以坐補又滿城縣知縣第二缺並無坐補原缺及裁缺卽用避卽用新選新補留省另補人員雖有曾任實缺服滿回省候補知縣田鴻文一員但該員註銷升階例應扣補其次之吳兆熊尚未到省此外無人輪應到班之鄭工遇缺先亦無人新海防遇缺先知縣張爾琨過班到省尚未扣滿半年定限例不准補舊海防先海防卽舊例銀捐遇缺先遇缺均無人輪應大挑儘先到班照章應先用特科試用人員查有特科試用知縣吳烈堪以請補又井陘縣知縣第三缺亦無坐補原缺及裁缺卽用等項人員查有撤回另補知縣郭鍾秀堪以請署會詳前來臣查高文才年四十九歲四川崇慶州附監生由遇缺先選用知縣選授高邑縣知縣光緒二十三年十二月到任告病開缺病痊起用請咨赴部報捐分發二十八年八月初七日引見奉旨照例發往欽此是月二十九日到省該員樸成練逹辦事勤能堪以坐補高邑縣知縣又查吳烈年四十四歲河南固始縣拔貢由候選直隸州州判保經濟特科考取一等第二十三名覆試二等第十七名光緒二十九年六月初十日引見奉旨以知縣分省試用欽此捐指直隸七月十六日到省該員才識明通任勞任怨堪以請補滿城縣知縣又查郭鍾秀年四十九歲山西趙城縣舉人由大挑試用班先知縣奏署無極縣知縣嗣奏請開缺另補光緒二十七年十二月二十三日奉旨應以二十八年正月初七日作爲到省日期該員操潔品端實心任事堪以請署井陘縣知縣以上三員補署各缺均堪勝任亦與例　相符詥無仰懇天恩俯准以高文才等補署高邑縣知縣各缺實於吏治有裨如蒙俞允該員等銜缺相當均毋庸送部引見該員郭鍾秀應俟試署期滿另請實授除咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
[陵寢大臣豐奏爲循例坐補尚茶正内管領員缺摺十一日]  
　　奴才豐陞阿跪奏爲循例坐補尚茶正内管領員缺恭摺奏聞仰祈聖鑒事恭查乾隆二十四年五月欽奉諭旨嗣後　　　陵寢補放尚膳茶正内管領等官亦照茶膳拜唐阿之例將引見餘剩記名人員遇缺坐補等因欽此欽遵在案兹　裕陵出有尚茶正一缺奴才查有光緒二十八年五月十八日擬陪尚茶正奉　　旨記名之　　　昭西陵内管領曾桓應請坐補其續出　　　昭西陵内管領一缺查有光緒二十八年五月十八日擬陪内管領奉　　旨記名之　　　惠陵副内管領保祥應謂坐補俟　　命下之日奴才照例分咨吏部内務府查照辦理謹循例恭摺奏聞伏乞　　　皇太后　　皇上聖鑒謹奏奉硃批著照所請該衙門知道欽此　　 
[山西巡撫張奏爲請補簡缺知縣以資治理摺十一日]  
　　山西巡撫臣張曾敭跪　奏爲請補簡缺知縣以資治理恭摺仰祈　　聖鑒事竊照陽城縣知縣鄭綬經臣奏叅革職永不叙用於光緒三十年七月初八日奉　　旨按第五日行文照限减半計算扣至七月二十七日作爲開缺日期接准部咨掣得陽城縣知縣十二輪第二缺留補等因自應照例於軍功候補人員内揀選酌補隨督同藩臬兩司查有軍功候補知縣沈繼焱現年四十四歲係浙浙會稽縣人遵籌餉例報捐郎中分部行走光緒六年簽分户部河南司十三年正月丁父憂回籍守制十五年四月服滿起復兼襲雲騎尉世職旋遵新海防例改捐知縣選用十七年八月簽掣湖南醴陵縣知縣著沈繼焱補授欽此領憑出京十八年六月十七日到任因案被議革職二十年十月恭逢　　　皇太后萬壽隨班祝　　　嘏欽奉恩旨賞還原銜欽此二十七年奉委在誠信軍當差因堵截潰勇出力經撫臣岑春煊奏保開復原官免繳捐復銀兩留於山西補用經部議令删減復經切實覆奏十一月二十三日欽奉硃批照原保給奬欽此二十八年給咨赴部四月初二曰引見奉旨開復湖南醴陵縣知縣沈繼焱者准其開復原官留於山西補用欽此領照起程四月十八日到省係曾任實缺知縣緣事被議復在軍營堵截潰勇出力保舉開復應歸軍功班補用無庸甄别該員才力明健勇於任事以之請補陽城縣知縣堪以勝任與例相符據布政使吳廷斌按察使豐伸泰會詳請奏前來合無仰懇天恩俯准以軍功候補知縣沈繼焱補授陽城縣知縣以資治理如蒙俞允該員係候補知縣請補知縣銜缺相當無庸送部引見亦無叅罰案件合併聲明所有請補簡缺知縣緣由謹恭摺具陳伏乞皇太后皇上聖鑒訓示謹　奏奉硃批吏部議奏欽此　　 
[大臣靈奏爲遵旨騐收工程摺十一日]  
　　奴才宗室靈熙跪奏爲遵旨騐收工程恭摺具陳仰祈聖鑒事竊奴才於光緒三十年十月十五日准盛京禮部侍郎奴才景厚咨稱　　　永陵工程現已告竣因道路不靖於九月十三日會同盛京將軍奴才增祺奏請暫緩日期騐收要工一摺於十月初五日奉硃批著派靈熙驗收欽此欽遵咨會前來並准盛京户部侍郎奴才宗室溥頲咨送原估續估清册各四本奴才當卽率同司員按照原册敬謹查騐所有啓運殿三間啓運門三間前宫門三間碑樓四座其木石磚瓦與油飾彩畫一切工料作法逐一查騐均與原估續估清册相符除咨行承修大臣造册咨送工部照例核銷外所有奴才遵旨騐收工程緣由理合恭摺具奏伏乞皇太后皇上聖鑒謹奏奉硃批知道了欽此 
 
