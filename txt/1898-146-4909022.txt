# 1898 - 146 - 4909022

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲茲特格外加工赶早刷印星夜飛　前往風雨無阻俾當日卽迄派送以饜先覩爲快者之心至蘇州隣近百里之遥就近購取亦改前早到一日思諸君子潛後茶餘當必爭先披間也現在請友人在蘇經理批發聞報諸君及欲承辦代售者祈移玉蘇城包衙前鳳凰衖申昌分店購取不悞謹此布陳儲維鑒及 
[新輯自强學齋清平十議告成] [  圖書集成局代啓]  
　　近時風氣大開事事倣行西法喜談洋務者無不著書立說流播寰區顧或擇之不精或語多耳食不特無　資寶用且更詒　於通　是書采近人專作編成十種或則言利之可興或則言弊之當革或則言安内馥外之要圖但使謀國者簡練揣至引而伸之　類而長之潛漸收百强之效其中鈔弊論一書歴陳錢鈔利弊當此銀賤錢荒之際尤爲關心一國計民生者所不可不讀兹託本局用新字拱成有每部　一本盛以錦　價洋一元四角賜顧者向本埠棋盤街文瑞樓蘇州緣蔭堂察院塲文瑞樓漢口漁古山房長沙省富　遣局均有寄售 
[閱報紀毁聖訛言一則率書其後]  
　　中國服孔子之教千百年來雖婦人小子無不一以孔子之教爲依歸大哉美哉固非楊墨之教所可同日而語而何有乎釋而何有乎老歴代帝王皆知孔子之道與天地參非孔子則萬世綱常　節之義無由而明而人將榛榛焉狉狉焉與鹿豕犬羊等於是崇奉孔子飭各省府廳州縣建立孔子廟配心及門弟子及歴代先賢先儒能發明孔子之教昭示後學者皆祀之於兩廡蓋以爲百代下人倫之表而令蚩蚩者皆得有所宗仰也乃前者懇喧傅有德國兵丁於本年正月初一日突入卽墨縣城蟠踞文廟竟將聖像支體殘毁並抉去先賢仲子雙目衆口一詞天下譁然攘臂奮起於時各省舉人方公車北上同懷公憤聨名具呈都察院衙門乞代奏知皇上飭總理衙門嚴詞責問以安二十一　省上萬萬衆之心其詞嚴其義正其悲感憤怒痛哭流涕之談足以動鬼神泣魂魄聳動我上下人民忠羲鬱勃之氣各日報紛紛紀之而本館則竊然疑焉不敢率然書之於簡以淆惑我天下人之聞見而令羣不逞之徒紛然得侈口以爲亂也夫各省府廳州縣皆有文廟類皆供奉栗主未聞有供像者所以崇體制示尊嚴也卽謂山東係聖人生長之鄕裝塑聖容俾彼都人士得有所瞻仰然非尋常祠宇可比可以任人入内游觀德人雖租我膠州灣卽墨縣城並不在内德兵豈能任意入城駐軍文廟約章具在不難尋求德軍士斷不至於蠻横如是此其可疑者一如果有之則兹事非常重大德軍士越界入城非特據我文廟毁我聖像大有奪我城邑之意地方官必飛禀上憲照會德國統軍詰問其何以違約越界乃不聞當地官員有此詳禀恐卽愚聾亦未有至於是之甚者此其可疑者二其事旣在正月初一日已閱多時本館於通商交涉口岸及省會大埠均派有友人採訪緊要時事山東亦派有訪事友數處似此大事何以迄於今日從未有以片紙隻字相貽報知確情者此其可疑者三各省士子旣毅然同懷公憤上書察院乞爲代奏朝廷豈山東士子獨不具人心者乎斯事一出當必學校紛紜士林憤懣同心禦侮環請詰責嚴查不待各省公車諸舉人而此事早已鬨傅於天下乃事變旣起不聞山東諸士羣然有凌夷辱侮之恥卽東省舉子之入京應禮部試者亦不聞獨繕片詞上叩九閽呈請責問豈切剥膚之痛者獨無是可以忍孰不可忍之心而其同舟之恥者乃有投袂而起振臂而呼之憤吾知東省舉子卽闒茸亦未必至於如斯也此其可疑者四有此四疑本館是以不敢决其事之必有而姑徐徐焉以觀之於異時乃閱昨報所紀毁聖訛言一則而知山東巡撫張中丞接奉總理衙門之命奏報轉據卽墨縣知縣禀稱查無德兵駐紥文廟毁壞聖容之事前各省舉人所呈實係捕風捉影之談然後歎此事之係此子虚而本館之所疑而不錄者初非無見也或者謂東省官員知此事之不易辦若使奏報必致詰問德人以德人之崛强必不肯降心相從如是則反有損於國體不如將有作無諱詞以對旣可省事而又不失國威是以遂出此不得已之下策是說也或亦有之然區區一縣令如果實有此事斷不敢有此悖乎公義之爲張中丞亦斷不敢飾詞奏聞致犯欺君之非而爲萬世之所唾駡且中國於此時事事含尤忍垢敵國外患相逼而來金幣可以要我人民可以夷我官吏可以操舍我疆土可以割據我辱無有大於此者若此事責之而不從猶辱之小焉者也正得因此之故布告於五洲萬國天下後世俾知中國之所不敵者非理也勢也外國之所稱强者勢也非理也彼事事言公法皆蠻理耳違心之談耳日後倘有摧毁教堂等事我正可引此以與之爭縱不能勝彼亦總有此一端之可摘庸不愈於緘默而何獨以諱飾爲乎吾是以知此事之實無而必非諱言其有也獨不解公車諸公何以漫無識見遽信訛言呈懇代奏夫造此妄言者大抵皆好事之徒欲淆亂天下以肆其不軌之爲而惜乎諸教廉公之皆見不及此徒使外人聞之皆啞然失笑謂我中國文人愚昧無職鹵莽妄爲輕信浮言一至於此是不亦大可歎哉興言及是能無汗然 
[房捐中止]  
　　兩江督憲劉峴帥遵奉上諭興辦房鋪土藥各捐當飭江寗藩司松鶴齡方　委派幹員若干人分赴各府州縣會同地方官按照部章認眞勸辦各員奉委啓行上元江寗兩縣已經委員挨鋪虽查租摺兹得白門采訪友人來信知本月初一日督轅接奉電諭所有房鋪土藥各捐一律停辦劉峴帥卽諭知松方伯旋卽轉飭江寗府劉嘉樹太守出示曉諭商民一體知悉其委赴外府州縣之員由方伯尅日飛檄調回 
[接連鐵路]  
　　營口訪事友來函云閏三月二十二日西安輪船進口載來工匠四千餘人蓋因修築營口至中後鐵路以便接至關外有丹國人顚君率領多匠於二十三日起程往西路勘修營口約本年六月内開工兩頭併做以期迅速聞此次工程仍係中國自辦延英丹兩國人代爲經理至鐵路應用各件亦已陸續由各輪船運到俟西路竣工卽與津榆鐵路相聨然後興辦營口至盛京一路 
[築路述聞]  
　　京師訪事人云總理各國事務衙門奏准由寗波直逹紹興安設鐵路奉旨允行承充之商人議向英國籌借洋欵四百萬兩常年六厘起息分四十五年歸還刻已立約不日卽可開工矣○總　友人傅述盛京卿來文擬由漢口續接鐵路直抵東粤惟刻下籌毉艱難尚未興工大約俟蘆漢鐵路工竣後再爲舉辦也○傅聞前四川鹽茶道張觀察其濬在總署具呈願充商人承辦鐵路惟其事甚密未知觀察願辦何處鐵路其詳容俟訪明續錄 
[亂民正法]  
　　沙巿亂民縱火焚燬招商局等房屋前已詳紀報端兹者本館采訪友人飛書相告云上月二十九日扎鳳池觀察會同關道兪觀察曁蔡魏張馬中大令在荆州道署嚴訊所獲人犯中有九犯供認不諱旋禀奉大憲　將爲首之李得勝余宜仁袁輝煌張泰增就地正法梟示本月初三日午後縣主劉大令飭向將四犯提騐　的係 
 
 

Page 2

 
 
正身遂喝令如往捆縳押赴西門碑事處决將首級發往犯事地方懸竿示衆迨初四日已刻公役舁四頭顱至沙巿沿大街而下隨懸李余二犯頭顱於監督關署曁招商局前袁犯頭顱則懸諸天后宮畔張犯頭顱則懸諸興興坊外閱日又獲一犯邇日扎觀察督同劉大令在荆州試院中研詰從犯十餘名聞尚未經定讞也 
[緩徵恩詔]  
　　沙巿訪事友來函云江陵縣所屬築支等六十六垸老新口等一百十三垸去歲因江水汜濫爲災經縣尊履勘後禀請督撫奏逹九重刻已奉旨依議緩徵日前謄黄頒到萬戶歡呼今將湖北全省各州縣收成分數開列於下江陵收成只三分有餘咸寗潛江來鳳利川四縣亦如之八分有餘者祗房縣一縣八分者三州縣崇陽通城歸州七分有餘者五縣通山麻城黄安雲夢應城七分者二縣廣濟鄖縣六分有餘者七州縣安陸隨州應山棗陽宜城竹山咸豐六分者六州縣蘄州黄梅枝江宜都鶴峯當陽五分有餘者十二州縣武昌蒲圻興國大冶黄陂孝咸黄岡榖城竹谿東湖宣恩遠安五分者九州縣江夏蘄水羅田京山松滋南漳長楊光化荆門州四分有餘者七州縣沔陽州監利襄陽均州鄖西保康恩施四分者五縣嘉魚漢陽鍾祥公安石首三分者二縣興山建始二分有餘者十縣漢川二分者三縣天門巴東長樂 
[防患未然]  
　　蕪湖訪事友來函云自沙巿亂民滋事後蕪湖道署連接兩江督憲來電飭令加意防範保護遠人袁觀察遂委保甲總辦林太守洋務局委員湯直刺蕪湖保甲緝捕李副戎等分叚稽察匪類吳大令又以江口南北兩岸五方雜處最易藏垢納污禀請觀察於原設保甲分局外添派候補數員督勇認眞稽查觀察俯如所請已遴委鄭子宣二尹楊介帆叅軍有雪齋少尉分駐南北江口及長得之百家鋪每員各派巡勇兩名以供奔走想經此愼重防維或不至再釀禍端也 
[兵氣潛消]  
　　蕪湖訪事友來函云皖北滁州來安縣與泗州盰眙縣接壤之古城鎭突有匪徒聚衆藉閙教爲名謀爲不軌督撫兩大憲聞報後星夜調撥弁兵前往彈壓事經旬日未得確音兹有友人由滁回蕪據云上月二十四日由滁起程時訪聞古城匪黨業經解散緣此處向爲山東河南等省客民麕集之所民情獷悍良莠不齊附近磨盤山尤爲盜匪出没之區殺人越貨視爲常事行旅往來非聨合多人不敢出於其途此次因米貴民飢藉口乞振聚衆蠢動幸大憲調度得宜大兵迅集若輩知螳臂不足以當車遂立時解散否則傷殘民命蹂躪地方當有不堪設想者矣 
[盜案上控]  
　　寗波采訪友人云全盛信局遞信划船數月中迭次被盜刧掠局主鄔孝苞以案懸迄今尚未破獲具詞赴寗波府署上控府尊批示云查高橋地方爲通衢要道匪徒竟敢迭次糾搶得贓平日巡緝懈弛已可槪見仰鄞縣赶速親詣會勘一面選派幹練兵捕懸賞購線分投嚴密偵緝務將前次兩案各匪徒按名弋獲究辦並將巡防事宜認眞整頓均毋玩泄縱延切切 
[裁併局員]  
　　天津訪事友來函云時事艱難帑項支絀計臣奏奉諭旨咨行各省督撫核實併局裁員惟節浮費直隸總督王䕫帥接到部文後議將銀錢所併入支應局營務處保甲局籌賑局水利局亦擬併歸一處 
[水火旣濟]  
　　漢口訪事友來函云上月十五夜二更時漢陽晴川閣江心停有夾板船一艘所載貨物價値不貲船中人不知因何失愼忽肇火災霎時烈燄飛騰人聲鼎沸遠而望之霞光萬道幾疑赤壁鏖兵船上諸人有不及逃避葬身火窟者亦慘矣哉 
[雨中失火]  
　　金陵采訪友人來函云四月初四日午後屏翳怒吼大雨滂沱詹溜淙淙無異銀河倒瀉怱聞警鑼大震於烈風猛雨中登樓遥望但見西北角黑烟如蓋大可覆三畝許中有赤燄閃爍時隱時現歴炊許始已事後探悉旱西門内清凉山後某姓家失愼某姓向業爆竹設肆於旱西門牌樓大街今春因南面者有閙巿中禁造鞭爆之令遂移作坊至家蓋以其有僻在山陬不在禁例也是日午炊遺火積薪經風嘘拂延及存儲火藥之處加以風狂如虎藥助火威雖以畢宿之聲威竟不能殺祝融之毒燄幸鄰舍相距頗遠不致受池魚之殃而某姓家瓦屋四椽則已付之咸陽一炬矣 
[白門苦雨]  
　　金陵采訪友人函告云上月自朔至晦天公曾無三日晴迨至本月初二日碧翁翁始令羲和馭車而出普照晴暉四野農人咸慶萬頃黄雲可以磨鐮快割而育蠶之家又喜煖日烘窓正値吳蠶上箔不意日剛薄暮清風一陣屏翳君又翩然而來浙浙瀟瀟宵逹旦通翌日别風淮雨紛至沓來越宿風伯雖已返巽宮而雨師仍未歸畢宿傾盆倒峽竟日不休河流陡漲三篙麥田水深盈尺農夫蠶婦短嘆長吁不啻此爲唱而彼爲和咸謂若再三日雨恐高鳳麥漂流盡凈馬頭娘亦將無噍類矣 
[示免攤派]  
　　江西采訪友人云南昌縣孟子卿明府新建縣黄杏林明府會銜出示曰案照福音堂教士來署面稱伊國入境傅教無非勸人爲善入教與否仍聽民便但一經入教須遵教規不准演戲賽會及修理神廟近聞民間有派入教之民出錢演戲賽會及修理神廟殊屬有犯教規至於地方他事仍聽民間攤派囑爲查禁等語合行出示嚴禁爲此示仰闔邑軍民人等知悉嗣後爾等如有演戲賽會及修理神廟之事不得攤派入教之民出錢致滋藉口倘敢不遵一經教民指控定卽飭拘赴縣提訊嚴究洪不稍寛其各凛遵毋違特示 
[襄垣官塲紀事]  
　　蕪湖訪事友來函云閏三月間鈔關各員之瓜代者計查船委員唐劉二君改委候補按照磨婁午峰府經歴陳晴溪二叅軍接辦已於本月初到差任事又外口裕溪關改委房子明少尹新河關改委蘇華洲少尉泥汊關改委余平甫叅軍均已接奉撫憲札文卽日到差至蘇少尉原辦江口保甲分局差業於本月朔遴委查船差滿之唐子範叅軍接辦矣 
[皖試四誌]  
　　安慶訪事友人來函云安徽學憲徐大宗師按臨皖江考試七學經古及望桐兩縣正塲各題均紀前報上月二十九日考試宿松縣文童正塲首題以松殷人以柏周人次題大夫以旌詩題賦得茅亭宿花影得亭字月之初二日考試太湖縣文童首題則枉尋次題直尺詩題賦得一茅三脊得淮字初四日考試潛山縣文童正塲首題社之禮次題詩云殷鑒詩題賦得史魚秉直得魚字先是前月二十八日提覆望江題猶可以爲善國月之初一日招覆桐城四書題十室之邑經詩題未詳初三日提覆宿松縣文童題上祀先公作後二比上月二十四日文宗發出經古案共錄取十八名計府學三名懷寗學三名桐城學三名望江學二名太湖學四名宿松學三名示期二十六日招覆 
[丁沽夏漲]  
　　天津訪事友人來函云今屆沙寗各船海運糧米因受熱過甚多致霉爛卽輕者亦起黑點欲求米粒之圓匀潔淨者頗覺寥寥其已運通者迭經風晾始得交倉未交者恐于駁斥殊費躊躇也○去冬津郡降雪甚微所有麥田悉資雨澤前月中旬好雨應時萬頃麥苗頗見發榮滋長乃迄今時閱兩旬未見甘霖重沛以致鏻塍雉隴青影猶稀農民望澤情殷敬告雨師胡勿惠然降臨也○英國新租界大華茶園於正月間招集女郎彈唱淫詞以娛茶客事爲津海關道所聞照會工部局驅逐并逮館主發縣責押嗣德國租界又有晴雲茶園蹈其故轍爰亦函致德國領事請照天華例驅逐詎料晴雲係禀由領事核准試辦三月者領事據情函覆關道遂亦置之不問現在三月之期已滿聞又續准歌唱一載每日脂香粉艷座客如雲天華茶園主以獨抱向隅竭力鑽營願向工部局輸捐以便重張旗鼓刻已預備舞衫歌扇不日登塲想屆時玉艷萬嬌笙清簧暖駕言來遊者當更有車水馬龍之盛也 
[蘭亭眞本]  
　　紹興事友云越中迎夏以來寒燠應時清和氣爽誦昔人欲雨欲晴飛燕子輕寒輕暖近蠶眠之句彷彿似之上月二十四五日天氣陡寒一領薄棉輕如蟬翼　欲追蹤嚴陵釣客五月披裘故事二十六日忽又南風大作歴潤如油烈日當空行人皆汗涔涔欲滴炎 
 
 

Page 3

 
 
涼之態轉瞬不同衛生者當何如珍攝哉○羅劍農叅軍人鑄去年選授紹興府經歴廳挈其梅鶴至浙乃征帆甫卸卽　抱鼓盆履任後内政乏人　膠待續適鹺商張某中郎有女年方及笄經錢二尹爲冰上人遂委禽焉兹諏吉四月初三日行親迎禮從此鴛鴦重締當慶好合於百年凰鳳于飛更卜其昌於五世矣 
[沙津鼓樞]  
　　沙巿訪事友來函云昭信股票一事鄂中大吏派員赴各府勸諭商民領票荆州府則派龍庚三陞守已於三月二十六日附沙巿輪船蒞沙矣○今歲天氣寒冷異常且風雨連綿罕逢晴霽三月下旬天宇晴霽甚覺和煖二麥油油吐秀可慶有秋甫旬日又北風怒號繼以大雨居人換穿棉衣尚覺不温此後倘仍不放晴光春麥難免歉收矣○本任江陵縣劉明府秉彝籍隸浙江素講蠶桑之利刻下捐廉廣購桑身若干寄至江陵令各鄕民領種不取分文并發種桑要說俾得家喩戶曉廣闢利源留心民事如明府者亦今日仕途中不可多得之員也○沙巿各項生意日見蕭條惟烟館一業頗有蒸蒸日上之勢入春以來又添設四五家邇來土價飛漲公土每枚需銀二十三兩雲土每封亦需二十六七兩至川廣土價愈覺過昻居人因米珠薪桂飲食起居無一不從撙節惟染烟霞癖者浪擲青蚨曾無吝惜是眞别有肺腸者矣○荆南書院月課雖經道憲間月考試而甄别生童與挑入書院肄業則由府尊主政今歲仲春舒暢亭太守照例舉行甄别後荆南道兪　實觀察以現在當務之急莫如算學遂聘請楊子受明經爲教習令生自二十五歲以下童在二十歲内俱赴監院處報名先試論一道三月十三日觀察親臨扃試不准給扃載日揭曉生取八名不覆試童選三十餘名另覆一塲汰去大半閏三月朔日開學從此肄業諸生於時文試帖外又須兼習疇人之術矣○沙巿武漢兩帮商人因會說事爭訟累年不决去歲江陵縣張雲生明府極力勸和始各言歸于好刻下明府將回麻城本任沙巿黄帮字號於三月杪恭送德政牌萬民傘靴帽翎頂等件鼓樂前導舁入縣署明府謙讓再三然後收受 
[琴臺茗詰]  
　　漢口訪事友來函云此次各茶商訂定新章所有各路頭挑茶樣到漢公議價値一律開　不　　相貶價違署科以重罰○名路之茶由西人品評惟寗州爲第一據云色味香三者均擅其勝想一經開盤定卜大沾利益也　滇茶向稱美品按年由滇中大憲委員選揀成箱解運北上以供　天家之用兹仍遵循舊例揀選入貢日前解茶委員道經漢渚小作勾留卽附船北上 
[漢水文鱗]  
　　漢口訪事友來函云近日襄河上流陡然水發奔濤萬丈有若高屋建瓴漢口爲江漢薈萃之區日來水勢驟增一丈有餘兩岸麥田多爲淹浸蔀屋小民無不愁眉雙鎖也○日前省城蠶桑總局門首懸有示諭一道略謂本局開設省城凡城内外附近地方飼蠶繅絲之戶倘有零星絲斤無處銷售者可隨時送來由本局收買視絲色之高低定價値之多寡當面付給以開風氣如有門丁差役人等留難尅扣准隨時喊禀究辦 
[潯陽絃韻]  
　　九江訪事人云上月二十七日有中國兵船與日本兵船各一艘溯江而上聞係因事赴沙巿者○上月二十九日官塲接到武昌軍音略言張得濤制軍奉旨折回於二十八日由滬啓節潯城各官均准備迎迓○潯地茶巿於上月二十日開盤祁門茶五十九兩已登前報近日茶巿咸集興國通山茶三十五兩至三十八兩不等紀之以告浮梁客○九江新關稅務司馬根君辦理一載民情愛戴瓜期已屆奉總稅務司赫君調往蕪湖其遺席委許妥瑪君接辦於本月初一日交接次日馬君附輪舶東下一路燃放邊爆送之○辦理厘金稅務司紀默理君赴湖日厘局察看情形已登前報兹又赴套口釐局察看俟有端倪擇吉接辦 
[道憲回轅]  
　　日前江海關道蔡和甫觀察命駕赴金陵謁見劉制軍面禀公務刻已事畢附招商局江永輪船返斾昨日午前十點鐘憲駕抵埠屬下各員咸詣碼頭迎迓 
[大令勘塘]  
　　丈勘河塘已紀昨報兹悉上海縣黄大令當丈勘時地保及中人倪子元供稱河塘之内皆係農田河塘之外直出浦江有二里之遥係洋商畢地蘭所買之地當時言明河塘並不在内不知洋商如何竪立界石處民人趙周瞿三姓同稱洋商竪立界日有碍水利務求作主大令俯如所請步至河塘勘閱一週諭曰刻因洋商未到未便將界右先行拔去候本縣照會洋商自行拔去可也各民人稱謝而退大令勘畢言旋時已六街三巿燈火齊明矣 
[邑宰騐屍]  
　　浙江嘉興府屬某邑人徐明橋年將大衍日前由京來滬僑寓寶善街昌記棧時已病體奄奄越日卽身死棧主告知地保曹福卿投上海縣請騐昨午縣尊黄愛棠大令帶同書役刑仵蒞械察騐曹保先期預備屍塲大令升座曹保跪禀緣由棧中司事供稱徐於本月朔日到棧並無同伴亦無從人催見其衣箱封條有某科舉人字樣來時本有外症醫治無效遽於前晚身死求大老爺察騐大令飭件如法騐視唱報並無傷痕委係因病身死大令親視一周卽命將衣箱查看見内存衣物甚多並有四百兩之票銀一紙飭一併帶回存庫並諭地保好爲棺殮一面移請嘉興府詳　屍屬來滬領棺 
[戲園獲盜]  
　　安徽人王玉標向在吳淞某營當勇瞰自强軍哨弁李虎臣富有資財爰約同黨羽二十餘人於深夜入具家擄掠一空四散逃逸事後李弁禀知統領沈仲禮觀察派人緝拿前晚有巡丁秦福庵署在本邑英界某戲園與王相見當卽報知捕房捕頭立飭包探朱阿高同往獲住昨晨解送公堂請訊奏手持沈觀察名刺投案請將王帶回嚴辦王玉標供同黨共有二十餘人小的分得各物約値洋銀一百數十元秦稱李弁失贓三千餘金王答稱餘已分散矣讞員張賡三直刺商之德繙譯法時敏君以案關夥刼營員事情重大著卽交秦帶回本營究辦 
[縣示照登]  
　　欽加鹽運使銜在任候選道江蘇松江府上海縣正堂黄爲出示曉諭事奉本府正堂恩札開光緒二十四年三月初八日奉布政使司聶札開案照禮部則例内載嘉慶十八年議准舉貢生監於中式報捐後出繼者專案詳咨其係早經出繼者於入學中式報捐時呈　地方官由司按李册報等因向經遵循辦理兹查近年舉貫生監呈報丁憂往往揑稱本生希圖短喪追溯原委大都俱以早經出繼爲詞究竟該舉貢等入學中式報捐時如何塡寫三代未據造册詳司以致無憑核辦現當學憲按臨考試之際所有新進文武生員姓名履歴自應由縣查明造册呈送以備稽核合行札飭等因到府札縣卽便移學遵照尅日送縣新進文武生員姓名履歴清册有無出繼兼祧等項呈送藩憲曁本府查者如舉貢生監認有出繼者亦　查取供結專案詳府核轉毋違等因到縣奉此除移學查造外合行出示曉諭爲此示仰闔邑舉貢生監如有出繼兼祧等項備具繕結呈縣以憑專案詳報毋違切切特示 
[度地建廟]  
　　江蘇督糧道陸春江觀察見上海向無海神廟每屆漕糧竣事卽在天后宮龍王廟等處報賽硃不足以肅觀瞻因擬在南巿薛家浜橋北首江蘇海運滬局東擇地建造廟宇一所曾經咨請江海關道蔡和甫觀察觀察札委上海縣黄愛棠大令派令亭耆前往勘丈明晣復委現辦馬路工程局委員朱森庭明府督工明府奉札後日前親往勘明以此處有居民佔蓋房屋爰特傳諭二十三鋪地甲知照各戶限定本月杪一律遷去以便擇日破土興工 
[詳請核奪]  
　　日前英界捕房柏總捕頭偕惠副捕頭等至公廨查閱押犯兹者讞員張賡三直刺以捕頭並無管理公廨之權何得贸然越俎殊爲可異因將當日查閱情形照會値年首領德總領事及英總領事並詳禀道憲請爲核奪 
[禁毁馬路]  
　　本邑南巿浦　　　馬路後所有路旁餘地業由各業戶在縣繳價承租建造屋房雲斤月斧大費經營復在沿馬路一 
 
 

Page 4

 
 
帶遍圍竹笆竟將公地任意掘損馬路善後局委查悉後一再傳諭工匠人等不准在當街工作而若輩置若罔聞因由會辦委員孫星垣直刺據情申請蘇松太兵備道蔡和甫觀察擬仿照租界章程各家欲在馬路旁起造房屋者必先令具報姓字限令四月完工不得任章稽遲以致車馬往來諸多窒碍違者照章罰鍰頃已由蔡觀察批令會縣示諭並由孫直刺明定章程數條咨請上海縣黄愛棠大令出示遍行曉諭俾得律遵行 
[假冐待懲]  
　　鍾玉堂冐充江海北關巡丁勒索使費經雷稅務司查知獲送道轅請辦蔡和甫觀察准卽飭差押發上海縣究辦到縣後黄大令派値日差看管候究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　本城保甲總巡戴子勵明府訪得城廂内外流氓地痞充斥其間時有拆梢打降情事若不嚴行懲辦閭閻難以乂安爰將著名流氓高和尚等數十人飭吏繕成告示按名訪拿似雷　風行想若輩當知警懼矣 
[棺殮病斃]  
　　昨報紀無從禀報一則兹悉死者陳姓年三十六歲向以小工爲生其堂兄陳某聞信之下立卽到舟察得死者實係病斃遂卽備　收殮 
[海縣署瑣案]  
　　楊讓堂託郭華卿代購也基販賣後楊忽投縣控告前經蔣壽林刺史斷令郭償楊銀一萬兩發交典史看管限繳在案前日楊投案求催李二尹命提郭研訊　稱刻已將田變賣不日可以措繳請再寛限楊稱郭現開　店景况頗佳求卽追繳二尹再限十天仍交典史看管○邵小村中丞在日暉港起造房屋流氓秦福生霸分工資以致滋中閙丞函請上海縣派差往拘秦毛毛者出而攔阻致福生脫逃遂將毛毛解案李二尹提訊秦毛毛供是福生之堂弟自知不合求賜鴻恩秦阿秋供是福生之胞弟賣花度日與昫兄早已分居胞兄不安本分父毋不能管教此事實與小的無干二十七保頭圖地保沈叙興供邵大人造屋處前日發給工錢突被秦福生爭領分肥小的正欲解案究辦途中被秦毛毛將福生辫梢割斷以致逃逸因將毛毛解案秦阿秋確不干預二尹飭將秦阿秋開釋毛毛笞責二百板枷號半月發日暉港示衆期滿責釋○陳阿全控兪阿虎燒燬厝棺經李二尹訊問兪堅不承認前晚提案復訊陳供兪阿虎索加地價不遂至上月二十六日將浮厝是處之棺木燒燬刻下尚未收拾求臨察勘兪供小的在棺旁吸烟並未故火其棺定係路人遺火所焚二尹判　　笞責三百下還押候飭差查明禀復核辦 
[英界公堂瑣案]  
　　包探倪順泉禀稱美商利生紙烟公司夥陳國鍈私收貨洋一百五十餘元避匿不面司事者投報捕房由小的拘獲送究利生公司經事投案請追洋銀並稱陳自認收用洋銀一百二十六元另有親帳一紙呈閱陳供暫時挪用本欲歸還讞員張賡三直刺以原告係屬美商著押候下禮拜二復訊○新充包探金立生拘解積竊王阿根至案禀稱此人　因犯案遞籍今又來滬夥竊王振三家衣服　物約値洋銀數十元經小的緝獲請爲訊究尚有二賊不知逃往何處王振三投案領贓土阿根供鎭江人行竊自知該死惟求恩宥同黨二人均已逃往他處不知蹤跡直刺以王委係積竊判責二百板管押六個月後遞籍○三百五十三號華捕拘解金阿根至案禀稱此人深夜在泥城橋左近某姓家意圖行竊經小的查見拘送請究金供本地人並非圖竊實被誣指直刺判責三百板管押兩個月○包探朱阿高拘解賭犯陳阿福王阿三張阿二等至案禀稱之數人者前因犯賭懲辦昨又在北新街聚賭經小的拘獲連賭具送案請究陳等同供小的等均係生意中人偶因無事消遣與專犯賭案者有别尚求鑒核直刺判各責二百板枷號三日○二百六十四號華捕拘解馬夫土時生至案禀稱此人駕車疾駛有違工部局定章爲特送案請判王供馬性不馴並非有意疾駛叩求明察直刺判責一百板以儆○包探顧阿六拘解沈蘭生兪友元至案禀稱此二人攫取朱阿仁之銀戒指一枚經小的拘獲送案請究朱投案申訴前情沈等一味求恩直刺判責一百板管押三月 
[法界公堂瑣案]  
　　著名流氓王春榮卽小黄牛前因强搶興聖街某客寫主之女經捕頭訪拿到案讞員鄭大令訊供懲責送改過局監禁二年未幾逃出匿跡新閘聚集棍徒依舊横行不法人皆側目莫敢誰何前日八仙橋西首無賴耳寶手提烏籠至是處間玩被小黄牛奪去翌日耳寶號召多人向小黄牛尋釁小黄牛亦率羽黨禦之互鬥畢小黄牛獲勝拘得林福順藏匿勒贖索洋十元福順之叔林掌發充當巡捕將小黄牛黨中蘇阿如扭獲逃入捕房昨日拜禮大堂期捕頭命解請鄭大令何繙譯會訊華捕林掌發禀稱昨遣福順至是處取衣被小黄牛羽黨數人曳去勒索洋銀十元小的將金戒指一枚爲質當時蘇亦在塲此人前在改過局逃出搜捕未獲今特扭案請辦蘇供小的以手藝爲生並不犯案大令以此輩横行不法商之何繙譯著押候嚴懲一面飭包探至新閘查明各節禀復核辦○包探禀稱賭徒王有芳在城河浜用紅黑籌引誘鄕人賭搏爲巡街捕拘獲卽起獲賭具及小洋十一角解案請訊大令問同黨共有幾人王供與土阿三等同賭在令判枷一月發城河浜示衆期滿笞責三百板○包探禀稱陳阿二在作塲内竊取木板四塊爲管房人拿獲解案請訊大令判責一百板贓給還失主○碧露春茶肆主章香山因貼票欠洋七百元爲馮明山具控公堂大令提案訊供交陳小保出逃避無蹤遂提陳管押後章妻氏呈繳洋二百元請將陳釋出帮同理處陳以此事由張魯人轉託將張扭案旋亦交保出外並未報知捕房擅將乾泰祥烟膏店生材拍賣除去各項開銷餘洋一查六十元繳案大令不准著將原物收回案懸日久尚未了結日原告倩律飾慕爾弄上堂求追大令著保人交案嚴追○王關元前探新昌泰新關行徐寶山等欠磚瓦洋五百九十九元經大令訊供交保限二禮拜内理楚兹已逾限原告投案求追大令著保人將徐等交案於下期呈繳帳簿　候察核○夑理齋叢表店主某甲前探居念椿欠洋五百元圖賴不還時居爲原告控追洪如意欠洋一千二百元大令著　覓保理償昨日堂期爕理齋主投案求請追究大令著保人交案訊追 
[美界捕房紀事]  
　　小竊陳月生前日在南巿某民船上竊取風篷一扇持至虹口西華德路某質鋪内典質錢文被包探李佩芝查見拘入捕房押候解送公堂究辦○虹口元芳路第二百三十號門牌張李氏家藏有舊鐵五百三十磅前日包探竇如海查得均係賊贓遂將氏拘入捕房押候解送公堂究辦○甬人趙喬林在虹口百老匯路開設小客棧前日忽起歹心擬將寓客林寶春之小洋銀等物竊取被林查悉與林瑞生林德興等扭住兇毆正在難解難分之際被五百四十二號巡街捕查見一併拘入捕房押候解送公堂懲究 
 
 
 

Page 10

 
 
   
 
 

Page 11

 
 
   
 
 

Page 12

 
 
[十四年四三月二十八日京報全錄]  
　　　　　　　　一道錄前○盛京將軍依　奏審明覺羅玉齡　糾夥刦按例定擬摺○江督劉奏爲遴員請補直隸州要缺摺○滇撫裕奏　員過班懇恩暫緩引見片○閏三月二十八日戶部通政司詹事府正藍旗値日刑部引見十二名理藩院七名値年旗三名廂白棠五名廂藍漢二名兩翼二十三名内務府十三名○濂貝勒錢應漙各假滿請安○山西臬司景星請訓○西寍辦事大臣請訓海公等由口外賜奠回京請安○易頣謝署缺恩○澤公請假五日○慶公請假十日○普齡續假十日○召見軍機奎順景星○皇上明日卯初二刻升中和殿看　○○奴才依克唐阿跪奏爲覺羅玉齡聽糾夥刦並窩盜銷贓審明按律定擬恭摺仰祈聖鑒事竊查前據承德縣會同營界訪獲强刼省城北關外事主德夏氏等家案内夥盜覺羅玉齡卽德沅又名德洛二一名解經前任將軍裕祿札交發審處　辦旋據該處禀稱從前已獲正犯盜犯張玉好于百川趙寛等供内皆有德沅之名祗以現無質證堅不認供且德沅是否卽係玉齡應請飭查册檔核辦等情據此當經裕祿飭據右翼宗室覺羅總旗長奉恩將軍春煦查明檔册僅有玉齡并無德沅德洛二之名惟所載父母兄弟妻子名氏内與犯供相符是德沅德洛二均爲玉齡代名無疑嗣據署承德縣知縣祥瑞獲送案内夥盜慶云峯卽慶燧一名經奴才飭交發審處提同玉齡質訊均已供認夥刼詎慶云峯於出世後在監病斃玉齡復又翻供後經該處禀明札提事主温萬英飭發質訊確情在案旋發審處總辦恊領裕書督同委員寶全等提集犯証審明擬議詳請具奏前來奴才提存無實緣玉齡卽德沅又名德洛二係左翼廂藍旗明善佐領下覺羅在撫順城東黏磨洲居住平日窩留馬賊陶幗有等代爲銷贓分用不記次數光緒二十一年閏五月二十九日陶幗有意欲出外强搶商允玉齡赶車同往接贓一面夥同關洛八回回王洛疙疸周洛二謝洛六李永舜傅洛疙疽連不識姓名一共十餘人各騎馬匹分持洋槍在法庫門北首空地會齊玉齡亦赶用二套小車到去傍晚時分偕抵胡家房身杜姓家門首天降大雨一同折回玉齡赶車先行六月十二日行至十里堡與陶幗有等原夥會遇李永舜向玉齡告知在潦河沿地方刦得不知姓名事主家衣飾帖錢烟土等物將分得贓衣一包裝入玉齡車上折回陶幗　因分贓不匀被關洛八等殺死棄屍河内李永舜等回來分給玉齡錢六十千花用各散是月初九日玉齡同工人解洛五復聽從關洛八糾遜夥同回王洛疙疸並不記姓名十餘人各騎馬匹分持洋槍刀械在城北道義屯會齊更餘時分偕抵古城子事主温萬英家門首開槍震　撞開大門進内刼得衣飾烟土帖錢等物事主逃出喊同屯衆捕拿玉齡等携贓逃至無人處俵分得羽毛單馬褂一件灰山綢夾套褲一雙藍布單褲一條烟槍一杆餘　關洛八等分去各散十九日早韓起勝找向王齡商說探知省城北關外土山子孀婦德夏氏家人少有錢已糾允蔡城子關洛八康大　　魯　先趙寛張玉好于百川慶雲峰及于百川轉邀之劉萬興傅洛疙疸張小儉子李永舜梁回回王洛疙疽同夥十餘人商定夜間前往行刼令玉齡赶車在小的門外樹林内等候　贓　夜三更時分玉齡帶同工人解洛五赳車先往等候少時韓起勝等分携　刼德夏氏家贓　到去均裝車上天明時玉齡將車赶至省城西關不記字號客店假裝住店韓起勝等亦先後走至分贓玉齡分得狐縢嵌肩串細女小袗女監紗各一件黄布小包袱各一包烟槍　根同前分贓物陸續變賣得錢花用經事主德夏氏報經承德縣會界勘明於二十七日協同奉軍新前營步隊緝獲張玉好卽張大舌頭于百川趙寛解交發審處訊明禀經前任將軍裕祿批准就地正法旋據該省會同營界將玉齡慶雲峯先後獲送發審訊辦據報慶雲峯訊供後於光緒二十三年四月二十二日在監病斃委員騐訊明確刑禁人等並無凌虐情斃嗣玉齡供詞狡展札　事主温萬英到案質明審擬解經奴才提審供悉前情不諱案無遁節查律載强盜已行但得財者不分首從皆斬又同治十一年六月初六日刑部議准奉天省奏定　治窩留章程無論曾否造意有無同行但知馬賊而窩留分贓者卽照强盜窩主擬斬立决又光緒元年八月十八日欽奉上諭　後奉天各處拿獲賊匪到案卽著訊明窩主姓名如有圖利窩留卽與盜賊同罪無論宗室覺羅均著一律重懲等因又宗室則例内載凡宗室覺羅犯罪按刑律科斷又宗室又犯圈禁之罪者卽行革去頂戴又宗室犯案到官審明照例定擬罪在軍流以上者仍奏請旨各等語此案玉齡供認迭次窩盜分贓並同行接贓及聽紏持械夥刦事主温萬英衣飾烟土帖錢等物之處不特所供行刦月日贓物悉與事主供詞相符且與先獲此法之犯供出一轍係正盜無疑玉齡卽德沅又名德洛二應請革去頂戴合依强盜已行但得財者不分首從皆斬律擬斬立决該犯犯屬覺羅仍照例奏明請旨案係承德縣恊同營界破獲所有失察玉齡等爲匪之旗民文武各官應請免其置議逸盜關洛八等獲日另結除供招咨送刑部及宗人府查核並將玉齡暫寄縣監所有此案審明定擬緣由恭摺具陳伏乞皇上聖鑒敕部會同宗人府核覆施行謹奏奉硃批該衙門速議具奏欽此○頭品頂戴兩江總督臣劉坤一跪奏爲沿河直隸州知州員缺緊要人地相需籲懇天恩仍以原請之員補授以重地方恭摺仰祈聖鑒事竊照泗州直隸州知州文翰請補廬州府知府遺缺以沿河候補直隸州知州丁文炳請補接准部咨安徽省截取記名分發直隸州知州班内尚有正途出身合例人員例應先儘酌量補用該督等並未聲叙人地是否相宜處請以候補直隸州知州丁文炳補授應毋庸議行令查照定例　選等因卽經行司遵辦去後兹據署安徽布政使于蔭霖按察使趙爾巽會詳稱查泗州直隸州係沿河繁疲難兼三調要缺地當省北衝途政務繁劇治理綦難非精明强幹熟悉河工之員不克勝任當於現任人員内逐加遴選並無合例堪調人員其截取記名分發正途班内直隸州知州王敝早經丁憂　淑璋於此缺不甚相宜現丁憂回籍此外並無截是記名分發正途出身人員惟查有沿河候補直隸州知州丁文炳年力正健爲守　優力之　補泗州直隸州知州實堪勝任與例亦屬相符等情詳請具奏前來臣覆查無異合無仰　　　恩俯念要缺需員仍准以丁文炳補授泗州直隸州知州實於河務地方均有裨如蒙兪允該員係沿河候補直隸州知州請補泗州　隸　知州銜缺相當毋庸送部引見　該員　歴册前已咨部此次請免查照外謹會同漕運總督　松椿安徽巡撫臣鄧華煕合　恭摺陳明伏乞皇上聖鑒勅部核議施行再　係飭聲覆之　是以改題爲奏合併陳另謹奏奉硃批吏部議奏欽此○○裕祥片再雲南補用鹽提舉李訓鋐前於勘　滇起界　在事出力由州同保舉過班經部核准例應送部引見惟查該員係曾經騐看分發因省合例人員光緒十九年卽委充捐輸局差不　辛勤勸别甚屬得力迄今共收獲海　　輸正項銀十五萬餘千兩　賑捐輸正項銀七萬餘千兩餉賑要需賴以接濟並　清查善後積年軍需報銷　目　稽亦臻妥協復經奴才委辦一切事件尤能深資臂助均未便遽易生手合無仰懇天恩俯念邊省需才要差之員經理可否准將該員李訓鋐俟補缺後再行送部引見出自逾格鴻慈謹會同雲貴總督臣崧蕃附片具陳伏乞聖鑒訓示謹奏奉硃批著照所請吏部知道欽此 
 
