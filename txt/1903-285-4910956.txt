# 1903 - 285 - 4910956

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君現因秋試在邇赶緊印訂後三百卷亦已告成至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經售處請将二批股洋匯滬當卽照發不誤 
[古今圖書集成增價出售] [  ] 圖書集成局啓 
　　本局所印古今圖書集成一書除股印久多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罊不能應命奏再是書間有誤訂處現亦悉數查准補訂完全可稱毫無遺憾惟海内鑒之此佈 
[俄日近事論]  
　　昨有寓日友人致書見告云近有客自中華來偕謁日本前外務大臣加藤君加　人極精明長議論談次掀髯大言曰人皆　俄兵之精悍以僕觀之未必突過華兵無奈華官先存畏　之心一任俄人在奉天横行無忌耳當僕領袖外務省時曾舉内田康哉爲貳今者内田奉使中國迭将北事警醒華官所惜華官将信将疑未能一意拒俄倚日此誠事之無可如何者也又曰我日本海東一島國尚欲與俄爭衡以中國人口之多土地之廣物産之富財賦之饒而竟畏俄如虎其亦知俄之興築西伯利亞鐵路帑藏已用至罄盡無餘乎今者俄人萬口一聲皆云拒曰設果與我曰開仗祇須毁其西伯利亞鐵路彼陸軍卽絶歸途若海軍則我日固操必勝之權俄艦戰敗而逃旅順口實不能容海參嵗天寒氷凍若竟鼓輪入黄海則已在日人掌握之中矣總之俄籃雖較日本三倍之多然皆　朽不堪難於取勝兼之由俄抵亞歴海程六十餘日半途無可添煤而一兵到華所費無限庸詎若我日本之可載可守能發能收耶及見伯爵大隈君則曰我日刻已備齊兵費專待與俄决勝於海天　淺之中無奈俄人一味陰柔深悉華官無學無才故意将其戲弄我日雖雄心勃發亦祇付之無可如何耳旣乃往謁伊藤侯侯曰僕前者航海游華頗思稍稍獻可　否惜乎華官未盡深信曰言整頓終於粉飾因循斯時僕力勸創興教弁學堂以修武事事經十載迄未成功而圖　已　在旦夕矣今者滿洲各地苟拱手而付諸俄人俄得滿洲執将漸展其權於内地英美諸國必致羣思染指不樂讓俄人獨得利權瓜分之期近在眉睫可慨也夫又聞陸軍少将福島君云中國近雖外係頻仍究竟地大物博若果投袂而起發憤爲雄能學至日本十之七八分卽可稱環毬雄國所慮者人心渙散絶少忠君愛國之心執政爭權不顧大局致被俄人挾制力有難施人咸謂我日决不能於冬令興與實則事皆未雨綢繆一决裂卽戎衣相見矣中國其知之否執筆人曰嘻伊侯之言誠可謂老成深識矣如高明者抑何言大而夸至於此極开夫曰之不能與俄敵夫人而知之矣彼舉國之人譁然而起咸謂日本運兵便於俄轉　速於俄海軍陸師其氣更勇於俄糗糧器械其價更廉於俄事事占俄人之先故思張我國威與俄一决勝負耳誠亦思用兵之道不外天時地利人和日之所占惟人和若天時則俄處北方常年寒　兵士寢處於冰天雪天習慣自然日則天氣温和氷雪少見一至海參嵗哈爾賓西伯利亞諸處卽鳶肩瑟縮頓减雄姿曰人知之故於前年在北海道演習雪地行軍之法初不料全軍凍斃生還者百無二三人此天時之不足與俄敵者也以言地利俄旣得有旅順大連灣諸港口經營締造峙　儲煤勝則乘鋭直前凌逼曰境卽敗而逃也亦隨在有駐足之地不致無可存身尚不難收拾燼餘背城借一至日師則萬不能長驅直入侵犯俄疆然則日惟恃其萬衆一心耳一經出師無廠塢可修船無市鎭可購鑲無要隘可駐足萬一戰敗惟有退守本邦而俄人東扼之於長崎西扼之於箱館中間更以游兵出没於各口岸日爲四面環海之國無術可以禦之此地利之不足與俄敵者也或謂日所恃者係英人自英日同盟卽許以患難　恤然觀其盟誓之詞曰如有一國與同盟之國戰他同盟之國不得助以兵力必合兩國以攻同盟之一國則他一國始出而應援若是則俄苟與日麈兵英惟袖手作壁上　斷無興師佽助之理俄亦萬不欲結興國以攻日本以致挑動英人而尚得謂有英相助其間遂致心雄膽大耶難者曰洵如子言是日之不願與俄生釁固在情理之中顧俄人胡爲而亦不願與日生釁乎則應之曰俄人曷爲而與曰生釁哉俄之於我東三省直已視若衰中之物任其取携其心足矣其志滿矣更何樂糜餉勞師爭此不可必之勝負耶雖然日人中如高明者其言誠誇　鄰於誕矣若大隈若伊藤若福島類皆運籌帷幄决勝疆塲謀定而行未始非一時之人傑俄苟迫之已甚使日人萬不能堪則日亦决不甘忝顔爲城下之盟戰事之興直可豫决特目前則必不致於禍結兵連耳謂予不信靜以觀之 
[本館接奉電音]  
　　昨日午後三下鐘越三十五分時京師飛電傳來上諭二道敬謹譯登○八月二十七日内閣抄奉上諭雲南昭通鎭總兵員缺著蘇掄元補授貴州古州鎭總兵員缺著徐印川補授欽此同日奉上諭趙爾巽奏特參庸劣不職各員請旨分别懲處一摺陞補湖南郴州直隸州知州署衡山縣知縣盛綸縱丁虐取罔恤民艱署保靖縣知縣邵陽縣知縣卜彦偉逞威肆虐聲名惡劣並不能約束家丁刓著革職永不叙用會同縣知縣羅炳鎔無才而貪聲名狼藉安鄉縣知縣路傳甲老而務得事權旁落縱任伊子干預外事試用通判李彭暏好甚深難期賑作常德府經歴魏芳喜事任性違例逾分善化縣橋頭司巡檢王聨元罔利營私屢被控告桑植縣典史何鄉侯監山縣臨玉營巡檢蕭安順聲名平常操守難信試用吏目沈大本聲名惡劣試用典史王有恩任性妄爲行同無賴試用從九品王炳崑嗜賭妄爲署武陵縣訓導陳國光浮躁朦混有玷官箴均著卽行革職安化縣知縣胡恩榮不學 
 
 

Page 2

 
 
無術辦事竭蹶藍山縣知縣陸獻才識竭蹶語多夸誔均著以府經歴降補攸縣知縣陸印賢規模狹隘才識俱無惟文理尚優著以教職歸部銓選古大坪同知黨銘新體弱神疲事多廢弛署醴陵縣知縣來陽縣知縣張至安才具平庸不勝勞劇均著開缺另補辰谿縣知縣陳彦鵬失查家丁舞弊惟居官平妥心術端正咎止　察著交部議處餘著照所議辦理該部知道欽此 
[電傳宫門抄]  
　　昨日後三下鐘越三十五分時说師友人專電告知本館云八月二十七日皇上召見軍機大臣是日並無明發上諭 
[示免税銀]  
　　聞之海參威友人云今年海參威俄官曾奉本國户部所頒新例凡華商運威各貨一律免税遂由中國商務委員李大令家鰲禀由外務部咨行各直省督撫轉飭所屬曉諭商人旣而海税務司又奉俄國之諭所有前此華商進口貨免税一節著截至本年三月止以後卽照　納税云云商民因此觀望不前然老於經商者攺由東省某處抵威仍可免税且俄人賦性豪邁購物不論價值其獲利尤可操劵以故大令仍禀請外務部将此種情形轉咨各直省将軍督撫飭令所屬各府縣一體曉諭華商勿誤會其意以致貿易頓衰日前已由山東省垣司道頒發告示俾衆周知矣 
[俄嫉華工]  
　　海參威某日報云俄屬布拉哥烏陳司給地方華俄工人積不相能以致爭端屢起近日新到華工一千名土人聚衆阻撓不令登岸迨俄官督率巡兵前往彈壓土人始紛紛散去傳聞此次齟齬因爭工作而起蓋華人工作旣勤於土著工價又較土著爲廉每有田主人願雇華人執役俄人心懷忿嫉故欲與之爲難也 
[山西巡撫張大中丞奏請截留晉餉添募防軍以重邉疆摺]  
　　奏爲晉北客軍撤减地方空虚請暫截留晉餉添募防軍以邊疆而紓餉力恭摺奏陳仰祈聖鑒事竊臣於光緒二十九年七月初二日奏請暫留忠毅軍兩營聲明晉北邊境遼闊防務吃重擬再添練數旗以固邊　業經奏邀聖鑒在案伏查晉省北路地方廣遠舊設制兵一萬數千人至咸豐同治以來猶須添駐客兵以資防緝前升任撫臣張之洞曾議添練大同歸化兩軍入千人誠見漠南關北外接烏科各城内連直陜各省非有大枝勁旅無以控制而嚴拱衞也近歲制兵全撤募練未齊而北邊口外散勇馬賊出没無常其間教堂林立設有疏虞所關尤鉅加以邊廳初設墾務大興彈壓巡防均資兵力比年以來全恃大同鎭劉光才所部忠毅五營今劉光才已簡任廣西提督所部五營前蒙恩准以兩營留晉此外大同鎭惟有續備軍馬步七旗主客合計不過二千二百餘名而駐防地方自省北至口外十一廳寛廣數千里零星撥劄顧此失彼於是南路之續備太原之常備不能不移緩就急紛紛抽調匪特軍疲道路訓練日疏抑且腹地空虚盜賊滋熾臣自受事以來深維晉省近接畿疆在今日尤爲重鎭亟思添練勁兵爲未雨綢繆之計無如晉省司庫久已入不敷出而大案償欵本省賠觺及一切創行新政皆需費甚鉅無一可爲緩圖旣不能移應用之欵以練新兵又不敢以籌欵之難而緩募練臣與司道等再四籌商殊無良策惟查忠毅軍五營歲需餉項係指撥山西應解内府封儲銀十萬兩鐵路經費銀五萬兩鄂省協撥銀二萬四千兩舊欠光緒二十七年東北邊防經費劃撥銀一萬七千七百兩現在該軍祇留兩營在晉勢須赶緊添兵而餉項實無從籌措惟有仰懇天恩俯念晉邊之重司庫之艱准将内府封儲鐵路經費兩項共銀十五萬兩暫留晉省除原撥忠毅兩營餉項之外卽就此欵先募足大同續備軍步隊兩旗以符奏案再添練馬隊四旗以貲塡劄其不敷之欵及軍火操衣節賞等項仍照案由舊欠東北邊防經費内劃撥如此轉移於山西近歲解部之欵仍無出入而本省得藉以稍增兵力下固邊圉上拱京畿裨益大局實非淺鮮俟一二年後本省賠欵付清仍卽按年籌解以期於部欵無誤至劉光才所部忠毅三營餉項鄂省千兩自應照撥此外不敷之欵查湖北湖南廣東每年應恊撥廣西邊餉共三十六萬兩歴年欠解甚多以廣西應受之餉養廣西防剿之兵尚非無著之欵可否請飭部催解抑或動撥之處伏乞聖裁所有請留餉項添募新軍各緣由理合恭摺具奏伏乞皇太后皇上聖鑒謹奏奉硃批户部議奏欽此 
[嚴興墾務]  
　　客有自浙之嚴州至紹興者語本館訪事人云嚴州府知府黄峙青太守查得境内近山之地頗稱饒沃祇以無人墾聞滿目荒蕪爰勸令民間及早開墾成田各就地之所宜或植桑麻雜糧或栽松竹果蔬或種五榖俟成熟後酌量納賦由原户承墾外其有年久無主者由官會紳　農領墾現已捐廉采辦各種新秧以備分别發給從此野無曠土國無游民可於此舉卜之矣 
[鄂闈賸語]  
　　武昌訪事人云鄂中於八月十六日闈事告竣循例接考駐防繙譯與試者共八十三人所有試卷由代辦監臨岑堯階方伯親自固封委候補縣丞胡二尹鑫解送進京閲日方伯接新任湖北布政使李方伯來電知於本月二十二日由滬啓行擇吉二十八日接篆任事爰飭彌封所委員迅将三場試卷一律彌封送入内簾卽於二十日午後出闈以便料理交代之事 
[洞庭刧案]  
　　有客自太湖三萬六千頃中貽我雙鯉云洞庭東山之後有山址村者朱姓聚族居焉八月二十二日之晚時交二鼓突有緑林豪客糾衆數十輩蜂擁至村邊連放手槍砰　之聲震驚數里隨桀石毁朱某之門呼嘯而入箱徿簞笥搜索一空打疉成包仍復呼嘯而去臨去縱火焚其屋崇樓傑閣霎時化作劫灰傳聞年前村中屢出劫案居民心驚風鶴至今猶惴惴不安今又盗起萑苻肆行剽掠遠近黎庶何以聊生苟賢有司緝捕從嚴毋使養癰成患閭閻庶可高枕無憂乎 
[越東火警]  
　　紹興訪事人云本月十七夜松厦鄉民人姚某家所燃洋鐵火油燈忽爾爆裂以致火星飛散立肇焚如姚從夢中驚醒急挈一子飛奔而出而髮膚已被灼傷其母及妻并長子幼女與一傭工不及奔逃葬身火窟翌日里人由瓦礫中檢出餘骸備棺收殮然已殘肢零骼慘不忍觀矣噫吁嘻 
[陶然亭冶秋曲]  
　　聞之京師友人云日前某侍御遞奏封章奏參直督先後奏報股票之事數目不符請旨飭下詳細造册奏覆云云奉旨留中不發○各部書吏舞弊生財奸計百出雖屢經各堂官整頓無如積習已久遽難改兹更張且若輩揮霍甚豪起居闊綽區區薪水不特無以供其嫖賭卽但求温飽亦恐不能似此而欲使弊絶風清其可得哉聞吏部文選司某科書手十人京中人咸以十大惡呼之每以招摇撞騙納賄弄權爲事刻經堂官查悉斥革候懲有朋比爲奸之數人次第知風遠遁尚須嚴拿究辦其餘各書吏前由河南道御史會同司務廳按册點名諄諄誥誡是以邇來間有安分當差者○肅邸曾捐貲設立知方學社專教八旗子弟分爲三等第一等教習一人學生二十人專課輿算體操英文第二等教習八人學生八十人專課讀書習字行文歴史國書第三等共分八墊每旗一塾學生二十人教習二人專課識字並讀淺近歌訣現已将及二年定於九月初旬将一等學生分别考試酌加課程 
 
 

Page 3

 
 
[七十二沽打魚歌]  
　　聞之天津友人云此間所設志成銀行官商各欵現已籌齊准於本月某日開市　城司道各官齊集行中恭賀直𨽻總督袁慰庭宫保亦親臨察看○天津户部銀圓局各執事均係京師户部所派人員開設迄今時有官員來往以故户部堂官特函致鐵路局索取免票以便遄行○廣仁堂董事侯俊甫二尹於去年補授良鄉縣縣丞擬卽到任供職督辦張戟門觀察以二尹熟悉堂務未便遽易生手以故挽留至刻始交卸堂中一切事宜禀請另舉董事管理○去歲迄今市面一厥不振每届三節必有荒閉之家此次中秋歇業者又絡繹不絶誠貿易塲中之隱憂也 
[大明湖柳枝洞]  
　　聞之濟南友人云山東高密縣開辦小學堂已逾一載縣主楊幼甫大令因東省交涉以德文爲重故學生專習德文德人慰理賢爲總教習此外西文教習爲周君行廣華文教習爲張君某現在堂中肄業生僅二十餘人大約爲經費所限耳○濟面城廂内外錢店約共百數十家其中資本無多者往往虧空倒閉自商務局設立商會此等事故皆商會主持半年以來成效昭著如和濟恒錢店歇業虧空累累商會爲之逐之清釐並諄勸舊時店主量爲資助在福德會館按八成支發各商皆謂省中歴來所無之事又同德祥執事人潘其和虧欠巨欵復以假票騙其主人私挾赤金二百兩而逸經商務局總辦知照各商埠密查嗣聞潘由上海購米二千包運赴烟臺當卽密電知照關道憲就近捕獲解赴濟南總辦朱君誘以善言潘稱携去赤金僅二百兩其中一百兩寄章邱因卽派人赴章邱如數取回此案原虧四萬金今有此數卽易了結 
[鵝湖秋櫂]  
　　紹興訪事人云今歲越郡秋收尚稱中稔鄉民之載米求售者絡繹於途市價亦因之日賤現計每石僅值洋銀四元五六角惜見利忘害者紛紛装運出境以博什一之利南面堂皇者恐若輩販運一空将來民食必不免於匱乏因卽出示嚴禁○紹郡官紳所設各學堂雖已先後開辦惜定額有限望塵弗及者不免憾抱向隅近聞有人将大能仁禪院重加修葺設立紹郡公學仿照中學堂課程教授各種學術以廣裁成特不知能免有名無實與夫昌言革命滅清諸謬語以致煽惑人心否也 
[潯郡官塲事紀]  
　　九江訪事人云江西正任鄱陽縣調署德化縣江雲卿明府召棠蒞任九閲月於地方利弊無不竭力整頓上憲知其才爰調署南昌縣篆遺缺委大挑縣賀紹九明府昌祺接署未到任以前先由廣饒九南道瑞莘儒觀察委警察總巡張植菴明樹森代理○鎭守江西湖口之長江水師總兵李雨亭鎭軍全彪於本月二十一日因病出缺 
[委查圑練]  
　　江蘇撫憲恩藝棠中丞前因所屬各府廳州縣梟匪充斥爲害閭閻飭卽舉辦民圑以收守望相助之效兹復札委候補縣馬船西明府赴上海南匯川沙等處查看情形昨日行抵滬江乘輿詣道轅謁見蘇松太兵備道袁海觀觀察隨赴上海縣署投刺大約日内卽當捧檄下鄉矣 
[懷柔遠人]  
　　福建厦防同知許司馬派候補縣丞倪桂山二尹解送遭風失事之朝鮮難民十五名乘豐順船輪來滬昨日投縣禀陳一切縣主汪瑶庭大讼隨将各難民送往西門内關帝廟暫行安插聽候覔有便船資遣回國亦懷柔遠人之意也 
[解犯起程]  
　　行劫本邑浦東張家浜倪包兩姓家之盜犯邱臘梨張老五何老三前經上海縣主汪瑶庭大令訊悉實情錄供申詳各大憲旋奉江蘇臬司朱竹石廉訪批飭解省勘訊於因前日提按順供還禁於獄昨日派差齎文押解赴松江先過府堂然後解省 
[函請恊緝]  
　　日前管理改過局委員王二尹查悉局内所覊要犯陸銀生唐心堂等穴壁逃逸潛匿浦東因卽函致浦東保甲總巡謝松岳明府請卽派差恊緝明府允之立飭差捕具限緝查務獲解案 
[限期緝賊]  
　　昨日南市二十三七鋪巡防局員韓仲甫二尹飭傳汛捕瞿慶到局以錢公館所報竊案前經予限勒緝至今贓賊俱無殊屬延玩因喝令笞責二百板予限跴緝務獲究懲 
[公界火警]  
　　昨晚六下鐘越二刻時本邑新拓公共租界中王家庫市浜橋左近某姓家忽然火起瞭望上旣鳴鐘告警救火會諸善士卽飛馳赴援迨七下三刻時始救熄而返 
[英界火警]  
　　前夜鐘鳴兩下火起於東棋盤街得利堂紙店一霎時紅光上燭烈燄横飛救火會各西人急驅英美法三租界皮帶車飛馳到來竭力救熄然已燬去對門東園烟館鴻泰土棧德號土棧棣和土棧福和土棧鹿鶴同春樓茶館莫紅元紹酒棧承大洋貨號允記京廣洋貨號可大小錢荘聚興發號某整容店某老虎茶肆灶某粥店某小烟館慶誠德廣貨店約共南北兩面市房二十餘幢悉爲灰燼事後捕頭派人往查起火情由當将得利堂學徒某甲拘獲押候解送公堂禀請讞員鄧鳴謙司馬訊明核辦 
[上海官場紀事]  
　　昨日福山鎭總兵丁留梅鎭軍因公來滬乘輿赴道縣各署投剌拜會○上海貨捐局查騐查員曾煦齋二尹滬城巡防北局保甲委員彭伯良二尹本邑新科翰林朱錫伯庶常同於昨日赴上海縣署拜謁縣主汪瑶庭大令○江蘇提督學政李蔭　大宗師刻已三年任滿将次入京先派學轅文巡捕官章繼波二九送瀛眷回廣西珂里昨日道經滬上赴縣拜會縣主汪瑶庭大令接見之餘立卽派差前往新閘舟次妥爲照料 
[上海縣署瑣案]  
　　上海縣主汪瑶庭大令訪悉土棍夏毛毛唐阿毛二人在本邑二十八保四圖夥開茶館聚賭抽頭寅唱淫戯爰飭差拘提到案前晚升堂研訊夏唐同供小的二人並無聚賭演戲情事惟聞三圖内前曾有人開設博塲未知刻已停止否然此事與小的二人實無干涉小的二人所開茶館近已盤頂與人尚求明鑒大令飭将茶館發封夏唐押候訪明核辦○前日浦東人包寳卿扭周樵生到縣大令研訊之下包供小的在本城某姓家傭工家中僅留妻子本月二十一日告假回家妻子已不知去向詢之鄰人始知被周誘去急至周家密探彼處鄰右僉云見周於二十日下午領一婦人到家旋偕往他處至今未回今日在途遇周見其形状慌張向問刁賴爲此扭請究追周供小的胞弟刻已查得包妻實被王某誘匿眞如鎭家中非干小的之事大令飭收押所中諭令包查有實據然後禀請究追○前者南市馬路工程局總辦翁子文太守移送王毛毛控何銀和擄船一案到縣經大令訊供收押旋又提到要証王阿虎一名前晚升堂質訊阿虎供毛毛前被某紡紗廠執事人投英美租界公廨控其行竊棉花何因帮同毛毛挑棉以至牽涉案内被包探拘解公廨讞員老爺發押捕房半年迨釋出訪尋毛毛責令償還訟費毛毛願罰酒席洋銀八元此事曾由小的相勸何供毛毛将自已駁船藏匿某處誣告小的竊取前蒙訊供收押今已由妻子尋獲交還求恩明鑒大令飭交人保去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示立街長]  
　　九江訪事人云總辦九江警察總局廣饒九南兵備道瑞莘儒觀察以　省旣興警察必每街設立街長藉以除暴詰奸爰於日前出示曉　云照得本總局前由省垣警察總局調回巡兵二十六名作爲頭班先令站街俟二班巡兵畢業再行照章分佈以資巡邏查章程内有街巷紳董公舉街長一節原爲約束本街居民而設必須行止公正衆論僉同方稱此選兹特諭各該鋪户居民人等於十家之中公舉牌長一人一街之中公舉街長一人其有街道較長或酌舉二三人刓可凡應辦事宜所由總分局諭飭協同辦理該街長牌長等果能事事認眞始終勤愼應由本總局禀請撫憲酌給奬勵以昭激勸倘有怠玩滋事亦旣立行飭退爲此示仰鋪户居民人等周知務宜凛遵諭示秉公議舉按街呈送本局以備查核毋稍敷衍塞責致干未便切切特示 
[派運引鹽]  
　　揚州訪事人云淮南通泰兩屬二十塲所彦之鹽陸續由場商收買堆積一隅聽候淮南總局憲於春秋兩季按照各商旬報存鹽數目均匀攤派近以季秋将届局員遵照向章将各商派運秋單秉公核定開列花名引數清册禀由運憲恩新甫都轉批准札發到局計尖鹽和鹽碱片共十六萬三千二百餘引隨由局員傳諭各塲商按照單内所派之數來局領照運圩濟銷 
[考市蕭條]  
　　杭州訪事人云本年浙江鄉試青雲街一帶各業所設之肆棋布星羅而尤以書肆爲多覓其利維艱無人顧問者亦以書肆爲甚三場旣畢各書無不貶價以售至他業惟考具較爲得利餘皆僅敷開銷而已目下各肆均已收拾遄回惟玉器磁器洋貨等鋪開設如常亦可見市情之蕭瑟矣 
[岷江秋汛]  
　　重慶訪事人云駐渝荷領事婁君因病請假回國政府特間司君代其任七月某日司君行抵萬縣卽由駐渝之某英兵船前往迎迓○成都省城警察局創自前署川督岑雲帥一切制度早已規畫周詳邇者新任督憲錫清帥以局勇所穿號衣仿效外洋意頗不喜并謂糜欵太鉅尚須撙節恐異日不免酌改章程也○四川臬司馮廉訪查得康梁二逆所著之書大都力主平權自由革命流血諸謬説深恐無知書賈來此販售未免貽害人心因卽出示嚴禁誠防患未然之要務也 
[之罘近事]  
　　烟臺訪事人云前者裕成恒錢荘中人與同街某鋪齟齬控經巡司崔少尹訊明斷結錢荘中人不服控諸福山縣署縣主吳大令飭差将某鋪執事甲乙兩人傳案掌責鎖繫錢荘門外鄰近各鋪户咸抱不平霎時蟻聚蜂屯向錢荘滋閙旋經二尹多方開導並将甲乙釋歸衆始無言而退○耶蘇教内地會教士馬君新收一女學生小字愛梅賦性靈明甚爲鍾愛一日晨起忽失所在四處尋覓影　杳然嗣探知女有母舅某甲素行無賴疑被誘去因禀請領事某君函致東海關道李觀察飭縣拘案訊追○近來市上所行俄國鈔票時有贋物各錢鋪偶不加察受累非輕因此咸有戒心不敢收用亦可見人情之狡詐矣 
[馬路工程局瑣案]  
　　前晚南市徽寗碼頭瑞昌木行豫昌竹行均被賊竊去衣物事後捕役查見劉發祥携贜至某押鋪求質因卽拘解捕房轉解馬路工程局總辦翁子文太守倩襄讞委員黄衡堂二尹研訊瑞昌夥邵美熾豫昌夥褚友林投案請領原贜二尹判責劉一百板贓給邵褚二人具領○日前俞信卿至南市王家碼頭同昌祥雜貨店冐取元興錢荘往來摺一扣適爲元興夥吳雪卿所見扭解工程局黄二尹研訊之下代此摺由倪子豐囑爲冐取二尹予限三天交倪到案前日逾期並未将倪交到因卽提俞復訊著枷號半月發馬路中示衆○前日某號巡街捕巡至馬路中見一年僅五六齡之女孩迷失歸途因卽帶至捕房轉解工程局旋由家居蔡陽弄之汪姓投局認領二尹准覓的實人具呈保狀方准領歸 
[英美租界公廨晚堂瑣案]  
　　倪尚龍控劉福龍糾人攫取金約指毆傷胸際等情讞員鄧鳴謙司馬略訊口供飭押候核辦在案前晚升堂覆訊倪訴稱五月十四日小的道經新閘被劉扭住聲稱欠伊洋銀遽将金約指奪去胸際亦被毆傷迄今尚未告痊叩求究治劉供小的負販營生五月某日倪行經新閘適小的之戚某姓女郎由某繅絲廠工畢而出伊攔路調戯小的見而喝阻伊因之挾恨遂於是月十八日糾人與小的爲難小的安有攫伊金約指之事司馬著将原被一併押候覓妥人保出聽候飭差查明實在情由然後察斷○談陳氏被車夫吞没衣物爭執間由巡街捕一併拘送公廨前晚司馬升堂研訊談陳氏供小婦人年二十有六揚州府屬高郵州人逃荒來滬傭於四馬路會香里某姓家現被斥歇因卽雇車至輪船前往鎭江折回故里不意行抵碼頭車夫欲将衣物悉數吞没小婦人情急大呼由捕一併拘入捕房轉送案下小婦人有中表兄某甲在南碼頭當小工可來案具保司馬著交官媒留養候甲來案領回原籍不准逗留 
[法租界捕房紀事]  
　　前晚三點鐘時英界東棋盤街得利堂紙店不戒於火救火會西人急驅英美法三租界各洋龍襄同施救有某甲者手特大土一枚奔入法界被巡街捕拘送捕房捕頭詢問之下甲稱在途拾取捕頭令押候解送公堂禀請讞員魏蒓塢大令訊究○某乙肩負皮箱一口行經法界被巡街捕拘入捕房詰之則稱箱内均細軟衣服係縫工某丙囑掮旋有相識之人投捕房求保捕頭允之○積竊某丁混入某輪船上行竊被包探拿獲送入捕房捕頭令押候解送公堂禀請訊究 
[美租界捕房紀事]  
　　甬人魏阿桃串同其妻朱氏專以放白鴒騙錢近又糾合著名蟻棍徐金生徐陳氏僞将朱氏嫁與本邑人胡阿妹言定身價洋銀九十二枚過門後卽乘隙逃回胡知受騙報知捕房昨日包探倪順泉将魏徐等人一并拘獲捕頭令押候轉解公堂禀請讞員鄧鳴謙司馬訊辦○前晚寓居禮查路二號洋房之西人某甲由英界某處雇坐姚阿川所曳東洋車至家分文不給姚向索取被甲擊破其頭因奔赴捕房聲訴捕頭令人将姚送至同仁醫院醫冶并告以愈後自投該管領事署禀請究懲○昨晨剪綹賊瞿大銓在西華德路竊取某乙衣袋内銀質對時表一枚旋被包探陳浌路查獲連贓帶入捕房捕頭令押候解送公堂禀請懲辦○昨晨妙手空空兒顧四海不知在何處竊得布被等物携至吳松路某押鋪質錢被包探劉阿炳所見連贓帶入捕房捕頭令押候解送公堂禀請訊辦 
[蘇垣官報]  
　　八月十六日知縣季逢辛禀辭回寗邵聞洛禀知奉委赴滬領運軍火卽辭董汝誠禀知靖江厘局期滿銷差官醫局委員候選訓導高瑛禀知夏令大局本日　竣蘇州府照磨姚定信禀知官醫藥局撤夏令大局布庫大使沈葆源典史李國墀均由寗來縣丞陳先烈禀謝委署吳縣縣丞事署荆溪縣知縣兼辦宜荆厘局全善于八月初九日病故試用縣丞丁浚昌于初十日病故齊門旱關委員試用從九品朱政衡于十五日病故十七日知府陸桂星禀知赴滬公幹同知鄧文堉禀銷蘇城膏　局差卽辭赴滬魏汝駟禀知在四川勸捐籌餉案内過班同知仍指原省試用並在順直賑捐案内奬叙四品銜知縣秦基禀知奉委南匯江陰靖江丹徒催繳價課卽辭胡燡　知由丹徒公幹河李瀠禀銷守提前太倉州蒋刺吏嘉定縣章大令吳縣林大令南匯縣汪大令各任内欠解丁漕平餘銀兩差十八日准補靖江縣馮璋禀辭回武隺沙洲差次知縣李瀠禀赴滬見道憲由京引見回省禀到理問金述華禀辭赴靖江縣保甲差辦理南渡厘局委員楊光藻禀謝奉飭留辦縣丞陳家驤禀謝委署元江青縣丞事十九日藩轅牌　照　署荆溪縣知縣全善　病請假遺缺查有候補通判在齡堪以飭委督行代理禀知府張　田謝奉飭派蘇差委同知梁教熊禀知由常州公幹回知州　文鵠禀知山　　　幹向　　厘卡委員許恩榮禀謝飭知半年期滿止較核盈五成照章留辦縣丞倏安垣禀辭赴寗准補崑山縣石浦司巡檢　　隆由滬來禀謝奉飭赴任主　蔡保昌由　　　甲來禀謝委署太倉州吏目事巡檢何大章由甯來翰林院庶吉士王大鈞浙江人由　來 
 
 

Page 10

 
 
   
 
 

Page 11

 
 
   
 
 

Page 12

 
 
   
 
