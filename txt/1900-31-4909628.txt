# 1900 - 31 - 4909628

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[靖鹽梟說]  
　　俗呼鹽梟日光蛋亦日廣蛋或日若輩係廣東蛋户故有是名其實不然攷若輩多皖産故彼中人自稱爲巢河帮皖語目無家無室之人日光單單與蛋光與廣其音皆大略相同久之悮以傳訛遂有廣蛋及光蛋之號初未嘗有蛋户托身其中也當髮逆作亂時若輩大抵隸名細柳營中甚有殺賊立功榮膺懋賞者洎乎逆燄旣息籌餉維艱大吏左右爲難時加裁汰若輩鮮衣美食習慣奢豪旣不屑鑿井畊田又不能持籌握算謀生乏術遂結成死黨恣意爲非平時掉一葉扁舟爲人保送私鹽持刃横行到處闖關越卡及無私鹽可保則分布各鄕鎭開塲聚賭藉以抽頭甚且光天化日之中白刃如林殺人越貨無論地方官吏莫敢誰何卽緝私之船分防之勇亦皆知難而退從未有與之交鋒者坐使若輩膽愈大而心愈雄釀成去冬嘉定縣境南翔地方戕殺太湖水師某武弁之巨案至歲杪其頭目孔老窩子又率其醜類轉而之浦東南匯縣境周浦鎭南匯孤城如斗無甚貿易菁菙悉萃於周浦綿長五里許市廛比櫛氣象焕然而又離海濵産鹽之區不及百里若輩知爲利藪遂麕聚於此糾合土棍大開賭塲更或擄刧富人勒貲取贖縣主聞報會營往拿未及停輿卽大爲若輩所窘因之鎭中紳富相率遷居臘鼓聲中井邑簫條幾致不成市面嗣是雖屢經縣主請兵往剿而虚應故事鹽梟之蟠踞依然蒿目時艱不知何日始能還我一片乾凈土也或日是宜由大吏招之使降夫若輩類皆百戰餘生以之編入軍營不當致於疲苶孱弱然無論豺狼之性必不能馴卽使果願從戎而國家當庫儲支絀之秋裁兵之議方興安所得閒欵以養活若輩招降之說勢必不行或日若是則當張我三軍痛加剿洗禽薙獸獮廓而清之亦一勞永逸之事也則應之日若輩雖愍不畏法然究亦我大清之赤子蒼生一律殲除意亦不忍且若輩每聚集於閙市之處兵戈所指易於驚擾良民目今如周浦鹽梟多蟻聚蜂屯於市上大街小巷其密如林一經與之交綏則彈雨藥雲横飛直射繁華市肆必致蕩然此所以大吏愼重爲懷不敢輕言剿字也然則若之何而可日往事巳然矣此後各省當分撥内河水師每遇港汊紛歧卽派令砲艇四五艘擇要扼守使若輩不得闌入内地庶幾長江大河之内可以與之鏖兵聚而殲旃非甚難事然此猶治標之策也欲清其本首在屯田每遇裁兵必駈之使墾荒有不從者懲之罔有赦庶若輩甫離軍籍卽作農夫尚何有游手好閒甘心作亂者哉若旣爲梟巳久則無可攺圖惟有設法剿除以免閭閻之被擾而己質之明於事理者以爲何如 
[搭人勢盛]  
　　華歴本月初六日倫敦來電云目下英兵之在阿非利加洲南境者大有變動之勢間有出營偵探者搭浪司華列人卽開砲擊之沿途所築防卡悉被搭人舉火以焚鄰近有黑人自治之地名因古多者有一英官及英人十一名與夫黑人之受雇受巡捕者三十四名皆被搭人擄之以去此外馬若干匹藥彈若干箱亦盡入搭人之手云 
[錫蘭茶數]  
　　香港循環日報云西歴一千八百九十九年錫蘭茶之運往英國行銷者共得一百零三兆九十四萬八千一百三十八磅至前年僅得九十六兆一十三萬三千八百三十三磅所最奇者是年錫茶竟有一百五十萬磅運入中國夫中國爲産茶名區何以轉購錫茶此誠欲索解人而不可得者也至於是年由錫出口之茶共一百二十九兆八十九萬四千一百五十六磅前年則只一百一十九兆七十六萬九千零七十一磅然則錫茶銷數固年盛一年也 
[認釐己准]  
　　廣州訪事友人云粤省商人前議承辦釐金旋與某業中人齟齬久之經大力者調停再四始各無異言遂擬就章程禀知釐務總局去臘十二日經釐務總局批示略謂該商等將前擬章程更訂送局請七十二行之商肩七十二行之餉責成則在於商首四人并備銀二十萬兩呈繳前來奉兩院面諭該商急公好義殊屬可嘉應卽奏明准其包辦諭到卽便遵照限於三月内繳足銀一百萬兩以憑核明詳請給示定期開辦 
[絃誦將興]  
　　南昌梅頡雲梅斐猗諸孝廉集資創設明逹公學所有緣起及章程己登入去年本報兹得贑省友人手函云近日孝廉己派人來滬購置儀器圖籍並幣聘日本人牛島吉郎爲東西文教習不日將偕赴豫章擇期正月二十一日開學十年樹木百年樹人竊爲孝廉頌也 
[懷柔遠人]  
　　蕪湖訪事友人云德國人巴天心又號巴田坦在江口電報局業面賃得民屋開設巴得利洋行出售洋貨鐘表等物去年嘉平月二十一日之夜有梁上君子從前街凉棚緣柱而上撬開樓窓圖竊巴知之悄匿窗下伺其入驀摺其髮辮曳之入内賊大駭急欲退避又苦髮辮被曳且頭顱痛遭棍擊鮮血横飛益不可須臾忍遂由身畔拔出小刀將辮割斷無可立足遽墜於地良久聞更夫至始躍起狂奔當巴與賊相持之際唤起細崽啓門兠捕無如門外雙環被賊扣結急切不得出遂任其揚長而去惟持所割髮辮半截及所遺小帽一頂鞋一隻報請英領事官函送當道查追蕪湖縣張大令隨與保甲各員前往履勘除飭通班快捕嚴密緝拿務獲懲辦外復會商保衛營各派兵役一名駐紥彼處徹夜保守 
[白晝行劫]  
　　鎭江訪事人來函云去臘二十三日清晨七濠東首某公館突來匪徒多人手執槍械闖然直入劫去衣物銀錢甚多及左右鄰聞知代爲呼救匪卽施放洋槍以致各勇丁不敢往救旋卽呼嘯一聲揚長而去似此光天化日之下匪徒瞻敢肆行搶刧是眞可謂愍不畏法者矣 
[謀財害命]  
　　姑蘇訪事友人云蘇屬某鄕有李某者年二十餘務農爲業每屆收穫後卽入城傭工至春耕而返歲以爲常去臘將屇婚期與同鄕人林某及甲乙等八人聨袂回鄕行至望亭相近李與林以足力不濟瞠乎在後甲乙等俟之不至急蹤跡之見二屍血液淋漓横陳道側視之果李林也搜其身畔所懷洋銀若干枚均己不翼飛去且受刀傷無算始知被匪所害遂偕地甲投長洲縣署報請勘騐緝兇未識能弋獲否也 
 
 

Page 2

 
 
[白下决囚]  
　　金陵訪事友人云去年嘉平月中浣某日上元縣主龍硯仙大令接奉臬署轉發之刑部釘封公文卽禀請江寗府劉嘉樹太守移會三大營五都守恭請王命由獄提出兇犯某甲騐明年貌飭卽如法綁縛押至笪橋市梟首發往下關示衆聞甲係謀財害命之犯先是下關有張姓兄弟二八一名聾子一名呆子共駕一葉扁舟裝運客貨往來長江上游一帶浮家泛宅生計裕如因之薄有積蓄甲偵知之遂於去春託言雇舟赴湘省中途用酒將張兄弟灌醉縛而殺之投入江心搜括囊金卽駕其舟而返同班各船户有與張兄弟友善者認見其船爭來探視不見二人蹤跡疑而詰之甲支吾以對遂招集衆船户扭甲至上元縣署控請究辦縣主某大令訊悉前情將甲依律問擬奉部覆准至此乃明正典刑人皆快之 
[吳下决囚]  
　　姑蘇訪事友人云去臘二十四日臬憲朱竹石廉訪接到刑部釘封公文卽飭吳縣田大令由司府縣各獄提出斬犯九名如法捆绑會同中軍守備李守戎帶兵二十六名押赴北寺大校塲分别斬决聞内有一犯姓金名振魁籍款丹徒年甫二十餘前年某日與某甲口角互毆偶一失手將甲擊斃甲母聞信奔至將頭亂撞地滑失足亦卽殞命甲妻某氏以夫及邁姑相繼淪亡遂亦解帶自縊霎時連喪三命故雖失手誤傷亦不得稍從末减也 
[甬江火警]  
　　寗波訪事友人云去臘二十二日清晨城南社壇橋河畔小門内樓房不戒於火致兆焚如是樓計兩間係邵仁章與唐姓合居以餘屋轉租與沈阿采時沈夫婦高臥未起不知如何忽爾反目馴致扭毆唐妻某氏方早炊聞喧閙聲急趨視之遺火積薪中遂成炎炎之勢邵媳分娩未久力不能逃賴邵登樓將媳與孫一并救出轉身欲取帳箱則梯己燒斷不能復上猶幸左右牆垣堅固不致延及正屋而四隣己被匪徒乘災搶刧所失不貲矣 
[粤省官塲紀事]  
　　廣州訪事友人云去臘十四日署理兩廣總督李傳相行抵香港後中協斌協戎前往迎迓旋奉傳相頒發紅示定於十六日到省十八日接受關防○廣東提督學政張大宗師試竣潮州於去臘初二日按臨嘉應州屬隨示期初三日行香放告初四日考生意經古初五日考各屬生員正塲約計初十日可以告畢然後接考惠州 
[鳩水官塲紀事]  
　　蕪湖訪事友人云去年嘉平月十九日蕪湖關道吳季卿觀察因公赴金陵禀見劉峴莊制軍兼詋華誕事畢卽於祀竃日乘江永輪船回署同日皖南鎭黄錦山鎭軍亦由祝嘏言旋抵埠後就練軍小營駐節翌晨買舟遄返屬下文武各員往來迎送盛極一時○保甲總辦童米蓀大令寳善奉委署理和州直隷州篆務旣奉委札卽於去臘十七日赴省謝委二十二日回蕪料理交代所遣保甲一差撫憲鄧中丞另委前署泗州直隷州陳直刺先進接辦己於二十五日蒞局視事童大令則俟屠蘇飲罷然後擇吉履新○長江水師提標中協駐於太平府屬自本任魯恊戎巨源升授岳州總鎭後所遺員缺以安慶協楊恊戎萬頃調補遞遺安慶協以裕溪營叅將王叅戎鴻年升補去臘中浣某日王叅戎由京抵安慶協任所楊協戎遂於十四日自皖江下駛前赴中恊新任道出鳩江蕪湖營遊擊劉藎臣游戎並各哨弁咸出江迎迓協戎回砲答敬旋於十五日抵郡十七日履新 
[漢渚春鱗]  
　　漢口訪事人云前年漢陽鸚鵡洲開闢一河藉通江水惟入冬以後河水枯涸不能行舟必待夏秋之交始可歌興澤國　橈桂檝皆得容與中流江邊木牌亦遷避於此以免江水暴漲有衝散之虞其停泊大牌處皆須捐資撥充善舉去歲木業大興故善堂所收捐欵較昔加倍也○東嶽廟一帶皆曠地也去臘時有不法之徒成羣結隊狙伏道旁每當夜色蒼茫遇有獨行踽踽身負重物者即出而肆刧受其害者不知凡幾有緝捕之責者何竟熟視若無覩耶○卾垣文華書院向延美國人貝君爲山長兹貝君經美政府派充東瀛聖公會教主擇日首途所遺講席己改聘美人雷君矣○去臘風雪交加異常寒冷爐煨榾柮尚不免項縮如鯿卑田院中人因此凍斃者不計其數殊可憫也○漢口旣設撫民廳例應另設學額試取多士兹者學額雖尙未定而己在漢陽黄陂諸邑學額内撥出十二名矣 
[潤州春帖]  
　　鎭江訪事友人云去臘二十三日爲瓜洲鎭總兵高鎭軍光効嶽降之辰合城文武各官咸往叩賀鎭軍槪令擋駕所餽壽儀亦均璧返○七濠之北有紅橋鎭焉南北來往皆出於其途人民則轂擊肩摩店鋪則鱗次櫛比誠一大市廛也近年以來萑苻充斥竊刧之事時有所聞客有自鎭來者言嘉平二十六日之晚龜鼓逢逢己報更籌二度突有緑林豪各數人明火執仗至某布店撞門而入搜括無遺猶未滿所欲復至鄰右某某兩家刧掠後經坊人鳴金報警迨兵役聞信馳至而盜黨己同冥冥飛鴻矣夫以巨鎭中烟户如林而匪僅數人竟敢連刧三家其目無官長亦可見矣虎兕出於柙是誰之過歟 
[蘇垣近事]  
　　姑蘇訪事友人云前者靖江縣民人姚某誣鄰人張某竊取棉花三百餘斤控經縣主周大令恩懋提張訊究飭收自新所看所差役吳順向索賄賂百般凌虐致張身受重傷不得己賄以不銀十四元始得鬆刑保出旋以受傷過得卽於翌日斃命一切情形曾紀前報嗣經周大令將是案訊實解請省憲覆勘擬將吳順科以斬監候副役陳興陳順及誣竊之姚某則皆科以流罪不日當照例施行矣○去冬迭次得雪曾志前日報章臘月二十六日朔風凛冽滕六君復翩然下降初僅跳珠濺玉入夜卽止至二十七日晨起六出花飛其大如掌傍晚更覺興高彩烈所積約二三寸 
[擇期晉省]  
　　昨日蘇松太兵備道憲兼江海關監督余晉珊觀察傳諭辦差人等預備大號官舫以便擇日赴蘇州省會恭賀各大憲年禧 
[典生慮囚]  
　　昨日代理上海縣篆之戴子邁明府發出硃諭一道其文日爲諭飭事奉府憲排單札奉署按察使司朱排單札開照得秋讞大典歲一舉行查江蘇省辦理光緒二十五年新舊秋審斬絞實緩各犯當經本署司造册詳解撫憲督審具題嗣奉刑部覈覆將情實常犯分别處决其情實官常服制未勾各犯仍牢固監候與緩决人犯俱入下年秋審辦理情有可矜之犯免死减等分别發配卽經通行欽遵各在案兹經舉辦光緒二十六年秋審之期遵照前奉部行提前赶辦依限造送自應先行通飭舉辦以期汛速而免遲誤除移行外合亟飛飭等因到府札飭將應入光緒二十六年新舊秋審斬絞實緩各犯查造册結先行申送查核等因下縣奉此除申繳排單外合行諭飭爲此諭仰該書等卽便遵照查明應入光緖二十六年秋審新舊斬絞各犯以及未奉部覆預備入審案件共有若干起分起造具事由清册並開簡明清摺尅日交付領行書彚辦詳稿送核毋稍漏延干咎切切特諭 
[公廨訊案]  
　　時屇新春英美租界會審公廨循例停訊己歴多日而捕房積案繁多管押諸人大有實不能容之勢故讞員翁笠漁直刺特於昨晨飭將英界捕房所押人犯解案訊判惟美界捕房不及知照是以尚未將應訊各人解到也 
[生涯鼎盛]  
　　匯豐銀行自去年下半年至歲杪之帳計算己清印成單張分致各股友并定於本月十八日正午在香港議事查得匯豐從七月一號至十二月三十一號止除去一切開銷淨餘洋銀二百十五萬五千零九十二元二角五分併入去年六月底結存之洋銀九十六萬三千五百三十二元零六分共三百十一萬八千五百二十四元三角一分董事核定以五十萬元歸入公積欵内計公積欵多至一千一百五十萬元再除去董事花紅尙存二百六十萬三千六百二十四元三角一分應派與各股友每股三十先伶照每元四先令六辨士算共合洋銀五十 
 
 

Page 3

 
 
三萬三千三百三十三元三角三分又每股派十先令合洋銀十七萬七千七百七十七元七角八分又因從前先令與目下不符目下每洋銀一元只值一先令十一辨士三二五應找付各股友洋銀九十三萬一千六百六十四元六角四分尚存洋銀九十六萬零零四十三元五角六分歸入本年上半年帳内觀此足匯豐生涯之盛莫與莫倫矣 
[拔刃行兇]  
　　寗波人唐珍生向爲出店前日因事行經法租界菜市街見有多人圑聚作牧猪奴戲不覺興動遂與共賭不料五木無靈三戰三北輸去洋銀一十餘元疑爲活手臨去時嘖有煩言賭首某甲惡之暗使某乙尾隨其後及至英租界六馬路左近突出利刃將唐猛刺唐痛極狂呼頽然倒地比巡街捕至乙己不知所之乃將唐舁回捕房轉送仁濟醫館敷治捕頭以乙拔刃行兇殊無法紀遂傳通班包探令卽嚴密查拿務獲究辦 
[醉漢摧花]  
　　有張阿炳者圉人也性無賴尤喜漁色前晚不知在何處黄壚沽飲及返酕醄大醉東倒西歪行經梅春里見有一野鷄妓女俏倚門前卽上前擁抱姪厭其酒氣薰人叱之使去張怒將妓横拖倒曳拳脚交加旁觀者代抱不平高聲唤捕張見勢不妙一溜烟向南飛奔而逸 
[失竊報緝]  
　　前晚英租界大馬路某里張姓家被賊撬門而入將客堂中新年陳設竊取一空及至次晨知覺開單投報捕房捕頭雖允爲查緝恐終難爲趙璧之歸矣 
[上海縣署紀事]  
　　去年臘月初二日徐沈氏投縣訴稱逆子慶章不務正業時時違忤請收禁攺過所以俟悔悟前縣主藍雲峯大令訊得徐慶章尙知畏罪從寛判發攺過所一月昨日管所委員陳二尹以徐押期己滿派投押送至懸請爲核示署中人以代理縣篆之戴子邁明府方赴松叩賀年禧令公差暫行看管候明府回署核奪○盗案立破己紀昨報時代理縣篆之戴明府方赴蘇松兩處叩賀各憲年禧遂由襄讞委員吳端甫明府飭捕嚴緝餘黨午後續獲盜犯袁福太一名經捕禀知明府飭將二盜分别看管並查悉去臘西門外宋顯文家及錢家菴等四家均被盜刧並有某比邱尼被盜奸污各事主緣失贓無多均未報案因於昨午飭傳是處地保張鶴山事主金耕春等到案並命捕役帶齊兩盜定於午後升堂研訊○昨日縣署襄讞委員吳端甫明府查明收押自新所之竊犯劉桂庭徐生福朱阿三陳友生李桂生戴桂亭等六名係松江湖南等處人因飭書吏分别備文遞解回籍 
[上海巡局紀事]  
　　前日南市久大馬頭駁船户陳阿炳偕夥丁全林邀集同業多人要江海關南首相傾相軋以爲娱樂悮將行人王嫗撞倒致傷唇齒鮮血殷然嫗忿甚將丁扭至肇源茶樓評理陳强出霸阻嫗遂奔赴十六鋪巡防中局控訴局員文斌臣二尹立飭圑勇地甲將一干人拘獲升座研訊陳丁同供小的等均在燒酒公所裝載貨物悮傷此嫗自知不合願給洋銀兩枚爲養傷費並備香燭前往服禮叩乞恩寛二尹姑念一再苦求飭具攺過切結從寛斥釋○本月初二日傍晚時有瞿鳳山者由西門外正興絲綫作携搭連袋一口内儲銀對時表一枚洋銀八元行至大東門外大街突遇流氓多人笑謂日踏破鐵鞋無覓處得來全不費工夫爾乃在此處閒行耶前次所借之欵今可如數照償矣言未畢攫其袋飛步而逸瞿孤掌難鳴僅獲陳逹寳卽陳阿寳一名解送十六鋪巡防中局局員文二尹提訊之下供出同黨小山郎阿松等人二尹命鞭竹梢四十下限交同黨前晚提案復訊命再責一百五十板鎖繫犯事處示衆○日前二十三七鋪巡防局員邱友林盛雨村兩二尹訪聞本局所轄南馬頭一帶茶肆中仍有聚購情事因飭勇目地甲留心緝捕務獲究辦 
[英美租界公堂瑣案]  
　　蕩婦顧林氏積欠馬禮遜洋行房租去歲除夕經理收租之西人乾司潑生向之索取氏非但不付反敢持刃行兇因卽唤捕拘獲昨由包探趙銀河解案請究西人乾司潑生供在馬禮遜洋行經收房租顧林氏積欠不付去年除夕向之催索反被持刃行兇幸急閃避未致受傷惟此種潑婦實不能任其居住請卽押遷顧林氏供小婦人租往馬禮遜洋行房屋僅欠洋銀八元約以緩日時適持刀割肉非不行兇尙求明察讞員翁笠漁直刺商之白繙譯判將顧林氏管押十日勒今遷移○流氓張仁子王阿生蔡阿來等三人在陸阿二所開之飯店内果膓忽稱飯内藏有鐵釘藉端需索敲檯拍桌謂非洋銀六圓不肯了事適爲包探朱阿高所見遂一併拘入捕房送案請訊陸阿二投案供稱張等有意訛詐請爲懲辦張王蔡三人供詞支吾惟求恩宥直刺判各管押一月○木作頭顧申茂在馬眉督觀察之司帳人沈厚堂家吵閙經沈報捕拘押昨由包探劉升堂送案請究沈投案供訴前情顧供被欠銀一千七百餘兩各工人追索甚緊小的不能墊付故向算帳並無吵閙之事求鑒直刺著押候理明帳目再核○趙德康竊取晉泰土棧鈔票洋銀二千三百五十五元藏匿地板下報捕後爲包探倪順泉查悉起出原贓送案究辦晉泰土棧中人投案供稱趙係戚串今票未短少求恩寛免趙供認行竊惟求恩典直刺判押半年○去年義記米行夥張夢香出外收帳共得洋銀一千四百餘元藏匿家中揑詞投報捕房稱在中途被人攫去嗣爲包探倪順泉查知實在起出洋銀八百十九圓爰特解案請訊義記米行主周維卿投案供稱張在行二十餘年向無差舛此交短少洋銀五百餘圓己由薦保人認賠三百圓所缺無幾求恩名辦張供稱一時糊塗以後不敢如此尙求恩典直刺不允判押半年 
[法租界捕房紀事]  
　　前日自來火行車街某車寓主某甲以車夫某乙悮穿號衣因至其寄居之某老虎灶查問適乙外出甲强欲登樓尋覓老虎灶主某丙阻之以致口角爭毆同居之車夫某丁出爲解勸被甲毆傷遂唤令某號巡捕拘送捕房捕頭令將受傷人送至某醫院醫治甲則暫交鄰居某戊保出俟察看傷勢如何再行解送公堂禀請讞員朱森庭明府核辦○昨日黎明時偷兒某戊以竹竿挑取人家物件被失主當塲拘獲送入捕房捕頭以圖竊未成從寛械足片時卽子開釋○招商局金利源棧房被偷兒某己竊取芝麻由巡丁某庚緝獲人贓送八捕房捕頭令押候解送公堂禀請讞員朱林庭明府訊究 
[美租界捕房紀事]  
　　江北某邑著名流氓馮三仔及長壽仔二人巨棍小黄牛之羽黨也前晚各執利器至漢璧禮路向同鄕人匡年盛强借洋銀二十元不遂所欲將匡軋至是處小弄中恣情毆擊聲稱欲將雙目挖去方洩此恨匡懼大聲呼救適爲包探胡瑞龍所聞率同夥役馳往拘拿得將二人禽獲連兇器送入捕房捕頭令押候解送公堂禀請讞員翁笠漁直刺懲辦○前晚車夫王第坤行至北四川路轉角處拾得行人所遺金耳環一枚持至某押鋪求質適爲包探劉阿炳所見帶入捕房捕頭命押候解送公堂禀請訊究○前晚賊犯陳安卿混入篷路九百八十六號門牌甬人某姓家竊取綢布衣服若干件適爲包探劉阿炳所見拘入捕房捕頭令押候解送公堂禀請訊辦○前晚偷兒楊阿三闖入虹口華記路二百八十五號門牌粤人某姓家竊取衣服被窩携至某押鋪求質適爲包探沈阿鶴所見連贓解入捕房捕頭令押候解送公堂禀請訊究 
[鳴謝嘉貺]  
　　昨承好時洋行執事張君渠卿以月分牌兩幀見貺上繪八仙及博古器物下層則臚列各式商標十色五光輝煌奪目不特可稽攷中西歴日明懸之座右亦足令蓬户增輝誠雅製也謹書此以表謝忱 
[觀圖贈彩]  
　　奥人内夫德里在英租界寳善街天寳茶園比鄰陳設泰西各種圖畫招人游觀近復添設彩票每頭等客名贈一紙其頭彩兩號各得金表一枚以助清興而廣招徠詳細章程己登本報後幅告白中西士女盍乘此風日晴和一擴眼界藉奪錦標乎 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[試題三誌]  
　　性理邵康節内外觀物篇書後詞章萬壽無疆賦以稱彼兕觥萬壽無疆爲韻沔陽童生調覆史有三長論孝感童生調覆讀書不求甚解論黄陂童生調覆章句校讐評點三者皆有益於學人論漢川童生調覆蕭何收秦律公圖書論漢陽童生調覆曾文正擬以說文史漢文選試士其各將諸書大旨著於篇黄州府合屬生員經古題經學掌交掌邦國之通事而結其交好說塞向墐户解史學近儒謂壽志以正統子蜀試申其義唐用蕃將征西夷攷算學句股容圓形以圓徑作方邊元股爲股更作句弦成句股容方形則容方形之句必爲元形之弦較試作圖解設有截圓錐體上下圓面平行己知上圓半徑四尺截高十八尺周圓皮積五除之等於上下圓面積較問體積若干律學鄧析子爲法家専書之始說公法以禮義爲準繩論掌故中國重設海軍當以何地爲船隖議西商多至丙地華商罕赴外洋論格致體積質積之異原於微點論論摩擦生熱之故性理陳公轉請禁臨川新學說博學審問愼思明辨四箴詞章蘇長公月夜醉酒駐馬解鞍臥溪橋上賦以解鞍欹枕绿楊橋爲韻漢魏六朝唐宋四六流派論駢體樂府體分詠坡公居黄韻事不拘首數武生加試測算首題與文生算學首題同設一圓池徑五十六丈於池邊立三表測得甲角四十八度乙角五十八度丙角七十四度問甲乙丙相距各若干黄安羅田蘄州廣濟黄梅五屬童生經古題經學詩與春秋相表裏說漢東之國攷史學漢宣帝詔以客禮待單于論元太祖平定西域諸部今地攷算學設有三等邊柱體任從一角斜剖之令部面成三不等邊形其三邊之比例若三四五己知柱體每邊一丈問剖面之三邊各若干設有長方積二千零六十五長闊和較相乘積二千二百五十六問長闊各若干律學和氏疑獄集書後泰西律法解紛與中國援例定案相同試申其義掌故問西伯利鐵路將成宜籌何策以遏俄勢擬加關稅以足國用議性理擬宋景濂七儒辨儒重教授論格致兩物下墜有同重而速率不同或同速率而重不同能類舉以證其義歟力生熱熱生力說詞章蘇子瞻過岐亭識陳季堂賦以遯於光黄間日岐亭爲韻擬牛宏請開獻書表消寒圖七律二首黄岡麻城蘄水三邑童生經古題經學月以爲量故功有藝也申義方城攷史學漢書顔注外諸家得失若何唐中葉後國用仰給江淮論算學設有堆垛形第一層爲一乘二之平方第二層爲二乘三之平方三層以下類推試以積較術求卯憎以上總積其公式若何設有句股相乘積七百八十四句弦交角之正餘切綫和四千二百五十萬問句股弦各若干律學刑爲以刀守井申義君權有限哄限說掌故酒榷始於漢武盛於趙宋應如何倣行以爲國計議中外圜法主金銀不同其捐益得失奚若格致問空氣之壓於地面與海水之壓於海底其形性是否相同懸重物於横木中點其灣率之大小與物之重輕有比例試以算理明之性理孫明復尊揚雄司馬温公疑孟子合論擬朱子希顔錄贊詞章韓魏公厚重比周勃政事比姚崇賦以蚤有盛名識量英偉爲韻擬梁武帝申飭選人表擬東坡黄州蜜消苟生童覆試經古題經學董仲舒以論語說春秋攷史學元初代俄軍中用英德各國人攷算學句股形内作垂綫取垂綫爲方邊另作句股容方形兩方邊切句股一角切弦與元形同式則另行之弦必等於元形之句股和試作圖解設有甲乙兩數各自乘相减等於兩數相乘亦等於兩數相减問兩數各若干 
[金陵官報]  
　　光緒二十五年十二月二十四日長江提臺黄宫保江南提　李軍門織造增均會兩淮渾臺江人鏡常鎭道長恆均見辭知縣泰炳禮江孝詠巡檢龍振翊武巡捕殷開第王得標鄧希賢均見送印來記名江蘇補用道沈佺特用道黄承喧正陽關鹽厘　淮北督銷候補道曾紀壽湖北宜昌加抽川鹽厘常牧通花布釐捐知府徐乃昌海門軍捐田承熙上海輪船支應所朱其昌知府唸先覺赴湖北採辦海州運鹽分司徐紹垣清河縣陳崇煌知縣李如松九江鎭宋朝儒狼山鎭曹德慶海門恊丁華容江陰　李全彪奇兵右旗范維章泰州都司何復勝均辭試用縣丞鄒健鵬由京騐看到省○二十五日藩臺恩糧　柯巡道徐籌防局候補道沈支　局郭厘捐局穆洋務局汪下關掣騐松商務局湖北有補道劉候補道蒯光與李維瀚統領親軍等營劉均見開缺淮揚道謝元福寗滬蘇浙鐵　候補道潘學祖統領浙西鹽捕水陸辭營杜俞統領棟字等營　朝棟湖口掣騐何　撲　淞清　局　瑜慶駐上海文報局楊兆鋆候選道左孝同均見辭安徽如府王詠霓灣頭釐捐通判朱廷佐湖口船廠李士彦童安分　知縣鍾爾濂知縣鄧復興均辭候　通判羅治霖由日本公　回○二十六日前兩江總督劉將軍崇均會藩臺恩糧道何巡道徐總理兩江營務處安徽候補道席善後局候補道李銀圓局趙機器局吳　均禀知今日收工軍　所　駐蕪米厘志鈞辭候補道西鶚三大營王蔣盧署江西袁州恊王國權安撫右營　擊楊芝田龍山營遊繫何師程常州營遊擊李永陞均辭金陵營叅將陳麟書中營都司武　　督捕營哨官鄭　蕚均見沙漫洲緝私候補道范德培辭直隷州傳昀章辭銷蘇松太道委帶上海巡防營差通判丁相郁知縣但祖翼均禀知今日撤供給所又劉瑞　奉府委　審又黄彝凱禀知奉督憲劉札知奏請歸候補班補用候補道楊　濬禀知軍械所封庫 
[皖省官報]  
　　光緒二十五年十二月十七日卽用知縣于鳳閣請補太和縣從九楊寳琛到由浙江原籍請咨來省○十八日知縣華錫旗辭奉委營務處委赴上海探磺價王懋清巡檢郭湘藩均面試邵瑞齡到由鳳陽關解銀來省吏目曹𦐂到由貴池守提煤礦銀兩回○十九日宣城縣主簿王念瑜調補鳳陽縣主簿委署和州候補知縣童寳善到由蕪　保甲回委解京蔴委員本任蒙城縣典史俞燾到典史俸廷良辭赴太平府差遣○二十日木任全椒縣劉慶先辭奉　應局委北湖南堔磺價知縣王慶嵩辭赴江西探磺價巡檢李　和奉委解貢　黄日昌知丁内良　二十一日指分安徽截取試用知縣葉濬到江西人○二十二日議叙試用通判葉在彦到由江寗領咨來省直隷州張宗翰奉臬憲委查北四内街道差典史華繩祖辭赴大平府差遣巡檢張正聲謝超委一次○二十三四日太白厘卡州判倪善慶到由江蘇海軍過班知縣並加同知銜張宗翰知接帮查北門内冬防蕪　　審庫大傳鈕福傑到典史龔思浙辭赴湖南探磺價巡檢陳德忠到起服來省○二十五六日知縣汪承祖知赴蕪湖勸辦賑捐孔慶滉知奉臬憲委赴頴上提案府經黄應珂知奉撫憲委充文巡捕巡檢要藻惪到解金陵水師月餉回 
[江西官報]  
　　候補遊擊張逢年隨同往九江查勘江防候補府區諤良卸辦三湖卡回署臨川縣許　蓮卸事清理交代回張元義往廣信府公幹馬元亮鄭季相俱解地丁進京孫嵩年建昌等縣公幹回又謝加級紀錄行知李毓璠袁州府屬查甲回鄭紹康謝甄别行知何濬先謝插委釐卡一次行知縣丞湛精接查廣内保甲湯啓文調查惠内保甲吳慶固調查順内保甲阮祖桐接查進内保甲陶鈺由京起服來江花翎侍衛劉漢東由京來江福建知縣張嗣留由閩來省守催協餉新選建昌同知陳毓熊禀到知縣丁方榖瑞昌守催地丁册結回吳教愷解鐵路經費由京回便補道王鵬九丁乃揚俱委會辦洋務候補縣何濬先聞訃丁父憂縣丞陳國興廣豐么幹回劉春溶南康催稅契回從九王燮候雩都催减平回新選廬陵敎諭彭應龍禀謝考騐領憑廣信營守備盛勛由江西賑捐獎加都司銜升補贑標中營遊擊萬鵬臯由京引見回知縣嚴樹聲舒龍夔俱解關餉進京新　安遠典史馬期　禀到知縣劉均往雩都公幹張綬黄起服來东李毓璠委辦瑞昌鹽棧布經錢林年由新海防捐局報捐通判署樟樹鎭通判范德基禀謝委署建昌附　宋輝漢期滿更替以正任期缺文濂飭回本班 
 
 

Page 10

 
 
   
 
