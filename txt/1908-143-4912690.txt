# 1908 - 143 - 4912690

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　四月三十日奉 
　　上諭前任都察院都御史陸寳忠謹愼持躬學問優裕由翰林入直南書房洊升卿貳迭掌文衡擢任都御史宣力有年克勤厥職前因患病准予開缺茲聞溘逝軫念殊深加恩著賞給陀羅經被派貝勒載濤帶領侍衞十員即日前任奠醊照都御史例賜恤任内一切處分悉予開復應得恤典該衙門查例具奏伊子農工商部主事陸大坊着以員外郎補用欽此 
論說 
[論河口克復之未可恃]  
　　自革命黨滇邊起事以來。攻陷河口。三路並進。佔田房埧沙。據大小南溪要隘連失。聲勢頗盛。朝廷引爲南顧之憂。樞臣束手無策。相顧失色。又恐民情慌亂。祕其惡耗。各要地失陷多日。而外間鮮有知者。今一旦克復河口。南溪老范寨等處。回時收復。捷音朝至。而夕已喧傳於各省。政府諸老。喜可知矣。然自記者觀之。則尙未可喜也。何以言之。革命黨注意滇省己久。以其地進退自如。輸運便利。故早視爲根據地。河口尤當滇省衝要警兵之腐敗。防營之疲媆。彼省人士之熱心。世變者。久引爲大患白河口至滇省。駐紮兵隊僅十營。由河口上蠻耗至蒙自一帶。駐紮防兵僅五營。其衰弱寙敗之現象。如出一轍革命黨一呼。而其地即陷。豈非防兵無用之明證。今日雖暫時克復。倘異日邊防疏略如故軍隊惡劣如故。則彼黨不難長驅再入也。此其克復之未可恃者一也。從河口進行。沿鐵路經過地帶。爲大山脈。崇嶺無數。皆稱天塹。大有一夫當關。萬夫莫開之勢。誠滇省之險要也。然近來已爲外人所占據其最爲形勝之點如阿白山猓姑山。抵足坎等處。現均非我國所有。當局者即能盡心經營防務。而險要已失。無從扼守。彼黨進取之路。長此不塞。則不難收拾餘燼。再犯也。此次革命。黨沿鐵道上犯。亦即爲此此其克復之未可恃者一也。革命黨之起事。雖未敢直決其有人暗助。然自表面觀之。必有所恃而不恐。據某君調查河口方面。越人之寄居者已有百餘家。自河口進南溪。亦在在成爲越人村落。更上而那地街而老范寨而三盆河而梨花田而尖山而猓姑山而抵足坎而東山坡而蒙自多有越人居住或五家或十家或數十家不等。建屋開舖。經營各業此等越人爲外人殖民之先導。有特别之保護革命黨。混跡其間。無從查究。即敗而退出滇境。我軍亦不能越境追剿。以故革命。黨進可以立足。而退有所依據。我軍進則彼退。我軍退則彼進。不難數數。侵犯也。此其克復之未可恃者三也。戰事之利鈍。半恃軍械之精否。内地革命黨之軍火。聞向由滇邊輸入。今起事之地。正在滇省。則其輸運軍火。更爲便利　言可知。庽居滇省之外國工人。常多至數千人。大都皆隨帶快鎗或手槍。且往往暗售於馬夫曁無業遊民官吏不加限禁。有某君曾游河口。見有某國人。携帶快槍七枝進南溪。據彼中人。云此帶鎗之事。人人常有。日日常有。無從禁止。據此則革命黨之購買軍械。固甚易易今雖。戰敗。尙不難重整旗鼓以圖再舉。初不若内地革命黨之軍火一絕即袖。手無策也此。其克復之未可恃者四也。有此四者而。知革命黨之驅逐不。難。所難者在有以善其後。蓋今。雖河口克復。而南顧之憂。猶未盡除。心腹。之患。猶未盡去。何可喜之有耶。雖然此僅就革命黨一方面言之。至其禍。患有大於革命黨者。則河口無形之失陷已久。微特河口。即全滇亦在岌。岌可危。不亡如縷之列。工商鐵路利權盡喪。今日所克復者。特其軀壳而。已。有形之失陷易復。而無形之失陷難復。失陷於革命黨之善後易辦。而失陷於非革命黨之善後難辦。然則政府諸公。愼勿謂革命黨已敗河口已復。而遂可高枕無憂也。 
專電 
[電一（雲南）]  
　　錫淸帥昨日（二十九日）奉電旨錫良二十七日三次電奏均悉白金柱以奇兵截匪潰路斃匪甚多克復大小南溪匪黨經此痛勦精悍殆盡二十七日收復河口未始非得力於此白金柱曁將領著先傳旨嘉奬出力弁兵中雲南藩庫賞銀二萬兩分給胡興連　要隘著先賞給捷勇巴圖魯名號欽此 
[電二（北京）]  
　　有人奏存義厚有貽糓存欵三十餘萬奉旨著順天府尹步軍統領會查 
[電三（北京）]  
　　達賴喇嘛入京原議皇上至宮門迎接後改爲由御前大臣至保定候迎 
[電四（天津）]  
　　津浦鐵路今日行開工禮 
 
 
 

Page 4

 
 
緊要新聞 
[雲南軍報彚誌]  
　　滇軍克復河口電諭己誌二十八日本 
報專電茲又疊接北京雲南廣東各處函件多有關於滇事者分錄如下 
[滇督軍奏攻河請兵]  
　　滇督錫良電奏據偵探員密稱匪黨屢次裝運餉械分撥各處以河口爲多經臣覈飭白金柱親督軍隊攻打河口相持八日之久血戰兩次仍未克復我軍傷亡三十餘人河口爲通商口岸居民雖少族類繁多曠日持久深恐口口出而干預拒之則無以除匪類允之則適遂其謀横生枝節河失則全滇多事滇患則大局必不能安河口一地關係非細省垣各兵均己調駐防所并由白金柱續募五千人龍裕光不日可到擬令助白攻河兵力不爲單薄然逆黨籌謀周密餉械充足觀十八日之戰即益以龍軍恐仍難期制勝且車擊西竄匪之慣技不得不分駐防維龍軍能否全力攻河尙難預必直隸新軍旣不能來惟有仰懇天恩俯念滇患關繫全局諄諭張鳴岐不分畛域仍派龍濟光從速拔隊以爲後援龍軍多滇產顧念桑梓具有同情或者較易見功云云當奉寄諭桂撫張堅帥飭龍濟光仍遵前旨從速前往 
[南寗龍提督致粤督電]  
　　廣東督帥鈞鑒轉欽州秦軍門龔道台郭統領龍州陸鎭軍姚道台太平送海淵黃鎭軍鑒頃蒙自增道來電謂河口失守後匪分三路來犯蠻耗岌岌可危幸初八一戰創匪甚重鐵道一路匪上竄我軍赶至力戰十一日奪回三山河大局粗安開化一路前扼古林箐匪不得逞白軍門已馳至古林箐迭獲勝仗若無變動旬日可平蠻耗敗匪竄王布田已預囑龍守裕光集兵防堵匪旋卽退去等語似此情形大局當可無虞謹以電聞濟光馬 
[滇督電飭高道迅赴蒙自]  
　　新授雲南臨安開廣道高而謙因河口被陷逗留越南延不赴任已誌昨報茲悉滇督錫制軍以該道缺係監督蒙自關稅務駐箚蒙自現蒙自軍務正當緊急雖經官兵痛剿漸次得手而辦理巡防交涉各事在在需人己飛電催令刻日赴蒙自接任 
[電告匪勢窮蹙]  
　　滇督再電粤督略稱現在調集大軍分佈於臨安建水阿迷通海蒙自一帶劉白各鎭均直出蒙自關窮追進逼南溪南溪匪黨大竄奔逃　官已派出重兵至鐵路沿途保護匪黨勢處窮蹙擬棄南溪再越滇邊西向思茅騰越竄逼已由張謝兩鎭率營嚴備並有法兵截其去路此番想難再行越竄云云 
[革黨在滇之舉動]  
　　革命黨侵犯雲南以蒙自爲中心蔓延雲貴兩廣四省之地約右三百餘里之廣該黨宗旨專與官事富豪爲難其餘民衆並不加害以冀籠絡人心聞右某縣知縣亦被該黨籠絡爲其牙爪又聞該黨以非律賓羣島爲根源地利用法屬安南海防港經東京之鐵道因該處爲中國主權所不能及也 
[蘇杭甬債票停止]  
　　字林報云上海匯豐銀行接倫敦來電謂蘇杭甬鐵路債劵英金一百五十萬磅業已逾額昨日停售此項債票發行僅一日耳現上海亦已停售 
[皖撫爲銅官山事致外部電]  
　　外務部鈞鑒午蕪湖道禀稱據英領事葛福函云安裕公司擬購炸藥及引火釘運往銅官山請飭地方官准由蕪湖起卸轉運等語當經據函駁阻請咨商大部等因查此案現由李星使與凱約翰磋議尙未决定且當嚴禁火藥進口之時此項自未便准運除電飭蕪道外請鈞部照會英使轉飭停運俾免滋生事端爲叩煦印 
[浙藩被叅消息杭州]  
　　浙藩喻庶三方伯所委差缺同官中多疑其賄賣情行兹得官塲消息言已被某侍御列欵糾參計共十二條已奉廷寄密飭江督端制軍就近派員澈查大約數日内當可揭曉 
[京師近信]  
　　甘督薦舉賢才甘督升允遵旨薦舉賢才略謂今日時局宜合新舊爲一途不宜分新舊爲兩黨得千百圓通之士易求二三貞固之士難奴才竊見陜西舉人牛兆濓純孝著聞抱道自重其學篤信程朱具有修齊治平之略又湖北舉人丁保樹性敦孝友制行端嚴於經史輿地之學至爲深邃又陜西舉人杜良奎孝悌廉介不苟取與於兵學輿地天算占驗各學並能深造自得又甘贓舉人周務學内行肫篤至性過人困學勉行艱苦卓絕以上四員雖不規規於時務而德器所藴學業所充斷非一孔之儒拘泥鮮通者比奴才所舉雖若與時趨相左然管見如此不忍附和隨聲四月二十一日奉硃批吏部知道 
　　京外大員薦舉人才非屬員即私交從未有舉及草莽賞識于風塵外者升督所舉見解已超儕輩惟人才而僅限之以舉人尙猶所見之隘 
[進呈大淸通制通禮]  
　　禮部禮學館現已將大淸通制通禮二書編輯告成擬定五月初六日進呈恭請兩宮欽定 
[御輪下水]  
　　日本所贈之小火輪十月念六日已在頤和園内之昆明湖下水聞日政府特派鹽務局部長池袋君來京爲日政府之代表該輪下水後即中船厰員將船交與池袋由池袋代表日政府獻之中國皇上 
 
 

Page 5

 
 
[潘厚澤之條陳]  
　　大理院典簿潘厚澤昨在郵部上一條陳略謂國家宜定鐵路債務辦法以商辦各路欵項爲内債借外欵建築者爲外債且謂郵便貯金及郵費增稅宜極力推廣舉辦云云 
[胡惟德之寵眷]  
　　日本欽使胡惟德請訓時面奏臣母年已七旬臣在外十九年未盡子職擬懸恩賞假兩月歸省慈宮當即照准并拔下玉簪一枝賞給胡母 
[貽將軍之奥援]  
　　侍郎紹英前曾以貽糓叅案始末詳告慶邸慶邸深爲惋惜已於召見時多方出脫慈宮諭令法部訊問後從輕辦理又聞榮侍讀所參貽榖子姪經法部順天府傳往詢問兩次不日亦將覆奏了結 
[各國調查禁烟]  
　　美國提倡調查中國禁烟英法德日荷葡諸國均皆贊成現中國擬派大臣一員幫辦兩員會同各國辦理擬由外部奏派但目前尙未出奏 
[批結紹興誣控革命案浙江]  
　　上虞明强學堂一案由支提學札委胡克之大令赴紹會訊茲據紹府孫守督回委員胡令上虞縣葉令遵飭會訊錄供通禀各憲經馮中丞批云上虞百官鎭地瀕曹娥江然與馬渚横河中隔一壩貨物裝卸必經過塘行手金葆墀果有機器物件板箱兩船運入明强學堂斷難遮人耳目况六省鐵路總辦何等要職信有其事必明降朝旨金葆墀年少望鑋豈堪勝任此等無稽之言稍有智誠之人聞之不難立辨其是非吳鵬翀身列武庠乃輕聽凉亭過客之浮談作爲軍事偵探之報告縱未受人唆使有心誣害善良其荒謬糊塗不合下級士官資格已可槪見周宗歧事不干已乃隨同吳鵬翀到明强學堂及各處偵探足見其人好事不安本分除己電咨呂軍門將外委吳鵬翀先行撤差外仍仰提學司餾上虞學查明吳鵬翀周宗歧二人入武學年分詳請咨明禮部將其武生衣頂褫革以示懲儆舉人王廷耀雖於此案訊無主使實証惟旣據疊控有案卷宗俱在無論爲時久暫虚實均應澈究倘慮恃符狡展准即先行通詳奏請將該舉人斥革一面發該府經歷嚴密看管以便隨時另案提訊照例究辦現當豫備立憲時代依普通憲法官吏誠不得無故侵人室屋自由之權然國家遇非常警備之時地方官吏警察奉政府之訓令爲保護安寗起見不待人民之許可有直入家屋檢察之權亦爲普通一律所規定去冬江海各埠疉獲外來軍火朝旨通助稽查事非得已餘姚上虞地瀕江海寗道有分巡之責奉文觀察例所當然本部院亦知風聞之言不足爲據是以一面另飭藩司委員馳在上虞慰諭金葆墀家曁明强學堂敎員學生安堵無恐張道蒞彼亦約束兵丁木嘗滋擾接晤紳士禮貌有加一經檢醒浮言頓息心跡旣白名譽無傷倘慮學界前途尙有阻碍准由該府明白出示曉諭使知國家内設學部外設學司提倡敎育爲今日第一要政而乂命各省徧設敎育會勸學所奬勵游學優賜出身廣開學堂造就一般立憲國民之資格禁止刁紳惡棍揑造謠言破壞大局藉以安熱忱興學者之心此等告示不特榜諸通衢兼宜徧貼鄕僻庶使觀聽所及保護益周切切繳 
西報譯要 
[日使論新鐵路]  
　　字林報載東京訪函云有往謁駐京日使林權助者問曰新法鐵路與南滿路綫並行一事日人反對雖力而輿論則並無不歡迎之意林使答云此路必爲滿洲發達之嚆矢滿洲發達即南滿鐵路之利日人不能於已有之鐵路善目經營而必與人爭此瑣細之事無謂也林使擬勸日人須以大度對付此事蓋以滿洲究爲中國之土地日本雖據南滿鐵路條約有可以反對之理由然中國於自有之土地經營事業理應聽其目由林使又設問者曰日政府與國民對於中國意究何居如不欲爲中國之讎敵則各種問題當從速議結云 
[徐督調回間鳥統兵官]  
　　又云二十二日接奉天來電謂東督徐世昌因接政府要電即將駐紥間島之中國統兵官調回該統帶已於二十一日抵奉天傳聞謂中國於奉天會議後對於此事又有進步之望 
[廣西伏莽又將起事]  
　　又香港訪函云香港所傳雲南消息與中國各處所傳無異惟近日聞有大批軍火運入廣西並聞該處又將有伏莽起事此事殊足南省華人注意 
[爪哇華商認股紀數]  
　　泰唔士報云爪哇華商電稱西江輪船公司各商已認購三千股儘五月内陸續匯交 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[政務處議覆雲貴總督奏禁烟改縮期限摺]  
　　本年三月初三日軍機處鈔交雲貴總督錫良奏實行禁烟擬請改縮期限以圖進步一摺奉硃批會議政務處議奏欽此臣等覆覈原奏稱該督到任後飭屬禁烟已有成效惟省界遼闊人數衆多辦理未能一律訪諸輿論皆以限期過寛反形棘手擬請趁此人心激發之日改縮期限凡吸烟之人種烟之户均限至本年年底禁戒凈盡其膏商土棧亦准行銷至本年年底截止自三十五年正月初一日起通國不准再有吸烟販烟種烟之人等語竊維朝廷注意禁煙屢頒嚴諭於文武官吏尤不稍予寛容至定立期限所以寛至十年者以地方之腴瘠不同國民之程度亦異不忍操之過蹙以示體恤之仁然奏定章程内第一條第八條所載本極明晰如果禁絶在十年以同地方官得蒙恩奬是從速禁戒之意臣民當共知遵大抵立法之仁在朝廷而行法之責在疆吏即論减種一端屢經奏飭各省查明產烟地畝减種實數列表咨部乃一年以來僅有數省奏報中國幅員廣博產烟之區所在多有若不清查實减豈能盡絶根株應請飭下各省將軍督撫臣遵照政務處奏定章程嚴飭所屬府廳州縣親身履勘於栽種習慣之區召集父老曉之以利害加之以申儆並詳察土性所宜責其改種糧食等物要在勸懲互用非專恃禁令之嚴也至清查之後編造册籍通詳該管上司由各督撫每歲派員抽查分定州縣功過一面列表咨部以備稽核現在洋藥進口業已訂明分年減運允先試行三年視中國栽種吸食實行減少限滿再爲推減此事關係甚鉅如各省禁止確有成效届時再當察酌情形籌商辦法滇省旣稱踴躍禁烟自不必拘定十年之限且禁種禁吸漸次淨絶則外省土藥之輸入亦自無地銷售此在該督一力堅持以收令行禁止之效所有臣等遵議緣由謹合詞恭摺具陳伏乞皇太后上皇聖鑒謹奏四月二十二日奉旨依議 
[又奏覆成都將軍籌議成防摺]  
　　本年三月十四日准軍機處鈔交成都將軍綽哈布等奏籌議成防計口授田各事宜並變通辦理情形一摺奉硃批會議政務處議奏欽此臣等竊謂計口授田固屬撤兵歸農之根本勸工興學亦係擴充生計之一端恭繹上年八月二十日諭旨仍將各項實業敎育事宜認眞籌辦等因足見廠田之不能敷用與民田之不易購回早經聖明慮及煌煌天語本不專指授田一項而言該將軍等仰體國家作養旗僕之心力陳川省購地艱難之故籌議變通辦法如原奏所謂於旗營正兵步兵内每年挑選合格之人編入陸軍或籌給恩餉聽其自謀生業及由閑散内選擇資禀聰穎者附人省垣學堂廠局以資敎養並於滿城内添設實業學堂敎以粗淺工藝各節不獨年力富强得以及時成就即孤孀老弱亦不至過事驚惶遲之數年各安生業則原有例餉自可陸續裁撤深得因地制宜達變通權之法應請飭下該將軍等遵照上年所奉上諭一面將原有廠田設法收回劃分區域授令耕種此外如有民田可以價購者仍令隨時購置一面將應編軍隊應設工廠應添學堂詳細妥籌奏明興辦以徐副朝廷化除畛域共作國民之意惟原摺内有請撥大宗的欵一條現在各省辦理新政俱令就地籌欵從前察哈爾都統誠勳密雲副都統德麟先後請撥巨欵均經臣等議駁各在案川省素稱富庶又非邊隅孤立者可比應仍由該將軍等自籌欵項先行試辦俟各省奏報到齊裁停之餉集有成數後擇其辦有成效者再行酌量協濟庶幾款不虛糜而事皆實踐所有臣等分别准駁議覆緣由是否有當謹合詞恭摺具陳伏乞皇太后皇上聖鑒訓示謹奏四月二十二日奉旨依議 
分類新聞政界 
[湘省職官考試近聞長沙]  
　　湘省現在遵照新章凡在任候補及分發到省各員均須分别考驗已由湘撫岑堯帥札行藩司通飭各員遵照在案昨由法政官校將報考各員名單呈奉撫轅核准批發到校計知府一名同通州縣六十名佐貳雜職一百零七名業經該校揭榜曉示並造册呈請撫帥示期考試矣（相） 
[籌解軍餉之困難南昌]  
　　贛省本年應解籌備軍餉銀二十四萬兩現因藩司庫内無力全籌又係甘肅改撥之欵援照甘餉成案當道擬於可庫地丁釐金項下籌解三分之二銀十六萬兩再於粮道庫欵之錢粮内撥解三分之一銀八萬以資湊解業已委員不日卽可領批起程解交都察院衙門查收矣（布） 
[議設自治宣講所鎭江]  
　　鎭地官紳以目下正値預備立憲必須研求自治惟地方商民不明自治之意義者尙多因特邀集各官紳會議赶設自治宣講所以爲將來實行之基礎（眞） 
[籌欵整頓新政之意見南昌]  
　　贛省慶小山廉訪現擬於警察監獄二端力圖改良惟庫欵拮据入不敷出而禀請撥欵整頓要政又未獲允許以致與林方伯大有意見也（昌） 
[鄂督鄭重機密武昌]  
　　鄂督陳小帥因本轅各科文案辦公之幕職廳地面寛闊需員照料以免走漏機要消息特派素所倚任之文巡捕姚桂舫大令武巡捕張建寅都戎管理該廳兼稽文卷以昭愼密（止） 
[議設董事會常州]  
　　武陽各鄕董事於前日在商會會議設立董事會議所是日到會者七十餘人先由奚九如擬定簡章十條當以武進鄕董到者較多遂决議借崇法寺設立武進鄕董事會議所賜湖各董則須再行集議（小） 
交涉 
[馬領函催美孚地契安慶]  
　　駐寗馬領事致皖撫函云四月十九號接奉尊電雖云美孚洋行地契業飭蕪湖道蓋印而敝領事至今未接該道來文提及此事即敝領事二十一號致該道之信亦幷未答復頗覺 
 
 

Page 11

 
 
詫異敝領事自譯尊諭之後以爲此事已了該洋行經理亦己預備在該處動工如天天遲延是與該洋行有意爲難該商有損失之虞尙乞大帥再飭該道速將該契交出爲幸 
[皖撫覆函]  
　　昨准四月十九日來函并配英文一紙誦悉一是查美孚地契一案前據蕪湖文道禀己面商貴領事允照原定兩條辦法照繕兩分蓋印函送等語當經批飭蓋印并電催蕪湖道查照何以此項地契至今尙未收到准函前因頃又電催蕪道據復電己催蕪湖縣赶速蓋印寄寗等語想數日後必能辦到務祈貴領事與蕪道接洽并遵照外務部指飭按照丹水池章程妥商議訂由道禀候察核危即轉飭該商遵照爲幸 
[滙解南昌敎案八期賠欵南昌]  
　　贛省前年南昌敎案議結時法國賠欵原議分爲十次交付以三閱月爲一期現届應会第八期賠欵之期經林方伯飭庫動放銀二萬八千七百五十兩交由官銀總號電滙上海九江二關道依期交付法領事郎主敎兌收（云） 
[南康江敎士碑文南昌]  
　　代理南安府南康縣將所撰江敎士督烈碑文底稿開摺禀陳撫憲鑒核文云江司鐸督烈泰西意國人也自幼奉天主敎光緒十年來華建堂于南康縣距城三十里之大窩裡傳宣敎典懃懃專以勸人行善爲事人咸向慕之如是者二十餘載丁未八月間拳匪突發肆然與敎會爲難署梟台江派營保護因匪勢寖熾猝難彈壓遂致戕害敎民焚燬敎堂江司鐸與黃營官及宋嚴兩哨弁均以身殲焉當是時也黃營官知勢已極决難兼顧曾以馬匹讓司鐸飭各營勇護送先行乃司鐸不忍敎民獨罹其難終不肯去馴至被害然則彼敎之所謂視人如已者司鐸蓋無遺憾矣余于是歲九月初三日來蒞斯邑隨同署臬臺江擒治禍首解散脅從嚴隨同兪觀察議結敎案地方幸以妥謐惟念江司鐸以傳敎之故遠來吾華而竟慘遭此禍雖敎會中體司鐸持天主捨身救世之心義不受卹而其事其情實有足以悼愍者爰聞于督撫各上憲爲建小經堂以慰其靈並立碑以誌之兼繫以銘曰卓哉司鐸敎典克繩冲年志道持守兢兢捨身取義天主式憑自今以後願民敎永敦睦誼毋爾惡而我憎（日） 
軍界 
[李水提電請發還借砲廣西]  
　　秦提督前因欽廉軍務吃緊曾向西江兵輪抽調退管砲八尊並在虎門陸軍學堂借用兩尊現李水提以該學堂學生急須敎練操演砲隊特電致秦提請先將借用之兩尊及所配馬鞍彈子袋等件交伏波輪即行帶回其餘八尊如不需用亦一并發還西江各輪配置俾資緝捕（公） 
[贛省嚴防黨匪起事南昌]  
　　贛省大吏接到部電以雲南亂事甚爲可危由沈護院傳商司道以及兵備總辦張子畏觀察會籌防範之策分電通飭沿江及各屬繁盛之縣一體嚴加防範勤密巡探毋許黨匪匿跡以靖地方並飭湖口台官嚴加盤查進口船隻以備不虞至省中亦多派内河水師砲船分班輪巡以資緝靖（十） 
[提台巡洋寗波]  
　　浙提呂道生軍門以現届漁汛各洋海盜難免有搶刦商船情事特於上月二十八日乘坐新寳順兵輪出巡洋面以示鎭懾（皮） 
[提台閱操常州]  
　　江南提督劉華軒軍昨到常郡南門外校塲校閱各營操法劉軍門未加可否閱畢即啓節回松 
[軍界組織荷囒水廠武昌]  
　　第二十一混成協黎統元洪因時交夏壯佐均須購食荷囒水畸零成躉每人以一千文計算兩協即需錢二萬串特商准張統制令各將佐湊集資本設廠自製凡軍界中人均不准在外購食以免利權外溢（洪） 
[改換軍服之計畫鎭江]  
　　淮北緝私營統領李定明鎭軍以各營哨弁排長服色參差不一殊不足以壯觀瞻現擬参仿陸軍章程改穿軍服以歸一律（眞） 
[派兵彈壓繭市鎭江]  
　　丹陽無錫絲繭一業生意甚鉅現值鮮繭上市之際恐有匪黨乘間搶掠已經蘇撫陳伯帥札飭鎭道劉觀察移請巡防隊統領周錦堂協戎撥派營勇前往丹錫駐防保護（具） 
學務 
[府校風潮仍未平靜寗波]  
　　甬郡府中學堂學生與監督衝突一事迄已月餘仍未平靜提學司曾飭寗府按照定章查辦而江監督議主和平不允照辦因於上月二十八日邀集各職員在敎育會開會决議辦法聞擬將爲首之學生數人斥退以儆效尤（皮） 
[禀請斥退藉端滋閙學生浙江]  
　　寗波府禀中學堂學生烏傳溱等藉端罷課禀請斥退並通行各處不准投入他學堂奉提學憲批云該郡中學定期開校已預邀中外來賓自不得因禮塲布棚被風吹折遽行改期烏傳溱等始則藉端要挾抗不行禮繼復糾衆罷課侮辱監督無理取閙有意暴動殊非尋常違犯可比旣經查明斥退其主動罪魁烏傳溱徐霖泰邵貞瑛馬廉等四人照章不准改名更籍投入他處學堂候將姓名籍貫事由咨行各省并通飭各屬照辦此外十名據稱無知被煽情節尙輕准如另禀俟一學期後由學堂察看能否改悔酌予自新之路現經斥退仍着一律追繳學費以符定制（無） 
[留美學生准給官費安慶]  
　　休寗縣周學浩自費留學美國海文德耶路大書院近禀請皖提學司給發官費以期深造刻經學使核准詳請撫憲飭司庫籌撥矣（孔） 
[徽州中學抽捐之困難安慶]  
　　徽州府新安中學堂前因擴充學請額經學董許太史承堯抽収該府出產箔捐嗣因商舖反對又經紳等禀飭街口釐卡嚴行催收茲據省城釐局詳覆以抽捐興學本地方公益之事自應仍由徽州府督飭經理以免該商等藉口刁抗（孔） 
實業 
[湖南鐵路風潮再誌長沙]  
　　湘省粤漢鐵路展築洙昭直綫由湘路總公司農工商務局等公電郵部暫從緩辦勿奪商辦幹路利益等因 
 
 

Page 12

 
 
業誌前報乃發電後未奉覆電而勘路之工程師又舍原勘由洙七里之白鶴仙改用沿河一帶疑與萍局有私潭邑商民益爲惶惑已電請總公司即飭工程師仍照原勘定綫勿改沿河十五日復由總公司再電郵部重申前請並候電覆越日接到覆電堅稱萍局必須展築洙昭直綫湘省紳商學界爲之大譁十九二十兩日湘潭學紳商董共二十餘人先後到省商同總公司曁全省士紳定於二十一日在商務總局開特别大會合謀扺制萍局之策總公司亦商同全省士紳分電粤鄂兩省共同設法阻止萍局展築洙昭直綫乂定於二十二日在省垣席少保祠開特别大會意謂粤漢湘綫旣經奏准繞築湘潭作爲弧綫而萍局亦奏准專築洙昭直綫兩綫同出一道人情趨便則弧綫實爲贅設商辦幹路之利益盡爲官辦枝路所奪環球各國有一公司而自造雙軌者斷無一幹路而各造一軌者如果任萍局展築則是湘潭失一商埠湖南全省及粤鄂兩省與夫粤漢幹路各股東均各有損失若專以運煤爲限而湘幹專利即首注意此項大宗今甫開工而利己失且使於幹路之中准由他人另造直綫枝路此端一開將來後患無己幹路亦必歸無用擬於是日會議與會之人一同簽押嗣後不與部爭請由督撫呈請都察院代奏合懇收回成命勒令萍局不得展築如不能辦到將全省幹路一律停罷以爲抵制（相） 
[報告購認滬杭甬債票要電杭州]  
　　浙撫馮中丞接奉北京郵傳部陳尙書來電謂據中英公司函稱所有滬杭甬債票原定合同聲明如中國國家定購應儘先照給惟須在未經招貼以前茲已定期西歷五月二十七號開售究竟中國國家定購多少請先一日午前知照該票每百磅實交九十八磅十五先令共分三期繳足投報時先交二十五磅爲第一期西七月一號再繳三十磅爲第二期西七月三十一號再繳四十三磅十五先令爲第三期北京上海均有出售乞速移會鐵路公事等語馮中丞接准後當即轉行公司及商務總會查照（如） 
[桂撫請免貢錫津貼廣東]  
　　桂撫致粤督電云上年八月間據富川寳亨錫礦公司吳道平禀稱錫礦起運已遵完井口兩稅經過廣州府稅廠又復抽收貢錫公行又云貢錫津貼不包等情當經電准農工商部復稱部章礦產只完井口兩稅前因山東嶧縣華法公司煤礦江蘇擬征落地厘金曾經奏明以後礦產不得於井口兩稅外别有征收是無論何項釐金槪應免納廣西錫斤運銷東省應照章辦理等因茲復據該公司電稱南海縣誤信貢錫行朦禀希圖復索貢錫津貼等情應請尊處飭由南海縣轉飭該行不得抽收以符部章并祈示復等語張安帥接電後已飭府縣出示曉諭矣（有） 
雜記 
[八都湖莠民又有暴動之舉安慶]  
　　八都湖墾務前因土民滋閙業經皖撫飭縣拿獲首要訊究迭紀前報茲悉該黨人宋琢如等又復鳴鑼聚衆勒令各保家出壯丁聲言先行刧犯再與公司爲難事爲陳紳樹涵等所知呈請皖撫派隊防護經馮中丞派發巡防隊二十名前往該公司左右駐紮保護矣（友） 
[考驗全省醫生南京]  
　　江督端制軍以人命至重庸醫殺人情最可恨特札寗學司通飭將全省醫家凡懸壺行道者皆須分别考騐如男科婦科内科外科眼科喉科或有衆善兼長或有專門名家均先行呈報考驗後如有一長足錄即准其懸牌售技聞將來考驗之法分五等定案或有臨時規避者即不准其行道不日即須出示曉諭矣（小） 
[駐湘蘇捐限期截數長沙]  
　　湘紳陳佩蘅觀察辦理駐湘蘇州振捐曾經分派員紳赴各處勸募現在觀察因有要事入都擬將此項捐務限於五月内一律截數已函知分辦各員紳赶於端節前後料理結束詳晰造册隨同捐欵並賸餘實收一併批解到省以憑彚案詳咨（水） 
[敎育官報將次出版武昌]  
　　鄂垣高澤畬學司刻擬就省城學務公所開辦湖北敎育官報以開風氣正人心爲宗旨昨將所擬章程禀奉陳小帥批准並委汪令經理其事不日即可出版（生） 
[差役敲詐膏店蘇州]  
　　吳縣差頭翁順藉詞查禁售烟向各烟膏鋪任意勒索事爲王竹坡大令訪悉於廿七夜提案訊究判重責八百板釘鐐收禁外監聽候復訊核奪（禾） 
[富户失愼寗波]  
　　甬郡小梁街華姓家於上月二十八日早晨失愼焚燬巨屋一進時有小孩一人不及逃出遂被焚斃聞該姓係甬郡巨富此次所失金珠首飾約值數十萬金云（皮） 
瀛談 
　　中國舊學說。以全國之土地。爲君主獨有之產業。故有富有四海貴爲天子之說。而君主可以任意縻費鉅資。責人民以負擔歐洲新學說。以全國之產業。爲自君至民所集有。而君主乃總理萬幾之人。故其年俸有定額。今將各國君主俸給之數調查列表如下。或亦可爲立憲以後。核定皇室經費之一助歟 
國别俸額 
　　俄羅斯一百六十萬磅 
　　奥大利九十四萬一千六百六十六磅 
　　土耳其八十八萬二千磅 
　　意大利八十萬磅 
　　德意志七十七萬五百五十四磅 
　　英吉利四十七萬磅 
　　日本三十萬磅 
　　西班牙二十八萬磅 
　　比利時十三萬磅 
　　葡萄牙十二萬磅 
　　荷蘭十萬磅 
　　波斯十萬磅 
　　瑞典七萬八千磅 
　　丹麥五萬五千五百五十五磅 
　　希臘五萬二千磅 
　　腦威三萬八千八百八十八磅 
飛娘傳（九續） 
　　越日某警察署所拘竊賊洛克死信。傳播於白佛林市。簡爾斯聞之。大喜。曰如何。康德曰甚善。惟此事雖已彌縫。而目的尙未得達。若飛娘一日不到我家。則我死一日不能冥目簡曰子姑待之。少安毋躁。爾謂飛娘一日不到爾家。則爾死一日不能冥目。爾抑知福爾痕一日不死。則飛娘一日不能到爾家乎。前日行剌之計不行。反爲所獲。幾敗大事。皆由於洛克作事不愼。以致爲彼覺察。洛克之死自取耳。語曰一不做二不休。斬草不除根。終爲後患。福爾痕與飛娘情好日篤。若不先去福爾痕則此事殊難試手。語至此。簡默　良久復。自語曰棋子一著巳輸。弟二當行何策若行離間之計。則周折頗多。且二人情好已篤。深信疑。行之恐未必見效。旣而忽從椅上躍起拍客。曰得矣。得矣。康德急問何策。簡曰余智術雖不及飛馳司堤芬。而出奇制勝。發謀定策。僕亦不讓古人。前日之計。果險而難成。今日之計。更輕而易舉矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
心之藝術家豔麗之名妓　祈注意可懷中者也 
價目大包六角花綢盒美術罐盒二角半中包一角小包五分躉批另議　　製劑所總經理　大日本大阪市上海法大馬路　日信分行藥品部 
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（三十）西泠悟痴生譯]  
　　福於内厲聲答曰。客等問福某乎。惜予輩爲茶商。與諸君諒同一行。徑素不交接偵探中人。警長斐闌脫自在樓下。君等何不問之。而問道於盲耶。語至此。即向窗外呼曰。斐蘭脫君。其速來。有客問君之同業友君。其具以。告。 
　　三客聞福言。若甚駭異。旋即回步下樓。且曰福君旣不在内。予等誤認矣。客亦何必遽呼警長。豈予等尋覔不到耶。噫去休去休。大錯大錯。 
　　花見衆去。因問福曰。若輩何遽退耶。福曰凡劇盜入人室。最忌室無燈火。門扉半啓半閉。蓋知中有能者。必不敢深入。故予令君作此狀。隠示以已。有准備。而若輩遂遁去。花曰並未見其携有犬來何故。福曰此必匿於樓梯旁。見事不諧。故未縱出。花曰即令縱犬噬人。而白晝非黑夜可比。豈不畏人將其拘獲。福曰噫噬人者犬也。非人也。伊必託詞於犬誤傷人。於律寗有坐於犬主。而使代償其罪耶。然若輩雖去。心究不甘。君可於樓下察。視。四十八號之客是否在庽。並喚某僕使來。予將詰責之。俄頃花來告曰。奇哉。予適詢之庽主。若輩已另移庽所。而某僕本屬意產。亦告假回國矣。此可見其情虚暗遁。更無疑義。福蹙額曰。羽黨如是滿布舉步皆屬危機予等僅五人。雖得勞脫暗助。恐寡不敵衆奈何。 
　　李師德曰無慮無慮。君知斐蘭脫與雷君。爲密切之好友乎。噬人之犬。有物制之乎。福曰否否。李曰予曩者往謁斐君。談及雷失陷事。伊即握拳咬齒。恨不立時身入賊巢。將其好友救出。嗣予又將噬人之犬　知。伊云此獸產於瑞士國西境深山中。其名曰盧。似犬而實非犬類。毛比鋼針。槍彈不能入。喜噬人。又能嗅氣辦物。喉下有寸許軟肉金質物可洞穿之。並懼烟火。大約馬倫所蓄。即此獸也。予因問如此惡獸。何法可制。伊云。曩在羅士海邊。逐一野猪至森林内不見。忽見古椰樹下。無數樹葉重疊。黏連地下枯草。與氈毯相似。中臥一小獸。首類犬而身有虎斑。遂抱歸飼養。長成勇健異常。每携之出獵。羣獸無不披靡。凡經其咬斃者。皆於喉下著傷。故知其能制此犬也。 
本埠新聞要事 
[要求浙路展限收股]  
　　嘉湖甬紹各屬集股處函致全浙鐵路公司云敝處各屬集收路股四月底第一年截止之期已届雖所收實款較去年認定之數相去尙多而限期所迫理應就此截數惟據認股各團體紛紛來說去冬路事未定代表晉京三月有餘附股之人不免遲疑觀望各屬經理處並無確實對付之法未便緊催直至今年三月間郵部存欵合同發表之後始得重申前議各屬於四月中旬先後在滬開會催繳股欵本埠就近者絡繹照繳頗稱踴躍而認股諸君有轉輾相勸者仍須分投轉催且有人已離滬者尋原溯委更費周折外埠分理處得信尤遲正在分投開會派員往勸若忘其四月底爲截止之期者同鄉之熱心良可欽佩集股本非易事全賴竭力鼓氣而從中一起一伏耽誤數月之久關碍殊多若竟以四月底爲止各埠發動之棧又必因此中阻擬請要求公司寛以時日或能展限三二月俾得從容催繳實於大局有裨等語敝處等以多集股欵爲宗旨所請展限收欵會商各屬皆表同情合急公函轉陳務請酌奪如謂可行應請貴公司先行登報佈告敝處等亦可賡續宣佈藉資鼓舞不勝企盻之至 
[太倉州因殺子殺妻案記過]  
　　滬道蔡觀察查悉嘉定縣境出有殺子殺妻重案曾經密飭太倉州及嘉定縣澈查禀報在案茲又札催謂此案事關人命案情重大出事以來迄已多日乃該州並不先爲查辦禀陳迨至飭查尙不澈究具復該州身爲一郡之主豈容如此悚玩應將該州先記大過三次以爲玩視民瘼者戒限於文到十日内迅將此案詳細情形禀覆核辦倘再逾延定干詳參云云 
[西捕與巡士衝突三誌]  
　　公共匯四捕房西捕與閘北巡士在華界北浙江路衝突一案已兩誌本報茲巡警局總辦汪頡荀觀察特飭測繪科將該處地址繪圖貼說以便送請滬道與領袖領事並工部局總董核明界址妥議辦法 
[提台閱操]  
　　江南提台劉華軒軍門前晚八點鐘由無錫乘車來滬昨晨命駕至製造局砲隊營閱視右營後營柘林營合操畢再至四砲台閱各弁打靶軍門傳諭叅游都守一槪免打千總以下挨次打靶共發三鎗全中者賞銀牌一面中二槍一槍者無賞一槍不中者記大過一次午後兵丁打靶軍門囚急欲起程委萬棣花絫戎代閱下午三點鐘軍門即乘坐砲艇至金山縣巡閱左營 
[有差人員亦須補考]  
　　蘇藩瑞方伯牌示候補各官統於五月二十日以前一律報名均誌前報茲本縣李大令奉到札後即轉飭所屬有差候補各官一體遵照依限報名一俟即卸差即令投到聽候詳送補考 
[嚴禁私運炸藥]  
　　蘇撫陳伯帥接郵傳部咨文略謂嗣後各處凡 
 
 

Page 19

 
 
有開礦築路需用炸藥應將購辦數目及運往何處係作何用先期報部核給專照方准購運否則即係私運現在各處匪患仍未平靜尤宜加意查禁等語現陳伯帥已轉飭各關道遵辦矣 
[犯人閙監續誌]  
　　閙監犯人除徐關勝（即大刀關勝）裝人站籠示衆後前晚本縣李大令即傳諭將徐開放改押自新所旋又飭傳官鉄匠徐裕生到案結以何故打造大鐐徐供小的於光緒二十八年分起到店當差所有大鐐均係舊製小的接辦以來悉照定章製造不敢放大求鑒大令諭徐以後勤當愼差妥爲製造飭具切結存案備查昨日大令復親至道署禀見蔡觀察將閙監情形詳細面禀請爲核辦 
[查究私賣灘地]  
　　本縣李大令昨日飭差薛貴吊銷二十二保五十一圖新地保陸秋裕舊地保蔡錫錫二十二保分十九圖新地保朱松柏舊地保張炎勳等之戳記茲將諭單節錄如下上寳兩邑虬港灘地業經會勘示禁私賣在案乃訪聞向有不肖地販勾串地保私賣灘地當經飭傳該處地保迄未禀解合亟改差吊戳爲此仰役薛貴立吊二十二保五十一圖二十三保分十九圖地保新舊戳記呈縣查驗聽候另給並傳諭該保等傳知業户不得再將田畝賣給洋商一面查明虬港沿河自麫粉公司以東至虬港橋上境地段督同兩圖地保將已賣洋商敎堂各地畝查明開單勒限復縣以憑查核 
[工界偉人逝世]  
　　楊君斯盛獨力捐建浦東中學校及附屬高等初等各小學今春校舍一律竣工特捐撥房產地產等項共值銀十二萬兩爲基本金合之購地築舍及前辦廣明小學歷年經費先後共捐銀二十萬兩有奇並請李平書姚子讓秦硯畦王松雲黃韍之顧冰畦陳處素陸逸如張伯初孟子銓十人爲校董訂定經理章程通禀立案楊君苦心經營旋於四月三十日積勞逝世臨終以遺命酌减中學生學費並爲浦東諸生定特别減費之學額又命將横沙田產數百畝捐充浦東題橋市課勤院經費熱心公益如楊君者可以風矣 
[格致書院五月份課題]  
　　（策論）吉凶二禮拜載禮經國家亦著爲律例但沿習旣久流弊滋多現擬地方自治應如何參酌情形舉其大且要者先行改良以挽頺風而維善政策易言七日來復中國俗例多沿用之西國亦以七日爲安息其義有相通歟（算學）設有各色菊花十二盆齊行排列後欲迭次顚倒之求其次數問當用何法算之并試立一法術八綫備旨總習問測地第四問之答有否誤處試繪演之 
　　附三月份課案（策論）六十四名首名奬洋三元二三名各二元四至七名各一元八至十六名各一元十七至四十二名各五角吳振遠劉志謙劉倡美錢效石許玉庭葉彭許純昌夏康慶夏一麐朱寅楊兆昌程魯杞楊冠倫盛舉霄單肇蟾單毓年方申伯錢燕榖張士衡查美洵于長慶嚴宗諒葉康成單毓同魯靈鶼王廷幹周仲明陳晋壬汪國祥程度孫承志汪丙炎吳淼章吳寳甲施元濟朱繼英潘錫魁于震元胡懷琛張熙姚鐘藻許炳蔚其餘無奬不載（算學三名）一名奬四元二名三元三名二元包文成朱神清錢霽棻瑣事 
城内 
[幼女供詞]  
　　邰昭福串誘幼女小園圖姦未成由法公堂解縣審訊小園供年十三歲父母俱亡由祖父母與姑母余高氏撫養三月十五日下午至貼鄰邰昭福老虎灶泡水邰命小女觀看玩物小女回家放去銅弔即到邰家由伊女了頭招呼上樓至夜邰留小女晚膳云爾祖父姑母巳備籐條回家必遭毒打不如在此臥宿少頃邰給小女銅元四枚囑與伊子及了頭等賭牌至一點鐘散場小女卽與了頭同臥旋被邰妻誘勒小女脫去下衣忽有年約二十餘歲之少年赤身登床欲行非禮小女情急欲喊少年卽與了頭同枕而臥天明小女先起邰買麫一碗給食少年起身卽去未幾復來至夜喚東洋車命小女與了頭各坐一車推至八仙橋西小女見景不佳突然躍下少年與了頭逼令上車至百花村聽灘簧少年向小女云浦東現有勝會同往觀看伊去喚雇馬車適姑母到來尋見將小女領回略爲訓責十七早上祖父購一小練命姑母將小女鎖在屋中了頭在伊房内鑽穴窺見出言譏笑小女憤而扯碎其晒在廓下衣服求鑒高雪舟供紹興人子媳俱亡僅遺此孫女今被污辱叩求嚴究余高氏供丈夫開水菓店與邰貼鄰餘與高供略同訊之邰昭福供揚州人開老虎灶二十餘年前失廊下晒衣於三月十五日在余高氏家尋獲原贜當即向高氏理論十六早上高雪舟之妻將衣送還囑勿聲張後忽誣小的串誘小園已經鄰居環遞公禀求恩訪查如果有是事願甘加等治罪李大令核供判原被交保候查明澈究 
[書吏發縣]  
　　道署關房書吏徐毓昌前因索詐被革後仍化名李紹基接充近又因塡給鹽票一事屢向關鈔房恃强勒索事爲查關委員應寳琮二尹所知當即禀明滬道飭發上海縣訊究 
[須憑印契]  
　　袁誦堯郁熙濂因房產紏葛投縣互控兹將批示錄下郁熙濂禀批旣據開單禀呈候卽飭承將續呈契據一併粘卷存儲並給發示諭執守清單附袁誦堯禀批前據郁熙濂具呈伊家　屋有印契爲憑葉據另案存儲是郁姓產業確鑿可據該職前呈張姓之契尙未投稅又無出單不足爲憑業經批飭郁熙濂照據管業着即知照圖發還郁熙濂續禀　袁誦堯前呈抵據及張姓契據並無田單且張姓買契歷年已久尚未投稅業已批飭未予准理該職房屋旣有印契另案存儲可見袁誦堯兩呈詞皆蹈虚該職照據管業可也抄粘附 
[親家失和]  
　　財神弄翁姓與潘姓爲兒女親家昨日不識因何紏葛潘姓忽招集多人至翁姓家打破物件拆毁露臺現翁姓已赴縣禀控矣 
[局批]  
　　一路巡警分局游巡官批安徽旅滬商人余寳豐等禀云禀悉查此案業經本委勒限比追在案惟江匪鶴齡雖非善類前據余有義供稱失孩被江拐逃等語頗涉疑似未便徒事嚴比勒追茲旣據該商等公懇嚴究指斥其誘拐及在外放散謡言情形仰候再行提比迫令交案可也此批又商民余有貴禀云據禀已悉此案已於余寳豐等禀内批示矣 
[官事]  
　　民政部外城總廳警官倪欽前驗花局委員知縣洪長褘日本警監學校生龍裁伍高昌廟巡局委員李錫年昨均到道拜謁公共公廨襄讞王斯沅　銷病假巡防隊官蕭振豫禀請展假五天施醫局委員張玉泉禀知於初一日開局 
南市 
[加給巡士辛資]  
　　總工程局及西南區各巡士凡於學堂畢業後當差已逾二年者照例應加辛資現已由警務處調查開報照章加給其有大功或大過者分别抵銷無功而有過者須再遲半年方得照加 
[險遭滅頂]  
　　趙家灣聖賢橋現方改造尙未完工前晚有醉漢金采生在橋經過失足堕下幸卽由巡士救起得保性命 
[總工程局瑣案]  
　　謝鴻昇竊信泰祥洋貨店火油一箱戒責五十下李仁標李金標同竊鐵錨一具被船主楊少侯扭案判戒責一百下贜給失主 
 
 

Page 20

 
 
閘北 
[拐案訊實]  
　　祝戴氏控沈寳榮拐匿養媳阿香一案茲由氏託人尋回昨送巡警總局質訊阿香供被沈榮寳夫婦並其嫂趙氏圖賣未成寄匿餘姚縣鄉間是實訊之沈供仍推賴判責四百板還押候提其妻及趙氏到案一併訊究 
新租界 
[電車傷人]  
　　昨晨九點鐘聘白耳八號電車駛至新閘三角場將行人朱阿祥撞倒手足均受微傷 
[匠人跌斃]  
　　白克路楊順記木作泥水匠仁生昨晨十點鐘在三層樓上工作失足墜下跌破頭顱由同伴車送捕房業已氣絶捕頭飭送虹口驗屍所由作頭備棺收殮 
[瘋子跌傷]  
　　成都路同福里紹人王某向患瘋疾昨晨從樓窗跳下跌斷腿骨幸未斃命 
英租界 
[電車司機人収押]  
　　聘白爾三十一號電車司機人許阿春在南京路浙江中轉角撞倒某洋人東洋車控奉公廨將許傳案判押捕房兩禮拜以儆踈忽 
[保人被累]  
　　德商魯麟洋行買辦劉矞卿虧空逃避昨晨由探將担保之張子善傳至公廨判押候德領堂期解訊 
[股東還押]  
　　戴春林眞記香粉店股東王桂堂因向英商錦隆洋行定貨不出控奉公廨訊押在案茲原告以該店發封拍賣不敷抵補復請追究訊之王供在押日久無由料理判還押再核 
[婦人串騙]  
　　李傳氏陳張氏串騙楊榮祥銀洋一案昨由公堂復訊楊供張傳兩氏僞將朱王氏賣與小的爲妻被騙去洋丗五元求追訊之兩氏均不承認判押候查明再訊 
[拐案斷結]  
　　湯阿三串同粤婦胡陳氏將通州人徐全恩之女孩福英賣與粤婦梁氏由探查獲一併解廨請究判湯阿三胡陳氏各押三月梁氏身價不追從寛釋放福英交徐具領派差將徐送回通州原籍再來嚴究 
[押欵紏葛]  
　　英商麥老娘娘控曹善鐘抵地不贖一案迄未料理昨由公堂傳曹到案訊追據供此事係伊弟經手現在山東約須四禮拜方可回滬判曹仍交原保限一禮拜清理如違押究 
[人銀並保]  
　　日商捐絲會社控同豐莊陳鏡清不付滙票銀兩一案昨由公堂會訊原告延菊池律師投稱去年原告在吳江天成昌購買絲料託該莊匯付票洋一千五百元除交過洋八百七十五元餘洋延不找付求追陳供莊已閉歇求請寛限判陳交六百二十五元人銀並保限一月理清 
[棧主忍心]  
　　九江路三百十號門牌小客棧主蔣玉林與張梅清同將病重棧客徐三根舁出例斃路旁由探解送公堂訊究判蔣押二月張押一月 
[冒探拆梢]  
　　錢阿奎陳掌才張江生冒充包探向秦榮章拆梢洋五元昨由公堂復訊判陳押上月錢張各押三月 
[華捕受罰]  
　　華捕胡榮春李阿福因串呑江北婦人謝王氏等會洋控由捕房解廨訊究判李押三月胡押一月 
[拍賣首飾]  
　　大馬路長盛外國首飾號曾被公堂發封已紀前報茲悉號中所存貨物歸魯意師　洋行拍賣准於初三初四初五等日當塲拍賣内中金銀鋼鑽珠翠首飾銀盆盌杯等件不勝枚舉云 
[公堂瑣案]  
　　流氓在仁堂丁阿立串搶朱沈氏金飾昨日復訊判胡押西牢　年丁還押候查過犯吳阿奎復至租界圖竊押西牢九月逐出李本福竊胡瑞生衣服押候查明再訊胡金生前犯拐案判押西牢一年期滿繳洋十五元在案昨已届期由探解訊胡供無力繳洋判加押兩禮拜開釋過犯陸金福竊楊潤記車燈押三月逐出流氓馬阿慶在盆湯弄搶取周錢氏衣包判押四月諭探捕拿黨羽解辦過犯王文山竊陳金發銀表押西牢半年逐出 
美租界 
[查獲洋槍]  
　　某西人前晚令出店送洋槍二枝至某處行經巴子路被印捕查見帶入捕房飭將洋槍暫存回告洋東前來具領 
[學徒何往]  
　　元芳路成衣店學徒阿炳小喜二名同時走失昨報捕房請緝捕頭准之 
[請提竊賊]  
　　王根昌李本福串竊藤椅逃往法界業由法捕房拘獲昨美界捕房已請公廨出票往提 
[匪徒搶洋]  
　　王寳榮被匪在途搶去銀洋十餘元報知捕房飭探查辦 
法租界 
[何苦逃逸]  
　　李阿三前因犯案判禁捕房一年詎押至三月卽通同他犯掘洞逃逸後又因案爲英捕房拘禁西牢二年業已滿期由法探移提至廨判仍監禁捕房一年 
[誣控該罰]  
　　張王氏控毛梅生竊取金簪一案昨由公堂將毛提案氏忽投稱業已查明請爲註銷中西官以氏不應誣控判罰洋十元充公 
[流氓荷枷]  
　　晋隆客棧夥劉金海投廨控稱流氓麻皮龍生同黨小白菜大和尙等屢至棧内持刀行兇務求嚴辦判龍生枷號一月候提到同黨再行核辦 
[掉換銅洋]  
　　朱阿喜陳才同至倪仁卿處購物給予大洋一枚倪找出小洋九角朱將自已所帶之銅質四開兩枚向倪掉換以致爭吵報捕拘廨訊知銅洋係向許正卿錢店買來遂將許一併拘案判許枷一月押改過所一年朱陳各枷一月朱押半年陳押二月 
國外新聞 
[德報論三國聯盟]  
　　二十九日倫敦電云德國各報載稱英皇與法總統在白京漢宮酬酢雖歡愛逾常理所應爾惟三國聯盟之說恐未必能成一因有讎視俄國之意一因英國不願於軍備有所退讓以應法國聯盟之要求德報又謂兩國此後邦交當較前益甚云 
[英法大臣談論政治]  
　　二十九日倫敦電云法國外務部大臣聞肯偕駐英法使開姆巴往謁英外務部大臣葛雷互談一時之久聞兩大臣於政治問題皆有同一之意見 
[滿洲闊軌鐵路開車]  
　　二十九日東京電云大連至寛城子闊軌火車己於昨日開車頗爲安穏以上譯字林報 
[印度邊界亂事已靖]  
　　三十日倫敦據雪密萊路透訪專電稱印度西北邊界亂事業已平靖回部中仍有倔强者惟培齊期一族而已各兵隊已定於西四月一號自戰地撤回 
[英皇召見日親王]  
　　三十日倫敦電云英皇昨日接見日本富士密親王及駐英日使小村伯爵 
[俄國戰艦觸礁]  
　　三十日倫敦電云俄國戰艦大彼得在里凡爾觸礁受傷頗甚以上譯文匯報 
[美艦演習砲術]  
　　二十九日紐約電云美國海軍今日在其塞闢克灣演習砲術以佛洛里達鐵甲艦爲砲靶試驗阿開拉斯戰艦十二寸口徑大砲佛洛里達之鐵甲極易洞穿云 
[日員募債將成]  
　　二十九日紐約電云美國華爾街股票市傳說日本財政員坂谷男爵已向銀行家斯希夫借募巨債不日即將議妥 
[美人復將排日]  
　　二十日舊金山電云美國洗衣會現集資擬與日本洗衣所抗敵去年暴動之舉恐將復見矣以上譯泰晤士報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
公牘 
[浙江洋務局爲錢塘江行輪事詳浙撫文]  
　　（上略）遵查錢江行駛輪船前據職商袁允橚張棻鄭世彬趙鼐先後禀請試辦當奉飭查曾據錢塘富陽桐廬各縣禀具窒碍情形業經杭關道會局詳明在案此次該職商等又請行駛並由商會派員測量水勢並無窒碍開摺呈請若再照案拒駁殊非振興航業之道本司道往返商榷似可准行惟細核原遞章程有宜更正者二有宜增入者三請爲憲台縷晰陳之查惠通公司簡章六條第一條載以杭州爲總公司語涉含混易滋流弊按商律公司總號設立地方確有地方可指並非籠統之語即如沿江一帶下流之海寗莫非杭州所屬該公司所定地段旣由江干上駛富陽桐廬等處自應指明杭州江干地方作爲總號上駛各埠列入分號以明不得順流下駛此宜更正者也第五條載倘遇水大駛往諸曁巖州蘭谿威坪等處此非正當辦法自桐廬至嚴州中隔七里瀧上下兩口均極淺狹民船行駛大率通力合作時聞邪許之聲勢難搶駛蘭谿威坪兩處不待言矣諸曁在義橋口内乃錢江支港據利涉公司禀稱姚公埠内聚有游沙知非輪舶可通之路且商會摺開亦云由義橋折回東港嘴行抵富陽爲測量綫路所不及偶一開行實非正辦前奉商部奏頒航路表格本有飭屬詳細勘測遇有河道淤塞阻碍行輪之處應即設法疏濬以暢航路等語該公司所指諸曁嚴州蘭谿威坪等處應俟設法疏濬後照章辦理現時未便試行此又宜更正者也内港行輪由通商口岸駛往應領關牌該公司所請錢江行輪乃由此不通商口岸之内地至彼不通商口岸之地本係民間試辦尙非海關所轄應向商務局請領執照註明業主姓名籍貫並船名船式以及帳夥水手人數等項按行開列每年換領一次如改業主及停止貿易等事即將所領之執照繳銷所納照費亦按初領換領分别繳納此宜增入者也夾帶走私如實係搭客而非船主所知者儘照第四條章程辦理近來口岸商輪帳夥水手人等往往私行帶貨内地未必無之遇有此項情事應照尋常搭客加倍罰辦船主用人不愼亦有難辭之咎除將該帳夥或水手報局辭歇外所有應罰及倍罰等欵由船主理值清楚否則將船隻扣留此又宜增入者也曲江潮汛昔人侈爲壯觀迄今秋汛大時高踰數丈低亦數尺江中船隻必多擇地避潮此項小輪攢聚一隅不得有衝壞民船之事或交冬令灘高路狹但容一舟亦不得鼓輪爭駛致損民船貨物如違犯者援照内港行輪損傷堤岸例責成該輪船賠償倘係傷斃人口則將闖禍之犯人交官懲辦并由局吊銷執照停止貿易此又宜增入者也以上數節本司道悉心復核意見相同除照會城北商會知照該公司等將章程重訂呈局核辦並移知外合行備文詳請鑒核 
南洋通信 
　　南洋西里伯島望加錫（即馬加撒）華商總會本年投票公舉會董名單錄下正總理湯河清長泰縣人副總理梁英武同安縣人協理湯龍飛長泰縣人歐陽板新會縣人洪開榜龍溪縣人陳福水南安縣人張臯謨嘉應州人湯重𢌿長泰縣人李振興同安縣人張裕清南靖縣人陳聯登永春州人張長然南靖縣人坐辦兼議員王覺永春直隸州人議員黎仁顯嘉應縣人張俊三嘉應州人謝榮壽海澄縣人水玉山同安縣人李泗鵬同安縣人梁兆昌同安縣人李增壽同安縣人洪元陞龍溪縣人張開文福清縣人張亞良開平縣人蘇醴泉晉江縣人郭松樹海澄縣人李贊業同安縣人王月俊福清縣人湯文良長泰縣人李安仁同清縣人湯隆朴長泰縣人陳源遠同安縣人郭映森海澄縣人林淵遠龍溪縣人 
路股報告 
[蘇路公司接河南朱曼伯君李再韓君報告續招新股單]  
　　楊寄橋二股陳耆川三股王季襄三十股永愼堂二股馬鳳年二十股于鼎源十股梅玉嶺二股于在淵五股王俊三女士二十股徐定甫十股汪一鶴女士四十股張希照六股以上全繳一百五十股洋六百七十五元趙何卿一百股葉少卿二十股劉伯章二十五股可微垣十股陳季平二十五股陸季泉一百股宋家彥一十股吳槃林六十股丁澤瀛二十股吳雋才六十股蒯恩榮二十股華少眉四股薛世欽五股吳仰周四股楊季孚五十股吳西園二十股袁竹庵二十股朱冠卿四股胡雨三五股王德卿十股張伯行十股張譜純十股張堅五十股寳盛通一百股王荃士一百股棣粤堂六十股賈震春三十股元豐泰一百股蔣成之五股戴驤臣一百股雍世蔭五股王丙生一百股王惠泉二十股康嗣新一百股買鵬飛十股汪叔平一百股慮鳳儀十股查俊岑一百股蔣靜庵十股鍾敬安一百股姚俊明十股王寳鋆一百股郭燕臣十股王廷弼十股王霖　二十股王纘禹二十股王仙根二百股王季彥十五股劉鏡雲九十股郭志賢一股周善長二十股徐夢麟一股張子臨四股徐夢麟四股佩記一百股王文漢十股陳極寳三十股梁炳照一股吳俊卿一百股李玉珩十股陶及齋一百股蔡琴堂十股蔡式錚五股連應科二股蔡式　五股　靑雲一股張雨桐四股劉　舉二股郭以謙二股劉秉藜二股韓秉鈞四股盧守謙二股宋雲錦二股盧逢春一股秦哲卿十股辛德麟一股王廷颺三十股曹　法二股李金生十股孫靑蓮一股范仲林一百股周長慶一股丁霓仙五十股樊同順一股蔡樹芝二股王子永四十股蘇桂二股王洪達十股鄭式僑三股郭紹汾堂五股周立庠二股安肇裕十股鄭鴻瑞一百股劉覲宸十股李翥霄一百股周壽遐十股侯炳丹二股楊海十股　逢辛一股賈厚庵十股郭以恒一股兪述之一百股以上第一期三千二百六十四股洋三千二百六十四元張堅五十股以上　二　五十股洋五十元姜伯亮一百股洋一百元 
 
 
 

Page 27

 
 
   
 
 

Page 28

 
 
   
 
