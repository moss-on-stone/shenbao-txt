# 1912 - 246 - 4914211

 

Page 1

 
 
社論 
[爲省官制案告參議院諸公] （續）（寒） 
　　其次不能爲參議院解者即省議會解散權是也夫立法部與行政部相衝突其勢非推倒行政部即不能不解散立法部中央如是即地方政府亦何獨不然政治上對於省議會不能不有解散權勢也亦理也願此權何所屬則一今日最要重之問題也曩者時論有以解散權宜屬之省長者夫省長雖爲中央之代表而與省會爲並立之機關此無可疑者也以省長操有解散省會之權實行政權侵淩立法範圍之證於理不免有所抵觸參議院議員一派以民選爲根據故省長無解散權一派以任命爲根據故省長有解散省會訴諸輿論權夫欲謀一國政治上之進行有時省會不能不解散而惟不可以解散之權畀之省長此則記者區區之意也 
　　省制案解散省會之時有二一於省會彈劾省長總統不以爲然時行之一於省會議决違法越權時行之以法理言省會與省長衝突宜由中央立法機關之國會司裁判之權惟以今日參議院之情形度之則中央立法機關爲各省省會之所從出往往不以正義出之而以感情出之舍法理而就事實似不如中央之行政部爲之解决以收敏捷之效也省會與省長之爭宜由何種權力以行解决今姑不論而其權爲中央所操則固無可非議也乃參議院於審查時一律刪除之既成民選之局而中央又無解散之權其弊可勝言乎 
　　遠者不必言但取淺近而易見者一論之知中央無解散省會之權已爲吾人之所不忍言矣夫省會與省長之爭二者必有一偏此必然之勢也曲在省長中央自有懲戒之法處之於此姑不言若曲在省會則中央政府理喻之而省會翻然悟焉其爭也得以平和解决之矣苟省會剛愎自用自恃爲人民之代表而愈爭愈烈無理之彈劾省長總統不聽而彈劾之不己中央政府無如之何也違法越權中央政府亦無加之何也更極端言之彼省會自定省制凡中央一切之權限皆越而代之內以形其獨立外以拒絕中央之監督亦皆無如之何也何也一而再再而三爭之不己中央無解散之權也此制果行自是而後各省之政治中央可以不必過問矣自是而後地方各自成其割據之勢而統一之政治可以不言矣自是而後上有參議院之擾攘下有省議會之強硬議會專制之勢成矣操縱省長之權在省會省會蠶食省長之權省長不能抗而眞正之輿論泯矣凡此者未識吾參議院審查諸公知之否也參議院爲國民之代表將爲吾國人民求利福而結果如是聞院中一部人士頗與此議相反對欲訴之全院之公意焉一線之轉機或者其在此乎 
來稿 
[對於法院編制法施行法草案之商榷] （續） 
　　旅京法律學員王錫鑿等擬 
　　理由政治與法律雖不同科相去尙不甚遠單純習經濟科者當然不能入司法一途故對於修政治學者附一法律教授年限作爲法學之補習自是正當辦法惟中國從前敎授多係延聘外國人若不明加助敎一項恐將來因解釋而受限制者未免向隅獨立教授自應悉心考求年限不必太長助教耳聽口傳不必自行研究故必以三年爲限學識經騐爲任司法者不可缺一之要素本法第二第三兩條均有實缺推檢一項條件何獨於此而無之將謂從前經騐在民國不足據耶則高級地方辦法何能獨異將謂最高法院爲解釋法律之機關無所用其經騐耶則高級管轄亦有終審解釋之權查日本裁判所搆成法施行條例第十九條於搆成法實施後一年間可不拘該法第二編第二章第六十九條七十條七十條補授官職又第二十條奉裁判官或檢查官之職三年以上者或奉舊參議院議官若議官補之職三年以上者或奉法制局參事之職三年以上者或奉司法省高等官之職三年以上者搆成法實施後一年間可任爲判事檢事均係注重經騐之意而其條文言可任判事或檢事則自大審院以下當然包括之編制法內容大率準諸日本而施行法獨於此逈異於法理不能貫澈况以舊制言實缺與烏布本自不同僅言實缺尚有經騐不足之人限以三年以上則無論實缺候補其經騐必有可信以下關於經騐各條亦應準此 
　　第三欸在國立大學修法律之學三年以上得有畢業文憑並曾在國立大學或專門學校充司法官考試法內各主要科目之一之教授滿二年以上者 
　　第四款於法院編制法及本法施行後曾充高級法院判事官檢事官滿三年以上者 
　　疑義按此欵專指高級法院之判事檢事而言似地方以下之法官不問其根本上之爲何資格均不得於任用三年外轉到最高法院此等條文未免權衡失當 
　　管見本欵應於本法施行後下改爲具有高級法院以上判事檢事之格曾派充判事檢事三年以上者 
　　理由查本法第二條高級法院法官資格第七款有曾充判事檢事三年以上者之規定明係指任地方以下法官三年得任用爲高級法官固不待言但第三條第一欵所定地方以下法官資格卽是最高法院曁高級法院法官資格設若具有最高法院法官資格之人任用爲地方以下法官照原定條文勢必層累遞進經六年之久方得至最高法院是使輕地方以下而不爲也用人太防凌躐致機關顯分階級恐於司法層層獨立之旨不無牴觸（未完） 
要件 
 
 
 

Page 2

 
 
[中國銀行監督吳鼎昌呈大總統文]  
　　呈爲瀝陳下情仰懇立予罷斥事竊鼎昌前於八月十四呈請辭職旋奉大總統批閱據呈已悉該監瞥歴在東西各國考查財政於學問經驗皆有心得前在上海開辦中國銀行巳著成效値此總行甫經成立維持壁畫正賴長材仍望勉爲其難勿萌退志此批等因奉命之下益增慙悚鼎昌雖愚尙識大體當戰爭紛擾之秋絕無推讓豈共和已成之局有所徘徊惟爲維持國家信用起見實有不能不退避賢路者敢撕下衷爲我大總統縷晣陳之查南京政府成立之初鼎昌與薛頌澈即奉前大總統命組織中國銀行爲民國中央金融機關彼時政局草創財政困難百倍於今幸賴　大清銀行股東之熱心贊助得於二月初旬在上海南京各處次第成立當時政府緩急均賴中國銀行隨時設法補助舉凡代辦國庫經理軍票發行公债等重要職務皆我國未有之創舉兼營　騖措施裕如如存欵至四十萬兩以上發行本行鈔票至八十萬元以上出入欵項至一千萬兩以上信用昭著皆有事實之可驗者創辦伊始遽爾臻此誠非初願所及此皆前財政總長陳錦濤慘淡經營之功何可因今日鼎昌一人之無能爲之湮沒也四月間政府北移繼任財政總長熊希龄與鼎昌素爲道義之交約同共事復蒙大總統重加新命籌備開辦事宜感激知遇圖報尤殷抵京後目擊政府財政事宜無健全之金融機關爲之部署即如匯撥兌换等瑣事均惟外國銀行是賴我國銀行听發行之鈔票亦均爲外國銀行鈔票所驅逐本京商業上之流通及與各通商大垖之匯撥數無鉅細皆歸外人掌握現欵儲諸外庫金融滯於國中有岌岌不可終日之勢熊前總長憂之深而計之熟屢傳大總統諭促令迅速開辦又以大淸銀行巳失信用非劃清界限從新組織不足以昭示信用期臻完善鼎昌源於六月中旬敦請名彥徵集意見考名國之成例按銀行之學理以爲中央銀行歸爲國有流弊滋多折衷至當宜採用股分有限公司制度定爲资本三千萬元無論政府人民均可購買復慮巿場緊急招股岡應致損國家之信用而誤成立之時期詳加酌度擬由政府分批先墊股本四分之一早日開辦詢課僉同當經擬具則例草案二十八條呈送财政部核定轉咨國務院會議送交參議院請其議决在案嗣於七月下旬財政部將第一批资本約五十萬元先後籌撥中國銀行總行遂定於八月一日先行交易與南方各行聯絡一氣蓋迫於中央金融之枯窘外國銀行之壟斷實不容以再綏也(未完) 
命令 
[九月十二日臨時大總統命令]  
　　陸軍總長叚褀瑞呈請任命徐樹錚署軍馬司司長應照准此令 
　　陸軍總長叚祺瑞呈請任命梁建章塔齊賢莊景珂爲秘書李士銳蘇錫第楊志澄□士傑楊葆元藍任火襲維疆韓賓禮宋邦翰李律沈尙樸唐之道宋玉珍變汝霖爲副官應照准此令 
　　交通總長朱啟鈐呈請任命羅國瑞俞人鳳爲技正照准此令 
　　任命張作霖爲第二十七師師長馮德霖爲第二十八師師長此令 
　　任命楊晟爲山東巡警道此令 
兹制定陸軍官佐補官暫行章程公布之此令 
專電 
　　北京電共和黨今日開會歡迎張理事謇張理事演說約一小時力言黨員须屏除利祿之見專顧國家大局値兹外患内訌國家危亡之秋猶思乘機以攫取政權此種人實爲喪盡天良等語　　北京電黄克强昨日到京後即囑陸鴻逵向共和黨接洽並云黄君此次來京主張統一主義並謀鞏固中央政府願與貴黨黨員叙談共和黨因定期開會招待　　北京電黃克强在本黨宣言來京目的首在調和黨見自今以後我同人當以健全之政黨扶助政府 
　　北京電姚錫光謂各省都督皆本省人任之因倡議排斥程雪樓隱然有自任意聞者鄙之 
　　北京電外交總長袁總統擬簡梁如浩充任嗣聞各黨反對將另簡他人 
　　北京電袁總統宣言無入國民黨意故宋教仁等之運動已終止 
　　北京電孫中山擬請袁總統於某欵項內撥銀數十萬供開辦公司之用 
　　北京電萬國銀行團聞孫中山擔任籌備鐵路事頗爲震動近日大借欵更有希望 
　　南京電十九團第二營昨日（十一）實行解散 
　　南京電皖督柏文蔚昨日（十一）來寗 
　　南京電蘇省公立各師範校長在寗設立豫備會研究教育統一辦法 
特約路透電 
　　北京電今日叅議院集議時秘書宣讀山西都督來電報告近拘獲與前月開鎗轟擊汴省議會議員案有關之犯七人已押交汴省歸案審訊又宣讀鄂省黎都督及民政司劉心源來電謂武昌定於十月初十日舉行民軍起義紀念慶典請北方派代表赴鄂與會即經全院認可　　北京電海外華僑電請修改關於華僑之選舉章程參議院討論此事時有議員多人提議海外會社甚多殊礙會社代表之例應速編訂格外切實之章程全院决議以此事付股員審查 
　　北京電新廣東會館昨日開重要會議討論海南島改省事宜孫中山君亦參預此會到會者大半贊成此議 
　　北京電孫中山君昨往謁見前清攝政王下午即經答拜討論大局逾一小時之久滿人對待南方各領袖之情誼深足令人感動輿論極爲評贊衆意皆謂滿人現欲消滅惡感附從共和國民併力以求中國之幸福云　　北京電魯都督近派步軍四標往剿盤踞梁山之盜匪以爲最後之辦法該軍分四路襲擊出其不意攻抵巢穴殺匪二百餘人餘匪四竄　　北京電姜桂題自盡之說實屬不確 
　　北京電肇州（譯音）因蒙人猖獗軍事吃緊故已出宣布戒嚴令華兵二千五百名現與蒙人相隔一百里此外尙有華軍多隊駐紮邊界各要隘防堵蒙人抄攻蒙人在前敞者共有二千人 
　　北京電滿洲邊界近頗不安靖據華報載稱近有遣散之華兵成羣結隊四出刼掠內有數隊己在肇州與官軍開戰大約該處頒行戒嚴令即爲此故也 
　　北京電倫敦所商英金一千萬磅之借欵此間討論頗爲注重各公使署皆信該合同不致成爲事實惟借欵代表則信其必能告成聞歐洲關於此事現有重要之運動各國政府今皆力持異議合同簽名之人遇此阻力是否預備切實進行此實應當研究之問題也 
　　北京電本月初六日拘獲强佔田舍之英人押解到京後以强佔民產威嚇詐騙之罪控於法庭旋有見證人欲到案爲被告辯護中國當道因北京領事裁判權未經承認駁絕此事故此案現己移至天津審訊據被告聲稱彼與某華人訂定合同購買其田中收成該華人等欲圖抵賴合同彼乃向之要求賠償或交付收穫之實數被告在津交游頗廣今犯此案皆甚詫異且極注意 
　　漢口電據業出口貨商民估計鄂省本年棉花收成較前數年减少十成之二三湘鄂兩省今所出口之棉花共約十一萬担僅及上年出口之數三分之一 
譯電 
　　北京電此間得悉中政府近所商訂之新借欵非英人獨攬其利各國人民均參與其事美人亦在其內該借欵每百實收九十五以四十年爲期目下所訂之合同僅屬臨時合同蓋此事必須由參議院認可也現聞六國銀行團巳在彼此暗鬥按該團曾經各本國政府予以完全之助力今料舊團體必竭力阻碍此新借欵惟其勢力極大或可告成出現聞新合同規定以鹽課由外人監理並妥定各國沾潤辦法云　　北京電倫敦所議之新借欵外人大爲注意草合同初於七月十二號簽定繼於八月三十號復簽定正合同規定即以巨欵分期交付中政府其辦法中特點爲設立銀行歸中外董事管理從事監督用途及管理抵押物此間對於新團體如何能從英政府所需承募中國借款之必要以舉此事頗懷疑慮若無政府助力則欲於倫敦市場發行僓票殊無效果也 
　　北京電倫敦現在會商之借欵英金一千萬磅係由莫理循博士代中政府辦理聞博士己與倫敦某銀行簽定合同 
　　北京電國務院不日恐將復行組織 
　　北京電此間皖鄂兩省之人已組織敢死隊擬往征蒙人蒙人前進攻洮南時一踞大小村莊均爲𠞰滅而殺戮婦孺極爲殘暴今華在北亦逢人輙殺云 
　　北京電法國白里桑台美將軍今日己受中致府陸軍顧問之任訂定合同三年 
　　倫敦電連日天氣極冷惟東部各邑與操之軍營露宿巡哨狀極歡悅陸軍交戰時飛艇效用頗大督隊員此後將增一新敵攻軍步行一日昨晚聚集某處欲圖攻襲鈕買基特之輜重營時有飛艇迴旋空中往復數次發覺該軍之陰謀督隊員不得不乘夜撤兵以敗飛艇偵探所探之事 
　　倫敦電有飛艇一隻載郝區基斯及畢汀頓二武員赴東安格利亞操地在距惡斯福附近五百尺之處翻落二武員同時斃命 
　　倫敦電米特洛西安舉行選舉有用飛船飛遊遠地選舉區域於空中發散傳單 
　　倫敦電培爾發斯脫組織一會定名曰爱爾蘭少年義勇團昨晚開會由美葉君主席宣布該會宗旨係在發達公民遭德並習練兵操發展體力遇有緩急則可維持安寗又謂此舉既然宗敎復無政治性質云 
　　巴黎電據巴黎晨報載稱法政府决議令各海軍支隊聚集地中海共戰艦十八艘内有奪雷諾特式戰艦六艘又装甲大巡洋艦六艘全軍將於十月中旬在桀勃萊特外海大操 
　　倫敦電法國海軍聚集地中海外間皆目爲極有關係之舉動各報質問此舉是否含有英法俄三圈己切實訂定海軍條約之意巴黎時報以此爲極有裨益之舉謂波羅的海俄國海軍艦隊既能阻德國海軍艦隊在北海聚集而法國海軍艦乃可阻意奥兩國海軍艦隊出發云 
　　華盛頓電美政府已准墨西哥官軍一千二百名過界追擊革黨 
公電 
　　北京財政部電本部頗聞各鹽商在滬聚議以鹽務有歸政府專提之說希圖抵偵擬　四岸鹽票抵押日欵一千萬兩等語如實有其事則於我國鹽務前途關係甚鉅請轉飭滬交涉使迅速查明並轉知各鹽商領袖我國整頓鹽法總以保商爲主切勿輕聽謠傳致紛鹺綱而貽後思並希電覆佳 
　　北京籌備國會事務局電魯都督電請解釋選舉法各節除應諮詢參議院者俟答覆後再行電達外來電所稱褫奪公權犯係公罪事在大赦以前者得因赦復極否等語查大赦以前犯罪并無裭奪公權之刑且既應赦免則所犯不問公私自無待於復權其在新刑　施行後犯罪者奪權復權應依新刑律規定辦理又稱各學校是否包有講盡傳習各所肄業生是否包有校外聽講者在内等語查法稱各學校自係指小學校中學校高等學校大學校而法稱欵業生自係按在校欵業者而言其講習傳習所及校外聽講之未列入欵業生各藉者當然不在其內文稱畜牧營業向爲社曾輕視應否特別限制等語查臨時約法人民一律平等並無階級之別選舉法亦無對於何種營業有特別限制之條所有選舉人資格自應仍按本法第四條及第六第七各條辦理除電覆外合電達希迅飭遵虞 
南京程都督致淸江劉謢軍使　州冷師長電准魯都督周五鎭統制靳佳電內開魯省集　勦匪巳於咸電商請飭下沿邊防營兜拿在案連日各路痛勦擒斬頗多匪首李四考懾於兵威率悍黨二千餘狂奔南下刻聞竄入黹縣之五團等處當令陸軍方統帶不分畛域選銳跟追應請嚴飭該處附近營隊扼要堵　約期曾勦以絕根　而免滋蔓至爲切要並盼電覆等因除電復外祈即扼要堵截　轉飭各團營於該方紙帶軍到時勿稍誤會務須聯絡勦辦至盼蒸 
南京程都督致各縣民政長電辦理衆議院及省議會議員初選事宜所有調查選舉人資格人員不以辦理選舉人員論仍有被選舉權再辦理選舉經費現正籌擬辦法一俟擬定另電飭遵蒸 
武昌黎副總統電去年武昌起義之日係陰曆八月十九卽陽曆十月十號義旗一麾民國肇建廻念義士陣亡宜開週年大會共和政體鐵血造成追悼前黴特表紀念如贊同前舉蒙派代表來鄂共奉熱淚壯河嶽之英靈統希十月十號以前咸集武昌當掃除賓館敬候台旌電申鄙懷無任企盻佳 
要聞一 
[陸總理繼任問題]  
　　究未知鹿死誰手 
陸總理昨又續假十日聞大總統現以陸總理既經屢次挽留無效而病勢又日益深劇刻已有准其辭退之意惟須將綜繼任總理定局後始能發表前日上午梁秘書長曾到叅議院一次與吳議長晤談許久聞與此事頗有關係至於將來繼任之人爲誰現尙十分秘密云又聞總理問題自蒙藏種種問題發生後頗爲冷靜前日所傳趙秉鈞沈秉堃兩人皆係面子上之擬議當局意中則別有三人擬擇一以組織新內閣其人一爲官僚派一爲半新舊派一爲新派人名則無從探悉據外間推測官僚派爲岑春萱半新舊派爲張謇新派則爲黃興云 
[馮國璋督直之反動力]  
　　自馮國璋有督直消息直省旅京各界羣擬選舉一名望素孚之人以督直省特於前日下午一鐘假安慶會舘開一選舉本省都督會是時到會者甚衆羣就馮國璋蔣雁行張紹曾等三人政蹟上事實名譽上優劣公同討論以馮國璋統帶禁衛軍鎭撫適宜感情最善若更易統帶難免奸人暗中煽惑留馮在京雖有奸人煽惑亦决無虞其次當去秋南北戰爭時馮與南省感情甚壞政府任爲直督則南省勢必將猜疑大總統位置腹心擴充權力恐南北界限益深蔣雁行曾任江北都督建功民國名望孚於南北軍學政治皆有經騐可稱完全無疵張紹曾學識雖屬可觀然於去秋不能毅然建功實遺直省之羞經衆討論多時以馮不如張張不如蔣當即評定以蔣雁行可任本省都督函致省會按照三人事實上比較請爲同意如將來政府不順輿情任命他人擬即一致否認並聞馮國璋督直之信傳出後非僅紳民開會反對卽政府中亦有不以爲然者其理由係以東省距京甚邇蒙匪肆行竄擾宗社黨恐將乘機行其煽惑軍隊手段故該軍統萬難卸茲巨肩而禁衛軍尤不易經更統帥致軍人等失其倚重云 
[紀孫中山赴張家口時情形]  
　　孫中山於初六日早乘袁大總統專爲預備之列車赴張家口臨行時有特派軍隊夾隨左右所經過之道路觀者如堵途爲之塞抵站後政軍警界及各團體各黨會諸重要人物在站台候送免冠致敬中山一一脫帽答禮遂登車去同行者甚衆共南方帶來隨員除將魏宸組留京外餘如耿覲文居岳松曾可樓王君復方聲濤等十數人皆隨之赴張此外尙有中山老同志數人亦偕同爲塞外之遊返京後再訂赴晉日期聞中山此行與所抱之鐵路政䇿異常關切云 
[中央各機關之大裁併]  
　　中央各機關及所　各機關經此次將槪算經費提交參議院後其應行裁併者甚多兹採錄如左總統府之軍事處按照國法無存在之理由即宜裁撒外交部譯電生十四員悉裁俄文學堂與淸華學堂留學監督均歸敎育部辦理其淸華學堂駐滬代理事務所亦裁 
　　內務部之偵探隊與偵緝隊歸併高等巡警學堂禁煙事務公所亦裁撤 
　　財政部之稅務學堂劃歸教育部 
敎育部之通俗教育委員會裁撤國子監歸部直接管轄 
陸軍部之總監工及差遣員並額外委員均裁其高級軍隊一員亦須裁撤至各軍隊之加餉亦議裁節如必須加餉之處可分別注明經理粮餉處裁陸軍補充隊解散第一軍司令部護衛隊河南軍政執法處汴邊善後步隊各營信陽許州軍需處均裁北京之學生隊解散另行安置軍實庫老君堂倉庫均裁軍事顧問八員其薪有重複之處須酌裁拱衛軍總司令　與全軍總令二者合併爲一旣有總司令又設五路統領更嫌重複旣有稽查處又有稽查局應歸併至偵探處與運輸局亦宜酌偵陸軍部之監造員暫裁 
農林部之恊纂主計裁萬國農業會及調查員等費用俟届會期再行列支 
工商部之公報無須設局月限五百元爲經費歸部管理 
 
 
 

Page 3

 
 
交通部之點心費裁至育才事宜歸敎育部調查員則亦裁撤 
[國務院秘書廳職員錄]  
　　秘書長王廣垢劼孚江　 
　　秘書許寳禱季湘）浙江恩華詠春江蘇但　（植之）湖北朱壽明（錫百）江蘇夏詒霆（梃齋江蘇） 
僉事潘鴻鼎鑄禹江愈胡大勛（濂周）湖北枉彬（稼 
生）安徽潘宗瑞縫武湖北劉式程（用民）直隸方元熙（明甫）浙江 
　　主事郭堯春晋之江蘇松海如山直隸陳嘉駒（集生）四川馬其則（威甫）安徽陳𠸄璜（仲䑋）湖北沈和敬（子剛）江蘇 
[國務院會議川西分省問題]  
　　前日（星期一）袁大總統致國務院交片一件即由代理總理趙智菴發下院令一通遂定於星期三日（四號）開議系四川都督條陳川西改建行省問題是日由趙智菴提議此案據大總統批交列入國務會議事日程昨日晋謁總統時總統以該督所陳各節立論頗爲中肯於川滇藏邊務情形與夫外交防務拓殖之關係不無可採之處已批爲改建行省雖非易易但外交邊患之衝必須有良好建設之方西陲乃能鞏固茲特交列入國務會從長妥議以資施行等語竊思此舉關係重大既經列入日程應請諸總長詳爲討論以定方針俾資解决當經工商總長劉揆一農林總長陳振先財政總長周學熙敎育總長范源濂先後發言大致分爲兩派一爲主張改省一爲反對改省旋經决議按照定章於下次會議時再行詳細討論蓋初議時只係傳閱案稿略發意見耳 
[又有征蒙軍事團出現]  
　　日前東三省旅京同鄕假東三省公學開會到者四百餘人擬組織一軍事團體以助國家之征伐因國家用兵非經數日不能解决解决後又非數日不能成行那彥圖赴烏里雅蘇台將軍任而遷延至於三月其明証也且國家用兵不免有種種困難恐惹起國際交涉一不熟地理與敵情二不耐氣候有此二端初多窒碍今由國民組織軍事團體以輔國家之不及將來該蒙人再不取消獨立即當以兵力解决之我輩生長北邊於地理人情較爲熟悉用爲前驅不無小補當經全體表决不久將見諸實行 
[北通州兵變善後談]  
　　通州毅軍暴動後經姜軍統竭力整飭善後辦法分懲治正兇遣散餘兵二端現巳大致就緒茲將連日情形彚錄如左 
　　懲治情形北通州兵變一役由管帶官馬松圖（毫州人）因反對剪髪特示意於各兵士爲示威之運動以圖抵制不料該營中鎗聲一響環紮之軍隊亦隨之譁然潰變致釀成攻城焚掠慘劇地方受此浩刦居民終日哀號姜軍統以該亂兵等此番變亂實在有負地方因將各級軍官正副目兵等提出數十名委任通永道李同卿前清長江水師提督程允和審問判决前日早七鐘押赴大操場前一律鎗斃死者六十餘人其中有該營帮帶李德軒中哨隊官牛玉清西倉劉營前哨隊官李錫邦（牛李皆蒙城縣人）等惟戎首馬松圖己先期聞風遠颺計共正法官長十五員兵四十餘名茲將正法各帮帶哨官姓氏錄左　　幫帶李裕乾 
　　哨官沈長齡曹鴻勛王鳳山丁成章高延鴻牛玉清于吉隆王闌瑞李錫邦姜遇春 
　　哨長馬鳳田陳鳳閣徐文科于得才 
　　遣散狀况通州兵變後政府派陸建章等率領拱衛軍前往彈壓並索戎首懲辦嗣經姜桂題自任善後事宜陸遂即日回京現聞姜桂題對於此事除己祩首要數人外將其餘各營分別淘汰第一次己遣散二百餘名均由火車運至原籍第二次遣散之人約五六百人聞第三次所遣散者仍有三四百人明後日卽須首途合計遣散人數計兩營有餘其當日逃散及事後畏罪濳逃者共三百五十餘人 
　　此次遣散隊伍姜先回京與參謀本部陸軍部商妥辦法乃偕總統府委員回通實行其辦法如左　　）一（擇其入營在八年以上者令其退伍每兵除發給本月原餉外仍給恩餉若干以示體恤 
　　（二）請陸軍部咨由直魯豫三省都督轉飭各州縣知事設法照料四省之退伍兵士 
　　（三）除津貼該退伍兵丁等恩貧外仍請由陸軍部咨商交通部承認臨時所發之乘車護照令京　津浦各路遵辦 
　　（四）此項退伍兵丁強半係山東河南直隸土著由本營派案得軍心之將校分道押送各歸本鄕另謀生業 
　　（五）以後各營擬設宜講所一處總營務處設立講武堂以便曉以大義 
　　此僅就散伍言至其他市塲損害之賠償該營營制之改編尙未得其梗槪也 
[京師近事]  
　　工商部新添顧問工商部前電聘張謇君爲顧問業誌本報茲聞日前又加聘張弼士張鴻南朱開甲聶其杰李維格等合共六人爲顧問而以張謇君爲之領袖皆不必到部　　　　劃分地方稅與國家稅財政部周總長以各省警政勳輙請撥公款現當清理財政之時國家稅與地方稅亟宜劃清斷不可仍前牽混已於日昨咨行內務部以後警察經費概由地方項下酌撥不得由公欵項下支用以清界限 
　　女子參政同盟會本月一號女子參政同盟會唐羣英等假湖南館於午後一時開會會員到者一百餘人舉定唐羣英王昌國沈佩貞等十人爲幹事研究一切進行方法 
　　各省代表開始會議各都督特派之會商要政代表刻已陸續到京大總統以各政急待會商特定於初二日開始召集會議其遠省尚未到京之各代表不便久待擬令隨到隨議 
時評一 
　　孫中山擔任借款築路事一部分人以茲事太巨將來必歸於失敗爲中山危一部分人謂中山已有把握必能達其目的爲中山慶記者則謂此種揣測之詞無足深論惟中山旣巳擔任此事則處處當從實際着想非如從前空言時代可隨心所欲放言高論所能比擬故一切進行手續及種種關於鐵路上之利弊均須竭力研究竊以爲進行之手續宜首將所定之三大路線再行切實商榷斟酌於聯絡全國與交通世界之利害而定一切近之方針橫線之不便於聯絡國內者則改爲縱線先將國內關於營業合於政䇿最重要之數幹路迅速敷設而後次第推廣此第一要着也至關於建築上種種利弊其要點有二一爲用人前清築路最大之弊害無論官築民築皆壞於用人之不當勾結把持糜費侵蝕甚至路工未開而公款已耗費殆盡者比比皆是中山性本寛和手面又甚闊綽一旦握此極大資本組織極大公司用人必衆搜羅必廣吾知一般謀利之徒與中山稍有關係者皆將捷足奔走請託鑽營聚無數利已便私之輩以營此種關緊要之路工有不歸於失敗者乎此對於用人之不可不嚴加審愼者也一爲外交據路透電中山所定政䇿一某某線借外資自造二某某線准外國公司興造俟將來收還三某某線由中外合資興造組織公司凡此三端皆與中國之主權上有絕大之關係無論事不可行即使照其政策逐條舉辦而將來與外人籌劃借款託付代築合組公司以及一切用人行政之種種重要條件於磋商合同契約時偶一不慎則主權必將盡操於外人之手中山素特世界主義久欲開放全國門戶以供外人之經營而於主權一層不屑屑措意然而主權一失恢復甚難此又對於外交之不可不嚴加審愼者也中山達者將以鄙言爲然乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[漢冶萍交還商辦之條件]  
　　鄂省臨時議會前曾議决以漢冶萍煤鐵礦公司係盛宣懷個人私產咨請軍政府執行充公黎公以鄂中輿論俱以收沒歸官爲是業巳照咨施行并委員充漢冶兩廠監督撥欵繼續開辦懂萍鄉煤礦屬於江西亦經請韓都督收歸官有現漢冶萍公司董事趙鳳昌等首爭執於湖北次奔走於中央現己運動成熟由工商部通電鄂贛兩省請仍交還商辦黎公接電即與劉民政長籌以中央旣命令歸還自應遵守惟該廠自去歲十月迄今委派監督籌備開工耗費公帑甚巨值此官商交代之時擬卽提出條件須該公司遵辦方能交還其條件如下　　清算交代漢陽鐵廠大冶礦廠前因收歸官繼所有出入欵項及修理機件未付之欵爲數甚巨現既仍歸商辦理應將巳用之官項如數繳還未付之欠項亦應由該公司認付兹己飭令該廠監督造具用欵清冊及該廠產業機件用具等項清單移交該公司總理接收 
　　處分盛股該公司股份有係前清農工商部公欵及前戶部撥欵鄂省公欵綜共約近千萬盛宣懷私股亦佔多數現旣歸商辦盛氏股份應如何處置俟查明究有若干股再請國務院會議解决其鄂省公欵或索回以濟公用或塡股票作爲公股則由鄂民政府交省議會核議定奪 
　　聲明外債該廠曾欠日本訂購鋼鐵之銀一千餘萬前日人因收歸官辦曾向中央政府提出嚴重交涉現旣仍由商辦此項外債理應作該廠私債與公家無涉應照會日領事轉飭該日商知照以清界限 
[川民政長挽留副總統]  
　　四川民政長張培爾昨電鄂軍統制黎本唐杜錫鈞等略謂聞黎副總統有請退避賢路之語不勝隱憂黎公勛高望重薄海同欽羣以爲泰山之靠彼悠悠之口妄肆雌黃正如微雲點綴太空何傷日月敬祈執事轉懇副總統以天下爲念顧全大局抱百折不回之志建千秋不朽之勛方今民國肇興正賴當世賢豪搘撑時局若因此遂萌退志何以慰天下之望執事近居左右誼切繁維倘得任巨肩宏不爲浮言所動滔滔江漢立見波澄不難耀我國旗馴至太和之盛軌也肅電奉懇云云比由黎杜二君電覆云成都民政長張鑒支電敬悉天佑湖北張方元惡同時授首自是厥後謠啄不至再起風鶴勿事虚驚三楚人民始慶安枕黎公之處此事心苦慮深凡有血氣者孰不感泣詎料參議院黨張議員横生異議猥以功罪與法律二者牽强比附叫　不巳益以黨張之二三報紙信口雌黄妄肆狂吠副總統以爲國去害反不見諒于他人因之雄心遽灰豪氣頓短遂有個電退避賢路之言鄂中軍警商學各界聞此消息惶恐萬狀各電京師痛哭挽留大總統復來電勸慰更有本唐等諸同人泣諫再三公意稍回邇來己照常視事衆志愈以鞏固民心賴以义安尊電業經呈閱銘鏤之私同此心理（下略） 
[鄂民政長整頓幕僚之計畫]  
　　鄂省民政府自成立以來因任用非人毫無建樹頗爲輿論掊擊劉民政長刻擬將內容大加整頓探悉所奪盡事項如下 
　　聘請顧問劉公以民政府乃内務行政總機關值此建設伊始事務紛繁一人之精力有限斷難措施裕如現擬愼選具有政治經濟學識者充當顧問以備諮詢而資佐理 
　　愼選僉事該府各科僉事執行其專獨任務最關重要非有專門學識者勢必債事現己命各科僉事造具履歷呈候核辦如非各專門大學卒業者一律換以後如敎育科僉事舉須文高等大學畢業實業科僉事須高等實業學堂畢業等類人才方能委用 
　　竄別科員府中各科員書記記等多係新進少年其中不獨不學無術之徒且有并之無亦不識者以故往往釀出錯發公文順倒書行等笑柄現劉公擬將該員等一槪淘汰然彼輩皆有黨援頗有碍　情面祗好陸續薦充各局廠司事以免　竽而示成全 
[贛垣政界之鱗爪]  
　　政務會議李協和都督於九月七號在府召集各界領袖開第十次政務會議提議要案六條兹錄如下（一）提議司法司遵議改訂加嚴取締吸戶及犁拔煙苗辦法案議决此案所定罰則核與前經公布之鴉片專賣章程不免抵觸應交内務司審查後提出復議（二）實業司提議各縣附加稅應提撥三成充實業經費案附財政司駁案(三)敎育司對於附加税說明書附財政司駁案議决以上四條均就地方附加稅規定盡分辦法惟前經通令各屬按照各該地方附加稅所入自行酌量分配辦理實業敎育及地方自治一切事宜實以各屬情形不同未能强予畫分致滋不便所有實業教育兩司提議辦法均難照辦（四）教育司提議原定派遣留學經費名額尙應酌量情形變通辦法案議決咨送賡續留學諸生前在日本各本校所欠學費應俟其回校肄業時由公家按照其所欠之數代爲歸繳至留日學生醫藥費每人每年定爲廿圓由教育司提數呈諸都督核准辦理餘槪否決（五）教育司提議原定留日自費生津貼官費名額尙應酌量情形變通辦理案議決此案係請將成城同文經緯志城等校畢業生十一名每名給予津贴三百元擬減派意大利學生一名以資挹注等語惟既據苻司長自稱此係本司長敷衍留東自費生之一種手叚原無津貼之必要此案應作無效（六）交通司提議江西境內通商各埠設立船政局案議决整理船政爲交通行政上之重要問題亟應照辦旣據胡司長具述鄂省既已關辦有效應請諸督電詢黎都督調查詳細辦法再行舉辦 
　　交代規則内務財政兩司會同嚴定各府縣知事交代規則六章二條定各縣知事任滿交代時無論有無虧短均須赴府會算如離府治較遠之縣舊任旣因此覊困費時新任亦必因而曠職則由新任派員至府會算呈請都督核辦惟李督以此條規則頗多窒碍似非體恤屬僚之道當飭該兩司商酌另定章程復經該司等遵令重訂大致謂嗣後各屬交代應否赴府會算以有無紏葛虧短爲限新官到任查明前任交代如無虧短亦無紏葛者應卽由該前後任在縣會算造册具結呈核現在應負完全之責免其赴府惟仍須造冊報俯備案日後如有紏葛等情惟接受交代出結之員是問如欵有糾葛並無虧空者仍應赴府會同府知事督同會算扣留追繳當由李督復核飭令公布矣 
　　選舉職員警視廳總監吳照軒奉到中央來文組織警察協會贛省分部當經秉承李督將原有警察協進會及警察學會歸併改辦協會分部藉資融洽雙方意見頗費口舌始獲就緒業經假座浙江會館開成立大會現於九月六號開會選舉職員次日開票除吳照軒君承認充當名譽會長外共到票五百廿四張缺額三十三名其當選者爲盛家良李猶龍劉與人陽春海蕭錫名方得發莫春廷徐虎鳴羅秉權徐安石冷景標李丙濤黄文全周秉權　步雲馬慶龍吳永昌陳炳照吳右銘胡洪基程秉昌葉炳森史得勝程炯年周亞玉楊春林張全忠張治禮甘進光余史臣張明光黃祥雲夏福隆等三十三人當衆宣布鼓掌歡迎當由該會預備公文具報李都督及中央協會備案矣 
[蕪商要求兵變賠償之再接再厲]  
　　蕪湖議商兩會及江寗寗紹兩同鄕會前次公舉代表赴省謁見都督要求賠償兵變損失等情迭紀前報嗣因柏都督於本月六號夜乘安豐兵輪赴浦口辦理第一軍善後事宜各代表遂先後返蕪僅據都督批云萬生等商號所有損失本都督軫念殊深迭經派員撫慰昨蕪埠議商兩會代表來轅請求巳擬訂仿照𡩋省辦法按照查定數目十成之二償還暫以一成發現希候派員赴蕪會同議商會妥爲辦理可也商議會及各代表奉批後復經推舉姜少廷君赴𡩋調查南京賠償辦法已於八日由𡩋携帶𡩋省商會印册回蕪聞其辦法係損失在百元以内者如數賠償一百元至五百元者償七成五百元至一千元者償以五成一千元至五千元償以四成五千元以外償以三成統計共損失二十萬有奇賠償現銀元十萬元云云蕪湖商會據姜君報告特於初九日開特別會籌議再與柏都督交涉之方法云 
[蕪商會取消保衛團]  
　　蕪湖保衛團其成立在去歲光復之際由商會組織而成月餉亦由商會擔負藉以保衛商市者當時各商因團勇人品混淆己不愜意惟因商會總理湯善福所創辦雖心不謂然亦未便違拂詎七月三號兵變時該團勇非第不出抵禦甚至有附和其間者曾經訊實槍斃一名故事後各商决定不承認餉需刻又决意將該團卽日遣散誠恐若輦或有暴動乃函請駐蕪第十五師孫品驂師長派隊嚴防每晚八時各街巷柵門即全行落鎖以防他變 
[皖省航業團之怪現象]  
　　安徽航業黨分部成立之初辦理尙稱合法嗣因二三小人混雜其間祇以金錢爲目的遠致蕪埠有勒索航商經官取締之事原任正副領袖徐陳兩君爲保全名譽起見託故辭職另由蔡潘二人接收逾時未久卽改黨爲團演出種種不可思議之舉動而以近日爲尤甚茲特調查分錄於下（一）各處無論何種卑鄙之人苟有捐洋十元及繳購領旗幟圓記等欵者遂卽仿官派懸牌門首謂某某熱心公益堪任正副領袖若輩得此後卽就地剝削航商無微不至近如樅陽之幾釀人命荻港之擾害厘卡皆曾傳播各報至若未至此極孝則更難更俟數焉（一）省城河岸每日皆派人偵伺遇有船隻停泊卽上船誘脅赴團掛號己掛號者乃迫令繳欵領旗乃航商近巳查知內容不受愚弄故掛號者將近三百而領旗者僅有七分之一（此項領旗航民初非甘心輸金寳由嚇所致）且嘗有航民於起椗時大聲漫罵者謂似此滋擾名雖保護營業自由實較前清虐政爲甚嗣後若再如此當以全力拒之苟勢力不敵歇業亦所不惜等語若果如此則客商厘稅必將兩受其影響矣此猶就表面上事實言之其內部怪狀則每一欵到手卽羣起瓜分互相爭奪尤爲各黨所僅見噫前有保安會後有航業團皖省三千萬同胞抑何常遭此不幸耶 
[陸家港絲商被刧]  
　　震澤徐世興等十三家絲行　貝阿七船裝載運滬售貨洋二萬一千元並潯家絲商附帶洋一萬五千元於七號雇立興輪船拖回震澤行經蘆墟陸家港地方突被匪船持械搶去各商船失鉅欵無力開張擬即停歇而藉拖經過活之平民不下數千家勞甚危急現由該處稅務所長一面力勘照常營業一面電呈都督趕飭　船破獲都督府當即飛飭各水師兜拿務獲究辦以便維持商業茲將程都督電令錄左 
急蘇軍政司轉𩙱划太湖內河淺水兵輪各統領吳縣民政長覽據上海絲業會館董事楊兆鰲等電稱據南潯震澤絲商飛電昨（本月七號）有七船在滬裝洋三萬六千元由立興局輪拖回於夜間十一句鐘有蔗墟東陸家港地方被盜匪用挽篙紮住各執後膛洋槍腰圍珠帶一擁上船斬斷拖繩將洋全數刦去等語查此項洋元均係洋商定貨由絲商在內地採辦現被劫去一時難以辦齊勢必貽誤解期洋商要求賠償衆商惶急萬狀請飛飭該管營縣懸賞嚴緝務須人賊並獲一面請另籌保護方法以安行旅等因查陸家港爲航路通道竟有大帮盜匪攔刧輪拖爲害行旅至於此極孩處巡防師船所司何事應即勒限嚴緝務期人贜並獲勿稱玩忽干咎都督程靑印 
　　又致上海陳交涉使電云蒸電悉查此案咋據上海絲業會館來電己飭蘇軍政司轉各兵艦統領曁該管民政長一體勒限嚴緝頃接尊電復經加電嚴催趕速辦理矣特復程德全眞 
又浙都督亦據上海絲業會館董事楊君電請恊緝當於即日嚴檄該防董陳兩統領迅派師船營隊懸賞協緝矣 
[吳縣縣議會開幕紀事]  
　　吳縣縣議會於本月十一日（陰曆八月初一日）在元妙觀方丈內開成立大會查全縣議員額應出議員六十五名現在應選者五十一名是日到會者寔共四十九名先將議員坐位抽定席次午後二時搖鈴開會各議員按照抽定坐位依次入席先由宗民政長報告實到議員名數規定互選議長副議長方法照章應以得票滿議員總數三分之一爲當選用記名單記法分次投票互選以孔昭晋得二十二票當選爲議長蔣楙熈得二十九票當選爲副議長次用記名連記法互選參事員議長孔昭晋君以得票限制三分之一應滿二十二票爲當選若得票不滿額時尙須如法再選手續似嫌太繁不如不加限制視得票之多少爲比較其手績爲更簡單雖有議員辯駁謂祗圖簡省手續殊非重視叅事員之意無論與市鄕公所互選總董董事及名譽董事之方法不合卽與本日互選議長方法亦自相矛盾而多數附和議長卒用不限制法投票選舉一次選足參事員十三名所有當選參事員姓名曁得票數目照錄於下吳本齊二十二票丁鵬三十一票宋光鎔三十票汪炳台二十七票沈長慰二十六票王宗保二十五票柳宗棠二十四票孔憲高二十二票陸錫疇二十一票朱家元二十一票朱同十八票葉德澍十八名馬乃斌十七票互選事畢時己鐘鳴五下宗民政長宣布按照議員定額除已當選參事員外現缺三分之一照章應俟通知缺額各市鄕補選足額後再行開會議事一面先請議長推定起草員草定議會規則當由孔昭晋推定周之耆盧謙頣二君爲起草員乃搖鈴散會 
[松江共進會成立大會紀事]  
　　松江自組織國民共進會（原名共和共進會）後各處入會者紛至沓來惟因會中分子不齊以致金山張堰等處人心大爲惶駭爰由張君函促徐愚亭等來松限令二星期內將所放九龍山票布一例收燬徐亦自悔孟浪唯唯遵從詎有湖北人向在金山充江湖醫生之胡某放出瑞洪堂票布甚多怒徐擔認收燬竟紏衆將徐屋搗毀一空並扭徐痛毆蓋惡共破壞私利也上海機關部前派陳德堂郭松祺赴各處聯絡茲特函致松曾云陳郭等有招搖情事己將該二人委任狀取消此該會最近之歷史也本月十號該會假舊軍政府開成立大會是日到者除上海及蘇松二屬外杭嘉湖亦均派人臨蒞魚龍曼衍不下一千五六百人可謂極一時之盛先由何子鈞君報告開會宗旨宣布會規繼由來賓嘉興成馬爾君曁雷機與楊了公兩君先後演說皆以潔洗舊穢認定共進二字從實業進行相勸勉隨推定正會長張聘齋副會長術銳錄沈勉評議員朱有章梅　淸張曉白楊子文夏俠三殷石生莊範之徐錫之徐壽生錢劍秋吳家興吳新一葉萬靑調查兼交際員沈子祥李蘭亭張淵泉王壽江盧桂生李鏡人信卿王長慶謝錦堂趙金林凌文元鄭孝禮徐訪山李山靑楊安信張景榮胡福勝朱松濤會計員沈望蓮文牘員朱琴軒楊惺伯紏察員何子鈞　清河宣講員姚詠華馬射伯庶務員凌煥光　仲蘭馮幗安並於十一號下午就世英堂開職員會及評議會云 
[浙民政司調查旗籍選舉權之通令]  
　　浙民政司通令各縣知事文云各縣署議院省議會選舉旗人一律調查本年九月十日奉都督朱發交內務總長電開奉大總統令開據滿族同進會呈稱查臨時約法載中華民國人民一律平等無種族階級之區別國會組織法規定衆議院以各地方人民所選舉之議員組織之等語是旗人應亦有選舉權並於衆議院當然入選擬請明發命令通告各地方行政長官於衆議院識員選舉將各地方住在之旗人一律調查入選以維法律而昭大同等情查衆議院議員選舉法規定有中華民國國籍之男子凡具法定資格者均有選舉權及被選舉權旗人男子同爲中華國民此項權利當然平等原呈所稱旗人久隸旗籍與地方向稱隔閡因恐遺漏調查各節未免涉於過慮既據呈請前來應由內務總長通電各省行政長官迅飭各該初選監督於調查選舉人名時無論是何旗籍但係住居各該初選區地方滿二年以上而具有法定資格之一者一律調查入冊不得遺漏用示五族共和之至意此令等因合電聞等因奉此合亟通令各該縣知事查照前因轉飭調查委員等所有旗人住居本區內者一律調查毌得歧視 
[𡩋波江厦大火]  
　　甬郡江廈雙街地方於本月十號五句餘鐘由新太和鹹貨店因燃燭財神座前失愼以致延燒各鄰右永豐泰裕生陽同德生糖食店協興信局甬德懋大東陽甬生祥甬震大甬仁泰海味店和泰方悅來鹹貨店協昌水菓行萬年豐晋和新源建帮桂圓店豐各米店廣惠安宵夜館協森祥雨傘木鞋店生源肉店久和火腿店廣潤鹹貨行德新錢店其餘尚有零星小鋪戶等聞共燬去房屋約一百餘間雖經城　內外各水龍齊集灌救然所損失己不下數十萬金矣 
地方通信 
[山西]  
　　副督入京前山西軍政分府溫君靜菴到省後卽將副都督名義自請取消並辭退軍政司司長一職解釋兵權退居私第如布衣然近以孫中山先生到京晉省政治上大　　欲就磋商以爲解决者甚多因自請赴京歡迎中山先生面商要政己於九月五日搭坐火車赴都矣 
　　茶業失敗歸化城每年能銷湖北磚茶四五萬箱全行舊于外蒙新伊烏科等處不意去年至今地面不靖駝路阻滯核計所銷之數不過十分之五緣以道路不通商務裏足現在茶箱大半在直隸豐台一帶寄放云 
[四川]  
　　悍夷刦獄有自雷波來者云雷波向來夷漢雜處故該處城內有夷卡所以處夷人犯罪者近因陶知事辦理不善以致陰曆六月十五日有悍夷數十人突入雷波城將夷卡打毀共放出夷犯百餘人而胃水孔及黃榔等處夷人夥同刦匪肆行騷擾行旅裹足更有由滇省竄來之匪徒混合其間患頗不淺云 
[浙江]  
　　賄放強盜溫州永嘉縣法院檢事廳長盧士增抵任以來枉法㣘私不一而足前有盜犯程存三由盧檢士預審數次有勢豪某甲代爲運動於八月廿四號訊供後云大總統前有命令大赦天下查該犯之事均是光復以前所犯當可赦免遽然釋放南溪人民大動公憤己禀都督請求澈底查辦矣 
[楊州]  
　　示禁妖巫邵伯附近水西鄕一帶現有好事棍徒召集女巫假祈福爲名歛錢演會竟有傾人之家以爲佈施者現經汪民政長訪查得實除知照該鎭紳董設法勸禁外并令該管巡警區官將爲首棍徒拿辦兼出示曉諭云照得師巫邪敎久于法紀方今民國成立百弊𣲶除尤不應留此澆風貽害閭閻此種痞棍藉托鬼神歛錢演會愚惑鄕民鄕愚無識恒有身受其害而傾其家者言之至堪痛恨乃本縣長近訪聞水西鄕一帶竟有好事棍徒召集女巫藉以祈福爲名聚衆演會强迫歛錢稍不遂意即行鬥毆擾害良民莫此爲甚除飭巡警區官責令鄕保隨時查禁外合行示禁（下略） 
　　禁煙公牘汪民政長照會各市鄕議事會及禁烟總分各局員文云接奉都督通令本省禁烟己經限定本年十二月底爲吸煙斷絕之期惟禁吸與禁種有關必當同時進行方有眞實效果前清通行禁種章程本省久己奉行惟慮軍興以後恐有鄕愚無知貪利偷種仰即會同地方團體督飭警保嚴密查察勿任私種以達本年禁斷之目的等因照請查照辦理 
時評二 
　　嗚呼讀大石氏荒謬絕倫之談而猶不知動心者必非人類 
　　雖然大石正已者日本政黨中之主張進步者也與大隈重信犬養毅諸人研究國民進步政策素以吞併支那爲志考求我國國民之情狀至詳且悉今其野心勃勃之言詞藐乎不知支那國民爲何物而要求日人早籌良策引令他國以共同一致之手叚對付中國其立論之狂悖誠哉足以令人髮指而不屑挂之齒頰間者 
　　然讀者試一尋繹大石氏之言論其亦有深中吾人之膏肓而足以爲吾四萬萬同胞之法戒否記者竊願諸同胞於此人人以愛國爲前提且循有則改之無則加勉之古訓而引以爲興國之資愼毌使大石氏之謬談或者果不幸言而中於異日也 
 
 
 

Page 7

 
 
本埠新聞 
[民政長調查華契案卷]  
　　華商地契一事係前清滬道聶緝槼所發起蓋以租界地產華商居其實而洋商居其名以致工部局地捐册內無華人輸納之欵該局商董一席華商遂無能厕足爰議創辦華契以兾逐渐挽回其契式原定華洋合璧嗣因領事不允於契内簽字祗得純用華文然當時華商地主苟能自顧主權不再倩洋商掛號則領事團知難而退未始不可轉圜奈華商計不出此加以華契押賣之時又多方留難人遂以華契爲無用故自開辦至今給契不滿百號至地在租界内者更屬僅見現在國體變更此項華契既關主權自應設法挽救聞吳民政長業已調查全卷詳細討論藉備將來換訂條約時磋商之資料云 
[集賢關兵變之罪魁]  
　　上海縣民政長昨奉江蘇都督通令云准皖軍都督咨開案查前因駐紮本省集賢關之皖軍混成第一旅第三團步隊第一營笫一連及第二營兵變當卽派隊勦滅兹據該旅長胡萬泰報稱此次肇亂原因據該營所言附近有一吳景周即吳得模開設飯店專事招引省城遣散之兵及此次亂兵亦時叙該舘逕往追查而吳舘己逃避一空杳無蹤跡又該營内有楊義强爲巨匪汪士秀餘孽係北伐途中招集者賊匪成性勾引他人時有携械逃竄歸附本夥之觀念該營又有孫懷洲王卓里桀騖不馴要挾官長時常爲首滋事煽惑人心此次倡亂即以上數人爲首餘多受其愚惑現均在逃等情前來當將情節較重各叛兵分別嚴辦該匪吳景周楊義强孫懷洲王卓里四名旣係煽惑首魁即不得任其逍遥法外除分行外爲此咨煩查照通飭所屬一體協緝務獲歸案訊辦等因准此合行令飭令到該民政長即便轉飭警局一體協拿務獲解辦 
[培養軍法人才]  
　　江蘇程都督前日訓令滬防李統領文云爲訓令事據江蘇私立共和法律學校校長彭錫範呈稱竊維民國肇基政體共和人民旣享有參政之公權即應具法律之知識值此萌芽時代要非養成專門人材不足以濟時艱而收實效錫範等前以普及法律知識及補助國家儲材爲目的就蘇城可園内組織共和法律學校迭經禀蒙都督指令核准在案伏思敝校旣抱普及與儲材之宗旨則所設學額自不能限於一般人士即現役之水陸軍人亦宜呈請挑選入學以增進武人之資格並符敝校創辦之初衷竊查海陸軍將校平時固當遵奉一切法規戰時尤應嚴守國際公法偶一不愼遽失國權且軍人犯罪隸屬軍法會審凡屬將官悉有充當審判官長之任務故法學對於軍人之關係應視爲高等之科學尤應視爲普通之科學查前清陸軍部曾經咨調各鎭協軍官三十二人咨送京師法律學校肄業已先後畢業任職我國之軍人受有法學教育曁於吾國之軍法稍有端倪者實基於此錫範備員軍界尤切關懐茲當敝校招生之際特留學額四十名擬請都督通令水陸各軍就現役軍官軍佐中擇優保送彙由軍政司考選四十名送校肄業敝校並備有精潔宿舍按普通學生减半收費以示優待軍人之至意所有呈請選送軍官軍佐入學緣由理合呈請鑒核伏乞都督訓令通飭遵行再敝校擬定陽曆九月下旬開學合併附陳等情據此查軍法人材現正缺少此議尙屬可行除指令外爲此令仰該統領遵照辦理 
[商團幾占滅頂]  
　　本月八號爲劉河商團舉行畢業之期滬南商團朱少沂總司令派隊長金炳生傅昌裕張國樑率領團友五十人乘小輪航海到劉備受劉團之歡迎詎料是日傍晚該輪駛出劉河口至砲台頭適值陰雨迷霧東西莫辨該舵夫不諳水線誤撞浚黄浦之石駁上以致船底觸破登時進水該輪遂放汽聲適有一漁船至僅能容十餘人各團友均不願逃避情願患難與共正在死生呼吸之間有一領港小輪聞聲而至遂將各團友救援出險說者謂此次各團友當遇險之時雖有漁船往救無一人爭先逃避卒能同心一致幸慶更生其義俠亦可以風矣 
[清書賄賣公文四誌]  
　　公共公廨清書賄賣公文一事業經關讞員嚴諭總稿書鄧爾如先定杜弊規則再究洩漏機密之清書各情己三誌本報茲悉鄧總書奉諭後除將日行公事嚴防洩漏外遍詢署内各書並訪諸輿論僉謂清書沈心田每將緊要公文携往四馬路山東路轉角某茶肆内與報館訪員交接連日密遺數人往候未遇遂向沈再三盤詰一味推諉故鄧已於昨日將以上情形稟請關讞員核示矣 
[再誌榮壽里之秘密社會]  
　　蘇婦陳吳氏（即二寳娘）前在承業里開設台基曾經公堂訊罰有案近又與其次女之姘夫探夥游連生在貴州路厦門路轉角榮壽里一百十六號屋内私設秘密賣淫所經人函報捕房將游與吳氏之大女馮陳氏女子姚三寳雉妓小老四及該妓之母朱陸氏與專事牽引之老婦陳王氏等一併拘解公堂分別押候補提人證再核在案兹悉陳吳氏逃匿在某旅舘内又經包探查獲昨解公堂經王襄讞會同美强副領事略訊一過判陳吳氏押候下禮拜一質明併究 
[商團開操預誌]  
　　本邑第一工業商團定於陽曆九月十五號即陰曆八月初五日會同紙業商團等各團員在陸家浜商團公會事務所内操塲行開操禮兹將所定秩序錄下一軍樂開會二兩團會長會董各部職員與團員行相見禮三兩團團員與官紳及各團體行相見禮四兩團會長會董及官紳訓詞五演習一時間架造行軍輕便橋樑一座（計七丈至八丈長）六本團受領頌詞及勉詞七兩團全體并軍樂恭謝送別各團體八兩團團員與會長會董各部職員官紳等合撮一影以留紀念 
[區董將次就職]  
　　市政廳議事會前日開會投票選舉臧廉遜君爲南區區董梅問羹君爲西區區董陳亮夫君爲東區區董己紀前報茲悉各區董自經舉定後己由董事會呈請吳民政長給發憑証約十五號授任並聞各該區城内界綫路址尙須另行規畫云 
[警務所搜查賭具]  
　　閘北寶山路二十四號洋房西人所開之賭塲由捕房會同警務所前往拘拿各情已誌前報茲悉當時所書在該屋内之賭具前日己由蔣警務長派員至該洋房内一律起出車存警務所候核 
[金舖引用舊章之研究]  
　　南京路同豐永金舖收兌竊賊趙阿根范玉兒等所竊朱順全家小孩朱楚南之金鎖片業經公堂訊明判趙范各押西牢一年期满逐出租界並諭原告償還同豐永洋四元六角而同豐永以照市價收兌計洋九元二角不能與收藏相提並論且於前清光緒三十一年分會公議章程禀請前滬道照准租界領袖領事如非有意收藏應准歸還原本有案故延担文帮辦律師聲明前情稟請公廨集訊昨日午後由王襄讞會同英哲副領事升座特別公堂研訊先由同豐永代表担文幫辦律師上堂聲明前情請照舊章辦理歸還原本旋據捕房代表侃克律師驳稱此項章程未經駐京公使核准不能作爲有効且工部局於西曆一千九百零一年曾接租界領袖領事來函内附前清滬道來信如各當舖所議章程因内中第七條所云如悮収竊贓查明實非有意者應請准予免去利息照歸當本云云是以工部局當即駁復刻據担文幫辦律師所稱此項章程係於前清光緒三十一年即西曆一千九百零四年更改然一千九百零一年之事尙且未允豈有三年之後仍允更改之理故此種章程祇可謂該業自定之規則决不能認爲法律上有効之定章向堂上聲說畢復與担文幫辦律師互辯良久中西官會商之下判各退去候另行頒布堂諭飭遵 
　　 
[董事會對於稅務之意見書]  
　　貨物税稽查機關推設市外一節已誌前報茲將董事會意見書錄下查前交議貨物税稽查機闕推設市外一案由議會推員審查兹見審查報告謂推出市外土貨之擔負並不減輕而進口之洋貨亦無從納共銷税云云按南市各業並無鉅商推原其故莫不爲税之阻碍所致若謂土貨担負並不减輕殊屬不確蓋土貨由内地運來者固不减輕而由輪船運來者實能减輕担負至於洋貨之無從納稅試問南市洋貨店每年營業船有幾何所有稍大之店均在北市且人民需用物品必有限數决不因南市之無稅洋貨便能增銷數倍也即使南市能消洋貨不果分南北之商業而已於洋貨何益如南市不能推開稽查機關則人民需用之物仍向北市購買南市永無發達之日南市不發達即地方捐不能加增於市政廳行政經費必支絀經費支絀即上海市之公民增加担負故交議之意但爲興南市增經費擔負而已董事會爲地方公民輕擔議負會爲公民之代表當無不贊成也至謂上海商會曾派代表赴省是己表同意於省會此係誤會查代表赴蘇亦爲要求推設機關於市外有省議會議事錄可查並非表同情於市稅務也至謂當從根本上解决應請省議會建設議案交國會决定云云此節似越市之範圍按市之範圍但以興市口增地方捐爲惟一之要義國會乃國稅問題貨物稅營業稅均係國稅謂政府擬加增稅率凡在公民皆應爭减决無請求國會加增者也是否請公决 
[老將功成身退]  
　　滬防第五營管帶周協和近因患病請假昨奉李統領指令云呈悉最難知者兵事須久歷夫戎行不易得者人才故羣重夫老將該管帶鬚眉蒼健體貌魁梧機謀眞不减亞夫胆略亦何慚公瑾溯其前績從軍將及三十年紀厥近功光復實屈一指自從歸附益著勤能去年南匯出師非居者誰爲留守今歲閔行有警實同僚相與防維保里巷之治安獲萑苻之劇盜莫不身先効命口不言勞此該管帶之矢厥血誠本統領所資爲臂助者也迺者賢勞過甚清恙濳滋旋來乞病之文書思遂歸田之志愿本統領不忍任其去也手書以勸勉之面晤以慰藉之特許湯沐之假相期調理而痊乃該管帶以爲百病相侵雖黽勉從公必多叢脞一官牢繫雖通融賜沐詎敢蕭閑函牘紛陳聲淚惧下本統領詳加披　實出肫誠欲再挽留恐非體卹蓋論高年多病凡在長官應予成全况念昔日私交乃是前輩尤宜優待可敬者功成身退可憐者食少事繁准予暫休俾資靜養惟祈速愈勉効後圖所遺該營管带一缺查有本管祥安輪船管駕吳錦標堪以升補候吳管帶到營接替該管帶即將該營任務一併移交可也 
[第五營移駐龍華]  
　　滬防全軍李統領查得浦江自日暉港至塘口一帶迤邐數十里江面遮闊盜匪最易匿跡各港雖有師船駐泊一時有警猶恐鞭長莫及現在各營分防各處均難抽調惟閔行之第五營尙可分移故於昨日命令該營新任管帶吳錦標將該營本部移駐龍華附近以資鎭懾並與第八營師船互相策應今將命令錄下爲訓令事案據本管第五營管帶周協和因病呈請免職業經本統領指令照准並狀委該管帶升補案在惟查該營兵士遵守軍紀者固多然難免有一二不明事理之徒每喜藉端生事該管帶接任之始務須密查整頓以振刷該營營務該營本部駐紮閔行本仍舊貫今龍華一帶似尙空虛仰該管帶尅日將該營本部移駐龍華以資鎭懾原有分駐各處之師船一律無庸移動以免驚疑爲此合行訓令令到該管帶卽便遵照辦理具報母違 
[協拿騙款濳逃之隊官]  
　　上海縣民政長吳君接奉江蘇都督命令云准陸軍部咨開據陸軍第五混成協統領官盧永祥呈稱砲三營中隊隊官王得福於元年正月十二日兵變時乘間拐去馬乾湘平銀二百六十八兩潜逃理合造具面貌書呈請通緝等情到部相應咨行查照飭　嚴緝務獲差解陸軍第五混成協歸案懲辦等因到府合行抄錄面貌書令飭令到該民政長轉飭所屬各警局一體協拿務獲解究 
[小天台之大護法]  
　　小南門外小天台廟產經南市裁判所没收後疊經狄梁孫律師提起訴訟開庭辯論由地方審判廳命令南市裁判所發還僧人諦行收管曾紀本報茲南市裁判員抗不　令提交市政廳市議會公議施行而市議會各議員則以爲此乃司法衙門之判决案本會無復議之權猶之本曾議决案司法衙門無再判之理業已交還裁判所飭令憎人謹行於昨日具狀收　矣 
[司令部衛隊歸伍]  
　　滬防全軍李統領訓令第四第五兩營文云爲訓令事照得本統領前於光復之初遴調第四五兩營兵士共計十二名編作衛隊瞬近十月頗爲得力查自隊官以下類能恪守紀律勤愼奉公尤能忍耐勞苦服從命令從無過犯泃屬可用之兵兹飭歸回各該營隊伍藉資休息而示體卹並由本統領發給獎牌及優行狀以爲全軍勸特此訓令該管帶遵將此項兵士尅日調回原伍操練以重防務並將該衛隊隊官李雲貴存記遇有優缺儘先升用各該兵士亦須遇缺卽升此令 
[判决庫書吞欵案]  
　　浙江平湖縣庫書嚴文昭於光復時捲吞公欵逃至滬上經浙江蔣都督偵悉電致駐滬交涉使咨行公共公廨將嚴逮案迭經審訊判交妥保候查明帳據再核在案昨晨蔣都督派代表董聯珠等投廨請追關讞員即商之美海副領事以此案業經查帳員查得嚴實有吞欵情事自應解送浙江訊究惟查帳等費應由原告墊給論候備文將嚴解送杭州都督府訊辦甫經判畢原告代表丁榕律師被告代表費信惇律師均上堂請示中西官遂將判決情形宣布兩律師唯唯而退 
瑣聞 
[城內]  
　　民政長批示○西溝航船主張阿弟稟批城稟此案已由英領事陞勘酌斷賠償損失洋三十五元遵斷具領等情應即准予銷案並候函請驻滬通商交涉使查照可也 
　　地方檢察廳批示○顏永恒爲子在禁申明障碍請求上訴由批訴悉爾子顏煥卿所科徒刑二年係傷害人之罪與奸罪無涉無庸牽連即使爾子果有不服在禁儘可自行上訴乃執行已經月餘爾忽託詞路遠申明障碍按與刑訴律聲請回復上訴權均屬不合應即却下張建本辯訴唐蘊珠誣訴請准交保由批訴悉前據唐蘊珠訴稱自被唐張氏無端誣辱後卽彼此口角致起釁端旋由該民從唐張氏唆使竟敢紏同婦女多人將唐蘊珠毆傷並搗毁什物等情業經本廳驗傷屬實調查明確在案查唐蘊珠傷勢雖屬輕微亦當訊明核奪未便遽爾保釋至訴中所稱法警弊資叢生一節自應提出眞實証據俾可撤究 
　　地方審判廳告示○准江蘇全省商船總公會咨開案照敝總公會於四月十三號呈奉江蘇都督府令飭遵前發第一百十四號府令准暫照舊時商船公會章程辦理旋奉交通部通告內開以前郵傳部頒定章程均應繼續有効並令趕速實行各等因到會遵將會社取銷改照舊時商船公會章程辦理各緣由具文呈請交通部核准在案並呈請江蘇都督照案通令曁照請各民政長查照出示保護各在案茲據航商代表仇寰甲等報告各埠航商迭受騷擾公同呈請江蘇都督通令迅即出示保護俾安航業而救主權等情茲奉江蘇都督八月三日指令內開前發一百十四號府令准暫遵舊時商船公會章程辦理己通令各民心長一體遵照既據呈稱各處官廳人民尙有未能領會之處仰候再行通令各民政長將前後原委出示嘵諭此令等因奉此除遵令分別咨請各縣民政長出示曉諭並通告各埠各幫及分行分支各會知照外合亟備文咨請貴廳長請煩查照江蘇第廿七期公報頒布通令案希即出示嘵諭以維航業而利進行等因並附通令簡章到廳准此合行出示嘵諭以維航業而利進行爲此示仰商民人等一體知悉遵照母違切切特示 
　　地方審判廳牌示○（其一）照得本廳錄取承發吏節經挨次傳補在案茲因缺額一名查有備取朱心眞可以挨補限於九月十三日上午十二句鐘前邀同殷實舖保來廳塡具志願保証圖書以便委派如届限不到再照名次傳補仰即知照幸母自誤（其二）照得本廳承發吏吳垚潘秉文現已不在本廳辦公所有原派該吏送達書票及征收公費事件業經改派他吏承辦共遺缺已查照備取承發吏名次牌示傳補矣恐未邇知特行牌示　　南市 
　　不翼而飛○仁者壽戒烟丸藥店前經地方長官兩次查封並先後科罰巨欵迭記前報茲自禀奉民政長批准啓封發還生財之後仍在原處重理舊業惟查被封時曾有存往木箱內之現洋一千六百餘元及小洋四百餘枚今己不翼而飛禀報市政廳及警務所請爲查察現穆警務長己飭令調查澈究矣 
　　閘北 
　　盜犯歸案○盗犯蘇大金近在常熟地方夥刧米船逃匿閘北經該處審判廳偵悉前日派差持文投請警務所派探協往將蘇拘獲解奉裁判所略訊一過判蘇交來差帶回歸案訊辦 
　　自願離異○汪金明控入區巡士許葆順誘拐其妻周氏業經孫所長訊判周氏之兄周先成交保限交在案昨日周將其妹交案汪不愿領回求請斷離判周氏還押候其姊席周氏到案質明再核 
　　女婿情極○陳萬福控妻母李鄧氏得洋五十元　伊妻價賣與人勒令簽押昨經孫所長提訊不認判鄧氏交保限交伊女到案再核 
[公共租界]  
　　幸有母屬○寓居金隆街同和棧内之湖北人韓幼庭控妾金氏捲飾私逃業經公堂判氏押女所九月並准原告具結　異在案茲經氏之母　得悉以氏因阻韓娶妾而遭寃誣訴知同鄉會業經湖北會館派人調查韓所控不實即函請公廨及總巡捕房將金氏省釋以免寃抑故昨日捕房代表侃克律師上堂聲明前情請爲核示關讞員商之美領海君以旣據湖北會館董事函稱韓幼庭情懸註銷遂即傳論官媒令將金氏開釋 
　　催繳契據○粤婦吳謝氏謝陸氏王李氏帶有許扁兒楊阿壽　四兒何長女等男女四孩寓居松江路大方棧内由探查獲拘解公堂訊知均係買爲子女所有賣身契據由吳謝氏之夫吳德榮帶往南京判分别押候函致南京將賣身契據交案再核在案昨日復由捕房將一干人証解案請示中西官判仍還押展限一禮拜交到賣身契據再核 
　　另行起訴○虹口圓通寺僧人悟一等控王秋平竊洋行兇一案昨晨由廨復訊原告代表莫肅律師上堂請究訊之王延葛福來律師代辯稱是廟產糾葛中西官會商之下判將竊洋案註銷至該寺住持更替各事現據佛敎公會復稱董事並無干涉之權此項紏葛應再正式具控 
　　不復上控○木作頭王慶記控何丹書不付造價銀兩曾經公堂訊判何先繳銀二千五百兩交原告具領餘銀着即照繳因何不服存公堂保証銀二千二百七十四兩准於上控在案昨晨兩造均由律師到堂聲明被告現已不愿上控請照前斷中西官准將存銀發還應歸原告之銀即着照繳完案 
　　舞弊結果○南京路羅辦臣琴行控何鼎初報關舞弊一案昨經公堂復訊屬實判何押西牢九月 
　　跳出火坑○雲南路花烟間烟妓李小寶不愿爲唱逃至法租界經包探查獲解送英捕房轉送濟良所昨晨由所解廳經中西官訊悉前情判李妓發濟良所留養擇配 
　　違犯煙禁○梧洲路六百九十八號烟膏店主唐林生私售燈吃又沈竹生在裏虹口街二百號屋內私售煙膏均屬違章被捕房查悉昨將二人并傳到廳訊明判唐罰洋七元無洋改押一禮拜烟具銷燬沈罰洋十五元充公無洋改押兩禮拜 
　　如數賠償○鴇婦林李氏控甬人陳市水唆使妓女十二棲逃往漢口並捲取值洋四百五十元之金飾迭經公堂訊判陳押候照賠金飾價洋在案昨日復訊陳將洋如數繳案判洋交原告具領陳開釋完案 
　　男女無恥○揚州婦人楊雙林控王阿大竊取值洋三十元之金押　等情昨經公堂中西官訊知楊婦與王姘識茲因另有所　時常尋釁男女均屬無耻一併斥釋不理 
　　懲辦搶匪○陳金堂計錫賢陸乾餘在新狄思威路串攫日本人現洋十一元由探將三人拘解公堂押候照會日領到廨會訊在案前日午後日副領事西田君蒞廨會同王襄讞研訊屬實以陳係遇犯判押西牢半年期满逐出租界計陸各押兩月仍飭查拿同黨解究起案之金針一支暫存捕房候查明失主認領 
　　合股紏葛○李榮南等控胡光鏞不理股本餘利銀兩昨由捕房將胡傳至公堂保過堂候訊 
　　洋人自誤○洋人某甲前以金表一枚向吳淞路錦與押店抵押業己满期昨甲持洋往贖致起衝突扭控捕房捕頭以該洋人自已貽悮斥退不理 
　　何苦性急○周國珍昨搭八十七號電車至北四川路一躍而下跌暈於地由捕車入同仁醫院療治 
　　電車衝撞○焦碧卿昨坐東洋軍過四川路與五十一號電車相撞焦從車上跳下跌傷腿骨由捕車送同仁醫院醫治再核　　醉漢毆妻○木匠馮阿根昨因酒醉歸家將妻羅氏兇毆卽投報捕房捕頭諭候查辦 
　　不應逞兇○王阿二昨雇奚阿大之東洋車因奚爭加車資被王揪住兇毆由印捕併送捕房候辦 
[法租界]  
　　查究家產○竹匠店主蔡桂山虧欠沈竹芹貨欵一百六十元日久不遠控奉公堂傳訊判令交保限每月拔還在案後因分文不付着保交案押追迄又日久仍挺押不理昨日原告投稱蔡在川沙原籍有田房產業不少治下亦開有店業並非無力實是有意圖賴求請封產抵償蔡供實無產業祗可每月拔洋三元聶廨員判令還押候移請川沙民政長查明有無家產再行核辦 
各得其半○李心一與甯子林合開作場因收用帳洋紏葛涉訟昨由公廨傳訊據李供有某洋行帳洋一百元爲甯私收獨用此洋應得對派向論不理尙有毯子若干條亦被取去不還均靖追究質之甯供李曾欠我洋一百六十元因此將帳洋扣除作抵並無取過毯子求鑒聶　員以兩造所稱欠欵毯子俱無憑証未便訊追惟寗所收之帳洋一百元者交保限七天交還洋五十元給李具領了案 
　　逃犯被獲○萬阿二犯案收禁閱時未幾即與同押之犯串通逃走近爲包探訪知匿跡之處拘獲送廨請示判照原斷加押一年 
　　故態復萌○郁丫頭所開之小茶舘前因聚賭由公堂罰遇五元有案詎日來該舘依然違犯爲捕房查知　郁送廨請辦著罰洋十五元充公 
來件 
[兩淮鹺務銀行章程]  
　　第一章總綱 
　　第一條本章程遵照政府核定之鹺務銀行條例並就國內外營業情形分別釐定呈請財政部鹽政總理核准執行凡本銀行職員辦理一切事務均須遵守之 
第二條本銀行成立後遇有發生各種事項爲條例及本章程所未載者悉遵民國頒行商法行之 
　　第三條本銀行爲股分有限公司經理雨淮鹽務產銷各地課税維持中央財政並經營匯兌貼現存放各欵事項 
第四條本银行股東責任照股分有限公司通例以承購之股額爲限不擔負股額外之損失 
　　第二章股務 
　　第五條本銀行照股分有限公司通例先額定股本銀幣三百萬元分作三萬股歸國家與人民合辦先由國家認購一萬五千股餘限本國人承購將來營業發達時如欲擴充貿易由股東總會議决呈准政府添招惟添招之股應先儘舊股東購買以一個月爲限限满不購即另招新股 
　　第六條本銀行股分第一股定爲銀幣一百元分二期交足第一期交股時由銀行按所交數目先給收據須俟第二期交清全股後方得換塡股票及息摺如能於第一期内交足全股准照優先股辦法隨時塡給股票息摺起算股息並准於所繳優先股額内先扣除半年息數以示優異 
　　第七條本银行應由國家先行撥發股本一萬股合銀幣一百萬元定期以開辦銀行收到之次日起息常年五釐其餘股欵亦以全股交足之次日按照五釐起算官息每半年發息一次惟股東股欵未曾交足者不在此例 
　　第八條本银行股票用記名式凡股東姓名籍貫住址股欵額數股票號數發行年月日均須逐一載明加蓋本銀行印記並由理事簽名加章不得轉售抵押與非中國人違則其股票卽行作廢 
　　第九條凡巳認購本银行股分至第二期繳股限满時尙有逾延未交之戶即由本銀行登報分催視認股人道途距離之遠近酌定展期展期二次如仍不繳其股東應有權利卽随時消失本銀行得將所認股數另行招購如得價不足應繳之數應加入遲延利息責成原認之股東繳償 
　　第十條凡代本银行招購商股實滿一百股者准酬以五股之股票作爲紅股惟須俟銀行成立後獲有餘利方得起給官息攤分紅利並不得有議决選舉權及被選舉權以示區別 
　　第十一條本银行股票無論自買轉買均以載明股票及底冊之記名爲憑遇有因輾轉抵押發生糾葛本銀行惟認票載及冊載姓名人按章交涉 
　　第十二條股東所執之股票息摺如有遺失或因事故燬廢准由本股東邀請保證人同赴本銀行股務處塡具失票請補証書共同簽字報名掛號一面照本銀行所定廣告式登載三種以上之報紙宣布事由兩個月後如無他人出頭干涉卽由銀行塡發新股票息摺交執並繳納補塡票摺相當之費用 
（未完） 
時評三 
　　法國本不甚措意於男女之防閑而今已稍稍改良日本淫風素著而近亦漸施其道德教育矣中國男女之界限素嚴乃自新學興而知恥明禮之學說一掃而空男女之藩籬亦因以大决如榮壽里之所謂秘密會者今且愈出愈奇於人心風化之關係果何如乎吾持此說問諸新學家則新學家必笑爲迂無已惟有問諸主持昌明禮敎改良風俗諸公 
 
 

Page 8

 
 
[駐滬廣東官銀號第四次通告]  
啓者敝號因在滬未收鈔票特留夥友暫住北京路浙江銀行專候兌現至今　多未舉　再展限一月至陰曆八月底為止倘仍逾限不收以後即須至廣州本號兌現特此聲明此啓 
上海廣東官銀號啓 
[聲明包氏修譜]  
吾包氏自世忠公還至　海東管鄕聚族面居已幾世矣宗譜未脩將近廿載茲特邀集宗房議決集資延師設局重脩洲游有期凡我本支僑　內城鄕者請將各項逐一開明卽寄上海英界河南路平和包鞋舖包茂生轉交或直寄鎭海東鄕莊甫鎭橫河堰包人和清坊俾可載入普各　　壬子年年底為止恐未周知特此通告 
蛟東包氏宗房公啓 
[虧弱之軀可為強健　鐵漢]  
欲體質強健出子多壽名非保精不可蓋人體之虛實皆由於精水又名精蟲之　薄如操勞過度色傷手淫消耗精水衰弱體質致患精滑精冷腎虧陽萎虛火妄動不堅不久精蟲衰弱子嗣艱難生理學說精蟲者乃胎化之元素生發體軀之原料寶貴若此豈可不保養既虧損尤可不培補乎夫吾人欲得 
健康幸福　而服用精丸為最當性質和善功力偉大乃西藥中極妙之強壯劑化合而成故有益體　腦固腎壯是健筋力開胃健種凡腎虛精枯滑洩遺精見色流精未交先洩等患服此丸則保精不洩養腎　　精水濃溫而腎自　　自壯精蟲活潑注射有力而得子極易先天既強所出之子亦必強健且妙在服後無虛舉妄動反覺安然見功則精神奮振筋力堅強竟成鐵漢　勿為與陽辛燥之品流耗精水事後倍覺神疲力乏僞藥數人敗德傷身莫此為甚○又如老年人腦枯　空精神萎痺胃呆便燥者連服三天便能大便滋順飮食日增神清氣爽筋絡活潑餘如陽萎精冷耳嗚眼花頭暈骨節酸痛四肢麻木下部虛冷腰酸腿重小便頻促大便閉結足底道道痛以上諸癥服之則精神爽振手輕腳健枯楊生梯反老還童百病　消除體力強健對於家庭則琴瑟調和愛情有加多子多壽幸福無量去年曾由亨康洋行發行　購者不便特止上海四馬路老後腦房東一品香對弄內惠福里底光華堂藥房代為經理零售躉批函購郵寄原班回件途中保險寄費不取每瓶一元每打十元半打五元如服一瓶未得見效者可憑原　單將餘藥退換原洋以重信實恐未週知特再廣告 
[上新洋開協大祥洋貨抄莊真不二價擇於八月十八日開張]  
本號設在小東門外專運歐美各國各廠親選高莊貴企呢哆　哈喇雙光細毛厚薄廣呢剔選泰西綢緞特別時樣花緞金銀搶華虎絲絨花素提花羅緞羽貨等線光席法異樣花紗精選嗬　漂竹親睡在督染廣藍竹布花素咈布一應俱全承蒙工商軍學各界惠臨途格從康以廣招徠 
[介紹名醫【包醫花柳病】]  
胡　重醫十○包醫○白燭○橫痃○住二馬路石路西首平原里第一石庫門○誦清堂醫藥室 
花柳病者（白濁下疳梅毒）乃花街柳巷中之一種傳染病毒也凡通商大埠妓院林立而毒氣流揪傳染更多患之者　皆　　投一　失足貽害終身至可　　吾友儒醫○胡　香先生素精　　於花　病學尤為注意研究因之所在貴　中西治法在申臨診多年凡他家所不能醫愈斷根者如久年淋濁以及　　痛邊頂穿　一切梅毒重症均可包醫全愈奏效如神弟介紹多人百無一失欽仰之錄用敬告世之患毒者姚文欽　唐芷青　張達卿　彭梅伯　等同啓 
[承辦大批原料貨品]  
批發各種改造貨品 
醫軍學三意院隊堂致 
上海中英大藥房 
本藥房開設上海將及念年向來選運西　道地藥材著名藥品幷延聘優等　博士藥劑師精心配合價廉貨美誠信無欺故得　各主　之歡迎　武　　義以　更　紅赤十完會各　軍政　及軍　　院　紛采辦動輒數千百金名目踨　期　　促亦從　　　如鄂都督府黎副總統亦應經委員來滬訂購祈蒙賜函　　　　本藥房實事求是名下無虛爲特再行廣告各界　諸君如欲訂購大　原　品或改造品者請卽　臨接洽或　　　來　價本藥房包辦包裝一切妥愼價當格外克巳以副　 
諸君之盛　　 
[商辦湖北水泥廠股份有限公司]  
敝公司寳塔牌水門汀現經意大利都郎萬國賽會老驗一等第一英國國家化騐拉力一千另三十磅實爲中西第一等貨色有驗單證書爲憑價廉物美倘蒙　賜顧無不格外克已此佈　上海總批發所四川路三十六號　電話三四三一 
[恒記魚行盤召聲明]  
茲因該行向在南求體德橋荳市街開張有年近馥記各東虧折不願再開並在南商會議明該行生財行貼賬底連淞行長源蓋一應在內歸經理柴子貴名下出盤現已央中盤與瓣東源收受除另立盤號外所有以前金記兩行欠人之欵由前東自行理直與新東源號無涉恐未週知特再登報通告 
恒記源號告白 
[好時洋行白]  
本行余有芝保大土船于十一日抵申准於十三日即禮拜一開往香港爪哇等埠各寶號如欲裝貨搭客者祈請罵臨本帳房面議可也此佈 
[湯餅助賑]  
次子人六月間誕生一兒喜叶弄璋噃聲初試親友賀辱承紛賜隆儀辭不獲已高情難卻祇領拜謝本擬設筵　客籍答厚惠適當兵戈擾　物力維艱各種慈善事業待欵孔殷商業凋敝　募尤難況一夕之酬酢金　虛　充各項之善舉實咸沾茲將筵資英洋一百元分充善舉移助聯義會洋五十元修洞盆浦龍王堂埠頭洋五十元敬代諸君造福並作社會先導伏思善與人同諒蒙心許贊成也特此登報敬鳴謝悃 
石景山敬啓 
[驥製萬應虎骨熊油膏]  
此膏通三十六處血脈　二十四道骨節專治風寒濕熱手足拘　節骨酸痛久年　塊女子血虛以及腰疼心痛痿核　　　　脹滿小腸疝氣夢遺滑精陽事不舉心胃氣痛脾胃虛寒負重傷力　體作痛楊梅毒瘋赤白帶下五癆七傷月經不調一切跌打損傷等症此膏一得人身煖氣藥力即從毛孔透入功能通經活血止痛　風凡百疾病應手奏效雙料每張洋一元用舊後送到本廬每張作洋三角單料七角不靈包退還洋留心假冒須劉伯明藥紙包上注明商標天馬爲記五開間門面方　的真切記 
上海盆湯衖絲業會館寗波路口五開間門面辦香廬驥雲氏發行所謹啓●外埠來信須　寫明寗波路一百十五號○本廬分設南京花牌樓杭州陳列所 
[嗚謝愼微廬]  
啓者先夫郁子良前向福建永年公司投保　險洋五千元正不料先失於壬子年六月二十八日病故當即報明該公司蒙洋經理駱司君華經理周楝文君即聲明申總公司接洽　面給價賠欵洋五千元正如數收足毫無折扣足銅陵貴公司信實可靠賠欵迅速如有各界　諸君欲保壽險者豆腐腦向該公司洋經理駱司君華經理周楝文君接洽可也特此登報順風揚名而嗚謝惟 
蘇州　門外山塘郁徐氏泣謝 
[英商裕昌洋行火險廣告]  
本行自關設上海以來歷已四十餘載總理　頓火險公司久已馳名但該公司資本之鉅可稱環球獨一無二信半中外歷蒙惠顧之衆時有無接不暇今　據　生意特請石君布前為經理一切火險事務　保房　貨物生財衣　廠棧絲土等險但保費無不格外從廉設有不測　　　不迅速承蒙　賜　請　至江西洋　四十八號洋房本行火險火險賬房與石君接洽此佈　電話第三十四號　洋　理密司　　令　華董邵翠　 
[惠羅　各種歐西家用磁器大發聲]  
此禮拜內本公司特將各式歐西家用磁器減價出售　計開 
餐具全套售洋五元五角 
茶具全套售洋三元正 
磁盤每打售洋一元五 
茶壺每把售洋六角 
茶杯茶船每打　售洋二元正 
幷有各式日用磁器不及細載祈來一閱便知 
倘蒙賜在祈早駕臨遲恐不及本公司各店司均能操中國各省語言祈勿因言語扜格爲幸　本公司在南京路十三號 
[血素　腦素　腎素]  
最新化學有機體代體質精製而成之三素名曰血素腦素腎素為補血補腦補腎最優聖品效力極大功用極速一試便知如服人種補藥價昂服三素價廉服他藥費用多得力少服三素費用減得力大服他藥效緩服三素效速服他藥與茶合變為鐵銹有害腸胃服三素一無尅忌又無鐵質且他藥健體之功甚緩三素使全體重量加增甚速男女老幼均甚相宜全球上除三素外再無更好補血補腦補腎藥矣每瓶洋一元每打十元外埠各藥房均有經售如蒙函購原班寄奉 
總以行所上海河南路十五十六號 
羅威藥房啟 
[英國新到　解瘟辟疫極便妙品]  
自人秋以來惡疫盛行人人可危家家莫不預防以致本　前向英國定製之老牌泉水一大　躉運尙不敷銷屢次斷市今又急電趕運數萬軋偷來華以備各界之　慶且品質新鮮藥氣較　更尤充足若早晚　於陰溝廁所潮濕等處非但外來疫氣因此消　而一切蛇　百腳蚊子等毒蟲不祇遠離且能將一切種子殺減將盡所費有限得益非淺○老牌臭水每軋偷一元四角半軋偷八角又到西洋　腦丸每　二角每拾磅一元八角 
上海五洲大藥房謹啓 
[人造自來血總發行所長生秘寳上海五州葯房]  
譯名博羅德補備聖藥 
世界生人無論男女老幼其身體强壯精神煥發壽命延長百病不侵者血足之故其身體孱弱頭暈目眩四肢無力腰酸腿軟夜眠多夢一合眼或一舉步而卽心驚心跳者血虛之故外此又有男子腎水即期虧夢遺滑洩婦女經期不調赤白帶下痛經冷經等症若不早為調治則五勞七傷諸虛百損等患叢生遞志言之可危本藥房自來血一品風行全球其主治效冊直可稱二十世紀強國強種之原偶即期冊補血又冊却病是故血足則精神爽振身體亦加重量百病因之消滅此乃確實之明證凡吾同胞備界幸弗河漢斯言 
小瓶一元二角每打十二元 
大瓶二元每打二十元 
[（俗慮全消）]  
海上消聞樂地其為四馬路得意樓首屈一指早茶送看日報晚茶　　咸氣　　週到令人百慮為之全消清心 
[（花廠機器招盤聲明）]  
今有打　刀花飛花墻　花及破子等花之木製機器拾部彈　　絲機器二部　子花及破子花機器二部鐵製打碎花衣刀花飛花破子花油花及舊破絮等花機器一部九匹半馬力自動機器（別外馬達機器）一部以上各種機器縜各全套裝就毋庸另添　件幷有　內裝　電燈　錄只另物不　鄙人因執別業無暇　理故　以上機器等物自願推　如　諸翁願承此實業者務即駕臨至　經路九號魯亨　行賬房內接洽領看載請移玉至　　　偷路工商局電燈公司北首　椿南里第二百十四號門牌裕泰花　內與鄙人　接可也 
[大洋房分租]  
今有造新大洋房分租在法大馬路永安街口如欲租者請至對面庚興洋行面議可也 
庚興洋行啓 
[洋房出賣壳件洋行始創自同治九年卽英一千八百七十年]  
坐落在徐家匯路八號卽亭白花園隔壁計地八畝六分五毫八厘上連洋房一所內有臥房三間大菜間書樓間馬房傭人間花園草地如合意者請駕臨小行面詢可也 
壳件洋行啓 
[仁記新開徽州德元樓]  
本號開往上海里洋行街於前清同治四年始創至今五十年馳名遐邇祗因房屋不甚寬暢街道亦極狹窄今遷移小東門外大街第六家朝北三開間洋棧門面本號劃選　上好細料延聘超等名司精製各省茶食四時餅　美味　魚雞魚肉　香水瓜子乾　蜜餞中秋另餅一切全備如蒙定辦種種　禮品無不格外致究之有美必備無良不改今擇於舊曆七月十九日開設恐紳商學界未及週知特此廣告　仁記野荸齊啓 
[上洋同昌酒行大擴張]  
啓者本行開設上海南市外關橋南首保　碼頭廠庫門內向運牛莊高　洋河大　出西汾酒橫涇江北各路燒酒照莊　　茲因　充行務除門莊另折批發外本主人　精醫理揀選道地上　乘材修令各種　騐良方製造萬　衛生益　之濟專以補氣活血健脾開胃袪濕解煩以及婦女經水不調種子養　為主旨務使服者萬無一失有口皆碑非圖光漁利者比如　固公百歲酒　千念誦　酒　史　公濟　補氣　葡酒　虎骨木瓜酒　尅癮戒煙酒　天津自玫瑰酒　京方五茄皮酒以及○木穉代代鮮佛手花露等酒色　無不味美裝　精良誠送禮欵實之特色共和時代之佳品茲擇於陰曆八月初四日開市也放盤十天以副　惠顧諸君之雅意特此佈告 
上海同昌燒酒行啟 
[新發明川貝麯者注意]  
夫咳嗽一癥首先犯肺歷云肺主氣其合皮毛咳嗽者　由肺腋受抑也久不調治愈喇愈其則面黃肌瘦津腋枯耗夜不安枕人身患之量不憂乎　此麵專治肺部之妙藥為蓋世獨一之奇品川貝燕窩貴客之劑化學成論不煙圈不熱主治男婦統服無論高年無盧痰喘輕年勞傷太過吐血略血痰中帶血痰變等癥以及小兒急慢　風咸宜購服　意注重服法詳於仿單　每盒售洋一元每打十元小堂五角每打五元外埠　　　　知　如蒙賜顧認明　上海英大馬路巡捕房隔　　育里第三百三十八號門牌便是 
總發行所日牘公司啓 
[挽留名醫陳蘋洲在蘇]  
先生夙精醫術前在甯波創辦大同醫院治病無算成效卓著旋值鼎革暫來滬上同人等知之有素敬代同胞挽留在申告世之抱病者　徐因卿　虞洽卿　周金　　席子佩　張叔禾　周舜卿　祝蘭　尤葛民　榮瑞韾　吳稚暉　楊千里　汪頌閣　秦平甫　蔡松如　諸青來　楊景斌　凌植支　高彤墀　莊叔秋　同啓 
[上海仁昌洋貨木器號廣告]  
本號開設有年專運泰國各國外廠玻璃磁器地毯門帘家用器皿各色俱金並自造西式木器工料精良花樣新奇早爲中外紳商所信用今由外洋連到大小銅鐵床數百只各式車邊　光數址箱零躉發躉批價格外從廉賜顧者請　駕臨英大馬路中市第四百廿四號三層樓洋房便是電話第一千五百六十五號 
[挽留名醫]  
古潤名士江君問琴精通醫道受　于孟河馬培之先生德於內外婦幼以及　　等科研究既至閱縣萬深洵屬當時高手茲因倦遊來滬頤養天余等乾知君　道高明公同挽留行道濟世議訂醫　門診每號一元　角外癥　半　癥加倍出診四元四角僑力在外路　　界加半早晚加倍　劉彤後馬路和記弄恒　昌　縐莊內　金　生葛吉卿王笙甫　糾梅邱季青周茂　　孟呂　　雲江菊　邵佐宸葛　　　敬甫史錦年謹議 
[遺失餘單告白]  
美冊一千三百二十七號契地之南有餘地五分九厘九毫係批銷方單內之餘地現因遺失用特登報聲明以一月為限過期即將此項餘地添併入契以後如有該單出現即作廢紙無用　美署告白 
[上海屈臣氏大藥房寰球歡迎秋間衛生品]  
立止疾痢水喉癥保命水老牌花露水清香白乾粉疳積花塔　神產白濁丸嫩面香水粉嫩面香水粉小兒水瀉藥實神安眠水氣喘洋金花名廠雪茄煙潤肺止咳水氣喘洋金花名廠雪茄煙潤肺止咳　水開胃消食藥異午生髮水預除時疫藥立止頭茄片幽雅香水精清香洗牙水三陰　疾丸秘製花柳水解瘟性器官疫藥靈巧照相器上海大馬路十六號便是 
[永年人壽保險公司廣告]  
本公司特仿香港新訂法律承保壽險一英商之保壽公司也○兼承保各種人壽幼童備蓄險年付險費既徽且省凡年在三十歲之人保千兩險銀者平均計每日所出祗銀七分擔認保欵總數（結至西一千九百十二年三月三十一號）銀三千一百五十三尤五千九百六十一兩進欵總數三百零四尤六千零四十兩一錢六分 
總公司在上海廣東路十號并於亞洲各大埠均設分公司威代理店 
 
 

Page 9

 
 
   
 
 

Page 10

 
 
自由談 
游戲文章 
[體操教員抗爭選舉權傳單] [  鈍根]  
　　敬啟者體操爲强身所必要教員有無上之尊嚴某等𠂤視熱心教育終日滿頭大汗實爲世界第一等人物不料有眼高於頂之參議員竟鄙某等於不足齒之傖寗能令人心甘昨日報載參議院解釋選舉法案與小學以上畢業生相當之資格爲前清之秀才舉人及小學以上之敎員皆有選舉權獨體操教習不在此例嗚呼此法一經公布體操教習顏面何在人將以某等爲野蠻粗鄙不值一錢而體操教習幾視苦工勞役之不若矣某等聞耗之下義難緘默爲此通知同業卽日開體操教員大會於武聖宮籌商抵制辦法或以全體名義電致參議院力爭或以武力對付所有兵式操用之木槍器械操用之啞鈴球竿木環棍棒槓子以及徒手操用之棉花拳頭均可㩗帶俾參議員一嘗滋味事機危迫立候駕臨公决切勿胆小懼怯不敢到塲有失體操教員體面爲幸 
[發起人張龍趙虎李豹錢彪等仝叩新勸學詩] [  息影廬]  
民國衆賢豪欺人敎爾曹萬般皆下品理想最爲高幼小休勤學吹牛可立身滿期朱紫貴盡是滑頭人養子何須敎無愁家裏貧手持一炸彈到處不求人一入共和國飽魚肆亦香樂哉自由女爭嫁自由郎昔日一無賴今乘麼託車鄕人皆自悔養子敎詩書養子敎當　兵中有金玉一子擁兵權全家食人肉四面楚歌起凄凉欲斷魂黨爭無限興可惜近黃昏 
海外奇談 
[海底蜘蛛] [  頌斌]  
　　某法報載英國漁翁某甲新得海底蜘蛛十六個販賣於巴黎博物院中蜘蛛形類八爪魚又似墨魚腹如蠔鼓初入博物院時人民爭觀觸其氣者身發紅腫無異麻瘋死者亦不少刻己用消毒藥水浸之可免受毒之患也 
尊聞閣詞選 
[新秋席上四絕] [  醉紅居士]  
　　孫中山先生之偉畫 
　　海月初生玉露滋畫屏銀燭寫烏絲年年慣有西風恨說與雲鬟那得知 
　　對影聞聲己斷魂脂香微膩　微溫維摩結習難消盡尚有餘花染袖痕 
　　撥盡檀槽歛翠蛾樽前怕聽小業歌吳霜點鬢塵侵袂奈此纖腰細步何 
眉　春蠶鬢畫鴉十年前夢似風花　人酒伴俱零落依舊涼蟾照廳紗 
[明妃] [  李生]  
　　明駝一去久凄凉孤塜靑靑伴夕陽氈帳十年生馬角琵琶千載怨君王雲邊腸斷胡天遠月下魂歸塞草香回首故宮無限恨玉門歸雁兩三行 
[畫堂春有贈爲某君作] [  瘦蝶]  
　　畫長人倦罷調笙閒來徙倚銀屏三分　態七分情忒煞文明出海輕雲冉冉入簷新月盈盈嫣然一笑掩香櫻眉語初成 
染香室野乘 
　　吳偉業駿公梅村太倉人躡屐東山縱情聲伎當歌對酒隻字流傳人爭購寫論者以爲杜牧風流樂天才思不是過也虞山蒙叟題其豔體詩曰撾鼓吹簫罷後庭書帷別殿冷流螢宮衣蛺蝶晨宮　畫帳梅花夜月停銜璧金缸憐旖旎翻階紅藥笑娉婷水天間話天家事傳與人家總淚零 
　　梅村先生永和宮詞之作詠田貴妃遺事也按陳其年婦人集曰明思宗田貴妃維楊人性明惠沉默寡言笑最得帝寵甲申李賊入燕都妃先一年甍仁和沈寛題永和詞云羣盜縱橫日深宮涕淚時千年亡國恨珥筆侍臣知 
　　蒙叟錢謙益之號謙益又號受之及牧齋自稱東㵎遺老常熟人晚年卜築紅豆山莊與河東君吟咏其內茗椀薰爐繡牀禪板髣髴蘇子之遇朝雲也甞有句云靑袍便擬休官好紅粉還能入道無筵散酒醒成一笑髩絲禪榻正疎蕪 
　　常熟徐于本貴公子好狹邪遊牧齋嘗爲于作柳絮詞贈妓云白于花色軟于綿不是東風不放顚郎似春泥儂似絮任他吹著也相連牧齋徐嬥詞有更與新翻柳絮詞者即指是 
　　黑蝶齋小牘曰秀水朱十負異才吳梅村游擕李見其詩評曰若遇賀監定有謫仙人之目嘗效俞羨長古意新聲體賦閒情詩十六首錢塘陸麗京誦之傾倒作望遠曲思勝之不敵也按朱十乃嘉興朱彜尊錫鬯竹坨也汪氏說鈴謂竹坨好酒與高念祖祐紀入都日暮泊舟輒失朱所在求之則己闌入酒肆醉臥墟下矣 
 
 

Page 11

 
 
心直口快 
　　敢於口快者謂之膽大我不名之曰膽大謂其心公公則空空如也試舉烈火燒空空何所畏 
　　不肯發言者謂之膽小我不名之曰膽小謂其心淡淡則漠然無動試問水流花放有何羞怯[  鏡]  
　　日本國民黨領袖大石氏演說謂中國人皆不愛國終必爲各國瓜分日本當先列强而占有其權利云云余聞之髪指眥裂恨不能立集國民軍數百萬 
　　昨又得東京電謂東京陸軍各學校不收中國學生余聞之切齒冷笑深歎留學日本者之短氣 
　　咄咄日本之野心家爾以中國爲必亡耶爾自命爲强國耶爾甘冐世界不韙欲爲列强戎首耶爾以爲世界陸軍舍爾外更無良者耶爾以爲中國不學得爾之陸軍即將被爾夷滅而無力抵抗耶爾竟以朝鮮視中國耶 
　　嗚呼吾同胞聞此惡耗腦筋之激刺當何如志氣之憤發當何如對日之感情當何如[  鈍根]  
二我諧談 
[剪髯]  
　　某公嘗畫寢同儕者戲剪其髯僅存萌蘖某醒亦殊忘之妻見而大笑問公髯安在某始探頤白記向果有髯今同無之適有薙髪者過其門遂疑髯爲所薙去徑執而拳之其人駭問得其故終力辨乃解 
[假衣]  
　　或假某公衣數日　　之某已不記但問曰欲質耶估耶或因　雇曰亦估耳與之復　價竟以數千錢買之 
[畫圈]  
某生就傅放外數歸祝其妻一日昔又將歸矣其友伺共睡戲取電煤畫圈就其腹生固勿覺也及生來友故避而出之外遲廻而援入生問曰公何之友故不卽答又故作忸怩之色生詰之友乃長揖曰公素長者又厚暱我我不忍復欺公然公不罪我乃乃敢相告生曰諾云何友曰適訪公於家公已出暫遇賢夫人蒙其眷愛生駭然未信友曰其牘下有圈我所畫也生大怒趨歸見其妻亦更不他語趣解衣而騐腹焉果有圈始數而詬之拂袖竟出偶就溺見已腹有圈始悟其印也復歸妻已挂梁間幾死 
戲評 
　　應寳蓮王永利之白水灘應行頭極漂亮頭上之帽滿綴珠球絨花足有十餘斤重量禮担生圍繞紅綠纓絡一味窮奢極欲不顧與戲情支離無足取也要棍工夫尚稱嫻熟惟脚力甚軟時假腕力以補不足王描摹靑面虎勇而戇之神氣頓入彀劇中共甩十六交工力悉敵惟中間將應伶提空兩脚轉身十餘回力雖勇猛而不合眞相果能如是何至爲十一郎打得落花流水負創而回時下粗鄙齷齪之語亦宜刪去爲是 
　　小桂芬之洪羊洞盜骨演起納紹先去孟良嗓子太小聲音不像淨角小桂芬喉音不潤力乂薄弱唱（宗保兒攙爲父病床來進）來進二字不能丰神搖曳一線到底（適纔問在郊外閒遊散悶）一段倒板氣力不加散漫平疲毫無精采人後頓挫句法處稍愜人意 
　　賈璧雲之新安驛兩目烱烱神釆奕奕頗肖大盜模樣惜白口欠雄壯脫鬚後迎眸一笑直可傾城其博人歡處全在體態輕軟神情嬌憨而乂到處嫣然可愛也 
小說 
[社會小說家庭一夕談] [  扼腕]  
　　兒呀！兒呀！！！爾年已成人書已讀的不少明年可以輟學就此家居以便早日與你娶婦養得孫孫娛我老景也好 
　　父親兒中學尙未畢業年紀亦祇一十有七再讀幾年倘能在高等學堂博得文憑取得實學外可與社會做些事業內可與祖宗光大門閭豈不是好若半途廢學一簣功虧就未免於共和國民之資格有些欠缺了 
　　晐兒讀書幾年難道連天下無不是的父母這一句格言都忘了麼常言道父要子死不得不死我命你輟學就須輟學有什麼社會資格等嘮嘮叨叨個不了凡爲一個讀書人孝是第一樣要緊的能孝而後能忠天地君親師原是一樣看承的卽如你娶親之後夫婦自然要和睦然而切不可有新學家所說的愛情愛情者孝順之敵對妻多一分愛情即對親少一分孝順不能孝親烏能忠君忠孝二字乃我中國的國粹若以等閒看之便要淪於夷狄類於禽獸了 
父呀兒在校中常聽敎師講解忠孝二字謂忠者能力圖公益爲國增榮者也若依附總統諂笑脅肩是爲奸佞非忠也孝者能潔志芳行爲家增名者也若惟事順從盲聽亂命是爲俗子非孝也兒服膺斯言思有以身體而力行所以請暫緩輟學非與阿翁事牴觸也 
　　晐該死該死此種教員誤人子弟眞眞該死如此講解忠孝即使孔聖人聞之亦將鳴鼓攻之矣兒呀不必多言明日就不許上學少聽些詭異邪僻之談庶免蕩室傾家之禍我所以不懂爾年紀小時尙知孝順乃讀書幾年反多忤逆原來有如此荒謬之敎員肆其簧鼓怪不得就有如此不通之學生藐視親長了晐該死該死明日不許上學在家中熟讀四書咳氣死氣死 
　　昨日末行服之頗靈句靈誤作難宜更正 
 
 

Page 12

 
 
   
 
