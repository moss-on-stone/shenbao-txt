# 1891 - 280 - 4906639

 

Page 1

 
 
[新印左文襄奏議繡像三國演義出售] [  圖書集成局啓]  
　　二書俱用　局新　鉛字印成校對裝潢並皆佳妙夫文襄公中興碩輔奇才偉略並四無雙其條陳赭寇之披猖敷奏官軍之犀利老謀勝算　堪　美武侯披閱之餘猶如見公生平事業焉三國演義原本正史義正　嚴扶正統而斥奸雄足令人心目俱快而又卷首冠以繡像每回更倩名手繪圖壽中行列　然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[物有損益說]  
　　天下之物有益而無損者上也其次則益多而損少損益相半又其次焉至於損多而益少則人皆惡之矣甚而至於有損無益此其物尚足容於天下乎乃有明知其爲損而親之近之雖曰喜新厭故人情之常要亦人心不古嗜欲害之貪痴中之以損爲益而不知變嗚呼是可傷已近來中國所競尚者爲洋貨以其新也洋貨之中其有損而無益者厥惟鴉片就西人而論鴉片亦未始無益以之爲藥可以補益人而中國自有鴉片以來從未見有以此爲藥而治病者或有因肝氣痢疾等症取其升提偶　吸食初時頗效繼而癮已成而疾未去其損斯至矣故論鴉片而以爲尚有所益者吾不信也此外尚有損多而益少者則惟火油火油來自外洋其裝船也西人愼之又愼保險之家獨於此物不肯保險知其易於肇禍也本埠存放火油之處遠在浦東與人家居宅隔遠防其貽害也外洋輪船無論爲商輪兵輪公司行家之大小各船皆禁用火油其晚間所用多係茶油而絶無火油慮其爲患也由是觀之此物之損處亦可知矣火油之性與火藥同遇火卽燃澆水益烈善或人家打翻火油燈不知者潑之以水孰知水甫下而火卽冲上其冲上者非火也卽油也油以水激而上著於梁梁燃著於柱柱燃而地上之油浮在水面隨水之流而無可阻遏遂至毒焰四散無可收拾此其爲禍之烈爲何如者而人之喜用之者以其價較他油爲賤其光較他油爲亮夫所以用燈者欲其明也火油之光旣較他油爲明而價又廉誰不樂於購用此火油之用所以日廣而業此者利市且不止三倍也然以火油之所益而論不過光明而價賤止已而就其所損而論則可以燔人燒屋燬家喪身其尤甚者匪徒縱火多以火油爲引火之物彼旣所費無幾而延燒甚速乃得遂其乘機搶火之計苟無火油匪徒之縱火者尚不至如此之易犯此案者尚不至如此之多也內地各省火油尚未盛行日有禁止勿用者而通商各埠則無不用統計一年之中肇火災者亦通商各埠爲多而內地較少則其故可知已今聞有更可駭者中國行駛之各輪船向來亦照外洋之例不用火油而用茶油近來忽易新章用七成火油三成茶油其意殆亦在於節經費而若忘此物之爲禍甚烈也者夫岸上居家設有火警尚可以一身逃命火起於東則避乎西火起於南則奔乎北若在舟中則從何處奔避非死於火卽死於水耳去年寳青輪船失火之事猶在目前夫豈忘之雖寳青致火之由至今並無確信據當日傳述情形未必禍起於火油然亦安知其果無與於火油卽曰並無確証不能臆斷然火油不足以肇火則固不待智者而後知古人云百密不免二疎况密者未必有百而疎者且不止於一也此而可以疎亦何事不可疎者有人爲我言之已覺毛骨聳然主其事者尚能念及於此當亦必有踧然不安惻然動念幡然變計者矣輪船不用火油則可用茶油此西人有例可以援照也陸居不用火油而用他油如菜油荳油花油麻油油之種數不一不能盡舉要皆無不可以點之有光若通商各埠習慣火油或嫌他油之光暗則又有不用油之一法如上海之煤氣燈其光較之火油燈不啻數倍價亦不甚懸殊而絶無失火之患但須防烟管之損漏烟聚室中則遇火亦可燃著烟之多者亦可成災然此究非常有之事不若火油燈之隨時隨地可以肇禍也夫旣有可代之物則以此易彼何憚不爲而乃迷而不悟小懲而仍未大戒此則與吸食鴉片者癮成而疾未去　至廢時失業喪身敗家而不之悔者又何以異耶竊以爲火油之害不亞於鴉片而其損多益少當亦夫人而知之明知其爲毒藥而咽之是眞愚不可及已用火油而忘其害者將毋同 
[本舘接奉電音]  
　　昨由京友電傳上諭一道故謹　登○九月初十日奉上諭翰林院編脩陸寳思張百熙均着并南書房行走欽此 
[金華殿中人語]  
　　神機營總理營務處翼長廣忠等謹禀據營務處差委乾清門二等侍衛業普庫呈稱前於光緒十三年由吉林送挑三音哈哈洊陞今職現業由侍衛處奏請　假六個月回籍省親惟自京　吉林道　窵速往返川資措備不敷擬援案借銀一百五十兩俟回京日卽由月支口分銀內按月劃還以清欵項用敷川資等語今該侍衛呈請援案借銀是否照數借給之處禀請王爺額駙大人核奪批行當經慶邸批准卽由支發處借支銀一百五十兩着每月扣還銀二兩○吏部爲批示事據鹽大使劉寳衡呈稱直隷滄州人由難廕知縣遵鄭工例捐鹽大使補用復遵新海防例捐指山東試用呈請騐看分發到部查該員呈騐捐照並難廕知縣執照內均係直隷慶雲縣人係屬縣分不符除將該員先行列入騐看外應令該員取結赴部聲明因何不符再行覈辦可也爲此批示○值年旗准順天府爲移咨事查八旗應試武生必須旗册學册核對相符方准收試如旂册有名而科册無名科册有名而旗册無名者皆應一概扣除是以旗生鄉試必須赴學院衙門羅試册送乃諸生不知定例亦竟有不赴學院衙門録科者是以乾隆戊子科武鄉試有試外塲馬箭時有正黄旗漢軍劉漙洽一名因未經録科經學院將該牛扣除飭縣究辦在案今試期將屆誠恐各生未能盡知相應移咨值年旗轉行各旗查明卽飭令應試武生凡有未經録科應行羅試者悉赴學院衙門羅試册送以便收考試期在邇幸勿遲悞○孫來山大司宼之三公子聘定孔太史之女公子爲室六禮旣陳諏吉八月廿八日親迎孔太史備辦床樟簾帷箱櫃鐘表古玩陳設首飾冠帶衣服衾褥八十餘抬硬木雕花器具光彩照炫人目廿七日由衍聖公府舁送前以鼓樂導引抵繩匠胡同司宼府第安妝觀者如堵莫不嘖嘖稱羡○庫倫辦事大臣衙門理藩院辦事司員鍾湘現報差滿例應派員接替經理藩院揀擬正陪於八月廿八日帶領引　見請旨更換本日奉 
硃筆圈出庫倫理藩院辦事司員着理藩院主事全瑞去欽此○新簡四川成都府遺缺知府成太守安滿洲正黄旗監 
 
 

Page 2

 
 
生由筆帖式調補步軍統領衙門筆政歴升員外郎掌司務廳印花翎四品銜兼襲雲騎尉本屆京察保薦一等奉旨捲出交軍機處記名以府道用適馮太守鍾岱丁艱遺缺遂以成副郎安簡畀是缺至榮任日期刻下尚未擇定大約十月下浣方可首途也○兵部爲咨行事武選司案呈本部議覆漕運總督松題以浙江嘉湖衛守備楊祖萱調補江蘇興武衛守備等因到部核與例案未符應毋庸議另揀合例人員題補一本於八月二十六日具題奉旨依議欽此欽遵到部合行黏抄原題咨行漕連總督查照辦理○管理太常寺事務禮部尚書臣宗室崑岡等謹奏爲題請欽遣事恭照九月二十七日孝慈高皇后忌辰應遣官恭詣福陵讀文致祭謹案臣寺祀典則例內開三陵辰祭由臣寺將陵上官繕疏請遣一人就近往祭臣寺循案將福陵官員繕本進呈恭候特遣一人俟命下之日卽由臣寺知照屆期將事謹此題奏於八月二十九日奉旨遣春煦行禮欽此○廂藍蒙印務叅領啓賢等以本旗應領本年六月季兵丁甲米折色銀改折米業由户部劄由太平倉支領惟本旗滿洲已將此項銀折之米全數領訖本蒙古應卽赴倉接領禀請定期經榮仲華都統定於九月初二日赴倉支米遂卽咨行太平倉監督查照屆期開倉以備本固山支領米石 
[總署照會]  
　　致遠輪船由香港抵滬時被海關查出洋槍藥彈經南洋大臣咨逹總署請照會各國駐京欽差查照請囑各國領事曉諭洋商以後販運貨物當按照約章辦理以昭鄭重聞總署已照會各使矣 
[北闈紀事]  
　　辛卯科順天鄉試二塲試卷謄竣後送入內簾所有謄録生悉行放出門取中前十名經主司評定於本月初旬御覽擬於九月十二日拆封塡榜十三日揭曉傳聞如此而禮部尚未准至公堂咨到云 
[電傳山東鄉試題名全録]  
　　周正岐卽墨增張學傑歴城廪王景福費縣廪王善長山附劉彤光鉅野教孫沂水廪傅昭安聊城廪曲龍章樂安增 
張甲生濰縣附管家勛莒州廪孫卿裕諸城廪張樹廷海豐附孫峹煜蓬萊增秦志屏沂水拔王崇燕登州附劉顯初卽墨附 
李作榘諸城增吳云亭昌邑教王硯耔諸城廪魏士峨齊河附劉星爛昌邑附燕丕遠樂平廪李翰屏日照例楊康招遠廪 
丁惟喜沂水增李德運高密廪劉毓麒蓬萊廪張燕春登州廪尹曰桂日照附曾錫均四氏廪陳蜚聲濰縣劉第濓沂水增 
馬福海安邱附緒儒青州旗陳翰聲濰縣附陳翥齊東教張登第平度附單朋來高密廪貴莊清平廪孔慶光四氏附 
李莊甲樂安廪王叔謙膠州廪宋晏諸城貢郭鎭京濰縣廪彤桂長清廪黄澤涇卽墨廪彤書德州旗吕樹楫滕縣附 
龔世昌濰縣廪舒密鉅野廪周福樂陵廪劉允穹壽光廪張樹相黄縣附李敬照德州拔景恩青州旗李壽宸歴城貢 
王超羣諸城附焦莊莅長山貢錢汝功博山附楊樹德濰縣王一鶴東昌廪于普源濰縣廪王樂滋高密廪張鶴霄歴城廪 
張雲嶠歴城教孔昭曾沂水附單步青高密廪高書圖濰縣附李爲蘭濟寍教張守龍海豐增謝孔昭鄒縣廪鄭叔芸滕縣廪 
鄧作雲長山廪王世仁菏澤廪 
[副榜]  
　　劉掄升萊州附張贄武定附榮象鼎新城廪趙文翰壽光附吳元瑞諸城廪陳吉冕長清監李昌甲招遠廪楊廷弼歴城增 
温受天招遠廪張慶霖歴城貢張樹直掖縣附楊開庚陵縣廪王釗慶安邸貢 
[電傳陜西鄉試題名全録]  
　　高會豐米脂拔劉光銳平利增杜良奎米脂廪曹邦彥韓城廪李　霄隴州貢岳權大茘廪李楨邵陽廪謝德昭白河廪 
陳瑞徵韓城附重紹武邰陽貢朱陶白河廪陳丹墀紫陽增王壽鵬長安廪張兆蘭紫陽廪陸徵英醴泉廪侯樹屏富平廪 
譚齊賢邰陽附梅承祥長安廪高曾牒米脂廪叚維岐山廪高鑑衡乾州增常懋德興平拔張峹蒲城廪任國鈞同州廪 
張桂芬長安附屈占鰲葭州廪余寳凌安康監喬柘蔭醴泉廪薛善述蒲城貢梁仲仁大茘拔賴慶榮褎城廪王廷錫蒲城附 
洪維藩平利廪廖文嵩平利優王壽其長安廪陳爲紫陽附徐之燮富平附王繩武寳雞廪智亮廂黄滿柳培乙维南 
趙鈞略陽廪托金布廂黄滿王鎭蒲城附李泮齡山陽附洪祥麟平利廪富智榆林拔吕樹森朝邑增陶劍霄寳雞附 
温恭韓城廪周朝依沑陽廪范克立三康廪馮金鎔山陽貢 
[副榜]  
　　史元端城固廪王之傑咸寗貢高福　朝邑增陰振初平陽附鄭世中曰河附劉時新府谷廪葛春采朝邑廪劉致遠高陵廪 
[會匪就誅]  
　　前紀統領安慶練軍馬步各營宋佩珍軍門督率兵勇陸續拿　會匪録取確供監禁等情疉經列報兹聞撫憲沈仲帥以匪犯未便稽戮遂於月之初八日早卽飭中軍官米海秋叅戎　令帶同護衛親兵數十名在司府監提出　犯蔣老二許老三兩名押至臬轅鄉赴北門外正法該犯出禁門時口中猶言昔年我看殺人今日人看誅我等語可謂愍不畏法者矣 
[一麾出守]  
　　正任揚州府陳太守現奉大憲札調赴省所遺篆務檄委候補知府許閬仙太守寳書署理已於本月初七日奉到明文按許太守本有公幹在陽兹奉札委聞已諏吉有之初九日接篆履新云 
[青溪艫唱]  
　　曾文正公克復金陵後核定保中章程分局委員薪水甚微而以十年爲盖因編查户口清理房基在在皆資熟手也目下聽鼓人多非輪轉更替必多有向隅之憾劉峴帥遂改以二年爲期此亦疏通之計也○錢辛伯閣學代辦監臨於謄録事竣後出關拜客本月初四日劉峴莊制軍豐漢文軍憲在文正書院張筵欵待山珍海錯羅列滿前東道之情可謂旣優且渥矣○供給所飯灶夫因經手者短發夫價擬聨名具廪於外提調事未發爲總辦所覺現已飭人調停其間矣○李伯行星使之母郭太夫人前在金陵鸞軿西御兹於初四日發引由四象橋行轅出漢四門登舟回籍儀仗如雲麻衣似雪執紼而送者皆傅相當年舊部制憲軍憲亦各具生芻躬親徐奠伯行星使並介弟等均哀毁逾常云○丁字簾前狹斜舊地元緒者流向有八大家平時生意雖盛而欠欵日鉅已有難支之勢近值武塲在卽挾矢腰弓之輩稍不如意輙以老拳從事若革因此均欲退避三舍有陸八子者龜摀中之翹楚也現已冷落門前雙扉緊掩小杜重來當不免更增惆悵矣 
[金陵官報]  
　　八月二十九日前陜西興安府平利縣馮學放到由揚州來見指分江蘇補用縣甌陽　禀知遵新海防例捐指分江蘇前福建汀州鎭發往江蘇差委朱德明由京到蘇由蘇來寗三十日總辦湖北督銷候補道楊鴻度回局候補道吳炳祥叩謝暫行兼辦兩淮鹽法志書局通判朱廷凱謝委厘捐局文案差並到差知縣許廷楨謝委灣頭釐捐並銷厘捐文案府發審差卽辭藩轅牌示揚州府陳卿雲現奉督憲札飭調省察看遺缺以知府許寳書署理又北捕通利程文鑫因病繳委遺缺以同知慶錫壬改委九月初一日揚州府陳卿雲調省察看卽辭叅將鄭紹元湖南來兵部郎中張華軫新選准安府重捕通判姚紀衡由京來句容縣縣丞季逢辛叩謝海運案內賞保在任以知縣用委署漕標右營 
 
 

Page 3

 
 
遊擊補用副將楊大章叩謝札委通判蔡濟安銷南七九叚保甲差知州湯華衮銷文闈對讀差並奉府委赴高湻察看秋災卽辭旌德縣張友仁禀知謄録事竣知縣羅宗美禀知到北二叚保甲差楊鳳池銷北六七叚保甲並到南五六段保甲差訓導張鑑泉奉示考試藩轅牌示通州州同曲沼應行調省察看遺缺以試用府經歴張瀛署理初二日前東河總督梅啓照到由江西來候補道周家駒叩謝行知硃批正任睢寗縣侯紹瀛江蘇知縣朱江均銷文闈對讀差並叩謝記大功一次前陜西興安府平利縣馮學成回揚州江蘇卽用縣張晸張恭彝楊萬選安徽大挑縣陳世楠銷文闈謄録差均辭知縣陳壽康銷南五六段保甲差初三日候補道劉佐禹禀謝委署淮揚道事通判邱光燦禀知知府胡汝霖丁母憂知縣龔廼和由江浦查勘秋災回初四日督標中營額外王殿甲禀知任事藩轅牌示山陽縣典史羅士椿病故遺缺查有分缺補用巡檢沈福厚又六合縣典史寗廷芬丁憂遺缺查有儘先前府稅課大使吳啓堃又委署如皋縣西塲司巡檢仇煦病故遺缺查有試用巡檢劉應元又鹽城縣沙溝司巡檢盧桂芳撤任遺缺查有儘先補用從九品胡杰均署理初五日新選淮安府軍捕　判姚紀衡旌德縣張友仁辭廣西補用知縣張義澍知縣葛毓清謝委城內保甲總局提調差又董汝成謝委代辦河南叚保甲差知縣楊鳳池叩謝保舉同知銜初六日總辦江南籌防局候補道曾廣照廣西補用知縣張義澍均見總辦沙漫州緝私鹽厘辦理江防營務處候補道楊鍾琛到委署漕標右營遊擊補用副將楊大章辭赴任委辦太湖水師支應所直隷州魏彥奉蘇撫憲委赴鎭江公幹到由鎭江來同知慶錫壬謝委署北捕通判事初七日知府胡裕燕禀知奉藩司委接辦武闈供給所試用從九朱瀛到由蘇分寗 
[邗江官報]  
　　初四日陳鹺尹壽椿由甘肅回銷解餉差子觀察寳之赴海州查辦事件過揚初五日周分轉曜回泰屬差次初六日知州章剌史成義公幹過揚 
[勘視據工]  
　　揚屬運河前因水勢陡漲東堤岌岌可危當道會議將壁虎等壩陸續啓放俾洪濤駭浪得以宣洩歸江刻下節近霜降上游來源漸少江潮之水亦漸跌落恐運河存水一瀉無餘不敷濟運都轉遂檄飭施分轉鑪曁總局委員周分轉分往各壩履勘情形相機堵閉兩分轉奉札後定於初六七日先後起程躬往勘視云 
[行旌小駐]  
　　出使大臣洪文卿星使由蘇乘坐大號官舫用小火輪拖帶於昨午抵申本埠道營廳縣各員均往迎迓俄而星使乘緑呢大轎在滬北天后宫暫駐行旌小作内留卽當入都覆命 
[海客談新]  
　　崇明人某甲寄居本邑南碼頭左近向在某宦家掌烹飪之役調和五味頗得主人憐其妻某氏年逾三十性淫蕩常有外遇與同鄉人某乙有私夜去明來已非一日甲微有所聞屢伺其隙而未得也前夜探悉乙在家內與床頭人爲雲雨之會不覺怒髮衝冠喑藏利刃剥啄叩扉欲得乙而甘心氏聞藁砧回家急啓後户縱乙逸去迨甲得門而入已失奸夫所在前後搜尋殆徧杳無蹤跡奔至隣人某丙家存細搜求亦無所見只得忿忿而回向妻尋釁内以捉姦祗可在家中不應擅入人家驚鴛打鴨遂於次日向甲問罪左鄰右舍衆口一詞以甲此舉爲悖理甲自知理屈願自備香燭鞭爆登門服禮丙始首爲之肯此眞可謂賠了夫人又折兵矣○滬城西門外日暉港地方有王姓婦守寡多年飲冰茹蘖有一子年已十三視之如掌上珠上月初十日向河干汲水行至中途忽遇瘋犬一頭張牙猛噬頭面等處均受重傷婦爲之延醫療治方以爲無恙矣不料餘毒未盡面色轉白東奔西跑有類瘋顚至晚大呌一聲倒地而斃吁慘哉 
[闖入道轅]  
　　瘋人郭鶴年前晚闖入道轅內宅東張西望適被聶觀　所見喝令從人拿獲以門皂陳子壽等疏於防範　上海縣訊辦昨日上午　海觀大令升堂研訊門皂陳子壽張式明魏顯堂等三人同供昨夜小的等在轅當差不知此人如何入內郭供稱安徽人今年十八歲向在滬城新北門元生錢莊爲夥邇來見新聞紙載外埠時有匪人滋擾小的自將生意辭歇餘供均無倫次大令得供以陳張魏三人難免疎忽之咎卽着各笞一百板郭鶴年交差看管候禀明道憲核辦 
[懲治水販]  
　　崇明人陸狗郎專作蟻媒近與楊仁炳沈坤榮在崇明引誘瞽人施建榮之妻施郁氏航海來申帶往浦康爛坭渡某車寓中躭擱由沈坤榮爲媒嫁與某出店爲妻議定身價洋六十元前日傍晚時陸狗郎等將施郁氏領至法租界玉露春茶寮中約定兩相授受交頭接耳情有可疑適被會捕局線勇顧紀生所見盤問來由施郁氏稱先與陸狗郎有姦後被領出販賣再三囑咐如有人詢問當說患乾血症爛脚來申醫治免致别人生疑該綫勇查知底藴立卽恊同包探王榮培將陸狗郎施郁氏等一併拘入捕房昨晨解案王榮培禀訴前情又在陸狗郎身畔搜出契據一紙係去年四月間將寡婦陸李氏轉醮代理讞員朱森廷明府問施郁氏曰爾今年幾歲家住何處尚有何人嫁與施建榮已有幾年可是迎娶過門抑作小媳婦施郁氏供稱家住崇明新開河地方今年十七歲家中並無他人自幼往施家作小媳婦今年四月間成親問爾與陸狗郎如何認識供稱伊家與我家祇隔一溝陸與丈夫素稱莫逆陸妻亦常來往明府問陸曰此等好生意爾已做過幾次陸一味抵賴不肯承認謂爾身畔尚搜出轉醮寡婦契據一紙豈容抵賴陸供稱契紙係他人之物惟名姓偶同耳詣如係别人之物不應在爾身畔搜出又問施郁氏曰爾被伊等領來爾夫知否答稱丈夫祇知我往仁濟　院療病明府謂陸曰該氏來申醫病爲何將伊變賣陸堅執不賣明府問沈坤榮曰爾是否與陸等通同一氣沈供稱小的住處與施郁氏相距二十里前日附船來申在船中遇見陸狗郎楊仁炳帶同施郁氏轉托小的代爲變賣小的不知其來歴不明適有友人之爲出店者中饋尚虚遂爲撮合言定昨晚在玉露春聚會問曾否講定身價供稱陸楊兩人言施郁氏來申一切費用約需洋六十元如有受主尚須加添身價問楊曰爾向爲何業何時與陸同伴楊供稱小的向業銅匠此次來申購買銼刀謂爾之銼刀甚利施郁氏幾乎被爾坐斷陸狗郎禀稱施郁氏嫁人已不止一次建榮娶彼時言明出洋六址元先付三十元待成親後找付三十元今因該氏爛足施囑小的等帶至申江病若醫好仍願收回如醫不好卽行變賣收回前價明府問施郁氏曰爾已兩次嫁人何以先言往施家作童養媳供稱第一次嫁人因作歹事被夫家退還嫁施處實係第二次問爾來申時施建榮是否囑伊等變　答稱是明府商諸魯　譯官謂蟻媒水販拐賣婦女本于例辦姑念陸狗郎販賣未成格外從寛判責三百板枷號兩個月示衆沈坤榮不應與伊同黨笞責一百板枷號一個月楊仁炳姑念年邁着責二百板免其枷號施郁氏甘心下賤着掌責一百下解回崇明交施建榮領回管束 
[飭差理算]  
　　馬榮山陸芳蓮投上海縣控周金堂吞没贏餘洋元袁大令准提到案於前晚集訊馬陸二人投案同　小的等與周在大東門外合股開設隆興舘飯店周在店爲經事共做二十個月贏餘錢四百餘千邇周忽稱店中虧本將店閉歇所有贏錢概被呑没叩求訊究周供稱店事雖做二十個月因各貨價昻致虧洋一百七十八元有帳可稽司帳人顧才卿供與略同大令以兩造各執一詞卽着原差協同算帳禀覆再核 
[英界公堂瑣案]  
　　方鰲奇訴稱寗波人爲漆匠陳阿元借錢不遂持小洋刀以戳由捕拘拿送案陳阿元供稱浙江山陰縣人流落在滬欲回故里苦無川資因向商借不敢行兇華捕將小洋刀呈案代辦讞員宋二尹判令將陳遞解回籍小洋刀存堂○鄭乾茂訴稱潮州人在治下開小烟館李照能來賒烟不依取洋烟筒擊破頭顱爲此報捕拘案李　稱寍波人與鄭是老主顧昨向賒欠不允口角爭執碰傷頭面事出無心 
 
 

Page 4

 
 
宋二尹騐得鄭確受微傷判令將李管押一禮拜以示薄懲○三百零七號華捕禀稱昨日見朱阿榮馬車停在路旁朱在車上磕睡最易肇　且違定章爲此拘案請罰朱供稱駕車辛苦略有倦容以後不敢矣宋二尹判令罰洋一元撥充某醫院經費○某華捕禀稱竊賊王阿三前犯行竊獲案奉判管押六月期滿開釋昨夜又在人家圖　由小的拿獲送案王供稱上海西門外鄉間人前犯行竊已蒙懲辦現因患病無力工作又思圖竊宋二尹騐得王患病屬實飭捕役押令至西門外不許再來租界中○包探顧阿六禀稱昨夜在路見野雞妓女　曹氏卽陳施氏拉客十違憲禁爲此拘案陳曹氏卽陳施氏供稱無錫人偕丈夫流落在滬不得已而賣娼不敢拉客宋二尹飭發交官媒俟備文遞解回籍氏又稱小婦人之叔父在浙江候補知縣遞解回籍殊難爲清二尹飭差押同搬取鋪蓋衣物附無錫航船自行回里氏叩謝而退○包探顧阿六稟稱小的緝獲積竊王金生起到絨單洋傘衣服等物詰知是王錦長應鶴林等之失贓今將人贓送案王應均投案請領贓王供稱蘇州吳縣人連次犯竊原是該死以後改過自新决不敢再犯矣宋二尹判令笞責一百板押候備文遞解回籍不准再來滬上逗留贓給各失主分别認領○三百零七號華捕禀稱昨日見陳桂芳東洋車上有綢洋傘一頂向之盤問據言坐客忘下然無失主承認今特解案洋傘附呈陳供稱坐客忘卜洋傘無處父還巡捕兄之已經拘押一宵叩求恩典宋二尹謂爾等車失凡坐客目忘之物須交捕房設有失主來認尚有奬賞爾今貪小匿吞一經查獲理案反致受罪矣姑念已管押一宵從寛免議洋傘存捕房俟失主認領 
[法界公堂瑣案]  
　　招商局九號巡丁朱慶慶訴稱劉阿德丁阿二兩人常串同杉板船上人竊取碼頭旁所堆蘇木昨晚十二點見時又竊去蘇木一根被小的所見追獲人贓送案請究名探主榮培禀劉阿德等係胠篋中之老手去歲曾竊通順錢庄洋三百餘元經公堂懲辦有案可稽阿二供稱小的昨晚至碼頭大便被巡丁誣指竊木明府以劉等不肯承認着押候查明再核蘇木交朱慶慶領回○開小烟間之蔣省卿訴稱有杜雲祥來吃烟乘間將烟槍竊去幸堂倌知覺追獲人贓送案請究明府詰問之下灶俯百無請着押候責四十板以儆○包探王榮培禀積竊王虎金屢次經公堂拿辦日前有人見其肩荷布數疋疑係竊贓今將王拘獲盤問之下供認行竊駱駝毛若干並未竊布明府問王曰駱駝毛如何行竊現藏何處供稱在途間拾得少許已在南市售去得錢六百文明府着押候笞責二百板○垃圾船户蔣阿坤將垃圾傾倒浦灘經水巡捕拘案朱明府着將將押候傳到垃圾頭目到案再核曾許前報　晨頭目蔡友臣偕小頭目潘香林之母潘張氏投案候質捕房將蔣阿坤解案水巡捕頭帶同水手　案禀請究辦明府問蔡曰爾承辦垃圾已有幾時答　去年十一月間包下另有香林轉向我包去現在白蓮涇新建馬頭本欲將垃圾載往該處不料船户貪圖近便卽在爛泥渡傾倒致被拘押明府問潘張民曰爾子爲何不來供稱尚在鄉間不及來案且該處堆積垃圾不止兒子一人明府謂該處瀕臨江滸潮漲　便放澤國潮退則仍是岸灘該船户載垃圾去時適值潮漲伊卽傾倒水中不料潮退後垃圾尚未漂去致被水巡捕所　照工部局章程須罰洋六十元姑念初犯減罰洋三十元充公蔡稱情願遵斷惟潘香林係屬小包例應均匀判罰明府遂判潘張氏罰洋五元貼在蔡名下充公一干人交蔡帶去諭水巡捕頭將垃圾船給還了案○有恒洋行收租人楊洪堂訴稱開小烟間之包戚氏　欠租洋十一元一味延約送案請究包戚氏稱烟間由寗波人盤頂下來小婦人曾出洋五十元言明不欠房租因此不付謂寗波人旣已欠租不付着包戚氏交保追尋寗波人到案質　○安泰烟問主郭大明虧欠高易　洋五十元一案已紀前報昨晨收租人陳星甫禀稱奉諭將郭大明所剩生財估價中賣今查得郭又將物運出剩下之物約值洋十元爲數縣殊雖以交代祗得禀請將柯蘭軒處生財一併拍賣明府曰郭大明欠爾房租與柯　不干柯　軒亦被郭大明積欠土銀一百餘兩何無着落柯接口稱安泰生財因郭大明積欠監生土銀以之作抵今奉公祖明斷監生不敢不遵惟有任其檢　抬　惟　上均係監生之物不能爲郭姓抵欠明府謂今日郭大明未到着侯傳郭到案再核 
[飛影閣第三十八號畫報告白　申報館賬房代啓]  
晋江人蔣某酷喜嗜鴿妻某氏亦同有是癖盤飧之間無鴿肉食不計也所寄者家中豢鴿千餘頭日日供其咀嚼　覺加少去臘妻忽懷孕至上月某日腹痛臨盆則所產者纍纍如貫珠視之悉鴿卵也剖而視之其中已成雛鴿毛羽皆備蔣夫婦不勝驚懼乃誓不殺鴿將所豢定鴿悉數放其飛去准於十三日出報此外另有新聞六則百　等三　　報處亦悉循曩例此節　　　　　　　　　 
[大漢協天關去予新隆濟出救急文　先武穆而王大漢千古大宋千古　後文宣而聖山東一人山西一人]  
四川重慶府二郞聞信士王宗三生平好　見數年中疾病甚多豺狼到處傷人虎心邀令境　　　建設　瘟大醮擇期光緒二年四月初三日申時起請初四日告竟至初五日突有雇工陳慶來懷觀望正色厲志喝曰吾乃　關聖帝君臨凡是也霎時祥雲四起鐘皷合鳴驚得　士面如土　跪求指示　帝君怒曰吾以忠義治世願衆生以忠義存心免遭惡刼孰知衆生造下無邊罪孽悖違天地不孝父母奸盜邪狂欺壓誠樸暗瞞暗騙大秤小　搬弄是非藉報私仇不法罪惡今已被掌人間善惡之　北斗星君錄　奏上　玉皇大帝帝見御案上惡册堆積如山難以檢閱乃光緒二年元旦新臨○天闕查勘見下界凡民有善可錄者百無一二惡氣冲天回　大怒遵旨要收盡惡生盡行絕滅吾見不忍再三回奏哀懇　天尊纔留一半爾特勅命十大魔王風雨雷電水火刀兵豺狼虎豹蟲蝗瘟疫流行天下驅除惡孽倘再不肯改過將來尸骸遍野可不痛歟可不悲嘆爾等宜改惡從善　　前轉切不可置若罔開庶幾可以挽回天心吾　　說濟世眞經云敬天地禮神明奉先祖孝雙親守法紀重師尊篤宗族和鄉鄰別夫婦敎子孫積善事戒殺生禁邪說拒詖行爾等須一一謹記實心寶意奉神庶免此大刼日時有吉　照臨若見此竟而不善心勃發書寫敬送卽此罪刦之人定有災害纏身可不畏歟言畢陳慶半晌方醒衆人將所訓之書畫寫敬送講誠世人時有監生胡廷齊以為妄說歸家吐血卽亡又有鄧姓以為妄說一家男女八口俱染惡病而亡更可奇者石橋鋪訟棍姓藍遠近有事道要伊在塲了息人　為攔路蛇一日見人書寫此篇常面笑其愚妄笑未畢忽然提刀自刺其喉而死而有深信獲報者無數重慶濟五福夏姓全家染惡疾見此文書寫二十張敬送不服藥而全愈風吐有姓荀者一家十七八染病十二三人見亦請人畫寫二十張傳送亦不服藥而全愈又洪江左家碼頭冉庭占幼孫忽然嘔吐發熱性命難存偶見此文書寫二十張送未畢又幼孫之病已愈且言笑如常平塊塘南街外楊恆昌之女年方五歲染扯筋之病諸藥不能調治死去一日一夜惟奶窩內有點熱氣無方可救其妻彭氏偶遇一人姓羅談及此事夫婦卽焚香叩許二十張隨送隨愈秀城鴨子塘老屋寨唐恩友生背花七日七夜痛如針刺將此文書寫敬送二十張隨送隨愈嶺南香邑氏所求如意隨印一千張敬送由此觀之　帝君　文歴代皆有不過警覺人心未見有若此之靈異况載之地名年月日期彰彰可考不得妄造又有袁朝學專心好善一日夢中　　城隍土地　之日吾　　　　之命敎爾六月初一日向北方求藥濟世至期如侖祈禱忽來一白鳥啣來文字一篇取而　之卽是此訓後有硃砂紅批云此文最是妙藥或有病者誠心印送或一二十張其病自愈靈騐如響噫異矣為善朝朝不柴為惡夜夜歡歌吾日此語問彌陀彌陀無言來答我　云十八羅漢笑哈哈我笑世人立念差善惡眼前無報應看來有他自無他今我石　司回　寺於光緒二年六月初三日　玉皇檯中忽來大　一條盤旋香案　自抱秘文一篇僧人取祈乃　勸人回頭　上律金章與此文正相符合信者回頭是岸愼勿衰面　之光緒三年六月初三日麻池劉天華之幼孫染燒嘔吐至危劉德　勸送二十張卽愈劉永才之妻袁氏血如山崩連死五次書寫二十張不藥卽愈劉德仁之妻染病書送二十張全愈楓香溪張炳妻氣積欠病不愈偶見張文白送二十張卽愈向石　　耀旺之女染嘔吐至危聞此靈文印送二十張全愈鹿井溪何顯著妻染病至危印送四十張卽愈陶家山陶世　之女染扯筋之病十年不愈虔心印送十張全愈　家　李朝九妻染目疾許此文十張全愈汪家寨　名　　　身疼痛　脹印　此文三十張全愈此上諸事均皆實錄若虛事欺世天地不竄鬼神同嫉又光緒五年七月十八日桃　高瑯　臨　　之期　父偶　十　沉重贈　無效　　印送此　五十張父病全愈天　虧湘　會幼　　喘疾迄今服藥無效印　此文十張不藥卽愈郡邑彭　　光緒六年　喘疾　月不愈請　印送　　如送印愈　鄉　如　之父光緒七年　吐血疾　弱已極誠心印送十張父病卽痊又四十年劉王氏光緒八年身體不安誠心印送二十張卽　卽愈光緒八年六月二十日二十　茶冲劉厚服咳嗽痰疾數月不愈偶日此文最是妙藥卽焚香叩許二十張卽送漸愈　此又由重慶　而來凡有求福求病愈者靈騐如響凡我同人將此文一一刋全誠心印送日若千祥雲集百福駢臻　附刻　　佛問曰　善福有人欺他　惡者有人怕他　强者有人讓他　弱者有人害他 
　　 
　　 
 
 

Page 5

 
 
　富者有人騙他　貧者有人下他　此六事衆菩薩以為如何　達摩祖師答曰　爾莫管他且自由他　再過數年　爾且看他　觀音大士答曰　善者只管善金馬玉堂何人顯　惡者只管惡枷牢地獄何人着　騙者只管騙猪牛六畜何人變　地藏王菩薩答曰　善似青松惡似花　如今眼前不及他　有朝有日霜雪下　只見青松不見花　耐他　忍他　讓他　再過數年　　看他修　不如買賣公先平斗合與升同家藏若有鴛鴦斗造　修路也無功大秤收入小秤出秤來秤去天不容勸君莫折眼前福留與兒孫作富翁醒世歌　來北往走西東看　浮生總是空天也空地也空人生杳杳在　中日也空月也空來來往往有何功田也空地也空換了多少主人翁　也空　也空死後何曾在手中妻也空子也空黃泉路上不相逢大　經中空是色般若經中色是空朝走西來暮走東人生恰似採花蜂採得百花成蜜後到頭辛苦一塲空深夜聽了三更皷翻身不覺五更鐘從頭　細思量看使是南柯一夢中　敬惜字紙　功德無量 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　八月廿三日記名總兵費禀見管帶湘軍水師左營同知夏之時杭屬於新昌三縣黄昌中杭屬仁錢海各州縣並金華蘭谿等縣均禀知藩司委勘荒蕪各產叩辭黄源晉禀銷河南查硝磺差廿四日翰林院孫廷翰由京丁母憂回籍來省親拜通判裘贊堯富陽諸曁梁佑年長安孝三縣均禀知藩司委勘荒差新選仙居縣王壽頤禀知藩司飭知赴任禀見叩謝候補縣雙斌禀知藩司飭知開復交案革職處分禀見叩謝並禀知藩司委湯浦二縣勘荒胡文淵禀知藩司委德清武康湖所勘荒差叩見蔣本鑑由紹專丁來省　謝順直賑捐局核奬同知銜王澤民禀知自樂清公幹回省奉藩司委石門桐鄉勘荒叩辭王衡禀知厘捐局委新市厘局禀見叩謝府經歴　兆鎔稟銷文闈差縣丞葉璸服闋起復來省禀到廿五日遊擊徐富春由山東回省禀到同知格忠額禀見辭赴菱湖厘局劉宗晏禀知順直賑捐案內奬叙花翎叩謝程恩堃嘉秀善三縣蔡文杰程安二縣候補縣竇文翔東義二縣叩辭均稟知藩司委勘荒差錢增勳胡文淵並禀辭赴德清武康湖所勘荒調補海鹽縣范祖義大挑縣陳鳳誥並禀知臬司委乘縣公幹卽辭黄福禀銷受卷差署長興縣邵同珩禀到叩見謝委寗波府訓導宋元照禀辭回學府經歴張啓後禀銷海運津局差廿六日牌示仰新選海寗州學正屠壽田知悉於本月二十七日來轅聽候本部院考騐給憑毋違特示同知蔣程桐分二縣通判裘贊堯富諸二縣梁佑年長安孝三縣候補縣華遵訓遂壽二縣均禀知藩司委勘荒差叩辭士衡禀知厘捐局委新市厘局叩謝典史周彭禀知藩司飭知咨補雲和典史叩謝廿七日同知何恩烰禀知藩臬司會委孝豐禀見卽辭永康縣郭專丁來省禀謝改爲署理候補縣王衡叩見禀辭赴新市厘局海寗州學正屠壽田稟謝考騐給憑府經歴吕德錫由京分發來省禀到廿八日運副卜文杓禀銷善平海醬缸差署長興縣邵同珩叩見禀辭赴任海鹽縣范祖義禀知藩司飭知赴任禀見叩謝正任東陽縣路履祥禀見卽用縣黄耀奎禀知藩司飭知蒙奏奉硃批開復交案處分叩謝並委海平嘉所勘荒處叩見卽辭秦耀奎禀知臬司委紹興發審並奉厘捐局委紹局收支差禀見叩謝縣丞袁玉煊禀知藩司委監印差從九品潘家傑典史劉冕俱由京騐看來省禀到未入流趙宗仁由京起復回禀知 
[上海鐵馬路廣益善堂第三次安懷捐清單]  
　　蜚英書舘李試翁代無名氏助三十元鎭江梳兒巷毛茂松經募共四十户助十六元六角李氏泳源助六元江西吳城督銷淮鹽局共十四户助銀三兩三錢張秉鑑益棧主人各四元州福來康助二元無錫愼思堂揚州舊城內守樸齋思敬主人劉慶熙如臯雲山氏無名氏各一元陳省齋一元熟常無名氏銅洋五元黄何氏隱名氏戴魯氏黄馮氏吟琳氏合四元烟台無名氏徐廷甫張靜忓種慶堂仁壽堂趙吉堂合三元樹德堂王張氏王　氏王澤浦王孝溥合二元梁錦謙梁王氏梁譚氏梁馮氏合一元五角山陰姚業許余合一元三合棧老元興景興行各十吊福和長德興泰各六吊楊爺德榮號天增長董順德劉雲昇劉盛軒武海義興店順增店益發店萬發店何百文德興局各四吊周卜爺徐雲陽周葛爺解文魁　重廷王金張文田步雲劉杞然李永年王印堂各二吊共市錢一百十六千合助洋十七元五角一分求安祈安氏求愈氏平安氏合錢二千文董瑞均助錢三百六十文八月廿四至九月初七日止共收洋九十八元六角一分銀三兩三錢銅洋五元錢二千三百六十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
