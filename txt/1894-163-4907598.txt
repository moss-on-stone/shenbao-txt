# 1894 - 163 - 4907598

 

Page 1

 
 
[合肥相國賜壽圖原底照印出售] [  點石齋啓]  
　　合肥相國名張華夏功盖寰區天下咸知其功蹟亦毋煩贅頌所有七秩　賜壽圖今本齋覔得原底仍用硃砂套邊圖畫壽章與原板一樣毫不　小紙墨印工並皆佳妙有目共賞無庸自述外加錦函每部定實價洋三元又歴代賦彚每部碼洋十元賞鑒家祈移玉至上海橫盤　申昌及本分局各書圻購取其餘各省京都廣東福建四川成都重慶南京杭州向各分局亦可此佈 
[新印徐氏十三種告成] [  圖書集成局啓]  
　　吳江徐靈胎先生雍乾時才子也精於醫理與姑蘇葉天士齊名而又天分過人於書無所不覽著有醫書八種曰難經經釋曰醫學源流論曰神農百草經百種錄曰醫貫砭曰傷寒論類方曰蘭臺軌範曰洄溪醫案曰愼疾芻言要皆洞明透闢足爲軒帝功臣此外又有外科正宗專闕瘍醫奥妙雜箸四種一爲道德經註一爲隂符經註一爲樂府傳聲一爲洄溪道情本館覓得原刻精本用鉛字印成紙墨釘工較尋常格外精美茲巳竣事卽日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加錦套祗收碼洋一元六角諸君子請移玉上海申報館帳房三馬路申昌書室及各埠申昌或經售申報處購取可也此佈 
[禁栽妖卉續議]  
　　四月十二日報登勸栽妖卉一事謂廣東向無栽種鶯粟者去年始有人携鶯粟子來粤試栽其漿與公土無殊鄉民多喜效尤播種今歲番禺香山等縣悉將禾田變作烟田某官勸令鄉民到處遍栽并擬酌定章程抽稅翌日本館卽發爲議論勸官吏下令禁除誠以鶯粟之爲害無窮向惟販自外洋是以吸者尙少今苟準其播種則是取携甚便勢必窮鄉僻壤無一人不吸烟禁之所宜及早也乃有喜爲處士之橫議者謂雲南貴州四川山陜及浙之象山黃巖江南之蕭　等處所栽鶯粟其味薄弱不足以敵印度之公烟惟廣東所出之膏味與洋圭無異故使廣東而種鶯粟則製成興販足遏印度之來源使中華無數銀錢不致流入印度噫是何言歟攷鴉片一物不特耗人資財且更戕人性命向惟由外洋販至是以窮鄉僻壤吸者尙稀自各省種植日多而茅詹蔀屋之民亦無不藉之爲消遣一燈相對其樂陶然久之而鵠面鳩形鴉衣百級猶幸其味薄弱不及洋烟故吸者雖多爲害尙有所底止今廣東所種味與印度土無殊使人人得而吸之則禍患更深勢必盡人而入於鬼道縱可免銀錢之流出試問國家果重民命乎抑重銀錢乎彼利令智昏者靜言思之當亦憬然而悟矣且烟旣自種必致遍處流行不特窮民吸之者多卽柳營中人恐亦無人不吸如虎如羆之猛士一旦悉變而瘦怯若書生他時變起非常其烏能執戟荷戈同心禦侮乎今必謂烟之不妨自種且種之可以自擅利權則僕有一喻焉設有富人於此紫標黃榜庫滿金銀每苦萑苻嘯聚之徒乘間逞强行刦乃令家中人學爲剽掠刧取其貲謂興其將家貲悉飽盜囊何若供家中人之取携庶足免外人所攘奪而家中人皆流爲匪類不顧也天下有是理乎又使子弟迷戀烟花揮金如土夜以繼日沈溺其中爲之父兄者恐其一笑千金任情揮霍乃爲之廣置姬妾恣其荒淫謂與其喪精神於楚館秦樓何若在家行樂之爲愈絶不念及後庭妾媵更足以吸髓　脂天下有是情乎今之勸種鶯粟花是猶縱家中人學爲盜刼也是猶爲子弟廣置姬妾恣其荒淫也在漏巵未必可弭而數吉萬蒼生盡送葬於芙蓉神之手凡在踐土食毛之輩烏忍以是爲言歟抑更有說焉目今禁烟會中人方勸英國禁止印度　烟英廷藉口於中國不先禁百姓吸烟波必不能使印度之不種此雖强爲之說於理尙覺可　今欲於廣東說法　　　印度無利可圖不禁自禁試思印度軍輸國用以烟稅爲大宗其肯任中國獨擅利權而巳反日形枯瘠乎竊以爲中國所産鶯粟如雲南貴州四川山陜及浙之象山黃巖江南之簫楊等處禁之或可稍寛獨廣東不可不從嚴禁止何則雲貴川陜江浙諸處所出之土其味較薄其價較廉味薄則不致傷人價廉則不致破産雖盡人吸食大非所宜然較之洋土流行弊尙有閒惟廣東所種其貨足與洋土　美值價雖廉於洋土然必較雲貴川陜江浙各處所産者加昻不但年復一年小民皆耗喪精神且貲財亦悉入種烟者之慳槖行之數載或數十載勢必無一富阜之室無一强壯之民而地方遂致糜爛而不可收拾而謂可不禁乎而謂可非惟不禁且更勸人種之乎今必欲掃除烟禍自宜於廣東先申種烟之禁然後各省以次禁除至中國無一烟由始商諸英廷禁印度人將烟販運是爲先責巳而後責人英廷雖不樂從當亦無復可强詞奪理矣非然者昔年張香濤制軍爲山西撫臣時下令將鶯粟之苗拔除凈盡田中妖卉悉絶根株豈老成持重者之所爲其智反出以烟禍人者之下乎於是乎不辭續貂而成是議 
[王諭恭錄]  
　　五月初六日奉上諭前因京師入夏以來雨澤稀少朕親詣大高殿拈香並派貝勒載濂等分詣　時應宮等處拈香虔申祈禱仰荷昊慈眷佑立霈甘霖郊原普潤實深寅感謹擇於本月初八日朕親詣大高殿拈香時應宮著派貝勒載濓昭　廟著派貝勒載澍宣仁廟著派貝子溥倫凝和廟著派貝子奕謨同於是日分詣拈香敬謹報謝仍冀仰邀鴻貺渥澤優霑以迓天庥而慰農望欽此同日奉旨這所叅疎防監犯越獄之管獄官廣西雊容縣典史鄭增耀著卽革職拿問交張聨桂提同刑禁人等嚴訊有無鬆刑賄縱情弊按例懲辦有獄官署雊容縣知縣呂德鰲著交部照例議處仍勒限緝拿逸犯羅汰盅務獲究辦餘著照所議辦理該部知道欽此 
[本館接奉電音]  
　　昨由京友電傳諭旨五道敬謹譯登○五月十二日奉硃筆廣東正考官著唐景崇去副考官著王蔭槐去欽此同日奉硃筆廣西正考官著曹福元去閘考官著汪鳳梁去欽此同日奉硃筆福建正考官著文治去副考官著鄒福保去欽此同日奉上諭吉林分巡道納欽著賞給副都統銜作爲駐藏帮辦大臣照例馳驛前往駐藏大臣及帮辦大臣到任三年期滿均著來京陛見欽此同日奉上諭楊昌濬奏准禮部咨查甘肅在官人員子弟朦混考試據實覆陳一摺據稱甘肅新疆自軍務平定後奏請分闈鄉試創設行省前督臣左宗棠及前學臣以應試士子無多多方招徠准外省人入籍考試近數年間各省士子中式後曾經部議准令攺歸原籍惟父兄在此地服官不應令子弟朦混考試兹查有試用巡檢李景庚之子李運逹入兩當縣學中式癸已恩科舉人又因案撤任寗靈　同知郭昌猷之子郭錫光入寗夏府屬寗州學該兩員均係他省籍賈不惟父子異籍且令其子朦混考試實屬荒謬　塗顯干功令請旨斥革等語甘肅試用巡檢李景庚寗靈廳同知郭昌猷均著卽行革職舉人李邇逹著卽行斥革已革寗州學附生郭錫光著卽勒令回籍不准逗留以爲朦混取巧者戒該部知道欽此 
[高亂近聞]  
　　西字報云某日高麗有官兵數百人往剿東學黨被黨中人圍住並不交仗少焉官兵俱歸　東學黨有出於自願者有被脅而無可如何者若是則黨人之燄方張恐一時難於平定也又聞日前日本調兵若干航海 
 
 

Page 2

 
 
而往中國統兵大帥問以何事稱戈則稱奉廷命來此保護高麗統帥告以高麗係國中亂民肇事自有中國保護不必勞動貴邦遂阻不使登岸又聞某日有中國兵數百名會同高麗兵數百名與東學黨摶戰被東學黨數萬人圍在垓心以致兵盡被禽器械亦皆奪去於是其勢益張攻至王城其時城中有中國兵四千名與之鏖鬥東學黨大敗而逃事後訪尋高　全無蹤影尋之竟日始知避匿中國商務大臣袁觀察署中欲迎返王宮高王執意不允乃仍留在署而以兵士瓌護云　 
[邊亂敉平]  
　　吉林祥根新荒地方因升科激變大憲派兵往剿此已列報兹聞事已大定軍憲已將兵隊調回並派員招撫流民仍歸舊地耕種永不升科而流民以室廬巳毁棲身無所皆不願歸此役也官兵死傷千餘名亂民死者亦有千數　　　　 
[港電報疫]  
　　昨日香港來電報云刻下新染疫者五十九人死者五十一人前者有查疫之英兵沾染疫症兹巳斃其一名矣 
[西報譯登]  
　　英京電報云美國内庫所存之金僅有八十三兆而現在尙須日爲支出觀此情景甚爲岌岌將來恐不能堪云○前者越南國王曾遣使臣隨同法國西貢總督往巴梨謁見法總統巳登前報所請各節法廷允否尙未得知惟接巴梨來信云越使數人均蒙法廷賞錫寳星夫使臣旣受法國之恩可知越廷所欲之處無不允從也○德京來信云克虜伯砲廠製成新式防守海口之巨砲告成時試行演放所用彈子重至四百七十四磅燃放之際竟可及至十三英里之遙彈子擊起空中高至二萬一千四百五十六英尺且燃放時距彈落之際歴七十杪之久然則閱時巳一分鐘有奇火器之神一至於此洵令入不可思擬矣○印度來信云本年所種鶯粟出漿甚薄收成之歉實爲二十年來所未有而種烟採烟之工人又莫不加增工價刻下種植各戶固屬大失所望來年印度所收烟餉必大爲减色遠不如前矣○來信又云本年入夏以來加剌吉打等處天氣異常酷熱牛馬有不耐炎而中途倒斃者船上人因炎暑傷生者亦時有所聞氣候之失調爲數年來所罕見云 
[議運暹米]  
　　濵角太晤士報言新　坡某行夥曰濵角之米出産豐稔價值甚廉爲别處所不可及其銀價亦較别處爲低倘由濵角西貢載米至香港以往日本然後轉運歐洲可獲厚利第濵角與香港貨物鮮有流通故船期亦甚稀疎且華人之習懋遷術者僅獲蠅頭卽肯出脫勢難與之爭衡是則當爲籌及至於新加坡所銷之米俱由登功運至但登功之米華人如日本人绵不喜食故銷塲不若濵米也所可惜者濵角地方污穢不及日本潔凈卽人民亦然兹當各處時疫流行各人皆心懐疑懼則運米之說目下亦難舉行也 
[登州地震]  
　　上月廿九日晨登州地震屋瓦皆鳴室中器具搖撼不止幸轉瞬卽息按登州距烟臺不過百餘里而烟街則安奠如故動靜之不同如此 
[刑人於巿]  
　　廣州訪事人云上月晦日南海番禺兩縣獄提出重犯七名押至營務處訊明卽恭請王命帮赴巿曹處决廣州府及兩縣四營皆親往監視行刑各營勇丁咸裝束整齊排隊護衛聞七犯皆係著名强盜云 
[皖山晴翠]  
　　安慶東門内天后宮地方有某甲開設爆竹店已歴多年上月二十一日午後有人向買鞭爆欲試其佳否取火然之詎料火星延及引線幾如千百春雷一齊送響觸動火樂轟然一聲有山崩地裂之勢店屋悉被轟去片瓦無存左右墻垣亦有小損尙有炸藥一桶幸某　行過是處奮力上前負之以出否則遇害更不堪設想矣○候補道吳士靑觀察廷選奉沈仲復中丞札飭會辦省城營務處業已到差視事○候補通判劉葆生别駕芾客臘委解京餉數萬兩北上兹已領憑回皖趨詣憲轅銷差○委辦牙厘局候補道朱翼卿觀察文藻於月之初二日行抵省城謁見沈仲復中丞禀商厘務一則因前委辦防軍支應局尙有經手未淸事件聞中丞奉諭開缺交卸伊邇故急欲面禀也○初三日南風甚緊江中有小舟順流直下忽遇石尤作惡波濤怒翻船遂沈没舟中共有四人泛乎中流載沈載浮經漁舟瞥見赶往援救得以誕登彼岸誠不幸中之幸也○准補安徽涇縣知縣閻季生明府月前奉大憲札赴湘省偵探礦價兹聞明府探悉磺價較之昔時並無增减已於初一日回省銷差 
[禾中瑣語]  
　　新任海鹽縣何明府於四月三十日過禾舟泊東碼頭當卽入城赴府署禀見復往各衙門拜客各官亦以禮答拜明府當卽解維赴海鹽履任○禾城東栅口各絲行於初一日開巿收買聞絲價上等每兩洋二角次者一角五六分不等硤石王店濮院新塍王江涇等處巳於去月廿六七日開巿其價每百兩可售洋二十三四元 
[潯陽瑣志]  
　　九江關道誠果泉觀察因公至金陵謁見劉制軍事畢於四月三十日附招商局江孚輪船遄回屬下各員俱至江干迎迓○胡子雲茂才設絳帳於西門内梅萬興之後生徒濟濟桃李盈門本月初二日午前九點二刻時墻忽倒下幸逢午節諸徒皆放塾歸家否則當不可設想矣○前報載德化縣薛明府訪聞有領餉委員某君夜宿距城六十里之通遠驛陶姓飯店被盜行刦受傷因卽會同楊石泉守戎親臨騐勘懸賞緝拿兹悉委員姓鄭名紹康候補州判受傷者係家丁一名○端陽佳節甘棠湖中有龍舟二十餘艘爲競渡之戲紅男緑女桂楫蘭　如氷如雲非常繁盛詠盧肇向道是龍剛不信果然奪得錦標歸之句覺水嬉之樂如在目前惜草草勞人日沈埋於筆山墨海中未得一覩昇平景象耳 
[雷峯夕照]  
　　杭州訪事人云前任錢塘縣朱文　大令交卸縣篆後奉藩司趙方伯札委署理蘭溪縣事大約五月中旬卽須赴任也○節屆端陽各署公差向鋪戶勒索陋規閭閻不堪其擾錢塘縣束大令密派家丁查察如有仍蹈故轍者立卽提案重笞○每歲五月十六日好事者舁於德觀温元帥偶像出游謂能驅邪逐疫兵燹役官斯土者曾勒石禁止旣而其禁斬池至辛卯年會匪閙教事起撫憲松振靑中丞札飭所屬查案申禁今年自春徂夏寒燠不時民間疾病叢生并有感受疫癘者會中人遂借端禀請某大帥開禁大帥允之然恐屆期又不免滋生事端重勞賢長官之剖斷也 
[烈婦殉夫]  
　　蘇州道前街郭煜興土棧爲廣東人郭某所開郭有姪孫某甲年甫二十娶同鄉秦氏女爲妻年亦相若結袖以來未逾二載形影相隨素敦伉儷邇糜申忽爲二竪所侵女侍奉　藥昕夕不離淸夜焚香向天祝禱願以身代而病終不稍减三月下旬其父母爲之雇舟至某處就醫甫出胥門申已溘然長逝女聞之一慟幾絶家人竭力救護得以漸　迨入殮時女又婚　數次自是不言亦不哭惟終日默坐而已前日爲五七之期女整衣對鏡梳洗畢卽以洋烟數錢和入火酒默自呑服端臥靈幃中逾時毒發並不呻楚家人見其容色慘變疑而詰之默然不答仔細騐視始知呑烟急爲設法灌救奈火酒之毒甚於他物百藥罔效遂以不起噫生前好合旣瑟靜而琴　地下相從甘玉沈而珠碎其心彌苦其節彌高他日者輶軒下採綽楔增榮不誠足以風世而　佫也哉 
[督捕鹽梟]  
　　蘇州府屬盛澤鎭梟匪王姓與同黨爭奪賭攤結黨毆鬥上月中浣連戰三次傷斃二十餘人事爲江蘇巡撫奎中丞所聞飭標下調兵往捕並悉王名均貽其兄卽巳誅之著名鹽梟王均恩遂高懸賞格務獲嚴懲本月初七夜黃昏時統領緝捕等營李軍門新燕接得吳江縣來信略謂王匿跡吳江請速往捕云云因詣撫轅　禀中丞中丞諭以便宜行事總期一鼓成擒軍門唯唯而退回至公館傳令集衆時已四鼓軍門率領大隊人馬星夜起程望吳江進發翌日傳聞王竟敢率領黨羽效螳臂之當車未知確否 
[麋臺蘚蹟]  
　　本月初七日下午有甲乙二少年在護龍街　科臺啜茗輕衫團扇瀟灑風流旣而甲向乙索錢數百文乙無以應以致　 
 
 

Page 3

 
 
相口角繼以扭毆適中路總巡某明府呼殿而來見之卽令差勇拘拿回周提訊之餘甲乙各執一詞明府以二人均非安分之徒判令各笞臂二百板令具攺過切結○初八日午後有某甲者年逾二十身穿湖色紡綢長衫雪靑紡綢短衫袴腰佩金銀對時表各一指上套金印約指四枚　晶眼鏡京式花鞋行至元妙觀中任情游玩見之者疑其非世家子弟卽菊部雛伶突有總捕署捕頭上前拘住旁人異而向　　稱此係極有本領之竊賊不知在何處做得一樁好買賣遂裝出大老官模樣來此自在逍遙也言畢扭其髮辫而去 
[夏口淸談]  
　　漢口訪事人云江蘇候補道督辦漢口准鹽局楊彦規觀察於本月初一日交卸局務至晚七點鐘時挈眷赴大碼頭登舟帶以問津小　船前赴白下新委總辦志仲魯觀察到差後小駐行臺初二日親自查勘局務騶從顧赫迥異尋常○某日怡和洋行往來宜昌漢口之昌和輪船行至條關機器折斷以致運掉不靈不得巳用公和輪船帶返漢口旋於初一日開往申江修整 
[鶯遷誌喜]  
　　甘泉縣五明府下車時本署尙未讓出遂租賃南門街某宅爲公館暫居瀛眷另假贊化宮爲辦公之所明府來往其間殊形不使現悉前任李邑保巳將衙署讓出明府遂擇吉本月初一日携同瀛眷進署本郡紳耆曁書吏人等均衣冠濟楚前往道賀 
[捐奬定限]  
　　兩淮各鹺商捐助順直災振銀十萬兩准照海防新例給奬迭經登紀兹聞各商已將此欵如數繳齊惟查核奬案數目尙有二萬餘兩未經赴局投奬刻下淮南總局亟欲造册彚送禀奉運憲批准出示局門以五月底爲限欲捐何項官堦立卽持取收照赴局報名逾限卽將收照註銷遵示停奬勿再觀望自悮 
[關道巡洋]  
　　寍波關道憲吳福茨觀察於初十日上午八點鐘時乘坐超武兵輪出巡洋面順道閱看招寳山等處砲臺屬下各員均往江北岸碼頭恭送如禮 
[電線西通]  
　　西字報云中國電線前由京都以逹伊犂兹聞巳通至卡士架城矣查歐洲電線由大西洋以逹奥士埠與卡士架城相距僅二百英里中多峻嶺未能相通倘能將此兩線接連則雁帛魚箋瞬息可逹洵屬利便人民然俄國曾與　中朝立約如有電線可通兩國實受其益者卽接續相逹然則此線雖不相接而將來歐亞兩洲電報亦必無窒碍之虞也 
[滬上官塲紀事]  
　　前任浙江學政陳六舟宗師交卸篆務後將次來滬上海縣黃大令聞之卽飭辦差人在碼頭上預備供張○前任蘇松太道升任浙江臬司聶仲芳廉訪於昨日乘輿赴各署辭行前導有戈什哈八名紅傘一頂聞日内卽須入都陛見也至上海縣時黃大令飭家丁擋駕○黃大令以昨日爲關帝辰誕飭差預備祭牛一頭委典史蔡少尉行禮然後飭屠人宰割昨日黎明時大令及松海防同知劉司馬上海縣學教諭宣廣文守備程守戎城守營李千戎主簿林二尹縣丞呂少尹等員赴西門内關帝廟入官廳小坐旣而提右營廖叅戎江海　道黃觀察命駕而來各官肅立恭迎隨更換朝服分列殿前行三跪九叩首禮禮生鳴贊畢朗誦祝文各官於送神後回官廳更衣然後鳴騶而返時九日已東昇矣 
[南市瑣聞]  
　　昨晨鄉人某甲持土布十餘匹至大東門外某布莊售得洋蚨六七翼事爲乙丙兩小流氓所見串通黨羽故意與之相撞甲知非善類並不作聲行至郎家橋之南乙復踐甲之足甲仍默然乙反稱被中踏傷大肆咆哮扭住不放内佯爲解勸令甲賄以洋銀三元甲不依說至再三始以番佛一尊爲之解厄○前日將晚時有一寍波人持洋錢一枚至南市某烟店換兌小銀錢店夥如數付之其人去而復回言内有三枚曾以藥水鎔輕不能行使店夥不肯掉換以致互相口角爭閙不休其人心有不甘將夥掌頰一下取小銀錢擲入店中大聲辱駡而去 
[解歸英廨]  
　　昨報紀上海縣黃大令飭拿賭棍周恭仙帶回訊辦兹大令細核案情以事關領事房産應移送英公廨辦理是以昨日已備文派差將該賭棍押解出城矣 
[侵餉請追]  
　　前日太湖水師副中營張統帶飭劉哨官祖賢督勇押送侵呑餉銀之司帳人何德熙至上海縣請究至晚黃大令升堂提訊何供稱監生年三十歲鎭江丹徒縣人由張統帶之介弟薦司帳目昨日央人與統帶算帳統帶言此刻無睱明日細算可也監生帳上祇虧空洋銀二百餘元迨將帳算明願卽措齊淸繳大令曰爾在營中司帳膽敢呑用餉銀例應問成斬罪爾知之乎現照張大人來文與爾帳合算共虧空八百餘元爾須赶緊設法料理答稱監生所司之欵均有帳簿可稽所發餉銀每月有月報逢二十八日赴蘚垣支領至下月初三日给發立有領發帳簿及流水置用往來各帳此次統帶聽人唆使致將監生送案求公祖莫聽一面之詞賜吊帳簿核明如果虧空八百餘元則照例重辦可也大令曰爾旣稱有帳簿可稽應以何帳爲憑答稱請吊日流置用往來三本卽可算淸大令飭先收所候吊帳覆訊 
[縣訊柁工]  
　　某小輪船駛至蘇州橫塘忽然失事傷斃二人事後經英公堂將船上諸人送縣黃大令騐得柁工勵連生等均被灼傷著自行醫治候傳船主人杜秋廷覆訊此已列入報章前日差役將杜傳案晚間大令提案研鞫供稱小的係本邑人家在虹口開設銅器店勵雇用不妥之人以致船被轟毁傷斃二人一是船上庖丁一沈姓是學習駕駛者事後均由小的備棺收殮并酌給理葬銀兹由沈兄桂榮來案願具甘結大令傳訊桂榮供稱小的向業攻銅年三十一歲世居虹口胞弟永根在杜之小輪船上學習駕駛某日船抵橫塘烟囱炸裂以致死於非命由杜買棺收殮并給埋葬銀小的以凡事皆由天定不敢計較大令謂杜曰此事總由勵不自小心致爾耗財失物觀伊光景無力賠償爾祗宜看破些兒不必追究杜答稱小的本不責賠不料勵反悮聽人言向小的滋擾求大老爺究辦可也勵遞呈禀帖大令閱竟大怒曰爾自不小心巳傷二命且將輪船毁壞害及船主人反欲擾詐有是理乎此禀究是何人所繕勵供稱小的素不識字是以受人愚弄叩求大老爺格外施恩現在傷已告痊不再向杜滋擾矣大令曰船主人欲責爾賠償爾意如何供稱小的實難籌措杜亦知小的是食力之人當可原諒大令喝令笞責二百板謂杜曰本縣己將勵笞責似可免賠答稱勵尙撞壞人家　貨小的須赴橫塘料理若料理不明以致被控須勵到案質証求暫行管押大令謂勵曰爾有的實保人否供稱有大令准交人保去復詰林志春陸阿根同供小的等傷處已痊自不小心叩求恩釋大令著各具傷痊切結並飭桂榮及杜亦具遵斷切結備查 
[不認寄贓]  
　　寳山縣馬明府移文法公堂請提同福棧主解案質對巳紀前報昨禮拜六包探郁廷湘將棧主夏金聲解案夏呈遞禀詞同轉閱視之下謂此事不在三月初六日爾須記淸夏稱其人姓李名春元據云在吳　營内爲薙髮匠當晚因無客鋪並不留宿伊云但求一席地權宿一宵是晨在七號房内竊取客人馬褂袋内洋銀四元熟羅套　一雙當場拘獲卽送　房又問洋傘一柄如何供稱送縣時卽携去旋據郁包探禀當日由護勇送去同轉命提護勇吳正標到案供稱小的奉諭將伊送縣臨行時伊云有洋傘一柄小洋一角在棧内央懇順道向取小的同至棧内由小老板交出旋卽進城同轉謂夏曰現有寳山縣來文以該竊於二月間竊取徐姓洋銀七十一元及小洋數角當堂供認有洋四十元寄在爾處請本委移解寳山質對夏供實屬子虚求恩明察同轉謂爾須將詳細情形明白禀覆寳山縣來差凌振叩退夏金聲交原保 
[人命難斷]  
　　法大馬路詠興皮鞋店小主人沈桂生在吳淞收帳回被小才寳等糾至天祥碼頭船上聚賭以致墮河身死旋由其兄沈木林在太古碼頭撈獲屍身經法捕房三道頭捕張湘寳訪聞將石卵子阿木金阿虎小才寳三人拘獲解經葛同轉隔别研訊因供詞狡肢飭沈 
 
 

Page 4

 
 
邀到見証覆訊已紀前報昨日葛同轉會同魯繙譯升座包探將續獲之吳金泉張阿福二人解案吳供在夫祥碼頭小船埠因桂生之事　往碼頭緝聽不知如何墮河身死同轉謂小才寳供認明白爾爲船埠何以含混當日桂生到船上究因何事吳供英捕見有穿黑衣之人墮入浦中救援不及張阿福供在同茂昌盈合記等行包裝洋貨不知桂生如何墮河身死張湘寳禀稱吳金泉等在天成昌烟館勸沈息訟情願出資超度後又至小東門寄園小的赶卽往視業巳聞風他遞僅拘張阿福一人據稱皮鞋店請伊勸和吳供皮鞋店親串沈雲山在南巿董家渡開鷄鴨行出爲理勸問桂生何時跌入浦中吳供廿二日跌入浦中共有三人俱係自已失足跌下小才寳與桂生木林均曾認識向爲光棍同轉問船上聚賭之事爾知否供事或有之然惟接龍抹牌而已並非賭博張供皮鞋店主本有親誼木林倩小的出爲介紹木林供在某茶肆搖會張阿福吳金泉言桂生巳死不能復活可勸伊等出資超度不必多事小的告以有父母在不敢專主吳等定欲講和十十日仍邀小的至寄園烟館張係石卵子阿木堂兄弟是以力勸和息并聞聚賭在連生船上來糾桂生者乃聚生金桂小才寳高林全當日十二點鐘由吳淞回滬至五點鐘糾至船上船泊在天祥碼頭第三帮後與阿木爭閙被諸人攢毆以致墜河身死阿福深知底藴請向研詰張阿福供初十日在某茶館搖會木林請小的出爲理勸同轉謂明係爾自巳勸人反說木林央爾出勸又問吳金泉一味支吾同轉以訊無實供著與張一并押候覆訊傳原告沈瑞三及其妻張氏到案同轉謂案關人命公堂難以判斷沈瑞三供死者巳矣求大老爺從寛祇辦賭博同轉謂爾之禀帖並非控賭原以人命爲重當時卽應報縣請騐何以草草成殮迄今二十餘日屍巳腐爛如欲照命案控告本公堂惟有送縣辦理沈等唯唯而退 
[治疫良方]  
　　昨接金礦局來信謂閩省傳來疫症秘方甚爲效騐囑卽登報以廣流傳方用烏柏葉二兩煎濃湯服雖危立愈按烏桕葉卽柏油樹葉也 
[樂善不倦]  
　　謹啓者敝堂醫藥兼施經費旣絀籌措又艱兹蒙陳源盛寳號經募十五戶合洋六十元又愼裕行交來營口友三氏助洋三元無名氏四角又香港晋豐號羅初屏翁經募十八戶合洋十七元三角錢十文又鄭福蘭堂寳號助小痧藥二百瓶小痧散三百瓶彚領之餘均深欽佩瘡痍滿目叨駿惠而全蘇施濟厪懐卜鴻庥之共迓虔伸謝悃並誌頌忱[  上海虹口元濟善堂董事唐廷桂等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[濵角防疫]  
　　暹羅濵角西字報言近聞粤垣北海香港等處疫癘流行傳染迅速英官思患豫防議立防疫章程凡船之由中國各口到濵角者皆須泊於北南洋面聽候醫生查騐用藥薰灑方准客貨登岸各國領事聞之亦以爲然於是公同商酌請美國某醫生會議辦理查船治病之事醫生係暹廷所聘用以料理醫事者惟是北南距濵角甚遙船旣到此往來通報稽延時刻殊多阻悮且濵角又無地可棲止病人卽治疫所需藥物亦多未備是以辦理防疫甚形窒碍四月十九日魯肅火船由香港到濵角英領事命其停泊北南聽候查騐乃道阻且長待至半且　生尙未到騐船中載客數百名輿情洶湧司舟無奈鼓輪進口將客貨盛運登岸現各國公使定期會議設法防維惟英公使欲發電回國禀請朝廷指示機宜故聚會之期暫行展緩德公使則欲區畫禁界凡船由中國口岸到濵角者須泊禁界内俟鴉泵臣醫生查騐後方准入口未悉各公使果能詢謀僉同否 
[英廨晚堂案]  
　　前有吳陳氏控張銀福欠洋不還宋通剌准詞簽差於前日將被告提案通剌旋於晚堂訊理陳氏訴稱金遺縣人　由張之父親向小婦人借洋百元立有借票不料張父逝世迄今本利未歸小婦人屢向索取張再三延約不得已黏呈原借票投案控追求恩訊究張供蘇州人父親在日曾開陸稿荐肉鋪曾向陳氏借洋數百元前曾涉訟當奉蔡大老爺提訊飭令按月拔付洋八元有案可稽在後陸續付洋八十元尙有二十元現因失業無力歸還尙有中人榮阿大可以作證陳氏又稱前案業已斷結结欵係張娶妻時所借票據鑿鑿豈可移花接木通剌判將張交保著邀中人榮阿大來案再行覆訊○四百三十一及二百五十七號巡捕拘解在路爭毆之王崔氏王洪氏金阿紅高勤寳吳益昌等請訊值日差禀明宋通剌分别管押候訊前晚通剌升堂崔氏訴稱家住鹽城現住虹口傭工度日媳洪氏及女兒向在某絲廠作工前日傍晚時工罷回家行至中途被高勤寳等十餘人肆意調笑媳婦與之理論反被伊等蜂擁至家任意毆擊爲此囑表姪金阿紅鳴捕送究洪氏供今年十八歲與小姑同廠工作日晏回家被流氓多人攔住任意戲謔餘供與崔氏相同金供亦鹽城人向爲小工寄住姨母家因高等至家吵擾是以報捕拘案高供通州人在同文書局釘書並未調戲亦未行兇吳供紹興人與高同爲釘書生意伊等吵鬧小的上前解勸不敢行兇通剌以高等調戲婦女殊堪深惡著各枷號五日崔氏洪氏及金阿紅當堂斥釋○前報戴榮記報關行主金琴生控出店婁阿正串同司帳陳左良等在台惟洋行等脚力項下舞弊侵呑疉經宋通剌諭令兩造各邀公正人核對帳目究竟婁如何舞弊聽候復訊此本年正月間事也旋經金邀集同業熟諳帳目之人與婁核對婁一再延約上月初間始邀王某至榮記查對各戶脚力其中確有弊竇當經王某力勸兩造息訟著婁償還洋二百元金堅執不允經金據實禀復前晚通剌升堂金聲訴前情叩求恩斷婁供失業無聊求恩减斷通剌著婁减償洋一百元先交五十元婁堅求格外减斷通剌謂本委勸諭原告業已格外從寛减斷爾尙不知足顯見刁詐姑再寛限分期措交飭具遵斷切結並交人洋兩保之人來案具保金遵諭叩謝而退 
[英界公堂瑣案]  
　　包探秦少卿禀稱蔡阿三行竊某洋行物件由小的拘獲送案請究該行夥莊壽三投案申訴前情請將蔡從重懲辦蔡供初次行竊實係窮迫所致如蒙恩宥定當攺過自新宋通剌商之佛繙譯判將蔡阿三管押四禮拜以儆○秦探又送在栢醫生處圖　之朱順發到廨通剌姑念朱圖竊未成從寛判押五日○林阿倫張鶴卿二人在途行走無意碰撞兩相爭執由某號華捕送案請訊林張各　前　通剌以事起細微一併斥釋○寗婦方張氏同子方阿康與同居之徐小卿夫婦爭毆爲巡街捕所見拘送到案徐小卿同妻金氏訴稱與阿康同船駕駛且係同居昨日小的欲將物件遷往他處阿康與其母出爲阻止不許遷移小的向伊理論竟致互毆方張氏稱伊等口出惡言故典理　並未毆擊通剌以方張氏不應阻人搬物大加申斥並飭差至方張氏家令徐搬物了案○一百六十四號華捕陳友蘭禀稱陳阿根醉後在途　閙喝阻不理反敢逞强將小的毆擊致受損傷送請究辦陳阿根供藉手藝以餬口醉後糊塗不敢毆捕通剌姑念酒醉無知判令從寛管押三日再罰洋二元給陳友蘭爲醫傷費○四十二號西捕拘送鄉人張阿大到廨禀稱張以賣鷄爲事昨日將鷄倒拖有違租界章桂送請訊究通剌以鄉愚無知從寛斥釋以後不許再犯○包探黃四福禀稱陸阿寳前曾竊取各店招牌三十餘塊今又行竊王陳氏凈桶一個送案請懲陸供蘇州人實因窮困無聊致犯行竊通剌著笞責一百下遞往蘇州不許再來滬上○王坤善王金銘同控王阿三陳桂松陳和尙等遣其眷屬滋擾圖詐通刺著候過堂覆訊○丁炳生稱在茶肆啜茗忽有朱炳元强欲借錢出言不遜是以喚捕送究通剌以事屬細微且係素來相識一併斥退 
[法界公堂瑣案]  
　　法界紫來街源利太靛靑行主張淸源去年凌虐其妾葉氏經妾之生母扭控公堂判將葉氏發堂留養迄今有人欲娶葉氏爲妾堂董函致公堂求請查詢根底昨日張遣唐阿炳持所具切結投案稱與葉氏恩義已絶况經判斷離異情願出具切結同轉問張淸源何不自來唐供因往吳淞囑小的代呈同轉謂本委並不斷離飭探問明張淸源是否出具此結並令當面簽押呈請查騐○洋貨糖業董事朱涵芳劉麟書遣抱張倫卿呈遞禀詞以申泰源可帳嚴綺泉侵呑客欵經葛同轉諭飭嚴綺泉邀請該業董事出爲理處旋據湯雲泉投案同轉問董事如何調處答稱勸巖出銀二千兩嚴祗肯出一千三百兩並非現銀又問保人爲誰答稱永昌泰遂諭張倫卿將情回復朱劉二董不得延宕一面飭探傳諭著保交嚴到案以便覆核○錦名洋行收租人吳雲山控戚雲泉積欠房租十七元五角請將屋内什物拍賣作抵昨日吳投案開單禀稱所有什物祗值洋兩元同轉傳諭　探以後控欠房租如不開單不准解送公堂遂飭提戚金泉到案問拍抵之外所虧尙短如何歸還戚求寛限同轉著押候交保從竟减繳洋七元出具限狀於十日内付淸違于追比吳又呈遞一單係自來火行九十三號門牌剃頭店於四月廿七日欠租逃遁舁至四月底止結欠租洋六元當卽報知捕房由捕頭飭探查點什物開單呈電同轉命先登告白三日然後訂期拍賣吳遵諭而退○瑪禮生經租人馬樹堂偕房客陸書檇投案禀稱近因疫氣流行捕房深恐居民傳染諭令各處街道隨時淸潔恒德典當弄穢氣難聞人皆掩鼻而過經房主砌墻隔　突被流氓顧阿發龔阿仲等糾合多人將墻拆毁拘入捕房解請究辦顧供在路行走至小錢莊買得香烟四枝忽聞有人呼阿發之名小的偶然答應卽被拘住不知何故包探禀稱流氓每於深夜在新街一帶滋事同轉謂此等均非善類著押候修整墻垣再行責放○徐兆寰等控沈才鶴欠錢延抗一案經葛同轉函請上海縣移提昨日包探將沈解案同轉謂因何欠錢不繳尙有喬姓出頭霸阻究爲何故沈供與喬姓並不認識亦不敢抗諭實因貿易出外未歸求恩寛限沈又呈到摺子帳目同轉謂旣有帳目應早核明著押候五日内交淸○張修富訴稱在小東門外開老虎灶被傳長壽竊去鞋子一雙包探禀其叔在四號輪船爲船主往訴不理同轉著押候吊　復核○郁包探禀黃金泉在小東門竊取鮮魚當塲拘獲解案請訊黃供向爲魚販不敢行竊同轉著押候掌頰六十下 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十年五月初五日京報全錄]  
　　宮門抄○諭旨一道錄前○吏部張等奏遵旨議處嚴議　　　　又奏爲聲明請旨片○漕督松奏漕船全數出境日期摺○浙學政陳奏恭報金嚴衢處四郡科試情形並交卸日期摺　湘撫吳奏請攺奬片○五月初五日工部鴻臚寺廂黃旗值日無引見○禮王等謝賞畫扇　恩○文廷式秦綬章預備召見　召見軍機懷塔布文廷式秦綬章○○大學士管理吏部事務臣張之萬等謹　奏爲遵　旨議處嚴議具奏事内閣鈔出光緖二十年四月初八日奉上諭昨日慈禧端佑康頣昭豫莊誠壽恭欽獻皇太后臨幸普覺幸上駟院應備馬匹等項全行貽誤殊屬不成事體所有管理上駟院事務内務府大臣巴克坦布上駟院卿福森布增潤均著交部議處嗣後該衙門於應行豫備差使毋得再有遲誤所有該院馬匹羸頭並當加意餧養一律臕壯不准以疲弱充數致干重咎欽此欽遵鈔出到部臣等正在覈議具奏又於四月十五日欽奉上諭前因上駟院於恭備應差馬匹全行貽誤諭令巴克坦布等查明叅奏兹據奏稱因是日遇雨道路難行是以遲誤請將署堂郎中世序交部議處等語該院於慈駕臨幸要差臨期輒行貽誤非尋常疏忽可比所有署堂郎中員外郎世序曁是日應差各司員等查取職名一併交部嚴加議處廐長廣泰文鐸文淸廣桂海福均著卽行責革以示懲儆欽此欽遵查此次貽誤應差馬匹事同一案所有該堂司各官處分自應一併辦理當經臣部　次片行　上駟院查取應議職名去後旋據於二十二十三等日鈔錄原奏開具職名並稱員外郎慶瑞繼德二員實係在署辦事並非是日應差之員請查照分别辦理等因先後片覆前來除員外郎慶瑞繼德等二員應議之處臣部另行附片請旨並廐長廣泰等均卽責革之處應由上駟院辦理外查律載凡不應得爲而爲之事理重者杖八十公罪降二級留任又定例官員有奉　旨交部嚴加議處者查照本例酌量加等其由降留加等者自一級至三級酌量遞加止於革職留任不得加至降調又凡公罪私罪俱按照本例議處定議其例無正條者方准引律又凡减等定議係革職留任之案攺爲降一級留任又降級留任之案俱攺爲罰俸一年各等語又查光緖十五年三月十六日欽奉上諭御前大臣奏叅工部堂司各官一摺本月十四日慈寍門外應行支搭黃幄金殿該部理宜妥爲豫備何以届時竟未備齊實屬不成事體承辦司員著查取職名交部議處該部堂官著一併議處等因欽此當經臣部將承辦司員照不應重公罪降二級留任例議處該部堂官於司員降二級留任處分上减等議以罰俸一年在案此次　慈禧端佑康頣昭豫莊誠壽恭欽獻皇太后臨幸普覺寺所有馬匹等項係上駟院應行豫備差使今上駟院於應備馬匹等項全行貽誤欽奉諭旨管理上駟院事務内務府大臣巴克坦布上駟院卿福森布增潤均著交部議處等因今又據該大臣巴克坦布等遵旨查明叅奏請將署堂郎中世序交部議處欽奉諭旨該院於慈駕臨幸要差輒行貽誤非尋常疏忽可比所有署堂郎中員外郎世序曁是日應差各司員著查取職名一併交部嚴加議處等因欽此臣等查上駟院貽誤應備馬匹例無作何議處專條應行引律辦理惟此次應備馬匹係屬全行貽誤該署堂郎中世序奉　旨交部嚴加議處自應酌照成案引律加等覈議應請將上駟院署堂郎中員外郎世序照不應重公罪降二級留任例上加等議以革職留任公罪至該司員旣經嚴加議處且此次應備馬匹又係全行貽誤所有該大臣等處分未便僅照成案按罰俸一年例覈議應請將管理上駟院事務總管内務府大臣兵部左侍郎巴克坦布上駟院卿福森布增潤均於司員革職留任處分上照例减爲降一級留任巴克坦布福森布增潤所得降留處分均係公罪例准抵銷可否准其抵銷之處恭候欽定所有臣等遵旨議處嚴議緣由理合恭摺具奏伏乞皇上聖鑒訓示遵行謹奏○○吏部片再查此次貽誤馬匹據管理上駟院事務内務府大臣巴克坦布等以署堂郎中世序有表率督催之責未能先時籌備咎實難辭遵旨查明叅奏請將該署堂郎中世序交部議處欽奉諭旨署堂郎中員外郎世序曁是日應差各司員署查取職名一併交部嚴加議處等因當經臣部查取職名去後旋據咨稱所有豫備馬匹係屬廐長廣泰等專責是日並無司員應差亦無應議職名等語又經臣部以此次應差司員係奉特旨查取職名一併交部嚴議原奏署堂郎中世序有表率督催之責此外辦事司員不止世序一員所稱是日並無司員應差亦無應議職名之處礙難據以入奏等因咨駁在案兹據覆爯是日誤差實係該廐長廣泰等承應之差署堂郎中世序有督催之責此外並無另有司員應差旣據屢次片催查有員外郎慶瑞繼德二員實係在署辦理並非是日應差之員請查照分别辦理等因片覆前來臣等查各衙門遇有錯誤之件其帮稿司員例准由主稿司員應得處分上分别减等議處該員外郎慶瑞繼德二員旣係在署辦事督催籌備自有應辦之件雖據片稱並非是日應差之員未便遽子免議惟此案係奉特旨一併嚴加議處應否將該員外郎慶瑞繼德二員查照署堂郎中世序所得革職留任處分一併議以革職留任公罪抑或將該員外郎慶瑞繼德等仍查照成案分别議以降二級留任公罪例准抵銷之處一併聲明請旨恭候欽定爲此附片具奏奉旨已錄○○頭品頂戴漕運總督奴才松椿跪奏爲江北江蘇河運漕船全數挽出江南境界恭摺由驛馳陳仰祈聖鑒事竊照本屆河運漕船江北六幫江蘇四幫於四月初八日挽過淸江等閘當經由驛馳奏在案伏查歴年沂泗山水每於伏秋漲發挾沙下注長河節節受淤邳州宿遷一帶尤形淺阻經奴才於上年冬間籌撥欵項督飭道廳認眞設法疏濬數月以來一律深通平時中洪已逾五尺重運經臨加以築壩擡蓄水勢足資浮送兹　各道廳曁河運委員等先後呈報江北江蘇各幫漕船於四月二十日挽出江南境界連檣北上距過淸江等閘未及　餘全數出境行駛尙爲迅速堪以仰慰宸厪除咨山東撫臣東河督臣一體催趲　進勿任停留外所有漕船全數出境日期理合　　　　　　伏乞皇上聖鑒訓示謹奏奉硃批知道了欽此○○二品頂戴新授順天府卸任浙江學政臣陳彝跪　奏爲恭報金華　州衢州處州科試情形并交卸日期仰祈聖鑒事竊臣於上年八月恭報考試情形摺内聲明金華一　併入本年奏報花頞　於十月初一日出省按試金華十一月初六日事竣回省本年正月二十五日出省按試嚴州次衢州次處州於三月二十二日回省　此四郡交風以金華爲優餘三郡大略相等而金華之蘭溪較之上屆尤爲華實兼茂處州之靑田亦有能自振　者嚴州之遂安衢州之開化次之近時風氣童生多不讀全經遽爾應考臣董勸兼施冀廻速成之習本屆處州之縉雲能默　書者較多間有能默左傳禮記者皆　收之以資激勵一切塲規皆如歲考無所更易遇有事關弊竇必子澈究不敢稍存姑息大致　屬安靜臣於　學講書及考　發　必諄語以聖賢著書非爲後世弋獲科名之具　朝廷以經術取士正欲士子讀聖寳書克成僅　反覆話誡不厭周詳以仰副　事天乎樂　裁成至意兹新任學臣徐致祥業經到浙於四月初四日接印臣卽於是日交卸計科試巳完至濵州台州　　　由新　　　考試臣交卸後卽行束裝起程入都恭聆　聖訓再臣出省之際雨雪霑濡二三月間晴雨調匀沿途察看二麥茂盛　田水足民情安謐足慰　宸　所有金華嚴州衢州處州科試情形並交卸日期理合恭摺具奏伏乞　皇上聖鑒臣此摺仍用新江學政印信拜發合併陳明謹奏奉硃批知道了欽此○○吳大澂片再前准吏部咨開前湖南撫臣張煦等保奏採辦光緖十五及十六十七年分京米海運出力各員案内湖南試用府經歴祝廷琛俟補缺後以知縣仍留原省補用查祝廷琛因勸　順直賑捐案内　　　　　　知縣用此次所請奬勵係屬重複咨令另核奏明請奬等因當經轉行去後兹據湖南布政使何樞糧儲道伹湘良　　　　廷　禀稱該員於光緖十七年管解河工經費前赴山東隨同搶險出力蒙山東巡撫奏保免補府經歴本班以知縣仍留原省　用　　　　准奉　旨依議欽此接奉行知在案請將前次保案攺擬俟補知縣後以同知直隷州知州補用等情據禀詳請奏奬前來　　　無異相應仰懇天恩俯准將湖南補用知縣祝廷琛應得保案攺奬俟補知縣後以同知直隷州知州補用以示鼓勵所有攺　湖南採辦京米海運出力人員緣由謹會同湖廣總督臣張之洞附片具奏伏乞聖鑒謹奏奉硃批吏部議奏欽此 
 
 

Page 14

 
 
[光緖二十年五月初六日京報全錄]  
　　宮門抄○諭旨三道錄前○護浙撫劉奏查明本年三月分海塘沙水情形摺○湘撫吳奏匯解報効慶典工需銀兩摺○又奏採辦例木由海運京摺○御史龎奏道府兩項捐納保舉宜示限制摺○又奏請飭部核議捐例酌量歸併片○　　撫劉奏匯解報効慶典經費及續請報効各銀兩摺○又奏匯解鹽商報効銀兩摺○浙學政徐奏恭報接篆日期摺○鄂撫譚奏調署知縣片○五月初六日内務府國子監正黃旗值日無引見○陸寳忠戴鴻慈預備召見○順天府奏京師得雨二寸○倉塲奏漕船五日回空○掌儀司奏十五日祭奉先殿瀾公行禮○召見軍機陸寳忠戴鴻慈　立山　○○頭品頂戴護理浙江巡撫調補河南布政使臣劉樹堂跪奏爲查明本年三月分海塘沙水情形恭摺具奏仰祈　聖鑒事竊照浙江省仁和海甯二州縣海塘沙水情形向係按月繪圖具奏兹據布政使趙舒翹署杭嘉湖道丁彦會禀稱三月朔望兩汛時屆季春潮勢較大查勘得東塘尖山護壩併西塘范公塘兩處沙塗及南岸各山之外新舊漲沙誌樁丈尺曁東塘念尖二汛海中新漲隂沙逐細查量均無升刷與上月相同等情禀報前來臣覆查無異謹繕單繪圖恭摺具奏伏乞皇上聖鑒謹奏奉硃批工部知道單　併發欽此○○頭品頂戴湖南巡撫臣吳大澂跪奏爲匯解報効慶典工需銀兩恭摺仰祈聖鑒事竊臣准戶部咨軍機處交出會奏中外臣工報効慶典工需一摺于光緖十九年六月初五日具奏奉旨依議欽此欽錄原奏淸單行令查照乾隆年間　案於各官廉　内按二成五厘核扣自十九年秋季起先行核扣一半其餘一半俟二十年春季再行核扣湊足奏定之　　解單開初南省共銀四萬四千九百兩等因當經轉行遵辦去後兹據湖南布政使何樞詳稱遵卽按季在於支發各官廉俸内照數核扣存儲司庫伏查此項報効　兩係爲恭辦慶典工需要欵亟應先期匯解以供支用現擬先將扣存銀二萬兩於光緖二十年三月二十日發交協　慶商　承領　一萬兩百川通商號承領銀一萬兩定限五月二十日匯解到京赴戶部交納其餘銀兩容俟陸續扣齊湊足奏定之數另行　解等情詳請奏咨前來臣覆核無異除繕給咨批飭發領解並先行咨明戶部查照外理合恭摺其陳伏乞　皇上聖鑒謹　奏奉硃批戶部知道欽此○○頭品頂戴湖南巡撫臣吳大澂跪奏爲採辦光緖十九年例木開行由海運京恭恭摺仰祈　聖鑒禀竊據湖南布政使何樞詳稱前奉工部電開萬壽恭備綵殿需木甚多飭令南省赶緊採辦二三批運京應用等因　卽委令　　舉銜候補通判王寓生赶緊採辦一批例木運京旋據委員將桅木二十根緩辦情形稟奉詳咨工部覆准歸於下批辦解兹採辦杉木三百八十根架木一千四百根桐皮杉木二百根共一千九百八十根現已一律買齊挽運常德府德山河　　　　　定於三月二十　日　行解京此次採辦十九年例木二千根内除桅木二十根歸入下批辦解外計共辦例木一千九百八十根共應領價銀三千五百五十三兩三錢六分由藩司在於光緖十九年地下項下按數開支應歸是年奏銷案内開報現值運河乾淺木牌難行飭令該委員照案運　上海附搭輪船解京所需經費遵照部議每批不准過例木價銀之數計應領銀三千五百五十二兩三錢六分在於　金項下按　動支一併發交該委員具領詳請分别奏咨前來臣覆加查核無異除咨戶工部查照外理合恭摺具　奏伏乞　皇上聖鑒謹奏奉硃批該部知道欽此○○山東道監察御史臣龎鴻書跪奏爲道府兩項捐納保舉宜示限制　陳　見恭摺仰祈　聖鑒事竊惟道府爲監司大員有考察屬吏整頓地方之責必須　望較深洞曉公事者方足以資表率近來各省候補道府人員每　多者至百餘人少者亦數十人其中有由生監報捐者有由候補候選人員累次保奬而得者並係初任人員未　歴練於地方公務不盡熟悉甚至年輕資淺紈袴子弟殷富商人亦雜其中雖有到省一年期滿甄别之例而督撫率皆循例註考　省未聞劾去一人此等初任之員未嘗身親民社卽陟監司官階旣覺太濫人望尤多未孚使之循資序補實缺何以表正　員興和除　查教職一項不得由附監報捐誠以職司訓迪故重其選况以道府大員位分較尊責任甚重尤當愼簡其人者乎臣愚以爲捐　道府必須内而曾任部　編　外而曾任實缺同通州縣方可准其報捐其初任人員只應捐至同通而止各項保奬道府亦必須聲明曾任實缺及　署各缺之員方准列保其未經到省候補人員槪不得保以免補本班徑升道府如此予以限制則資望旣深庶能稱職而候補人員亦不至　　　甚流品混淆如實有才具可造有志効用者正不妨由州縣各官藉資閱歴亦並非阻其上進之階至各項捐例仍循舊章於捐輸亦復無礙可否請　旨飭部核議施行臣愚昧之見是否有當伏乞皇上聖鑒謹奏奉旨錄已○○御史龎鴻書片　再捐納一途固爲籌餉亦藉使淹滯之才及時効用惟班次太繁則易啓捐生取巧之心尤易滋　吏舞弊之漸卽如現行事例分缺先用分缺間用兩項例鋃不甚懸殊而分班序補可預揣得缺之遲速近來電報通行各省候補人員往往計算班次臨時報捐覬覦　綠易生流弊雖部定新章有六個月後方准序補之例而工於取巧者仍可預爲營謀臣愚以爲此等班次於捐輸並無裨益而徒爲巧宦多　　徑不如歸併名目以昭簡易是亦嚴抑躁競之一端也可否請旨飭部核議酌量歸併臣管見所及是否有當附片具陳伏乞聖鑒謹　奏○○頭品頂戴護理浙江巡撫調補河南布政使臣劉樹堂跪奏爲委解浙江省文武各官報効　慶典經費及續請報効點綴景物各銀兩恭摺仰祈聖鑒事竊查准戶部咨准軍機處交出會奏中外臣工報効慶典工需一摺黏鈔原奏淸單内開浙江省共銀四萬三千三百兩當經分别遵辦嗣以經費或有不敷又經會同具奏於前項報効經費之外續請報効銀三萬兩以備添設地叚點綴景物之需欽奉硃批准其報効聽候部撥該衙門知道欽此欽遵查浙江省應行報効銀四萬三千三百兩遵照部咨扣廉存儲業經報解一半銀二萬一千六百五十兩委員解部並咨明在案下餘一半報効點綴景物銀三萬兩現委候補知縣任環增管解至滬附搭輪船運津解京交納據布政使趙舒翹具詳請奏前來臣復核無異除分咨查照撥護並取起程日期咨報外理合恭摺具陳伏乞皇上聖鑒謹奏奉硃批戶部知道欽此○○頭品頂戴護理浙江巡撫調補河南布政使臣劉樹堂跪奏爲匯解兩浙鹽商報効銀兩恭摺仰祈聖鑒事竊查本年恭逢萬壽慶典據兩浙鹽商呈請報効經費十二萬兩由運司具詳籲請經臣奏報奉到硃批准其報効聽候部撥該衙門知道欽此遵卽經恭錄轉行欽遵辦理去後據兩浙鹽運使惠年詳稱是項報効銀兩亟應分批匯解以濟慶典要需兹發交省城開泰商號銀三萬兩裕源商號銀一萬五千兩洪生商號銀一萬五千兩先行匯解一半銀六萬兩並委候補鹽大使呂懋基督同商號妥速赴部交兌等情詳請具奏前來臣覆核無異除咨部查照並飭將匯解日期另詳咨部查照外理合恭摺具奏伏乞皇上聖鑒謹奏奉硃批戶部知道欽此○○浙江學政臣徐致祥跪奏爲恭報微臣到任接篆日期叩謝一天恩仰祈聖鑒事竊臣奉命視學浙江二月十三日跪聆聖訓仰蒙温諭周詳莫名感悚旋卽束裝出都馳驛赴浙四月初二日抵杭州省城初四日准前任浙江學臣陳彝將關防一顆文卷案件委杭州府學教授陸貢珍移送前來臣當卽恭設香案望闕叩頭祇領任事伏念兩江爲文物名邦山水鍾毓間發英才學政有培育化導之責職任綦重如臣　昧深懼弗勝惟有力矢愼勤嚴密關防秉公衡鑒平日則試察其行臨時則取決於文以冀仰副皇上諄諄訓誡之至意臣俟部署略定卽出棚科試温台二郡回省後接辦錄科屆時再將一切考試情形另行具奏所有微臣接篆日期除恭疏題報外理合繕摺叩謝天恩伏乞皇上聖鑒再臣所過道隷山東江南地方雨暘時若麥苗葱鬱歲事可卜豐收民情亦皆安謐堪以上慰宸厪謹奏奉硃批知道了欽此○○譚繼洵片再據布政使王之春按察使陳寳箴會詳署崇陽縣知縣夏時泰調省另有差委所遺篆務查有恩施縣知縣黃承淸堪以調署遞遺恩施縣印務查有本任崇陽縣知縣鄭敦祜堪以署理等情當經前兼署撫臣張之洞批飭遵照在案兹據該司等會詳請　奏前來謹會同督臣張之洞附片具陳伏乞聖鑒謹奏奉硃批吏部知道欽此 
 
