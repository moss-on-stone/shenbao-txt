# 1916 - 35 - 4915441

 

Page 1

 
 
   
 
 

Page 2

 
 
時評 
[調和（冷）]  
　　中國無論何事必有調和之餘地故調和之說無論何事皆必與之有緣雖然今日雲南之事其果可以調和也耶 
　　我更以爲雲南事之非但不能調和即能調和誤中國而使中國永永多事者調和之故也何則使辛亥之年而無調和之功則今日亦决不至再演此革命之禍可知調和云者非能免其禍使不發也不過遏其禍使不發於今日而發於異日耳不過延其禍使不發於一時而纒永久耳 
　　是故調和在今日非但不可能也亦非福也 
[命令]  
　　二月八日政事堂奉策令孔庚黃國樑均給予二等嘉禾章此令 
　　又令　孔繁肅趙守鈺均給予三等文虎意馬開崧張會幟顧祥麟均給予四等文虎章此令 
　　又令　特任龍覲光爲臨武將軍此令 
　　又令　特派龍覲光爲雲南查辦使此令 
　　又令　任命龍裕光爲廣東廣惠鎭守使此令二月八日政事堂奉申令　貴州護軍使劉顯世著先行開缺聽候查辦此令 
　　又令　唐爾錕加護軍使銜暫署督理貴州軍務此令 
　　又令　李敏授爲陸軍少將此令 
　　又令　孫兼彝授爲陸軍步兵上校此令 
[專電]  
　　北京電京報載日商佔奉天牛心台煤礦激成暴動日軍拘華民七十餘回營審問並擬向我提出要求（一）滿州華警及保衛團應一體解散（二）該礦全部讓彼專辦（三）此次暴動損失應由我償 
　　北京電聞北軍刻正經過重慶 
南北兩軍相距不遠前列小隊時以鎗火交加大戰當亦不遠 
　　北京電曹錕電請再擬軍隊兩團分紥某某等處堵塞已飭 
 
 

Page 3

 
 
由新編陸軍第一二三四各旅中挑選前往 
　　北京電中央接龍覲光電報將由蒙自拔隊入滇境� 
　　北京電滇黔聯絡早成事實政府擬專注力平滇滇下則黔自易 
　　北京電政府擬增設川江巡閱 
使又於宜昌增設臨時警備總司令兼任兵站運輸聞已交統率處核議 
　　北京電擬派陳國祥回黔宣慰 
　　北京電參政陳國祥係黔人有令共回籍宣慰之說 
　　北京電政府發内帑五十萬交曹錕勸賞征士 
　　北京電粤將軍前擬向台灣銀行借六十萬元經中央飭駁現一再電請故核准 
　　北京電莊蘊寛近復辭職可邀准 
　　北京電擬電飭各省將軍派最親信之員來京參與軍事 
　　北京電征滇軍費曾令各省認攤刻聞蘇巡按承認六十萬元分三期解繳 
　　北京電昨居仁堂會議再派專員分赴滇黔宣慰犒軍 
　　北京電熊希齡聞母避亂益陽今晨出京 
　　北京電熊秉三對於滇事主張和平解决曾兩電勸蔡鍔均得覆有謂蔡主張强硬者有謂曾提條件若干者熊氏刻任調和頗忙并聞因此不日赴滬 
　　北京電熊秉三昨南返（一）爲湘邊有警回籍省視（一）爲調停南北意見 
　　北京電聯魁曾撫新疆成績頗著政府刻因西北不靖欲挽其出山 
　　北京電統率處昨電皖省將該 
省認解協欵速購軍米分運川桂 
　　北京電日本在雲南府新設領事署并派有將軍駐紥 
　　北京電日政府擬派書記生大和久氏赴川調查已電令駐華日使照會外部 
　　北京電美政府擬派前敎育部長壽斯達氏視察中日情形 
　　北京電外部昨宴俄隨員 
　　北京電文官考試地點已勘定昨由銓叙局會同政事堂司務所估修約需欵萬元　 
[特約路透電]  
　　北京電廣州消息云龍濟光之兵八千刻集於滇桂邊界附近之百色廳有進攻蒙自之意（八日） 
　　哈爾濱電今日俄專使大公抵哈埠當地文武官吏中國官場及領事團等皆至車站歡迎街中旗幟飄揚大公所行經之地皆有軍隊排列大公車至聖尼哥拉敎堂時有學童五千人歡呼迎之大公在敎堂行短簡之祈禱禮後即往視鐵路工廠與軍營今晚大公應鐵路俱樂部之讌會後在某劇場觀中國戲（八日）　 
[譯電]  
　　北京電吉長鐵路管理事宜明日由中日代表在京開議（九日） 
戰電 
[其一（英人路透電）]  
　　巴黎電午後公報云戰地無事可述今晚公報云法砲隊力轟斯丹斯特拉特前之敵軍戰壕亞土瓦之法砲火使亞拉東北德軍陣線起絕大之炸聲法軍轟擊香巴業恰勒蘭巨之敵營引起大火（七日） 
　　倫敦電　格將軍報稱前敵除魯斯敵砲隊甚爲活動及英軍轟擊伊泊爾至洛萊爾鐵路附近之敵戰壕外餘頗安靜（七日） 
　　彼得格勒電今日公報謂里加陣線有劇烈之砲戰俄哨兵隊在茄柯白斯台特境從事偵察直至敵軍鐵條障礙物之外且擊敗敵軍俄軍在波雅拉北轟發地雷一具毀敵軍之戰壕俄步軍即進占陷穴以炸彈擲擊敵軍繼於戰壕内覔獲死屍甚多（七日） 
　　巴黎電塞軍在杜拉索擊退奥軍（七日）　 
　　薩洛尼加電希臘邊界南面半英里杜伊蘭陣地法布斥堠騎隊互相攻擊此爲聯軍退入希境後雙方第一次之交綏法兵傷二人布兵損失未詳（七日） 
　　台里電印度政府公報云湯興特將軍因克特一鎭與軍事上頗有關係故據守之愛爾梅將軍爲其後撝並無退出克特之意（八日） 
　　倫敦電海軍部稱英船譬爾宮號（一四七四噸）在杜佛峽失愼幸未傷人海軍部否認德報所傳齊泊林飛船在亨伯河擊沉巡艦加洛林號死傷多人之說謂亨伯河或他處並無軍艦爲炸彈擊中之事（七日） 
　　丹麥京城電大船一艘疑係德國軍艦在加脫格特海沉没乞助電信曾經發出但忽中斷瑞典海濱在安賀特對面之處覔見無線電具等物（七日） 
　　倫敦電官場稱國會開議時英皇未能蒞會（七日）　 
　　亞姆斯特丹電官場消息謂德皇子哇斯加親王在東境督戰時頭部與腿際受傷（七日） 
　　彼得格勒電俄國參謀部預料他日積雪融化時德奥軍必施行大攻勢大約將以波羅的海艦隊之助力在兩翼作圍擊之行動並進兵羅國逼其作戰（八日） 
　　倫敦電英國發表白皮書登載在福爾未資搜獲屬於華盛頓德使署武隨員巴本大尉之文件及關於運動美國暴動之支票與犯事等攝影原文此種文件皆從前所未曾發表者並有一九一四年七月二十五日從波資丹所寄一函中有如此備戰之手續爲吾人前所未見等語（八日） 
　　倫敦電泰晤士報云聞俄向日本借債英金五百萬鎊之說已成事實將在橫濱發行債劵此事既成匯兌情狀當可鬆動（八日） 
　　西班牙京城電西班牙郵船加太洛尼亞號刻赴穆施擬載喀麥隆德兵千名回西班牙拘留（七日） 
　　哇太樺電警界以爲議院起火事出偶然而輿情則謂德人爲之募兵事業因以起色軍 
警兩界刻已竭力設法以防再有事變坎拿大接英首相愛士葵陸軍大臣吉靑納及殖民地與協約國之慰問電信（七日） 
　　倫敦電英商船布爾戈尼號（一Ｏ六一噸）已被擊沉二副溺斃（七日） 
　　倫敦電海軍大將斯考特氏定於本星期杪交卸倫敦飛機防務事宜此後防務統歸國内陸軍管理（七日） 
　　倫敦電路透電社聞外部最近消息阿巴姆號應有之地位迄未决定（七日） 
　　紐約電阿巴姆號船客一百五十人已乘諾爾丹號赴英阿巴姆號與其他被捕商船之水夫定於星期三日啟程（七日） 
　　倫敦電阿巴姆號載有船客二十八人皆屬海陸軍人物今存亡未知衆頗注意（七日） 
　　彼得格勒電俄國陸軍大臣波里伐洛夫將軍語客曰一九一五年俄國極缺軍火但俄國已以偉大之計畫發展國家工業上之活動今軍火出額之大甚爲驚奇故已無缺乏彈藥之虞俄國常有一百五十萬準備兵所派往前敵者皆曾受完全之訓練德國縱能創造新機然其滅亡殆不可免蓋聯軍兵力日有加增而德國氣力漸竭後援已盡也（八日） 
　　彼得格勒電俄國二等軍曹格魯威斯柯氏自告奮勇以破敵軍障礙物司令許之格氏竟 
如願以償雖腿部受傷猶能奔回本營旋經醫士診治始知此英勇之少年乃一女郎也今公報特詳紀其事以彰其勇（八日） 
彼得格勒電俄國國會定於本月二十二日開會 
　　華盛頓電官場稱區區字句斷不足爲魯西台里亞一案談判有效之妨碍美國並不欲堅執不合法等名詞外國邦交委員會主任於内閣會議後謂此事在實際上今已解决（七日） 
　　華盛頓電據有力方面云美總統威爾遜以爲德國於牒文中已隱約承認擔負魯西台里亞號美人殞命之責任是無異承認其所行之非法故願接受德國之牒不復計較云云此說一出外間遂謂魯西台里亞號一案在事實上業已解决（八日） 
　　倫敦電泰晤士報今日社論臚舉美總統前後致德之牒文謂外間所傳美總統已容納德國空言之說不足憑信（八日） 
　　羅馬電敎皇近勸協約國開議和局以期恢復此國協約國答覆詞和意决大旨謂德國不敗和議不開（七日） 
　　雅典電希皇諭令召集一八九二年至一九一四年各班刻在國外之兵士惟在俄土布羅四國者可免入伍（七日） 
[其二（德人德文報專電）]  
　　柏林電德軍大本營七日公報云拉巴塞運河與亞拉間及松末河南有劇烈之砲戰近數日内蘭斯城復受敵軍猛轟法軍衝出戰壕佔據亞貢拉恰拉特東北菲勒摩特二八五山之地雷陷穴即經德軍回攻逐出（西境戰况）俄軍攻擊德軍於二月六日在斯恰拉河東岸巴拉洛維琪至里亞洛維琪路佔據之前鋒哨營大遭挫衂死傷甚衆維斯第西南有未損之俄飛機一架因迷途落於德軍之手（東境戰况） 
　　柏林電德軍大本營八日公報云松末河南刻有活動戰事六日夜間德軍失所奪戰壕一小段法軍以重砲轟擊後進攻德軍未得利繼由德軍回攻奪回所失之地行飛機一隊攻擊波泊蘭桀火車站及該地與狄克斯末登間之英營諸飛與敵飛機交戰數次均安然飛回（西境戰况） 
[東方通信社電（日本人組織）]  
　　北京電蔡鍔現在永𡩋設法以與在叙州方� 
面之左翼軍連絡（九日） 
　　北京電曹錕張敬堯到重慶後卽撥援兵二千開向瀘州（九日） 
　　北京電四川將軍陳宦之兵現集資州嘉定之間一帶（九日） 
　　北京電某外國公使館接到確報謂瀘州已於六日爲雲南軍佔領（九日） 
　　北京電據雲南來電云李烈鈞新編制之護國軍一旅團現集接近廣西省之廣南府地方（九日） 
　　北京電政府諜報機關接到電報謂劉存厚既抵瀘州對岸之納溪後遂　四五六三日之間反向瀘州攻擊目下尙在夾江砲戰劉存厚在永寗之際其部下之兵不過一旅現在集於納溪一帶者號稱一萬餘人且其中由雲南方面而來加入之兵尙不甚夥惟其砲數則非常增加果如上述其係劉存厚爲雲南軍内應之結果無疑（九日） 
　　濟南電北京政府近擬於山東省方面大舉募集補充兵隊靳將軍特電政府以增募新兵急難成伍且値財政困難之際不如將巡防隊改爲新式陸軍編制較爲妥便擬請將山東巡防隊三十餘營組成陸軍混成第四十八四十九五十三混成旅（九日） 
　　東京電中日銀行案如經議會通過當新設銀行局獨立監理之（九日） 
　　東京電中日銀行委員會之質問業已告終二三日後將開本會議討論一般人皆信可以無事通過（九日） 
　　東京電東方調查局不能如提出議院之法組織尙須懇談之後作具體案此石井外相所言明也（九日） 
　　東京電俄國大藏證劵之發行大半係由經理銀行承受戕來購者如過其額當有多少分配（九日） 
　　東京電加藤弘之博士因病逝世蒙進位一級追贈桐花大綬章（九日） 
要聞一 
[貴州獨立前之醞釀情形]  
　　字林報一月十七日貴陽通訊云黔省政務廳長月初私自出境各縣知事亦皆紛紛藉詞患病呈請辭職實則彼等皆恐大亂在即耳昨日淸晨龍巡按使出離省城少頃有示文二道出現一爲龍使署名僅有月日而無年號略謂出境巡視藉以鎭靜人心一爲劉護軍使署名仍用中華民國字樣但有月日而無年份亦謂龍使出巡並謂軍隊分駐各處維持治安今晨此間道尹亦出城赴川而貴州東境之道尹則早於數日前杳如 
黃鶴矣黔省前途之不靖觀此益信又十八日通訊云滇軍確已入黔但人數無從探悉該隊紛傳謂各省皆反對中央此說殆欲引起貴州之宣佈獨立目下此間迄未公然反對政府然官場文件仍沿用中華民國字樣有數處釐局鹽局不收中國銀行鈔票貴州中國分銀行今已無營業可云護軍使不願受都督之職但允贊助以維持軍民政局而保治安護軍使仍抱滇軍與北軍不致在黔省交綏之希望記者向議決奉護軍使爲都督之紳士問以此舉是否即黔省佈告獨立之意紳士答曰此不過黔省欲於時局不定之際保全公共治安而已 
編輯餘談 
[鼠首（默）]  
　　魏王將入朝於秦許綰請行視魏王曰入而不出請以臣之頭殉周新曰今有人言入不測之淵而必出不出請以一鼠首爲汝殉臣必不爲也今秦猶不測之淵而許綰之首猶鼠首也納王於不可知之秦而殉王以鼠首竊爲不取也 
　　然則今日既誤國家大事而請殺其首以謝天下者其首亦猶鼠首耳 
　　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之西南軍事觀]  
　　軍報紛歧之議查頃得某方面傳出消息昨六日上午中央軍事會議處特開密會議歷三小時之久旋將預議之件陳候裁奪探其内容因近兩日間四川陳二菴將軍及征滇總司令曹錕並第七師長張敬堯等先後密陳川邊軍報與現接中央前派分赴川滇邊境之密探所報告之軍事情形逈異如此紛歧未識何者爲確其所報之得失地方及滇軍官軍分駐地點暨官軍赴川邊行程以及交戰時日均互有異同無法辨其眞相中央指示機宜亦難措施故議請飭各該將領及諸密探員等將紛歧各節分别詳查飭速電覆未識如何决定 
　　兩方軍略之傳聞西南戰事兩方之主要軍尙未接觸除叙州一役外雖時有小戰均於此番軍事無重要之關係兩方對於戰事之進行其所持軍略自皆異常機密必非局外所易探悉而北京官場方面則喧傳官軍方略係分三線以廣西之百色泗城湖南之晃州四川之瀘州叙州寗遠爲第一線以廣西之南寗桂林湖南之沅州四川之重慶成都爲預備線以廣東之雷州惠州廣州湖南之常德源北之施南宜昌陜西之漢中 
爲警備線第一線之配兵數爲八萬預備線亦爲八萬警備線則爲六萬云云在雲南軍一方面言二月六日之天津日報又云雲南軍注其全力攻擊四川以第一軍由叙州至成都方面李烈鈞所率之第二軍由貴州省畢節向瀘州方面進發蔡鍔所率之第三軍由遵義府向重慶方面進行滇軍此等戰略已爲北軍所知故北軍全部集中重慶以防敵之進擊更以江西兩廣各師襲擊雲南東部之空虛云云然而兩軍略之眞相恐皆不盡若是否則軍未交綏而盡人已能畢知其底裏其所謂軍略者勢已不成其爲軍略矣 
　　桂黔前途之近訊自雲南宣布獨立以來廣西陸耀武將軍迄未派兵致討並將應解中央欵項全行截留致惹外間之疑慮有言其持中立態度者近據秘密消息云廣西暗中與雲南聯絡一氣擬俟機會成熟宣布廣西獨立大約不出三星期見諸實行亦未可料云云但此等風傳固不足信憑然陸將軍態度究竟如何固爲盡人所注意之一事也至貴州獨立之宣布雖在近頃而其醞釀則已多時其中所關甚爲複雜據順天時報謂雲南獨立後貴州本議即宣告獨立嗣以軍餉不充遂設計電致政府内稱督師攻滇軍餉缺乏請即撥發軍餉以便進軍等語政府接電後當即如數籌滙不意餉銀於前月二十五日到黔次日即宣告獨立與雲南聯合云云此耗是否完全爲其眞蘊固自不可必然軍餉一層則當然爲貴州獨立問題中之至有關係之一端 
　　鄂奉出師之所聞第十一師現改爲第九師係鄖襄鎭守使黎天才所統率聞黎本滇人頗具武力故日前有電來京自請爲征滇先鋒軍現中央嘉其忠勇擬授爲懷威將軍不日當見諸明文又據大阪朝日新聞載奉天特電云奉天軍務當局本擬就第二十七八兩師兵士選拔勇士組織一混成旅派往南方從事征滇現因東省匪氛未靖防務甚緊未便抽調一旅故於兩師中選㧞勇士二百名組織一敢死隊於初二日乘京奉車赴京一俟到京後與他軍隊聯合赴南征滇云云 
[北京日人有志團之宣言]  
　　近日居留北京之日人有以北京有志團名義發表一種宣言進達其本國政府意在對於中國有積極之主張其文於中國時局關係頗大節譯之如下 
　　第一對華發言權日本應提勸告帝政延期擴充列强所認之日本優越發方權斷然行其第三次勸告以貫澈最初之宗旨 
　　第二對華政策確立之必要今日歐洲列强亦須視日本意旨此誠對華問題之最好機會然猶使中國政府輕看我國皆係日本政府對華政策不確立之罪現當勸告帝政延期各國協調未齊之際於是中國專心運動歐洲諸國之承認以爲日本一國不承認固不足懼其意蓋因日本本無確固方針如四國既行承認日本自陷於外交上之孤立不能不隨而承認故今日之確立對華方針誠無有急於此者矣 
　　第三對華問題與黨派竊謂帝政延期勸告是係中國問題之發端而對華問題之根本解决尙在日後切望貴衆兩院議員關於中國問題不分黨派自持嚴正態度只顧國民之欲望輿論之趨勢舉國一致决此大問題 
　　第四形式的親善論之誤謬中國人生而富於權謀袁總統尤屬其第一人世有一部心醉袁總統且爲中國提出小利權所引誘盛唱形式的中日親善論者此眞躭誤國家永遠大計之尤者也 
　　第五雲貴獨立之不可忽視雲貴獨立必致全國大亂吾人不可輕視雲貴獨立一部論者然也 
　　第六對華政策與利權獲得如我日本以獲得區區利權爲交換條件以致變更向來所採方針則徒爲袁總統及中國政府當道所輕侮俾其自高日本易與之觀念至既得之利權國政府盛唱種種障礙終歸於有名無實也 
　　第七好機不可逸中日親善與袁總統之間到底不能實現是吾人所深信不疑者也必另行物色一眞實確定中日提携之人與之握手是爲切要也總之歐洲戰亂列强未遑東顧是爲根本解决對華問題絕好之機會切望政府不固執已見各政黨亦不發揮黨派的感情舉國一致爲國家永遠大計起見確立對華政策至於帝政問題日本合從連衡歐洲列强自取牛耳提出第三次勸告於中國此勸告提出後中國帝政因之中止則袁總統威信失墜愈甚南方獨立軍勢燄自高或袁政府爲之推翻或南北兩政府分立或又各地方獨立政府羣起全國糜亂其勢所及固不可逆料眞是我日本崛起之好機會世之近視眼者不能洞觀國家百年之大計竊期與其性格冰炭不相容之袁總統締結姑息的親善自失此千載一遇之好機會其愚不可及也 
[日英新協約中之中國地位]  
　　近來北京外交團忽出一種傳聞謂日英兩國 
間將發生一種新協約此協約之内容在於認明日本在極東之優先權並確定英國所應享受之條件云云又據日本東京大和新聞云目下日英兩國之現行攻守同盟條約係於明治四十四年改訂自施行以來閱時雖不過五載而其間爲該同盟條約主眼之東洋方面之形勢已徐徐變化且自去年歐戰勃發以來日本對於中國之地位急轉直下較諸五年前頓生雲泥之差今者日本對於中國實占特殊優秀之地位既爲顯著之事實則帝國政府（日本自稱）所不可不出之態度厥爲使英國明認我在中國之特殊地位以鞏固其地步蓋自明治三十四年初與英國締結同盟條約其後日俄戰爭忽起卒以帝國之大勝完結局面之收拾我國對於韓國顯占特殊優秀地位之結果帝國政府向英政府交涉於改訂同盟條約時特表明其地位茲事已有先例現在我之對華地位雖與日俄戰後我國對於韓國之地位未必盡同然自去年歐戰勃發以來其地位較諸現行同盟條約締結之時全然異趣此乃不可掩之事實故帝國政府一如日俄戰後之改訂日英同盟條約使英國於條約上承認我對於中國已有特殊優異之地位是爲必要云云 
[東三省之銀行消息化險]  
　　東三省金融界之紊亂情形幾難罄盡質而言之已成爲不治之症近來政府方面對於東省之收回惡帖經歲累月雖未見成功然已頗費一番心力矣最近如奉天之招募省債吉林之預算計劃黑省之財政訟案均屬於政府方面之財政其間或已經余誌諸本報者或須待訪查而後發表者均屬猶豫問題茲就社會方面所得之銀行消息錄爲一篇當亦閱者所樂聞也 
　　（一）農業銀行奉天農務會會長恩子聯鹿賓國等日前召集四路各鄕會董村正等來省開全體大會以去年水災過鉅秋收歉薄民間十室九空本年春耕異常困難倘不速爲預備農民將束手無策必致荒廢耕作查各縣多有請借官欵放給災民作牛糧耔種之用辦法甚善但官欵無多恐難普及本會擬設立一農業銀行資本定爲一百萬專招農民之股凡無力耕種者以自己地畝作押酌量借欵不得逾原價百分之三十倘股欵一時招募不足除由發起人擔任十分之二暫向官家借欵二十萬先行開辦一俟股本招足再行歸還聞各會董一致贊成刻正籌備進行方法矣 
　　（二）鹽業銀行鹽業銀行京師業已設立財政部因東省爲產鹽之區銷於吉黑兩省以及蒙古各地範圍廣闊稅收亦鉅凾宜組織鹽業分行以爲擴充金融張本秋間曾派遣總行理事員楊雨沛郝松山二人來奉謁見段兼按使及倉鹽運使磋議一切並往吉黑與各當道協商已經多時現在省公署接准部電云鹽業銀行與鹽欵出入大有關係碍難再延請速照章籌設並將入手情形尅日見復以憑核奪 
　　（三）農工銀行東省夙稱農國糧產甚富近因沿邊水災農業大受影響而實業銀行又未能籌設以致農民之富有不動產者無處通融坐以待困今財政部頒布章程勸設全國農工銀行以通融農工資財爲宗旨果能見諸實行有益於農工兩界不少近聞旅東實業團總經理張祖策遵照部章禀准開辦長春農工銀行並有吉林豐紳等分途組織省城延吉琿春三姓等處銀行由財政廳詳請財政部撥洋十萬元爲倡辦各行之基本金云吉林有林鶴臯者以吉省連年災歉農工兩界雖有抵押品而無金融機關爲之補助勢將株守坐困特上禀按署擬在吉長組織農工銀行以興實業並將籌設章程一併投遞省署王使已將禀件及章程飭議核奪矣 
　　（四）殖邊銀行吉林殖邊銀行開辦以來尙著成效近復辦理貨幣信托創立以來市面頗受影響且爲留心經濟者所注目茲錄該行所發表之買賣辦事細則重要各節如下（一）遵照部章第二條之規定將買賣主分爲三等各繳常存保證金於本分行其數如左甲等小洋三千元乙等小洋二千元丙等小洋千元（一）信托交易之定期分爲左之二種甲羗帖之交易定期爲十五日分遠中近三期連續開市以每月逢三逢八或月杪之日爲兌交之期乙金票正鈔及小洋之交易定期爲三十日分遠中近三期連續開市以每月逢五十之日爲兌交之期　（一）第二條所載各等買主每一期買賣之餘數不得逾左列之規定甲等羗帖五萬元或金票正金鈔票小洋二萬元乙等羗帖三萬元或金票鈔票小洋一萬元丙等羗帖一萬元或其餘五千元　（一）爲杜絕投機保持信用起見遵照部章第四條之規定除繳常存保證金外每交易萬元買賣主雙方各繳臨時保證金小洋五百元於本分行但小洋之買賣每萬元交臨時保證金小洋四百元前項臨時保證金如以他種貨幣繳納者隨時以本分部定價計算出入一律　（一）買賣雙方均殺殖邊銀行信托狀收付淸算無論盈虧皆由殖邊銀行代負完全責任　（一）羗帖及其他銀洋每元市價之漲落每日開市時不能較上日收市時之價上下吉錢一吊否則立刻搖鈴散市　（一）本行遵照部章所定經手費千分之一減收爲萬分之四即交易買賣各出萬分之二 
　　（五）農產銀行　濱江之農產銀行亦華商所組織者也在哈爾濱方面能與俄之道勝借欵日之正金松花並華辦之中國交通殖邊等並駕齊驅不可謂非具有雄厚資力之一機關也茲該行邀同哈爾濱道中外兩商會及中國銀行農產交易信托公司各代表組織特别檢查會以昭信用聞第一次之檢查報告如次 
　　一實收股份金　　三二三．五ＯＯ．ＯＯＯ二收受存欵金　　一．三ＯＯ．三四四．二Ｏ一三放出貸欵金　　一．二五Ｏ．六四七．ＯＯＯ　 
四存儲中國銀行　二三七．七八四．五ＯＯ五庫存金　　　　一四三．三九五．八四Ｏ六存儲交通銀行　二Ｏ．ＯＯＯ．ＯＯＯ七開辦費及各項開支五．二三二．八一Ｏ八利息　　　　　三三．二一五．九四Ｏ以上各項俱由該檢查會檢查明確報告矣 
　　（六）中美銀行中美銀行爲中美合資組織其股分一項除銀行發起人認定三百萬元外餘由各商會集資三百萬元以二百萬元作銀行股份一百萬元歸輪船亂份一切手續已經滬 
上全國商會聯合會議决聞現吉林營口兩商會已接有上海總商會來函勸募一般熱心者均已分募進行矣 
[江蘇最近之預算歲出（三續）（南京通信）]  
　　項别　　本年度預算核定數　　民國三年預算核定數　　增減　　司法機關　　四ＯＯＯＯＯ　　三二ＯＯＯＯ　　八ＯＯＯＯ 
　　審檢廳經費　一五ＯＯＯＯ　　 
　　監獄經費　　二五ＯＯＯＯ　　二ＯＯＯＯＯ　　五ＯＯＯＯ按江蘇司法機關自司法獨立復行四級三審制度於蘇設高等審檢廳於寗設地方審檢廳各縣設初級審檢廳二年始改爲三級制僅寗滬留地方廳蘇州留高等廳而已各縣初級廳一律由知事兼理經費一項計六十縣年需銀二十四萬有奇三年省署陸續節減規定十八萬八千有奇以司法收入抵支此項經費現在異常拮据三年度各縣司法收入僅得十萬元不敷乃八萬元前曾經省署飭財政於各縣行政費項下自本年 
起按月提扣一成蘇省各縣行政費年蓋八十萬一成之數恰敷不足之額茲列之審檢廳經費蓋僅蘇州之高等廳寗滬之地方廳而已三年度列十二萬元復經高等廳迭次呈准追加始列十五萬元軍事機關經費　四五九九八六　　五八ＯＯＯＯ將軍署經費　　二二ＯＯＯＯ　　三四ＯＯＯＯ上海鎭守使署經費一Ｏ九九八六　一ＯＯＯＯＯ　　九九八六通海鎭守使署經費　三ＯＯＯＯ　三ＯＯＯＯ江寗鎭守使署經費　二ＯＯＯＯ　二ＯＯＯＯ松江鎭守使署經費　二ＯＯＯＯ　二ＯＯＯＯ徐海鎭守使署經費　二ＯＯＯＯ　二ＯＯＯＯ鎭江鎭守使署經費　二ＯＯＯＯ　二ＯＯＯＯ淮揚鎭守使署經費　二ＯＯＯＯ　三ＯＯＯＯ　　一ＯＯＯＯ按將軍行署經費三年核定三十四萬元四年下半年僅支十一萬元此次加倍列計故如上數惟三年有諮議廳經費十二萬在内諮議廳爲將軍行署編制所無中央久擬令裁嗣無馮上將軍以軍署兼管各屬民事如盜案剿匪等事務甚繁必須專設機關以資襄理　親與中央接洽議定暫不裁撤經費一項則併在將軍行署經費項下開支不另列計耳各鎭守使公署則上海鎭守使公署比較三年爲增淮揚鎭守使公署比較三年爲減則又事務繁簡使然也陸軍經費　　三六四七二三五　　三一六二ＯＯＯ　　四八五二三五陸軍第二師經費　　七二ＯＯＯＯ　　七二ＯＯＯＯ陸軍第五混成旅經費　　九Ｏ五四七一　　六七二ＯＯＯ　　二三三四七一陸軍第十九師及湖河水巡團經費　　七ＯＯＯＯ二　　七ＯＯＯＯ二七十四五六混成旅四路要塞及掩護隊經費　　一二ＯＯＯＯＯ　　一六四ＯＯＯＯ　　四四ＯＯＯＯ憲兵營經費　　八二四二Ｏ　　八ＯＯＯＯ　　二四二Ｏ陸軍監獄經費　　一五ＯＯＯ　　三ＯＯＯＯ　　一五ＯＯＯ陸軍醫院經費　　二四三四二　　二ＯＯＯＯ　　四三四三各軍隊經費　　　二二六五六二　一ＯＯＯＯＯ　一二六五六二衛隊經費　　　　一ＯＯＯＯＯ　一ＯＯＯＯＯ揚州游緝隊經費　一二六五六二　一二六五六二各局廠經費　　　一八三三Ｏ四　一九二六ＯＯ　九二九六軍械總局經費　　四Ｏ七Ｏ四　　四ＯＯＯＯ　七Ｏ四機器局經費　　　五ＯＯＯＯ　　六ＯＯＯＯ　一ＯＯＯＯ軍米局糧秣廠經費一二六ＯＯ　　一二六ＯＯ陸軍測量局經費　八ＯＯＯＯ　　八ＯＯＯＯ運輸經費　　　　四Ｏ三四二　　四ＯＯＯＯ　　三四二運輸各艦經費 
補助敎育團經費　五五四一六　　五ＯＯＯＯ　　五四一六蘇常道尹附設軍法科經費　　　　七二ＯＯ　　　七二ＯＯ軍政執法處經費　三ＯＯ六三　　一五ＯＯＯ　　一五Ｏ六三　　　　 
按江蘇軍隊以北來禁衛軍爲中堅該軍餉糈係由中央特别支出由馮上將轄具領不列本省預算自餘十九師第五旅第七十四五六旅多分駐江北一帶第二師則駐蘇州各軍餉則概列入本省預算四年下半年支出溢出預算額甚鉅中央爲厚充軍實起見亦未核減本届預算乃加倍列計故如上數（未完）　 
[南京快信]  
　　下關江岸建築已經開工包工計十二萬圓昨齊使委公署技正崔蔭芳爲監工會同下關商埠高局長辦理一切 
　　水警第二廳長趙會鵬昨來省謁見齊使籌商添設淺水兵輪事 
　　馮將軍擬將本署軍用文職各諮議秘書等呈請叙官或獎給勳章以示鼓勵 
　　齊使昨奉中央電飭令迅速籌辦省試道試事宜不得延宕 
　　馮將軍昨又致中央寗電一件聞係條陳征滇� 
防川方略 
　　軍署兩星期内未接新疆安電未審何故蚌埠倪將軍於初四（六日）赴徐駕年昨（七日）回蚌埠張勳親送至車站握别 
　　總統親書褒鄂英姿四字橫額贈送張定武將 
 
 

Page 7

 
 
軍 
　　參政院參政孫多森昨來寗晋謁聞係籌商寗湘鐵路開工事宜 
　　寗湘鐵路局昨得京電借欵已成現正著籌辦開工 
　　前蘇高等審廳長徐聲金昨交卸事竣來寗晋謁齊使禀辭赴甘肅新任　 
　　省中洋價大跌每元短至百餘文市面亦異常蕭索　 
[湘省之收回紙幣譚]  
　　湘省自前淸末季即由湖南官錢局發出紙幣爲數不資迨人民國以來將湖南官錢局改爲湖南銀行適値二次獨立用欵効繁湘政府勢不能支遂由該銀行加發紙幣以顧目前旋因無現可兌匯水驟增而洋商祗索兌現欵該銀行遂又加發錢紙勉將銀紙法收回嗣以周轉不靈復陸續發出致有此積重難返勢近自沈巡按兼任官鑛督辦後於官鑛餘利處分辦法擬將水口山鉛鑛餘利完全留爲收回湘省紙幣之用其餘各鑛餘利即以補助湘中政費已經分咨財政農商兩部核辦現由兩部咨復照准並令將收回紙幣進行辦法詳切籌議迅即咨部備案核奪沈使以所擬辦法既已經部核准亟應 
妥籌一切爰即特派嚴財政廳長吳監理官唐人寅殷安華等四人爲籌辦委員飭令會同妥定辦法群候核奪該特派員等以收回紙幣應先淸查確數始能規定一切當將銀行票根詳切淸查計湘中已發行銀元票有二百萬元錢票有五百萬元銀票有五十萬兩（據商界中傳言確實尙不止此）遂公同議定收回程序分爲三期第一期收銀紙幣第二期收錢紙幣第三期收銀元紙幣以上三期收幣年限自今年起分十一年收淸因水口山鑛利每年僅有五十萬元上下其每期收幣年限亦已明定如下第一期之銀紙幣定於本年底收淸第二期之錢紙幣自明年起至第六年底收淸第三期之銀元紙幣自第七年起至十一年底收淸各紙幣按年收回後即由湖南銀行詳請省使派員監視截去一角封送中央財政部查驗銷燬以昭愼重俟紙幣完全收淸時湘省即完全行用國家銀行兌換劵所有水口山鑛利究應歸部歸省日再行酌量情形定奪以上各情業由沈使咨陳中央財政農商兩部查照矣按以上消息係由政界傳出若據商界所言則湖南銀行發出之銀元紙幣約有八九百萬元錢紙幣約有二千餘萬串銀紙幣約有五百餘萬兩似此則兩說相去甚遠究不識以何者爲是總之必不止如政界所傳之數目也 
地方通信 
[蘇州]  
　　諭飭嚴防黨人蘇常鎭守使殷鴻壽昨日通飭駐防滬寗鐵路第二師軍隊暨鎭路督察長車站警察謂准陸軍部電開據偵探報告近有黨人專在沿鐵路車站附近設立機關情事即飭護路軍警一體嚴查 
　　斥革不法巡長閭區警察署長董士珍查悉胥門外泰讓橋堍水仙廟巡長李某有勾結流氓地痞義結金蘭情事當將李巡警撤去職務並將知情之巡士分别記過一般流氓地痞刻正在追究中 
　　保薦參謀長蘇常鎭守使署仍設道公署内其内部辦事人員多以道尹公署各科兼任以節經費惟憲兵第三營營長王少珍兼任參謀亦不支薪公茲殷鎭守使以參謀長一席職務重要未便虚懸特保薦駐蘇禁衛軍第四團團附王兆鰲中校充任已具詳上將軍署請爲薦任矣 
　　軍警長官宴會陸軍第二師師長朱甲甫於八日下午一時在盤門新喬巷本宅備設盛宴邀請駐蘇各軍警長官行政司法各領袖及關監督等赴讌請蘇常殷鎭守使主席席間會議巡查辦法議定注意車站輪埠旅棧郵局之檢查以免黨徒溷跡並遞傳違禁物品其檢查手續俟議訂後飭發執行直宴至傍晚始散　 
[鎭江]  
　　商團梭巡不懈鎭屬揚中縣濱臨大江港汊紛歧素爲梟盜出没之區前經該邑王君倡辦商團敦請張某爲敎練員督率操練現團友已達六十餘人均能不辭勞瘁日則習練打靶夜則分段梭巡前日二鼓時離鎭二里許有盜肆刧並刃傷事主迨商團得信排隊而往盜已遠颺故鎭上得以安靖如常 
　　開始勸募舖捐丹徒縣章知事前因警察經費支絀擬增收舖捐曾出示通告在案茲章知事以此次加捐係屬不得已之舉深恐商民或有疑慮致多阻礙特派公益事務所所董王蔚卿警察三區陳區長向各商號勸捐於已捐者酌加若干未捐者一律起捐自本月八號起先向城内各店舖開始勸募矣 
　　驅逐難民出境鎭郡對岸瓜洲地方近日到有淮海大帮難民扶老携幼共約數百人在該處附近各鄕鎭乞食瓜洲警察所王君恐其滋擾閭閻即派長警分投驅押出境 
[揚州]  
　　規復團拜典禮兩淮運使方碩轉司長以舊曆年終向例舉行慶賀元旦禮自光復後此事遂廢刻宜再行規復惟萬壽宮修葺未竣爰於除夕夜一時在本署恭行團拜以相慶賀　　 
　　控案和平了結揚州振明電燈公司前因城廂商民私裝電燈致營業受損當經查悉左衛街鍾姓家私自接線即向之理論詎鍾反赴縣控訴現聞經人調停將撤銷原狀和平了結矣 
　　警佐勘驗刧案江邑東鄕農民李某家被匪强劫當經禀報縣公署周芷貞知事以舊曆已屈年關新正不便勘案當派三等警佐於二十九日黎明前往履勘即於　晚勘畢遄返 
[金壇]  
　　擴張敎育之希望新任金壇縣知事周昌壽於一月二十六日接篆視事其行政上之第一聲即爲編製元年度地方預算以金壇敎育經費有二萬餘元之歲入是以力左接張國民學校計有五十一所本年學額　各均爲二十五名全縣當增出學生至一千七百二十五名左右並定限於二月十五日考驗私塾敎員業已通告施行而預算案亦於抵任五日之内編送省道察核以收抵支尙得預備費四千餘元　 
[江西]  
　　南潯鐵路新舊觀南潯鐵路新總理孫多森任事俟舉坐辦阮貞元來贛將公司遷移九江以便就近辦理公司原有人員大半更換所留者亦皆降等其文牘股票各重要職務已另派人先赴九江組織公司將來一切事務又是一番新氣象矣　又鐵路股東已分新舊兩派現在新股東除總協理不計外有監察二人董壽六人舊股東除協理羅朗山已改爲監察外其舊董事陳永懋謝佩英袁暽三人名雖仍舊而權歸新股東以故舊股東於舊臘二十八日曾開職員會提議力爭股東之權利惟因股東到者寥寥未曾討論定今年再開大會云 
　　官商除夕防範紀贛省李將軍戚巡按使恐臘盡時間匪徒乘機竊發特於除夕各飭所屬軍警長官添派兵警巡查商團亦出隊巡邏故秩序安謐如常催禁止商民施放爆竹以免驚疑 
　　廣潤門外大火災二月三號晚九句半鐘贛城廣潤門外河街背從茅竹架四十七號丁姓木行失愼聞因洋燈傾倒潑出洋油燒著木壁所致一時風狂火烈延燒舖户十七家並殃及河東柴火船一隻當由將軍府副官陸軍混成第九旅旅長及各官兵水陸警察警備消防各隊均到場彈壓商團救火會商會及廣外街防局皆拖帶水龍馳救至十二句鐘後始行撲滅核計損失甚 
巨現已將火犯拘押警署矣 
　　取締續發錢票贛垣中國分銀行以九江贛州各屬之錢店商家等發行鈔票漫無限制數目既多寡不定凖備亦十虚八九一遇銀根稍緊即捉褾見肘於金融幣制均大有關係特函請財政廳設法取締該廳昨已通飭各該官警詳細調查並出示曉諭限令如數收回不准續發蓋即查照取締紙幣條例限制辦理也 
[杭州]  
　　學兵感時自戕紀詳浙江憲兵備補連學兵何得勝於月之一號在營自戕其自戕原因聞係感於時局憂憤發痼所致其同學全體學兵曾有專函一通叙述何君死事甚詳錄其概要如下學兵何得勝字文昇浙之東陽凌塘村人家貧業商辛亥十月　征入伍隸四十九旅九十七團第五連爲一等兵四年八月挑送憲兵司令處所屬之備補連肄業以勤奮稱自滇事發生慨國� 
事蜩螗憤懣形於顏色二三日來感觸益深嬉笑怒駡幾類癲癎本月一號下午二時乘各兵歸隊之際竟竊取巡查時備用之子彈實鎗自戕於寢室彈入自胸貫背爲狀至慘官長聞聲往視神色迄未少變迨司令官至則侃侃而談當由司令官派員送往陸軍病院救療以胃洞裂旋即身故檢其箱篋有致費姓友親筆一函均言國事語甚沉痛中有國不成國家不成家將來必受外人瓜分達亡國的地步吾國四萬萬的人民亦成爲亡國之奴矣到日後國亡家破之時反受大辱不如現在早歸免去將來之辱等語 
雜評一 
[大戰不遠（默）]  
　　今日中國之戰所謂帝制與共和戰也他國之戰有時軍隊之力量相等器械之利鏡相等餉糈之充乏相等則勝負之數難言矣茲之戰事不恃軍隊亦不在較器械餉糈之力而在較帝制共和兩方面之人心贊成帝制者多則帝制勝贊成共和者多則共和勝贊成之多寡决無相等理故最後勝負之數已决於今日之人心矣 
　　論者謂大戰不遠勝負之分將在旦夕吾則謂疆場上一二次之勝負不得謂之勝負何以故以茲之戰事疆場上之勝負非最後勝負故所謂最後之勝負在國人語言色笑間求之語言色笑中之勝負乃眞勝負也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[航業界之新消息]  
　　上海商業以對外貿易爲大宗故航業之關係最爲重要乙卯年間各業獲利最厚者如顏料五金玻璃疋頭等皆以貨源斷絕或來貨甚少故價昻而利厚以此推測則丙辰年各舶來品之價格必有漲而無減其爲歐洲之特產而非東方所能仿造者則尤甚蓋航業界之新消息皆謂來往東方之商船恐將有減而無加也 
　　協約國之商船自開戰以來爲德奥轟沉者已不少四日前（六號）紐約電尙謂德新造轟擊商舶之快船九艘有二艘已在大西洋中由此觀之商舶所處之危險仍不減於往日而大西洋航業較爲重要勢必至減少行走東方之船以補其不足也 
　　英國航業最盛然戰爭之際役用商船作運艦紅十字船病院船軍需船者不少如行走東方之大英輪船公司共有船六十而供政府驅策者三十一最近消息謂英政府推廣其大陸作戰之計劃需用商船益多東方船舶益將因而減少 
　　船舶既少運費因此日昻土貨出口則即納昻貴之運費亦每不能得船如芝蔴一物由滬至英之運費在開戰前每噸二十一先令今則經多次之增加已達一百五十六先令尙難得船吾國土貨出口額銳減之原因蓋即此也而倫敦方面則市價大昂試舉中國出口貨數宗以例其餘 
　　荳油市價　十月二十五先令六便士　一月四十先令芝蔴市價　十月十六先令六便士　一月二十一先令落花生市價十月二十先令　一月二十四先令菜油市價　十月三十二先令六便士　一月四十三先令六便士 
　　上列乃數月内市價之比較相去已如許蓋皆以運費之日增月加也 
　　太平洋中商船亦不敷運貨美國太平洋郵船公司自去年解散以來輪舶十二艘皆已完全出售其代價其得美金六百五十萬元此十二商船支那號爲中國郵船公司所得餘有二船爲日商所得仍往來於東方其餘恐均將行駛於大西洋中昨得消息美國新組一國外貿易公司資本美金五千萬元其對外貿易注意於南美及遠東新購船舶多艘不識在遠東方面亦經營航業否 
　　吾國出口貨絲茶爲大宗去年上海絲價漲至千兩以外皆以花旗洋莊之暢銷太平洋中如船舶減少運費增加則本年絲之銷路恐不能如去年也 
[保衛租界治安之文告]  
　　英美總巡麥高雲君與工部局各西董議有保衛治安之法擬就文告於前日發貼通衢其文如下照得現在爲各處竊盜案件最多之時捕房非得大衆能助之力不能爲功是以凡各色人等有二端均須留意一係各家窗口門户必須隨時關閉至晚間更爲緊要如遇有諸色人等敲門切勿輕易開啟在弄内住家必須阻止一切閑游暨呌賣雜物之人勿任滯留一係有匪徒强搶隨身物件者切勿過於膽小畏其恐嚇亟須高聲喊捕相助庶可成擒不致脫逃似此辦法一切盜賊當不致如前猖獗又風聞有人在外招搖索取所謂捐欵實係將居户高人勒索財物本局照常防範保衛治安所有一切辦法凡關於舖户住家各華人毫無更改即界内安分各居民自可毌庸驚慌界内華商居民人等應知目下滬境以遠局情形如未定（按此係訪員抄錄之稿上二句或有訛字）伹與安分營生之良民素享租界之特别利益免捐各權利仍無絲毫損失倘有不法之徒恃强恐㬨妄思干預居户商業或勒令捐歛會黨之費等情一經查明發覺自廝嚴拿從重究辦不稍寛縱如有人擅行嘗試擾害恐嚇或欲勒詐財物等弊應將詳細情形報告附近捕房或本局各董即由捕房將擾害人等提拘將案解送會審公堂訊究决不姑容勿謂言之不先也其各遵照母違切切特示 
[米業第二次會議紀事]  
　　今日可以開斛 
　　南北兩市米業於昨日午後一時在仁穀堂開第二次會議修改章程及與米店往來結賬與米店回佣種種問題到會者爲張錢二董事及南帮公所領袖嚴少 
泉南北各米行八十餘家之經理跑街共有二百五十餘人討論良久僉謂去年行家被料店倒欠甚鉅又被支票所害此次展期三天開斛係各行不得已之實情但民食攸關不能再緩明日南北須一律開斛惟初次所議逢十結賬一層今宜取消所有行家與米店交易一概現洋如有尾找儘大小月底結淸由公所輪派兩人至各行調查違則罰洋一百元至扣回米店佣金一節今改每石扣回三分行家得七分其支票不帶票根者一律不收各行贊成者均須簽字並於三日内每行各存保證金洋一百元由仁穀堂代爲存放生息每年年終取息遇有違背以上條例者調查確實即將此洋改作罰欵撥充各種慈善之用云云各行均贊成簽字末由衆提議新閘某米行違例開斛應否議罰旋由該行派往之某甲手持米樣一包謂此項秞米係去年存在船上初五日斛至本廠碾白並非售賣亦未裝蔴袋可請調查衆云該行既已聲明並非售賣可免置議衆人遂散時已鐘鳴五下矣　 
[烟禍延長九月]  
　　洋藥加貼印花一事前經蘇粤贛三省禁烟特派員蔡伯浩與洋商訂定所有香港上海兩處存土三千箱儘本年年内一併銷淸在案茲本埠各土行以加繳稅欵貼用印花原爲推銷便利起見今三省私土充斥妨碍銷路原有存貨本年限内萬難銷淸故自願每箱再加稅銀一千二百兩要求政府展限九個月俾便設法行銷聞政府已允准通融照辦矣 
[查緝私運烟土之通飭]  
　　江蘇巡按使公署通飭所屬云本年一月二十七日准財政部咨開准蔡特派員函稱現在交通便利火車往來私運亦夥所有津浦鐵路車南下轉從寗滬鐵路夾帶販私接踵而來海關時有拿獲並據線人報稱此項車帶私土沿途可下多半經由浦口及上海鄰站南翔等處先已走漏等語似此實爲烟禁前途障碍除與施監督稅務司籌商嚴行查緝外應請查續通飭地方各機關於鐵路設站處所一體認眞搜查遇有黏貼標記准其通行無阻倘有偷運私土應人貨一併扣留依法罰辦等因除飭津浦貨捐總局遵照辦理外相應咨請查照轉飭所屬一體遵照辦理等因准此合亟飭仰該道尹廳長知事即便一體遵照嚴行查緝　 
[私運烟土進口之嫌疑]  
　　上月二十一號某輪船由大連灣等處開駛來 
滬被海關扦巡洋員登輪查獲烟八百磅計九千六百兩惟帶土之人毫無影響當由海關稅司諭將所獲烟土存 
關候燬並擬罰該船主規銀一千兩該船主不願代人受過再四調查茲查得本船司賬曲敬勝王輔臣二人頗涉嫌疑昨日該船復行進口即報明水巡捕房派探將曲王二人拘送上海地方廳請爲訊辦午後由檢察官提案預審該船主遣本船大副三洋人投案聲明並證明一切質之曲敬勝王輔臣則均不承認問官得供判曲王分别拘留三洋人回船供職候復訊核辦 
[建築軍港之進行]  
　　浙省象山港前經海軍部呈奉中央核准開闢軍港已任命海軍次長曹嘉祥君前往勘建嗣因工程浩大需費尤巨迄未築成茲海軍總長劉冠雄君以上海原設之海軍司令部刻已取消滬上浦江既不宜停留軍艦吳淞海口亦非軍艦駐泊相宜之處現在象山軍港既經興築自應趕緊進行俾俟工竣後停駐軍艦除仍飭曹次長迅赴象山經理建築外並電致現駐浦江之鏡淸軍艦從緩往閩改赴象山聽候工程各員駐紥 
[拆屋遷墳之催促]  
　　龍華百步橋之南由楊護軍使圈民地六百畝建築營壘操場應給田價業經議定每畝百元由縣公署及工巡捐局出示佈告在案茲悉楊護軍使因建築營　 
壘急須進行而圈購民地内之民房墳墓自應趕緊遷讓以免延誤昨特飭行上海縣知事迅即催令該圖地保傳諭各業户趕緊呈繳田單具領地價其應拆民房墳墓亦着尅日興工 
[軍人暫不給假]  
　　陸軍第四第十兩師長松滬護軍正副使楊盧兩君接統率辦事處陽電開奉海陸軍大元帥諭現在滇事方殷� 
軍人以愛國爲天職平時操演練習等務方惜畧不我給所有星期例假均暫禁止等因欽遵到處除照交海陸參謀部外合電遵照等因聞近日海陸軍上自軍官艦長下至兵夫水手無事均不准休假出外云 
[謀財害命案解送軍署]  
　　新法租界霞飛路富德里老婦陸周氏被成衣匠朱文魁（即朱文奎）見財起意糾黨王小王王小弟等將氏謀斃攫洋逃逸當經探捕將朱等並贓洋一并拘解法公堂訊供明確判送地方廳訊辦等情已迭紀前報茲悉連日由該廳林 
檢察長委派檢察官將朱文魁等三犯隔别研訊朱等直認不諱問官以案情重大據情面禀林廳長請示辦理林君查得該犯朱文魁等結夥三人以上夤夜將氏謀殺得贓逃逸應按照懲治盜匪法第三條第一欵辦理乃於昨午備文加派法尊將朱文魁王小王王小弟並抄獲原贓大洋十七元小洋一百角銅元十一枚又五元鈔票一張搭膊一只以及臨時用强塞口之棉花一包一併申送松滬護軍使署請爲按例嚴懲 
[密訊理髮店主續紀]  
　　虹口鄧鐵路三百五十三號門牌理髮店主湖南人蔣順臣（即蔣幹卿又名張順卿）因被已經解送護軍使署與亞細亞日報館被人抛擲炸彈案内有關之已革滙山捕房三百十九號華捕劉元魁（即劉星球）供詞牽涉經楊護軍使咨請麥總巡轉請公共公廨出票發交捕房派令中西包探將查獲搜出福字一團三營二連連長之卡片圖章等件提同劉元魁一併解至公廨經關讞員會同美領博君秘密研訊判蔣劉分别押候復訊等情已誌昨報茲悉當中西官研訊先由牛門律師上堂譯訴案情並向蔣劉二人盤詰一過繼由一百零一號西探壳羅香投訴協同華探王金壽等將蔣緝獲情形並將抄出圖章卡片等件呈案請察訊之蔣幹卿供與劉捕蕭美臣均相識餘語含混堂上會判被告押候復訊忽據護軍使署錄事投訴被告蔣幹卿係由劉與已經鎗决之蕭美臣等供出亦係民黨中人且與亞細亞日報館被擲炸彈案有關尙有軍火私藏於浦東某處供至此即將蕭美臣等親供呈案要求引渡中西官磋商之下遂改判蔣幹卿解送護軍使署如訊有關係仍送回公廨過堂後再行解送軍署歸案懲辦 
[西華德路之刦案]  
　　前晚八時美租界西華德路一千四百二十一號門牌祥興烟紙店突來盜匪三人各持兇器嚇禁聲張當被刦去大小銀洋約數十元事後由店主投報滙三捕房捕頭立飭中西探認眞跴緝 
[圖刧米店之結果]  
　　徐州人余開勝趙紀元劉金山（即何大）曾於上月二十六號夜在滬西戈登路圖刦張永源米店未成當經事主報捕請緝旋由六百零三號一千一百六十四號八百三十五號一千二百三十一號等四華捕與華探目陳永康西探海明威將余等三人先後拿獲解送公共公廨訊供收押在案昨晨復訊據中西包探禀稱查得余開勝係某紗廠工人劉金山向爲庖丁趙係劉之同居至在余盧搜出之手鎗據余稱由劉金山（即何大）在法租界餘慶里交伊取藏等語並據一千二百三十一號華捕上堂禀稱是晚落差見余等往華界奔逃後面有巡捕狂吹警笛追捕不及向余等開鎗遙擊被告等倒地閃避即被六百零三號華捕將余擒獲當在身畔搜出實彈手鎗一支是實訊之余開勝供在紗廠做工手鎗係劉金山所給質之劉金山堅不承認並稱與余並不相識據趙紀元供稱並不爲匪實遭悞拘求釋中西官會商之下以趙紀元無干省釋余開勝劉金山持械圖刦未成判各押西牢二年手鎗子彈充公並以該華捕等奮勇捕盜諭候函致麥總巡酌核獎賞以示鼓勵　 
[墳山路盜案改期解訊]  
　　盜匪孟瑞友於上月十八號夜糾黨夥刦公共租界墳山路五十八號門牌義昶祥烟紙店大小銀洋銅元共三十餘元圖逃並拒捕開鎗　擊老閘捕房二百三十七號西捕未中擊傷行人即經該西捕與一千零八十四號華捕及華探曹錦瑞等將孟追獲解送公共公廨諭着押候緝提同黨併究在案昨晨復訊據中西包探上堂禀明前情並稱被告當時開鎗拒捕以致流彈擊傷在法租界行走之人現其人尙在醫院療治俞代襄讞商之英卓副領事判孟仍帶回捕房候下禮拜三解案訊核 
[道屬敎育行政聯合會議紀（二）]  
　　滬海道屬敎育行政聯合會議前日在也是園開會已誌昨報昨爲開會之第二日道縣敎育行政各員仍繼續到會開議上午由會長余芷江主席下午因余會長另有要公由徐耐冰代之計兩日議案共二十起經衆陸續議决所有議决各案除昨已披露外茲冉續紀如下 
　　劃一徽收學費案南滙葉滋華提議 
　　送子弟入校讀書則其繳納學費係父兄應盡之義務乃自民國成立以後忙漕等帶徴附稅而一般父兄咸以敎育費有着繳納學費之義務多不履行或因辦學者爲招來學生之計倡言免收學費因此種種學校中學費一項之收入日形減縮而要以鄕間爲更甚但此辦法殊非善良之策茲擬徴收學費辦法六條區區管見未識當否請公議决之 
　　附劃一徴收學費辦法 
　　（一）一年級納學一元二年級二元三年級三元四年級四元但城鎭倍之 
　　（二）一家如有兄弟姊妹叔姪同在一校者則學費只收在最高級一生餘免（譬兄在四年級弟妹等在一二三年級則學費只收四年級生一名餘類推 
　　（三）凡極貧學生如有切實保證者則免收學費 
　　（四）學生非有不得已事而半途停學者則學費加倍議罰極貧生向保證人追罰 
　　（五）各校學費各由校長經收俟發欵時劃抵 
　　（六）經收學費須塡三連單一連給學生父兄一連存根一連繳於學費並由學董榜示校門以昭信寳　 
　　此案議决議題改爲整頓徴收學費案一二三四條改爲酌量情形規定之五六改二三 
　　敎育公產緩免照册費暨補繳價銀案 
　　海門第三科科員楊家駿縣視學張言揚提議 
　　海門縣敎育費大半恃公產租金租金之多寡視乎年歲之豐歉而縣敎育事業之進退亦以是爲斷去年夏秋間風潮霪雨三次爲災農田花穀攫殘殆盡當由地方紳士禀奉巡按使列入重災轉請撥帑急賑並核定正附各稅一律普減在案入冬以來鄕民啼飢號寒困苦萬狀性命既虞不保公租何自取償故地方官紳等賑平糶日不暇給催租追稅更不忍言坐是縣敎育費向恃公租收入以資彌補者今盡虚懸無着故縣敎育事業無論奉省飭辦理及遞年推廣計盡中所有事者概行停頓即原有縣立及受縣欵補助各校之經費預算案業經集議减發勢且不能維持此種情况凡我滬海道屬去年受災各縣其困難當有同感乃海門沙田分局不顧地方狀况責令敎育欵產經理處將所有成熟苗地每畝繳照册費大洋一角且加滯納費二分總計需洋二千餘元即使年穀豐登各租户輸將足額去此二千元已過收入總數之半何况災荒薦至如去歲之甚乎且該分局對於昔年自治公所特置學堂公田報領繳價入額起徴之海灘六千餘畝一併責令經理盧重行繳價以該局定章最少數之每畝三元計總數亦達二萬餘元充其所欲非停辦縣敎育事業五年不可核與去年大總統暨省道公署迭次飭禁移挪學欵之明文並敎育部籌備强迫敎育之通令大相背馳總之疆理田畝本屬國家大計惟辦理淸丈迂遠糜費騷擾難防早奉財部洞燭其弊另訂淸　辦法每畝定收銅元一枚各縣尙多緩辦况海門受災民重敎育經費亦最支絀勉從功令惟有辦理淸查並宜從緩謹具議案請付公决 
　　此案議决因提出議案人未到會公决從緩議 
[徴收畝捐以充敎育經費案]  
　　嘉定縣椽屬黃祖温視學戴洪恒提議　 
　　各縣敎育經費多恃兩稅一項上年因荒減成之縣敎育費頗受損失但就嘉定而方附稅之撥充敎育費者年約三萬元有奇上年忙淸普減三成敎育費驟短六千餘元之鉅且應得之八成亦不能如數收足以故本年一月以來縣市鄕各校經費已無欵支給雖經本會第一次會議詳請道尹飭縣竭力維持不使稍有恐慌然無米之炊巧婦難爲正稅既不能動用分毫他項公欵亦受減成之影響自顧不遑豈能挪借此上年虧空之不能不籌彌補也本年敎育費之收入尙無把握雖未必再有減成之虞而公共體育場通俗敎育館以及農工商業等校已奉省飭不能不辦加以預備金必占附稅之二成市鄕國民學校須實行推廣因此縣市鄕敎育費之支出數較之上年殆將增至一倍以上而所入不增何以應付雖有徴收各種捐稅之說然如嘉定情形除原有捐稅及新定中資捐外竟無他項之可徴設非另籌巨欵勢難切實進行此本年收入之不能不謀擴張也嘉定如是本屬其他各縣恐亦未必不如是聞海門敎育費全賴畝捐每畝年收銀六分可得八萬元他縣似亦以仿照辦理蓋人民有田一畝於一年之中僅增六分之負擔無慮弗勝而積少成多其欵頗詎較之徴收各種捐稅枝枝節節手續繁而欵無幾者其難易直同霄壤竊以爲籌欵之策莫有善於此者雖他縣未必盡如嘉定之竭蹶容有無須議及於此者然敎育漸謀普及經費漸謀擴充想各縣亦具有同情倘一律徴收畝捐則經費竭蹶之縣既得藉以維持即經費充足之縣亦得多其積聚敎育前途獲益自匪淺鮮也顧或謂近來賦稅繁重若再加捐民力恐有不逮不知敎育爲救國之要圖義務乃國民所應盡集之固成鉅欵分之亦甚無多况此種畝捐捐之於確有田產之人彼窮苦小民未有絲毫之損失也以故擬由本會詳請道尹飭知各縣於元年上忙起實行徴收畝捐充作敎育經費其數之多寡可由各縣自行酌定惟不得附收徴收費一面詳請巡按使備案如是則鉅欵可籌敎育前途不致稍有恐慌矣是否有當請付公决 
　　此案議决請道尹通飭各縣援照海門南匯兩縣成案議復辦法 
[愼重任用國民學校校長敎員案]  
　　松江縣掾颺視學提議 
　　校長任用敎員往往用非其人且不照章詳報即學務委員呈報校長亦常受地方上之牽制所任不得其人近來學校推廣日多而濫竽充數者更指不勝屈是蓋未有以限制之也而私塾敎師之考試則今將見舉行作私熟敎師者不可不考充學校敎師者可以不考是將迫一般私塾敎師相率作學校敎師也敎育前途尙可問乎鄙人等爲愼重用人起見檢定規程雖未頒布取締之法不可不施除各校長敎員已任者不必追論外將來之新校長敎員須由縣知事酌量面試以定奪之辨别既嚴倖進及絕庶敎育界或有健全之希望乎應定簡章請道公署頒布施行請公决 
　　此案議决暫從緩議 
[請議滬海道屬聯合運動會案]  
　　按體育一端爲智德兩育之基礎蓋體弱則智德皆無所附　焉近數年來深知敎育原理者提倡體育不遺餘力省則有全省聯合運動會縣則有全縣聯合運動會惟道屬處乎省縣之間而猶無之似亦一大缺點嗣後每歲於春秋兩季中舉行道屬聯合運動會一二次庶尙武精神各自奮發而體育之進行咸趨一致焉是否可行謹候公决議决通過（未完） 
[中華醫學會第三日開會紀要]  
　　二月九日上午十時開討論會會中演說員二人俞鳳寳醫士伸論用西文敎授醫學乃過渡時代之一階級吾人至宜認定　凖繙譯醫學名詞臚列舊譯新譯名詞於一表以供討論而期完善並主張造新名詞則可造新字則不妥云云唐乃安醫士暢說繙譯之歷史主張先　醫學字典一部俱屬津津有 
　　 
 
 

Page 11

 
 
味 
　　演說既畢尼爾將士力舒東醫士柯美克醫士王完白醫士李考爾醫士以次討論謂凡在譯林必需聯絡以資協助則事半而功倍矣 
　　午後三時紅十字會沈會長暨哈佛醫學校胡校長開歡迎會於哈佛醫院雇定汽車迎送參觀醫院醫學校後又欵以茶點胡校長暨沈會長用中西文致歡迎詞中華醫學會中顏福慶俞鳳實二醫士亦用中西文答謝 
　　五時半至六時半爲演說會上海工部局醫官史旦來博士演說遍登廣告之便藥有種種弊害裝璜雖麗裨益甚徴而受其害者比比然也聞者莫不驚心相戒勿用焉 
　　七時五洲大藥房邀請各會員至新世界遊覽晚膳賓主盡歡而散 
[北市錢業盈餘單] 　　 
　　上年北市各錢莊均持穩健主義故所獲盈餘共有八十餘萬之多惟向例各莊盈餘每於商界相傅之財神日宣佈今年則始於昨日露佈特錄於下　安康四萬一千兩　安裕二萬兩　元德一萬六千兩　永餘一萬八千兩　元盛一萬五千兩　信元一萬兩　信裕一萬兩　合豐一萬兩　久和四萬兩　衡通二萬五千兩　元久一萬五千兩　裕興一萬兩　瑞康八千兩　長盛二萬兩　正生八千兩　同豐二萬兩　老久大五千兩　愼益五千兩　恒祥二萬兩　元甡一萬二千兩　存德三萬兩彙康三萬一千兩　豫源三萬兩　永豐三萬九千兩　承裕三萬兩　福康三萬兩　兆豐二萬兩　鼎康二萬六千兩　同餘二萬二千兩　恒興二萬八千兩　順康二萬八千兩　瑞飛二萬三千兩　永裕二萬二千兩　怡大三萬兩　信成四萬二千兩　志慶四萬五千兩　源餘二萬兩　鴻勝二萬兩 
[電燈公司挽留總理]  
　　内地電燈公司總理陸伯鴻君因創辦華裔電車公司事務殷繁無暇兼顧故由電燈公司董事會推舉莫子經君接辦已紀前報茲聞該公司以陸君對於公司進行事宜規盡有方數戴以來煞費苦心故由董事會重復議决仍請陸君爲總理外並公推莫君坐辦常駐公司内會同陸總理隨時規畫以昭鄭重 
[校長聯合會預誌]  
　　滬海道屬十二縣各縣立小學校校長爲謀敎育上之改良特訂於二月十四號（即舊曆正月十二日）在上海城内開縣立高等小學校校長聯合會俾便交換智識共謀進行　 
[大埔同鄉會開會]  
　　昨日旅滬廣東大埔同鄕會開茶話會到者五十餘人由正會長何士果君副會長藍護臣君其他職員楊虎臣楊富臣楊英初藍雲台楊永琴羅雲樵楊子成諸君相繼演說並討論進行之事（甲）建設公所以謀聯絡鄕誼及共圖公益事宜（乙）研究實業以便同鄕中經營之工業商業設法擴充而他種有利之實業將來亦得籌辦云 
[會勘同文書院地址]  
　　同文書院建造房屋佔用公路一事上海縣沈知事以非經實地履勘不能解决故特與日本總領事商明各派妥員會勘聞縣署所派者爲繙譯黃輯虞日領事所派者爲西田副領事已於前日同往徐家滙附近法華路同文書院由校長領導會勘後各將勘明情形報告長官核辦 
[肇和案之獎叙]  
　　江蘇齊巡按使奉政事堂電開奉大總統策令前此肇和一役所有在滬出力人員查明獎叙查有上海縣知事沈實昌着以道尹記名譯員黃國瑞給予九等嘉禾章上海救火聯合會會長毛經疇給予九等嘉禾章著政事堂銓叙局查照等因合達等語昨齊 
巡按使日飭行沈知事知照矣 
[試放新砲之佈告]  
　　淞　警廳昨出四言簡示一道照錄如下　製造局内　試放新炮　十號開始　至十二號　居民人等　毌庸驚擾　恐有悞會　特此示告 
[紙砲觸損電話線]  
　　閘北共和路仁和堂藥店陰曆初四夜因接財神燃放紙炮觸損電話線由四區崗警查見將該店主拘入警署經姜警正判罰洋三元以儆 
[鐵屑灼傷工人]  
　　七浦路德泰翻砂作工人徐得茂蔡阿二前日正在工作之際有燒紅之鐵屑飛出灼傷徐等頭部手足等處當由作頭送往同仁醫院求治 
[空屋起火]  
　　新北門外法租界永安街普安里七號門牌空屋樓上於前晩二時不知如何起火當由巡街捕查見喊同鄰人將火撲滅旋報捕頭前往察看祗焚去樓窗四扇左右鄰居幸均無恙 
[遺火積薪]  
　　滬南三泰碼頭順德里小販于慶林家於前日傍晚遺火積薪濃烟四佈幸由鄰人帮同撲滅後由崗警查知將于帶至一分駐所訊究始念苦求從寛交保免罰 
[製造局又開夜工]  
　　製造局各廠自舊曆正月初五開工以來因工程甚繁僅做日工恐有延誤昨由李總辦核定於九號夜爲始各廠加做夜工傳諭各工匠於每日下午五點鐘進廠作工至九點鐘放工其工資以半日計算 
[鹽巡船赴淞未返]  
　　緝私第二營魏營長近據第一隊隊官張良臣面禀以據巡查王𦃹長報告陰曆元旦查至吳淞鎭南陰家行地方小港内停有匪� 
船二十餘只梟匪百餘人在彼聚賭販私請爲查拿等情魏營長立即督同張隊官　帶巡船十二只備足軍械往陰家行查拿至今數日尙未返滬不知能否得手 
[復訊姑媳訟案]  
　　曹金氏在公共公廨呈控李玉書姦佔寡媳曹張氏一案前日午後由廨復訊原告延羅禮士律師上堂聲稱此案原告方面口供已經問畢惟婢女芳英口供敝律師大爲反對即據被告曹張氏上堂由代表律師穆安素詰據氏供丈夫在日開華興洋貨號現已將店收歇李玉書係是學徒我係女流賬務雖有顧杏生經理一切雜務均托李照料實遭誣指乞鑒並由原告律師向氏盤詰良久會審員王肇之君商之美領郭君判被告仍分别交保候再復訊 
[蟻棍誘拐婦人]  
　　蟻棍郭如棠等誘拐婦人陳阿寳售於張春裕飛輪起行前往厦門當爲探目黃錦榮包探陳三林程富生偵知一併拘獲昨解法公堂請究陳阿寳供因原籍年荒來申帮傭在菜市街與郭如棠遇見言有生意舉薦婦人信以爲眞先被領往客棧同宿六夜後又携至王桂庭家住宿三夜嗣由郭王兩人領往張春裕家售洋一百二十元又由張偕同登輪即被包探查獲是實阿寳之嫂王陳氏投案領人訊之郭供認誘拐價賣不諱王供阿寳由郭領來托民人爲中售於張春裕分用中金是實張供出洋一百二十九向郭買來作爲姪媳因姪在厦門故帶同前往不敢販賣聶讞員曰爾係無錫人爾姪何以住在厦門張語塞周定生供民人不過代郭等供奔走購物之役並無串拐分洋情事判郭押三年王張各押一年期滿永遠驅逐出境局押三月阿寳交伊嫂領去 
[領回女女子]  
　　潘王氏至法公堂訴稱養媳招弟於上年十一月二十一日私自逃逸今在租界尋見不肯回家是以報捕送案請求訊斷招弟供係王氏養女因王氏姘夫欲將女子作妾故此私逃王氏之夫亦投案禀稱王氏實係髮妻並無將招弟作妾之事聶讞員判將該女交王氏領去了事 
[拐案證據不足]  
　　閘北居人俞廷樣控羅芝卿邢張氏串拐伊家十三歲婢女生梅一案昨由公共公廨復訊原告偕義張李氏上堂訴明前情　究訊之被告供不承認中西官以原告所控證據不足遂判將案註銷被告開釋 
[行人被撞磕傷]  
　　姚恨榮昨日行經吳淞路被某甲所乘之自助車撞倒於地磕傷手足姚自赴虹口閘仁醫院請爲醫治 
[攫取海關稅單]  
　　張阿生前日在江西路攫取康茂泉所持海關稅單被捕追獲昨解公共公廨經中西官訊實判張押西牢九月 
[號主控告司賬]  
　　北蘇州路六百二十號門牌某號主邵爾康控司賬周錫蕃私收賬洋三千二百元昨由捕房將周拘解公共公廨請究經中西官略訊一過判周押候下禮拜三解訊 
[介紹商務印書館最新出版敎科書]  
　　實用敎科書（國民學校用高小學校用均已出全）商務印書館編印之敎科書種類甚多敎育界樂於採用無待贅言今以時局變更各校正希望有新出之書而該館之實用敎科書即乘時而出昨承惠贈多種内容之完美編輯之優良自當有目共賞吾尤喜其宗旨純正今日敎育界之趨勢注重實用此項敎科書既以實用爲名而材料之選擇無不切合此旨兒童修養數年於人生必需之知識可以略備是則編輯上最大之特色也尙有便利於敎員者則爲敎授書各種有各種之特色一言蔽之極爲詳備而修身中之作法敎授歷史中之實習演法國文算術地理之復習及附錄均爲從前出版書所未見現値春季始業各校換書之時爰介紹於此 
[誌謝]  
　　昨承經理奴約林文烟花露水之老晉隆洋行惠贈五彩月份牌四張書此誌謝 
[氣候報告（上海徐家滙天文臺天氣測候報告）]  
　　已過者之報告　二月八日低度增深在日本與父島之間移動高氣壓繼續侵入中國黃海及揚子江一帶有狂風　九日天多雲氣候寒燥有西北北凉風氣壓上升漸速　九日下午四時前二十四小時内上海氣候温度至高四一．八至低三三去年同日至高三八．八至低三一．六 
　　未來者之推測　九日下午四時三十分豫測中國北部起反旋風北海濱有甚烈之信風自北吹來南海濱則自東北吹來　 
雜評二 
[烟禍又延長矣（訥）]  
　　中國他事望延期而烟禍則萬不能延期者也國民之弱烟禍爲大原因現今敎育界方提倡體育醫學界方提倡衛生謀所以强國民之身以强國而獨此弱民之毒種乃任其流延隱樹强民之敵是誠何心耶烟禍之害中國如此其深外國之熱心者猶且爲我憫之而我國入乃貪此微利而縱無窮之禍患耶嗚呼中國人言愛國言振作言前途之幸福希望乃此人人自由能拔自力能去之禍而尙不能除其他又邊論哉 
　　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[竈君飭知投稿人員告示] [  秋梧]  
　　爲飭知禀照得本司命時値歲募例須公出節近年關應行入奏凡爾投稿人員筆墨生涯藉博酬金之計文章游戲聊助消遣之資寒畯事業何容責備近來返駕東厨訪聞有顚倒是非附會其說或謂呈請緩免覲見因避道路之難行或謂封贈特别頭銜加賞僚寒以勳位並有揑詞寵婆公告妄肆流方著成倒竈小說漫然毁謗登載報章成何事體自示之後務各痛改前非不予深究倘有再犯本司命言出法隨幸勿輕身嘗試也爲此仰投稿人員一體凛遵毌違特示　發投稿部實貼 
海外奇談 
[無乞丐之國] [  困公]  
　　美國之富世界聞名挾數萬金者果不足奇然而作乞丐之生涯者亦不乏人一若我國之乞丐不絕於道者也而比利時一國疆域既小人民亦不多處於數大强國之中最足爲人所稱尙者國中無乞丐是已初入其國者必疑其國民行共產主義而使然苟詳細考察無他蓋人民均有儲畜之心無論貧富老幼有一法郎以上即可儲存取利故國中人民對於此舉非常踴躍彼之日用生活則量入以爲出又爲人民之特性故國中無一乞人也 
遺聞軼事 
[如是我聞室隨筆] [  覺迷]  
　　火把節 
　　滇中每届六月二十四五日比户斫松爲燎高丈餘入夜爭先燃� 
之用以照田祈年以炬之明暗卜歲之豐歉戚友會聚刴生飲酒俗呼火把節亦呼星𢌞節　元封問楪榆有曼阿娜爲漢裨將郭� 
世宗所害併欲得其妻阿南南約以三事一設幕祭故夫一焚故夫衣易新衣一令國人遍知郭以禮娶郭皆如其言於六月二十五日聚國人　松幕置火其下阿南祭夫畢俟炎熾焚太衣遂躍入死焉國人　之每歲於是日燃炬火謂之弔阿南其後唐開元間有鄧晱詔　六詔之一也南詔欲併五詔因星廻節如五詔會飲於松明樓鄧晱詔妻慈善懼難止夫勿行不聽乃以鐵釧約无臂而别比至南詔火其樓諸詔妻尋夫骸不可識獨慈善以鐵釧故得其骸以歸南詔異其慧以幣聘之善以夫未葬爲辭既葬乃攫城自守南詔以兵圖之三月食盡善盛服端坐餓以死南詔尋悔旌其城曰德源然則滇之火把節其始殆爲紀念此兩烈婦而� 
起歟 
自由談之自由談[  陸道會]  
　　我國商業不振其故雖非一端而商人之無敎育實爲至大原因上海爲通商巨埠商界靑年大半消磨於嬉戲惜哉 
　　各國商人多受過中等敎育而我國人甚至目不識丁欲求商業發達難哉 
　　今欲振興商業須從造就商界靑年人才入手商業補習夜學校之設不容緩也 
小說 
[俠情小說紅蘩蕗别傳（）] [  天虚我生]  
　　第十章（續） 
　　白浪琪見海龍出門心始少釋然矯飾過甚而反動之力亦大震身顫如花枝被風幾不自持幸有亞猛之臂圍其纖腰否則且立仆嬌聲呼曰亞猛爲今之計君唯趣離巴黎蓋海龍者狼也雖一時被紿難保其不復至也若更至者則君殆矣亞猛此時五中感動愛情與恩感交併除白浪琪外亦不知世界之上尙有海龍巴黎與夫一切危險厥狀如中洪醉直置生命於軀殼之外則緊貼其身與白浪琪相並曰吾愛吾愛汝吾與汝願與天地同其長久蓋汝實爲天上安琪兒所不及故美麗勇敢亞猛言時心緖潮起似覺海龍之一激而然而其愛根乃愈深其實亞猛不自知耳當其見白浪琪於繡幕初開之時即已深植愛根初不待至今日始然也於時亞猛之心益復不能自持則以吻親其纖手且復跽其身畔自纖腰之下嗅至足趾膜拜不起正如耶敎信徒禮其上帝此外一切更無所戀夫亞猛者理想家也其理想中早有一美人在今竟得其理想中之美人則覺心花肺葉一一怒放欲以一言表其愛情顧終百思而不得一當即以白浪琪與其夙素欽倒之領袖較亦覺紅蘩蕗遜一籌矣蓋以白浪琪堅毅之態與夫應敵之智猝然臨之不驚無故犯之不怒凡紅蘩蕗一生所有者白浪琪無不有之而白浪琪之美麗嬌馥則又爲紅蘩蕗所弗具故其心中兩兩相較寗捨紅蘩蕗而崇拜紅氍毹上之女英雄矣白浪琪此時淚珠如綆直滴於亞猛之面自覺今茲之事實冒萬險即至此刻死神果否捨己而去亦未可知然白浪琪何故必欲冒險而救亞猛甚至死亦非恤則不但著者不知並白浪琪亦不自知也且不自知共愛情起於何時唯當昨夜别亞猛時心中頗欲再得一見然戀别乃兒女常情矧亞猛爲翩翩少年此亦無足爲異惟吾思之則其愛情之生實爲紫羅蘭之香氣所動耶如其不然則或因亞猛背述倫敦風景以愛倫敦故乃并及於亞猛凡此則皆在二人所不自知之例其所自知者但覺海龍之來實出意表迫於情勢乃不得不冒萬險以救亞猛然則海龍雖傖而於二人之間直不啻氤氳使矣馬利亞老嫗以駭極乃蜷伏竈下不敢出日已夕并忘燃燭室中簾幕本垂至是乃漸入昏黯然亦唯其昏黯之故亞猛乃得益偎近女郎直欲萬縷情絲一一繞遍女郎之身白琅琪芳心忐忑綘頰如近爐火顧其織手則仍堅握亞猛掌中未嘗少釋特怪無情寒月已自繡簾罅處窺人隱秘似作倩笑紫羅蘭花乃益發其幽香充滿一室良久亞猛始徐徐起立以手挽白浪琪之肩曰吾愛卿何愛我之深耶白浪琪無言遽如投懷乳燕立倚於亞猛之身口脂膚澤息息相通亞猛乃親其髮漸及其額而鼻而頰已而二人之吻接矣心房乃躍躍有聲亞猛此時更無他念但覺白浪琪之眸有如秋水而綘頰有如春花也已而馬利亞已燃燭入則無猜之兩小已並坐榻上情話嬋嫣不休及燭入好夢乃遽破馬利亞餘驚猶未盡去唖聲曰琦尼彼强徒已盡去耶顧乃無人爲答然姥亦不再問蓋姥雖老而其少年時綺習猶未盡忘正如枯木經冬雖死亦留春意今但一視二人之目光即知二人此時作何心理蓋以已例人其洞澈正如窺鏡也然馬利亞之觀雖澈而二人之夢仍醉初不覺馬利亞之入以何時出爲何時唯後來始見樺燭之光熒然照其雙影釵巾相接其間乃不容寸始知有人以燈火入也 
文字因緣 
[丙辰新正八日恭逢雲僧老伯仲嗣聖夷世兄吉禮詩以賀之] [  東埜]  
　　去年今月此門中畫燭高燒結綵紅福慧修成仙眷屬端莊拜見舊姑翁難兄今又逢難弟婦德還能嫻婦工來歲豈無人繼起滿園桃李笑春風 
　　越國才媛播艷名聘來　下訂新盟镜開西子一湖滿黛掃南屏兩點瑩芍藥烟籠妝半面梅花帳護月三更料知吉夢同圓後最是難醒是宿醒 
　　機雲遜抗古稱賢况是風流美少年廿四文鴛詣好事一雙彩蝶夢游仙花開夜合情何極人在春前綽有妍艷福幾生修得到團　明月正中天 
　　夜闌酒頰晕微紅樂事深閨笑語融扇影却回雙袖底漏聲遙聽百花中最難吉日逢人日好樹家風詠國風一興情懷誰識得勉爲時勢造英雄 
 
 
 

Page 15

 
 
   
 
 

Page 16

 
 
   
 
