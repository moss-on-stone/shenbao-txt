# 1905 - 306 - 4911699

 

Page 1

 
 
   
 
 

Page 2

 
 
[電傳上諭]  
　　十月十三日奉上諭士學士裕德著管理禮部事務欽此　同日奉上諭肅親王善耆著管理理藩院事務裕德毋庸 
[宫門抄]  
　　十三日召見軍機羅維 
[觀模範運動會]  
　　我國昔日之初等敎育失之過於嚴厲不合兒童之心理而惟知桎梏其性靈束縳其手足其結果遂至養成無數柔弱卑怯之國民此固今日敎育家所同慨矣雖然自東西洋文化輸人以來一二熱心敎育之士往往矯枉過正以爲遊戲運動之事足以活撥兒童之精神增進兒童之體力於課堂以外槪任其自然不加檢制於是學生在遊息場中常爲無規則之遊戲我國中等社會以下之風俗本己習爲卑惡陋劣其家庭敎育與學校敎育有相背而馳之勢今在學校之中於遊息時任學生之自由勢必將其平日所受於家庭敎育者一一發現故爲小學敎員者每苦於散課後管理之難所有詬詈之詞爭鬥之舉與夫一切危險傷損之作爲莫不於遊息時肇之教員旣以此爲苦而學生之父兄亦因此嘖胡煩言謂學堂之章程未善於管束學生之法失之過於寛縱學堂之阻力此亦其一大端且平心而論遊息時固可隨意運動惟運動而一無規則於德育上亦一大缺點將來學生之惡習慣未始不於遊戲時養成之此亦不可不預防其漸者也 
　　且今日學堂之所謂運動又有一可議者蓋小學之運動本在遊息之時其目的之所在非專爲體育計也修身之敎育亦於此寓焉今若槪以體育爲主大奬尙武之風其弊也或至以兒童體力未能勝任之事因競爭奬品之故而反受其損害者卽令無此弊端而使運動之効果僅令學生以爭此奬品爲心祇足養成糾糾武夫之資格亦己失之一偏而於德育上不免有所遺憾是則今日小學敎育之所謂運動其偏重之處亦不可不有以矯正之也 
　　夫學校之遊息旣不可無而遊息時之運動又不免常有流弊此無他無規則無秩序之故也一運動一遊戲而有規則焉有秩序焉則活潑進取之氣象固足以振發兒童之精神而整齊之紀律尤足以約束兒童蕩佚規矩之心思而使之漸納於軌範且遊戲之方法旣不拘故常則種種敎育上所應輸入於學生之心者咸可假途於此利用其歡忻鼓舞之心使之深印於腦筋而不至遺忘較之課堂上之反覆講授其爲功効蓋有過之而無不及學記曰不興其藝不能樂學說者謂欲學詩書正典不歆喜其雜藝則不能眈翫樂於所學之正道此言蓋深知兒童之心理者福若伯論敎育亦曰於遊戲之中增其學識使之有滋味而不覺厭苦吾今觀於模範運動會而喜其深合於小學敎育之旨信其必能風行遠邇爲學界所歡迎也　遊戲運動之與他運動異者有三一曰事事以共同競爭爲主爲其共同競爭也故可養成其公德心而不至以爭個人之私利爲亟二曰可隨事寓以有益之敎訓旣不偏重於尙武一邊亦不致學生爲無規則之遊戲三日量兒童之體力而無過度運動之虞此與今日内地情形尤爲合宜蓋内地學生之父母類懼學堂體操運動足以傷身之說猶牢固不可解驟語以尙武之風未有不驚疑者若僅爲有趣味之遊戲運動而體育之主義陰寓於其中則其易於推行尤可預必用敢略述其利弊以告當世之熱心敎育者 
[簡派慶邸等與日使會議東三省]  
　　十二日北京電云與日本專使會議東三省問題之大臣現己派定慶親王那桐袁世凱瞿鴻禨趙爾巽五人譯字林報 
[美公使要求賠償廉州敎案之損失]  
　　十二日北京電云駐華美國公使爲廉州敎士被戕事要求中政府賠償此次敎案所傷之費並請將廉州及両廣總督罷職又謂現在仇美舉動頗盛外人深爲驚懼因請外務部傳諭各官吏妥加保護譯字林報 
[俄人在伊犂新疆等處佔奪中國商權]  
　　十二日北京電云俄人近在新疆伊犂等處之各要鎭皆分設華俄道勝銀行並欲在該處設立俄租界以增拓其商業譯字林報 
[滬甯鐵路公司用人之一斑]  
　　滬甯鐵路定章設總辦二員一由本省督撫會同遴委一由盛督辦選派通曉英文道員承充現在滬甯總辦王閣臣觀察本與前總辦陳靄廷觀察爲至戚陳旣去世王亟加捐道員冀承其乏先是盛本有委王爲總辦意因王彼時祗係同知職銜資格不及王旣加捐官階相當乃卽畀以滬甯總辦差　當粤漢鐵路未經三省官紳收回以前陳靄廷觀察雖爲粤漢總辦然事權悉屬諸王粤漢之種種失權一再滋事者陳等實尸其咎王旣接滬甯鐵路差卽將舊時粤漢中人引入滬寗派充繙譯文案帳房等事而滬甯原用人員輒擠之使去所以樹黨援而便因應也聞近用粤漢諸人其辦事雖不及滬甯舊人之長而月薪反較滬甯舊人爲厚說者謂滬甯鐵路必成粤漢鐵路而後己（慮） 
[商部代奏滬甯鐵路事可望照准北京]  
　　前日江蘇京官黃思永等爲滬寕鐵路估單浮濫公呈商部請代奏一事兹探悉商部己據以入告政府各大臣頗然其說至公舉張殿撰一節爵堂之意謂張殿撰果爲全省士紳所信任則亦未始不可委以此任云（容（ 
[省澳鐵路須廢約後方可開辦廣州]  
　　省 
澳鐵路屢經總理林德遠運動集股開辦惟此　係中葡合辦必須彼此股份平均方符原約現林己集有股本二百餘萬元而葡股尙無著落日前盛杏蓀侍郎又促林赶速辦理惟林意以爲廢約而後大局乃定故日間或須赴京一行請外部向葡使交涉云（寒） 
[補錄粤卾湘留日學生爭與英人借欵]  
 
 

Page 3

 
 
[贖路電日本]  
　　日前粤鄂湘三省留日學生聞鄂督張香帥向香港英官借贖粤漢鐵路欵項特電張香帥並商部阻止兹補錄如下　武昌張宫保鑒粤漢鐵路經公苦心爭回海内佩感錢東西各報謂公從英國政府借欵一千萬香港英官有管理路權工程司半用英人路欵若缺必向英借云云竊謂借債惟宜用普通名義旣以膏捐作抵不應更提粤漢鐵路四字借欵用於何事本非債主所能過問今若此則易美公司而爲英政府債權修路權管路權皆屬英害且較前加甚若約未定乞速改己定乞速廢我於英美并無厚薄去美來英廢如不廢乞速示覆粤卾湘三省學生公叩○又致電商部云北京商部大臣鈞鑒張之洞借款贖路合同易美公司爲英政府危害過於合興借債但宜用普通名義旣有膏捐作抵不應更提粤漢鐵路四字借欵用於何事本非債主所能過間約己定宜廢未定宜改乞主持（列） 
[美政府不肯再改工約苛禁]  
　　九月初九日華盛頓來電云是日各部大臣與美總統聚集議及數端其中於清政府所告訴苛待華人之事議論爲最久時外部大臣律兵部大臣夏輔工商部大臣蔑嘉富均在座至論華人來美及行禁例之章程業經判斷謂祇照六月二十六號總統之諭旨而行無容再爲更改錄舊金山中西日報 
　　按西歴六月二十六號美總統特降諭旨飭令關員優待華人並札行駐中國美領事官謂嗣後到美華人憑照放行如遇有華人請照來美當認眞稽查否則惟該領事是問等語 
[欲以滿洲商和換禁約]  
　　華盛頓函云美政府於美商與滿洲利權之關係現甚注意研究探聞上議紳罅治外部卿律前駐英公使鄒地日前謁見總統籌議此事中國公使梁誠與總統酌議之後該三人乃始入見梁公使進謁時曾告勞總統謂承政府訓示擬與美國立一中美新約許美人在中國内得享利權較現在尤多但中國若肯立此條約以利美人而美國亦須與中國立一新約改良現行之禁例以益華人此約實濟與中美通商例約互求利益無異　現滿洲爲中國領土許分利權於美商之事中國實有其權自英日兩國日前密約聨盟美商己絶滿洲利權之望今日中國若肯與美國交好美商於滿洲利權庶從此而回復矣不然美商欲在滿洲經營商利豈不戞戞乎難哉或謂中國極欲與美國聨盟交換通商利益令英日聨盟不足爲中美利益之害論者謂中國若不與美國聨盟日俄和議現雖告成中國猶未能自立美國果肯與中國訂約聨盟則中國必以特别利權讓與美商爲中國向來未嘗以許别國者以示中國優待美國之意　或云勞總統曾對梁使云美國議院斷難改易禁例令華人來無限制但中美兩國實可振興商利云云議畢復與罅治議紳等參商　探知中國現在欲求美國相助實以日本漸生野心欲以强權奪中國與别國通商之利使中國不能自主日本現得中國某鐵路利權中國人疑是日本侵佔中國内地利權之導線日本此舉中國甚不滿意或謂英日聨盟英國實操遠東大權利爲美國所未及覺者英國旣在遠東操此大權利實爲遠東權利之主人於美國通商之進步豈無阻碍乎哉（冬） 
[蘇撫覆江蘇同鄉京官電（爲賓興校士各欵自應改充學費事）]  
　　陸總憲曁諸公均鑒電悉賓興校士各款自應就地方改充學費誠如尊論公舉紳董辦理此事業經飭處議復鄙旦差喜相符當力承盛指匆　鼎冬（容） 
[電請張殿撰會議處置貢院南京]  
　　科舉旣廢江南貢　己成無用高等學堂總敎習繆筱山太史請於制府欲改爲高等學堂而寕垣諸紳董則以高等學堂早有定區有議將貢院閒房改作别項學堂之用者有議將衡鑒至公各堂作爲公所監試内監試内提調等堂及五所官房改爲公館　租近巿號舍改造巿房東西文場改爲菜廠徵租濟公者周玉帥不能裁决聞己電逹通州張殿撰請其來寕會議（道） 
[擬將出使大臣改爲實職北京]  
　　聞政府近日綜核名實釐定官制以使臣一職關係外交重要必須專任方著成績現在派駐各國公使多係京卿兼差或以道員賞加卿銜兼充無論京卿現己議裁將來無從簡派卽使卿寺職任繁要萬無可裁之理而出使大臣旣己身居海外與其國君大臣周旋壇坫又何待京卿兼職方足引重况每任以三年爲限賢者旣不及呈功不肖者反得以濫竽實非愼重外交申明職守之道因擬奏請將各出使大臣皆改作實官而定以品級英德俄美日諸國作爲正三品意奥比諸國作爲正四品但考查其成效不拘定以年限焳遇有使差缺出准由現任及候補各京堂補授其現在使任之候補京堂亦卽作爲實派不再補缺云（雲） 
[梁鼎芬又有内擢學部消息北京]  
　　學部己决議設立政府又提議擢用湖北襄陽道梁鼎芬惟聞梁現署卾臬曾力請赴襄陽道任豈欲掩飾其運動之力歟（裳） 
[浙撫參案原因杭州]  
　　前浙撫聶中丞因夏間被姚朱二侍御列欵指劾及由閩督派委啓何二觀察來杭澈查聶撫得見原摺以爲候補道劉更新等挾嫌運動并疑久不委用之徐畢二道亦曾與聞怒不可遏立卽繕摺糾參以圖報復隨以文武各員任意列入雖其中大半庸劣然仕途中之類此者尙多兹奉電　諭揭曉故多爲之抱屈云（必） 
[岑署撫因病未克首塗武昌]  
　　陞署黔撫岑馥莊中丞交卸卾臬後本擬初八日啟節己志前報詎初七日上午中丞忽患吐血之症人卽昏暈病勢頗劇刻正延醫診治故初八日未克首途（服） 
[擬將寳豐補授施鶴道武昌]  
　　張督於初七日與司道等集議施鶴道一缺准以寳子年觀察豐請補（乃） 
 
 

Page 4

 
 
[卾督擬調員籌辦通商場事宜武昌]  
　　日 
前張督聚集各司道會議以鹽道馮星垣觀察汝騤陞署臬篆荆宜道陳少石觀察夔麟調署鹽道俾籌辦武昌通商塲事腚然尙議而未决（文） 
[續紀札委粤漢川漢鐵路設局委員補遺武昌]  
　　續紀粤漢川漢鐵路設局委員己見十二日本報兹悉尙有川漢鐵路參贊知府王元常粤漢鐵路參贊同知鄺國華（廣東人）前報遺漏故特補錄（文） 
[漢口大火續誌漢口]  
　　初八日漢口大火略誌本報兹悉被燬各戸實有四五千家以貧民爲多曲院亦團居於此燒燬三十六家計前燒至陶家巷口夾街後至後堤滿春茶園爲止上燒至準提菴下至福建菴爲止被火焚斃被墻壓斃被人踢斃者約一百餘人夏口廳警察局認眞彈壓當塲拘獲搶犯約六十餘人一併收押卡所後城堆放衣箱百餘口官吏派人嚴守以待失者承領地方紳士見貧民甚衆無地可依立卽籌欵按名發給以便購買蘆蓆蓋搭茅屋之需洵惠當其厄也（周） 
[湘省防軍近日紮調情形長沙]  
　　湘省沿邊各防營前由辰水沅靖道莊心菴觀察禀請太憲分别調防略謂剛字三旗現己調回武岡城步新甯等處發字旗亦己調回青林界長安堡填防長安堡距雙江僅二十里由發旗酌撥一哨駐紥雙江保無他變是毅字第一旗可以回駐靖州至沅州本毅二旗防地現由鎭標派續備軍三百人駐紥著將毅二旗調回沅防則鎭禁三百人卽可撤回歸伍每月可省行糧四百餘金通道雖在邊鄙然前有青林界之發旗足資兼顧後有靖州之毅一旗亦可應援是駐紥該縣之第三旗正可抽調擬請將毅三旗調紥洪江以一哨填紥會同縣之廣平以一哨填紥黔陽縣之托口此三處相隔在一百五十里以内呼應較靈而左至沅郡右至靖州聲息亦卽相通絶無鞭長莫及之慮一經調紥則廣平洪江托口道標之練勇卽可撤回每月行糧又可省四百餘兩云云蓋觀察之意擬將鎭道兩標兵丁調回歸伍以清界限聞己照辦矣（初） 
[奏請飭卾省代造黑龍江軍械武昌]  
　　黑龍江省俸練各餉向仰給部款及協濟近來各省恊濟欵項欠解甚鉅福建安徽兩省欠至二千餘兩而黑省亂後軍械不敷廉用欲購無款聞己奏請飭下卾廠代造槍五千枝彈五百萬所需之費飭皖閩兩省陸續撥給通融辦理因卾廠向章訂械必需現銀故也卾督對於此事甚爲躊躇（位） 
[派委調查牙帖擬辦行捐南京]  
　　江南籌欵局開辦己久苦於無欵可籌而本省興學練兵待用孔殷總辦楊廉訪疊奉署督一再催飭乃與署藩司譚方伯會議擬於牙行貼稅之外另立行捐新章凡有願開各項牙行未領部貼及己開各行冒用舊帖或二三行而僅有一帖者均按則投局領照上則歲捐洋三十二元中則二十四元下則十六元四則十二元匀作春秋兩季分繳其己領有部帖歷年不久旣非舊帖朦充又無一帖數行等弊者除正稅照舊完納外上則每歲捐洋十元中則八元下則六元四則四元當卽委派牧令多員分投甯屬各州縣調查各行牙帖擬於本年内一律給照明年一律起捐奉委諸員均己陸續就道（坐） 
[警察畢業員弁免遭斥退南京]  
　　金陵警察總局前曾遣派員弁學生五十人赴北洋警察學堂講求警學上月畢業南返由總辦提調等率謁督轅初時諸生咸有立邀大用之希望不料接見時玉帥卽出北洋來信遍示諸生信中略謂諸生不守學規且所學亦無成就雖循例畢業而程度仍卑云云玉帥嚴加申斥并謂將來永遠不用此輩諸生乃喪然而退近日總局擬將城内外各街巷一律遍設警察禀奉玉帥飭由親兵新營借用兵丁九名暫充巡士并因諸員弁等雖於警學未能深造究較之絶未就學者爲稍優故以派充排長以觀後效（拱） 
[英艦由日起程]  
　　十二日東京電云英艦隊曾在英倫（譯音）海受日人公宴定期本月十五日由橫濱起程駛往上海 
[駐韓俄兵撤退]  
　　十二日東京電云駐韓俄兵己由圖門江附近盡行撤退 
[伊藤侯業己起程]  
　　十二日東京電云持簡使韓大臣伊藤侯爵己於今日起程前赴韓京 
[大阪朝日新聞己准發刋]  
　　十二日東京電云禁止大阪朝日新聞發刋之令業己廢除 
[俄人殘殺猶太人]  
　　十二日倫敦路透電云駐倫敦猶太總拉畢得俄國猶太人領袖來電謂俄國猶太人之機關現己盡被俄人毁除且殺戳甚多請爲援助云云落司溪爾兹等現己爲之設法　同日電云猶太人曾在紐約聚集大會商議拘救猶太人之被俄人傷斃者聞己集有墨銀五萬六千八百元以爲撫卹之費倫敦巴黎栢林等處皆有來電共商挽救之法昨日德撤地方有猶太人之尸首四百十二具盡被焚燒並無棺木盛載譯林字報 
[馬基頓財政交涉]  
　　十三日倫敦路透電云各國聨合之海軍計戰艦十五艘可於本禮拜底至勒文脫河維也納傳來消息則謂此次海軍大會如不使土王改變其馬基頓財政事宜則封禁逹登奈爾斯之事卽將宣佈 
[奥國鐵路工人要求選舉權]  
　　十三日倫敦路透電云近有奥國鐵路中人一萬名同盟罷工其所要求各欵内有公共選舉權之一則云譯文匯報 
[瑞典内閣部成立]  
　　十二日栢林電云瑞典之自由内閣部己經司搭甫君獨力辦成前柏林公使館會員近外部總參贊脫魯利君己任外務部大臣之職譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鎭紳組織農桑會鎭江]  
　　鎭郡紳士王君約集四鄉紳董組織一農桑會以廣植樹木烟草蠶桑等事救濟貧民爲目的現己派出多人分往各處考查一切（此） 
[專祠將次落成安慶]  
　　己故安徽鳳台縣人歷任九江壽春總鎭宋朝儒軍門干勦平髮捻迭著戰功七月間經皖撫誠中丞會同江督奏准將戰功事蹟宣付史館立傳並於立功省分建立專祠以彰勞勩八月間故鎭之公子補用知府宋學周於省城東門内鐵佛菴左近建造專祠糾工庀材大興士木不日將次落成卽須迎主入祠云（絲） 
[緝私槍斃可疑松江]  
　　東門外華陽橋一帶向有鹽捕中營吳金忠都戎麾下槍艇駐泊專司巡緝初七夜該鎭左近泖涇口忽喧傳巡鹽勇丁因查緝私鹽槍斃私販兩名鎭人奔視祇有一小船兩屍對臥其中初八晨勇丁等又稱尙獲私鹽一船小船内亦有四包一併解送公堂一面禀知都戎轉報華亭縣午時趙大令偕都戎往騐一屍槍中咽喉一屍中心口及下腹血湧不止一屍身畔由鹽勇搜出洋十六元繳案大令遂飭地保殮埋據勇丁訴稱私販先發槍抗拒故還槍斃之惟鎭人傳言此事疑竇極多私販旣先發槍何以對臥中艙以手作枕且小船艙口極狹何以中槍後尙將所束儲藏藥彈之皮帶及洋槍一支抛棄船首迨大令回署差役禀知查得所獲死者皮帶中之藥彈與槍不配此信傳出外間議論更多都戎乃於初九日晨又遣丁呈到快槍一桿稱亦私販之物大令頷之飭存案備查或謂死者均南鄉莊行人一名阿明一名阿滿亦素非安分之徒也（鳳） 
[墮民農工小學堂開校寗波]  
　　甬郡創建墮民農工小學堂現己告成定於初十日開堂浙提寗道率同寗府鄞縣各宫到堂舉行開校禮（惟） 
[仕學館開課有期蘇州]  
　　蘇撫陸春帥胶日考取仕學館内外各班現己定於本月十六日開館井懸牌示屇時聽候入堂肄業云（黎） 
[通飭各屬兼辦巡警鎭江]  
　　巡警爲治安要政曾有旨飭令各省督撫認眞興辦日昨蘇省大吏又奉到部文嚴催督率各屬舉辦以期普及等因陸中丞乃札飭各屬所有各府廳州縣均責成該管道府一律遵照至規模一切悉照省章如有因循怠玩定卽撤參云云鎭郡道府刻己奉到此札矣（此） 
[三分司同時禀請交卸揚州]  
　　署通分司黎署泰分司毛署海分司方均以恩都轉將履甯藩新任受恩深重殊深依懋同時禀請另委接署毛黎二分轉擬以知府過班隨赴甯垣尤爲情摯（仕） 
[錫金禀建習藝所蘇州]  
　　無錫縣趙謹琪大令迭奉憲諭飭造罪犯習藝所現據禀報與金匱縣設法添建習藝所兩間并修葺押所七間己在興建俟工竣後卽行禀請派委察騐（育） 
[丹徒縣創設工藝所鎭江]  
　　署丹徒縣郭子華大令於工藝所一事頗爲關心現仿省城習藝所章程在該縣創設工藝所分爲内外兩層内層係收輕罪人犯習藝之處外層係收貧家子弟習藝之處現己在滬請某敎習到鎭並購織機若干架惟聞絀於經費而開辦之初所有織出布疋毛布等項不無粗糙艱於變賣故刻下該所經費暫由大令捐廉開支擬俟織藝稍精堪以變價再行歸墊云 
[營兵限日移駐大嵐山寗波]  
　　甯紹交界之大嵐山近復有土匪騷擾上憲特飭右營趙應堂游戎限一月内赶緊將闔營兵丁除差值守署外一并帶至該山駐防以與所募之士兵合爲一旅認眞防守至築造營署己由府署喻太守遴委張義門少尹前往督理（恭） 
[禀留都司湖州]  
　　湖協署理都司胡昌文都戎近己期滿擬將解任湖州各紳士以目今巢匪肆橫正值需才之際故己聨銜會禀上憲飭委胡都戎督帶防軍暫緩解任未知能邀核准澡（存） 
[械鬭紀聞鎭江]  
　　鎭江之北沙頭瀕江村落也土人以汪姓爲盛某日與同村某姓因事肇釁糾集旗人與某姓械鬥某姓亦聚族而居一呼百應汪姓爲其所敗乃赴姑蘇投臬　控告謂某姓係會匪羽黨經臬憲委員查勘禀覆並無實據臬憲大怒乃將控告者提案懲辦（此） 
[漢口日報暫停出版漢口]  
　　漢口日報自上月二十六日排字房被燬總辦周嵩甫太守禀請宫保示諭續辦宫保以機器鉛字銅模等件一時難以辦齊而館屋又須遷讓卽飭暫停出販另籌辦法（文） 
[組織普通敎育社安慶]  
　　皖中王君舒君現擬糾集同志組織一普通敎育社並邀請熱心敎育者擔任義務敎員敎授各種普通學以造成蒙小學校敎師之資格刻己刋佈章程遍募捐欵不日卽須開辦矣（悲） 
[失竊可疑松江]  
　　西門外源泰衣莊前夜三鼓後門尙未閉忽被竊徒挨門而八撬開櫃箱掠去大洋一百九十餘元小洋三百餘角紫銅元五百枚其餘貴重衣物絲毫不動翌晨司帳人飭捕役逐一細勘祇有紙灰遺落店弄中該捕謂此案種種可疑似非外人所爲故破獲不易云（鳴） 
[盜風甚熾湖州]  
　　湖城北門外下鄉陳姓家前日正值娶媳開宴席散人靜後被匪持械撞入將新房箱内衣飾等物盡行刦去經村人鳴鑼兠捕匪己逃逸迨村人退回正欲寢息忽聞對岸某家又被匪刦復起往捕亦己飽掠而去盜風如此誠可歎也（存） 
[第二次運送徵兵之預備鎭江]  
　　鎭江徵兵局己於九月二十九日運送第一批新兵兩隊赴甯入伍兹報名續到之兵仍絡繹不絶徵兵官擬於本月初十外卽送第二批新兵三隊至甯安置合之前兩隊約成新軍一營己飭隊長排長赶速訓練以求整齊（止） 
[卡司需索擬將上控蘇州]  
　　車坊釐捐局分卡在江甸者所有自蘇州來之船隻捐稅皆己在大年橋完納有司事某前曾於中秋節後需索航船規費幾歛釀事兹又將所過船隻一併扣畱誣以沿途加載必遂其欲而後己各商懷怨己久聞將公禀臬憲云（有） 
[祁門縣興學安徽]  
　　徽郡祁門縣地居偏僻民風樸陋又爲著名瘠缺現胡梅軒大令蒞任未及三月諸務整頓而興學育才一事尤爲注意創設高等小學堂招生五十名因地方公欵無多又别無經費酌收脩膳金每名每歲二十金繼念各生類皆寒素復捐廉津貼各生每年各龍洋十元每日必到校一二次其民間凡議立蒙　學堂者無不捐廉　助祁邑人士類皆頌之（縛） 
[鎭郡議設濟良所鎭江]  
　　鎭郡曲院計有百餘家其中妓女有自願從良被鴇覇阻者不知凡幾茲有紳士鮑君糾約同志開設濟良所其一切辦法槪照上海濟良所章程辦理業己議有端倪想開辦之期當不遠矣（此） 
[火藥局擇日製造蘇州]  
　　蘇城製造火藥局總辦梁焯現奉善後局札飭以水陸各營歲需操防火藥存積無多不敷撥用亟應設局製造等情己經領撥欵項往購柳炭到蘇擇日興工（愛） 
 
 

Page 10

 
 
來　函 
[上海私塾改良總會九月份辦事記要]  
　　上海自設立私塾改良總會後各省各邑之函索章程者日有數起其懇請該會會友親往開會演說並面商辦法者亦絡繹不絶兹據該會書記報告九月内辦事大槪情形如下初二日會長沈君至蘇州初三日與拒烟會發起人姚君清溪等會議禁烟之策初四日監視私塾學生會課於元妙觀内學生到者一百六十五人會友到者數十人並由沈君與貝君季眉演講設立蘇州學會及地方自治問題初六日沈君回申初八日查看南門外　善堂義塾代爲改訂章程考定班次十一日至爛泥渡開會演說兼查蒙學堂及斗姆堂義塾十二日至漕河涇開會十三日在北京路華人青年會演說勸設租界私塾改良會十四日錢君孟材邀沈君至二林塘鎭十五日又偕至陳家行鎭二處均開會演說並考騐蒙學堂功課十六日雇舟至浦東之張江栅鎭十七日開會演說十八日在王家港鎭開會是日大灣鎭學堂内師生亦均服體操衣到會聽講該蒙學堂係衛君濟南獨力擔任者也十九日至虹橋蒙學堂考課二十日至曹鎭演說廿一日在　家路寳賢堂内演說廿二日至合慶鎭勸學廿三日在龔鎭考課會董會友及私塾敎　到者二十餘人學生七十餘人功課頗諸考卷大有進步此處即改良會起點之處自開辦至今己一年有三月矣廿四日沈君回申廿六日晚又雇舟至南匯廿七日偕小學堂經環員胡君可貞進謁李紫璈大令李公特爲頒發條示始集私塾敎員聽演說並有志設文師範講習所以立改良私塾廣設蒙學堂之基礎廿八日大會於惠南書院共商敎育事宜南邑學界爲之一振廿九日沈君至大團鎭在指南學堂演說十月初一日沈君至新塲鎭演說初二日顧君春岩特約至北蔡鎭演說並公議推舉董事興辦學堂事務即晚沈君回申據云上南川三邑内各卿鎭學堂情形除三林塘外餘均尙不甚發逹而洋烟之流毒日甚一日調香銷烟之數每年自一萬至十萬金不等碼排釬之爲害尤烈針癮日大滿身腐爛不可救藥地方官不可不力籌禁止之方又言内地學務之不興實由閱報之人太少故該會於九月内起即就設立改良會之處兼設聞報處按期由總會寄贈以開風氣而增識見云 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[恭祝英皇誕辰]  
　　昨爲英吉利國皇誕辰駐滬中西各官紳莫不同伸慶祝英商咸停辦公事一天英總領事霍必蘭君在署設筵欵待公廨讞員關司馬於午刻命駕往賀循向例　（兩） 
[滬江官事]  
　　由英國公向之三品銜工部左侍郎張燕謀侍郎翼昨日抵滬住祥發棧○因公赴英之候補道陳仲　觀觀玉鄰昨日道經滬江午後到道拜會○又四川原籍來申之候補道胡雨嵐觀察昨至道轅拜會○總工程局總裁判官孫耳山明府昨至道轅禀銷英美公堂帮審差○南巿綢卡委員魏明府允濟昨由蘇州公回到道禀知○南巿救生局員陳蓉鏡别駕因公赴蘇昨至道署禀辭○河南候補知縣朱士源明府昨日到道禀辭赴粤公幹　西門外巡局委員羅樹勛二尹二尹昨又飭丁到道禀請續假三天（叩） 
[製造局記事]  
　　本埠製造局提調陳霽南别駕劉益齋明府機器廠委員楊鴻儀二尹檢核處應本蕃二尹繙譯委員楊召芬二尹等前因辦理萍鄉設立分廠事宜往來相度頗甚周詳曾經總辦魏觀察禀詳江督請奬在案兹悉刻奉周玉帥批准應本蕃楊召芬両員各記大功三次陳提調等三員候再給奬○製造局巡江快船管駕哨弁孫良玉請假半月回籍省親刻己回滬銷假總辦魏觀　飭令仍回原差辦事（奏） 
[委差彙志]  
　　稽查本邑沿浦漁鹽一差昨奉上海道袁觀察札委候補主簿洪葵州二尹前往接辦○本邑萬航渡巡局差昨奉袁觀察札委蕭二尹樳接辦三林塘巡局差委藩二尹嘉馴接辦昨均到道謝委（即） 
[保安公會定期集議]  
　　上海葉棣華陸松侯姚義門諸君以初六夜城内彩衣街萬年春藥鋪失火一事係預保火險圖賠銀兩爰議創設保安公會妥籌辦法相約各商業不得再保火險并研究火政圖謀公益定於本月十五日下午二點鐘在火神廟後廳開會集議公決會章（外） 
[拍賣妓院雜物撥充善舉]  
　　惡鴇玉桂覇阻妓女文媛媛從良經捕房查拿逃逸將妓判發棲流所擇配並將該鴇院各物拍賣迭詳前報昨日公堂關司馬商諸西官轉飭捕頭將瑞和行拍賣之銀一千二百三十八兩内提去九五扣用銀六十一兩九錢曁登報搬運費十六兩三錢五分房租三百十九兩七錢除凈餘銀八百四十兩分充婦孺醫院棲流濟良兩所及崇寳沙災等四處善舉當經捕頭派探分别照送惟該鴇在逃未獲仍着差探隨時拿解究辦 
[美界火警]  
　　前晚海甯路同昌里顧茂記書作失愼當經救火會西人驅車救熄計燬比鄰汪左書作等石庫門六幢（古） 
[押犯病斃]  
　　昨日提籃橋西獄内病斃押犯張阿根一名由管獄西人咨照捕房飭傳地保查明有無家屬棺殮（古） 
[自缢可於疑]  
　　閘北施粥廠前昨晨忽有三十餘歲之男屍縊死於楊樹上由廠中人報知十圖地保查得死者係崇明人名王錦堂在附近開設車庽妻亦在滬旋因人言藉藉僉疑王妻有暖昧事未便將屍收殮須俟死者之胞叔到滬云（兩） 
[一蹶不振]  
　　洋貨掮客紀逸亭年約五旬前日傍晚七點鐘行經英界西新橋北首偶一傾跌倒仆於地氣息如絲幸有相識之人經過急至勞合路億鑫里家中報知由家人設法抬回旋卽氣絶人生如朝露信然（兩） 
[路斃報殮]  
　　周某者向爲衣業邇因失就落拓無聊昨日午前行至新北門外吉祥街忽然仆地氣絶由巡街捕報知捕房飭探查得有屍兄在滬禀明捕頭將屍移至息影所咨照屍兄棺殮（居） 
[大令驗屍]  
　　楊樹浦五十一圖鄉民周錦榮與何木林爭奪地基致周身死由地保報縣己紀昨報昨日上午十點鐘上海縣江大令帶同刑仵蒞塲相驗仵作喝報癸係自縊身死大令親視無訛飭屍媳周沈氏備棺收殮周沈氏又歷供被何奪地致翁氣忿自縊緣由大令得供以兇手業己逃逸卽將何子掌發帶回訊辦（古） 
[上海縣案]  
　　王德三控耿松亭唆探訛詐汪大令於前晚提訊王供業煤炭生意上月某日有租界包探小榮慶來稱小的收買竊贜鐵板搜尋無著勒令賠償旋經工程局包探謝榮海來店勸出洋五十元翌日在茶飽交付仍由謝探過手查係耿松亭挑唆所致求鑒耿供與小榮慶素不相識不知王被詐洋之事小的亦業煤炭與王祗隔一浜實由嫉姑被誣大令判耿交保候提謝探訊究○書察西局函解陸應奎張天福到縣質訊陸供張租小的之屋因伊常將妻兒兇毆昨夜又打駡不休鄰居恐肇禍端咸促小的勒令搬遷求鑒張供租陸房屋並未欠租昨晚因事責斥小的之子陸恃與巡士熟識妄訴拘案現願搬遷别處大令斥陸與巡土多事判張覓房搬遷了案○女子劉根寳喊被誣竊等情亦奉提訊劉供年卅三歲並無兄弟祗一老母久患瘋癱由小女子洗衣侍養前租韓阿毛房屋居住己於上月遷至協興街昨日出外收衣韓忽糾同工程局落差巡捕包阿壽到家誣稱搬遷時竊韓洋一百元翻籍搜尋無有母親難以起論及至小女子回家復被兇毆事後查失衣服七件爲此求請提究大令判候飭差協甲查理失衣核奪○前在督察北局充當巡士之譚雲福國入三版棲楊董家肇禍枷號染病收押在案近譚復患咯血由看役禀請大令訊騐屬實判准開釋带回原籍（即） 
[各局事略]  
　　南巿裏馬路一帶各店鋪前因丐頭索規不遂唆使惡丐三十餘名强討滋擾由華捕拘獲四名解至工程局飭傳丐頭周榮春到局帶去未辦以致若輩毫無忌憚前日又有惡丐四人向關橋堍裕興笋乾行强索由捕拘入工程局押候傳周訊辦○總工程處昨日飭傳十六鋪地甲諭令將南北中三局境内之各行號店鋪牌號一律抄錄造摺借查○洪昇碼頭某米行夥姚松林日前被流氓殷阿新等拆梢戳傷投縣控告逃逸未獲昨姚復投二十三七鋪巡局禀請派勇協拿究辦○捕盜局委員魏明府之公館内前晚被賊竊去衣服等物昨晨開單飭丁投報二十三七鋪巡局請緝○太平碼頭同義泰柴炭行之裝貨船前日在南浦被某輪船局行駛松江之小輪撞損向論不理卽投工程局禀控總辦准飭水巡捕醒明被撞情由禀復核奪（奏） 
[英美公廨晚堂案]  
　　粤婦吳羅氏控夫吳永修聽讒抛棄等情前晚奉關司馬研訊氏供嫁吳六年去冬生有一子詎夫近聽親戚鄭漢心唆聳冤誣小婦人以不潔之名前月初八日毒毆驅出含冤莫白爲此永請昭雪吳永修供廣東香山人在瑞記洋行爲司事羅氏所供各節小的自知誤信讒言現求恩興司馬得供以吳信讒肆虐本當嚴辦姑寛具改過結將氏領回完案○蘇婦徐王氏控高連根奸拐伊女阿四逃匿一案前晚亦奉司馬帶比高認誘奸拐賣不諱官判還押限七天交阿四到案一面補提人証再訊（兩） 
[英美公廨早堂案]  
　　美商豐泰洋行控成豐瑞洋貨號東翁敬傳倒欠鉅欵牽涉股東郎孟記殷湧記等集訊各情迭詳本報昨裊由廨差將郎孟記之司帳陳杏初殷湧記之家丁孫雲卿傳案請示被告延穆安素律師投案聲請仍候道批訊奪關司馬諸商美安副領事判將孫陳均押本廨候郎孟記到案覆奪○美署古太太控史子斌呑用經手銀兩昨晨傳案覆訊史供仍求請展限司馬判押 
 
 

Page 18

 
 
限繳銀並傳人証到案於下禮拜二覆奪○流氓陳阿和糾黨攫取鄉人陸友生之洋十六元及銅元等物報探陳金標拘案解辦中西官訊得攫洋屬實判押捕房半年○馬夫顧永生拉韁不愼將金洪德之公司包車撞損輪板由三十二號西捕拘辦判罰洋二十元充公再賠原告修費洋十二元○陳正良竊盛雲桂周文元黃海清張松林王阿生等五家衣物由探陳洪德吊贓解辦判押捕房兩月贓給各失主領去○甬人沈翠嵐以五文銅元擦白充作銀角小洋至跑馬塲賭臺混用又有陳阿全至粤人陸阿榮所設賭臺上攫洋三十五元由捕拘案請究判沈押捕房兩禮拜陳枷號兩禮拜○老公茂紗廠工人劉春甫張喜芝與李茂林沈杏生口角扭毆由探劉銘芝恊捕拘辦判劉張各押七天李沈斥釋○尤阿二控沈阿壽竊綢裙由探解辦判押捕房七天○馬夫張阿榮磕睡違章由印捕解辦判罰洋五元（兩） 
[英租界捕房事]  
　　福州路西胡家宅蕭長豐烟館前晚有烟客沈連生姚得生等在彼吸烟起釁沈忽袖出利刃將姚右臂猛戳一下血流如注經店中人鳴捕拘兇沈見肇事取刀自向腿際連戳五刀訛姚行兇經巡街捕一并送入大馬路捕房捕頭以沈傷較重飭送仁濟醫院療治沈暫留捕房俟解公堂訊究○某氏婦住居美租界前晚因事往英界南京路突遇歹人攫去金挖耳一支由一百二十四號捕當塲拿住搜出原贓拘入捕房押候解辦（兩） 
[法租界捕房發落]  
　　繩匠李春林竊張楊氏家洋二百元寄存朱春寳處八十元其餘在張家浜開設繩店爲失主扭控到廨經朱繳出洋八十元准予交保李押候追繳在案昨日原告於發落時遞禀求追大令准之○方老五前因誘拐婦女訊判枷號二月在案邇因患病昨日伊弟方咸春投捕房求保大令以枷期未滿不准○楊金生竊太古棧黃荳爲巡丁拘案請辦大令判枷號五天發太古碼頭示衆○陳阿二竊某姓家自鳴鐘一架由包探解辦大令判枷號三天○王阿金竊紹酒一壜由包探抱究大令判贓給失主王枷號一禮拜○朱阿福竊某姓家幼孩手鐲一雙失主投報捕房經探緝獲解訊質之朱堅不認竊大令以原告未到從寛開釋○蔣茂臣失竊被頭衣服報捕查獲竊賊高才臣并寄贓之陳阿二解案請縣辦大令判陳交保朱尙有别案著枷號一月期滿再究（居） 
[美租界捕房事]  
　　陸阿三不知在何處竊得衣服多件由探拘入捕房押候送辦○更夫馬金順串同工頭嚴阿弟竊沈家灣工部局所堆條石己記本報昨由包探顧福其將嚴拘入捕房與馬押候一併解辦（古） 
 
 
 

Page 19

 
 
   
 
 

Page 20

 
 
見宋方氏與宋小元在床睡熟用刀很砍宋小元咽喉身死宋方氏驚起下床聲喊宋老戌用刀砍傷其左腰脥左右　　手腕宋方氏用手攔攩宋老戌又用刀劃傷其手背手心十指宋小發史老三趨至救護宋老戌用刀很砍致傷宋小發等頭顱耳根等處亦卽殞命宋方氏乘間與宋危氏逃避宋老戌轉出堂屋楊老椿等以宋光華己被伊等殺死宋方氏與宋危氏由後門逃跑之語向宋老戌告知宋老戌慮方氏等逃脫將來告官問罪起意一併殺死滅口卽與楊老椿等赶上宋方氏等用刀亂砍致傷宋方氏宋危氏倒地時因黑夜未知殺傷何處部位宋老戌料宋方氏與宋危氏均己身死遂與楊老椿等轉至宋光華屋内放火將房屋屍身一併燒燬而散詎宋方氏復醒適宋光華另居義子宋友發望見火光趨救瞥見宋方氏詢悉情由背回醫治投報經該廳勘騐訊詳因案情重大批司提省發委貴陽府知府嚴雋熙審明擬議由臬司復審解勸臣提犯親訊據供前情不諱究詰不移案無遁飾查律載殺一家非死罪三人凌遲處死又例載殺一家三命以上兇犯審明後依律定罪一面奏聞恭請王命先行正法各等語此案宋老戌因挾其義父宋光華逐出之嫌起意謀殺宋光華父子並故殺其妻一家四命又因寄宿之史老三趨護復一併殺害均各身死實屬兇殘己極查該犯前雖爲宋光華義子後己被逐應同凡論宋老戌除殺斃史老三一命曁宋方氏傷而未死並放燒房屋焚燬死屍各輕罪不議外合依殺一家非死罪三人凌遲處死律擬凌遲處死己照例於審明後恭請王命飭委臬司全楙績署臣標中軍參將祁以德將該犯宋老戌綁赴巿曹正法仍將首級解回犯事地方懸竿示衆以昭炯戒該犯並無財產妻子無從斷給緣坐楊老椿等飭緝獲日另結無干己據省釋屍棺由廳飭埋兇刀供棄免追除供招咨部外所有審明定擬懲辦緣由謹恭摺具陳伏乞皇太后皇上聖鑒謹奏奉硃批刑部知道欽此 
宫門抄五月初六日兵部太僕寺鑲白旗值日無引見崑中堂敬中堂專摺謝賞食物恩浙江臬司豐紳泰到京請 
安海公假滿請安瑞興謝伊子以文職用恩補用知府明祿謝恩召見軍機豐紳泰 
陜甘總督崧奏爲查辦番案委員援案擇尤保奬以勵勤勞摺 
頭品頂戴陜甘總督奴才崧蕃跪奏爲查辦番案委員援案擇尤保奬以勵勤勞恭摺仰祈聖鑒事竊奴才准西寗辦事大臣準良咨稱前次會奏委辦青海貴德搶殺番族械鬭各案次第清結請將在事出力人員援案擇尤酌保一摺光緒三十年十二月二十八日准兵部火票遞回原摺欽奉硃批著崧蕃查核辦理欽此欽遵並將應奬銜名咨會前來奴才查青海頁什倉族番匪卓完等糾約生番搶刼蒙部牲畜財物並貴德廳屬東車番族與扎薩克喇嘛察漢諾們罕伵戸積年械鬭兩造動聚數千人互相焚殺釀成鉅案尙係前大臣闊普通武任内之事凖良到任接准移交抗不報案嗣經咨會奴才札委貴德廳西甯縣選派熟習番情通曉蒙番語言之委員紳士人等分途馳赴番地設法開導前後四年往返沙漠備極辛勞始將原贜起獲給主認領並焚燬房屋互傷人命牲畜查照番規秉公議結呈請核銷隨經凖良主稿會銜奏請照案保奬奉旨交由奴才查辦仰見聖明愼重名器之至意奴才遵卽重加核減其應保各員查有西甯府知府慶霖請加鹽運使銜缷署西寗縣事甘肅試用知縣張成周請以知縣歸候補班補用指分山西試用直隸州知州王恩國請歸候補班補用候選訓導崔永蕃請以訓導儘先選用文童張樹德請以巡檢儘先選用以上五員實屬無可再減合無仰懇天恩俯准照案給奬以勵勤勞而昭公允所有查辦番案擬請擇尤酌保緣由謹會同西寧辦事大臣準良合詞恭摺具陳伏乞皇太后皇上聖鑒訓示謹奏奉硃批著照所請該部知道欽此 
河南巡撫陳奏爲豫省光緒三十一年五六七三個月分應解洋欵由存滬籌還磅虧欵内撥抵摺 
河南巡撫兼管河工事務臣陳夔龍跪奏爲豫省光緒三十一年五六七三個月分應解洋欵由存滬籌還磅虧欵内撥抵恭摺仰祈聖鑒事竊照上年豫省遵照部電先後籌解磅虧銀五十萬兩匯交江海關道衙門當經奏明准抵各欵並於光緒三十一年分應解新舊洋欵内抵過銀七萬六千六百四十二兩九錢九分七釐嗣因本年戸部還欵借定卽將前解之欵暫行存滬專備撥抵洋欵其餘挪解各項仍由豫另行籌解均經分别咨行在案兹查豫省應解光緒三十一年五六七三個月分新案奉派及戸部指撥改解各洋欵除動支蘆鹽新案加價三個月銀六萬両應由長蘆運庫代解外實應共解銀二十五萬六千九百九十九兩九錢九分八釐並加平銀五千二百八兩三錢九釐又應解五月二限俄法英德舊案洋欵銀九萬兩並加撥不敷磅價銀二萬六百二十五兩以上統共應解銀三十七萬二千八百三十三兩三錢七釐己飭司道轉移咨江海關道卽在前存磅價銀内分别加抵計尙存銀五萬五百兩有奇仍存滬另備指撥據布政使瑞良糧鹽道王維翰釐稅局候補道費道純會詳請奏前來臣覆覈無異除分咨查照外所有抵解本年五六七三個月分新舊洋欵緣由理合繕摺具陳伏乞皇太后皇上聖鑒謹奏奉硃批該部知道欽此 
宫門抄五月初七日刑部都察院大理寺鑲紅旗值日無引見溎泉前往口外賜奠請訓署江北提督劉永慶請訓釗公請假十日桂公續假十五日召見軍機劉永慶 
豫撫陳奏爲籌設河南駐防滿營學堂謹將開辦章程開具清單摺 
河南巡撫兼管河工事務臣陳夔龍跪奏爲籌設河南駐防滿營學堂謹將開辦章程開具清單恭摺仰祈聖鑒事竊臣于本年正月間具奏整頓駐防滿營摺内聲明該營原有義塾久成其文擬於左右兩翼酌設滿漢文各學堂挑選八旗聰頴子弟入堂肄業等情仰蒙　　俞允在案臣當卽札飭藩臬兩司學務處會同署城守尉妥籌辦理去後兹據布政使瑞良按察使鍾培等詳稱開辦學堂節目繁多尤以造屋宇籌經費爲先務遵派候補知縣王會豐前往滿營詳細查勘從前該營義塾多係借用各旗戸餘　並無定所且己停辦多年嗣後義塾二處一習滿文設于筆帖式署内一習漢文設于城守尉署西倉房近年漢文義塾裁撤卽以滿文義塾移設其中該處尙有餘地可建學堂惟義塾原屋一十間僅敷改設講堂之用所有敎習監督之寄宿舍學生之休息舍以及 
 
 

Page 21

 
 
飯廳廚房等類皆須從新建造至義塾用項本無公款其初両塾脩金係由各旗兵月餉内按名攤扣嗣于嘉慶道光年間兩次由地方籌捐銀一千餘兩按月生息作爲經費此外毫無餘欵現在興辦學堂約計常年經費如膳脩薪水奬賞工食筆墨紙張以及一切零用共需銀一千七八百兩開辦經費如修盖房屋購辦書籍置備器具等類共需銀四千三四百兩事關學務自應設法另籌據該委員分别開具清摺由該司等會核明確並擬章程八條詳請核辦前來臣維興學育材在今日最爲急務滿漢本宜一致教澤豈可偏枯况旗兵生計維艱積弱己甚若不亟謀敎育之方將濡染日深靈明日窒雖有聰慧子弟亦漸歸于窳惰而無用殊非朝廷培養根本之至意現在河南通省學堂均己次第開辦此項學堂所以端旗民養正之始基卽所以開滿營自强之風氣改作斷不容緩經營宜力任其難己飭司籌撥欵項遴委妥員切實興辦迅速動工俾得及早開學將來落成之日卽名爲河南駐防滿營小學堂一切用欵查照臣上次奏案作正開銷至該司等所擬章程八條臣覆加察核尙屬妥洽相應繕具清單恭呈御覽除分咨查照外並俟工竣後再將開辦經費常年經費詳晰開報外所有籌設駐防滿營小學堂大槪情形理合恭摺具陳伏乞皇太后皇上聖鑒訓示謹奏奉硃批該衙門知道單併發欽此謹將河南駐防漢營小學堂開辦章程八條繕具清單恭呈御覽計開一河南駐防滿營小學堂係屬創辦先立初等四堂將來學生程度漸高隨時改設高等初等各二堂以期漸臻美備一學堂功課章程悉遵學務大臣奏定學程參酌辦理一滿營本有義學一所設在城守尉署西倉房現在改設學堂卽以原有之房屋十一間量加修葺作爲講堂再添造大門二門二處敎習鹽督寄宿舍七間飯廳四間官廳三間學生休息室九間廚房三間共屋四十四間一學堂内設監督一員常川住堂辦理堂内一切事宜支領各項經費設滿文敎習一員全堂學生均歸敎授設漢文敎習四員分堂講課雇用堂夫四名廚夫一名一學生額定一百名分送四堂肄業考選時以年在十歲内外者爲合格一學生畢業以五年爲限屆時考試取列最優等者撥入高等小學堂肄業一原設義學内敎科書籍無可稽查應全行添置遵照京師大學堂頒行暫定各學堂書目及審定之本購買應用一學堂修造房屋工竣卽行出示招考凡駐防各員均准一體照章保送惟非旗籍者不得冒考濫取以符名實以上八條係屬大致辦法其一切規則教法功課統俟開辦時再行酌定合併聲明奉硃批覽欽此 
宫門抄五月初八日工部鴻臚寺正藍旗值日無引見亨公孫中堂各假滿請安候補五品京京堂陳光弼到京請安召見軍機陳光弼 
都統溥等奏爲臺災亟待振撫仍請援案開辦駝馬捐輸摺 
奴才溥頲奴才魁福跪奏爲臺災亟待賑撫仍請援案開辦駝馬捐輸以濟急需恭摺具陳仰祈聖鑒事竊查按管卷内前任都統奎順曁奴才魁福以據報穆霍爾嚘順窄爾瑪克台各屬叚内久旱成災駝馬倒斃殆盡兵民凍餒難堪飭委查明被災二十一台之多約需賑欵銀二萬餘両於光緒三十一年正月間具摺奏請援案開辦駝馬捐輸覈奬官階銜翎以資賑濟恭奉硃批該衙門知道欽此欽遵正在派委妥員勸辦間旋准戸部咨開查該都統所擬援照同治六年及十二年勸辦駝馬捐輸成案核奬一節與開辦牛捐之案情事相同牛捐槪不准比照從前成案核奬所有駝馬捐輸自應一律辦理應由該都統等按照綏遠城開辦牛捐成案令其按照直隸等省振捐章程成數奬給虛銜封典翎枝貢監等項按月造册咨部請奬至原奏内稱約需振欵銀二萬餘兩俟收足數卽行停止以示限制等因咨行前來前任都統奎順因交缷未及核辦奴才等詳閱部咨自係爲劃一捐章起見第邊荒瘠苦勸捐本極爲難賴有官階一項或可動其踴躍輸將之念夫停捐實職原爲仕途叢雜流弊滋多至此項捐輸係專就蒙古籌辦所捐官階止於該旗應升之缺地不越乎蒙羣人無慮其冗濫似不妨稍事變通且各省工振等捐隨在皆可集勸今駝馬捐僅限於察哈爾一隅情事迥異原請駝馬與銀兩兼收正以就蒙地之所產濟台站之所需期與捐戸災區兩便無非爲因地制宜若必欲衡以内地捐章槪納實銀祗奬虛銜封典貢監翎枝揆諸蒙情非其所願勢必相率觀望斷難集腋成裘查此次各台災情旣重且廣前經暫借商號銀兩散放急振聊顧燃眉借欵固亟需歸還災荒尤迫待補救否則恐至潰散流亡近日台站要差絡繹不絶被災地方何堪支應率皆臨時設法雇備勉强維持終非久計奴才等思維再四焦灼實深當此時事多艱庫儲缺乏旣未便率請部帑而就地又無可籌惟有仰懇天恩俯念蒙古情形與内地不同台災待振孔亟仍准援照同治六年十二年成案開辦駝馬捐輸覈奬銜翎及蒙古官階藉資勸勵俾振捐早日集欵出自逾格鴻慈俟收足二萬餘両卽照部咨停止其寄居察哈爾人等如有情願報效者祇准奬叙銜翎不得報捐實官以廣招徠而示區别除分咨部院查照外所有台災亟待振撫仍請援案開辦駝馬捐輸以濟急需各緣由理合恭摺具陳伏乞皇太后皇上聖鑒訓示謹奏奉硃批該衙門知道欽此 
宫門抄五月初九日内務府國子監鑲藍旗值日無引見鐵良等由東西陵回京覆命並請安掌儀司奏十五日祭奉先殿恭王行禮召見軍機陳璧 
都統溥等奏爲察哈爾衙門擬設文案處派員辦理以裨庶務摺 
奴才溥頲奴才魁福跪奏爲察哈爾衙門擬設文案處派員辦理以裨庶務恭摺具陳仰祈聖鑒事竊維爲政之要首在佐治得人是以各省疆臣無不辟置幕僚以資襄助察哈爾地處邊陲從前事務尙簡近年風氣開通政治日形繁要創設之事如洋務局警察營武備學堂以及鹽厘牲捐各局皆經奏明有案奴才溥頲抵任後體察情形一切胥待整頓擴充而兵力之單餉源之絀以及臺站旗羣之困苦凋儆無一不須設法補救猶治絲然若不提挈綱領終屬頭緒紛如計惟有於奴才衙門先設文案處一所凡應辦事宜統由該處綜核考察以此爲行政之樞紐庶可逐漸整理不致散漫無稽查奏調來察花翎鹽運使銜分省補用知府壽廷通逹治體氣宇閎深堪以委派總辦文案又指分江蘇補用知州錢宗瀚才識敏練熟悉情形堪以委令帮辦其餘需用隨員人等酌 
 
 

Page 22

 
 
量遴派至經費薪水各項擬參仿奉天黑龍江所設文案處章程作正開銷俟籌定動用何欵再行奏請立案除分咨查照外所有察哈爾衙門擬設立文案處派員辦理以裨庶務各緣由理合恭摺具陳伏乞皇太后皇上聖鑒訓示謹奏奉硃批該部知道欽此 
宫門抄五月初十日理藩院光祿寺八旗兩翼值日宗人府引見五名戸部十二名理藩院十九名鑲黃漢五名正黃滿二名鑲紅滿十五名朱侯因伊子賞廕生謝恩熙貝勒續假五日召見軍機 
直督袁奏爲揀員升補要缺知州摺 
太子少保北洋大臣直隸總督臣袁世凱跪　奏爲揀員升補要缺知州恭摺仰祈聖鑒事竊查開州知州胡賓周奏保開缺以知府補用應以光緒三十一年三月十四日接到部文之日作爲開缺日期歸三月分截缺所遺開州知州係繁疲難調要缺例應在外揀選調補查定例州縣應調缺出俱令於現任人員揀選調補如無合例堪調之員准以候補人員請補如無人准於應升人員内揀選題升又州縣以上應升缺出應先將卓異引見回任候升之員先儘升用各等語今開州知州一缺臣督同藩臬兩司在於現任人員内逐加遴選並無合例堪調之員卽候補知州各員亦均與此缺人地不宜自應在於卓異候升人員内遴選升補兹據署藩司寳棻署臬司陳啓泰查有卓異候升之甯晉縣知縣孫德成堪以升補會詳請奏前來臣查孫德成年五十六歲浙江餘杭縣監生由在任候補直隸州新樂縣知縣丁憂服滿在部呈請起復應歸候補直隸州班内補用因直隸州補缺無期請將直隸州保案註銷以知縣分發原省歸候補班補用光緒二十九年三月初四日引見奉旨照例發往三月初十日領照因前在新樂縣知縣任内於光緒二十四年大計卓異二十九年四月初三日經吏部帶領引見奉旨准其卓異加一級註册候升四月初七日領照是月十六日到省請補寗晉縣知縣於三十年八月初八日接准部覆該員樸實詳明盡心民事以之升補開州知州實堪勝要缺之任與例亦屬相符合無仰懇天恩俯念員缺緊要准以寗晋縣知縣孫德成升補開州知州實於地方有裨該員係屬初升任内並無審案緝盜徵解錢糧己起降調革職停升叅限處分且題升要缺任内一切因公處分例免核計除將該員履歷並叅罰案件清册咨部外理合恭摺具奏伏乞皇太后皇上聖鑒訓示再所遺甯晉縣知縣選缺直隸現有應補人員應請扣留外補謹奏奉硃批吏部議奏欽此 
蘇撫陸奏爲拿獲鄰境盜犯出力人員照例請奬摺 
頭品頂戴江蘇巡撫臣陸元鼎跪奏爲拿獲鄰境盜犯出力人員照例請奬恭摺具陳仰祈聖鑒事案查太湖廳事主朱正興家於光緒二十八年二月初二日夜被匪行刦得贓拒傷事主之媳朱宋氏平復一案前據該廳禀經批飭移會鄰封營縣恊拿卽據前震澤縣知縣夏輔咸飭派勇役於是年三月初四日緝獲案内盜犯張洸昭卽張老六萬老六卽萬幅來周瑩汕王洪發卽王雨淋陳炳南卽陳銅匠李芯　卽王有幅六名王洪發旋卽在押病故陳炳南因指拿另案夥盜被拒受傷落河身死均經騐訊詳報一面將犯移解過廳訊據僉供認聽從逸犯廖老二夥同己獲病故拒斃之王洪發陳炳南行刦太湖廳事主朱正興家入室搜贜李芯　中途别故不行事後分贜並供明另有夥刦廳境事主陸順龍及吳江縣事主孟姓兩案各不諱當以該犯張洸昭萬老六周瑩汕三犯聽糾夥刦入室搜贓逸犯執有洋槍均屬罪干斬梟該犯等或係游勇爲盜或迭刦多案情節較重派員會審明確開摺禀經前撫臣批飭先行正法其病故之王洪發拒斃之陳炳南雖未取有生供己據各犯供明亦係罪應斬梟之犯飭令戮屍一併梟示歸入彙奏將餘犯李芯　等分别訊詳經咨准部復在案查拿獲鄰境盜犯罪應斬梟數在三名以上例准奏請送部引見今夏輔咸前在震澤縣任内拿獲行刦太湖廳事主斬梟盗犯五名核與送部引見之例相符兹據布政使效曾署按察使朱之溱曾詳請奏前來臣覆核無異相應請旨將開缺震澤縣知縣夏輔咸准予送部引見以昭激勸除咨部查照外所有拿獲鄰境盜犯照例請奬緣由理合會同署兩江總督臣周馥恭摺具奏伏乞皇太后皇上聖鑒謹奏奉硃批著照所請該部知道欽此 
宫門抄五月十一日外務部欽天監侍衛處值日無引見召見軍機 
浙撫聶奏爲調補省會要缺知縣以資治理摺 
頭品頂戴浙江巡撫臣聶緝槼跪奏爲調補省會要缺知縣以資治理恭摺仰祈聖鑒事竊照杭州府仁和縣知縣蕭治輝補授杭州府中防同知光緒三十年十月二十三日奉旨後五日行文按照限减半計算扣至十一月二十五日作爲開缺日期所遺員缺係省會首劇衝繁疲難應調要缺例應在外揀員請補查例載首府州縣縣缺出於通省正途人員内揀選調補又調補州縣以上官員必歷俸三年以上方准揀選題調各等因今仁和縣和縣缺臣督同藩臬兩司於通省現任人員内逐加遴選查有正途出身之石門縣知縣林孝恂年五十二歲福建閩縣舉人由光緒己丑科進士散館以主事用簽分工部呈改知縣赴部投供選授金華縣知縣二十年正月十九日到任捐同知銜丁母憂開缺服滿起復並遵例指發浙江加三成歸候補班補用領照到省准補石門縣知縣二十五年八月十二日到任海運出力保准以同知直隸州在任候補又因海運出力保准俟補同知直隸州後以知府用試俸期滿詳咨銷試三十年大計保薦卓異在案據布政使翁曾桂兼署按察使顔鍾驥以該員調補仁和縣省會要缺知縣會詳請奏前來臣查林孝恂樸實廉勤盡心民事以之調補仁和縣省會要缺知縣實堪勝任與例亦符如蒙俞允該員係現任知縣請調知縣銜缺相當毋庸送部引見任内雖承緝事主朱景昌呈報厝棺被竊顯露屍身一案又事主楊保源呈報被刼失贓又事主鍾熙米店被刦獲犯示半又事主錢士貴被竊行强以上各案均己三參限滿四參起限其經徵錢糧有未完不及一分處分惟缺係繁要人地實在相需自應切實陳明准予調補以資治理所遺石門縣知縣係衝繁難應調要缺俟接准部覆再行坐缺辦補理合 
 
 

Page 23

 
 
會同兼署閩浙總督臣崇善恭摺具奏伏乞皇太后皇上聖鑒飭部覈覆施行謹奏奉硃批吏部議奏欽此 
浙撫聶奏爲浙江省奉催練兵經費擬請按季報解謹將實在情形覆陳摺 
頭品頂戴浙江巡撫臣聶緝槼跪奏爲浙江省奉催練兵經費擬請按季報解謹將實在情形恭摺覆陳仰祈聖鑒事竊准軍機大臣字寄光緒三十一年二月十三日奉上諭戸部奏請飭各省籌解練兵經費不得稍有拖欠等語練兵爲根本至計餉項尤練兵要需乃各省認籌練兵經費未能如數如期解到以致部欵籌墊兼顧爲難着各省將軍督撫按照認解數目每月先期籌解毋稍宕延並著戸部查照京餉成案分别勸懲隨時奏明辦理等因欽此欽遵當經恭錄轉行遵辦去後兹據布政使翁曾桂詳稱伏查練兵爲自强本根餉欵爲計授攸關部庫籌顧要需按月塾放各省認籌解欵豈容延誤惟浙省現時情形有萬難按月如數籌解之處不能不詳晰陳明如原認派提差缺盈餘節省局用並烟酒加稅等銀三十萬兩上年一再籌議竭力搜求始行走案所解練餉先經湊挪借墊奏報有案截至本年底止核計派委各款並官員報効合共繳銀十五萬兩己分批解清本年提歀除己交號商匯解銀六萬兩外餘雖嚴檄催提不遺餘力而所提之欵非出自丁漕卽取諸貨稅丁漕完納有先後貨稅來源有旺淡繳款遲速固難定期而款數参差一時亦難整集按月電匯勢實爲難應請稍爲展緩按季報解不敢延誤至銅元餘利雖預認提銀六十萬兩曾於原奏聲明浙省原有機器過少此項盈餘須俟新機到齊廠屋造成如能今夏一律開工廣鑄暢銷利益加增方可提解倘趕辦不及遲一日開工卽遲一日提利在案今春雨雪頻仍經旬累月迄今仍未暢晴以致廠屋基座尙難施工起築機器亦因各省爭購不能尅期運到無論如何赶辦總須緩至秋間現時籌墊工費購備銅鉛一切尙形支絀並無可提之欵應請俟新廠開鑄欵項有著再行提解等情詳請奏咨前來臣復加察核均屬實在除批飭隨時嚴提籌欵並咨戸部查照外理合恭摺具奏伏乞皇太后皇上聖鑒訓示謹奏奉硃批戸部知道欽此 
宫門抄五月十二日商部鑾儀衛鑲黃旗偵日無引見溥良因伊子補員外郎謝恩載鎧承襲鎭國公謝恩召見軍機載鎧 
浙撫聶奏爲請補庫官以專職守摺 
頭品頂戴浙江巡撫兼管鹽政臣聶緝槼跪奏爲請補庫官以專職守恭摺仰祈聖鑒事竊照選授兩浙將盈庫大使李培坐於光緒三十一年二月二十日聞訃丁慶以本日作爲開缺日期業經詳咨開缺扣留外補應歸二月分截缺係屬孤缺毋庸掣配先後查定例各項缺出先用坐補原缺裁缺卽用廻避卽用畱省另補如均無人按照銓補班次用候補一人委用一人捐納一人候補一人委用一人捐納一人捐輸一人候補一人委用一人議叙一人以十缺爲一輪至輪用各項時知縣以及佐雜並鹽務等官於勞績保本班儘先人員俟本班到班先用本班儘先一人再用本班一人其用本班儘先時先用銀捐試用先人員如無人用减成捐納試用先人員再無人用勞績試用先人員均按名次序補又奉准改爲新海防事例名目章程内開加捐之花樣過班之章程選補之班次均一律仿照鄭工之例辦理查鄭工例無論何項到班仍以五缺計算先用鄭工新班遇缺先二人海防新班先一人如無人用鄭工新班遇缺先人員抵補至第四缺海防卽海防先分班輪用一人第一輪海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員再無人用舊例銀捐遇缺人員均無過班卽接用各項輪用班次一人以五缺爲一週又奉准新章定例内開凡以五缺計算者第一第二缺用新海防遇缺先二人第三缺用舊海防先一人無人用鄭工遇缺先抵補再無人過班卽毋庸以新海防先抵補第四缺舊例海防卽與舊例海防先分班輪用無人用舊例遇缺先無人用舊例遇缺再無人過班卽用各項班次一人查現在第三缺第四缺多係無人則五缺之中祗能第一第二新海防遇缺先二人第三第四無人第五用各項一人合計六缺之中新海防先可得其四各項可得其二如均有人仍照舊輪辦理又奉准新章曾任實缺丁憂服滿分發人員儘數補用各等因查將盈庫官員缺前次係用籌餉例捐納正班鹽庫大使于錫祉請補在案此次缺出坐補原缺裁缺卽用廻避卽用留省另補以及曾在實缺丁憂服滿分發人員鄭工遇缺先新海防遇缺先舊海防先海防卽舊例銀捐遇缺先舊例銀捐遇缺嘉湖道崔永安會同詳稱查有新海防捐納儘先試用運庘大使劉景衡現年三十四歲江蘇武進縣人由捐鹽大使職銜光緒十五年辦理順直賑捐案内經保奏准以鹽大使選用光緒十八年遵新海防例報捐運庫大使指分浙江試用並加捐本班儘先補用免試用是年八月十三日奉旨照例發往欽此二十日給照十月初六日到省坐十六日過入本班儘先補用免試用坐十八年九月二十日行文按浙省減半程限計算應扣至十月十七日作爲到省日期前因辦理山東賑捐出力案内二十三年二月經保奏候補缺後以知縣用二十五年四月十一日經吏部覆奏奉旨依議欽此二十三年九月丁父憂回籍葬親事畢措資到京報起復奉部核准起復在案二十六年二月二十五日復到該司等會看得該員精明穏練辦事勤能以之奏署將盈庫大使員缺洵甚勝任與例亦屬相符會詳察核加考會奏等情前來臣覆核無異查該員劉景衡年力正壯辦事克勤堪以請補將盈庫大使員缺合無仰懇天恩准其試署如蒙俞允該員係新海防捐納班儘先試用運庫大使今請試署將盈庫大使銜缺相當毋庸送部引見亦毋庸核計參罰案件仍令試署一年期滿如果稱職另請實授此缺依限辦補並無遲逾合併陳明除將該員履歷清册送部查核外謹會同兼署閩浙總督臣崇善合詞恭摺其奏伏乞皇太后皇上聖鑒飭部覈覆施行謹奏奉硃批吏部議奏欽此 
　　宫鬥抄五月十三日吏部翰林院正黃旗值日無引見召見軍機李端棨皇太后皇上明日辦事後還海　　工部侍郎江蘇學政唐奏爲歲試事竣及徐海歲科並試己畢摺 
 
 

Page 24

 
 
工部侍郎江蘇學政臣唐景崇跪奏爲歲試事竣及徐海歲科並試己畢恭摺仰祈聖鑒事竊臣於上年六月間將蘇太松鎭常五屬歲試情形恭摺奏明在案嗣於七月二十四日出棚先赴通州歲試次揚州府次淮安府次江寧府十月二十五日試畢遄回駐署今年二月初一日出棚按試徐州府及海州於四月中旬試竣擬接考常州等府屬科試所有去歲迄今考過各屬文風以蘇常通鎭爲優寕揚松太次之淮徐海又次之大抵論文風則江南較盛論士習則江北較樸每值試期臣惟有嚴密關防杜絶一切弊竇竟日在堂守視塲規務期整肅悉心衡校試卷不敢稍涉草率現改經古爲二塲臣惟按政科藝科分類命題期合科舉舉堂爲一致以覘藴蓄之淺深其能研究經史並知講求時務者尙不乏人至奬賞發落時臣每剴切曉諭諸士子務期砥礪名節擴充見聞去浮華而敦篤實勉爲經世之學以仰副聖主作育人材之至意臣所經過地方常鎭等處雨水不盡調匀淮揚各屬俱尙豐稔民情均極安謐堪以上慰宸厪所有歲試事竣及徐海歲科並試己畢緣由理合繕摺具奏秋乞皇太后皇上聖鑒謹奏奉硃批知道了欽此 
　　盛京將軍廷奏爲奉省昭信股票請奬己届限滿仍未完結懇恩再展限期摺 
　　奴才廷杰跪奏爲奉省昭信股票請奬己屇隄滿仍未完結懇恩再展限期以昭大信恭摺仰祈聖鑒事竊查接管卷内據驛巡道王頤勳詳稱竊查奉省昭信股票前以請奬未能依限完竣於光緒三十年二月間經前驛巡道志彭查明官商各股統計共七十六萬八千餘兩除己覈奬及換給印收各股約計尙有一十八萬餘兩詳請援照黑龍江成案自奉旨之日起扣除封印日期再請展限一年業經覆覈奏奉硃批戸部知道欽此欽遵行局轉飭各屬遵照並出示曉諭官商一體依限請奬職道到任後復勒限嚴催計自展限以後官商各股請照直隸成案換給印收共六千五百両約計末換者仍有一十七萬餘兩雖屢經嚴札飭催仍復難期踴躍是以請換印收者數月未見一至而屈計展限之期又將屇滿股票仍難一律報竣思維再四惟有懇請奏明奉省現居戰地與完善無事省分不同可否再予展隄一年仍自奉旨之日起限俾認股官商得以從容請奬以示體恤而昭大信等情查此項股票限期刻己屇滿前任將軍增祺未及覈辦奴才接任後覆覈無異除分咨查照外謹會同署府尹奴才增韞恭摺具陳伏乞皇太后皇上聖鑒訓示遵行謹奏奉硃批戸部知道欽此 
　　宫門抄五月十四日戸部宗人府正白旗值日無引見李希杰得賞議叙謝恩阿克東阿榮公各請假十日葵公續假十五日召見軍機皇太后皇上明日辦事後還宫覲見畢還海 
　　盛京將軍廷奏爲捐建學堂懇恩奬給封典職銜以資觀感片 
　　廷杰等片再歐美各邦以敎育爲立國之本官立民立學校如林是以人才奮興國勢强盛奉省風氣未開學堂正宜多立所苦欵項難籌兹據錦州府廷棟詳稱儘先千總劉永生在錦縣本籍捐建學堂一所計堂舍三十二間估需銀三千餘両商人楊喜春捐銀一千兩購置學產查騐屬實請核給奬叙等情臣等查籌辦學堂現爲當務之急該干總等竟能慨捐鉅款以爲紳商創率洵屬深明天義合無仰懇天恩俯准將儘先千總劉永生奬給三品封典商人楊喜春奬給五品職銜以資觀感出自逾格鴻慈除咨學務處外理合附片具陳伏乞聖鑒謹奏奉硃批該部議奏欽此 
　　盛京將軍廷奏爲籲懇加復廣甯縣學學額以符舊制而廣甄陶摺 
　　奴才廷杰增韞裴維侒跪奏爲籲懇加復廣寗縣學學額以符舊制而廣甄陶恭摺仰祈聖鑒事竊查接管卷内據署廣寗縣知縣鄭承源詳據生員邸有仕等禀稱廣寗縣學學額向係四名光緒二十九年鎭安縣創立縣學撥去一名廣邑學額僅剩三名查二十九年廣邑科考應試文童七十餘人三十年廣邑歲考應試文童八十餘人人數益多學額益隘績學有志之士恒以額滿見遺懇請加復原額等情經錦州府知府廷棟轉詳核奏前來臣等伏查錦州各屬文風以廣甯爲最每屇鄉會両試以及選舉優拔該縣中試較多據詳係屬實情合無仰懇天恩俯准加復廣甯縣原有學額一名以免向隅而宏造就出自逾格鴻慈除分咨外謹合詞恭摺具奏伏乞皇太后皇上聖鑒訓示謹奏奉硃批禮部知道欽此 
　　宫門抄五月十五日禮部太常寺正紅旗值日無引見薩廉謝寛免處分恩錫公延伯各謂假十日熙貝勒續假十日　召見軍機本日己刻皇上升乾清宫日斯巴尼亞國使臣賈思理美國使臣柔克義覲見呈遞國書 
　　商部奏爲遵旨議奏事摺 
　　商部謹奏爲遵旨議奏事光緒三十一年四月初二日准軍機處鈔交御史王振聲奏請變通官粥廠改設敎養局一摺奉旨該部議奏欽此查原奏内稱京師並濟堂功德林兩粥廠原爲收養老弱非資游惰也上年監放粥廠逐日察看每廠收養二三百人遞增至五百餘人所謂老弱廢疾爲數無幾大半皆少壯游惰之人每日両次飽食出而游蕩聚處怡然夫此輩少壯旣得其所而實在老弱廢疾轉或不能相容與其徒費無益不如因而變通查五城設立敎養局拘收初犯輕罪之民給以衣食敎以粗淺工藝頗著成效擬請飭下順天府援照辦理將普濟堂功备林兩粥廠改爲敎養局收養貧民敎以粗淺工藝該兩處各有房屋七八十間每年撥米一千二三百石並由崇文門撥給銀二千兩自十月開辦至次年三月止計施粥半年若改爲敎養局自係長年且加工藝經費恐有不敷合無仰懇天恩賞加銀米如再不敷卽在順天府備荒經費内撥補無庸另籌欵項等語臣等竊維朝廷恤民之政敎養兼資若有養而無敎蚩蚩者氓轉以衣食無虞不謀生計而閒散游惰之輩日以加多故戸部於本年二月間議覆兩江督臣賬捐接濟粥廠摺内瀝陳情形旣詳且備蓋深有見乎敎養之不可偏費也查五城敎養局收留輕犯實習粗工藝成令其自食其力注意在化莠爲良雖與臣部工藝局招募雋敏藝徒敎以美術工業宗旨各有不同而收效則一順天府所管普濟堂功德林兩處設自康熙年間庚子後不無殘闕經臣璧在順天府尹任内修葺完繕歷年冬春兩季施粥施衣本所以宣布皇仁體恤煢 
 
