# 1916 - 231 - 4915636

 

Page 1

 
 
   
 
 

Page 2

 
 
時評 
[兵權] [  冷]  
　　以兵權付諸一人此天下至危險之事也以兵權付諸無常識之一人此危險而又危險之事也各國之兵均爲國家所有其權實唯國家操之决無一人操此兵權之理即操有兵權者又無一不爲爱國之人决無以一人故而危險及於國家之理此各國之兵所以護國而非害國所以衛民而非殃民也 
然而中國則異是操有一部分之兵權者無異即爲此一部分之帝皇招兵練兵悉在此一人之掌握在所謂新軍者尙不至此而所謂舊軍者儼然有裂土封侯之遺意上官之令可以不從人民之命可以勿惜龍氏於粤實巳明效而大驗矣今後之執國家政權者尙勿重加之意耶 
[命令]  
八月二十一日大總統令任命陳詒霆署外交次長此令 
又令財政總長陳錦濤呈津海關監督吳熙因病懇請辭職吳熙准免本職此令 
又令任命趙從藩爲津海關監督此令 
又令内務總長孫洪伊呈准奉天督軍張作霖咨請任命鄒大魯劉鍾秀爲奉天營口警察廳警正吳烈韓作新劉悉藩修長餘佟寳楨楊士傑試署奉天營口警察廳警正復貴良試署奉天營口警察廳警正兼充勤務督察長杜永新試署奉天營口警察廳技正應照准此令 
又令陸軍總長段祺瑞呈請以關純一兼任陸軍第一師步兵第一團團附應照准此令 
又令陸軍總長段祺瑞呈准鑲黃旗漢軍都統戴瀛咨請以文恩補參領李恩山補副參領何裕書補印務章京口寳善補公中佐領楊永泉唐舒口補驍騎校應照准此令 
又令陸軍總長段祺瑞呈准署吉林省長郭宗熙咨請以常　　　補驍騎校廳照准此令 
　　又令陸軍總長段　瑞呈准署察哈爾都統田中玉咨請以珀克巴補護軍校廳照准此令 
[專電]  
　　此京電國黨與進黨議員合組一大黨附者頗多正在團結 
　　北京電參院明日追認總理决通過 
　　北京電總統出席國議己經國院協商或即採法國制 
　　北京電叚内閣己擬具施政方針俟國務員通過發表 
　　北京電段總理蒞衆院時議員鄒魯等將質問粤事眞相 
　　北京電郭人漳請查辦胡瑞霖在湘貪贓枉法紊亂財政易次乾查辦龍濟光違法亂政黷貨殃民兩案衆院己入明日議程聞段將親出席備答復 
　　北京電交議各省軍事要案四段擬通飭遵照進行（甲）額餉以本月存數爲凖不得再增 
　　（乙）餉欵動支即應詳報中央 
　　（丙）駐地必呈明毌任意更動　 
　　（丁）中下級軍官履歷限九月十五前造報來京 
　　北京電各總長密派員查滬殖邊銀行擬嚴辦與該行有秘密關係之部員 
　　北京電定馮德麟由朝陽姜桂題開魯吳俊陞洮南黑督海拉爾吉督長春出師四路會攻蒙匪以馮爲總司令 
　　北京電飛令奉督等架設征蒙電線及臨時郵政速將地圖呈報以重戎機 
　　北京電决設關中關西關南三鎭使 
　　北京電外法兩長將發表 
　　北京電講武堂並無停辦説 
　　北京電水利局己决定併入農林司 
　　北京電全國商會聯合會昨開討論會到七十五人决先舉臨時議長一副二選舉權爭議甚力定每省十人投票並訂今日接議進行手續 
　　北京電政府爲肅清烟禁擬特派陜甘川滇奥桂三督辦 
　　北京電外蒙議員問題外部駁覆後俄使無言 
　　北京電陳錦濤江庸均辭兼職 
　　北京電日本新支那報載財部以張家口樂川間之鐵路敷設權爲抵押向美借二千萬元俄以有優先權提出抗議但詢殷次長則言閣員未通過前借欵不能進行 
　　北京電叚總理昨答拜林日使 
　　北京電湯議長自黄州來電續假五日 
　　北京電唐張均未辭職不日來京 
[譯電]  
　　北京電尚賢堂李佳白今晨入見黎總統頗蒙嘉許李隹白將於星期六日開會歡迎兩院議員届時黎總統將派蔣作賓爲代表蒞會（二十一日） 
　　北京電俄使請取消外蒙議員一事中政府刻巳答覆略謂外蒙旣經承認爲中國土地即有加入國會之權利云云以事實言之外蒙代表除辭職者數人外巳蒞院與議矣（二十一日） 
　　重慶電蔡鍔與陳宦定於二十一日由此啟程衆慮蔡鍔去後蜀省或將發生事變第十八師師李長泰己於昨日赴宜昌北兵駐於重慶者尚有九百人因船隻過少一時不能運清故也（十九日）以上德文電 
　　北京電禁止軍人干預政事及整頓中交銀行兩議案皆交委員會審查（二十一日） 
　　北京電聞司法總長張耀曾電致政府辭職（二十一日） 
　　北京電報載唐紹儀再電政府不願就職並請假養病（二十一日） 
　　北京電報載政府派李盛鐸赴滬就商唐紹儀張耀曾以得其最後意見聞政府擬再任陸徴祥爲外交總長刻正與之接洽（二十一日（ 
　　北京電政府擬令安徽督軍張勳將駐紥地點由徐州移至安慶或其他相當之處聞馮國璋與張勳曾有衝突蓋馮雖爲江蘇督軍然未得張勳許可則不能委派官員於江蘇北境而以徐州爲尤甚張勳又不待江蘇同意擅撥地方税項以養其兵（二十一日） 
　　成都電蜀省政府擬發行地方公債以廳付此後三個月内經費並以此資恢復中國銀行營業俾可於下月十日收兌鈔票（十九日） 
　　成都電蜀省當道决計向解散之護國軍收回鎗械省憲巳發示文聲言凡有詐索鄕民者定予嚴懲（十九日） 
　　香港電華人商會午後開會歡迎新省長朱慶瀾朱定於二十四日赴省（二十一日） 
　　香港電香港日報廣州特派員稱聞龍軍在石龍四周皆被擊敗岑軍方面之三山砲壘近轟沉一船内載龍兵四百人岑軍以舢板船满裝砂石堵塞泰密（譯音）峽道以致龍之砲船江漢號困於峽内不能駛出星期五夜花棣有大激戰敎會房屋數所致被殃及一屋洋檯半被轟去又有一砲彈墜於空屋將全屋轟碎美砲船兩艘巳抵廣州江口盜賊横行兵亦携械搶刦船上搶案無日無之而旅行於大道者常被刦一空（二十一日） 
　　廣州電陸榮廷巳抵肇慶龍濟光將兵權交付日期展至九月十五日衆謂龍氏並無於數星期内離省之意省城中失業之人至至少有五十萬恐有暴動（二十日） 
　　以上路透電 
[東方通信社電] （日本人紐　） 
　　北京電日本駐京公使林男爵昨日正式訪問段總理致新任之辭（二十二日） 
　　北京電黎總統昨日最後電勸外交總長唐紹儀氏來京就任唐氏若再固辭則將任命 
 
 
 

Page 3

 
 
　　陸徴祥氏（二十二日） 
　　南京電倪嗣冲之安武軍仍未解散因此非難之聲不絕昨日馮督軍特電勸令將該軍隊改編爲警備隊或巡防隊之名義（二十二日） 
　　南京電江蘇省内六十餘縣各處自治經費帝制發生以來漸爲警備費或敎育費等所挪用昨齊省長電飭各道尹轉飭所屬各縣今後自治經費不得挪爲他用因此次省議會開會之後地方自治各項必當恢復應先準備以供支用也（二十二日） 
　　漢口電駐武昌之北洋第十二師第四十六團自昨夜至今日陸續向北京輸送聞爲參加征蒙軍云（二十二日） 
　　奉天電郭家店官蒙兩軍戰爭砲彈紛落南滿鐵道附屬地内後益激烈故日本守備隊向兩軍要求勿於附屬地二日　内交戰兩軍允諾已於昨日十一時休戰矣（二十二日） 
　　東京電日本駐京井上大使乘燕布列司俄西亞號船於今日午前行抵横濱旋即歸京（二十二日） 
　　東京電此次日德戰役論功行賞叙勳三等之衆議院議員竹越與三郎氏以非難濫賞之意具奏請辭勳位（二十二日） 
　　東京電八月中旬日本對外貿易輪出較之前旬約增十之一五計三千二百十五萬二千餘元輪入約減百分之二計一千七百四萬五千元計輪出超過一千五百十萬九千元一月以來輪出超過統計一億四千六百三萬七千元（二十二日） 
　　東京電美國之航海業官營案近有經上院通過之報該案條文之大部與去年二月下院通過之船舶買收法案大同小異新法案惟其有效期間限定戰後五年一項相差耳（二十二日） 
[戰電] 　　 
　　其一（英人路透電） 
　　巴黎電今日下午公報云德軍在佛勒里用流火猛攻爲法軍砲火擊敗被創甚重松末河境砲戰甚烈昨日法軍佔據摩靳巴斯與古維靳芒之叢林獲野戰砲六尊馬其頓法國東軍全陣線之戰事正在進行（二十一日） 
　　巴黎電巴黎電時報載稱敵軍巳集兵一百五十萬人於松末河陣線聞由麥剛森將軍督戰（二十一日） 
　　倫敦電斯末資將軍戰報云英軍由海濱軍艦作戰掩護向達莢斯蕯拉姆進發十六日夜間英軍與防守羅哥羅前渡日之敵大軍交綏戰至次晚敵始敗退凡特將軍曾在基德特附近重創敵軍（二十一日） 
　　倫敦電今日下午海格將軍報稱敵軍猛轟後在哈爱叢林境内以炸彈進攻三次均易敗之英軍於敵兵枝隊前撤退掩護之斥堠隊但敵兵爲叢林西而英軍砲火所制不得前進（二十一日） 
　　彼得格勒電公報云俄軍在斯土克化特河境前進十八十九兩日俄軍俘敵一千三百五十人獲機關槍十八架並他項戰品俄軍己攻克茄白洛尼柴山隘東南二十五英里之茄白洛尼柴鎭（二十一日） 
　　彼得格勒電高加索陣線狄亞比克方面艱險之山境現有戰事俄軍奪獲高地今在歐新干與末虚間之西山坡進發志在包攻末虚與比蒂斯陣線之士軍（二十一日） 
　　倫敦電政府召印度總司令特夫將軍回京至查辦美沙波太米亞戰役委員會作證另簡孟羅將軍繼任（二十日） 
　　倫敦電拜爾斯爵士今日在下議院請全院注意德國外交副大臣所布德國常表明其媾和之意惟英國阻止協約國作覆之言首相爱士葵君答　德國並未表示媾和之意有之亦係依據令人難忍或屈伏數協約國之條件耳英國阻止協約國勿覆一節實無其事首相又謂德國並未正式提出媾和條件（二十一日） 
　　倫敦電北海戰事僅斥堠隊小衝突德國大海艦隊以斥堠隊爲蔽旣接警告卽遁回故巨艦顯未接戰也（二十一日） 
　　倫敦電官中宣稱白克希爾某軍火廠突然轟發死傷必多迄今尚無詳報（二十一日） 
　　倫敦電查辦美沙波太米亞戰役之委員會今日在上議院開正式會議（二十一日） 
　　其二（德人德文報專電） 
　　柏林電德軍大本營八月二十日公報云松末河北岸戰事漸弱哇維莢爾附近有短兵戰事至夜始止英軍在波齊爱萊西北及褔爾洛叢林西面進攻受挫現悉八月十八日一役英兵與戰者至少八師圑法兵亦有四師團晚間敵軍曾在錫哇芒與佛勒里二村屢次進攻雖復攻入佛勒里村但即被擊退敵軍在錫哇芒西北與俠比特叢林以手擲榴彈進攻均未得利佛洛美萊附近及里文西北有英斥堠隊進攻敗退德軍在蘭特莢附近俘敵若干人（西境戰况）興登堡元師陣線前之俄軍圖渡比里細拉河未果德軍現於羅克加成洛維資西如與渡過斯土克化特河之俄軍交綏德軍曾回攻獲勝俘軍官六員兵三百六十七人獲機關槍六架德軍奪獲基塞林東面俄軍前鋒戰壕數道卞巴西安山北面查爾斯將軍陣線前無重要戰事德軍奪獲柴巴南面克里太高地且擊敗猛力回攻瑪古拉高地之敵軍（東境戰况） 
　　柏林電海軍部宣稱德潛艇一艘在英國東海濱外擊沉敵軍小巡艦一艘驅逐艦一艘另有小巡艦一艘戰鬭艦一艘爲魚雷擊損（二十日） 
[公電]  
　　李烈鈞解兵離粤電上海報界公會轉各報館公鋻國局重新共和再造顧瞻諸夏羣公觥觥盪穢滌瑕起衰振廢引領翹盼曷勝毊祝鈞本病夫適茲盛會提兵萬里聊助明光大局底定私願良己現將軍隊分交參謀長成桄中央軍司令張開儒管理以待陸督軍朱省長之命暫解煩憂離奥就醫奔走數年神魂俱瘁息游泉石復我故常謹申蕪辭逖親華袚李烈鈞篠 
　　程潛取消護國軍總司令電各報館鍳捷伐旣張逆燄旋息潛一介武夫又在奔亡國變初興淪夷是懼不揣　陋勉効驅馳一入國門投身戎旅仰承蓂公策以重任招撫湖湘間關深入收服靖寳檢飭師旅又辱撫軍長都司令眷任殷拳許其總戎以　大兇受命以來夙夜袛愜村輇負重隕越是虞嗣藉義軍聲威俾得逐湯湘於以復袁死湯去初願竟償歸　有志解甲可期徒以湘政仍棼擾攘未息遽棄責職必遺鉅累今茲大局粗定戰事早息譚公督湘衆於有頼必能明其政刑造褔桑梓灣爲軍人服從命令爲吾天職謹於八月十八日將護國軍總司令自行取消所部軍隊力事縮小範圍報國無力服農有願行當棄甲言歸以抑愆尤諸公領袖時碩同興義師我行我志不敢不陳雲天在望景依長勞崇高之誨企不吝惠程　叩笴 
要聞一 
[鄭家屯案與林權公使]  
　　大陸報十七日北京通訊云遼源（即鄭家屯）衝突一案北京頗爲惶慮中日兩方面之報告逈不相同日人謂遼源（距奉天西北一百三十英里）華兵對於日商及日兵肆行攻擊而華人則謂此案之責任全應由日人負之吾人欲得其詳細情形則當知遼源（非遼陽遼陽在奉天之南南滿鐡路區域内）乃純焠中國土地日員前曾請求准日兵在此操演中國允之然實非其所願因華兵剿辦擾亂經月之蒙匪者以遼源爲用兵之中心點也華官因軍事吃緊論令外人退出遼源此舉含有兩種意思一則保全外人之安寗一則因某某日商頗有以軍火接濟蒙匪之嫌疑八月十三日華官令某日商出境日商不從於是日商遂與中國軍事當道略起爭論日商即赴日營顯係乞援少頃日兵一隊往攻華營華人方面力稱日兵首先開槍華兵旣被攻擊當然不能不爲自衛之行動以致日兵當場死七人又有二人重傷而死華兵亦死四人傷數人事後遼源知事親將死傷日兵送至日營詎日兵竟將知事拘留捕去商會會長記者作此書時尚未聞二人釋放之消息此案發生極可嘆息而適在以闡發好意增進和平爲使命之林權助公使甫經到京之時尤屬不幸一般人士固深望此事解决不致危及中日邦交但有責任方面頗以爲慮蓋恐將來調查縱可證明其罪不在華兵而日人終將用其勢力逼令中國予以一種賠償也林權助之來人多歡迎之視爲中日親善邦交之起點但此不幸之案將使中日親善邦交不　延至何日而始能實現也 
[北京政局漸有起色]  
　　字林報十八日北京通訊云北京政府今巳呈鬆動之象公共信任漸見恢復商務巳大有進步從前警察在車站搜查行客檢視行李非常嚴厲今則漸不若是之認眞政治犯三十人於前數日釋放内有一人己判决死刑定於七月七日鎗擊乃袁氏先於七月五日逝世死刑遂展緩執行今日此君乃得又爲自由人可謂幸矣尚有二人在獄中聞人宣講耶敎褔音心焉　之故出獄後即赴敎堂爲耶敎徒黎總統之舉動深得民心國人皆以黎氏爲名實相副擁護民政精神之人物馮國璋暗中斡旋大局其功甚偉人多稱之云 
[杭州快信]  
　　呂督軍擬再開講武堂並委傅其永爲堂長呂省長以所設師範講習所經費應即取消己訓令民政廳悉心妥議具覆核奪　　呂省長訓令各廳長嚴禁各縣審訊匪盗等案仍用鞭打棍責等非刑 
　　聞財政廳長莫伯衡現正整理本省財政及趧辦預算一時不能北上 
　　財政部委員周大鈞磋商財政事宜巳有頭緖擬定今日（二十二）赴滬回京覆命 
　　財政廳特派杭縣姚知事金華錢知事分别前往監盤於潛東陽兩縣知事交代 
　　蕭山縣知事彭延慶寗海縣知事江恢閲均調省另委王右庚署蕭山何旦署寗海 
　　民政廳長委任馬叙倫樓聿新爲本廳秘書 
　　呂督軍委任魯指南爲四十九旅參謀　　 
[南京快信]  
　　江蘇省議會錢副議長昨巳派員來省與省公署接洽一切 
　　馮督軍擬有收束北方軍隊辦法條陳政府以備採擇 
　　政府前日電張勳勸其移駐皖境以清蘇皖兩軍權限張復電不允詞極强硬 
　　齊省長以淞滬警察廳長徐國樑違法凟職喪失主權昨特電詳内部請示核辦 
　　滬海道尹周金箴昨又電齊省長辭職並請先由上海縣沈知事代理 
　　各機關六年度歲出歲入預算昨巳造册呈報省公署 
　　倪嗣冲萬繩拭日前偕徐東海由徐赴彰德茲聞倪萬俟袁氏安葬期過（二十四）始南旋 
　　李盛鐸由贛來寗明日將由徐州回京 
　　安徽省公署政務廳長陳師禮昨由皖來寗巳乘車赴蚌 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[議員在先哲祠開談話會]  
　　昨日（十九）畿輔先哲祠開談話會舊進步派一部分議員如期而至少頃内務總長孫洪伊至其時議員到者約六十餘人即振鈴開會由衆推湖北議員張大昕主席報告前會經過情形畢即由孫洪伊演説略謂現在國會頗受外界攻擊半因誤會及疑忌所致同人尚須持冷靜態度靜以待之繼以汪彭年演説主張目前雖暫不標舉政黨名義然必須有一名目方足招致同人若屢用同人公約未免惹人懹疑於是相繼演説者又有數人大都主張速將機關成立惟黨名固不可標舉即研究會同志會等名目亦不宜用王家襄演説謂今日之會余實不能認爲有結黨之意味不過因憲法會議不久將開有此一種集合將來議事上可謀迅速進行而巳蕭晋榮起問幹事謂究竟何時可開成立會余意愈早愈妙因在憲法會議開始之前尚有一要案提出也云云蕭君之言蓋指國務員同意案而言至於機關地點據臨時幹事報告即係石駙馬大街前籌安會房屋今稱張宅者是蓋房主必欲認定一人説話故即推張溥泉出名然於此即可卜兩部分議員之不久溝通矣末後續推幹事安鵬東等四人與某派　推幹事會商進行 
[議員資格與議員作官]  
　　此次俄公使提出干涉我國蒙古議員之一案因此事突如其來外間多莫明其故茲據某京報載稱此事之發生係由一班喪心病狂之帝制議員蓋恐因議員資格問題難安於位不　損辱國權藉援外力作先發制人之計使政府不邊應付非特可免逐諸國會之外并可穏固原有之地位此等作用開他國干涉我國國會之先例苟政府對付得宜固不失若輩之權利否則一有不愼將不知挑撥多少國際惡感或且危及全國矣以上説數殊駭人聽聞竊願其不確也 
　　近日因議員之紛紛運動改任行政官於是有議員禁止作官建議案之提出然有一部人則力持相反論調其意以爲議員之紛紛運動作官雖有失議員之名譽但此屬各議員之品格問題不能以法律制裁之也蓋立憲國家由議員而任重要官吏者時有所聞不過多係擔任一部行政之國務員屈就事務官者較少耳且議員爲國民之代表具有完全之公權若禁止其作官之運動無異剥奪其一部之公權故雖有此建議案之提出爲决難辦到之事實云云此所謂議員作官派之論調也 
[國務院議决朱慶瀾借欵]  
　　新簡廣東省朱慶瀾以該省軍政需欵孔亟擬向中國銀行借欵巳誌各報茲聞國務院議决照准由該省長逕向銀行商訂合同朱省長奉此當與中　　行商訂合同六條（一）借欵額以三百萬元爲限言明於省長到奥時先交第一批五十萬元餘數由銀行酌量實力分期交欵（二）此項借欵由中國總行委任粤行照交奥行所發行之大洋兌換劵或毫洋鈔票届時雙方商妥辦理（三）自交欵之日起計算年息六釐惟未兌現以前應照二釐計息如償還一部分之本金時得免除一部分之利息（四）借欵抵押品指定粤省正附各税期限一年届期如不能還清即由税欵内扣償税欵應全歸中行經收保管債務未清以前奥省不得將税欵向他機關抵押借欵（五）粤省金庫均歸中行經理另定詳細辦法詳部核准備案（六）此項合同計繕四份省長與銀行各執一分以兩份分别詳送國務院財政部備案 
[關於中交銀行兩建議案]  
　　關於中交銀行問題參議院蔣義明衆議院凌文淵等所提各建議案均詳誌前報茲聞衆議院俞鳳韶王茂材等對於此問題又各提出建議案俞主維持中行清理交行王主清理交行確定中行爲國庫採用虚金本位制此兩建議案均己列入二十一日議事日程爰録其文如次 
　　俞鳳韶建議案云中國交通兩銀行院令停兌後票價跌落物價騰日金融阻塞商市憔悴居民疾首蹙額視此爲莫大之困苦政府未聞有補救之策坐視民生困苦而不爲之計非所以圖治也旣不籌兌又復溢發政費支絀藉以挹注是以民生困苦爲未極又從而益之也欲　解决之策須爲根本之國中交兩行當分别辦理中行條例經參議院通過其發行鈔票代理金庫宜也交行以個人之私圖逞曾嫡之詭計爭雄並起擾辭金融國家銀行一時有兩各國從無此例其條例未經議會通過當然不生效力中行宜爲維持交行應速清理述其處置方法如左甲對於中行之處置（一）清結官廳欠欵聞政府欠中行之欵中央各省合計三千餘萬元何人提之何處應用其中有若干官欵可以扣抵有若干借欵可以償還應切實清釐查明實欠數目宣示中外　清時期作一結朿（二）籌還欠欵數旣經清釐政府一時不能以現金歸還應特發一種公債票交中行發行爲籌還之計其公債數目條例另由政府提交議會定之（三）限制挪借數目銀行借欵於政府須視財力爲衡若予取予求濫支無藝銀行病而財政亦病此兩弊之道也以後不論中央各省應視各行營業之大小定一借欵限數逾數不能通融須發明令咸令遵守（四）添招商股規例旣定欠欵有着國家銀行之利益人當無不知之但使政府能昭信用商民自樂投資應按條例招足商股定額三分之一與官股等則勢力較厚（五）京行速籌兌現各省中行均未停兌京師焉可長停爲首善觀聽之玷京行發鈔不過千餘萬元得數百萬卽可開兌或商付鹽欵或中行自以財産抵備政府發作國庫證劵交中行抵借以全國之大勢雖處萬難而謂數百萬元亦難籌措殊非所望政府也乙對於交行之處置（一）取消條例代理命庫發行兌換劵旣定爲國家銀行特權國家惟一國家銀行何能有兩所有不法之條例給予非分之特權應明令取消以免淆亂（二）查封未發之兌換劵交行旣不應有發行兌換之特權所有總分各行所未發或巳發而轉回之劵應速由政府派員點查號數嚴密封存以杜弊混（三）設清理處交行雖有政府欠欵而鐵路郵電等官欵所存實多人言嘖嘖莫不指爲弊寳所存究竟欠項下何人提支何處應用有何收證及行鈔之數目若干發行之時期若何實收資本幾何存項幾何財產幾何應特設淸理處選派清幹廉察之員實行清理欠數用途明示中外以釋羣疑而輕政府之責任（四）清理旣竣實行兌現交行内容不可究詰而兌換劵流行市上仍屬人民之病苦惟未經清理遠任兌現徽特國家無此巨欵彼侵漁者厚載而去直接由國家受其損失間接實使人民重其擔負夫豈事理之平一經清理應查則查可追則追減一分侵漁卽輕人民一分擔負即以追出之欵收兌不足再由政府設法爲濟以了此蠢國殃民之殘局則亦事之無可如何者也（五）保全商股商存侵漁交行罪人有在而商股商存無與焉應照前大清銀行例先以交行財産遵還商存商股有不足再由政府擔任籌還先行宣明以安衆志中交兩行關係國家財政商市金　小民生計者至巨政府不應延遲日久絕無政策以爲處置援照臨時約法第十九條第八項國會組織法第十四條第一項提出建議案以督促政府進行伏希公决提出者俞鳳韶連署者褚輔成陳策杭辛齊傅夢豪杜士珍周玨張浩易次乾徐象先邵瑞彬陳耀先賴慶暉（未完） 
[日新公使晉呈國書]  
　　十九日午前十時駐京日本公使林權助男爵帶同敕任參事官小幡酉吉以下各書記官陸軍少將齋藤季治郎以下各陸海軍武官謁見大總統捧呈國書先是大總統特派大禮官黄開文副禮官蔡廷幹率儀仗兵一隊及禮車一輛副車一輛赴日本公使館迎接林公使與大禮官黄開文同乘禮車小幡敕任參事官與副禮官蔡廷幹同乘副車率領其他隨員同抵東廠胡同總統府隨即遵入謁見室謁見黎總統是時總統之左右有外交總長陳錦濤外交部秘書施履本及侍從武官長蔭昌等一同先向大總統行最敬禮後即由公使呈辭船津書記官以華語通譯之其辭云貴大總統閣下本爵使欽奉本國大皇帝陛下簡命蒞任貴國今茲晋謁貴大總統閣下恭呈國書至爲光榮竊惟　我兩國比鄰接壤利害之關係甚爲緊密如今貴國政變收局南北統一衆望攸歸貴大總統新茲就任從此國基愈致鞏固兩國交際愈加輯睦斯時本爵使奉使再任貴國當盡微力圖謀國交之親善共通之利益有所進步曷勝忻幸幸荷閣下眷過以全使命是所切望謹茲禱祝貴共和國國運隆昌貴大總統閣下康泰洪褔辭畢即由大總統致答辭文曰貴爵使奉貴國大皇帝陛下特命爲駐華全權公使本日呈遞國書並面陳貴爵使力鬭輯陸邦交之意本大總統實深嘉悅中日兩國誼屬比鄰關係密切本大總統素以親鄰爲重本政府必當竭力圖維使中日兩國固有之親交益臻鞏固貴爵使駐中國有年兩國交誼頼以彌篤茲重膺節命駐節中華足徵貴國大皇帝陛下注重國交與本大總統具有同意本大總統必當優加禮過俾貴爵使克盡厥職順頌貴國大皇帝陛下聖躬康泰貴爵使福履安寗云云此辭由外交部秘書施履本以日本語通譯大總統與林公使行握手禮公使旋即一一介紹館員於大總統大總統與各人均行握手禮最後一同向總統致最敬禮即依次退出於十一點餘鐘同歸公使館由公使館凖備酒肴慰勞大禮官等又聞坐談之頃林公使曾謂中日邦交素爲敦睦互保東亞和平適値貴國内禍初夷尤不可因小嫌牽掣大局即近鄭家屯兵警衝突一事萬不致釀成重大交涉雙方當可以公正和平解决云云 
[南满沿線之蒙匪與宗社黨]  
　　近來蒙匪與宗社黨大有聯結一氣之勢其所出没之地據日報所傅自長春以至新民屯自四平街以至鄭家屯之間凡其地稍重要者無不有蒙匪之足跡茲姑撮録大要以見所謂蒙匪者其舉動實有一貫之線索其目的亦未必爲恢復清室也十四日奉天電云金鼎臣在四平街自稱扶國軍招討使謀聯絡公主嶺奉化開原四平街各地同志時舉兵又云宗社黨在賣買城西北十七里與蒙匪聯合聲言將取公主嶺又云蒙匪有由鄭家屯出雙山縣之報縣在鄭家屯東北七十里又云蒙匪猖獗巳至奉化（在鄭家屯四平街之間）特派兵往援又云宗社黨一千人於十二日至新民屯北五十里之楊家窩棚高樹黄龍之旗現向朝陽進發又云蒙匪與天下好李樹林之扶國軍相合於十二日佔領雙山縣十三日出現於奉化北五十里地方之小城子其所部凡五百人又十五日長春電云懷德知事（在長春西）以宗社黨活動電省請兵奉化之北有蒙匪二千五百人新民府北八十里亦有宗社黨一千來襲又云宗社黨麟天樹本月初舉兵於長春西北六十里之月牙堡附近十五日其前鋒李某入孟家屯（在長春西南十八里有满鐡車站）肆行焚掠並將警署焚燬然後轉向伊通州而去又云巴匪現在鄭家屯西五十里將乘機佔領鄭家屯此地之宗社黨有與蒙匪相合於十五夜舉事之説又十五日奉天電云前攻突泉之蒙匪現分爲二右翼謀襲鄭家屯左翼謀襲公主嶺現自四平街至公子嶺一帶馬賊之潛伏觀變者甚多又鐡嶺電云開通縣境（在洮南南百四十里鄭家屯北三百四十里）現有蒙匪一千出現又其由自音太拉至黎樹縣者約千五百人又十六日長春消息巴匪率衆三千人突破奉化於十五日乘勢至郭家店與满洲宗社黨四百人相合與官軍千三百人戰官軍大敗午後五時遂佔領郭家店十六午前懷德縣及伊通州之官軍合謀奪回該地現尚在激戰中云云以上均係日人所得關於蒙匪蠢動之最近消息可知蒙匪所出没之地不外南满沿線及四鄭沿線各要地此中不唯南满沿線各要站節節有日本衛兵屯紥旣四鄭道上如八面城三江口亦皆駐有日本衛軍今不幸鄭家屯一地中日兩軍竟致衝突誠望兩國當局及軍隊此後能各此事爲戒不至引起第二次之衝突耳 
　　巴匪假宗社黨名義擾亂蒙疆迭經張督軍派兵往剿並電商黑吉兩督軍一律援助屢接公家電傅軍報均謂該股匪被大軍進剿業巳竄入索倫山中現正圍攻不難尅日肅清乃近得蒙旗消息情形不甚相符謂該股匪頗含有一種野心器械純屬精良即其調度亦大異於胡匪之行爲近日洮安開通等縣甚爲吃緊即設治未久之雙山地方亦有該股匪蹝跡雖稱廯疥之疾然一經潰爛關係及於全體要未可輕忽視之云云可見一時不易　清矣 
[遼源交涉之近信]  
　　中日軍隊衝突一案經張督軍派軍事顧問日員町野氏前往查辦昨巳乘車北行至公主嶺得悉駐鐡日領事將派兵一團前往援助正在出發之際該顧問面晤日隊長聲明奉派查辦北案可暫不必派兵該隊長以未奉停止命令爲詞且謂奉省亦有派二十七師軍隊赴遼辦理此事之消息該顧問當卽發電詢問並請雙方停止派兵然奉省派令二十七師出發之説實無其事必係訛傅無疑且聞該滋事之軍隊業經張海鵬旅長帶往北行遼源靖知事及商會趙總理被日軍隊拘留日營後曾詰其有何理由則稱恐二十八師軍隊再來攻截之故惟遼地現當蒙匪胡匪勾合之際防務甚爲緊要知事公務亦頗忙碌乃由縣署中人與日隊長妥商請將靖知事釋回以資坐鎭日隊長拒而未允旋經籌出一委曲求全方法令以靖子爲質（靖子名國倫在鎭署充哨官）日隊長認可該知事始行回衙理事趙總理則仍在日營約俟雙方所派之員到遼查辦後方能釋出該縣商市在彼此開鎗之際均各上門罷市自靖知事回署後一面電禀省長約束軍隊一面親自帶隊彈壓街巷剴諭商民照常交易故於十四午後市面回復人心稍安矣 
[長春之炸彈案]  
　　長春數日前曾因有一種可疑之人混入謠言紛起特下戒嚴令後亦無事人心己安定矣乃至本月十五日早二鐘吉長道署前開埠局院内忽有炸彈瀑發其聲甚烈相隔約五分鐘又有炸彈一枚爆發該處東爲馬一營西爲步一營北接中日交界則有機關鎗營四路均爲重軍把守要地各軍聞聲均荷鎗實彈靜聽消息並派人即往爆發地點探查適該處商民及道署開埠局各職員等均被炸彈震醒幸各無恙惟炸彈響時臨近玻璃窗紙多有震破並炸傷大馬路西緊對道署後妓八千代館院内人力車夫一名云僅傷及兩腿無關緊要 
　　城内西四道街腰園子胡同内德興園飯莊之西廂房緊鄰大來旅館之東廂房中間僅隔一馬路約文許亦　是晚同時由德興園西房牆下爆發炸彈炸壤大來旅館東房後窗幸屋内無人别無損傷旋亦相繼爆發二響迨四鐘時三區警長拾得炸彈半枚天巳明亮查城外之炸彈發生於開埠局北接道署東近馬一營西距日領事署不過百餘步南有重兵放哨乃警備最嚴之地城内之炸彈在腰園子胡同該處近來不甚熱閙除小本營業外僅有住户十餘家日妓館二家由該胡同口西行即中交二銀行距炸彈發生地點約二百餘步西距縣署審檢二廳亦二百餘步但城内十鐘即斷絕行人何致於深夜發生炸彈聞裴鎭守使彭護道己秘密派人探查矣 
[湖北宣監二縣之匪禍]  
　　湖北各屬匪盜横行勒捐燒殺攻城掠邑頻有警報到省茲聞宣恩監利二縣亦有土匪暴動調查其詳情如左 
　　宣恩處於萬山之中地方偏僻並無駐在陸軍省防警備隊等分駐縣城者僅有三十名現在所派清鄕大軍尚未行抵該縣故土匪得以乘𨻶滋事於本月七日夜半糾集二百餘人各執快鎗刀矛先撲縣監刦放囚徒看守所押犯同時亦一律逃出匪衆旋擁入縣署守衛警隊倉　驚散賬房公欸遂首被搜掠復入上房覓知事不見所有箱籠一槪被刦當時有雜役書記驚起奔竄被匪殺斃三人正擬出署適警備隊團防聞警齊至團署逮捕蓋知事殷月樵時正處理公文得信即同家丁踰後垣逃出往團防公所調集警隊團丁至署團捕彼此開鎗對敵歷三小時之久匪衆被格殺與擊斃者先後共有十五名見勢不敵遂率衆衝圍逃逸警隊追捕又獲三人帶傷者不知其數俱被奪城逸去時巳天明經殷知事提訊三匪自供糾衆搶刼志在得財不諱即予收禁俟復訊再行定罪至署中員役事後事後清查衹書記一員雜役二名被殺餘均以避匿迅速得免惟公私各財物大遭損失城中商民雖有被搶者生命幸均安全茲該知事己據情詳報督軍省長各署並自請處分其防範疏忽之咎一面派隊督團嚴緝逸匪咨請鄰封各縣一體協拿矣 
　　監利接近襄河且與湖南華容接壤近日匪盜之多爲各　冠故清鄕軍區獨畫該縣爲一區派駐陸軍混成一團分防各地聞該聞軍於未到防以前有匪首楊金龍伍家茂陳和尚等糾集二百餘人以八十人入城撲攻縣署餘則分配於縣屬新溝姚家嘴等集鎭焚燒搶刦幸該縣城原駐有鄂軍一師第一團三營軍士十二連之一排聞警即整隊往剿該匪在城内又得有附合之匪百餘名兩方交戰甚猛第因軍隊以保守縣署監獄爲重致該匪在城中抄搶商民半日飽載竄往新溝姚家嘴等處縣署幸無損失該匪旋又四出燒掠如朱河鎭白口老新口周老嘴余家埠各地無不大受擾害鄰邑之潛江各鄕鎭亦然卒由駐監之第十二連張連長會合駐潛之第十一連余連長分途追擊在余家埠擊斃八十餘人並將楊金龍伍家茂陳和尚姚麻子等擒獲解由監利知事訊明正法餘黨始散聞楊伍二匪沿途並大張靳捐告示楊署銜爲護國軍大統領伍爲總參謀别字連篇見者捧腹 
[山東膠高方面之調停消息]  
　　東方民軍日前與官軍又起衝突經省議會議員團推萬先偉張柏莊國進修三君前往調停現兩方業己罷兵靜候解决元日三代表致省議會電云膠高官民兩軍衝突雙方接近險巳極現商允呂司令暫將前方軍隊退舍並請迅請督軍電飭官軍同時退出免生衝突方便前往調查詳情再行報聞又來函云省議會同人公鑒元電計巳入覽此次民軍重要人物多在靑島昨回高極方磋商舌敝脣焦始克就緒現己商定無論釁由誰開必須先將前方軍隊雙方退後暫免衝突以便着手和解己請民軍先將蔡家溝等處軍隊退駐王台外一面逕凾膠縣知事約其亦將官軍同時退後勿再進行明早並擬赴膠縣調查一切回時再詳細報告觀察東方各縣 
 
 
 

Page 7

 
 
　　人民負擔巳達於極點若不及早安置勢必挺而走險若一决　前途何堪設想務望電促中央從速編練大局早解决一日人民早蘇息一日也 
[寗波快信]  
　本埠各機關今晨（二十一號）接甬紹路線電話云孫中山先生尚在紹唐少川王良疇二公昨由普陀回即由甬乘車往杭不期抵　後得晤中山彼此均喜出望外紹人士又以久望丰采堅不令行故孫先生尚須留紹一天約明午後可以到甬云云此間士紳巳潔治第四中學校校舍爲孫君行寓並預備開會歡迎並請孫君演説發抒偉論云 
此間得省中消浙省長一缺聞呂督有密保參謀長周公恭先堪　斯任之説 
地方通信 
[蘇州]  
　　公會考擇司令蘇州商　公會會員張海山朱竹舟孫永與等具陳鄒椿如公會會長魏旭東總司令請以本會會員及各支部退伍會員備充司令一案經公會核准照辦並通行各支部部長司令就畢業會員選擇品學兼優之會員兩員開具簡明履歷於舊曆七月二十四日以前送會傅考現爲普及造就起見每部並不限定兩員凡屬本會及各部畢業者均得與考（除巳委任各支部司令外）茲定於八月二十九號在珠明寺内公會大堂中考試以定去取昨特發出通告令各會員届時全式裝並帶筆墨曁畢業證書到會報名候試聞考取委任後月費津貼一十六元 
　　商團照常上操商團共十三支部本年因地方緊急奉道署兩令規復旋緣大局漸定天時酷署經魏總司令照例給放署假一個月以八月二十九號爲假满之日先經通告各支部轉知各會員着各如限報到仍行照常上操並經公會司令處規定兩星期各支部輪値總司令閲操一天每月會集各支部合操一次由總司令指揮敎授地點與時間臨時再定 
[南匯]  
　　南紳請免小芋税南　縣紳士傅恭弼佐漢等呈縣轉詳　省長文云竊查民國二年一月十八日莊前知事照復團區連合會文云案准貴會呈報山芋免税案當經録案呈請核示茲奉民政長應指令查都督移交業内據呈山芋請予免税等請並摺均悉山芋一項爲貧民充　之物向不收捐省議會議决税率亦註明免税字樣自應准予免税以示體恤候訓令各税務公所一　遵照摺存等因紳等切實調查悉三年度以後各税務公所大半抗不遵行征收如故山芋爲甫色土産前清向不征税復値去　凶荒之後十萬哀鴻聊以充　并此區區雜糧而亦爲苛歛則災患餘生更何以堪爲此迫請縣長鈞鑒查照成案立予轉詳省長通飭各税務公所凡過山芋一項仍舊一律免税俾貧苦小民得沾實惠無任公感謹呈 
[鎭江]  
　　省令勘丈山荒江寗丹徒爾縣公署頃奉齊省長令飭將該兩縣境内幕府烏龍高資趕船各山官荒趕速勘丈明確即日呈報等因丹徒縣知事擬即日帶閥被師前往商資趕船等山詳細勘丈以便據實轉報云 
　　演講員繼續演講省委巡　演講團團員張國政夏搶升二君昨在大街維新舞臺第二次繼續開會演講秋季衛生聽者均鼓掌稱快聞十九二十兩號該團貴將移往城内萬壽宮開會演講云 
[通州]  
　　政治犯之不幸者黨人易蹪　前因　壯案索涉禁蘇州監獄週自釋放返　尚去多日仍　拘解蘇州聽候質訊又前次兩　本縣獨立未或被拘之張澤霖　往寗省判定徒刑覊禁曾由孫中山電請馮督軍釋放聞未　允許其原因巳經馮督函陳查照矣 
　　鹽場署被毁呂四鹽知事場署前夜忽來鄕民數百人手持器械立將該署房屋盡行扒毁一閧而散當桱胡知事以被毁情形禀請鹽場總長韓尚智咨呈鎭署卽日撥涙警備隊士兵兩排前往彈壓並詳呈兩淮鹽運使署查緊指示云 
　　緝私船團搜湖廣帮日昨江陰緝私楊船長率船九隻至長橋港將湖廣帮住房圍繞搜查口稱緝拿私梟等語房内有徐老五者見勢不佳持刀從屋後河面游泳而逸被楊兵瞥見三鎗擊斃並　獲湖廣帮十一名嗣經七　頭黄小山出面調停集資一百二十元鹽一百二十二包送交緝私船贖回被捕之十一人業經格斃之徐老五則自行棺殮現該船仍開回江陰原駐地點矣 
[杭州]  
　　孫伍唐黄同游善陀孫中山君於十九日離杭赴紹經該縣知事宋承家警佐薛瑞驥水警署長祁文豹商會總董高雲鄕中國銀行主任孫寅初及紳學界陳坤生楊立民諸君出西郭門歡迎游覽後旋即離紹並不逕返滬濱尚須至南海普陀游玩一週小住數天以消殘夏並聞伍秩庸唐少川黄克强諸氏亦於十八夜乘寗紹輪船由滬赴甬即於十九日由甬開赴普陀彼此似曾相約大約陰歷八月下五尚將買棹來杭一至錢煤觀濤也 
　　運使微集鹽商意見兩浙運使胡君昨奉財趱部來電擬將浙省通屬食鹽並每斤加價四文胡氏得電後業巳電致各屬 
集鹽商意見一俟電復即可電部核辦矣 
[寗波]  
　　通久源股東會記事寗波通久源紗廠於二十日午後二時假座總商會開股東大會計滬甬股東到者三千八百四十八股首由經理嚴漁珊君宣布開會宗旨並公推徐鏞笙君爲臨時主任報告乙卯年四月至丙辰年三月賬略提議訂立章程換給股票嗣經多數股東主張因爲時忽促請各股東先將草章携回研究提出意見再開股東會通過其換給股票一節因章程未訂亦俟續議旋又等議進行辦法嚴君云　者擔任通久源經理本廠發見票欵重大糾葛爲對外起見其見内營業經理則有俞安德君負責今俞巳辭職應請股東另行公推以專責成嗣經各股東主張先由經理物色營業辦事人經董事會通過報告股東一面徴集章程意見書於一月内開股東會表决再定開車日期其餘未盡事宜均俟下届股東會討論至開股東會日期臨時登報通告後又報告料理湯氏大清銀行押欵情形乃始散會時將薄幕矣 
　　定海縣議會近狀定海縣議會籌備事務所成立後　查議員名册議參兩會計共三十二名其遠遊外省及因事在家者自應分别凾催敦促來會惟正議長藍亦夫君議員嚴保宸君　康瑞君陳　音君或厠身政界或擔任敎務或久客他鄕例難即回又有現患廢疾及巳物故者此項出缺議員約占三分之一將來召集己不足法定人數應否改還正在協議須俟正式省令頒布後方可循序進行以免多費手續云 
　　飭知預備議案寗波水陸警廳昨奉省中警政廳飭云省會開會在即該廳如有應行提出交議案應即詳叙理由尅日送廳以便轉呈俟開會後提出交議云云刻聞各廳長己飭科遵照辦理矣 
[褔建]  
　閩人電請撤軍日前閩南公民葉許郭等三百餘人同電北京政府云北京黎大總統段總理鈞鑒約法恢復民慶自由獨李厚基不特不遵令撤兵反縱兵殃民如漳泉等處被北兵焚燬殺掠者比前更慘厦獄李金山范治臣鄥金標同是政治犯竟分隊開釋山等沾　弗勝閩南公民葉靑眼許卓然郭治齊等三百三十六人叩艶 
[廣東]  
　　龍濟光推舉陳炯明電北京大總統國務院鈞鑒華密奥省頻年災　民困巳深子遺無辜再遭蹂躪不料局勢　安滇桂興　號召緑林到處進逼追出於戰濟光薄德良用疚心此外尤有種種善後問題　　　功思得賢稄查有前廣東都督陳炯　物望素孚力顧大局於桑梓尤加爱護濟光其事有年考察近情不忍令其聞散可否仰　恩施錫予崇階責令於編制民軍等事由濟光與之商榷籌辦該前督必能感激馳驅共銷兵氣全粤幸甚敬乞示復廣東督軍龍濟光支 
[天津]  
　　順直省議會凾凊提前召集順直省議員　守　王乘　　昨凾致朱省長云（上略）查省議會塹行法二十三條常年　期以六十日爲率其有必須運續開議才得廷長二十日以内此次政府命令是指常會而言若由十月一日起常會閉幕巳在年終無再開臨時會之餘地守　等公　商議　以停會三年地方財政問題以及特别行政區域等關係待議之案　多常會時促　脞滋虞體察時勢有召集臨時會之必要擬將臨時會期提在常會前二十日俾得先其所急以策進行（中略）謹依照塹行法二十二條請求貴省長於九月十日依法召集臨時會以彰法治云　　商界反對鐡路統捐局山東濟南總商會爲　浦路統捐局有礙轉輸日昨凾知天津商務總會協力請求官府取消以甦商困文云案查津浦路統捐局前以窒礙轉輸由路線經過各省商務總會聯銜懇請裁撤專局寓　於運在案嗣復設局榷幑一般販商相率改途兩年以來不惟江皖直魯四省商業因而停滯即鐡路額運費以屢形減少雖直接抽得捐欵比從前加增倍蓗猶不能彌其缺數公私交病莫此爲甚允宜同聲呼顴以冀消除苛捐敝會巳逕電大總統國務院曁財政交通農商各部怨請卽行廢止希貴會一致電懇以速進行不勝企盼並希見覆爲荷 
海外雜聞 
[法人發明探查埋彈新機器]  
　　自歐戰開幕各交戰國之軍隊如蜂如蟻聚　沙場無盡無夜砲彈飛迸於行陣間巳如恒河沙粒之衆矣然而　射山營俯擊壑伏紛然霰落流走翻飛其炸裂烟勝者固與所擊俱成星碎其落地而未經炸裂者自屬繁多因之埋入地中迄無形跡將來戰雲消霽該交綏地址依然爲耕作田畦至斯時苟過何等震觸之媒其彈丸仍不免轟裂危險亦勢所必至之事也刻聞法國某機械家有鑒於此年來極力研究偵察地中埋彈新法近頃巳發明一種利器縱砲彈埋藏地下深至一尺三四寸者亦能察覺不爽焉該器係用電器平衡機而又裝置他種機械以成之者其主要部分則爲盤條二團用絲線縛於木棍末端安設電話線機貯蓄　流有乾電池四個電磁器振動續斷機關一枚其振動之彈機則爲銀製之卡葉旁綴一銅鍍金擊鈴有卡葉製防其打　故其鈴不響當其偵察埋彈之時一人持平衡機在地上緩步前行一人持電話聽音機置　耳際隨行於後蓋其平衡機係常保平衡者苟一過地中砲彈及諸種鐡片則電氣觸動失其平衡而其斷續機一　振動卡葉遽張　金電鈴　然作聲矣依其響音卽能　知所埋之砲彈鐡片金屬等類焉 
雜評一 
[不黨之黨] [  一子]  
　　認政黨爲不可少也則政黨之認政黨爲不可有也則不黨之固兩言兩决者也乃政黨之名目旣不顧　舉不黨又感覺其不便於是避名謀實某部某會之名目出焉是亦　黨從來未有之變相也 
　　政黨者標一主義以相號召者也主義合則入焉不合則脱離焉今政黨名目且不標舉人又何從知其主永久今若爲之原理不合者一 
　　政黨者繼續結合之　　也其成立也必期其永久若爲一時一事之目的而結合則其不能永久可知與政黨之性質不合者二 
　　政黨者以光明这手段活動於政界者也我旣以正大之主義結合百事皆無須遮掩行動無不可以光明出之若名不標舉當局即無陰謀求勝之意而人難免私植黨派之疑與政黨之手叚不合者三 
　　是故今日僅欲避黨之名而舉其實耶則其實勢有所不能合若名與實皆無與政黨而僅爲臨時疏通聯絡之機關耶則人又何以紛傅其　政黨作用朋歟羣歟非外人所能逆億矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞十四誌離奇駭怪之烟土案 
[公廨研鞫之第五幕]  
　　此次上海抄獲雲土一案頗爲中外人士所注目業經公廨連日辯論其結果判王竹村禁押西牢九月孫世奇禁押四月王鐵珊禁押三月均不准改科罰金李徵五罰洋一千元陳和庭葉香石二人一併開釋雲土二十四箱送關焚燬茲將訪員報告詳情録後 
　　洋藥公司協同老閘捕房中西探捕在湖北路孟淵旅社及閘北華興路道尹公署毘連之空屋内搜獲雲南土二十四箱將與此案有關之雲南人孫世奇滇省代表王竹村王鐵珊陳和庭葉香石及牽涉之李徴五等一併拘解公共廨迭經訊供判李徴五陳和庭各交五千元葉香石交一千元人洋保在案昨日午後兩時仍由俞　襄讞會同英卓副領事在樓上公堂復訊先由上海電報局局長汪洋到堂由穆安素律師詰據聲稱奉傅到堂作證所有電稿照章應守秘密故未帶案惟對於公堂非常尊重是以到案作證穆律師曰旣由堂上傅案應將電稿帶堂如對於外人應守秘密對於公堂不須秘密此係藐視公堂請堂上定被告之罪汪稱本局長係到堂作證並非在被告地位電局與交通部直接非奉交通部命令不能擅專將電稿呈出並稱局長係有職務之人如堂上無事即須告即退堂上令汪退下少待又由穆律師聲稱本律師對於第六被告卽費信悙律師代表之李徴五巳將案情聲明照法律講話自亦認爲有罪原告無他要求惟請令其交保而巳又由高易律師起而譯稱敝律師代表王竹村所有道尹公署與孟淵旅社内之烟土箱上均有唐記可知多是唐繼禹之物穆律師接稱在道尹公署抄獲之皮箱二十只大者黄色或外用毡氈包襄或係本質式樣不同箱外或有海防如意樓客棧招牌紙箱内或有字條非盡是唐繼禹之物又由陳和庭王鐵珊之代表德爲理律師聲稱查道尹致杭州電報並無烟土兩字敝律師特爲聲明又由李徴五孫世奇之代表費信悙律師聲稱此案牽涉中國高級官長人多注目堂上尤爲注意惟牽涉高級官長恐公堂無權管轄總之本案要人巳經逃避到堂者多係牽涉無辜被累然中國政府狠　懲辦主腦各人對於附從之人並不深究查被告李徴五在滬上狠有名望並不知雲兩有烟土運滬係奉道尹命令帮助他人搬運巳將實情向堂上供明至原告律師所稱共有六十箱尚有三十六箱運往何處然亦無人證實並稱有一清單今巳將清單呈案其總數並未發表至稱箱子號碼有五十多號不能即認爲有烟土六十箱之憑證且曾由孟淵旅社經理到堂證明八號早上有四十餘件行李搬出尚有别物均非箱子而道尹所帶封條六十張堂上以爲定有六十箱烟土亦不能認爲確據今堂上以李爲有罪不知李係奉滬海道尹所囑托查中國習慣上官囑托自當遵命此案關於中國全國體面道尹對於此事知與不知敝律師亦不能解道尹或以此事關於雲南人面子因此帮助此亦難言至第一被告孫世奇現尚年輕且其官職甚徴所獲烟土價値甚巨安有能力購買彼在雲南隨唐繼禹同來且巳承認受人所托捕房往查任憑搜檢僅處嫌疑地位曾有見證供出此項烟土係高級官長所帶其部下隨員或者不知卽葉香石昨日所供此項烟土係屬唐繼禹且孫久在雲南不知洋務故葉孫兩被告應請堂上格外寛宥又由高易律師聲稱第二被告王竹村係唐繼禹之秘書原告所控兩事容本律師逐一聲明第一問題並無直按據指明被告在雲南運土來滬或在上海收到烟土請堂上注意内有二問題㈠所獲者係雲南土㈡被告由滇偕許多人同來住孟淵旅社七號午後該樓下發現烟土被告行李亦曾搜過並無違禁物品與烟土案並無關係第一被告孫世奇被拘後被告因涉嫌疑有人囑往觀看道尹不果往看第六被告李徴五李見道尹後帮助被告當時亦不知内情被告以此事關於全體名譽故須會見上級官長懇爲設法今原告卽以此種舉動爲有罪至在捕房搜出之信稿内中字句請注意是否對於被告有疑心之處敝律師以對於該字條意思不符被告與烟土案並無關係此案關係重大兩方面均須詳細研究如被告自知有罪早於七號發生此事後潛行避匿何以至九號尚在寓所或因牽涉有罪不能謂全體多有罪原告以被告與李徴五將行李車運至法租界及在伊身上抄出字條作爲犯罪行爲要知主要並不在滬並有孟淵旅社經理證明楊文林帶許多行李於八號運往他處現唐繼禹袁穀楊文林三人均不在滬總之被告因關係全體名譽商請上級官長設法且原告亦不能證實請堂上鑒核又由德爲理律師聲稱此案辯護極難敝律師與費信悙律師意見略同此案與中國高級官長狠有關係請堂上注意照此控案與陳和庭並無關係陳很有名望到滬後第二天即赴杭州在杭得道尹電報立即返滬如與烟土案有關彼定不來滬主要各人不知何往當陳車抵嘉興見上海報紙始知抄獲烟土惟其所供於被捕拘留後始悉係一時忘記尚有王鐵珊所供打電話通知道尹並非情虚所有情形巳經供明不能更改被告係有學問之人與烟土案並無　係原告所供無一定證據不能指被告爲有罪應請將陳王兩被告開釋又由担文帮辦畢士華律師譯稱被告葉香石曾經到堂供明實情與被告毫不相干即張耀曾與此案亦由穆安素律師聲明並無關係被告理直氣壯由杭返滬即會見道尹欲發電至雲南迨至寓所即被捕房拘留卽巳到堂供明實　原告律師亦以葉所供實在與此毫無關係爲無罪請爲摘釋又由穆安素律師聲稱第一被告孫世奇當捕房搜查時稱箱内儲有公文阻止搜查不知該箱内所儲雲土氣味業巳溢出被告猶敢阻查且受唐繼禹委托明明箱内係是烟土實爲有罪第二被告王竹村自此案發現後種種舉動均係一人主持且在其身搜出有關之字條此項烟土諒早知情亦爲有罪第三被告王鐵珊於烟土案發現後與楊文林王竹村等串將所存孟淵旅社之烟土運往他處且到堂所供不實亦爲有罪第四被告陳和庭所供迨至被捕後始知烟土案然由杭回滬時巳在嘉地方見上海報紙所載此事巳早得悉不應到堂妄供且與王竹村同爲滇省政事代表亦爲有罪第六被告李徴五係帮助私藏烟土惟巳將實情到堂訴明雖亦有罪尚有原諒第五被告葉香石到堂所供各節均係實在且由杭返滬會見道尹時詢問情形諒與烟土案並不知情請爲將葉開釋其餘被告請爲核辦又據海關代表馬斯德律師上堂譯稱本律師有一問題兩造律師均未提及該問題極爲重大向例海關對於中國官場優待免驗行李狠有信用今雲南高級官場於行李内夾帶大宗私土中國官場竟利用此等辦法大失信用今後可以不必優待所有被告請堂上嚴辦其餘情形與穆安素頗表同情云云又由道尹公署代表梯司德律師起而譯稱敝律師本代表道尹到堂觀審今有一言要向堂上聲明應請照准即由穆安素律師接稱周道尹派代表到堂聲明本極迎歡惟開審此案時周道尹即派三人到堂現此案巳辯論終結無須聲明請堂上轉論該律師可以不必聲明堂上即轉知梯司德不復發言訊至此由俞代襄讞商之英卓副領事向被告各人宣諭云私販烟土例有明條旣爲官職應守法律要知官長販運私土較之平民罪加一等查新刑律第二百六十六條係處治平民私販烟土如官長所犯應照二百六十八條處治王竹村爲第一罪人因此案發現後主持種種辦法判押西牢九月孫世奇因受不正當之命令代爲經管　押西牢四月王鐵珊不應串同楊文林等帮助搬運且所供不實判押三月李徴五不應帮助私藏烟土着罰洋一千元充公陳和庭雖所供不實與本案並無證據從寛與葉香石一併開釋所有搜獲之烟土悉送海關焚燬判畢被告王竹村孫世奇王鐵珊等之代表律師要求改易罰金堂上不准並悉老閘捕房包探陸桂山赴杭移提案證三人未獲巳於昨日返滬回訴捕頭轉禀公堂核示 
[五誌第二次抄獲雲南土]  
　　雲南特派交涉員趙宏欽（字丕承）携帶僕人陸金琴因奉雲南督軍唐繼堯委赴四川公幹道出滬江被海關洋員在行李中抄出雲南烟土七十二斤十五兩押送地方廳訊供收押候辦在案茲悉此案迭經該廳預審趙不承認茲經李素軒檢察官查得此頂烟土分藏于四只皮箱内該皮箱皆是趙宏欽之物細察四只皮箱皆有夾板烟土即藏匿夾板中明明有意私帶販售漁利業於昨日禀明林檢察長請爲核辦矣 
[搜獲滇代表防衛軍械三誌]  
　　滇省第五梯團長葉香石奉唐督軍命令赴京爲軍事代表偕同新任司法總長張耀曾等於五號抵滬後寄寓孟淵旅社因其所帶防衛軍械未向工部局領照被老閘捕房九號副捕頭第協同中西探捕查獲以其違章將防衛軍械帶入捕房　送公共公廨請示諭令暫存捕房葉香石因烟土案牽涉判交一千元舗保在案昨晨由廨傅訊先由第副捕頭上堂譯訴前情訊之葉廷擔文帮辦畢士華律師到堂辯稱捕房指控被告私帶軍火有違工部局第三十七條定章惟被告所帶防衛軍械曾向法領事領有護照應請發還王襄讞商之美領郭君判候禮拜四再行訊核 
[駐淞騎兵開拔回京]  
　　駐紥吳淞之第四師三十九團馬兵第三營營長張嗚遠前晚　隊來滬乘坐滬寗火車開回北京聞該營兵士係奉調出征蒙匪云 
[選出商事公斷處處長]  
　　上海總商會第二届互選商事斷處處長於八月二十二號午後當衆開筒檢得實投票數二十五票張知笙得十九票爲最多數當選爲處長 
[撤消省會議員通訊處]  
　　江蘇省議員前因籌備進行特在上海設立通訊處以資聯絡現因省會巳奉中央明令定於十月一日召集爲期甚迫該會房屋巳經騰出亟須修葺故本埠通訊處宣告取消副議長錢崇固今日自滬赴寗會同正議長沙元炳籌備一切 
[縣議員通訊處記事二則]  
　　江蘇縣議員通訊處昨接江陰縣議員薛榮襄等來電云江蘇議員通訊處莫費諸公公鑒頃致北京公電二則（其一）北京衆參兩院公鍳省會旣葉督促集縣會亦民意機關請建議回復以完法治盼切江陰縣議員薛榮襄徐綬經費鴻聲等號（其二）北京内務部孫總長鈞鑒省會回復縣會應即蟬聯我公新猷萬衆正殷鵠望乞提閣議明令施行不勝盻禱江陰縣議員薛榮襄徐綬經費鴻聲等叩號 
　　縣議員通訊處定二十六日開會籌議進行現因會期巳近各縣議員紛紛報告茲將姓名籍貫緑下上海莫子經李右之吳江黄樸安周濟羣周心海金山張良翔葉心岩奉賢陳泊盦陳式謙川沙包聘卿陳吉人江陰薛榮襄徐綬經費鴻聲太倉陸君宜張賓甫南匯黄報廷陸望灜金永祉江都姚蔭逹蕭淞寶山邵涵蒼錢南山松江王文照葉理封李芳鏞泰州鄒藝海吳縣孔貽晋蔣懋煕常熟邵玉銓薛岱張炳純睢寗王壽齊孫選漣水薛坤元崑山杜師愈周一陽嘉定陳傅德黄世雅阜寗姚君黄如臯方家珍寶應鮑友恪王霖卿沛縣王志誠封謙吾 
[道屬敎育行政人員開會紀（二）]  
　　昨爲滬海道屬敎育行政人員第二次聯合會開之第二日各屬會員蒞議者共四十人比第一日多一人内除第一日到會之錢加祥潘昌豫朱鴻壽曹家鼎四人未經出席及蘇維章朱文麟周應鳳顧葆康吳驤等四人開始到會外其除悉仍其舊於午前十時起至下午四時始行散會中間因午膳宣告停議一時許茲將會議各案分列如下 
　　（一）崇明縣視學提議學務員更互調查案衆議此案前次聯合會曾經提議因檢查舊案再行核辦（一）上海縣第二區學務員提議組織道屬敎育展覽會案衆議因經費關係决定暫緩（一）小學敎科書應注重圈聲案議决責成敎習注重（一）整頓未改私塾辦法案議决由會呈請道尹通飭各縣市鄕學務委員整頓私塾組織塾師研究會爲第二次之考試如考試後仍不改良應請行政長官懲戒之（一）上海縣第三科主任及縣視學提議女子高等小學專設家事科案（一）女子高等應設模範家庭案以上兩案餅議衆議女子高等小學應注重家事女子中學應注重模範家庭决定由會呈請道尹將二案改爲中小兩學增設家事敎育及模範家庭實習科（一）奉賢縣第五區學務員提議國民學校春新入學學生之用書商榷案議决照原案通過（一）太倉縣視學提議編刋會報案議决照原案通過（一）敎育人員宜惜光陰以專職務案議决誥誡各學員提議小學校不統一之缺點案議决照原案通過（一）區内各小學合購書籍以資研究案議决由會呈請道尹通飭各縣區内組織一合置書籍會俾 
 
 
 

Page 11

 
 
　　各校可以參觀研究（一）國民學校不宜屢易敎科書案議决照原議通過通知各學校遵守（一）減短體操時間以重衛生案衆議否决（一）太倉縣五區學務委員提議敎育行政費不能移充他用案議决由會呈請道尹轉詳省長通飭各屬維持之（一）敎員宜多參觀優良小學校案此案因時間巳晚未及開議列入次日議程 
[師範敎育研究會舉行年會]  
　　江蘇省敎育會附設師範敎育研究會成立以來對於師範敎育種種問題無不悉心討論如師範學校分科選習一項經三閲月之研究暫告結朿巳刋有研究報告書備查本月二十四兩日爲該會舉行年會之期如有志研究師範敎育或有心得右以發表或感困難須提出討論者無論巳未入會届時均可出席或旁聽茲將開會秩序附録於後 
　　二十四日下午（三時起）報告本會經過狀况改選職員請省立第二師範學校長報告第二部之成績與其經過狀况請各師範校長報告近况之有無困難與其心得 
　　二十五日上午（九時起）提議師範敎育與地方敎育聯絡方法提議以後應行研究問題 
[研究幼稚敎育者注意]  
　　江蘇省敎育會附設之幼稚敎育研究會定於八月二十六號舉行大會上午自九時起十一時半止討論會務及各團體報告下午自三時起六時止請富有幼稚敎育經驗之諸女士演講並有種種音樂以助興味聞該會定章入會者不限資格凡係婦女均得入會開會時俱可往聽共相研究以求幼稚敎育之發云 
[官廳籌訂資遺黨人辦法]  
　　淞滬護軍使楊善德護軍副使盧永祥以各處黨人寄居滬上者爲數甚衆現在共和復活大功告成亟應設法安置故特與署參謀長趙襌副官長范毓靈等籌議資遣辦法業經訂定簡章分送民黨各首領請爲察核俟得同意即當實行茲將所訂簡章録後 
　　第一章限制第一條此次資遺黨人應以現在上海流寓不能回籍者爲限第二條此次資遺由官廳派員主任並切託公正之人與第三條所列之有資格者接洽辦理第三條與官廳直接辦理資遣事宜應限以黨中著名首領及經官廳所承認之首領出名接洽第四條黨中各小部分應附入各著名首領範團内一併辦理 
　　第二章辦法第五條資遺黨人應由各首領分别有無冒充官長兵丁資格造具人名籍貫清册其目兵等並須造具𥬹斗清册送經官廳查侅分别資遺　第六條被資遺之人由官廳按名發給資遺證書交其收執以備查考一面將資遺名册咨送各該省督軍省長轉行各該原籍地方官備案第七條被資遺之人到籍之後應各自安分營生如再假託名義别有不法行爲即由各該地方官按照普通人民辦理第八條被資遺之人分批回籍應由各首領光期知照官廰届時派員會同該首領按册點驗護送出發其有領欵不行仍逗留上海者除由該首領負責任外並由地方官廳隨時查究第九條被資遺者每人照相片一張或分批合拍一影留備查考 
　　第三章經費第十條資遺旅費按照被資遺之人程途遠近並資格高下分别酌定數目第十一條被資遺之人其有收藏軍械應一律陳繳官廳查其可用者按値發價第十二條此次資遣黨人袛以發給旅費爲限其各該首領如實有因公負果確係不能自給者准由該首領核實開報聽候准駁但私人虧累噗得列入 
　　附則第十三條自登報通告之日起由各該首領限一星期内開報名册至官廳報名逾期即行截止（按此條係指官廳自登廣告而言） 
　　又一訪員報告自國事大定後民黨中之流落滬江欲歸不得者實繁有徒商董虞洽卿等曾電禀中央請爲分别安挿或資遺回里政府己准如所請飭知馮督軍齊省長轉飭松滬護軍使曁警察廳長滬海道尹等會同地方紳士請由民黨各首領查明同志中著有功績協助國事者分别軍警資格列表造報以憑核奪茲各商董又以事關緊要未便曠日持久電京催促故中央現又飭知各機關從速會紳籌欵辦理 
[錫滬兩地之米市狀况]  
　　昨日北市商接無錫行家快信報告本年各鄕早稻收成佳今日己有上市新糙粳每石售洋五元五角破礱因客帮來錫採辦者甚多故又涨價一角現在最高破礱糙粳售洋六元二角次者五元有零糙元五元八角糙大子秈五元一角至四元六七角客糙尖四元七角至四元二三角邊江新糙尖四元五角至四元二角高小麥五元三角客小麥四元七角云云 
　　又聞北市黄長盛米號昨由嘉興載來新壬條秈（即羊秈）一百餘石即經該號機器碾白每石售開洋七元四角周浦新粳亦繼續運來其價已降至八元六角據業此云自目下所見之新羊秈及新粳之質地均不及上年且顆粒太細由糙碾白每石衹有七斗五六升其故因入夏以來兩水不調寒暖不匀所致云 
[閘北火政之競進]  
　　閘北一二三段救火會會員之踴躍器械之齊備向推寳山路第三段爲最今年第二段力圖進行添置拆屋機車架用雙馬駕駛値價二千餘金現華興路第二段亦聞風興起特置汽車一輛並添備皮帶等件共需四千餘元聞其經費由會長會員分别擔任云 
[清理官産處仍不停辦]  
　　滬海道尹奉省公署訓令云案准財政總長陳咨開准國務院凾開奉大總統發下財政部呈清查官産處礙難一律停辦請分别辦理文一件查此案旣經貴部核明礙難一律停辦應准如擬辦理凾逹查照等因到部除分行外相應刷印原呈咨行貴省長通令各屬遵照可也等因並原呈到署准此除行知財政廳曁清理官産處外合亟令行該道尹即便轉行遵照此令原呈抄發呈爲呈明清查官産碍難一律停辦擬請分别辦理恭呈仰祈鈞鑒事竊五月二十日奉申令清官産（令文曾載前報茲不贅録）奉此當經遵照通行各省將所屬官産分别緩急妥籌辦理在案惟查近幾官有土地其純綷未懇者實居少數大半爲人民私佔或豪强侵蝕歷年寢久　　滋　往往釀成訟端紛爭難理推原其故實由産權不定所致自本部舉辦清查以後所有前項地畝或征收少數之照册費或補收輕徴地價即給予部照管業在人民出資有限而産權得以確定故相率樂從踴躍投報其有必須收回處分者又巳明白規定先儘原佃承領或補給墾費人民亦無異議年餘以來成効卓著此時若遽停辦則同一地畝而有收費不收費之别先後歧異辦法未免不公且其中有僅繳半費或十分之幾由縣暫給收據者停辦而後此種投報之户均不能不換給部照以資結朿是繳費多寡不同而取得産權則一揆之事理亦嫌失當若將以前所收各費一律發還則爲數甚鉅亦屬無此財力現據京兆官産處詳議京兆官産辦法請將各王公府地升科納糧之案及整理租籽地章程暫行停辦其黑地及八項旗租地等項照舊辦理詳經京兆尹覆核無異咨請核呈到部應請准予照辦以竟全功此外各省除奉天普通清丈事宜業經該省咨覆遵令緩辦外餘如江蘇浙江之沙田淮南墾務局之灶地江北葦蕩營之蕩地以及各省之屯田洲田莊地隨缺伍田等項名目不一情形亦與京兆大率相同且當開辦之初調查則煞費苦心丈量則大費成本幾經周折而後漸有收入現在千百萬之鉅欵翹足可待遽行中止亦非裕國之計本部卙酌情形實有碍難一律停辦之處擬請分别辦理凡各省官有土地未經開辦處所暫行從緩其業經公布辦法者不論巳未墾熟仍舊賡續進行庶免紛歧而裕收益一面由部隨時體察倘有奉行不善實在滋擾之處自當分别禁革以恤民艱如蒙俯允即由部通行遵照所有清查官産碍難一律停辦緑由理合呈乞大總統鈞鑒訓示施行謹呈 
[實行塡塞喬家浜]  
　　小南門内喬家浜河道淤塞巳久積水臭穢有碍衛生曾經該處住户公請工巡捐局塡浜築路俾通車馬而興市面該局因公費支絀籌措爲難事遂擱置刻經董郭廷鉁等聯絡是處各業主籌集洋二千元先行呈繳該局貼補費不足之欵由局籌撥所有路線内阻碍工程之房屋均應拆除業由該局工程處察勘地勢規畫一切聞巳部署妥貼不日即可動工塡塞云 
[抄獲實彈手槍]  
　　王芝安前晚懹挾實彈手鎗在新閘大沽路徘徊窺探巡捕見其形跡可疑上前盤詰支吾遂即帶入捕房抄出手槍押至昨晨解送公共廨請究經會審員王肇之君會同美副領事沙君向王略訊一過判押候查明曾否犯案下禮拜二再訊 
[再誌冒名搜查之敗露]  
　　匪徒王文章沈阿根冒充海關扞巡在蘇州河老公茂泰安小輪上向搭客徐林生王裕堂夏阿東處抄去有印花土五包徐等不服報捕押送地方廳訊辦各情巳紀昨報茲悉該廳檢察官預審時王沈二犯供多狡展判令收押候示在案茲爲水巡捕房梅捕頭得悉王等在廳狡展昨特派令探目何阿春帶同經手拘拿之華捕王國祥並原贓烟土五包投廰禀到以便質證 
[寰球中國學生會夜校定期開學]  
　　寰球中國學生會夜校定於八月二十四號舉行秋季始業該夜校校長徐紉蓀君先於八月二十號晚假座一枝香開秋季第一次敎員酌叙會討論一切是夕蒞會者有薫東　裴德渭陶士瑛胡保華周德威朱賡陶何聯第邱仁高張嘉壽黄鶴梅金醒吾史文欽諸君宴畢由校長會同各科敎員商榷進行事宜約二小時之久各敎員均熱心贊助盡力設法散會時巳十一點鐘聞日來報名者絡續不絶云 
[普益習藝所書畫展覽會閉幕]  
　　大南門外普益習藝所得李平書君之贊助允將所藏書盡陳列展覽昨日巳届期满因李君不允再行展期故於今日閉會聞連日所得劵資約有數千金悉充該會經費云 
[警察仍携鎗械]  
　　淞滬警察各區署站崗巡警擬除去鎗械携帶警棍巳誌昨報茲悉徐廳長曾傅集各區署警正警佐巡官等到廳會議僉以現在大局救平自可解嚴卸除武裝惟淞滬爲特别區域與内地情形不同主張暫從緩議俟時局大定再行酌量解除故昨日各處站崗巡士日夜班仍携帶槍械云 
[訓練新補缺額之警察]  
　　淞滬警察廳長徐國樑查得所屬各區署所新補之缺額警察尚未訓練純熟業巳通飭各區署巡官每日督同排班操練並將出勤規及對於地方保衛事宜隨時講演以期嫻熟云 
[川沙縣絞决謀殺親夫之淫婦]  
　　川沙婦人金朱氏串通姘夫張阿狗與趙桃主趙厚生等將本夫金阿祥夤夜謀斃旋即案發由該縣公署飭警將該氏並張拘獲到案訊實判决各處死刑其在逃之趙桃生等俟獲案後另行訊判茲該氏與張不服提起上訴申解蘇州高等嚴訊判仍照原判執行該氏等仍不服上告北京大理院業奉判决金朱氏仍處死刑絞决張阿狗改處無期徒刑由高等廳將男女兩犯發回川沙執行該縣知事趙興虞奉文後定於本月二十三日（即今日）將金朱氏絞决當因該縣無執刑人役特於昨午率同收發員丁琨珊等來滬向上海地方廳商借執刑人役數名林廳長准如　請立派本廳法警倪禄寳侯鶴　等隨同趙知事星夜返川以便今日將該淫婦絞决 
[兇匪解送軍署]  
　　淞滬警察徐滙第三分駐所巡官韓恩桂及巡士一名被匪開鎗受慯殞命一案曾由警廳長徐輔洲飭緝兇匪去後旋經偵探緝獲積匪高子餘等四名訊係拒捕鎗傷韓巡官等案内之犯事關盜匪抗拒擊斃警官巡士應歸軍法懲辦故於昨日下午飭派衛隊巡士八名一律荷鎗將兇匪高子餘郭星石蕭四仲言文四名押乘火車解送龍華護軍使署請按軍法訊究 
[姦案上訴無效]  
　　蘇州皮市街商人錢子蓮控張少雲與伊妻錢徐氏犯姦一案前經吳縣公署訊明判决張少雲監禁二年錢徐氏監禁十個月張等不服至上海地方廳上訴當經核准迭次開庭辯論終候侯判在案昨日午後由審判廳刑庭長趙君及李察檢官等開庭飭堤張與該氏至案略詰數語遂論張少雲錢徐氏控訴駁回仍照原判執行諭畢仍飭還押候送回蘇州執行 
[機器軋傷苦力]  
　　江北小工劉三昨在楊樹浦黄浦碼頭所泊之某輪船上工作偶一不愼被機器軋斷右臂即由工頭李姓雇車送入同仁醫院請求醫治惟性命縱能保全巳不免殘廢似此食力之徒生計頓絕亦甚可憐也 
[電車撞斃老人續誌]  
　　前日有年約六旬餘之某甲行經吳淞路口附近被一百五十五號電車撞倒受傷旋即殞命屍送驗屍所候驗巳誌昨報昨由公共公廨中西官王盤二君蒞所相驗委係因傷身死據證人某號落差華捕禀稱是日因赴美捕房上差乘一百五十五號電車駛經吳淞路口該處正在修路死者無地可避致被電車撞傷而死訊之電車司機人張文彬供與證人所述相员中西官判令該電車公司出資棺殮厝壇候認 
[烟膏冒牌之結果]  
　　張聽和夏阿二談阿坤因將紅土煎膏冒用勃郎林乾坤泰等牌號混售被控由捕房派探將張等三人拘解公共公廨訊押在案昨由捕房傅同原告藍碧如楊春田將張等三人解案經中西官復訊屬實判張押满七天夏談各押一月示儆 
[失火即熄]  
　　前晚九時閘北寳興路後某姓家不戒於火迨救火會聞警往救巳經撲滅僅燬樓板兩塊昨經五區薛警正派警調查失火情形再行核辦 
[拐匿湖州女孩]  
　　拐匪潘阿心近在湖州原籍誘拐十二歲女孩桂香來滬寄匿勞合路四十九號門牌雉妓院鴇婦趙劉氏處希圖賣娼被老閘捕房中西包探查獲將潘與女及趙鴇一併拘解公共公廨分别訊押在案昨經中西官復訊屬實判潘押西牢年半趙鴇押女所半年女發濟良所留養　核 
[罰欵無力措繳]  
　　馬車夫孫褔源金阿五前因在途攪載有違定章經法公堂判罰洋六十元李協祥因冒頂車主朦領車馬判罰洋三十元一併押繳在案昨日捕房因孫　挺押不繳復解公堂請究孫褔源等同稱無力籌措請求寛宥中西官判孫押二月李押一月金押十四天如能繳洋准即開釋 
[姊弟在途失散]  
　　男孩徐阿德上身無衣下穿條子布褲子赤足無鞋在法馬路迷路爲捕查見帶科捕房昨送法公堂詢問徐孩供寗波人年十二歲今同姐姐來申中途失散家有叔父在寗波醃貨莊營業聶讞員判送寗波同鄕會資送回籍 
氣候報告 
[上海徐家滙天文臺]  
　　巳過者之報告八月二十日𩗗風之勢漸取和平行將貫穿琉球羣島而折向東北偏東中國氣壓仍高大如前日本氣壓上升臺灣兩此間天氣晴海濱一帶凉風起自北方　　未來者之推測二十二日下午四時三十分預測𩗗風將移向日本南部山東南之風向自東北吹至西北再北有無定向之凉風 
雜評二 
[大烟案之結束] [  訥]  
　　中國人最可恥之一語曰國人之性習然也一若頑鈍無恥　貨好利一切不道德之事皆爲中國人之特性而無可改變者也吾謂人類惟男女不能易位其餘所謂積習所謂根性無一不可改變者然而中國人則實不能自改一次受辱二次又繼之矣一事發覺他事又見之矣無論受若何之棒喝而終不覺悟嗚呼豈眞中國人之性習然耶 
　　雲南之烟土案巳結束矣吾今他無望惟望後之人以此爲大鑑戒而不再蹈之而巳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[送國會議員履任文（仿韓退之送董邵南序）] [  楊介清]  
　　燕京素稱爲元首建都之地議員旣召集竟得重晤於國會懹抱利器僕僕赴此任吾知其必有爲也議員勉乎哉夫以子之善辭令爲行政長官者皆畏懼焉粌吾子之行出乎其法者哉然吾嘗聞議諭多而成功少吾烏知其今不異於古所云耶聊以吾子之行送之也議員勉乎哉吾因之有所感矣爲吾弔項城之墓而觀於其市復有昔時解散者乎爲吾告曰賢總在上可以出而走矣 
[文虎（自由部投稿人名）] [  前人]  
　　瞻彼高岡聲於天（野鶴） 
　　紙錢化作白蝴蠂（冥飛） 
　　包打官司（諧音）（宋焜） 
　　飛禽有乳（燕子） 
　　元月元日（逢一） 
　　會場中議諭（捲簾）（多言） 
　　取得吳淞一江水（雙剪） 
　　介清此作頗曉意趣徽爲潤色更乞同人續有所惠焉鵷雛 
劇故 
[耕塵舍劇話] [  瘦碧]  
　　當時政治及社會之情狀一一由其筆端而出之寫情則沁人心脾寫景則入人耳目述事則如其口出明以後多喜劇而元則有悲劇在其中就其存者言之如漢宮秋梧桐雨西蜀夢火燒介子推張千替殺妻等初無所謂先離後合始困終亨之事也其最有悲劇之性質者則如關漢卿之竇娥寃紀君祥之趙氏孤兒劇中雖有惡人交搆其間而其赴湯蹈火者仍出於主人翁之意志即列之世界大悲劇中豈有媿色韓文靖以關漢卿爲曲中之司馬子長吾則以爲吾國之沙翁耳（元劇之譯爲外國文字者頗多録之以見外人之崇拜如趙氏孤兒則法人特赫爾特實譯於千七百六十二年至一千八百三十四年而裘利安又重譯之又英人大維斯之譯老生兒在一千八百十七年其譯漢宮秋在千八百二十九年又裘利安所譯尚有灰闌記連環計看錢奴均在千八百三四十年間而拔殘氏所譯尤多如金錢記鴛鴦被賺　通合汗衫來生債薛仁貴鐡拐李秋胡戲妻倩女離魂黄梁夢昊天塔惡字記竇娥寃貨郎旦皆其所譯也此種譯書皆據元曲選而元曲選百種中譯成外國文者巳逹三十種矣）及南戲中之荊（荊釵記）劉（白免記）拜（拜月亭）殺（殺狗）琵琶五者出而吾國戲劇至元而集大成即按之世界進化之公例由摸擬時技巧時代而進於寫實時代固無愧焉而今其將浸浸進爲表象時代乎是不可不一論之所謂表象者切言之精神上之表象耳以藝員精神煥發爲演劇中最要之點一劇之精神必依漢藝員表出之其餘技術配景縱有省略之處不加深顧但觀劇者之目的在於劇之精神是精神表象爲一劇之根本技術爲之枝葉今表象時代巳風靡歐洲劇界矣而吾國則何如激楚冶蕩之　腔粗野呌囂之皮黄非驢非馬之新劇泛濫不知所歸寫實且不可得表象云乎哉君子於此不禁爲世道人心憂也 
小説一 
[斷雁哀絃紀] [  鵷雛]  
　　第二章 
　　是年之秋英屬南斐州方啓釁畔海軍提督大集師船將張揵代於是利物村傍人蹤繁集時見衣水手衣者高銜烟斗　　往來噓氣成雲爲狀至樂而戰報亦續續不　村中小咖啡肆爲大衆聚議之場健譚之人類以老人爲多以彼　少經戰陳老而退休一聞釁端之啓雖復拊髀雀　而巳無臨陳之希望於是觸撥舊事彌想當年而話機遂滔滔而發一日肆主人弗利引目視天搔其短髮曰晚餐時矣我客且集語時卽有一貽背之翁扶杕傴僂而至弗利一見則張口承迎弗利之爲人無論何人咸餉之以笑容其吻至巨説者遂謂此公時時張吻所致　亦莫審但見巨吻之張烟氣必蓬蓬而上則擬之汽管始爲當耳 
　　弗利曰鮑托而爾耶何連日弗至我軍昨又得一勝仗矣鮑托而雙目頓張笑曰果耶其軍屬之誰氏主人曰屬斐利溥將軍之一支隊鮑托而復張目斐利溥斐利溥　隭子成名矣（未完） 
小説二 
[偵探小説情塲蠧史] [  天虚我生]  
　　第八章 
　　隭子試遵爾大父及吾犬入室言者蓋爲丁克時方以手撫其犬項與之對立者乃一警察聞語乃怒曰汝固乳臭未乾乃欲得人便宜丁克笑曰尊軀亦未見較高與我蓋我不過童子而汝則侏儒也其人怒極幾欲力敺丁克顧畏狗乃不敢舉其拳丁克笑曰朋友毌如是吾師俟吾久矣蓋吾師不得我且不能探案其人仍怒聲曰汝爲誰泉乞兒此間無所用汝汝行耳丁克乃大笑曰汝眸事盲哉吾名丁克吾師則名白雷格諒汝亦當聞之言次見其人怒極弗理則又笑謝曰老友恕吾吾戲汝耳今請告我以吾師安在其人始呶呶曰汝師在屍室中耳丁克者賦間巳久至是復得探案興致乃頓高見其人怒氣巳平則又故撩之曰吾非好興汝戲蓋汝尊容自令人發笑耳雖然汝當怨汝父母不應造此怪物言次見其人又將怒則顧尤曰先生幸弗誤會吾謂盏尤耳今請君遵我往屍室見白雷格先生其人鼓其兩腮猶蓄怒容然又不敢與丁克反脣遂遵之入室則白雷格與馬丁二人靜俟巳久白雷格曰來何晏也丁克曰吾以汽車來途中行乃至迅顧爲此人所梗遂遲遲耳言次以手指適間之警察馬丁因怒目視之其人不敢置辨垂首而退白雷格曰丁克今可攜潘克至隔室中丁克諾遂播犬行諸人從之白雷格遂抱犬置之桌上而以其鼻就新聞紙上之趾印潘克一嗅雙耳立　一躣下就地遍嗅復仰鼻向其主人呼呼作聲似言巳得其蹝跡者遂竄身出長窗向塞門汀小徑而奔丁克首先尾其後白雷格及馬丁則徐步而行旣出窗外則潘克方以鼻尖嗅徑上泥窪嗚嗚不已搖尾舐舌似有所得見諸人至則又立竄而前其地爲一竹籬潘克躣身而過丁克繼之白雷格則啓其柴門與馬丁繞道而出其時月色正明 
　　馬碓伯君鑒手示敬悉　均到容緩即披露如以爲過緩當即寄還記者 
 
 
 

Page 15

 
 
   
 
 

Page 16

 
 
   
 
 

Page 17

 
 
[專件]  
　　第二次詳國務院爲續陳分劃行綢要曁整埋軍事財政方針以備採擇文胡思義　　 
　　詳爲續陳分副行政綢要曁整理軍事財政方針以備採擇事竊思義於本年七月六日曾具補救時局管見六條詳請鈞院代呈大總統核在案方今宇内寗息觀聽一致賢良在位敷政伊始我大總統乾斷　然旣舉己亡之舊約法國曾而恢復之以新末下之耳目矣竊以爲二者　所以範圍爲治之具而非即所以爲治也蓋必有刷新之政治次第殷施以繼其後然後天下始知我大總統施政本原之所在新政府鴻略碩盡之所存人心當更有以大慰夫軍興以前凡百庶政之凾待於　正者無論即此數月之間謀國者對於政務前途曷嘗有終朝之計丁此之時承積疲之後當俶擾之餘整理之艱無殊開創緩急之序尤費權衡天下之責望於我大總統者旣殷則百僚之思所以効其涓埃者益摰故思義敢仍不避越職言事之嫌竭其愚誠冀有當於萬一惟我大總統埀察焉竊以爲治國之道經椲萬端惟軍事與財政爲最要而最難爲理然當百政未施之始尚有一事必先爲規定者則中央與地方　政之分劃及地方官治與自治行政之分劃是也營業之會社必職務　配然後工事伊始爲政亦然前清於中央政府之下　總督巡撫巡進知府知縣五階之官是爲六級制於此而欲以政務分配之雷同而巳其謬固夫人而知之近年於各省置一巡按使分置數道尹而以下爲各縣合之中央政府是爲四級制夫就名義上觀之則巡按使不過省方問俗初無執行政務之責任而道尹執掌一道　應興所屬各縣知事同受政府之委任以處理地方行政者也然就實際上觀之則所論適得其反巡按使實爲一省行政之首長而道尹幾同𧸁旒我大總統　巡按使名義改　省長使之名實相符而仍不遽廢道制不但道尹之無所事事猶昔且於國家行政與自治行政之分配實增一重之困難今莫若徑廢道制而定中央與省縣爲三級試就此三級將國家一切之行政分配之則宜　於中央行政者外交也軍事也國家財政也司法行政也國立學校也國際商政也國營實業也國營交通業也國營工程也宜屬於地方官治行政者如民政範圍内之警察衞生宗敎禮俗户口田土諸行政除屬於中央所管之官營交迪實業行政屬於一省一縣之敎育行政以及中央以法律命令所委任於省縣官施行之一切行政皆是也宜屬於地方自治行政者如地方財政地方實業地方交通業地方工程地方私立學校與一切地方慈善公益事業皆是也如是公配旣定其經費之所出在中央行政與地方官治行政則以國家税支出之地方自治行政則以地方税支出之一國之中大小官聯皆若公工而執業官民上下各無畛域之相侵治國之道譬若振裘而挈領矣則請言軍事之亟宜整理者其條目有六處今日列强竸爭之世苟立國於大地蓋無不圖擴張其軍備者然在我國母論擴張之費無所出也即現狀亦巳不支又緃令軍費有着而軍事尚未整理鳥有擴張之可言是故今日入手方法應先自整理軍事始整理之道一曰劃分軍區政區因歷史之沿革民俗之習慣軍區則宜因山川之區劃控制之便利今我國除外藩及特别政區外有二十二行省即爲二十二政區而軍區則三之一足矣軍區非萬不得巳不宜與政區混同庶軍民分治易於實行一曰統一軍制今各省軍隊之編制亦至　亂矣宜將現有之兵分爲兩種一用陸軍編制之法分駐各軍區由陸軍部節制一用警備隊編制之法分駐各省由省長節制以今日之財政不過能養兵五十萬人以六成編制陸軍四成編爲弊備隊攘外雖覺不足安内則巳有餘徐圖擴張未爲晚也一曰裁汰冘兵鎗械不全訓練不講固謂之宄兵而召募之時事出倉猝並不檢查體格考試程度凡椎埋屠狗市井烏合之徒雜溱成軍者亦可謂之冘兵此輩假之以利器聚之於一羣約朿稍疏必爲民害一旦有事騷擾閭閻當更無所不至是皆宜芟汰淨盡以肅軍紀一曰實行徵兵我國現在之兵皆　召幕故所得多無頼之子而鮮有身家之民以我國户口之繁而預定制兵不過此數以二萬萬男子計之纔四百人而出一兵較之古者五家爲比之法相懸甚矣行之必不至於扦格而軍紀之易於維持軍心之易於淬厲有勝於現制什伯者裁汰冘兵之後此舉必宜實行一曰振興軍事敎費欲擴張軍備則當求多數良好之將校吾國　日將校人材非常缺乏宜將現有陸軍諸學校酌量擴充至於海軍一時雖無力發展然將才亦不可不備一　擴充兵工廠吾國此項工廠雖有數處然一旦有事軍械軍火尚不能獨立維持　敢言戰現今歐洲　戰各國其軍械軍火之凖備皆在數十年以前今我並旦夕之　而無之雖擁兵百萬興徒手何異故此　尤不可緩以上皆整理軍政之槪要也再請言財政之亟宜整理者其條目亦有六一曰裁汰冗費夫言整理財政於今日勢當標本並治治標之法奈何一言以蔽之曰節流而巳矣無用之機關不急之政務駢枝之局所備位之官吏自中央以迄各行省凡有涉於此類者皆宜一舉而盡汰之即軍事費用亦宜加以綜　從嚴削滅務使文武官吏糈入適均而無彼此歆羡之心一曰改良幣制世界各國大勢皆趨於金本位我國名爲行銀本位　而幣制應具之條件乃無一而備則謂幣制條例等於空　可夫也夫今日行銀本位制之不適研幣制者類能言之外審大勢内酌國情究以行虚金本位　爲不刋之論若驟行金本位不但金幣之原料雖求且國中大宗廢銀無所消納必蒙鉅大之損失惟先採虚金本位定一定之價格以爲國際滙兌國内仍以銀幣　無限法價使免生無意識之漲落以期漸進於能行金本位之時代軗爲稱善而易行一日整理國家銀行軍興以來中國交通兩銀行停止兌現工商停滯釀成金融界之大　亂長此不爲整理則國家税源之涸可立而待今宜速將兩行虧耗妥爲設　補救或但留中國銀行而交通銀行則作爲清理收朿務使全國金融有所主持仍一面將　率量加低減以扶助民立銀行之發　　一切工　業乃可以言振興也一曰處分各省濫發之紙幣處　之法各省所設官銀行銀號　一律改爲地方銀行所有紙幣按各省情形酌定分年收回辦法仿照浙江地方實業　興業兩銀行成例向中國銀行繳公債票三成現金四成領用中國銀行紙幣若干即收回舊紙幣若干一則可以　持市場之現狀一則　以推廣公債之用途在地方銀行尤可以　紙幣以外之利息地方銀行固樂於從事而國家銀行亦可坐　擴允鈔票之利益率由此道市面不至搖　幣制可期統一實爲兼全之策一曰劃分國税地方　欲實行地方自治必頼地方税以維持之今日之地方　除各處地方應有之學欵外大率皆提歸國家收入而地方事業遂日以萎瘁而不振今宜先從劃分國税地方税入手如田　鹽税　税契税印花税消費税礦税以及將來必須舉辦之所得税營業税皆應列爲國税者也如田賦之附税所得營業税之附税　捐雜税及本屬地方之零星捐　皆應列爲地方税者也　外亟應廢止者莫若　金此　　目本爲文明各國所無商民所出者十而公家所得不及三四雖有聖者不能清其弊源徒令摧殘國産爲　貨驅除障礙以自毀其固有之農工商而巳又如一切之苛碎物産税均宜裁革或加入關税或歸入營業税　微之於國家並無絲毫捐失而商民則可免無　之騷擾留雖一日規復事　監督舊制我國財政日趨於困難其原因雖有種種而費用浮溢實爲其重　原因之一民國元二年所有全國財政之支出尚取　前監督制　除中央設審計處外各省均設審計分處雖遇事不無周折而　費略可防止自民國三年後政府　便利起見特改爲事後監督而　行支出者幾至莫可究結審計機關不過虚有其名而己　宜　復舊　以愼出納此外如　行會計制度統一國庫編制　算結朿以前之支出　定預算籌備发後之　費皆爲目前切要之　現在民信　孚公債固難推行棁目未分亂　甫定租税亦難增益如果入不　出則救急之言或酌借外債或略發國庫劵以補助之總之大　旣巳就理則所有困難不過勞一時之顧慮而財政基礎　舍此無由確立以上又皆整理財政之概安也凡前所陳或爲老生所常談或爲政　所皆道然治國之道初無異術若創爲世所不經見之論其事必不可行行之心足　誤國故反覆　思今日而欲樹富强之基實無以易此　者抑思義尤有進者義大總統　任伊始新政府朝氣方升凡百設施尤望以實心行實政　一事務期　必行國家發號施令一度失其效力則威信終不可　而富强更終無可安此又思義　　過計用敢不避斧鉞以直陳於我大總統之前者也　有續陳分劃行政網要　整理軍事財政方針　緑山是否有當理合具文詳請鈞院代呈大總統鑒核探擇施行謹詳國務院兩浙鹽運使胡思義中華民國五年七月二十八日 
 
 
 

Page 18

 
 
   
 
