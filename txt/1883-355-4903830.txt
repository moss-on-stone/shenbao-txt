# 1883 - 355 - 4903830

 

Page 1

 
 
[開印各書目錄] [  點石齋主人啓]  
　　本齋不惜重貲搜來各善本書籍用石印照相法印成出售此爲中國之創舉所有印成之書均不脛而走現在又有数種隱印行將發兌其紙料印工墨色裝潢無一不精益求精足爲藝林清賞茲將書目開列於後計開直行中版康煕字典毓秀堂晝傳此二種不日出書經藉纂詁年底告竣發賣五經體註十二月初印成皇清經解明春出書文獻通考明年印出以上數種茲皆開印尙有諸珍本待明年仿照時再行布知 
[國朝利藏詩出售] [  點石齋主人啓]  
長洲沈歸愚尙書亁隆時　有國朝别裁詩行世風格近宗三唐遠祖漢魏洵具正法眼藏惟現所流傳者祗有紅序本而黑序本久不復見今本齋不惜重價購得黑序本之原板初印者用石印照相法縮成袖珍版樣而卷頁悉仍其蕉至於筆畫之腴潤與原刻絲毫不爽每部計裝二套共十二本價洋一元六角十一月初二日出書售處仍遵曩例此布 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敢用是以本齋於隣近處新近購得曠地將卽另建印書館並信致外洋速購機器多副一俟屋宇造成機器連到立卽開工有願附股者務建速來預定此布 
[論粤東搜拿奸細]  
前日由粤東傳來信息謂省中搜查奸細據供係法國囑爲内應同黨之人共有二千云云聞此信者不禁駭汗欲下幸而其事早經敗露官府嚴密篾羣黨與自可解教否則中法或至齟齬分其攻越之兵以犯粤東血此等奸人乘機發作省中軍務尙可設想哉夫用兵之時敵人窺探軍情偵察虚　每遣　諜四出或寄　於城巿之中或混處於營盤之外巡察者見其形跡可疑語言舍混則執而殺之可也此等奸細非特敵軍遣用印官軍所至欲探敵情之眞實亦嘗募健兒以爲之所謂兵不厭　者是也然遣眞人以爲闘諜足矣若二千人之多則未之前聞也旣有二千人是明明安排内應而非徒偵探軍情矣顧此二千人者並非自敵營而來卽以我之人民多其籠絡而甘爲用命則較之尋常外來之内應尤爲險極以此知法人之狡謀誠不可　度也蓋外來者或假商賈之名或裝難民之樣始得混入若城關緊密於其來　不難阻遏獨至本處之居此而爲敵人句經則其患伏於無形有稽查保甲之法而無從識其端倪也豈非可畏之甚耶或曰從前敵國同處中國之上卽外邦亦猶共一　遠越關山各分疆界然形貌言語衣服文字之問小異而實大同偶疏於防則投間抵隙而來自必以外來者爲内應至今日之法人則勢不能無端混跡也爲其狀異中國服食居處顯然判别且互巿以來西人雖可游歴内地而究須文憑照會况兩國和好則巳偶一失和嫌疑之事斷不准行除先在中國之法國商人外而謂忽焉來千百之法人聽其進口否乎故法人而欲用内應其必不令自彼軍中來而令華人爲之理或然也夫此二千人者何以肯爲法人竭力而置背叛之罪名於不顧乎是必有利以誘之矣如以利誘吾謂法人初來中國卽以傳教爲大事挾其重資招引愚民以入彀中而術能制伏　其置生死不渝疑其數十年前卽預知今日之事欲令内地民人爲之内應故汲汲焉傳教於各處雖滋事費財而其志不肯一日懈也粤東信中本云所獲之人自承進教且犯經審究卽有神父請保本館以爲理所必無故略而弗言葢揣法人之於傳教如此其急則其事不爲無因而就法國傳教之人細思其故則此說實爲無理何也歐洲各國皆重教主同源異流卽一天主耶穌之說而分别門户日漸牴牾考諸泰西國史因洋教西教好尙不同侵伐纂弑之禍不一而足近則各國各從其俗而惟法人則更以教爲重每開一口岸貿易之事不爭勝於他國而獨以行教爲首務教主之權尊於國君國俗相沿千有餘歲然尊則尊矣而國家理財用人諸大政仍不與聞凡跨海探地苟新交一國新築一埠則必以傳教載入條約而教中之徒卽與商人並至刊書以勸人開堂以會衆自事其事他不問焉卽如越南之役但聞舉國之人爲流丕所動並不聞爲教主所命也然則法以越事之故而與中國用兵而謂教主肯以力助之乎教主不助乃轉聽傳教之人令其徒黨爲法兵之内應乎且傳教之意在乎其教大行信從日衆故通商之國其内地有非繁華都會百貨聚集商人所託跡者教士亦必徧往苟民教相安有司保護無不樂居中國曩者風氣未開民情少見多怪教士所至輒滋事端今則漸相習熟内地處處有教堂倘於粤東有此事而能保其終不敗露尙無損乎聲名如其事機不密則傳聞各省皆將惡教士而逐之人衆我寡其勢孤危富亦預計及此法國多仇然行教甚廣四洲之上皆有教士一旦以率領徒黨爲内應之說傳　四方則凡教士所在地方官民無不寒心其尙能安居無恙乎或曰中國進教之人類多無藉游民以勢脅之固易以利誘之亦不難雖食毛踐土同戴尊親而一入其間　情迥别安知法人詭計不以此爲优著而傳教之人又決不肯爲者不知傳教者旣不暦爲卽進教者亦非所願謂民必窮而入教似也然西人初至之日教未大行　時曾以重利餌人苟入其教則教堂發資本使之經營數至鉅萬不少靳也上海土人因進教而爲財主現存者數十家此時儼然以身家門第自誇詡肯從諸無賴爲此不軌之事乎粤中生齒敢繁觀猪仔之案可知庶而不富或者有此一等人陰被法人勾結傾心竭力以期得當以報固未可知第謂卽教中人所爲吾蓋揆情度理而決其爲必無之事也請俟後信以證余言 
[上諭恭錄]  
　　十月三十日奉上諭教習期滿候選知縣王開運　發往山東交陳士杰差遣委用欽此同日奉上諭前據給事中鄭漙元奏宗室婦人倥案請飭　章程非有抱告槪不收受原呈原告不到不拘兩月之限卽爲銷案等語當諭令該衙門議奏兹據宗人府刑部會議具奏宗室覺羅婦女呈控案件例應遣人抱告不准自行出名至該給事中所請不拘兩月之限卽爲銷案原爲免累平民起見惟嚴懲於巳准之後不若詳愼於未准之先嗣後宗室覺羅婦女具歴案件仍照例准令成丁弟兄子姪或母家至戚抱告無親丁者令家人抱告限十日到案同被告一併送部如逾限並無抱告投到或非例應抱告之人槪不准理並將被告之人開釋以省拖累鄭漙元所　着母庫議餘依議欽此 
[倫敦電音]  
　　本月初六日倫敦電音登諸字林西字報云俄國法美國欲與英德兩國相助設法保護在中國不與戰事之商人云 
 
 

Page 2

 
 
[一言失職]  
　　前報曾述法國兵官函致新聞帋館言及法兵殘忍一節兹閱泰唔士日報知骸兵官本在阿搭朗搭兵船上現因此事巳將其人解職矣 
[軍報彚錄]  
　　二十八日英都倫敦發有電音謂中法於越南之事以致齟齬勢幾失睦英廷深恐二國决裂有碍商務現出爲從中調處與法廷會議其事○同日電音又言現英廷恐中法一旦失睦致興戎相見而商民亦受其害特擬增戰艦前來中國海道駐紥以衞商民而張國威焉○二十二日厦門官報謂昨有在蠧灣軍營聽候差遣某員行抵厦門聞將在厦招募勇壯往越南攻黄黑二旗而說者則謂往攻在東京之法人焉未知孰是○初一日蘇芝輪船抵港有從海防回者據稱海防現尙安靜惟曙東地方頓遭兵燹民人商旅死者約數百人先是法人攻奪河内以曙東爲適中之地進兵據而有之以榷收貨稅並秉其阨塞俾遏黑旂侵軼前月中旬進窺北寗複添撥西貢所募土兵及阿非利加兵馳往駐防以成犄角之勢黑旗偵知其謀特發羽檄着前時被法人裁撤之黄旗往與開仗蓋黄旗之黨爲法人裁撤後無所統屬遂投入黑旗願受指揮甘爲効力也法軍見黄旗整隊而至急傳知各營嚴陣以徒而此處村落櫛比屋宇星羅頗碍於戎馬奔馳黄旗乃縱火焚燒以便接戰法人亦恐爲敵所算不復出陣惟用大砲向烟火叢中轟擊一時天愁地慘谷應川騰居民逃避者扶老携幼挾衣躡履踉蹌載道號哭震天咸以某屋高垣厚墉重樓廣厦巋然獨峙距各廛肆頗遠火燒不到可暫避匿爭先恐後羣萃葛間不料法軍轟以炸砲驟致傾圯屋内數百人遂遭覆壓慘罹於厄黄旂復乘勢縱火曙東一隅竟成瓦礫之塲無復半椽獲存者而貨物財賄付之一炬更不知其　矣按曙東距河内約日餘水程亦一貿易之所也鴉片公司向設於此自爲法人所得鴉片厘稅之欵公司與法人各得其半今被焚燬想商賈受累者必不少矣○聞有法國哥利士運軍船於十月二十一日由法國租倫載兵五百七十一名行抵新嘉坡翌日卽取道以赴東京矣○蘇芝輪船又稱現時東京無甚新聞法人按兵不舉而黑旗亦未進攻法軍云○海南輪船昨由越南會安到港據其船主報稱當船到會安時法國官員至船言不得在此下錨亦不得將貨起運上岸船主對以此貨並非犯禁何故不准起運法官置諸不理惟着速卽啓行不得逗遛焉○西字報謂接到穗垣信息中朝昨有上諭到省着各大憲加意邊防倘與法人啓釁則當竭力保護歐洲各國商人及其物業至法國商民人等須諭令出境幼使逗遛致生意外之變焉○哥利亞西報云現接到都中確信謂中朝大臣現有文書移咨兩廣總督張制軍着其遵旨前赴兩廣邊界守護地方拒禦法人彭雪琴大司馬則到粤東專駐省垣辦理軍務○又官塲信息謂朝廷擬着曾沅圃九帥馳赴金陵辦理軍務或卽補授兩江總督之缺蓋傳聞左侯帥以年老事煩懼不克勝厥任奏請開缺俾得歸休也又傳李伯相仍駐天津調集重兵以藩衞京假焉○十月二十七日有客由海防附南洋火船到港云相去北寗左右有一股地方名曰黄村箐深林密四圍榛莽殆天生一幅險隘巢窟也村前有單邊路一條只容行人隻身相隨有海賊數百人聚其間未悉何時至此法人恣其勢將參商必行阻碍並以獨力難支衆擎易舉着人示意招其投降賊答以如欲我等相從努力戎行請卽先酬餉銀數萬兩軍械數百枝容俟十日内我卽統隊而出踴躍效命法人不得己如議悉數過交初不虞具欺罔也及至期寂然始悟銀與軍械己爲所騙憤火中焚遣兵一隊徑入内地尋之行甫半途連聲砲發顚跌數十人於陷坑之中餘卽臨崖勒馬零星而去法人益毛髮森竪○有回自越南者言黑旗右翼總兵龎振雲幹軀修偉勇敢善戰常以智計掩殺法人前敗法軍李威利時實預有力焉每遇勝仗必飲至醉不料痛飲過度初止外感現竟不起惜哉 
[吉壠大水]  
　　南洋信息云刻接壠中遞來要函據稱是處現有大水之災房屋之冲塌人口之死亡者數甚纍纍猝難勝計緣九月之晦時將傍晚是處舄魯碩蘭莪地方忽遭大水之災居民不及遷避故附近之處所有衙署民居店户俱爲淹没查水所自至係由山頂卸下蓋取錫於山須水洗錫然從山至　取水維艱故在山頂築有土堤蓄水其中以備洗錫之用不圖近日霪雨過多積潦日漲土堤不足以當其力故遂　缺而水卽由上卸下滔滔汨汨如萬馬奔騰卽匡廬瀑布之奇亦恐未足喻此是以水之來也甚疾居民無從徙避魚鼈生露莫知凡幾而是處刑訟司施籣堅亦罹是厄現在一望巳成澤國惟覺汪洋一片并無所謂樓房巿路其災亦殊慘矣翌早是處大酋卽致函於壠中府署及署參憲羅公案前告急旋蒙飭委西美阿巴馳往查勘旋備火食各物往爲難民施賑并購衣服甚多令人載往散放俾難民得以蔽體午刻復接是處告魚詳文云是處華人之在内山洗錫者乘災四出搶奪難民財物等情請撥防兵往爲彈壓故署參憲羅公卽撥有防軍一隊馳往災區置備計是役房屋之被冲塌者莫能勝計除甲必丹住宅外其餘槪遭冲淹居民死者數百人屍身大半隨流至海無從撈覔而刑訟司施君之屍直至翌日始尋獲具一腿據居民云腹以上諒爲鱷魚吞噬亦殊慘矣因查其港河流甚巨卽數千墩大之輪船亦可駛入内河故鱷魚甚繁每聞岸側雞鳴犬吠之聲卽浮於水中昻頭四顧狀若巨牛故鱷患之甚南洋幾推爲最觀鱷類之繁至此一旦平地盡遭水淹則鱷魚安得不游行於廛巿之間是以居民之死亡者大半葬於鱷魚之腹也又查是處形勢則崇山矗峙其中衙署民居均依山環建山下一溪圍繞係由支河十八道之水匯注其中故易長而難消加以山頂之隄崩缺水從上突下更安能抵禦是以釀成斯刦　固然也復據是處耆舊云烏魯碩蘭莪地方之溪河下有一潭其深莫測相傳有巨鯉處子其中重踰數千斤遍體之鱗徑六七寸許形如巨艦每遇水旱灾異之事則必浮於水面時許始没居民見之卽相設備咸視爲神物無敢犯者此次之災亦經魚報其奈倉猝之際無從爲備以致淹斃房屋居民甚多經於災後撈獲土客男婦屍身五十四具然爲巨鱷所者及隨流至海者尙不知幾何也查是處街巿共二處俗呼曰街塲計閩人所設者曰新街塲客籍人所設者曰老街塲殆如新嘉坡所謂新舊巴虱也者而新街塲距水冲之處稍遠故尙未成巨災而老街塲則正當濤頭是以爲災最甚所有屋宇盡成平地竹籬茅屋皆付一空有某甲者閩之永春人貿易壠中有年近娶客籍謝氏女方及三朝而年少鴛鴦同遭斯厄亦足傷矣又聞水方淹漫之時有土人十餘人遷避不及因爭上榴連樹攀其高枝兾避斯厄不虞人多枝弱遂致折斷十餘人復墮巨浸之中同戕生命斯亦慘矣又一童子年方志學之齡遇水時亦登樹逃避而雙手緊抱其枝得不死及水退後猶抱枝不能下葢當遇災情急而手持樹枝惟恐其傾用力過多故咸死手而不能放也嗣有巡差聞報因約三四人登樹亦不能將其手擘開經多方設法約半點鐘之久始能拯下則其遇災情形亦殊窘急矣當堤水决下之時平地水約六又又之深幸爲浸無擺　歴點餘鐘之久卽漸消退然祗此片刻而地方所有己一掃而平矣其尤慘者土人所用衣服多如挂搭迨　水之際多爲冲去故水　以後其幸得生全者巳皆不挂一絲葢當災作時卽身上衣裳亦爲水冲去也是以羅參憲遂卽多備土人衣幔及糧食等往爲施賑以救災黎矣聞是處土人云當隄將冲决之時諸人皆見隄内水面有圓燈二枚形如盌大在水面轉旋閃爍不定據老者云此非燈其實神魚之目今竟發現必有巨災宜早爲備也故巡差等得聞此信登卽報知刑訟司請爲預備然刑訟司係屬英人不談幽異方掠其妄而水己大至逃避不及故罹於刼云今是處復多所傳言頗涉怪異惟多無情理實難憑信故從略焉 
[逆案辨誤]  
　　前報姑蘇城外逆倫一案昨接蘇友信知前報所錄不免有傳聞失實處特再縷述以正前誤先是其子素行不端爲母及 
 
 

Page 3

 
 
母舅控告忤逆己收入化莠堂五年半矣今年縣差等因其悔過勸令取保遂報病取保釋放歸家母詢之答以現在換官舊案年久銷結等語母子天性舊怨亦解遂買酒肉爲子齋星宿以袚不祥詎其子因釋放時許原差了結費向母取錢且問及家中有田十餘畝可售母答以田己爲長子售去其子遂欲將所住房屋變賣當經母子爭論其子出外母憤氣中結遂於灶間自縊繩斷墜地爲隣人驚覺救之不及其長子巳分居覓弟不得遂報縣請騐縣詢明此事卽將原差吳某管押有捕快陳巧生者前亦收過外監與該犯熟識悉其底裹遂請差緝訪於前日在蠡口鎭適遇骸犯回里探聽一切立卽擒拿解案邑尊金明府詢之答以出外買物實不知母縊等情現在管押飯歇未知如何定擬也 
[西人彗]  
　　徐家匯天文臺能神父致函於西字報言有西人有路測得本年八月初二日有彗星見其光甚小云按此星卽西歴一千八百十二年間所見之星目下其光漸放當放至年底逐漸加大然雖漸大究不若前數次之所見近日晚七點鐘時用好遠鏡向西北角上詳窺可以得見其星略似圓形尾則不甚了了也 
[火船下水]  
　　虹口鐵路之曹家廠前爲鎭江道憲包造小火船一艘形似八槳船如遇順風可以扯篷行駛如無風則可生火展輪兩合其用此船現巳下水在琼記碼頭裝配機器云 
[失火卽熄]  
　　初七日午後虹口兆豐碼頭三十八號房屋内不知因何失火幸西人備有藥水當卽救滅不致成災耳 
[美員回國]  
　　美國德總領事定期於下禮拜三動身回國云 
[盜案續述]  
　前報載盜案誌略一則兹悉失事地方實在青浦縣境計被搶刼金銀珠翠衣服等件約值千餘金尙無格傷事主重情當經青浦縣勘明飭緝並移會隣封營縣無分畛域一體緝拿云 
[寄洋忽失]  
　　蘇州人顧春泉於本月初六日扭同居人張某到法捕房因上月十五日有洋五十元寄在張處箱内而月杪忽稱失去明係吞没是以扭送經法捕頭詰得顧之洋元乃交與張妻潘氏手况伊於初十日回鄉此事實不知情因着張將妻交到於前日解訊原告顧春泉伸訴前情王司馬詰之張潘氏據供洋元係顧之拚婦愛姐交我計有八十元取去三十元尙存洋五十元放於箱内顧等不時去開上月二十六日伊等亦開過至二十八日我開箱取衣洋巳烏有諒係伊等取去今反來誣我王司馬詰顧春泉家内何以竟無箱子將洋寄在别家顧稱我在妓院帮傭妻與外母皆在城内帮工現在我因生意停歇租醬園弄房屋與張同居實無箱子王司馬訊之張潘氏箱子可鎖否答稱箱是鎖好鎖匙在顧手故不時開箱王司馬又詰其然則箱内爾有衣服否答稱有衣在内司馬着顧春泉將張潘氏領回尋到具夫并傳爾妻到案再核昨畏王司馬臨捕房顧春泉偕妻顧尤氏到案并將張潘氏交案王司馬復爲詰訊顧尤氏亦稱有洋五十元寄與張處張潘氏仍執定寄時有人十元王司馬因見張潘氏說尤氏是顧之拚婦因詢其前夫何姓現在何處與顧拚識幾年尤氏答稱前夫姓朱去世多年與顧拚識三五六七年矣王司馬又問張潘氏爾夫何在答稱初十日往鄉間去及司馬駁其今日乃初八初六日顧曾扭其到此何得云是初十往鄉張潘氏始稱鄉間去巳回現不知其何往王司馬着將張潘氏暫押待其夫到來再核 
[滿口官謟]  
　　日前湖南人蕭芳亭官名正發經法捕房解至法公堂土司馬見葛瘋狀可掬飭交胡開文領去在案昨晨英公堂審案時蕭忽靜坐於傍待黄太守與談繙譯公畢退堂蕭卽趨前拱手若有事欲會晤狀太守見頭紥藍布身穿棕色縐紗棉袍左脚穿鞋右脚墊襪知爲瘋人置諸不理值堂差囑其出外蕭又大摇大𣞻作種種痴狀而出適有一人訕笑之蕭大怒突擊一掌其人不肯讓兩相扭打拳脚交加打畢出門口中尙喃喃有請謂我百戰沙塲汗馬之功不知凡幾雖保提督銜己爲武官極品然有官無缺衣食艱難以視他人身不列行陣而反得高官厚祿美食鮮衣出則輿馬喧聞入則後房充牣彼此相衡能不令人氣死等語聆其所言大抵不倫不類然世之壯歲立功窮途灑涙者豈少也蔽 
[英界公堂瑣案]  
　　郁阿四稱在洋行爲廚司曾薦王玉卿爲出店因王無衣服代令縫工做衣計共洋九元二角半己收過洋五元尙欠四元二角半今王生意巳歇因在其工洋上扣算詎伊不允反將我毆打情實難甘訴捕拘案王供郁雖爲我代賒衣服因要伊讓兩角半不允以致爭執前後村過伊洋七元應找二元且我被拉落頭髮甚多郁又稱收過五元之後確又收過兩元然昨因分毫不肯還我致與爭毆設照現在願再找洋二元斷不致爭毆黄太守隨飭王還郁洋二元完結不得再行擾衅郁尙嘵嘵請辦太守叱退○包探陳阿九稱緝獲竊犯王子林搜出押票内有小烟筒時辰表係查亦　報失之贓水烟筒巳經吊到時辰表被押在浦東未便吊贓尙有衣服係粤婦王氏之贓未經報失不便往吊今傳兩失主到案并將人贓解案查亦忠王氏申訴前因竊犯王子林供認行竊太守判王管押二月贓及押票交兩失主認領自行備本取贖○包探陳阿九稱見王阿四情形可疑富卽拘住搜得賊具不少且有覇王鞭砲十餘个問其何用據稱居新閘西專在鄉間行竊遇有狗咬卽放鞭砲嚇之租界中從未犯竊等語今特送案請爲發落王阿四供同并言嗣後情願攺過太守判從寛開釋賊具存銷○某領事公館管門之奚阿明稱賊竊去大轎内之花瓶痰盂門簾等物報捕在鄭阿三之舊貨店内認見原贓着交出竊犯鄭阿中一併送案請爲究辦鄭阿三供鄭阿中三次携物來賈實不知其竊贓鄭阿中供並未行竊昨到鄭阿三店内詎被交捕包探禀鄭阿中在捕房認竊今又圖賴鄭阿中供因被西捕毆打以致妄認黄太守商之談繙譯判鄭阿中管押三禮拜再罰鄭阿三洋三元爲收贓者戒贓交奚阿明領去○日本人稱前幾日雇坐顧小雲之東洋車遣忘洋傘一頂昨得遇見伊卽奔跑追送獲究顧小雲供日本人並未坐我車亦無洋傘遺忘更未有奔跑之事黄太守隨判顧小雲管押三天 
[上海北巿盆湯衖絲業會舘主施少欽經收順直山東江浙等處十一月初七日第一百二十五次賑捐清單]  
　　吳灶氏祈禱眼下各災病速愈由本埠福來典交來三十元彭城朱合志三元浙乍隱名氏折助棉衣一元○馮裕昌五元爾昌二元泰康二元揭月汀一元陳紹熊一元盛寳記一元陳裕大一元阮啓明一元王恊興半元陳慶桂半元以上十户由浙紹頣德善士經募寄永利局來合共洋十五元○昨抄錄錢住氏一户計三十五件今接抄三十六號起○朱子涵善士捐長方大墨晶水晶鼻烟壺各一個均眞盖枬木匣價估四十元漢長樂耒央瓦硯帶盖價估十元石韞玉殿撰臨十七怗行書屏一副價估四元蔡文定學士單欵對一付價估三元舊玉鴛鴦帶座價估二元慶保制軍蝴蝶掛屏價估二元顧皋殿撰行書對價估二元青玉圓圖書價估一元五角許乃普尙書紅絹横披價估一元八言楷對一付價估五角以上共捐十一件○四十七號陶佩卿善士捐白玉皮子搬指價估六元老翡翠耳環一付又三元白玉帶子又三元青玉珮又二元五角老翠潮烟袋嘴又二元五角紅焉瑙帶頭又二元老翠戒子又一元老翠玉千又五角共捐八件○五十五號陳錢氏捐月白湖縐獸利猻女皮襖一件價估二十元天青哈喇女馬褂一件又四元五言女史對二付又一元以上共捐四件○五十九號蘭屋女史捐實地紗女披風一件又七元天青貢緞單女披風連挽袖又九元以上共捐兩件○六十一號陸陳氏捐銀地翠花一對又十二元銀地魚龍包金點翠耳挖又三元以上共捐兩件○六十三號汪子垣捐長方端硯一個帶匣又二十元玉烟壺一隻又二元小玉印一方又五角以上共捐三件○六十六號龔達甫龔仁舫捐舊榻裱好唐碑計十九種又六十元陳眉公行書直屏裱好又十元趙左畫山水直屏裱好又十元以上共捐三件○六十九號方嘯霞善士捐印色一匣又一元石章一對又一元湖筆四枝又一元陳墨四錠又一元○七十三號錢春甫善士捐端硯一方連匣又八元○七十四號錢小修善十捐多寳船一部又四元○七十五號陳仲英善士捐老翡翠圈又二元○七十六號劉雲搏善士捐湖縐長夾襪又兩元○七十七號孫慕韓善士捐磁瓶一個又兩元古銅花瓶一個又二元延平荅問五部又二元五角復見心齋詩草三十部又三元閩海珊瑚集四十八部又十二元詩韵釋要二十部又五元王丕釐太史對四十付又二十元以上共七件抄銀八十三號止餘明日抄登合併聲明 
 
 

Page 4

 
 
[接錄蘇州天庫前電局内順直山東沙洲賑捐公所經收二十八二十九日清單]  
　　二十八日周貴記病愈還願助洋一百員錢道竣十員沈亷翁募衣字四十三號無名氏一員又好樂居一員又爲善最樂一員又惟日不足齋五員又惟日不足齋十五員○二十九日蘇閶門外參業公捐洋三員錢二百二十文李芍孫來松江朱朶峰募蘇字一千一百九十二號朱元記三員王雨舟二員姚守梅一員周晚翠一員朱裕元一員朱森記一員吳松卿一員姜澄泉一員不留名胡對開一個逸如書屋對開一個○揚州黄家園恊賑公所來揚字册史玉昆翁手紅蕉主人爲亡兒資冥福銀九兩八錢餘慶主人洋六員不留名二員吳星南先生手不留名十一員又介手二千文青芝舘一員祈消災二員嚴三益堂經序堂各一千文印心主人三益堂各五百文坐嘯堂二千文樂善同人洋十八圓衆善同人洋十圓祈消災洋十圓程蘭畦翁洋一圓錢八百五十文此入歸入王步洲先生墊募欵内劃算原辦挑塢協應同人啓 
[接錄上海陳家木橋金州礦務局内順直山東等處賑捐公所經收十一月初七日第廿七單]  
　　吟香書屋十圓省味齋四圓在澗草堂二圓願平安居士一圓同泰興忠亮無名氏蕭和豐四户各半圓侍萱居四開三個愼德　屋四開一個祥泰平陽氏各錢四百文蓬山堂三百文壽本堂黄八開三個劉勤補十圓以上十五户蘇城倉米巷劉子謙經募共交來英洋三十圓八開三个四開四個錢念五文○穗春省冬節酒費十圓王卿園省藥資五圓金元隆一圓又錢三百十文顧兆裕王兩山韓榮章韓文霈昌祀絲行孔滋盛行通和山貨行趙鼎新諸梅春頣豐十户各一圓夏小堂鼎豐山貨行臨泰棧來泰行任樂三裕大咸昌俞繼志八户各半圓無力人錢八百文以上廿二户臨浦鎭穗春米行經募共交來英洋三十一圓○臨平康頌和求保室人産平安十圓曹姓四圓知足長樂人求先母早得超昇二圓杭州同善堂經募現銀十三兩一錢 
[浙省撫轅抄]  
　　十一月初二日前壽昌縣劉澍禀知交代在嚴郡會算清楚回省禀到準補金竹嶺巡檢仰朝瑜銷下三叚○初三日鍾崇銓禀知厘捐局委省城洋貨局差禀謝 
[蘇省撫轅抄]  
　　十一月初五日候補知州朱之模禀知奉飭分寗差委前署浙江蕭山縣高英由浙來奉浙江運憲委赴松江商辦鹽務籤掣江蘇孝亷方正試用知縣李文郁山西人禀到卽用縣江廷爕禀知辭奉委赴江北緝捕差直州判祝煥勛禀知奉飭派蘇差委卽辭奉委赴江北緝捕差○初六日前任浙江撫臺任道鎔由京回候補通判善敬禀辭奉委解京餉赴都並禀知奉江藩憲飭知題補江寗府南捕通判缺候補理問趙謹琪禀知奉委虎邱厘卡差 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月念五日京報全錄]  
宫門抄○上諭一道錄前○選單○川學政邵奏拿獲試塲舞弊各匪徒請按律嚴辦摺子○東撫陳奏請旌獎片○晉撫張 
奏條陳未盡事宜摺○奉天學政朱奏報歲試完竣摺千○十月二十五日理藩院鑾儀衞光祿寺正白旗值日無引見○廣壽專摺謝開去内務府大臣恩○福錕專摺謝署左翼總兵恩○崑岡假滿請安並謝署户部右侍郎恩○文中堂請假十日○内閣幸派騐放之王大臣派出肅王麟書陳蘭彬許庚身○宗人府奉派考翎縀之王大臣派出豫土惠王烏拉喜崇阿延煦○值年旗奏派管　新舊營房之大臣派出延煦○又奏派查城之大臣派由景善○又奏派稽查火藥局之大臣派出海英○召見軍機○光緒九年十月分選單主事户部江西司王壽卿江蘇人道江西鹽法長祿正紅舉陜西分巡鳳邠鹽法吳鎭四川甲知府湖北安陸李恩煕河南舉知縣福建建安袁鵬圖浙江中湖北京山張麟定廣東舉河南新蔡吳文蔚貴州廣東河源晏聨奎江西舉吏目廣東嘉應張震浙江湖南茶陵李振祖順天甘肅涇州吳森浙江俱供巡檢廣東南雄王顯良四川監三水張作淇山東供典史福建歸化沈履言浙江監○○四川學政臣邵積誠跪奏爲拿獲川省歴届試塲舞弊之槍架老彎各名目匪徒請按律嚴辦以情弊源恭摺仰祈聖鑒事竊維川省試塲積弊甲於天下光緒二年前四川學臣張之洞條陳一疏至詳且備其爲害最甚者莫如槍架槍架者卽張之洞原奏所稱之包攬匪徒收養槍手多人隨棚煽惑誘人犯法川省綽號爲親家者也有槍架而後有槍手有槍手而後有倩槍之考童有倩槍之考童而後有朦保之　生必待槍手入塲幸而拿獲倩架槍手嚴究本童褫革廪保而槍架早己遠颺於他棚别尋弊曾塞其流雖絶其源也槍架縱槍入塲不能必售乃結其黨羽出而招撞揘稱各衙門上下名目從中詐財童蒙受其所欺尙從而掩飾縱事後悔悟業經追詰無語其名目則謂之老彎老彎之招撞得遂其願則隨棚之匪徒愈聚愈多老彎者又匪徒之魁不去其魁無以散其黨也凡此槍架老彎各名目歴任學臣無不嚴加訪拿惟其黨類旣多耳目尢廣聞風旣遁終難獲案所以張之洞條陳塲弊己及數年而此問塲弊至今未能盡絶也臣蒞任後卽查明從前犯案及歴年著名棍徒數十名懸賞捕拿出示曉諭並咨明督臣丁寳楨飭知各屬提調認眞拿辦在案本年按試嘉定府屬據提調署嘉定府知府王樹漢督同巡捕候補州吏目王樹楨駐防千總邵良才先後拿獲槍架老彎各名目匪徒盧松亭朱煥章陳甘把子黄金山盧老太盧包包蔣權芸王玉亭楊玉輝李洪澤羅青山等十一名並搜獲光緒三四五六七八等年跟棚及本年來嘉手摺一本經臣督同該提調及樂山縣知縣覃廷禎會審旋據該提調臚列供招申詳請辦前來臣詳閱各供均稱此次臣所考成都眉州各屬因榜示查拿嚴緊該匪等尙無縱槍入塲及在外招撞等情查檢案卷亦無控告包攬撞騙之件旣據該提調訊明其情節稍輕從前並未犯案及初來嘉舞弊未成之各犯尙可發交地方官分别辦理惟盧松亭供卽盧文斗又名盧老五陳甘把子供卽陳階平朱煥章供卽朱三大歴届均有跟棚窩槍包攬情事不諱並搜獲歴年跟棚手摺可証其爲積慣槍架川省綽號之親家屬實盧文斗並供上年瀘棚叙永文生龍霈霖指控該匪隨同陳世玉等掉包撞去劉懷治實銀一百兩分銀三十兩逃匿瀘州緝拿未獲一案陳甘把子並招出上年重棚巴縣民李正山指控隨同夥黨王西橋等掉包撞去李雲生李瑞生銀四百兩分散逃匿巴縣緝拿未獲一案朱煥章並供出上年叙棚隨同夥黨劉敬亭等掉包撞去李青亭銀四十兩又于潼川府撞騙武童李姓銀一百五十兩拿獲脫逃一案其爲積慣槍架而兼掉包招撞川省綽號之老彎又屬實此等積慣棍徒旣經拿獲如不從嚴懲辦則根株不絶後起者亦無所忌憚是川省塲弊永無亁淨之日例載學臣考試有積慣隨棚代考之槍手察出審實枷號三个月發烟瘴地方充軍其雇倩搶手之人及包攬之人並與槍手同罪又例載摺稱六小官員名頭及各衙門打點使用各色誑騙財物計贓犯該徒罪以上者俱不分首從發近邊充軍情重者仍枷號兩个月發遣等語以上各犯業經府縣會審供明歴届包攬誑騙並有舊案及所獲歴年之跟棚手摺爲証照例均應發遣惟定擬罪名須將供招咨部若欲辦包攬必須槍手廪保本童人証一一全備方能定讞該犯等事歴多年所犯不止一次若必追究人証再定供招咨部其中難免株連且該犯等得以稽延時日幸逃法網亦無以示懲儆杳張之洞奏請專條川省匪徒旣有親家綽號必係積慣作奸人人指目止有狡脫斷無枉濫以後包攬舞弊曾經各衙門查辦有案無論本案己成未成人証己齊未齊先將包攬引誘說合者定擬發遣全案另行詳結等因此次嘉定府提調所獲之積惯包攬而兼招撞之棍徒盧松亭等三名旣有歴年跟棚手摺爲証復有各衙門歴案可查可否仍照張之洞所請專條飭下丁寳楨先將該犯等定擬發遣全案另行詳結之處伏候聖裁除將該犯等發交嘉定府知府嚴加管押並將供招移咨督臣核辦理合具摺上陳臣爲整飭試事力幽弊源起見估乞皇太后皇上聖鑒施行謹奏軍機大臣奉旨着照所請該部知道欽此○○陳士杰片再定例士民人等捐助善舉銀至一千兩者卽准請獎建坊兹查兩淮鹽運使孫翼謀聞東省鴻嗷徧野因念其故父二品封職孫廣淦遺命遇災救濟捐助賑銀一千兩以承先志又江寗鹽巡道德壽奉其母英氏命捐助銀一千兩又安徽歙縣人二品封職姚旭大變賣祖遺房産一所捐助銀一千兩本任臨清直隷州知州王具愼奉其父二品封職土煒命捐助銀一千兩署東阿縣事文登縣和縣蘇杰遵其故祖二品封職蘇殿英遺命捐助銀一千兩諸城縣知縣韓釗奉其母張氏命捐助銀一千兩益都縣知縣李溱遵其故父四品封職李明倫遺訓及親母劉氏命捐助銀一千兩歴城縣人候選郎中陳汝恒遵其故父前津海關道陳欽遺命捐助京錢二千串棉衣一千件共合銀一千餘兩以上各　均經收入賑款先後動用伏查該官紳等不惜傾資救民疾苦尤能深曉大義歸善於親洵屬慷慨急公宜沐旌揚盛典雖據聲稱均不敢仰邀獎叙臣未便壅於上間合無仰懇天恩俯准兩淮鹽運使孫翼謀等爲其父母並文登縣知縣蘇杰爲其祖父以及姚旭大本身均於各該原籍照例建坊給子樂善好施字樣以示旌獎而昭激勸出自逾格鴻慈謹附片具陳伏乞聖鑒訓示謹奏軍機大臣奉旨着昭所請該部知道欽此○○止東巡撫臣張之洞跪奏爲晉邊七廳攺制應譏未盡事宜分　繕單仰祈聖鑒事竊臣前以山西口外　廳今昔治理不同奏請將七廳理事廳員仿照直隸成案酌　撫民兼理事要缺以修邊政奉旨該部速議具奏欽此旋經吏部會同各衙門奏准咨覆令將一切未盡事宜詳細妥議奏明辦理等因臣查歸化等七廳宣震屏藩漠南重鎭幅愪荒闊民蒙雜居僑户逋糧曩稱難治去省遼遠吏治不修近年以游勇馬賊之摽掠河界地租之門爭奸商土猾之撓亂風氣囂然隱患漸伏而且旗屬多有教堂齒化新通商路地形益冲事體益煩仰蒙聖明鑒察邊情俯如所請准將原設七廳理事通同攺爲撫民滿漢統用所有未盡各事宜經臣督同　臬兩司歸綏鴈平兩道悉心籌議如分别缺項定章補署更設管轄濬築城垣編立户籍清理田賦建設學校變通驛路籌補遺糧添設公費募練捕兵議停巡牧分列十二條皆爲目前切要之圖謹繕清單奏陳伏乞皇太后皇上聖鑒勅部迅速核議施行謹奏軍機大臣奉旨該部議奏單併發欽此　○○奉天府府丞兼學政臣朱以增跪奏爲考過錦州府屬奉天歲試完竣恭摺仰祈聖鑒事竊臣於五六兩月在本棚歲試奉天府等屬當將考試情形具報在案九月初三目出省接試錦州初十日扄門分塲考試錦縣寗遠廣寗義州四屬文武生童於二十六日試畢文武童生均取進如額臣維取士之方不妨稍恕而防弊之法不可不嚴文生禁止懐挾童生飭廪保逐名細認無任冐名頂替並嚴行搜檢稽查亂號代槍諸弊幸錦州士習素稱循謹均能恪遵功令文風以錦縣爲上餘皆文理通順武童人數雖不甚多而弓馬射技俱尙可觀發落之日朂以身列膠庠文生須專心讀書武生須安分守禮庶無負國家培養人才之至意此次錦州府屬考過之後奉天歲試一律竣事再臣沿涂經過地方秋稼登塲民情安謐堪以仰慰宸厪所有考過錦州府屬情形及歲試完竣緣由謹恭摺奏聞拜摺後臣卽於十月初一日起程回省合併陳明伏乞皇太后皇上聖鑒謹奏軍機大臣奉旨知道了欽此 
 
