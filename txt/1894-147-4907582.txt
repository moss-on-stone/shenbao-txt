# 1894 - 147 - 4907582

 

Page 1

 
 
[新印繪圖續今古奇觀出售] [  圖書集成局代啓]  
　　續今古奇觀一書取古往今來奇聞軼事彚爲一編覩録奇於平淡之中寓褒貶於語言之奉有功名教可佐清談以視别種裨官或失之無穢或矣之鄙陋不可同日而語復倩名手繪圖傳神阿堵一展卷而如見其人由某書坊託本局用潔白紙張代印訂成六本外加套子每部碼洋八角地　者請至各書坊及三馬路申昌書畫室購取可也此佈 
[重印合肥相國七十賜壽圖壽言全集告成每部實價洋一元單購賜壽圖二角] [  圖書集成局代啓]  
　　合肥李傅相七旬壽辰皇太后皇上宸翰類頒珍物陳庭實爲非常之隆遇王公督撫以次陳言祝嘏序文聯額詩詞歌賦各體具備京都同德堂藥局主人由都門覔得原稿照式稽圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印研四驪六宋艶斑香色色俱足不特蔚爲大觀兼可增長學問無論士農工商皆當各置一編兹用潔白連史釘爲四本外加錦套裝潢精妙大堪悅目賞心每部收回工本洋一元不折不扣欲先覩爲快者請至上海五福衖口京都同德堂藥局三馬路申昌書畫室購取并索發票仿單附送藥品爲憑○是書初印二千部遠近爭購業已售罄今重印齊精益求精閱知鑒之 
[論梗阻換約]  
　　天下最不平事莫如美人之虐待華人當其初則立約以招之厚值以給之使之間荒蕪勤樹畜迨至荒蕪已闢樹畜已蕃則不以爲德而反以爲怨搆陷之不已從而戕賊之戕賊之不已從而焚殺之議員以附和爲事政府以袒護爲心總統亦以苛待華人冀博美民之歡得以久於其位於是議設苛例逼令華人之在美者若何而納稅若何而拍照旣去者不准復來未來者阻者涉足陰謀詭計必欲使美國全境無華人之車轍馬跡而後快然於心中國歴任駐美欽差不忍坐視無數生靈流離異國行文美國政府再三辯駁據理力爭幾於舌敝唇焦筆乾墨秃而無如美國君臣之袒庇猶是也美民之妒嫉而欺凌者亦猶是也獨不思人之相接當聯之以情準之以理今試有人焉持躬涉世在在不越情理而與彼相接者不以爲可感而以爲可欺不以爲可敬而以爲可侮則旁觀者早有以知曲直之所在不待辯而自明美國中之富有産業者初時以土著工資太昻性又惰懶不肯勤於操作稍事約束又往往有停工挾制之舉不得已而借材異地招華人前去作工華人取值旣廉力役尤勤業主喜之而土著則忌之夫土著忌之尙得曰奪彼生計耳於議員乎何與而必欲附和之於政府乎何與而必欲袒護之耶彼亦知前旣招之使來未便一旦驅之使去於是故設苛例使在美華人雖處高天厚地之中實有蹈荆履棘之勢則旣來者必將思去未來者必不再來此固美人之深心也然通商各國彼此訂立和約其中必有一條載明他國人之居其地者照相待至優之國一體看待當時中美所立和約奚獨不然美人之來華者或商或工中國皆以青眼相待遇有事故必多方保護不稍歧視而美人之於華工乃視之若仇讐必欲挫折之而始快試問果遵和約辦理耶抑不遵和約辦理耶中美和約已屆更換之期本年二月間經中國駐美欽差楊子通星使與美國外部大臣忌利士咸妥議新約大要約有六欵其第一欵云所立和約以十年爲期由兩國更改妥善頒行之日爲始不准中國工人往美須有薦紙方能往則猶是限制華工之本意也第二欵云凡中國工人在美國註册將父母妻子及物産值一千元以上者如無物業若有人欠其銀一千元以上亦均不入第一欵内其意蓋謂物産值千元以上則其人必非以傭工爲事可與土著無妨卽無産業而放債至千元以上則亦不屑與傭奴奪雞鶩之食故不加以限制在美廷之議立此欵固自謂外全交誼内順民情誠有並行不悖者不謂草約旣立復由上議院集議各院紳或以爲是或以爲非發言盈廷莫衷一是而北黨工頭尙謂旣有第二欵則華二之有業帳值銀千元以上者由美回華皆准復至美國是何異弛厥禁令任人往來况自機利新例頒行以來禁止華工不遺餘力華人猶越境而至今旣有此寛例是明授以隙將來至美者必多遂集議聯名禀請副總統協同駁詰此約勿使舉行是眞可謂誅求無厭者矣夫美民之所惡於華工者爲其奪彼生計也若有産帳值洋千元以上則其人必不屑爲傭工正不妨任其來往政府議立此疑固已斟酌於彼此之間而北黨工頭尙以此爲藉口呶呶然起而相爭拒其意不特禁止華工且將胥華人而概禁其至美揆諸立約通商之初意不且大相刺謬耶南黨工頭則多願行此約可見天良未泯公道在人吾知美國政府顧全大局善輯邦交必當持平辦理斷不可聽一面之詞輕議更改也第五欵云美國皇家由下議院議准各華人照美國例註册無非欲加意保護中國人民如中國皇家亦願照此例仿行美國亦甘受無詞美民在中國做工不論有本無本不論何處立約兩月後將年貌籍貫詳報註册傳教人亦如是行惟行商及官員等不在其列驟閱之似乎一彼一此足以相抵然美人之於華人惟恐其來而華人之於美人未嘗麾之使去然則此一欵也亦仍讓美人之獨佔便宜而已矣 
[諭旨恭録]  
　　四月十九日太常寺題五月十三日祭關帝廟奉旨遣凱泰行禮後殿遣慶福行禮欽此又題五月十八日夏至大祀地於方澤奉旨朕親詣行禮四從壇遣鍾秀錫光銘勛黄永安各分獻欽此 
[本館接奉電音]  
　　昨由京友電傳上諭二道敬謹譯登○四月二十六日奉上諭本日京察補行引見之大理寺少卿徐承煜太僕寺卿岑春煊鴻臚寺卿劉恩溥内閣侍讀學士載蕚田我霖及前大理寺少卿升任内閣學士溥顧均著照舊供職欽此○二十七日奉上諭都察院奏清理京控案件以矜庶獄而免稽延一摺據稱該衙門京控呈詞分别奏案定期各省督撫等並不認眞稽核至限未結者亦不將承審職名開送推原其故皆緣督撫不爲親提承審官互相袒庇率以懷疑悞控事出有因二語調停廻護又藉口於犯供狡展要証未齊遷延懸擱似此玩泄因循殊屬不成事體若不勒限整頓何以清積牘而雪民寃該各直省將軍督撫等遵照該衙門所奏統於文到之日子限四年將積年未結各案分别查銷如逾限不清卽著照例叅處其十九年四月以後奏咨各案仍照原章依限審結不得再有遲延積壓用副朝廷矜恤庶獄至意欽此 
[未及履新]  
　　金陵訪事人云新任江海關道調署常鎭通海道魯公甫觀察擇期四月二十七日赴京口履新幕友家丁先已鼓輪前任觀察擬二十四日清晨携眷就道忽接電傳諭旨著開缺來京送部引見遂將行李起回公館定於二十七日北行意興闌珊蓋可知已 
[方伯進署]  
　　浙江藩司趙展如方伯升任後仍在臬署暫駐一切公牘均送往批閱兹擇於二十四日辰刻進署護撫劉中丞於是日由武林門下碼頭登舟北上 
 
 

Page 2

 
 
[閩中苦旱]  
　　厦門訪事人云去冬迄今雨澤稀少至前月始得傾盆大雨閱三四日又杲杲日出涓滴全無泉州安溪南安惠安等處豆麥均已乾枯同安所栽鶯粟苗亦大半枯萎蕃薯不能下種各鄉農紛紛求雨迎神游歴鄉村厦門地方文武各官於本月初九日示禁屠宰厦防廳每日兩次赴城隍廟竭誠祈禱漳州府七縣令亦皆齋沐祈雨未識天公能作美否也 
[朝亂續耗]  
　　朝鮮全羅道民變迭紀報章兹接駐朝訪事人信云作亂者仍係去歲東學黨工左道之術兩陣相對彼卽喃喃誦咒敵軍槍砲反而自擊此鮮人傳聞之語也國王於初二日遣兵往征中國商務總辦袁君亦遣差官徐邦傑偕往及至是處亂黨負嵎固守偃旗息鼓官軍亦不敢直抵其巢穴彼此相持半月有餘袁君屢謁國王請調華兵進剿而國王尙未首肯推原其意大約吝惜兵費耳 
[港電報疫]  
　　昨日香港來電云日來雖獲甘霖疫仍未已本日病者三十三人死者三十八人疫氣延及鼠子所斃甚多聞廣東省城一月内斃至四萬頭云 
[汾江潦至]  
　　廣東佛山鎭地接西江每當西潦盛漲街道多被淹浸本月望後西流箭急至十六七日附近正埠各街水深一二尺均須架橋以行二十日水勢略退寸許然尚奔流未定早晚天氣寒凉與深秋無異聞之鎭人云今歲西流早至爲曩年所罕見惟冀速爲消退庶不至有礙農田也 
[颶母猖狂]  
　　有友自廣東三水縣西南境來者云本月十七晚黑雲陡起墨灑遥天有頃風起石尤飛沙走石愈吹愈甚化爲颶母沿河一帶風勢尤烈店屋多被摧殘河面大小船亦皆簸蕩碰擲有因此被沈者至十八晨箕伯乃捲旆而去此亦瀕水之小刦也 
[還珠記]  
　　杭州人林筱軒失女成瘋已詳前報本月望後所失之女經舅氏章某送回究其尋獲之由緣章向爲絲行水客月初挾貲往各鎭買絲道經新市鎭以絲未上市日在街市閒游聞某跳板船上買一女孩年祗五六歲眉目如畫頗動人憐偶往問之龜奴詭言並無其事後訪之鄰舟而信乃喚地保至船上搜尋搜至後艙有女蜷伏如蝟曳之出視之卽所失甥女也女一見亦大呼舅舅龜奴知無可抵賴叩頭如搗蒜章遂給還身價洋銀二十四圓挈女而去翌日卽雇舟送至林家林喜溢眉梢瘋疾乃因之頓愈 
[青溪命案]  
　　距鳳凰山四五里層灘涇地方係青浦縣所屬有武生金吟如家資饒富雄冠一鄉雇朱阿七傭工數載以來勤能夙著邇因偶抱采薪之憂藥餌雖靈精神尙耗金母倪氏憐其困苦謂汝如欲食臘肉可向廚下取攜朱唯唯烹而食之詎當大啖之時適被金所覷見謂何物庸奴敢自竊取式食庶幾乎朱方欲與之辨金自恃膂力過人遽以老拳奉敬朱鬱鬱於懷者數日金之族人某甲素與阿七善謂彼旣誣爾爲賊盍將其所畜之牛牽之而去以洩忿恨朱惑其言貿然一試執策前驅金怒不可遏率同宗族人等奮力窮追及至半途人牛俱獲且拖且曳拳足交加旣抵家或以扁擔或以木棍兇毆一頓鱗傷遍體氣息奄奄越數下鐘朱竟投枉死城中金遂於夜闌人靜時將屍曳至舟中駛往崑山縣朝陽門外抛擲河中是處亭長見之急投縣署禀報旋經葛明府帶同仵作騐明身有三傷隨飭塡格棺殮發封標誌屍子鶴祥聞此噩耗詭以毁屍滅跡等詞具禀青浦縣署金亦以屢被偷竊追獲交保爲詞聲請存案爲先發制人之計錢明府反覆研訊各執一詞明府察閱苦主禀詞不免有教唆情節遂將朱鶴祥暫押待質今聞此案已冰銷瓦解矣 
[巨竊就擒]  
　　有渾名小鐡匠者籍隸無錫沈其姓受幅其名爲蘇省竊賊中之巨魁性甚猛悍膂力過人身畔常帶鐡器不但小竊推爲巨擘卽捕快遇之亦多望而却步莫敢向前是以歴久未獲也蘇總捕劉少峯司馬自客冬接任以來卽懸重賞飭捕盜局勇嚴密訪拿無如該竊詭譎異常見勢不佳卽偕夥黨遁跡於望亭之破廟内四出行竊或乘間來蘇一試其胠篋手叚得贓則返以大方丈爲安樂窩逍遥自在本年二月間劉司馬拘獲夥犯陸阿雙一名供出該竊匿跡之所司馬立飭差勇前往望亭掩捕當獲其夥黨阿土阿紀二犯並搜獲賊具多件而該竊則仍逃逸無蹤本月某日齊門外有盛會一起是日游人蟻集該竊攢入人叢中東張西望當經總捕局勇瞥見上前拘拿該竊竟敢出械拒捕猛勇異常該捕勇奮力兠拿始得擒住解回總捕署劉司馬升堂研訊該竊供出新舊竊案三十餘起併供代伊銷贓之烟館主沈某司馬立卽帶同差勇至該烟館起出原贓併質劵數十張登時將該烟館房屋發封連日訊問該竊供出别處所犯之案甚多無錫有巨案一起現已釘上鐐銬以備解往查辦想蘇垣去此巨竊閭閻當可高枕而臥矣 
[松郡濬河]  
　　松江白龍潭河道自髮匪騷擾以來淤塞至今已歴三十年之久兹婁縣張筱芸明府商諸紳董籌集鉅欵禀請譚青崖宫保轉飭標下統帶正副兩營張曾二君各率所部五哨兵丁於本月初六七日興工至二十日一律挑竣旋於次日清晨開壩 
[澤西報記日本事]  
　　日本來信云前月天時驟變霜雪交加茶苗損折良多桑葉亦多黄落據農民言茶市固已無望卽桑蠶亦虞失收此亦足見耕種之艱難也○三月初八日英皇批准日本人高島氏爲駐紥香港日本領事○日本人之往檀香山工作者比前益衆刻下又有一千五百名訂立合同於下月動身前往 
[神山飛瀑]  
　　皖南鎭李壽亭軍門二十日由寍郡命駕來蕪迎迓沈仲帥暫駐練軍小營○洋務局總辦丁紉蘭直刺到差有年精明練達夙爲上游倚重兹因徽州街口厘卡一差瓜期已屆經皖南牙厘局督辦朱翼卿觀察詳委直刺接辦旋蒙省憲俯如所請約端節左右前往履新所遺洋務總辦一差聞上憲已委候補通判袁石浦别駕接辦不日蒞蕪○蕪湖街道本來窄狹兼之小本經紀者隨處設攤以致八騶過處每覺左支右絀十七日王明府因赴鹽局巷拜客巷口轉灣處有銅匠擔踞地作工而對面之成衣店鋪板卽靠於銅匠擔之後當下輿從不能轉折叱令移讓成衣店夥手忙脚亂致靠墻之門板歪倒一塊適觸憲輿明府大怒叱令將該夥按倒街心薄加笞責以爲鹵莽者戒○太平府鳳韻笙太守寍國府楊憲峯太守及南陵當塗等縣濵江各厘局之候補府州縣各官因撫憲閱兵過蕪於十九二十等日先後來蕪迎迓脚靴手版歴亂如雲迨憲節過蕪後各官卽分道馳回車塵馬足極盛一時○十八日江口下游里許陶家溝畔忽有無名男屍一具飄蕩水面腐爛不堪後經救生船瞥見以繩繫足帶至救生局前撈置岸上由地保開明年貌請施棺木抬埋荒塚○候補巡檢包維九少尹需次鳩江歴委要差去年蒙上憲題補皖北太和縣某處巡檢缺旋奉部覆由藩憲飭知赴任初九日由蕪買舟啓行瀕行時同寅祖道驪酒唱驪相望於途亦宦海中不可多得之快境也○吉祥寺前直街一條直達寺碼頭爲往來之孔道惟年久失修凸凹不平兼之挑水夫終日蹀躞載道泥濘偶不經心卽易傾跌兹由合肥李幼仙觀察捐助朱提二百兩命人督工大加修築並在其下開挖陰溝使積水不致停滯此亦眼前功德也蕪地不乏富紳大賈曷不量力分修不讓觀察獨有千古哉 
[閩中試事二志]  
　　福建學政王大宗師於四月十九日考文童經古有某甲者頂冒入塲扃門後經楊乙察知其僞向宗師禀陳宗師立提至案訊明一切發府看管二十一日考閩侯兩縣文童閩縣首題冉子爲其母請粟至與之粟五秉侯官首題子路問成人至卞莊子之勇通塲次題彊而後可一朝詩題賦得穿池試養魚得池字午後二點鐘時某乙在號内出恭並坐者惡其臭惡羣起詈之巡綽官某少尹見其違犯規塲提至堂上五點鐘時東中後諸坐號中皆高然蠟炬巡綽官一一爲之吹滅各童齊聲呐喊勢頗洶洶時宗師方高坐堂皇監視收卷急還家丁前往彈壓衆始翕然 
 
 

Page 3

 
 
[烟景偶書]  
　　烟臺通衢僻巷已經廣仁堂修理整潔又將街外道路墊築平坦所有蓄水潭淵亦一律挑濬鄉民來往稱便口碑載道云○洋槍本爲禁物而惡少年皆樂於摩弄通衢閙市往往實藥扳機輕於一試烟火射人不無肇事現經道憲傳諭出示禁止若輩始稍知斂跡○大山河口時有盜匪出没向由登榮水師挑派弁兵在埕子口地方常川巡緝頗資得力自上年撤防歸伍餘孽復萌今由道憲移飭該營仍照回章前往彈壓行見盜匪斂跡商舶漁艘安穏無阻矣○本屆麥苗甚佳芃芃競秀隴上臨風早覺香聞餅餌矣惟四月初一至初四等日陰雨點滴零星田家占騐以此數日遇雨主麥秋歉薄故有初一初二麥癉黄初三初四麥無穰之謡今適值斯兆惑於俗諺者不無時抱隠憂耳○東省爲斥鹵之鄉沿海商民皆恃魚鹽之利本屆魚市清稀頗失所望近有所謂加級魚者鱗色紅艶可觀小鮮中之佳品也出産甚多價亦較廉惟不堪醃蓄只可以供口腹不足以資販運亦美中之不足也○月之初五日狂風大作至薄暮飛揚尤甚走石飛沙行人裹足幸口内船隻早有防範尙無意外之虞諺謂立夏後鵝毛不起今飛廉氏仍作威如此亦夏令之所罕見者也○有一等惡丐唱蓮花落强求惡索其人皆年力精壯黨與甚多皆以鄉間之廟會爲取求之生路故春夏之交此輩由烟過往實繁有徒慾壑不滿則騷擾不已商民皆無可如何按此輩各有身家俱經講傳個中口號謂之加門若或滋生事端丐頭不能鈐束是又乞丐之中另闢一種法門者也○近來油作生涯頗見起色聞製餅一片能餘銀二錢之譜以故輪軸轔轔晝夜不息長耳公儘日奔馳相率喘若吳牛亦一時之奇遇也按油作坊連年賠累今值此機會亦生意塲中否泰巡環必然之勢也 
[臺嶠薰風]  
　　新任淡水縣李麗川大令擇於本月初四日接篆因府前街亲署建造尙未竣工暫假考棚爲聽政之所是日由考棚排齊全副執事有在任候補直隸州調署鳳山縣特授淡水縣正堂傳旨嘉獎等銜牌大令督同闔署書役乘輿至新署行拜闕禮接印後受書役叅賀仍返考棚○府城自入春以來異常乾旱歴數月之久未降雨澤新任淡水縣李麗川大令出示於十一日起禁止宰屠每日詣城隍廟祈雨迨十四日午後甘霖大沛勢若傾盆越一晝夜始止遠近人心爲之一快○臺北茶厘總局由閩安林靜雲觀察辦理有兼收船捐之責凡民船出口每百擔徵銀二元四角遇有民船到口由局派丁赴船丈量照給連單一紙始准放行無如日久玩生有不待查騐輙自開行者不免走漏茶稅查向章出口船牌均歸各縣文口辦理自百貨稅厘開辦以來文口丈量復將牌遞交貨厘局完稅始發交船户放行今觀察請由善後局飭下基隆同知淡水新竹兩縣轉諭基隆滬尾香山後壟大安等各文口遵照凡各民船出口須赴憲局請領連單到口查騐始發船牌放行其未領連單者不能任聽出入以杜船捐朦混且可遏茶厘走漏之弊　 
[方伯來申]  
　　調補河南布政使劉景韓方伯交卸護浙撫篆後乘坐官舫用小火輪拖帶於前晚抵滬舟泊招商局馬頭其時夜漏已深未及登岸昨晨移泊觀音閣馬頭本埠印委各員均往恭迎方伯登岸至天后宫側行轅暫駐卽擬進京陛見然後赴豫履任 
[雙鳧戾止]  
　　婁縣張筱𥬀明府乘坐官舫由松來滬謁見新任蘇松太道黄幼農觀察叩賀履任之喜舟泊日暉港昨日午後梟輿進城� 
輿前用海勇四名護衛至上海縣署黄大令延入内廳茗談片刻興辭而去 
[續訊失金]  
　　豐順輪船失金一案疑係寍波人葛象緯行竊屢經同船之周上林李阿三水嘉祐等辨認早登本報昨日宋通刺升堂訊鞫由招商局邀前在豐順輪船營生之施增壽宣阿蘭二人到案施供寍波鄞縣人向在輪船上爲管事先在别輪船營生後至豐順輪船約有五年問在何年分答上船年分記不清楚停歇之時約在光緒十一年七月間問失金時爾知否答知之當時曾因此事與同船之某某等同被管押三禮拜後由招商局具保出外問爾知金由何處載來答在天津載來當時曾因船身損壞在大沽口停泊修理金共五箱由船主交與買辦蘇葆生先失一箱至次日又失一箱問失金在何處答船至上海始行知覺通刺命仍照前法將葛象緯雜在衆押犯之中帶出命施辨認施戴上眼鏡將各人面貌逐細辨認答稱其中並無認識之人問爾之眼光竟若是不齊乎答小的素來近視所以同業人俱呼小的爲瞎子先生問爾係何人喚來答前由招商局保出卽至别船營生近日招商局來喚稱由捕房關照因失金一事船上大副命我前來通刺謂旣不認識著站立一旁又問宣阿蘭供稱年二十三歲係寍波人先在致遠輪船學業未及一年卽調至豐順輪船依然學業比學成後卽至黄埔輪船問失金時爾在何處答在豐順輪船失金之後遂至黄埔等輪船後又至牛莊輪船問爾如何來此答因失金時小的亦在豐順輪船故由招商局喚來問金如何失去答小的其時年幼惟記船由天津來旣到上海忽聞船中失金一箱及至次日又失一箱通刺命將葛照前法帶出令宣指認當由宣阿蘭指出葛象緯無訛問爾旣認識此人可知此人在船爲何事答爲水手問船上所失之金二箱是否此人所竊答不知通刺遂謂葛象緯曰爾爲水手已由多人認出爾亦不必抵賴葛曰欲認小的面貌祗須包探陳阿九預先關照斷無認不出之理况小的又係兩頰鬑鬑使人一望而知通刺著將葛等還押又謂施曰爾旣不認識葛象緯可不必到堂惟宣尙須候質著交捕房仍交原保再候覆訊又聞昨日津海關道盛杏蓀觀察電知招商局由局抄録電文轉呈蘇松太道黄幼農觀察函飭上海縣黄大令移提訊究電文略謂偷金之葛象緯久押新署尙未移縣究辦但案關重大未便寛鬆請轉飭上海縣移提訊究勿任狡延 
[少尉騐犯]  
　　江北人朱永來與吕廣聚兩人在閔行鎭撑駕江北小船藉謀生計與同行吕和尚因開船解纜起釁致相鬥毆朱永來毆斃吕和尙吕廣聚毆傷錢星觀當經地保報請上海縣黄大令詣騐屬實將朱吕兩人帶縣訊明吕和尙委被朱永來踢傷身死當飭收禁一面通詳各大憲現奉憲批將犯解省勘訊黄大令札飭典史騐明該犯面貌並著備文將犯解勘典史蔡季卿少尉奉札卽於昨日升坐二堂著原差持牌從獄中提犯略訊數語飭仵騐明年歲籍貫箕斗面貌當塲唱報登記繕文申覆縣尊騐畢飭還禁候解 
[招領屍棺]  
　　去臘瘋人吳二拘押英巡捕房毆斃同押之無名丐犯上海縣黄大令詣騐後飭將屍身棺殮發壇並將受傷人張松全等八名帶回研訊僉供無名丐犯委係被吳毆斃小的等亦被毆傷吳目瞪口呆語無倫次大令乃飭收禁獄中並將張等醫痊諭令回籍其無名丐犯屍棺迄今無人認領因於昨日揭示照墻略謂無名男子被瘋癲吳二毆斃合行出示召認爲此示仰諸色人等知悉爾等如與該無名男子攸關親族與後開年貌服色相符者許卽出具領結呈縣以憑訊明將棺給領理葬毋得觀望切切特示計開已死無名男子約年四十餘歲面方有鬚身穿藍布夾襖黑布棉襖腰束白布兠肚下穿藍布套褲内襯藍布夾褲白布襪科頭無鞋 
[汛捕獲賊]  
　　滬南鄭義盛草貨店被竊四次均禀報典史蔡少尉立飭汛捕查緝尙未破獲少尉以該捕辦事懈弛勒限嚴緝若再玩延定于提究汛捕奉諭後加意查緝行至滬南適遇黄道士胡玉山二人携贓在手一見汛捕慌張欲遁汛捕卽上前擒獲解至典史署蔡少尉升坐二堂飭捕帶犯提訊二犯認竊不諱少尉判將黄責一百五十板胡責一百板旋有開老虎灶之楊孝連投案具保少尉准楊保去諭將贓物照數賠償以便傳失主認領楊等唯唯而退 
[分龍期近]  
　　每年分龍日比賽洋龍亦常例也今年分龍係在五月二十日爲期不遠故見來戴日湧及各處洋龍司事咸購綢綾縀絹紥成五色彩毬龍頭之上則裝八仙人物司事等新製號衣號褲及油皮靴洋號筒等物想比賽時百丈飛泉破空直瀉紅裙緑鬢結伴來觀必形濟濟也 
 
 

Page 4

 
 
[英界公堂瑣案]  
　　一百八十五號華捕拘解擲骰賭博之王杏林卽葛杏林到案請懲宋通刺商之美副領事易孟士判令枷號五日○工部局保安西人偕一百七十二號華捕禀稱蔡三山所住房屋遷出後並不將屋内穢物掃除潔凈令伊灑掃置之不理是以控請訊究蔡供所有垃圾本應掃除實因近日有事以致遷延二日現願赶緊雇工打掃宋通刺准之諭令立卽往掃不得再延違于咎戾○滬南清心堂掌教西人范先生住居靶子路前由包姓薦油漆匠何阿龍在宅配裝窗上之銅直楞查點之下失去五根被何竊取送案請究何供餘姚縣人由包薦往工作是日適因烟癮大作取物暫押事後原欲設法贖還並非竊取今被指竊有關顔面恐在滬不能謀生求將小的遞回原籍或至寗波或自行回籍亦可宋通刺著將何交捕房送上甯波輪船自行回籍○三百四十號華捕拘獲在福建路擺設小賭攤之錢阿巧解案請究宋通刺判令枷號五日 
[法界捕房紀事]  
　　昨日禮拜四捕頭以捕房中押犯無多請葛同轉暫停讞務○製造局工匠張梅卿孫大寳延請無賴阿順在公館馬路玉露春茶肆摇會許以錦標奪得則酬洋銀十二元旣而會中人某甲覷得色子有異向之詰問阿順知無可諱飾告以購自新北門内杏春家甲乃聲言欲邀集會中人向張理論張思先發制人遂於前日招集在局工人十餘輩拉甲至某烟館紛紛囉唕扭入捕房捕房命押候究辦旋經乙丙諸人調停妥洽捕頭遂不復深求○老儀和客棧報稱前晚棧中湖南客走失婦人年約花信之數并竊携洋銀一百三十元捕頭告以候飭探查緝○三十四號華捕巡至荆州路左近見有病人僵臥於途似有吞服洋烟之狀乃雇車舁至捕房捕頭令送請仁濟醫舘療治延至晚間十一點鐘時溘然長逝捕頭聞報之下飭探查得其人並無親族遂報請同仁輔元分局備棺收殮發壇○小東門外三十四號門牌廣泰船局以客人將衣箱纏悞缺少洋銀報諸捕房捕頭令將局中人拘押翌晨向之究問著交到搬箱人再行核奪○昨日二號華捕巡至菜市街某小烟館門前見有項際無牌之犬遂卽拘入籠中載去烟館主以此犬爲伊家所豢與捕齟齬經捕扭入捕房捕頭罰出小洋銀二角○同仁輔元分局左近六十七號門牌屋内老嫗某氏報稱被某西人擊死所豢牝猫致小猫無乳可哺請爲究辦捕頭笑而諾之 
 
 
 

Page 5

 
 
市上各藥貴賤不一然賤者固失其眞而貴者亦失其當此一定之理均非濟世之道也本堂有鑒於此因思邇値春令立夏不遠應用時症各藥非用貴重眞品不能獲效用是親運道地上品志在利人勿　厚利謹遵原方不减貴藥分兩格外加工䖍合一切時症靈藥以便各省　好善者試購凡購萬應四時救急良茶正氣丸均每百包洋六角痧氣丸臥龍丹人馬平安散每大瓶洋二角每中瓶一角小瓶每一百瓶洋一元紅靈丹白痧散諸葛行軍散每大瓶洋二角半每中瓶洋一角二分半小瓶每七十瓶洋一元如購以上時症各藥十元者附送福字香珠一匣五元者送祿字香珠三元者送壽字香珠一元者送喜字香珠多購多送或不受香珠則照價加二成給藥藥瓶紅蠟封固寫藥名牌號包退回換以徵信實此外各種藥品並眞正足紋銀瓶加味八神丸均無香珠附送外埠函購五元以上者彙鈔清單刋登下月初一日申報以杜假冐而廣善緣如來函囑本堂免登者亦遵命不刋如購本堂獨製福字護身香珠一匣價洋二元祿字一元壽字六角喜字二角香氣清雅十年不退貨眞價實不折不扣此佈上海英大馬路五福弄口天下馳名京都同德堂藥局司事　錄 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[澳門防疫]  
　　大西洋特命駐紥中國暹羅欽差便宜行事大臣澳門地捫曁屬地總督高爲札諭事照得省城香港兩處有皆新瘦　地行曾經傷斃多命今本澳自應預早防範以免傳至本澳及附近各屬地等處致碍民生雖刻下尙無沾染之實據然恐此疫症由三　而越據地傳於不潔之地以故特與本澳醫局酌議各條開録於後一所有來澳泊於内河及南灣以備各人需用之水船仍須逐日到來不可總斷二每日仍應將溝渠刷洗潔凈至華人所居坊約之溝渠尤屬緊要其荷屬而新橋沙崗沙梨頭望厦村媽閣村曁龍田村等處益爲切要三在劉槽之地檯及其左近處所必須逐日用猛力之鹹水冲洗潔凈四所有由省鹹或香港來澳之船及火輪渡船等務須委醫局醫生於各客未登岸之先詣船查看倘有華客生有疔瘡疫症或疑其患此症者尤須留心閱視是爲至要五水師巡捕統領宜飭屬分付各項船隻由省城抑或香港而來者若疑該船内有病症則不准登岸倘查出果實有患病者應將其人留於船内隨卽知照醫局醫生俾得前往騐視六無論火輪渡船及小火輪渡船各人有患此疔瘡疫症者則不准其登岸如有夾板并桅船或摇槳之各船隻人等患此症者應立卽用火船拖帶出埠七至於氹仔過路灣政務廳亦應依本欵所能爲者辦理若該處亦有患此疫症者宜卽詳報輔政司署自有籌備之法以便妥辦爲此合札各官員及軍民人等一體知悉須至札者 
[司樹有神]  
　　侯官縣屬垚沙鄉皆係唐姓居住不下千百家其中務農者多習經紀者亦復不少其掇巍科登仕版者亦代有其人鄉中以樹橘爲生計約五萬餘株東坡所謂山中奴婢橘千頭也今春橘樹忽生蟲累千盈萬鄉人患之集衆會議每樹出錢若干爲經費并派人虔往古邑禱於盧公之神舁其像歸未幾大雨傾盆蟲皆墮地衆以爲神黨獻佑乃召梨園子弟登臺演劇以答神庥父老相傳盧公生前因橘樹生蟲積憤而殁後遂爲此樹之神有禱輒應香火至今不衰 
[都轉晉省]  
　　兩淮運憲江蓉舫都傳因有要公面禀兩江總督劉峴帥於本月十九日上年登舟晉省屬下各員均至碼頭恭送聞都轉抵省後無甚逗留約月杪卽可言旋云 
[延聘山長]  
　　揚州徐育才觀察以名孝廉筮仕鄂郡一麾出守所至皆有政聲旋卽洊升監司嗣以淡於名利乞假旋里蒔花種竹閉户著書雖居城市之中頗得山林之趣月前廣陵書院掌教陳與奉太史作古所遺講席尙在虚懸郡守沈太尊知觀察品端學粹足以矜式士林遂衣冠往謁敦請主講觀察優游晚景雅不欲以鉛槧勞形再四夥辭而太尊不允不得已遂勉就焉從此滿城桃李盡屬公門多士如雲無不欣欣然有登龍之慶云 
[委辦善堂]  
　　揚州棲流所等處善堂督辦委員湯春舫大令因病逝世早經登報所遺善堂督辦一差任重事繁頗難其選府憲沈太守現已遴委府經廳金子久叅軍接辦蓋以參軍持躬廉潔辦事勸服委以是差當可勝任愉快也 
[上海縣署紀事]  
　　捕役柴樛查知浦東爛泥渡人李耕濤冒稱汛捕唐勝之夥私自獲賊搜贓因於家内搜出零星贓物并當票二十三張勒令交出竊賊黄阿妹火林春解歸縣署黄大令諭候堂訊究辦○浦東瀾泥渡人何慶堂之女出外不歸風聞被鄰人瞿金林誘匿因將瞿扭至巡防局請究瞿堅不承認局員王二尹飭勇甲移送至縣黄大令交差帶候訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年四月十九日京報全録]  
　　宫門抄○諭旨六道録前○直督李奏文安縣生員張作良等請開新河查勘地勢窒碍難行摺○閩督譚奏匯解各欵京餉起　日期摺○江撫德奏籌解第一批地丁京餉片○又奏解清打牲烏拉俸餉片○四月十九日工部鴻臚寺廂白旗值日無引見○麟中堂等磨勘試卷覆命○懷塔布等各謝署缺恩○江南織造文煦請訓○桂斌謝授鴻臚寺卿恩○馮金鑑　心諒下乃揚吳庚辛馮譽驄預備召見○侍衛處奏派保和殿監試之王大臣派出頭班濂貝勒賡音布文啓德壽志鈞二班謨貝子大額駙榮福恩燾常桂○召見軍機文煦馮金鑑劉心源丁乃揚○閱卷大臣派出張中堂李鴻藻翁同龢陳學棻李端棻汪鳴鶴徐祁志銳○繙譯閱卷大臣派出額中堂惠榮皇上明日用膳辦事後至頤和園皇太后前請安畢還宫○○大學士直隸總督一等伯臣李鴻章跪奏爲文安縣生員張作良等請開新河查勘地勢窒礙難行恭摺覆陳仰祈聖鑒事竊臣欽奉光緒十九年十二月初二日寄諭都察院奏順天文安縣生員張作良等以水患太甚懇挖新河以救民命等詞繪具圖說赴該衙門呈遞據稱西沱居九河下游夏令各河盛漲淀水無路宣洩爲各州縣巨害請添設橋座開挖新河庶幾水患可除等語所奏是否可行著李鴻章體察情形妥議具奏等因欽此臣查張作良等於上年十月間來津具呈當飭清河道天津道會籌妥議尙未禀覆欽奉前因仍飭該道等揀派熟悉水道地勢之員逐細踏勘妥議詳覆並分行各州縣邀集聯名遞呈之舉貢生監等各就近隨同委員前往指證形勢剖晰利害以憑核辦該道等遴委候補同知章兆蓉候補知縣何芳䅘馳抵大城縣測量子牙河水勢現深七尺坎高水面四尺共深一丈一尺河口至隄東長二百七十丈較河口低三尺隄西較隄東低三尺自西隄起經由臧莊至旺只村長一千丈較隄西低五尺由旺只村至流標長一千二百丈旺只村又低二尺統計較河口共低一丈三尺以子牙河底較之尙低二尺自流標至郭隄長二千五十丈與文安大窪相平又自郭隄至雙窰長六百三十丈低亦相等該處一帶村莊當子牙河水漲出槽尙不免漫溢爲患若另開新河歸入子牙則水勢倒漾直如高屋建瓴奔騰灌注後患何窮又至文安縣勘得自雄縣入境之龍潭灣起經由靳村至趙王河計長八百七十文其河寛四尺深一丈餘趙王河至花木廠長四百丈其廠南間有河形二里餘自花木廠經由林近村河家務至孫氏村共三千九百四十九丈與大城交界各叚亦間有河形高低不一惟文安地勢較之任邱雄縣大城各鄰封低窪形如釜底實無出路可籌又至雄縣勘得自任邱交界苟各莊西起經下村至烹耳灣南遥隄口接文安縣界止長六千六百丈高窪不等五官淀東西兩邊地勢最高淀居其中形如坑腹勢必不能開挖新河一經開挖則烹耳灣一帶附近淀水各村莊均受其害又赴任邱縣自古佛堂起經鄭州之苟各莊至五官淀按叚履勘測量地勢不能順流而下先是該縣一百七村紳民李文福等以張作良不明地勢妄請開河加害鄰邑等情禀請勘詳該員等勘明情形核與禀詞相符至原呈列名之霸州文生吳文元差傳未到容城縣武生張景春查無其人清苑縣文生臧士芬遊學外出傳訊高陽縣文生孟繼宗民人苑玉瑢供俱係張作良函約列名並未親身赴京伊等不諳形勢無可指證文安縣文生陳環瀛等保定縣拔貢李誠中任邱縣文生栗滌源等蠡縣文生楊際春清苑舉人臧士果容城縣武生孔繁雲安肅武舉崔雨春多與張作良並不識面其在京請開新河委係揑寫姓名朦混呈請該紳民並不知情雄縣職員張力田等具以張作良揑禀開河害及鄰境先期禀訴大城生員魏景陶等亦以開河有害指證甚力各處紳耆僉謂新河不宜開挖衆口同聲安州文生劉國鈞等安州縣文生楊金波等雖知下游開挖新河伊等地處上游水患可减但因地勢不宜亦無異議惟張作良不服開導一味狡執謂大城高於文安可從深開挖復詰以子牙河現時水勢尙高於隄外二尺有餘倘經開挖水勢從高灌下何以禦之張作良理屈詞窮無可置辯該員等會同各州縣禀道林議詳覆前來臣查開挖新河有關各州縣數百萬生民利害必須統籌全局合上下地勢輿情一無窒礙方能定議該生張作良禀請開河之處係從任邱十二連橋以南古佛堂之上下再開橋一座使水由鄭州或由太平橋東之宗家灣均經苟各莊東入雄縣之五官淀下連文安之龍潭灣田家溝大城之郭隄村子牙村導入子牙河無論工叚過長經費過鉅且將千里堤决破引注西淀之水南北横流與康熙年間奉旨建隄之本意大相違背輕改舊制貽害滋多况鄭州以北最爲窪下苟各莊以南地又高仰五官淀之中形如坑腹烹耳灣以東文安之南大城之北步步從高地勢水性均不相宜而子牙河口與大城旺只村逐一測量相去尋丈儻將新河開挖則子牙立見倒漾西淀與子牙河兩水並注任雄霸保文大各州縣永成澤國預除水患而爲患滋大又查古佛堂距七里莊僅止數里宗祠灣距古佛堂亦僅數里道光初年紳民請於七里莊開河經御史張元模奏請不行此後迭據紳民陳請均經議駁今張作良復興此議勘度地勢體察輿情均有不順該處紳耆均稱開挖新河上游州縣未見其利下游州縣均受其害委係窒礙難行應請毋庸置議張作良不明形勢以一人臆見妄請開河並敢揑寫多名危言聳聽實屬不安本分應將其生員斥革交該地方官管束以儆效尤其被函納列名及被揑寫姓名之紳民均應免究除咨明都察院查照並飭查張作良入學年分名次另行咨革外理合恭摺覆陳伏乞皇上聖謹鑒奏奉硃批另有旨欽此○○太子少保頭品頂戴閩浙總督臣譚鍾麟跪奏爲匯解各欵京餉委員起程日期恭摺仰祈聖鑒事竊照光緒十九年分福建省部撥京餉業經分批委解先後具奏在案兹再解籌備饟需一萬兩委令卽用知縣章文綬督同號商進京投納定於三月初十日起程俟報到上庫日期再行由閩發還據善後稅厘局司道具詳前來除分咨外謹繕摺具陳伏乞皇上聖鑒謹奏奉硃批户部知道欽此○○德馨片再查前准軍機大臣字寄光緒十九年十月二十七日奉上諭户部奏豫撥來年京餉一摺歴屆京餉均係年前豫撥光緒二十年京餉該部擬在地丁鹽課等欵内指撥銀七百萬兩請飭各該省關於來年分批起解等語京餉關繫緊要現經該部就各省關情形參酌指撥自應遵照奏定數目源源報解以應要需著該將軍督撫監督等務於接到部文後分批赶解限於來年五月前解到一半十二月初間全數解清不准截留改撥藉詞延誤倘屆限不到卽照該部奏定章程指名嚴叅原單均著抄給閱看欽此計單内開光緒二十年分京餉撥江西地丁銀三十五萬兩厘金銀十萬兩等因當經欽遵轉行籌解去後兹據藩司方汝翼詳稱伏查光緒二十年京餉奉撥江西地丁銀三十五萬兩厘金銀十萬兩共銀四十五萬兩亟應提前籌解以供根本要需現於光緒二十年春撥後甫據各屬解到光緒十九年地丁項下動放銀五萬兩隨解飯銀三百五十兩作爲第一批遴委試用知縣羅毓椿領解於二十年二月二十三日起行由陸路前赴户部交收詳請具奏等情前來臣覆核無異除飭續籌委解外所有委解二十年第一批地丁京餉起程緣由理合附片陳明伏乞聖鑒謹奏奉硃批户部知道欽此○○德馨片再查江西省奉撥打牲烏拉光緒九十兩年俸餉共銀二萬兩先已行據藩司兩次籌解銀一萬五千兩均經臣附片奏報各在案今於光緒二十年正月初七日接准户部咨奉上諭長順奏補打東珠請展緩限期並請飭撥銀兩一摺至應解烏拉總管衙門歴年欠餉並著户部催令陸續籌解等因欽此行司欽遵籌解去後兹據布政使方汝翼詳稱伏查江西省奉撥東三省打牲烏拉光緒九十兩年俸餉共銀二萬兩前己二次籌解銀一萬五千兩匀挪厘金銀五千兩以爲第三批解清東三省打牲烏拉光緒九十兩年俸餉循舊交商匯兌以昭妥速兹於光緒二十年二月二十八日如數發交蔚豐厚商號具領查照成案限二十年六月初一日以前匯到盛京户部衙門交納除另給匯費銀一百二十五兩飭令妥速匯解外詳請具奏前來臣覆核無異除咨明户部曁盛京户部將軍查照外所有籌解九十兩年打牲烏拉俸餉銀兩交商匯兌清欵緣由理合附片陳明伏乞聖鑒謹奏奉硃批户部知道欽此 
 
 

Page 13

 
 
[光緒二十年四月二十日京報全録]  
　　宫門抄○廣東學政徐奏雷瓊歲科並考已竣舉行東江三屬科試回省考試廣州府情形摺○江撫德奏查明京控案件尙無道限摺○護浙撫劉奏解出使經費片○黔撫崧奏揀補遊擊摺○粤督李等奏同知飭赴本任片○直督李等奏甄别通判知縣片○粤撫剛奏考察屬吏分别勸懲摺○又奏叅革知縣摺○粤督李等奏解第一批内務府經費片○又奏解厘金京餉摺○將軍恭奏考試繙譯録科及童試完竣摺○江撫德奏起解十六年分輕齎銀兩片○四月二十日内務府國子監廂紅旂值日無引見○謨貝子等彈壓覆命○桂溎等場内專摺請安○溥僎由𩫶髻山回京請安○椿壽假滿請安○準良由科爾沁回京請安○禮部奏派鈐榜之大臣派出崑岡○又奏派稽察中左門派出謙光○關防衙門奏初四日大高殿拜表瀾公行禮○掌儀司奏二十九日祭奏先殿澍貝勒行禮○召見軍機錢應溥張蔭桓○讀卷大臣派出張中堂麟中堂李鴻藻翁同龢志銳汪鳴鑾薛允升唐景崇○○廣東學政臣徐琪跪奏爲雷瓊歲科並考已竣舉行東江三屬科試回省考試廣州府情形恭摺仰祈聖鑒事竊臣上年在省城録送文闈遺才畢後曾於九月初三日將已試高廉欽陽四屬歲科並考情形恭摺具陳並聲陽雷瓊兩府因值恩科鄉試展至場後該處亦係歲科並考將一切情形歸入科試辦理欽奉硃批知道了欽此旋於文闈榜發録過武塲遺才後卽於九月十五日自省乘輪往試瓊州十九日行抵郡城二十一日在彼開考十月初六日歲試考畢接考科試十九日亦竣連考武塲於十一月初九日瓊屬文武生童一律完竣復乘輪渡海由徐聞縣境登陸馳抵雷州府城十七日在該郡開考二十五日將歲試生童完竣計通省歳試文塲至此俱畢旋舉行該屬科試於十二月初三日亦竣以次接考武塲於初八日雷屬文武生童亦一律竣事仍由原路行抵徐聞之海安境乘輪出海往試潮州舉行通省科試於十二月二十日至郡二十二日開考正月初九日考畢初十日獎賞發落卽日起馬十六日行抵嘉應州十七日在該州開考二十九日完竣二月初一日獎賞發落亦卽日起馬水陸兼程於十三日行抵惠州府城十五日開考二十七日完竣二十八日奬賞發落亦卽日起馬於三月初一日回抵省城考試廣州首郡計此次出省歴五月有餘往來海上四鼓輪艘所涉皆係重洋且雷瓊海口輪舟不能近岸皆須乘坐一葉舢板行大海一二十里仰賴聖主渝福所到之地日暖風和瘴癘不生次第竣事此皆盛世祥和所被遠及海隅俾臣得荷恩光宣揚德教臣黽勉之餘益形欣忭查通省文風向傳雷瓊爲次然臣每流覽羣籍如明臣唐舟邱濬唐胄海瑞皆係瓊人或以文章或以氣節並皆垂譽海表貽芬汗青且雷州如原任福建巡撫陳璸爲我朝名臣聖祖仁皇帝屢加歎賞錫予特隆臣思山川之奇必間世一出未可以方隅所限稍存忽聞是以到彼之後加意衡校該屬童生如瓊山文昌等縣每塲皆四千餘人臣於幕友所薦之外深恐猶有遺珠凡有落卷一一披閱乃　有通曉經學潛心稽古之士核其寫作之佳卽在廣州首郡亦屬不易多得而詞章諸作又皆能深入漢魏擷古之腴並不徒對偶精工音韻諧適臣皆拔置前列優加獎勵至於兩屬文風雷州以海康爲佳遂溪次之徐聞較遜瓊州則以瓊山文昌萬州三屬爲優次則儋州崖州再次則澄邁定安若臨高會同樂會頗有工於寫作者而眞贋雜出較他邑爲尤甚陵水昌化感恩數處地本最瘠去郡城又清是以人材較遜然亦有應考詞章文理清適之卷臣擇其寫作無疵者量與取進亦尙足敷學額其中士習雷州則府學及海康爲最　實居通省之冠緣臣到任以來首重諸生誦法欽定臥碑及御製訓飭士子文各學多能實力奉行而雷州一郡尤爲整肅士子齊集較他郡爲多且恭聽之時皆欣然若有領悟不獨文字見長若外縣遂溪一邑民俗較强然潛心經史能登科第者亦頗不乏人徐聞人弱而貧臣由海定登岸穿城而過見城中多半草屋人烟寥寂途中田疇亦稀將至郡城農田始多郡西亦有西湖以瀦水利陂塘一切均極堅固旱澇無虞瓊郡城屋宇均尙整齊其地温和稻田疏菜種植皆美郡之人士最重風骨遇有堅貞自矢者交相推重不遺餘力文昌尤多宿學儋州崖州萬州則俱能通曉官音雷州郡城亦然蓋此二郡者自唐臣李德裕經行其地首開風教之先此後若宋臣宼準蘇軾蘇轍秦觀王巖叟任伯雨李剛趙鼎胡銓季光諸賢皆以流寓往來其間士子與中邦文人朝漸夕摩已非一日加以趙謙山舟邱濬唐胄海瑞等隨時之啓發與陳璸切近之規模况數百年來聖澤涵濡優加培養是以士風蒸蒸日上俗亦端謹聞從前陵　昌化等處風俗樸野近俱衣冠整肅封門以後吟哦不輟雍雍乎盛世之和聲也臣思漢時以珠崖尺地比之鱗介視若不足重輕　則習爲編氓優游文字國家聲教之遠伊古以來實所未有是以臣按試所到凡遇品學兼優者皆一一喚至案前爲之陳述德　俾知朝廷待士之隆各士子俱仰戴皇仁倍加感奮其篤學諸生多有求送省城廣雅書院肄業者臣亦皆隨時備文咨達以遂　學之忱至兩屬武童雷州以海康遂溪兩邑爲較優瓊州則瓊山文昌萬州爲勝然此數處槍替皆多而萬州更甚臣到粤日久習知其弊凡武童考試不獨步箭一人試硬弓又是一人其不能騎射者於馬箭時亦復倩人入塲夫硬弓高下可於覆試騐其弓力若馬步　之互歧則甚難覺察臣加意審度知馬箭之槍替往往本人先上堂聽點代射者於展射旣畢輙繞至演武廳後將弓交與本人然後由東首上堂報名如此混淆習爲故常臣旣悉其隠因於馬射時令巡捕官二人輪流在馬道左近看視一經射畢旣令上堂報名不准請至廳後又先於點名時記其身材長短衣服顔色若報名之人身材服色與點名之時不同卽係槍替當時加以詰問立予扣除衆目昭彰無從掩飾至步射硬弓亦隨時記其年貌必與馬射合符然後取進惟能中五矢及開出號弓之人其年貌上下在三四歲之間亦才能以意見偶疑率與屏棄則姑爲取録覆其硬弓至弓力不符始與扣去如此次覆試萬州之前列數名前塲俱開出號弓而覆試並三號弓皆不能展動則皆槍替入塲均於當堂扣除觀者各無異說若外州縣所取武童案首並三號弓俱不能開者臣亦一律屏除不聽瞻徇州縣情面濫行取録至潮州嘉應惠州三屬文風士習上年歲試摺内業已詳陳惟歲試時各該屬善作者固多而字體工者祗其著名數處若外縣則未能一律臣以爲聖朝取士寫作並重且字之爲義甚深非徒耀其外觀止以騐其品學昔唐臣柳公權謂心正則筆正是字之所繫良非偶然况小學始於六書不明字義而俗體雜糅尤淆學派是以上年按試皆於獎賞日詳加告語並恭引乾隆十四年諭旨經訓其根柢也詞章其枝葉也飭令士子敬聆聖謨務須先研經訓然後泛覽詞章今年按試所到校核偏僻各縣其寫作俱佳者皆倍於前而習經之土尤多特出至槍替等弊亦較舊歲爲少惟連平州有頂冒樂舞生入考者經臣察出均與扣除現臣按試廣州首計本月下旬可以竣事卽往試西北江五屬舉行科試該處羅定州祇有二縣南雄州亦祇始興一縣連州只有連山直隸廳附考及陽山一縣人數無多統計各屬試竣回省録遺尙覺從容除俟通省科試完竣再行詳陳外所有雷瓊歲科並考已竣並舉行東江科試回省考試廣州府情形理合恭摺具陳伏乞皇上聖鑒再臣經過各屬民情十分安謐過嘉應時正在盻雨適得甘霖實爲上稔之象堪以仰慰宸厪合併陳明謹奏奉硃批知道了欽此○○頭品頂戴江西巡撫臣德馨跪奏爲查明京控案件尚無逾限循例恭摺具奏仰祈聖鑒事竊准吏部咨道光十年九月初二日奉上諭嗣後各督撫將京控逾限未結之案每屆半年彚奏請旨交部議處一次欽此又准都察院咨咸豐元年閏八月十二日奉上諭嗣後奏交案件著與咨交各案一併將已結未結間數咨報都察院查核例限催叅以清案牘而儆廢弛其步軍統領衙門逾限奏案亦著歸入都察院催叅案内辦理等因欽此兹屆半　彚奏之期據按察使福裕查明具詳前來臣查江西省京控案件上次截至光緒十九年六月止有未結萬順福彭蕭氏彭五喜三起因未逾限業經奏明在案今自光緒十九年七月初一日起至十二月二十一日封印之日止所有萬順福彭蕭氏彭五喜三起已據　擬由司審辦咨結以上各案核計拘解承審各日期均未逾違應免扣限開叅此外並無續准咨交京控未結案件除彚開詳細清單　送刑部稽核外理合恭摺具奏伏乞皇上聖鑒訓示謹奏奉硃批刑部知道欽此○○劉樹堂片再據護理浙海關甯　台道吳引孫詳稱案奉札行出使各國經費各關均自第七十一結爲始於六成洋稅内原提一成之外再提半成並公商局六成稅由 
 
 

Page 14

 
 
亦按十成計算每結并提一成半解至江海關備撥等因遵經結按提解至一百三十二結止在案今自光緒十九年八月二十二日起至十一月二十四日止第一百三十三結期滿共收華洋各稅銀一十五萬二千六百八十九兩五錢一釐計六成銀九萬一千六百十三兩七錢一釐應提前項一成半出使經費銀一萬三千七百四十二兩五分五厘現已照數兌足發交號商楊源豐照案匯兌當於光緒十九年十二月初十日匯解起程前赴江海關道衙門投納等情詳請具奏前來臣復核無異除分咨查照外理合附片陳明伏乞聖鑒謹奏奉硃批該衙門知道欽此○○頭品頂戴貴州巡撫奴才崧蕃跪奏爲揀員請補遊擊員缺以裨營伍恭摺仰祈聖鑒事竊查都匀恊右營遊擊景春林病故遺缺前以儘先遊擊李呈瑞請補嗣經部臣議覆出缺在先該員註册在後核與定章不符應另揀合例人員請補等因奴才查都匀恊右營遊擊係苗疆要缺非熟習苗情能耐煙瘴之員不克勝任復查遊擊班内名次在後各員或未在標或人地不甚相宜未便遷就惟前請補授此缺之儘先遊擊李呈瑞從前勦辦安徽等省賊匪常異出力因傷痕舉發回籍調理痊愈於光緒十七年間造具出身履歴咨部註册旋准駁查該員呈瑞呈字誤繕星字復咨請更正註册以致往返稽延註册日後原始要終尙無不合查李呈瑞年强才練曉暢戎機熟習苗情能耐煙瘴於都匀恊右營遊擊員缺人地實在相需合無仰懇天恩俯准仍將李呈瑞補授都匀恊右營遊擊員缺實於苗疆要缺有裨如蒙俞允一俟接准部覆卽行給咨送部引見以符定制除護員履歴前已咨部查照外謹會同雲貴總督臣王文韶貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏欽此○○李瀚章等片再部選佛岡直隸同知劉思謙前據到省繳憑當經委署佛山同知篆務旋又調署龍川縣知縣均經臣李瀚章先後附片奏明各在案現應飭令該員劉思謙前赴佛岡直隸同知本任以專責成據廣東布政使覺羅成允具詳前來除咨明吏部外臣等謹附片具陳伏乞聖鑒謹奏奉硃批吏部知道欽此○○李鴻章等片再捐納試用通判知縣到省一年期滿例應分别考察面試甄别具奏歴經遵辦在案兹查有新海防試用通判孫寳瑚辦事細心人亦老成新海防試用知縣蔣澤心地明白才具隠練均經詳加考察分别照章考試堪以各按本班序補據藩臬兩司具詳前來除將各該員詳細履歴開單咨明吏部外臣等謹附片具陳伏乞聖鑒謹奏奉硃批吏部知道欽此○○頭品頂戴廣東巡撫臣剛毅跪奏爲考察屬吏分别勸懲以肅吏治恭摺仰祈聖鑒事竊維爲政首重得人安民尤當察吏知府職司表率先正已而後可以正人牧令責在撫綏有實心而後能行實政臣奉命撫粤將已二年每於接見屬僚推誠布公剴切訓勉復於往來文牘揆事度理詳斷講求仍與督臣隨時稽查並督同日道遇事考證就其政績叅以輿評其賢否固已周知而是非亦自有公論粤東民物繁庶盜賊滋多書差之積弊最深詞訟之禱張尤甚措施失當則上下相蒙勸懲無方則薰蕕莫辨自應分别舉劾以期吏治日有起色兹查廣州府知府張曾敡莅官清正器識閎深心竊才長勵精圖治存記道署廣州府通判防城縣知縣陸維祺踐履篤實秉志端亮識通大體辦事勤能署南海縣事候補知縣楊蔭廷　履貞清志懷濟物歴任繁劇均有政聲補用知府欽州直隸州知州李受彤勤政愛民實心任事調署番禺縣事南海縣知縣杜友白馬心公正莅官勤廉普寗縣崔曾瑞持正不阿奉公潔已定安縣知縣李家焯緝捕勤能不避勞怨長樂縣知縣蔣鳴慶心精力果講求懷字署海陽縣事候補知縣吳志道貞方自持勇往向上署防城縣事候補通判陳文垿通達時務辦事認眞以上十員皆有忠愛之心可備循良之選擬請諭旨嘉獎俾各知所奮勉似於吏治有裨又查有曲江縣知縣鄭守昌狎暱多私聲名惡劣候補知縣裴克寛庸　無能縱丁撞騙候補知縣熊况奇心地糊塗辦事乖方候補知縣張炳麟才識迂緩難膺民社未便稍事姑容相應請旨將鄭守昌關行革職裴克寛勒令休致熊况奇張炳麟均請以縣丞降補以肅官常理合會同兩廣總督臣李瀚章合詞恭摺具陳伏乞皇上聖鑒訓示再曲江縣缺粤省現有應補人員應請扣留外補合併陳明謹奏奉旨已録○○頭品頂戴廣東巡撫臣剛毅跪奏爲梓叅濫押釀命之縣官請旨革職以示懲儆恭摺仰祈聖鑒事竊臣等訪聞署番禺縣李祖榮有濫押斃命情事旋據該令面禀光緒二十年正月十四日有民婦陳馮氏卽曾馮氏因伊前夫之女王曾氏被夫毆責逃至省城河南張姓家傭工王曾氏之夫兄王社根　其串匿赴案控究提訊並無實據該署縣將該氏暫行收押詎該氏卽於是夜乘看守之區氏等睡熟濳取菜刀自刎咽喉殞命等情並據署南海縣知縣潘泰謙奉委騐明委係自刎身死具詳前來臣查地方官審理詞訟濫行覊押最爲民害是以通飭嚴禁每見僚屬之際又復諄諄告誡不啻舌敝脣焦乃該署縣署若罔聞輙敢妄行私押該民婦陳馮氏被控牽連並非自犯姦盜重案竟致濫押釀命實屬違制若不據實叅處無以肅吏治而警效尤相應請旨將升用知府現署番禺縣知縣李祖榮卽行革職以示懲儆除飭速再研訊看守之區氏等有無凌虐索詐情弊分别辦理外謹會同兩廣督臣李瀚章恭摺具奏伏乞皇上聖鑒訓示謹奏奉硃批著照所請該部知道欽此○○李瀚章等片再准户部咨添撥内務府光緒二十年經費内指撥廣東太平關常稅銀十萬兩聲明以五萬兩批解部庫歸墊以五萬兩徑解内務府應用等因當經轉飭分别籌解兹據廣東布政使覺羅成允詳稱查太平關向由南韶連　征解現尙未准移解到司除應解部庫歸墊銀五萬兩另行籌解外兹由殷實銀號日昇昌百川通蔚泰厚蔚長厚新泰厚先行匯兌銀五萬兩隨解加平抬費銀一千六百五十兩作爲第一批太平關稅撥解内務府經費卽由該商號匯兌赴京仍俟太平關收有銀兩發還歸欵飭委卽用知縣李錫庚等領齎匯單於光緒二十年三月初九日起程由海道進京支取銀兩徑解内務府投納等情具詳前來臣等覆核無異除分咨户部内務府查照外理合附片具陳伏乞聖鑒謹奏奉硃批該衙門知道欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲籌解光緒二十年分原撥厘金京餉恭摺具陳仰祈聖鑒事竊准部咨光緒二十年原撥京餉案内廣東奉撥厘金銀十萬兩當經飭據司道籌銀二萬兩作爲第一批遴委候補知縣彭本河等領齎匯單赴京交納出案兹據布政使覺羅成允會同厘務總局司道詳稱在於厘金項下籌銀三萬兩作爲第二批仍交殷實商號日昇昌百川通蔚泰厚蔚長厚新泰厚匯兌至京飭委卽用知縣李錫庚等領齎匯單文批於光緒二十年三月初九日起程由海道進京支取銀兩赴部投納等情具詳請奏前來臣等覆核無異除咨户部查照外謹合詞恭摺具陳伏乞皇上聖鑒謹奏奉硃批户部知道欽此○○成都將軍奴才恭壽跪奏爲考試繙譯録科及童試完竣恭摺奏聞仰祈聖鑒事竊查前准部咨各省駐防繙譯章程内開鄉試年分録科與繙譯童試文卷於三月内全行送部等因在案兹屆光緒二十年甲午科舉行鄉試之年成都八旗恊領等將應試繙譯録科之繙譯生貢三十四名應試繙譯童生九十二名造册呈報均經考騐騎射合式此内並無合式蒙古文字之人奴才因人數無多歸併一塲考試卽在將軍衙署内設列桌凳編明字號於二月二十五日黎明點名搜檢扃試照例於性理精義内選出漢字題二道命各生童繙譯當日完塲奴才恭壽將各生繙譯録科試卷逐細閱看文理通順者録送二十五名復將各童繙譯試卷秉公校閲擇其文理稍將字畫端楷者張貼團案面加覆試核對原卷筆跡均各相符遵照原定額數取進五名公同開拆密封出榜曉示同録科合式之繙譯生貢二十五名共三十名一併造具年貌三代清册咨送川省監臨官以備屆期入塲考試繙譯除將原擬題紙並考繙譯録科試卷及繙譯童試取進試卷分别封固鈐蓋印信造具年貌清册咨送禮部核辦外所有奴才考試繙譯録科及考取繙譯童生完竣　由理合恭摺具奏伏乞皇上聖鑒謹奏奉硃批知道了欽此○○德馨片再查前准户部咨倉場總督奏請將江西輕齎銀兩自光緒九年起仍循舊章解赴通濟庫交納一摺光緒八年十一月二十日奉旨依議欽此當經行據糧道節年遵照辦理在案兹據者　糧道裕昆詳稱光緒十八年分江西應解輕齎銀兩循舊解交通濟庫以供支放令將前項銀六萬一千九百三十七兩一錢八分三厘如數動放札委候補知縣吕懋承領解於二十年二月初七日起程由湖北等省正站行走解赴倉塲總督衙門交收等情前來臣覆　無異除咨明户部外所有起解十八年分輕齎銀兩緣由謹合詞附片陳明伏乞聖鑒謹奏奉硃批户部知道欽此 
 
