# 1885 - 282 - 4904494

 

Page 1

 
 
[五十四號畫報出售] [  申報舘主人啓]  
　　本年交秋以來各處疫癘流行而漢陽一帶爲尤甚好事者謂迎神可以逐疫於是羅列儀仗賽會巡遊一時鉦鼓喧天旌旗耀日並裝扮各種名戲仰答神休其卽儺以逐疫之遺意乎爰繢圖以供衆覽畫譜一象一松鼠係任阜長先生所繢著墨不多栩栩欲活後仍附淞隱漫錄圖說一則准於初六日出售此佈 
[修朱家山新河私議]  
　　鯫生日坐斗室中喜作阮嗣宗之靑白眼性不和易近人人亦無相近者然每樂綜時事于函丈而叅討之得一閒焉有不能默默于言者原夫左文襄之制兩江也知江南水利久無人過問下車伊始卽以是爲開宗第一章進父老而詢其緩急廢者興之缺者補之而又慮民匱于財農窮于力更飭駐防各營勇奉畚挶而助之如赤山湖代子洲等處皆數十年湮爲澤國之土地悉次第告厥成功人戴福星土廣作乂文襄乃以水利辦有成效並擬開朱家山情形入告計起張家堡至浦口江岸爲程僅四十里中有疏鑿痕昔人亦以阻山而止者故議者謂將半塗而廢文襄乃采用泰西法令鑿石爲孔納棉花炸藥于孔内而燒之霹靂一聲可轟去十尺數十尺所謂精神所貫金石爲開不旬月而功乂成障舊河之水而東之居然可通舟楫當是時苟有能善其後者爲之籌經費定歲修章程使夾岸浮土逐叚遠徙潢潦　挾則河身不淤河身不淤卽不難奪順軌之河流使舍故道以爲新河之利且新開之河身脉鬆而性滯或廣或狹或淺或深雖同由地中行而不能劃一况雨潦則湍急東盪西決任其所之皆不能免必須于盪決之後一再塡實方能行所無事以昔人謂開河之功居三之一而修河之功居三之二誠哉言也夫事不難于創而難于因功不難于始而難于終昔吳城邦通江淮僅一溝耳至隋煬帝從而廣之遂成巨浸他如賈魯之開芒稻薛瑄潘季馴之開通惠本朝靳文襄之開人字等河無不修之又修始能迓馮夷而送海若倘如小兒弄戯具草草可觀便棄若芻狗而不顧則數年之間未有不夷爲平陸得因憶春初于役椒陵道出浦口沿河岸行十許里見河身上廣下銳兩岸山皆冠上加冠高可十丈岸上土如新耕駸駸乎具倒入之勢土人以新舊俱廢因於交界處置一草壩仍束水入舊河以便舟楫往來新河源喝江潮又不能逆瓴而上河底僅存水一勺渡者以一破舢板横陳河底可代褰裳之涉所栽柳樹多欹側蓋土去而根不植者間有石埠亦次第冲塌私心竊計謂失今不治必爲痼疾此語差堪奉贈前者淫霖二三月無圩不破滄海桑田於一河乎何有然獨惜數百萬之金錢與數百萬之工力其虚擲又不在天時之不若而在人事之未盡也現在和議已成防營必仍歸防所如仍以修河之役責之部曲非惟事半功倍抑且貽萬姓以無疆之福閫帥好義者衆事必踴躍樂從若慮難　艱難則當年全椒紳士曾禀准於陳家淺地方收米稅者三年以資修造學宮之用民捐民辦其稅卽由該紳等經現况襄河由六合入江向有出口入口厘金一道在口門分局宗納今河道旣改其厘金自必照改故或以倣收米捐爲累民則卽以此項常稅之所入專給此項工程之所出尤爲兩得其平所望者霜降氣淸正宜及其涸也速作亡羊補牢之計倘過此以往其潰墊又不知凡幾其培植更又不知凡幾矣至於經始之時其經費可另欵借撥不得以不足二字相諉謝况上年左文襄曾以在工員弁奏請恩施雖未蒙奬究與尋常之漫無間知者不同萬一有好事者從而議其後又將何辭以對該工之不可緩修如此語曰狂夫之言聖人擇焉鯫生敢以芻蕘獻 
右稿係金陵友人郵來觀其所論確有見地想該處工程創之於先自當踵之於繼及此時而修之尚可爲事半功倍設一因循必將前功盡棄良可惜也僕足跡未至白下於該處河道水利茫無所知不敢妄參末議惟就某所言者細加參玩頗覺語語中肯且其人久居秣陵度必熟諳地利本時勢以立言决非無稽之言可比亟錄之以供當道之採擇焉[  本館附識]  
[靑勝於藍]  
　　日本報言日本水師部現在飭人自製水雷船獨出心裁自成異製所成之船靈捷無匹每點鐘可行三十二諾脫按他國極速之水雷船不過每點鐘行至二十及二十二諾脫而止日本之製造大都仿自西人乃靑出於藍而勝於藍竟能駕乎他國之上日人之聰明固如是哉 
[京華蘭訊]  
　　皇太后召見福大司空諭將京城各大街甬路加高并在兩旁帮添五尺以便往來甬路外兼須栽稱樹木云云查京城甬路之旁大半皆設木棚各色賣買人皆於此設攤若如此辦理則木棚必須拆去賣買人未免受虧矣又查則例凡大街甬路例應寛三丈六尺○朝陽門出有門千總一缺經兵部以候選門千總世襲雲騎尉吉海銓補查吉千戎係正黄旗人承襲雲騎尉赴部投供遵例以門千總歸部降選適此缺出遂卽擬補云○山西巡撫剛子良中丞由滇來京路經湘水舟次遇風兩女公子悉受驚成病又爲瘴氣所侵以致蘭摧玉折中丞尚無子嗣愛之如掌上明珠此際遽歎珠洗諒必感悼不置也○新任雲南學政戴大宗師鴻慈諏吉本月初八日出京赴滇履任○神機營勝字威遠洋槍隊官兵由該專操幫操帶赴阜城門外月壇後廂紅旗教塲内演習各項陣式步伐○至聖先師誕辰皇上親詣聖人堂拈香凡毓慶宮直書房南書房行走之各大臣亦前往行禮○倉場侍郎密咨步軍統領衙門順天府飭該各地方文武務須多派弁兵巡役由通州至大通橋沿河一帶察拿偷盜糧石匪人按律懲辦以重天庾正供並訪聞著名盜糧之謝老虎快馬熊馬六巴等窩頓福定莊地方飭屬嚴密緝查務獲究辦足見倉帥整飭漕務嚴杜漏巵之至意○内廷總管太監面請總管内務府大臣言恩豐内倉近收老米二十餘萬石可否　三旗内監去冬今春兩季老米補放當由内務府劄行恩豐倉監督酌放去後連只該倉開放三旗内監正二三月駭吃之未八千傑石内監盡數出售各粮店碓房前往購買每石祗就趺二十七八千云○前報工部查勘前門石路估值與修一節刻經該部入奏請將城内樓盤街至東西交民巷口城外東西月墻至正陽橋迤北先行修理其橋南直逹永定門之路從冉核議闊已奉旨准行不日卽當工作矣○前紀庖人王某娶妻遭騙一軍事聞于主人謝君令王將媒媪董氏控諸公 
 
 

Page 2

 
 
庭媪住前門外三眼并與騙財之某婦時同賭博因之相識素知婦靑年雌鳳慣赴桑中遂爲王撮合冀得酬儀刻竟徽墨加身公堂對簿貪小利而遭訟累謂非自取而何 
[使星指粤]  
　　周鄧兩星使于上月二十四日馳抵羊城登岸後卽往拜會張制軍坐談良久隨帶各員先後赴督轅呈遞手版星使乘坐緑呢四人大轎前有傘扇引導并親軍數名爲之護衛氣象森嚴令人望而起敬按二星使原籍俱在惠州膺皇華之選蒞榮梓之鄉焜燿一時無不嘖嘖稱美　鄧星使尚未奉使節之先已蒙恩旨准令回籍省親上月廿七日遂先返惠州然後出關理事云○葉文宗惠州一役已罣彈車鄧星使此次來粤奉有密諭查辦此案緣由故星使登岸徧謁各大憲惟學憲未通音問學憲往拜星使亦擋駕告辭云 
[信船被盜餘聞]  
　　禾郡信船被盜一事疉登前報兹聞各信局於初三日報縣後朱邑尊卽於初四日詣騐被搶情形并飭該局開具天單據報實被搶去洋九百餘元銀票及現銀八百數十兩其中由硤石匯禾轉遞上海之銀票洋元約居其半邑尊騐畢回署飭捕嚴緝務獲并署禾地信局卽向硤石再查切實根簿禀復詣驗時府城汎袁守戎及塘匯砲船哨官亦往騐得划船夥無傷亦幸矣哉 
[失愼彚登]  
　　上月二十二日江西塘塍上大街失愼次早磨子巷某書鋪忽又起火焚去櫃檯及書籍數十本幸附近左營經營兵羣往撲救得卽滅熄二十四日棘闈謄錄房中不知因何失愼焚燬硃卷多本幸墨卷皆無恙當卽責令再謄○上月二十八日夜四鼓府淸江河北岸大有巷街某姓磨坊遺火草堆中延燒草房十五六間時適風伯顚狂吳回氏卽乘之肆虐幸人均捨命奔逃不致斃命有一牛腹傷皮裂倒斃於瓦礫叢中亦慘矣哉二十九日未刻闌口某飯店灶下遺火積薪炎炎頓起呼救之下一僮抱薪撲火火愈飛揚幸水龍馳至得以灌滅然店主婦及小孩均被燒傷膚髮矣○本月初一晚三點二刻皖垣奎星閣左近某甲家無端起火勢若燎原瓦屋數椽盡成瓦礫復延燒右隣草屋三家防江營員弁及地方官聞警齊來呼人施救奈爲時已晏路絶行人焚至半點餘鐘各善局水龍始奔馳而至又以潮退水涸無可設施直待回祿君力盡筋疲始肯告退聞被災之户皆窮苦小民露宿風餐苦難殫述云○本月初六日寅刻揚城東圈門花土地廟西首　姓家草房走水　喧大尚未曙居民皆從睡夢中聞警驚起迨水龍齊集火已將次撲滅約計延燒七八家或謂失愼之由因煮紫霞膏遺火云○初六日下午四點鐘鎭江海關尚未閑門忽後面某洋貨店棧房内失愼該棧儲存火油　來火等物霎時火勢甚熾幸風不甚大尚不致損傷人口惟槍火者甚多云 
[鴛水魚書]  
　　新篁鎭協興當内某學徒日並被人誘賭虧負以致自盡情甚可憐聞該賭徒引誘之法以一葉輕舟蕩漾於中流夜深人靜雖骰聲錚錚然而局外者不得問局中人亦莫能去也該學徒以此輸欠甚鉅天明回鋪自知無以對人遂吞金約指兩枚猝不得死又吞阿芙蓉由是斃命花骨頭之害人至於如此要做好官須自嚴辦賭徒始○宗太守因公赴省現已言旋聞憲體稍覺違和想不日定占勿藥也○自新塍鎭出有命案後朱邑尊嚴禁鐵鋪私造尖刀盖訪得無知愚民及游手棍徒每向鐵鋪私造尖刀遇有口角鬥毆動輙拔刀相向以致釀成命案此次出示嚴禁盖亦正本淸源之意賣劍賣刀龔浡海不得專美於前矣○近來盜案之多大半由於游勇七月抄有考客三人效李郭之同舟及至永興天色已晚不及趕路卽在砲船旁繫纜烟波渺渺更鼓冬冬舟中人一枕羲皇以爲有砲船在何畏暴客哉不料該盜爲暗渡陳倉之計於夜半時艤舟而來潛斷其纜緩緩將考船移至僻遠處然後一踏而登搜羅箱篋舟中人從夢中驚醒噤不敢聲待盜船去後始敢呼救砲船飛棹往追而盜去已遠矣翌日考客赴縣報案縣主給償洋五十元始克解維晉省云 
[永嘉新語]  
　　温郡自鹽務改章後所有閩船裝載粗鹽抵甌均歸官買轉售迄今處屬各鹽裹足不前以致東門外新造之鹽業已屯積如山甚至將前造堵塞海口之水櫃亦改爲屯積之鹽倉如再言閩帮鹽船連檣而至不特資本無從措辦卽屯鹽基地器皿亦恐不能騰挪教經辦諸君已戚戚然慮及於此矣○浙省各大憲因見餉項支絀議自十年正月初一日起將各防營兵餉每月改爲三十五日開放一次所餘五日口粮作爲存營欵項一俟餉源充足再行補放通飭各營遵照辦理但一營勇丁參差不齊或犯事汰革或因事請假不能爲止數日尾找靜候補放楚軍左旗自去正至今共計先後告假勇丁四五十人紛紛呈請給發此項找餉鄧仁山軍門閱禀之下轉商楊統領挪借數百番將告假勇丁概行算找淸楚是日歡聲如雷咸頌軍門仁德於無旣○温郡晚禾異常暢茂無如近來不雨者累月故各鄉農民莫不藉桔橰以沙灌漑○督辦雙門釐局龔委員自四月間接手以來捐數日見短絀若與去年比較僅止折半成數故龔君於前月禀求交缷其時傅太尊諭以鹽捐如有起色定當代爲設法迄今傅太尊業已丁艱鹽務復屬艱澁是以龔君復求改委接辦不識楊太尊俯允所請否○時疫流行名醫束手患此死者不計其數温州府李伯質太尊不惜重資購得瘟疫條辨摘要一書捐謙重刊以廣流傳查是書係新安呂心田先生擷取陳三錫二分晰義及楊栗山諸名醫寒痙條辨兩書精義彚爲一木言簡意賅誠爲救治時疫之寳筏卽有不諳脈理此書按症施治靡不齋手立效是書年久失傅古本　少兹經李太尊重刊每本惟取工料大錢八十文倘有樂善君子購買轉送或向温州府署東首郭博古齋刻字店定印廣布功德無量○今年温郡赴鄉試者共有六百餘人在途感患時症而死者蔣姓與季姓兩人在省寓患痢而死者陳姓一　惟一瑞安吳姓自進塲後卽以剪刀自刺其喉聲稱喉間有錢作梗欲剪開取出當經同號諸人將剪刀奪下復取阿芙蓉膏吞下號軍見其如此顚狂立卽回明號官號官遂禀監臨劉中丞命將吳某舁出口内高呌玉妹今日定不饒你等語離大門不數武卽行斃命因其事不雅姑隱其名而錄其略以爲佻　之戒○上鄉新橋地方議設西門釐捐分卡定於九月初一日開捐○永嘉縣周輯之明府自蒞任後首先訪拿訟棍不時微服夜出親赴各處捉拿賭棍立卽枷責發落並密拿四十人黨之著名地惡五六人管押懲儆其餘有名痞棍則大張告示遍貼通衢註明住址綽號如有仍蹈前轍無論諸色人得計卽指名呈究或協保綑送從嚴懲辦故數月以來各班痞棍多改過自新街市鋪户及擺設各攤均覺安居樂業卽打架滋擾之事亦罕有所開也 
[軍門告示]  
　　管帶江蘇撫標滬軍營記名遇缺簡放提督軍門蕭爲出示曉諭事照得上海爲中外通商口岸五方難處匪徒最易溷跡疉奉上憲隨時查拿在案現在沿海防務業經解嚴誠恐外來散勇藉端逗遛勾鱗流氓妄拉名色拐騙商民甚且三五成羣畫則拆梢夜則刦掠如鬼如蜮害何可言並風聞有江湖會匪巧狀名目到處放飄誆誘愚民入會拜盟少年子弟輕聽易信受其煽惑流爲匪人貽累地方除飭本營哨弁嚴密梭巡外合行出示曉諭爲此示仰諸色人等知悉查游勇會匪謀爲不軌新章在就地正法之列爾等務各勉作善良安分營生所得有犯前項情事自取罪戾倘敢執迷滋擾一經查獲或被商民舉報緝拿定卽送縣訊明按法懲辦以昭炯戒凛遵毋違切切特示光緖十一年九月日 
[錢莊被刼細情]  
　　昨報列錢莊被刼一事兹得其詳爰再錄之以供衆覽當前晚八點餘鐘時細雨紛紛法界三洋涇橋而首一百十九號門牌潤康錢莊突被匪徒搶劫匪徒手中持有油浸火紙并槍械等件前往搶劫其時該莊夥雖在店中不敢呼喚任其飽括而去卽有尾隨之人亦被該匪徒用手鎗恐嚇不敢向前有在洋涇浜開京貨店之洋人向追亦被打傷適會捕局勇曹錦堂在彼經過與巡街西捕等奮力往追該匪或飛過洋涇浜及小木橋紛紛往英界而去英捕房中西捕三道頭等四面兜拿獲到一人經英捕頭訊有事在法界卽送法捕房而曹錦堂等 
 
 

Page 3

 
 
亦與潤康莊主王德言同往英捕房訴明一切昨歸法公堂訊理據法包探將匪徒所遺油繩竹杆手鎗頭等呈案翁太守詰問之下瀘潤康莊主王德言夥徒趙乃仁江人敬楊阿寳等聲稱開張廿餘年店中共九人所租房屋一樓一底昨晚八點一刻鐘時突有匪徒手執竹桿赶進店中口中喊打我等不知所措二人避往樓頭該匪將三人用檯子欄住先將火油燈打碎致洋油鋪滿櫃檯旋開抽屜搜取銀洋概倒於布袋中又將銀櫃打開盡將所有拿去共所去洋六百零八元寳銀三錠金鐲一對金西開及銀四開八開十六開等共值洋一千六百數十元其時店主在樓上大便有五人上樓以刀如頸逼令說出銀洋所在并將皮箱帳箱砍破經比隣薙頭店夥出外呌喊該匪用手鎗恐嚇我店中一人亦被將鎗轟傷臉面等情翁太守詰及獲到之匪據供名田五山東濟寗人耕種度日因弟名田三者在滬當勇來尋不遇聞說到蘇州去我現由京裏下來於八月二十七日到申搭雜貨船住船中三夜因飯食太費是以登岸住新閘橋小飯店内川資用罄致將馬褂賣去昨日身畔祇有錢十八文小錢五文不能買飯故在日新樓買餅吃樓上走下七人素不認識詰我何往答以往新閘伊等說不必回去同我等去可送爾回家伊等有竹桿一捆囑我携帶往南至橋邊又遇三人天時已晚衆人將竹桿分執有穿大呢馬褂者又授我一桿旋往錢莊我實不知其所爲翁太守請共知衆人答姓否答稱不知研訊再三一味游供太守着送縣恐途問出事當派護勇外又派法包探嚴頌眉孫寳生協同西捕二人并會捕局曹錦堂陳桂荃等六人押送至縣請爲嚴究莫邑尊立卽升堂研訊該盜犯供稱山東人同爲石作生意安分營生不敢爲盜邑尊謂當場擒獲尚敢狡夥飭上天平架良久該盜始稱昨晚刼掠該錢莊時共有十人進内時均將器械藏在竹桿内事後紛紛散去邑尊問爾等究竟匿跡何處同黨是何名姓答稱胡陳王劉等人係同黨在新閘之湖絲棧左近預備小船二艘劫掠後意圖乘船逃匿現在伊等何往實不知情細加盤詰矢口不移邑尊卽飭鬆刑當堂釘鐐收禁 
[刑訊刨棺]  
　　刨棺斃命一案縣中研訊情形疉經列報前日下午莫邑尊復將在押之沈春山沈老炳受傷之周悔郎金靜山譚阿三一併提案先訊春山曰錢思林究遭何人毆斃爲首者究係何人春山堅稱錢實遭衆毆斃何人爲首實不得知復詰老炳供稱斃錢之時小的並不在塲爲首人未能深悉邑尊命提周金諫三人到案三人同稱小的均屬生意中人並非與錢同黨此次實係路過被毆求恩伸雪邑尊向爾等傷勢曾否全僉答稱尚未告痊邑尊卽飭　去復提春山研識依然矢口不移邑尊大怒飭掌頰四十下復加盤問堅執如論遂飭上天平架並令老炳跪練刑訊良久仍無口供邑尊遂飭二沈還押周金譚交原保候覆訊核辦 
[邑尊騐屍]  
　　昨據十鋪地甲張勝投上海縣報稱小東門外北城河浜有無名男屍一具身穿元布棉馬褂藍布兜褲該屍並無親屬手臂均有傷痕未便報堂收殮叩請詣騐等因莫邑尊卽于下午三點半鐘往騐擄仵作喝報該屍年約三十餘歲委係投河擦傷身死並無别故邑尊親視　悞卽飭棺殮發壇標記 
[捕署被竊]  
　　前晚三鼓後本邑捕署有竊賊越墻而入竊去古銅香爐并衣服什物昨已飭捕嚴緝未知能否弋獲也 
[畏罪調停]  
　　搶人攔物一案前日已由該差將無賴錢永新及同當六人提到邑尊飭原差帶候訊究錢旋央該處地保及圖董等調處停妥女父張某及伊壻朱某卽投縣禀請銷案矣 
[違禁啜茶]  
　　前日下午英公堂差役王海偕副役潘茂春至大馬路五雲日昇樓茶館見有妓奴三人共坐啜茗滿身羅綺妖艷異常當卽連該樓執事陳子勤一併解案至晚羅太守升堂發落該差禀明前因及帶該妓奴上堂則外面均罩藍布衫插戴首飾亦均除去研詰之下供稱一名阿金卽金范氏一阿楊卽楊年氏一名阿彩卽王吳氏初來滬上找尋生理偶至該茶樓堂倌謂須瀹茗實不知已奉禁令求請施恩陳稱一時失於稽察誤被吃茶以後决不再犯太守先判三婦各掌頰二十下卽有馬裕順上堂訴稱五雲日昇樓由小的所開誤犯禁令情願罰鍰九賑太守怒謂茶館末本當補提今旣來案何可以一罰了事乎此次務須重辦店主始可正本淸源如店主果能守法奉公堂倌亦何敢擅自違禁婦女更何敢任意上樓馬一再叩頭求宥太守判枷號五天期滿責釋陳着其嗣後不再違禁切結該三婦　發官媒管押一宵次農開釋查阿金卽從前某枝書家娘姨今與某伶私識昨日因伶涉訟故來附近茶肆探聽消悉阿楊中阿金邀來阿彩則另與某嫖客茶叙閒談云 
[移提人犯]  
　　法公廨昨據英公堂簽差遞呈信函並信票稱有住居新街之婦人名招姐者其人無所不爲現在串拐人家養媳販賣經人控告現其人被原告軋在瑞興樓茶舘請派捕拘拿等情翁太守樓閱之下向法捕頭說明旋卽遣捕往拘送歸英廨辦理 
[英界公堂瑣案]  
　　一百六十九號華捕禀稱陳新橋與王芝山在路爭扭據陳言遭王拆梢因特一併送　請訊陳供王綽號小蓬頭與小的稍有相識現法公堂適在訪查昨日相逢妄言小的欠錢與論爭執由捕拘來王供與陳爲友向借錢文不遂反被辱駡以致扭毆捕頭禀稱王素不安分羅太守判王責二百板移解法公堂歸案陳斥釋○倪陽和訴稱小的素爲水手頭目前日在茶館中付給米價銀洋奬遽劉承木攫去九元追赶無蹤今始尋見劉供山東人並無攫洋之事倪又稱劉係署名流氓小的認明無誤羅太守謂倪控攫洋雖無證據諒劉必是拆梢判將劉責四百板以儆○李阿友訴稱小的在茶館中與沈阿木嬉戯口角沈將椀遥擲小的以致頭顱受傷逃供悞傷李頭叩求恩宥羅太守騐得李受傷屬實判沈責百板論李自投醫院着傷○二百三十四號華捕禀稱梭巡至某姓門前見晒晾許多齷齪東西喝令遷移卽有斜對門烟店夥李萬順挺身覇陽與論逞蠻因卽將李拘案李供巡捕來喝隣家搬運稍遲卽欲拘拿因爲解勸不敢逞蠻羅太守念李係生意中人從寛斥釋 
[法界公堂瑣案]  
　　前有誑騙布疋之許雙壽被獲解案已詳前報此外尚有鄉人被人騙去布二疋寄在謝劉氏家鄉人向謝劉氏索償翁太守着該氏將布價墊出且待獲到騙布之人再爲研詰今該氏將騙布之董硯香送案據供蕭山人本在仁字營現已遣散買布是實緣與謝劉氏認識故將布寄存曾將洋一元付彼找出錢六十文現已完結翁太守着將在價先行繳出再傳該鄉人質訊○前有婦人王氏控有劵其祥於光緖九年七月間將坐落中八仙橋之平房十七間抵去洋九百元立携載明地和及修理保險等欵均由蔡姓料理至每月所收房租隊繳利外俟收有洋二百元後當歸借帳詎蔡於地租修理等事一概不管且空房甚多不敷利息向伊算帳又置不現請爲傳訊等情昨將蔡傳訊一概供認惟不認有空房翁太守着王氏開帳呈堂以憑核算蔡交保旋據昇寳洋行東投案具保太守着再覓法租界店户加蓋保單 
[棉衣捐助山東]  
　　謹啓者今有江蘇候補道丁經生觀察兆基悉山東重又决口一片汪洋灾民苦不勝言在蘇勸集鉅欵辦成原典杜布棉衣褲六千六百件又歡庽蘇王大痒士新棉衣褲二百套兩共梱成一百包經顧怡卿兄裝運來申拜讀來函委解山東交放賑紳士代給災民得衣禦寒恩同再造卽日代爲報關禀請免稅速卽由輪船解往登報奉聞上海絲業會館籌賑公所鄉愚弟施善昌謹覆九月初七日 
[緖綸公所讌筵助賑]  
　　啓者緒綸公所向例於重九日淸音筵宴今因水灾甚鉅將此欵移賑江寗承謙吉祥綢縀寳號交來洋三十元仰見各寳號設心眞摯利濟爲懷作善降祥無待贅述也[  竹坪陳煦元謹啓]  
[敬神戯資移賑]  
　　謹啓者本埠北市絲業各商棧號向例九月十五日在會館恭祝元壇財神聖誕敬酬神戯共祝千秋現因山東重遭 
 
 

Page 4

 
 
决口一片汪洋災民苦不勝言是以司月新泰永逹仁兩寳號商請各絲商棧主謹將戲資酒筵節省洋一百元移助山東濟賑神明鑒蔡定必保佑各絲商利市三倍屆期淸香供奉務祈各絲商各棧主早降拈香誠恐南北同業未及週知今特登報奉聞謹呈公鑒上海絲業會館同人拜啓九月初八日 
[分發人員騐看名單]  
　　海防事例製籖分發郎中董橒廂白旗漢軍主事葛玟湖北○籌餉事例掣籖分發郎中張福豫安徽○海防事例指省分發通判任來茹順天東河知縣劉學畬福建江蘇葉保慶四川江蘇鹽大使章傑煦山東兩淮邵仁濂浙江廣東按察司經歴石宸鼎山西雲南府經歴徐及淮福建浙江胡維垣順天四川鄭守曾浙江江西張兆韓河南安徽縣丞李應珏廣東浙江彭斌士江蘇浙江王錫章江西江蘇陳毓麟陝西河南鹽運司知事蔡國淸廣東兩淮縣主簿藍翎六品頂戴陳以恭山東江蘇州吏目樊承祖浙江四川鹽茶道庫大使毛玉麟江西四川道庫大使李乾湖南江蘇鹽巡檢張寳勳浙江兩淮巡檢李煜廣西廣東劉培元福建浙江戴鳳山直隸江西李德悅湖南湖北莊登瀛江蘇浙江胡善孜江蘇浙江吳廷楷江西廣東賴玉森江西廣東屠岳年浙江江蘇崇照正藍旗滿洲河南李宗烈陝枉廣東陶壽焌浙江廣東蔣元樾浙江江蘇廖思涌浙江江蘇典史賀振鉞山山西直隸李汝霖山山河南任玉田山東河南沈錫麟湖北江蘇凌鳳韶浙江江西孫鵬運浙江直隸徐念慈江蘇直隸呂廷樺甘肅四川未入流張秉綬浙江河南○籌餉一例指省分發知縣同知升銜梁廷贊廣東廣西王祖彝浙江江西鹽大使汪廷瑞河南福建鹽運司經歴張錕浙江兩淮州判丁仁蘩湖北北河劉景熙江蘇北河府經歴吳世寶江蘇浙江縣丞陳毓衡湖南安徽蔣士楫江蘇直隸何應龍廣東廣西鹽運司知事陳作霖廣西廣東許紹　江西廣東布照磨林德煜貴州湖北巡檢廖僉功廣東廣西張樹藝江蘇湖北從九品楊宗溥福建廣東史致頤江蘇福建徐文煥湖北湖南典史熊裕瑞河南陝西閘官劉守文順天東河未入流張柏年順天河南○勞績掣籖分發知縣花翎五品銜王金元貴州陸𫒗輝江蘇藍翎同知銜劉鼎臣湖北巡檢陸樹森湖南○勞績指省分發道花翎二品銜江蘇瑞安徽湖北知府花翎三品升銜劉瓊閣湖南湖北知州藍翎吳雲升貴州雲南知縣同知銜劉兆霽浙江甘肅藍翎同知銜王錫科陝西山西同知銜劉朝陽湖北四川鹽大使康奉琪山西兩淮府經歴張肇鑣江蘇直隸朱秉芳安徽江蘇鹽運司知事梅文沂河南兩淮州吏目趙勵昌廣西雲南○孝廉方正呈請指省分發府經歴吳炳文山東直隸○截取記名呈請指省分發同知知府頂戴顧允昌江蘇湖北○應補呈請分發知縣藍翎運同銜楊昶湖南四川府經歴陸鎣順天山東州吏目秦宗藩江蘇四川從九品何開岳甘肅山西未入流王德明浙江江西王家弼江蘇安徽董廷筠湖北廣西李家棟内務府正白旗漢軍河南 
[江夏陳古伊擬作]  
　　盡放冰輪萬丈光得光字萬丈蟾輝潔秋宵盡發揚氷懸輪放彩塵洗鏡騰光大地明千里纎雲卷四方玉壼淸更澈金粟滿逾香星斗寒無色山河影不藏目窮空障翳芒遠煥文　碧宇澂如水靑天皎欲霜照臨瞻聖德遐邇仰垂裳○山向吾曹分外靑得山字吟眺吾曹事多情向遠山當前靑到眼分外碧添鬟晴靄盈窗合濃雲滿郭環名區留色相我輩喜登攀秋月揚明彩春風展笑顔淺深迎疉翠南北鎖重關乍見曾相識遥排未許删朗賡蘇老句音徹數峯間 
[恭輓李芉仙先生]  
　　先生心本有天遊迹等乘桴海上浮數載神交慳一面片言鑒賞是千秋坡公老去偏參佛陶令歸來僅守邱　似逍遥眞曠逹秀才大合擬莊周逐境情深溯玉溪俚言適合寄無題公未赴召之前數日僕尚寄呈無題詩六首求正政聲昔著傳江右詩派遥承繼隴西萬卷願誠公擇等昔李公擇富於書不藏於家而藏於故所居之廬山蘇長公爲之作記美其能嘉惠後學也今先生之願誠與之等千志與少陵齊先生有萬卷千間一例觀之句何期厭世騎鯨早三峽哀猿應益啼[  焦陽末學瑣蛣生頓首拜呈]  
[秦淮水榭卽席占贈頴生並以惜别]  
　　不見高風已六年猶然跌宕詩仙奇才天使無庸福翰墨生來貴結緣　鼠甘遭凡鳥嚇釣鰲終讓老漁先相如未侍金門日賣賦空贏貰酒錢湖海縱横夙石擅名文壇牛耳有誰爭摩娑庭樹桓司馬　築糟邱阮步兵眼底山川壁畵稿筆端風雨挾秋聲如君慧業人間少控鶴何年謫玉京多少名花一顧中高燒畫燭照妝紅琵琶商婦愁難寫絲竹中年興不同檀板銀筝　旖旎金戈鐵馬氣沉雄廣陵未必無人譜世有知音曲便工握手論交總角時十年臭味未差池快人快語頤同解茹苦茹甘味共知耳熱酒酣忘爾我石交木友訂頑痴照人肝胆秦淮水珍重重來老鬢絲 
[席間與頴生聨句]  
　　天風吹送白門秋偷笛何人共倚樓桂子香從高處發柳條靑爲别時留蒼茫暮色增離感跌宕吟身作浪遊回首十年湖海夢莫辭同醉倒金甌 
[贈南昌楊禾齋司馬]  
　　不覊才調傲公卿鬥罷詩牌鬥酒兵此日閒情惟好客當年宦跡早留名君曾筮仕直隸雲間山水添新侶現寓松江善繒山水醉後琴樽憶舊盟何幸風塵初到客入門一揖許相迎老輩風流　典型問奇車向于雲停曾從北闕聞天語艷說南昌傑地靈矍鑠精神消晚福優游歲月好傳經君有佳兒能讀父書遥知菊綻螯肥日愛與漁樵醉緑𨤍古虞我亦蒼生謝昌君蘭舟氏稿于海上吟蝶軒 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[虞美人贈才林女史并呈戴純卿兄哂正]  
　　輕移蓮步來金井恰稱梧桐影開簾多當畫圖看越是風前環佩越姗姗爭知飛燕能歌舞一曲當筵度還將楊柳比纒緜到底霓裳隊裏有神仙[  馬相如稿]  
[上海三馬路陳與昌收解總結第次淸單]  
　　謹啓者敝處募以來逐收逐解逐結淸單均已登明申滬兩報各處善士諒早共鑒今先將六月初三日開辦至八月底止開具收解總數淸單以供衆覽而昭徵信計開一共收進英泮二萬五千九百六十四元六角一共收進虚對開一百七十一元小洋七百零五角半合洋一百四十二元四角一共收進金飾一兩三錢合洋三十九元八角七分一共收進銀飾九錢二分合洋一元四角一共收進銀水煙袋一隻合洋十三元六角五分一共收進銀悶表一隻合洋五元七角收一共收進規銀一千九百七十七兩零三分八厘一共收進銅洋二千元鎔見規銀四百八十兩零七錢二分二厘一共收進錢一百廿八千四百五十五文合規銀八十五兩二錢四分八厘一共收進未鎔銅洋六百七十五元八角一共低飾銀六兩五錢五分一共收進爐底廢銀三十五兩二錢五分一共收進白米十石以上共計洋二萬六千一百五十九元六角二分合規銀一萬九千三百廿九兩七錢一分四厘以上共計規銀二千五百四十三兩零零八厘以上共計未鎔銅洋六百七十五元八角以上共計低銀六兩五錢五分以上共計爐底廢銀三十五兩二錢五分以上共白米十石一六月初六日付解廣東愛育堂洋二千元七三九合規銀一千四百七十八兩一六月初十付解廣東愛育堂洋二千元七三九合規銀一千四十八百七兩一六月二十日付解廣東愛育堂白米四百石連費洋九百七十六元四角一分七三七五合銀七百廿兩零一錢零二厘一又付解又白米十担一六月廿一日付解嚴佑之梁資卿　士廣西第一批規銀一千兩一七月初一日付解嚴佑之善士等二批規銀三千五百兩一七月十六日付解又第三批規銀二千兩一又付解沙洲張雪堂善士洋五百元七三六五合規銀三百六十八兩二錢五分一七月廿四日付解又洋五百元七三七五規銀三百六十八兩五錢一七月三十日付解嚴佑之善士第四批規銀二千兩一八月十九日付解山東潘振聲善士規銀三千二百九十一兩一八月廿九日付解嚴佑之善士第合批規銀五千兩一八月十三日付裝現保險費洋八元一角半七四三合規銀六兩零五分四厘以上共付出規二萬一千二百零九兩九錢零六厘除解出外結存規銀六百六十二兩八錢一分六厘又銅洋六百七十五元八角又低銀六兩五錢五分又爐底廢銀三十五兩二錢五分敝處筆墨紙張一切費用皆係自備不在賑欵内開支分文 
[上海四馬路高易公館内協籌兩廣山東沙州賑捐所經收八月廿八九等日賑欵淸單]  
　　廿八日督辦松滬厘捐總局蘇觀察募八百三十號册釣船局方十元恊豐叢桂堂積善堂三户各二元金寶源金永興金源茂金泰利金生財張寶興協興何錦劉茂興許吉甫金小樓存畏堂爾康甘棠堂孫綏升永興行建昌行侯升顧輔臣十九户各一元黄合泰金泰茂金合興金裕順李廣生新合興張順昌金順發陳安順沈寶利金永興陳長發金祥泰金寶興鄒全周順興金元順金源泰陳福興金載來金永利金順茂松寶金源驋金泰發新合順王寶興金瑞康金順財金寶財金大利林順興朱萬利金安瀾陳茂盛金進利金長發金萬泉金裕源金萬茂金榮春樂永財金源茂范寶太劉順興朱相金源利金有利張順發金德康趙恆如金德利金源發金永順金泰生唐萬順金生利金順興王萬興須金董順興沈寶盛顔萬興李正泉王順利金同順金永生金洽順戴生無名氏七十户各五角以上九十三户洋七十元○保大輪船帳房募景山草堂茹經居士雙桂書屋合助寶紋九兩五錢梁式頴紋銀一兩路炳巨紋銀四錢二分嚴子猷保蓮氏謝星五無名氏蕭沛濤無名氏陳氏苦頭陀福德堂朱黄九户各一元無名氏何吳二位張姓三户各二元楊玉史無名氏何客三户各半元羅梁二位二角無名氏三角保大船二十四元以上十一户紋銀十兩零九錢二分伸規銀十一兩八錢洋四十一元内銅洋一元○安慶船募陳啓修謀萬泰張炘記隨緣李輝棠鄧鳴岐六户各一元怡怡堂劉二元霍玉溪半元無名氏八角徐瑞和無名氏二户各錢五百文以上十一户洋九元三角錢一千文○朱錦軒翁募二百九十七號册公信帳房移中秋節筵資十元朱莫氏四角郭功冠一元○萬利捐桶錢一千七百五十文洋一角○靖遠街捐桶錢一千六百二十文洋七角○泰和店捐桶錢八百四十文○淸雲里捐桶錢一千一百四十文洋一元一角○桃源坊捐桶錢一百二十文洋五分○美賢里捐桶錢二百十文○南誠信捐桶錢一千五百文洋二元銅洋一元○廿九日新太古碼頭捐桶洋二元四角錢一百文○誠信北捐桶銅洋一元小洋三角錢一千七百文求天保佑人六十元○華衆會捐桶洋一元六角錢五百五十文○天仙茶園捐桶錢四百文○以上統共洋二百零一元九角五分内銅洋二元規元十一兩八錢正十千九百三十文 
[上海四馬路浦灘文報局内恊賑公所經收賑捐九月上旬淸單]  
　　初五日管帶武毅左軍副營唐三十元又募申三百四十二單幫帶武毅左軍副營許前哨官唐陳子耀三户各一元左哨官劉右哨官鄭後哨官方三户各一元哨長唐三位哨長譚無名氏二位六户各五角居士一千文王德章二百文解志發吳天喜陳際榮三户各三百文武毅左軍副營什長護勇七千九百四十文合收洋廿一元○蘇州潘仲翁文來成德十二元又錢二百三十文潘桂槎翁募邦八百四十九册無名氏二元潘桐生翁募滬七百五十九册乾泰相二元恆裕信隆興宏公盛三户各一元徐祥泰恆盛集成恆號　源盛金永盛源盛祥王平　八户各五角介眉一角全福二百文葉筱珊翁募滬七百六十八册忍恥務本堂義蔭堂三户各五百文華子　張聲伯二户各三百文潘錫侯翁募滬七在八十一册吳頤記吳春記俞長春豐溪子顧　其仁相同全豐恆泰裕豐泰隆王頤吉汪德裕瑞泰信王慶太貝大順往同泰同盛和十七户各一元葉乾泰永和春長發濟美同泰源泰天成七户各五角陳子鈞翁滬七百八十九册陳子鈞四元合收洋五十元○江西蕭文記募申三百四十四單程誦芬堂恭記二户各爐坯洋十元允寛記爐坯洋十元銀五兩惠記紺記二户各爐坯二元○無名氏四十元無名氏三元隱名氏四十九元銅洋一元○嘉定嘉盛隆木行募申三百四十一單岑邦魁梅稼軒李輔東張伯音四户各二百文吳興氏氏三百十五文○京都榖貽堂規元十兩零零四分六厘七毫京都錢小修翁規元五兩零二分三厘三毫○鄭氏酧願五元○潘杏茹先生八月分醫金　三千文○謙吉祥交來温州汪蓮緣翁募申三百四十三單春曉堂周二元求病痊人爐坯洋一元求安人銅洋一元海防局李徐二户各一元張忠敬堂忍道人二户各五角○李養　堂保情吉一元○浙湖包岩翁募銳三册董君碩十元董季致企夔士楊介堂求闈中身體康健徐善存四户各一元非知子積頤步二户各二元王葉士陶心榖張寶理三户各五角吳春農五百文羅襄士姚子佛徐美若三户各四百文金晉齋楊旭峯二户各二百文合收英洋廿一元錢四百三十文○本日共收英洋二百零六元爐坯洋三十五元銅洋二元現銀五兩規元十五兩零七分錢三千四百三十文 
 
 

Page 11

 
 
[練兵鼓噪]  
　　香港華字日報云自古兵制皆有定額和如廣東督標則有五營加以水師肇協共成七營其餘撫標提標鎭標亦各統五營合而計之廣東一省陸路則有七十二營水師則有三十六營而督標七營向駐端州自洋務日繁總督駐節省城其中左右前後五營調撥兵丁隨從行轅駐防粤省水師肇恊則留以守衛該管地方迨　同間軍務迭興徵調無常操練爲緊乃於五營中擇其尤者勤加訓練並學習洋鎗洋砲於是乎有練兵之目練兵者卽於五營中選撥出之非於馬步各兵以外另有一兵也督標營制月領餉米均有定額每　關餉各兵扣出朋銀若干以爲同營中慶弔之費朋有私朋公朋公朋者合衆營每兵斗銀二分私朋則本營每兵科銀三分又同技者每兵科銀四分彚存營庫倘遇一兵百年歸老則計註名下應得朋銀若干給其妻孥以爲喪死養生之助若年老退伍則應得朋銀照减一分如因滋事革除則所得朋銀歸入公項統而計之一兵病故可領朋銀六七十兩不等又五營兵每名粮底銀三十兩水師兵每名粮底銀約二十兩此糧底銀則由入伍與退伍者互相授受惟滋事革退者則並將糧底留除所遺后額中營主公老此督標營制也惟撫標則不然撫標各兵向無糧底每月除餉糈外當值者另有津貼此撫標營制之異於督標也故當兵者月中糧餉仰事賴之俯音資之卽冠昏喪葬亦無　倚而畀之是兵之有糧固朝廷所以作其忠卽國家所以養其勇者也而其制亦行於古今而不可渝乃近因省中有某大員以軍務紛紜餉源支絀擬將練兵改爲練軍推原其故又實有不僅由於此者聞省垣有廣西某副將於前任張宮保蒞粤時調署中軍運籌帷幄該副將别開生面所管部下每月請添撥銀二百五十兩另立哨長旂長加多水夫火夫其名則以爲整飭營伍而其實則原欲調劑隨員故向來管帶練兵之千總把總莫不飭回本營而另委其隨員以承斯之惟該隨員非床第之親卽薙髮之匠非内班之末卽中饋之司行伍非所素諳艱難未經親歴恃權倚勢遇事苛求笞責革除威福自用故衆兵中之受其屈者開除過半莫不有案可查卽其月領添撥二百餘金除分派隨員外每營可月贏銀七十餘兩合兩營計之則月贏銀一百四十餘兩俱經紅旗哨長繳入私囊而各兵中則未嘗稍分河潤而且兩營哨長悉是隨員各叚卡防無非土著緣哨長月領薪水十餘兩而卡防則不過二兩而已衆兵因此上下不睦怨恨同深經張香帥得自風聞委員查悉故有改兵爲軍之議而各練兵之屈而莫洩者因於月之初八日糾衆往向帮帶官劉某理論念一日撫標練兵又往游府衙門索餉此督撫兩標練兵鼓噪之所由來也幸得某弁力爲排解然後散去現聞省憲業經查悉曾飭廣州協鄧鎭軍訪察原委據實禀覆想督撫憲上尊國制下體兵心當必有率由舊章無煩改作者矣至於激變之中澄叙之法則當道自有權衡吾儕小人安敢妄爲擬議哉 
[讀金匱陽臨筮觀察周易臆解書後]  
　　自來說易之家亦至夥矣深其說或隣於怪誕而索解無從淺其說或偏於象數而本旨反失曾見金陵楊樸菴孝廉主講海上敬業書院時所著周易省心錄以乾坤六十四卦返之身心性命之微言彌近而旨彌永意謂易者寡過之書也故體聖人假年學易之意以立言讀者咸服其極有心得乃問世未久今又獲覩此本卽取卦卦爻爻中自具之義理而發明之不俟遠引旁徵巳自昭然若揭是又體程子易傳所稱善學易者求言必自近一語而獨徵心得者也其誘掖後學之功較之省心錄有過之無不及昔匡說詩解人頤今吾于先生之說易也亦云[  乙酉秋八月倉山舊主拜註]  
[周易臆解自序]  
　　昔孔子删定六經其文約而純其義曲而逹其條理秩然而不紊經一也解經者代有增益且累千百家其說爲是耶衷于一而可矣其說爲非耶一且贅况千百其喙乎千百其啄必至抵牾而駁詰甚且怪妄而支離遑問發明滋惑爾夫六經之旨其源皆發於易易理未明奚以暇旁及哉然而解易者上自戰國下迄昭代或託象數而逞私智象外求象其失則意或假義理以衍空言義外演義其失則我意與我孔氏所絶尤斯文之大患也竊維卦卦爻爻自具本象其發義理亦卦卦爻爻本象自見之義理初無俟泛引旁通以期偶合也雖然智者見之謂之智彼解易諸儒殆智者也聖人以易簡示天下而智者或過之以廻則至庸極愚而謹不敢屬枝駢自作聰明第就卦卦爻爻本象中自具之義理而發明之曰臆解者終不敢以自信爲已然也吾知不免夫是古非今者之誚已[  金匱陽以迥自序]  
[出闈賦呈諸友錄奉夢畹生哂正]  
　　强顔馮婦又登塲潦倒旌旗勉力張已分此身如縛繭那堪前路說蜚皇盟心風月談何易矢志琴書計亦良太息深情無以報好爲君輩頌夔颺[  柳隱詞人馬相如作於金陵客次]  
 
 

Page 12

 
 
   
 
