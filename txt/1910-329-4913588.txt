# 1910 - 329 - 4913588

 

Page 1

 
 
   
 
 

Page 2

 
 
[今日本報目錄]  
　　第一張上諭交旨諭說要件專電緊要新聞一時評 
後幅緊要新聞二分類新聞清談雜著 
第二張要摺本埠新聞海上閒談後幅專件小說國外新聞來函 
[上諭]  
　　監國攝政王鈴章十一月初二日内閣奉上諭此次騐放陸軍游學畢業生考列優等之李宣倜着賞給陸軍步兵秋舉人並授副軍校考列上等之沈　恩着賞給陸軍步兵科舉人並授協軍校該部知道欽此軍機大臣署名奕劻毓朗那桐徐世昌 
[交旨]  
　　十月二十四日軍機大臣欽奉諭旨會議政務處奏議覆署兩廣總督袁樹勛奏縣治改隷窒礙情形一摺著依議欽此又奉諭旨度支部秦遵旨速議粤省諮議局議請示期禁賭一着依議欽此又奉諭旨督辦鹽政大臣載澤秦查明雲南鹽觔礙難再行加價並辦理此案原委一摺知道了欽此又奉諭旨民政部奏查明廣西高等警察學堂招生辦法與奏定章程相符一摺知道了欽此又奉諭旨資政院前奏覈議雲南鹽觔加價一摺着依議欽此又奉諭旨資政院前奏覈議廣西限制外籍學生一扭著依議欽此十月二十五日軍機大臣欽奉諭旨御史廣德奏興復海軍亟宜籌設學堂一摺着籌辦海軍大臣知道欽此諭說 
[論結社集會律爲立憲國惟一之保障（續）]  
　　第二秘密結社 
秘密結。社云者謂其結社對。於行政官廳而隱蔽其存在組織或目的者也德國刑法第百二十八條一般禁止之然實際觀之此。禁令必不能厲行在普國有彼著名之扶蘭麥索秘密結社存立雖欲禁之而無益也又 
學生間之結社於千八百四十九年之普國憲法制定以前爲。秘密結社之一種而禁止之嗣後肪明爲解除其禁令矣要之旣認結社之自由除政事結社以外不負屈出社名社則等之義務爲原則國家强而干涉結社之組織目的等必。欲探知之無是理也特對於有害安寗秩序之不法結社國家得一般禁壓之而已且。秘密結社之禁止無。論何國實際殆不見其效用英國以千七百九十七月十九日之條例及。千七百九十九年七月十二日之條例凡以誘惑爲目的之結社。使社員爲法律所不認可之宣誓與夫隠匿某社員之名氏又。結社分種種之部局其。各部局爲獨立之組織其。事務依特别代表人而處理之者皆。禁止之因。此而結社受一頓挫此兩種條例本以當時爲某秘密結社有與法國之政府間圖一種陰謀之嫌疑急欲禁止而發布之也嗣。後即置而不用如。扶蘭麥索之秘密結社默認其存在蓋。已久矣所。謂秘密結社之禁止亦。有名無實而已法國以千八百四十八年七月十八日之　令第十三條禁止秘密結社而千九百一年之新結社法廢此規定雖秘密其結社之目 
[願赴義國賽品者注意]  
敝公司承辦義國賽會諸品由代表吳應乾太史囑託凡欲赴義國賽品者無大小物件限十二月前一律送交敝公司内沈仲芳唐瑞人二君經領當付收條爲憑加以特别照料裝箱固封逕運義國都郎决無遺悞惟恐海内諸商號出品家不及週知特登廣告　駐滬赴義賽會事務所英界南四川路十八號比國大中營造公司謹啓 
 
 

Page 3

 
 
的亦無所妨此此之諸國立法例可謂適於社會之實情我。國結社集會律而嚴禁秘密結社此。所當改正者又一第三業主與雇工之關係輓近以來因。工業之發逹業。主與雇工之關係漸趨於複雜。在歐洲諸國一方奘勵工業之進步同。時於他方關於服其勞務之條件。設種種之規定勉力以保護勞務者日。本以此種問題不甚重因而關於此問題之法規亦不備近頃政府。始成工塲法案發表之而。委諸輿論之批斷其法案之是非姑不論即使將來。成爲法律其規定之範圍。以本有限定於。業主與雇工之關係。果盡奶解决與否。未可知也故在工塲法制定之後不問其爲雇工與業主關。於各人之利益於如何程度以内不可不謀自衛之道欲謀自衛之道爲某種結社或同盟非得已也但放任之則非無害及公安之虞故。日本倣德國營業。法之規定認其結社或同盟之自由同時復定約束之方法誠得其宜。日本治安警察法第十七條有。不得以左列各號之目的對於他人暴行脅迫或公然誹毀且不得以左列第二號之目的。誘惑他人或煽動之云。云其所稱左列各號即一關於勞務之條件及報酬强。其加入庝協同行爲之圑結或不准其加入者二因煽動同盟解雇（解雇即解除雇傭契約自業主一面言之）或同盟罷業使業主。辭其雇工或。使拒絶雇工服該處之勞務又。使雇工中途停止勞務。或不准受个業主之傭者三。關於勞務之條件及報酬强。對手人承諾者此規定之所本在。德國營業法第百五十二條及第百五十三條惟日本 
法以地主仕小作人之關係亦。一井規定之此其異也且日本法因使業主將雇工解職或使拒絶雇工服該處之勞。務而禁用不法手叚實將德國營業法之缺漏而補正之也但。條文以勞務停止與解雇均。限於因同盟罷業與同盟解雇而始見適用若。於同盟罷業或同盟解雇以外雖以不法手叚而。爲勞務停廢或解雇時亦不適用此日本承德國營業法之缺點蓋在勞務者仕使用者之問雖不爲同盟或圑。結苟關於勞務之條件或報酬用。不法手叚强。對手人之承諾要亦不之許也我國現方倡導工業將來工業主人與雇工之交訌勢。漸劇烈而。商埠繁盛之地其端已見此我國所當取法者又一（未完）要件 
[龍參議建章上]  
　　皇帝萬言書（十）（續） 
一度支部之責任查度支部爲財政總滙之區其所以謀統一籌支配者其事至頣其責亦至重乃默觀今日度支情形大有尾大不掉之歎臣愚以爲處紛亂之時惟有以簡馭煩之法行之則行所無事其辦法約有數端一宜規定稅法也查辦事之道紛如亂絲則無從下手若綱地綱則有條不紊財政不一以稅法爲大宗宜將國家稅地方稅劃分則度支部主管者祗居其半復將國家稅中有關於營業之欵非行政經費者劃歸特别財政如日本鐵道營業歸鐵道局管理之類如此則挈領振衣全盤在握否則辎銖而求之適足自亂終無當也一宜設直接官吏也查度支部所發命令外省官史往往視若弁髦而無可如何則所有各處關涉財政官員均應由度支部委派以收指臂相使这效現各省財政紊亂已極欲澈底澄清非全局更張另設官治雖日言和盤託出終屬無濟此項官制釐定辦法擬將各省布政使改爲度支使各州縣分設財政官一員將州縣舊有之錢糧册籍房科移歸管理另立章程俾資遵守至各局卡有關于財政者亦均照此辦理如此則脈絡貫通措置裕舅矣一宜畫一幣制也查各國幣制不必强同均各有獨立之國幣中國從前製造銀元仿照墨西哥以七錢二分爲重量不過一時權宜之計今者考之學理審之民情騐之數千年來之習惯以爲今日幣制宜用一兩之實而沿一元之名查中國用洋錢者以廣東上海天津爲最先今三省所用銀元均折合廣平規平行平以記數則人情已大略可見况僻遠省分更不知銀元爲何物者乎以中国地方之大人民之衆習慣之久一旦全行改易恐致紛亂未見其可大凡辦事之方順衆則易舉違衆則難成順少數之人則偏順多數之人則正未聞以一人之理想不求之人情而可通行無阻者也若便行用可多發一元鈔幣及五錢重之半元銀幣自可無碍蓋名國之重銀幣市上亦少行使者不必以此爲慮也成色一節大元九成小元元八 * 
成自無疑義其以十進位辦法乃不易之論惟現在市面銅元每銀一錢値銅元十八枚若以庫平俥算則値二十枚不相上下宜以現行銅元作爲當五另鑄鈮鉻當十錢以利推行如此則不特順民情之大欲息市面之恐慌且足以抵制外貨之伎灌其利有不可勝言者議者不察醉心東洋必欲事事規仿削足就屨甚至幣面花文亦欲摹效之不知其是何居心也（未完）專電 
[電一（北京）]  
樞垣會議新内閣擬參用雍用正乾隆朝舊制部臣分班到閣辦事 
[電二（北京）]  
東督锡良電奏蘆島開放商埠需欵甚鉅已由臣電 
 
 

Page 4

 
 
致度支部商請撥欵請再飭部速籌濟用 
[電三（北京）]  
路士醒奏史諿覈議禁烟不力各督撫處分瞻徇情面各省效尤禁烟難絶摺留中 
[電四（北京）浙撫曾韞電奏校閱秋操巡視海塘事畢再巡寗台]  
温各屬軍事來往公牘暫委藩司代拆代行 
[電五（東京）]  
諾威炸裂藥發明者諾旆爾君）即每年寄赠诺　斾爾懸賞金十元五萬元）之人）請求日本文部省勸誘各大學及一般社會提出貢献於世界之平和並科學之進步之論文以應该懸賞緊要新聞一 
[兩江議員質問江督反對閣會北京]  
　　資政院 
兩江議員因江督兩次電致政府反對速設國會内閣特具說帖向政務處質問文云伏讀十月初三日上諭定於宣統五年實行開設國會並飭内外各大臣協力進行時艱共濟朝廷動行憲政有進無退旣爲薄海人民所共信然我皇上深慮各督撫籍詞延宕貽誤事機於是復有十一日之諭旨此時此境無論明示反對或隠肆阻撓有一於此均足以搖惑衆心敗壞大局聞兩江總督張人駿於疊奉嚴諭之後電致樞府稱内閣權位太重流弊堪虞議員智識未純擔負無力趁資政院尙未閉會飭將預算國家稅地方稅提前議决暫令施行果能行之無礙然後於宣統五年内閣國會同時並舉等語如是則與十一日上諭决不使憲政前途少有窒礙之語顯有觸背本議員等不敢謂督撫中主張速開國會者卽能辦憲政之人然確信督撫中始终又對憲政者必爲貽誤國事之人於此有質問會議政務處王大臣者一一端分列如左一張督近日電致府反對憲政實足搖惑民心政府是否可以置之不問二以始終反對憲政之張督處兩江重要之地位能信其遵照諭旨淬厲精神妥速籌備不致貽誤事機否 
[商埠司法權恢復之希望北京]  
　　軍機處昨有交片 
到法部聞因江督張安帥蘇撫程雪帥前日具奏以上海華洋雜處事務紛繁詞訟因之甚多自設會審公堂以來中國之司法權漸漸損失現擬設法收回宜先設各級審判廳惟該處案件極多遇有重大之案須歸高等審理者若一一解省事必遲延而外人又有所藉口擬在上海設立高等審判分廳其官制亦照高等審判廳設廳丞以下各官等語廷尙書以各省商埠甚多如在上海設立高等分廳則各省亦可一體援案辦理以挽國權昨已飭丞參廳統盤籌畫有無窒碍繕具略節呈堂核辦再定准駁 
[監國務防借欵濫用之流弊北京]  
　　聞日前軍機 
大臣召見時特奉監國諭交略謂借用外欵乃係一時救急之策運用不善貽害無窮除須詳愼核訂條約外尤須嚴訂將來用欵之締制不得使經手人員有侵呑中飽及用於非關興利之事著即交諭政務處度支部妥愼辦理等語聞樞臣退値後立卽飭轉章京分交該部處欽遵辦理並聞監國意見係專指此次借用美欵而發云 
[資政院决議彈刻軍機紀事北京]  
　　二十四日下 
下二時資政院開會議長謂今日有諭旨隨王演台前朗讀雲南鹽斤加價及廣西制限外籍學生兩案均著依議隨由秘書長朗讀彈刻軍機摺稿其摺由係大臣輔弼無狀請飭下儆飭以備議院基礎事其大旨謂資政院章程由臣院會同軍機大臣奏准頒行軍機大臣不能不知諭旨由軍機大臣署名軍機大臣不能不見滇贛二案爲臣院議决請旨裁奪之件而不能獻替此爲失職明知院章所在而不能依據此爲侵權又言今日之軍機即異日之内閣如此不負責任將來議會成立其危險誠不可 
名狀云云文溥起言今日已奉諭旨收回成命此摺可以作廢籍忠寅謂起草員應先報告遂登台演説謂今日議長宣讀諭旨收回成命則此摺情形似已不同然前日起草時係因軍機大臣不負責任今有依議之諭盖足見其不負責任之證據故此問題可取消者半不可取消者半陳懋鼎言此摺情形不同固已失根據然前日軍機大臣答覆本院質問之文有軍機署名係乾隆朝之舊制等語此即可據爲彈刻之本旨于邦華言前日决議彈刻本非專爲兩案乃因軍機大臣不負責任故彈刻之議案仍不能取消邵羲言摺稿内容與事實不符至不負責任係另一問题可請議長先將摺搞諮詢本院應否取消于邦華言取消二字當有界說係取消内容之文字並非取消此彈刻議題吳賜齡陳樹楷均言取消者文字問題非題日問題也議長請先表决摺稿應否取消起立多數易宗夔言摺稿雖已取消而議題尙未取消請議長再指定起草員會同原起草之六人共同改擬注龍光閔荷生皆言此後如再有彈劾軍機案而軍機大臣復於本院議定未奏之先請旨收回成命又用此動手叚則當如何不可不先爲聲討故彈刻不能廢陶峻言即此兩旨可見軍機大臣反覆弄權目無君上可謂忍心害理李文熙言奏稿與議題應分爲兩裁表决雷奮謂以議題付表决非常危險若以彈刻軍機大臣六字再付表决不得三分之二之贊成則此議題旣不成立且令政府知我等紛擾之内容 
 
 

Page 5

 
 
干議事頗多窒礙鄙意此時所宜研究者當從軍機制度上著想若以軍機改組責任内閣爲議題預科必得多數贊成且旣改造軍機即可說到責任内阁卽可說到軍機不負責任四字又即可說到軍機種種不合情形故本員之意須作第二篇文章其宗旨所在即是廢去軍機設立責任内閣吳賜齡謂如此做法於本院地位頗極危險前日表决之事今日不能自行取消蓋不負責任前日已成爲議題故文章可以取消議題决不能取消雷議員主張本員决不承認陶峻謂軍機不負責任是否可以維持國家安寗並謂欽選議員民選議員均不必袒護軍機陸宗輿謂現在軍機尙是乾隆年間制度其不負責任亦由制度使然今資政院與各國國會不同雖有彈劾軍機權限决不可輕易用之况資政院尙有許多重大應議事件何必以此小問题與政府爭閒氣今宜速請設立責任内閣並於未成立前明定軍機責任當陸宗輿演說時有人徙旁詰問汪榮寳大呼議員無終止他人演說之權陸演說畢于邦華質問内閣未志立前軍機大臣侵權違法應彈劾否不負責任又應彈劾否陸宗輿答某非政府待派員非爲政府辯護頃問演說實主張明定軍機責任于邦華謂不但軍機應負責任議員亦應負責任軍機不負責任議員不彈劾之其結果亦與不負責任同雷奮又謂陸議員謂彈劾權不可輕用實則不然現在政府程度尙屬幼穉不得以各國成例相此况今國會未開資政院尚有三年此時不彈劾何時可以彈劾内閣旣未成立畢竟誰負責任軍機不負責任除本院彈劾而外何人可以劾彈劾軍機即爲成促成内閣之一手叚攻撃軍機之機會旣多則内閣成立之機會亦多彈劾軍機之眼光實不在軍機而在内閣現在無妨多攻撃之故勸諸君不必但爲法律的解剖須以政治的眼光觀察諸公於此旣有决心内閣自有成立之日不必再行討論吳賜齡謂彈劾權旣須尊重表决權亦須尊重前日表决旣已成立萬不可變更籍忠寅謂本日情珙與前日情形不同故取消一一半即取消内容而議題仍成立也何以言之前日上諭不問其有無而時局如此困難軍機大臣應負責任否今一方主張彈劾一方反之爭論頗可不必但眼光所注壛在責任内閣如此可作第二篇文字只須叙明軍機不負責任而以責任内閣爲歸宿此具奏雖爲彈劾而仍不現彈劾字樣可請議長指定起草員許鼎霖欲發言有人禁止之謂爲討論中止許謂諸君有發言至七八次者本員此爲第一次說話不得禁止随登演台大意贊成籍忠寅說謂彈劾軍機即力言其不負責任而已軍機不負責任必至亡國此卽爲國家存亡問題諸君豈有不贊成者請不必討論即指定起草員可也議長問不負責任四字可否作爲議題衆贊成又問前起草員肯擔任否李榘謂此語原起草員頗難答復請即指定隨指定六 
人卲羲孟昭常李文熙籍忠寅易宗夔顧棟臣 
[資政院請旨裁奪公債案原奏北京]  
　　湘撫揚文 
鼎發行公債未交諮議局議决事後經資政院具奏樞臣擬旨仍未加以處分致全院大譁要請軍機到院質問各情迭紀前報茲探得資政院原奏亟錄如下竊照湖南發行公債一案前經度支部覆議具奏奉旨俞允在案臣院迭據湖南諮議局及湖南巡撫先後電告情形當將該電文送付特任股員會審查得湖南巡撫揚文鼎於本年七月十七日奏請援案試辦公債票一百二十萬兩資政院於九月初四日據湖南諮議局電稱局章第二十一條第四項得議决本省稅法及公債事件楊撫未交局議遽奏請發行公債票一百二十萬兩顯係侵權違法萬難承認又於初十日准湖南巡撫電稱此項公債旣經奏奉諭旨照准諮議局是否有更改奏案之效力且上年湖南安徽奏辦發行公債亦未交局議决湘省事同一律合併聲明又於二十二日據湖南諮議局電稱局章仰禀聖謨薄海臣民咸宜恪守楊撫受任封疆有翊贊憲政之責煌煌欽章豈容不知知之而故以一奏嘗試其欺罔期廷篾彙憲典不僅本局職權被其蹂躪國家制度法律效力一失全國議局均無可遵守又於二十五日據該局電稱楊撫電云上年湖北安徽奏辦發行公債亦未交局議等語查鄂皖奏辦公債時諮議局尙未成立何得援以爲例現奉天擬辦公債錫督即交局議况湘省饑亂之後本局五月曾開臨時會平時亦有常駐議員可備諮詢楊撫槪不與議其有意侵權違法顯而易見各等語查該省諮議局於五月開臨時會該撫籌辦此項公債當時即應照章交議乃該撫以並未交議之案遽行入奏迨九月諮議局開常年會復不追交避議是與朝廷設立諮議局取决輿論之本旨殊爲不合且諮議局章程係早經奏准頒行之件即爲全國應守之法律該撫應如何属遵辦理乃事前則蔑視局章而以援案奏請这文巧爲朦蔽事後則藉口奏案而以奉旨允准一語諉過朝廷其爲侵奪權限違背法律毫無疑義自應按照院章第二十四條規定由資政院據實奏陳請旨裁奪並請飭下該撫仍將發行公債原案交該諮議局照章議决本股員會一再討論多數决議等情具書報告前來復經臣院全體議員會議僉稱該撫於局章顯有明文規定之處故意違背有心嘗試情節較重應否量予處分出自聖裁非臣院所敢擅擬等語業由到會議員三分之二以上同意議决理合遵照院章第二十四條據實奏陳請旨裁奪 
[憲法大臣决定上奏事件北京]  
　　纂擬憲法大臣 
 
 

Page 6

 
 
現已决定暫借資政院開辦公所爲辦事處倫澤兩貝子日前特開會議公同决定日内具奏之件計有數端探列於下一奏報公所成立及開用關防日期二奏請簡派恊纂人員三具奏公所辦事章程四奏明纂擬憲法大臣之職任井與憲政編查館分劃權限辦法 
[某御史反對新刑律这意見北京]  
　　某御史前日 
在研究所提議新刑律大爲反對謂新刑律一日不實行中國尙可保存一朝施行必致亡國又云新刑律過輕人不知畏法則國自亂又云大清律極爲完善萬不可輕改並稱法律大臣意在收回領事裁判殊不知新刑律實行後則國必亂不俟收回領事裁判權其國己亡若我國强盛法律雖野蠻彼亦不敢不亦我範圍若我國懦弱事事受制於人雖法律如何文彼亦不能聽從聞該御史已將種種窒碍情　形詳細分晰日内即行上奏 
[浙路代表第二次問答紀北京]  
　　上月二十二日下 
年浙路代表再謁郵部沈盛兩侍郎已出署折赴盛侍郎宅仍不得見翌日復往乃見代表歷訴撥欵逾期章程作廢之理由盛侍郎云章程理應廢但此項借欵郵部究竟向英公司提到否須查明代表云查明後將如何盛侍郎云如此項借欵英公司不聽部提合同與章程可一並作廢代表云人民祗知遵照奏定存欵章程辦理盛侍郎云存欵根於借欵廢則俱廢耳代表云浙路完全商辦本無須借外欵當時郵部對於外人爲借欵對於人民爲存欵致國家受三百五十電这虧耗此路借欵之害根據於光緖二十四年之草議訂草議者固侍郎也盛侍郎長艱云始作俑者基無後乎今湯壽濳革職得美名去千載而下予則何如代表云侍郎不於光緖二十九年有英商逾六個月不覆滬杭甬草議作廢这報告乎不於三十二年據實上奏乎兩浙人民以侍郎與此路有密切關係故不能不請命於侍郎侍郎云予决不推諉俟唐尙書假满後三堂會齊一言可决代表因問奏定頒行之商律何爲可以大部命令變更侍郎云此奏片予心甚不謂然予爲招商局總辦亦受影響商律如不完全固應修改不應變更代表云修改於事前幔可變更於事後則不可侍郎又云唐尙書假满即到署沈侍郎亦不赴勘津浦予决不食言代表乃致謝而出 
[京師近事]  
　　前者中葡會議勘界一事英使向我处務部提議謂英葡世姻康熙提時兩國有攻守同盟之約今聞中國因澳門分界事將與葡决裂故不能不過問外務部答以此事中葡兩國直接辦理可不必第三國千涉且現不過未經定妥並無决裂之說英使乃無亂而去然彼時年指者爲英葡兩國皇室之關撃今葡改共和則此項關撃已斷外部當可無所顧忌矣禁衞軍因需用馬匹由訓練大臣朗濤兩貝勒特派唐科員寳潮赴俄德法三國採購馬匹陸軍部廕尙書亦以改良馬種爲目前最要之計遴派軍乘司某科員會同唐委員前往各該國選購馬種回國發交崑者護在口外兩翼牧餵養以爲改良馬種之用海軍大臣洵貝勒薩軍門昨日召見聞其原因係爲兩大臣由外洋考查海軍事畢將明年應行舉辦購製軍艦釐定官佐軍校服色及設立海軍學堂養成人材等三大端應需各欵逐件估定奏請籌撥此摺於前日上奏故是日特蒙攝政王召詢一切聞政務處痹議川省地勢遼闊而又毗鄰西藏極爲險要總督一人難資照料擬照前議在成都省城添設一巡缺總督則移駐雅州庶庝川藏事務兩有裨盖現軍機中徐中堂甚賛成此議刻聞政府因借外債將有成議擬以此次借來之欵一半爲興復海軍之用一半留作開採各礦之需如蒙藏南北满以及内地各省所有礦產一槪全行開採然此事關係重大非設礦務大臣不足以專責成近據政界人言盛宫保沈侍郎將來皆有派充之望時評 
　　其一 
當二十一日資政院通過彈劾案之時多數議員激昻忼槪言論一致大有氣呑雲夢之槪不可謂非豪舉也乃今已十一月二日矣去彈劾案通過之日已有一旬餘矣而上奏與否尙未有所聞抑何濡滯也或日子不見袞袞諸大老方籌議對付辦法乎且不聞某大老非嚴加禁錮不足以儆將來之宣育乎子何不善體諒至此記者日嘻區區不議員眞不値政府一嚇其二 
快哉蘇撫之言日國會未聞憲法未頒布人民焉肯不覩權利而認義務試問迎合樞意主張加赋之督撫尙有面目對吾民否 
旨哉蘇撫之言日内閣一日不設則政治統一機關一日不備卽提前赶備之清單一日不能規定試問聳詞流弊反對内閣之督撫亦自漸見識之獨到否 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[緊要新聞]  
[贛諮議局堅持鐵路商辦江西]  
　　江西諮議局堅持 
鐵路商辦不認借欵一節屢記前報茲得該局與京往來電文錄左南昌諮議局鑒支電旣已提議觀部致撫歌　借欵須由贛庫撥還萬辦不到外欵必不能借部意在乘我之危折扣股本收回官辦以爲各省商路歸官榜樣贛爲禍首情何能堪現惟激勵贛團如何支持目前如何廣籌進步除催派股外凡各省辦法如湘蜀租捐皖豫簽捐鹽捐秦之米捐鄂之舖及坐釐之類諸望迅速議定電復京局叩眞北京豫章學堂朱艾翁曁同鄉諸公鑒支眞電悉局議决路事辦法五條（一）議員認股（二）議員招股（三）清派股並勸股（四）全省鹽觔加價四文（五）調查工程帳目全局已公認維持另有電懇郵部扶持保全商辦諮議局元印北京郵傳部鈞鑒贛路南潯一叚工料成績計已及半現正由局妥議辦法合力籌集股欵工事一面妥速進行以期早日完竣務乞大力扶助保全商辦江西諮議局元印 
[粤諮議局禁賭風潮五誌诬東]  
　　粤省禁賭風潮已 
四誌本報茲又探得各方面種種情形錄下同鄉京官請尅日禁賭電增制台鑒昨接鄧宫保華熙曁各界八百餘人來電具悉諮議局議員因議禁賭互相辭職蒙將某議員奏參足見維持公理正飭風紀但賭害勢當尅日禁絶萬難仍照前案分期施禁怡等查鹽商自開辦三月後即可增繳二百萬兩以後逐年遞加足抵賭餉有餘此外擬增各稅更可撥抵且查預算嵗入盈餘三百萬儘可將追加各案分别挹注暫雖未能全數抵足擬請由大清交通兩銀行暫行借欵以應急需俟以上各餇由兩銀行分收足數陸續償還懇早日籌定奏請一律禁絶以順輿情而維大局井乞電復廣東京官唐紹怡李家駒等叩有區贊森無立足地矣惠州商會致報界公會函云頃閲十月十八日各報内載各屬商會致北京電云遵箚議設商業研究總公所而分會分所到者二十餘處臨時公推區贊森爲議長等語敝分會查前接總商會函邀派員赴所研究商業當即派出楊會員君布代表於初六日四句鐘初七日一名鐘蒞會斯時並未聞有議長名目亦無人談及應舉議長者楊會員水特未隨衆公舉且不知舉定區賛森爲議長之事或者初七日後爲各分會所舉多數取决亦未可知敝分會始終並未與聞其事初八日楊會員因事返惠以後並無另派代表蒞議乃區贊森庇賭害粤甘爲公敵廉耻盡喪鳥獸不若凡屬商塲斷不容其濫厠敝分會决不公認區贊森爲商業研究總公所議長誠恐各分會發電北京之時區贊森背簽敝分會名字竊思名譽爲第二生命萬難容玷特此函請登報以别薫蕕不勝幸甚又尊孔會致報界公會函云尊孔會會員區贊森庇賭害羣特集衆公議斥擯除去會員名籍不認爲會乞代宣佈黄雲章爲無籍人矣惠屬代表致諮議局函云十月初八日貴局議禁安榮公司新賭案竟有議員劉冕卿等三十五人爲之辯護無論其所據何種理由而前後之宗旨矛盾是何居心查當日我惠郡出席議員五人如陳君炯明李君滋湘鄧君承耆彭君寳森等皆賛成禁賭之議卓識毅力無任欽佩竟有黄雲章一名獨書否字其果爲賭商之運動抑爲無意職之附和雖不可臆度而語意謬妄殊失代表之資格深負選舉之希望不能除害反以緃害玷吾惠　名譽猶小害珵粤之人民實大敝邑紳學商界决議不認黄雲章一名爲惠州人並不認該黨三十五人爲議員爲此函懇台端查照局章第五十八條認眞辦理以順輿情不勝仰盼之至河源縣紳學商界代表黄兆蓉邱象堯潘維貞鄺榮勳潘維衡鄺其光李近光黎若琨蕭詒剛馬麟等同叩各屬電攻庇賭議員（其一）督憲諮議局粤商自治會鑒敗類劉冕卿等抗議禁賭懇飭令出避以雪民恨嘉應東街自治協會全體黄頣張史銘等叩（其二）督憲議局自治會報界公會鑒喪心議員劉冕卿等三十五人受贿庇賭誤國病民衆民不認乞電資政院驅逐興寗葉塘墟紳學商民二萬人代表劉　在羅壽萱蕭璧初等叩 
[津門近訊一束]  
　　直督乞退之原因直督陳小石制軍現有乞退之意曾誌前報茲探其乞退之原因有三（一）四六兩鎭現歸陸軍部直辖一旦若有變亂束手無策呼應不靈（二）保商銀行原有外人資本在内現在轇轕甚多一時不易清結（三）開平礦務陳督力主收贖而此案反對者多辦理十分棘手難望良果有此三種原因故陳督不願久於北洋之任此次假满之後卽當奏請開缺井聞陳督前曾探詢某當道意旨如能調簡南省一缺則一時尙不遽萌退志惟此層甚難辦到恐將來不能如願以償也私立法政大學之組織順直士紳以國會期限旣經短將來實行憲政之後人民法政知識缺乏不足以促憲政之進行若徒恃官立之法政學堂以培養人才誠恐不能濟用刻擬仿照浙江私立法政學堂辦法在北洋創設私立法政大學一所現由在籍侍郎嚴修郵傳部左丞李焜灜諸公發起組織一切一俟稍有規模即呈請學部立案五省聯合會之發起直隷吉林兩省國會請願代表擬發起五省聯合會一節久有此議現聞此事已商之各省皆表同情而其宗旨一面組織固定機關厚積勢力一面聯合五省養成實力待機卽動刻正組織内 
 
 

Page 11

 
 
部一切規章井聞東三小紳民對於此事頗具𤍽心將來直省代表温世霖王法動兩君尙擬到東三省一行以期聯絡國民禁烟會之進行自中國國民禁烟會順直分會成立以來簽名入會者極其踴躍除學界全體贊成外其各界簽名者數日問已逹六七百人之譜日昨該會得有政府將與英國改訂新約消息立即約集發起同人在南開私立第一中學堂開會籌議决定一面電請外部速廢舊約勿訂新約一面上書外部政府攝政王並已約定諮議局議長閻瑞亭君日内到會籌商聯合各省協力同爭廢約事宜茲將致外部電交錄下外部鈞鑒中英鴉片舊約請速爭廢萬勿再訂新約中國國民禁烟會順直分會同叩又聞萬國改良會刻在津埠創設萬國通信新聞報其宗旨專編集一切關於社會改良之新聞演諮分送歐美各國著名之新聞報社及中國各省報館請其分别登載登資鼓勵以期恢復中國自由禁烟之主權井使内地之種吸外國之入口一井實行禁絶云分類新聞政界 
[民欠錢糧釐捐革弊之答復浙江]  
　　　浙江省諮議局上年提出民欠 
錢糧劃清年限及釐捐革弊等案呈請撫院批准公布荏苒經年迄未實行本届閉會日復由各屬議員聯名提出原案質問日前奉到撫院箚覆云查光緒三十三年以前民欠錢糧己奉恩旨豁免州縣若再徴收即屬違法前據諮議局質問追繳已免舊欠業已行司委員確查由司彙詳箚復查照在案但豁免錢糧以入奏銷實在民欠爲斷奏銷果已完全即無民欠可豁此一定不易之理由來牘以州縣實欠在民之糧每籍口於已經報銷催呼盖迫果有是項情弊自當查究惟未據指明何縣何人無從核辦至釐捐革弊案早經飭據前釐餇局詳明通飭各局卡一體遵照來贖以紹屬曹蒿百官義西等卡不將百貨捐章程及紋銀銀元等價目懸示捐單上亦款將所收銀元等項塡明是否另有弊寳希候札飭藩司查復到日再箚行知照 
[岳州府遵章裁撤書吏湖南]  
　　岳州府魏芝農太守遵照部章於 
日前將本署向有之書吏人等當堂親加考試擇尤錄用其不合格者即一併裁撤並出牌示一道略謂現在政事維新經部訂定章程凡各省及各府廳州縣所有書史應一律改良曾經奏准通行在案本府各房書吏除試騐裁撤外合行牌示逃選各書記等知悉嗣後如遇有由吏出仕之缺出均由本府招考挑選合格及法政學堂出身者補充不得仍援舊例以符部章 
[鹽政大臣派員調查鹽政長沙]  
　　督辦鹽政大臣載蔭坪尙書以 
各省鹽政亟應切實調查以便核辦爰派委度支部吳聯笙參議晋夔來汀考查於日昨乖坐沅江輪船到省而甫經抵岸又有部電催其速回聞參議遵即就原輪北上矣交涉 
[耶蘇百年紀念盛會被阻武昌]  
　　武漢各福音堂教士刻因耶教 
來華設堂已歷百年特邀集各教友開慶祝耶蘇百年紀念大會因爲各會堂而積甚小不能容納千數百人乃由教民李聘三劉德甫等隨同某主教勘定省城兩湖師範學堂旁天符廟前戲台頗合傳道之用當向廟祝借定預備于冬月初六夜起開會演說十三日停止每夜以六點半鐘起九句鐘休息凡入塲聽講者須以入塲劵爲憑詎該教民等正在招集工匠舖陳會塲之際爲巡警前區所知恐開會時良莠不齊釀成事端當禀巡警公所核示聞巡警道以教會傳道自有教堂不能聽其借戲台開會致釀他變特飭該區官阻止舖陳一面照會該管領事轉飭該主教仍 
須在教堂内開會以免愚民誤會生事 
[交涉司飭查防營越界拘差情形奉天]  
　　奉省交涉司現札飭安 
東縣以風聞駐紮該處防營兵隊有擅赴日本事站附屬地内拘差因此致與日警署起有衝突情事未知此事是否屬實事關外交恐紀交涉仰該縣迅速切實調查明確是何情形尅日呈覆以憑核辦軍界 
[乾紳禀請缓裁制兵之批斥湖南]  
　　乾州廳士紳莊仲和等日前 
具禀鄂督請將乾協兵丁仍舊酌留以資禦防現已奉到批示據禀及粘圖均悉卷查陳前部堂奏案酌留乾鎭河三營兵丁一案並未經陸軍部議准自應仍照定章分年裁撤如因苗彊緊要應由南撫部酌度情形匀撥巡防遂巡緝若將綠營舊兵改頭换面名爲巡防隊僅僅敷衍因循不但有違定章試問有何實用所請應不准行仰南布政局錄批報明撫部院查核仍候批示並飭該紳等知照 
[管帶委員接充湖南]  
　　湘省西路巡防第五隊前係芷江縣張大 
令兼管現因大令丁艱縣篆已經交卸其管帶一差現經湘撫楊中丞札委現帶澄湘水師湖北試用縣丞秦贰尹維剛接管其澄湘水師差務則以候補知縣趙大令元錕拉充現已先後到差矣學務 
[電飭提前赶辦初等教育杭州]  
　　學部日前電致浙省略謂現在 
奉旨宣統五年開設議院籌備期限旣經縮短人民程度亟應從速增進以副立憲國民之资格初等教育尤非提前趕辦不足以赴事機各該省初等小學堂均應由各提學司督飭各該地方官迅籌推廣董勸兼施至簡易識字學熟係爲年長失學者而設不過爲初等小學之補助前聞各省間有停辦初等小學專辦簡易識字學塾者旣非立法之本意且於初等教育之進行不無障碍經此次通電之後各省辦學人員應將初等小學妥速辦理不得避重变輕致干貽誤憲政之咎聞提學司已遵札各屬矣 
[圍書館添設閱報室湖南]  
　　湘潭圖書館自本自本年開辦以來所有一切規則均稱完善近日復就館内添設閱報室一處廣購滬漢各種報纸於每日上午八時至下午四時任人流覧俾擴見聞而増學識實業 
[咨飭妥勘粤湘接軌路綫廣東]  
　　粤督昨接郵傳部來咨以粤省 
韶州南雄與湘省柳州新興宜章　縣爲粤湘幹路接軌之區形勢最屬 
 
 

Page 12

 
 
扼要查粤漢爲南方幹路業經統籌赶築自應詳細勘察酌度形勢以便籌議而重兩省交通現特分咨粤督湘撫届時務祈詳晰協辦并體察情形妥籌一切以重路政 
[核准照撥東沙島試辦經費廣東]  
　　粤省東沙島自備價向日商西澤收回後經勸業道以該島出產燐礦並海上漁業等事均屬營業性質原擬招商試辦因港商余玉芝所擬試辦草章要求備至無可提議此外又無商人過問由藩運二司等會同核議擬由官試辦六個月委員派輪雇用技師前往試辦如果採取燐質配合得法便于行銷有利可圖不難賡續辦理否則一經籌辦有效商人亦可不招而至即或辦無成效届期停止另籌辦法亦不終于廢棄預算試辦六個月經費銀七千七百三十八兩八錢又開辦經費銀四千九百九十六兩共銀一萬二千七百三十四兩八錢由該司等聯銜列摺禀奉粤督批示在于藩運兩庫各半分籌由藩司在稅價項下籌撥一半銀六千三百六十七兩四錢運司在新籌項下籌撥一半銀六千三百六十七兩四錢移解勸業道查收支用在案日前由粤督咨部查照已奉核復准其開支矣 
[機器磗遵章納稅辦法湖南]  
　　湘省萍鄉礦局前用機器構造火磚係仿照外洋形式曾運交漢廠考驗質料色澤均多堅美與洋磚不相上下近日以來異常暢銷昨經該局總辦禀請卾督瑞制軍懇予轉咨督辦稅務大臣請將該磚釐稅查照華商機器仿照洋式製造物件准於出口第一關完納値百抽五正稅一次此後無論運往何處沿途槪免重征成案辦理井懇行知長沙關一體遵照等情聞鄂督已准如所請矣 
雜記 
[鹽官不法可誅杭州]  
　　瑞安縣後坪鹽局爲全郡鹽厘之最優差委員林煥霄係某大員愛婿盤踞數年贓私重疊前因勒短洋價（每元作錢八百九十文）合邑公憤經紳商學界黄體敬等七十一人以憑條放私賣灶收規揑報開支縱用私人在局烟賭等弊懇請根究參辦等情續又臚舉劣跡七條黏呈確據經增帥批司查辦詎該員神通廣大仗泰山權力奉差如故本年議案公布並由藩司嚴電各屬無論何種捐稅洋價槪作制錢一千文而該局員仍置不理近日又經商販黄維廉購運雙穗塲灶鹽被該局勒短八百九十文之洋價先後數月賠累不堪業於十月二十三等日兩次具控撫院仍批運司查辦 
[劣董呑欵可惡松江]  
　　新橋莊董陳某已經斥退惟所管理之積善堂迄今未肯交出鎭人以其徴收田租七年毫無報銷一再聯名禀官飭催該堂附設之日新學堂常年經費另恃各項雜捐如茶捐一項每月捐一千文者驟加至四千五百文不從則以抗捐阻學爲名請官提辦猪肉業亦因增捐不繳已奉差提各茶館主遂會同來松初一日在華署前攔輿訴苦並呈舊時捐票 
[教員逞蠻可嗤松江]  
　　巡警教練處教員查君前因細故在嶽廟西偏鉅泰昶搥檯拍桌大肆威風鄰右以巡警有保護商家之責今查乃爲蹂躪之倡咸不能平幾欲扭送總局後經同伴伏禮了事 
[蒙旗主權可慮黑龍江]  
　　札薩克蒙旗近年財政異常艱窘自經江省交涉局扣抵三喇嘛欠俄商火磨公司二十餘萬盧布所有地價盡歸烏有而歷年所欠京債哈債約有八萬餘金如不設法接濟恐釀意外之患江撫周中丞日前擬趁該旗地畝尙未升科之時稍接濟以必用之欵作爲借貸並派員干預其當行之政使勿坐失事機每年之欵量入爲出行之二三年元氣自復俟欵還後再行注重教育自治等事免俄人再行覬覦云 
[强盜肆刧可憂山東]  
　　萊陽林格莊東三數里係往來烟台之大路月初有賊匪六人手持洋鎗先刦奪一賣繩人次遇行路者以次捆綁盡掠財物以去是日爲南務集期該地赶集往來者不絶於路該賊自日落時直捆綁至初更之後共綁五六十人刦去財物約値三千吊始行颺去嗣後有路人經過該處始將被綁者解釋 
[錢莊欠欵可追長沙]  
　　常德錢莊一業近年以來屢見倒閉如劉恒慶劉隆慶等家皆虧至數十萬之巨而以隆慶爲尤多昨經省憲札委蘇大令前往該處會同府縣將各店主傳案嚴行追繳聞已提訊一次勒限四日内將財產交出以憑核辦否則定予監追以維商務 
清談 
[奇哉資遣飢黎之善舉]  
　　資遣飢黎牧。民善政也此。其事宜屬之官吏者而。揚郡乃以屬之紳士。旣不督率又。不籌欵若。一任其無米而炊也者豈。紳士亦有牧民之責乎哉吾。讀陳咸慶之瀝陳下衷一禀吾不禁爲之百思不解 
　　嗚呼揚州之官吏 
[拙哉平反冤獄之邑令]  
　　鹽局誣陷漁船。旣訊實矣何不立予平反何不究追財物。何不移交鹽局指索鹽巡澈底究辦 
　　而乃一再躊躇。旣不忍誣害良民又不敢違悖鹽局僅將該船戸交役管押以一紙公文詳情上峯核辦若僅僅以此缷一已之責者然。而該漁船之含冤縲絏也如果而。該漁船之家財。喪失也亦如故 
　　說者曰此。其所以爲臨民之官吏 
雜著 
[衛生新法撮要（新會伍廷芳）]  
　　人生最要之事莫。如衛生今。人不知講求遂致夭亡者衆良。可嘆也。考天地間生物之壽可五倍於長成之年多。者或至八倍即以樹木而論。一年長成之樹。能活至八年騾馬由生之日算起。至四年而長成五。倍之則能活至二十年。或八倍之則能。活至三十二年。八之生也亦。同此理人。身自離母胎至二十五歲如能長足。依動植。物生活之年齡此例之人類應活至。一百二十五歲若按八。倍計算則應活至二百歲乃。今人罕有此壽者其故何在。蓋以不講衛生不。保身體一。飲一食但求適口故耳。考中外之人。皆喜食肉飲酒以爲酒肉足以補身殊。不知酒肉祇能是神提神之後即。化爲毒物近。世衛生學家謂。地上所生之植物受。日光長成者食。之最能。補身（丁福保食物衛生學序曰。考人類。之齒牙及體質當。斷爲榖食動物今。以榖食及肉食此較之肉。食者血液濁易。罹熱病榖食者血液清富抵抗力體。魄雄厚肉。食者神經遲鈍榖食者。腦力敏捷肉。食者嗜慾濃榖。食者嗜慾淡肉。食者持久力缺乏榖。食者持久力富肉食。者發逹早而衰老亦早榖食者反是孕婦肉食則。見大而難產且。孱弱而發逹缓榖食者則亦反是肉。食盖久者則。殘忍之心益烈。榖食者慈祥愷側茂對萬物。動有不忍人之心。棖觸於懷此食物比較之大略也）茲將補。身之物分類列後。 
　　一榖類。如米大麥小麥玉米等 
　　二殼實。類如杏仁核桃栗子椰子榛子花生胡桃等 
　　三鮮菜。如紅蘿蔔白菜青菜椰菜菠菜生菜芹菜白蘿蔔山藥洋薯紅芋白薯並各樣蔬菜 
　　四鮮果類。如梨葡萄桃杏梅無花果棗瓜柑橙橘香蕉平果等 
　　五牛奶鷄蛋須。要新鮮者。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館奏核訂新刑律告竣繕單呈覧摺（續）]  
　　臣等此次核訂謹以四者爲指歸議者或謂新律一行古誼𣹦失而不知學案語類所錄漢唐以後之法律何一當於濂洛關閩之心如程子曰唐及我代皆細目張而大綱不舉又曰道不行百世無善治朱子日漢唐之得天下無異僕區此又其灼然可証者也總之時無古今地無中外惟以合乎公理見乎治亂者爲定衡近來京外問刑衙門自賊盜人命鬪毆三律外率多存而不用否則官商士庶將無不罹文網之人此舊律雖有而未槪實用之情事也當此時局孔艱近奉諭旨尙忠尙實更宜示大同之法用黜文崇實之意以挽大局而利推行惟草案中有應據各國通例改正者總則於不論之罪推及十五歲年齡過長恐滋流弊茲擬照德意志等國刑法縮爲十二歲並修復宥恕减輕之例又國交之罪凡對外國君主大統領有犯用相互擔保主義與侵犯皇室之罪從同此泰西最近學說各國刑法尙無成例中國未便獨異此章應與弟四章互易依次修正又和姦有夫之婦原案定爲三等以下有期徒刑較舊律加至六七等立法之意本含親屬相姦在内然詞旨隠晦易滋疑問茲參仿德國刑法增入本支親屬相姦一條定爲二等至四等有期徒刑而將原案和姦罪名减輕一等以昭平允此其應改正者也有應據全書體例增輯者原案於卑幼對尊親屬有犯如殺傷暴行遺彙逮捕監禁及殘毀屍體等項均有專條而犯威逼觸忤誣告者並無治罪明文蓋原案加暴行未至傷害一語已包括威逼觸忤在内而誣告之罪則就本條最重之刑處斷惟暴行指直接於身體者而言若威逼則應以脅迫論觸忤則與侮辱相近均非暴行二字所能賅括至誣告有告輕告重之殊槪科本條最重之刑未爲允洽茲擬於第三十一章增入對尊親屬有犯脅迫侮辱並損害信用加等治罪之法於誣告條下增入誣告尊親屬加等治罪之法庶體例較爲完密且與舊律干名犯義之意相符此其應增輯者也臣等督飭館員逐一修正核訂蕆事仍分總則分則共四十三章增輯删除凡存四百零五條其餘文詞雖經修改尙未全歸雅飭茲並逐條潤飾務求簡明而免疑誤至内外各衙門簽注於未列子孫違犯教令及和姦無夫婦女兩條爭之尤力誠維持名教之苦心查舊律所謂違犯教令本與十惡之不孝有别故罪止十等罰歷來呈控違犯之案大抵因游蕩荒廢不務正業而起現行之違警律於游蕩不事正業本有明條足資引用如有毆詈父母或奉養有缺情形則新刑律原案之暴行脅迫遺棄尊親屬此次擬增之侮辱尊親屬各條皆可援引無虞疎漏其和姦無夫婦女一項舊律罪止八等罰歷年成案此項罪名因他案牽及則有之因本案告發者絶少各國刑法不設此例者良以易俗移風宜端教育初非任其放佚如謂中冓之爭久懸令甲未宜遽事屏除則不妨另輯暫行章程以示鄭重維持之意蓋家庭之際全恃道德以涵養其慈孝貞潔之風不宜毛舉細故動繩國憲漢桓寛有有聞禮義行而後刑罰中未聞刑罰行而孝悌興也原案之不立專條似非無見至草案附則各條其第一條因刑之範圍較寛擬另輯判决例以資援引係各國通行之例亭此所資實爲重要惟新律未實行以前無適當之成案以爲標準應由該大臣按照原奏暫行懸擬輯爲判决例迅速奏交臣館核訂其第二條列舉各項仍用舊律幾致全體效力盡失殊乖朝廷修訂本意且所列如親屬容隠親屬相盜原案已有專條親屬相姦此次業經增入正文干名犯義卽原案之誣告侮辱此次亦經加重親屬相毆可於判决例中就各本條所定範圍酌量情節定上附下附之差至存留養親本爲遣配之制而設現在改習工藝除徒罪外流遣人犯非常赦所不原並不實發無須查辦留養若係常赦不原之犯本不在准留之列其應擬死罪人犯情節俱較舊律爲重更不待言均請毋庸置議應仍照該大臣第一次原奏將危害乘輿内亂外患對尊親屬有犯强盜發塜各項及和奸無夫婦女之罪並附則第五條酌擬暫行章程五條藉以溝通新舊而利推行將來體察全國教育警察監獄周備之時再行酌量變通請旨辦理謹將刑律正文並此次修改與原案有出入者加具案語曁暫行章程分别繕單恭呈御覽伏乞敕下資政院歸入議案於議决後奏請欽定遵照籌備清單年限頒布施行所有核訂新刑律告竣緣由理合恭摺具陳伏乞皇上聖鑒訓示謹奏 
本埠新聞 
[集議請減房租問題　　英美租界請减房租事務所昨發傳單云同人等自在張園集議至今已一月餘矣疊禀層憲均蒙批准設法勸减雖有數房東首先减讓然尙不及千分之一同人等各處婉勸懇求未减之各房東減讓租價以顧全局無如華洋各房東置若罔聞故此至今毫無影響同人等口枯聲竭尙少效果實無以慰同胞故特於初三禮拜日一點鐘借坐西門外西園集議解决問題如何懇切務乞早降請公决正當辦法以圖進行同人等嘔心瀝血力有未逮不得不呼將伯全體企盼甚殷 
[審訊金琴孫被害之嫌疑犯]  
　　金琴孫横遭暗殺一案業經靖江縣緝捕營在該處碼頭拘獲形跡可疑之王三及英捕房九百五十八號華捕張傳和函致公共公廨派差協探李星福前往該縣將王張兩人移提來滬解訊各情已誌前報昨由捕房將兩人併解公廨請究先據探目李星福禀明王三在靖江縣供認與車夫王錦堂鎗斃金君情形訊之王供山東人年二十八歲前在怡和碼頭爲小工於上月初旬與九百五十八號華捕張傳和伴送親戚至鎭江住宿一宵次日即乘大貞丸輪船來申因見船上仇人密佈持刀圖害中的一時情急即跳入長江遇救至舢板船上又見多人持刀欲剌故小的將刀自戳至在靖江縣堂上所供之言小的因用刀自戳後暈去多時現不記憶乞鑒寶讞員以其所供不實再三盤詰一味支吾遂商之德師副領事以王非刑訊難得確供判押送上海縣嚴訊至下禮拜六仍令送回公廨再訊張傳和還 
 
 
] 

Page 19

 
 
押捕房候核 
[孫襄讞申斥忘國忘家之女子]  
　　某俄人奸佔無鍚女子王阿蘇反控女父王阿寶勒詐等情迭誌前報前日午後由公共公廨復訊王阿蘇延某律師上堂譯稱原告並非俄籍係丹國人名匹得生價娶華女王阿蘇爲妻曾經禀奉丹國領事允准詎女父王阿寶以女已許人欲向原告索詐洋二千元已被取去洋三十元後因不遂所欲將女誘回卸去西裝用鐵練鎖住持刀圖害並出洋十四元買有棺木一具定欲將女置之死地應請治以行兇圖詐之罪旋據女父王阿寶與原媒周阿元供稱女兒於十四歲時憑周爲媒許於吳德寶爲室當受聘禮洋八十元擇于上月十三日完姻女兒因家中貧苦於六月間至乍浦路某俄人所開之西酒店内爲傭詎被丹人匹得生奸佔初不得知嗣因婚期將届往領回家見女已改西裝始悉隠情當即囑令同回嘉興路家内逾時匹得生與西人五名及西崽兩名至家將小的毆打向之理論反被開西酒店之俄人手持洋槍匹得生亦持利刃向小的恐嚇强迫小的及壻母與女至丹國領事署由丹領事諭令匹得生出洋三百元給與壻母勸令退婚另娶後因壻母與小的堅不應允奉丹領事諭令出外自向該丹人索還女兒詎匹得生反投捕房控告小的行兇索詐乞恩明鑒王壻吳德寶供稱年念八歲於七年前憑媒周阿元聘定王女爲繼室擇於十月十三日成婚今被丹人匹得生奸佔務求作主訊之王女阿蘇竟操西語並遞一華文禀帖孫襄讞閱禀震怒諭王女曰爾與外人姘識已屬無恥尤敢以行兇索詐等詞誣控生父文明中國出爾昧良滅倫之女子尙不羞死還敢到堂置辯可惡已極時某律師欲爲女辯護孫襄讞日本委素聞貴律師辯論公正須知大清律法君要臣死不死爲不忠交要子亡不亡即不孝此係家法不能指爲行兇某律師答稱本律師亦知中國律法確是如此惟王阿寶向原告索詐應請公斷孫襄讞曰索詐因何而起某律師不能答且爲時已晚孫襄讞遂商之陪審西官美海副領事判各退去候下禮拜二復訊核斷 
[中國公立醫院停止檢查]  
　　初二日公立醫院醫生赴北浙江路一帶檢查鼠疫王培元史惠敦兩醫生偕同寗波同鄉會陳韻泉張思安二君並丁林兩女醫士至會審公廨檢查寶子觀明府立即延人接見隨派司事王書巢章久之二君引導至廨内各處查閲一周並至男女押所細心查察閱兩時之久見其房舍地溝一切收拾潔淨絶無中國衙署習氣中西各醫士稱道寶明府講求衞生不置本日係查疫之第十日浜北各路祗查見有患天花冬温喉症者無一染鼠疫之人連日中西醫士及寗波回鄉會友奮勇調查風雨無間不遑寢食未免辛勞太甚是以沈觀察商明衞生總醫官自本月初三起停止調查俾中西醫土調查等員得以休息嗣後如遇鼠疫發現再行檢查此次工部局衞生總醫官史君新自英國旋滬於檢查鼠疫一事雖極認眞而仍寓俯順輿情之意沈觀察與之商辦各事一意和平是亦租界居民之幸也 
[巡警局改革官制續紀]  
　　閘北巡警總局接奉巡警道汪觀察諭飭改訂新章裁併科長課員各節已誌本報茲聞警界中人述及新章内關於各路分局分區亦有變更如正副巡官則改稱正副區長巡弁改稱外勤巡官巡記改稱内勤巡官巡長分三級月餉自八兩至十一兩止巡士分五級自四兩八錢起每級加三錢至六兩止並聞此項新章亦於日内一律頒佈以歸一致而資整頓 
[度支公所催解房捐]  
　　本邑巡警總辦汪觀察近奉蘇藩司度支公所札文飭將滬上房捐局所收捐欵迅即彙解等因當即轉札房捐局員遵照催解嗣經該局員查得七月份捐欵自由各地甲保正經收以來尙未繳清而八九兩月亦未收齊故勒限各地保等務於初五日先將尾欠之欵繳清再將八九月捐欵如數繳局以便彙解 
[自治公所將開冬季議事會]  
　　城自治公所定於十一日起開冬季議事會先期知照各議員迅將應議事件預先交於議長以便轉送董事會提議所有十六日常會提前於初八日舉行亦已知照各董事届期赴會集議 
[巡防隊拿獲盜匪續誌]  
　　昨報紀浦東東溝工巡局解送搶刧川沙廳境夏元元家衣物之盜犯董三郎等八名到縣一節當晚即由襄讞員升座花廳提案研訊董三郎劉根郎林貽香江德克楊道卿楊曉卿楊龍松等同供均係崇明人在籍推車度日因生意清淡難以餬口約同至高橋吳淞分開居住有楊勝者起意爲首紏合同伴十餘人前往川沙廳境徐家路口欽公塘附近鄉民夏元元家由楊勝打門入内數人把守前後門戸數人進内搜刧衣服三十六件得贓後均各分散小的等行經寶山縣界三官堂地方被淞滬巡防隊隊官趙漢山率領勇丁將小的等拘拿解由工巡局轉送案卜求恩寛宥惟楊三郎先則抵賴經承明府喝責籐條一百下始認同搶判入犯一併釘鐐收押候核 
城内 
[領取盜贓]  
　　昨有王子良到縣禀稱家居浦東洋經鎭附近金家巷地方會於上月間被盜匪數人攉門進内刦去天縀灰鼠披風等衣服事後即投報浦東總巡局請爲緝究後悉該盜陸金壽吳炳生吳慶堂張阿根張阿木張根生等六人已由英公堂拿度所有衣服業已備本洋七十餘元向當舖贖出交送公堂茲聞該盜等已移送案下是以投案請將贓物給領大令准之 
[拿辦流氓]  
　　邱蘭生等值什貨店九家聯名公禀縣署稱有三十六個黨流氓小鳳林即强盜鳳林等紏衆把持敲詐行兇當經田大令驗明吳仕茶等受傷屬實諭飭候示在案茲經大令查得該惡黨在外滋事已非一次昨特飭差照會法捕房請爲協拿解　懲辦 
[拘獲搶匪]  
　　住居浦東火油池地方之何某專事紏黨搶刦所得贓物均寄頓何拐子處業由縣署捕頭查悉禀奉田大令於昨日前往拘獲解回縣署押候訊究 
[道批三則]  
　　陳紳秉鈞等禀批來呈閱悉准銷案候分移商務總會曁江西候補道王並照會湖北候補知府徐守電報局唐守及分行蘇州府上海縣一體查案註銷可也墨結附劉沈氏禀批案經前道批飭查提訊究現在訊辦情形究係如何仰會審官寳令速即詳復察奪毋遲李儒純禀批業經前道批廨飭追如果譚詠梅避匿無蹤亟應着落家屬勒限尋交以免日久避延仰會審官寳令遵照辦理仍具報毋違抄黏附發張大樑禀批此案節經前道飭縣催商核辦未據復到據呈前情候再札催迅商妥辦以憑訊理至來呈據叙前批全係謬誤合併飭知 
[官事]  
　　分省補用道曹恭翊山東補用道戴緒适記名道柯鴻年分省試用縣 
 
 

Page 20

 
 
丞王季英昨均到道拜會會禀見 
南市 
[選充巡士]  
　　自治公所警務處招補巡邏隊巡士曾記前報茲已擇定二十九名於昨日發給保証書令蓋保戳至初五日發給軍裝初六晚即行整隊出巡尙少七名仍須招補 
[遷怒女]  
　　生義弄羅姓家近被工程局派人入内資出私吸鴉片未領執照羅姓疑係婢女朱阿秀通風遂將該婢禁閉不給飲食昨日逃出由四十七號巡士帶局盤詰阿秀供係朱家角人年十二歲又母俱故並訴明被虐緣由判留候飭探查明再核 
[匪徒攫物]  
　　崇明人施尙珍據帶洋布羽綢擬搭小輪回里行至大逹馬頭被匪黨多人從後猛撃乘機將羽綢兩疋攫去報由該馬頭巡丁頭目廖清泉查獲朱承發一名詰知由小五子馬扣鐵和尙同謀已將羽綢九尺賣於浦東張家浜某飯店得洋九角其餘質得大洋三元小洋三十九角均被該兩人分去朱則分文未得遂即送至工程局經湯裁判提訊供仍如前判候補提同黨並弔到原贓再行嚴究 
[人贓並獲]  
　　浦東鄉人陸維善販花來滬得洋一百九十元藏在搭連袋内旋至王家馬頭太三房茶　店購物被賊將洋摸去正欲報避適有探夥邵雲來在旁拘獲竊賊施阿林陸如才搜出原贓拘解工程局訊究判施戒責二百五十下押二十五天陸責一百下押七天起出贓洋給失主具領並由陸當堂提出一成酬謝該探 
閘北 
[懲辦騙子]  
　　季星三（即計信三）被劉玉卿騙去行李物件控經四路分局由黄正巡官訊明屬實判責三百板還押候立在案昨日覆訊判再責二百板枷號半月期满再核 
[誑騙存摺]  
　　　寡婦周童氏前日偕証周梅生甘友卿至四路分局禀稱丈夫周丙生在日有銀三百兩存於四明銀行按月起息六厘夫故後破夫弟周丙全百般攛掇　存於他處可得一分利息致將存摺一扣騙去已逾一載本利無着請爲究追昨經黄正巡官提周丙全到案訊供屬實判令押繳 
[尋獲竊賊]  
　　洪萬長行竊聞鳳樓之東洋東一輛及棉被油衣等物昨　聞扭控四路分局經黄正巡官訊實判洪押繳賠償衣被洋五元再行核釋 
英租界 
[帳目不符]  
　　德商美勒洋行控新閘派克路鑫昌電燈號主史阿坤不理欠銀一案前日午後由廨會訊原告洋人請追被欠銀一百二十餘兩訊之史供因原告開來之帳不符向之辨諭即被撕碎是以未付寳讞員商之德裴繙譯官判史交保候查明帳目於下禮拜一午堂再訊 
[作頭欠債]  
　　黄春記控木作頭張雲亭承包顧全卿房屋虧欠木料銀一千餘兩一案前晚經公堂德襄讞提訊判顧交保張押候派差送往水木公所將帳理明復訊再核 
[曾否料理]  
　　唐王氏控寡婦洪李氏不理借洋前晚由廨提訊原告請追洋一百五十元訊據李氏供稱所借原告之欵已由故夫料理判李氏交保候查明再訊 
[不知厭足]  
　　王仁泰不作主王文孝控張仲甫抵單不贖一案前晚由廨提訊原告投稱此項抵單係由奚朗如担保抵去銀二千兩延不取贖控奉訊斷將地拍賣得銀二千兩尙有利息零費延宕不理請追張供該地値價四千兩祇賣二千兩且王自買王已便宜不少請察判張交保候補傳人証再訊 
[追還牛價]  
　　徐富金周春林等環控金桂祥不付牛價銀兩前晚由廨偍訊金供欠銀屬實現在無力措繳求請寛限判押限半月清理如違提究 
[開釋淫棍]  
　　羅陳氏控薛掌生誘拐伊女彩金由廨訊實判薛押捕房一月在案昨届期满由捕房解案請示判照原斷交保開釋 
[父子口角]  
　　過犯江福昌在楊樹浦地方用刀自刎被探查獲昨解公堂訊知江因與父口角是以出此中西官以江不應復來租界著押三月期满仍逐出租界 
[抵單不贖]  
　　德商維林洋行控馬來興抵單不贖一案昨由包探將馬傳至公堂判令交保候訂期會訊 
[西人負欠]  
　　英美工部局控百老匯路某西酒店西人克而興特不付捐洋八十六元昨日由探將該西人傳至公廨訊明尙欠用人工資未付判帶回捕房准存洋一百念元暫行保出候核 
[不付米洋]  
　萬意深欠周本林米林洋不付昨由公廨傳案過堂候訊 
[不認串竊]  
　　華章絲廠控用人徐阿云毛阿二串竊白絲一百零五斤昨經公堂復訊仍無實供判仍一併還押候傳集人証再訊 
美租界 
[醫生索債]  
　　李玉成豢有乳牛一頭因欠醫生徐少圃借欵三百元昨被徐將牛牽去李即投報捕房捕頭派探查復飭李赴公廨禀控 
[欠租封屋]  
　　住居西華得路二百八十九號之許阿奎積欠房租四十餘元被控昨由公廨飭差協探將屋發封 
[流氓剥衣]  
　　沈阿三昨日經過揚子路碼頭被流氓小蓬頭剝去布袍子一件沈報捕房捕頭允爲查辦 
[男女並獲]  
　　邱阿雲之妻顧氏近與馬夫唐裕山私姘匿居蓬路昨被邱偵知突往捉奸將男女綑送捕房押候解廨究辦 
[疑及同伴]  
　　崑山路十九號某西人家侍者李阿全昨欵同伴董文興行竊綢皮衣服鳴捕拘送捕房候查核辦 
法租界 
[竊取捐照]  
　　王小龍日前行竊蕭得宏東洋車上捐照一紙售於陳阿三報由包探緝獲吊出原贓一併解入捕房送廨請究王認竊不諱陳供不知竊贓求恩寛有聶司馬商之顧副領事判陳罰銀一兩王枷號七天 
[仍難抵頼]  
　　妓女天台别墅因圖頼法商暉光公司代裝紗罩龍頭價洋被控經公堂飭提該妓至捕房准予交何茲該妓已將欠洋十二元五角如數村還票請銷案昨由捕房將情票明公堂中西官准將此案註銷 
[竊賊遊街]  
　　小工王林增施洪正陳阿二等先後串竊作埸内木板十餘塊被失主趙升泰緝獲　贓交捕解廨請究趙稱陸續被竊木板有三百餘塊之多求恩嚴追質之王等同供祇竊十餘塊餘贓不知判各枷七天遊行示衆 
[能否開釋]  
　　禮記洋行寫字人范關生圖頼陳茂芝借洋一百元禀經公堂提訊判令交保限一月還洋詎范乏人具報昨由范母投廨禀稱此欵有南匯縣田單作抵並非空借求恩開釋遵限還洋如在押日久勢必有碍生意此案更無了結之期聶司馬判范還押候再核示 
[巡丁獲賊]  
　　王得勝楊阿法先後行竊招商局棧房食米各物由巡丁查獲送捕解廨訊辦判各押七天 
海上聞談 
[上海之將來]  
　　漢口爲南北中樞。說者謂將來粤漢川漢等路築成後。上海商業之繁盛。必漸移於漢口此固地勢使然也。然目今川粤漢各路。尙未築成。而上海商業之。現象。已由繁盛而漸趨於隳落之勢。前兩年每届歲終。銀根漸形緊急。商店屢見閉歇。市面隳落。已見一般。今年則更形竭蹶。恐慌之現象。支絀之狀態。愈益顯露而不可掩。然則他日川粤漢路築成。上海市面。不知將淪於何底也。有維持市面之責者。亦曾籌及補救之策歟。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇寗屬試辦宣統三年地方行政經費預算册（八）（續）（本册以兩爲單位兩之下加小數點爲誌）地方行政經費經常門]  
　　第一類民政費共庫平銀五四五五五五·○○七 
　　第一欵諮議局經費共庫平銀三○○○○· 
項目另册開列 
　　說明查諮議局常年經費歲需銀六萬兩奏明寗蘇兩屬各半分攤預算分載兩册各銀三萬兩其項目未便分列兩册故另册開載凡寗蘇兩屬共同擔負之欵倣此 
　　第二欵省城及各府廳州縣巡警經費共庫平銀二九三三四九·二六三 
　　第一項省城巡警經費銀一七一八一四·九三九 
　　第一目各區巡警經費銀二五六六六三·二八八 
　　說明另册開擴充費四萬四千餘兩應於本册原數及總局費内撙節騰出 
　　第二目消防隊經費銀三八九三·三八九 
　　第三目寗省鐵路巡警經費銀五八○八·○二四 
　　第四目金陵商埠巡警經費銀五○三一·一三一 
　　第五目土河鎭巡警經費銀四一九·一○七 
　　第二項各府廳州縣巡警經費銀一二一五三四·三二四目暫闕 
　　說明各廰州縣巡警應按戸口支配名額以定經費今暫闕 
　　第三欵巡警學堂經費共庫平銀一九四三六·九七五 
　　第一項江南高等巡警學堂經費銀一九四三六·九七五 
目暫闕 
　　說明總數旣奉部飭認减各目細數亦應照減今暫闕 
　　第四欵善舉經費銀一三四九二六·二 
　　第一項各府廳州縣孤貧口糧費銀八七三七·一七三 
　　第一目上元縣孤貧口糧九八二·五四二 
　　第二目江寗縣孤貧口糧銀三四七·二五六 
　　第三目句容縣孤貧口糧八二·一三二 
　　第四目六合縣孤貧口糧一三六·七六五 
　　第五目高淳縣孤貧口糧二四七·六三三 
　　第六目溧水縣孤貧口糧銀三八一·四六二 
　　第七目江浦縣孤貧口糧八二·九六四 
　　第八目揚州府孤貧口糧二三○·三九一 
　　第九目江都縣孤貧口糧三二三·○二一 
　　第十目甘泉縣孤貧口糧三○七·五二一 
　　第十一目揚子縣孤貧口糧銀八七·二六四 
　　第十二目高郵州孤貧口糧銀三七四·八三三 
　　第十三目興化縣孤貧口糧銀三二·一 
　　第十四目寶應縣孤貧口糧銀一四○·四四七 
　　第十五目泰州孤貧口粮銀五五○·三○八 
　　第十六目東台縣孤貧口糧銀四九六·八六八 
　　第十七目山陽縣孤貧口糧銀五六六·四二七 
　　第十八目清河縣孤貧口粮銀八八·五六 
　　第十九目鹽城縣孤貧口糧銀一七七·一一二 
　　第二十目阜寗縣孤貧口粮銀六三·五五六 
　　第二十一目安東縣孤貧口糧銀六三·五五六 
　　第二十二目桃源縣孤貧口糧銀一二七·一六三 
　　第二十三目銅山縣孤貧口糧銀八八·五○四 
　　第二十四目宿遷縣孤貧口糧銀四七·九一五 
　　第二十五目睢寗縣孤貧口糧銀一七·四二四 
　　第二十六目邳州孤貧口糧銀六八· 
　　第二十七目豐縣孤貧口糧銀一一一·二○九 
　　第二十八目沛縣孤貧口糧銀二五六·五二七 
　　第二十九目蕭縣孤貧口糧銀六一·九五二 
　　第三十目碭山縣孤貧口糧銀九八·○六九 
　　第三十一目通州孤貧口糧銀七四三·四三六 
　　第三十二日如臯縣孤貧口糧銀二○二·六四九 
　　第三十三目泰興縣孤貧口糧銀五三一·二○六 
　　第三十四目海州孤貧口糧銀一一七·三三二 
　　第三十五目贛榆縣孤貧口糧銀二二六·一九三 
　　第三十六目沭陽縣孤貧口糧銀八○ 
　　第二項省城補助善舉經費銀一八九三四·八一九 
目暫闕 
　　說明此係原册表第一項第一第二第三第五第六第八目及第七第八項之總數原册表誤以支放機關列目應查明用途分别更正 
　　第三項各廳州縣補助善舉經費銀一○七二五四·二八 
目暫闕 
　　說明此係原册表第一項第四目第七至第二十三目及第二 
　　第九項之總數原册表各目亦多誤列支放機關應分别更正 
　　第五欵官醫局及補助私立醫院經費共庫平銀二六八四二·五 
六九 
　　第一項官立醫學堂經費銀一五○○○· 
目暫闕 
　　說明此項學堂應就中西醫院設立該費卽就院欵内撙節騰出 
　　第二項官立醫院經費銀一○四三二·八九二 
 
 

Page 27

 
 
目暫闕 
說明中西醫院應正名爲官立醫院將第二項第一目併入（未完） 
小說 
[義俠小說盜俠（十四）]  
　　多倫深敬麗榴之爲人。且閔其與已同病即乘間私告以深恨格蘭那極之事欲與麗榴設策同遁。而麗榴以康吉尙在堡中。不肯先出。且逃亦無術度即逃亦十九不逹。乃變計與多倫私策屈節以撫格蘭那極。圖解康吉之危。且令多倫往康吉囚室。示意康吉。令其於脫險後。設謀拔已并報多倫之仇顧二人尙惴惴然。恐格蘭那極不肯遽釋康吉。計不得行。而格蘭那極自得麗榴進以柔語。喜極幾欲失其魂魄。出視騎士之創。則二人者皆可無死。遂發令釋康吉討克。以媚麗榴且卽命多倫傳語守人釋此俘者而二人者意乃大得。麗榴欲作書以與康吉。述其意旨所在。顧恐事機勿密爲守者所見。策且立敗乃授意多倫使以隠語告康吉。勿爲他人所知此邏視康吉之人本至蠢蠢。見此女郎與康吉皆作殊特之語雖心中微覺可怪然不審其中之利害。第張目駭視而已。康吉旣去此麗榴與多倫者則長跪於。地出其精誠以禱求聖母。佑此壯士立能拯已於險禱已相向無言。麗榴曰。果明日此時康吉勿至者。吾事了矣彼明日將以教士來堡爲與我結婚之證。康吉果早來。或尙可。脫否則汝試思之。安從解此巨厄多倫曰或至明日而密司脫討克勿至。密司尙可托病以自解麗榴曰此胡能者汝不觀彼頃間之狀態。急不能待即一刻亦不能忍遲至明日已力忍至於極地。吾即托病自解彼安肯濡忍至於一秒鐘語至此多倫亦嘿然不能答。 
國外新聞 
 [P [ >英國選舉續聞 
　　初二日倫敦電云目下被選之員無反對者共有聯合黨員十一名自由黨員四名 
[愛爾蘭購械反對政府]  
　　初二日倫敦電云愛爾蘭曷爾斯脫聯合黨辦事所因反對政府所定内國治制决議招人承辦軍械火藥以爲抵制之計均須立刻交貨 
[德員逝世]  
　　初一日栢林電云普魯士亨寶大臣前充東變德國總督之弋脫純伯爵業已逝世享年四十有五 
[满洲疫症近聞]  
　　初一日柏林電云班桀斯區博士自哈爾濱致電聖彼德堡要求俄政府即訂完全辦法以防满洲疫症否則恐將傳入歐洲云（以上譯文滙報） 
來函 
[愼食衞生會來函]  
　　啟者據最近各國衞生家發明酸牛乳一物最爲衞生俄國有一婦人專食此乳現年一百八十五歲操作如常本會特請俞鳳賓醫士於初三日下午兩鐘在愛文義路一百號伍侍郎寓所演說此事並製有標本用顯微鏡將其中延壽微生蟲照出以供研究無論是否會員均可參觀特此奉佈 
 
 
 

Page 28

 
 
P>專治痔瘡三日斷根 
大隆藥房治内外痔瘡第一奇藥 
本藥房發售三十六種痔瘡斷根丹功力之大效驗之速爲别藥所萬不能及久已風行中外咸贊奇靈治愈各種痔瘡數以千計據勃林醫生云余嘗治一老年痔漏之人歷試良方妙藥無奈隨奈隨愈隨發發則痛極聲嘶寸步難行後用痔瘡斷根丹服之其其效即止三日血清濃止痔肉連根脫去竟不復發云又蜜利醫士云諸醫治痔藥石罔花轉用刀圭針炙殊不知大傷臟腑甚爲危險惟内服痔瘡斷根丹外用除痔蘇格萊生可保無碍且收效極速不傷元氣有粤人患痔二十餘年内服外治不數日管脫肌痛而愈歷試諸痔無不應手奏效由是類推雖極頑極惡之痔余敢决其萬無一失云故無論内痔脫肚便血痛徹心肺外痔發腫流濃大便艱苦甚至生管成漏坐臥不安諸醫束手百藥無功但服此丹立刻止痛消腫硬塊化軟血水收乾四圍連根脫落極至三日包能全愈妙在攻補並進愈後身體返强與市上純用苦寒者大有天淵之别天下各種痔藥惟此最靈最妙極神極速誠二十世紀翹然獨步聖品也每盒一元雙料二元如用雙料收效更速另有外治痔瘡蘇格萊花此花力大效速能除諸痔之根倘内服外治雖年久根深之痔痛不可忍一沾藥性非但立刻痛止管消且能永不再發一試便知每瓶雙料四元單料二元上海望平街大隆藥房啓 
[法律家必携大清律講義]  
吾國律法因明而損益之固已寛嚴得當鉅細無遺自外人寄居習慣不同遂訾吾國律法未盡合於世界公例怙其國律不受裁判　朝延有鑒於此特命大臣修改刑律爲撤去彼國領事裁判權之預備但改良刑律祗就舊律之不適用者改之而仍其舊者十之五六焉故不知舊律無由知新律之本原與其比較之程度而適乎應用之宜囊之學律者皆出保陽臬署上智須五六年之切磋中材非十餘年不可蓋律例繁重細密人命攸關非如錢穀之熟於一省報銷即可奏技也今者京師法律學堂中律敎習韓城吉君同鈞編成講義一部撮舉重要律文朔其根原揭其宗旨或援經史以闡其理或引刑案以實其事顯豁呈露一目了然讀此一編勝於伏案十年其尤適用者引外國之律與中律比較而詳辨其短長之處使學者有所折衷洵過渡之寳筏不僅國粹这扶輪也本莊覓得原書縮印精本現已出版每部八本定價洋一元六角○寄售處上海棋盤街集成圖書公司　廣益書局　中國圖書公司　京都鴻又齋書社　書業公司　天津保定官書局　蘇州振新書莊　總發行所上海新閘靑島路九號朝記書社啓 
[德氏軒製半夏餅包愈咳𠻳痰喘永逹斷根]  
天下馳各章製半夏必須認明上海老閘橋聯昌德牌號○函購原班回件外埠批發格外克已如無銷路儘可退藥還洋本店經理　京天寳堂消痰半夏餅以來中外馳名活人無算功能潤肺益氣止咳平哮定喘並可當塲試騐痰化爲水無論男女新咳久嗽乾咳痰嗽年老氣短行路氣急少年痰咳文武痴癲猪羊癎病痰中痰厥久咳失音久咳成勞痰飲氣喘破金見紅肺痿腥痰迷心竅痰火氣鬰等症只要半夏一錢開水送下約五分鐘即可哮平喘定氣順痰化咳止眞有藥到病除之妙起死囘生之功實爲無上上品之藥爲此登報廣告海内患病諸君幸勿觀望○大盒六錢洋一元○每料二元○五料九元二角○輕者六錢立愈重症一科斷○先試二角分售處○嘉興乾坤和洋貨號○硤石鎭豫和源洋貨號○湖州中英藥房○烏鎭王益茂洋貨號○雙林一大洋貨號○新市成大洋貨號○　湖錦和祥洋貨號○寗波東門大池頭裕成祥玻璃莊○常熟南門陳春暉堂　周甫德隆昌烟號○分售盆湯弄口增裕春號　總發行所上海老閘橋聯昌德洋廣貨號啓 
[欲購西節禮物者者鑒]  
竊維時届西人冬至較之華人年節尤重華人往往知已者相贈不嫌禮薄之哂乃西人不欲購送　目之品始眉飛色舞本行有鑒於此不惜巨金往外洋採辦各種品物來華如英國火腿至重三十磅及已四即奶酥牛羊魚暇水果管頭各物金山蘋果每枚約重一磅洋糖花炮乾菓蜜餞等並有特色之香餅三星白蘭提會四格各種佳釀其餘各色綢緞呢布無美不備倘荷　貴客贈送禮物者尚祈　惠然肯來先觀爲快以証本行貨美物臻高出尋常萬萬也如蒙　賜顧格外克已到貨無多至祈早降伏乞　垂鑒是幸　泰興洋行告白 
[順氣化痰止咳天下第一奇方]  
上海河南路廣東彭壽堂始創順氣化痰止咳四寳半夏露功效神速當面可試如不信將市上各藥分日比試立見眞僞優劣消痰止咳各藥到處皆有仿單悉皆詳載絶妙依次試服均屬子虚皆用成法古方改名製售並無實在經驗妙藥故也卽近日自稱枕秘者初服雖有微效然力薄性緩並無斷根之力識者憾焉本堂秘製眞四寳半夏露化痰之神止咳𠻳之速爲别藥所萬不能及屢將男女老少内傷外感各種痰飲各種咳嗽以及氣喘吐血等症一一試騐果能藥到病除� 
超出他家百倍故所列諸般治症均千眞萬確實有效騐試過者僉謂無論何種藥品均無如此露之神效妥速者所以對症服之萬無一失此露數十年來治愈下列各症不下數百萬人特再詳錄於左○專治五勞七傷諸虚百損○傷風咳嗽寒熱往來○寒痰凝滯氣阻咳嗽○風火夾濕鬱熱咳嗽○肺葉閃動喉痛咳嗽○肺腋枯燥喉乾咳嗽○肝風煽肺動怒咳嗽○氣勞傷腎吐血咳嗽○病後中虚氣逆咳嗽○頻咳不止變聲失音○產後虚咳週身酸痛○痰火積寒久年哮喘○精涸神頽動則氣喘○咳急傷絡嘔血盈　○思慮過度痰帶血絲○痰迷心竅文癲武狂○痰流骨節左癱右瘓○中痰中風手足麻木○痰阻氣塞喉痛肚痛○濕滯中宮心胃氣痛○肺痿主癰腥痰五色○臟腑氣弱瀉痢不止○小兒驚風猝然氣厥○神昏囈語猪羊癲癎○乾咳無痰行路氣急○自汗盜汗骨蒸潮熱○以上各症輕者一服全愈重者數瓶斷根海内如患上列各症服過各家之藥不能奏效者請速一試無不立起沉疴最奇者無論風熱寒濕諸痰一沾藥性立刻盡化爲水從大小便洩盡頑痰旣去周身頓覺暢快四肢因之有力繼則飲食加增百病盡除而身體不覺日强矣每瓶一元每打十二瓶十元大瓶二元每打念元每料四元近有作僞之徒因此露靈效異常信信從日衆竟依樣仿冐到處寄售甚至抄襲告白登報反噬然一經試騐則孰眞孰假孰優孰劣不待辨而自明矣購者鑒之○註意瓶上新鑄彭壽堂化痰止咳半夏露字樣以防假冐○順氣化痰丸大瓶一元小瓶二角半○立止哮喘斷根丹每瓶六角○吐血斷根膏每料四元○止咳杏仁露四角假冐甚多購者認明上海河南路抛球場南首廣東彭壽堂内懸上海縣告示庶不致悞○各省託辦必須由郵局另發一信通知爲憑以免混冐 
[同和眞汪六吉棉料宣紙總發行]  
在上海後馬路怡春堂紙號一家經理並無分設近有法界吉里無恥同業假冐本莊牌號董戳汪六吉字號欺騙客商希圖射利本主人有鑒於此更加精益求精紙内有老汪六吉四字每刀内另有仿帖以免魚目混珠特此申明廣告如蒙賜顧駕請英界後馬路福綏里口怡春堂帳簿莊便是上海怡春堂紙號新出宣統三年華英月表官商日記廣告廣通商學覧用不計如蒙批售定價格外便宜 
[緊要告白]  
十月廿四晚五點三刻在崑山車站月台内遺失元布提手補黃皮洋夾一個内有崑山新裕莊收蘇州永生賬十月廿四洋六千八百元收條一紙又新裕出周夢記匯蘇永生十一月初一期洋三千元第四千五百號支票一紙又周夢雲出十一月初十例洋五千元契價期票一紙又張紹記存蘇州永康張敦豐存永生永豐莊摺共三扣已分别掛失作廢又　記本年九月匯紹記銀五千兩票一紙當向閬記報失作廢附有作抵之浙中公典股單一紙由彼自赴該典議明作廢并禀請該處　邑尊備案尚有鈔票四百七十四元現五十六元及未查明之零星紙件除禀崑長吳三邑備案外特登申新時三報無論中外人等拾得概作廢紙無用如能將原物低爲查齊送還者自當從重酬謝决不追究　蘇州調豐巷張繞記即紹記白 
[上海錦隆洋行告百]  
茲有陸欣甫郭仲山二人挽友金玉山先生來行擔保經理火險蘇州省城生意保往來保費元五百兩除此火險外一概生意交往與其無涉倘有别項生意往來銀兩與本行華洋人等均無干涉望各紳商留神是荷　錦隆洋行告白 
 
 

Page 29

 
 
[患咳𠻳痰喘者宜看]  
本堂秘製四寳半夏露專治傷風咳嗽無論氣喘吐血喉痛等症立服立效有起死回生之功因此遠近爭購名馳天下海内得此囘生者以千萬計僉謂無論何種藥品均無如此露之神效妥速者茲特節錄來信數則以示勿欺○彭壽堂主人推鑒僕病後尙未調理適舍親邀辦急事雪夜長征風寒飽受方抵江西卽發寒熱繼而咳嗽大　氣逆且促寢食俱廢困苦難言醫藥求遍咳嗽不止幸蒙諸君竣之指購寳號化痰止咳半夏露三瓶服僅兩次果見輕减至一瓶服完病竟全愈尚多二瓶什襲而藏今春小兒驟患咳嗽加以寒熱往來亦將此露使服寒熱立退咳亦日止愚父子受惠實深爰申謝悃并寄洋十元再購一打速付爲荷福建南台趙玉成頓首○彭壽堂諸位執事均鑒賤軀肥胖動輙氣喘頑痰終歲不絕近日愈多每日幾吐碗許日前稍受寒邪即起傷風咳嗽頭昏發冷等症服藥調治僅有小效月初小婿來舍帶購寳堂半夏露兩瓶按單試服夙疾全消妙在頑痰经盡行動勝常十餘年來無此康健矣敬呈廿元祈發五料寄下藉作護身符籙無錫三里橋李鶴卿拜謝○彭壽堂諸位台照僕索有血症又加痰咳每届秋冬其患更甚屢經名醫診治輙無一效近聞　貴堂化痰止咳半夏露聲名藉甚適友人自滬來向之細訪據云實在靈效即託郵局匯購兩瓶開寒試服清香甘和已令人神清氣爽及二瓶告罄不第喘止咳定且飲食加增面目光昌身受之餘始信人言不虚也江陰市橋堍尤銘啓○大瓶二元小瓶一元如購六大瓶十元每料四元上海河南路七號洋房廣東彭壽堂錄 
[上海裕和盛代理奉天鴨綠江採木公司售木處廣告]  
奉天鴨綠江一帶上自渾大兩江以及長白府所產木植材料堅實宏大無匹久爲中外之冠自中日政府創立採木公司以來由安東運售京津營口烟靑島大連山東各口以及各省鐵路定造枕木銷塲之廣洵爲理省出口第一大宗物美價亷久已膾炙人口滬地向未運售今 
運滬發定價克已以廣招徠如荷○各寳行號賜顧請臨寗波路九號裕和盛代理售木處面議可也○堆木場在浦東祥生廠隔壁 
[扶陽種子奏效快速]  
欲添子女○欲廣嗣續○必購衍慶丸酒○確是種子良藥 
孟子云不孝有三無後爲大故伯道無兒爲人生恨事然亦當盡人事以回天不宜全委於天命也僕素心操勞年將半百膝下尙虚因而遍購種子良藥以　獲衍後嗣及閱見上海二馬路天寳齋參茸海狗腎扶陽種子衍慶丸仿單其言論方藥極爲周妥實事求是洞中竅要遂即郵信托購一料按方信服又購婦科降生丹二料囑室人調飲於此二年之中妻妾各舉一男從此桑榆暮景足可自娱良藥之功不可不表明而公之於世夫種子之原全在精血充足欲精血充足非裕其生化之源不可今扶陽種子衍慶丸功能化衰弱爲强壯變繞指柔爲百煉鋼固精種子旺氣血開胃進食服之立刻見效若非裕其生化之源曷克臻此奇功神驗聊誌數語謹謝主人製藥之婆心并告世之無子者速購一試方知僕言信而有徵也秣陵潘爾疆敬告 
[廣告]  
凡有信實而無資本者本公司能使之創業本公司自能給以有薪工之席位或以創業之法示之欲知譯細者請函問　親到本公司面談可也　南京路Ｐ四百七十四號勝家縫紉機器公司啓 
[繪圖靑泥運花出版]  
是書梅禹金輯乃是歷代至明末言情小説此書係古槐書屋收藏秘本今抄錄繪圖石印紙張　訂尤極精美共成一函官商學界見之莫不賞心悅目所求者以爭先覩爲快每部定價大洋一元○分售處上海棋盤街掃棄山房集成公司二馬路千頃堂北京琉璃廠正文齋打磨廠東口學古堂天津大胡同龍文閣及各省大書坊○總發行所北京琉璃廠自强書局謹白　 
[好立克麥精牛乳最補飲料無上食品]  
經理處上海仁記路二號文達羅洋行 
本公司所製之麥精牛乳匀已馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
[上海四明銀行廣告]  
本銀行總行開設上海寗波路分行先設寗波江北岸一處茲於本年三月二十二日股東大會重整章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月四厘一年五厘儲蓄櫃存洋活期三厘計息定期六個月五厘一年六厘二年七厘其餘押欵匯欵等格外公道如蒙賜顧請至本行面議可也 
 
 

Page 30

 
 
[痔瘡内服靈丹]  
廣東彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外用痔瘡妙藥可保永遠不發一試便知 
此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見效連服三盒無不全愈也 
痔瘡外治妙藥 
痔瘡雖仗内消然得妙藥外治根可永絶本堂始創眞熊膽珍珠外治妙藥專治一切惡痔搽之立刻定痛消管除毒止膿雖十年廿年之痔一經試用其患若失倘内服外治不過數日根除屢試皆效大瓶四元小二元雙料加倍取效尤速廣東彭壽堂鋪分上海抛球塲南首河南路三層樓七號洋房交易懸有上海縣禁止假冐告示爲記各省函購必須由郵局另函通知爲妥 
[小東門寳泰當滿衣設櫃在P ] 
四馬路靑蓮閣對面照本零售擇十月初六開張寳泰當謹啓 
[奏辦山東博山公司招股大票第二次大彩電報]  
廣十月二十九日開第二次招股票五大標電報○頭標二萬九千七百三十九號　二標一萬九千三百四告十三號又二萬五千三百三十七號　三標八千六百零六號又一萬九千二百六十五號　四標一萬八萬零八百九十三號又一萬八千九百七十九號又二萬五千一百八十二號　上海南市業盛里分公司啓 
[民不聊生]  
竊維片言折獄誰求民隱自古難然惟我宜興僻處外邑地瘠民貧訟風未予稍戢即有賢有司不厭精詳得可杜訟清源無如訟棍頻多以致民間訟累難堪現有棍蔣嗣奇即蔣叔如者善於滋訟恃其刀筆之能復藉勾結内署出入衙門留難佈置有如黃嘉益控陳國華謀呑嗣產一案詎陳賄托蔣叔如　擱圖呑黃姓隔閡情絕投悾藩睘經奉飭究該訟棍消息靈通多方設法未予提究而黃夫婦至今尚無了結之一日最惡者更有如縱賊陸浩祥裝傷誣控倒制殃民又有如聳令張南大之妻揑傷誣害陸甲大一案幸蒙宜邑尊洞悉訟棍蔣叔如包攬情弊未遂朦混當堂斥出噫訟棍招謠誣害顚倒黑白頻年好訟宜邑四鄉民不聊生茲經被害之家疊控　憲轅想各大憲痌瘝民瘼斷不容訟棍之欺朦茲我訟累小民含屈莫伸寃沉海底心難甘没爲將訟棍蔣叔如包攬訟害無惡不作蔣嗣奇前案重疊念五年恩撫奏折秀士尚不改過各情謹登報端伏祈垂鑒　被害小民鄒明芳裴吉祥仝啓 
[上洋新開許永福昌號紹酒棧廣告]  
本棧始創浙紹山陰東浦村數百餘年不惜重資加工選料專造進呈官禮花雕各色名酒向銷北京天津長江等處蕪湖九江各碼頭皆有設立早已馳名中外久爲官商學界所賞識迄今本坊存貨頗多因思上海通商大埠三主人有意揚名特再設肆滬上茲將秘製滬年花雕酒夾酒特别必裝洋瓶零躉銷售行旅貴客隨帶途中則色香味永遠不變所謂美酒佳釀世所罕有一經嘗試方知言之不謬也售價每大瓶大洋三角每觔大洋一角二分兼售牛莊膏梁各種藥燒無不精製一俟工竣擇吉開市至於室之寛暢裝璜精雅應酬週到均與尋常不仝倘　蒙惠臨請至四馬路大新街老丹桂茶園北首坐西朝東雙間新式洋臺門面須認明本號招牌並有蘭亭古景商標爲記庶不致悞 
[高田商會經理日本毛織有限公司告白]  
日本織毛公司係創立光緒廿一年總資本日金二百六十七萬圓尙餘五十五萬圓以作公積本公司機机等件均自挑選泰西最新最良者織造哈唎呢羽毛紗毛毡旗市等料貨高價廉無不合宜本公司早已在各國勸業會及共進出品會得過頭等金牌以及軍學警官商界之操衣服裝旅行用毛毡地毯最爲大宗信用久著無待贅言本公司現因推廣營業起見特歸上海高田商會獨家經理在南方一帶加倍認眞販售賜顧者祈　駕臨上洋博物院路八號高田商會分行接洽可也　工廠日本兵庫　本莊日本神户　分莊上海　東京　天津茂記洋行 
[奉送金銀各物]  
本藥房逢造房屋工竣於二十四日遷入當於是日起購物一元者特贈福引劵一紙每劵皆有彩物當塲奉贈多者以此類推即購物五角者亦有小福引劵一紙奉酬所備彩物有三十餘種之多茲因自開幕後購物諸君興高釆烈相率惠顧櫃夥幾有應接不暇之勢本藥房故特每日增重彩物使得彩者格外有興如金表銀表赤金手戒赤金耳環吊鐘擺鐘掛鐘閙鐘五彩絨毯密蠟烟嘴賽銀烟夾香水香皂一切花色數十有餘爲期仍至十一月初九日爲止外埠函購如在期内一律贈劵由櫃夥代拈得物照寄特此布聞 
尚有特别之酬報老毛老至牌小天飬肥品買一聽送一聽再加贈送彩物 
艾羅補腦汁艾羅療肺藥天然戒烟丸日光鐵丸月光鐵丸百補牛肉汁等六種久承購者獎譽銷路日增月盛名震環球無以爲報故自二十四日起凡售以上六種者每瓶照原價暫取八折福引劵仍一律照送以冀諸君既得廉價又獲彩物爲特别之酬報 
肥飬品係飲和食品廠製造出品之第一種用鷄鶉麻雀等飛鳥之血液腦汁和麥煉製成粉凡人若用此品代點早晚常服爲培植人身之特别滋料如樹花果之得雨露肥料以潤澤之故能發榮小兒服之較服母乳加十倍之肥養且可免種種疾病中年人每日服此代點較之日服官燕白木耳代點功勝千倍肌肉結實力大如虎風寒署　不能侵入自然永保無病並有最可信之試驗法凡人未服肥養品之前可在外國拳力磅上試擊一拳看有幾磅後服肥養品一二星期再試擊之其力必增三五磅如服一年可增四五十磅苟或不信請服一二星期試之自見此品現由本藥房總理發行爲願人人身體之肥養起見故于遷入新屋日起買一聽送一聽買一打福引劵亦一例照贈此佈　上海三馬路大新街口紅磚三層樓大洋房中法大藥房啓]  
 
 

Page 31

 
 
   
 
 

Page 32

 
 
[上海二馬路西鼎新里第二家]  
京都天寳齋　 
百年老店精合良藥奇驗第一 
參茸海狗腎扶陽種子衍慶丸男子以精氣主精氣足則身體强壯陽道雄健百病不生容易得子倘然精氣不足無不疾病連綿艱於子嗣本齋心存濟世不惜工本秘製參茸海狗腎扶陽種子衍慶丸及衍慶酒行世專能補益五臟添精種子安腦生髓調和血脉健旺神氣永無勞怯之患善治陽痿精衰服之立見奏功已經四海風行各省歡迎稱品冬夏補身種子神藥實可名副其實衍慶丸雙料每兩二元每料念兩三十六元單料減半 
參茸海狗腎扶陽種子衍慶酒衍慶酒之功用補生與衍慶丸相同而壯陽之功比衍慶丸更爲快速無論壯年老年飲之立刻陽事雄壯堅强異常雖七十老翁飲之亦可堅固便壯如少年時久戰不倦添精種子以及吃烟虛體之人飲之亦奏奇功如不見效原洋奉趙每瓶四元小瓶二元 
外貼固精對髓煖腎種子膏藥此膏藥此膏固精煖丹田功能興陽事通經絡生精血袪寒熱治五勞七傷腰膝酸痛元陽不振兼可止遺精帶精諸病内服衍慶丸酒外貼種子膏可使陽事堅硬如鐵久戰通宵不泄一索即可得男眞仙方也靈驗無匹每張一元○每打十元 
精製黃腎肚五鞭金衣十貴丸本齋主人竭蓋心血秘製五鞭金衣十貴丸善補元陽最爲保腎先將老少精竭屢經試驗一無缺陷是以問世於今經服之人無不稱美讚妙以致一再愼重保全名譽專治陽痿陰虛精衰精冷交媾即洩臨時不舉舉而不射或則先天不足後天戕喪以致腰酸腿軟耳目昏眩以及半老佳人子宮寒冷經期腹痛赤白帶下等症服之扶陽煖腎生精益髓固本健脾婦則生新去瘀旺血平肝養津煖宮眞能廣嗣之秘寳益兼之聖藥也每兩四元每料十兩三十六元購者原局回件 
　燕醫生瀉補丸各藥房均有售凡人飲食過多腹中膨脹胸膈悶閉服之燕醫生瀉補丸藥立見神效虚實咸宜果無後患消食通竅靈驗異常全球購服頗多諸大名醫已試驗莫不謂效力偉大有志衛生者其各留意可也老晉隆洋行總經理 
[大德國福德醫生]  
注意　内附老人牌認眞劵一張 
婑慕祿固本片 
福德醫生矮慕祿紅色固本片本固則體健而神爽精神煥發百病却除此本固之功也本敗身疲而萎頓氣促虛弱而百事懶動此本敗之累也凡先天虧損幼年斵喪或犯手淫或本體素弱因房事過勞眞精耗傷或酷好美色俊童以致精竭陽衰眞本失敗神思恍惚身軀因此而萎頓耳目昏花腰酸腿軟陰虛陽衰陽痿不舉見色流精未交先洩交而不久舉而不堅洩而不射等患現象畢呈若不乘早調治非特子息艱難甚恐壽限攸關每見患斯症者甚多苦無對症良品深可憾嘆本藥行心誠濟世精製固本良片該方乃德國皇家太醫院福德醫生之珍藏秘方奇效神妙名馳天下其性質和平不燥不覇有固本培元之功扶陽壯身之力添精煖腎廣嗣延年專治精竭陽衰陽痿不舉舉而不堅旣交不久精薄易洩夢遺滑精形神困倦四肢酸軟一切虛弱等症服之能變陽衰爲强健老弱爲少壯益壽增嗣幸福無限●服法每次三四片若體弱過甚服五片此片藥性和平用時須在三時前服之元陽鼓舞精神倍壯臨陣之時得能任情歡娛久戰不倦洵固本獨一之聖藥也價目每瓶二元五角每打二十五元 
外埠各分行及各藥房均有寄售 
上海抛球塲河南路五號普惠藥行 
[在上海最大之公司也]  
在中國爲最便宜之公司也在中國爲大佳之公司也今請本埠紳商仕女於此禮拜内　駕臨敝公怀觀覧從外洋新到各貨此乃純凈全絨之各色毛氈也下列乃本公司之貨樣三元二元此氈在别家每條非五元不能購今本公司每條祈售三元舖在床椅間極其華美請來一試便知此啓開設在上海英大馬路十三號惠羅公司 
[正泰祥]  
各貨大减價十天 
本號專運名廠花色各貨已久馳名小號向例按年兩次削碼脫貨非圖漁利以副主顧雅意現届冬季各貨備足今有新到各色異樣絲鎗呢上等綉花呢時花絲光羽紗羽縐綉花法蘭絨各色外國花緞皮絨于巾手筒絨衫絨襪絲邊紗邊小帽呢鞋名目繁多不及細載准於十月廿七日起各貨一律平價十天如蒙貴客賜顧請屈駕四川路老旗昌北泰安坊口便是特白 
[大减價]  
本號現將新存呢羢綢緞嗶嘰絨毯檯毯絨衫絨襪毡鞋異樣絲邊花邊洋傘小幅雨衣毛巾白巾皮領袖龍等因有新到貨物甚多不及細載本月念七日起因春冬二季特别賤售十天如蒙紳商士女惠顧請移至南四川路二百十號便是采章告白 
 [P新到軋利火油輪船引擎 
啓者本行近來新由外洋運到新式輪船引擎專用火油運動不須電力機器堅固玲巧價亷而費省近來大清及俄國政府均訂有合同承辦如蒙紳商惠顧祈請　駕臨面議此佈　五馬路十五號得律風一六六一 
信亨總機器公司告白 
 
