# 1921 - 99 - 4917294

 

Page 1

 
 
   
 
 

Page 2

 
 
   
 
 

Page 3

 
 
時評 
[曹張與内閣（冷）]  
　　曹張今日又將到京以解决政局矣假使政局而不能解决則内閣之前途殊難繼續是安福倒後之内閣不啻曹張始之而曹張又復終之也 
　　雖然今日政局之雖關有非曹張所能爲力者何也以前安福之難曹張可以兵力平之今日財政之難曹張烏能以兵力解之曹張所有者兵耳今日之兵祗能足財政之難而斷非能解財政之難也 
　　或曰否解鈴仍請繫鈴者曹張之兵而不需政府付欵者則財政之難去其大半矣曹張安得云無能爲力 
命令 
[四月十五日大總統令]  
　　國務院存記之羅惇晳著交財政部酌量任用宋丹拱著發往浙江交該省長酌量任用此令又令　全國菸酒事務署督辦張壽齡呈浙江菸酒事務局局長許引之因病懇請辭職許引之准免本職此令 
　　又令　任命畢奎爲浙江菸酒事務局局長此令 
　　又令　全國菸酒事務署督辦張壽齡呈歸察菸酒事務局局長周銘盤請免去本職另候任用周銘盤准免本職此令 
　　又令　任命方大英爲歸察菸酒事務局局長此令 
　　又令　又謀總長張懹芝呈請任命張福玖孫廣庭署黑龍江督軍公署少校參謀均照准此令 
　　又令　黄自希給予二等嘉禾章此令 
專電 
[北京電]  
　　張作霖今到津曹錕明到津徐電令同來京（十五日下午八鐘） 
[北京電]  
　　靳入府言曹張尙未肯入京徐請靳親赴津邀今四點往（十六日下午二鐘） 
[北京電]  
　　靳十二日電曹張抱極悲觀語含政治绝望之意希望指示良法共維危局（十五日下午五鐘） 
[北京電]  
　　敎職員對三十萬之支配不贊同至欠薪仍執前議非一次還清不可現校長圑受政府委托正居中轉圜（十五日下午二鐘） 
[北京電]  
　　調停中罷敎案今晚决裂校長圑王次均辭職（十五日下午九鐘） 
[北京電]  
　　敎潮忽移爲學校自身問題因敎次主三十萬半數給八校餘給中小各校八校不允中小校咸不服（十五日下午二鐘） 
[北京電]  
　　靳再派于化龍赴津勸敎范回徐意於法國授徐學位日宴法使須范作陪故加函敦促聞范以欵事解决意頗活動 
[北京電]  
　　蔡成勳昨見徐詳述外蒙軍事乘此草地青黄不接時分路出兵一鼓殲滅若再遲延滋蔓難圖徐極贊許（十五日下午二鐘） 
[北京電]  
　　黄成序報告政府此次外蒙獨立實因褚高軍隊威逼活佛並强奪佛宮金沙現銀致激成變亂請嚴懲政府以陳褚兩方所稱情節不同擬組織軍法會審以期澈究（十五日下午二鐘） 
[北京電]  
　　塔城電伊城俄舊黨均通聯一氣科布多俄黨與蒙王公亦聯絡由哈埠俄黨籌欵有將大舉說（十五日下午二鐘） 
[北京電]  
　　崴電俄新黨退至頭二道河子等處爲日司令部解除武裝以其軍械撥歸舊黨（十五日下午二鐘） 
[北京電]  
　　鄒芬電參陸處由叨退回三四支隊不堪任用移編後方援隊（十五日下午二鐘） 
[北京電]  
　　院寒電奉吉黑令嚴防謝黨圖龔滿站並指定梁泮所部紥滿（十五日下午二鐘） 
[北京電]  
　　赤塔領署電外部赤政府對華商實行改善待遇准華僑組總商會僑商着手組織請中央備案（十五日下午二鐘） 
[北京電]  
　　馬福祥蔡成勳來京會商結果以蔡旣不能赴甘自未便出讓綏席但馬地位落空現須另謀安置今晨馬因赴保求曹錕代設法（十五日下午二鐘） 
[北京電]  
　　施肇基八日電政府美政府已决定抛開國際闗盟係與德單獨磋商和約但美國聲明并不變更歐戰之目的以對德奥云云故德約手續於十二日由王景岐與卜爾熙商定作爲手續完竣惟待簽字之時機耳（十五日下午五鐘） 
[北京電]  
　　葡使符禮德氏赴澳門後觀察西南形勢謂孫文以專制手段行過激主義恐非佳象葡使并言貴國已到如此地步實無分立餘地云云外交部深信葡使爲使圑領袖時必能本此方針以應付西南故對此甚樂觀（十五日下午五鐘） 
[北京電]  
　　香港劉某十一電院云孫選舉後準備就職閣員競爭頗烈决非長久局面近將西沙島賃與日人三十年得欵百萬查該島於前清時日人開闢建有碼頭幾經交涉始獲收回今孫於三月中旬經政務會議通過劃歸瓊崖管� 
轄卽於日前辦理此項借欵現尙未交欵應請向英法葡三使聲明并通知日本不得承賃（十五日下午五鐘） 
[北京電]  
　　中英公司梅爾思再函致交部（一）合同規定借欵未還清前購車優先權應歸本公司今貴部給予華銀圑抵觸合同特再請攷慮（二）本年五月津浦續債第一次抽籤如貴部欲照原案實發債票單行抽簽法亦可電倫敦滙豐辦理（十五日下午二鐘） 
[北京電]  
　　援庫司令電參陸處請將發欠餉日期示復以慰軍心並請棉夾衣各五千套鞋五千雙 
[北京電]  
　　赤塔駐滿代表阿力克山德羅夫斯吉在站代我照料運回難民異常盡力技術部登記其勞績（十五日下午二鐘） 
[北京電]  
　　甘肅平涼固原隆德各屬十二日又地震十三未止 
[北京電]  
　　交部本年統計虧一千八百萬財部積欠交部六千餘萬交部函財部今後未便再爲通融 
[北京電]  
參陸處核定招撫武得功　　不准任爲圑長（十五日下午二鐘） 
[北京電]  
　　鄒芬復電俄黨蒙匪乘勝　　　　　　　　　　　　　　 
進攻聲勢浩大各援軍械彈缺乏莫不望風披靡爲之計祗有將各援軍另爲改編除補發械彈外速將應赴外蒙赴蒙援軍兼程來蒙與各支隊混合編制攻蒙軍六支隊每路兩支隊向前進攻先圖恢復烏得叨林及庫南之多倫奚里木再謀復庫（十五日下午六鐘） 
[北京電]  
　　府得朱啓鈐電漾（二十三）日法總統接授學位徐儗同日宴法使及外賓各界舉行慶典（十五日下午七鐘） 
[北京電]  
　　津曹電馮旅餉盡屢催不應到期支票亦不照付危機四伏務請維持（十五日下午七鐘） 
[北京電]  
　　鄂王來電爲陜陳關說謂現値蒙事吃緊萬不可更換地方長官致引起内部反感（十五日下午四鐘） 
[北京電]  
　　日來國院添聘顧問諮議俸給均在三百元以上適當號召減政之際外界非常注目 
[北京電]  
　昨參陸處因各辦事員恭送領袖公使出喪停止辦公（十五日下午二鐘） 
[北京電]  
　　靳母二十三日慶壽各省均派代表來賀靳儗俟到齊先開會議述内閣危狀求一致援助如無望决計引退（十五日下午四鐘） 
[北京電]  
　　魏宸組電外部請給駐比波斯公使馬莫剛勳章（十五日下午二鐘） 
[天津電]  
　　銑（十六）晨張作霖曹錕抵津擬篠（十七）日入京 
[天津電]  
　　删（十五）王克敏來津係啣東海命日内赴浙與盧督疏通選舉 
[天津電]  
　　中美商在津合辦崇實銀行已集得股本八十萬不久開幕（十六日下午十鐘） 
[天津電]  
　　張作霖删（十五）晨由奉專車入關約銑（十六）早抵津 
[天津電]  
　　華俄通信社長賀羅德夫删（十五）晚宴津埠中國新聞界席間極言日本野心曁中俄宜速通商聞賀將來尙須赴滬漢（以上十六日上午八鐘） 
[漢口電]  
　　援黔軍已决由毛鴻恩第一旅吳心田第七師抽編一混成旅以川軍留鄂師長袁鼎新爲鄂軍瑗黔司令（十六日下午五鐘） 
[香港電]  
　　總統印已由造幣廠鑄成平方二寸篆文曰中華民國大總統印質用金五銀三銅二邊鑲翠玉價値四千餘元總統府門口擬仿美京白宮形式不懸牌額以示爲民政治中心點（十六日下午五鐘） 
太平洋路透電 
[張作霖進關]  
　　十六日北京電　張作霖昨晨乘專車離奉今晨已抵天津靳總理擬於今日午後赴津聞靳雲鵬張作霖曹錕將討論外蒙時局及廣州等處之政治問題張作霖尙擬入京一行惟時期未定 
[蒙事近聞]  
　　十一日哈爾濱電　蒙古傳來消息多相抵觸惟皆謂恰克圖附近仍有戰事蒙軍與恩琴所統俄軍之地位甚爲鞏固華兵一混成旅突然渡黑龍江省西北部阿爾古納河而入遠東民國境内現信赤塔政府代表已向中國當道提出嚴重抗議要求立即撤退此軍謂恐與駐紥邊界之紅軍衝突引起糾葛而傷兩國間之友交 
[南方近事記]  
　　十五日香港電　據香港電聞報載廣州政界消息孫中山就總統職後許崇智將行粤軍總司令胡漢民將任省長陳炯明將任攻桂總司令又聞禁賭案行將取銷擬用賭捐充攻桂軍費湖南督軍來電反對舉孫爲總統　　十五日香港電　昨日華商商會開會議决應由委員會擬定對於新印花稅條例之意見書由華代表提交立法會議 
　　十四日北京電　據萬國禁烟會所得消息去年雲南政府發行一小册名爲「雲南禁烟」内載禁烟之法凡種罌粟之地每畝徵稅兩元此項收入百分之九十須解交省庫百分之三繳付當地知事餘百分之七則由收稅員扣留今唐去滇不知所謂禁令者現已取銷否 
[東俄近事紀]  
　　十一日哈爾濱電　赤塔政府已照會伊滿大會選出之烏蘇里哥蕯克臨時政府承認該政府爲烏蘇里哥蕯克唯一合法政府並要求立即按照赤塔議會之議决案設法使哥蕯克人與農民統一赤塔政府並命哥蕯克人藉國民軍之助力立即剗除格羅台柯伏之反革命機關蓋此種機關假烏蘇里哥蕯克人之名專圖内訌也格羅台柯伏哥蕯克當道决議召集大會謂前次伊滿大會乃紅當所組織强制選舉政府現信哥蕯克官員多將派代表與會 
　　十五日海參崴電　日美法及愛沙尼亞領事近謁見代表會議議長安土諾夫氏謂領事圑得悉兩星期前因政變被拘諸犯現在獄受惡劣之待遇請准入獄查視安氏當時否認外間之謠言並抗議干涉俄員之行動且謂所請入獄一節非經政府許可未便照准 
　　十五日海參崴電　至四月十三日止海參崴共有疫症三起 
　　十一日哈爾濱電　天氣漸暖疫氛漸平惟道中仍不時棄有死屍當道現信天氣和暖數星期之久疫患即可消滅 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[英工人三角聯盟之破裂]  
　　十五日倫敦電　路工領袖湯姆士氏宣稱今夜罷工之舉業已取銷此舉乃因屬於三角聯盟之其他職工聯合會不滿意於礦工拒絶依據何志氏之提議續開談判之故湯姆士氏通告礦工聯合會幹事部謂彼以礦工之拒絶續開談判故覺不應令路工罷工運輸工領袖亦有此同樣决議 
　　十五日倫敦電　路工運輸工之决議不罷工極關重要蓋三角聯盟爲英國最大之勞工混合圑體近二三年來屢施恫嚇擬直接行動詎意初次試驗其實力即遭破裂礦工脫離該圑體將爲意中事礦工本依賴三角聯盟之輔助厲行其要求今失其所恃或將被迫與礦主重開談判政府則仍堅决反對繼續管理煤鑛之議 
　　十五日倫敦電　路工運輸工决議不罷工後鑛工幹事部即决議召集代表大會討論鑛工將來之政策政府决議進行組織國防軍及分配牛乳等物之供给何志氏正式否認外間所傳彼已職鑛工聯合會秘書職之說但何氏與聯合會發生重大意見似不能掩飾 
[英礦工罷工現狀]  
　　十五日倫敦電　今日午後三時半首相喬治氏在下院宣讀礦工聯合會來函謂可得暫時解决之條件必須含有承認建設全國工資局及全國餘利共同分配之原則故礦工幹事部覺非俟承認此二條件後會晤礦主亦屬無益 
　　十五日倫敦電　路透社由某要津探悉政府籌備應付罷工風潮所將引起之紊亂極爲周密此非志在打銷罷工徒求維持社會之要務而已除糧食及其他供給外其餘事務悉由内閣特别委員會委託鐵路公司及地方官辦理全國各處開局招募投効者以便維持中央事務並招募特别警士鐵路煤氣電氣公司均備一月以上之存煤糧食狀况亦殊滿意不致有所缺乏衆意民衆關於開駛運糧火車事應能如瑞典辦法自行辦理所存煤油足供四個月之用惟分送一節恐有困難内閣特别委員員關於倫敦之街車電氣煤氣各項負更重之責如有必要將調用海軍火夫政府曾籌備以無線電報與全國各處互通消息並備有飛機隊以利便交通 
[美議院之議案]  
　　十二日華盛頓電　衆院提出之議案内有（一）准敎育部撥欵一千五百萬元爲國爱訓練師範人才經費（二）准製造商規定有商標貨品之零售價格（三）規定閣員應如國會議員出席於國會（四）修正憲法以一月一日爲總統與國會議員任期之起點（五）實施伏爾斯台條例之禁令於菲列濱羣島（六）規定前總統羅斯福誕辰爲國家休假日（七）管理水鮮業與牲畜之轉運（八）准婦女於嫁外人後仍保持其公民證照（九）禁止妨碍各州間决務之罷工（十）限制聯邦準備銀行利率爲五釐（十一）准美國海軍無線電傳遞新聞與商務電報等案 
[法國對德議案近事]  
　　十五日巴黎電　今日總統府開重要會議由總統主席内閣總理陸軍財政善後三部總長及福煦上將等均列席據各報載稱此會目的乃在討論辦法應付五月一日德國如仍不履行凡爾塞和約一切義務發生之時局聞曾研究包園魯爾境之軍事計書封銷亨堡及其他經濟壓迫辦法 
　　十五日巴黎電　衆院以三百八十票對七十九票通過賠償議案許徵收德國入法貨品不過百分之五十之入口稅 
[新芬黨之新暗殺案]  
　　十五日倫敦電　官塲報告維加斯爵士爲新芬黨謀殺之詳情黨人將爵士自床拖起殺之户外以字條繞其頸上書「間諜通信者鑒諸愛爾蘭共和軍永不之忘」參與此謀殺案者聞約有携械之黨人三十名 
[英國棉業大會]  
　　十五日倫敦電　世界棉業家將自六月十三日起至二十二日止先後在利物浦與孟卻斯德開世界棉業大會以安謨德爵士爲主席志在集合世界棉業各類之代表惟敵國不在其内所將討論之問題内有（一）增加英帝國等處之棉產（二）美棉之統一標準（三）運歐美棉之金融接濟（四）改良棉業之研究問題 
[各國近事記]  
　　十五日華盛頓電　衆議院外交股員會羅傑士氏已在衆院提議請英法意日參與在華盛頓舉行縮减軍備大會但在縮减軍備辦法未議定以前美國必須有不遜於他國之海軍 
　　十五日阿拉哈巴電　據波斯京城消息波斯政府已拘禁扣滿夏總督蕯哈愛定公爵其人乃首倡英波條約者之一 
　　十五日巴黎電　關於遠東澳洲紐絲綸東斐間航務議案之報告已提交衆院規定法蘭西輪船公司國家之津貼應停止付給另以資本六千萬佛郎組織一新公司並擬更改目下之郵程 
　　十五日蘇　士電日太子已於今晨抵此 
公電 
[陜西乞賬電]  
　　華洋義賬會各慈善圑體各報館鑒據本會司庫路思報程赫約翰由平凉來電云陜西災輕擬請扣發賬欵又程接艾德敷電云赫約翰謂陜西無災請將急募賬欵二十萬美國賬欵五萬及各慈善圑體欵數十萬元一律扣發各等語查赫君來陜怱怱一過並未實行調查何能洞悉災情然自彼過陜後除空口分配借欵分數外再未到有他項賬欵而借欵現只兌過一萬八千餘元五十餘萬支票市面不能周轉等於無用陜省災情奇重又時當青黄不接極重災區之商縣商南乾縣鳳翔𨿅南咸陽醴泉臨潼白河洵陽安康富平同官耀縣澄城三原扶風岐山武功高陵等縣函電紛報餓死日以千百計即省城糧價數日間已飛漲至三千數百麥熟尙有兩月非有各方面賬欵接濟陜民何能生特此迫切陳詞務懇設法救濟無任盼禱陜西義賬統一委員會删 
國外要聞 
[德國特約通信（王光祈二月十六日）]  
　　（四）德國對華之商業（丙）對華商業之計畫（續）從前歐人前往吾國貿易因語言不通不能直接與華人交易遂不能不利用中國經理所謂擺渡制度ＫＯＭＰＲＡＤＯＲ者遂乘時而生凡充康擺渡者大抵皆精通外國語言熟習中國商情一方受外國洋行之委託以覔銷塲一方又與中國各店莊來往互通聲氣外國洋行但規定其貨物價格至若何程度便可出售至於實際上則一任康擺渡與中國各店莊直接交涉凡各店莊所出之價逾出洋行原定之價格者皆爲康擺渡所得因而致富者實繁有徙此種制度行之已久故康擺渡在華洋貿易上占極重要之位置惟近來德人頗以此種制度爲無益於洋商亟擬推翻第一洋商貨物旣須經過康擺渡之手始能達到華商康擺渡又復從中取利抬高價錢則貨物價格因而增大實與華商及消費者有損德國若欲以低價之貨與其他各國爭銷場其勢非直接與華商交易不可第二從前德國國内各工廠常拍電至中國各洋行詢問中國尙需要何種貨物以便製造供給各洋行接到此種電報即託康擺渡調查惟康擺渡每以自已利益爲前提凡貨物之有利於已者則報告之其無大利者則秘而不告因是德國在華之商業不能得長足之進步第三洋商與華商旣不能直接交易凡事必須經過康擺渡之手故處處皆有大權旁落之感今後德商計畫即在廢除此種康擺渡制度德商與華商直接交易小事仍可僱用華人惟大權須在德人之手此種計畫若行則亟須預備者二事（一）德商須速行補習中國語言務使能與華人直接談話（二）德商須從速旅行中國各地以調查其商情此二事若已預備成熟則廢除康擺渡之期至矣以上皆德人對於康擺渡制度之意見究竟此種制度之内容是否如此現在廢除對於德商有無利益記者非從事商業者不敢强作解人也以上係德國今後對華商業改革之第一步計畫今再言第二步從前德國對華商業在德國國内方面缺少聯絡譬如同一販賣化學用品之商業其對華輸出並不採一致之行動彼此爭關銷場毫不相顧以致常常發生無意識之競爭爲發達德國對華商業之障碍且同種商業旣缺乏聯絡組織因而甲在中國設一分行乙亦在中國設一分行以至於丙丁戊已皆須在中國設立分行增加無意職之消費今後德商計畫即在將國内各種對華輸出之同類商業互相聯絡採一致之行動在中國方面設立總行以爲大規模之營業此爲德國今後對華商業改革之第二步計畫也今再請言第三步 
　　從前德國對華商業在本國方面則缺乏同類商業之聯絡在中國方面則又缺乏異類商業之聯絡譬如售賣化學用品者固不必代售自行車然一旦有人向售賣化學用品之德商探詢出售自行車之商店德商往往答以『不知』二字或竟將此種生意介紹與其他各國商店此亦爲德國對華商業發展之障碍今後德商計畫凡在中國營業之各種德國商店皆須相互聯絡以收步伐整齊利權不外溢之效現在德國國内工人主張產業社會化（即國有之意）因之各種大資本家皆互相聯絡所謂横的聯合是也從前德國各資本家只有縱的聯合譬如煤礦業資本家則與煤礦業資本家相聯紡織業資本家則與紡織業資本家相聯現在因抵制工人又有所謂横的聯合即煤礦業資本家紡織業資本家及其他一切不同種類之資本家皆互相聯絡以厚其勢力換言之縱的聯合即同類工業之資本家互相聯合横的聯合即異類工業之資本家互相聯合也此次德商所主張對華商業在中國方面應結合各種異類商業爲横的聯合或亦受此種潮流之所影響歟綜合吾此篇通信之大意（一）德國對外商業有發展之可能性（二）對華商業分爲三種計畫（甲）廢除康擺渡制度（乙）對華商業在本國方面須爲縱的聯合（即同類商業之聯合）（丙）對華商業在中國方面須爲横的聯合（即異類商業之聯合） 
國内要聞 
[北京通信（鏡）]  
　　讀書請願後之京敎育界情形自北京八校學生爲讀書之大請願後政府敎育部敎職員校長學生各盡力於敎育經費之運動至今日（十四日）始告一段落日内如無變動則此項問題可望解决矣茲將政府方面及敎職員學生方面之重要會議分述如下 
　政府方面與校長方面在學生請願之日（十二）八校校長赴敎育部求見總次長要求解决敎育問題會總次長不在部而首席秘書陳某亦在國務院與總理財次郭秘書長四人會商辦法靳謂無論如何我必以全力維持敎育縱使各方窘迫至無可籌欵余即自助二十萬一月至破產爲止亦在所不惜四人會議之結果爲「限一星期内先籌經費三十萬元以二十萬發本月分薪带還積欠十萬元其餘積欠則發期票分期清償至於敎育經費在基金未定以前由交通部擔任之行政經費月二百萬項下月撥二十萬元充之」陳歸部後以告八校長校長問四月以後如何陳謂有總理批爲准校長問分期償還此期如何分法陳答未知因已與總長地位不同未便多問校長表示敎職員對此未能滿意而退八校長復開校務討論會議議定辦法數項（一）八校於本星期内先發三月分薪水一月基金未定以前由交通部收入項下先撥月二十萬爲八校經費（前數月止實發十四萬三千）須經閣議通過大總統批准（一）積欠當一次付清十三日下午三時八校長復赴敎部時王次長在部校長提出辦法次長以爲萬不能辦謂敎育經費經核定者月二十五萬不得多支今八校本止十四萬三千忽要求增加至二十萬在此金融恐慌之時政府萬不肯於核定欵外爲額外加增在事實上亦不可能今八校如此辦理是奪中小學及敎部欵以自與也果如此行則八校雖可上課中小學將不支餘皆有商量餘地校長遂退出至今日參預敎職員學生聯席會議敎次以校長方意思告靳且謂八校經費不加增各校長辦事確困難今日閣議靳即提出討論以中小學亦有呈文廼决定分爲兩項辦理（一）各學校經費月二十二萬（合中小學已較現發者稍增）由交通部每月撥存財政部財政部不得移作他用（二）敎育部經費每月由財政部籌發各校長至今日六時後復赴敎育部接洽一切在各校長總期達二十萬之目的則前此已過之八月勢必如數補發此中大有裕餘也 
　　敎職員學生方面學生聯席會議各代表皆注意於敎育基金一事至於積欠問題則在所不管苟積欠清發而敎育經費未確定敎育前途仍有危險縱校長敎員可以上課學生亦不上課敎育基金有著即爲學生運動終了之時敎職員索債問題不必學生過問敎育基金固不能一時定然有一定的欵每月可無疑問者亦可敎職員於十三日復開會議公决辦法數一（一）由交通部收入項下（以交通部雖可以無餘欵拒絶撥付而交通部收入每月必不止二十萬改爲收入項下即無中途停發之問題）月撥二十萬元爲八校經費至敎育基金確定且爲敎育界所承認爲止（二）交通部收入每月先提出二十萬元存於銀行不得移作他用（三）非八校長共同簽字不得在銀行領欵（以上須閣議並總統批准）（四）欠薪當一次發清今日下午二時校長敎職員學生會於美術學校到者約五十人由馬叙倫爲主席記者到會旁聽由陳君鐘凡轉告主席言謂該會談話非可盡發表者該會另有油印品寄各報記者當答以必不發表不利敎職員之記載首由馬君報告經過情形其言論大都與學生之不管積欠針鋒相對餘事實皆如該會半週刋所登次由敎員陳某說明敎職員所定辦法次復有某君演說次爲法專校長報告交涉經過而尤注意於月二十萬及補發前此不足二十萬之數學生代表公推女高師代表述學生之意思但爲要求敎育經费獨立校長問月二十萬敎部不肯辦如何辦法馬謂敎職員必不甘休學生代表致疑於二十萬并謂學生會方面先問經費之何自生求達眞獨立之目的積欠另爲問題不能與相混并聲明靳自出二十萬一月亦不能滿意以靳去即此欵無也并問前此實支若干王法校長謂十四萬三千然處處困難非增加不可至六時方散會而校長則赴敎育部報告學生之要求已完全達目的敎育潮或可平息矣今日閣議以尙需與財部商故未公布所以但商諸財政部而不商諸交通部者以交通部每月擔任二百萬政費即在此中撥也（十四晚八時） 
[蒙亂範圍愈擴大]  
　　滿洲里危急烏里雅蘇蘇臺失守 
恰城失陷後東北邊防漸形吃緊近日謝米諾夫黨徒集合三千餘人迭在中俄邊界秘密開會籌議襲攻滿洲里計畫庫匪巴倫亦派員與議結果决定用裏應外合之法同時三路進攻第一路由謝黨擔任先期潛伏站内乘機舉事第二路由巴軍擔任在距滿百餘里地方集中俟站内謝黨發動即一致進攻以爲響應第三路由桑旗擔任以新招各旗蒙兵五千人預伏黄廟（距滿站二百餘里）屆期恊同動作並議定於本月十二日實行嗣因巴部不及趕到乃展至四月二十二日以前一律馳抵預定地點再行擇期舉事黑督吳俊陞迭接各方報告所稱情形均與上述無異認爲確實無誤業經飛電海拉爾鎭守使迅撥大隊兼程赴滿會同張司令嚴密　　　　　　　　　　　　　　　　　　　　　　　　　　　　　 
防範一面加派萬旅長率領全旅馳往援應昨並有急電三件連續到京陳報辦理情形 
　　又據交通界確息去歲潛伏中東路沿站之俄舊黨蓄志已久意欲復仇現以外蒙俄黨匪大肆猖獗遂亦蠢蠢欲動日來竟扮作商人運輸大宗米糧由臚濱等處繞道深入外蒙實行接濟最近附亂之車臣汗所交換條件要求東蒙擴充軍隊時將東路流散之俄黨一律編爲軍隊與庫倫結合進攻新黨以便復仇云 
　　烏里雅蘇台失守現已證實聞駐烏參贊及其他職員等約五十餘人均逃出烏城向新疆境内退却刻已行抵楝塘湖該參贊當即派賚函通知新督楊增新擬在巴里坤暫駐請飭該處官廳代覔房屋楊督接函後已電巴城文武妥爲照料昨並有電陳報抵京 
　　又聞政府因鑒於俄黨蒙匪南犯愈迫愈緊援軍迄今尙未前進不特内蒙各盟旗人民身當其衝者咸抱不安即内地人民亦多疑懼除一面竭力設法使援庫軍從速前進並力籌餉械軍需以備應用外昨並致電熱河察哈爾綏遠三特别區軍事長官飭令於未進攻以前籌備鞏固防地辦法籌定辦法後即電呈中央採擇並云六盟地方相安已久今値外蒙亂勢南下宜各將要區防務辦理妥善不日政府即行派員前往實地調查云 
[庫佛派遣代表來京之内幕]  
　　蒙古活佛派來代表一節早已喧傳都下此事與中央對蒙政策頗有重要關係據某方面所談活佛派遣代表之動機並非出於活佛自動蓋蒙古與中國本部不能斷絶通商關係如茶葉等物蒙人不可一日或缺故蒙人並不欲與中央脫離適有在蒙之俄國商會會長與現在派來之牛福厚頗爲莫逆牛在醫院充文牘庫亂發生賴該會長之庇而得保安寗牛某等頗力陳與中央和平解决之利俄國商會會長乃商諸在庫俄舊黨首領恩琴恩琴即轉告活佛設法與中央通欵是爲派遣代表來京之起原活佛旣納恩琴之意爰即召集蒙古王公聞一會議當時意見頗不一致惟有力王公某某等極主張不宜與中央脫離且謂庫倫旣無中央所派之兵不至再有滋擾宜仍留中央官吏於是决定往覔陳毅於恰克圖至則陳毅方稱病匿居外人保護之下尋覔不得乃有改派代表來京之舉牛福厚被派來京即係俄國商會會長之所保蔗當時同派出者兩人牛氏之外尙有鄂人陳某（陳毅部下）陳某中途患病故牛獨來京所携呈文三種確如外間所傳述中途梗阻張作霖因爲介紹於中央牛某到京後已由靳氏予以接見又曾赴總統府東海以不便接見故未得晋謁其携呈總統之呈文係用蒙古文字交蒙藏院繙譯其内容大要係活佛自白對於中央之無他意惟蒙人深恨徐樹錚之壓迫與官兵之騒擾請中央予以寛厚之待遇一如徐樹錚未到蒙古之時並不標舉獨立自治之意見據聞牛福厚之個人頗極可信惟從時間上研究之活佛之爲此舉乃在恰克圖尙未失守之前果决定希望中央之和平待遇何以派出代表以後尙有連據要地着着進逼之舉動故政府對此不能即允和平須在實力上脚步站穏方可與之開始接洽若貿然許之又安知不中其緩兵之計且安知活佛不爲恩琴等所利用故中央近日方在愼重考慮之中而軍事之布置仍不因是而中止云 
[政府派之内閣命運談]  
　　北京益世報云最近内閣動搖之說喧傳頗盛言尨說雜幾難憑稽昨據政府中人對於内閣問題之談話頗可供人尋味據云近日内閣動搖與局部改組兩說陡然與前日之怪風俱瀰漫於北京大有如矢在弦不可頃刻之勢詢諸當局又各啞然相顧失笑此項謠言之所由來其原因不外近來政局因受財政影響一切均呈乾枯狀態一般政客無從投機遂思改創新局從而活動因而傳搖種種謠言挑撥内部惡感至内部因所處地位不同雖偶然有意見參差之處然决非外間所易挑撥蓋今日財政舉軍事實有拉緊相輔而行之必要此爲各方面所共諒解不過連日閣議閣員七零八落甚至尋常末議參不到之參事居然列席閣議與閣員分庭抗禮高談闊論不免予人以訾議之口實惟其中各有特别原因即如昨日閣議閣員缺席者外交總長顏惠慶因送西班牙公使出殯請假財政總長周自齊海軍總長蕯鎭冰均因患病請假敎育總長范源濂因敎育經費問題辭職赴津司法總長董康因胞叔病故請假兩星期原因各各不同與外間所謂内閣動搖者毫無關係再進一步而言今日所謂理財援蒙選舉統一裁兵之諸大政未見卓著效果爲不内閣動搖之原因尤爲牛頭不對馬尾之談蓋財綱紊亂一文不名係歷任内閣積累而來現内閣成立以來東挪西補並無大興軍事浪費國帑且整理財政非可計時而見效至援蒙問題雖未見有若何發展但聞近日自哲布尊丹派牛福厚到京求和以來戰事已日見和緩聞牛所賚之文書内容係陳述蒙人此次敢於稱兵抗命者實受徐樹錚虐待而激發近褚高且變本加厲蒙人不堪塗毒實迫處此請中央格外優容並提出蒙人所希望者三項（一）請政府撤回駐蒙各軍隊（二）所有蒙境軍事行政均恢復陳毅爲都護使時原狀（三）仍請以陳毅爲都護使至外傳蒙人要求自治一節似屬訛傳由此觀之蒙古問題或不難有可希望之進步此又不足爲動搖内閣之原因至選舉一節雖各省初覆選間有延期但近日辦妥者已有數省即展緩之各省亦續進行並非不辦惟此次選舉係聽人民自由競爭故中央甚形沈寂又如統一問題自孫文被選總統後西南内部益形紛裂現海軍又有實行歸北之說而滇黔亦有代表到京祗須北方内部拉得緊站得住則統一雖不能即時實現亦非無線索可尋實行裁兵雖爲至難問題然無論何人上臺恐亦無良好辦法現内閣處此正在聯合閣僚擔當一切故對於久住醫院之蕯及破甑不顧之范尙在竭力挽留而外傳將任財交兩長卸職更屬不經之談聞周氏現患咯血尙在病榻力疾辦公前日潘復赴周宅就商財政時周尙倚枕接談至葉恭綽素富責任心不特靳氏倚重即葉氏自身亦以整理交通行政爲已任毫無鬆動之意總之今日局面合力尙可有爲分力則無論何人均不免顧此失彼即以財政而論倘易一生手非携有一萬萬上臺亦不能得大家之捧場似此局勢承乏何人故今日關於内閣各種之風傳不過如復辟謠言等僅有數分鐘之運命而已 
[東三省通訊（隠）]  
　　吉林選舉之索隠 
吉省此次衆院覆選共分四區第一二區定於四月八日復選第三四區定於十日復選在四月四日以前一般有議員熱者四出運動或以金錢或以酒食幾皆公然行之不料四月六日孫烈臣氏忽傳諭辦理選舉人員及初選當選人謂「此次選舉不准以金錢運動且必選舉資望學識孚於衆者如任意投選不孚衆望或違法以金錢運動余不識所謂法律惟自取消其資格」云云此爲孫氏公開之言至其内幕如何外人不得而知惟就選舉以後之情狀觀之則頗耐人尋味有孫德升者原係勞動界人年來因在哈爾濱木石稅費局任内得資數十萬此次忽發議員之癮欲以金錢當選預備購買四十票每票以現大洋二千元計共需八萬元即加倍亦所不惜不圖事機不密有人聞而反對適孫督來吉極端否認孫德升乃不敢着手聞前後所費亦達一二萬元蓋所有初選當選人早已將「飯館摺子」分别交付也（吉林近來運動議員者對於初選當選人各給摺子一扣無論到何處會宴祇須登摺記賬不必付錢）此次吉省選舉之結果必有大力者從中主持就中著名人物如齊耀珊爲運動省長之人徐鼐霖亦前爲張作霖氏許爲吉林省長者惟吳玉琛純粹地方穏健紳士 
 
 

Page 7

 
 
第七版 
其所以當選者以彼其本縣舒蘭之二十餘票俱屬吳氏聞齊徐當選意將爲議長之預備更爲組閣之過渡此種六計畫决非吉林人之魄力所能辦到其内幕可以想見現第一區所出三人雖無問題而第一區之候補人第一劉文田尙有人反對其第三名齊偉臣即現在吉林財政廳長齊耀珺之父蓋「伊通齊」爲吉林嘗作官之大族也第二區當選人爲蕭振瀛梁宗拯林桂三林已發生金錢運動問題梁爲日本留學生在孟恩遠任内曾因反對孟氏被捕據外間所傳此次東三省當局對於前國會議員賈明善子肇銓梁宗拯等（約有十數人）均限制不准當選如果當選即予取銷故賈等此次均不敢活動觀此可知東省本届選舉暗幕中殆全爲軍閥所操縱 
[王占元之時局關係]  
　　征蒙與統一問題 
庫烏叨相斷失陷蒙亂愈擴愈大王鄂督曾於上月馬日分電曹張及政府請其以國家爲前提迅速出兵鄂省願助械彈詎隔旬餘而蒙事仍無進步因於上星期派本署顧問王士鑫赴保謁曹協商奉直鄂三省其同出兵并請曹使派員偕同王顧問赴奉徵求張使同意刻聞奉直兩使均表贊同九日直代表安鴻圖奉代表汲濤相携來鄂十日督署設筵歡宴兩代表兼交換出兵之意見據聞三省出兵計畫係奉出三師直出二師鄂出一師一混成旅各省有志願加入者極表歡迎但各省須各派總司令一員由中央派一總指揮以資统率并聞鄂省一師擬派近畿軍留鄂之王汝勤第八師前往一混成旅則以近畿軍第十八師砲兵營及鄂省主軍四旅中抽編旅長則以第三混成旅長慮金山調任至鄂省總司令一席王督頗屬意於王金鏡氏此關軍事内幕中是否如是尙不可必 
　　王占元之聲譽與地位旣因幹旅統一而益隆故其拉攏南方各省之念乃愈切最近粤省選舉孫文爲總統必增加統一之障碍王督特承中央意旨於十一日分電川熊湘趙滇顧黔慮請以大局爲念勿受孫文蠱惑早日北歸完成統一如有認爲先應解决者儘可電鄂恊商中央無不曲從同日又電召留鄂川代表潘鼎新桂代表林虎（林四日由漢赴京七日返漢昨十二日已赴贛返桂）至署垂商一切現滇省代表張子貞湘省代表田應詔均於前昨兩日先後來鄂任務聞均與北附問題有關並聞鄂省前擬派毛鴻恩所部暫編第一混成旅援黔之議又復提起在湘省未實行取消自主以前則擬取道鄂西繞川入黔（四月十三日） 
[王占元倡議裁兵之外人觀]  
　　大陸報十五日漢口電云鄂督王占元即長江督軍圑之領袖現發起裁兵計畫實則此爲軍閥方面欲增其權力之假面具耳王督知身爲軍人不能有所作爲故運動前總統黎元洪爲創議裁兵之人物浙督盧永祥前有裁督之議徒託空言王督今欲免蹈盧督之覆轍乃謀以黎元洪爲傀儡王將組立一會表面上無軍閥之形跡而以黎爲會長黎固無軍職也以黎爲傀儡而已則幕後牽線王督自信所謀克成現派親信秘書俞某赴津携帶貴重禮物冀黎入其圈套衆料黎或將允之以裁兵之說殊爲動聽且全國方以裁兵爲呼號也 
[湘省長問題未解决]  
　　趙恒惕仍在辭讓中 
湘省省長問題經省議會選舉趙炎午兼任後一般人揣 
想以爲趙氏經一度謙讓必可就職不意趙氏堅不應選致省長一席仍舊虚懸聞趙氏每次對人談及輒謂省長一職實有不能兼任之處非故爲謙撝當議會選舉時曾派員掬誠相告請勿謬舉乃省會不予諒解必欲以重任相加予無可如何惟有極力辭卸等語故省議會雖經咨覆趙氏爲誠懇之敦促而趙氏仍不肯就任已令備具第二次辭職咨文送達議會惟各方對於趙氏膺選省長多表贊同近日勸進之電紛至沓來林支字電文尤爲懇切有支字此次作事不終致政局紛擾計達一月每一念及惶悚無地今省議會選舉公兼任省長湘人慶幸支字尤慶幸乞早日就職慰湘人之希望減支字之罪戾等語 
　　此次湘議會對於選舉省長原欲打破軍民分治之說納軍政於民政之中故全體選任趙氏請以省長而兼總司令惟一般軍人多不贊成此說蓋恐因此而削減其勢力也故於敦勸趙氏就職電中多主張以總司令而兼省長趙氏旣尙在辭讓中對此自必置之不論不議之地究竟將來是否以總司令兼任省長刻下尙不可知但此項問題表面視之似覺無關輕重然據日來外間傳言則與將來之自治根本法實有關係因該法草案係以省長統轄軍民軍人對之頗有異議因之該草案雖已脫稿刻下竟尙難公布將來是否須加修改將視此兼任問題之如何解决爲斷云 
[廣州通信（平）]  
　　選舉總統之各面觀 
　　孫中山以一百二十餘票而當選總統其票數之多實出人意料之外但此亦不足爲奇粤省已造成清一色之局面議會中斷不容有敵黨中人敢持異議故用記名投票法惟當未選舉前其事實有足紀者政客方面之欲打銷此舉者纷紛向唐繼堯運動故孫中山擇六日四時在財政廳宴國會議員而唐繼堯亦擇六日四時在亞洲酒店宴會議員說者謂此舉意在分其人數使會員顧彼失此實爲某政客所規書而孫氏知之即將財政廳之宴會改四時爲六時各議員無詞可却遂不得不一同赴會迨開會後孫即席演說選舉總統之不容緩至以之酒壼擲去凌鉞亦起而助勢大聲駡呂呂始無詞自上席散後凡對於選舉不同意者不得不韜聲匿跡矣同日各議員在東園聚會其反對選舉之議員在園中亦爲人所撲擊故至七日開非常會時即日動議即日選舉其急速爲向來所未有而反對者則早已離粤即不離粤亦不敢出席矣至此次選舉謠言甚多或曰伍不贊成或曰陳尙反對其實伍則一味滑稽决無異議其方曰總統旣然是國會多數舉出來我們只有一致服從你看我這樣大的年紀還有甚麽的貪戀嗎不過我現在騎在虎背上先要把老虎打死我纔能下來此種言論可以想見陳則態度極沉默並賀電亦未見發表外間因呂復曾有一審表示（呂爲省署參議）故對陳更多揣測至於軍界中首致賀電贊成者則惟第二軍長許崇智許擁有重兵恢復粤省時頗建戰功孫所最爲倚重者至總統就職日期現仍未定蓋其中尙須有一審布置也聞將來尚須選舉副總統以唐繼堯呼聲最高因唐甫抵粤尙充總裁今軍府改制不得不有以慰其心其内閣總理或謂將推叚祺瑞但叚在北方斷難南下大約必以伍廷芳爲多數總統選出後國會即發出通電文曰國會同人鑒外交迫切内亂迭起北京政府已自承認非法取消其僞政府資格中華民國對内對外皆不可不成立正式政府特於本日在廣州開國會非常會議議决中華民國政府組織大綱並依大綱第二條條文大總統由國會非常會議選舉之以得過投票總數之半者爲當選於本日舉出孫文爲中華民國大總統特此奉聞國會非常會議議長林森陽印 
　　自孫文被舉爲總統後軍政府之表面上當然有一番熱閙伍總裁李福林司令先到賀其後陳炯明總司令各部總次長國會議員各軍師長司令九善堂總商會紳董各工圑代表日本正副領事海陸軍武官國民黨黨員等三千餘人先後入府恭賀均由孫一一接見此外海内外慶祝函電甚多軍府電報處因此極形忙碌至人民方面自七日晚總統選出消息傳佈後即有市民多人分坐自由車或列隊赴各馬路燃放爆竹八日早復有自由車多輛懸掛恭賀孫大總統萬歲旗幟沿途擲燒炮竹至晚又有電船多艘遍掛旗幟各奏軍樂巡游於水上一带日下孫之就職日期尙未决定大約在十日前後省中商工學各界已有人籌備慶祝事宜昨廣東總工會在華林寺會議進行方法聞所預定是日慶祝之程序（一）自由車扮演隊（二）脚踏車隊（三）航空局大小飛機全隊（四）水上電船火船（五）各界日間大巡游（六）水上烟火大提燈會國民黨支部則預定是日遍請各界來賓開園游會於第一公園屆時市内必有一番點綴也 
[川戰之調和說又起]  
　　川西方面發生戰事不三日即停止停戰之原因據表面觀察爲駐省城將領劉成勛李樹勛從中調停之故其裡面原因則傳說不一在二十三日以前省中公文報紙均載鄧田如何破壤和平如何攻襲新漢如何潰散退竄新彭二十三日以後省中又傳鄧田如何收復新漢如何擊散喻何（北路之但軍）如何聯絡劉李儼然兩種論調其後即發生一調和之電係劉成勛李鉞森同署名者但據最近某方消息戰事似尙未停謂自二十五日各軍將廣漢攻克後即分道進取新繁彭縣什邡各處鄧田軍隊向綿陽方面潰退各軍追擊連克德陽羅江等縣賴師亦將綿陽攻下鄧田軍隊復向梓潼方面退守一軍一五兩師刻正集中潼川準備追擊西川各縣及中江連山一带已無鄧田軍踪跡 
　　省會警廳昨致公函於川中各報館云頃奉各軍聯合辦事處副處長成都衛戌總司令劉面諭鄧田各軍在北路因防地爭執不圖我川軍恊力驅逐客軍之後演此内部衝突言之浩歎播揚未免貽議現正設法調解指日或可解决以後關於雙方文電以及一切狀况請暫不必登載俾便進行等因奉此相應函達請即查照劉成勛又自致各報社公函云現在新漢地方部隊發生衝突誠恐各報社登載失實有碍治安茲特派本部季員李光斗解保良爲各報社檢查員每日前往各報社認眞檢查俾無訛誤云云故自二十號後省中各報本省新聞中遂多空白矣 
[閩南破壤烟禁]  
　　永春陸軍第一師第二支隊司令吳威致北京公使圑福州領事圑曁萬國禁烟會快郵代電云敝國對於禁烟一事仰承各邦美意簽约雷厲風行十年期限畿奏肅清不幸敝國南北分裂閩海兵氛官吏敷衍愚氓貧利致復有偷種罌粟之事至堪痛恨自陳炯明捨閩返粤其所佔領閩南各縣交還閩督李厚基統一九年十月間李督派其衛隊圑長王獻臣接防仙游乃王獻臣到仙即縱令仙民栽種烟苗本年二月收成之期又巧立田賦捐名目派員設局每畝徵收烟稅大洋十五元總計徵收烟稅大洋七十萬元另表呈電似此蔑視友邦破壤烟禁貪圖匪利貽禍地方證據確鑿萬目共覩經威於本年三月寒日通電敝國政府曁各機關各禁烟局各社圑請其主持公道向李督交涉在案但是茲事重大敝國官界向多瞻徇情面勢必至圓滑敷衍掩飾了案瞞混友邦威國民一份子心所謂危不敢不告用敢冒昩電請嚴重向敝國政府曁閩督李厚基交涉俾權吏不敢明目烟禍不至蔓延則敝國幸甚臨電怵惶諸維公鑒福建暂編陸軍第一師第二支隊司令吳威叩庚附表功建里永興里孝仁里捐額大洋十三萬元督辦人員營長鄭鶴飛劣紳傳清沂余炳煌香田里大洋十四萬元督辦任參謀劣紳王喬年黄越呂安國連江里慈孝里大洋十二萬元督辦營長劉爾芬陳乃良方清湘鄭兩廷江方璟安賢里折桂里大洋十八萬元督辦營長李鳳翔劣紳林百霖陳維祺仁德里善化里大洋七萬元督辦林營長壽國劣紳陳雙南黄道亨文賢里萬善里興賢里大洋三萬元督辦人員未詳統計徵收烟苗稅洋額六十七萬元按仙游原分十四里因興泰里一里未有烟苗故不列表其人員均係王獻臣派充自十年二月開徵至四月半方能清算至今烟苗尙有在塲徵收局尙示撤銷 
[杭州快信]  
　　斐律賓華僑敎育考察圑顏文初張時英詹菊似佘澍劉春澤等昨由滬晚車抵杭寓湖山新旅社其目的在注重小學敎育省敎育會已導赴各校參觀 
　　北京女子師校旅行圑昨由敎職員孫世慶趙鴻志孫慶霖等督率來杭共四十五人寓省敎育會今日參觀女師校及附屬小校明日游湖星期一赴男師校參觀畢次日晚車離杭 
　　財政廳昨令杭縣知事以本年各埠錢業早經聞市所有各種遵守規程未據具報仰即迅將該縣本年分錢業擬訂之行規尅日召集金融評議會開會恊議妥爲審定送由本廳察核令遵 
　　省會洋廣業公所呈請免征一成振捐財政陳廳長昨函杭總商會轉致該所以各業俱已照辦未便獨異務須遵繳以襄善舉 
　　省垣泥水工匠要求加薪同盟罷工一再開會並頒發私訂行規現由警廳核定照七年七月間成案每工三角五分再加洋三分照常工作違則拿辦 
　　沈省長臂恙至今未痊尋常賓客槪不接見 
　　杭縣知事王吉檀請假一月回金陵原籍修墓職務由第一科長暫代 
　　遂安余炳勳（號左青）於民國六年因國事嫌疑經楊前督下令通緝現由議員胡炳旒等聯名呈准盧督撤銷杭縣地丁抵補金項下特捐截至上年十二月份止墊支銀一萬八千一百三十四元五角二分四釐本年截至三月份止連舊管項下收支相抵計共存銀四萬七百七十三元七角二分九釐統共收支相抵外結墊銀一萬六千二百九十二元八角二分五釐 
[南京快信]  
　　省議會議員當選爲衆議院議員者已有十九人王省長已依法以候補前列之人遞補昨已咨達省議會查照天津南開大學校長張伯芩由寗赴津 
　　省農會改選後連日開職員會昨何潤曾提議各縣農會正副會長均應爲省農會名譽會員多數贊同通過安徽陸軍第五混成旅昨由蚌運來快鎗五百枝子彈二千粒軍米五千包即轉輸運赴太平府防次浦口商埠督辦孫多鈺奉派赴粤接治昨事竣由滬返寗即轉車北上 
　　趙從藩電贛同鄉寒日抵九江删乘南潯車赴南昌連日狂風飛沙走石房屋電桿倒塌無算 
　　省署昨日牌示署漣水縣知事陳公錦丁憂請假委候補縣知事尹榮修代理 
地方通信 
[蘇州]  
　　道自治講習所聞學蘇常道自治講習分業經王道尹遵令設立昨（十五）爲聞所之期上午九時由所長率領敎職各員及各學員舉行開禮學禮其禮節如下（一）敎職員及各生齊集禮堂（二）恭請所長蒞禮堂（三）向國旗行三鞠躬禮（四）各生向所長行三鞠躬禮（五）各生向敎職員行一鞠躬禮（六）各互相行一鞠躬禮（七）所長致訓詞（八）敎員演說（九）禮畢是日各機關官長均到所來賓參觀者亦復不少躋一堂頗極一時之盛聞該所已定本月二十一日開課 
　　省會選舉所長易人吳縣省會初選所長一職原由第三科主任蔣青嶔兼任茲蔣君因科務繁重不遑兼顧再三力辭業經温監督照准另委周曰　接充於前日到所視事矣 
[無錫]  
　　各校聯合運動會記無錫公私立高等小學校第四屆聯合運動會於四月十五日在西門外棉花巷縣立公共體育塲開會會塲鬥首高紮松柏牌樓一座有第三分所之警察維持序會塲中亦有警察彈歷並有各校童子軍維持一切場中高懸五色國旗及各國小旗南面有平屋四間中兩間爲司令席及官長席左爲新聞記者席右爲臨時紅十字會席會塲之左爲各校學生及來賓學生席商圑席右爲女學生及來賓女生席會場之北面爲評判席總司令爲陸小槎評判員爲楊四箴女評判員未詳各地學界代表及學生到會觀者甚衆來賓共约數千人上午八時開始運動至下午六時閉會每次節目用脚踏車報告校名升旗告知至競技運動以蕩口華氏私立鴻模學校兵式操（排敎練）技擊（小札拳風坡刀）爲最佳云 
[鎭江]  
　　嚴禁會塲聚賭丹徒縣張知事訪聞南鄉洪山窪地方夏曆三月十八日爲舉行廟會之期有不法棍徒藉此開塲聚賭爲在地方實非淺鮮除嚴密查拿外昨並出示嚴禁倘敢故違一經拿獲定即懲究 
　　浙人擬組同鄉會鎭郡全浙會館早經組織緖茲由旅鎭浙紳朱中孚等另組浙江同鄉會現正積極進行並　推舉會長 
[揚州]  
　　警備隊查土風潮江都王知事因據東鄉宜陵鎭人報告該鎭朱裕和號兼運烟土當派警備隊長輝匡岑带領排長警士十數人於十三日前往該號搜查因事先走漏風聲祇搜得烟刀烟紙認爲證據將店主朱四拘往鄰近各商店向保不允致觸衆怒鳴鑼罷市並聲言綑打縣警揮見勢不佳避匿該鎭錢糧楉内旋由鎭董倪姓出作調人照常開市現惲等業於昨日回城將情報告縣署未識若何辦理也 
[清江]  
　　省工場擴充塲址清江何北省立第四工塲設在舊銅元局内近該塲塲長陳小圃以柳編染織等科需屋尙多非將銅元局全部改歸該塲不敷應用已呈准實業廳長照撥聞不日即將鴻工修築以事擴充 
　　華興當典開市清江華興當典因去歲十月下旬縣示減利停當嗣由邑人聞溥周壽齡王寳槐等六人出面調停允遲至陰曆年終閉歇一面仍由即等碰議奈遷延至今仍無辦法茲道尹適以鹽城典商讓利辦法抄示凡當布絮被褥當價在二千文以内布棉襖褲當價在一千文以内並各項農具無論當價多寡平時均照二分當贖　月再讓利五釐其餘如綢皮細軟金珠首飾以及銅錫呢絨洋羽單夾等項槪照二分五釐當贖臘月亦讓利五釐又無論何項貨物當入至六個月以後皆得零星上利至滿當期限原定十八個月者現亦仿照鹽城辦法以二十四個月爲滿刻已將此項主張呈准省署華興亦表同意已於九日晨起依舊開當矣 
[鳳陽]  
　　第五師範演劇助賑本月十一十二十三三日該校爲北五省災民籌賑特舉行文明新劇所售票資全數悉充賑捐來賓極爲踴躍捐欵者自數元至數十元不等聞已售集五百餘元即日滙往災區發給災黎至開支一切均由學生自行擔任劇分趣劇正劇二種有雙簧錯中錯大小騙子苦人兒詐死晚來雪惡妻孤雛奇遇種種新劇并有該校敎員王秋如君演習火棍活潑敏捷人咸稱善 
雜評一 
[湘人之打破分治說（默）]  
　　湘人欲打破分治納軍政於民政中故力勸趙兼省長此種主張果合於今日之情勢耶如果以此法打破分治將來勢必仍統民政於軍政之下而欲以此希望納軍政於民政之中是不啻南轅而北轍也何也今之所惡於軍民合治者以權操軍人必置民治於不顧故欲實行民治必自軍民分治始趙恒惕軍人也縱如其向來之宣言有提倡民治誠决然亦未必即有民治之知識且部下軍人安能盡如趙氏實行之際必感種種困難而外人不諒以爲軍人而執民政必有野心亦易啓人非議故湘人此種主張名似高而實甚危險也 
　　吾謂湘人果欲打破分治宜另選一長於民治特望素孚之人爲省長趙果有服從民治意必能拱手聽民治之支配何必授軍民政權於一人而後始謂之打破分治耶故與共授軍民政權於一人而仍有蹈混合時軍閥專横之危險則孰若授之兩人縱未必即能統軍政於民政之下然亦不致遽納民政於軍政中猶可退而謀分治之實益也今趙旣堅不肯兼省長湘人又何爲必欲倡此高論哉 
 
 

Page 8

 
 
   
 
 

Page 9

 
 
   
 
 

Page 10

 
 
 ]本埠新聞 
[選舉訴訟案判决書全文]  
　　本邑選舉訴訟業由地方審判廳開庭審訊結果判决無效在案昨審廳已將判决書分别送達原被告原文如下江蘇上海地方審判廳民事判决十年地字第二七號判决正本原告楊春綠年三十四歲上海人住貝勒路第二十九號業律師被告沈寳昌年四十四歲浙江人住城内上海縣知事即上海衆議院議員初選監督陸文麓年六十六歲上海人住唐家弄市經董即上海衆議院議員初選舉主任調查員又即沈寳昌之代訴人右代理人張葆培律師被吉姚文枬年歲籍貫職業均未詳住西門調查人右列原告訴被告等辦理選舉舞弊違法一案經本廳審理判决如左（主文）民國十年三月一日上海衆議院議員初選舉應屬無效訴訟費歸被告負擔（事實）綠上海衆議院議員初選監督沈寳昌與主任調查員陸文麓因調查選民資格期間短促不及委派調查員逐户調查遂以陸文麓轉託商會各聯合會各公所各同鄉會所查之省議會議員第三届選舉調查單作爲衆議院議員選舉人名册發給選民投票入塲券定於民國十年三月一日投票届期各選民前往投票管理員及監察員並未令投票人在投票簿上一一簽字即給票任投是日楊春綠因亦選民之一即往第一區投票所投票在外見投票者有多人入所投票數次者隨後精神疲乏將投票入塲券紛紛擲諸地上當由楊春綠檢起共計二百四十五張楊春綠見投票如此情形遂不投票又至第二區及第二分區投票所復檢得投票入場券三百七十一張並發見券中同姓名者甚多遂於法定期間之内提起訴訟經本廳迭次開庭審理認定事實如上（理由）查衆議院議員選舉法第八十二條規定選舉人名册因舞弊牽涉全數人員及辦理選舉違背法令皆爲選舉無效之原因本案被告沈寳昌辦理上海衆議院議員初選舉能否認爲有效應以有無選舉人名册及辦理選舉有無違背法令之處爲斷本廳前令被告沈寳昌將衆議院議員選舉人名册交案查驗嗣由該被告委任陸文麓狀交省議會議員第三届選舉調查單二百五十九本並無衆議院議員選舉人名册該項調查單依照大理院解釋於衆議院議員選舉不生效力是此次衆議院議員初選舉毫無根據况查投票簿上又未令投票人一一簽字更與同法第四十五條及同法施行細則第二十二條各規定不合依照大理院違者不能有效之解釋觀之此次初選舉之不能認爲有效自不待言據上論結原告之請求尙有理由民國十年三月一日上海衆議院議員初選舉應屬無效訴訟費用歸被告等負擔再被告等此次雖經傳未到但依照大理院統字第五九八號及七三一號解釋仍得以通常判决行之特爲判决如主文民國十年四月十五日江蘇上海地方審判廳民一庭審判長陶嘉春印推事許文鎔印推事朱庭耀印書記官錢保鏡印右件證明與原文無異十年四月十六日下午二時半送達 
[蘇省長咨覆省議會文兩則]  
　　江蘇省長公署爲省議員當選國會議員問題咨復省議會文兩則照錄如下（其一）爲咨復事案准貴會咨開准本會議員陳伯盟函開於本年四月二日當選衆議院議員業經答覆應選查省議會暫行法第九條載省議會議員不得同時爲國會議員又查衆議院選舉法第八十條載凡應選者爲衆議院議員等語又查本省議會第一届議員朱甲昌鄭斗南解樹强等應選爲參議員後卽由該覆選區監督駐在地之江寗清河等縣知事呈請以候補當選人遞補經民政長咨行本會查照在案是一經應選爲國會議員當然解去省議員之職理合依據前開各法及本會先例函請查照咨請省長電令覆選監督駐在地之淮安縣知事查案遞補等因相應咨請查照辦理等因准此查陳伯盟係第九覆選區選出之省議員旣經被選爲衆議員所遺之缺應由該區選出候補當選人名次列前之阜寗縣董永成依法遞補准咨前因除令行該縣知事依法通知俟答復願應遞補後呈候給予證書赴會報到外相應咨復貴會查照此咨（其二）爲咨復事准貴會咨開四月十日准本會議員樊澦于樹深鐘善道于殖楊東巖來函内開接奉本縣公函四月十五日爲省議會召集臨時會之期正擬朿裝進省忽聞省公署行查此次省議員中凡應衆議院議員覆選者有一律解除省議員職務由候補人按名遞補之說查第一班改選參議員潘承鍔曾經内務部解釋未到院之先省議員名義當然存在又第一屆省議省蔣士杰陸家鼐上屆衆議院議員覆選當選於未奉召集之前亦示聞先行解除省議員職務種種先例可援未便聽其自由遞補特具理由請即咨移省公署迅予答覆以釋疑義而重法律等因相應咨請查照辦理等因查本署行查當選衆議員人數並無先行解除省議員職務之說現此案已由本署電請内務部籌備國會事務局解釋辦理准咨前因除俟部局復到再行核辦外相應鈔錄原請解釋電文咨請查照此咨附抄件北京内務部籌備國會事務局鑒江蘇衆議院議員復選當選人姓名業經另電彚報惟當選人中現任本省省議會議員者計有十八人之多查省議會暫行法第九條省議會議員不得同時爲國會議員又衆議院議員選舉法第七十九條當選人接到通知後應於二十日以内答復願否應選又第八十條凡應選者爲衆議院議員給與議員證書等語參繹法文衆院復選當選人答復應選即已取得國會議員資格而一人旣不能兼充兩項議員其省議員一職自應按法遞補復查六年參議院改選省議員潘承鍔被選爲參議員敝署准省議會咨以潘承鍔函開被選任期此時尙未開始無缺可補則現任之省議員當然不能開缺云云當經電部核示准前内務總長陷電復開此次改選當選參議員在未到院行使其職權以前其省議員資格應仍存在等因在案現在衆院召集之期尙未確定其由省議員當選爲衆議員者是否援照前參院改選成案辦理在未到院以前省議員資格仍係存在抑應參據法文立即遞補懸案待决應請飛速核示至盼王瑚眞印 
[總商會第八期常會議事紀]  
　　上海總商會昨日下午開第八期董事常會茲將議决情形列下（一）本會辦事職員分科職掌規程案此項規程經審查會審查修正後於第七期常會交議因到會者不足全體會董三分之二照章不能開議茲於本屆常會繼續提出即請公决議决第十六條各字改爲等字其餘全部通過（二）商品陳列所各種規章案本會創辦商品陳列所亟應籌備進行現經擬訂該所總章及展覧審查章程徵集商品規則陳列保管規則觀覧規則等共五件迭經該委員會開會逐條討論應交常會通過以便公布施行即請公决議决先由各會董簽註於下次常會提出報告（三）陳列所變更方法陳列櫉檯案陳列所陳列櫉檯原繪圖樣不甚合式茲由該委員會變更方法劃分路線以便參觀按明變更方法應添木櫉繩紐及改裝電燈增加設備等事即請公决議决交由委員會全權辦理（四）全國商會聯合會在滬召集案全國商會聯合會江蘇省事務所函稱本年在滬召集開會一層迭函京師總事務所辦理迄未見復又托京師總商會就近接洽據稱未經卞會長核辦未能作復且卞會長亦未在京等語究竟應否仍須總事務所主持請酌核見復等語即請公决議决仍請由省事務所召集上年九委員會議决（五）入會曹鍾煌字啓明年三十九歲江蘇上海人寳豐花紗號代表由沈潤挹薛文泰兩會董介紹入會即請表决多數通過（六）報告案沈九成會董本月六日函稱因事赴港告假兩星期等語合行報告將來函報告無討論（七）報告案上屆第七期常會因圑體入會不須介紹一層調查從前有無議决成案茲查本會歷來議案並無此項議决復詢諸曾在本會辦事最久之江君覺齋亦稱各公所各會館自請入會者因其皆有攸久深厚之歷史信用極著是以歷來慣習不須另具介紹等語合行報告議决嗣後新入會之圑體亦一律具介紹人已往者不追溯至是議畢遂散會 
[一週間之金融調查]  
　　銀洋進出口數調查此一星期（十一日至昨日止）大條銀由國外運來三百六十八條裝往香港者一百條現標金裝赴紐約六百三十條（每條十兩）國内重慶漢口蘇州南京杭州寗波通州等處共來現洋六十三萬元裝往香港墨洋廿萬元又廣東小洋一百廿萬角又裝赴大連厦門長春計四十萬元又寳銀六萬兩南京杭州兩造幣廠因洋釐難高迄未開鐵銀幣今春各埠商業除棉紗雜糧外竟無大宗可言至於對外交易此一週間計絲經値銀四十八萬三千餘兩紅綠茶袛有十萬兩左右雜貨如花衣布疋等物出口大約値銀僅二三萬至十餘萬各銀行統計存銀四千三百九十六萬兩洋三千六百三十四萬元大條銀一百三十三條較上屆多存銀五十一萬兩多存洋二十一萬元大條銀悉數多存茲將逐日進出口之細數列下「十一日」本街某銀號從重慶來洋五萬元上海銀行由花旗儎來大條銀一百四十六條大德昌裝香港去墨洋十五萬元華比銀行裝紐约去標金六百三十條「十二日」中國銀行由漢口來洋三十萬元又蘇州來洋三萬元「十三日」泰享源裝福州去寳銀六萬兩東萊銀行裝大連去洋十萬元各莊裝厦門去洋二十萬元「十四日」本街錢莊從南京來洋五萬元又杭州來洋八萬元又寗波來洋五萬元「十五日」友華銀行由花旗運來大條銀二百三十二條本街由通州來洋五萬元大德昌裝香港去廣東雙毫一百二十萬角合大洋五萬元又墨洋五萬元「十六日」交通銀行裝長春去洋十萬元大德昌又裝大條銀一百條往香港　　洋釐　此七日中現洋之價因進出兩平常在七錢二分三釐至三釐七毫半之間甚爲平穏三四月份期洋較前週調查之日跌去一釐八七五四月半者亦跌一釐七五蓋投機者出多進少之故廣東小洋因屢有廣帮收買故自十二日迄今每圓漲起銀七八釐江南小洋祗有鎭江帮收進價亦漲一釐半之譜 
　　銀拆　華商方面金貨與絲經之收欵甚多以是錢業中需用欵項甚少故銀拆常在三四分之間然往年此時無如此之便宜銀拆也 
　　國外匯兌　大條銀近期十一日尚係三十三辦士六二五遠期三十三辦士三七五至十三日近期漲至三十六辦士半遠期三十六辦士以後縮多長少昨日近期計三十三辦士七五遠期三十三辦士半鎊價自「十二號」長一辦士「十三號」又長半辦士至今未有變遷法郎羅比東匯香港新加坡匯水等咸各更改以致四月份期金跌至三百五十三兩五月份三百五十一兩觀察今後之國外匯率恐長多縮少期金價亦須進三百五十兩之關云 
[疋頭業英商之集議]  
　　之林報云英商會之會員與疋頭業有關者於本星期内集議一次其目的在恊定訂貨合同之標準形式預料此項標準行將議妥又聞集議時曾討論編製疋頭商人表册一事此舉果成則册中所載消息定與經營斯業者有莫大之利益蓋目前疋頭業風潮多由交易　分而來有此紀我錄則交易不致濫作也 
[航業消息紀要]  
　　招商局之江華輪船昨自宜昌裝來現洋十三萬元銅元二百箱又太古之綏陽號輪船今日汪開往港粤由上海錦經綸銀號運往香港錦榮莊有現欵一百二十一萬元又有大條銀一百條亦運赴香港者尙有交通銀行昨由日本南滿洲鐵道會社之神户丸輪船裝出洋十萬元運赴長春更有怡和洋行之同升號輪船此次開赴港粤亦有銀洋二十萬元裝往云 
　　太古公司新造之長江班輪黄浦號昨日下午四時在申第一次開赴漢口該輪較武昌號尤大二百噸共有二千七百五十噸有官艙八間房艙十八間餘均統艙華買辦爲李夢仙君云 
　　太古公司本添航之上海大連班輪現已派定嘉興號甘肅號兩輪專班行駛其餘牛莊班各輪亦兼赴該埠 
　　調查本週間停派滬港之商輪共有六十艘計十萬零九千七百八十六噸較上次所查增多商輪九艘噸位僅超出八千零二十五噸是此次船舶雖多但各輪之運量不若前次各船之巨云 
[外洋輪船進出口行程紀] 　　 
　　怡和洋行經理美滿商輪公司之鄧扣克號從紐約開出經蘇彝士河來華因運赴天津方面之進口貨較多故於本月十二日先赴塘沽現已將各貨卸清本日可來上海定禮拜四在滬運貨還赴紐约又有日本郵船會社之諏訪丸從美國西雅圖開來昨得來電已於本日開抵横濱二十五日可來上海此次該輪有進口貨一千六百餘噸以鋼鐵條等爲多又有意國郵船公司的里耶斯得號郵船昨日已由長崎還申定二十號開赴粤國在上海裝去之出口貨有大批之芝蔴又有太平洋郵船公司之印度班輪溪得腦河號刻已在西貢開出將於本月二十八日來申聞該輪有一千一百餘噸之進口貨云 
[麵粉交易所交割現貨將改章]  
　　麵粉交易所每屆夏曆月底交割現貨均係標準廠棧單爲憑行之已一載有餘邇因北京農商部將設立交易所細則及營業規則呈請大總統公佈其中營業細則第五十一條謂各交易所交割現貨須自設公棧爲杜絶弊寳實事求是所以該交易所已將成單上所蓋交割棧單之字樣塗銷噗覓和豐棧爲交割現貨之公棧據業此者言本月即須實行去 
[昨日滬寧車運來之絲]  
　　昨日（十六日）滬寗路火車由無錫裝來泰孚日魚牌頭號絲八擔源康金彌彌頭號絲十擔又銀彌彌頭號鎭綸頭號絲五擔 
[近一週中之絲繭市面]  
　　本星期廠絲交易寥寥惟美辦進上中牌一百餘擔價一千一百三十兩至一千一百兩現市特號廠絲均須一千二百五十兩至一千二百兩惟下身廠絲毫無交易干經交易略有價八百五十兩至八百兩不等七里絲上等貨價仍八百五十兩次至七百二三十兩成交亦少繭市近日稍軟因各廠家爲繭價太高不敢多進况新貨將近已有幾擋買進者均不愿續進以待新繭故繭子交易本週亦甚清淡也 
[遠東運動會事務所消息]  
　　遠東運動大會事務所連日接各處來函詢問萬國運動會之比賽事項入會費及會場規則等事預料萬國運動會報之名册結束時當有與賽者三百人「田徑比賽」首先報名加入百碼四百四十碼與八百八十碼之賽跑者爲安徽查卜鄰氏此外尙有多人朝鮮運動家數人亦擬加入駐天津之美國步兵第十五隊來函稱擬組一隊參加田徑比賽而美國艦隊亦有此同樣來函東京青年會之白郎氏謂報名單可用去五十餘份足見日本方面願加入萬國運動會者亦不少固不僅願加入遠東運會而已也本埠運動家則尙未報名蓋欲待捕房運動會與各校聯合運動競爭會之結果也「游泳比賽」此層頗爲人注意現擬游泳五夜以兩夜半爲遠東比賽而萬國比賽亦兩夜半本埠游泳俱樂部秘書允爲竭力襄辦此事「棒球比賽」此次與賽者將爲上海棒球俱樂部天津美兵第十五隊北京使署衛隊美艦休倫號及日本菲列濱等處之選手中國或亦有人加入「足球與網球比賽」此兩項報名與賽者今尙寥寥大約天氣稍暖時則比賽之精神將隨寒署表而俱高稍缓若干日當不乏報名比賽足球與籃球之人也報名日期至五月二十一日午後六時截止願與賽者宜於期前赴愽物院二十號事務所報名隨繳入會費此次備有金質銀質銅質獎牌給與勝賽之人且將比賽結果電告五大洲故奪錦標者有馳名於全世界之榮焉萬國運動會舉行日期爲六月二日至四日 
[澄衷學校念週紀念會紀]  
　　葉澄衷先生銅像開幕 
昨日爲虹口私立澄衷學校二十週紀念及該校校主葉澄衷先生銅像開幕之日下午一時後來賓約四千人由該校諸校董與校長曹慕管敎職員項遠村余天遂君等及諸學生招待先參觀游藝其第一敎室（中四）佈置爲進化圖第二敎室（中二乙）佈置爲葉園第三敎室（中二甲）佈置爲二十世紀之交通第四敎室（商科甲）佈置爲打破階級第五敎室（商科乙）佈置爲澄衷先生事蹟第六敎室佈置爲學生成績第七敎室（中一乙）佈置爲勉雪國恥第八敎室（中三）佈置爲中國東北方「蒙滿直魯豫諸省」之地圖并有學生演講蒙古風雲之緊急兼書觸目驚心示愛國心等字樣第九敎室（中一甲）佈置爲懶惰少年之歷程均有可觀尤以第八七九一五三諸敎室爲能别開生面其大講堂等内有各長官之匾額及校友敎職員學生等之屏聯等星羅棋佈鐘鳴三下舉行葉澄衷先生銅像開幕禮（一）奏樂（二）唱歌（三）開幕（四）行禮（五）校長報告校主一生略歷謂全由困苦而來是乃勞働家並非資本家云云（六）江蘇督軍代表淞滬警察廳廳長徐輔洲君演說謂今日澄衷先生銅像成立鄙人代表督軍觀禮但因本甚欽佩澄衷先生即無督軍委代亦當來此今有督軍頌詞命人代讀云云（七）江蘇省長代表上海縣知事沈韞石君演說謂今日澄衷先生銅像開幕典禮鄙人代表省長觀禮省長已有作育英才匾額預先送至故未另備頌詞但鄙人今有數句欽佩之言澄衷先生已棄世二十餘年尙有人紀念爲建銅像開如此之盛會實因其能創建事業有事業便有不朽之精神今日吾人瞻仰葉先生銅像應有無限感想云云（八）浙江敎育廳代表張紹庭君宣讀頌詞（九）江蘇敎育廳代表李頌唐君演說謂宗鄴代表敎育廳廳長觀禮宗鄴個人亦有欽佩葉先生之意現滬人皆知澄衷先生中國各省亦莫不知澄衷先生世界各國亦莫不知澄衷先生將來大家能推想澄衷先生之苦心興辦敎育中國前途即大佳矣云云（十）王正廷君演說謂今日天雨諸位站立已久且人聲嘈雜無演說之機機但簡單作數言第一當佩服澄衷先生之眼光伊在二十年前早知敎育非民間自辦不能發達所以自辦學校現在官廳所辦之學校皆有不能維持之勢而澄衷學校發達愈甚故人人須知官廳之不足恃而大家自奮第二當佩服伊之能力伊未曾讀書不知世界上應需之智識然能本其經騐閱歷建成偉大事業且於交際往來知人生有必需之世界智識深恐後來之青年有天才者再感智識缺乏之苦痛故特創辦學校大家須知澄衷先生如受敎育如有世界智識其所建之事業必更偉大諸位旣受澄衷先生之敎育自當推廣澄衷先生之心則敎育庶能普及云云（十一）許秋颿演說謂鄙人前在浙江時澄衷方開辦後至上海曾來參觀今日逢此盛會自然喜歡之至大丹一國之强弱以敎育之盛衰爲標準責任須人人共負竊願在塲諸君皆以澄衷先生爲模範興辦學校則前途大可樂觀云云）十二）江蘇省敎育會代表陸規亮君演說云澄衷先生可爲少年之模範者在乎冒險精神諸君但能本此意以行之不患不成大事也（十三）滬江大學校西人魏馥蘭云現在要救中國惟有敎育必使中國之小孩皆能讀書則國家自可强也（十四）寗波同鄉會代表鄔冶臣演說謂寗波人現在有一句俗語云像勿像看葉澄衷樣可見吾人之當以澄衷先生爲模範矣（十五）該校校友會代表張立明演說謂今日到會者目的約分四種（一）看熱閙其目的在娱樂（一）因聞澄衷學校之名爲參觀成績而來（一）因崇拜澄衷先生之爲人特來瞻仰銅像（一）本校學生出外任事者感故校主之恩來致敬意鄙人願諸君皆知效法澄衷先生則各方面 
立國立各學校因經濟竭蹶基本不牢敎職員枵腹從公大感生計上之困難吾澄衷敎職員從來按月給薪無絲毫拖欠即此一端亦足見私立學校之優點而澄衷先生之精神所以能維持永久者也此後願益共勉進耳（十七）校長致謝詞禮畢六時茶點晚七時新劇（趣劇金錢應怎樣使用正劇愛國男兒劇本學生自編）新奇幻術（敎員朱織雲）入夜始散聞該校今日（十七日）仍續開游藝會節目已誌昨報本邑沈知事於五時返署後呈報省長一電如下南京省長王鈞鑒 
切奉鈞署訓令以上海私立澄衷中學校爲鎭海故商葉成忠捐建銅像擇於本月十六日開幕委令屆時前往觀禮等因知事遵於是日下午三時前往該校觀禮並演說葉故商捐資興學之熱心各學校董追念前哲之盛意是日各界來賓甚多頗知觀感秩序井然所有遵令前往觀禮綠由理合電陳鈞鑒 
[約翰大學消息]  
　　梵王渡約翰大中兩學八級第每年除英文辯論外有中文辯論之舉所以練習口才爲將來應世之用辦論之法八級分四組共賽三次至末次比賽請校外有名人物評判獲最後之勝利之級獎以銀盾前晚（十五日）爲第一次比賽之期四組同時舉行題爲「本校應否即行恢復兵式體操大學一打級與中學三年級評判員爲王彥生邵芾棠朱元鼎中學二年級舉一年級評判員爲金聿修馬崇淦趙修鴻其餘二組自行告退未與比賽其結果係大學四年三年一年級及中學三年級等獲勝聞於本星期五（二十二日）晚該四級將作第二次比賽　　該校方言部之法文部敎員法人浦籐女士組織法文學會以習練法文語言文學爲宗旨凡習法文者皆可入會爲會員 
　　該校青年會組織有年於智德體三育竭力提倡已在附近設立聖約翰青年會學校並在曹家渡鎭設立宣講堂定期開演講會兒童遊戲塲按時派人指敎鎭上兒童遊戲一切皆由會員擔任該會在上星期四（十四日）下午四時開本年春季大會在校中兆豐花園内畢行由會長報告會中情形及會員討論會中進行事宜末茶點而散 
　　約翰同學會上海支部因見在滬舊同學未入會者甚多現發起徵集會員大會定於五月二十目閉幕　　約翰課科校規均照美國大學制度故校中敎職員大都供給房屋與家眷居住目下敎職員日增房屋不敷支配故於兆豐花園内再建洋房兩所 
[津浦路防疫消息]  
　　滬寗滬杭路局昨得津浦路消息滄洲車站附近大昌縣獻縣發生鼠疫甚烈已由防疫處派醫官前往查驗矣 
[　田文烈過滬赴杭]  
　　前内務總長田文烈於十五號二句鐘抵滬寓東亞旅館輕裝簡從並不會客是晚祇訪永豐錢莊族人田祈原君昨晨（十六號）即乘滬杭早車赴杭聞尙須遄返上虞原籍祭祖云 
[趙恒惕討論省聯分治電]  
　　上海湯裴予先生鑒奉讀大電批却導窾網舉目張循繹再三欽服無已省憲規定之難不在内容而在外郛祇知有省不知有國名雖近於分權實仍等於割據近日傾嚮自治潮流人物往往胥坐此弊尊電省憲義取槪括國憲義從列舉實於發揚民治之中仍寓維持統一之意補偏救弊極佩藎籌此間進行計畫以省自治爲第一步以組織聯省會議爲第二步以組織聯省政府爲第三步與尊電所主辦法略同省憲草案刻已脫稿不日即付審查從事審查西南方面已有具體聯絡其他各省現正次经商榷如無别項障碍聯省會議或可望及早實現弟厠身戎行罔識治體所堪告慰者全省　軍民趨向共認此爲解决時局唯一方針兼程奔赴頗有如日初升之槪事關國家根本大計仍盼時鍚南針藉匡不逮引領東望無任拳拳趙恒惕寒印 
[准免附加振捐之稅所函]  
　　上海稅務總公所俞所長致南北商會函云剄啓者四月 
 
 

Page 11

 
 
　　十四日奉財政廳元代電開頃奉振務處財政部文電内開上海商會現旣認募振捐九萬元以上所有該埠附徵振捐應即特予豁免他處不得援以爲例已電督軍省長查照仰即轉知遵照等因收廳轉令到所奉此除通知各分所將附徵一二成振捐刻日截止停收外合亟函致貴商會轉知各商一體知照又函云逕啓者本月五日奉財政廳訓令内開案奉江蘇督軍省長公署指令本廳代電據上海商會請求免徵貨稅附加振欵一案可否據情電部籌畫變通並候示遵由皓代電悉已據情會咨部處查照核復仰俟復到再行飭遵此令等因奉此查此案業抄軍省署元日代電併案令知在案茲奉前因合亟訓令該稅所轉致查照此令又於十日奉財政廳訓令内開案奉江蘇省長公署指令廳呈爲上海一埠貨稅業於議復華洋義振會案聲請免予帶徵二成一成振捐查案復請鑒考由呈悉前據皓日電陳已據情會咨部處核復並指令在案仰即查照此令等因奉此查此案業於呈復時令知在案奉令前因合亟轉令該稅所即便分别轉致上海總商會縣商會知照各等因到所奉此合亟函致貴商會查照 
[本星期洋布運往各埠之調查]  
　　本星期中本埠進口之英美日本本廠疋頭共計有原色白色市布三十二寸三十六寸及漂白標布粗細斜紋布粗布印花布絲光布紅布翦絨洋紗法蘭絨羽綢羽綾絲羅缎及絨質等貨運往各埠者計寗波九千八百零二疋鎭江一萬二千四百八十三疋南京一萬五千四百五十疋蕪湖八千三百三十九疋九　一萬一千一百七十九疋漢口五萬八千三百十八疋宜昌重慶一萬二千九百五十一疋高州一萬六千三百十一疋烟臺四萬六千四百二十疋天津四萬八千八百九十疋牛莊三萬八千六百九十疋温州三千一百五十疋大連三萬零八百七十疋福州五千四百零三疋香港一萬五千七百十六疋高里三萬六千九百八十二疋蘇州四千零八十五疋本地四萬一千五百四十疋其餘别處九千四百零八疋共計四十二萬零零零七疋較上週增多云 
[本星期印日紗進口之調查]  
　　本星期進口日紗計四千五百五十二担印紗無有進口自元月迄今進口總數計印紗一萬八千二百五十五担日紗三萬八千三百五十三担較去年同時日紗見增印紗則减本週中已出者計印紗一萬三千四百十八担日紗五千三百七十九担計運往寗波印紗六十六担南京印紗二千七百六十四担日紗三百八十一担蕪湖日紗一百四十四担九江印紗一百念担日紗二百八十七担漢口印紗一千五百念七担日紗一千三百五十九担宜昌重慶印紗三千零七十五担日紗四百四十六担高州印紗七百十八担日紗十六担烟台印紗一百四十七担天津印紗二千七百二十一担牛莊印紗七百七十七担日紗七百八十六担高里日紗二十一担香港印紗一千零二十三担日紗一千七百八十九担本地印紗四百五十担日紗一百五十担其餘别處印紗三十担本星期止本埠計存印紗一萬九千九百六十五担（尙有三百五十包在船上未出）日紗七千一百六十担云 
[逆倫案業已起訴]  
　　張欣生毒斃乃父張駕雲一案業經上海地方檢察廳偵查終結昨譚檢察長將本案中之逆犯張欣生及張妻徐氏醫生朱健臣出首告發之朱潮生及關係之趙杏城等男婦五人並全案卷宗據情起訴同級審判廳請爲定期公開審理云 
[閩學生被拘案之近訊]  
　　福建學生劉開祥陳國瑞林佑民許世雄江秀清林壽昌王希昂劉友賢陳晋昌等九人因福建暗殺謝翔高等案牽涉被拘在押上海地方檢察廳已逾數月當時滬上商學各圑體誠恐將該學生等解閩致寃誣莫白於是奔走呼號要求法庭免解赴閩在滬審理業奉上台核准令飭該廳遵辦在案乃迄今尙未見有若何辦法於是旅滬商學各公圑大爲疑惑昨日午後又遣代表到廳詢問如何發落云 
[新組織之上海醫會]  
　　大陸報云上海西醫從前屢有結合圑體組織醫會之謀但因種種原因未能成功基督敎會雖有博醫會之設然限於一界其勢力不能普及於外今者各西醫集議數次已組織一會名上海醫會任何國籍之名醫皆得爲會員宗旨在關明醫學按期演講入會者有享用同仁醫院藏書室之利益各國發行之最新醫藥書報多陳列其中以供研究上海醫會對於上海常發生關於公共衛生與健康之事件將爲多數醫家之喉舌以發表其意見遇有此項事件醫會將於月會時研究之想其研究之結果定與公共有益也會所設於上海但會員則不限於上海凡有懸壼資格者請求入會一經董事核許即可爲會員會長爲美國藍森醫士董事中有法國福萊松醫士與中國牛醫士等人現願意加入者已有醫士五十二人云 
[曁南學校商科歡宴華僑紀]  
　　前晚（十二晚）曁南學院商科同人假大東旅社開會歡宴華僑到會者有菲律賓羣島小呂宋商會代表薛敏老曁敎育參觀圑圑員五人暹羅商會代表蔡俊卿前日本神户中華商會會長　敬祥以及國内商學各界三十餘人由校長柯成楙校董趙正平爲主席席間首由工薛敏老發表回國運動反對西文簿記條例之意見略謂簿記條例如實行菲律賓華僑损失每年約需七千二百萬元云云次顏女初君演說菲島華僑敎育狀况并望國内外各界人士從速組織聯合通信社以免隔膜云云繼由許冀公君代蔡俊卿君述與暹羅立約通商之困難再由王敬祥君演說敎育諸君急宜注重道德敎育并推廣通俗敎育趙正平君演說謂我國興學二十餘年尙無顯著之效果乃由於實業界與敎育界隔絶之故此後急宜互相聯絡庶可相得益彰若王君處實業界已三十餘年而時時關切敎育如此實足爲實業界取法也云云宴畢盡歡而散已九時餘矣 
[國内輪船運貨進出口之調查]  
　　進口貨（寗波）招商局之江天輪船昨由寗波運來之貨有茶油五百簍鮮蛋一百七十八擔鮮蠶豆五十四件掃帚二十二件草帽二十件紙傘二十九件棕二十件蔀柑四十件椅子十五件魚膠四件皮二件雜貨三百六十六件（長江）招商局之江永輪船昨由長江各埠運來之貨有棉花四百三十二包羊皮一百五十件猪油三十五桶青蔴三百五十二件水烟一百二十六箱夏布二百七十一件桐油一百五十桶烟葉一百六十七件紙頭一百三十八件靛青二百七十二桶牛骨五百三十件銀子三十箱銅元四十箱粉絲六十件棕片一百四十七件玉石四十四件牛皮六十件蔴油二十壜磁器八十件信石五十件生漆十桶水硍十件子十件雜貨六百十六件（浦口）太古公司之綏陽輪船咋由浦口運來之貨有生仁二千三百十一包羊毛一百零五件料器五十八件黄絲三十一件雜貨六十二件 
　　進口貨（寗波）招商局之江天輪船昨日裝往寗波之貨有牛骨五百二十件甘蔗二百八十件豆餅三百塊糖一百四十四包水泥六十桶洋布六十三箱香烟五十箱皮油五十桶豆蔴油三十壜土粉二十包雜貨四十二件（浙海）越東公司之水利輪船昨日裝往石浦海門之貨有米一千七百八十六包豆餅五百塊糖二百包油五十簍棉花一百包香烟二十箱土布三十件雜貨一百件（長江）招商局之江永輪船昨日裝往長江之貨有洋紗布四百三十件洋釘一百桶肥皂二百箱鐵器二百件雜貨一千餘件 
[美盛公司棉市報告]  
　　中美新聞社譯美盛公司棉市報告云上星期華棉市價略有轉機曾漲價兩錢但其原因祇爲内地來貨較少之故各方面略有購進但不踴躍預料棉花收成若氣象不佳棉價尙須略跌也棉紗市况仍向上漲昨日紗廠方面頗多售出計已售出四百五十包又三千五百包運往内地各處利物浦中等美棉七月份貨七○九○便士紐約現貨十二元孟買五月份貨二二七羅比華棉出口自去年九月份至本年四月份止共二十萬四千三百四十三擔 
[川戰中之紅十字分會報告]  
　　本埠紅十字總會接四川成都新都紅十字分會報告救護四川新都等處戰地軍民函云敬啓者天不厭亂蜀川戰禍又興三月問川西新廣等縣馬日戰事猝興召集前組救護各隊即日出發救護在案本月間靖川軍劉成勛與　軍在新都等縣作　本分會一面出隊一面函請保護查是役於二十一拂曉田鄧之軍由新都屬軍屯鎭河呑塲馬家場進逼新城兩軍步隊在北城外寳光寺側近陳家灣娃娃堰一帶作戰甚烈傷亡官兵亦鉅道鑒因赴省添置藥品未回當經議事員馬紹融召集會員職員等於縣城内外設立臨時婦孺救濟塲所三處此一晝夜砲槍之聲如雷彈子如雨射入城中全城驚惶人民扶老携幼分赴各所暫避次日兩軍停戰須臾即組救護掩埋二隊繞道逕赴戰地殮埋並將受傷軍民輸送到會賡將醫藥牀被草草設置而受傷軍民亦紛至沓來會所幾無容足之地道鑒是日始得入城回會當將折肢斷肘重傷者轉輸省城放即擔任轉送締約西醫院治療連日靖川軍仍圍攻新城二十三號駐城川軍乏援顯惜全城全命午後棄城退向金堂方面二十四號靖川軍入城隨將獄所囚犯完全釋放傍晚成都援軍將到新城靖川軍又退出城放於是日率隊在天廻鎭設臨時治療處并分遣隊員到新城　助道鑒辦理一切拯救事宜以盡職責二十六號放同道鑒偕赴戰區最烈之體詳晣調查凡有受災甚鉅貧户酌予賑濟又派各員將各戰地遺骸搜埋盡淨往還履行數十里至留養會所及臨時醫院一時難愈創傷軍民由道　等悉數舁送成都分别留院治療以竟全功特將兩會聯合進行及連日掩埋大槪情形函陳慈鑒容將救治掩埋人數績行表報大會備核新都分會成都分會理事長楊道𨧿王放同肅 
[相度建築垃圾碼頭地點]  
　　滬南關橋迤南各商家因滬南工巡捐局已勘定萃豐碼頭地方建築垃圾碼頭於駁運垃圾時未免穢氣逼人妨害衛生營業公呈該局長請予另擇相當僻靜處所建築垃圾碼頭情已紀前報姚局長據呈前情已飭工程科長派員調查沿浦地點有無相當處所一俟呈復再行核奪故工程科員連日在岸線一带相度合宜之處須與浚浦工程無所抵觸者方爲得宜云 
[平凉路之刦案]  
　　楊樹浦平凉路尙未釘有工部局門牌之鄉民范姓家於前晚夜半突被盜匪多人鐘開大門入内各出兇器嚇禁聲張將事主人等驅諸一隅翻箱倒篋將所有衣飾銀洋搜刮一空（其數尙未查明）携贓逃逸迨該管捕房聞警立飭通班中西探捕馳往兜拿匪已踪跡查然該探遂向事主詳詰被刦情形及各匪面貎服式回禀捕頭通知各捕房一體留心偵緝 
[新重慶路之刦案]  
　　主人外出傭僕喧稱被刦小首飾箱 
已故前清鄂督瑞莘儒之子國潤章寓居公共租界新重慶路五十號門牌内人言國亦於去年物故其妾某氏於十三號因事赴江寗祗有男女僕傭五人在家前晚八時許該僕傭等喧稱突來盜匪多名碰開大門當由四盜持械進内嚇禁聲張致被搜刦去小首飾箱一隻内儲貴重物件不知價値爲附近崗巡聞悉即報請該管新閘捕房派令包探魏金福協同西探前往察勘一過即向該僕傭等盤詰當時各盜搶刦情形並詢明該盜等年貎服式口音據情回訴捕頭業已轉禀麥警務長通飭各捕房中西探捕一體留心偵緝矣 
[作場看守人被人戳斃]  
　　法新租界貝勒路辣斐德路轉角某作場看守人陸四華於昨晨天將破曉時不知如何突被人以利刃將頭頂及背脊等處連戳數下血流滿地當即斃命迨至該場人得悉到來兇手早已遠　當即報告捕房飭探尙元章前往查勘屬實即將尸體車送同仁輔元堂騐尸所聽候禀請中西讞員檢騐核奪一面緝兇到案究辦 
[第三届工藝傳習會預誌]  
　　江蘇省敎育會理科敎授研究會爲提倡日用工藝起見開辦工藝傳習會先後已舉行二次請東西洋留學碩士講演各種日用工藝茲悉第三屆工藝傳習會將於本月二十四號舉行係請藥學尃家葉漢丞君講演家庭和種日用藥品之製法葉君留學德國十有餘載又在該國化學名廠從事有年學識經騐俱富凡各校敎師學生各廠製藥技師及有志於化學工藝家庭醫藥者屆時均可納費前往聽講並事實習聞該會一俟接洽妥貼須登報宣布云 
[水警隊長調查渡船之呈復]  
　　駐滬水警第三隊王隊長昨日具呈江蘇水警第一區沈區長文云呈爲遵令查明王家渡現有渡船隻數並渡夫姓名開單呈復仰祈核辦事案於本月十三日奉鈞座一三二號訓令迅將王家渡現有渡船若干隻是否合格船身能否堅固渡夫是何姓名明白具復以憑核辦等因奉此遵派駐防楊思港巡官車振聲馳赴調查去後茲據復稱王家渡現有渡船八隻除紅色舢板一隻破壤不堪業已勒令停載又小划船二隻某愿另圖客載外其餘五隻船身均甚堅固長在二丈以外寛約六尺左右可容渡客十五六人之多業經會同該鄉董龐錦認爲合格至船户因各拉渡客而生齟齬者前此確有其事因貪載而時刻不計危險者亦屬實　情形渡資一層有取十文二十文不等甚有見婦女懦弱渡至浦中而硬欲索取一角無則强取其金銀首飾者等情並渡夫姓名單查復前來理合開單呈復仰祈區長俯賜核辦實爲公便 
[香烟霉爛涉訟案將下堂諭]  
　　法利洋行前托新華廠之李成初代製三星牌香烟一百萬支製就後欲運往海參威因輪船阻滯故將貨存在新華廠嗣經原告察得香烟均已霉爛以李不應置在潮濕之處故延華蘭庭律師代表具控法公堂請求追還製造工價八百四十元被告亦延巴和律師代辯一切判候復訊再核在案昨又傳訊先由原告律師聲稱被告旣允寄原告之貨物理應格外保存今貨物霉爛應負完全責任請爲追還工價並餘剩之烟絲等語被告巴和律師聲稱被告將烟製成後屢次向原告　出詎竟置之不理實係原告自誤與被告無涉應請堂上將案註銷中西讞員會商之下判候下堂諭飭遵 
[要証不到債案註銷]  
　　裕慶堂係郎孟松家之堂名郎乃運用一種手叚誘令鄧雨生出立八千元之借據一紙即用裕慶堂名義在公共公廨訴追迭次傳訊郎均不到昨晨又審郎仍不到遂由兩造代表律師開始辯論終結經李襄讞會同英包副領事將兩造口供詳細研究之下援筆判曰此案要證郎孟松迭經飭傳避不到案據彼呈騐借據承認借到郎孟松洋八千元郎孟松如理直氣壯何不出面控追乃以借據有裕應堂字樣化出郎繼宗又名張東生者代為控訴已則於身後指使敎唆譸張爲幻顯面易見本案應即註銷借據塗銷存案到被告與郎孟松在張家灣榷運局因帪目糾葛着該被另案起訴可也此判 
[指控私用賬欵案展期再訊]  
　　吳梅芳係江西南昌縣裕豐棉紗號駐滬經理寓天津路五百十七號屋内日前被陳榮庭延律師至公共公廨以刑事起訴盜用賬欵銀九千六百三十五兩八錢六分公廨准即出票交由匯司捕房派華探孔慶平恊同西探約别生於昨晨將吳逮案請究吳亦延律師與原告律師略辯數語經陸襄讞會同日副領事林出君判吳交九千元舗保展期至下禮拜六再訊 
[定購鋼條不出准予變價]  
　　英商昌成公司在公共公廨呈訴顧盛泰號主顧惜孟定購鋼條四百五十噸不出請追損失美金五萬三千一百元一案昨奉張襄讞會同英包副領事升座特别公堂會訊被告臨訊不到據原告西人投訴前情要求先將此項定貨變價等語中西官得禀判曰准原告所請將本案鋼條出賣得價暫歸原告收存此判 
[私用賬洋移封房屋備抵]  
　　交通路美商富室縫纫機器公司分銷處經事許士毅因盜用賬洋六百四十六元七角五分被洋東查悉控奉公共公廨經中西官訊明判許押西牢二年如能於限内繳洋淮予核减刑期嗣經原告查悉被告泰州原籍尙有房屋復以民事起訴公堂請移文臨海縣查封被告房產備抵等情曾誌本報昨晨由廨續訊據原告代表許理律師上堂陳述前情要求移封被告房屋拍賣抵償經陸襄讞核供商之美約副領事援筆判曰被告應償還原告洋六百四十六元七角五分候呈請交涉使函請臨海縣公署將發封被告之房產拍賣其欵移送到廨償還原告之債務此判 
[混用假支票之審判]  
　　虹口東有恒路一千九百八十八號門牌某號經理陳銀泉因將拾得之美豐銀行支單簿冒名簽寫四百元支票兩張借給與陳成德向西華德路德大錢莊混用該莊派學徒持向美豐兌現當被察悉報捕飭探將兩陳拘解公共公廨諭各存洋四百元保出候訊在案昨晨由廨提訊先由中西包探上堂禀明前情並將假支票二張支單簿一本呈案請察訊之陳銀泉延女律師雷聲布到堂詰據銀泉供稱此項支單簿在途拾得見有支單二張已簽定洋四百元旋被陳成德所見向我借去付與趙章記轉解至德大錢莊支單上書明十五日期到期陳成德將現欵解至德大欲將原票收回豈知已被控告等語並據陳成德之代表許理律師到堂辯稱此項支單洋四百元係向陳銀泉所借書明十五天期該支單付與趙章記轉付德大到期被告將洋向德大掉票已經不及查本案並無欺騙行爲應請將案註銷云云經張襄讞核供商之義副領事費君判陳銀泉押西牢七天以儆陳成德開釋支票塗銷 
[相騐上青交界之溺斃尸體]  
　上海青浦兩縣交界之程家橋地方（即七　附近）前日河中浮有無名男屍一具其地點適在兩縣交界上邑爲二十九保三圖青邑爲三十五圖當經該兩圖地保陳連堂張正和查無家屬同投上海地方檢察廳禀請相騐譚廳長委派周檢察官毛檢騐員等前往該處相騐當騐得該屍年约四十餘歲身穿藍布作裙有襪無鞋秃頭周身無傷委係失足溺斃塡明屍格令由善堂棺殮發對厝壇候屬認領 
 [P相驗酒醉跌斃之成衣匠 
　　本邑十八保十二圖地保朱松泉投地檢廳具報謂馬橋鎭地方朱錫堂在家跌斃在警所令飭報騐云云該廳即委孫檢察官沈檢騐員等詣該鎭相騐當據婦人朱王氏投稱寗波人已死朱錫堂是我丈夫年五十四歲爲成衣業婦人嫁伊至今已有十餘年前日因做清明節丈夫飲酒過多從閣樓上跌下受傷登時斃命並無别故問官騐得朱錫堂委係跌傷腦及太陽穴致命而死塡明尸格判屍妻備棺成殮 
[警所招領小車]  
　　浦東楊家渡三區一分駐所警佐宋國瑞昨出牌示云爲招領事案據巡邏長警報告昨夜値巡邏差查見一人藏匿麥田並有小車一輛情跡可疑言語支吾顯見深夜偷竊而來故將人證一併带所當即預訊該犯陳阿福供認偷竊不諱除將該犯拘留懲辦以儆將來外爲此懸示如有被失此項車輛者限三日内來所認明覓保具領毋得自誤切切此示 
[私售烟土之懲儆]  
　　虹口天潼路恊裕字號係潮州人周鎭所設前日該管捕房華探目王四福包探蔣阿林譚鳳池等偵悉周向業鴉片烟土生意自工部局將其設於七浦路北河南路之立泰土棧執照吊消後不設恊裕字號於天潼路五百二十九號門牌表面係做荳麥生意暗中仍販賣私土因特禀明捕頭加派西探目康仇密往將周拘獲抄出烟土料子烟盒溥據等件带回押至昨晨解送公共公廨禀明查獲情形請爲嚴辦質之被告供因父親有疾故購此項烟土與其吸食等語陸襄讞及日副領事林出君核供以周鎭故違禁令非法營業屬實應科刑期三個月或罰金二百元充公示儆烟土銷燬 
[破獲燕子窠]  
　　無賴鮑阿根與湖州蕩婦費胡氏在北山西路一千四百八十八號門牌樓上私設燕子窠容留汪阿雨楊阿德王阿保鄔阿仁等開燈吃食鴉片被探陸連奎與四十號西探目泮林士查見當將以上男女六人及烟具一併帶入捕房分别交保收押候解公堂訊究 
[男女賭徒各罰五元]  
　　西楊樹浦太和街九百三十六號門牌太和樓茶館内前日有多數男女賭徒聚賭經該管捕房華探目楊阿泉包探程明德偵悉禀由捕頭加派一百二十號西探協往當場拘獲李金寳嚴龍生姚金明王長林羅活全許金濤洪啓雲王金才辛興發張阿四沈道生陳材倫杜根寳章光蘇周阿福羅老金朱桂生張王氏李王氏趙張氏等二十名連同賭具带回分别收押昨解公共公廨由中日官會訊之下判着各罰洋五元充公賭具銷燬 
[持刀行兇押半年]  
　　糞夫羅金寳因被糞頭辭歇後疑係同伴周阿虎唆使在厦門路持刀將周頭顯戳傷由捕查見將周車送醫院醫治羅則拘解公共公廨奉飭押候周傷愈再核在案昨晨由廨提訊據周阿虎投訴無故被羅用刀戳傷頑額請究訊之羅金寳供詞推諉中西官核供以羅不應行兇判押西牢半年示儆　 
[追獲攫物之黄包車夫]  
　　黄包車夫陸　倫以拖車爲由專事串黨搶刧乘客財物深恐失主根據車照號碼查究乃將照會設法塗改俾刦得財物後即將僞號抹去前日該車夫又串黨在虹口元芳路攫取乘客日本婦人身畔皮夾内日幣六百元及金表練各物該日婦向之爭持致被陸等行兇毆打適包探侯松山孫阿慶與一百零二號西探愛許勒聞警趕至將陸追獲带入捕房盤詰口供一過押候查明解廨訊究 
[又獲攫珠花案關係人]  
　　婦人朱錢氏在滬寗火車站對面之界路被匪徒攫去價値六十元之珠花一朶後由捕房拿獲關係人陳紀堂解經公共公廨押查在案昨晨包探陸連奎又獲關係人徐福根孫阿毛到廨請究問官以此案係美領陪審命將兩被告带回捕房候美領堂期與在押之陳紀堂併安解究 
[誌謝]  
　　昨承中華圖書館惠贈一百零五期「禮拜六」兩册又中華書局惠赠一百零三期央文週報一册合併誌謝 
來函 
[陸文中來函]  
　　告汽車主與行路者 
　　邇來汽車傷人斃命案每日有數次雖工部局道嚴行取締顧事務疊出亦無法以善其後推其原或由於車夫之不遵路章任意疾馳或由於行人之在途行走不自謹愼有以釀成之人生世上定必自愛其生命而横禍慘遭亦爲仁者所不忍聞見故余不慚謭陋敬供芻蕘焉蓋設備汽車原爲便利起見並非藉此以出風頭在途果無須如風馳電　彼汽車夫没　　無知違章條禍則爲主者宜時加戒諭以免發生事故余嘗見一般人士行路務求其速一旦肇禍則以有勢力也金錢也兒戲人命漠不關心是遑論人道之所不容推已及人們心能無自悚乎雖然禍事發生不可專責於一方衡諸事實行路者亦有不能辭其咎者良以規定路章馬路之中心不得妄行而一般行人往往横行亂走穿道越路不顧前後一聞車聲即心意慌急以致避讓不及而受傷殞命者比比是誰之咎歟故余尤敬告於行人途中務須謹愼以避慘苦之危險陸文中謹啓 
[雜評二]  
[選舉訴訟之結果（訥）]  
　　中國之選舉早已不成爲選舉矣在政府與官廳祇求選舉之辦成不問其違法不違法人民方面則祇求可以成其私利不計選政之破壤不破壤其舞弊也旣無人監督於前又無法以救濟於後於是舞弊者之膽日大舞弊之法亦日工至於今日幾不知選舉法爲何物而種種離奇駭怪之舉遂爲世界萬國所罕見彼舞弊之人固坦然不以爲恥司法界亦從無執法以繩之者今上海之法庭乃竟有此無效之判决從此或可稍稍警醒若輩之迷夢歟 
　　雖然事後之救濟救濟終有限法律之警戒警戒之效亦甚微非國人對於選舉有根本之覺悟國家對於選政有根本之革新則雖收一枝一節之效能挽此滔天之狂瀾乎 
公布攔 
[上海地方審判廳]  
　　判决主文　（民一庭）一件判决黄志青與張岐山佃租糾葛控訴一案主文原判關於被控訴人應返還控訴人開生工本費洋二百零四元八角七分五釐之部令變更被控訴人應償還控訴人開生工本洋三百二十七元控訴人其餘之控訴駁回控訴審訟費兩造平均負擔一件判决洪若森舉金柏春等借欵糾葛控訴一案主文本件控訴駁回本審訟費歸控訴人負擔一件判决瞿璞基與張子祥爲債務涉訟一案主文張子祥應償還瞿　基元本洋五十元又利息洋五十元瞿璞基其餘之請求駁回本案訴訟費用歸張子祥負擔一件决定胡鄂初與俞筠孫等錢債糾葛控訴一案主文本件控訴管轄錯誤應呈送江蘇高等審判廳核辦（民二庭）一件决定劉伯華與周樹森欠租糾葛請求撤銷假扣押一案主文民國十年四月七日假扣押之决定准予撤銷 
　　批示　一件金應岐狀請追繳由狀悉准予傳追此批一件朱曹氏狀請分期還欵由狀悉着即來案聽候訊奪此批一件朱順棠等狀請執行由狀悉着即隨同去吏將保人姚恒甫指拘到案以憑訊辦此批一件朱　棠等將交方單由准交此批一件李爕坤狀請執行由狀悉本案卷宗仍未發回仰即知照此批一件張子英等狀保周和尙由准保此批一件張廣壽狀請執和由狀悉准予飭吏執行此批一件陶炳炳狀領欵洋由准領此批一件凌世昌狀領單據由准領此批一件趙周氏狀領欠據由准領此批一件高阿桃狀請發给管業證書由狀悉着即來廳候諭此批一件錢嚴生等狀保黄志巨由准保此批一件朱錦鏞狀交欵洋由准交此批一件黄蓮塘狀請移縣執行由狀悉已函託松江縣知事代向倪根寳追交最近年份糧串矣一俟函送過廳再行發給該民持赴寳山縣公署糧可也此批一件姚梅狀請執行由狀悉業已飭吏執行矣此批一件曹寳生狀領欵洋曁田單由准領此批一件李占元狀交欵洋由准交此批一件裘晋祥狀請執行由狀悉准予傳追此批一徐妺狀交租洋由准交此批一件張永莊狀交租洋由准交此批一件蔡順裕狀請給領田單由准領此批一件趙金狀請傳案由狀悉准予飭傳楊崔氏來案訊奪此批一件胡劉氏狀請執行由狀悉查本案卷宗尙未奉江蘇高等審判廳發回本廳無從核辦着即知照此批一件顧劉氏狀領欵洋並租摺由准領此批一件瞿紹裘狀交欵洋收狀悉查債務人陸金弟尙欠洋三十二元七角三分限三日内繳清此批一件蔡　氏狀請銷案由狀悉准予銷案此批以上四月十三日 
[上海地方檢察廳]  
　　批示徐成岡狀悉王恒揚和誘爾妻業經查明起訴至於和姦一節爾妻堅不承認自未便以臆測之詞故入人　關於此點應毋庸議此批劉阿中狀悉據訴事由與易科條件不符所　應母庸議此批俞金順狀悉所訴情形係悄屬婚姻糾葛與刑律上誘拐罪之條件不合仰即自赴同級判廳起訴可也此批韓廣狀悉該民摭拾風聞之詞遽行來廳告訴殊屬不合所請傳訊之處庶毋庸議此批孫寳山狀悉候查明核辦此批徐阿岳等狀悉業經本廳騐明仰候核辦此批姚寳如狀悉仰候查明核辦所請保釋之處暫雖照准此批楊玉章狀悉案正偵查所請不准此批徐達卿狀悉供證確　所請不准此批樂潤生狀悉候俞永泰到案後再行核辦此批以上四月十五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說特刋（第十四號） 
論文 
[小說中情節之次序ＴｈｅＯｒｄｅｒｏｆｋｖｅｎｓ（二）] [  張舍我]  
　　小說之『開篇』短則三四句長則百十字短以警峭爲貴長以提練爲宜如周瘦鵑之『血』一篇（見小說週刊禮拜六第一百○二期）開端一段只寥寥三十餘字然此三十餘字已令讀者之心目貫注於全篇急急欲知此事之究竟矣此三十餘字所盡之職務則（一）爲指明此篇小說之地位Ｓｅｔｔｉｎｇ何在（二）爲略述此篇產生之單純的情感爲何種（悲慘）學者於此可以知此三十餘字之能力矣又如張枕綠之『毁譽』篇（見禮拜六第一百○二期）其開端百數十字中已盡數種能事（一）指示小說之地位（二）略示小說之單純的感想（三）略事描寫二個主要人物（四）報告情節中錯綜Ｃｏｍｐｌｉｃａｔｉｏｎ之一種其所未盡者只此篇之結局耳此二段『開篇』之能力與經濟實爲構成好小說原素之一學者所宜取法也 
　　吾人旣知小說『開篇』之二種職務矣吾人自能辨别小說開端之方法吾以爲方法有十短篇小說以直接動作起始者則有五種（一）略指示地位·人物·與單純的感想（二）祗指示人物（三）祗指示地方（四）祗指示單純的感想（五）哲理的建言（預見之槪括·而無動作·）以間接的動作起始者亦爲五種（一）指示地位·人物·與單純的感想（或命意）（二）祗指示人物（三）祗指示地位（四）祗指示命意或單純的感想（五）純粹的寫景（無動作·無槪括·）此外尙有六種爲指示兩個職分者例如人物與地位地位與命意或命意與人物是也若論功效則指示兩個職分者自然較盡一個職分者爲優短篇小說之開端可有五六種作者當愼擇其最者以爲之若先以一題而練習上述諸根本方法試視其效果如何則所獲當非淺鮮矣 
　　哲理的建言之能力吾人殊不能否認之蓋其所言旣爲事實足引讀者入於嚴肅的情調又使此種情調貫穿全篇文字故作者須以全副之精神與手段承爲之始能得達此極高上之目的如俄國之托爾斯泰是也然若謬以毫釐則失之千里不特犯主觀主義之病且若村究之談道學矣至哲理的建言之能事則（一）爲增厚單純的感想力（二）使讀者愈益注目也 
　　『開篇』中間接描寫人物最簡單有力者爲下列之二種（一）使别個人物自述其所受此人物之感想與印象（二）描寫此人所施於人或事之效應第一種方法使之不出小說本有之範圍大非易事第二法則易成一段獨立的故事而與小說本身無關故學者宜愼之若無此能力不如勿爲之爲愈 
　　間接動作若取討論的程式則不但指示小說之命意或單純的感想亦能濃厚其色彩增加其聲調如此之『開篇』勢力亦不弱也 
批評 
[小說閒評] [  吳靈園]  
　洪都百煉生撰老殘遊記叙中云「吾人生今之時有身世之感情有家國之感情有社會之感情有種敎之感情其感情愈深者其哭泣愈痛」又云「以哭泣爲哭泣者其力尙弱不以哭泣爲哭泣者其力甚勁其行乃彌遠也」蓋即自述作書之緣由由此緣由推看全書則可得槪括的評論如下第一章出一老殘作者自爲假託接述數語隠約是身世之感情假託夢中見船以中國現勢比船之在危波驚濤中「眼睜睜就要沉覆他們不知敷衍着早點泊岸反在那裏蹂躏好人」「只是用幾句文明話頭騙幾個錢用用罷了」「原來這裏英雄只管自已歛錢呌别人流血的」「歛了許多錢去找一塊衆人傷害不着的地方（原評謂指上海與青島亦即目下之香港也）立住了脚高聲呌道」等語駡盡今日之在朝在市在野人物已身與友同去勸告反被船人詈爲漢奸又見作者雖志存忠愛無奈不容於時是述家國之感情寫毓賢之在曹州剛弼之在齊河縣酷害平良始揭官吏刻意求名勉爲清直以致地方受患尤較贓吏爲甚之惡民間共懼威勢勿敢聲訴忍痛啣悲之狀歷歷叙來亦足使人心動髮指「見那老鴉有一陣刮刮的呌了幾聲彷佛他不是號寒啼饑却是爲有言論自由的樂趣來驕這曹州府百姓似的」數語深刻得譯本小說筆意「湘軍必須湖南人淮軍必須安徽人方有照應」「大凡人肚子裏發話有兩個所在一個是從丹田底下出來的那是自已的話一個是從喉嚨底下出來的那是應酬的話」鄉裏人進城樣樣不識得被人家笑話你城裡人下鄉却也是樣樣不識得恐怕也有人笑你」從社會上生發俱有至理可尋是述社會之感情攻乎異端斯害也已之攻字僕嘗以爲當作擊字解蓋見孔子之學琴問禮不擇一師而知紫陽之解爲專攻未免牽强斯意書中說來亦甚透闢而不非佛道兩敎之設敎本意乃以外敎之爲敎興兵可惜懦敎失傳大旨足見其對於宗敎之感想是又所謂種敎之感情者他若上卷寫千佛山明湖之勝景王玉書之說書璵玷等之歌頌繪影繪聲臻於絶頂駁好德不好色一語以實騐正理論設想甚奇「五年之後風潮漸起十年之後局面就大不同」四語蓋作者已燭見當日局勢所趨故復言「壞即是好好即是壤非壤不好非好不壞」隠寓贊助革命之微旨下卷之談北拳南革上帝同阿修羅王匹敵黄河之水决亦俱可觀而上卷近來寫受虎驚後接上嶼姑黄龍子山居清況令人忽新眼界非獨見異人之多就隠遁亦所以明文章變換生姿之法就中便於生出各種議論决不可少作者之學識異常明通懹感旣富泣涕無從發憤下書故能爲此未經人道寫實深刻之作創其借游歷以叙事用本身串貫全書誠乃新撰小說中别體 
談業 
[小說叢談（十）] [  寂寞徐生]  
　　近代小說家或謂無過於李伯沅吳研人林琴南三先生李伯沅即自署南亭亭長著官塲現形者吳研人自署我佛山人著恨海等書此兩君不幸皆死使兩君至今猶存目覩今日之世界不知有何等之現形記以饗吾輩也竊謂與金聖嘆之未批石頭記同一憾事 
　　林琴南從事譯述不下百餘種大槪以譯華盛頓歐文却爾司迭更司及哈葛德三人之著作爲最佳新天方夜談貝克偵探談二書爲最劣近日出版者亦未見特色想以麵包問題難顧名山著作之事耳（聞先生好賭著作所入之酬金皆由此而去）其撰著之作頗少予前於秋星閣筆記（吳門包天笑著）中知先生有自著小說一種名劍腥錄者天笑極言其佳最近出版之巾幗陽秋畏廬筆記金陵秋等書識者允爲傑作曩讀畏廬文集中有冷紅生傳竊疑爲夫子自道今果然自詡老眼無花矣 
　　三先生之外又有賣文海上之王旡生自號天僇生所著有海澨精衛記恨海鵑聲譜等間有演爲新劇者可見先生文字之價値矣數年前先生與章行嚴秋桐）主獨立周報未數期即停 
　　哈葛德Ｒ｀Ｈａｇｇａｒｄ一八五六年生於英國諾福爾克初治法律繼爲小說歷年所成凡五十種以「伊」配亞德麗絲」「黎明」三種爲最有名（按林琴南皆譯之易名爲「三千年艶尸記」「紅礁書漿錄」「洪罕女郎傳」今六十五歲矣仍從事著述最近有「伊與阿蘭」一書傳誦於時兼擅農學有良田甚多以文學得爵士位刊先生亦逝世小說界又弱一個矣嗚呼 
　　章行嚴（十釗）號秋桐又署欄柯山人攻政治名理等學有小說名雙枰記表情高尙行文澹靜有唐人小說風予極愛讀之小說報最先發行者爲横濱新小說梁啓超等主筆厥後有上海之繡像小說新新小說小說林月報月月小說等革命以還說報岔起前仆後繼霞蔚雲蒸若小說叢報中華小說界小說新報禮拜六雙星游戲雜誌繁華雜誌上海灘等琳瑯滿目不遑枚舉至於今日泰半淘汰所存者惟小說月報小說大觀小說畫報小說季報小說新報新的小說而已 
新話 
[美利堅匈牙利的非戰小說] [  厚生]  
　　牗雲君和我在本刊上面關於非戰的小說已算是說過一點但是天心厭亂人心願治小說家非難戰爭的呼籲很高又因爲我們前幾次所介紹的都限於俄法二國現今再把美利堅和匈牙利的非戰作品約略說說 
　　美國小說家康姆福退W `LComfoti著有「歌者周威道爾」一篇叙述大隊臨陣的時會正要陷陣衝鋒忽有激昂呑吐的婉轉歌音塞滿了軍士的耳中「牛羊覔食在綠田之中母親提着了牛乳從紫霞光裏行走」這一篇純粹是利用人生最高尙的感情歷叙故鄉風景大有江南草長雜樹花開聞故鄉之風情感平生於疇日之槪所以一聞槍聲暴發就衆兵心悸一見飛彈如矢就棄甲曳兵逃走了像這周威道爾的歌音在該小說中的效用不過是淆亂軍心而對於我們人們的殺伐野心痛下針砭可算是不朽之作了 
　　拉茲古AmdrenLatzko是匈牙利的大小說家他本是匈牙利的一個軍官他曾在意大利戰線内受過重傷所以他的非戰作品較之其他小說家恐怕還要懇切到十二分他著有『去到戰塲』『火之洗禮』一個英雄的死』『勝利者『『復歸家來』等短篇合攏起來』呌作『戰中的人』（MenschnKriiey）一九一七年在瑞士出板的這幾篇都是對於『屠殺人類』者加以控訴作者的意思以爲凡一命的受害是人類的一人的痛苦刺到我們人們心裡比之羣衆還要强烈得多呢據羅蘭RoLLand批評說他這戰中的人從第一頁到最末的一頁都是反抗戰爭的聲浪他最後一篇『復歸家來』寫一個回家的軍士殺死一個因戰爭侔利的人不啻是明示天下以非戰的主旨羅氏又說他的藝術是被德國法國的赤血浸漬凝結而成的較巴比塞的『在火線内』恐怕還要勝一籌呢只是非難的論調異常激烈所以出版後郵局裡不同他傳遞但是銷路却很暢達可見他價値了 
瑣錄 
[說林拾雋（一）] [  老薌]  
　　吾人欲求幸福而必借助於人者實愚昧耳嗜欲所騁僅出一端足害無盡之人 
　　有奢念則有忍人之心一旦求遂其欲雖踐二十民族之尸以赴之無惜也（均伊羅埋心記） 
　　大凡天下至快意之事必有大失意之事從乎其後刑戮一道可以狼藉人之血肉萬不能欵服人之心腹個人有意見則不能成圑體（均金陵秋） 
小說 
[煩惱] [  建中]  
　　有一天晚上是民國某年的寒食日我剛從美利堅渡太平洋回國到上海纔有一星期我的老朋友都來瞧我幾年闊别一旦重逢自然有許多說不出的快活談天說地講個不了忽忽的時鳴鐘已打十二下他們雖然還是高興只得勉强告辭回去我宴會拜客勞碌了一天覺得非常疲倦我坐在床上忽然想起我的老同學王子剛爲甚三年多没有音信我寄他的信也没回答眞是一件怪事現在我到了上海他也不來瞧我不知道是什麽緣故想了一會倦極了正欲推枕朦朧睡去忽然有人推門進來我心裡驚道怎麽門没有鎖着正想時那人已輕輕的進來我定神一瞧原來就是王子剛我心裡突然一跳只說道呀你來了麽說時已從床上爬下來拖着鞋子迎上緊緊握着他的手問道你怎麽在這個時候跑來你可是從南京乘火車來的麽你可接到我的信麽我一口氣問了了幾句他郤並不回答態度非常冷淡他的手也不温暖我因細察他的面貎彷彿他的目光中含着一般憂鬱怨恨之氣形容非常枯槁我大駭問道子剛你有病麽你有什麽失意事麽連問了三遍他纔慢慢的低聲答道志堅吾的老友我大不得意我現在懊悔不及了說『不及了』三字的時候已經哽咽不能成聲我心裏越加疑惑不解他的意思因懇摯的問道你有甚不得意爲甚要懊悔子剛聽了深陷的目眶中竟流下兩顆熱涙落在我的手上把我的心事一震益發着急竟摸不著上些頭腦暗想大丈夫最不得意的事莫如一生的志願没有成功或者因誤入了歧塗將一生的事業毁敗無餘難道這兩者之中他居其一嗎因道子剛你没盡你的責任所以你悔恨嗎然而你尙是個有用的青年前途正所謂未可恨量那裡就至於說來不及呢便是誤入歧途還可以改絃易轍重新做人從前我們同校讀書的時候我們都立志要去做救世的事業你說你决不變更你的志趣無論什麽阻當一定百折不回勇往直前的做去現在我們的目的地雖然没達到然而經我們一輩青年三四年來的慘淡經營同無數的犧牲那國家的大危險已經過去吾知道你也是這種青年中的一個難道你不算這是成功的第一步嗎來日正多哩何必就此灰心子剛作怨恨的聲音道我很慚愧我弄到這個地步原欲免除煩惱不料煩惱反多吾原想借此可以不再聽見憤恨不平的事那裏知道還是聽見吾道這奇了你說的是什麽話難道你墮落了不成大前年我剛到美國時傳說中國有個有志的青年也姓王的起初他立志救世後來看見國事日非以爲不可救藥所以投海死了子剛聽到這裡忽然變色全身寒顫不已吾道你聽了也覺可怕嗎子剛作慘苦悲痛的聲音道我是個罪人煩惱更多懊悔不及說着要走我道話尙末完他道　明天你來看我我道我不知你住在那裡他也不回答回身就走我往前扯他被他一推我一交跌在地上大驚張眼一看我還睡在床上 
　　明天清明我往徐家匯掃墓有一座半新的墳墳前竪着一塊石碑碑文中有道『王君子剛憤國事之不可爲也投海而死今君長眠地下煩惱盡除矣』然而子剛自已說他到此煩惱更多懊悔不及 
　　十年後此日又是清明我又在上海因带了鮮花數束到徐家匯去子剛的墳上已添了許多蔓花野草和幾株灌木那石碑的下半段掩没在叢草中不知道他的煩惱已經消盡了没有 
[自由談之自由談] [  鵑]  
　　日者得徐滙某君書謂因不得志於情將蹈海死請爲說部十萬言以張其事讀後深爲慨歎舉以示吾友獨鶴鶴謂予多治哀情小說實足導痴情人入於死地某君其一也斯言似頗成理顧細思之則又不然蓋予所作多無良果不啻大聲疾呼警人以情之不可用用情者必死若仍用情而至於捨身殉情則彼自冒險漠視吾之警告耳雖然予當有以懺之 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
[一週間世界大事撮要] [  圓]  
　　英國煤礦罷工風潮轉機兩次挫折白兩次　　三角同盟取銷十五夜開始總罷工之决議此屆英國礦工罷工風潮發生於政府停止管理煤業之决議蓋政府定於三月三十一日將煤礦移交礦主接管而礦主鑒於煤價低落銷路呆滞擬將礦工工資分别情形減少四成之一乃至五成之一礦工對於減資之議固亦樂予遷就惟堅執餘利公共分配與工資全國一律之二主張其對政府則提出國家繼續管理與津貼煤業之二要求俱不爲兩方容納於是醖釀兩月餘之罷工風潮於四月一日開始實現矣第一週經過之事實已載本刋前期每週大事記至六日首相致書礦務恊會（屬礦主方面與礦工聯合會（屬礦工方面）請重開談判兩會覆書允可於是人心大安三角同盟亦有中止扶助行動之聲言是爲第一次之轉機詎知七日首相與礦工幹事之會晤於一小時問即見决裂蓋政府主張談判期前抽水機工人回復工作以保全礦穴而礦工不允讓步礦工要求重定餘利共同分配與全國工資一致之基礎爲與礦主重開談判之條件而政府不予承認抽水機工人停工將使礦穴悉行淹没立即毁壤礦工持此爲要挾之利器故不稍遷就七日之會旣臻决裂政府乃徵募人民保全礦穴召集後備軍保護投效服事礦務之人彼方則三角同盟有十二日午夜開始罷工之决議於是時局異常危急風潮有擴大之趨勢是爲第一次之挫折然三角同盟之恃極端態度未始非開一轉機之門路工運輸工代表圑於三角同盟决定罷工之翌日（九日）謁見首相名爲通報罷工之决議實則磋商疏通之辦法經三次接洽後政府卒允撤銷抽水機工人於開始談判前回復上工之主張並可暫時資助不甚生利之煤礦礦工經三角盟友之勸告即容納政府之條件亦允不干涉投效司抽水機者之服務旋定十一日（上星期一）礦工礦主重行會面開始談判於是各礦投效者俱能安然抽水路工之一部分亦有不願遵守罷工命令之表示全國各界無不靜待十一日礦主礦工會晤之結果是爲第二次之轉機然十一日之談判政府礦主礦工三方重要人物雖聚首於一堂而經兩次延會後卒臻决裂蓋政府反對餘利共同分配與工資全國一致之主張而礦工拒绝政府之條件也十二日午夜之三角同盟罷工雖可暫免而又有星期五夜十時開始總罷工之决定電氣職工聯合會機車機匠火夫聯合會亦均决議加入政府方面之武力防範行動則益亟遽其形勢之險惡較之七八兩日爲尤甚是爲第二次之挫折礦主礦工之對手兩方旣尙無接觸談判之機會罷工風潮猶不知解决之在何時也（四月十五號） 
[一九二○年歐洲政治大問題之經過] [  圓]  
　　（一）首相會議與英法之關係一九一九年爲構造和約之年份一九二○年則實行和約之年份也和约之高等會議以是年年初停止正式集會而以在巴黎召集之大使會議繼其後其組織之主旨爲保持各恊约大國間之協助精神而解釋和約中發生之疑問然重大之政治問題則另有所謂首相會議者解決之首相會議集會之地點並無定所兩次在倫敦一在波洛業ＢｏｕｌｏＳｎｅ一在海愛期Ｈｙｔｈｅ一在桑里摩ｓａｎＲｅｍｏ一在比京不魯賽爾Ｂｒｕｓｓｅｌｓ一在斯巴Ｓｐａｏ其時期均在上半年大使會議與首相會議均以美國之拒絶批准和約而大感困難英法兩國之責任因是而更形愼重而兩國邦交之輯睦尤爲處决全歐重大問題之要素是故數次之首相會議幾無不以溝通兩國之意見　　顧維鈞夫人小影 
　而發生蓋在一九一九年構造和約之時英法兩國雖若完全一致而至一九二○年實行和約則兩國於對德對俄與對近東之態度常相背馳非經當局之當面解釋不易消除意見也法國前總理克蘭蒙沙之柄政也無論在戰爭或媾和之時其所措施常能得同盟國之信仰故在一九一九年年終之前英法兩國之邦交絶無一點破綻及一九二○年正月總統樸恩開Ｐｏｉｎｃａｒｒｅ任滿解職說者謂繼其後者必彼功高望重之老處總理矣孰知獲選者爲戴香納氏Ｄｅｓｃｈａｎｅｌ克蘭滿沙遂不得不退職繼任總理者爲米勒蘭氏Ｍｉｌｌｅｒａｎｄｏ米氏政策爲嚴格的强制德國履行和約而不復隨英國意志以爲進退矣故俄波之役英國國會不直波蘭所爲而法國則遣維干將軍參預波蘭城守事英俄磋議通商而法國不與焉德國魯爾亂事英國主張不干涉而法國之兵則越萊因河而陣矣九月戴香納因病辭職米勒蘭繼爲總統法國憲法負政治責任者雖爲内閣而非總統而任米勒蘭之内閣總理者若去年之萊矩氏Ｌｅｙｇｎｅｓ今年之白里安氏Ｂｒｉａｎｄ皆秉承總統之剛强政策者也是故終一九二○年之全年每屆首相會議告終路透電必有一電曰英法友好經此次接洽而倍形增厚矣實則兩國意見之參池在在而可顯露不過接洽以後終有一方讓步而似乎好增厚矣惟在過去一年中法國對於歐洲大陸上之覇權似已恢復拿破崙時代之形勢其原因所在則波蘭之戰勝與中歐小恊約之組成爲之也是故上年與凡爾賽和約同日產生之英美法軍事盟約在一九二○年間未聞有人談及之者蓋美國不預聞歐事英法志趣不同歐洲不復具有一九一九年之形勢則英美法盟約已似無形的消滅矣 
（二）恊約國對德之交涉 
　　（甲）領土之移交問題凡爾賽對德和約以一九二○年正月十日正式調印恊約國與德國之間即互換使節恢復外交關係未幾和約中所規定之領土變更亦即實行移交德國東部之波森Ｐｏｓｅｎ西普魯士Ｗｅｓｔｐｒｕｓｓｉａ兩省地移交波蘭管轄萊因河左岸占領地移交恊約國國際委員圑管轄丹齊Ｄａｎｚｉｇ城亦移交協約國暫時悉轄沙爾區域ＳｏａａｒＶａｌｌｅｙ之行政則由國際聯盟指定之委員會掌管之以上領土權之移交實行時均未發生何等衝突他若舉行公民大會之區域如北部希萊斯維Ｓｃｈｌｅｓｗｉｇ東普魯士南部之阿倫斯坦Ａｌｌｅｎｓｔｅｉｎ美里恩威豆ＭａｒｉｅｎＷｅｒｄｅｒ諸地及上西萊西亞ＵｐｐｅｒＳｉｌｅｓｙａ等亦均照和約移交恊約國國際委員圑暫時管轄二三月間希萊斯維地方分期舉行公民大會結果北部歸丹麥南部歸德七月東普魯士南部諸城舉行公民大會結果仍歸德國上西萊西亞之公民大會至今年三月方始舉行（見前二期本刋每週大事記） 
　　（乙）審理禍首戰犯問題除領土之轉移外和約中其他條件之實行則皆發生周折矣其一爲禍首及戰犯之問題正月下旬恊約國以戰事罪犯之名單遞致德政府令其照單交出單中列名者數千人皆戰爭中統兵之大員德人大諱因以提出抗議恊約國雖保有和約所賦予之大權而竟亦稍事讓步允其請求减少原開名單之名額歸萊浦齊Ｌａｉｐｚｉｇ高等法庭審判而不復如和約所規定之歸恊約國法庭審判矣厥後德政府雖曾制定審判戰犯之法律而迄今未聞實行拘案開審也和約中關於審理德皇之條文亦未能見諸實行正月間恊約國所致荷蘭政府令其交出德皇之牒文竟爲荷政府所拒絶是後公牒往還荷政府不稍讓步而恊約國態度亦遂日形冷淡自荷政府保證其不令德皇出離國境之後竟不復提及矣　　（丙）柏林政變魯爾事件及英法之和解解除軍備與賠償之條件亦爲最難解决之案德政府屢次申言國内秩序難保在在有共產黨起事之危險故未能準時履行和約制定之解除軍備條件原定三月三十一日裁減軍額至十五萬人二月間曾將此條限期展至七月十日三月十三日柏林突起劇烈之反動革命反動派得東方軍隊之扶助佔據京城行使獨裁政治愛柏脫Ｅｂｅｒｔ政府初雖失利出奔南遷於特雷士登Ｄｒｏｓｄｅｎ而未幾即得人民之助各業紛紛罷工以經濟的手段阻碍新政府之政治行動二十日反動派政府瓦解棄柏林而遁舊政府始克還京然自是而政府之權勢爲之減削矣任職年餘防遏共產黨最爲出力之陸軍總長諾斯克Ｎｏｓｋｅ氏卒以人民之繼續罷工解職而去蓋人民疑其始之能戰勝獨立社會黨與共產黨者賴軍閥黨之力也反動革命之亂雖不旋踵而平定而民圑紛起罷工未已國内秩序益見騒亂西方威斯斐利ＷｅｓｔＨｈａｌｉａ與魯爾流域ＲｕｈｒＶａｌｌｅｙ之礦區武裝工人編成軍隊標共產黨之旗幟驅逐警察佔據城市勢益猖獗當地常備軍力不足以敵叛黨柏林政府乃謀遣軍增援剿平亂事然據和約德國不得在此多駐軍隊（萊因河東岸五十基羅密達以内）德政府不待恊約國之許可竟自遣兵進駐魯爾法國以其違反和約乃亦出兵於萊因河東岸佔據法郎克福Ｆｒａｎｋｆｏｒｔ達姆斯泰脫Ｄａｒｍｓｔａｄ諸城然法國之出兵事前亦未與恊約國磋商於是英國忽持異議而英法之齟齬突然暴露矣英法二國對於厲行德約所持之態度本已不恊英國方面輿論并有修改和約之趨勢至是以上年英法美同盟之未克見諸實行而德國軍力擴大之可虞也乃益覺英法邦交之不可不求圑結乃以四月下旬集各國首相於意大利之桑里摩磋議恊約國對待德國一致的態度會議之結果德國援軍退出魯爾區域僅留和約所許之名額同時法軍亦即退出法郎克福及達姆斯泰德修改和約之議應作罷論法國强制德國履行和約義務之時英國當力助之同時法國與比國締成單獨之政治與軍事盟約故桑里摩議會者所以解除英法之齟齬保持法國之地位維護和約之實力者也 
　　（丁）解除軍備與賠欵問題綜觀一九二○全年解除軍備與賠償之兩問題恒爲發生爭執之根源七月間在比國斯巴地方開會邀同德國外交總長列席磋議初雖以德國軍之規避和約義務而斯巴大會將有破裂之虞然卒經德國承諾履行蓋恐恊約國之將擴張占領區域也在恊約國方面亦允許展緩解散常備軍之期限至今年一月一日以示寛容雙方并曾約定苟及期而恊約國國際管理委員圑報告德國仍無履行此項恊議之表示則恊约軍隊即得佔據魯爾或其他區域云自經斯巴大會規定此項恊議後德政府即開始解散國内軍隊然着手伊始即遇周折蓋在南部巴威略爾邦有半軍隊式的民圑之組織其任務爲防遏共產黨之叛亂政府未允解散之也是故迄於今年一月一日限期已滿而國内軍備仍未撤盡此所以有一月間之巴黎首相會議也（詳見本刋第七十二期每週世界大事撮要）斯巴大會亦曾討諭煤斤問題結果每月德國應繳煤斤自原定之三百五十萬噸減爲二百萬噸德國賠欵之分配問題則恊約國互相商定法國得百分之五十二英國得百分之二十二至於賠欵總數則迄於年終仍未釐定直至今年之巴黎首相會議始行議决德國應賠二十二萬六千兆馬克（見本刋第七十三期每週大事撮要） 
 
[獸知人性] 美國人對於訓練禽獸極有成績上圖之犬生僅六載能飼餧小孩下圖之猴生七歲隨人指使能效人之動作並能扶持孩提其保險費有五萬兩云 
 
[農商學校演講馬骨之研究] 歐美研究學術注重實驗圖爲演講時情形並可見敎室設備之完全也　　 
[美國議員圑視察中日韓三國之報告（八）]  
（七）北京七日記 
　　（戊）頣和園八月十八日游頣和園慈禧太后於國家極宏大中有一湖長二三哩廣哩許一八六○年英將愛爾近爵士ＬｏｒｄＢｌｇｉｎ以中政府囚英之議和大使享利派克司ＳｉｒＨｅｎｒｙＰａｒｋｅｓ故毁之以洩憤余等臨其遺趾見斷橋敗瓦頽垣廢階猶有存者其位置去頣和園不遠背山而臨湖形勢較頣和爲尤勝 
頣和園在西直門外十一二哩出門有康莊石道可乘汽車直達園前中經大村小鎭數處人烟稠密村店林立街道中背負或肩挑貨物之人小車塌車之屬絡繹於途吾曹先經圓明園但見一片荒土無復有宮室之觀亭榭之美矣愛爾近將軍毁壤之成績如是亦可慨也已旣而至頣和園在小山之麓崇閣深宮散佈滿山是園在昔爲禁地一九一四年始開放任人游覽園前一坊有拱門三雕刻設色精美絶倫屋頂之脊飾有獅虎異獸之像各作相逐狀最前爲一雞背騎一人此類裝飾中國宮廟官署屋脊之上皆有之美國煤油大王捐建之北京醫學校之房屋係仿華式者故亦飾有此類怪像據謂此等獸像乃狀一中國古時帝王之故事該帝喜以虐民爲戲所用刑具務極新奇常縱其軍隊殺平民毁壤居室淫人妻子傷殘其子女然猶覺樂未盡興乃屠戳村邑以縱其慾民憤極而叛卒被廢逐遁入荒林廢帝困居林中數年然殘酷之性不因此而稍殺林中與之相鄰而處者惟虎狼之屬帝遂誘致其子虐弄之使其號呌老獸聞聲而至帝即設計捕而殺之嗣獸不勝其虐乃亦羣起而攻之帝倉皇出走羣獸追不釋正惶之逃屋脊所塑即象此故事也余以爲此乃警惕暴虐帝王之寓言若有身爲一國元首而不知愛民者其必見逐於民卒致跨雞以逃也此帝究竟能否脫猛獸之險於雞背之上則述者未爲余道故未悉底藴雖然雞雖碩大善奔終不能避虎狼何華人屋脊之上皆有一雞負帝奔於前羣獸追逐於後之像也 
　　過牌坊入頣和園逕至昆明湖畔三四樓船遲余等於岸次遂登舟以渡荷花千萬掠船而過俄至對岸廟此處去頣和園之正尙有哩許廟之建築極精美負山而臨湖環境亦絶佳山名萬壽與繞湖之各山相運接殿宇亭臺隠約其問或在山之巓或在山坡深處咸無定所中有泉名玉泉水流皎潔其聲瀝瀝何以稱之曰玉則余未知昆明之水非常美麗爲全島增色不少湖中有小島賴十七孔之石橋與此岸相聯橋以白色之花岡石製成其形若駝背復有一石舫泊湖中舫底與湖底相聯續故不能浮動舫内艙位寛敞雕琢頗工細 
　　園内宮室樓臺之頂皆覆以黄與綠之琉璃瓦青山之上翠谷之間有結構巧妙精緻绝倫之屋宇點綴之石舫也環橋也皆足與昆明相嫓美凡此種種彚而集之遂成頣和世界之上遂多一勝地慈禧太后其眞善以人工美術敷設天然景物者矣是園建築費共達五六萬萬元園雖成而人民之滋膏竭國家之柱石傾矣此項經費本爲興新式海軍而籌集者慈禧移以建頣和園園成未數年而中日戰事起中國以無海軍而敗日本以有海軍而勝雖全非慈禧之咎而彼之虚榮心與無意識之轝動實有以致之也 
　　（已）清華學校游頣和園後參觀清華學校中有學生　　七八百校址本爲清室三貝子之私園時適暑假故祇有少數學生留校中皆活潑潑地之少年也 
　　古特立區愽士ＤｒＣｈｕｎｃｅｙＧｏｏｄｒｉｃｈ時亦寓清華校舍愽士在華已五十餘年初爲敎士後歷充敎師及翻譯等職以新約書譯成華文爲其生平鉅作此作凡閱二十七寒暑至二年前而始告成愽士性慈祥貎和藹俱儒者風波士頓人其妻亦甚和藹可親愽士之得成宏著夫人於有功焉 
　　（庚）噩耗是日吾圑全體殊覺不安於神蓋晨間得本雪維尼亞議員韋亞Ｖａｒｅ之女公子綺陀美ＩｄｏＭａｙＶａｒｅ之死耗也渠抵北京後即與乃姊同患喉疾寒熱交作病狀至危韋亞君延京中名醫診治之仍未减輕然終不料其卒致長别余等而去也彼以晨間四時逝世下午六時在美使館舉行喪禮靈柩上鮮花幾滿 
　　（辛）烟禁十八晚萬國禁烟會宴吾曹於北京飯店按例中國之鴉片數年以前應已禁止凈盡嗣以日人力任私運故華人之染烟癮者至今猶甚衆席間英美人士及中國海軍某上將演講禁烟狀况淋漓盡致 
　　（壬）美國煤油大王捐建之醫學校十九日晨參觀美國煤油大王捐建之醫學校房屋尙未建築就緒屋頂皆鋪以綠色之琉璃瓦屋之外觀純爲中武其綠色之瓦在北京之高處皆可見之此校將爲中國最佳之醫校自無疑義現主理校務者爲美人享米爾登愽士頗俱幹材聞購地與造屋已費七百萬元矣 
　　（癸）紫禁城離醫校後游紫城民國以前平民不得入城城牆尙巍然而立各門皆有兵士守望之屋頂皆爲黄色散處城内之房屋不下數百幛皆以白石之道互相聯接之其中最莊嚴最華麗者爲朝覲之宮殿清時皇帝延見各國大使皆在此處全屋結構極爲奇特旣莊嚴復合席設色之光輝奪目不讓於前此所見者中有高四五十呎之庭柱無數皆作硃紅色御座仍完好如故黄金與碧玉之色尙極鮮明禁城之内園亭隨在皆有並有一古物陳列所爲屋三間清季歷朝皇帝所集之古物盡列其中計其値不在三千萬元以下所陳磁器景泰藍寳石古銅器等不計其數並皆希罕而工細聞自熱河察哈爾行宮移來者亦不少云吾曹午時北京總商會宴吾曹於宮中之中興殿（譯音）主席以華語致歡迎辭余代表全團答謝之余所言者以中美商業爲主旨 
　　清帝宣統之居處去吾等所游之宮殿祇數呎帝現年十三師傅皆中西宿儒中華民國之人民耗巨資以養育此孩一旦得勢或將推翻民國重興帝制華人其眞愚不可及矣惟此豎現則甚孤獨寂寞也 
　　是晚美國公使克蘭氏設宴欵待議員圑於使館中公使述中國近事甚詳館中某武官新自中國西部之某省返京初有一美國敎士爲該省之著名土匪虜去公使遣彼往救渠於席間述營救狀况深爲有趣 
　　八月二十日爲吾曹留京之末日吾友愛之華友特使余等不受酬應之覊絆俾得自由遊散余等遂得各從心之所好爲一日之消遣有上街購物以備歸國贈親友者有造訪在京友人官員以告辭者 
　　（子）離京二十一日黎明即起天氣甚凉爽自離舊金山後得此氣候此其第一日也未幾至前門車站站即在前門之旁華友到站送别者甚衆車即爲來自南京時所乘者道别旣竟車即啓輪離此世界最有趣味之城而去若在北京言數百年前之事物猶似我人在美述數十年前者吾人回溯二千年前耶蘇誕生之時以爲極邃遠而渺不可考矣顧在中國則四五千年前之紀載已皆詳確可憑廟宇宮室古畫器皿之上每鐫有耶蘇降生前數百年之字跡我人至中國而始知此世界之爲古矣 
　　美國童子之放風箏 
　　自京至津車行约四小時道旁田畝皆極肥美今年多旱故收穫頗歉三四星期前京津道上曾有戰事即皖系安福部與直系之爭也直系首領爲直隸（接係奉天之誤）督軍張作霖張氏生平頗奇特數年前爲一土匪從者祇十五人今其所部已有四五十萬人且復紀律嚴明深曉大義不能以其出身微賤而藐視之也今人皆推爲中國軍界之明星尤奇者張氏軀幹短小而懦弱誰能知其爲救國扶危之人哉推倒安福奏凱歌還奉天時北京朝野設盛典恭送禮節之隆幾與昔時之供應帝王者相等 
[中國之毡毩業（續）譯遠東金融經濟報] [  亞漁]  
　　（已）修剪毡毯旣成因各部毛絲芒長短不一之故表面往往參差不齊故由有經騐之工人以剪刀修剪之待全部毛絲芒達相等之長度而後止 
　　（庚）割切修齊之毡毯曰平面毯如欲將花紋凸出則須自花紋之邊割斷其毛絲芒此種手術非素有經騐之工人不能爲之學徒有五年之經騐者始能擔任 
　　（辛）洗濯織成之毡毯須待洗濯而後銷售然此並非必要之舉亦有不經洗濯而出售者洗濯者不過將殘餘之色洗凈便其正色得以堅定也有謂靛青所染之毡毯一入水中即易退色而植物染料所染者不致退色此 
 
 

Page 19

 
 
論大謬靛青所染之毯退色較速誠然而植物染料所染者如藍·紅·綠等色亦有退色之虞惟不如靛青之甚耳蓋毡毯一經洗濯之後除受化學上作用以外無有能侵蝕其所染之色者故歐美多數之中國毡毯輸入商如運去之貨未經洗濯者皆須經過洗濯手續而後銷售於市 
　　（壬）織工實際上中國毡毯之織造皆由青年學徒爲之若輩大槪須學習三年至五年之久然後方得認爲有經騐之工人糼時由其父母托付於毡毯廠之工頭约定若干年爲學習之期限而工頭爲報酬其工作起見在期限之内供以住宿衣食惟不給工資耳至工頭對於該廠之職務不外兜攬生意與承接定貨故在事實上并將供給學徒住宿衣食之責任移之於廠主 
　　（癸）織毯廠現在中國所有之織毯廠皆不可謂新式其工作大都用油燈之光故工人之患目疾者不一而足至於衛生上之設備尤未聞見對於工人之康寗與便利方面亦未嘗計及之也 
　　（五）毡毯之包裝 
　　中國輸出毡毯包裝之法計有二種即方包與圓捲是也如係方包者先行摺疊數次然後外面縫以粗蔴布或粗蓆等如先縫粗蔴布外面再縫粗蓆則更妥善矣圓捲裝較方包裝爲完備惜其用途未能如方包裝之普及耳先將毡毯捲於木棒之上外面再裹粗蔴布或粗蓆兩者並用亦可此種包法可免除一切摺痕之患但感裝運不便利與地位不經濟之苦耳近數年來亦有將毡毯裝入木箱者此法較前二者爲妥因其有保護毡毯之功也中國運出之毡毯大小各殊故無一定之標準茲依普通包裝之情形將重量與尺寸分列如下 
　　（一）包裝 
　　（甲）每我平均凈重一百五十二磅毛重一百六十二　磅 
　　每包平均大小十二尺七寸 
　　每重二千四百磅平均毛大小一百七十四尺凈大小一百八十五尺五寸 
　　（乙）每包平均凈重二百七十八磅毛重二百九十三磅每包平均大小二十一尺十一寸 
　　每重二千四百磅平均毛大小一百六十八尺二寸凈一百七十二尺十寸 
　　（丙）每包平均凈重四百零五磅毛重四百二十磅每包平均大小卅一尺三寸 
　　每包重二千四百磅平均毛大小一百六十八尺一寸凈一百七十二尺十寸 
　　（二）箱裝 
　　（甲）每箱平均毛重一百七十七磅 
每箱平均大小十一尺十一寸 
每重二千四百磅毛大小一百五十尺五寸 
　　（乙）每箱平均毛重二百四十磅 
每箱平均大小十五尺四寸 
每重二千四百磅毛大小一百四十三尺一寸 
　　（六）毡毯之等級與試騐 
　中國毡毯與歐美毡毯鑒别之法中國式毡毯近在歐美各國仿造旣多故鑒别之法不得不詳爲研究中國毡毯全部之圖樣與色彩均能映現於背面其毛絲芒係數排之絲結所組成因其與芒相隔離故能一目瞭然毡毯之兩邊或爲染色之羊毛所遮蔽或織有狹邊其兩端或織邊或拖髮又中國毡毯較歐美貨爲重欲知其重量以手舉之即得 
　　鋪毡毯於地宜直而平設有彎曲不直之狀即失却價値如質地堅固織造精密者設由其中心捲成圓錐形則必能直立不倒如蠶絲然至毛絲芒亦須詳細審查先視其長短如何次視其是否因織造太鬆而臥倒或太密而直立次視其每尺絲結之多寡最後視絲結之鬆緊如何總之毡毯之耐久性全賴毛絲芒之長短與織造之密鬆爲斷也 
　　毛絲芒猶應拆散之以便察視羊毛之是否同一色彩抑或近結之處顏色較平面爲深或其色澤有完全不同之處通常植物染料顏色之退落由深退澕而不更其色之原質靛青則常變更其原質成爲不匀之色如比較毡毯之反面兩邊即可見其大槪也譬有毡毯兩條式樣質料織工彼此相同惟染色微有出入因此價格遂大有上落此條或較彼條貴至十倍乃至十五倍之譜由此可知染色爲業毡毯者所首當注意之手續也試驗羊毛最佳之法莫如以火柴一枚燃燒毡毯之面結果心遺一焦點設係上等羊毛燒焦之部份當能刷去淨盡不留絲毫痕跡即其燃燒時之烟味亦易於辨别又羊毛原料之中毛經須最重最堅毛絲次之毛緯最輕若毛經輕於毛絲則易脆斷織造不堅密則易皺縮 
　　毡毯之有邊常能表示其織工之鬆緊若何蓋毯邊爲毡毯本身之連續體也如能抽出毛緯線一本而細查之則更佳蓋多數織工往往將一股羊毛與二股棉紗相扭合而織成緯線者如是織成之毡毯易於皺起一經洗濯劣點益顯又若持絨布一方摩擦毡毯之表面亦能知其羊毛之質地若係佳者摩擦時極爲光滑如有電發生與冬令摩擦猫背無異 
　　改造　歐美各國因中國古式毡毯之需要日增遂有改造毡毯之事業隨之而起美國多數販運毡毯者皆謂未經改造之貨銷路不旺云然改造一舉實足以使原毯損傷此亦不可不知也 
　　如欲調和鮮艶之色須用蓚酸或檸檬汁用咖啡末則毡毯即若古色爛斑如欲使其具有人造之光澤可先塗以甘油或煤蠟繼復滾於炙熱之轆捲機中如欲使具古色則之地下若干時可也又有毡毯一種式樣時新質地優美原料堅固且用植物染料染成惜其顏色鮮艶過度不合歐美人民之嗜好此種毡毯可用水酸蘇打等物調治之則其色稍退適合彼邦人士之用而毡毯之原料則不傷毫末也 
　　（七）毡毯之買賣 
　　實際上市上賣買毡毯其唯一之說明僅限於每尺直經線之支數與織造之原料二者而已原料雖屬重要亦常置之不顧購者不過指明每尺若干經之天津毡毯而已至於歐美販運毡毯之輸入商除在華派有特約代表者外最好轉托洋行代爲定購蓋洋行對於此種交易經手旣多經騐自富聲譽亦已卓著且對於毡毯之質地業有準買主如購九十經之貨即可知其質地爲若何也又中國出售之毡毯其度量之數亦有以力尺計算者其價値則隨需要之情形與羊毛之市價而升降之故中國之毡毯輸出商皆不願洋行付予中國通用以外之貨幣 
　　保險毡毯一物如在鹹水之上甚易損壤故裝赴外洋必須保險惟保普通水險已可無虞矣 
　　毡毯之去路（甲）美國美國爲對於中國毡毯購買力最大之國一千九百十九年約佔中國總出口額百分之六十五 
　　（乙）日本從前日本亦爲購買中國次等毡毯主顧之一而近數年間該路交易漸見沉寂 
　　（丙）他國英法印度丹麥坎拿大以及歐美其他各國每年皆有運去（完） 
 
[美國新式機關槍]  
　　右圖爲美國新造機關槍能於架上旋轉自如左上一幀係安置於旋轉鐵路之上可隨意射擊左下一幀置車上亦可隨意推動進行均利器也 
[石油燃料之價値] [  謝震]  
　　石油對於日常生活有密切之關係固不待言然自歐戰以來燃料缺乏之聲彌漫全球加以原動機關之煤油發動機交通運輸之摩托車威猛武器之飛行機與潛航艇均恃石油爲命脈故現今石油在國防上極爲重要此各國對於油田之競爭所以愈演愈激者也今試將石油燃料之優點述之於左以供參考 
　　（甲）石油與石炭之比較 
　　（一）發熱量（平均値）單位爲英國熱單位（ＢＴＵ）　　美國英國日本我國 
　　石油一九五○○一七七一八一八二二七一八八七○石炭一四八○○一四二○四一三四六○一四○○○由上表觀之可知石油之能率比較石炭平均增加三成左右 
　　（二）容積石油之容積因此重而有不同然與石炭比較大約如次 
　　石油一噸之容積三八立方呎石炭一噸之容積四三立主呎 
　　即石油之容積較石炭減少一成因之在工廠方面可以節减倉庫及原動室之面積在船舶可以增加載貨之容積也 
　（乙）船舶使用石油燃料之利益 
船舶若用石油爲燃料則有左列諸利點（一）煤烟及灰屑甚少故船内可以清潔（二）石油較石炭容易裝載在航海中可以浮管與油槽船連絡用抽水機（Ｐｕｎｍｐ）汲取非若石炭須限於貯炭所附近由人力運搬故可節省時間與費用（三）在同一壓力與速度之下用石油燃料較之石炭對於鍋爐之損傷微少因之可省修理之手續及費用（四）用石油燃料作業及管事比較簡單故可節減機關手及火夫之人數（五）蒸汽之發生及停止均甚容易因之可以隨意增减速力（六）堆積地面可以節約以上乃就單用石油而言至若以石油與石炭混合燃燒則可使石炭完全燃燒故是增加石炭之能率及使用劣等之石炭今舉一二實例於左 
　　（子）石油燃料船與石炭燃燒船之比較美國曾以同噸數之汽船二隻駛行同一航路一用石油一用石炭所得之結果如次 
　　航海哩數三萬一千六百哩 
　　石油船石炭船石油船之利益　 
　　航海日數一四○日一八三日少四三日停舶日數九六日一一七日少二一日航海全體日數二三六日三○○日少六四日燃料消費量一四四六噸八五○○噸少七○五四噸燃料消费價額美金一二九四○美金四一二七五美金少二八三三五貨物搭載重八五○○噸七五○○噸多一○○○噸火夫一四人少一四人 
機關手一三人一九人少六人 
　　（丑）石油與石炭混合燃燒之實例法國有一商船關於石油與石炭混合燃燒研究之結果如次 
試騐石炭百分比石油百分比火床一平呎之燃料消費量蒸汽發生量　　第一回一○○一八八磅九○五磅　　第二回五五四五二一三磅一一三四磅　　第三回三六六四二一七磅一四一二磅觀右表可知石炭三成六分與石油六成四分混合燃燒之時比較比較單用石炭增加五成六分之能率也　　以上乃就用引擎或透水（ＳｔｅａｍＴｕｒｂｉｎｅ）等發動機而言若以煤油發動機爲原動則其消費量更可節約茲將 
德國對於用ＤｉｅｓｅｌＥｎｇｉｎｅ與引擎（單用石炭燃料）船舶經濟的比較揭之於次Ｄｉｅｓｅｌ船蒸汽船 
　　此圖爲獵水鴨之婦女正滿載而婦也 
　　美國婦女注重體育美國婦女注重體育勇力不遜男子圖爲支加哥某女士手斃一態重二百二十鎊 
機關部人員六人一○人燃料一噸之價額石油三五仙令石炭一五仙令船長三三八呎三三八呎秀 
船闊四八呎四八呎船深三一五呎三一五呎吃水二一吋五呎二一吋五呎馬力一三五○一五○○燃料庫容積三五○噸四八○噸速力一○節（Ｋｎｏｔ）一○節一日間燃料消費量七一頓一九八噸一日間燃料價額一二磅二仙令一五磅一一仙令機關部員一個月五二磅六仙令七二磅一○仙令之薪金及伙食 
由右之結果可知Ｄｉｅｓｅｌ船較蒸汽船節約燃容積一三○噸一日之燃料費三磅九仙令一個月之薪金及伙食二○磅四仙令故即ＤｅｓｅｌＢｎｇｉｎｅ之價格較引擎貴二成五分左右結局仍以Ｄｉｅｓｅｌ船爲經濟也 
來件 
[對於第六屆省立聯合運動會之觀察] [  麥克樂]  
　　此次南京開第六届省立聯合運動會不侫濫竽其間對於運動會之眞象得以盡情觀察而結果則抱無限樂觀蓋一言以蔽之則三届之運動會較往年爲大進步也謹就觀察所得缅述於左 
　　（一）圑體表演之進步此次男子圑體表演雖比較減少而女子之圑體體操則較操則較往年頗能傾向於實用即過於複雜之動作亦較爲减少惟屬於此類之表演刻尙未有斷定搆成之標準與裁判之方法若於明歲能成此二項即可使此類體操增加敎育上之價値當時因余正裁判田徑賽運動未及多覩然就所見已較前歲更有進步矣 
　　（二）童子軍表演之進步童子軍表演爲時頗久觀其所表演較前數次爲有進步其中幼童亦皆肯負責任表示彼等有訓練有進取精神有啓發性如經過一代則此項童子軍與中國之將來必有絶大之關係也 
　　（三）救急傷科之進步今歲尙有一層進步較前數次爲非常優良即醫藥部照料受傷者之組織是也蘇州醫學敎員屠醫生與醫學生之籌備非常完善照料傷人亦非常妥洽第一日下午並表救急傷科頗有可觀 
　　（四）運動員技術上之進步由余一人之意見觀之運動員之運動技能程度與格式之進步雖成績不如往歲或因天雨之故不能展其所長然以前之運動員多係訓練之時間不足今歲則此項弊端已大減少雖運動員有經騐尙未達於完全境地者而訓練上已比較爲進步矣　　　　　　 
　　（五）運動員守規則之進步彼等頗明瞭規則比較前數次爲好今次並無無理之抗議運動員與敎員等均洞明規則並皆願遵守 
　　（六）運動員精神上之大進步依鄙人觀之最良之進步即運動員運動上之君子精神往歲常有極不滿之辯論今次則並未見有何等不容氣之爭辯運動員對裁判員亦極善如有抗議之意見即用最體面之法提出之即旁觀之學生亦無紊亂秩序之舉動往年常見有不規則之事本届則大進步矣此蓋由近兩年敎職員之訓導有以致之也由此以往能在運動上發達學生高等之理想與精神則中國德謨克拉西之前途必有莫大之影響也 
　　綜以上之進步使鄙人對於中國青年中國敎育中國前途抱無限樂觀當爲識者所共曉但美中不足尙有一二可批評者在也 
　　（一）糾察員之不負責任本屆籌備委員會預行組織一糾察股約請南京城内中學與師範學校之學生爲糾察員意至善也惜此等學生十之八九均不肯負責祇知園觀運動而妨碍旁觀人之視線不惟不盡力維持秩序復引無數朋類闌入塲中而糾察主任亦不負責此乃因學生無領袖之故 
　　（二）職員校長之違規第一日童子軍帮同維持秩序頗能盡力至第二日因童子軍有表演之事塲中秩序遂無人負責因此有多人闌入塲内以致執行裁判長停止比賽兩三項塲中始行肅清此等舉動多因效尤與不知規矩之故而細察是等聞人多係職員與校長彼等本應作學生之模範而反擅入運動塲爲犯規之舉動雖有知不應入塲者然爲私心所蔽亦不肯出塲鄙意舉行運動會時敎育家應設法使學生與職員均守秩序旣可免去阻礙别人之視線又可養成一種尊重他人權利之公德心與守法之行爲下次應於赴會之先敎職員可敎導學生運動上之倫理以免犯規之弊 
　　尚有此次開會之起始因各官長之遲到延長三點之久鄙意中國官長應多表顯一種公誼精神以爲人民之表率甚願中國人進其已善革其不善則中國其庶幾乎 
 
 

Page 20

 
 
   
 
