# 1889 - 13 - 4905655

 

Page 1

 
 
[新印十粒金丹出售] [  申報館主人啓]  
　　十粒金丹一書不著作者姓氏標題多用對偶盖遵章回小說之例而中間雜以七言句若詩歌者則又沿肓詞格調其中叙述鎭國公高贊侯事蹟雖皆羌無故寳而一經描寫無不栩栩欲生他如俠女貞姬刁奴强寇紅粧義士白袷名流要皆刻意描摹惟妙惟肖面尤妙者詞意淺近不涉艱　不特學士文人藉以遣興卽綠牕靜女黃髮慧重亦能一目了然毫無疑義誠小說中之别開生面者也現在裝釘告成每部十二本價洋七角本埠由本舘帳房及申昌書畫室出售各外埠則槪歸申昌及經理申報人此佈 
[新印白紙曾文正公年譜大事記家書家訓榮哀碌出售啓] [  申報舘主人啓]  
　　曾文正公中興致治一代名臣人皆仰其功冠本朝面不知學問文章實有麟麟炳炳者所刻全集多至百餘册卷帙繁重携帶良　學者　數年之心思未易得窺全豹本舘覔得初印善本先將年譜大事記家書家訓榮哀錄五種用新鑄鉛字排成印以雪白連史紙校警詳細每部裝訂十一本價洋八角請向本埠南北申昌及各埠申昌購取均可此啓 
[續印三層本佩文韻府告白] [  點石齋主人啓]  
　　是書　印三層本向爲本齋所特創當時頗有以式不雅觀爲言者然而購者紛　爭先恐後可見挿架累累宜居不宜行船唇馬腹之提携終以　便者爲可貴今本齋率由舊章仍印三層本取原書整頁發裱不經割裂何從舛誤而又加意校警加工精印每頁領行字無論多少書縫中備載　遺檢之卽得分本從薄書腦從寛異時定價又必從亷年内一準出書想明年需用此書者必先覩爲快也先此佈聞伏惟雅鑒 
[論用人之難]  
　　昔齊宣王待臣下恩禮衰薄而子輿氏遂有犬馬國人土芥宼讐之說論者疑其不無過激然可以見待人之不可苟雖君與臣猶且如此宣聖不云乎君使臣以禮臣事君以忠千古用人之權卽此可以爲龜鑑　君之於臣與主之於賓分位雖殊而所以用之使稱其職要無不同天下無獨治之事卽不能有獨任之勞分佐贊襄集思廣益而後事乃有濟綱舉目張惟上正其權則下盡其職歴觀在古如虞廷之明良喜起則拜手賡歌矣商周之上下同心則咸有一德矣漢唐以來明主輩出雲龍風虎豪傑歸心而所以致此之由不過豁達大度知人善任而已苟或不然始用終欵　置無當狡兎死功狗烹飛鳥盡良弓藏蠡種去而越亡樂毅行而燕弱漢高祖用人不能始終戮害功臣卒召人彘之禍燕來之識自來成大功措大事者莫如廣收賢才善待豪俊以收指臂腹心之用蓋所謂賢才豪俊者民望之所歸國家之所繫也用得其當則大知大受小知小受集衆長以成全長合小效以期大效倘或不善駕馭中昏惰之氣逞驕矜之心勢必衆叛親離有同孤立而左右輔佐卒至無人是則用人豈易言哉若夫賓主之間其所以用人待人者尤難專以禮貎則不親純以意氣則易狎委任久則患其專裁决速則慮其擅古今來因信生疑因疑致疎者往往而有是故用人先在乎知人有明察之才尤貴有定識定力以持之然後專其責成而事無廢曠其道維何一日量天下聖賢以外皆是中材名利之間不能無所嗜好法當因材而器使古來使貪使詐以收厥效者豈遂無人法在善用之耳用人之道尤在用其所長而知其所短用其所明而恕其所蔽如是則天下之人材皆足以供我驅使一切缺乏不足咸在我大度包容之中而彼自承風趨走爭相效力古大臣休休有容人之度所以羣策羣力皆樂爲其所用而不辭彼夫高會絶纓而不問終揮戈以報恩謗書盈篋而不言卒拓地而取效掩其過正所以成其功由是觀之用人之量曷　少哉一曰敬晏平仲善與人交久而敬之所以待朋友者如是賓主何莫不然孟子曰愛人者人恒愛之敬人者人恒敬之自反而有禮則人無不忠雖繁文縟節虚禮多儀不足馭豪傑之士然驕慢自恣頤指氣使祗可加庸才而不能得眞才蓋世間碌碌者流因人成事任其呼牛呼馬亦且甘受稍有志氣者每不屑就也英才俊彥旣爲我用苟無敬以將之其誰不解體故加以禮貌止所以籠絡人才也飛鴻顧視而宣聖作醴酒不設而穆生行識微知著早已默觀於其際矣故欲得人而用之曷其奈何弗敬一曰信諺有之疑人莫用古來成大功立大業者要先以信之一字爲結納推心置腹開誠布公因而將士用命上下交孚樂羊之奏績中山武侯之威行西蜀苟非際遇明主深信不疑則騰謗之下安能展布奇才乃庸流旘見卑微動多顧慮且以一已之私意以與廣衆周旋以忠勤坦直之人爲不附已卒至所信所任多非其人一事之阻疑其舞弊一言之微疑其隱嘲懼其訾我短也寄耳目於僉壬如是則彼安能竭其心思材刀以爲我用不知已苟無過何慮人攻待以亦誠猜嫌自泯如必事事防範則所以用人者不太勞哉一曰識天下不能有君子而無小人卽不能有英豪而無庸碌惟在識别器量加以栽培則愚者可明弱者可强乃其始漫無成見及至引爲已用又復不能各如其才各當其量致其人用非所長用之者不咎已之委任失宜而反怪其才之不適於用此豈官人審愼之心耶在昔虞廷命官禮樂工虞各視其人之材力明刑弼教亦惟使衆人分治各奏其能豈帝世人才少於今時耶蓋亦有長短優絀之分人固有優於燮理而絀於催科者上旣鑒别於先則敷政優游自不虞其隕越更有謬采聲華廣爲搜羅及試之於用則迀遠而不切於事情疎闊而無當於事理因遂閑散置之虚縻廪粟無益實用不獨於已毫無裨補卽於人亦　生感激之心此亦一病也以上四端有識以定其品有量以容其才夫而後布之以誠堅之以信勿狹隘以隳其氣勿驕吝以損其名勿疑慮以變其心則衆人奔走効勞爭先而恐後非然者事多掣肘人各一心而欲盡一日之長安可得哉 
[金殿朝儀]  
　　掌儀司題爲奏聞請旨事恭照十二月初五日穆宗毅皇帝忌辰是日應行恭詣奉先殿壽皇殿行禮可否親詣行禮抑或遣派近支王公恭代請旨遵行本日奉硃筆是日朕親詣奉先殿壽皇殿行禮欽此○正紅旂滿洲印務叅領等禀知本管都統額筱垇相國以本旗護軍管咨娶送放副護軍叅領人員擬將世襲騎都尉松齡一員保送相國諭照所擬保送遂於稿面簽行以憑備文鈐印保送○吉林將軍長軍憲奏稱教練士卒必須因時制宜方今陸軍制敵以砲爲先欲期臨事而不慌忙要在平時訓練吉林地處邊圻緝匪防邊均關緊要擬將防邊馬隊兩營卽由該管官嚴加訓練俾成勁旅以重邊防云○總管内務府大臣交諭總管御茶膳房章京等本年十二月初一初八等日應供南海瑬臺北海闡福寺永安寺極樂世界及大高駿小曰塔上銅殿等處之粥必須加意熬煮應需各色菓米均宜揀擇整齊者不得稍形草率蓋恐皇太后皇上親詣是處云○左右翼連廣翼尉等 
 
 

Page 2

 
 
奉堂憲諭十二月初四日舉行大徵曲禮所有自東華門起經東安門丁家街史家胡同南小街方家園皇后邸沿途道路飭知八旗滿蒙漢各官廳劃分地叚自十一月二十五日起分撥官兵前往修墊務期一律坦平道旁搭建板棚應由該管地方官飭其暫爲拆去○景駙馬都尉壽因事請假所佩上虞備用處印鑰特命伯邸暫行佩帶由該處續辦事章京廣侍衛等詣駙馬府齎請印鑰移送伯邸接收○上駟院咨行廂藍旗護軍統領衙門稱現在懸有司鞍司轡等缺應行咨取揀補相應咨行貴處擇其當差謹愼鞍馬通達之護軍保送數名造具木牌二分務於十日内咨送本院以憑訂期揀補○皇上大婚於交泰殿舉行合巹宴應派侍賛儀注照例於侍衛人員中遴派然必擇夫婦命相皆納音屬水原配逾十年外生有子女者及禮成非僅賞賫甚豐且能不次超擢刻聞大婚禮儀處知照侍衛處於三旗侍衛中逐一詳查擇其命相台宜之侍衛夫婦取具生辰八字咨覆查核以便奏派此差○吏部示所有十一月分月選同知承厚一員知州易家霖一員知縣趙家琦秦家棫李德重三員布經歴張鳳　一員州同吳廷楷土　明二嗣親應傳令十一月二十四日赴部過堂二十五日黎明齊赴天安門外朝房預備掣簽是日不到定行題叅○西西牌樓年久失修復遭　祿客春曾將南北兩楹牌樓照式修復而東西兩楹牌樓因方向未宜暫行停緩本年方向合宜急應修　欽派崑筱峯大司空岡爲承修大臣旨下大司空飭令銷算房將原估做法細册繕單呈閱俾得照估興修并咨行欽天監選擇吉期以便破土興工各廠商聞信紛紛往司空第禀謁冀派此工聞大司空意欲派興隆木廠商人馬得春承辦云○東直門鸞慶胡同蟻媒鄧某因其眼斜遂以瞪眼虎目之上月十九日午後有王某夫婦率領多人蜂擁入門搶出年約二十左右之幼婦用車載去鄧默不一言婦亦低頭無語觀者如堵互相猜測後經好事者探知其大略謂婦係王某之女許字劉某爲妻今春四月過門劉家聚賭售烟令女步上海女堂倌之轍女不肯劉與其母怒甚嗔鶯叱燕已非一次而烟賭生意日漸蕭疎劉憤極遂將女遂至鄧處意欲售人母家偵知帶人赴媒家搶去鄧致信於劉說明前事劉母遂赴大興縣喊告王某未婦云 
[津門記事]  
　　前經鐵路股商具禀懇將鐵路開至通州以廣利源督辦周玉山廉訪據情禀懇李傳相咨商海軍衙門會銜出奏候旨遵行業經報可京旗某大員遂輸金二十萬兩購賈股分單商人之多財善買者又於通州城外附近車站遴購地基建造棧房貯存貨物蓋俄商之運茶入佮克圖者每年不止以億萬箱計如果築成鐵路必由火車運入通州再用騾駝轉運出口持籌握算因地制宜固應爭着先鞭不遺餘力也又聞江浙漕白各糧向由天津用河剝船運通交兌如有鐵路當以四成撥歸輪車六成仍歸剝船裝運俾公司旣獲利益而船戶亦不至向隅與目下載運長蘆官鹽事同一律云○今歲秋收豐稔當事擬暫停粥廠以節經費但津郡糧食本不敷用白麵向由豫河轉運紅糧則全恃關東今兹兩省均不豐登來路己窮糧價遂日漸昻貴忿民惟仰食於粥廠俾延一線生機苟不開杓是絶貧民生路矣 
[閩中雜紀]  
　　閩縣高湖鄉人鄭姓呈控浦卜鄉林某將伊女迫溺水中斃命閩邑尊因所控情節不無可疑尙未批准也○南臺妓館林立有牡丹者名噪一時風流年少尋歡買笑趾錯於門日前有東關兠地方人世職云騎尉恩祿到閩縣呈控伊胞弟恩祥被該妓等誆留至今不歸請爲押放邑　尙未批示也 
[縣示照登]  
　　欽加同知銜本　高淳縣調署江寍縣正堂陶爲出示曉諭事據選用知縣恩貢生王道生程奉璋候補知縣錢炳煃禀稱竊照東牌樓一帶河字鋪地方向立有聖澤水龍局遇有火患隨時護救尙未設有太平水缸據申昌書局善士徐聞韶獨力捐置水缸十只滿貯淸水置於　家巷内并用磚砌堅固　用鎖蓋安置妥恊惟該善士籍喜定來往無常嗣後修理及換水等事勢難責其一身亦不能令其再出捐資職等擬就本處地方量力募捐以備換水等費卽歸聖澤會司事倂力經管誠恐無知小民任意踐踏并造言阻撓禀請賞示曉諭等情到縣據此除批示外合行出示曉諭爲此不仰東牌樓黨家巷一帶店鋪居民地甲人等知悉爾等須知此項太平水缸係爲預防火患而設自示之後該地甲務須隨時照管勿使小民任意作踐致妨善舉倘有不遵許該地甲指名禀縣以憑提案嚴懲决不寛貸其各凛遵毋違特示光緒十四年七月廿一日示 
[祥霙再霈]  
　　蕪湖於月朔見雪已紀前報至初四夜寒氣侵人霜華愈重爐中之獸炭不温帳底之鴛衾如鐵翌晨起視但見庭院堆鹽樓臺砌玉而片片鵝毛尙在空中飛舞直至初六日早始停玉戯東坡詩所謂試掃北堂看馬耳未隨埋没有雙尖雅合此時景象 
[大風覆舟]  
　　京口地方近數日來狂風怒吼江中雪浪如山大小船隻皆不敢行走至前日風伯之烕稍殺有一客舟從西路鮎魚套順流而下擬往鎭江行至江心風力忽勁舟子急呼落篷其時衆人手心脚亂舵工反握不定船遂翻溺船上十餘人均占滅頂之凶當經救生船赶急施救僅救起數人尙有六人已與波臣爲伍矣江行之險可不懼哉 
[鎭江散賑]  
　　鎭江自夏及秋天時亢旱東西南百餘里山田毫無收穫報荒之牘紛至㳫來蔀屋窮民生計益蹙值此隆冬無衣無褐何以卒歲邇經楊觀察福太守設法勸捐集有成數遂請當地紳耆於本月初二日在全浙會館散放賑捐每名給大錢四百文幼童减半鄉民無不感戴 
[蜀岡雪色]  
　　揚州傅云本月初五日午刻滕六君豪興勃發搓綿扯絮飛舞漫天席豐履厚之家相約煨榾柮擁貉裘斗帳紅珠香濃翠煖而無衣無褐者瘦肩雙聳瑟縮若號寒蟲猶復蹀躞街頭博數文錢以果腹此中光景不誠判若天淵哉聞是晚北河下倒斃一男子年約三十餘歲身穿破舊絮袄殊可憫也○皮市街向稱閙市某晚某店夥肩靑蚨一担口中邪許聲不絶適一老嫗迎面而來躱避未遑被担碰倒額角略受皮傷遂將担揪住大肆咆哮須臾子若孫皆至羣與店夥爲難嗣經旁人排解令夥告知店主出靑蚨若干爲養傷資並立百日内保其無恙筆據事始寢息○一日突有兩孩向藥肆求刀圭瀕行竊去縀鞋一雙旋在古旗亭舊貨攤上杳出又有三孩入會館嬉戯館内忽失燭臺等旋在三孩身畔搜出館中人大怒欲送保甲局請懲辦嗣經旁人乞哀始行釋放語云養不教父之過幼時如此長大可知爲之父母者可不速爲訓誡哉 
[穗垣紀事]  
　　新任廣東學憲樊介軒文宗到省之次日卽行接印前任汪柳門文宗於初一日起程制軍派廣甲兵輪送至上海再行取道北上○北海鎭總兵王虎臣軍門孝祺將欲起程赴任適署理是缺之陶軍門定昇因公帶印來省王軍門卽在省垣接受印信是日官紳往賀高車駟馬絡繹於途○藩憲高紫峯方伯升授廣西巡撫業已具摺謝恩陳請陛見聞方伯擬卽起程迎摺北上所遣印務經張制軍札委王灼棠廉訪署理遞遺臬司印務札委高廉道王誦先觀察署理均於三十日接印任事○候補府佘松南太守培軒充善後局提調差措置裕如經猷卓著現蒙上憲札委署　廉州府撰所遣該局事務委候補府徐植之太守瑋又接辦○補用同知徐司馬德葆奉運司札委臨全大江二局坐辦差司馬卽日謝委進局視事○新選肇羅陽道多觀察齡新選雷州府郅太守韾均已到省赴各衙門禀見呈遞履歴○水師營兵連日在虎門砲臺演砲隆隆之聲遠聞數里制軍因公務殷繁未能親往閱看遂委營務處委員閣鋗雯觀察前往代閱○臬憲王灼棠廉訪勵精臨治以禁賭爲先務前日發出封條數百張　城　及各鄉落票廠票館一律查封並將票匪姓名開死懸賞購拿務期獲案懲治以昭炯戒因此票匪紛紛逃逸不敢再蹈前轍賭風爲之頓絶實爲近年所未見云 
 
 

Page 3

 
 
[縣試正案]  
　　前晚九下半鐘時上海縣裴邑尊升坐大堂飭將縣試文童全案置諸彩亭内隨乘轎排道作樂送至學宮縣貼今將前列二十名照錄於後李鴻膏蔣淸鏡汪永思朱詒璋王樹基徐熙秀朱有林鈕榮光姚曾棨范本安吳寳圻潘譽杰程桂淸朱昌熾沈亮棨徐鍾　韓國華沈亮槪周名勳宋增泳 
[印捕誤報]  
　　昨報列失火卽息一節兹查得實因外虹口浦東機器煤火光上升印捕見之誤爲火警報知虹口捕房卽鳴警鐘老巡捕房因亦鳴鐘捕頭督同率西捕舁藥本龍出外找尋失事處並無蹤跡遂卽折回路人疑爲已由藥龍撲滅矣捕房又飛報各洋龍毋須準備一面由麥捕頭將該印捕嚴加申斥云 
[香壘已空]  
　　昨報列妓寮聚賭一節兹悉蔡太守飭差往提妓女李翠蘭卽呂翠蘭李小蘭卽呂小蘭豈知已經避匿祇存大牀及女傭三名看守門戶禀覆後太守隨飭提該女傭王楊氏張王氏大姐李阿寳等到案立卽升堂究詰妓避何處該氏及大姐等均稱不知更不知如何賭博太守以伊等狡猾命用桚指仍不認招隨飭一倂發交官媒聞此次拿賭尙有著名賭棍三名出逃未獲因此太守必欲從嚴根究也 
[送遣難民]  
　　昨報列福建船擱淺一節前晚裴邑尊飭值日差將被難之三十餘人送交泉漳會館順便遣回故里 
[嚴訊賭犯]  
　　前報列法包探在鄭家木橋南首拘獲賭徒一事昨日由王榮培解送公堂禀稱小的與江包探帶同夥役拘到沈德寳又見汪小徽沈小和尙各荷賭朱奔逃因之一并拘住在德寳身畔搜出皮袍當柰一帋質錢九千數百皮袋内小洋十五枚錢三百餘文當拘獲時夥役譚雲州行步稍遲被彼等拉至英界重毆且復攫去皮袍報英界巡捕到來將胡小山陳金寳兩人及譚一同拘入盆湯弄捕房小的等得信卽檩明捕頭至盆湯弄知照見有兩賭徒在外探聽因又掝住詰得一係陸阿毛一係沈紀卿英捕頭着將四人送回管押蓋拘住者已共七人矣另有夥役梁四四乘車回來被賭徒所見拉下肆毆衣服俱破旋又拉到英界遇見巡捕始各散去梁卽拉住顧松林徐阿六兩人顧卽前在南誠信因野雞肇事者另　王阿寳計共十人今特解案王司馬謂上次之事從寛辦理爾釋出後又入賭黨究竟爲何人帮心顧供小的係嘉定人日前釋出卽患病前日路通鄭家木橋意　向人貸錢驀被拘住司馬問知被毆之包探夥在外着卽傳進問供譚禀稱小的隨包探前往捉賭被顧及阿和永二金寳小山等拉住有名東海者喝打致被兇毆毆畢復被抛入河心報巡捕至得免於死沈供洞庭山人在上林里開沈德興小客寓現在並不賭錢出外糴米路遇探夥卽被知照包探拘入捕房司馬着將十人帶回管押明日再訊 
[上海縣署瑣案]  
　　福建人林阿鑽控妻父楊鶴　藏匿妻子楊氏一案曾列報端前晚裴邑尊庭訊之下林稱小的於今春二月十七日娶楊氏爲妻上月廿七日忽然失去無蹤後經訪悉被妻父藏匿今蒙提案叩求給領回家楊稱女兒時遭女婿辱駡是以歸寍並無藏匿情事楊氏稱小婦人返母家省親並非逃逸邑尊謂楊氏旣無逃逸情事着卽交林領回并令各具切結存案○劉秋江控寡媳周氏捲逃一案迭紀報章前晚裴邑尊傳呼升堂劉投遞禀詞稱願將周氏交伊父母領回擇良再醮叩求恩准邑尊俯允所求劉遂退出○英公廨移送紴靜沈李阿三劉大瀛等到縣裴邑尊向之訊究張稱小的籍隸揚州江都縣挈妻來滬覓食遭同鄉李劉誘拐無蹤李劉同稱向當小工或推車並無誘拐情事叩求明察邑尊以張控拐無憑着將李劉押候遞解回籍請該管地方官嚴加管束不准再來滬上多事 
[英界公堂瑣案]  
　　德國人白攤姆因失去自鳴鐘酒杯等件疑被侍者李培根行竊交捕送案訊供不認蔡太守諭俟會同德國副領事再訊已列前報昨由德副領事會同太守庭訊西婦稱白攤姆是我兒子因有事出外囑侍者看守况已失去物件卽非行竊亦應賠償白攤姆仍執前詞李培根供看守門戶偶或出外吃飯剃頭至自鳴鐘杯子係白攤姆取出白攤姆又稱安有自已取鐘杯反指侍者行竊之理太守商之德訓領事總以疑竊無憑殊難准理飭將李交保俟捕房再查實在情形候示○水巡捕頭麥根稱有輪船名寍波進口時由新關簽手洋人到船查察見有洋槍九枝彈子十盒係在船水手林泰夾帶來者當經洋人告知由我拘林起到洋槍彈子今將林泰送案林泰稱係厦門人所供言語不甚明白蔡太守飭蔣林泰押候禀明道憲核辦○包探陳阿丸稱積竊張阿全昨夜在人家撬門圖竊適我撞見拘拿送案賊具呈閱張阿全供丹徒縣人以後不敢再犯行竊蔡太守判張阿全押候備文遞解回籍賊具存毁○張明山稱被賊張阿川竊去銅釣由捕阻獲人贓爲此投案請爲給領張阿川供饑寒交　初犯行竊蔡太守判將張阿川管押七天以示薄懲起案之銅釣交張明山領去○羅錦全稱在招商局看管碼頭昨見朱有春竊藏舊鐵三塊當獲人贓交捕送案朱供爲小工見有遺棄舊鐵颔小拾取惟求施恩蔡太守判朱有春管押三天舊鐵交羅錦全領去 
[法界公堂瑣案]  
　　某西人拘吉祥街口野荸薺茶食店小主人楊阿全至案呈出借票三紙共欠洋一百九十六元店中本票一紙十二月十八期計銀三十兩詳稱店門已釘請卽訊追王司馬將各件檢閱問楊洪泉是何人答稱是叔父現在虹口鼎興係叔父所開父親尙卿昨晨出外至晚未回今晨天主堂司事來釘門店夥四人遂卽星散後有西人到來將小的送案司馬詰店事若何答稱均係父親經手小的槪不得知司馬見借據上列有保人劉吉慶商其人何在答稱是店夥早已停歇司馬着將楊管押令寄信出外邀父親或叔父來案并着包探江德林前往查看店中有何長物○前有魏啓元控徐禮堂欠銀二百二十兩收過洋一百元一案訊理情由屢登前報王司馬以徐自稱有病將弟麗生管押經人保出仍未理明昨日魏投案請追司馬着保人將徐交案呈出收條兩紙横帳一紙司馬研詰至再謂照算徐應交出銀一百四十七兩着具限年内繳淸○包探王榮培禀稱前日通州船所獲曹勝寳經船戶李學淸帶往吳淞找尋伊父曹老耀中途乘間逃脫今船戶及地保在外候示王司馬着傳進李供小的於初八日帶伊往吳淞旣到卽乘小的不備私自脫逃司馬謂曹並未責懲卽使找不到伊父也不應逃　莫非爾貪懶未　李堅執不敢司馬謂地保蔣順曰爾且將李帶去姑候三日禮拜二到案可也○包探禀稱昨有山東人王三告知江北人王得勝曾竊烟鎗押錢二百文并有别物當票我初不知是賊因將鎗買下轉售得洋八角後知爲失贓不得不先申訴云云小的因卽拘王得勝送案王供烟鎗在四馬路么二妓院竊得王司馬將王三斥釋土得勝判令荷校一月○前報列包探李雲發在永安街獲到東洋車上羊毛一包昨日解案失主李榮友康阿四投案稱羊毛係太古晉信局之物計共七包正欲裝船竟被匿起一包今閱申報始知爲此投案具領車主陳來谷訴稱小的有車輛租與他人由此人轉租王司馬着將羊毛給領諭陳投捕房領車車夫責八十板○前報列包探查獲竊賊楊桂淸并皮褂一件盤問之下知係九江人住上林里客寓同伴有王友德呂才高等人因卽帶往拘拿及至王阜已聞信脫逃遂將呂及寓主人蔣福生拘住起出棉被兩條鞋籃幢籃各一隻中貯零星什物押票五十一張所押皆衣服昨日解案王司馬將呂詰訊呂供小的並不姓呂實姓王名仁興常州人楊供小的于上月廿七日到此王等先住六馬路方來寓中包探禀稱此人於去年遞解回籍司馬問楊當時是何名字答稱蔡坤林去年三月遞回今王身畔尙有當票數十張均在輪船上竊得司馬着將三人分别管押當票俟吊贜再核○包探禀稱見紹興人朱文朝携掘洞鐵鑿一柄因之拘住搜出押票八張朱供小的爲剪刀店生意停歇後思以磨剪刀餬口因持鐵鑿往掘磨刀石不知係犯禁之物王司馬謂爾有保人否答稱有司馬着押候交保 
[貽書志謝]  
　　友人以通商便覽一書見貺閱之見首列通商條約海關稅則行船章程中間則爲中西合璧月分單以時憲書爲綱而綴以西歴號數及禮拜一二等字樣帙後附以各國旂式别開生面煞費苦心苟得家置一編則凡遇西人交涉事宜卽可一覽而悉謂之便覽其便爲何如哉燈邊無俚爲跋數言 
 
 

Page 4

 
 
[助振摭要]  
　　欠伸偶涉情廼篤於救災如願以償誼尤敦乎種德舉凡可以布勸者不妨爲之臚陳焉趙姓善士還宿願由王介眉兄交來洋三百元甬江益康莊月湖古紅蓮閣兩善女求夫翁却病延年由壽康莊來洋二百元合規元一百四十六兩漢口招商局黃小舫善士求病速愈洋二百元福建崇安縣善女鄭凌氏求保親女藍鄭氏病全愈壽命延長由鄭榮記號來規元一百兩汝南希後生善士洋一百元如臯孫堯欽善士募嚴孫氏善女洋一百元合規元七十三兩二錢丁再記募不留名洋一百元無名氏洋一百元琴川沈介藩善士求令堂病愈洋一百元蘇城醬藥公所潘仲溪善士募第一百八十八次祝兪氏善女求病安痊由餘大莊來洋一百元陳春華善士求尊人病速愈洋一百元杭垣吳保泰善士祈病速愈永保平安洋一百元鎭海王劉氏善女求病速愈洋一百元直隸饒陽縣署守拙子善士由源豐潤號來洋八十元仰日堂仁丈由春源糖行來規元五十兩京都延淸館主完愿由　泰厚號來洋五十元林屋沈約耕堂由太古昌戚振勛翁交來洋五十元李冠英善士爲尊閫霍氏病痊完愿洋五十元高陽樹記仁丈五十初度求免過失洋五十元容解災區堂悟約耕撫心田而鼓勵人安守拙出頭地以彌縫惟倫紀之兼修廼斡旋之畢至轉移具妙福祿胥臻禱祈則望遂延年仰矚則感孚愛日求消過失定迓祥和弗冀共知斷無爽報藉資踊躍用特表彰上海北市絲業會館籌振公所少欽施善昌謹誌 
[謝筵移振]  
　　鐵城蘇若泉茂才設帳申浦前月適其尊翁樸生茂才七一榮慶曾蒙親友備禮祝嘏理宜設筵申謝今茂才軫念水旱災荒待振孔亟特將筵資英洋三十元移振爲諸親友種福云祝仁者壽咸申慶賀之文念災民饑願助謝筵之費主人固存心壽世嘉客亦受福靡涯所謂一舉而兩善俱備爰登報章以誌欽佩[  上海四馬路高易公舘内籌振公所詠南陳德薰等謹誌]  
 
 
 

Page 5

 
 
　　 
　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
