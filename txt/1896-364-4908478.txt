# 1896 - 364 - 4908478

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑揷架頓空茲復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[校宋本黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫謐甲乙經惟撮是書之精要邇來岐黄家所讀馬元臺注素問厭其繁雜汪氏素靈類纂惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲當時林億孫奇等奉敕校正全部倩本局新字排　用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售 
[論懲冶流氓不可不嚴] [  ]  
　　滬上爲通商大埠廛市繁華甲於天下若戲館若茶館若酒館若烟館如蟻附羶如蠅逐自游人之熙熙而來攘攘而往者日不知其盈千累萬於是流氓痞棍遂得混跡其間以肆其魚肉善良手叚拆梢碰詐幾於無日蔑有顧流氓之中亦有大小之分首從之别其大者衣服麗都塲面闊綽不知者見之方疑爲豪游貴客偶一不愼卽爲欺侮或反訂交游與之狎匿或誘以賭博跡涉牢籠以致來游之貴介王孫居處之富商大賈沈迷陷溺入其彀中漸不覺其囊爲之空業爲之廢此等流氓其害最甚旣爲人所不易識又爲人所不及防較之爲蛇爲虺之毒有過之無不及諺所謂殺人不用刀者卽此是也若其小者長揚市肆乘人之間尋人之隙以遂其所欲而後己每途遇不相識之人則僞稱十年老友此時之得意不盡恭維昔日之交情與之泛論少不更事之流略事含糊卽不免頓生枝節堂皇則以索欠爲藉端兇横則以硬借爲得計而其於更闌人靜之時曲巷私街之内成羣結隊遇事生風凡夫大姐娘姨之任情調戲肆意纒擾更無論己至於擾事之情形大抵不外乎呼嚇騙詐或有一人爲首餘人佯爲勸解分錢肥己者亦有逞其私忿結黨尋釁致肇禍事者種種變幻書不勝書租界繁市之區禁令森嚴旣有巡捕之梭巡復有包探之密察若輩不敢肆其拔倆而稍僻靜之處此弊亦終不能盡除蓋耳目偶有未周卽恣其横行不法之爲以爲患行旅故租界之中遇有流氓拆梢等事一經拿獲務必盡法嚴懲不使漸長澆風肆行無忌而南市及城中等處遂爲若輩逋逃之藪非在上者辦理有所不善也試思官長深居簡出案牘勞形此種煩瑣之事豈能一一周知雖有巡勇差保足寄視聽然巡勇不能如租界之巡捕無晝無夜兀立街頭纎悉必知鮮能逃其拘獲差保不能如租界之包探無弊無私認眞辦事一聞消息立卽往拿不敢稍事姑容致使倖逃法網故租界中流氓肇禍之事終不至如他處之多蓋立法旣善而用人尤得也夫流氓之爲人非若倡伎龜鴇可以實指其頭銜也大都游手好閒借端滋事尋仇打架敲詐鄉愚與夫諸凡　賴之行均得總名之曰流氓而所謂流氓者往往以其名之不善欲思避而去之苟有人呼之爲流氓則必怒目而視裂眥相讐欲與其人爲難倘於人旣無可奈何則似其計已窮其力已盡而猶一再自辨其誣若曰吾係好人也不知好人安分守己之謂也不能安分守己卽使稱之爲流氓似屬過當其實與流氓相去無幾嗟乎實至者名必歸旣有其實卽不得辭其名欲其蓋之甚愈見其彰之甚故稱之爲流氓而必欲强詞奪理明其爲非流氓者此正以流氓之行徑自畫招供也至是而本非流氓者乃眞不得不謂之流氓且較之眞流氓而尤甚蓋眞流氓尚少此一層無理取閙也今之爲流氓者其實則甘蹈之其名則不願居之亦思人而果不爲流氓則一人目之爲流氓衆人皆不目之爲流氓而其人之芳名自在使人而果爲流氓則一人縱不稱之爲流氓衆人無一不指之爲流氓而其人之不善終不能掩是故爲流氓者不必辭流氓之名轉至以極惡窮凶蹈流氓之實但當遵守法度安在不可以爲善人且人以流氓相稱斷不至指規行矩步之輩而横加以不韙之名必有一二遺行之可以指摘但當反己自思焉可耳或曰子不見鼠竊狗盜乎一旦爲官所獲必不肯直初不諱流氓之不甘是名亦猶是也余曰不然按流氓之稱氓者卽民之謂也流者不過下流而己不過無業流民而已並非罪大惡極之稱也惟怙其爲流氓而不知悛則是一不率教之民矣不率教之民無論其爲流氓其非流氓要之爲盛世所不容而官之懲治也不得不嚴於其嚴也流氓乃知所畏而流氓亦遂以絶吾願有牧民之責者愼毋涓流不塞養癰遺害也吾尤願爲流氓者湔除舊習反於善良同爲循分守經之秀民而萬勿無所顧忌以身試法也 
[松試尾聲]  
　　松江采訪人函云江蘇學政龍大宗師按臨松郡考試業已蕆事當奉牌示十六日奬賞是晨十點鐘時提憲譚青崖宫少保排道出轅命駕至校士館投刺拜會宗師延入花廳茗談良久而出日將亭竿文宗升坐試院大堂先令闔屬一等生員行叅謁禮諄諄慰諭朂以敦行勵學並勞與考優拔諸生謂爾等歴試數塲實屬異常勞瘁松郡人文秀美佳卷如林今以額溢不能徧登拔萃科轉瞬來歲棘闈攀折桂枝當是意計中事萬勿以一擊不中未能選貢成均自隳其志未幾奬賞各學新生亦復嚴加免勵洎鐘鳴一下當奉大宗師榜示八學選拔生員兹特將諸君姓氏照錄如左松江府學廪生夏景仁項文瑞華亭縣學廪生蔡勤恪奉賢縣學增生阮惟和婁縣學廩生倪宇梁金山縣學廪生徐法祖上海縣學廪生王宗毅南匯縣學廪生于鬯青浦縣學廩生蔣壽祺並陪取文理優長諸生另發一案府學廪生朱祥黻附生謝葆鈞廪生宋經湛華亭學廪生葉人騄廪生張葆馨廪生金佐宸奉賢學廩生郁文盛廪生莊禮柔婁學廪生胡常惪廪生沈和敬金山學廪生程宗洛廪生黄家驊上海學廪生李鴻膏廪生趙世修南匯學廪生朱貽翼青浦學廪生張家鎭廪生錢學乾宗師旋於二點餘鐘呵殿出轅至提督署答拜宫少保迎入肆筵設席倍極殷勤水陸紛陳珍錯畢備宦情鄉誼各叙闊衷比至席散酒闌興辭返駕報時鐘已逾七下矣再昨報二塲考拔論題係孔融荀彧論孔融誤作賈詡合亟更正閱報諸君幸勿以瓜皮搭李皮之諺相誚也 
[日官告示]  
　　前日日本友人來信云臺灣各處土民時或乘機舉事以致日人寢不安枕幾於風鶴皆驚日前臺北縣知事橋口氏出有告示云爲剴切教諭事照得本縣所轄之乾溪以上逼近番界一帶地方常有土匪嘯聚每乘官軍回防之後出擄平民殺戮搶刦騷擾地方本應嚴行一律剿辦以儆凶頑姑念該匪因一時蒙昧或爲匪首所逼　從煽誘以致陷於不義揆厥情由尚屬可原兹本國兵刑所加止在匪首其餘悮入匪黨或屬脅從之輩若能知悔歸順着從赦直以廣皇仁更或有能捕拿匪首立功來降者不特宥其前愆並且另有重賞爲此示仰該黨類知悉爾等須知 
 
 

Page 2

 
 
潛伏山林終非長策務期於一個月内洗心革面相率投誠則各安其舊業樂其室家毋負政府逾格生成之至意如再冥頑不悟一經逾限定派大兵一律剿滅彼時悔之無及各宜凛遵切切特示 
[蓬萊仙語]  
　　大坂朝日新聞云日本郵船會社姬路丸能容積三千墩東歴二十一號由神户開往歐洲各埠旋接香港郵船會社支店發來電報云此船於三十號由香港開行甫三日卽至印度孟買埠迤東白蠟雪路島悮觸暗礁以致損壞隨經香港派洋技師伖贞水手若干名赴彼查看○東京日報云東歴十一月三號係日本天長令節是晚外務大臣大隈氏設宴於官舍柬邀各大臣外務次官府知事警視總監及各國使臣驩宴首席德國公使朗誦頌詞主人亦設詞答之至七點二刻興辭而退九點鐘時又設筵帝國福鐵路立而互勸賓從中有　川親王及王妃閒院山階二親王各大臣各省廳文武高等官兩議院議員各國使臣領事及夫人隨員内外紳士命婦計共二千餘人大隈氏偕夫人出而酬應爵旣釂就廣廳跳舞娱賓卽日語所謂烏都利也隨入烟房吸淡芭茹各與知己者歡談迨一點二刻始漸漸散去 
[桑乾冬旭]  
　　天津訪事人云鐵路工程操縱指揮向屬借材異地當道爰有專設鐵路學堂之議以期培植人材使之於此中利弊了然於心經費一切卽在車脚内每兩酌加價銀二三分此已紀諸前報刻下詢謀僉同由鐵路總辦吳調卿觀察具禀北洋大臣奏明立案學堂設在山海關延聘鐵路專門名家之西教習一人帮教兩人中學教習一人以資訓迪額數計以八十八爲滿三年有成派充鐵路工程各差使現在先招二十歲以内之聰頴子弟四十人至學堂肄業開具姓名籍貫至鐵路總局報名以便定期考試棄瑕錄瑜也○有美國某兵船於去年到津保護商旅今春正擬開行適值渾河水漲泥沙淤積阻不得行由是自春徂秋停泊於丁字沽口現河水澄清刷泥己盡商輪已可逕抵碼頭該兵船亦於初九日鼓輪出口雪來柳往計悮行期已逾半載矣○前報李文山觀察禀准北洋大臣就天津設立機器紡織局以挽利源兹悉假風神廟下巳廢之朝鮮公所開局招商俾衆擎易舉門前車馬頗不落寞但不知附股之人能否踴躍耳○春秋兩季燕雁代飛津人向有以打雁爲生計者每於秋間結木爲筏上蓋葦薦昭棚人則蝟伏其中外面惟露鎗孔如蜂房之密置於沙明水淺間夜間羣雁宿處有孤雁爲之巡守如人之司更擊柝然打雁者從上流縱筏舉火孤雁鳴聲雝雝及至羣雁驚醒亂飛火光已熄互啄孤雁以爲無事亂啼擾其清夢如是數四孤雁被啄不堪卽不飛不鳴安宿於蘆葦中於是筏上人發鎗兩排雁悉斃於彈雨之下無一免者計害生靈不知凡幾慘毒不堪言狀現由善紳禀請示禁保全物命是亦仁民愛物之一端也○深巷寒犬吠聲如豹守夜之職惟黄耳之功最高不意刻下事事翻新犬羊之鞹竟猶虎豹之鞹計犬皮價值昂貴異常無業游民每有藥狗情事寢其皮食其肉殊非天地愛惜生命之道安得與打雁同爲禁止俾十玩圖中猶留得守門使者也曾憶西青散記有鸞詩云竃根小犬麥粥甜肚皮圓綻盤身臥敢詠之以爲韓盧請命○駐京和國公使某君及日本公使林董君於月初先後到津拜會北洋大臣王夔帥夔帥答拜如禮有何公務則外間尚未知悉也 
[蒜山寒黛]  
　　鎭江訪事友函云鎭郡水陸通衢商賈輻輳良莠混雜匪竊之類每匿跡其間且近來各處裁汰防營難保無游兵散勇勾結滋事擾害地方新署常鎭道曾觀察關心民瘼查歴屆冬防向以十月初一日爲始本年自應照舊舉辦以清匪類而衞閭閻因於日前面諭保甲局曁巡防委員會同地方官按叚梭巡並編十家爲一牌十牌爲一甲牌有牌長甲有甲長每夜輪流守望想居民從此可以高枕而臥矣○署理丹徒縣宗大令於月之朔日排導出西門詣太古碼頭乘安慶輪船上駛逕赴白門謁見劉峴帥面禀要公並聞大令瓜期已滿現經藩司吳方伯牌示委卽補知縣童寳善大令署理斯缺近日縣署接到省中來信知大令定於日内由蘇起程蒞鎭在卽於是縣差人等預備迎迓頗形忙碌云○鎭城西泮塘鄉人張某娶妻周氏貌旣嬌艷而性又賢淑眉齊鴻案樂可知已祗以水耨火耕所入無幾一家數口難免飢寒因思海外謀生或者可獲厚利遂暫捨畫眉之樂聊爲破浪之施一去數年音問梗絶妾怨轄廻文之錦郎悲出塞之歌鏡破難圓衾寒空守有涉重洋而返謂藁砧已葬身異域恐難歸骨故鄉婦痛哭連朝自念寡鵠凄凉半身誰託不得已琵琶别抱改適鄰鄉某乙不復念舊時魚水恩情矣一日張忽滿載而歸入其宫不見其妻不禁驚駭欲絶詢諸鄰里得知其故急奔向乙家滋閙乙初猶抵賴不承及聞張欲禀官始浼調人爲解鈴之舉願將妻送還使之月缺重圓釵分復合張首肯者再遂爲夫婦如初○有某甲者家在山巷膝下小嬌生小字秀娥與比鄰陳姓女郎桂英素來和好珊瑚玉樹接葉交柯影形相隨親逾手足某日桂英瞰母有事下鄉遂檢點縷金箱將所存元色縐紗私爲縞帶之贈秀娥許製鳳頭鞋答之日前母事畢而歸詢知其事堅向桂英索回雌鳳女龍互相爭閙流氓小九子等聞之欣然曰是可以博酒食也乃揷身入内向之調停勸甲至連元酒樓多方恫喝甲知若輩非善類急解杖頭錢以付酒資復賂以洋銀一元若輩乃一哄而散○三元巷龜子成長子因觸某貴介之怒致經官憲將所開娼院釘封兹者公子傷勢已痊前案氷消瓦解老元緒遂不復畏首畏尾重張艷幟引蝶招蜂宗邑尊以若輩拚聽兩部肉鼓吹往往肆行不法故決意驅逐不准逗遛無可如何乃復曳尾泥塗而去○鎭郡婆奶山鄉民奉郭聖王偶像出遊按户募資集至數百金之譜紥就擡閣五架綵馬廿餘匹又有高蹻俊童扮成戲劇數齣脂柔粉膩艷絶塵寰入夜更燈燭輝煌明白如畫洵可稱勝景也○王家巷某姓家雇一傭婦某日以小孩遺穢於畚持往河邊洗滌正在臨流掬水忽見金魚潑刺而來以爲可以拾而玩也稍一移身不覺已入水中岸上人見之赶卽撈救一縷幽魂已被波臣攫去說者謂爲水鬼索代其然乎其不然乎 
[錢唐文言]  
　　新任杭州府錢塘縣吳雲笙明府到任後訪拿著名土棍渾號小二子一名枷號示衆又拿窩賊之犯二名用雙連枷枷於轅門之外復於本月初三日發下關防告示云爲關防詐僞事照得本縣筮仕十年雖無報稱歴官四邑悉矢清廉凡獄讞之重輕權無旁落卽訟詞之准駁事必親裁一二幕賓旣端方之可信二三僕從僅奔走之是供夙夜盟心神人共鑒兹奉憲札權攝斯篆深恐省城之中五方雜處良莠不齊或謬託同鄉或詐稱宦戚在外招摇煽惑鄉愚今當下車伊始亟行出示曉諭爲此諭仰居民人等知悉如有前項匪徒指官撞騙者許卽扭送來縣從嚴懲辦切弗受其欺朦倘有扶同隱匿串通作弊者一經訪聞立卽拘拿照例治罪决不姑寛切切特示同日又發長條告示十餘條實貼通衢俾人人一望而知一禁開設臺基一禁開塲聚賭一禁私鑄小錢一禁婦女開設烟館一禁婦女入茶館吃茶一禁酗酒滋事一禁游戲馳馬一禁惡丐硬討一禁販賣人口一禁私宰耕牛一禁窩藏小竊一禁招摇撞騙一禁土妓流娼以上各條如有違犯者立卽訪拿重懲不貸 
[鄂渚珠光]  
　　湖北采訪友人云荆州府屬某鄉鄒姓昆季同室而居素無嫌怨顧妯娌間各矜意氣未免嘖有煩言日前陡起勃谿長婦竟以并州快翦刀將次婦刺傷旋卽殞命次婦出自望族刻下母屬已來鄂控諸臬轅惲廉訪批飭地方官照例核辦○甲乙丙三人日駕扁舟隨波上下不知者以爲拓招舟子實則烟波中雞鳴狗盜之流向惟善於掩藏是以未經發覺兹由鮎魚套巡檢某少尹所獲解送江夏縣署請懲從此寄居雲水鄉者庶得高枕而臥乎 
[江州客述]  
　　九江府尹西庚太守以錢法有關大政恐各屬不無私鑄成及市上有掗用鵝眼沙壳情事遂札委熊雲峰少尉赴德化曹迪齋叅軍赴德安何芙卿少尹赴瑞昌馮萃如少尹赴湖口陳竹生二尹赴彭澤查察○秋收登塲下忙地丁錢糧正宜踴躍輪將按期赴櫃呈繳府憲尹太守札委嚴洪波少尹赴德化羅海源少尹赴德安胡開生叅軍赴瑞昌朱明齋少尹赴湖口林輔臣少尹赴彭澤查催○各屬應解道欵 
 
 

Page 3

 
 
郡伯尹太守札委嚴洪波少尹赴德化于蘭軒少尹赴德安朱明齋少尹赴瑞昌林小蘭少尉赴湖口蕭鐵梅少尹赴彭澤催解○關道誠果泉觀察札委徐敬叔少尉管解上用貢磁赴天津轉解進京於初十日起程○潯郡素稱文物之邦匡廬毓秀人才輩出詎今年府考時隨從之人連日在徐福興鞋店文華樓首飾店强買竟將店打毁又在捕廳報竊取閙以及尋花聞柳藉端胡閙種種滋事殊失讀書人體面初八日又在八角市周姓肉店閙事通街不服幾釀大事幸文武官極力彈壓帶住二人送縣懲治方得風平浪靜 
[憲示照登]  
　　兼署江南江蘇等處提刑按察使司總理驛務蘇松糧儲道監督蘇州關陸爲關防詐僞事照得執法以防弊爲先而防弊則自近而始提刑衙總持風紀一應案牘出入與吾民身家性命攸關防檢稍疏卽開弊竇不得不愼之又愼本兼署司由牧令薦擢監司宦游江南北者二十餘年雖居官治行苦無足稱而惟此硜硜之性不敢稍踰尺寸當亦士民所共諒今又奉奏委並權臬事責任重大端緒叢委精神恒虞未貫防範益宜加嚴所有本署賓僚以及僕從書吏隷役人等愼聘請嚴去留稽察公私勤惰務使内外上下各守範圍卽有作弊奸徒以資以作弊之柄則其弊亦不禁自絶特恐吳門距里籍較近又值新闢商埠華洋互市五方遊客絡繹踵至保無不法之徒托名親串交游遇事招摇撞騙其尤黠者訟棍與衙蠹勾通公事借燕游說合愚民受惑獄吏被誣亂法敗常莫此爲甚種種惡習言之實堪痛恨除密行查訪並檄飭各府廳州縣一體嚴拿外合亟出示曉諭爲此示仰合省官吏軍民人等知悉如有前項情弊許卽指名禀究從嚴懲治爾等勿爲所紿致坐與受同科本衙門執法如山言出令行决無輕貸其各凛遵毋違特示 
[滬上官塲]  
　　同知銜前署浙江秀水縣知縣劉鶴笙大令頌年由都道出申浦日昨進城至各衙署進謁○督憲札委勘督上海南市馬路工程事宜卽補知府許朗軒太守寳書日前回省公畢仍來滬上僑寓天保棧進城分赴各衙署拜謁旋訂期昨晨往勘馬路工程黄大令因飭差役仍至集水碼頭茶肆中懸燈結綵傳集地甲工頭夫匠勇丁恭候屆時蒞騐○候補道楊誠之觀察兆鋆曁新簡安徽安慶府遺缺知府陳仲英太守文騄及翰林余擣平太史誠格聨袂從白門來申日昨均赴道轅吕觀察接見有差○丹國領事里克司密甫君西洋領事璞居君日本領事珍田捨巳君日斯巴尼領事余倆偙君日昨帶同繙譯聨輿至也是園回拜新道憲卽經延入欵以西式茗點片刻紛紛辭出 
[移詢花捐]  
　　自東洋軋花機器盛多土著軋車竟同廢物年來花衣銷塲甚廣除大行號所辦出口各莊外而鄉鎭軋户自十包八包以迄三五十擔消於本地各局廠亦極便易由是窮鄉僻壤一律風行華亭爲松江首邑産棉甚旺近來機器軋户四境林立邑尊葛洒村大令以各該户四出收花軋販非行非店無稅無捐亦不領帖人盡可爲較之開設牙行領帖納稅雖生意大小有殊而利益均沾無所軒輊因思市面推上海爲最大自有一定章程因之備文移詢上邑有無此種軋户捐稅定章辦法黄大令接文後查悉各機户雖遍地皆是究屬零星生意况做大宗生意之各花行林立足以支持市面捐稅所入甚旺若再征及零星未免苛刻是以向無辦定章程緣將情形移復以便核議叅酌特未識葛大令若何辦理 
[會勘馬路]  
　　上海縣黄愛棠大令定期於昨日會勘滬南馬路工程上午十一點鐘時鳴騶出城偕督憲委員許寳書太守工程局委員朱森庭明府水利局總辦周秋江司馬江蘇撫標滬軍營管帶龍遊戎鎭國帮帶劉遊戎開斌督標奇兵右營鄒遊戎理書曁督察各員自集水碼頭浦邊迤邐往南履勘比至大碼頭就工程局中小憇片時復自洪昇碼頭以迄大關碼頭港口各官遂渡河至對岸洞庭山碼頭及生義碼頭一帶因地屬低窪須塡高數尺各官互相商議畢又乘輿至董家渡一帶履勘該處以南樁木雖已打齊浦邊均屬低灘大需挑高方可成如砥如平之道各官旋復命駕至南碼頭挨次勘畢始分道而回時報時鐘已二下矣 
[飭修太平缸]  
　　前日黄大令道經老學前東街見太平水缸蛥隻缸蓋堆滿垃圾泥灰回署查悉無非左近一帶居民無知蹧蹋挑夫怠惰因備文照會經理太平缸之果育堂董請爲修治潔凈儲積潮水加配木蓋以期有備無患大令可謂隨處留心矣 
[著交兇棍]  
　　蔣海南家於虹口二十三保十六圖蔣家橋務農爲業其女年已逾開許字顧松泉爲室旣而潛與八十個黨流氓頭目張桂卿有私顧族雖有所聞不敢與較今春二月備齊聘禮迎娶迎門禮成後新郎新婦同人洞房張率同黨羽二十餘人蜂擁而來驀將新婦刼去顧急向地保告知其事欲偕投上海縣署控陳張復揚言謂如有人敢報案者必以白刃相加顧聞而惶懼祗得隱忍不言迄今已閱多時顧始聚集族人恊同地保赴上海縣署禀控黄大令批准後立飭差役前往拘拿至則張已避匿差役乃着張叔限日將張交案 
[扭毆釀命]  
　　浙江寗波府屬某邑人陳阿仁携妻姜氏僑居外虹口老街順泰里本月初旬某日姜氏與鄰居胡國增之妻口角互相不休其時姜氏已懐孕數月至前日清晨忽然小産旋卽斃命陳遷怒於胡妻告知二圖地保奚坤寳向胡理論胡姜聞信逃亡陳遂將胡扭赴英界公堂控告地保亦據情禀報上海縣尚未知若何了結也 
[鍋裂傷人]  
　　本月十六日祥和機器廠有一華工正在修理水鍋鍋中之水尚未放去廠主某西人令鎔鐵補其隙漏華工急於告竣生火過旺致水大沸氣漲難宣以致水鍋炸裂將面上之内西散飛去廠主立延百及醫生爲之救治及至則其人已死矣 
[發落報騐]  
　　寧人應阿順住居虹口前晚偕同二十三保二圖地保朱沈祥投上海縣禀妻張氏被毆身死求騐等情黄大令於昨晨飭差帶至花廳訊問先傳朱沈祥據供小的充廿三保二圖地保緣應阿順住在虹口伊妻張氏被鄰人何阿貞夫婦趺傷身死前來知照恊報請騐細情不知求鑒應阿順供小的寗波人妻張氏小的有一弟名季生弟媳趙氏素來妯娌和洽詎有鄰居何阿貞夫婦兩邊挑唆以致九月十五弟媳與妻口角何阿貞夫婦竟來帮毆扭住身妻亂踢有孕八月就此受傷比小的向論持蠻嗣由妻弟張阿二從中解勸延醫調治無如受傷甚重至廿四小産兒殤求醫調護終莫能回延至本月十五妻亦殞命求騐緝兇並求伸寃大令問爾住何地答稱虹口華順碼頭裏街七十幢頭房子内大令掀髯謂照爾供詞何可騐抵蓋旣於上月十五被踢受傷翌日卽可請騐何竟延至殞命方來報騐其中顯有不符况近來命案甚多騐皆少實本縣何能天天騐此白屍爾應知報寃虛則照例應該反坐應始目空口呆官又問地保爾等不加細察輙同報騐實屬可惡應得重責姑寛免笞著卽押同應將屍首赶爲收殮毋許混閙如違重責朱保連連叩首帶同應退出料理 
[騙洋被笞]  
　　上海一隅華洋交雜而拐騙之流竟層出不窮雖經官憲屢次拘懲無如若輩不能革面洗心依然各肆其巧妙之術有許阿二者在小東門外洋行街開設粥店本年八月中旬忽失掌珠一夥年已七齡倩人四處追尋杳如黄鶴前日忽有相識薙髮匠傳長春貿然向許曰爾家所失之小嬌生現在潛蹤息影於南市黄家碼頭聞爲人賣在剃頭店内計洋十三元爾若欲領回不妨代領許聞言喜出望外隨卽携洋同往傅令許在近處茶肆中啜茗略俟所移之洋付於余手當爲領來許疑信半參堅欲同至薙髮店内詎料所言皆屬子虛許始知遇騙遂將傅扭至十六鋪巡防南局控請究辦經局員鍾偉臣二尹提案研訊許供訴前情傅供係鎭江人向爲薙髮業二尹謂爾不工生業膽敢騙取他人之銀洋究竟犯過幾次迅卽供明不子深究答稱實係初次求恩寛宥以後定當安分營生不敢再犯二尹飭責二百板具呈改過切結交保開釋如無的保著令勇甲驅逐出境不准逗遛 
[上海縣案]  
　　蘇人顧三和投上海縣控女傭茅徐氏欠洋誣賴蔣刺史亦於前晚升訊顧供小的年三十五歲賃租界新興里開成衣店 
 
 

Page 4

 
 
緣茅徐氏前在妓院帮傭喚小的做新衣多襲統計工料洋八十元屢索不付竟欲賴欠求追氏供小婦人現在大南門内姚公館傭工前此雖令顧做過衣服揭洋三十七元已付訖了結惟顧曾向小婦人借洋五十元小婦人無措未借因此挾嫌誣控顧身畔取出清單呈閱刺史閱畢謂帳亦胡混顯有不符該氏形如鴇婦裝束想彼此均非善類本應各子懲儆姑著各具改過切結揮出○法讞員鄭大令函送誘姦婦女之唐榮奎至縣前晚蔣刺史升訊唐供認犯法求開恩緣小的胞妹將於日内出嫁求請交保已覔有保人當據張禮村跪案愿保刺史不准著將唐重笞五百板謂本應送入改過局姑寛着張另具的實保結送候保釋否則仍送改過局 
[美界捕房紀事]  
　　百老匯路第六十一號洋房内某西人失去眼鏡一枚因卽揣報捕房稱值銀二十餘兩捕頭頷之卽派包探倪順泉出查旋查知已歇細崽管阿華所竊爰拘解捕房捕頭令押候送請訊究○江北某邑流氓陳樹山案積如山歴久未獲昨晨捕頭訪知匿蹟裏虹口因遣通班中西包探前往兠拿久之聞仍未拘獲云 
[行善降康]  
　　澤中哀雁庚癸頻呼困苦顚連慘難言狀本館協振所屢承各省諸善士慨解囊金俾彙解災區一蘇民困兹又存善長天南遯叟求病速愈助洋二十元李月記助洋二十元見義勇爲樂善不倦分硯田之餘潤沾溉窮萌解罄室之如懸無煩掘草因書數語以彰善緣 
[順屬勸辦棉衣第十]  
　　逕啓者敝公所製辦棉衣前經三批裝津及各善長續捐之欵俱已登列前報兹於本月初十日第四批棉被一千條裝新濟船十三日第五批棉衣一百包裝新豐船十四日第六批棉衣一百包裝益生船共裝出棉衣六批計五百包一萬二千五百套棉被五十包計一千條已託天津招商局黄花農觀察轉交順天府查收酌量散放時屆小雪北方已經見氷得此寒衣眞可一衣救人一命也兹又蒙浙江寗紹台道吳福茨觀察奉母命捐助棉衣褲一千套楊子萱善士奉故父母遺命捐助棉衣禗一千套乾和仁慶義和德隆源振德四寳號合捐銀一百四十兩張㬅雲觀察由安徽寄來捐洋一百元四平堂求病愈捐洋十元潯陽李氏求子長壽捐洋十元松江王沈二善士合捐洋六元雲陽丙申子捐銅洋五元諸君子爲善最樂災黎沾衣被之恩樹德務滋奕世集簪纓之麆謹登日報揄誦雲情上海三馬路勸辦順直棉衣公所慈谿嚴信厚謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[丕朕靈效淸補丸告白　ＢＥＥＣＨＡＭ，ＳＰＩＬＬＳ]  
啓者本藥房現有新到丕朕靈效清補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙茲由威建大藥房代理舉凡男婦老幼均可服食倘患所列症目者若服數丸其應如響舟車易事尤便居家誠保身之聖藥眞至便而至善也其如何服食丸數多寡悉詳單内謹列所治各症以備觀覽如胃不消化　口淡無味　作嘔作酸胃痛胃脹　口氣蒸穢　　氣打噎　心痛肚痛　心跳心翳　驚悸怔忡　肝經不和　肝火頭痛　頭暈目眩　虛弱發暈　四肢軟弱　睡不成寐　睡夢不安精神惝恍　頭腦昏昧　心熱皮熱　兩脇疼痛　大腸燥結　小便刺痛　膀胱受濕　皮色黄暗　脊痛耳鳴　胆汁太多　瘡疥痔瘡　手足凍决　黄疸濕渍　用力過度　血分不足　月經不調傷風傷食　時作瞌睡　頭刺腦痛　懊惱肝怒各等症　諸尊賜顧請移　玉到香港中環大馬路或到　粤省雙門底上街威建大藥房内方不致悮卽各埠西國藥房皆有寄費特此佈聞　香港威建大藥房謹識 
[英十一月號單已到外埠函報請速兌洋　上海鴻福來聲明三彩]  
英九月三彩本行售出新　人和土店屠躉賢○練塘永和祥曹元第○菱湖正源局轉售洛舍村徐永興花店陳佩掦○加興吳船友○寳應德泰號單張沙市四開本埠今售十二月票雙張十四元附送彩票一雙張單四照算○分條一元四角彩票照送函委卽奉四馬路 
[上海中西大藥房　牛骨髓補粉]  
本卿云牛骨髓服之能塡骨髓治瘦病潤肺補腎澤肌悅面安五藏平三焦益氣力止洩利久服延年中國牛髓腥氣難聞不能下咽茲德國醫生用童子牛取其髓製成哥粉臊氣全無功難盡述每大盒一元中盒六角小盒三角 
[拆股聲明]  
滬南大碼頭裕泰南北貨號向沈氏與劉海齡翁股開今沈氏無意蟬聯於上月間將股併歸與劉海齡翁接開所有於前内外存欠賬目客欵一切等項均劃歸於劉海齡翁頂受結算淸訖於後往來均與沈氏不涉特此登報聲明　靑鎭沈氏告白 
[頭彩廿萬　呂宋大票批發]  
自運吕宋大票常獲大彩遠近咸知收兑紅票現售英十二月票零躉批拆雙單張四開分條公道倘蒙惠顧原班回件此佈　上海萬利昌萬福來仝啓 
[新章頭彩二十萬元只此一家老行]  
英十二月票出售雙張廿五元單張四開照算分條一元三角函購上洋棋盤街北首石庫門内原班帶奉不悞 
[新開厚康參號]  
本號開設上洋小東門外鹹瓜街口坐西朝東石庫門内自運吉林大山人參西洋毛白官燕關東毛角鹿茸高麗野參東西洋參先行交易擇吉開張平價發客以廣招徠凡仕商賜顧者請認明招牌庶不致悮 
[尋人賞格]  
蘇州顧亨基小名八官號通甫荷卿自五月間竊物嫖妓不歸尋回約束又於六月廿五日逃走當有尋人招貼言將八官送回者酬謝繼又登各報招尋迄已月餘未見回家茲再登報招尋如有人將八官送回者酬洋三十元送信確實因而尋回者酬洋十元如有人將顧八官亨基尋回者自十六日起照原酬之外加給洋一百元决不食言　顧熙山字 
[聲明取根]  
蒙諸君所投廣府洪宮闈姓票根限期本月廿日取清過期自誤先此聲明以免後論此佈　上海萬利昌萬福來同啓 
[車馬出售]  
有轎車一部金山大馬一匹四輪皮篷一部白馬一匹每日四點鐘可請至敝行領看　善鐘馬房啓 
[海上無雙]  
鄙人沾染外症二年餘矣衆醫均云無救余不信遍嘗各藥均無少效已成不起之症去臘見申報登五福衖口京都同德寳堂有三日立愈花柳搜毒丸包醫毒門等語余不惜重資函購寳堂花柳搜毒丸外治花柳萬靈丹各二大瓶計洋四元加味犀黃解毒丸一兩計洋八元并用該堂所製洗藥方照法服用自覺精神日好半月全愈心感無涯特登報以謝鴻施兼告同病吳江厘金局袁禮堂託全盛代上 
[英十一月份對號單已到外埠函報請速領洋爲盻]  
十一月份五彩下正附彩由由本行售出 
本行久設自運呂宋龔常臨大彩早已聲明加送彩票不取分文今售英十二元大票雙張廿四元又送附彩一雙張單張四開照章分條一元四角附送二條批發公道紅票現兌信購原班卽奉上海四馬路 
[義記洋行保險]  
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也　主人謹白 
[業經試騐人]  
余烟癮二錢以英洋二元購上洋英大馬路五福弄口京都同德堂藥局雙　料槍上戒烟凈藥膏二兩半服之半月幸已丢槍讀其仿單註明用本草載過藥品左文襄公謂之仙術佛心誠非虚譽 
[新出繪圖廣新聞]  
是書共八編紀載古今奇聞軼事并寓勸　爲他書所未見者訪得舊本按事繪圖重付石印閱者可以新耳目廣見聞每部四本實洋三角四馬路古香閣發兌 
[限期給根]  
啓者茲接粤信知學憲現已到省蒙各友投下之南番順圍姓槪限至十八日一律取清逾期自悮此佈虹口兆昌永啓 
[聲明取根]  
茲接電報學憲已到蒙各友所投廣府黌宮銀根經已到齊限期本月念日携銀出淸如遲不候特此聲明以免後諭馥蘭成記仝永順祥號啓 
[靈效如神]  
咳嗽之起多原於痰痰之生雖有寒熱之别究其實乃氣之所致故古之醫治痰者乃先治氣蓋氣順則津液流通痰消肺安咳嗽卽止矣此丸倣古法製性格平和不拘咳嗽久近寒咳熱咳晨咳晚咳或連咳數十聲甚至咳傷肺膜聲短音嘶痰涎壅盛繞滯喉間咯血嗽血將成陰虚等症每服一錢立卽見效每瓶洋二角 
此丸專治遠年痰鳴喘急喉如牽鋸不能坐臥或老積頑痰凝結肺竅風寒牽引卽能發作自少至老屢醫不效以致中氣漸虚形體瘦弱百病叢生投以此丸如湯沃雪每次只服丸八枚痰喘卽消永不再發每瓶洋二角半遠處函購信局帶奉廣東鹿芝舘分設上洋老巡捕房斜對門 
[獸醫]  
啓者上海乃華洋會萃之區車馬轔不下數千百輛凡馬匹一經患病無不仰首待斃實堪憫焉故本公司特請英國著名獸醫季陸生生至滬凡有各種大小走獸偶有染病卽請送至本公司醫治可也診時上午九點至十點下午四點至五點過時不候此佈龍飛有限公司 
[紅絨氈零拆]  
本行茲由新到六磅至十一磅紅絨毯批發零拆均可其價格外公道如貴客欲買者請至外洋經橋小行面議可也此佈　倍發洋行啓 
[美孚洋行] 　ＤＥＶＯＥＳ　ＰＡＴＯ　ＪＵＮＥ２２６３　ＢＲＩＬＬＩＡＮＴ　ＯＬＬ　ＩＭＰＲＯＶＥＤ　ＰＡＴＤ　ＰＡＴＥＮＴ　ＣＡＮ 
美孚老牌煤油質淨色清貨均上口久已馳名海内近有無恥華商私將老牌原罐在瑞記碼頭翻裝俄國下等煤油充作老牌字號發售希圖漁利本行東洞悉此弊禀求會審公堂立案經屠别駕出示嚴禁以杜效尤謹錄原示於左欽加四品銜調辦英美租界會審事務正任江寗府南捕分府如一級記功二次屠爲出示諭禁事照得外洋貨物來華均各取有牌號外人不得假冒前因華商以低貨冒牌朦混歴經本公廟分别罰辦有案茲又有華商恆隆盛號假冒德富士牌子出售火油據美商美孚洋行控經傳訉具結并據美孚行東以尙有同安昌等亦售賣假牌火油聲請示禁前來合行出示諭禁仰商民人等一體知悉自示之後不准冒牌出售火油及各項洋貨如敢故違一經查出或被告發定提究罰不貸各宜凛遵毋違特示光緒二十二年　正月　二十三日示 
[乏嗣須知]  
余年將花甲嗣續尙虛母氏兩髮如霜望孫尤切乃囑余廣行陰德俾藉神力以延宗祀乙秋舊友程君從申返里過余話舊見余以乏嗣爲憂友曰前歲同袍鄭君亦因乏嗣曾購上海梁愷梯堂乾健坤順丸夫婦分服迄今三載已舉一女一男子盍試諸余猶疑似姑以英洋八元函購該堂乾健丸坤順丸各一斤與次妾分服果於今秋舉一男欣喜之餘復深感激故特登報一以揚該堂之名一以告世之同病者長沙馬應鸞白 
[四海馳名　京都同德堂]  
存心濟世虔修應騐靈藥數百種始創孫製槍上戒烟三香淨藥膏每兩八角單四角按月送戒百人不取分文設上海五福衖口 
[廣東普太和　花柳解毒丸]  
凡染花柳之毒當時不自覺然有輕重之别雖無性命之憂實有終身之累本號深慮及此故用珠珀上藥配製是丸專解諸毒無論初起舊發及白濁一切悉皆取效妙在有毒解毒無毒化濕淸熱風流之士請嘗試之方知其妙○每瓶洋二角　上海棋盤街廣東普太和啓 
[花柳須知]  
余失足花柳染成楊梅結毒十分險惡潰爛不能起床各醫束手續求英大馬路虹廟東五福衖口京都同德堂孫镜湖先診視卽用該堂獨製花柳搜毒丸外治花柳萬靈丹内外試用卽止痛消腫復購該堂極效秘方加味犀黄丸一兩服完卽能起床前後約計七日宿疾全好特登報章以揚仁風而誌謝忱　海上再生人上 
 
 

Page 10

 
 
[英廨瑣案]  
　　包探黄四福禀稱南市姜衍澤堂主汀生被其堂弟餘芝竊取首飾箱一只内有金珠飾物及洋銀等件爲數甚鉅質卽使用人則避匿不歸嗣知匿跡某野雞妓處報捕後經小的緝獲起到大珠兩顆小珠一百廿顆金鑲玳瑁鐲一副並現洋一百四十元惟珠則已售與陸源泰珠寳店今一併傳案姜汀生投案供稱餘芝本是堂弟與職員同居七月間職員携眷出外不料餘芝頓起不良喚令銅匠入内開鎖私將首飾箱一只竊取内儲金珠雜物約值洋二千餘元並現洋二百餘元避匿南翔等處將物典賣洋則分寄與人尚有單開各物據言押在南翔須得餘芝自往方可取贖求鑒核姜餘芝供一時受人之愚今洋已用去惟求恩典陸源泰珠寳店陸詠明遞禀稱所購姜餘芝之珠計洋一百六十餘元餘芝本是姜店小東故不疑其是竊求追血本别駕商之單　譯著將姜餘芝押候過堂起案之現洋一百四十元先給領餘物暫存○粤婦王金氏控指南報館經理人洪在兹冐充包探藉端訛洋送解訊供後卽由人具保出外昨日早堂又經捕房將原告傳案發落王金氏供在天津衞購得難女兩口一名王阿有一名吳福貞帶之來滬詎有洪在兹冐充包探來家拆梢現己由洋東理明小婦人不願多事洪供因在指南報館經理故欲前往訪問此事以便登報並無冐探拆梢情事别駕以事旣理明姑著將洪從寛交保完案○包探趙銀河禀稱昨日黎明時見李炳華李元茂二人身上各纒寳銀十錠形跡可疑故一併扣住又在袋内起出兩隻嗣知此物係前爲崇明總鎭王衍慶家取出李卽係王之妻舅現因王患病沈重不知如何取出爲此送案請究旋王公館家丁偕同小主王文炎到案供因父親患病元寳二十二隻實係母親命送至公估局估看并非私運出外李炳華李元茂同供不敢私運别駕著將兩李交保所有寳銀存案候領○包探張阿五禀稱賭徒楊阿炳昨在虹口聚賭經捕往捉四散奔逃僅獲楊阿炳一人及賭具銅錢二十一千一併送案楊供犯賭該死求恩别駕判枷號一禮拜起案之錢充公○四百七十一號華捕拘解張阿川胡長友到案禀稱此二人住在業廣公司房屋内昨在弄中大便管屋人沈配亭奚益亭向喝被毆報捕後經小的拘獲送究沈奚投案申訴求辦以儆張阿川吳阿友一味求恩别駕判各責五十板○包探趙銀河禀稱楊大寳文瑞寳周阿大何阿金王周氏等各唯技房中設有烟榻不肯納捐收錢請判楊大寳等同供並無人在房吃烟故不願再納捐資别駕著各罰洋一元並補捐烟照 
[法界公堂瑣案]  
　　昨日泰安里裕生和雜貨行主唐炳奎遞禀控稱行中司帳人張炳記虧空銀一千餘兩兹特呈帳請追張供稱此帳務須澈底清查小的已於八月初一日交代清楚以前虧空决不致如此之多今之被控實係唐有意與小的爲難叩求鑒核鄭大令問爾等雜貨行共有若干家可有董事庸稱雜貨行計生泰隆廣大等九家張供稱此事前經公正人理勸小的願將地基作抵不料唐突將小的扭入捕房訊至此唐又呈收付各帳大令飭包探帶同出外各邀公正人秉公理算明白呈候核奪○王炳臣遞禀控稱某日在杭州遇同鄉人陳實士借銀不給硬將期票兩紙攫去計洋銀二百三十圓因赴錢塘縣涉訟陳聞信潛逃小的尋至滬上得以拘獲今特扭案請究陳供稱此項洋銀係建造會館公費大令問建造會館由誰經理陳供稱由小的經理小的並無欠欵大令著押候覓的實人保出諭令王投錢塘縣禀請備文來案移提訊斷○紀洪生訴稱小的在某槽坊當出店之役某日被賊犯蔡阿五竊去衣服二件翌日見其穿在身上因之扭獲詰知尚有一件質在英界某押店得洋銀十三圓今特訴請究辦蔡清辯滔滔供認不諱大令著押候追繳質本並吊出原贓再行核辦○周郭氏訴稱小婦人來此購物泊舟浦畔被邵富來將船撑去小婦人尋至浦東得以獲住是以送案請究邵供稱小的係浙江寗波府屬某邑人向藉駕舟爲業此船由友人囑小的撑至某處並不知其竊來周郭氏又稱船中有洋銀等物求卽嚴追大令著將邵押候笞責二百板船給周郭氏領回○泰來洋行細崽陳桂堂訴稱行中出店人顧阿銀藕取千里鏡紙烟盒等物藏匿被窩中搜獲後卽乘間脫逃因將舉薦之人拘送捕房請著交顧大令迭次研訊陳稱此事行中各崽細皆經目擊大令飭傳到案再核○昨日馮阿寳周阿金徐秀昌等細崽同投案下大令問當時如何行竊周稱小的與兩造素皆相識此事實由互詈而起而時顧已歇役啓其鋪蓋並無物件在内太令謂照此情形顯係誣探陳稱鋪蓋内藏有千里鏡紙烟盒及小的喚巡捕入内顧卽逃逸湯等同稱顧實係受屈大令謂陳曰各細崽與爾並無仇怨何以袒顧顯見爾將此物藏入鋪蓋中意圖陷害瞿龍卿稱當日小的在吉祥街目見伊等打架向之解勸卽被拘入捕房大令着一併押候覓人保出查明核斷○沈會善控朱德春欠銀大令訊供之下著交人保出理處昨日沈投案求追大令問談勝法因何不到沈稱伊爲朱作保請大老爺問朱可也朱供稱談係經手放帳之人大令著將朱交保出外候提談訊核○包張氏遞禀訴稱姚朱氏欠小婦人洋銀一百圓立有借據迄今已歴八年向索不還叩求追給姚朱氏供稱此項銀洋係小婦人經手借出只有五十元並無一百之數大令謂禀上書明一百圓烏能推諉署押候限三日内如數繳呈○張蘭生向壳件洋人拍買粉乾轉售與邱寳林日前以邱小肯付銀投公堂控拆大令著交人保出理處前日邱投案聲稱張唆使俞子德將小的批頰一下事在公堂之外衆目昭彰求提訊究昨日大令飭傳一千人到案謂本委面諭爾等出外理處何故行兇張稱並無其事旋呈承票筆據請閱邱稱此票在南誠信烟館繕就然後送至小的處蓋圖章大令著退去候下期覆核○包探禀稱賊犯王桂生濳入大通輪船竊取百靈鳥一頭經水手某甲拘獲送案請懲王供稱小的登舟訪友此鳥忽引吭長鳴茶房中人疑爲小的竊取致被拘送捕房蘭繙譯官謂鳥在爾手中奪下尚敢狡辦不承乎大令判令禁押三日○前者周阿全控左福林持刃行兇大令訊供之下著將左押候周傷痊再核昨日周投案訴稱小的傷已痊愈求將左重懲大令判令從重笞責五百板押候移送縣署請黄大令發入改過所監禁○竊犯吳金奎前已訊明昨日大令飭押送縣署請黄大令備文遞回長洲縣原籍 
[蘇省官報]  
　　九月二十三日李前晉禀辭回滬柘林通判金兆熊禀辭通判陳鴻材禀謝奉飭派蘇差委知縣都守仁禀知奉委發審局帮審卽到差汪壽年禀辭回吳江鄭作和禀辭回吳江清理交代並催追民欠工理金匱縣吳熙由上海來府經歴吳　請假赴滬就醫主簿趙國泰由寗來新選靈澤縣平望司巡檢王政禀謝奉飭赴任委用敎職汪家爔禀知奉札赴松卽辭哨弁楊元祺禀知護解餉赴清江○二十四日代理金匱縣知縣吳熙禀銷松滬綢捐南卡差並卽辭赴任知縣竇鎭山禀辭回上海　捐局主簿郝炳麟禀辭回南渡釐局巡檢陳學鵬禀辭回寗管帶蘇防前營儘先都司准補城守中軍守備吳盧升禀知由光福木瀆横涇一帶查哨回○廿五日總辦盛澤釐局知府袁恭宏專丁來省禀謝奉札留辦一年府照磨揚毓楙禀知送學憲回省並禀銷院試文巡差縣丞楊挽瀾由寗見制憲回試用縣丞孫兆泉山西人到省從九范鴻錫禀知調辦西路二叚冬防差○廿六日候補道王樹蔭辭行赴寗柯銘由金陵來翰林院庶吉士章華辭行知府沈亂韶由滬專丁來省禀謝奉札以一年勞績酌委署事一次元和縣李禀知下鄉公幹知縣童寳善禀謝委署丹徒縣事沈祖蕪禀謝奉委稽核文案並辦理積榖朋報海防捐局學治館差鐘鴻鈞禀辭解餉赴寗汪鳴鳳吳俊卿姚守彝均禀知奉傳進藩署甄别考試兩淮鹽經歴戴其厚禀辭回寗府經歴沈乃楫禀知調辦閶胥門外三叚冬防巡查差丁乃　由寗來四川鹽大使鍾毓由四川來委署三江塲大使丁立鈞由杭來主簿蔣楨禀謝委署太倉州吏目事新選震澤縣平望　巡檢王政禀辭赴任管帶水師新中飛划營儘先都司胡昌　禀辭赴江震崑新青浦一帶查哨○廿七日藩轅牌示照得長洲縣主簿高靄堂病故開缺查有候補班補用縣主簿王兆麒堪以請補直州王茂中禀知解准餉赴揚州回　指江蘇試用知縣劉怡福建人由籍　資來省禀到並請感冐假三天委署太倉州吏目蔣楨禀辭赴任哨弁陳品望護解餉赴寗○廿八日新放蘇州織造副堂崇元由京來花翎補用直隷州童大疇帅寗來童匱縣王念祖專丁來省禀知廿六日交卸金匱縣任事並赴揚就醫署無錫縣知縣傅維　禀知交卸任事回省知縣胡調元禀知奉傳進署　　　許寳良禀辭回寗署吳縣縣丞沈潮禀謝飭知青浦蒲匯塘河工出力蒙撫憲奬給五品頂戴卽辭縣丞楊廷魁禀知奉傳進藩署甄别考試○廿九日知府潘兆棻禀知管解京餉赴部卽辭乙未翰林院　吉士胡恩敬江西人由籍來知縣沈祖燕禀謝奉委海運省局文案差縣丞管鈞禀辭赴鎭江見道憲從九沈紹源禀銷錫金絲繭捐並卽辭赴　訓　捐局查騐差典史房杏瓊禀知奉委調辦齊門外編查保甲差○十月初一日記名御史翰林院編修吳鴻甲由江陰籍來進京首府桐禀知開辦海運省局並赴虎邱祭擅元和縣李禀知下鄉昨日回同知李文濤由寗來委署丹徒縣童寳善禀銷藩署稽核文件積榖文案海防捐局學治館提調等差知縣沈祖燕禀在到海運省局文案並藩署稽棧文案卽銷發審局差鹿潯理禀知　　　辦海運省局文案差中書科中書陳應章由蕭山來元江青縣丞程恩浩丹徒縣　縣司巡檢丁世盛均禀辭赴任縣丞劉鴻由錫金厘局專丁來省禀謝賑捐案内保補缺後以知縣用府照磨湯毓楙禀謝奉委海運省局卽到差從九徐瓚禀謝奉委海運省局差遣縣丞姚霆禀謝委署吳江縣縣丞事陳景新由吳淞來禀　典史房樹瓊禀知到婁門外　查保甲差各路編查保甲委員均禀知本日開辦藩轅牌示照得金匱縣典史金履乾在任　憂遺缺查有勞績前先班到班之試用典史余郭成　以委署荆溪縣知縣　　輝俸滿部調取引見所遺員缺查有准補寳山縣知縣鄭仲和堪以調署○初二日總辦松滬貨捐局知府戴文佐由滬專丁來省禀謝奉飾初次年滿此較盈三成以上蒙給酌　署事一次同知張福謙由吳淞專丁來省禀謝吳淞沙釣船捐比較有盈酌委署事一次吳江縣方禀到准補寳山縣鄭仲和由吳江來甲午科舉人　　　紅　人由天津來○初三日吳江縣方禀辭知縣沈祖燕禀謝轉飭准咨送部引見並奉傳進署閱課卷周清　禀知前代理金壇縣任内交代於初限算結趙鴻郭　　都守仁翁有成楊錦江陶　琇王　襲均奉傳進　閱課卷縣丞王文馨禀知交卸署常州府知事任事回省禀到○初四日總理營務處候補道杜俞通知出省閱太湖　師　操卽辭行准補寳山縣　仲和禀謝調署　　縣事直隷州知州王顯鉁赴海門崇明知縣陸冠瀛赴長元吳江震太湖霍鎔炳赴山陽清河桃源胡智澄赴上海南匯奉賢川沙林　澤禀知前署　縣任事交代於初　内算結王慶　禀知進撫署閱卷縣丞馮詠芝禀知隨督辦丹陽河工錢道憲赴丹陽復勘河工回從九沈韶和禀知隨同錢道憲赴丹陽　勘河工回並銷寳山海搪工程差○初五日同知周文　禀知奉委赴通州屬公幹卽辭查燕緒赴宜興荆溪陽湖武進高麟超赴江寗屬王國振赴江北均禀知奉委公幹卽辭陳紹棠禀知奉委赴海州會審案件竊署嘉定縣縣丞金爾昌委署吳江縣縣丞姚　均禀辭赴任從九陸應祥禀知奉委南渡釐局差新任泰興縣印莊司巡檢施文殿禀辭○初六日藩顧　示照得丹徒縣安藩司巡檢許祖　因案撤任遺缺查有本班儘先巡檢汪詒尊堪以酌委署理委署丹徒縣知縣　寳善禀辭赴任知縣華德森赴無錫金匱江陰靖江均禀謝　委　查保甲差　　　赴山陽清河　源均禀辭抽查保甲差州判倪善慶禀銷寳山塘工差試用縣丞何福祥浙江人由上海來從九高元鑑禀銷分常差遺○初七日乙朱翰林院　吉士胡思　辭　同知　　縣襲陽宜荆知州王顯鉁海門崇明知縣華德森錫金江靖均辭赴抽查保甲　縣丞葉氶霖禀知交卸署元和縣主簿事元和縣主簿陳炳甲禀知後印任事主簿楊　孫禀知奉　　辦婁門外冬防卽到差○初八日同知袁保基禀知由松滬局解餘來知縣陳叔謙赴上元江寗六合江浦楊溥赴鎭屬鄧　鼎勸　均禀辭赴抽　保甲差徐圖禀知　善　學懸　赴　　運軍火差卽辭縣丞單希曾禀知奉府委解青浦盜犯首級善卽　 
 
 

Page 11

 
 
   
 
 

Page 12

 
 
[光緒二十二年十月初八日京報全錄]  
　　宫門抄○諭旨一道錄前○桂撫史奏揀員請補烟瘴要缺同知摺○又奏知縣廻避揀員對調摺○又奏知縣忽患痰迷赴水自盡片○内務府奏爲奏聞請旨摺○漕督松奏遊擊因案撤差片○十月初八日兵部太常寺太僕寺鑲黄旂值日無引見○恩慶假滿請安○召見軍機榮惠皇上明日辰正二刻入座聽戲○○頭品頂戴廣西巡撫臣史念祖跪奏爲烟瘴要缺同知需員籲懇聖恩俯准揀員請補以裨地方事竊照太平府明江同知徐炳文捐升謮任部中坐於光緒二十二年四月初五日行文按廣西照限一百日减半計算扣至五月二十四日作爲接到部文開缺應歸五月三十日截缺所遺員缺係烟瘴題調三年俸滿撤回内地候升之缺例應由外揀員調補該處地當邊要現辦善後搜捕伏莽一切整頓撫綏均關緊要非精明幹練之員弗克勝任查定例烟瘴苗疆缺出應於太平泗城鎭安慶遠思恩等五府歸順百色二州廳内先儘籍隷廣東福建湖南雲南貴州等省人員揀選調補如人地未宜准以籍隷别省人員揀選再人地不宜始准以籍隷别省人員揀選又定例道府同知直隷州通判知州如係奉旨命往或督撫題明留於該省補用者均無論應題應調應選之缺令該督撫酌量才具擇其人地相宜者悉准補用又道府同知直隷州知州通判酌量以候補人員請補如有截取記名分發正途人員應先儘酌量請補如實係人地不宜始准聲叙以各項候補人員請補等因遵奉在案今太平府明江同知係烟瘴題調要缺例應於太平等五府二廳州内先儘籍隷廣東等五省人員請調請升查粤西太平等五府二州廳及别府别州廳内實缺同知雖有籍隷五省及别省人員非現居要缺卽人地未宜一時實無可調之員其應補班内記名分發及候補人員籍隷五省　或不耐烟瘴或不熱　情於批等邊徼要區難期勝任至應升班内亦無能耐烟瘴堪以升補之員兹於籍隷别省應補人員内逐加遴選查有補用同知柳州府通判蔣志持年四十六歲江西廣信府鉅山縣人由廪貢生遵例報捐通判指分廣西試用並加鹽提舉銜光緒三年八月初十日蒙欽派王大臣騐旷領照出京途次聞訃丁憂回籍守制服滿起復六年七月到省因援勦越南邊匪案内出力保奏光緒元年五月二十日奉旨著以本班歸候補班前先補用補缺後以同知用欽此准補柳州府通判光緒十八年四月二十七到任查准補部文坐於光緒十八年五月初四日行文按照限減半計算扣至十八年六月二十四日作爲同知到省日期嗣遵順直賑捐例報捐藍翎因辦蠶桑案内出力保俟補同知後以知府用光緒千八年十一月十四日奉旨依議欽此查該員辦事結實緝捕勤奮能耐烟瘴以之請補太平府明江同知員缺實屬人地相宜與例亦符據藩司游智開署臬司何昭然然會詳前來相應仰懇天恩俯念烟瘴要區需才孔亟准以補用同知柳州府通判蔣志持補授太平府明江知於烟瘴要區可收得人之效如蒙俞允俟該員經手事竣照例給咨送部引見再該員係勞績保以同知補用之員今請補缺毋庸核討叅罰至所遺柳州府通判係内地腹俸選缺查粤西通判一項上次忠恩府通判病故出缺係第二輪第一次留補選缺查無應補人員應請歸部銓選作爲不積咨留之缺今柳州府通判係第一次留補選缺粤西現有應補人員應請扣留在外俟准部覆　行遴員請補合併陳明謹會同兩廣總督臣譚鍾麟恭摺具奏伏乞皇上聖鑒勅部核覆施行謹奏奉硃批吏部知道欽此○○頭品頂戴廣西巡撫臣史念祖跪奏爲知縣廻避接壤籲懇天恩俯准仍以原揀之員對調事竊准補永福縣知縣吕緝光原籍湖南零陵縣人至永福縣界係在五百里以内例應廻避對調經臣奏請以吕緝光調補武宣縣知縣所遺永福縣卽以宗式坊補授欽奉硃批史部議奏欽此兹接准吏部咨查該撫摺内僅稱吕緝光原籍湖南零陵縣並未聲叙是否在城抑或在鄉亦未逐一分晰造册咨部臣礙難核議至現任人員無論題咨調補該撫均應出具切實考語遽行請與永福縣知縣吕緝光對調核與臣部原籍對調定例及歴辦成案均不相符應令該撫將現任武宣縣知縣宗式坊出具切實考語並將吕緝光原籍住址是否在城抑或在鄉造具里數清册咨部再行奏請對調等因光緒二十二年四月十八日具奏奉旨依議欽此咨行到粤當經臣轉行遵照去後兹據藩臬兩司會詳轉據准補永福縣知縣吕緝光禀稱該員籍隷湖南零陵縣住址係估縣城查與任所地方在五百里以内按照官塘大路程塗計算由零陵縣城歴廣西全州興安靈川臨桂等州縣至永福縣界共計程途四百七十七里備造时數清册呈由該司等行查原籍覆核無異詳請覆奏對調前來臣查該員吕緝光現年四十五歲係湖南零陵縣拔貢以知縣試用簽分貴州剿匪出力保加同知銜光緒五年題署鎭遠縣知縣聞訃丁父憂回籍服滿回黔十五年奏調來粤差遣是年九月到省奏留廣西補用補繳離省分發銀兩邊防出力彙保奉旨著俟補缺後以同知直隷州前先補用欽此二十一年十一月奉文准補永福縣知縣因永福縣距該員原籍零陵縣在五百里以内例應廻避對調請與武宣縣知縣互相調補查武宣縣知縣宗式坊現年五十三歲係順天寳坻縣舉人大挑二等光緒丙戌科中式進士以知縣歸部銓選因曾挑二等先選河間府教授領憑到任光緒十六年奉文截取赴部投供十七年選授武宣縣知縣十八年二月到任該員諳練老成以之調補永福縣知縣銜缺相當所遺武宣縣知縣缺查准補永福縣知縣吕緝光才具優長任事勤敏以之對調實堪勝任永福武宣均屬腹俸選缺互相調補與例亦符相應仰懇天恩俯准仍以武宣縣知縣宗式坊與永福縣知縣吕緝光互相調補如蒙俞允該員等係由選缺對調毋庸送部引見亦無展叅違礙處分合併陳明除將程途里數清册送部查核外謹會同兩廣總督臣譚鍾麟恭摺具陳伏乞皇上聖鑒敕部核覆施行謹奏奉硃批吏部議奏欽此○○史念祖片再陽朔縣知縣劉鍾瓊在任兩年精神强健公事無悮該縣署左邊右便門通倉厫倉外有菜圃數畝近接縣城東門地方僻靜劉鍾瓊每於公餘之暇獨往巡視倉厫並到菜圃散步不令家人隨行習以爲常本年五月初十日劉鋪瓊忽患痰迷病症精神恍惚逾時復舊嗣間一二日舉發一次不過一時半時許仍復如常自謂無病不肯延醫服藥五月二十日傍晚劉鍾環自攜烟袋一枝隨身短衣獨往署左便門走去家人以爲常事未經跟隨迨已昏暮未見回署其眷屬喚家丁往迎回報不見派人四路追尋該縣典史刁炳榮聞知亦帮同分投尋覓於東便門外河邊見有烟袋短衣鞋子俱係劉鍾瓊隨身物件時將二鼓東門城外素無居民河邊亦無船停泊以致無從訪問因見遺物河畔料係痰迷忽發赴水被溺沿河查問打撈至二十二日始將屍身撈獲經劉鍾瓊之女及其子劉錫光並家丁人等同往看明實係自溺身死並無别故該縣典史教職及同城把總外委等均先後走往查看無異隨經劉鍾瓊眷屬妥爲棺殮由該縣典史刁炳榮報經桂林府委員前往確查相符實無别故禀由藩臬兩司具詳前來除照例具題開缺外理合附片具陳伏乞聖鑒冉所遺楊朔縣知縣員缺係内地腹俸選缺廣西現有應補人員應請扣留外補合併陳明謹奏奉硃批吏部知道欽此○○總管内務府謹奏爲奏聞請旨事恭照光緒十年八月奉旨嗣後織造等每屆一年期滿著内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏聞請旨等因在案查杭州織造書正由奉宸苑員外郎於光緒二十年八月十四日奉旨補放杭州織造該員於光緒二十年十一月十七日到任按到任之日起扣至光緒二十一年十一月十六日係屬一年期滿臣衙門於光緒二十一年九月二十日具奏本日由内閣抄出奉旨杭州織造仍著書正接管欽此扣至光緒二十二年十一月十六日又屇一年期滿理合先期具奏可否更換之處伏候訓示遵行爲此謹奏奉旨已錄○○松椿片再管帶中營步隊候補遊擊何士元因案撤差所遺營務查有淮揚鎭標左營叅將章宗瀚堪以暫行代理除檄飭遵照外謹附片陳明伏乞聖鑒謹奏奉硃批兵部知道欽此 
 
