# 1900 - 216 - 4909813

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[續勸各國停戰說]  
　　義和拳匪以仇教爲名起事山東蔓延順直釀成中外交鬨之局京城危迫迄今兩月於兹現在各國聨軍已於本月初七日首途進逼畿輔乃行至離天津三十二華里之北倉地方猝遇華軍鏖戰七下鐘之久華兵始紛紛潰散聨軍雖奪得第一重土壘然華軍有馬軍門玉崑所統之兵一萬名尙在北倉屯紥宋宮保慶統兵一萬名在楊村屯紥董軍門福祥所部甘軍分屯郎坊落垡等處似聨軍卽欲入京尙非易易然聚六七國之精兵與一孱弱不振之中國相敵識者固早知中國之不能取勝矣且西人火器極精聞日前攻陷津城聨軍用毒氣砲轟擊以致直隷提督聶功亭軍門所统之軍傷亡殆盡軍門亦卽陣亡此次北倉之戰聞聨軍復以毒氣砲取勝夫併各國之力以攻一地已知中國之不敵况更用極毒之物以攻乎北倉離京雖尙相隔二百華里然各國苟併力相攻吾知入京之期亦必不遠東西兵一入京城非但北事不堪收拾卽南方亦必爲之動摇蓋朝廷爲一國人心之所繋末有朝廷至存亡危迫之時而尙南北分疆漠然置之度外者故南方現雖由各疆史籌商保護然北事至極急之時卽保護恐亦有難恃之勢愚竊以爲各國計果欲南方常保安寗非速成和議不可說者謂求和之議出自中國如中國果欲議和何以調各省之兵絡繹北上窺中國朝廷之意蓋非戰至極處不能轉圜以是言和恐目下尙非其時也應之曰中國之調兵北上者本爲助勦拳匪起見初非與各國聨軍相距也顧聨軍日逼一日則勢亦不能不阻其入京然則欲議和非先停戰不可夫各國之必欲進攻京城者不過欲援駐京使臣已也不過痛恨拳匪思欲剿除盡凈已也並未嘗有瓜分中國土地之意各國曾自言之若是似宜先停戰事請中國速將使臣護送出京一面儘力剿匪然後各國允與中國共議和局倘中國不將使臣送出并不肯竭力剿匪各國亦何難重振六軍再圖進取至是中國當無辭以謝而天下萬世亦當共諒各國之用心若逼之太緊則和局之能早成和局不能早成則商務將日益不振而中西人民咸受其累是非特中國之禍抑亦非各國之福也海外秉國之士其亦深體鄙人之言而思維持大局乎 
[電諭傅相議和]  
　　自北方拳匪肇事以來各國急於援救駐京使臣以致與中國突開兵釁然朝廷之意實不欲與各國失和是以屢降綸音保護使館兹復特授直隸總督北洋大臣李傅相爲全權大臣與各國籌商和議昨日傅相行轅奉到電傅上諭一道爰爲恭錄如下云云七月十三日内閣抄奉上諭此次中外啓釁各國不無悞會中國地方官亦有辦理不善之處兵連禍結有乖夙好終非全毬之福著授李鴻章爲全權大臣卽日電商各國外部先行停戰仍將應行議結事宜分别妥商請旨遵行欽此 
[德帥總統聨軍述電] 　　　　　　　　　　　　　　　　　 
　　華歴七月十五日倫敦來電云各國現已議定推德國伯爵華坍士爲大元帥總统各　　　　　　　　　　　　　　　　 
國聨軍悉聽節制 
[德兵計數譯報]  
　　西報云德國派陛軍二萬五千人及大小軍艦十七艘以平中國北方匪亂其陸軍大將則 
爲王里色氏水軍提督則爲　德門氏 
[派兵來滬]  
　　香港來電云日前英政府特飭港督將駐港印度兵三千名派赴上海藉資保護並派將軍鴿列氏爲統帶卽於七月十六日四點鐘附乘輪船啓程東渡按此軍係英水師提督西摩氏電調至滬者西摩氏前赴金陵與兩江總督劉峴帥籌商保護上海之法以浦江中雖有水師兵艦駐守僅足保衛東隅欲防滬西平原究有不便且恐水軍時有調往他處之事故電達香港調此軍來滬以便常川駐紥藉保中西各商俾皆得高枕無憂安居樂業蓋滬上雖安如磬石而防務則不得不嚴此實西人加意戒備之心别無他故寄語滬江人士愼毋無端驚擾妄啓猜疑也 
[屬國助軍] 　　 
　　西報云聞南太平洋新金山隸英各屬國因中國北省拳匪作亂願派陸兵五百名兵艦一艘駛赴中國北方助戰並聞一切軍費由新金山各屬國自備無須英政府代籌 
[查獲亂匪] 膠州來信云華歴七月初二日有華人多名在膠州毁壞德國所修之鐵路德兵見之卽開槍擊斃三人其餘均被逸去繼又查得一華人在廖州黏貼匿名揭帖德兵拿獲之下研問口供據云係中國武弁現爲拳匪旋在身畔搜出揭帖數百紙乃將其人下之於獄將來須按泰西軍法以槍擊斃也 
[三衢亂耗四誌]  
　　三衢亂耗本館已三誌報端兹又接杭州訪事人來函云自西安縣吳小村大令被戕後一時民情洶洶遂將各教堂焚燬并殺斃洋人多名既而江山土匪攻圍郡城幸黎守戎督兵馳至守住城垣土匪遂竄入龍遊肆行騷擾本月初七日省垣調往之勇丁行抵蘭谿聞報卽星夜馳赴龍邑匪黨懼始紛紛退去初九日李鳴九觀察蒞衢飭部下各軍嚴密防堵土匪知不得逞遂退回常山近聞已竄入江西省玉山等處矣至安西縣篆務已由藩憲 
札委辦理温州土藥之秦樂平大令國均前往署理卽日赴任其遺差委大挑縣尹大令溎接辦十三日省垣防軍局委候補縣丞朱二尹其選管解軍火至衢蓋以備平匪之用也 
[贑省設防]  
　　江西訪事人云省垣近接浙電知衢州府開化常山江山等縣土匪起事請卽會師協剿省憲遂札委統領威武新軍及剛字等營申軍門之孫申明府羣英帶兵二百名馳往廣信府玉山縣招勇八百名防堵邊界後又委李明府克鑅續往會同設防 
[貔貅雲集]  
　　武昌訪事友人云湖北巡撫于次棠中丞以北方拳匪作亂京師岌岌可危因札委吳副戎淸泰馳往河南一帶招募新軍七營以便北上各營業已招募如額齊集省垣　中丞委員逐一點騐飭暫駐紥洪山聽候調遺 
[鄱陽教案]  
　　江西訪事人云饒州府附郭鄱陽縣城外有教堂一所近因北方匪亂謠言紛紛六月二十五日有不法棍徒藉端焚燬教堂并將教民殺斃附近店鋪亦被延燒搶劫經府縣禀報到省大憲卽委沈太守璘慶偕鄭季 
 
 

Page 2

 
 
相明府馳往查辦沈太守係文肅公之嗣江右本文肅舊治今都人士猶感頌之想此次太守捧檄而往必能妥速了結較易他員也 
[護送教士]  
　　杭州訪事人云金華府繼太衢州土匪起事金華與之接壤難免有竄入之虞且恐本地人民誤聽謠言與教士爲難因力勸各教士速卽遷移并將緊要之物帶去其餘點交地方官妥爲保護有西教士十人并華人之充當牧師者七人均由太守派差護送至蘭谿由蘭谿縣張大令雇舟護送至杭已於本月初八日抵省矣 
[示安居民]  
　　杭州訪事人云自北省拳匪肇事各國兵士麕集津沽京師戒嚴浮言四起杭地各居民非常驚恐紛紛以遷地爲良嗣經兩江湖廣各督部堂札飭上海道與各國領事籌商保護章程出示曉諭民心稍爲安靖乃上月間浙省諸暨縣屬民教不和江山縣亂民繼起省中又復異常驚欋爭欲遷移事爲道憲時蓬仙觀察所聞因於本月初八日出示曉諭其文曰爲剴切勸諭事現聞杭地居民間有誤聽謠言急思遷避等情殊屬輕舉妄動爾等須知此次謠傅皆由匪徒揑造恐嚇居民兾其遷徒以遂搶劫之心現在諸暨教案已由上憲札委錢塘縣沈令前往查辦將爲首匪徒治罪其餘均已解散至江山常山亂民滋擾業奉督憲許由閩省撥兵二營往剿撫憲劉亦調兵四營赴衢似此小醜無難指日蕩平何用驚慌况聞前次蘇申地方每有由遷移而爲盜匪所乘者自當引以爲戒豈容蹈此覆轍本道爲保全爾等身家起見用特不憚煩言諄諄勸諭爲此諭爾商民人等一體知悉務宜各安生業免貽後悔切切特示 
[甬江防務]  
　　寗波訪事人云寗郡五方雜處良莠不齊自京畿拳匪擾亂以來提憲佘瑞廷軍門道憲誠果泉觀察因見人心浮動除咨鎭海砲臺吳吉人統領加意嚴防外復派兵保衛教堂並招勇密查奸宄後又嚴飭城厢内外六柱保甲暨城守營項叅戎寗防營梅别駕派兵輪流巡夜擊柝聲吹角聲馬蹄聲此往彼來絡繹不絶府憲高嶼卿太守更不時輕車减從微服出巡見有保甲委員未到局者立卽記過示儆如此認眞辦事居民想可高枕而卧矣寗郡因北方匪亂人心皇皇近又以衢州警耗頻傳民間益形浮動道憲擬令巡捕房添招巡捕三十名在江北岸一帶巡緝又擬招緑頭勇三百名在城厢内外巡查緑頭勇聲名素著卽髮逆擾亂時胡殿香太守管帶常勝軍之舊部也惟此係得自傳聞尙未知其確否 
[籌辦白糧]  
　　武昌訪事友人云湖廣總督張香濤制軍近奉六百里廷寄諭旨内開現在京倉存火米無多亟應先時籌備著該督傳知江漢關道岑春蓂迅速籌欵採辦白糧五十萬石聽候撥用等因欽此當卽恭錄諭旨行知岑馥莊觀察遵照觀察以江漢關徵收洋税撥供京恊各餉業已埽數無存現在軍事末平商敄疲敝税收亦减籌欵實難因禀商督憲請於鄂省藩糧鹽三庫合力通籌先行委員試辦若干石俟籌有的欵再行陸續採辦制軍韙之業已遴委幹員分詣蕪湖鎭江等處採辦矣 
[粤人好義]  
　　廣東訪事友人來函云近日粤省崇正善堂紳　出有傅單沿户分派内開接到香港東華醫院來電稱天津開仗後廣東官紳商衆無處棲身者約二三千人幸英官力爲保護但米飯不敷危在旦夕速卽雇船前往接齊難人運回原籍免　失所囑本堂請殷商富户捐助銀兩拯救本堂刻不容緩卽於本月初一日早先墊銀二千兩匯繳東華醫院代收以後隨收隨匯成此美舉如有善士樂助不拘多少繳到本堂帳房奉回收條以免假冒云云粤人眞可謂見義勇爲矣 
[體卹下僚]  
　　武昌訪事友人云鄂省庫儲支絀經督憲張香濤制軍通飭大小各官捐廉助餉凡候補各員　充長差者亦核扣薪水二成以資集腋署按察司孟志靑廉訪以保甲城門各差薪水甚微况値此多事之秋在事各員昕夕從公異常勞瘁似應免其核扣以示體卹制軍亦深以爲然現已行知藩司暨善後後局遵照一時抱關擊柝者流無不感憲恩之高厚焉 
[忍心害理]  
　　廣州訪事友人云六月十四日城西紫來里鍾姓家同時連斃四命道路喧傅皆莫明其究竟嗣有與鍾相識者言及鍾年逾知命家道小康生有二子在香港澳門等處營生妻某氏與長媳及一小孫女同居家中設有造繩機器一具藉資餬口妻弟及媳弟年均幼穉亦依以爲生是日妻姪某甲來向妻告借洋銀一元妻以其不務正業婉詞却之甲憤憤欲去妻留之午膳甲見米尙未淅佯獻殷勤願代作爨及黃粱旣熟卽托故怱怱而去妻與媳遂各邀其弟同食時鍾適小有不豫見飯現紅色心竊異之因卽不食并令小孫女亦少安毋躁移時可分予杯羹然亦不虞其有他也未幾媳大呼腹痛鍾誤爲時症命療以午時茶不效旣而妻與妻弟及媳弟亦皆宛轉呼號沈痛欲絶旋卽先後相從於地下至此始知飯中下毒急遣人覓甲則已不知所之矣聞鍾以甲兇惡滔天罪在不赦擬卽禀官請究不知果否然如甲者殘忍若此卽犬　亦當不食其肉矣 
[逆案述聞]  
　　姑蘇訪事人云距胥門二十餘里石湖之畔有地名杏春橋者一小市廛也鄉民某甲素以耕種爲業生有二子長子年已而立頗能克紹箕裘幼子年二十餘頑梗性成素不爲乃父所鍾愛本有初十夜黃昏時甲自某處沽飮而歸醉眼麻茶見幼子方於緑柳陰中垣腹而臥不覺怒從心發突至廚下攫取利刃一柄用力向子肚腹猛刺登時腹破腸流血如泉湧子從睡夢中痛醒極力躍起奪取父手中之刀還刺數下立時殞命其子知已釀禍遂奔至室中解腰帶懸樑自縊旋以帶力不支遽爾中斷鄰右諸人聞信見釀成逆倫巨案擬卽投縣報案嗣由甲之親族會議恐一經官長必致拖累多人爰議先將幼子活埋然後由長子治喪成服彌天大禍至是遂冰消瓦解云 
[盜匪成禽]  
　　廣州訪事友人云六月十六日有盜匪八人在沙基左近某酒樓開懹暢飲線人某甲偵知其事飛報近處某營營弁卽率勇數十人前往掩捕盜匪見勢不佳發槍轟擊各勇亦開槍擊之格鬥移時逸去其五僅獲甲乙丙三匪帶回營中解送縣署大約一經訊實卽須明正典刑也 
[盜賊公行]  
　　廣州訪事友人云六月十五日淸晨河南龍慶里盧太史第門甫啓突有甲乙丙三匪徒闖然而入另派丁戌二匪守門旋掣出手槍指家人大喝曰爾等如敢聲張請一試吾利器家人皆蝟縮不動時主人猶高臥未起匪遂大踏歩入室盡刼一切貴重之物而去事後家人呼衆擒拿已無及矣 
[贑省官塲紀事]  
　　南昌訪事人云前署江西按察使司正任贛關道周瀚如廉訪浩由上憲給咨送部引見奉旨回任候升甫經抵省卽奉上諭補授直隸按察使司喜電傅來凡在寅僚均往道賀現廉訪已定於本月十二日由省赴滬再行遵陸北上江蘇候補道賀芷蘭觀察元彬前曾筮仕贛省卓著循聲其嬴眷現尙寄寓省垣日前奉旨補授江西贛關道電音到省贑人士喜不自勝轉瞬豸節南來竹馬兒童當有歡迎道左者矣前者景德鎭匪徒借仇教爲名肆行焚掠邇雖事漸弭平而省憲以邑尊某大令平日旣失於防維臨事又不能彈壓辦理不善之咎百喙難辭爰密檄委員張明府鵬程前往署理縣篆某大令離任留緝宦海風波亦意想所不到者也月初浙江開化常山江山等縣突有匪人揭竿肇亂勢甚披猖贛省玉山廣豐兩縣與之毘連撫憲松鶴齡中丞深恐亦遭波及爰遺兵前往防堵以遏亂源復恐兵力不逮特委申軍門統帶威武護營及剛字中營前往會同各兵勇越境協剿旋聞浙師已經獲勝軍門遂暫留省垣禀請上憲再定行止 
[粤東談屑]  
　　廣東訪事友人來函云白鴿票館經盧紳承辦繳餉善後局卽出示諭謂向來開票之處准其一律開辦惟向無開票之處仍遵批不得增設現聞寳華坊地方十五甫有白鴿票館一家此處向無票館開設故爲紳士禀控南邑尊初置不理嗣經衆紳一再呈禀始蒙批 
 
 

Page 3

 
 
准候查明再爲禁阻○七月七日爲雙星渡河之期粤城各闺秀預制米砌故事不憚心力鬥勝爭奇費數月工夫爲一夕之用初尙以爲小兒女之韻事耳今乃愈行兪盛半皆出自男工大件有價値二十餘元者最小之件亦須小洋銀二三角非但富室爭購卽貧户亦必購一二件一若應時之必不可少者世風日奢於此亦可見一斑矣 
[皖公山色]  
　　安慶訪事友人來函云本月初八日爲藩憲湯小秋方伯課士之期題爲君子信而後勞其民未信則以爲厲已也策題西人盡人爲兵與中國寓兵於農古制同異何在詩題下馬作露布得宣字○自津京之變安徽巡撫王爵棠中丞廣招軍士密佈防營城内各教堂及庫儲監獄均派營兵駐守夫固安如磬石矣惟新募之楚軍不能咸守紀律故耶穌堂天主堂聖公會各西人及教民等皆陸續遷徙始盡聞耶穌教牧師某君函致皖北教堂飭令停宣福音相率赴申暫避亦可謂明哲保身者矣○津京匪亂皖岸兵士雲集前日駐紥龍門口之楚軍因起運軍裝與韓统領之淮軍相撞彼此口角旋至兇毆如臨大敵幸爲巡街某員喝散楚軍有四人受傷頗重吳統領聞而大怒幸淮軍韓統領詣營缓頰並詣院回明中丞將逞凶之甲乙丙丁重責送縣收禁吳統領怒始解而其事遂寢 
[金焦滴翠]  
　　鎭江訪事人云前者城守營叅將鄭藎臣叅戎乘輪船赴滬謁見直隸總督北洋大臣李傅相禀商要事兹已公畢遂於月之初九日乘江永輪船遄回京口南門某姓婦生有一女華年二八秀外慧中雖裔出小家而楚楚丰裁頗足動人憐愛幼時許字同郡某甲邇者甲已年逾弱冠亟思詩賦宜家而冰上人疉次傅言婦終飾詞以却甲忿甚思援世俗搶親之例遂於月之某日傍晚邀集朋輩狙伏於婦門外乘間擁入室中將女劍負而去婦雌虎也一聲狂吼招得鄰近多人窮追不捨後竟得將小嬌生奪回甲以計不得行倩善於刀筆者繕禀控諸丹徒縣莫嶼香明府明府提訊之下以婚姻之事終須禮合不可行强勸甲暫時從緩并諭婦以後不准留難兩造唯唯而退○有某甲者江北産也年逾不惑向在上海謀生兹因爲二豎子所侵由滬乘瑞安輪船回里本月初七日輪船駛抵京口甲忽病勢沈重須臾氣絶命返泉臺管事西人見而憪之命水手將屍身舁至風神廟碼頭蔽以蘆席初八日經是處地保赴丹徒縣署稟報午刻莫嶼香大令帶同忤作書差臨塲檢騐報稱騐得死者實係因病身死並無别故大令離座親視無悞乃命由善堂給棺收殮厝諸荒阡並塡明屍格招人認領○癸符未佩庚伏將過火傘撑空幾至流金鑠石城鄕士女患霍亂症者時有所聞山巷王某夫婦二人花甲之年素稱康健月之初七日勿染時疫相繼而殂其長子早歲遊庠現已食天廚之餼次子不知所操何業以痛親故嘔血升餘藥餌無靈竟隨堂上以逝鳴呼孝哉 
[傅相行轅紀事]  
　　昨晨前湖南學政徐仁鑄直隸按察使周浩詣轅禀見旣而知縣許昇鈞郎中陸樹藩亦俱詣轅晉謁○上午八點半鐘發大北電一封九下鐘接濟南電一封十二點鐘發大北電一封二下鐘發公文三角 
[上海官塲紀事]  
　　昨日午前海防廳劉乙笙司馬排導赴普育堂查點發堂留養男婦由堂董曹寄耘司馬恭迎入座將留堂男婦遂一點名計共五百餘人點畢與曹君茗談片刻卽嗚騶回署○昨午駐紥日暉港晉安兩字營統領顔梓琴鎭軍命駕至縣署拜會縣主汪瑶庭大令晤商要公大令延入花廳茗談良久而别 
[示緩試士]  
　　上海縣正堂汪爲出示曉諭事奉署府憲張札奉督學部院瞿札准督部堂劉電開本科鄉試已有旨展緩至明年三月舉行等因到本部院所有通省錄遺應卽停止齊集至江寗府科試及考取優貢亦卽從緩辦理等因並准署江寗府王移司前由各到府奉准此合就轉札札到該縣立卽移學曉諭各生監遵照毋違特札等因到縣奉此除移行外合行出示曉諭爲此示仰闖邑貢監各生一併遵照毋違特示 
[法添練兵]  
　　法總領事白藻泰君以寓滬法商無多圑練兵殊嫌單薄因於日前電請西貢總督派安南練兵三十餘名來滬隨同操演藉以保衛旅人 
 [P潔治道途 
　　本邑淸道局派出打掃夫大半貪懶性成不肯勤於灑掃以致八鋪晝錦牌樓一帶垃圾推積穢氣薰蒸行人铺户深恐疫癘叢生爰訴之某董事禀請縣署核示縣主汪瑶庭大令批候移請淸道局俾令約束各夫勤加打掃 
[匯豐銀行賬略]  
　　英商匯豐銀行刻已將西歴一千九百年正月一號至六月三十號之淸賬印成分給各股友按賬上開明六閲月内凈餘洋銀二百四十七萬七千九百八十二圓四角五分又去年滾存九十六萬零八百四十三圓五角六分兩共三百四十三萬八千八百二十六圓零一分議定派與各股友每股英金三十先令共派出五十三萬三千三百三十三圓三角三分又以從前每圓作四先令六辨士現在每圓祗値一先令十一辨士七八應補付各股友六十七萬二千九百四十九圓三角九分尙存一百七十一萬七千五百四十三圓二角九分將五十萬圓歸入公積銀内計公積銀一千萬圓照英金核算其餘二百萬圓仍照洋銀核算共得公積銀一千二百萬圓觀此亦足見其生意之蒸蒸日上矣西人眞多財善賈哉 
[逆姪宜懲]  
　　花傭顧祥記本邑南門外草塘鄉人日前携花數種至倉橋堍吉祥茶樓門首排設求售不知與其姪根祥起釁一言不合致被毆傷旁人見根祥凌辱親長責其非是罚令雇淸音一班并設筵席服禮了事祥記已首肯矣旣而訴知製造局總辦潘芸蓀觀察觀察以根祥欺淩長上何可長此頽風卽飭高昌廟巡防局委員馬午橋叅軍提案懲辦叅軍查悉根祥家居二十三七鋪境内因函致是處巡防局員邱友林二尹就近提究二尹遂飭地甲傅集一千人研訊之下根祥供小的不敢毆叔當時雖有冒犯之事然已經人解勸了事矣不知何故復欲將小的提究叩求恩典二尹謂爾瞻敢毆叔亦知罪戾乎判責五百板以儆兇橫又謂祥記曰爾被姪毆傷安得貿然聽人理勸亦太糊塗著具結自行將傷醫治一面將情函覆叅軍轉禀觀察核示 
[求准交保]  
　　本年二月間浦東陸家渡豆腐店中陳煜堂被寗波杏生等砍斃於船上抛屍河中後經上海縣拘獲帮兇蘇全生林福福兩犯訊供分别收禁兹者蘇全生之母張氏投縣禀稱丈夫久患殘疾小婦人又景迫桑榆僅恃此子做工度日可否求恩准予交保帮緝正兇寗波杏生等以便早日結案縣主汪瑤庭大令諭令靜候查案批示 
[法租界捕房紀事]  
　　張某不知何處人借住某客棧中昨日懝附長江輪船上駛臨行檢點衣服失去十餘件疑爲接客夥某甲所竊扭送捕房請究捕頭命將甲暫押捕房候查明核辦甲乙二人至某飯店果腹串竊銅面盆一隻爲値堂人瞥見當塲拘獲扭送捕房捕頭命押候堂期解訊東新里某號房客甬婦某氏積欠房租數月前晚潛行逃逸不知所之昨日收租人得悉之下將同居某氏拘入捕房捕頭略詰數語准予保出理處 
[美租界捕房紀事]  
　　前晚有恒路第七十六號某姓家被賊竊去金銀首飾及綢布衣服等物價値不貲迨事後查悉卽開單投捕房報請查緝捕頭允之前晚西華德路某西人不知何故突奮巨靈掌將細崽某甲大肆兇毆致傷額角甲不服奔赴捕房聲訴捕頭見甲受傷屬實令投同仁醫院求治然後再投該管領事署控訴江北婦某氏生有一女年已及筓前日忽失所在疑係西華德路同鄉老虎灶主某乙所誘匿遂往吵閙乙怒將氏扭入捕房掳情聲訴捕頭略詰數語以事無左證未便准理一并斥出○昨晨包探沈翠濤巡至西華德路見甬人某甲形跡可疑因卽拘入捕房捕頭令押候查明曾否犯　再行核辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禁止號砲]  
　　江西訪事人云省垣每遇婚喪等事無不放砲吹號日前南昌府江訒吾太守　出示嚴禁略謂奉撫憲札内開省城館住户凡有婚喪及迎神賽會無不放砲吹號往往深夜亦有砲聲號　實屬不諳體制不知江西此風始於何年而他省均無似此情形也查各省及郡縣衙門升砲俱論官職品級其次之官不升砲至銅號係行軍號令亦非民間所應有現在北省事有亟應嚴行禁止以昭肅静合行札局卽便查照立卽轉飭南昌府迅卽出示曉諭嚴禁並查禁迎神賽會及演劇等事以免滋生事端倘敢故違定卽拘究勿稱徇縱切切等因行局到府奉此查江省地方民間每遇婚喪喜慶以及迎神報賽等事動輙放砲吹號積習相沿由來已久現値海疆多事誠怨無知愚民懹疑妄聽亟應一併查禁以期靜密除飭縣一體出示禁止外合行諭禁爲此示仰闔城軍民諸色人等知悉吹號放砲有乖體制而銅號係軍營號令更非民聞所可擅用自示之後遇有慶弔等事無論白日深夜均不准放砲吹號以昭肅靜至迎神賽會演劇觀看人多往往易滋事端且難保無匪類混跡應卽暫行禁止此係爲靜謐地方鎭定人心起見倘敢故違一經查明定卽飭縣拘案懲辦决不姑寛特示 
[上海縣瑣案]  
　　葉阿松控楊阿錫楊小和尙秦阿妹等無端拆梢前晚經縣主汪瑶庭大令提　葉供秦阿妹在途中向小的强借洋銀不允卽邀同楊小和尙楊阿錫將小的扭住在身畔攫去洋銀兩元六角求請追究秦供葉阿松前與小的親戚口角小的曾直言斥之故特與小的尋釁楊等均係勸解之人實被誣控楊阿錫楊小和尙同供葉與秦爭閙小的等在塲勸解並未攫取洋銀大令見葉毫無傷痕顯見所控不實爰飭掌頰二十下秦阿妹亦非良善之輩笞責二百板賠葉洋銀兩元楊阿錫判責二百板與小和尙一併斥退完案本月十二日縣主汪大令赴浦東三林塘相騐孫凈山被毆身死一案當據屍兄孫梧林屍妻孫陸氏控被湯錦榮毆斃扭湯到縣縣主汪瑤庭大令飭令收押旋騐得孫凈山因痧身死並無傷痕前晚提湯研訊湯供十一日淸晨孫凈山在小的車棚前刈草小的因自養耕牛囑其往别處取割孫遂出言辱駡並持割草鐮刀砍來小的以竹桿抵禦有羅阿妹者在隔河喊稱孫有痴病不可與較小的隨卽避開當晚孫卽發痧曾倩某人挑治可以爲證翌晨又至六圖内親戚胡蘭亭家延醫不及旋卽身死並非小的毆斃大令研詰再三湯執定前供大令以不應與孫爭閙判押候再行覆核 
[上海貨捐局紀事]  
　　浦東人樂祥甫前因經理紙捐公所虧繳月捐銀九百餘兩經貨捐局總辦林太守拘押勒繳旣而朱浼人保出仍不淸理太守勃然震怒乃於昨日飭義將其子安仁拘交十六鋪地甲看管限日繳淸○寗紹酒業認捐人周宗耀因虧欠月捐銀若干兩經總辦林太守催令淸繳周無可彌補遂具　請退太守准之然欠欵未便玩延飭看管限日繳案不意周一味挺押抗不遵繳太守無奈飭差傅保人孫濟和酒棧三縣其到案責令如數賠　以淸 
[英美租界公堂瑣案]  
　　施大癷京後店主施銀泉在好時洋行保火險銀一千五百兩日暗囑貼鄰粥店主林掌全潛行縱火圖賠得保險銀兩旋由林投報捕房捕頭遣包探金阿三往查屬實將一干人拘案請究林供施許給小的洋銀一百五十元先交五十元待縱火後再付一百元小的恐蹈刑章不敢允從是以投報捕房旋據鄰居范見生錢志明均供施實係有心縱火務求究辦質之施堅不承認讞員翁笠漁直刺商之英繙譯梅君判施荷枷一月管押二月以儆○包探趙銀河禀稱劉作林携帶腰刀在途行走有違租界章程是以拘案請究劉供向在江陰某營内當勇現調來高昌廟當差因不知租界章程以致悞犯求鑒直刺判劉從寛斥釋刀械暫存俟營官來函再核○包探張阿五禀稱應阿富陳阿九張延生等在陸小娘所開飯店内果腹食畢不名一錢値堂人向之索取反敢逞兇爲小的所見特拘案請究質之應等俯首求恩直刺判各押二天某號巡街捕禀稱李桂寳楊海寳在途賭博拘案請究直刺判各枷號十天○包探秦少卿禀稱顧榮郎行竊鴻源紗廠德律風銅線經小的查獲送案請究質之顧一味求恩直刺判將顧枷示一月○包探王四福禀稱靜安寺畔愚闌深夜任人進内遊玩前次曾經判罰今又違章爰將愚　執事人曹古園拘案請究曹供以後不敢再犯此次尙求寛宥直刺判再罰洋銀五十元以儆包探沈翠濤禀稱王阿喜張嘉善二犯串竊洋人達禮志鍍銀茶壸花瓶等物報捕後由小的拘獲人贓請爲研究直刺判王張各責二百板贓給失主○張鳳明禀稱日前失去水烟袋布衣等物報捕後查係朱進木所竊特拘案請究朱供大興縣人初次誤犯叩求恩宥直刺判責二百板遞回原籍 
[贛省官報]  
　　统領内河水師繆德棻往吳城湖口一帶公幹江軍水師譚文秀往吉安一帶查哨候補府承恩督查順化門城防通判向世淸知縣蔣殿甲黃曾詒俱解九江關餉進京張曾詒委辦牙厘局務府照王翊淸接查德勝門知府楊毓瀛曾辦七門城内保甲知縣黃啓　酌委釐卡一次胡欽騐收永靖庫工程曾柄銓禀謝咨補新城同安司行知指分縣丞吳鍾濂禀到候補副將袁家珍禀謝營處務差遣袁州千總遊國珍謝咨往金陵知縣張曾詔帮辦牙厘局務林志延永甯催地丁回王萬肓委往金陵黃秉湘接辦撫院文案縣丞周光弼酌委厘卡一次張仕逵謝咨補雩都與仁司行知記名提督李隆寳缷帶湖口砲遂營事回知縣邵達善委解京餉進京何文光上猶等縣催地丁回署南昌同知鄭榜詔期满遺缺以署饒州通判余本巂調署所遺饒州通判事務以調署吳城同知吳鳳來回本任遞遺吳城同知事務酌委試用通判陳希曾署理缷任湖口縣徐允升交代結淸飭赴玉山縣本任靖安縣鄭由熙據報病故所遺該縣篆務照章輪委補用縣王濟中署理記名提鎭劉先文謝委管帶信字營黃作元朱修圻王濬道俱委城内外稽查彈壓指分通判羅志温禀到從九王祖蔭九江候差回並禀知委辦新喻卡府照劉恆淸缷辦景德鎭緝私卡調辦萬安緝私卡署分宜典史朱炳基缷事回新選南康府經鄭自敦准補分宜典史單錫璜新城典史陰嗣禧均飭赴新任 
[吳門官報]  
　　七月十二日長洲縣蘇知下鄕勘丈基地宜興縣劉樹仁禀謝飭赴宜興縣本任並禀知交缷江陰縣事知縣吳樹橒禀知到牙釐局文案差又何榮烈禀銷代辦牙釐局文案差又錢國選禀知赴崑新催提漕項差卽辭直州同樊恭壽禀謝奉委代辦南路總巡卽日到差十三日戊戌科欽賜貢士欽賜翰林院檢討貢元龍湖北由寗來卽辭赴浙江宜興縣劉禀辭知縣郝炳麟辭赴荊湲查騐積穀差又江錫珪禀辭赴上海又伊立勲由通州回省主簿汪　田由海運通局回又文煒禀辭赴滬 
[邘江官報]  
　　七月初四日松觀察峻公幹過揚李鹺尹兆凱辭赴泰壩監籌金鹺尹上迪委黃泥港卡初五日惲分轉毓昌謝委泰壩分轉永　寗回姜埝差次○初六日正任徐州府經歴楊参軍元勲過揚前運司江都轉之哲嗣忠　公子辭行扶柩回籍 
 
 
