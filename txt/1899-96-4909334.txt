# 1899 - 96 - 4909334

 

Page 1

 
 
[冒收振捐亟宜嚴辦] [  申報館啓]  
　　昨日南巿安康錢莊經君吉輝移玉本館協振所言及二月初四日飭莊上出店人持助振洋銀十五元交本館　　　迨閱前日　單並無此欵是以特　詢問本振所索觀當日所掣收條始知係匪人冐繕　式　不甚懸　而戳記　　各别因請將當日送洋之出店人交出以便解送官署禀請嚴懲夫振捐係目前急要之圖飢民得之則生不得則死一經吞没卽枉斃無數生靈敬告海内　人以後如有慨解腰纏者務請交妥人齎送當面掣取收條并詳閱本報按旬所列清單如單上無名卽係有人舞弊祈速惠臨訴述以便澈底根求也肅此布陳惟冀洞鑒 
[鉛板康熙字典出售] [  圖書集成局啓]  
　　康熙字典一書風行海内允宜家置一編以備朝夕稽考惟近日多出石印本字跡太小易捐目力閱者憾　本局現用大號　　　鉛字　　　印校讐縝密　　精良共訂十二本分裝二套定價洋二元八角賜願者請至申報館帳房及巾昌書室購取爲盼 
[新印萬新史大事表出售] [  圖書集成局代啓]  
　　　貴於各國形勢政事沿革及一切交涉公法探源　流搜羅宏富於西史中獨得　要　之　以　　　　　　　　　　　　　有　　　　　於外洋用人行政之道規時度勢之方皆常詳加者訂誠得是書而講求之何患不能窺其堂　哉現由本　代　　　　　十六本　　　　二元由上海望平街紹先書局蘇州彚文軒發售 
[禁烟芻論]  
　　有客造執筆人之廬面作青黑色鳶肩雙聳骨廋如柴　蹙而告曰僕染烟霞癖久矣向者　人作　月得薪水若干　除却柴米油鹽醬醋茶尙足以供烟雲吐　今則鴉片之價日漸加昻有之每箱六七百金者今竟售至銀八百兩内公而又開門七事無一不翔貴於前竊恐烏雲洞中此後將無計饜芙蓉孃子之需索奈若何不知先生尙有以　　　　筆人曰　而不戒烟客曰戒之豈易言哉猶憶僕初上　時事冗若蝟毛每苦無　呼吸决意服戒烟　者不　　　　勉强支持閱時呵欠頻頻久之而腹痛大作洞泄若决江河三日後體憊不能興幾若春蠶之偃死覩友恐其病殆也　之復吸甫三四口卽精神漸振言笑如平時自是遂甘心作烟鬼傳中人不復提及戒烟兩字矣嘻戒烟之苦如是　　戒之豈易言哉執筆人曰此特在上者無禁烟之令耳果其禁之安得不戒猶憶恭息親王爲總理各國事務衙門　　時與英公吏阿有再四　商欲廢英人興　鴉片之約其照會中略謂華商賣給貴國有乃佳茶好縣均有益之勒貴　賣給中國者乃係鴉片無異毒藥似此作爲殊屬不公無怪人心不服最可慮者中國官民每謂英國有意　　中國　無眞實輯睦之情英國旣稱富而好禮之邦專爲流通中外貿易而來何不將此害人之物除去　　國必不因此　　生理致招中國官民怨恨且停止種烟所失帑　有限特請貴大臣轉禀貴國朝廷飭下度及他遽將種烟之地　　穀木棉花我中國亦嚴禁栽種鶯粟則此項生理旣停必無吸烟之害本王大　深有厚望五在當時陳便知何　覆　隔二十餘載案牘塵積稽　殊難惟爾時英國教會中人及好善之士一聞此事卽就倫敦創設禁烟會瓊琚玉　大放厥詞并遣人至我華詳考吸烟受害之情形登之報章白諸政府深盼英廷力除此害以固邦交迨　叔耘京卿奉命駐偷敦禁烟會副會長阿來山德君叩謁鈴轅繕呈說帖力勸奏明皇上禁止販烟大旨謂洋烟暢銷中國有損華人且與華律相背自天津條約稅則定後鴉片不在禁貨之列竊揣此非中朝頓改初心謂鴉片無害於民良由　於歴年載事無暇驟禁今本會欲力助中朝冀兩國修改條約之時中國可以力禁鴉片進口又云倘中國欲加重鴉片烟稅雖加至極多或竟全行禁止不准入口英國必不欲費一磅金錢以買藥彈而傷一兵嗚呼噫嘻鴉片之害害華人也乃華人不自禁之而英人代謀之英人代謀之而華人仍聽其自然尙不及早設法禁絶興言及此能無恧歟　或者謂中朝之不欲禁烟豈不知烟之害人實貪此每歲千餘萬之稅金藉以供國家用度耳英人則以印度一地費用浩繁苟無烟釐以濟之須另籌弭補之法故會中人雖剴切議論政府終唯唯諾諾未見施行然竊以爲會中人旣若是之意美法良中國但須先禁各省内地種烟然後照會英廷禁販印度之土英廷雖有所不樂而在我旣名正言　又得會中人婆心佛口反覆敷陳政府决不能剛愎自矜堅持不允斯時也洋藥旣無從販運土藥亦淨絶根株子雖憚於戒烟實處不得不戒之勢而尙何憂開門七事之外又須吐納烟雲耶言至此客癮已發涕泗交作臲臲然幾不克自持乃辭執筆人而去手民曰今者君之議論可謂偉矣其奈報端尙未有論說何爰卽頃問一席話書以畀之而標其日曰禁烟芻論差乎禁之云哉亦惟令海曲書生空抱此無窮之願望而已矣 
[奉電音]  
　　昨日午刻京師　電傳來上諭二道敬謹　登○三月初一日奉上諭鄧華熙奏特叅辦振草率劣員請旨革職訊辦一摺安徽調補懷寗縣靈璧縣知縣鄭葆清杳振草率信用家丁藍松亭程道民與前代理靈璧縣城守千總王用和劣紳張朝綱等串同一氣查戶不實放振尅扣靈璧縣被災甚重該員身任地方官如何認眞撫恤乃敢漫不經心玩視民瘼實屬庸闇不　調補懷寍縣靈璧縣知縣荷清千總王用和著一们生職該撫迅卽提集該家丁藍松亭程道民與劣紳張朝綱等嚴行審訊如有侵蝕確據卽著逐欵追繳按　分别懲辦毋得稍涉寛縱以儆效尤餘著照所議辦理該部知道欽此○初二日奉硃筆著秀林稽查右　前鋒統領護軍統領事務欽此 
[英添戰艦]  
　　天津國聞報云英國水師部就覃姆司船廠定造頭號鐵　戰艦二艘載重一萬四千墩機器一萬八千匹　力毎艘約需英金一百萬磅有奇又定造一艘名曰阿里邊載重一萬　千墩日本海軍省亦倩此廠定造一兵艦載重一萬五千墩刻下均未完工 
[設館迎賓]  
　　天津國間報云京師崇文門内　公府係順治年問裕親王　　樓閣壯麗殿宇寛宏磚瓦作碧琉璃色洵爲京中諸王府之冠去歲奉旨改爲迎賓館俾各匣王公　　來京　　今已鳩工庀料不日卽當大營輪奐悉改舊觀矣 
[留守蒞粤]  
　　廣州訪事友來函云新任鎭粤將軍壽留守於上月十六日山香港乘伏波輪船抵省停泊天字碼頭督撫以下各官均出城迎迓就　中恭請聖安留守　命駕迎署連　省垣各官趨轅叩賀者馬龍車水絡　於途 
 
 

Page 2

 
 
[榷憲接篆]  
　　姑蘇采訪友人云新授江蘇督糧道羅少耕觀察嘉杰於本月初一日舟抵胥門外官碼頭地方文武官員均接官　迎迓觀察旋　發紅諭定期三月初二日未時在兩廣會館接篆任事 
[大帥騎箕]  
　　九江訪事友來函云前廣東巡撫許仙屏中丞歴任封疆聲名卓著去冬乞假回江西奉新縣原籍掃墓方謂事畢仍可作出山之雲詎料二豎爲災遽於正月二十二日騎箕西去零雨未施大星遽隕遠近聞者莫不嗟歎失聲 
[文宗示疾]  
　　安慶采訪友人云提督安徽學政徐季和大宗師於二月初四日按試皖江至二十四日事竣定期二十六日啓行不料二十四日偶抱采薪之憂是日終覆及發落新生皆委提調官安慶府方太守庖代日來病勢漸漸沈重遂傳電至太平節署令公子星夜來皖聞所患者係傷寒泄瀉之症意者吉人天相卽可占弗藥有喜之爻也 
[浙學行期]  
　　杭州訪事友來函云新任浙江提督學政乂叔平少司馬治奉旨簡放後請假一月料理行裝迨假期已滿於二月初二日請訓出都遵陸南下兼署學憲劉大中丞得信後特委學轅武巡捕許秋孫都戎兆繼前往清江恭迓都戎奉札後卽於二月二十六日首途 
[續錄比國工程師盧法爾查勘黄河禀牘]  
　　大隄太隄係公家所修距民埝甚遠而遠近處處不同且多灣曲殊不可解現在此隄雖有如無大不可恃隄上居民鱗次櫛比全成村落卽取隄土以築其居致隄殘缺不全且過路之處切與地平竟成大口隄上坡上亦多種麥頗能損隄盛漲時民埝倘决大隄未有不潰者也該隄寛處其傾尙有三丈六尺高一丈二尺至一文六尺不等然完整者絶少聞楊史道口水决民埝竟能走溜入小清河淹溺村落貽害居民者良以大隄舊口未修使水有隙可乘耳詢諸河官何以大隄之口不堵據答百姓不願今若修大隄則千餘村之居民必環起而攻等　可見修大隄非特無益且不洽輿情也大隄之外居民甚多有數百十戶成村者有四五家自立門戶者或築圍隄自護或建高阜而居大抵皆預作防水之計村外周圍之地頗屬膏腴居民卽以之耕耘以供飲啄此外尙有斜隄攔壩皆以保此村田者也然殘廢亦與大隄同若民埝出險不足恃也險工沿河一帶險工最多凡頂衝之處或已决之處皆有工程其工程磨盤埽居多以稽料覆土層疉爲之形如磨盤或緊貼於岸或接連於隄其形勢紛歧不一卽高低厚薄亦每掃不同毎掃錯落叅差絶不相連中仍走水以致三面受　不知何意鄙見數掃應一氣呵成不有罅隙旣省料工更形堅固且料掃入水削如璧立不作斜坡適是以當衝不能使水　過似非得法至稽料亦非經久之物因其中有心質如燈草最能吸水使料易於腐爛料爛則與沙土同毫無勁力矣監工曾見舊掃數處雖形勢相連而根基已壞一經盛漲必卽漂流民埝定爲所累或云稭料爲本地土産用廣價廉舍此别無他料誠能如監工前篇所言多種藤柳數年之後便可足用無須以鉅萬金錢造此不經久之事或又云料掃原以挑水一年後水已改道料掃雖爛亦復無慮監工殊不謂然若不改絃更張恐搶險不過養疸耳爲今之計雖無他料可用其掃工應先行改式傍岸者使之聯成一片作斜坡入水以導其流並須多用木椿牽連於岸以堅固麻繩擊之其護掃所抛之石亦宜加粗加多位置得法方可禀衝刷之力監工曾見有以石塊排於掃上者鎭壓稭料不使爲風吹去抑何可笑此外尙有石隄如北鎭一帶尙稱穏固而鹽窩石隄則已根底全虚所未卽坍圯者賴尙有石灰黏湊然不能久矣一鹽窩至海口尾閭情形黄河尾閭已由鹽窩改道三次首次向東北由鐵門關入海二次向東由韓家垣入海三次向東南由絲網口入海今謹將三處情形次第言之尙有新挑引河一條亦並諭及鐵門關海口此係大清河尾閭黄河改道山東以來由此入海歴三十餘年至韓家垣决口舍東北而向正東合鐵門關一道前半已淤墊甚高河身成爲平地莫可辨識左右雨隄盡成村落鐵門關以下堤已盡矣一派黄沙地極瘠苦約距鐵門關下游八里河形復見有水直通於海河邊之地雖係沙灘而沙下不深便有泥土河中之水平時約深二尺大潮漲至三四尺可至蕭神廟若東北風大作可增至五六尺不等由三溝子起有船隻可以出海往來烟臺此次因河凍地潮不能出海察勘僅至三溝子以下十里滿地葦草大朝所　遂返轡不復前進據土人言往下八里已見尋常潮汐再往下十二里便爲海濵海口有攔門沙潮退時備深二尺此沙共長寛若干未曾履勘揣度必不甚小計白鹽窩至鐵門關海口約一百一十里此稿仍未畢 
[粤垣火警]  
　　廣州訪事友來函云二月初三日向晚五點鐘時舊寳華直街中閘門口某桌椅店燃放　竹敬神火星飛　對門紙料店彼店儲有爆竹甚多以致互相感觸頃刻間濃烟四射毒燄横飛延及左近柴店二家祝融益銳不可當至九點鐘火始熄滅計焚去　鋪住宅共十一家十六日四點鐘時竹欄門外益元堂藥材店又遭火厄一時毒燄飛空濃烟密佈幸是處備有洋龍得以卽時撲滅僅焚去店面一家餘未殃及 
[杭垣雜錄]  
　　杭州訪事友來函云清明日例應迎請城隍神赴厲壇祀　向來會景除牌傘馬導外祗有拜香會一起去年十月朔舉行下元節會時有垬宸橋妓女妝扮罪犯抺粉途脂身服赭衣以致哄動多人爭先快覩湖墅保　局員深恐棍徒滋生事端飭差驅逐會遂由半途折回此次賽會之期地方官深恐若輩仍蹈故轍先期傳諭地保查禁故神會往來頗爲安靜○節屆清明天氣嚴寒菜子收成難卜豐稔因是　價日長炎炎自二月望後每擔驟增洋銀八角之多所望天公速放晴　陽和普被庶失之東隅者或尙可收之桑榆也○浙省舉辦　審　臬　丁濳生廉訪查照舊章提前赶辦札行各屬所有應勘人犯由府委員赴縣親提督同解役人等一路小心管解來省統限三月二十日以前到省毋得遲延 
[禾中近事]  
　　昨日嘉興訪事人馳書本館云平湖縣屬秀平橋紗花捐局　設巡船不知因何被土民擊毁巡丁往中湖投禀總局未識局中總辦擬如何辦理也○上月下旬連日天雨二十六日清晨雨勢更大直至初更始止目下寒沍異常當暢和之際而氣候不正恐不免民多疾病也 
[四明瑣話]  
　　寗波訪事人云署理寗紹台道李幼梅觀察前假稅關爲行轅兹擇吉二月二十七日入署是日闔郡文武印委各員均赴轅叩賀寗防營周管帶督率護勇恭送○二月二十八日二更時寗波江東王姓婦方欹枕吸烟一不經心火延蚊帳霎時烈燄上廿冐穿屋頂幸衆鄰聞聲趨救汲水狂噴得卽熄滅僅焚去蚊帳被褠然四鄰已受驚不淺矣○寗郡衆染匠將各布莊發染之布每胥勒加酒錢二十八文各布莊主不允衆染匠遂停工不作各布莊因統年合算所費甚鉅擬自開染坊另招工人渲染衆染坊主深恐此議一成大礙染　不得已出爲調停願每疋自貼工錢十文刻下各布莊主已首肯而衆染匠尙未照常工作也 
[吉林近事]  
　　天津國聞報云署賓州廳同知唐司馬安交卸到省大憲派赴交涉局差委前署雙城廢同知員司馬成章交卸到省大憲派赴發審局差委前署伯都訥廳同知王古愚司馬交卸到省尙未派委差使前署長春府知府鄂太守交卸到省派委交步局帮辦差○邇來省垣米價日漸昻貴每斗值吉林巿錢三吊七百文推原其故因阿什河總辦戴君在省收買白米二千石所致金葉每兩值銀三十七八兩標金每兩值銀三十五六兩砂條金每兩值銀三十二三兩金砂毎兩值銀二十八九兩銀價則每兩值吉林巿錢二吊九百五六十文烟土稍漲現在頂上者毎兩值吉林巿錢一吊五百有奇其次一吊二百餘文烟葉自去年杪至今每百斤自吉林巿五六吊起至三十餘吊不等燒酒每百斤值吉 
 
 

Page 3

 
 
林巿錢十一吊豆油每百斤值錢十二吊 
[上海官塲紀事]  
　　前晚黄昏時新任蘇松太兵備道兼江海關監督李健齋爵觀察之公子名吉鴻者乘舟抵滬拜會各當道旋至敬業書院暫駐上海縣王欣甫大令親往答拜茗談良久始辭别回署○昨日上午十一點鐘時新任英界公廨讞員翁翌漁直剌排導進城先詣道轅謁見蔡觀察然後拜會各同寅全縣署時縣主土人令飭丁擋駕○前日前署英界公　讞員鄭瀚生大令命駕進城至縣署拜會土大令大令延入内廳暢談良久而别前日午前十點鐘時新任英美租界會審　員翁翌漁　剌命駕至新北門外天主堂拜會江南全省主教蘇君紀章蘇君延入客廳茗談片刻然後興辭而出 
[懸匾酬神]  
　　去歲夏間天時亢旱米價飛騰江海關　　　甫　察關心民瘼特於六月初五日親詣城隍神前祈求雨澤以慰民懷是日果大沛甘霖田疇沾足觀察深感神庥以日内交卸在卽特製就匾額一方文曰鑒觀有赫於前日清晨飭人舁往敬謹懸挂正殿之上并在神前焚香行禮 
[讞員蒞任]  
　　昨日爲新任英美租界會審公廨讞員翁笠漁直剌挼篆之期書役人等先期預備一切屆時直剌朝服朝冠乘輿由東角門入先行拜門禮然後至二堂三跪九叩首望闕謝恩接受鈐記旋入内小憇復公服升堂受書史公差排班叩賀 
[暫停讞案]  
　　昨日禮拜二係法界公廨讞案之期讞員朱明府别有要公先期咨照捕房將應訊各案暫停一期遲至禮拜四堂期一并解訊 
[飭拿被告]  
　　南匯商人盛家棣王汝鼎前投江蘇藩轅上控裕源紡紗廠主朱幼鴻及其夥朱綬卿潘逹齋圖吞花價藩憲聶仲芳方伯批飭蘇州府彦　之太守親提訊斷彦太守卽委宗明府來滬坐提朱幼鴻抗不到案僅遣朱綬卿　逹齋投省垣候質彦太守正在懸牌示期　審朱潘兩人忽情虚逃逸太守大怒因於前日札飭上海縣王欣甫大令赶卽拿獲解究 
[控究行兇]  
　　鄉人龔銀海之父良發及其弟福泉被張了頭吳木秀毆傷前日午後倩人舁至上海縣署禀請騐傷至晚縣主王大令親提研訊銀海供年二十六歲某日傍晚龔阿妹張阿龍行經吳木秀家屋後不知緣何與吳妻口角旣而吳卽糾同張了頭等將阿龍等兇毆不已父親聞聲出視竭力解勸突被了頭毆傷胞弟福泉向之喝阻亦被擊傷額角故將吳張扭交地保今已解案叩求究辦良發與福泉供亦相同陸裕堂供小的充當二十四保九圖地保與兩造房屋相離二里許因何起釁並不知情事後龔銀海扭獲吳張交與小的稱欲投案控告故小的將吳張送案備質吳供年四十二歲務農爲業前日張阿龍龔阿妹濳入屋後竹笆内小的之妻見而呵斥阿龍等便肆口辱駡褻言穢語咄咄逼人小的忿不能平故向理論彼此互扭以致跌入河中幸往親家張了頭前來援起艮發父子餘怒未息復於晚間隨阿龍等大興問罪之師黑暗中面日莫辨致彼黨自相毆擊事與小的無干張了頭供與吳爲兒女姻親伊與阿龍扭入河中小的不忍坐視急爲救起阿龍忽遷怒於小的晚間糾同龔良發父子大肆兇毆彼黨人多手雜將良發父子悞傷小的並未帮兇叩求明鑒大令飭仵騐得龔良發背上果有拳傷福泉之額亦被　破血汚被面著送仁濟醫節求治俟痊愈覆訊核辦吳張暫收待質所 
[遵批送縣]  
　　去歲韓國恒投法界公堂控公館馬路大興茶食店主馬俊三馬廷柱弟兄二人因貼票積欠洋銀五百七十圓迭經讞員朱森庭明府訊供二馬供詞牽涉韓兄國珍亦因貼票積欠洋銀三百餘圓清歸案訊判韓訴稱兄欵並不控追請勿併入明府以案懸日久飭傳兩造研訊仍以國珍之欵併案斷還洋銀三百圓韓抗不遵斷赴道轅上控蔡和甫觀察批仰上海縣提集人証秉公訊斷一面飭公堂將卷宗移送縣署明府謂韓不應以瑣事上　飭將原被告一併拘入捕房押候移縣辦理翌日卽將案卷移送并飭原被告自行投縣備質嗣韓又連次赴道轅上控觀察批示略謂此案早經批飭上海縣秉公訊斷無任玩延何以至今仍未訊結殊屬不合明府接奉憲批謂韓連次上控藐視官長飭傳到案判令押候掌頰二百下移送縣署辦理此上禮拜六事也迨本禮拜一發落時明府並未施刑惟飭傳縣署公差莫友根令將韓帶回禀　王欣甫大令訊　判斷 
[上海巡局紀事]  
　　日前南巿洞庭山馬頭弄内裕成北貨行夥童瑞林持落花生一百包之發興赴滬北籌防局報捐局中司事查得以多報少禀知總辦王明府令將短報之捐照數補納翌日明府詣十六鋪巡防中局請局員高小雪少尹提童訊究以儆將來少尹立飭地甲將　傳案前晚研訊之下童供浙江寍波府屬鄞縣人年二十有二在裕成執役已歴三年此次自知不合情廿認罰尙求老爺恩宥少尹判責手心一百下以示薄懲○前晚乞兒孫榮生闖至小南門外某姓素麫館圖竊被對門某甲所見上前拘住由館主送至二十三七鋪巡防局請究局員盛雨村二尹判責一百板飭捕役驅逐出境不准逗留○工程局水巡丁楊永潮之子楊之耕年未成童曕敢在外滋生事端前日將周樹村之頭　擊破被周扭控十六鋪巡防中局後經人出爲介紹遂投局禀銷 
[馬路工程局紀事]  
　　馬路工程局會辦司徒貽芬司馬繹自本月初一日到差後循例將蒞差日期備文移知上海縣王欣甫大令以便遇有案件可以互相商辦○南巿水利局與馬路工程局相距非遥邇經江海關道蔡和甫觀察札委水利局總辦司徒貽芬司馬兼攝工程局會辦事宜司馬擬於工程局後另開一門遇有應訊案件可以就近移解昨已據情申詳道轅矣○本邑南巿自建築馬路後人烟稠密每有流氓痞棍匿跡其問訛詐拆梢無所不至去歲捕頭王經年禀明江海關道憲蔡和甫觀察添雇印度捕四名每名月給工資洋銀十六元另有教習一名每月工資三十五元到差以來有犯必拘規模整肅兹者朱森庭明府將工程局務交卸後各印捕忽欲辭去另就英美租界工部局潔淨所差王捕頭爰與工程局會辦委員司徒貽芬司馬一再籌商以馬路上逢雇印捕與華　併力梭巡流氓頗爲歛跡恐一旦允其辭去難免故態復萌爰擬每名每月加給工資洋銀六元教習月加十元以示鼓勵昨日司馬已備文申請道憲蔡觀察核奪施行矣 
[治牙神術]  
　　日本牙科醫生血脇君天籟幼游歐美二洲各國肄習治牙之術沈濳玩索歴甘餘年用能神妙無方得心應手去歲薄游天津京邸與王公貴人游王公貴人交口譽之是以求治者屨恒滿戶外今來滬上施其神技箸有保齒要言數　浼本館用鉛字排印附入今日申報遍贈在滬閱報諸君如有欲治齒牙者請嘗試之當知君固醫法絶倫並非本館之漫焉稱譽也倘或漏未送到可向分派申報人索觀本館附啓 
[流澤孔長]  
　　飢饉洊臻流亡遍野江北皖境近在鄰封尤仁人義士所不忍漠視者本館協振所承洗心子交來洋錫一百元以五十元助淮徐海五十元助鳳潁又慈邑日新堂尹善士助洋銀一百元又許爲政善士求次子瑞昌患病速愈助淮徐海票洋五十元又寗波三江口人移助鎭邑船商酬神演戲洋銀三十二元又無名氏助銅洋銀十三元又無名氏助洋銀二十元又三槐日新主士助淮徐海鳳潁等處票洋一百十一元人情一日不再食則飢今被災之區日求一食且不可得卽得食亦皆粗糲不堪下咽未必有黄梁白粲而又疾疫流行朝不保暮天獨何心偏欲厄彼黎庶耶今得諸大善王　仁恩卜逮宏濟時艱雖不能積困立蘇而災民已受惠非淺河東三鳳　氏八龍食報之隆可操左劵謂予不信請拭目俟之 
 
 

Page 4

 
 
耳聾一症皆由肝腎兩虧相火上升或怒氣傷肝必致耳鳴耳脹耳痛頭暈目眩等症巿上所售藥者絶無復聴之方惟本齋以廣濟世製成靈藥無論男女老幼新舊兩耳重聽呆如木人服之立刻見功不論十年念年老症服丸一料當卽轉聾還明並非筆墨爲此情眞實事求是凡患耳症請速試之始信藥騐方奇也每料洋四元每盒一元○另有珠珀吹耳散每瓶七角但耳内有傷損膿水等吹之立愈○痔屬肝脾腎三經大都係陰虧濕邪所致或肺與大腸積熱醖釀而成久則不治成管生漏痛徹心肺貽害終身本齋悉心考究以眞正熊胆珍珠人參佐以舒肝培元妙品理濕去熱要藥修合成丸一切惡痔腸紅脱肛服之止痛消管去瘀生肌以積熱去而　膿自散濕邪淸而漏管亦消理固然也内痔服丸外痔搽散丸價每料三元每盒一元雙料加倍散價每瓶一元或染内外痔瘡散丸並用功效無不神速外埠函購信資自理○上海二馬路西鼎新里石庫門内交易 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖試尾聲]  
　　安慶采訪友人云安徽提督學政徐季和宗師按臨安慶牌示二月二十四日總覆懷桐濳太宿望六縣新進文童二十五日發落二十六日按試池州 
[津沽錢價]  
　　天津訪事人云去歲巿上錢荒私錢充斥每百文中大錢不過六十文其餘均榆莢鵝眼之類圜法之壞至於此極雖今正大憲禁用小錢而每百仍復攙和二十文毎洋銀一元向換津錢一千七百文刻已眨至一千六百三十文二月二十日天津道府縣各官傳諭錢商齊集東門外闔津會館會議整頓之法蓋一禁攙私一平巿價也至二十一日洋銀之價每元又貶十文僅易通足制錢七百二十五文開平礦務局向來體恤工匠去年發給工價每元貼小洋銀若干以補其缺鐵路總局工人向多以錢給值尙不受虧惟機器局仍發洋銀並不貼補以致獨抱向隅現已由匠頭具禀總辦任觀籲乞恩施矣 
[流氓報復]  
　　日前著名流氓王三松糾同羽黨大頭阿四順榮等人在南褚家橋某老虎灶茶肆向木工王阿坤訛詐經八仙橋巡防局委員孫星恒直剌拘拿到案訊取口供將爲首之三松重責四百板交人保出邇者其黨江阿根王大松等以王三松被責事由阿坤而起定欲爲之報仇爰於昨日邀同羽黨多人向阿坤尋釁擾擾紛紛不知如何了結也 
[浮屍報堂]  
　　昨晨蘇州河卽吳淞江内浮起無名男屍一具適爲水巡捕所見因卽帶往浦東水次投報某善堂查明有無屍屬再行備棺收殮 
[滬南瑣紀]  
　　本月初四日爲致祭先農壇之期上海縣王欣甫大令先期飭辦差人等將南馬頭先農壇灑掃清潔預辦耕牛一頭以便屆時循例致祭○江南機器製造局工匠人等擇於今日舁高昌司神像巡遊各處會中一切儀仗無不踵事増華砲隊營勇丁亦整辦各色洋鼓灣號逐隊遊行倘屆時天公做美大放晴曦驅車來觀者當必有如荼如雲之盛也 
[英界公廨紀事]  
　　湖南人陳鳴岐不知所操何業曾向同鄉曹春煦陸續騙取洋銀一千八百餘元避匿無蹤昨日午後曹在途遇見扭人公廨據情聲訴新任讞員翁笠漁直剌諭令差役一併看管候訊○包探徐榮珊解送王何氏到廨禀稱此婦私用假票騙誘貲財翁笠漁直剌著暫交官媒看管候訊 
[法界瑣闢]  
　　法界工部局總辦麥乃姆君素有骨董之癖凡名人書畫以及磁銅玉石無不廣爲搜羅共計值銀八萬餘兩邇因請假回國程途遥遠携帶維艱特於昨日午前十點鐘時在工部局拍賣一時周鼎商彝陸離斑駁有嗜古之癖者無不聯袂偕來以期一擴眼界也○著名流氓江大毛卽小油炸檜迭經歴任讞員懲辦依然怙惡不悛前日邀同羽黨多人在天成昌烟館向人訛詐事爲捕頭所聞卽飭包探將江拘入捕房押候拘拿同黨併解公堂請朱森庭明府究辦 
[美界捕房紀事]  
　　捕　　　口路旁倒斃一乞丐適爲巡街捕所見報知捕房捕頭飭傳本圖地保報請某善堂收殮舁往義塜掩理○昨晨偷兒陳阿不知在何處竊得衣　持至吳淞路某押鋪求質適爲某包探所見向詰由來支吾以對遂拘送捕房捕頭令查明失主何人再行解送公堂禀請新任讞員翁笠漁直剌核辦○昨晨小竊王金福在裏虹口圖竊被巡街華捕拘送捕房捕頭姑念行竊未成從寛管押乞丐牢中半天卽行釋出 
[鉅欵疉]  
　　敬啓者天水增年子交來規元七百兩柳泗臣善士交來英洋四　圓均助淮徐留養子女之欵除卽將該欵匯寄災區交嚴佑之大善士核實辦理外乞爲登報揄揚盛德並求四方善士慨解腰纏源源接濟使幼穉蒙恩婦孺感惠眼前功德食報當在轉瞬間也上海源通官銀號義振公所嚴信厚謹啓 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
