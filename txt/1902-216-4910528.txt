# 1902 - 216 - 4910528

 

Page 1

 
 
[新印大字本正續資治通鑑目録出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目録三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請即臨購閱可也此啓 
[欽定續通攷出書啓] [  圖書集成局謹白]  
　　本局用新鑄大號鉛字排印九通全書其皇朝三通已於正月告竣續三通晝夜赶印亦次第竣工惟邇來滬上釘作擁擠異常一時遽難釘出現在僅將續通考釘就若干部先行運赴川省蓋因楚　之交夏秋水漲貨物萬難載運不得不先乘此時運往也此外各外埠及本埠一俟日内赶釘齊全卽行登報發書此啓 
[論學生肇禍]  
　　日本留學生之與蔡星使爲難也本報已一再紀之各報亦歷歷言之紀事雖人略相同而措詞實互有所異此其間或由於傳聞之失實或出於詞氣之抑揚閱者分别觀之無庸深辯惟執筆人求其所以肇禍之故而不得未能折　一是　之深切而著明俾海内士夫咸曉然於此事之孰非孰是或曰此無他不過蔡星使之愚弄學生因循唐塞而已執筆人曰子之語是偏袒留學生也雖然請畢其說應曰中國游學生之欲入日本成城學校肄業也例由欽使爲之保送蔡星使前已　而行之後豈漫然忘之今乃令五人連環互保而卽以互保之結送入日本參謀部星使則並不親自爲保窺星使之意不願爲之數人者保而又不便爲之數人者辭故爲此以愚弄之唐塞之而已使叅謀部而可以通融也　星使可不擔其責成使叅謀部而必欲照章也則星使仍可代爲之設法觀星使諭中徐圖轉圜一語其心已　　若揚矣與留學生何咎哉或曰否不然此不過留學生之意氣用事鹵莽無禮而已執筆人曰子之語是偏袒蔡星使也雖然亦請畢其說應曰今中國自備資斧各學生游學東瀛欲入成城學校祇以不能稍待須臾之故肆其　谩在悖異常甚至糾合諸生多方挾制吳摯甫京鄉勸之而不聽日本叅謀部官及外部繙譯官勸之而不從是不特有　視本國使臣之心而亦有輕視彼國官員之意要之其血氣之爲害致無禮之至於此極耳與蔡星使何尤哉執筆人曰　子之說似矣然竊意蔡星使非不知世務者也愚弄唐塞於前萬不能愚弄唐　於後將來仍必爲之保送　　　亦何必　爲此虚與委蛇乎故　以蔡　使爲愚弄學生因循唐塞吾恐未有此　　也留學生亦非　無知　　　　　　　　　　以僨事不如姑　之以觀其後來俟星使再有飾卸之詞然後與之理論此不過數日間事耳亦尚未見爲晚何爲而　急若此乎　僅以留學生爲意氣用事鹵莽無禮吾恐亦未必有此愚謀也然則蔡星使之意果何似留學生之意果何似曰竊嘗以意臆度之矣彼留學生者素不滿蔡星使而蔡星使者亦索不滿於留學生因是各有私見存乎其中而其嫌隙亦遂固結而不能解今各學生自備資斧游學日本意者自以爲非由官遣可以不煩星使叅預其問或逕入成城學校自謀之迨自謀之而不能乃始往謁星使求其保送星使知其輕已也非出於得已而來謁也乃以連　互保之法隱諷之又逆知吳敬恒之卽爲吳朓並非眞實姓名而因以是何籍貫明揭之使彼皆默然自喻此殆星使之意乎若夫各學生之意則以素不滿於星使之爲人一旦仍欲仰其鼻息而又爲星使洞知其隱留難之折磨之於是引爲大辱激而爲此滋擾焉要挾焉冀伸其不屑屈伏之心使星使抑其權而爲諸生張之燄此殆留學生之意乎至以吳等爲提倡無政府之說星使惡之故不保送吳之是否提倡此說旣未深知不敢妄斷倘出以揣測則前此留學生中豈竟無一人服膺無政府之說者乎增此數人未必後日卽爲書去此數人未必後日不爲害星使心知之彼學生亦當心知之故知今此之事未必因是而肇也雖然鄙人之言亦由逆億其中與否異日始明所惜者堂堂使署警察入而拘人彬彬諸生巡捕押之回國其辱國體一而已矣泚筆至此爲之三歎 
[本館接奉電音]  
　　昨日午刻京師飛電傳來上諭一道敬謹譯登○七月初五日内閣抄奉上諭那桐奏左翼關稅一年期滿正額無虧盈餘未能足數遵照奏案儘徵儘解一摺此次左翼關稅比較常年多徵辦理尚　認眞所有未能足數之盈餘銀兩著加恩免其賠繳實存銀四千十二兩零著交廣儲司欽此 
[俄藩游美]  
　　香港循環日報云俄國　親王於六月十一日由日本横濱啓行前往美之舊金山擬逗留數天然後取道芝加高及波士頓紐約等城以抵華盛頓 
[奥礦飛災]  
　　英京倫敦來電云某日奥大利亞國新南威爾華龍江畔客白拉山煤礦無端炸裂驀然一震無殊石破天驚事後救出工人一百四十九名掘獲屍骸二十七具尚有百餘人生埋地下誠可慘已 
[華員抵日]  
　　日本大阪某日報云東歷七月三十日中國江蘇候補直隷州知州張君義澍携其夫人及女公子附郵船　社神户丸抵神户命駕赴理事府拜會理事官蔡君薰隨於午後六下鐘時東行聞將履横濱總理事之任緣總理事王君豐鎬乞假歸國後事務殷繁不暇措理此後回任與否尚未可知也或曰張君實奉兩江總督劉公之命赴日本考求商務齎有札文大約須游覽東京横濱大坂等處巡視貿易塲歷四五月方能西返總理事一席尚待後命或又曰此次日本舉行第五回博覽會中國四川湖北皆已派人往觀江蘇江西安徽三省爲兩江總督劉公所轄刻方勸令工商人等各携物産入會評量張君故有此行究未知其確否 
[日嚴檢疫]  
　　日本大阪某日報云邇者日本山口縣屬豐浦郡及熊本縣屬　草郡大江村宇土郡三角港虎 
 
 

Page 2

 
 
列拉一症蔓延無際註虎列拉卽華人所謂霍亂也各縣知事官奉内務大臣之命自東歷七月三十一日爲始就海口設立檢疫船凡有船舶之來自以上各口岸者務須由官醫生照例檢查刻下安治川木津川堺谷川尻無川諸處已如法施行矣 
[咨調人員]  
　　聞之京師友人云肅親王辦事工巡事務將大綱分爲三端曰工程曰巡警曰發審各設總局一所刻已咨調北洋熟習人員以資贊助矣 
[東撫過津]  
　　天津直報云上月下旬某日簡授山東巡撫周玉山中丞由保定省垣乘官舫經楊莊河轉入御河直達楊柳青官塲在小稍直口河沿預備一小輪船道府縣以下文武各員均赴楊莊恭迓 
[滇督魏午帥奏報邊地剿匪情形摺]  
　　雲貴總督臣魏光燾跪奏爲營團力解普圍進復皈朝分路追剿游匪迭獲勝仗現飭沿邊　捕會粤堵剿恭摺仰祈聖鑒事竊滇省廣南粤邊游匪大股竄陷皈朝普廳被圍廣南府城告警比將籌辦情形馳報在案查廣南府與粤省犬牙交錯東南北三面與之毘連皈朝係屬東大道東距剥隘　站　距廣南府城六站而由廣抵剥八站以距府四站之普廳爲適中之地上年劉萬勝統率綏靖六營到廣以坐營紥普廳居中策應餘悉聯團散布沿邊各隘此次聞皈朝警報卽調集白金柱李德泳鍾春芳各營赴援中途被阻探知皈朝已失普廳尤警俱繞由間道於三月十四五六等日先後達普該匪意圖上竄窺襲廣南大股由北路竄過馬鞍塘燒掠坡房那莫等寨折而西趨沙斗辣子塘石岡坡以次佔踞進逼羅貢斷我普廳後路糧援弗通而東路之四亭子瓦猺東北之花中那耶處處有匪以牽制我師剥隘更孤懸於外勢成坐困經臣電飭閒關　達約會調集營團内外夾擊必待上游掃清而後可會合諸軍徐圖復皈之計因飭王國賓之團練副左營開直羅貢協同應麟嚴加堵禦調回黄開科之正後營扼西洋黄信興之正左營扼板蚌均屬相機進勦十八日四亭子瓦猺之匪分途上犯白金　李德泳率隊迎剿於距普五里許之小黑山鏖戰兩時之久匪傷數十名敗入那謝天雨近黑收隊而還十九日寅刻白金柱李德泳鍾春芳各率所部及正中營分路圍攻那謝斃匪數十名匪潰走白金　設伏山後活禽四名奪獲馬匹偪碼帳棚等件申刻收隊我兵帶傷三名二十二日白金柱等率隊進攻沙斗琼子塘之賊頃刻間大股麕集漫山遍野當即揮兵奪擊斃匪數十割取耳级八副匪勢稍却各勇乘勢衝入中心匪忽分股圍來槍砲環轟漸逼我軍且戰且退連環收隊而出查點陣亡教習一名勇丁四名此十八至二十二等日彼此接仗小有勝負之情形也二十四五等日黄鳳岐率同富州通判王正雅携帶所部兩營由羅貢改趨八播并催王國賓整團前進是日謝有功亦繞南路抵晋所遺郎恒防地交新募續備營管帶帶張榮填紥白金柱新募猺兵三百亦已取齊兵力愈厚共約大舉夾擊二十七日劉萬勝飭白金柱李德泳督率全隊分道西上匪各佔據石岡坡響水洞等處山坡槍砲環擊相持良久忽有悍匪一股從山坳抄出李德泳奮力堵禦白金柱麾兵繞出其前倒　迴擊斬獲無算匪勢潰退是時已申刻矣迺一股甫平一股又起更番換戰竟至徹夜不休二十八九兩晝夜亦復如之當白李兩軍酣戰之際適黄鳳岐所派哨弁禮蕭章及王國賓團營亦抵本郎遥遥瞥見遂分兵兩路馳援一由後山翻擊一由山右截剿該匪等久戰力疲忽　援師突至知不能敵紛紛潰退竄向那耶而去次日白金柱李德泳奪取石岡坡斃其頭目搜獲調匪簿記跟蹤追剿復攻沙斗辣子塘等處踏毁　壘於是上游中路無賊蹤矣是役也共斃匪千餘名斬首三十六級内有渠魁僞羅四大王奪獲洋號一對快槍五杆軍械牛馬無算我軍亦傷亡三十餘人此二十八九日先後與匪接仗殲除悍股之實在情形也[  此奏未畢明日續登]  
[鐵路述聞]  
　　漢口訪事友人云鐵路由劉家廟起築至汴之信陽州自六月二十八日爲始火車往來暢行無阻凡欲附載者必先赴大智門外車站購票然後登車載貨亦然 
[福軍剿匪]  
　　香港循環日報云六月十九日管帶福軍開花砲正營水師補用叅將柯叅戎帶勇五百名行抵廣東肇慶府城暫駐　院專候總辦肇陽羅清鄉緝捕事宜之王崧山太守電音以定行止二十六日太守馳抵新興縣天堂擒獲匪犯三十餘名均在營前正法梟取首級懸示犯事地方後以兵力太單電禀大憲增撥勇丁助剿大憲允之特飭何叅戎管帶福軍一營馳赴肇城聽候調用 
[邦江蝗患]  
　　揚州訪事人云入夏以來亢晴不雨幸高寳下河等處田疇近水灌溉尚易爲功約計立秋左右早稻卽可登塲不意邇日忽生有蝗蝻北陌南阡遍地皆是地方官遂飛禀上游設法收捕尚不識秋成無碍否也 
[表忠盛意]  
　　揚州訪事人云明李史閣部可法孤忠亮節彪炳寰區維揚爲殉難之區爼豆馨香早隆食報邇者星霜屢易祠宇傾頽月前兩淮運司程雨亭都轉撥出公欵若干大加修葺是亦表彰忠節之盛意也 
[神京珥筆]  
　　聞之京師友人云上月某日爲八旗學堂開課之期四書義題凡事豫則立不豫則廢知恥近乎勇以不教民戰是謂棄之史論題讀秦檜張邦昌傳書黨禍論後教育題育才乏術繼起無人說近今學堂教授之流弊試舉其略以對理財題問現銀溢出外洋每年約以萬萬計以京津巿面之富庶今竟撥兌拆息則十年後中國之困窮不言可喻試舉維持之法與補救之方以對○太醫院御醫向係輪流進内值班日前某御醫接班遲悮經太醫院堂憲諭令御醫首領李壽昌等分爲八班每班四員按五日一班每值換班時必候接班之員到齊始准交卸若不候接班而先散去則一經查出卽治以曠職之愆諒此後諸醫必謹慎從公不至仍前懈怠矣○内閣通行各衙門略謂查向例遇有奉旨交議速議議奉事件各部院於奉旨後黏連原奏咨送内閣核對近來各部院具奏事件並未抄録原奏咨送核對相應行知各衙門遇有議奏事件仍應照前辦理萬勿再悮 
[雲津箋素]  
　　聞之天津友人云直督袁慰庭宮保抵津後擬暫駐河北行宮一切所需刻已安置齊備矣○天津縣章大令擬於七月初八日放告准民間投遞呈詞○醇邸定於七月十三日來津袁慰庭宮保擬於初十日來津○天津鎭總兵吳靜菴總戎現擬駐節馬廠淮軍所蓋營中蓋因鎭轅已毁於兵燹故也至於屬下各員弁則須俟袁宮保來津後再謀安頓○長蘆運憲楊都轉已將庚子兵燹以後運署書　廳領四季工食銀兩按日補支○津地交還在卽各叚巡捕所持兵械應卽一律收回日界各華捕之以槍械呈交者日來已有四起矣○本郡所築自來水池現已告竣不日將就各街巷安設鐵管矣 
[晉鄙客談]  
　　聞之張家口友人云邇來此間已由中國創設郵政分局官商士庶之寄書京津等處者頗覺靈捷異常○今年口外馬價頗昂羊價則尚不甚貴所有牛羊皮駝絨羊絨羊腸等物皆有華洋巨商來此收買○民食以油麥蕎麥爲大宗蓋其地惟種此最相宜也所有麥麫麻油等物來自關南皆所罕見非待上客不敢用也○此間民風勤而且儉大吏所練馬步隊以回教人爲多蓋以回人無甚嗜好體强志堅 
 
 

Page 3

 
 
堪備戰陣之用故也 
[鵝館延凉]  
　　紹興訪事友人云本月十八日午後狂風驟雨雷電交加俄而霹靂一聲幾使大耳兒聞而失箸迨雨止傳聞西鄉一帶摧毁茅舍甚多并有一九齡牧牛童觸電而斃天威洵可畏哉○諸曁縣毓秀等書院由縣主張子厚大令議改小學堂并商諸紳士陳霞丞部郎增設蒙學堂一切規模固已大致楚楚旣而吳醕甫廣文以學堂雖已設立而師傅尚屬闕如遂擬以某書院改爲師範學堂大約俟經費稍充即可宏圖大　矣○邇來越中疫氣流行染者往往目眩頭暈並不吐瀉即一睡千年每日城廂内外若此者數以百計大半係貧苦力食之流醫家謂由飮食不慎所致殆或然歟 
[庚樓月色]  
　　武昌訪事友人云上月二十六日恭逢皇上萬壽聖節湖廣總督張香濤宮保設筵紡紗局中柬邀各國駐漢領事官曁洋關稅務同讌飮○日前卾省警察下局第七十號巡街捕巡至武勝門外大堤口見一小孩年僅四齡徘徊歧路詢其居址不知所對遂引至局中禀知委員某大令暫行留養 
[神女弄珠]  
　　漢口訪事友人云邇來寓漢洋商收買芝麻雜糧存積頗多以致制錢缺乏每洋銀一元僅兌得八百四十文小民莫不憂形於色○日前有客來自武穴述及拐匪某甲由上游拐得幼孩　口雇船來此將次登岸卽被哨勇查知解請廣濟縣某大令訊明站籠處死彼心誠保赤者尚其慎之 
[鍾山雲氣]  
　　金陵訪事人云上月下旬某日釣魚巷龜子韓起發家忽斃雛　一口偷埋城北義塚僉謂逼娼不從致畢命於鞭箠之下某董事聞之據情禀諸上元縣署縣主戴子和大令飭差持票立將韓龜前後門一律封閉俟訪明死者是否因被逼所致然後核辦○前府尊委吳次珊大令首創辦商團藉資保衛治客冬開辦房膏捐之始上峯飭大令赴徐州勸辦因將商團另委他人董理今春二月大令由徐回省銷差聞目下仍有接辦膏捐之說未知確否每逢大比之年六七月間地方官輙有封閉娼寮禁止游船之令蓋緣士子雲集商賈駢闐人類不齊最易滋事且供給所裝運物件多取道秦淮尤不容牙檣錦纜雜遝其間有碍河道也目下秋闈伊邇江甯縣主盧肅卿大令奉外提調江甯藩憲李薌垣方伯檄飭查照科塲成例大張曉諭　七月初　日爲始所有釣魚巷各妓院及秦淮中各畫舫一律封禁 
[螢苑延凉]  
　　提州訪事人云上月下旬某日兩淮運憲程雨亭都轉接奉督鹽憲劉峴莊宮太保札開據江西督銷局禀運商遭風汰銷引鹽可否免完半釐等因到本部堂據此除批運商慶安裕承運安鹽催船駁運遭風汰銷鹽二百二十包旣據勘騐屬實出結呈送姑准免完半釐毋庸補運候札行淮運司知照繳結存　發外合亟札飭云云刻已飭知淮南局員轉諭該商遵照矣○日前揚城多子街寳文閣文錦堂兩書坊猝被火災錦軸牙籖悉付咸　一炬事後聞諸書業中人云文錦堂係左衛街慎德堂分鋪本有力不能支之勢今又被祝融所祟搜括一空恐將一蹶不振矣○北門外觀音山香烟之盛爲江北各叢林中首屈一指往年　六月朔起以迄十九日大士誕辰香客如雲履綦交錯本屆陰雨連朝道途泥滑遊人裹足朝山者更落落劭晨星各項生涯因皆虧折時事艱難不益於此可見哉 
[芹藻楊休]  
　　昨爲本邑新進　生入　之期午後姚明燽等諸生咸衣冠詣上海縣署縣主汪瑶庭大令升坐大堂受諸生參謁畢卽排導送入學宮行謁聖禮隨率令參見學師邱贊思廣文繼又導至蘇松太兵備道轅晉謁道憲袁海觀觀察 
[嚴查僞照]  
　　昨日上海縣汪瑶庭大令奉松　府余石蓀太守札文内開奉督學部院李札開照得同治十三年以後凡俊秀减成報捐貢監均應補繳四成實銀方准鄉試當録科時例　各該府縣加結具文申送及臨點各該生將所捐執照當堂呈騐收考惟近年僞照迭見查各前院任内察出者三十餘　雖經飭俯銷毁並咨明撫部院嚴飭各州縣究辦誠恐愍不畏法之徒希圖射利揑造欺人勢所不免合行札飭轉札各屬出示嚴禁並於起文加結申送時詳加核騐如有可疑者概不給文送試等因刻已遵照出示矣 
[縣訊巨騙]  
　　前者　中國派駐日本横濱總理事王君省山投蘇松太兵備道轅控程慎安騙捐吞欵等情旋又有孚和號執事人趙敬遠等控程慎安積欠貨欵時程慎安匿跡蘇州由道憲袁　觀觀察申請江蘇撫憲恩藝棠大中丞札委陳敬齋明府押解前來發交上海縣典史趙　臣少尉看管前晚縣主汪瑶庭大令升堂研訊有程渭卿者供稱小的　習南貨業程慎安在蘇州開南貨店雇程榮卿執事榮卿與小的同姓不宗　來相　故浼小的代辦貨物運蘇　續欠孚和等號銀數千兩後慎安將店閉歇榮卿避匿無蹤致小的大受其累今者慎安旣已到案求責　交出榮卿訊追欠欵大令先詰向王騙銀一案慎安供職員係安徽人前在捐局辦事王原係知縣曾浼職員加捐知府銜交銀八百餘兩後欲改　實官　職員索還銀兩職員因銀已用散書給　劵旣而王爲職員售去硝磺一百餘擔計銀一千八百餘兩除去前欵找還銀一千兩早已　　了結至蘇州南貨店並非職員所開店中帳目向係渭卿之子經理職員恐被牽累故將帳取出因怱促起解尚未携帶容俟呈電趙敬遠屬奎明同供與慎安榮卿均不相識程渭卿向在本城大東門内某南貨店執事往來貨欵素無錯悮後渭卿自稱兼管蘇州新開之店賒貨運往致被　欠巨資惟求根究大令飭將程渭卿管押速交榮卿到案慎安仍發少尉看管著呈帳簿察核 
[議修火政]  
　　本邑内地自來水雖已竣工然每遇火災各洋龍尚未取用蓋以章程未經議定故也前日總理此事之楊唐兩觀察特邀城廂内外各洋龍董事至同仁輔元堂會議以便妥定章程 
[土棍送縣]  
　　本邑土棍趙和尚趙阿二前因攔截教民龍狗郎所携洋紗指爲漏捐聲言須罰洋銀二十餘元龍遂訴知某司鐸函請駐防浦東南匯縣境北蔡鎭左近龍王廟之管帶某君將二趙拘獲派勇押送南匯縣署請縣主汪蘅舫大令訊明懲治 
[英人慶典]  
　　昨爲英皇加冕之期本埠各西商咸張燈慶賀自英界南京路抛球塲起迤東至黄浦灘旗幟鮮明輝煌奪目沿灘一帶南自外洋涇橋起北至外大橋止用各種芳草紥成牌樓四座英總領事署前一座更於其上裝設五色電燈四圍均懸英國徽章並各種紙燈浦江中所泊兵商各船一律高懸旗幟清晨彼國紳商齊集三馬路大禮拜堂晉祝午後六點鐘時團練兵列隊操演至晚九點鐘時復迎賽水龍會各捕頭派出中西探捕分投彈壓嚴密異常 
[南巿捕房紀事]  
　　有積竊湖北阿三者不知其姓氏昨在南巿新馬路中西望東張被包探黄量海拘解捕房捕頭令押候轉解馬路工程局禀請總辦翁子文太守訊究○昨日張阿榮在馬路中圖竊被包探黄量海拘至捕房捕頭令押候轉解工程局禀請訊究○昨日捕頭傳諭巡街各華捕凡有自置馬車行駛馬路中並未輸捐領照　著　拘回每輛罰洋銀二元東洋車罰洋銀一元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　本邑上忙條銀阜經限滿浦東一十四保六圖地保馬士卿趙益山兩人欠繳尚巨前日縣主汪瑶庭大令提案訊比馬供實因鄉民抗延不完非關小的等侵蝕趙所供相同大令喝令將趙笞責一百板馬掌頰二十下均枷號浦四十二圖不衆俟繳清始准開　○前日趙玉泉控秦裕坤糾衆行兇等情大令研訊之下趙供小的家住小南門外向來爲人唪經藉覓微資餬口近曰董家渡某船户雇小的啓建道塲一日言明洋銀七元同業秦裕坤忽稱伊先議價不合小的不應貶價招攬遂糾同製造局工匠談某等將小的毆傷叩求騐明提究大零飭仵役騐得腰際略有微傷諭候飭差查明提究 
[上海巡局紀事]  
　　日前本邑南馬頭南薰里殷子春家被賊穴壁而人竊去衣物若干因卽開單報明巡局前日汛捕　獲賊犯袁德　一名解至四十三七鋪巡防局局員盛雨村二尹研訊之下袁供此項衣物由不識姓名之某甲暫寄小的處言明緩日來取不意其人竟一去無蹤致小的突被株累求恩鑒宥二尹判笞責一百五十板押候傳到失主訊明再核○前日姚和尚扭傅阿木至十六鋪巡防南局請追所欠會欵洋銀十餘元局員賈叅軍飭地甲妥爲理處 
[英美租界公堂會訊案]  
　　德商瑞記洋行某西人投本管領事署控華人吳子坪經手向戚繼良周惠南定購蠶繭延不交出等情經德總領事照會公廨前日讞員張柄樞司馬飭差提到一干人訂於午後會同繙譯官佛爾克君訊斷西人投案聲稱今春田吳子坪介紹　戚繼良周惠南定購頂好蠶繭八十擔約定隨時交清不料遷延至今僅交到四十擔　餘置之不理請卽訊追戚周同供今春與瑞輪繅絲廠訂立合同分赴各處資購蠶繭八十擔已交四十擔實因蠶巿歉收來源甚少致難如數後經設法交齊彼又嫌貨不佳大啓齟龉并唆使瑞記洋人控告要知此貨業已交清彼旣藉端不收照章應罰銀二千兩尚求公斷以恤商艱吳供戚周與瑞輪繅絲廠交易係由商人居間嗣因繭出無多搜羅非易並非有意不交餘語與戚周相同司馬商之佛君以原被各執一詞碍難判斷著將戚周交妥人保出速邀絲業董事秉公理處禀復核奪吳從寛開釋 
[英租界捕房紀事]  
　　余仁甫至雲南路二百四十一號門牌某姓家行竊銀質對時表一枚報由包探沈阿炳拘入捕房捕頭著押候解送公堂禀請讞員張柄樞司馬訊究○流妓陳阿　在福州路中攬行人之袂被某號巡街捕拘入捕房捕頭著解送公堂禀請押候訊究○前日曹芝雲之妻某氏忽吞服生烟經人察知扶送仁濟醫館求治旋卽斃命昨日報明捕房捕頭先派包探張寳成前往稽查然後令地保傳家屬收殮○積賊曹仁泉經包探方長華拘入捕房捕頭著押候解送公堂禀請訊究○徐阿四至福州路流妓王巧仙家行竊衣服一件報由包探石鋪榮拘入捕房捕頭著押候解送公堂禀請究辦○陳阿九朱和尚行竊新閘路俞姓家衣服數件報由包探劉光震拘入捕房捕頭著押候解送公堂禀請究辦 
[法租界公堂瑣案]  
　　昨晨魚販王牛郎雇舟載鮮魚來滬適與某船相撞以致船身損壞不得已另雇沈阿桂所駕杉板船裝魚渡浦停泊小東門外浦灘三茂菜蔬店夥金富貴見之急向購取不意船身偶欹側顚入浦中殞命三茂主人聞之急遣施阿林投報捕房並將王沈扭案請究讞員杜枝園大令升堂研訊王沈同供是時船未傍岸金卽一躍登舟致有此失求恩明鑒大令著押候撈獲屍身再核○金陵人王胡氏被歹人蔣新才誘之來滬串同蟻棍王裕明鬻入某龜所開花烟館案發解經大令訊供有王良福者稱係氏夫王良才之弟投案請領氏不認大令遂著將良福掌頰二十下押候查明再核此前堂事也昨日包探投案禀稱小的曾向王胡氏詳細盤詰王良福實係夫弟因母不到恐有别情故不敢認大令命提良福復詰供稱去年十月兄長良才娶胡氏爲室忽於上月初十日逃逸無蹤後知在案下因遣小的來領大令命押候函追氏母及夫來案領回○前日王蓉初失去紗長衫一件報捕後由包探查獲賊犯楊寳安吊到原贓送案請辦大令判責三百板贓給失主領云○偷兒朱順林至某烟館開燈過癮乘間竊取烟槍一枝售與陳寳金報捕後經包探查獲人贓昨日連收贓之陳寳林解案請辦大令判責朱三日板陳罰洋銀三元 
[美租界捕房紀事]  
　　昨日小竊某甲不知在何處竊得洋巾數十條持至虹口某押鋪質錢適爲包探顧福其所見向之盤詰言語支吾因卽帶入捕房捕頭令押候轉解公堂禀請讞員張柄樞司馬訊辦○昨晨妙手空空兒劉阿眞混入穿虹浜左近鄉民某姓家窮取衣服數件事主幣見扭交某號巡街捕帶入捕房捕頭令押候解送公堂禀請懲辦○前晚有公輪子一流人引類呼朋在西華德路某茶肆中評量曲直唇槍舌劍爭論不休旣而各奮老拳互相格鬥某號巡街捕見之急吹號呌召集他捕將肇事者一并拘入捕房捕頭詰知釁起細微令各押乞丐牢片時從寛斥釋○昨日某某二甬人在武昌路互相扭毆包探朱桂生見之一并拘入捕房捕頭令押候轉送公堂禀請訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
