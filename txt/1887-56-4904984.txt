# 1887 - 56 - 4904984

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武美殿刋板初印本民副向不多見自經兵燹尤如吉光片羽彌希彌珍而四海臣民轉無以窺建　之　心　缷治之謨不著今退補樓主人出其家贏初印本付點石齋石印仿巿箱直行本大小面凡三擡雙擡單擡諸欵式悉仍舊貫不敢經易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每都價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎭匙悉用雲銅隷字顏蓋精　絶倫凡在同志幸早賜顧售股處在上海點石齋南局帳房候敎 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器番籍火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售皆可購取如躉買祈至新北門外天主堂街大順行及還讀樓面議可也 
[原濕]  
　　余去秋病足得黄春圃先生之藥敷治而愈今春又患腰疼詣朱滋仁先生診之曰此濕氣也投以藥亦漸愈又患足疾胡君悅彭爲覔老蚌合藥以敷頗效余曰僕素不飲酒且不甚嗜茶濕從何生乃若是其重耶悅彭曰濕之爲害人皆有之非必皆由於茶酒也經曰地之濕氣感則害皮肉筋脈此言地濕感受致營衛之氣行滯邪與正氣相搏逆於　裏故使皮膚筋脈之有害又曰諸濕腫滿皆屬於脾此言土濕太過脾陽不振則痞塞腫滿之病生經故又曰諸痙　直積飲痞膈中滿吐下霍亂體重膚腫肉如泥按之不起皆屬於濕也蓋太隂濕士乃脾胃之氣也脾土一困則諸病叢生嘗謂人之生也陶六氣之和形固乃能無害體之立也禀五行之秀表虚不免致疾分風寒暑濕之殊害形體臓腑之異今也兩儀之間在地則生於濕邪五行之内在濕則本於土化或坐臥濕地當風取凉濕之暗侵而不覺或醇酒着濕過飲不節濕之潜伏而不發於是濕阻於衛則行陽之氣滯濕充於營則行營之血濇營衛失常經脈壅阻而三焦亦因之受困矣然而内外之濕亦隨人之變化火盛化爲濕熱水盛化爲寒濕且濕喜流關節易於作痛以濕傷形形傷故痛也故其爲病則有寒熱腫脹身重溲赤筋骨痛瘡癤淫癢膿水淋漓腰痛跗腫肉如泥脚石如墜頭面如裹手足痠軟腿膝漫腫挾痰則麻兼死血則木寒多則痛熱多則腫治法宜分部位通營衛利脈絡如是而一身之患有不盡去者乎且同一濕也則有中濕寒濕風濕濕痺濕熱濕温酒濕濕痰之不齊焉中濕者其脈沉而微緩腹脹倦怠肢痛身重膚浮喘滿昏不知人挾風則眩暈嘔穢挾寒則攣拳掣痛寒濕者雖夏月亦覺清冷發則關節不利牽掣作痛若腰下冷重而痛名曰腎着風濕者骨節痠楚不能轉側者濕氣也其掣而不能屈伸者風也濕熱者肢節痛肩背重脛腫作痛濕痰者痰涎流注肌肉間時作痠痛濕温則兩脛逆冷胸腹滿多汗頭痛妄言必其人嘗傷於濕因而中暑暑濕相搏則發濕温其脉陽濡而弱隂小而急治在太陽不可發汗汗之不救酒濕者嗜酒不節濕痰自盛其症身癢皮燥經絡不舒或半身不遂口眼喎斜濕痺者因濕生風痺於絡脉或至關筋流注疼痛不定者是也濕之爲患既繁且劇爲治亦殊辨之誠宜切矣且夫濕不自生也因熱怫鬱薰蒸脾土致脾不散津肺氣不得下降膀胱亦爲之不利於是水液停滯濕自生焉丹溪曰濕本土氣火熱能生濕土故夏熱則萬物盛秋凉則萬物燥也治濕之法上焦宜微汗中焦宜宣通下焦宜利小便有熱者佐以苦寒有寒者使以辛温始終加减必以芳香以濕屬濁邪非芳香不能泄濁再觀其人之虚實而消息之惟發汗者宜太多以汗多則陽微陽微則不能柔養筋脉故經脈緊急而成痙濕之脈曰浮而緩濕在表也沉而緩濕在裏也弦緩者風濕相搏弦繄者濕熱彌漫也濕之舌色曰苔白者濕在表也白膩者濕在裏也薄黄者濕化熱也黄膩者濕熱俱盛也焦黄者濕火内焚也冷白者寒濕自盛也淡紅而邊曰者隂虚著濕也純綫而潤澤者陽虚挾濕也此脈象與舌色之大概情形也原夫地濕之中人江南尤甚以地處卑汚濕土易化既無剛風又鮮烈日加以雨露之濕目上而下潮汛之濕自下而上世人不知節飲食愼起居往往明知之而故犯之渺爾一身受困於濕氣之中乃欲不病其可得乎所以病之困於濕者十有八九而濕之變症者亦復不一乃欲以區區理濕之藥籠統龐治妄希得愈其可得乎今子體肥本易叢濕而又日與厚味爲緣因是而濕中於脾脾主四肢而又性屬潤下故易致足疾今而後如能稍節飲食不日日向甘脆肥醲中尋樂趣則雖不能拒之於前尚可以絶之於後否則縱有善藥而不清其源徒遏其流終無濟也余起而謝曰謹受教乃編次其語而存之命曰原濕用以自警且爲天下之同此疾者告焉 
[本館接奉電音]  
　　昨接在京友人發來電音有本月初八日上諭二道敬謹譯登○二月初八日奉上諭戸部左侍郎孫詒經着毋庸在毓慶宫行走欽此同日奉上諭吏部奏遵議處分一摺戸部左侍郎孫詒經應得罰俸一年處分着不准抵銷欽此 
[滇蜀通電]  
　　中國自通行電報以來消息流通一瞬千里寳開數千年來未有之奇去歲滇蜀各大憲奏請添設電綫朝廷允之遂於去夏開辦鄂滇兩路工程經之營之弗辭勞瘁至本月初七日滇黔交界處得以接頭而全功卽已告竣中間沙市宜昌夔州萬縣車慶成都瀘州畢節雲南蒙自開化各局電報一律通行從此天涯地角萬里迢遥音問傳來瞬息可逹利國便商誠一舉而數善兼焉 
[名帥籌邊]  
　　穆春帥現將東三省練兵事宜辦理就緒奉吉黑各設馬隊二起步隊八營各得練兵四千五百名除奉省抽撥練隊兵一千名吉省抽撥練隊兵一千五百名外餘皆挑練新兵惟黑省地方遼闊從前練隊僅敷防衛之資是以全行新練其馬隊原議設立　帶官二員哨官四員現擬改設帮帶官一員哨官五員除吉省專備本省邊防應歸將軍節制外其辦理三省練兵總統帮統各一均係特簡大員不能不酌加薪水之資以崇體制至兵餉馬乾薪水各經費每月需銀八萬四千二百兩除去奉省抽撥原帶乾餉銀七千五兩吉林抽撥原帶馬乾餉銀九千六百餘兩 
 
 

Page 2

 
 
每月尚需銀七萬二千一百餘兩就一年計之需至八十六萬五千一百餘兩遇閏加增吉黑二省所需軍火卽由吉林機器局撥發奉省距京較近另由神機營存儲軍火撥解又由粤省運到克虜伯砲六十尊分撥三省各二十尊歸兩翼相間配練將來應需駕車之馬俟砲車製齊捐馬解到再將應需馬乾經費酌添其餘製備營帳旗幟號衣鑼鍋等頃用銀九萬兩擬作正餉開銷一次總之每年大約需銀一百餘萬兩較之原定一百五十萬之數尚省三分之一以上云云得諸京友盖穆帥籌辦東三省練兵之大略如此 
[金陵大霧]  
　　金陵於正月二十一日夜將半天忽　霧路燈高出十丈者悉爲霧所籠罩如海上神光若明若滅鼉更四轉始復澄清多少樓臺依舊在星斗中歴歴可數次夕霧更大且作硫磺氣其色似墨至對宇不辨人面目行路者相遇聞足音跫然始識南人之南北人之北一時大街小巷羣以似烟非烟相驚問以爲隣近失火婦女至載槖倚閭以待遷徙其紛擾情形甚於地節中長安民訛言水至有識霧從來者云由紫金山入朝陽門遂滃然翳城邑閱兩炊許驚者方定均相詫爲從來所未見昔南山有元豹隱霧中七日欲其毛澤今試問幽厓靈谷間有遵養時晦之隱君子乎還當移文北山以詰之 
[仕途俊語]  
　　江甯藩憲許方伯前以未經引見未經驗看人員一律不准當差刻聞又有調停之法謂已經在差者仍依舊俾展其才力其方爭捷足而瞠乎在後者則一切逐客請自隗始聞近有解嘲者曰承恩不在貌教妾若爲容一人曰總比我夙夜在公實命不同者强過十倍○江蘇州縣補缺難於登天自海防例開而孔方兄之神通居然可以印纍纍綬若若矣近聞官塲人云指日高湻贛榆兩處缺出有甘大令可以望補緣甘以大挑到省而加捐海防者適部章以海防一項仍先儘正途在前以後方按名次序補故大令不覺譬如積薪後來居上焉 
[末路逃禪]  
　　蘇郡越獄脫逃各犯尚有孔廣雨等三名四處搜求杳無蹤跡所懸賞格前已一再倍加至日前有人從普陀山函報謂有一犯在某寺投宿欲求剃度爲僧寺中未便拘拿請卽簽差往捕云云想該犯惡貫已盈當難如魚之漏網矣 
[試事傳聞]  
　　福州閩侯兩縣考試武童業已告竣上月三十日案出閩以馮駿聲爲批首侯以劉鴻勳爲批首府試刻已定期本月初三日考試閩侯長三縣初十日考試福清等七縣云 
[鳳城紀勝]  
　　正月十三日文錦如鎭軍由午門步出大清正陽等門察騐所墊御道察至正陽門外見道路多凹凸不平之處遂大發雷霆勒令卽刻鋪墊平穩以備蹕臨及回入正陽門又面諭左右翼翼尉將某段係某旗某甲承墊該官是何職名一一查明禀覆○御前大臣面奉諭旨所有去年十二月十九日至二十三日恭備皇太后皇上海差跟隨三旗侍衛等加恩每員賞給小卷尺頭一件卽由内縀庫給發欽此正月十四日召見閻丹初相國敬銘垂詢改　制錢一事特旨限一年内務將制錢更換行使其當十大錢應如何搭成行使之處着卽妥議章程並諭以各員有意延宕咎有應得云云想戸部各堂官不得免于處分矣○兵部行各旗營本年舉辦官員軍政之　應將各營官員軍器奏請欽派點騐相應知照各旂營卽將所屬官員現在有無調往軍營其在京各員應行點騐之腰刀長槍弓張箭支撤袋箭壺每員應有若干計合營官員應有若干卽日造具　册報部以憑核辦○上虞備用處咨取八旗各營本處懸有拜唐阿等缺應行咨取卽由各旂營于大員子弟及家道殷實之親軍領催護身馬甲前鋒閑人内散保送數名造具履歴三代清册並木牌六分咨取領侍衛内大臣處以便訂期揀選○兵部行知各旗營本年三月皇上祗謁西陵　途行營例應奏派管理買賣街大臣以資鈐朿相應咨取前鋒統領護軍統領副都統等銜各現在有無出差告假各項事故及兼充何項差使務於卽日咨覆以憑辦理○兩廣總督張杳濤制軍以内地匪徒拐販男女出洋日甚一日各直省誘拐子女之案層疉如山實於世道民風有礙若不立予重典不足以挽頽風擬將販賣人口出洋之犯仍復舊章從嚴重辦等語入奏九重刻已奉旨允准矣○正月十六日保和殿筵宴殽饌酒果俱極整齊較前預備者實有天淵之判云○當事諸巨公議令李傅相速　天津赶設錢局四處添購外洋機器鑄造制錢並令各省一律開鑪鼓鑄云○哈密回子親王呈進哈密瓜杏菓丹葡萄等物於正月十六日齎入 
内廷聞該回王寓居石駙馬後宅胡同回回館内隨帶頭目人等六十餘名由理藩院派人在彼照料查哈密回王自遭兵燹後三十餘載未及進京此次爲新疆肅清後初次入覲約于中和月初遄回哈密云○戸部移會五城飭傳京師銀當各項經紀商人於正月二十三日齊赴戸部以備諭商錢法事宜應如何折算分成俾商民兩無虧累云○禮部知照祠祭司案稱本部具奏正月二十一日孝穆成皇后忌辰二十三日孝聖憲皇后忌辰二十九日孝儀純皇后忌辰此三日均穿素服不報祭不還愿不作樂不宴會不理刑名照常辦事等因奉旨依議欽此欽遵到部相應知照各衙門飭屬一體遵照○西四牌樓北報子胡同某甲之母素性嗜酒日在醉鄕時届新春花香鳥語臨窓玩賞不覺玉山漸頋　則伊子外出未歸伊媳方在廚下甲母醉而偃臥所飲火酒不覺在腹内焚燒火勢炎火心肝焦灼伊媳聞聲馳救　如火自五臓而起無可灌澆坐視其身軀焦爛而斃赶急遣人將甲尋回撫屍大慟立卽呈報本地官廳轉呈北署將甲夫婦解交刑部越三日由刑部司員詣騐不知騐　何如聞甲乃某部人員云○正月二十日午後皇上升紫光閣前黄幄蒙古王公台吉塔布囊等呼圖克圖朝鮮正副使臣哈密回子親王分爲兩翼侍宴賜以奶茶奶酒菓品　點經御前大臣按分名爵頒賞綢縀尺頭大小卷不等領畢環跪叩頭謝恩旋　看視貫踆騙駝騙馬對耍單刀杆子小過堂火槍文武戯法金斗人跪竹馬踩繩扒杆西洋回回蒙古等唺畢燃放烟火花傘皇太后亦升紫光閣率領内廷妃嬪主位公主等凭樓而觀皇上駕還北海皇太后帶主位等乘小轎至海岸換坐氷槎看内監人等於氷上燃放鞭砲雙響飛天十響五鬼閙胖起花金盤落月等砲歴半點餘鐘又乘槎游覽膳後仍看視花燈方行起輦○右翼前鋒營于正月二十日清晨在南城根閱看正黄正紅廂紅廂藍前鋒步箭京察並咨傳神機營馬步各隊當差之本翼前鋒卽於是日備帶弓箭赴該處預備京察○正月二十一日皇上宣惇邸進内諭以毋庸前往紫光閣管宴旋于聖駕出宫後乘轎逕回府第云 
[潯陽雜記]  
　　九江一帶江水至歲底而大涸迨過元宵後逐漸增漲迄今已漲高一丈四五尺江心各沙洲已不復見各輪船往　者可以鼓輪直下不必繞道矣○潯市各店往年人日後卽次第開張今年因氷雪積壓遲至元宵後始行開張其大開張在二月初二俗謂之龍擡頭日也是日潯城内外各店張燈結彩爆竹聲喧極形熱閙○距潯城五里之官簰夾地方有某甲娶一婦將近兩載未結同心之好常占反目之爻幾如鷸蚌相持兩不相下新正望後又因細故口角詬誶時聞婦念遇人不淑不如死之爲快趁甲出外時密購阿芙蓉膏吞之迨甲自外歸則已玉隕香消返魂無術矣婦之母家得信亟欲大興雀鼠經甲親隣出爲調停未知能轉圜否○九江洋藥稅厘自歸新關征收後該委員等奉公潔已悉心經理一時弊絶風清涓滴歸公益信當軸所定新章實爲法良意美也 
[獵麞致斃]  
　　積雪初霽銀海光摇一片空明眞有唐人詩千山鳥飛絶萬逕人蹤滅之概神策門外某獵戸念雪後野獸入則無以蔽其身出則無以餬其口此時若乘其危而取之不難一網打盡遂提火鎗而出於平衍處見一麞直立蘆葦間自度相距不過數十武因爲鶴步踏雪而往不料是處實一大塘麞立在塘心土阜上塘水頗深獵戸既下塘卽陷入雪内頂與雪平不得已用手將雪推開而足己如縛竭盡心力眞勇 
 
 

Page 3

 
 
者無所施其技智者無所用其巧飢寒交迫待斃而已至次早萬頃銀濤中湧出紅輪如血始遠遠見有行人高呼救命行者四顧不見祗得效金也藏跟木魚聲尋之纔知此人誤陷塘中因設法擲一長繩令其自繫腰間旋呼衆人力拽出之獵戸既登岸渾身抖戰噤不能出聲未幾仍氣絶說者多歸咎於出險後未及沃以熱湯襲以重繭謂爲謀之不臧然試問此人埋雪中者已越一宿果尚有生理否也事見金陵訪事人手函 
[廣州官報]  
　　藩轅牌示連山綏猺同知缺委間用同知閻維周署理合浦縣缺委會同縣杜紹唐調署會同縣缺委現署萬州朱文輝調署萬州知州缺委試用通判劉保林署理遂溪縣縣丞缺請以先用縣丞李九波詳補 
[皇孫莅滬]  
　　德國皇姪孫廉波親王乘德公司輪船來滬遊歴一節前已列報昨日滬地接信悉該公司船業已於十一點二十分時過大戢山二點鐘時抵吳淞廉波親王換坐小火船約於四點可以抵埠於時英讞員蔡太守親至德公館問訊德領事隨預備馬車在日本公司碼頭伺候各國領事曁英會審委員蔡二源太守先後均至碼頭迎迓至五點鐘時遥見烟燄横空知小火船將到各官咸鵠立以俟越一刻時船已傍岸蔡太守上前握手相迎皇姪孫脫帽還禮立談片刻各領事亦皆脫帽相接廉波親王亦皆答禮旋卽乘坐馬車至德領事署蔡太守及各領事分道而散聞蘇松太道龔觀察擬設筵於匯業公所卽徐家花園擇日恭請廉波親王赴宴想屇時羽葆紛來酒肴羅列必有以聯中外之邦交極主賓之歡樂者矣 
[意欲上控]  
　　英公司你包而輪船撞沈中國萬年青兵船一節由中國向英按察司衙門控告經英按察司斷得錯失全在你包而船萬年青毫無錯處等情均已詳列前報兹聞英公司不服按察司之斷意欲上控云 
[軺車莅滬]  
　　周生霖星使由粤乘坐富順輪船取道申江以便回京覆命前日下午四點鐘後該輪抵埠道廳營縣各員紛往舟次投遞職名星使隨命駕至滬北天后宫行轅安駐聞該輪船停泊時有甲乙兩粤人闖入星使房中圖竊物件事爲縣署聽差人所見當卽拘住帶回管押候訊 
[出殯誌盛]  
　　統帶銘武等營唐俊侯軍門疾終滬北梅春里公館擇于昨日發引扶柩回籍已列前報兹間軍門之靈輀擬由内河用船載運其船卽停泊於新閘本埠蘇松太道龔觀察上海提右營陳叅戎以下文武各官及各局總辦以及滬南　暉港駐紥之蕭軍門徽州會館駐紥之陳軍門親來送殯所部各勇咸出隊往送江南提標水師兵勇亦經各管帶官率領往送一時戈戟凝霜旌旗耀日靈輀於十二點鐘後發引前導有旗鑼傘扇銜牌銘旌亭誥命亭菜亭香亭像亭靈轎雜以各營勇兵旗幟鮮明迎風招展繼以翣牌功布孝幃提爐等其靈櫬在後用獨龍槓出公館由四馬路往北經河南路轉西過大馬路迤邐至新閘下船乘潮進發所有滬南各勇之送嬪者須由租界經過早經蘇松太道龔觀察委繙譯沈司馬親至英法兩捕房知照請爲照料是以一路行來甚爲安靜靈櫬經過之處人皆夾道縱觀咸謂如軍門者生則懸斗大黄金印擁貔貅百萬師武夫前呵從者塞途及其殁而英名偉績猶嘖嘖在人口豈非大丈夫得志於時者之所爲哉并聞軍門靈務因其公子遠在梓鄕悉由軍門之姪虞賓副戎經理頗能井井有條云 
[查點巡捕]  
　　今日爲本埠新舊董事交換之期新董事接手後先在工部局空塲查點中西印度各巡捕計共約二百人其有事在外者皆不得與當緩日再點也 
[欠粮封屋]  
　　本縣糧差吉順汪泰潘懋各欠條漕疉經莫邑尊提案比追依然不繳前日邑尊因飭將各人家産發封以俟變價 
[押令查明]  
　　開松茂棺材鋪之西人瓦而司因失去在屍身除下之金鈕扣四粒查是出店人張娘子行竊見証是石匠陳阿林木匠沈昌順等控告後由蔡太守會同易繙譯審訊因供詞各執定期覆訊等因已列前報昨届覆訊之期瓦而司投案申訴并稱奉飭查傳野雞夫已着馬夫趙阿才招到野雞夫朱德修并邀管墳之陳祥桂到案馬夫趙阿才稱洋東命我招朱德修抬棺事畢卽去並不入内給錢一百五十文朱德修供與同陳祥桂供看守墳屋已有多年當日瓦而司同張娘子及其弟張阿順三人將屍洗净穿衣並無别人入内後來聞因死者衣上除下之金鈕扣失去疑張娘子行竊張娘子曾到我處言已詢明金鈕扣是我交與石匠陳阿林以致陳亦管押等語實屬任意妄言故與爭執張娘子仍供如前并稱並未向陳祥桂說話張阿順供我與張娘子之親戚趙阿昌等聯名遞呈公禀剖明張娘子誠實可靠决無犯竊情事實被陳阿林沈昌順因嫉妬起見挾怨妄指乞恩明察又稱陳阿林既稱在延齡堂烟館見張娘子跌出銅鈕扣一粒何以不問來源卽行拾取而告洋東斯時如果張娘子犯竊情虚斷不任彼取去俾作贓証可見張娘子毫不知情顯係陳阿林種贓害人蔡太守問瓦而司當日究竟陳阿林等到過屋内否瓦而司稱其時祗我與張之昆弟等三人在内陳阿林沈昌順並未到過太守謂趙阿昌等所禀尚屬近理惟既稱陳阿林挾怨種贓陳阿林並不到過從何而得贓耶沈昌順又稱洋東控案後張娘子囑我妻轉告我到案照拂些的話太守謂金鈕扣四粒值價無幾惟據瓦而司稱死者之弟以此爲記念務向瓦而司究追揆度情形祗能向張娘子張阿順是問押令查明訂於下禮拜二再訊朱德修交馬夫趙阿才保去 
[壞車涉訟]  
　　應阿五至英公堂稱在協正昌馬房爲馬夫由靜安寺回來突遇王阿大坐馬車自行拉韁撞　我車馬亦倒地受傷故將王阿大及馬夫范寳雲交捕送案馬車修理費須洋二十五元馬受傷不堪駕駛須賠價銀四十兩請爲追償王阿大供本邑人現在報關行生理自行拉韁原是不合至壞車已雇木匠代爲修理又雇馬醫生言三禮拜可以照舊駕車應阿五又稱馬傷萬難醫愈范寳雲稱車壞爲之包修馬傷爲之醫愈尚有何說且兩車碰撞彼此均有疏忽之咎蔡太守隨飭王阿大交保着处寿料理范寳雲開釋查工部局定章凡馬夫不得任意被不諳拉韁之坐客駕駛然則有擾禍情事該馬夫亦難辭其咎矣 
[管押候訊]  
　　本埠鄭家木橋南首有瞽者居焉近日來一親串於昨晨洗臉時將金戒指兩枚翠約指一枚脫下放在盆邊洗濯既畢忘將翠約指帶上而戒指亦墜落盆中學徒某甲不知水中有物將水傾潑街上有住居英界之織補學徒路過此處見而拾之正欲走時被擺貨攤之人瞥見意欲奪去於是兩相爭扭固結不解瞽者之親串聞外面吵閙詢悉其事卽行鳴捕將兩人送入捕房兩人爾推我諉名不肯認因一併押候解案○彩視街鐵店主某甲於日前將夥某乙辭歇生意據云乙尚用空店中錢一千五百文未還前日乙又至店中向甲定要借錢一千文甲不允以致兩相口角乙老羞變怒隨携打鐵之鐵鎚將風箱一隻敲破甲因鳴捕將乙拘押候訊○某甲在石路開設酒肆麴蘖生涯頗自不惡其家住法界咸德里前晚偕友人至寄園烟館挑燈共話以酒國之主人領烟霞之逸趣横陳一榻甚自得也正在吞雲吐霧時脫下之線縐馬褂一件忽被别友携去如黄鶴之杳然在後尋到扭送捕房捕頭以兩造均有不實不盡着一併管押 
[法廨停訊]  
　　昨禮拜四係法公廨訊期因翁子文太守别有要公故囑捕房停解各案 
[昨蒙福山漁樵隱者偕紅綿館主過訪率成一律錄乞吟壇正和]  
　　久從海上仰儀型何幸征車戸外停方愧菲才無建白詎邀巨眼獨垂青娛賓端賴詩盈篋留客還憑月滿櫺村落蕭條沽酒遠且烹清茗當瓊醽[  白門惜花外史李錫恩煜庭氏未是草]  
 
 

Page 4

 
 
[游豫園]  
　　春游多佳興進彼城北城逍遥豫園内徜徉此點春四圍綠野秀脩渚水粼粼臺榭得天趣春木方向榮延頸一以望疉石起嶙峋白雲屯巖岫皓鶴時一鳴俯濯石下潭仰看條上鶯行行路轉遥窅窅若迷津葛藤交且蔓虬枝聳復傾上有特棲鳥嚶嚶弄好聲飛鳴常顧我導我入高冥高高上無極渺渺凌星辰攀條摘惠草憇石臨風清下視諸所有判若超凡塵惋惜無同調相對發幽情海上種榆山人胡悅彭甫稿 
[登丹鳳樓]  
　　鸞鳳不可見千載思悠悠危樓倚雉堞上與浮雲浮登降疲足力躧步探清幽松風開洞扉隂森不可留傍磎緣石室曲逕路徂脩道人讀丹經散髮下林丘癯貎一何古翩　列仙儔飲我玉液滋導我入層樓凭欄豁遠矚春陽盛原疇豪情曷云已吐氣貫斗牛左擎洪崖杯右拍楚歌喉歌彼雲際兮悵望有好仇盈盈不我顧欲往竟無由道人側耳聽何爲乎悵惆逹士貴曠觀安用此閒愁長揖謝不敏一悟得所休[  種榆山人就正稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年正月二十二十一日京報全錄]  
　　宫門抄○諭旨一道錄前○發抄旨五道○分缺單○御史何奏土豪築壩漁利請俯下督臣查辦摺○吏尚錫等奏爲　旨嚴議查議摺○又奏爲遵旨議處摺○雲督岑奏特叅疎防重囚有獄管獄各官摺○又奏調署知縣片○正月二十日怡王等謝加級恩○召見軍機怡王潘祖蔭嵩山○二十一日長善等謝加級恩○崑岡請假五日○掌儀司奏二十三日祭奉先殿醇王行禮○關防衙門奏初一日大光明殿拜表醇王行禮○召見軍機睿王師曾童華○發抄張之泂奏粤潮二關第一百四結徵收稅數奉旨該衙門知道單併發欽此○又十二年上半年收解厘金數目奉旨戸部知道單併發欽此○又雲騎尉陳安元等前案註銷另行請襲奉旨兵部知道欽此○剛毅奏防禦阿木塘阿尚堪留任奉旨兵部知道欽此○又吉州牧陳寳楨等各回本任奉旨吏部知道欽此○光緒十三年正月分缺單州同湖南桂陽易登瀛侈墓按經四川趙德錦故州判四川簡州沙宗萬故吏目安徽滁州張榮逾限巡檢四川廣元何文祿丁典史廣東新安查惟賢革○○掌江南道監察御史臣何崇光跪奏爲土豪强築圍壠漁利殃民請旨飭下該督撫臣查辦嚴禁以弭水患而惠閭閻恭摺仰祈聖鑒事竊粤東頻年迭遭水患不民聊生每遇西北二江水張石角桑園等處堤防輙被冲塌省城西關水亦高至數尺推原其故皆由土豪恃强占築圍壩牟利所致查築圍之初土豪必賄囑劣紳朦禀地方官領批圈築始無人敢抗每築一聞先許劣紳出禀謝資若干分溢田若干另每年酬袍金若干謂之挂銅錘又謂之乾食麫築成之後每畝勒收圍底銀二兩餘合計一圍已可得銀數萬兩每畝扣實出八厘又可得溢田六七頃有此重利土豪等遂湊集鉅資迭石於海與水爭地復多築石壩横衛外以爲日後淤積浮生地步倚官紳勢强轄鄕民無力業戸聽其剶削莫可如何豈知築一圍卽多一圓之害各處淤塞以鄰爲壑水無宣洩逆行泛濫上下游皆受其災貽害閭閻豈同淺鮮現聞順德縣人胡玉林卽胡傳盛串順德沙約劣紳羅家言賄通香山縣知縣蕭丙堃領批圈築大南沙田數百頃並未先向各業戸商允迨各業戸赴沙踏勘胡玉林胆敢督率黄壽墀等多人放槍拒逐幾釀巨案查私築圍壩壅塞水道例禁綦嚴勒抽稅畞尤敢法紀况大南沙田地本高腴向無水患前光緒九年經業戸徐畬修等禀順德香山兩縣禁築在案今胡玉林等復行壩築武斷殃民莫此爲甚至羅家言平日辦理約務率多魚肉擅作威福輿論不孚此次又包攬胡玉林等漁利抗衆幾釀事端尢屬罔知畏忌縣令蕭丙堃以經禁之案不查地勢不審輿情竟聽胡玉林一面之詞遽行批准外間謂其納賄實非無因相應請旨飭下督撫臣澈底查辦並諭令地方官申明例禁嗣後如有私築一圍一壩者卽嚴拿究辦庶水患可免而閭閻獲慶更生矣是否有當伏乞皇太后皇上聖鑒謹奏奉旨已錄○○吏部尚書臣錫珍等謹奏爲遵旨嚴議查議具奏事内閣抄出光緒十二年十二月二十日奉上諭前據御史升任給事中何崇光奏廣東順德縣土豪占築圍壩壅塞水道各節當經諭令張之洞等澈底查辦兹據該督確切查明奏稱粤省沙田向爲豪紳利藪順德縣屬圈築圍基本有三處内浮墟圍一係何崇光之父何泰英創辦大南沙圍踵而行之並無阻水串賄放槍拒逐情事闔縣衆論僉謂何泰英爭利搆訟囑令其子妄奏何崇光之弟姪種種恃符謬妄控告有案等語此案既據張之洞分晣查明舉人黄玉書禀請圈築圍基知縣蕭丙堃批准均係沿案辦理尚無不合卽着毋庸置議言官條陳本省事件但係秉公論奏朝廷因其見聞較確無不立予查辦豈容掩匿已私飾詞妄凟何崇光之父兄弟姪在籍倚勢横行欺官藐法何崇光不得諉爲不知乃於伊家先築圍基及與大南沙圍搆釁之事隱匿不方反以土豪强築請飭嚴辦並申禁嗣後私築圍壩爲詞冀遂其專利營私之計居心實屬險詐給事中何崇光着交部嚴加議處編修黄玉堂于伊弟黄玉書訟案未結之際隨衆列名呈控亦有不合着交部察議其何泰英何祖榮等被控各案仍着張之洞認眞究辦勿稍含混以懲澆俗而肅官方餘着照所議辦理該部知道欽此欽遵到部除恭錄諭旨移咨兩廣總督欽遵外恭查康熙十八年八月十二日奉上諭科道等官條奏一事自爲一本如隱附私情希圖作弊互相囑託公事肆行妄爲外播威勢挾制多端恐嚇督撫等官者或有的據或俟部院查出或被挾制督撫等官舉出者俱革職提問等因欽此又例載科道等官有受囑行奏朋誣陷者革職提問私罪又律載凡不應得爲而爲之事理輕者笞四十係私罪罰俸九個月各等語此案戸科給事中何崇光於伊家先築圍基及與大南沙圍搆釁之事隱匿不言反以土豪强築請飭嚴辦並申禁嗣後私築圍壩爲詞冀遂其專利營私之計居心實屬險詐欽奉諭旨着交部嚴加議處應請將戸科給事中何崇光照科道有受囑行奏朋比誣陷者革職提問例議以革職提問係嚴加議處應行加等惟已議至革職提問無可再加翰林院編修黄玉堂於伊弟黄玉書訟案未結之際隨衆列名呈控亦有不合奉旨着交部察議應請將翰林院編修黄玉堂照不應輕私罪律罰俸九個月例議罰俸九個月係私罪毋庸查紀錄議抵所有臣等遵旨嚴議察議緣由理合恭摺具奏伏乞聖鑒訓示遵行謹奏奉旨已錄○○吏部尚書臣賜珍等謹奏爲遵旨議處具奏事内閣抄出光緒十二年十二月初六日奉上諭兵部奏大員濫用勘合請照例議處一摺前署貴州巡撫李用清因伊妻靈柩回籍塡用勘合雖據聲明夫馬等項自備究屬違例濫用李用清着交部照例議處其發給勘合之臬司着該部查取職名一併照例議處等因欽此欽遵抄出到部除發給勘合之臬司臣部查取職名另行辦理外查定例督撫大員遇有齎送本章等項公務俱塡用部發勘合火牌如有私用驛遞馬夫並差遺家人衙役私發牌票支取馬夫者降二級調用私罪等語此案前署貴州巡撫李用清因伊妻靈柩回籍塡用勘合雖據聲明夫馬等項自備究屬違例濫用經兵部奏請照例議處欽奉諭旨李用清着交部照例議處等因應請將前署貴州巡撫現署陝西布政使司布政使李用清照私發牌票支取夫馬降二級調用私罪例議以降二級調用係私罪毋庸查取級紀議抵所有臣等遵旨議處緣由理合恭摺具奏伏乞聖鑒訓示遵行謹奏奉旨已錄○○降二級留任雲貴總督兼署雲南巡撫臣岑毓英跪奏爲特叅疏防重囚被刼之管獄有獄各官請旨分别革審議處恭摺仰祈聖鑒事竊據署宣威州知州李光舒禀據吏目顧民岩報據禁卒龍富等禀稱光緒十二年九月二十五日夜風雨大作役等避雨睡熟被匪徒一人撬洞入獄將監犯浦小潰馬尚萬鐐銬砍脫禁卒龍富田發等聞聲起捕被該監犯等拒傷打開内監門一同逃逸報經派役跟蹤追捕無獲會營勘明監墻洞曰提訊禁卒人等實無賄縱情弊騐明傷痕塡單飭醫禀請通飭嚴緝等情據此卷查該犯浦小潰係聽從阿辣利頭謀殺阿文新身死案内下手加功擬絞已入本年新事秋審情實之犯馬尚萬係行竊獲夥拒傷事主案内該犯首先刃傷擬絞已入光緒十年及十一年秋審情實奉文停勾又入十二年秋審頃准部咨均奉旨勾决之犯當經臣批司將該吏目撤任勒限嚴緝並飭委勘提省審辦去後兹據該管府道揭由署藩司史念祖兼署臬司譚宗浚會詳請叅前來臣查該吏目職司管獄浦小潰馬尚萬以應絞重犯自應督令禁卒倍加防範乃慢不經心致被匪徒撬洞入獄刦逃實非尋常疎忽可比該吏目疎預防咎亦難辭相應請旨將管獄官宣威州吏目顧民岩革職拿問以便提同禁更人等嚴審究辦有獄官署宣威州知州李光舒先行交部議處俟限滿有無緝獲再行分别辦理所有特叅疏防重囚被刼緣由謹恭摺具陳伏乞皇太后皇上聖鑒訓示再雲貴總督係臣本任毋庸會銜又宣威州吏目係部選之缺愼省現有應補人員應請扣留外補合併聲明謹奏奉旨已錄○○岑毓英片再署彌渡通判李秉堃調省遺缺查有補用同知承保才具明晳堪以署理又署維　通判李應榮調省遺缺查有試用通判翟繼麻辦事勤愼堪以署理又署南安州知州鄧瑞珍調省遺缺查有補用知縣陳清昌才具穩練堪以署理又署宣威州知州李光舒調省遺缺查有准補該州知州陳鴻勳應卽飭赴新任又署嵩明州知州葉毓桐調省遺缺查有補用知縣吳申佑强幹精明堪以署理又署雲龍州知州吳程章調省遺缺查有現署大姚縣事該州知州張禮堅應卽飭回本任所遺大姚縣缺查有現署楚雄縣事該縣知縣吳泰彦亦應卽赴本任所遺楚雄縣知縣缺查有候補知縣吳鎣才具安詳堪以署理又署鎭南州知州蔡之模調省遺缺查有大挑試用知縣甄慶蕙諳練誠實堪以署理又署祿勸縣知縣楊燦林調省遺缺查有補用同知蕭宗瑀勤謹有爲堪以署理又署羅次縣知縣胡毓麟調省遺缺查有補用知縣賈汝讓事理通逹堪以署據理藩臬兩司先後會詳由前撫臣移交前來除已分飭遵照外謹附片具陳伏乞聖鑒再雲貴總督係臣本任毋庸會銜合併陳明謹奏軍機大臣奉旨吏部知道欽此 
 
 

Page 10

 
 
[光緒十三年正月二十二日京報全錄]  
　　宫門抄○將軍慶等奏爲舉行計典有舉無効改題爲奏摺○又奏本省京控案件審辦完結摺○江督曾奏請奬叙司道片○雲督岑奏裁撤儲材館片○將軍慶等奏審明叩閽人犯按律定擬摺○晉撫剛奏委署府同通各缺片○正月二十二日吏部翰林院侍衛處值日吏部引見三十六名翰林院十五名侍衛處一名○致麟謝加級恩○延煦謝寛免處分恩○前任廣東巡撫倪文蔚病痊請安○奎公服滿請安○召見軍機徐桐麟書倪文蔚○○奴才慶裕裕長跪奏爲舉行計典有舉無劾改題爲奏恭摺仰祈聖鑒事竊照定例各省官員大計三年一次吏部於舉行之期具題請旨通行各省督撫府尹等遵照辦理道府以下等官該督撫將應舉應劾之員分爲二本於當年封印以前具題今届舉行之期於光緒十二年十一月二十八日准吏部行知前來遵查則例内各省舉行計典教職佐雜等官除實係庸劣衰老有干六法者照例塡註外若樸實勤謹尚堪供職者勿得任意塡汰苟且塞責等語奴才于通省所屬現任各員内會同考覆詳加察看遵照十一年四月奉省奏准添設卓異章程將堪膺卓異者二員開列事實登註考語繕造履歴清册循例專本具題外查自遵府同知通判以及州縣教職佐雜等官或辦事安詳居官勤愼或才具穩妥年力尚强均屬循分供職委　有干六法應行叅劾之員奴才等身受國恩職司察吏斷不敢心存見好稍涉姑容亦不敢故事嚴刻率行刪汰惟仍留意訪查如有庸劣不職之員隨時嚴加甄别立予叅處俾示懲儆以期仰副聖主澄叙官方之王意所有改　爲奏緣由理合恭摺具陳伏乞皇太后皇上聖鑒謹奏軍機大臣奉旨該部知道欽此○○奴才慶裕裕長跪 
奏爲奉省京控案件審辦完結恭摺具陳仰祈聖鑒事竊查前准刑部咨光祿寺少卿延茂條奏各省京控案件無論奏交咨交已結未結各案每届歲底開單具奏等因歴經遵辦在案查奉省應辦京控案件上年清理積案時曾經奴才等嚴飭讞局委員將節年未結各案一律審辦完結當將審辦起數於歲底照章分别奏咨開單具報並無留牘兹查光緒十二年分新案僅准刑部咨交懷德縣客民劉明照進京在道旁叩閽呈訴龎鳳鳴短欠未結糾人剜瞎伊兩眼搶奪妻子並將伊叔謀害等情一案咨交奴才慶裕轉咨奴才裕長嚴飭讞局委員行提人卷審辦現據審擬詳經奴才等覆核具奏完結此外並無另有奏咨交審案件其讞局委審曁各屬審辦新舊命盜等案均按清訟月報定章依限清理統計審辦旗民各案共一百七十九起該印委各員均能勤愼從公認眞訊辦迅速完結其有牽涉礙難人証未齊不克依限審辦者奴才等詳加查核不得不寛以期限勒傳人証質訊核辦期昭愼重各屬自理詞訟亦據隨時審結報查均無遲延積壓情事嗣後仍當督飭印委各員赶緊訊辦掃數完結以清案牘現届歲底除將審結京控案件開單咨部查核外理合恭摺具奏伏乞皇太后皇上聖鑒謹奏軍機大臣奉旨刑部知道欽此○○曾國荃片再布政使銜江蘇按察使張富年二品頂戴署兩淮鹽運使程桓生二品頂戴布政使銜淮揚海道王加敏二品銜江蘇儘先補用道吳修敳布政使銜江蘇遇缺題補道徐文逹二品銜江蘇候補道黄祖絡經前督臣沈葆槓等曁臣先後委令辦理揚屬運河堤工迄今九年之久該司道等躬親督率調度得宜飭工庀材諸臻妥協精心果力克底於成實渐異常出力在事各弁等均蒙恩給予奬叙該司道等未便獨令向隅合無仰懇天恩俯准將張富年程桓生王加敏吳修敳徐文逹黄祖絡六員均交部從優議叙以示奬勵謹會同漕運總督臣盧士杰江蘇巡撫臣崧駿附片具陳伏乞聖鑒訓示謹奏軍機大臣奉旨覽欽此○○岑毓英片再臣在滇服官二十餘年凡雲南有文武材能之士莫不聞風羅致數十年來頗收臂助之效卽有隱居山林未及周知者亦隨時留心訪延以副聖朝廣儲人材之意是雲南情形本與湖北不同前撫臣楊覬嵩上年仿照前　北撫臣胡林翼辦法奏請在雲南省城開設儲材館年餘殊無實際徒滋糜費臣現已將該館裁撤以節餉需除飭雲南善後局司道查照外謹附片阳明伏乞聖鑒訓示謹奏軍機大臣奉旨知道了欽此○○奴才慶裕裕長跪奏爲審明叩閽人犯按律定擬恭摺仰祈聖鑒事竊查懷德縣客民劉朋照進京在道旁叩閽呈訴龎鳳鳴短欠未結糾人剜伊兩眼並被搶去妻子害死伊叔等情一案經刑部訊擬於光緒十二年三月二十五日具奏奉旨依議欽此由部抄錄原奏並原呈連犯一併咨送奉省審辦當經奴才慶裕飭交驛巡道行提人卷研訊辦理一面咨會奴才裕長轉札該巡道遵辦去後兹據驛巡道興陞督同讞局委員委用知府景桂等審明擬議解勘前來娭才等會同親審緣劉朋照籍隸山東諸城縣光緒元年至懷德縣属腰灣溝賣工度日與龎鳳鳴同屯無嫌龎鳳鳴之出嫁胞姪女李龎氏與劉朋照習見不避五年七月氏夫李興有事外出劉朋照往向李龎氏調戯成姦龎鳳鳴等均不知情劉朋照因戀姦情熱向李龎氏商允乘間拐至開原縣城内揑稱夫婦賃房居住房主信以爲眞亦未理會龎鳳鳴知覺當時查找未獲六年三月劉朋照因李龎氏懷念幼子時常哭泣欲接其子同往過度回至腰灣溝被龎鳳鳴遇見向其盤詰前情龎鳳鳴卽囑本夫李興赴該處找獲李龎氏接回一面龎鳳嗚帶領伊子龎毛楞子並邀同屯曲大抓子將劉朋照拿住縛绑稱欲送官究治劉朋照辱駡龎鳳鳴一時氣忿順拔防身尖刀砍傷劉朋照左額角額顱左臁肕右膝蓋並剜瞎其兩經眼曲大抓子勸歇鬆放走散劉朋照被剜不甘赴縣揑控當有屯人袁賦棠等出爲說合令龎鳳鳴給劉朋照房地息訟龎鳳鳴慮問罪名勉允袁賦棠代爲呈息龎鳳鳴翻悔不給劉朋照復在縣控經該縣張雲祥傳訊龎鳳鳴本欲供出劉朋照女拐情由細思醜事被人恥笑有關顏面舍忍不敢實供該縣意謂認錯斷令龎鳳鳴出錢五百吊作爲劉朋照養贍龎鳳鳴遵斷交錢完事劉朋照將錢食用心總不服復以前情赴道呈訴批委昌圖府提訊該縣因差傳人証未到不克送府劉朋照起意京控卽添砌龎鳳鳴短欠搶妻害叔等詞進京在道旁叩閽呈訴奏奉諭旨交審遞解回奉飭發驛巡道審辦兹據該道行提人卷督同局員審明駐議解經奴才等提審據供前情不諱究詰不移案無遁飾查例載姦夫誘拐姦婦之案姦夫仍依和誘知情爲首例擬軍双聖駕出郊冲突儀仗妄行奏訴者杖一百發近邊充軍又本歸有服親屬毆傷姦夫至折傷以上無論登時事後概予勿論各等語此案劉朋照因姦拐李龎氏同逃被氏胞叔龎鳳鳴盤獲用刀砍傷剜瞎兩目控道批府提訊輙復砌詞於蹕路經由處所在道旁叩閽呈訴查所控龎鳳鳴搶妻害叔各節業經集訊明確係屬子虚雖訊因准情狀添砌一經到案卽據實供明尚非始終固執有心誣陷按律罪止不應卽照冲突儀仗妄行奏訴例辦罪止發近邊充軍惟該犯姦拐李龎氏同逃例應充發極邊自應按例從重問擬劉朋照除輕罪不議外應請合依姦夫誘拐姦婦之案姦夫仍依和誘知情爲首擬軍例擬發極邊足四千里充軍該犯事犯在光緒七年五月十四日恩詔並十一年正月初四日恩旨以前係官供認覇禁在後應不准援減惟雙目俱瞽應照律收贖追取贖銀入官册報所得養贍錢又照追給主解回原籍交地方官嚴加管束龎鳳鳴因其姪女李龎氏被劉朋照姦拐盤獲欲行捆送致被辱駡登時忿激用力將劉朋照砍傷剜瞎其兩目係有服親屬毆傷姦夫致折傷以上例得勿論應予勿論其當朋照在縣揑控不敢供出實情訊因醜事有關顏面隱忍並無欠劉朋照錢文折給地畝下欠未償搶其妻子害死其叔情事應毋庸議曲大抓子龎毛楞子訊無聽從龎鳴鳳糾邀劉朋照捆绑並無帮同剜眼下手龎毛楞子更無弟兄三人帶領人馬搶妻害叔各情應與訊無在塲助勢之龎順卽小當子均毋庸議李龎氏與劉朋照通姦知情同逃應由該縣照例傳案懲辦另結袁賦棠等說合官事本有不合事在恩詔以前請免傳責前懷德縣知縣候補知縣張雲祥於姦拐案件並未詳訊細情始則任聽私和繼復斷給錢文雖由劉朋照飾詞揑控龎鳳鳴隱忍不供究屬審斷粗率應請隨案附叅聽候部議未到人証案已訊明免提省累無干省釋除將全案供招咨送刑部核覆外所有審明定擬緣由理合恭摺具奏伏乞皇上聖鑒 
勅部議覆遵行謹奏軍機大臣奉旨刑部議奏欽此○○剛毅片再臣接准吏部咨内閣抄出光緒十二年十一月二十一日奉上諭廣東雷瓊道員缺着朱采補授欽此當經恭錄行知欽遵在案所遺汾州府知府員缺應卽派員接署以便朱采交卸起程赴粤查有另補知府博啓老練勤愼辦事精詳堪以署理又寗遠廳撫民通判張喜田調省差委遺缺查有署澤州府同知另補通判薩呢揚阿堪以調署遞遺之缺飭令澤州府同知陳廷瑞仍回本任供職據藩臬兩司會詳前來除檄飭遵照外理合附片具陳伏乞聖鑒謹奏軍機大臣奉旨吏部知道欽此 
 
 

Page 11

 
 
[光緒十三年正月二十三日京報全錄]  
　　宫門抄○上諭五道錄前○東撫張奏爲學臣丁憂開缺請旨簡放摺○江撫德奏爲革員虧短交代銀兩請旨拿問查抄摺○江督曾奏爲大堤告竣遵旨擇尤保奬摺○二撫劉奏爲本年大計鉅典懇恩展限辦理摺○粤督張奏爲揀補知縣摺○直督李奏爲請奬督撫片○正月二十三日戸部通政司詹事府鑲黄旗值日無引見○明魁謝加級恩○長順請假五日○尚宗瑞興存各請假十日○恩全續假二十日○召見軍機奎潤熙敬桂全○○頭品頂戴山東巡撫臣張曜跪奏爲學臣丁憂開缺請旨迅賜簡放以重職守恭摺仰祈聖鑒事竊照山東學政臣陸潤庠本年按臨各郡舉行歲試於十月間回省開考濟南一府文武試事甫畢該學臣之本生父候選直隷州州判陸懋修迎養在署兹於十二月十五日病故學臣係出繼子例應丁降服慶遣抱家人陸忠呈報前來臣覆查無異除將關防由臣敬謹封存遇有學署日行事件臣用巡撫關防暫爲兼理外所有山東學政一缺相應請旨迅賜簡放以便接辦歲科兩試事宜除咨部外恭摺由驛具陳伏乞皇太后皇上聖鑒謹奏奉旨已錄○○　　頂戴江西巡撫臣德馨跪奏爲已革知縣虧短交代銀兩始終抗不完繳請旨將各該員拿問監追查抄備抵按律疑辦以重庫欵而懲虧挪恭摺仰祈聖鑒事竊照州縣經徵錢糧絲毫皆關國帑不容稍有虧挪况准戸部咨奏定新章州縣交代勒限完結尤應按欵清交豈容任意延宕查江西省交代除光緒九年以前舊案交代内有虧短各員前已奏叅另行辦理及十年分交代並無虧短遞年結報外兹自光緒十一年以後續出新案交代查有前署信豐縣事暫革降調府經歴縣丞朱國光係安　歙縣人前在信豐縣任内交代算明虧交正雜各欵銀二千九百七十三兩一分七厘又前任大庾縣另案叅革知縣胡承弼係安徽六安州人前在大庾縣任内交代算明虧交正雜各欵銀四千八十八兩七錢二分七厘又叅後續據後任禀請短交銀二兩一錢六分共短銀四千九十兩八錢八分七厘又前任都昌縣已故暫革勒休知縣何慶朝係山東長山縣人前在都昌縣任内交代算明虧父正雜各欵銀四千九百三十四兩九錢六分八厘又叅後續據後任禀請刪抵短交銀一十八兩七錢五分六厘共短銀四千九百五十三兩七錢二分四厘前因交代例限届滿迭催未據完解當經臣先後具摺奏叅暫行革職勒限追繳在案迄今日久節次勒限嚴催始終抗繳並不完解絲毫實屬胆玩己極極應從嚴復叅以重帑項而懲虧挪據布政使李嘉樂按察使瑞璋督粮道鄧蓉鏡會詳前　相應據實奏叅請 
旨將前署信豐縣事暫革降調府經歴縣丞朱國光前任大庾縣另案叅革知縣胡永弼着拿問並提前任都昌縣已故暫革勒休知縣何慶朝家屬及各經手丁胥人等訊明是侵是挪分别監追按律定擬辦理一面委員查明各該員庽所資財嚴密查抄併飛咨安徽山東各省撫臣轉飭各該員原籍州縣將家産儘數查封備抵以昭炯戒除咨戸部查照外理合會同兩江總督臣曾國荃恭摺具奏伏乞皇太后皇上聖鑒訓示謹奏奉旨已錄○○太子少保兩江總督一等威毅伯臣曾國荃跪奏爲揚屬運河東西兩堤大工告竣在事出力各員遵旨擇尤保奬恭摺具陳仰祈聖鑒事竊揚屬運河東西兩堤大工告竣在事出力各員經臣會同漕臣籲懇天恩俯准專案擇尢給奬奉旨准其擇尤酌保毋許冐濫欽此當經轉飭堤工局欽遵去後並據該局司道程桓生王加敏吳修敳開單禀請奏奬前來臣查運河東西兩隄爲淮揚各屬民田命脉所關河運漕粮之所從出權其利害所係非輕其足以裨益國計民生者尤非淺鮮自光緒四年奏明設局迄今九年之久先後承辦羅平南關西壩大工及東堤綿至二百里同閘座涵洞碍石土埽各工已修整者不下百數十處又西堤碎石要工共已修成一萬餘丈重關疉障洵足以捍禦洪流各該員在事之勞勩誠屬異常出力計分年承辦者以百數十員計曾於光緒六年八月經前督臣劉坤一奏保堰圩禮字河壩工曁渠堤挑河各工程併案給奬一次現在存記出力各員並仍不下百員之多經臣督飭局員從嚴核查計列單者共總四十餘員均屬始終出力之尤委無冐濫相應繕具清單恭呈御覽合無仰懇天恩俯念同係堤工出力免其塡註考語准予一體照奬以示鼓勵而勸後來謹會同漕運總督臣盧士杰江蘇巡撫臣崧駿恭摺具陳伏乞皇太后皇上聖鑒訓示謹奏軍機大臣奉旨吏部議奏單片併發欽此○○尚書銜降一級留任甘肅新疆巡撫二等男臣劉錦棠跪奏爲新疆初設行省各員歴俸未滿三年本年大計鉅典磚難舉辦籲懇恩准展至下届辦理以昭愼重恭摺仰祈聖鑒事竊臣准吏部咨定例各省官員大計三年一次今自光緒九年十二月扣至本年十二月三年之期已屇令將大計卓異按額荐舉有干六法之員照例叅奏於光緒十二年内具題各等因光緒十二年八月十六日題本月十八日奉旨依議欽此欽遵知照到臣當經飭遵照去後兹據新疆布政使魏光燾兼按察使銜鎭迪道恩綸會詳稱查定例道府州縣各官核計本省歴俸滿三年任内並無正項錢糧未完其平日循聲政績該上司實係確見眞知准其列入洊舉等因歴經遵辦在案新疆初設行省北路鎭迪道所屬各官雖係舊有之缺而署事人員較多卽有實缺人員亦歴俸未滿三年南路新設各缺委員先行署理多係十年到任其有請補實缺者亦皆于十一年始行奉准核計均無歴俸已滿三年之員與大計荐舉之例不符詳请具奏展緩前來臣覆核無異合無仰懇天恩准予展至下届再行舉辦以昭愼重如有應劾人員臣仍當隨時訪察據實叅奏斷不敢稍事徇隱貽悞地方是否有當除咨部查照謹會同陝甘總督臣譚鍾麟恭摺具奏伏乞皇太后皇上聖鑒訓示謹奏奉旨着照所請吏部知道欽此○○兩廣總督兼署廣東巡撫臣張之洞跪奏爲揀員調補海疆要缺知縣恭摺奏祈聖鑒事竊照海陽縣知縣胡鑑革職開缺所遺海陽縣係海疆冲煩難兼三要缺例應由外揀員請調先經奏請以歸善縣鄭　調補嗣准吏部咨覆同係附郭自邑缺項相同所請應毋庸議復經題請以清遠縣知縣羅煒調補接准吏部咨覆該員羅煒業經革職其海陽縣知縣員缺仍令另行揀選等因查該縣爲潮郡附郭首邑民情强悍戒鬥成風素稱難治且地方濱臨海洋稽查口岸出入在在均關緊要非粗明幹練之員不足以資冶理臣督同藩臬兩司於通省現任合例應調補人員内逐加遴選非現居要缺卽人地未宜實無堪勝任新缺之員惟查有饒平縣知縣惠登甲年四十八歲甘肅安化縣人由廪生中式同治八年補行壬戍恩科甲子正科本省鄕試舉人光緒二年兩子恩科會試中式進干以知縣卽用籖分廣東三年三月十九日到省題補饒平縣知縣九年三月二十日到任該員樸實明愼勤民耐勞以之調補海陽縣知縣洵堪勝任但該員歴俸未滿三年現飭遵例赴部捐免與例稍有未符惟人地實在相需例得據實陳明恭摺奏請據藩臬兩司會詳前來合無仰懇天恩俯念海疆員缺緊要准以惠登甲調補海陽縣知縣俾資治理如蒙俞允該員係現任知縣請調知縣銜缺相當毋庸送部引見所遺饒平縣缺粤省現有應補人員應請扣留外補該員任内有接徵經徵未完光緒九十年分錢糧係公處分例不核計並無承審積案及承緝未獲盜案已起降調革職叅限係初調人員叅罰案由另行列册送部理合繕摺具奏再兩廣總督係臣本任毋庸會銜合併陳明伏乞皇太后皇上聖鑒謹奏軍機大臣奉旨吏部議奏欽此○○李鴻章片再前因順　災廣且重待賑戸口極煩官欵不足函商南省督撫臣勸捐協助旋經兩江督臣曾國荃率湖南紳士捐銀一萬兩棉衣價銀五千兩又勸淮北票商捐銀一萬兩飭江甯藩司等籌解銀一萬兩兩廣督臣張之洞率屬捐銀二萬兩内有自捐銀一千兩又續捐棉衣價銀二千兩四川督臣劉秉璋率屬捐銀一萬五千兩湖廣督臣裕祿湖北撫臣奎斌各自捐銀一千兩浙江撫臣衛榮光率屬捐銀一萬二千兩江蘇撫臣崧駿率屬捐銀八千兩内有自捐銀三千兩護理安徽撫臣阿克逹克率屬捐銀一萬兩内有自捐銀一千兩湖南撫臣卞寳第江西撫臣德馨各先解銀三千兩業飭陸續兌收分撥各屬核實散放查近來賑捐辦理殊非容易兹各督撫臣一聞畿境水災卽無分畛域倡勸捐集巨欵迅速匯寄並因捐項一時難集先行設法墊解俾各賑妥速辦竣全活飢黎無算爲臣始願所不及洵屬公忠體國槺慨恤隣雖皆誠心救災不願奏報邀奬但以此義舉有裨時局實未便壅於上聞可否將各督撫臣從優議叙出自逾格鴻施來年青黄不接賑撫隄工均不可緩需欵甚鉅現商懇續行籌勸以資接濟所有各省出力司道員紳容俟事竣另奏並將捐項照章查取履朾陸續咨部核奬理合附片具陳伏乞聖鑒訓示謹奏軍機大臣奉旨曾國荃張之洞劉秉璋裕祿奎斌衛榮光崧駿阿克逹春卞寳第德馨均着交部從優議敘餘依議欽此 
 
 

Page 12

 
 
   
 
