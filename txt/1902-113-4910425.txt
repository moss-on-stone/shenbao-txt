# 1902 - 113 - 4910425

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以飲助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[戒烟芻論]  
　　所惡於鴉片者爲其能涸人之精神也耗人之資産也長人之怠惰也益人之貪婪也惡之深則思有以戒除之然而戒之終未易除者則以戒之者之心志不堅而爲之戒之者不明鴉片之所以害人僣夫人之受害之處其尤不肖者則仍陰以鴉片抵制其癮致欲除癮而癮反因之日增也何謂戒之者之心志不堅曰人之吸烟成癮也其勢由漸而來久而久之幾若飲食衣服妻子家室之不可須臾或缺一旦　斷其癮則必胃爲之閉精爲之遺神智爲之委靡腰背爲之酸楚坐臥爲之不適魂夢爲之不安於是膏梁柔弱之軀始之立志戒除者未幾卽不耐其苦而向之迷津欲出者仍不能免於苦海重淪矣何謂爲之戒之者不明鴉片之所以害人與夫人之受害之處曰鴉片定質也一經熬煮成膏卽以定質而兼流質若就燈吸之則又化爲氣質而形色俱無攷之泰西全體學家言定流二質由胃入腸氣質則由氣管入肺凡吸鴉片者其氣由肺達微絲血管以布於四　百骸久則其血漸衰必恃雅片之力補之故旣吸而精力得以暫旺未幾仍衰頽疲茶幾不能支鴉片害人實由於此乃世之醫者不明是理妄謂吸烟者腸冐俱生烟漬由烟漬而生烟蟲必以烟氣養之烟蟲始帖服而不致伴祟於是進以殺蟲之品導以洞洩之劑以爲必如是始足以蕩滌其烟漬而芟刈其烟蟲噫吸烟久則身體已傷何堪再加以　削有不愈戒而烟癮愈大卒至衰弱愈不克支持者哉然則市中所售戒烟藥丸與夫戒烟藥茶戒烟樂水何以人皆極口褒讚謂爲迭著奇功曰此皆無稽之談奸儈斂財之故智也今之所謂戒烟丸或和以烟灰或攙以土皮以時服之癮卽不發然惟用以抵癮則可欲其除癮勢必不能且向之就燈吸烟者氣入於肺今兹旣有定質則改道入腸胃而癮必愈深假令日後仍舍丸而吸烟則向之日吸二三錢者必增至三四錢向之日吸三四錢者必增至四五錢肥已害人罪不容赦其尤黠者恐人覷破其術於是假設明誓　有以烟灰土皮入藥者滅絶子孫因之改而用馬非使色白則人不生疑殊不知馬非惡毒不堪每服一釐半釐已足抵烟兩許而受害乃由是益深矣近者人多知其爲馬非咸裹足不往購爰和以糖水使其味變甜且珠珀也參茸也龍涎也任意誇張謂皆貴重之品無論其决無此種貴品卽使果用以入藥試問與戒烟之事何于若夫用機鍼射馬非水入肌膚藉以抵制烟癮此尤足以戕人生命爲天理國法所不容嗟乎花號芙蓉徧流毒燄一燈如豆葬盡英雄而又加以僞藥禍人騙錢貽患哀我黎庶其將何以聊生乎然則烟果無法戒除耶曰有之法在抉其病根而行之以漸僕於壓線之暇研求泰西醫術歴十餘年嘗用杭州廣濟醫院英醫梅滕更所定之方爲人戒烟無不依期戒絶而又略無苦楚不妨作事如常其藥分甲乙丙三瓶甲瓶用馬非水一兩國係西藥房配準之馬非水非馬非粉也切勿悞會荳慈酒二兩和以蒸汽水十二兩乙瓶用哥羅方一兩半士的年水三錢𧄺茄酒六錢荳蔻酒二兩蒸汽水十二兩丙瓶則係紹興陳酒其量如甲乙二瓶藥水之數每日於晨起午後服甲瓶藥水二錢而以乙瓶藥水二錢補入甲瓶更將丙瓶陳酒補入乙瓶漸服則馬非漸除而其餘諸藥之力亦漸減蓋無馬非不足使立刻舍烟不吸然舍烟不吸則胃必失其功用飲食之量减故以荳蔻酒補之腎必失其功用而遺泄之患生故以士的年水𧄺茄酒斂之腦必失其功用而夢寐多不寗故以哥羅方安之顧僅用甲乙二瓶猶恐戒烟者見服藥將完心生疑慮故濟以陳酒使直至藥將服盡依然日進二錢惟以酒代之然酒究易於停杯不若烟之固結不可解此其顧慮周至而又痕蹟俱無誠不知梅君幾費心思始得此良方以濟世也抑嘗聞之美醫馬高温云烟不必用藥以戒惟在持以恒心今日减一釐明日减一釐歴一月而减三分則癮之一錢者十月而可去盡癮之一兩者亦祇須歴六七年然天下有恒心者幾人則不如用此藥戒之之爲妙若夫旣以僞藥行騙而又自稱行善人亦皆以行善之人目之則天下比比皆然何獨戒烟亦何獨在滬上十八層地獄正爲此輩而設我蓋不忍顯爲之斥惟一任其自生自滅於天地間而已矣 
[本館接奉電音]  
　　昨日午前京師飛電傳來上諭三道敬謹譯登○三月二十日奉上諭朕欽奉慈禧端佑康頤照豫莊誠壽恭欽獻崇熙皇太后懿旨慶親王奕劻著管理頤和園事務欽此同日奉上諭南苑苑丞四員著各賞大卷五絲縀一件苑副四員著各賞小卷線縐一件委署苑副六員著各賞小卷五絲縀一件欽此同日奉上諭御前大臣管理奉宸苑事務慶親王奕劻總管内務府大臣世續乾清門侍衞奉宸苑卿訥欽泰署奉宸苑卿都慶南苑郎中常恩預備南苑等處行宮差務一切妥協奕劻世續訥欽泰都慶均著賞加一級常恩者賞給小卷江綢袍褂料一套並賞給紀錄一次欽此 
[西報之論]  
　　香港循環日報譯登西字報去滿洲之約於華歴三月初一日午後由慶邸王相在外務部與俄使拉薩辯論三點鐘之久然後畫諾在京洋人及京外各華官旣聞此事心均爲之一安按約中俄人所索分外利益雖經除去然尙得多占便宜蓋因英美日三國所求者惟俄人在東三省行爲與三國商務無碍耳倘俄人開辦滿洲礦路果與商務無碍將來三國必不出與爲難卽以美國論之苟用巨欵興辦其他獲益處自較優於路礦二者至英人諒亦 
 
 

Page 2

 
 
未必喜在滿洲辦理路礦俄人苟以和平處事則將來滿洲路礦定能獨得利權也 
[備迓星軺]  
　　香港循環日報云皇上簡振貝子往倫敦致賀英皇加冕本月十四日午後四下鐘許由申江鼓輪來港計期十七八日戾止粤東六憲特委汪太守大鈞裕司馬仁陳少尹總曾來港恭迓 
[玉牒重修]  
　　京師訪事人云皇上詔開玉牒館修補洋軍入京時所失玉牒並不向各部院衙門咨調人員惟由宗人府出示招募舉凡實任候補京官曁在京候選之京外各官以及曾經被議罷廢人員均可遞呈投効俟將來玉牒告成保請給奬時擬保異常勞績者八十員擬保尋常勞績者若干員惟須交納功課銀兩分頭二三等奬勵預邀吏户兩部熟習捐例之書吏來館恊同覈奬核計各員所交功課銀兩數目多寡比捐章减二成奏請給奬此項銀兩卽作爲補修玉牒之費不另開支公欵現值詔下停止捐輸之際忽得此終南捷徑料想有志上進者必當踴躍輸將也 
[購地建祠]  
　　京師訪事人云山右温味秋探花宅第在宣武門外前孫公園與安徽會館相隔數武前年聯軍入京時有德水師二營占駐安徽會館嗣有人抛擲磚石撃傷洋統領哈君因之搜索四鄰以冀罪人斯得温宅大遭蹂躪家中人遂遷居他處避之近日將宅第售與合肥李侯相家爲建造祠堂之用刻已拆毁舊屋不日當卽鳩工庀材矣 
[湖南巡撫俞大中丞奏請振興農工商業以保利權片]  
　　再臣承准軍機大臣字寄光緒二十八年正月十七日奉上諭政務處奏遵議山西巡撫岑春煊奏請振興農工商業以保利權一摺農工商業爲富强之根本自應隨時振興除商務已特派大臣專辦外其農工各物卽著責成各該　督撫認眞興辦查照劉坤一張之洞原奏所陳各就地方情形詳籌辦理並先行分設農務工藝學堂以資講習將此各諭令知之欽此伏查湖南地方南接嶺嶠北濱洞庭其間山林藪澤不乏良材足供製造懋遷之用自軍興以後農民率多應募從軍原隰日趨荒蕪工藝則樸陋鈍拙不能與他處爭衡因而愈見窳弊以致才力匱竭公私交困幾有不可支持之勢補救維持實爲急切要務前曾設立農工務局嗣因交涉事繁改歸洋務局兼理本年正月内據在籍前國子監祭酒王先謙前山東藩司湯聘珍等請設立工藝學堂又經批行各司局會議試辦前欽奉諭旨設學振興亟應遵辦理經督同司馬道與在籍紳詳細妥籌商務事宜正值修改稅則動關交涉仍應歸洋務局兼辦外現已專設農務工藝學堂委藩臬兩司總理其事並委現署糧儲道蔡乃煜試用道趙從炳與原辦工藝學堂諸紳會同商辦伏思商運百貨咸出於工而工匠物料皆取諸農其事本相因以立相資而成惟是農夫拘守方隅罕知通變書生雖知通變又未能深悉物性土宜必須叅互考求方能獲收成效工藝則須合算術化力等學盡心研求期臻精算敏速擬就現辦工藝學堂設立農工二科妥議章程分門講習審察本地物性土宜博訪鄰省及東西洋良法采取所長補所不及俾農工商務各有起色以利民生而擴利源據藩臬兩司及洋務局會詳前來容俟辦有端緒再行詳細奏明外所有遵旨開辦農務工藝學堂緣由謹附片具陳伏乞聖鑒謹奏奉硃批著卽分門認眞辦理以厚民生欽此 
[議裁兵額]  
　　松江采訪友人云本届江蘇巡撫恩藝棠大中丞大閱之後江南提督李壽亭軍門飭中軍張華園參戎將各營馬戰守兵額造册申送江陰防次以憑酌量裁撤二成蓋藉以節餉糈也 
[撫帥犒軍]  
　　松江采訪友人云本届江蘇巡撫恩藝棠大中丞接臨大閱時飭九營將領各員改用洋槍打靶其中惟中營張叅戎及後營周遊戎柘林營王都戎能命中摧堅事後頒發賞號於袍褂外加賞袍套料一副至各守備之發必中的者亦以次加賞一時細柳營中歡聲雷動咸感中丞犒賞之豐 
[密拿會匪]  
　　姑蘇訪事人云長洲縣蘇大令近得兩江總督兼南洋通商大臣劉峴莊宮太保札文略謂近有富有會匪頭目龍桂森及某某等三十餘人專在蘇申一帶私售逆票謀爲不軌飭卽派差密拿務獲究辦等因刻已派令公差王小榮廣購線人四出偵緝矣 
[懸賞緝匪]  
　　寗波訪事友人云日前鄞縣黄菊友大令發出賞格購緝匪人略謂近有不法之徒挖人眼珠殘害百姓拿屬目無法紀罪不容誅業經格斃是項匪犯一名並拿獲汪榮甫張官亭二名訊據供認不諱卽經面禀提憲軍法從事並將首級遊歴城廂内外示衆在案兹本縣訪聞尙有漏網未獲自應一律拿辦以期盡絶根株而除民害合亟懸賞緝拿爲此格仰闔邑軍民諸色人等知悉爾等如能實獲是項匪犯解縣訊明屬實者賞洋銀一百元此係本縣捐廉給賞儲庫以待决不食言須至格者 
[勒貶米價]  
　　姑蘇訪事人云蘇垣米價日漸加昻現在每米一石約需洋銀七元升斗小民莫不愁眉雙鎖長洲縣蘇大令病之特於本月某日傳集各米鋪主諭令不准再增更親至公順米棧騐　一周見棧内白粲黄粱幾如山積因將執事人某甲帶回縣署訊以何故囤積居奇甲供稱棧中之米皆係代客購存大令謂積聚米糧例有明禁今姑從寛不究但令汝檢呈進貨簿候本縣查核進價每石酌加若干發售以濟貧民諭畢飭令暫行管押 
[松江府試十誌]  
　　松江采訪友人云本月二十日府尊余石蓀太守三覆府屬七縣文童適逢大雨滂沱童子軍無不挈榼提籃拖泥帶水是日華亭首題以軍禮同邦國義奉賢首題以賓禮親邦國義婁縣首題以饗燕之禮親四方之賓客義金山首題以昏冠之禮親成男女義上海首題以賀慶之禮親異姓之回義南匯首題以飲食之禮親宗族兄弟義靑浦首題以嘉禮親萬民義通塲次題正本清源策迨至放牌時太守飭發經古案計正取孝經性理論一名徐士灜婁縣次取孝經性理論二名汪鎮桐婁縣潘曾黌上海正取經學一名姚明輝上海次取經學二名沈平章奉賢顧皋靑浦備取經學二名顧泮英南匯黄鼎靑浦正取史學二名周孝永華亭朱學錦上海次取史學三名沈蘭婁縣葉舟南匯張鼎南匯備取史學一名沈樹敏靑浦正取時務策論一名張道南婁縣次取時務策論三名朱秉政華亭李諾奉賢王隆文華亭備取時務策論二名方懷瑾婁縣張大猷婁縣備取算學一名潘樹元上海備取詞章三名倪邦棟華亭丁鶴年婁縣蔡邦石婁縣 
[浙省官塲紀事]  
　　杭州訪事友人云正任乍浦理事同知錫司馬年前奉浙江藩司誠果泉方伯委解黄茶及茶果銀兩入都兹已事竣於本月初十日回省銷差○前任錢塘縣陳吉士大令近已捐升道員分省補用例應赴部引見因於日前禀請撫憲任筱沅大中丞發給咨文隨於本月十二日禀辭北上○本月十一日藩轅牌示紹興府照磨缺委試用縣丞葉璿餘姚縣中村巡檢缺委試用府稅課大使俞權慈谿縣松浦巡檢缺委試用從九品黄昌熾蕭山縣漁浦巡檢缺委試用未入流郭朝海瑞安縣典史缺委試用班分缺先巡檢張瀚象山縣典史缺委分 
 
 

Page 3

 
 
缺間補用從九品王士楨壽昌縣典史缺委試用巡檢孔昭璉均署理 
[蘇省官塲紀事]  
　　蘇州訪事人云江蘇崇明縣知縣某大令因事開缺上憲札委候補知縣陶大令聯琇署理大令奉札後卽於本月十七日趨詣各憲轅謝委以便擇吉履新○松江府知事沈叅軍馪因病出缺上憲得報卽札委試用縣丞姚二尹霆署理二尹奉札後趨詣各憲轅謝委旋卽束裝就道 
[漢江春漲]  
　　漢口訪事人云湖北候補府丁燮甫太令兹奉上憲札委稽查城外划船事宜日來已禀謝到差矣○美國聖公會主教殷得生於日前率同葉教士赴黄石港武穴九江安慶蕪湖等處查察教務情形○襄陽奸民冷某屢犯命案邇忽匿跡漢皋事爲緝捕營徐弁所知設法摛獲解請夏口同知馮少竹司馬訊懲○湖北繅絲官廠總經理人張曉珊近備靑錢四萬串遣司事數名携赴仙桃鎭一帶購取鮮繭以備繅絲之用 
[上海官塲紀事]  
　　前江蘇織造景錫三尙衣交卸篆務後於昨日由蘇來滬命駕赴道縣各署投剌聞小作勾留卽當北上覆命○江西候補道朱麗齋觀察於昨日到滬命駕詣道轅拜會○准補湖南保靖縣知縣李蘭伯明府奉大吏札委來滬採辦洋銅昨日命駕至縣署拜會○委辦太陽廟巡防局務之章次荍二尹委辦楊家渡巡防局務之賀味腴叅軍委辦十六鋪巡防南局務之賈楚玉叅軍同於昨日詣縣署進謁 
[邑宰催科]  
　　上海縣上忙錢糧業於本月十八日開徵昨日縣主汪瑶庭大令諭令糧差傳齊各圖地保定於二十三日來縣諭令催徵蓋亦循照歴年故事也 
[爲民請命]  
　　前日上海縣汪瑶庭大令虔詣邑廟求晴未幾卽紅日當空痴雲盡掃竊以爲雨師當從此返旆矣不料昨晨重又遥天潑墨淫雨涔涔大令因復率同縣丞劉二尹主薄孫少尹典史趙少尉向城隍神前稽首焚香爲民請命 
[照科靈柩]  
　　廣東糧儲道莊儲憲之夫人殁於任所其靈柩附龍門輪船來滬昨已抵埠暫寄法界招商局金利源馬頭第十二號棧房蘇松太兵備道憲袁海觀觀察以下印委各員咸往馬頭祭奠法界公廨讞員杜枝園大令特派會捕局線勇分投彈壓克總捕頭亦傳令各探捕沿途照料 
[上海縣署瑣案]  
　　奚阿榮控周王氏藏匿媳婦等情前晚縣主汪瑶庭大令升堂研訊奚供小的耕田度日兒子向在紡紗局做工去年十一月某日媳婦周氏稱往賀母姨家喜慶事迄今不歸今聞被其母周王氏藏匿意圖另嫁是以情急控陳周王氏供女婿私一蕩婦視女兒若眼中釘時加摧折去冬往伊母姨家賀喜後曾返婿家刻下不知何往小婦人並不藏匿大令諭令兩造出外尋獲周氏再行訊核○顧張氏舁其子顧竹山到縣訴請騐傷大令升堂研訊氏供稱小婦人家世務農丈夫故後遺田六十餘畝自種十餘畝餘均租出所有單契因兒子年幼均由故夫交姪兒經管今姪兒阿二欺小婦人夫亡子幼盜賣十餘畝且將祖墳掘去兒子向問反被毆傷竹山所供與其母同大令飭仵役騐得稍受微傷諭令退去聽候查明核奪○日前鹽捕營勇在浦東緝私被販户拒敵失去洋槍號衣及具禀到縣大令飭提藏匿洋槍之黄怡君趙阿金黄和泉詰訊著卽將槍繳出前晚覆訊曹怡君繳到洋槍供稱小的之父充當圖董營勇緝私時鄉販拒敵營勇棄槍而去鄉販將槍送至小的家中並無號衣送到曹和泉趙阿全均供小的等並不販鹽亦無搶奪號衣洋槍情事大令飭均交人保釋 
[英美租界公堂瑣案]  
　　袁春榮潘三囡陶阿三將沈瑞堂誘至某茶肆訛詐洋銀經包探邊槐洲顧阿六拘解請究袁等一味抵賴不承包探趙銀河禀稱袁曾充巡捕後因犯案斥革屢有人投捕房聲訴潘亦係著名流氓合請嚴辦讞員張柄樞司馬判責潘五百板押六個月袁押一月陶押六月期滿均逐出租界○西人營某控李阿義竊取花盆等特司馬判責三百板逐出租界○工部局董控地保蔡福堂談其芳姚龔年不將义袋角一帶所種之樹看管致被摧殘司馬研訊之下蔡談姚同供是處時有駐紥曹家渡之西兵往來蹴踏小的等不敢喝阻尙乞原情司馬判各罰洋銀三元○四百六十四號巡街捕解屢次犯賭之陳金富到案司馬判責五百板管押一年○馬夫胡福春並未納捐領照意圖朦混經包探趙銀河查知拘案請究司馬判罰洋銀三十元○包探趙銀河解吳郁氏至案禀稱此人凌虐婢女慘酷非常事經小的查知是以拘案請究司馬著給償身價洋銀三十元將婢送濟良所留養擇配 
[跋皇清名臣奏議彚編]  
　　皇清名臣奏議六十八卷仁和琴川居士編輯不著姓氏始順治元年至乾隆六十年凡四朝一百數十載之兵刑禮樂制度文章以及吏治民生利弊興革無不燦然畢具誠掌故之淵藪而經濟之鎖鑰也惟原書以聚珍字排印流傳甚少海内學人每以不得一見爲憾今雲間麗澤學會覓得婁縣張氏家藏精校本付之石印以公同好昨承以一帙見貺特書數語於簡端藉以告世之留心經世學者 
[必有餘塵]  
　　昨接本埠山東帮瑞蚨祥瑞生祥瑞林祥慶祥號謙祥益各洋貨店及同和公報關行先後來函略謂本月二十三日恭逢天后聖母誕辰本應設筵宴客以伸慶祝今聞長江被災求振甚急各將筵資洋銀一百元如數助振以作善舉又弇山畢善士交來洋銀二十元亦助長江振欵義昌號袁憲章善士以其文孫完姻將筵資洋銀三十元移助江西振捐當此米價騰貴靑黄不接之時四野哀鴻待哺甚急得此義漿仁粟遍飫饑黎誠不啻起溝壑而登袵席矣福應之來何難操劵卜哉 
[函告贛災]  
　　江西放振善士劉蘭階第二次來函云日昨何陸二君來接奉公函並匯洋三萬元均經聆惟此間災狀新建與南昌不相上下南邑地廣間有可以無振之處新建則濱湖各鄉粒米無收綿亘一百八十餘里所到之處炊烟絶跡不見一食粥之人市中雜糧騰貴米則有求諸二十里外而不得者災民無處覓食各以泥丸調水攙入草根樹皮以冀苟延旦夕曾見一家數口老者已經餓斃幼者復在垂危室有死屍家無擔石領振萬來不及只得重給錢文使之速爲收殮如此者不一而足現在查户尙未盡回其户口實難懸擬大約南新兩縣總在十二三萬以外進賢等縣更待躊躇在芬亦知時局艱難集貲不易何敢作無厭之求然此行旣爲救濟而來不得不以實情直陳於諸公之前其應如何再爲設法接濟之處伏候回示遵行再自來大祲之後必多疫癘現在災黎飢餓餘生十人九病前次帶來藥丸早已散給頗著靈騐除電請速配純陽正氣丸運來散送外特再函布不勝迫切翹盼之至[  上海英界六馬路仁濟善堂長江義振公所同人謹錄]  
 
 

Page 4

 
 
　　陞春元○王阿三○王子卿○包潤生○趙月光○張順福○劉云堂○余良元○朱菊香○李鴻生○邵興福○余阿士○許其茂○杜阿毛○沈海山○張巧生○沈阿榮○沈瑞隆○金菊純○沈渭山○周張氏○朱連山○朱云卿○沈才發○陳竹生○葛士連○陸堯明○趙阿虎○楊景福○周阿毛○陳錦春○吳二良○王阿生○馮少二○徐永和○陳阿六○王阿順○陳阿順○趙阿三○李阿增○陸阿發○王阿奎○王才生○祝阿林○朱少卿○張阿二○金吳氏○顧陳氏○沈壽庭○王桂生○杜如記○王老三○蕭金山○陳連山○周李氏○趙阿福○周利生○馮子云○張金山○謝二寳○陳忠培○莊阿二○舒禮生○龍忠仁○張正和○王吉星○吳金生○吳阿桂○王梅生○王阿松○　旭東 
　　耳壟須知 
　　僕年未五旬兩耳重聽已歷十餘載求醫服藥毫不見效且耳内常鳴作響心殊焦厭每謁見大憲諸多不便今幸友人指示上海英大馬路萬康醬園對門德仁里内廣東恆德堂精製耳聾奇藥靈騐無比僕聞其吉將信將疑親至該堂先購耳九一元服之覺有略效著人再購六元服之三十餘日晨得全愈功德欽佩乞登報伸謝寓上海道署南首江蘇候聲同知杜承恩白 
　　普天下烟害從今尅伐有藥 
　　請試尅烟自然奇藥槍戒𦽎　膏尅烟𦽎　草遵法戒無實濟罪我惟有蒼天 
　　鴉片害人婦孺皆知市上戒烟藥皆用魂靈抵癮所以雖戒而無實濟泰西格幸致士贊君遊歷中華七次深悉中國人之體質叅通鴉片烟之性道目覩烟累之人鵠面鳩形促壽碍嗣情實堪憐於是起而憫焉不憚窮谷深山搜奇覔異幸遊西藏雲中山突見異草名日𦽎　採之試之始識與鴉片相尅如同冰炭非但捷徑尅烟兼能養元補氣誠天生除害之仙草也抑或服草不雅特將此草去渣收膏使戒者仍用烟槍裝吸雖戒毫不在意無論遠年宿癮一月之間除槍斷癮戒絕之後非但永不思吸且吸烟臭如牛糞眞所謂與烟相尅之明證也○𦽎　膏每盒洋六角和烟裝吃化毒銷積三天加藥减烟不覺自然斷癮批價每打陸元○𦽎　草每包錢十四文能尅癮一錢批價每元七十包○戒法另詳仿單○郵批原班回件○經理批發暹邏大德通公司告白○本公司設上海二馬路中市西鼎新里石庫門内便是 
　　馬寳治喉症非常神效不可不備 
　　馬寳治痴創自新昌亦惟新昌馬寳爲最佳且亦最靈固人人得而知之初未嘗見其能治喉症也及前月下旬親見友人楊賜秋家患喉症者兩人皆服六馬路老仁壽里新昌人參號秘製馬寳而俞心竊異之繼思痴顛乃痰迷心竅喉症亦頑痰壅塞上下不通俞在旦夕症雖異理則一宜乎馬寳能治痴顛卽能治喉症不禁恍然覺悟矣特是喉症不一如痰壅結開口不出無論十分危險只須新昌馬寳二分開水送下立卽開口解鬆痰從下達頃刻之間消患於無形神效之速雖世稱仙丹恐未必如是其捷緣馬寳降痰之功爲最力且亦最速雖百業不能及也他如胃火内熾喉症則少效識者尤宜人别詳辦之今春喉症盛行往往朝不保暮言之慘然僕旣見聞確鑿口邊方使何樂不爲藉此登報佈告俾衆咸知若待臨時危險茫無頭絲曷若預先購置以防不測然而有力者不可備陳月軒佈告 
 
　　廣東宏仁堂第一家始創參茸芝术海狗腎汁龍馬丸此丸專治陽痿萬分靈效倘服他家之藥不能見效請來一試方知斯藥奇騐 
　　市上種子各藥不知凡幾從未有如我壯陽種子龍馬丸之奇騐萬分者也此丸乃異人傅授奇方用眞正海狗腎煉其純汁加入吉林人參血片鹿茸黄山野术天生靈芝爲君佐以各種滋補妙品熬膏去渣取其精液爲丸故藥少勝多丸小力大專治陽痿不舉精衰腎冷見色卽泄或泄而不射遺精耳響面黄肌瘦眼昏潮熱咳嗽痰多腰酸腿軟一切虚損勞傷等症其效如神最奇者雖衰弱老人服後立刻陽物雄壯堅如鐵石任意房事久戰不洩况少年服之其精力之强盛不言可知且藥性補而不燥滋而不滯絕非霸烈宣淫之藥實系王道廣嗣之品連服一月百病不生髓充精滿冬天手足不冷夏日身體不熱故常服最能補命門安五臟壯筋骨益氣血烏鬚黑髮轉老還童屢試屢騐萬無一失眞水火旣濟之良方却病延年種子之秘寳每兩雙料二元每箱二十兩三十六元單料减半如用雙料藥力大而取效更速另有參茸芝术海狗腎汁壯陽龍馬酒大瓶四元小瓶二元雙料加倍功同丸兼能通廿四道血脉鎖卅六道骨節久飲令人輕健多壽百病消除外貼煖腎種子膏更妙每張一元二角婦科調經白帶丸大盒四元小盒一元專治婦女赤白帶下立服立止遠方託郵政局匯銀函購彧滬友代辦最妥信局則不可靠或先由郵局函示銀數然後託妥局寄下庶免該局私拆延悮假藥貽害本堂當的發票回信總藥目爲憑鋪分上海丹桂戲館南首朝西轉灣正豐街廣東宏仁堂啓 
　　第一家首創疝氣奇方 
　　廣東老益三堂鋪分上洋自來水橋北首第四百三十二號門牌○左近冒牌僞店甚多囑勿錯買 
　　本堂仙傳異法卽愈小腸疝氣膏丸一方已歷有年天下馳名專治七種疝氣日寒疝水疝筋疝血疝氣疝狐疝癲疝再爲神奇可能推倒天下之疝氣不貼則巳貼卽立刻氣鳴脹消陰襄隨日縮小初起貼一張全愈年久二張斷根倘老病宜貼雙料藥力大而取效尤速每張雙料黄緞價洋一元二角單料紅緞六角倘外貼内服立將膀胱寒邪之氣頃刻驅逐凈盡雖二三十年之老病愈後永不復發每匣一元函購藥書爲記逢十查明清單以杜假冒　　戒烟溥濟水　一絕　二能　　三奇　四妙　售藥濟世言貴誠實虚言欺人死當拔呑鈔人告白子孫不逹凡我同業所富痛革 
　　一妙在靈藥苟不靈貴固無益賤亦不値而此水之靈則久播人口如人烟癮一錢日需烟資一角十日便費一元若以一元購水便可戒除等而上这癮一兩亦祇十元卽使加倍不過廿元以廿日之烟資際畢生之痼疾其爲便宜孰大於是　　一妙在穩戒焑藥最多未必全無效驗所難者戒時不吃力戒後不拖累耳惟服此水能免一切疾苦癮斷藥停决無後患一妙在適天下最適意者莫加吃烟卽最不適意者莫如戒烟惟服此水則一邊吃烟卽可一邊戒烟戒而不戒不戒而戒癮斷不覺誠最適意之事也　一妙在便别種戒藥每含毒質常人悮服爲禍甚烈惟此水性極和平三歲小孩皆可試服並無妨碍隨置案頭不勞檢視是之昨便右四妙　一色奇色本黄也而水面則結成白花一層如瑞雪如糖霜色澤鮮明藏久愈妙凡假冒者其色帶黑一陳卽臭一香奇龍涎枷楠别種戒藥常用之而服者不覺其香惟此此水則不用龍涎諸品别饒馨逸每開瓶清沁肺腑使人精神一爽　　一味奇廿而微鹹淡而彌旨耐人尋味服後能開胃健脾飯量驟進醉後服之兼能醒酒右三奇　一能治癱瘓據嘉定李若洲醫士言邑富人嘗購此水數瓶戒烟癮旣斷矣而水尙餘半瓶以贈其隣卽有烟癮而兼患癱瘓者也服水之後烟癮若失且能起行然患疾已十餘年服水僅半瓶耳李君嘖嘖言之諒非過譽也　一能治白濁本埠薙髮匠某患白濁已久而有烟癮服水二瓶小便竟通至三瓶而癮斷濁亦且愈矣購藥時親述如此按本藥房神藥奇功告白雖臚列此水能治吃烟人種種疾病然並未道及以上二種是則神藥之　眞有不可思議者矣右二能一戊戌以前未聞此水戊戌以後惟有本藥房出售此水可謂絕後空前一時獨步矣被未得良方而謬誇創製者能毋顏汗右一絕　括打藥房啓 
 
 

Page 5

 
 
   
 
 

Page 6

 
 
　　准於廿二日兩點半鐘在本行拍賣公信寗峰紅呢一磅七五至三磅船牌猴牌　紅布中和格子布魚槍斜文八四象蛇手叶布望賁荷蘭羽毛豐泰色花羽綾元羽綢紅棉呢同孚花其塔燈粗布泰和花其松子細斜飛人球斜文圑鳳花牧童粗布瑞記八四藍金鷄布花旗龍斜地亞士蟠桃會元羽綢公茂色花羽布元企呢豐裕花其雙兔飛馬雙馬粗布喜雀六龍斜文○鼠細布母餘包餘貨不計此佈　　瑞和行啓 
　　王阿六鞋底作所借寳善街瑞昌號三百九十號四月初八期洋廿元三百九十二號四月十五期洋三十元今巳遺失作廢望各寳號切弗收用王阿六底作啓 
 
 

Page 7

 
 
　　准於廿二日十點鐘在坭城外跑馬廳對面沙遜房子三號内拍賣書樓間大菜間房間廚房一應傢用什物不計此佈瑞和洋行啓 
　　准於廿二日二點半鐘在本行拍賣大水漬同孚花旗塔燈細布十餘包限一禮拜出清此佈瑞和行啓 
　　准於廿三日二點半鐘本行拍賣稍漬磁鐵大小茶乎馬桶九箱洋針廿五箱硃紅五箱塊緑四箱錢夹二箱寬緊帶一箱帶扣一箱烟盒一箱扣子一箱象皮人一箱洋畫片一箱火酒膠一箱蘭花皂九箱服皂粉七箱青荳六箱蔴菇三箱風琴白鐵桶舊衣服什物不計此佈　倍發行啓 
　　准於廿三日上午十點鐘本行拍賣天津景泰窰北京各色顧綉雜物不計此佈瑞昌洋行 
　　准十點鐘 
　　本行於二十三日拍賣人馬鵝牌羽毛元虎牌羽綾紅虎圈雙鳳單鳳虎牌嘰單鳳色呢七磅紅蓮花布八四黑瓶船牌獅牌蓮花人兔紅蟹三Ｄ三丁雙瓶布十磅紅六美羊牌獅牌蟹牌藍鐘人兔麒麟ＥＷＯ三Ｄ雙瓶花盆藍六美布Ｙ６６至Ｙ９９彩鳳一等漂布旗印九虎竹布七磅紅瓶標虎松細斜十二磅將軍雙梯人面飛熊人馬人砲花盆細布十四磅牛頭粗布另有水漬紅雙鳳嘰鷹蛇綠布八四黑瓶雙翼紅六美僧帽布十磅藍七子布等貨此佈怡和洋行告白 
　　本號現遷在虹口北穿虹浜廣肇醫院東首即乍浦路中西書院北面送信人等請移步可也張利昌張亨昌謹白　　醫生云小孩咳嗽夜晚更甚及哮喘之症痰在喉間不能咯出卽用曾伯亷所製之咳嗽藥服之病卽可鬆動咳漸止痰亦昜吐曾伯亷所製咳嗽藥治咳有效决無危險之事發痧一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治痧别無他患曾伯亷所製止痛油爲至妙之劑無論人身因何疼痛敷之立刻可止頸子生硬風溼疼痛筋絡疼痛骨節不和諸病因曾伯亷所製止痛藥油敷之眞絕好方法分寄各藥鋪出售每小瓶洋五角大瓶洋一元丁上海新關晉隆洋行繞經理 
　　頂上象牌　　牛髓甜餅 
　　本醫院選擇黄潤尙未交感生育之牛化取精髓布用珍珠官燕貴重之品參合男女都宜用以天然不老之物再造回生之功不拘男婦祈食三四日皮膚光活面色紅潤中氣驟足故泰西諸人皆隨時作點心食雖白髮仍如青春凡先後天不足虚癆瘦弱久乏之嗣婦女不孕信水不調小兒疳積飲食不化善能補腎益氣滋陰壯陽健脾開胃生精養元平五臟安三焦除百病延齡種子烏鬚黑髮轉老還童手足輕歲靈無困倦凍天雪地不知寒冷炎夏不熱祈食七天之後 
精神爽　十天之後皮肉豐盈一月之後保可長肉十磅人人喜食旣可衞生尤可充飢賜顧認明中西文字象牌不悮每箱一元每打十元批發原箱十打九十元妥寄郵政原班回件上海美界天潼路中大街格倫醫生啓 
　　淋濁妙藥 
　　此丸專治五淋白濁小便剌痛難忍溺管閉塞點滴不止日久不愈致成血沙等症無論一切淋濁此丸服之立刻清濁止淋止痛利便消腫化毒去灦袪熱輕症兩天重則四天包可全愈倘若不效原洋奉趙　　輕者一大瓶重者二大瓶定可除根愈後非但病除 
而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交昜 
　　赤金飛漲實難敷本兹特爰集同業公議各色金箔再加五厘錢以定劃一如有參差察出議罰不得影形紊亂章程昭愼信守三月十五日爲始同業公啓　　勤益號專售錢票紙比衆公道　　此散治男女面上油膩黑氣烟色酒剌雀班暗晦等患每晨搽擦自然矯嫩滋　清秀眞整顏妙品也每瓶三角每洋照拆四瓶上洋二馬路中市京都天寳齊便是　　本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克已倘荷見顧請至二馬路外灘本行帳房面議此佈　　本號專印中西文字各式單票湖絲仿帖外國帳簿華英各種書藉自辦各國紙料鉛筆墨水學堂所用文房什物批發公道諸　尊光顧請至上洋棋盤　　首一百號門牌便是泰盛號謹白　　姚江黄君方增係祖傅專治痧疹名家頃由姚來滬小口適染是症閉塞垂危迎延診治一劑而痧疹齊出反危爲安聞滬上近患此症者不少故特留滬藉便救濟庽美界桃源坊東九衖黄公館内本公館代白 
　　本號專辦香楠陰沉桫枋婺源獨幅上品壽器如蒙賜顧仍在三馬路石路西曲江里便是　　在楊樹浦路順泰木行隔壁出灘基地一方又路内一方如欲租者請至二馬路東口寳順洋行面議此佈 
　　覺民錄館奉憲停閉所有小行經售三月之錄統照原價收回廿七開彩不憑作廢恐未週知見報速退亦中票行啓　　啓者本律師前用繙譯張孝楠及文案李同枋二人現已辭歇特此佈聞 
 
 

Page 8

 
 
   
 
 

Page 9

 
 
[馬路工程局瑣案]  
　　前日榮華樓茶肆主康順源扭船夥林紀生至捕房稱伊與同夥鄭金成口角致鄭吞服洋烟自盡捕頭卽轉解馬路工程局總辦翁子文太守倩襄讞委員黄衡堂二尹研訊船主曹某供小的係寗波人向駕烏山船前日應康之雇載送行李鄭林皆係船夥忽然口角經小的勸散後均不肯在船傭工小的正言斥之鄭遂負氣天服洋烟小的察知急倩其弟舁至仁濟醫館求治現是否得生未經　悉林供小的與鄭在船意見不合因之口角小的一時忿怒遽披其頰此係實情叩求恩宥二尹諭令將林管押曹交人保出聽候復訊○南匯縣人馬晉德扭馬竹屏至馬路工程局控稱去年九月十九日布客顧祥春來監生店中爲馬竹屏定購布一千四百疋言定洋銀六百七十九元當時祇收七十元凈欠六百元約期是月二十二日付楚届期忽接馬竹屏來信囑將布運至上海照付洋銀監生因　夥馬士安將布載至滬上即向索取洋銀馬竹屏一味遲延繼得來函謂此貨不能銷售囑監生另行售去後將布售見洋銀五百七十四元核算虧短二十六元應向竹屏索找無奈竹屏屢尋不見今晨監生雇船運布六百疋至公義碼頭與之相遇爲特扭案求追黄二尹限三天内著馬晉德交還竹屏所付洋銀再行訊核○前日浦東魯家匯航船户董榮華投馬路工程局禀控船牙周慶祥將船上鐵錨付質總辦翁予文太守批飭水巡捕頭查明訊核○昨日清潔所司事李某拘送行竊糞桶之甲乙兩人至工程局總辦翁子文太守命押候研訊○前日午後有一男孩迷失歸途經五十號巡街捕帶至捕房捕頭禀知工程局總辦翁太守太守飭留養候示旣而其父赴局認領太守允之 
[英美租界公堂會訊案]  
　　西人譚華投本管領事署控華民朱月生租地勒單領事某君函致英美租界公廨讞員張柄樞司馬准之昨日飭差將朱提訊西人投案請追朱供田單被胞姪渭夫私行取出曾禀請道憲大人備案以故一時不能轉換道契叩求鑒察司馬商之佛繙譯以人證未齊無從訊斷著將朱交人保出聽候傳齊覆訊 
[法租界捕房紀事]  
　　積竊張鳳山前經包探拘解至案讞員杜枝園大令訊明判令荷枷一個月昨已期滿命將枷開去笞責二百板○鈕阿福竊取岳阿秋家洋銀五元經包探拘解至案大令著枷號半個月期滿責釋○黄埔輪船茶房劉雨良拾獲落花生數斤印度巡丁見之送案請究大令判罰洋銀二元劉遵斷繳呈大令命卽開釋○劉裕才劉桂英吳福康三車夫積欠房租車寓主劉陳氏向索不付反被毆傷因之扭控至案大令著各枷一個月期滿責釋○偷兒朱才福陸才桂朱厚生均經包探拘解至案大令著將朱枷號一個月期滿責釋陸責三百板朱責一百板 
[美租界捕房紀事]  
　　甬入姚阿慶僑居虹口西華德路某里内其妻周氏徐娘雖老丰韻猶存邇與同鄉王阿粉私識明來暗去已非一朝昨晨姚佯稱有事翩然出門匿於鄰近某處王俟姚行後卽濳至氏處圖續舊歡正在謔浪笑傲之時姚忽破扉直入王見勢不妙從後户脱逃姚遂將氏扭入捕房聲請究辦捕頭詢悉情由令自投公堂具控○前晚西人某甲手執利刀至乍浦路某乙門前百般辱駡乙忿不能平啓扉而出西人用刃猛剌幸乙眼明手快將刀奪下持至捕房據情聲訴捕頭得悉情形令將刀暫存俟派包探查究 
　　耳聾一症皆由肝腎兩虧相火上升或怒氣傷肝必致耳鳴耳賬耳痛頭暈目眩等症市上所售藥者絕無復聽之方惟三齊以廣濟世製成靈藥無論男女老幼新舊兩耳重聽呆如木人服之立刻見功不論十年念年老症服丸一料當卽轉聾還明並非筆墨爲先情眞實事求是凡患耳症請速試之始信藥騐方奇也每料洋四元每盒一元○另有珠珀吹耳散每瓶七角但耳内有傷損膿水等吹之立愈○痔屬肝脾腎三經大都係陰虧濕邪所致或肺與大腸積熱醒釀而成久則不治成管生漏痛徹心肺貽害終身本齊悉心考究以眞正熊胆珍珠人參佐以舒肝培元妙品理濕去熱要藥修合成丸一切惡痔腸紅脫肛服之止痛消管去瘀生肌以積熱去面滋膿自散濕邪清而漏管亦消理固然也内痔服丸外痔搽散丸價每雙料六元每盒二元散價每瓶一元或染内外痔瘡散丸並用功效無不神速外埠函購信資自理○上海二馬路西鼎新　石庫門内交昜 
　　本堂始創眞正犀黄八寳化毒丹製煉之眞爲别家所萬不能及專治男婦楊梅結毒疔瘡横痃五淋白濁下疳破皮陰戶腫爛瘰癧惡核一切毒門輕者四日重者七日無論初起久染均可痊愈永不再發如從前悮服升藥求其速效以致毒入骨髓逢春又發甚至染妻絕嗣潰爛不堪速將此丹服下能將筋絡骨髓之餘毒一掃面空最奇者愈後非但永不再發且身體强健尙可生男育女保無後患屢試屢騐百發百中几失足花柳染毒但此丹藥到包能病除眞毒門之第一仙丹也如用雙料藥力大面取效更速大瓶四元小瓶二元雙料加倍另有珠黄百寳生肌拔毒下疳散此散重用珍珠牛黄並各種貴品專治男女下疳腐爛陰戶肚門上下一切危險毒門諸醫束手百藥無功陽物燭成筋或去半者速將此散搽上立刻拔毒生肌收口止痛輕者三日重者七日仍復原形推内服本堂犀黄八寳化毒丹可保永遠不發眞仙丹也每瓶雙料二元單一元鋪分上海丹桂戲園南首朝西轉灣正豐街中市宏仁堂啓函購送書爲憑以防假冒遠路託郵政局匯銀函購或滬友代辦最妥信局則不可靠至要至　 
　　吐血一症皆由身體虚弱或咳嗆而傷肺而其病原尤在憂鬱思慮過度日外不愈致成癆本堂抱濟爲懐得祖傅良方不惜工本秘製此膏專治一切吐血之症以及勞傷咳嗽無論男女老少雖十年二十年老症服之立刻見功屢試屢騐重者二大盒除根輕者一大盒包愈永不復發妙在滋陰潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冒甚多購者認明○遠埠函購原局回件信力自給○鋪分上海英大馬路萬康醬園對門德仁里内石庫門廣東　　德堂謹識 
　　自奉明詔凡各考試皆以中國政治史事及各國政治藝學命題夫中國政治備於九通中國史事詳於諸史考証旣不患無資矣至各國政治藝學近時譯著諸書頗　繁雜無一彚集大成之書以資考証有志之士不免望洋興嘆也　局同人博觀約取集書數十百種彚爲一書名日萬國政治藝學全書計政治叢攷一百八十卷藝學叢考一百二十卷政治藝學最新文編八十卷共三百八十卷分訂四十八本裝成八函購者得此一大部可以賅括數十百部而又有總目分目細條目各以類從檢查甚昜其省便爲何如也惟是資本頗鉅照本定價每部實洋十四元茲特格外從亷先售股票每部僅取回工本洋十元先付五元塡給股票至三月底再找五元取萬國政治叢考至四月底取萬國藝學叢考及政治藝學最新文編全書告竣股票繳銷欲知此書精美請向本局及各省分保處取閲樣本惟股票所印無多有横覽中外之志者速先購取愼勿交臂失之也○總批發處在英大馬路恩慶里本局及二馬路祥記書莊○各省分售股票處詳列於左京都鴻文程記書局宜昌江左漢記書局長沙鴻文書局天津同文仁記書局虞東蜚英館書局杭州德記書莊河南文苑山房書莊紹興墨潤堂書莊湖州醉六堂書莊鎭江文成堂書莊漢口鴻文順記書局蘇州文瑞樓書莊南京詞源閣書莊漢口江左漢記書局蘇州掃葉山房書莊江西文盛堂書莊湖北著易堂書莊上海各書莊福建愼記書莊揚　　　　　均有寄售此佈 
 
 

Page 10

 
 
　　邇來疊沛新綸掃除故轍鑒辭章之無關國計信學術之有裨時艱將開經濟特科廣設直省學校良以國家隆盛重得人材而功業淵深藉資典籍也雖然藏書霧列大率落于雷同售簡星羅恆未精乎月旦甚至以書林爲壟斷早被識者所譏爰集通才碩學藉其筆削陽秋雖爲挈領提綱却已疊經寒署分其目日内政日外交日理財日經武日格致日攷工六門按其文若奏議若策若論若考證若辨記若約縱等類記事則剛繁就簡纂言則含英咀華僅成五十二卷約計千百萬言題日政治策論新編校對無訛剞劂將竣屆此全書告成謹以片函奉白裝訂廿四本分爲四函收還工本洋三元六角○中外策府統宗本局延請名儒編輯久巳風行海内承仕林稱善有志於策學者認明本局石印裝潢精致紙張結白分訂廿本價洋二元四角○經世緖言初二三集二十四本一元六角○梅氏中西筆算十本八角○格致新編八本六角○富强新議四本四角在上海各書莊及江西省文盛堂廣東文盛堂均有發售　　　　泥城橋外新馬路文盛書局啓 
　　本銀行蒙　國家批准備足資本俄金六百萬羅卜合華銀六百總行設於俄京現定於華歷光緖二十二年元旦在上海黄浦灘二十九號開設分行卽前法蘭西銀行原底該行經手事件目元旦起歸本行接辦本行專作銀行應辦諸事本行備足資本俄金六百萬羅卜合華銀六百萬兩專作代客存欵每日往來者按日計算及存至一年或半年者來行面議並作押欵及零躉匯票等事匯票可匯至各國大城及各商埠若匯至俄國更爲利便 
　　一腎水虧弱人服之添精益髓固本壯陽○一筆墨操心人服之禨杼獨出運智周詳○一經商遠出人服之持籌握算會計專心○一久不受孕人服之調經補血種玉可期一本元素虧人服之卽轉强壯神氣寬舒○一文塲奪魁人服之對策研經不耗心血○一早晚行路人服之風寒不入到處平安○一胎前產後人服之裁培氣血不致勞損一體質尙健人服之培增飲食精神愈固○一從征遠戍人服之愈添英奮决勝戎行○一航海暈路人服这嘔吐不作神志安甯○一大病新愈人服之補氣益神扶元養血一虚不受補人服之清補陰陽不傷眞元○一耕作食力人服之手足耐勞筋骨有力○一癖嗜烟霞人服之津液不枯戒烟容昜○一痰濕擁阻人服之豁除積痰諸灦自清一形勞案牘人服之文思暢發用心堅耐○一江陸海防人服之力耐跋涉倍增馳華○一初戒洋烟人服之調補相宜不思再吸○一花柳染毒人服之消除積毒永不傅染貨眞價實童隻無欺　　大匣五元小匣二元半　上海南京路一百七十三號大洋房華興公司白　 
　　本莊設在上洋三馬路石路南首專印各當應時原衣亷價出兼爲定做男女四季時欵新衣創設以來素荷嘉許令茲愼加擇選原新各貨以副　仕商惠顧之盛意如蒙購辦定製以冀信從價値務爲克巳出租便衣吉服格外從亷賜顧者請認明本莊招牌是幸 
　　本公司實備鉅資兼理各埠銀兩中式彩銀經膠州總督存儲德國銀行每次出票皆由皇家蓋印開彩時由督憲派委員在塲監視紳商士庶均可到看以昭公道現售第八會票額設八千張每張售洋三元每則三角准於四月十三日開彩風雨不更如貴客欲領額發售請郵寄本公司或在各埠經理處及濟南府化刧堂内本公司局亦可　青島仁濟公司白　　天下事有治法尤貴有治人卽以鴉片烟論凡受害者非一人製戒烟丸者非一處究竟能於戒除凈盡未之前聞法歲夏間孫鏡湖司馬特念烟之爲害創設富强戒烟善會於上海英租界適予奉辦上海官醫局務因得與司馬締交予於藥性稍知一二故於司馬立法之精良用意之仁厚命名之遠大配合之得宜居恆竊嘆弗如行甫數月譽滿四方至貧窮之送戒尤爲獲益得實登門求藥踵武相接如春臺登而上池飲所謂有治法尤貴有治人信不誣也予友某公筮仕豫章予戚某君經商滬上及江海大關楊君雲波少尉均苦沉淪烟霞每欲戒除莫得善法予向司馬索得此丸分贈依法日服如期戒凈不獨他病不生且人皆轉弱爲强一旦脫離苦海喜不自勝　予登報誌謝幷告世之同抱斯疾者幸毋失之交臂也　　前辦上海官醫局補用縣丞程鵬萬謹啓 
　　頃接烟台本公司來電第十期頭彩第一萬一千八百二十八號二彩第四千四百零七號三彩第四千九百四十號四彩第三千零六十八號又四彩第一萬二千五百三十一號特此誌喜　　奏辦順直義賑大票普濟總公司謹登 
　　本總行創自横濱一千八百八十資本金洋二千四百萬圓現已收足金洋一千八百萬元公積金洋八百五十一萬元分設英國倫敦法國媽塞而里昻美國紐約舊金山布哇香港孟買東京紳戶長崎韓城仁川釜山寺名都大邑諸有通交以及中國上海天津牛莊北京等分行亦歷有年數專辦　　銀行應有一切交昜無不克巳招接存欵更謁誠實久蒙中國逹官均用華文專備中國仕商樂取便捷昜於通鉅賈交相稱贊本行格外精心研究接應惠顧現由總行刋到曉惠然顧臨者之用爲特布告仰祈俯鑒如欲存欵在横賓總行册者半年期息五釐長年期息六釐如存欵期滿准在横濱取金洋上海取銀亦間如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙惠臨請至本分行面訂可也　　經理人長鋒郎謹白 
　　啓者本公司今託美查有限公司經理上海分行事務於一千八百零三年在英國倫敦開設迄今巳歷九十餘年計貲本銀八百餘萬兩中國客商賜顧者請至申報館帳房面商可也其保險之費照大市一律特此佈聞英國倫敦永平公司上洋經理人美查有限公司 
　　今遺失郵船會社博愛丸十次進口八號提單（Ｗ）唛縐布一件巳向該公司說明作廢望各寳號切勿收用乙黄增和啓 
　　本館遺失元泰錢莊錢摺現巳向該莊申明以後此摺作爲廢紙不得支取銀錢購上報申明三月二十日農會報館 
　　開設上海大東門外大馬頭裹馬路南首專辦各國煤油中西洋火肥皂洋紗各種等件貨物專做批發格外克已 
　　久聞上洋虹口廣東益三堂大寳號精製神效耳聾一藥利物利人存濟世之心如雷貫耳僕患耳聾鳴響有年日前道出滬上親到寳號購藥二盒服之甚有效騐再由信局寄購二盒服下多年宿疾一旦痊好功德欽佩無量乞登報伸謝靖江縣署正堂中書陳師爺書 
　　余素患疝氣之症十八年矣發時疼痛萬分囊脹如瓜各埠疝氣藥嘗盡罔效今幸閲日報得悉上海英大馬路萬康醬園對門德仁里内廣東陳恆德堂疝氣膏丸十分神效函託松滬糖捐局友代購該堂疝氣膏藥二張又疝氣丸藥二盒共計豐洋四元内服外貼果然藥到病除至今二年有餘從未發過感其藥如神登報揚之松江東門大街恊昌布號啓 
 
 

Page 11

 
 
   
 
 

Page 12

 
 
[光緒二十八年三月初五日京報全錄]  
　　宮門抄諭旨均錄前○直督袁奏爲酌保辦理直屬教案善後各員紳曁中外教士擇尤分别請奬摺○熱河都統色奏爲升補道員飭赴新任並遴員接署知府片 
　　太子少保署理北洋大臣直隷總督臣袁世凱跪奏爲酌保辦理直屬教案善後各員紳曁中外教士擇尤分别開列清單懇恩奬勵恭摺仰祈聖鑒事竊前據善後局司道詳請以辦理直屬教案善後出力文武官紳及中外敎士可否分别異常勞績擇尤酌保經臣附片陳請於光緒二十八年正月十八日遞回原片欽奉硃批著照所請欽此當卽欽遵轉行去後兹據善後局司道周馥等詳稱覆查各員紳或因禁匪保教身蹈難危或因除暴安良躬冒鋒鏑或於民教相仇之後關誠排解以靖地方或於賠撫議結之時實力磋磨以資節省現在時局大定轉危爲安所有在事出力文武官紳應給何項奬叙俱各著照實在勞績分别擬議以杜冒濫此外各國教士洋員併請奬給頂戴藍翎寳星以旌遠人等情請奏前來臣查光緒二十六年拳匪之亂直省全局糜爛幾無完士迨聯軍在境事尤棘手該員紳等籌辦教案善後各務均能不避艱險勇於任事從容就緒全境得以乂安不無微勞足錄其隨辦各洋員曁中外敎士亦能不分畛域共濟時艱自應分别擇尤酌擬保奬以昭激勸謹開具清單恭呈御覽合無籲懇天恩俯准照擬給奬出自鴻施逾格除將咨奬員紳另行辦理並咨照全權大臣外理合繕摺具陳伏乞皇太后皇上聖鑒訓示謹奏奉硃批該部議奏單三件併發欽此謹將直隸辦理教案善後尤爲出力文武各員分别請奬繕具清單恭呈御覽計開二品銜通永道楊士驤請賞加頭品頂戴二品頂戴存記候補道孫鍾祥三品銜候補班前先補用道葉元琦均請交軍機處記名簡放花翎候選道前保定縣知縣彭英甲請以道員分省補用三品銜遇缺前先選用知府張廣生請免選知府以道員分省補用花翎知府用截取同知署天津府河防同知沈金鑑試用同知姚寶煜均請免補同知以知府仍留直隸補用候選布政司理問杜宗澤請免選本班以知州不論雙單月儘先選用江蘇試用知縣徐棠請免補本班以直隸州知州仍留原省補用同知銜補用直隷州試用知縣錢澄轡同知銜試用知縣瑞泰署保安州知州教習知縣楊文藻議叙班補用知縣丁樹屏試用知縣張廣建劉本清湖北試用知縣羅慶昌均請仍以知縣歸候補班補用知縣用北河候補縣丞潘兆槐北河試用縣丞章士欽吳文懷署保定府倉大使試用縣丞王極均請免補本班以知縣留於直隷補用指分湖北試用縣丞馮錫庚請免補縣丞以知縣仍留原省補用知縣用候選縣丞蘇琳請以縣丞分省歸候補班補用已革候補知府前開州知州周家鼎請開復原官以知府仍留原省補用並免繳捐復銀兩已革淶水縣典史楊贊清請開復原官仍留原省補用奏留北洋差遣三品銜候補道吳德章請賞加三品頂戴准補大名府署河間府知府王守堃花翎同知銜直隷州用靈壽縣知縣蔡詠裳寗津縣知縣祝嘉庸均請交部從優叙花翎四品銜署滄州知州正任安州知州商作霖請以直隷州知州在任候補升補宛平縣署武清縣知縣趙炳文請以知州在任候補四品銜在任候補直隸州天津縣知縣阮國楨請俟補直隷州知州以知府補用花翎同知銜直隸州用署鹽山縣知縣候補知縣汪嘉榘請俟補直隸州後以知府在任候補花翎兼襲騎都尉候補知州吳畬分缺先補用知縣楊錫琛均請俟補缺後以直隷州知州補用兼襲雲騎尉卽用知縣唐景崙請俟補缺後以同知直隷州知州升用署蠡縣知縣候補知州裴季倫請隨帶加一級花翎同知銜升用直隸州署寳坻縣知縣候補知縣賴汝顯前任河間縣知縣張生敬均請賞加四品銜同知銜同知用候補知縣朱佑保請賞加運同銜在任候補知縣准補楊村縣丞汪昭晟請俟補知縣後以同知直隸州知州用布政司庫大使增翰請以知縣在任升州柏鄉縣教諭李奉璋請以知縣在任候選按察司司獄趙丙堃請以縣丞在任候補柏鄉縣訓導李式曾請 
賞加光祿寺署正銜保定府司獄車瀚請賞加五品銜定興縣典史孫德明請以縣主簿在任候補藍翎守備銜儘先拔補千總劉恩鴻請免補千總以守備儘先補用補用把總慶志請免補把總以千總候補並加守備銜候補游撃冉漢文請賞給二品封典儘先補用游撃蘇緒謨請賞加副將銜補用守備存城千總蕭永運請賞加都司銜奉硃批覽欽此謹將直隸辦理教案善後尤爲出力之各紳士分别請奬繕具清單恭呈御覽計開花翎工部候補郎中王延紱請免補郎中以知府分省歸候補班補用四品銜已革刑部候補主事張志嘉請開復原官銜並免繳捐復銀兩候選部司務吳笈孫請免選部司務以同知分省補用花翎指分山東補用同知世襲雲騎尉劉元禧請免補同知以知府仍留山東補用花翎候選同知甯世福請免選同知以知府選用正任四川慶符縣知縣王瑚請開缺以直隷州知州仍歸原省補用分省試用知縣姚壽昌請仍以知縣歸候補班補用候選布經歴沈錫藩請免選本班以知州不論雙單月選用指分山西試用縣丞于焌光請免補本班以知縣仍留原省儘先補用分發山東試用縣丞潘灝請免補本班以知縣仍留原省補用分省試用縣丞于焌年張滎茂均請免補本班以知縣分省補用候選縣丞劉祖棻徐受謙均請免選本班以知縣不論雙單月選用分發河南試用巡檢冉光煜請免補本班以縣丞仍留原省補用俊秀胡子泉陳紹亭均請以巡檢不論雙單月遇缺卽選鴻臚寺序班田雨郇從九品張鴻文附生王維新監王延組李培元文生邊恩裕邊承灝曹齊彬均請以縣主簿選用文童金德昌劉鳳崗俊秀展麟祥均請以典史選用候選同知韓玉墉請賞給三品封典同知銜同知直隷州用浙江候補知縣張肇鏞請俟歸同知直隷州班後加四品銜候選教諭吳會隆請賞加光祿寺署正銜指分山西候補府經歴韓致忠請俟補缺後以知縣用遇缺選用典史么寶善請俟俟選缺後以縣主簿用五品頂戴鮑鳳閣崔占魁均請賞加守備銜奉硃批覽欽此謹將外國教士曁辦理教案善後出力之洋兵繕俱清單恭呈御覽計開花翎二品頂戴法正主教樊國櫟請賞加頭品頂戴二品頂戴法副主教林懋德請賞戴花翎正定府法主教包儒略請賞加三品頂戴獻縣教堂法士葛光補請賞加四品頂戴清苑縣東關教堂法教士任類斯請賞給三等第一寳星英國耶穌教安立甘會教士鄂方智請賞給三等第一寶星花翎三品銜比員林輔臣請賞加二品頂戴英國副將古德請賞給二等第三寶星善後局委員法員濮吉颺請賞加四品頂戴並賞戴花翎奉硃批覽欽此 
　　色楞額片再奴才於光緒二十八年正月二十八日接准吏部咨行正月十二日奉上諭直隷熱河道員缺著錫恒補授所遺承德府知府員缺著延譽補授欽此自應欽遵飭令該道錫恒交卸府篆卽赴新任以重職守承德府知府一缺地方緊要政務殷繁新授知府延譽到任需時正值考試在邇亟應委員署理以專責成查有四品銜理刑司員刑主事吳鈁守潔才長實心任事熟悉口外情形堪以委令署理除分飭遵照外理合附片陳明伏乞聖鑒謹奏奉硃批知道了欽此 
 
