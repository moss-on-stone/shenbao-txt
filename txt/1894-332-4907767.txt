# 1894 - 332 - 4907767

 

Page 1

 
 
[冒名撞騙] [  申報館主人啓]  
　　近日有人在外混冒本館中人招摇撞騙惟本館素以淸正自勵斷不容有無賴　徒冒名訛騙爲此布告諸君如有此種無賴仍蹈前轍可卽送交本館或隨地扭交巡捕告知本館送請地方官懲辦特此布陳卽希公鑒 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早巳不脛而走不翼而飛兹訪求太史遺像及隨園圖延　師慕　連太史遺囑冠諸卷首并將湘痕閣詩稿瑶華閣詩草隨園瑣記談瀛錄諸書附印於後共成三十六種可謂盡善盡美髮憾無遺矣而又字　疎　紙墨精良讎校再三裝潢精　以視蠅頭細字辨認摸糊者眞有天壤之别工旣竣又精製　木箱盛之以便舟車携帶每部分釘五十本仍收　洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[開印黄氏醫書八種] [  圖書集成局代啓]  
　　昌邑黄坤載先生所著四聖心源十卷素靈微藴四卷四聖靈樞五卷傷寒懸解十四卷傷寒說意十卷金匱懸解廿二卷長沙藥解四卷玉揪集解八卷醫學超絶治稱神術今覔得原本辨證精確不愧軒岐功臣本局爲飛鴻閣代印業巳開工不日卽可告成此佈 
[談兵]  
　　中國以十倍之地百萬之衆竟坐困於蕞爾三島之日本乎濟濟者盈於朝竟不能畫一策出一奇以運籌而决勝乎桓桓者塞於野竟不能冒鋒鏑捨身命以克敵而致果乎夫自古不以大小爲强弱不以衆寡爲勝負信有之矣然成敗利鈍之機未有如今日之大相懸絶者也自軍興以來千餘萬之餉銀十餘萬之大兵雲集而輻輳餉非不足兵非不多而數月之中日人節節進逼我軍節節退讓險阻不守輜重盡棄天子有憂邊之色三軍無報捷之書人心惶惶時勢岌岌夫勝敗固屬兵家之常然勝必有所以勝之故敗必有所以敗之故我能知其所以敗而後敗者不終於敗勝者難恃其勝竊嘗逖聽風聲廣詢輿論爽然於中國之所以敗者其故蓋有數端一由於將不恤下而賞賚不豐將之於兵全在激以忠義結以恩信始能得其死力今也統兵官員大抵專以尅扣軍糧爲事應給五兩者或發二兩有半應給四兩或發三兩承平之際相習成風固已有玷厥守迄今海隅多故正志士用命之秋尤須以恩賞聨絡而統兵各員仍蹈故轍不知以恩逮下及臨陣之際又不肯重懸軍賞以振作士氣兵無鬥志人有渙心聞聲而潰望風而靡職是故也夫自古名將無不以賞小爲惠蓋以小者尙無遺賞則大者豈有忘心此三軍之士所以畢命向前計無反顧者矣昔人有言賞不踰時是故軍賞一道不獨貴小而貴速遲則爲遷延而人懷觀望不獨貴速而貴溢溢則出於望外而人咸激勸不獨貴溢而貴公公則量可比天地明如昭日月而人咸傾服不獨貴公而貴信信則不負人而人思盡力試觀三略一書惓惓於重禮賞以駕馭英豪良以人雖聖賢必不効力於孤功之人將雖明智必不能得死力於不賞之士賞不下及而冀再用其人雖慈父不能得之於子而將顧可得之於三軍乎故有功不賞與雖賞而不速不溢不公不信者皆將之所忌也而扼要之道尤貴不濫濫則得者不以爲榮貪者輒圖僥倖有限之財源旣不勝其漏巵膏澤之難遍且將令其觖望故勛勞宜賞不吝千金無功妄施分毫不與軍賞旣明人自樂爲盡力雖赴湯蹈火而亦所不辭矣今世不患賞之濫特患賞之不溢不速不公不信耳統兵各員如能損已益人先士卒而後身家則可以轉敗爲勝者此其一二由於將不諳戰而應變無方觀前日天津來函謂日本用兵每以小隊先行嘗試我軍不暇計其多寡輙以全力相摶及我軍告乏而日人始以大隊乘我之敝而其大隊臨陣均用散隊多者二三百人少者竟至百人互相犄角勝則電掣風馳凌厲無前敗則轍亂旗靡使我軍追逐顧此失彼而日人卽於此得肆其詭計且其隊伍分散中國槍砲不能遍擊死亡之數亦不甚多自渡鴨緑江而後節節進犯其鋒甚銳皆由於此此日本以彼之散攻我之整而中國將帥不諳戰陣不能臨陣制變以破其所恃故也夫師之行也能圓而方能坐而起能行而止能左而右能分而合能結而解敵以何來我以何應進退離合一視乎將帥之旗鼓而出奇制勝於是乎在今日人慣以散擊整而中國惟知以整應之墨守成法而不知變通何惑乎常爲日人之所乘而不能迅奏膚功也哉必也散整並用或爲疑兵以眩亂之或爲游兵以引誘之或以銳卒横擊而復出奇兵以抄襲之使首尾不相應左右不相救務在破其所長而奪其所恃則用以衝鋒陷陣而無難矣夫用兵之道變化不測未易輕言我中國自古以來論兵之書甚夥雖皆紙上空談實有爲行軍戰陣所不可廢者世人論兵往往謂不必用古法其意以爲霍去病張睢陽岳少保戰功卓著彪炳宇宙皆未嘗倣古而亦未嘗不合古法而不知少保諸人天資甚高心思靈敏故能運用之妙存乎一心適巧合乎兵機豈可概論之恒人哉當世統兵大員誠能深究應敵之方當有以制人而不爲人所制則可以轉敗爲勝者此其二夫臨陣張皇不耐久戰正今日用兵之深病苟得爲將者持之以鎭定約之以堅忍百戰而不挫其氣此亦轉敗爲勝之要圖至於軍械利鈍之不相敵未始非中國致敗之由然苟將帥得人訓練有方士卒爭先樂爲用命則制梃可撻堅甲利兵而何日本之足云 
[本館接奉電音]  
　　昨由京友電傳上諭五道敬謹譯登○十一月初五日奉上諭河南巡撫著劉樹堂補授欽此同日奉上諭江西九江府知府員缺著尹序長補授欽此同日奉旨那彦圖著補授内大臣欽此○初六日奉上諭河南布政使著額勒精額補授欽此同日奉上諭張人駸補授廣東按察使欽此 
[上相督師]  
　　聞諸官塲中人謂北洋大臣李傳相現已親赴大沽蓋將督率三軍大張　伐也特不知藐兹醜類尙敢效螳臂之當車否 
[倭奴肆虐]  
　　旅順一事本報已詳哉言之矣兹聞倭奴登岸後卽因風縱火焚去街巿一條華民之不及奔逃者纍纍然焚死其内似此慘無人理縱毒殃民較昔之闖魏諸賊酋尤爲惡蹟昭著卽不被華軍誅戮恐上蒼亦將厭而棄之矣何倭奴尙不知悔悟肆意鴟張耶 
[珠江寒月]  
　　粤東信云河南海福寺有某僧色相未空情魔頓惹與鄰近某姓婦結歡喜因緣夜去明來匪伊朝夕近被無賴輩偵悉遂於夜間破扉直人將奸僧淫婦雙雙拘獲有欲投諸河中俾赴龍王座下懴悔者有欲禀送官署俾頂上光光飽嘗棒喝者衆論紛紜莫衷一是後浼大檀越調處願出番佛爲和事老諸無賴遂轉怒爲喜一鬨而散不看僧面　佛面擅越大是解人○上月廿四日有某渡船由西江來省行至三水河口船底爲礁石觸傷遂遭沈沒船中搭客人等均賴他船拯救得慶生還惟貨物則盡附東流損失不少船主某甲見資財盡失無以謀生憂忿塡胸復投 
 
 

Page 2

 
 
人河中自盡吁慘哉○城内某公館前晚被匪人内行竊該匪燃點悶香室中人等悉被迷魘如醉如痴遂得任意搜羅毫無顧忌所有細軟物件盜　一空詰朝事主起見門戶洞開始知矢竊檢查所失各物約値銀數百兩之多當卽通報地方文武各官嚴密查緝未知能弋獲否○人冬以來天氣亢旱農人望澤甚殷加以氣候不齊寒燠無定居人稍疏調養疾病卽因此而生近日和緩者流終日僕僕於途可於此卜利巿矣○南關石基里某甲有妻李氏年方二十餘性極賢淑一夜不知何故懸樑自縊母家聞之卽以其夫虐待爲辭興師問罪後有魯仲連其人出爲調處許以從豐殯殮並延僧超度事始寢息聞夫婦平日極形伉儷人無間言乃竟自尋短見實難索解或目之爲縊鬼索替此則齊東野語不足信也○前定安縣李芷香大令家焯前因丁艱請假開去差使目下大憲以冬防緊要札委仍管帶巡防營卓勇並添勇丁二百名以期得力大令奉札後卽赴轅禀謝到營視事○廣州府張潤生太守接到電傳上諭升授福建鹽茶道員缺太守聞命之下喜形於色文武官員均於翌日齊至府轅紛紛道賀旌旗夾道車馬如雲頗極一時之盛○廣勝軍練勇前由彭剛直公徴調來粤委蔡綬廷軍門接統駐守虎門外沙角砲臺訓練多年足稱勁旅蔡軍門於夏間逝世遂由中協楊堯臣軍門兼管現督憲以楊堯臣軍門公事繁多未遑兼顧另札委缷署北海鎭總兵董鎭戎履高統帶以專責成鎭戎奉委後卽接受關防馳往營次視事想重頒號令壁壘又當一新矣○花縣武生利大安身軀雄偉技藝優長卜榜花者咸推爲干城之選當進塲考試技勇時恃其力大先舉石至胸前復用雙刀加於石上詎刀石過重力不能支轟然一聲登時跌倒手足皆被壓傷鮮血淋漓呼痛不已是時堂上各憲輿夫及旁觀之人莫不色駭　驚代爲悚懼迨後騐明所傷尙非要害或不致有性命之虞也○武闈揭曉原定於十一月初四日嗣督憲因公事過繁亟欲速爲竣事以免貽悮遂飭下分校各員赶緊辦理各憲奉飭後每日天甫黎明卽開闈校閱直至日暮始罷約計十月廿六日卽可校閱完竣旋於廿九日揭曉○日前有某姓婦行至黄沙梯雲橋地方突遇匪類將頭上金飾搶去婦大聲呼救營勇聞警四出兠拿追至下陳塘漸與匪逼近匪放槍相拒聲勢甚兇巷戰多時藥彈告罄始被營勇拘獲卽日押解進城交營務處審辦想當從重處治爲愍不畏法者儆也 
[彝陵瑣綴]  
　　宜昌小北門外培元善堂隔壁於十月十三夜被人殺斃一婦身受四傷腹亦破裂又有一女年方七歲亦被破腹而死婦猶穿睡鞋單衣褲殺後婦屍倒在房門内地下小女屍在牀又將房門及大門反鎖此事尙無人知適有一木匠所做傢伙堆放婦家中十六日撬門而人搬取傢伙大聲呼喊寂無應者詢諸隣右對以婦往親戚家匠遂鎖門而去尙不知室中有屍閱二三日始查明被殺惟不知凶手何人報經東湖縣相騐將木匠帶案訊問婦家來往何人答以婦係寡居年約五十内外極善修飾如三十許人平昔不能守閫範常與人來往其已嫁女兒供出常來往之某甲自十三日出命案後甲卽於十四日出門贸易地方官遂派幹差數起分途往緝聞已在河巿地方拘獲不日卽可歸案嚴訊○宜昌妓院向本在小南門外近因大南門外洋碼頭巿面日旺客家號家棋布星羅遂有趙玉堂一家高張艷幟勾引游驄前日荆南道周觀察來宜因其逼近行臺飭差驅逐出境該妓院尙在游豫適觀察因欽差過境赶往荆沙迎迓該妓院遂得仍居原處靑皮以爲有隙可乘約伴而往時有打毁吵　之事一夜被人將屋内器具搗毁一空並將妓女衣被撕成粉碎地方官若不嚴行禁絶於淫娼則逐之於靑皮則懲之恐異日難保不釀放釁端也○宜昌鎭劉軍門鶴齡於上月二十日午刻坐昌和輪船下省卽於是日午後開往漢口城内外營兵咸站隊燃槍恭送如禮○郡治北鄕霧渡人某甲於某晚被盜所殺其時甲夫婦方交頸而眠盜自後園人將甲刴斃見甲妻頗具姿首竟起淫心斫柳摧桃恣行狂暴然後掠取房中衣物大踏步出門事後報經東湖縣前往相騐緝獲一盜升堂訊鞫初不肯招施以大刑始得畫供承認聞此盜姓張尙有夥伴幾人想拿獲後定必一一正法也○宜昌河西鋪人某甲家方有喜事新婦人門後滿堂賓客歡飲通宵忽廚下所積之柴被爐灰燃著延及廚屋一炬成灰幸賓客衆多襄同撲滅然新婦已受驚不小矣○江水近又退去丈餘各兵船已灣泊江中入川之掛旗船日日暢行無阻米船之灣泊河下者多至十數艘米價略低貧民可不憂艱食矣 
[八閩火警]  
　　福州訪事人云上月二十六日之晚省垣觀巷鋪香礮司柴房偶爾失愼遽兆焚如火勢炎炎竄至街面霎時焚去民居五十餘家搶火匪人瞻如天大刦取大小箱篋按股瓜分倉卒之中無從拿辦誠惡習也 
[粤東火警]  
　　客有自德慶州而至省城者據言該處年穀豐登人民康樂佞神者謂非神明默佑不克致此故於日前雇優演劇以答神庥鑼鼓喧闐魚龍曼衍紅男緑女咸結隊來觀人海人山極形熱鬧詎演至深夜時突兆焚如光燄衝天不可向邇諸人驚駭欲絶奪路狂奔呼救聲喧悽慘萬狀頃刻之間戲棚全座頓成灰燼並延燒民房十餘間男女之觀劇者或被火焚燒或被人踐踏約計斃命者共百餘人是亦一巨災也語曰戲無益觀此益信○興隆北約某店於前夜三更時不知因何失愼光燄熊熊幾致冒穿屋頂幸設有機器水龍發機灌救登時熄滅不至成災○十月廿六晚四更時老城内天平街茂成雜貨店又肇火災紅光燭天儼如白畫是時北風大作火憑風力愈肆猖狂左突右衝不可遏抑該處與督署後墻毗連故地方官兵之到來彈壓者恐後爭先異常出力城廂内外及河南等處水龍均來助救多至二百餘乘約歴三點鐘之久始得救熄計共焚去鋪戶十餘間聞起火之由因店夥就寢時未將洋油燈吹滅不料燈忽爆裂致有此禍洋油物美價廉人皆樂用但爲害甚烈用之者安可貪其利而忘其害哉○廿七晚三鼓時東門外築横沙某姓家失愼警鑼一響水會紛來幸是處逼近河干取水較易頃刻撲滅僅焚去板屋兩間餘皆無恙 
[蘇州火警]  
　　蘇州信云本月初四夜黄昏後居人咸安排就寢忽聞一片喧嚷聲如潮湧正在驚疑之際突聞警鑼亂鳴啓戶視之但見一片火光上衝霄漢俄而各叚水龍夫舁龍馳往不異星馳電掣急詢之知火起於府署之吏庫時馬卒已飛馳各衙門報警文武官員恐府署有碍莫不爭先恐後輕車而至撫憲奎中丞泉憲韓廉訪聞警之下亦乘輿戻止偕總捕三首縣等文武各官督同差勇竭力施救城内外各水龍無一不到吸取淸泉併力澆灌祝融氏東衝西突銳不可當尙幸施救者竭力從事又値風淸月朗得以漸漸救息計焚去房屋十餘間究其起火之由僉謂某姓家因喜慶事齋祭星官堂上燈燭輝煌殊形熱鬧所懸之對聨爲微風吹動一蕩漾間飄覆於燭上繼延及　柱一轉瞬而不可收拾矣是役也除某姓一家外所延及者惟府署後面之柴房一二間餘皆無恙 
[京口火警]  
　　鎭江銀山門大馬路南首永聚順米鋪開設多年門面寛敞生涯頗盛在該業中推巨璧焉房屋計有四進其前兩進爲　面後兩進爲囤米棧房而廚屋與棧房相隔不遠本月初二日傍晚庖司正在廚下作炊偶爾疏虞遺火於積薪中以致濃烟直冒烈焰横空庖司見勢不妙大呼有火鋪中人聞聲赶至火已炎炎上熾冒穿屋頂詢諸庖司因何起火庖司已呆若木雞無言可答卽由該處地甲鳴鉦報警其時寳蓋山洋龍及天主堂頭號洋龍聞警之下風馳電掣而來汲水灌救宛若黄河之水天上來督標新兵前營吳養吾管帶督率勇丁到塲施救甚爲出力保甲總局劉照靑明府亦帶領局勇地甲分投彈壓並飭差拘捕搶火匪徒又得城守營兵丁奮勇拆毁毗連之屋以斷火道所幸封家姨不甚肆虐約一刻許祝融氏已返旆矣僅焚燬瓦屋三間餘皆無恙迨各善堂水龍正欲出救則已烟消火滅矣 
[雄師將至]  
　　揚州訪事人云中日失和以後無日不有兵差過境上月下浣劉峴帥統帶各營北上迄今尙未旬日又接上游遞到滚單内開有某某等軍約三四十營不日將到飭江甘兩縣速備船艘林方兩大令遂添派公役協同船埠星夜分投封雇似此王師如雨猛將如雲彼 
 
 

Page 3

 
 
詭譎倭奴已身人絶地雖暫稽顯戮想不日可聚而殲之矣 
[邗上歲時記]  
　　揚州訪事人云天久不雨物燥風乾田中所種來牟勾萌難逹雲霓之望鶴踐殊殷本月朔雨師怱地降臨整整斜斜點點滴滴靑苔　遍坱圠遂穌初三日破曉時蝶夢方濃忽聞屋瓦上淅淅作撒豆聲旣而聲漸屑屑然又如一曲瑶琴鼓平沙落雁時已東方旣白披衣起視則雪珠冰雹灑遍階除由是天氣驟寒窮苦小民　褐不完者已不免如驢背尋詩　肩高聳矣遥憶東方戰士琱戈鐵甲蜷宿於斗帳之中更不識若何苦况也 
[潤州氣候]  
　　鎭江自九月初旬以來迄今未見雨師稅駕四境龍塍一律龜坼來牟之早播者悉見乾枯遲種者均未出土晚蔬寒菜半屬萎黄園叟亦無從取水灌漑人民待澤望眼欲穿加以天氣和暖居民喉燥異常皆因亢旱所致地方官正擬出示禁屠竭誠祈雨不料初一日晨北風忽起幾如昆陽之戰屋瓦皆鳴亭午時陰雲密布十丈紅塵不知消歸何處三更時聞鴛鴦瓦上淅瀝有聲次日大雨如注自晨至午檐溜丁東田疇潤澤所種二麥登時嫩緑如烟初二日晨仍虎嘯聲雄曜靈匿景天氣驟寒大有釀雪之意至上午時雪珠飛灑如敲金戞玉淸越可聽惜片刻卽止旣而細雨如絲溟濛不斷初四日大放晴光然早晚仍嚴霜凛冽寒威料峭想掩鼻效洛生詠者未免吟肩瘦損也 
[禁售畫報]  
　　自中倭用兵以來好事者將各處戰事繪成圖畫携回巿廛求售漢鎭淸軍府厲司馬以其摇惑人心因卽出示不准售賣如有違抗立拿究懲 
[錢店倒閉]  
　　漢鎭近來生意减色行商坐賈惟有仰屋興嗟徒喚奈何蓋因今春經漢陽府逄太尊出示禁止添設錢店庶兇巿棍牙儈表裹爲奸不再誑騙人財太守此舉固有深意存乎其間然資本富厚者儘有銀錢店號放借可以轉運不窮此外之半仗人力半靠挪移者錢店旣不放借來往亦難流通又因海氛不靖遠處商販多有袖手不至者銀根爲之陡緊十月廿八日漢鎭鮑家巷下首咸帮所開之元茂錢店祇以到票應兌銀七百兩一時無從張羅竟作鴻飛冥冥之舉幸零星花票無多尙不致有意外之虞巿景艱難於此益見 
[因材器使]  
　　兩淮儀棧經新任督鹽憲張香帥改章歸併運司兼辦不另委員以一事權而省經費棧中公事均由江都轉主持當此接受之始頭緒紛繁而城内分棧一缺有承上接下以及支發北鹽水脚經理銀錢之責尤非熟諸鹺務操守淸廉之員不能勝任兹聞都轉已遴委本署知廳毛鹺尹接辦蓋鹺尹在淮最久今畀此差定能措置裕如勝任愉快也 
[一蹶不振]  
　　揚城東營地方某叟素有玉川子之癖每日閒暇無事輙赴教塲品茗雖當雨夕風晨亦必躡屐而往一甌相對俗慮都消上月某日淸晨叟由茶社歸來行行重行行距家不遠忽失足而踣一蹶之下不能復振當由相識者送信其家家人赶用竹椅舁回甫入室中則已溘然長逝其生也有自來其死也有攸往撒手懸崖大徹大悟以視劉伯倫荷　相隨反嫌多事 
[普度忠魂]  
　　杭省金衙莊地方建立忠義祠供奉殉難忠魂每年春秋二季由官憲親臨祭奠而居民亦每年集資啓建醮壇延請僧道超度忠魂　係十月奉行今年因慶典期内改於十一月初一日起初七日圓滿先期鋪設壇塲一切頗爲華美計設道士經壇三處僧人經壇五處紙衣數百件分掛兩廊紙紥人物數十座自葵巷起一帶張掛路燈以便夜游之人并禀請保甲局憲撥派差役巡勇彈壓深恐遊手好閒之人藉端生事也 
[海盜正法]  
　　初三日早鄞縣衙門接到刑部釘封公文楊大令卽會同城守營蕭叅戎提出斬犯一名至大堂上如法綑綁聞卽去年經紅單船在象山拿獲著名之海盜也用無頂小轎擡往法塲但聞號砲一聲震動山岳該犯已身首異處矣 
[禾中人語]  
　　嘉興東栅口於上月廿七半夜時有匪船將一客船排擋出外欲肆刦掠幸卽驚覺大聲呼救經駐防砲船並巡防局嘉恊弁兵追捕拘獲匪類三名並將船扣住翌晨解送嘉興縣究辦○王江涇鄕間寗波客民梅姓人城投縣禀報刦案寗邑尊於十月廿七日帶同書差捕役前往踏勘並騐受傷事主騐明刼匪軟進硬出事主追捕致被拒傷幸無大礙寗邑尊勘畢當晚回署飭捕限緝務獲○嘉興縣劉邑尊訪聞大橋鎭有客匪開塲聚賭遂卽會同嘉恊營及水師砲船乘舟往捕及到時匪已遠颺邑尊遂當夜回城○嘉興府宗太守訪聞嘉屬屠甸寺鎭近日亦有客匪聚賭特帶護軍旂親兵乘舟前往乃客匪消息甚靈聞太守去早已銷聲匿影太守乃命返旆以待再舉 
[襟上酒痕]  
　　杭州訪事人云倭奴犯順浙省沿海各口岸處處戒嚴澉浦爲下游瀕海之區雖已早爲之防猶恐兵力單弱廖穀帥因派胡都戎惟貴督隊赴防起程之先詣撫轅進見穀帥授以機宜約談一點餘鐘始興辭而出旋於上月二十八日就道約帶練軍千餘名○近日杭州所駐楚軍均派往柬南沿海嚴防倭擾大憲復招募壯丁以衛省垣然訓練未精難於得力因飭統領李總戎成林就艮山門内西新校塲操演洋槍陣法每日辰未兩次隆隆然聲若連珠○慶春門外老圃家多以種菜爲業至冬挑運人巿聚集於慶春橋大戶小家爭往購取今冬雨暘愆忒菜價飛騰每百斤須錢五百餘文乾菜則在六百文左右　冰壼先生傳不禁羡其身價之　增矣 
[潯陽冬旭]  
　　九江訪事人云德化縣李翼亭大令用曾於本月初二日行抵九江暫駐嶺南會館擇吉履新按大令係安徽懷寍縣人丁丑進士○新簡廣東學政惲次遠閣學陛辭南下於本月初二日辰刻由小池口渡江抵郡文武各官均迎迓於九華門外選鋒新勁飛虎等營則列隊江干鳴砲志敬閣學入城謝步後卽至公館中挈眷由水路赴粤○總辦團防保甲兼軍火局彭星階明府於本月初一日在育嬰堂開局辦理城内上叚委員林輔臣少尹下叚易子英叅軍城外文字叚沈築夫二尹行字叚許曉峯二尹忠字叚蕭鐵梅少尹信字叚崔顯廷少尹齊集局中文武員弁等人咸往道賀○署理德化縣薛俊甫大令交缷在卽士民製送匾額一方萬民傘二柄德政牌八面大令謙遜再三而後受蓋餽者旣遵行曩例受者亦不可不聊示虚文也○稽查輪船扒竊委員吳儀生明府督率勇丁在泰和輪船拿獲竊賊一名笞責五百板枷號示衆○缷辦稽查輪船扒竊委員范玉珊明府經上憲札委辦理上饒厘卡事務明府部署一切於本月初一日登舟初二日啓行赴卡○本月初二日十二點鐘時有一小划船載客八人由小池口渡江行至江心遭風覆溺幸義渡局首士在江樓上望見卽放紅船往救得將八人救起 
[皖中雜志]  
　　委辦運漕厘務候補府祺子麟太守厚於十月廿二日行抵省城旋赴大憲衙門禀安小住八旗會館聞太守此次晉省因有厘務面禀撫藩憲勾留二三日卽須回局視事○十月廿三日藩轅牌示安徽候補知縣王樹鼎委署霍邱縣候補知縣萬世章委署績溪縣候補巡檢熊昭鑾委署太和洪山司本任潛山縣縣丞王樹珊本任宿松縣典史萬谷榮本任荻港司巡檢陶崇章本任南陵縣典史梅淵和州吏目宋璜涇縣典史陳有德均飭回本任○趙姓家住西門外趙家　家有幼孩於上月廿五日行至將軍冲地方突遇不法之徒將所戴之銀項圈及衣服剝去適趙信步行來不期而遇詢悉其情遂跟蹤追捕得以成擒送交地方有司懲辦 
[學使接篆]  
　　新任湖北學憲龐　堂大文宗鴻文月前由京到省暫住行臺旋擇於十月二十八日接篆前任學憲孔少霑太史派員將提督學篆王命一切儀從送至行臺龐大宗師恭設香案望闕叩頭謝恩祗領任事孔太史則於本月初旬兼程北上恭覆恩命 
[河岸坍倒]  
　　漢口襄河之旁鋪店林立贸易繁興半佔官街半爲吊樓每値襄水盛漲坡岸時有傾塌歲久失修僑居於是者心常惴惴十月杪陰雨連綿中碼頭至大碼頭一帶河岸忽然坍塌約沈二尺有奇向日之街與屋相齊者今反高高在上多年未修之屋損壞不少圬工　 
 
 

Page 4

 
 
人逐日修葺忙碌異常幾於應接不暇也 
[火警失孩]  
　　本邑南泥城橋與租界毗連有某姓者家於橋之西首昨日午後三點鐘時令小孩至廚下作膳遺火木花中未幾卽火勢炎炎千霄直上立卽舀取淸泉澆灌勢已無及英捕房近在咫尺首先鳴鐘告警各捕房聞而應之救火會西人急配齊洋龍及皮帶車電掣風馳而至級水亂灑幾如倒瀉銀河然已焚去房屋七八椽聞某姓家有一四歲幼孩不知下落其經人救出耶抑葬身火窟中耶容俟訪明再行列報 
[信船遇盜]  
　　傳聞汪協源協大信局於本月初二日自杭州開赴硤石行經嘉興南門外相近野猫洞地方時已六點鐘被盜刦掠一空當赴秀水縣禀報不知能否緝獲也 
[沙船撞壞]  
　　周興隆沙船滿載黄芽菜來自膠州於前晚一點鐘抵滬駛進浦江行至華順碼頭對岸突有行　　江之某輪船自内駛出沙船避讓不及致被撞損輪船見勢不佳如飛遁去墮水之菜漂流水面如泛蜀江之錦沙船已拖至浦左修理矣 
[憲示照登]  
　　欽命二品頂戴按察使銜署理江南等處提刑按察使司總理全省驛傳事務督辦蘇防水陸營務處候補道韓爲出示嚴禁事案查前據職員馬文述以上海益利輪船行主陳友堂等霸住行業逞兇毆人等情呈請查究當經陳前司飭據上海縣查明職員馬文述係正大船局承攬托益利輪船拖帶委無霸業逞兇情事並查出上洋輪船局共有四十餘家均係號商錢業等製備各船局向其租用均未報明立案等情詳覆前來本署司查小火輪行駛内河曾奉總理衙門通飭查禁並奉歴前撫憲屢次查拿戮留充公在案今益利輪船雖訊無霸業逞兇情事而其受雇拖帶行駛内河究屬有干條禁自應飭令充公惟旣據該縣查明上海輪船局共有四十餘家之多均未報明立案各船向其雇用拖帶而近來蘇省内河亦訪聞時有小火輪往來行駛卽行一併查拿禁止以符定章除批示並飭三首縣及上海縣一體派差查拿外爲此示仰士商軍民人等知悉嗣後不准雇用小火輪拖帶商船行駛内河如敢故違定卽查拿究治輪船充公决不始寛毋違特示 
[局批照錄]  
　　日前魚船戶沈章才投上海縣攔輿控訴又赴松滬釐捐總局禀請免捐巳詳前報旣而沈之同伴楊大福亦赴總局遞禀督辦朱竹石廉訪批示云查此案於九月間曾有陳錫爵來局具禀稱願承包鮮魚落地捐欵等情旋據王增煕亦來局投禀稱如果陳錫爵是願承包鮮魚落地捐項願爲帮辦求請批准等語現查爾禀前爲貨捐局未報聲明一時無憑核辦現已飭據該局詳稱查落地捐一項自同治七年及十一年分减收以後該販戶往往　漏積習成風以致此項捐欵甚屬寥寥可知落地捐　　有之章極應照捐爾等如願歸陳錫爵包捐抑或自行報認候札飭上海縣訊明詳覆核辦所有貨捐局所扣留之船先行發還 
[略記英公堂會審定買洋煤案讞詞]  
　　德國商人瑞記洋行主利門控華商馮丕記定買洋煤一千墩忽然悔議施總領事函致讞員宋通剌訂期禮拜六卽初五日十一點鐘時委佛繙譯官會訊利門訴稱原定煤一千墩立有合同承單於貨到後一月提出現已期滿並不來提應請訊斷馮延布律師到堂聲辯略稱所定之煤合同上載明西歴十月十五號貨到上海存浦東恰和棧房由馮於一月内出貨乃屆期貨未上浦東棧房卽是利門違背合同是以馮倩經定之世和洋行知照瑞記將貨退去如今馮不願出貨矣旋由世和洋行主夥與之質對稱定貨時確曾議定西歴十月十五號運貨至浦東怡和棧房到期無貨上棧故偕馮往瑞記退貨利門稱定貨時言明西歴十月十二號運到後因浦東棧房不便另存别棧並未過期且出貨本有一月期限不能稱違背合同彼此辯論之餘通剌諭以案旣立合同原應悉照合同辦理如果西歴十月十五號貨已運到無論曾否存棧須卽告知馮方不致有所藉口今旣有經定之世和洋行同往退貨情事必當時並未告知實違原議未便斷令馮將貨提出遂與佛繙譯官商定將案註銷 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[殺姦自首]  
　　官　訪事人云枝江縣對岸有也名江　者爲枝江所轄　日有人附舟過江見有某　者携一竹筐問渡舟人向索渡貲甲曰我有物在筐中權以爲質可乎舟人揭筐視之則血漉漉男女兩人頭口目噏張腥穢觸鼻不禁駭而倒仆甲卽携筐登岸旣而訪知其甲亦弄潮兒娶有一妻頗具姿首嗔藁砧粗鄙潛與某乙有私將甲攆之出門視如陌路甲懦夫也無可如何將情訴知鄰里鄰里不服聳令捉姦見女孩睡在母懷持斧砍之小腦袋竟脆如瓠落其妻方與有情人雙頸而睡未知也甲火熾無名突將乙頭顱砍下妻驚醒起坐噤不能言揮以柳葉刀　隨刀墜甲乃携之而出渡江自首縣主騐畢循例笞責四十板賞錢四千文令自爲掩埋不予深究 
[老嫗却盜]  
　　金陵三牌樓卽貓兒山之麓地頗荒僻路少行人某農人於此新建住房白板靑磗甚覺幽雅某晚忽有湖南人七八　踏月而至輕叩柴扉一嫗出而應門笑容可掬謂諸君光降蓬壁生輝特不知來從何處來有何貴幹乞爲指示俾釋疑團對曰我等來此别無他意因聞江南招勇意欲從軍不料到時大軍已拔隊北行不克抒請纓之志遄回故里又乏川資素慕府上慷慨爲懷仁聲素著擬借川資數陌又恐日間到此驚駭四鄰故不吝犯霜露之嫌深宵剝啄耳嫗笑曰老身初疑君等有何大事原來爲此區區老身家内乏人請君等小坐片時當熾炭竹根爐煮苦茗奉敬不識君等能且住爲佳乎客坦然不疑任嫗提壼而去少焉突聞鑼聲四起大喝擒拿則保甲武卡巡弁某君已帶領勇丁持械而入客見勢不妙急欲啓後戶脫逃而門外已四面兠圍無隙可蹈不得已躍登屋上其一失足墜下血湧如泉衆乃負之而去嫗叩求捕者請不必窮追惟恐結就深仇他日乘機報復嘻若此嫗者誠可謂智勇兼全矣 
[閣老難憑]  
　　虹口迤東有閣老殿焉所奉何神不載祀典相傳其生前曾爲閣老則亦閣老之而已矣鄕人某甲携其母女蜷宿於此固已屢閱星霜藉司香之役爲漁利之謀獵取金貲不可以數計前夕十二點半鐘時有匪徒八人各舉兵器破門直人恫嚇之餘突出麻索將甲及母綑縳復用棉絮塞其口内以致不能呼喊匪徒任意搜索幸甲之女未遭毒手奔至宅南高聲呼救鄕人聞警齊集匪始揚長而去計被刦去自飾匣一隻内置銀飾數件並有田契二紙及衣服等物蓋皆在香積廚中攫去者甲雖被縳然兩眼未盲見各匪有持鐵尺者有執刀者聽其言語係操江北音蓄積數年刼奪一旦以閣老爲可恃乎土木偶尙不免剝落何論其他 
[准給恤銀]  
　　川沙人楊阿來於去年四月二十四日黄昏時行至上海美租界匯業公所北首途遇德國水手蜚啥　等七人乘醉持刀戳傷殞命並傷及車夫張阿三張係寳山縣人上海縣黄大令因會同寳山　馬漁珊大令騐明訊實情由延張筱軒鹺尹爲譯員與德國領事會訊再三辯論始經德國領事解回由刑署擬定罪名監禁九年事後阿來之母楊施氏屢投縣署禀請給領恤銀黄大令檢閱禀詞深爲憫惻據情轉禀道憲行咨出使德國大臣許竹　星使照會德政府德政府議恤阿來洋銀三百圓張一百五十圓日前德領事接奉來文照會蘇松太道劉觀察札知上海寳山二縣一俟洋銀交到卽須傳令具領矣 
[英廨晚堂瑣案]  
　　四百二十五號巡捕解張福生徐玉成許長福李阿桂至公堂宋通刺升堂研訊張訴稱小的係本邑人向在閘北唐家弄開設烟紙店日前因事回家許不問情由擅取紙烟若干枝徐係小的之夥向之阻止許卽糾集李等諸無賴來店尋釁拉徐至某茶館勒索茶酒貲是以報捕送案徐供稱小的係上海人是日張因事他往許來强賒紙烟小的不依許卽糾人扭毆並邀吃講察行兇勒索小的曾付過洋銀一圓詎許堅索鉅欵後由張投報捕房將許等拘案許供稱小的向業銀工與張素有往來故向賒取紙烟四枝徐竟誣小的行竊故與理論旋有許金生者投案稱兒子長福年幼無知乞老爺恩施格外通刺判令將許掌頰二十下交金生領回管束李著具安分切結卽行開釋餘人一併釋歸○美租界閔行路義和泰廣貨店失火經同居之粤東人劉阿文等救恩事後巡捕查得深夜起火形跡可疑將店夥王四成等拘解公堂通剌訊供之下親往履勘前報已紀其詳某晚通剌升堂研訊吳陳氏供稱小婦人家在廣東現居治下閔行路已歴十一年矣前有葉亨靑者向小婦人轉租樓底一間開設義和泰京廣雜貨店上　某日之夜梯下忽然失火幸劉等汲水灌救得免成災事後劉訴知巡捕察看起火之處有浸火油等物是以將王拘至轉解案下今蒙質訊尙求恩鑒劉供稱小的與友人陸阿仁轉租吳氏處僂面半間是晚起火時因小的等汲水救熄王供稱小的在義和泰爲夥葉與同居之吳陳氏意見不合曾願貼償洋銀二十圓囑吳陳氏遷移吳陳氏需索過奢未饜其欲是以挾怨誣扳通剌判令義和泰償還吳陳氏遷費洋銀五十圓各具遵斷切結備查○徐觀郎與陳甫江互調小車互相口角經三百三十七號華捕拘解公堂旋由某車夫投案訴稱伊等已自願講和請免提訊宋通刺允之 
[法界捕房紀事]  
　　沿馬路所設自來水管時被無賴將鐵蓋毁壞以致水源噴薄濕遍街衢事爲克捕頭所聞特於昨日遣包探拿獲無賴十五人一併解入捕房捕頭略訊情由令押候堂期解請訊辦○甲乙二積竊在武寍北京兩輪船竊取洋傘及鞋包探見之解送捕房捕頭令押候　其解訊 
[虹口捕房紀事]  
　　江北人董和扣在美界西華德路三官堂相近開設小車寓前晚忽然失去靑蚨十串一百文遍查無著卽報捕房控失昨晨十下鐘捕頭飭包探江阿三往查寓内甲乙等八人一併拘入捕房捕頭細加研訊甲等實不知情捕頭乃卽釋放○江北人施虎江向同鄕人徐桂郎處租賃東洋車一輛　月不歸租資施又避匿不出前日下午二人在途相遇徐向索前欠施不但一毛不拔且口出惡言以致互相扭毆復　至捕房捕頭謂錢鈔　　非捕房所應理立飭華捕解送英公廨究辦○混名女媒人乃江北産往時因犯竊案經英讞員究辦爲日無多復萌故智日在美界遊　欲施其妙手前日途遇美包探張阿五不及兎脫經張探拿獲拘人捕房經捕頭研訊之下始知此次又在法租界某烟館内竊得銀鑲烟槍一枝捕頭命押候解送英公堂請究 
[江西官報]  
　　十月初二日卽用縣孫洞往浙江公幹楊承曾代辦覆校全省輿圖縣丞申摩英解剛字營餉往瓜州王世瑞解振武營餉往上海　分從九姚光曦繳照係浙江人○初三日候補府殷崇光會辦七門城内保甲彭澤縣劉先甲缷事　　交代回南昌縣周晉鑣新建縣何其坦府經裘紹基知縣王書臣　辦籌餉局韓姬宗委辦鹽局提調指分從九朱尙鋆繳　係奉天　生陸鍾揚往上饒等縣姚聨第往九江府屬張開鑾往豐城進賢等縣俱催減平孫文江往　陵等縣催地丁吳壽松接辦永平樂庫章葆接查廣内保甲○初五日候補府許承家辦徐家埠　卡知縣許寳漁往浙江查勘引地徐嘉霖收撫轅呈詞王　臣兼辦撫院文案胡　　辦文案署南豐縣李光裘謝委赴　化縣李用會禀謝飭知驛丞鄒培恩往上饒催屯糧縣丞俞永康往南新進潘肇煜往上饒等縣俱催稅契吳啓典往南安府屬催雜欵鄧王堂往九江府屬　　暉往建昌府屬楊增　往臨川等縣陳同弼往瑞州府　吳錫麟往崇仁等縣廖壽南往饒州府屬俱催地丁繆士華往宜黄等縣李光　往建昌府屬周曾營往臨江府屬俱催减平王國香往　谿辦保甲　家銜查進内保甲南豐縣德慶據報病故所遣員缺以試用縣李光表酌委署理現署餘千縣事星子縣慶錫庚飭回本任所遺餘干縣印務以現署德化縣薛　調署遞遺德化縣印務以准補斯缺之李用曾任 
[江寗官報]  
　　十一月初三日候補道曾廣照辭赴鎭江騐收洋鎗並赴滬淸理經手未完事件委辦南洋水魚雷事宜知府沈敦和傳見鳳頴道王定安辭○初四日提督郭軍門統領慶字等營署狼山鎭朱洪章安慶恊譚鴻聲代章字前營提督譚會友後營劉木柱左營叅將黄淸雲右營副將龍後森四位均叩謝留甘肅新疆總兵周維翔代湖南撫標新前營留甘肅副將黄太勝均湖南來南瑞兵船葉伯鋆由滬來均見淞滬貨捐局知府王毓萍辭鎭江木釐分局直隷州劉運吉鹽大使吕賢訪由揚來侯選鹽大使高峻生江西來濟川　船童懋洛送劉大人赴淸江回均到通判楊和培知縣翁延年淸河交代案内蒙奬酌委一次均銷武闈供給差調署九江城守營守備潘玉桂回九江山西府經歴王宗棟回山西壹壼輪船周國祥送曾大人赴鎭江均辭藩轅牌示如臯縣訓導卓榮病故遺缺查有訓導王德昭又署海門廳訓導邱家駒病故遺缺查有訓導張文總均堪以署理又新選本司理問劉思德現巳繳憑到省應卽飭赴新任 
 
 
 

Page 10

 
 
   
 
