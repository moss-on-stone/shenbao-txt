# 1909 - 237 - 4913139

 

Page 1

 
 
   
 
 

Page 2

 
 
上諭 
　　監國攝政王鈐章　七月十六日內閣奉上諭竊良程德全奏特叅庸劣不職各員請旨懲處一摺奉天興鳳道沈承俊才具平庸辦事竭蹶前辦銀元同舞弊營私贓欵纍候補遺徐鏡第習染過深私心太重辦理清丈徇庇私親東平縣知縣張兆駿貪婪猥瑣任性妄為前在任內朦買官荒壟斷漁利彰武縣知縣唐宗舜輕浮貪鄙劣聲素著前署懷德縣事候補知縣沈學昌辦公玩忽工於作偽禁種駕粟既不認真辦理統計復敢欺飾均著即行革職又片奏奉天勸業道黃開文識闇才庸毫無振作用欵浮濫多涉虛糜著開缺 
 
 
 

Page 3

 
 
以同知降補馀著照所議辦理該部知道欽此 
　　上諭錫良片奏監司大員性情夸詐遇事欺朦請旨懲處等語江省財力艱窘身為大員應如何激發天良實心任事黑龍江民政使倪嗣沖承辦屯墾竟敢營私舞弊揑報浮支實屬辜恩溺職著卽行革職勒追贓欵以肅官方該部知道欽此 
　　上諭貴州巡警道員缺著賀國昌補授欽此　軍機大臣署名奕劻世續張之洞假鹿傅霖那桐 
　　十七日　內閣奉上諭本日引見之甲辰科貢士吳增著以中書用欽此　軍機大臣署名奕劻世續張之洞假鹿傅霖那桐 
交旨 
　　七月十一日　軍機大臣欽奉諭旨農工商部奏司員巡歷南洋各埠彙陳大慨情彩並籌議應辦事宜一摺又片奏本屆京察保列一等員外郎王大貞現已到部銷差咨明吏部補行帶領引見等語知道了欽此　又奉 
　　諭旨郵傅部奏議覆者察院代奏道員張光照條陳交通事宜一摺知道了又奏請分別改獎洋員實星一摺著照所請外務部知道單併發又奏接收輪船招商局日期一摺知道了欽此 
論說 
[論國民志氣之日即於卑靡（毅）] 　　國運之隆污。國勢之強弱。恒視國民之志氣為轉移。歐西各國之爭雄竸強。雖由其紀綱完備。政治修明。而所以立國之本猶不在此。立國之。本在乎國民志氣之高尚。正直剛毅。堅忍勇摯。富於愛國心與利他心。此偉大國民之志氣則然也。而以視吾國則何如。庚辛以後。國民感於外侮內覺之疊發。稍有一線之振奮。自預備立憲之詔下。而吾全國同胞。復有歌舞承平茍安旦夕之意。至今歲考試優拔。選舉議員。而腐敗之劣根性。如枯木之遇春風而怒萬其芽。死灰之遇空氣面大熾其熖。進步歟。退化歟。試綜觀前後。而一為之較其短長。吾國民當亦爽然自失也。 
　　具最高之學識。無窮之希望。巍然為二十世紀中國之新國民。非學生諸君所用以自負者乎。甲辰乙已之間。一般學校青年。恒疾首蹙頞。憤舊社會之腐敗。官吏之貪污茍賤。其厠身於社會。常有落落難合。矯矯不羣之氣概。觀其衣服狀態。則冠巍巍也。髪種種也。冬夏一布袍。晴雨一革屢。舉世俗褕衣甘食聲色貨利之好。廓而空之。跡其所為。雖不免以奇詭矯激。見誚於流俗。而自吾人觀之。固不失為有志之士。狂狷之徒。近一二年。學風乃稍稍更變。昔之布袍革屨者。今則衣服麗都。銳其冠。華其履。與市井浮薄少年無異。而所謂舊社會之腐敗。官吏之貪污茍賤。則不惜躬蹈之而心嚮之。一旦手執學憑。身邀獎勵。則夤緣干進。日醉心於妻妾宮室車馬之奉。而國勢之安危。民生之蕃耗。漠然不加欣戚於其心。彼廷試授職 
之留學生。亦既為其代表矣。此後學生諸君之蜚英勝茂扶搖而直上者。正方興而未艾也。 
　　嗚呼。以吾可敬可愛之學生。而一旦墮落若此。孰陶鑄而養成之者。則今日教育諸君之責為不可辭矣。我國教育事業之發逹。以癸卯甲辰間為最盛。其時愛國之士。憂時之彥。有稱貸資斧。東走數千里刻苦求學。歸以教其國民者。有集同志數人。嘵音瘏口。以丐求於社會。經幾許困苦艱難。而幸獲尺寸之效者。其熱心苦行。幾足以感天地而泣鬼神。乃會幾何時。而愛國之士。一變而為愛財。憂時之士。一變而為憂貧。憂貧之不已。愛財之不已。而做官發財之思想。乃一發而不可遏。觀於今幾考職考優拔諸君中。有學務公所職員。有視學員。有教育會會長。有中學校監督。有小學校校長及教員。而頑固守舊者反居少數。則其效可覩已。夫以一人之身而前後數年間。宗旨之背馳。至於如此。其志氣之卑靡為何如乎。以若干卑靡之教員。造成無量數卑靡之學生。謬種流傅。伊於何底誰歟。能鋤而去之者。 
　　教員學生之外。社會之所崇拜而尊貴者。議員是也。朝廷破數千年之成格。以叅政權畀之地方之賢者。將以覘國民自治之能力。程度之。淺深而歆羨議員之虛榮者。乃至四出運動。舉國若狂。傅諸報章。騰笑中外。運動既得。又不聞有若何之展布。若何之預備。而對於考試優拔舉貢。又復興高彩烈。思以一得為榮。以如是之人。而使之列於叅議之席。尚望其能興利除弊。為民請命乎。國會請願。政府靳而不許。吾民若不勝其慨者。今予以地方叅議權。而諸君責任心之薄弱至於如此且。又演出種種卑污陋劣之怪現象。以貽政府口實。其辜國民之期望。褻議員之資格。尚忍言乎嗚呼。學生也。教師也。議員也。皆傑出於社會之中。而為國民之代表者也。國民之傑出者且若此。其他則又奚言。甲午庚子之創鉅痛深。已成往事。而後顧茫茫。大局岌岌。眼前雖無大棒大喝。以加於吾身而不絕刺激於吾神經者。如間島問題。東沙島問題。福公司銅官山問題。余發程安奉鐵路問題。風起潮湧。無一刻之寗靜。而吾國民對之。初無若何之。感觸。至於個人之權利。則目營心注。幾如鑽紙蠅。慕羶之蟻。逐糞之蜣螂。嗚呼。釜魚幕燕。偷片息之安。虎視鷹瞵。將擇肥而噬。吾國民其知之否耶。越南墟矣。而士夫之逐逐於科舉者如故朝鮮亡矣。而士夫之營營於利祿者如故。吾一為之借鏡。而不禁為中國之前途危也。 
專電 
[電一（北京）] 　　赴德考察憲政大臣于式枚奏報攷察議院情形及親貴任事規則　又奏考察將竣 
 
 

Page 4

 
 
[電二（北京）] 　　外部電詢東督錫清帥吉長鐵路借欵應否改在奉天交付 
[電三（北京）] 　　直督端午帥電奏日本贈送勳章應否收受奉　硃批準其佩帶 
[電四（北京）] 　　軍機處電致浙撫請飭湯壽潛速赴滇臬任 
[電五（東京）] 　　日本遞信大臣男爵後藤新平為韓國新鐵路布設工事。擬於西十月赴韓。 
[電六（東京）] 　　日本外務書記官赤塜正助。受命考察中國各地方。 
緊要新聞一 
[憲政館奏定議員免扣資俸北京] 　　○憲政編查館具奏六月二十四日軍機大臣欽奉　諭旨禮親王世鐸等奏請將京旗專額議員援案免扣資俸一摺著憲政編查館議奏欽此原奏內稱現在初選亦已完竣得票各員實缺及候補者居多迨遵章發給當選書間有不願應選者細察緣由皆以選議員後停差扣俸為慮惟有仰懇天恩俯準京旗專額議員免扣資俸。各省不得援以為例。等語查各省現在所設諮議局本為人民練習議事之階卽係有職人員茍不在章程所禁之例自可被選臣館奏定諮議局章程第三條第四項具選舉之資格者本有會任實職官文七品武五品以上等語亦以各省人員。或筮仕京朝及他省者。鄉望素孚經衆推選於議事當有裨益。至京旗及各駐防本乏他項職業被選之人在官者必當占居多數茲該王大臣以與選之人。觀望遅疑深以停扣差俸為慮目係實情。惟各省被選之人。容亦有職官在內。其因停扣差俸而生疑阻情事。亦或難免。臣館前會同吏部議準湖北等省諮議局籌辦處調用辦理選舉人員奏請免扣資俸一摺業經欽奉俞允在案諮議局議員事同一律。擬請嗣後無論京外滿漢人員凡合諮議局議員章程被舉為議員者。如係職官人員。一律免其停扣差俸。其在局被舉為常駐議員。不扣資俸。仍應停其差委。庶於職司選舉兩無窒礙至該大臣所請各省不得援以為例之處應即勿庸置議七月初六日奉旨已錄 
[學部侍郎聽講憲政之認真北京] 　　○學部設立憲政研究所一節已誌前報茲聞該所業於前日開講范君源源講法學通。論林君志鈞講財政學。陳君講憲法大綱。限定第一星期講六小時並聞是日嚴寶兩侍郎。亦隨班聽講。且聽講時親自抄錄一通。下堂後即將未能解釋之處當面逐一質問以為全署表率並調查聽講各員名冊凡是日未會到堂聽講者。皆受申斥。云 
[飭議京外大員劃一品秩北京] 　　○日前攝政王面諭軍機王大臣等。著會同政務處。將京內外各大臣品秩。妥訂劃一章程。議奏施行以示部省並重之意樞臣奉諭當即傅知政務處轉傅各議政大臣預備下期即行會議聞此議係將各省督撫。通晉升為正一正二品。與京部尚侍同秩。馀如司道等官。亦以次推升。藉以矯正重內輕外之弊 
[浙省奏辦審判廰情形北京] 　　○浙撫增韞。奏稱憲政之精神司法與立法行政三權並重惟各有行使其權之特別機關而後其權乃能健全而無缺浙省二廰一州七十五縣按法部奏定各級審判廰制度除省城高等審判廰不計外。全省應共設地方審判廰七十八所。每一地方審判廰之下。酌量地域之繁簡。道里之遠近。平均各城治鄉鎮。至少應共設初級審判廰三所。合計二百三十四所。而省城及商埠應特別加增尚不止此數事屬創舉關係至為重要逐年籌備端緒又極紛繁非特設一總滙機關恐不足以利推行現於省城設立浙江審判廰籌辦處一所。關於審判廰一切事宜即責成該處籌盡辦理以臬司為總辦。內設法制籌備兩科。分科治事。委派會習法政人員。充科長科員等差。並選任洞悉法政才具斡練者為該處叅事。商承總辦統籌一切事宜。業於六月初二日開辦。俟全省審判廰成立即將該籌辦處裁撤此統籌全局設立審判廰籌辦處之實在情形也各級審判廰既應設三百馀所推事檢察等職。約計需二千馀人。明年僅省城及商埠各級審判廰成立亦須推事檢察等百馀人是養成審判人才即為籌辦審意判廰之第一要養奴才相其緩急飭於審判廰籌辦處內附設審判研究所。專為養成省城及商埠各級審判廰應用人才遴聘翰林院編修孫智敏為該所監督招考合格人員入所研究此項人員自以法政畢業者為最相宜惟浙省法政學堂去年畢業者為數無多且考列最優等及優等者率已派委差缺及襄辦各局所事務未便使朝移夕轉反致紛紜擬俟今年冬季該學堂講習科畢業。與去年畢業者會同考試。扱其尤者約可得八十人。即為審判研究所甲班。定於明年正月間開班。限八個月畢業。另招文理優長組有法政知識者為乙班。即於今年七月間開班。限十五個月畢業。每班畢業後均令實地練習三個月。然後分別委用。豫訂明年年內。省城及商埠各級審判廰均可一律成立。至各廰州縣各級審判廰需才孔多尤宜先期造就已飭令法政學堂分設法律別科專攻法律各學。陸續招考限三年畢業。豫訂至宣統七年。全省審判廰一律成立時。此項人員亦足數用。此籌備養成審判人才設審判研究所及法律別科之實在情形也凡事必有 
 
 

Page 5

 
 
經騐而後其中之得失利害始明審判廰既　創舉擬於明年春。先設模範審判廰一所。選派法政畢業且於審判素有經騐者。充該廰職員試。習審判。並研究其利害得失隨時改良數月以後於推辦審判事宜既有把握並可為研究學員實地練習之所此擬提前設立模範審判廰以備試習之實在情形也至各項經費除廰州縣各級審判廰隨時設法籌備外明年省城及商埠各級審判廰須一律成立已飭藩運兩司協商妥籌指撥備用七月初八日。奉　硃批該衙門知道 
[湘撫奏獎朱昌琳卿銜北京] 　　○湘撫岑春蓂以道員朱昌琳。報効鉅欵懇恩破格獎勵前日具奏略云長沙省城北門外碧浪湖上年冬間開挖工程浩大需費繁鉅官欵有所不足實賴在籍紳士江西試用道朱昌琳始終資助之力為多溯查光緒二十三年前撫臣陳寶箴與朱昌琳議濬此湖朱昌琳損錢八萬四千馀串。合銀六萬三千馀兩。其因開挖河身捐出已田收買民田貲費尚不在內此次重議疏濬朱昌琳除濱湖田畝任憑開挖仍不計值外復願報効銀七萬兩。合銀元十萬元。綜前後捐銀共十三萬三千馀兩。臣嘗考其生平按其行義如施絮襦以蘇凍餒仰成賢母之仁設矜恤堂以惠孤貧踵成亡弟之志此善行之根於孝友者也。宗親戚舊待以舉火歲費率常萬金城鄉陬隅散財發粟歲時習為故事此善行之見於睦婣任䘏者也。他如開校舍以興教育設專科以倡醫學施方藥以療疹疫治道路以惠行人凡諸義舉皆其獨任至於地方鑒茶倉儲大政義渡育嬰全節䘏無告施槥具諸善舉無不身擔義務手訂成規其尤為湘人所稱頌不忘者則莫如道光已酉之大水同治庚午之大䘲光緒乙未之大旱三次出粟。約計四十萬。斛就食者日數千人。光緒初元秦晉洊饑朱昌琳籌晉賑以鉅萬計。勸輸秦粟至二十萬石。迨丙午年湘淮巨浸朱昌琳既捐鉅欵以濟湘民。復與伊妻陳氏助寗賑二萬馀金。歷經前升任陜西巡撫臣譚鍾麟調任兩江總督臣端方先後臚列善行奏請旌獎疊蒙賞加按察便銜頭品頂戴與伊妻陳氏以樂善好施奉敕建坊在案今行年八十八矣候德行仁歷六十年如一日合無仰懇天恩特予優加獎勵以昭激勸七月初七日奉　硃批朱昌琳著加恩以三品京堂候補。 
[籌辦海軍事宜彙誌北京] 　　○海軍處前日呈遞封奏一件探得內容係將所調人員。一律奏留。業經奉　旨允準 
　　度支部。尚書澤公與侍郎紹英陳邦瑞等前日面諭各丞叅廰及財政處員司定於十三日在財政處再開會議。籌畫海軍用欵。聞財政處業已檢齊歷次會議各議案預備是日調閱 
　　海軍大臣洵貝勒。偕同薩軍門出京時奉攝政王召見面諭考查事畢作速回京當經兩大臣奏稱約在九月初旬。即可回京辦事。 
　　長江提督程允和。軍門前經某相力保於海軍各事索有閱歷請令來京籌畫海軍事宜。繼因長江緊要未便遽離故洵貝勒此次南下。一面查。視軍港一面即與軍門會晤。討論一切。軍門北上之議大約作罷論矣 
[海軍大臣由滬赴甬] 　　○海軍大臣洵貝勒。海軍提督薩軍門。於前日午後同赴江南製造局海軍事務所憩息一宵預備起節已紀昨報得日清晨有江南提合劉華軒軍門蘇松鎮總兵徐傅隆總戎徐家滙高等實業學堂監督唐文治侍郎等前往稟安一概未見惟製造局總辦張觀察滬道蔡觀察及製造局總稽查霍良臣叅戎等均蒙接見薩軍門以洵貝勒擬順道赴吳淞察看海軍醫院特派江利兵輪先將所備王駕便與等帶往該處海關前排列伺候製造局張觀察滬道蔡觀察上海縣田大令等文武各官亦均於午後先赴淞口迎接憲駕至兩點半種時洵貝勒即與薩軍門乘雙馬車至製造局碼頭乘坐鈞和兵輪起程駛赴吳淞閱看醫院閱畢仍乘鈞和兵輪駛抵三夾水外換坐海圻兵艦。前赴寗波象山。勘閱軍港及各兵輪會合操演。聞事畢。後卽往福州閱視船政局。再往廣東閱看水師。然後逕赴長江沿海各口。查看砲臺。順道赴漢口。換乘火車回京覆命。並聞薩門已約定海圻艦。於中秋節後由滬駛至天津。迎接洵貝勒來申。以便換坐外洋輪船。前赴美國參看海軍操演。所有昨日由滬隨同起行者有霍良臣叅戎憲駕臨行時有製造局巡警兵及砲隊營兵滬軍營兵閘北巡警總局騎巡隊總工程局巡邏隊巡長巡員等在製造局碼頭站隊恭送 
[京師近事] 　　資政院。總裁倫貝子等與理藩部壽尚書集議明年資政院開辦所有蒙藏議員。言語恐有隔臘。亟應籌一辦法聞壽尚書擬俟各旗蒙王年班到京後。再行會商辦理。 
　　度支部。與資政院商議該院常年用欵。為數不貲。現在部欵不。敷應先支領一半。俟本部將來籌有的欵再行照欵補足 
　　攝政王。因各衙門舉辦憲政事宜惟民政部尚書肅邸。首將該。部豫算收支各事列表入奏。故極嘉其辦事之勤。 
　　軍諮大臣。擬添派人員一節已紀前報現該大臣查有兩江陸軍正參謀兼陸軍幼年學堂總辦陳其采。係政府第二期派赴日本陸軍士官學校優等畢業員長於軍事此次係隨端午帥來京卽將該員派在第二司廰以資襄贊。 
　　留美學務處。已於十一日開辦現由學部派定范副郎源濂為該處會辦。原派總辦周日齊則奏請兼學部丞叅上行走以資聯絡 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鎮江府丹陽縣會稟各憲文（為解散鄉民聚衆事）] 　　竊知府璋於七月初七日晚車由蘇議決憲政返鎮接據知縣良鑑稟以本月初六日。突有西鄉民人百馀名。擁至櫃書丁紫庭家聲稱該書抑短洋價橫行搗毀當經解散息事又據電稟本日鄉民復集千馀人。滋鬧。請派兵彈壓保護等情鎮江巡防隊統領鎮叅府等同準道憲知會於初七晚車帶兵至陽會晤知縣分投駐紥教堂監所妥為保護知府即於初八日附早車抵陽北門。見有無數鄉民往來喧嚷當卽步行諭勿暴動進城晤統領等對衆查詢起寡情由。或稱櫃書抑短洋價。或稱紳董借公肥私。或稱被脅入城。竟有不知所來何為者。老幼麕集分投鬨擾知府卽商請統領等將教堂監所添派兵役加意保護一面悉心開導並查看縣城西門被燒。一洞。縣署二堂及上房各處。門窸陳設。及何紳恩煌韓紳鳳來等家。城內監棧。均於先日悉被搗毀。尚有鄉民在縣署上房。傾潑煤汕意欲放火。馳諭甫散。復聞何紳等住房被拆。堆置空地。放火焚燒。知府等開導于東鄉民等即滋擾于西人多聲雜分起解散頗費心機究其原因無非地方官紳辦理新政。愚民均不為然。又以櫃收洋價與典價或有叅差。櫃書丁紫庭勒短銅元。經收舞弊。積怨懷疑。遂成暴動。知府撰就簡示。洋照典價。銅元照收。丁書嚴辦。並知縣良鑑前罰丁紫庭贓私。追繳攤還。掮示鄉民並令各舉鄉董聽候諭話各董雖未出頭。鄉民即時散歸。傍晚始盡。而撫憲派撥陸師即於是日申刻到陽當將大略情形電稟在案尚恐鄉民重行入城復於初九黎明馳往北門鐵路附近之處預備抵勸直至午後並無動靜省派水師亦於酉刻抵陽正在會商辦法南鄉復有焚毀董事房屋。並聚多人將欲入城。又經知府等迎出南門曉諭解散。目前人心雖未大定所幸教堂監所雷綫鐵路均各無恙店鋪居民照常理事尚堪告慰厪系惟查此次鄉民聚衆暴動。西鄉為最。南北鄉次之。東鄉甚少。其寡雖因櫃書丁眥庭經收勒價而起其實該書舞弊營私業經知縣察出究罰錢一千八百千文分。撥各城鄉各學堂及。自治修橋經費北。鄉武舉徐朝舉等又以前情稟經知府批飭提府訉辦據復加認罰繳錢三千千文。留辦農會之用。會商各鄉紳董均已認可而西鄉人民仍集百數十人既毀該書之房屋息事之後又復引動各鄉嗚鑼聚衆遷怒官紳橫肆焚毀當其肇事之初知縣因念城無守兵深恐教堂或有疎虞一面請兵一面暫閉城門待兵保護而該鄉民等竟敢將西門燒燬一洞實係目無法紀現經知府等設法解散。並奉撫憲派兵彈壓。先散脅從。後拿首要。一面飭提㰓書丁紫庭訙辦。仍由知府分諭各鄉居民各安生業勿惑浮言附和犯法奉派兵隊並統領等所帶兵丁暫紮縣城以資保護而示鎮攝 
[西報譯要]  
　　英議院問答安徽礦務。文滙報載十七日倫敦電云英國下議院議員對於安徽礦產開採權問題質問頗詳外務部大臣葛雷答稱中國政府願以英金五萬磅詞銷此開挨權一節。係確有之事。此事目　訂諭天決。此非礦質價值之問題。乃英人權利得喪之問題。惟此案磋議已久彼意宜由兩國和衷調停。今雖屢次交涉。仍無端倪。中政府會出爭議質問該公司之義務。是否盡已踐行。此為該問題爭論之點云。 
　　俄報忌日之言論。據大阪日日新聞初九日倫敦電稱俄京聖彼德堡咸信中日兩國正在商訂密約蓋因遠東有戰象之故俄國官報洛伏萊姆牙登載此事云日本之態度全主侵略主義殊非敦睦俄日邦交之道。朝日新聞亦載同日倫敦電云俄國洛伏萊姆牙報載稱中國若不醒悟。則仍將妨礙俄日兩國解決遠東問題之謀畫。 
分類新聞 
政界 
[浙撫委員放賑。杭州] 　　○浙省杭嘉湖紹嚴等府屬本年夏間水旱頻仍農民缺望會經浙撫先將被水情形兩次奏報並飭司委員馳往查勘嗣據各印委將會勘情形陸續稟報並據各鄉民紛呈災狀請欵賑恤現浙撫已飭司籌欵派定分撥數目遴員前往各府會核災情賑撫平糶杭州府屬委員馬令建勳發洋一萬元嘉興府屬委員魏令桐高令廷瓚發洋一萬五千元湖州府屬委員程令肇元劉令登瀆發洋二萬元紹興府屬委員劉令鼎亨陳令其琛發洋一萬元嚴州府屬委員鞠令文煕發洋五千元 
[議定停收膏捐押閉膏店日期。蘇州] 　　○蘇撫瑞中丞飭將各屬膏捐一律停收膏店一律押閉已紀前報茲悉禁煙公所總辦已會同各司局議定所有各處膏捐限至七月底一律停收並吊銷各膏店前領膏捐執照即於八月初一日起押令閉歇目下正在清查各土店擬照土市公行辦法議定若干家給照營業一俟查明即當詳請憲臺再行頒示通行 
[蘇屬籌辦地方自治類誌。蘇州] 　　○蘇垣自治籌辦處以地方自治為實行憲政之基礎各屬紳民恐未能得其要領或有未能明晣之處現已議定發刋自治公報以開風氣聞每旬一次札發各屬地方官紳購買分佈民間閱看以助進行又該處附設之自治研究所定額正班八十 
 
 

Page 11

 
 
名又設外班一百六十名茲因各屬申送到所者祇三十馀名日昨特札飭各屬趕緊照額申送考騐並以天氣漸涼萬難再緩已定於八月初一日開學又該處據太倉州鎮洋縣稟報照章先行創設城廂公所而該州等士紳又請合設城鎮鄉自治公所以資聯絡等情當以該屬官紳各持一說均為地方公益起見究竟若何情形日昨特派調查員沈陳棨顧問員沈恩孚前往調查會同官紳商議以憑核辦又地方自治會附設之自治研究所報名者九十馀人現已截止定於十九日在干將坊讓王廟考騐並定於二十七日行開學禮 
[內閣咨查奏調差遣之中書武昌] 　　○鄂督近準內閣咨開近年本衙門中書迭經各省奏調差遣並免扣資俸各在案惟該員等是否現在差次有無保捐升改及丁憂告假等事本衙門無從查悉相應咨請查明將鄂省奏調之中書徐振清權量羅會坦何世謙等四員現在是否在差有無前項升改之案及他項事故隨時咨報以便查核 
[審判研究所考取學員安徽]  
　　○皖省設立審判研究所所有招考學員業於本月初十日考試經本所總辦評定甲乙分別試取去取學員三十名備取學員十一名聞日內即須開學又聞該所現因講堂寬闊添招旁聽員若干名所有現充要差各員有志嚮學者準予赴所報各聽講以宏造就 
交涉 
[日人與街鄰衝突案已結。湖南] 　　○湘潭縣日本人開設之仁得藥房因毆打華工致街鄰出為干涉將雜件藥物搗毀一空經該日人赴省報告駐湘日領要索賠償等情已誌前報刻聞湘潭縣連日派差拿獲滋事數人歸案責押近日已與日人磋商所有該藥房損失器物共賠銀六百兩議結了案并聞賠償銀兩係由先後拿獲之人分別處罰繳銀後即予開釋 
[美商亦請添設火油池。杭州] 　　○拱宸橋通商塲前有英商亞細亞公司創辦火油池填送保單業經擇地開辦前月又有法商某公司擬在運河北岸添設一區因無相當地畆迄無成議茲聞又有紐約克美孚火油公司亦擬於杭州通商塲與浙路火車站相近擇地添建油池仿照英商亞經亞辦法遵章填送保單其池星四至計需二百英尺之廣昨該公司經理人已稟由杭滬美領事照會洋務局飭縣查勘見復施行 
軍界 
[電請叅戎兼任緝私統領。揚州] 　　○運使吳都轉致江督電略云據李運判電稱淮北定字左旗管帶廖基彩老邁錯瞆緝務廢弛已由戴參府移請撤換諒邀憲鑒伏查本綱產收暢旺為近年所未有雖由運判督飭印委各員格外認真稽查所致亦由於巡緝較嚴透私不易戴參府與有力也此次晏京堂蒞塲考查亦頗獎許現正開辦海運之際漏私夾帶防範尤應周密戴參府以淮北分統責任綦重而事權不屬加以公費不敷深萌退志第值此緝務吃緊益以本年雨水為災饑饉載道海州民風刁悍搶刦之案層見疊出設使遴易生手實於鹽務地方均有關緊擬請以中旗管帶王正玉調充左旗管帶所有中訢即歸戴參府兼帶俾資彌補而專責成抑更有請者分統無予奪之權各旗將弁頗有輕視之心可否仰乞轉求帥座所有淮北定字各旗卽派戴叅府為淮北緝私統領以資得力等情到司伏查該倅所稟係為整頓緝務起見應請將廖基彩撤委以王玉正接充左旗管帶中旗以戴參將兼管並準戴叅將統領淮北輯私以一事權而資震懾 
[隊官私吞軍餉武昌] 　　○陸軍混成協砲隊第一營左隊隊官吳某私吞截曠餉銀甚多現被部下正目周某臚列多欵開呈數目在第八鎮司令處呈控業由張虎臣統制委派叅謀官松俊查辦矣 
學務 
[粵潘慨助興學費。廣東] 　　○浙江旅寗公學為武君仲英發起旅寗浙人贊助成立四年馀以經費不充未能擴展武君奔走四方募集學捐應者寥寥而一面苦心維持會附設英文專修館法政學館理化講習所等今武君以皖藩沈方伯之介紹面懇粵藩沈方伯協助沈以桑梓攸關且事屬學務已偕丁運臺少蘭等竭力提倡捐集千金矣 
[札查留學畢業生籍貫。蘇州] 　　○蘇提學使札行各屬勸學所云留學日本早稻田大學師範部學生鄭賓籍隷蘇屬何縣無案可查現已畢業應由各勸學所迅速查明復司核奪並令該生回國後即日來司接見 
[核定青浦學校之優劣。松江] 　　○青浦各小學堂會於本年上學期由樊提學使札派龐視學樹典擇要調查茲奉學使頒到各校優劣表內以私立具體初等公立城北初等私立一隅初等為最優飭縣嘉獎馀如公立鹤溪兩等官立兩等公立崇溪兩等崇溪分設初等競新兩等崇古初等來蘇初等泮東初等育德女兩等在明女兩等重振兩等毓秀初等珠溪兩等時敏初等私立福泉女初等十五校合法處亦飭分別獎勉不合處屬令各按指飭一一改良以期進步按具體係錢視學仰喬獨力創辦每年增設一級辦法最為整齊城北由荘君友祺徐君逹璋組織校費極絀荘君現赴龍門學習師範僅由徐君一人經理苦心經營亦頗合法一隅係朱家角鎮蔡君一隅捐置基本金二萬有奇建築洋式校舍又費九千馀金現因招生未齊先辦初等而常年用費已經千計今此三校果為學使嘉獎足為該處熱心興學者勸 
[法政學員定期給憑蘇州] 　　○蘇垣法政講習會全班學員已屆畢業之期早經各教習攷核功課評定等次後因暑假展緩給憑現已定於廿八日借言子廟內分別給予畢業文憑擬合撮一影以留紀念 
實業 
[札催興辦農林工藝。浙江] 　　○浙江勸業道通飭各屬催辦農工札文略云查農林要政一案會於六月間奉撫憲準部咨催辦業經本道札飭該府轉飭各屬將所管地方官民各荒並氣候土宜限兩月內詳細繪圖造冊申報在案至工藝一項該府所屬各州縣境內有無設立工藝局 
 
 

Page 12

 
 
廠及工業研究會工藥傅習所並紳商籌集資本興辦農林工藝各項公司均應按照部頒工藝調查表式隨時填報案關農工商部奏定籌辦之件幸勿視為具文希該府立即轉飭各屬將農工兩項要政一體欽遵迅速辦理母任違延 
[定期開會調查出品江西] 　　○贛屬物產總會事務所前經勸業道傅觀察春官稟奉督撫憲核準設立現聞傅觀察商同本所職員定期七月十七日假商務總會邀請各業董事到會分給各項章程表格商議調查出品事宜並本會進行方法以便籌備一切 
[醴陵磁業之特色湖南]  
　　○醴陵縣湖南磁業公司前由沈坐辦在江西景鎮購辦御窯所用質料回醴因南洋勸業會開會在即亟須預備賽品遂將新購質料攙和配用現已裝燒出窯其光彩精潔較之御窯出品無少差異誠實業界中之特色云 
雜記 
[活埋調查員之駭聞。南昌] 　　○江西各縣上月間因調查戶口風潮迭起聞豊城縣吳忙里地方鄉愚竟以調查戶口為滅門毒計鳴鑼聚衆在村傍山崖挖一大洞將該村調查員某君擁至洞口推之使下鄉愚即各負土以覆之某君旋即斃命刻已由官查辦未知確否 
[紅頂花翖之乞丐。浙江] 　　○日前有紅頂花翖身穿四方馬褂之栢某在湖墅地方行乞既又至拱宸橋地方滋擾有時向理事府乞錢糾擾不休聞已給洋六元有時向某領事署乞錢領事怒之不逐客令彼乃悻悻而去事後又向殺牛廠乞錢給以數元猶不滿意被巡捕拘去聞魏督捕擬即回明道憲設法驅逐云 
[批飭嚴辦聚衆滋鬧之匪徒。蘇州] 　　○太平廰以匪棍包禮堂等煽惑鄉民聚衆滋鬧請飭嚴辦等情稟奉蘇撫批云查太平廰僻處江濱地勢較低今年梅雨過多圩田不免被淹然此惟力耕農民利害切已與已革廰書地方棍徒無涉包禮堂等竟鳴鑼聚衆藉端要挾實屬目無法紀既經拿獲寄禁應由廰訙取確供從嚴擬議稟辦一面將被淹低區一一勘查督率農佃趁此連日天晴水退甚速趕緊車戽疏消及時補救勿稍坐誤仰蘇藩司即飭遵照辦理先將查勘情形詳晣稟復 
[嚴究官錢局管事之舞弊。安慶] 　　○皖省官錢局管事吳虎臣侵蝕公欵偽造賬據業經沈子培方伯派委沈令昌淦調查得實詳細稟復當奉方伯批示云錢局為貿易性質毫釐必爭簿據乃盈虧憑依絲毫為重前飭委員調查各賬簿其中既多含混茲復經本司調署逐欵比核竟有添註塗改多處該管事經營數十百萬之業輙敢如此藐玩膽大妄為實屬罕見摺中登覆各欵大半牽就勉強動輙藉口另有賬據殊不知既有簿據理應先事呈出事後遁辭即為偽造況銀行簿計本有一定鈐制何能憑空添設自欺欺人尤為荒謬已經本司逐項指飭著沈令會同提調督率在事各員於官錢局照本司所指駁傅該管事詳細詰責倘能據實檢舉尚可從寬若再紛飾定行嚴懲不貸沈令亦務須切實指詰不得稍有徇隱 
[海州匪徒傷害弁兵。鎮江] 　　○江北巡防左路步隊前因海州水荒派令哨弁梁金標帶同兵士前往彈壓不意梁至海州三貧口地方被匪直斃目兵亦皆受傷該州謝直牧聞報後立即電稟提臺飛飭防營統領楊春普帶隊前往會同海沭州縣認真查拿 
[犯事水兵解府松江] 　　○飛劃水師駐防青浦因夜間無聊借岸畔廟中又雀青邑捕廰李少尉孑身赤膊前往捕賭水兵不知為官致恃衆抗拒少尉乃訴之縣主將該水兵等拘獲於十二日解郡郡尊戚太守咯加訙責發華亭縣監獄收禁 
[官紳焚燬神像南昌] 　　○新昌縣周黃兩茂才具稟該縣謂衙署二堂向祀木馬神事出不經請即焚燬當奉章大令批云據稟前情所見甚是仰該生於十九日下午二句鐘率同巡警四名將木馬神像付諸一炬以除淫祀 
[清談]  
　　官官相護。 
　　丹陽鄉民滋事。人人知為抑減洋價勒短銅各負土以覆之呆君旋即斃命刻已由官查辦未知確否均不謂然。又謂櫃價與典價。或有參差。其曰或有者。意謂偶或有之。即使有之固與典價不甚相違也。且上文曰將前罰丁紫庭贓私追繳攤。還是此欵尚未繳出。也而下文又曰罰錢一千八百千。分撥各學堂自治脩橋經費。又曰據復加罰三千千文。留辦農會之用。夫曰留作。曰分撥。皆已繳之辭也。對於人民一面。則曰未繳。恐人民責問其前作何用。而又起風潮也。對於上峯一面。則曰已繳。以為此項罰欵。明明充作公用。而人民之迫索擲還。不免出於悮會也。一言以蔽之。則皆欲為羅令開脫。納鄉民於法綱。耳諺云官官相護。哀我小民。孰為護持。茍非積憤如淵。奚事故蹈危機哉。 
[短篇小說奇異聞見瑣記（續）（青）] 　　偶值數友聚談時。則馮必高吟此四字。衆聞之。俱俯首沈吟而有所思。然思至良久。亦終不能對。 
　　馮徐謂衆友曰。古人有主。出對容易對對難。不謂其言至今而益信。 
　　一日衆友邀馮至仙壇扶品。馮係仙壇弟子。故須前往以襄助扶戰事。 
　　旋沙盤中忽書出我乃純陽祖師六字。馮念祖師名列仙籍。且係唐朝名士。諒無不能對對者。遂以此四字求其對。 
　　沙盤中又書數字。約於來日午後三時。至元妙觀中某茶肆。彼時即有人對此對。 
　　馮竊訝其一時不能即對。故妄言之耳。而沙盤中忽又書數字。言我今非。不能對。第來日自有。人能對。今日固無庸我對也。 
　　馮如其言。至來日午膳畢後。即信步至某茶肆啜茗。以覘其異。 
　　坐久。檢視時計。已二點四十五分。而遍茶肆中啜茗者。悉係下流社會中人。初無一相識者可與略談。馮此時悶甚。 
　　少頃見有吳縣某役自茶肆前過。肆中一人遙呼曰。某兄近日公事大慎。故屢次造謁。而終不得一晤。 
　　某役入座後答曰。前日奉差至某處調查一事。昨又奉室至某處調查一事。不意此二事俱舛悮。此真可謂。差差恙此三子為差遣之差（差）（讀作又）矣。 
　　馮聞言。始恍然悟。色然喜曰。妙對妙對。遂歸後每遇友人必。緬述其事而。言此對之工并嘖嘖寶歏扶亂之靈異不置。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[請給議員執照] 　　浙江。浙省駐防上一府議員公致紹府電云山陰蟄仙先生議員當選人望若歲因路事不允兼任迭承勸駕公紉莫名現屆召集之期晚等僉謂路事固殷而諮議局事當開幕尤關重要且照章會議僅四十日並顧兼籌本無不可同人業已聯名函請可否再將執照專寄招待所以便公詣面要必期得請而後已仍候裁復施行 
[選舉訴訟] 　　浙江。（杭州馀杭）馀杭複選當選人王梅伯被控聞列名之人揑冒居多初八日告期已有戴有倉陸順祥余喜生陸增林錢順永章寶林等在縣面呈檢舉外間傅說此事係荘書勞某仰承某紳意旨信口揑報未與鄉人接洽故揭曉後列名者交相驚詫現勞某與某紳竭力維持不知能免風潮否 
[瑣聞] 　　浙江。 
湖郡當選議員潘澄鑑具稟府署略謂議員事關重大今既被選則所有學務勢難兼顧叩乞轉報學署請消去責任等語奉夏太守批云據稟候據情轉報至議員並非職官可比似母庸消去責任仍候省憲批示可也 
本埠新聞 
[滬道查禁夜花園近聞。] 　　○滬道蔡觀察以華人汪耀山顧心堂等　　賄串洋人喬納等出名開設余村避暑兩園任令男女通宵游玩實於風化有礙業經照會法領吊銷執照限令閉歇而法領迄未允準雙不答復查該園基地係屬華界法領不應包庇因又照請法領迅照前文勒領閉歇一面行文上海縣查提汪顧二人到案訙明嚴究 
[請阻捕房干預捐務。] 　　○棉花認捐公所以徐家匯路華界所設之稽查花捐分卡屢被法捕房禁阻收捐辦理甚為掣肘因特稟由貨捐局金太守稟陳滬道請致法領飭令捕房不得干預 
[孤兒院開校] 　　○大東門內孤兒院工讀學堂係由紳商各界諸善士發起共計孤兒五十馀名甲班生手工科學均有進步本月十七日開學由院董高翰卿君諄諄試誡勉歷一句鐘之久 
[二十四誌寗紹人之團力]  
　　○南北市信局同業全盛等五十馀家為寗紹商翰事邀集會議議定滬甬往來信件每逢寗紹班期應歸寗紹船裝運同業夥友往返均乘寗紹輪船所有同業應用寗紹船票可向全盛購買凡親友往來互相勸勉終以始終堅持決不稍懈為宗旨 
[電車撞斃行人] 　　○某甲昨晨行經美租界靶子路被三十六號電車撞倒跌破頭額流血不止當由巡捕將該車一百十號司機人及一百三十八號賣票人一併拘入捕房押候究辦甲送同仁醫院逾時斃命捕頭飭送騐屍所著保報縣請騐 
[城內]  
　　兄弟爭產。 
　　○𣓾士煌控兄士輝吞沒遺產一案昨由縣令提訙士煌供父故之後會於光緒念七年與胞兄士輝分家三十一年立據時故父遺有生記豆行資本二股半兄祇宣佈一股小的今始查悉且另有產業亦被霸吞求究士輝供分家立據憑衆親族公議實無覇吞情事族長𣓾如梓供士輝士煌立據時職員在場簽字二人公分並無欺瞞士煌今將財產浪用向兄滋擾會經李平書王一亭等勸令士輝給洋四五百元士煌尚不允從求察大令以既立分據未便悔議姑著原勸諸人理處 
　　扭控妻女。 
　　○張筠森扭逃妻章氏到縣喊控張供章氏於世二年帶同所生之大妹小妹兩女背逃查係周曉山拐佔大女已被賣於天津為娼小女亦被賣入髦兒戲班唱戲因將章氏及小妹扭案請究小妹供父親因開光粉作欠債逃逸三年無信母親始將大妹押入妓院現在天津小女學唱髦見戲是實章氏供前在蘇州工程局畢夫涉訟今又控告周曉山並不認識馀與小妹供同判章氏母女押候再訉 
　　兇手收押。 
　　○馬夫華清生將木工張大有毆斃一案昨由公共公廨將華押解到縣田大令諭即收押飭差立傅尸兄張大梁及徐姓到縣候質 
　　武生被毆。 
　　○武生丁蘭卿到縣控稱向雇葛某種田已比別家多給工資錢三十文葛又勒索滋擾向斥被毆大令諭候查明察奪 
　　被婿戳傷。 
　　○教民姚金全被伊婿刃傷三處昨由清心書院教士送縣請驗經田大令訉據姚金全供家佳浦東裕伯題橋祇生一女年十五歲前憑朱姓為媒許配與計某為妻已於去年入贅到家尚未成親今春婿忍不別而行突於本月十四日晚間帶同多人蜂擁至家將女搶去小的攔阻致被用刀戳傷求究大令飭仵驗得身上共有刀傷三處幸非要害諭飭抬回自行醫治一面飭提行兇之人到案訉辦 
　　陡患癡病。 
　　○昨有瘋子胡茂松奔至太平街公茂火腿店將砧上之刀屬去滿身亂砍當由站崗巡士將刀奪下帶回一路巡局游正巡官以胡語無倫次不能取供判送普育堂覊留不意堂歲不肯收留謂胡係武癡恐肇事端送還巡局旋由胡妻曹氏投案供係徽州人生有四女一子茂松係氏之丈夫向在大東門內開設萬順茶藥店至光緒三十二年虧本閉歇去年在火腿　捐公所為巡丁今年五月間因腿捐由實捐局收回自辦公所收歇遂亦失就向來並無疾病前晚因火腿同業建醮氏夫前往飲酒大醉回家今晨忽然起此癡病不知何故判胡交伊妻領回延醫調治 
　　捕廰驗屍。 
　　○二十三保十三圖地保棄實源昨晨投縣報稱奉捕房諭搶刦唐山路王根富家之盜犯袁長儂又名嚴成計由探緝獲收押捕房在案前日在押患病旋即斃命其尸身舁放驗尸所飭身報請相驗等情田大令準即札委捕廰趙少尉到場驗明實係患病身死遂飭善堂收殮厝壇標記 
　　道批兩則。 
　　○劉鄭氏稟批騙匪章福生　案之後廨員既未訉即釋豈有反咎受騙之人之理該氏既肯從輕了結以後不再控迫即作了案又何必行廨為耶江耀山稟批余邨園招人游玩通宵逹旦男女混雜有關風化迭經本道行文查禁據稱該園由租戶朱孔楊紏合洋人所為現已勒令退租停歇是否屬實叩上海縣查明具復以憑核辦 
[南市]  
　　拐婦送局。 
　　○閘北四路一區巡官前因擁許氏與住店南市之劉大夫婦同拐江北人陳桂書之妻請由工程局將劉之二房東吳長法提案押限尋交在案昨該區巡官復將陳許氏送局請為就近謖理奉飭留候研 
　　船戶刁猾。 
　　○平安糧米公司前被裝糧廨戶俞阿土短交糧米四石七斗脫逃無蹤當將其船扣留並雇劉四看管後忽被俞紏人將劉捆住逃至通州已由該公司控奉工程局移提俞兆祥一名到屬收押在案時經公司將原船尋回稟請復訉因俞恃蠻刁猾判送上海縣訉辦 
 
 

Page 19

 
 
　　冒名取貨。 
　　○鼎泰米行去年五月間被魯家匯航船戶潘炳生私刊浦東泰石橋李同泰花米行之圖章冒去米三十石荳餅二十張計值洋二百十四元六角近已查知向潘迫究詎竟置之不理因由行夥陸邦違偕李同泰行主將其扭至工程局究迫潘直認不諱判戒責一百下交保出外限月底將洋及偽圖章一併繳案候示 
[閘北]  
　　限期償欠。 
　　○吳福大高蔡記控包子明欠洋十四元錢二千四百文屢討不還叱經四路一區黃正巡官訉明判交保限期清還 
　　懲辦逆子。 
　　○寡婦鐘何氏控長子鍾純孝不務正業向母勒索已記昨報昨經四路一區黃正巡官研訉屬實判責手凡四百下押候悔改再行核奪 
　　能否管束。 
　　○皮匠巽政和前日遷居由同飛李奎遠等　資賀興反被龔　辱罵以致衝突拘入四路一區警局會訉等情已詳昨報昨經黃巡官提訉以龔縱妻肆蠻大加申斥諭令嗣後嚴加管束寬釋了案 
　　姘夫無良。 
　　○陳胡氏昨至四路一區控稱前被姘夫陳正國由通州誘拐來滬現將衣飾典押已盡反被凌虐求究質之陳不認誘拐判一併還押候查覆訉 
　　展限交人。 
　　○徐友堂前至四路一區控告朱阿大串放白鴿經官判朱交保幫尋在案昨徐復投催由黃正巡官飭提朱阿大質訉狡賴不認判責一百板仍交原保再限五天將某氏婦交案 
　　如何成全。 
　　○巡警總局批婦人曹阿四稟云該氏前與胡朝瑞私姘男女均屬無恥既經介別懲責本可據以定案惟所稱被胡朝瑞始創終棄並騙用洋七十馀元不肯給還以致該氏無刁為生求為成全等情所言亦殊可惘仰警法科飭提胡朝瑞到案質訉明確酌核察奪母任失所 
[英租界]  
　　照常會訉。 
　　○公共公廨午後會訉案前因炎熱停訉六禮拜茲已伙涼於昨日起開堂會審 
　　珠還合浦。 
　　○留學生楊文光係四川人因開浙路股東會由川攜帶值洋九千馀元之浙路息單來滬庽居福州路大古報關行渝荘內日前行經河南路連所帶皮夾及鈔票洋十五元一併遺失除報明捕房外並即登報聲明茲悉此項息單由趙有春拾得送至總巡捕房經捕頭飭𣓾給趙酬勞準予領去 
　　互相推諉。 
　　○張連生魏金鹤陸華林翁春發因匪徒陳小德子戮斃探夥小無錫案內牽涉由探將四人一併拿獲解廨判押在案昨晨復訉張等仍互推不認判仍一併還押候緝拿正兇到案訉核 
　　騙取保費。 
　　○永年人壽保險公司控許東呂姜德生吳月華騙取保險費銀一案昨由捕房將許等三人解廨復訉判仍分別交保候禮拜五訉核 
　　騙貨還洋。 
　　○王國梁騙取慎昌洋行雪茄煙被控收押在案昨由捕房解廨復訉判王交保限一禮拜先繳洋五十元馀欠逐漸照數清理 
　　欠欵不還。 
　　○羅梅生控余賢渭欠欵不理昨經公廨往傅余不到案由其妻上堂代質官諭退去著余自行到案候訉 
　　圖姦處女。 
　　○粵女尤翠根控被同鄉人張阿二圖奸一案昨經公堂復訉女供張於深夜掩入臥房強拉下衣圖奸女大聲疾呼母即入房未遭沾辱當時隣右均有所聞求請嚴究張阿二邀見證數人到堂辦诬求釋中西官以案關圖奸閨女未便輕縱判張仍還押著原告邀隣證到堂質明核辦 
　　背夫私逃。 
　　○張米氏背夫私逃經本夫張少卿報由捕房因探查獲昨解公堂請究判押候傅到其母再行訉核 
　　追究股東。 
　　○湖北路丹桂戲園因欠房主何恭壽租金被控公廨準飾發封在案昨晨由探將該園股東劉鎮明傅案交保候訉尚有未到之股東于德江諭探再傅 
　　兇徒收押。 
　　○張四全陳雙福將王新有毆傷由捕查見一併拘入捕房昨解公堂請究判張陳押候原告傷愈再核 
　　人證未齊。 
　　○洪張氏孫馬氏控王阿三陳阿榮串騙小孩昨由捕房將王陳解請公堂復訉中西官以人證未齊判仍一併還押候提集人證於下禮拜三再訉 
　　瘋婦吵鬧。 
　　○蘇州婦人周氏前晚在途吵鬧由捕查見帶入捕房轉送公廨昨由官媒將氏送案由該氏隣人薛鳳祥投案訴明周氏係患瘋顛判交薛帶去送回蘇州原藉 
　　騙子交保。 
　　○倪鳳祥控嚴其逹騙縐紗昨由廨提訉判嚴交人銀並保限十天清理 
　　限砌陰溝。 
　　○張生堂因　屋不砌陰溝由英美工部局飭知捕房派探將張母張沈氏傅案收押在案昨由官媒解廨復訉判令開釋限一月砌造 
　　押候吊贓。 
　　○漢口路妓女小藍田館控陳阿狗竊取飾物一案昨晨由廨復訉判陳押候弔贓再訉 
　　深夜拉人。 
　　○雉妓張小寶深夜在途拉客由捕查見昨送公堂請究判張妓發押棲流所一禮拜示儆 
[美租界]  
　　貧人自盡。 
　　○舟山人翁阿甫住居武昌路年逾六旬鰥而且貧前晚潛吞生煙毒發斃命昨由捕房車入驗屍所飭保請驗 
　　稟準免驗。 
　　○粵婦陸王氏之女在途病斃報縣請驗已誌昨報茲悉後經該氏投稟上海縣求請免驗田大令準飭具結並候照會捕房從速收殮 
　　摟抱女子。 
　　○無賴胡新友前晚在西華得路將行路之某女郎摟住調笑該女驚喊由捕將胡追獲解入捕房押至昨晨因原告不報從寬開釋 
　　請緝逃妻。 
　　○丁根香住居密勒路昨投捕房報稱其妻國氏前晚與荘某偕逸謂為緝辦捕頭準之 
　　西人逞兇。 
　　○某西人前日向百老匯路棄姓腳踏車行租車一輛昨日送還行主見車已撞壞索賠脩資不允反被逞兇後由巡捕拘入捕房捕頭飭葉自赴領事暑控告 
　　拘獲賭徒。 
　　○周阿六陳掌桂　長貴王阿福等昨在華記路四百八十七號屋內聚購被捕一併拘獲押候解辦 
[法租界]  
　　肉店罰洋。 
　　○宰牲所西人在上林館飯店內查出未蓋印花之豬肉四五十觔當將店主李阿四拘送捕房據稱係向張福生肉店買來旋即將張傅至公廨判罰洋十元充公李無干開釋 
　　擊破頭額。 
　　○馬夫陳松松投廨控稱門前被隣家小馬夫唐銀加將草屑蹭蹋令伊打掃不允反持鐵器擊破小的頭額求究唐供以後不再行兇判押捕房一月 
　　會否知情。 
　　○朱阿林控左振清拐妻一案昨日解廨朱供前與左同居五月閱搬出後妻子日往左處與伊姘婦出游至六月間一去不回左亦逃往蘇州姘婦避匿請究左供往蘇謀事並非私逃朱妻如何逃逸實不知道判押候查核 
　　淫棍逮案。 
　　○無錫婦人楊紀氏私自班出被剃頭店主徐子香容留姦佔後為氏之姑母訪悉報捕拘廨判給其姑領回昨日將徐補提至案判即一月押半年並認償該氏失去之金飾洋六十元著即措交 
　　幾兆焚如。 
　　○金阿五所開之小飯店前日因爐火過猛延燒板壁幸即救息昨由捕房將金傅至公廨判罰洋五元充公 
要件 
[資政院改訂續訂院章清單（續）] 　　第七章　會議　第三十條　資政院會議時由總裁為議長副總裁為副議長　議長有事故時由副議長代理　第三十一條　資政院常年會自九月初一日起至十二月初一日止其有必須接續會議之事得延長會期一個月以內　第三十二條　資政院臨時會於常年會期以外 
 
 

Page 20

 
 
遇有緊要事件由行政各衙門或總裁副總裁之協議或議員過半數之陳請均得奏明恭候　特旨召集遵行　第三十三條　資政院議員於召集後應以抽簽法分為若干股每股由議員互推一人為股長　第三十四條　資政院會議非有議員三分之二以上到會不得開會　第三十五條　資政院會議以到會議員過半數之所決為準若可否同數則取決於議長　第三十六條　資政院自行提議事件非有議員三十人以上之同意不得作為議案　第三十七條　資政院於豫算法典及其馀重要議案應先由議長交該管各廠議員調查明確方得開誶　第三十八條　資政院會議應由總裁副總裁先期將議事日表通知各議員並咨送行政衙門查照　條三十九條　資政院議員於議案有關系本身或其親屬及一切職官例應廻避者該員不得與議　第四十條　資政院誶員如原有專摺奏事之權者於本院現行開議之事不得陳奏　第四十一條　資政院議員除現行犯罪外於會期內非得本院承諾不得逮捕　第四十二條　資政院議員於本院議事範圍內所發言論不受院外之詰責　其以所發言論在外自行刋布者如有違犯仍照各本律辦理　第四十三條　資政院會議不禁旁聽其有左列事由經議員公認者不在此限　一行政衙門咨請禁止者　二總裁副總裁同意禁止者　三議員三十人以上提議禁止者　第四十四條　資政院議事細則分股辦事細則及旁聽規則另行釐定　第八章　紀律　第四十五條　資政院議塲內應分設守衛警官及巡官巡警聽候議長指揮其員額及守衛章程另行釐定　第四十六條　資政院議員於會議時有違背院章及議事規則者議長得止其發議違者得令退出旁聽人有不守規則者議長得令退出　其因而紊亂議塲秩序致不能會議者議長得令暫時停議　第四十七條　資政院議員有屢違院章或語言行止謬妄者停止到會其情節重者除名　第四十八條　資政院議員無故不應召集或赴召集後無故不到會延至十日以上者均除名　第四十九條　資政院議員有以本院之名義干預他事者停止到會其情節重者除名　第五十條　資政院議員停止到會以十日為限由總裁副裁裁同意行之除名以到會議員三分之二以上決議行之　第五十一條　資政院議員有應行除名者如係　欽選人員應由總裁副總裁奏明請　旨辦理　第五十二條　資政院有左列情事得由　特旨諭令停會　一議事逾越權限者　二所決事件違背法律者　三所議事件與行政衙門意見不合尚待協商者　四議員在議塲有狂暴舉動議長不能處理者　停會之期以十五日為限　第五十三條　資政院有左列情事得由　特旨諭令解散重行選舉於五個月以內召集開會　一所決事件有輕蔑　朝廷情形者　二所決事件妨害　國家治安者　三不遵停會之命令或屢經停會仍不悛改者　四議員多數不應召集屢經督促仍不到會者　第九章　秘書廰官制　第五十四條　資政院秘書廰掌本院文牘會計記載議事錄及一切庶務　第五十五條　資政院秘書廰高秘書長一人秩正四品由總裁副總裁遴保相當人員請　旨簡放　第五十六條　資政院秘書廰設一二三等秘書官各四人一等秩正五品二等秩正六品三等秩正七品由總裁副總裁遴員奏補　第五十七條　資政院秘書廰附設圖書室一所掌收藏一切書籍之事　圖書室設管理員一人即以秘書官兼充　第五十八條　秘書廰秘書長承總裁副總裁之命監督本廰一切事宜　第五十九條　秘書官承秘書長之命分掌各科事務　第六十條　秘書廰分為四科如左　一機要科　一議事科　一速記科　一庶務科　第六十一條　秘書廰應設書記及速記生等員額由秘書長酌量事務繁简禀承總裁副總裁酌定　第六十二條　秘書廰辦事細則由秘書長擬訂呈候總裁副總裁核定施行　第十章　經費　第六十三條　資政院經費其欵目如左　一總裁副總裁公費　二議員公費及旅費　三秘書廰經費及守衛經費　四雜費及預備費　第六十四條　前條所列各欵經費數目另行奏定　第六十五條　資政院經費由度支部每年歸入豫算按數支撥　附條　第一條　本章程奏準奉　旨後以宣統元年九月初一日起為施行之期　第二條　本章程未盡事宜由總裁副總裁會同軍機大臣奏明辦理 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯意。（五十）] 　　愛蘭自聞梅黛嶺稱譽伴雪多情之後。即引梅黛嶺為知已。侍婢知心。璇閨伴寂。良足為人生。快事。此時梅黛嶺更出其籠絡之手叚視愛蘭為登塲之傀儡。諛言謟語。中人欲棧。旋更含笑言曰。主酷似我舊主巴雷納夫人。法蘭西風俗。閨主常倚侍婢為心腹。巴雷納夫人。待我尤厚。吾心中常不忘之。然自遇姑娘後。覺密意深情。更勝於彼。嘆天涯芳　。何地無人。吾往時徒戀戀於舊主。未免井蛙之見矣。愛蘭曰。承汝謬贊。抑吾有一語。急欲問汝。汝能直言告我乎。 
　　梅黛嶺諾之。愛蘭曰。汝　倍梨後。會見伴雪先生乎。曰未也。汝來此時。會於車中晤彼乎。曰亦未也。然則。愛蘭言至此。頓止不語。狀似慍其意中人姍姍來遲者。梅黛嶺急言曰。伴雪愛主深。暫時不至。必有他故。否則鍾情若彼。安有忍令姑娘空惟長守者。愛蘭聞之。面色頓霽。 
　　梅黛嶺復問曰。恕奴孟浪姑娘長日易衣賃馬。費已不貲。顧乃購釵置釧。動以千計。囊金雖豊。行且立盡。奴願姑娘少事撙節也。愛蘭笑曰。阿堵物吾所不吝。銅山在握。去日復來。奴何嘵嘵代慮為。梅黛嶺曰。何為曰汝會聞僕革言及安索先生之私遁女乎。梅黛嶺曰。未也。 
愛蘭曰。吾兄待是女不薄。顧女性絕亢。反恩為怨。甘棄家而遁。鳳泊巒風可憐人也。梅黛嶺佯若不知也者。驚問曰。是女死乎。曰是安有不死者。抑家之不寗而客是求。咎亦自取。夫以彼嬌軀。卽深鎖香閨。猶有弱不勝憐之態。而乃不賦凰求。甘為鹿走。即今人間鈫祦。已化煙蕪。天上髻鬃。或為雲雨。玉鉤斜畔。殊令人感慨係之矣。梅黛嶺曰。誠哉此言。顧此事與姑娘何涉者。語時。屬愛蘭移身向彼。謂髪粧已竟。行將為之淺掃蛾眉。 
愛蘭乃面之而坐。含笑言曰。是女死後。吾兄思及親支甚少脫有不諱。遺產尚無承襲之人。乃與我約。死後分其產為二。安索夫人與我。各得其一夫吾產本豊。他日復有吾兄之產相襲。此時即浪用吾財奚懼者。梅黛嶺曰。姑娘得母誑我歟。曰吾兄初為是語。吾亦疑與其素行不類。顧昨日業已定約。惟其事甚秘。舍吾與吾兄及律師某外。固無一人知者。 
國外新聞 
[韓國罪犯越獄未成] 　　○十六日東京電云漢城有高麗罪犯二十四人圖謀越獄毆擊高麗守卒日本守卒見勢不佳擊斃罪犯八名 
[日本派兵鎮勉韓亂] 　　○十六日東京電云不日將有巡船十六艘運載警兵水軍攜帶大礮開往高麗協助陸軍剿捕高麗亂黨日本報章多謂自高麗陸軍部裁撤後日本維持高麗太平之責益重故駐韓日軍應速增加 
[英政府助澳海軍經費] 　　○十六日倫敦電云英政府每年擬撥金二十五萬磅以充澳大利亞海軍經費 
[歐州飛船家興高采烈] 　　○十六日倫敦電云拉湯君興勃萊里哇脫君已簽定合同在旺勃萊公園互行賽駛勝者得金四千磅次者得金一千磅各國飛船家擬於西十月初旬在勃萊克浦爾地方賽駛一星期現已都署一切萊姆斯賽駛飛船大會共獲利一萬二千金磅此欵擬用以獎勵飛船事業 
[大西洋郵船之新速率] 　　○十六日倫敦電云坎拉爾公司之郵船瑪利合利亞號自鈕約開往奎痕斯湯僅需時四日十四點二十七分鐘之久其速率實為各船所未有 
[鐵路大王病況近聞] 　　○十六日紐約電云鐵路大王哈里門君近於病榻告人曰吾自望病體可以復原幸各報勿以家人之言為信吾當以病體實況明告各報云 
[希臘政界近事] 　　○十六日柏靈電云希臘王太子辭去陸軍統帥之任 
[大丹納爾海峽問題近聞] 　　○十六日栢靈電云英法俄三國協商大丹納爾大會事宜擬於明年舉行 
[日本閑院宮親王回國] 　　○十七日倫敦電云閑院宮親王及王妃由倫敦啟程取道美國回日英皇之代表及駐英日本大使加藤君均赴車站恭送 
 
 
 

Page 27

 
 
   
 
 

Page 28

 
 
   
 
