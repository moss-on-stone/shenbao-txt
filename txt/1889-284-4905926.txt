# 1889 - 284 - 4905926

 

Page 1

 
 
[己丑浙江闈墨告成] [  申報館啓]  
　　六橋三竺靈秀所鍾士生其間者類皆頴異出群獨擅畫日掞天之藻湖山間氣有自來也本年恩科鄉試李陳兩主司所刋闈墨理法兼到才方俱優雖濃淡清奇不拘一格而要皆錚錚佼佼迥殊塗附以爲工者本舘覔得聚奎堂原本亟用雪白連史紙排印成編者冠典試同者銜名及新　題名全錄後則附以試帖若干刻已裝訂齊全定於九月二十二日出售每本碼洋六分諸君子有欲奇文共賞者其盍家置一編乎售處本埠歸　舘帳房申昌書室外埠則請向各申昌各售報人購取 
[辦鄉團可以代賑說]  
　　近日浙江蛟水之後繼以連旬風雨其災象已成各處紛紛來報而本埠浙省賑所諸大善士不卽集募辦賑者盖　爲江浙向爲財賦之所出户有盖藏不至如北省之地瘠民貧一遇災祲立成餓莩今浙省雖已成災而杭屬湖屬嘉屬　夫寗紹等屬不乏殷富之户以本省紳富辦本省賑捐而有餘觀於齊豫奉直等處辦賑浙省捐助者頗多豈有急於遠反不急於近之理以故遲遲不辦然屈計浙省此次被災之地幾於十一府無一不有則受災之地廣而被災之人亦多恐但恃本地紳富不足以濟盖毁家紓難或者有人從井救人斷無其事以故屢促各善士勸辦浙賑以濟眉急此舉非僅實惠足以及民亦且先聲可以安民災區遺民知將有人挾資而來施惠於我則不勝感激涕零有忍死須刅以待焉敢有妄爲者然而鞭長莫及一時何能速集鉅欵急馳而往諸善士雖急公好義當亦無如之何而近日以來紛紛傳述而不謂某某等處均有貧民搶米之事此說也得之傳聞其確否猶未敢信然徵之往事則浙省實有此種風氣一遇荒年競向大户乞米不與則聚衆刦奪道光二十九年三十年連年大水紹屬卽有此等事蓋浙江沿海之處與夫深山之中民風亦多强悍故髮匪之來受創於紹興之包村設或成羣結隊打搶肆刦則亦無可抵擋若請官兵攻剿則若輩多係貧民以無食故出而謀食又何忍比而誅之若不誅則彼恃衆横行魚肉良懦實亦顯千王章當此之時竟無兩全之策無已則惟有勸辦鄉團以資守望前者紹郡大荒白洋碭山一帶多有貧民出掠糧米近邨各大户心竊憂之乃相約資雇本邨貧民每名每日給錢一百文派人四面瞭望倘有外來成羣持械之人立卽放銃爲號邨人畢集鳴鑼執械嚴陣以待各村因此賴以保全夫各大户處此荒年不得不謀保衛之法設不聯絡本村貧氏則恐先有禍起於蕭墻之内者則出資預雇村人此策之上者也村人旣得大户資雇一家數口稍可敷衍不至餓餓以死則亦不肯隨波逐流與打搶諸匪合污同流不但可以免於餓莩而且可以保全清白人各有良孰不感激倘遇外侮定必竭力守禦盡心保衛各大户雖日費數十金然較之突被搶掠倉粟一空者則大相霄壤矣夫欲辦鄉團非出於本地紳富不可必先禀明官憲請有示諭援照舊例凡有搶掠格殺勿論不必其眞有所格殺也要不可無此語以壯鄉團之聲威卽器械亦必請之於官而後可以置備將來事平之後一一繳入官庫如此辦法一則可以保全地方紳富一則可以養活貧民一則可以使匪徒知懼倘和村皆有紳富各村皆照此辦理吾知雖有凶荒而地方必且照常安謐竟可使境内無一匪徒是誠先發制人之妙用一舉兩便之勝算也前此既有行之而效者此時何不仿而行之所慮者地方紳富惟知作守財之虜而不顧大局不知大計平日銖積寸累而得之此時欲其盈千累百而出之不啻剜其心頭之肉抽其身上之筋雖有苦口勸之以捐賑者彼且藉辭推阻故意以吾並不念及救人卽所以救己迨至因循旣久人心窮極則思變一經蠢動不可復遏於是舉其生平所積蓄一旦而盡爲他人所有亦惟有付之無可如何而已後悔將何及哉鄙意以爲辦賑諸善士當此之時不可不急急廣勸速辦先以奠安民心使彼災民不至生其妄念而各鄉紳富則不可有已無人資雇本村貧民以禦外侮此二事皆目前之急務所當早爲舉行者也最可笑者有一種紳富人家遇有凶荒暗暗搬運他往曰以避搶刼猶屬飾詞實則以避勸募諸人之過問此其人但知保全自己絕不念及桑梓所謂别有肺腸亦無如之何也已矣獨不念在其上者尚有蒼蒼者在耶 
[本舘接奉電音]  
　　昨由京友電傳上諭兩道敬謹譯登○九月二十一日奉上諭馬不瑶奏整頓吏治秉公舉劾一摺廣西署桂林府知府黄仁濟潯州府知府王賡榮補用在府向萬鑅明江同知熊繼軒興業縣知縣李昶歸順直隸州知州黄詠沂河池州知州陳師舜西隆州知州華世熙左州知州徐炳又補用知縣張棠蔭柳州府通判趙來彦賀縣知縣全文炳補用知縣褚興周左秉壎補用知州許珩等十五員據馬丕瑶稱經猷政績均堪備循良之選卽着傳旨嘉奬仍飭令該員等益加奮勉毋得始勤終怠試用同知胡廷培不知檢束有玷官箴署懷集縣知縣補用同知倪燊居心貪詐狡猾鑽營試用同知景澄清心地譎邪語言荒誕隆安縣知縣劉應楨任用門丁聲名狼籍補用知縣陳鐸巧猾營求嗜好太深署灌陽縣知縣試用知縣吳墀徇縱丁役擾累閭閻均着卽行革職梧州府知府陳善均嗜利營私規模狹隘補用知府林苑生惟利是圖罔知大體均着以通判降補補用知縣伍世燾遇事　頇難膺民社劉譚鎭才庸識陋猥鄙性成周世昌辦公不力操守難信均着以縣丞降補補用知府朱錦洲老悖糊塗難資表率藤縣知縣宋瑛年力就衰難期振作補用知縣李延生年老昏庸難理民事均着勒令休致荔浦縣知縣楊忠祐精神不振人地未宜平南縣知縣裘彬考試草率聲名平常均着開缺另補以肅吏治餘着照所請辦理該部知道欽此同日奉上諭廣西左江道恩立着開缺送部引見欽此 
[温樹秋聲]  
　　鑲藍旗多羅貝勒載潤門上爲咨報事本門上包衣叅領永安病故所遺之缺經代管官中事宜謨貝子揀選得暫委署包衣叅領護軍校增廉擬正護軍校海秀擬陪相應造具履歷姓氏清册咨由滿洲固山都統查照以憑帶領引見○史部示傳所有保舉湖南候補班前補用知府張鴻順一員本部於十二日帶領引見相應傳令該員於十一日晚在内城左近歇宿十二日丑刻穿紅青褂備帶補褂並佩帶荷包手巾忠孝帶前赴西苑門外六項公所内吏部公所報到聽候點名帶領引見勿悮○前陝西巡撫鹿大中丞傳霖因病奏准開缺遄回直隸定興縣珂里迄今已三閱寒暑矣現聞中丞於重陽節前由籍抵都繕具安摺於九月十一日入内呈遞銷假恭請聖安上 
 
 

Page 2

 
 
傳諭中丞於第二起入覲以備顧問云○錫席卿大冡宰星隕後其飾終恩旨已具邸抄聞所賞陀羅經被於十三晨齎送私第時已接三早經棺殮公子謝恩祗領後循例在靈前焚化云○神機營銳字洋槍步隊現在西苑外圍值班守衛照章停操一月惟閱兵大興難付闕如不得不酌量入操以重軍事除本月十六日入值西苑班官兵二百五十餘員名不便入操外其不值班之官兵四百六十餘員名仍於十六日全行入苑駐操五日以備閱兵先期由營務處行知該隊云○吉林將軍長行文鑲藍旗滿洲都統衙門内開吉林鑲藍旗雲騎尉富勒琿前尚幼稚咨由京旗奏准承襲在案兹年已及歳自應照例咨送京旗補行帶領引見相應給咨交富勒堚齎京投遞請由貴衙門查核辦理○正黄旗護車營印務叅領等因本營所出護軍校缺入排揀選者多至百餘名非僅擁擠堪虞且有遺珠爲憾若不酌量變通恐入揀之人日多一日因擬嗣後遇有護軍校缺除本佐領下各護軍仍入排備選外其他惟隨印筆帖式委筆帖式空銜護軍校藍翎長等始准入排至於護軍無　固山鳥布甲喇烏布僅准入放空銜護軍校藍翎長等缺如此變通辦理庶與按級擢升之例相符且免缺少人多擁擠難選之虞刻已禀明本管統領將　新章備稿存案矣○新街口南護國寺胡同東口居民某甲之子子本月初三日殞命甲以兒子因發瘋狂吞烟自盡報諸本廳經廳官詳送北署移咨刑部訊辦簽掣陝西司閱三日司員帶仵役前往屍塲詣騐騐得屍身並無服毒情形亦未明因何致死訊據屍親供稱實係因病吞烟質問看街兵所供亦符合司員以屍供兩異不能任屍父領埋照例須再行蒸檢遂飭地方官預備一切并調取年老仵役于初七日重詣屍塲仵役取酒糟墊覆屍身沃以沸水依法辦理復加檢視見屍身委非服毒致死心窩前生時曾受拳傷氣嗓塞有木筷數寸司員隨飭塡明屍格復訊中曰爾家中尚有何人供稱尚有長子目今因事外出又問爾妻是否原配供稱妻係續聚問死者是否爾妻親生子供稱係前妻所生司員怒謂先有弟後有兄形迹實在可疑甲始供稱屍兄由妻帶來司員遂不復訊飭役將甲妻送部看押候訊甲則交該地方保去次日由部訊鞫甲妻供稱死者由其叔某乙致斃遂又飭拘某乙訊供○署正白旗滿洲明副都統秀定於九月十二日已刻在東長安門外挑補本旗各甲領催馬甲養育兵等缺先期由該甲傳諭備挑人等携帶弓箭於是晨前往是處備挑 
[河工進占]  
　　京友云山東黄河於本年六月抄七月初伏汛暴漲有三處漫溢成口奪溜旁趨計齊河縣張庄漫口寛七八十丈水深六尺至一丈數尺不等張朗帥檄調張觀察上達前往工次督率堵築并飭河防局撥銀三萬兩以應急需觀察定期八月初三日督飭在工人等從兩頭興築節節進占二十日金門合龍水已斷流溜歸故道矣至西紙坊漫口則另飭東昌府李太守清候補府葉太守潤含籌辦堵築所有大寨漫口自金門合龍後卽飭觀蔡前往會同道員李希杰督飭修築並派吏部員外郎多培會辦業已興工進占以期早爲堵合云 
[牆倒傷人]  
　　松江南門外向有砲船十餘艘停泊河于内有某武弁所帶之船刻經雇匠修理其巡丁則權宿於城外營房二十日大雨傾盆晝夜無間翌辰火夫某甲方出門小便不意砉然一聲城垣坍塌丈許正壓於營房之上頓將某乙壓斃腦漿迸出尚有丙丁兩人受傷亦重恐亦難保性命也 
[奄然物化]  
　　揚城東嶽廟南首某店東年逾知命頗稱矍鑠重陽日各手藝店例於晚間整備酒餚俾諸夥暢飲爲樂是日某店東親自料理至午後忽覺體憊登榻暫寐至上燈未醒也於時各夥見肴酒紛陳五臓神已躍躍欲試而人偏不出陪不得已令某徒至榻探視再喚不應主婦喚之亦不應秉燭細審體冷而僵不知何時魂歸泉下矣衆大驚駭赶急分投料理後事節酒亦撤而不食旁有嘲之者曰望將穿涎空咽其該店夥之謂歟 
[假武松]  
　　邗上某甲昆季二人友于最篤伯已娶妻生子仲猶未授室前歳伯氏因病逝世中事寡嫂如母撫猶子如己出嘗謂嫂曰有此呱呱者吾弟兄不患無嗣矣嫂其善撫之詎嫂性情乖戾時時尋釁其意蓋欲分居也甲正慮寡鵠孤鸞同居不雅今聞其語遂亦樂從不意分居之後嫂得出入自如醜聲遠播甲忿甚探明實跡糾約親串等數人於某晚三鼓萃集嫂門欲效水滸傳中鴛鴦樓故事甲隻身先入從窓隙潛窺見一壯漢似生意中人正效漢高祖擁戚夫人於膝上爲樂猝不及防甲已掩至臥榻是時嫂心知事敗一時情急意欲反噬遂大聲喝曰叔叔黑夜來此意欲何爲將效陳平耶甲不答逕奔壯漢門外人聞聲亦一擁而入遂將二人雙雙捆住一面喚坊保至飭暫看管甲意欲禀　琴堂嗣有人出爲調處令壯漢出資若干以其半爲亡者諷經一半給嫂氏養老另備酒筵爲衆人服罪事始寢息或曰壯漢客處他鄉香偷韓壽儘解腰纒十萬尚未致如西門慶爲武松所刃亦可謂佔盡便宜也 
[嚴懲劣役]  
　　温郡衙役刁黠異常任意需索以府署之大轎班爲最遇有詞讼勒索堂費名曰鋪堂不論案之大小家之貧富必先料理鋪堂稍不遂意卽肆咆哮或褫剝衣服或奪取頂帽凌辱百端窮形盡相雖赤貧者亦不得免也近來府署設立清訟局屠子厚司馬於初四日審案府役從中索費事經張白琴太尊訪悉立提轎班夫頭阿彪阿欽黄巖進等嚴加訊究當將彪欽二人各笞一千板枷號示衆黄巖進笞六百板其餘夫役亦各笞責有差一時興情大快共頌賢太守之嫉惡如仇愛民如子云 
[洞房佳話]  
　　永嘉塲三甲庄有朱阿凝者當弱冠時痛失怙恃家有童養媳王氏年僅十六尚未結褵朱見四壁蕭然萬難度日與其安坐待斃不如出門謀食遂往湖州一帶開懇荒地耕耨頻年囊資稍積迄今已十六年矣子規啼徹觸動鄉心輟耒興嗟束裝就道及抵家園則門巷依然而風景已改不勝今昔之感問王氏何在則在某富室傭工年越三旬依然處女也於是諏吉完婚閭里聞其事者相與讚歎不置在昔翁子負薪其妻下堂求去王氏食貧茹苦卒能璧合珠聯其勝古人遠矣 
[金陵接辦武闈]  
　　本屆武闈供給已委知州錢錫賓通判方道成羅繼琛知縣俞熙翁延年諸位接辦皆文闈中之包一切掃一切者循舊例也現在已派人在大影壁挑塡塲地較比箭道上自演武廳至看箭棚舍皆須鳩工庀材因此司役等多有在彼駐宿者所以察工匠之指鹿爲馬訛魯成魚也向例試事係總督主政本屆宫太保已奏請藩司代辦刻又并委候補道謝觀察印元福劉觀察印佐禹曾觀察印廣照楊觀察印鴻度王觀察印詩正劉觀察印麒祥李觀察印家驊一體入闈校閱上屆係請松江提督譚軍門監箭聞本屆仍由軍門前來襄理云刻下武生負弩矢入城者絡繹不絕均就洪武街左近相率下榻一俟馳道清塵每日須在埓内試騎　二次以期意氣　安心手相應其或挽强而臂失其平命中而的失其度者均有教師爲之當塲指示教師者卽其鄉之先達者也試法分中東西爲三圍每圍除校閱外另用武舉或進士數員爲站闈卽文闈之内簾官也彼薦卷此薦箭各極鬼使神差之妙苟非其人則失之毫釐差之千里聞向來得此差者亦先考試本月十三日己由中協王軍門代考矣校閱之日各設公案文武大員就案並坐案上各有箭册一本書考生之姓名於其上而棲鵠於其中箭射何處卽以硃標識之三箭畢視其優劣以第甲乙册上預有紅印丁字可者改丁爲可不可者改丁爲不厥後中圍覆試及内塲覆試或取或中皆就丁字加改此古法也相傳昔有某勳貴來主武試不知從何處下手從人語以丁字則又不解丁字爲何物盖此人披堅執銳之雄並不讀書識字榜後名落孫山之外者遂相詬爲目不識丁云戊子以前有十月初一卽考頭塲者皆趁天氣晴朗誠恐拖泥帶水致失荼火之盛容刻間則久陰無霽意潮汐視黄梅時節漲而又漲夫子廟而昨已隔水致和街尤低窪過者深不可厲淺不可揭教塲積潦伏滯草荄沙磌之中既不可引之成渠又不可溝之爲 
 
 

Page 3

 
 
洫荷畚鍤者大費躊蹰亂前校官不送武考甲子後上江某屬有武生以類相戕至血刃嗣後遂派校官前來彈壓著爲令而下江仍無此具文焉說者謂上江如潁毫壽所屬動輙亡命非校官約束實無人能箝其桀驁制其踶囓供給所願日費一斗米一斤肉爲從者之供張實有深意然不知廣文先生長途跋涉而來薄暮衝寒而去亦苦矣哉據皖北送考者云來趁天中節歸當祀灶前計程可千里而近設值凍湖　須鴻漸於陸故人皆視爲畏途焉 
[讒人罔極]  
　　北通州民女李氏幼失萱陰客秋椿庭又見背因挈其一弟一妹從伯父度日同邑董某適抱鼓盆之戚冰上人遂爲之媒合擇吉過門閱日新郎君忽將氏送回誣以不潔之事伯父再三剖白董置若罔聞氏以驀被寃誣無顔立於人世遂乘夜投河自盡事後伯父奔赴州署具狀鳴寃張璞君刺史當塲相騐委係清淨女兒身向董研訊情由董自供誤聽讒言鑄成大錯刺史怒喝令掌頰八十下候再訊供懲辦隨訪知釁由某氏而起未便姑容因卽飭拿押候重究 
[北通零語]  
　　東陵領米委員文富二正郎於上月二十八日到通本月初三日會同坐糧廳福劉二廳憲在北關兵米廠騐收兵米○本月初四日倉憲派委某員將通州行轅卷箱押送京署并諭令各書役於初七日爲始每值堂期均須往署中伺候○初七日中西兩倉開倉放王公大臣俸米○鼓樓後同成錢店資本無多生意又復清淡延至某日勢不能支掌櫃者遂於夜間赴州自行投首禀請發封聞所欠僅百餘千云○近日氣候温和晴光微露十餘日内雨點全無工作之流雖衣單衣猶復汗流浹背云 
[甬上雜紀]  
　　寗郡保甲局往年交冬令始行開辦邇來城廂内外竊案繁多店鋪居民偶不小心卽爲妙手空空兒所算有謂宜早辦冬防未識當道者以爲然否○叚塘地方近屆賽會之期城鄉各處藉花骨頭爲生涯者無不挾貲前往賭局設在舟中蘭橈書舫接尾銜頭喝雉呼盧逓宵達旦論者謂竊案之多未始不由於此○西鄉風岙市一帶爲産柴之區近因大雨兼旬水勢繼長增高横街頭又成澤國該處採椎爲業者皆不能入山刈柴販柴各户只得空船而回遂致柴價爲之飛漲○西門外白塔洋某姓養媳日前遭姑毒打忿不欲生吞阿芙蓉膏自盡媳之母家聞信前來眇閙其姑自覺理虧挽人理說出洋了事○有某甲者幼聘鄉間某姓女爲室尚未婚娶甲好狹邪遊現又挽乙作伐私娶張姓女爲妻彩輿到時欲行交拜禮被前聘之原媒偵知邀同女家登門扭甲評理而張亦與乙講理議論紛紛不知作何了結 
[獵鳥傷孩]  
　　本月初二日九江恊和洋行某西人挈同細崽往江北游獵行至水月庵附近見荻花叢裏宿雁嘔啞燃鎗擊之砉然聲震適有一十齡小孩子在田閒擷取木棉花彈子飛來傷其要害痛極踣地宛轉呼號哄動農人呼嘯而至將西人擒住縶以長繩戟指叱之曰此孩若竟斃命看汝能免抵償否也紙崽事不諧抽身回九江白諸協和買辦轉告英領事領事分投照會江防府德化縣請派丁役過江彈壓一面倩新關大副及太古洋行中諸西人夤夜渡江理勸至次日清晨鄉人始去西人之縳縱之使歸西人願將孩帶回爲之醫療聞槍子深入腹内醫生難以取出不免有性命之虞云 
[委辦穀米]  
　　浙撫崧振帥札委候補道鄒觀蔡至江南地方買穀四千餘石以備賑濟災民此信得諸傳說未見明文不知確否 
[諭禁屠牲]  
　　前日上海縣裴邑尊飭傳城外各屠作王寳和主永祥錢合記主阿福金善記主阿生懋記主阿春倪正大主阿大錢萬興阿富朱公記主阿洪李台成主紀生陸協記阿虎朱源與主茂堂李大興主阿壽錢新大主龍寳等到案　禁屠宰三天各屠户遵諭而退 
[求免相騐]  
　　葉志堂因串騙庄銀被控於縣　邑尊飭交東廳看管此已詳列報章前日葉忍患病而斃原差據情禀報邑尊卽傳屍弟彩當屍妾周小翠訊供彩堂稱胞兄因虧欠銀兩蒙恩訊押今忽病殁求免相騐情願自行棺殮且家中尚有長兄禮堂業已飛函報信此刻將次來申矣邑尊准之諭令將志堂繳案之洋銀四十六元給還　備棺衾之費小翠暫交官媒收管　禮堂領棺時挈回原籍彩堂叩頭稱謝隨將志堂棺殮寄厝紹興會館 
[東夥互控案已結]  
　　意大利人未　與買辦仇金水互控一案前已列諸報端前日覆訊之下未得遵諭檢齊日流帳及應還各欠户之借劵二十餘紙并供稱仇所欠洋銀三百元有奇已登月結帳上蔡太守以仇雖曾聲明已經薩拉夫阿敖等先後收過二百三十餘元然質諸未得則稱是皆另託往收之欵因向阿敖詰訊阿敖亦稱此項於結帳後另行當面交收非若從前必由仇轉手太守遂商諸領事官謂如果此項實係歸償前之結欠則應列入帳内今則結欠有憑而收償無據自當令仇認還惟未得尚有應還墊欵之語准其在七日内照章另赴計領事公館控追可也 
[上海縣署瑣案]  
　　前日陳德俊投縣訴稱生員家在治下漕河涇有馬販放馬百餘匹將田内荳子嚙盡向論不理且肆兇横裴邑尊着候傳地保訊明核辦○前日寍波人童延之控稱小的聘定治下穿心街鯊魚皮作　姚茂榮之女爲室尚未成婚昨見姚女與不識姓名人在某酒肆沽飲忿極面斥其非其人驀將銼刀擊傷小的頭面叩求提究裴邑尊騐明姚之傷痕着候傳該處地甲到案訊明實在情由再行核辦 
[英界公堂瑣案]  
　　包探江阿三緝獲竊取大塲鎭人蔡葵孫家銀釧珠環銀花等物之賊犯王阿木解送公堂蔡太守訊供之下飭將王暫行管押候傳失主到來再訊此已見諸本館報章者也昨日該包探禀稱今日蔡已投到因將王解案請訊蔡訴稱王處搜出之各種銀飾皆是小的家失贓檢點之餘尚少珠二十一粒王供稱小的確曾犯竊各贓均已起案並無珠顆留存蔡太守判將王管押一月贓交蔡領去○某號華捕禀稱小的於巡街時見貢福標手持布疋形跡可疑盤詰來源一味指東畫西游移無據因帶至捕房詰訊始稱竊自母舅韓良川家及傳韓認贓一一符合爲將貢解案請懲韓訴稱貢確係外甥被竊布疋初尚未知及由巡捕報知始知其事如今願將貢領去交其父母收留貢供稱小的年十八歳在母舅家竊得布疋被捕拘案尚乞施恩　太守判令管押　天以爲之儆期滿交韓具領送交父母管束贓先給領○包探王阿二禀稱昨日小的行過徐隆海銅錫店前見臧阿才以銅錫求售一見小的形狀慌張問　何來含糊莫笞再四詰究祗言傭於西醫生處究不知是否屬實惟徐不應收買竊贓爲此一併拘押臧供稱此種銅錫實在竊自某輪船今既被拘祗求恩恕徐供臧持銅錫求售小的實不知是竊贓論價未成求恩鑒宥蔡太守謂徐不應收買竊贓姑念其尚未成交薄罰洋銀十元臧及銅錫均交該包探帶回捕房查明失主再行解候覆訊核辦○日前長利洋行某西人以管房人周世賢收用房租洋銀四十五元交捕解送公堂請辦蔡太守訊供之下着交人保出料理昨日該西人投案訴稱此事已由保人賠出洋銀二十元尚少二十五元現在查得周不但收用房租且尚有欠租封閉之房被其擅自開站盜賣傢伙周供稱小的確曾虧空房租已由保人代墊二十元餘容措齊料理　被封之屋雖有物件留存小的决不敢盜賣太守飭仍行管押着原保人帮同料理 
[法界捕房瑣案]  
　　日前江北人李仁才扶母李朱氏上堂訴稱妻子張氏不守婦道屢訓不悛因連妻母張沈氏扭案請懲所有讞詞已詳前報昨日李復扶母投案訴稱小的於光緒十一年娶張氏爲妻用去洋銀四五十元小的在永安街錦記行當出店月得工洋六元連小項共十餘元均供家中用度並未花費分文本年八月二十夜妻曾向小的言及共有姘夫八九人并欲將小的置之死地至二十七日小的偶經寳善街見妻與麵筋店中人在桂芳閣啜茗今將妍夫九名開單呈閱前日妻父錦堂卽張老三糾同英包探夥某甲欲扭小的入城小的是以决計不 
 
 

Page 4

 
 
願領妻惟求恩斷張氏供稱小婦人於十六歳時嫁李夫妻素來和睦生有兒子不幸早殤慺次迎接婆婆同居直至今年始來滬上現在婆婆有東洋　放柤收值自願另居並非小婦人不肯同住也　同轉問爾夫所供人月二十日之語果有之乎答稱小婦人並無此言實因丈夫嫌憎我母以致揑情誣控同轉着掌頰四十下張氏稱大老爺如將小婦人處死小婦人亦决不誣服同轉着再掌頰二十下問今爾夫不願領爾爾將如何答稱小婦人嫁夫隨夫情願一同回去至死誓不變更所可疑者丈夫向來和好今忽如此還求大老爺詰問明白耳同轉問爾究曾與丈夫言及拼夫甚多否合稱無論並無此事卽果有之安肯向丈夫言及乎張沈氏供稱小婦人祗生一女滿擬依婿度日今遭此變小婦人情願遷移聽其夫婦二人與親母同居一處可也同轉向李再三開導李仍堅執不移同轉怒曰莫非爾自己溺情蕩婦故下此毒手歟李登時失色噤不能言同轉喝令退去俟傳其岳父張錦堂卽張老三到案再行訊究○包探禀稱孩子李阿木在某姓家圖竊是以送案請訊李供稱父母雙亡弟爲他姓撫養小的在鞋底作習業師父異常凌虐不得已而逃出日向廣東人家行乞夜則蜷臥十六鋪南首檐下有一母舅在小東門外某烟館爲夥葛同轉喝令責手心四十下押候送往普育堂留養○細崽胡長生竊取酒店西人物件供出與管得安串合隨由包探拘管到案並往城内吊得各贓以上情由曾登本報昨日葛同轉將管提案　加研詰管供稱小的與胡前在清心堂書塾相識去年七月下旬偶往更上一層樓茶肆被胡取去絲帶一條水烟匣一隻至今年始得遇見向之索取伊以金戒指一枚令小的質錢八百文既又將絨單質票及皮鞋一雙交小的小的卽將質劵送與他人備錢贖出同轉飭帶胡至案問究竟與管是否串合可曾欠伊洋銀答稱小的並未欠洋管謂胡曰爾在更上一層樓取去之物尚憶及否胡俯首無詞同轉着一併還押候解公堂定讞○啓昌洋行小主人黄金水串同朱梅峯私刻圖　向各號賒取貨物質洋花用等情前已疉登本報昨日葛同轉飭傳彩豐彩文老介福同裕昌各號　德和等各質鋪中人將原贓分别給領并諭令償還當本十分之四尚有六分己由啓昌主人交案卽着各質鋪至大巡捕房具領朱枷示期滿冉着笞責二百板從寛釋出黄責手心一百下押候再行核辦 
[善捐鳴謝]  
　　雲隱館主住三馬路中鼎新里協記素具善心昨蒙慨念敝局戒烟實心實力而經費支絀願每月捐助洋一元以爲先聲或向綺園帳房收取亦可庶幾聞風者有所興起其存心之仁慈可謂至矣又有江西奉新縣屠大令印福謙爲鏞同鄉筮仕豫章政聲卓著閱報章知鏞有戒烟局之設慨分鶴俸郵寄英洋二十元以助經費誠屬見義勇爲拜登之下不勝感佩除各掣付收單外先識數語以代黑籍中人鳴謝[  上洋平康里恒濟戒烟局司董何鏞鍾洪南啓]  
[己丑九月十八日落第四齒賦平調如夢令以寄慨]  
　　四門闢到朔方四時數到冬臧回首建牙久不同髫齔時光無妨無妨且自嚼徵含商[  高昌寒食生倚聲]  
[次兒雨文病傷寒幾瀕於危王君海嘺悉心診治漸獲痊愈致可感也謝之以詩]  
　　千金肘後早垂方玉屑靈丹手自將正恐五更增夢囈竟驅二豎出膏盲技富精處人難測術到神時道自光寄語呻吟諸旅客莫教交臂失長桑[  高昌寒食生拜手]  
[題少藍妹紉蘭室詩詞集卽送其赴安慶撫署]  
　　萬里滇黔路香車往復頻雲山多入畫妹工於繪事荆棘不離親指石阡遇宼救母事柳絮清吟富蘭差潔膳新由來鍾至性孺慕出天眞○宦轍隨南北夫君氣不凡同心鴻案舉聯句鰈鱗銜妹子歸後與沈仲復妹丈有鰈硯廬聯吟集龍虎移雙節珠璣滿百函時仲復妹丈由桂林移撫皖江頌椒兼賦茗鈴閣有韶咸○蘭玉蜚聲早英英母教承韋昭稱夙慧荀爽羡多能春暖生花筆秋明起草燈從知雛鳳出雲路共飛騰謂硯傳硯裔兩甥皆能讀書○富貴誠非異能兼福慧難有才同吐鳳著錄亦驂鸞妹在桂林題詠甚夥况得清芬誦先母王太夫人著有冩韻樓詩集行世猶聞古調彈阿兄荒落甚題句愧郊寒己丑九秋餐花室主人未定稿 
[蘇省撫轅抄]  
　　十七日候補通判王振鏞廪知辭奉善後局札委赴上海公幹○十八日調補吳江縣陳炳泰交卸金壇縣事回並謝飭知赴吳江縣調任賴豐熙禀知奉委讞局幫審差 
　　浙省撫轅抄○九月初六日鄧暹燮禀知厘捐局委辦俞匯西塘厘局差禀見叩謝並銷發審差卽辭赴局○初七日前署安吉縣吳俊服闋由籍來省禀到○初八日張彬禀銷桐廬分水勘荒禀知藩司委管解京餉差禀見叩謝○初九日候補府時慶萊禀銷東防勘工回省禀到○初十日大挑縣伍燮寅禀知臬可委發審局止審差禀謝候補縣楊葆彝禀知藩司委署桐鄉縣事禀安叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[竊贓甚鉅]  
　　皖垣自入秋以來鼠竊狗偷時有所聞月之初六日爲現任某二尹之太夫人設帨良辰同寅各官均往祝嘏二尹設筵欵待珍餚霧霈綺席風生頗極一時之盛是夜鼉鼓四下人各安寢詎料梁上君子乘其不備由該署頭門外側墻鑽穴而入潛　客廳簽押房上房等處將各物竊取一空次晨二尹起身見房門洞開始知被竊檢查物件始悉某關卡解到公項銀一千兩番佛數百尊係託二尹上兌者此外衣服首飾合計共被竊去一千七百餘金當卽禀詳各衙門一體嚴緝務獲究辦未知卽能破案否也 
[邗江官報]  
　　九月十四日趙鹺尹壽佺謝委署板浦塲缺張鹺尹炳坤委海屬陶鹺尹景鹺尹等委泰屬查豁免折價差十五日鹽捕營曾都戎　　河公幹十六日陳鹺尹儒璋委安西壩卡務瓜洲營張遊戎華熙來揚公幹 
[慨助鉅欵]  
　　啓者今承古堯孫大善士求生貴子交來樂助山東賑捐洋二百元并代贖婦女欵洋二百元囑爲彚解災區等語竊以山左災黎流離瑣尾慘不忍聞得此當厄之施自必功加十倍敝堂拜領之餘莫名忻頌先哲有言善欲人見不是眞善今大善士既助鉅欵復隱芳名所謂陰德猶耳鳴獲福亦愈徵無量仁漿義粟藉舒嗷雁之悲作善降祥定獲石麟之賜行見繩繩繼繼光大門閭可爲操劵祗列報章藉申謝悃[  上海六馬路仁濟善堂施善昌葛繩孝蔣毓棻謹啓]  
[重九日爲黎星使陪讌日東文士四十人於芝山紅葉館卽席放歌錄塵海内外吟壇正和]  
　　去季馬上逢重陽黄沙落日吹臺旁邂逅阿連一握手去年乞假回國省親并視家弟定遠於汴中助我詩思滿池塘今年又到重陽節蓬島鞠華香可擷秋風鱸膾動鄉心親舍白雲感離别上使黎公興獨豪足踏紅葉手持螯歡聯中外開文讌德薰羣彦醉醇醪我聞往年重九日席上瓊瑶爭獻出節使有癸未戊子重九讌集編之刊恨余未陪北海尊今朝何幸座中蝨重陽舊事貪登高徒沿俗例羞吾曹登山怕落孟嘉帽拈筆厭題夢得糕况復詩人吟風雨蕭瑟情懷何足取衆仙醉飲且擘麟賤子　談請揮塵腐義庸詞一掃開我有一言君聽來我欲挾泰山置諸三島間又欲移富士環以五湖水由來此土同亞洲山海神靈供驅使掀翻萬丈之波瀾踢倒千仞之峯巒出手搓作泥一丸要令如膠如漆如水如乳融成團兩國之交作此看才算行人職分完諸君聞此應完爾我更有言介爾祉敬奉茱萸酒一巵祝我同人壽邁佺與期紛紛蠻觸今何時爛柯一局莫觀棊不須放手斬蛟螭但乞閑身伴鶴麋渴飲霞液飢餐芝長生有藥試求之二千年前一徐福至今猶隱神山麓秦時男女能胎育我與諸君原一族雖有聚散燕西勞東若論契合苔異岑同要與諸君追壺公一齊跳入丹壺中騰霄仙氣常相通千秋萬歳樂何窮[  海鹽陳明遠艸子東京]  
[浣溪紗恨絕卽寄王桂生并示石子]  
　　棹返西湖割舊情那堪重對一燈青心香端正拜卿卿笑我柔腸都疉恨嗤他頑石苦無靈聽君荒冡杜鵑鳴[  九月十二馬相如草]  
[上海四馬路文報局内恊賑公所經收山東奉天賑捐六月下旬清單]  
　　廿三日本埠安孚莊來鳳陽府署善士曹平銀念四兩又來胡立青本洋六元莊吉雲本洋三元以上共收規元三十二兩二錢二分二厘又春生鑑號來榮縣正堂經募王國恩元吉升兩户各銀二十兩唐直夫榮縣同善同兩户各十兩鄧興俊五兩張福田四兩楊槐興李基慶王裕泰潘海帆李芳園王瑞廷曹丹穉張尊五劉立齋胡嘵亭黄甫田余兴清袁廷舉藍春臺蕭隆盛劉義和陳文蔚十七户各二兩尹福來郝德盛王吉慶郭　澄徐洪茂劉德修劉燕江王世孝郝恆昌趙隆盛馮昌鍾琦鍾聘三郭吉陵曹紹猷李聚豐程懷德丁萬益杜三餘吳琦雲二十户各一兩以上計原平銀一百廿三兩共收申合規元一百二十九兩五錢二分安徽撫署來不留名募花瑞蝶吉祥室銀三十兩佩實齋二兩佛記英洋四元慧記麟記兩户各三元軫記驚記書記輔記無名瑞記奇記七户各兩洋劉記李記　記龔記四户各一元監心張　洋二元徐記本洋一元頑叟錢五十千梅隱補想補軒兩户各十千竹隱五千揚州方二千胡記步記伯記向記曹記篤佑堂六户各乙千田記八伯張記王記陳記張記王記吳記蘇記怡怡堂彩記楊記徐記陳記謝記十四户各五百王記四百以上計原銀乙百十兩另四錢八分二厘共收申合規元一百十七兩八錢二分六厘蘭溪益大布號來仁讓堂頤完愿英洋二十元又來仁讓軒求保諸人清吉十元凝善堂賑所來第十三批募郭穉方求室人章氏病愈二十元承儉堂十六元保安廬十四元托蔭軒雙桂齋兩户各十元紅杏書屋七元銅洋一元眞記勝仁本了愿心三户各三元才生勝夾記二人各二元悟眞記無名萬順無名華承裕無名無名八户各一元沈巧榮錢五伯三十以上共收英英九十七元同洋二元原平銀三錢四分嘉郡公正相號募李後生李鳴黄胡祖銘沈壽願昌壽施覽善顧平卿顧敬修八户各一元胡德其保脚濕　痊愈李學泉保長紅痊愈過春堂胡蔣氏張賦平陳永秋周振三蔡才之俞錦濤施敬夫十夫十户各五角以上均求身體康健本埠大東門寳成銀樓年例火神誕燭　移賑十元常山庸字鹽棧來長山文運集字會移賑十元雲間十齡女童押歳移賑二元東甌無有心人四元浙甯永泰號來范子記五元蘇城恆孚銀樓來六月中旬募無名求病愈二十一元徐錫霖祈合家大小平安五元留耕平安一元不如意主人求病愈人口太平五角木易氏同洋二元泰來求資仲季冥福洋錢五百飲馬橋錢銀卿一　點見捅捐一各六百五十四文以上共收英二十九元同洋二元虚對開一個錢四文武廟保嬰局募姜亮周保和堂楊兩人各二元鄭星寳榮宜二户各一元高寅虎薛慶郎閔大句高川大順大樹堂六户各五角病醒興發人五員保萱子二　蘇省抱樸後人一員嘉興恆潤號求合店諸友平安九員同洋十八員爐坯一元又來沈源善士求病愈二員淮安婁權夫翁五角又募穎川氏觀其氏兩户各六員王菊　四　餘廢堂無名户二户各二員無名氏在家僧遣病生王居易西成莊亦政堂壽安堂桐廕書屋八户各一員　與堂五角德安縣帳房經募各　士共二十四户共收盧丕洋拾八員錢一百八拾二南匯楊萬泰號來顧敦叙堂二員無名小洋七角本日共收欵元二百七拾九兩五錢六分八厘英洋二百五拾九　盧丕洋拾九員同洋二拾二員原平銀三錢四分虚對開一個小洋七角錢一百八拾六文合併聲明 
[上海虹口元濟善堂同昌利經收造堂捐欵九月初一日至十五日第十五次清單]  
　　山左思求闕齋圭人經募黄邑唐氏助九八元一百二十五兩正姚江蔣斌潤實山小江東周二户各九八元一百兩麥業卿經募地字第八十一號册陳瑞遠堂洋四十元吳經善堂廿元通州寄福潤局來怡生福銅洋廿元寳應縣寄全昌局帶來求募過子洋一元衆善士洋一元○以上共收九八元三百二十五兩正英洋六十二元銅洋二十元合併聲明 
[上海北市絲業會舘籌賑公所施少欽經收山東奉天賑捐六月廿五六日第二千一百五十三四次清單]  
　　湖北藩憲蒯道憲惲籌募由招商局來庫平銀三千一百四十三兩秀邑楊千頃氏求子病速愈先助洋一百元江陰鹽公堂孝友堂張由恊源莊來五十元又同蘭主人五十元吳松袍昌黄蘭亭三十元京口森裕莊萬兆昇由潤昌棧廿元江西謝濟卿由升昌隆來廿元張驤雲仕周門張氏求兒愛心病愈十六元金華葉綏之求保母舅肝病速愈銀十兩崇安藍起恆祈保妻鄭氏該嗽速愈洋十元彭藻庭求病愈十元湖野袁二房袁庾薌求父留患速愈五元定海周金寳求保平安五元蕭江氏求病愈四元武林鶴寄樓主募鹽官且月軒主人求病速愈四元邵翰臣求妻病愈由孫菊畦兄來二元漢鎭無名氏由恆豫莊來二元汪翼之求病速愈二元南潯四居書屋求病速愈氣血兩旺二元無名氏二元無名氏由綺園來二元周氏求合家平安一元崔葉氏代人縫幼一元沙溪汪仁培心愿一元袁志在銅洋二元天昌來無名氏三户各洋二元鐘禮氏二元瑞芳氏一元榮發氏沈朱氏無名氏三户各錢四百文共八户合洋十元退思主人募祝條甫經募洋四元沈子蕃一元許止庭錢五百文孫祖同四百八十文程租川二百文留福堂程四百文共六户合洋六元錢五百三十文山　　武臧煜珍銀二兩三錢九分師古堂京錢二千文六箴堂班荆堂裕遠堂三户各京錢一千文共五户合銀四兩以上廿五日古良八十五翁大善士洋一千元西江幕中人將被竊賠贓移助由福成莊來庫平銀三十兩合規元三十三兩人陰姚善士由愼餘莊來淨念元山陰周松均求合家平安由衡昇直來廿元方樹滋爲次子病求速愈廿元太平縣崔程長由同裕公來廿元怡盛洋貨號西瓜資移助十二元吳淞隱名氏十元召興單寳田保病全愈十元棣花居士求祖母病愈十元江右獅江寄客十元紀小亭節莊府贈外孫糕　代儀移助六元趙餘齋由賑糧所來六元又胡竹堂二元姑蘇養源趙心銓夏季捐爲母高氏求保長壽六元滸關阮之亭募陸士麒五元松江萬華募怡怡堂求合家平安五元又不留名沈一元四明陸　求長女病速愈由廣興源來四元森昌信局史朱氏求病回春三元海鹽朱吉齋求姪病速愈二元白沙老人二元蘇城徐顧氏保延壽平安二元太倉程善昌募不留名爲媳病全遷愿一元又求保孫腹病早全一元　垣熊吳氏求中暑速愈平安一元盛澤黄慕庭募藍成氏由義昌行來一元常孰同福義未遂愿子九角無名氏銅洋一元恊昇莊來福省隆愼募江西積記臺五十元候官張開桂十五元隆愼號張林氏美山堂林百忍　葉文山五户各十元葉炳滋德堂戴漱玉堂吳四　各八元問心堂尹六元藜照堂劉尚友堂魏煇堂李三元存心堂冰斯堂羅施内南酬世堂袁四户各二元好德堂何華來參行高松青三户各一元辦香堂臺新議番銀　兩採之子新議番銀七兩四錢五分閩中陶甓堂魏五兩福清學正堂饒二兩二錢四分松高堂安雅堂華各一兩四錢九分慶餘堂廖一兩四錢七分昭衣堂饒七錢五分鄭壽錢十千文劉柏村五十文成美南棧恆盛布　瑞春洋布棧三户各二千四百文復初堂二千文晋江衙口鄉施賓如九百五十文羅子祥好德堂何洪怡來王則敬陳沛如東安號泉利棧王吉士八户各四百文共四十五户合規元一百六十六兩三錢同川分防署劉金鐸善士募劉端甫洋十元張勉善四元高友笙三元胡景韋朱福臺戴醬號曹敦復曹醬號五户各二元陳勉集朱頌　張東記鮑有古張世成婁錦章俞藹峰萬子仁王繩陳清耕查印雲祥泰典同裕典同福典公泰隆豐泰象華泰恊豐陳永興十九户各一元桐蔭堂項稚卿陸恆山顧墨卿嚴清士五户各錢二百文蓮唐士子徐菊香楊繩孫沈吟蟾史仲蘭張少甫胡棣香八户各一百文共四十户合洋四十七元八角以上廿六日 
 
 
 

Page 10

 
 
   
 
