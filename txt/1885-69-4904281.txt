# 1885 - 69 - 4904281

 

Page 1

 
 
[三十二號畫報出售] [  申報舘主人謹啓]  
　　本齋印行畫報早蒙海内君子爭相購取物美而價產洵有目共賞也茲又不惜重資求得時下大名家如任早長任伯年沙山春管劬安諾公分　人物花卉翎毛山川諸畫幅筆墨奇奥逈異凡庸從此次三十二號畫報爲始先將任君早長所繪羅漢印就兩國裝入畫報之首以後按號分送絶不間劻可裝册頁可作畫譜而畫報仍然九圖亦不減少末附淞隱漫錄圖說一則價洋照舊不加分文諸君子其亦先覩爲快乎此佈 
[再論漕糧停運事] [  吳下老農稿]  
　　洋行輪船包運漕糧以注使巴德諾脫一紙照會皆束手而不敢動事經兩旬尚夫定議殊足令人盼望昨閲浦江信息謂大憲擬將白粮改裝河運其餘漕米靜待妥商定奪近接漕憲來咨以現在桃汎將近如欲裝運須令各州縣趕緊𨘧解齋集寳應一帶駁載開行因江北河運早經預備若再濡滯恐致貽悞等因然則各大憲果有隻通辦　之意　白粮爲數無多江浙兩省漕米至有一百餘萬倘洋行不敢承運英美兩國終無善法以與法廷商妥辦　則各州縣米石均已辦齋旣難啓建倉厫而現在已經運到未經騐收者列屬難於安置卽使旗昌太古怡和三行收儲棧房然當此春秋時節雨暘倐變不必擱至黄梅已有霉爛朽敗之慮將來虧耗孰肯認賠故此事最難而亦最亟貴報前論京遽倉儲甚當不妨稍緩時日萹末又謂不如改行河運今知上憲之意亦深以河運爲是不過慮河水淺涸船隻稀少姑將白糧試辦而已蓋河運本爲漕糧正道河水之來全賴山陜積雪及春融化順流而下故桃汛最大而河中向有混江龍之船往來疏通沙土隨之挾水出海迨道光季年梁中承寳常創行海運裁撤鎭江水師混江龍漸至絶跡沙積河底歴久愈堅每值桃汎大時水掠河面而過其去益速可通運道者不及一月故現惟江北州縣漕粮尚可就近乘漲開運蘇浙之米斷水能再舍海而就河也又糧船自南至北及回空時往往水已涸竭船行濡滯船户苦無資糧枯守過年輙拆船售板木以歸以是運漕之船年少一年額缺不補况今已越四十年更無漕船蹤影耶如謂以沙衞各船入江渡　以逹於向似可代漕船之用然河身淤塞汎雖大發水不久留連檣銜尾者挨次而上止此一月期内竊恐船未過半而水已立竭此尤宜先濬河身而後可以興辦者曠日持久必非目前救急之䇿也故改用沙衞船與價雇民船均不可行如爲後來計則規復河運之說正不必於此時亟亟也貴報又著一論謂改徴折色最爲省便不特現在洋行商號縣官米行駁船斛手無一不在爲難之際得此簡捷之法可免一番紛擾卽　國家經制章程行之二百數十年者亦可删煩就简果能行之豈不大有裨益然無如漕糧一事自上而下賴此沾利者不止數萬人聖人玉食萬方維正之供百職庶可或任筦榷或供奔走或司收放正以見政體之所在豈必區區計糧價之貴賤如小民之謀升斗哉去年劉仲良中丞曾上斯議格而不行誠以一改折色則諸事盡廢各宫可裁殊不成體統也顧目前内外懸望議論紛如迄無成見若再延宕受虧者無可申訴亦非辦理要公之所宜鄙人竊有一籌焉去年承運議起有識者早逆知臨時法人阻撓不幸言之而中然爾時號商與糧道海運總辦商立條規亦早計及於此故合同中於保險一層指明兵險亦在其内蓋必洋商應允而後可以此語載諸合同之内夫所謂兵險者卽法國向我中國海口騒擾船隻貨物慮有阻撓也非謂載此糧米之船在海面遇見法船與之打仗而被其轟毁損壞也旣保兵險則運米出口之後幸而不遇法船安抵津門交納收倉此固包運者之利不幸而遇法船被其阻截盡奪米石以去此亦包運者之不利其於國家無與也今法人一有阻奪之照會卽已觀望徘徊停斛以待然則巴德諾脫而不施此惡毒之計則亦尚有何國之爲難而設此二字於風險火險等項之内一槪具保哉吾謂洋商最重字據通商信義四洲皆然設今日大憲執合同以爲憑吾知旣保兵險必不能推諉不運或者尚須與法國爭曲直是非稍緩裝船改四月内運竣之限猶之可也洵如此言然則騐收上棧勿令解米者進退維谷是正辦又何爲而停斛以待也哉 
[上諭恭錄]  
　　正月初八九日奉上諭李用清奏總兵病故請卹一摺記名提督貴州鎭總兵署安義鎭總兵何世華於咸豐年間投効軍營轉戰廣西湖南湖北甘肅貴州等省迭著戰功兹因舊疾復發在任病故何世華看照例賜卹該部知道欽此同日奉旨正黄旗漢軍副都統着烏拉布補授欽此同日奉旨廂監旗護軍統領看謙光補授謙光所署右翼前鋒統領着秀吉署理欽此○初十十一日奉上諭上年恭逢慈禧端佑康頣昭豫莊誠皇太后五旬萬壽業經覃敷闓澤迭次將中外大員老親年逾八十者優加賞賚茲據卞寳第奏湖南寳慶協副將馬德中之母周氏年逾八秩祿養承歡加恩着賞給御善匾額一面紫檀三鑲玉如意一柄小卷江紬袍褂料二件小卷八絲縀袍褂料二件用示錫推順恩至意欽此 
[本館接奉電音]  
　　昨得京友來電内有正月二十九日　諭旨一道謹敬譯登○正月二十九日奉旨江寗織造仍着存貴接管欽此 
[貸銀近聞]  
　　外洋新聞紙言前者中國與英國家商借英金一百五十萬磅現己議定分作五年拔還每年還銀三十萬磅定於西歴一千八百九十年十一月爲還銀第一期怡和洋行已付出銀二十萬兩作爲英國名下其餘則須俟中法之事了結之後再行付給云 
[國債跌價]  
　　俄人陳兵於阿富汗地方英屬地界英人行文令俄人撤兵此俱列報兹悉英國人民因此頗有戒心恐不免易玉帛爲干戈故英國國債之價四日之内照原價已跌至九十六八七五爲止矣 
[外洋消息]  
　　外洋新聞紙言法國駐順化之辦理大臣李梅現已派員四人踏勘越南境内地方以便定爲法國租界又言中國欽差李丹崖許竹篔兩星使於去臘初九日同赴奥國蓋李星使因任滿告辭　星使則親往呈遞國書有前在上海製浩局之德人金楷理相陪偕往又云法國兵部衙門刻下事務繁多較往時不啻倍蓰聞法兵部擬派元帥葢里發前赴東京迅速辦理越事但尚不欲傳播消息聞蓋里發之意以爲此事必須至北京方可商辦而法國某新聞紙則謂盖里發啓行當帶新兵五萬來華按現在法兵之在東京臺灣及中國海面者約計已有四萬人今該報云 
 
 

Page 2

 
 
云則法兵之東來者計九萬人恐亦故爲大言虚聲恫喝之故智耳 
[宣光續述]  
　　宣光軍信前已據文匯報所載法國官場消息錄入報中兹接香港來信知港中得有東京郵筒謂攻圍宣光之華兵於正月十八日爲法國援兵擊退宣光之圍遂解是役也法人死傷者二百八十五名其中有十七人皆係兵官然則雖幸解圍而法人受創不小矣 
[創設火車]  
　　客有來自香海者述稱英國朝廷擬在港中建一火輪車路直逹太平山之巓西商孻利聞之以爲奇貨可居也具禀當軸願輸鷹蚨二千頭求准歸伊獨建想從此鳥道蠶叢飛行絶迹往來商賈可無歌泥滑滑路難行之詩也 
[西信照譯]  
　　某西人於上月念四日發來信云現在中法並無動靜而寗城内謠言甚多鎭海城中百姓已遷避一空聞俱移入山内鎭海口外有法船兩艘停泊前一日見又來一法船以食物等接濟此一船旋仍開回現在中國兵船每夜飭小艇出口外巡閲恐法人又用水雷船潜入也有一德國商船駛到亦未進口暫在口外寄椗日後或開往别埠又一日有一釣船滿裝煤斤爲法人擄去云 
[京師郵信]  
　　都中傳得岑彥卿宫保被法人圍於高平幸劉淵亭軍門激厲將士苦戰數日敵勢得以稍殺而重圍遂解 
[英將死事情形]  
　　英將戈登在埃及死事早經錄報茲閲印度報知戈登之死實爲内間所誤内間兩人卽係埃及之官而爲戈登素所信任同守夾東城詎該兩人已早與亂酋串通是日亂黨攻擾某地與夾東相去不遠戈登調兵往禦城中兵少該二人忽然開城導亂黨人舉刀亂砍而於戈登公署更爲猖獗戈登率兵巷戰以致受傷甚重越十日而隕命亂黨則肆無忌憚恣行屠戮惟其所素識者則舍而勿殺焉刻下戈登之屍尚無着落未識係戈登親兵所匿抑係被亂黨刼去均未可知英國各處聞此信息皆大爲憤懣咸擬大發兵往助戡亂新金山亦願出兵八百人以相助云 
[記楊軍門事]  
　　楊軍門玉科有陣亡之說噩耗遙傳聞者同深惋惜近聞軍門親友之作客海上者爲人言軍門陣亡事甚詳蓋軍門於去冬帶兵四營在廣西邊界扼要駐紥其時餉項異當支絀所部兵勇積欠三月口粮粮臺無以應也軍門不得已解囊助餉權救一時之急迨至今年春餉仍不至軍士皆譁幾成變故軍門竭力撫定未幾官軍退守諒山法兵於正月初十日直逼廣西邊界軍門麾下之兵以欠餉故皆無鬥志軍門以爲國宣力義不容辭乃召諸將弁慷慨誓師出隊迎敵親與某副將策馬當先以作士氣另派二叅將在後押隊將逼法軍忽有槍彈飛中軍門之胸立時墜馬軍門自顧萬無生理遂拔劍自刎某副將急舁其屍而回軍士見主帥已亡紛紛奔潰押隊之二叅將不能禁也廣西撫憲潘琴帥聞警另派馮子材軍門帶兵前往而法人則已回諒山或謂軍門所受鎗彈非法軍所放豈軍士有不滿於軍門故放暗鎗以害之耶軍門有簉室寄居滬瀆自得噩音已穿素服軍門有靈能無惻然然丈夫生不能滅賊死亦當殺賊以報國風霾月晦時其尚能躍馬横戈梟單于之首而歸獻闕下也耶 
[闍黎小刧]  
　　前接寗波信稱法人刼掠普陀山和尚爲兵業已錄入報中兹聞滬上傳言法人所掳和尚竟有千餘名之多按普陀落咖諸山禪房星錯佛殿雲連每届春天大鬧香市一自虎狼逼處魍魅窺人遂使膜拜無從香烟頓少乃復强佛弟子以執戟借梵王宫以屯兵則槍炮隊中不免蔬筍氣而菩薩座下竟無獅子吼矣 
[粤東募勇]  
　　諒山退守後粤西撫潘琴帥疉次飛電告急於粤東張香帥得信卽與各大憲會商擬招勇五營馳往粤西以補傷亡之數當諭鄭軍門在東較塲設廠開招數日以來應募者寥寥香帥恐緩不濟急復委幹員往各州縣招募以期迅速成軍其餉項則由關庫下支應云 
[商船違禁]  
　　廣東各大憲因海氛不靖特飭各炮臺嚴密防守而虎門炮臺曉夜伺察更無懈怠無論何項船隻夜間均不得駛過前日有某商船亟欲出口天色未明輒行解纜當衱營官拿獲方軍門念其無知從輕笞責卽行釋放矣 
[鷺嶼紀聞]  
　　近日厦門米價陡漲每百斤至加銀三錢一二分之多厦防分府恐釀事端出示禁止價始漸平各米行亦電致南洋諸埠迅速運米前來以資接濟近日得忌利士等輪舟運到米石已有一萬有奇商民遂不致如從前之居爲奇貨矣○楊厚菴宫保已於元宵節後安抵赤嵌城日内當赴臺北督師滅兹醜類矣○孫師竹觀察欽昻以病乞免大憲檄委延建邵道奎樂峯觀察峻調署斯缺刻憲駕已到省垣日内卽可履任孫觀察遂租賃民房爲公舘先將官眷遷出以待交缷水師提標五營弁勇製辦德政牌傘公送道轅本地紳商亦公送匾額及萬民傘德政牌十數事以誌去思某棠餘蔭觀察有焉○程從周軍門所部選鋒營勇均已駐札泉州目下乾軍亦已到录聽候調遣聞軍門擬命駕來厦向彭軍門面商機宜先已派員到厦矣○厦門舉辦鄉團及捐抽厘金洋藥加稅各情刻下均已議妥惟茶厘一項各商梗議尚未樂從洋貨疋頭亦未依允所望諸商誼重梓鄉情殷敵愾不吝慷慨輸捐效漢時卜式故事也 
[南菁書院正月十八日甄别經學題]  
　　釋周易大象以例釋尚書又曰例釋詩終且例鄉興賢能論答林碩論難述辨顧祭酒左氏引經不及儀禮說論秦文恭五禮通攷各門優劣讀阮文逹性命古訓廿二日發案超等十二名金谷園張錫恭華世芳陶承潞耿葆清李兆慶趙聖傅汪鳳瀛畢光祖劉富曾沙從心吳肇嘉特等十六名王虎卿顧錫祥錢承煦唐文治陳玉樹曹輔臣陳瀏竟際治李安楊模姚錫光徐乃枬張樹蓂曹元弼雷補同周召齊臺等三十二名陳慶年王尤顯保疇楊世沅崔朝慶唐錫晉顧錫中沈文瀚馬爲瑄張之純周維楨劉翰馮銘朱英奎孫祖烈周熙元柳預生陳國霖陳汝恭李鍾玨袁康潘彭齡孫泰圻凌紹濂李經瑩劉宗淇左漙邢世章孫廉清顧安泰錢榮國薛嘉楹 
[南菁書院正月二十日甄别古學題]  
　　公慙卿卿慙長賦以慶基旣啓有蔚頴濵爲韻江南春賦不限韻問歴代史書所載接濟軍饟事何策可從周孝侯論聞官軍收復越南七古用少陵洗兵馬韻闻臺海捷報七古用右丞老將行韻焦山周鼎歌七古用昌黎石鼓歌韻登君山瞰大江七古用東坡游金山寺韻東林點將錄題尾近體不拘首數不限韻念三日發案超等十六名楊模李安陳瀏孫祖烈顧錫祥畢光祖沈文瀚吳肇嘉王虎卿姚錫光唐文治王尤韓泰東唐錫晉華世芳李鍾玨啓等二十六名李兆慶周召齊劉泰璋雷補同孫廉清顧安泰耿葆清曹元弼凌紹濂程源清章際治顧錫中趙聖傳姚啓寅姚彭年陳國霖沙從心汪鳳瀛徐乃枬張樹蓂孫錦標張錫恭殷儁左漙蔣澂徐麟翔等三十二名楊世沅查蘭陳堃吉戚金奎馬爲瑄張之純陳慶年范循讓王志銘柳預生金谷園錢承煦朱映奎邢世章張盛傳朱绿藻鄒之幹蔡承禧馮銘陳汝恭陳炳英李逢辰劉富曾曹輔臣顧保疇劉宗淇陳炳林崔朝慶周維楨朱爾楷朱維城　劉翰 
 
 

Page 3

 
 
[解犯續述]  
　　前報嘉善縣押解張涇匯案内盜犯兩名赴郡一節兹聞該兩犯曾經嘉善縣訊問據一盜供稱姓瞿名亞元巢湖人詰其卡中司事何人所殺該犯抵死不招又詰搶刦後甫越半月何故復至西門炮船聲言拿哨官答稱因搶刧時被該炮船勇砍斃我兄我嫂志在復仇紏合大小船十二艘不料哨官乘間逸去我嫂亦有武藝尚待尋覓適被城内團勇聞信追來祗得退去我早知日後終難漏網然不料破案如此之速等語尚有一盜亦已供認不諱此嘉善縣獲盜時訊供之大略也解郡以後尚未研訊至去冬所獲三盜一係章練塘人向爲水菓行夥失業後在金澤入盜黨撑駛船隻後至洙涇逃回練塘被打鳥船訪悉請作眼線故獲案後仍經打鳥船保出其在張涇匯護卡之炮船自遇盜後卽改泊嘉善西門外矣 
[羊城塗說]  
　　前有一人不投名剌直入督轅求見稱係稔山匪黨第五名張制軍大怒飭拿交地方官嚴刑訊鞫該匪直認作法人内應并稱前由營弋獲之黄金安實係黨中酋首遂於正月二十日押赴市曹正法矣噫我國家澤沛恩醲久已蜎蠕感戴而該匪猶不知順逆不識尊親自外生成反輸情於虎狼之强敵是眞狗彘不食其餘者矣自經此次嚴刑庶凡屬漢奸稍知儆懼乎○正月二十二日午刻有匪黨數人蜂擁至西關篷萊僑附近升昌典舖詭言贖物攔入内廳露刃操戈禁人聲喊東搜西括刼去銀數百兩槍傷人各夥伴見勢不佳急升屋鳴鑼四處報警當經隣右及巡街勇併力擒拿獲住一匪餘皆棄銀道旁紛紛奔散衆人不捨追至十二甫三界廟前又獲一人一并送官審辦噫化日光天之下四通八逹之區而匪類敢結黨横行肆無忌憚有緝捕之責者其將何以爲情耶 
[軍火傷人]  
　　杭垣火藥局從前設在福緣巷内取其地嚝人稀易防火患也庚午冬季突於藥臼中致火一聲巨震屋宇蕩然所有舂藥工人十餘名盡皆血肉横飛肢體焦爛嗣後尋得東園内隙地俗名小雲棲者另建新局是處四無居鄰足避風火十餘年來安之若堵不期去歲又以藥房失愼屋含被焚傷及數命大憲鑒及前車益加謹愼乃將局遷設城東之潮鳴寺内地旣合宜慮尤加密凡屬引火之物槪不準帶入藥房詎新正廿五日上午陡聞巨砲一聲天驚石破一霎間黑烟蔽空瓦石飛舞時藥房中僅有兩工人對坐碾藥均已爛額焦頭腸流骨出矣幸製成之藥皆裝桶送至水星閣空樓中收藏局中不準存積否則禍更不堪設想矣 
[火警彚誌]  
　　九江來信云上月二十四晚狂飇大作江濤齧岸屋宇震撼有聲至三鼓後忽聞江北小池口失愼羣起遠眺果見火光熊熊照耀江水祝融之虐得飛廉而益肆約閲二點鐘時樓房瓦屋數十幢頓成一片焦土次日探悉係某豆腐店半夜開作灶門火熾飛入茅柴堆以致火起風勢又狂不能撲滅被災各家均從夢中驚起逃命衣物等件都歸一炬嗚呼慘矣○掦州來信云二十七夜三鼓瓊花觀東首芍藥巷内胡姓草屋火起烈焰飛騰不可嚮邇霎時延燒瓦屋草房十二家直至天明水龍陸續齊集始得撲滅聞有六台人王某僦居於此家頗小康匪徒早已埀涎於是夜乘間縱火冀於百忙中趁火搶刼王某當火起時亦慮匪徒搶火遂緊閉大門第雇人登屋澆水幸得保全無恙而比户之受殃者已屬不少聞邑尊已飭役查拿縱火之人矣又二十八夜二更新城丁家灣井廰後某姓家失愼人聲犬吠嘈雜終宵直至三鼓後會逢微雨始熄至起火之由及延燒幾户俟探明再述又廿七午前東關街疏里道北巷内鄭宅因午炊不愼焚去廚房半間迨水龍聞警來時業已救熄矣 
[訛傳兵潰]  
　　上月廿八日嘉興郡城紛紛謠傳謂仨浦防兵業已潰散營官不能禁止並有武弁三人爲辭兵所戕云云市虎杯蛇播掦殆徧及後經本舘訪事人詳加查察知爲訛言由是人心始安 
[揚州官塲瑣述]  
　　上月十九開印各官商均至運轅禀賀○同日新任東台縣黄大令承暄到掦次日禀辭赴任有念五日接印之說○山陽縣郝大令炳綸到揚隨卽赴省○新委餘西塲吳葆誠鹺尹賜眞亦於十九日抵掦聞擇於念八日接篆視事○二十日江西項都戎世雄管解江西餉銀到揚隨卽兌交運庫○程尚齋都轉於念六日申刻回轅○吳柏莊觀察由清江黄納農觀察由湖北均於念六日到掦聞黄觀察約作旬日勾留仍回鄂省差次○念五運轅牌示泰屬新興塲沈純伯鹺尹繼祖飭回本任○徐州鎭董鎭軍鳳高新任海州賈刺史致愼新委儀棧提調丁太守葆元均到揚 
[朝鮮人上總理書]  
　　全羅道南原府儒生李興字謹齋沐上書于總理大人閣下伏以敝邦僻在海隅壤地褊少禮樂文物冠於列國侔擬中華者五百年于兹矣不幸壬午軍卒之變忽出于倉卒之際君臣上下驚惶罔措大逆不討王章墮地而國讐未報私怨尤切何幸明天照臨下土大人閣下奉　命東渡爰整師旅凶魁授首奉迎坤母倫綱復振使三千里江山知有君臣之大義而奠敝邦於磐泰之安此莫非　皇朝再造之恩環東土億萬臣庶莫不手舞足蹈欣欣然如草木之遇陽春蹌蹌然如魚龍之得雲雨而欲報其德河海猶淺矣今又奸臣竊權倭酋猖獗無故動兵犯闕蹂躪危急存亡迫在呼吸當此板蕩之時含生之流孰無捐軀報國之義哉生以忠貞之裔雖無孫吳之略平生所服者忠孝而已滿腔赤血無地所瀉謀與同志倡舉義旅圖赴君父之急矣大人閣下一麾天兵誅討亂逆歌哭復整然夫倭者天壤間妖氛人倫上蝥賊横行天下誑誘好利之愚民以自濟其淫巧之私計稱以交隣畢竟則符同奸臣逼人君上殺人忠良以萬國公法言之不可不舉兵討滅故姑留此零星之義旅尚不撤歸伏俟朝家處分矣竊伏聞時論則征伐之議少講和之議多朝廷之上豈無忠義之人而然哉區區褊邦環海自守不知兵革之致也將卒之委靡惰怠固不足言而大人閣下以伊吕之才有周召之望奉　天命助東藩則何可準聽無稽之議哉噫彼倭酋之悍毒情蹤援古證今天下萬國之所不容貸者也豈可赦其罪而反爲講和也耶彼酋之奸計恆存于和之外我人之志慮常陷於和之中今日更和之中安知無前日之奸計乎今年不犯越而自退早晚恐不免有一塲交兵此非賦詩所能退長嘯所能却必也大鏖一陣殲厥醜類然後蒼生可以息肩宗社可以奠安伏願閣下明告我君上議與我廷臣亟定伐倭之計則顧此義旅雖是江南白丁皆知忠君死長之人必以仁義爲于櫓忠信爲甲胃而請爲先驅衝突倭陣决一死而復國家之讐伏惟大人閣下不以人微而廢其言不以言淺而廢其義千慮一得或有取焉忠憤所激謹冐昧以陳光緒十年十一月日 
[妾婢同逃]  
　　皖省元宵例有迎燈之舉城内在關帝廟某姓家有一妾一婢在門前看燈忽然不見妾年三十許婢僅十餘齡某姓疑被匪徒拐逃當報地方官從嚴跴緝矣 
[瀛海紀聞]  
　　太古洋行之牛莊輪船於昨日下午五點鐘時由天津回滬據船上人稱該船于十八日由滬開行至二十一日下午抵大沽口見有一船名利舵係由香港抵津者其時在沽水袛有九尺八寸輪船不能進口至二十三日下午怡和洋行之高陞輪船亦到其餘數船晚間陸續而來同泊口外至二十七日牛莊船始進口卽于是日下午駛出口外動輪回滬途間遇順和豐順海晏重慶武昌高陞等船銜尾駛進又言牛莊船在途中曾見法兵艦一艘在佘山洋面遊弋並未上船搜查惟聞豐順出口時該法船兵官上船索閲關單見無米糧故未開艙搜檢惟 
 
 

Page 4

 
 
至大副房間查看一周而去 
[碰船錄聞]  
　　昨日本埠西人傳言怡和洋行之新南陞輪船與大沽輪船在海面相碰新南陞之錨撞於大沽船上大沽艙内有水三尺許又云高陞輪船與武昌輪船亦有相碰情事惟損傷尚不甚重傳言如此錄之以俟續聞 
[滬北瑣事]  
　　前日下午有鄉人某甲手持雨傘經過白大橋被一酒醉西人將傘搶去某甲鳴捕往拘西人卽掣小刀亂戳華捕不敢上前復邀兩西捕帮同拘獲捕頭卽將西人管押候解該管領事訊辦○前晚有粤人某甲赴虹口捕房訴稱因與某乙爭論致被用刀劃傷頭顱鮮血淋漓捕頭卽飭廣東包探唐春山往外虹口查拿適乙他往遂邀乙母同赴捕房唐稱甲乙二人實係因賭啓釁其頭乃用鐵棒擊傷捕頭以兩造均有不合著赴英公堂控告○江海北關前有三枝桅英兵船一艘昨午前駛出吳淞口外聞係往三夾水演砲或云駛往寗波不知孰是○數日前虹口捕房送染病之某甲至同仁醫院昨早因病身死卽報捕房轉飭地保報堂收殮因到院時已不能言語故無從知其籍貫姓名○也昨有碼頭船一艘裝載短竹駛入虹橋港内適潮流迅急撞於碼頭遂卽傾覆所幸舟子經隣船救起未占滅頂之凶也 
[新充團兵]  
　　寓滬西商團練兵按時操演固已習見聞兹又西商之新充團練者約有三十餘人昨在老巡捕房空埸聚集由麥總巡捕頭爲教習以期嫻熟云 
[爭產停屍]  
　　李阿榮向住本城運粮河浜以賣花爲業珠蘭茉莉帶露摘來綴以銅絲盛以筠筥每過紅樓紫陌曉妝人必捲簾爭購雖屬賤工亦韻車也上月二十六日因瘋斃命籯有遺金家無式榖親　議立其弟愼餘之子爲嗣榮妻藩氏不允强撫内姪爲螟蛉數易晨昏相持不下愼餘遂具詞控諸縣署莫邑尊略詰緣由諭謂爾等因奪家資以致停尸不殮撫心自問安乎不安着卽先行收殮然後將榮所遺家產文憑開明細帳呈案再核 
[木匠捉姦]  
　　陳婦寄居本城北張家弄小姑居處未慣無郎遂與木工某甲有染携手並肩儼同伉儷固不必如買臣妻之悔嫁張木匠也日前婦因事與甲反目鶼鶼比翼頓爾分開又與甲之同業友某乙相染換巢鸞鳳好合無尤往日恩情一旦付之流水甲忿極於前晚二鼓後手持利刃破扉而入欲得乙而甘心焉乙知勢不敵從被窩中躍出赤條條跳窗而遁至某姓隣居暫避兇鋒斯時身無寸縷無可見人隣人見不雅觀借給破棉袍一襲令其裸體回家甲知乙已逃忿無可洩亦卽垂頭喪氣而歸 
[公廨停訊]  
　　英會審員黄芝生太守昨因别有要公飭差知照捕房停解一日公事統於今日解後發落 
[烟妓吞烟]  
　　英租界五福弄中某花烟舘之某妓於昨午吞烟覓死及鴇母知覺延醫救治則已氣絶體冰不知其有何寃孽而出此短見也 
[簽字易人]  
　　英會審公廨凡遇簽差恊提之件向由德總領事署施繙譯盖印簽字兹因施繙譯有事他出如遇簽字之件改歸奥領事署辦理矣 
[招認屍身]  
　　同仁埔元堂來信云正月二十八日據二十七保十圖保正蔣順報新閘橋東有垃圾船一隻内有男屍一口年約三十外歲身穿藍布短衫裤棉襖長衫夾襖作裙俱是藍布白布袴帶毡帽一頂雙梁鞋藥方兩紙破蓆破被絮各條當經本堂殮埋義塚如有親屬來堂認領可也 
[助賑代禱保病卽痊]  
　　今有浙江省嘉興縣屬養心書屋主人爲妻陳氏得病服藥無效先行敬助山東春賑捐洋五十元親到敝會舘關聖神前叩求立願祈保陳氏病痊再行續助賑捐洋一百五十元囑善昌具禀神前代求竊思神明鑒察立願誠心救灾定能仰邀神佑轉禍爲福另備竈君疏文囑帶回再向竈前叩求司命一家主宰善昌今代具疏文因助賑救災保陳氏病痊謹九叩求竈神仰體福善如生之德俯察拯灾療疾之誠將奮勵下忱轉逹天曹俾得陳氏郤病廷年以彰善報[  上海北市籌賑公所施少欽謹具正月念三日]  
[厦門匯來賑銀]  
　　謹啓者今有福建省厦門葉清濤大善士敬助山東春賑九八規銀一百五十兩函託上海南市福裕南寳號今承照數匯到因清單須挨日排印來友囑先行登報聲明以慰葉君垂念[  上海北市籌賑公所施少欽謹啓正月念三日]  
[浙省撫轅抄]  
　　正月二十四日富陽縣歐景芬禀知奉藩司飭知赴任禀安叩謝候補縣巢鳳儀禀知厘捐局委俞匯兼西塘厘局差叩謝○二十五日候補同知莊濟泰禀見辭赴上海金陵公幹差候補府經歴王嘉衡交缷嚴州府經歴回省禀到叩見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年正月初六初七日京報全錄]  
　　宫門抄○上諭一道錄前○發抄旨四道○御史慶奏請飭部一律辦理摺○又奏請飭下整頓保結片○尚書彭奏請總兵飭赴本任片○鄂撫彭奏審明懲辦摺○大臣文奏爲到配犯官脫逃片○豫撫鹿奏遵議變通安置軍流等犯摺○　月初六日○長春假滿請安○肅王續假十日並謝伊子冠頂恩○兆珏續假二十日○召見軍機○初七日○徐桐啓泰各假滿請安○岳林嵩山各續假十日○掌儀司奏十一日祭奉先殿惇王行禮○湍多布遞遺摺○召見軍機○皇上明日卯正二刻至太廟行禮○發抄邵積誠奏川省歲試完竣並科試成都情形奉旨知道了欽此○丁寳楨奏儘先副將重慶左營遊擊琦明請開本缺留省補用奉旨着照所請兵部知道欽此○又川北道黄槐森等飭令赴任奉旨吏部知道欽此○又敘永廳紳糧許義醇代捐闔廰捐輸銀兩請建坊奉旨着照所請禮部知道欽此○○山東道監察御史奴才慶祥跪奏爲旂員廻避兩京各歧請飭部一律辦理以除弊端恭摺仰祈聖鑒事竊維廻避之例所以示限制杜瞻徇也乃辦理紛歧殊非覈實之道查吏部滿洲則例内載部員尚書以下司員小京官以上嫡親伯叔兄弟若在同衙門令官小者廻避此外宗族概不廻避又載選補盛京各部司員有與該堂官係本宗功服以外及外姻遠親並非例應廻避者俟到任後准該堂官咨明吏部以盛京别部改掣對調等語是同一廻避也何獨寛於京員而嚴於盛京况京員事煩責重數倍於盛京本宗功服以外及外姻遠親盛京尚廻避對調一部亦員何不可廻避另調一部耶在京各部院堂官果能公忠體國遇有族屬戚諠爲其屬員格外訓誨嚴飭勤習例案勉爲有用之材豈不甚善無如每多偏袒方爲其本宗功服以外及外姻遠親帝搜遠紹百計營求一旦同處一堂更得遂其所私或舁以美差或予以重任直人言之不恤受之者亦遂公然高座置例案於不問惟鑽營之是圖有寒士十數年之勤奮而不敵其一二年之捷登者相沿成風將何以爲國家收得人之效相應請旨飭下吏部於京部滿員廻避查照盛京廻避定例一律辦理庶堂司各官無所藉以營私奴才愚昧之見是否有當伏乞皇太后皇上聖鑒謹奏奉旨已錄○○慶祥片再五城司坊各官有臨民之責廻避順天人員例禁綦嚴而捐納斯職者非部院吏胥卽富商大賈盛踞順天坆墓廬舍在焉親族姻婭在焉是直爲順天民人矣乃欲捐納之時則隨意呈報爲何省人氏卽夤緣何省京官出結迨其得缺也招搖賄託無弊不生無惡不作如韓士俊鍾子明高楓諭皆以貪墨敗者是有廻避之名無廻避之實不但無廻避之實而並滋廻避之弊也應請旨飭下吏部嗣後於司坊各官選缺揀發之日令各省京官出具並非寄籍順天之結　扶同揑飾别經發覺即將該司坊官曁出結官嚴行懲辦庶弊端爲之一清矣謹附片瀆陳伏乞聖鑒謹奏奉旨已錄○○彭玉麟片再雲南昭通鎭總兵何雄輝奉諭旨發交臣營差遣委用於五月到粤臣令其隨營辦事數月以來並無貽誤惟是粤防布置已定統帶各員未便易以生手又未能另添營伍實屬無可位置該鎭才可有爲徒令局促隨防處之閑散無以盡其能不若使赴本任俾得勉修職守地方必有裨益除由臣備文咨行雲貴督臣轉飭該鎭赴昭通鎭本任外理合附片奏明伏乞皇上聖鑒訓示謹奏軍機大臣奉旨該部知道欽此○○湖北巡撫臣彭祖賢跪奏爲拿獲行刼盜犯審明懲辦恭摺仰祈聖鑒事案據天門縣知縣邵世恩詳報武昌縣職員張岐山在天門縣地方開賣京貨店於光緒八年十一月二十四日夜被匪撞門進内刦去錢票貨物會營勘騐等情一案批飭緝究詳叅去後嗣因疎防限滿開列職名題叅在案旋據該縣詳報協同潜江縣典史李光華並荊門州差役拿獲案犯羅老五因該犯在潜江縣另有刦案解歸審辦又方么兒一名因拒捕被捕役格傷就獲又協同潜江縣續獲張良成一犯先後提訊均供認夥刼張岐山一案並供出羅老五同夥移取潜江縣所訊羅老五供詞相符方么兒旋因傷身故等情經臣與督臣批司檄飭前任安陸府知府李慶霖提張良成督審隨據禀明嚴訊無異照章就地正供兹據該縣錄叙全案供招議擬由府詳經湖北按察使黄彭年核明轉詳前來臣覆加查核緣方么兒卽方玉德張良成卽張梁成各籍隷天門蒲圻等縣游蕩度日緒光八年十一月二十四日方么兒張良成會遇潜江縣已獲之羅老五卽羅大耶又名羅蠢幅並在逃之王傳高朱老二卽朱永年聶大松皮老五卽皮正剛共道貧難王傳高起意糾允行刼卽於是夜一共七人分携刀械齊至事主張岐山京貨店門首撞門進内張岐山與店夥張心富驚起喊捕王傳高用刀嚇禁聲張同方么兒等刼得錢票貨物携至僻處查點按股俵山各散事主張岐山報經該縣會勘詳緝並因疎防詳叅旋據該縣協同潛江縣典史李光華曁荊門州差役拿獲羅老五一犯因在潜江縣犯有另案解歸審辦又縣役拘拿案犯方么兒因該犯拒捕被捕役格傷就獲取供後因傷身故又續獲張良成到案並審出該犯於是年十二月初二日另有在潛江縣聽從潛江已獲之袁先太起意夥同張良廣張值萌卽張二把戲羅老五並在逃之李貴西周志香皮老五聶大松行刼事主趙貴聨家一案移抄潛江縣羅老五等供詞相符詳經批飭安陸府知府李慶霖提張良成一犯督同該縣邵世恩覆審無異照章就地正法具報兹該縣勒緝逸犯無獲錄叙供招議擬由府詳司核明轉詳前來臣覆核無異查定律强盜已行但得財者不分首從皆斬又湖北省光緒七年奏定章程拿獲持械强刦聚衆至五人以上盜犯地方官於審明後禀請解歸該管府覆訊明確就地正法歴　照辦在案此案方么兒張良成又另犯夥刼一次聚衆五人以上兇暴昭著自應按律問擬方么兒張良成均合依强盜已行但得財者不分首從皆斬律擬斬立决方么兒已被差役格傷取供後身死張良成已遵章就地正法應毋庸議失贓同盜首王傳高等緝追另結此案首夥七人僅獲夥犯三名獲犯尚未及半盜首未獲仍照例開叅趙聨貴案應由潜江縣擬辦是否允協除全案供招送部外理合會同署湖廣總督臣卞寳第恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○文緒等片再據署正藍旗協領依興阿呈稱前經奉劄交營遣發宗室振英於光緒十年十一月初一日點夘未到單身在配逃逸尋找未獲等情呈報通緝前來查宗室振英係盛京人因同伊兄瑞安開塲聚賭拒捕傷官案内發往黑龍江嚴加管束於八年七日到配交旗管束等因在案今在配脫逃除咨行盛京吉林將軍飭屬嚴緝並報宗人府刑部外理合附片具陳伏乞聖鑒謹奏軍機大臣奉旨知道了欽此○○河南巡撫臣鹿傳霖跪奏　遵議安置軍流徒犯酌量變通恭摺仰祈聖鑒事竊臣接准刑部咨以各省軍流徒犯脫逃日衆亟宜設法整頓又軍犯附近近邊邊遠三層如何量加删减請旨飭下各省督撫體察地方情形妥速滌議具奏以憑彚核辦理等因當經飭司妥議兹據署臬司陳彝詳覆前來臣查豫省安置軍流等犯或由州縣轉發吏目典史交地保管束或發驛站充當夫役其挾有資財或素習手藝者聽其自謀生理如實係貧苦又無技藝則請給口粮一年其年老廢疾者酌予孤貧口粮辦理本尚妥協無如州縣吏典各有監獄之責不克專心稽察地保驛卒亦難跬步相隨該犯等往往乘隙颺逸前者倖脫後者效尤若不力加整頓誠如部議所云日復一日亡命益多有關時局良非淺鮮臣維安置此等人犯宜分命盜兩途凡命案各犯本係良民一朝鬥很致罹法網但使資生有計尚可不致脫逃若搶刼姦拐等案人犯獷悍性成不以悉受約束雖予以口粮亦雖望其守法擬請嗣後命案軍流徒犯以配查係貧苦並無手藝之人照例请給一年口粮限滿由官捐給資本俾之小貿營生或撥充文武衙門巡更守門挑水炊釁各項夫役藉資糊口其因搶刼等案問擬軍流徒犯到配卽收入自新所嚴地營束官給飯食一二年後察其野性漸馴不致復萌故態始行釋出與尋常軍流等犯一體安頓倘怙惡不悛仍應在所看管俟稍知改悔再行照章辦理如此分别安置庶馴良者衣食旣裕桀驁者鈐束亦嚴當不致旋發旋逃仍沿故習至五軍三流論罪則軍重於流其實附近近邊等項計里轉輕於流應如部議將附近近邊邊遠均改爲滿流加等卽發極邊充軍較爲簡當新疆旣設郡縣開墾荒田正當招募改發内地人犯仍發新疆種地當差尤爲當務之急如何安插應由新疆各大臣體察情形奏明辦理所有遵議分别安置軍流徒犯各緣由理合恭摺具陳伏乞皇太后皇上聖鑒勅部彚核議覆施行謹奏軍機大臣奉旨刑部知道欽此 
 
 

Page 10

 
 
[光緒十一年正月初八初九日京報全錄]  
　　宫門抄○諭旨五道錄前○發抄旨四道○直督李奏審明定擬摺○奉錦關道奎奏恭報接篆日期摺○豫撫鹿奏請對調通判片○吏部靈等奏遵旨分别議處察議嚴議摺○西撫潘奏查陳失事各員情形並請留革員効力片○正月初八日○太常寺奏改派分獻派出恩慶○召見軍機○初九日○烏拉布謝授正黄漢副都統恩○謙光謝授廂藍旂護軍統領恩○召見軍機○發抄陳士杰奏請將捐賑之刑部主事優敘奉旨丁壽鶴着户部核給獎敘欽此○又候選郎中陳汝恒等捐請爲父母祖父命婦陳王氏等建坊奉旨着照所請該部知道欽此○又請將差委之教習候選令王開運留東補用奉旨着照所請吏部知道欽此○文緒等奏請將逞兇之雲騎尉富常革審奉旨着照所請該部知道欽此○○大學士直隷總督一等伯臣李鴻章跪奏爲審明殺死一家二命兇犯按律定擬仰祈聖鑒事竊理唐縣民人陳洛綰兒故殺張杜氏等一家二命一案前據該縣劉樹勲騐報招解因案情未確駁飭覆審兹據該縣審明擬議解經保定府知府朱靖旬臬司松椿勘轉值臣駐津飭委藩司崧駿代審無異臣覆加查核緣陳洛綰兒與張喜是隣村無嫌張杜氏係張喜兒之妻張錄子係張喜兒之子張喜兒向作木匠手藝光緒九年四月陳洛綰兒拜張喜兒爲師學習木匠嗣因陳洛綰兒不安本分於十二月間令其回家另圖生業陳洛綰兒在家窮苦欲出外謀生　年二月初五日順道往找張喜兒借錢以作盤費是日旁晚走至張喜兒家適張喜兒外出生理因向張杜氏告借張杜氏未允陳洛綰兒言其薄情張杜氏不服斥駡陳洛綰兒回駡張杜氏揪住陳洛綰兒衣服不依陳洛綰兒順拔腰掖砍刀向張杜氏喝砍兩下致將其鼻梁並年右砍傷張杜氏倒在炕上哭駡稱俟張喜兒回家定行送官究治陳洛綰兒畏懼起意致死滅口復用刀將張杜氏頂心偏左迭砍致傷張杜氏鬆手不能動彈時張錄子在旁哭喊陳洛綰兒起意一併致死滅口復用刀將其左額角砍傷張錄逃至秫稽下撲跌倒地陳洛綰兒趕上又將其腦後迭砍致傷殞命陳洛綰　轉身進屋見張杜氏亦已身死乘便攫取衣被包袱而逸經屍親報縣勘騐獲犯追起包袱原贓訊供不諱駁飭嚴審並無别情應卽擬結查律載殺一家非死罪二人者斬立决梟示酌斷財產一半給被殺之家養贍此案陳洛綰兒因向張杜氏借錢未允致相口角將張杜氏砍傷後因張杜氏稱欲告官究治該犯輒敢起意將其故殺身死並因張杜氏之子張錄子在旁哭喊起意一併致死滅口用刀將張錄子迭砍斃命實屬兇殘不法陳洛綰兒向張喜兒學習木匠手藝木成應同凡論合依謀殺一家非死罪二人例應立决梟示左面刺兇犯二字訊係赤貧無庸斷給財產其攫取包袱口經追起給主認領衣被無着免其追賠除備錄供招咨部外所有審明定擬緣由理合恭摺具陳伏乞皇上聖鑒勅部核覆施行謹奏軍機大臣奉旨刑部速議具奏欽此○○布政使銜奏天東邊道署奉錦山海關道兼按察使銜奴才奎訓跪奏爲恭報接篆日期叩謝天恩仰祈聖鑒事竊奴才於十一月初八日奉盛京將重慶裕奉天府府尹裕長奏委署理奉錦　海關道等因奴才遵卽由省起程馳赴營口於十一月二十九日准署奉錦山海關道博多宏武委員將關防文卷齎送前來奴才卽於是恭設香案望闕叩頭衹領任事　伏念奴才滿洲世僕知識庸愚山海關道一缺有督收稅課之責並時有中外交涉事件剔奸厘弊經徵宜廣招徠惠旅通商洋務預遵條約舉凡籌防海口整頓練軍在在均關緊要如奴才之檮昧實深懼夫弗勝惟隨時隨事禀承北洋大臣曁盛京將軍奉天府府尹謹愼辦理斷不敢以暫時署任稍存推諉以期仰答高厚鴻慈於萬一所有奴才接署印篆日期並感激下忱理合恭摺具奏伏乞皇太后皇上聖鑒謹奏軍機大臣奉旨知道了欽此○○鹿傳霖片再各府通判專司粮捕水利必須人地相宜方足以資佐理臣與藩臬兩司隨時留心體察不敢稍涉遷就兹查懷慶府通判雖係簡缺而駐紥清化鎭督緝巡防並管鹽糧水利事務较繁該府通判李瑞桐人尚誠實惟於此缺不甚相宜亟應揀調查有調署河南府通判事實任汝寗府新息通判沈宣昭才具老練辦事愼勤堪以調署斯缺所遺河南府通判政務較簡卽以李瑞桐調署亦實堪勝任各該員任内均無盜刼已起四叅之案與例相符由潘臬兩司會詳前來臣覆查無異除飭司分别檄遵外相應附片具陳伏乞聖鑒謹奏軍機大臣奉旨吏部知道欽此○○大學士管理吏部事務臣宗室靈桂等謹奏爲遵旨分别議處察議嚴議具奏事内閣抄出光緒十年十二月十二日奉上諭軍機大臣大學士　同州部定擬已革巡撫唐炯徐延旭罪名各一摺李鴻章左宗棠於唐炯罪名未定之先輒以人才廢棄可惜奉請錄用殊屬冒昧丁寳楨以唐炯人才可惜代爲乞恩且於陳奏所部官弁殉難懇請建祠摺内臚舉唐炯從前戰蹟尤屬有意鋪張李鴻章左宗棠丁寳楨着交部分别議處涂宗瀛前經荐舉徐延旭係於屬員内遴才保奏厥咎尚輕着交部察議張之洞保薦徐延旭兼資文武實屬失當惟該督簡任兩廣後征兵籌餉頗著勤勞着從寛交部察議陳寳琛張佩綸力舉唐炯徐延旭堪任軍事請飭分統滇粤各軍出現防剿卒至僨事貽悞非輕張佩綸會辦閩省防務馬尾一役尤屬調度乖方陳寳琛着交部嚴加議處張佩綸着卽行革職該員尚有被叅之案着卽來京聽候查辦等因欽此欽遵到部除張佩綸革職來京聽候查辦臣部恭錄諭旨另行知照外查律載不應得爲而爲之事理重者杖八十係公罪降二級留任係私罪降三級調用又定例督撫保題之員後犯貪劣昏庸等欵如原保官已　與該員同在一省犯係昏庸者將原保之督撫降一級留任公罪又定例濫舉匪人者降二級調用私罪又定例檢舉减應降級調用者減爲降一級留任又定例奉旨交部嚴加議處者查照本例酌量加等其由降調加等者自一級至五級酌量遞加各等語此案學士李鴻章左宗棠於唐烔罪名未定之先輒以人才廢棄可惜奏請錄用殊屬冐昧四川總督丁寳楨以唐炯人才可惜代爲乞恩且於陳奏摺内臚陳唐烔從前戰蹟尤屬有意舖張奉旨交部分别議處應請將大學士直隷總督李鴻章欽差大臣大學士左宗棠均照　應重公罪議以降二級任留任四川總督丁寳楨分别照不應重私罪議以降三級調用涂宗瀛荐舉徐延旭係於屬員内粦才保奏奉旨交部察議應請將前湖廣總督涂宗瀛比照保題之員犯係昏庸者原保之督撫降一級留任公罪例議以降一級留任張之洞保荐徐延旭兼資文武實屬失當奉旨從寛交部察議應請將兩廣總督張之洞於濫舉匪人降調私罪例上從寛比照檢舉減議應降級調用者減爲降一級留任例議以降一級留任私罪陳寳琛力舉唐炯徐延旭堪任軍事卒至債事貽悞非輕奉旨交部嚴加議處應請將前内閣學士陳寳琛濫舉匪人降二級調用私罪例上從嚴加等議以降五級調用查丁寳楨張之洞陳寳琛降調降留各處分俱係私罪毋庸查級紀議抵李鴻章左宗棠涂宗瀛降留處分俱係公罪例准抵銷可否准其抵銷之處恭候欽所有臣等遵旨分别議處察議嚴議緣由理合恭摺具奏伏乞聖鑒訓示遵行謹奏奉旨已錄○○潘鼎新片再臣接淮部咨内閣抄由光緒十年七月二十四日奉上諭潘鼎新奏遵查越南失事情形將各將弁分别擬辦各摺片等因欽此恭錄咨行到粤臣跪誦之下惶陳莫名當卽薛錄諭旨轉行欽遵查照飭將該革員趙　等分别解部監禁並發往黑龍江軍臺効力贖罪惟查陳朝綱一名前經臣擬罪札飭看管詎已潛回廣東原籍先經飛咨廣東督撫臣飭行查拿去後兹准督臣張之洞咨據廣東三木縣知縣方淮幹禀稱該縣遵札查拿據陳朝綱之族紳陳紫封等呈陳朝綱曾經奉母回籍旋復前往廣西軍營投到等語由縣訪查取結禀報間隨據該家屬呈稱陳朝綱中途患病折回於光緒十年八月十九日夜抵家已病重不能言語延至二十日未刻病故其母以陳朝綱係奉旨提解監禁之犯未敢收殮遣丁赴縣報騐當經該縣方淮幹馳詣騐明病故屬實提訊陳朝綱之族隣陳汝樑等各供均與原報相符飭令隨帶認識陳朝綱之差役細認確係陳朝綱屍身無疑取具各甘結詳報等情咨臣核奏臣查陳朝綱旣已病故騐明屬實應母庸議其革員趙沃先已發交龍州同知看管周炳林亦在龍州已飭提赴省城由臬司派員起解其餘各員先請革職未經管押現飭陸續提解起程惟田福志陳德朝二員除前經附片奏懇天恩俯准暫緩發遣留營効力以觀後效外尚有發往黑龍江之革員覃志成本應一併起解該革員係召蘇元春部下効用十月二十九日之捷奮不顧身爭先陷陣擊傷五畫法目遂被砲傷小腹甚重至今醫治未愈實屬知罪愧奮勇敢異常當此用人之際勇將難得使功不如使過用敢不揣冐昧仰祈逾格鴻施念其臨陣殺賊身受重傷可否賞准將發往黑龍江之已革軍功覃志成留營効力以昭激勸之處出自高厚鴻慈臣爲邊軍用人起見是否有當理合附片陳明伏乞聖鑒訓示謹奏軍機大臣奉旨覃志成着准其留營効力該部知道欽此 
 
