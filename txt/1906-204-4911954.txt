# 1906 - 204 - 4911954

 

Page 1

 
 
   
 
 

Page 2

 
 
電傳上諭 
　　六月初七日内閣抄奉上諭七月初一日孟秋時享太廟朕親詣行禮後殿載派功行禮兩廡派德茂承蔭各分獻欽此 
電傳宮門抄 
　　六月初七日召見軍機劉學謙○初八日召見軍機薩蔭圖 
[户部再駁蘇省規復銀價摺要摺代諭續昨稿]  
　　又稱各屬解正銀一兩。連補平火耗。計需錢一千八百餘文。所餘公費。僅一百數十文。較同治四年所定相去己多等語。查蘇省賦額。除荒災蠲緩各項外每年所收正銀約一百十三十萬兩。以每兩餘錢一百數十文計之。約得銀一錢有餘。合通省一年計之。每年應得所餘銀十四五萬有奇。而每年漕費雜税各欵之所贏尚不在此以此。辦公當。或敷用而。必援同治四年所定之數剝小民以取盈此。則甚不可者也。蘇省向爲財賦之區。現在征税抽釐。以及籌欵之所加。新政之所捐民力敝矣而獨于田賦總未議加者。蓋遵祖制以維民心耳該督等不爲黎庶之疾苦計而斤斤焉專爲屬吏之盈絀計毌。乃輕重倒置乎獨。不思州縣少收二二百文木必卽形淡薄而。閻再加二百文則。將不勝困苦且。向來各省奏請無。不俟部蕧然後開辦今。一面陳奏。卽一面飭征未。免輕易並稱各屬上忙概己啟征。民問完納均尚相安。夫旣曰均尚相安何。以人言乃如是嘖嘖也臣等正擬具摺奏駁。適軍機處將翰林院侍讀學士惲毓鼎各摺片交到。細繹該侍讀學士之奏。與臣等意見相合。是以併案餐陳懇請飭下兩江總督江蘇巡撫。蘇省本年上忙。仍照常征解。無庸另行加征。其。已經啟征加取之二百文。應令流抵下忙正賦。限文到一月内。迅速刋發謄黃。徧貼四境。務使窮鄉僻壤。概霑皇仁。至該省征收丁漕。應如該學士所奏。民間以錢折合銀元。須按市價。不准高治。更不准自定櫃價。厚取于民。其零星小户。准以銅元完納。不得違例不收以致銅元壅滯。如有不肖官吏隠蝕上忙加征之項並收丁漕時高抬時價將錢與銀元往復折扣及不收銅元等弊一經查出。或有人入告。臣部卽行從嚴叅辦。所有蘇省上忙加收二百文。仍礙難照准。及併案遵旨議奏缘由。理合恭摺具陳。是否有當。伏乞皇太后皇上聖鑒訓示謹奏光緒三十二年五月二十五日奉旨依議欽此 
　　按蘇省大吏加徴地丁之發起也時在陸撫開缺濮藩護任之初本館以其關係重要曾於二月十七日箸論以糾正之乃蘇省大吏始終不察一再奏請迭遭户部之駁覆者咎由自取記者亦不暇再言之也惟是地球各國收税方法有國税爲政務之用有地方税爲本地之用從未有收税以津貼屬員者前户部第一次駁斥原摺爭持大體力闢官邪以中央集權言之似可杜後議而伸公理而蘇省大吏乃復重伸前請嘵嘵不已是豈以部臣爲可餂而故嘗試之耶不知大司農鐵尚書素以一塵不染聞（據京師輿論）張尚書又以風節著（京外皆知）其不受運動不失正論固在人人意計中事吾誦其言光明正大愷惻慈祥今日能爲民畱此餘地者他日或有不得己之事故而民乃樂輸之也至蘇省屬員應否調劑此一問題暇日當專論以明之　 
[日俄交割滿洲鐵路近事]  
　　文匯報云滿洲鐵路昌圖至公主嶺一叚己由俄國於前月交給日本接收其間如昌圖至綏遠門子（譯音）一叚現己開車買票惟由绥遠門子（譯　　 
音）至公主嶺一叚尚在修理一月之内當可完工至公主嶺長春一叚日俄兩國專員定於西八月一號交割並訂於西七月二十九號在公主嶺會晤商議辦法該叚須加修理之處甚多開車買票當在西十一月後至長春車站究應歸日歸俄一節因俄於此事願教睦誼故彼此當可和平議結矣 
[德人預籌保護商務之利益]  
　　香港西報云香港德國人所立東亞公會以英人所立中國公會議論西江海盜之辦法爲然特致電德國漢姆堡及北京兩處賛成其説並力陳英政府如有辦法德政府當相助爲理否則德人商務之利益必大受捐譯字林報 
[英大學以學位致贈華使]  
　　倫敦支那報云英國歐克斯福大學以法律愽士學位贈於駐英中國公使汪京卿譯字林報 
[滿洲馬賊猖獗]  
　　初七日東京電云有馬賊數百人 
在遼東半島之東北登岸攻擊貔子窩搶刧　洋十一萬元而去此欵大半爲關東民政局局所收之捐税當時警察兵死者共有三人在普蘭甸鐵道與貔子窩两地間之警察亦爲馬賊所攻死者三人又有婦女數名爲賊黨拐去恐皆己遭毒手矣譯字林報 
[電告勦滅鬍匪之計畫京師]  
　　政府諸鉅公近以東三省鬍匪雖迭經剿辦終未凈絶根株察其原因一由地方官過於輕縱一由有商人私售槍械糧食接濟是以不能遏其兇燄現擬電飭盛京吉林黑龍江三省將軍委員嚴查私販軍械及暗售鬍匪糧食之匪徒從重懲辦務須札飭通省地方官張貼告示凡有往來商旅一律不准携帶槍彈不論華洋商人均不得販運槍械以示防範並飭三省將軍妥籌調撥各營弁兵密布要隘實行合力兜拿勿稍諉卸致滋竄匿似此實力搜剿認眞禁絶接濟則匪燄自衰不難悉數蕩平矣（上） 
[外部與江南大吏往來要電（爲江北一帶匪徒搶米事）]  
　　日前外部電致天督周玉帥云英嘉署使函據鎭江領事電江北運河一帶米價昂貴地方不靖念六日十棍率饖民搶掠揚州米店鎭江派兵彈壓請電江督竭力防範保護教堂等因希卽飭地方官妥籌辦法以靖民心並竭力嚴防土匪加意保護教堂人等免生枝節 
 
 

Page 3

 
 
　　卽電復外部豓印江督接電後卽會同江北提督劉延帥蘇撫陳筱帥復電云軍機處外務部同鑒洪馥等奉外務部豔電謹悉近因米價昂貴己將鎭江一口封禁出海内地仍照常流通並飭各局卡免米釐一個月又飭各州縣開倉碾豰或買米平　十九日寳應縣有匪徒因米貴搶奪多家經馥與永慶派員帶兵前往彈壓旋報平安念五六等日揚州城內又出搶米之案深恐匪徒藉米爲名擾亂地方當卽就近飭由鎭江撥兵三百餘前往查禁認眞保護各學堂教堂嚴拿首要各犯重辦倘或拒捕或聚衆搶刦不服解散准其格殺勿論並撥米二萬石運往平糶派知府方政前往會揚州府縣查辦仍聽運司調度念八日迭接來電兵到分紥人心大定各鹽商亦辦平糶等語念九日又據江都縣屬之仙女鎭商民電禀南岸米行被搶當電飭府縣查辦並電鎭江道陶森甲就近派員彈壓又撥銀萬兩買米平糶旋亦安謐現查各處教堂均未擾害惟米行或因口角細故致刁民藉端搶奪此風萬不可長查揚州一帶本係產米之鄉何致要米只因外運太多米價增長現每石七千文内外若不懲犯保商則米不流通價必再漲其不產米之處將何所賴現在搶米者　　 
並非飢民所搶之米皆棄水中俱是痞棍滋事兵到雖經竄匿仍飭嚴拿重懲並通飭各州縣不准遏糶如果米少准其零賣不准大宗販運若外省委員辦米應曾同地方官紳察看情形酌定行止但不准各縣各鄉擅自封禁出境免致商賈裹足停市滋亂現在天氣晴爽江水雖大可望漸消已分飭蘇皖沿江各縣極力防守圩堤如果一月不再霪雨秋收可望米價必落誠恐遠道傳聞失實特將現辦情形詳達應否代奏請定奪周劉陳東印（绥） 
[札委新蘇臬督審私造鈔票案蘇州]  
　　前署蘇臬朱竹石廉訪公子之家丁柯升與何杏孫等私印裕蘇鈔票一案前經江督派委鐵路購地局總辦林訪西觀察赴蘇督訊觀察於上月二十五日抵省因新任蘇臬將來故略一訊問卽禀辭回滬現新臬朱金殿廉訪己於初五到蘇初六接印聞撫憲陳筱帥己會銜江督改朱廉訪爲督審林觀察爲會審業己下札分别飭遵（誚） 
[户部將開辦印刷造幣局北京]  
　　户部奏設印刷造幣局廠己紀前報茲聞已籌備經費八十萬兩以便開辦（呂）　 
[外部與日使提議六事北京]  
　　日本新任公使林權助到京後外部卽提出六事與之開議大略如左（一）大連灣　　 
（青泥窪）遵用中國税關章程（二）鴨綠江之森林由中日兩國合辦（三）撫順炭礦須由日本交還中國（四）商定奉天安東大同鐵嶺租界事宜（五）明定滿洲地方官之權限（六）南滿洲鐵路及由該路運送貨物各項章程須詳細訂定（呂） 
[俄國軍事偵探隊潛入新疆新疆]  
　　近日俄商至新疆者實繁有徒皆以收買牛馬爲名而大半有軍事偵探隊混雜其間潛行窺伺（呂） 
[川督電奏招募士兵京師]  
　　近川督電奏到京略云現議鎭壓川邊要政首先添練士兵卽如去歲巴塘匪亂全賴土兵之力現擬招募土司壯丁二百名認眞訓練駐紥巴裏各塘要隘以資鎭攝其巴塘添設官缺一節俟體察情形再請聖鑒示遵（存）　 
[擬調常備軍駐紥紅山口京師]  
　　政府諸公近在頤和園公所會商距園西北五六里紅山口地方最爲衝要防兵單薄應卽電致直督袁慰帥挑選京旗常備軍一鎭晉京駐紥該處以資防衞而昭愼重（以） 
[議選貴胄赴汴閲操京師]  
　　上月二十七日練兵處會議本年秋間河南大操事宜擬選貴胄學堂内之王公子弟程度較優者二三十名隨帶前往看視行陣以資閲歷而壯胆識鐵大軍機極力賛成惟云必須屇期奏明辦理（上） 
[預算添製兵艦欵項京師]  
　　五月十六日政府諸鉅公會同練兵處大臣集議擴充海軍之策擬先購備兵艦現已諭核妥恊再行電商各該督撫公認籌欵以期整頓海軍（貴） 
[會議裁併部曹之計畫京師]  
　　政務處王大臣日前會議各部事多重複亟宜量爲裁併以節糜費而一事權擬將外務部考工司裁撤應辦事宜歸併商部通藝司辦理商部保惠司所掌之商務學堂及譯書譯報等事應歸學部其會計司所掌之考取律師會審詞訟歸併刑部及法律館分辦工部虞衡都水兩司應行裁撤所辦事宜分隷於外商兩部並議裁撤大理太常光祿太僕等　　 
寺以資治理惟慶邸因其中公事雖有大同小異之處係屬專司之權禾便輕率裁併是以尚未議定（存） 
[政治館不聘外人京師]  
　　聞日前某鉅公於考察政治館有擬奏請聘用外人以資恊助之議茲某大軍機不以此舉爲然故知政治館决不聘用外人襄助也（盈） 
[攷察圜法專員擬訂整頓辦法京師]  
　　户部郎中薩蔭圖前經該部堂官派赴日本考察圜法現己回京茲聞其所擬整頓圜法者凡三（一）帋幣自行精製以杜絶假冒（二）銀元劃一成色以抵制洋元（三）銅元廣加鼓鑄以流通市面（閏） 
[擬築庫倫抵恰克圖鐵路京師]  
　　庫倫大臣現以庫倫逹恰克圖爲商務往來要道將來張家口逹庫倫修築鐵路後必須展修庫倫逹恰克圖之鐵路然至速亦須三年後方可　畫及此現擬先由庫築大路一道直通恰克圖以便商務之往來所需輕費擬由恰克圖茶税項下提撥以濟急需（閮） 
[飭查張庫鐵路集欵京師]  
　　政府擬築張庫鐵路 
早誌前報近因核計需欵甚鉅提撥楡關鐵路餘利尚多不敷正在籌畫之際有蒙古喀喇沁王電請籌資自辦現由政務處飭令理藩院详查該王所擬籌資之法有無外人搭入股欵详細聲覆勿得含混以憑核奪（上） 
 
 

Page 4

 
 
 [H第四版> 
[贛省鐵路近聞江西]  
　　江西全省鐵路經京外官紳呈請商部督撫憲奏定分叚辦理現已將南潯首段勘估告竣刻期開工次叚瑞吉三叚南贛可依次接辦至萍醴支路亦係奏明聞亦擬赶先籌辦招股改良後入股者甚形踴躍聞漢鎭經理處巳數次滙銀至贛贛省路政大有起色（助） 
[甘泉縣禀請流通米榖蘇州]  
　　上月念六七兩日甘泉縣境有亂民聚衆向各米鋪搶米滋事縣主宗季久大令聞報立卽帶領差勇到塲彈壓事後商令紳董出倉穀設局平糶一面將情禀知上憲旋恐米少不濟復禀請撫憲陳中丞札飭裏下河一帶米糧一律流通中丞己准如所請矣（舉） 
[滬道禀督撫電爲請將撥剩米釐留濟平糶事]  
　　督撫憲鈞鑒上海素不出米其源來自内地五方雜處平時食用尤繁前每石漲六元零禀　截漕不及雖　令平價不准居奇無如來源不多繼長增高現又翔至七元七八角核錢串須八千五六百文較念八年每石八元合錢七千二百文爲尤貴値茲青黄不接各處搶米之案層見疊出滬爲各國通商總滙租界内外流氓衆多若不　　 
未雨綢繆情形岌岌可虞職道連日督縣與地方各紳董籌議舍平糶别無良策第米少價貴各處相同　辦爲難不如由商務總會工程總局集欵向香港暹羅先購洋米數萬担來滬設局平糶不敷續　　 
購接濟俟價平停止惟今年洋米價亦不輕加以水脚一切費用每石約耗銀一元查有出口米釐一欵除撥建公廨押所工費約尚存七萬兩左右從前議收此捐本爲義賑備荒之用以之湊辦平糶名實尚屬相符據上海縣汪令并各紳董禀請轉電請示前來合無仰懇憲台俯念滬上民食艱難較他處更爲緊要迅賜電商大部移緩就急准將撥剩米釐留濟平糶要需嘉惠窮黍弭患無形地方幸甚除嘱紳董另擬章程核辦外澂禀陽（容） 
[江蘇學會再復常州師範生書]  
　　前書甫復又續接　書此事旣儗專員調查本可無須續復乃來書詞意若疑有少數人先入之言致多誤會此則不得不再事正告以盡勸學之誼查此次半日冠英等校禀請楊廷棟辦學何以未謀之各校何以又有所謂運動何以列名禀中之人忽而摘除地方興學誠應詢謀僉同恊力組織方爲正當果如所言固未免疎漏來書前後所最不滿意者惟莊氏父子然所述之歷史是否確鑿以前本會未據有人報告即何得謂聽其鐲冒不韙又安知本會此次調查後無所規正此應正告者一日本維新三十年學制歲有改良卽上海一隅辦學堂者亦時存急起直追之意現在中校及師範校均儗添設法制經濟两科卽本會會員亦於會所下半年附設法政講習所而聽講之　各校監督及敎員居多數章程己登載盖時局方凾科舉時代所習者固無一而可人憲法萌芽校中應早爲之備合力組織尚恐不及他人偶有短長非不樂道寳不暇道也來書謂傳習所章程楊廷棟所手定者必待楊攺良乎已顯有拒楊之意顧本會會員中類多識楊曾在東京早稻田法政畢業將來内地如設法政講習所則講員如楊者巳不多覯卽師範傳習所應否添此一科諸生如　於求學寗　以訑訑之聲音顏色拒人千里哉至月獎歲費不貲而貴所同學生儗上書許太尊請裁此項以格於楊廷棟手定章程遂爾中止具見諸君洞明學務良深偑慰盖學費所以表明來者之志願若不納學費而尚有月獎則志願之標準恐有毫厘千里之差無怪乎如來書所云因事缺課者日有其人因病缺課者又日有其人似亦記實之談矣而又轉一語曰諸公試再思之能禁在所諸生不請假乎則還問諸生之志願何在以八十人之額而來書所稱到或四五十人而學界報告則謂僅十餘人卽曰四五十人亦費倍而功半也諸君旣籌及月獎之當裁亦籌及學費之當納乎此閒法政每日講三小時亦納學費此外可知此應正告者二此皆與本事有關係者也若以本會前次責難學生以爲合爲團　此非一人之私言乃來書竟以爭滬寗路事之問題謂至今何默默於現在蘇省鐵路組織之情事全然不知又引圖書公司事爲不願受治於人之證多方辨詰此事是否足爲貴校之比例無容細剖總之發言權視乎發言之資格各國通制年若干程度若干始有會議選舉及被選舉權言論自由之利甚願諸君善享之也否則一閧之市人人得言論人人得自由鳴呼此所以釀中國之現象而法政講習所之設愈應亟亟也程敎習講授時聽者踴躍本會亦諗知之鼓鐘則　　凡事皆然不待諸君言也貴處學界紛　己甚不嫌詞費而縷縷若此陽湖張筱浦提學來滬　論學務曰道德缺乏法律隳壞者决不足以言學務又曰法與非法祇分一線提學固貴邑中之洞曉學務者所願諸君致意於一線之間兢兢以自治同爲我學界之干城則幸甚再此次來書諸生未曾列名聞諸生中尚有不甚賛成者設再書來恕不作復江蘇總學會啓（容） 
[副總税務司眷屬赴日]  
　　文匯報云副總税務司裴式楷之妻女昨日由滬乘輪前往日本 
[日皇優卹勳舊]  
　　初七日東京電云日本陸軍大臣兒玉子　身後蒙日皇以日洋五萬元撥給其家屬 
[列强籌議克列脱島問題]  
　　初七日倫敦電云所有關涉地中海克列脱島行政之列强己將變政之策交於希臘國君主克列脱島之民人該文件内除載明該島仍歸各國管轄外復擬　用希臘人及克列脱島人編立民兵歸希臘告退之將校統帶並擴張外國駐紮雅典京城財政大臣之權力得以營轄克列脱島該文件内所用字句大失雅典人之希望 
[俄國新首相之言]  
　　初七日倫敦電云俄國新任首相司徒來賓君接見路透電報經理人時告之日俄皇已决定實行變政之策並不欲剗除新機悉復舊政惟革命黨人則必須加以挫折俄首相頗以國民之忠愛爲可恃並自信俄皇罪已之詔其效果足以消除無君黨之　力也　一俟内閣成立司徒來賓君將發布田地問題之計畫國民院會員倘敢播散流言則即加以懲辦否則免究司徒來賓君復云俄皇解散國民院實因不能再望其效用之故其初願固不欲出此也譯字林報 
[英相名言]  
　　初八日倫敦電云英國首相白南門君聲言使英國之弱此豈英人所願然耗費太過亦無益也 
[俄國擬訂法律]  
　　初七日柏林電云俄政府現正擬訂猶太人應守之法律 
[英簡新加坡按察司]  
　　初八日倫敦電云官報載稱　司君已簡充新加坡總按察司 
[英國議論弭兵問題]  
　　初八日倫敦電云英國海軍部大臣勞褒斯敦君述及海牙和平會一事謂前者下議院舉議贊成弭兵英政府未嘗忘之故擬于一千九百零七八两年祇建鐵甲艦两艘倘海牙和平會顯見有成則英國當按照三成之一分添造兵艦盖以如是則益徴英政府之信賴海牙和平曾也然此豈消耗財用耶海部貴族議員亦皆同聲以裁减爲是以裁减之策於海權初無损碍也尚有一原因　　 
則以一年前組織海軍預算表時列國與英海部參訂之新章並無進步故也 
[俄皇加惠農民]  
　　初七日柏林電云俄皇已命國有地事務部預籌以官地撥給農民之辦法 
[英使向俄皇道歉]  
　　初七日栢林電云駐俄英國大使以英首相頌讚國民院因向俄皇道歉 
[英國裁減海軍　]  
　　初六日倫敦電云英國海軍部大臣勞　斯敦君在下議院謂建築兵艦之條欵必須核减所有大戰艦原議添建四艘現攺爲三艘行海　逐艦原定五艘改爲两艘潛水艦原定十二艘改爲八艘如是則可餘存英金二兆五十萬磅此乃海軍部之意見己詢謀僉同矣譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [P肅邸奏對述聞京師 
　　日前兩宮召見肅邸時　　　 
垂詢蒙古地方近年情形及蒙藩舉動并問整頓内蒙從何入手肅邸奏對以蒙古民情敦厚風氣尚未開通而蒙藩頗有顧大局者此次所到各部該藩均各感激極力歡迎至整頓各部必先開墾開墾必須放荒變通舊法舉辦鄉團以爲改練新軍之基礎此外開設銀行創辦畜牧皮毛各公司均宜早辦等語兩宮深爲嘉納已命將各要政詳細條奏矣（呂） 
[江督示各關卡州縣文（爲商部咨華單運貨嚴禁留難需索事）]  
　　爲出示曉諭事光緖三十二年閏四月三十日准商部咨接據本部商務議員劉世珩呈稱竊據鎭江商務分會總理吳兆恩摺稱竊鎭江華商請領聯單赴内地採買土貨由光緖二十二年五月總理衙門欽奉諭旨通行各關招商承辦八月間前南洋大臣劉飭鎭江關道派員諭商承辦旋因各關卡索費虧耗商人裹足單不行二十七年前道憲長重加整頓詳請咨飭各關卡不准留難需索血華單運貨乃見踴躍詎積久弊牛二十九年後各關卡於華單各貨漸萌故態至去年每貨一票總計各關卡較洋單加有八千文之多各州縣換照較洋單加有二三千文之多向來商人貨件大宗本鉅利薄至餘利不敷加費華單銷路逐滯三十一年商人據實禀請督憲道憲通飭嚴禁批准在案本年禀請華單公所爲華單總會亦蒙督憲批示候道　詳復察核惟内地齊豫諸省皆有土產誠恐局卡未能一律遵奉可否據情轉逹商部通飭各省諭令局卡凡遇華商騐單州縣換照巡丁不得需索留難庶華單可以廣行而利權無虞外溢等情理合據情呈請核准施行等情前來查二聯報單前　理衙門奏准華洋商人一律准領應不分華洋概照定章辦理方昭平　　　　　　　　　　　　　　　　　　　　 
允茲據總理吳兆恩摺開各節是華洋商雖均得領聯單而關卡用縣於騐單換照時仍復顯存歧視應享利益並不能彼此一律核與華商准領聯單章程不符且邇來華商紛紛冒掛洋旗若於請領聯單一事不能持平辦理適啟爲淵毆魚之弊實於朝廷保護商人振興商務之意大有窒碍現在鎭江華單公所遵改商會業由南洋　　 
報部核准亟宜切實整頓所有從前留難需索情事務卽中　嚴禁痛加革除俾免畸輕畸重之富相應咨行貴督查照轉飭　屬各局卡州縣凡遇華商騐單換照毌得稍有留難需索情事倘敢故違應卽從嚴究辦以維商政是爲切要等因到本大臣准此查華商准領聯單赴各州縣採辦土貨原係爲難持商業振興商務起見各該關卡州縣自當與洋單一律辦理豈可稍存歧視查核該總理摺開各　　 
節是各關卡州縣每任意留難需索致使華單不能暢行言之實堪痛恨凾應嚴申禁令嗣後凡華商請領三聯報單採辦土貨赴各州縣騐單換照及運貨經過卡關時自當騐明立時換照放行均不准任意留難需索該商民亦不得單外夾帶他貨自千擾累除咨行禁革外合行出示曉諭爲此示仰各州縣關卡及商民人等一體知悉自示之後如再有前項情弊一經察覺或被告發定卽從嚴懲辦决不宽貸其各凛遵毌違（霜） 
[粤督准設公園札文]  
　　督憲岑爲飭遵事據官銀錢局提調署廣州府知府陳望曾等禀稱竊考東亞各國凡屬商塲都會皆建設公家花園以助遊觀往往一埠之中設　園或十數園不等其每園置本自數萬金數萬金以至百餘萬金亦不等有始終俱收遊費者有全然不收遊費者有俟收回置本後豁免遊費遊費多寡及豁免之遲　率以置本之鉅細爲衡原夫建設之益蓋有數端士農　商各專術業一張一弛理有固然園中水木明瑟空氣最饒以彼休閒日涉成趣是有益於衛生也唯是流連風景非徒騁懷暇日清游並資觀感園中彈子有房秋千有架并有脚踏車凡百美術雜然前陳旣愽見聞亦角才慧有益於民智也乃若層樓翼漢畫舫穿渠旣闢名園自宜雅集中亞士女轂撃裙聨賈販豎夫駢　鱗萃附近市集興也勃焉是有益　商務　况夫亞洲計學唯操母財有若之言孰與不足無論麵肆茗寮劇場音館廛租游税取不傷廉苟得其人卽育胎雛蒔花種果樹畜之利亦裨公家是有益於財政也兼此數益廣東地面似不可無一公花園矣查川龍口附近有魚塘及荒地五十二畆若設公園宜直逹長隄俾水陸相通舟車可至約購隄地數畆便成五十餘畆之人花園計花基及園内外敷設會同蔡直牧康估計約需十六萬金可以竣事銀款請由官銀錢局撥用該園速成後卽爲官銀錢局管理年終統算餘利仍解歸善後局支用現銀元票銷行甚暢該園獲利必厚外面知官局產業雄厚官票益可推行是否有當乞伏察核示遵等由到本部堂據此當批禀悉東亞各　多設公園卽中　周　靈囿樂與民同之遺意粤省民居稠密空氣殊少往往濕暑蒸鬱疫癘潛生公園旣成民人遊觀可於衛生　益現稱以用龍口附近魚塘荒地共五十餘畆足敷建設該處接连長隄水陸交　可謂興盛估計購地建園約需十六萬金擬在該局存欵撥用造成由局經理酌收廛租遊費旣可振興商務亦可裨益公家應如所擬速籌辦理仰候分行東布政司善後局查辦此繳除印發外合就札飭爲此札仰該局卽便查照轉飭速籌辦理毌違此札（冬） 
[議准停止分發鹽員京師]  
　　聞吏部堂憲日前核議閩督崇軍帥奏謂福建鹽務人員擁擠過甚請准暫停分發　摺查該省鹽員已積至一百六七十人之多應准暫停分發二年俾免壅滯俟覆奏後卽須咨照該督矣（閏） 
[飭屬禁砍林木廈門]  
　　興泉永道何觀察接省憲來文據商部王大貞呈稱興泉漳三府每細故挾嫌釀成械鬥甚至數十百鄉將園林砍伐俾無遺種不特林業有碍於商務前途亦大受其影響擬飭地方官申明章程嚴禁不准砍伐從勸諭將曠地遍栽樹木以開利源若有成效准報明地方官勘騐申明給予獎勵等因觀察接文後已飭各屬嚴禁辦理矣（中） 
 
 

Page 10

 
 
[電留金山縣令松江]  
　　金山縣紳耆聯名公電蘇撫陳筱帥云金邑匪富蔣侯剿平然羽黨衆多去來無定賴侯鎭懾不致再萌茲侯乞假蒙司照准惟値米貴民窮深恐匪徒蠢動現知侯病漸痊職等爲大局計環乞憲恩將侯暫留以衞地为金邑學商界士紳耆民程宗洛吳鴻賓丁彥翀等百四人公禀（等） 
　　按金山縣蔣瀾江大令清瑞近因病禀請交卸就醫已由司批准牌委候補知縣劉怡前往署理查蔣令前半匪富乃賴鄉團之用而蔣遂冒其功鋪張揚厲謂匪己無蹤實則匪仍充斥　凡　言及金山匪跡未清者蔣令擬以匪黨羅織之今金山商學界以蔣令之去而猶致電挽留果出於本心歟抑非歟 
[禀覆札查僧寺情形常州]  
　　常州府許星璧太守具禀各憲畧云奉督憲札開照得本署部堂訪聞常州清凉寺件持僧人凈波　　 
圓明素行狡譎越外妄爲頗爲該郡紳民所不齒若令盤踞　深必爲地方之蠧爲此合行札　札到該守卽便將該　凉寺住持凈波圓明二僧平日聲明如何有無實　劣跡迅速嚴密訪查詳報核奪勿違等因奉此遵卽嚴密訪查缘常州叢林首推天寗清凉崇勝三寺僧人凈波係清凉寺住持僧人圓明係崇勝寺住持據本地人言兵燹以後清凉崇勝兩寺盡成灰燼經凈波圓明募修始克　貎重新輝煌輪奐清凉寺經懺最勝有所謂水陸道塲者每次輙費數百元人無吝色故當設立道塲之際男女雜　晝夜不分雖多係紳富人家原不致有他項情弊而外間議論不免嘖有煩言此侫佛之風吳中大畧相同所以該寺亦因之爲利矣至崇勝寺住持圓明訪聞有用圖内公地建造屋宇之事本圖内人欲以興學該住持爭執不讓以致學界忿不能平現聞另行造屋以供興學之用尚未據報到縣總之佛法以清凈爲宗僧侶以潛修爲事如凈波圓明平日行爲或近於射利或遇事負氣揆之佛氏宗旨似有未合此外旁諮愽訪尚無别項聲名可否由地方官隨時查察如有劣跡卽行據實禀請嚴懲抑先飭縣傳諭該寺另選住持之處聽候核示（永） 
[青浦開倉平糶松江]  
　　青浦縣田明府寳榮以米糧價値步　　 
步加增値此青黄不接自應開　平糶以濟民食擬就城倉設立總局　鄉所需平糶米穀　　公正鄉董按期赴總局領回不另設分局並清查户口凡　　孤獨老病無依　極貧家無蓄積等類爲次貧十六歲以外　口五歲以内爲小口其有米圖分及並非貧户槪不入册分飭城鄉各董造册呈縣以便定期開辦業已通禀各憲核示（永）　 
[會稽舉辦民團紹興]  
　　越郡内地盜賊蠭起雖郡中已設警察而各鄉鎭仍未舉辦現由稽縣兪振巖大令邀集各鄉董籌議舉辦民團守望相助所需經費槪由民間自行捐集分派汎弁會紳管帶以期保衛治安（早） 
[堤撥浮收興學金]  
　　湯溪縣小學堂雖已禀報成立實未開課自署理楊大令到任擬以前任浮收兵米折價錢六白千文釆辦書籍儀器修整明倫堂爲校舍以作開辦經費其常年經費擬請於科舉項下酌量截留（目） 
今日尚有各省新聞及本埠新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　鎮江商船總公會廣告 
　　本會自墊經費五月十九日起給發船旗牌照遵　部章俟有成效再照定章報部收費現係初辦不取分文如有假冒　費者許卽指實禀究朱馮壽啓 
　　奏辦安徽鉄路彩票兼辦副票告白 
　　安徽鐵路　票現歸梁鈺堂觀察包辦仍駐本公司勸股票滬局　理正票事宜各寶號代售副票者請速到本局領取字頭遲恐滿額第一會副票定于六月廿八日　蕪湖開彩所有章程詳載仿單此佈安徽鐵路副滬局謹啓 
　　安徽鉄路公司出票告白 
　　本公司票已印出日來購取者絡繹不絶故暫將派銷安徽各州縣之票截留以應諸君惠顧之殷凡遠近各埠已定者速來購取未定者仍可隨時批發遲則誠恐兩悮再佈 
　　健腦丸 
　　日本定價 
裝八十粒　金拾錢　三日量　貳拾錢　七日量　四拾五錢　十四日量　八十五錢　念一　量　壹圓廿五錢　卅五日量　貳圓 
　　健腦寗神降火利便聖藥 
　　夫頭腦者·爲精神之首府·萬機所自出也·寳貴如斯·而苦不能保·其强健·何以立於優勝劣敗之世哉·此藥耑治·頭腦各症·頭暈目眩·火氣上衝·大便閉結·耳鳴頭痛·神經疼痛·怔忡不寐·心神鬰悶·癲癎抽搐等症·又各人常服此藥少量·理腦清神　降火利便　健胃和脾·旺神健體·兼能防卒中昏倒·半身不遂·於未發·神効靈應·眞保生之妙品·濟世之靈丹也 
　　調劑老藥鋪日本大阪心齋橋丹平商會大藥房 
　　寄售處英租界大馬路東亞公司大藥房美界西華德路濟生堂大藥房英界三馬路中法大藥房此外各大藥房均有寄售 
　　豐銀行告白 
　　啓者本行收足實本洋一千萬元公積英金値洋一千萬元又銀七百洋萬元共合洋一千七百萬元另議定備用股本洋一千萬元總行開設在香港分行在倫敦厦門暹羅包帶維亞孟買加位吉打古隆北福州德國漢口神户長崎意陸伊羅法國吕宋紐約檳榔晏　四貢舊金山新加坡蘇拉巴亞天津北京横濱其上海行與各商往來暫存本行之銀繁日結賬者其息長年二釐存至二十萬兩爲止存一年者其息照長年五釐算存六個月者其息照長年四釐算存三個月者其息照長年三釐算代付本埠匯票並辦理銀行一切應辦事宜匯票可也匯至倫敦及歐州印度舊金山美國中國東洋等處大通商碼頭特此佈聞 
光緒三十年七月三十日 
　　商務印書館續出最新小說五種 
　　天方夜譚是書一名一千一夜爲阿剌伯著名最古之　部惜撰者姓名不傳所載故事雖多　詭奇幻近於搜神述異然天方敎徒之法制敎俗多足以資考證其餘或窮狀世態或微文刺　若星柏達之七次航海探險舍利之日夜　報卒能恢復故國縫人　噶　　專談虚理不求實學易一餅且不可得皆足計砭　學　剌　懦不得以說部小之原書風行歐洲轉譯殆遍吾國亦有重譯之本惟係零篇　簡不能窺見全豹閱諸多以爲憾本館覔得冷氏英文譯本重譯旣竟復討論潤色期於無溢無漏以饜觀者之望洋裝四大册定價大洋一元五角　魯濱孫飄流續記此書仍係英園達　原者閩縣林　　南所譯　前記盖出一手書叙魯濱孫返國後第二次復出航海重蒞前　詢知西班牙人督衆與生番鏖戰獲男婦凡數輩又舟行抵馬達加斯島舟人因挑少婦啓釁襲學士人焚燬村舍等事摹寫戰時情狀均極生動酣烈有聲有色其後兼敘魯濱孫游歷至我國采風紀俗語含諷剌雖多失　亦未始不可借爲針砭外此瑣事旁見側出亦俱點染有致全部洋裝兩册定價大洋五角五分　寒牡丹此書叙俄國士官某偕二友雪天乘橇出游見良家一女子艷之乘醉興共刦女赴酒家迫之侑酒某且强汚焉女卒訟於俄皇得直判某取女爲妻成禮後某與二友均遣戍而籍其家資悉以　女女慧而賢持家井井後某病於戍所女復代爲乞恩親往迎之歸遂相諧老情事悽麗可興可觀每部上下兩册定價大洋四角五分　阱中花此書叙一英國女郎詣俄國省其父於宴會間遇所屬意之男子雅相親愛坐中一貴族女亦屬意此男見而妒之警察大臣佳爾閣又涎　英國女郎之色陰遣人剌俄皇嫁禍於女强刦而逼汚之女不從事爲貴族女所聞誘出之　　已家女父仕俄至顯官欲愬於皇佳爾閣私遣人毒殺之皇臨其喪察其中毒怒欲窮究佳爾閣懼復遣貴族女毒殺英女郎不果方欲戍二女於西伯利亞而事已爲其黨所舉發身獲嚴譴英女郎卒諧初願且得俄皇賜婚伉　借老焉全書情節離奇譯筆暢達每部上下兩册定價大　五角　三字獄此書叙一醫生爲　中婦人多方辨護有一往情深始終不惑之概而女子琴妮以妹代姊同胞　重不避艱危讀之尤令人氣厚誠有益社會之作也至於叙事節目波　層出不可端倪足以啓迪　府破除睡魔猶爲餘事每部一册定價洋二角　上海商務印書舘有限公司京師　奉天　天津　漢口　廣州　福州　成都　重慶　開封　分公司同啓 
　　敬復各省跳出烟界諸志士鑒 
　　彈放開花藥含毒質其演慘劇也血肉爲之横飛槍噴怪霧丸捲黃煙其現惡形也精髓雾其　削噫鴉片之刦甚於　兵其信然耶自烟禁問題起而各省大吏戒飭官民各埠紳商組搆社會部告振武之章程有贊成而無反對闡發鵝郎之功效左貼說而右繪圖裕麒慨祖國之式微羨東鄰之强盛運彼奇藥　敢詡開風氣之先拯我同胞竊願附諸君之後計自發行至於今日服亞支奶而脫難苦海者當不下數千萬人試閱商界之調查表喇莊跌價印土滯銷又西字報載美外部在議院宣言中國如果實行禁煙我英願抛棄此項權利云由是觀之凡志士之力除烟害與夫靈藥之力掃煙氛其影響於前確有非常之宏鉅者所恨冒牌層出僞藥叢生其破壞眞藥之名譽禍患尙淺其阻碍自强進步禍患實深故聲罪致討義不容辭鳴皷而攻勢誠難緩幸蒙蘇撫憲札飭關道憲轉行分府憲給示派差封禁各在案譬之石被水淹水退而石復露月　雲蔽雲散而月仍華作僞心勞終歸日拙今者訟案已結心緒稍閒迺整頓箱箟得披閱各埠該君之鳴謝書及分銷緒號之間訊函積幾盈尺除分銷處一一轉給憲示令其張掛外其贈我詩歌表揚靈藥囑代登報等情一概未經裁答疎慢之咎　希鑒原然自顧菲材何敢　　　讚還望諸公以逢人說項之美談作提倡禁煙之演說庶幾舍舊謀新民强國富諸公之功德旣無麗而僕之志應亦由此滿矣是爲復上海英大馬路壽康里三百三十號席裕　頓首 
　　奏辦安徽鉄路勸股票招人批發告白 
　　本公司爲招徠路股起見　奏辦安徽鐵路勸股票額設六萬張每張售洋　元分爲十條每條售洋七角現開第一次准照湖北本年七月份簽捐票對號單給彩其頭彩至十二彩以及上下附彩得彩張數悉與湖北票相同除三字四字等新章不計外自頭彩至五彩末尾二字相同者亦俱有彩頭彩得洋三萬元其餘各彩共有七千六百十七號之多每七張零卽得彩一張除獲彩之票照章領彩由中國通商銀行担保立兌現洋外其餘不中之票仍作每張七元計算不拘號碼湊足二十條可向本公司換領安徽全省鐵路十兩股票一張息摺一扣自換票之日起扣足四年照給五厘官利餘利一律照分於買票之人毫無虧折并可收鐵路無窮之利此係特别利益想購票諸公必然踴躍從事各埠票店願代本公司分售從速先到上海南市大碼頭安徽鐵路勸股票滬局總批發所内掛號躉批所有得彩數目另有詳細章程隨票分送兼辦副票准六月定期在蕪湖開彩以期推廣銷路此佈安徽鐵路公司謹啓　　 
 
 

Page 17

 
 
[寳山縣擬購米平糶吳淞]  
　　寶邑米價飛漲王緯辰大令函商淞鎭紳董擬發積穀平糶嗣因積穀倉廠遠在楊行廠且祇剩穀二千四百石故擬將積穀項下公欵一萬五千串提交米商設法赴南洋購買稱米運回平糶外並擬由縣特發護照令米船至崑新一帶購米平糶云（用） 
[改委興修塘工吳淞]  
　　寳山北門外小沙背獅子林一帶沿江石塘椿脚爲去秋風潮冲塌勘估工料二萬金而土台祇允萬金曾委某大令承修大令恐不敷修理致貽賠累故迄今尚未興工現屇秋汛上台遂改委王緯辰大令就近總辦塘工局事聞應修之處由南石塘至鎭洋縣界止逐叚分修工程頗鉅經事者頗形焦灼深恐欵項不敷云（用） 
[驗疫嚴密吳淞]  
　　吳淞公共騐疫醫院騐疫事宜近來較前嚴密凡由南洋及外洋各埠進口輪船概須在吳淞三夾水停泊升黃旗聽候西醫騐治惟現在公共醫院醫治　尚不爲多（用） 
[勒限報銷浚河工程吳淞]  
　　寳山縣西鄉楊行廠市河年久淤淺經地方紳商禀准寳山縣王大令　地丁錢糧項下加徴經費數千去冬雇工開浚嗣因歷久未竣而春種已届兼之陰雨連緜故就此將工程停止並未報縣亦未詳請上台派委騐收以致人言藉　　 
藉屢經寳山縣王緯辰大令照會經董飭令造報清册詎均延玩大令怒特於前日飭差往查勒限報銷以重公款而息謠言（用） 
[懲治鐵路小工竊物吳淞]  
　　吳淞張華浜爲滬寗鐵路總機關機廠貨棧等建造將次竣事惟鐵木機料堆積空地時被歹人竊　　 
取售與淞鎭鐵店日前有天津小工二人竊取鐵件爲洋工程司查知帶同竊犯至淞鎭董姓鐵店查出當將鐵店主送縣訊究事爲管理華工林委員所知令將竊犯一併送寳山縣枷號三日（用） 
[滬城官事]  
　　署川沙同知左劬孫司　念慈昨日到申住晋陞棧又浙江候補縣施端甫明府肇基前署寗陵　蔡陳留等縣張少泉大令洵佳丁憂派赴日本留學曅業員王南臣别駕華國畱學日本警視廳警察曅業員李蓬丞别駕凌雲畱學日本警務曅業員杜冠二尹鴻賓昨日均詣道轅禀見○江南提督徐吉雲軍門傳隆内閣侍讀學士蔡和甫閣學鈞臬司惲叔耘廉訪祖祁閘北工巡局總辦徐孝餘觀察乃斌候補道劉觀察錦藻志觀察錡出均因公在洋務局謁見道憲○花翎三品銜籌辦奉天廣西捐輸補用府汪志恒太守鴻球由蘇來申迎接出洋端大臣住級陞棧午後到道禀知（宜） 
[上海書業商會禀准立案]  
　　上海書業商會成立後擬定章程禀請商部立案現得批示云據禀設立書業商會並章程各件均悉現在朝廷振興學務書籍爲開化之津梁亦敎育之關鍵關繫至爲重要該商等擬設書業商會於出版一　互相調查以杜翻刻盜印之弊組織具有熱心章程三十五條大致亦爲妥洽應卽准予立案現該商會已將章程刋印成書并附以出版公約十七條圖書月報章程十三條（容） 
[倡設私塾改良分會]  
　　上海顧藩以私塾改良會頗著成效因倡議設立分會每月第二星期設立會課擇尤獎賞以資鼓舞定於六月初九午後三點鐘假小南門外南倉街史家弄利濟學堂開會（乎） 
[本埠私塾改良會行暑假給獎禮]  
　　本埠私塾改良會今年上學期曾會考三次均借六馬路仁濟堂爲會考所又由會員親到各塾分考一次功課日有進步改良之學塾亦日見增多其所辦之師範講習所專爲私塾敎員而設亦曾考課兩次本月初六日在仁濟堂行暑假禮並發給獎賞曾董陳潤夫觀察王一亭太守及會員贊成員來賓等數十人合以敎員學生共約三百餘人頗極一時之盛今將私塾改良會各塾敎員全案錄下最優等五名嚴醒初李聘珍華杏村曹伯良嚴銘志優等七名周洽通竺藹如梁心培許我先黄叔田彭安伯張德韾中等七名瞿爾吉陳子翼夏竹生曹子謙石崇山沈澄之浦侃如附取三名黄辛生單貽蓀管小竹最優等第一名贈褒章又洋六元二名三名各贈褒章又洋五元四名五名各贈褒章又洋四元優等七名各贈洋三元中等七名各贈洋二元附取三名各贈敎科書五種敎員二十二名各贈繪圖便蒙四書一部（容） 
[駐滬法繙譯官升任南京領事]  
　　法總領事署接政府函稱現在駐滬繙譯官魏君著升任南京總領事惟現署漢口領事費亨祿君在法國須華八月間方可到滬故魏君當俟費君來申偕同赴任又悉法政府電調駐華法公使署譯員愛蘭君至滬代辦魏君譯務昨己到署幫辦一切（深）　 
[道批照銯]  
　　昨日上海道瑞觀察發出職董金光照批示道錄下同茂興捲逃一案前據總工程局裁判委禀復業已移縣辦理茲據稱該行所欠莊欵除將底貨等項劃抵外尚少無多而各莊控追該職名下之款係由股東陳福堂串使所致且另有收欵入私賬據不符種種情弊自非吊帳三面集訊難期水落石出仰上海縣查明原案秉公辦理具報黏抄並發（事） 
[南區添派巡士站崗]  
　　總工程局南區分辦處因巡士缺額飭知區長招補十二名業己齊全昨日派出站崗添線路四段（尺） 
[勘犯發回]  
　　江蘇巡撫陳筱帥密飭上海縣拿獲包漏私捐之李元發高阿虎二犯派差押解赴省經發審局詳細審勘昨奉發回大令諭飭收禁外監候示（宜）　 
[匪徒混用銅洋拒捕]  
　　昨有匪徒數十人至新閘橋堍某店混用銅洋被店夥察破互相扭毆適閘北巡防局差瞥見上前拘拿該匪等胆敢恃衆拒捕局差立卽飛報巡局派撥團圍拿當塲獲住金鏡花兪發興等五名卽備函派勇送縣嚴辦（宜） 
[局差弔贓冒昧]  
　　浦東某洋棧失鉛七條由英捕房中西包探遇見總巡局差同往盛阿堂荳腐店吊贜不料悞入比鄰蒙養學堂董事劉志濤家搜查無獲經劉得悉當向總巡謝明府詰問明 
 
 

Page 18

 
 
以並無派差同往吊贓之　實係局差冒昧故允查明根究（尺） 
[誤疑火警]  
　　前晚滬南大馬頭鄭洽記土行延羽士誦經焚化柴庫火光燭天該處站崗巡士悞疑火警急吹警笛各皮帶車轔轔而至遍尋並無失火之處始俱相繼遄回（寸） 
[飭查起火實情]  
　　法大馬路西寳興里口所設之小藥房前晚忽然　火適有包探經過撞門入内幫同救息旋將經手人吳鴻飛拘入捕房補有匪徒用火油灌門縱火所致捕頭飭探帶吳出外交保候查（深） 
[反月輕生]  
　　南市倉橋堍義泰酒店主某甲之弟婦某氏因與夫口角吞烟自盡昨日尸弟由江北來滬遽將甲店搗毁事爲念三鋪地甲偵知以事關人命報明南區請示聞尸母尚未到申故該尸尚未收殮云（寳） 
[大令騐屍]  
　　英公司三號駁船水手崇明人袁瑞卿初五日與滙德豐一百十四號駁船舵工馬阿榮爭奪泊船互鬥淹斃袁父投上海縣喊寃己志本報茲悉袁之屍身由救生局撈獲午後汪大令詣老白渡屍塲飭仵騐得落水致斃無誤諭令尸父備棺收殮候移請英公廨將馬解案研訊核辦（陰）　 
[競仔公學閧閙案仍須訂期曾訊]  
　　競存公學閧閙一案前經俄總領事函致滬道畧謂邵斌並非俄商用人云云當由道憲瑞觀察照會德總領事碩爾資君請其轉飭工部局無庸干預當歸華官辦理巳詳本報茲悉工部局以此案被該學堂欺侮並非卲斌一人有牽涉捕房中人之處故須訂期重行會訊聞碩君又據情照會滬道矣（力）　 
[會訊不付水脚案]  
　　德商華友洋行控范德盛恊記木行不付水脚銀两昨早德師副領事蒞廨會同關司馬提訊原告延爱理思律師被告延高易律師到案代表愛律師稱此次所控係嚇登拍洋行内從星架坡由掰加輪船裝來之木被告不付水脚求請追償高易律師駁稱此項水脚應向托裝之家結算不應向收貨之家收取因此互相爭　司馬商之師君以此案共有三節第一原告向被告索欠裝費被告不肯承認第二湏問明星架坡地方有此例否第三艙面所裝之貨究竟有若干墩請查明於下堂聲明方可定讞高律師謂第二第三两節必湏逐一訊研方可明晰中西官判各退去訂期下禮拜六上午再訊（力） 
[上海縣案]  
　　女子陳阿四喊被鴇婦逼娼訊飭發堂在案旋有家丁黃升投縣遞禀聲稱阿四係逃婢秋香今奉主命投求給領等情汪大令於前晚提訊黃供家主陳翊榮係分省補用同知廿四年分價買江西人郭姓之九歲幼女爲婢取名秋香近被流氓串逃到案具控逼娼爲此禀求給領有郭姓賣據呈　阿四供十八歲蘇州人父親陳姓因貧托友帶小女子來申賣於妓女陸秀卿其時年甫十二當在陸之養女花媛媛處爲跟局大姐陸今自爲　婦並不接客欲逼小女子爲娼故投案下喊控並無賣於陳姓爲婢情事惟陳與陸秀卿素來姘識故欲插身朦領乞鑒大令究問黃升供家主己娶秀卿爲妾大令怒謂汝主若此行爲猶取朦領斥黄退去判阿四仍發善堂擇配○西局巡士丁永福衛桂山干犯警章由汪大令立飭巡長斥革送縣訊究丁衛供稱年少失檢知罪求恩大令姑念知錯且己斥革判從寛免究省釋○又訊吳盛氏喊控抛飾勒婚一案氏妹盛氏投稱年三十四歲父母故後即依胞姊同居姊丈出外十餘年未歸廿九年分姊將小女子許字楊姓近始選吉完婚詎有表兄毛炳生等三人强將財禮首飾抛在小女子家中云已另許管姓故由姊投案喊控是實大令得供判候查明察辦○又提擊皷鳴寃之袁孟郎訊問袁供兒子瑞卿年二十歲在大　　 
英公司三號駁船爲夥因與匯德豐駁船互爭泊船之處被毆淹斃求恩詣驗大令判飭預備尸塲騐明有無傷痕核辦○又訊寡婦程劉氏控陳阿龍霸贖房　一案氏供翁及丈夫故後廿九年分將住房九間向陳阿龍抵洋七百五十元由陳居住以租作息近向回贖詎被霸掯求究原中李阿金陳竹山供詞相同阿龍供因墊修費甚巨恩斷償大令斥其不合圖訛判阿龍責一百板交保限两月遷出交房並飭　結交單完案（宜） 
[總工程局記案]  
　　王金奎在某輪船竊衣數件及鞋籃等物不賣與王乾三被探查獲一併解究陳參軍判王金奎戒責二百下乾三戒責一百下押候復訊○兪克勤控魚攤主施伊生欠貨洋三十八元請追參軍判交保還洋覆核○西　解邢阿丙竊烟館内褲子一條請究判戎責一百下逐出（尺） 
[公共公廨早堂案]  
　　鞋底匠張心起張心生陳小子等在义袋角他方與曹　金唐春全細故尋仇爲該處工部局管垃圾洋人所知隨往張之住處搜獲手鎗一枝小尖刀四柄火藥一包並將張等三人拘入靜安寺捕房昨早解　請究關司馬商諸德副領事師謀君判將張等交捕帶回押候禮拜六復訊核辦○楊樹浦管垃圾洋人帶同居民趙雲青等多人至案由趙呈遞聨名公禀共有二百餘户之多稱被該洋人雇用之華人喩正德於本年三月起每家每月索洋一角免受違章科罰一切近喩貪得無厭又欲增索一角以致衆不能平所有前付之洋俱有收條爲証呈明察關司馬閲禀之下轉詢該洋人有無喩姓其人該洋人答稱有之隨著於下禮拜六將喩帶案以便與各華人對質洋人唯唯而退○泰培洋行買辦戚繼良禀稱　晚在新清和里路過被素不認識之陳阿唐高阿大攔住肆毆身受重傷並打失嵌寳戒指等物値洋三十五元求究質之陳供在泰來洋行爲大餐司高供在德華洋行爲大飱司前晚同往妓院閒遊因戚佔住房間不讓並詈我等爲洋行小鬼故俟其出外與之理論並無行兇之事司馬以各有不合惟陳高不應尋釁著各罰洋三元完案○船户沈阿二沈阿秋失去洋六十元七角有沈阿四冒充包探允代查還先索酬勞洋二十五元二沈當時交付豈知日久無著投訴捕房解案請究中西官以沈阿四冒詐可惡判押捕房三月期滿騶逐出界○鄥榮寳控顧云祥價賣伊妻由探石金榮提案請究判押候過堂訊奪○宋炳生控妾丁工卽桂寶不安於室竊物圖逃拘請究辦司馬判發濟良　　年視其悔悟再核○九十一號西探控北浙江路正元館飯店主張奕祥多積紫薪傳案請究司馬判罰洋五十元張稱無力措繳攺判押捕房二十天　高士榮高士桂控高榮保借錢不遂藉端索詐由探解究判押三月○著名流氓苗桂生前因犯案判押两月再行送縣嚴辦昨因押期巳滿由捕送案請示司馬著先逐出租界然後送縣懲辦○洋人徐茄控傭人王四寳彭本良竊洋三十元請究中西官以疑竊無憑從寛判各押三天○洋人馬力控李阿卿竊銀盒二只報捕解辦判押三月○洋　　 
婦客利控張阿三掩入船中圖竊訴捕請究沈供向爲木工有人喚至船中鑲配鐃邊並不圖竊詰其何人喚爾張供支吾司馬判押二月○美最時洋人控張春和倔强行兇報探拘究張供洋人囑搬行李小的乃係木工並非應爲之事求鑒官判傳齊人詆再究○常州人楊榮生控蔣阿小誘拐胞妹奉訊押追在案昨日捕房解蔣覆訊堅稱被誣司馬判格外從寛再限两禮拜將楊妹交案如違嚴辦○喬阿根控王掌寳串竊牛隻昨經包探傳案司馬以原告未到判交保俟下禮拜六訊奪（當） 
[法租界捕房事]  
　　某西人扭控侍者馮阿順竊取首飾請究奉飭候解訊○郭秋名竊板二塊由探拘獲押候究辦○探拘喬鑑泉在新租界向某甲索詐奉飭押候解訊　積竊關三富釋出未久昨又潛入某姓家圖竊被捕拘獲押辦○　錦山竊棉被布衣等物向押鋪質錢被包探查出拘押候究○沈紅英串同姘婦王張氏竊同居某甲小洋八百六十角被失主查出扭赴捕房捕頭諭飭押候堂期解辦（臨） 
[美租界捕房事]  
　　昨有蔔人多名在斐　路乘醉胡閙並搶賣花阿二鮮花而散由阿二報請查究捕頭允之○貝仁江傅祥茂在西華德路因賭互毆由捕一併拘獲各存洋若干保出候訊○王阿三馬車行經武昌路將胡友記三歲幼孩撞倒碾傷頭額由捕一併帶入捕房捕頭以孩僅受微傷斥釋○楊得興至李陸氏家閒坐被楊妻俱悉疑與該氏有私突至氏家肆毆由氏報捕請究捕頭以事涉暖昧飭赴公廨控告○李阿穚竊北蘇州河某船上布衣十餘件由探朱子藩拘獲押候解辦○馮柳卿在塘山路小梹内雇舟挖泥由捕查無工部局執照拘入捕房奉飭赶速領照違千送辦（似　） 
 
 

Page 19

 
 
   
 
 

Page 20

 
 
　　具陳伏乞聖鑒訓示謹奏奉硃批該部知道欽此　 
[宮門抄]  
　　四月十三日吏部翰林院正黃旗値日吏部引見六十名廂白滿十七名廂白漢二名溥良薩廉前往東西陵請訓雲南知府英傑謝恩吏部呈進夏季　紳慶寛崇康預備召見召見軍機英傑慶寛崇康 
[浙江巡撫張奏爲浙江海關第一百八十結收支華洋税鈔銀數摺]  
　　浙江巡撫臣張曾敭跪奏爲浙江海關第一百八十結收支華洋税鈔銀數恭摺仰祈聖鑒事竊浙海關洋税收支數目前經部議按結開單奏報一期畫一又該關四成華税自光緖六年正月起應照新章與洋税四成合爲一宗分解南北洋以充海防經費　　 
又准部咨嗣後每結期滿務遵照奏案將華洋各稅管收除在數目逐欵開列四柱清單送部查核等因行關遵辦在案兹據護理浙海關署寗紹台道喩兆蕃詳稱遵將寗波口自光緒三十一年五月二十九日起至九月初二日止第一百八十結期滿所收華洋税鈔並支銷各數開列清單詳請具奏前來臣覆核無異除咨部查照外理合繕具清單恭摺具陳伏乞皇太后皇上聖鑒謹奏奉硃批該部知道單併發欽此 
[署兩江總督周奏爲江蘇省派解賠欵自光緒三十年十二月起至三十一年十一月止共十二期按期匀解清欵摺]  
　　頭品頂戴兵部尚書銜署理兩江總督山東巡撫臣周馥跪奏爲江蘇省派解賠款自光緖三十年十二月起至三十一年十一月止共十二期按期匀解清欵恭摺仰祈聖鑒事竊照新案賠欵江蘇奉派銀二百五十萬兩當經前督臣劉坤一會電奏准概減三成聲明以洋常各關加收及漕折節省等欵抵撥其餘七成分期認解旋奉電傳諭旨仍照部定十成原數按月彙解滬道轉交銀行存儲備還統俟年底彙計洋常各關收數及漕折銀兩均有的確數目再行核滅等因欽此復飭各該司道關局等按照部派原數分别認籌計江寗藩司認籌銀四十萬兩蘇州藩司認籌銀八十萬兩金陵關認籌銀十萬兩兩淮鹽務各認籌銀一百二十萬兩共合銀二百五十萬兩並照關平補水計加銀四萬一千七十五兩均令遵照部電通年匀分十二次按期解交滬道彙付自光緒二十七年十二月分第一期起至三十年十一月分第三十六期止扣滿三年均經奏咨立案茲查光緖三十年十二月分第三十七期起至三十一年十一月分第四十八期止扣滿一年江蘇省應解正款及補水銀兩除提撥江海關浚浦經費銀十萬兩外其饊均由各該司道關局等按期如數匯解江海關道兑收一律照認解清並無短少貽誤又另飭江安糧道每年解銀二十萬兩亦已連同補平銀兩分期解滬計第四年應認賠欵現已全數交清由司詳請彙奏前來臣覆覈無異除分咨外務部户部查照外謹會同江蘇巡撫臣陳䕫龍恭摺具陳伏乞皇太后皇上聖鑒謹奏奉硃批該部知道欽此　 
[慶親王等片奏爲查軍機章京吏部郎中鮑心增現在丁憂服滿應請在額外章京上行走片]  
　　慶親王等片查軍機章京吏部郎中鮑心增現在丁憂服滿應在額外章京上行走謹奏奉旨知道了欽此　　　　 
[宮門抄]  
　　四月十四日户部宗人府正白旗値日外務部引見三名禮部四名刑部十名翰林院八名欽天監四名提督衙門二名正紅漢九名順王請假十日松公請假五日善豫續假十日延秀請假兩個月修墓福啟文鑑預備召見掌儀司奏十七日祭奉先殿倫貝子行禮召見軍機福啓文鑑 
[吏部謹奏爲請旨事摺]  
　　吏部謹奏爲請旨事查政務處會同臣部議覆給事中煕麟奏請復詹事府一摺内開擬請翰林院補設六品官滿漢各一員定名爲翰林院撰文漢缺開列比照中允等因奉旨允准在案又查品級考中允開列具題由國子鹽司業論俸升任無人方以翰林院修撰編修檢討論俸升任又查翰詹開坊引見例載國子監司業缺出翰林院將俸深修撰編修檢討開列二十員咨送吏部核其俸次帶領引見補授各等語今國子監司業員缺裁撤則撰文爲翰林升任初階應否照開坊例引見補授之處恭候欽定謹繕摺具陳伏乞皇太后皇上聖鑒謹奏光緖三十二年閏四月十四日奉旨依議欽此 
[河南巡撫張奏爲製造局裝彈房白藥觸火藝徒王得標宋幗秀同死非命情殊堪憫請優加撫卹以勵在事片]  
張人駿片再據機器製造局司道禀稱該局專有裝彈房一間每日藝徒進内工作及需用材料並黑白各藥均經委員檢騐防範尚屬愼密本年四月廿五日申刻該房　然一聲屋頂牆壁同時傾倒經員救息並無延燒別屋集夫扒開甎木查看藝徒王得標業己壓斃雷兆霆面胸兩處被轟甚重宋幗秀被甎壓傷餘四名受傷尚輕禨器並無損壞研詰起火之由據宋幗秀等僉稱是日己裝成子彈四千餘粒交庫尚有待裝三千餘粒未用黑藥二十餘斤未申之交正在如法裝配不知如何雷兆霆名下銅壳内小銅帽上白藥突然冒出火星引然手旁黑藥立時火起想因天時乾旱白藥木易觸火雷兆霆用力稍重所致並無别故伊等衆目共覩身同受傷不敢稍爲隱飾等語查該司道等公同履勘查明屬實雷兆霆宋幗秀旋卽殞命同王得標先後棺殮查白藥性極猛烈平時若 
受氣壓力稍大卽能自燃今歲省垣地面四月上澣以前雨水甚稀氣候頗形乾旱該藝徒等所供自係實在情形原騐雷兆霆面部胸前均有轟傷其爲蠲動白藥火星尤可徴信該藝徒雷兆霆裝彈用力稍重以致肇事雖非意料所及究屬工作未盡如法本有不合業已身死應毌庸議至王得標宋幗秀兩名同死非命情殊堪憫應請優加撫卹以勵在事其餘藝徒傷輕醫痊裝彈房已飭匠修竣禀請查核前來臣親詣勘查無異除批飭照辦外理合附片陳明伏乞聖鑒謹奏奉硃批該部知道欽此 
[兼署閩浙總督崇奏請將福建省各班鹽員於光緖三十二年起暫停分發二年俾免壅滯摺]  
　　崇善片再查閩省候補鑒員光緖二十五年以前不過六十餘人嗣以浙省停止分發因而指分福建者接踵而來計今已積至一百六七十人而場關鹽庫各大使實祇一十七缺人多缺少補署旣屬無期値此節省經費裁併局卡之時差委尤難徧及該員等隨班聽鼓需次頻年得一差缺而逋負盈身卽能砥礪廉隅亦恐虧挪公欵若不請停分發何以資策勵而肅官方應請將福建省各班 
 
