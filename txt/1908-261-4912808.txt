# 1908 - 261 - 4912808

 

Page 1

 
 
   
 
 

Page 2

 
 
　　今日本報目次 
　　第一張上諭宮門抄交旨論說專電緊要新聞 
　　第二張分類新聞雜評新三笑 
　　第三張要摺本埠新聞 
　　第四張小說專件來函 
上諭 
[九月初三日奉]  
　　上諭法部左參議著魏聯全奎轉補善佺著補授法部右參議欽此上諭四川成緜龍茂道著黄丙焜調補劉元弼著調補雲南迤西道欽此 
　　上諭江蘇江寗府知府員缺緊要着該督於通省知府内揀員調補所遺員缺著劉名譽補授欽此 
　　上諭奉天高審判廳丞著許世英補授欽此 
　　初三日宮門抄召見軍機管象頤江瀚 
交旨 
[八月二十五日交學部會考游學畢業生閱卷大臣奉]  
　　硃筆圈出唐景崇梁敦産廕昌達壽欽此 
[八月二十六日交吏部軍機大臣面奉]  
　　諭旨此次騐看之李守謙著以生事用欽此同日交禁烟大臣本日給事中李灼華奏洋烟甫禁而紙烟盛行流毒尤甚擬請嚴禁摺奉 
　　旨禁烟大臣知道欽此同日交陸軍部南洋大臣本日陸軍部奏請派秋操閱兵大臣一摺奉 
　　旨著派廕昌端方認眞校閱欽此同日交陸軍部本日貴部奏擬訂陸軍各學堂及出洋學生畢業考試出身授官章程摺單二件奉 
　　旨依議欽此同日交陸軍部本日貴部奏議覆陳慶桂奏各省世職請撥入水陸師各學堂學習一摺奉 
　　旨依議欽此同日交陸軍部本日貴部奏各省續保副參等第摺單一件奉 
　　旨知道了欽此 
　　八月二十七日交會議政務處本日專美國大臣唐紹儀奏請實行商約各欵並速定幣制摺奉 
　　旨會議政務處速議具奏欽此同日交外務部度支部專使大臣本日專使大臣唐紹儀奏出使經費請分别飭部籌撥一摺奉 
　　旨著照所請該部知道欽此同日交專使大臣唐本日貴大臣奏齎送酌提奉天宮内瓷器片單一件奉 
　　旨知道了欽此 
論說 
[論邊將之罪狀]  
　　今日中國之邊事亟矣。法窺滇桂。英窺藏蜀。俄窺滿蒙亦窺藏。日旣得南滿。且欲全包東三省而壟斷之。殆哉岌岌乎汁亂未已藏僧不歸畜牧之鄉俄人絡繹非藉口保護以陰行其殖民之策即强索路礦以借欵爲掠地之媒哀我政府對於西鄰之責言已有應接不暇之勢而崛起之東隣且以佔據滿洲之故扼我吮而拊我背間島則越俎代謀。新法則攘臂奪食。在彼挾其戰勝之餘威。以爲兵雄艦壯。且足睥睨列强。區區弱國。固莫予敢毒也。而我國亦自知積弱。曾不敢稍攖其鋒。森林礦産諸問題。不得不逐步退讓。冀免决裂。然我愈退讓人愈進迫得寸不已得尺奈何我國苟長此局局然得過且過無論三省之地有限即益以十八行省未嘗不可頃刻盡也政府有鑒於。此改行省。變官制。籌巨欵。練重兵。雖不敢望一 
 
 
 

Page 3

 
 
蹴而躋於富强而未嘗不思以牽蘿補屋之功爲亡羊補牢之計則有防邊之責者宜何如規畫大局淬厲全神藉完未缺之金甌稍戢强鄰之凶燄而顧放淫無度縱匪失機如奉軍後路統領瑞祿者是可誅矣 
　　瑞祿者以記名副都統統帶後路奉軍者也。職旣高任又重。當日俄戰爭之後。時機又極迫切無論際此時艱非有兼人之才先事之智不足以勝任而愉快而即才智稍有不足苟能激發愛國之心嚴勒部曲整肅軍容猶不至以失機貽邊患也乃觀徐世昌查覆瑞祿罪狀一摺。（見初二日報）謂其收接匪首白音大賚等十五人。不善駕馭。反被鎗斃哨長平民各一人。而又素少檢束。挾妓宿娼。無所不爲先後駐紥江省札薩克圖王屬蒙屯倉吉把占道屯等屬。均有行奸情事。且犯姦斃民婦之疑。嗚呼。如若所爲是直無賴而已。即在承平無事之時猶恐失邊民愛戴之心長梟桀揭竿之氣而况時機急迫如火燃眉全賴防邊者威可懾衆德足服人猶可固邊圉而培元氣今若此則强者必側目而視存僥倖一試之心弱者且謂他人父作遷地爲良之計是不啻爲叢敺爵也矧日俄兩國方以小恩小惠收攬民心使之去我而從彼而我猶執挺以隨其後設一日激成亂事彼國藉口保護節節進逼駐兵旣逗遛不撤平亂又堅索報酬謝之不可爭之不從數千里之邊城尙可爲我有哉千鈞一髮其危若綫堂堂邊將猶歌舞漏舟之中則雖予以充配監禁之罪豈足蔽其辜耶 
　　斯事也。亦不能不爲徐督咎也。政府知東事之可危。不屑籌撥巨欵。舁之特權。俾得盡其才而善其事乃自履東以後。庫存部撥之欵。不下七百餘萬。皆已耗用凈盡。七月間之官俸。至息借商欵。始得發放。而實業之不振吏治之廢弛外交之失敗依然如舊且有不如其舊者是於東事毫無寸補也徒糜巨欵而已今軍事之腐敗又如此邊將之荒淫又如此在耳目最近之地曾未嘗稍有覺察必待有人奏參交旨查覆始經派員查明而邊氓之受害深矣邊事之隱患大矣溯自徐督到任以後。被參之摺。不下百餘起。政府皆明予優容。留中未發。今於瑞祿之事。又不予以失察之處分。雖曰奥援可恃可亦效不求速功不嫌遲政府故特寛其格而使之爲桑榆之收歟雖然。我爲徐督懼我爲東省危 
專電 
[電一（北京）]  
　　會議政務處議定自後各部所調人員不得擅以某官請留須先由使部覈議 
[電二（北京）]  
　　憲政編查館議定貴胄學員畢業後挑選程度較優者留學西洋 
[電三（北京）]  
　　内務府傳出諭旨初六日在頣和園東宮門内仁籌殿召見達賴喇嘛 
[電四（北京）]  
　　初二日禮部奏請先儒從祀文廟奉旨顧炎武王夫之黄宗羲均准從祀曾國藩應緩議 
[電五（北京）]  
　　郵傳部書陳璧請調汪大爕到部 
緊要新聞 
[地方自治章程將次頒布北京]  
　　前報紀地方自治章程由憲政編查館館員起草茲探得此項章程統共一百七十二條其内容於城鄉鎭之輕重頗有更易凡城邑不在三千戸以上不能定爲自治大區王大臣皆以爲然不日卽將繕奏請旨頒行 
[撤調督撫消息北京]  
　　前日軍機公所會議以九年籌備憲政條目繁多而能否依次籌備全賴各省大吏之提倡故提議撤調督撫共計有四五省之多但此事世中堂大不賛成張中堂主張緩行袁尙書决意速行議論紛歧莫能濯定但聞當日擬旨廷寄皖撫查明李經羲近來有無疾病速即奏覆大有起用舊員之勢而撤調督撫一節或從緩實行亦未可知 
[播寶輪船捕犯之交涉廣東]  
　　巡防第八營楊洪標管帶前月撤任卽委呂鎭鎧充補呂到任後適有人由某夜輪船偷運炸藥數千磅銅𠲵數百藏之三板底中爲海關洋員搜獲並見船上有兩人逃去卽將詳情申報粤督飭令呂管帶嚴密查拿不數日呂管帶緝獲儈運炸藥一人只供受人雇託携帶至八月十九日播寶夜輪上省先由呂弁派赴香港之秘密偵探電告呂弁以有巨盜十二人搭輪前來請其密拿呂弁卽令帮帶陳都戎上船查緝陳係楊洪標舊帮帶向日凡有匪犯 
 
 

Page 4

 
 
由港輪來省營中得報即持片通報領事告知原由即可下輪搜捕陳卽持呂弁名片往報駐粤法領事領事乃書一函與之囑其交付船主陳弁照例帶勇前赴該輪投函船主亦以陳弁向來捕匪皆照此辦法即飭令閉艙任其搜捕當塲捕獲五人提至巡船解省詎船主拆視領事來函即對陳弁說以今日所捕之犯未得領事允許不能提解須俟領事前來未幾法領事下船大怒以鞭竿撲遂陳隁并將五犯在巡船取回一併釋放各匪遂逃回香港陳弁回營即由呂管帶禀由粤督電請外部與駐京法欽使理論聞外部已有覆電飭粤督據理駁斥將來此事恐成一重大交涉與西光捕權二辰九案不相上下云 
[姜提督奏報建營購輪南京]  
　　新任直隷提督姜桂題在長江防交時片奏略云南方卑濕雨多晴少不得不亟修營房俾資休息當經派員就浦口勘得空曠平坦之地迭與商匠切實估計按屋之大小寛深分爲四等計告沿江防營公所一處統領營房三處馬步礮探營房十八處共房二千三百七十間最大每間包價銀四十兩次大每間包價銀三十兩其次每間包價銀二十四兩又次每間包價銀十八兩約需銀五萬四千餘兩又長江一帶港紛歧非添置輪船未能迅赴事機現已先購輪船二艘一名巢湖價銀七千兩一名亞洲價銀五千兩均甚堅固適用應請飭部立案八月二十四日奉硃批該部知道 
[奏撥劉春霖公費雲南]  
　　滇督錫良片奏幫辦雲南邊防事務候補一品京堂劉春霖現已到滇即日出省辦理一切邊務事繁任重自應籌給公費以資辦公茲據司局詳稱自該京堂到滇之日起應需公費等項每月由善後局籌撥銀一千兩解交應用請准作正開銷等情詳請奏咨前來奴才覆查無異八月二十三日硃批該部知道 
[皖路米捐請勿翻案]  
　　皖紳周玉帥等致江督函安徽路礦開辦以來京内外紳商多方籌畫不遺餘力惟路線過長南北一千四五百里非集資二千萬兩不能成事需欵旣多則籌欵不易所恃廣潮米股曁本地米股兩項稍立基礎俾路礦兩局得以逐漸擴充風聞米商爲浮言所動前赴氷案禀求减免查皖省路礦勢在必辦捐事早經奏定紳商等正在協力籌議整頓無論米股米捐萬難聽該商停减亦無令該商獨任其難之理馥斌等僑庽在此路務商情聞必較確倘一經摇動全局將散不可復支即該商等前次所交之股本利全無亦殊非計而後來籌欵之法　皆畏阻而不能行是米捐一欵闢係甚重務求大公祖垂念皖省路礦大局速與維持勿翻前案是所至感 
　　江督復皖紳函昨接尊函具悉一是米捐一案前月據米商利源長等以捐重商困無米滯銷洋米倒灌禀懇暫免路礦加捐五分以資維持　詞迫切竊維貴省路礦京外紳商組織有年始克樹此規模米捐一項數雖無多要亦基礎所在一經准免慮碍全局商情路政兼顧爲難當經明晣批駁並咨請撫部院察核辦理昨蕪地米捐局又以此事據情詳請批示前來亦經駁飭遵照瓣批照常繳認各在案鄙人對於路事尙有愚慮自伯行星使赴英以後總理一席至今懸而未定在諸君子力以退讓爲懷而商人狡獪性成遂藉爲口實敢於嘗試以生其免捐之妄想空穴來風種種宜防所望諸君子當仁不讓先將總理早日推定然後合羣策羣力以圖之庶有濟乎可與樂成難　慮始正謂此也辱承尊囑敬布區區 
[常州續議諮議局調查事宜]  
　　常郡於二十八日特開大會籌議諮議局事已誌前報九月初一日上午又邀集商界同人在商會事務所切實申說選舉人資格財産須有五千元以上一條難免誤會抽捐不知此係法律之制限與抽捐事逈不相涉如爲抽捐計則前四項資格在做官者尙可出捐而其餘三項則寒士居多何故必須調查須知朝廷與百姓以參政權實屬千載一時切不可放棄等云當有錢業陸朱二君首先聲明彼等絕不固報調查一事均允協同辦理逮散會已午後一時矣又是日兩下鐘武陽袁陳兩大令到事務所傳齊郡城圖董到會紳學界來會者亦百餘人先由兩縣諄諭圖董諮議局係奉旨設立期限急迫現在事務所派員調查各圖董宜同心協辦無得推諉延誤云云次于瑾懷君宣布調查章程預備初四日入手初十日竣事各學堂於重陽節放假二日辦理此事儘十二日將調查册一律交還事務所學界同人並分任調查地叚而散 
　　按常州官紳商學各界對於諮議局如此熱心可不誤選舉開會之事他屬有聞風而興起者乎余日望之 
[京師近事]  
　　國史館前將修改地理志及各史書裝訂完善進呈御覽奉旨留中至今尙未發出聞内廷消息兩宮瀏覽各種書籍尙有諭飭删改之處　　二十五日皇上升仁壽殿覲見俄國新使廊索維慈並和國使臣特斯氏已誌前報嗣經外部總理慶王會辦大臣那中堂外部袁尙書及侍郎丞參各堂於午正在頣和園外部公所設宴接待聞俄和兩使曾於席間談及此次盛宮保赴日就醫一事歐洲各國多以爲内含國際問題經外部各堂當時聲明確係就醫等語約三句鐘散席 
　　外部前駁覆駐京德使謂土耳其在華僑民應照未立專約之琉球暹羅僑居内地人民辦法統歸華官保護等因現德公使復致函辯駁請援緬越歸法代保之例未悉部中如何對待 
　　南北洋所請添設交涉可一事軍機處會同外部亦曾議過多次現在已有准意南洋交涉司决議駐紥上海 
 
 

Page 5

 
 
　　禮部以現奉諭飭禮學館速訂禮書勢難再緩擬即添派顧問官以便諮詢仍照前派纂修官例侍以賓師之禮不作實官亦不必常川駐館 
　　民政部各堂擬將偵探官員分爲四等頭等偵探官三品頂戴二等者四品頂戴二等者五品頂戴四等者六品頂戴均作爲該部實官其一切薪俸係照該部對品官員發給聞不日即可入奏 
　　管學大　張中堂與學部各堂議及八科大學宜先從經科入手惟此項學生程度須先習過普通科學更須兼通外洋一國語言文字程度不爲不高此項人才求之今日恐不可多得即大學堂師範預備兩科年終畢業能升入經科大學之資格者亦寥若晨星擬仿舉貢考職章程令各省提學使搜訪通經舉貢不限年歲不問已否入過學堂不必嚴核普通科學但求於中國舊學有根柢說文小學有門徑精力强壯能通一經者每省酌舉數名送京考騐合格即留入大學一俟議定即見明文其他七科則尙毫無眉目云 
　　前由禮部會奏先儒王夫之顧炎武黄宗羲三大儒從祀孔廟經内閣大學士等會同該部議定將已故大學士文正公曾國藩一併從祀定九月初一日由部具奏先期由内閣片行各部院與議各堂是日自行呈遞膳牌如有註寫於八月二十八日午刻知照禮部以憑列名具奏 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞 
政界 
[新舊吉撫電告交卸任事吉林]  
　　八月二十五日署理吉林巡撫陳昭常調補安徽巡撫朱家寶致軍機處電云昭常於二十一日抵吉二十四日接印任事家寶卽於是日交卸擬二十八日由吉起程赴安徽新任現在地方均尙安靜年歲亦稱豐稔堪以仰慰宸厪除恭摺具報外伏乞代奏 
[吏部限制奏請卹典北京]  
　　吏部以河工邊防等議卹人員漫無限制殊非愼重名器之道因於前日附片具奏略云查臣部例載軍營積勞病故從優議卹者照大洋大江漂没例給予贈廕又大洋大江漂沒者照遇賊殉難官給廕又承辦軍需積勞病故在事竣以後者如奉旨交部議卹按本官應升品級給予贈銜毋庸給廕又離營人員並善後留防練軍一切差委及尋常押運解餉非赴軍營交納者均不應奏請恤典各等語乃年近以來離營及差委人員因病身故往往違例奏請又有以道員督辦銀號或總辦鐵路或充當商董迨其病故各督撫部臣輙請比照軍營積勞病故從優議恤竊思辦理銀號鐵路等項人員卽有積勞亦祗尋常若盡按照營員贈廕則是同所辦公之吏皆比於沙塲敵愾之人榮廕濫邀未爲允協擬請嗣後遇有河工邊防出洋曁經理路礦輪電銀號商務等項及例所未備人員如止因病身故其奏請從優者亦祗議給贈銜未請從優者减等贈銜均毋庸給廕如蒙俞允臣部卽定爲專章並通行各該衙門以便遵守奉旨依議 
[奉天地方自治研究會成立奉天]  
　奉省全省諮議局附設地方自治研究所已於前日開學并經民政司張珍午盛京都統多錫三各致訓辭茲特並錄於左 
　　張民政使訓詞今日爲奉天全省地方自治研究所開學之期奉天自治前途之進步胥視各學員研究之程度以爲的是今日爲奉天全省極有關係之日諸君即爲奉天全省極有關係之人此次朝廷宣布籌備立憲諭旨以九年爲限本年第一條爲籌辦諮議局第二條爲頒布城鎭鄉地方自治章程三十五年第一條爲舉行諮議局選舉第二條爲籌辦城鎭鄉地方自治設立研究所誠以預備立憲無不從地方自治入手本局所辦之事宗旨期限均與諭旨不悖今日在所各學員憲法未立以前已具有諮議局議員之資格憲法成立以後並可備下議院議員之選舉諸君當思厠身議席擔全國之義務爲政府之後盾豈無知識無能力者所能勝其任哉本司承乏此局已及一年甚盼諸君學成改官辦爲自辦親見各府廳州縣地方自治會成立爲立憲之基礎宏議院之遠謨使八月初十日永爲地方自治記念之日則大幸矣諸君勉旃 
　　多都統訓詞今天爲吾奉天自治研究所開學日期來學諸君皆係研究自治以爲實行立憲基礎此實吾中國最光榮之盛舉不可無數語勉勵諸君吾中國人民從前不知地方自治爲何事自預備立憲之明詔頒下人民始知有國家思想國民二字乃切實加於人民之身但是國家以地方爲基本所以地方自治在所不容緩而研究自治尤爲急務也奉天自改行省以來一切新政進步甚速卽就諮議局及自治研究所而論他省正在籌辦而吾省則已有端緒矣此皆督撫憲竭力提倡兼民政司使張公辦事敏捷勤勞之所致余忝在局中充當議紳今日開學不禁爲吾同鄉諸君喜中國昔時以科舉取士所育之人材大半皆詞章帖括學非所用用非所學今諸君之所學皆能見之實用者也將來一面實行地行自治一面充當議員使吾中國國勢蒸蒸日上國民永享無窮之幸福皆於諸君有重賴焉余不敏特以數語表余之希望云 
[攷列四等員禀請回籍長沙]  
　　湘省遵照憲政館考試外官新章於月前舉行第二次考試所有本省候補各員應考者數十人已經分别等第揭榜曉示在案内有試用巡檢周鑅考列四等照章應入法政學堂肄習該員於揭曉後以親老家貧非自行營謀生計難資事畜實屬無力入學懇請改爲不列等俾獲回籍謀生等情具禀撫憲昨經岑堯帥批示略謂查候補職官無力入學原不止該巡檢一人爲然際此澄清仕途之時文理較遜各員祗得遵章送校肄習用資造就該巡檢因無力入學禀請改爲不列等自願回籍謀生知難而退實爲人所難能應即照准 
[　　鄂省自費赴日留學警察各生前經巡警道派往省垣警察局服務三月茲已期滿經巡道詳細考核分爲五等計最優等李希白等十四名留省派用優等張立孟等二十九名分發各屬派用中等殷聖哲等二十二名俟最優等派完後挨次序補 
[查究匿報湖田蕪湖]  
　　萬頃湖督辦李蔭伯觀察刻因湖内田畝報墾數目與領墾數目不甚相符特於前日傳湖董潘立功等來蕪詢問情形以憑查究 
交涉 
[温台客民毆斃天主敎民浙江]  
　　杭省天主敎堂前接湖州分堂報告據云本月十二日長興縣敎友潘和順在該縣株樹村地方被温台客民鮑阿六等尋仇毆斃復敢聚衆哄閙屍塲傷及駐長傳敎之藏敎士毆傷屍親潘龔氏敎友周壽源陳阿四等多人凶横不法請迅照會洋務局電飭地方嚴密保護緝凶抵償等情茲聞長興縣亦於前日通詳省台略謂八月十四日據吉區三十八莊地保禀報敎民潘和順於十二日偕其子學林行經株樹村地方與台民鮑阿六等途遇提及上月潘和順搬竹誤碰事復又口角爭毆致被毆傷心坎倒地其子奔告其母赶往看視意欲扶回救治行至南山脚氣絕身死查該處距城三十四里當卽派差馳往拿犯一面帶領刑仵親往相騐未到之前城内天主堂敎民藏安德等先在屍塲遇有觀看熱閙之温台人以謂凶犯即在其中擬扣住一二人送官究曾以致互相揪扭致敎民周陳二人及屍妻龔氏略受微傷當時人多手雜即客民亦有受傷者知縣以案關民敎預爲防範早有兵役 
 
 
] 

Page 11

 
 
派往彈壓不致肇禍其時知縣尙在途中得信飛即赶往解散至則客民早已遠颺查拿無蹤幸未别釀事端藏敎士並未受傷即經保護回城云云現聞省台已電飭湖府查辦矣 
[日領事防疫函牘南京]  
　　日本領事致函江督皖撫昨奉外部電開現在清國漢口下流一帶地方除吳淞上海兩處外其餘均係時疫流行之地凡清國官民輪船由時疫流行之地駛入日本經過長崎門司神戸横濱及函館等五港時於華歷八月十六日起必須在該五港停輪聽候騐疫及消除疫毒之事若各輪駛入别港亦應先由該五港　過始能駛往電飭照會清國當道查照 
[訊擬盜典房屋罪名江西]  
　　豐城縣王大令禀洋務局批略謂盛廷松等盜典房屋一案雖已斷結惟盛廷松盜典之罪律有明條釀成交涉情尤可惡仰仍遵照本總局迭次批飭傳拘盛廷松等到案按律訊擬通詳核辦先將拘辦情形尅日具報以憑核奪毋再違延 
軍界 
[演習野外戰鬥長沙]  
　　各省常備軍於平時照章操演外凡一切抵抗行軍野外戰鬥之事亦當按期演習湘省常備新軍成立已經數載凡此項行軍戰鬥之法祗嘗以小部隊在附近操塲分期演習未嘗全軍合演現由一標黄標統鸞鳴議定舉行已擇定南門外距城數里之金盆嶺黄土巓地方爲戰線地界於八月二十三日午後帶領各營隊至該處演習先期傳令各營弁兵隨帶帳棚行李炊爨各物以及工作器具在該處宿營夜間則燃火接續演習次日上午回營 
[標營整頓烟禁杭州]  
　　署理嘉乍協鎭雷瑩谷遊戎接奉提憲嚴禁弁勇吸食鴉片公文即於八月十七日親赴乍浦按汛點名嚴加攷察惟有砲台各勇悉皆精壯足資造就其外海練船二號船上勇丁間有老弱恐不能盡免嗜好惟於潮漲沙綫諸事極形熟悉不得不量予變通爰即傳齊各弁兵逐一勉勵命具有癮無癮已戒遵戒各結而散 
學務 
[報告爪哇學務之批詞廣東]  
　　爪哇華僑勸學所總黄汪鳳翔近將巡視學務情形及爪哇各埠學堂報告册呈送廣東提學使察核當奉批示云該員巡視爪哇全島經歷商埠五十有餘調查學堂四十九所所至考訂規程糾正宗旨指示課本甄别敎員激勵生徒維持經費消融阻力調和職員各辦法具見整齊學風諸得要領旣據稱各該敎員多能盡力學生中年齡較長具有智識者語以忠君愛羣咸知感奮且無囂張氣習均屬可嘉應即由該員於現届查視時分别傳諭奬勉其管理敎授未能如法者仍隨時指點以期逐漸改良國文歷史地理等科於國家思想至有關繫各該生生長異域於祖國語言非所素習程度因之較遜自是實在情形前據該員繳到僑學課程内列國語一科甚爲適當此外各科敎員能操正音者上堂口授時應並留心辨正就在粉板上隨手訓釋使聽者易於了解久乃操之自熟益引起其愛祖國愛鄉土之心思而上項學科亦即一以貫之可期事半功倍言文未能合一爲敎育上一大阻礙施之海外僑童此事尤當注意東埠文化早開學風視西半島爲優卽可爲輸灌文明之先導查該島由西至東鐵軌午貫利便交通應准西埠各校員於課授餘閒擇尤携帶數生導往東方參觀各校庶俾及時愧畜促進文明泗水都會捐建文廟經已落成春秋二仲釋菜之期並准酌帶旅行排班觀禮聲明文物觀聽所傾僑學前途不無影響所有進行階次及設備方法仍望體察全島各校程度等差分别預籌呈候核飭本年考察南洋商務大臣楊侍郎回國奏報華僑情形摺内言爪哇全島僑商散處約六七十萬人茲據表列學生數目統計四千四百三十有奇亘古極榛風氣始開祁祁生徒得此亦差强人意第六七十萬人中其正在學年者當復不知凡幾目前隷屬學籍祇此區區則外此皆未讀吾祖國書其於國家思想慮多缺乏所稱普及敎育自是第一要義應速廣勸海外同胞一面多開小學其已經所立者酌予查報立案藉資鼓勵東南際天地彌望皆吾血氣之倫此時失學尙多本司惟有與該視學内外相維以冀共彌此缺憾而已仰即照辦並轉諭飭遵 
[杭州法政學堂之風潮杭州]  
　　二十六日杭城法政學堂官班學員黄某等十餘人羣聚休憩室暢談雜事延不上課敎務長許某見之勸令上課置之不理許某即正色責之曰吾爲敎務長有稽察諸君功課之責且敎員拘束學生分所應爾云云黄某等誤聽拘束爲驅逐即大肆咆哮甚至在敎務室等處往來跳駡勒令同班簽字不准上民法講堂民法一科係敎務長兼授並擬聯名公禀撫台必欲驅逐許君而後快正紛擾間監督寗綰香觀察聞報馳至諸學員又與監督爲難藉詞部章鐘點並未宣布刺刺不休觀察怒甚即晚懸一牌示略謂照得學員上課敎務長例有稽查之責本日當上課時間該學員等仍在休息所休息經敎務長督催上課該學員等竟敢出言不遜並有數人隨同附和本擬遵照部章毁辱敎員例除名姑念畢業在邇從寛處分除禀撫憲外將各學員分别記過以示薄懲計爲首之黄張兩學員各記大過二次隨同和附之鄭朱秦三員各記大過一次各學員不服於二十七早晨開官班學員臨時大會公舉某某爲會長集議對付之策並公舉代表七八人禀見撫憲申訴適寗監督亦同時傳見經增中丞詳詢風潮始末各學員痛陳敎員種種腐敗及苛待情形當經增中丞好言勸慰並許派員澈查根究始各退出當風潮極盛時有官班生楊某不願附和常上課落班後到檢春樓茶店遇黄某等十餘人唾面大駡時茶客滿堂楊某愧憤交并抱頭大哭擬即日上禀退學拚棄一官云 
實業 
[常德錢業之大近潮長沙]  
　　湘省常德府錢業出入甚鉅每家出票多至數十萬甚或百餘萬自前年該郡德昌祥錢莊因爭兌錢票啟釁致將該莊打毁因此牽動全局連日打毁十餘家市面大爲震動凡爲錢業者均有戒心今年八月初有劉恒慶錢莊因與某宅控爭水注某挾嫌 
 
 

Page 12

 
 
圖報在外散放謡言謂該莊大有虧累於是收有該莊錢票者紛紛索兌每日有千餘人郡尊連雲生太守鑒於德昌祥往事恐釀事端爰商同該郡官錢局代籌數萬金以資接濟並傳諭錢業同行共相維持免壞大局乃數日以來兌出之票已至二十餘萬而索兌者仍絡繹不絕連太守遂電禀省台請示辨理當由岑撫帥電知常郡官錢局再籌十萬金俾敷周轉以保市面無如該莊總以出票過多難乎爲繼而兌票者仍復爭先搶兌紛擾不堪該莊竟至不能支持遂於十一日停閉市面又大爲震動凡存有各錢店紙幣者無不持往兌取該處官錢局存票數十萬頃刻發兌一空又設法多出草票以資接濟鄉民往往不肯收受時起衝突故刻下該處人心惶惶各業亦將爲其牽動雖經地方文武各官分投彈壓而風潮訖未少息昨由連太守曁該郡八省三堂紳董先後電禀省台請予迅撥銅元或官錢局花票數十萬解常以維市面 
[飭查景德鎭應否設立總商會九江]  
　　景德鎭紙莊韓啟大和等具禀贛撫請設商務分會奉馮中丞批示云查景德鎭地方居天下四大鎭之一近年因磁業衰敗日形退步頗有紳商發起應設商務總會以期挽救者據禀徐令孝泰任内曾經設立分會一節卷查只據浮梁縣於申復民政部咨查文内聲叙景鎭設有商會局一所等語旣有總分會名目亦未核議章程舉定總理詳請轉咨商部立案加札派委其組織未能完備可知所　即以現辦巡警紳士帶理辦法尤爲苟簡究竟該鎭或應設總會或　設分會何者爲宜革舉徐鳳鈞有無冀攬事權假公濟私情事仰農工商礦局即飭浮梁縣會同景德鎭同知確切查明邀集闔鎭商人按照定章妥爲籌議尅期禀辦總以能振興商業調和工黨使地方日臻繁盛爲第一要義不可稍存私見於其間也 
雜記 
[禀請調回警察敎員寗波]  
　　定海開辦警察經費業由廳主請將漁團照費項下每年撥給洋二千元作爲常欵一節尸紀前報茲龔司馬又禀甬道略謂奉派之警察敎習嚴明璐業經到定當此未曾開辦之先似乎未便募人訓練即使前禀照准則往返核議亦屬有需時日該敎習負有用之才置諸閒散之地未免可惜查寗屬一廳　縣省中僅派敎習四名尙有兩處未素派定可否先將嚴敎習飭府調回轉派已經辦理之處一俟此問開辦有期即中同知禀請派撥庶幾事歸兩全而嚴敎習亦可速展抱負也 
[緝私鹺尹記功福州]  
　　詔浦課釐局委員鹽尹成培查獲廣東私鹽船兩次罰欵一萬四千金蒙記大功三次 
[蘇藩飭解私梟訊辦蘇州]  
　　蘇藩瑞方伯昨據江陰緝私鹽捕營分統朱廷燎禀稱拿獲著名私梟楊鴻發擬請就近解縣訊辦懇請核示等因特札飭江陰縣遴派妥弁會同朱分統迅將該匪協解來省聽候派員審辦 
[松江貢院之利用松江]  
　　松郡自科舉停後貢院變爲牧塲兩旁小屋均作馬棚糞穢狼藉不可嚮邇院内房廊逐次傾圮號板號凳均係極厚之土檀價值殊貴委棄可惜現正議遷火藥局籌捐維難經某紳提議擬聯名禀請當道估價變賣以作遷移火藥局經費未知果能照辦否也 
[典史疏防撤任蘇州]  
　　六合縣監犯沙國章乘間越獄脫逃一案現臬憲左廉訪以該犯沙國章係因身佩刀砲擾憲閭閻禀准監禁十年之犯乃該縣典史陳爾音普不嚴密防範任令越獄脫逃實屬咎無可辭且恐有賄縱情弊特詳明督撫請將該典史撤任遺缺即由江藩司派委現署揚州府經歷程祖耀前往接署 
[飭查私雕藩印之手民武昌]  
　　巡警道署偵探前在孝感縣拿獲私造官錢局鈔票之匪犯余老么一名經馮巡道禀明鄂督發交武昌府讞員審訊茲據該犯供認共造鈔票一千餘張其背面之僞藩司印信及票板等件均係已故刻字匠沈少三經手賣來黄太守恐其狡卸昨特札飭孝感縣查明有無沈少三其人是否業已身故俟禀覆後再行擬罪 
雜評 
[攷官吏]  
　　攷試州縣佐貳送習法政之令。正朝廷期望官吏而重視之也。乃不肖者恒自棄焉攷列四等之巡檢則以不願學習法政之故而請攺入不列等以兾另謀生業攷列三等之知縣則以不願學習法政之故而請援例免送以兾從速到任嗚呼爲官者之不自愛若此吏治尙可問哉 
[攷留學生]  
　　去年考試東西留學生。錄取者東輕而西重。留東學生。已大不滿意。不料今年更甚東洋學生二百餘人。僅有十餘名合格西洋人數雖少。而合格則多。（見前日本報專電）豈眞會攷大臣有輕東重西之意見耶抑亦東洋貨究不若西洋貨之美麗堅固耶請還以質之留學生與攷試留學生者。 
[攷拔貢]  
　　明年攷試選拔學堂各生。禮部又入奏矣。舊日生員及學速成師範法政。有合與考之資格而有志觀光者。四書五經其速温習四書藝五經藝其速揣摹中國史略其速翻閱西國政治類編等書其速購備蠅頭小楷其速練習母負朝廷開科取士之盛意焉可也 
[新三笑（二十二）]  
　　枝山道如此小弟告罪了孟子曰。羞惡之心人皆有之是非之心人皆有之惻隱之心人皆有之好惡之心人皆有之辭讓之心久皆有之理義之心人皆有之伯虎道。我呌你講我的長技那一個呌你背書枝山道。我正說你的長處孟子說人皆有你則恰恰巧巧成一反比例故在孟子口裏用得著一個人字而在我口裏只用得着一個你字在孟子口裏用得著一個有字而在我口裏用得著一個無字總而言之人皆有之一句現當攺作你皆無之伯虎正欲發火聽見間壁桌上坐著的一人忽然罵道蘇州人正不是東西伯虎即出口答道放屁放屁枝山道。你罵的什麽伯虎道。我與你多是蘇州人他罵蘇州人不是東西豈不是見了和尙罵賊秃麽枝山道你慢些慢些他說蘇州不是東西必定有不是東西的道理他說話旣未說定你也不可冐昧伯虎聽見枝山一番說話。頗有道理就閉口不做聲但心中的怒氣還未十分銷除怒目疾視那人悻悻的說道。蘇州人不是東西你看。枝山在旁暗笑亦不做聲只聽見那人接下說道。亦算是皇皇兩個紳董連那些妓女也要奪的豈不是笑話旁邊遠有一個人笑道如你說來紳董應槪奪的是什麽那人答道你問我紳董所應槪奪的麽善堂董事是應槪奪的積榖倉董事是應槪奪的育嬰堂董事是應槪奪的養老堂董事是應槪奢的清節堂董事是應槪奪的枝山道我們一到上海那蘇州就出希奇的事情不知那一個紳士奪妓待我問來 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[學部奏請簡大臣會考游學畢業生摺]  
　　奏爲遵章請簡大臣會考游學畢業生恭摺仰祈聖鑒事竊查光緒三十二年四月臣部奏准考騐游學畢業生每年八月舉行一次歷經遵照辦理並蒙簡派大臣會考在案現距本年考期已近經臣咨行各省督撫及出使大臣出具考語可送咨部應考畢業生已有多名自應循照舊章請旨於各部院大員擇其諳習學務及於各國語言文字專門科學素有專長者簡派數員會同考騐以備分門衡校並由臣部會同該大臣等遴訪京外深通科學人員派爲襄校以精衡鑒而得眞才所有遵章請簡大臣會考游學畢業生緣由謹恭摺具陳伏乞皇太后皇上聖鑒謹奏八月二十日奉旨知道了欽此 
[又奏早稻田等畢業進士館學員另塲考試片]  
　　再進士館游學人員其入法政速成及補修科者業於上年及本年經臣部兩次考試畢業在案惟該館游學學員尙有入早稻田等大學之本科肄業者於本年暑假後始行畢業回國併有以前在速成等科畢業而未來京考試者此項學員人數無多擬俟此次游學考騐事竣後臣等會同欽派會考大臣將此項學員另塲考試其上届考驗畢業不及格之補習學員亦准其一併與考謹附片具陳伏乞聖鑒謹奏八月二十日奉旨知道了欽此 
[禮部奏已酉科舉行選拔學堂各生分别與考片]  
　　再光緒三十一年八月升任直隸總督袁世凱等奏請停科舉摺内聲明已酉科拔貢照舊辦理仍於舊學生員中考取已入學堂者不准應考又政務處奏准寛籌舉貢生員出路章程内開已酉科舉行拔貢照向額加倍考取學堂學生仍照原奏不准與考又准雲貴總督咨稱查學部咨政務處文稱擬如閩浙總督所請速成簡易各生一律考試優拔辦理持平是速成法政畢業生員與簡易師範畢業生員得考試優拔又查滇省上年保送舉貢赴京考試旣有游學日本速成師範畢業之舉人又有曾入法政學堂尙未畢業之舉貢等是曾習法政之舉貢例得與曾學速成簡易各師範之舉貢同膺保送擬請此後已酉壬子兩届保送舉貢及錄取優拔職員遇有法政講習科畢業之舉貢生員或法政别科畢業之舉貢生員必儘先保送儘先取錄通省舉貢生員必有聞風興起爭入法政講習科及别科者應分咨學部禮部立案示覆各等因當經臣部行查學部去後茲准覆稱查法政學堂别科三年畢業法政講習科畢業年限多至一年半而止現在正擬另定别科講習科奬勵章程應俟具奏奉旨後再行知照核辦至師範簡易科約分二種一爲二年以上之簡易科一爲不足二年之簡易科查二年以上之簡易科最優等優等定有奬勵專章且有義務年限亦難准其與考惟中等以下以及不足二年者均未定有奬勵專章自應與速成科學生一律辦理准其考試至各項學堂畢業考列下等者除中學堂下等仍給予優廩生得有奬勵外其餘各項學堂有係舊日舉貢生員在本學堂考列下等並未得有奬勵且實係未升入程度較商學堂肄業者應准其一律與考以昭公允等因前來除别科講習科奬勵章程業經學部奏准應由學部自行知照外查明年已酉係舉行選拔之年舊學生員未入學堂者自應仍照向章一律准其應考其曾入學堂各生有得奬勵與未得奬勵之分何項准其與考何項不准與考卽由各直省督撫轉飭提學使查照學部此次來文分别核定至下届考試優生及保送舉貢均照此辦理謹附片奏聞八月二十日奉旨依議欽此 
[又奏定考試優拔等次序片]  
　　再查向來考試選拔生由學政於按臨各屬時隨棚考選舉報優生於鄉試年由學政在省考選取定後會同督撫嚴加覆試騐看均造具姓名年貌三代清册同原卷覆試卷一併送部查核歷經辦理在案明年考試選拔生優生及生員考職旣歸提學使辦理復由督撫考選保送舉貢塲務繁多自應次第舉行若非明定章程不惟各省參差不能畫一且赴考士子亦多未便今擬各省先考選拔生次考優生次生員考職次考試保送舉貢統限於明年六月以後十一月以前一律考竣分别造册隨同各試卷於年内解部以憑核辦謹附片奏聞八月二十日奉旨依議欽此 
本埠新聞 
[外部飭撥赴美專使經費]  
　　滬道蔡觀察接外部來電略云專使美國大臣唐紹儀不日到滬即由該關在出使經費項下動支銀二十萬兩撥交應用 
[禁阻技術家擅入内地P ] 
　　日本人春日和現擬携帶活動影戲器具前往吳淞浦東等處開演禀由日本總領事永瀧君照會滬道請飭地方官妥爲保護蔡觀察以吳淞地方尙在通商口岸之内自可通融准予暫演三四天已飭寶山縣妥爲保護惟浦東一帶不在通商口岸之内照章洋人不得前往且該處爲匪徒聚顀之處若該日人前往演戲不惟地方官保護難週尤恐匪徒藉端滋擾爰特函復日領轉飭遵照 
[淫婦攻訐運動家]  
　　淫婦王周氏被著名地販陸道生等誑騙運動官塲捐入西藉等費迭經公共公廨提案研訊仍以人證未齊尙未理結茲王周氏亦自知悔悟禀請滬道迅飭判斷當奉批示云此案迭經行廨訊究該氏旣知爲陸道生曹潤甫所愚應即及早悔悟赶將所匿地産單契財飾各物如數繳案毋再甘受他人唆騙飾凟抗違自取重咎仰公共租界會審官嚴諭遵照 
[滬道重申烟賭禁令]  
　　滬道蔡觀察以禁閉烟館拿辦賭徒迭經通飭在案乃訪聞近來仍有不肖地棍在各鄉鎭僻靜處所暗設烟榻私售燈吃並有匪徒糾黨開塲聚賭情事殊屬抗違禁令爰又分行各巡防 
 
 
] 

Page 19

 
 
局責成差保嚴密查拿從重懲辦 
[照請領事告誡船主]  
　　某輪船前在安慶地方未及停輪以致上下搭客失足落水溺斃五命經字徽巡警道卞觀察移文滬道查明該輪係由何國領事所管請予議罰在案現蔡觀察已據新關稅司查復該輪船係德國商人之産因特照會德領請飭該輪船主以後務須照章停輪免再肇禍 
[示禁麵工要挾停工]  
　　麵飽同業四如春等控告王桂寶等要挾停工勒加工資已迭誌前報昨由本縣李大令出示略云據麵業公所鈞德堂禀稱吾業雇用切麵工司每店祗用一人其工資按照各店生意大小各工技藝嫻熟作事勤惰爲定每月至多給錢四五千文近有無賴王桂寶等多人在蘇州唆使同業停工挾制爲長洲縣拿辦逃至上海仍敢出頭私立行頭藉端歛錢每日在各茶館集議唆使各工司停工要挾勒加每月工資一千文等除據批示外爲此出示諭禁爾等各工務必謹守定章切不可聽從王桂寶等唆使要挾停工致千提辦 
[閔行釐卡勒捐留難]  
　　豐盛號商前有已經納捐之荳餅裝至閔行被該處釐卡勒捐扣留致難起運業已禀由新關稅司函請道台轉移淞滬釐局澈查核辦 
[禀准查禁拍賣店]  
　　元濟源昌稻香村等二十一戸昨至總巡捕房環控四馬路山東路一帶拍賣店雇用西人坐櫃拍賣每將僞皮僞貨出售欺騙鄉愚禀求禁阻等情總巡卜羅斯君當卽傳諭老閘捕房捕頭派探沈阿岳飭傳各原告到案詢明情由諭令靜候查禁 
城内 
[定期開會]  
　　内地救火聯合會定於初八晚七時在公益會開會更舉職員先期遍發選舉單二紙一舉正副會長及評議員每票五人一舉調查紏察員每票六人至庶務書記等員仍照向章由各職員選派又聞會員姚文枬因自來水公司苛收水價定於十一日遊同該公司執事與救火會各職員商議調停辦法 
[縣捕獲賊]  
　　陳東大阪公司各輪船屢次失竊茲由縣捕獲到吳小五子一名解縣訊究吳供認不諱判責三百板押改過局半年 
[復訊逃犯]  
　　龍華著名流氓湯根全在押脫逃由捕緝獲昨解上海縣復訊據同時被獲之方友生供並非同黨因在茶肆多言致被拘案訊之湯仍狡供諉卸判湯責二百板還禁方著伊父覓保禀候酌奪 
[拖累匠頭]  
　　匠頭徐坤生欠利記永記泰號各木行貸洋由工程局解縣審訊徐供因造顧姓房屋添配裝修未將應加工料價銀交下以致拖欠判交差覔取的保候示 
[道批五則]  
　　京江公所職董顧坤等禀批禀悉候給示惟上海城廂内外街道逼仄凡沿路翻造房屋須照章收進二尺此次該公所爭留餘地實爲築牆開溝保護義塜而設與尋常辦法不同如將來該公所改築牆開溝爲遷塜造房則仍舊遵照定章一律收進以維路政據工程局禀請立案前來除批准外著即知照圖存寶山縣江灣紳士吳貞等禀批所禀趙秀卿等劣跡如果屬寶殊屬形同匪類仰寶山縣迅即提案訊究錄供禀辦母稍寛延京帮玉業職商金吉雲等禀批此案會議情形現尙未據李紳其復候查案函催並候汪道台由京回滬再行會商辦理寡婦陳姚氏禀批此案前據楊承恩卜倪氏等同時具禀當經批查在案仰會丈局兼清丈灘地局遵照前批迅速查明復奪結抄並發安徽考送留英學生鮑璞等禀批候塡照送請英總領事簽印給執可地咨文兩角發還 
[官事]  
　　直隸候補道徐楨祥京口駐防各學堂總理候補知縣王宗炎中書科中書程慶恩昨日到道拜會鈞和兵輪管帶馬廷樹禀知拖帶秋操供應器具赴皖即日起程浙江管解京餉委員候補知縣黎澤耀鄧國霖今日附新濟輪船北上道暑法文繙譯萬鍾元禀請病假二天候補縣丞沈恩湛禀謝奉委稽查彩票警捐差即日到差新調顓北馬橋巡局委員梁慶眞禀知明日到差 
南市 
[續領槍械]  
　　南匯縣王大令因辦理團練需用槍械禀由滬道轉移製造局續撥老毛瑟槍一百十五枝槍珠一萬二千顆火藥二百磅銅帽三萬枚業已由該局張總辦飭知軍火處如數照給 
[添造厰房]  
　　製造局張總辦現擬添造房屋五間以便軍火裝箱時在彼焊口業已招工承包興建矣 
[誘姦女子]  
　　承認總工程局垃圾捐照處收捐人楊寶麻子前日勾引賣京貨之某女子至王家碼頭聚盛小客棧姦宿事爲巡士訪悉進内拘獲解至工程局請究旋由楊懇其主人出爲具保幸免究懲 
[聚賭罰洋]  
　　大南門外沙家石橋范可生小茶肆違禁聚賭由六號巡目將范拘至南區罰洋一元充公 
閘北 
[巡警總局批詞]  
　　監生沈藴玉禀批據禀沈兆相冐充行頭散票加價復敢紏衆刦物行兇拘人如果屬實不法已極仰警法科迅即查明提案嚴究匆稍徇延王連香等禀批此案業經四路分局解請總局提訊已飭警法科秉公澈究該民其靜候傳訊勿得遠離商民湯月山禀批此案已飭警法科提訊如何辦法本總局自有權衡該民勿得曉凟金俊芳等禀批此案昨據原告張子山呈請比追察核所禀各情與該商等所禀大相歧異仰警法科迅再傳齊兩造質訊據斷勿任訟延 
新租界 
[倒斃]  
　　前晚十名鐘有年約四十歲身穿白洋布衫褲之男子在新閘路北興里口因病倒斃由捕報知捕房將斃車送斐倫路驗屍所傷探查明有無尸　再行核奪 
[竊案]  
　　靜安寺路外國酒店西人被傭人姜有發竊去金表一枚當即報明捕房派探將姜拘入搜出原贓押候解辦又張阿毛顧狗狗串竊卡德路聞合興木植七根由探拘入捕房押候究辦 
英租界 
[僞造銀票]  
　　甬人邱洪生畢介康昨持法界未開張之瑞元錢莊假銀票五十兩至英界蕪湖路元昌永洋貨號　騙衛生衫褲四打半當經號夥何舟　察出向之爭論適探目張寶榮經過遂將二人拘入捕房押候解廨訊究 
[鞋匠會議]  
　　滬北各鞋匠因近來洋價日長日得工資百文不敷糊口昨在新閘某茶肆集議擬商懇各舗主加增工價 
[搶奪頂戴]  
　　住居漢口路之錢伸敭昨遣傭婦尤紀氏至某處取回帽籠一只内有頂帽及翡翠翎管等物詎行經江西路松江路附近被匪搶去該氏即與其主同至捕房請爲查緝 
[浮屍何來]  
　　前日下午福州路口新關碼頭氽來男屍一具旋由水巡捕房將屍拖往浦東飭保報堂收殮 
[西妓辣手]  
　　江西路五十三號門牌美國妓院妓女因嫌西崽張華芳具膳不潔用鐵棍擊傷張之左目旋由張報知捕房禀睛美領出單傳訊 
[雉妓拉客]  
　　德仁里雉妓張老三興申里雉妓張老二違章拉客由捕查見禀明捕頭飭探請廨出單傳訊 
[斥革華捕]  
　　英美捕房敎練所七百四十號華捕詹起宏因犯拐案被閘北巡警總局發押拘留所一月在案茲華捕頭張生君以該捕已經華官訊辦應即斥革所餘薪資亦一併扣除 
 
 

Page 20

 
 
[車夫行竊]  
　　東棋盤街鄭春記被包車夫阿六竊去現洋一百餘元及綢衣等物由鄭報知捕房派探查緝 
美租界 
[查究起火]  
　　前晚一點鐘西華得路二千六百六十三號門牌某衣莊間壁之空屋内起火延燒該衣莊及老陸稿荐肉店等房屋三間捕房以該衣莊等均保有火險恐有情弊飭探查明復核 
[把持停工]  
　　崇明路吳順表茶葉箱作突來無賴陳阿四等多人把持停工經該作主投報捕房飭探往拿業已逃逸該探即回禀捕頭核辦 
法租界 
[拐賣幼尼]  
　　新租界福祿菴小尼居恭全被蕩婦殷王氏王沈氏拐出賣於某姓爲婢議定身價洋八十元將欲成交被該菴住持尼姑查悉報捕將兩氏拘解公堂請爲究辦判兩氏各押捕房一月小尼著該住持領回 
[酌减罰欵]  
趙得福前因兜售淫畫經公廨判罰洋五元押交在案迄已日久無力遵繳前日由捕房解廨請示判减至兩元仍押候交洋釋放 
[電車傷人]  
　　前日午後一時有扛夫某甲在浦灘扛貨被某號電車撞倒跌傷當由巡捕捕送往醫院俟傷痊後再行送廨訊核 
[阻碍軌道]  
　　電車公司西人查見許亞福拾取石塊擲入軌道當即扭交捕房解廨訊究判押七天 
[西崽獲賊]  
　　吳瑞棠掩入電車公司内竊取衣服被西崽陸子欽撞見扭住交捕解廨請究判枷號七天 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
學界小說風流太史（四十四） 
[第十二回酒地花天春申小住偎紅倚翠太史風流]  
　　且說一班窮京官。聽得現在各省都要請旨簡放提學使。便一個個去拜老師。鑽門路。要想簡放出去。好發他一注大財。内中有位太史公。姓孫。單名一個永字。號叫桐卿。本來是個寒士出身。學問也不過平平常常的。却寫得一筆絕好的殿試卷子。倒被他騙着了一個翰林。在京城裏頭。當了十多年的京官。一個寒士出身的人。那裏支持得下去。只窮得和個呌化子一般。連他夫人身上的衣服。都當得乾乾乾凈凈。恰恰的到了這個時候。事有湊巧他有一個會試的房師。新近進了軍機。曉得這個門生。在京城裏頭混不下去。便有意照應他。把他簡放了個提學司。這位孫太史得著了這個信息。直喜歡得在地上亂跳喜歡到極處還恐怕不是眞的只坐在椅子上呆呆的想早有一班同鄉同年的京官。一個個都上門道喜。孫太史應酬了幾天。照例謝了恩。又謝了老師。便張羅了些路費。動身出京。說也奇怪孫太史平日在京城裏頭的時候要在煤炭店上賖欠個一兩八錢銀子的煤炭都是辦不到的現在放了學台就有幾家銀號裏頭的人來兜攬他的生意開了現成銀票還陪著笑臉問他要用不要用孫太史到了這個時候。得意非常。帶著一班家人僕婦。同著老婆。坐了火車到天津。又趁了招商局輪船的官艙。不幾日。早到了上海。倒住了好幾天。原來孫太史當翰林的時候。窮得一天三頓飯。都有時打算不上來從小又是個寒儒。那裏見過上海地方的這樣繁華富麗一到上海之後走到馬路上去。覺得五光十色光怪怪陸離就由不得有些眼花撩亂目迷五色起來到了晚上。又看着那馬路上一班來來去去出局的倌人。轎子背後。跟著一個大姐。一個個芙蓉如面楊柳爲腰那一雙水汪汪的眼睛好似那電光一般熌熌燦燦的前後左右四圍亂轉孫太史自從有生以來眼睛裏頭也没有見過這樣的人物不覺把一雙眼睛釘得牢牢的目不轉睛對著他們呆看心上自然而然的亂跳起來 
專件 
[上海四明商業銀行營業章程（續）]  
　　第九條按各國商業銀行通例不得將不動産如地皮房屋之類作銀行貸欵抵押之物件惟儲蓄銀行間有仿農工殖業銀行辦法受不動産之抵押者本銀行因兼營儲蓄從　辦理如有本埠有房屋之地皮欲抵借欵項者本銀行亦可酌量受質倘到期不贖本銀行即將該産照抵押貸欵章程辦理 
　　第十條保證貸欵雖無抵押而有殷實商家爲本銀行所深信者爲之保證來本銀行擔保貸欵額數若干經本銀行認可方能應其所貸即令保人塡寫保證書或簽字或蓋圖記交本銀行收存備查不得逾額逾限倘有上落延宕等情應憑保人一律清償 
　　第十一條往來貸欵乃於來往存欵付盡之後再爲貸欵往來如欲向本銀行稱貸此等欵項者須照抵押貸欵章程豫將抵押之物件質於本銀行或照保證貸欵章程或照信用貸欵章程方能與之往來其貸欵往來議定額數不得逾限當由本銀行給予貸欵往來册及支票簿收銀簿各一册以憑隨時往來支付 
　　第十二條信用貸欵旣無抵押又無保證然有身家殷實品行端方素爲本銀行所深信者或亦應其所貸惟須訂明額數以爲信用之準此係貸欵中之特别者若非本銀行所深信之人不得援以爲例 
　　第十三條凡各項存欵之利息除儲蓄另有章程外活期存銀長年以三釐計算定期存銀三個月以四釐計算六個月以五釐計算一年以六厘計算定期存銀以十萬兩爲額逾多另議活期存洋長年以二釐計算定期存洋三個月以三釐計算六個月以四釐計算一年以五釐計算定期存洋以五萬元爲額逾多另議其各項貸欵之利息均照本埠市價面議定奪 
　　第十四條貼現分爲三種一曰本銀行未到期票之貼現一曰各錢莊未到期票之貼現一曰各國金圓銀圓鈔票之貼現 
　　第十五條凡執有本銀行所出期票如未到期欲更用現欵者可向本銀行貼息更現其貼現利息視票欵多少票期長短均照市價隨時酌定計目核算 
　　第十六條凡執有本埠各錢莊爲本銀行所深信之家所出期票如未到期來本銀行欲更用現欵者由本銀行持赴出票之　莊照對經該莊簽字或盖圖記承認者均可貼息更現其貼現利息按照第十五條章程辦理 
　　第十七條凡執有各國金圓銀圓鈔票向本銀行兌換現欵者均照每日市價核算 
　　第十八條酒兌分爲三種一曰押滙一曰信滙一曰電滙 
　　第十九條押滙即帶根滙假如有人將貨售於某處某號某客欲在本埠取用現欵者可將此貨提單及保險單等過戸質與本銀行作爲押匯經本銀行騐明確實即令原人塡寫押滙劵及押滙保證書或簽字或蓋圖記交本銀行收存然後付與所押之欵除原人自　其貨運往外本銀行卽將其提單及保險單與押滙劵一同寄往該處分行或代理處隨卽持單向某號某客照期收欵倘至期欵不照交即貨亦不能提取一切按照押滙保證書所載辦理如該處號客先欲將提單報關須零立保證書方可將提單交付報畢應卽送還本分行或代理處 
　　第二十條信滙之法有二其一假如有人欲以欵項滙交某處某號某客者可將此項現欵交與本銀行騐收本銀行即塡給正副滙劵各一 
 
 

Page 27

 
 
紙面交原人寄往該處向本分行或代理處按期騐兌本銀行先將正副滙劵根信寄該處照騐接洽此見票照兌之板定滙法也其一如有人以現欵交　本銀行或倩人向本銀行擔保貸欵言明欲在某處支取欵項者本銀行即塡給信滙據交原人收執可隨帶至該處向本分行或代理處支用並須照市立就滙票寄回以便本銀行按日付入該戸之册以用至信滙之數爲度此憑信用欵之活動滙法也 
　　第二十一條電滙之法假如有人急欲以欵項滙交某處某號某客者可將此項現欵交與本銀行騐收本銀行立即發電至該處分行或代理處照解本銀行於發電後並須具信知照 
　　第二十二條凡欲兌換各國金圓銀圓及各埠平色不同之銀兩者本銀行均照市價面議 
　　第二十三條凡與各銀行及各錢莊拆進拆出利息本銀行均照市價計日核算 
　　第二十四條本銀行按照銀行通行則例有發行各種期票滙票及市面通用銀洋各票之權惟開辦之初擬先發行期票滙票兩種俟辦有有成效再行發行銀洋各票 
[海甯紳士朱寶笙爲塘工事上浙撫條陳]  
　　一廳　宜久全也東防工程敗壞不可收拾自東防同知劉頌年經御史朱錫恩參劾後此後皆是署任往往存五日京兆之想揀擇易於修整之工叚禀報請築無不飽其囊槖而去故官塲中之有勢力者每有舍其應任之實缺而夤綠署事及請築之欵旣領到手而又運動别項差缺藉以脫身而去其揀擇請築之工修整旣易保固何難限滿又得補領保固銀兩一年易任者有之未及一年易任者亦有之而正任實缺之員知難而退托病請假如欲塘工之足恃以保全生民爲念必令東防同知久於其任常川駐工爲入手第一要義庶責任得有專歸國帑不致虚縻也 
　　一廳員宜駐工也東防同知除現任郅丞駐寗外餘皆常駐省垣偶爾一來一年不過四五次工程向由念汛千總潘嘉福承修廳員並不上塘僅派家丁主持切囑工料務從簡省致送酬勞該千總旣能有利於已復能献媚于上减縮工料無微不至甚至柴垻中間以毛草根鋪鑲而以搶柴蓋面安望其能堅固耶 
　　一報工須實在也三防損工向由廳員自行開單呈請巡道核准然後開辦故去取可以自擇取巧牟利之員往往擇取固限甫滿不甚費手之工充作尤險反置眞正要工於不辦故損工愈積愈多致有此最危險之現象 
　　一須一律拆築也東防柴工積損已甚支支節節而爲之甲號之工未竣而乙號已報進水斷辦不好又况所作之工不蓋面柴不拆底層難資抵禦築如不築能將柴工一千九百十六丈挨號履勘其殘破者不結實者築不如式者無論限内限外一律拆築庶可全塘改規一律完整至掃坦亦應停發月脩銀兩并交委員勘辦歸併柴工内一律辦理 
　　一收進須嚴禁也柴工近多收進水落後有舊樁可騐收進則石塘逼近更屬危險應請嚴定禁令俾知遵守 
　　一辦料須遵式也樁木長短人小本有定式載在海塘志乃近來物料價貴工員辦料尺寸均不遵式有買温州産者俗名温大頭價廉不合用且扞釘時夫役尙要截短以易錢此弊亦宜禁革 
　　一塘上柳樹宜令照章補栽嚴禁鋸售也道光十七年撫臣烏爾恭額議准給事中沈鑅奏海塘善後事宜内徧種柳樹一條使之盤根入土以固塘基奉上諭着該撫督飭廳備飭令塘兵分叚栽種每兵每年現種一百株三年覈計果能如數種活酌量奬賞倘有遲誤責革示儆務須認眞經理毋致有名無實欽此嗣後柳樹密種之處塘身堅固不坍近十年來不但不種并將前種之樹鋸截售賣亦請嚴行申禁 
　　一取土宜照章挑取不使逼近塘身也築塘取土離塘須遵丈尺載在海塘志所以拱護塘身法至善也乃近則貼近塘身殊違定章擬請重申禁令遇有近處無可取土者則價買民地按時給價不准折扣賖欠 
來函 
[敬告蘇路營業所長（函中詞意由投函者擔其責任）]  
　　頌萊先生執事敬啟者自蘇路開單以來鄙人往返滬松月必數次誠甚便也獨有一端極受其困苦言之則似爲瑣屑而要其影響於營業之性質有絕大關係者敬爲先生告之或者能改良辦法未始非旅客之福也八月初鄙人乘車數次每見茶房强與旅客手巾其有不受者始則用譏誚之言繼則周恫喝之言終則怒目疾視將手巾擲於旅客之身上曰用則銅元兩枚不用亦銅元兩枚旅客無如何莫有與較者挨次及於鄙人鄙人見如此欺横情形勉强受之問其所以强與之故曰有貼費不如是恐虧本也問其數曰月四十五元分三期交解於營業所夏老爺收執問其姓名一曰張華一曰阿二而阿二之欺横較張華更甚二十九日鄙人又由松赴滬車行至中途茶房仍施其强横之手叚於旅客鄙人見之心已不平及至鄙人告之曰不需用彼猶强與之復告之曰公司定章用否聽人自便彼即將手巾擲於鄙人身上曰不用亦要錢鄙人當將如是情形面告車長江君而前此目笛爲阿二者猶悻悻然出不堪忍受之言以來陵侮不得已又告知車長後經車長略責數語乃已鄙人退而思之彼小人惟利是圖固不足責獨不解蘇路以數百萬之公司而規此戔戔不正當之貼費乃茶房因貼費而敢於勒索旅客因被勒索而視爲畏途揆諸營業未必不受其損害且茶房侮客都在三等車中其於鄉村老嫗下等社會之人爲更甚夫彼亦猶是乘客耳不過欲節省此二十文之浮費而往往受無所不極之欺陵證諸情理兩無可言其在先生祗知月規此四十五元之貼費耳而不知忍氣吞聲無可告訴者月何止數十百入也且此貼費即使盡列於公司收入之報告每年核計不過數百元乃因此而乘客裹足受損奚止什倍先生旣爲營業所之長自應規畫其遠大而不應僅顧乎目前其有不便旅客者查察而革除之是職分内之事縱容勒索非所宜也雖然先生辦事自有一定之方針鄙人直言未必動聽然終不忍不言而姑妄出此者猶冀先生顧全路之大局以免旅客受無窮之欺陵卽亦幸甚矣蔡光照謹啟 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
