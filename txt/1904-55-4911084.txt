# 1904 - 55 - 4911084

 

Page 1

 
 
[古今圖書集成增價出售] [  圖書集成局啓]  
本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[重印大字康煕字典出售] [  圖書集成局啓]  
康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉茲本局特將前己鑄就之鉛版重印校讎縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[新印大字遼金元三史出版] [  點石齋啓]  
遼金元三史爲近時極要之書大小試塲命題皆兼及三史局刻繁重價值又昻海内塞儒每苦力難購置且三史中地名人名之類率皆聱牙佶屈記憶難清臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗收回工本銀四元八角欲購者請臨英大馬路本齋三馬路申報館申昌及各書坊購取 
[論日人再攻旅順]  
旅順爲俄國水師重地其口内可以泊船有船塢可以修兵艦若旅順有失則俄水師無屯聚之處遇有損傷亦無修理之地故俄之視此地也甚重而日之注意於此地也亦欲以全力攻之去臘二十三夜日人不待宣戰之命濳師進攻窺其意蓋欲乘俄人不備奪據要區俾俄水師散處於海天漭瀁之中不復能連成艦隊然後日得縱其所欲東衝西突以　俄船於時俄水師進退皆難乃受日人之大困詎料日於是夜及二十四日兩戰雖得勝仗擊損俄船卒未能奪取巖疆以　俄人之嵎負俄於是役雖略遭挫折水師之力尙未大傷戒備益嚴防守更固蓋明知旅順爲俄國水師命脉日人必欲再攻者也乃果也日本於正月初八夜復以師船往攻爲俄擊敗傷日船四艘或云五艘觀日船此次往攻旅順之法意不在猛攻而推欲堵塞口門以阻俄水師進出之路故以廢棄之船滿載引火各物意屬自焚於口門孰意此計仍不得行非徒不能堵塞口門轉被俄人擊傷輪船數艘縱此輪船本係廢棄日人用意無論勝敗均須棄於旅順以塞其口門乃輪船毁矣而口門仍不能塞是則日人此計雖自謂甚妙而孰料天違人願竟致弄巧成拙也我以爲日人果如此用計欲辕堵塞旅順口門當行之於先時不當行之於後日若當去臘二十三日之晚卽施是計則俄人初未有備或不難徼倖成功今則俄人早有戒心詎不料及於是故日人此次之敗非計之失惜其時之晚耳然而日人亦豈昧於前明於後不施是計於去臘而施是計於此日哉此其間殆亦有見俄之水師皆謂不如日本之精而日本自戰勝中國亦不免趾高氣揚自謂水師雄强可以方駕英法視俄幾如中國之孱弱妄冀可以一戰成功故於未經宣戰之前乘夜進師攻其無備私計是役卽可將旅順攻破大創俄人俄於旅順旣被攻破之後則海軍盡無所用銳氣業已全消雖有陸軍必爲牽動於此不得不俯首帖耳以就日人之範圍而日亦遂於旦夕之間布大威名於環毬各國此日人之始願也迨始願不得遂乃變其猛攻之計而爲堵塞之謀以冀將俄國戰船盡行封入口内然後徐圖布置奪其砲臺卽使俄人防守甚嚴不爲所算而日師雖敗所失者本皆自欲棄擲之船於精銳毫無損傷海軍仍可再戰此正日人之自謂老謀勝算鄭重戰事之心而不知此計若行之於前或可一試以成偉烈迄今而始計及於此微特惜其時之已晚恐無人能知日人之用計而轉欲謂其技之已窮古人謂謀定而戰蓋有同一善謀而先後一易置則卽有不能取勝者此知兵之所以難而好謀之所以能成也雖然機謀靈捷出奇制勝固目人之所長也一戰之敗未足爲挫吾願日人之熟思審處籌有勝算而後再攻旅順以冀滅此朝食焉 
[日兵捷電]  
　　字林西報云華歴正月十一日接天津來電譯知日兵在高麗東北邊境與俄兵相遇互相攻戰日兵大勝現已進逼吉林防守吉林及盛京之俄國武員聞之大爲悚懼 
[日謀毁路]  
　　字林西字報登有華歴正月十一日天津來電云滿洲新民屯地方現有日本陸兵一枝意圖拆毁俄國所造火車鐵路 
[俄國合軍]  
　　本埠字林西字報云華歴正月十一日接天津來電知俄國陸軍大隊刻下已全數會合於鴨緑江上矣 
[擊退日兵]  
　　西歴二月二十六日註卽華歴正月十一日英京倫敦來電云頃接俄國官電稱華歴正月初九日日人再攻旅順被俄兵全行擊退 
[擊沈日船]  
　　東歴二月二十六日註卽華歴正月十一日日本神戶官電云二十四日清晨註卽初九日 
日本以廢舊商輪船八艘滿載石子船各五人以三人管理機器以二人充當水手駛赴旅順欲自沈於口外以圖堵塞口門尙未駛到卽被俄人所見發砲遥擊沈船五艘一名仁川丸一名天津丸一名口小熊丸一名豐吉丸尙有一船其名未詳其船中人想於沈没時已由日本之護送魚雷船救之出險矣 
[俄保鐵路]  
　　西歴二月二十六日註卽華歴正月十一日英京倫敦來電云俄國官電稱刻已馳告東清鐵路公司凡滿洲各處所設鐵路已由俄　竭力保護每隔三里建有瞭望臺每臺守以可薩克兵三十名 
[冰路行車]  
　　西歴二月二十六日註卽華歴正月十一日英京倫敦來電云俄人前在貝加爾湖冰上安設鐵軌行駛火車刻已工程告竣開車　往矣 
 
 

Page 2

 
 
[俄兵入韓]  
　　日本大阪某日報云某日有俄國陸軍五千名由鳳皇城開赴安東駐紥另有俄兵萬餘渡鴨緑江而入韓境其中一隊已進至距平壤二十西里許之安州矣 
[俄侵韓地]  
　　高麗漢京來電云西歴二月二十號註卽華歴正月初五日夜半政府得平壤電音略謂刻有俄國陸軍五百名馳至平安北道定州隨派出偵探兵二十餘名渡博川江前進直達距江邊十餘里之嘉山地名其大隊則已侵入義州之南約二十里平壤之北約三十里矣 
[俄艦東來]  
　　日本東京某日報云刻有俄軍艦六號由拔路氣之苦海口出發一爲戰艦矮立幾仁獨路第三重一萬三千六百墩一爲戰艦薄洛是諾重一萬三千六墩一爲戰艦其沙伊鳥伊利幾重八千八百八十墩一爲戰艦那鵬重一萬六百六墩一爲巡艦矮獨米拉路那海木諾重一萬二百六墩一爲巡艦矮獨米拉路誇洛尼洛夫重五千墩一爲巡艦烏拉是米路花諾馬之苦重六千六十一墩其中矮立幾仁獨路第三及薄洛是諾皆於去歲之杪造成爲軍艦中最有力者 
[俄調新兵]  
　　昨得日本東京反人來信云目下齊齊哈爾哈爾賓吉林等處所駐俄國陸兵漸次望遼陽蓋平進發并由本國添調兵士由鐵路馳赴滿州各處度地安營大約俄國海陸大軍擇定二要隘爲根本地一係海參威港一係鳳皇城安東縣聞鳳皇城已集至弁兵三萬員名矣 
[俄船出没]  
　　日本東京某日報云日廷簡駐烏港之貿易事務官川上氏日前奉召回京向海軍省中人言及近有俄軍艦來襲北海道東歴二月十一日註卽華歴去歲十二月二十六日駛近函館迨十三日註卽二十八日以後忽帆影輪聲略不可見派人偵探知已於十四日之夕註卽二十九日遄回烏港附近不復出没於烟波浩淼之中矣 
[俄追日船]  
　　高麗釜山來信云有日本商船名京畿丸者駛至元山之南通川灣突遇俄國海參威艦隊中極大軍艦如飛而至向之狂追急轉舵遁入虎口津始免於難刻已安穩人元山矣又日本東京來信云郵船公司尾張丸由新潟開往函館適遇俄軍艦出没於北海道諸處以致危急異常幸卽避入函館港中未被追獲 
[日艦派員]  
　　日本向美洲捱眞丁國貲購新兵艦二艘一名之曰春日一名之曰日進航海東來於華歴正月初二日駛入横須賀軍港此已紀諸報章兹得横濵友人來信云二艦旣由日人接受卽派令海軍大臣井上久麿爲春日統帶副以海軍中佐鈴木貫太郎日進則以海軍大佑竹内平太郎爲統帶其管駕回日之海軍中佐鈴木氏海軍少佐所氏大軍醫吉川氏海軍大尉築士氏及外國武弁十員臨時召募之水師二百名東歴二月十六日之晚註卽華歴正月朔日特設盛筵欵之 
[日路速成]  
　　日本大阪某日報云日人就福知山達舞鶴建築火車鐵路尙未告成自與俄人搆兵挽粟飛芻刻不容緩海陸軍省迭向大藏省支領公費促遞信省昕夕從公以冀迅速竣事某某等日内閣諸臣集議先在福知山搆造阪鶴車站俾由舞鶴以達大阪火車尅日通行其舞鶴一端直達鎮守府大門之内中間由良川上橋工已及大半所立木柱擬以鐵質易之經由某某諸山應開隧道定於東歴三月朔日註卽華歴正月望日興工全路綿長二十六里　至東歴八月遲至東歴十月務須一律成功經費核定日幣二百一十萬圓此路旣成則大阪舞鶴之間火車往還爲時祗六下鐘許卽使時逢冬令海上波濤洶湧而由大阪轉運材料食物至舞鶴斷無舟楫阻滯之虞矣 
[日募公債]  
　　昨得日本東京友人手書云戰釁旣成急切頗難了結日廷籌貸公債擬集至銀幣一億圓之多年利五釐每年分六月十二月兩期支給貲本限五年内償清貸券分别五等一爲每劵五十圓二爲每疬一百圓三爲每劵五百圓四爲每劵一千圓五爲每劵五千圓劵上書名一百圓者價值最低時可抵公欵九十五圓願貸者每百圓先將保證金二圓付與日本銀行收𫏎厥後分八次交付第一次東歴三月二十一日每百圓付二圓第二次東歴四月十六日迄四月二十五日每百圓付十五圓第五次東歴八月十六日迄八月二十五日每百圓付十圓第六次東歴九月十六日迄九月二十四日每百圓付十五圓第七次東歴十月十七日迄十月二十五日每百圓付十五圓第八次東歴十一月十六日迄十一月二十五日每百圓付八圓似此瑣碎零星分期應付誠足見日本民人之貧困而國家稱貸之艱難矣然必遲至十一月付完亦未始非兵禍累月經年之先兆 
[日製新船]  
　　日本大阪某日報云邇屇日本海軍第三次擴張之期日廷擬倩英國捱姆司脫郎及鳥衣之卡司二廠定製大戰艦兩號一名香取一名鹿島 
[日獲奸人]  
　　日本大坂某日報云有煤商永井秀雄者家於佐世堡巿濵田町邇者私將鎭守府需品庫所儲卡其夫煤若干貨與俄人得日銀三千餘圓之譜頃被官中偵悉由軍法會議所派兵往捕至則查知永井已懼罪遠颺乃折赴長崎獲其甲乙丙三傭人送交警察署收押按日人每自謂忠君愛國誓無貳心如永井者貪念一萌卽不免反顔事敵人心眞難測哉 
[近返俄船]  
　　日本大阪某日報云邇者我日海軍省得有電報略謂俄國軍船名其耶滑者賃自奥大利亞國某日滿載英煤道出蘇彝士河意欲駛赴海參威向某某諸軍艦交納河南埃及所轄埃政府以其違背萬國公法迫令於二十四下鐘内折回俄人允之隨卽駛返息拔司托薄路埠 
[美持和局]  
　　德京柏林來電云某日美利堅海軍副帥對衆宣言曰我美旣保守局外中立之旨不論俄日兩國戰事如何終望其不擾亂美國和平之局 
[意人意見]  
　　昨見日本報登簡駐意大利使臣大山氏所發電音大旨謂西歴二月九號註卽華歴去歲十二月二十五日意國内閣總理大臣某君答下議院議員之問曰今者俄日戰釁已開我意朝野上下間自應嚴守中立之旨其大要在保全人民利益維持時局和平苟餘力之或遺卽歐洲之憾事本大臣於此實兢兢焉 
[法送俄兵]  
　　昨得日本東京友人來信云俄軍艦滑利耶苦誇立之及運船勤額利旣燬於仁川之役兵士水手之得免於難者泅登英法意諸國觀戰之船旋由駐高法使商之日使林君謂若輩幸而得生願　不復從事於戰鬥可否由我法巡艦名拔司卡路者送赴烟臺旣而俄使亦求駐韓美使某君介紹謂眞中與戰事無關者請准由寄泊仁川之運船載往烟臺轉赴上海林君將情電告本國外務大臣隨奉諭訂立專 
 
 

Page 3

 
 
約二條一生仔者允送赴上海二此項生存者須立　直至俄日戰事告竣决不由上海再赴北方於是法艦拔司卡路載重傷俄兵二十名及駐韓俄使洛君鼓浪詣烟臺其餘傷勢非常沈重者則另以他船送之　 
[德逐日船]  
　　日本大阪某日報登中國烟臺來電云東歴二月十三日註即華歴去歲十二月二十八日有日本戰艦二號巡艦四號駛近山東海面途遇德國某砲艦自後尾追諸日艦遂轉舵望烟臺暫避 
[越東防務]  
　　紹興訪事人云日前府恊二署同奉上憲文内開日俄開戰中國嚴守局外中立之例深恐匪徒乘機擾及教堂著各實力保護以重邦交等因府尊熊再靑太守商諸某協戎分調防軍四出巡哨且於各教堂左近派兵駐紮郡城門禁一律加嚴各巷栅門二鼓卽閉客棧烟館日必盤查數次俾匪類無自潛蹤 
[規模丕變]  
　　福州訪事人云閩浙總督李勉帥目擊時艱深愈財用不可不節爰商諸司道擬將前所設善後稅釐濟用防振各局悉數裁撤合爲財政總局委候補道唐觀察贊襄爲督辦程太守祖福爲提調内分四所屬稅釐者爲稅務所屬濟用者爲雜捐所屬防振者爲度支所另設一報銷所以清眉目其南臺稅釐總局亦令撤銷此外又設軍政局專理軍營事務委武備學堂總辦徐觀察紹楨綜其大綱而以韓太守景星爲提調他如礦務蠶桑各局均併歸商政總局以現任海防同知呂司馬文起爲提調趙大令時綱副之蓋已規模丕變非復如前日之泄沓成風矣 
[英艦過厦]  
　　厦門訪事人云去歲臘月二十日下午忽有曲國一巨艦三艘鼓浪來厦停泊港中聞之艦中人言一俟添配水菜齊全卽須開往北洋觀戰 
[吳中春事]  
　　姑蘇訪事人云本月初九日上海内河某圇輪船局用小輪船帶民船返蘇船中滿載男女數百人駛至寳帶橋時方五鼓不知如何繫船之纜忽然中斷船遽倾覆波心黑暗之中無從援救全船諸客悉入鮫宮現雖報經地方官雇人打撈而人數若干尙未查悉也閶門内黃　坊橋弄某餅鋪爲巫嫗曾姓所開學徒某甲年甫一十有四本月初九日午前與對門某玉器作學徒某乙嬉戲甲突起一足踢中乙之小腹登時痛極倒地急延傷科醫治據云臟腑已傷不能救藥延至傍晚溘然斃命屍親喚同地甲投吳縣署禀報縣主李紫璈大令飭預備屍塲靜候初十日親臨相驗 
[訓練新軍]  
　　駐紥本邑南巿之撫標滬軍續備右旗管帶羅楚材游戎前奉蘇松太兵備道袁海觀觀 
察飭令添招勇丁三百名刻已足額分飭各哨弁弁每日就營前隙地勤加暗練以期技藝純熟保衛滬江 
[研訊洩漏]  
　　昨報紀蘇松太兵備道袁海觀觀察偶閱某報載有與俄總領事往來照會知係書史漏洩爰將房書張秋生顧森生發交上海縣訊究前晚縣主汪瑶庭大令升堂推鞫張供稱書辦素來謹愼矛敢漏洩事情况自新正以來並未出外惟初七晚因事出門由顧在房照管求鑒顧供稱書辦亦未遠離不知如何登入某報大令曰此事道憲大人深爲震怒必須查明何人漏洩嚴行究懲遂飭一併交差看管從速查明可人抄出禀復核辦 
[請辦船牙]  
　　江海南關稅務司好博遜君查得本埠船牙某甲往往將駁船扣留迫令裝運垃圾甚至多方需索務飽貪囊因於前日函致城廂内外保甲總巡局請朱森庭明府請卽查明懲治 
[西人受罰]  
　　前日浦東某洋棧執事西人左治先匿加高乘馬車行經南巿馬路某號巡街華捕查得此車並無工程局捐照向之詰責西人不服相與齟齬巡捕遂將車扣住帶至捕房捕頭將章程給閱西人尙爭辯不休捕頭令照章捐領車照復罰洋銀一元 
[兩小無知]  
　　新北門内沈香閣前陸姓孩童年甫十一前晚不知如何傷及陳姓五歲女孩私處女母以被姦等詞投控保甲總巡局總巡朱森庭明府將一干人轉送上海縣署請訊縣主汪瑶庭大令以事甚離奇姑著值日差小心看管 
[邑宰騐屍]  
　　某氏婦向居法界首安里邇因貧病我迫生趣毫無突於前晚用麻繩自縊昨晨由同居人朱阿香吳杏春衛長春投報捕房捕頭命暫行管押隨派令包探投報上海縣署午後縣主汪瑶庭大令帶同刑仵官媒人等阿殿臨塲四圖地保林少卿跪禀前情大令飭仵　騐虱委係雉經身死别無傷痕遂令某善堂備棺收殮朱等三人交探帶回聽候捕頭發落 
[串逃西犯]  
　　西歴二月十八號卽華歴正月初三日本邑西獄逃去德國罪犯骨兒一名管獄西人報由捕頭禀明德國總領事克君懸賞購緝一面由捕房電告通知長江上下游通商各埠嚴密緝查當骨兒逃出後卽串同祥茂洋行主人所用馬夫華阿照雇一小舟由蘇常至鎮江藏匿元泰祥洋貨店内迨鎭江捕頭接得滬電卽派令探捕派人至輪船馬頭偵查未獲嗣訪明蹤蹟協同德領事署四捕前往拘署略訊數語押解到滬禀知德總領事克君克君升堂研訊判令將骨兒加禁九月華發回老巡捕房昨日捕頭派包探李星福解送英美等國公共租界公廨鎮江捕頭禀訴前情鎭江探捕禀稱當往拿時骨兒冐充教士迨將華嚴加盤詰始得實情因伊携帶手槍未便動手及赴德領事署禀請派捕同往方得成擒華供新正初三日小的欲赴蘇州購馬適骨兒來舟言欲附往鎭江小的以其與主人交好且不知有犯罪逃逸之事貿然允從一時受愚尙求原宥讞員關絧之司馬商之德總領事署繙譯官麥令豪君著還押捕房聽候復訊核辦 
[光緒二十九年十二月分缺單]  
　　道甘肅平慶涇固化常祥故同知廣東佛山張宏邁革通判四川夔州黃紹勳休致知縣山西汾西吳葆眞廣東龍川龍燦章俱近陸豐左學易廣寗藍光第長樂蔣希曾俱革福建長泰王秉籙河南鄢陵張三銓俱丁淇縣史悠腹捐升浙江安吉汪一麟保升江西萬年鍾秉謙修墓湖北京山武延緒降布經歴山西李輝嵘故縣丞　江西樂平國雲嵩故府司獄 
陜西西安燕金臺革吏目貴州廣順州胡堯年捐升 
[光緒二十九年十二月分選單]  
　　同知廣東廣州吳豳山東舉通判四川夔州延蘭正白漢舉知縣湖北京山龍燦章四川監廣東陸豐吳葆眞江西廪龍川蘇育仁雲南監廣寗鄭世璘浙江附長樂王景泊江蘇舉山西汾西郭宏奎四川監浙江安吉鍾大焜福建甲江西萬年余加珍浙江監福建　泰王思聰江西廪河南鄢陵劉德新湖南文童布經歴山西鄒璜貴州監縣丞江西樂平裴耀甲直供事府司獄陜西西安章壬林貴州監吏目貴州廣順王熙山東監廣東化州劉宮琛河南監典史安徽東流王邦傑貴州監陜西安塞李芳林河南俊秀 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　光緒二十九年十二日刑部都察院大理寺值日無引見興伯假滿請安出使大臣楊晟到京請安橚貝子謝伊子冠頂恩崇中堂等謝賞福方春紙恩陸寳忠謝賞帽　恩歐陽熙預備召見吏部呈進春季搢紳禮部呈進春山寳座順天府呈進春牛圖慶生遞遺摺召見軍機大臣及歐陽熙楊晟○二十一日工部鴻臚寺值日無引見銘公張亨嘉各假滿請 
　安毓秀謝署缺恩蔣式瑆預備召見兵部奏派查齋之大臣派出敬昌崇勳常山隆斌祥年全福英信松鶴掌儀司奏二十五二十九月祭奉先殿洵貝勒倫貝子行禮召見軍機大臣及蔣式瑆張亨嘉○二十二日亨公溥興各假滿請安溥良因伊子毓隆授翰林院學士謝恩張亨嘉謝仍在南書房行走恩朱錫恩預備召見恩公續假十五日善旌續假五日錫公請假十日召見軍機大臣及朱錫恩皇上於明日午初升乾清宮看躀跤○二十三日禮王等謝賞貂皮等件恩崑中堂專摺謝賞绸縀恩大額駙續假十日關防衙門奏明歲正月初一日大高殿拜表載　行禮掌儀司奏明歲正月初一日祭奉先殿瀛貝勒行禮内務府奏派明歲正月初一日壽皇殿恭代行禮派出醇王又奏派恭懸恭收聖容派出溥侗洵貝勒又奏派致祭　時應宮 
宣仁廟派出立候慶公召見軍機大臣提督衙門奏拿獲結夥持械迭次刨挖墳塚復行搶劫行人之盜犯吉六兒卽吉拉敏等四名又拿獲迭次結夥偷竊銅佛並捆縳事主搶刼衣物之盜犯油匠李等五名又拿獲鎔化當十大錢之郭桂林等十名又拿獲鎔化當十大錢改鑄私錢人犯苗九卽黃玉山等七名均請交刑部 
[上海縣署瑣案]  
　　南門外二十三七鋪巡防局員某君移送趙錢氏鄧王氏兩婦到縣縣主汪瑶庭大令訊究之下趙錢氏供稱小婦人向以舉薦傭人爲業去年十二月薦鄧王氏至南門外吳姓家爲傭吳家失物疑氏所竊是以連小婦人送局責令賠償小婦人受累不堪求恩省釋鄧王氏供稱小婦人於十二月二十三日至吳家二十五日主人忽稱失去小箱一口内儲洋銀等物旋在小婦人牀上尋見空箱洋銀等物已不知去向遂疑小婦人行竊實係寃誣大令將鄧王氏交趙錢氏帶出向吳姓說明另行查緝○鹽捕營管帶吳福海參戎函送在閔行鎭藉端滋詐之周萬年楊澹之楊開泰許用全陳長山王毛生彭金標七人至縣大令升堂研訊周供稱小的係湖南某邑人前在某營當勇去秋奉裁無事新正因有親戚在閔行鎮駕竹擫遂往賀歲迨至彼處適因賭博門毆小的力爲解勸致被毆傷並未糾人滋詐叩求明察楊澹之供稱小的係楊州人在滬小本營生前日周糾往閔行鎮閒游小的因有堂弟在閔行故與同往後周與竹排上人打架致被鹽捕營巡船連小的拘獲楊開泰及許王彭同供小的等由周邀往閔行鎭閒游並未至竹排上滋事陳供稱周雇小的之船駛往閔行鎮餘不知情大令判令將周及澹之收押餘人一併交人保去 
[上海保甲總巡局紀事]  
　　本邑南巿二十三七鋪巡防局員李伯屏二尹查得境内各小茶肆每晚仍有糾人聚賭情事爰於前晚率同局勇密往各叚查拿○前日本邑保甲總巡朱森庭明府函致二十三七鋪巡防局請局員李二尹轉飭船牙雇備駁船數艘停泊浦灘派勇數名押裝垃圾 
[英美租界公堂會訊案]  
　　日商都甲勘彌投本管總領事署控華人傅樵舟欠銀不還等情日總領事准之據情照會公廨前日午後讞員關絅之司馬簽差傳傅會同日副領事兼譯繙官松材君升堂研訊都甲勘彌投案訴稱前者傅向商人定購機器所用皮棍二十箱迨後貨到伊卽將提貨單向人抵押洋銀應付貨價五百元掯不照付向論不理請卽訊追傅供求寛限期自當措繳司馬商之松村君著將傅押候交妥人保出限一禮村内理楚 
[英美租界公廨晚堂瑣案]  
　　方寳山以劉阿根將伊子誘出串同鮑陳氏價賣等情投報捕房捕頭令某包探將劉及鮑陳氏拘獲解送公堂讞員關絅之司馬研訊之下方供小的兒子阿福生甫五齡前日偶在門前嬉戲被劉騙去浼鮑陳氏販售與人由唐阿明目擊其事今特邀來作証唐供小的見劉懷抱阿福雇車而去劉供此孩實由鮑陳氏賣去求冋氏究追鮑陳氏狡不承認司馬喝令將劉笞責一百板覆加研詰堅執如前復命將氏掌頰一百下鞭背五十下亦不吐實遂令押候隨堂比追○有鄧姓者遣其僕張玉控邱照豐騙取票銀等情前晚司馬升堂研訊張禀稱家主鄧華林係河南候補知縣前者因事來滬被邱串同騙子王玉書卽王清臣與之往來至騙去日昇昌支上海益豐莊銀一千一百餘兩叩乞究追邱供小的與王爲友去臘已赴廣東司馬著還押捕房銀十日内將王交案 
[英美租界公堂瑣案]  
　　前者德商和豐洋行主人控張少雲欠銀等情經前任讞員鄧鳴謙司馬訊明押令追繳在案迄今日久一味玩延昨由差役解請訊此讞員關絅之司馬商之德總領事署繙譯官麥令豪君著仍禁押捕房候再追究○老閘捕房六百零一號華捕與王林桂葉其懷在寄居廣西路之甬人童阿寳卽阿翠家聚賭旋察知王用灌鉛之骰誘騙貲財扭交巡街捕送入捕房昨日捕頭派包探竇如海角案請訊司馬以若輩均非安分之徒判令王葉童各罰洋銀十五元賭具賭檯一併充公干葉情節尤重復枷號兩禮拜以儆至六百零一號華捕若何發落則本館未之所聞○偷兒張阿定掩入張阿三家竊取皮衣報由包探倪順泉獲案請究司馬判責　百板枷號一禮拜○德律風公司某洋人控顧蘭洲損壞電線經司馬簽差往傳昨日顧偕律師瓊司投案訴稱此事已願賠銀二百八十五兩有奇請卽銷案司馬准之 
[美租界捕房紀事]  
　　前晚八點鐘時俞兒陸阿弟行至北河南路第三百九十號某姓家門外瞥見雙扉緊閉魚鑰森嚴知其中無人看守因卽扭鎖闖入竊取衣被等物携之而出不虞爲包探顧福其所見連贜帶入捕房捕頭令押候解送公堂禀請讞員關絅之司馬訊辦○昨日午前甬人劉阿二在北四川路某號屋内與同鄉人張桂法作葉子戲一言不合陡起扭毆旋同赴捕房呶呶聲訴捕頭詰知兩造各有不合令同押乞丐牢半日以示薄懲 
[蘇垣官報] 　 
　　光緒三十年正月元旦至初五日湖北試用遣魏允恭湖南人由鄂省來知府沈泗孫由海運滬局來應德閎禀辭赴甯同知何希曾由常昭内河釐局專丁來省禀謝飭知三季連盈蒙記大功一次又一年統此有盈照章留辦知縣鄧復興禀辭赴川沙催漕差王毓江禀辭赴甯唐鶴年禀銷常昭催漕差恩厚由車功釐局專丁來省禀謝飭知九季連盈蒙給記大功一次徐芳懷禀辭回海運滬局楊元溥禀知鑄錢局初六日開爐李筠禀辭回寳山塘工徐元熙由上海樹木捐局專　來省禀謝一年期滿奉飭留辦府經歴趙鉅弼由寗來縣丞何熹禀謝委署奉賢縣縣丞事巡檢賈孝璆禀謝委署靑浦縣澱山司巡檢事典史唐正祥禀謝委署寳山縣縣丞事舉人管尙勳趙邦彦俞鑅楊念棨均辭行會試初六日知府沈泗孫禀辭回海運滬局縣丞孫鏐禀銷嘉定催漕差正月十五日蘇松太道袁觀察之太太壽辰初七日總辦上海貨捐局候補知府揭傳淇專 
 
 

Page 10

 
 
丁來省禀謝奉飭收數統　在盈照章留辦一年知州應祖錫由北洋公幹回知縣俞錫　由滬專丁來省禀知正月初一日到貨捐局差朱賡旦禀知交缷上海貨捐局差回省盧懋善禀謝奉　震澤絲捐局差卽辭浙江洋務局收發文移委員花翎五品銜補用巡檢顧則中由杭來初八日知府陸桂星禀知赴上海公斡卽辭知縣恩厚由車坊釐局來錢　勛由甯回季逢辛禀知赴甯理問翁璞由黃埠墩釐卡來縣丞余宏鑑由滬見道憲回張書屬禀辭赴清江見漕憲未入顔繕斯禀辭回寳山塘工差次舉人王愼賢張煜均辭行會試 
 
 
 

Page 11

 
 
局人員於秦晉實官振捐之外復勸晉省虚銜振捐鉅欵全活災黎無算實於振務有裨核與先後按照銀數保奬之案亦屬相同謹開繕清單恭呈御覽合無仰懇天恩俯准照擬給奬以照激勸而免向隅出自逾格鴻施除將履歴咨部查照外所有湖北江蘇兩局勸辦晉省振捐出力人員懇恩奬勵緣由理合恭摺具陳伏乞皇太后皇上聖鑒訓示再此次請奬人員係專勸晋省虚銜振捐是以未與陜西撫臣會銜合併聲明謹奏奉硃批吏部議奏單併發欽此謹將湖北江蘇兩局辦捐出力各員酌擬奬叙開繕清單恭呈御覽計開湖北省捐局共收報部正項銀四萬五千七百六十兩二錢擬保尋常勞績三員内雲南寗州知州程運皋請加四品銜指分安徽分缺先布經歴馮應熊請俟補缺後以知州用分省試用縣丞李鴻栻請俟補缺後以知縣用江蘇淮徐海分局共收報部正項銀六萬三千五百五十二兩擬保尋常勞績四員内江蘇候補道舒紹基請加二品銜花翎貴州本班儘先補用知府蔣彬請俟補缺後以道員用江蘇試用知縣郭慶祺請加同知銜本班盡先選用縣丞請俟得縣丞缺後以知縣用奉硃批覽欽此 
　　　四川學政吳奏敬舉賢員以備任使摺初十日 
内閣學士兼禮部侍郎銜四川學政臣吳郁生跪奏爲敬舉賢員以備任使恭摺仰祈聖鑒事竊維今日牧民之要首在調和民教識時務者但求省事偏袒以息爭則怨積久而禍彌巨顧欲持平辦理而誠信不孚於素操縱未得其方雖窮口舌以相爭而卒無濟故地方官之能辦交涉者必自講求吏治始也臣在川三年諮詢風俗兼及人才查有留川補用道員張鐸歴任州縣卓有能名自署巴縣及重慶府知府前後五年惠民恤商政無不舉庚子之秋郡城謡言四起内江可危該員苦心維持華洋安輯去歲匪亂幾及川東該員不動聲色周巡縣邑弭患無形臣聞其平日待各國領事主教平民教民壹出以誠信遇有交涉則審其輕重而處之要吏法無不行一言之出百姓服其斷曰吾父母不我欺也外人亦樂與計曰賢長官不我欺也迄今川東各屬幾無教案他屬有民教之釁調員或從旁調處或奉委查辦事無不解故並前督臣鹿傳霖奎俊　春煊等均經奏保歴蒙特旨嘉奬並交軍機處存記張鐸之賢已荷聖明洞鑒臣維交涉之事如沿江海各省風氣久開粗有成式惟川省通商指礦局勢方新且教堂徧地匪黨盈鄉措置失其宜則禍端立起濟變需才維今尤急如張鐸之踐履篤實才識宏通如其任以監司必能獨當一面廻溯數年可備封疆之選該員年將六十精力正强朝廷愛惜人才似宜使之及時効用臣備官卿貳憂切時艱不敢悄出位之嫌而忘以人事君之義謹專摺保薦可否仰貂天恩俯准將留川補用道員現署重慶府知府張鐸送部引見恭候簡用出自高厚鴻慈伏乞　　　皇太后皇上聖鑒謹奏奉硃批張鐸著仍交軍機處存記欽此 
　　　四川學政吳奏設立學堂以備游學而廣師範摺初十日 
内閣學士兼禮部侍郎銜四川學政臣吳郁生跪奏爲設立學堂以備游學而廣師範恭摺仰祈聖鑒事竊臣於光緒二十八年奏請選派舉貢生員出洋游學並酌籌經費事宜一摺奉旨允准在案臣試竣回省細籌辦法竊息游學之舉以儲師範則選士爲先然考試但憑文字結保亦屬空言不如先設學堂肄習洋文學期以内可徐察其性則以爲選派之地查省城原有中西學堂附設算學館今學生已歸併高等學堂春間臣商准前署督臣岑春煊將空廢房屋撥歸臣衙門收管因就舊時講舍設立東文學堂延聘教習考選舉貢生監六十名於十月間開學俟學士卒業選其學行兼優者咨送出洋此爲郡邑學堂急求師範之計故程度無取其過高期限不能不稍迫惟臣原奏之所未及旣經改籌完備餘亦略應變通以期妥協至游學經費虑會同督臣札屬在津捐餘欵等項内籌提歲有一萬九千餘金學田項下匀計歲有五千餘金所有學堂常平經費卽在此内開支餘欵積仔鹽庫以備咨送學生赴東游學並遵旨續行派往西洋各國講求專門學業此項經費目前似覺寛餘異日尙　敷分布應請專欵存儲無論地方何項公用不得通融借發如州縣報解延缓由學臣隨時會商督臣札飭催担以符奏案且爲培才經久之計除將詳細章程咨呈外務部察核存案外合併陳明所有開辦學堂以備游學並籌定經費緣由謹專摺具陳伏乞皇太后皇上聖鑒謹奏奉硃批學務大臣知道欽此 
　　　黑龍江將軍薩奏報光緒二十九年各城收成分數並照章分别徵免額糧各數目摺初十日 
奴才薩保跪奏爲據報光緒二十九年各城收成分數並照章分别徵免額糧合數目恭摺具陳仰祈聖鑒事竊照黑龍江省所屬各城每年收成分數向於冬間核明徵免數目彚案奏報歴經遵辦在案兹據各城副都統總管恊領委協領同知通判屯站各官具報本年齊齊哈爾墨爾根旗營屯站壯丁曁布特哈處廂黃等五旗所種田禾收成均有三分餘呼蘭所陳官莊壯丁並劃歸通肯管轄之恒升堡官莊壯丁收成實有六分五分不等呼蘭所屬八界及北團林子旗營呼蘭廳巴彦蘇蘇等叚民田收成實有六分五分餘不等綏化廳所屬各叚佃民種植五穀收成均有五分餘惟内有挨靠山林水土陰寒之處屢被馬賊擾害所有棄地逃亡之戶請俟查明再行具報黑龍江城旗營屯丁因亂散居各處無地丁耕並無收成分數布特哈廂紅正藍廂藍等三旗自兵燹之後旗地已被鐵路侵佔丁戶不堪其擾移居山谷打牲度日年來未能耕種並無收成分數各等因先後具報前來奴才查旗田定例收成一分至三分者均額糧全行蠲免仍行分别接濟收成四分者蠲免額糧十分之六收成五分者蠲免額糧十分之三收成六分以上概令滿交又民田定例災地錢糧係被災十分九分八分者作三年帶收被災七分六分五分者分作三年帶徵其五分以下不成災地畝錢糧該督無題明缓徵者至次年麥熟後交納各等語今各屬收成分數旣經報明自應照例分别辦理查呼蘭八界北團林子旗營呼蘭綏化兩廳佃民所種田禾收成實有六分五分餘不等應徵租賦例應全行交納飭令該承催督催各官實力經徵依限徵齊不准託民拖欠以重餉糈至綏化廳所屬各叚内有挨靠山林屢經被若擾害棄地逃亡之戶請俟查明到日再由奴才詳核具奏再查呼蘭所屬新陳官莊壯丁七百名收成實有六分每丁照例滿交額糧二十二倉石内新官屯壯丁應交額糧四千一百八十倉 
 
 

Page 12

 
 
石遵奉部章以一半變價抵放布特哈處孤寡口糧下餘一半如數交倉通肯所屬官莊壯丁一百一十五名收成實有五分每名照例應交額糧十五倉石四斗計應交額糧一千七百七十一倉石如數存倉備用齊齊哈爾墨爾根收成三分餘承種公田養育兵丁官屯壯丁應交額糧照例免交亦不接濟布特哈處廂黃等五旂並茂興等二十七站台收成均有三分餘曁布特哈廂紅等三旗丁戶原無公田向不交糧黑龍江城承種公田旗營屯丁逃難在外無田可耕應交額糧統請寛免如有實係極貧不能餬口之戶自應隨時查明由奴才衙門籌撥銀兩以免凍餒流離之虞自應如何撫恤收籠回籍安業之處奴才業已具奏在案所有具報光緒二十九年各城收成分數並照章分别徵免額糧各數目理合敬繕清單單恭摺具陳伏乞皇太后皇上聖鑒訓示謹奏奉　硃批戶部知道單併發欽此 
　　　黑龍江將軍薩奏通肯叚屇限起科因兵燹賊擾懇恩展緩一年起科摺初十日 
奴才薩保跪奏爲通肯叚屇限起科之地前因兵燹賊擾尙未開齊碍難徵租叩懇天恩緩年起科恭摺具陳仰祈聖鑒事竊據通肯副都統慶祺咨稱通肯一界定田光緒二十九年起科徵租之地一百四十井派據妥員佐領喜壽册報已墾成熟地六萬四千三百五十四晌五畝未墾荒地十五萬九千六百四十五晌五畝無論生荒熟地多寡本應一律起科惟查通肯自罹庚子之兵燹墾戶半多流離繼遭賊匪蹂躙更屬遷移莫定迨經諭撫招練督催耕墾又兼連年荒歉飢饉迭臻各情形業經隨時聲報在案兹查此項應行起租地畝旣未開齊可否援照呼蘭等處因災蠲免一年租賦成案奏請緩俟三十年再行一律升科等因咨請核奪前來卷查光緒二十四年奏放通肯荒地二十二萬四千晌定於二十九年起科徵租迭次催據該副都統咨報前因奴才詳核該處本係初創之區或近山林人烟未及輻輳曁遭兵燹又被賊擾以該處缺餉乏械之兵防範實屬難周此墾戶畏避不安耕耨之實在情形也奴才因添練兵百名在彼巡防並飭各該地方官督令各墾戶等編連保甲鄉團現尙小獲安謐惟該叚之荒本係旗領民墾民交課糧旗納徵賦代墾民戶因兵燹賊擾尙有未歸者承領旗丁又多不暇自耕地旣未能開齊實難照案起科伏思朝廷一視同仁合無仰懇天恩援照呼蘭等處蠲免一年租賦成案准將通肯叚原定二十九年屆限徵租地畝展限一年緩至三十年再行起科之處出自逾格鴻慈其餘通肯所屬各荒現在辦理有無成效情形容俟查明另行陳奏外所有通肯叚届限起科之地前因兵燹賊擾尙未開齊碍難徵租叩懇天恩緩年起科緣由理合恭摺具陳伏乞皇太后皇上聖鑒謹奏奉　　硃批戶部知道欽此 
　　　陜西學政朱奏報到任接印視事摺十一日 
陜西學政翰林院侍讀學士臣朱益藩跪奏爲恭報微臣接印任事日期叩謝天恩仰祈聖鑒事竊臣蒙恩簡放陜西學政跪聆聖訓後遵卽束裝就道於十一月初一日行抵三原縣城初三日准前任學政臣沈衛飭委三原縣學教諭當際盛將學政關防並書籍文卷齎送前來臣當卽恭設香案望闕叩頭祇領任事伏念關中爲理學之區人文夙稱極盛學政實輶軒之使風教是所專司值時局之艱難育才亟當羣言之淆雜流弊宜防檮昧如臣懼弗勝任惟有恪遵訓誨益勵清勤認眞校衡校嚴密關防凡職分所得爲皆愚誠所當盡庶期仰答高厚鴻慈慈於萬一所有微臣感激下忱並接印任事日期理合繕摺具陳再臣經過直山東及陜西地方均經得雪糧價尙平民情安謐堪以上慰宸厪伏乞皇太后皇上聖鑒謹奏奉　　硃批知道了欽此 
　　　陜西巡撫升奏疏防流犯越獄脫逃循例揭叅片十一日 
頭品頂戴尙書銜陜西巡撫奴才升允跪奏爲疏防流犯越獄脫逃照例揭叅恭摺仰祈聖鑒事竊據西安府知府張筠禀稱光緒二十九年七月初十日奉藩司委赴臨潼渭南二縣督勘水災又奉水利局委順路赴華陰縣驗渠道於十二日自省起程具報公出日期在案嗣於十八日自臨渭行抵華陰二十二日正在勘騐渠道接據府司獄燕金台馳禀是月十九日夜四更時分風雨大作禁卒更夫避入屋内一時睡熟監犯周旺兒扭斷鐐銬扳折籠柱由西北牆拔落棗茨越獄脫逃追尋未獲當卽自華馳歸勘驗越獄情形屬實卷查該犯周旺兒係富平縣報獲聽從高老么糾刼事主程永太家案内中途畏懼不行事後分贜罪應擬流解府招審之犯隨提刑禁更夫人等嚴訊俱供實係一時疏忽並無鬆刑賄縱情弊理合禀報飭緝等情當經飭司咨行通緝去後兹將該司獄撤任勒緝查該犯周旺兒於本年七月十九日越獄脫逃扣至十一月十九日疎防四個月限滿緝犯無獲據署布政使許涵度署按察使嚴金清會詳請叅前來奴才查監獄爲拘囚重地管獄官事有專責乃該司獄燕金台於該府公出之時並不加意小心致令流犯越獄脫沈事前旣疎於防範事後又未能捕獲實屬異常玩忽自應照例查叅相應請旨將管獄官燕金台先行革職提同刑禁人等嚴訊究明有無鬆刑賄縱情弊再行核辦有獄官張筠雖報先期公出惟未能先事預防亦難辭咎應請一併交部議處仍各予限嚴緝該犯周旺兒務獲究報除咨部查照外所有揭叅疎防緣由謹會同陜甘總督臣崧蕃恭摺具陳伏乞皇太后 
皇上聖鑒勅部覈覆謹奏奉硃批著照所請該部知道欽此 
　　一陜西巡撫升奏請旨簡放要缺知府摺十二日 
頭品頂戴尙書銜陜西巡撫奴才升　跪奏爲睛旨簡放要缺知府以資治理而重地方恭摺仰祈聖鑒事竊據漢中府知府楊崇伊禀稱光緒二十三年十三月由御史俸滿截取知府二十五年十二月二十七日奉旨補授漢中府知府蒙召見一次二十六年二月領憑告假回籍省親經前全權大臣李鴻章留轅差委二十七年二月奏請飭赴新任五月到陜奉委護理陜西道篆務兼理漢中府事二十八年保奏才能政績奉旨嘉奬三月調署鳳翔府事十一月仍回漢中府本任前在御史任内以會典館放書過半奉旨俟得知府後在任以道員補用自二十七年七月到漢中府任至二十八年七月作爲道員試看期滿甄别 
 
