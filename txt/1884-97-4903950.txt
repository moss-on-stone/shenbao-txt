# 1884 - 97 - 4903950

 

Page 1

 
 
[書釐捐示後]  
　　昨日本報登錄淞滬釐捐總局批示山東帮董事吳南洲一禀據聞南巿油豆餅行　　日因赴貨　屬求改新章經總辦面飭並諭如實不肯遵照爾等儘可關閉各行夥譁然散出沿途聲喊以爲奉　　　　　閉一時　巿油豆餅行數十家盡行罷巿迨總局批示出後各行家謂新章不便遵行仍不開門據情　　　　行家便譌　　　　　的跡有近於耍挾此等刁風殊不可長盖局憲之意深恐號商捐數不符因欲嚴密　　　　捐之辭各行家仕客　　元　號商憑條到局領取提貨印單誠不過一往退之勞匣捐本爲軍餉而設現當　　告警需餉孔殿商民具有天　　惜此手足微勞藉口不便顯圖違抗故貨捐局議之於先而淞滬總局於商人所禀亦仍批飭遵行也　其事亦實有不能行者在局憲以爲於整頓捐務之中先寓恤商便民之意而不知所以卹商便民者固知其一未知其二也嘗　政令不行由於下情不止逹而生意一道尤非官長所周知往往章程不能妥善窒礙難行而在上者動輙謂民情刁玩不暇深思而得其故因之刑禁勢迫妄事誅求商民受累困苦不堪有激成事變者僅僅閉門罷巿猶其小焉者也一業罷巿而衆業不皆從之則尤幸之幸也昨與業油豆餅者言之乃知貨捐局所定新章萬難遵照蓋各貨之由海船來者按章報捐以後如其運銷内地呈騐捐單由貨捐局給分運印單過卡憑騐立法周密本無須再有紛更今如所擬新章先於報捐時委騐逐件盖戳然後由行家執號商買貨憑條赴局領取提貨單下浦取貨是此後油豆餅兩項自船起上者無不有戮如有一塊餅一簍油騐得無戳卽爲漏捐扣留議罰此在稽查偷漏者固覺畫一較之從前捐與不捐均無戳記可認無從知其偷漏者辦理自有把握然試思豆餅一項物質極麤綑縳裝載不無碎散假使葢截之後或有碎者戳痕脫落將以爲未捐乎抑置之不問乎至於油簍則向有損壞改換空簍之法今簍上有戳無卽漏捐則未起之時倘有破綻勢必聽其瀋漏卽至罄篓亦不敢換裝此而謂爲可行乎若夫行家往返之勞固屬小事請騐躭延之說亦是空談均不足爲慮也夫厘金立法原以裕國便民咸豐末年創始抽收其時軍餉無出不得已而爲此救時之舉羣匪掃蕩軍務告成裁勇節餉規復舊制宜乎可以停抽使民困稍蘇培養元氣乃各省財賦入不敷出一切放欵借撥厘金習以爲常不可遽止要而言之厘金一欵爲數不减於地丁從前地丁正款開支一切而有餘今則以厘之有餘補賦之不足編放一切而轉少此在當事諸公理財之得法與否與糜費撙節之不同耳若論民間應輸此項卽此項本爲軍需而起同治五六年後當早裁除而民間遵照輸將不敢嗟怨又垂十餘年者正不得謂民之無良也乃猶紛更瑣屑至於若是嗚呼豈識政體者哉蓋民之奉於上也田賦丁賦其分所當然也又抽貨物之厘不啻於身家日用之中重有所取也官出於商商出於民百物翔貴財力維艱爲其隂事朘削者久不得不窮耳試問凡應抽厘之物何莫非民間日用之需加厘金於貨本則買者必出重價民間之財非有增於道咸以前也日事耗費力實不勝則惟有減省之一法而貨物因之滯銷巿面因之清淡再閱數十年卽厘金亦無所出近日上海情形其見端也竊謂今日之勢已成每下愈况之局不更思補救之法而猶以察察爲明析微芒而爭毫末其有不釀爲禍階者幾希矣彼僅僅閉門罷巿者其心猶有所畏也嘗慨厘金之弊設局如此之密立法如此之嚴而歲收鉅萬仍覺無濟於事者則以其中有侵蝕有浮費弊固在彼而不在此也欲絶其弊而不推究弊之所自生徒歸咎於奸商而藉口於偷漏影射之細以張皇操切爲能噫此其才烏足與言理財也哉 
[上諭恭錄]  
　　三月初十日奉上諭昨日在西安門内叩閽之已革領催吉存着交刑部嚴行審訊欽此○十一日奉　上諭御史劉恩漙奏截取道府人員捐保俸滿請免實歴年限卽准分發及同知等官請改選缺班次等語着吏部議奏欽此同日奉　上諭前任成都將軍魁玉於咸豐同治年間從事戎行轉戰湖北江南等省迭著戰功歴任副都統將軍克勤厥職前因患病開缺兹聞溘逝軫惜殊深加恩着照將軍例賜卹任内一切處分悉子開復應得卹典該衙門察例具奏伊孫一品廕生文沖着以郎中分部行走用示篤念藎臣至意欽此同日奉旨葉蔭昉補授禮科掌印給事中欽此 
[京師要電]  
　　昨日下午接到官塲電報知京師於十三四五等日有調動軍機六部之信電音簡略未知其詳錄之以俟續聞 
[皇太后賜奠恭紀]  
　　二月念二日皇上駕幸固倫壽莊公主第賜尊業經恭紀兹接京友來信敬悉本月初九日皇太后親幸固倫壽莊公主府賜奠凡各衙門均敬謹預俻其步軍統領及左右翼衙門督飭八旗滿漢兵弁掃除街道修築甬路布以黃土大小巷口紥以蓆欄遮以布幕至是日辰刻未啓鑾時西安門内經察御路大臣喜見有四人形跡可疑向其究詰語言支吾遂命搜其身畔各有呈詞蓋欲迎駕聲寃者已飭交官廳看管聞内有四川人迨傳籌一到卽將街頭閒人逐淨各叚官員排班肅候道旁兵弁皆挂腰刀把守臨街店舖至已刻駕始離宫五籌一過人各知警寂焉無譁有馬一簇係九門提督前驅引導次有馬數對皆藍頂挂珠之太監各跨腰刀並無繖蓋繼見八員鑾儀衛肩承金頂黃縀玻璃大轎一乘皇太后端坐轎内有兩小内侍恭扶轎槓步行時人咸肅然起敬聲息無聞次有黃縀駒車兩輛青縀轎車五輛内皆宫嬪次有四人黃轎一頂後隨有持豹尾長槍及内侍衛約百餘騎擁護又有一大員督後其餘諸王公大臣早至公主府第靜候迎駕並各王貝勒福晉夫人命婦及貴戚親賓畢至靜候皇太后賜奠畢預備召見當命傳燈卽在公主府進用晚膳於酉刻仍由御路還宫當駕初出西華門時適過某帋馬舖詎該店之門砰然而闢盖欲兾瞻聖顔遂爲官人將店主扭送刑部問擬又見一人爲馬上官員捉去聞係正黃旗已革領倠名吉存在西安門内闖出帷幕迎駕叩閽者當亦送交刑部審訊已見於初十日邸抄矣 
[星使出京]  
　　烏孫兩星使前奉上諭派往湖北查辦事件並有同行陳惺馴周景曾訥欽各員聞於十五日出京由陸路取道湖北省城 
 
 

Page 2

 
 
[輪船出險]  
　　招商局之富有輪船擱淺及派海琛輪船一再前往設法施救等情均經列報昨聞招商局接有厦門分局電報云富有船已於十五日偕海琛輪船由澎湖開回上海云云然則該船幸已出險矣是可喜也 
[都中近事]  
　　京師正陽門外正陽橋上分三行各間以白石欄杆左右兩行任人行走惟中間神路恒以繩索阻之不准車馬往來昭愼重也上月二十七晨忽有一行脚僧縊死於神路東石欄上當由東河沿寶守府報經提督衙門飭常叅戎趕於已刻時分將僧屍解下移置他處並將寶守府摘去頂戴着候叅處云○本月初二日已刻由刑部提出斬犯一名赴宣武門外菜巿口斬决查該犯係内監年二十三歲現充大内差使於前月中旬盜出金瓶一個　至私宅倩人銷燬改鑄成錠約重三百餘兩賣與東華門外丁字街路北東貴和錢店犯案未及半月卽被刑誅該錢店主現押禁刑部未悉如何辦理也○前門外東河沿冰窖係張少波所開上月二十八日侵晨見一男屍倒扑窖上報經中東司官臨騐該屍約年三十餘歲别無傷痕似吞烟身死者然並無屍親詢之窖夥更不知其何時死於該處遂飭將該冰窖主夥二人帶回暫押詳請城憲會同五城司官於月之初二日均臨覆騐與前騐毫無歧異現尚停屍待認而張姓主夥二人則仍拘押云○三河縣南三十里之黃莊亦一小村鎭也村中有火神廟一座前月二十四日闔村集資雇優演戯至二十七夜戯罷更深忽有盜一百餘人入村中源恒當内將細軟值錢之物任意抄搶而去其餘粗重者則抛棄街頭聞盜之入村也槍砲齊施屋瓦飛擊大小巷口皆有盜把守呼哨之聲不絶於耳故遠近無敢赴援者嗚呼盜亦猖獗矣 
[河冰未泮]  
　　近日營口南風大作然田庄台一帶尚未開凍氷塊塞滿河中輪船多泊在口外裝載貨物殊形不便也 
[道士荷校]  
　　婦女入廟燒香吳會久垂厲禁各廟無敢或犯至有無知老媪佞佛成性在廟門外長跪磕頭以遂其心願者亦以見憲禁之嚴矣本月初八日蘇垣郡廟前有老婦二人手持香燭施施然來甫入山門適總巡李司馬乘輿過此立飭拿人該婦謊急亂竄一霎不知何往遂提該廟住持責以顯違憲禁住持訴稱未敢故違嚴禁司馬謂親見老婦入廟尚敢狡賴喝令重責並十荷校一月示衆正山門外於是黃冠羽服亦居然出人一頭地矣 
[寧波官報]  
　　前接甯友來信云新放寗紹台道薛觀察於本月初旬由京到省當發紅諭至寗定於十六日接印鄞縣當派夫役往接初九日晚憲節已抵西興忽接得電音聞觀察現已召京别用當卽返斾至省而往接夫役遂各返寗云云頗以爲疑兹得續聞始知薛觀察實與安徽糧道張觀察蕪湖關道張觀察同時内召也又新任鄞縣粮廳唐君於十五日午時接印云 
[禀用輪船]  
　　聞得甬江餘姚兩處各行號萃興行等因念自鄞至餘往來裝貨寄洋等事殊多不便現集貲製備小輪船一艘每日開行以便運行而利商客等情具禀進署惟稱經過北門外厘捐局不便停止請令司巡詣埠查騐馬觀察收閱禀詞謂不能如此辦法恐致流弊已仰寗波府會同寗厘局確核議詳飭遵矣 
[姚江潮異]  
　　客有自姚江來者云該處之第四門絀方有名倪家路者自二月初旬起每日潮水來時居民咸見潮頭之上刀槍劍槊密布成林且有旌旂招展如列陣勢見者無不驚異俟潮退爭往撈取之則寂無所有至次日羣往伺之則所見亦同如是者約十餘日是日潮過之後忽於該處漲出沙隄一道闊約三尺而長有二十餘丈居人有携鋤而往掘者見泥沙之下盡藏小麥於是遠近喧傳爭先掘取有得數斗者有得石餘者亦有僅得數升者持歸磨而食之香軟可口此事初不敢信然述者云不惟目覩其奇且口嘗其味因從新聞之例姑錄之 
[春耕大典]  
　　春耕盛典例於清明節後亥日舉行本月十二日正值丁亥是日上自天子下及各縣守令皆當一律循行所以祭先農重穡事典至隆而禮亦甚古也杭垣之先農壇向在慶春門外上新廟内仁和錢塘兩首縣先期在廟中置辦齊集然後備文申請憲駕屇期憲駕出轅親詣先農壇致祭恭行春耕之禮闔屬文武一體遵行是日東門菜巿冠盖如雲南畝春疇旌旗載道都人士之往觀者尤爲肩摩轂擊也 
[雷始發聲]  
　　杭垣入春以來久雨稀晴多寒少暖現在節過来蘭已當春服旣成之際而重棉著體猶怯衣單殊令人不解也本月初十日天晴日暖頗有豓陽光景乃至夜則東風陡作雨聲又聞交五更時猛雨如傾而巨霆一鳴幾有山鳴谷應之勢於是再接再厲至再至三其末後一聲有如巨砲轟發聲震天地一時睡者皆起夢者盡醒無不心驚膽裂也次日聞西大街地方有一老樹爲雷火燒去其近處有一便桶則亦碎成虀粉云 
[失愼未成]  
　　初十日三點鐘後杭垣上珠寶巷舒姓對門之珠寶店内忽然失愼時火已上升椽木已焚去兩根幸撲救竭力不致成災該巷爲珍富之區設一成災正不堪設想也 
[拆毁妓館]  
　　漢口永寧巷送駕墩兩處妓館爲粉黛之下流藥叉之變相永寗巷已於兩年前驅逐盡淨而送駕墩之藏垢納汙較前更甚房屋無異坑厠秋娘均過五旬車夫水手春風一度僅費數十文其他猥褻更不可以言喻月初胡都戎帶同兵勇驅逐妓女拆毁房屋眼界爲之一清矣 
[繙譯出游]  
　　德國繙譯官施君於前日乘坐遊船至蘇州等處遊玩約計一禮拜卽可返滬云 
[縣試三覆案]  
　　上海縣試三覆共取三百十五名今將前列姓名錄左　李宗鄴　沈元福　劉欽謨　莫炳垣　梅豫棖　范熙澤吳鍾英　包飛鴻　沈文蕙　劉欽亮　耿光覲　奚慶良　許慶楨　顧光裕　唐祖繩　陳顯曾　張翔龍　顧　淇　孫貽謀　陸耀庠王豐翯　吳松源　周樹南　楊振棻　蕭彤勲　顧　樾　朱　梁　朱光照　程桂清　潘譽杰 
[傳諭開市]  
　　昨日黎邑尊因前日南巿餅荳油行家閑門罷巿故飭差片傳司年和泰司月利昌兩家董事進署面諭着卽照常開巿一面聽候詳請道憲及總局憲仍照舊章核辦司年董事遵諭知照各行家但至下午仍未開門黎邑尊恐各行或有不遵之處函請十六舖巡防局員李明府親至荳業公所復行面諭故聞各口議遵於今日開巿矣所有道批縣諭一併照錄於後 
[道批照錄]  
　　餅豆油業和泰等行廪道憲批上海沙衛船進口以油餅爲大宗報稅宗厘久有定章今貨捐局新定提貨領單請騐辦法旣不便商自應另籌善策以示體恤據禀六難情形尚屬實情候咨松滬捐厘總局核定飭遵可也違式并飭抄粘附 
[縣諭照錄]  
　　上海縣正堂黎爲諭飭事照得本縣訪聞油豆餅各行因貨捐局核議捐章商情有便各行相率停巿殊不知捐章如有窒碍儘可來縣具禀本縣當爲代詳總局憲核示何致任意停巿合亟諭飭諭到該司年司月等立卽傳諭油豆餅各行店務於卽日照常開巿貿易一面將捐章不便之處據實禀候轉詳倘經此諭之後該行家再敢閉門停巿是眞有意把持本縣亦惟爾等司年司月是問凛之切切特諭 
[張冠李戴]  
　　前月縣差赴浦東廿四保二區三圖提趙茂源不料該圖地保李茂誤聽爲趙老源故卽領至趙老源家適老源患病在床 
 
 

Page 3

 
 
茫無頭緒卽向差保曰我並未被人控告何得提我李曰現有縣差行牌提女我只得將爾交差蓋該地保與老源皆係鄕人不識字而縣差亦以地保領行諒不致悮趙老源不得已扶病乘轎連夜仝差保到縣署趙央人知照母舅蔡姓訴以情由蔡閱牌面大怒謂差保曰提牌上趙茂源爾等乃提趙老源意欲何爲差保方知悮提趙欲扭差喊寃嗣值日差出爲理處以咎在該地保故着該地保出轎資仍俻轎將趙送歸並罰香燭酒筵登門服禮事始寢 
[法廨停訊]  
　　昨爲禮拜六本係法公廨訊期兹因法捕頭抱恙述訊一期應解各案均歸禮拜二核辦云 
[西捕毆人]  
　　前日傍晚時法租界八仙橋街三一堂相近有漏捐小車被西捕查獲該車夫卽將照會呈騐西捕以其將隔月之照會塘塞卽持棍在其背上亂擊該車夫鬚髮蒼然連聲呼痛見者莫不憐之按泰西規例巡捕並無毆人之權該西捕所爲如是獨不畏人議論耶 
[爭田斷結]  
　　虹口鄕民周華華投上海縣控稱故父和尚前曾入贅周張氏家應得田地現被周張氏之外甥侄張子良吞契請爲追究等因黎邑尊准卽飭差提張子良到案據稱舅母周張氏曾贅葉和尚爲子壻繼因不安分逐出立我爲子所遺出産自應歸我詎葉子華華自以爲周姓之孫圖爭田畝初由地保朱坤元調停議給葉華華洋六十元詎彼不允又來控告由邑尊飭傳該地保到案集訊兩造各執地保供與張同邑尊謂葉和尚當時旣已被逐豈能再爭此田周華華供亦含糊顯係 
[成了眷屬]  
　　寗人李蘭生撑船餬口曾與某花烟館妓女蔡氏相識妓卽欲從李李知妓欠帶擋銀洋無力料理固却之詎該妓竟到李之船上李辭之妓不行李卽同妓登岸在路吵閙由捕一併拘送英公堂該鴇得信投案稱該妓欠洋百元立有借據呈閱今妓旣欲從良何敢阻止惟請追洋李蘭生蔡氏各訴前由黃太守問李曰爾有妻乎答稱無妻惟娶妓亦無力太守曰不費爾洋爾願娶妓否答稱娶妓總要費洋太守又曰此不必慮惟問爾娶妓之後能養活否李尚未答妓卽言我願傭工助彼養贍李亦答稱可以養活太守隨飭李當堂領妓爲妻該鴇所呈之借據顯係帶擋公堂未便准追斥逐完案 
[鄕人落水]  
　　前日有浦東鄕人數名由楊樹浦至虹口做小工適值西人節期該鄕人等仍由楊樹浦雇杉板歸去有名張阿大者立於艙面自鳴得意適有某輪船駛過舟子囑其立穩語猶未畢鄕人已落水矣迄今屍身尚未撈獲云 
[整頓街巿]  
　　昨有華捕在英租界各馬路舖户知照謂門外不准堆積物件店櫃在門外者亦須一律改裝於門内限禮拜二卽本月二十日爲期當將各舖户房屋號數抄去以備查騐 
[英界公堂瑣案]  
　　華捕稱前日見杭州人陳錫堂昨日又有寧波人吳金生投江覓死均經阻救送請安插陳供向爲長隨吳供向爲縫工均因流落在滬自尋短見黃太守飭將陳吳送棲流公所再行資遣回籍○華捕稱前日見推水車之陳家濤停車碍路喝令遷移昨午後我落差出外遇陳家濤　言水車係陳與昌絲號者卽把我扭打另有上差之捕到來拘陳送案陳供在陳與昌推水車向不納捐前日遇華捕問我曾否捐過找述明情由竟遭毆打昨日伊在門前經過向之理論不敢行凶黃太守判陳家濤笞責五十板○前有日本婦控車夫周阿五竊取玳㡌抿子周阿五稱係誣指黃太守飭將周阿五暫押着捕房知照日本領事查明再行核辦昨據鉛捕頭禀稱已經知照領事查無實在証據太守隨將周阿五開釋 
[東賑分局]  
　　山東黃水爲災百姓蕩析離居困苦情形不堪言喻上年東撫陳中丞札委趙伯寅剌史在陽州開設江南籌辦東賑總局現因春賑孔急趙剌史移請朱苟齋太守在本埠後馬路長鑫　另設籌辦東賑轉運分局滬上富商大賈雲集歴年賑捐皆甲他處本年巿面稍清而好善急公之士仍因時輩出當此青黃不接災區待哺嗷嗷尚望諸善士速爲解囊以完救人救澈之心如有巨欵仍可請奬虚銜封典貢監等項一舉兩得福報自無限量爾 
[讀朱孝子傳]  
　　孝子名立增字子默吳縣廪膳生精說文咸豐庚申宼至撫母棺一動而絶身藏片紙二十四字事詳府志○賊宼披猖日書生憤懣時幾行明素志一死畢烏私地下長隨母人間此謂兒祗緣眞識字至行未堪追○題曹陶軒先生面壁圖懶將青眼向人垂慢擬叅禪入定時絶勝觀空尋妙諦斷無歧視累沉思世情未可回頭看凡事先防蔽面欺獨我蕭然空四壁不開窓處徧題詩○題葛理齋先生風木圖世間行樂圖多少誰狀臯魚心事來此老獨留眞性在欣看畫裏筆花開我亦同深風木悲披圖棖觸感烏私未須江上峯頭立口覺盈涙不支[  倉山舊主走筆]  
[陳家木橋賑所更正三月初四初五第五十單内誤字]  
　　錢塘學姚爲先嚴滄洲公八旬冥誕懺資移賑祈冥福十元募徐潤齡一元無名氏一元高懋桂陳有正名半元 
[上海陳家木橋金州礦務局内順直山東核奬賑捐公所經收十一至十五日第五十二單]  
　　錢塘學姚墓許村塲金文澤三十元又錢福林十元○滇南無名氏求母病愈三十元劉村無名氏十三元樹本堂王五十元胡氏五元浙寗隱心氏祈子病速愈五元陳文會陳雨龍杏花春舘誠心祈冥福葉愼修堂四房滬　愼安子因母患恙誠求灶神卽愈六户各一元尹姓四開一個孫永源二元○通州電報局解來通州紳士劉桂郭張四君助銀十六兩又延慶州倚雲訐銀十兩○松江輔德堂來消災童子八開小洋十個○一心種德堂續助由新泰厚曹手解來規元二百兩○丹陽潘君履祥募申字册潘馨谷五元何杭産夏紫亭各四元林子萬范孫氏項子明三户各二元以上六户共十九元○高郵丁鏡齋募廿九次賑款抽彩助賑本洋七元陳瑞堂錢一千文張其增六百文竹筒票遂心堂許乃鍾楊佩齡求兒喜保全四户各五百文項石泉三百文高東甫劉德全徐藎　三户各二百文以上十一户共十一元○桐城裕秦程汪兩君續募申字册廿一户共廿一元又銀二兩三錢二分○滬報舘同人托夢梅居士募申字册廿七户共洋念五元内銅一元○朱龍翔洋二元規兀三兩六分七厘○附核奬朱龍翔庫銀四十六兩八分蔡恕齋庫銀五十七兩六錢莊誠愼庫銀四十八兩歐陽倫謝日升施成棟三名各庫銀十六兩一錢六分吳傑牛應麒周建芝李忠義王之翰余光敖六名各庫銀十二兩八錢朱兆霖楊守訓各庫銀四十兩四錢黃蘭瑛庫銀三十四兩五錢六分沈毓桂庫銀六十兩六錢○以上十一起第五十二單共收賑規元二百念八兩八錢八分三厘英洋二百念六元毛洋七元銅洋二元現銀三兩三錢二分錢一千一百四十文又核獎庫銀四百五十二兩九錢二分七共合規元九百另一兩六錢另九厘連前五十一單共收規元十六萬七千三百九十四兩九錢○付解湖北賑第二批洋五百元合規元三百六十三兩五錢付解直賑十三批申公砝銀三千兩合規元三千二百十九兩連前統共解過規元十六萬六千八百十七兩五錢七分六厘○存核奬部飯費等規元三千六百廿三兩八錢八分賑欵墊規元三千另四十六兩五錢五分六厘 
[上海抛球場後街楊泰記衖辦理直賑捐輸總局第十九次收欵]  
　　上海道邵移解江蘇善後局分撥洋六百五十元○金匱縣倪捐洋一百元○浙紳徐仲颿駕部一百元○淮海分局舒雲亭鹽尹經募林芝記四十五元林崇仁十二元林仲記四元林松記二元林偉記二元共計六十五元○江西馮子因大令經募張修垞爲已故妻室袁氏移齋奠爛板洋十元合光英洋六元保安堂劉三元程愼德堂楊樹德堂程養德堂雨生氏課餘居士力不足齋　海主人霞軒氏叔揆氏和養和堂楊大德堂各捐洋二元吟風居士菊主人春農氏凌雲居士嘯月主人無名氏愷臣氏評花主人玉臣氏小潤氏程承德堂各捐洋一元師儉堂寶樹堂各捐錢四千種德堂蔣三千敦睦堂周春暉堂陶鵲印堂張歸清河氏廖儕脀子各捐錢二千合洋二十元連上共計洋六十二元○大亷舊令二十元中和堂任二十元鄭端甫十元三華堂祝二元留餘堂二元統共計洋一千零三十一元再本局於三月初五日又由百川通票號匯解庫平銀二千三百五十七兩合并登明 
[浙省撫轅抄]  
　　初十日趙㑺禀知藩司委第一批京餉差叩見顧璜禀知藩司委解寗關京餉差叩見秦度周禀知藩司委餘杭修補工程差禀見叩辭新選福建歸化縣典史上履言禀到侯駒看給憑赴任長蘆鹽大使胡良駒禀辭赴南潯電報局差主簿譚銘瑞禀知糧道委署嘉属六縣漕米銀兩禀見叩辭○十一日前任處州府同知黃樹 
 
 

Page 4

 
 
　禀知奉到咨批赴都引見卽辭候補同知王家琳禀知臬司委總查各城門差禀安叩謝候補按經歴胡振馨禀知臬司委錢墉門分巡差 
[蘇省撫轅抄]  
　　十五日候補縣錢維崧禀辭奉委赴昭文滸浦海塘工程差候補布倉大使吳熙謝委署武進縣典史事委署上海縣主簿何森禀辭赴任 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年三月初九日京報全錄]  
　　宫門抄○發抄旨四道○署江督曾奏稅族廻避人員現又應廻避摺○黔學政楊奏恭報到任日期摺○陜督譚奏揀補同知摺○晉撫張奏仍請以原擬人員升補直隸州摺○陜督譚奏甄别知縣片○大臣懷奏恭報接印日期摺○大臣紹奏恭報卸事日期摺○三月初九日内務府國子監鑲紅旗值日無引見○四川副將倪天元謝恩○掌儀司奏十一日祭奉先殿惠王行禮○召見軍機○發抄崇綺等奏請以儘先令陳士芸補鐵嶺令奉旨吏部議奏欽此○又請以候補牧王頣勲補復州牧奉旨吏部議奏欽此○張樹聲奏調防員弁遊擊王澤周等病故請卹奉旨看照所請該部知道欽此○林肇元奏請將繳清捐項之揀選令舉人高維岳等開復奉旨該部議奏欽此○○太子少保署兩江總督一等威毅伯臣曾國荃跪奏　親　廻避人員現又應廻避據實陳恭摺仰祈聖鑒事竊查知府銜廣東連州直隸州知州曾紀渠係臣胞弟曾貞幹之子同治三年仲蒙特恩賞官光緒四年選授斯缺到省供職前年臣奉命署理兩廣總督陳明照例廻避經吏部簽掣江西歸廻避卽用　候補今臣奉旨者理兩江總督江西係屬兼轄省分照例又應廻避查該員在連州任事四年尚能勤勉無過乃以臣署督篆遽行廻避八年臣在廣東接准吏部覆文内稱該省詳咨未請將連州直隸州知州員缺扣留外補理宜歸部銓選是以另選有人臣細譯咨文實因外間詳咨還漏遂令曾紀渠實缺人員變爲候補對調旣無可望序補遥遥無期伏念臣與曾貞幹同在江南宣力戎行今臣幸沐天恩　署督篆而亡弟之子以廣東四年實任之官只因遵例廻避遂爲候補無期之員殊屬可憫　年逾六旬追憶骨肉艱苦内疚於心不覺衋然難以爲懷查例載廻避人員改擊後適遇應廻避之上司又經升調至所掣省分該員又應廻避即令仍回原任省分遇缺補用等語又查外間辦理成案知府直隸州知州二班人多缺少往往以缺對調不令廻避人員久於向隅惟知縣一班人數最多缺　較多序補較易則歸廻避卽用班補用今曾紀渠係直隸州知州班此次又應廻避江西自應照例仍歸廣東原省臣班合奏請廻避併據實　陳下　合無仰懇天恩俯賜勅部允准將曾紀渠仍回廣東連州直隸州知州本任原缺俾得供職自効出自皇太后皇上逾　鴻慈伏乞聖鑒勅部議准施行再兩江所轄三省尚有應行廻避人員容臣到任後循例查明具奏軍機大臣奉旨吏部議奏欽此○○貴州學政臣楊文瑩跪奏爲恭報微臣到任日期叩謝天恩仰祈聖鑒事竊臣蒙恩簡放貴州學政九月十八日跪請聖安仰承訓示周詳莫名欽感旋卽束裝起程十二月十三日行抵貴州省城十五日准撫臣林肇元委員齎送學政關防及文書册籍等件移交前來臣恭設香案望闕叩頭祗領任事訖伏念貴州山水之漢風氣樸厚士生其間豈乏英異正宜加意裁成納諸文行並修之域今日庠序多得一佳士卽異日朝廷多得一正人愚昧如臣懼　勝任惟有恪遵宸訓愼拔眞才　杜諸獘兼勸　以爲教益兢業以自修庶幾無負初心仰答高厚鴻慈於萬一查黔省十二府一直隸州貴陽大定安順遵義興義五府爲上游向　歲科分考都匀思南石阡鎭遠黎平銅仁思州七府曁平越一州爲下游向係歲科合考除上游歲試業經前任學政臣孫宗錫考畢其餘容臣明春出棚循照舊章次第開辦所有微臣到任日期除恭疏題報外理合敬謹繕摺叩翮天恩伏乞皇太后皇上聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員請補要缺同知以裨地方恭摺仰祈聖鑒事竊據藩臬兩司詳稱洮州同知喻光容丁憂業將截缺日期報到在案所遺係煩疲難兼三要缺例應在外揀選調補前奉部章甘肅升調補缺變通辦理試用人員無論正佐各官遇有要缺一併准其請補今洮州同知缺查有勞績分發甘肅儘先補用同知李日乾年五十歲雲南易門縣增監生由州判職銜在滇省帶隊打仗會剿楚雄縣屬踞匪連破賊巢案内迭保以州同選用遵例報捐通判指發四川試用加鹽提舉銜同治七年投効陜甘軍營甯靈肅清案内保舉免補本班以同知仍留原省補用克復巴燕戎格城出力保俟補缺後以知府仍留原省補用先換頂戴關隴肅濟案内保留甘肅以同知儘先補用補缺後以知府卽補並報捐加二級署寗夏縣任内因查禁鶯粟出力保奬給予加二級七年二月赴部騐看領照發甘期滿甄别以繁缺同知補用在案該司等夻該員李日乾年强裕練逹有爲在甘年久熟悉地方情形歴經委署冲煩要缺辦理一切俱臻妥恊以之請補洮州同知實堪勝任會詳請奏前來臣查李日乾年力强健公事歴練仰懇天恩准以該員請補洮州同知實於地方有裨如蒙俞允銜缺相當毋庸送部引見仍俟試　年滿如果稱職另請實授是否有當謹繕摺具陳伏乞皇太后皇上聖鑒訓示再該員前署河州任内交代遲延部議牽二級留任寗夏縣任内民人宋天有被人傷斃初叅承緝不力部議罰俸一年此外再無叅罰案件合併聲明謹奏軍機人臣奉旨吏部　奏欽此○○山西巡撫臣張之洞跪奏爲要缺直隸州仍請以原擬之員升補仰祈聖鑒事竊照代州直隸州知州俞廉三准補寗武府知府遺缺例應由外搜選題補因晉省記名分發並名項候補班前候補本班現任州縣在任以直隸州候補候升曁應調應　人員非現居要缺卽人地未宜經臣督同藩臬兩司逐加遴選奏請以陽曲縣知縣錫良　補奉旨吏部議奏欽此兹准吏部咨開咨錫良鑲藍旂蒙古進士山西卽用知縣題神汾西縣知縣光緒六年三月初八日到任嗣經調補平遥縣知縣復調陽曲縣知縣八年二月二十二日到任歴年已滿三年惟代州直隸州知州一缺旣經請升自應按照章程卽將荐舉皁異人員儘先升補該省現　應　直隸州知州卓異合例應升之員所請以陽曲縣知縣錫良升補代州直隸州知州核與奏定章程不符應令查照例章另行揀選等因光緒九年十二月二十日具奏奉旨依議欽此咨行到臣自應遵照辦理伏查晉省保荐卓異引見回任應升之員僅有永　縣知縣鄭灝一員該員輿情未協控案過多於上年十二月十二日附片具奏在案查鄭灝旣係因案撤省正在查辦之際斷無再子　惟之理此外並無卓異引見應升合例之人且代州直隸州一缺地當關門冲要政務煩難因地擇人未便稍涉遷就該員錫良　心祥和政事清肅屢任煩劇措置均能裕如歴俸已經期滿並無違碍處分以之升補斯缺寶堪勝任合無仰懇天恩俯念員缺緊要仍惟以陽曲縣知縣錫良升補代州直隸州知州實於地方有裨如冡俞允應俟接准部覆給咨赴部引見至該員任内罰俸銀兩應飭完繳清楚據藩臬兩司會詳前來理合繕摺具奏伏乞皇太后皇上聖鑒謹奏軍機大臣奉旨吏部議奏欽此○○譚鍾　片再前奉部咨道府同通州縣無論何項勞績保奏歸入候補班人員以到省之日起予限一年詳加察看出具切實考語分别虞簡補用等因歴經遵辦在案兹查同知銜勞績分發甘肅候補班前遇缺儘先補用知縣胡宗海同知銜勞績分發甘肅候補知縣龔炳奎同知銜候補知縣陳書壽勞績分發甘肅候補班前先補用知縣魏國鈞勞績分發甘肅補用知縣常孝義均已試看一年期　由奋臬兩司出具考語詳請甄别具奏前來臣查胡宗海安詳謹飭翼烟奎年强才明陳書壽公事明白魏國鈞年力强壯常孝義明白隱愼均堪以本班留省照例補用除將履歴清册咨送吏部外謹附片具陳伏乞聖鑒訓示謹奏軍機大臣奉旨吏部知道欽此○○奴才懷塔布跪奏爲恭報到任接印日期叩謝天恩恭摺仰祈聖鑒事竊奴才於光緒九年十二月十一日欽奉上諭懷塔布着補授泰甯鎭總兵兼總管内務府大臣欽此當卽叩謝天恩於十年正月二十二日請假十五日荷蒙恩准二月初六日假期屆滿謹卽銷假跪請聖安仰蒙召見訓誨周詳跪聆之下莫名欽感陛辭後於初十日朿裝起程十二日行抵易州十三日恭詣陵寢敬謹叩謁畢至泰寗鎭署准前任總兵奴才紹祺將總兵印鑰王命旂牌上諭書籍並總管内務府入臣關防委員齎交前來奴才謹恭設香案望闕叩頭祗領任事伏思陵寢重地風水攸關周視巡防最爲緊要一切守護事宜任繁責重職司非輕奴才賦質駑庸深恐弗克勝任惟有殫竭愚誠寔力稽查認眞整頓萬不敢稍涉疏忽致蹈愆尤以期仰答高厚鴻慈於萬一其各項應管事宜容奴才次第詳查再行具奏除將到任日期恭疏題報外所有奴才感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○奴才紹祺跪奏爲恭報交印卸事日期具摺奏聞仰祈聖鑒事竊奴才仰蒙恩命補授察哈爾都統當卽恭摺叩謝天恩今奴才懷塔布現已到鎭奴才於二月十三日飭委中軍遊擊　　員外郎富基將總兵印鑰曁内務府關防齎交奴才懷塔布接收並將經手事件面交清楚奴才卽於是日起程所有交印卸事日期除照例恭疏題報外謹繕摺具奏休乞聖鑒謹奏軍機大臣奉旨知道了欽此 
 
 

Page 10

 
 
[光緒十年三月初十日京報全錄]  
　　宫門抄○上諭一道錄前○發抄旨四道○直督李奏保奬各員片○陜撫葉奏請革武舉拿辦片○浙撫劉奏恭報海運潧船頭批開行日期摺○又奏委員兼管粮道事務片○閩督何等奏撫恤琉球難人片○又奏撫恤琉球遭風難人摺○黔撫林奏請開術員外郎片○　督譚奏留員補用片○三月初十日理藩院鑾儀衛光祿寺正藍旗值日無引見○記名提督蔡興國謝恩○銘公請假十日○内閣奏派騐放之王大臣派出禮王瑞聯張之萬徐用儀○召見軍機醇王○發　李鴻章奏通州張家灣迤東北運河新冲河道擬撥欵挑挖奉旨着照所請該部知道欽此○文緒等奏旗營屯站循案借支籽種口粮奉旨着照所請户部知道欽此○又請鑄齊齊哈爾城水師營四品官圖記奉旨禮部知道欽此○繼格奏候補令隆昇署赤峯令奉旨知道了欽此○○李鴻章片再查津滬文報局接遞出使各國文報前以三年期滿經臣於光緒六年五月内附片奏奬在案兹據江海關道邵友濂津海關道周馥詳奉出使大臣曾紀澤文開天津上海文報委員黃建笎等接遞東西兩洋文牘電信經理密速毫無貽悮現屇第二次三年期滿照章議奬應由道就近詳辦以前案遵查該委員等經理收發文報事宜所有出使各大臣來往文牘奏報曁遞呈總理衙門緊要函電及通商省分各衙門文牘皆係隨到隨遞遇有發交緊要寄諭以及軍機處總理衙門夾板印封有關重大愼密之件由該委員等親齎遞送返往重洋不避艱難較之出洋隨員僅辦一國之事者勞勩元著洵屬異常出力自應與出洋人員一律請獎以昭公允所有天津委員四品銜留直補用同知直隸州知州黃建笎擬請免補本班以知府仍留原省補用五品銜知縣用試用縣丞趙國英擬請以知縣用北河試用巡檢翁湛恩擬請仍以巡檢儘先補用上海委員補用知府分發江蘇試用同知黃惠和擬請免補本班以知府仍留本省歸候補班前補用五品銜改發浙江候補知縣王松森擬請免補本班以同知仍留原省歸候補班前補用吏書六品銜補用按照磨候選從九品李鴻翊擬請免選本班以按察司照磨儘先前選用未入流銜謝啓迪擬請以從九品未入流儘先前選用並加六品銜内翁湛恩雖係河東人員惟委辦洋務文報與地方差事不同合併聲明等情前來臣覆核尚無冐濫理合會同南洋通商大臣兩江總督臣左宗棠附片具陳伏乞聖鑒訓示謹奏軍機大臣奉旨着照所請吏部知道欽此○○葉伯英片再陜西南山各屬界連川楚民雜五方賭風素熾匪徒開塲引誘最易藏奸若不嚴行禁止勢必麕聚其間是以定例陜省南山賭博有犯加等問擬臣前在布政使任内卽經會同臬司嚴飭禁止及臣接署撫篆後又復通飭認眞查拿在案嗣據安康縣知縣羅桂銘具報光緒九年八月十二日隨同本府營員訪聞距城二里之東堤外河灘草房内有聚賭會派兵役捕拿該賭犯聞風逃遁拿獲王方興王家貴陳守忠三犯並起獲賭具骨骰木盌錢板並銅錢四百餘文帶案訊據王方興供認武舉劉正盈同已革武生劉正富於七月初間開塲聚賭等供飭差緝拿劉正盈等未獲隨查劉正盈係安康縣人由武生應光緒元年乙亥恩科帶補丁卯正科本省鄕試中式三十八名武舉詳請斥革拿辦等情據署藩司張端卿臬司張煦會詳前來臣查該武舉年力富强正值會試之年現不請咨赴試輒敢聚集無賴開塲誘賭實屬目無法紀相應陳明請旨將劉正盈武舉先行革除以便飭縣嚴拿歸案審擬究辦除咨部外所有請革武舉緣由謹附片陳明伏乞聖鑒訓示謹奏軍機大臣奉旨着照所請該部知道欽此○○頭品頂戴浙江巡撫臣劉秉璋跪奏爲恭報海運漕船頭批開行日期仰祈聖鑒事竊查浙省光緒十年起運九年分漕白交倉正耗等米四十二萬二百餘石經臣奏明仍由海運徑交通　並欽奉上諭飭令提前赶辦及早抵通以重倉儲不得稍涉遲延等因欽此欽遵赫錄轉行司道迭飭各州縣愼選好米多雇剥船限於正月以前一律運滬交兌各在案兹據海運滬局委員候補知府陳汝濟禀稱本屇海運漕白二糧分作三批放洋現在頭批米石已據各州縣駁運到滬經該員等會督斛手逐日交兌計起運漕白交倉正耗並商耗等米一十六萬二千一百餘石内輪船裝運米八萬五千九百餘石商船三十隻裝運米七萬二千二百餘石定於正月二十四日飭令各船陸續開至崇明十滧地方候風放洋較之上屇計提早二十餘日等情前來除飛咨江蘇山東直隸各督撫臣轉飭沿海水師實力迎護並飭將二三批糧米迅速運兌接續放洋外理合恭摺馳陳伏乞皇太后皇上聖鑒謹奏軍機大臣奉旨知道了欽此○○劉秉璋片再據督糧道廖壽豐詳稱本屇海運種米各州縣分批剥運赴滬陸續派裝商船乘風放洋該道應卽馳赴津通妥速交兌現定於二月初一日由省帶印起程先行赴滬查騐米色隨卽北上所有粮道衙門日行事件照案呈請奏委杭州府代行代印以專責成至粮道衙門催提上下兩忙漕白錢粮及漕項錢粮題銷各册案一律蓋用杭州府印信等情詳請奏報前來臣覆查無異除檄飭遵照外理合附片陳明伏乞聖鑒謹奏軍機大臣奉旨知道了欽此○○何璟等片再據福防同知王冕南詳琉球難人謝秀孝等十名並隨身行李由浙江鎭海縣轉送到閩當發館驛安播一面飭傳通事譯訊據供謝秀孝等七名是搭客山口虽船主福池等二名是水手俱係琉球那覇府人氏原共一十五人駕坐小海船一雙裝載白米木香等物於光緒九年七月十八日在姑米山開船突遇　風漂出大洋吹壞帆　搭客小橋川等男婦五名口先後身故該難人等幸遇商人救護過船隨將原船抛棄於八月初九日駛抵浙江鎭海縣轄洋面蒙地方官賞給飯食番銀衣被鞋襪並派兵役酌搭商船送閩十月二十九日抵五虎口三十日到驛安插應於安插日起每人日給米一升鹽菜銀六厘囘國之日各給行糧一个月統在存公銀内動支事竣造册報銷該難人等已由浙省撫恤閩省毋庸加賞將來如何回國另往察看辦理據布政使沈保靖核詳請奏前來除咨部外臣等謹附片具陳伏乞聖鑒至該難人在浙所供間有未符况已譯訊更止合併陳明謹奏軍機大臣奉旨知道了欽此○○閩浙總督臣何璟福建巡撫張兆棟跪奏爲琉球遭風難循例譯訊撫恤恭摺仰祈聖鑒事竊據福防同知王冕南詳准台灣府南路同知梁純夫送到琉球難人安村仁泉等十七名　隨軍　李當發舘驛安插一面飭傳通事譯訊據供安村仁泉等十一名是搭客古波然筑登之是船主官　筑登之是舵　仲村渠筑　之等四名是水手俱係琉球人氏原共二十三人駕坐小海船一雙裝載米柴等物於光緒九年八月十九日開往那覇府售賣突遇狂風漂出大洋急將船物抛乗二十五日漂至台灣府轄洋面船身擊破片板無存幸遇土人急救帶到南路同知衙門蒙派夏役送郡酌搭輪船轉送來省除知念等六人先後病故外賅難人等在台在途均蒙地方官賞給飯食衣被於十月初八日到驛插等情由藩司沈保靖核詳請奏前來臣等查該難人等航海　風情殊可憫亟應仰體皇仁各於安插日起每人日給木一升鹽菜銀六厘回國　日給發　糧个月併照例加賞物件折價給領統在存公銀内動支事竣造册報銷將來如何回　另行察酌辦理除　部外臣　謹合詞恭摺具奏伏乞皇太后皇上聖鑒謹奏軍機大臣奉旨知道了欽此○○頭品項戴貴州巡撫臣林肇元跪奏　已卒刑部廣四司員外即顔懷珠前在黔渝兩局承領各執照赴川勸捐因欠繳捐項銀五千七百二十兩六錢二分一厘屢催未繳經　　四川督臣將該員奏叅革　提解來黔發交貴陽府勒限追繳仕案兹據辦理黔捐局務糧儲道松長以顔懷珠欠繳　項業照數繳清詳請奏明開復原官等情前來合無仰懇天恩俯准將已革刑部廣西司員外郎顔懷珠開復原官之處出自鴻　謹　　具陳伕乞聖鑒　示謹奏車機大臣奉旨該部議奏欽此○○譚鍾麟片再查在營出力武弁材堪任使泆經臣隨時奏明分别改留以俻差遺業經奉旨允准欽此欽遵在案兹據甘肅提臣周逹武陜安鎭總兵官余虎恩署漢中鎭總兵首姚文廣咨呈查有提督銜儘先假用總兵鼓勇巴圖魯袁鶴齡留川儘先補用副將向　貴留　儘先補用叅將胡培錦花翎叅將銜儘先遊擊胡成福花翎儘先補用都司王鵬程藍翎儘先補用守俻劉鳴盛等六員均隨征　甘兩省歴有年所熟悉邊阬營務若以原官原銜留於陜甘按班補用寔於營伍有裨等情先後呈請奏留前來臣覆核無異合無仰懇天恩俯准將袁　齡向德貴胡音錦胡成福王鵬程劉鳴盛六員一併留於陜甘按班序補出自逾格鴻慈除將各員履歴送部外謹附片具陳伏乞聖鑒訓示施行謹奏軍大臣奉旨若照所請兵部知道欽此 
 
 

Page 11

 
 
[光緒十年三月十一日京報全錄]  
　　宫門抄○諭旨三道錄前○發抄旨五道○都統繼奏審明定擬摺○閩督何奏請調陸路遊擊摺○浙撫劉奏請緩籌解奉撥織造各件摺○黔撫林奏請列入祀典片○都統恭奏叅革千總片○三月十一日吏部翰林院鑲藍旂值日無引見○睿王邵曰濂各假滿　安○翰　院代奏張英麟謝授恃講恩○閩浙副將楊興科謝恩○文中堂請假十日○吏部奏派稽查覺雜學派出錢桂森○召見軍機楊興科○發抄衛榮光奏恭報蘇省海運漕糧全數放洋日期奉旨知道　欽此○張樹　等奏候補令方功菼等期滿甄别奉旨吏部知道留併發欽此○又請將續完交代之革令錢惠清開復奉旨着照所請該部知道欽此○又　東米石　金永遠停止　收奉旨知道了欽此○又覆查保甲奉旨知道了欽此○○奴才繼格跪奏爲殺死三命案内正兇業經絞絶逃兇無獲屍親懷疑京控審明定擬恭摺具陳仰祈聖鑒事竊光緒八年六月二十六日准部咨都察院審據朝陽縣民人李發榮以慘殺三命沉寃未他等情赴都察院呈控於光緒八年六月十五日具奏十六日奉旨此案着交額勒和布親提人証卷宗秉公嚴訊確情按律定擬具奏原告民人李發榮該部昭例解往備質欽此並將原告李發榮解送前來當經前任都統額勒和布札飭朝陽縣提集人証卷宗趕解一而遵查此案先於光緒六年問朝陽縣民人李發榮之子李迎春與同村桑洛三因築欄水石壩起釁爭毆　桑洛三用槍紥傷李迎春並其冗李宏得身死桑洛三之兄桑盛聞閙趨護用木棍將李迎春之弟李長林毆傷殞命桑盛當時逃逸路桑洛三獲案經該縣訊明桑洛三供認紥夗李迎春李宏得二命屬寔其李長林一命係被逸犯桑盛毆斃擬議解由府道勘轉到前任都統額勒和布提訊無異將　洛三依門殺之案殺死一家二命都絞立决例擬絞立决咨部具題八年五月初二日泰准部覆將　洛一處絞在案旋據朝陽縣知縣希凌阿將被告周發桑保十萬得李寛並卷宗解送到郡飭司確訊供詞各執因人証不齊不克依限訊結經奴才額勒仲布附片奏請屐限九年四月初十日承准軍機大臣奉旨此案情節較重兇犯及應訊要証至一無獲解殊屬疲玩着該都統嚴飭所屬迅　緝拿務獲秉公訊辦母任宕延該部知道欽此並准刑部移咨前來節經前任都統恩福嚴飭該縣勒限緝拿逃凶桑盛務獲並嚴傳未到人証去後於九年十一月據該縣先後解到李芳崔踐中二名並聲明逃凶桑盛實係遠颺李碌業經病故　玉於八年六月前任朝陽縣知縣文銘俸滿交卸時卽經辭工他往不知去向等情詳覆前來奴才到任後復督飭司員秉公研訊綠李發榮籍隸朝陽縣莊慶度日已死李宏得李迎春李長林均係李發榮之子與已獲絞决之桑洛三同村無嫌周發充當該村鄕長李　干萬得係朝陽差役桑保與桑洛三同族素無往來崔踐中充當朝陽縣典史衙門書吏與桑保係屬戚誼李寛係朝陽縣捕盜管兵光緒六年六月初四日早桑洛三在地疉李觀春瞥見斥說侵佔伊家正溝不讓修砌彼此爭　勸散午後桑洛三找向李迎春評理致相爭毆桑洛三用鎗將李宏得李迎春札傷桑　聞閙趨護用本棍將李長林毆傷李發　先時外出牧枚牲口聞信赶回閬明情由詎李宏得等傷重均移時身死報騐獲案訊詳批飭嚴緝審解嗣李發榮聽人傳說桑盛逃後在朱得全家藏匿又聞打架時有李碌在塲帮毆李發榮信以爲眞通知鄕長周發朱得全李碌指拿送縣經該縣訊明朱得今李碌並無匿凶帮毆等情取保省釋李發榮又聞桑盛在桑保家藏躱赴縣呈控差傳桑保到案訊查並無其事崔踐中因與桑保係屬戚宜前往看視旋即保出李發榮以桑盛無獲我向周發查　周發以不知桑盛下落之言答覆並與李寛李芳于萬得等斥其不應藉案妄牽多人李發榮心疑周發有意庇護並疑李碌桑保開釋是崔踐中李芳等從中賄串屢次上控彼時桑洛三業已解郡李發榮不知問擬何罪痛念三子同日被役桑盛無獲一時情急自作呈詞赴京在都察院控訴奏奉諭旨飭交審辦因提傳人証不齊未克依限訊結奏請展限兹據該縣傳集被証先後解送前來卽經理刑司司員審明定擬奴才復親提嚴鞫據原告李發榮供認前控各節情屬痛子懷疑所致今皆質訊明白情願具結完案再三研詰矢口不移案無遁飾應卽擬結查李發榮京控桑保等匿凶賄串各情雖訊屬子虚究因悮聞傳言痛子情急懷疑所致且伊三子同日死於非命情亦可憫一經集訊旋卽據寔供明並未始終固執李發榮應請從寛免其置議桑保訊無匿兇情事業經該縣查明鄕長周發實不知桑盛下落並無庇護差役李芳于萬得營兵李寛書吏崔踐中訊無賄串情獘質之李發榮亦不能　實其所控李碌帮毆一節現據鄕長周發供明實無其事質之李發榮亦稱誤聽傳言懷疑所致且據該縣詳報李碌業已病故均毋庸議案經訊明未到人証免傳省累調到卷宗發還逃兇桑盛飭縣嚴緝獲日另結所有審擬緣由除將全案供招分别咨送部院外理合恭摺具奏伏乞皇太后皇上聖鑒飭部核覆施行再此案應以光緒九年十一月初十日提齊人証集訊之日起限除扣封印日期外應扣至十年四月初十日限滿並未逾限合併聲明謹奏軍機大臣奉旨刑部議奏欽此○○閩浙總督何璟跪奏爲請調陸路游擊以重營伍恭摺仰祈聖鑒事竊福建台灣鎭標左營遊擊一缺前經議准移駐恒春縣治改作恒春營遊擊該處係新闢荒陬甫設營制事煩任重必須熟悉情形之員方足以資治理本任桓春營遊擊陸桂棠江蘇上海縣人由　伍剿匪積功遞保閩浙儘先補用游擊奉部掣補是缺引見領札旋閩於光緒七年二月渡台任事營務操防均能諳曉卽續委署嘉義營恭將於營伍地方亦尚留心整頓惟先未歴過台地而桓春逼處内山地尤瘴濕因之水土不宜時犯病恙據台灣鎭總兵吳光亮給文内渡轉請酌調前來臣復查屬寔自應遴員量予對調俾人地相宜以收指臂之助查有曾歴台地之漳州鎭標中營遊擊劉維興湖南瀏陽縣人由武童軍務出力遞保留閩儘先補用游擊經前督臣李鶴年奏補斯缺於光緒二年七月領札任事核員年力强健營務熟悉來閩有年曾經署理台灣噶瑪蘭營都司事務於台地風土情形較執任内並無違碍事故以之調補恒春營遊擊洵堪稱職與例亦符所遺漳州鎭標中營遊擊員缺爲漳轄八管領袖事務紛繁陸桂棠前經委署龍巖營遊擊辦理極爲裕如應請卽以陸桂棠調補可期勝任臣爲台内要缺得人起見合無仰懇天恩俯准將劉維興調補台灣恒春營　擊陸桂棠調補漳州鎭標中營遊擊一轉移間人地各得其宜而於營務地方均有裨益如蒙　愈允該員劉維興陸桂棠供對品調補母　送部引見除飭取各履歴另行咨部外謹會同福建巡撫臣張兆棟水師提督臣彭楚漢署陸路提督臣孫開華合洞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○頭品頂戴浙江巡撫臣劉秉璋跪奏爲奉撥織務料工數鉅限迫現值庫藏支絀急切未能辦解並懇恩俯准從緩籌解以資周轉而舒喘息恭摺仰祈聖鑒事竊准造辦處咨會前奉傳辦杭州織造織辦龍袍褂綢縀等項光緒九年十二月初三日奉旨再行核減二成共應織辦三千九百五十人疋件務於明年五月如數呈進欽此咨行轉飭藩庫無論何欵迅速籮撥等因卽經行司籌解在案嗣准杭州織造咨稱前項活計業經一再核减勢難緩辦咨會飭司迅速籌備銀二十萬兩以資趕解臣以浙省庫藏本極支絀鉅欵難籌又經飭司迅議詳辦去後兹據藩司德馨辭稱伏查浙省用項甚鉅各營月餉舊欠未清新欠又增此時而欲加撥織務工用其勢實有所難惟此項活計上年欽奉諭旨核咸大成現又欽奉諭旨再減二成朝廷軫念時艱力求節用以原派二萬餘件之料遞减至三千九百餘件勢不能不竭力籌畫現與各司道再四熟商所有並項紏工銀二十萬兩擬請於地丁鹽課厘金三欵内通力合籌解織濟用第目下各庫悉索已空尚不能以收濟放緽俟有可騰擇方能陸續報解等情詳請具奏前來臣復加查核委係實在情形相應仰懇天恩俯准從緩籌解現可陸續解供上用而庫欵亦可稍舒喘息除飭各司道一俟有欵可籌趕緊陸續報解以資織辦並分咨查照外是否有當理合恭摺具奏伏乞皇太后皇上聖鑒訓示謹奏軍機大臣奉旨着照所請俟有可籌之欵趕緊陸續報解織辦欽此○○革職貴州巡撫臣林肇元跪奏再已故四川候祖道蹇誾於同治年間防勦川黔接壤等處戰守兼資嗣由川援黔剿平諸賊並辦理團防賓興社倉等事悉臻安善經前撫臣黎培敬奏請於本籍地方由紳民自行捐建專祠又蹇誾之胞兄蹇諤於咸豐五年則辦桐梓餘匪力戰陣亡經前無臣奏請於遵義地方建立專祠均先後欽奉諭皆允准在案兹據濟司沈應　轉據遵義縣知縣羅慶春申據縣属舉人晉揆炘等禀稱該舉人等在於本城公地内修建　誾事祠現已落成並因蹇諤之祠未建紳民等擬奉主合祀以慰忠泥禀懇轉詳奏准列入祀典春秋致祭等情前來臣覆查無異合無仰懇天恩俯　列入祀典由本籍地方官春秋致祭以彰忠藎出自鴻慈除咨部查照外謹附片具陳伏乞聖鑒訓示謹奏軍機大臣奉旨禮部議奏欽此○○恭鏜片再奴才所部衛隊親兵前陗陗官五品藍翎儘先千總王連修素日當差及敎習勇丁尚稱勤愼經奴才於烏垣巡防案内遞保至候補千總後以守俻儘先補用並加都司銜准　在安詎意該弁始勤終怠不知激發奉公胆敢淩虐勇丁尅扣粮餉難以姑容應卽懲辦除將　弁　　貴處外並將歴保剳付一併追繳查銷奴才不敢以保奬在先廻護在後相應據寔嚴叅請旨將藍翎都司銜守俻用儘先千總王連修卽行革職不准投効軍營另圖開復以肅營規理合附片陣明伏乞聖鑒訓示謹奏軍機大臣奉旨着照所請兵部知道欽此 
 
 

Page 12

 
 
   
 
