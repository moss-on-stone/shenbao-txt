# 1911 - 256 - 4913871

 

Page 1

 
 
   
 
 

Page 2

 
 
   
 
 

Page 3

 
 
上諭 
[七月二十五日内閣奉]  
　　上諭前據專司訓練禁衛軍大臣載濤等奏稱禁衛軍兩協已經成立請旨校閲等語昨經監國攝政王親往校閲並頒給標旗該兩協官精神振奮動作如法頗能仰體朝廷整軍經武之意成效昭著深堪嘉許所有兩協各官長著載濤等擇元以軍官擬補其補有軍官者著按其職任酌量提升各目兵等著每名賞銀二兩由度支部發給以示鼓勵欽此 
　　上諭專司訓練禁衞軍大臣郡王銜貝勒載濤輔國公銜鎭國將軍載　捕訓練有方不辭勞瘁均著加恩賞穿黃馬褂所有該訓練處當差各員自軍諮官以下准照異常勞績擇尤酌奬現在尚未成軍訓練處暫母裁撤仍責成載濤等認眞訓練隨時妥擬一切擴充辦法候旨遵行欽此監國攝政王钤章奕劻那桐徐世昌署名 
[宮門抄]  
　　二十五日召見内閣總協理大臣 
評論（平子） 
[讀美博士萬國合治中國議書後]  
　　嗚呼我朝野上下其猛省我朝野上下其猛省我朝野上下其亦聞美國懷愛脱博士萬國合治中國之論議乎（原議見二十三日本報） 
美國非素恃孟祿主義者哉。今乃亦公然建議。提倡萬國合治之政。策矣。然則前之力阻瓜分以保全。中國爲目的者。今乃不憚以合治。中國爲衆論之先導矣。雖曰瓜分。與合治。自有不同。然合治者。無形之瓜分。瓜分者。有形之其治。其名雖異。其實則同。愼母狃於美博士。之虚言。而希冀其未必或見諸實。行也。 
天下之事。不恃乎人之不我侮也。而恃。乎我無蹈瑕抵隙之端。一國之興。自興之。非人興之也。一國之。亡。自亡之。非人亡之也。守令者生。民之。所寄院司閣部者。政令之所。出。而督撫。而總協理。而尚。侍實主宰而筦攝之者也。大臣法。則小臣自廉。上官貪。則下吏斯墨。響應。而風從。有斷然者。今試問我國之吏。治。廉乎貪乎。法乎墨乎。外而督撫。守令。内而總協理尚侍。其號爲行政長官者。果皆公忠體國。以挽救危局爲已任乎。抑亦如美博士所。言。非盡革貪黷之制。除腐敗之習。終無濟於事乎。秉國之鈞者。當亦。可以聆此言而憬然悟矣。 
顧吾所竊竊不解者。吾國自甲庚迭次敗衂以來。始知國之不可孤立於世界也。於是聯合大邦之論説。紛然而起。聯英不得。繼之以聯俄聨俄不遂。繼之以聨日今則聯。合美國之説風行於朝野。一若中。美聯盟卽可寒鄰國之膽而戢瓜。分之狡謀者。乃彼國之所謂議論。家者。竟昌。言無忌也如是。 
且吾聞美博士之言矣。國不競亦。。陵。此行之觀察於中國至審且切。 
非合治不足以救危局不足以。戢競。爭不足以革腐敗之政府。而保全民命。行將出其芻議。獻之國家以紹介於世界之列强。代理中國之事務而促其進行耳。然則我朝野上下。其亦審已自處而有所。儆備焉否乎。 
[專電]  
　　川人因端方先出告示帶兵入川遂誓以死爭哄而動 
　　昨日（二十五）有叙州富户衛朱兩姓男女老幼十七八人帶現銀八萬餘逃至重慶途中已搶失三萬數千衣飾亦盡失且斃男僕三名擄去少女一口　　成都至資州電綫阻斷數日現正修接不日可通　　某紳得省城確信十五日川民赴督署要求時趙督片請議長蒲殿俊等到署責令解散蒲不允趙督甚怒下令嚴懲兵民遂大亂不可收拾 
　　重慶街衢今晨（二十六（發見揭帖謂義民在省力爭僅圖自保身家與外人無涉勿庸過慮 
　　重慶道急電政府請派勁旅速來塡駐保護中外商民阻截匪黨上下因人心搖惑已甚紛紛遷徙設稍鬆勁勢必蔓延其禍更不堪設想 
　　昨夜（二十五）某署及某洋行傳出消息謂成都確已失守趙督不知下落（以上重慶） 
　　鄂省官塲探知端督辦過宜昌後在途猝受大驚幸無恙（武昌） 
　　内閣接岑春煊電請調廣東龍濟光帶兵二營趕赴宜昌如粤督不能通融請調碣石李鎭兵前往　　岑春煊電告内閣俟稍部署卽行入川已由薩鎭兵預備兵輪開赴宜昌現在省城糜爛擬暫駐宜昌辦事 
　　内閣今日（二十六）特開會議聞爲粤省交涉鐵路等事慶總理頗歸咎盛宣懷（以上北京） 
 
 

Page 4

 
 
　　廣東革黨聞川省亂事已成蠢蠢欲動張督甚惶急已電京請示 
粤督電告外務部澳門交涉請歸部辦高而謙已赴滬換輪入京（以上廣東） 
　　上虞武康災民又暴動今日（二十六）電省請兵並乞賑撫 
　　謠傳革黨到杭並無其事（以上杭州） 
[譯電]  
　　英國砲艇維特敻號已由叙府開往嘉定此爲通航成都最近之點中國内地敎會得有消息謂四川敎士現均平安（倫敦） 
　　上海美國聖經會於前星期六日晨間接重慶代理呼克君前星期五日下午六點三十分鐘來電云亂事蔓延止穆伊斯君按呼克君前擬告假回國由滬會派穆伊斯君往代其任電文蓋止其行也 
　　成都現爲革黨圍困該城與各處之電報交通俱斷叙府衙門被攻死傷多人有男女敎士五人已赴重慶此間現已防備一切 
接此爲法國敎會所接叙州二十三日發出之覆電 
　　據重慶電稱川督趙爾豐已將不可信用各軍隊之軍械收囘重慶資州叙府現皆安靜成都附近之某大村莊聞爲亂黨之根據地現已被焚福州市（譯音）已起亂事現有军隊二百名前往該處據瀘州道報稱成都城門日啓兩次以便運水及糧食入城據萬縣電稱該處並無亂事民塲禁止民人開會反對路政據武昌電稱第一批軍隊於前星期五日出發第二第三兩批八月初三日之前可抵宜昌 
　　外務部今日（二十四日）接瀘州道來電謂已派電報學生趕修接通成都之電綫成都督署有旗兵一營駐紥城外亦駐旗兵一營城中各街道分駐數營城門日啓兩次以便運水及糧食入城 
　　駐紥通州之姜軍現在北京附近預備候命開往成都（以上北京） 
　　路透北京訪事電稱重慶英領事擬送避難人至長江下游蓋因法紀全無恐亂事蔓延之故甘州（譯音）附近有官軍百名爲革黨伏兵圍攻追至成都然官軍卒將追者擊退殺死百人官軍旋復占據甘州大局已稍安定 
　　據聖彼德堡電稱行刺首相之兇手爲猶太人名巴格洛夫爲基孚警務中人員雖是無政府黨平日頗爲上官器重此次奉命保護首相鞫訊時據供本擬行刺位置更尊之一人但 
恐累及猶太同胞故遂變志該刺客將於二十八日開軍事裁判所鞫訊據基孚電稱首相似有腹膜炎之徵彈子已於昨晨取出施用刀圭之前曾上麻藥其狀尚佳 
　　日本已承認葡萄牙爲共和國（東京） 
[公電]  
　　各報館鑒奸商販米出境查獲七艘印委秉公罰辦現有紳董説項如稍通融民食益缺賑務棘手常昭公電（常熟） 
　　各報館鑒巡警徵收轎捐輿夫反抗鎗斃數人合城罷市道署焚審判廳毁（福州） 
要聞一 
[川省亂事紀聞]  
　　川省軍民於十七日交哄勢甚激烈繼有多數人民向督院爲難該省司道先後上院開導立數小時始行解散提法司周廉訪途次爲衆民所擊受傷甚重督轅前進房屋已被拆毁數間川督趙季師極形困難若政府與郵傳部不思挽救將有不堪設想之禍矣 
　　川省爭路風潮日見激烈鄂省疊派陸軍步隊出防仍恐無濟於事現又擬派馬隊八標第三營預備開差赴河口鄖陽一帶巡防與駐襄陽之馬隊十一標一營互相策應 
　　川路風潮影響及於湖北鄂督因恐省垣滋生謠諑妨害治安特飭兵備處傳諭各營派隊輪流梭巡以靖匪類 
　　鄂省派陸軍護送端大臣入川後川督趙季師又來電求援鄂督即與軍事參議官籌商有派十六恊全軍赴川之説 
　　川省危險異常陸軍不服調用趙季帥誠恐大局破壞遂電鄂請援一面密電陸軍部 
 
 

Page 5

 
 
請就近撥派陸軍以便隨時調遣濟困解危保全大局蔭大臣日昨致電第八鎭統制准撥步隊第三十一標歸川督隨時調遣茲聞張軍門已知照該標統帶曾廣大刻日准備聽調 
　　川鄂電線被亂民割斷音信不通者業已三日鄂督昨電邊境諸牧令速派得力員弁赴該省坐探遞報轉電來鄂以免阻滯 
　　四川諮議局副議長蕭湘由京過鄂政府恐其囘川鼓動風潮電飭攔獲覊留已誌前報茲悉鄂省商學各界以蕭君並無過犯回川滋事一節亦無憑據擬聯名具保准其暫駐會館不歸川省未省識能達目的否　　四川諮議局副議長蕭湘被留武昌府以來外大不能接見内信亦不能外達終日坐守狀况甚苦聞日昨在廳繕就一禀歷叙其在京及出京情形並質問收押理由呈請經廳轉呈憲核 
　　旅漢川商趙月波等以蕭湘爲人直爽見義勇爲川民無不信仰於二十一日遍佈傳單敦請旅漢川商於二十六日在川主宮集議擬赴督轅公禀保釋 
　　督辦鐵路大臣端方以幹路國有政策已定一切措施内關輿論之從違外係列邦之觀聽事極重要應即查照津浦鐵路成案選派參贊大員相助爲理查湘藩司鄭孝胥學識深邃冠絕時流曾筦路局於一切庀材考工設軌行車等項無不確有把握爰即會同郵傳部附片奏陳請即派爲川漢粤漢四省鐵路總叅贊以資臂助 
　　湘撫因川路風潮日益劇烈深恐湘人聞風響應特於廿日通飭各屬略請湘省習俗素喜結社開會遇事生風動辄刊發傳單語多誤會甚或出言狂妄逞所欲言若不嚴行禁止於地方治安大有妨碍除札飭巡警道轉飭省城巡警各區叚及各屬警務長遵照外合即札行札到該廳州縣即便遵照轉行勸學自治各所及各學堂一體嚴禁如敢故違着即查照前次札文從重究辦 
　　兩廣總督岑春煊在滬南製造局行轅奉到入川平亂之命本擬即日起程以故本埠文武各官均詣行轅護送行旌旋雲帥以此事關係頗大須多派隨員以資臂助改期八月初一日起節並以製造局提調邑紳李鍾珏遇事勇敢策畫有方擬調爲隨員昨特傳見商勸効用李紳以在滬經辦地方要務甚多如平價局甫經開辦未便遽離即各雲帥力辭又聞雲帥奉命後尚躊躇未决業已電致政府商量一切須俟接到回電再定行止岑雲帥告蜀中父老子弟文云春煊與吾蜀父老子弟一别九年矣未知父老子弟尚念及春煊與否春煊則固未嘗一日忘吾父老子弟也乃者丁此不幸之事使春煊再與吾父老子弟相見頻年契闊之情竟不勝其握手欷歔之苦引領西望不知涕之何從吾父老子弟試一思之春煊此時方寸中當作何狀耶春煊衰病侵尋久無用世之志然念及蜀事糜爛吾父老子弟正在顚連困苦之中不能不投袂而起是以一奉朝命無暇再計刻日治行匍匐奔赴第滬蜀相距六千里而遙斷非旦夕可致郵電梗塞傳聞異辭苟不爲耳目之所聞見何能遽加斷决則此旬月間吾父老子弟所身受者又當如何此春煊所以寢不安席食不甘味者也今與父老子弟約自得此電之日始士農工賈先行各歸其業勿生疑慮其一切未决之事春煊一至卽當進吾父老子弟於廷開誠布公共籌所以維持挽救 
之策父老弟苟有不能自白於朝廷之苦衷但屬事理可行無論若何艱鉅皆當委曲上陳必得當而後已倘有已往寃抑亦必力任申雪不復有所瞻循父老子弟果幸聽吾言春煊必當爲民請命决不妄戮一人朝廷愛民如子斷斷無不得請如其不然禍變相尋日以紛拿是非黑白何從辨析春煊雖厚愛吾父老子弟亦無術以處之吾父老子弟其三思吾言勿重取禍以增益春煊之罪戾卽有一二頑梗不化之徒仍復造端生事不特王法所不容當爲吾父老子弟所共棄則宜屏弗與通使不得施其煽惑之技而春煊亦將執法以隨其後矣至蜀中地方官吏已電囑其極力勸導勿許生事邀功以重累吾父老子弟春煊生性拙直言必由衷苟有欺飾明神殛之吾老子弟其并聽吾言乎企予望之 
　　岑雲帥致四川全省文武各官電云春煊奉命入蜀會同督院辦理勦撫事宜現先撰告蜀中老父子弟文專電傳布地方文武應即刊印多張加蓋印信張貼城鎭鄉村使人民共喻春煊之意其不通電報處所卽由鄰 
 
 

Page 6

 
 
封專人遞送一體辦理地方文武有維持治安之責務即切實勸導並選公正士紳講演以期早日解散自此電到後地方人民苟 
非實行倡亂不得妄加捕治其因亂事拘拿在先者苟其地業已安靖應擇情節較輕者量子保釋以省繫累即情節尤重必不可原只許暫行覊留候春煊到後再行判决不得擅行殺戮但望上下共釋猜嫌庶或於春煊未到以前即致救平國家之福地方之幸出力官紳自應擇尤請奬如奉行不力或貪功生事一經覺察立予嚴懲此電到後即將辦理情形隨時報告勿得隱飾請 
　　此次川省亂事係爲端督辦不允川路股東辭退宜路總理李稷勳而起業已衆口一詞茲將端督辦與李稷勳往來電文補錄如下○川路公司李姚琴京卿姚密苛碼電悉股東會諸公專擅妄議辭退奏派之總理季帥竟率行代奏殊出意計之外工塲人衆經此題目必易生手幸公力顧大局加意防維至可敬佩宜工關係鄂境治安莘帥極爲注意已將來電轉達莘帥亦極佩公力維大局公之去留路之成敗係之正宜力任其難勿以浮言介意郵部覆奏專主留公辦路方亦於今夕會莘帥電奏切留矣方漾印○武昌端大臣姚密漾電敬悉深感厚意留勳辦路才實難勝鄉人口語滋多尤恐有妨大局收束更難且勳因路事覊縛母喪未葬亟應扶柩回里以終大事曾託子申觀察婉達下忱早邀均鑒至宜工重難非交替有人决不稍形疏懈藉紓厪念電示會同莘帥奏留一層請厚情作罷無任感禱并請轉達莘帥代伸謝忱爲叩勳敬○宜昌川路局李姚琴京卿姚密漾敬電悉方與莘帥奏請留公在宜係爲保地方治安起見且與政體有關尊論非交替有人絶不敢稍形疏懈宏毅遠大不事悻悻至可敬佩會奏電稿付郵寄莘帥已託轉致謝悃今日當可奉詔留公望懷遵君命忍辱負重力維大局川中激昂之論不出十日可見自消也方有印○宜昌川路局李姚琴京卿姚密今辰奉旨盛宣懷奏瀝陳川路情形一摺所有請飭四川總督轉飭李稷勳仍駐宜工經理路事督辦大臣未接收以前勿許離工並責成該督遵照前旨迅速會同端方將所有收疑分别查明細數實力奉行俾得按照所擬辦用早日决定等語均照所議辦理本日據瑞澂端方電奏各節應由端方就近迅速會同趙爾豐懔遵疊次諭旨妥善辦法嚴行彈壓母任滋生事端并將詳細情形隨時查明電奏欽此閣有等因謹奉聞方徑印小説 
[無名罪人（三十六）（無名）]  
　　雪姨道二十八日。芳秋君不是有信寫來。説是今日必到巴黎。請你今夜九點鐘時。會於希理橋下的麽。愛姑道什麽不是那封。信我讀來讀去。讀了幾十遍的我自然記得。雪姨道可惜那夜。這石家的新壻來了。一直和你相談。沒有暇時出去會。他愛姑道正是。當時我。心中萬分焦急。郤又無法可想。雪姨道小姐二十八日的那晚。芳秋君郤等你在橋上。愛姑道那是九點鐘的時候。裁判官問的。是在。未到烏得寓内。十二點鐘以前。雪姨道小姐你還不知。芳秋君在橋。上等你。直等到十二點鐘以前的。當時我爲芳秋君的約常替你在樓窗。裡。留心望他。見他。在九點鐘時。已到了橋下。時時對着這樓窗裡看後來到了十點鐘起。天便下雨了愈下。愈大我再去看時。芳秋君依舊立在那裡。直到敎堂裡大自嗚鐘。敲了十一下。我又去看。他還在那裡。靠着橋欄杆。抬着頭。向這邊痴看我當時看見後。心中還甚是可憐。他的看官請想。這樣説來。芳秋那夜未到烏得客寓以前。便在這愛姑的約會處希理橋上。因爲恐怕説出之後。有碍愛姑名　。所以判裁官問他不肯直。説只説是在街上閒走。當時旁聽的人都料他有婦人秘。密的關係其實那婦人。不是别人。便是説他有罪。的檢事官的未婚妻愛姑。那是滿堂的人。誰想得到。休説别個。便是做他丈夫的石勃。也尚在夢。中 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[粤路近事種種]  
　　堅持國有政策郵傳部日昨有電來粤以鐵路國有業已定爲政策無論風湖如何斷難反汗商股亦應保全端大臣將來到粤必有善法應請轉飭靜候辦理如抗以違旨論云云 
　　防範保路會滋事昨郵傳部又復致電粤督詢問保路會開會後如何舉動以現在四川因路事大起風潮誠恐粤省受其影響致釀事故應由粤督嚴加防範如有聚衆立即解散以免别滋事端 
　　酌量收路辦法張督以督辦鐵路大臣端方因赴川省彈壓未能卽來廣東現粤人以路欵不淸深滋疑慮昨特會同龍參議曁顏道世淸磋商辦法將收路眉目先行酌定再電端督辦察核辦理　　要求十成現銀郵傳大臣盛宣懷日前接到粤督請給足股東十成現銀之電當卽電致鐵路督辦大臣端方俟到粤後體察情形詳細核議電復到京再行定奪惟張督最後電奏以去就力爭略言如不獲命請大部嚴參另簡賢員云云聞鐵路督辦端大臣接到粤督致部要電後亦以湘鄂已有辦法粤省自可照辦允爲電部商議惟接收之期仍須在八月節前一律淸收 
[澳門界務問題]  
　　誥誡前山居民前山民居因葡人又復浚海極爲憤怒昨前山莊丞已有密電來省禀報地方情形謂民氣雖憤尚不致别有暴動聞張督已電飭善體輿論明白開導此事現已由官廳迭次交涉不日解决切勿過於激昂别肇釁端致生交涉前途障碍 
　　派定勘界專員澳門交涉葡政府已派出專使經外部照會葡使飭令赴粤并電督院查照在案聞張督因此即商請李提親往會勘惟李提不願担此責任以病爲辭現與司道再三會商定由交涉司李淸芬胡道銘盤前往會勘届時磋議劃勘恐需時日所有交涉各案件擬由薩道暫行代理現經預備一切俟葡使到粤即可開議矣 
　　防營照舊駐紥前山原紥巡防隊一營歸莊丞管帶前擬調往别處商民深滋疑慮日昨勘界維持會上禀督院後張督已札行莊丞以新軍到防已敷分布故將該營抽往他處辦理淸鄉現該處居民旣生驚疑應免抽調以靖地方 
[雙門底又吃一驚]  
　　本月二十日午後粤省雙門底下街編譯公司安置無烟儉煤爐由某洋行派洋工師到舖安置安畢試用施放制機聲浪頗大該處即日前轟炸李軍門處所附近聞此異聲疑爲炸彈紛紛走避街上巡警即時吹號又値某大員行至寺前街偶遇某坭水店小孩燒一炮竹轟然一聲因此生疑隨從之人立即奔走兩事適在同時故行人則飛跑舖店則上門迨巡警防營官兵紛紛馳至番禺縣顏令親詣編譯公司詳詢一切即入機器房將機器看明即發電話禀報大憲該公司亦將安設新機情形標貼門外以釋羣疑未幾各街舖亦一律開門照常矣 
[湖南又借輕債還重債矣]  
　　湘省因財政困迫已極上年冬間由官錢局出名於漢口正金銀行息借銀五十萬兩週年八厘行息限一年歸還茲以政費浩繁預計終歲所需出入相衡短絀甚鉅本年七月底又須歸還大淸銀行第一期借欵本息銀四十九萬六千兩現該省司道各員籌商仍由官錢局出名向漢口禮和洋行息借銀七十萬兩週年七厘行息限五年攤還兩次借欵均以公債票暫作抵押查籌還公債票本息章程指定於官礦局水口山等處礦砂餘利項下如數抵撥現在公債辦法稍有變通每年應仍由官礦總處照案撥解財政公所銀二十六萬五千兩以便應付聞已由司道及官錢局總辦會詳湘撫請示立案矣 
[浙省水灾急賑會記要]  
　　浙省沈災蔓延六十餘州縣業經大吏奏辦急賑一面由紳商學界發起義賑於念五日下午假座師範學堂集議官紳商學到者三百六十餘人二時振鈴公推陳黻宸君爲臨時議長按照秩序請會衆研究集欵貴翰香君登述意見一賑　二弭亂三保存固有憲政其辦法一倡特别捐二派捐上自衙署局所次團體職員凡薪水在三十兩以上者酌提十成之一三以工代賑或請官廳用名譽奬勵或實官奬勵總以集欵百萬爲目的次潘鳳洲宣布辦賑説帖次褚輔成君請辦公債經大衆决議以實官抽 
 
 

Page 11

 
 
收房捐兩項窒碍太多餘均贊成沈紳鈞儒請以派捐一項注重個人自由並聞華洋義賑會擬濟浙災二萬金請速派人赴上海領回一面分電日本南洋諸華僑籲請籌助次樓君醰安請辦樂善捐速拯垂死其農田水利公債等項應作爲善後一面不急之工程暫行停止潘紳鳳洲復質問省城積穀據本年四月倉紳報告尚存十一萬九千餘担及存莊生息銀二萬餘兩洋六萬餘元併計在二十一萬以上何現在除糶外僅存米二千餘石積穀所以備荒非倉紳世代營業應請撫院澈底查辦一面調查上年豐收各縣如永康等處設法運濟樓醰安君請查提光緖十五年災振盈餘欵九萬餘兩現充通益公紗廠官股應速提回助賑褚君輔成請官廳借撥運庫款三十萬外截漕五萬石再以官紳樂善捐爲補助次撫帥登檯演説云官廳凉德致災不能感召天和今日諸君質問各條關係極大應俟速記錄到院再行逐條答復惟潘紳鳳洲所指通益公振餘一欵意多誤會擬請詳晣聲明詎潘紳不服嘵嘵置辯致與中座爭議議長陳君恐致衝突力請以五分鐘爲討論時間藉資調停而增帥亦誤會諸紳今日之會意似責官廳辦振不力故爲分道揚鑣之策當由樓醰安君聲明値此沈灾官紳正資協謀俾救吾民於水火惟官廳辦賑往往以州縣報告不實如例報十分災歉者僅准七分報七分者准作五分得紳士協助庶免畸輕畸重等弊全體拍掌帥意亦釋潘紳又請調查本城紳富糜費勸令資助次沈鈞儒君報告組織進行辦法一機關二事務三斡事權限並收支賑欵界限經大衆議决暫定商務總會爲事務所每府推舉幹事四員委託興業銀行爲灾振經理處當舉杭嘉湖寗紹金衢嚴温處幹事四十四員而以諮議局議員居大多數次致謝官廳捐廉及到會提倡之熱忱至七句鐘散會計本日官紳商學當場認捐官廳如撫帥捐洋一千五百元各司每人捐八百元各道每人六百元下至局所總辦府縣司法官等無不捐者其紳士捐疑如胡绅乃麟捐洋五百元爲最巨其餘百元數十元不等共計得洋一萬零六百餘元獨交涉司王省三堅抱慳囊不名一錢云 
[京奉橫斷南滿之手續]  
　　本月十五日中國交涉委員奉天許交涉使及郵傳部工程師孫多玉與日本小池總領事及掘工務課長關於京奉鐵路延長至省城問題雙方調印其本文八條已見前報另訂工程方法七條錄要如左（一）京奉與滿鐵橫斷之處自大連爲起點計二百四十九哩三十五所附近處爲橫斷之處（二）橫斷之處京奉延長線及聯絡線爲同一之施工不得參差（三）現在之橫斷處鐵道線路與橫梁須同時竣工（四）橫斷之處現由滿鐵本缐施工須設高十四尺之橋梁而先於西方設路線（五）橫斷處假設四十五度之斜橋（六）前項橋梁爲預防火粉石塊油脂汚水塵芥等飛散墜落之危險須用堅牢之鐵板掩蓋（七）實地動工時如有變更之必要時兩鐵道工程師可隨時協商 
[黔邊苗僰狀况]  
　　貴州安順府郎岱廳南龍橋長官司安健字體乾前明水西安氏之後也今春游歷日本考察一切日前由日返國詳述貴州土司之狀况如下貴州上司近日衰弱極矣蓋自鄂爾泰收回土司行政權後各土司已無管轄詞訟錢糧兵馬之權與川滇諸土司異惟空存銜名而隷於地立官之下習慣上受所轄土民之尊敬蓋其實不過如地方之團總土豪而已轄地大者約七八千户小者千餘户土民與漢民雜居土地所有權則漸移於漢民土司亦有私有田地招佃承種納賦於官與齊民無異土司官職有土把總千總守備等皆稱日長官司土民則稱曰官家論其民族之别大抵省城以東南者爲苗族省城以西北者爲僰族（僰讀如帛）予所轄南龍橋土司即僰族也僰族之起源甚古與苗族不同在漢蓋爲夜郎漢書言夜郎王由竹中剖出今吾族人猶存此口碑吾族之地理的分布自貴州西北安顺遵義大定等府北至於四川叙永寗遠巴塘等處西至於雲南迤東各屬南至於雲南迤南各屬皆有之種類甚多有與漢民雜居同化者有伏居山谷尚保存野蠻風俗者前者滇黔各處較多後者四川各處較多皆通稱白夷 
 
 

Page 12

 
 
人僰人語言文字與各族異語言頗簡單文字亦爲標音字向右直行余前歲至雲南永昌訪詢白夷語言與僰人同者甚多或二族本同源亦未可知僰人在貴州者多業農風俗習慣大抵皆已同化於漢人語言亦漸忘其祖先近聞政府有改土歸流之議此舉他省土司不可知若貴州土司則無行政權已久不過一世襲之地方紳士尚有何改革之必要乎 
各埠通信東三省 
[推廣長白電線]  
　　長白府知府田守薌榖日前電請趙督以長白撫松現在招墾應添設電綫以期消息靈通業經趙督照准現已札飭電報局前往設立擬先由吉林至臨江再由臨江展至安圖撫松以便擴充而資便利業經運送奢料赶期興辦矣 
[日商注意豆捐]  
　　元豆一項爲奉省出產大宗日前度支司禀准趙督斟酌吉江兩省税率比較本省從前値百抽一加收二分名曰豆税一律値百抽三其税出自賣主由棧店代扣報納一税之後無論外運内銷以及製造油餅各税槪予豁免聞已定於八月初一日爲實行試辦之期近日日商三井正金等行紛紛派人至各商店訪問詳細辦法亦可見日人關心商務之一端矣 
[雲南]  
　　禁止郵遞呈詞雲南高等番判廳日前牌禁郵遞呈詞畧謂定章未設審判之府廳州縣如有不服地方官判决案件刑事該徒罪以上民事訴訟在價額二百两以下及關於親族承繼婚姻等類准赴本廳及高等檢察廳分别投遞上訴聽候核示乃昨有寗州婆兮人民吳慶萱與吳文治等并不赴廳投訴輒各郵遞一禀懇予提究似此顯違定制在本廳未便受理致開妄控之門在訴訟人徒費郵资轉絶鳴寃之路無益有損實堪憫惻爲此牌示仰未設審判之地方居民人等知悉嗣後如有民刑訴訟不服該地方官判决者務即遵照定章本人或代理人親赴廳投訴候批毋得再行郵遞倘仍故轍本廳槪不受理 
[測勘桂滇路線之進行]  
　　測勘桂滇鐵路羅道國瑞日前爲履勘路線情形續電領督云職道於四月杪自黃草塡啓行東起興義府南至廣西州之長街西棧宜良北迄平彝無論官道僻徑窮谷深山無不躬親履勘昨抵曲靖所有路線已有頭緖不日即回坡脚向曲靖一路定線矣 
[廣西]  
　　柳人保存名勝石魚峯爲柳州八景之一山内巖洞玲瓏山外樹木陰翳山上石壁刻有歷代名人題詠雅人逸士不時遊賞不洋近有石工竟在該山鑿取石料建造積榖新倉地方人士欲禁止之而該石工仍玩視如故現自治團大動公愤擬于日内開會研究禀請當道先將監工委員李澍撤換次將包工頭目李某枷號示衆再將協理康祥麟罰薪一月以示薄懲 
[山東]  
　　小車夫熱心敎育歷城縣小車夫李鳳林急公好義出於天性種種善舉屢誌報端日前該小車夫又以城區各宣講所風氣大開特繪伏生傳經圖並堂邑武訓像禀呈學憲請發各所以資贍仰己由學憲批示據禀己悉圖候酌發此批現聞該車夫并於城區自治會所設簡字學堂五處特自備資捐助筆百支硯四十方仿紙二十刀巳於日昨送交自治會分給各生應用如該車夫者洵可謂熱心敎育矣 
[福建]  
　　議抽箔捐充學　　厦門土產出口一項全年約有百五六十萬元之譜因南洋各埠僑商多漳泉祖籍其迷信神權與厦無二故也厦權學所日前開會咸以各小學堂經費不足若不籌集鉅欵定難支持後經議定以厦門錫箔出洋歲百餘萬得利極厚且爲敬神祀鬼之物徒分人世利益近日文明大啓無需此物請抽此捐以作各小學經費當無窒礙衆咸贊成昨請各箔行主到所談判議以一元抽八分各箔商有允者有否者故刻下尚須再議云 
[湖南]  
　　諮議局補選議員湘省諮議局因長沙府屬議員粟戡時等六人辭職特移由該府戚太守召集初選各當選人就府署投票補選己於十七日上午十時開票茲將補選複選當選人及　選　當人姓名籍貫票數備紀如下顏昌嶢補湘鄉十五票陳恭沅湘潭十一票陳璟梅安化李浚昌甯鄉常治長沙各九票唐光唐善化李恆澤善化各八票文經緯善化七票以上當選人黃翼球長沙八票鄭業樹長沙六票易昌偉醴陵六票郭兆麟益陽五票仇毅湘陰五票以上候補當選人 
[醒世社即進化團之化名]  
　　湘撫前准鄂督咨開昨有學生多人創設醒世聯合社前來漢口擬演新劇内以任文毅爲領首訪聞該社原名進化團曾在甯省演涇以怒罵政界爲主義幾釀事端嗣到蕪湖演唱數日即被驅散轉至安慶該省行政官知其在甯蕪兩處行徑立即驅逐此次來漢並不遵章先禀警務公所核准輒即擇日開張亦可見其平日行爲不知循守法律當以該社旣失純正漢口華洋雜處良莠不齊深恐開演以後有碍治安業予嚴行禁止飭令即日出境惟查該社之人均曾就學各項學堂乃竟不爲進德修業之謀布作游戲無益之舉且肆意詆毁政治毫無忌憚實屬不知自愛有玷學界亟應量予革懲以儆放緃除分咨外合亟開單咨明查照希即轉飭單開各學堂查明入社各學生在堂曾否畢業分别酌量革退及追回文憑勿任害羣是爲至要等因湘撫准咨後隨即札飭提學司分别查明從速具報以便核咨 
[浙江]  
　　浙洋海盜之猖獗近日寗台洋面海盜猖獗水師兵輪幾同虚設以致單帮商船出洋無一幸免現由象山縣屬台温諸船商紛紛禀請該縣鄧嘉禾大令轉詳各憲请頒發出海商船炮照俾便購備自衛茲奉藩憲核准飭即迅塡藩字炮照自七百二十一號起至七百八十號止印照六十紙於昨日隨詳札發該縣挨號塡用並飭認眞查驗不使有影戤濟匪諸情弊以衛商舶而戢盜風 
[江西]  
　　銅元廠預備變價贛省德外銅元廠停鑄以來所有機器銅料以及贛礦運到之銅爲數極多由官號總辦張道元懋札委專員駐廠管理嗣奉院札移交勸業道接收亦未易員以資熟手而昭愼重近因該廠空屋改設新軍標部人數衆多傳説管理委員竊賣銅料獲價最重辭差懷歸事爲勸業道傳觀察所聞遂禀撫院諭令勸業公所科員程某袁某馳往該廠按照官號移交册底逐一點驗半月之久復報到道點驗相符當經勸業道分門封固預備禀商馮撫變賣俾資辦理要公至該廠管理委員亦准辭退以節公款 
[淸談(平子)]  
　　禁衛軍訓練有成效矣。攝政王校閲嗟嘆動容。濤貝勒　將軍且膺黃馬褂之懋賞。其軍諮官以下。均照異常勞績。擇尤酌奬桓桓乎天子之干城禁衞之勁旅哉。 
顧吾猶憶景廟。時海軍成。立朝命醇賢親王會同李文忠。前赴威旅校閲畢事後上達天聽酬庸錫賚。奬勵有。加若可以氣吞。扶桑而勢駕英倫者然。未幾朝鮮事起鳴綠江一戰。師徒撓敗。喪卒於旅順。熸軍於威海。而大將龍旗。幾幾無出海之一日矣歐美列邦。今日者且誚爲無海軍之國。豈不哀哉。 
記者曰。治軍之不可以崇尚虚名也。如是如是。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　今日上海天睛 
颶風已分兩路一仍向南海之北進行一斜向北方沿臺灣向東海緩進嘎羅林羣島（在小吕宋之東）與馬立阿那之間似起有新颶風向太平洋進行 
本埠新聞 
[滬上民食大恐慌十二誌]  
　　平米一再减價滬南平價局售賣平米原定每升售錢一百十文嗣因開辦以來洋價日短已减去五文昨又因衣牌縮短再减五文已知照滬北各分局一體照辦矣 
　　平價局購定米石滬南平價局紳董李平書擬備價分往内地各埠如姜堰鎭等處採辦米糧來滬以備各州縣購辦平糶及南北各局銷售旋以内地亦已米缺價昂禁止出口不無阻窒爰禀奉蘇撫程中丞通飭暫行弛禁着卽前往採辦聞此項米石現已辦妥不日卽可運滬應售 
[拆開尊而重之之盒子]  
　　雲貴總督李經羲專遣武員沙蔭棠常榮淸二人賚摺進京已奉硃批發回該二弁由天津趁太古洋行奉天輪船經過滬關昨晨被查關洋人硬令拆開包裹該二弁示以護照洋人不識華文自行動手即將外面黃布包袱拆開其第二層用油紙四層襯護第三層用黃色花綾内有黃色和合盒子一隻匣内儲黃色棉花上下護以黃色花綾盒中儲黃色綾夾板内藏御批夾板兩頭粘縛黃頭繩三股夾板右邊下面有臣李經羲字樣一頭繩結已被該洋人解開騐係公文不再細看遂在常榮淸名片背後用鉛筆簽寫洋文交給沙常二人帶去昨午沙常二人持此公文赴滬道衙門報告據稱現住榮華棧因被海關洋人不知輕重擅將御批奏摺拆開須禀道憲電知雲貴總督並請護照俾免受過等情道轅公役答云須具禀來轅方可禀請核奪該二弁即怏怏而去 
[覆訊圖害幕友案]  
　　公共公廨幕友王博謙君被人擊傷一案昨日午後由寳讞員會同英康副領事復訊先由捕房代表侃克律師將兇証供單呈請察閲堂上命提陳小甲子（即陳阿二）到案研詰即由陸惠生之代表穆安素律師譯稱此項供單均係英文恐有錯悞應請堂上注意原告代表沃沛律師即令繙譯張少堂將陳小甲子供單逐一朗誦兩造律師隨誦隨詰據陳答稱去年五月半至强新洗衣作拉包車至今年六月間因有疾病倩人替工於二十二日晚七時半向連小姜口（即王阿四）索取借洋王云另有會欵押抵遂與偕往自派克路靜安寺路大馬路折至四馬路月華樓茶館内阿四即登樓約待一刻始與二人下樓内有一人穿白布衫褲復與同行至淸和坊折至同春坊見一三灣頭空包車拖出至三馬路妓院當即尾車同往旋見陸惠生乘坐東洋車到來即與阿四密語數句而去逾時見有一有自妓院内走出即乘來車阿四與穿白衣人及小的隨車往南迨至廣西路汕頭路轉角小的在 
後陡聞鎗聲兩响卽與阿四從西藏路往西至愛文義路八十八號陸公館卽陸惠生家内小的在弄中微聞人言問人打死否阿四答稱尚未知悉小的因驚懼即回車寓歇宿阿四由陸給洋十七元於六月二十三日即回通州小的亦因父病回籍與阿四相遇彼卽還小的洋一元旋即回滬偶與表伯老秋金談及此事詎被轉告包探馬阿美於七月初四日被拘到案是實被告代表穆律師復向陳逐層駁詰旋向堂上聲辯曰陳供前後不符患病係在六月十四日何以捕房供單上載明係十六日至所招替工陳稱係十八日止何以捕房載係十九日爲止且其替工據陳稱係是曹惠明寓愛文義路梅興里車寓内不記門牌何以捕房供單所載替工人名係是王阿四時刻亦有參差均屬自相矛盾况捕房包探曾向陳言謂如不説出定當吃苦此項供單殊不足信務請堂上詳細查察訊至此因爲時已晚中西官諭將陳等帶回捕房定於今晨十時再開特别公堂研鞫 
[巡捕妬姦釀命三誌]  
　　甬婦陳桂氏控美捕房四百二十四號三道頭華捕江淮仁（卽江昌桂）因妬姦起釁毆斃伊弟桂阿琴一案昨由捕房將一干人証解請公共公堂復訊原告投案求爲伸雪訊之江昌桂延律師聖文上堂譯稱江捕因命案牽涉延敝律師爲代表惟甫於前晚知照所有辯驳各節不及預備應請堂上改期再訊中西官諭曰此案屢經堂訊已有端倪將次斷結貴律師毌庸干涉旋據馬和尚之母馬朱氏供稱六月十四夜江捕身穿號衣來喚氏子稱其姘婦阿鳳被桂阿琴所佔阿琴現在西華德路附近囑令氏子同去毆打婦人向兒子阻止不聽並向婦人索取銅元 
 
 

Page 19

 
 
八枚而去旋聞傳说說巡捕打死一人至阿鳳住居婦人隔壁於今年三月間起時見江捕至阿鳳處同吸洋烟且江捕在阿鳳家出入鄰居咸知因江係三道頭巡捕不敢與較是實訊之馬和尚裘阿星周阿舟等供詞均與前堂無異王襄讞以案關人命擬送上海縣按例嚴辦而英副領事翰君以事起租界且未訊實不允解縣磋商良久未能解决遂判將一干人犯分别還押候商明辦法於禮拜三解堂再核 
　　松江府戚太守札上海縣文爲札飭事奉提法憲左札准浙運司陳咨開據上海租界浙鹽棧辦商沈允成禀租界一隅地處瀕海進口沙釣各船每藉醃鹹貨以護鹽爲名任　夾帶沿途洒賣貽害　窮前經杭嘉松甲商蔣恒昌等以醃鹹貨志載成例每百斤祗准備買護鹽二斤擬章禀請示諭當奉前憲王酌中核定每百斤准帶護鹽五斤並將章程逐加删改商准前總統浙西鹽巡營瑞藩台核復詳奉鹽憲批准照辦移行分别查拿並抄章出示曉諭在案迺日久玩生近來進口貨船夾帶日甚現在筍乾上市各船自北至南販運絡繹夾私尤多租界首受其衝内地亦爲波及若不照章嚴加查緝警其貪販恐侵佔官銷將成絶大漏巵商棧地接吳淞課重銷滯尤屬可危苟非禁令重申煌煌示諭則各行船户人等方將藉詞置辦齮齕必無已時辦商爲保全課欵起見所有貨船夾私亟應禁止緣由授案抄具章程禀乞察核俯准查案出示曉諭並移行轉飭恊力查拿以杜私販而重課銷等情據此除批示並分别移行飭遵外合撰告示移煩查照希卽分飭所屬認眞查騐務須照章分别辦理望切施行計移送告示一道等因准此合亟發示札飭等因到府奉此合就發示轉飭札到該縣立卽牒移松屬各廳縣一體認眞查騐務須照章分别辦理毋違此札 
[寡婦訴寃之醜態]  
　　前晚十一點鐘時有一寡婦持故夫靈位赴道轅喊寃據稱丈夫於春間患病身故詎有住居大南門内王家弄之南京人陸梅卿自稱股開同和公報關行乘氏夫病時佯爲探望百計引誘與氏成姦竟將首飾銀洋謊稱生息盡行騙去自後音信全無氏至伊家訪問避不見面但氏上有七旬老姑下有孤兒一家六口養命之資悉被騙去且爲失節現在生者難存死者不安爲此情急奔訴云云劉觀察聞之大怒立飭上海縣嚴提懲辦 
[銅洋假票俱全]  
　　某西人前日至虹口老巡捕房控百老匯路一千三百零一號門牌萬昇錢莊混用大淸户部銀行五元假鈔票捕頭准飭九十三號西探與華探目石金榮包探譚鳳池等至該莊内抄出銅洋十七元小洋二十九角即將此項銅洋與莊夥張序笙一併帶入捕房昨解公共公堂請究先據該西探禀稱被告因混用假鈔票被控奉諭至該莊内抄獲銅洋銅角共十餘元與僞票一併呈案請究訊之張延律師哈華托辯稱所有銅洋係疏忽收下並非有心混用至僞票究從何處得來不能記憶判張帶回捕房存洋三百元交保候禮拜五訊核 
[總會大都如此]  
　　榮桂興李韓生徐阿三楊仁亨許紀生顧子奎陸巧生沈積如等在南京路八十五號屋内私設總會聚賭被總巡捕房捕頭偵悉前晚密飭包探邵仁初前往將各賭徒連同賭具一併帶入捕房飭各存洋十元保出昨經公堂傳訊判徐楊許陸沈各罰洋五元榮李顧三人不到着將保洋與起案之洋一併充公賭具銷燬 
[電車撞跌巡捕]  
　　新閘捕房一千另三十號華捕前日午後上差在新閘路三角塲附近因不留意被四十二號電車撞倒跌傷腰際及手足等處後由他捕查見將捕及八十號開車人一百六十二號賣票人一併帶入捕房飭將受傷人送仁濟醫院醫治開車賣票两人暫釋候核 
[包探查獲强盜]  
　　盜匪胡瑤生近在松江等處夥刦多家携贓逃滬匿跡租界前日胡在浙江路南京路口被老閘捕房包探劉森堂查獲拘押捕房昨解公堂經王襄讞會同英翰副領事訊供一過判押候禮拜四訊究 
[藍芝蘭已交保矣]  
　　粤人藍芝蘭因販賣男女小孩十五口由廨訊實判押西牢一年嗣藍不服央人具禀公廨求釋復經中西官帶堂訊供後判仍帶回捕房候核在案昨日復由捕房解案經王襄讞會同英翰副領事略訊一過判藍交妥保候示 
瑣聞 
[城内]  
　　滑頭賴債○夏錦堂控顧阿三謊騙銀洋有心圖賴等情前晚經田大令提訊夏錦堂供稱顧阿三借去洋五十元向索逞蠻借據呈鑒求追質之顧阿三供所欠夏錦堂洋五十元有之每月撥付洋二元係伊母經手來收過付洋二十餘元又付過息洋五元又有存伊衣裳四件七月十六日夏來迫索允許伊陸續交還不允致遭控告求恩交保陵續交還大令得供以顧游猾不准交保判收押追違干帶比不貸 
　　家產紏纒王掌寳投縣喊控堂兄王掌掌盜賣公產獨吞等情前晚田大令升座提訊王掌寳供稱年四十八歲小的與掌掌自祖至今未曾分家我父名茂觀掌掌父名觀觀係同胞兄弟觀觀出嗣叔公茂銓名下所有瞿姓八畝之田茂觀同觀觀合買今被賣去得價銀三萬六千兩當時掌掌自充地保有錢有勢串同其戚嚴長春頂替我名出賣向論恃蠻於光緒三十三年三月十八日控奉英公堂由寳大令訊過兩堂王委員訊過兩堂斷伊分派小的一半詎伊不遵斷結避匿不面今幸偵知伊在閘北地方禀知台差提獲叩求作主質之王掌掌供稱父親觀觀立嗣茂銓名下瞿姓之田係父所買現在賣出理應小的獨得掌寳將老拉　橋老宅歷基賣去及祖遺伊之產均被脱售無處容身住在小的家内聽信旁人唆使來案誣控至於英公廨控案訊將伊押三月之久後經　内董事勸了乞恩察究大令得供判王掌掌交保王掌寶飭退候查明訊核 
　　叔岳姓陸妻舅姓王○趙桂卿控陸文達勾串蟻棍王順全朱耀名朱建芳等拐賣伊妻等情前晚經田大令提訊據陸文達供趙桂卿之妻係小的姪女嫁伊六年因伊窮極將姪女賣給周姓得身價洋一百元由伊妻舅王順全到塲簽字詰之王順全父名順卿自名金全係朱建芳朱耀名主賣小的到塲並未簽字又詰趙桂卿供妻被陸文達朱耀名朱建芳主賣小的當時並未知情後經查訪始知賣得洋一百元向論逞蠻又詰朱耀名供實被誣攀乞恩又語朱建芳供稱由趙 
 
 

Page 20

 
 
起好底稿抄謄而已乞赦大令得供判陸文達重責一百板王順全朱耀名朱建芳本應加押姑念苦求恩准交差候示 
　　竊賊之知過必改○小東門内吳悦來金店於二十三日晚間失竊赤金首飾五兩金牌三面重十五兩磨金石一塊龍洋六二八元小洋一百四十三角疑係店夥卜仁貴竊取扭送一路警局訊不承認判將原被併送到縣請訊前晚經田大令提訊原告吳子霖投案供明被竊情形質之卜仁貴仍不認竊廚司許阿榮學徒蔣瑞林訊明無干當堂省釋是案因卜早出晚歸不無可疑判卜交差查明再核在案詎卜仁貴情虚昂晚十一句鐘逃匿縣東三牌坊倫敦中西日館某湯團店隔壁小弄内經原差徐文率同夥役四面兜拿旋即擒獲禀明田大令奉飭看守候訊昨早九點鐘由田大令提案復訊據卜供稱認竊不諱寄贓三馬路大安樓酒舘内即着吳子林去取來案不必派差同往以後不敢等語求恩大令得供　曰爾旣知過必改速將贓物繳案姑不深究判仍交差看管候示 
[道轅紀事]  
　　辦理虹鎭巡防局員候選知縣朱顯揚奉憲委赴滬軍營點給七月份薪餉差辦理道轅收呈委員候補府經歷陳翰章禀安丁憂江南將備學堂畢業生平義辭行候補知縣陳其怒禀安 
[南市]  
　　劃帳涉訟○滬北鮑宏泰漆店主俞鶴雲以南市恆祥油麻店主王績卿前倩該同業公泰祥執事胡麗堂來店購貨欠洋八十四元當付洋十元迨將貸送至海平輪船公司後王因鮑宏泰分店宏順前欠恆祥店貨洋六十四元已歷二年迄未付楚意欲劃還俞不應允遂以串騙等詞赴裁判所控請究追湯裁判准即傳王研訊供明前情俞供宏順店係胞弟所開現已閉歇湯裁判謂爾等俱是體面商人何得胡閙王請送商務分會俞懇移縣判移送上海縣署訊理 
　　信局吞欵○城内舊校塲某茶葉店夥胡觀松與吳蘭生二人前將家信及洋十五元託某信局寄往徽州嗣因久不送到將司帳陳漢江扭至裁判所指控吞匿陳供信局係邱某經理現因虧款逃避求鑒判覔保限五天尋邱來案候訊 
[閘北]  
　　猪肉交涉○昨報記四路二區區官錢荃忠之車夫潘學榮將扣留之猪肉私與江北人經蕭區長訊實懲辦一案茲悉該肉莊所售均由宰牲廠當日所宰並未腐臭綠與巡士有隙致受屈罰心不甘服因即將情禀明管理宰牲廠之某課員立赴該區詰問詎錢區官一味偏袒置之不睬該課員遂親至掩埋猪肉之處搜掘無着始於附近草屋内查知係潘壽康鄭惟漢等七人分買計洋七角惟因肉已洒過臭藥水煑熟後有柏油氣味棄而未食當即據精面禀總局長姚太守聞　　巡長弄權○崇明人張福高日前與蕩婦毛氏拆姘互毆由四路二區　巡拘局該區週番將毛氏開釋福高收押其兄張鴻高因情急投禀四路分局稱有住居陸家莊之蟻媒張丁氏勾誘毛氏捲逃並毆傷其弟頭顱該區週番槪置不理反遭收押等情蕭區長立傳電話至二區詰問並令將一干人提解來案訊究詎週番巡長倪文彪因惡鴻高上控故連其夫婦小孩一併拘局押至一晝夜直至前晚始移分局候核 
　　誤拘開釋○趙阿木由太陽廟巡防局拘解四路分局稱因行竊某姓衣服請辦昨經蕭區長訊無確據判令交保開釋 
　　失火逃匿○天保里十二弄三千三百二十一號某姓家保險起火一節己記昨報茲悉起火者姓張名伯仁早已避匿昨由四路二區提到張妻陳氏及親戚袁鮑氏移送分局押候訊究 
[英租界]  
　　經理虧空○英商永年人壽保險公司控蕪湖分分司經理汪瀚卿私用賬銀二千餘兩昨經公堂傳訊汪供祇欠銀一千四百餘兩判帶回捕房候禮拜三再行訊核 
　　此推彼諉○江北人周建臣控劉二龍王德山串拐十四歲女孩英小由廨判將劉王押候補提人証再核在案昨由捕房將劉等之同黨陸春梅及婦人戴邱氏一併拘解公堂質訊互相推諉判分别押候查明於下禮拜一再訊 
　　非其權利○英美電車公司控陳三合冒用羅林生之長票乘坐電車昨由捕房將二人一併傳至公廨請究原告延哈華托律師請爲究辦中西官以陳借用他人長票殊違電車公司定章着罰洋十元充公羅訊非有意借給准予開釋 
　　不認訛詐○無賴馬順冒充法捕房包探前日至虹口靑雲里粤人鄭王張家以密查拐案爲由向鄭索詐被鄭控由捕房於昨日派探將馬拘解公堂訊供推頓中西官以馬非安分之徒着押滿五天方准開釋 
　　另覓妥保○張金觀因不付英商蘭味墊款銀六千餘兩被控已經公堂諭令交保在案昨復傳訊英領以爲數甚鉅保人恐不可靠着另交妥保候訂期會訊 
　　疑及西崽○前日德國領事署内　竊鈔票洋六十五元疑係百崽劉昌祥夏生昂所爲於昨日報捕將二人拘解公堂訊供不認判押候禮拜六德領堂期解訊 
　　殃及比鄰○前晚三句餘鐘英租界雲南路四十八九號門牌萬裕源槽坊内忽然起火延及某小銀樓某小飯店並後面空房共燬房屋八間事後捕房以該店保有火險銀二千兩恐有别情即飭中西包探前往詳查禀候核奪 
　　懲辦搶匪○龔譚氏控被流氓楊爾山陶阿毛王福生在七浦路串搶金戒三只一案昨經公廨中西官復訊屬實判楊押西牢半年陶王各押三月期滿均逐出租界 
　　逆子收監○蘇州人張根全因違忤其母徐氏並持刀恐嚇由探將張拘解公堂押候查辦在案昨經中西官復訊屬實判張押西牢八月期滿仍交其母領回管束 
　　劇賊就擒○劇賊劉春山王桂山前晚帶刀踰墻竊取北蘇州路顧敬齋家現洋鈔票及金小洋等物爲數甚鉅昨日由顧報請捕房將二人查獲解送公堂請訊判均押候查明另案併究 
　　騙子收押○舞賴沈妙法向吳耀亭冒騙錫箔等物被探查　昨解公堂訊供不肆判押兩月 
　　失於敎養○林寳初等十二户控劣孩陳仁和朱阿香串竊衣物昨由捕房將兩孩均解公堂訊明判陳孩押改良所一年半朱押半年 
　　退還養媳○陳錢氏之女阿妹本許於濮劉氏家爲養媳因遭其姑凌昌由廨將女與劉氏訊明判氏押一月女留濟良所一年期滿准其未婚夫濮　金領回在案昨由捕房將濮阿金陳案據供已經退婚不愿領回判女交其母領回並着濮阿金具離異结存查 
[美租界]  
　　木匠社會主義○紅帮木匠因米價昂貴議加工資兩記前報茲悉前日傍晚各作主及各工匠仍在魯班殿集議作主一方已允加洋五分而工匠一方堅持加洋角半直至九時未决而散 
　　葡人淫兇不法○前晚有一酒醉葡人　入吳淞路九百四十三號粤人金姓家調戯其女阿五女母向阻被毆喚到七百十七號捕亦遭毆打後由一百八號捕帶同拘獲押候解辦 
　　假充鐵路員騙財○吳日葵住北四川路十六號昨報捕房云有程某自稱在鐵路公司當辦事員陸續編去洋百餘元不知去向等情捕頭諭令退去聽候查辦 
　　馬車溜韁○王阿狗昨駕馬車至黃浦灘馬忽溜韁狂奔至崑山路由八百三十二號捕獲送捕房查未肇禍從寛給王牽回免究　　犬不照章○華記路十五號范姓所篆之犬不帶嘴套被捕房查悉候請公堂出票傳究 
[法租界]  
　　因何流落○男孩林早子即查照子未知何故終日在途徘徊當由巡街捕送至捕房轉解公堂經聶司馬會同副領事白鼎素君請訊據稱年十四歲家住丹徒鄉間父名查文台問其如何來申則供詞支吾判送善堂留養候核 
　　撞損電車○塌車夫王阿四前日在木古棧房裝載麫粉行至浦灘轉角適有某號電車馳來王不及避讓致將電車撞損案由　　　今日尚有本埠新聞轉入第五版 
 
 

Page 21

 
 
房拘押兩天於昨日送廨經中西官訊實判罰洋三元充公另賠電車修費洋十元如無力遵繳再押捕房八天 
　　幸未燎原○伍仲明所開之古董店廚房内前晚失愼幸即撲滅昨日捕房將伍傳至公廨請究據稱係遺火積薪所致並無别故判罰洋五角充公 
　　損壞車輪○怡羅黃包車公司西人控車夫夏阿三挾恨圖報將他人所駕之象皮車輪損壞昨日解廨請訊夏供前晚至公司父車因少車租洋一角被管車頭目郭阿元關閉一夜恣意毆打損車之事實被誣控求鑒聶司馬訊知被打屬實惟夏不應損壞車輛判押三天郭亦管押一天示儆 
　　馬夫受罰○董阿根前在顧副領一處充當馬夫因科同類在署内賭博斥革後避匿不見始於昨日拘獲解廨訊究判罰洋一元五角充公不准再入領署如違重辦 
[海上閒談（亮）]  
川事糜爛矣風聲鶴唳可怖可驚始之奔走駭汗皇恐失色者僅旅滬川人而今則他省之旅滬者亦均慄慄危懼矣外侮迭乘災寝屢告而環顧西陲又有驚天撼地之大變故豈我百孔千瘡之中國所能受此鉅創哉設政府而猶不厭禍一味壓制則川民無路可走矣禍水之流可保其不隨長江而下耶 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江西巡撫馮汝騤奏裁撤藩司屬官曁同城佐貳佐雜敎職各缺摺併單]  
　　奏爲遵籌裁撤藩司屬官曁同城佐貳佐雜敎職各所謹繕淸單恭摺仰祈聖鑒事竊臣前於遵旨覆議資政院修定預算各疑認增歲入裁减歲出案内擬將藩司屬官曁同城佐貳佐雜各缺並各屬敎職一律裁撤奏奉硃批度支部知道欽此欽遵在案查江西布政使屬官布大使一缺應俟實行統一國庫後再裁其經歷理問二缺應裁贛省向設同知十一缺應裁四缺通判八缺應裁六缺縣丞四十八缺應裁三十二缺各府州縣敎職共一百一十七缺應請全裁原設德化縣之通遠大庾縣之小溪驛丞二缺現在公文已改郵遞亦應裁撤又各府府經及州同州判主簿共十七缺除南昌縣三江口主簿係屬分防之缺應仍其舊其餘府經等十六缺擬請一併裁撤至各縣典史曁各府廳州照磨吏目等缺均有典守監獄之責未便裁撤所有裁缺人員卽按照定章有升階者以升階留於原省補用例應引見之員給咨赴引無升階者均照裁缺即用之例遇有對品之缺先儘請補候補人員准以對品之缺指定一項照例補用其已經裁撤各缺均自宣统三年閏六月底止一律停支廉俸惟查布理問布經歷州同均秩從六品直州判秩從七品江省現無對品可改之官又府敎授係正七品州學正縣敎諭係正入品府州縣訓導係從八品向不入佐雜班内以上裁缺人員應如何改用之處應請敕下内閣核議辦理據布政使劉春霖提學使王同愈署提法使張檢署巡警道陸長佑勸業道傳春官會詳請奏前來臣覆核無異除分咨查照外所有遵籌裁撤藩司屬官曁同城佐貳佐雜敎職等缺緣由謹會同兩江督臣張人駿恭摺具奏并繕具裁缺淸單恭呈御覽伏乞皇上聖鑒敕閣核議施行謹奏旨統三年七月十八日奉硃批内閣議奉單併發欽此 
謹將擬裁藩司屬官並各屬同城佐貳佐雜曁敎職各缺繕具淸單恭呈御覽計開布政使屬官擬裁經歷理問二缺同知擬裁南昌建昌九江南安等府同知四缺通判擬裁南昌吉安撫州廣信饒州南康等府通判六缺府經歷擬裁南昌瑞州袁州臨江吉安撫州建昌廣信饒州南康九江南安贛州等府經歷十三缺直隷州州判擬裁寗都州州判一缺州同擬裁義寗州州同一缺縣丞擬裁南昌新建豐城進賢奉新靖安上高淸江新淦新喻峽江廬陵永豐泰和萬安龍泉安福永新臨川東鄉南城南豐新城瀘溪鉛山鄱陽樂平浮梁德興萬年建昌安義等縣縣丞共三十二缺主簿擬裁新建縣吳城鎭一簿一缺驛丞擬裁德化縣通遠大庾縣小溪驛永二缺敎授擬裁南昌瑞州袁州臨江吉安撫州建昌廣信饒州南康九江南安贛州等府敎授十三缺學正擬裁寗都州義寗州學正二缺敎諭擬裁南昌新建豐城進賢高安上高新昌宜春分宜萬載淸江峽江廬陵吉水泰和安福永寗臨川金谿樂安南城新城上饒鄱陽餘干都昌安義德化虔南廳贛縣信豐等縣敎諭三十一缺訓導擬裁南昌奉新靖安武寗瑞州高安上高袁州萍鄉萬載臨江新淦新喻峽江吉安蓮花廳永豐萬安龍泉永新撫州臨川崇仁宜黃樂安東鄉建昌南豐廣昌瀘溪廣信玉山廣豐鉛山弋陽貴谿興安饒州餘千樂平浮梁安仁德興萬年南康星子都昌建昌安義九江德化德安瑞昌湖口彭澤南安大庾南康上猶崇義贛州定南廳雩都興國會昌龍南安遠長寗寗都州瑞金石城等府廳州縣訓導七十一缺宣統三年七月十八日奉硃批覽欽此 
專件 
[吳桐林爲川民罷市事上慶親王書]  
　　王爺殿下爲川民罷市事機危迫敬陳管見以供釆擇而圖補救事竊維民爲邦本自古聖帝賢王發號施令必先察民之隱順民之情而後政令可行而後民心不失今川民因商辦鐵路收歸國有借欵合同大失主權羣起風潮日亟一日邇來旅京同鄉屢接川中警電各屬罷市家供先皇帝牌位閉門慟哭天地爲昏人心惶惶已經半月雖聞郵部用督辦大臣與川中大吏函電相商然至今卒無善法解釋羣情且外間傳言謂政府祗用强權壓制並有飭端大臣帶兵人川之説道路紛紛傳聞異詞凡屬川人呼號奔走本月十五日四川京官開全體大會决議僉謂此次川人公愤實郵傳大臣盛宣懷所致擬請都察院代奏懇乞朝廷暫將盛宣懷罷斥以平川民之怒以解目前之危現已聯名呈遞無庸復贅伏查商辦川路收歸國有其合於立憲政體與否曷敢妄言惟川民竭數千萬人之脂膏集千六七百萬之巨欵經營已逾七載開辦甫及一年本爲已有遽爲國有身命財產關繫匪輕人非木石誰甘縅默夫商辦不善虧倒巨欵流弊滋多日前上諭訓飭煌煌自不敢爲之諱飾然郵部於鐵路無論官辦部辦皆負監督責任並處最高機關果使能盡國務有法察查公司愼選總理之人愼選管帳之人何至出此則商辦之不善亦郵部辦理之不善也即收歸國有矣日前上諭有還款附股兩端聽其自便初無限斷爲郵部大臣者尤當招集股東徵求意見推心置腹俾衆咸知釋其疑竇免生糾葛是謂準情度理非同豪奪橫爭且四川與廣東相較亦不免稍失均平豈廣東百姓爲朝廷之百姓乎四川百姓不爲朝廷之百姓乎廣東爲股東四川獨非股東乎乃收路之命甫下而收欵之使旋來路旣無有款亦幾無有路不當問欵似亦不當問以故紛紛藉藉萬口喧嘩呼籲無門慘測滋甚若再操切必生事端激釀變亂何堪設想桐林係屬川人父母之邦不能漠視又夙承摯愛恲被有年感激愚忱勉爲忠告如朝旨以端大臣必須赴蜀有非臣下所敢阻撓否則請端大臣稍緩須臾一面仍電飥川督大召紳耆廣開會議妥籌辦法喻以大義川中耆舊不少公正諳練之人必不至始終堅執致成糜爛並請皇上明降諭旨以纒綿悱惻之思紓懇款懃拳之訓謂强鄰逼處時局艱難其借債訂約一切事有難言情非得已並由内閣剴切開導川省派來代表劉聲元俾將朝廷德意電傳四川川民忠愛必有感激皇上眷懷君父涣然冰釋怡然理順者雖不敢操劵而獲亦可十得八九矣唐代興元詔下山東士民感泣此其例也若端大臣貿然西上重兵壓境固防大啟禍機卽輕騎减從亦恐交接應付輕重卑亢稍失威重難爲後援語云狂夫之言聖人擇焉統俟鈞裁無任惶悚專肅恭叩崇安伏乞埀鑒 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
海内文家如有以詩词歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還游戲文章 
[寃死川民哭訴閻王公呈（愛）]  
　　爲刧奪商路。禍及全川。刀兵連累。慘殺無辜。天昏地暗呼籲無門。泣 
血叩閽。仰祈冥鑒事。竊維。寃鬼等雖居削壁懸崖之地。素事男耕女。織之常。版圖久隷乎勝朝隔絕幾。同於化外。思越棧道劍閣之險。終藉火車鐵軌之功庶使漢水遙通。不愁瞿塘阻礙。竭千萬人之汗血。大功將欲告成。逞二三子之私心。巨禍由斯種就奪已成之局。誰肯束手讓人。施逾格之威。公然兵力。加我。鎗林彈雨良莠不分。搶地呼天。進退無路。囚者非異國之虜。死者無不臣之心。不念民富國富之言。釀成兵荒饑荒之事。可憐金牛路五丁鑒破蜀空虚。不識寃死人。一命嗚呼誰償抵。推原禍始。豈無其人。甘作罪魁。不過爲利。寃鬼等陽間已無复仇之日。泉下幸有可。訴之門。伏乞圖羅大王。直地公天。氷心鐵面。請一衡曲直。得兩造平均君雖聽而民不從。原非良策利未見而害先覩。豈是嘉猷。暗遂一已之貪心。顯作天下之公敵。猶復假君權以勢壓。直欲殺人如麻。不顧速大禍於厦傾。終至請君入甕。驕橫已極。世上無搞對之。人衰老將終。陰間有質証之日。請定伊人以相當之罪。庶伸我輩以不白之寃。全蜀寃鬼瀝血公呈。 
[亡是公傳（峽猿）]  
　　亡是公者。亡是人也。體豐偉。膂力絕倫。慣使鐵錐。可斗大。顧性殊磊落。見不平輙助弱。以是名噪亡是鄉。里人德之者固不鮮。而嫉之者亦甚衆也。某夕者。亡是公獨居陋室。驀思世風愈下。國步愈艱。乃怫然曰。鄉里固懾吾威。不平事亦僅見矣。特天下不平事甚多。我不及見耳。吾何不展吾雄風以錐擊昏君奸相。貪官汚吏蕩夫淫婦。刁商劣紳。以及僧道盜賊而暢吾胸懷也亡是令患貪。公即於是夕擊殺之復星夜走長安。長安者。都城也。公沿塗殺人無計數。方至都下。則昏天黑地。一勢利塲也。公大發不平鳴。九卿中有通胡賣國者。有愛錢害民者。公探之確。一夜死七卿。於是都下喧傳。西官自恐。有某皇親者。勢燄薰天。實爲狐羣領袖。公亦格殺之。事聞。上震駭嚴諭追究。而亡是公殺人固自若也。一時京中風氣因之大變。無敢昧良者。廟廊之上。肅肅雍雍。有三代風。亡是公大笑曰。湯以七十里。文王以百里。吾亡是公以一錐而澤被天下矣。即夕深入王宮。大書亡是公三字而出都。上乃大索天下。竟不得其人。公前後奔波二十年。殺人幾萬萬。而朝野轉肅然。公於是思從赤松遊矣。會强胡跳樑。四邊不靖。上思得亡是公。因下詔天下。令公平胡。公欣然曰。今而後吾非復東南西北之人矣。公挾大鐵錐。疾馳奮擊。胡皆辟易。不旬日間四夷聽 
命。王威振殊俗。勢力一寰宇。公不覺扶錐歎曰。君何幸遇我而成名。亦何不幸而不能懾秦王李斯膽也遂悲歌入山。不知所終。 
[戲詠駝背（心凉）]  
　　人生殘疾是前緣。口在胸前耳在肩。仰面豈能看白月。側身方可見靑天。眼如心字無三點。坐似灣弓少一弦。可歎百年身死後棺材只好用犁圓。 
海外奇談 
[美國之巨騙（欽）]  
　　紐約某報載有巨騙二人。設立日光電力公司。謂能將日光裝瓶出售。利益無窮。於是出售股票。全國代理人。有一百餘名。股票價自英金一磅至二磅二先令不等在。紐約斐拉德斐。（美之東方大城）保爾的摩。（美之東方大城）牛俄林斯。（美之南方大城）及火司登等處。設立分行。屋頂置大鏡。屋中置大瓶。鏡與瓶之間。有銅絲相連一日天晴。有代理人。引稽查此事者。至一分行。紿之曰。用一秘法。能自日光中。提出電力。聚於鏡中。復自鏡中傳出經銅絲而儲於瓶内。此瓶即可作發電機用。不必另備電池也。乃以電燈接於瓶。試之果確。實則彼私備乾電池一付。用銅絲繫於瓶。故與瓶相連之電燈能發明光外間不得覩也。觀者皆信之不以爲假。彼且謂一日所收日光中之電。能供一星期之需。將來必爲世界利用品。故民人爭先買其股票。惟恐不得銀行中各存户爭相提款。市而亦受影響。綜計被騙之數。有二十餘萬金之多。幸有某甲。不信其事。密告官長。卽行拘捕現已破獲矣。 
懨弗淸爽 
[有題二十一章章四句句七言（俶髠]  
　　（小序）有題。贅虜爲腻友囗囗作也。有事此有詩。故曰有題。且古香豔之詠。多以無題名。篇曰有題者。蓋矯之耳。 
 
 

Page 35

 
 
牢愁覊緖各侵尋。聊借風花慰客心。解得。關睢深。旨在只圖爲樂不爲淫。 
　　珠樣玲瓏玉樣温。筵前初見便銷魂。當時未敢輕通問。頗感始花一睞恩。 
　　幾番。相見互相親。逼得風懷漸漸眞。已是狂魂禁。不起。奈他。眼笑更眉顰。 
　　明月高樓夜讌開飛箋獨檄美人來相逢。便露。殷勤意。夠惹旁觀暗。裡猜。 
　　憑將何物致纒綿。打疊心情一笑嫣。忽拔鬢。邊香。茉莉爲儂。親掛到襟前。 
同伴相招鬭笙牌。鯫生到此媿無才倩卿慧。手操。贏算。博得牙籌滿儿堆。 
　　平時酒量一杯無。拇戰相交膽轉麤記得那宵濃。醉後。巾欹弁仄賴卿扶。 
　　作嫁爲人鎭日忙。端因氣短誤情長。匆匆昐到黃。昏裡纔得偷閒詣桂堂。 
　　鸚奴報道我登褸。祗覺歡娛不覺愁體得檀郎。消渴甚。親勞纎。手進氷甌。 
　　眉意相兜眼意挑。春心如海湧春潮。少年傲骨驚。天下却見雲。　氣頓消。 
[付之一笑]  
　　酒令某嫗生有四女。均韶秀。出閣者三。。 
惟四女嬌小。慧美逾三姊。一日嫗生辰。三女歸而祝壽庭中張大筵。母女依齒列坐。酒數巡。嫗曰我出一酒令。汝姊妹依次行之。以佐觴政。衆唯唯請命嫗曰。兩字合一。一字分三再轉一句。叩住頭一字。先由大女言曰。水酉爲酒。品字三個囗。囗囗。囗不知喝了多少酒。二女斷曰。田壽爲疇。緯字三個牛。牛牛牛。不知。耕了多少疇三女又曰尸至爲屋森字三個木木木木不知造了多少屋四女見三姊對答如流。特欲取笑之。乃高聲。曰木午爲杵姦字三。個女。女女。女不知捱了多少。杵三姊大羞赧。同聲罵云。小妮子。勿嘲弄人汝亦早晚難免一杵。 
[戲攷吳下健兒]  
　　桑園寄子。一名黑水國。晋時黑水國石勒造反擾亂中原有鄧伯道者携弟婦一子一姪。避難投其至戚潼關守將金水成。不料中途弟婦被亂兵衝散。止餘子姪鄧年已老。子姪又弱不能行。負子則姪號泣負姪則子啼哭左右爲難路過桑園喚子採桑葚。以帶縛之。留血書爲。証負姪至潼關適弟婦過桑 
園見姪急解之。携至潼關。一家團聚。殆天意焉。然正史所載伯道之子竟失去。故曰天道無知使伯道無兒。此劇情節。離奇。形狀悲慘。能使觀者。悲喜交集。感泣。涕零。可補家庭敎育之不足。有功世道人心。之劇也。孫菊仙小連生。合演是劇。可謂四美具二難并矣。 
小説 
[滑稽小説醋世界（鈍根）]  
　　醋海之東有一個醋國。全國上下。都講究吃醋。皇帝合臣民吃醋。百姓合官長吃醋。男和男吃醋。女和女吃醋。自已國裡吃醋不算。還要合外國吃醋。前幾年醋政府合醐國爭佔一塊病夫國的邊地。幾乎把全國的百姓。都斷送在醋醰子裡。幸虧醋運狠通。僥倖勝了醐國小人得志。便擺出酸欵兒來。一發和各强國吃起醋來。各强國都怕他的酸味。也不與他爲難。因此醋國裡人。更加得意。只閙得酸氣衝。天酸風匝地。如今單表一人。是烏梅村裡一個寒士。人都尊他一聲醋甏。妻名酸子。是販楊梅商人的女兒。生就一副撚酸本領。醋甏雖也利害。却萬不及他的酸勁。一見了他。就攅眉咂嘴。齒軟涎流渾身都酥了。就是村裡的婦女。見了醋娘子。也退避三舍。醋娘子喜酸如命。前年產他的女兒五味子的時候。痛得昏暈過去。家人忙把醋炭一薰。便醒了轉來。因此家中藏醋極多。内内外外都搁滿了醋缸。醋鉢。醋罐頭。丈夫有時不留心。踹翻了他的醋罐。頭便要啼哭嚷鬧。拚個你死我活。只弄得一個醋甏。在家拘拘束束。毫無生趣。便想出門游歷。一則可以解解悶。二則可以軋時髦。主意已定。便與醋娘子説知。自然不許。大家酸閙了一塲。到底被醋甏逃出醋門關。怱怱渡過醋海。到糟國裡去游歷去了。醋娘子在家心酸涙落。日日靠著樓窻。望著門前幾棵梅樹。也就算將就解渴不題。且説醋甏到了糟國。船泊常酣商埠。興怱怱上岸。無意中遇了一個飽學秀才呌醱酵先生。談論之。下心投意合。便同上一座酒樓坐下。他們不會吃酒。專愛喝醋。跑堂的便盪了兩斤熱醋。配上一盆醋拌蝦。一尾醋溜魚。二人便開懷暢喝起來。那秀才本來狠曾掉酸文。講酸話。此時已有三分醋下肚。不禁大發酸論道。老兄不要怪我酗醋滋鬧。如今的世界實在是一個醋世界了。什麽國際交涉咧。攻守同盟咧。促裁條約咧都從醋心上發生出來的。小些的事即如政黨咧新内閣咧。也是鬧的吃醒。再小的事。又如大太太姨太太爭風咧。逛窑子打架咧跟班淘裡奪上房差使咧。那不消説是吃醋了。只可恨我們糟國人。單會小吃醋。不會大吃醋。你只看常酣地方。天天鬧得尖刀相會。手槍暗殺。倒也狠不怕死。若敎他正經替國家打一仗便不肯了再如政府裡的大老在家不能與跟班馬夫吃醋。在國不能與無道强鄰吃醋。所以日蹙百里前途不堪設想。那裡及得貴國人。小醋湖塗。大醋不糊塗。民女儘給外國人奸宿。不則一聲。到了國際問題。再也不肯讓。人矮子擠在長人淘裡。一定也要利益均沾。倒也虧他行得去。這不是吃醋的効騐麽。老兄旣有醋甏之名。只要擴充吃醋經濟。將來怕不做個醋務大臣。醩𨤃總督麽。醋甏� 
聽了秀才一番議論。心中大悟。忙即告辭。奔回醋國。研究吃醋政策去了。 
 
 

Page 36

 
 
   
 
