# 1892 - 86 - 4906803

 

Page 1

 
 
[原底繪圖列開印啓] [  點石齋代啓]  
　　繪圖列國前係洗紅舘託點石齋代印繪法精妙紙墨匀凈不脛而走現有射利者卽將點石全書翻印出售或將圖像附入鉛版以充石印其美惡不待細言明眼人自能鑒别茲洗紅舘囑點在復印另加圖記以辨眞僞俟出書日再行登報如有預定者價可從亷此佈 
[二百九十四號畫報告曰] [  點石齋啓]  
　　孝婦張氏廣西臨桂縣人賓州鄒唐　孝亷之德配也年二十七遭産厄而卒戚黨臚陳事實詳請大吏聞於　朝奉　旨旌表亦足以　幽光而風澆俗也他若奇獸之人立寃鬼之爭妻神明之靈應異常茂才之薄倖可惡側室則智逃金　考童則誤認靑樓狎優者優亦思淫瀆神者神忍示儆及所附乘龍佳話圖曲並山水人物各册頁准於初六日出售另附關聖帝君救急文一篇係求明子託本齋隨報分送以資觀感此佈 
[論造就人才]  
　　人生世上厥有四民士居其一農工商居其三可知教育之方固不一矣士固宜重農工商亦不可輕苟能於三者之中學成一端何嘗不可以爲恒業况三者之中條分縷晰名目繁多通一事卽可食一事之值執一業卽可得一業之用所習雖有大小之不同要無一不可自食其力而今日之世於四者之中偏重於士夫所謂士者才全六藝學究天人輕富貴而薄功名作民表而立民極固非可與三者等量而齊觀而今之所謂士者屏棄一切專事讀書夫治亂興亡之道載於書成敗得失之故載於書書固不可少者而今之讀書者又惟習帖括爲應試之用夫士之才豈盡帖括已哉士之職豈盡應試已哉士而惟知習帖括以應試則士失其爲士矣三者旣不重於時而其所見重者又忘其所以見重之意是四者皆失其道也夫四者爲天下之恒業四者失其道則上多廢曠之事下起遊惰之風欲人才之盛不亦難乎斯人禀質雖有賢愚天地所生本無棄物古者瘖聾跛躄斷者侏儒莫不各有恒業而况五官俱備精壯力强者有何不可造就特視教之者何如耳中人之家莫不令其子弟讀書其半途而廢者無論矣卽幸而學業有成出應小試而額少人多終難盡選迨屢試不售始謀變計則年已老矣昔唐太宗以中原平治兵久不用英俊奇偉之才鬱而無所洩或恐流爲他患於是聚而試之故其言曰天下英雄盡入吾彀中此其意可知矣今者四隣日强風氣日變需才孔亟非有才無用之足患彼之奇技異巧日行日廣而我之八股試帖曾不足邀彼一盼於是謂中國無才夫中國豈眞無才哉苟移其攻八股試帖之心思而用之於藝事則所作當必有可觀者今英敏靈慧者咸用心於應試之作而執藝事者皆椎魯之人以椎魯之人與彼相較宜乎後矣故欲造就人才必視其質之高下而施之教不可謬附清高强使讀書古人爲學原不拘以一格德成而上藝成而下分門别類各就所長而策之則天下無棄材瞽者善聽使之審音以定樂瘖者善悟使之作繪以傳神古時原有此等教法自後人誤會教字之意以爲讀書而外别無所謂教於是幼年子弟除讀書而外别無所謂業是不亦大謬乎今天下不少義學之設凡貧苦不能讀書之子弟皆得肄業其中其間質之高者亦不乏成材之士而質之魯者名雖讀書而實無所裨益此何故哉蓋人各有能有不能小知大受譬諸草木區以别矣質魯者豈無他能其所以毫無進益而廢然無可造就者强使讀書誤之也夫今日西人之所以示異者莫如製造中國之仿效者亦莫如製造是四者之中工亦今日所急也則諸義學之中何不兼設藝塾收羅幼年子弟飲之食之教之誨之奬勸而激勵之使各有所操習習之已成卽令自食其業夫子弟年輕無所管束其心放而不收則一事不能成苟有管束之人按日程課隨時教訓則智者之成就也速愚者之成就也　遲速卽有不同及其成功一也行之數年藝事必　興遊民必日寡豈不勝於强使讀書哉觀近來上海地面子弟之遊蕩者日多孩童犯竊之事時見於報屢經巡捕拘送官府責懲卒不能盡說者謂地處海濱風氣汚俗使然然城廂内外學塾亦正不少而終無補於子弟之惡習者慕讀書之虚名忘蒙養之正道恥於學藝而安於縱容少時血氣未定旣不屑謀生則成羣聚黨日事嬉遊目所見者皆浮　之習耳所聞者皆虚矯之辭其有亦漸爲浸漬習與性成者乎誠能設一藝塾令頑童各習一藝認眞督課詳加考駒習成以後餬口有方或不至終身廢棄則其功德當有勝於别項善舉萬萬者矣 
[諭旨恭錄]  
　　二月廿四日奉　旨詹事府左贊善員缺著王錫蕃補授右贊善員缺著徐致靖補授廕生聨福著以文員用善崑廷魁俱著以七品筆帖式用麟綱著以文職用江西道監察御史員缺著穆騰額補　截收御史劉桂文中書閻繼宗周興謨保舉山西補用知府錫良湖北補用知縣蔡國楨俱照例用前任陜西武功縣知縣張世英著不必坐補原缺前貴州綏陽縣知縣魏學恒著准其開復原官仍發原省照例用欽此廿五日兵部題考試八旂文會試監馬步射監試御史各一本奉　硃筆著派載瀅文秀監馬步射欽此同日奉　硃筆這監試著如格去欽此 
[本館接奉電音]  
　　昨由京友電傳　諭旨一道敬謹譯登○三月初四日奉　旨著於本月二十九日換戴凉帽現換灰鼠褂 
[燕山瑣錄]  
　　禮部爲曉諭事道光二十三年十二月本部會同軍機大臣等議奏變通科塲章程一摺内開據給事中和豐源奏内稱愼重落卷以防割卷等語查科塲條例内開鄉會試落卷倘有遺失將經手　史澈底根究並責成内外收掌官照册稽查倘有割換藏匿情弊將内外收掌官分别議處惟查向例發給落卷以准該生報名查與紅號相符卽與給領是否本名無從查核應如所奏卽以領卷印票繳騐爲領落卷之符並責成内外收掌官將落卷逐一細查以五十卷爲一束每箱共裝幾束開列清單送交提調官核對加封派員領出以昭愼重等因奏准在案今本年壬辰科會試爲此出示曉諭各舉人等一體知悉遵照毋違○兵部爲曉諭事　有江南靑村營都司一缺應以都司用之漢藍翎侍衛選用今擬得湖北人劉化彪由癸未科武進士藍翎侍衛行走四年期滿引　見奉　硃筆圈出著以都司用欽此自當差之日起除去告假日期連閏扣至光緒十八年正月二十日實行走六年十一個月十四日再出有山東東昌衛千總一缺應以遵鄭工例報捐遇缺儘先選用千總人員選用今擬選得順天人張起鵬由六品翎頂　保儘先千總　遵籌餉例　捐衛守備銜因獲盜出力保以衛千總儘先郎選又遵　工例報捐遇缺儘先選用赴部　供在案○吏部爲批示事據花翎知府銜在任候選直隸州知州前貴州　陽縣知縣魏學恒禀稱光緒三年在黔捐局報捐直隸 
 
 

Page 2

 
 
州知州在任候選並捐知府銜加捐花翎因調署桐梓縣開鑿戴家溝河工以免水忠较理未善欠繳銀一萬二千兩經前撫　憲奏叅　　革職勒限完繳嗣於阴内將欠繳銀兩如數完繳清楚蒙前撫憲奏開復原官照例錄用並請　賞還銜翎光緒十六年九月二十九日奉　硃批　　所請該部知道欽此奉部核准飭令出具考語給咨赴部引　見蒙前任撫憲潘查明並無經手未完事件出具考語年强力裕給咨理合赴部騐到伺候帶領引　見等因到部查該員履歴内稱於光緒三年在黔捐局報捐直隸州知州在任候選並捐花翎當經本部查無案據復查據戶部覆稱查黔捐案内並無其名該員究係在何省黔捐何次案内抑或將原捐執照送部以憑檢查是該員所捐在任候選直隸州知州及所捐花翎並無案據應俟該員將捐案詳細聲明再行帶領引　見相應呈堂批示○禮部爲曉諭事查定例各省舉人於會試年二月十五日在貢院覆　又順天未經覆試各舉人於二月二十日由本部奏請補行覆試其各省舉人逾期始到者歸於順天補行覆試内一體考試若逾覆　之　卽扣除不許會試各等語是各省舉人本應於二月十五日在貢院覆試其逾期始到者只准歸於順天舉人内補覆一次例有明文咸豐同治年間各省舉人到京遲延間有奏請再行補覆者其時因軍務未平道路梗阻不得不量爲變通辦理迨同治十三年業經欽此　諭旨嗣後不得援以爲例等因欽此欽遵在案今本年壬辰科會試自應遵照定例將各省新中舉人及上三科未經覆試各舉人於二月十五日在貢院覆試其賣因道路遙遠逾期始到者歸於補行覆試内補覆一次此後不再行奏請補覆以符定章再向來　保和殿覆試至多不過四五百人如人數過多桌張卽未敷安設照例自應先儘順天舉人覆試將各省舉人後到者扣除爲此出示曉諭凡由京官中式舉人及各省舉人於二月十五日以前到京除順天中式各舉人外務須一體於二月十五日赴貢院覆試其實因到京在十五日以後不及赴貢院覆試及順天中式舉人未經覆試者均歸入　保和殿補行覆試一次本部不再行奏請補覆如各省舉人恃有二月十五日以後　殿廷補覆之例任意躭延致　保和殿補行覆試時人數過多桌張不敷安設卽將在後赴部投到之人扣除各該舉人毋得仍前玩忽自悞功名 
[火會新章]  
　　津城火會曰聚善曰從善曰公善曰衆善曰上善北上善又永善四局同善八局其以濟字名者曰召濟曰庚濟曰普濟又澤濟四局勝濟六局又有湧泉湧濟湧澤天泉天濟　安保安泗安永安壽安清安郡安衛安靜安北靜安東天安東天一西天安北天安此外尙可以僂指計者曰聚津曰積水衛普一局衛普二局勝水六局鹽坨七局聚善助水同義助水聚勝助水逢源助水勝濟助水公議助水議善助水等共計八十餘家其中有救火機附城火警無役弗往者謂之上局計四十餘家其有機保境祗以撓鈎遠出或僅助水者又四十餘家謂之披局惟人數旣多釁隙易生且救火規條有讓會之舉後會旣來前會卽退避三舍惟是火烈具舉之時一經揖讓雍容火會雖多終難盡得其力倘值同時被災更恐兼顧爲難或且疲於奔命天津府鄒太守有鑒於此籌酌良規現飭天津縣傳諭各會首畫分地叚如遇火災由城内鼓樓擊鐘爲號以鐘數之多寡定災區之方向各會一聞鐘聲卽於畫定地叚出機救護不得遲疑不得攙越以冺爭端而資得力新章旣定各會巳一律遵照矣二月二十二日晚間北門外小洋貨街興隆合海味鋪失愼幸未蔓延而針市街乾盛亨票莊又不戒於火廿三晚河東和記燒鍋鹽坨和合酒鋪針市街永立薑廠後先被火焚去房屋三五間或廿餘間不等火會撲救並無顧此失彼之虞可見鄒太守未雨綢繆籌畫盡善也或謂倘遇大災竊恐獨力難持不若衆擎易舉其然豈其然乎 
[火災迭見]  
　　漢鎭於二月二十六日晨三點半鐘菉豆橋某柴院失愼警鑼亂鳴隣近水龍卽來援救祇焚兩三家卽熄文武印委有至半途而返者是日晚十一點鐘大新碼頭河岸某茅廬又火其中係碼頭夫居住因作葉子戲致兆焚如倉卒間不以水灌而以物打豈知茅屋愈打愈散愈散愈焚於是殃及四隣紅光萬道闔鎭文武官均臨塲彈壓通鎭水龍飛駛往救至二點鐘已燒至流通巷始行撲滅由是龍夫掌號鳴太平鑼牽龍緩緩而歸僉曰是役也付諸灰刼者約有百餘家又廿七日晚十二點鐘漢陽河岸磯頭處某蓆棚作坊因燭花彈入貨堆致祝融氏興高采烈而來幸起水極便卽經救滅然已燒去三十餘家矣 
[恭送旌麾]  
　　閩督卞頌臣制軍道出申　乘輪北上前報已紀之矣兹接閩中訪事人函述及制軍由閩啓行時各官臨歧相送極形熱閙合補述之二月二十四日午前十一點鐘時制軍出署前呵後擁儀仗森嚴署督憲希將軍及富都統沈學使均在茶亭恭送現任候補司道府廳縣以及文武各員弁均往中洲道頭送行其有平日曾沐制軍德澤者尤覺依依不捨坐小火輪直送至馬江福州南臺大橋長八百餘步其時全福各營楚軍達立二營營務處親軍均分紥橋上哨官戎裝鵠立兩旁但見旌旗蔽日棨戟凝霜當制軍經過時哨官弁勇伏地跪送制軍謙遜再三以長揖答之有頃各官紳在官廳叅拜制軍旋卽登船各營兵勇施放連珠洋礮響震山谷隆隆之聲不絶於耳直至浩浩江流片帆影斷諸軍始殿隊而旋 
[京江雜俎]  
　　京江訪事人云王大令縣考三覆後牌示前七名童生於二月十七日進院面試文題　而盡力乎溝洫二句交卷後備盛饌一席以欵之十九日終覆文題　選於衆第二句作起講　爲其賢也引二句作二提比　取之作二中比　無倦作二後比每比限百字外二束比不得過三行諸童交卷後旨酒嘉殽八人一席與斯宴者無不欣欣然有喜色二十日發全案計取文童共五百八十餘名武　祗十一名○寳晉書院雖道府縣三憲輪課而主政者厥惟本府兹悉王太守示期上月廿三日甄别生童一律扃試生監題　無曲防無遏糴　旗生題　昔者玉豹處於淇而河西善謳　詩題　賦得飛香走紅滿天春得天字　童生題　春省耕述職下　旗童題　大匠誨人二句　詩題　賦得春態逐雲來得來字合計生童共八百餘卷○徒邑山田較多夏秋雨澤愆期無水灌溉收成每形减色上年籌賑案内另籌塘工專欵勘估四鄉塘壩有者修之無者添之小者築而增之淺者濬而深之已數十餘處上月王太守核計此項餘欵尙未用罄遂以有餘之經費擴無限之工程聞丹徒鎭迤東一帶塘工復挑挖多處云○春令雨多晴少運河雇夫挑濬費鉅而功少迄今尙未竣事又荷花塘一帶挑挖成渠爲行船遇風避險之所亦以陰雨未能及期告成○蝗蝻遺孽遍地深可爲良苗之害王太守下令農民遍處搜挖出貲購買按斤給錢或火之或用石灰煮之人力不可謂不盡當此春寒料峭蝗孽或漸就死亡而寒沍過甚麥苗未免有損農家者流輙惄焉憂之又聞王大令出示自上月廿五日起有搜捕蝗蝻者每斤給錢七十文廿八日起每斤給錢五十文以示鼓勵 
[蓬島櫻雲]  
　　日本横濱正金銀行執事人原六　前因辦理行中公務赴歐西各國察看情形兹接來書擬就中國上海印度孟買兩處設立分行云○議院將次續開奉命於東歴五月二號召集各處議員并核定此次開會至罷會以四十日爲限○三月十九日午後一點鐘時郵船會社神戶丸駛至北松浦郡平戶冲躏同島二英里之遙瞥見西北方有漁舟遭難急命放三板前往救援良久方將三漁戶援　船中問其姓名知一爲山由太郎一爲神村好松一爲西島茂吉家在山口縣豐浦郡船主及事務長憐之盡力守護募諸搭客得銀四十餘圓俟船至長崎交水上警察署送歸三人旣慶生還復獲厚贈無不感激涕零云○長崎鍜冶屋町永允德大　布店自開設至本月一號已屆一年乃登告白於報中是日爲始凡月内來購物者如滿銀半圓卽送彩票一紙共印彩票四萬紙配置　　三萬件俟下月三號開彩頭彩得米四百包其餘依次遞减至少亦有印花手巾一條一時中外人爭來購布致爲同業所忌由島瀨彌三郎爲首約集三十六人猝然告發十八號裁判所檢事官山差拘 
 
 

Page 3

 
 
訊並將所存彩票及所配之物發封按照刑法二百六十二條與販賣吕宋票同罪○佐古及梅香崎兩處最多古墓每年三月廿一號舉　招魂之禮以祭軍士之没於王事者此次兵船之下椗長崎者計高千穗浪速大和葛城高雄鳥海日進磐城凡八號兵士均於是日午前九點鐘時列隊前往海軍大佐有栖川親王亦恭詣墓前展拜兩旁觀者如堵晚上燃燈毬千餘更形熱閙○小島鄉福屋爲長崎番菜館之冠珍禽奇獸凡可以充庖廚者無不備近日有牝雞生一雛三眼三咮見者無不詫爲怪異惜不數日而死病院長長吉田得信倩人往索持歸以酒精漬而藏之不知將爲藥籠中物乎抑俟博物家之考証乎○有英吉利美利堅學士各一人遊歴諸國察看監狺刻下自中國至日本十三號赴大坂府監獄　視一周 
[蜀藩抵滬]  
　　新授四川藩憲龔仰蘧方伯將次由津來甲本報已屢紀之矣昨晨上海縣袁大令飭辦差人等在滬城也是園及滬北天后宫　處預備行轅懸燈結彩氣象一新午後二點鐘時方伯乘坐豐順輪船駛進浦江卽在金利源碼頭停泊本埠關道憲聶觀察提右營傅叅戎松海防劉司馬上海縣袁太令及其餘印委各員江蘇撫標滬軍營親兵蘇松太道親兵等均至江干恭迓各兵弁鳴鎗以迎聲若連珠俄而方伯登岸乘坐緑呢大轎入天后宫側行轅暫駐襜帷 
[致祭先農]  
　　昨晨關道憲聶觀察偕松海防同知劉司馬上海縣袁大令等排導至南門外致祭先農壇各行三跪九叩禮禮畢遂各分道回署 
[滬濱瑣語]  
　　鄉人某甲前日行至大南門外吊橋左近將江北人某乙扭住揚言曰被爾欠錢十餘千匿跡銷聲勞我徧處尋覓今得遇見誓不干休乙言我與爾素昧生平何得揑詞誣衊於是扭作一團旁人勸解不開甲乙遂扭至巡防局請究乙將自已姓氏報明甲聞之始恍悟已之指鹿爲馬也欲作罷論而乙反不肯默爾而息後少在其究竟○本城三牌樓盛家弄内向有泥墩一座昨晨有甲乙二小孩在墩上爭奪風筝乙孩偶一疎虞失足滾下頭觸木樁血流被面啼哭回家告知父母向甲家理論不免一番舌戰矣○大東門内火神廟南首有某姓子年已八齡昨日午後一點鐘時在門前嬉戲轉瞬間忽失所在孩之父母遣人尋訪杳無蹤跡未識以後能珠還合浦否 
[禀批照錄]  
　　關道憲聶觀察昨日發出批示一道照錄於左據王繼高等禀批查木輪快船分駛蘇松常杭嘉湖六處碼頭前經李清華蔡應庚朱反樵等禀奉前爵督憲曾批准轉行照辦在案魏免齋不過在局司事由各股東公舉在局帮辦奉行原卷並無其名該商等附股合辦並不查明根底向各股東妥商定議率與帮辦船務之魏免齋私立合同致多紏葛本屬咎由自取迨赴縣控究袁令核案不符諭令收銀退股係爲該商等早得釋累起見乃該商等不知感悟抗不遵辦復取來轅混瀆察核禀詞語多悖謬尤屬目無官長胆玩已極姑寛申斥不准違式併飭○上海縣批船號衆商順祥元等據禀沙船出口每船每次願捐錢二千五百文以助育嬰經費具見樂善爲懐且該商等於奉諭後首先議捐爲各業之倡尤徵見義勇爲洵堪嘉尙惟該商等共有沙船若干只通年共計約可捐錢若干船旣出口捐從何收是否按月交由經董處彚繳著再詳晰禀復以憑核辦 
[搭客墮江]  
　　前晚九點鐘時有身穿短衣年約三十左右之某甲手携雨傘一柄踽踽獨行至法界太古碼頭欲搭鄱陽輪船不料行近船旁失足墮入浦中爲旁人瞥見立喚杉板船駛近撈救及援之上岸甲已飽吸江水魂游泉壤矣嗣經巡街捕報知捕房立派包探孫錦榮查無親屬在滬卽報知同仁輔元堂給棺成殮孫包探在死者身　搜出書信數封一係去年十月初二日外甥吳壽文由嘉城寄母舅張皋涵請購壽器一係滬南生義碼頭寓協記内之陳正記書柬陳正甫致張皋涵紙一條一係老閘協愼木行信函一併送至捕房據情禀明葛同轉著包探向各店號查問明白再行核奪 
[詳鞫臺基]  
　　研訊臺基一案前報巳紀其詳昨晨葛同轉莅捕房時原告王慶裕又投案訴艢被曹炳生將髮妻王潘氏卽阿彩誘逃務請究辦同轉謂爾妻逃逸爾在外面亦須留心緝訪曹炳生已受刑數次堅執前詞恐不能究出爾妻下落王慶裕稱妻氏阿彩定被曹炳生誘騙捲逃著從嚴究定可根交到案同轉遂將開臺基之孫余氏逮案覆訊該氏供正月廿七日晚間九點鐘時曹炳生領阿彩至小婦人家晤談良久至十點鐘尙不肯去小婦人催促數四伊等始悵然而去不料城門已閉不能出城伊等復回小婦人處在牀上共坐度此良宵同轉謂無論阿彩與曹炳生同坐或同宿總在爾家過夜可見爾家實與開臺基無異孫余氏答稱阿彩係小婦人之外甥女斷不任其上臺基同轉將曹炳生帶案問曰爾將王慶裕之髮妻阿彩誘騙成奸尙不滿欲唆令避匿及王慶裕得信向爾追問爾膽敢持刀行兇實屬目無法紀喝令掌責一百下復問阿彩何在供稱實不知伊下落問正月二十七日晚間如何領阿彩至孫余氏家供稱途中與阿彩相遇並未誘騙謂途中相遇斷無如此湊巧又謂孫余氏曰爾旣容留伊等過夜豈尙不知伊等所爲喝掌責一百下該氏受責後大呼曹炳生害人不淺同轉問曹白據原告禀稱阿彩有衣包兩個寄存爾處有是事否供稱衣包一個在舅母孫余氏家中携出由小的轉寄與英界茂興野貨店中上月十九晚阿彩赶來言其叔公令伊回寍波川資亦由伊出至次日晚間小的在茂興店内看書阿彩乘坐東洋車冐雨而來將衣包取去尙有拷皮衫及布衫等三件鎖在箱中不及檢出並未取去同轉著包探將曹帶往茂興店查吊箱子再行核奪 
[枷犯脫逃]  
　　應蘭坪控徐振芳持刀行兇一案由英公堂送縣訊辦袁大令訊明屬實判將徐笞責又枷號一月發頭門示衆此已列入報章昨日清晨該犯在地甲家中尙未帶赴頭門示衆竟乘人不備連枷逃逸及該地甲知覺已無從追究矣只得投縣禀明未知能迅速緝獲否 
[租房轇轕 
　　昨日亭午時有龔邦達投上海縣控稱係本邑人現在治下十六鋪王家碼頭向張菊秋租賃房屋開設飯店去冬張以該房年久失修卽行翻造小的將店暫移他處俟房屋工竣仍回原處曾付頂首洋十五元邇來房屋業己完工日前小的將店中一切物件遷移入内忽有張阿蘭者綽號銀匠阿蘭糾領多人前來聲稱此房由伊租定一味蠻横甚至欲將小的生財擊毁因此情急來案喊控叩求提究值差禀明大令奉飭帶候訊核 
[會審案彚紀]  
　　老沙遜洋行西人投英領事署控稱華商開登豐號之沈榮洤定買洋棉紗線尙有四十三包遷延己久並未付銀出貨請爲傳催梁副領事據情照會蔡太守飭差傳沈榮洤訂於昨午會訊老沙遜洋行大寫西人偕買辦投案申譤前情沈榮洤稱與老沙遜洋行交易已久所定洋棉紗線爲數甚多去年六月間洋棉紗行情大减各號向洋行所定之貨或退還或酌償虧耗其時我與老沙遜定貨有一百餘件其中牌號行情參差不一洋行主曾向我言所有四十三包聽憑如何其餘須付銀出貨因此我將餘貨出清僅存此四十三包其稅單已於去歲底交還老沙遜洋行後由買辦寫信來催我付銀出貨我卽面晤行主商懇卽允作爲罷論今行情更减虧耗更大忽又來催付銀如不出貨卽欲控告等語我卽至老沙遜洋行詰問據買辦言如不付銀出貨洋東欲償虧耗銀二百兩照買辦意酌償百兩我言前蒙行主應允退貨故將稅單交還且曾言每包貼伊銀二兩共銀八十餘兩我尙未允何以現在反欲貼銀百兩或者酌貼銀五十兩向可允許議論未協今果被控大寫西人　定貨時在簿上寫明簽字爲憑如欲退貨卽須塗銷况當時未允退貨至稅單因被執　久延不付銀出貨於今年正月間收回恐被其賣去也 
 
 
] 

Page 4

 
 
如果於上年六月間退貨則稅單應於當時交還塗銷定貨簿據買辦稱沈榮洤任意遷延以致糯滯至今現在洋東照定貨規矩應由沈付銀出買若論情商一節亦須向洋東言明早了爲妥沈榮　又稱定貨尙在前年當時如未退貨何以遷延迄今太守請梁副領事問大寫西人答稱定貨確已多時常往催促伊一味延約是以至今未了沈榮洤又稱如公祖不信可傳伊洋東對質大寫西人又稱主人如允退貨亦不致於控告太守諭沈榮洤曰爾如已退貨何以又許貼償銀五十兩旣稱於去年六月間向老沙遜行主言明退貨何以當時不將稅單交還註銷簿據沈答稱前蒙伊情讓允爲退貨今因行情愈賤忽又翻悔故亦願酌貼銀五十兩以示公道至去年六月間言明退貨時行主言如另有銷路囑爲另售故未交還稅單註銷簿據老主顧退貨情商往往如是至大寫西人言稅單恐被賣去卽行收回試思稅單豈能出賣乎大寫西人將簿據呈閱梁副領事商之太守曰照簿據而論應著沈赶緊付銀出貨今姑寛限兩禮拜何如太守諭沈曰本分府秉公辦事限爾兩禮洋内付銀出貨如老沙遜行主尙可通融爾當自向妥商以期早日完案○裕康洋行西人投英領事署控稱湯春山定買疳積糖尙有三十餘箱延不付銀出貨湯春山號已遷移曾代爲零售現計售虧銀二十餘兩合請追償另被湯積欠各項貨物找價銀合計二百餘兩一倂請追梁副領事據情照會蔡太守飭差傳湯定於昨午會訊裕康洋行主申訴前情並將各項帳目呈閱湯春山供疳積糖另售虧價則有之至另欵往來一層裕康洋行主不時寫信來我亦寫信去彼此信函皆可查核數目有不符處梁副領事細閱各　商之太守著湯交保具限七天向裕康洋行主核　明白禀覆候核或自行料理亦可 
[英界公堂瑣案]  
　　包探顧福亭禀稱諸照明投捕房報被兪德標擊傷頭面並有高增奎助桀爲虐由捕頭命小的拘兪高二人送案副捕頭禀當時見諸照明已有醉意並未准理繼因具堅　被毆始命包探拘兪高二人至諸又求免解案惟捕房公事單上業　寫明不能擅釋故仍送案請訊諸照明供係江北人兪向小的借錢不遂兩相口角如今情願免究兪德標供係江北人被諸欠錢百餘文向索不付以致爭執並非向伊强借亦不敢行兇高增奎供事與小的不涉被諸誣指致爲包探所拘蔡太守騐明諸照明並無傷痕旦釁起細微從　免究將兪高二人槪行開釋如再擾釁定干究辦○包探孔阿才禀稱土阿四投捕房報稱其兄在　莊爲夥被友人蔡生全竊去綢衣皮衣二件付諸長生庫今得在途遇見立卽扭匀捕頭問蔡如何蔡稱以掮賣衣服爲事典質原是不合並非行竊交出質票計質洋七元今已吊贓送案王阿四申訴前情並稱兄王杏山現不在滬失去衣服店主必欲賠償今幸與蔡相遇扭交捕房吊到原贓可免波累蔡生全供訴如前並稱掮賣衣服正月間因賭博虧負將衣質錢然非行竊可比現在情願繳還質本蔡太守謂卽使不曾行竊然將掮賣之衣擅質以償博債咎亦難辭判蔡生全管押二十一天著繳質本洋七元歸償質　贓給土領○包探陳阿九禀稱開零剪店之錢啓章報失零綢七疋當有人知庖人陳阿春曾開後門送案研訊後以無憑保釋今據陳　春言後門係土行高所開王季高亦由陳阿春引薦至店細查之下仍無證據囑伊今晨投案違約不來故將陳阿春解案錢啓章申訴前情陳阿春供王季高確由小的引薦容出外找尋卽行交案蔡太守飭將陳阿春交保具限七日找尋王李高到案覆訊核辦○吳仁山訴稱在鐵棧生理昨夜被賊扒開籬笆竊去鐵二條由捕阻獲人贓送案今請給領副捕頭禀該賊張三郎實係積年老賊張三郎供係崇明人屢次犯竊自知咎戾以後决當攺轍蔡太守判張三郎押候備文遞籍贓給失主領去 
[法捕房瑣事]  
　　阜　小貨行學徒陳福卿因收買李國友蓮子一桶以致涉訟此已屢詳前報昨　同轉著將李國友帶案覆訊李稱蓮子一桶確係售與阜泰並不　記同轉謂旣是阜泰收買何以陳福卿堅執不承李稱前日阜泰店主曾至押所中與陳福卿附耳密語大略謂此種小事管押數天不關緊要待官司了結定當找尋小的欲置諸死地同轉命帶陳福卿至案問蓮子究在何處供稱實未收買求請查訪問近日可有人來押所看視爾供稱祗有師叔來過謂竊賊指認確鑿爾亦無庸推托陳仍不供認喝令責手心四十下復問供稱小的在店學業一切進出皆有先生作主同轉謂李國友供明由爾收買尙有何辭供稱若查係小的收買願甘重辦同轉著　責手心六十下仍　還押又問李國友堅執如前著笞責一百板還押諭令原告自行查緝禀覆候核○廣利輪船搭客沈溪泉失去拜匣疑係茶房陳圡山所竊將陳送至法公廨同轉著　候查明再核此已列報昨有馬正琦投案欲將陳玉山具保出外同轉著將陳逮案旋據包探郁庭湘禀　查得陳玉山於去年七月間在小東門外鴇婦陳大脚所開花因間内遊玩與烟妓王桂卿欵洽往來無閒上月廿五日陳玉山又與某友某成衣匠同去尋歡陳玉山連宿三夜小的查問烟妓據云陳玉山並未携帶拜匣同轉謂姑念失主已往他處著將陳玉山交馬保去諭令將失物情形赶緊查明禀覆 
[純孝性成]  
　　頃接謝筱珊大善士來函云三月初五日爲其先大夫九旬冥誕本擬禮懴一天現以東賑緊要　省懴貸捐助賑需求保　福等語並以英洋十元交本館協賑所彚解災區除掣奉收條外謹誌數語以見善士孺慕之忱至老愈篤亦足以　觀感云 
[施惠迪吉]  
　　謹啓者敝堂接奉安徽黄鎭記大善士請篆護身靈符一道以保常年吉利樂助熱河賑捐洋一百元又奉平湖悔過氏大善士求免病災樂助熱河賑捐洋五址元以濟世之心體好生之德行道有福爲善必昌雖修德不求人知而吉人定邀天佑感應之理如鼓應桴况目下熱河急賑待欵孔殷當厄之施功德更倍惟願樂善諸君及時種福同聲相應同氣相求憑善願以迓天和證　緣而培元氣消災迪吉永保平安敬獻芻言尙祈公鑒[  上海六馬路仁濟善堂籌賑公所施善昌等謹誌]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　　　　　水　　　　　鹽　　　　　　　　一帶候　　　　　　　值　　　　　　　　　　　　　　　　　干急聚　　　　　　　　　之　　　　　　　又　　　之　遂　名禀求連憲　　　閘等處水小　　　　　　　　　　　　　　　水大仍歸　　　　　日抵圩出江　　　　聞已蒙上　附　所請　日内卽可分别批飭出示曉諭矣 
[邦江官]  
　　二月二十五日　分　承志辭　　岸差遣胡鹺　省曾起復回淮二十六日軍廳蕭司馬到揚二十七日許鹺尉寳生　闋回淮二十八日　鹺尹德增由草埝　來二十九日趙大令嗣康委　京餉起程 
[浙省官報]  
　　二月初七日通判延康禀知厘捐局委　林厘局差禀謝初八日正任於潛縣文玉禀知任内完解　項蒙記大功一次禀謝初九日金華通判郭懐珠禀見禀　赴任初十日運判胡汝翼禀知京餉釘鞘禀奉臬司委搭解兵部驛站飯食銀兩差十一日仁和縣高錢塘縣伍禀知學　陳於十二日申刻由三　廟登舟赴寍紹考試十二日運副胡汝翼禀辭解餉赴都通判延康禀知　到電信丁父憂十三日候補縣任環增禀銷催提台州衛交代禀見禀辭赴海運津局差十四日正任龍泉歩般培方禀知任内交案銀兩遵於限内掃　解清並奉糧道飭知十七年完解漕項蒙記大功一次禀謝十五日牌示照得二月十八日本部院親祭　武帝廟自十六日爲始致齋二日不理刑名卽用縣胡裔麟交卸太平縣事回省到禀見左宜之禀奉臬司委發審局正審差禀見禀謝十八日張琳禀知藩司委代理杭州府事禀見叩謝徐士霖禀知臬司委保甲提調督審差禀見禀謝十九日同知郭之楨禀知孝豐任内交代會算清楚回省禀到禀蒙保奬叩謝二十日大挑縣伍燮寅禀知臬司飭知督審紀功二次酌委優缺禀見叩謝縣丞吕劭宗禀候騐看叩見二十一日徐士霖禀知本日到督審差兼接辦保甲提調事務趙慶祺禀銷保甲提調兼讞局督審差候補縣丞要存茵禀知藩司委署歸安縣主簿叩謝 
[上海虹口元濟善堂施醫給藥一文愿二月廿四日至廿九日第六次清單]  
　　惠泰莊交來錢塘隠名氏助英洋一百四十元正福興潤信局來邳署楊止吉洋十元又楊白印洋六元張明之洋十元又經募錢榮要錢阿蘇徐錦容三戶各洋一元張榮宗馮炳南二戶各五角黄志昌四角李羅氏黄中山伍于作三戶各三角史阿生陸小頭水仁祥陳潤梁宅五戶各二角五分張榮禧道貴陳宅三戶各　角胡琴記求病速愈洋五元温州統領防營黄錦文洋四元韋陳氏二月份洋二元鎭江無名氏漢口蔡蘭廷仁和利米行三戶各一元天然子百福駢臻無名氏隠名氏喜善氏有名無名氏喬二卿尹茂如樂善氏十戶合洋一元全盛合局水瀆鎭陳胡氏陳子照陳心田懐德堂六益居士五愿各一愿全年合洋一元錢七百八十一文丁義曹丁財香丁義釗錦屏樵董炳哉姚應財錢小卿羅有國姚應櫻趙國乾十戶合錢一千二百文恨無能爲力不從心二戶合洋七角錢二十文陳金炳陳金寬二戶合洋七角錢八十文裕泰厚票號來隠名氏沙市銀足二兩正申規元二兩一錢一分正虹口三省堂二元隠名氏銅洋五元○○以上共收英洋一百九十二元五角五分正規元二兩一錢一分正大錢二千零八十一文銅洋五元合併聲明 
[上海六馬路仁濟善堂籌賑公所施少欽經收山東熱河賑捐二月二十一至二十九日止清單]  
　　李愛敬堂大善士九八元六十兩無名氏二兩二錢三分張棟求符病愈完愿洋五十元羅店李重慶翁來修記松江沈月秋翁來壬辰生不留名松江顧甡祿來顧根石求符治病祈速愈三戶各二十元武進容果居士求母病速愈恆孚金鋪桶捐來蔣桐生又來無名氏張棟爲祖母包太恭人九十冥誕懺資移賑壽記沈月翁又來唐安吉壽餘移賑補拙軒朱七戶各十元受記文瑞樓來蘇州無名氏蘇平陽求保産平安無名氏求目疾愈蘇州無名氏求保病愈南聚興來無名氏求産婦平安六戶各五元無錫濟順典來不書名扛夫八人二　各三元裕後記端記鹿引山人酉綠氏沈月翁又來禾禾又來怡怡沈月秋六戶各二元求病全愈人求合家平安人不留名民婦求符治病達記通記璋記朋記臥遊客方來記厥記尙記安記頌記鴻記沈月翁又來不留姓名仙鎭蔡履和來藩錫堂許元臣十七戶各一元蔡履和元康莊求保平安二戶各五角無名氏二角免害氏銅洋十九元萬成莊銅洋十八元　和福銅洋四元粗心有過子銅洋二元以上共收洋二百四十六元二角銅洋四十三元九八元六十二兩二錢三分○熱河張介福堂求保合家平安二十元無名氏隠名氏爲兒病愈完願無名氏求佑孫病速愈湯貽孫病愈完願袁鏡翁來無名氏寳願堂馬六戶各十元懴過生六元朱涵如求病愈懐水氏葉元元無名氏求保平安四戶各四元鹿引山人酉祿氏顧耕心爲子病愈完願二戶各二元無名氏竺國佛子求母康健二戶各一元以上共收熱河洋一百零八元正 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年二月廿三日京報全錄]  
　　宫門抄○發抄　硃批五道○陜撫鹿　奏揀員請補知州摺○護晋撫胡　奏報接篆日期摺○署晋藩張　奏報接篆日期摺○署晋臬兪　奏報接篆日期摺○晋撫奎　奏查報歸綏道屬豐鎭等廳經徵光緒十六年分舊案各牧地正租差耗銀兩未完一分以土各職名遵章開單摺○皖撫沈　奏請准建坊片○閩督卞　奏提督勦賊未獲自請議處片○二月二十三日吏部翰林院正黄旗值日吏部引　見二十九名上虞備用處四名火器營十八名○謨貝子張中堂各假滿請　安○澍貝勒由　東陵回京請　安○補用副將王金鼎謝　恩○陳夢麟謝授洗馬　恩○提督衙門奏拿獲盜墓賊犯張全子等三名請交刑部○召見軍機　文秀　敬信　立山○發抄　卞寳第奏萬起順補督標中軍副將奉　硃批兵部議奏欽此○又請以胡碩功補温州營遊擊奉　硃批兵部議奏欽此○又知府祭兆奎等期滿甄别奉　硃批吏部知道欽此○英瑞奏傳辦活計奉部刪除銀兩委難遵辦奉　硃批戶部議奏欽此○端方奏張有口稅務期滿奉　殊批戶部知道欽此　○○頭品頂戴陜西巡撫臣鹿傳霖跪　奏爲揀員請補要缺直隸州知州恭摺仰祈　聖鑒事竊照綏德直隸州知州胡元照准調乾州直隸州知州遺缺扣至光緒十七年十一月二十七日作爲開缺日期係衝繁要缺例不掣簽業經咨部有案自應照例揀選請補該州界連甘疆幅員遼闊各屬辦理招墾客土雜居一切彈壓撫綏均關緊要非精明幹練之員弗克勝任查定例各省道府同通直隸州知州等項遇題調要缺以候補人員酌量請補等語臣督同藩臬兩司在於通省現任簡缺直隸州知州並府屬知州知縣卓異勞績應升人員内逐加遴選非現居要缺卽人地不宜實乏堪調堪升之員候補班内並無正途由身人員　記名分發之員亦與斯缺不宜惟有知府用候補班前直隸州知州喩兆圭現年五十九歲湖南寗鄉縣監生咸豐十年調赴江西　辦楚車營務克復樂平德興案内保以縣丞選用又克復崇仁宜黄案内保以州判歸部選用同治六年二月隨營來陜勷辦軍務因帶隊勦辦回逆案内出力保奏以知縣留於陜西補用並加同知銜是年八月迭次剿辦回捻土匪尤爲出力保奏免補知縣以同知直隸州仍留陜西歸候補班補用並戴花翎九年全陜肅清案内保奏以直隸州歸候補班前儘先補用十二年十二月經吏部帶　引　見奉　旨照例發往欽此前署撫臣劉典明保奉　旨喩兆圭着俟補缺後以知府用欽此十三年三月到省試看期滿甄别堪以繁缺補用光緒元年督修保寨案内保加四品銜五年七月聞訃丁憂回籍八年四月起復到省歴署興安府知府邠州商州直隸州知州措置均能裕如任内交代經後任結報清楚現在署理斯缺辦理悉臻妥善實爲直隸州知州中出色之員該員老成練達爲守兼優以之　補綏德州要缺可期勝任該員雖係初任人員且調缺請補與例稍有未符惟人地實在相需例准據實陳明由藩司張岳年臬司唐樹楠會詳前來合無仰懇　天恩俯念員缺緊要　勅部核覆准以候補班前儘先補用直隸州知州喩兆圭請補綏德直隸州知州以重地方如蒙　兪允該員請補直隸州知州銜缺相當毋庸送部引　見所有揀員請補要缺直隸州知州緣由謹會同陜甘總督臣楊昌濬恭摺具陳伏乞　皇上聖鑒訓示謹奏奉　硃批吏部議奏欽此　○○護理山西巡撫布政使臣胡聘之跪　奏爲恭　微　接護撫篆日期叩謝　天恩仰祈　聖鑒事竊臣於光緒十八年正月十八日接奉撫臣奎俊行知十七日差弁齎回遵　旨入都　陛見懇請　派員護理撫篆一摺欽此　硃批山西巡撫著胡聘之暫行護理欽此二十二日由撫臣奎俊飭委調署太原府知府國鈞撫標中軍叅將方致祥將山西巡撫關防提督鹽政印信並　王命旗牌文卷書籍等件齎送前來臣當卽恭設香案望　闕叩頭謝　恩職領任事伏念臣荆楚下士知識庸愚由翰林御史薦陟卿班屢司文柄旋由京尹出備晋藩　恩遇頻叨涓埃未報兹復渥承　温浡　攝疆符聞　命自　天悚惶無地查山西擅表裏河山之勝巡撫有統轄文武之權舉凡察吏安民練兵籌餉在在均關緊要如臣　昧深懼弗勝惟有殫竭愚誠認眞經理不敢以暫時護篆稍涉因循以冀仰答　高厚鴻慈於萬一所有微臣接護撫篆日期並感激下忱除　行恭疏　題報外謹繕摺叩謝　天恩伏乞　皇上聖鑒謹　奏奉　硃批知道了欽此　○○二品頂戴署山西布政使按　使　張汝梅跪　奏爲恭報微臣接署藩　篆務日期叩謝　天恩仰祈　聖鑒事竊臣於光緒十八年正月二十日接奉撫臣奎俊符知以布政使胡聘之欽奉　諭旨護理山　巡撫所有藩司篆務委臣署理等因二十二日由護撫臣胡聘之將印信文卷派員齎送　來當卽恭設香案望　闕叩頭謝　恩祇領任事訖伏念臣材同樗散質本芻微臬事甫陳方愧涓埃未效藩條遽綰益形兢惕彌深查山右爲秦隴之要衝藩司有旬宣之重任理財必先節用宜愼度支察吏所以安民貴嚴舉錯如臣檮昧尤懼弗勝　有勉竭愚　力　　頓遇事禀商護撫臣　心經理不敢以暫時攝篆稍涉因循以期仰答　高厚鴻慈於萬一所有微臣接署藩司篆務日期並感　下忱謹　　其奏叩謝　天恩伏乞　皇上聖鑒謹奏奉　硃批知道了欽此　○○二品頂戴署山西按察使冀寗道臣兪廉三跪　奏爲恭報微　接署臬篆日期叩謝　天恩仰祈　聖鑒事竊臣接奉撫臣奎俊行知以按察使張汝梅現經委署藩篆所遺臬司篆務奏明委臣署理等因旋於光緒十八年正月二十二日准張汝梅將印信文卷移交前來當卽恭設香案望　闕叩頭祇領任事伏念臣浙東卜士山右備員　事　權藩條屢綰方愧涓埃之未報廼蒙　寵命之榮頒復攝刑章益深兢惕况晉省地居右輔安民以察吏爲先臬司職在詰奸弼教與明刑並重如臣禱昧懼弗克勝惟有殫竭愚誠力求矜愼遇事禀商護撫臣認眞經理斷不敢以暫時攝篆稍　因循仰答　高厚鴻慈於萬一所有微臣接署臬篆日期並感激下忱謹繕摺叩謝　天恩伏乞　皇上聖鑒謹　奏奉　硃批知道了欽此　○○頭品頂戴山西巡撫奴才奎俊跪　奏爲查明歸綏道屬豐鎭等廳經徵光緒十六年分舊案各牧地正租差耗銀兩未完一分以上各職名遵章開單奏報恭摺仰祈　聖鑒事竊查前准部咨議覆晉省口外豐鎭等廳經徵地租考成並變通奏銷限期案内今將額徵大靑山後地租撥補莊頭四旗地租等舊案牧地二十二欵併爲一案照江蘇米豆例於次年十一月彚案題銷又籌備餉　　内　核各項奏銷章程凡未完一分以上各員令於奏銷前先行開單　奏報等因歴經遵辦在案兹光緒十六年分各該廳經徵前項租耗除寗遠廳繼公廠地歸入新案辦理外其餘二十一欵未完一分以上各職名據藩司照　開單詳請具奏前來奴才覆核無異除筋司赶造銷册另行恭疏題報並咨部查照外所有歸綏道屬豐鎭等廳經徵光緒十六年分舊案各牧地正租差耗銀兩未完一分以上各職名理合繕單具陳伏乞　皇上聖鑒　勅部核議施行謹　奏奉　硃批戶部議奏單倂發欽此　○○沈秉成片　再據員外　李經述呈稱籍隸合肥縣親母一品命婦趙氏隨親父李鴻章直隸總督任所持家節儉素　仁慈生平好行善舉凡遇貧苦之人無不樂於資　每逢歉歲施舍米榖棉衣不遣餘力兹聞本籍皖北一帶上年受旱被虫秋成荒歉窮　口食維艱因節省中饋之需　措銀一千兩命解來皖以盡補助之心並稱蒙受　厚恩不邀奬叙等情　交銀一千兩到臣當卽　　委解春撫事宜候補道彭祿騐收解往災區核實散放臣維一品命婦李趙氏心慈德厚向多利澤及人卓著賢聲閭閻感頌兹因本籍平荒捐助千金周恤窮乏正　籌辦春撫需欵方殷甚爲得濟且命其子預辭奬叙讓善亦出於至誠臣不敢壅於上　間應　　例　旌奬在本籍合肥縣地方建坊給予樂善好施字樣恭候　宸裁謹附片具奏伏乞　聖鑒訓示謹　奏奉　硃批著照所請禮　　道欽此　○○卞寳第片　　福建　化縣匪首陳供滋事辦理情形經臣節次　奏報並御史林啓具奏先後欽奉　寄諭　　　　華　　各營將弁會合兠　務　一鼓殲除倘有觀望遷延情事卽着嚴叅治罪等因欽此咨行欽遵去後兹據提督孫開華咨　　　將弁　日搜山偵緝陳　　衆兄弟　無實　蹤跡德化山多路　致　尅日就擒耳目昭著斷不敢觀望遷　　勞力竭尙無　功　　　奏請　旨　部議處　因前來查孫開華爲提督統兵大員辦無多之土　三月之久匪首尙未成擒　屬調度　方咎　應　　應議　　　　　陸路提督　間華交部議處以肅戎行臣謹附片具陳伏乞　聖鑒訓示謹　奏奉　硃批　開華著父部議處欽此 
 
 

Page 13

 
 
[光緒十八年二月廿四日京報全錄]  
　　宫門抄○諭旨一道錄前○發抄　硃批五道○江督劉等　奏金陵機器局製造經費收支報銷摺○直督李等　奏蒙古各旗賑欵不敷請　旨飭部籌撥銀兩摺○皖撫沈　奏籌辦皖北春撫片○又　奏查明鄉試未中年老諸生摺○二月二十四日戶部通政司詹事府正白旗值日無引　見○施恩榮等前往口外賜奠請　訓○定公椿壽各請假十日○麟書請假五日○慶福續假五日○正白漢奏派祭致　明陵　派出克公○召見軍機　施恩榮　廖壽恒　徐用儀　希隆阿　榮斌○發抄　鹿傳霖奏請將已故藩司黄彭年事跡宣付史館奉　硃批著照所請該衙門知道欽此○又上年冬季分正法盜犯奉　硃批刑部知道欽此○希元奏解昔餉奉　硃批戶部知道欽此○又解加復俸餉奉　硃批戶部知道欽此○又解海軍經費奉　硃批該衙門知道欽此　○○兩江總督臣劉坤一直隸總督臣李鴻章江蘇巡撫臣剛毅跪　奏爲金陵機器同製造經費收支報銷恭摺具陳仰祈　聖鑒事竊據江蘇防營支應報銷江寗布政使瑞璋等詳稱金陵機器製造局仿照外洋製造各式砲位車輛架具炸彈銅火以及添配砲台需用物件分設機器翻砂鐵木火箭各廠雇募工匠常以製造事務紛煩監督工作採辦料物催提押運搬抬起卸各項在在需人必須分派經理以期周妥應需經費酌定每年由江南海關撥解製造二成洋稅銀五萬兩江南籌防局撥銀三萬兩揚州淮軍收支局撥銀二萬兩嗣因江防砲台應需儲備各式子彈每年由江南籌防局加撥經費銀五千兩由駐防江蘇淮軍各營月　需用軍火及防營添　砲帽銅火由金陵防營支應局每年加撥經費銀九千兩以爲常年製造之需嗣因逢閏之年各營閏月操練軍火無欵製造自光緒十六年正月分起有閏之年由江南海關二成洋稅内加撥一萬兩該局修整轉運常船經費並照案由南北　另行各半籌撥此外江　砲台如有添造軍火等項隨時　撥造成軍火分解南北洋濟用所有支用欵項製造物件悉仿泰西之法料件多購自外洋工資薪　物價難以常例相繩均皆力求撙節實用實銷業將截至光緒十五年十二月底止收支各欵列爲第九案分晰造册奏銷在案兹　該司道將光緒十六年分收支用欵分晰造具報銷清册逐加勾稽自光緒十六年正月起連閏截至十二月底止舊管上屆第九案報銷實存銀一百三兩四錢有奇新收江南海關撥解二成洋稅及江南籌防局金陵防營支應局揚州淮軍收支局撥欵曁上屆修理廠屋工程餘欵共計銀十二萬四千五百三十一兩九錢有奇開除購買各項料物價值等項一册共計銀五萬四千九百三十一兩一錢　奇工匠工食一册共計銀四萬八千九十五兩七錢有奇委員司事親兵人等薪糧公費一册共計銀一萬二千一百九十七兩六錢有奇裝運料物水脚常船輪船長支薪糧等項一册共計銀六千六百二十兩有奇修理廠屋料物等項一册共計銀二千七百五十二萬三錢有奇遵照部議各歸各部核銷計應歸戶部核銷銀六千二百九十三兩三錢有奇兵部核銷銀六千六百二十兩有奇工部核銷銀五萬七千六百八十二兩有奇統共請銷銀十二萬四千五百九十五兩九錢有奇實存銀三十九兩四錢有奇歸於後案舊管項下滾接造報將該局造報光緒十六年分支給各欵請銷數目清册並製成軍火撥存四柱清册由報銷處加造銀欵四柱總册列爲金陵機器製造局第十案報銷一併具文詳送奏咨等情前來臣等覆核無異除將清册分别咨送總理衙門並戶部兵部工部查照外所有金陵機器局經費收支報銷緣由謹合詞恭摺具陳伏乞　皇上聖鑒　飭部查照謹　奏奉　硃批該衙門議奏欽此　○○大學士直隸總督一等伯臣李鴻章頭品頂戴熱河都統臣奎斌跪　奏爲蒙古各旗賑欵不敷請　旨飭部籌撥銀兩以濟要需恭摺仰祈　聖鑒事竊准戶部咨光緒十七年十二月二十四日内閣奉　上諭定安裕祿奏敖罕郡王奈曼郡王各旗被賊蹂躪懇恩撫恤等語着李鴻章奎斌飭屬查明妥爲賑撫等因欽此臣等伏查昭烏達卓索圖兩盟蒙古各旗散處平泉四州縣此次賊匪滋事敖罕王旗奈曼王旗翁牛特左翼貝勒旗喀喇沁中輔國公旗並左翼塔布囊旗右翼王旗土默特左翼貝勒右翼貝子旗以上八旂被害甚重此外各旗但爲賊匪經過之處蒙民均不免流離失所惟喀喇沁右翼王旗由理藩院奏蒙　恩施賞給該旗賑銀三萬兩其餘被難各旗若均比照奏請誠恐巨欵難籌前因平泉四州縣難民甚衆由臣鴻章撥解五萬金專辦四州縣賑務惟是四屬地方民蒙雜處如賑給窮民不及蒙古未免向隅况軍務甫平民蒙猜嫌未釋過分畛域蒙古不免生心續經往返函商札飭四州縣放賑之時附近被難蒙古一律散給以昭我　國家一視同仁之意惟查各屬饑民衆多現在蒙漢兼賑前項賑欵五萬兩實不敷用正擬合詞籲請適奉　諭旨令臣鴻章臣奎斌查明被賊蹂躪各旗妥爲賑撫除喀喇沁王右翼一旗業蒙　恩恤不計外謹將查明被害尤重之敖罕奈曼翁牛特左翼喀喇沁中旗喀喇沁左翼土默特左右翼各旗困苦情形據實上陳籲懇　天恩飭部籌撥銀五萬兩前來分給各屬賑局以資散放而濟要需各欵項再有不敷仍由臣等在外籌撥所有遵　旨查明被賊蹂躪各旗並懇　飭部撥銀五萬兩以濟賑需各緣由謹合詞恭摺具陳伏乞　皇上聖鑒訓示施行謹　奏奉　硃批着照所請戶部知道欽此　○○沈秉成片　再安徽省廬州滁州等府州　上年被旱歉收民情困苦本年春季青黄不接之時應須接濟臣措籌欵項督臣分撥　石以備春撫之需業經具摺會奏　明他屬如有乏食貧民一體查放在案查皖北各屬遇旱失收多由水利之不足及是時挑修塘壩疏治溝渠寓撫於工於農田較有　濟而爲民除崽尤在　買飛蝗當上年夏秋之間皖北飛蝗翔集延及近江一帶爲地甚廣雖經嚴飭捕盡並未爲災　以搜挖遺子給價收買焚埋亦均具　　凈惟窮鄉僻壤人跡罕到之區猶恐稍有留遺重滋後患應再責成各該州縣實力搜索掘除務期盡絶而旱區窮困之民挖取繳官優給價值藉此可以得食撫恤亦寓乎其間至旱歉之餘農氏耕牛籽種或有缺乏亦應確查酌發俾得無悞春耕以上各事統歸春撫案内分條舉辦其極貧戶口及老弱婦女不能力作之人仍復案保清查核給錢米以資口食現經遴委候補道彭祿會同藩司阿克達春總理其事並飭該道前往各屬親歴周查督率印委各員體察情形各就所宜分别妥速禀辦大學士直隸督臣李鴻章知安徽籌欵維艱湊撥順直賑捐餘銀五萬兩解皖濟用已飭發該司道騐收又准督臣劉坤一函允撥銀二萬兩接濟俟解到後一倂發交與本省籌備銀欵督臣前撥榖石酌量匀解各屬查明散放嚴禁董保吏胥藉端弊混務使窮民惠皆實受欵不虚糜一俟事竣核實造報除咨戶部查照外所有安徽省現辦春撫緣由謹會同兩江總督臣劉坤一附片奏陳伏乞　聖鑒訓示謹　奏奉　硃批戶部知道欽此　○○頭品頂戴安徽巡撫臣沈秉成跪　奏爲鄉試年老諸生三塲完竣榜發未經中式循例奏懇　恩施仰祈　聖鑒事竊照鄉試年老諸生年屆八十九十以上三塲完竣榜發未經中式例應詳查年歲開單具奏由部覆明請　旨分别賞給舉人副榜歴經遵照辦　在案兹屆光緒十七年江南省舉行辛卯正科文闈鄉試榜發後查明應試年老諸生三塲完竣未經中式年屆九十以上者無爲州副貢生王慕康等三名年屆八十以上者靑陽縣歲貢生陳楠一名望江縣附生魯鉞等十六名　閱原卷均各正草完全文理明順飭據江寗布政使行查諸生年歲均與學册相符造具册結具詳請奏前來伏維　典重掄才作育際　昌期之盛禮隆尙齒　恩榮昭　文冶之華江邦旣多士風蒸耆宿亦觀光雲萃該生王慕康等靑衿奮志皓首窮經未荒呫畢於芸窻彌切觀摩於棟院幸涵濡夫　聖　　習久安允鼓舞夫儒林　寵施合沛除造册咨送禮部外謹會同兩江總督臣劉坤一江蘇巡撫臣剛毅安徽學政臣　魯江蘇學　　　良恭摺其奏並將諸生姓名年歲籍貫另繕清單恭呈　御覽伏乞　皇上聖鑒　勅部核覆施行謹　奏奉　硃批禮部議奏單　發欽此 
 
 

Page 14

 
 
[光緒十八年二月廿五日京報全錄]  
　　宫門抄○諭旨三道錄前○分選單○雲督王等　奏遵保拿獲會匪首犯之州縣摺○桂撫馬　奏報丁憂日期請　旨迅賜　簡放摺○粤東撫劉　奏查明鄉試未中老生摺○楚督張等　奏查明衛守備交代案内虧欠銀兩據實叅追摺○二月二十五日禮部宗人府欽天監正紅旗值日正白漢引　見二十五名○倫貝子多　各假滿請　安○補用知府錫良謝　恩○秀吉稽察中左門覆　命○截取知府劉桂文預備　召見○恩全續假十五日○崇光請假十日○吏部奏派騐看月官　派出譚鍾麟崑岡張蔭桓汪鳴鑾志銳洪鈞良培徐會灃文英趙時俊戴恩溥訥清阿吳光奎馮金鑑寳安張嘉祿○宗人府奏派彈壓　派出謨貝子○禮部奏派接談換卷　派出徐用儀良培鳳秀常明○又奏派耕耤禮　派出鄭王莊王克王徐中堂徐郙祁世長廖壽恒景善薛允升李鴻藻徐致祥溥顧　耒　福中堂○召見軍機　貴恒錢應溥劉桂文　派出閱卷福中堂李鴻藻貴恒祁世長景善孫毓汶薛　升周德潤松森汪鳴鑾洪鈞啓秀○光緒十八年二月分選單　主事戶部江南司桑寀順天附　兵部司務周雲山東舉　道浙江金衢嚴鮑祖齡四川廕　運同長蘆隆峻正白監　知州廣西横州蕭宗幹直隸四川天全王晋燾江蘇舉雲南鶴慶劉鳳儀江西拔　通判浙江金華徐忠安安徽附　知縣福建順昌秦德　浙江舉湖南龍山强鵬飛陜西江西安福陸善格奉天山東平陰李敬修直隸山西泌源徐　言江西夏縣盛阮浙江四川南部袁用賓湖北俱中　縣丞浙江會稽同煦四川監　同司獄雲南安平游肇庠四川監　巡檢廣西永淳余祖培浙江吏安徽績溪陳熾昌順天附當塗謝登朝四川監廣東永安尙希程直隸供　典史陜西鎭安周承基河南附順天良鄉沈昌祺浙江　　○○雲貴總督臣王文韶頭品項戴雲南巡撫臣　鈞培　　奏爲遵保　獲會匪首犯之州縣恭摺仰祈　聖鑒事竊臣等准軍機大臣字寄六月初六日奉　上諭各省哥老會匪最爲地方之害著各省將軍督撫嚴飭地方文武　　留心實力查緝如有訪獲會匪首犯一面嚴行懲辦一面准將出力員弁照異常勞績隨案奏請優奬但須查有確實証據不得因希圖保奬妄拿無辜致滋擾累凡地方良民有誤買匪徒保家僞票呈繳地方官者　其治罪其有向充會匪自行投首密報匪首姓名因而拿獲者亦一律　其旣往准　自新該將軍督撫務卽出示曉諭俾衆咸知總期嚴懲首要解散脅從以除奸宄而安善良愼毋養癰成崽貽害地方是爲至要將此通諭知之欽此欽遵寄信前來臣等伏讀之下仰見我　皇上明鑒萬里　照無遺於嚴懲匪徒之中復　　以保衛良民爲重臣等忝膺疆寄敢不竭力遵行當卽欽遵出示曉諭並嚴飭各屬又武認眞查緝伏查雲南遠居邊徼游兵散練　没無常往往　中煽惑莠民關山立堂結盟散片恃其黨羽甚衆凌弱暴寡搶刦逞兇無所不爲良懦畏其强　雖受荼毒無敢告發甚至買片入會藉保身家始則免遭魚肉繼亦魚肉他人通省以迤東之曲靖府屬南寍平彝羅平等州縣　昭通東川兩府屬爲尤甚蓋毗連川黔匪　旣多勾結最易臣等迭飭地方文武嚴密查拿有能毁片自首者概予免究節年皆有所獲盡法懲辦然若輩行蹤詭秘終未盡除上年十一月本年正月四月迭據署平彝縣知縣賈汝讓會同貴州興義縣知縣伍恩桂在黔滇各境先後拿獲哥老會匪首李小丙會中頭目要犯　斧臣李挺鍼田雲甲孔小二趙三毛牛趙四毛牛彭八觔王二雲發九名搜獲號片名單及會匪暗號簿據分别焚毁呈騐該縣等會　各匪犯供認糾夥結會歃血放片有主帥都督及活子龍小諸葛等僞號衆至數百並究出搶刦仇殺捉人勒詐各案禀經臣等批示正　梟目滇黔交界示衆歸入季底奏報咨部在案買汝讓復將恭奉　諭旨剴切宣示設法開導收繳被誘良民號片四百十二張呈騐後慨行焚毁准予自新又於十一月拿獲會匪尹得海尹停潰二名審認入會搶刦屬實又於十月據署南寗縣知縣黄毓崧拿獲會匪首犯牛振新一名搜獲號片多張並解散脅從審訊該犯供認兩次設會歃血散片糾夥八九十人不諱臣等據禀均經批飭正法亦在案以上各匪聚散無定多方設法始行查獲臨拿復敢率黨持械並以火器利刃負險拒捕該各縣督率兵差團勇奮力格鬥擊散餘黨始能將首要就獲核其剿捕情形均與戰功無異兹據按察使岑毓寳詳請具　奏前來相應遵　旨奏保合無仰懇　天恩准照異常勞績給奬署南寗縣知縣試用知州黄毓崧擬請仍以知州歸候補班遇缺前先補用署平彝縣事候補知縣賈汝　擬請　賞戴花翎並加四品銜以昭激勸逸散餘匪容　飭屬嚴拿懲辦務絶根株一面解散脅從不得妄拿　辜以除奸宄而安良善除該二員履歴咨部查核外所有遵保拿獲會匪首犯之州縣謹合詞恭摺具陳伏乞　皇上聖鑒訓示謹　奏奉　硃批着照所請吏部知道欽此　○○頭品頂戴廣西巡撫臣馬丕瑶跪　奏爲報明微臣聞訃丁繼母憂日期所遺廣西巡撫員缺請　旨迅賜　簡放以重職守並懇　恩先行派員接權撫篆俾臣離任奔喪恭摺仰祈　聖鑒事竊臣有繼母楊氏因廣西邊地水土不宜未能迎養來粤令臣子在籍侍養兹光緒十八年正月十九日接到家信知臣繼母於本年正月初四日病故臣例應丁憂除遵例將撫　日行事件先委藩司代行恭候　諭旨再行離任外所有微臣聞訃丁繼母憂日期理合恭摺奏報請　旨將廣西巡撫員缺迅賜　簡放以重職守並懇　天恩先行　派員接權撫篆俾臣得速離任奔喪守制實荷　鴻慈謹循例由驛具奏伏乞　皇上聖鑒謹　奏奉　硃批知道了欽此　○○廣東巡撫臣劉瑞芬跪　奏爲老生三塲完竣未經中式循例恭摺具奏仰祈　聖鑒事竊查科塲條例内開鄉試三塲完竣未經中式年老士子由監臨詳查年歲分别貢監生員合例者於榜後開具清單奏交禮部覆核請　旨賞給舉人副榜又年老諸生前科業已　恩賞副榜此次應試仍在八十以上禮部覆奏時摺内聲明毋庸加賞又咸豐二年淮禮部咨稱各省辦理老生錄科時將生員何年入學員監何年報捐應試現年若干歲查明於榜發後具奏並造册送部覆核又光緒五年准禮部咨嗣後老生　恩賞擬比捐納貢監已滿十科之例量爲變通必須入學年分查係三科以前者方准入單具奏其有甫經入學在三科以内者雖年例已符概不准其開列又光緒九年准禮部咨嗣後鄉試奏請年老例貢監　恩賞詩卽將貢監原捐各照送部以憑查核俟部奏准後該貢監等旣經蒙　恩賞給舉人副榜原捐執照無須發還將執照卽由部分送戶部國子監查銷各等因久經遵照在案今光緒十七年廣東省舉行辛卯科文闈鄉試臣　任監臨經將應試三塲完竣未經中式年老諸生詳加查核除年例未符諸生照例扣除外查有九十以上例監生李德培等十名八十以上劉祥光等五十七名三塲完竣未經中式調閱原卷俱各眞草完全文理明順復咨會學臣查明該生等　欽賜報捐貢監入學年分均屬相符其貢監生報捐係在十科以前曾經應過鄉試行據布政使覺羅成允確查詳覆前來臣伏維　皇仁翔洽海隅多耆艾之祥　聖澤覃敷嶺表萃菁莪之秀際　中天之景運應　南極之壽昌是以多士奮興皓首不忘勵志入文蔚起龐眉尙切觀光校文字則眞草皆完稽學册而例年悉合久荷　湛恩培植宜邀　曠典榮施除造册並例監照咨送禮部查核外臣謹會同廣東學政臣徐琪恭摺具奏並將各老生姓名年歲另繕清單敬呈　御覽伏乞　皇上聖鑒　勅部核覆施行謹　奏奉　硃批禮部議奏單倂發欽此　○○頭品頂戴湖廣總督臣張之洞頭品頂戴湖北巡撫臣譚繼洵跪　奏爲查明衛守備交代案内虧欠銀兩延不繳解據實叅追恭摺仰祈　聖鑒事竊照湖北省交代經臣等督飭司道按限清理不准稍有延欠兹查前任蘄州衛守備龔恩培於光緒十七年九月初九日卸事前在任内有徵存未解司道兩庫各欵共銀一千九百九十七兩七錢三厘屢經嚴催迄無完解已逾二叅例限尙未清解由委員會同　署衛守備翟幹查明禀經該管府揭報到司據湖北布政使王之春按察使陳寳箴督糧道惲祖翼詳請叅追前來臣等伏查州縣衛徵存應交銀兩關係　帑項不容絲毫蒂欠今該衛守備龔恩培任内未解銀兩已逾二叅例限並不清繳實屬延玩相應請　旨將前任蘄州衛守備龔恩培先行革職勒限兩個月如數完繳倘逾限不完或完不足數再行從嚴叅辦並照章將應行分賠各職名隨案開　除咨明戶部查照外謹合　恭摺具陳伏乞　皇上聖鑒訓示謹　奏奉　硃批着照所請該部知道欽此 
 
