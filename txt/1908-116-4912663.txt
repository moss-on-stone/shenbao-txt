# 1908 - 116 - 4912663

 

Page 1

 
 
   
 
 

Page 2

 
 
   
 
 

Page 3

 
 
論說 
[論關於帝室及親屬之罪之刑律（酉陽）]  
舊學說曰。民者。受治於君者也。子者。受治於父者也。君父之尊同民得罪於君。猶子得罪於父。此專制之習所由起也。新學說曰。人人有自由之資格。有自由之權利。君之於民。父之於子。皆不能行其强迫之手段。此立憲之說所由起也。兩說宗旨不同。而其論君父。常立於同等之地位。故民與子亦立於同等之地位夫以君父爲同等。未爲平允也。乃今日政府改訂刑律。於人民關於帝室之罪。則用法從其嚴密。於人民關於親屬之罪。則用法從其寛簡。非特寛簡。如李叅議所奏。竟是無律。則輕重倒置甚矣。夫國者。人所積也。人人欲自保其生命。即人人有關係於生命之權利。即人人有自行其權利之方法。然紛如散沙。則呼應不靈。乃組織一總匯處。爲之機關。公推一資格相當者。爲機關部之行政官。此君之說也。君旣爲公衆所立。君之於民。有奉行之責任。民之於君。有監督之責任。故君民實。爲平等。譬之國爲公司民爲股東。君爲總理也。至於子之於父。則血胤也。天然不平等者也。湯武可不認桀紂爲君。舜禹不能不認瞍鯀爲父也。况乎子之初生。塊然一物。必受父之養育。敎育乃能發生其能力。爲完全之人格。故未成丁以前。有服從。無自由。旣成丁以後。雖可自由。然有補助。無反對。此中外古今之公理。無可變易者也。 
習於專制者。不知君之名義。靡然奉之以尊無二上之權。幸而遇賢君。國民受其福不幸而遇暴君。闇君國民受其禍。至於環球交通列强競爭之世。彼以兵戰。以學戰。以商戰。以工戰。萬衆一心。有進無退。我以一人之尊。孤立於上。國民伈伈俔俔。重足屏息。痛癢不相關。利害不相顧。成爲麻木不仁之症。雖以堯舜爲之君。恐亦無以善其後也。而矯專制之弊者。欲奪。君權而與之民。則亦奪父權而與之子。意在借父以例君也。然此說一興。人心浮動。少年未受敎育者。借此以破舊日之藩籬。而自便其不規則無意識之舉動。於是革命之風潮。起點於家庭。而横決於國界。是惟恐外人之不亡我。而先自亡之也。是故前後兩說。其解決君父之名義。皆未爲平允。而政治上之怪象。皆從此組織者也。 
　　今之改訂刑律者。爲立憲預備。其宗旨在矯專制之弊。彼固採新學說。謂人人有自由之權利。雖親屬不得干預之。故關於親屬之罪。不列專條。然於關於帝室之罪。則獨嚴防制。何也曰。餌朝廷也。變法之初。朝廷恐民權日長。君權日消。聚訟盈廷。勢且中變。於是開宗明義。急急箝制民權。保守君權。使朝廷知立憲之無害於已。而樂爲遷就。然比事以觀。則對於朝廷一方面。惟恐民權之伸。對於家庭一方面。惟恐民權之縮。兩者適成反比例。其弊也。國民不敢忤其君。而敢忤其親。旣忤其親。習慣自然。非忤其君而不止。則其害仍中於國。要之。此刑律者。爲不新不舊之形式其所得者。爲非專制非立憲之効果。則適成爲中國之憲政而已。 
　　抑又有說焉。孟德斯鳩作法意。論環球治制。分三大端。然斬截言。之實祇兩端。曰專制。曰立憲。非專制。卽立憲。非立憲。即專制。所謂君主立憲者。乃介專制。立憲之間。而遷就其詞。爲調。停雙方之巧術耳。夫立憲之制。其人有可以爲君之資格。則舉之。有可以留任之資格。則留之。否則不舉　不留可也。美國之制是也。君主立憲。則襲一姓相傳之統系。徒奉以神聖不可侵犯之名號。而一切責任。歸之於行政大臣。而君主不與。名雖常尊。實則虚位。人民關於帝室之罪。乃關於君主個人之資格之罪。非關於國界行政之資格之罪。故於對付國事犯之法不同。日本之治是也。專制立憲過渡時代惟君主立憲最宜環球治化日進文明。知民主立憲之國。必多於君主立憲之國也。 
　　不愧民之父母 
　　南陵縣東鄉之清弋江鎮巡警委員臧公印鋆號小東江蘇揚州人也自到差以來勤政愛民不辭勞怨晝夜梭巡不避風雨嚴禁烟管賭博不名一錢自奉儉約待民寛恕拿辦青皮光棍不遺餘力匪黨爲之遠地方賴以安謐人皆歌功頌德誠不愧民之父母也善政尚多未能盡述聊誌數言爲國民之義務而巳清弋江合鎮紳商耆民公啓 
　　新屋召租 
　　本公司在新垃圾橋浜北西藏路新造洋檯巿房百餘幢公益里内號房二樓二底三樓三底五樓五底雙進五樓五底計共四百餘幢均有廂房茶樓開間寛暢走馬洋檯裝式精良上下自來水火俱全店舖諸色開齊并聞附近即日起造菜塲購物極便馬路衖堂寛大潔凈夜有汽燈尤便行走凡此特色最合公館住宅之用現將竣工合意者請速臨西藏路經租處領看而定至盼　英商公益公司啓 
　　華商行名簿現巳出版 
　　洋裝二元本裝一元六角總發行所申報館大馬路棋盤街點石齋 
 
 

Page 4

 
 
　 
專電 
[電一（北京）]  
　　吏部以各省奏保人才將齊咨請原保督撫轉飭各員限五月内到京 
[電二（北京）]  
　　陜甘總督升允奏已故革職提督董福祥家屬報効銀兩軍械請予復職奉旨照准 
[電三（北京）]  
　　御史俾壽奏滿漢給事中及御史應請改章一律升轉奉旨吏部議奏又奏試辦印花稅貧民不堪其累請飭妥議章程奉旨度支部知道又奏吸烟爲軍營大忌請飭嚴禁奉旨陸軍部知道 
[電四（南京）]  
　　端督派夏劍成觀察接辦復旦公學兼中國公學監督不日赴滬 
[電五（南京）]  
　　江督電飭皖撫速查英山敎案起釁情形並將該處敎士妥爲保護 
[電六（安慶）]  
　六安州禀英山土匪已解散皖撫飭嚴拿首犯并查該縣下落 
緊要新聞 
[雲南河口失守警聞]  
　　初二日文匯報廣東電云廣西亂匪已將雲南河口地方攻占 
　　按河口於西歷一千八百九十五年六月二十號中法條約附欵内載明開爲通商口岸一千八百九十六年西八月法國在彼處設立副領事署爲蒙目領事之附屬一千八百九十七年西七月設立海關由蒙自海關統轄地居紅河左岸離蒙自四百二十里爲東京之要口居民約四千現在興築之雲南鐵路即以此爲終點也 
[奉天新訂外人租地章程奉天]  
　　奉天租地一事屢與日人交涉均誌前報現已訂定新章五條照錄於左一奉省通商各埠有已經官家收買之地與未經收買之地所有各國商人居住地段擬照津滬三聨租地契辦法道契易爲司契所有章程悉仿行之一奉天設立會丈租地局即由開埠局派出委員駐局辦事專司租地各國人選擇地段會同丈勘及插標繪圖以及騐契立據等事外埠由地方官會同交涉委員酌核辦理呈請交涉司核准給契一奉天安東兩處已經官家收買者即向官家出立永租契其他各埠由民人自相訂立價目不先限定由華民直接論價各國商人亦不得用强硬租但須由各國領事查無違碍照請會丈租地局派員會勘後方立租契一奉天收買地段計分三等上等毎畝定永租價二百五十兩中等毎畝定永租價二百兩下等毎畝定永租價一百五十兩此外逐年須交年租先付十二兩以十兩爲修築馬路費以二兩爲地丁稅課正項均於毎年二月内繳清此外如另有各種公益之用再收十二兩外埠惟地丁稅課正項銀二兩必廳及時繳清此外由各埠自行訂定一所有永租契立定後須照奏定章程稅契辦法毎兩五分三釐納清後即將契紙蓋印發給 
[搜勦潯州猺匪之近狀廣西]  
　　桂省分搜猺匪屢經布置未能得手現得最近消息亟錄於下李督帶率兵在黄茅猺紫荆山東北路之龍殿冷田及十八丈大山一帶分頭搜捕武宣葉令率兵在二十四冲之老魅尾花雷以及紫荆山西南大帽大一帶跟蹤搜捕匪黨偵知後又從他路遠竄李葉兩軍乃會商復分哨東鄉白沙口以截羅淥洞冷田竄路又分哨高道村以截東溫水口沙田竄路又分哨廟旺那移以截王田大小林竄路又分哨峒嶺以截桂肯交界之龍山竄路又分哨松香福子兩隘以截黄茅竄路布置似尙周密特未知能成功否耳 
　　又接武宣函云日前匪與官軍酣戰於縣屬之高打山係右江巡防白管帶有祿之哨隊匪黨數百衆寡不敵未能取勝衝突半日祇擒匪黨一人奪匪槍二件官軍亦傷什長一人失正勇一人正苦力薄忽援軍繼至匪黨聞而逃遁官軍合力兜追衆匪山路諳熟行走如飛倏忽鳥散次日沿山搜捕至金龍廟地方山弄又與匪徒遘遇相持未久匪復遁走官軍以道途生疎不敢追勦現於紅水頂羅淥洞照翁杉木等山均設準備以便截擊 
　　又聞該處猺匪已竄人十八大山麕聚歷辟嶺該處與黄茅尾紫荆山二十四冲各路毗連 
[農工商部電調農學敎員南京]  
　　學部榮尙書擬建一農學堂於京師辦理將次就緒惟敎員尙未得人查有現任江蘇阜寗縣知縣周令景濤才具開展精於農學因電致江督蘇撫飭令該員迅速來京聽候委任端午帥得電當即行司轉飭遵照一面已遴員接署矣 
[内務府電催内廷經費北京]  
　　聞内務府日前電致各省關道曁運使略云内務府奏奉諭旨内廷要差經費拮据電行各貴省所有應解前一半部撥之欵務希於六月前委解到庫以濟眉急勿誤要 
 
 

Page 5

 
 
需 
兩粤近事 
[梧府示禁集會演說]  
　　日昨廣西梧州府志太守出示曉諭云三月初四日奉撫部院張丙密電開准外務部初一日電咨據日本公使照稱廣東自治會抵制日貨近益加緊梧州及南寗地方亦有抵制日貨之舉係自治會派人至各該地方勸誘請電該省彈壓并禁止集會演說等語究竟有無前項情事各處情形如何希飭嚴查解散免啓事端云云該道府縣即遵照辦理撫江印等因奉此除行蒼梧縣查覆外合行出示曉諭爲此示仰闔郡諸色人等知悉即便遵照憲電辦理母得集會演說致啓事端 
[自治會定期開會傳單]  
　　我國地不加闢物不加殖雖無外患已有人滿之憂現在外侮紛乘内匪徧地非振興實業於下興復海軍於上斷不足以圖存本會開辦以來迭經禀辦四鄉警察以清内匪倡辦輪船工藝中外同胞共興大利昨經全體議決函電上海鄭廉訪湯京卿速設立憲期成會聨合各省要求速開國會以爲國權發動之機關即以講國民完全之幸福連旬迭接同胞函認海軍捐以爲實行立憲之代價爲數甚多我國華僑無國家兵輪保護慘苦無依亟應籌助海軍以維商務現接劉鳴伯觀察函奉西撫電囑提議賀縣西灣煤礦准歸粤商永遠承辦官力保護並優給利權均於國計民一大有關係兹定期二十五日恭請海内同胞開大會議此佈 
[江門開國恥會紀詳]  
　　二十三日江門闔埠紳商開國恥紀念大會假座於北帝朝前戲台蒞會者較名班演戲尤爲擠擁該埠景賢學堂黄氏家族學校均列隊赴會公推劉逸泉譚鼎臣主席隨宣佈開會理由次由張灼南陳柱朝李少擎張崧雲演說痛陳國恥及振興土貨以挽回外溢利權聽者異常感動至五點鐘宣讀誓詞畢茶會而散 
京師近事 
[縣令勒捐被參]  
　　奉天蓋平縣馬俊顯福建建安縣田捷榮近日均被某御史以勒捐攤派不恤民艱等詞具摺奏參當日寄諭東督徐世昌閩督松壽分别確查具奏 
[各部禁烟近狀]  
　　各部署辦理禁煙頗爲嚴厲各司官均互相具結分期試驗故戒除者日見其多此外飯館妓寥早經禁絶惟聞十二鐘以後仍有以自食爲名照常開燈者巡警若無所覩亦可異也 
[擬立女學事務處]  
　　某侍御奏請在京師設立女子師範學堂業紀本報現聞張中堂復擬立女學事務處一所隷屬學部專司處分女校各事 
[醇邸聖眷之優]  
　　近來慶邸時常請假即遇入直各項要政大半取决於醇邸蓋醇邸聖眷極隆而又年少志强固非諸老輩所可及也 
[覆勘京奉路綫]  
　　京奉路綫經中日兩國工程師測勘完竣禀請郵部陳尙書察奪一節曾紀前報現聞陳尙書復派鐵路局提調梁京堂前往勘查一切京堂奉命業於前日出京 
[壽尙書面奏整頓部務]  
　　理藩部内容腐敗經言官迭次奏劾均紀前報日前該部壽尙書等召見面奏本部吏胥弊端已一律廓清現正督飭司員籌畫整頓蒙古各盟旗内政惟道路遥遠交通不便議者謂臣部辦事遲緩而不知一諮詢一調查動輒經年實未深悉臣部辦事之苦衷云 
[武漢風灾三誌漢口]  
　　湖北大風爲灾已兩誌前報兹悉是日當風將起時確有人見天之西北有黑煙一縷盤旋而上結成黑雲一朶飛行如箭未一分鐘已漲滿無際沙塵狂捲惟聞怒吼之聲如千軍萬馬暴風立至遂成巨灾嗚呼鄂人旣厄於水復厄於風天之賜禍何其酷也昨日又接武漢各處來函用特删其重複掇拾瑣碎彚錄於左 
　　一關於漢口水中被災情形漢口某洋行芝蔴入船概行沉溺又灰麫兩船亦被浪擊沉死者大半襄河沉没油船一艘貨物漂流江而英租界一帶划船皆開往搶掠有破船一艘中有數人大聲呼救各划船置之不理招商局碼頭所泊之貨船沉没數艘長春公所碼頭有蘆柴二艘亦被浪花洶没寗波夾板船一隻行至江面避讓不及竟被激翻幸船尾一有划船救起四人晴川閣江心有大鹽船數艘亦被浪激沉淹斃人三十餘口又洗馬口江岸某夾板船亦被浪激沉淹斃船夥十餘人有游客四人由漢陽門河下乘一小划渡江游賞行至江中亦被沉没有陳洪順糧食船二艘内裝芝蔴七百七十餘包停泊二碼頭被風吹沉又小輪一艘弓棚亦被折損 
　　二關於漢口陸上被災情形漢口後湖一帶地方貧民小戸搭蓋茅屋被風掀颺半空人無藏身之地婦啼子哭之聲慘不忍聞艾家嘴地方胡姓住宅被風吹倒壓斃六旬老嫗男女二孩仁里巷某姓新造圍墻被風吹坍幸未傷人燕山橋外有某姓晒臺被風吹落當路壓傷四人馬路春江茶樓被風吹倒墻角花園圍墻坍塌數尺半邊街某藥店門首風吹墻角落下一磚打傷一人一碼頭孔道上有一艶粧女子乘肩輿者被風吹倒雲鬢散亂極爲狼狽閱馬廠馬棚被風折毁者數十間幼稚圍對面電桿吹折數根竜局已飭匠修理又聞電話公司水線自襄水冲壞後飭匠改裝不料工將告竣又被大風吹年木桿多根刻該公司將新到之新式水線飭匠在大王廟河下裝設約二三日後即可照舊傳話聞此次該公司所失水線及工程所需約四萬餘金 
　　三關於鄂垣被灾情形武昌魏家巷附近各處尤甚有某姓房屋立時傾塌傷損數家壓斃三人軒轅殿坡下西醫生寓後墻被風吹倒壓傷路過婦女一名藩署後圈照墻頗　完固亦被風吹倒六七丈有女學生一名住山後棊盤街由山頂被風捲倒在亂石中直滾而下遍體鱗傷由巡士救起命人送歸已淹淹一息大觀書院山上吹倒房屋十餘間壓死小好一名傷十餘人左一巷倒塌房屋二間幸未傷人弓箭街上馬路之後塌房屋三間有數人受傷黄十坡吹倒房屋三間壓死一人擊傷一人至行人爲磚瓦打傷者計魏家巷一處已見有十七人方言學堂講堂與自習室之玻璃片一齊破碎無一全者講堂上之瓦飛落無數停課半日混成協營中亦吹破玻璃無數軍士皆停止操練營中操場之鞦韆繩聞亦爲風捲斷天橋亦斜倒一架有一宦者方坐四人大轎行經左一巷轉角處風力過猛轎夫倒地玻璃粉碎轎中人頭面劃傷從中直　而出倒入路中之泥溝血痕滿而朝珠散落一足陷泥中至失其　狼敗 
 
 

Page 6

 
 
不堪言狀 
　　四關於招商局各輪被風情形招商局江孚輪船未解纜時與躉船互相碰撞以致船後木欄均被撞破所有赶先裝入該輪之油有撞漏者有從高跌下者致船内各處皆油又報裝出口各項雜貨其已裝入者僅一千數百件尙有數千件概行退關是日本係該輪開滬之期後至次日下午始行展輪江新輪船本定二十五日開滬亦改期二十六日解纜該輪本欲停泊對岸後因風勢過勁遂開至鮎魚套下椗至半夜後忽有某公司輪船因走錨撞於該輪後梢以致互有損傷該局躉船所斷跳橋以及跳板椿木等物均被漂流殆盡該局有火龍船一艘被浪激沉現已撈起是日風起之後該局棧房司事數名及各客家咸在躉船招呼貨件後因跳橋吹斷不能上下均在躉船凍餓一夜待次早風息台准駁船渡之登岸該局近年新造棧房所蓋之洋鐵瓦被風吹起者不少現須雇工修理聞太古及怡和等之各跳橋亦有被風吹斷者現下皆須修理 
西報譯要 
[中國鈔票問題]  
　　字林西報北京訪函云前大同報載上海訪員電謂上海華商近日秘密會議對付外人不允以中國鈔票繳付工部局捐欵之舉此間華報今又載度支部電各省督撫謂近來中國各處銀根異常緊急皆由内地通用外國鈔票之故殊與中國財政有關須設法禁止云云故各省督撫近有租界外不得通用外國銀行鈔票之禁令 
[中國釐金間題]  
　　又云近日郵傳部那左丞已由滬回京禀覆考查滬寗鐵路釐金運費事宜現聞郵傳部尙書陳璧擬即入奏惟此事雖經英使朱爾典請罷然目下仍須實行其章程或謂採諸京漢鐵路或謂滬寗鐵路管理新法現由中英公司代表改計已畢 
[日本購買東清鐵道之說不確]  
　　四月初一日上海泰晤士報據日本東京來函謂上星期三日本内閣會議擬向俄國購買東清鐵路問題聞高籐男爵之赴聖彼德即爲此事此說恐係不確俄於此路視爲貴重産業日與且國含有交涉若未經中國允許則此路似難售諸他人况中國今日甚不欲日本在滿增長其權利即使俄果允售中國果承認而以日本今日之財政計之恐亦未易辦此 
[津埠氣候]  
　　四月初一日字林西報云昨日奉天輪船自天津抵此調津埠於前月二十五晨間下霜五度各河後皆結凍前一日天氣燠熱並有暴風 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[新疆巡撫聨魁奏創設工藝局廠摺]  
　　奏爲新省創辦工藝局廠以冀挽回利權開通民智謹將辦理大略情形恭摺具陳仰祈聖鑒事竊新省風氣未開工藝多絀檢閱各道歷年貿易册輸入者皆製造品輸出者半天然質此中交易虧耗難以數計若不及早振興設法抵制則民窮財盡勢將日盛一日前署撫臣吳引孫曾於省城創設習藝所專爲罪犯自新謀生而設未足以廣利益近復屢准部咨催辦勸工塲農工商各項局廠並發工藝調查表農工商綜計表各在案邊地生計日絀本應亟闢利源而省城爲南北兩路工商樞紐尤應極力提倡導其先路奴才督飭司道謹就地方情形妥籌辦理購買省城南木廠街坊一區修造工藝局廠委布政使王樹枬鎭迪道兼按察使銜榮霈爲督辦署迪化府知府汪步端爲提調由司庫借撥欵項作爲工本酌定章程大綱十二款子目五十九條於三十三年二月二十二日開辦刋發木質關防一顆文曰新疆省城工藝總廠關防以昭信守就本省物産所有民間日用必需之物雇本地藝師之有心巧者分科製造廣招學徒入廠學習復派候補知縣戴承謨前赴俄國採辦機器並帶工匠赴俄學習以期擴充此新省開辦工藝局廠之大略情形也奴才竊念中國積習凡興利之事在商民爲之持籌預算常有把握一經官辦動多虧折推原其故皆由承辦之人不知公益祇便私圖其貪而黠者但侵蝕餘利暗飽私囊其貪而愚者不顧母財席捲官本卒之私日益而公日損殘局僅可支持甚至利在私而害在公成局亦因敗壞覆轍相尋所在皆是言之可慨新省庫欵支絀民氣錮蔽工料機器遠遜内地創辦尤非易易奴才與該司道等經營伊始亦惟於立法用人二者加意講求嚴防弊混遴委局廠辦事人員必擇廉潔有才思而又熱心公益者任之仍隨時督飭將欵項出入成貨存銷以及物料工價局用開支均嚴訂規則詳列表册用便稽察容俟辦有成效再擇各屬富庶之區逐漸推廣以期仰副朝廷通商惠工之至意除將章程咨部立案俟辦有成宗貨物查照部發表式隨時塡報外所有新疆省城開辦工藝局廠大略情形謹會同陜甘督臣升允繕摺具陳伏乞皇太后皇上聖鑒訓示謹奏光緒三十四年三月二十二日奉硃批農工商部知道欽此 
[又奏擬在溫宿府另設習藝所片]  
　　再新疆前設罪犯習藝所二區業經前署撫臣吳引孫奏報在案查所設處所一在省城一在喀什噶爾其阿克蘇道屬罪犯即附入喀什噶爾辦理現據署阿克蘇道潘震詳稱該道所屬地方距喀什遼遠撥送罪犯旣恐疏虞乂近拖累日派役護送長途往還耗費更鉅因飭屬會議擬將前次各府廳州縣攤認喀什習藝所經費合之各屬解送人犯旅費歸併籌畫即在溫宿府城另設習藝所一區專備本屬罪犯習藝一切詳細章程仍照省城喀什兩所辦理等情前來除由奴才批飭照准並將章程另行咨部立案外理合會同陜甘總督臣升允附片陳明伏乞聖鑒謹奏光緒三十四年三月二十二日奉硃批法部知道欽此 
分類新聞政界 
[民部接收移交事宜北京]  
　　禮部移交之兩陵事項已民政部内務府會同接收所有關于製造事項劃歸内務府關於工程事項劃歸民政部上月二十三日係民政部正班值日之期已將接收事項酌定劃分辦法曁用欵情形繕摺具奏（爲） 
[咨商油荳出口納稅辦法南京]  
　　江督端午帥日前咨商魯撫略謂上年十一月間准貴部院咨據東海關監督何彦昇禀據烟台商務總會總理梁禮賢等禀烟台生意以油坊糧行爲大宗油坊所需之黄豆糧行所銷之菉豆向皆由海州轉運而來請准令海州所産黄豆菉豆等油糧照常出口仍由東山營運等因當經分行各關避會議詳辦並咨復貴部院查照飭遵在案兹據金陵厘捐總局司道會同淮安揚由兩關道詳稱伏查黄豆豆油等貨爲内地關局稅厘大宗未便通融逕准出口等情據此除批據詳已悉查黄豆豆油等貨爲内地關局稅厘大宗如逕由海州出口運往烟台非特淮揚一帶厘稅無收且與米麥雜糧禁運出口成案有窒該司關道局擬援寗波釣船在仙女廟六七濠口轉運章程准由東商赴該處購運旣於西省厘稅商情均有裨益仰候咨商山東撫部院查照飭遵除批示外相應咨商貴部院請煩查照飭遵 
[吏部奬勵功臣後裔述聞北京]  
　　吏部議奬功勳後裔曾誌前報兹聞所奬者係粤人駱文忠張忠武馮子材之子孫其餘以湘淮宿將後裔最佔多數不日卽須開單請旨（愛） 
[改良監獄工程告竣北京]  
　　法部典獄司奉戴尙書諭飭改良監獄形式刻已工竣日内即請各堂查驗（乙） 
[敎諭赴日考察政治安慶]  
　　桐城縣徐敎諭擬自備資斧前赴日本游歷考察政治調查學務藉廣見聞頃由該縣詳請撫憲給資以便束裝東渡（賢） 
[電詢甘省稅務情形北京]  
　　甘督升制軍電請政府裁撤甘省釐金改辦統捐一事兹經政府與澤尙書那中堂商議擬詳詢情形再行核辦業已電致該督速將甘省稅務情形詳細電咨以憑辦理（提） 
[設立地方自治研究會鎭江]  
　　丹陽縣王紳近擬設一地方自治研究會以爲預備立憲之基礎現已禀請當道酌提該邑保甲局欵以資開辦（御） 
交涉 
[日提督到京北京]  
　　日本第二艦隊司令長官男爵伊集院提督現已率帶該艦隊從秦皇島入京聞小住數日即須覲見兩宫也（爲） 
[再紀日人被殺情形寗波]  
　　石浦三五公司内寄食之日人國分宏被人殺死已迭紀前報兹得日商富岡千春致石浦廰原函節錄如下西二月十三日國分宏由溫州至石浦寄食公司富岡千春因事赴温邀海門三五公司棧内之眞鼻仲次代管事務中歷二月十二夜國分乘眞鼻他出盜竊銀洋一百元留書而去先往寗波再至海門遇見又平丑太眞郎謊稱公司不允寄食又平勸伊待富岡回來再說國分隨於是夜由 
 
 

Page 11

 
 
海門趁輪仍回石浦揑造又平丑太郎手書以示眞鼻眞鼻信之仍許寄食詎國分視眞鼻懦弱迫令借給川資欲往上海眞鼻允之迨同至碼頭見國分欲上開往寗波之寶華輪船並不赴滬眞鼻遂不肯與銀仍復同回公司一面遣使馳告海門又平丑太郎又平得信即遣人來拿國分國分知係眞鼻告密之故即於二十七早三點鐘先自下樓將局丁阿奶以布蓋眼以繩縛手不准稍動自執東洋菜刀將火油箱疊起代梯越入眞鼻寢室盜奪銀箱並揮刀欲殺眞鼻眞鼻閃避國分將刀刺入空床眞鼻乘勢奪刀戳傷國分肚腹國分受傷力奪懸挂壁間之六响短鎗向眞鼻連擊三回未中眞鼻危急即挺刀直前殺死國分二十八日眞鼻趁輪至海門告知又平又平即馳電上海三五公司二十九日眞鼻回石將國分之屍以禮收歛三月初二日乂平同富岡至石即將國分屍棺並兇手眞鼻局丁阿奶一併送至上海領事館照例問罪（比） 
[五湖嘴煤礦交涉奉天]  
　　近有陳全昌呈禀奉省交涉司請照會俄領事將五湖嘴煤窰收回自辦奉批謂該礦前因滋事經復州尉高萬梅擅自封禁致起極大交涉現向俄領事迭次磋商方得將此了結所有該處煤礦仍准俄商遵照二十八年經外務部改正合同照舊開採現在該俄商等在該處開採係屬經部核准並非恃强私採汝何得屢向該窰滋擾殊屬非是至虧欠窰租有何的據禀中未據叙及尤恐揑詞碍難憑信再領票窰東係陳伯明來禀叙名係陳全昌究竟是一是二本司尤爲不解併斥（若） 
軍界 
[批准奬賞獲匪員弁江西]  
　　贛省洪江會匪首就獲正法曾誌前報現護撫沈中丞據統領内河水師巡警左軍禀報轉據後營管帶朱令督同弁勇拿獲要匪龍定請從優奬敍等情當即批示云查該匪首龍定係萍鄉案内要犯前經懸賞緝拿在案兹據禀稱在三湖地方拿獲係由羅哨弁福中會同兵備處所派眼線李雲青等三人於本月十四日選派得力水勇張明發等六中拿解來省而該犯兇悍不馴全由張明發等奮不顧身用刀將其左膀砍傷因而擒獲洵屬異常出力自應先行查照吳前部院批定之案給賞銀一千元由兵備處分别給領以示鼓勵至朱令調度有方羅弁又善於布置遂使漏網渠魁一朝就獲尤可嘉許應准量予存記奬敍（工） 
[禀陳英叅贊閱操情形安慶]  
　　皖北統領威靖營李游擊輔勳禀報皖撫略謂據駐京英使館軍務參贊參將柏來樂到亳察閱軍隊十點鐘帶領該洋員歷觀營盤内務並告以營壘破壞現正興工修造十一點請其閱操該員閱畢頗形喜悅並云巡防軍隊三月之間竟能操練純熟難得難得旋即辭去由亳擬赴河南歸德府當經會同李牧飭派馬步沿途護送於十二點鐘起程云云（賢） 
[兵輪巡緝臬匪鎭江]  
　　南洋海圻兵輪於二十九日由長江上游一帶駛至鎭江三江口外停泊聞該輪將駐鎭巡緝以靖匪患（射） 
[直督改期閱操天津]  
　　直督楊制軍簡閱各軍操演一事兹聞已改於丹内舉行上月並未往閱（皮） 
[贛省革除空名局處江西]  
　　贛省改設督練公所並設兵備處敎練處後卽將營務處裁撤上年復經設立營務處近經護撫查明與新章不符非徒多立名目虚糜庫帑并恐號令兩歧轉致隔閡即飭裁撤營務處以符新章而歸畫一又省城官書局近年無事可辦因就舊有印字機器用以印刷官紙及代辦各學堂課本而仍留官書局之名徒耗薪資護撫擬將官書局歸併官紙印刷局以省糜費而昭核實（工） 
學務 
[全浙師範定期開學杭州]  
　　浙省支提學致嘉湖寗紹台金衢嚴温各府電云頃據兩級師範學堂生監督定期四月十五日開學望電飭各屬傳諭錄取各生遵限來省木 
[札委小學敎課長南京]  
　　湖南俞勑華孝慶廚日前赴寗謁見江督後午帥以該員向辦學務特委充各小學敎課長以資熟手（商） 
[省視學調查常郡學務常州]  
　　蘇州省視學蔣君韶九於二十七日到常寄寓勸學所二十八日調查中學堂及武陽公立小學爭存女學育志冠英兩小學二十九日調查粹化半園女學明志驛西等小學令毎校塡表册三分一呈學部一呈提學使一留勸學所備查（木） 
[飭查學費盈絀鎭江]  
　　鎭江府承太守准省憲札開鎭屬近來各處官立學堂所撥公欵盈虧不一現議攤匀辦理妥訂章程鎭屬學堂共有若千毎年進出欵項共有若干應即分晰查明開摺禀復以便撥多補少兩有裨益太守奉札後已分别行知各縣一體遵辦（射） 
[小學將開運動會常州]  
　　常郡武陽公立小學堂定於四月初三日開春季運動會擬延請蘇州師範學堂日敎昌藤田太郎批導一切並設女座以備各女校届時往觀（月） 
[叅觀江寗各學堂南京]  
　　武昌南省學堂係江督端午帥兼督兩湖時所創設現該堂學生已届畢業特於前日全班赴寗禀謁午帥並赴寗垣各學堂叅觀一切（商） 
實業 
[批奬宿遷縣勸辦森林南京]  
　　宿遷縣愛令興阿近將該縣勸辦森林情形禀奉江督端午帥批謂查講求農林爲振興實業最要之一端現在物力維艱上下交困欲求藏富於民之道舍農林之外更無興利之方屢經札飭各屬清查荒田廣植林木乃各州縣大都視爲具文或以空言搪塞或竟置之不理言之殊堪浩嘆兹據禀稱該縣督飭紳董確查境内實無未墾荒地而闔邑所衝森林計在七千株左右核閱禀叙情形廻非空言可比具見勤求治理辦事認眞誠爲現時牧令中所僅見深堪嘉許仰江藩司即飭再行會督各鄉紳董相度土宜籌集股本廣爲擴充總期野無曠土以盡地利而阜民財再此係通飭舉辦之件各州縣禀辦者甚屬寥寥並即由司通行所屬赶緊籌辦禀復核奪（商） 
[設立鐵路專修科北京]  
　　湖南旅京學員組織鐵路專修科業已 
 
 

Page 12

 
 
由郵傳部陳尙書咨行湖廣總督轉飭湖南鐵路公司申明此科與湖南是否歸一俟覆到部再行核辦（赤） 
[調查新疆銅礦北京]  
　　農工商部近日電致新疆巡撫聨星帥飭將阿克蘇所屬庫車及拜城縣等處銅礦詳細查報因該處礦産苗質甚佳惟沿用七法開採出銅甚少其利較微應即設法籌欵或招集商股認眞興辦以保利權（衣） 
[領墾荒地續聞州]  
　　蒙江一帶曠土甚多前聞吉撫出示招墾地價極廉金民往購者不少詎料該處土質堅凝苦難開墾兼以工昻糧貴未易支持均有悔心凡附近居民之擬欲北行者一聞此信皆裹足不前矣（爲） 
[保護織綢公司杭州]  
　　職商吳恩元集股創辦浙杭揚華織綢有限公司禀請保護嚴禁摹仿奉杭府批示云該職商創辦揚華織綢公司創織紗綢機抒獨出花樣翻新所請嚴禁摹仿以顧商本之處事屬可行惟貨品應立商標方足爲保護之証仰仁錢二縣查騐明確飭令該公司將所立各項商標報立案由縣給示保護（比） 
[請示執照蓋印辦法安慶]  
　　農工商部發給安省空白探礦執照當經馮中丞札發商務議員任廷牧太守備塡在案現該守申報撫憲略謂前項礦照奉部簽註須蓋用礦政調查局關防皖省調查局現尙未設究竟須鈐用何項關防請示遵辦孔 
雜記 
[奏奬捐助賑米紳士南京]  
　　江督蘇撫日前會奏略謂光緒三十二年江北水灾飢民甚衆官賑義賑同時並舉尤以籌辦糧食爲大宗無如官欵有限全賴各紳富捐集鉅資購糧接濟兹准上海商約大臣盛宣懷咨稱山東紳士二品頂戴江蘇補用道孟繼笙捐助營口商糧二千二百五十石自行運解災區交義紳散放按照市價合銀在一萬兩以上洵屬有裨災黎請酌予優奬等因前來查前次湖南紳士二品頂戴江西補用道朱昌琳捐助賑欵銀一萬兩經臣奏請優奬奉硃批着賞給頭品頂戴在案該員孟繼笙不惜鉅欵捐糧濟賑合銀在一萬兩以上核與朱昌琳奏准優奬成案相符合無仰懇天恩俯准將孟繼笙賞給頭品頂戴以昭激勸 
[欽天監議改良歷書北京]  
　　欽天監各堂憲現在籌議整頓該監事務研究歷書改定格式擬將神名一律删去並派員赴東調查陽歴以資參攷刻已選擇資深之員二人派往東洋查攷不日即須起行（爲） 
[准奬捐産瞻族杭州]  
　　寗波職紳嚴義彬仰在先志捐産瞻族前後計銀四萬餘兩經府縣詳司核明請奬由馮中丞會同閩督於上月初五日專差馳奏陳請照例建坊並乞賞賜御書匾額一方當奉硃批着照所請（斤） 
[請奬救護難民出力人員蘇州]  
　　江隂縣孫令具禀蘇撫略謂分省試用縣丞徐守緒前於光緒二十八年五月間隨同前浙西江巡緝私營管帶黎受田巡緝至江隂縣屬新溝江面風浪陡起波濤洶湧忽見江船傾覆當同弁勇等冒險救護難民聶長川等三十二名遂縣資遣回籍應請照章將該縣丞徐守緒保奬俟補縣丞後以知縣用俾資激勸等語陳中丞閱詳已允專案具奏（儀） 
[改委工料所總辦南京]  
　　寗垣工料所總辦夏觀察敬觀現因奉委上海中國公學復旦公學監督工料一差不暇兼顧聞已改派胡觀察念修前往接辦（商） 
[電飭查報名譽紳士履歷廣東]  
　　粤督近奉政府電飭詳查各府州縣最有名譽之紳士將其履歷及現在創辦何項公益有無充任何項差使一併聲明造册彚報以備存查等情現張督已札飭司局轉行各屬查明詳覆矣（青） 
[賭徒輸負自盡松江]  
　　松郡賭風素盛前有某米行小股東邱姓輸負二千金仰藥自盡其母一慟幾絶鄰近某紳遂於二十七日函達府尊戚守大怒立提倉七圖地保笞臀六千板掌頰三百下並密派幹役隨該保往拘文生楊某到案發學看管文生陳某亦以窩賭提案掌責六十同獲之開烟燈某甲則遊街示衆並以目下籌遷火藥局經費無着若輩千金一擲必有餘資卽責成該保向供出之某某各紳富婉勸捐輸以佐公益（爲） 
[菸酒木稅局准加津貼吉林]  
　　寛城菸酒木稅局自張提調任事以來竭力整頓以致委員司書巡役異常清苦月前張提調商諸恒總辦禀請酌加津貼以資各局員役辦公之用現已奉到省城總局來札照准 
[要犯逃逸湖南]  
　　湘潭縣監獄於上月二十四日晚間逃出要犯李龍彪一名次早始由禁卒禀報據稱昨晚該犯鑿穿墻壁乘間脫逃比經縣尊飭令暂閉城門跟蹤追緝迄無影響近日該縣捕廳何二尹鑑於前轍於毎日初更親至監獄傳集各犯點查一次即將禁門封固以防再有疏虞（敏） 
雜評 
[頤和園]  
　　今日政府貧困極矣。辦路礦則曰無經費。興海軍則曰無經費。舉行一切新政。莫不曰無經費。獨至頤和園之工程。何以至今未停也。築馬路。購御用艦。窮工極巧。興修不已。夫使内務府經濟果餘裕。則一二左右臣工。善體聖意默揣慈宫行將倦勤。藉是以爲清娛之具。固無不可。然而内務府之貧乏殊甚。昨日通電各省。謂内廷差要。經費拮据。催　解撥欵。以濟眉急。觀此可以証内務府之貧乏。並可以知内務府初無民窮財盡之盧。嗚呼。忠藎盈庭。老成濟濟。何無人發一言以爲民請命也。 
紀事 
[自由結婚瑣記]  
　　某生咄咄自語。中懷忐忑。寢食俱忘。乃復濡穎裁牋。約游某苑。書至。某女受課在堂。書爲同校某女生所得。某女生私發啓視。則桑濮之約也。詞旨工綴。則磨麗之音也。疑女已與某生有私。惟校規森嚴。石藥之贈。何由得間。乃竊偵某生里居。以鷹書紿之曰。　　捧覧來問。撫愛過深。兒女之情。不能自固。君有援琴之挑。妾無投梭之拒。惟恨洛川波隔。賈午墻高。連雲不及於秦臺。薦枕愈遥於楚岫。倘能别營兎窟。俾得同賦偕行。非敢曰金屋之儲。聊以作暢懷之地也。書詞獲褻。幸勿語人。園中之約。不敢妨命。　　某生得書大喜。即於女校左近。賃屋一所。以爲藏嬌之地。及期。生臨鏡指试。盛服而行。時方春之末入夏之初。園中百卉向榮。羣葩競麗。綠隂夾道。游女如雲。生瞻顧徘徊。伊人終杳。猜疑莫定。度彼兼葭。延佇再三。日已薄暮。生乃悵惘而返。（未完） 
　　校勘昨報清談内退記二字誤倒爲記退又實自副誤和事自副事竟成誤作實竟成附正於此 
 
 

Page 13

 
 
   
 
 

Page 14

 
 
　　發明元祖真崎製麫機器各種 
　　上海虹口瑪禮孫路眞崎洋行發售 
　　啓者眞崎老牌製麫機器係眞崎君之妙法創造四十餘年價亷物美製麫迅速潔白如欲看製麫者請駕移玉敝行内觀看可也或欲圖樣者速請賜函即常寄呈若製麫之製法不明均可由敝行内派敎習出來敎授敎費不取分文蒙紳商惠顧者敬請認明三角商標爲記决不致悮漢口法租界鐵路碼頭開泰里眞崎洋行經售 
　　華順胰皂公司廣告 
　　本公司自運泰西頭等上料專製洗衣各種肥皂身質堅硬藥料豐足香味歷久不退顔色始終不　精益求精不惜工本較巿上所出之貨涇渭逈别價亷物美以廣招徠外埠各有批發處倘蒙紳商賜顧請至上海四馬路東首華英大藥房總批發處 
　　美商集成儲蓄公司廣告 
　　本公司禀准駐滬美總領事駐册總集資本美幣銀一百萬元專儲中外紳商人等銀洋以及房屋地産押欵等事其存欵利息其優較存放銀行有數倍之厚且比害險集會尤爲輕而易舉意美法良諸君惠顧無論多寡皆可存放欲知詳細章程請移玉英大馬路福利公司對門十三號洋房四層樓上本公司辦事處接洽可也 
　　本公司總理唐元湛　議董周晋鏣　　肇曾 
　　海摩琳補血聖藥 
　　此歐西醫學博士新發明之眞正王道第一補血聖藥能補血輪血汁非向行之補血各藥可比且較鐵質等藥容易消化融和有病者培元補虚無病者延年益壽洵能濟先後天之不足施用巳久應效如神○一補老年氣血兩虧者○一補小孩虚怯不足者○一補男子酒色傷身者○一補男女憂勞過度者○一補男女氣鬱成病者○一補婦女生産耗　　血者○每瓶定價洋一元半每打十五元　　上海英租界三馬路良濟藥房監製 
　　奏辦江南賑捐公益彩票頭彩肆萬元第十七會四月十五日開彩 
本總局奉南洋大臣兩江總督部堂端奏明辦理現設票三萬張每張十則售洋六元以八成派彩計中彩有四千零四十張之多較各省彩票爲優按月開彩由南洋大臣委派大員以及公正商董惠臨監視以昭大公又第三十二會副票四月初七日開彩所有中式紅票憑本總局對號單實足兌洋諸君定票請至上海南巿久大碼頭便是特此佈告本局外埠分局漢口昌巷虞炳記○蘇州閶門内天燈衖○杭州分設在珠寳巷○松江分在西門外○南京府東大街○湖南長沙永興街○湖州北街中○鎮江東塢街江南振捐公益彩票總局謹啓 
　　商辦信義儲蓄銀行添招新股廣告 
　　本銀行爲推廣生意挽回我國利權起見添招新股百萬元每股一百元正不折不扣按年八釐行息半年付息一次以交銀之日起息在各處信義銀行支付其餘攤分紅利充當職員一切應得權利另有章程乞就近取閱可也售股處鎮江二馬路○信義銀行○上海鐵馬路天妃宫○信義銀行○北京前門外長苍下頭條胡同○信義銀行○宜昌二牌樓○信義銀行○漢口河街董家巷○信義銀行○武昌芝蔴嶺○信義銀行○湘潭十二總○信義銀行○蕪湖二街○信義銀行○長沙南正街○信義銀行○南昌石頭街○信義銀行 
　　伴野製麫機器發售 
　　本機所爲特長者則大略如下○價格外便宜○機器鐵堅製固且輕小運用甚便○每架一人運動不要氣力○麫形之粗細方圓隨意製出○每天製出甚多○本行特備樣子以及圖樣希貴客隨時○來駕敝行賞識機器或賜函電付圖樣不取分文○高田商會英租界博物院路第八號謹白 
　　上海席裕麒經理日本順春堂創製千年起死回生之靈寳丹運滬批發緊要廣告 
　　此丹專治霍亂傷暑吐瀉胃病溜飲胸痞癪痞食積腹痛感冐時邪痰咳喘息四時瘟疫諸般痧症不服水土坐船乘車頭目旋轉酒醉嘔吐頭痛若染烟毒身體衰弱氣血兩虧服此丹還原强壯而且補血補腦烟毒便能捐除或山嵐瘴氣之地口含此丹少許邪毒不侵居家出外隨帶身邊或口含或注鼻能除口臭口熱齒痛以及汚穢等氣暴疾危險實有起死回生之功搽服各法詳載包藥仿單 
　　按此靈寳丹創自日本老順春堂籐井氏相傳五十三代巳垂千年活人無算銷行五洲各國每年發售軍商兩界達金元五百萬以上可謂空前絶後惟一無二之聖品去歲歸上海珊家園丸三藥房經理該藥房心羡其銷行之廣另製一種似是而非之藥揑稱丸三靈寳丹朦混出售當經老順春堂藤井主人查悉其奸斥摘其經理之權並將靈寳丹禀准駐滬日總領署存案改歸本公館一家經理特許商標巳誌前報宣佈週知現今藥巳到申本外埠購藥諸君須認明日本老順春堂藤井仙鹿翁創製之靈寳丹其錫盒上有籐井二字是爲真品幸勿悮購倘各埠愿代分銷者其零躉批發格外克巳以此脾真藥美功效價亷活人利巳有益天下衛生如蒙賜顧請直接本公館交易可也盖此丹爲夏秋必需之品濟人倉卒之虞生死出入關係匪輕若悮購贋品豈不是以性命嘗試而彼賣假者祇圖射利不顧贻害他人實屬居心殘忍敬勸分銷購藥諸君子曁施送該藥諸善十閱見此報章緊要廣告隨手剪貼座右墻壁俾婦孺咸知辯别該藥錫盒上如無籐井兩字卽非老順春堂原牌靈寳丹起死回生聖藥此等公德濟人惠而不費請母忽諸價目每盒售洋一角五分批照暫定章程只須收回原本抵制假藥此白 
　　上海英大馬路壽康里第三百三十號靈寳丹總發行席裕麒報告 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（二）西冷悟癡生譯]  
　　時天已薄暮月色微茫。華生夫人。因其夫外出。囑令女僕扃閉窗戸。方欲轉身入内。忽聞門鈴聲響。疑華生之復返也。及啓戸視之則頎而長者。乃歇克洛福爾摩斯。華生夫人曰密司忒福爾摩斯君。余夫已赴君之約矣。君胡爲乎復來。福曰噫。密司汝何言。華妻遂將電函給閱。福覽畢。不覺面灰手顫。頓足於地者再。連呼曰。殆矣殆矣。予殺華生矣。華妻聞之。疑其夫。已遭謀害。腦筋頓然震動。眩仆於地。福知急痛所致。忙令其僕掖之起。扶坐椅上。取勃蘭地酒注其口。約二分鐘時。目珠轉動顔色漸漸復元。福慰之曰密司汝母恐。予敢决華生尚漕毒手。蓋彼黨所最仇視者。惟余一人。今雖將其誘去。然亦必稍有待。密司謹記余言。若有人詢華君及余何往者。但言余約華君出游。此外愼母他語。尤不可露張皇之態。其切。記之。旋令其僕察視園墻外。有無旁人窺伺。僕即巡察一周返白無有福乃於衣袋中。探取帽服。作一老敎士裝束。奮躍園墻而去。 
　　福旣躍出墻外。即隠身叢樹旁。忖度此電信之原因。係從何局發出。必須將此節探明。則救華生之策。方有入手處。忽憶日前所遇異色巡人。在維多利亞街。而街之東偏。有電局一所。或者即其發端之地。忖度旣定遂濳向該處行走。將抵電局。瞥見一童子入門。此童子身影。似曾於何處相識者。凝思一過。頓恍然曰。此非在黎曉薄洛生。勞村送信於華生之瑞士童子乎。噫彼胡爲來此。其爲彼黨所遣無疑。今旣。吾眼綫相值。寗非天作之合。而華生之消息。不難因此得起點矣。 
　　福於時濳立電杆之黑影深處。將俟其出而要之。俄見此童子彳亍來前。眼光四注。欲行又却。忽見其手探胸袋。一似遺失秘密山件。狀甚遑遽者。即聞局内有人忽呼曰。勞勃汝速返。乂聞其低語曰。若不得此。底碼。汝何以對馬倫夫人乎福聞之。知此局中人。必有其同黨在内。然計非誘刦此童子。脅令吐實。恐猝難得此案之要領。 
本埠新聞要事 
[督撫擔保裕甯裕蘇鈔票]  
　　滬上各洋商要求中國國家擔保中國鈔票等情迭紀前報兹得金陵訪函云現行之裕寗裕蘇等局銀元龍元兩種鈔票業已由端午帥電商蘇撫認可准予擔保如有錯悞統由督撫認賠刻已電飭滬道轉請領事諭知各咩商一律通用 
[遷移浦東安防局]  
　　浦東楊家渡洋涇鎭二處前擬添設巡警將巡防局改駐他處曾紀前報現經上海縣李大令南滙縣王大令會同二局黄韓二委員查得東鄉東溝口爲水陸要道擬將楊家渡一局移駐是處其洋涇一局則移至南境張江栅地方因該處與上邑毗連時有梟匪出没故不得不設防鎭壓也 
[楊隊官得免查辦]  
　　閘北巡警局汪觀察擬將縱容馬巡擾累平民之騎巡隊隊官楊嘉濂撤差查辦早有是議兹由旁人極力轉圜觀察姑尤將楊隊官調回總局當差另委補用守吳廷元於昨日接辦 
[請看南誠信烟具]  
　　法租界南誠信煙館自行停閉後所有烟具定於明日下午四時在靜安寺路張氏花園悉數搗毁昨日午後先將烟具等物裝置條箱四隻毎箱插旗兩面雇人肩負遊行街市以爲同業者勸想一般嗜烟者見之當亦觸目而驚心也 
[務本女校開家庭懇親會紀事]  
　　初二日西門外務本女塾開第二次家庭懇親會適天微雨男女賓到者約六七百人會塲布置精雅學生成績優美學藝共三十節均極純熟第十五節方言尤爲特色其餘均足激發精神鼓動興趣於德知體三育三致意焉 
[通鑑學校演劇]  
　　成都路通鑑學校定於本月初三日起假座春仙茶園開演外國著名戲劇一禮拜盡用西國鮮明服飾點綴山海園林風月雨雪并奏各種西樂以助雅興 
[電車出軌]  
　　昨日十二句鐘聘白耳四十二號電車駛至新閘三角場西忽然出軌旋由司機西人喚同小工十餘人將該車拖置鐵軌方能開駛 
[西鄉乂有盜案]  
　　曹家渡南一里許曹家宅曹阿妙家前晚二點鐘突來盜匪八九人手執利刀身穿號衣撞門入内刦去金銀首飾綢皮衣服等物約值洋三四百元後有盜匪胡生堂携贜行至租界被印捕拘獲押候解辦 
[嚴禁混售嗎啡]  
　　滬道蔡觀察以現值禁烟之際毎有奸商僞稱修合戒煙丸藥潛將嗎啡挽入混售爲害甚烈除丞請稅司嚴查進口外並示諭商民人等從嚴禁止一面札飭内地各卡員諭飭扦手人等認眞稽查以防夾帶 
[郵局司事舞弊]  
　　郵政局司事楊燕卿去年將法國書信館由雲南寄來致李鳳祥之法郎五百枚揑名簽字串令王林氏至該館冒領迄未破案詎前日又將該館由蒙士地方寄來致瞿記之法郎信函捺住冒名簽字遣瞿芝川向該館支取當被察悉一併送捕解請法廨訊究林氏供曾代領銀不知冒名瞿供相同楊燕卿之父永春投稱商人出外營生 
 
 

Page 19

 
 
不知兒子作此不端之事現願賠償洋二百二十元六角呈請給還該書信館具領並懇從寛輕辦聶司馬商之費副領事判林氏與楊各押捕房兩月瞿開釋 
瑣事城内 
[禁阻洋商賽船]  
　　滬道批徐夢鷹等禀云察核來禀係爲杜漸防微起見已函致英總領事預期曉諭各洋商遵照母得再往内地賽船以符約章着即知照 
[不准保釋賭棍]  
　　滬道批張陳氏禀云氏夫張永林犯賭經瑞升道飭拿獲案供譌不諱據縣詳請取押一年業經本道批准照辦何能藉遷葬祖柩爲名率請保釋應母庸議抄粘保結均發還 
[限交姘婦]  
　　浦東人范習明之妻顧氏曾與周阿香姘識去年周將該氏誘至城内借屋居住前日由習明與母范林氏在唐家弄尋獲將周扭住氏仍逸去後至一路巡警局控告判周責三百板限三日交出范顧氏如違嚴辦 
[控追欠欵]  
　　查曾墉扭控魯雙泉圖賴借洋前晚由本縣李令提訊查供被魯借去洋二百元月息一分二厘除收過八十元外其餘圖賴求追魯供因所開皮箱店閉歇無力歸還判魯交保限十天理償 
[違禁售烟]  
　　塘灣公益會查得唐小弟私售洋烟禀縣提案判唐枷號一月發塘灣示衆 
[清理貨價]  
　　邵渭卿控張永元不還磁貨價洋六百餘元一案逾限未償昨又由縣傳張復訊張供已將所有之蔣長壽沙船賣于船廠該廠屢次延約未將價洋付楚因之稽延求察判交差帶往原告處清理 
[喊控地販]  
　　吳松筠報縣喊稱去年由孟阿根爲中將地賣于劉姓計洋一千二百元當收六百元餘則屢約不付近始查悉孟劉均係地販求提究追判候查明核奪 
[換季]  
　　滬道蔡觀察昨日牌示定於初五日起一律換戴凉帽 
[官事]  
　　福山鎭總兵徐傳隆巡響局騎巡正隊官兼敎練官候補守備吳廷元汪蘇候補知縣張廷枚一路巡警分局正巡官游澤寰昨均到道拜會票見新委四路一區巡警分局副巡官知縣朱光第到道謝委試用知縣虞朝宗謝委一路四區副巡官差公共公廨會審委員寶頤法公廨會審委員聶宗羲均請假赴蘇浚浦局委員縣丞郭增益禀請感冐假三天 
南市 
[錢莊失竊]  
　　花衣街留硯胡同鼎興錢莊前晚被賊竊去寶銀八只昨即開單報知總工程局派探勘緝 
[衣莊虧欠]  
　　已閉濟鴻衣莊主郭才生虧欠合源皮貨莊聚生錢莊及虞德記同茂仁德泰升昶泰等皮貨店零剪店共洋六千餘元昨由總工程局傳案送縣訊理 
[幾爲比目魚]  
　　划船戸侯寶山昨與伊妻談氏口角扯至浦濱投河圖盡旋經巡土救起送至總工程局勸令和好回家 
[曉示罰欵]  
　　總工程局當值處昨將上月二十起至本月初一日所收小事罰欵大洋廿三元小洋一百四十五角錢四千三百四十文一併列明開單曉示 
[覓保理償]  
　　德泰錢莊執事閔子賢至工程局控告同義仁石灰行主徐冠英抵單不贖判徐覓保理楚 
[查獲眞贓]  
　　衣攤主朱榮進失去衣服昨見許德才身穿衣服兩件確係原贓扭至南區解送工程局判戒責一百五十下交保贓給朱具領 
閘北 
[岳海山押改過局]  
　　巡士岳海山姦佔有夫婦女由巡警總局判押在案昨又提訊改送改過局收押半年 
[薛壽如送上海縣]  
　　全椒人薛壽如（即水生）自稱留學日本畢業生向陳鵬華騙取銀洋允爲荐充偵探一案昨巡警局汪總辦諭飭押發上海縣訊明澈究 
[竊犯收押]  
　　行竊余儒堂家之竊犯張裕福陸阿四昨由巡警局復訊判各押改過局半年 
吳淞 
[鎭台巡洋]  
　　福出鎭徐吉雲軍門上月廿七日乘砲艇抵淞暫泊藴草浜守候換乘策電兵輪駛赴南洋與定海鎭姚軍門會哨 
[沙船受驚]  
　　上海萬恒順沙船前日由北口滿載荳油花生抵淞因下錨不愼洞穿船底幸即駛赴淺灘不致沉没昨該號已派夥到淞雇小船數十艘將油簍駁運回滬 
[歡迎英艦]  
　　前日有英國砲艇一艘高懸該國水師提督旗幟駛進淞口一時中國砲台及英法德等國兵艦均懸旗鳴砲循例申敬 
英租界 
[電車撞壞馬車]  
　　前日午後某國領事乘坐轎車由北京路至黄浦路轉解被四十四號電車撞壞車門車燈電車亦有損傷 
[股東騙銀之影響]  
　　英商裕源紗廠控怡德莊股東邵厚村姚福記石惠記等編銀一案昨又由原告律師投廨禀請將邵等在天津路股開之餘記號及山東路之興隆鞋舖愼源祥京貨店四川路之復順洋貨店發封抵償中西官准如所請即飭差控按戸發封候再會訊核斷 
[混用假票案訊結]  
　　日商日華洋行控毛實卿混用僞票一案曾由公廨判毛押西年九月在案兹因毛所繳之洋一百二十元該日商尙未領去又於昨午復訊原告日人將鴻源莊僞票呈案請察毛供該莊已倒實非假票求鑒判將繳案之洋領去毛仍照原斷還押 
[沾染洋氣]  
　　粤人李榮控妾王荷花與入西洋籍之唐玉墀私識捲逃昨由包探將王荷花解廨判令還押官媒號候查明唐玉墀是否入籍西洋再行訊奪 
[鳳去復來]  
　　章奚氏控楊阿生姦拐伊媳金鳳一案昨由公堂訊明屬實判楊押三月金鳳交氐具結領回自行管束 
[累及家室] 　　 
　　陳王氏因朱啓忠欠銀逃逸昨扭朱妻顧氏到廨請追中西官判氏交保尋交伊夫到案再訊 
[凌虐舉徒]  
　　男孩張起大迷路由捕帶入捕房昨解公堂請訊據从台州人在滬學做麵餅因被師責打是以逃出判留廨召領 
[抵單不贖]  
　　西婦麥克老娘　延哈華托律師控華人曹瑞鍾抵單不贖一案昨晨由探傳曹到廨判交保訂期會訊 
[盜賣公産]  
　　銅鐵機器公所管事人徐福壽等控杜緝庭盜賣公所基地一案昨由差探將杜提至公廨判押候晚堂訊理 
[失火罰鍰]  
　　山西路慶云閣賬簿店失火一案昨由公堂復訊店主唐秀蘭供稱實不知如何起火當火熾時商人背母逃出跌傷求鑒中西官以唐不應多堆柴草判罰洋二十五元省釋完案 
[公堂瑣案]  
　　過犯陳榮生竊朱葉氏衣箱押西牢半年期滿驅逐出境馮王氏控流氓范金仁搶取金圈押西年一年期滿驅逐出境王阿六屢次犯案近又潛到租界圖竊押西牢一年期滿逐出租界王明記竊洋人海克素油漆押捕房三禮拜小工張子炳舟人趙林生串竊禮和洋人鈔票解訊不認押候禮拜五再訊 
美租界 
[見財起意]  
　　楊樹浦集成洋布廠巡丁周良珍稍有積蓄同廠之高成發即高老太見而起意前晚乘周熟睡用錢器猛擊局之頭顱周驚醒逃出昨日禀知總辦將高送入捕房押候究辦周送同仁醫院醫治 
[拆梢同業]  
　薙髮匠張慶餘昨投捕房控被同業某甲拆梢行兇捕頭諭飭如再遇見拘入控究 
[藏匿捐照]  
馬夫王阿惟違章藏匿捐照由捕查獲解入捕房押候解究 
[調換西探]  
　　美捕房六十號西探因事辭職昨由卜總巡諭飭一百十五號西探調補法租界 
[傭婦爲賊]  
　　徐家滙天上堂傭婦蔣氏前 
 
 

Page 20

 
 
日私竊金姓女學生珠圈金簪金戒藏諸飯籮内爲金經氏顧氏兩傭婦拾獲售與周姓得洋一百零二元嗣爲堂中查知報捕解廨三傭婦均供認不諱判一併還押候訊 
[見證脫累]  
　　鈞昌失火案内之見證耀庭在年日久無人具保昨由公廨中西官提案從寛開釋 
[尙須覊禁] 　　 
　　范西才陳立生王少山章仁金洪阿寶胡老二六犯在押期滿昨由捕房一併送廨判送改過所覊禁 
國外新聞 
[公主結婚]  
　　初一日東京電云日皇第六公主政子今日與武田親王成婚 
[德艦失事]  
　　初一日東京電云今晨日本裝甲巡洋艦松島因有一彈炸裂以致該船被毁沉於配司開陀島附近艦上弁兵共七十六人不知下落者四十人艦長亦在其内 
[日將逝世]  
　　初一日東京電云日本海軍統領山君業已逝世 
[高麗報律]  
　　初一日東京電云新訂報律業已送至高麗其中嚴禁本地出口之報紙及高麗外國各報 
[英預算案]  
　　初一日倫敦電云英國首相愛斯奎士擬於四月初八日將預算案呈出 
[火山炸裂]  
　　初一日倫敦電云意脫來山（意大利之火山）現發濃烟裂成一口附近山坡各鎭皆落有灰屑 
[葡開國會]  
　　初一日倫敦電云葡萄牙國皇梅吕爾近在葡京立斯旁大開國會演說之際宣誓當遵法治國蓋皇鑒於古來國君享榮名而造福國家者故有感而發葡皇並請國民念其父曾爲國家幸福殉身之苦衷以上譯字林報 
[美論日艦游華之宗旨]  
　　初一日紐約電云華盛頓電稱美政府深信日政府於今日派艦隊游歷中國口岸者其意蓋欲以驗華人歡迎日艦隊較之異日歡迎美艦隊其感情若何耳 
[國會漠視總統公牘]  
　　初一日紐約電云美國國會對於美總統羅斯佛末次所呈之公牘皆漠然置之 
[塔虎脫將被選舉]  
　　初一日紐約電云美國許和斯總督之黨對於下月國家民政會選舉兵部大臣塔虎脫一事皆有默許之意以上譯泰晤士報 
[德皇行蹤]  
　　初一日栢林電云德皇於本月初六日可抵波蘭 
[瑞皇游觀]  
　　初一日栢林電云瑞典皇擬於今夏游觀全歐法院 
[荷兵戰勝]  
　　初一日栢林電云荷兵已將培來島之哥旱哥旱地方占據以上譯文匯報 
來函 
[警告甯國並全皖父老伯叔兄弟書]  
　　讀本月初八日上諭安徽甯國府着貴福調補不禁愕然驚愓然懼而爲我甯國前途危而庸爲我全皖前途慮也夫貴福者非　任紹興之貴褔乎客年皖變之起也禍連浙而貴福以且劣之性逞其隂險狠毒之心行其殘忍强硬之手叚以爲升官發財之地遂竊織無辜終以莫須有三字寃殺秋女士雖殺之者乃張曾敭而成之者實貴福也迨其後浙之紛擾不靜而學界前途爲之一危使非浙人同心竭力百保持之恐有不堪設想者矣此皆彰彰在人耳目而不能掩蔽者也逮國民羣起而力詆之遂欲自請開缺以息輿論嗣又運動調衢州衢州人韋起而拒之因不可得遂而却走今年留學生金葆穉被誣爲革命黨人未始非由貴福階之厲也是一人遺毒不易収拾有如此者使浙之官吏亦如貴福則金葆穉又一革命黨人而已而浙省又爲之一大變色也是豈我父老伯叔兄弟所忍言　今又運動調皖寗其心必曰江文明之地風氣大開或運動之必有羣起而拒者則運動無益也不如得一風氣閉塞地而爲安久之計其殆庶乎皖省名郡亦非盡不文明地也維皖之寗國偏居一隅風氣久塞甚爲合式我其謀之可也嗟乎彼貴福者殆以我皖寗素屬風氣閉塞地爲不足畏而輕視之謂無有能拒之者矣是盖輕視我皖寗之甚且並以輕視皖寗者而輕視我全皖也然則我皖固屬文明强勝之地風氣擴張之時而寗國雖偏居一隅素稱苶弱之區近數年來學校林立已漸輸人文明則民之腦筋中亦賦有良善之思想豈有虎狼之性史民賊來守是郡竟置之而不聞問也乎然安危與共我寗國民力即有未逮我全皖父老伯叔兄弟亦宜恊力而助之此正當之理　我皖甯父老伯叔兄弟盍急起而拒之我全皖父老伯叔兄弟盍急起而共拒之况我皖寗雖學校林立愈於數年前而實在幼穉時代須得熱心公益者提倡之振興之栽植而保護之始克大振國民精神日益發達而兢兢進步焉此誠我父老伯叔兄弟之所共諒者也苟貴福一來則必將在浙之狼毒强硬手叚而肆行無忌不世不能振興學業而已而所以素稱完備者又必從而摧殘之敗壞之不至毁滅殆盡無餘地不止至牽累全皖倣而效之學界前途之危正不知伊於胡底是則革命黨之禍將不在浙而在於我皖寗也是革命黨人又將遍布全皖矣此時雖羣起爭之則岌岌殆哉唯願我父老伯叔兄弟早自維之母待擾攘之際悔之晚而令天下之人罵我完寗人之苶弱笑我全皖人之劣拙矣我父老伯叔兄弟若急起而拒之僕不獨爲我皖寗幸且並爲我全皖幸也僕雖不才抑亦國民中一份子而一得之見有不得不爲我父老伯督兄弟告者幸察納焉史直夫敬佈 
[醫學研侒所來函]  
　　前日有人報告據稱近來糖食茶食示舖用洋紅洋綠顔料攙入糖菓糕　中以飾外觀兒童食之毎致嘔吐腹痛有碍衛生等語請登貴報遍勸各店鋪以後勿用此項顔料和入食物是爲至幸 
[裕源紗廠來函]  
　　上月二十八日報載車袋角裕源紗廠林某毆斃小工毛阿仁一節與事質不符同人目覩情形敢爲貴報陳之三月二十六清晨林君監視放工時巡丁祝長林扭小工毛阿仁來言伊　中夾帶花衣請送捕房林君囑　暫押栅門至九點餘鐘該小工吐瀉交作狀似寒痧林君立囑釋放并令小工送至河東家中延至夜半而卒林君憫其竊苦向同人募集十餘元給予屍屬乃事隔一日不知何人想藉此折梢謡言毛阿仁係林某踼死查林君在廠十餘年向無薄待小工情事當查出毛阿仁夾帶花衣之時不但林君未嘗　打巡丁亦未動手同人等爲林君名譽起見請登來函以彰公道裕源廠同人譚宗文等啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
