# 1887 - 19 - 4904947

 

Page 1

 
 
[重訂告白章程] [  申報館主人啓]  
　　本館初開時所定告白價目第一天每字五文第二天至第七天每字三文第八天以後每字二文半是時申報銷塲每日僅三四千張故定價格外從廉現在申報暢行每日發出報紙視初開時不啻倍蓰而告白價仍照舊例紙張太費實屬不敷因準自今正初六日起凡託登告白概以錢價改爲洋價如向例五十字第一天應作錢二百五十文者則改作洋二角五分第二天至第七天每日一角五分第八天起每日一角二分半分是類推庶本館不致折閱妙在洋價現亦平平所差無幾想諸仕商定能原鑒必不較及錙銖也此布卽頌新禧統希鈞鑒 
[一百一號畫報出售] [  點石齋主人啓]  
　　刑部獄内几審實人犯已入勾决案者例准犯眷入内看視并於處决之前一夕賚以酒食令各色藝玩進監唱演俾盡一夕運歡國家恩施法　眞是無微不至特圖之以供衆覽　附淞隱漫録圖說一則准於二十六日出售再者明年正月初六日第一期畫報報首例送着色畫圖一張現　張君志瀛繒就隨明年一百零二號畫報敬送先此布知 
[論緝私難而不難]  
商人重利輕視王章凡於各項貨物之有厘金者往往千方百計希圖偷漏中國自鹽務而外更有各處厘捐局專防漏捐逐段稽查幾於一里一局半里一卡是亦不可謂之不密矣而奸商之偷漏仍有所不免彼其思慮之巧偷天換日直令人防不勝防在中國地方各處偷漏之事時有所見不待贅言矣昨閱西字報知此風漸行於外國誠有令人不可思議者美國之舊金山洋藥之禁最嚴凡有船隻進口必先盡情搜查始准運貨上岸乃輪船中之水手以及搭客人等私販鴉片者仍不能絶蓋其偷漏之法殊爲周密苟非變通搜捕决不至於敗露販私者將鴉片煎熬成膏盛　馬口　箱而固封其口不令有絲毫滲漏外又裹以食鹽而捆扎成包藏之機器等房隱密之地人罕知者迨輪船駛抵舊金　將次進口則取鹽包投入水中鹽性本沈故入水卽没俄而海關緝私諸人滿船搜括毫無形跡可尋及搜過以後乃　趨報購　之家令其至某處撈取約計其時則鹽已融化所沈之物輕而浮起撈之亦甚易此其巧偷之法誠有　妙不測者此法行之已久漸乃爲人所知然但知其于未入口時先將私貨寄藏不知其如何寄臧也一日海關思得一法先派巡船兩艘在口外數里之遥預泊以待該船甫至卽令停輪立刻就彼登船搜查獲到私貨纍纍遂將其人執獲嚴　口供始知其先此皆用此法以取私聞者皆爲之嘖嘖不置然此法雖已破敗而若輩於此等事巧思百出安　不另生他法以　其志天下事防之愈密斯其作弊也愈巧諺所謂止有千日作賊斷無千日防賊故吾以爲緝私之舉殊不足以絶私販乙根株也中國之緝私者莫嚴於鹽務其罰亦莫　於鹽務然以罰之重而查之嚴乃轉令　私之人相結　黨至今而有私梟名目不但爲鹽務之害更足爲民間之害夫彼小民販賣私鹽求升斗之　雖曰有　國法然　情亦尚可原乃以持之過急而卒致挺而走險如江　等處私販之船連檣接跡横行而過巡私兵役均不敢攖其鋒向使扼要以圖但在煮海之處按灶抽收其事輕而易舉一經收捐之後卽無論何處皆可販運逕　私販名目如此則鹽梟　黨悉變而爲良民而鹽無官私之分國　常盈之課矣計不出此而私梟乃横良可惜也又如厘捐一項辦理者　其偷漏繞越則嚴嚴詳查多設分卡以爲可以一網打盡而不知寛一分則商貿咸願出於其塗而捐項轉增緊一分則商旅裹足不前而捐項反絀理勢所在不待智者而後知特無如當局者利令智昏乃反懵然罔覺耳近來洋藥一項自增稅以來販私之人愈多緝私之法愈密而偷漏則尤甚於從前何則從前漏捐一箱爲數尚少今則幾倍於前故雖巡　鶯織罰例虎苛而私販不惜重本或假托洋商或雇請西人以力與捐局相抗說者謂租界地面緝私最難　丁雖目擊私販直前拘拿而巡捕或反從而阻撓之并送捕房則私販得縱而巡丁反　管押以故私販有恃而不恐緝捕愈覺具爲難雖前此德總領事簽字腰牌仍屬無用倘　捕房相助稽緝不縱容私販不欺凌巡丁則洋藥之捐無從偷漏　稅課大有生色殊不知此仍務其末而不務其本也在捕房之意亦不定爲縱容私販欺凌巡丁特以有違租界章程故有時不憚居庇護私販之名吾則以爲此事卽使捕房果允協力緝私而私販之　終不可絶不如稅捐兩項統　海關併收最爲簡便現在英領事奉到駐華英欽差電報此事已定於西本年二月一號開辦則私幸多言而中矣獨有近來販運硝磺軍火等事則其罪不容寛無論中西捕役皆當協力查拿不可以畛域之見存於其中致滋貽誤盖　論洋藥貨捐其所爭者止在乎利卽使偶有偷漏不足爲害也至於此等軍火硝磺則大足以爲害夫中西兵勇所用軍火皆取諸官彼販私者無可銷售其所銷售處大都會匪盜賊梟棍之類此等人之爲害固不僅中國受其禍卽西人亦　嘗不受其禍前者租界中盜匪胆敢沿途放槍彼其所放之槍之藥彈胡爲乎來哉無非私販軍火者有以資之資之以爲舉於租界而捕房乃不爲運嚴捕厲禁是縱盜也吾以爲有利之案旣出槍聲轟然共見共聞自是而後必將絶其根源飭捕探重申私自販運軍火之禁知照華官一律協緝獲則有賞此固事理所當然而亡羊補牢之上計也若於私販軍火之匪徒亦與各種私販一律而視過存畛域之見適壯匪人之膽而生其心此則非所望於捕房者已總之販私者無非爲牟利起見其情可原若以牟利故而貽害於人是可誅也西人作事素以公允爲懷是當於和害之間一詳審之擇善而行斯可耳 
[福州新案]  
　　龍潭角地方有陳品品者家計窘迫孑身之外别無長物早年聯姻於王氏因不能俻六禮因循未娶嗣後向親友多方借貸始得於上月初二日草草完姻王氏女方十九齡自過門復琴瑟靜好嘻嗃不聞臘月初間陳因事外出數日未回家中甚爲驚駭陳堂叔本升四處偵訪蹤跡始知陳已被人絞斃於下渡祖墓中血跡宛然未審兇手爲誰立卽赴縣喊報閩縣李大令于十四日馳往相騐立提陳王二家眷屬究問准卽籖捕緝拿凶手一面仍着自行密訪爲死者雪不白之冤未知陳果何仇於人而遭此毒手想日後終當　落石出也○閩中風俗獷悍素以持械爲事而下江一帶爲尤甚扈嶼鄉楊姓户口最繁約有三百餘家有一山世爲楊業近日楊姓議在山上建造廟宇業已選定吉日將興土木之工有葉姓者亦號大族結廬在山下見楊姓所造廟高踞山頂遂聚而謀曰彼之廟居高臨卜將不利於我倘異日我與彼失歡彼必倚廟爲砲臺以鎗礮攻我勢必不敵不如乘其未成　設　阻之遂遣人赴楊姓處婉 
 
 

Page 2

 
 
轉陳說願貼楊數百金另行買地起建廟宇落成之日當以酒筵樂部爲買楊不聽且謂地係吾産何與汝家事於是葉與楊遂成水火矣適葉姓有某甲被横扈鄉人擊斃遂以爲楊家之廟有碍風水所致因此恨　愈切始僅舌劍唇槍互辯曲直繼則糾人持械共決雌雄鎗礮交轟其聲隆隆不絶儼如對壘先後兩次楊姓斃三人葉姓斃一人報案後均經閩縣李大令前往相騐嗚呼排難解紛伊誰之責設非曉之以禮義懾之　兵刑則報復尋仇何時休息耶○東牙巷某甲國學生也其叔又任某省學政要津久踞聲勢赫然甲有房屋坐落后街租開補店每月租錢二千餘前因租欵不清控縣請飭押遷躭延數月辛未遷讓甲忿忿不平十六日借友某乙到縣署門房吵閙自午至戌不肯干休甚至推翻几桌打落烜臺侯邑尊聞報升堂提問諭以本縣新蒞斯邑加以考試文童未暇辦理瑣事甲尚嘵嘵不已侯邑尊大怒喝令差勇將甲等帶住大令親自乘輿送至府署其時蓮漏已二下好事者咸往觀看路爲之塞後聞府尊將甲交還家屬云 
[皖垣紀要]  
　　本年九月間城守協劉鎭軍煥章偕貴午樵宗師赴北三府監試武場事竣由頴英道出漢皋回籍省墓本月十九日八下鐘時乘太古行某輪船抵省乘輿回署○陳六舟中丞登岸時見民人之來瞻丰采者類皆鳩形鵠面凍餒堪憐遂於十九日一點鐘時傳見成寳岩太守范映泉大令謂皖省地土磽瘠小民謀食維艱全賴地方官加意培植以扶民氣可傳齊城廂内外各地保諭令逐段稽查凡有喑聾跛躃年老無依者造册送呈以便設法賑濟太守及大令唯唯而退於十九晚十點鐘時傳集各保甲諭令照辦從此窮而無告之流實惠均沾定必焚香頂祝也○本月望雲濃似墨密佈遥天入夜五更初次敲片雨急雜以雪珠蝶夢驚回衾寒如水至翌晚六出花飛約有二刻之久着地皆融並未堆積十八清晨天忽晴霽下午又陰定更後翠瓦琤璇雪珠猛下夜分以後柳絮因風漫天飛舞平地積有尺許登高一望如披水墨畫圖十九日尚未停止三農懽忭咸謂明年魚夢可占云 
[光緒十二年七月分甯郡辨志文會案]  
　　漢學超等十名金文樑許文蔚許克勤陳汝恭唐文治胡玉庚吳從庚胡玉縉吳壽萱吳玉衡○宋學超等十名童景熙章道洽范麟黄家英黄家橋王亨彦張鴻桷秦在鎔范彭壽王亨兆特等十名張廷鴻林鍾崙鄭鍾祥袁瑞傳李志莘毛震沈重光金承熙范彭年吳華容○史學超等十名朱逢甲楊魯曾陳卓人張善煒吳廷採鄒宸笙張鴻桷屠承恩孫灝李鼎頤特　十名胡昌年劉銘照吳廷撰吳敦詩秦在鎔毛震葛士濬胡聿華張廷鴻周保璋○天算學超等十名盧雲鵬曹辛沈春元袁召棠沈昌燾王詩教沈崇超葉　瑞陳作梅方丙南特等十名李樹勳方崇鈺孫德準王瑩范猷銘俞謨水之清董祥麟劉佐宸莊祖佑○輿地學超等十名朱　甲楊魯曾葛士濬吳廷採鄭彬瑞李昌祺陳卓人張鴻桷王亨彦孫貽榖特等十名蔣玉泉汪廷襄秦在鎔趙榮顯李紹煐李志莘張翰張廷鴻胡聿華吳善逵○詷章學超等十名陸鑄賢蔣山張景衡章述洨王維楨梅汝調鄒宸笙葉悆經章師濂盛鼎頤特等十名袁壽彝蔣嶔屠承恩周鴻謨張廷鴻張欽孫震夔沈祥龍徐時材張汝荃 
[五茸雜爼]  
　　賭棍白弟弟者精于拳棒好勇鬥狠一時作牧豬奴戲者無不畏之如虎近在奉賢胡家橋一帶恣意横行爲仇家所殺支解其屍抛諸曠野想報官後必將根究緣由也○左營楊遊戎公舘在蕭王廟前近有鼠竊穴墻而入上心竊去衣物值約二百餘金遊戎怒甚將值夜者按名棍責以懲疎忽之愆○某甲以資郎起家衣錦歸來夜郎自大前因包欖漕米短少若干經婁縣張小芸邑尊飭提勒繳中見敢咆哮公堂出言抗拒邑尊怒發捕廳管押聞須申詳懲辦云 
[以毒攻毒]  
　　漢皋米廠河街某客棧司事某甲不務正業游手好閒早年曾充某營勇丁結納匪人跳刀拍張自經裁撤益復無聊有乙丙丁三人拐匪也上年見某姓子年幼無知遂巧語花言謂江南有田開墾若能移家往彼不難安享其成某姓子信之遂被中途賣脫近又揑寫某姓子信函致其親串謂江南地大物博所開田畝其利甚豐曷弗一舸同來相助爲理親串不疑是詐欣然就道三人卽支使其夫妻各坐一船旋卽揑言其妻失足墮河屍身無着實則已被賣得財矣此種事故甲知之甚詳遂夤夜拘三人于靜室毆撲交加三人無奈給以洋銀數十枚請緘其口甲得賄卽縱之使去嘻以毒攻毒其毒實深古人所以有螳蜋捕蟬之喻乎 
[輦轂紀聞]  
　　本月初二日召見福中堂令將北海五龍亭趕爲修理又傳本月十九日起至二十三日皇太后皇上前往北海乘氷槎看氷鞋以遣冬興○南海迤内現擬建蓋殿庭一處其殿宇之柁按估應需三丈六尺長必須老黄松木方爲合式現經興隆木廠等商徧加採覔非僅老黄松木不敷尺寸卽新料果松楊木合式者頗難其選已告知京内買辦拆貨各廠於近畿三四百里内尋覓而各廠視爲利藪紛出採尋示卜能否覔獲○德勝門外小西門地方日前傍晚突有歹人數名在彼刦掠有張景經者在此經過被其掠去青布馬褂藍布大小棉襖及零錢等僅存一褲赤膞而回幸未遭其毒手張可謂智有餘而力不足以○初四日侍衛處將大員子弟二十三人帶領引見恩賞西等侍衛四人賞藍翎侍衛十人均着在大門上行走賞給上虞備用處拜唐阿九人此足徵聖朝推恩錫類優養勳耆運至意○御前侍衛理藩院右侍郎岳少鴻臚林前因二豎爲災請假調理詎醫藥無靈日漸不支延至初二日辰刻跨鶴西歸當卽備具遺摺於翌晨呈遞○禁城内外各處值班官兵拱衛大内巡邏盤察是其專責聞景運門值班大臣現因晷短漏長巡察尤宜嚴密交諭　班司鑰長每夜發送籌枝必須接連不斷卽於夜間添發籌十數枝迨至天明方行停送庶值班兵等不致有疏懈之虞○順天府八旗儒學滿教授承廣文玉銓補堂主事一節均登前報兹聞新授八旗儒學滿教授壽廣文彭已諏吉於初二日接印視事以便會同滿訓導宗廣文琦辦理八旗科考生童一切事宜○麻花胡同某甲内務府人現充練兵差使與同院某之女有染花晨月夕意洽情投女之父母未之知也以女另字他人迎娶在卽女聞之商諸甲願作野鴛而同殉不隨彩鳳以高飛甲以爲然濳用手帕兜火藥數斤袖入女屋輒付于爐霎時烟飛燄起已成燎原其時女之父母與甲俱在屋中女及女母遽爲火化而甲與女父雖焦頭爛額幸經隣人救出不致斃命屋宇焚去半楹幸未延及他屋當經詢明起火之由立將某甲解送衙門研訊○户部銀庫片傳鑲紅正藍鑲藍三旗應領甲米折色銀兩定於十一日已刻開放該各旂派員赴庫支領其各項應領十二月分馬乾等銀於十二日辰刻開放○本年值考國子監恩監之期聞擬仿上屆志少司成所奏停止考試昔年半倩槍冒入塲且八旂官學改章以來歷時未久成就人才恐不敷考遂有停止之說盖循甯缺母濫之條也○滿洲火器營年例自封篆日起至開印日止撥派弁兵於九城内各大街分設堆撥值班駐守藉以稽察地面兼備不虞誠法良意美也封印之前除將所需鎗刀器械修備外弁兵駐於某處點撥一俟屆期卽赴各堆駐守○甲乙二人　爲莫逆交一居阜城門外關廂一居紅旂營房無日不啜茗觀　洋洋得意上月杪又同往正陽門外碎葫蘆酒肆小酌畢在大街游玩而回行至順治門西乙怱稱心痛步履漸艱甲扶掖而行出西便門外乙覺其心若爲萬刀所攅不能行甲令席地而坐轉瞬間乙垂頭若睡撫之已氷甲無奈在街中揚言日伊因大醉耳雇人舁赴乙家尚冀抵家或可復甦　知一去不復返矣諺曰人不知死車不知翻豈其然乎 
[閩省官報]  
　　藩　牌示照得海澄縣賴以森大計核叅遺缺以候補知縣鄧嘉繩署　龍岩州吏目儲梁材大計核叅遺缺以現署按司獄分缺先用巡檢王福昌署理長汀縣古城寨巡檢曾良材大計核　遺缺以試用從九品王經邦署理 
[拐女未成]  
　　楚人某甲流寓京口比隣有女郎嬌小憨癡誠有如白香山所謂見人不歛手者遂漸與甲稔熟甲以爲此奇貨可居也乘 
 
 

Page 3

 
 
間告以滬上繁華甲於天下可同往一游女郎甚悅其言日前被甲挈登輪舟旋爲家人所知將女追回一面將甲送官懲辦按拐匪若照部定新無章辦理論已成未成皆干重咎而甲尚欲僥倖於萬一亦以見其愍不畏法矣 
[自甘暴棄]  
　　蘇城有馬某者年二十餘家本小康因性即狹斜日與諸無賴游有睱則供　烟霞呼喝盧雉家業因此蕩然而其族中殷富如故也其叔憐某之以游蕩傾家遂招至家令其戒烟給以用度無使匱乏所以訓勉而策厲之者可謂至矣乃某不受拘束旋逸去復在外賭博負債數十千徧向親臨借貸以彌其缺族長聞之遂將某穽於家中日給兩餐并給戒烟丸藥日夕曉以爲人之道冀其悔悟詎某習染難挽竟於前晚從穽中扭斷　匙踰垣而遁并竊去皮衣兩件　瓶一枚迨天明追尋已杳如黄鶴矣人非聖賢誰能無過惟當勇於改過使可末路自新某屢受長者之管束而終不悛改亦以見其甘爲小人而已矣 
[擲錢如雨]  
　　杭省武林門外弔橋之下有宋德富飯店開張有年座上之客常滿因此頗能獲利前月中忽出怪異其烟囱之内忽有錢擲下或數十文或百餘文衆夥友見之爭爲拾取旣而愈擲愈多而門前經遇之人亦來爭拾逾時乃止然細檢店中所存錢並不缺少一文宋知爲狐仙所爲乃備酒果及羊肉雞蛋之類焚香點燭虔誠恭奉後亦無他異至本月初旬忽於樓窓上擲錢如雨散滿街衢樓係臨街路人爭拾一時遠近喧傳門前如巿其錢串或數十文數百文不等越時乃止杭人咸以爲咄咄怪事此狐其殆有錢癖耶彼囊中羞澁者必且酹酒祝曰狐乎使爾多財吾爲爾宰 
[潯陽瑣誌]  
　　九江大碼頭某宅傭人某甲晨起主人命以青蚨五百翼令入巿購食物甲以錢置竹筐中右手提之行經熱閙之區舉頭四顧不提防爲妙手空空兒所見自後探手筐中攫之而去及至鋪將物選定徐向筐中取錢則孔方兄早已性翅飛去惟存斷磚一方矣甲恐主人見責不敢言　彳亍中途吞聲飮泣直至虞淵日落始携空籃而歸亦可哀也○有地名孔堉　距九江四十里之遥紅葉秋深映鳬茨而入畫紫蒓波冷罥　蕝以如絲盖一濱水小邨落也村中人女織男耕辛勤卒歲桃花源裏幾疑别有一天今歲大有可占篝車望慰弋鳬奠雁比户笙簫陸放翁年歲豐穰嫁娶多之　眞繪出豐年景象有某甲者其子年已及冠曾聘鄰村某乙之女爲妻月應嘉平詩賡台吉牧童樵　賀者盈庭迨合卺禮成掌燈歸閣布衾香夢其樂可知不虞次日清晨新娘忽查然無迹幾訝常儀竊藥奔入月宮以致男女兩家訟興雀角鄉人畢生不見官府至皆科頭屈膝對簿公庭好事多磨眞甲子之謂歟 
[狀師回滬]  
　　担文狀師前赴東瀛辦理長崎閙事一案兹聞担文君乘東洋公司輪船回滬已於昨日抵埠矣 
[彩票電信]  
　　英正月分吕宋票現已開彩計頭彩一萬七千一百四十三號二彩六千三百八十四號三彩一萬五千八百八十三號奪得錦標乾不知如何欣喜也 
[寓客病斃]  
　　前夜有年約四十餘歲之甯人身穿藍布棉襖褲　寳善街元生客棧借宿次晨不起棧夥察知已死當卽知照三圖地保查得搭連袋内有洋三元及縫工帳一紙載明交與陳蘭生出外細訪並無屍親隨報保安堂由司事驗明實因患病身死别無他故遂將洋銀二元充堂中經費給以副號棺尚餘一元爲扛夫之力 
[不認違章]  
　　月前有釣船違例進口停泊浦江經江海關道龔仰蘧觀察札飭上海縣曁英法兩公廨查提船主究辦各情曾登前報前日提到船主周某莫邑尊詰訊之下供稱小的之船曾禀請前升憲邵廉訪給諭准行並非違章駛入邑尊查得當時由甯波孝廉陳姓從中包攬陳此時適在申江因卽傳案訊問供與船主相符遂令分别退去候禀明道憲再行核辦 
[拐匪送縣]  
　　前日十六舖巡防局員某君訪得閩人林阿興專以販賣小孩爲事所有黨類均匿跡南巿集水碼頭因飭地甲勇丁前往拘拿到局开訊之下林供詞狡展不肯直承笞至一千二百板仍無確供遂函送上海縣署 
[諭單未繳]  
　　已革陰陽學曹正卿私藏鈐記脫逃及就獲訊供鎖狎等情均已列諸前報前日限期已滿曹將鈐記繳出莫邑尊以尚有諭單未繳因飭差帶案研訊曹稱當時雖經給諭小的並未領回邑尊怒　本應嚴辦姑念時屆年終暫行交保以待明年查核 
[拐案送縣]  
　　前報列崇明人金鈎控開車庽之陳永樂卽陳堯郎拐誘十三歲之孩賣去一節周陳供係住泥城橋之龔永及金之姪婿陸阿狗所賣翁太守因着法包探將龔陸兩人拘拿昨日解案翁太守研詰之下龔供來往崇明上海販賣鮮雞本年挑賣糖担爲生因病於九月間回家現因金鈎來滬小孩之事概不知悉陸供推車度日並未將金子賣去如大老爺查得是我所爲情願重辦陳永樂仍堅執金子由龔陸二人賣在黄渡某寺海和尚處得洋廿四元後小孩逃回太守詰其何由知曉答稱是伊二人向我說詰之該二人均稱並無其事亦未說及太守訊問原告到否法包探禀稱未到太守謂黄渡較遠無從往問着將陳永樂卽陳堯郎陸阿狗龔永三人一併送縣辦理 
[情節支離]  
　　昨報列招商局富有輪船獲到　賊一節法捕房昨將所獲之董泰珠及搜出之英洋本洋共三十七元閩海關銀錠兩顆金箔一小匣袱包一个内有枕箱一隻藏錐鑽數十個藍布搭連袋一个亦藏錐鑽外有藏青羽毛單外套一件白布短衫褲一套售元色布棉背心一件呈案富有船買辦歐陽鏡秋投案稱我船於前晚抵埠查檢之下失去藍縐棉袍皮背心各一件因之徧處查搜在董衣包内搜出棉袍背心被伊穿在裏面所有銀洋等物不知伊從何得來當伊來搭船時祗付洋八元然福州到滬每客船資須十五元七角五分董自以　鋪盖箱子求請從减且言身畔實無餘洋倘逗留福州更難過活等語其言殊覺可憐祗好權准從减今旣有洋自應找還船價至所失之衣已經取回翁太守　衣服旣領所有洋元且待訊明有無失主再核着歐陽先退詰之董泰珠據共安徽人有兄在福州唱戲銀洋是兄託我帶回錐鑽是買來送人共一百三十二個外套等亦均是已物太守詰寄洋回家可有信函汝可識字答稱不識字我兄無信交我太守謂汝無鋪蓋行李祗帶一件羽毛單套不買别物反買一百多個錐鑽送人情節實屬支離究竟銀洋從何處偷來董仍執前語太守着將銀洋暫存捕房董帶回管押 
[英界公堂瑣案]  
　　陳趙氏訴稱丈夫陳和尚早經病故有祖傳地基於光緒七年起租與姑夫陸榮荃造屋月得租洋三元立有租摺不料延宕迄今非但租金無着反將摺勒住不還昨因向索被毆致左額角受傷爲此報捕拘案陸供小的現在海關辦事洋人失來處爲細崽曾向該氏租地造屋按月照付租洋本年早已付清並無欠缺更無勒住租摺事情日前該氏與姑口角小的爲之解勸以致被誣該氏稱小婦人並木與姑爭論陸稱伊之左額實係與姑爭執時磕傷蔡太守謂爾等旣是親戚無庸涉訟着陸給該氏洋三元如果租已付清亦可作養傷之費兩造均遵斷而退○三百十七號華捕禀稱竊賊陳炳生在沈彩寳校書家竊得皮馬甲跳窗圖逸跌傷足踝卽經小的獲住人贓校書淡妝素服扶婢上堂蒲伏階前嚶嚶細訴曰小婦人家居小瑯環里昨晚陳來住宿夜分以後倦眼麻茶忽地竊取皮坎肩跳窓而遁適有巡捕行經窗外得以獲住解送案前陳供小的甯波人二十六歲曾爲開濟兵船廚役偶動尋芳之興無端被辱是以挾物而逃蔡太守謂姑念初次犯竊且已足踝受傷格外從寛免責贓交校書領去嘻章臺走馬曲院聽鶯名士風流千古傳爲佳話乃不謂以問柳尋花之客效探囊胠篋之爲然則迷香洞中不且爲鼠竊狗偷之淵藪乎我輩無甯裹足不前莫再貪粉膩脂柔致與偷兒爲伍○包探顧阿六禀稱王阿金至王榮堂米鋪兌錢暗將銅洋混用經 
 
 

Page 4

 
 
鋪夥摺交送案銅洋附呈榮堂稱邇來時有匪人混用銅洋是以格外留心估看昨阿金持好洋來兌故意論價乘間被掉銅洋且隣近釘馬蹄鐵店曾被伊混用二元肉莊五元包探俱曾知道可見其人專以僞物欺人王阿金供稱此洋由蘇州寄來昨往米店兌錢自已並未知其爲銅質且未向别處用過銅洋蔡太守飭該包探將阿金帶回俟傳到肉鋪等家再行核辦吁今之以膺鼎欺人者多矣世無明眼如離婁幾乎令魚目明珠無從分别銅洋其小焉者已然有心欺騙實爲法律所不容懲而儆之其容緩乎 
[法界公堂瑣案]  
　　朱方來爲失東洋車上油衣油布查在王裏羣家内向論被王糾同車夫李餘慶邢順寳周氏等撳倒痛打致將髮辮拉斷等情翁太守着將李暫押邢交保出外將物件交到并喚王裏君到案詎邢出外後並不將王喚到昨日偕周氏卽朱徐氏到案取到舊油布一塊寫朱方記字樣呈閱翁太守謂爾不將原贓繳到乃携此布搪塞寔屬可惡着將李餘慶責二百板邢順寳責一百板朱徐氏掌頰八十下諭朱方來出外如見王裏羣不拘何處卽行扭送捕房聽候核辦○昨報列拘到紅黑籌賭博張阿寳一節昨將張解案供認犯賭翁太守詰同黨何人張供求大老爺不必深究實祗小的一人太守判責二百板管押候示○前有八仙橋烟舘主扭送店夥陳阿發到捕房稱店中失去烟槍十數枝查得是陳串同伊本家偷去翁太守詰陳阿發不認偷槍太守着陳交保出外賠償洋一半詎陳在押多日無人來保昨日解案太守着責陳丨百板 
[書籍助賑]  
　　董紫珊司馬昨由福州寄來算學書四種來函謂共計三十本囑交陳與昌棧竹坪先生售去助作山東振欵以冀疾病消除并稱　共可售見洋五元但檢查之下祗有二十八本計少星算補遺二本是否途中失去不得而知刻已將來書送交與昌棧想籌人家當必以先覩爲快也 
[三初度玉洲仁兄詞丈錫以佳章次韻奉酬録呈吟正]  
　　倍常懇摯感清詞轉向尊前進一巵特出君收人傑望後凋我慕歲寒姿浮沈身世文章誤憔翠風塵面目緇病臥滄江吟興倦洗愁端賴許渾詩韋莊詩江南才子許渾詩字字清新句句奇[  秀弟潘嶽拜稿]  
[醉墨生以感懷詩屬和次韻寄慨於和詩之義當也録請正之]  
　　落落孤蹤　巿門爲澆壘塊自緬尊神行滄海風千里夢訪梅花雪一村冰鑑幾能知記室瑶琴端不負文園緘書前後殷勤報　感良朋饌玉恩近與懴情侍者筆墨周旋時有不情之請讖情一再裁答不以爲煩翼飛無復夢天門福慧難修　足尊行集經如來世尊福足慧足稱兩足尊褉日遠思流水曲詩風高望浣花村法曹雅興躭東閣開府微情託小園散盡黄金招不返心中函得綺　恩[  意琴室主初草]  
[留别意琴室主人二首]  
　　暫賦思歸引還歌行路難人情長荆棘吾道慎蕭蘭入世文章賤出門江海寛不堪說明發風雨况漫漫到此一揮手余情深復深前程萬里眼交道百年心去日足可惜何時懷好音天涯　處是望望重沈吟○會稽道中雨雪正霏霏衝寒一棹歸客愁隨水减鄉思逐雲飛高樹得春早遠山如畵微今宵泊舟處應欵舊柴扉○官舍句留雨聲感夢棖觸無已有懷意琴率成七律四章寄呈吟正萬里乾坤一敝裘飄然來去任扁舟驚心風雨催孤夢放眼河山入古愁詎有才名容說項更無蹤跡敢仍劉何因便下西齋榻慚愧逢迎又掉頭枯腸得酒忽輪囷多謝賢侯與吐茵豈激西江纔活我况開東闔已留賓簷　凍雀傳聲　屋角寒雲作態頻獨負官梅好顔色　曾說與詠花人衙鼓迢迢夜欲沈疏櫺寒透　簫森頭顱　觸英雄感髀肉生愁志士心醉後脫力重拂拭夢回伏枕一沈吟那堪賣卜成都巿見說侯封未易尋東望春申萬海濤故人遥憶　重搔文章名世原非福富貴驕人亦自豪雞犬雲中輸若輩管絃花底笑吾曹何當歸去長相守醉讀冡莊醒讀騷[  二山鐵道士稿]  
[和玉梅花舘朱筱卿詞史冬夜卽事元韻以博芳粲]  
　　向晚妝初卸鑪香手自添畫工摹粉本漏任報銅籖月魄懸孤鏡梅花壓一簾夜闌頻側耳鐵　　風簷[  西湖花隱倚裝草]  
[嘉平望後三日與玉梅花館主對飮深談口占三絶録請夢畹政和]  
　　泥飮圍爐綺閣深劇談衷曲漏忘沈　憐密　疎梅夜深恐嚴寒玉臂侵詩禪畫理費心裁氷　聰明維世推芳譽一時騰海角傾城桃李盡輿臺劇憐身世等雲萍回首鴻泥迹易陳我誤文章卿誤色一般淪落尚風　○冬　偶成遥呈飯顆山樵金沙星鐔芒射夜燈孤我欲狂歌擊唾壺詩卷光陰間裏得梓鄉屬景客中辜簾　　漾同皮折梅影横斜倩月扶爲報天涯知已道阮囊釐澀李囊腴[  東武惜生稿於侍梅閣]  
[江蘇候補道丁經笙觀察勸至直東棉衣並賑洋清單]  
　　兹蒙善士不留名助高　衣四千件顧煥記顧元記一千件親仁堂張四百件王仙記一百件濟陽丁五千件○朱竹記助直東棺衣洋二百元彭城錢三百五十元勝蓮花室二十元大水趙四百元卾卓氏一百元程清芬一百元彭城金一百元　超記六十元陳彦記二十元吳須記三十元始平馮五十元隴西李五十元蔡筱記十二元渤海高五十元金閶馬五十元汝南周二百元○以上共勸助棉衣一萬零五百件洋一千七百九十二元除代辨高原棉衣五五百件合洋一千四百三十二元餘洋三百六十元十一月二十日匯交絲業會舘籌賑公所併解山東災區　放○　衣兩共一萬六十件託招商局裝海晏海定兩輪船解往天津東一萬件又託絲業會舘　　公所裝海定輪船解往山東六千件所有代勸募衣洋解出　賑如數收　兩　理合登報謹呈公鑒 
[蘇省撫轅抄]  
　　十九日候補同知袁保基江北公幹回章乃縉由滬來禀知奉飭上海糖捐　章期滿回省銷差正任高湻縣袁樹勳謝飭知調補南匯縣缺○二十日兩淮候補鹽知事朱文　揚州來卽辭回　州○二十一日候補縣張　立禀知奉藩憲札委解金陵餉差劉照青禀知辭奉藩憲委解甘餉差○二十二日候補同知孫鳳鈞禀辭回松滬釐局縣丞陳者祖禀知辭奉臬憲委赴常鎭一帶緝　差 
[浙省撫轅抄]  
　　十二月十六日朱德澄票知交　衢州府回省裏到前任分水縣　潘由威坪專丁來省禀知交卸局務扶柩回籍守制試用縣丞余文鉞由籍起　來省禀到○十七日試用主　孫新榕起服桑省　到禀見○十八日准補黄宕縣丞葛錫爵禀　飭知准補叩謝　安○十九日李傳祖奉厘捐辰委菱湖厘　差禀見叩謝　補縣嘗熙　舉厘捐局委餘姚花布局差禀見叩謝求入流唐幹奉厘　局札委寧郡局文案差叩謝○二十日候補府梁銘樹禀知厘捐局委礦石厘局差禀安叩謝鄭承成由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[録中國創設海軍議] [  浙江甯紹台道薛取録格致書院丙戌夏季課藝超等第二名王恭壽]  
　　試沙礁海塗之有沙海島之有礁各就本地而言人雖知之易地則茫然矣道咸間南船不能至北北船不能至南以沙礁不稔故也近時南北雖通但就常駛之針路行之若欲别開一徑鮮有不敗事者黄維煊所繹之圖與製造局所印之圖大同小異皆本于西人而未見增修且僅言中夏海濱未及各洲卽日本德川氏所藏運圖明治雖已刊行亦未詳備假如舟山之亂礁吳淞之銅沙楚門有旋水閩臺間有横水以及各洲各國之沙礁一一繪圖不特臨陣知避并可預事設伏此沙礁之所以不得不試也○計針路戰船之有羅盤猶人之有目也羅盤分三十二向每向以四數遞折盤周分三百六十度兩向之較爲十一度十五分羅盤外有定盤前有分中堅綫安置之法須自羅盤中心對定盤竪線與船首中界成直線故每向與定盤竪線相合爲船首所向凡每四刻船行速率並各方向某處距某處若千里爲何向計若干時某埠距某洲若千里自某向轉某向計若干時須隨時盡筆於書以備稽考○辨水泥近日水戰以水雷爲長技塞口之水雷隨地試騐其病易知若船尾所拖之水雷旣不能就一洲一國而定則欲使攸往咸宜隨地無病宜先講求水性此德人所以有賽魚會之設也各氣道之間鹹質不一南半球水鹹於北半球大西洋水鹹於太平洋赤道多雨二極雪消故其水較淡海面鹹味本少雨多而大河之口鹹味益减如亞馬孫河口一千里是大凡内海之水淡於大洋地中海與波羅的海相反其水鹹於大西洋四倍其底必有鹹質至水底之泥各處不同或爲直格或爲横格其色亦分須詳詢各地漁户土人以核之○演陣圖水師演陣較難于陸而戰之勝負全恃乎此昔時戰船僅恃風帆水師將軍能演陣者法不過使已船直遇敵船及與敵船遇棄置駛船之事而後戰今各國水戰與昔略同但船行試砲與昔迥異蓋今運戰船用氣機運行角勝在乎方位所以兩船相遇一次其陣法必須變動倘陣法不亂雖敵船之最大最利者亦能爲我之小船擊毁則操練船陣最要精詳探究法將全軍戰船分爲數隊其隊數視乎船之多少以定之隊各隊之主於本隊各船可以隨令指使如欲併成全軍則演陣之法與一隊同又將每隊分爲六小羣以便更變自六小羣變得四種陣法卽單羣雙羣參羣小羣是也次分陣法爲三類一爲魚貫陣二爲雁行陣三爲斜雁行陣由是錯總變化隨心運用可矣○詳採訪採風問俗曾傳太史之輶軒然兩馬一車昔日之採訪考諸史册兩輪一舟今日之採訪通之海外也採訪之事不一而其大端不外水土民情形勢險要博物製造兵制戰事而已亞細亞洲人性情厚重不矜奇巧歐羅巴洲人善於經營心性流動亞非利加洲人性多愚魯不知稼穡澳大利亞洲人獵獸捕魚不知禮儀南北美理加洲人皆係各洲遷往性情不一而惟合衆國男女入學故誦讀之人爲多此各國風土民情宜詳細採訪也俄羅斯幅　廣大雄跨二洲黑海圖門江爲東西門户英吉利孤懸三島全恃印度爲外府各埠歸附若不遷都一旦有事各島瓦解首尾難顧德國居歐羅巴之北各大國之間使英雄無用武之地然而兩雄菋以並立不久將有事于伯矣若法若美若奥皆有險要可恃然必求其扼守在何處使道在何處根本在何處此各國形勢險要宜詳細採訪也魚雷創自美國天文精於法人瓦瓦司造自英廠克虜伯創於德臣他若上年德國設立賽魚會以求全地球之水性爲試騐水雷之用此各國博物製造宜詳細採訪也德國額兵百四十五萬俄國額兵二百三十萬二千法國額兵百四十四萬七千四百日兵則加多英兵則減少至若普法之戰知秘之戰皆當詳其事實此各國兵制戰事宜詳細採訪也[  此稿未完]  
[上海北巿絲業會舘核奬籌賑公所施少欽經收山東順直賑捐十二月十三四五六七八日第一千二百廿五六七八九三十次清單]  
　　致中堂洋五十元隱名氏爲父病愈完愿由德清恆升庄布號寄全盛局來三十元張媛媛求子天花速愈十元慈溪馮煌同侄坤病愈完愿求合家平安由蘇州全盛局來洋二元徐湘帆因遣失一千九百號册一本自願助賑由悟因氏寄硤石順成來二元春榮堂醮費移助洋十元銅洋四十元吉安氏求合宅平安錢三百六十文○高郵丁鏡齋第三十次募黄少臣洋四元合眷三口求平安三元節婦王求兒女平安二元節婦吳求平安一元無名氏吕錢二千無名氏同一千不留名劉三百閣手三户三百共八户由福興潤局來洋十元○長興縣署募疁城世守青氈子同人以滿厫折席資移助洋十一元又二元由全盛局來以上十三日○無名氏由南通州福興局來洋十七元穉耕氏爲妻病愈完愿十元金脩晨求病速愈由松江廣大號寄全盛局來十元定陽王琴齋捐直隷十元倪濤爲先慈資冥福二元鄞邑美哉氏一元無名氏一元○吳寳恕求室人謝氏病卽愈洋一百元吳曾瀛求母親謝氏病卽愈五十元吳曾壽求母親謝氏病卽愈五十元吳曾沂求母親謝氏卽愈三十元四户由慶元永庄來洋二百三十元以上十四日○南潯久大衣庄免灾完愿佯四十元吳門張氏求姑病痊並求延年二十元崔　庭求三子病愈由裕春和號來十元李積齋五元旅人無以自存由烏鎭全盛局來四元陸宜振堂爲先人借項未清意欲歸趙姓名未確今特移賑代前途造福由松江恊源局來三元又錢三百五十四汪月華二元悶悶子求子足疾速愈二元林蓮蓀内室注合家平安二元陸基康爲次兒楚善酬愿二元無名氏一元以上十五日○集善堂由九江招商局王建亭寄來紋銀二十兩合九八規元二十一兩七分一厘雲記九八規銀十兩陳求是居主人洋二十元保甲蘇局憲憑來無主失贓移賑洋十八元又來無主失贓摹本緞面羔皮馬掛一件　見移　洋十四元求安氏二元陳門孫氏求病速愈由　湖和記寄全盛局來一元○顧雨田坟肝氣痛速愈洋五元二户由蘇州全盛局來○臨川康記洋十元秦沛霖高成章合二元由鎭江同心主人寄福興潤局來以上十六日仁和茂承堂勉善士求病速愈捐直東由慎餘庄來洋一百元知足氏陳爲初八夜崇德里鄰居失慎幸獲神佑得保平安酬愿十元王店鎭周善慶堂十元正詣堂代友節省移助三元不留名祈保平安二元○無名氏洋二十元昌記列翁邱　翁孫昆翁徐坤翁周永翁盛寛翁六户合三元怡大列翁吳煥翁秦喝翁陳步翁游左翁謝雲翁吳金翁七户合二元四角恆通利翁黄耕翁二户合一元共合來洋二十六元四角○孫子願求妻史氏痴病速愈洋三十元何炳堂五元黄庭樑三元陳秋田二元高拜卿孫錦堂沈受慶三户各一元徐景棠周文蹦二户各五角戴聖祥金瑞華郭錦朝何理堂四户各二角半共十三户由黎里毛泰江寄全盛局來洋四十五元以上十七日○江西李芸卿完愿祈合家平安紋銀十兩由蔚長厚號合來九八規銀十兩六錢五分吳寶恕爲妻謝氏病愈完愿洋三百元餘姚劉鴻昌十元補過子陳代募求合境平安十元唐新蘇求保根基五元潘其根求保小兒小媳孫女濕患早愈四元榮陽三元菉園一元申漱香洋二元朱賡堂洋一元陳修江一元沈思贊半元沈寶山半元五户由坦直橋朱賛虞寄日生局來洋五元蕪湖裕泰由晉生庄來鈾英洋二十元銅本洋二十元以上十八日 
[上海北巿絲業會館核奬籌賑公所施少欽經收山東順直賑捐十二月十九二十廿一廿二第一千二百三十一二三四次清單]  
　　昊天罔極人求安先靈許願洋一百元常郡楊勳元求母病速愈由復昌號寄託安孚庄來一百元陳積堂求病速愈二十元無名氏由松江恊源局來十元無名氏四元得彩餘移助二元五角隆阜基禮堂戴保母平安二元無名氏因馬鞭傷目求保佑不瞎二元不留名一元謝澄之由楊子銑託信昌隆號來一元○昌字一萬八百二十一號册三亦堂洋十元以上十九日○姜忠堂五十誕辰節酒筵移助代諸公造福洋二十四元廣東省潮陽縣馬豐城第七次續助由源利茶食號來十元慈竹山房二元陳沁泉二元○平湖同裕庄募天佑之洋二元仁德堂鼎豐行公昇行馮永四户各一元知味氏清樂居合一元永興仁振和盛也善士元豐沈隱名氏七齡童六户各半元共十二户由恊大局來洋十元以上二十日○吳有倫求父病速愈由杭州三元坊寄永泰豐局來洋五十元吳曾濤爲亡室朱孺人資冥福四十元章正華由杭州老聚昌寄全盛局來三十元井養居士祝敬移助求壽長並合家平安由蘇州全盛局來二十元愛日草堂映雪山莊因失物不明叩求得悉由梅里裕通號寄永義昶局來十五元倪黄氏求胸痛卽愈節省藥資移助由浙甯永康紙行寄靝順局來十元吳應乾求目疾速愈由浙杭老福潤局來十元陳增齡蒙友惠賜隆儀移助六元無名氏由丁裕大號來四元朱李氏求病全愈由無錫鴻源局來四元施顧氏求病卽愈二元求安人二元無名氏保平安一元○白下野叟年高六旬尚稱康健節省車費移助洋三元隱名氏五元二户由梅里大同號寄永義昶局來○劉謙記助直隷洋四元楊雲記助直隷四元二户由杭州全盛局來○湖州沈若臣節省東金移助洋二元又募積累主人四角沈霅洲一角又李吉甫代募湯雲齋五角李松泉三角李芝青二角六户由永和局來洋三元對開一元○汀漳龍道署文案處經募邱起霖洋銀二十兩黄鑄卿洋十二元漳州府漳源福記十元章錦藩八元厦門駐漳洋藥局八元康遠齋六元漳州貽榖堂六元漳州勝興號仁壽堂二戶各五元酬萬壹山東作德堂張子英劉榖生陳春波秦誠齋六户各四元無名氏王鳴臯二户各三元耀豐號天保堂漳中和蔡協豐梁詠琴周蓮青五户各二元李秋江郭超斌林梅齋宋素堂四户各一元共二十六户由協同慶號合來九八規銀九十五兩一錢○高郵丅鏡齋第三十一次募存心堂洋一元安定堂錢五千文無名氏亢一千三百文孫鴻逵承恩堂二户各一千文陳知隋求親康健四百文李和甫吳達人二户各三百文禹一百文九户由福興潤局來十元以上二十一日○宥眚氏捐直隷洋五十七元英國總會郁不留名募各西友洋十九元錢九百五十文菊水軒主人求病速愈助直隷由周浦寶順局來十元楊義棠爲室人郭氏求病速愈十元趙曲江五元黄藎臣子厚節省　用由無錫全盛局來四元無名氏二元同春一元含章舘由松江全盛局來銅洋二十元○蘇州潘仲溪第一百次募張海樓墊捐洋十五元葉覺生募二元無名氏竹山人無名氏不留名塔東居士靜觀室六户各半元共八户由惠泰庄合來洋二十元以上二十二日 
[上海三馬路與昌恊賑公所陳竹坪經募山東直隷賑捐勸棉衣十二月十一日第五百另六次清單]  
　　新册本埠陳古愚先生交來江西玉山無名氏洋一元又募警醒頭陀夢覺子二户各洋五元氷溪鈎隱西源逸叟光霽草堂德有鄰堂瀹茗焚香室五户各洋四元信可軒樹吉堂各洋一元以上十户共洋三十三元○無名户洋廿九内花洋二元顧竹筠洋二元○甯波府正堂胡交來定海廳黄經募塔册趙秋舫手陳良貴希江傅阿三各錢五百董和尚錢四百陳裕繼金康迎各三百五十邱維卿徐茂蘭各三百劉克順二百五十黄阿三董孝仁胡志慶王阿緣張元康莊阿富傅廷梧李助明蘇寶山金和迎鄔阿法王恆源徐茂槐阿毛各二百邱維榮在相全記懷春張廷有董孝茂趙光福雙林劉克明童小榮徐元宰元標楊慶照韓小金寶羅忠和陳希昌希盛希乾希清希標學生傅英林李助乾助金徐阿林阿助各一百錢兆瑞　希模莊茂全王廷記莊　裕各五十又册福德堂張文楠各五百袁元房一千樂恆源趙瑞來徐坤房各四百吳煜中盧介亭王愛寳傅少　李仁才陳源順人三費福壽王恊順各二百陳順彩韓雲生陳　房應煥學王紹寶各一百鄭仁壽洋一元趙順源袁氏德貞俞氏福壽各洋一角又册陳茂元竺悅來樂安吉各三百張榮貴徐保仁方智紅朱仁生頴川陳沈嘉豐洪王氏各二百鄭金全張瑞躬陳德裕王仁記李清太昌盛許阿增戴元貴秦生各一百張居記陳德惠王何氏陳氏各五十以上三册共錢廿九千六百九十五文○新册杭州錢文彬先生募李定齋洋一元徐松林洋一元五角徐子寛李幼卿徐曾氏錢吟梅氏丁壽彭羅馥園顧仁惠徐柴馮沈氏九户各洋五角以上十一户共合洋七元内佑看出銅洋一元當卽退還祇收六元○新册松江石憧子寄來熊古香募周昇林衣工夥度食錢五百我家四人省吃年菜熊古香求保疇健各錢四百雲問力棉子本對洋一元蓬萊居洋三角以上五户共洋一元三角本對洋一個鏡三百文○新册溧陽有心無力人募來求合家平安人洋一元○新册無錫張完墀交來志遠堂洋五元張　桂求母席氏病愈洋五元以上二户共洋十元○新册太倉顧竹　翁交來凌厚堂　香映軒凝一堂各洋二角半程竹江顧振甫漠甫竹筠新甫各洋二角以上九一共洋二元○蘇州元　縣捕署内陸仲雲奉嚴命懺賞移賑以　先母冥福洋十元蘇州復　　　吳木堅求病速愈洋一元銅洋二元甬江鼎泰募塔册韓開仕竺守恩鼎泰三户各洋一元王錫酬錫麟孝思胡永興盧士清　震清李文英七户各洋五角俞心移　願子欲善處各三　願善居錢寶善王　翼各二角以上十六户共洋八元○本日共收英洋九十四元内花洋一元外銅洋二元本對洋一元小洋三角錢廿九千九百九十五文合併聲明 
 
