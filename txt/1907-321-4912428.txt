# 1907 - 321 - 4912428

 

Page 1

 
 
   
 
 

Page 2

 
 
上諭 
　　七月二十六日奉 
　　上諭山東濟南府知府員缺緊要著該撫於通省知府内揀員調補所遺員缺著文淇補授欽此同日奉 
　　上諭直隷永定河道員缺著吳筠孫補授欽此 
宫門抄 
　　七月二十六日召見軍機袁世凱 
代論 
[爲湖北川漢鐵路借外債事勸告湖北同鄉書鄉書（再續）（章陵墨生）]  
　　三曰商界。吾國沿宗法社會餘習自古重農賤商。近迫於歐美經濟競爭。漸採奬勵　策。而商界遂亦爭自濯磨。如抵制美貨一役。能演異樣風雲。博世界之喝彩。論者所由與學界同稱進步。而國内未舉之交通機關。皆對之有微管左衽之希望也。顧以吾觀之莫先於鐵道。股票社劵之利。固不待言。交通便則市塲增闢。運輸易則銷路擴張。以武漢四達奥區。通蜀中四千年未開寳庫廟載製造品而西暮捆原料品而東生産消費兩方面之交易權。悉落媒介者之手。此其利尤倍蓰他綫。大下享莫大之權利者。必負相當之義務。際此四面楚歌。非有捷足高材。安能得此天下共逐之秦鹿乎。豈惟不能得。吾以爲利之不謀害且隨之。湖北財政困難驟欲自辦此路。雖使桑弘羊復生。不免算舟車而榷鹽鐵。官府誰解私囊市。廛必爲外府。前此廣東未行之苛捐雜稅。將實現我邦。試問首受害者。終係何人。諸君苦漁獵久矣。豈復忍經此一番入竭焚。如不從者。是甘視地隨路亡也。猶太人之飄泊異域同聲一悲。檀香山之烈熖冲天。浩劫再見。他日同舟胥溺。問小不忍亂大謀之罪。其將何辭以對。廣東當官紳之爭。不惜傾囊倒篋。以組織公司。今番正式選舉會。其被選總恊理。皆當初購擁數十萬股權。遂能堂堂正正。劃然爲吾國。商界開一新紀元。湖北商業地理。雖不及嶺南。然漢口爲國内第二口岸。八大行紳董。握一市經濟牛耳。上年廣東之粤漢股票到此。雖婦人孺子。莫不先購爲快。一時幾嘆紙貴 
 
 
 

Page 3

 
 
洛陽。狐死正首邱。豈有竊符解邯鄲之圍者。而不逕車救大梁之難。揚子江流域爲錦繡山河。上游如沙市宜昌。且與汽船航路相連絡。市井中大有人。車驅之。車驅之。何渠不若漢。弦高隂拯國危。白圭樂觀時變。大丈夫貴自立。烏覩古今人不相及耶。某等所爲瀝陳於商界者此也。 
　　四曰富界。十八世紀下半期以來。西方各國。以精神物質的兩原因。貧富懸隔霄壤。遂産出社會主義。唱導征伐富豪論。致繼宗教政治。而稱爲經濟革命。然以吾國現在情形衡之。則正與此有相反之作用也。土地勞力資本三者。爲生産的要素。吾國資本零星。力役業塲。兩皆不足相副。適落經濟學上第　種公例。方當殖産狂潮泅湧　侵。正賴利用富家資本爲砥柱。彼向之所以徘徊觀望。懷寶不肯用世者。恐完璧無歸趙期耳。誠知儲藏爲死財産。印度窖金。徒利英人。今以貯畜制度未備。貸於人有拖欠。之患。存於商有倒閉之虞。子母並權之利。莫鐵道股劵若。將不復以營業爲孤注。京漢走大河南北。尚能漲進數。倍後來者可以興焉。湖北地脈磽瘠。不以殷實聞天下。顧數百萬家。資亦未始無人。黄州某君。賦性慷慨屢捐鉅欵。助辦新政。獨惜未投諸生産的爲可怪。其他宦遊起家。田牧致富試一遊五道各州縣。見夫山林城鎭中。恒不乏擁中人十家以上之産。苟能集腋成裘。尚有何路不能舉者。陽虎有言。爲富不仁。吾不敢望以毁家抒難之子文。吾亦不敢勉以輸財助邊之卜式。吾惟懃懃懇懇。勸諸君熟讀『致富錦囊。』效英相的士黎　購買蘇彝『運河股票。則此路己受賜多多矣。倘必與世無爭。謂撫此黄白。一生吃着不盡。安用復營蠅頭。則請觀遼東胡動歸鶴之。感厲階爲俄之東淸。雲南胡應刼羊之讖。禍水卽法之滇越。此路能受天之。祐不落外人則已。否則匹夫懷璧。奴輩利財。漢水雖無黑龍江波濤。尚可容幾許守錢虜。彼時雖擁妻妾。　子孫。閉戸作南面王樂。豈可得乎。興念及此。雖無大利盾後猶宜冒險爲之。况乃事非捐輸。旣可令力。以保盧龍之塞。又能按期而還合浦之珠。一舉而兩善備。天下事孰有妙於此。者某等所爲瀝陳於富界者此也。（仍未完） 
專電 
[電一北京（廿六日午後六點三分）]  
　　鄂督張中堂今日（二十六日）午前六旬鐘到京卽人幾輔先哲祠駐節（大） 
[電二北京（同上）]  
聞袁慰帥特保楊士驤署直隷總督林紹年調山東巡撫（慕） 
[電三北京（同日午後八點）]  
　　俄國應賠日俄戰爭時威海衞華人之損失俄國　府祇允出卹欵二十五萬盧布駐使胡惟德力爭未允電請外部主持（足） 
[電四北京（同日午後九點十分）]  
　　俄國戸部大臣現須來華至東三省及北京天津上海考察商務由駐京俄使照請外部照約保護（養） 
[電五奉天（同日午後七四十分）]  
東督徐世昌查悉阮毓昌承辦通懷礦務乖謬情形卽電請農工商部將案註銷勒令停辦（機） 
[電六紹興（同日十後七點）]  
　　浙撫委吳守到紹會部黨案程毅等悉翻前供吳守大爲躊躇（天） 
緊要新聞 
[榮道贊成裁撤駐防之政見鎭江]  
　　日前端午帥上一封奏力主裁撤各處駐防以爲融洽滿漢之　曾紀本報現聞鎭關道榮星莊觀察係四川駐防對於午帥原奏極表賛成　以個人資格遞函北京素有交誼之旗籍大臣勸其按照午帥所奏叩請兩宫見諸實行以泯畛域而延國祚云（至） 
[吏部奏請變通簽掣告近人員片北京]  
　　再月選告近親老事畢人員前經臣部奏請比　在　丁憂服滿人員之例免其帶領引見並令不必坐補原缺等因於光緒三十一年九月二十一日奉旨依議欽此惟該員呈請告近之時如掣得遠省當卽行查原籍俟查覆相符奏明請旨方准以近省改掣仍照舊例辦理查此項人員旣經免其坐補其原掣缺分已無關係猶必令其先掣遠省杳覆具奏始行改掣未免多此曲折而行查之後文移往返動踰歲時在部守　徒　留難於公事毫無所益擬請嗣後親老告近之員徑行簽掣近省無庸遠近統掣如近省止有一缺卽令該員坐掣如本月無近省缺分將該員虛積過班改歸近省卽用員缺仍歸本月以其次到班之人銓選除由原籍赴選文内聲明存親年歲者無庸行查外其在部呈明者援照月選廻避之例令其領憑赴任仍一面行查原籍侯查覆到日如有揑飾情弊昭例議處以省煩瀆而示體恤至分發改近人員親老事畢後向例仍回原掣 
 
 

Page 4

 
 
省分與月選人員免其坐補辦法亦涉兩歧擬請嗣後比照月選人員一律辦理以歸劃一是否有當謹附片具陳伏乞聖鑒訓示謹奏奉旨依議欽此（大） 
[外務部爲銅官山礦交涉事咨皖撫文安慶]  
　　爲咨行事電稱麥奎强搬機器一案業經照會英使轉飭停　在案茲准英使復稱兩日前據本國蕪湖領事詳准皖撫電稱該案合同作廢請轉飭麥奎停工當飭該領事轉致皖撫以合同並　作廢故難照辦今因皖撫咨報合請咨行皖撫合同作廢决無其事自勿得請飭停　務須於開礦之事設法妥爲照料並預防紳士違理阻撓致生糾葛之害等因前來查銅官山礦務合同前以退欵作廢迭與英使磋議迄未就範現在各執一詞惟有俟李大臣與凱約翰商定方有辦法但麥奎屢次滋事有意激生事端以爲藉口之地尤須嚴飭地方官隨時彈壓防護以免别生枝節相應咨行貴撫查照飭遵再據總稅務司復函稱已電知大通副稅務司不得越分干預並飭將此事始末詳爲申報合倂知照須至咨者（周） 
[租賃洋商房屋不准揭封常州]  
　　寗波人何福成樓彭年等今春影射洋商在常州租賃西瀛里汪姓房屋開設美孚煤油公司一案經滬鎭關道與美領事磋商定案後常州府陸太守於卽五月十七月將汪姓房屋發封以示儆戒茲汪姓托某紳向陸太守懇求自願出洋一千元請將房屋揭封惟汪姓不肯擔受罰銀名目須作爲太守因汪某急公好議慨捐鉅欵將該屋開封等語當經太守嚴詞拒絶大約該房屋終須入官矣（言） 
[補錄粤路股東陳慶雲致董事局書廣東]  
　　粤路股東陳君慶雲致鐵路事務董事局書云九善堂七十二行平糶公所大小股東轉粤路公司各董事知悉十三日各報登有股東崔作屏一禀詭託名號爲鬼爲蜮不復知有人間羞耻事誠莫爾董事若也不聲罪致討不足以服爾等之心不發奸摘伏不足箝爾等之口爾等亦知爾所自來乎爾等除某某五人爲合例選舉外其餘或備用漢口留存未領之股票或冒用（庇能）代收之收條或憑一電空文或拆筒攔入僞票其後票不敷騐扶同隱匿上場之後復不知爾等權限欲聘文案請書記種種怪狀不可枚舉其利欲薰心者甚至欲獨當一部以司法而奪行法之權其卑之又卑鄙之又鄙者乃復冒充工程處總收支月攫五十金爲養妻活兒之計至路工上安插戚友徧布私人羣稱之曰某家祠某家祠者誠非無故矣股東知爾等不能乃定於二月二十日開股東正式會舉李石朋爲議長詎爾等思圖戀棧不顧此會爲股東議决之事竟於十二日在私第舉唐張温以主持路事事爲股東所覺馳電警告乃不某行爾等欺壓股東視股東公權公利爲蔑有股東於是深知爾等不顧大同但飽私囊於五日朔日再開正式會請漢滬港股東夏谭李爲議長正式會以成總恊已定爾等尚不自庄猶復詭託崔作屏名字混禀當道爾等亦曾讀商律第七十二條董事辦事不妥或不孚衆　股東再於會議時决議開除乎又商律六十九條董事期滿如衆股東以爲勝仕可於尋常會議時公舉續仕等語今爾等不待續舉竟出此卑下手段引商律以圖自固且敢稱以保全大局爲本尚屬有功無過等囈語天下不復知有人間羞耻事誠莫爾等若也爾等如不服敢嘵嘵强辯鄙人當再搜出左証以服爾等之心而箝爾等之口爾等休矣專圖祿位已滿一年如必欲以商律第六十六條爲　請爾等將去年曾經騐過之選舉股票再呈龔臬台一騐如果確鑿無僞前後相符聽汝按舉可也聽汝輪替可也（水） 
[按崔作屏原禀己見前報]  
[山會勸學所爲孫德卿辨誣紹興]  
　　山隂富戸孫德卿前被紹興府責壽鋆諭飭該縣拘押以其捐助大通學校經費指爲通黨衆皆冤之茲由各學校代表聯名函請山會勸學所紳董禀請摘釋以免貽累業于二十二日釋放原禀補錄如　具禀山隂會稽勸學所紳董杜子懋王世裕爲據情呈請保釋事竊據孫端等村竟成又新大端日新加勵明新各學堂代表人董振威等函稱敝校等一切事宜向賴孫君德卿主持現因大通校事蒙府尊發押捕署惟孫君對於大通祇承認担任經費嗣因墊欵過鉅力難支持於四月二十五日告退曾函致貴所聲明以後大通校事概不與聞至其抵押之鎗早經遵諭如數繳齊當由孫氏族人及敝校等先後具禀府縣懇請保釋在案現在敝校等暑假期滿開學在卽諸事無人料理卽學生家族亦以孫尚在押不敢令子弟入學貴所維持學務敢乞轉達府尊恩賜先予保釋孫君身家淸白斷無作奸犯科之事以後如須質訊仍由振威等將孫君送交等語查孫德卿卽秉彝賦性誠篤公益之事頗知提倡竟成大端兩校係田伊獨力興辦校内組織尚有條理向本又新等校亦伊贊助之力居多本年大通學堂因欵絀無人接辦秉彝以紹興尚無師範學堂不認使其停閉遂慨任籌欵之責並不在校任事况嵊匪之案係出於體育專修科本在倉橋諸曁册局與大通實不相涉以大通已放暑假遂爾鵲巢鳩占郡城學界中人多能辨其界限明鏡高懸諒必鑒照及之紳等有維持學務之責旣據該校代表等聯名函請　來相應據情呈乞察核迅賜開釋以順輿情而保教育實爲公便（校） 
[皖撫馮中丞優待巡警學生安慶]  
　　皖撫馮夢帥札 
 
 

Page 5

 
 
行警察總局新總辦略謂查五月二十六日之變該堂高等科學生當塲均保護前部院　署於亂事並無干涉應與優叙着將未滿六個月之各學生補習兩個月期滿後准給予修業生憑照再行酌奪派用其尋常科學生彼時誤爲徐匪誘偪脅從至軍械所者業經分别辦結應置勿論其未被誘脅者准照新章派令站崗三個月後一律歸該局酌量委用（化）淞滬要聞 
[蘇撫對於松郡采石案之批詞]  
[天馬山文生周儒廉等禀批]  
　　此案現據府縣申報已經拿獲顧松秀一名其餘首要仍在勒拿懲辦在案據禀殆有發縱指示之人從中煽惑徒責鄉愚使彼逍遥事外必藉衆人以自固煽動愈力等情究竟發縱指示係屬何人該牛等並未能指其姓名以此等含糊隱約之詞來轅具禀殊不可解仰蘇松太道立飭印委酌傳該生等詢明何人煽惑澈查禀辦母稍枉縱切切（恥） 
[松江團體商會何鼎等禀批]  
　　此案現已加派盧守懋善會同查辦並疊經飭道督飭妥速辦結在案據禀前情仰蘇松太道迅遵節次電批督飭該印委等秉公查勘妥商辦法訊結具報母任久延該山民等務須靜候辦理不得藉端生事致干拿究並飭傳諭知之此批（恥） 
[移請商會維持釐捐]  
　　商務總會接滬道移文略云上年各廠抗完麥捐節經敝處轉商貴會勸諭開導遵章完納並將各廠欠繳捐欵開單迭請商催迄無眉目旋由貴前總恊理調停勸認往返催商亦未定議茲裕豐廠又有迭次掯捐之事若不早定辦法不特於捐收大有損碍且各廠均係殷實商人亦人值久居抗捐之名墮其聲譽應請貴總會切實開導囑令裕豐廠如數照章完捐並將各廠從前欠繳之捐一律催繳否則亦望將各廠合認捐欵一層妥速邀集酌數定議勿再任延以保厘課而昭平允云（域） 
[禀陳保護華商版權之辦法]  
　　滬道瑞觀察與駐滬各領事商議保護華商版權一事已屢誌前報茲觀察詳考各國領事復文如欲使華人商標版權得完全保護之利益自以逕向各國禀明註册立案較爲妥善業己將情呈請南洋大臣咨明外務部一面移知商會分諭各業知照又於昨日禀知蘇撫請爲察核（輕） 
 
 
 

Page 6

 
 
[上海寳善街新開稻香村號擇吉廿九日開張]  
本主人不惜鉅資特聘各省名師精工採辦加料精製按時進呈貢點西法眞杏仁餅五仁玫瑰黑蔴各色月餅自造官禮乾濕蜜餞糖果揀選甘草香水瓜子松子冰糖楂糕佳製金腿鷄絲肉鬆透味燻魚專售廣東茶食蜜餞蓮子一應俱全本主人無不親自研究以期有裨衛生中外　紳商士女賜顧者務請認明本號雙鳳爲記庶不致誤 
[欲購汽船者鑒]  
今有汽船一艘現欲售去此船每句鐘能駛三十里長十八英尺有五馬力船蓬一應俱全船上裝飾均係銅質如欲購者請移法工部局打樣房問福君可也 
[崔製妙藥蓋世無雙]  
崔製包愈哮喘氣急仙丹　凡購此藥必須認明瓣香廬牌號切切 
此丹乃本主人所創製神驗久著專治男婦陽虛腎虛氣虛元虛以致哮喘氣急久咳不止濕火頑痰凝結不化甚至咳傷肺部釀成勞瘵晝夜不寗百治不效目瞪口呆困頓異常速將此丹用開水送服三錢約五分鐘即可喘平氣順痰化咳止妙在補虛療損永斷痰根若係輕症一瓶即愈雖數十年老症一料包可斷根永不復發且頑痰濕痰皆隨大便中帶出故此丹儘可面試不靈甘受重罰誠普天下獨一無二之靈丹也每瓶洋一元每料六瓶五元上海盆湯衖新橋南堍見香店轉灣約十餘家根德里内崔氏瓣香廬藥室啓 
[欲印彩色鈔票股票仿單招帖地圖畫片月份牌者鑒]  
本館承辦五彩石印等件久蒙　賜顧諸君交口稱美現在遷移所厰增購德國最新機器不惜重資添聘名匠多人精益求精　紳商學界有需印以上各件者務　祈光臨工料務從精美價格格外相宜以期仰副　惠顧盛意伏乞　埀鑒　上海商務印書館啓 
[南京工藝商局有限公司招股廣告]  
本公司設在南京北極閣東首廠屋二百六十餘間基　　十九畝先由官創嗣奉督憲批准歸商接辦去冬十月由發起人認集二萬股每股五元計十萬元力求進步所出綢布漳絨各　均經滬上綢業諸公許可刻因　充已由瑞記佯行代向德國司查紐歇滿爾兩廠定購綢呢　噐簽立合同凖明春可以次第裝置齊全先後開織一面由發起人認集二萬投復公議招集四萬股每股洋五元　分三期初期　本年八月底截止先交四成二期以十月度截止再交二成三期以光緒三十四年正月底截止找交四成週息八厘款到次日起息先給收照候三期全數交清換給股票息摺如有在初期内交楚全　者准先扣一年官息八釐以九二折兌現仍作爲優先股如在二期内交楚全數者准扣半年官息四釐以九六折兌現　以一半股份作爲優先投均自扣息滿期時照數起息各埠同志有　附巨没者不獨可派人到局辦事且將來織出各貨運銷該埠即由其人經理以亨特别　益几入千股者可得一選薦權若非商界中人概不收錄願意附股諸君可到局取閱細章本公司巳將綢呢一事如何獲利預算列表約計三年本利俱回並望熱心公益諸君踴躍附股玉成其事俟股份招齊即行開會公議選舉總恊理監督坐辦各執事以副商律各埠經收股欵處開列於后南京裕寗官錢局上海後馬路源豐潤○百川通○瑞綸絲棧内吳少卿新開河蘇新　皮絲烟棧蘇玉珊○二馬路大有里春記德卜子卿○西門内　家棋桿蕭啓明如意里三弄大德通安徽學會胡佐卿南匯六灶鎭德順衣　　春亭南通州城内電報局游桂馨興化東門尖河邊楊饌卿揚州便益門外恆記木行東台本公司恊理丁禾生鎭江裕寗官錢分局恆泰裕錢莊丹陽寳大錢莊王　生厚康錢莊豐蔭軒清江裕寗官錢分局海門　　總局海州海豐麵粉公司安慶西門内其昌祥張雨村西門外裕生莊何亦帆杭州司前街西大平巷口裕源錢莊張小莊漢口蔡家巷愼裕錢莊吳琴軒湖南省城　袁公館袁幼安觀察各省大德通　贊　匯票莊　諸公盛大臣杏蓀瑞觀察莘儒馬觀察湘伯　南京北城内北極閣東總局　上海英大馬路億　里分局同啓 
[一分時神油　謂余不信當面試之　效非分時分文不取]  
存濟堂老藥局開設英界六馬路仁濟堂斜對門仁壽里内第三石庫門此油係本主人秘製創始之初早已聲明在前近有假冐購者留神 
人有不世出之奇才藥有不世出之奇功夫天下傷藥備矣多矣何足爲奇而奏效之速必欲限定一分時候如本堂秘製玉樹神油者固不獨古今中外見所未見抑且聞所未聞卽世稱立刻見效者已屬神奇不可多得何况一分時候較之一刻其速又不啻十倍可謂速之無以再速奇之莫能再奇縱使仙丹恐亦未必如是其捷是謂不世出之奇功誠無愧若余謂言之過甚好在外敷之藥可以當面試之試之莫謂半刻如在二分時候見效者雖分文亦不敢取亦足見本主人一生好奇精益求精至意焉其始也創售甫數月已覺紛至沓來可見精靈極處孰不樂從吾知此藥一出不數年而加不哄傳舉國者决不信也今果不出鄙人逆料前後凡六載居然名遍天下矣特是生意一盛假冒蜂起大抵魚目混珠不可不察諸君賜顧必須認定本堂招牌開明詳細住址切勿大意至囑切切兹將應治各症分别列後○一治水火滾油燙傷無論泡肉爛痛徹心肺雖至垂危立將此油敷之約計一分鐘頭其痛立止腫泡立消不避風不忌水愈後而無痕○一治刀傷雖血流如注昏欲絶不論傷口巨細立將此油敷上不過一分鐘時痛血立止其傷立合愈後而無痕○一治跌打損傷筋縮腫痛及風濕襲絡畧搽少許奇功立見誠超功絶世之奇神丹凡居家者不可不備每大瓶一元小瓶五角批發面議如購十元加二成十元以内仍憑門市無扣遠方交信局寄購同時另發空信一函交郵政局遞來詢問爲妥 
[上海華安人壽保險公司開辦廣告]  
人壽保險其宗旨與儲蓄銀行相同而又兼具卹寡會慈善事業實佔最高等之營業故泰西各固其法律上之保護比例于銀行卽保險人之資格亦列上等蓋所以示鄭重也華人不察視爲西人牟利之圖其保否若無足輕重富紳巨賈殆亦因保險家嬲之不已聊以一保爲酬應計下此者類皆裹足不　無人問鼎何其計之　耶要知人壽保險爲個人積財計並爲家人公益計實享無窮之利益而于今日華人其關係尤爲重大吾華人執業倘非資本家往往歳入有限而出欵浩繁倍增於昔苟其家無恆產而欲博區區蠅頭所入以冀積誅累寸集腋成裘爲他日娛老之資並一切仰事俯蓄之所需是誠戞戞乎難之顧卽勉爲之偶一不愼便至移東補西積蓄一空爲山之功多虧一簣固人情之常也于此而思保全之計惟有保人壽險一策保險定章歳一納費又有納費之期以限制之是故揮霍者必因而撙節撙節者且因而日裕苟非萬不得已必無先期止付以及抵借等情其無形之利益已不期然而然迨至所保滿期裒然成一鉅欵藉此起家浸至鉅富又意中事也即不幸期内作故則其家人坐收賠欵生計無憂適足以保全其節操當今且崇尚西文後學就傅需費頗鉅亦可藉此一欵栽培其子弟以成通才他如婚嫁之費終老　資均得有恃無恐其爲利益不亦大哉本公司攷查歷史研究再三招集全體華股創爲中國人壽保險公司業於七月初二日開辦辦事總公司設在通商銀行樓上現聘蔡寄梅洪文庭兩先生爲總司理柏樂文先生爲總醫生徐笙棠先生爲西醫專保吾華人壽險倘遇不測賠欵異常迅速至所保期滿息金亦特别優厚　表聯絡團體維持公益之微意如蒙賜顧請至本公司面議可也 
[眞人參鹿茸靈芝野术海狗精壯陽種子如意丸]  
廣東彭壽堂始創海狗精如意丸壯陽之速種子之妙功效無敵立刻見功○此丸純是精液煉成故丸小力大服少勝多一補有十年之功 
海狗腎爲助陽生精補腎益氣聖藥能補一切虚損勞瘵人所共知茲本堂取其精華配以滋補上藥爲丸功力更大凡高年陽痿少年色傷以及吃烟人各種虚弱無子等症尤爲應効無比最奇者雖白髮老翁極虧損之身體只須一粒服下立刻玉莖雄壯異常堅固勝如鐵石任意歡娱包能精神百倍老當益壯愈戰愈堅一舉成孕况少年服之其精力之强壯不言可知倘能堅心久服即可連舉數子以其精髓充盈故也尤妙在性極和平不燥不熱故常服最能充滿肌膚光潤面目堅强筋骨烏鬚黑髮因其血肉之品無尅伐之弊尤與陰虚陽虚氣虚血虚等體質極宜此乃本堂濟世秘寳爲陽痿乏嗣之慈航絕非市上虚言欺人毫無實効者可比一試立分優劣每瓶雙料二元單料一元如用雙料取効更速雙料每大瓶廿瓶三十六元單料减半另有參茸芝朮海狗精壯陽種子如意酒大瓶四元小瓶二元雙料加倍○外貼壯陽種子膏藥尤妙每對二元四角○婦科調經種子夢熊能丹每料八元廣東彭壽堂舖分上海英界棋盤街朝東石庫墻門内便是 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畵史 
（瞎說） 
說一　障爾目拓爾手東捫西摸胡行亂走不辨敦習與學生不辨醫士與夥友搜捕之惟恐不盡株連之惟恐不周是亦一捉迷藏也（預備立憲時代之新兒戲） 
說二高者在上伏者在下欲求不能欲索不得莫辨賣藥與匠人莫辨小官與兵卒搜捕之惟恐不盡株連之惟恐不周是亦一捉迷藏也（預備立憲時代之新兒戲） 
專件 
[沈家本調查日本監獄情形淸單]  
[第十四　書信及接見]  
　　離隔社會繫禁於嚴肅紀律命令之别一天地縛束其意思行爲之自由此報行自由刑之要義是則於監獄不許囚人於社會有交通之機會自不待言然其適用過於嚴峻必令愛慕天倫敬重鄉國之至情因之消滅出獄之後萍梗無定轉成爲甇甇無告之窮氓仍戾改良感化之本旨於縛束自由之内稍加寛假酌定書信及接見之規程此亦監獄變例之一也 
　　通信爲感化之一助使之慰怡岑寂頓生悔悟日本監獄通信限定親族囚人與懲治人各有區别囚人每月一次懲治人每月次親族雖　親疏厚薄之差當局者不拘名義若何但認爲有弊害者得以職權拒絶之故舊凡曾受教誨撫育救護及監督均是例如主人同僚教師鄰佑或長老等之有保護之關係者若惡友罪囚情婦均宜禁止普國獄制書信往還禁錮囚一月一次懲役囚三月一次俱以限　至親其外必須於感化或保備有實益者方許可也又書信檢閱權惟典獄有之凡發送書信及收受書信其中有不正不良有妨囚人之悛改者抑留之卽全部中之一部有違例者亦然俱存置監獄署俟出獄時交還但書信秘密爲國憲所保障乃人權中之最重者宜防止其漏涉由囚人備其二封筒一緘以呈於典獄一受信者之名氏住所典獄拆閱後緘送郵局者不得委任下僚但一監人數過多如悉責諸典獄一人亦屬困難若值事務殷繁可由教誨師繄帥代爲檢閱至刑事被告人之書信必須經裁判官之認允以裁判上大有關係故也 
　　接見之性質及目的略　書信同於感化亦著成績蓋兇頑之徒逮繫時久一旦予以傾忽之時間接晤親故其翻然開晤　勝於教誨者按普國獄制禁錮囚與懲役囚接見次數與書信同若有賞罰量加增减其他請接見省以最近親族有特别事情爲限若刑事被告人　經所屬裁判官認允且由裁判官或指定官吏臨場監督每次平均十五分然妄爲許可不但紊亂監獄之規則且失刑　之本旨日本接見於接見室行之外人與在監人距離若干步中設格子或　欄以爲界劃九訪問者典獄詳詢其姓氏身分住所職業及事中然後許可男由看守監督女由女監取締監督判決後移送重罪裁判者除辯護士外經所屬裁判長認可密室監禁者經所屬裁判官認可每次不得過十五分惟將處死刑及送集治監者得延至　　時因生離死别特設寛例接見辯護士不在此限仍以看守監督察其言語容貌形狀　有通謀之　迹卽行停止至接見之時限午前八時迄午後四時月曜日祭日　乃普通休暇日不得接見病者危殆許其引至病室蓋父子兄弟之至親主前不能面晤決别與風教背馳也書信及接見俱設監督簿一册詳設年月人名以備檢查至辯　士接見雖不限以時晷仍須官吏臨場緣日本辯護士之德義尚未完全據本則言之則辯護士之職務原在據　罪之事實而研究辯護之理由非辯護士必辯護至無罪始能謂之盡職縱今有罪若所受之裁判適當辯護士之職亦已盡矣歐美各國惟比利時接見室嵌最厚之玻璃辯護士與被告人接見　官吏邏守窗外聲欬不聞若法蘭西雖亦臨場不過看守囚徒防其逃逸非監視辯護士與囚人之言語除此二國外其餘均臨場也 
 
 

Page 11

 
 
内治部 
[會奏查辦定海鄉民滋事情形杭州]  
　　閩督浙撫會奏定海鄉民滋事查辦情形片云定海已革武生徐仁依素不安分先因推收册費與莊書搆訟該廳傳訊不到赴省揑控由提學司發回質審適該處紳士勸辦學堂嘖有煩言不法之徒揑稱徐仁依冤抑煽惑鄉民糾集多人於五月二十四日入城先至廳署閧閙繼至中小學堂各處搗毁將該廳錢增勳之二子及哨官張榮麟紳士丁中立一倂擄去署定海鎭總兵徐文慶並不出爲彈壓臣聞報後卽電飭鎭防統領總兵吳杰帶勇前往嚴行查拿鄉民畏懼解散被擄諸人悉己放出地方安謐如常徐文慶已電　督臣撤任察辦其起意滋事爲首之犯仍責成吳杰上緊訪拿務獲嚴懲莊書控案由廳秉公訊斷詳辦學堂捐欵亦飭由官另行核定另有生員何德昌因不肯附和被盧阿順等毆斃亦經　拘兇犯究報（下略） 
[批斥巡警局辦事之敷衍南京]  
　　警衞隊巡長錢福臻條陳整頓巡警辦法奉江督端午帥批示云統觀所陳各條多屬切中時弊亟宜逐件實行仍仰巡總局分别緩急迅速舉辦勿怠勿延所有關係巡警各條陳概皆發交總局試辦查該局於某事已行某事未辦某事宜先行某事宜緩辦迄今並未呈報一次據此可見該局純事敷衍甚乖本部堂屬望之意各處參事亦屬責無旁貸自此次發交後三星期内務必將該總局已辦未辦現辦各事宜據實呈報切勿再蹈因循致干未便（商） 
[贛撫瑞中丞奏請病假江西]  
　　贛撫瑞中丞近日　奏略謂奴才蒞任以來值萍鄉匪亂　靖迭經嚴飭淸鄉搜捕首要解散脅從仰賴聖主威福一律肅淸而沿江一帶會黨騷動謠言四起又經奴才嚴密布置不遺餘力自去年南昌教案以後交涉之事日形棘手舌敝唇焦相機應付雖目前民教粗安僅得無事而早夜焦思智力交疲加以奴才生長北方贛省濕熱不服水土今年復間屢患瘧疾入伏後身體益形疲憊合無仰懇天恩賞假半月俾資靜攝等語當奉硃批著賞假半月欽此聞中丞久任汴藩宦囊充裕近因鑒於皖事之變亟思急流勇退保全令名假滿後尚擬懇請開缺優遊林下云（教）按此事已略見前報北京專電 
[蘇藩催解欠漕銀兩蘇州]  
　　本年蘇省海運案内蘇松太三屬各州縣欠解漕米二十五萬石每石作價銀二兩八錢悉由藩庫撥欵塾解現陳方伯以庫欵支絀札催該三屬各州縣限期補解不得遲延（出） 
外交錄 
[維鎭公司預杜交涉鎭江]  
　　日前鎭郡紳士李培楨丁立鋆等籌集欵項設立維鎭公司擬就蒜山迤西一帶新漲之江灘興築馬路以興商埠曾紀前報茲該紳等以該處灘地向與天主堂及各洋商承租之地毗連恐將來或生交涉爰禀由關道函請稅司前往查勘劃淸界址以免糾葛一面具禀南洋大臣請轉咨外務部曁農工商部立案（應） 
[續誌中日爭執間島題]  
　　字林報載二十五日東京電云日本齋籐中佐帶同憲兵六十人在間島置設局所以便實行保護韓民之策據日人謂間島爲韓國之地有據可證則日本自有保護間島之權現聞有華兵三百名駐紥間島中國官曾請齋籐中佐退出其地卽被嚴詞駁斥日本照會外務部稱間島韓氏受馬賊無賴凌虐韓國政府請爲派兵保護等語外務部當卽電知徐菊帥查得該島現在並無虐待韓民及馬賊蹂躙情事無庸日本派兵保護且查間島係屬中國領土仍應由我派兵駐守盡保護僑民之責已札飭黄道開文吳總辦祿貞前往勘視云 
[按所謂有據者强權而已]  
[南滿日俄鐵路聯合]  
　　二十五日東京電云寛城子日本火車站於昨日開設日俄鐵道聯合之工程約於下月初四日啓始譯字林報 
[請飭教民安分貿易福州]  
　　福州日本領事請究腦務分局司巡强搶樟腦己誌前報現經洋務局照復略云據准來文稱教民吳田中往崇安縣轄採辦樟腦五餘担被該處腦務分局司巡搶去查採辦樟腦貿易本重利徼似此該司巡不分皂白有意搶擄成何事體照請革究並將原腦交退等因以此案先據腦務分局會縣禀報該教民吳田中在内地私行設灶熬腦當經飭派差丁阻止乃該教民恃教藉蠻强行私運實屬有違約當章經由局飭縣會同腦務分局飭派差丁嚴密拿辦事後如何情形未據禀復除再飭查復核辦外相應照請貴領事迅飭該教民安分貿易母得違約致干未便（聲） 
軍事界 
[派員採擇馬營基地安慶]  
　　皖省混成恊之馬隊營房擬在廬州之南建築因其地係平原曠野堪爲牧練之所茲己委派許道瑞前往該府境内詳細履勘繪圖貼說以便採擇至該道所遺兵備處帮辦一差暫行銷去俟　省時聽候另委云（安） 
[建造營房之窒碍江西]  
　　贛省城外芝麻田地方議准建造巡防營房以資操練曾紀本報茲悉此項工程業由委員督　勘估繪圖呈核不久卽可撥欵興工惟該處雖屬官地坆墓甚多現須一律削平難免激生事故聞該處士民業已禀請妥爲設法想當道者必有法處置之也（因 
[贛藩購買機關砲已到江西]  
　　贛藩沈方伯春間與奥商潘振鐸訂立合同議購最新最快機關砲數尊近接奥商電信言炮及子藥均已照合同送運到滬請派員驗收等語方伯接信卽派熟悉砲學妥員前往驗收幷電駐滬官銀號俟驗明後照數匯兌（汪） 
教育誌 
[札飭咨送遊學生考試蘇州]  
　　出洋各國游學畢業生去年由學部奏准每年於八月内考錄一次現蘇提學使毛文宗通札各屬略謂現在試期伊邇該縣應考遊學畢業生迄今尚未禀報到司文到之日限十 
 
 

Page 12

 
 
日内將各生畢業文憑勘驗開明該生肄業何國學堂學習何項專門以及各生履歷詳晰　報如該縣無人應考亦於十日内禀覆（章） 
[嚴查學堂冒名補額鎭江]  
　　江蘇毛提學近聞各屬官立學堂招考學生弊竇甚多往往有冒名補額情事特通飭各屬嚴切查究並設法杜絶此等弊端以免物議而整學風現鎭郡各學堂監督均已奉札遵辦矣（應） 
[考試保姆蒙養二科生揭曉杭州]  
　　杭省前日招考丁未秋季保姆科生及蒙養科生業己評定共取四十四名均准於二十五日進所茲將姓名錄下保姆科正取六名林眉鏡金文鈞韓昌權華杏莊吳蓁王貞玉次取二十五名陶易成蔡淑貞徐兪瑛徐步蟾來肖蓮來芬魏震陸尚新董劭沈詩勉蔣啓明傅玉蘭金佩華李文光張劻陳招英熊眉壽郭海林　桕鄭琳芬傳珍上藴貞宋璋許淑英金月齋蒙養生十三名謝薇蔣小杭勞光秀王冕瞿鄂賑柁南范鶴年徐亞南魏尚吳鵬孫芸許保如許觀保 
實業類 
[批飭考查試辦墾務南京]  
　　興化縣廪貢生劉鴻文等擬集股試辦墾務禀奉江督批示云農工商均稱實業而農爲工商之本墾荒一事誠爲當今急務據禀興化地形低下土質肥沃該處有板荒水蕩田不下數萬畝該生等擬設立公司集股先行試辦數區築　懇種先用土法再購機器自爲振興地利講求實業起見惟所議辦法章程於地方有無窒磯所稱發起人分認四百股計洋四百元是否實有著落均應逐一考查以杜流弊仰揚州府督同興化縣體察情形妥議禀辦（克） 
[商部批准開辦勸業塲江西]  
　　江西教育會曁商務總會以廣潤 
門内萬壽宫所管店房數十家歲收租金數千餘兩本係公産近爲經董私肥無裨公益擬請提撥歸公開辦勸業塲以興實業當卽據情禀奉農工商部批示云呈悉所請仿照兩湖辦法試辦江西勸業塲一節係爲提倡　業銷售土貨起見用意深堪嘉許自應照准立案除咨行兩江總督江西巡撫查照辦理外仰卽擬定章程妥籌開辦務期將各處貨物廣爲蒐集以便改良而資比較並將所定章程呈部核奪可也（孟） 
瑣事欄 
[贛撫批飭研訊拳匪江西]  
　　江西巡防隊統領袁坦禀報查拿拳匪情形奉贛撫瑞中丞批示略謂查贛屬神拳延及廬陸滋蔓已甚該統領督飭弁勇迭獲拳匪龔治平宋挽非二名起出親筆抄傳咒訣現仍密緝梭巡謠風稍息深堪嘉慰閱核宋龔二匪供詞宋挽非係由龔治平傳授而龔匪則託言興國人來教習神拳又聽小孩謠唱符咒並未供出教拳人實在名姓情詞閃爍非切實研訊究出爲首教拳之人不足以杜煽惑仰按察司會同營務處迅飭吉安府立提宋龔二匪澈底訊究務期究出傳教主名住址並該匪等有無傳授别人及在家有無設立神壇情事一倂訊明禀辦一面移知該統領仍嚴飭弁勇認眞巡緝母稍疎懈（中） 
[巡檢不遵戒烟撤任杭州]  
　　歸安縣屬之埭溪巡檢孫效堔案有烟癖前次飭令目行開報延不遵辦經縣令面詢情形尚詞語游移堅不吐實現由湖州府楊太守據實禀復謂該員素染烟癮難期振作信方伯當將該巡檢詳請撤任以示懲儆（比） 
[華商體操會公舉監督漢口]  
　　漢口華商體操會現已成立逐日操練徒手柔軟各式操法前日各帮商董特延請商務局總辦孫詢蒭觀察到塲閱看並公舉孫觀察爲該會監督（今） 
[總查看會落水長沙]  
　　湘省北門外警察查某令於十五夜乘一小划船赴三　磯分局與某委員面商要公行至中流適值日本輪船公司之沅江丸因作盂蘭會燃放花爆偶一仰視不覺船身欹側該令隨身落水幸隨帶親兵頗諳水性將該令撈起時己不省人事迨設法施救乃得復甦然亦險矣（徒） 
紀事 
[舟山鄉民事變記（十四續）]  
　　莊書五續 
　　廿七日晨起張瑞照先生卽回小沙岑莊柱首及馬蠶唐君千　姚君齊至中立處商議了案之法中立見岑莊民心漸已悔悟遂百端譬說云爾衆以徐仁依一人將中立等六人作抵兌換殊非情理不如先將四人或五人放回進城以一人或二人如中立及廳主之大少爺作抵以俟兌换徐仁依爾衆若能照中立之言辦理錢廳主見有四五人放回進城官場必可從寛和平了結否則日久聚人越多則爲禍更大勢必大調官兵勦滅村莊斯時好歹不分玉石俱焚悔之晚矣中立百方勸諭幾於舌敝唇焦甚至聲嘶喉啞衆人聽中立之言大以爲然而岑莊本鄉之民尤以中立之言爲有理遂要　立親筆函致三十六莊各莊鄉耆柱首張瑞照等定二十八日午刻齊集紫薇莊東岳宫會議整頓除弊章程俾可勸導鄉民解散和平了結該岑莊柱首等遂卽差人持信分赴各莊傍晚衆鄉民喧傳吳統領已到衢頭衆鄉民俱持香跪接吳統領吩咐衆鄉民爾衆須卽齊至大教場聽候諭話不必再入城中衆卿民遂齊至大教場吳統當是詰問爾衆衆集多人究爲何事衆口齊云聞知徐仁依已死民心不服以要求釋放徐仁依民等方散吳統領諭知鄉民現在徐仁依未死定可釋回包在我身但須出來數人與我說話衆人回稱民等並無頭腦吳統領諭以各莊總有柱首紳耆爾衆速卽回家告知各柱首等限二十八日晨八點鐘來大教場商議以中立等六人兌換徐仁依之事爾衆不必來是晚人心謊張歹人逃遁好人搬家岑莊之民尤甚又聞沈老師偕沈姓三人於已刻到紫莊東岳宫等候各紳耆議事各紳耆未到午飯後沈老師等因東岳宫人多口雜難以理喻申刻至沙黄塘廟與張瑞照先生等面議未成沈老師著人知會要與中立見面中立應允並函致沈老師云中立等無恙移時沈老師臨戴小黄家與中立叙談亦不得要領晚與中立同飯又聞沈姓三人中一人鄉民素受其害鄉民亦欲綑綁報得由後山越溪逃走是夜中立在戴小黄家住宿沈老師在王姓住宿大少爺等仍住舊處（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）一]  
　　第一章 
　　晨餐方罷。晴曦射窻。尼卡忒正據案獨坐。其傭約瑟倉皇入。搴帷而致詞曰。比者有不速之客。望門投止。乞爲先容。我以其無半面緣也。以事冗却之。而彼以少待請。我又謂近日事多於櫛。每至宵深人靜。批閱案牘。迄未稍休。意蓋欲其不及待。不促而自去也。豈知彼聞是言。植立如故。目曰苟得遂贍韓之願。縱久待亦所甘心。再三拒之。復固請焉。將奈何。尼卡忒訝曰。彼之欲見我也。有無要事在。約瑟曰。我固詢之。彼未嘗盡情以告也。又問曰。其名其姓。亦曾自言於爾乎。約瑟曰。未也。客之爲人。殊奇奥甚。凡此云云。早舉以詢之。彼則曰方自挪威至此。統美之全境。舉無有知其名。縱相告。其何能知。尼卡忒曰。然則觀其狀若操何業者。約瑟曰。酷似汽艇之大副也。尼卡忒聞言而疑。雅不願與之相接。繼又思彼旣要求急。則此來必非無謂。因謂約瑟曰。汝目導之入。約瑟乃應命而出。尼卡忒雖允其請中心頗自懷疑。爰趨而至　闑之間以俟之。俄而一狀貌魁梧之挪威人。手一包。歷階而上。逕造尼之前。默不作聲。以上標紅字之小包授。尼卡忒足復漸退至辦事室。皇然問曰。客之所授者。其果何物也耶。其人曰。僕亦未知。以其上有足下名。故相授耳尼卡忒乃以物近目而視之曰。誠然。特未叙寄者之名。不識客於何處得之。其人淡然曰。此中顚末。我亦茫然。君旣展而閱之。中懷或能了然也。尼卡忒又曰。客旣煩作寄書人。請以姓名示。其人曰。此時不勞諄詰。展閱而後。再與縱談。言訖。卽坦然就坐於旁椅之上。尼卡忒見其冷峭之態可掬。愈滋疑竇。乃亦相對坐。愼啓其所糊之紙。其封殊牢不可破良久。始出之。則一長函也。以黄色輕軟之紙書成。長約二尺。廣則不及三寸。尼卡忒展讀之。則函語怪誕支離。莫名奇奥。其文如下。 
國外新聞 
[英艦隊抵長崎]  
　　二十五日東京電云英國之中國艦隊中滅魚雷艇數艘卽游划日本海濱者昨日至長崎其戰門艦數搜約今日可到 
[北極探險]  
　　二十五日紐約電云有名華爾退回而孟者欲乘空中氣船赴北極探險近適逢逆風故須緩遲行期 
[大西洋航業競爭]  
　　二十五日紐約電云航行大西洋各公司互相跌價爭競（已紀前報）目下白星公司又將頭等客航費减價至金洋八十二圓以相爭衡 
[中美小國之爭端]  
　　二十五日紐約電云中美洲尼卡拉茄及高斯泰立卡兩國已定將兩方爭執之事徼呈美大總統及墨西哥大總統評判 
[波斯内閣總理被殺]  
　　二十五日倫敦電云路透電波斯京城訪員電稱波斯政府内閣總理大臣愛士朗於前星期六日離議院時忽爲人鎗擊而死開兇手係秘密會黨中人現已逃脫無蹤矣 
[斐洲西方土人之激戰]  
　　二十五日倫敦電云斐洲西部莫省美得來電謂近有土人七千名于羅卡提地方附近攻擊葡萄牙人卽被攻退土人死傷甚衆葡人死傷者共四十餘人 
[摩國亂事蔓延]  
　　二十五日倫敦電云摩洛哥之丹琪亞埠日來甚形慌恐今日將派輪船一艘運送僑民眷屬等前赴西班牙南之愛爾權西拉地方下禮拜中尚有多數歐人眷屬將遷徙他方云 
[火車衝撞釀禍]  
　　二十五日倫敦電云蘇格蘭之鮑納司地方有火車逆面相撞致傷搭客二十餘以上譯字林報 
[報章歡迎英俄恊約]  
　　二十五日倫敦電云英俄恊約畫押以後各報均著論歡迎之謂此約必不含蓄類乎英法恊商之件　更可保持世界之平和云斯丹達報得聖彼得堡消息謂此約將以前兩國在波斯之勢力範圍自此廢弛俄國承允開放波斯北部爲英國商務之經營地而英於波斯南部亦須以同上利益讓與俄國云 
[德皇之演說詞]  
　　二十五日栢林電云德皇在蒙斯退演說略謂德政府應行其社會的政策國中當復以宗教爲聯合惟不當用專斷的宗教宜用有實效者乃可使朝廷與平民得互相容忍此亦必需之事云 
[俄舊京有疫]  
　　二十五日栢林電云據官塲報告俄京莫斯科亦有霍亂之症 
[摩國防亂政策]  
　　二十五日栢林電云外交界中人咸主張在摩國丹其亞埠設立國民軍 
[平和會閉會期]  
　　二十五日栢林電云海牙第二次萬國平和會將於八月十四日閉會其最後之草約將於二十一日簽押以上譯文匯報 
本埠新聞 
[匯豐銀行控案續聞]  
　　匯豐銀行控劉紳學詢欠銀一案迭經英使照催外部飭令赴粤投質由部咨請江督札行滬道轉催等情已誌本報茲悉英廨寶明府因奉瑞觀察面諭當卽往見劉觀察並詢其何日起程據稱八月後親赴香港料理云云業已據情禀知滬道矣（返） 
[松滬釐局爲報解洋欵事咨滬道文]  
　　爲咨會事照得蘇滬釐金自光緒二十四年閏三月十一日起奉飭改歸稅務司代征業將滬屬各局卡解存釐金（中略）截至七月十五日止續收釐金儘數撥解庫平銀 
 
 

Page 19

 
 
十萬兩申合規銀十萬九千六百兩於七月十五日發交上海匯豐銀行兌收淸訖取其收條函送稅司查收掣還備案餘俟另籌續解外所有此項洋欵上届報明借動剔除湊放銀六萬五千四百兩四分九釐八毛除將各局解到代征捐欵提解十萬兩外其餘儘數提歸剔除借項計截至本月十五日止實借動前項庫平銀四萬二千四百六十九兩七錢七釐六毛並呈報外咨煩查照施行（甘） 
[西人越界豎立界石]  
　　前日有某西人在閘北華界新馬路施粥廠相近豎立洋文界石該圖地保向阻不理遂禀明局員黄大令詳請總辦汪觀察核示並飭保查明有無華人勾串情事覆候核奪（根） 
[新任粤蒞滬消息]  
　　粤督隨員於念六日乘江裕輪船抵滬假寓英界三洋涇橋中國大客棧聞張安帥乘江新輪船由鄂起行約三十日抵滬云（川） 
[皖藩赴任]  
　　調署安徽藩司連仲甫方伯前日來滬假寓長發棧旋卽改駐洋務局本擬卽日啓行因應辦各項公事未畢故前晚始乘江永輪船赴皖履新（哲） 
[請看亡國之民]  
　　甲乙二高麗人在南匯作小本經紀平日差可餬口近甲忽然患病身死乙無力棺殮事爲邑尊王大令所聞遂賞助殮費洋十六元並代致函本邑李大令懇將乙資遣回籍（軌） 
[道批照錄]  
　　南關巡扦陸增祥禀批已飭縣勒提楊紫卿並傳同陳思郎到案質訊應候秉公究斷母得率瀆（軌） 
[縣批照錄]  
　　夏廷樑禀批該職員果無以弟毆兄以妾作妻情事洵屬理壯投案一質虛實自明何得牽延不到反露情虛該職員旣稱讀書明理以孝悌人倫爲重何以開罪兄長妻父涉訟公庭是該職員之言與行違已可想見倘能悔過服罪並邀同親族理勸和息或可免予提究否則案已飭提著卽投案聽候訊奪勿延（釐） 
[禀復調查閉歇烟館]  
　　候補知縣姚殿卿明府奉滬道委赴川沙南匯等處調查已閉烟館有無私行開燈情事茲已查畢回滬到道禀知銷差午後明府因公赴蘇旋卽禀辭就道（厘） 
[法總巡北上公幹]  
　　法捕房總巡麥蘭君於前午乘輪赴海參威公幹所有一切捕務由小東門捕房捕頭謝爾諾君代庖（泉） 
[議撤平糶局]  
　　總工程局董因近來鄉間新米登塲民食有濟故議自月杪起將南市平糶局停辦已據情禀知滬道瑞觀察不日檢呈帳籍撤局（永） 
[聚衆違章]  
　　流氓方金林在南市陸家浜地方某茶肆中聚衆吃講茶爲南區某巡長查知轉解總工程局收押候訊（永） 
[會訊案先期刋登西報]  
　　駐滬英副領事巴爾敦君近以洋商呈控華人案件往往公共公廨訂期會訊而原告尚未知悉致有悞期情事商諸讞員關太守以後每禮拜訂訊各案先於禮拜一日由廨抄送字林西報館登載俾衆咸知（莊） 
[撫卹了案]  
　　新閘秦福記烟間主秦海金前挈妻石氏行經英大馬路口被楊樹浦鐵廠西人密司勞之四十號汽車撞倒氏卽因傷身死經秦呈請公廨乞恩撫卹在案茲經讞員關太守函致英領事轉傳該西人據稱駕車並不違章惟念石氏慘死願給撫卹洋二百元傳秦具領了案一面照覆太守查照（莊） 
訟案 
[上海縣案]  
　　李大令奉滬道批提陳思郎控扦手陸增祥等冐罰勒索一案陳供崇明人駕船爲業五月十九日託大順行夥徐士欽報關驗貨無訛詎有扦手陸增祥突向小的借洋十二元不遂二十一日將小的船貨扣留誣稱小的於十五夜偷漏洋紗糖稅數十件冒充洋員之命强罰銀洋緣十五夜有張客將洋紗二件託裝囘崇明張客旋又換裝丁明郎船陸假此冐詐復令徐士欽誑稱罰洋二百十七元洋員著伊代繳迫令歸還小的故赴道控告徐供洋員以陳船向由小的報關故令代繳罰款訊之陸狡賴不認大令以事經稅務司查覆關上並無此項罰案判陳照供具結交保徐陸押候詳辦○積竊王介堂前夜在押所越墻逃出由捕役拘囘解訊判將視役楊林掌頰五十下王責一千板釘雙鐐還押嚴辦（百） 
[總工程局紀事]  
　　長和米行執事周子壽雇葛和米行執事周子壽雇葛叙生之駁船裝黄荳三百担當被竊去十一担向論不認控奉陳叅軍訊判交保理還○南區解吳虎生控邱潘氏欠洋三十元判每月拔洋五元○南區解陳咸榮控被阿祥紏同姜小亭姚小六子在鴻園茶館　梢阿祥已逸去訊供不認判交保候查○成衣匠施二桂與龔阿連口角互扭由巡士解案判施罰洋一元龔罰洋兩元○陳禾生至朱新濤板行内圖竊當場拘獲被朱私刑捆打由巡士解訊判朱罰洋兩元陳開釋○胡秋堂在碼頭　竊由探解訊判戒責一百下押三天（永） 
[公共公廨早堂案]  
　　晝錦里絲線店主錢榮安設計騙取婦人朱鄒氏眞珠一案昨日復訊原告因事未到錢求保出理處襄讞寳子觀大令商諸美白副領事判暫交妥保出外自向原告理處○朱仲餘之妾馬氏被妾母馬許氏與許張氏串拐逃逸由探拘案解訊在案昨解復訊兩氏同供朱妾逃出婦人寳不知情求恩釋出帮同尋緝中西官判各交妥保候核○雉妓吳新寳前因在途拉客由捕拘案訊判發棲流所擇配在案嗣由其夫戴新生投求具領關太守飭承函致棲流所將氏帶囘昨晨解訊戴供寧波人務農爲業娶妻新寶已有年所去年逃逸尋緝無蹤詎已被人押娼逮案發堂求恩給領訊之新寶供愿隨夫囘家中西官判准由其夫具不再賣娼切結將妻領囘○德商順發洋行控汪子汪定貨不出一案昨奉傳案中西官判交妥保訂期會訊○美國茂生洋行控承大號主張吉人定貨不出昨日提案判交保訂訊○梁子堂前日至婦人徐戚氏家佯稱租用房屋乘間竊取金戒金簪等物逃逸翌晨被氏在途撞見報探將梁拘訊徐戚氏供述失竊情形請追梁供被誣指中西官以見証確實判押限七天將失贓繳案再核○汪炳南竊取世和洋行香餅酒四箱值洋二百元報探拘辦昨解復訊以所控不實判交妥保開釋○陸洪氏控陳瑞卿竊取金戒由探解辦判押十四天○王福生竊湯炳山衣服由探拘辦判押一月○陳聽生至陳義昌號騙取緞疋由探拘辦判押一月○浙江鄞縣差役請恊緝恆泰典被刦贓盜太守准之○陳有生攫取朱存興牙扇由捕拘案判枷號十天○王秀桂竊有拷一疋由探拘案判押七天（莊） 
[法租界公堂案]  
　　江祥記油漆作前延開達律控法商落地尼司圖賴油漆洋五百十四元三角一案經公堂傳訊落稱因地板尚未油漆以致不付工價嗣經公堂查明被告實係飾詞賴欠中西官爰於昨日會商擬就堂諭發判令該洋人將所欠如數償還外再認償費用銀五十兩完案○流氓李阿林前因犯案由公堂判押一年詎押至十七天遂串同押犯越牢逃走前日始由包探緝獲解訊聶司馬判著照原斷再加押二月○夏任福同揚才　戳傷吳阿五經捕房將湯拘獲押辦前日又將夏續獲研訊不認提漡對質詎又串供　賴故捕房復傳原告於昨期到案對質夏始語塞判枷號一月湯仍還押○陸炳生在城河浜搶王張氏金挖耳當場交捕解訊判枷一月押改過局三月○押犯袁桂生楊昭春近均在牢患病勢甚甚險昨由營牢捕頭到案請示判一倂開釋（泉） 
[美租界捕房事]  
　　昨有鍾禮品投報捕房言其妻朱氏捲取衣飾並帶六歲幼子逃逸請爲查緝捕頭准之○百老匯路一百零九號洋房失去銅鐘一架將侍者王阿根王阿毛送入捕房訊無証據斷令賠洋四元了事○吳淞路十號某西人積欠侍者趙家興周佳卿工資不付反肆毆打由趙周訴由捕頭飭西探查辦○姚世和扭控孫義和誘匿幼孩飭押候查辦（西） 
來件 
[霍亂論略]  
 
 

Page 20

 
 
夫時行霍亂一症西醫曰蟲曰毒中醫曰寒曰熱曰閉曰脫衆論紛紛莫宗一是不知寒暑不時錯雜相感寒傷血暑傷氣氣血互搏以致氣亂血瘀壅結脾胃大絡之間胃之大絡主司呼吸而通行五臟脾之大絡主行津液而周布一身脾爲太隂胃屬陽明陽極則闔隂盛則闢開闔不息長生無極兩絡受病氣津交失此所以隂陽翕闢之樞折而揮霍撩亂之證發矣若夫寒熱變遷蓋隨人身之隂陽虛實而莫定病變無端治貴活法余於月初旅申目覩死亡相繼殊堪憫惻其間死於病者半死於藥者半良由病家心慌意亂見方卽投不加審察藥病相背反致不救者有之或病淺因誤治而變他症遷延以至於死者有之且此證勢來迅速危在頃刻雖有良工延治不及爰不揣譾陋略述梗概庶見病知原並擇至妥至效之方數則俾初病者照方卽治乃克有濟方列后 
　　此症初起稍覺腹痛胸悶頭暈目眩惡寒身熱等證急用竹旱烟管内烟油取如豆大放在舌上隂陽水吞干入口　辣靈效非常並用生芋艿切片放入口内令病人吃幾片幷治吐瀉不出之乾霍亂眞神方也或急用飛龍奪命丹少許搐鼻取嚏如不嚏再用隂陽水吞此丹一分小兒減半孕婦忌服如肢冷筋抽用好燒酒令人用力摩擦其轉捩堅硬之處待筋軟再以鹽湯浸之筋自　抽如大吐大　肢冷汗出此間寒熱眞僞非良工不辨切忌妄灸妄藥惟急用生茱萸二兩研末鹽滷如餅貼於湧泉穴穴在脚底中用布包束勿使脫落並急用好醋三四片置病人面前將鐵器燒紅頻淬醋内使病人常聞其氣卽可轉危爲安此二方不論寒熱二症轉筋汗出元氣欲脫者大有起死回生之功也切勿輕視 
[霍亂管見]  
嘉言懿論前報旣已詳載矣均是精當不刋令人欽佩之至僕雖門外漢間嘗寓目方書有聞必錄旣有是病必有是方惟霍亂一症確係原因龐雜變象多端良方獨鮮然古人有謂江南地處温煖寒霍亂百不得一竊有疑焉大抵發於長夏及秋初者不外乎暑溼穢濁食滯等症是熱霍亂爲多數至深秋而發者往往因寒溼凝滯所致是寒霍亂居其大半甚而至轉筋入腹目陷螺　腎囊收縮其寒溼之深入經絡臟腑尤可見矣至此而猶謂其火燥爍金吾不信也爰錄數方於后尚期酌用爲妙 
　　香薷散　統治寒濕霍亂 
薑汁炒厚樸薑汁炒黄連各一兩香薷二兩（此爲夏令發汗之藥猶冬日之用麻黄體虛者宜少用）甘草三錢共研細末每服四錢水煎不犯鐵器尤須冷服 
冬葵子湯治乾霍亂二便不通煩熱悶亂 
冬葵子滑石研薷香各二兩木瓜去皮瓤共研細末每服五錢水二杯煎作一杯日服五次以上二方均載在醫宗必讀一書似尚平穩故節錄之 
　　又乾霍亂外治方用鹽煎熬調以童便不獨降火兼能行血極爲穩妥又吳茱萸三四錢食鹽數兩炒熱用布包好熨臍腹極效 
霍亂轉筋入腹内用木瓜二錢吳茱萸八分食鹽五分水煎服外用大蒜頭打爛塗足底心 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
