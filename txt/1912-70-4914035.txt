# 1912 - 70 - 4914035

 

Page 1

 
 
[南京同盟會本部致各報館電]  
　　各報公鑒由本會總理孫先生令查七十二行商報本月九號所載南京同盟會本部廣東分會歌電一節查本部併未發有此種電文南京亦併未設有各省之分會此電無從查核除呈報孫總理外特此聲明南京同盟會本部幹事叩 
[同盟會本部幹事張汪二君答覆上海報界黨界書]  
　　前兩日上海各報界黨界因天津民意報廣州七十二行商報登有南京同盟會本部廣東分會去電有滬上各報及各政黨人物多被袁大總統買收等語致電向南京同盟會本部詰問繼等即南京同盟會本部之幹事今日特從南京來以筆代舌謹答復於我最敬最愛之報界及黨界一言以蔽之曰兩歌電皆陰險小人之造謠冀同盟會與北京政界及上海報界黨界同生惡感以快其個人之恩怨如是而已最可笑者南京同盟會本部素無廣東分會之名目獨歌電有之特别標而出之曰廣東醉翁之意明眼人自可目逆而意解又寗局函復歌日並未發有此電則電之發自暗昧之地點亦可想見民意報等特不加細察視若閑電隨手付刋致閙一小小風潮適滿奸人之意並使我最敬最愛之大總統曁報界黨界皆蒙惡聲頗足憤嘆且事因同盟會而起同人等尤深滋歉悚所幸同盟會之目的惟以草率勇進求全國父老兄弟姊妹之扶掖匡贊久在革命時代爲海内所矜亮今得海内豪傑之先驅本會同人亦共相奔走遂確立統一之中華民國同人特因報國之勞較之一切同胞未盡百一故復以本會組織政黨求完未竟之志同人等末居新進正欲藉今後同盟會之政黨以承全國報界黨界等之大敎共匡民國於萬安則决不至於漫罵市怨妄自菲薄可知也故敢掬誠公布以釋羣疑惶恐無任主臣張繼汪兆銘叩布 
評論 
[養軍箴言]  
　　今天下一武力之世界也相厲以鐵血相結以槍砲能以甲兵橫行天下者强不能以甲兵横行天下則且弱且孱以漸至於滅亡若是乎武力之足以左右世界而立國必不可少之要素也 
　　近者武漢起義藉師武臣力一躍而躋共和之域廣招兵卒以維治安甚盛舉也然兵也者能福人亦能禍人京津保定之兵變刦掠財物無算塗炭生靈亦無算有識者於此莫不曰養兵之適以爲害也民出餉以養兵兵今反縱私欲以傳毒於吾民外此如武昌潯陽之忿爭汕頭廣州之激戰果何一非兵之貽禍者卽如昨日滬上新兵要求發餉之小風潮亦幸而祇百數十人耳亦幸而尙未發給槍械耳亦幸而無京津保之能力並無武潯汕廣之意識耳然店舖停市居民閉門人心惶惶秩序頓亂賴我陳都督派隊彈壓弭亂俄頃有以造福滬民而星星之火幸未燎原且逆知陳都督此後必更有以爲懲毖之謀使我江海交衝之要區華洋數十百萬之財力咸托庇於棨戟之餘威鷄犬不擾桴鼓無驚者耳 
　　雖然記者竊有一言於此養軍之標準首視地方財力以爲衡財源裕者兵數多財源薄者兵數寡此固養軍之通例也而身膺軍寄者尤宜量其地方養軍之力以爲招募之經務使養一兵即得一兵之用斷不以絲毫貽累吾民矧當共和統一之時果何必以縻餉爲樂事以擁兵爲雄圖借貸之舉均勢於寰球武士之力公養於境内人人有養兵自衛之心匪以餉項累吾民卽以繹騷震吾民耳 
　　曠觀斯世其號爲鎭守之師團至無限也除今日膺衛戍重寄司要隘名區居民國必要之地位外其餘在若有若無列者罔不建設維易而裁撤良難尤其甚者某部督與某軍政府公然治兵以相攻矣不爾則且蓄兵以逼脅去位者有之擁兵以濳圖抵制者有之吾不敢謂今天下之兵皆京津保之流而各地之主持軍寄者皆可酌量裁軍以弱我國力特因滬上偶然之警告有不覺振觸余懷心所爲危不敢不告焉耳 
[專電]  
　　總統府得段芝貴捷電升允現已敗北官軍直抵省中 
　　袁總統囑唐紹儀君抵寗後即將内閣國務員宣布 
　　公使團對於華比借欵須候各該本國外務部命令尙未出而抗議惟六國借欵因之稍有遲碍 
　　聞俄人暗中運動喇嘛委派蒙員監理庫倫電局並派蒙兵多人爲衛故往來電報已不能自由（以上北京） 
　　南京參議院今日（十八日）會議女子選舉權一案多數贊成通過 
　　有贛兵數十人持械攻入籌餉局當爲粤軍擊退昨日鎗斃叛兵名（以上南京） 
　　莊都督接到袁大總統挽留電報後已願暫爲國民効力俟大局一律平定仍當乞休 
　　江蘇省議會寗屬議員全體退職（以上蘇州） 
[公電]  
　　參議院致袁總統電　北京袁大總統鑒本日准孫大總統咨送大總統擬派十二部國務員交由本院同意等因查本院議决各部官制通則原設外交内務財政陸軍海軍司法敎育農林工商交通十部業於文電奉聞茲大總統擬派各國務員與原案員數不符未便遽付同意仍請按照本院議决原案所設十部開明姓名電交本院同意參議院删 
　　南京武昌參謀團電　北京袁大總統軍隊統一聯合會武昌黎副總統各省都督各軍司令官各會社各報館均鑒統一政府業已成立參謀本部亦將組織完全南北軍隊應直轄於中央不宜另有機關敝團同人於十六號奉各司令官命令將聯軍參謀團名義取銷各囘本軍自後如有賜示統希直電各司令官爲盼特此謹電奉聞參謀團柏軍代表繆慶善粤軍劉漢幟浙軍金華林潘國綱光復軍李咸卾軍傳人李正溶江北軍欒汝霖楊軍兼顧軍鄒蔭棠同叩 
　　山東臨時議會電　各報鑒敝會昨補選謝鴻齋史澤咸楊麟徴三君爲南京叅議院議員特聞山東臨時議會周慶德劉犠張應東及全體議員公叩 
　　北京袁大總統電　華洋義賑會伍君秩庸唐君元湛陳君作霖鑒伍君秩庸唐君元湛陳君作霖兩電悉江皖災黎滿目稍有知覺無不悽惻况凱有此重任更視爲當然之義務前者因兩省各州縣議會曁省議會略求賑濟不能不設統一之　關因委託張君季直督辦江皖兩省工賑事宜並擬先撥三十萬兩以濟 
 
 
 

Page 2

 
 
急需嗣因借欵未就尙待撥欵頃接陳君電稱借欵百六十萬擬由張君接洽一節辦法極妥當卽轉託張君直接與四國銀行商借矣大總統袁世凱鹽 
　　又電張君李直曁華洋義賑會陳君作霖電稱洋董葛倫四國借欵公司史僞第均有願借賑欵一百六十萬兩之意請統由張君與洋董接洽借欵嗣伍君秩庸唐君露苑來電亦主借此欵等因查前擬撥賑欵三十萬兩本係杯水車薪應由執事以全權與洋商訂借銀一百六十萬兩盡數爲江皖工賑惟按臨時約法第十九條第四款須交參議院議决届時議訂合同當由鄙人提交院議可耳 
　　北京軍界統一會電　各省都督各司令各統制統領鈞鑒本會組織軍事日報提倡軍人對於社會應盡之天職第日出報一小張於四月一號出版以淺近文言發爲論說並載關於軍事之命令要電調查叙任精神講話雜組等項凡各學堂衙署局所及獨立營隊以上之機關部請各指派一人作爲本報通信員將其銜名通知本報專司與本報聯絡事宜遇有應行知照本報代爲登載俾便全國軍界知悉者均由該員隨時函知北京煤渣胡同軍事日報處本報代爲登佈此外各級官佐有著作可登者亦請廣爲勸寄藉供同人研究軍界統一會嘯 
　　西安張都督電　陸軍部長各省都督司令長均鑒奉湘庚電悉現在甘省紳民贊成共和馬安良□英甲業經議和退出乾醴惟夙岐甘軍現尙負固敝軍抵禦一方面足能支持趙周人援軍十三營又陸續西發當能尅日蕩平請援師無勞遠發陜督張鳳翽叩銑 
　　旅寗皖人邵逸周劉貽燕電　安徽孫都督各處報館鑒七日報載竇以鈺將銅官山礦與外人私訂合同借款股開覽閱之餘殊深駭異夫銅官山礦爲安徽全省之命脈前與英商轇轕皖中人人費盡心力始得保存今竇復天良喪盡欲以全省唯一之財産而肥一已之私囊今日賣省他日賣國罪豈容寛尙望諸同胞羣起而公敵之至於認爲礦局總理則逸等死不承認皖人邵逸周劉貽燕寒叩 
　　江北都督府電　各報館均鑒關於莊都督辭職來往電報文如下南京孫大總統北京袁大總統鑒自去歲光復數月以來多病疊次辭職未蒙允准維時因宿遷戰事不敢再求勇力維持現大局已定病又復發懇總統發再生之德准假調養病愈再圖報効江北蔣雁行删叩萬急南京孫大總統北京袁大總統鈞鑒十五號蔣都督電請辭職軍學紳商各界聞之惶急萬狀緣江北自光復後危局悉賴維持現大局雖定善後百務尤賴經營如易新任深恐於大局有碍萬懇大總統慰留以安軍心而維大局旅長車慶雲楊春普參謀長劉文翰楊立言曁軍界全體同叩諫清江蔣都督删電悉聞病又復發念甚執事才猷卓犖久所嘉許此次蒞浦軍民知感允深欣慰現淮海一帶伏莽尙多深賴長才方資震懾務希加意調理勉爲支持共贊新治以副期望萬勿遞萌退志是所至囑臨時大總統袁篠印清江旅長車君慶雲楊君春普參謀長劉君文翰楊君立言曁軍界全體鑒電悉頃已電蔣都督堅留矣大總統袁篠印江北都督府機關處嘯叩 
　　卾軍畢血會電　北京袁大總統南京孫大總統參議院陸軍部總次長各省都督各報館均鑒鄂軍畢血會業經成立其章程係仿照美國波斯頓畢血會變通辦理以安慰就義忠魂招納倡義偉士及撫䘏陣亡將士家屬並鑄銅像設專祠爲宗旨曾請大都督頒發關防一顆文曰中華民國鄂軍畢血會之關防啟用在案理合電聞通告週知鄂軍畢血會正會長蔡濟民副會長王文錦徐達明謹叩 
　　上海廣肇潮州兩會館電　廣東陳都督鈞鑒萬急頃得香港潮商聚和堂篠電開林激眞違抗都督命令統兵佔略汕頭用機關砲擊散安撫使陳宏　標統何子因陳靜山等諸軍隊後乘勢縱兵搶掠商場慘斃多命復燬報館拘主筆全汕糜爛慘無天日商民何辜遭此横禍現洋兵已紛紛登岸巧電林兵係用機關炮攻擊潮軍卽佔汕關炮台殺人搶物商民窘急報界許占五等被拘電局亦歸把持凡關潮事均被遮斷等因林君前蒙飭禁赴潮今顯抗命令擾亂地方牽動外交應如何勦辦乞卽裁奪施行并求覆示切禱切盻上海廣肇公所潮州會館同叩皓 
　　又電　南京孫大總統黃陸軍總長北京袁大總統鈞鑒頃得香港潮商篠巧兩電連稱惠州司令林激眞違抗都督命令以機關砲擊潮州安撫使佔略汕頭乘勢搶掠殺斃多命燬報館拘主筆扼電局洋兵已紛紛登岸等語似此違抗命令擾亂地方牽動外交應如何究辦乞鈞裁即示切禱切盻上海廣肇公所潮州會館同叩皓 
　　旅滬浙人沈劍侯君電　紹興各報各團體鑒王君金法擬自行取銷軍政分府并臚舉出納款項宣示社會如有暗被科索儘可披露王君力任究追至各種苛稅王君尤不知情當卽撤銷矣沈劍侯皓 
[譯電]  
　　美國海軍部命太平洋艦隊中之護甲巡洋艦三艘開往太平洋此後東方艦隊舍日本外當推美國爲最强 
　　據美國某報載稱馬干公司駐華代表斯屈萊脫君之戚屬接北京來函謂日政府現出重價購斯屈萊脫君之頭顱且由他處得悉日本對於美國銀公司在華之舉動頗有怏怏之意（以上華盛頓） 
　　暹邏黨人謀刺國君建設共和不幸發覺未成黨人已悉被拘聞被拘者共得六十人皆陸軍中下級少年將士　　土耳其内閣對於意國提出之議和條欵如撤退屈里帕里及西里萊卡之土兵承認賠款取銷條約及意大利管領開列番脫諸條皆不承認（柏林） 
要聞一 
[組織臨時政府最近聞]  
　　臨時政府暫借鐵獅子胡同陸軍部爲辦公處日前已經商定聞段首領以現在民國成立不能再有貴胄平民之分原設之陸軍貴胄學堂已歸當然消滅所有陸軍部即移設於貴胄陸軍學堂内辦公 
　　南京參議員北上一節各報傳聞不一茲據最確消息該院之解散應與南京政府之取消同時宣布而北京參議院之成立則須俟南京參議員來京乃能協商一切組織之法袁大總統對於此事亦甚注意日前已議及此事并交籌備處妥訂一切章制 
　　聞大總統之意以爲民國成立所有文官考試任用等項章程關係重要擬即叅照舊時法制院所編訂之各項官制草案斟酌損益擬俟臨時政府成立後即先頒布實行 
[袁總統電告募補兵額之用意]  
　　北京袁總統致江蘇臨時省議會電云各省陸軍各鎭多逾退伍年限現値罷兵擬令照章退伍而逃亡者亦復不少逃退人數以一二三四鎭爲尤多各該鎭向在直豫皖徴募故仍向各省招募補充萬餘人以現在缺額計之尙不敷補並非另增餉項加添軍隊也頃詢軍部首領據稱補充各隊尙未募齊奉黃總長眞電已飭將業經應募者分别帶回未募者停止其電信不通之處遣人往諭如在南直魯豫皖籍貫各軍有可補充者請指明地點以便遣員前往按定格所選帶回分編各鎭營補充未知黃總長以爲何如祈卓裁電復袁世凱元 
[第四鎭兵亦起而爲亂矣]  
　　陸軍第四鎭平日軍紀本不嚴明自湖北開回馬廠後靜居日久其不肖行爲又稍見發作初搶合泰成布店尙係小試其端乃一般官長不知加意約束此風一開搶案日有數起唐官屯萬豐當鋪當未搶之先某兵拿破麻包一個索當價五十元該商見勢不佳照數付給復有一兵拿破棉袍一件索當價百元亦即照付於是各兵效尤一日之中強當六千餘元該商知無底止一面停當一面報告地方官及四鎭執法處乃執法官憚不敢問次日午後兵丁聚集愈多遂將該當搶掠後又縱火焚燒一空統計當本房屋損失洋銀十六萬元有奇當搶掠之時該商飛報四鎭統制李厚基派奮勇隊魏管帶帶衛兵十人前往彈壓僅捕獲檢拾衣物之窮民四人藉此銷差近日馬廠數十里内富户均已逃避商業悉行關閉大有兵燹後之氣象 
　　四鎭統制曁各級官長以難行約束深恐獲咎遂連日會議以各兵良莠不齊驕縱不法欲嚴懲則恐再激出廣水之變若敷衍則商民將不堪其擾現擬一不遣散而遣散之辦法傳知各營隊如有兵丁請假一槪允准將軍裝收回每人發給火車免票一紙並通傳此時如不請假一個月以後永不准告假以促其離營一面行文該兵本籍地方官令其在家安度假滿不必回鎭請長假者益聽其自便現全鎭兵丁請假者居百分之九十三四每營多者不過留四十餘人少者僅餘二十餘人俟大局規定另行招募此眞可謂無法之法矣 
[西陵又聞兵變]  
　　滿淸西陵於上禮拜六兵變總統府得耗已派兵前往彈壓又竇嫗（京漢路石家莊過去之第一站）商民來京禀陳該地亂兵騷擾情形總統府亦飭就近派兵百名前往彈壓 
　　另函云駐紮西陵梁格莊之淮軍十營統領爲王某平日紀律雖不嚴肅然未見十分騷擾也自京津保叛兵肇亂該處兵丁即蠢蠢欲動月之十號（舊曆二十二日）聞諸車站稽查云本日有淮軍二三名與鄕民因細事衝突回營後信口雌簧誣賴鄕民汚衊軍人於是全體藉以爲名四出焚掠無所不至而以易州一帶爲最甚聞總統已派禁衞軍數營前往彈壓矣 
[蔡代表在漢一席談]  
　　南京專使蔡君元培等四君十四日由京來漢即過武昌十五早强國公報記者前往拜謁探詢蔡代表等之來意蔡謂此次之來因予在北京聞武昌日前小有變端故來調查昨晚黎都督言前者武昌之風潮不過因孫武個人之事現孫已告退武昌萬無再亂之理記者又問蔡君在武昌與黎都督開會之大略情形蔡君言在武昌所談者關係政治上重大問題大半未便發表今將可以發表者告君予（蔡君自稱）以北京兵亂情形報告黎都督後曾議及建設永遠中央政府事其國會召集大約仍在天津此事於一星期内可以決定方在北京時唐紹儀君主張在武漢建築一鐵橋名共和記念橋此議予甚贊成予昨以之告黎都督黎言此議甚善但不知能否成立因往來大小汽船甚多此橋不獨甚長抑且甚高此橋之需款甚巨不易成功此時尙難決定總之即不築橋亦必建築他項物以爲紀念記者之目的在詳詢中央政府問題蔡君於此獨略記者第此事尙須嚴守秘密亦不再問乃曰孫總統將於何時退職蔡君曰待新内閣組織成功唐紹儀至南京將臨時政府一切事件交卸後卽行退職記者曰孫總統對於民國其功莫大退職後政府將如何安置蔡君曰政府無可位置但孫總統嘗言待政治革命之目的達到後即當提倡社會主義予意孫總統或將爲社會黨之首領乎記者因有他事遂告别而退 
[否認叅議院議决南京府制案]  
　　江蘇省議會議員提出議案云頃聞南京内務部電告本省都督謂南京府制業經叅議院議决等語本會於該院違法議决抵借俄債案時曾請都督電告孫袁兩總統聲明本省派赴參議院各員早經全體辭職嗣後院决各案如與江蘇義務有關槪作無效在案現在該院議决南京府制關係割截本省境土問題事前並未一商蔑視吾省人民已極本會絕對不能承認何况當此臨時政府地點已定北方忽然議决南京府制尤屬駭聞應電請大總統將此項府制迅卽撤銷以保本省主權藉免動搖全國觀一面據陳都督一體電請當否俟公決提議人黃炎培贊成人馬良陳義姚文枬張鶴第龔傑陳允中蔣炳章 
[叅議院加入議員要電]  
　　袁總統致參議院電　叅議院鑒眞電請會議各省曁滿蒙藏加入叅議院議員事是日尙未接到電知臨時約法昨接閱約法第十八條已載明參議院組織法眞電請毋庸會議矣袁世凱元 
　　參議院致各省電　各省都督督撫臨時議會諮議局公鑒按照中華民國臨時約法第十八條所載參議院議員每行省内蒙古外蒙古西藏各選派五人靑海選派一人其選派方法由各地方自定之查本院自開院以來各處參議員業經先後到院惟人數訖未齊集應卽電知貴處除已經到院外其未曾選派與到院而復行辭職及到院而未至五人之數者卽希從速選派迅予到院爲要參議院覃 
　　附參議院列席議員名姓省分表文崇高貴州　李鎜河南　李素山西　黃樹中四川　殷汝驪浙江　劉懋賞山西　文羣江西谷鍾秀直隸　平剛貴州　潘祖彛福建　湯漪江西　凌毅安徽　錢樹芬廣東　常恒芳安徽李肇甫四川　鄧家彦廣西　歐陽振聲湖南劉崛廣西　熊成章四川　林森福建　段宇淸雲南　趙世鈺陜西　曾彦廣西　王有蘭江西　胡紹斌安徽　吳景　奉天　趙士北廣東　金章廣東　彭允　湖南　劉彦湖南　王正廷浙江　張繼福建　張耀曾雲南　彭占元山東　劉星楠山東　席聘臣雲南 
[限制各省辦理公債之通令]  
　　孫總統通令各省統一財政文云據財政部呈稱竊維行政以統一爲先理財以核實爲要本部此次發行債票不獨補助軍需亦以統一財政惟自軍興以後百務方新各省度支均憂匱乏誠不得不以借貸之謀爲挹注之計其在中央債票未發行以前有以地方名義在各該省自行募集公債者中央債票旣發行以後有以軍需不繼爲詞一再來部請領債票漫無限制者殊不知公債發行在吾國未有之創舉旣關民國信用又繫外人觀聽一紙無異現銀償還即在轉瞬固不宜自爲風氣尤不可稍涉虚縻本部前以鄂軍政府滬軍政府發行債票有礙統一先後呈准飭令停止發行在案惟查各省以地方名義募集公債而其性質又非地方公債者不獨鄂滬兩地現在中央債票發行自應援照鄂滬成案將各省所發之債票一律停止况本部定章各省所得債欵半留中央半歸本省原屬内外兼權在各都督體念時艱通籌全局自必樂於贊成但各省光復未久軍書旁午待理萬端發行債票事又煩瑣兼顧之難自在意中應由本部遴選妥員分往各該省隨時禀承都督曁會同財政司辦理債票一應事宜所募之款除將一半解部其餘一半留存該省撙節動用惟如何用途須由各省分别報部靜候指撥嗣後不得藉口餉械短絀逕自來部請領債票以示限制除分咨各部長各都督外相應呈請察核辦理並乞通令一體遵照等由前來查現在大局底定財政亟應整理該部所陳公債票辦法係爲統一財政起見應予通令一體遵行爲此令仰該都督查照辦理可也切切此令 
[各政黨對付同盟會誣衊大會議紀事]  
　　本月十九號由公民急進黨發起假本埠生生里神州大學開各政黨大會議到者爲統一黨自由黨國民協會國民公會共和促進會民生國計會進步黨大同民黨共濟會浙江旅滬學會共和建設會公民急進黨並各團體來賓三時搖鈴開會先由公民急進黨掌理沈君劍侯宣布同盟會致粤督電誣滬上各政黨人物多被袁世凱買收等詞并請推舉臨時主席當由公衆推沈君爲主席發問對付手續經徐君東頫鄭君鐵如龔君煥辰黄君季剛梅君竹廬相繼演說同盟會任意誣衊之非是復由主席演說同盟會亦自居政黨之一乃無端揑誣各政黨人物意 
 
 
 

Page 3

 
 
在推翻政黨破壞民國前途雖係少數人所爲而該黨不自糾正我各政黨不得不本其愛該同盟會之心而糾正之擬先行電詰並預備電詰不理後之對待方法衆贊成鄭君鐵如則謂同盟會以受賄誣我輩我輩自問旣無受賄則應請其交出證據究係何人得受黃君季剛起言先以電詰該會會長孫逸仙君請其明白答覆如詰之不理則當歷舉該會誣人罪狀昭揭國内以待社會公共之裁判衆贊成遂擬電文併議此後以公民急進黨爲聯合辦事所必待此事消滅無形而後已遂散會電文錄後 
　　南京同盟會孫逸仙君鑒貴會電粤督稱滬上各政黨人物多被袁世凱買收等詞何所證而云然請二日明白答覆自由黨共和促進會國民恊會民生國計會統一黨進步黨大同公黨化濟總會浙江旅滬學會國民公會共和建設會公民急進黨等公叩皓 
來稿 
[整頓招商局十五策（陳可揚）（再續）]  
　　十四當改購新船注重裝貨也　苟招商局欲與西人競爭則非陸續棄舊船增新船不可如照該局腐敗情形恐早不能存立幸各口岸賴有絕佳之碼頭棧房又得國家每年運漕藉以補助聊以支持今共和成立漕運當改銀折値此腐敗虧折之時復頓失數十萬之水脚則更恃何術以挽回之乎然當有漕運補助之時而營業情形尙不及洋公司者其故皆由所置船隻旣舊且小較太古新造之船二十四艘相去有霄壞之别夫太古新船式樣極佳載貨旣多用煤亦少吃水又淺其容積自二千五百噸至三千餘噸吃水由十四尺至十六七尺上中下三艙悉以裝貨不盧尺寸且不另備客艙可謂深得商船位置之法矣招商局之船則大不然專求客艙精緻以悅官場往來裝貨之利全不計及殊不知搭客利益大半入買辦及大副之私囊縱使滑滴歸公所得亦不合算况華人搭客與洋人不同每客收水脚數元隨帶行李物件向無限制且無另收水脚之例除客房不計外所帶行李又占去艙位若干噸此中虧耗正復不少矧局中所獲尙未及小半耶今略舉一端以證之查由申至漢口買辦私票所收房艙水脚每客售洋二元至二元五角而已按江新一輪造本計四十萬兩祇得此區區各艙之價値而尙不能歸諸公家可見其計之左矣昔太古行已故經理燕君深知此弊然尙不及華人知之校備爲總辦者苟能聯合各洋公司定一妥善章程仿照鐵路公司售票之例但許在局中買票憑票落船并隨時派人查察如無票者科以重　爲買辦者但司貨件出入不得十涉搭客誠能如是每年獲利必　二三十萬兩再該局如普濟廣濟等舊船吃水旣深容積又不足千噸除去客房外能裝貨幾何若論船中費用則較大船減少無多幸賴有佳善碼頭棧房相輔而行得以勉强支持否則更不知虧耗伊於胡底矣總之此等舊而且小將成廢棄之船應乘日俄戰時善價售去另造船身大而吃水淺之新船其時鄙人曾有條陳上於總辦乃總辦不知權變一味嚴守中立致失可乘之機殊爲可惜而怡和太古二行鑒於此隨時一切舊船全行脫手獲利極豐二者相形得失不可以道里計倘迄今仍不舍舊圖新恐雖有佳善之碼頭亦不足以恃矣 
　　十五仁濟和保險法當改變也　仁濟和水險公司宜兼保火險以廣　業而保利權是乃唯一辦法或曰二十年前濟和公司亦會兼保火險總以不能獲利而罷殊不知彼一時此一時也况火險保價數倍於水險他埠姑且勿論卽指上海而言每年火險保費不下三四百萬兩前者均爲洋公司所行近年華人亦知此利故相繼開設華興華安等公司以爲抵制之計而所得利益無不較仁濟和爲厚今仁濟和獨退縮不前何因循坐誤一至於此不然數十年來所得盈餘公積何止數百萬而該仁濟和公司除資本八十萬兩辦理三十餘年僅餘公積十萬餘兩殊失唐公創辦之初心苟能從此改良添保火險更有輪船輔行之利益其營業猶不能蒸蒸日上者吾不之信也招商局股東陳可揚拜上（完） 
譯林　（蘇譯） 
[英國同盟罷工之統計]  
　　去年英國同盟罷工之次數有八百六十四次之多工人有九十三萬一千零五十人其罷工之積數則在一千零二十四萬七千一百人以上若以前年爲比例則次數增加三百三十三次工人增加四十一萬五千八百八十五人積數增加三十五萬二千二百六十九人至其結果則去年上半期中總職工於一星期所收得之工資僅增加四千六百四十七磅至下半期則已增加至二萬一千二百八十磅若以前年爲比例則增加二萬五千九百二十七磅其詳如左 
　　建築業二七次罷工數·二七六四罷工積數七三·四○○煤業一六六次罷工數一四○·七三二積數四·○七二·四○○其他礦山業九次罷工數一·五九六積數三六·三○○機器及造船業一八九次罷工數七六·六九九積數一一·五五·○○○其他鐵工業五九次罷工數一三·八一○積數一一八·二○○紡績業一三○次罷工數二一二·○六六積數一·四一七·二○○織布業四三次罷工數九八六一積數九七·四○○運輸業九○次罷工數四三一·一八八積數二·六九八·四○○其他各業一五一次罷工數四二·三三三積數五七八·八○○合計次數八六四次罷工數九三一·○五○積數一○·二四七·一○○ 
[世界産煤銷煤之額數]  
　　前年世界所産之煤額共有十億三千六百九十四萬五千噸其中美國所産者最多殆居其半數向來煤之産額以英國爲首至一千八百九十九年美國之産額遂凌駕英國而上之爾來逐年增加今日則更視美國之産煤如何世界之市况亦因之變動今舉前年所需煤額列記如左（單位千噸 
　　産額　　消費額 
英國　二六四·四三三　一七九·九三九 
英領　　四一·八六四　　四五·四一七 
美國　四四七·八三七　四三四·八一五 
其他　二八二·八二　　二九三·八九三 
合計　一·　三六·九四五　九五一·○六六 
[清談]  
　　自北京第三鎭兵變後各處兵變及潰兵擾亂之惡耗幾乎日有所聞我民何辜而竟遭此荼毒耶 
　　此次變政旣以和平解决而解决之後反有此等不幸之事一言以蔽之經濟匱乏之爲害而已是故今日者惟有速行成立統一政府使民間早日回復其經濟之狀態則平亂第一上策也 
小說 
[俄王之偵探（三十二）（無名）]  
當來脫考脫在野外獨行時無論如何走法必到一一定之地其地在一樹林之旁上宿木鳩離來納克房子約有三英里之遙若從大道上直行只有二英里須過一山這樹林卽在山壁斷處來脫考脫走至此處卽坐而吸煙前面有小河河前又有小山上有亂草來脫考脫每至此處時决不直行而來左旋右轉曲折以至於此其來此的時候亦有一定每在下午五點鐘時旣至此處吸煙約有半點多鐘然後回去又有數次來納克房子内同居之客人亦來此地欲與來脫考脫同往獵鴿來脫考脫必設詞推托人郤都未疑心余在幼時常於此間游玩故此間樹林道路余甚熟悉每次窺彼常能藏匿而不爲彼見一日余與密烏蘭爾同行問密父親何以常喜一人獨步密烏蘭爾道正是我初來時我父常欲與我同行我因所行太遠故不願與俱余每與密烏蘭爾言時密烏蘭爾從未談及休突老夫之事雖余逗以機會密亦絕不多言如余問密何突老夫何時回來密只答道不知亦不更續他語余又回思在倫敦時遇我僕人之事不知是否亦與方培有關余思至此使余心思變幻莫識其竟世間奇事每因一端而化爲百端余之遇此正其例也又有一日余與來納克房子住客同行出獵至晚而歸至來納克房子時見有許多婦女將開茶會密烏蘭爾坐於火爐之旁 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[林激眞佔據潮陽詳情]  
　　粤第一軍司令林激眞到惠來後卽於七號已由峽山至潮陽縣城先期函知梁民政長梁卽轉函參議會與警所并出示布告迨至縣城梁政長派員爲前導入西門出東門駐紮於東山學堂而潮汕宣撫使陳宏尋軍連日已調集千餘在潮陳軍到後卽調一隊入潮城駐縣署林見其如此舉動亦分隊入城紮城陸廟該縣參議會蕭趙兩副長以陳林兩軍同城而駐禍在眉睫爰同梁民政謁林林不許見僅會其標統方某方云陳軍如肯出城伊亦極表同情二君以事機危迫當晚發傳單邀集邑中士紳明晨開會議事詎林軍於八號（正月二十一）上午復派兵將由水門入城陳軍拒之出另從東門入駐於五都學堂及參議會開會到者　百人林派代表謝義謙到會磋商三條辦法第一兩軍須約齊出城第二向汕議和平辦法第三不得已則須劃線而戰不可紛鬥致糜爛全城尙在磋商而南門戰禍起矣一時槍聲隆隆兩軍分頭而戰初時陳軍佔據西北兩城門林軍則佔東南並水門太安門陳軍爲爭南門而戰旋西門亦被逐出舊遊府署軍亦敗林軍遂合攻縣署奪北門至晚全城俱失現林已閉城而守矣 
　　陳林兩軍勝負旣决之後調查死傷聞林軍死五人傷數人陳軍死傷約二十餘人居民死者五六人陳軍敗走出北門潰散逃竄或卽出汕或奔棉田等鄕至一標二營則潰散略盡林軍佔據全城卽分兵把守各城門閉城登陣餘兵仍住城隍廟五都學堂等處但光復時文武衙門雖有損失大致尙存今則器物盡亡門窗全撤籍卷焚滅已槪非舊觀矣至十一日城門始開店户出而貿易者亦有五六林軍復出示安民略謂此次之戰實出於萬死一生之計不得已爲之爾商民等自應格外保護云云然輪渡不通草林皆兵其一種恐慌之象實不可以言喻嗣林通告參議會謂將派代表謝質我李學芬兩君到會議籌恢復本城秩序維持公安請各會員准於十二點鐘到會迨會員將集乃來言謝李二君刻有要公特付議案三件請卽議决報告（一）議舉縣長或仍舊（一）議舉專審員或仍舊（一）議舉警務長或仍舊卽經衆議决答覆如下民政長光復後由張司令委任梁君矩南辦理已略有秩序經本會及翼政光漢兩社報告都督在案現在總署卷宗散失無存自應仍舊藉資熟手專審員經由司法司札派黃君永勸賴君一嗚裁判尙無錯誤現値署内卷散失無存應自仍舊警務長前以地方經濟困難未敢請派專員由縣長兼攝至附城第一區區官經由本會公舉張君完夫請縣長委任現在什捐裁去地方稅種種困難本區警兵勢將解散自應仍舊（說明）敝會接到提議三件爰卽集衆商議公稱此屬於行政問題按之法理敝會惟有承認民政司與司法劄派人員至核退之權應俟該員辦理不善始能發生查現任民政長梁矩南審員黃永勸賴一嗚區官張完夫視事以來辦理已有秩序自應續請各司職守敝會實無另行選舉之權况近奉都督通電禁止各邑爭舉地方官吏以杜營私情弊法令彰彰固貴司令所明知敝會不敢以私意擬議復質問林司令三事如下（一）小輪由汕載客回潮竟被嗚槍嚇退居民異常恐慌應請聽該輪自由開駛以利交通而安商民（一）陳軍已退貴軍隊仍紮城内居民異常恐慌紛紛遷避應請貴軍隊速退出城以安民心（一）貴軍擊退陳軍之後縣署應仗完全保護現縣署器具卷宗一切散失焚燬乞請查追交還以維地方旋據其標統方君到會應納一切照辦惟查追一項過於緩報並聲稱業有陳軍代表孫丹崖何子因張玉堂曾伯諤諸君約由汕備輪渡彼軍出汕云即由議會發貼公布云本日開會經林司令派代表到會聲明軍隊十一日或明日准可全行出境遵守文明規則其民政長尃審員各官現因縣署損壞經衆議决暫借城内保安局爲辦公之所至潮汕小輪明日照常開行以上各節均經該代表認可照行凡我各界槪可安心樂業母再恐慌切切爲此公佈 
　　嗣林激眞兵得陳軍代表接洽即於十一號晚全行離縣出汕然邑中經此次兵鬨秩序益紊巡警奔散槍械盡失雖有巡練勇數十人然器械朽　别無可恃議會乃暫請該管帶蕭介堂君出爲竭力保護城垣再謀善後十二日議會卽開會集議羣以商民凋殘經濟爲難尙未得根本解决惟以現有巡練等勇聯絡鄕團權行分布防守並定捕賊賞恤章程而已其通布如下爲通布事照得陳林兩軍隊旣經悉數退出城内外應分布兵勇與各坊鄕團互相聯絡以防刧賊乘機闖進現由本會議决經將所有兵勇安置各處要隘以備防禦凡各坊丁壯皆有保衛地方責務現擬夜間不論何處有警一聞警報均應執械　捕如有傷死即報明本會優恤醫藥命價倘能捕獲賊匪亦由本會賞給花紅以資鼓勵又聞此次縣署與游府署殘毁持甚片板不存其到議會報告損失者計專審所器物價約値千元已定罪與未定罪者共八人盡被林兵釋放狀紙失去千餘張卷宗全無各房器物積卷盡失舊場鹽大使劉某借住左衙業將束裝就道與其家人槪被擄雖經議會領釋細軟已不翼全飛全城槍枝利鈍不等總計散失約百餘桿云 
[粤東軍隊激戰時慘狀]  
　　三月十二日軍界調和會假座多寳大街紅十字會集議各界咸到公推顔經漢君主席先議調和辦法龍統制代表王仰峰君言龍統制已實力但任調和卽公請龍統制担任勸止陸軍統制陸蘭清約同各民軍統領肩任勸止惠軍倘仍戰爭顯然有意糜爛地方無論何軍即爲我三千萬同胞之公敵當再聯合各界集議决不公認隨由主席决議并舉代表王仰峰顔啓漢君等至粤商維持公安會見龍統制陸統制諸公該會所議辦法相同卽附名合辦 
　　南關大南門永漢門蒼前街高第街東橫街西横街大巷口公啓云陸惠兩軍連日互鬥敝處街道閉塞不通人逾十萬坐以待斃舖户幾千將成焦土連戰三日竟無慈善出而調停不料共和之後竟演此怪劇也我等生命財産竟遭狼子野心矣狠心哉王和順忍心哉陸軍今竟置我商民不顧矣其籌餉捐租之時何商民之踴躍也諺云忘恩負義者非軍人其誰乎各界熱心愛國其能爲我商民設法解散乎不然再如是數日不特我等受害省城亦恐無乾淨土矣 
　　新城謝恩里男婦萬餘人哀懇泣啓云我謝恩里内房屋千餘家男婦萬餘口現因陸軍與惠軍門殺都督主戰民軍佔守五仙靖海兩城樓陸軍則佔守大南歸德兩城樓彈子紛飛連日閉門暫避前十一號打錫巷内某姓住眷有婢上天棚晒衣已被流彈斃命最慘者十二號午都督下令閉城不知何故陸軍在歸德城樓與附近小市街之協軍轟擊陸軍用退近大砲在城樓打下聲震屋瓦各家婦女哭呼救命幸爲德孚押樓擋住否則敝約内不知死人若干矣各家現欲暫避出城無如大新街閘鎖閉有濟軍把守五仙靖海有恊軍把守關部前則惠軍尤嚴陣以待均路不通行祇有閉門待斃伏望各界善長仁翁諸先生速速設法救我敝約萬餘同胞免使同罹鋒鏑再生之恩銘感不盡 
　　粤商維持公安會調查員十三日親赴戰綫地點調查一切情形自新荳欄起軍人於街口要隘挖起街石以作砲疊長堤口爲濟軍扼守自竹橋外行人稀少均由福軍梭巡手車尙可通行隨由大巷口至南關一帶戰地見惠軍辦事處已零散迥龍社海味街伏尸遍地入德安押門口臥斃一人其司理人劉某言於十號上午爲惠軍入舖踞守各伴奔避殆槍聲稍息率伴回舖已槍掠幾空隨出永漢大街尸骸遍地入南來押其貨房爲砲彈洞穿五孔其大如箕更樓倒跌彈子落店約有成盤幸未傷人且無失物轉回東橫街入永興押該押司理人云幸陸軍能守紀律該標統洪兆麟率隊極力保護得慶安全入大南門儒林牌匾店有人倚門而斃最慘者爲雲走巷口尸骸重疊目不忍睹雙門底以下則秩序漸復其新城一帶容俟調查再行佈告　　國民團體總會陳惠普何友泉何不光等同日亦發起會集各普堂院往收屍骸是日到者愛育方便廣濟廣仁惠行五堂先由方便醫院甘熙庭等次第撮影隨計共收四十七具計開汽水公司側一名邵權廣鮮台後一名文松東市大街四十名蘇松吳昌蘇枝王成德馮有金曾才彭鱗劉彭黃金才何清劉暢李崇鄭德弁盛陳德標黃有發無名氏二十四名海味街黃和瓦面二名陸倚高王中山永漢街一名腐爛無名氏油欄門街二名均無姓氏 
　　香港函云刻下香港政府因羊城政府調動水陸大兵與王和順一決雌雄誠恐於香港治安或有妨碍經已派出英兵分隊持械梭巡各處海上之戰艦亦有預備開行之勢並派英差駐守各碼頭每届夜間海上之戰艦時以照海鏡探視海面種種情形似甚十分戒嚴至沙面各國領事以粤垣亂事吃緊深慮龍軍孤掌難嗚特於日昨電調内河戰艦在粤藉資自衛并飭兵艦常留爐火東西橋裏以沙包爲疊布置整齊進退門户堆築甚爲嚴密 
[黑垣軍隊互鬨已平]  
　　黑省齊齊哈爾軍隊交鬨已略誌本報茲又探悉詳情錄下陸軍統領瑞輯臣於共和新成立之後以各省均患騷擾獨江省秩序如常保安之功應推軍人故一以慶祝新國一以聯絡軍心遂包買戲園三天邀請陸防各軍觀劇是日適逢前提學使張季端文宗由省起程南下瑞輯臣統領前赴昻昻溪車站餞行未獲到園接待以致來賓擁擠無人幹旋因互爭坐位大起衝突一時棍棒相向兩面互受微傷當經各官佐極力彈壓各將本部兵卒帶回本營然自此兩軍之怨恨已結相持兩日有不稍退讓之勢至三月一號（正月十三）各軍均照例放假上街遊觀燈景兩軍又於街市遇鬭遊擊隊因人少寡衆不敵遂向統領部逃奔陸軍隨後尾追近至營門營内護兵出而救應陸軍見勢莫支遂皆躍登對面官銀號之屋頂雜取甎瓦亂擊致將彈壓本部之某隊官頭顱打破鮮血淋漓於是衆兵大憤全營會集均各手持槍械滿裝子彈預備赴江沿開戰陸軍亦皆武裝備敵以决勝負城内商民異常慌恐均上屋瞭望各巷口悉皆派兵把守不准閑人經過黑撫宋友梅中丞先派某巡捕出爲和解亦無效力遂親自出署勸阻先令兩方面各回本營繼將瑞輯臣壽海山兩統領傳至公署調停息事惟仍防兩軍兵變除登高瞭望外來往探馬有如織梭戒嚴一晝夜一若大敵之將至者次早始在公署調和就緒兩面捕擄之人亦均放回兩軍遂將軍械解卸人心乃定然各大吏仍以兩軍官長雖屬調和平允不存意見而各兵之中大半係屬新招均未受美滿之敎育恐不免再思尋仇釀成大禍故於上元日集合陸防各軍人等於江沿藏晝樓之前首由宋中丞演說軍人大義繼由兩軍官弁雙方謝罪各兵亦舉槍行禮以示和解遂作樂唱歌而散以故日内民心已平穩如常矣 
[熊烈士靈柩將歸]  
安徽熊烈士成基在吉林就義後當葬於吉之北門外北山之南側日前吉林公署接到北京來電略謂現在民國成立皆賴先死諸烈士熱血染成熊烈士不幸事敗慘死吉林久已昭人耳目當此共和已定自應將烈士骸骨派員保護歸南安葬以慰英魂於地下吉撫接此電後卽飭高等審判廳廳丞傳子餘君先行將烈士靈柩移厝於三江義園并擬在吉定期開追悼大會以表崇拜英雄之意然後再行飭派妥員保護靈柩南歸 
[添兵堵截升允]  
袁總統連日接河南巡撫急電云升允率兵十三營兼募新兵約計萬餘勢甚猖獗自佔據潼關後前鋒已向靈寳一帶進發除由趙統領倜及郭鎭軍殿邦等率兵由洛陽澠池兩處又加前次派來各軍隊俱馳往截擊其兵力仍嫌單弱請再添派得力軍隊前往以爲後勁現袁總統已於二十四日（舊曆正月）又派毅軍五營與彰德府新練之武衛右軍若干營由京漢洛汴兩路運往靈寳矣 
[贛路股東不願領取公債票]  
南潯鐵路改歸公有業經臨時議會通過惟原有股欵一百餘萬元議會主張换給公債票以免另借外債轉償股東之費事議場已得多數贊成後經南潯公司於三月十二號在百花洲開股東大會大起反對以爲若無現欵償還仍不如就原有之股票猶可與聞路政况贛路係有限公司我輩已投資百餘萬以後借債修路有利固可均沾有損亦不能於商股之外另加負擔云云嗣有議會議長李國珍君以股東資格登台發議大致謂今日辦法宜一面公舉代表與臨時議會討論必達償還現欵之目的萬一無效亦須就借欵合同内訂明有公債一百餘萬與外債同享一切權利云云一時在座者鼔掌如雷遂决議公推董事羅朗三羅文靑等君於十三號往議會接洽矣 
[戕害王賡言兇犯已獲]  
河口函云彭管帶於十二日傍晚抵鎭仍以一堡鐵樹宮内爲駐紮地點當晚彭君卽詰問團長黃厚甫（前緝私鹽委）及警委何雲松勒交正兇均倉卒無以應翌晨彭君親至各署局及巡防右營拜謁各兵士舉槍護衛頗爲嚴肅蓋恐又有意外之變是日午後彭君卽問沈知事楊管帶陳同知黃團長何警委（王君斃時亦該員等電報馬都督揑詞種種）等亟交正兇刻不容緩十四日下午七點鐘時兵警警等即捕獲兇手一名姓姚綽號烏卵子者本地人住一堡戴家　向來行爲不法放賣飄布舊臘充當團防什長迭次要求雙餉王知事死後卽請假辭差日徜佯於市肆所服衣褲均用黃色一望而知爲非善類捕獲後彭管帶即送至鉛山公館收禁十六日下午二句鐘會同沈知事將姚兇審訊兵士荷鎗圍繞極形愼重姚供去臘十一日之事彼乃帮兇并未開槍彭管帶甘言誘訊謂若直供自當設法保你生命姚始供稱若問償命兇手團勇全體都是當日王府轎過朱公廟時彼等先將轎頂擊破王府正欲躍出轎外我持處叉將王府頭額猛剌王復倒坐轎内而後面槍聲隨至以致彈穿胸部斃命云云訊畢即釘鐐收押聞其供出之主謀及開槍者數名日來正嚴密查拿彭管帶已將一切情形密電馬都督請示辦法矣 
[齊魯之愁雲苦雨]  
　　沂州沂防營第三營管帶衛立余前路巡防第十營管帶余某帶領防兵二營往攻諸城入城之日見無辮者盡殺之即有辮而被殺者亦復不少計全城被害者五百餘人其財産之被刧一空更不待言回沂之時又沿途刧掠自諸至沂凡有財産者盡遭其害銀錢貨物衣服首飾滿載六大車而歸回營之日楊統領甚爲歡迎某隊長腕帶婦女金鐲兩對嘗對人言此物係吾戰勝品也據某兵自言其一人所分之物可値三百金之譜則長官之發財可想而知矣 
　　蘭山蘭山地方有一種靑幫頗爲地方之害自王知府到任出示嚴禁并拿爲首者數人有槍斃者有斬决者有站死者而喪心味良之保長因生奸計以歛民財各保設立局所名曰退幫會凡退幫者必須捐欵於保長而保長中之尤劣者惟義堂村之王春甲溝上村之高煥廷以捐欵不滿其欲各帶練勇數人沿村搜拿凡殷實之家即誣爲帮匪索錢動千百串之多否則送官殞命一時四鄕騷擾鷄犬不安因此破家蕩産者不計其數 
　　聊城去冬束屬聊堂博莘等縣均有土匪滋擾尤以聊城爲甚計客臘一月被刧者三十餘家遷徒入城者異常擁擠距城五六里卽有匪徒游弋往往開槍示威彈聲隆隆徹夜不絕去月初五日南鄕劉元莊又有土匪多人用火夾攻幸該莊守禦甚力匪未得手北鄕十里堡亦有劉姓被刧云 
　　新城新城縣吳令士釗於舊曆正月初一日傳諭紳董速募兵八十名限三日送齊初四日學生張文煒等五人聞宣布共和各自來城慶祝該令亦佯表歡迎學生等談及徴兵事件懇求請示緩辦該令堅不允許諸生等亦卽告辭有從便門出者該令謂上客應由正門出入此項便門係下等人出入者諸生謂共和時代奴𨽻制度卽須删除何必以門分人之上下該令竟勃然大怒謂諸生以非禮相抗飭差拿辦拘留諸生於高等學堂並飾詞電禀張皇請兵此時邑紳王君在省聞之即函致吳令請將諸生釋放以保治安該紳於初七日由省回新覿面詰責該令亦允將諸生釋放奈該令飾詞聳禀在前初八日省吏已派兵到新彈壓斯時該令爲預佔地步起見遂將諸生管押揑造邑人胡某張某主使張文煒等兇抗奉文招兵結黨閙署待情飭差密拿當將胡某一併看管該令又親自起稿挾令各界出名繕禀請保否則立刻堂訊懲辦王紳亟欲和平解決免滋意外不得已遂商同紳商學界照伊原稿聯名具保該令當將胡某先行釋放自稱作爲未曾傳到並電請省憲將諸生開放幸省憲察明當卽電覆照准諸生等始免於難似此信口雌黃擾亂是非雖專制時代亦不至如此暗無天日吳令士釗竟於宣布共和時代祺施蠻毒眞所謂毫無心肝禽獸不如者矣 
[皖省聯合統一會紀事]  
皖省自去歲光復後所屬之蕪湖大通以及廬州等處亦相繼光復惟各自爲謀不相統屬自孫都督蒞任後即首謀統一辦法無如皖人南北意見甚深迄今軍政財政仍未劃一昨由省議會議員李君時蕊兪君道暄等以現在民國成立大局已定皖省仍係四分八裂不獨皖省前途可危即於民國亦大有妨碍特於三月十三號在北門内法政學堂開聯合統一大會議决公舉數人分往各處與黎君宗嶽吳君振黃孫君品驂切實忠告以便聯絡一氣而謀皖省之幸福云 
[武漢紀念大鐵橋發軔]  
蔡君元培等日前議建武漢大鐵橋以爲革命紀念聞此橋由武昌蛇山起造至漢陽龜山止橋身之高以仍可行輪爲度測計橋高法碼四十尸橋長法碼一千尸橋闊法碼二十四尸橋面築鐵路二條電車路二條馬車路二條人行路二條共八條由洋商福華公司承造估銀一千萬按法碼一尸卽華尸二尸六寸六分四釐也 
[卾省將行印花稅]  
　　鄂省理財司日前擬就印花稅章程二十一條呈請都督府查核現經都督移送議會議决不日當有宣布茲聞印花式樣分黑紅黃藍四種十文黑色二十文藍色一百文黄色一串文紅色其稅則無論各項票據十串文以上者一十文五百串以上者二十文一千串以上者五十文五 
 
 
 

Page 7

 
 
千串以上者二百文一萬串以上者五百文二萬串以上者一千文四萬串以上者二千文六萬串以上者三千文八萬串以上者四千文十萬串以上者五千文一俟宣布卽可實行 
[杭商議減房租]  
　　杭垣藩司前至清波門等處商店日前發起議減房租以輕負擔旬日之間全城響應日昨又假前清行宮續開聯合會舉定各叚代表十九號又在商會决議其大綱辦法約分三等第一等如藩司府前官巷口等處連年火災重疊房價昂貴今旗營裁撤官吏消滅滄桑變遷商情誠屬困苦擬將原租七折繳付第二等街作八折繳付三等則作九折城廂内外商店居民似宜一律辦理以彰公道云云現擬先設事務所於大街金波廟並訂二月初三日假總商會召集兩方面公决通過後即須實行 
[浙統捐局留難商貨]  
　　衢州紙商詹某及徽商公所木植約計値銀十二萬餘金於光復後豁免期内運杭執有産地捐票彼時因經濟恐慌無人問訊以致存擱兩月之久耗費已屬不資不得已商由公所由杭分運嘉湖蘇申等處求售詎紙船過嘉興木植次 
塘棲均被新統捐局截阻謂其無分運單雖有産地捐票斥爲無效除將船貨扣留外并將押運商夥濫加拘禁該商人等電告杭棧致江墅行商大動公憤咸謂捐章尙未正式宣布而沿途留難抑勒任情苛擾此種虐政商界萬不承認連日結合團體紛紛向總商會詰問據情呈請都督轉令財政司電飭各該商先行查騐放行免滋藉口 
[沭陽之黑暗]  
　　沭陽敎育研究會函云沭陽僻處海濱人文敦樸去秋各省光復沭陽亦宣告獨立時以海疆多故未便更張各團公議仍推前清知縣劉本𥜇爲民政長詎劉居心陰狼慘酷不仁聽信書差任用丁幕其翖頂䐁尾不改舊觀尤小焉者沭陽迭被水災土匪猖獗燒搶殺害糜爛無遺劉乃左抱右擁置若罔聞在城諸紳怒不敢言獨有不識時務之呂紳某秉性耿介面斥其非劉銜之適呂紳被人牽控劉得假手無證無據竟鐐刑囚禁各團具保不准呂紳太夫人因惱成病因病氣絕各團復具保仍不准孟子謂無是非之心非人也無惻隱之心非人也劉殆兼之矣 
[江南北兵匪爲患]  
　　淮北土匪自竄入桃源縣境後焚搶之案層見疊出以致城鄕住户大有席不安枕之勢現已由清江蔣都督派兵往勦矣 
　　江北宿遷縣境之仰化集大興鎭等處現已被張勳潰兵勾結土匪搶掠殆盡 
　　鎭江某營兵士日昨下午在點鐘聚集多人在萬全樓旅館不知因何與憲兵大起衝突並將憲兵高瑞鈞面皮㧓傷衣服亦被扯壞嗣爲各憲兵獲住兵士趙家邦一名押送原營懲辦該兵士等不服遂相約聚衆至小街憲兵局圍鬨幸經憲弁婉言勸散現由憲兵營長韓天慰君與該軍司令磋商互相派員在外巡查聞該司令已經允諾此後當不致再有此等舉動矣 
本埠新聞[再誌新兵要求發餉之風潮]  
　　民政總長公務處（卽前清道台衙門）所駐之台州新兵前日因要求發餉大起衝突已誌昨報茲悉滬軍都督陳英士君當時特派科員警軍等至該隊再三安慰一面調查起事之人以憑嚴辦並即知會各商團及警務所派令警長日夜荷槍出防免再肇禍是以前晚商學各團均戎裝出防至天明方始散隊昨日早晨城内秩序均卽恢復各商舖照常開市居民亦賴以安靜 
　　前日傍晚公共租界捕房卜總巡聞信後卽通飭各捕房捕頭轉飭中西探捕槪於落差後留駐捕房以便調遣巡護法捕房亦飭通班包探及安南捕在華法交界之處分段荷槍梭巡以保公安閘北警務長亦即發出臨時戒嚴令由電話知照各區各隊加派長警荷槍出巡並由市長函請各商團會員出防保衛 
　　製造局會辦陳濟南君以新兵忽然肇事且邇日謠言蠭起恐有匪徒乘機騷擾特於昨日分飭本局衛隊吳巡官及船　巡警路管帶與高昌廟巡警分防所錢允祥等各飭巡士日夜梭巡以防意外至本局員司工匠人等進出亦須稽查如無佩帶銅牌之人一槪不准入内遇有形跡可疑者准予扣留送請澈究並飭該局保衛團各會友於前夜爲始荷槍排隊出外巡察 
　　海軍司令部毛總司令昨因謠言未息諭令停泊製造局浦中之各兵艦長暫飭弁兵水手人等預爲防範設有水手人等因公登岸必須先給口令俟其回艦詢明口令符合方得上船並令禁止商船停泊艦旁 
　　福字敢死隊劉司令長福彪前晚傳令所部各兵士無論日夜均須聚集本營不准請假以備一聞警信即可出外彈壓 
　　警務長穆杼齋君分知東西南三區各派長警按叚巡緝並撥派巡邏隊　夜梭巡商團公會亦派各會友排隊出防救火聯合會亦即撥派各社友竭力防護警務長穆君出示云爲剴切曉諭事頃奉滬軍都督陳傳諭内開照得上海地方近來謠傳蠭起全屬不根本日下午五時有台州來兵百有餘人因尙未歸伍照章僅發口糧暫住前上海道署今爲改編入師致該兵等索補全餉鼓噪本府馬隊往解以言語不通兩下誤會互相衝突以致傷及該隊兵士三名防兵一名並誤傷東洋車夫一名嗣經調派衛隊前往彈壓旋即平定此係偶起之事與謠傳絕無關係恐商民未悉底蘊自相驚擾至妨治安爲此除出示曉諭外特再諭知該警務長仰即迅速曉諭商民人等各安生業母自驚擾本都督更當嚴加防範以安閭里如有造謠生事不顧大局者查訊屬實定當重懲勿謂言之不預也切切等因奉此合亟轉示爲此特行剴切曉諭該商民諸色人等知悉須知此次衝突實因該兵等以發餉細故加以與衛隊兩下誤會偶然而起與謠傳絕無關係業經都督派隊彈壓曁本警務長撥警防衛早已立時平定惟愚民無知深恐自相驚擾紛紛搬遷致妨大局不得不三令五申諪諪勸誡衛等應知上海係通商口岸素來竭力保護不遺餘力矧現在軍隊林立復經都　曁本警務長等協力保護决無意外變故之可慮自示之後爾等允宜各安生業一切照常倘敢不遵誥誡從中造謠生事或有不顧大局自相驚擾紛紛遷徒以致牽動大局者一經查訊得實定即嚴加懲辦决不姑寛勿謂言之不預也其各凛之愼之母違 
　　前晚民政總長出示云照得本日舊道署前兵士衝突居民或有驚惶當查此事原因係台州來兵百餘人因尙未歸伍照章僅發口糧該兵士等索補全餉言語不通以致譁然鼓噪械傷兵士三名防兵一名並及東洋車夫一名當經滬都督派衛隊前往彈　並由本總長飛請警務長加派巡警梭巡旋即平定惟恐商民人等尙未知此事底蘊爲特出示曉諭須知此次謠傳皆不根之言且本日兵士衝突尤非因謠傳而起仰商舖居民各自安居樂業勿用驚駭如有匪徒乘𨻶造謠當嚴拿按注懲治决不姑寛 
[袁總統豁免米麥稅]  
　　民生國計會聯合各團體要求豁免米麥捐稅詳情已迭誌前報茲將袁總統覆溫宗堯君電照錄如下温通商交涉使銑電悉民生國計等會電請一案係爲民食起見自應豁免昨唐總理已起程南行請執事就近詢商辦法可也臨時大總統袁巧 
[唐紹儀來滬消息]  
　　滬軍都督陳英士君接北京來電知唐紹儀君准於三月二十二號到滬陳君即照會法總領事轉飭捕房届時妥爲照料 
[華洋裁判所分劃權限]  
　　華洋裁判所長致審檢兩廳函云華洋裁判已在南北兩市政廳設立專司混合裁判案件凡英法會審公堂傳單拘票引渡界外人犯除傳証人外關於民事係外國人爲原告或原告之參加人者關於刑事係外國人或租界捕房提取公訴者若在滬南城内浦東等處應將票交由敝處南市政廳之裁判所承發吏核明若在滬北等處交山敝處北市政廳承吏發核明飭派司法警察執行傳拘分别預審移解或留所判决已經函致會審公堂查照在案此後凡有該公堂傳拘等票關於前項案件悞送至貴廳者請飭吏令其來所接洽如關於兩造華人案件悞送至敝所者敝所亦必飭其持往貴廳核辦所有案關刑事由敝所警察到城内傳拘者當飭司法警察先到貴檢察廳民事案件先到貴審判廳均請盖戳發行 
[全皖旅滬同鄕會成立]  
　　皖據楊子流域中樞半年來屢遭紛擾今大局已見統一皖省猶存渙散之象爰由海上皖人立一團體名曰全皖旅滬同鄕會當於昨日午後開成立會於　虹園到者數百人頗極一時之盛公舉陳劭吾君爲臨時主席金慰儂呂均衡爲臨時書記胡伯午方得齋郭禮徴三君爲臨時糾察員夏玉峰孫鹿苹潘雋生張無塵齊俊卿潘偉人爲臨時招待員曹客滄賈讓泉爲臨時記名員當由主席宣布開會宗旨略謂本會之設專爲聯絡鄕人感情並爲桑梓興利除弊云云次由會衆議决舉正會長一員副會長二員用記名選舉法當場舉定楊杏城君爲正會長並舉汪允中陳劭吾兩君爲副會長次議選舉議員事有主張每縣一員者有主張每府舉二三員者各抒所見旋定每府各舉三員每州二員由各屬當場公舉今將被舉各員列後安慶兪壽平王少谷姚仰南徴州謝筠亭金慰儂余魯卿寗國汗瘦禪呂仰南黃慕韓池州周美權周實之劉遜甫太平潘伯和汪伯衡尙左卿廬州吳鑑泉龑錦章夏玉峰鳳陽張無塵田少白孫鹿苹頴州竇价人郭禮徴周星若泗州夏輔汪宜玉農廣德李曉　滁州孫宗誠章中如和州李少牧六安鮑友章范恕臣繼由主席宣布幹事員及起草員槪由評議員推舉當經公同認可並决於新曆本月廿一日下午三時在江西路四十六號江皖籌振總會開第一次評議會以定進行方法 
[水巡送究竊賊]  
　　新關水巡移送積竊董氣福王雲卿至華洋裁判所控被串竊某輪船水物施阿富洋銀一百元請爲追究當經徐紫峰君提訊壓實判各拘留一月示儆 
[交涉使移駐洋務局]  
　　駐滬通商交涉使温宗堯君向在虹口乍浦路公館内辦公業已移駐前清洋務局昨特正式通告外交團以後所有北涉事件均至該公署直接商辦 
[警界研究會紀略]  
　　前日下午閘北警界同人開研究會到者數十人首由蔣警務長宣布開會宗旨繼由黃李張三君討論改良進行方針至五點餘鐘搖鈴散會 
[紳商團保衞地方]  
　　浦東三林塘西沿浦灘一帶匪盜充塞自三月十號起每夜搶刧不堪其擾幸三林紳商團長錢君蔭紳每聞嗚鑼必令各團友荷槍前往四處查拿匪盜爲之胆寒地方始漸平靜 
[棲流所經費支絀]  
　　滬北棲流所自被公共公廨前讞員寳子　倦眷指撥該所公欵一萬餘金後經費異常支絀曾將公廨送所病民流丐停止收留嗣經關讞員商准外交團議由工部局每年貼給銀五百兩如收養人數過多再行酌加已將上半年應貼銀二百五十兩繳呈公廨轉給該所具領在案茲悉公廨發所留養之貧民自陽曆去年十二月起至本年二月底止已達三百餘人應需衣食醫藥及病故棺殮等費共已動用洋一千餘元虧短甚鉅籌措無着爰復停止收留關讞員與英國領事以事關地方善舉頗有關繫特請該所將歴來辦法及收支總數與現在虧短若干逐項開單卽日送 
廨以便特開領事公會集議辦法俾垂久遠 
[覆訊諸以師呑欵案]  
　　前清江寗財政公所勘辦處委員李崇鎏及江寗藩庫管鑰委員諸以師寗省鐵路總辦厲玉麒均於民軍光復時捲取公欵及値銀二百餘萬兩之各項股單契據先後逃匿上海租界經代理江蘇莊都督查悉特派江蘇財政局委員郭定森來申控奉公共公廨將李等三人提案各交人銀並保在案前日午後由廨將諸以師呑欵一案先行復訊據江蘇都督府代表赫來司律師偕財政局委員郭定森上堂聲明案情繼由江寗財政公所管庫委員曾科進（卽曾伊思）聲稱於舊曆去年九月二十四日接差因庫房鎖匙被諸帶去故喚銅匠開門入内逐一盤查照庫册應存銀十萬兩詎祇存銀九萬三千八百二十四兩零短少六千餘兩至各項股單契據照册查點亦約少値銀百萬兩之譜故即禀明總辦派蕭委員來申將諸尋獲卽由伊交出約値銀數十萬兩之單契尙少値銀數十萬兩之各項單契及庫銀六千餘兩向詰支吾應請澈究旋由庫書姚季禹李子盤庫丁林得勝相繼上堂証明當時盤查情形復據赫律師譯稱被告雖曾交與蕭姓委員値銀數十萬兩之單契但此種單契不應隨身携帶觀此則捲呑一節已無可賴况被告向住南京並非租界居民公堂係屬預審今旣証據確鑿應請解送南京歸案訊究質之諸延博易律師到當辯護因時已晚由聶襄讞商之英領翰君判仍分别各交原保如無保人仍帶回捕房候下禮拜三復訊再核 
[調查土膏稅收數]  
　　上海貨物稅總公所查得土膏一項向由江海關稅務司征稅茲擬歸入總公所征收以歸地方公用業經民政長移知稅務司趕將去秋光復以後所征稅銀一併造報以便核明辦理 
[禁烟政策之進行]  
　　上海民政總長查得禁烟功令已奉袁大總統電令加嚴進行爰特移知警務長市政長趕將本邑華界膏店查明造册有無違法私售等事以憑妥定章程切實查禁 
[强盜砍傷事主]  
　　前夜二時製造局砲彈廠後面朱永叔家突被口操湘音之盜匪五人越墻而進以斧擊碎玻璃窗事主驚醒喊捕卽被該盜砍傷頭額刧去衣物銀洋破門面逸事後檢點所失各物約値洋二百餘元迨報請高昌廟巡警分防處飭警員前往查勘並飭差探追緝各盜匪已杳無踪跡矣 
[社會黨懽送會預誌]  
　　社會黨黨員蕭翼如陳翼龍諸君組織社會黨流動宣講部現已預備由發聞社會黨本部擬於本星期六日（卽陽曆廿三日）午後一時在該黨會場開懽送會凡屬黨員均相約到會爲臨别之贈言 
[警務長整頓捕務]  
　　警務長穆君查得浦東三林塘等處近來時出盜案特於昨日嚴飭該處巡警局員嚴密防護並飭查緝盜匪務獲解究 
[陸軍第十師預備操演]  
　　陸軍第十師因知陸軍部將派員來滬考察軍隊特於昨日分令所部步馬砲工輜各營長預爲整備候令操演 
[敢死隊副兵吸烟]  
　　福字敢死隊三隊副兵張福生素有烟　茲爲隊長查悉卽將該副兵連同烟具送請營長訊辦現劉司令長已飭令汴革示儆矣 
[保險費所餘無幾]  
　　前日法公堂移文華洋裁判所謂案據法商輝光公司控前在英租界福州路開設裕通香烟店之朱某去年被災後並未報明須追賠損失今查該店主婦朱金氏住居城内應請傳訊等情許繼祥君准卽派探傳到該氏倩徐紫峰君預訊供據當時賠得險銀一千兩除開支外所餘僅二三百兩之譜應留爲餬口之用判移送法公堂歸案訊核 
[謝贈]  
　　昨承利華英行惠贈五彩月份牌兩張又日光皂六匣均甚精細令人生愛書此誌謝 
瑣聞 
[城内]  
　　不能辭咎　城内中區警務長批上海三班學生陸榮興禀云禀悉此案由本警務長傳所親訊爾亦認錯不諱區員雖不在區巡員明明高臥竟不關照巡員私交地保帶出而地保卽係開設茶樓之人是爾目中只有地保而無巡員矣如謂爾得賄必有確實証據豈得賄之罪僅以撤差了事耶爾才具亦自可用獨惜軼出權限爲大局計不得不加處分以肅警章光復出力又是一事所得獎憑即是酬庸之具豈一得獎憑卽可鹵莽從事耶然則本警總長於光復之前一日與陳都督等密商定計論功行賞又當如何亦可挾此爲言蔑棄以自快乎所請開復原差之處未便照准據稱家累亦係實情俟查巡士出額以一級抵補此係格外體恤並非以此案寃作此調停之舉也 
　　檢察廳批示　　和生等呈批所控酌加撫䘏提追存洋係屬兩事未便混而爲一被害屍棺業已多時自應早爲搬出安葬方爲正辦核䘏一層須俟將徐仲魯發封房屋召變後償還債務再行酌給至兪菊生處存洋係屬民事着卽逕赴審判廳照章訴追可也　何全生呈批訴悉查此案前經本廳訊飭謝炎興王雪臣將該童媳帮同尋加俾可完聚而息訟累至何毓桂旣充圖董又係保証自應仍照前批從速調處毋得置身事外自取咎戾 
[閘北]  
　　自縊遇救　前晚商團會黄姚兩會員巡至舢板廠實康里聞有救命之聲當即入里查有甬人沈蔡卿因夫婦口角沈自縊圖盡其妻駭極狂呼卽經該會員等會同崗巡解救未至殞命 
　　草房失愼　前晚九句餘鐘新大橋南京會館面前龔如玉之草屋内起火卽經閘北救火聯合會至場救熄旋由八區黃區長飭將龔帶局拘留候查 
[英租界]  
　　盜黨就擒　盜匪兪德四等之同黨王大漏網已久嗣王又持刀圖害新閘路小茶館主吳榮生由探查見將王與其姘婦嚴陳氏一并拘解公堂押候查辦在案昨經關讞員會同美海副領事復訊一過判王與陳氏分别押候禮拜四帶同在押各盜質明核辦 
　　鴇婦受罰　三馬路二百十七號妓院鴇婦毛王氏因容留安 
趙金寳毛阿鳳由探將兩女解至公堂訊明判將趙女發濟良所留養毛女留候查核在案昨晨復訊據王鴇投稱阿鳳係是童養孫媳今將婦據呈案求請給領中西官准予具結領回惟以後不准再入妓院並着罰六五十元充公妓傭蔣張氏無干開釋 
　　另行擇配　南翔婦人張阿寳因背夫張渭生私逃來滬被拐匪楊義等奸拐至咸海衛回賣經是處警局查獲即將楊等男女四人一併解滬送至公共公廨訊明分别押辦在案現張阿寳業已收押期滿昨由官媒解案請示中西官以氏夫早經具禀自願離異判張婦改發棲流所留養擇配 
　　小孩流落　男孩小五子因在新閘路迷途啼哭由捕帶入捕房昨送公堂請示據供年八歲江北人父母均亡現由南京來滬因無親屬已流爲丐兒判送棲流所留養 
　　胃收水脚　顧舜釗控張逮甫胃收水脚銀兩等情昨由捕房將張傳至公堂過堂候訊 
　　毆打巡捕　劉阿堂李阿裕前日同在虹口天潼路五百十號屋内開燈吸烟被美捕房一千零六十號華捕查見盤問不服反將該捕銅表打失旋由一千另七十號華捕帮同將劉李二人拘入捕房昨晨解至公廨訊明判劉罰洋二十元充公如無力繳洋改押在禮拜李押七天並賠原告失物洋一元八角烟具銷燬 
　　車夫疏忽　毛會卿前日乘坐包車至百老匯路南潯路轉角適有人力車夫陶德昌拖車疾馳致被撞倒毛跌　腿骨當由巡捕將陶拘入捕房毛送醫院醫治昨晨由探將陶解至公堂訊明以原告已成殘廢陶雖非有意實屬疎忽着押四月示儆 
　　原告含糊　江北人辛文財之妻丁氏被王周氏等拐賣與粤人關耀垣業經公堂訊明已將王周氏等分别押辦丁氏因其懷孕判送棲流所俟分娩後再核茲氏已隨胎由所將氏送至公堂奉諭暫留候查明墮胎情形再核在案昨徑中西官復訊明白以辛文財臨訊不到遂判丁氏交關具結領回 
　　補提同黨　流氓汪金生（卽蹺脚金生）因糾黨在唐家弄内串搶唐林氏之金押髮昨經公堂復訊屬實判汪押三月並　補 
提同黨解究 
　　虐待小姨　女孩姚陽奉迷途哭泣捕送至公廨請示女供年十四歲湖北沙市人父母均在原籍去年與兄王桂軒一同來滬住居英大馬路附近胞姊家内近因胞姊病故被姊夫凌虐是以走出到回沙市判留候其兄來案再核 
　　贓物來齊　王成寳王劉氏鄒胡氏等串竊愛文義路李記登家値洋二千五百元之金飾各物由探將王等拘解公堂分押候查在案昨經中西官復訊一過判仍分别押候吊齊原贓再核 
　　逐漸拔還　姚順卿控殷菊亭不還供欵洋二百元前日午後經公堂關讞員與觀審之比愛副領事訊據殷認欠屬實判先繳洋五十餘元准交保限三個月拔清 
　　仍照原議　戴阿壽控某肉莊主陳阿大不還結欠猪洋三百餘元前日午後由廨傳訊戴因臥病由伊妻談氏投案求追質之陳認欠不諱並稱前已商妥每月拔洋六元關讞員與觀審之比愛副領事判交妥保照原議每月拔付洋六元 
[美租界]  
　　洋東難事　沈阿玉昨報捕房云在百老匯路某俄人處爲　司被欠洋十餘元向討無着反遭兇毆捕頭諭赴俄領事署控告 
　　及時而動　元若路六十四號住户張金方昨至捕房報稱妹予彩玉年十八號歲被戚沈金林誘逃請爲查緝捕頭准之 
　　欺侮車夫　粤人麥高昨在密勒路將車夫曹和記扭毆被捕併送捕房從寛斥釋 
[法租界]  
　　異想天開　周福林投廨控稱前日有人來報謂大場鎭盛姓親戚病故當卽封送弔禮洋三元交予來人帶去嗣知假冒正欲查究詎昨晚又月沈福生來家投一僞信亦云盛已病故硬索五元因卽交捕解案請究訊之沈供實由王寳和囑我送信不知其僞求恩原宥聶讞員以沈情殊可惡判押一月以儆 
　　茶館聚賭　張阿和在八仙橋向開設小茶館每日客人賭博抽頭漁利茲經捕房偵知派探傳張解廨經中西官訊明屬實判罰洋五元充公 
　　逃犯就獲　逃犯薛阿二查緝已久茲經包探拿獲經廨訊究判照原斷加押半年示儆 
來件 
[漢冶萍股東代表張知笙意見書]  
　　竊本公司礦廠爲吾中國絕在絕美之實業非但通國皆知並聞西人羡極生妬目爲黃禍現今鋼鐵世界大治之鐵漢陽之鋼萍鄕之煤於各色製造皆宜美國與日本紛來定貨此業之發達已可操劵所惜者中國之風氣尙難大開資本家尙多觀望故一時財力不及不能推廣總理李君深悉泰西情形熟諳礦務經理可稱得人贛鄂湘三省相近之礦地皆由公司購進以後之企望更鉅自去秋武漢起義後幸保護得力尙未損失繼聞日本有借欵之說並有合辦之草約竊思吾國如此佳好實業久爲外人垂涎今忽與外人合辦頓失一半權利非但爲我各股東之不肯承認卽於國家大局亦大有關係爲我同胞失利尙小此後之禍患有不可勝言者實大幸大總統力持大局决定廢約想必可爭回自辦但股本優先普通共一千三百餘萬元爲數甚巨其中有實力者有購股後自力不足將股向他處抵押者　如匯豐銀行前亦肯以七折抵押輾轉流通股票交易日有市價此乃股票發達之萌卽泰西各國之股票情形亦如此也自去年秋冬市面一變各埠交通閉塞岌岌可危漢冶萍之股票無處可抵已做抵押者股數甚鉅催贖急迫轉抵無門以致股價無市竟成呆　値今之恐慌市面勢必致貶價賤售雖有外人不能入股之議然外人可以轉託華商買進豈非暗中之利源外溢此乃無形之損失今袞袞諸公策議稠密取消合股之約並籌借款以資公司推廣營業經贅無須鄙人贅言惟維持股票亦須亟行設法或請由國家將公司股票按時値收買俾無力股東不致將股票流入外人之手卽以後公司發達利益仍在國民與國本同休戚値此民窮財乏之時亦理應維持若以公司名義向外洋借債信用昭然皆允借資鄙意或由借欵中公司撥銀二百萬另立名目專押本公司股票爲維持本公司股票所設其股本押價定以七折計押覔妥保人訂以期限押息照市上公道行情於公司亦有利可取以濟有股之人難以轉運之急則股票價値亦不致過於跌小旣可以維持市面又可周濟股東一舉兩得想在一二年公司經營發達市面轉機股票交易靈通押股者勢必贖清於公司維持股東及股價不致貶跌之至意情誼兩盡矣謹献芻議是否有當乞爲採擇五百四十股股東代表張知笙謹陳 
 
 

Page 8

 
 
自由談 
游戲文章 
[春色賦] [  愛]  
　　石牕山民方夜吟詩聞有香自簾間入非檀非降非芸非麝自薄而歸厚由淺而入濃山民聞而自思曰寒梅已老丹桂未開因細辨之覺沉靜而自在者蘭蕙也甜淡而散漫者桃李也芬芳而辛辣者玉堂銀杏也及曉推窗一望見千紅萬紫似霧非烟山民曰此春色也去年送去今日又來春仍如此人異從前對此嬌桃嫩柳能不感喞乎歲月之如流也甚憐春色雖好勾留仍無多時韶華九十轉瞬易届棟花風信方將作詩以迎春因循須臾即可改作送春之詩矣然春去無幾時春必重來計人生百歲祗迎送百歲於其間百歲而外春則仍自來去而迎送者其誰嗚呼一念及此將何以爲情哉而况不以春秋佳日爲可喜日事利名之虚事爲春色所笑作勞人俗子不能一悟及時行樂之事也宜乎古人有莫放春秋佳日過一語豈早解此而言乎嗚呼傷哉 
海外奇談 
[大聲驚人] [  頌斌]  
　　攷斯德君奥國武夫也其中氣之旺發音之鉅可謂世界人類之特出者每當大吼一聲林木震動不知者幾疑爲猛虎之驟至也本月三號爲奥王介弟懸弧之辰祝嘏者不下五千餘人攷斯德君亦在王邸給事當賀客羣集之際突有瘈犬入室人皆辟易獨攷斯德君挺身不避且瞋目大叱曰瘈犬速退一時聲音之鉅有如空中霹靂瘈犬曳尾狂奔室内外諸人無不毛髮悚立門外駕車之馬觳觫若遇猛獸眞神技也據聞攷斯德幼時患口吃常以期期艾艾見笑於人攷乃大憤每日凌晨往海濱或荒野深林人跡罕到之處竭力大呼操練發聲有時夜宿樹間習聞猛獸啼嘯久而言語發皇口吃漸愈而其聲亦愈練愈鉅云 
尊聞閣詞選 
[春日感懷] [  渭艇]  
　　時局如椎未肯□燕雲皖水思迢迢束風那管人憔悴綠到　蕪更柳條 
　　社鼓餳簫九陌晴曈曈日影煥旂旌可憐萬紫千紅色半是征人血染成 
[春雪]  
　　長空無　地無塵頓現琉璃畫裏身紅瘦綠肥開白戰春光點染益精神 
　　閉門高臥憫袁寒塡到　　世路寛天意幾經春　　慢將玉戲等閒看 
[晴雪]  
　　　來人意快新晴凍釋簷牙溜有聲烏帶隣花香過院風敲　竹　含　杖　携　開三徑搶葉烹茶擁百城靜裏細參多妙歸放懷天地一身清 
遺聞軼事 
[陳雲貞致夫范秋塘書] [  龍]  
　　范秋塘汴諸生也少負雋才淮安人其妻陳氏姿容美好才藝雙絕伉　倡隨極閳房之情好生弟覬覦其色欲盜之不得兄弟參商遂失歡于繼母搆成家難遠戍輪臺陳氏備曆磨折有自輪臺回者得其寄外書讀之者可以鑒其志之貞而遇之酷也特錄之於右 
　　妾雲貞端肅檢袵再拜致候秋塘夫子安履憶自　亭分手彈指十年遠塞竊愁空懷歲月長門幽恨莫數晨昏然貞侍母膝前兒女團圓尙可寛緩夫子隻身孤戍依人作計誰與爲歡問煖噓寒窺飢探渴凉凉踽踽未知消受幾許凄其貞雖不能縱萬里之身續一夕之好而離魂斷夢常繞左右矣思君十二廻腸九折豈虚語哉别來七奉手書僅復在函使固罕逢筆尤難擊單詞片語未足以慰雙眸盼睫也前歲五月六日得一密札於四爺處送書之日適貞臥病之時投地參差幾遭不測幸蓮姐解人覷破支吾遮掩得以解紛冷汙涔涔二銺頓然告退伏枕細讀欣　交集少頃母親折書榻畔笑謂貞曰錦兒脫罪楄隅歸期可望來禀頗自愧悔想已磨折悛改我今亦憐之矣是皆夫子孝思所感不然此恩正未易施也戊申七月勞姓所寄一信備述别後景况自此五易寒暑中間情况大槪寄知新阡樹木成林圍墻完固歲時伏臘曕拜如常湖水平潮不相侵害可以放懷母親杖履優游飲食猶昔惟疫症時作精神稍衰耳親族中槪同陌路大姊夫大姊姊雖不甚　落亦無大照拂二姊夫已作故人二姊姊尙留都下六妹妹遠在楚省音問久疎翼廷大兄人雖刻薄但爲母親倚賴之人嗣有書來總以一味感歉庶可不失歡心至負義人今已遷居他所不及提防菲菲之言暗味之事難免不聳惑於夫子之前貞惟忍性堅心立定脚根顧盡我之所當盡至於靑蠅情茨之　信與不信又何敢必總之瓊女而在尙可以解不幸於去年八月出疹冒風以死十五年仳　辛苦盡付東流草草治棺　於塋側猶記殁之前夕捧貞面而啼曰爺爺離家已久兒殁後萬不可語及之今憶此言不禁淚下泉湧何止殘槁遺詩驚心欲碎零脂剩粉觸目蘭權耶丁郎讀書頗有父風然恃聰明而欠沉濳務高遠而不咀嚼詩詞有新頴之句制藝則駁雜不純靑靑子衿初非館閣中人物也來書訽其所師舞勺以前皆貞口授經史詩詞略知大義庚戍仲春始就楊先生學提筆爲文是秋卽已了篇嗣後楊先生選敎辭去至今皆卜權齋訓迪敎法頗嚴貞亦不敢稍假辭色課餘之下仍以詩詞試之不留餘力惟母親姑息太甚殊多窒礙奈何奈何（未完） 
心直口快 
[仰天大哭] [  苕上本恪子]  
　　吾讀出師表而哭吾讀陳情表而哭吾讀蘇台饒舌四不可解而哭（見辛亥十二月二十日申報自由談）吾讀黎公元洪四亡之電而哭吾聞湖州人苦腦子而哭吾聞雙林人作騙子而哭（明明假珠子而美其名曰珠誑騙婦女之財）吾見忍勞耐苦毁家興學者而哭吾見無才無德高居權位者而哭吾見新政府多虚驕習氣而哭吾見□分府把持權利而哭吾見□民長刑訊鄕民而哭吾聞以全國賦稅抵借外債大失民心而哭吾痛高尙尊貴之共和名義爲一班無法律之小人所敗壞而哭吾痛司法衙門之營私舞弊狐假虎威賄賂復活八行復行直者含寃曲者得志毫無公道而哭吾痛强敵窺伺軍界内訌自召瓜分而哭種種可哭哭不勝哭惟有仰天大哭 
[改良] [  劣僧]  
　　改良二字已爲一般人之口頭禪今戲效之　　中國人外國裝外國人中國裝改良　　男子裝飾像女女子裝飾像男改良　　妓女效女學生女學生似妓女改良　　新流行之戲劇舊中夾新新中雜舊改良　　改良新戲中有殺千刀爛汚貨等語而出諸新茶花之口改良 
　　中國人與中國人講外國話有時見了外國人倒說中國話改良 
　　吾天天買了申報便亟亟的先看自由談把國事要電緊要新聞都丢在腦後改良 
紙上空談 
[玻璃棺材] [  劣僧]  
　　富家出喪務極奢侈獨惜塲面雖闊而死者不能知死者衣服之美生者亦不能見是宜用極厚之破璃鑲於棺材四面則死人活人均可一望而知豈不甚善 
[薙鬚大會] [  劣僧]  
　　民國初立時各處皆開剪髮大會誠千古罕有之盛事也惟留鬍鬚有何益處飲茶飲湯飲酒淋漓沾染齷齪異常吸烟之人往往兆及焚如固有百害而無一利者也其速發起薙鬚大會以達清潔衛生之目的 
戲攷 
[鴛鴦樓] [  健兒]  
　　孟州施恩所設之酒肆爲張都監張團練蔣門神覇佔施藝不敵蔣不敢爭及武松流至孟州施見其魁梧奇偉結以厚恩期其報復松得悉情由卽往蔣處挑釁摔蔣於地而重擊之逼其將帪目及赢餘欵項交還施恩蔣不敢抗悉遵松命二張聞之銜松切齒然懼其威力不敢與較探得武松起解日期乃賄囑公差至飛雲浦結果松命公差應允而去三人即設席於鴛鴦樓以待報命松行至飛雲浦見公差神色頓異知有變卽折去刑具掀公差於地逼其盡情說出公差遂直告之松盛怒之下即殺公差懷其首而至鴛鴦樓見三人正飲酒取樂即以人頭遙擲席上三人大驚方離座而松已至走避不及俱爲松所殺害又搜其家屬而盡殺之乃以指染血塗已名於墻而去深恐疑及施恩而波及無辜也引劇首推高福安高能於三只檯上跳下一手持刀一手擎空兩脚拍成一字（他伶皆以手抵之）而力法亦五花八門各極其妙 
小說 
[短篇小說美人影] [  天漢]  
　　冰心生吳郡人少肄業於某中學秀外慧中遠近交譽焉家有小園依山疊石因㵎作池林木蓊鬰花竹清綺又有茅屋數椽即生假期中之休息所也生俟放假後終日處園中日則臨窗習字夜則對月吟詩常謂坐擁百城南面王不與易也 
　　駒光荏苒已届冬深花事正蟄伏時代園中小本皆以秉稈束縛矗矗如芻靈令人頓生蕭條之慨兼之朔風怒號雪花飛舞更覺無聊生乃烘火爐温良醖以爲辟寒計 
　　翌晨雪已止風亦微生徘徊廊下若不勝其岑寂者見園童以雪作美人像面目畢肖身材合度生曰姿態秀妍不啻天仙惜無運動之能力耳童曰主人亦愛之乎生微笑不語而歸 
　　一燈熒然萬籟俱寂生獨坐靜聽益形索寞不得民展衾遽臥頭甫着枕忽聞窗外有彈指聲生乃披衣啓門見一女郎窄袖散褲雙翹繡屧膚白於雪眼明於波非尋常閨閣姝也生從未見此麗質不覺魂銷心醉 
　　生謂女曰適從何來乃至此間豈姮娥思偶偷降紅塵耶女笑曰妾東鄰雪姑也原籍四川省雪山之頂有一村落乃妾家故宅也妾今爲一笑之綠而來君其憶之否遂挑燈長談絕無倦態脉脉通情幾忘其身之尙在人間也 
　　刹那之間鄰雞亂唱金烏映窓女容色慘沮泣曰與如相念就妾没處掘土尺餘有明珠數粒即妾精誠之所結玩之如見妾也言時生嗚咽弗能成聲方欲曲爲解慰忽窓外金光如火由窓隙人女倐不見生意大頽喪體亦疲甚勉强整衣出外吸新鮮空氣以暢胸懷見昨日園童所玩之雪美人忽間已歸烏有之鄕可不惜哉今我無以名之名之日美人影 
 
 
