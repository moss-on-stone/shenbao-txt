# 1908 - 148 - 4912695

 

Page 1

 
 
   
 
 

Page 2

 
 
   
 
 

Page 3

 
 
代論 
[湖北法政學堂監督邵太史訓辭]  
　　（前略）法學占精神科學之最上級。非習普通學者。誠不足語。此然國家今日勤求立。憲所待於法政事業。至繁且亟。故　〓敎育。不能不因事業爲變通。節省科目時間。亦勢之不得不然也。夫國家爲社會所積。社會爲人羣所積。小而人之與物人之與人。大而國之與人國之與國。莫不有無形之關係存乎其間。所以維持此關係。使緜緜延延。得保和平於終古者即法律政治是也。法律著於條文者爲多。其非法律而以保國家之生存者皆爲政治。二者不可偏廢本堂所定功。課即持此義。以期諸君法政知識並進。諸君其可知力學所自矣。 
　　中國三代而上。有禮治無法治。三代而下禮治失而法治亦不完全。禮治者。。合道德法律而一。之官師不分政敎合一。其時爲民上者。不獨支配人之行爲。且能支配人之精神此在去古未遠。民風渾樸時代。有德有位之聖人。或可因是以爲治。自戰國諸子蠭起。異說龐興。詐僞百出。名法家之言盛。而禮治遂不可復。然漢承秦苛虐之後蕭　草律。務取簡易隋唐要典。亦僅詳於刑制而忽於他　。唐後至今。沿襲無改。人情國勢。更歷二千餘年。而法律無進步。其尙足以爲治者。則人民文化程度。亦蹈常習故而不知變化耳。方今環球交通國家主。義日漸發達。思立國於五洲者。遂不得不合全國人民變化而統一之。以鑄造特别之國民。遂建設獨立之疆國。法律。政治者即所變化統一國民之具也。 
　　雖然。小國之統一易大國之統一難公法之統一易。私法之統一難。中國大國也。其形域與歐洲德意志聯邦差近。蓋德意志係合二十六聯邦而成。與中國二十二行省無異。當十九世紀中葉。法典議甫起。於是德國法學者有二大派。一爲非法典派。一爲法典派前者以薩比尼氏爲代表。後者以季部氏爲代表。薩氏謂人民慣習。不可强同多編單行法不必法典。季氏謂人民慣習不同國家當以法律統一之。故非將單行法悉編爲法典不可。當其時各聯邦民法。有仿行羅馬法者。有仿行法蘭西法者。有仿行普魯士撒克遜法者。有本其舊有之慣例以爲法者。幾成一國一法之現象。於國民進化上。大有妨碍。至一千八百七十一年。普王威廉第一。踐德意志皇帝位。設帝國議會。掌立法權。公法如憲法刑法訴訟法等。先行制定。頒行全國私法如商法及民法之債權法。亦漸制定統。一而其最要之關鍵。在各聯邦設立法政學校。昌明法律學說。與立法主義。迺以收統一之實效。是何也公法爲國家。與人民之關係。在法律爲强制法。國家有制定之權利。人民有不得不服從之義務。至私法則國家專爲保護人民權利起見除妨害公共秩序。及善良風俗外。以人民之意思爲主目的。而以國家法律爲從目的。是非國民思想全歸一致則國家法律之推行。亦萬難一致者也。（未完） 
專電 
[電一（北京）]  
　　滇省奬案原議錫良從優議奬某大臣謂前愆應抵贖是以中止 
[電二（雲南）]  
　　錫督奉廷寄亂事雖平首要漏網慮有後患自應嚴密防緝如再有疏失惟該督是問 
[電三（雲南）]  
　　滇省官塲議於河口設立紀功碑以壯京觀 
[電四（廣西）]  
　　桂撫探聞滇省潰黨將竄回桂邊勾合潯匪復圖滋擾嚴飭各路防軍堵截 
[電五（北京）]  
　　湘撫岑春蓂奏覆黃忠浩身體尙健奉原批知道了 
[電六（奉天）]  
　　陳昭常來奉面商間島交涉以諸事棘手擬請另簡賢員接任 
 
 
 

Page 4

 
 
緊要新聞 
[度支部奏對雲南軍費北京]  
　　前日召見度支部堂官時慈宮諭云昨日錫良電奏孫逆猖獗邊防吃緊需欵頗鉅各省庫欵支絀不克接濟恊餉深爲可慮澤公對臣部兩次奏撥前後合成五十萬兩（度支部議撥經費原摺大要已錄初二日本報）白金柱續招五千人之餉及龍裕光往滇川費尙未指撥實因部庫拮据確有爲難之處慈諭現在雲南需欵羅掘己窮惟有遇事撙節庶幾緩急有備等語 
[滇督派員購辦軍械]  
　　雲南追勦革命黨需用軍械滇督錫清帥特派專員赴滬訂購快槍三千枝並配子彈等件聞已電由江督端午帥轉電滬關查照俟該員購齊報運出口時請即轉飭新關稅司迅速免驗放行 
[貽穀參案續聞北京]  
　　某御史奏叅貽穀贓欵尙有寄存京城存義厚銀號三十餘萬兩均係伊姪經手近兩年滙劃來京者現在貽穀侵蝕官欵過鉅應請飭下順天府迅即查明提出備抵當日軍機處片交順天府步幂統領衙門確切查明内有毋任隱匿字樣 
　　榮學士前上封奏叅劾貽穀子姪吏部郎中某某前曾干預墾務應一併查辦當奉諭旨着法部併案訊辦由軍機處抄錄原奏片交到部現經法部會同順天府步軍統領衙門傳貽姪某郎中（貽子因赴晉並未傳到） 
到署詢問兩次擬即從輕先行另案覆奏或謂某郎中在吏部素邀上台器重陸尙書尤倚任之故此次之事得以從輕了結云 
[庫倫辦事大臣爲蒙古汽車咨郵傳部文]  
　　爲咨明事本年正月初九日准察哈爾都統咨開據察哈爾商務局詳轉據保升直隸州知州趙宗詒等以集資創辦蒙古氣車公司先行張庫一帶遵章懇求專利禀請試辦以興實業等情一案經本都統於本月十四日據情專摺具奏除俟奉到硃批另行恭錄咨會曁分别咨行外理合抄錄奏稿連同公司章程清册一併備文咨送請煩查照並希轉飭所屬一體保護等因准此查此案上年十二月二十七日准貴部電咨察哈爾誠都統奏華商創辦蒙古氣車公司一摺内稱趙宗詒等禀稱擬於蒙古創行氣車先就張庫一路開辦隨時擴充口外地勢寛曠行車甚便今年法人賽車會在口外試行一次三州路程四櫓之間尅期而至又稱行車地段一循電報綫路各等語查蒙古氣車事屬創舉由張至庫有無窒碍據稱今年法人賽車會曾在口外試行究竟情形如何統希詳查電復以便議奏等因電咨前來當經電復貴部宥電悉前准外務部電開有法紳義員乘電車由庫赴俄旋於五月間到庫次日由恰回俄聞係由張垣啓程至走何路有無險阻均未得知赴俄後如何情形無從查悉車在庫倫祉曾親試且車僅容三人甚便捷惟懼泥淖坎壞查張家口所屬之達里剛蓋以外便係外盟今若常年行走氣車與外人暫時行走者不同必須與外盟商定方無窒碍惟未見張垣所擬章程無從與之商議應請貴部將其所擬章程示知以便商定再行具復等因電復貴部在案查此案旣經部議自應先候部復且查達里剛蓋迤外即係外盟若不與蒙古商定將來窒礙恐多除將公司章程札行兩盟核議外擬合先行咨明貴部請煩查照俟該盟長呈復到日再行咨會辦理且庫倫亦有人願辦氣車將來或劃分地界或同力合作再行一併咨商相應咨明查照施行 
[董恭又捐欵獲奬北京]  
　　甘督升允奏稱董福祥遺命伊嗣孫董恭報効洋鎗一千六百枝藏銀四十萬兩業經照數點收奏請恩卹在案茲董恭又續行報効學堂經費銀五萬兩雖據稱不敢仰邀奬叙殊未便没其好義之忱云云奉硃批董恭著以道員交軍機處存記 
[江督蘇撫會保巡警道員蘇州]  
　　外省添設巡警道一事業有數省於實缺候補道員中奏保充任前日江督端午帥蘇撫陳伯帥亦會同奏保蘇州府何剛德候補道舒體元上海巡警總辦汪瑞闓前蘇州巡警總辦嚴震四員堪以充補巡警道缺惟尙未奉批回不知誰是圖中驥也 
[淫伶李春來案近聞]  
　　文匯報云本埠華人傳言公廨會審委員寳明府因李春來案辦理棘手業已辭職現美領事要求寳君向佑尼干律師賠禮聞寳君己將照行惟不知是否當衆行之并聞有另行派員會審此案之說然事尙未確而廣東會館對於此事頗爲激昂將提議特别之事件所議何事外間無從得知大約此事在數日之内或有進步其實在情形則尙難逆料云 
西報譯要 
[俄人經營黑龍江艦隊]  
　　倫敦支那報載稱有波羅的海船工四百人及機師多員已離聖彼德堡前赴遠東裝造淺水砲艇以充黑龍江防隊此種砲艇先期由火車拆運至開排洛斯克然後再在該處裝造所選工人工資皆較平時加倍且多携帶家眷者蓋彼等咸願長居宇蘇里省俟砲艇工程告竣即協助敷設黑龍江鐵路云 
[英人注意中暹界綫]  
　　字林報初四日倫敦電云英國財政副大臣披 
 
 

Page 5

 
 
斯君答羅希納貴爵之問云斯葛特所定中暹分界之綫中國不肯承認雖經迭次磋商至今仍未就緖云 
[勸止華人勿入坎境]  
　　文匯報初五日倫敦電云泰晤士報焚哥武訪事電稱此間中國商會已電告香港會館請勸止華人前赴英屬哥倫布並通告中國各處通商口岸一律勸阻因坎拿大工部副大臣曼肯　　提議禁止華人入口之故 
[德國協助考查憲政]  
　　文匯報初四日柏林電云德國官塲於于式枚侍郎考察德國憲政諸事極力協助 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[農工商部奏農事試騐塲大槪情形摺]  
　　竊維比年以來迭奉諭旨振興農政臣部謹就樂善園地方籌辦農事試驗塲以示農業模範業於光緖三十二年三月間奏明奉旨允准在案嗣經行知各督撫飭屬釆選穀蔬果蓏花草蠶桑曁禽獸水族各種物品塡列表式彙解臣部並咨行各出使大臣飭屬選購各國穀麥果木花卉各項籽種寄部分别試驗以資比較於三十三年間陸續解寄到部由署郵傳部右侍郎臣部右丞沈雲沛督飭員司整理該塲一切事宜平治塲圃區畫畦町建築垣墉疏濬溝澮經營布置粗具規模謹將歷辦農林事宜曁各項工程大槪情形爲我皇太后皇上縷晰陳之伏查該塲歷辦農林事宜其業經遴選嘉種辦别土宜先行試驗者約分五大宗尤以農桑爲重一日曰穀麥試驗就塲中闢分六區合計七十五畝如直隸江蘇之陸稻芝麻山西河南四川之高梁菽豆以及法蘭西之高梁美利堅之玉黍意大利之陸稻日本之花豆等類畦法向有南北畦東西畦之别播法有散播條播點播之分肥料有淡氣肥料燐酸肥料加里肥料之殊相土順時期復冀州上田之舊二曰蠶桑試驗就農中闢分蠶室繅絲室切桑室器械標本陳列室各一區蠶種則有中有外飼養法則有天然有人力其人力飼養之法計分温育凉育温凉適中育三項刻正檢察蛾種消除菌毒總以祛病孶生爲主義桑園闢地五十五畝已栽成者一萬五千株桑條搖曳生趣盎然桑畝迤北分植棉麻麻所佔地六畝棉所佔地十畝即就直隸奉天以及美利堅日本之麻籽直隸山東江蘇安徽湖北以及美利堅日本之棉籽詳晰試驗而於棉業尤　注意種分中西色分黑綠釆用美國種棉成法如選種加肥摘心培土罔不按時實驗以冀蕃昌三曰蔬菜試驗就塲中闢分四區合計三十二畝如直隸之王瓜茄子江蘇之山藥扁豆香瓜以及和蘭之甜菜俄羅斯之甜瓜番茄辣椒美利堅之雲豆蜀葵萊菔甘藍等類有發生較遲尙在催苗溫室者有氣候合宜業已播種畦隴者均已圻甲抽芽漸臻暢茂四曰果木試驗就塲中闢分十四區合計八十五畆大致分美術園藝普通園藝兩項就各直省及外洋各國所已解到者按區分種其類則有仁果核果漿果殼果之分其品則有江蘇之桃廣東之椒河南之榴福建之海棠山東之梨棗山查以及日本之柿梅銀杏美利堅之蘋果櫻桃之屬其高者固葱鬱可觀其低者亦芳菲盈畝大都灌培就竣成熟可期五曰花草試驗花草爲農業附屬品該塲就試驗之餘時亦留意培養其著名各品如福建之蘭江蘇之菊河南山東之牡丹湖南江蘇之珠蘭以及意大利之草花澳大利亞之蘭草日本之菖蒲薔薇欔桦百合花福壽草等類有草本木本之殊有叢生蔓生之别盆栽畦植分布各區此該塲歷辦農林事宜之大槪情形也至於工程項下計分試驗廠博覧園動物園三處由臣部參議上行走候補三院卿内務府員外郎誠璋締搆規畫昕夕罔間　試驗廠所屬如溫室理化室蠶桑館昆蟲飼養室農事標本陳列室等項漸次落成足敷應用博覧園　屬各項廳房樓屋亭榭橋梁或用中式或釆泰西日本諸式藉以助帝京之景物而動殊俗之觀瞻動物園各種物品如獅象虎豹熊猴紋馬梅鹿駝羊袋鼠鵰鷹鸚鵡鷺鷥孔雀鴛鴦等類由南洋大臣端方在德轲選購解寄到部園中所需檻柙亭舍刻已位置適宜修蓋完整不特靈囿靈沼遠符周制亦且多識禽獸足爲開通國民知識之資以上各項工程俟一律告竣後應由臣等隨時與署郵傳部右侍郎沈雲沛督飭在事員司認眞經理力求進步按期報告成續於首善之區藉示農業模範冀仰副朝廷敎稼劭農之至意至該塲辦事章程曁籌設農林學堂以宏造就之處當由臣等依次籌畫再行奏明辦理所有臣部農事試驗塲歷辦農林事宜曁各項工程大槪情形謹恭摺具陳伏乞皇太后皇上聖鑒謹奏四月初九日 
分類新聞 
政界 
[蘇府查案已竣蘇州]  
　　蘇府何筱霞太守於上月十九日奉督撫憲會委赴揚州密查趙濱彥被參要案茲聞何太守己查有端緖當即折赴江寗面謁端午帥現已於初三日下午由寗乘車回轅矣 
[查報丐費實數蘇州]  
　　蘇臬左子儀廉訪以蘇省巡警腐敗之故由於經費不足因擬將丐頭一役一律裁撤改歸巡警兼辦當即札飭七路警局詳查大小鋪户每年共出丐費若干一面嚴飭各丐頭造册具報茲經各局查明城内每年约有五千餘串城外約二千五百餘串業已呈報廉訪察核矣 
[平湖禁烟局議撥膏捐浙江]  
　　平湖縣紳民聯名公禀省台謂該邑實行禁烟聯合各界組織專局暫行簡章亦經禀縣立案應需經費統由士民捐集勢難爲繼致本年所需迄無把握烟夥習藝所亦未舉辦現經邀集紳商學界公同會議决定暫借佑聖宮房屋開辦習藝安定專章應需各欵請即援照嘉興禁烟局成案將膏捐每兩酌加三分悉數撥充俾收實效而除烟害聞已飭釐餉膏捐局核議復奪矣 
交涉 
[合浦縣委辦洋關需索案廣東]  
　　廉州合浦縣北涔地方來往船户往往被洋關勒罰商民久已不平日昨該關又悮罰法商某船該商即向洋關及地方官索賠各艇户亦乘機集議對待當由龔道札飭程委員福慶前往會同該縣沈令瑞忠詳查妥辦該縣委隨傳集紳商船户切實開導並參酌輿論擬具簡章五條總期杜絶從前弊端除會商稅務司外並電禀龔道察核簡章錄下一各埠船户帮有軍火准成或由地方官給有牌照到埠呈驗如可作准毋庸另給倘有不合即由稅司另發不取分文一隨報槍碼因事用去到埠報明鎗枝提旺修整只須先報後修一貨主隨船多帶鎗碼致與牌不符先向地方官報明取牌即予放行免罰一船户未諳關章有牌照而數目不符實因一時錯悮取有商店 
 
 

Page 11

 
 
結保免罰二船户攏旺槍碼提貯商店如有殷實舗户先行出具永遠保結准其隨時寄放以後只取商店收條呈驗毋庸另具保結 
軍界 
[陸軍學生演習旅行蘇州]  
　　蘇省陸軍速成學堂總辦舒體元督同提調蘇謙於本月初三日率領本堂全班學生隨帶一切行軍器具由陸路赴無錫一帶演習旅行野操戰陣等法當晚即行回堂 
[分統因事撤差蘇州]  
　　駐紮江陰之江巡緝私内河三營分統徐梅汀因誣責某領哨軍棍二百下併發縣押辦等事經督辦瑞方伯查悉飭令撤差另委向帶浙西前營之候補知縣朱廷燎接充 
[派員預備秋操事宜安慶]  
　　今歲南洋秋操迭誌本報現鄂省派委鐵忠高曾介鄧成拔吳紹璘張長勝辦理偵探事宜詹貴薛夢佶柳衣張宗藩魯鈍辦理測繪事宜其修理道路諸事則派委游擊王恩平帶同營弁念名經理軍路之事並派委蔣紹霓管子才張鑑渠隨同照料日前鄂省陳小帥已咨照皖撫請加委數員隨同前往秋操地方預備一切 
[提憲校閱駐松各軍松江]  
　　江南提督劉華軒軍門前日親赴各處校軍回轅後即於初四日閱視駐松四營及松江留防隊正副兩練兵陣法嫻熟步伐整齊軍門特備大錢二百千文分别犒賞並定初六日簡閱千總以下各員弁打靶 
[禀設藥庫避電針安慶]  
　　北門外菱湖火藥庫儲積利伐猛炸彈其性最烈夏令雷電交作更爲可懼亟宜早爲防範現軍械所朱道恕擬於菱湖藥庫中建設避電針四桿於本局後膛子庫建設避電針一桿凡遇雷聲震動即可引電下行日菱湖藥庫均近水邊尤覺相宜故已禀請撫憲飭匠建設矣 
[電覆佈置西江捕務廣東]  
　　西江整頓捕務添置快輪大約不日可以竣工日前大憲又奉外部電詢添輪整頓事宜現聞已據情電復略謂西江添設巡輪一事承稅務處撥費二十萬經已赶置快輪四艘妥籌辦理粤省盜風素熾已非一日西江一帶自潯梧以達省河均多盜之區非通盤籌畫認眞配置妥定章程不足以資整頓業經商訂辦法俟察看情形再陳鈞鑒 
[札派正馬醫官南京]  
　　南洋新軍告成後正馬醫官一缺尙未派員管理近因秋操在即萬不能緩現午帥擬將鎭部正軍醫官左起慶調充所遺正軍醫官一缺以陶君檳南接充 
學務 
[蘇省法政學堂開學蘇州]  
　　蘇省考試官員第一次報考各員業蒙蘇撫考取一二三四等分别揭示（名次見前報）除一二等各員照常差委外其取列三四等者共二十六員照章應入法政學堂肄業三等年半畢業四等三年畢業現奉撫憲諭飭該員等即速進堂業由該學堂佈告各員須於初六日先至海宏坊巷本學堂内塡寫三代初七日辰刻行開學禮 
[小虞敎育會開會略紀紹興]  
　　上虞敎育會於初一日午後一時在明倫堂開會會員到者一百七十餘人先由會長黃清渠宣布開會詞并推舉曹滋園爲臨時議長提議本會經費宜與勸學所合籌即議以考試經費訓導學租鄉試路費公車費等項公欵全數撥用此外如置產稅契等費亦仿照各縣成例禀請籌辦衆贊成又提議開辦師範講習所　敎育研究會公决暑假後即須實行旋投票舉定金佩丞爲勸學所總董遂散會 
[咨請選送法政預别科學生蘇州]  
　　京師法政學堂現擬添招預科别科新生各一班禀由學部咨行各省提學使飭縣招考選送須舉貢生之文理品行兼優者方爲合格先由各府州縣申送提學考試後始行送京覆試限七月二十以前一律到京現已咨行到蘇矣 
實業 
[郵部咨查添設浙省電綫浙江]  
　　浙省馮中丞接准郵傳部來咨　略謂浙省添設電線迭將商局欵絀情形並擬先辦杭嘉湖一叚所需經費官六商四分成協辦前經電達在案茲查電政局所估工費料價等項用欵約需洋三萬元之譜而將來修養之費尙不在内現在商局各處工程繁多欵項支絀浙省所擬添設各線能否緩辦抑照前議分成協辦之處迅即咨復飭遵現馮中丞已札飭藩臬二司迅速籌議詳辦 
[流通銀行鈔幣之曉諭杭州]  
　　杭州興業銀行禀准商部發行一元五元拾元等銀票深慮有留難阻抗抑勒短貼等弊曾呈請藩憲轉飭地方官出示曉諭並刋印廣告以維商市當時所刋僅二十紙城鄉市鎭地面較廣不敷分布特由浙路公司補印二百張昨日呈請諭方伯盖用關防派員分赴各處補貼 
[新絲入市之價値江西]  
　　贛省近年出絲較前漸多婦女紡織之餘得此一宗出息不無小補惟本年春間雨水太多桑葉昂貴養蠶之家殊費資本日前新絲入市每兩售錢三百文左右價値甚貴而合計工本則獲利尙微也 
[察勘牛頭山煤礦之撫批安慶]  
　　廣德州禀復察勘牛頭山東衝一帶煤礦山界經馮中丞批示云牛頭山煤礦昨據翟道會勘繪圖禀復核與該牧所禀情形尙屬相符惟需欵過鉅應候南洋大臣籌畫飭遵已詳批翟道禀中矣該牧爲親民之官山主金朝冠謹示招夥開挖即今牛頭山東衝一帶强經前文牧將該山充作祠山廟公業茲據翟道禀陳其妻聶氏哀訴乞恩賞還原地是金朝冠開挖之時地保步梯雲等因何禀請封禁前文牧何以將金朝冠管押此山充作公產其中必有原委現在此山應否賞還聶氏執業管業抑俟礦開辦之時由公家酌給地價該牧曾無一字道及殊屬疎忽仰即明白禀復以憑核辦 
[高等實業先辦冶金本科長沙]  
　　湘省官立高等實業學堂甲班學生已於去冬畢業旋由監督籌議將畢業各生槪行留堂學習本科惟原定章程本科分機械採礦冶金土木電工等科湘省經費支絀决難同時並舉遂就其最關重要者先辦冶金一科以爲提鍊礦產之預備已經據情呈請吳學使籌撥欵項並一面添造房屋另聘敎員購備器械藥品 
 
 

Page 12

 
 
以爲實地練習之用 
雜記 
[禀報拿獲會匪提訊供詞南昌]  
　　江西德安縣柴令正衡禀報贛撫文云三月間訪聞有革役張青領受會匪飄布濳入境内散放誘人入夥情事當經卑職密派幹役立將張青拿獲到案嚴行看管一面會營派役前往烏石門地方又拿獲匪犯紀洸炳黃學易兩名當干紀洸炳身旁搜獲飄布一張及另紙抄錄匪票一張查驗飄布長五寸五分寛三寸七分白竹布底靛花印文字畫模糊不甚明白飄首有紅油印一顆建方一寸七分末端有紅油印一顆長二寸寛一寸二分飄面書有新進江口紀海山字樣又飄之陰面左郔書寫總督天字號五字其餘語意類多悖逆大致與該匪另紙抄錄之文理相符當即提張青等逐加研究據供年四十一歲湖北沔陽縣人向做本匠手藝營生兄弟三人長兄已故伊行二娶妻王氏生有三子母親已故父親張春山現年七十八歲伊先前由沔陽原籍移家安徽廣德州居住一十九年復由廣德州携眷前來德安縣居住充當案下差役後因誤夘革退三十三年十月間伊因往廣德州探親偶遇湖北人現在安徽廣德州小北鄉新堡村地方居住之姚明發談及往年江南得會票者多伊問近來何如說近來將絶勸令代爲招人入會伊一時利慾薰心也就應許即將姚明發所交空白飄布二張携　德安一想哄騙和家錢財一想乘此偵探該會秘密内容預備當差好破重案本年二月間伊即將此項飄布携往烏石門地方黃學易家散出二張一係交給現被獲案之紀洸炳一交黃學易領受尙未得過錢文並代黃學易取名經山口叫老六即列名巡風紀洸炳名海山口呌老九即列名江口飄布陰面左邊寫有總督天字號亦是頭目姚明發之僞號伊不過代書而已又因飄布原印字蹟模湖内外口號紀洸炳辦認不清伊即用紙頭照樣另謄一紙交紀洸炳一併領受這黃學易飄布内書法大致相同又蒙詰問黃學易斑次老九按照序列等第宗旨甚爲猛烈云云 
[抗捐罷市寗波]  
　　甬郡濬河清道局前以經費支絀議抽房捐各商鋪皆不願捐輸率多觀望日前該局派人徴收至天妃宮前橷永順花行投票收捐該行經夥孫某一再推諉局友堅欲收取以致互相爭論彼此辱駡夥友竟喊令棧司將局人扭禁棧内一面出外鳴鑼罷市霎時宮前至靈橋門一帶各行號一齊閉門該局馳報局中轉報鄞縣甬東司丁巡檢親赴各鋪勸令開市並將扭禁局人帶回應否抽捐俟商諸上憲核奪各鋪旋即一律開市照常貿易現聞此案已經該局禀請道府憲飭縣諭令各舗照章輸捐如孫某爲首抗捐堅不輸納定即提縣懲辦 
[會禁售賣烟具蘇州]  
　　長元吳三首縣會銜示禁售賣烟燈烟槍烟仟烟盒等各店舗限三個月一律售罄如限滿未經售盡應即改製他器如違查獲即當劈毀 
[按經廳封閉烟館蘇州]  
　　按經廳劉敬煥奉禁烟總局札飭查禁補領新照之挑膏舗查得某某等六户均係新照因飭一律閉歇内有某店不肯遵照當卽發封 
[鄞令履新寗波]  
　　新任鄞縣洪雲孫大令錫礽初四日乘小輪抵甬定初七日接印 
[王廷耀又被控究杭州]  
　　上虞縣紳學界曹振釆孝廉等聯名公禀浙撫略謂該邑南鄉大覺寺本有田　十六畝地八畝山產二百餘畝及私墾成熟田地約計歲人數百金前經紳士王廷耀禀請撥充辦團經費乘吳前縣去任之際揑稱變價已盡造帳報銷欵被吞没當經公禀請追則云產已充公一味支吾遁飾環請迅飭府縣將王廷耀霸吞該寺田產悉數追繳歸公並飭核算歷年花利查抄備抵以濟公用尙不知中丞如何批示也 
[疑案記聞山東]  
　　莒州屋樓山有張姓名宗海年五十餘歲係儒學廪生本住城南十餘里葛河莊以刀筆著名城内有街宅一區三月初間租與索某開設店鋪張赴城立契晚間帶小童回家已出城里許忽着小童先行自已復行入城從此遂無蹤跡直至四月間始於屋樓山前尋得尸首經州尊相驗則尸已發漲驟難辦其有無傷痕惟眼珠已無陽具潰亂現將索某看押並將張某私通之女劉氏傳案詳訊毫無端倪聞尸身衣服如故惟鞋少一隻鞋襪之前面俱　破壞遂有疑爲仇家狹路相逢起意謀害事後移尸至該處此案迄今仍未守讞（如） 
傳記（　）（陽） 
[徐伯升傳] （續） 
　　旣而楊京卿出使比法等國調伯升爲隨員。伯升因此至比京。比國礦務大臣。某有一愛女喜習法文。見伯升大悅遂從之學。結爲學友其時伯升年未三十。其妻仍在原籍也。無何。家書至。言妻病死比女知之白其父。願婿伯升。其父曰。吾白種。彼黃種。奈何結婚女曰。白種髮黃。獨吾國人髮黑。與黃種之髮相似。曩聞支那人種。從小亞細亞東趨。意者吾國。卽彼之祖國。相距數千年相隔數萬里分而復合亦種族上大因果也比大臣聽是言。頗有感情又以女子結婚自由。父母不能干涉因倩楊公使爲證人令女與伯升成婚禮。於是伯升益尊重。公使與比國交涉之事。則付伯升伯升以夫婦辦國事輒能達其目的。楊公使歸國。李公使繼任。仍奏留爲隨員。豔之者稱爲比國駙馬又稱爲駐比小欽差然伯。升有大志。以比爲礦學最精之國。介紹歸翁研究礦學。爲歸國振興礦務之預備。又遣其胞弟季清。赴日本學工藝。爲歸國補助礦務之預備。而比女以翁姑在原藉。欲從華例觀見。以慰伯升意。因議在上海購巨宅。爲夫婦同歸之預備。豈知變出意外。好事不終成婚之二年。比女赴跳舞會。歸而墮胎胎固男。而已死。又數年伯。升乘機輿升樓。樓高五層機忽中裂。伯升墜樓死。比大臣本有一子一女子爲女之兄。初議家產均分。伯升死比大臣從西例勸女再嫁。女則謂吾巳爲華婦從華例不二夫比大臣謂汝無子家產不。能授異種人遂奪之以與子。女乃大困。然仍誓死不悔留伯升柩於比。指天誓日期以同穴。現任公使頭等參贊吳觀察宗　。爲伯升同邑人在比稔其事。爲之請於華政府。津貼巨款。以成女志。各國傳爲美談云 
　　外史氏曰。白種自認貴種。賤視黃種。從無結婚者。自曾惠敏公駐節巴黎。以蓋世動閥結婚法女。爲白種優待黃種之起點。然法女重惠敏之勳閥。而比女重伯升之品學。其感情更有深者。伯升内行純篤心精力果若天假以年。其造福於吾國者。正未有艾如之何其死也。比女始欲爲夫覲親終則爲夫守節。以西女服華禮。婦界之創格也。惜忘其姓氏云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出] （三十五）[  西泠悟痴生譯]  
　　餐畢。福乃將夜間瞭望情形。詳細相告。斐曰然則何策以制之。福曰予之計畫。路路皆已想到。惟所慮者平原淺草。間别無藏身之地。雖有高塔可以濳伏。而伊黨巢穴。又近在塔邊。則予等將於何處容足是以躊躇。不决耳 
　　李師德曰予見沿海有無數漁船。未審能招致之而使爲我用否花潑根曰倘有彼黨在内。奈何斐曰君等旣思及此。予得其人矣。蓋隨來之副手三人其先世皆業漁迄今尙有漁船數十隻。駕駛者爲其子姪輩。若用伊等應無慮彼。黨之混跡也。 
　　福聆其言不勝狂喜。遽起立而鼓掌曰。密司忒斐蘭脫。君之好友。可出險矣彼黨雖極狡惡予料此番可一網捕盡矣。煩君語此三人借與余等漁船十隻。君即統率二十名警軍分匿各船作出獵狀。如見雷君立於何處切不可攻其前面。惟於後面撲。進乘其無備赶將雷君搶獲到手即回船登岸。予自遙爲接應至君所蓄異犬暫留予處予别有調用也。斐曰予犬甚具知識。君但呼其名吉靈自能聽君指揮。無不如願。予且别君。等當如君所囑。前往布置一切。警軍四十名則當令副手帶至以供驅策可也 
　　福問花李二警長曰君等目揣誰擾於水戰者。花曰予幼年在海軍學校肄業三年凡風雲沙。綫戰陣機宜素所諳練福曰旣如是水路一面請君當之。。予己借得小輪船上水夫。祇有五六人君可率領警兵二十名更令予弟相助。但於海面往來遠遠遊弋。如見愛姆生乘輪脫逃務須奮力追捕。予見距高塔之處約四百餘碼有一綠色山坡其旁古木甚多足可躱閃。煩李君率警軍十五名在此埋伏倘見塔内所匿兇徒出來抗拒即先截其歸路將號呌一吹自有援兵接應。予則僅領警軍五名至彼所約之處。前往誘敵並暗攜此犬。隨行以資保護但予雖布置如此。未識其中有無謬誤願君等熟思之以匡予之不逮蓋成敗在此一舉不可不格外愼重也。三人同聲應曰。似此算無遺策渠魁料必成禽。予等尙何贊一詞惟臨陣之際關係死。生彼此不可不奮勉耳福曰然壯士臨陣不死帶傷此理之自然君等以此相勉尤願與諸君共勉之。於是互相拍掌。各人分頭辦理。福更發一急電至倫敦報與馬丁並嘱其轉告華生。 
本埠新聞 
要事 
[鐵路小工毆辱督辦續誌]  
　　滬寗鐵路督辦鍾紫垣觀察前日乘坐馬車至車站西首通運公司貨棧附近察看工程被鐵路小工逞蠻攔阻並被毆傷家丁馬夫等情已紀前報茲悉通運公司貨棧係由祝蘭舫觀察發起建造當時木匠人等時被鐵路小工兇毆現棧中工役人等亦時遭欺辱昨祝觀察因特函告鐵路分司請爲併案查辦茲聞鍾觀察己函請寳山縣曁巡警總局澈查嚴辦矣 
[淫棍捐入西籍之交涉]  
　　寡婦王陳氏前投英廨禀控故夫王益甫之妾周氏即麗貞與金某姘識騙去金銀首飾衣服契據等約値銀六七萬兩並引誘麗貞逃匿租界等情嗣又查悉金已納資投入某國西籍由該國領事出爲干涉是以延不到案爰又上控道轅請爲照會領事將金交案並請吊銷入籍文憑現聞蔡觀察以華人探告華人案件領事照章不得干涉阻提且金係誘騙得財始能捐入西籍冀圖保護此種淫棍亟應照例究懲業已照會該國領事迅將入籍文憑吊回註銷送交公當究辦矣 
[巡長與校役衝突]  
　　初三清晨淞鎭警察局巡長邵某巡至復旦公學操塲附近見有一人獨自行走向之盤詰即口角用武旋又有二人閃出該巡長疑係匪黨回身喊救三人由後追赶將近警察總局門首各巡士聞聲協捕卽兜獲二人詰知一名王六一名王四俱在復日學校充當更夫水夫移時解請裁判官洪二尹發落二尹因悉此事業由校董夏觀察函致寳山縣請爲澈查爰將二人解縣核辦 
[淺水快艇駛回蘇省]  
　　製造局船塢前奉蘇藩飭造淺水快艇四艘業已造就兩艘由瑞方伯札委江元兵船管帶博順來滬禀謁薩軍門請派水師畢業生兩名到船管理並由局中每船裝配馬克心炮三尊小快炮一尊駛回蘇省聽候差遣 
[淞鎭警局會議抽捐]  
　　淞鎭警察長年經費除上海道派撥工程局船捐項下銀九百兩外不敷甚鉅警董朱君等因於初二日邀集紳商在天后宮樓上會議擬照上海警局章程抽收警捐所有店鋪住户各令分等氶認不使勉强云 
[鐵路圈用民地之公允]  
　　蘇撫陳中丞接郵傳部咨開嗣後各屬如有鐵路公司圈用民地應飭鄉民不得居奇公司亦須平價購買不得抑勒請轉行各屬示諭等語現中丞已轉移各鐵路公司查照並通行各屬遵辦 
[拍賣行主回滬]  
　　英國向有一拍賣會此次上海魯意斯摩拍賣行大班戈白爾君回國各會友以戈君在滬經商歷有年所情形頗爲熟悉特公推入會以資聯絡現戈君已於初三日回滬矣 
[要求釋放查疫船户]  
　　淞口查疫船户沈阿松因與出口公捐局巡船碰撞由總辦鐵松巖太守函請寳山縣將沈提押在案茲公共病院柯西醫官以屢次函商未准保釋已函請稅司轉向滬道交涉矣 
 
 

Page 19

 
 
瑣事 
城内 
[忿不欲生]  
　　江北人某甲推車度日僑居董家渡附近硝皮弄内前日有同業某乙向之訛詐聲稱前次所借銀洋十元今可還我甲稱並未借洋何得索詐乙逼迫過甚致甲憤恨塡胸潜取菜刀袒胸自勒登時倒地亂　隣居差知即雇人舁往某醫院中求治一面報縣究辦 
[移提盜犯]  
　　龍華著名流氓湯文生因搶刦婦女物件由縣収押在案昨李大令又接華亭縣移文謂華邑磚橋紳董周鐵生家被盜一案訪聞由湯文生紏同金泉福繭子阿三等同往搶刦請將該犯移解等語大令卽將該犯交來差帶回訊究 
[僅罰七元]  
　　拒烟會員查獲登雲橋東首馬錫康私售燈吃已誌昨報昨由中區遊正巡官將馬等訊明屬實判馬罰洋四元烟客葉政卿罰洋三元飭具以後不再私售切結存案一併交保 
[官事]  
　　製造局船塢督辦薩鎭冰總辦張士珩總巡蘇樹模昨日同至道署面商要公　法部主事春澤　候補道嚴開第黃家瑜　巡防三營隊官守備班鵬舉　樹木捐局委員謝商衡　二路三區副巡官李震東　太湖水師右哨管帶楊金山　兩淮鹽大使許之璟　浙江試用府經歷劉嘉樹昨日先後到道拜會禀見 
[更正]  
　　昨載革員擾害商業一則茲悉王士霖等八人控告紗業認捐公所苛勒一案早經查明並無其人現正移縣查究合行更正 
南市 
[工匠干涉廟產]  
　　南市老君廟由縣發封迄巳多日近忽有製造局工匠多人具禀該局稱廟由匠等捐資興建請爲啓封張總辦以事前並不禀明顯係勾串批飭不准茲又禀請將該廟啓封改設醫院咋張總辦已飭提調查核禀復再行移請滬道札縣辦理 
[巡士請加辛資]  
　　南區三四兩班畢業巡士以邇來米珠薪桂請加辛資業已具禀總工程局请示矣 
[幸未成災]  
　　昨日午後如意街口宏茂昌襪店失火幸由各洋龍竭力救熄房屋未燬 
[逆子宜懲]  
　　陳景儼不務正業向伊母索擾忤逆昨命其兄扭至南區解送工程局訊究 
閘北 
[候傳人証]  
　　侯石泉控李瑞卿欠租圖賴由巡警總局判押在案茲因李挺押不交提案復訊判仍還押候傳齊人証再訊 
[提訊搶匪]  
　　新募偵巡查獲圖刦未成之王了南等六名前日由巡警局提訊判劉先林俞西堂馬子孝三人交保具安分結開釋王等三人還押候究 
新租界 
[出店何往]  
　　麥根路經綸絲廠前日派出店阿榮送現洋五百元小洋五百角至陳家苍繭棧阿榮心起不良携洋逃逸昨特投報捕房飭探查緝 
[流氓行兇]  
　　小流氓王培福在派克路將陳荐頭毆傷頭額由捕拘入捕房押候解廨訊辦 
[小火]  
　　昨日午後三句鐘新閘路和樂里一千九百三十九號門牌某姓家失火幸由鄰人帮同撲熄未成巨灾 
英租界 
[自投羅網]  
　　光緖三十年冬間法界永安街口萬安樓客棧失愼延及鄰居協昌鼎昌及某號等數家事後咸向英界漢口路滙孚保險行索賠銀一萬六千兩詎該行主張國林與買辦李竹庭相約逃逸曾由協昌等三號投控英總領非署追究未獲茲張又來滬匿居西新橋南堍法界昨爲捕房查悉飭令中西包探至鴻源里四十八號門牌將張拿獲解至捕房復經捕頭查得張於光緖十四年曾將滙豐銀行支票冐簽西人姓字騙銀經公堂訊辦判押有案因飭押候解廨嚴究 
[飭拿逃犯]  
　　已革監生吳德興卽吳曉峯去年因誣控張雪洲奉松江府訊押在案茲忽逃逸來滬匿居租界某香店内昨爲府憲查知知廨拿辦 
[客棧發封]  
　　松江路中國大客棧主梁有才積欠房租二千五百兩昨被房東控奉公堂飭令差探諭限五句鐘將所欠房租一律付楚如延發封提案押追現梁未能依限付銀故已由廨發封矣 
[將女押娼]  
　　華琴生之妻張氏私將女兒押於北香粉弄某雉妓院前日爲華查知控經捕房飭探將華女提回給領並着華還洋了事 
[失火即熄]  
　　雲南路西新橋堍順興飯店前晚七句餘鐘失火即救息 
[竊案彙誌]  
　　潘長福竊梅芳里等處各家衣物由探查獲拘入捕房押候解究　厦門路金姓家失竊綢衣多件投報捕房飭探往查　福建路榮昌祥失竊銀表報知捕　派探查緝　張阿福在松江路竊工部局鐵扒由探查獲解入捕房押辦美租界 
[各有不是]  
　　昨有三十三號電車在中虹橋堍興卜内門洋碱公司之貨車碰撞電車略受傷痕查票頭目吳某卽將貨車夫趙二送入捕房捕頭以兩不小心一併斥釋 
[騙子解滬]  
　　忻炳華騙取白米逃回寗波由探往提未獲等情已誌昨報昨該縣派差將忻押解來滬解入捕房押候解訊 
[外國癡子]  
　　某西人患瘋疾由捕拘獲因查無领事管束押候解廨訊核 
[妄思捲逃]  
　　西華德路居民胡阿昌之妾倪氏前晚捲物圖逃經胡　住報捕捕頭立飭包探將該氏拘押候訊 
法租界 
[保人供詞]  
　　同益公司代表高錫蕃控袁仁生代朱渭夫將趙寳生方單抵銀不贖一案前日又由董傳保人哈國良張文元訊問據稱聞趙已在縣存案若果將房屋管業恐有紏葛聶司馬諭姑將此案先行移縣如别有紏葛再將全案送縣爾等各具禀詞前往質審可也諭畢使退 
[原告自誤]  
　　陳金生控趙七仔强搶金絲眼鏡一案業經公堂訊押日久昨因原告屢傳不到諭飭將趙開釋 
[情節支離]  
　　賈阿全控賈春發紏黨搶洋並被刃傷等情經公堂提訊春發供賈因盜賣小的田畝控奉縣署出票拘提未獲茲架詞誣控求察中西官以兩造各有不實判一併交保查核 
[矯若遊龍]  
　　昨係端午令節法界各電車俱懸國徽龍旗車頭以絹綢紥成龍頭車後置有龍尾電燈光彩五色俱全觀者甚爲擁擠 
國外新聞 
[美派日本博覧會代表]  
　　初四日倫敦電云前國務部副大臣魯密斯業經美政府簡爲一千九百十二年日本博覧會美國代表此外尙有委員二人襄理魯君辦理興賽事宜按魯君於美國商務擴充實有大力一千八百九十七年至一千九百零一年曾充驻委内瑞拉公使極力發逹南美商業一千九百零一年至零三年改充驻葡使臣 
[撒母斯島亂事續聞]  
　　初四日倫敦電云土爾其與希臘抗論撒母斯島一事頗難轉圜現彼處尙有劇戰據土爾其官報謂土國戰艦已將圍攻督邸之亂黨轟退直至二十日夜半戰事始已 
[戒人酗酒圖形]  
　　初四日倫敦電云俄議院所派調查酒品委員茲已禀復謂佛德加酒（即白蘭地酒之類）瓶紙上宜删去鷹圖代以頭蓋骨及兩腿骨交加之形以寓戒人不得酗酒之意（按西人貯藏毒物之瓶紙上多以頭蓋骨及兩腿骨交加之形爲號以示危毒） 
 
 

Page 20

 
 
[俄國封鎖海参威口岸]  
　　二十四日聖彼德堡電云俄國議會財政委員刻已議决海參威不复作爲自由口岸贊成者十六人反對者三以上譯字林報 
[英俄馬其頓問題]  
　　初五日倫敦電云英俄馬其頓問題現已商議就緖英國外務部大臣葛雷又行文俄國於所議各節略有增改聞不日即將定約 
[航業博覧會開會]  
　　初四日栢林電云德皇偕瑞皇搿斯脫甫在柏靈德國航業博覧會舉行開會禮 
[德國殖民大臣行蹤]  
　　初四日柏林電云德國殖民大臣丹堡已行抵斐洲開浦鎭 
[英國海軍大操]  
　　三十日倫敦電云英國艦隊已預備本月舉行大操届時大小兵艦皆須會集北海計有三百艘之多以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
