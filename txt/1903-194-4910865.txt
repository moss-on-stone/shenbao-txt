# 1903 - 194 - 4910865

 

Page 1

 
 
[敬募急振] [  申報館協振所啓]  
　　天災流行無歳蔑有然如今日之兵荒水畢交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黄河決口數百里内外室廬牲畜漂没無存而廣西又因匪徒揭竿肆行焚掠今雖亂　　　而孑遺黎庶謀生　難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之　囊金概　多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可　　　也肅此佈陳惟希垂鑒 
[重印十三經疏○五經備旨○十七史商摧出售] [  點石齋啓]  
　　自來詁經解　　說莫詳于十三經注疏一書其次若五經備旨則疏解五經語意雖各樹一職而其闡發精義類皆祥盡無遺　齋前將此二　　校　詳　心石印以惠士　海内風行早已不脛而走茲更用頭等潔白連史紙印成計十三經計疏裝釘三十二　本每部定償洋銀六元　　備旨　部定價洋銀七角○十七由商搉一書爲于西莊先生所輯議論超卓考据詳明論世知人折衷至　有志史學者不可不加意　　　亦用頭等潔白連史紙印成每部定價洋銀五角卽日出售 
[記曰本水災系之以論]  
　　東歴七月七八九日卽華歴閏五月十三十四十五日日本各府縣暴兩洊至百川沸騰大　汪洋悉成澤國其被災之地不知幾千萬億畝其遭害之人不知幾千萬億口其貲財之損失田園廬舍之浸權漂　雖更千僕亦不可以數計嗟乎天災流行國家代有日人何罪罹此　凶東望扶桑有不棘鼻酸心怨上蒼之猶禾悔禍者哉大阪朝日新聞縷紀其事復從而論之曰此次天降暴雨山洪繼之　自國之中央西逮近畿東北蔓延至東海北陸諸道淫霖爲患幾於全國皆然較之明冶二十九年近畿雨災　害猶廣惟稍遜於明治十有八年之洪水耳悉心考覈其所傷最甚者莫若農家刻雖天宇轉晴而風力益爲狂烈將來慘狀此際尙難　測而知也先是本年自春徂夏天時不正寒燠靡恒小暑已　猶是寒風砭骨而黄梅時節雨反無多農人正在分秧深懼河水不足以資灌溉此後抱甕出没必致日夕辛營迨秧甫插齊初不料大雨傾盆洚水湯割昔人田家詩所謂試看盤中餐粒粒皆辛苦夫亦其情大可憐矣猶幸水患雖深爲時尙　田禾之害或可稍稍　回特環視夏畦則雜糧已顆粒無收枉費老農心力天胡不弔我輩不能不搔首而呼也抑更有一事之宜注意者則衛生是也今歳雨暘矢序氣候不和所喜虎列拉　卽霍亂重症培斯托　卽閩廣各處流行之核疫之類凡此種種傳染之病類皆匿　消聲雖第五回勸業博　會中中外人之來觀　日多至數萬輩而衛生得法迄今烖害不生不幸此次淫霖突然而至人家器物多浸水中污穢漂浮水皆變濁　氣散蔓在在堪　　以貧苦之家合用告匱巿價踊貴粒不如珠生計旣苦阨窮居處又不能清潔攝生偶一不謹疾病卽因之而生惡疫流傳恐難防衛鄙意目前最要者人人及早注意衛生之術亟求良策俾獲安全否則今者苦厄已迭呈矣萬一二豎乘此爲災恐不特身受者多所　傷卽國運之所闗亦甚大也奈何奈何執筆人譯至此爲之憮然太息曰甚哉日本民人其困苦何至於此極哉回溯去歳東奥青森各地年穀不登餓殍盈途方籌振撫兹復陡遭此變民盡爲魚欲求休養黎元恐非旦夕所能奏效矣雖然僕以爲弭水災易弭旱災難弭旱灾於平時尙易弭旱災於亂後則實難今者我中國粤西方苦兵災又遭旱魃旣草根樹皮之俱盡復干戈烽燧之頻驚欲行乞而村里皆墟欲耕作而田疇如石此際之傷心慘自以視日本各地之水退尙堪補救名奚啻判若雲泥幸逢福　重臨帥旌西指議剿議振竭力盡心而災區旣數千里而遥宼氛又非一二日可靖生民塗炭將無已時况復世亂則殺人如麻骸骨暴露驕陽酷烈屍氣蒸騰恐曰人所謂培司托虎列拉向之發生於十洲三島間者安保不漸傳至桂林象郡此中苦况我知春陵賊退之什一拂民之流圖有未必能描摹盡致者我輩生居樂士卒歳無憂睠念嶺西有不寢饋難安而鐵人亦爲之涙下者哉因觀日人水災之論而涉筆及之滿紙酸風有心人當亦不忍卒讀已 
[美使陳詞]  
　　日本某日報云華歴閏五月初十日美國駐華使臣入謁外務部領袖慶親王告以貴國如將奉天及大東溝開埠通商不特各國利益同沾即貴國亦未嘗不利焉慶士對曰敬謝忠告 
[勸開商埠]  
　　高麗漢城來電云邇者中朝簡駐高麗大臣許星使台身諄勸韓廷將義州一地悉依中日未開戰前規則准外人陸路通商韓外部似將允之刻已札行義州郡守某君相度租界適宜之地矣 
[藏印交涉]  
　　英京太晤士報云西藏與印度近多轇轕中朝已簡員與英人會議然竊觀中國駐藏大臣未必全權在握印人與議徒使時日虚延不如派員直赴藏中與藏人辦理之爲妥捷按中國邇年東矢琉球朝鮮臺澎南割越南暹羅緬甸東南屏蔽一旦全空迄今四藏一區又爲外人所涎及設不幸而竟被兼併則北顧更屬堪憂當道諸公奈何不設法隄防時授外人以口實乎嗚呼 
[窮兵積債]  
　　西字報登本月某日英國户部大臣語人曰我英於近數年來與搭浪司華列及中國兩次用兵共費金圓二百七十兆磅國債因而增至七百七十兆磅之多噫窮兵黷武果胡爲者 
[俄購農機]  
　　徐家匯匯報云上年俄廷倩美國的　製造公司定製耕田機器種數甚多今者的林公司次第製成交阿提洛商船運俄者已過其半俟全數運到然後點交聞歴來由美運俄之貨以此次爲最多其所以購此者因有美國各商與俄人集合資本在黑海之濵從拿農業云 
[電謝驩迎]  
　　法國大伯里璽天德路培　畢赴倫敦與英皇修兩君相見之禮種種歡迎盛典前已譯錄報章兹門英京　電云當大伯里璽天德行抵英之獨拔海口時英國各　艦及駐守各要隘之英軍次第　砲小敬及返　 
 
 

Page 2

 
 
　斯卽電逹英廷極　英國君民欵待之優渥法京各日報備錄其事亦十分快足於心 
[俄美失和]  
　　德京柏林來電云前者俄人將猶太人之僑居希内夫省者突加戕害慘不忍言美人憐之移書詰責俄人謂其干預國中内政峻詞拒之俄美邦遂漸漸　此迫　旁觀　度恐因之而致失和矣 
[礦炸傷人]  
　　法京巴黎斯來電云美國滑伊　米痕餓州有礦山名哈痕氣者驀於西歴七月四號火勢上炎山石炸裂民人之入内工作傷斃一百七十五名眞大慘事也 
[俄高交涉]  
　　日本某日報云高麗駐俄使臣李君範晉不知韓廷有何密諭忽於華歴閏五月初十日星馳而返入覲韓王有頃韓王宣召某大臣入宫密授機宜促令急向俄京進發是何交涉非外人所得而知也 
[日傭獲利]  
　　日本某日報云我日民人之傭於海外者由正金銀行匯交冡中之欵數甚不貲祗就去歳明治三十五年計之自三桅　羣島　卽　奴魯魯日人謂之布哇寄回者得日貨五百二十四萬八千六百十五圓自阿美利加洲北境及坎拿大寄回者得日貨四百九十八萬六千二百零五圓自奥削尼亞洲註俗呼新金山及新加坡香港寄回者得日貨　十萬七千八百四十九圓自秘魯寄回者得日貨二萬一千圓自高麗寄回者得日貨七十五萬一千八百六十五圓自中國寄回者得日貨七千五千圓自樺太島註北海道與俄毗連今已屬俄寄回者得日貨四十萬圓合共一千二百十九萬零五　三十四圓可謂巨矣我中國出洋工人數以數十萬計其食力於南洋各島及英之仰光格拉吉打奥削尼亞美之金山紐約克飛獵邊口之長崎神户大坂横濵各處者瞻家之欵歳亦不下千百萬金徒令鶯粟一宗漏巵適與相抵致固無富强之日而小民長此藉手足之力以赡其身可慨也夫 
[經濟特科試題]  
　　大戴禮保保其身體傅傅之德義師導之教訓與近世各國學校德育體育智育同義論漢武帝造白金爲幣分爲三品當錢多少各有定直其後白金漸賤錢制亦屢更竟未通行宜用何術整齊之策 
[刑部奏覆各省通設罪犯習藝所摺]  
　　爲遵旨議奏事内閣　出護理山西巡撫趙爾巽奏請各省通設罪犯習藝所軍流徒犯卽在犯事地方收所習藝一摺光緒二十八年十一月十五日奉硃批刑部核議具奏片併發欽此欽遵抄出到部臣等查閱原奏内稱軍流徒等犯罪名本意全失流弊滋多有不得不亟請釐定者查定例軍流各犯實係貧窮又無手藝初到配所按該犯本身及妻室子女每名每日照孤貧給與口糧自到配日起以一年爲止於各州縣存儲倉穀項下動用報　各州縣有驛遞之處一切應用人夫酌派軍流中少壯無資財手藝人犯充當給與應得工食無驛遞之州縣公用夫役均令一體充當逐日給與工價又徒犯不拘有驛無驛均匀酌配各等語詳繹例意是軍流徒各犯原有應當之差應供之役並非令其坐成游手無業可營今祗重看守之科條嚴逃亡之處分州縣懼管束之不密豈肯令充驛差該各犯旣無役可充何從給與工價此失本意者一也又徒罪防於周之圜土漢之城旦流則本宥衆投裔之文軍則原補兵贖刑之意今則徒罪並不執役流犯均有定配省分儘有優於故土樂於本邦已非徙邉之意軍自衛所裁汰雖多烟瘴諸條更無執戟荷戈之事是卽實力安置亦不過爲地方添一罪人更爲州縣增一罣累而於懲慝有愆之法殊無所裨此失本意者二也往昔界限嚴明道途遼遠户籍清楚逃人無從插足故近者追蹤卽得遠者海　無遺不必多爲之備自不慮有逃亡之犯所以軍流徒之法可行今則海禁大開輪船火車交通四逹游民貧丐隨處溷跡徒以舊法繩之循例追捕卽同銷案此失本意者三也三失之外又有四弊民僞日滋犯法日衆各省軍流徒及發遣各犯逐漸增多凡在衝途州縣每歳經過不下數百起一獄之成並護解各費計之耗於公利歳費遂成鉅欵卽爲州縣虧累之大宗多靡一分無益之欵卽少辦一分有益之事此一弊也軍流各犯現在上無差役可供下無工藝可執又無看管之地工食之資因之在逃之案層見迭出緝獲之犯什無一二該各犯或罪由誤蹈或本非善良議配之初未始無悔過畏罪之心自定爰書正名之日徒流充軍復經歴各地監卡所見所聞無非囚繫廉恥潛喪悔懼全無不惟坦然忘自作之辜更有自命爲官人之勢纔登隸籍卽仰食於　官一著赭衣便　雄於亡命一旦逃遁還鄉益得彰其兇横罔知畏憚隣里畏其報復而不舉發豪猾引爲黨援而生事端劣盡蠧吏與之狼狽而不肯查緝甚至聚衆之匪倡亂之民多出於此此又一弊也軍流各犯其安於配所幸不逃者州縣以其素習兇頑難於驅役或在開押　給或靠商鋪攤供遇有賽會婚喪該各犯更以身係罪囚恣意需索徒長兇暴之風絶無悛改之望甚至串通盜賊倚　囊槖包庇娼賭流毒閭閻以及唆訟抗官各事亦多出其搆搧昔投豺虎於四裔今以稂莠易嘉禾是因一罪人之導引更爲流徒地方添無數罪人矣此又弊也[  此摺未畢明日續登]  
[闗稅增收]  
　　徐家匯匯報云今年中國通商各口所征闗稅自正月至今較上年多至二百二十三萬五千四百七十兩共中上海一闗獨增六十萬八千一百二十六兩 
[撙節度支]  
　　廣州訪事人云粤督岑雲帥下事伊始核計全省庫欵除前數年罪臣剛毅大加搜索每年提去銀一百六十萬兩及先後奏撥外洋償欵還欵約五百八十餘萬兩京協各餉一百三十餘萬兩官兵俸廉糧餉一百七十餘萬兩水勇輪扒各船經費三　餘萬兩外近又舉　學堂清鄉巡警改練常備續備等軍每年不敷銀一百二十餘萬兩擬暫將各項裁减一百萬兩開列十欵札行善後局總辦陳觀察遵行十欵維何一爲各官欵裁去三成二爲各營勇額裁去四成三爲水面各巡船裁去船價若十餘尙未知蓋亦撙卽度支之道也 
[西征籌餉]  
　　廣州訪事人云此次粤督岑雲帥督師赴　省剿匪咨行水師　督何榆庭軍門總辦後路糧臺　務而以補用　李觀察光覲補用府紀太守堪謹善後局提調陳觀察望曾副之並札諭廣仁善堂紳董令購米二百萬斤以供西征各軍糧食及拯救災民所需旋經紳董如數購齊於本月初十日禀知軍門載運前往 
[偵匪被害]  
　　廣州訪事人云有潘文遠　向在營中當差後充某扒船管帶緝捕匪類奮勇異常以是匪衆常畏之如虎近由營官派往　村偵探著名匪首區新蹤跡行至後岡灰沙地塘卽杳如黄鶴後經人尋至石岡仔舊墳始見其屍被人用麻繩縶縳徧身槍彈洞穿遂爲之備棺收殮共妻李氏聞之奔赴大井頭羅都戎處禀請優加撫恤并緝兇究辦以雪沈寃都戎隨移文南海縣請飭　嚴緝一面禀知善後局憲照章酌給卹銀 
[匪人蠧動]  
　　鎭江訪事人云江陰北岸泗源巷一帶近有匪黨嘯聚共間蠢欲動兩江總督兼南洋通商大臣魏午帥聞之特委黄游戎親帶護軍二營及魚雷船一艘前往巡緝 
 
 

Page 3

 
 
[帝受懲]  
　　廣州訪事人云前者粤東善後局憲查悉各兵船上有將煤炭私售情事因委伍大令秉誠認　查察嗣知各兵船并有爲奸商裝運石拖帶商船藉以牟利者爰會同各江水師總巡李太守將各船管帶分别撤差究罰以示薄懲並護就功過章程四條札飭一律遵守 
[盜劫分卡]  
　　鎭江訪事人云距鎮郡三四十里之遥有鎭名東海者設有徒陽緝私分卡本月中旬某日之夜更魚三躍忽有梟匪擁入卡内槍傷勇丁數名隨　哨弁某君縳以巨絙舁入船中飛揚而去事後卡勇丁奔赴鎭城據情禀報隨由緝私總局陳都戎及丹徒縣洪鷺汀大令會同馳住　　屬實遂　請水陸各營一體協緝 
[州火警]  
　　鎭江訪事人云本月二十三日午後鐘鳴四下郡治西門外寳塔巷左近某姓家不戒於火轟轟烈烈上燭雲霄俄而城内　各善堂水龍聞警馳至吸水狂噴鎭城文武印委各官亦先後到塲彈壓直焚至兩點鐘之久始漸熄滅是役也計焚去草房十餘户瓦屋百餘椽 
[甬江帆影]  
　　寗波訪事人云浙江奉化縣鳳麓學堂經費有限支拄良難邇有職貢江大勳等人慨捐邑中義學田一百八十畝具詞　轅禀請立案寗紹台道惠觀察批其牘尾云職貢等擬議是事原屬以公濟公如果衆情允洽事可照辦惟是項義學田是否並無需用之處仰寗波府轉飭奉化縣查明遵辦○前次鄞邑集士港裕昇當被盜所刦失贜甚巨事後報官請緝某日當中經理人陳兆南復赴道署禀控道憲惠觀察謂是案正盜姜文彩等雖已緝獲懲辦尙有夥盜多人未獲該管營縣緝捕實屬不力遂批飭寗波府立卽飭縣移催營汛嚴比兵役廣購眼綫上緊緝拿逾限不獲照例揭叅 
[甌江夏漲]  
　　温州訪事友人云永嘉縣秦樂平大令前因民食維艱禀知温處道童紹甫觀察將由閩購到之米一千石設局平糶每斗收錢二百六十文一時貧民歡聲雷動○前者漁團局司事王某携帶空白船照督率巡丁赴玉環州所轄下山各海島查船每小杉板一艘至少須繳私費錢七百文以致激成衆怒糾集數百人將困於某　長家污以糞穢嗣經人勸令釋歸王乃奔至總董徐琴韶處瀝訴情由衆漁長亦聮合九十餘人詣道轅喊控道憲童觀察命酌量扣留數人一面飭傳王來轅辦認遲之又久王終遷延不至觀察乃命將扣留之人釋去王發縣騐得並無傷痕 
[禁銀出口]  
　　本埠南北兩巿各錢莊以邇來巿上銀根緊急聮名公禀蘇松太兵備道憲袁海觀觀察請禁現銀出口觀察准如所請昨已移文南北闗稅務司嚴行查禁矣 
[皖臬蒞滬]  
　　新授安徽臬司濮紫泉廉訪陛辭出京由天津乘某輪船抵滬登岸後卽命駕至牛莊路某號門牌公館内小駐襜帷然後馳赴皖江任事 
[備迎藩憲]  
　　署理漕運總督江蘇藩司陸春江方伯因簡任漕運總督德靜山漕帥現已抵淮遂交缷漕篆將欠由滬赴蘇垣回藩司本任昨日上海縣汪瑶庭大令探悉立飭辦差人役预備供張 
[勘案述聞]  
　　前日上海縣主簿孫少尹奉縣主汪瑶庭大令委赴浦東二十二保四十三圖查勘陳大榮控陳洪昌阻止造橋一案旣抵彼處傳訊大榮供稱小的意欲造橋洪昌供稱小的意欲築堰各執一見斷斷與爭少尹勘得是處河身狹小造橋較爲相宜因向洪昌開導再三而洪昌堅執不允少尹遂回縣據情禀覆 
[英界火警]  
　　昨日午後三點逾數分鐘山西路一百七十七號門牌洽記飯店樓上不戒於火勢等燎原幸卽汲水澆滅及救火會西人聞警馳至祝融氏業已退避無蹤旋經包探沈阿炳將店主徐錢山拘入捕房捕頭令押候解送公堂禀請讞員孫建臣直刺訊核 
[僞鈔定讞]  
　　日本人某甲橋居虹口篷　豐陽館曾持上海匯豐銀行僞鈔票入巿購物被巿中人察出送入捕房解送日總領事署前日駐滬日總領事小田切君訊得確情按照本國新例判令管押六個月以示薄懲 
[上海縣署瑣案]  
　　南巿工程局總辦翁子文太守移送厚大米行控乘火匿物之船户楊金桂曹老海朱阿二到縣前晚縣主汪瑶庭大令升堂研訊楊供小的駕船爲業前晚南巿火災時厚大米行雇小的及曹所駕之船載物至他處迨火熄小的卽將衣箱等物運回一一交明黑暗中遺一小皮箱於曹所駕船上田曹起意將箱蓋撬開竊取洋銀二十四元小的與朱三人各分得八元尙有衣服十條件被曹質去朱供小的在曹船上爲夥餘語相同曹供小的所駕之船向載洋油是晚厚大行中人雇楊駁貨因不敷用復雇小的之船時適天雨黑暗中遺下小箱一口並未上鎖爰將箱内字紙抛入浦江洋銀則各人分用大令詰以尙有衣服何在則支吾以對遂喝令責曹五百板楊三百板收押所中將兩船交　牙變價以償朱責一百板交人保出追還洋銀八元○鄭萬桐扭周鶴明至西門巡局控請追給所欠洋銀旣而周又控鄭揑據訛詐局員某君轉解至縣大令升堂研詰周供光緒十五年小的在鹽城縣被鄭借去錢七千文未幾浼小的售穀十擔計錢十一千文隨卽劃歸小的餘錢未及找還後小的來滬爲車夫至二十二年曾還錢三千文二十五年小的回籍又索得一千文詎料鄭僞造欠據持之來滬倩伊戚華步衢在某茶肆中逼勒小的付還洋銀十元時有地保在塲小的因囊無一文無奈將衣服質取洋銀三元一角付伊餘限二十日交楚屆期苦無以應致被扭局誣控管押許久始轉　憲案求鑒鄭供小的先祗　周借錢五千文後將穀十三擔托周售錢十三千除劃還欠欵外應找還小的錢八千立有欠據祗以周來　多年並未回籍是以小的來向索取欠據呈電地保陳春山禀稱鄭周兩人索欠爭閙時小的確在塲後由華勸令周還洋銀十元先付三元一角餘欠未付華供小的與鄭係中表親某日鄭在某茶館向周索欠託人來喚小的前往相勸周允還洋銀十元尙欠六元九角大令飭責二百板周旣付三元一角餘不准追○楊松田扭其子子卿到縣請懲違逆之罪大令向之研訊松田供小的生有三子次子子卿素性强横不服教訓前曾扭案控蒙收押改過所詎料　出後又與鄰人施姓吵閙妻子向之申斥竟敢任情違忤求卽嚴懲子卿供詞狡賴大令喝責二百板仍呶呶强辯遂復掌頰二百下送押改過局半年 
[界雜言]  
　　前晚虹口百老匯路遠昌機器店披屋内不知如何失火幾兆焚如幸由店中人察知竭力施救得以應手而滅不致成災然左右　人已無不警駭欲絶矣○廣東流氓某甲與僑居吳淞路長安里之同鄉人某乙有仇前晚糾衆擁至其家肆行毆擊並將室中所懸火油燈擊墮以致遍地皆火勢　燎原迨經鄰人救援得卽告熄并喚到某號　捕令其偵緝時乙已乘機逸去遂將甲拘入捕房 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　閏五月十四日户部正白旂值日上虞備用處引見七十四員溥善陳璧前往天津請訓福建正考官李聮芳謝恩福建參將彭保清謝恩湖北參將連陞謝恩阿公假滿請安銘公續假十日繼綱保桂陳夔龍穆騰額預備召見侍衛處奏派保和殿監試派出頭班醇王芬車善豫松椿色清額二班瀛貝勒伊立布文光麟公銳瑛召見軍機及繼綱保桂陳夔龍穆　　○十五日禮部宗人府欽天監正紅旗值日太常寺引見三員正黄滿二十四員廂白滿十六員廂白蒙八員廂藍蒙三員道府澤宣李樹敏謝恩綏遠城協領榮昌謝恩西安協領恩瑞謝恩　貝子續假十日吳煦汪鳳池鍾福預備召見禮部奏派經濟特科閱卷大臣派出張之洞裕德徐會灃張英麟張仁黼戴鴻慈李昭煒熙瑛召見軍機及澤宣鍾福 
[綜計旅資]  
　　日本某日報云去歳明治三十五年自春徂冬外人之乘興來游以及僑寓境内省計共一萬六千九百六十九所費旅資多至日貨一千五百二十二萬六千五百八十六圓平均算之亞人每名祗費三百二十六圓西人則每名費至一千五百五十圓 
[都轉抵邦]  
　　揚州訪事友人云新任兩淮運司恩都轉由鎭江乘某輪船赴省謁見督鹽憲魏午莊制軍事畢後於本月十八日晌午行抵十二圩拜會儀棧總辦蒯觀察觀察設讌欵之十九日清晨邦上印委各官紛紛至徐凝門外官廳迎迓未幾憲舟卽乘風鼓浪而來 
[收捐釀事]  
　　厦門訪事人云上月二十五日濟用局委員某君帶同勇丁一名赴各處收取鋪捐至闗仔内益昌油燭鋪向之需索陋規致生口角委員並不彈壓且喝令將鋪主拘送厦防同知署以致各店鋪羣動公憤一律罷巿 
[潤郡官塲紀事]  
　　鎭江訪事人云常鎭通海兵備道兼鎭江闗監督郭月樓觀察受篆後以南濡書院爲公館隨派員督匠將道署興修刻已竣工遂擇吉本月二十日遷入屬下文武印委各官咸趨轅道賀○署鎭江城守營參將兼南洋巡警新兵前營管帶吳養吾參戎近奉大吏札知已擢升江寗城守恊副將鎭郡文武印委各員聞之咸往營中稱賀 
[馬路工程局瑣案]  
　　前日無賴宋天才行經馬路中見姚學福偕一婦同行因卽向之訛詐適爲包探黄量海所見拘入捕房轉解工程局總辦翁子文太守太守倩襄讞委員黄衡堂二尹研訊姚供小的係揚州府屬某邑人年四十有二傭於小東門外某花烟館日前偕妓赴朱家角治病昨日回滬中途被宋扭住恣情索詐並將小的掌頰求恩明鑒宋供小的係通州吕泗塲人來滬已久僑居王家馬頭撑駕木排爲業是日向姚名火吸烟致相口角並水爭毆二尹申斥一番著交人保去○王如海李福林在馬路中爭毆經巡街　拘入捕房解送工程局黄二尹研訊之下王供小的係某邑人工作度日李與伊夥某甲口角小的冋之勸解詎料李不分皂白便肆兇毆叩求究辦李供小的係無錫縣人因夥計强借洋銀五元故與爭論王事不干已漫向小的理論是以扭毆二尹斷令給王洋銀一元爲養傷費 
[南巿捕房紀事]  
　　昨日南巿大馬頭浙江協濟彩票公司經理人某甲以前晚失去洋銀一千元投報捕房捕頭派包探黄量海勘明形跡並將已歇車夫張阿土拘押聽候解送馬路工程局禀請總辦翁子文太守訊究○曰前川沙人羅某至恒生馬頭平阿弟卽蘇州阿弟所開烟館開燈平欺其鄉愚聲稱所雇女堂倌某氏曾被誘匿幽室中羅　懼央人排解給以洋銀二十元事後心不能甘投報捕房捕頭派包探黄量海拘獲一千入押候解送工程局禀請訊究○前晚甲乙兩崇明人牽羊數頭行經馬路中巡街捕見其形迹可疑拘入捕房至昨日由某洋行主聲請給領捕頭令罰洋銀一元以爲違章者儆 
[英美租界晚堂瑣案]  
　　杭人朱得法扭控共妻沈氏不守婦道肆意横行等情前晚讞員孫建臣直刺升堂研訊朱供小的向在寶善街滿庭芳弄内設攤作小貿易娶妻沈氏生有一女今已十有一齡奈氏不安於室與販售舊貨之鄰人繆永法有染常出外姦宿小的向之申斥反被兇毆爲此扭案控陳叩求究辦沈氏供小婦人年三十有四杭州仁和縣人丈夫另有外遇不顧家用小婦人無以餬口以致與繆犯姦直刺怒其無恥已極喝令掌頰一百下准朱所請發押棲流女所一個月視其改悔與否再行核奪○乾康煤炭號主金清泉控趙寳元呑没各項帳銀前經直刺訊明暫行管押前晚飭提復訊趙繳呈洋銀三十七元五角求恩交保出外與金查對各帳直刺著將洋銀存案押候交妥人保出○王翰卿控故兄所納妓女陳小紅不守婦道捲物潛逃等情直刺簽差協同包探倪順泉將小紅拘獲前晚升堂研訊王投案訴稱故兄混名王小辫子當在生時納清和坊妓女陳小紅爲妾生有一男今已八歳迨兄長初去世尙覺相安近忽捲物而逃閱半月餘始控蒙提訊今嫂氏之意擬請大老爺從重懲儆然後發交善堂留養以子天年小紅供小婦人年二十有七當八年前嫁與小辫子生有一子今已八歳並無不端之事小辫薄有店產王素行無賴屢來借貸不遂所欲遂欺藐孤兒寡婦投案朦控今奉拿案未審所犯何罪大老爺高懸明鏡定能洞察其情直刺謂王所　似非無因著將小紅掌頰一百下暫發棲流女所俟改過後傳案給領少頃王繳到棲流女所經費洋銀二百元並一年膳費洋銀九十六元直刺著存候備函送所 
[英美租界公廨紀事]  
　　高易律師投本管總領事署控北京路仁昌成書局及棋盤街支那新書局翻印伊經理之廣智書局書籍等情英總領事照會讞員孫建臣直刺直刺卽簽差協同包探將兩書局主董寗保翟瑞甫一并傳押候訊○英商兆豐洋行主控邱渭卿搶去雲仙戲園帳簿等情直刺正欲飭差查提適邱自行投到因著交人保出候訊 
[英租界捕房紀事]  
　　偷兒朱大榮行竊六馬路清和坊等處各妓家銀水烟袋銀荳蔲盒及衣服之類報由包探趙銀河拘入捕房捕頭令押候解送公堂禀請讞員孫建臣直刺訊究○雉妓王三寶徘徊雲南路强曳遊人之袂誘令眞箇銷魂被某號巡街捕拘入捕房捕頭令轉送公廨禀請押候訊究○甲乙丙三人皆無賴也昨至天仙茶園對門某麫館借錢不遂大起爭端被某號印捕拘入捕房捕頭令押候解送公堂　請究治 
[法租界捕房紀事]  
　　車夫某甲呑没坐客所遺衣物經包探查獲送入捕房昨日捕頭令失主將各物領去車夫則給予洋銀一元○偷兒某乙在某輪船上行竊衣服數件爲包探緝獲送入捕房捕頭命押候堂期解請訊辦 
[美租界捕房紀事]  
　　昨晨妙手空空兒劉阿二掩入吳淞路某姓家行竊衣服若干携之而出適爲包探倪順泉所見連贜帶入捕房捕頭令押候解送公堂禀請讞員孫建臣直刺訊辦○昨晨小竊張阿大掩入寓居百老匯路之甬人某姓家行竊衣物携至某押鋪質錢適爲包探倪順泉所見帶入捕房捕頭令押候解送公堂禀請懲辦　 
 
 

Page 10

 
 
   
 
 

Page 11

 
 
   
 
 

Page 12

 
 
爲北路巖疆毗連外界自叅贊大臣瑞洵奮力經營造端宏大舉凡開闢地利整飭戎防柔輯遠人撫綏部落在在具有規模一新氣象徒以人才罕到經費維艱急切難收速效而强鄰逼處交涉尤益爲難奴才猥以駐防未弁才識庸凡荷蒙起翟帮辦大臣每念施恩之逾分恒覺受寵之若驚重寄驟膺亟思力圖報稱惟有勉策　駘用心學習恪遵慈訓隨同叅贊大臣瑞洵殫竭血誠一切事宜認眞辦理不敢稍涉敷衍致萌廢弛以冀仰答高厚鴻慈於萬一所有奴才馳抵科布多接任日期謹恭摺具陳叩謝天恩伏乞皇太后皇上聖鑒再奴才經過内外蒙古游牧均極安謐雨水亦調合併附陳謹奏奉硃批知道了欽此 
[科布多帮辦大臣英奏請補叅領摺初五日]  
　　奴才英秀跪奏爲請補屯田蒙古叅頂員缺仰祈聖鑒事竊查科布屯田蒙古叅領員缺每屇班滿向係飭由三札兩盟保逆人員奏　更換前於上年十一月間瑞洵因屯田叅領圖布敦已屇三年期滿當經飭駐班孔薩克等轉行該盟揀派妥員前來更替兹據駐班公銜三等台吉色將寗呈據札薩克圖汗部落盟長文稱該缺請以現任屯田驍騎校札本色楞擬正以屯兵薩木丹擬陪請補屯田叅領員缺等情保送前來奴才覆查該員札木色楞現年四十五歳係札蕯克圖汗部落人在屯有年旣據擬正自應以之請補屯田叅領員缺如蒙俞允實於屯務有裨其所遺屯田驍騎校之缺另行　補咨院查照所有屯田叅領員缺照依該盟保送擬正人員揀補緣由理合繕摺具奏伏乞皇太后皇上聖鑒訓示再叅贊大臣瑞洵現在奉旨賞假是以未經列銜合併聲明謹奏奉硃批著照所請該衙門知道欽此 
[東撫周奏所補知縣摺初六日]  
　　頭品頂戴兵部尙書銜山東巡撫臣周馥跪奏爲揀員請補要缺知縣以資治理恭摺仰祈聖鑒事竊查福山縣知縣李舒馨調補泰安縣知縣接准部覆係光緒二十八年十二月十七日奉旨應以五日後行文　東省照限减半計算扣至二十九年正月初六日作爲開缺日期歸正月分截缺所遺福山縣知縣員缺係沿海繁難要缺應在外揀員酌補查定例州縣應題缺出先儘候補正途人員題補等語該縣地居海濱管轄烟台爲中外通商要地華洋雜處撫綏彈壓均闗緊要非熟悉交涉精明幹練之員難期勝任兹據布政使胡廷幹按察使尙其亨查有曾任實缺候補知縣陳公亮堪以請補福山縣知縣等情會詳請奏前來臣查陳公亮現年五十歳江蘇溧陽縣人光緒十一年由優貢生報捐復設訓導十二年捐升知縣不論雙單月新班卽用十三年選授山西長子縣知縣親老告近改選山東海陽縣知縣領憑到省報捐同知銜九月到任二十年調署益都縣知縣十一月經前撫臣毓賢奏叅革職二十六年六月恭逢皇上萬壽慶典隨班祝嘏奉旨賞給原銜二十七年四月經升任撫臣袁世凱奏保二十八年七月十八日經部帶領引見奉旨准其開復原官仍留山東補用欽此二十日由部領照月月十八日到省該員勤政愛民通逹事體現署郯成縣知縣措理裕如以之請補福山縣知縣實堪勝任查例亦屬相符合無仰懇天恩俯念福山縣知縣員缺緊要准以曾任實缺候補知縣陳公亮補授實於地方有裨該員銜缺相當毋庸送部引見亦毋須聲叙叅罰除咨部查照外理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[雲督丁滇撫林奏請升補同知摺初六日]  
　　署理雲貴總督臣丁振鐸頭品頂戴雲南巡撫臣林紹年跪奏爲揀員升補要缺同知以資治理恭摺仰祈聖鑒事竊准吏部　題調三項要缺雲南永北直隸同知方安綸保升開缺光緒二十八年十二月十三日奉硃批應以奉旨後五日行文照限减半扣至本年二月十二日限滿歸二月底截缺係題調要缺毋庸掣籖業將截缺日期咨部在案查定例知縣以上官員如遇題調缺出及烟瘴地方俱准升調兼行查該廳地處隅界連川境漢夷雜處兼管銀銅各廠一切撫綏採辦均闗緊要非精明幹練熟悉夷情廠務之員不足以資治理臣等督飭藩臬兩司於通省應調員人應補内逐加遴選非現居要缺及人地未宜實無合例堪以調　之員惟於應升人員内查有晉寗州知州黄毓崧年六十四歳貴州貴陽府貴筑縣廪生考取同治十二年拔貢朝考一等奉旨以七品小京官籖分禮部學習十三年措資回籍中式光緒乙亥恩科本省鄉試舉人仍回禮部當差五年七月學習期滿奉旨著爲實缺小京官歴俸期滿題升主事旋在貴州籌餉捐局報捐知州指分雲南試用六年五月初十日經欽派大臣驗放奉旨照例發往十一月到省歴署鎭南賓川雲州南寍通海各州縣因拿獲會匪首要仍以知縣保歸候補班遇缺補用十八年正月二十八日奉硃批著照所請吏部知道欽此請補晉寗州奉文覆准十九年九月二十四日到任臣振鐸到任未及三月例不出考臣紹年查該員黄毓崧老成幹練熟諳邉情以之升補永北直隸同知實屬人地相宜　堪勝任與例亦符據藩司李紹芬臬司劉春霖會詳請奏前來合無仰懇天恩俯念員缺緊要准以晉寗州知州黄毓崧升補永北直隸同知實於地方有裨如蒙俞允該員係由現任知州請升同知俟奉文覆准照例給咨送部引見所遺晉甯州知州係歸選缺後第一留缺滇省現有應補人員俟覆准後另行遴員請補所有揀員升補要缺同知緣由由謹合詞恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[署雲督丁奏報蒙自闗一百七十結收支各欵摺初六日]  
　　署理雲貴總督臣丁振鐸跪奏爲蒙自闗第一百七十結期滿征收稅銀照章提撥支解各欵開單具報恭摺仰祈聖鑒事竊准户部咨洋闗徵收稅銀按結奏報一次等因業將蒙自闗自光緒二十八年八月三十日起至十二月初二日止第一百六十九結期滿徵收稅銀及提撥支解各欵開單奏報在案兹據雲南臨安開廣道兼管闗務魏景桐將蒙自闗自光緒二十八年十二月初三日起至二十九年三月初三日止第一百七十結期内徵收正稅分别四六成以四成作爲京餉其六成洋稅項下除開支闗用經 
 
 

Page 13

 
 
費及傾鎔折耗外餘提銀一成五釐出使經費所收子口半稅全數歸入六成稅内供支並將實徵船鈔各欵數目開列四柱清單詳請奏咨及聲明此結提歸外務部三成罰欵銀五十五兩三錢八分等情來臣前覆核無異除咨外務部曁户部南洋大臣查照外謹會同雲南巡撫臣林紹年照繕清單恭摺具陳伏乞皇太后皇上聖鑒敕部查核施行謹奏奉硃批該部知道　併發欽此 
[察哈爾都統奎奏爲報効修建正陽門經費片初六日]  
　　奎順片再奴才奎順等前准部咨前漕運總督新授河南巡撫陳夔龍奏京師正陽門工程重要謹竭誠報効銀兩以濟工需一摺行令察哈爾查照辦理並黏鈔原奏知照等因准此奴才等伏查京師正陽門樓體制攸闗修復亟需鉅欵當飭該恊領等設法籌措第照庫儲支絀無欵騰挪兹　該旗羣等報効庫平銀五千兩稍伸察哈爾報効之忱除派員解赴户部呈交外謹附片具陳伏乞聖鑒謹奏奉硃批户部知道欽此 
[雲貴總督丁奏守備臨陣捐軀死事慘烈懇恩賜卹片初六日]  
　　丁振鐸等片再三品頂戴東川營左軍守備馬子賢管帶續備南防中營練軍駐紥臨安府以該城失守電請革職在案兹查該管帶一聞箇舊廠匪周雲祥聚衆起事立於二十四日率兵赴援行至離城六十里挑灣地面卽遇該匪大股擁至當與接戰以少擊衆弊匪數十名奪槍二枚割取首級　顆匪勢稍却時已日暮不能窮追又以城守空虚匪衆兵單嚴防繞竄遂卽收隊赶入城中連夜偕府縣登陴固守次晨賊果麕至該管帶憑城力戰斃匪甚多奸民開西門延賊入城該管帶猶獨據北門誓以死守一面縋兵赴通海電商告急一面激勵士卒與匪相持北門地本險要該　更番搶撲均被擊退死傷無數匪迭使人勸降該管帶裂眥大駡誓不與之俱生死守待援匪之恨刺骨必欲得而甘心日夜環攻該管帶抵死拒守相持　四日夜兵卒死亡枕藉僅餘一十三人槍碼亦罄遂於二十五日未時殉難匪割其首剜其心以去死事之慘誠有耳不忍聞者查該營僅三百五十人以一哨分紥寗州又鐵路洋員過境分派數十名護送所餘僅　餘人耳乃能率以拒守一隅與數千悍賊相持四日雖有險可扼非平日善待士卒而臨難忠勇足以服人何克臻此據臨安難民及該營餘卒先後奔告來省臣等聞之皆爲泣下亟應據實臚陳籲懇天恩開復前誤叅革職處分仍敕部照叅將陣亡例從優議卹並入祀雲南省城招忠祠以慰忠魂具餘陣亡弁卒容俟查明辦理是否有當謹合詞附片具陳伏乞聖鑒謹奏奉硃批著照所請該部知道欽此 
[雲貴總督丁奏遴員會辦營務片初六日]  
　　丁振鐸片再滇省營務處向委藩臬兩司總理歴經奏報在案近日粤邉遊匪根株未盡肅清而猓　各夷復先後蠢動兹又加以個舊匪徒竄擾徵調一切倍極紛繁營務彌形重要臬司現經出省督辦防剿僅只藩司一人勢難兼顧自應遴委熟習營務之員俾資助理查有試用　郭燦熟諳戎機堪委會辦除分檄飭遵外謹合詞附片具陳伏乞聖鑒訓示謹奏奉硃批知道了欽此 
[山東巡撫周奏請補叅將摺初六日]  
　　頭品頂戴兵部尙書銜山東巡撫臣周馥跪奏爲揀員請補卽墨營叅將員缺以實營伍恭摺具陳仰祈聖鑒事竊卽墨營叅將吕奎因病出缺經臣附片奏報開缺旋准部咨以所遺卽墨營叅將係陸路題補按照新第一輪第一缺應用卓異人員行令揀員請補等因臣查東省現無卓異及保列一等人員例應過班以揀發人員　選請補該營駐紥卽墨縣地處海濱轄境遼闊現有華洋交涉事　非諳練有爲之員不足以資控馭兹查有補用叅將邵開富現年六十一歳係湖北襄陽府穀城縣人田行伍於咸豐年間隨營出師各省勦匪歴保至千總儘先補用並戴藍翎同治二年攻克山東溜川縣白蓮池等處出力經前升任撫臣閻敬銘奏保於同治三年四月二十二日奉旨著以守備儘先補用欽此嗣因攻克肥城縣黄崖山寨匪案内出力經閻敬銘奏保於同治五年四月十三日奉旨著以遊擊儘先補用欽此六年剿辦直東梟匪並防守黄運兩河案内出力經前升任撫臣丁寳楨奏保於同治七年七月十一日奉旨著以叅將儘先補用欽此旋因東省肅清案内出力奏保於是年十一月一十八日奉旨著以副將儘先補用欽此光緒十六年堵築齊河縣境高家套河工合龍出力經前撫臣張曜奏保以副將留東補用並加總兵銜十七年八月初八日奉旨依議欽此十九年五月歸標候補造送履歴咨部經兵部核議以邵開富前保花翎都司之案並未收辦應將前保遊擊之案改爲以都司　用續保叅將儘先補用之案改爲以遊擊儘先補用續保副將儘先補用之案改爲以叅將儘先補用續保副將留東補用並加總兵銜之案查無儘先字樣應改爲以參將留東補用其保加總兵銜核與加銜章程相符仍照原案註册等因於光緒二十五年五月初六日奏奉旨依議欽此欽遵咨行在案該員熟悉防辦事穏練雖年逾六十精力尙健以之請補卽墨營叅將員缺實堪勝任與例亦屬相符合無籲懇天恩俯准以補用叅將邵開富補授卽墨營叅將以實營伍如蒙俞允俟接准部覆再行給咨送部引見以符定制謹會同登州鎮總兵臣夏辛酉合詞恭摺具奏伏乞皇太后皇上聖鑒勅部議覆施行謹奏奉硃批兵部議奏欽此 
[盛京將軍增奏請派邉門章京摺初七日]  
　　奴才增祺等跪奏爲請派邉門章京查邉門章京二年期滿時遵例奏派今威遠堡邉門章京盛京户部主事澍元自光緒二十六年八月初七日接任日期　連閏扣至二十八年七月初六日止二年實滿又　陽邉門章京盛京刑部主事文衡自光緒　十六年三月二十四日接任日期起連閏扣至二十八年二月二十三日止二年　滿此二缺理應照例派員更換奴才等循照舊章將盛京五欵原出考語咨送註册之年壯能事司官每部一員内會同籖掣威遠堡邉門章京澍元之缺掣出盛京工部主事德 
 
 

Page 14

 
 
祿年五十九歳人老成辦事細心卽將德祿辦理威遠堡邉門事務又　陽邉門章京文衡之缺掣出盛京工部員外郎英華年四十歳人勤慎辦事留心卽將英華辦理　陽邉門事務爲此謹奏請旨奉硃批知道了欽此 
[盛京將軍增奏河口稅捐短絀懇恩儘徵儘解片初七日]  
　　增祺等片再現據管理八界協領崇文署承德縣知縣李延祜詳稱蒙派會辦現年渾河口船運糧貨稅務據經理界務領催李正芳工書王士魁等聮名禀稱此項稅捐前因同江口英守馬蜂溝三面船清河遼河等處河口開運南北糧貨不能進省以致本城囤積日少渾河稅捐遞年减徵及甲午之變河路梗塞徵稅更形减色當經前八界恊領承德縣會銜禀蒙前任將　依克唐阿連年奏請准其儘徵儘解嗣因按年奏請案牘較繁復蒙前任將軍依克唐阿奏請永歸儘徵儘解奏准飭覆准其儘徵儘解三年各在案迨庚子之變黎民元氣更虧商賈倍常凋敝所有船隻均被損壞此項捐稅幾至化爲烏有加以附近省城鐵路火車逐日載運糧貨南北陽行較從前同江口等處所運尤多省城囤積愈形稀少遂致渾河口稅捐加倍短徵彼因俄軍在省未遑聲明續行奏請現在開河多日稽覈捐項實屬寥寥無論如何整頓終恐難有起色詳懇援案奏請儘徵儘解等情前來奴才等詳加查詢現在南北糧貨多由火車載運河二稅務短絀自係實情合無仰懇天恩俯准援案將渾河糧貨稅捐儘徵儘解俾免拖累如蒙允准並懇飭下户部立案施行是否有當謹會同奉天府府尹玉恒合詞附片具奏伏乞皇太后皇上聖鑒謹奏奉硃批户部知道欽此 
[山東巡撫周奏折放青州滿營兵米摺初七日]  
　　頭品頂戴兵部尙書銜山東巡撫臣周馥跪奏爲青州滿營兵米因災緩不敷支放擬請援案折銀給發以濟兵食恭摺仰祈聖鑒事竊查青州滿營兵米向在鄒平長山溜川新城利津等五縣廳所征大漕正耗全數撥運遇有災緩不敷兌撥動支　近各屬倉穀嗣因倉穀無存由司按石折銀給發迨後連年災緩兵食不足經前撫臣陳士杰奏請自光緒十一年冬漕爲始如鄒平等伍縣因災蠲緩兵米數在伍石以外者將禹城臨邑平原商河等四縣大漕改撥仍以德州等處豆改米抵補漕額旋因禹城等四縣亦有災緩撥連吃重復經前撫臣張曜奏請自十五年冬漕爲始添撥樂陵德平陵縣德州等四州縣大漕同原發之禹城等四縣均匀撥兌以昭公允至齊東　邱濟陽等三縣亦有運青薊糧兵米例係作正開銷遇有緩徵無欵抵補仍照舊案領銀折放以顧兵食均奉諭　允准歴經遵辦在案兹查光緒二十八年分鄒平等縣應兌青州兵米因災緩徵米石已照案改撥禹城等八州縣大漕運書交兌清楚惟齊東縣緩徵米七百六十一石二斗六升原係薊糧發連作正開銷無欵抵補自應援照歴辦成案折銀給發以示體恤據布政使胡廷幹督糧道逹斌會詳前來臣覆查無異合無仰懇天恩俯念兵需緊要准將齊東縣光緒二十八年緩徵不敷兵米援照從前歴辦成案每石折給實銀八錢由藩司隨餉發領出自逾格鴻慈除分咨户兵二部查照外理合恭摺具陳伏乞皇太后皇上聖鑒訓示謹奏奉硃批該部知道欽此 
[山東巡撫周奏核銷河工經費摺初七日]  
　　頭品頂戴兵部尙書銜山東巡撫臣周馥跪奏爲報銷光緒二十七年堵合章邱縣屬之陳家窰黄河堤埝漫口動用過工需銀兩恭摺仰祈聖鑒事竊查光緒　十七年六月二十四日　邱縣屬之陳家窰黄河南隄漫溢成口業經前撫臣將籌堵情形及合龍日期奏報在案兹據河防局司道詳稱此次用過工料土方價值共銀三十八萬九千三百六十五兩零前項經費與王楊家漫口工奏撥藩庫節存濟漕工費銀九萬六千兩酌提二十七年錢糧盈餘銀十四萬兩漕折正欵銀十五萬兩由局動用大治案内購地遷民銀十萬兩共撥銀四十八萬六千兩除王楊家堵口用過銀九萬六千七百七十二兩零另行造報在案下　銀三十八萬九千二百七十二兩零儘數動用計尙不敷銀九十二兩零業經設法墊交清楚所用銀數俱係實用實銷並無收存减平等情造其細數清册加具印結呈請奏咨前來臣覆核無異除麻結咨部查照外理合恭摺具陳伏乞皇太后皇上聖鑒敕部核銷施行謹奏奉硃批該部知道欽此 
[山東巡撫周奏核銷臨倉錢糧摺初七日]  
　　頭品頂戴兵部尙書銜山東巡撫臣周馥跪奏爲報銷光緒二十五年分臨倉錢糧改題爲奏茶摺仰祈聖鑒事竊查山東省臨倉錢糧例應按年題　業將光緒二十四年以前之案造册報銷在案兹查光緒二十五年山東省臨倉收支本折等項舊管項下二十四年奏銷案内積存本色米四千八百八十六石二斗七升餘新收項下本色並麥改米二千六百五十八石六斗八开餘二共米七千五百四十四石九斗五升餘又折米正耗銀八萬六千六十兩零開除項下支過臨清州門軍口糧各帮辦糧米共二千五百六十三石五斗四升餘又支過各帮月料小料並解部邉防經費河防局防汛經費水脚木鞘及解部隨鞘飯食扣支脚費解司平餘耗羨等項共米積改折正耗銀八萬六千六十兩零實存本色麥改米四千九百八十一石四斗一升餘據督糧道逹斌造具册結咨由布政使胡廷幹加結核轉前來臣覆核無異除册結咨部外理合恭摺具陳伏乞皇太后皇上聖鑒敕部核銷施行謹奏奉硃批該部知道欽此 
[山東巡撫周奏購辦戰馬片初七日]  
　　周馥片再東省武衛右軍先鋒隊各營所用馬匹不敷　演且多曰老疲弱現在整頓防營需馬甚急亟應添購挑換以資操練擬派補用　擊蘇續謨補用都司張孝前赴張家口外喇嘛一帶地方購　三百三十匹解回山東備用除分咨户部兵部曁直隸總督察哈爾都統轉飭經過地方查照外理合附片陳明伏乞聖鑒飭部給票並　部知照張家口監督照例免稅放行謹奏奉硃批該部知道欽此 
 
