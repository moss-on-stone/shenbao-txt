# 1896 - 242 - 4908356

 

Page 1

 
 
[珍物待購] [  申報館協振所啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可增揮藝圃誠一舉而兩得也計開朱漁珊帖一部高澹游山水一幅天靑緞馬褂料一件磠砂一粒 
[校宋本黃帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫謐甲乙經惟撮是書之精要邇來岐黃家所讀馬元臺注素問厭其繁雜汪氏素靈類纂惜又太略板且漫漗誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲當時林億孫奇等奉敕校正全部倩本局新字排印用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售 
[嚴辦流民論]  
　　孟子曰民爲貴社稷次之君爲輕孔子式負版以重民數是天下之所貴者莫民若矣國家思有以教養之官吏思有以保護之苟暴虐於民卽謂之殘謂之酷非治道也然民有良莠卽治有寛猛所謂非其種者必鋤而去之除暴卽所以安良也亦安能煦煦爲仁孑孑爲義哉邇來各處風氣浮薄民情囂張有心世道者殊抱杞憂而上海一隅較爲尤甚凡一切無業之人皆因游蕩致入下流或父兄之失教或嫖賭而傾家一旦衣食之難謀遂藉訛詐以度日窄袖短衣成羣結黨鄉愚見之寒心道路爲之側目此種之人上海皆曰流民民而曰流明明人皆不以民齒矣不以民齒之人則辦之不爲過卽重辦之亦不爲過說者謂上海流民雖多而稽察之處亦多除城内縣署差查外各叚皆設立巡防局節節可以稽查租界有捕房并設華洋公廨各捕各包探時刻留心見有訛詐打架之事卽行拘拿送案巡局衙署捕房無日無流民之案報紙亦書不勝書在辦之者亦不可謂不嚴而流民猶如此之多豈僅能辦之尚不足以濟事耶抑流民皆愍不畏法耶抑且人之爲流民者日多以致流民之有增無减而辦不勝辦耶曰天下豈有不能治之民耶流民之多皆因未嘗嚴辦故耳其未嘗嚴辦者皆以訛詐打架受傷之事法不過笞責枷號收所斷不能法加於罪之外也天下亦豈有不畏法之民耶惟亦自知其罪不過笞責枷號收所而斷無罪外之法加之遂至於玩法并至於忘法而流民兇惡之風乃愈熾而不可遏矣從前之流民僅訛詐鄉愚拆梢財物而已而今更動輙鬥毆小則受傷大則釀成命案身畔皆藏凶器凡遇案入庫者指不勝屈且流民之所爲不僅訛詐鬥毆已也聚賭之處大半流民有帮閒者有望風者且有得賭徒之陋規而以爲衣食者流民一日不去則賭風一日不絶是禁賭尤宜重懲流民也滬北野鷄妓院林立最爲風俗之害皆以流民爲護符苟無流民保護卽難安居狼狽爲奸無惡不作是流民又爲窩娼之尤甚至逼勒婦女爲娼硬拔妓女爲妻或得身價以瓜分或再販賣於别處是水販蟻媒亦流民爲之也以此推之流民之罪亦正擢髮難數豈僅訛詐鬥毆而已哉有訛詐鬥毆之事爲差役捕探所見捉將官裏去俾受笞責枷號收所之苦然尚有種種不法爲差役捕探所不及見而終得逍遥法外者往往柔善之家被其魚肉不敢與之爲難并不敢到官告發恐結若輩之怨致後日更受其累也現在繅絲等廠皆用女工食貧之家婦女藉此謀衣食早去暮歸習以爲常當散工之時沿途婦女三五成羣而流民任意調笑并有欺其孱弱而搶物者其在貞潔婦女敢怒而不敢言且有因此不敢到王者而輕浮之輩因此失身流爲娼妓所在皆有流民之罪其尚可言哉雖曰可以收所較之笞責枷號尤爲不惡而嚴然安得廣厦萬間皆爲若輩安揷之地耶然則流民豈眞無法以治之哉去年蘇城自辦流民站籠之後地方頓然安靜治亂民以重法誠非虚語所謂一家哭較愈於一路哭也說者謂流民者不過一無賴耳究不足爲大患且無死罪若照去年蘇城站籠之舉未免太苛不知星星之火可以燎原涓涓之水可成江河邇來各處閙教之案皆無業游民不知法紀者之所爲若近日徐州之事致動衆興師莫謂流民無大患也至於並無死罪以站籠爲苛非流民之盡予以站籠也惟事情較大犯案較多者爲懲一警百之計諒亦不爲過也且能重辦之後或者流民畏法俾得攺過自新不特地方可以安靜卽官長亦可少事惟仁人能愛人能惡人不禁三復斯言而爲賢有司望也 
[本館接奉電音]  
　　昨日午後京師飛電傳來上諭一道敬謹譯登○六月十一日奉上諭依克唐阿等奏宗室官員疏防圈禁人犯據情叅處一摺前因案移居奉天之宗室如山屢次脫逃旣經奏明解回圈禁該看管等官宜如何嚴加防範乃甫經到配又復潛逃殊屬疏忽看管官宗室營主事春熙專管官記名副族長學鑑德琛著交宗人府分别議處仍飭令嚴拿逃犯如山務獲牢固圈禁嗣後該管各官於發遣宗室人犯務當加意嚴防倘再仍前疏忽卽著從嚴叅辦欽此 
[俄艦東來]  
　　俄國新製戰船名威林利士五月十一日由澳地沙埠載前敵戰兵多名及水手二百名軍裝甚夥前往琿春交太平洋駐防俄艦調遣查此船每點鐘可行二十海里故其行程迅速逾越尋常至俄國兵士軍裝之由澳地沙埠運往琿春者邇來共有大巡船一艘戰艦二艘次第首途俄人之營謀東方若此其志豈在小哉 
[醫生答問]  
　　法國名醫葉麗生新得治疫良法已記諸本月初六日報章先是葉君由厦門附海壇輪船於本月初五日至香港有進而請謁者詢以在厦情形據稱厦門疫症甚重自彼到埠醫治二十三人均以藥水剌入皮膚使達病所内有十五人藥到春回應手立效惟兩人病入膏肓攻之不可達之不及藥石無靈轉瞬就斃其餘六人瀕行時見其已有起色至今曾否痊愈則未得而知吾所醫治之人皆染患核症至在華人醫所調理者有英國二醫生每日常到所中將病人看騐畛域不分吾所以不遑啓處之故因治疫之藥已竭慮求治者無以應命故不得已怱怱而返今雖到此而贖命無丹卽有患症求治者亦不能爲之効力矣現擬赴羊城澳門一遊然後回西貢至夏龍灣治疫所配製疫漿取漿之法擇馬之强健者以疫毒種於其身俟毒成漿然後採取備用蓋惟馬最壯者始能受毒也計患疫者若係初起用藥後十二點鐘之久卽行痊愈云觀其所言與種牛痘之法大略相同此其獨運巧思得兹良法其有造於世人豈淺鮮哉我中國各善堂倘能學得此術以備不虞將來縱有是症亦可著手成春民無夭札矣 
[咎由自取]  
　　安慶訪事友人來函云近來米價有增民不聊生地方有司洞悉時艱因於上月二十日開倉糶榖并示米價不准再漲一經開倉之後鄉民紛紛往購擁擠不開每人准買五斗計足錢四百五十文司錢者因不暇過數故無論有無　少必另約補十文八文不等有某甲持錢四百五十文購榖五斗司錢者令其再補十文甲以分文不 
 
 

Page 2

 
 
少不肯再補司錢者卽置之不理另收他人之錢給票糶榖甲謂開倉平糶原係濟貧今不少數强要補錢於是口出惡言事聞於委員詢知情形卽將錢當面過數果分文不少將司錢者面斥諭速糶榖與甲並慰甲以好言詎甲見司錢者受責更駡不絶口謂老子購稻三次其錢皆有記號並未少過分文頭一次補錢十餘文二次補錢八文今已三次矣倉中人聞之謂一人只准買五斗爾一人連買三次顯係轉售圖利將甲扭禀委員持帖送縣當卽笞股賞以巨枷發倉門示衆 
[三韓新語]  
　　朝鮮來信云鮮廷議設一銀行以通各處貿易用西人經理其事○有地名鐵原者離開城府十二里之遥近有暴徒三千餘名紛紛擾亂勢甚猖狂謡言欲攻擊開城府在韓日本領事官聞之恐遭波及卽遣警部長門井氏督率巡役十名前往保護○東歴七月四號卽華歴五月二十四日爲美利堅立國之期在韓美國使臣設宴署中柬邀各國使臣領事及朝鮮各官歡讌夜間更燃放烟火爆竹賓主同觀盡歡而散○朝鮮某報載慶尚道所轄龍宮醴泰兩處近有匪徒作亂刼奪頻仍地方官及安業良民咸受其累多有遷往他處避難者○全羅道所轄錦山地方亦有匪徒襲擊官衙郡守跳而走幸免於難 
[扶桑晴旭]  
　　日本來信云東歴七月十三號午後東京政府接臺灣少將立見氏來電禀稱本月十號上午中佐今橋氏率兵攻北斗土民土民立卽潰散遂將北斗地方占領十一日少佐佐藤松井二氏復督率埔里廰援兵赴雲林想必有一塲鏖戰也○日廷前遣伊藤總理大臣博文西鄉海軍大臣隆盛往臺灣游歴旋折赴中國厦門復回至西海道佐世保軍港巡視刻已事畢於本月十二號回東京十三號上午趨詣日廷將一切情形上奏 
[津沽水勢]  
　　天津訪事友人來函云天津爲九河尾閭每逢盛漲之時均自海奔騰入海今歲五月中旬渾河水發大溜不少退勢如箭激遂至津河水勢無平靜之時統計半月以來海河出入之大小船隻没於波浪者有一二十艘之多不特船中貨物均付東流並有全家傾覆無從救援者某日河東某擺渡船渡河之時因舟子皆老弱不能與巨浪爭衝正擬力爭上游以便隨流對渡詎水勢建瓴而下該渡船不前而却舟子愈無把握全船人同赴淸流被救而慶更生者僅三人餘悉隨三閭大夫以去然海河水流雖猛水勢雖高而河底泥淤視前更甚目下駁船亦難行駛下屆輪船恐祇能到唐沽停泊並且不能逕到白塘口矣 
[命案彚誌]  
　　寗波訪事人函稱近來又出命案兩起一在南鄉道岙於上月二十四日有香客約伴買舟來郡至都神殿燒香舟子偶不經心翻身落河淹斃香客另雇船隻而回此其咎初不在香客詎死者之妻以夫死於非命向香客纒擾不休經人出爲料理勸令香客湊鷹洋一百數十元作棺殮費其事始寢不料經理人反將此洋中飽屍妻僅得數十元心實不甘赴縣控告未知楊大令作何准理也一在西門外江弄張某之妻馬氏近被已嫁小姑自夫死後久居母家屢次造言生事疑似之間使張夫妻由是不睦視氏如仇日前氏忿極與姑大閙張卽以小刀洋烟等物擲於氏前令氏自裁氏念屢被威逼如此何以生爲當夜遂服阿芙蓉膏飲恨黃泉死後張詭訃岳家稱因暴病身亡母聞耗前往見女十指發黑口流白涎知係吞烟斃命並不與張爲難怱怱回家小姑見氏母速回深恐前來吵閙因設先發制人之計著張前往岳家雙膝跪地叩頭如搗蒜願以厚殮超度氏母見女婿一味哀求遂將一片痛女之心轉而憐婿又素性忠厚因此心念女雖屈死然一經赴縣不免累女婿匍伏公堂而於死者仍然無益因張仍舊哀求祗得從寛饒不深究惟恐婿事過食言當令親寫筆據張惟命一切許照據料理喪事究竟天理昭彰人命至重張與小姑一時雖逃法網終恐舉頭三尺有神明未必果逃陰讉耳 
[南屏曉鐘]  
　　杭州訪事友人來函云據道家云南斗六司北斗九皇主掌人間生死杭人愚而無識惑於讕語崇奉北斗倍極誠敬每屆九月間自初一起至初十日止設壇建醮茹素禮斗者不啻舉國皆狂若吳山之太歲廟城隍廟爲尤甚壇中鋪設華美燈燭輝煌遊人往來絡繹不絶而禮拜南斗者則尠有所聞近年來有某壇於六月初一起至初六圓滿建設六皇斗會於是各壇俱相率效尤懸燈結彩競巧爭妍以悅遊人耳目今年舉是會者共有七八處惟天時炎熱來遊者究不若九秋之盛也○徽人某甲典夥也後因失業寓在杭垣弼教坊設舊貨鋪携其梅鹤同居店中一日有妙手空空兒撬門而入爲甲所聞赶卽下樓賊已逃出門外甲手持木棍奮力追赶大呼捉賊賊在前面飛奔見有二人持燈而來恐被所阻因亦呼捉賊若僞爲追赶者然并詰二人曰見賊否二人答以不見賊遂得以遠颺比甲赶至詰問二人乃知前所遇者卽竊賊也諺云賊有賊智信然○菜市橋汪姓家被小竊混入廰堂竊去衣服數件藏於布包之内走至二門外面恐爲人撞見大呼賣布適主人歸與之相遇亦不疑其爲賊遂被逃去後經檢查物件乃知失去夏布衫及官紗衫等五件行竊之法變幻百出居家者可不愼之○本年夏間杭地雨水較多自夏至後放晴不及十日又復降雨數次至五月廿七八日大雨如注河中水漲尺餘廿九夜雨師復臨農人所種之秧輒爲漂没現在各鄉民咸在社廟祈晴矣○湧金門金華將軍俗傳爲水陸財神香火極盛本月初三日廟祝四處謡傳謂係神誕之期廟中鋪陳一切頗覺華美可觀向例於初二日有朝闕之禮廟中人恐有滋事等情一切儀仗助會者槪不舉行○杭有某甲者夫婦二人年均不惑左右在慶春門外横塘地方閱雜貨鋪用學徒某乙人頗勤能深得甲歡今年五月間甲一病不起身後一切俱由乙料理事事周到甲妻亦甚德之嗣後店事悉命乙經營詎料乙飽煖思淫頓起不良之念時以語言挑動甲妻輒正色拒之本月某日晚間乙乘醉入甲妻房欲行非禮中妻狂呼救命鄰右人等聞聲赶至乙始釋手衆遂將乙捆作一圑飽以老拳乙再三求饒始釋其縛並令書具服罪悔過甘結一紙立卽逐出不准再來乙乃抱頭鼠竄而去○杭省鹽橋廣福廟土地俗傳姓蔣六月初九日爲神誕之期廟中人等先期鋪設一新懸燈結綵以祝千秋戲臺之上及内殿旁各雇淸音一班其餘若彈唱南詞灘簧者共有四起招摇蠱惑哄動愚民往來遊人絡繹不絶初八日午後行拜闕巡社之禮前導燈牌十餘對以及皂班快手劊役禁卒數班掌案人恭執敬神如在牌位一方蓋因神像不出巡故也先詣貢院前朝拜北闕然後由大街進祖廟恭轉興忠巷回殿約歴兩點鐘之久一切均從簡約因奉憲禁止賽會不敢張揚其事也○正任台州府郭榖齋太守式昌於初三日交卸湖州府篆卽乘官舫回杭禀到初四日先詣撫院謁見中丞後分詣司道各署禀見太守已奉藩憲飭知令回台州本任聞太守在杭略有逗留大約本月下旬可以履新也○浙省寗波洋面時有盜匪出入廖中丞深恐海島之中爲匪徒藏匿特委候補布照磨史叅軍致祥赴寗隨同鎭防統領費軍門出洋巡緝并親歴各島編查保甲亦防患於未然也 
[滃州客述]  
　　寍波采訪友人云本月初九日鄞縣楊大令飭役將邱阿生等三犯裝入囚籠押解省垣聞卽二月間捕役在上海緝獲蔡姓搶案中要犯也○本月初九日鎭海廰押解楊芬才張亞三嚴老五舒玉珍四盜犯至寗波府署程稻邨太守牌示十二日午堂勘訊○前者江東人余得來之妻俞氏被林長麟威逼自盡兹林已由鄞縣公役緝獲解歸縣署楊大令訊取口供釘鐐收禁俟申詳省憲聽候發落○鄞縣丐户周順金娶徐興有之女爲妻合𢀿後屢占脫輻之爻女遂託故歸寍誓不復返周屢次往接徐堅不放還周怒糾人將徐家器物搗毁一空徐遂控� 
諸縣署楊大令訊知曲折將徐發差役看押勒令交出其女然後判斷 
[甌郡官塲紀事]  
　　温州采訪友人云永嘉縣程康侯大令禀請入都引見過知府班候補上憲准之想交卸之期當不遠矣○温州總捕同知吳健侯司馬因公赴省事畢後折而至滬附招商局普濟輪船遄回○正任温州總捕同知呂叔良司馬前曾請假回籍兹於本月初六日 
 
 

Page 3

 
 
附坐普濟回甌○前署温州府通判葉詠霓通剌經大憲委署永嘉縣事○新署永嘉縣典史劉少尉於本月初六日附普濟輪船至甌假寓東陽春客邸筮期十一日吉時接鈐任事○代理永嘉縣典史陳伯謙少尉甫於五月二十五日接鈐現以委署有人卽於十一日交卸○署中營守備張心孚守戎勝元於前月望間任事○本月初三日辰刻超武兵輪船駛抵甌江蓋以統領費軍門金組巡洋而返順道一游也旣抵埠闔城所屬弁兵咸赴江干恭迓○本月初三日辰刻官設永靖小火輪船駛進甌江下椗雙門外旋於初六日已刻與超武兵輪船同時展輪出口○連日温處道宗湘文觀察親坐堂皇研訊洋匪 
[郢曲新聲]  
　　湖北采訪友人云去歲鄂中大府接奉户部札文飭開辦兩淮鹽捐准以實銀一百萬兩爲率至今春二月旋卽截止現聞復開捐款一百萬兩以二十五萬兩爲车批分二十月爲度有志顯揚者幸勿坐失機會也○委署宜昌府丁太守柔克及前任荆州府舒太守惠由京同抵省會小作勾留本月初四日淸晨同詣兩院禀辭旋卽展輪直上○傳聞大憲接奉部文飭就地籌銀一百二十萬兩限本年内如數繳淸若此則當軸諸公又不免幾費躊躇矣○日來武昌縣所屬華容鎭各米肆皆有新米出售每升計錢二十八文聞之鄉民云土俗栽秧不拘時令故出米較他處爲早也○湖北官設紡紗局現已由大憲更爲商辦攺頭換面不似從前之學爲官樣文章無如創始肇基籌措不易設機織布恐尚遥遥無期也 
[潤州夏諺]  
　　鎭江采訪友人云入夏以來晴光罕露農民鷺翹鹤跂昕夕盼碧翁翁叱退癡龍而屏翳氏意興甚豪依舊時倩女玉傾冼頭盆灑遍三行大千世界以致江水陡添數尺蒜山甘露寺江岸没入水中惟東南鄉山田尚無大礙至江北洲圩各處則大半在水中央黃浪奔騰一望無際禾苗湮浸莓爛不堪犂雲鋤雨者流咸愁鎖雙眉長叶短歎矣○郡城各土棧銷售豐碭諸土每年三月必携資本親赴徐州一帶販運而回刻下徐州亂黨交訌勢甚猖獗各土客無從購取恐此後不能遍餉烟窟中人矣 
[殺姦責釋]  
　　船户叚晉生刃傷姦夫張壽林淫婦殷氏自至縣署投首一節已登昨報張與婦受傷後舁至仁濟醫館診治張傷甚重延至晚九點鐘殞命屍父張阿金投縣爲子伸寃黃大令晚堂升坐花廰先訊地甲裘鎭備稱小的查悉叚氏與張壽林確有姦情四月間被誘至北市同屋而居今午兩人同到南市洞庭山碼頭適與叚遇卽取小刀向戮送至仁濟醫館現悉張於九點鐘氣絶而婦尚屬生死未卜叚晉生供原籍崇明年三十七歲本姓陳入贅叚姓爲子爲婿已有八年生過子女夭亡妻今年廿五歲向在船上摇擺渡暗與隣船户張壽林犯姦今年四月小的見他力弱屬令上岸休息不料竟被張誘逃至北市同宿不返醜聲四布小的不能做人至五月初八日有人勸他回來被小的批頰兩下當晚又走翌晨張邀數流氓來與小的爲難小的遠逃得免岳母假作痴聾自伊女走後竟將船賣去小的無計餬口今日偶見兩人在茶肆中因向他理斥反被拉住髮辫小的取刀乘勢戮去適傷要害當卽自行投案禀明求鑒張阿金供年五十二歲蘇州人亦在洞庭山碼頭撑船渡日長子壽林被晉生戮死求恩伸雪大令曰爾子姦拐有夫之婦現在晉生殺姦投首伊妻一同戮傷垂斃爾子自取殺身之禍有何伸雪爾不知管束咎亦難辭張無詞惜對惟稱遵諭　令飭具自行收殮切結毋庸相騐叚晉生援例責四十板亦具切結如果叚氏將來亦死由晉生收殮死由自取亦毋庸騐嚴諭今次因殺姦殺雙故從輕辦理否則亦須抵償飭退完案叚叩首唯唯而去 
[備文起解]  
　　日前本縣黃大令接到蘇州長元和三縣來文奉江蘇撫憲趙大中丞飭提冒充公司私行内河輪船之杜三枝卽杜秋亭等當飭幹差薛貴拿到候解已紀前報旋又拘到同夥唐振超一名大令飭卽備文於前日下午派差解赴蘇 
[秃鶖入籠]  
　　游僧某甲向在某寺掛單嗣以不守淸規經掌院僧攆出來滬後不自歛迹依然四出招摇近又串同粤東乙丙二無賴釘成黃簿各處募捐名爲中元節起建水陸道塲實則惟以修五贓神殿然受其騙者已不知幾人矣前晚正在某茶肆俵分所得事爲包探趙銀河查悉問以爾庵在何處何日建醮壇僧不能答因卽連黃簿解入捕房不知捕頭若何發落也 
[流民無禮]  
　　八仙橋南至褚家橋一帶向爲流氓麕集之所近經官府嚴懲稍知歛迹然餘孽未盡居人實受其害前日有骨牌匠某甲乘醉至褚家橋左近某姓家姑嫂二人藉糊紙匣爲恬甲入内横臥姑榻其嫂上前呵斥反爲羅唣其姑卽奔訴八仙橋巡防局迨局勇來拘而甲已聞風逃逸矣 
[惡犬須防]  
　　南潯路某西人家豢有惡犬一頭動輙噬人昨日上午有十餘歲之男孩行經是處不隄防該犬躍出猛咬其腿西人聞聲赶出喝退已被咬破受傷頗重西人卽將孩送往同仁醫院求療 
[上海縣案]  
　　本埠烏木帮向章作塲爲工帮店爲店帮分爲兩起定規每年店帮僅收學徒一人遇有停歇再補一人工帮中不允互控到縣前年起案至今訊過多次兩不允洽案懸未結前晚蔣刺史飭提復訊工帮孫友福楊信發等店帮曹萬興等投案聲訴各情各呈行單刺史閱畢别項均覺相符惟學徒一節工帮祗准一年收一徒如果辭歇不能再收店帮要補足一人遂衡情判斷如果學徒病故准其再收如辭退逃逸及别就等情槪不准再收以照公允帮中頭目王世榮禀稱大老爺判斷甚公小的等當遵恩諭刺史諭將行單另刊永遠遵守曹萬興供學徒滿師工帮要他捐錢廿三千一百文甚至不許登簿質之孫友福楊信發答稱捐欵入公所充作公欵爲寗波人盤柩回籍之需刻因涉訟之際章程未定是以暫緩登簿將來斷定之後自當照章行事刺史曰可遂令各人退去重換行單呈核遵行以後毋得爭執别生事端衆稱遵諭叩謝而退○前有金阿全控姚俞氏掯贖田單一案訊悉此項田單由徐阿東搶去轉賣於秦鹤岐付價洋五百廿七元前經蔣刺史著徐追轉田單姚俞氏繳還價洋等情屢紀前報前晚刺史升堂提案復訊問徐阿東田單何不繳案答稱小的奉諭後卽往秦處熟商已久懇他交還收回價洋無如一味不允僞稱業已轉售洋商執業無可挽回等語求明鑒刺史問田共有若干畝答有五畝餘問地保王鑑亭刻下該田値若干洋一畝答値三百元一畝刺史曰秦欲買賤賣貴故不肯交還飭令原被暫退徐阿東交的保飭差赶提秦鹤岐到案再訊追繳方單 
[巡局瑣事]  
　　昨日陸雨春至十六鋪巡防南局控許西岩之子前將小閘橋之田單抵借英洋九十元至今多年本利無著鍾偉臣二尹飭提許西岩到局審訊據供此項借欵係已故子松鹤所爲小的不得而知不知二尹若何判斷也○十六鋪巡防南局巡勇巡至萬裕碼頭見有羅加生與潘蘭甫互相毆打當卽一併拿獲解局請鍾二尹審訊據羅供向潘買荷蘭水口角起見潘竟敢持刀行兇幸未受傷二尹判責二百板各交保具結了案○洪升街引鳳樓茶館昨日有打包徐金桂在内吃茶堂倌顧錫坤將開水誤冲在徐之臂上遂致口角經旁人解勸令顧會烟鈔錢一百文顧不允徐卽將顧手内之水烟袋搶去以致毆打徐頭面受傷互扭至十六鋪巡防中局控訴李蘭史二尹審訊之餘令顧倩醫將徐傷痕醫治交保易結了案 
[法捕房紀事]  
　　寍波人戎某住十六鋪行仁弄子甫八齡昨日下午出外購物走入法界迷失歸途在路啼哭某號巡街捕恐入匪人之手領入小東門外捕房請捕頭安揷翌晨送至大自鳴鐘捕房克捕頭詢明住址飭探派夥送還戎某稱謝不置○英租界寳善街萬寳樓茶樓薙髮匠某甲與蘭芳里花烟館某妓有嚙臂盟前晚與該妓相約作黃鹤之高飛不圖事機不密爲鴇婦知悉將甲扭送捕房捕頭以該妓未失命將甲押俟覓保釋放○某　館伶人天津人某乙年甫十八歲前晚至某洋行盜鈴不圖鈴響不止爲西人所聞將乙扭送捕房捕頭命押候堂期解 
 
 

Page 4

 
 
請研訊 
[美捕房紀事]  
　　洞庭西山人王寳卿前晚由某處竊得洋棉紗數斤持至虹口百老匯路經走街捕拘獲解入捕房禁押昨晨捕頭派包探石金榮查知此紗由楊樹浦源泰洋紗莊内竊出因命押候解送英公堂訊究○前晚有福州人汪子甫携衣包一個至虹口各押店求質包内係南洋某兵輪水手號衣以故無敢收　者旋經包探石金榮緝獲拘入捕房禁押候查明究辦○寗波積竊王堯甫由英界南京路滿德里某姓家竊得衣服若干件贓已付質其錢花用殆盡前晚始經包探張阿五查獲拘入捕房押候吊贓送廨訊究○御者劉永昌前日傍晚駕四輪馬車飛駛至篷路乍浦路轉角處撞壞東洋車一輛車夫施萬生將劉扭住不肯罷休旋經巡街捕一併拿送捕房劉自願出外佔價賠償捕頭准之一併開釋○昨晨有鄉人某甲在南潯路道旁拾得金絲藥水眼鏡一架適爲包探范進才所見以此係西人之物未便任其取去因卽拘至捕房捕頭令將眼鏡留存候失主認領甲卽開釋○昨日上午有口操粤音之女孩一口年約七八歲身穿印花布衫褲在乍浦路沿途啼哭經包探竇如海送至捕房候人認領○下海浦廟橋北停有黑然棺材一具爲日未久血水外流昨日經巡街捕報知捕房飭傳二圖地保奚坤寳雇人遷往義塚掩埋 
[壽筵資移賑]  
　　接誦王芷僊善士齡函述頻年山東湖南湖北各省水旱饑荒災户嗷嗷前署丹陽三尹時雖竭力勸募捐欵陸續　解苦於涓涓而流之助無補江河爲之歉然月之五日荷戚友諸公爲尊人七十壽拜謝之餘奉尊人命隆情厚貺槪不敢當謹將所存及節省　資移作賑捐冀諸公多福藉以報謝計英洋六十元委解湖南以資扼濟上壽承歡奚事氍北毺蹈匡時甦困藉霑杯勺流通挹彼注兹當亦親朋所心許焉[  上海巿舞絲業會館籌賑公所制施敬拜誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探黃四禀稱周鹤高卽周希濂騙子也自稱職官專在租界中招摇撞騙魚肉良民日前向蔣　騙　金剛　約指鍍金對時表等物議定洋銀三百六十圓付以某莊僞銀票一紙計洋銀五百圓除付訖外令蔣找遠一百四十圓當時蔣未付及至次日持票收銀行遍南北市並無票上所註之某錢莊急往尋周已不知去向無奈向周母陳氏理論後由陳氏將周尋獲原贓尚在並在身畔搜出假洋一千二百圓之多是以指交小的解案請究蔣訴稱小的向爲珠寳掮客某日周來取去金剛鑽約指等件付下銀票一紙豈知票係僞繕無從　取幸未找給今原贓已獲尚求給領周昂然上堂供稱職員僑居治下所有金鋼鑽約指等物實是招商局某翁屬購比將貨物送往則某翁滴抱採薪之憂不能估看以致遲延實非職員誑騙尚求公祖鑒核屠别駕聞而大怒謂爾旣非有心誑騙身畔所帶之僞莊票何用非行騙之確據而何尚敢自稱職員希圖挾制耶周至此始俔俔伈伈不復敢裝作官様滿伏階下連稱小的該死還求大老爺格外成全别駕據情商諸薩副領事官然後　令管押兩禮拜期滿交人保出僞票塗銷○包探顧阿六票解前日王蓮芳偕友某甲向呂成仁購買雕翎扇兩柄囑送至春申福　第十五號房内正在議價時甲突取値洋銀五十圓之雕扇一柄而去呂候至深晚不見甲來遂於昨日投報捕房捕頭遣小的前往拘拿送究呂投案訴稱王實與甲通同一氣當晚與王理論王言甲大約在某倡院作狎邪遊明日一准將扇送還及至次日向索則又一味抵賴無奈投報捕　王供稱小的係湖北漢口人在滬坐莊辦貨取扇之人實不相識小的係生意中人豈肯作此串騙之事别駕著仍交顧控帶回捕房查明禀覆訊　包探趙銀河禀稱賊犯錢掌銓竊取張　昌家布衣三件張投報捕房小的奉捕頭命將錢查獲吊出原贓解請訊究張投案領贓錢供稱小的係本邑人行竊自知不合如今惟求大老爺法外行仁如免施刑以後决不敢再犯矣别駕判令笞責二百板贓給還失主○包探孔阿才禀稱前晚賊犯徐金生潜入張桂法家竊取綢布衣二件以及帳眉等物兹由小的緝獲人贓送請究辦張投案領贓徐供稱小的無業可謀難圖一飽偶然竊物亦惟順手牽羊耳尚求大老爺恩典别駕判責一百板贓給還失主○包探石金榮禀稱唐李氏張胡氏二人同屋而居又同在織布局做工前夜唐李氏工畢而回查知家中失去綢布衣服若干件報而後捕頭令小的查知唐李氏失物後張胡氏之夫卽不知何往情節可疑是以拘請訊究唐李氏訴稱前次小婦人做夜工時曾失去布衫一件因事甚微細並不聲張兹又失去多物不得已而投報捕房張胡氏供稱丈夫因事他往並未竊物别駕再三研詰堅執前詞遂著押候查明再核○包探張阿五禀稱賊婦韋黃氏竊取黃金春家烟槍一枝兹經小的緝獲人贓解請訊究黃投案領贓韋黃氏供稱小婦人係江北某縣人不敢行竊别駕著發交官媒管押兩日贓給失主具領○二十號西捕解無領事　束之西人愷四至案禀稱此人在途胡閙向之查問兇横異常詰知並無領事管束故解請訊供發落别駕問愷四籍何國愷四堅不肯言遂判令發回捕房遞解回國 
[粤東官報]  
　　藩憲牌示增城縣知縣缺委候補知縣王崧署理瓊山縣知縣缺委補用縣邱寳森署理昌化縣知縣缺詳請以候補知縣李有益題補長寗縣典史缺委試用巡檢歐陽耀署理翁源縣桂山司巡檢委簡用巡檢李炳陽署理恩平縣典史缺委試用從九品胡應榮署理 
[江西官報]  
　　四月二十三日從九馮耀增查進賢門奉廷超朱繼昌禀銷新建保甲差劉家駒禀謝咨補永寗典史行知湯承嵩卸辦萍鄉保甲回林正春進賢催墊欵回禀辭往九江措貲施伊慈弋陽催稅契回指分從九邱榮桂繳照遊擊徐忠聘由皖來江知縣王濟中往弋陽會審案件韓經衡禀謝加級紀錄行知縣丞李懐德往安仁辦保甲汪葆昌鄱陽催地丁回何書年往豐城等縣催典史懸缺署永新縣石守謙期滿調省以敎習知縣閻尚庚署理又義寗州黃壽英期滿調省以試用同知林祖炘署　○二十四日通判范啓恆禀謝加級紀錄行知候補縣羅毓椿禀謝拔委一次行知縣丞趙偘大庚等縣催屯糧回從九林品珊贑州措貲回裘廷襄往廬陵辦保用○二十五日翰林院編修華煇親拜辭行進京兵部主事黃維翰辭行進京知縣張學培建昌縣公幹回吳實鎔辦石港緝私卡沙昌壽守提署南昌縣金令征存銀同知文煥拔委一次並謝加級紀錄通判薛鍾瀚拔委一次縣丞蔡岳年玉山縣辦保甲回趙宗璜義寗州催地丁回楊紹袁州府屬陳爲棣上饒等縣俱催屯糧回邱昌奎會昌等縣催减平回都司高鍾奇回籍州判盧來源解關餉進京新喻縣丞鄧貞琳騐看到省前刑部昌外郎饒昌麟丁憂由京回臨川籍○二十七日署九江鎭劉靑煦來省府經李自怡廬陵等縣催屯糧回○二十八日欽賜翰林院程鵬由湖北蘄州籍來江南昌同知杜曉繳禀銷驗收育嬰堂工程向世淸緒成俱委解九江關餉進京前安徽靈璧縣陳福源由江　籍起服來江從九孫貽榖鄱陽等縣催稅契回李燧大庾沈浦武寗俱催减平回沈乃杰龍泉催漕折回王鴻壽會昌催道欵回 
[皖垣官報]  
　　安慶府王汝礪太尊銷假代辦運漕釐卡候補府照磨俞煥堯到交卸回省補知縣胡汝到赴淮北領解支發局銀兩回候補直隷州儲鳳韶奉部憲札委監印差候補知縣劉彥奉撫憲札委赴上海公幹候裤府經歴何禮賓知卸稽查鹽河稅務木釐事件從九張錫慶知奉委解水師月餉赴金陵巡檢湛元珠到解首級赴來安回委辦鳳凰頸釐卞候補知縣許金綬委署祁門縣知縣莊介褘委署泗州虹鄉訓導程標均辭候補知縣張廷權知奉委赴淮支發　提餉卸署南陵縣事准補望江縣孫玉銘到交代淸楚回指分安徽新海防試用巡檢秦錫藩到遇缺先補用巡檢錢鴻寳到浙江人指分安徽新海防試用縣丞繆德華到湖南人卽用知縣李邦慶姜良材李延慶均奉府委閱課卷差藩轅牌示候補從九黃壽昌委署石埭縣典史候補典史胡葆眞委署定遠縣主簿除另飭知外合先示 
[上海北市絲業會館籌賑公所施子英經收順直山東湖南廣西賑捐五月十八日至三十日第三次淸單]  
　　十八日佩記由裕源號來洋二元○十九日澄江知足子六旬初度承親友厚貺本當設筵酧謝兹將設資移助代種福田洋一百元又新泰仝人應祝知足子壽移助十元隠名氏十元平湖張補過氏求次子敬脩順遂一元乍浦愼餘抱拙子募雨金書屋陳氏求病全愈五元許寳書三角高侃記錢蓮記蔡伯榮隨善道生四户各二角張誠康陳硯農包全連愧不逮人四户各一角十户合洋六元五角○二十日無名氏洋十元○廿一日蘇州東海無名氏銅洋二十四元無錫正大趙廷照求平安洋三元○廿二日隠名氏求小兒患病速愈洋十元求病愈洋四元王康元求驚病速愈二元徐李氏五　○廿三日浙省萬承志堂馮聽五善士募師竹齋主人太乙救疫丹二千錠無名氏爲女腹痛求速愈洋三十元○廿四日周子佩二十元武林劉敬之求速痊六元唐老　太五元無名氏洋一元○廿五日隠名氏洋二十元姚杏記求目疾速愈一元○廿六日揚州裕和永莊規元二十三兩七錢姚伯欣四月分愿一元又五月分愿一元○廿七日江源爲妻吳氏病許愿漕平銀十五兩批見規銀十五兩八錢五分七釐高郵丁玉軒募隠度齋節省經懴資票錢十千合洋十元六　錢三十六王賡熙爲三齡童子經錫求病轉　速愈五元方濟之三元嘉興放生室主人求却病延壽一元喻義堂銅洋二元○廿八日浙省補過室祈保平安一百元求安堂銅洋一元○廿九日　口陳黃氏求延壽平安　元　居　洋求平安洋二元○三十日珠家閣陵鴻鈞小洋五十角銅洋五元無名氏求三兒關煞開通洋二元無名氏求三兒咳嗽卽除根銅洋一元○五月份共洋一千　零二元扯七二八八五合元七百三十兩零三錢零八厘爛板洋十元小洋八十三角扯七二五合元六兩七錢四分二厘錢一百廿六扯一二七合元九分九釐元三十九兩五錢五分釐以　共收元七百七十六兩七錢零六隨銅洋八十元　乙救疫丹二千錠連前總共收元二千零九十五兩八錢五分銅洋一百二元太乙救疫丹二千錠 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
