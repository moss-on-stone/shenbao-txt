# 1894 - 150 - 4907585

 

Page 1

 
 
[新印咸豐朝東華續録釐定實價] [  圖書集成局啓]  
　　東華續録一書爲王益吾祭酒所輯自道光三十年以至咸豐十一年其中纂言紀事若網在綱凡謨誥之昭垂章疏之陳奏政治之張弛疆字之戡定一展卷而瞭然在目欲攷掌故者不可不家置一編本局以新鉛字排成印以潔白紙張每部訂成三十二本兹釐定實價洋二元五角又前印之潘太史頤福所編咸豐朝續東華録每部十六本釐定實價洋一元三角賜購者請移玉申報館帳房三馬路申昌書畫室及外埠申昌此佈 
[繪圖後施公案出售] [  圖書集成局代啓]  
　　施公案一書始於江都縣令終於倉塲總督而以後許多情節離奇變幻可泣可歌迄未叙入閱者憾焉本局不惜重資延請海内知名之士採輯施公軼事凡名臣傳方略實録無不搜羅殆盡其事實旣蟬聯而下而其叙次之周密用筆之精奇尤駕前刻而上之而施公之政蹟於是乎全也急用新鑄鉛字排比成帙并倩名手繪成圖像冠之篇端至其紙張之潔白刷印之精良猶其餘事每部六本碼洋八角卽日出售欲購者諸向天津文美齋本埠江左書林文淵山房掃葉山房三馬路申昌書畫室可也此佈　 
[防患未然說]  
　　香港疫氣流行患者死亡相繼雖英官設法防衛餘力不遺創設醫院醫船悉心調治并令人掃除屋宇清潔街衢而災患難弭病勢益形猖獗說者謂此係天災而非人禍苟天心未厭雖極維持調護終不能使癘氣潛消雖然天心卽未可挽回人事亦不可不盡滬上工部局有見於此因卽預爲之備移請英公廨出示曉諭令居民鋪户勿再堆積污穢以致臭氣薰蒸蓋疫之來也其勢疾如風雨苟旣有疫而始謀施治雖良醫亦有力難施誠不如防之於未然爲得詩人未雨綢繆之道也防之之法奈何一曰潔清屋宇滬上五方雜處人多於蟻居室卽不免擁擠必欲令改而爲厦屋渠渠有力者尚不覺其難彼貧苦小民終日辛勤僅資果腹欲其多出賃屋之費勢必有所不能今宜令若輩乘工作之餘時時灑埽凡物之無用者應抛棄者抛棄之應收拾者收拾之務使房闥庭除不留塵垢而又時以蒼术白芷等辟穢之物爇火薰之庶幾毒氣漸除不致釀成疫癘乎一曰潔清道路工部局向不准人沿途小便違則由巡捕拘去酌量罰鍰近則禁令漸寛凡寳善街四馬路諸處私街小巷皆得隨意溲溺巡捕咸付之不見不聞而戲館之前妓寮之外尤爲溺者所叢集行人掩鼻而過猶覺煩悶難堪今宜由捕頭嚴飭探捕等人昕宵邏察有犯此者除罰鍰外責令汲水冲洗使之污穢盡除顧俗語有之官急不如私急必欲禁人小便未免政近於苛則宜由工部局出貲每街役一二處小便之所其製倣之二馬路外國墳畔裝設自來水外間護以栅欄庶穢氣不致薰人而行人亦不致有所不便矣一曰潔清食物飲食爲人生一日不可少之物富者萬錢下箸貧者粗糲充腸各適其宜從未有人焉示以限制必欲一律令其清潔彼富者固安之若素在貧者不强以所難乎曰自亦有道以處之工部局本有稽查食物之人今宜於菜市中逐物查攷無論雞魚牛豕以及瓜果菜蔬凡有越宿而味變者一律不准出售與人違則罰售者如例而各處飯店粥店酒肆點心攤亦一一詳查有以壞物售錢者罰不赦則食物當不致害人矣至於租界内水漿向皆取自黄浦泥沙污穢頗足病人自設自來水以來萬斛清泉一塵不染較之取自黄浦者眞有天壤之殊顧人或泥而不通仍有舍此而購用黄浦水者於是挑夫以箱盛水置諸車上比户求售每擔較自來水减錢一文人或貪得便宜仍不免向之購取而戲園及小茶肆所瀹之茗皆不用自來水以致時聞臭氣飲之豈不足以腐腸自當勸諭居民咸用自來水庶食與飲俱不隠受其害乎一曰潔清用物如衣履之類是也每見肩挑背負之流東洋車夫之類汗流浹背奔馳於炎天毒日之中穢氣難聞最足致疾然欲使衣服而日日易以新者彼烏得有如許閒錢祗宜令巡捕隨處留心見若輩身上骯髒不堪者責令洗滌一清始准出而餬口如或囚首垢面遍體沾塗亦必令其濯自河中不得任其穢惡是則文分不費而疫氣卽難於傳染不致遍地流行矣以上四端皆防疫中最要之務此外如戒酒色戒辛勞製藥餌以贈人設病所以治疫諸凡善舉筆難罄述且亦無俟贅言惟望租界中旣已辟疫章程盡善盡美凡城廂以及南市推而至於鄉邨市鎭次第仿照百密而無一疎則香港雖禍患難除此間斷不沾染濡毫作此不禁企而望之已 
[本館接奉電音]  
　　昨由京友電傳上諭二道敬謹譯登○四月二十九日奉上諭陳彞奏考核教官請旨獎勵等語浙江長興縣學教諭孫德祖等據該學政奏稱或學問淵博内行克修或克敬在公歴久不怠自應量予恩施以昭激勸長興縣學教諭孫德祖著賞加五品銜嚴州府學教授鄒栢森著賞加五品銜金華府學訓導汪張斆著以知縣升用湯溪縣學教諭戴景麟著賞加五品頂戴欽此同日奉上諭張煦奏解審發回斬犯中途脫逃請將簽差護解不愼之州縣交部議處一摺山西永寗州斬犯李育之由省審勘發回監禁核簽差護解各官並不愼選妥役小心防範致該犯中途脫逃實屬非常疏忽永寗州知州章士傑汾陽縣知縣李其滋均著先行交部議處仍勒限嚴緝逃犯李育之嚴勘務獲究辦倘限滿無獲卽行從嚴參處餘著照所議辦理該部知道欽此 
[新約紀聞]  
　　仰光日報云前者中英所立緬甸巴蕪新約内有云緬之北境有大鎭二所一名望南一名强亨此二地均已割歸中國而潞河一帶亦准中國之船來往至緬甸各地均准華人到此營生英待之與最爲優待之國無殊俾華人得以同沾利益復云所有中國之貨載往緬甸地方六年之内不收進口稅至於緬貨入華者則準照值日抽五例酌減三分之一以示體卹云 
[吧城火警]  
　　噶羅巴來信云某華商所設之火油倉於本月初四日忽有祝融稅駕倉中所貯火油一萬四千箱保險銀一十六萬基路打頃刻間付之一炬良可惜也 
[接篆有期]  
　　江寗藩司瑞方伯於四月二十七日由上海至金陵先期飭人頒發紅諭擇吉五月初一日接篆省垣僚屬一聞此信立赴下關恭迓脚靴手版絡繹於途 
[佛塲用武]  
　　寗波崇教寺住持本係觀堂秀蓮兼管近因秀蓮不守清規交結勢豪揮錢如土以致虧空浩大難以彌縫不得已另召某僧爲住持乃某僧神通廣大糾成三十餘會每會五十元又向檀越家捐助數亦不少重新整頓將寺内寺外粉飾黝堊煥然一新擇於四月二十一日爲始二十七日爲止大開佛會七日名爲打七某僧因寺僧寥寥不敷派用秀蓮假作殷勤卽撥觀堂客僧十餘名到寺陽爲誦經禮懴其實暗作伏兵以待動靜而某僧不知也是日秀蓮前往該寺向某僧曰汝藉何人之力膽敢違禁打七某僧聞言卽請某紳等二人到寺彈壓秀蓮因見紳等在此不 
 
 

Page 2

 
 
敢動手延至黄昏時候初則自言自語聳身躍入山門外之池中繼則扒上池邊大聲疾呼詭稱我被某某兇毆落水客僧聞言動手各逞威武由内打出山門外就地憊黨聞信附和入内搶奪某紳等及某僧見勢不佳皆越後墻而逃内有一人折傷一足當經本寺方丈建法督令工人多名捉拿多被逃脫僅拿獲客僧二名送縣請究楊大令准詞將二僧發差管押外又飭差役往查聽候發落 
[白門命案]  
　　金陵訪事人云城東大油坊巷人某甲開設成衣店年五十餘孑然一身雇夥三人分司縫紉之事一夥年最少時竊甲衣付　　以供孤注之一擲甲頗鍾愛往往知而不言上月下旬某日又竊甲洋銀十餘圓甲查知向之絮聒越數日夥與同事二人至黄壚覔醉歸時已三鼓矣甲忽自外至頓觸前事呵斥頻加夥曰請進一杯酒少安毋燥蘭相如自當原璧歸趙也甲無奈頷之俄忽二同事僞與甲戲按之於地夥一手握其辮一手用薙髮刀猛割其頸甲大呼救命旋卽昏然不醒隣人聞聲奔救見甲横臥血泊中二同事已逸去夥被甲雙手緊握苦不得脫因縶之延醫視甲醫云食管已斷氣管亦受傷恐難收效遂告知地甲赴縣報案無幾時而甲已溘然逝矣二十五日江寗縣趙小舫大令親臨相騐提訊兇手供認不稍諱飾大令將屍身交地甲收殮俟屍親投案再行封釘一面將兇手帶回監禁俟獲住帮兇之犯一並治罪 
[厦門喜雨]  
　　厦門久無雨澤井泉皆涸民間食水每兩小桶價售二十餘文此爲十數年來所未有地方官於四月初九日出示禁屠初十日赴城隍廟祈禱至十三日大雨傾盆徹夜不止十八日仍未停止四鄉農民歡聲雷動咸謂雨水已十分霑足雖春季失收而桑榆之補尙未爲晚惟聞内山因雨澤太多山水暴發未免美中不足耳 
[彞陵夏汛]  
　　宜昌鎭傅鎭軍於四月望日在本城北關外教軍廠閱看本標兵丁技藝又下操防塲看練防勇○入夏以後連陰不斷雨水甚多江漲亦高四鄉種豆麥者日日望晴蓋豆麥此際宜晴雨水太過則豆麥在田中俱已生芽往歲於青豆上市時隨種菜蔬今年因雨久豆已生芽皆成駁豆其味變苦實不可口其價亦不善鄉農無可謀利若再不放晴恐二麥大受損傷也所幸近兩日陽光大來從此暢晴不半月而麥卽可收至秧田之水則旣沾且渥不愁難以插種矣○近有人自川河來者親見江中一帶壞船不少大可寒心因雨多江漲且灘險水溜其失事有不待言者前日過牛口八斗地方見所壞炭船米船棉花等貨不少多因民舟不敢行駛雇用五板帶縴縴繩太遠船一頭衝出横於石灘一震卽成兩截風大水大船户莫不戒懼有荆沙某號船載運棉花布匹等貨又因貨輕船側駛至平善壩將船碰於石壁約貨數十件俱落水中幸當卽救起上岸晾晒以便換船運川而貨物落水已無復十成矣又有某旗船載有源昌匹頭棉紗雜貨八十餘件行至南沱上首獺洞子地方舟被撞損貨俱沈没幸人多搶獲一半餘皆漂没無從撈救赶至宜昌請打包店人重爲包綑以便另船運川又有某號由漢口掛太古旗運渝行至新堤左近亦被沈没該處無灘不知何以偶不小心以致失事向例船過沙市失事由宜派人徃爲料理未至沙市卽由漢口派人往辦雨水之爲害也大矣○某甲居城外以力謀生膝下止有兩女長已適人小女年約十一二歲因家貧難謀生活竟將小女價賣與輪船某乙得錢二十吊先議長在輪船上住不移别處其妻以爲若在輪船上輪船時來時往不妨源源而見又且豐衣足食有何不美不料自上輪後一去不來每次詢乙以女之蹤影乙總以不久搬來宜昌居住爲言至今仍不見面某妻亦無可如何噬臍莫及矣○前往重慶英國領事官譚君德樂雇坐民船行至萬縣左近忽遇狂風驟雨幾致壞船行李衣箱俱已被浪澆濕頗受驚恐想近已安抵渝城矣○近年上下貨物不及往時之多又近來則愈見其少且來往輪船又勤又多貨亦不能滿載前日快利輪船來宜開回漢口去下水之貨僅三百餘件意欲不行其勢不能止得將江中清浪漲兩水櫃壓載開行生意清寥於此可略見一班 
[郢中白雪]  
　　湖北巡撫譚敬甫中函於四月十九日肆筵曾公祠爲長江水師提督黄昌岐爵帥洗塵兼以餞漢口淮鹽局總辦楊彦規觀察陪飲者盡同鄉各員車馬盈門衣冠滿座一堂酬酢樂可知已○新委督辦漢口淮鹽局志仲魯觀察乘招商局江孚輪船抵漢口局中人員及查私砲艇數十號盡至下關伺候四月二十二日晚一點鐘時江孚進口各砲艇槍砲齊鳴聲震山谷觀察隨登大砲艇揮令衆砲艇前以護擁至泉隆巷登岸入局○本年漢口藥材昻貴如西當歸每百斤值銀四十雨較去年已加倍矣貝母平時每百斤值銀一百二十兩兹加至一百七十八兩黄連價低時每百斤祗售銀三十餘兩今售至一百十餘兩 
[琵琶亭題壁]  
　　九江訪事人云前翰林院編修鄭夢景太史之封翁南星廣文仙逝後擇期四月二十三日設奠文武各官多往以唁者旋於二十四日辰刻出殯○四月二十三日之夜有某委員奉差至某處領餉投宿通遠驛旅店時交二鼓突來盜黨明火執擊毁店門騰　員頭面刃傷刦去衣服銀兩驛丞孫君壽朋聞信往救亦受槍傷德化縣薛俊甫明府一聞禀報立卽會同楊石泉守府馳往勘騐懸賞緝拿○　郡治西南六十里有地名城門者黄陳二姓聚族而居近因葬其先人以致互相搆訟薛明府委朱明齋少尉煒前往履勘以定面直　升 
[揚州紀事]  
　　甘泉縣汪明府近日特出查禁臺基簡明告示一通云揚城臺基不一而足良家婦女被其誘惑壞人名節有關厚麥將先示禁毋再開復倘敢不遵親往拿獲按律嚴懲封閉房屋等語第不識個中人見此亦稍知歛跡否○揚屬運河東西堤前經堤工總册鄭　　親臨勘估劃分叚落派委文武員弁集夫興修刻已一律工竣東西對峙鞏固異常惟坡脚下時有獾狗等鎖穴而居如狡兔之窟甚難拘　　　遂於堤上懸示如有人擒獲每頭給賞若干乃重賞之下果有勇夫糾約同黨狙伏堤之左右竭數晝夜之心力竟被拘獲二十餘頭隨卽運以來揚由東關登岸逕舁至花園巷前堤工總局領賞有見者謂分盛數筐大小不等活者尙有十之四遍體茸毛縮腮尖嘴兩目灼灼東張西望仿彿鄉人之初入城市者然觀者無不發噱其死者已臭不可聞或曰如有好善者將此物熬油埋葬工内七日去其火性用以搽治各種瘡痰靈騐異常未知騐否○去冬有溧水廣慧寺僧慧倫來揚募化嗣以未遇大力施主自己憤恨將左手刴下以示苦志不請事隔未久又來二信一名慧福一名慧志據稱是慧倫之弟並歴述慧倫於今正初五由此動身回寺不料初十抵寺十一卽隻履西歸當圓寂時猶諄諄以大殿未能起造爲憾堅囑再至揚城沿門托鉢廣求施主俾造塔合尖不致前功盡棄云云現該兩僧一沿街募化一仍趺坐於慧倫向日所臥之木房内喃喃唪經其斷手仍挂於木房門上吁該兩僧雖不憚跋涉而來第不知可有大發慈悲者解囊佽助否也 
[京江巷語]  
　　鎭江西城外萬家巷德星宫南首有某甲者經紀中人也因賽都神會於四月中旬從江北挈其戚友來鎭看會該戚帶有二女一子居住甲家會事旣畢適德星宫連日演劇熱閙異常該戚等眼福甚佳日日在五花八門中消受光陰意自得也不意該女孩尙在襁褓珍攝偶疏忽染寒熱以致昏迷不醒醫藥無靈鎭俗人家小孩稍有小症例必呌魂二十五日傍晚孩之父點一燈籠手執清香一人將孩之衣服鞋帽提携口中呼孩小名呼畢卽將燈籠懸掛於小孩臥牀前並未熄滅詎男婦等人渴睡異常皆夢入黑甜迨三鼓轉牀前所掛燈籠燃著登時火光烈烈延燒牀帳被褥牀上諸人尙不知覺幸爲隣右某乙路過甲家之門見有火光立呼甲起視僅燒斃男婦二人尙有一女孩已焦頭爛額一息奄奄未識能保全性命否火熄後室中尙稱無恙噫該男婦不死於病而死於火不死於家而死於客豈生前刼數耶奇矣慘矣○鎭江西城外雁兒河有朱甲者丹徒縣主簿差也生一子現年十一歲平日在小街孫茂才處受業孫固訓蒙師也該孩頑梗性成不喜讀書時常藉喘逃學其逃學之計亦甚狡猾旣不在館又不在家日在熱閙塲中玩耍且可終日不食孫師屢訓責之怙惡莫改四月二十四日下午孩又經逃學逃至洋馬路與羣孩　洋房牆壁中捉小麻雀事爲洋務局差某乙所見恐肇禍端立卽上前將羣孩喝散朱孩倔强不服任口誓爲乙本與朱　隙卽 
 
 

Page 3

 
 
將孩帶回局中禀明局員並詭言此孩在某洋房牆壁捉麻省滋事係被某領事官知悉遂飭巡捕持片來局請老爺訊辦等云當經陸直刺升坐公案研訊該孩膝立塵埃間默默不作一語直刺飭差笞責八十板責後孩兩腿紅腫鮮血淋漓仰臥局中移時局差將孩驅逐出外甫抵家門適其外祖母曁舅氏皆在孩家坐談瑣事孩母見孩面色蒼皇涙下涔涔詢以何故答云被洋務局某差痛打一番以致兩腿流血疼不能忍孩母與外祖母聞之忿怒交加次日上午孩之外祖母與舅氏將孩帶至城内赴道署鳴寃蔡觀察以事涉洋務局員當卽准詞辦理遂遴委府尊彦太守訊問一面飭洋務委員陸直刺到署面詢情形直刺回以不知此事唯唯而退二十五日太守升堂訊問此案並問孩究係何人所打孩答以實被洋務局差所打太守飭仵作到堂騐傷仵作喝報果係打傷並無别樣傷痕太守向原告曰此傷係被孫師所打並非板傷當飭差將孫師提至案前供稱昨日未曾到館朱孩亦未來上學從何責打遂命差將孫師暫行管押又問原告此事係何人令爾等喊控答以嚴大麻子呌我具禀赴道署鳴寃嚴大麻子者亦縣主簿差也太守標籖飭差立提嚴姓到案訊辦嚴大麻子聞太守飭差來提夫婦二人驚惶無措立服洋烟以圖畢命幸爲隣人所知覓方灌救始得轉危爲安太守以該孩之外祖母與舅氏均非安分者命舅氏跪鐡練笞責五百板暫押待質公所外祖母掌頰一百下交官媒看管聽候核辦聞太守仍欲據情禀明上憲將縣主簿叅處因其縱差在外滋事故也此事情節頗多支離恐有不實不盡之處姑就訪事人所述者録之 
[甌城雜爼]  
　　温州無賴之徒每在戲塲設立十二生肖賭攤招人猜壓永嘉縣沈子谷大令於四月十九日帶同值役親往西門外拿獲甲乙兩人帶案訊辦餘黨四散奔逃現將甲乙笞責枷號並將十二生肖賭板剖爲兩截釘在枷上遊行示衆○赤帝廟重行修葺前報已綴其略兹經徐太尊訪聞捐數甚鉅而工料甚簡札飭監修委員桑誦先少尹查核嗣經據少尹查知董事借公肥私諭令開列帳單而董事仍舍糊塞責四月十四日沈大令親詣廟内估勘果有侵蝕情弊遂飭差傳董事邵起龍到堂訊詰先行發學管押仍俟禀請太尊示下○十四日戌刻魚販陳阿狗之子陳甲向花柳塘口烟店購皮絲四文定欲分作四包學徒以剖爲兩包足矣何必多費紙張甲無明火熾遽將櫃檯煤油燈擊碎火勢蔓延焚及學徒店夥恐肇火災急潑以水及店隣麕集將火撲滅而學徒已皮焦肉爛狼狽不堪隣佑咸抱不平扭甲送縣經沈邑尊提訊喝令笞責四百板枷號示衆學徒係朱栢村人甫於正月間進店現被灼傷甚重未知得保無恙否○朔門外横街某釘店婦性格輕浮不異隨風柳絮夙與擔夫阿茂有染藁砧知之十三日出外僞稱今宵不及回家氏乃踐桑中約方謂卅六鴛鴦穏宿水雲鄉裏詎某留心窺伺見茂入此室處遂尾其後叩門而入大呼捉姦扭茂攢毆剪斷髮辮一綹旋經隣保調處縱茂使去 
[金山讕語]  
　　洙涇鎭爲金山縣所屬鎭有某姓者雇一使婢華年二八韶秀可人某日主人令入市購物一去不歸越四五日有人述及此婢藏匿本鎭某廟某姓聞言卽倩某甲借禮佛爲名直入内堂挾之而出詰以來歴則稱被某女工誘來以致迷途誤入某姓以旣得珠還合浦遂亦不復深求○金山横潦涇人某甲年將半百猶抱鄧伯道之憂遂於杏花春雨時購一雛姬置諸籧室意謂荔枝側挺甘蔗旁生苟能得一寍馨較勝蜾蠃之負不料甫經二月其妾竟乘間遁逃捲竊珠貝金銀約逾二千金之數甲素有烟霞癖雇小老虎炊鶯粟膏入户穿房素不避忌一旦人亡物去疑係小老虎誘匿初尙危詞恐嚇繼竟鞭撻交加小老虎忿無所宣潜取鴉片膏吞服而斃屍屬一聞噩耗涕泗滂沱大興問罪之師昕宵騷擾甲知事不得了倩戚串到鄉商議以銀蚨八百翼賄和始寢其事本館按以上二事皆松江訪事人函告而松江距金山尙遠何以能如是之耳熟能詳其爲確鑿有憑耶抑僅道聽塗說耶執筆者未敢肊斷故將名姓削之 
[伺候拈香]  
　　新任蘇松太道黄幼農觀察示期五月初一日赴各廟拈香上海縣黄大令特派執事及禮生於今日黎明時赴海運局行轅伺候 
[長年械鬥]  
　　前日下午浦東駁船户王章法曹阿岳在虹口公和祥馬頭裝運棉花至藍烟囱之某輪船與鄰船户楊毛毛爭先恐後致起釁端相約至晚間在雙順茶寮評理王曹恐力不能敵暗令大關馬頭四福樓茶寮主某甲率同羽黨一百三十餘人各持器械而來齊集怡和洋行左近兩軍對壘殺氣連雲楊敗北而逃被傷腰脇昏暈倒地氣弱如絲旋由巡街華捕拘獲王曹解赴美捕房請辦捕頭騐明楊之傷勢送請同仁醫院療治醫生言閱三禮拜尚可告痊遂將王曹二人押候解赴英公堂訊辦至昨晨有某甲者赴捕房保王曹出外願於訊案時投到捕頭允之 
[拐賣事發]  
　　上年十一月某日寳山縣人陸咸寳串同洪傅氏誘拐唐家弄人顧許氏之女售與應家行人某甲得受身價洋銀五十元由徐信橋過付邇來洪傅氏賃居美租界北山西路經女之母舅許阿二偵知約集多人至氏家饒舌氏遂呼到巡捕將許拘入捕房捕頭詰知其中枝節甚多遂解送英公堂請宋通刺判斷 
[驚駭墮河]  
　　朱桃根南匯縣屬四團倉人裝柴赴申求售回經浦東嚴家橋卡上巡丁大聲呼喝躍入船内稽查其妻弟王阿炳年甫十四齡驚駭之餘失足墮河身死屍身隨波逐浪不知所之朱遂於昨日午後奔赴上海縣報案黄大令諭以俟撈獲屍身再行辦理 
[定貨糾葛]  
　　西洋國商人英嘉行東控華商毛維山定買洋鐡二十五箱允付定銀二十兩無著應作罷論不料伊將成票掯匿請爲追繳等情照章由總領事照會英公堂宋通刺飭傳茅裕記卽毛維山到案供稱並無應付定銀之據是以訂期於前日午後三點鐘時會審是時原被咸集被告毛維山延請律師小威金生到堂伸辯西洋總領事則委繙譯官宋君到堂會審先據威律師處帮辦之派律師投案卽令譯人聲稱此案被告茅裕記已延律師經理惟是甫經承訪案情尙未確查證人亦未預備應否暫緩以便核明情節再行伸訴宋通刺諭以如原告英嘉行亦須延請律師不妨改期再訊否則今日可先訊原告一面情形商之宋繙譯官問明原告無庸延請律師旋據原告西商供稱毛維山來行定買洋鐡雖曾寫過合同成單因知其並無店業當卽言明須先付定銀二十兩方可成交毛本允於次日付來豈料一去不來此項成單礙難作據後因毛在外揚言無奈聲請追還成單並呈上成單底簿指明别家定貨亦曾收過定銀再令另行定鐡之朱姓來案備質朱亦付過定銀二十兩律師令曹繙譯聲稱請查閱簿内各户定貨是否均有定銀宋通刺閱訖問原告曰何以其餘各户多不收定銀原告答稱凡開設店業或向來熟識一經蓋用圖章可以不收定銀今毛並無店業須付定銀且伊當時允付定銀帳房内尙有人聽明遂令行内買辦所用華人到堂質証聲稱當時定貨洋東令毛維山先付定銀毛允於次日送來通刺復問曰然則向來定貨旣寫成單何不先收定銀掣票究竟應如何辦理答稱向來定貨議定後本須將合同兩紙塡明並交主顧取去如可不收定銀則應蓋用店號圖章再將存行之一紙交還卽可作憑若須先付定銀則先還存行之一紙其二必連定銀交來塡明收過定銀若干再給主顧收執爲憑否卽不能作憑訊問另行定貨之朱姓亦稱不付定銀須仗行東憑信訊至此律師令曹繙譯呈騐原定洋鐡成單聲明並無應付定銀之說復呈出别家定英嘉行貨之成單一紙何以亦未收過定銀可知不收定銀非獨此一紙且原告供詞旣畢被告律師例得逐一盤詰未便任令退下宋通刺曰此時被告見証未齊不能定斷可俟覆訊時一併駁詰因先問被告曰毛定貨時原告曾否向索定銀答稱並無此語問爾曾允付乎答亦無此語原告曰然則爾能設誓乎曰情願設誓此案定貨時實未提及定銀直至相隔二十餘天該行買辦李子仁及張姓始來索定銀甚至扭控於法租界混稱此成單失竊未蒙准理尙須究誣原告稱行中從無張姓其人 
 
 

Page 4

 
 
可令尋出通刺令其將姓名寫出則實係解姓原告令毛同至行中指明以便臨訊時與買辦一併帶來候質通刺商之宋繙譯定於下禮拜二卽五月初九日兩點半鐘再行集訊 
[商議領狗]  
　　西人於租界中捉狗一事前經唐茂枝等五十六人函商工部局將所捉之狗載往蘇州等處喂養永不來滬已蒙工部局允准惟須將狗耳之邊剪去以便識認倘載去之狗仍回滬上以後卽不准再領兹聞唐等以此事尙須斟酌盡善庶可永遠奉行遂又邀集前曾簽名之各人在六馬路仁濟善堂會商妥善之法一俟商定然後舉行 
[送鬼遺火]  
　　有毛桂香者居於滬城西門外其子阿元忽染傷寒症前晚焚化冥鏹蓋信巫覡之說謂鬼去則病自愈也詎料餘燼未息延及竹籬爲鄰近豆芽菜作中人所見急將竹籬拆毁始得無事不然疫鬼未去而殁煞先臨眞有不堪設想者矣 
[英廨晚堂案]  
　　周倪氏控顧陸氏等毆傷宋通刺准詞簽提原被人証於前晚研訊倪氏訴稱長洲人丈夫棄世多年遺下子女各一均已長成小婦人與兒子阿全在治下某妓館傭工女兒許字同鄉顧陸氏之子阿榮爲室業已完姻相安無事陸氏以小婦人近况貧困不准女兒來往小婦人不與計較日前途遇女兒閒談片刻陸氏及婿見之以小婦人不應引誘女兒肆行毆擊身受麟傷爲此遣子阿全作抱投案控訴周阿全供與母親同院爲傭日前母親與妹丈阿榮因事口角致被伊等毆傷餘供與伊母相同陸氏供常熟人兒子阿榮聘娶倪氏之女爲室本准往來近緣媳母私與龜奴沈阿五姘識是以不許媳婦歸寍詎料媳母時來誘領以致口角並未兇毆阿榮供與母親及妻母等同院傭工是日妻兄阿全與男傭某甲戲謔小的正色斥之因此懷恨小的旋被妻母糾領多人爲難當經友人勸散以後妻母聽人唆使涉訟案下小的從未行兇通刺以兩造因細故口角周倪氏不應興訟致傷和氣本應究辦姑念婦女無知大加申斥一併斥釋○二百八十五號巡捕拘解胡阿虎顧岳山及胡顧氏禀稱胡向顧領妻口角爭閙是以拘案值日差禀明宋通刺飭分别押候訊核前晚提訊胡供蘇鄉人與妻在家耕種因妻父岳山函囑來滬傭工小的遂挈同妻子趁船來滬與妻父同居一處旋經妻父將妻薦至妓院傭工惟小的失業遊蕩現值農忙之際急欲領妻回籍被妻父霸阻以致爭執由巡捕拘解捕房轉送案下求恩將妻給領顧氏供現在妓院爲傭本欲隨夫回籍惟須至端節方可辭歇生意以致遲延數日丈夫迫不及待遂與父親口角今蒙質訊小婦人情願隨夫卽日回家不再逗留顧岳山供年三十八歲在治下某大烟館爲堂倌上年女兒與婿阿虎來滬托小的找尋生意阿虎旋與無賴爲伍常向女兒勒索工資經小的訓斥不改前非前日阿虎復向女兒索擾小的與之理說反遭糾人毆傷幸巡捕至一併拘送案下通刺以訊無别情判將顧氏交阿虎具領赶速回籍顧斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[註册近聞]  
　　美國創立機利新例勒令旅美華人映相註册已迭紀前報兹閱舊金山報得悉中國駐美楊星復以限期將近恐華人註册不及特請美廷再爲展限俾得停妥報註大埠稅務司因註册限期將屆而埠中華人未報註者尙有七千餘名深恐赶辦不及特添派註册人員恊力襄辦並准華人先携影相赴關報名俟西歴五月註就發給以免報註華人守候多時乃近有一華人到註經已報名簽字管理註册人命其至期到領册照華人迫不及待必欲立時取給以致互相口角繼且用武寡不敵衆華人竟被毆傷關役卽摽諸門外此人無可告訴忍痛而歸 
[粤東花事]  
　　肇慶東門外舊街妓寮櫛比乃烟花之下品也有名遂意者貌亦中人而年過三九殘花落溷老大徒傷近得某甲與之情好思納爲妾而力有不逮私議效紅拂之故智某夕乘鴇兒不覺潛從後户脫逃迨龜黨得知四出尋訪則兩人已如桃花流水言然矣○南門外有地名南溪者素稱烟花之藪其中石路水步有上下之分石路下多灣泊小船有蛋婦名四嫂者早失所天操舟渡客某夕有二無賴令四嫂招妓侑酒四嫂不知其詐也應命而去無賴遂揭其艙盜去衣物數事迨四嫂返謂各妓俱不暇來無賴遂怱怱登岸而去及檢視艙内始知所失良多然蹤跡杳然不能追獲惟有嘆息而已○城西某公子年少翩翩風流自喜近復新營金屋豪任量珠然徧視雛髮無可當意者蓋公子選色則貌僅中人亦堪入賞惟惓惓於裙下雙蓮較量長短以爲窅孃新月輒令一見魂銷也月之初旬始物色得一姬遂解佩獲以贈爲桃葉之迎并盛設華筵廣招詞客酒酣使姬出拜紅氍毺上瘦玉生香諸客轟飲方豪連聲艶羡公子更飛鞋杯屬客言有能卽席詠美人足連典貼切者當以金條脫一雙爲謝其友河陽種花客以安仁末座作平視劉楨乃滌端硯濡紫毫爲賦絶句曰珊珊響　出廻　底用金蓮貼地香解識膚圖光緻緻憐香吾獨愛冬郎此玉能紅比雪芳不籠藕覆泥檀郎一番合德温黁過敢信昭容有異香公子大喜令姬檢袵謝并報以金條脫盡歡而散 
[无妄之災]  
　　前日薄暮時有某甲者衣履翩翩行經北泥城橋西首某馬房前不料馬房中馬數匹飛馳而出將甲撞倒在地血流被面馬夫見之並不顧問驅馬而去比甲挣扎而起則馬夫已去遠矣不得已負痛而回是亦无妄之災也 
[上海縣署瑣案]  
　　八鋪地甲張瑞前在薛弄底捉賭得賄私縱經總巡葉司馬訪拿送縣黄大令斥革枷號現在枷期已滿昨日午後司馬升坐花廳飭差帶張及副役王升至案著將枷開去大加申斥喝令將王重笞五百板限半月内訪獲賭徒交案二人叩首遵諭而退○奚耕齋將房屋抵押與趙吳氏奚故後趙吳氏轉抵與某姓月前某姓呈求催贖葉司馬提訊之下奚妻高氏遵諭繳錢六百千又憑票一紙計洋銀二十五元欲將房産贖回趙吳氏不允司馬飭將錢票存案旣而提案覆訊趙吳氏遵斷願領錢并將田單契據給還奚高氏敢執昨日午後司馬訊案時兩造相約投案將錢票具領求銷司馬飭差偕往將房屋交割○前有李松林者控稱祝阿二祝李氏誘拐妻子阿寳黄大令升堂訊鞫祝供稱由包毛毛介紹引李妻至小的所姘之阿珠家傭工旋卽逃逸無蹤捲去衣物不少李訴稱妻子刻己尋獲大令判令將祝枷號俟交到毛毛始行開釋迄今爲日已久毛毛尙未到案昨日午後有鞠三者赴案具保適葉司馬方訊案准其所請將祝帶案開枷交鞠保去取具保結備查 
[法捕房瑣事]  
　　前日江寛輪船抵埠搭客紛紛上岸搬運行李有著名扒竊王聾子之黨某甲混入輪船竊取衣包一個經包探當塲拘獲解送捕房翌晨克捕頭訊問供出同黨一人住南市十六鋪遂飭探密拿併案究辦○積竊小春泉屢經公堂懲辦昨又往招商局金利源棧房竊取牛皮爲十一號巡丁邵雲芳所見卽呼三號巡丁帮同拘獲飽以老拳嗣經巡街捕一并解入捕房克捕頭以竊賊犯案應送公堂懲責不得擅自毒毆著一并押候堂期解請讞員究懲○中八仙橋普安里爲流氓混跡之所前日縫工某甲偕無賴五六人在周涇浜畔游玩適有鄉人某乙在是處設網捕魚無賴輩强將魚簏攫取一哄而散鄉人孤掌難鳴僅將縫工一人扭住拘入捕房轉解大捕房翌晨克捕頭訊問見鄉人受有微傷命縫工出洋五角給予鄉人縫工械至翌日十點鐘釋放○某西人雇坐馬車自西門往北行經四明公所悞將東洋車撞翻碰碎輪刺車夫手指略有損傷一時圍而觀者甚衆後經巡捕將馬車拉至捕房西人隨之而入克捕頭詢悉情由命西人出洋一元爲修理東洋車費其事遂寢 
[善緣廣結]  
　　敝堂循章施醫蒙諸同仁陸續輸捐藉資挹注計開一文愿捐三月份共收回原册十二扣英洋四十元零五角銅洋兩元又全亨號高任輿翁經募麥李氏助施藥洋十元有名氏助全年捐洋十八元恤鮒况以助資恩同再造沐鴻施而有濟感徧羣生請誌報章用伸謝悃[  上海虹口元濟善堂董事唐廷桂等拜啓]  
 
 
 

Page 10

 
 
   
 
 

Page 11

 
 
 
英國　克林登地方霍早字老有限公司專造各式紡紗織布等機器又精造　紗時所用停　　　此　　　公　　　有　秘今　　　洋行　中國代該公司　　若貴客　購者　至　　函　可也上海外虹口　　　行告白 
 
 

Page 12

 
 
   
 
