# 1890 - 328 - 4906328

 

Page 1

 
 
[新印小五義出售] [  申報館主人啓]  
　　小五義一書歴記各義俠行蹝體例雖不脱章回西事跡新奇筆情夭矯空前絶後生面别開中間叙黑店之兇殘綠林之豪暴　秀之錦心　口　士之義膽忠肝以及老僕忠忱名流雅事惟妙惟肖亦莊亦諧不特可步七俠五義之後慶卽以視水滸諸書亦無多讓本舘　得都中　本排印　美按小字者天壤相懸刻已告成分裝十本每部定價碼洋五角以副先覩爲快之心售處在本埠申報舘帳房及申昌書室各外埠分售申報之處亦有寄存諸君子盍購置案頭俾酒後茶餘藉資消遣乎 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校　詳細分裝六十四本外如紅木夾板六副可謂盡　　美髪　毫無矣三載以來購者甚衆所有工本　已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經　閲如　列　　　手 
[賑物求售] [  申報館協賑所啓]  
　　本埠文報局賑所以諸善士陸續所助珍奇送交本舘出售計伽楠香朝珠翡翠班指天緞西紫川外套竹根靑銀綢馬褂古銅爐文徵明　册米　陽字卷以及晶玉玩器名人書畫衣服書籍之類多至數十種敬請海内諸君惠臨賞鑒隨意購取旣得貴物又濟災黎誠一舉而兩善備焉特陳短啓敬俟高軒 
[禮儀情性異同説]  
　　客有好問難者造主人之廬而問日今天下之人或生於亞或生於歐或生於墨東西南北雖各不同而其禀五行之氣感陰陽之和則一也則當如孟子所謂口有同嗜耳有同聽目有同美性情嗜好無一不同矣而吾觀於今之人中之與西逈乎不合何也主人日何不合之有哉人生飢則思食寒則思衣樂則欣欣哀則戚戚此性情嗜好之見端也無論賢愚善惡老幼貴賤無不然卽合五大洲之人而試之亦無不皆然此何故哉周易乾象日萬物資始坤象日萬物資生蓋人之生莫不父天而母地而地氣有蠢靈純雜之殊天性無厚薄偏陂之别故人之賦形或黝然而黑或晢然而白眼碧鬚黃鼻高髮短種種殊形各處不一者限於地氣故也飮食寒煖悲歡欣戚之不期然而然者任其天性故也吾以爲中西人之性情嗜好無一不同不同者特其禮數儀節耳而禮數儀節則不特中與西不同中與中古禮今禮亦有不同客日辯哉子之言也雖然中西相隔數萬里人情風土大相逕庭其性情嗜好惡得而同哉其所食者爲牛羊麫食與中國之米食不同其所衣者爲毳罽氈革與中國之布帛不同其言語不通文字不達更無論矣而子顧謂同亦有徵乎至於古今時勢雖殊而禮爲紀綱終古不變揖跪升降迎送欵接今固無異於昔而子乃謂之不同抑又何也曰唯唯否否中之與西其居處不同其制度不同其形貌言語飮食衣服無一可同而獨其出於天付之情性則不同而同請試言之冠昏喪祭人事之大端也華人有其儀西人亦有其儀迎送進退酬酢之儀文也華人有其節西人亦有其節雖其間或有簡繁隆殺之不同而其所以行此儀節之意則一也言乎君臣則雖有君主民主之不一而皆有君長以發號施令是君臣之倫同言乎父子則親生之子撫摩愛玩衣之食之扶持而保抱之其愛護與華人無所殊是父子之倫同兄弟之間亦多雍睦經營塲中聞有所謂兄弟公司者雖鬩牆之釁間亦有之而華人亦豈能盡免乎是兄弟之倫同言乎夫婦則不但與華人同而且較華人有過之無不及罕有聞占反目之爻者是夫婦之倫同言乎朋友則此往彼來事則相商財亦可共不僅以酒食遊戲相徵逐是月友之倫亦同五倫同矣其他小節亦何莫不同隣國有災西人亦知助賑其仁同鄰國之急西人亦知扶持其義同賓主之間尊卑之際西人莫不知辨其禮同料事决策創製一切直欲駕乎華人而上之而貿易往來千金一諾是其智及信又莫不從同推而至於遊戲華人之於學原有藏修息遊之訓而西人則七日一禮拜必相與行樂以爲快再推而至於飲食西人食有定時物有常品雖烹調生熟各安其俗而其與古人節飲食之義實不謀而自合是中西之不同者特形貌語言之限於地氣者耳若夫禮數儀節聖王所以綱紀四方者也古人行之後人遵之固已而隆至今日實有大不同者其他姑不具論試卽中西交涉之間言之且但就中西互相招請遊宴之一節而言之古者賓至主人出迎客是主人必先客而至也今西人尙有此禮而華人或竟忘之賓客旣至主人尙有事於外或令他人陪客此在西人以爲不恭者亦卽古禮所未聞也請客約日時卽古所謂剛日柔日用昏用旦用日中也旣約時刻則届時自不當誤而今之請客者請上午至則書辰刻請晚間至則書申刻其實則書辰刻者必至已午之交書申刻者或至戍亥之末也西人則不然旣約以時則遲早總不過一刻若是者皆禮之失而見爲中之有異乎西者實今之不逮古也是則情性之所以不同者非情性之不同言之者之自見爲歧也禮儀之所以不同者非禮儀之不同行之者之自趨于異也子如不信請靜以叅之客曰敬聞命矣遂揖而退客旣去因　以爲説 
[京邸琅函]  
　　户部庫兵一項額懸未補復欲改擬挑補章程以杜舞文作弊滋事啓釁等情部議以事近紛歧駁而未准嗣經部庫擬仍復舊制酌改挑補事宜嗣後庫兵懸缺至四五額卽由管庫堂官將八旗滿蒙漢各固山配齊二十四篷入筒掣出十簽卽行文某固山保送十人備挑彚齊後由部定期將十固山所保送挑庫兵百名傳部當堂挑補庫兵十二名旣將新庫　挑齊其陳庫兵無論年滿與否槪行咨回本旗俾免新陳勾結作弊至懸缺不及一半任闕勿挑以免紛歧業已會商各旗議准奏明惟現在懸缺過半經三庫大臣配簽入筒掣出正黃漢廂監蒙漢廂紅滿正藍滿蒙漢廂曰蒙廂黃蒙正白滿十固山由三庫檔房行文該固山遴攑年力精壯閒散十名造册送部以憑彚齊挑充庫兵○户部山東司示傅黑龍江領餉委員筆帖式春山等知悉所有請領練餉銀十四萬兩本部定於十月初十日辰刻開放該委員等務於是　赴庫支領毋悞○兵部示傳此次武殿试以侍衛用張憲周等五十八名知悉務於本月十五日五鼓齊赴西苑門外都虞司本部朝房報到聽候點名送交侍衛處當差毋悞○直隸天津縣人原任安徽鳳潁六泗道馮光勛歴官皖北卓著政聲咸豐七年在壽州正陽關督兵剿賊力竭陣亡欽奉諭旨賜卹子謚入祀京師昭忠祠並本籍以及陣亡地方昭忠祠又於壽州建立專祠嗣經漕運總督袁甲三奏請奉上諭馮光准於原籍天津縣 
 
 

Page 2

 
 
建立專祠欽此現在天津縣建立該故道專祠告成應請列入祀典每歲春秋由地方官致祭業經裕方伯詳請直督核辦李傅相以該故道於地方擾亂之際政聲義烈皖民至今稱頌允宜矜式鄉閭除飭該地方官遵照外已附片入奏矣○値年旗爲咨行事准承辦正黃漢固山咨稱本年十月十五日仰山窪八旗合操現經閲兵大臣交諭所有是日合操八旗各營應行帶隊之都統副都統前鋒護軍統領是日自行入操帶隊毋庸前赴將臺謁某閲兵大臣以期簡捷等因到旗相應咨行各旗營一體查照○吉林烏拉雲奇峯總管生派委驍騎校伊薩圖等呈進松子温朴香梨凍梨　貢品盛以木桶缸罈上黏印封計有二十餘件現已抵京報明東華門抬入大内逕赴總管内務府堂上投文交納以備御用○福箴庭大恊揆以本年雨水爲災年景荒歉外間流民來京甚夥時届冬令恐爲奸民勾結流爲盜賊京師爲首善之區五方雜處若不嚴緝盜賊何以綏輯地方已飭左右翼尉等嚴飭八旗各官廳官兵等各於所轄地面嚴加防範督率兵丁認眞巡緝遇有盜賊勿分畛域合力兠拿期於有犯必獲並於署内文員按夜派委數員分往各段抽察調隊倘有怠惰偷安聞調延緩者官則摘頂示懲兵則責革並將左右翼練兵隊官兵每夜分起互相調撥協緝察拿總期聲氣聨絡盜賊莫能駐足地方自照安謐云○户部爲片行事所有廂黃正黃兩旗各固山應領十月季兵丁甲米折色銀兩本部按照領册數目稽覈相符移付銀庫照放現經銀庫於十月初十日辰正開放爲此片行貴固山派員於是日赴庫支領又片行各旂營等處應領十月分官兵馬乾等銀本部於本月十二日辰初開放爲此片行貴處是日派員赴庫支領○德勝門外近　一種匪徒竟於夜間刼搶行人物件其尤甚者則入室搶掠若輩以布套頭兩眼用外洋風鏡依舊能視或三五人或六七人結夥行搶手中所持者非槍卽刀自上月杪以迄月初附近小西門王姓小市口張姓二閘常姓皆被入室搶掠雖失物多寡有差莫不受其威嚇猶幸未傷人命大教塲黑市等處扒搶行人已有三起該管營汛雖加意嚴巡無如若輩行蹤詭秘捉摸不定誠地方之隠憂也 
[美事錄]  
　　港報載有金山中華會館紳董函白云夫通商立約當守公法信義爲先彼往我來總以互相保護爲重查得開海禁之時我華人殊少出外者亦地土富饒田園可以自耕閉關可以自守非欲求救於人者故洋人初欲華民履其地如聘南陽之臥龍求之而不可得自允美國招工約始有渡太平洋而歴墨洲諸島者華人初到美地美人欵之如上賓後以鐵路告成荒土開闢又以埃利土人紛紛來美入籍見无華人勤而耐勞奪其工食始下逐客之令乃於光緖七年禁止華工不准來美其已在美者由美關發給護照許來往自便此係初開其漸尙存半分天良孰料以後刻薄之條疉出不窮復於光緖十四年要盟求禁約稿未議妥美總統吉厘扶倫思圖留任乃籍禁華人以市恩於衆兾民謳歌卽棄商議立約而竟自禁華人前領美關工人護照回華者一慨禁止不准復回美華人由美假道往各埠者一槪不准假道又於本年春間復議苛例凡寓美華人限時日須報名注册發給憑照無論羞民皆可稽查又議例勒令金山華人予限搬遷埠外倘逾期不遷卽照違例論拿人監禁前已拘禁華人二十一名當由金山總領事府左一面電請照會外部駁斥一面飭律師提案歸合衆國衙門訊辦刻亦停拘查我華人到金山已歴三十餘年地基屋宇幾費萬萬元今一旦議例赶逐試問天理何存良心安在其苛待刻薄可謂斯矣至矣狼矣毒矣盡矣絶矣華民之焦頭爛額哀乎悲乎傷乎痛乎慘乎泣乎幸蒙崔星使憐此塗炭拯旅民於水火能運籌帷幄决勝千里禦侮深得其法駁論深得其詞雖筆秃唇焦而勞煩不憚履任之始首先駁去不准假道一條自去年冬閒凡假道往各處者皆可登岸免受舟中困苦今春三月又籌謀畫策一面照會外部一面飭律師科士違將下議院議准華人報名領照之例駁去今旅民得安袵席皆使君之力也至於遷埠一條現亦駁結不出範圍將來諸事必能措置裕如耳吾等當拭目以觀之○又云逼遷華埠一案疉紀前報兹據二十六號洋報云此案現在合衆國衙門經洋員佐治駛亞當堂批銷謂此案大有妨碍美國規矩並犯中美和約按照美國規矩第十四條例載無論何國人等係受美國地方官管轄者任從擇地居住同沾利益毋得私立苛例逼其徙居抛棄本業等情夫如是則華人例應隨處居住亦如美人一様又中美和約之第六條例載凡有華人到美或長居或暫住任從住居各處所有一切利便諸事亦如美人一様等語今日不應另立苛例將四十餘年之久居并數萬衆之華人徙居埠外失其保護有犯和約干碍規條也本埠稍有知識之有皆云此例不能行矣故將前押之華人槪行釋放隨卽將案註銷以彰信義而守前約也○又高麗國王家需銀應急欲在美國稱貸聞有美人轉詢中國駐劄華盛頓欽使高麗此舉中朝可能允准否聞欽使謂高國已在中國挪移巨欵今又轉揭於美我國皇家不能俯如所請云 
[冿沽雜誌]  
　　出使朝鮮崇壽芝少司農禮續燕甫少司農昌於初四日旋津業經列報嗣因海程迢遞致稽一日之期於初五日仍乘經遠來遠兵輪抵口兵輪重大停泊口外使節改乘快馬等小輪船駛到塘沽舍舟遵陸乘坐末次火車來津時已譙樓鼓動矣傅相得報率同屬員預於車站恭迎卽假車站爲茶座之所星使仍駐節江蘇海運公所傅相率司道大員擬於初七日假浙江會館肆筵設席爲星使洗塵星使擇於初八日回京覆命○天津籌賑局查辦冬振格外認眞業將情形列報兹聞查户時分别極貧次貧大口小口給予票據然後憑票支領錢米現定於初十日散給賑錢極貧大口各給津錢一千小口减半次貧又照極貧大小口一律减半廿五日散給賑米極貧大口一斗小口减半次貧照極貧核减數目與賑錢同此爲創辦之始冬臘兩月給領日期並錢米數目與前相同又慮貧民艱於跋涉因將賑撫委員東西南北分作四路每路各裹錢米分設兩局以便待賑災民就近領取東路軍糧城宜興埠西路小稍直口大寺村南路土城鹹水沽北路南村雙口共計八所委員每月酌給薪水銀廿四兩每員額設司事一人月給銀八兩另心紅紙張油燭等費銀數兩委員司事不特不准尅扣且不准濫用賑欵分毫以期涓滴歸公民沾實惠自辦賑以來從未有如此次之籌畫周詳布置安貼者也如能接辦春賑直至麥熟災民庶有豸乎不禁馨香祝之○李伯行星使以貴介公子爲出使重臣秉節康灜乘槎南下業經列報按星使爲傅相之長公子素羡曾劼剛襲侯出使絶域名播遐邦爲朝廷有用之材文正克家之子讓先登不讓獨步爰學西國語言文字於駐津美副領事畢德格君學旣有成出爲參贊又在外洋閲歴數年頗得窽要今日果歌四牡之章任皇華之選足與襲俟後先輝映津郡官塲均增光寵初五日天津鎭吳掄峯軍門邀集同僚爲星使祖餞計文武印委三十餘人頗不寂寞云 
[接篆志喜]  
　　署安徽巡撫阿嘯山中承諏吉本月十三日午時接印任事所遺藩司一缺以臬憲嵩書農廉訪署理遞遺臬司一缺以安廬滁和道丁潛生觀察署理而以候補道彭受臣觀察署安廬滁和道篆一時在省文武各員紛紛叩賀省垣之内輿馬塞途誠可謂一時之盛已 
[章江火患]  
　　江西奉新縣城中失愼延至城外共燬店鋪百餘家撫州許　及上頓圖亦皆被火焚燬房屋數亦如之此皆上月事也至本月初三夜省城進賢門外將軍渡又肇火災燬去店屋數十椽隨經救熄事後訪知火起於某豆腐乾鋪困炒色水過熱滿鍋燃著沿及板壁冒穿屋頂遂致勢若燎原有粤客　　販運木炭數千　貲本三千餘金至此亦付之一炬當火之熾也各水龍聞警奔赴扼守四面磚墻中間火塲祗得聽其燒燬有某生開有鋪心慌意亂堅請水龍往救龍夫不允生遂跪訴縣主語無倫次幾類闏癲縣數言令其退去 
[會訊定絨]  
　　德商順全隆洋行控大春洋貨號主周雲峯定買法蘭絨延不出貨時適蔡二源太守困病不能視事由朱森庭明府代理 
 
 

Page 3

 
 
讞務卽會同德國佛繙譯官庭訊兩造各執一詞致未定斷嗣順全隆行主又請德領事照會江海關道聶觀察札飭赶緊訊結申詳周隨將先定之二百箱付銀提出續定之一百箱因與原様不符禀明公廨飭兩造各邀公正商人騐明議覆昨日順全隆大寫西人某甲偕買辦某乙投案訴稱周續定之一百箱留有絨樣由行主簽西文名字請諭令交出開箱比較便知貨様符否如果不符理合退還符則仍須付銀提出周呈様絨一方及整疋之絨供稱箱内之貨好歹共有四種實與原様不符請爲比較買辦訴稱様絨上並無行主名字且貨未開箱如何知有四種周稱様絨上本無西文此種法蘭絨先向順全隆買過十箱啓箱視之計有四種故知與原様不符宋二尹查閲案卷問爾與該行初次交易抑係老主顧答稱實係老主顧問然則從前定貨時可有貨様由行主簽字答稱素來現貨交易祗此次預先定購様絨並宋由行主簽字買辦又稱樣絨共二方先交一方並未簽字及看對議定再用一方簽字交執如不簽字鳥得作憑周稱様絨上有西文牌號花様可証大寫稱周所呈様絨雖有西文牌號花様然此種法蘭絨甚多周可裁一叚作証乎兩造辯駁至再二尹商諸佛君曰様絨曾否簽字本委與貴繙譯均不知其底細姑飭兩造各邀公正商人議覆候示可乎佛君日可 
[限期料理]  
　　本邑人瞿澄源控王堃堡黃子村倪述亭串賴票銀陸邑尊飭提至案由帮審委員宋二尹訊供瞿稱監生祖父玉書在日開設聚康米行用王執事黃　帳後王黃在外另開萬瑞昌米行所用銀洋均向聚康支取共被欠銀一千兩由王出立期票十五紙自光緖七年起至廿一年止分期拔還不料王有意圖呑分毫不付現在除去劃抵存欵及被倪搢勒三紙外尙存期票十一紙計銀七百五十兩屢索無着叩乞究追王供稱嘉定人現在泰潤米行所欠之銀因西鄉各帳難收以致延宕黃供稱銀由王欠小的現在生泰荳行爲夥情愿帮王理償二尹謂王旣出期票毋得藉詞延宕本應押追今姑從寛交人人銀兩保由黃邀倪等向矍理償明白限令五日内禀覆如再抗延定千比究 
[邑尊騐屍]  
　　前日崔朝忠至協盛股皮店呑服洋烟身死店主王長根偕頭鋪地甲投縣禀報昨日十一點鐘時上海縣陸邑尊帶同仵作書役人等前往四牌樓訊騐旣升座王卽供稱小的係金陸人在治下開設股皮作本年三月用崔爲夥邇困生意淸淡於本月初二日辭出初三日崔將鋪蓋等物取去當上月二十八日崔弟朝德由原籍來申據稱祖母在籍病故促令回家經小的借給盤川洋三元至前日崔復來店詢以何事稱飲酒而來後見其神色有異始知呑服洋烟施救無效旋卽斃命現在朝德亦在案下求大老爺騐視屍身朝德供稱小的向在家中耕田爲業上月祖母病故因于二十八日到滬促兄長回家不知如何在王店中呑烟而死求請伸寃李某投案供稱本年三月崔由小的荐至王處爲夥至本月初二日因欲回籍辭歇生意不知前日如何身死仵作騐明喝報委係呑烟身死並無别故邑尊復離坐親視隨由王備棺收殮發封寄壇並將王李及朝德帶回候訊時報時鏡已鳴一下矣 
[鄉人路斃]  
　　昨日午刻有年約五十餘歲之某鄉人行至本邑南市大碼頭聚鴻臺茶肆前忽然倒斃地甲查無屍屬報請善堂棺殮遺有衣包一個形似手藝中人云 
[英界公堂瑣案]  
　　包探陳阿九禀稱徐稚芳投捕房報稱貨居大方棧有事出外將門下錀及回棧檢得失去小箱内水安息二枚値銀八十兩疑被茶房李娘子趙阿測串竊云云小的傳李趙盤詰均稱不知今特送案請究徐訴稱職員原籍寍波現在京都開設藥鋪帶　貴重藥料來滬求售水安息二枚甫由　局交來存放箱内不料竟失去無蹤客房係茶房經管閒人不能入内當失竊後卽將情告知棧主棧主言應向茶房查問是以投報捕房傳茶房購究宋二尹問何謂水安息有何用處出自何方徐將水安息殻呈閲其形如麝香稱出自印度以西不知是何國京城殻内有香如膏藥然每枚連殻重五六錢内香料祗二錢有奇値銀四十兩其物較麝香爲佳故價値如許之貴李趙同供稱小的等皆甯波人同在大方棧當茶房徐出外時將房門鎖好及回非但門鎖未動卽箱鎖亦不損壤不知如何失物小的等不敢串竊徐稱箱内尙有藥料較水安息更値錢並未被竊顯見此種水安息是棧内人行竊訴畢復呈寄水安息之原信二尹謂徐失竊情眞决非誣指倘著茶房賠補諒必無資隨諭李趙日爾等旣當茶房原有代客照料之責客旣失物爾等卽非行竊亦難辭疏忽之愆姑飭覓妥人保出帮同緝查又着該包探赶緊留心破案呈閲之水安息殻及信一并發還○包探沈金隆禀稱瞿阿大被王金榮竊去布衣一件當塲拘獲人贓送案請辦瞿申訴情由請將原贓給領王供稱小的係山東有向當小工實困貧病交攻飢寒相迫是以誤犯行竊求老爺格外施恩宋二尹察得王患病屬實謂爾行竊原應懲辦今因患病格外從寛當堂開釋赶緊　回贓給瞿領去○包探黃四福禀稱小的緝獲積竊陳少卿詰得曾竊自鳴鐘一架抛在西門外路上有人拾得存在巡防局局員命小的禀請老爺備函往取并悉此賊又竊義興齋肉莊錢十九千已經用盡薛禮記絲線店内絲六十兩亦被伊竊質在城中并曾向别家竊絲線八十兩售與南市如今均未吊贓先將　解案請訊義興齋肉莊薛禮記各遣夥投案訴請追贓該包探又禀稱尙有失主未到張供認連次犯竊各情宋二尹飭交該包探帶回備函到局取鐘并分别吊贓覆訊核辦○牛乳棚西人末士沙尼偕司帪人某甲訴稱工人王坤榮私取麩皮換物見而交捕王供稱小的之父在牛乳棚工作小的因往替工乘間將麸皮換物宋二尹謂王旣代父作工豈可乘機舞弊遂判令管押十四天嘻是眞所謂愛憐少子牽率老夫矣○張春甫訴稱被鮑安卿竊去布九疋棉花數斤報捕拿獲人贓送案請辦鮑認竊求恩宋二尹判令發捕房管押一月起案之贓給張領去 
[法界公堂瑣案]  
　　法繙譯官祿理恒君前日由基隆返滬昨晨十點鐘時會同葛蕃甫同轉至公堂訊問各案據工部局收捐洋人稱有開小烟館之潮州人陳阿輝積欠捐欵洋三元八角請爲追究陳供因生意不好店中無洋可付求請釋出當卽措繳同轉着將陳押交洋元○悦生號經租洋人偕夥某甲投案控朱棣卿積欠房租洋三箇月請追朱供業經汪順泰嫁妝店估得屋中所剩生財等物約値洋四十元光景可以扣抵同轉謂收租人某甲曰朱將生財變賣事出無奈且伊包租房屋數個月吃虧甚多爾應稍可變通將十月租洋讓去令其歸還兩月租洋在生財價内扣去房租餘洋卽付與朱棣卿便可過割甲稱朱棣卿將屋中生財轉租與陳姓目下陳姓哄騙怡亨綢庄貨物脱逃未獲故由怡亨派人在彼看守生財未必肯任朱棣卿作價售去同轉謂朱曰怡亨之事爾須赶緊尋到陳姓來案方可了結着將朱仍交原保陳協興燭店保去令甲减讓一個月租洋所有兩月租洋向朱扣算可也○包探王榮培禀在陳家木橋附近拘獲擲骰賭愽之幼孩陳阿金楊三寳等兩人並錢二百文送案請究同轉訊得兩孩磪係犯賭着押候各責手心二百下以儆○藥材行夥葉少卿禀前日下午三點鐘時有陳阿桂僞充舟子混入店堂竊取二馬車水烟袋一枝贓在腰間手中持錢一百文自言自語謂此錢串底不足欲向掉換等語被出店人看破陳阿桂飛步逃遁經出店追至陸家石橋北堍方得人贓並獲送案請究陳阿桂供向撑杉板船初次犯竊同轉着將贓給還失主陳押候笞責一百板○擺碗攤之楊學士挈子殿甲投案禀稱家住新北門内前晚囑子持小長衫一件向押店質錢不知如何被陳福生毆打失去押票同轉問楊殿甲日因何遭陳福生毆打供稱父親命我至押店質物途中遇見陳福生向我索借寓資我不允當遭毆打目下腰脇胸前頗覺痛楚陳於次日復糾數人將我碗攤打破問陳福生如何打人供稱楊殿甲所言均屬朦控小的並無借錢情事楊學士向在新北門外丹桂樓茶館門首擺設磁器攤楊殿甲日前在熟菱攤 
 
 

Page 4

 
 
上弄火燙痛指尖趁勢一揮致手腕所帶藤鐲落下經小的拾得嗣有人向楊訴知屢來索討言此鐲値洋兩元小的因殿甲年幼無知恐被伊父責打故將原鐲交還向索酬謝不遂反被痛毆同轉以兩造各執一詞着將陳押候明日傳到丹桂樓堂倌再行核辦○包探禀周士林變賣秦錫坤之女係鄧寳和經手爲此拘鄧請究同轉命將轉賣女子之劉蕙芳傳至案下詰問鄧曰爾將秦女始何變賣供稱此女係潘阿二與周士林領來由周寫成契據謝我英洋四元令我簽押爲中小的一時貪小且不識字未悉據上所寫是何言語同轉謂呈案之據係爾一人担保潘老二與周士林等均係作中之人鄧稱此事小的實爲不識字所误求請恩鑒同轉着還押候明日與周士林質對劉仍交原保○開小烟間之王吳氏稱乞丐張阿增混入店内竊取烟槍一枝當將人贓獲住送請究辦張阿增一味胡言同轉謂竊物有贓無庸抵賴着將贓給失主領去張押候笞責四十下以儆○通事稱三茅閣橋一帶每晨有小菜市殊爲熱閙昨有兩車夫停車在彼有碍道路經巡街捕上前驅逐有馬夫俞廷福出頭硬霸辱罵巡捕爲此拘案請究同轉向俞詰問俞俯首無詞同轉謂區區一馬夫胆敢與捕爲難殊屬胆大妄爲判枷七天發犯事地方示衆○包探王榮培禀剪綹賊顧阿塘前晚在測字攤旁行竊被小的所見當卽拘住在身畔搜出時辰表押票一紙計錢五百文並皮馬夾水烟匣子二隻爲此送案請究顧供向以剃頭爲業近日落魄犯竊祇有十餘天表在三寳盈牛奶棚友人長福處竊來餘皆已物同轉判押候掌責八十下飭傳失主到來再行核訊○老虎灶挑水人沈榮福控被沈超福竊去作裙一條押錢一百文昨日查獲押票送案請究同轉謂旣已獲到押票不必細究着將票給還失主自行取贖沈押候笞責八十下○包探王榮培禀駕舢板船之林阿才行竊駁船上所載棉花送案請究林供貪小拾取同轉判責八十板○天吉祥小烟館主張子祥控　朱榮生竊去熟羅馬甲等物押錢三千七百文查到押票將朱送案請究朱供衣物由張之歇夥馮阿華串同行竊目下馮已往鄉間可請張邀馮質對張稱馮辭歇已久無從尋覓同轉着將押票給張自行贖物朱責一百板○虞德榮控稱與人合股開天源祥零剪店林泉水有股兩份請伊爲帪房豈知林在帳中虧欠洋一百三十元光景托詞回寗波其實欲串同店夥廖姓出外開設新店所有虧欠之項置之不理爲此投案請追林供我磪有股份因事回家目下在友人處勾留並非開設新店同轉謂各業皆有董事爾等合股生意如有轇轕可請董事理處虞稱我業並無董事惟同業洪三發徐姓等年歲旣長且能熟悉情形林嘵嘵置辯同轉着管押三天再行核究○王祥和投案禀追土安康與張福福往來欠欵張福福禀欠欵早由王安康經手收楚且王安康經手往來虧欠昇泰錢庄之欵自有店主理索况該店閉歇後與王無干同轉問王祥和曰爾以前所呈之禀其中有倚勢誣控一語作何解説供稱兹禀請人繕寫不知底細同轉着一併退去候傳到王安康再行核訊○恒合祥經租人投案禀追春記棧戴松林所担保之租金二百零一兩戴仍一味游約同轉謂屢次游約實屬可惡喝令管押着交○裕愼祥烟館主金裕卿禀稱朱少範所欠銀兩蒙恩究追在案今據朱少範繳到洋元外尚少英洋六十元延約不付求請追究同轉准如所請俟下期傳到朱少範再訊 
[菩提果]  
　　本舘協振所昨承長康寳號交來揚平曹寳三十兩申規元三十二兩錢九分係隱名氏遺囑助賑自求冥福並囑匯解山左筴區禮懴諷經本屬釋子歛　之計究之幢旛拂地鐃鈸喧天祗以供婦豎之觀瞻未足喩人天之慧業今隱名氏獨能深明大義慨解囊金憫齊魯之沈災振飢寒之黎庶具見解固有高人一等者學佛在人後成佛在人先豈特中澤哀鴻同稱頌而已哉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[雲間鶴唳]  
　　松江人某甲年逾弱冠佻㒓性成今春椿蔭忽凋益覺肆無忌憚本月某日之晚偕友某乙赴西門外酒肆待螯對酌意興殊豪不覺深入醉鄉眼花撩亂給貲而出踏月高歌行至妙嚴寺前驀遇小蘭寳阿五二土娼諧譃之餘不禁手舞足踏隨有諸無賴踉蹌而至嚇以危詞甲忿火中燒舉手批其頰中有某丙者素以好事聞至此思有以敲詐之遂大興問罪之師誓不肯罷甲欋給以番佛五六尊始得彌缝具事○西門外人某姓偶抱采薪之憂延醫診治隨令傭婦携方至某處購藥不虞藥肆夥手忙脚亂悞將他姓方藥給之婦果不識一丁者貿貿然持回煎服病益劇不逾時而亡事後家人查知其悞前往藥肆饒舌堅不肯休肆主知咎無可辭央人排解未卜能免雀鼠之爭否也 
[粤東官報]  
　　藩憲牌示連州直州缺委虎門同知文玉署理虎門同知缺委候補同知朱隅楷署琿廣粮通判缺委題補防城縣陸維祺署理准補防城縣丞李聨瓏准補防城縣如昔司巡檢沈春榮調補合浦縣　平司巡檢李畇着飭赴新任 
[閩垣官報]  
　　鹽大使黃紹裘辭赴建邵轉運局總兵郝長慶禀辭回籍藩轅牌示浦城縣廟灣巡檢洪錫疇病故遺缺以新海防分缺先巡檢王煒輝署理從九品張望墀巡檢徐國棟俱由京禀到 
[江西官報]  
　　山東候補道梅啓熙由東撫委來江南等省採訪書籍知縣許文泳委辦富有圩堤著南昌同知伊淸額騐修右營各處工程縣丞宋輝漢接查　同保甲未入陳大成接辦體仁局典史祝彬委往新喻辦釐卡府經陳同弼起服來江上饒鄭家司張培遠飭赴新任委署南豐典史陳錫湛無力赴任以試用縣丞梁承恩署理知縣王祖彝騐修關帝廟工程楊靑選委往安仁公幹蔡瑩　解减平海防費進京署廬陸富田司咨補奉新羅坊司黃作霖卸辦鄱陽保甲回省謝委通判廖倬淸由湘回江 
[上海北市絲業會舘籌賑公所施少欽經收順直山東賑捐九月十四五日第二千六百十四五次淸單]  
　　浙江布庫火使程國嘉善士爲内子王氏病求速愈由晋和莊來洋一百元皖池張杏村捐直賑係收周崇倹堂送得子賀儀變價由鎭江招商局來七十元吳稽善堂五十元東臺存悔道人還願由恊源莊來五十元古黟南屏葉廿元董愼齋還願十二元桐城稽泰募古黟程慶貽堂足紋十兩楓涇願再生氏求繼母病速愈洋十元棉簿女氏節省藥資移助求病愈十元浦左還讀子求子病速愈由黃式權先生交來十元平安氏十元古　北野鄉愚求子病速愈由揚州寄來十元四禪八元勉省氏五元常熟同源義求平安經資移助五元時范氏求病愈積省一元沙溪吳泰昌啓迪堂吳氏太太求身體康健五元吳門周氏求生產平安五元秀水隠名氏五元蘇州通裕信局四元羅唐氏求病卽愈三元無名氏三元新勝來遠入助棉花三元仁德堂二元蔡姓二元古虞金疉玉帶閒人求母康健二元上虞潘承翔奉母命節省菓子資移助一元蘇省合記二元銅洋一无解資助賑一元一角有心無力求妻病速愈一元程有明求病愈一元海門府署山陽劉琢之求妻目疾速愈由祥豐衣莊來一元揚州無名氏求福無名氏求平安由蔚豐厚來各五角朱家角無名氏生銀洋一元○源豐潤來沈榮昌趙長春九章文斌四户各洋一元傳秋水婁文照方與齋陳衡珊四户各五角以上十四日○隱名氏求寳舟赴營往來得利順風平安規元一百兩不書名求症速愈洋三十元蘇城陳竺記節省壽費由　芝舘來規元廿五兩二錢五分黃亮卿病愈完願由啓昌洋行來洋廿元萬有全廿元餘姚甡記四留居士求壽十八元銅洋二元京兆佑記洋十元庸園由源豐潤來十元無錫王源隆棧王鼎彝十元平湖勉新子妻病願許十元杭垣王盈春秉春求父病愈十元無名氏完願由泰亨源來五元又順軒四元又眉山氏二元松江王祝賢完願四元杭省縵華舘主人曹平銀三兩八錢一分叢菊山房洋三元無錫浦正昌浦厚齋求病愈消刧二元浦嘉賓求順遂平安二元南潯義昌募隠名氏求病愈二元又顧松泉求壽恆泰求嗣振隆求利同和求順遂不留名求利五户各一元王和增一元隱名氏求頭疼速愈一元常熱顧環秀募隠名氏一元太倉秦仁甫一元曹娥知非子蔭記求平安十一齡女童罄積自願求平安三户各一元濟陽氏求嗣二元杭垣托樂軒求平安錫紫涵求平安各二角無名氏求利一角三户合對開一元溧陽恊和生銅洋廿五元蘇城華天益王半痴生同募九月上旬桶捐錢一百男五文黃家坤五文南市鹽公堂交來杭州顧靑風募另户洋三十元槽記三十元藕永記三十元耿記十元鹽公堂銅洋五元○寳順莊來翠雲舘鄭十元無名氏求無災無難十元又求無病痛廿元又求消災延壽四十元○同吉祥募連求病愈洋二元沈芝軒求利一元金求福姚子英求利葉承魁求嗣孫沛農求平安四户各五角呂坤和求嗣孫鼎榮求消刧各二角裘求壽潘鄉淸求名華來友求平安蔣逢初求福董柴來求壽程康俟求順遂六户各一共十四户合洋六元○金陸沈紹生寄來楊木生募劉伯銘錢五百六十六文福慶魁宏傅岳氏致中堂顧四户各二百文許小秋周盾夫無名氏鄭承翁無名氏五户各一百文楊哲卿募靳開翁無名氏蔡惠卿海　四戶各二百文朱小涵四百文知足氏有名氏不留名姓少翁四户各一百文補不足齋一百五十一文蕭廷記募鴻名氏愼餘堂德森復范秉容四户各一百文共廿四户合洋四元沈王氏銅洋二元以上十五日 
 
 
 

Page 10

 
 
   
 
 

Page 11

 
 
[光緖十六年十月初五日京報全錄]  
　　宮門抄○諭旨三道錄前○將軍長奏考取繙譯童生摺○晋撫劉奏甄别知縣片○又奏對調知縣摺○又奏委署同知片○又奏甄别知縣片○將軍長奏請將侍衙改俟升授頭等侍衛復加副都統銜片○又奏叅贊到籍丁憂日期片○又奏侍衞請以對品調轉吉林原籍坐補片○又奏琿　寍古塔被水成災謹陳賑卹大槪情形摺○十月初五日禮部宗人府欽天監侍衛處値日無引見○黃雲謝授甘肅　州道恩○孔慶輔謝授湖北漢黃德道恩○内務府奏派致祭内外城隍廟派出嵩申巴克坦布○又奏派致祭○風雲雷雨派出海公慶公承俟延　○又奏派致祭火神廟派出文　○掌儀司奏初十日祭奉先殿漪貝勒行　○召見軍機黃雲孔慶輔皇上明日用膳辦事召見後還海○○奴才長順跪○奏爲科考繙譯童生取進名數恭摺奏間仰祈聖鑒事竊查吉林前於光緖九处間奏准援照奉天章程添設繙譯童試嗣届光緖十二年應考之期因學習繙譯童生等爲學日淺當經咨明禮部緩俟下届再行奏報開考上年係歲試之期當經奴才考試各城旗童取進繙譯文生三名已經奏報覆准在案今歲又届科試之期當據内外城八旗滿蒙漢送到投考童生共四十餘名當堂考騐擇其粗通文義者三十二名照例騐看騎射於七月十八日在學政衙門考棚高試嚴密關防以杜冒名頂替傳遞代倩諸弊查部發駐防條例五六名准取中一名去歲因初次奉行未敢拘泥定章　符例額今歲科考現擇其滿文稍可觀者取進錫綬等四名所取之卷不過微曉文義難免不無小疵不得不略爲從寛以勵後進其餘諸童奴才詳加查看其資質聰敏材可造就者尙不乏人委因吉省添設繙譯官學年淺所習工夫未臻純熟自當督飭查學各官勤加考察並通飭各城旗署　加策勵俾有志向學者蒸蒸目上庶下届歲科考期不難照例取進以符定制除將錄取試卷封送　部外所有取進繙譯童生名數並考試未能照章取中緣由理合恭摺具奏伏祈皇上聖鑒再吉林副都統係奴才兼者毋庸列銜合併聲明謹奏奉硃批禮部知道欽此○○劉瑞祺片再分發各省試用道府州縣例應於到省一年後由各督撫嚴加考核等因歴經遵照辦理在案兹大挑試用知縣楊　樾六挑本班儘先補用知縣孫符泰均已試看一年期滿據藩臬兩司詳請照章甄别加考具奏前來臣查楊超樾樸謹安詳孫符泰明達有爲考以律例尙能通曉均堪留省照例補用除履歴淸册咨部查照外理合附片陳明伏乞聖鑒謹奏奉硃批吏部知道欽此○○頭品頂戴山西巡撫臣劉瑞祺跪奏爲簡缺知縣人地相需遴員對調以重地方恭摺仰祈聖鑒事竊維知縣身膺氏社必須人與地宜方足以資治理兹查絳州所屬之絳縣一缺密邇　疆民强俗悍　徑叢雜最易藏奸訟獄尤繁素稱難治現任知縣李誠蔚年六十歲係順天甯河縣舉人由大挑知縣簽掣福建親老告近改　山西光緖六年十月到省十四年題補絳縣知縣十五年八月十九日到任該員辦理地方要工尙無貽誤惟其性情拘謹難期措置從容於此缺不甚相宜未便稍涉遷就查有沁源縣知縣賀榮驥現年四十九歲湖北蒲圻縣舉人光緖六年大挑一等以知縣簽分直試用八年題補高邑縣知縣九年四月初十日到任十年調補慶雲縣知縣十三年因與長蘆鹽運使賀良楨同族呈請廻　改掣山西歸廻　卽用班補用十四年二月到晋補授今職是年十月二十五日到任該員才具開展幹練有爲現署永濟縣知縣頗著　聲以之調補絳縣知縣必能措理裕如所遺沁源縣知縣員缺事簡民馴求治較易卽以該員李誠蔚對調亦塂勝任該員等均無承緝盜案已起四叅及欠解錢糧有關絳調展叅處分俱係初調人員罰俸例免核計似此一轉移間人地兩得其家合無仰懇天恩准以沁源縣知縣賀榮驥調補絳縣知縣所遺沁　縣知縣卽以絳縣知縣李誠蔚對調實於地方有裨如　　允該員等係屬簡缺對調銜缺　當毋庸送部引見據布政使奎俊按察使潘駿文會詳前來除咨部查照外理合恭摺陳具伏乞皇上聖鑒勅部核覆　行謹奏　　批吏部議奏欽此○○劉瑞祺片再豐鎭廰撫民同知爲歸綏道屬邊外要缺蒙民交涉政事殷煩撫字催科　稱難治查有平陽府通判張心泰明白幹練堪以調署所遺平陽府通判員缺卽以豐鎭廰撫民同知謙吉署理據布政使奎俊按察使潘駿文會詳前來除檄飭遵照外理合附片陳明伏乞聖鑒謹奏奉硃批吏部知道欽此○○劉瑞　片再　准部咨嗣後道府州縣無論何項勞績保歸候補班人員於到省一年後由各該督撫認眞考核等困歴經遵辦在案兹候補班前先補用知縣黃承琳於光緖十三年十二月到省業已一年期滿據潘臬兩司加考詳請　别具奏前來臣查該員　承琳經術湛深考以律例亦能通曉堪以留晋歸於本班照例補用除將履歴淸册咨部查核外理合附片陳明伏乞聖鑒謹奏奉○硃批吏部知道欽此○○長順片再三等侍衛榮和前於勘分新疆界務案内由花翎佐領雲騎尉經奴才奏保以協領儘先卽補並加副都統銜旋准部議俟補恊領後加副都統銜奉旨允准欽遵在案查該員回京挑選三音哈哈蒙恩賞給乾淸門四等侍衛光緖十五年十月二十六日皇上閲看乾淸門侍衛等馬射凡當差奮勉弓馬嫺熟者均經分别仰荷恩施榮和蒙賞給三等侍衛伏查該員於歴年剿辦　匪曁隨奴才勘分界址實屬異常出力之員其原保俟補恊領後加副都統銜業邀俞允惟該員現補侍衛自應改由侍衛請保升階以策前勞而免歧異合無仰懇○天恩可否將該侍衛榮和改俟升授頭等侍衛後加副都統銜之處出自逾格鴻慈是否有當謹附片具陳伏乞聖鑒訓示謹奏奉硃批着照所請該衙門知道欽此○○長順片再據吉林蒙古旗二品頂戴記名副都統花翎恊領翻武巴圖魯吉陞阿呈據新授科布多叅賛大臣雙壽遣家丁王升赴旗呈稱竊家主叅贊大臣雙壽本年四月十六日由吉林原籍啓程赴都六月初一日到京初二日跪請聖安初八日跪請聖訓擬卽赶緊啓程馳赴新任適因赴張家口之路河水漲發不能行走旋於六月二十日接家中電稱雙壽生母何特勞特氏於六月十九日病故當　電音未敢遽行呈報嗣接家書屬實例應回旗丁憂當於七月初二日呈報兵部懇恩除去往返程途賞　百日俾得回籍持服並聲明俟孝滿後卽行來京請訓馳赴任所在案十一日由京啓程八月初七日行抵吉林原籍卽日遵制成服遣家丁懇請轉呈代奏等情由該旗轉請前來合將科布多叅贊大臣雙壽到籍丁憂日期謹附片具陳伏乞聖鑒謹奏奉硃批知道了欽此○○長順片再據藍翎侍衛松林呈稱竊職係吉林滿洲廂藍旂人於光緖十五年九月初二日引見奉旨承襲二品廕生復蒙賞給藍翎侍衞於十六年四月初十日由京請假回籍搬取眷屬理宜携眷回京銷假充差惟職母年逾七旬思子情切實難遽離懇請以對品調轉吉林原籍供職稍盡鳥私等情呈懇前夾又才查藍翎侍衛　林親老在籍侍養乏人係屬寔情可否調轉吉林以對品之驍騎校缺出坐補出自鴻慈逾格謹附片具陳伏乞○　鑒謹奏請旨奉硃批着照所請兵部知道欽此○○奴才長順跪奏爲琿春寗古塔雨水過多江河漫溢民舍禾稼多　冲淹先將賑卹大槪情形恭摺具陳仰祈聖鑒事竊准琿春副都統恩澤咨稱本年七月十五日起陰雨不時洎至二十七八九等日大雨滂沱連宵達旦河水陡漲漫逼城下城垣因雨坍圯所在皆是　高速眺城外低窪之處田禾多被淹没房舍亦被浸灌災民鳬水逃避八月初一日晴需後水　漸形消落當經派員分投各鄉屯查勘去後兹據該員等勘明紅旂河左右南北各歲子土们江北之凉水泉子空洞山及江左之水灣子北步江均成巨浸又勘明東西三家子屯東岡子屯高處房屋禾稼尙存低處盡被淹没西歲子屯及高麗城西步江電灣子等處一片汪洋男婦老幼均集高阜有無淹斃尙難磪查現已就近籌欵妥爲撫恤應俟勘明禾稼成災分數再報又准寗古塔副都統當爾丹咨稱本年七月二十六日大雨至二十九日瑚佈圖河水漲發平地水深丈餘該處卡房被水冲倒附近民房及近岸之田禾悉被淹没現在水已退落所有人口先由招墾局派人救渡出水應俟查明禾稼有無受傷再行咨報各等情先行報明前來奴才查此次水災自以琿春較寗古塔爲重現在遷避高阜民人受水圍困勢難終日業經奴才電囑該副都統設法救濟齎送糧食並咨明寗古塔副都統如查有災户一律撫恤毋使一夫失所其餘旗民各官所轄地方雨暘時若禾稼茂盛可冀豐登堪以仰紓聖厪除俟琿春甯古塔副都統查明有無淹斃人口並禾稼被災分數再行具奏外所有琿春甯古塔被水賑卹大槪情形理合恭摺具陳伏乞皇上聖鑒再吉林副都統係奴才兼　毋庸列銜合併聲明謹奏奉硃批知道了卽着飭屬妥爲撫恤毋任失所欽此 
 
 

Page 12

 
 
[光緖十六年十月初六日京報全錄]  
　　宮門抄○諭旨二道錄前○發抄硃批五道○護豫撫廖奏審明定擬摺○又奏委員　辦河工情形片○又奏查明各員捐案請分别給獎片○又奏請獎勵片○又奏　别各員片○十月初六日兵部太常寺太僕寺廂黃旗値日無引　○　貝子謝寛免處分恩○福建總兵俟名貴到京請安○明安明桂各假滿請安○　俟請似二十日○　　續假十五日○欽天監呈進月蝕圖○召見軍機○昆岡侯名貴○發抄沈秉成奏候補牧章敬署　州牧奉硃批吏部知道欽此○又勸捐順直棉衣奉硃批沈秉成着户部核絲獎叙欽此○馬丕　奏張師厚等補來賓令奉硃批吏部議奏欽此○又仍以黃仁濟補泗城守奉硃批吏部議奏欽此○又鎭南關洋税數目奉硃批該衙門知道單併發欽此○○護理河南巡撫布政使臣廖壽　跪奏爲審明故殺一家三命按律定擬恭摺具奏仰祈聖鑒事竊據新鄉縣禀報客民張狗碰尼故殺李黃氏等一家三命並柜殺地保一命一案前經前撫臣倪文蔚因情節重大批司提省飭發開　府審明按擬由署臬司鍾瑞覆潘解勘前來臣親提　鞫　張狗碰尼卽張汶東籍濬縣雇與縣民李金鼎傭工並無主僕名分亦無嫌隙　緖十六年三月初二日早李金鼎偕妻出外探　李金鼎之姪李樹林李寒林赴地工作下午時分張狗碰尼往堂屋取水適李金鼎之女李秋蘭在門内和麵張狗碰尼　將李秋蘭碰跌李秋蘭嚷　張狗碰尼走出李金鼎之母李黃氏斥罵張狗碰尼有心調戲張狗碰尼分辯李黃氏辱詈用拐杖赶打張狗碰尼氣忿順用皖内劈柴錛砍傷李黃氏右手無名指致將小指砍落並　傷其左手食指李寒林之女李領尼向張狗碰尼撕打張狗碰尼用　砍傷李領尼頂心倒地李黃氏坐地哭駡並稱等伊子回來將其送官處死張狗碰尼一時忿極頓起殺機又用錛砍傷李黃氏頂心倒地李黃氏傷重當時殞命李秋　曁李樹林之女李黃尼哭喊呌駡張狗碰尼起意一併殺死隨用錛砍傷李黃尼偏左腦後李秋蘭右太陽倒地當各身死地保李年尼聴聞趨捕張狗碰尼情急用錛砍傷其左太陽合撲倒地又連砍其腦後身死鄰人許鳳印踵至捉拿張狗碰尼用錛砍傷其額顱經李金斗等將其拿獲報騐訊供報經前撫臣倪文蔚批司提省審辦經開封府審明由署臬司鍾瑞覆審解勘前來臣親提研鞫據供前情不諱詰非預謀殺害亦無起　别情矢口不移案無遁飾查律載殺一家非死罪三人者凌遲處死又例載殺一家三命以上兇犯審明後依律定罪一面奏聞一面恭請王命先行正法各等語此案張狗碰尼困將李黃氏孫女李秋蘭誤行碰倒被李黃氏辱駡爭角起意將李黃氏故殺身死並因李秋蘭李黃尼哭喊呌駡一併殺死地保李年尼往捕亦併將其拒殺實屬兇殘查李秋蘭係李黃氏孫女李黃尼係李黃氏曾孫女係屬一家自應按律問擬張狗碰尼卽張汶東除拒傷地保李年尼身死輕罪不議外合依殺一家非死罪三人者凌遲處死律擬凌遲處死該犯兇戾不道未便稍稽顯戮臣於審明後恭請王命先行正法傳首犯事地方梟示該犯並無妻子亦無財產應毋庸議李領尼許鳳印傷均平復亦毋庸議無十省釋屍棺飭埋除供招咨送刑部外所有審明緣由理合恭摺具奏伏乞皇上聖鑒訓示謹奏奉硃批刑部知道欽此○○廖壽豐片再本年八月初五日據懹慶府屬孟縣知縣王蘭森禀稱該縣濵臨黃河離城二里舊　護城隄一道以防河患堤之西南又有小金隄一道藉資保衛自道光二十二年借欵修隄以來迄已四十餘年之久隄身卑矮殘缺不堪歴年因黃河緊靠南岸行走離隄甚遠尙不緊要　本年七月十六日以後南岸忽漲沙灘河流北趨大溜逐漸轉移直逼隄根致將小金隄陸續刷　當經該縣督集人夫挑磚掛柳並於扼要處所修築新隄竭力攔禦無如溜勢過緊不特小金隄多被冲　卽現築新隄亦復隨築隨塌形勢岌岌可危禀請委員勘辦前來臣查孟　居黃河北岸上游向係無工處所僅設汛官主簿一員爲黃沁廰所兼轄其小金護城各隄亦屬民築民修並無官隄今河流直向北趨距城較近誠恐冲及城垣患延河朔所關非細立卽飭司委員星夜馳往會同該縣實力搶護現據河北道明保禀報該道已於八月初八日輕騎馳抵孟縣查勘情形相同並據孟縣繪呈圖説臣詳加察核此次黃河北徙大溜坐灣勢甚湍急恐非民隄所能抵禦必在上游　做石　方能挑溜外移復又遴派熟悉河務人員前往勘辦並札行黃沁廰督飭汛官會同辦理除俟測度河勢情形磪估工　銀數再行詳細具奏　所有黃流北趨逼近孟城業經委員勘辦緣由合先會同東河督臣許振　附片陳明伏乞聖鑒謹奏奉硃批工部知道欽此○○○廖壽豐片　　工辦運　料出力員紳請獎案内知府用東河候補同知許廣身請歸先儘班補用教諭用候選訓導汪兆曾請選缺後以知縣　　省分補用接准部咨核與奏定章程不符　令另核奏明請獎又鹽知事王錫恩請加六品銜部查履歴册内由監生鹽知事銜係屬坐銜不　應令查明覆奏核辦又同知銜候選通判楊繼先請選缺後以知州儘先補用内閣中書方臻喜請以同知不論雙單月儘先選用試用縣丞景昌請補缺後以知縣用行令查明各該員捐案調騐執照覆奏到日再行核辦各等因當經前撫臣倪文蔚飭局　查去　兹據鄭工善後局司道查明王錫恩實係鹽知事銜原保淸單内繕寫錯誤楊繼先等捐案年月調騐執照蓋用戳記仍發還收執　免　部内景昌一員業經騐看到省所有捐照前已在部呈繳外仍遵照部咨請將各該員改獎原獎分别覆奏等情具詳前來擬請將許廣身改獎歸知府班後加鹽運使銜汪兆曾改獎加六品銜王錫恩改獎以鹽知事不論雙單月選用楊繼先方臻喜景昌三員仍照原　給獎仰懇天恩勅部核覆施行除將行查捐案並續經查取叚錦林等六員履歴分别造册送部外謹會同河東河道總督臣許振褘合詞附片具陳伏乞聖鑒謹奏奉硃批吏部議奏欽此○○廖壽豐片再查卸署正陽縣事候補通判何桐靑前在　陽縣署任先後首先拿獲隣境斬决梟盜犯黃狗月等十六名經前撫臣倪文蔚以該員緝捕勤能奏請從優議獎於光緖十五年八月初六日奉硃批着照所請吏部知道欽此欽遵行據藩臬兩司查明該員另有續獲上蔡縣王文詳等被刼案内擬斬决之盜狠張其湘孟喜三張立均楊羣住韓世汰胡靑雲余靑雲七堍審定分别奏咨有案查例載官員拿獲隣境盜犯罪應斬梟斬决數在三名以上者准奏請送部引見查　盜人員本任内尙有承緝逃盜未　應照例給予議叙不准引見若該員本身雖有承緝未獲之案已照離任官例議結者准其一體奏請引見各等語今何桐靑署正陽任内先後拿獲隣境斬梟斬决盜犯二十三名之　緝捕異常得力雖本任内尙有承緝盛致和等被刼兩案逃盜未獲該員已於光緖十五年五月交卸照離任官例止罰俸一年恭逢光緖十五年三月十六日恩詔因公處分應子寛免是該員本任盜案已無承緝處　分自應例援引緝案給獎以示鼓勵等情會詳請奏前來臣覆查無異除給咨送部引見外合無仰懇天恩准將前署正陽縣事候補通判何桐靑交部併案議給優奬以資觀感相應附片具陳伏乞聖鑒訓示謹奏奉硃批史部議奏欽此○○廖壽豐片再各項勞績保歸候補及在任候補人員應按到省扣足一年詳加甄别兹查有候補直隸州知州徐承熾濬縣知縣在任候補直州知州黃　候補班前補用知州孫肇藎候補知州周書麟候補知州沈振麟候補知州歐陽明候補通判賈徐生新海防候補儘先知縣魯恩培軍功候補班前知縣錢汝鈞候補班前知縣洪之霖軍功候補知縣吳季昌候補知縣顧守壎候補知縣劉葆森等十三員均按到省日期已滿一年據藩臬兩司彚詳請奏前來臣察看得徐承熾精明强幹黃璟通達治理孫肇盡才具明敏周書麟局度安詳沈振麟器識開展歐陽明年壯才明賈徐生勤幹有爲魯恩培練達勤能錢汝鈞穏愼精　洪之霖才優識裕　季昌精細勤明顧守壎老成諳練劉葆森持躬謹飭均堪以本班分别煩而缺出照例補用除將各該員履歴咨部外相應附片陳明伏乞聖鑒謹奏奉硃批吏部知道欽此 
 
 

Page 13

 
 
[光緖十六年十月初七日京報全錄]  
　　宮門抄○發抄硃批五道○吏部麟等奏爲遵旨議處摺○御史本奏請發善堂粟米片○將軍長奏請改獎片○又奏飭令油商就地納税片○江督曾等奏阜寍縣請增廣學額摺○十月初七日刑部都察院大理寺正黃旗値日無引見○肅王等謝寛免處分恩○裕公假滿請安○絪貝勒請假十日○内務府奏派致祭馬神○派出　申○召見軍機○發抄德福奏請免停燒鍋現擬辦法奉○硃批着照所請該部知道欽此○又知縣文卜年署平泉牧奉硃批吏部議奏欽此○曾國荃奏遊擊曾樊貴等請免騎射奉硃批着照所請兵部知道欽此○又丁亥綱所收課厘數目奉硃批户部知道欽此○文珮奏奉傳活計請展限織造奉硃批着照所請該衙門知道欽此○○吏部尙書臣宗室麟書等謹奏爲遵旨議處具奏事内閣鈔出光緖十六年九月初八日奉上諭前據御史端良奏祿米倉虧短甚鉅當派户部堂官認眞盤查兹據奏稱盤查完竣開單呈覽並請將花户人等分别飭拿訊究興廉等奏倉米虧短將監督叅處並自請議處各摺片倉庚正供豈容稍有短少祿米倉米石光緖十三年經倉塲衙門查明虧短稉米九千餘石現經户部盤查竟虧短十五萬五千餘石之多總由花户倉匪因緣爲奸監督各員漫不加察以致積成巨虧深堪痛恨亟應從　究辦以昭儆戒所有拿獲之花户郭啓泰及全才張六卽張世和等着刑部嚴行審訊究出虧短磪情按律懲辦應如何着落賠補之處俟定案後由户部酌覈成數奏明辦理在逃之花户張增祿王德海馬德山倉書陶斌何桂林着步軍統領衙門順天府五城御史按名　拿務獲送交刑部師案訊辦該倉監督户部主事容恩都察院都事孟守箴職司　守於倉儲虧短毫無知覺實屬形同龏聵且恐有徇侵蝕等弊均着先行交部議處撤去監督之任聽候傳質倉塲侍　興廉游百川未能先事覺察亦有應得之咎並着交部議處等因欽此欽遵抄出到部查定例京通各倉監督新舊交代將所管米石整厫騐封零厫抽　統限兩個月出結如新任官查出各厫内有攙雜短少情弊卽揭報倉塲侍郎及查倉御史公同　騐所揭屬實將舊任官革職治罪勒賠私罪又官員防範不嚴者降一級留任公罪各等語此案祿米倉監督容恩孟守箴於倉儲虧短毫無知覺形同龏聵欽奉諭旨均着先行交部議處除應如何着落賠補之處俟定案後由户部酌核成數奏明辦理並有無徇隠侵蝕等弊聽候刑部傳質外應請將祿米倉監督户部主事容恩都察院都事孟守箴　比照京通各倉監督新舊交代所管米石查出各厫内有攙雜短少情弊將舊任官革職　罪例先議以革職倉塲侍郎興廉游百川未能先事覺察亦有應得之咎奉旨着交部議處應請將倉　侍　興廉游百川均照防範不嚴降一級留任例各議以降一級留任係公罪例准抵銷可否准其抵銷之處恭候欽定所有臣等遵旨議奏緣由理合恭摺具奏伏乞皇上聖鑒訓示遵　謹奏奉旨已錄○○巡視中城御史本貴等片再南城淸化街之崇善堂北城梁家園之百善堂南下　太淸觀之公善堂三處向設煖廠冬令收養貧民俾資棲止並每日放粥一次所有經費向由官紳捐辦自光緖三年災歉後各廠所收貧民較多經費不敷疉經奏請每年冬間各賞給粟米三百石各西城教子胡同禮拜寺收養窮苦加民曾於五年奏請每年恩賞粟米三百石又東城朝陽門外南海會寺崇文門外玉淸觀各粥廠及岡子上添設興善煖廠曾經奏請每年冬季三廠各賞粟米一百五十石又南城東便門外三忠祠粥廠曾於十三年奏請每年恩賞粟米一百五十石先後奉旨允准歴經欽遵辦理在案查各城粥廠煖廠應領米石合無仰懇天恩照數撥給俾得及早開廠由臣等飭令官紳核實煮放以廣皇仁理合附片陳明伏乞聖鑒施行謹奏奉○旨已錄○○長順片再勘分新疆界務案内另核請獎之劉翼墀等十一員經部分别准駁奏咨在案查五品藍翎江蘇補用道庫大使馬忠原請免補本班以縣丞仍留原省歸軍功候補班前遇缺補用部議以縣丞非道庫大使應升之階應令另核奏明請奬等因轉行去後兹據科布多叅大臣沙克都林札布咨稱馬忠一員應改請免補本班以縣主簿仍留原省歸軍功候補班前　缺補用轉請覆奏前來奴才覆核無異合無仰懇天恩俯准以道庫大使馬忠免補本班以縣主簿　留原省歸軍功候補班前遇缺補用出自高厚鴻施除咨部外伏乞○　鑒訓示謹奏奉硃批吏部議奏欽此○○長順片再前因雙城堡油商將自造油斤發往他處取名自發載專爲興販油斤影射朦混旣不就地納税又多繞越漏税經前將軍希元於光緖十二年十二月間奏准在長春屬界朱家城子半截塔二處設立分卡二所稽查出璄油斤貨物未税者照章完納已税者騐票放行歴經照辦在案兹查自光緖十三年設立該二卡至今所收税錢不敷糜費當飭據雙城堡恊領覆稱年景歉收油糧少出使然不但自發載油數無多卽商販就地完税者亦少若不早爲整頓慮致虧額等情據此奴才伏查朱家城子半截塔二處所設税卡雖在各城衝要之途然以區區二卡稽察數百里出境之行商欲其貨無繞越税無偷漏勢必不能且與其設卡截徵反滋虧累曷若就地納課較爲簡省擬請將朱家城子半截塔二處税卡一併裁撤嗣後各外城所產油斤無論商販自發均令其就地納課歸於土税額内照章徵收以節虚糜而重課欵所有請撤土税分卡並擬將各城自發載油斤改令就地納税緣由謹附片具陳伏乞聖鑒訓示謹奏奉○硃批户部議奏欽此○○太子太保兩江總督臣曾國荃江蘇巡撫臣剛毅跪奏爲阜寗縣境地益廣糧賦日增人文日盛籲懇○天恩俯照淸河等縣加設學額以惠士林恭摺仰祈聖鑒事竊照淮安府屬之阜寗縣於雍正九年以東北濵海新淤溢地二百餘里並劃撥山陽鹽城二縣之地建設縣治另立學額卽於該二縣學額内各撥六名歸阜寗取進嗣因應試人數不及百名復經撥回該二縣各二名僅存八名俟應試人滿三百名再復原額迨後考試人數增至六七百名經前升任撫臣李鴻章奏請設立中學部議於文風較遜各學内酌撥四名或於府學酌量多撥等因嗣因節年升漲田地新增一萬二千八百餘頃加增賦課銀六千三百餘兩增收租錢八千二百餘千尙有坐落該縣之　蕩營工料灘地淮安大河二衞安東蔣壩二營屯田數千餘頃不在　内應試者有千名之多於同治十一年經前署撫臣恩錫會摺奏請設立中學經部臣議准於原撥學額八名之外添設八名定爲中學十六名取進禀增各十六名二年半一貢各在案乃於光緖十三年山陽鹽城二縣請復大學原額案内准部議令於阜寍縣原撥山陽鹽城二縣學額各四名内撥還該二縣各二名等因由前撫臣崧駿轉行遵照去後兹據署江寗布政使馮應壽詳據淮安府詳據阜寗縣轉據紳士王岱等禀稱阜寗學額自同治十一年經部議准以十六名取進又於光緖元年恭逢登極恩詔廣額經前學政臣林天齡咨准部覆應照中學加廣　名是阜甯縣之設爲中學部中早著檔册伏查阜寗縣現在除前次升課外續又加升地八百餘頃地方幅員一千餘里應試人數多至一千五六百名其視淸河安東桃源三縣駕而上之而該三縣原額取進各二十名之外再加永廣學額阜寗於軍務捐輸旣未邀請廣額淮設學額亦祗十六名方因地廣人衆擬請援照淸河等縣一律以二十名取進忽奉撥歸山陽鹽城二縣各二名赗阜甯仍存初設時原准十二名之額是使徒有中學之名而無其實士林殊深觖望非特與前此地廣糧增奉准設　中學之案不相符合以千數百人共望此十二名之額必有皓首窮經終身不獲一衿者公禀叩請奏懇聖恩俯念阜寗縣土宇日闢　賦日增人文日盛准照雍正二年題准淸河桃源安東等縣學額設立二十名　生增生各二十名武生十二名予以定額俾海　儒生咸沐深仁益加奮勉等情山司體察無　詳請具奏前來臣等復查阜寗縣學額業經部臣議准設立中學十六名　因山陽鹽　二縣請復學額部議於該縣學額内撥遠　　而該縣境地益闢應試益多以　設十六名取進尙慮額滿見遺今祗存撥　之十二名士林未免向陽該紳等所陳係　　在情形合無仰懇天恩俯念阜寍縣地廣　增人文日盛准照淸河等縣設立學額　　名　　　生各二十名武　十二名自　　十七年科試爲始分别錄取其山陽鹽城二　不得　詞復請撥回以廣登進而　　　　分咨　　二部查　外　　同江　　　　　　合　恭摺具奏伏乞皇上　鑒訓　　○奏奉○硃批禮部議奏欽此 
 
 

Page 14

 
 
[十月初八日京報全錄]  
　　宫門抄○　　　奏審明巨　按　　　摺○雲督　　　　　　遊　　○　　　　　　　　　○又　　　兵晉京　　　　又奏請將差委　　　　捐復銀兩摺○　　　　　　　　　　　　　　　　　見○　　　　　　　　　　　　　　　　續假二十日○内務府呈進九九盒○召軍　○○　　　　　　　晚奏爲拿　著名　　審明按例懲辦恭摺　　　　　聖鑒事竊查江蘇松一帶逼近太湖界連浙西素爲　　　　　　曾爲東南西梟匪三大帮販私刦　爲善鹾務地方　　　　　　駿分飭統領留防太湖水師前浙江海門鎭　兵李　聽統　親兵水師營記名總兵龍　揚先役將南　　首李三老　　　　　　東帮匪首劉大老四西帮匪首胡大　仔一併拿　正法　　　　李三老頭仔手下梟匪王均恩爲南帮卽南　帮匪首仍復　　槍砲領船販私分收漁利肆行無忌甚至行刦吳江縣屬之同里　　卡巡船經前護撫臣黃彭年將緝私委員江蘇候補道丁兆基奏叅革職飭緝僅獲梟匪何立原尙未説明在監病故臣蒞任復　　　飭水陸各營設法跴緝去後兹據統領正前等營記名總兵龍殿揚禀稱該總兵與已革道員丁兆基各出重資廣　　綫　得談梟首王均恩濳匿安徽廬州府屬三河鎭　近鄉村　黨甚多遂卽密飭帮帶官吳廣升選派得力兵勇並丁兆基所募勇丁星夜　往適匣　中軍叅將常福亦聞信派勇踵至卽於六月二十七日同該處三河汛外委柏粹義會督兵丁乘夜前往兠拿該　匪胆敢拚死抗拒經該弁勇等恊同擒獲解送來省等情禀報到臣飭據署江蘇按察使朱之榛督同代理蘇州府知府譚泰來提犯訊明擬　解勘請奏前來臣親提復鞫緣王均恩籍安徽合肥縣向在江南販私漁村先在西帮已獲正法之吳大辮仔卽胡維罄帮下光緖九年七月在蘆墟鎭地方販私遇見緝私巡弁率勇追拿王均恩隨同胡六　　開鎗拒捕彼此均未受傷復與格斃之李三老頭仔自買船隻器械領帮販私李三老頭仔爲正領帮王均恩與逸犯沈有懹爲副領帮帮下共有船隻七八號凡遇販私時包攬鹽船十餘號或二十餘號不等大小船隻分給餘利洋錢五元三元不等如遇巡船卽由王均恩等領帮抵禦因此稱爲南帮又稱南灣帮十二年十月間正在領帮販私途經嚴募地方經統領李新燕率弁追　王均恩與李三老頭仔開槍拒捕官兵奮力轟擊將李三老頭仔格斃又格傷鹽匪數名兵丁陸春華等三人亦被拒傷從此王均恩爲正領帮添置船隻槍砲護送過私船隻不記次數十五年七月間王均恩患病回家令帮下王均章同已獲病故之何立原領帮販私是月初七日王均章等護送私鹽船二十餘隻駛過同里該卡巡船攔阻查騐王均章等用槍砲拒捕司事人等鳬水逃走槍得巡船經炮船追捕王均章等　下巡船僅刦得船内槍砲等件王均章回家向王均恩告知分與洋錢今年五月初四日王均章在家跌傷身死王均恩被獲解省發司督同蘇州府審明擬議解勘據供前情不諱究詰不移案無遁飾查例載豪强鹽徒聚衆至十人以上撑駕大船擅用兵械響器拒敵官兵若傷三人以上者比照强盜已行得財皆斬爲首者仍梟示等語此案王均恩聚衆駕船携帶槍砲領帮販私隨同拒傷官兵陸春華等三人實屬　不畏法自應按例　擬王均恩合依豪强鹽徒聚衆至十人以上撑駕大船擅用兵械響器拒敵官兵若傷三人以上者比照强盜已行得財皆斬筆擬斬立决梟示伏查該犯係著名巨梟稔惡已久江不容寛經臣於審明後卽行就地正法梟首犯事地方懸桿示衆以昭炯戒所有拿獲巨梟之統帶江蘇撫標正前等營記名總兵龍殿揚臣標中軍叅將常福水師營帮帶候補都司吳廣升均請交部照例議叙至革道丁兆基被叅革職後不惜重資購覔眼綫僱募勇丁先後隨同拿獲梟首王均恩等實屬深知愧奮合無仰懇天恩俯准將已革花翎二品頂戴江蘇候補道丁兆基開復原官以昭激勸之處出自逾格鴻慈除飭各營縣隨時嚴拿在逃各犯務期悉獲嚴懲以肅鹾政而靖地方曁分咨吏兵刑三部查照外理合將拿獲巨梟審擬正法緣由謹會同兩江總督臣曾國荃恭摺具陳伏乞皇上聖鑒勅部查照核覆施行謹奏奉硃批該部議奏欽此○○王文韶片再據雲南善後局司道湯　珍　會同按察使岑毓寳詳奉札准署雲南提督蔡標咨稱已革補用副將龍文藻於光緖八年委帶靖邊前營練軍駐防邊境被什長馬存等控告尅扣軍餉拐帶軍裝等情經前督臣岑毓英奏叅革職發交雲南府審辦在案迭經前雲南府知府鄧華熙提集帮帶普淮銘曁各哨弁等再四嚴鞫訊無各項情弊取有甘結且查傳原告並無一人到案所控虚誣自可槪見惟原領軍裝間有廢爛飭令照所製價値賠繳銀五十三兩七錢三分業已如數咨解繳局兑收察看該革員年力正當才識俱長實堪起用似應准子銷案奏請開復原叅處分等情由局核明會洋前來臣覆查無異相應歋情邀懇天恩俯准飭部銷案將已革儘先補用副將前普洱鎭標右營遊擊龍文藻原官隨案開復出自○　格鴻慈除咨兵部查照外謹劊同雲南巡撫臣譚鈞培附片陳請伏乞聖鑒訓示謹奏奉○硃批着照所請兵部知道欽此○○王文韶等片再總理雲南營務處署布政使鹽法道湯聘珍已蒙恩命升授廣西臬司現在交卸所遺差使自應派員接辦以臻周妥臣等查有本任臨安開廣道湯壽銘才長識練伉爽不欺堪以委令會同臬司岑毓寳總理雲南營務除會徼飭遵外謹合　附片具陳伏乞　聖鑒謹奏奉硃批該部各道欽此○○王文韶片再貴州古州鎭總兵丁槐前在調署雲南騰越鎭總兵任内呈　兼署督臣譚鈞培代奏籲請陛見奉硃批着來見欽此當卽轉行欽遵在案兹該總兵丁槐已於本年六月十九日交卸雲南騰越鎭總兵篆務七月二十九日到省料理歴年經管防營事件定於九月初三日自滇起徎北上呈請奏報前來除咨兵部查照外理合附片代陳伏乞聖鑒謹奏奉硃批兵部知道欽此○○雲貴總督臣王文韶跪奏爲恭援恩詔請將調滇差委人員免繳捐復銀兩繕摺具陳仰祈聖鑒事竊臣恭讀光緖十五年三月十六日恩詔内開自同治元年以來曾經任用現已革職官員除大計貪贓及居官不職以至失守城池各員外若有事係寃枉被革果有才力堪用者在外聽該督撫查明詳開　由奏月請旨欽此欽遵咨行到滇仰見朝廷特開　典愛惜人才薄海臣民靡不觀欣鼓舞兹據署雲南布政使湯聘珍會同善後局司道詳稱查有調滇差委開復三品銜補用知府候補通判冒沅年五十八歲江蘇如臯縣人由分發廣東巡檢加捐選用通判投効軍營保加鹽　舉銜藍翎捐足通判三班仍分發廣東試用委　乳源縣知縣同治七年改發湖南歴署湘陰善化零陵瀏陽等縣知縣因　辦會匪及援黔肅淸各案出方歴保俟補缺後以知府用加捐三品銜捐換花翎光緖六年經前湖南撫臣李明墀以鑽營取巧物議沸騰奏叅革職旋經前陜甘督臣左宗棠委辦直永定河工告竣蒙王大臣奏保開復原銜嗣因新疆底定案内在事出力復經　疆撫臣劉錦棠奏保開復原官升階銜翎歸部選用部議仍令補繳加倍半捐復銀兩本年閏二月奏調來滇委令隨同辦理江河東岸接線及邊防一切差使查該員才識超邁實堪任用曾署湖南善化縣知縣爲聘珍本籍政聲滿播所悉尤爲磪切惟無力呈交捐復銀兩詳請援案免繳等情請奏前來臣查前陜西撫臣張煦以開復候補知縣吳功全無力完繳捐復銀兩恭援恩詔奏請免繳荷蒙特旨允准在案冒沅前在湖南歴署知縣尙能講求吏治所至有聲臣任湘撫時知之頗稔嗣在零陵縣署任内調署瀏陽縣知縣經本管知府委員代理零陵縣篆卽行交卸前赴瀏陽未及晋省謁見上司再行赴任以是爲湖南撫臣李明墀所劾及臣再撫湖南在省司道猶有能道其詳者核其獲咎所由並無大計貪贓及居官不職各項劣迹才力亦正可用惟因開復後無力完繳捐復銀兩至同廢　合　俾懇天恩准將調滇差委開復三品銜補用知府候選通判冒沅應繳加倍半捐復銀兩免　呈繳出自逾格鴻施除咨吏部户部查照外謹會同雲南巡潕臣譚鈞培恭摺具陳伏乞皇上聖鑒訓示謹奏奉硃批着照所請該部知道欽此 
 
