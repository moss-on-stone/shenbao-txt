# 1884 - 11 - 4903864

 

Page 1

 
 
[致股印古今圖書集成諸君啓] [  申報館點石齋主人啓]  
　　本齋仿印圖書集成前將石印之小字樣與𣞻版之大字樣各印一紙隨信分寄有股諸君聽憑選擇現計已有一半回信寄到皆以大字樣爲醒目雅斃願用擺版其喜用小字者止有二人然排印大字紙張本數較之石印約加兩倍有餘其中實須規閱惟此書倡議已久開印未便再遲明正須得動手俾早日完工全書送閱庶足以慰諸君之懸盼所有遠近各埠尚未奉到覆音者未知信被浮沈抑係公務怱忙無暇作荅但本齋急欲開印未久候兹撰截至年底爲止如諸君仍無回玉諒必均以大字爲佳可無疑議矣再此書股分前雖填至一千四百股及向各外埠收回票根知號數尚未填出者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍資津貼故此後入股者如倚在一千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐未週知特此預布伏希垂鑒 
[招請賣報售書] [  申報舘主人啓]  
廣東爲極大省會什商雲集本舘現欲請一友人於明正月初起在穗垣代銷申報及點石齋申報舘兩處所印之書籍如有粤友願辦此事祈來本舘經議一切惟須在上海覔一殷實大鋪作保方可訂定也此布 
[論刑訊]  
　　刑訊一事本干例禁地方衙門每歳上憲委員查覆有無濫用非刑及私設班館等情雖屬具文而以此上體國家明愼用刑之意不亦鄭重之至哉顧地方官於强盜夥刦之案往往不能不用大刑如天平架腦箍點鎚之類間亦不得已而用之蓋刑具皆係部頒地方衙門惟皮掌戒尺笞杖及鐐銬木　乃是應有之製舍此而外卽爲非刑非刑者以其不應有而有之也而地方訊案往往甘犯不韙之名者又因盜犯輒多兇惡恃其血氣膂力以致犯駢誅之罪卽難保其不恃血氣齊力以求免於駢誅人情利令智昏當其糾夥圖刧胸中止有貪字絶不顧及利害生死洎乎被獲莫不恍然自知必死天良一現輾轉求生不得不於訊供之時曲求開脫故有屢招屢翻者有抵死不承者有避重就輕彼此椎諉首從者苟問官無口給之才堂皇坐鞫詞反爲其所窮而案情重大久訊不服監獄覊囚旣有脫逃之患又有瘐斃之虞上司之責備卽自己之處分故又不得不恃刑訊以求速結也第盜案而用刑訊必出案未久人贓並獲隔别訊問略有端倪情無可矜而供不能實然後刑之不爲寃濫若獲犯無贓或案已多日懸賞購緝差役已被追比忽稱獲犯卽難保無栽贓誣陷妄拿平民之弊若以犯供支吾而遽用非刑則箠楚之下何求不得其能免於寃濫哉故以非刑審盜案而亦不可不察也其他惟著名地棍罪狀昭然除暴安良地方受惠間亦可以嚴刑懲之雖至於木籠站死而不爲過此外如命案當塲被獲衆証確鑿而犯不肯承狡展翻異者非刑訊不能服罪至於戶昏田土錢債鬥毆一切案件則未有可用刑者有功名者不至於革審則至於戒尺而己極若平民則訊時游移初用掌頰繼至笞責罪有應得按律科罰或枷或笞而已定例於杖罪必曰折責發落謂以笞折杖示大杖之不輕用也定罪者尚如此而况於訉供之時僅僅刁狡也哉夫笞與枷杖定罪後之刑也然則案未審定卽用笞亦酷矣所以有皮掌戒尺者正以補折獄者之才之缺而收堂堂之威使訟者不敢以無情嘗試耳示之辱也非速之死也故笞以百計而掌與戒尺不過數十下者謂頰輔手心非能受刑之處也積慣小竊犯案纍纍笞不一次臀有榜痕皮肉堅韌予以數百下而未必皮破血流骨肉潰爛者此能熬刑者也苟不予以笞而試掌其頰一千或責其手心數百則未有不潰裂者盖兩腿本屬易熬之處初犯刑傷棒瘡决裂結癩之後所長新肉如别項瘡疤然血脈至此不流不知痛癢多經一次則疤上之皮結厚一次故慣笞之犯棒痕黝然愈顯愈黑而出血潰爛亦愈難也若頰輔手心則本無瘡痕不禁打也前昨報述金陵皖臬孫廉訪派審駱基賢一案至於責手心千餘下駱不堪刑逼回至押所服烟自盡殊足駭人聽聞矣夫駱張一案於今三年其初不過張姓之女過繼於駱而駱自以爲買妾居然收房數年之後張姓始知之因而成訟張謂繼駱爲女駱謂買張爲妾兩造各執而中間又牽涉代駱主訟之某姓與帮張訟費之李宦轇轕愈甚審理愈難前在蘇省經司提訊而案情猶多不實不盡嗣經左侯相提赴江甯發司道復審終不能成信讞以致特派皖臬來齋勘鞫斯案雖事起細微無非戶昏案件而事關職官唆訟愈閙愈大罪名出入必得眞情非可含胡了結皖臬素負折獄之名侯相噐重特爲調審乃不料一堂研訊遽令駱姓輕生而案遂至於不可收拾也夫駱張曲直外人無由深知卽其間牽涉各情是非有無亦難擬議第以訊案用刑之例言之平民原可笞責駱旣革職則高坐堂皇者不必以職官視之矣旣欲責之數百而及於千何不推之下階褪衣笞責旣不用笞而用戒尺是革審之犯猶以爲曾爲職官也者而聊以戒尺示之辱也然則有責四百責千餘之戒尺乎正不知委員何心而作此不倫不類之舉也駱已死矣或謂非死於戒尺實死於明日當用大刑之說蓋駱之爲人究非凶狠盜犯力能熬刑者比今受責千餘而猶有大刑隨之後能不懼哉然卽不果用大刑止此千餘手心固已不堪毒楚矣其死也卽謂之手心死之可也夫人幼而從師讀書不慧日受夏楚常有手心高腫不能拳曲者然師雖嚴亦無過二三十下今責至千餘其兩手尚堪逼視哉噫今世治獄之才大都如斯已 
[諭旨恭錄]  
　　十一月二十五日奉上諭御史劉恩溥奏候選道王海捐輸義學地租請飭杜弊以昭核實並請嗣後捐輸奬叙仍照舊例辦理等語着該部議奏欽此同日奉旨廂藍旗滿洲副都統着文秀調補正黃旗漢軍副都統着湍多布補授欽此同日奉上諭左翼總兵着福錕補授欽此同日奉上諭順天府奏請加賞資善堂米石一摺西城資善堂暖廠本年八月間業經賞給粟米三百石現因近畿被災收養貧民人數甚衆待哺孔殷着再加恩賞給粟米四百石以資接濟欽此同日奉上諭御史曾培祺奏武闈外塲宜明定畫一章程及内塲仿照文闈之例給籖人塲卷面嚴密彌封各摺片著兵部議奏欽此○二十六日奉上諭國子監局業潘衍桐奏門禁緊要一摺據稱風聞内監中多有携帶閑人出入禁闥各朝房蘇拉甚衆亦不免冒名混充請飭嚴申門禁等語禁城重地理宜嚴肅豈容閑人混跡着責成總管内務府大臣前鋒統領護軍統領督飭官弁嚴密稽察如有太監蘇拉携帶閑雜人等不遵禁令擅自出入者立卽嚴拿懲辦毋得稍涉懈弛欽此○二十七日奉上諭葉伯英奏已革故員虧短交代正雜銀兩請查抄備 
 
 

Page 2

 
 
　　抵一摺陜西已故署長安縣事武功縣知縣陳爾茀前在署任内虧短正雜各欵銀至一萬二千四百餘兩爲數甚鉅迭經嚴催該家屬延不呈繳著葉伯英將該故員歴過任所及寓所查明有無資財寄頓嚴密查抄其原籍家産着丁寳楨一併查抄備抵並著葉伯英提集經手丁書人等嚴訊是侵是　按律懲辦以重庫欵該部知道欽此○二十八日奉上諭禮部奏遵議刑部右侍郎許庚身捐田贍族可否賞給匾額請旨辦理等語許庚身克承先志率族捐置義田二千餘畆義莊一所養贍宗族古誼可風着南書房翰林恭書匾額一方賞給該侍郎祗領以示嘉奬欽此同日奉旨春滿着賞給副都統銜作爲伊犁索倫領隊大臣欽此同日奉上諭京師入冬以來尚未得雪農田待澤孔殷實深寅盼朕于十二月初二日親詣大高殿拈香時應宫着泒惇親王奕誴昭顯廟着派恭親王奕訢宣仁廟着派惠郡王奕詳凝和廟着派貝勒載徵同于是日分詣拈香欽此同日奉旨巡視南城事務着桂年去欽此同日奉上諭内閣學士周德潤奏各省委署藩臬運司宜嚴定限制道府州縣以下各缺當定畫一章程等語著吏部議奏欽此同日奉上諭貴州貴陽府知府員缺緊要着該撫於通省知府内揀員調補所遺員缺着恩綸補授欽此 
[西信譯錄]  
　　河内西人於上月二十八日致書於香港對里加拉夫西字報館曰法人攻獲桑台一事貴館諒已聞知桑台係十七日晚攻破然其細情恐尚有未曾詳悉者故再陳之桑台之地守禦極固其形方城垣周圍計有四十八里城之四隅各有一炮臺城外又有炮臺數處以爲犄角濠塹濘而難越法人先用小隊攻其南邊炮臺欲引黑旗出城然後用阿非利加兵及客兵悉銳攻其東東邊守亦頗固極力進攻始得其地及黑旂由南城出救踰濠向奪卒不可得繼而法人又得其北面一山山勢高峻可以下窺桑台法人旣踞此山卽築土城以自蔽而令船上用開花炮轟撃城内自早攻起直至下午五點鐘計九點鐘之久憑高視下砲皆命中城内不能復支法兵遂由北門人城其城上砲臺三處悉爲法人所得黑旂退守西南一砲臺至晚罷兵十八日早法兵又往攻該炮臺則黑旗已宵遁矣是役也法軍計有四五千人黑旗則僅一千八百人並無華兵阿非利加兵及客兵與黑旗肉薄相持據云頗極勇猛然如此大戰死傷尚不甚多法兵死傷者約不及四百人黑旗死傷約六百人其遭開花炮轟撃而死者大都越南及中國之商人爲多蓋該商人等聞法軍進攻皆搬人城中故遭此一刦也計桑台所獲則有馬二百匹佛郎克二十五萬藥彈三十萬林明敦鎗多桿皆黑旂所用者克虜伯炮五尊及舊炮數十尊爾時傳言劉永福已没子陣及細查則並無其事問之法人亦言不知法人正在攻桑台時北甯之華兵出隊帶有小砲數尊往攻河骨河内法兵留守者五百名竭力抵御攻不能人華兵乃收隊而回法帥乃分兵一半守桑台以半回河内現在法軍籌謀攻北甯之策或云本月十三日可以進兵或云當俟新兵到後再行起兵然以意度之法帥倘有 
奇計當不必再待新兵也西人之信如此按此信最近與前所述諸說大致彷彿而其間微有不同或者較確然究未敢謂必信也 
[粤東時事]  
　　廣友來信云日來街談巷議無非法越交兵事有謂黑旗勝則聞者眉飛色舞幾浮一大白如有謂法人勝則不指爲漢奸卽斥爲天主教民痛加詆毁然穗垣去安南有數千里程途何者勝何者負究無實音或官塲中時有確耗耳竊思民氣宜靜不宜浮粤人好大喜功其忠義之氣固不可及然今當藩屬告援危如累卵凡屬軍民正宜愼守邊防靜以制動固非徒以口舌相爭謂可取勝也 
[天津近事]  
　　十一月念七日張幼樵副憲到津卽住在督轅與傳則晤商一切聞副憲於二十五日召見當日乘單套車出京其僕從及行李等件由另車隨後趕卜翌日至楊村馬力已乏而傅相經已得信派弁駕同車輛前去恭迎至副憲抵津後與傅相所商何事甚爲秘密外人不得與聞但想副憲現在總理衙門行走所議者大約爲中法失和事并聞傅相連日以來若重有憂者盖兵端非不可開兵開而餉虞立絀戰事非不能勝戰勝而患更難防老成謀國計出萬全固不欲慷慨輕言一戰也第日本之侵我台灣夷我琉球前年之樂亭防邊今歳之越南被禍非不得已决不開兵由後溯前今法國實爲戎首天津若不開仗吳清帥有請旨南行之信云又現在天津有練軍五營護衛一營小站之盛軍馬步二十營新城之調來吉林防軍馬步七營軍糧城之親兵馬隊兩營大沽協及幸集之銘軍又若干營平日已氣奮風雲勢吞牛斗近以連月訓練更知敵愾同仇張副憲於二十八日閱操爲之首肯者再惟津人愍不畏死每演開花炮輒有頑童從中窺伺攫取廢鐵易錢因而斃命者不一而足驅之不能禁之不去故二十九日打靶又斃一人云 
[甯波信息]  
　　寗波西人來信云刻下該處商民聞法人有佔奪舟山之說人心頗覺惶惑不敢照常贸易挈家遷避者頗屬不少也 
[調兵防堵]  
　　福州西字報云閩浙總督何小宋制軍在蕪湖調兵五千至福州防堵聞有招商局輪船數令前往裝載云 
[憲批照錄]  
　　禀請停止順德銅礦歸還商本由十一月二十六日蒙欽差太子太傳前文華殿大學士署直隷總督部堂兼辦理北洋通商事務大臣督辦海防一等肅毅伯李批據禀順德銅礦均是走綫外在而内難靠應卽照議停辦將所收商股迅速照數歸還本銀不得扣折如息銀支用有餘應據實報出仍核明收支各確數分晰寄登申報咸使聞知甘原領鈐記一俟公事完竣卽行繳銷繳 
[募勇赴浙]  
　　浙撫劉中丞所募親兵後營隊伍聞於前日由揚州至鎭換船赴浙營官龔總戎本是中丞舊部於鎗砲陣法素稱熟習云 
[失火彚志]  
　　江西省城外三聖廟後街豆腐巷某姓家於上月十九日午刻失火當卽施求止焚去篾棚及瓦屋一幢二十八日上午西道院街道德堂戯書店又火亦卽救滅並未延燒别家云 
[江西官報]  
　　藩憲牌示署新安縣黎原迢調省差委所有該縣印務以新選斯缺知縣張世祿飭赴新任會昌縣劉昌言據報病故所有該縣印務以候補縣孔憲疇署理署萬載事正任靖安縣劉長景俸滿引見所遺萬載縣印務以雩都縣龎福祥調署遞遺雩都縣篆務以萬載縣徐鳴皋調署署宜春縣事正任萬載縣徐鳴皋調署雩都縣所有該縣事務以新選斯缺知縣孫祿增飭赴新任宋學汧委解第四批漕折銀進京郭俊委委解第五批漕折銀進京新授陜西巡撫邊於十一月念四日起程由水道赴任 
[輪船失事]  
　　招商之懷遠輪船太古公司之汕頭輪船由本埠開行多日未見囘來昨日滬上接得信息知汕頭船離寜波四百多里海面觸於石礁遂致失事太古公司得信後卽派惇信輪船往查矣至懷遠輪船則尚無確耗也 
[讞員回任]  
　　法租界會審委員公子文太守兹已回滬銷假仍奉道憲飭回法租界會審之任業已謝委擇於月之十五日視事云 
[賭樣翻新]  
　　英租界寳善街四馬路及石路正豐街等處有人租得空房中間擺設大板台鋪以江絨毯陳設自鳴鐘表及洋廣各物傍竪五六寸長之桿離台二三步圍以木欄傍又設櫃有西人出賣銅圈每圈十文聽人持圈向台抛擲毋論套住何桿則爲得彩卽取桿傍之件贈之甚有一人而買十圈或二十圈任意抛擲有偶得彩者有全不中者圍看之人接踵駢肩其初不過一二處近則仿效者竟有十餘處可見賭樣之翻新矣 
[索欠控案]  
　　城中大生弄内之周殿卿舊家中落者也近忽患病逝世前幾日由其子某投縣控稱父本患病因被表兄李晉山同子糾 
 
 

Page 3

 
 
同無賴多人盤踞在家以索借爲詞吵閙不休致父一時氣閉身死李等仍盤踞不退請爲究辦等語黎邑尊略訊之下飭差恊同地甲驅逐盤踞之人命卽赶緊棺殮去後又經李扭周之姪到縣李稱周殿卿所欠項内曾將田畞抵押但田不能歸業款仍空懸云云邑尊隨飭將周姪暫行看管候訊 
[打架有憑]  
　　前日有李新良投法捕房稱在祝萬春皮箱店爲夥因欲寄家信到酒店友人處借洋四元卽與同店之王慶堂沽飲而出聞城河内有死屍同往觀看無意中脚踢碎石落河旋有人自稱法包探謂我不應用石擲死屍將我毆打摸去洋四元王司馬着尋到其人再核嗣經李新良見法包探夥某在旁卽指爲是而兩下對質毫無憑據王司馬復着傳到供出之王慶堂到案質對李新良朁押候訊乃昨日有張全桂投案訴稱很見李新良擲石在屍身上故卽說阻彼等卽遷怒於我王司馬詰之李新良則仍照舊供王司馬謂失洋無據打架有憑本該重辦今姑斥退逾刻張今桂出外又有十數人尋衅法包探嚴頌眉喝散又被毆打邦同拘住兩人解案據供名王阿金向做皮箱生意現在英捕房與施富寳做替工王司馬見其穿二十六號號衣着帶回捕房以憑細詢又詰帮兇之人據供名陸阿金亦在祝萬春店内爲夥司馬着將該兩人及李新良一併管押再辦 
[英界公堂瑣案]  
　　蘇州航船戶王敬三控被野鷄馬車夫陸映初鄭阿全持磚抛擲又敢上船毆打訴捕請究黃太守以釁起細微隨判陸鄭二人各押一天○張二稱擺水菓攤粤人鄭明標鄭阿四因買橄欖論價不合致被踢翻攤基失水菓不少黃太守隨判二鄭合賠張洋一元○侯永昌稱販鷄來滬前日沈阿全買我鷄四只付我洋一元及托店鋪看洋知是銅質沈已不知所向今得路遇交捕銅洋呈閱沈阿全供在寳和祥號爲厨司如是銅洋亦應向帳房掉換黃太守隨飭沈給侯洋一元銅洋存毁 
[曁陽居士採訪滬市公司情形書]  
　　長江帶水通候久蔬逖聽仁聞佩服無已辰維德福日懋公私並綏爲祝滬上市面頽敝至斯殊出意料各公司爲中國富强之綿蕞亦復日摧月削幾致崩騰弟性拘愚頗欲窮其究竟不揣冒瀆請質高明招商一局創立多年棧屋輪舟依然無恙何以股票驟退十不二三豈果久有耗虧抑偶爲徐觀察貽累或竟因銀市蕭索凡家藏股票均欲出而質錢取者少而桑者多遂至爭相減讓若此則市井中下之徒承沬趨風之故習暫沉後揚猶可望也唐君東還諒應力籌整頓南北大吏亦决不任其衰疲公遠識宏襟以爲何如耶機器織布集其議者鉅紳碩賈遠哉遥遥何尚無開局創織之一日股票曾否售完成本有無耗折亦乞探示電報通行江海似有擴充之象而法越之和局未定東南之市面將傾山鄉僻縣人不敷出統核全局果有蒸蒸日上之把握否此外如各省開礦各局保險孰得孰失將興將衰練逹如公必能洞燭伏乞詳晰指宣幸幸甚禱甚不急之瀆蓋有杞憂存乎其間而亦以卜棄取於鼎言也敬頌勛安 
[錄施子英孝廉上尊甫少欽先生禀]  
　　謹禀者昨自齊河回省接九月二十二日所發第四號信讀悉一切另電禀請雋帥墊發二千金交男散放亦已收到齊河現已辦畢計共查過顧家溝五里堡等一百二十五庄共放京錢二萬一千一百七十一吊七百文前來七千金合庫平六千八百六十兩每兩換京錢三吊一百五十文合錢二萬一千六百零九吊除散放外尚存錢四百三十七吊三百文輪船費車費零用火食約共用銀九十兩左右現在齊賑清帳已在該縣報案存查並請通禀各憲以昭核實到省後另繕禀單附呈清摺託文案李恂翁轉呈雋帥因十五日已往利津察看第二次漫溢處所回轅總須半月左右現因潘振翁屢次來信詳述濟陽災象極重伊處人手亦少屬男前云合辦易日齊河里象較輕雋帥有再發冬賑之意男稍可歇手准於十九日携帶二千金雇車前赴濟陽與潘振翁妥商辦理臨出城時鄉民不期而至者六七百人均在大街執香携樽跪送因先時各鄉人擬送萬民衣傘經男决絶回報鄉人等始有此舉男身體尚可支撑惟在齊河騎馬數十天腿上生一外症雖不甚要緊然坐車不甚舒服亦只得忍痛前去也聞濟陽災象較齊河更重災　均食柳葉度日各庄一片汪洋有水陸不通之處大約辦理必不能速姚旭大建坊一節已於十一月初四日奉旨着照所請想上海得信極早前途必已得悉矣怱怱拜禀不及細述叩請鈞安男則敬叩上十一月十七日 
[上海四馬路西中和里辦理直賑捐輸總局接錄第五次所收樂善好施捐欵已給收單各善士姓名開列于後]  
　　前任山東撫憲任捐助英洋三百員浙紹莫捐助英洋四百 
員敦善堂十員三亦堂顧十員甑窪廬主人十員汪子淺一員寗紹台道瑞觀察續捐棉衣一千件又寗波各局紳商合捐棉衣一千二百件○以上共收英洋七百三十一員共收棉衣二千二百件惟歳聿云暮北直灾黎盼望賑施急如嬰乳如有慨助直賑捐欵者望速寄本局以便趕緊彚解到直盼甚禱甚 
[出使日本大臣黎勸募各善士花戶清單]  
　　四省水灾圖册洋字九十四號册横濱經募陳瑞章陳國猷鄭榮山繆福培四戶各一百員永昌相八十員東同泰七十員順和横大德堂忠和泰鮑滿四戶各五十員協泰源　記各四十員　商記三十五元廣萬泰卅元廣福昌鼎泰號無名氏三戶各念五元永和軒三盛永蘇傑生　載之鮑煒昭昌記號六戶各二十元廣記號鮑守泮方瑞軒人和號志成泰文經號六戶各十五元關耀鎏十二元鄭履階陳每階柳雲從吳寛疇鄭椒馨東昌發鄭儲佳瘙佐廷兩宜押同安押裕昌號均昌號廣成合十三戶各十元梁麗棠廣榮泰義昌號三戶各七元鄭秩錦益隆號陳子英同和號　戶各六員陳海𤩎梁秋東浦生隆廣萬榮永義和盧鳳皋命榮袞梁秀山楊祖顔吳永傑宜興號梁和記輝記鄔玉樞東昌號鄭輝山東坤田梁覲三俊盛號盧桂園榮興號茂昌號復興昌盧景川李步青盧阜光魏永年裕隆莊念八戶各五元以上七十八戶共洋一千五百七員又洋字八十九號册横濱經募鮑卿雲一百元源來號永生和各二十元愼成莊十五元晋泰莊十二元德興隆永和軒泉盛莊公益莊孫振聲五戶各十元德泰號裕泰莊各六員寳興莊裕豐莊福泰莊泰賚莊萬泰莊五戶各五元滋大莊興昌號黎元珍生昌號同順利五戶各三員李敬堂未名氏鄧淇三戶各二員祥盛兆安各一元以上廿七戶共洋二百七十七員又洋字五號册神戶經募鼎泰號德興隆號同孚泰號鄭鵬萬四戶各四十元森泰號怡錯號藍萬高建記號黎汝謙再捐五戶各卅元興泰號德新號公興號陸義于德楙再捐五戶各十元天佑生福聯順號鼎源號紫雲氏武功氏五戶各五員陳允史同豐泰號洽源號三戶各四員　錦庭和昌號森茂號碧珍齋友康號怡南號隐名氏德生莊八戶各二員方如松祈母康健同茂泰張亮疇余逹亭黃文山劉是垣程顯堂黃煜南廣同生陳逹生黃直卿譚星泉萬興潘發春義　和師善堂　汝平陸潤隢老順記德成仁廣生和友記幼記印記萬源號洪記號和興號其昌號方萬林祝萬和張荐堂源生號潘啓東吳誦南歐陽孫杏記寳安堂東興號黃洪三十八戶各一元以上六十八戶共洋四百五十一員又洋字四號册湘舘經募同德堂三百十九員愼昌號震大號各世員成大號德新號刁永祥三戶各二十員潘荻洲十五員東和號源記號得記號志成泰號祥記號裕記號徐美樑七戶各十員盧錦榮江玉田顔仲元張安瀾陳子嘉關泮香魏學勤黃鑑祥陳大候李長壽竺珍之十一戶各五員蔣光皥虞安邦杜松林畢鑑堂施秀堂穆生福陳南養刁廣潮八戶各二員李華山李長庚柴有雲蕭紅梅林五財周芝服張芹生春發陳　開林逹廣徐德良刁永茂十二戶各一員以上四十五戶共洋六百七員又洋字七號册長崎三江帮經募鼎泰號十員四樂軒七員無名氏泰記號豐記號三戶各五員徐宗舫南順記各四員湧記號寳豐號孫靄人三戶各三員李誠標倪詩窖沈丙榮施靜齋敦記號　昌號福昌號信記號興泰號恆和號順記號十一戶各二員愼利號德記號朱輔清張政和　禮華葉鴻英張嘉隆干道善李漢章黃和日王沛泉王茂源朱錦棠柴文善汪四德李耿楚楊習貴陸芝堂葉耕園沈明久陳良驥丁施記干長壽顧湘雲華玉麟黃筱泉黃翰臣蔡安又盛昆溶念九戶各一員以上五十戶共洋一百員又洋字九號册長崎廣帮經募永祥泰恆合號鍾仕良何獻墀四戶各十五員招商局廣裕隆永吉祥晋恆號四日各十員廣昌和泗合盛順利號三戶各五員公安號萬安公司成記號三戶各三員周煥南同和號處仁堂三戶各二員合昌號義利號永興號泗隆號四戶各一員又長崦閩　泰昌號德泰號各十五元仁泰號昇記號各十元義記號八元大記號六元森茂號錦昌各五元怡泰號四元怡德淼記盛隆號陳興記恆記號四戶各三元益隆號協興號梁天就黃清藩四戶各二元忠和號萬源號義昌　生泰仁和號劉禧旺協泰號和記號黃恬官傅晋喜益興號義隆號美珍齋陳細渠林光和　興陳名芳十七戶各一元以上五十五戶洪滿二百四十九元共交來捐册六本計三百廿三戶共洋三千一百九十一元十一月廿三解十海金州礦局賑捐公所洋二千元又十二月初七解一千一百九十一元 
[浙省撫轅抄]  
　　十二月初五日準補淳安典史胡保烈禀知藩飭赴任叩謝○初六日准補天台縣劉頌年禀見辭回寗波洋藥局○初七日補紹興同知潘禀見謝藩局飭知委署　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月二十五日京報全錄]  
　　宫門抄○諭旨七道錄前○選單○接錄前稿○江督左奏兩淮鹽務有微效摺○川督丁奏請建坊片○浙撫劉奏撫恤朝鮮國遭風難人夾片○大臣毓等奏請留總管摺○十一月二十五日工部鴻臚寺正白旗值日翰林院引見二十四名○敬信專摺謝准其開缺思○歸化城副都統奎英請訓○文煜續假五日○本謙請假十日○内閣奏派騐放之王大臣派出怡王耀年閻敬銘陳蘭彬○吏部奏派騐看月官之大臣派出額勒和布奎潤福錕興廉徐桐張之萬畢道遠許應騤○工部奏派查核錢糧數目派出張之萬福錕○召見軍機奎英張佩綸○光緒九年十一月分選單主事吏部稽勳司蘇維城直隷甲小京官國子監博士駱驣衢浙江舉通判廣西思恩高聯晟直隷監知縣廣東臨高佛光正紅舉山西偏關朱煥采湖南廪直隷南宫李謹儀四川舉安平阮恩光江蘇監巡檢湖北荆門胡鑽文浙江吏典史江蘇儀徵劉居泰陜西監陜西甘泉楊昌琪順天監湖北來鳳高墨林河南人○○接錄前稿以上四案均已確切查明供亦僉同臣等遵旨復將炦楊阿嚴行質訊該員於妄拿勒罰各節仍復飾詞諉缷惟旣有罰欵簿可憑該員亦供認各案罰欵皆係伊批註自可據以定斷應卽擬結查律載制書有違者杖一百又例載崇文門商人漏稅酌加四五倍議罰或遇有積慣販私屢次犯案者加至二十倍爲止各等語此案海巡任福將已行納稅不應查拿之梨駄及楊紙行貨車輒行妄拿並於委員出案時在旁帮仝訊問實屬任意滋擾查道光十年崇文門巡役杜瑞妄拿不應納稅車輛並將跟車家人拴鎖事發逃匿經刑部照違制律加逃罪二等擬杖七十徒一年半在崇文門枷號兩個月今任福妄拿滋擾並邦仝問案情節較重雖無逃匿情事仍應按律加等問擬任福應於違制杖一百律上酌加一等擬杖六十徒一年在崇文門枷號兩个月枷滿札交順天府定地充徒至配折責拘役委員解任内務府郎中炦揚阿任聽海巡妄拿輒於並未漏稅不應擬罰之果行楊帋行二案濫押多人用刑勒罰銀數千兩並於漏稅之自鳴鐘一案亦違例罰至百餘倍雖罰欵尚未呈交惟辦理種種乖謬實出情理之外查崇文門迭次欽奉諭旨嚴禁勒索該委員濫行勒罰實屬違制炦揚阿應照違制律擬杖一百係職官應請卽行革職崇文門正監督兵部尚書瑞聯於海巡妄拿防範不嚴並於委員炦揚阿違例勒罰聲名惡劣未能查明揭叅副監督廂黃旂蒙古都統克蒙額曾令玉祥轉逹炦揚阿不可任意勒罰未經卽時奏明迨奉旨明白回奏始據覆陳亦難辭咎瑞聯克蒙額應請旨交部分别議處委員鑲黃旗蒙古卽補副叅領印務章京玉祥於炦揚阿任意勒罰雖經回明副監督究未能阻止亦有不合應請交部察議伊犂委員廂白旗候補護軍叅領英聯將大額駙皮貨及自帶皮貨交家人鮑大押送進城並未飭令鮑大報門實屬疏忽亦應交部察議其皮貨應照漏稅議罰除飭交正稅銀三兩二錢九分外仍酌罰銀五倍解楨元自鳴鐘等件雖經楊大報門有門票送務惟含混報稱行李不聲明貨物亦應議罰除飭令解楨元交正稅銀十三兩七錢一分六厘外仍酌罰銀四倍以其已經報門稍爲區别俟正稅罰欵交清後卽將原貨發還賞溝橋家人書差不遵堂諭仍在橋收稅德勝門家人書差於鮑大皮貨進城時不給門票送務輒卽放行應由該衙門查明一併分别懲責革退吳大等梨駄及福聚昌貨車查無偷漏情弊應由該衙門分别飭令省釋認領五家果行楊紙行應令照常贸易均無庸議罰至堂委巴彦色莫爾訊無不合應免置議所有傳訊之騐貨家人曁朝陽門東便門廣安門家人書差訊無情弊應與楊大及取保各人証概行省釋鮑大卽鮑順尚未到案案經訊明免傳省累提到全案卷宗一併發還至尚賢原奏所稱此外尚有押禁者若干案除據雲南會館長王福通州茶棧商人賈森呈控二案現由臣等查明另行奏結外札查五城司坊據禀現在並無崇文門飭令看押之案至遵議章程另行具奏所有查明崇文門委員家丁勒罰妄拿分别定擬綠由謹恭摺具陳伏乞皇太后皇上聖鑒謹奏請旨奉旨已錄○○太子太保兩江總督管理兩淮鹽政二等恪靖侯臣左宗棠跪奏爲兩淮鹽務經理年餘著有微效恭摺仰祈聖鑒事竊江南財賦甲於天下而兩淮課厘爲財賦所人之一大宗運鹽足額則收課日增課增則餉裕固一定不易之理臣蒞任後因新商盼望增引甚切部文迭催加引綦嚴先後奏請楚皖曁淮北加增額引本爲裕國計順商情起見初不料行楚袒川之見未融交章梗議上凟宸聽欽奉聖訓指示機宜飭令加費减引已凛遵諭旨將楚票十五萬引减爲三萬引皖票四萬二千餘引减爲一萬七千七百六十引楚則另招新商承辦皖則就原招之商歸併給運於舊引旣無有碍於新引亦便轉輸商情悅服遐邇交孚本年儀棧塲鹽到數旣旺鄂湘西皖銷數較常年有增而南塲應築之范堤寜屬應辦之水利皆屬工鉅欵煩以及邊防緊餉黔省協餉海防軍火河東工需無不於課厘及新捐标費内騰挪接濟計自臣前年十二月接篆至今二十一個月有餘約解過銀實有五百數十萬兩者較前歴任自同治三年至光緒初年均不過二百數十萬收至三百萬以上者不過僅一二年兹光緒八年收數已二百八十九萬餘兩所收票費一百三十餘萬兩尚不在内此南鹺已覩微效之實在情形也容俟九年底截清再將出入細數繕呈御覽至淮北受病之源其故有二一在鹽河自西壩至安東縣之傅家堰六十里河身高仰勢若建瓴一遇水淺則商人起駁之苦抛耗之多費重運遲累日加重一在垣鹽出塲票賑最重鹽色欲求上色而不可多得遂向他商暗中貼價名曰貼色甚至商夥勾串賣放重斤臣查得情形飭先籌欵將鹽河於今春挑濬深通本年霜清以後鹽艘行運毫無阻滯全綱四十六萬引賴以早日運竣貼色則暗增商本重斤則有占國課復嚴申禁令並由運司轉飭分司親赴鹽塲履騐遇犯必懲而後數十年之積弊始克埽除現復因皖豫水患燕齊浸灌淮北之私鹽來源頓减遂謀歸復河南汝甯邊引以廣銷路裁除食岸賤售之鹽以杜侵佔運河以南復飭淮揚鎭就近添募巡勇扼要駐緝凡有益於淮北銷路者悉心推求嚴緝私梟不遺餘力而後淮北銷路漸復道光十一二年之舊冀從此逐漸推行必期有暢無滯此鹽務起色確有成效可覩者也鹽務素稱利藪商販心志不齊不如其願卽造謡阻撓變幻離奇無所不至近則南北各商均無異說並將親爲世業請運源源仰承聖謨廣遠民商樂利均霑洵堪仰紓慈厪固微臣始願所不及也所有兩淮鹽務著有微效緣由理合恭摺具陳伏乞皇太后皇上聖鑒訓示謹奏車機大臣奉旨知道了欽此○○丁寳楨片再查定例士民人等捐修公所其捐銀至千兩以上者請旨建坊遵照欽定樂善好施字樣由地方官給銀三十兩聽其自行建坊等因兹據署大竹縣知縣嚴清榮詳稱該縣考棚坐號桌凳概係石條修砌年久損壞經監生蕭先儒捐資將全號改換木桌木凳並因考棚外向無雨亭臨塲點名遇雨諸童無處棲身復於考棚外兩旁添建雨亭現已一律完工騐明均係工堅料實並無草率偷减情事核計共用工料銀一千兩有奇委係情愿樂輸毫無抑勤實屬先義急公勇於爲善等情詳請奏奬前來臣查該監生蕭先儒捐修考棚桌凳添建雨亭核計捐數在一千兩以上相應請旨准其建坊遵刊樂善好施字樣以示旌奬而昭激勸除咨部外理合附片具陳伏乞聖鑒訓示謹奏軍機大臣奉旨着照所請該部知道欽此○○劉秉璋片再據布政使德馨詳轉據定海廳同知陳恩受禀稱光緒九年八月十六日外東霍山洋面有船遭風漂氽船内有難番十一人經漁民凌阿圓等搭救護送前來查騐該難番等均蓄髮挽髻言語不通筆詢再四據稱是朝鮮國全羅江陳南海人船主姜道行其餘高行祿等均係水手捕魚之人從本國開船出海陡遇惡風桅被吹斷船隻折島踫損隨風漂到中國洋面遇救得生原船已没人海求撫恤送囘本國等語當經給發衣糧妥爲安頓撫恤業將該番等照例護送到省另行詳請給咨委員送京附便遣回本國等情轉詳請奏前來臣覆核無異除咨部查照外理合附片陳明伏乞聖鑒謹奏車機大臣奉旨知道了欽此○○奴才毓橚溥豐英廉跪奏爲總管年滿陳請留任以資治理恭摺具奏仰祈聖鑒事竊查東陵設立總管五員辦理八旂事務必須諳練老成管轄嚴肅以資治理每届任滿例應咨送京旂帶領引見如有熟習差務管轄嚴肅者向准陳請留任歴經遵辦在案今據惠陵總管武和報稱職係滿洲正藍旅人年五十七歳於光緒五年三月内由本處翼長補放惠陵總管是年三月内到任起連閏扣至光緒十年正月内任滿五年例應送京帶領引見等情呈請核辦前來查總管武和於光緒五年三月内到任連閏扣至光緒十年正月任五年自應照例咨咨送京旂帶領引見惟查該總管武和係由本處翼長補放今職於應辦旂務均屬認眞各處守衛管轄亦能嚴肅寔屬人地相宜奴才等公同熟商合無仰懇天恩將總管武和再留一任以資治理並毋庸送京引見可否之處奴才等未敢擅便恭候欽定理合恭摺具奏伏乞皇太后皇上聖鑒訓示遵行謹奏軍機大臣奉旨着照所請該部知道欽此 
 
