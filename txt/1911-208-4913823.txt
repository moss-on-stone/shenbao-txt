# 1911 - 208 - 4913823

 

Page 1

 
 
   
 
 

Page 2

 
 
[今日本報目錄]  
第一張論說要件專電緊要新聞一時評 
後幅緊要新聞二分類新聞文苑雜錄 
第二張本埠新聞海上閒談 
後幅要摺國外新聞小說 
論說 
[威海衞屯駐海軍問題（選）]  
　　中國今日非竭國家財政之全力。增人民之重要負担。而欲興復海軍乎。搆成海軍之第一要素者。非軍港乎。無軍港則海軍卽無根據地。即振興之基礎盡失然則威海衞之軍港。非中國北方第一良港。而爲中國海軍生死存亡之問題乎。但此種交涉案件。乃最普通最易解决之案件據條約以力爭。英政府固無如我何。誠以附期限條件之條約至期限終期當然解除或條件事實發生又當然生完全之効力所慮者外部持退讓主義。舉條約中固有之權利。棄之如遺。而外人遂利用此延緩手段以相對待。今試卽威海衞之交涉。而下以定評。願當局諸公其注意。 
一威海衞租借條約在國際公法上爲條件附期限附之條約（該租借條約中云九十九年爲最終期又云中國行政官吏於不妨害英國軍事上之防備範圍内有行政權又云中國對於該衞有與英公同使用水面及岸上設備權）觀此條約之内容。是與膠州灣及旅順口之租借。截然不同。中國對於該衞。本立於主體之地位。中國興復海軍。共同使用之條文。當然發生效力。所謂交涉者。非變更條約問題乃實行條約問題。但通告英國政府。執行手續。已完全無缺。英人果别生枝節卽。屬違背條約。反乎國際公法之大原則。冒萬國所不韙。英雖倔强。恐亦無能爲役也。若誤以此種交涉認爲爭回主權。恢復領土問題。則謬矣。蓋 
 
 
 

Page 3

 
 
主權領土本中國所固有不過因條約關係。而一時的停止。稍受制限已耳。卽中國不興復海軍該港共同使用之權依然存在並無不繼續之虞然則今日所謂交涉者。正所以申明約章。實行主權之活動。英人並無不認許之理由特在主張之得當與否耳 
二威海衞租借條約在國際公法上屬於國際間特别條約而非普通條約引條約之效力。在英國方面言。本自薄弱。在中國方面言則甚强固姑無論英人不能援他國租界之例。即中英兩國間之别種最惠條欵。亦無可援用之理由。與航海通商約章。固大異其性質。領海主權在中國本未抛棄。則英國。短期間之租界。屬一時的條約上之占有停止條件。將來事實發生。與未訂條件相等。然則水面公同及岸上。公同使用。乃停止期限已完全經過。縱不與英交涉。但執條約以將事。英人固無如我何。是從概括的而言。謂之交涉。從具體的而言。僅負通知之義務己耳若下嚴重之判决。通知而後。别無交涉之可言。中國對於該港水面全部在租界期間内與英有同一之使用權租界期間外项人卽無毫末使用權又不待言矣。特恐外交諸公。不明乎此。而以。本來權利問。題誤爲要求英人許可問題。授人以柄。予人以藉口資。則實行權利轉變而爲退讓權利。一誤再誤。終釀成永遠租界之結果與片馬爲同一之失敗。可卜無疑。竊望當局諸公一深長思之也。 
要件 
[福建諮議局議員林国輅存關於華僑事件陳請書]  
爲陳請事。竊因輅存現游南洋。自法屬而英屬而和屬。目擊華僑情狀。有新發現二事。與吾閩關繫最鉅。敬爲我諮議局剴切陳之。查泉漳永三屬及福清仙遊一帶。因内地雨少榖貴。無可謀食。械鬥擒刼。牽累又多。紛紛出洋。僅厦。門一埠。每星期出口者約七八千人。新嘉坡入口册所誌。由厦門來新嘉坡之華僑。自本年正月迄五月。已逾十萬人。其轉往他埠者尤不知若干。爲從前所未有。聞之駭然。若長此不息。數屬中必有人種斷。絶之一日。縱不至人種斷絶。而人少工貴。事事可患。聞閩人之至外洋無生計可圖者。仍十。居八九。外洋工價。每日至高不過四五角。内地未嘗無此價。抛棄鄉井。僕僕航海。旣費盤纒。又受覊束。或因人多船小遭不測之災或因檢疫被拘受無窮之辱。苦由自取。夫復何言。爲今日計。惟有限制出口之一法。與英領事妥訂辦理。照外部新章。非護照弗許出口。再就内地官荒各山分别招墾。予以利益。械鬥也。搶刧也。派專員爲之清釐。疫症也旱災也。倣西法爲之消弭。如此辦法。人皆樂思故土。必無舍近而圖遠者此對内之關繫者一也。中和領事條約近已畫押。據聞中有一欵。略謂和政府對於和屬華僑管理法。分兩種甲種。係由中國來者悉認爲中國籍乙種係生長和屬者。悉認爲殖民籍。附款又謂如華僑不願隸殖民籍。須本人回至中國三個月後。不向和領事署報名註册。改領中國官護照。再至和屬亦認爲中國籍云云。和屬華僑爲南洋冠。人數無慮百數十萬。生長外洋者十居七八。忠愛性成。不忘祖國。遽聞此約。相顧駭然。事楚事齊鬨論未定。學堂商會。隨之動搖。無力回國者固多。其有力回國或鑑於過去各。案地方官未能保護。反從而魚肉之。抱慮種種。多猶豫不敢前。此項華僑。多籍隸泉漳。應由兩郡官紳。念同袍之義。痛亡種之辱。各籌聯絡辦法。應如何招待。如何保護。責成各該官紳。於奉文三個月内。卽與和屬各商會及中華會館直接函商。草擬章程。具報立案。此對外之關係者二也以上二事皆關係急切。芸芸華僑。棄之則易。得之則難。當此千鈞一髮之時耳有所聞。目有所睹。若緘口。不言。無以對我福。建人。不揣冒昧。披瀝直陳。敢懇轉呈督部堂據情通飭各屬地方官會同自治公所勸業公所商務農務總分會諸員紳迅速會議辦法。限期具報以資補救。華僑幸甚。大局幸甚。 
專電 
[電一（北京）]  
滇督李經羲電奏八募騰越野夷販鹽擾亂已派勁旅往𠞰獲首從嚴懲餘漸解散奉旨着該督督飭將弁𠞰撫察情辦理 
[電二（北京）]  
護川督王人文密電奏報路事暗潮劇烈籌議對付盛宣懷更爲憤激全省一致現已確得盛誤國攘路實據多款昨奉攝政王將原電交閱盛惶恐决計請頒嚴諭先發制人 
[電三（北京）]  
軍諮府濤朗兩貝勒密擬軍政大綱進呈（一）固軍志（二）振軍威俟攝政王批定即宣布 
[電四（北京）]  
 
 

Page 4

 
 
内閣電駐英劉使將振專使屈座情形詳速電覆詞旨甚嚴 
[電五（北京）]  
中央敎育會今日（初七）再讀軍國民諮詢案爭論頗烈未能通過 
[電六（北京）]  
中央敎育會會長張季直决計發起各省師範聯合會 
[電七（東京）]  
公報載乃木陸軍大將於陽歷七月三十一日由巴爾幹島回柏林 
[公電（漳州）]  
各報館鑒漳州世界語會成立會長宋善慶幹事員陳辛槃速記員黄點年 
緊要新聞一 
[新舊官制之過渡觀（三）]  
添設新官之風聞新外官制草案自道府以下更變最多而道員名目則概歸烏有一律改名爲使如巡警道之更名爲民政使是也至於勸業道則改爲農工商使將來各省郵電鐵道必漸拓張故另添郵傳使蓋以内有一部外設一使以符内外統一之政策惟海陸軍及理藩政策别有主持故付闕如 
特開御前會議内閣總協理大臣前日知會各國務大臣於初三日赴西苑預備於勤政殿舉行御前會議聞所議者即爲關於京外官制最後審查之問題云 
酌擬廳局院缺額自内閣成立後所有廳局及法制院缺額籌議多次意見紛歧至今尙無一定辦法前日攝政王召見總協理時面諭内閣爲全國之表率廳局院應定缺額務須格外檢點以免冗濫稍一不愼恐啟各部藉口及外省效尤之風閣臣唯唯即諭飭華閣丞會同廳局長曁法制院使妥擬斟酌定一適中之數先行進呈 
各部屬官之等級聞新内官制各部大臣副大臣之下設有二廳日總務廳日承政廳每廳廳長一人廳之次分若干司設一二三四等僉事 
外度兩部之優異新定外務度支兩部之官制與他部稍有異同不僅較他部多設副大臣一缺即司員之裁留亦與他部有異每部應設僉事若干缺候補人數亦與實缺之數相等例如每部設僉事一百缺候補者亦留一百惟外務部及度支部則特别規定如實缺一百則留候補者二百人較比實缺多增一倍蓋以該兩部一掌外交一管財政職務重要故亽用人一事亦特示優異云都察院之改革都察院存廢問題久未决定現擬仍存其名其官制草案業經脫稿大致與舊時無大差異惟掌院及左右兩副都御史今則改爲正副院長各一院長以下設掌印給事中八人給事中十六人御史共入入十人經歷都事筆帖式　以下添設錄事即將書吏裁撤 
[改用陽厤之大阻力]  
　　慶内閣亦以便民爲言改用陽歷問題自去歲提議以來政府之贊成者實居最少數故擱置不議日前凙公與慶内閣等籌商維持預算案時曾言改用陽歷於平抣預算支拂外債等項要事極爲便利當時慶邸甚不謂然謂外債支拂雖屬不便然究係一時一事的關係較之不便于民其利害之相去奚啻霄壤此案宜暫作罷論云 
[直魯兩督預防招工流弊]  
直督陳筱石日前咨覆外部謂南洋招工英使聲明不立合同斷難允准從前外人招募華工每多虐待全賴預訂合同以資保衞此次招工赴波耕種雖較路礦工作稍爲平易然華工遠適南洋如不預立合同諸多可慮擬請大部仍與英人妥訂合同簽押實行方於保工政策有裨 
魯撫孫慕韓咨覆外部謂上届招工流弊頗多有英人在肥城槍斃船户之案至華工頭藉端訛索尤所不免擬請預防流弊按照工章第二欵派稽查保工委員駐烟會同英員選派誠實華人赴各屬招工並發給執照爲憑洋人不得入内地自招以免别生事端 
[日本對於四國借款之態度]  
　　一陣酸風撲面來日本各報謂四國借款第十六條爲疏遠日俄兩國之見端并背機會均等門户開放主義且謂美國蔑視一千九百八年華盛頓之美日協約第四項云云按華盛頓美日協約第四項載有不保存各國在中國之共通利益者美國必侵迫之故日俄遂以此藉口又聞日俄兩國政府因四國借款第十六條於西歷上月二十八日開始秘密會議其内容無從探悉惟聞若不得圓滿之解决則日俄卽須聯盟向四國及中國要求正式之說明云 
[郵傳部修纂四政則例]  
　　部員中竟無能談郵務者郵傳部爲整頓四政起見刻已决定將各期則例分别修纂以期有裨交通而示準則聞各堂所擬辦法係將輪路電三期項飭令各 
 
 

Page 5

 
 
該司長詳細纂擬其郵務一項擬責成洋員帛黎從事編訂俟草案告成再行由司呈堂通盤覆核具摺入奏 
[倫貝子調查實業人員]  
農工商大臣倫貝子以各省實業收效頗遲非於用人一端切實辦理不足以昭鄭重刻擬仿照陸軍部調查陸軍畢業生辦法由部釐訂簡章通行京外地方衙門出示曉諭凡各該處實業人員現無差任其資格核與部章相符者准其赴該管地方官署報名註册限一月將各名册由該省彚送本部以備詳細核辦酌擬任用之法 
[度支部注意審計處權限]  
度支部以東督趙次珊現已於該省設立審計處其目的在現畫三省財政事宜用意甚用美備惟創設之處一切權限務須劃分清晰方足以泯推諉之弊因於日昨電致東督請將該處詳細章程迅卽據實咨送本部并於日前電致該省監理官查明自該處設立後對於財政事項有無侵奪權限情事電覆本部以備核辦 
[贛藩庫仍前支絀]  
　　借債容易還債難贛省前因財政困難藩庫各欵入不敷出於宣統二年十一月二十三日商借裕寗官銀號規元銀五萬兩並於十一月三十日官銀總號向漢口交通銀行商借漢估平銀三十萬兩均經議明按月付息八釐五毫自借款之日起對期六個月本息如數歸還曾經贛撫奏咨在案茲藩司劉方伯以本年五月爲應還前兩項借款本息之項司庫仍前支絀一時委難措籌不得不暫請轉期藉紓財力現經商准漢口交通銀行曁裕寗官銀號將原借銀兩按照應還日期推展六個月再行歸還所有五月内應還兩項借款息銀均由官銀號如數撥付業將原劵分别取回塗銷另立借券交執一面詳奉馮中丞咨達度支部並即附片奏明矣按此事已略見前報專電 
[中央敎育會第六次大會紀]  
初二日午前八時四十分中央敎育會開第六次會會員到一百四十人張會長因事請假由副會長張元濟代理首由會長宣告昨巳集議會塲官有秩序望各會員遵守會章次言敎育經費諮詢案再讀囑辦事官逐條宣讀頭二條通過第三條第一項吳震春之修正案得七十五人之贊成表决第二項某會員謂檢定敎員之人須先有受過檢定之資格會長謂此範圍以外之事第三項吳震春之修正案贊成者少數取消第四項胡汝霖之修正案贊成者六十九人少數取消即照原文通過第四條某會員詢正敎員副敎員責任之區别范源濂說明之劉鳳章謂聞學部擬以現在表册爲定請度部籌二百萬恐不足支配會長謂此事學部並未定權量請再减少城内敎員之補助而加重鄉間得三人贊成成修正案付表决少數取消仍照原文通過第五條無發言人通過第六條權量謂原文下開各事之一者宜加入雖有第三條所定之資格一句會長謂此文字之修改可俟諸三讀某會員又謂官府上宜加辦學字樣會長謂此亦文字之關係此時不必討論仍照原文通過第七條徐煥謂補助費發交學堂宜改爲學堂敎員無贊成者仍照原文通過第八條某會員謂宜將八條歸入於第二條贊成者七十九人多數遂將此條取消第九條陳寳泉謂預算須俟資政院通過通過後學部行文各省是明年正月恐難實行可否改爲以文到之日實行谷鍾秀謂不定月份不成法令楊度亦謂宜仍以正月實行吳鼎昌謂正月不能實行不如改七月有三人贊成修正案付表决少數取消仍照原文通過第十條無發言人通過時已十時十三分會長宣告休息三十分鐘十一時續議會長請任免小學敎員案審查員報告審查情形江謙登臺報告謂任免敎員乃以敎育官制爲根據現敎育官制未頒布任免二字從何而起且任免敎員當屬之堂長由提學使派任甚有流弊休暇一案亦不應列入審查員開會時全體一致以爲學務當初萌芽時學部宜取積極主義不宜取消極主義現若實行此項章程反多窒礙不如暫緩至敎充愛制頒布後再議陳寳泉謂此案提出時本員報告主旨今日仍由本員重行說明遂登臺謂任免二字不過一名詞且即改爲進退亦無不可學部交議之本旨即在鞏固小學敎員之地位使學生受統一之敎育各審查員在各省辦學極有經騐實行之遲速可不必爭惟任免敎員之權仍在地方自治員並非增長官長之權謂至提學使相派仍系由自治會呈地方官詳提學使加札並非令提學使直接派委諸君萬勿誤會遲行速行原無不可但學部籌備清單今年籌辦列有此條大概至遲年内須入奏王祖訓謂多數贊成之議案審查 
 
 

Page 6

 
 
員可以取消乎江謙謂不過展緩非取消也黄炎培謂學部籌備清單雖列入此條不妨即據中央敎育會審查之意見奏請展緩范源濂謂衆旣贊成展緩可以再議他案會長謂今日開會遲一點鐘卽展至一句鐘散會衆賛成會長謂學部總務司來文請將女子職業學校師範體操專科二案緩議即討論唐會員停止奬勵實官出身案王鴻文汪龍光亦有此案一並討論沈恩孚登臺演說應一律停止以改正社會之心理陳敬第登臺演說文官考試一行實官奬勵當然取消至出身一層理論上亦無可討論主張事實上之關係不能停止者有數端（一）出身停而求學之人少此爲世家大族或僅重虚榮而不求生活試問一般人當重虚榮乎抑重生活乎（二）出身停而捐纳一切尙未停譬如人有二子一子食阿片亦必令第二子食阿片乎一面由學部商内閣停止内閣亦斷無不允（三）出身停而敎育不發達試問現在出身未停而敎育又何嘗發達乎此三說皆不足信故仍以一律停止爲是某會員謂實官可停出身斷不可停社會上不知此是虚榮俟文官考試實行再停汪榮寳登台演說此案大略有二派（一）主張緩停出身（二）主張速行一律停止本員以爲出身與學位不同學位是名譽奬勵出身是利禄奬勵暫留出身是仍留學生利祿之心也且學問本有高等普通之不同普通學生給以出身是使人人有爲官之意也二者流弊極大學堂志在爲官道德於以壞旣欲爲官卽不願謀他項職業生計於以窮此事關乎敎育方針望衆會員贊成一律停止爲敎育上放一光彩陳清震登台謂學生爲官之心始於家庭要在任敎育者感化之至生計問題現在有出身而謀他項職業者亦比比皆是此案重大宜從長討論喻長霖謂實官旣停出身卽無用雖予以出身亦無關係可因社會之心理暫時緩停孫雄大聲謂停止奬勵出身并請學部大臣將從前學生之得奬勵者一律裁銷衆謂此言出於範圍之外楊度謂宜一律停止出身用畢業生並言將來選舉章程及文官考試章程當規定某某畢業生也谷鍾秀謂宜將題目改正村表决此時仍有欲發言者會長謂此案已討論透澈即作爲討論終止會長詢唐案付審查否衆贊成不付審查姚漢章請改唐題目喻長霖請將唐案分别表决會長謂贊成唐案停止實官奬勵者請起立起立大多數表决會長謂贊成唐案停止舉貢等出身另立學位章程者請起立起立者八十人多數表决會長又謂王鴻文之停止奬勵案可并在唐案内汪龍光之提出案係緩停出身是否付表决衆謂唐案停止出身已表决汪案與之反對無庸付表决時已一句鐘矣遂宣告散會附誌一初三日議事表試辦義務敎育案（審查報告）敎育經費諮詢案（審查報告）續議第四號未畢議案各省學務公所應開全省學務討論案（會員王劭廉等提出）專設單級敎員講習所及推廣單級小學辦法案（同上）初級完全師範學堂改由省轄案（同上）各府州中學改爲省轄案（同上） 
附誌二中央敎育會第四次開會紀事中有張副會長起言此案雖經修正而終不能無疑問如補助之欵如何而確定補助之欵如何而得度支部資政院之認可明年學堂勃興則補助之需是否能應之無缺此不可不研究等語今聞張君自述興此意不符合再錄下第四條補助敎員之薪俸規定數目資政院如果通過其撥之欵亦必有定數假如資政院允撥三百萬元照第四條之規定第一敎員每一年平均可得三十元是祗敷補助十萬敎員之用本會定此章程必望學堂增多斷無限制之理萬一明年因有此章程學堂大增所有敎員合於第三條三項之資格者竟有十一萬人則第四條規定之數必須核减愚見以爲未定國庫補助之數及調查新設學堂之數而預先規定補助敎員之數恐有窒礙　 
時評 
[其一]  
嗚呼。外官制不日將發表矣。五督臣參訂之奏覆。昨已呈覽。今日者攝政王獨嘉許東滇兩督之計劃周密。諭交内閣詳核。吾不知詳核之後。衆閣臣意見。果能與二督表同情否。 
雖然二督之政策。必其。與閣臣素所主張。多牴牾者更不知衆閣臣於。此果將何去而何從也。 
[其二]  
社會與法律。互相表裡者也。然有時亦社會自社會。法律自法律。蓋社會則系數千年來土風所孕育。而非可以旦夕革者。法律則徵卅界之大同。取共進之主義。欲有大希望於異日。斷不可以拘執一時之權宜。而保守數千年之習慣者。是故善治國者主乎漸進。主乎溝通。主乎以法律促進社會。而不在乎固守數千年之習慣。以坐失一時之機宜。 
記者曰噫嘻洵若是。則今日之。自詡國粹主義。以齗齗於新舊刑律間者。夫亦可以廢然返矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[武漢土店竟演罷巿風潮]  
湖北禁烟公所新訂牌照捐章於初一日實行尙無反抗之舉詎初二日傍晚漢口黄陂街有某土膏店來一吸户持每日一錢烟量牌照挑膏兩錢原爲兩日之糧該土店已照章蓋有兩日戳記乃該叚巡警不知章程謂不應售予兩錢膏（照章該一錢烟量牌照初領之日可購膏三兩以爲一月之用）欲帶店主與吸户至區罰辦該土店據理以爭巡警倔强不聽一時旁觀之人平日多與巡警有仇者羣起將該警痛毆該土店見旣釀禍立至土帮公所約集同帮於初三晨一律罷巿並將烟缸上黏貼封條不准私售並每店派出夥紀 
一名爲稽查密查有私自售賣者公衆將其店中器具搗毁當有沈家廟街謙利祥等四店違背衆議經同帮二百餘人將該各店全數搗毁該被毁店東比赴土藥公棧牌捐局鳴寃局員亦不過問是日下午各吸烟者因無處購買土膏立集千數百人雍至牌照局前滋閙且索退還牌照捐錢人聲鼎沸聲勢汹汹局員洪吏目燕謀恐被毆辱閉門匿不敢出以電話請土幫董事李子雲君至勸諭吸户謂即有改良辦法衆始暫散聞牌照局與租界距離甚近當鬨閙時英界捕房傳令印華各捕一律戒嚴以備不虞是晚漢口土幫董事李子雲奉關巡二道諭擔任調停在土幫公所開會邀集各店東夥會議到者三四百人該處巡警二區以多人集合照章派警官一名前往監視當被衆人逐出該警官見衆怒難犯亦不敢干涉濳自退去藩司余誠格警道王履康聞信深恐激成巨變均親渡江詣關道署及警務公所會議辦法大約新章苛刻之處可望删改矣詎自漢口土店罷巿後傳單佈至省垣是晚各土店亦聚議暫行停巿以爲應響初四日晨各店遂一律關閉尙不知也 
[粤人談虎色變之狀態]  
　　革黨之虚聲如此行政官之懲前毖後粤垣自二十八九以後謠言四起一夕數驚迨三十日關員搜獲夜輪運省炸藥一案人情益形洶懼現張督以此種炸藥騐係各國禁賣之品顯見有人潛謀不軌極應加意防範現特責成稽查公所兼緝捕局局長李前參將世桂添派偵探於輪渡火車等處加意認眞嚴密查緝且飭製造局將所獲炸藥估價移司撥款賞給關員以資激勵並通飭各關卡更加認眞查驗復聞電致外務部照會各公使電明本國查照約章於此種炸藥不得違例買賣云 
軍械局之大驚小怪初一日午後五時五十分督練公所左邊軍械局後座忽然人聲噪雜喧譁異常督練公所値日官許烈壇登卽赴軍械局查察到時人聲已寂旋即傳該局隊官閻廣威到所飭令查明禀報旋據報五點鐘時候有挑夫數十人到局挑抬報廢軍衣出外人多以致噪雜等語聞兵備處總辦吳晉以現奉督憲諭非查出爲首者懲罰不可特由値日官青成閻隊官從速辦理云 
[芳塘抗驗命案詳情]  
贛省瑞州府新昌縣屬芳塘棠浦等處地方民俗最爲强悍而芳塘熊姓尤居多數稍有齟齬動輙殺猪聚衆俗名吃大飯雖經官長嚴禁而陋習相沿牢不可破該縣林大令欣榮抵任以來凡遇此等事件終以開導解散爲主年　餘之久地方幸獲乂安茲因屍子熊鼎等具報伊父熊正修被熊輔國與熊炳燊主使熊周等紏衆兇毆斃命匿屍不交一案該縣聞信後會營前往彈壓一面先將該鄉平糶會榖諭令减價四文每升合錢四十六文以安衆心一面諭族約束子弟速向開導期敦睦誼乃該姓依恃族大人多聚衆違抗諭勸導均避匿不見屍亦不交該縣自初三日起至初六日止專以善言勸解而該祠所聚之人仍復船踞不去該處與萬載廬家洲毗連竟敢雇集萬邑游民每人日給千文因之匪類混雜愈聚愈多謠言四起人心惶惶若不急爲解散勢必釀成巨患該縣遂卽出示曉諭萬邑游民母許附和並令官立高等學堂敎員熊衡銓每人散給盤川遣令回籍立時退出祠堂惟本地游民仍居附近獅子菴山内並有熊方辣熊福蘭熊靄庭等以熊周等致斃人命乘該縣在其祠堂膽敢出名挺身代訴熊鼎等誣告呈請免究反坐嗣因屍已騐明無可狡辯始行逃赴本府衙門揑詞具控矣 
分類新聞政界 
[土業認定月捐鎭江]  
　　蘇省禁烟公所委派陳太守來鎭勸令鎭江各土舖每月認繳土捐銀三千兩以充經費鎭郡土業未能承認一節 
 
 

Page 11

 
 
已紀本報茲　此　經丹徒縣文大令復將各土舖傳至署中籌商再四已經土業議定每月認繳捐銀一千兩准其在購主項下每兩加收捐錢四十文從閏月朔爲始云 
[牌照捐抽收方法之核定浙江]  
　　浙藩吳福茨方伯巡警道楊觀察前奉撫院札開案准外務部電以牌照捐一項應在吸户牌照上征收等語現經核議詳復撫院略謂查膏捐辦法已奉憲台批飭改定爲牌照捐業將舊有之膏捐每兩一角一分加入現行牌照捐内並將土膏酌量加增均經詳請核示在案惟此次部電指牌捐一項責令土膏店代收代繳須就牌照上稽察是此項捐欵責成各州縣督同各分所於發給牌照時按照吸食分董連局照費一次收足一面諭令各土膏店不得無照私售並將每日所售土膏數目及購者姓名住址載明簿册呈由分所查核如果查有店舖私售人民私吸等弊卽由各該分所呈請該州縣照章罰辦以杜隱匿 
[官紳會議清鄉善後紀要廣東]  
　　上月二十七日廣屬清鄉善後所假座自治研究社會議張督李龍兩軍門王法司李警道陳勸業道志委嚴守南番兩縣均蒞會附近街道均派兵守衞兩點鐘開會先由鄧紳華熙宣布開辦理由次由張督申說清鄉大要全在聯絡官紳以保治安應請諸紳研究善後辦法次由陳紳伯陶接言紳商總應帮助此次辦理各事彼此均須大公無我萬不可以是爲非以曲爲直熒惑官廳耳目等語於是張紳某建議分别會刧各匪辦法與張督再三推論旋有港商某言新會陳林鬥案之慘與治安大有關繫應請防範張督曰今日所研究者善後大局此鬥族事應另照鬥案辦理江紳孔殷言鬥賭盜實相連者不嚴械鬥不嚴治私賭不足以清盜源且歷述辦理順德清鄉各事其言頗詳李水續言順德辦匪之難實由各鄉紳耆之攻保巨異且言順德之匪多有身家者並引某孝廉之子爲證末復言更練之無用於是各紳皆言此次清鄉必須從嚴懲辦使匪勢孤善後乃有着手李提復言各鄉族姓有聘請外鄉人當老師者年送修金一二百元專爲官訟起見遇有捕獲匪犯則託名禀保稍一不准而老師中間有充當報館主筆者則動以誣良爲盜登之報章最爲清鄉障碍於是諸紳互相研究約分數類一分别刧匪會匪二明定攻保章程三聯鄉辦法擬再研究多日然後决定呈請照辦最後張某紳言趕辦團練頒訂給領軍火章程且申言辦團並非如從前之募勇須實力組織乃爲有用云云議至五點鐘乃散會 
[贛撫札催趕辦諮議局選舉江西]  
　　贛撫馮中丞爲諮議局第二届選舉議員事札藩司文云照得諮議局第二次選舉之期近據各處禀報已經籌辦旨示日期者五十餘州縣餘尙未據禀報殊不可解此等重要之舉似此延宕深堪痛恨爲此仰司嚴飭各該府州依期舉辦先行禀報如再敢挨延定干重咎倘實有爲難之處儘可禀報來轅抑或仿照安福縣成案卽以自治調查員帮同辦理務使愼重其選不得任意敷衍是爲至要 
[贛省水警官長撤差之眞相江西]  
　　贛省駐紥瑞洪地方内河水師巡警右軍統領周錦秀經馮撫以其遇事因循不知振作應即撤差改委候補參將徐人驥馳往接充又該軍右營管帶胡登岸軍紀懈弛聲名甚劣應即撤差經馮撫改委前充巡防前路第三營管帶瑞州營都司林鵬飛馳往接帶以肅軍規而示整頓 
外交 
[厦門各領事不認審判廳之手續福建]  
　　厦門商埠檢察廳地方初級審判廳近已成立收呈辦事昨因交涉事件由領事領袖孫君照會晵疊升觀察全不承認略謂事前旣未先行照會一日忽出現厦審判廳本領事等碍難承認遇事仍向貴道直接辦理可也至審判廳事俟禀本國政府奉有命令再行商議云 
[安奉路移佔民地交涉奉天]  
　　安奉寛軌路線之兩旁原由南滿公所依價購買佔用之畝數各立標樁爲界近聞安東屬境高刀台子一帶日人暗將界樁漸次展移意圖多佔地畝日前已被地主查知當卽報告安東議事會轉禀縣令向南滿詰問移樁理由現該縣已據情呈明交涉司核辦以保民業矣 
軍界 
[緝捕局歸併軍政之規畫廣東]  
　　粤督通飭所屬文武以案查陸軍部會同軍諮處咨行奏定酌擬各省督練公所暫行官制綱要内開酌分科局　定人員辦理該省一切軍政各該省原設新舊營之各項局所概行裁改歸併以一事權而節糜費等因自應參酌辦理查廣東水陸巡防局所辦均係軍政自應照章裁併惟現在舊軍事極繁賾按之目前情形尙未能遽行歸併督練公所原有緝捕局經管事宜應自閏六月初一日起先歸併本督院軍政科直接辦理以期靈便原充該局總辦之王法司秉恩黄鎭培松江紳孔殷均極熟悉情形曉暢軍事應各派充軍政科參議以備顧問凡有干犯軍政之官弁兵勇應行提省審辦及各營屬清鄉緝捕所獲匪犯解省訊供應即另設一局專司其事酌委人員經理定名爲廣東全省緝捕發審局所有發審人犯審定供詞由局具呈候本督院核定懲辦凡各文武營屬應報一切軍政文牘祗須禀報本督院一份發交軍政科核辦如有解審前項人犯則須將文禀供詞多抄一份送呈發審局以便查核 
[全粤洋面劃分三路巡緝廣東]  
　　海軍部昨以粤省匪氛不靖自應將該省原有兵輪雷艇分别編隊按照沿海形勢擇要駐紥巡緝以資聯絡等情電粤查照辦理在案現張督准電後即會商李水提查明全粤險要洋面擬將各兵輪雷艇編隊分爲三路以廣州屬沿海一帶爲中路瓊崖廉欽一帶爲前路惠潮碣種一帶爲後路以期聯絡而資巡緝即將所擬佈置辦法情形電咨海軍部核辦 
[贛撫對於邊防之認眞江西]  
　　贛省駐紥南贛專防粤邊巡防後路統領劉槐森前將粤匪聚衆持槍焚刧一案已紀本報現奉馮撫批云據禀已悉查粤省大垇頭等處地方旣據張管帶等探報尙有大股匪徒執持槍械焚刦抗拒情事贛屬毗連境地靜謐並無竄擾足見該管帶等防範認眞深堪嘉慰仰兵備處移即轉飭遵照務須嚴密偵探加意防緝仍隨時禀報察核云 
學務 
[存古學堂緩辦之原因長沙]  
　　湘撫楊中丞前曾會同鄂督奏請將達材校士館（即孝廉坊）成法學堂（即校經堂）改併爲存古學堂并奏派王益吾閣學孔靜階太史王壬秋侍講葉德輝吏部等分任監督總敎習等項已誌前報茲聞此項學堂尙擬從緩開辦究其原因係因奉到 
 
 

Page 12

 
 
學部咨復謂所擬辦法與奏章不符應卽按照原定章程分别修正再行咨部察核立案等語加以本任學司現署藩篆署司似未便擅行改動以故刻尙擱置云 
[贛省咨送學生投考之無效江西]  
　　贛撫馮汝騤前據督練公所軍事參議官張道季煜禀將親子善琛及候補筆帖式官學生廷棟咨送陸軍部考試收入貴胄學堂插班授課一案現經部復該堂開辦已久難於插班敎授咨請收考一節碍難照准云 
實業 
[和大銀行之刧後灰揚州]  
　　揚州和大銀行自倒閉至今毫無眉目但寗省零星洋幣未兌殊屬不成事體經勸業道與商會商定辦法權由裕寗官錢局大清交通信成各銀行擔任代兌俟清理後再行歸墊現己陸續兌出一萬五千金刻由勸業道禀請江督勒令地方官將各股東解省飭令將未繳足之股本十五萬元如數繳足清江揚州兩處經江督電飭淮揚道兩淮運司督同商會辦理其鎭江尙有該行巨股東俞小江鯨吞巨欵擬飭常鎭道會同商會訪查確實解省以憑勒追 
[紡織局擴充内容武昌]  
　　湖北紡紗織布兩局前由應昌公司經辦每日所出之紗僅敷織布七百疋增半夜工則可增至一千零五十疋每疋可得餘利銀七錢如棉花豐收其利可增至八九錢不等綜計紡織兩局每年可得利二十餘萬金據云即本年上季亦頗有盈餘刻下改歸大維公司承辦擬於七月接手開工後擴充内容添機晝夜紡織計須增工三千人大維公司以女工價格較廉現定添招天足女工二千安分男工一千云 
長沙省垣開闢新商塲長沙 
　　湘省模範小學堂附屬蒙養院原係就裁缺糧道舊署設立去年被匪焚燬後即經另擇稻榖倉建籌校址惟須將舊有地皮脫卸方能以所得價銀作爲建築費曾經撫院奏請招商承買由學司出筆書契旋經省城職商蔡惠泉等集貲收買起造房屋數十棟悉作舖户建築於中另修一街定名爲新坡子街現在已將修造完竣不日即可開闢成巿查該處爲省垣商務之中心點將來商業之發達可預操左劵矣 
[農部徵集農産之通飭長沙]  
　　湘勸業道王慕宜觀察日昨接奉農部劄文略謂京師農務試騐場現已開辦亟應徵集各省農産以憑研究仰即轉飭各屬凡五榖蠶桑花木以及本地著石之特别物産均須酌收子種精選秧苗並附具說明書將種植培養各方法詳細備載彚送到部不得草率延誤等因聞已飭由各州縣一體遵照辦理矣 
雜記 
[蔡革令查抄産業江西]  
　　贛省實缺上高縣蔡大令思幹業經馮撫奏參革職所有在任短解公欵一萬餘兩迭經藩委守催稽延不解現當庫欵支絀之時若不嚴懲一二誠恐官塲效尤貽害公家實非淺鮮當經劉方伯詳准派員會同南三區巡警官兵密往蔡寓查抄産業估價備抵聞不敷尙鉅擬辦監追以重公款云 
[馮革道尙欠鹽款武昌]  
　　漢口鼎亨錢莊係職商劉步雲所開因虧倒武穴淮鹽分局存欵十二萬歇業時端午帥督兩江以劉商所欠公欵如是之鉅須委大員訊追其時革道馮啓鈞正任湖北巡警道即委之代追除陸續繳解之外尙有追存銀數約萬兩被馮扯用迄今數年並未繳解現漢口督銷局委員夏輔宜觀察以此欵斷不能聽其延欠特移請鄂藩催馮速繳未識馮如何對付也 
[山崩發現石室之狀况湖北]  
　　黄岡縣境之但店汛有龍王山奇峰高聳林木參天日前因大雨數日該山忽然崩裂其崩壞之處發現石室一所石門半掩内覺甚寛而地下又積灰土一堆細辨之似物之腐朽者兩洋石壁時流清泉室頂有小窗皆爲沙泥閉塞内更有一洞望之頗爲深暗陰風凛烈寒氣逼人雖好奇者亦莫敢入土人以係神怪所居不敢侵犯遂集多人將石門堵閉後遂無問津者或曰係古來修道之士築以養性者然無所據 
文苑 
[蕉園詞]  
兩年不踏蕉園路微吟欲續長楊賦錦纜牙檣自在新飛醫浴鷺紛無數憶昔清時春復秋明光指枍奉宸游三海樓臺都入畫千門花柳不知愁年年天上開瓊讌靈禽桂蠧殊方獻玉軑馳輪似御飆𪽑房列炬傳飛電王母端居坐絳霄紺　鶴髮早臨朝蒼龍推步前星次家法還思付德昭巍然池館何森蔚三天新闢傳經地自稱先代老桓榮白虎諸儒難抗議别有椒塗肺腑情欲聯顒穎主齊盟排斥神州鄒衍論指挥薊北大乘兵倉皇烽火甘泉逼氂纓盤水徒傷　坐令翠華歷并秦忍見銅駝委荆棘收京旋蹕未蹉跎十載宵衣涕涙多欲補金甌空歲月頻煩玉斧畫山河趯臺寂寞流光換舜腒堯腊多憂患白奈霜凄豐澤園蒼松雲掩含元殿一朝弓劍鼎湖　鶴語今年故故寒已見太常初奉翣更聞長樂罷傳餐乾坤黭黮三光蝕斧依　立生悽惻九廟神靈護少陽萬方膊賵來西極從此離宫蟾鑰扃舊人旛綽亦飄零忽聞又下清除詔魚鳥歡欣艸木醒高樓西北浮雲蔽溟渤東南催急飊多難登臨有寤歌乘虚來往仍佳麗低回我獨暗沾膺坐對西山無限青紫光高峙干霄漢傑閣英姿倘有靈 
雜錄 
[肺癆病淺說（續）]  
治法肺癆之治法有精神療法有氣候療、 
法有空氣療法有日光療法有沐浴療法有食養療法有藥物療法有特殊療法夫精神療法者宜放棄俗累自尋樂趣常保其身心中固有之愉快有因咳嗽咯血而生恐怖心切宜戒之氣候療法者因寒冷之氣候於患肺癆者最不相宜當移居於氣候温暖之地則獲益匪淺鮮也空氣療法者朝夕呼吸新鮮之空氣用以爲治肺病之良藥也日間宜將窗户盡開或終日棲息於田園中晚間宜洞開臥房之窗户使空氣流通或遇大風即窗不能盡開然亦不當悉閉每日早晨及午刻須兼行深呼吸法十餘次於傍晚時亦然（惟咯血時不可用深呼吸法）深呼吸者挺身直立於屋外緊閉其口用鼻呼出肺内之濁氣而吸入新鮮空氣之可也其效能擴張肺之容積能清潔血液能爽健精神能勦滅肺中之結核菌惟患咯血時僅可用空氣療法不可作深呼吸法學者宜注意焉日光療法者以日光爲殺滅結核菌之良藥且能增進皮膚之色素宜選日光普照之地爲患肺癆者之住所如往屋外烈日中亦須用洋傘等遮其頭沐浴療法者以海水浴爲　佳否則用冷水浴其全身或用冷水擦拭食養療法者食物宜用易於消化之品如鷄蛋牛乳及新鮮之野菜或魚肉獸肉之不多含脂肋者則滋養而有益每次食量宜少而次數宜多每一日可食五六次每次宜多用齒牙之力以　細之以補助消化力之不足每日宜飮牛乳三次食半熟之鷄蛋八枚或十枚午膳晚膳前各宜飮最佳之葡萄酒一小杯催進其食慾藥物療法者或用殺菌劑及健胃劑强壯劑或用對症療法是也如發熱則退其熱盜汗則止其汗咳喇則鎭其咳不眠　使之眠對其症狀而施治者謂之對症療法特殊療法者注射最新資佩爾　林是也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[外人覬觎中國漁業]  
　　字林報載本埠有洋商組織一上海漁業有限公司巳於兩月半前在香港註册聞該公司擬用外國新式捕魚船聘用外國捕魚熟手在附近海面捕魚按上海魚巿全由中國魚行七家把持聞該公司己與諸魚行商妥一切將來捕獲之魚仍歸諸魚行發售開辦之初僅以鮮魚由吳淞起岸運至上海及其餘各處如營業逐漸發達則將增設一廠製造魚油及肥料等物現已在英購成漁船一艘價金七千磅一俟諸物裝備齊全卽擬來華其辦事員爲會德豐公司之西人會諾克君長利洋行之西人克勞斯萊君安大生公司之西人安大生君及華人黄督平君（譯音） 
[四誌醫生謀害人命之駭聞]  
　　醫生徐仲魯卽徐肖巖將吳順生即浦順生挾嫌謀害匿屍滅跡一案業經本縣田大令騐訊屬實着徐交出死者之子阿大據供送在南翔鎭附近看守墳丁之吳阿坤處大令卽派差役前往追尋昨晨復由死者之嫂浦嚴氏乘頭班火車前往南翔托人尋覓一切盤費由十二舖地甲給付迄尙未回而南翔自治公所各董見報載此事已先派人至該處將阿大尋獲昨日一點鐘時送至縣署即經田大令諭飭屍親到案認明無訛當堂交予屍親俞菊生領去善爲留養屍親稱謝而去又聞徐仲魯日昨在押所喚薙髮匠進内將髮辫盡行剃去不知其是何用意也 
[取締糞夫之通融辦法]  
　　本城一路一區德區長昨出示諭云爲出示嚴諭事准上海縣田移開准貴局移以城内鄉民挑糞時刻按照警章以上午九時爲限此次鄉民不服禁阻滋事經縣訊明解散地方行政自應按照警章不准依鄉習慣如須改遲一二小時亦當通融辦理等因查上年樓葆珊等曾經當堂具結認定辦法三條一挑糞不得逾午前十點鐘一糞桶一律加蓋一糞船不得停熱閙處此次鄉民挑糞逾限不服禁阻原屬其曲在彼即傳具結之樓葆珊等嚴加詰問據稱上年具結之時係東南北三門均經遵辦詎西門一帶挑糞之人聽人唆使屢次集衆滋閙伊等並不附和刻奉兩次訊諭己傳諭各鄉民一律遵辦嗣後如敢故違惟伊等是問等語並兩次到堂具結當經諭令本月二十四日起無論東西南北城廂内外一律以午前十點鐘爲度如再有違定干提究惟查警章以九點鐘爲度與縣案十鐘小異應請貴局通融重定各鄉民不知時刻偶或少逾情尙可原應由站崗巡警明白告知令其遵守倘不服勸告或故意違犯及西門内外果有唆使滋事之人查明住址姓名移由敝縣提究庶警章得以永守而鄉民免致衝突似與清潔衞生不無裨益除通告示諭並照會城自治公所外移局查照通告巡警一體照辦等因准此查巡警章程夏季挑糞應以上午九鐘爲限准移前因僅差一時自應通融照辦除飭各區外合就示諭爲此仰本路居民及糞夫人等知悉爾等須知現定挑糞時刻於午前十鐘爲限係屬通融辦理如再逾限或故意違犯及聚衆滋事唆使情事定由巡警隨時干涉提解移送究懲决不寛貸其各凛遵母違 
[訊結誘拐女敎員案]  
　　江西人黄漢卿兩修私函并附船票兩紙希圖誘拐某女敎員獲案後押候覓保開釋在案茲因挺押無保昨由南巿裁判所復訊黄仍抵賴不承再四駁詰仍執前伐判戒責一百下勒令趕緊回籍如違重辦所存法捕房之行李金戒等物候函請捕房給還 
[查獲私運米石四誌]  
　　南巿惠和米行主陳清安即清如前因深夜雇王扣子划船駁運白米二十五石赴浦東張家浜大成輪船販往膠 
州一案當將王扣子獲訊復又提同陳質究供由大成輪船庖丁水手王李二人所買因判王交保候查王扣子還押在案茲悉裁判員以此案關係違禁販米未便從輕若不首先懲治誠恐奸商效尤現在大成輪船早已開往他埠應俟回滬時提同王李二人質明虚實再行定讞惟扣留之米分儲小袋其有七十餘件深恐稽延時日易致霉變昨命如數起運到案又經傳陳復訊陳供與前相同惟云關單有無實出不知判先將所獲之米悉數充公陳仍交原保候質王扣子還押候示 
[小兒人命近報]  
　　劣孩陸瑞林王鼎三馬仁法張和尙等因將甬婦李姜氏之十四歲男孩李高賢毆斃由公共公廨押候上海縣將騐屍情形移復核辦在案昨日復由捕房將陸等四孩解案請究孫襄讞與美副領事海君着仍一併還押候函催田大令將騐屍單送廨核明定斷 
[馬車大出風頭]  
　　前晚天氣暴熱一般往游夜花園之浮滑男女均於天明乘車而返時有馬夫陳阿四朱阿華欲卜坐客歡心不顧警章在泥城外及大馬路一帶加鞭疾馳被捕一併拘入捕房各令存洋保出旋經公堂中西官傳案訊明違章屬實着各罰洋二十元充公示儆 
[城内]  
捕廳銷差○本邑西南鄉梅家弄附近華春廟被游方惡僧湘界和一圓卿等刦物毆人一案前日由本縣田大令委捕廳趙少尉帶同刑書人等前往該處勘得該惡僧跨牆而進再開山門搶刦住持與香伙各僧均經受傷勘畢即往縣署禀覆 
縣批三則○李景星禀批查閱現呈似僅爲利息紏葛借本圖利理固如是王廉生以弟已病故讓利歸本論情亦尙可行酌理準情在兩造平心妥議惟查是項抵欵由王廉生立據者六百元王仲生立據者二百五十元王仲生所欠之二百五十元由伊妻如數籌繳是其本欵巳清王廉生前繳五百元由該附生領回核與立據之六百元是原本尙少一百元固不僅利息而已何以呈内竟未明叙殊不可解其王仲生所欠利息人旣病故本洋尙有寡婦籌措應勸該附生通情讓免其王廉生所欠利息有無短付如何酌償並所少本洋一百元候飭差勒催赶速理償清結具復完案該附生亦毋固執已見着即遵照歸桂馨等禀批强家灣居家灣統共 
 
 

Page 19

 
 
有民地若干公産若干候諭飭各該圖董協保查明畝分造册呈縣並報該鎭自治公所查核妥議善後之法現在外人雖無侵佔將來難保不别生枝節也傅浩禀批戴雲舟兩次抵借銀欵旣有姚子卿馬志仁作保現在押主雖故原保具在其衞阿四高樹記抵款則欠主保人均存乃均向索不理殊屬刁宕候飭差分别責成保人勒償該職商即將原據呈驗抄據姑附 
道轅記事○廣西補用知縣吳立森昨日到道禀見 
[南巿]  
試鐘預報○南碼頭求新機器廠承造法工部局救火鐘一只計重四千四百餘磅現已竣工定初八晚八時先在該廠試鳴 
查究失徒○周浦人黄杏泉之子桂生由張秋泉存至潘桂泉處學業日前忽然無蹤追問支吾控由南區移解裁判所訊明奉判潘桂泉覓保出外交張秋泉唉訊在案茲張被拘到案昨經湯裁判復訊張供該徒於前年春間逃走無蹤現聞由潘荐至寗波張阿毛處習業官詰其能知該徒生死否張則含糊以對因判交保限五天尋交潘桂泉再行訊究 
扭控騙子○公共租界三洋涇橋北堍朱振記洋貨號於四月間波甬人劉同梅購取洋傘四十二打値銀二百四十六兩五錢由棧司送至南巿公義碼頭護守里通裕泰號内當付餘大莊票一紙計銀二百五十兩後因查知僞票追問時人已逃走僅存木器數件始知受騙曾報南區及裁判所各捕房請緝茲在西門外生安里將劉尋見扭控西區移經裁判所研訊劉供向爲掮客該貨由台州客某姓所買票由該客所付究詰再三矢口不移後忽自願認賠因判交保限一禮拜如數清理 
[閘北]  
發押女犯○江北婦人趙紀氏誘拐趙賈氏之女小二子被四路分局查獲當經蕭區長質訊一過解送總局前日經陳裁判訊明屬實判紀氏發普育堂押二年女交其母具領 
收押拐匪○韋有海投三路分局控郭如惟陳阿福串拐伊妻朱氏當經龔區長飭提到案解送總局昨奉陳裁判質訊一過判郭收押限三天交到朱氏再核陳押五天交保開釋 
拘押賭徒○已革巡士馬忠彬王俟彩在某姓家聚賭經三路分局龔區長查悉拘解總局昨經陳裁判訊明判發習藝所各押半年 
解押竊賊○江仁卿行竊北公益里陳李氏錫器王阿二行竊鳥鎭路某姓家衣服七件均由捕房查獲解送公共公廨轉解總局經陳裁判訊明屬實判江押習藝所二月王押一月錫器存局候傳李氏到案給領 
[英租界、]  
女孩待領○女孩春發因不辨路徑由捕查見轉送公廨盤詰據供年十二歲近在漢口隨太太來滬餘語含糊判留候懸牌招領父女失散○瀏河鎭附近徐家港鄉人徐金和向爲成衣匠挈十三歲女兄徐小妹來滬遊玩前日在虹口塘山路失散由捕查見帶至捕房轉送公廨請示判暫留棲流所候認 
央人料理○美商勝家公司控劉名泉吞欵一案茲悉劉已央人向原告商明料理昨由捕房禀知公廨中西官將劉開釋 
女工收押○協康絲廠女工許高氏向該廠索取工資互相口角被該廠以無理取閙等詞訴知捕房昨解公堂訊究判氏押女所六禮拜 
摸竊錢財○張阿仁在電車上　竊康元生洋銀被捕查獲昨晨解廨訊實判押三月何必討好○張屈氏在女押所後面用繩吊送食物遞與犯婦王張氏被廨差王瑞查獲昨解公堂訊實判押女所兩禮拜 
野鷄手段○雉妓陳王氏前晚在雲南路拉客被捕查獲拘送公廨昨由官媒解案訊實判押女所十天 
汽車違章○汽車夫史榮生不照定章行車被副捕頭開納查見昨解公堂訊明判罰洋十元充公 
馬夫殘忍○馬夫陳長德將駕車之馬用鞭擊傷被一百三十號西捕查見當將陳拘入捕房昨解公堂訊明判陳罰洋二十元充作畜牲會經費馬仍給領 
勒交女子○李兆豐控沈其林誘匿十七歲女兒阿金一案昨經公廨中西官復訊李妻郭氏偕見証李王氏到案証明被拐情形並稱沈已託人來說允於上月初十日收到會洋後致送茶禮洋七十元即將女兒許伊爲妻訊之沈供不承認判押限兩禮拜將李女交案如違擬罪 
抑何專横○管理黄包車之沈泮龍因車夫戴月炳李富奎欠繳車租剥取衣服並私刑吊打禁錮一日夜堅執不放昨被捕房查悉將沈拘解公堂質訊明白中西官以沈違章屬實判罰洋二十元充公 
匪徒攫物○張宏來控過犯丁家生在虹口攫取小孩手上之銀鐲乂王周氏控王柱卿在孟納路搶取小孩金鎖片昨由捕房將丁王兩人查獲解至公堂分别訊明判丁押西牢半年期滿逐出租界王押兩月 
瘋人胡閙○鍾林發近串神經病前日　南京路一帶胡閙由捕查見恐肇事端將鍾帶入捕房昨解公堂訊問鍾語無倫次判送棲流　留養醫治 
老婦乏嗣○住居新閘派克路福照里第六百零四號門牌之老婦馬太太曾入英籍前晚患病身故因無子女由其戚邵某代報該管領事轉請西醫驗明棺殮 
[美租界]  
醉漢誤會○印人某前晚因飮酒過醉至斐倫路二百三十四號門牌日本酒店悮爲妓院求歡被斥逞兇由該店主扭入捕房捕頭飭將該印人押候醒核 
夫婦同惡○捕房查得梧州路李連友夫婦有毆傷鄰人情事飭探王阿巧請廨出單傳訊 
因疑被拘○胡徐氏有十二歲女孩日前走失疑係鄰婦胡何氏拐匿報由捕房飭探將該鄰婦拘入訊核 
會欵紏葛○周金川昨在百老匯路向宋小東索取會欵無着互相扭毆當經三百六十六號巡捕并送捕房押候解訊 
索債起釁○杜卿甫昨左漢　禮路與薛馬氏索債互扭由一百三十三號巡捕并送捕房捕頭以事屬錢債飭投公廨控告 
[法租界]  
是否賴債○朱錦甫前控鴇龜曹奶奶兩次借去洋一百十元屢索不還經公堂中西官訊據曹供祇代王生開借洋五十元餘均揑造等語判限兩禮拜將王交案再訊昨曹將王交出據供前託曹鴇借洋五十元係向開花烟間之譚姓婦人處借來並未向朱錦甫借洋　讞員以原告未到判王交保候質累及妻母○吳瑞寳有六歲男孩前日被鄰人陳阿慶拐匿經吳扭控捕房當命出外着交詎釋出後陳即挈妻逃避故又將陳之妻母苗潘氏扭案請究判交保限七天將陳交案 
即是拆梢○流氓張麵筋以沈文奎碰撞其姘婦爲由紏黨持刀索詐洋一百元當被喊控公堂提訊張稱並非拆梢因伊調戲婦人故囑伊罰洋請酒聶讞員謂此非拆梢而何姑寛判押三禮拜交還洋十一元了事 
違章辙罰洋○徐阿二前日由南巎車送死馬一頭行經租界爲一百十三號華捕查見以其不報捕房有違定章拘捕送廨謂究判罰洋兩元示儆 
酌量定斷○朱桂福控張寳成欠繳房金四十元並私自轉借與人一案因張傳訊不到曾由公堂飭將張媳拘押在案昨日張自投案據供已有什物作抵原告則稱所抵之物祇値數元旋經聶讞員酌斷再還洋十七元了事 
海上閒談 
 
 

Page 20

 
 
向者老北門彩票業之盛推爲巨擘自禁售後該商改業之敏捷出人意表焉或售雪茄香烟或售外國酒及藥水或售皮皂自來火雜用各物然數十家一致者則曰專收湖北鈔票曰安徽某某公司招股處。其牌號之最令人歡迎者。曰致富奇方。商業中失意而落魄者。近三年來最多。盍造該號而索奇方歟。噫喜。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[法部會奏遵議御史陳善同奏各省審判檢察等廳遇事衝突受訴推諉請飭嚴切考核妥擬章程摺（續）]  
該御史所稱往復駁斥困難萬狀者蓋即以此原奏又稱通飭各督撫嚴督提法使將新設廳員嚴切考核不稱職者不待第二次考試即予淘汰並速將法官懲戒法編定頒行一節查法院編制法第一百九條學習推檢品行性格由該監督官出具切實考語送司報部核定劣者得隨時罷免又一百二十二條推檢如因精神衰弱不能任事各省由司報部奏請退職各等語是考核辦法編制法原有專條其曰劣者得隨時罷免卽原奏不待第二次考試即予淘汰之意現在四川等省撤辦法官各案卽係照此辦理至法官懲戒法法部早已編　咨送前憲政編查館核議應由内閣法制院從速核覆具奏其懲戒法未頒行以前業由館奏明暫照現行處分則例辦理遇有法官違法情事暫時足資引用原奏又稱法部所限考試法官資格再三變通務從寛大又奏設年半畢業之法官養成所將來能否見諸實用恐無把握卒業後考試任用方法請飭妥擬章程一節查上年七月法部具奏法官考試推廣與考資格係因貴州江蘇等省合格應考人少據該撫等電請變通咨商前憲政編查館核准始予奏明推廣然於在外國法政速成畢業者復限以充當法政敎員三年於法政二年畢業者復限以領有優等文憑變通之中仍多限制可見求才苦心並非務從寛大乃資格雖已推廣中程者仍復無多因復奏設法官養成所以爲先事儲才之預備此項學員畢業期限雖似縮短而年半之專習主要視彼三年之兼習普通者功課更爲適用至將來考試任用方法館部章奏原已規定似不在臨時之限制而在平日之考核本年三月法部奏准該所章程上月奏准考核私立養成所等項章程規畫已自嚴密自不必另擬章程致滋疣贅以上各節均經法部確切查核尙係實在情形顧臣等平心而論法官人才儲備本屬無多法庭均係新開經騐自需時日加以司法獨立地方官驟失承審之法權行政官怵於干涉之限制愚民少見而多怪舊役失業而造謠謗讟之興固由一二不肖貽人口實實則過渡時代事所難免設非行之日久官民漸知其利各項規章亦漸完備則一切困難情形末由消滅卽如京師及奉天天津等處設廳至今漸次就緒其明證也惟是目前辦法不能不續謀補救之方現在山東山西陜西新疆湖北江西浙江等省多有遴選各項行政人員暫行委用迭經奏咨在案查前憲政編查館奏訂法院編制法摺内稱凡非推事及檢察官者未經照章考試無論何項人員不得補署法官各缺等語細繹語意其曰不得補署則暫行委用自不在限制之列臣等竊本斯意擬請嗣後各省推檢人員除照章任用外如實在不敷分布及人地不甚相宜准其參照法部前年奏准各省審判廳籌辦事宜單内用人一條由督撫督同提法使認眞遴選確係通曉法律長於聽斷之員咨部暫行委用俟該法官等學習漸有經騐卽由各該省體察情形照章辦理似此一轉移間雖揆之現行法制略有未符然當司法困難之際實不能不謀此權宜辦法以冀溝通新舊逐漸進行是又臣等再四詳審用特直陳於聖主之前者也此外如有應行更革損益之處容隨時查核辦理所有遵旨妥愼籌議各緣由是否有當理合恭摺覆陳伏乞皇上聖鑒訓示謹奏宣統三年六月二十二日奉旨依議欽此 
[御史陳善同奏各省審判檢察等廳遇事衝突受訴推諉請飭嚴切考核等片]  
再臣維訟獄者生民之大命也國家凡百政務官施而民受大都屬於間接官民直接相見者獨審判而已審審者所以劑不平而使之平積不平之氣於下而上弗能疏通而申理之人人含有宿寃深翁疾視其上大亂之道也虞之五臣皆聖人也而舜獨以民協於中歸功於明刑之臯陶曹劌與魯莊公論戰公曰大小之獄雖不能察必以情劌曰忠之屬也可以一戰蓋人心離合之判天下治亂之原不可不愼如此朝廷預備立憲司法獨立開辦之始宜如何其愼其難乃臣聞各省省城商埠新設之各級審判檢察等廳審判與檢察遇事動生衝突上級與下級受訴互相推諉其中人員往往耽於飮博聲伎自詡文明所有訊詞似嘲似謔似痴似囈滿堂譁譟傳爲笑柄其陋劣者乃不知民刑爲何名律例爲何物並有敲贓枉法任性濫刑等情事以致小民含寃負屈呼籲無門怨讟之聲播於道路而各該廳審結咨送法部大理院之覆判案件大率顚倒事實引據失當往復駁斥困難萬狀此等情形若不速加整頓誠恐冤濫日滋而理之愈難怨憤久鬱而發之愈烈大亂之作必自此始矣應請飭下法部通飭各省督撫嚴督提法使將省城商埠新設之各級審判檢察等廳人員一律嚴切考核成績認眞甄别其不稱職者不必待至第二次考試卽立予淘汰免致貽誤要政並由法部速將法官懲戒法編定奏請頒行抑更有進者審判人才最爲難得自非積有學問經驗兩端必不足以當此選從前刑部司員必在署讀律辦案十餘年方能確有見地然尙有終其身而不得門徑者比者法部所限考試法官資格再三變通務從寛大今又以開辦各府廳州縣審判乏才之故奏設年半畢業之法官養成所雖係一時權宜辦法但將來能否見諸實用恐該部亦毫無把握上之視也輕則下之應也亦率存苟且之心種種弊端從茲而起司法前途何堪設想所有此項法官養成所人員將來卒業後考試任用方法應如何嚴定限制以策實效之處並請飭下法部妥擬章程奏請遵行以仰副皇上愼重司法之至意臣愚昧之見附片具陳是否有堂伏祈聖鑒謹奏 
國外新聞 
[波斯廢王身軀之價値]  
　　初六日倫敦電云據德黑蘭電稱波斯議院决議懸賞英金一萬六千五百磅（此欵係波斯黜王之養贍錢因其潛自回國故已歸公）以購廢王之身生死不計並懸賞以捕廢王之二弟賞金較少於廢王 
[坎拿大國會解散]  
　　初六日倫敦電云據哇太樺電稱 
 
 

Page 27

 
 
坎拿大國會業已解散擬於西十月十號重行召集首相勞利安君刋發選舉啓請國人贊成坎拿大交換利益條約據謂此約不特無礙英國之尊且可增進英美兩國之友誼云（以上譯字林報） 
[德國君臣會談摩事]  
　　初六日柏林電云德皇在斯温孟特與首相及外務部大臣之會談其結果極爲滿意惟尙無宣布因法國之交涉尙未議决也巴黎時報及菲茄洛報所載最新消息均屬幻想首相已回化漢菲洛别墅外務部大臣已由斯温孟特回抵柏林初七日倫敦電云據柏林電稱該處官塲謂外務部大臣與德皇會談後深爲滿意仍將照舊開議交涉或謂該大臣因德皇宗旨和平已變其態度其言虚妄無證摩洛哥爭端一時難望議决德政府目下似不欲爲國民知其秘密 
[南美小國之公斷條約]  
　　據南斐消息愛琴汀已與委納瑞那簽定公斷條約（以上譯文匯報） 
小說 
[言情小說投海孤兒（七十九）]  
此時馬利亞與愛力森時時相見於客室之中。歡暢之情。彼此皆不言而喻。第尙有一事。足以阻隔兩人之情愛者。則貧富之階級是也。英倫舊例。勲伐之家。必娶多貲之女。而富家閨秀。又必嫁貴族之兒。以貴易富。輕重均也。苟勲伐而娶無貲之貴女。富女而嫁巨産之郎君。則人皆惋惜。以爲不善交易。在弗倫富士之意。亦深欲其女嫁爲貴族之夫人。不得已而求其次。則富家子弟可也。愛力森特一水手。旣非華族。復非富人。安能力破社會之階級而娶馬利亞馬昨亞明知其難且决不能告諸其父顧自恃此心。堅逾金石。金石或尙有破壞之時。而馬利亞之心。乃永永無變。以爲苟事能至者。嫁之可也。苟萬不能成。則終身不嫁。以愛力森爲知已之友時時相見。傾其抑塞之忱。亦不爲非樂。或者事緩則圓。將來竟有成就之日。此馬利亞之志也。愛力森自至倫敦後。每造謁馬利亞之頃。深沈不語。若有所思。亦不向馬利亞求婚。馬利亞雖心屬愛力森。而女郎之貞操固在。斷無俯就男子之事。故相見之時。轉形淡漠。而兩心之熱。則彼此如一也。弗倫富士聞愛力森屢謁其女。則引爲大辱。力禁馬利亞勿見愛力森。馬利亞固孝女。然此等亂命。卽亦無聽出見愛力森如故。弗倫富士大怒。思於愛力森來時。力逐其人。一日。愛力森至。弗倫富士扶一童子。蹒跚而出。見愛力森與馬昨亞對坐欵語。躁怒愈甚。幾不可遏。愛力森見弗倫富士出。則離坐鞠躬曰。丈今日佳乎。弗倫富士傲不爲禮。大聲謂愛力森曰。足下來此。似於吾女勿利。今後請母枉駕。愛力森愕然未答。馬利亞立起言曰。爸爸幸勿如是。密司脫愛力森。爲力拯吾輩之恩人也。兒之生命。爲彼所拯。老父念兒。詎可嫚之如是。弗倫富士怒曰。拯救之惠。吾决不忘。惟彼人欲壞汝名譽。此安可忍。吾意不如酬之以金。後此勿與相見。否則貫介子弟。謂汝與下流人爲伍。不屑與汝結婚矣。馬利亞一聞此言。顔色慘變。抗聲言曰。爸爸聽之。兒之私意。决不願嫁彼貴介子弟。爸爸幸勿爲兒苦慮。 
[驥製萬應虎骨熊油膏]  
此膏通三十六處血脈鎖二十四道骨節專治風寒濕熱手足拘戀骨節酸痛久年痞塊女子血虚以及腰疼心痛痰核瘰癧胸膈脹滿小腸疝氣夢遺滑精陽事不舉心胃氣痛脾胃虚寒負重傷力遍體作痛楊梅毒瘋赤白帶下五勞七傷月經不調一切跌打損傷等症此膏一得人身煖氣藥力即從毛孔透入功能通經活血止痛驅風凡百疾病應手奏效雙料每張洋一元用舊後送到本廬每張作洋三角單料七角不靈包退還洋請留心假冒須認明藥紙包上註册商標天馬爲記并轉角五開間門面方是的眞切記切記　上海盆湯衖走過絲業會館寗波路口五開間門面瓣香廬驥雲氏發行所謹啓○外埠來信須寫明寗波路一百十五號 
[捉拿茅稚竹賞格]  
松江通源莊倒閉一案副經理茅稚竹飭拿未獲現各存户公議懸賞查茅係浙江雙林人如能緝獲願酬大洋三百元儲欵以待　松江商會白 
[王吟雪君鑒]  
啓者所有燕慶園賬欵　閣下於經理名下慨認六分中之一業已如數交由商會轉給敝行等收領前次燕慶園股東會議時適　閣下回甬未及赶到同人誤會有意規避遽爾登報實憎疏忽抱歉之至今遵　商會公評酌助善舉以敦舊好並即登報聲明以免相傳譌謬惟祈　亮鑒　衆上行公啓 
[聲明頂店]  
茲有美租界海寗路乾興押當閏六月初一日頂歸陳姓管業當日憑中三面銀貨兩交淸楚倘有前途往來銀錢帳目一切是歸前東連純如自當理直與陳振賢無涉特此登報佈聞　太興押告白 
[欽命二品銜調補江南分巡蘇松太兵備道劉　爲]  
給示諭禁事案准德總領事卜來函以據德商固本肥皂廠禀稱本廠造有固本肥皂在滬銷售華人利於購用近有華人假冒本廠肥皂以致受虧甚鉅即悮購僞貨亦受欺非淺實於銷塲有碍禀請函道示禁等情函請繕發禁止冒牌告示送暑轉給等因准此除函復外合行給示諭禁爲此示仰商賈人等一體知悉自示之後毋許將固本廠洋皂假冒漁利如敢故違一經查實定即提究不貸切切特示 
宣統三年三月十三日示 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
