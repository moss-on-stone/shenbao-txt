# 1886 - 49 - 4904619

 

Page 1

 
 
[江左校士錄出售] [  申報舘主人啓]  
　　黄漱蘭宗師玉尺高懸冰壺朗抱程才江左士論翕然去冬彚刋各屬所取文賦詩詞經解策論名曰江左校士錄本舘取而讀之見其根經据史　古茹今詞華則庾鮑兼長考訂則許鄭是式有體皆備無美不臻洵近科試讀中不可多得之本亟思公諸海内同好以備伏案揣摩因命手民以五號　字排印圈點則悉照原書校對無訛裝潢盡　准于本月二十一日出售分裝六本收回工料洋五角諸君子有願奇文共賞者乎請向本埠申昌及各外埠分售處購取可也 
[六十七號畫報出售] [  申報舘主人啓]  
　　法人性情傲岸　氣矜張於行軍攻守一切有寗輸人不輸陣之目乃自諒山大敗舉國驚惶雖經議和而其所以致敗之由是亦未知咎屬伊　　共議院人員蔣東京元戎柏里也提案會審本齋特圜之以明中朝致勝之良非易易准於十六日出售後附淞隱漫錄圖說一則此佈 
[論朝鮮貸銀事]  
　　朝鮮國王向德意志國家稱貸一事去冬已兩紀報端兹悉此事由中國出爲居間米也斯公司乃肯經理計借洋銀一百萬元高王感荷盛情願以火船載運貢米之事畀該公司獨得權利五年後方准各家輪船轉輸云此事在高廷爲有益乎無益乎孰得孰失局外者渺不相干特胸臆之間似有欲言而不能止者正不妨借題而發揮之夫借貸之舉不過暫濟目前迨還而復借借而復還子母相權俞積愈多久必難于支撑一蹶而不能復振考帝王之借債者始于周赧王不知其時借主係何等之人數目亦不知凡幾終至高築謻臺以爲避債之處史册流傳遂爲千古笑柄是有國有家者本不宜以此作正辦也春秋時鄭爲小國介居晉楚之間犠牲玉帛待于二境幾若日不暇給而子産爲政亦祗謹謹于都鄙有章上下有服田有封洫廬井有伍諸大端而四十餘年中粗安無事不聞其四出告貸昧正大之規爲苟且之計徒偷安於旦夕猶自謂國可以富兵可以强也若諸葛忠武侯之治蜀漢王景略之輔苻秦地祗偏隅事皆草創亦惟是務財訓農通商惠工循衛文公故事便不至左支右絀仰人鼻息又稱貸而益之終於無補焉朝鮮周封箕子國也傳四十餘世漢初燕人衛滿據其地武帝置四郡至昭帝時有高勾驪者夫餘種也夫餘常得河伯女閉于室爲日光所照遂孕一卵大如斗破而得男名曰朱蒙蒙善射國王欲殺之蒙走遇河追者追至蒙曰我日之子河伯外孫也今奈何俄而魚鼈成梁蒙得渡至訖升骨城據焉遂號曰高勾驪又數傳至漢末國爲公孫度所據至孫淵爲曹魏所滅魏正始初遺毋邱儉王頎征位宫頎乘勝追至海濱晉永嘉末其王高璉居平壤城五代時王建代高氏闢地益廣并占新羅百濟爲一其後子孫朝貢歴五代宋元不易姓洪武初封高麗國王改號朝鮮後爲國相李成桂廢主自立我朝龍興之始先破朝鮮俘其國王李倧始叛明降服世爲東藩而鳳皇城訖爲中國地其國東西南三面瀕海西北抵鴨緑江東西二千里南北四千里分八道國雖小未嘗不可自强邇始與各國通商而日本最近尤慮肃膚　恃中朝撫護開埠增稅尚嫌入不敷出乃爲是權宜之計其用心亦良苦獨無如終非長策何或謂政　因時法無不變雖地大物博莫若中華近亦屢向外洋貸銀昨因建設鐵路擬與德國借鉅欵事雖未行而旋借旋還者已屬不少子之言無乃執而迂乎則又不然譬之一家素稱殷實財産甚饒偶以一時運掉不靈司會計者暫爲挪移藉解然眉之急事後不難一一清償且無須曠日持久利上加利何妨偶一爲之若家漸中落尚不知檢點惟於朋友親鄰間多方抵押任意花銷其不至於盡歸鳥有也幾希且我非謂國債之必不可借也第恐視爲要圖憚於自奮使國中一切利權盡落他人之手異日者君如守府左右爲難欲僅若未借債之時杳不能得將雖悔其莫可追矣惟之五金之礦天造地牛開采一法爲目今之急務何以昔之人一言開采或以恐傷地脉止之或以言利滋奸斥之以義爲利時異勢殊安在今不異於古所云也獨是處今日而談富强開礦之外所謂借國債者豈徒朝鮮一小國哉噫 
[本舘接奉電音] 　 
　　昨晚駐京訪事人飛電傳來本月二十一日上諭二道敬謹譯登○正月二十一日奉上諭榮頤等奏請飭撥欵項一摺據稱現在恭辦要差永濟庫無欵可籌請由直隷藩庫撥銀一萬兩於二月初十日以前委解等語本年三月祗謁東陵應辦各差需欵孔亟着直隷總督飭司照案撥給以應要需欽此同日奉上諭英廉奏循案請撥庫項一摺據稱現在恭備要差永濟籌備兩庫欵項拮据請由直隷藩庫不拘何款撥銀一萬二千兩迅卽委解等語本年三月祗謁東陵應辦各差需欵孔亟着直隷總督飭司照案撥給以應要需欽此 
[阻查軍火] 　 
　　外洋新聞紙言英人以埃及亂黨俱有軍裝器械不知其從何而來現已查得有人從紅海載往暗中接濟故派兵船五艘在該處阻截搜查想從此不能飛渡矣 
[預備軍裝] 　 
　　香港西字報云近接商家私信云日本近日并力製造軍火各鐵廠皆晝夜并工十分忙迫各兵船亦皆預備停當一聲令下卽可應用正不知又將從事於何處也 
[鐵路新樣] 　 
　　香港西字報言有提高威利鐵路公司託怡和洋行經辦鐵路事宜現在香港怡和洋行先將該公司所造鐵路在碼頭置放直達棧房計程一里半本月十四日安設僅用工人二十名兩西人指揮八分時已安置妥貼觀者如堵莫不拍手稱快以爲得未曾有蓋此種鐵路係新法靈便異常該公司所製長短闊狹　不咸備各處運貨運米穀運礦煤等事已競相購置聞此鐵路軍營中亦可用之取其裝拆便利也然則中國倘欲開辦鐵路盍與該公司商之 
[儲煤待用]  
　　香港爲粤海咽喉而上海又爲通商要口兹聞日本海部衙門擬在此兩處各設煤炭局一所俾日本船隻往來此兩處者所用煤炭皆可取之於局内不復仰給於他人其備豫不虞有如此者 
[戒烟幻想]  
　　香港有船户某甲竊取絲線兩包爲捕所獲十六日解官訊問供稱我素有烟霞癖近欲戒去向東　醫院乞得戒烟藥欲在醫院戒除烟癮而不蒙收留因特犯竊故嬰法網冀判令監禁乃可在監中戒烟官乃判監禁四個月并作苦工且令進監以後十五天不得見人出監之先亦十五天不得見人噫果如是也某甲立志之堅用意之奇可謂戒烟中之别開生面者矣彼戒烟至半途而廢者聞此得毋汗顔 
[硫礦將開]  
　　廣東連州地方所産硫磺其色潔白可以製造火藥現聞有人設立公司興工開掘不特可佐軍火 
 
 

Page 2

 
 
且可以廣利源特未知此舉果能有成否 
[秘君遜位] 　 
　　民主之朝有如傳舍蓋太　旣已倒持則玉步倐然輒改也頃接中國總領事由秘都來函知秘魯外埠有嘉時厘其人者屯兵於外時有爭王之意去年曾攻隹利馬地方因敗逃去近來探知王兵分散各處潛由山後繞出去年十月二十二二十三連日在外邊鑒戰二十四日已進利　矣　人懼亂中外鋪行俱已三日閉門不作生理二十五日清晨鐘鳴六點嘉兵直入總統之兵與之對仗炮聲如雷鎗彈似雨廟堂鐘樓之上轟塌尤多是時中國領事衙門高樓夾墻兩邊　穿數孔總領事劉偉臣司馬福謙經西人邀請同去總領事以署内無人與守奉許偕行迨至午後彈毁其床復碎其案遂繫印於肘下樓而往暫避於該西人之家計由是日六點鐘開仗至是晚九點鐘纔歇總領事恐華民鋪户　巢毁室玉石俱焚　夜　　　以待旦二十六清早始知昨晚王師　敗地爲嘉時厘所得各街口隘俱有嘉兵看守號令森嚴非若從前積習凡爭王得勝者准縱兵　槍奪一二日也所以此次華商只受虚驚未遭實害實爲僥倖然王官則已被　　刼奪一空矣　　旣　　總　卽行修書請嘉時釐息戰以俟　日集衆會議嘉時釐許之是以入夜得以安靜廿六詰旦有欽使者厥名智利請舊總統與嘉時釐及各國之欽差代辦齊到議院我國徐進齋叅　壽朋往焉衆問嘉時釐肯講和否嘉答曰我並非欲爲總統亦非不肯休兵只要舊總統將位讓開另舉一人我便了事衆曰彼此之間俱無欲爲總統之意如此甚善今請兩位公舉一人何如嘉曰我舉三人伊舉三人請各位於六人之中挑選一人便了各公使以人多難定恐兩家或有不合　啓釁端因請嘉時厘及舊總統俱於明日退兵十里之外秘署各官照常辦事倘有調換由衆公議將來總統應舉何人須待外省外埠紳士到齊然後妥議其舊總統卽於二十六日一點鐘退位矣查嘉時厘曾官提督因與智利打仗敗走入山舊總統則戰敗而降於智且有割地之求故嘉時　深恨之是役也中國叅贊衙署亦多　炮彈擊穿云說見循環報 
[杭垣大雪] 　 
　　非得杭省來信知十五六日滕六稅駕通衢窄徑一白無垠約厚二尺許并聞紹郡之餘姚縣一帶雪花如掌更甚浙西故天氣嚴寒農人均恐於春花有　云 
[藥廠大焚] 　 
　　昨據川友來函　省南關外　堂寺對門向有火藥官廠積儲之物爲數孔多甚製造之法深恐炎上爲災故研藥　用水運機以防失愼詎料水力太重槽中磨擦火忽目生巨震一聲不啻天崩地裂廠中房屋墻垣四分瓦解飛裂一空工匠多名　被瓦石擊傷者有被火星焚及者殘骸斷體見之可憐事後細查共傷十七　燒斃二名幸委員司事出局嬉遊未經波及總辦黄觀察聞信之餘立邀機器委員前往查騐所有被傷工匠當飭水師營中所延外科醫生設法　治一面禀詳上憲願將被毁之廠房藥料等照數賠償興工重建一說見益聞錄惜時日未詳 
[漢皋春雪] 　 
　　上元日下午三點鐘時春雪繽紛至十六　起已一望　垠約積三寸許九點鐘時始止冷欲裂膚視寒暑針跌至三十七度云 
[漢臯年景]  
　　漢鎭善堂林立冬間必開設粥廠以濟孤貧婦　　老羸蟄處其内除夕有某富户飭工人挑錢一擔以蓋覆之親督挨廠散給多至四百文少或二百文一時鶉衣鵠面之流台十宣佛號不置○有　販挑魚一担行近馬王廟驀被丐婦搶盡漁販忿甚扭住一婦意欲奪回適胡都戎梭巡至此立飭拘拿二丐婦責以藤條○去歲生意塲中典鋪　帮獲利最穩此外錢茶兩項亦有可觀至絲業綢縀藥材雜貨則雖不折閱亦無甚贏餘油蠟先貴後賤存積多者大受其虧疋頭則虧耗不少云 
[淮甸小紀]  
　　春氣歸來天應和暖諺云七九六十三路上行人把衣袒此其時矣詎履春氷者河水復凝冱莫釋春　之上轉覺風比刀　砭肌刺骨葢十二至十四日點滴卽冰祁　較去冬尤甚聞於麥苗大有不利農人將搔首問天矣○去臘有遭回禄者正際度歲家室蕩然殊屬堪憐聞趙邑尊動惻隱心發廉介　按户酌給重貲俾其結茅避風雨以迓新春○丁潤之明府前任清河德政久溢人口而去砟重來敷治數月措置一仍其　案無積滯尤爲吏役士民所感戴詎借宼無緣交卸後於新正十二日　着出署賃屋暫住明府則買棹進省紳衿之感恩戴德者爲之立去思碑以誌勿諼衆鹽商亦製萬名旗傘送之署中吏役店鋪均以香影燭光頌　君之壽明府出署時前導則銜牌執事曁歴任德政旗傘並舁德政衣一領百姓瞻望充途塞巷明府步行道中向各店舗躬自揖謝意殷殷有不忍告離之狀迤邐至吳公祠碼頭舟次紳士商民恭送又紛紜半日吏役送至一程之外斯誠吳勤惠公之後一人也○前任湖南學政曹大宗師憲駕入都於新正初五日自湘省抵浦當春色初回公務稍暇漕憲爰設筵爲之洗塵宗師旋戒裝北上○京口鍾六圃副都統赴都陛見節旄於新正之初八日抵浦漕憲赴萬柳園官廳恪俟恭請聖安都統隨卽舍陸登舟南行而去 
[記騙子]  
　　去臘二十日有一人至京師内城緒古齋玉器鋪自言係某宅傭人主人命選玉器之佳者往者往某家送禮受則給不受則璧還店夥允之携玉十餘件同行至東城煤渣胡同寳宅其人讓入明房小坐寒喧畢向閽人述明來意閽人言主人適乘車而出其人乃約夥稍緩須臾移時主人歸甫下車其人卽趨上請安齎呈禍物主人婉言辭謝翩然而入其人復　閽人曰來時家主殷殷諄囑些微薄物務請貫上賞收閽人聞言導之入其人遂携玉偕閽人至二門令閽人先捧玉入内通報己則鵠俟二門外閽人入白去人仍不收出覓僕不見因回至門房交與鋪夥檢之日失其三約值三百金急搜求來僕則已去如黄鶴矣鋪夥乃向寳宅索人迄今一月餘尚無滔息說者謂　董行中平日專行騙術湯盤禹鼎漢印秦權羅列滿前無一而斐贋鼎此次以騙遇騙其亦各梨園所演大小騙乎然而寳宅則已無端受累矣 
[新年走水] 　 
　　　月初二夜京師東直門南大廟街某炭廠陡兆焚如時鼍更二下捲地狂火勢飛騰益覺不可　邇幸各官廳及守助約會汲桶齊至取水灌救並將内屋五間拆去以斷火道始不致延及他家僅燒去儲炭蓆棚五架炭數千觔兩隣當鋪粮店油酒鋪等雖未池魚殃及然已遷徙紛紛矣其起火之由聞係然放雙響爆竹遺火炭棚以致丙丁神勃然發怒云 
[整頓茶務] 　 
　　欽加二品銜監督江南海關分巡蘇松太兵備道兼管銅務隨帶加三級邵爲諭飭事本年十月二十三日奏南洋通商大臣曾札光緒十一年十月十四日准兵部火票遞到總理各國事務衙門咨九月二十八日准總稅務司赫德函稱茶葉一項爲中國商務大宗近年華商售於外洋者貨色日低在華商以爲茶乃外洋所需工料雖减貨仍見銷則獲利較多不知尚有他處做茶除日本之茶不計外印度新　之茶日多卽各處用其茶者日衆今年印度之茶運往各處者卽較上年爲多若華商不知整頓則攙雜假料圖重觔兩以及炮製欠工水濕不乾等弊深恐所銷之茶將日見其微生息大有關碍等語本衙門查商計之盈絀於國課　生實相維繫自中外通商以來銀漏出洋者甚鉅尚賴茶葉湖絲等數大宗藉爲抵補兹據總稅務司函稱各節是茶户祇圖目前之小利而將漸失日後之生計實於民生大有關係務希台端行知産茶省分各該地方官轉飭茶户茶商務使家喻户曉利害兼權　保利源是爲至要相應照錄赫德原函咨行貴大臣查照可也等因並抄黏到本爵大臣承准此除分咨外札道轉飭各茶商務須一體遵辦剴切傳諭共保利源是爲至要等因到道奉此除札上海縣外合就　黏諭飭諭到該 
 
 

Page 3

 
 
董事卽便遵照傳諭各茶商嗣後運售洋莊茶葉務須實力整頓共保利源母違切切特諭右諭茶業會館董事准此光緒十一年十一月二日計抄黏照錄赫總稅司來函敬啓者查茶葉一項近四五年來華商備售於外洋者貨色日低一日在華商祗以茶爲外國必需之物雖工料之減亦一樣見銷而利自較前爲多不知如此爲利實與其業户大有損碍該華商等須知尚有他處亦能作茶也除日本通行各國之茶不計外印度新種之茶日多其茶炮製甚工不但高茶日增卽各處欲用此茶者亦日衆華商不知整頓深恐數年内所銷之茶日見其微矣查去年中國茶售於外國者以斤兩計統有二百兆斤之數復查去年印度之茶往各處者有十六兆斤西倫茶往各處者有二兆斤之數而今年印度茶則增至十九兆斤西倫茶增至四兆斤若以數年思之該兩地並未有一斤之茶而數年後則出售若干若再數年後不知凡幾　中國以茶　重若華商只知减工偷料而爲獲利之謀恐於中茶生意不能無大妨碍也若不由貴衙門將此情形咨行南洋大臣通飭管茶業户各有司轉爲示悉一切務明　以茶中角再攙雜假料毋再圖重斤兩致水濕不乾毋以惜費而欠其炮製之工此皆要事如不然則待日後虧損其業則幸勿匪禾言之於先也中華現在商務以茶爲大宗事關稅課則國計所繫事關商業則民生所在目覩如斯不敢安於緘默特此佈　順候升祉 
敝會舘昨奉道憲諭奉南洋通商大臣曾札准總理衙門咨准總稅司赫函稱中國茶業近來日壞必須及早整頓以保利源等因現屆採辦新茶之際謹將諭單照錫請登申滬兩報外再擬另　　張交各茶棧分給各處山户俾衆咸知採茶必須青嫩製法務要講究勿以攙和　料圖重觔兩勿以貪取小利而失大局庶慰各大憲曁赫總稅司諄諄告誡之意卽敝會館亦所深望者焉上海茶業會館董事謹佈 
[行轅事宜] 　　 
　　昨日十一點鐘時法總領事愷君偕繙譯官祁君往鐵馬路行轅拜會劉芝田星使星使欵以茶　聚談片刻隨　興辭閱時奥國正領事夏君泰來洋行主人亦各投刺入謁隨後又有來轅請見者則英領事俄領事也至午後星使乘輿出轅拜會駐滬意欽差英按察司及各國領事至下午方回問今日尚須出轅拜客提右營陳參戎派兵駐守轅前以資護衛另有水師砲船三艘則泊在橋下 
[儲憲起程]  
　　署江蘇糧道韓古農觀察抵滬情形已詳前報兹悉觀察坐船泊在英界觀音閣碼頭定於今日解維用小火船帶赴金陵 
[小輪擱淺]  
　　本舘嘗言本埠蘇州河身淤淺太甚急須修濬乃昨觀小輪船擱淺一節而益歎此處之將次成廢焉昨日十二點半鐘有小輪船名　順行經該處忽擱於淺竭力撑駕稍稍移動俄而仍不得出直至潮水大盛始得浮出查該小輪船食才不及三尺而尚且阻滯則此河之塞可計日而待矣 
[法塾已開] 　 
　　法公董局在租界内新設法華公塾等情本報後曾登告白塾中定章子弟之願入塾者先赴工部局報明名姓住址并須託本租界居民擔保否則備洋六元交工部局收存倘學生作踐法文書籍或私行價賣及時常不到館者將洋罰去若染病不能入塾則不在此例必須經年無間斷始將原洋給還塾師二人一姓劉一姓俞前日開館共到學生七十餘人新北門外天主堂梁神甫公董局各西董咸在座集議之下以塾中地方狹窄遂立催木工收拾樓下各房以便添延西席刻聞赴工部局阖名者多至一百餘人云 
[恭賀啓篆] 　 
　　各署于昨日卯時開印前報早已錄登兹悉屆時一切禮節均照往年防營統領陳君美仙蕭君鎭江陳君再益均紅頂花翎乘輿分往各衙門恭　云 
[水城失愼] 　 
　　前夜八點鐘時本城大南門内陳箍桶橋堍某鋪跌翻火粙燈延燒板壁炎炎上熾冐穿屋頂地甲凶之急鳴金報警各衙署各善堂　龍水龍聞信往救得卽息滅燬去房屋四椽所最慘者一七歲女孩當火發時不及下樓竟成灰燼其比鄰縣役某姓家則於忙亂之中失物不少云同時太平街某姓剃髮店亦遭祝融肆虐急爲救熄祗焚去屋椽五架又聞某甲行至小東門外大街所携紙燈突然燃著延及衣襟不堪收拾旁人見之急令其臥地亂滾其火始滅縣西亦有一人行走不知火從何來衣袖猝被燒及當卽撳滅不致爲災豈丙丁神餘怒未平歟何若是之惡　劇也 
[發引戲誌]  
　　滬瀆逸名氏攤飯旣畢遨遊乎黄浦之濱忽逢鳴金呵殿而至者儀仗肅穆賓從紛紜初係銜牌數對繼之以對馬六匹馬上人皆晶頂藍翎袍服粲爛隨後有比邱僧比邱尼羽衣客各八人一時馬蹄聲得得然鐃鈸聲丁丁然梵唄聲喃喃然執事者則肅肅然秩秩然曰異哉是何世家也而竟輝煌若此哉詢之旁人皆笑以目忽聞啜泣聲嚶嚶然不少婦坐黑呢中轎頂蒙白色布四角垂白綫流蘇益怪而詢之旁一老人曰嘻子眞眼小於豆哉此滬上第一名校書子尚未之聞耶請道其詳老人曰校書以妖艶之姿名噪北里近雖蛾眉已故馬齒日增而逐臭之夫猶復如蟻附羶如蜣轉糞座中裘馬終日常盈邇因痛失金萱自念非父母遺下此身何由博金貲而著芳譽是以于出殯儀節極力鋪設以盡孝思曰然則彼勢宦人家頭銜顯赫者安皆爲之前導執事輿前耶老人曰此豈貫介子弟哉不過蹣跚階下之流耳天下惟我輩清白人家年年飢同臣朔彼負碑之類曳尾之儔若个不品服煌煌大摇大擺何獨此一家爲能哉逸名氏撟舌瞠目不能置詞乃通而戲誌其事 
[相騐屍身]  
　　無錫人朱阿千楊小寳均以駕駛糧船爲業前日由原籍載米來滬在南巿萬瑞碼頭浦工中駛傍沙船交卸彼此爭先漸至口角後竟勢不兩立拳棒交加楊船上人擲棒中朱出血不止立時殞命昨晨由該處廿五保十六圖地保赴縣呈報莫邑尊略加詰訊旋於下午三點鐘時帶同刑仵書役等人前　相騐 
[法界捕房瑣事]  
　　前晚夜分時小東門外捕房巡街捕路見一十許齡之男孩因卽帶進捕房昨晨解至大巡捕房捕頭研詰情由孩稱家住南巿父親爲道署坐船水手昨晚購物出外忘却歸途捕頭疑其所言不實着押候解案招人認領○前晚新街東五弄　花烟館　摀投捕房報稱頃有四人吸烟四盒例應給錢四百文其人祗給其半且竊去新製女襖一件值洋七元五角檢點之餘三人已乘間逸去因將其一扣留捕頭飭捕往拘其人向之詰問其人稱我隨主人來滬暫住吉星公客棧擬往大津頃問偕友吸烟缺錢二百文因託友出外在取並不竊衣捕頭謂旣去取錢諒必卽來若竟不回明係行竊遂着將其人暫押而飭龜摀回家論以如有人將錢送來可卽投報昨　鴇至捕房稱昨晚無人還錢　頭着將其人押候今日解案請懲 
[旅櫬如歸] 　 
　　殯房之設原屬便民因有墳者方向不利無墳者買地未成或故鄉路遠勢難猝還不得已暫寄殯房緩歸故土地而滬上客籍之多甲於天下殯房之衆亦倍于他埠每有圖利小民購數弓地編籬作屋截竹爲椽招寄棺柩爲生財計倘遇秋夏棺多之候隙地無可位置卽棺上加棺纍纍至三四層　壞者時有所聞倛火之險地之濕屋之漏更不之顧其中所寄大都皆無會館公　之人不得不任其所爲耳至江寍閩廣甯紹等人均已捐資建造以全鄉誼其他孤立無能未免向隅近有蘇紳顧君等聯名請到縣示自解客囊並不在外捐募在法界人仙橋西首紅屋外國墳南晏公廟後租定民田三畆加高三五尺仿蘇城昌善局式名曰蘇屬誼園擇定本月廿四日鳩工庀材大興土木期於二月底可以工竣工料務必堅固定章亦臻妥善園開敦誼爲善必昌當爲顧君頌之[  藜壯舊防稿]  
 
 

Page 4

 
 
[上海文報局内籌賑叢譚六十一] 　 
　　頃接嚴佑之先生十七日來函云准於明日午後動身同行者程劍泉陳子野孫幹卿王潤之張敬夫陳雲卿嚴小武周問青共八人由清江至山東省城每月非有三萬金不能因應惟望尊處會商陳施李諸公源源接濟等因敝所近日捐疑寂寥有辜厚望所冀各省仁人君子曁陳施李諸大善長　爲設法以弭缺憾不勝叩禱之至○揚州公所來函云佑翁於十年六月起十一年四月止計解山東第一批二八曹平七千兩二批又六千兩三批又四千兩四批又四千兩均訐糧臺轉解五批又三千兩託施少翁轉解揚所於十一年九月解第六批庫平四千兩十月解七批庫平二千五百兩又棉衣五千件十一月附尊欵同解八批庫平二千兩九批庫平五百兩又鎭局五百兩正月解十批曹平一千兩十一批庫平一千四百兩請卽轉入尊處之帳以便將來易於核對合卽登報以揚仁風 
[奉賀俞蔭甫老伯令孫秋闈高捷並和大著誌喜二律元韵] 　 
　　詒謀繩武振家聲健筆凌雲賦鹿鳴萬卷深期誠有志陸游詩讀書萬 
卷要深期裕亦曾讀曲園課孫草三秋得意早題名清門自昔多培德碩彦而今又挺生如此才華眞葢代果然着紙韻鏘鏗○簪花已向廣寒游當世榮名第一流蕊榜髫齡天下羡台孫兄今年十八歲藝林佳話浙中留君方雲路摶雙翮我乍湖山豁遠眸裕年十九向隨任江左今秋應試武林始游西湖明歲鳳皇池上到狀頭聲價冠瀛洲[  桐鄉嚴開裕虎臣甫拜稿]  
[燈下有懷沈壽康夫子] 　 
　　一輪明月下庭除秋水伊人憶起居買駿問誰償善價彫蟲愧我困遺書敢誇壯志蹉跎久爲有良朋消息疎捧到新詩百回讀更殘猶是獨躊躇催殘蓮漏夜何其底事人間悵别離每到鴈來增闊緒常於月落起幽思守岩野鶴同憔悴立雪閒鷗望護持最是春愁消不得天涯無夢感心知[  蘭陵璋達氏稿] 　 
[長相思]  
　　留别進酒巵酹酒巵醉别家山不自持臨歧繫我思風絲絲雨絲絲雨裏陽關三唱時征鞍拂柳枝惜花侍者倚聲 
[金縷曲]  
　　周仲華姨丈囑題其冷香吟草久未成吟殊爲歉仄昨由丹陽幕次郵示近况頓觸離懷爲賦三闋以復之卽請大吟壇正誤韻事而今罷我輙憶崇川風雨聯床那夜雲黑如䃜魑魅笑拍案狂呼燈炧恨四海才人葢寡一别於今將五載剩數行鴈字通情話人世事堪悲咤天之期子非聊且莽紅塵日雕龍虎任呼牛馬不見高冠千百輩腐鼠嚇鴟同化我好作千秋計也但得儒生傳著作縱紛紛顯達胡爲者聰明誤君休怕○掩卷躊躇甚恁漫天饕風虐雪奇花猶孕昂首風雲思起舞俯首更憂貧病况滿目道途蓬梗痛哭萬言猶未了只傷時恐駭旁人聽胸積塊口銜鯁感恩知已誰能並有當　顧君巨服憐才若命君爲會稽顧冠卿大令所器重二任崇明俱聘入幕今大令歸道山而君猶風塵飄泊良可慨也一片蒼茫江上月俯仰平生猶認想子也凄凉怎禁古有鍾俞今復見我爲伊清涙揮難盡友得此豈非幸○逝者如斯耳臥長江怒濤澎湃滿天霞綺擲筆濤頭歸一哭且破無聊而已論落拓應推于美東駕蓬山呼好月醉萬花顔色青娥裏願歲歲樂如此天邊雨又蕭蕭矣黯　吟孤燈無伴遐心千里膊膊翰音今始唱我久臨風徙倚恰兩地弄璋堪喜君來書云於去年九月竟舉一男而駒得一子亦　二歲矣預約江頭同買棹共徐陵劉向雙知已再痛飲豪波起[  吳家駒呈稿]  
[哭林達之硯長]  
　　十載遊蹤共一朝皓魄沉舊盟同白水新稿重黄金去秋君以詩稿示家兄曰半世經營祗得此耳置之案上如對故人未了平生願先存欲絶心客歲尚有出洋之想迨獲病自知難免手繕遺囑忍抛妻與子慈母痛應深[  愚弟陸正祥揮涙稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[予齊漢口之行集古三首留贈桂笙紫黻兩世伯並仲山吟山悅彭遂生政和]  
　　世間爭合有浮名不恨飄零過此生相顧依然情未已南窗剪燭話寒更張詠陸游周伯琦鄭元佑寳劍裝成節遠游絲絲弱柳送行舟可能相别還相憶檻外風烟盡是愁陳旅龔若英戴叔倫張耒轉難相見倍相思君問歸期未有期此别不應書斷絶論交却憶十年時白居易李商隱司空圖高適○留别　貳尹雨泉戴軍門楚勝兩譜兄並蔡順甫蓉甫兩表兄政和一曲陽關話别遲多君瑶席餞臨歧雲天極目三千里風目相思十二時劍匣琴囊同作客青燈黄卷藉爲師驪歌唱徹行裝倚猶賦河梁唱和詩○遠游有感遊子襟懷合四方又抛兄弟與高堂試看鴈影頻回聽到鳥啼欲斷腸十二時中勞客夢五千里外盼家鄉但期得遂揚眉志庶慰椿庭兩鬢霜[  惜花侍者錢葆青稿]  
[上海三馬路與昌絲棧陳竹坪經募兩廣山東江寧沙州賑捐棉衣正月十八九日第二伯廿二三次清單]  
　　克堯後裔求嗣願助山東規元一伯八十兩又助沙州規元一伯八十兩○四本堂羅爲母莫氏求病速愈助兩廣洋五十元○本埠春生鑑寳號經募祈化戾氣人助江寧洋五十元○仁和長洋十五元祈保平安人洋十二元元興長洋十元必得票行銅洋十元不留名助兩廣洋五元公泰土行銅洋四元綢捐南卡節省元宵節筵席移助洋三元百忍堂張銅洋三元鮑孫氏洋二元鮑蘭蓀洋一元信和棧王梅平章練塘公泰黄澉浦鮑郎塲丁君四户各銅洋一元○馮勷霖善士交來常熟金陵存德善呇經募江寧昌字二百七十五册瞿裴卿大悲曾洋十六元○蘇州寳順局來楊師禹洋十元○申字單卜春如洋五元方堯卿洋一元○昌字一千一伯六十四册漢口瑞生祥號洋五元○松江朱脩耕善士經募昌字二千五百九十一册郭伯屏書撰移助洋二元不留名洋一元不留名朱銅洋一元不留名錢二伯廿文不留名錢一伯文以上五户共來洋三元銅洋一元錢三伯廿文○申字單景眉堂蘇杏林堂畢二户各洋二元○申字單常熟恆大永記銅洋一元李馥田曹受卿何鳴逵曹蓉卿四户合助洋一元○無名氏銅洋三元無錫恆義號銅洋二元○申字單隨緣子洋一元○兩日共收規元三伯六十兩洋一伯九十二元銅洋念八元錢三伯廿文合併聲明 
 
 
