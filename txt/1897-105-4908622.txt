# 1934 - 105 - 4908622

 

Page 1

 
 
[四史復出] [  圖書集成局啓]  
四史者何史記前後漢書三國志是也本局疊印　次因字跡較别家爲大刷印較别家爲淸是以購者皆爭先快覩是已消　兹仍用　白　吏紙重爲印出裝釘每部六十册定價實洋四元二角售處仍在三馬路申報舘並申昌書畫室 
[醫林指月出售] [  圖書集成局代啓]  
醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園　草存案曰敖氏傷寒金鏡錄曰痎瘧論疏曰逹生編曰扁鵲心書曰本原崇原曰侶山堂類辦曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[中西一買之道論續前稿]  
　　余嘗思我孔子之道高矣美蔑以加矣然所以教人者父子有親君臣有義夫婦有别長幼有序朋友有信而已萬事萬理莫先於五倫苟於五倫無所負疚則卽吾教中之完人聖人不憚煩言訓之迪之以感發人之心志蓋恐千百世後人人皆佚於道外故欲有以範圍之也或者不察乃謂西俗於君臣父子夫婦長幼一以朋友之道行之凡所謂父子主恩君臣主敬以及長長幼幼夫夫婦婦者彼皆未之前聞此所以與我孔子之道大異以余觀之則殊不然西教之中未嘗不言孝弟忠信禮義廉恥諸大端以爲人生之本孜孜焉勸導世俗原其心固亦欲人之皆歸於善而已惟其俗則地區歐亞不能從同且不特歐洲與亞洲有異卽歐洲與歐洲亦有異又何論與亞非利加阿美利加哉其俗於君臣之分似不甚尊而於父子異處又不甚有相親之義而我先聖先賢之教於君臣則曰合則留不合則去於父子則曰十年出就外傅似我中國亦未嘗强人之必致身於君而骨肉之間必以跬步不離爲親也况其設教之意則惟以救濟爲心别無他意世人少見多怪故於佛氏老氏之明心見性歴久相安遂若無足輕重而一語以天主耶穌之教則掉頭去之甚有怒形於詞色者噫是何所見之不廣也愚民無知創爲不經之說以相詆毁或則謂其藏嬰或謂其剜目種種淫穢悉出子虚而桀黠者遂因此煽惑吾民愈熾其不情無據之詞以冀天下蠢動逞其不軌之爲而各處教堂之案遂層出不竭終無已時彼教中深惡此種造言之人於是因惡生怒因怒而益張其勢冀免人之凌辱相侵而民教愈不相安動啓猜嫌之釁所冀爲士夫者破其疑解其惑使蚩蚩之民洞悉其傳教之心初無惡意反覆詳辯徧曉顓家使知道教釋教容於中國而於天主耶穌之教獨不可容之於中國乎屏而去之無亦不情之甚獨不解今世之士何以拘守故習不肯出苦口之言爲之解說自以爲尊崇儒教并有因其蜚語從而附會之者無怪愚民之不能釋然於心而國家辦理交涉遂以教案爲至難之事士人果以家國天下爲計則當剴切詳言俾知教士來華不過欲廣其流傳與人爲善非與我孔子之教欲樹爲敵其所言孝弟忠信禮義廉恥者與我儒家者言實不相悖民教雜處安然無事則於國家有事之秋未始不足以略有裨益也抑余更有說者孔子之教本由漸而遠昔時沐尼山之化者袛在中原然所謂中原者祗今之山西山東直隷河南陜西諸行省而已餘皆要荒變服也傳之數百年而三江兩湖閩浙滇黔川粤諸地皆沐浴聖教有鄒魯之遺風而我至聖教化遂愈推愈廣今者泰西諸國以互市故朋游中土我教之盡善盡美彼都人士未嘗不歎之慕之其偶有造言相詆者亦彼之無賴猶我之頑民妄創污衊之言以相毁謗也西人中之有識者皆不出此然則我孔子之教始僅行於中國數省之地者漸而徧及於中國之天下不於今而又徧及於海外之天下哉嗟乎王者無外聖人無外天地之心更無外人受天地之氣以生則未有不以三綱五常爲本彼際天並海之國雖隔九萬里要之皆人也血氣同具尊親自知特以未近聖人之居故别啓宗旨自守其傳今乃以通商之故航海數萬里與我民雜處而居則以吾教之善孔子之道之足與天地參不將幡然一變其故俗而奉我孔子爲依歸耶因論中西一貫之道而推及於此蓋以見西人之傳教於中國不惟不慮奪孔子之教且喜我孔子之教將由此而益行於遠也彼外視西教者其亦可以釋然矣 
[上諭恭錄]  
　　三月初七日奉上諭步軍統領衙門奏拿獲結夥偷鋸靜安莊樹株人犯請交刑部會同宗人府審辦一摺所有拿獲之蘇六卽蘇得福王祿李六張文和叚成連卽叚丁兒等五名著交刑部會同宗人府嚴行審訊按律懲辦未獲之宗室趙志惠曁閻七閻騒兒等犯仍飭嚴緝務獲究辦該衙門知道欽此 
[土希新電]  
　　本月十五日倫敦來電云某日希臘調兵至土耳其交界處與土兵交戰希兵敗績死者山積其幸存者旋卽退回目下希廷首相奏請國家速籌餉項添調海陸各軍俾作背城之借土廷則交議院會議大略謂日後倘邊場仍有戰事卽當揮兵出境以掃敵氛土帥則謂日内所守地方不甚可以用武此後擬占據希國得殺利埠廣得呼吸通靈土廷百官皆以爲是惟土王尚未明降諭旨聞刻下每日仍兩軍相見惟未悉勝負情形云 
[借材異地]  
　　叻報云倫敦載拿西報言聞中朝請英國代聘水師人員四人前往中土効力又聞欲再請英國武營人員五人爲軍中教習據言此項人員宜由印度營房桃選以其與亞細亞洲人素相狎習也又言中朝在漢口開創之軍器局係託德都羅威洋行代覓德國機器師並管工人等前來監工兹聞已有搭船至華者　 
[大帥閱臺]  
　　江蘇巡撫趙展帥蒞徐州蒐軍畢起節南旋憲舟於十七日過揚本館派赴揚州采訪友人發電告知已紀昨報兹續得鎭江采訪人手書云十七日淸晨新兵前營城守營曁八旗兵士均出隊在蒜山迎迓節鉞或執　旂或執洋槍鐘鳴十點遙望瓜洲江口黑烟一縷直上層霄憲舟用小火輪船拖帶衝波而來舟上高扯帥字紅旗臨風飄颭於是水師各砲艇均揚旗鳴砲岸上各隊燃放排鎗砰　之聲如雷震耳憲舟駛抵東碼頭下椗後官籍中人手版脚靴紛紛晉謁中丞分班傳見鐘鳴一下鳴騶登岸查看象山魚山一帶礮臺並試放巨砲數十門烟　横江　　　沸復至焦山閱視營壘新湘各營官曁鎭郡印委各員在後相隨察看一周新湘全軍陳統領設筵欵待酒肴芬冽酬酢殷勤宴畢中丞登舟傳諭駛赴江陰沿江一帶校閱營伍各員恭送如儀各營隊伍均鳴鎗誌敬　 
[新錢入市]  
　　蘇州訪事人函云客臘聶方伯創行鈔票原以洋銀之價日跌民間被困故也自鈔票流行洋價頓漲現寳蘇局委員吳君已鑄得制錢七萬串解交藩庫騐收方伯卽令發閶門各錢莊試用并飭將舊歲所發鈔票限於本月望前一律繳署聞已陸續繳齊從此國寳流通匪待市面蒸蒸日上居民當亦得占利便矣　 
 
 

Page 2

 
 
[白下試事再誌]  
　　金陵訪事人函云元寗兩縣同日考試文童正塲兩邑宰嘉惠各童特於中晚兩餐時優給點膳以免各考童枵腹從事逮入夜十點鐘時始放頭牌試題照錄如左上元縣已冠首題章甫願爲小相焉點爾何如鼓瑟希鏗爾舍瑟而作對曰異乎三子者之撰子曰何傷乎亦各言其志也曰莫春者未冠題對曰百姓足通塲次題不專心致志則不得也詩題賦得農人望歲騐得人字五言六韻江寗縣已冠首題不知爲不知是知也子張學干祿子曰多聞闕疑愼言其餘則寡尤多見未冠題孟莊子之孝也其他詩題賦得石泉槐火一時　得泉字五言六韻 
[帨旦稱觴]  
　　蘇州訪事友人函云藩憲聶方伯之太夫人日前由方伯恭備板輿自珂里迎到至蘇垣本月十二日排導入　署太夫年届古稀十九日適逢設帨之辰寅僚及各紳宦送禮介壽者自月初起紛至㳫來幾如道入山陰不暇應接方伯均婉詞璧謝織造莊尚衣特召菊部挑選有名子弟以便届時恭祝省垣各官定於十八十九兩日分班祝嘏蓋以人數過多恐致擁擠也　 
[天廚櫻筍]  
　　京師采訪友人云軍機處交出户部存案内開業由各直省諸路練軍内酌裁練勇共二千數十萬人所節餉糈另案存儲以便將來由各省撥抵償欵○二月二十四日爲恭邸嗣孫受室之期女家係西四牌樓善宅按照王府禮儀於是夜吉時迎娶適逢大雪路滑難行執事諸人頗爲勞頓○二月二十六日爲慶邸六旬弧誕前一日皇太后頒賞壽物本日皇上又賜福壽字及活計慶邸恭設香案拜而後受禮也○正月之杪街巷喧傳城内外諸當鋪定於三月初三日讓利一日止當候贖贖者祗取本銀次日則依然計利云云至日果持票取物者紛至㳫來至則始知鋪中計利如常詢以前言則皆妄說不禁　然而喪悵悵歸家謠言之誤人若此誰作俑者不可不有以懲之 
[古潞春游]  
　　北通州采訪友人云節届淸明好事者例舁城隍神像出游晚間至北臺赦孤然後燈燭輝煌呵殿回廟是日家家户户莫不携寓錢具絮酒赴隴頭掃墓以表餘哀閨中人則素服淡妝鉛華洗凈展拜旣畢扶雛婢作踏靑游眞一幅絶妙天然圖畫也○潮白河堤工經通永道張筱傳觀察委員廣購椿料筮日開工○入春以後雨多晴少泥　盈途本月初六日晚間濃雲冪天雷電交作巨霆一震房屋爲之動搖不知大耳兒聞之亦將當筵失箸否○倉塲侍郎長廖二倉帥擇吉三月十三日由京起節至通州預備收兌漕米○山東河運粟米已過天津行抵楊村一帶一俟全帮齋到卽須開橋渡過約本月二十前總可抵通矣○江蘇浙江海運通局中人傳言天津海運局定於三月十一日開兌漕米 
[津郡官塲紀事]  
　　天津采訪友人云日前聞直隷總督王　石制軍有秉節赴蘆臺之信兹已定期本月十三日乘火車前往騐看提標馬步全軍操演並札飭天津道高觀察隨行○正任浙江温處道袁慰廷觀察世凱有都門之行現已禀辭王制軍矣○總辦電報學堂朱淑梧觀察福春經王制軍委辦理天津營務處所遺電報學堂事務以候補道那花視觀察接辦○湖北巡撫譚敬甫中丞繼洵入都陛見本月某日乘招商局新濟輪船北上官塲旣得電信卽就招商局設茶座而以吳楚公所爲行轅○升授浙江按察使馬植軒廉訪恩培交卸江安督糧道篆務入都陛見本月初六日行抵天津就紫竹林義和棧駐節○俄國某親王將次抵津官塲擬以紫竹林水師營務處爲賓館刻已雇匠大加修整限十日内報竣 
[西湖竹枝詞]  
　　杭州采訪友人云紹興府屬某邑人某甲充杭城簫王廟香工本月某夜住持僧赴某檀越家施放瑜珈𦦨口及歸甲挑� 
法器隨其後行經貢院西橋拾得一小包啓而視之内有洋銀票十圓及小洋銀十餘角迨天明急往望仙橋某錢莊支取洋銀莊夥如數付給繼恩失主或係貧民或係代人收取者一朝僨事必有性命之憂遂復往錢莊門外徘徊觀望俄有一衣履翩翩者蒼皇至莊中查問莊夥告以早有人取去其人㗳焉若喪急出門甲向之叩間始知爲某宦公子昨晚醉後歸家怱忙遺物乃告以故并將原物歸還其人詢以作何生理甲具告之其人云汝居心甚正將來必有用汝之處今姑回廟靜以俟之可也又出洋銀三圓酬其勞甲乃再三稱謝而去○寒食淸明都過了石泉槐火一時新六橋三竺之間將興茶市所有各處茶捐去年已由紳董包定設卡收徵本月初十日已開局辦公矣○省中求是書院爲教育西學而設前由杭州府林太守出示招考現太守文牌示定於本月十二日在署扄試届時各考生俱衣冠濟濟隨帶筆硯赴署聽候點名給卷魚貫而入至晚放牌聞到者共七十四人○上月下旬放啨以後天氣轉而和暖至本月十二日東南風甚緊　輪碾處炎熱非常居家者咸易單夾衣工作等人無不赤身露體晚間陰　四合天地𠳨冥二更時狂風怒號飛沙走　窓檽屋宇跕跕撼搖移時大雨傾盆錢塘江潮汛驟漲塘上木排被水撃斷� 
漂失大小木數百株停泊之船多有走錨撞壞者幸人俱無恙而貨物已不免多所損傷矣 
[月湖打魚歌]  
　　寗波采訪友人云甬江漁業柱首於式榮等擬設漁業公所凡漁人所售之魚抽錢彚存所中作漁船遭失足等情撫卹之費具詞禀請寗紹台道立案道憲批示云據禀擬設漁業合順公所抽錢彚存以作漁船遭風失足等撫卹之費事爲善舉起見似尚可行惟稱售魚每口抽錢二十八文有無一定斤數該處漁船約有若干是否衆情允洽必須確查定議以杜流弊仰定海廰速卽查明核覆詳辦飭遵毋延○本月二十一日寗　府程槄村太守乘舟赴省叩賀藩司惲菘耘方伯履新之禧屬下各員均往西門外郵亭恭送○郡城紳士嚴筱航觀察信厚等人創設中西格致學堂機就規條呈送寗關道祭閱道憲批示云據禀續擬規條十則似尚　妥惟是堂之設重在西學至於經史作文自有各書院　試而常年經費必不可少如已齊集應先禀明立案現在已否核實并應否禀明辦理之處仰寍波府督同提調梅椊悉心斟酌籌議禀　察辦其崇教寺著可　用卽應興　當此初創籌疑維艱更宜諸從儉省均毋違延切切　 
[湖羅嗊曲]  
　　　興采訪友人云郡城文武大小各官於二月二十三日午後命駕出北城門乘舟赴蘇州塘迎新任藩司惲菘耘方伯夜半　旌戾止各官投遁　版禀安方伯令暫泊一宵至翌日黎明卽解維向麗橋河而過○某日郡治北鄉池灣鎭附近各村民集資迎賽七老太二老太施王等會蕩　　民亦有迎　之舉中途相値互欲爭先各將神像抛棄田間揮拳格鬥鄉保圩長及會首諸人竭力排解始各散歸聞兩造皆有受傷者惟不致有礙性命耳○二月二十四日甲乙丙三騙子相約至南門外施王街某首飾鋪選購金首飾數事反覆論價較及錙銖鋪夥方注目凝神不隄防若輩卽强持而遁迨鋪夥赶繞出櫃外迅足狂追而若輩已無蹤影矣 
[南浦飛雲]  
　　江西訪事人函云鹽法道裕竹邨觀察歴署藩臬兩篆入春以來時有小恙雖請假數天卽銷假力疾視事不料三月初三日竟以積勞不起騎箕西歸闔城文武員弁爲之料理喪事所遺篆務撫憲德靜山中丞特委糧憲劉獻夫觀察兼署○江省自正二月來雨水過多民皆愁歎所幸三月之朔黃人捧日而出普照大千民皆轉憂爲喜惟上游吉贑各屬水勢大漲省城滕王閣下初二日漲水一尺四寸初三日漲水一尺二寸初四日漲水四寸河伯披猖洪流汎濫得鬱儀照曜之或可稍殺其勢也○城内東湖一區因方異名分作北東南三湖沿岸楊柳萬株天然圖畫軍興而後漸次摧殘僅餘貢院側尚濯濯臨風不减當年張緖此外則生意婆娑無復緑陰匝地矣今春各當道思復舊時風景飭令沿湖岸上徧植柔條自北而東而南迤邐數里如能一律發榮則他日剪翠抽條春風舒眼不僅添騒人墨客幾多畫意詩情而淸氣所凝濳消疫癘所以裨益吾民者殊非淺鮮也○閒散人員終年聽鼓每有數易寒暑不得一差委者因之任意離省無從稽查卽或禀請假期復不遵定章往往先日而去逾期不來以致有無事故及是否在省各官册中均難核實藩憲翁小山方伯秉公持正輪班差委毫不偏枯誠恐請假者朦混取　　 
 
 

Page 3

 
 
巧守候者阻滯向隅特行牌示亦實事求是之一道整頓積習之一端也示曰凡請假措資人員須恪遵定章親赴本司衙門自行面遞禀件俟批准後方准起程如有不候批示先行起程及假滿不回省銷假者均立子揭叅决不寛恕其託人代遞禀函者擲還不閱各宜凛遵毋違特示○差役遇案勒詐是其長技然猶曰彼自興訟耳甚有唆人具控勒詐分肥巽懦鄉民不堪受其茶毒者南昌府江訒吾太守整頓頽風不遺餘力旣裁革稿案簽押各門丁以淸其源復遇案嚴懲各差役以遏其流一時勒詐積習爲之少衰而串控勒詐更不槪見仍恐各差役陽奉陰違或有魚肉小民情事高懸牌示厲禁重申並准受害者據實指明立卽澈底根究盡法懲治各差役見之不寒而慄各小民見之有恃無恐除害安良實心實政方之古所謂良二千石太守豈多讓哉 
[節鉞將臨]  
　　江蘇巡撫趙展如大中丞按臨各屬閱看營伍昨日本邑官塲接到電信知大中丞於今日上午可抵吳淞校閱各營後卽 
於明晚駕臨本邑上海縣黃愛棠大令已在　南製造局碼頭預備恭迎憲節矣 
[上海官塲紀事]  
　　南市自開築馬路以來將次工竣前由江海關道劉康侯觀察委陳都戎季同督勇巡街又恐都戎一人不能兼顧故　 
另委孫星垣直刺爲會辦○上海縣帮審委員蔣壽林刺史因有要公赴省謁見各大憲昨日乘舟用小火輪船拖帶起程差役人等均在江于恭送 
[淸查押店]  
　　押店一業惟上海有之人他處從不一見設此者大抵多不法之徒重利盤剝視法度若弁髦南洋大臣兩江督憲劉峴帥以其旣害閭閻且無報効餉項等事乃札飭江海關道劉觀察轉飭上海縣黃大令及英法兩界委員徧查城廂内外及租界共有押店若干查明禀復諭令各押鋪投縣報明領照如無執照不准開設法界讞員鄭大令奉札後立飭會捕局線勇會同包探查得法租界除恒德恒豐公泰三當外共有質鋪四家押鋪三十一户禀知讞員想當轉禀道憲遵卽辦理也 
[解省秋審]  
　　今届秋審人犯上憲札飭各屬一體遵照上海縣黃愛棠大令業將應解命犯丁阿全胡阿東劉道士朱金標呂三張金元王阿福陸阿大吳沈氏汪柳氏等十名口派差解赴省垣審勘 
[操演認眞]  
　　江蘇巡撫趙大中丞將次來滬閱看防營故統帶忠信各營員逐日督率標下健兒在本營操演一切陣法及洋槍打靶之類頗爲認眞蓋恐干軍事廢弛之咎也 
[錢局紀聞]  
　　本邑高昌廟巡防局出有告示云爲示禁事照得頃奉製造局提調處面諭並准鑄錢廠面致謂廠中現鑄新錢每串足四斤六兩已奉道局憲出示曉諭通行在案如有磽薄缺漏不敷斤兩之錢當飭提開回爐另鑄並嚴禁工匠人等不准私帶出廠攙用誡恐該工匠等希圖取巧視若具文喑將必須回爐另鑄之錢私帶出廠使用旣壞本廠錢法又碍本廠聲名應卽諭禁並須嚴密查訪以憑懲辦等因奉此除飭親兵捕保等明查暗訪外合凾出示諭禁爲此示仰各鋪户大小生意並諸色人等知悉如遇鑄錢工匠私帶磽薄缺漏不敷斤兩之新錢到市買物切勿收用一經查出除將此項禁用之錢提出充公外再行議罰倘能扭送來局禀候核辦並可給賞以示飭懲而杜流弊切切特示○昨日淸晨江南製造局鑄錢廠庖丁陳阿興私取廠中所鑄新錢一千文意圖逃逸管廠護勇見而拘獲搜出原贓立卽解送高昌廟巡防局禀請訊究局員升座研詰陳供稱小的係江北某邑人昨日適欲入市購物而　内空空不得已將此項所鑄新錢一千文携之而出自知不合叩乞施恩官謂爾係在廠之人應知法律何以意故竊取新錢本應送縣嚴辦姑念無知初犯從寛免子究懲著具呈改過切結交人保釋　 
[局批照錄]  
　　本邑南市籌餉貨捐局總辦戴星齋太守昨將所收禀詞批示頭門兹特抄錄於左聚昌洋雜貨號禀批查運單爲沿途各卡憑騐要據一經塡寫未能改换姑念初次從寛另塡給執嗣後再有舛錯惟有照章重捐以杜取巧情弊著卽遵照此批又職員謝龍恩禀批據標已悉此後如有刁猾商販偷漏江西夏布厘捐及隠瞞不報等情一經該公所查獲准卽解送來局聽候罰辦可也又葛祥等禀批此項坐賈認捐係　　文辦理該業等皆能踴躍承認足徵急公至本局落地貨捐係屬歴年舊章若照額製造自應免共再加以示體恤倘逾額過鉅本局亦難曲徇惟有酌量加認以重餉需著卽遵照此批 
[火焚冰廠]  
　　吳連生家於虹口迤東虹鎭左近吳家浜屋外有冰窖二處前晚十二點鐘時窖屋忽然失火霎時間茅龍飛舞悉化刧灰窖内藏冰消融成水是處在租界之外故捕房未撃警鐘告警事後道路傳言謂是匪徒縱火然確否尚未知也　 
[訊究車夫]  
　　日前英美租界工部局因加小車捐錢釀成巨禍事後車庽主及小車頭目施錦仁等聨名赴上海縣署呈控經黃大令訊問已紀報端前晚黃大令又升座覆訊張賢序供稱前由同業人議舉雍顯章爲董唐子雲前墊之洋一百餘元理應歸還惟所有章程尚未議妥現依公論每輛小車抽錢三文所收之資以作公疑善舉沈余鰲供本月初一日因小車加捐閙爭後抽捐之事唐子雲不肯經管後由同業人舉同鄉雍顯章爲董事薛晉大供向在藥水房生理二月間至小車公所爲司事餘不知情李大祥供稱現在設立公所各車户均願抽捐周祝三王復林王儉保張文耀張王扣包載卿等同供抽捐之事小的等均願意施錦仁供小的向開施德順車行前次閙事奉諭前往阻止無奈各人不依以致　此禍事叩求恩典大令謂施錦仁曰命爾持諭往阻何以不將印諭給人觀看以致釀成巨禍咎實由爾著重責二百　不准其入所司事張賢序等限於次日將所中章程議妥禀覆候核 
[醫院述聞]  
　　縫人董　林向在虹口百老匯路某成衣鋪作工要之棘之日可得錢餬口前日下午向同夥某甲索錢口角大受厥虧事後暗購紫霞膏呑之幸爲鋪主所知立卽倩人舁往同仁　院求救醫生灌以鋅養硫養水得將毒物吐出漸漸轉危爲安然亦險矣○前日傍晚時小工王阿財工畢而回行經外虹橋東首突有五十二號東洋車迎面而來不及避讓致被撞仆於地碾傷左足痛極呻吟四百二十八號華捕見之急將兩造送入捕房捕頭令送王至同仁醫院療治車夫則押候解送堂禀請訊辦　 
[上海巡局瑣事]  
　　龍華寺香市甚盛紅男緑女之往游者絡繹於途每有無賴之徒打降滋事昨日某甲偶動隨喜之興赴龍華寺游玩不知如何與某乙口角旣而用武勒令乙出洋若干乙無從措付遂致互扭至巡局局員某二尹訊得甲非善類著責一百四十下荷枷一天游行示衆然後送入改過所收押○某甲向在某航船爲夥後因有事辭歇前日在途中與船主某乙相遇遂欲扭住評理繼又袖出利刀向乙腿上猛刺一下乙奔赴十六鋪巡防中局請爲追捕比及勇丁往追則已去如黃鶴矣○有名金標者寠人子也卜居南市新碼頭某日有不相識之某姓女孩從門外過金頓起不良之心將女孩誘入意圖售賈事爲女家中人所知將金扭赴十六鋪巡防局控陳局員命送上海縣請訊 
[法界捕房紀略]  
　　前晚某甲投小東門外王金寳所開花烟館内圖一夕之歡忽稱有金戒當票一紙爲烟妓蘇金仙藏匿向索不還將鴇與妓一并扭訴捕房捕頭交人保出候堂期解請訊究○有張五福者曾托縫工盛阿順借洋十五元迨後原璧歸趙爲居間人呑没扭訴捕房捕頭暫准交保俟堂期著保交案訊究 
[美界捕房瑣聞]  
　　本邑人楊阿堂充某洋房細崽之役前日下午因事至虹口黃浦路突來惡犬一頭猛噬其腿楊負痛狂呼經人將犬喝退楊奔告捕房捕頭以不能指實　家之犬置之不理○江北人張雨順住居新閘橋雨近有東洋車一輛被偷兒周蓮君竊去張投告捕房捕 
 
 

Page 4

 
 
頭遺包探張阿五將周拘獲解入捕房押　送廨訊究○前日下午有一乞丐年約四十歲左右倒臥於漢璧禮路喘息如絲奄奄待斃某號巡街華捕見之雇車載送捕房捕頭立飭轉送公堂請讞員安插○前晚十點時有甲乙二寗波人在西華德路偶因細故爭故執口角之後互相揮拳繼復扭入捕房控告捕頭詰之知兩造均非善類本應併究姑念初犯從寛斥釋 
[分發人員騐看名單]  
　　新海防例掣籖分發主事王艈篿山東夏循垍浙江陳崑浙江光祿寺署正倪恩浙江○勞績保奏掣籖分發主事四品銜陳星庚浙江○新海防例指省分發知府花翎譚啓緖貴州湖北監掣同知夏鍾濬浙江兩淮同知莊鍾溥江蘇湖北通判鹽提舉升銜程頌萬湖南湖北郭文森奉天安徽知縣陸爾塽奉天河南劉維翰山西山東榮寛廂紅蒙安徽孫多祺安徽河南姚晟年江蘇河南余鼎臣江蘇湖北汪承第江蘇四川周雲安徽河南府經歴梁鋆廣東四川苗布棠山西河南郭靑湖南湖北王業勤山西河南李霽江蘇河南張鶴齡江蘇湖北劉經釋江西河南王惠儒江蘇河南涂獻琛湖北福建縣丞孫開　湖北福建　寳光江蘇河南范澤貴州四川徐鋆浙江河南徐溥保河南湖北李夑霖江蘇河南鍾承業順天湖北州吏目周公保直隷河南巡檢馮楷湖北湖南尹炳南山東河南朱慶雲江蘇安徽王鶴立貴州四川張寳楨浙江河南趙潤芳湖北安徽從九品祁續曾山西河南王智凱陜西河南典史王受田　隷河南楊咸昌直隷山東李裕誠直隷河南徐有澐山西四川王嘉煐湖北河南胡廷佐安徽甘肅石振春貴州四川丁守仁江蘇河南林廷賡安徽河南馬式雲安徽山東丁駿驤浙江湖南未入流魏澍湖南甘肅吳冕詞浙江四川○海防例指省　發巡檢楊以莊直隷湖北○　餉例指省分發從九品董秉鈞江蘇山東○勞績指省分發知縣劉培椿廣西四川曲作寅奉天吉林周景棠山東河南茹恩霖順天河南劉侗　湖南湖北富光祖浙江江蘇鄭在中浙江直隷殷詵貴州直隷高映南湖南陜西縣丞滕久仁湖南湖　蔣人杰湖南甘　○進士掣籖分發知縣保謙廂藍滿○進士指省分發知縣張錦春貴州雲南○議叙掣籖分發府照磨汪保鎭浙江○議叙指省分　縣丞李德基江蘇河南未入流胡國棟江蘇河南許繩武湖南湖北○應補呈請分發同知府升銜倪惟欽雲南福建知州黃啓泰浙江貴州從九品黃建樾浙江 
[立止遺精苐一妙方]  
廣東陳恒德堂始創乾元八卦丹此丹專治遺精當日立止誠絶世妙方也 
凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虚損勞傷從此起矣本堂家傳妙方秘製乾元八卦丹此丹專治遺精百發百中無論遠年初起有夢無夢服之立刻見功重者二大盒永不再遺輕者一大盒包愈屢試屢騐靈效如神眞水火旣濟之妙方淸心安神止遺之良藥惟此種妙方乃本堂獨得秘傳已歴世代其效之捷人所共知不必自述也每大盒二元小盒一元○假冐甚多購多者認明○函購信資自理○鋪分上海英大馬路萬康醬園對門德仁里内石庫門廣東陳恆德堂謹白 
[天下第一神效普救英神丸大瓶一元小瓶半元]  
人之身也百脉流行七竅貫通是故風寒暑濕熱各得其門而入神農嘗百草以辦藥性岐黃定治法而療人疾千古以來如盧扁者能有幾人乎本堂主人博考方書搜求普救英神丸仙方製煉精工修合道地治男婦老少內外雜症者無論何病依方服之包能起死回生誠救急仙方壽世金丹應騐病症臚列於後治一切陰症　傷寒感冒　時症咳嗽　氣急吐痰　白痢　噎嗝反胃　鬼祟邪氣　悞呑毒物　山嵐瘴氣　不服水土　瘟疫熱病　中暑霍亂痧症　二十四様氣滯氣痛　三十二種風並瘋狗咬　七十二般痰　並痰迷心竅　需瘡腮腫疳瘤癰疽　疔𤻤無名腫毒　左癱右瘓　口眼歪斜　酒傷洋烟癮積聚宿食　嘔吐咳嗽　眼目痛腫　頭痛喉痛　牙痛　背痛　腿痛　腹痛　鼻癰乾疼　破流黃水　咽乾口苦　心煩內熱　肚腹膨悶　結胸　水腫氣膨　黃腫　失心顚狂　瘧疾　淋症　吐瀉　大便閉澁　小便短赤　紅痢　久痢脱肚　痔漏　腸風　毒　婦女週身左右脇塊痛　經閉　經水澁少　經前腹痛　經後腹痛　經來腰痛血暈　赤白帶下　血崩　乾血癆　小兒食積　痞塊腹大　小兒急慢驚風　嬰兒胎毒　只服三丸弱者一丸嬰兒半丸不許多服　病重不妨再服　空心將丸匢圇送下片時腹痛卽大便如係白濃爲寒　黃涎爲熱　長絲爲積　肉卵爲驚　大蟲爲痞　小蟲爲衋　多下病愈　不必補以米湯　有病無病每逢交節開水送一二丸瀉一二次永不生病延年益壽　仕商賜購請認明上海五福弄口英大馬路門懸　各大憲匾額　上海縣告示方不致悞遠購原班回件上海各班信局經信業公所首士重整新章凛遵　憲示尤願隨到隨送如來洋一元本堂優給帶資酒力五十文多則遞加以養其亷不論寄洋多寡　本堂五日一登報章以昭信實而杜假冐順此佈陳並希　公鑒　　上海五福弄口英大馬路京都同德堂中華大藥局主人新安江干獨釣客孫瑞鏡湖甫謹識 
[ 
[真正吉林老山人參再造丸] ]  
新昌人參號發兌○丸中如無眞人參眞白花蛇合就者神明共鑒 
竊惟售藥求眞購藥求靈均屬應分之事本不足爲奇不過照近世人心而論而欲求其心口如一者實千百人中難得一二卽如再造丸天下藥肆售者雖多試問其肯用眞正老山吉林人參爲君者除本號而外恐絕無僅有者矣自維三十年專業人參每年生意進出何在此區區丸藥交易因念世之所謂再造丸者徒有人參之名而無人參之實爲之慨然自思業在其中用參極便何樂不爲藉此方便以創世之未有此本號獨製眞人參再造丸之所由來也至於用藥之眞之極靈製煉之精之認眞苦心孤詣六載於茲想早在諸君洞鑒中也業已馳名毋庸細述惟假冐甚多購者留神茲將應治各症開列於後○一治中風中寒各種險症○二治久年癱瘓不能行動○三治文武痴顚五畜癎症○四治小兒急驚山嵐障氣等症治病甚多餘載仿單神效敏捷比衆不同每丸定價一元一無折扣開張法馬路東首小泉洋行對門永興里口問存濟堂亦知信力自給遠方由申局寄購請看本號每月逢一登出淸單於報杜弊之法莫妙於此以後諸君購藥儘可放心交局寄帶勿悞也 
[平康里恒濟局翻造房屋聲明遷移]  
本局創製槍上拌烟藥粉十餘年矣業蒙仕商深信者烟癮無不立除早已中外馳名吃烟一錢者吸藥五錢可以除槍癮之大小用藥照此遞减服後大補氣血精神爽朗　腎增嗣眞戒烟中之神藥也服藥四日烟癮可减一半輕則八日可以除槍烟癮深大亦不出半月元號粉每兩二元二號一元賜顧者請函至二馬路泰和里斜對面石庫門原班回件本局兼兌眞正野山人參乃由吉林承辦貢參號商託售故與别家懸殊眞僞可以立辯氣虚便短眞者服之有力能長酒醉可醒氣逆能順瀉能止夜眠舌乾能生津胃呆能開加飯量以上功効均購服諸公屢試不爽病後服之其効更見小統條人參每兩價洋十四元節十二元鬚條八元揀鬚六元統鬚四元有頂好上參五六支每兩實價銀二百兩其次每兩五十兩三二十兩不等移山人參每兩四元此貨若别家售出每兩須十餘元粤東鍾洪南啓 
[永興號洋葯煙膏批發擇於二月二十四日開張]  
本號開設上洋老北門外英界打狗橋北首大街中市坐西朝東石庫門面自運大小洋藥採辦川碭雲土躉賣零拆照箱批發精製各種烟膏發兌貨眞價亷較衆克已以廣招徠而圓久遠如莹仕商光顧祈請認明本號招牌三星爲記庶不致悞 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前浙江湖州府屬鳥程縣主某大令飭家丁干亭在三押解糧米至滬赴浙江海運局兌收不知如何失去一百數十石因禀明總辦將船户王玉園萬阿昌王仁亭等三名送請訊究黃愛棠大令飭看管候核○單仲如控李良玉圖呑銀兩前日黃大令倩蔣刺史升堂提訊據朱晉夫供南匯縣人年五十歲在元泰花行爲夥李良玉結欠銀四百餘兩中人楊錦書等出爲理勸無奈不允求請訊斷李良玉供山東人向爲掮客與元泰往來已二十餘年前年結欠銀四百餘兩除付過後祗欠四十餘兩求請察核徐云舟供監生在單元泰行執事李良玉與行内往來實有二十餘年監生曾有銀兩托李存與行中現被扣除故祗欠銀四十餘兩單見吉供稱年十九歲洋貴生　父親單仲如因事出外故未至案李良玉實欠銀四百餘兩求爲追給刺史以兩造紏　甚多供詞各執不能准理 
[英界公廨雜事]  
　　昨日英副領事　允格君因有要公不及蒞廨判斷預飭停訊一日所有捕房各案均於今日到堂會訊流　葉榮發素與徐天寳結管鮑交日前向徐假取金約指一枚質錢以濟急需徐慨然允諾不意蔡從此遂如參商之不相見昨日邂逅相遇向索不理爰至公廨請追値日差禀知屠别駕著將葉押候訊追徐隨堂候訊○王張氏與王陳氏比鄰而居朝夕過從頗稱閨中莫逆去年因各移居以致不相聞問昨日王陳氏忽偕其夫王左榮紏約多人蜂擁至張氏家百般吵閙張氏莫知其故詢問由來據稱在外以言語污衊故來理論張氏以並無此語力爲辯白無如人衆口雜竟不可以理論旋有三百七十八號華捕巡街過此將王陳氏王左榮及張氏一併拘入捕房轉送公堂别駕著押候訊奪○葉得寳嚴楊桂二人不知向操何業昨晨在大馬路互相爭閙扭作一團二百二十四號華捕見之拘入捕房轉送公堂訊奪○張楊氏無鍚產也昨晨獨行至蘇州河畔嚶嚶啜泣約歴時許踨身躍入淸波以圖自盡適爲一百五十三號華捕所見立卽雇人援起未占滅頂之凶旋帶回捕房轉送英公堂别駕著暫交官媒看管候核 
[英界捕房紀聞]  
　　前日之晚某公子至六馬路天福　園觀劇及至優孟下塲管絃絶響公子亦興盡而返甫出　園門在人叢中一擠覺身畔似有所觸初不介意比及回家檢點則偑帶之金表一枚已不翼而飛矣因卽報請捕房查緝不知能爲趙璧之歸否○昨晨有洋人帶一小洋犬在二馬路行走及至元眞道院佛店門首犬見院中蹲伏一犬卽奔竄入内呼之不應及向羽士某甲索取則言此係舊豢之犬去年失去今已走回何得强索洋人以言語不通竟至吵閙嗣經某號巡街華捕所見將甲及犬拘入捕房想須解送公堂訊斷也○積竊某甲穿窬妙手也專竊洋行及洋商住宅曾經破案懲辦近又在各洋人處竊取洋傘銀壺報時鐘等物爲數甚多正喜無人知覺在途閒行不意昨日包探孔阿才見甲服御輝煌大非昔比向之盤詰始知故態復萌爰卽向各質鋪查吊原藏押候解送公堂訊辦 
 
 
 

Page 10

 
 
   
 
 

Page 11

 
 
[光緖二十三年三月初七日京報全錄]  
宮門抄○諭旨一道錄前○兵部奏爲遵旨議處摺○粤關監督文奏爲謝恩摺○河督任奏報赴工日期片○湖督張奏已故知縣短交銀兩叅後全完請開　革職處分摺○鄂撫譚奏報交卸日期起程北上摺○川督鹿奏委員匯解東北邊防經費片○晉撫胡奏遴員接署道篆片○東撫李奏救護外洋失事商船請將出力人員獎勵摺○三月初七日内務府國子　廂紅旗値日無引見○慶福貴昌由東西陵回京請安○榮中堂假滿請安○崇俊謝授甘肅寗夏府知府恩○山西知府陶家騶預備召見○卓公請假一個月○澍貝勒請假十日○橚貝子續假十日○溥侗續假五日○陳學棻續假十五日○提督衙門奏拿獲偷鋸松樹賊犯蘇六等五名請交刑部會同宗人府○召見軍機崇俊陶家騶○○經筳講官頭品頂戴協辦大學士兵部尚書臣榮祿等謹奏爲遵旨議處具奏事内閣抄出光緖二十三年二月二十一日奉上諭本日召見長萃英年據該侍郎等面奏刻下　東陵各樹株雖經竭力搜拿惟蟲災情形甚重去年夏令已有萌芽迨至秋間蔓廷愈廣該守護大臣不將實在情形早爲奏明以致搜捕諸多棘手等語溥齡等駐守陵寢樹株風水攸關理應加意護視乃竟一味因循直待简派大臣前往始奏稱情形甚重搜捕匪易實屬辦理　頇溥齡麟嘉文瑞均著交該衙門嚴加議處嗣後應如何隨時搜　之處仍著溥齡等督率兵役認眞辦理毋得稍涉疏懈懔之欽此欽遵到部除先經恭錄諭旨咨行東陵承辦事務衙門馬蘭鎭總兵一體欽遵辦理外其議處之處臣部會同宗人府吏部核辦兵部查定例官員溺職者革職等語今馬蘭鎭總兵文瑞於陵寢樹株蟲災情形自去年夏令已有萌芽迨至秋間蔓延愈廣不將實在情形早爲奏明實屬辦理顢頇欽奉諭旨交該衙門嚴加議處惟查臣部處分則例並無似此恰合專條自應比例核議應請將直隷馬蘭鎭總兵兼總管内務府大臣文瑞照官員溺職者革職例議以革職該員係奉旨嚴加議處例應加等惟臣部例止革職無可再加宗人府查例載凡王公溺職者例應革職兼職任者應何項職任所得革職處分卽將何項職任開缺並罰其本爵半俸四年等語今守護東陵大臣奉恩鎭國公溥齡奉恩輔國公麟嘉欽奉諭旨交該衙門嚴加議處查臣衙門處分則例並無似此恰合專條自應比例核議請將守護東陵大臣奉恩鎭國公溥齡奉恩輔國公麟嘉照溺職例應革職兼職任者因何項職任所得革職處分將何項職任開缺並罰其本爵半俸四年毋庸查級議抵惟係奉旨嚴加議處據兵部查例議至革職無可再加所有臣等遵議緣由是否有當伏乞皇上聖鑒訓示再此摺係兵部主稿會同宗人府吏部核議合併聲明謹奏請旨奉旨另有旨欽此○○二品銜粤海關監督奴才文偑跪奏爲叩謝天恩仰祈聖鑒事竊奴才接准户部來文於光緖二十二年十二月初六日奉旨粤海關監督仍著文偑接管欽此奴才跪聆之下感激難名當卽恭設香案望闕叩頭謝恩俯念奴才　司粤榷時懔冰淵計承乏已兩年涓埃無補荷榮施於九陛鉅任仍留鴻恩特沛於再三駑馴　酬夫萬一自天聞命伏地增慙奴才惟有益矢愼勤勉圖報稱冀招徠之漸廣俾撥解之如期剔弊竇以裕餉源恤商情以維稅務遇有中部交涉事件會商督臣因時制宜妥籌辦理如有應行設法整頓者仍當隨時具奏請旨飭遵以仰答高厚生成之至意所有奴才感下忱理　恭摺叩謝　天恩伏乞　皇上聖鑒謹奏奉硃批知道了欽此○○任道鎔片再臣前將力疾銷假定期赴汴緣由繕摺奏報復卽於二月十三日自濟寗起程十八日馳抵汴省瞬届桃汛臣應卽親赴各廰查騐料物督飭赶辦春廂勘估歲修土工並察看河勢之趨向工程之緩急分飭布置修守事宜以期有備無患擬於三月初三日自省起程赴工所有臣衙門一切公牘均包封遞送行次核辦除俟回省再行奏報外理合將抵汴赴工日期謹附片具陳伏乞聖鑒謹奏奉硃批知道了欽此○○頭品頂戴湖廣總督臣　之洞頭品頂戴湖北巡撫臣譚繼洵跪奏爲已故知縣交代案内欠解銀兩叅後全完請將革職處分照例開復恭摺仰祈聖鑒事竊查前　黃陂縣已故知縣唐步雲　代案内欠解司庫地丁等欵銀一千一百五十四兩八錢二分九釐前因已逾二叅例限未據淸解經臣等附片奏叅革職勒限完　欽奉硃批著照所請該部知道欽此欽遵轉飭司道按限勒追兹查該故員欠解各欵銀兩該家屬均已如數完解淸楚據湖北總交代局布政使王之春等會詳請奏前來相應請旨將前任黃陂縣已故知縣唐步雲革職處分照例開復除將完解銀兩撥入造報緣由咨部查照外謹合詞恭摺具陳伏乞皇上聖鑒謹奏奉硃批著照所請該部知道欽此○○頭品頂戴湖北巡撫臣譚繼洵跪奏爲恭報微臣交卸撫篆日期起程北上仰祈聖鑒事竊臣前因述職届期具摺籲懇陛見欽奉硃批箸來見欽此旋於光緖二十三年二月初四日接准吏部咨正月十四日奉旨譚繼洵已准其來京陛見湖北巡撫著張之洞兼署欽此遵於二月十六日將湖北巡撫關防王命旗牌等件飭委武昌府知府逢潤古署撫標中軍叅將璞玉齋送督臣張之洞接收任事臣卽於是日交卸現在料理行裝赶卽起程航海北上趨詣闕廷跪聆聖訓除另行恭疏題報外所有微臣交卸撫篆日期起程北上緣由理合恭摺具奏伏乞皇上聖鑒謹奏奉硃批知道了欽此○○鹿傳霖片再查奉准部咨光緖二十三年分邊防經費指撥四川　關常稅銀四萬兩鹽釐銀一十五萬兩津貼銀八萬兩共銀二十七萬兩等因又查固本兵餉前已陸續籌解過銀一百八十六萬五千兩計已解至光緖二十二年十一月二十一日止先後奏咨在案兹據布政使王毓藻按察使文光鹽茶道張元普會詳邊防經費待撥孔殷自當竭力籌解以維大局現催據各厘局解到鹽釐銀四萬兩津貼銀三萬兩共銀七萬兩作爲光緖二十三年頭批東北邊防經費又湊得捐輸銀二萬兩作爲二十二年十一月二十一日起至二十三年三月二十一日止四個月固本兵餉按照部頒砝平兌除委捐陞知縣文綦領解於光緖二十三年二月初八日由川起程解赴户部交收仍援前案將銀發交西商協同慶等號分别匯解俟該委員到京兌齊實銀解部以期迅速而免疎虞等情詳請奏咨前來臣復查無異除分咨查照外理合附片具陳伏乞聖鑒謹奏奉硃批户部知道欽此○○胡聘之片再河東道　良現據報丁母憂所遺該道篆務自應委員前往接署以專責成候補道恩銘才具穏練識見明通堪以署理除檄飭遵照外理合附片具奏伏乞聖鑒謹奏奉硃批吏部知道欽此○○降二級留任又降二級留任山東巡撫臣李秉衡跪奏爲救護外洋失事商船出力人員照章懇恩獎勵恭摺仰祈聖鑒事竊照前經總理各國事務衙門續議保護中外船隻遇險章程内開嗣後文武汛官遇有中外船隻在洋面遭風觸礁瞬將沈没者果能　身冐險救出三十人以上准其比照異常勞績奏獎每次不得過兩三員等因山東　州府　洋面島嶼紛紛礁石林立　年船焦多有失事曾飭各州縣在於沿海緊要口岸多備船筏設法救護並由東海關道督同經理歴將救護出力人員　時分别保奏均蒙兪允在案茲光緖二十二年　　　九日颶風大作濱洲人張元商船一隻在黃縣海口遭風觸礁船底洞穿瞬將沈没値初更時分情形尤爲危急當經該署黃縣知縣王揚芳駕駛船筏多備燈火冐險出洋　　海關分卡委員教習知縣周汝震聞信馳往曾同救護勘得該船被風誤觸礁石桅舵俱已斷折滿船皆水不能行動危在呼吸隨先後救出舵工水手搭客三十一人　有搭咨五人被淹幾　於危遇救得　全船人數幸未傷失撈獲濕貨亦得十之七八旋乘潮漲將該船迤至亂礁之平帶至海岸因破損過甚不能修補由該船户自行變賣其撈獲貨物亦卽點交具領並將遭風之人分别道路遠近酌給川資口糧妥遣回籍浴海居民委無乘危撈搶情事等　禀報經臣批飭東海關道覆查相符茲該關監督萊靑道　桐以該員等於驚濤駭浪之中　不顧身冐險援救實屬異常出力奏獎前來相應籲懇天恩俯准將署黃　事天挑知縣王揚芳東海關委員教習知縣周汝震均歸候補　補用出自鴻施以昭激勸除將各該員履歴咨　吏部查照並咨呈總理各國事務衙門外理零會同北洋大臣直隷　督臣王文韶恭摺具奏伏乞皇上聖鑒訓示　奏奉硃批該衙門議奏欽此 
 
 

Page 12

 
 
[光緖二十三年三月初八日京報全錄]  
　　宮門抄○諭旨一道錄前○内務府奏爲奏聞請旨摺○吉林將軍延奏遴員轉調協領片○又奏遴員接署副都統片○又奏　明殺死一家三命重犯按例定擬摺○滇撫黃奏請將違例徵收錢糧之州判革職片○總兵吳奏恭報出洋巡哨摺○三月初八日理　院鑾儀衛光祿寺正藍旗値日無引見○興伯請假十日○崇文門呈進黃花魚○延譽戴錫鈞預備召見○召見軍機延譽戴錫鈞○皇上明日辦事後由頤和園還宮○○總管内務府謹奏爲奏聞請旨事恭照道光十年八月奏旨嗣後織造等每届一年期滿著内務府大臣具奏欽此又於咸豐四年十一月經臣衙門奏准嗣後三處織造奉旨简放之日起子限六十日卽令到任自到任之日起扣足在任一年由臣衙門先期奏聞請旨等因在案查江南織造常山由愼刑司員外郎於光緖二十一年正月二十六日奉旨補放江南織浩該員於光緖二十一年四月二十日到任按到任之日起扣至光緖二十二年四月十九日係屬一年期滿臣衙門於光緖二十二年二月二十日具奏本日由内間鈔　奉旨江南織造仍著常山接管欽此扣至光緖二十三年四月十九日又届一年期滿理合先行具奏可否更换之處伏候訓示遵行謹奏奉旨知道了欽此○○延茂片再吉林本城滿洲補放外城協領遇有本城協領缺出照章轉回歴經辦理在案兹有吉林滿洲廂紅旗協領永德休致一缺查烏拉協領伊　布原係吉林滿洲廂白旗人自應照章調轉吉林滿洲廂紅旗協領之缺遞遺烏拉協領一缺係滿漢間用有管轄紅旗督練兵丁之責尤關緊要非熟諳戎事之員不足以資整飭奴才於通省實任協領内逐加遴選查有五當堡協領花翎副都統銜協領鳳翔吉林鳥鎗營鑲黃旗漢軍操守謹嚴管兵整肅以之調轉烏拉協領洵堪勝任如此一轉移間人缺均屬相宜如蒙兪允所遺五常堡協領一缺另行揀放奴才爲人缺相宜整頓旗務起見是否有當謹附片具陳伏乞聖鑒謹奏奉硃批兵部議奏欽此○○延茂片再查琿春副都統沙克都林札布因病出缺業經奴才專摺馳報在案所遺員缺有帮辦邊務經理交涉之責自應循例揀員往署以重職守查有花翎副都統銜五常堡協領調轉烏拉協領鳳翔曉暢邊情廉謹自愛且於交涉事件素尚講求以之委署斯缺洵堪勝任除飭該員遵照迅速接署並將邊防一切事宜由奴才面囑該員督飭各路統將加意整頓認眞操守以冀仰紓宸廑外理合附片具陳伏乞皇上聖鑒謹奏奉硃批兵部知道欽此○○奴才延茂跪奏爲審明殺死一家三命以上重犯按例定擬先行正法恭摺仰祈聖鑒事竊據統轄鳥鎗花翎叅領廣成禀稱據屬正藍旗佐領劉嘉善呈稱管下孫家屯居住之蘇拉程文報稱光緖二十二年十二月初五日夜間伊家雇工盧盡堂用大斧砍死同宿二人張姓鄭姓沙振生陳有子常升五命並用木劈柴將伊父程萬選伊母孟氏頭　打傷甚重兇犯盧盡堂已被查道官兵拿獲等情連兇器大斧木劈柴一並禀請騐辦前來復報孟氏旋已因傷身死隨派協領銜記名佐領成林帶仵前往騐明屍傷奴才督飭刑司掌關防副都統銜記名副都統花翎協領富通山帮辦關防副都統銜花翎協領鳳翔　辦關防全營翼副都統銜記名副都統花翎協領保成提犯詳加研審緣盧盡堂係山東登州府黃縣民原籍並無財產妻子於早年獨來吉林地方謀食光緖十年間受雇與城東孫家屯旗人程文家傭工値更並無主僕名分每月工錢三千均已隨時支費無存程文家素相厚待從無刻薄盧盡堂與已死同主工人張姓沙振生陳有子常升並李鴻儒同宿西廂屋内素睦無嫌至二十二年冬月間盧盡堂忽起回籍之念因無川資難以行路稔知程文家婦女均有細軟衣服金銀首帥又係山溝僻處常有盜匪入屋行刧起意乘夜詐稱盜匪入院强搶殺死男人婦女定必畏懼避匿乘空搜得財物逃走變賣得錢回籍用度無人知覺能以免事轉以程文年　强壯未敢卽時行事至二月初五日程文因事外出未歸只其年老父親程萬選與婦女守家正得其便約有三　餘時盧盡堂思尚有同宿工人張姓鄧姓沙振生陳有子常升李鴻儒六　畏恐驚醒　捕反爲不密起意先將張姓等六人殺害再往上屋程萬選嚇避婦女搜搶財物逃走主意一定燃燈照看見張姓等六人均各睡熟盧盡堂一時兇心頓起拾用劈柴大斧嚷稱有賊照張姓等頭顱挨次很砍忙亂不知砍傷何人何處部位不料李鴻儒驚起披衣出屋喊嚷盧盡堂持斧尾隨追砍適程萬選聞聲出屋查問盧盡堂未答轉奔砍去程萬選旁閃將斧奪下盧盡堂順拾院内木劈柴照程萬選頭上很打數下倒地不動　時其妻孟氏出屋撲救盧盡堂又照孟氏頭上很打數下跌倒地上料俱身死盧盡堂慮恐張姓等復活向事主告知必然邀人追捕故此回屋用木劈柴照張姓等頭顱挨次毆打一遍均已身死未動正欲搜搶財物憶及李鴻儒逃出倘或喊邀鄰人捕拿難以得脫心中畏懼未及搜搶携拿木劈柴開放大門逃逸不意途遇查道官兵見其身沾血跡盤露前情將其拿獲押往程文家中查看見張姓鄭姓沙振生陳有子常升五人均已身死程萬選夫婦孟氏傷重程文時已回家卽將盧盡堂連兇器大斧木劈柴一併送案報騐孟氏旋亦因傷斃命奴才親提覆鞫據供前情不　詰無另有起　别情及在塲助力加功之人矢口不移案無遁飾查律載殺一家非死罪三人者凌遲處死財產斷給死者之家妻子緣坐註云謂同居雖奴婢雇工人皆是又例載殺一家三命以上兇犯審明後依律定擬一面奏聞一面恭請王命先行正法各等語此案盧盡堂因乘夜詐稱盜匪搜搶雇主程文家財物變賣得錢回籍度用慮恐同主工人張姓等驚醒帮捕輒用大斧木劈柴同時連斃張姓鄭姓沙振生陳有子常升並孟氏等六命程萬選傷而未死查該犯雖因圖脫情迫未及搜搶得贓究係因財起意慘殺平人多命實屬兇惡已極盧盡堂除毆傷程萬選輕罪不議外合依殺一家非死罪三人者凌遲處死律擬凌遲處死當於審明後飭派刑司掌關防副都統銜記名副都統花翎協領富通山將盧盡堂一犯　赴市曹監斬正法仍照例將首級解回犯事地方懸杆示衆以昭烔戒惟該犯盧盡堂供稱原籍並無妻子無從緣坐亦無財產可斷應請均毋庸議各屍棺有主飭屬　埋無主暫埋標記召屬具領兇器大斧木劈柴存庫無干省釋除全案供招咨報刑部查核外合將審明重犯按律定擬先行正法緣由恭摺具奏伏乞皇上聖鑒謹奏奉硃批刑部知道欽此○○黃槐森片再錢糧乃維正之供催科之中仍須撫字固不容玩視正課尤不容違例加徵查右　　州判趙堃于徵收錢糧輙敢任意浮勒並擅糶地方社榖罔利營私每濫派夫役從差　索　累似此貪鄙不職之員未便姑容據該管府州　　藩臬兩司曁糧儲道會同詳請奏叅前來臣等覆查無異相應請旨將　嘉州判趙　卽行革職以儆官邪除咨吏户部查照外謹會同雲貴總督臣崧蕃附片具陳伏乞聖鑒訓示所遺　嘉州判係月選之缺滇省現有應補人員應請照章扣留外補合併陳明謹奏奉硃批著照所請該部知道欽此○○記名提督署廣東高州鎭水陸總兵訥奇新巴圖　奴才吳次漢跪奏爲恭報奴才出洋統巡日期仰祈聖鑒事案查道光二十三年十二月初七日奉諭旨嗣後水師提鎭著於每　出洋時具奏一次侯出洋往返事畢卽將洋面如何情形據　具奏其實因公不能出洋卽著自行奏明均令咨禀該省總督以憑查核等因欽此欽遵在　伏查奉行變通巡洋章程遞年巡洋上班自正月初一日起至六月底止改以高州鎭水陸兵出洋統巡下班自七月初一日起至十二月底止敢以陽江營遊撃出洋統巡等因現値光緖二十三年正月初一日届當奴才上班統巡據下班統巡署陽江營遊撃李渭培禀稱統巡各螢洋面依期　　均皆安　當將兵船禀理前來奴才卽日接統出洋督率備弁管駕各船在於所屬水師陽江等營洋面認　巡緝除俟出洋班滿再將歴過洋面情形據實奏報外所有奴才上班統巡日期理合叅摺具陳伏乞皇上聖鑒謹奏奉硃批知道了欽此 
 
