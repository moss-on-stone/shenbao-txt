# 1918 - 23 - 4916146

 

Page 1

 
 
   
 
 

Page 2

 
 
時評 
[再談和局（冷）]  
　　第一次和局至停戰令下之後忽中止而又趨於戰及至今日則似又由戰而趨於和也第一次之和局以外間所發表者觀之不過兩方承認當和之意未聞若何着手以言和也今第二次之再談和局北方略有具體之條件南方亦有一致之代表視前有進矣 
　　雖然必俟一次之反動而後和議有一次之進步則和局之成尚不知反覆若干次也 
專電 
[北京電]  
　　解决時局先决地方問題再及國會等政治問題馮以曹張内向主戰派消滅决提出閣議(一）恢復陸之巡閲使（二）以唐爲滇黔巡閲（三）退龍濟光與劉存厚（四）撤退岳州北軍如通過退發表今日有召特别閣議之説閣員果不及對在時局有急轉之勢（二十三日下午五鐘） 
[北京電]  
　　章行　昨晚見馮述岑意見及西南問題解决之法馮表示尊重不日將有具體表示（二十三日下午五鐘） 
[北京電]  
　　西南聯合會重議和故推岑爲總代表嗣政府不願取議和形勢岑之名義乃緩發表託章行嚴轉達但兩方不能再戰確爲事實中央如讓步岑力保不再有戰事（二十三日下午五鐘） 
[北京電]  
　　章行嚴云南方所望於中央者僅免龍巡閲更易川督撤退駐岳北軍三事至國會問題如地方問題解决後容易商量（二十三日下午一鐘） 
[北京電]  
　　閩督電告滇粤桂六十餘營大舉攻閩請速派援軍南下否則派大員來閩接替（二十三日下午一鐘） 
[北京電]  
　　吳光新電復正攻荊州夔萬方面無力兼顧仍令劉旅暫取守勢（二十三日下午一鐘） 
[北京電]  
　　王金鏡再電辭岳防總司令覆電仍慰留謂俟張敬堯施從濱到岳同負防守責任（二十三日下午一鐘） 
[武昌電]  
　　吳光新二十一克荊沙石星川退往湘西一説公安黎天才亦有離襄之報湘鄂和議未果（二十三日下午四鐘） 
[北京電]  
　　天津復開會議（二十三日下午一鐘） 
[北京電]  
　　楊士琦微服來京行動極堪注目聞此來係充津派密使謁徐世昌商决大計一説應徐特召薦長交通要之政局不久將有變化（二十三日下午一鐘） 
[北京電]  
　　盛傳財鹽兩署大裁員名單已定引起全體恐慌頃王克敏宣言陰曆年内願任維持决不發表（二十三日下午一鐘） 
[北京電]  
　　沈銘昌與王克敏因案齟齬一面辭職一面引避頃財部喧傳次長失蹤頗現恐慌（二十三日下午一鐘） 
[北京電]  
　　免除通緝帝制犯梁士詒等一案運動已久昨閣議段芝貴提出以人才可惜梁在日本大受歡迎爲理由請總統取消其通緝命令陸徵祥以己爲洪憲國務卿竭力贊成餘無異議惟江庸反對遂以多數决定報告公府（二十三日下午五鐘） 
[北京電]  
　　陳錦濤特赦案前閣員 
 
 
 

Page 3

 
 
林長民提出被叚曹反對江庸以證據不足審判不公爲理由仍呈總統特赦馮以段曹反對故仍交閣議昨恐江庸反對赦帝犯遂通過特赦陳錦濤案以敷衍江但江聲明兩事不能同時發表且己不署名於赦帝犯之令因前次通緝司法總長亦未署名云（二十三日下午五鐘） 
外電 
[北京電]  
　　豐鎭報告死六人五爲由綏遠來之兵士一爲由歸化來之行客並有新染疫者一人防疫委員决計限制京張鐵路之交通二十一日各處報告疫死者之數如下薩拉齊歸化死三十人右玉死十七人左雲死五人大同死五人豐鎭死十八人懹仁死一人山陰死十四人代縣死二人應縣死三人今日太原報告北面有疫症二十起目前疫氣有南行之勢晋省全境皆屬可危陳醫士自大同來電稱江會長已到與地方官吏會商一次若當地文武官吏皆相助爲理則防疫之必要方法定可施行有效豐鎭何醫士報稱同綏遠來之兵士死九人已染疫者四人今日委員會决定派天津陸軍醫學校校長前赴綏遠以代伍連德博士（二十二日）大陸報 
[北京電]  
　　豐鎭電稱綏遠開來之兵患疫而死者九人刻巳染疫者四人醫士辦理平民疫病較易順手推軍中一有疫氣則阻力猶大防衛爲難衆望江會長當能糾正此弊也晋督稱太原城門皆閉僅留西北與西南兩門行人經此皆嚴行察驗並令臨縣等處知事設立驗疫局所以防行人　道避驗（二十二日）路透電 
[北京電]  
　　近數日内疫患無重要發展自歸化抵豐鎭之軍中途有一人罹疫而死後有三人相繼而亡二十日復死九人尚有四人染疫未死此事足以示戒官民太原商途各處發生疫症數起太原城中未聞有疫僅有一人因與患疫者接近現受醫士監視大同似未績有疫症大同以東未聞有疫據最近薩拉齊消息該處五日之間死十一人皆屬旅客又稱包頭鎭於五日内死千人由此可以推想極西之疫氛雖熾而尚未深入薩拉齊且未蔓延於東南兩方目下防疫方法難云完備各地方官亦未盡知疫症之危險惟防疫委員會會長江朝宗已抵疫區當能喚醒諸人目下首先注重者爲阻止大同以東車馬之往來　自火車停駛後該處行旅陡增故也江已派楊格醫士赴太原商途施行相當方法以杜疫患沿鐵路而進通北方之諸路均巳堵塞僅餘雁門口可通由外國醫士檢查行旅雁門口之南已有疫數起惟入太原之車馬亦受外國醫士之監視所可慮者官吏辦理疏忽或橫生阻撓有疫症而不呈報耳此種情形不獨豐鎭大同諸處如此卽以東各地點亦然衆料江會長將在東路施行必要之方法而楊格醫士則在南路辦理防疫各事宜（二十二日） 
[哈爾濱電]  
　　西比利亞東部之會議刻在白拉戈夫成斯克舉行哈爾濱派往與會之代表於二十一日由該處來電稱該處中國日本意大利希臘代表致函要求立即設法阻遏戍兵之暴動並組織義勇隧若無充分辦法則外人代表將請其本國政府設法行動以保公安又稱該處現狀與華兵未到以前之哈爾濱情形相同（二十二日）以上字林報 
[北京電]  
　　馮總統决計對於南方提出和議條件如左（一）依舊約法召集新國會（二）南方不得干涉中央之用人權龍濟光俟大局和平後另調他缺仍任陸榮廷爲兩廣巡閲使譚浩明爲廣東督軍湖南督軍一缺選湖南人中有名望者任命之（三）攻擊岳州及福建兩處之南軍從速撤退則中央所派援岳州福建兩處之北軍亦當然撤退但戰前原駐岳州之北軍應復其舊狀右列條件俟内閣閣員贊成後即將於今晚或明日電告陸榮廷等（二十三日） 
[北京電]  
　　梁士詒一派運動馮總統似有特赦帝制餘孽之意將與閣員商議除司法總長外若再無人反對或將見諸實事云（二十三日） 
[北京電]  
　　今日馮總統致長電於陸榮廷唐繼堯譚浩明請速解决南北和議大致謂目下中央政府被北洋督軍逼令發布主戰令正在窮於對付之方法當此之際南方一次在湖南獲勝後絶無何項之發展足以證明南軍之不能再繼續戰爭是故爲國家計爲個人計皆當以速定南北和議而安民生爲今日之要務中央政府對於恢復舊國會之舉雖難以承認然變更龍濟光之地位非完全不能辦到大體恢復戰事發生以前之狀態中央當無異議如南方不諒中央政府之苦衷而遷延時局則中央政府恐難拒絶北洋督軍之要求矣聞陸榮廷等接右電後如有詞意極和婉之覆電則馮總統擬即提出具體的條件（二十三日） 
[漢口電]  
　　日淸汽船大江丸（譯音）昨日下江過監利縣附近有北軍突命該船停止查驗正查之際有日本砲艦伏見溯航來過即同艦長詰問該軍對於外國汽船查驗之非法北軍團長自來表不謝罪之意（二十三日） 
[東京電]  
　　尾崎行雄氏於二十二日在衆議院代表反對黨爲質問演説大致如下（現内閣與聯合與國果無所　隔而得遂協力共濟之實乎又對於中國果不改前所宣言之不干涉主義乎何以有援助北方軍閥之事實乎）外務大臣本野氏對之辯明如下（帝國與聯合與國確　完全能疏通意志對於中國則不偏不黨力取秉公持平之態度伹與爲一國代表之政府保持接洽之處亦屬事之不獲巳者）（二十三日） 
[東京電]  
　　日本外務大臣本野一郎子爵二十二日在貴衆兩院演説外交其中關於中國方面者大致謂帝國對於中國之外交　日曾經政府明白聲明對於中國内部之政事取不干涉態度惟實際上旣爲掌握民國政權之政府則不問黨派關係如何帝國於國際上自當常與之保持接觸祇須不與帝國之利益相抵觸自當與以必要之援助自發此項聲明以後政府常貫澈此方針遂令兩國之關係大爲改善茲應特爲諸君告者去年中國政府之對德布告宣戰卽爲日華兩國間得眞正了解之現象也蓋足以破壞遠東平和之最大危險卽爲此方面之德國勢力之增進凡於太平洋沿岸有利害關係之諸國家莫不因此而有戒心帝國要求德國撤退靑島亦不外乎此中國覺悟其利害與帝國相同終至决行參戰實吾人所最爲欣悦者也中國政府所希望之增加關税緩付庚子賠欵變更庚子議和條約中之一部分條欵三事現正由帝國政府與列國協議帝國政府承認好意援助中國且與以公正之待遇實爲當然之事政府决計與聯合與國共允許中國上列三項之希望而承認之云云（二十三日）以上東方通信社電 
戰電 
[亞姆斯特丹電]  
　　中歐帝國已與烏克蘭訂定條約雙方息爭即行恢復經濟關係代表團於最後和約調印前須先商諸政府該電並未述及媾和條件（二十一日） 
[倫敦電]  
　　寇仲貴族今日在上議院宣稱英政府曾照會波斯政府英國視一九○七年英俄所訂關於波斯之條約中止有效英國願波斯於戰時維持中立而於戰後恢復完全獨立（二十一日） 
[倫敦電]  
　　公報局宣稱加甘森爵士已辭戰爭内閣閣員職因愛爾蘭問題之故（二十二日） 
[巴黎電]  
　　意軍司令部路透訪員電稱前奧國第三軍司令波羅維克將軍已任爲意軍陣線德奧軍總司令此事頗有關係蓋該將以善取攻勢著名意軍進攻時加沙高原之奧軍陣地乃由該將布置也（二十一日） 
[倫敦電]  
　　海軍部報稱星期日晨間戈朋號與白萊斯洛號二艦自韃靼海峽駛出攻擊伊姆白羅斯北面之英軍沉英鐵甲艦兩艘敵軍旋進至伊姆白羅斯南面白萊斯洛號被迫駛入水雷區域觸水雷沉没戈朋號開足速力駛入海峽土國驅逐艦出援者均被逐　戈朋號亦在峽口中水雷減水其速力卒乃擱淺海濱英海軍飛機刻仍從事以炸彈擲擊之英軍救起白萊斯洛號兵士一百七十二人英鐵甲艦二艘之被沉者共有　士三百十人遇救者一百三十二人（二十一日） 
要聞一 
[時局仍有調和希望]  
　　昨日星期時局上並無重要消息惟據某方面消息當局對於主戰派疏通似巳有效有某要人謁見總統總理似其態度甚爲樂觀且略吐對於西南辦法巳有把握之意其主和意見仍舊進行於此可見但所謂辦法者究竟如何現尚絶對秘密大約對陸對唐均將有特殊之表示而陸唐之意見亦與政府漸相接近當局所樂觀者即在此點王總理昨似甚忙早晨即行到院特其所謂對於西南巳有把握之説現在巳進行至何種程度吾人固無從懸測也 
　　西南聯合會本兩月前廣州所發起者其最初用意在另組一有實力之統一機關以代孫文之軍政府其後雖决議設立訂定章程然迄未正式成立最近報端披露該會條例政府頗加注意蓋馮王等覩西南有此團結則對於北部之離渙當然發生一種感觸聞最近曾以王總理名義將西南聯合會議之内容通電各省意蓋欲北洋各督軍亦組織一聯合機關以爲調停之後盾但不主張即用天津會議聞王總理之意頗贊成由南京重新召集一種會議此問題進行如何容再探誌 
　　昨日公府接到江蘇李督軍一電大致係建議以省議會聯合會解决國是謂如是有兩利第一可避疆吏武斷之嫌第二可省雙方口舌之勞聞河間閲後當即覆電大意謂此種辦法非不可用但討論以何者爲範圍不可不定且發起之前須先向各省疏通免臨時阻力橫生反多枝節囑李督更詳細電陳再行核奪先是南京方面原有人議召集一種國民會議以解决國會問題意蓋謂雙方意見旣不一致須另有一機關爲之斡旋方可臻於圓滿其後魯蘇兩省發起開省議會聯合會今蓋即欲藉此以調停國是也 
　　贛督陳光遠前有向陸榮廷提出條件之説昨又聞李純派赴南甯之代表李廷玉最近又有一電報告陸榮廷贊成贛省陳光遠所提示之四項條件卽一允黎黃陂辭職馮河間依法繼任二王總理正式組閣允爲通過三憲法上政權允持平規定四國會對督軍團不再生異議以上均極表同情已電湘粤各方取一致態度並發表意見要求從速進行云云則陳陸間似確有此種接洽但陸榮廷之力量是否能爲舊國會擔保中央又是否能於此種條件之下承認恢復舊國會仍屬疑問同時又一説則謂日前政府聞贛督陳光遠與民黨訂有條件特電質問昨得陳光遠電覆政府略稱光遠與民黨從未訂有條件目下大局日趨險惡或戰或和中央自有主張光遠决不過問與前説適相矛盾不知何説可靠 
　　日前雲南唐繼堯督軍派代表陳鈞到京分謁當局日昨入謁總統總理所陳述事件甚詳聞王總理與陳代表所談者二事其一關於川滇軍隊問題其二川滇軍事問題至陳君之來意係擬求中央設法爲之解决川滇事宜總理對於陳代表所談述者略謂中央對於川滇問題一時尚難有明確之辦法此時如果川滇二省要人自己討論相當解决之法極爲妥適簡便因川滇距中央過遠交通往來極不便利川滇二省自己解决一則可省時間二則易於着手此係中央對於川滇之本意望卽從速電商唐督如此辦理最爲便宜至於中央對於西南問題總理又謂自有相當辦法不日可以宣佈此時暫勿相告云云又聞陳君昨已有極長電報拍致唐督報告一切矣 
　　陸榮廷自經中央開去巡閲使之後表面極爲消極然内幕實仍爲西南之領袖聞陸於十八日發來巧電政府十九日下午始接到電内略謂自辭巡閲使以來對於時局旣無調停之力又無卸責可言但中央屢以和議爲言某之所欲質間於中央者政府是否有議和誠意舊國會是否承認恢復北方主戰各督主戰日烈將成事實是否眞相據滬報所載各省迭於湖北陸續增兵中央是否與聞非中央於此數　解釋明白之後某不敢有所主張云云聞電中陸自身並未下一斷語總統接此電之後迄今未覆 
　　近日時勢日趨緊急岳通監利一帶似已不能免於一戰但馮總統於此戎馬倉皇之中仍故示鎭靜不廢和議近一二日馮常與駐紥長沙之湘粤桂聯軍總司令譚浩明通電聞馮電中有一電係專向湘省提出者其條件有二一曰桂軍當撤回本省趙恒惕等之軍隊當退至衡州以南二曰桂湘軍撤退之後即邀譚組菴來湘擔任督軍兼省長之職届時駐岳北軍必可陸續退出馮電拍去之後譚浩明來一覆電亦提出三個條件一曰援鄂湘軍隊皆須退至武昌漢口不得逼近荆襄岳通二曰援鄂援湘軍撤退之後再議桂軍退兵問題三曰四川之劉存厚廣東之龍濟光須由政府命其停戰雙方之條件參酌觀之似相去太遠然聞當馮譚提出條件之時王總理亦曾向譚提出一雙方宜遵守之公約其條件亦有三一曰和議期内不得突然尋釁二曰撤兵後若有剿匪之事宜先聲明三曰議和時宜由中央與西南推出之代表接洽兩方軍官皆不宜干涉和議惟馮王對湖南所提出之條件在今日似仍不能有效也 
[杭州快信]  
　　二師六團四連連長王子淸少尉連附毛士選昨奉令一併撤差另委王志祥充四連連長李廣漢充四連連附 
　　省長回籍行期昨忽因事改緩至十六日出發惟行裝已一律結束停當 
　　省立甲種蠶業學校准二十六日舉行正式畢業軍民兩長各派代表蒞席致訓詞 
　　浙省菸類征額前經朱局長規定價格呈部核准立案現查各屬支棧每多巧立名目任意浮收巳飭各區分局嚴行查禁遇案詳懲 
　　楊督軍委李賓樞爲一師砲兵一連連附劉瑞棠爲四連連附 
　　警備隊二區統帶張蔭榮昨密呈到省請撤換辦防不力大批哨官哨長不日當有明文露布 
　　督軍擴充署址圈購城頭巷管驛後一帶民房基地給價飭遷而各户因年關在邇一再要求展緩拆讓巳飭警廳核准以下五日前爲限卽日布告 
　　步兵第三團團長李全義偕團附　資深昨詣方谷　一營一連（二三四營駐温州）義倉第二營大倉第三　檢閲全部内務摺疊各技賞資有差 
　　督署消防隊復活後昨巳實行成立分赴各河干試演駕龍技術 
　　紹縣知事王嘉曾昨辭行赴任二十四日接篆視事 
[南京快信]  
　　魯軍已有一旅經過浦口轉輸運贛 
　　陸建章聞已於前日秘密北上 
　　聞何宗蓮已抵濟南會晤張懷芝昨有電致李督内容未悉 
　　總統府副官長張宗昌已由贛接洽畢昨來電准後日來寗 
　　魯省匪勢甚熾駐滁魯軍除開一旅赴贛助防外其餘已全數撤回聞倪嗣冲前日復開安武軍八營至滁塡駐 
　　倪嗣冲昨又派參謀長李玉麟來寗面謁李督辯白一切 
　　徐州張敬堯派員監守電局聞鎭守使張文生前日有一密電拍致李督被其扣留張文生昨派某親信人來省禀陳一切 
　　岑西林巳允擔任西南和議總代表欲鍾秀將於日内再由滬來寗接洽一切 
　　鈕永建復電李督即日由湘起程來寗 
　　教育廳符廳長委童蒙泉充教育公報編輯主任 
　　長江巡閲副使王廷楨巳出京今日下午一時可抵寗海軍饒總司令病巳痊昨入城晋謁李督商江防事宜 
　　昨晨有某營兵士數十人搗毀秦樓閣妓館毆傷龜鴇數人巳由東區警察將爲首滋事兵士四人扭送該管營長懲辦（以上二十二日） 
　　直督曹錕魯督張懷芝昨派趙李兩參謀來寗敦勸李督勿辭職　聞粵莫榮新李烈鈞亦聯電李督勸勿辭職 
　　李督前日電京請病假十日中央尚未電復 
　　李督昨電鄂督王占元贛督陳光遠商和議進行事宜内容甚密 
　　岑西林昨又派冷禦秋張岳軍來寗會晤李督接洽和議住華洋旅館 
　　李督昨電滬催李廷玉白堅武李登科回寗 
　　福建李厚基派參謀長宋玉峯來寗面謁李督旋卽轉車北上 
　　聞徐州張敬堯意在赴贛中央疊電促其速往援鄂張尚未允 
　　旅寗贛同郷因魯軍入贛恐江西陷入戰爭漩渦前日特開會公推代表程道存回贛與各界接洽籌議拒絶方法 
　　省議會代表會議忽又停頓各省議會連日紛紛來電探詢開會地點及日期以便舉派代表參與會議昨省議會錢副議長已由籍來省籌備一切 
　　實業廳長張軼歐今日（二十三）晚車赴滬參與漢冶萍鑛股東會議（以上二十三日） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北方防疫之官塲消息]  
　　江朝宗氏擔任防疫而不就委員長名目聞有改畀督辦名稱消息防疫借欵雖由内務部提出閣議仍由江君出名與外人訂約至鼠疫蔓延究至何地迄無詳確報告惟晋督閻錫山最近來電稱大同代縣似巳有疫左雲右玉兩處染疫死者已達三十五人代縣知事已因防疫不力撤差矣日前歸綏特别區曾有電致中央請撥防疫經費聞中央已覆以先由地方自籌　某要人所談則對於此項借欵頗多非難略謂防疫固關於緊要但據近日報告則疫之來源去路仍未詳明且其勢並不猛烈應先由國帑支出目下臨時費用俟計盡完全果需若干如係萬分無法可籌再行借欵亦未爲晚今貿然即借一百萬元任意取用非但有濫費之虞且動輒借欵國家體面實爲所損内務部此種動舉未免過當前次東三省之疫醫生濫用經費爲數甚鉅此次借欵國人須嚴重加以注意勿令官僚因疫務而飽私囊云云 
　　田中玉皓日致中央電云據喬鎭守使篠電稱奉電令分隊防堵復行規定各軍分駐地點條陳於左一職路馬一營駐豐並調查四郷瘟疫事宜馬二營與第五路步五營駐凉防堵由殺虎溝石匣溝等處來豐要道二職路馬三營分駐雙古城淤泥灘等處堵截豐綏要道三職路馬四營左右兩哨分駐弓溝張臯兩處與駐八蘇木縣隊武管帶暨熊團駐隆盛莊袁營長互相聯絡遮斷赴張大道四熊團步二營分駐麥明圖天成村步三營並機關鎗駐馬王廟遮斷由豐赴綏行人現由何醫官派醫士三員分往天成村馬王廟兩處實行檢驗五陶林由丁統領王管帶擔任防堵並令遇事與凉城張管帶聯絡以期週密六孫部練四營駐合孝胡同再由丁統領酌撥一哨駐卓資山業經令知在案再兵士赴外調查均用呼吸氣對於人民會銜出示曉諭總期和平等情謹聞田中玉皓又巧電云接駐豐防疫委員何守仁電開現巳商由喬鎭守使加派軍隊帶同防疫醫員赴麥胡圖天成村馬五廟等處設站檢驗遮斷交通無論軍民商貨均須扣留六日方准入境請電致蔡都統禁止軍隊往來雙方進行期收速效等因謹以電聞乞鈞院部電知蔡都統查照爲禱田中玉巧 
　　蔡成勳巧日致内部電云據托縣知事王慶珍呈報以縣署呲連薩境正値時疫流和恐滋傳染請予設置局所藉資預防前來除責成防疫總局迅速調查實在情形酌量籌辦以期先事預防外合行電聞蔡成勳巧印　　傅汝勤等巧日致内務部電云司員等抵豐日期早由何委員代電呈計已達覽現在擬定各項辦事細則組織機關編訂防疫告誡由地方官曉諭軍民並訓練衛生警察嚴行淸潔消毒現事務所業經成立地方官民於防疫關係亦能煥然無疑辦理尚不棘手故豐鎭市内除輜重營西來弁兵五人由大同來豐一人及家帕高姓家族數人共計疫死僅十一人外無新患發生惟包頭一帶疫氣仍熾司員等慮來源不絶撲滅維艱會商何委員將西來孔道暫行隔斷交通司員等輪班前往馬王廟天成村麥胡圖等處督飭檢驗俾遏毒萌不使支蔓此已辦之大略情形也後當隨時電陳傅汝勤劉翔雲王亞良金子直孫潤畬鄧初叩巧 
　　防疫委員何守仁效電云吳醫員所議檢疫細則四條並尊意附加之兩條規畫周詳極所贊同惟鄙見以爲將須略爲變通或增入兩條查豐鎭大同陽高之站爲鼎足之形客人貨物均繞趨豐鎭而趨陽高故陽高一站亟宜注意至各站郵局下行之信差暫時祇能隨貨車通行其挨班之法與押貨之人相同至小站未設檢驗所之處僅售頭等客票藉以防制貨物車夫及軍隊等辦法尤屬周密似可即行規定守仁效 
　　施醫士致丁局長電云豐鎭並無初患疫症之人疫死兵士所庽之旅館已於今日爲何守仁燒燬大同亦無患者發見 
[熊希齡咨覆購紗借欵事]  
　　熊督辦希齡近有關於購紗借欵覆財政部文云准貴部咨開貴督辦前與三井洋行訂立購買棉紗合同一案業將該項合同繕正二分與三井洋行代表雙方用印特將該合同送部蓋印等因查前項欠欵合同第六欵原定條件現已重加修改較爲妥協惟查訂借欵項總以籌備還債基金爲第一要義此次貴處與三井洋行訂購棉紗原爲維持直省機業一年期限轉瞬即　此項棉紗欠欵到期能否如數償還各該機業家有無擔負此項欠欵能力與資格必須確有把握方免臨時爲難否則本部旣蓋印於前又發庫劵爲擔保設欠欵届時不能歸還則本部即須履行擔保之義務關係甚大相應咨請貴督辦詳加察核按照咨開各節切實咨覆本部以便提出國務會議議决再行蓋印以昭愼重等因查直隸各屬人民生計純恃農產惟中部寶坻高陽饒陽等縣則以織布爲業約占其全縣人口十分之七八據天津紗行面稱僅高陽一帶年約銷售洋紗至十五餘萬包之多自去年水災以後津埠紗業停頓減銷五分之三又據各屬紳商及本處查賑委員報告各縣機户因災無力購紗停機待賑備極慘苦亟須設法救濟等語本處特函天津直隸聯合會召集各縣商會選派代表在津開會討論提出布商保息一案擬由布商自向銀行借欵以二百萬元爲率由本處保息六釐冀以通商惠工疏通貿易間接以救災黎無如南北爭持兵戈未息金融阻滯布商借貸爲難目的未易達到因思各縣機户以每户織機一架價値十元計算十萬機户即需成本一百萬元小民終歲勤勞蓄此十元正非易易倘因饑寒迫切或久停廢棄甚至析而爲薪將來無力購置必至多數失業此時倘能量爲救濟妥爲保存得紗則織機不至廢停有布則小民賴以生活以十萬機户每户八口計之即可養活八十萬人較之以工代賑尤爲費省功多策無有善於此者此次所購之紗僅三千餘包在本處方慮爲數有限不過藉此流通而在小民則已受惠無窮自可無煩安輯惟歸還紗本事關巨欵亦不得不詳加愼重本處現正與天津商會聯合會切實籌商擬責成各縣商會選擇殷實布商連環互保擔任承領此項洋紗按照舊日習慣放紗收布或以布換紗限定時期歸還現欵雙方訂定手續務期力致妥密决不敢博惠民之譽而轉貽公家負擔之艱力所能盡皆已並顧兼籌一方爲災民開救濟之方一方即爲公欵謀歸束之法總之辦賑一道要以恤民爲先凡所施爲欲其完全盡美殊不敢恃但求小民之顧惠較普不至生計有傷别生他故即使國家之擔保稍重亦復所損有限保全實多本處責在賑災惟有爲民請命爲此咨復應請貴部迅速提交國務會議議决見復實紉公誼此咨財政部 
[蜀省兵事短訊]  
　　大陸報二日成都通訊云劉存厚昨日正式就川督職自周道剛兵敗渝城後北京知更易川督之必要故任劉督川重慶旣去瀘州又失瀘之失利由於蜀中治兵者之無韜略司令集兵於長江北岸而以抵拒滇軍之責屬諸烏合招集之流寇此輩一經攻擊遂卽逃散南軍乃進據瀘城肆其所爲滇軍巳深抵富順行將復奪自流井惟聞劉存厚刻準備驅出滇軍周道剛刻在資州部下兵士無多聞周人尚不惡但膽怯耳西境與西南境今尚安寗管聚金旅長率陜西兵駐守重慶以上之順慶若黔軍欲由此北上秦軍將攔擊之想黔軍安處重慶未必北上耳成都近事一如常狀居民修造房屋仍甚忙碌凡稍有財力者皆重建其被燬之屋以致木料價値倍於從前 
[護法聯合會定期宣誓]  
　　李烈鈞等發起之西南各省聯合會議其條例與各發起人開會情形已誌前報茲悉此項會議現已改名護法各省聯合會議其組織條例亦經各省代表制定擬於二十日依照章程第七條舉行宣誓典禮現莫督軍以外交總代表已推定伍廷芳議和總代表推定岑春煊無須置議而軍事代表仍須繼續舉定以利進行故由莫督提出唐繼堯程璧光陸榮廷三人爲軍事代表請衆贊成至護法會地點莫代督經與程總長商定暫假長堤東園先行設立然後再在城内妥擇適宜地點茲將護法各省聯合會議組織條例全文錄下第一條聯合會議受護法各省各軍之委託對外對内執行政務其職權如左（一）辦理共同外交訂立契約（二）監督共同財政辦理内外公債之募集（三）統籌軍備計盡作戰（四）議决停戰議和事件（五）裁决各與省之爭議事件第二條聯合會議以聯合條例第一條第二項所推定左列各總代表輪値主席（甲）軍事總代表（乙）外交總代表（丙）財政總代表（丁）議和總代表第三條凡聯合會議所議决或裁决事件由前條所列各總代表署名公布執行第四條聯合會議置軍事外交財政議和各參贊若干員由各總代表分别聘任之各總代表有特别事故不能列席時得以參贊代理但不得代理主席第五條聯合會議秘書長一人由各總代表聯任秘書處之組織另定之第六條聯合會會議之經費由護法各省支給第七條本條例聯合會會議之决議得修正之 
[粵局之最近觀平生]  
　　粵省大局以本月上旬爲最危急近則漸就沈靜矣自炮擊督軍署而後社會最注意者爲軍政府方面但軍政府無甚實力須借人之力以爲用聞其所要求數端當道一以和緩應付之事事保全其體面近者盛傳孫中山將出發征閩大約軍政府卽借此遷移而另謀生路矣但餉械一層仍恐未必有具體辦法故軍政府又有請省議員茶話會之舉雖爲解决國會在粵開正式會議經費問題而發然於軍政府自身之存在亦未必無關係也聞軍界人言莫代督對於炮攻事加以評論不怪孫中山而怪軍界某某要人因某要人實趨向中央而欲借孫氏發難以爲驅除桂系之資也故莫督曾對某廳長言某某何苦自亂其桑梓所謂廣東主義實引起内訌而已余廣西人猶欲保全廣東何廣東人自己而忍出此觀其所言如此省會軍隊顯分兩種統系莫督因謠言迭有發生特令駐紥香山之盧炎山所轄一營駐汕之劉志陸一營第二團之陸軍兩營一律調回省中屯紥并飭衛戍司令將所部衛兵四連調入軍署以資保衛至入夜後又由高營長親督衛軍兩隊巡邏附署各街偵查一切日來佈置防務可謂極形周密矣 
　　省外軍事對於龍氏最吃緊龍濟光知移動以來如藥線爆裂隨處皆然有令人防不勝防之勢今如瓊崖欽廉高雷陽江恩開新等處皆有龍軍響動消息究不知其專注何地龍之老巢在瓊崖海軍已派艦駛赴瓊州海口以堵截龍軍内渡無如瓊海沙嶼極多海艦不甚能暢行故海圻艦嚴重監視龍軍之保民艦幾將其捕獲矣然以水淺之故而保民竟敢開砲遙擊海圻海圻不得巳卒駛出瓊海龍恃有此老巢而雷州陽江又完全歸其統轄近則開平恩平皆有警電開平縣知事沈秉　急電辭職詞極悲而恩平知事蔣航又飛報云日前股匪分派僞示招撫綠林乘機思逞奉令嚴剿兩次雖暫解散現又假托龍氏名義糾合黨羽明定日期來攻縣城原紥沙湖游擊第二隊聞報於江日拔隊來援因令駐紥城外東北角學宮第三隊調紥城外東南角新廟三棚紥船角並於距城里許東北角崩海西南角水仙廟趕築厚坭砲壘安設鐵炮各六尊檯鎗六枝並覔諳練砲兵十二名隨隊扼紥朗底及聖堂來城要衝趕築砲立砲架布置甫定而沙湖墟獺塘夾水朗底連江君堂等處均有匪進擾洗刦多處猖獗如此較之昔年大仁山有過之無不及縣屬月餘無兵縣城危在旦夕矣云云恩平告急後聞台山亦有電來瀝陳危狀當茲警耗迭來頗聞當局目前在粵軍隊大有不敷分撥之勢於是暫取守勢但主堵截而不敢急速進攻闻現在策畫先將恩開台新四邑地劃爲警備區域以截其入省之路如台山縣屬獅子洲一帶首當陽江要衝已飛飭警衛軍統領陸蘭淸選派勁旅分赴紫羅山暨白雲石等處嚴密防堵以杜龍軍侵入其下府如高雷一帶當局暫緩而置之現調西省軍隊已至陸川縣境與高州交界地屯紥以爲將來圍剿之預備現在所最注重者則惟欽廉以北海地勢緊要東省已檄飭討龍第二軍司令林虎酌撥黃明堂所部兩營携備巨砲尅日開往防守並聞前粵督陳炳焜巳抵南寗將膺討龍之任將來必由桂省撥調大軍由欽廉進取而陸川之桂軍亦同時進逼高雷爾時一齊發作龍氏必至手足無措至目前桂軍尚未集合則仍主守而不主攻也 
[粵省議員之兩茶話會]  
　　十四日孫文招集省議會議員開茶話會省議員因在閉會期間在省者不過四十餘人昨日俱到齊先用茶點後由孫文演説略謂此次西南護法省會首先發起歡迎國會議員到粵開會諸君對於西南護法之責任至大至重但諸君旣於去年歡迎國會來粵開非常會議今年亦須歡迎尚未到粵之議員以期早日得法定人數開正式會議解决諸大問題召集國會按照約法國會自身有權召集無須要求武人恢復惟開正式會須預備一筆的欵爲國會開會經費頃聞省議員某君云廣東省今年收入自番攤及山票開後多收千餘萬省會有權在此欵内指定一筆爲國會經費國會能恢復與否責任在發起歡迎國會之粵省會望諸君下一决心指定的欵繼續歡迎未到粵之議員俾早日開正式會議更望諸君從今日起發奮爲强認定此爲解决中國糾紛不二之方法云云嗣陸議長起立道謝招待之意並云粵省行政機關未將預算决算移交省會審查無從預知省庫之有無存欵唯今日爲武人世界省會無力要求省行政機關執行省議會議决之案故亦無力要求省行政機關提出的欵以充國會開正式會經費會國琮云自廣東宣布自主後不解送國家税兄弟主張由國會議决提用廣東政府所收之國家税以充國會開會經費此爲至正當辦法范洪疇云西南各省一致主張開國會非常會議非粵一省之事應與西南各省協商分擔其經費譚民三云國會在粵開會應由粵省會發起提議由西南各省分擔之爲愈簡琴石云兄弟主張與范曾譚諸君同與其向當道交涉指定的欵莫若即由范議員提議咨請粵當道提出一筆的欵並通電西南各省協助爲正當孫中山云西南各省只有兩廣雲貴在滿淸之季廣西雲南貴州三省行政經費須他省協解民國成立他省不協勉强敷衍若要廣西雲南貴州等省協助國會開會經費恐其力有不逮吾粵三千萬人民代表之省議會視其力之所及救一巳死之國會焉有不成功之理此爲諸君之責非官吏之責也望諸君不憚煩勞游説各界協助使國會早日在粵開會開會後各國必爭前恐後承認軍政府即有權提用廣東截留應解中央海關税及鹽税餘欵如能由省會與各社團磋商協同墊欵數十萬以供國會開會之用國會恢復後卽在截留海關税及鹽税餘欵内提還願省會不可將此責任推讓於他省須竭力爲之云云至上燈時會散 
　　十七日一時粵省議會開談話會商議解决籌備國會經費問題孫文亦蒞席羅議長起言昨日元帥府會議以解决時局終用武力究不若仍循法律之爲佳故有主張速開正式國會之議然正式國會召集非籌有鉅欵不能孫元帥意見以本省自主之後停解中央欵項爲數旣鉅且新增入欵數在千萬之多若於截留及新增入欵之内酌提數十萬爲正式國會召集之用似亦無難故請本會先開談話會徵求同意如荷贊同即請從速召集臨時會俾得議决此問題照咨官廳撥用次孫文演説謂兄弟今日來會爲國會召集經費問題以求議員諸公之解决綠國會來粵爲貴會所歡迎當時來粵雖二百餘人然在津滬問心切護法而未卽來者尚有四百餘其時因經費困乏一切費用本由兄弟擔任然爲力有限應付已窮故未能一一歡迎來粵國會之未能正式召集即此原因方今大局紛擾日甚幾乎全國用兵默念徒以武力解决究不如仍以法律解决之爲愈國會者爲全國人民之代表苟能正式召集事無大小悉待解决何患大局之不趨於平和獨是經費一點最爲困難自不能不仰賴議員諸公以求帮助吾粵自主之後中央解欵已一概截留而新增收入亦達千餘萬苟能於此欵項下酌撥百萬或五十萬移諸國會則正式開會立可告成而會中經費亦可支持半載有此法律解决大局可望和平不用武力兄弟於此問題頃與兩議長談論得表　情甚望議員諸公將此問題從速解决以救旣死之國會而固垂亡之民國是則兄弟馨香以祝者也羅議長謂凡事不外情理二字以情論國會旣爲本會所歡迎當然始終全成其事以竟全功以理論本省自主之後中央解欵一概截留在承平時代此欵既解中央亦須此欵以濟國會今旣截留就地移撥亦屬近理現各位意見主張速開臨時會者爲多依法律須得議員過半之請求方能咨請召集現依手續辦理如有贊成開會者請即簽名在議場贊成開會者共六十八人譚民三動議元月二十二日開會多數同意議長遂宣布元月二十二日開臨時會咨請行政長官召集遂休會 
[魯省兗曹間之匪禍]  
　　兗曹濟東一帶向多匪盜去年毛思忠之亂費如許氣力耗無量國帑始做到招撫一步然綁掠架刧之故技仍不時發作也近自出征議起施從賓南下兗曹濟東之兵出發至一師之多而匪禍遂益猖獗矣茲將受禍較重各縣分誌如左 
[曲阜]  
　　曲阜原駐前路巡防一營因組軍南征將該營編入衍聖公孔令貽聞信後以該營駐境數載地方尚稱安謐出兵固屬重要地方亦須顧慮當會同知事到兗面謁施鎭守使挽留該軍施以此次出兵係奉令而行且該地方較靖無駐兵之必要未如所請詎該軍離縣未久於本月五號即有大股匪徒馳至縣城北關明火打刦數百家幸城内覺察尚早四門緊閉未得入城不然孔府中數千年之精華亦掃地矣 
[寗陽]  
　　寗陽縣境多山素爲產匪之區前夜兗防一營駐紥尚稱安謐自該營南征匪燄轉熾首領爲盧三佔山紥寨招集至二百餘人四出架刦凡五十畝地以上者卽無幸免以是殷實各户俱遷入城内該匪又聲言攻城其縣長一面電省請兵一面即將四門緊閉即白日亦不敢輕啓矣 
[鄆城]  
　　鄆城縣之梁山泊山環水抱地勢險惡夙號盜窟前駐紥該處者爲中央混成旅第一團近自該團出發此山復爲土匪佔領日間竪旗鳴鼓肆無忌憚搶刦之事日有所聞該縣河工正在修理亦因是罷工 
[金郷]  
　　金郷西郷有富室劉姓上月被匪刦掠無遺且將塾師寗某架去誤認爲劉立索巨欵旣詢知爲窮士羣匪乃以禮奉侍留爲謀師後寗子向劉家索父不已劉姓乃以三千金贖回 
[高唐]  
　　出没高唐武城一帶之悍匪顧德麟本毛思忠舊部自毛投誠該匪亦稍稍匿跡近以防務稍疏遂又號召黨徒乘機而起打刦鄭家口後即退據高唐武城一帶之叢山中終日招集黨羽建造旗旄希圖大舉 
[沙市商會之恐慌]  
　　湖北監利縣已有湘軍駐紥茲因王占元派兵進攻沙市商會恐發生戰事監利商務異常危險昨特電請譚聯帥設法阻止電云萬火急長沙譚聯帥鈞鑒民國成立六載於茲禍亂相尋迄無寗日湘省自鈞座一至倒懸立解瞻望旌麾仰幕何極頃接監利商會電稱王督現派有多數軍隊向監利前進人民甚爲惶恐蓋該處已請有湘軍駐紥該軍彈壓認眞地方頗稱安謐若再派隊來荆誠恐兩相接近倘有誤會致生衝突糜爛何堪索仰我公愛民如子一視同仁用敢電懇轉電王督速令該派來軍隊停止前進如蒙俯允則感頌鴻恩當不僅監利一隅已也謹電奉懇敬候賜復沙市商會正會長彭春膏副會長廖如川同叩眞印譚聯帥接電後當致王督電云萬火急武昌王督軍鑒頃據沙市商會正會長彭春膏副會長廖如川等眞電稱頃接監利商會電稱王督現派有多數軍隊向監利前進人民甚爲惶恐該處已請有軍隊駐紥彈壓認眞地方頗安若再派隊來荆衝突立見糜爛何堪設想若居心欲啓戰爭則商民等只有委之刧數其更何説若果愛重和平則萬懇轉電王督忍此須臾以待解决則萬民受再造之恩豈僅商界而已迫切陳詞伏乞電請王督速令派來軍隊停止前進至叩至禱等語特此轉達並祈見復浩明寒印又復沙市商會電云荆州送沙市商會彭廖兩會長鑒眞電悉監利已有湘軍駐紥王督若再派隊前來則衝突立見糜爛誠不堪設想 
 
 
 

Page 7

 
 
執事等代表商民來電呼籲具徵維持苦心不勝佩慰大局迄無解决之期人民巳陷危險之境凡有血氣太息同深王督果愛和平自應忍此須臾以待解决何至派隊相逼致啓釁端除轉電外先此布復辱承藻飾愧不敢當並以誌感浩明寒印 
地方通信 
[松江會議清理七縣公產]  
　　舊府治七縣紳士各舉代表組織慈善教育欵產清理處擬來松與各善堂董開會談判略誌報端二十一日上午該代表等聯翩來松先由育嬰總董雷繼興延入西外醉白池盛宴欵待旋即撤宴開會座問以川沙代表黃濟北張伯初等發議最多大致欲以七縣人處理七縣共有之慈善教育欵產俾漸圖發展惟以事甚復雜議至傍晚未有結果約期舊曆正月十一續議而散茲將與議各紳姓氏錄下（上海）秦硯畦（南滙）朱子浩顧祖英（金山）黃芳墅丁翼方（奉賢）陸仲臣（川沙）黃濟北張伯初（松江）育嬰總董雷繼興全節總董耿伯齊普濟堂董朱子受公歀經董郁彤文縣教育會長姜揆勳縣署第三科長顧稼軒前縣議會長葉桐叔 
[湖泖漲蕩淸丈確數]  
　　松江湖泖漲蕩以楓涇五厙兩郷爲最多向均由附近郷民私自圈墾茲由駐松沙田局派員至該郷東西三保二十二二十三二十四二十五二十八等圖及四十一保三十六三十七等圖按畝淸丈計共丈得官產七千餘畝業已責令各該郷繳價承領惟各郷民泰半意存觀望報繳寥寥 
[蘇州偵探拘獲流氓]  
　　本年夏間有浪氓小金寶因與奚阿春有仇糾約多人在黃鸝坊橋鴻福樓茶室内將奚阿春攢毆並用沸水燙傷奚阿春經警廳派探拘捕小金寶潛逃赴滬僅獲帮兇數人解吳縣審辦小金寶逃至上海後近日又將德裕里高順金妓院内某妓女誘拐來蘇藏匿高得悉追蹤來蘇密報偵探隊探悉小金寶潛匿舊元署前龔少卿家當由探士李炳榮張淦泉等前往將小金寶及六指頭阿根二名一併拘獲解廳送縣經楊元薄裁判員提審供詞判令收押候辦 
[團長住宅失竊]  
　　閶門外南陽里蘇軍二師第七團團長董濟川之住宅後廚房内住有護兵二名前晚忽被竊賊偷去皮衣一件當經董團長面謁警廳崔廳長請飭區查緝並請於南陽里添設崗位派警站巡藉資保護崔廳長允如所請已令行閶區袁季梅署長遵辦矣 
[另委追租局員]  
　　吳縣陸墓郷追租局委員沈潮奉吳知事委任後迄今多日尚未到局任事該郷業户以陰曆年關將届如欠租佃户仍延玩不償亟應由局傳追特呈請吳知事速飭該委員到局嗣奉批示以該委員患病未愈已呈經另委嚴雋蘭接充駐追 
[撤調警察所長]  
　　吳縣木凟鎭警察分所長王佐熙向任縣屬車坊鎭警佐經孫前知事調任陳墓分所復經連前知事轉調木凟到差後即被郷民並革警具訴茲已查明撤差另委方綬靑接充 
[無錫揑報死信之澈查]  
　　無錫税務所長梁玉書日前被人揑用該公所主計梁憲文名義快郵代電報告財政廳謂梁所長得病身故乞速派員接替齊省長暨胡財政廳長得悉梁所長身故即派省署第一科郝科員到錫接辦並電楊知事查詢病情楊知事接電大　遂通知梁所長斯時郝科員已乘車抵錫即往税務公所接事不料梁所長健碩如故相見駭然問悉情形知是揑報當卽電復省署去後茲奉省電　郝科員就近調查是何好人冒揑外並委江陰縣知事陳思尅日來錫詳細調查眞相聞揑報身故之快郵蓋有税務公所發之戳記似屬内部之風潮一經詳查想不難水落石出也 
[鎭江慰勞軍隊]  
　　江蘇憲兵司令官楊恩培因奉李督軍派令分往鎭江無錫常州等處慰勞軍隊業於日昨乘車蒞鎭慰勞十九師各軍後再往蘇常錫等處 
[提追欠捐]  
　　丹徒城廂市董事王蔚卿因市教育經費支絀所有猪肉魚蟹灰糞各項捐欵欠繳甚鉅特呈請倪縣長派差追繳當經照准業已分别提追矣 
[兵士被戕]  
　　鎭郡南門外大覺寺日昨發現兵士被刀戳斃命案被害者係駐紥寶蓋山七十三團兵士因前晚偕同該營某某兵士二人告假外出盡夜未歸翌農該寺發現屍體後由坊保禀知十九師司令部始知其事旋經楊師長派員往驗該兵士左脇被刀戳通右脇又被戳寸許身流滿地實係因傷斃命惟該兵士手中亦携有鋼刀一柄檢查同出之某某兩兵士已不知下落現楊師長已通飭所屬各團營一體協緝凶手及在逃之二兵士到案訊究 
[揚州錢業開會紀事]  
　　揚州錢業公所爲大源公司張紫棠捲逃巨欵内有各莊莊票經大源函達商會會長周穀人代請縣示一律止兑一事特先期刋發傳單召集各界於昨日（二十一）在商會開會討論並擬定兩項辦法（甲）與大源交涉之理由十四條（乙）反對周會長不諳商情之理由三條計是日到會二百餘人周會長缺席趙縣長派陳警佐代表首由主席王靜文宣布開會宗旨謂此事業經中國銀行長許仲衡交通銀行張祺濟南公記畢儒臣雙方調停莊票巳兑照兑未兑掛失次由楊某陳警佐宣布事實再次由羅區長宣讀趙縣長致陳警佐手諭解釋止兑告示之意某某以措詞未妥請警佐解釋末有南貨業董事馬小春指開會爲不當全體大譁將其斥退經人排解秩序未亂乃搖鈴散會 
[金山氷凍後之雜訊]  
　　陽曆獻歲後天氣嚴寒交通阻塞百貨缺乏米價逐漸增高囤積居奇者莫不於此時爭先購買故米行生涯頗爲不惡今白米每石已漲至五元八角半各種蔬菜冰凍後市上頗少店家賬務仍未起色而上行之來由賬者本年格外提早是以各商家無不困難冰凍後四郷發生盜竊案多起呂巷左近紅橋之天主堂亦於數日前被盜所失無多縣署中因錢債糾葛而提起訴訟者此半月中非常之多後來者尚源源不絶自昨日起内各業户向縣署呈請追租者其追租票上均有兼催各業户趕緊完納漕米等語有某書記因悞將此句遺漏致罰薪一月記過一次 
[預防明年蟲災]  
　　冬至後雨雪愆期地面乾澡蟄伏稻根内之螟蟲雖遇嚴寒全無凍斃日前各學堂學生及縣署收銀處諸人乘星期休息之暇各自携犂分頭向四郷田中掘視稻根凡災稻留而未割者其蟲仍舊活動且大半已有蟲衣將有成蛹之勢各界因此大爲注意恐一經成蛾生子必繼續成災於是非常恐慌詹知事已定於陰曆十五日召集各市郷助理員開會籌議於立春前實行一種强迫除蟲之法大約非定價收買稻根卽每畝貼錢若干着令迅速掘根焚燬聞沈區官已將掘根様刀先行打造二十把分發各區作爲式樣俾爲實行掘根之用如有以天意氣數等謬説阻撓者一經查出與不掘者一併科以重罰一面已傳知各區警局遵照此刀樣式着郷民照樣自向鐵店打造 
雜評一 
[運動赦帝制黨（步陶）]  
　　時局混沌往復相尋戰旣不可和又不能無論南北内部皆有若干不相一致之份子於是表面上曰和曰戰事實上乃各疏通其所疏通各預備其所預備而第三者乃乘間而入因大肆其手腕以謀暗中之飛躍嗚呼此梁士詒一派運動特赦帝制黨之説所由來也 
　　梁之暗中活動已非一日其赴東一行與某種借欵久傳有蛛絲馬跡之相涉其同派之葉曹等且早已回據交通之大本營而氣燄直駕研究系而上之然則所謂帝制餘孽之赦不赦亦僅名義上之一問題云爾夫世間正誼之一息保存與小人之未敢逕情直遂固皆恃此名義不稍假借之功用若此戔戔者而必破除之以爲一派人之快心則防閑旣無橫决斯至我恐履霜堅氷其可憂或有過於今之所謂和戰問題者矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌李督軍設會防疫之預備]  
　　江蘇李督軍電請公共租界工部局史醫士赴寗商酌防衛肺炎疫之方法已詳前報茲據工部局報告工部局總董丕爾斯氏接電後即轉報値年領事並於二十一日電覆李督軍准令史醫士於二十三日乘車赴寗午後二時一刻可到請届時派人在車站迎接云 
[石星川答復沙市帮之措詞]  
　　旅滬沙市帮前以報載荊襄一帶有發生戰事消息在商帮協會集議後當卽函懇王督軍與石師長請其維持地方勿開兵釁去後茲聞石師長已答復商帮協會沙市帮諸君原函錄下敬復者頃接琅函藉悉種切謬承奬飾愧不克當諸君遠客滬江埀念　梓苦心孤詣至爲欽佩當茲時局多艱政變迭起星川忝領師干深愧無狀何敢妄走極端自𨈆郷邦此次之舉實以全省人民已陷水深火熱之境若不及早維持必將永痛淪胥盡夜思維但乞達到根本和平目的而� 
巳絶非私懐野心徒逞武力區區苦衷可質天日辱承明教爰布腹心尚乞時惠德音藉當面談爲盼肅復即頌旅安弟石星川啓 
[修改税則委員會展期續議]  
　　修改現行進口税則委員會自經成立後其間磋議値百抽五切實征收辦法祇經過一次之會議而上次會議時曾正主任提出議事大綱及通融辦法均未表决曾與領袖總領事及各國總正領事委員等面訂本星期三（即二十三日）午後二時續開第二次會議以便解决各項問題早誌前報茲因駐滬日本總領事有吉明君另有要公不及蒞會致函曾正主任請爲展期會議即經曾述棨君將日本總領事因事不能蒞會緣由轉致領袖總領事及各國總正領事委員等查照一俟擇定相當日期再行正式通知云 
[長江上游商貨之阻滯]  
　　本埠各轉運公司因長江上游發生砲轟商輪之事各公司商輪咸有戒心班輪缺少商貨阻滯爰於昨日通告旅滬各客帮所有運往宜昌上游各埠貨物暫時緩裝以免危險云 
[兵工廠記事三則]  
　　麥克沁式機關砲能連開二百五十響實爲軍中利器現上海兵工廠奉部飭每月須造成一尊以備撥用故已由謝總辦諭令鎗廠依式配造 
　　勃郎林七響手鎗自經上海兵工廠造成以來全國軍官兵士無不樂用是以請爲製造者極多現又精益求精將此種手鎗改爲十響曾將樣鎗送部考驗甚合軍用現經規定七響者每月額造六十枝十響者應造一百枝已由謝總辦令飭鎗廠加開夜工依限趕造 
　　快鎗手之子彈滬廠久未製造祇由練鋼廠軋造鎗子尖頭上之鋼盂送交德州廠配藥裝置鋼壳乃自閩粵軍事發生以來德州所造鎗彈無多不敷分撥故陸軍部又飭滬廠重行製造茲經謝總辦飭歸龍華分廠承辦聞每月額造一百萬願隨時撥解軍用云 
[調查倉穀之訓令]  
　　本埠各行政機關昨奉省長公署令開案准財政部咨開查食爲民天裕倉儲以足民食則人民得免仳離之苦國家亦不虞振撫之艱常平倉肇於兩漢社倉義倉創自隋唐前清順康雍乾間推行不遺餘力常平倉積貯米穀及春糶秋糴均有定例地方官交代倉穀其例尤嚴社倉義倉亦均有勸輸條例道咸以降此制漸隳然直省各州縣所儲倉穀虧耗者雖多豐盈者亦復不少州縣交代之考成督撫年終之奏報莫之或忽民國肇造於今七年民困未蘇加以水旱偏災迭次見告辦賑辦糶緩難濟急倉穀一端豈可視爲緩圖所有貴轄各該縣常平倉及社義各倉之穀原額若干近年虧耗或增儲若干現在實儲若干應請令各該縣分别確切查明造具册報轉咨到部以憑核辦相應咨請查照令遵等因准此查此案前經令查已據先後呈報其在無穀及穀欵較少各縣節經指令會同紳董籌議進行迄未具復准咨前因合行令仰該知事迅遵部咨各節以及籌辦進行方法呈由財政廳核明彙報事關倉儲幸勿忽延切切 
[法捕房查抄烟膏店三誌]  
　　法捕房捕頭阿而風西搜查界内烟膏店近頗認眞茲又訪悉瑞福里六十八號門牌張步雲家私设益壽年牌號挑膏店即於前晚新自率同探目黃金榮包探程子卿方福林韓邦達前往張處搜出値洋數千元挑於箬葉上之烟膏數十大包每包用紙包好貼有壽星牌號商標内儲價洋二角四十文之小包數包及置在銅鍋内之烟膏二大鍋共一大網籃一併帶入捕房昨將張解送法公堂請究張供商人前在英租界開設烟膏店此項烟膏係禁閉時所遺存餘供支吾中西讞員判張罰洋四百元充公所有搜獲之烟膏着捕房帶回銷燬 
[恐嚇圖詐之對付]  
　　皖人蔣作新葉龍聲迭次串黨向公共租界漢口路某洋行買辦宋季生硬借洋五千元未遂前日又往嚇詐宋即用電話報告總巡捕房飭派中西包探協同前往將蔣葉兩人拘獲押至昨晨併解公共公廨由中西包探投案禀明前情並請展期開審以便調查被告等曾否犯案再行禀報等語並由原告宋季生偕同證人徐仲英到堂證明被告等迭次恐嚇圖詐巨欵各節經關讞員商之英卓副領事判被告兩人押候查明劣跡於下禮拜三解案訊核 
[盜匪輭進硬出]  
　　法新租界愷自邇路一百二十七號弄潮洲墳山内張國藩家於前晚十二點時被匪徒三人　門入内張從睡中驚醒立卽起身大聲喊捕詎被該匪等將張叉信咽喉嚇禁聲張搶取鈔票三十元及金戒皮袄皮馬褂等物携贓而逸後經事主開單報告捕房即由探目沈德福包探金九林於昨日上午在愷自邇路拘獲爲首搶刦之高松林一名帶入捕房經捕頭詰據答稱尚有同黨洪生等二名匿居某處捕頭諭令管押候補緝同黨到案併究 
[搜獲寓客身畔之鎗彈]  
　　海州人許友興與靑江人江德才同寓公共租界雲南路四百六十二號門牌合興小客棧内經老閘捕房包探張炳成見其行蹤詭秘禀明捕頭於前日協同西探前往該棧將許江兩人拿獲並在許身畔搜出新式手鎗一支子彈三粒一併帶入捕房押至昨晨解送公共公廨卽由中西包探上堂禀明前情並將手鎗子彈呈案請究中西官判許江兩人押候查明曾否犯案再行解訊 
[兜售手鎗刺刀續誌]  
　　甬人陳阿如於上星期日帶有六響手鎗一支刺刀一柄在福州路長樂茶館内兜售被派駐老閘捕房專查特别事件之華探目石金榮查見連同手鎗刺刀帶入捕房解送公共公廨訊供暫押在案昨晨復訊據石探目投訴業已協同西探目壳羅香查得被告住居虹口狄思威路一百八十六號門牌並未犯過他案訊之陳阿如供稱此項手鎗係由表兄阿齊在英國兵船上取來寄在我處前日代爲消售並無别故求宥中西官以陳身藏兇器有違定章判押西牢半年以示儆戒手鎗刺刀一併充公 
[瀛豐錢莊盜案近聞]  
　　搶刧南市外鹹瓜街瀛豐錢莊銀洋金戒等贓之盜匪譚濟斌羅藎臣劉春福三名經淞滬警察廳偵緝隊士在閘北共和路及南市賴義碼頭等處先後拘獲並在羅處搜得手槍子彈皮女袄衛生衫褲綢棉被等贓解廳經司法科預審均已供認夥同搶劫不諱又供出在租界内犯有搶案數起飭各拘留候補拿同黨王老四田老三（混名大頭阿榮）及不知姓之阿寳等各犯到案併究旣而田老三之父田文奎由公共捕房帮同緝獲解廳收押限交伊子到案備質劉盜則由公共公廨移提審究在案茲聞譚濟斌羅藎臣兩夥盜因已審實故由徐廳長飭傳事主包榮堂到來定於今日撥派偵緝隊士朱仁全李廷才並游巡隊士一排將該兩盜押解松滬護軍使署請爲驗收發交軍法課研審供詞以憑定讞 
[最近之商業調查]  
　　糖市近以年關將届江浙等帮購批年貨者頗爲踴躍故公會買賣甚暢惟日本火車糖近因到貨大缺加之滙水加漲故價格日見增漲中國糖亦因年關將近榨糖各廠多已停工加之水道氷阻竟無到貨故近日英日兩種車糖開價回漲銀五六錢中國糖及嗬囒呂宋等糖亦漲四錢惟氷糖因銷路無多又以到貨甚旺故市價平定云 
　　　笋爲冬間銷數最煩之品今因閩省產地大形缺乏以致來源減少市價增漲較諸往年每砠（合一百三十六斤）漲起三四兩而今届以高貨爲最盛價亦較增惟簍笋尚較折笋稍廉茲悉各帮銷場大有起角近日蘇浙内路添辦年貨者有無貨可辦之憾現頂高之貨開售二十七兩中等二十五兩次者二十二兩 
　　桐油業多集中於滬南計有十餘家該貨以川省爲出產區域自川省地方不靖以來該業頗受影響近因湘省獨立川地運貨經過之岳州每被兵士阻隔貨積該處者有四五千桶之多滬地同業屢次發電川省催問昨得復電謂上月本月大宗貨品運滬駛至岳州以上沙村地方被軍士將貨船封鎖船則裝載兵士貨則堆積岳州此中損失頗巨地方未靖以前不敢裝運云云滬地同業得此消息頗爲焦灼以値此年關結束之期若長此阻滯雙方均受影響故昨又邀集同業會議公同議决致電岳州同業懇請就近轉禀該處各官廳請將被阻之貨如數釋放以保血本而顧商業云 
[普濟輪船失事十九誌]  
　　旅滬寗紹兩同郷會自招商局普濟商輪撞沉溺斃多命後甬滬兩地客商咸有戒心即紛紛函致兩同郷會請即轉商招商局要求將朽舊老船江天號更易堅固新輪以杜危險卽經兩會開會議决組織聯合會備具公函委派代表向該局董事會正式要求去後董事會即特開會議詳加磋商對於更易他輪替代江天一節目下實難照辦因北洋各輪亦均押派行駛南洋各埠若租買新輪即出鉅價亦難購覔再四籌商仍無良策故聯合會現擬設法籌集股欵請寗紹公司添加一輪以爲抵制云 
　　海關及招商局協同温州同郷另雇水鬼多人入普濟艙内摸屍一節已誌本報茲聞前日（二十一）水鬼入艙摸屍遍無所獲據説艙内純是淤泥計深五尺餘殊難尋摸其時海關招商及温州同郷均不相信着令摸出證物方可作罷水鬼仍復入艙摸上梳頭鏡一架網藍一件舖蓋一個破箱一隻並皮包一個均是淤泥各人方始相信卽將摸上原物送交招商局查驗自卽日起停止尋摸本日（二十三）温州同郷會雇船撈屍僅撈得一具云 
　　近日温州紳商兩界因招商局對於此後開往甌滬輪船及善後事宜尚無確實辦法特開全郡紳商大會設立事務所籌議善後事宜原電如下上海温州同郷會諸公鑒普輪失事甌人同憤禡日開全體大會成立事務所於永嘉商會請將辦過情形隨時詳覆函另達甌埠籌議普輪失事善後事務所上 
[靑年會商業夜校寒假畢業之秩序]  
　　四川路靑年會所設之商業半夜學校定於二十五號（卽明日）星期五晚七時半舉行寒假畢業式秩序如下（一）國歌（二）宣布開會（三）校長卓鏞詩君報告（四）美國駐華商務專使愛爾魯先生演説（五）西樂（六）英文問答（七）英文一學期生之成績（八）英文朗誦（九）發給畢業證書及奬憑（十）打字競爭（十一）體育成績（十二）活動影戲 
[基督教會勉勵會請人演説]  
　　北四川路橫濱橋前美華書館弄内中華基督教會勉勵會於月之二十四號（即今夜）七時半請廣東路得學校教習馬文衡演説（基督徒與非基督徒勉勵問題）馬君長於辭令善解經訓此次由粵來滬司理教務想是夜往聽者必甚衆也 
[紅十字會續撥安平賑款]  
　　紅十字會前因直隸安平縣兩次大水之後復遭冰災特籌鉅欵電囑該會放賑員蔡吉逢馳往調查趕放急賑昨接復電略謂安平兩次水淹一次冰漲其先報之重災均巳得振其後由輕災而爲重災者未蒙普及至三次被冰之七村尤爲慘酷村内外數十里一片通明積氷至二三尺五六尺厚不等民房物什大被催殘淹斃人口屍掩氷中無地埋葬其生存災民爲寒氣所迫又無衣食亦多奄奄待斃人皆菜色撑持於風刀氷劍之中澤盡哀鴻號泣於蔓草寒沙而外若不早爲振濟必無生命可存尚有轉輕爲重之九十三村亦須兼籌並顧蓋輕重先後旣同振濟當求普及也惟災深人衆需欵必繁前撥五千不敷分配尚乞酌加撥滙以達救人救徹之目的蒼生待澤企盼實殷聞該會沈仲禮會長業已續撥五千元電囑蔡君一力進行如欵尚不敷准再加撥云 
[鐵路局長薦任科長]  
　　滬寗滬杭甬兩路管理局呈交通部文云竊查職局滬寗鐵路總文案兼滬寗滬杭甬兩路總務處内務科科長鍾毓麟前往京奉路調充文案主任並奉鈞部核准電飭當經職局電懇暫留奉鈞部電示照准飭俟接替有人卽合赴津就職等因各在案旋准京奉路迭次電催該科長定於十一月底交卸赴津所有遺差事關機要不可一日虚縣查有前充京綏路局秘書俞壽田品學兼優資望夙著曾在各路供差於路務亦有經驗局長前在京綏局時知之甚深堪以接替除由局長先行委任外謹遵章塡具委任報告表具文呈送仰祈鈞部俯賜鑒核批示祗遵 
[奧僑船員均已種痘]  
　　荷蘭總領事函致交涉署請由德醫至收容所與奧僑船員種痘以防天花經薩交涉員轉請護軍使察核得復以各該奧僑船員已於本月二日先後由住所西醫吳軍醫長次第種痘囑卽轉知荷領勿再派德醫至所以免往返現薩交涉員已轉復荷領查照 
[調查洋布價格之進行]  
　　振華堂洋布公所曾於一月八號開第一次全體大會推舉全部之二十五成分任調查物價每星期六假公所集議一次今該公所函催各審查員迅速竣事但洋貨名目繁多種類不一所限期間恐難辦竣茲將通告錄下茲啓者前接調查關税駐滬事務所來函委任調查進口物價事已於本月十二號第二次開會分任所派塡註三年價格表已經陸續交會者頗多面隻宇未繳者亦復不少竊思年關在邇遲恐彼此有事况彙總後尚須董事會詳細審查及留稿備攷等手續又須時日爲此即就十九號星期六到會諸君討論已經擔任者仰煩從速調查限本星期六即二十六號繳會取齊之下方可着手審查然後覆命繳卷是以具字台端事關　課希即依限繳會不勝企禱之至 
[修改税則委員會副主任之籌商]  
　　修改進口税則委員會副主任李石芝因調查歷年進口洋貨布疋貨價業已稍有頭緒將與各領事會議進行手續故昨日午後特至南市縣商會先與正副會長顧履桂蘇本炎籌商一切以爲預備云 
[浦東防務之周密]  
　　浦東爛泥渡三區警正解恩桂以年關伊邇防務尤應嚴緊故於昨日起會同楊家渡一分駐所警佐許壽清洋涇鎭二分駐所警佐王簡文塘橋鎭三分駐所警佐王清河騎巡隊長李玉庭游巡隊長杜　等各率所部巡官長警每晚在沿浦一帶加班巡邏各碼頭各要道均添設巡邏箱以免偷惰並由騎巡隊往來策應布置頗爲完備其對於上南兩邑交界之處尤爲注意云 
[警廳長催繳印花罰欵]  
　　淞滬警廳徐廳長昨諭所屬各區所警正佐迅將上年十二月份印花税罰欵查明呈繳來廳以便彙轉各警正佐奉諭後已遵照辦理矣 
[菸酒公賣分局之牘]  
　　江蘇第二區菸酒公賣分局羅局長致梁燒董事王志堃函云查敝局第一分棧屢次解欵延不清繳據稱白酒各商號大都積欠屢催無效以致不能如期清解等情如其事果實在殊屬不成事體公賣費欵爲國家正項之税收何能任令商家有所宕欠照章應即派員守催久仰貴董事爲梁燒領袖不難片言以决敢請貴董呈代爲勸導責令迅卽掃數清繳如經貴董事勸諭之後設有仍不遵繳者務乞摘户示知俾使再行派員照章催收 
　　又聞該局長據川沙支棧經理呈請將支棧名稱改爲分棧業於昨日批答云呈悉查部定公賣章程一區域内之同類公賣分棧已由甲商承辦不得再許乙商另行組織今該支棧與第一分棧性質相同自應遵章隸屬分棧所請着無庸議 
[清潔捐不能緩解]  
　　滬南工巡捐局批汪洽記呈云呈悉查東南區清潔捐欵旣由該商認繳在案無論盈虧照章應均由該商完全負責本局未便過問現當辦理結束所請緩解本月捐欵之處礙難准行仰該商從速籌解毌稍延宕免誤公欵着即遵照毌違又批龐道宗呈云呈悉查中西區清潔捐欵係由該商包認繳解照章無論盈虧應由該商完全負責本局未便過問况局中所收各捐向均指定用途必須按期撥解現當結速之時尤難稍事延緩所請將本月捐欵緩解一節礙難准行仰卽迅速籌解以重公欵毌稍延違 
[屯田繳價之催促]  
　　本邑屯田繳價自開辦以來迭經各紳董多方勸導惟因民力凋敝欲遵章繳納者尚屬寥寥昨由上海縣屯田繳價事務所致各市經董圖董公函云本邑屯田繳價業經開辦並由縣公署出示通告已逾一月繳者尚屬寥寥案關部令限期甚促一過舊曆年底即須逾限加徵重貽民累爲亟函達台端卽希轉知本圖梱業挨户催令及早輸繳切勿自誤是爲至要 
[探覔法人下落]  
　　交涉署昨奉外交部訓令内開准法使函稱本代使近因某種事件詢達來斯來館回話乃不知其現時下落該法人原住二龍坑與華婦及小孩一名同居據聞在地壇附近匿跡然尚未證實已通飭天津奉天漢口上海各法領事查究請貴部轉請警察廳代爲探覔如有所聞卽轉知各該處法領等語合行合仰遵照等因聞薩交涉員已函轉松滬警察廳查照辦理矣 
[兩孩葬身火窟]  
　　法新租界敏體呢蔭路三十六號弄有慶里内三十八號門牌居民四福家於昨日晚膳後八點鐘時不和如何失愼延燒左右鄰居房屋六七幢並有貼鄰三十七號樓上某姓小孩兩口因已睡臥不及救出均葬火窟當肇事時嵩山路捕房捕頭親自率同包探黃德奎等到場彈壓並將起火之人帶入捕房聽候查明解送公堂訊核 
[請領盜犯屍棺]  
　　白畫搶刧西門外壽祥里李蔡氏家之盜犯舒大片等經軍署電詳李督軍核准立時槍决業於前日發交警察廳押赴犯事地方游行一週繞至斜橋西天祥花園後義塜執行槍决在案茲悉該三犯棺柩暫厝於該處塜地昨有舒盜之父至淞滬警察廳偵緝隊懇求將棺領回盤回原籍安葬郝隊長以　非已操令其具狀投送松滬護軍使署一俟批准方可領回舒父遂遵諭而去 
[監獄看守士吵鬧商場之詳情]  
　　上海模範監獄練習看守士陳懐清鍾耀門等日前並不請假私往勸業場游覽甚至與人尋釁鬨鬧商場並與游巡隊士劉瑞生互相毆打致將該商場茶碗什物抛毀經駐防巡警將陳等一併拘至一區二分駐所請究嗣被敖典鉃長察悉立函警局詢問原委即經該所王金山警佐復稱頃奉台簡誦悉一切查敝所於本年十二月十一日晚間據游巡隊警帶進在勸業場互相揪扭損壞該場茶壼茶杯座椅之原被四名到所正在訊問間復據勸業場函告茲有自稱陸軍監獄某與游巡隊不知何故衝突以致打碎敝處之茶壺四把茶杯七只損壞椅背經警扭解到署務請嚴究賠償損失等語並附損失單一紙計開茶壼四把一元六角茶杯七只五角六分椅子修費約二元共計四元一角六分據此訊據陳懐清鍾耀門汪瑩齎三名同供身等在陸軍監獄當看守今日請假至勸業場游玩因誤踏人脚其人大聲詈駡稍與理論以致互扭其時碰壞場内茶壼茶杯經在場彈壓之巡警一併帶所又據劉瑞生供稱身充游巡一隊巡警今日請假至勸業場游玩在場被人踏痛脚背與之理諭彼得計有三人不但不認己錯而且聲色俱厲是以與之争吵繼以揪扭致將場内茶具碰壞經在場之巡警一併帶所各等語據此查據所供雙方均屬在公服役之人請假出外游玩原本各尋樂趣何致因踏脚之故彼此竟起紛争繼以揪扭若非有警察在場彈壓勢必動鬭度此情形不獨妨害他人營業且違警察專章本應照章處罰責令賠償該場損失惟念陳懐清等四名旣屬在公服役除各免去違警處分外至該勸　場損失之代價爲數在四元以上不能不酌量令賠當經敝所令該四名每名賠大洋五角合成二元發交勸業場收取給據存案備查在案此敝所辦理此案之原委也准函前因合特奉聞請煩查照等情敖典獄長閲後大爲震怒立命第二科長魏英將看守請假簿呈驗查得該看守所是晚結隊外出並未請假立予開革以儆效尤惟該革士陳懐清鍾耀門等均不甘服央人到監多方要挾故敖典獄長已於昨日飭科備函咨請淞滬警察廳飭探拿辦矣 
[孤兒無人撫養]  
　　六區一分所崗警前日在江灣查見迷路男孩張有根一口解送閘北司法科經段科員訊據該孩供年十四歲寶山人父已病故母因再醮他姓將伊棄置不顧云云判送慈善團留養候查核奪 
[泰縣小孩待認]  
　　男孩魏學潤年十五歲前日在法租界迷途啼哭經二百三十一號華捕查見帶入捕房昨送法公堂詰問據稱係泰縣人初七日由舅父朱炳榮領至上海習藝初九日在途失散等語判送善堂留養候召家屬認領 
[匪徒解蘇質訊]  
　　匪徒曹四春陳銀虎前因在外肇事由警拘送地方審檢廳訊明判决各監禁一年半早經送監執行茲蘇州高等檢察廳因他案匪徒供詞中牽涉曹陳二人並聲明現禁上海地方監獄故由王檢察長行文上海地檢廳移提質究昨日午後林廳長已備文派警將曹陳二人押解赴蘇候訊矣 
[刑事無可和解]  
　　四川旅滬同郷許協揆廖樹山等聯名禀控川人戴勳臣並在逃之王金生等略誘四川女子蕭氏並毛囡等情經淞滬警察廳司法科訊供之下以原告錯誤在點將案註銷後該原告又至地方檢察廳禀控准予提訊在案茲悉戴勳臣已央同郷人向該原告等一再情商自願罰洋二千五百元充作同郷會經費原告已首爲之肯前日又至檢察廳禀求銷案林檢察長閲禀後以該原告等來廳具詞已二三次今方核准飭提忽又要求和解祝公事如兒戲未便任其起減自由况事關略誘係是刑事無可和解業於昨午飭派法警往傳原被告及戴之保人等到案質訊矣 
[拐匪監禁五年]  
　　住居楊樹浦路七百十八號門牌之周長愷指控江北人孫洪光與俞海林邵學序串拐四歲男孩花弟子至天潼路交由揚州婦人楊孫氏販賣被探查悉將以上各人與孩一併拘獲解送公共 
 
 
 

Page 11

 
 
公廨訊供分别暫押在案昨晨復訊先由包探蔣阿林上堂禀明前情次由孩父周長愷投訴伊子被拐情形訊之孫等各被告供詞互推中西官判孫俞邵三人各押西牢五年期滿均逐出租界楊孫氏訊無關係當堂開釋花弟子交其父領回了案 
[小工示衆招告]  
　　浦東淞滬警察第三區昨出招告云案據第一派出所解送竊取老香烟廠錫條四根之小工許萬根一名至案訊據該犯供認竊不諱除將錫條給香烟廠領回外爲此發往犯事地方示衆以儆效尤 
[混用僞幣案更改原斷]  
　　浦東人王來寶因與周阿祥周阿毛於陽曆去年十二月四號向北福建路七百十八號門牌某雜貨店混用鉛質小洋被探查獲一併解送公共公廨訊明判王押西牢四年周阿祥押三月周阿毛斥釋在案茲周阿祥之家屬不服判决延請律師投廨聲請復訊業經中西官照准昨飭捕房將全案人證一併送廨先由周阿祥之代表律師投訴阿祥實被拖累請求省釋次由中西包探禀明當時將被告等拘獲情形繼由周阿毛供稱當明在捕房中所言代王用去鉛質小洋一角可得銅元兩枚之酬謝實周一時驚恐胡亂謊供並非事實並由見證某釘書作主方天福偕工頭吳金生上堂證明周阿祥在伊處爲夥已有八年之久素來安分訊之王來寶供稱並無囑令周等混用鉛質小洋之事中西官判周阿祥從寛開釋周阿毛退去王來寶仍照原斷還押 
[紙作司務之仗義]  
　　某甲口操松江音年約三十歲携帶銀洋來滬購物昨晨在途被匪覷見糾合三四人尾隨其後跟至大南門内也是園後面該匪等突然上前將甲扭住嚇禁聲張先攫去身畔現洋九元繼又查抄有無鈔票並剝去皮馬褂一件甲情急喊救即有附近紙作坊内各坊司趕來責令三匪將攫取之物如數歸還縱之使去一面將甲護送至熱鬧之處始各回去聞甲頗感激連連稱謝云 
[司法科爲女工洩忿]  
　　胡家木橋統益絲廠遣夥方永璋控女工單大寶單小寶毆打管車人魏坤江一案昨經淞滬警廳閘北司法科段科員訊得因扣罰工資起釁立即傳到管車人質訊之下以該廠旣嫌二女工作工草率一併歇退不應再扣工資如此辦法未免苛刻判將工資照帳算給並將魏申斥了案 
[花會賭徒之蟻聚]  
　　新北門東首華法交界之丹鳳樓觀音閣地方近日每於午刻及傍晚兩時聚集多人有時竟至數百人之多前晚有憲兵隊巡邏經過適被窺見疑有别情旋經偵悉係由賭徒鄔　寶等在内開設花會賭者甚衆當即回隊報告昨已函致淞滬警廳請爲查究 
[蘿葡包内搜獲烟土]  
　　昨日（二十三號）有一輪由他埠駛滬被新關查驗洋員在蘿葡包内搜獲烟土十四隻連同販帶烟土之某甲一併拿獲交海關水巡解請税務司核辦 
[私售煙膏之聲辯]  
　　潮州人張長生陳玉堂在海寗路一千九百五十八號門牌虚設廣德華烟紙店私售烟膏被滙司捕房中西包探查悉將張陳兩人拘解公共公廨經中西官訊實判各押西牢九月煙膏送往海關銷燬在案昨日該被告等因不甘服延請律師代表投廨聲請復訊並稱按照中英禁烟條約所載十年期滿之後須由中英兩國政府各派委員會同至種烟各區域查明烟土已否肅清俟雙方禀復後出示佈告始爲禁絶現在此種手續均未完備租界内不能作爲禁絶故捕房控告祇能作爲違背工部局定章如以新刑律起訴則不生次力應請堂上明察捕房代表牛門律師亦到堂聲訴良久經張襄讞商之英白副領事判被告張長生陳玉堂各改罰洋一百元充公著令繳洋開釋 
[江北女工扭控同郷人]  
　　江北婦人王張氏家住閘北梅園路向在絲廠做工日前有事回籍因廠中存有工洋十餘元囑令其子湘卿代領迨該氏回滬詢知所領工洋已被同郷王其本糾往賭博如數輸去前日將其本扭至四區警署卽由姚署長諭解司法科押候訊辦 
[大餐館追索菜資]  
　　已閉番菜館主胡贊廷至法公堂控稱主顧周伯甘時常來館吃食番菜虧欠洋一百五十九元有簽字單爲憑呈案請追訊之周稱我自己欠洋七十餘元除係朋成蕭姓所欠該番菜館閉歇時言明折還洋五十元除兩次付過四十元外尚少十元故未將簽字單收回惟有該菜館二十元收條可以作證中西讞員以旣巳言明還洋五十元除去收條所載二十元外着被告再還洋三十元暫交人銀兩保限七天繳清 
[肉店債務限期理明]  
　　猪行主唐維生前至法公堂控稱肉店主楊小寶前來交易貨物結欠洋一千二百餘元向索不還店已倒閉請求追繳後因被告挺押不理諭着原告查明被告有無家產禀覆候核在案昨日原告投稱楊原籍寗波有無家產難以查悉現由伊父托人出場相勸還洋三百元尚未商妥請爲核示判楊還押展限十四天理明 
[債務分别解决]  
　　住居北浙江路福安里之婦人周沈氏在公共公廨控俞朱氏不還借洋二百元又徐蘭亭控朱阿秋不理抵借洋五十元又顧望卿控羽士茅閣臣不還欠洋五十元又程文敏控江興記不理米價洋三十三元等案前日午後由捕傳集兩造到廨經李襄讞會同英白副領事分别提訊各原告先後上堂訴明被告不理欠欵並將借劵等據呈案請追質之俞朱氏等均承認欠洋不諱中西官判俞朱氏還原告本利洋二百二十四元並繳堂費朱阿秋還徐蘭亭本利洋九十元茅閣臣着照原告控數還洋興記拆償程文敏洋二十三元完案 
[開酒店未有執照]  
　　虹口東有恒路一千八百六十二號門牌近有嘉興人仇樂安租賃房屋開設酒店因未向工部局捐領執照被哈爾濱捕房捕頭與二百十七號三道頭華捕查悉禀請公廨出單將仇傳案訊罰 
[被訴人傳案交保]  
　　裕生源號在公共公廨呈控泰豐號主郭模山不付滙票銀五百二十二兩五錢又朱禮耕控張子林不理　子押欵及保險費銀一千八百四十九兩又江裕記控陸義記不理擔保銀一千兩又唐秀甫控徐芝卿不還米價洋五百餘元又徐顏氏控夫徐紹理抛弃不顧請求斷離等案昨由捕房將被告各人併傳到案禀奉中西官諭令分别交保候訊 
[串竊月份牌]  
　　商務印書館司事李守仁前日將　理送貨人奚祥壽扭至閘北五區警署控被奚串同車夫頭胡根金竊取館内價値四百餘元之月份牌請爲究辦昨由薛署長解送司法科押候訊究 
[偷竊縐紗之證實]  
　　粵人張阿九竊取北河南路二百五十九號門牌某綢號縐紗兩疋被探查獲解送公共公廨訊供暫押在案昨晨由捕傳同見證胡叔揚將張解至公廨經中西官復訊屬實判張押西牢四月贓交原告領回 
[江北人摸竊銀表]  
　　江北人陳小二子昨在此蘇州路摸竊行人銀表一只持至某押店付質被探奚德安王桂生查見當將人贓帶入捕房禀明捕頭押候查明解廨請究 
[劣孩從寛釋放]  
　　劣孩陳瑞餘因在　子碼頭攫取陳川郎白菜由捕將陳孩拘獲暫行管押昨角公共公廨經中西官研訊一過因原告未到判將陳孩從寛開釋 
[淞滬警察廳批示三則]  
　　上海租界食鹽包商顧兆德批呈悉查協助緝私本警察應盡之職該商承辦租界食鹽税課對於查禁私銷以維官引當然爲之維持惟據呈開徐家滙私鹽充塞情形殊與官銷進行多所妨害仰候令行各署所隨時協緝布告周知並候護軍使上海縣鹽連副使批法可也 
　　王金氏批據呈已悉查爾子王壽生因爾媳拐抱謝姓幼孩涉於夫婦關係准松江縣知事署咨提核訊如果訊無疑點當然不致拖累無辜該氏如有請求可卽逕往聲訴仰卽知照 
　　鮑士龍批來呈已悉查此案旣已在縣涉訟應卽靜候法律解决所請各節應毌庸議 
來件 
[國旗紀念日美總統威爾遜演説文（續）]  
　　彼等之深謀遠慮即派兵於亞洲中部且以奧甸塞布土以及東方諸大國同爲彼國之器械得任意推移之繼且魚肉之此等夢想非由他處而起純由柏林而發不顧民意之　向惟彼之目的是達彼等之目的者何即欲强各國各類人民聯爲一國而究其實則各國各類之人深反對此策故德非以武力制服不能奏效然各該國不得已而忍受之終養成革命主義而已德之武員未嘗不熟思及此洞悉其中危害者然尚有他種方法以對待之吾人所確知者彼强德之陰謀已成完全過半就以奧之近狀窺之自開戰以至於今其人民務受栢林之指揮奧欲求和須得柏林之允諾所謂同盟云者不過一人獨斷而已設使德抽暇攻塞則塞已矣布以成强德之奴役而路亦蜷伏於壓制威權之下德訓練之士兵以助其威勢德在君士但丁之戰艦日日指導土官遵守柏林之命令從德直至波斯彼政府已散佈網維 
　　現從柏林所發求和之語豈非易曉乎所謂和平和平云者迨已一年有半直不過一種理論而已此等事實並非出自德口乃由彼壓迫難堪之關係國所出者且求和之聲宣於外者尚未及半餘則爲秘密之舉動就吾人所知者不過旁搜别挅眞相難明直至於今我不知彼將以何種條件爲調停之基礎除上述之器械國外尚有器械國爲彼所利用者如德佔據之法地也其範圍日漸縮小而比之全國幾爲所佔現復進攻俄國在波蘭　任意行動乘此進即不能退復不敢之際出而斡旋和局正無上之良機少縱即逝矣 
　　德國之武人對於　事深悉現今之狀况若一經敗退則計畫之全局盡歸失敗矣彼等最焦灼者爲内部之政權而非外交之政權蓋現今民心搖動政權不穏實爲可　之問題但彼等尚有一機可乘者卽恃其佔據之地果能求得和平則對其人民尚可揚眉吐氣並可宣示於衆已達最初之目的矣蓋戰事未啓之前曾許其人民將以武力傳播其工藝交通與夫榮譽一切若果如其言則彼等之權固屬極大設目的不達其人民必羣起推倒此輩而立一民主政體如英美法及一切大國之政府然設使目的得達固屬彼輩少數人之私益然萬國及其己國均吃虧甚鉅是以彼輩政策失敗不獨有益於萬國即己國亦誕登救岸矣職是之故吾美務宜自　藉以抵制其奸謀彼手中執刀吾亦以刀相向果戰而勝也行見世界太平德亦與焉 
　　諸君今而知彼德求和之詭意有若何價値矣並能見其施展各種伎倆而達其特别之目的特以欺關心世界公義之人耳蓋此次戰爭之結果自由主義將大爲澎漲故彼等特利用自由主義派於國内國外之人以成其謀迨目的旣達則自由派中之社會黨工黨思想家仍壓制於武人政治之下而俄之革命家將亦不能受西歐之助力且有回復舊專制之虞即德亦失却得自由之良機全歐終有末一次戰爭之準備德之陰謀計畫現在各國密佈間諜吾美朝野佈置尤多彼間諜學成殷謹循規蹈矩不違律法亦不以背法唆人但聆其所發之言詞不過爲成其志願巳耳云及歐戰則曰與美無涉特高舉英國爲詆其野心於吾美孤立獨行主義則以忠懇之言詞破壞吾國之根本 
　　此等陰謀終歸失敗虚僞顯露吾人已明悉其親德矣蓋彼等之假冒不能掩其眞跡已爲舉世所識破蓋吾美專務事實遠逾一切事實爲吾美所主持者即此次戰事爲人民戰也爲各國自由戰也此世界必成爲和平之世界與民主之世界德亦與焉所以吾美之天職務驅除一切詭詐俾其兇勢呈露不得再逞進而服務此世界焉若吾美袖手旁觀任彼强霸武人派得勝則政治之自由行將消滅矣故吾美方針已定從事進行噫禍哉敵我者吾人爲眞理而戰未來之歷史自有公判而吾旗之榮耀較茲愈大也吾人爲吾國高尚目的計肯犧牲生命財利也由此則吾國人民之榮譽更上一層矣 
[中國紅十字會總醫院與哈佛合辦緣起]  
　　本總醫院爲造就醫學人材起見於宣統元年開辦初由敦和自任院長延英丹那威各國内外科醫生爲教員兼充醫院醫士民國元年美國哈佛大學擬設分校於中國因見本會院宇器械并剖解室等一切設備適合醫學堂制度請與合辦以成一完備之大醫校由哈佛每年補助銀九萬元以作經費敦和得常議會之許可遂與訂立合同七年當經哈佛派胡醫士爲院長駐院管理校務醫務敦和以副會長節制之民國五年本會與哈佛各學生先後畢業遂將學堂停辦專辦醫院每歲除收入醫費三萬七千餘元外尚缺經費四萬七千餘元議由美國煤油大王在慈善基本金内如數撥助此本總醫院先與美國哈佛合辦醫校繼經美國慈善家補助經費之大略情形也沈敦和謹述 
來函 
[楊白民再致沈仲禮書]  
　　仲禮先生大鑑惠復書誦悉弟前信云云都係身受今承開示種種弟意以爲吾輩作事但求良心上安寜所謂有則改之無則加勉大慈家定當贊許斯言到院參觀一節辦法極好弟此時尚在痛苦之中未能從命異日倘獲定愈定當趨前領教弟意更欲於參觀之外請先生注意平時則病人受賜多矣再此函係弟親筆仍托敝友送登各報此頌台安楊白民倚床啓二十二日 
雜評二 
[兵工廠（步陶）]  
　　湘鄂粵閩風雲日急殺人利器需要日繁中央對於各地兵工廠聞有分等供給軍械之傳説而滬廠尚不居人後焉 
　　夫立國於二十世紀固不可無適當之武力而佐此武力之利器之軍械尤貴自行精造以日益改進蓋天下事仰鼻息於他人者恒不如反而自求之能得實用也今上海兵工廠所造之鎗彈以視今世列强之偉大軍器廠其不可相提並論之情况殆如嬰孩之望壯夫然在中國論已屬屈指可數之兵工廠矣誠使從此廣告人才勤施工作於國防用器當可有日進無已之希望所可惜者今之所造乃專以供自殺同國人之利器耳 
　　兩方爭持久不能决所欠缺者蓋均在財與械之兩事耳中央最近種種借欵紛然而起其黑幕中之耗用寗非卽以振作殺伐同種之士氣其軍械之大部份則别有來源而零星瑣件乃以屬之國内之兵工廠焉嗚呼今此滬廠所供給之自殺同種之利器殆猶全部中之奇零者與 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[雨豆疑問] [  賊菌]  
　　泰縣境内冬季久無雨澤一月十五日夜無風東門外十里許白馬莊一帶遍地皆拾獲豆粒據老於農事者言此地無此豆種皮色黑而堅以沸水泡之肉薄色綠皮厚而有黏性余旣目覩其異因作短文就正博雅 
　　蓋聞倉聖造書天雨粟而夜聞鬼哭浮屠説法天雨花而臺以梁名是以造化弄人人事亦足驚造化災祲致亂亂時亦咸召災祲雨到黃塵知梁社之將屋雨如黃霧識元祚之將終然而太祖興明金華何以雨如墨汁仁宗繼宋益津何以雨若黑霜此可疑者一也夫此猶爲色素之變化非物質之變遷乃稽隋文漢武之成編天雨毛而長如馬尾讀晋愍漢桓之舊史天雨肉而大若羊蹄元明則雨絲雨絮秦宋又雨金雨錢雨魚曾再見於漢唐雨螽則雨載於魯史若道狂　捲起何來異物紛呈此可疑者二也况蒲水溪頭茱萸　上夜無　戾曉啓柴門瞻彼麥畦忽來豆粒皮堅以黑肉薄而靑田野農人不辨其種生何處博物君子莫考其來自何方若云撒豆成兵無鬼怪神仙之幻術説是豆花名雨非荆楚八月之天時豈煮豆燃萁天久厭鬩牆之禍抑瓜分豆剖人將肆越俎之謀故藉豆以示警令未雨而綢繆乎夫豆鬭同音或是戒軍人之好鬭豆佉爲苦（豆佉梵語華言苦也）抑爲憫黎庶之苦辛於是徵諸前史考厥成編兩見於神宗元豐之年特書於太觀紹興之世金元各一見明代凡三書本非絶無而僅有何論禍福與災祥小子曾讀管輅之言聞叔興之論奚必兩行熱涙竟似屈平滿腹牢騷　同賈誼惟以時局糾紛江山憔悴眼光太小鼠鬭垣墉燈燄難明鷄鳴風雨未種而居然可得半畝毌需有求而太放高聲後庭滿塞（淮南諺斥人高聲喊呌曰黃豆塞屁）愧我饑寒交作久虞豆粥之難求恨他狂熱難瘳必藉豆卷以治病故欲聆大雅之蘭言開小子之茅塞也（五） 
　　栩按篇中有狂　捲起四字亦巳一語破的豆粒沈重循抛物線而墮地故落處無風正不足異惟托語災祥藉當警勸亦不失古史官之微意非徒爲滑稽家之讕言也 
家庭常識 
[錶之視察] [  雅柏]  
　　凡購舊錶欲知其機件是否完好可向錶之背面（卽向機件之悶蓋）細察凡刀痕多者必係易壞蓋刀痕爲修理鐘錶者之符號每修一次必加一劃積多則必常修可决其非上品矣 
[瓶花保存法]  
　　瓶中供花常恨不能經久然苟融化糖分少許於水中花可經久不萎此法施之於菊及玫瑰薔薇更屬有效但各花所需糖分多寡不等如菊類則以多爲妙玫瑰薔薇水中含糖分約十分之一足矣惟於紫丁香百合香荳花等則不宜 
[着眞珠色法]  
　　用醋酸鉛之飽和溶液（飽和液者溶至不再溶之液也）投欲着色之物其中如洋珠骨扣等於其中煮沸取出再浸入稀鹽强水中（以一份鹽强溶入百份水中）卽現眞珠色 
[油畫簡便法] [  分子]  
　　用萆蔴油調顏料畫之頗適用 
[鹹肉] [  梅花瘦客]  
　　鹹肉裹紙藏於灰内防其變味法固不差惟易於走油出灰後每多老硬無味余家藏法以鹹肉曬至半乾以布抹凈浸於茶油内雖越兩三年取出味愈鮮美 
[蔴菰蛋] [  曹桐盧]  
　　以猪小腸一條末端用線紥緊將鷄蛋和水打匀（鷄蛋一枚和水二匙）灌入腸中至滿首端亦用線縛緊置於釜中煑熱撈起俟冷時用極薄小刀切成連環狀（使三四刀連續然後一刀切斷）復置釜中加湯及火腿香　等片煑之以湯沸爲度起鍋則附著於小腸之蛋均突出爲圓形其形似菰味頗鮮美 
詞苑 
[洞仙歌] [  天虚我生]  
　　題吳觀岱布衣爲張湛若君所作梁谿小穩　用稼軒禮幾椽茅屋傍梁谿小築一樹靑楓數竿竹看烟雲上下流水東西忘却了富貴功名榮辱客來常不速暖酒呼僮卷起書帷　窗北笑　夢正紛紛林𡋹西南又幻出奇峯一角待喚取梅花過橋� 
來且共隱桃源享些清福 
集益錄 
[補答第三十四問（原問見常識彙編第二集）] [  孤舟]  
　　修補洋磁面盆等器之裂脱處其法甚多最善者爲用琺瑯之法但其手續極繁不適於普通家用其次爲利用接合劑之法其法如下用石膏粉研至極細微視欲補洋磁之透明程度若何和以玻璃之細微粉末適宜如其洋磁之色爲白色以外之色則更酌加顏料之細微粉末適宜用水玻璃適宜調成濃漿狀塗於裂脱處用光滑之物磨平將器放置至其修補處巳乾而堅用光滑之磁製物磨擦之使其光彩此法如注意行之結果頗佳修補之處可毫無修補之痕跡（按水玻璃可向儀器館購每半磅一瓶僅洋三角） 
新酒令 
[孟子酒百種（續昨）] [  雪香]  
　　惡得有其一以慢其二哉（坐第二位者飲）予將有遠行（將遠行者飲）前日願見而不可得（席間有初次相見者同飲）彼一時此一時也（上一次不飲者飲）吾何畏彼哉（與座中猜拳得勝之人拇戰）可坐而定也（起立者飲）相率而爲僞者也（席間有説謊話及附和者飲）我且直之（起立者免飲）無違夫子（言不懼内者飲）此之謂大丈夫（飲三杯）豈能獨樂哉（與席間公飲一杯）河東凶（懼内者飲）仲尼之徒（道貎尊嚴者飲）吾不忍其　觫（斟酒令合席飲有懇免者免）他人有心予忖度之（與合席猜子一通負者飲）王笑而不言（得籌後視衆人有默笑不言者令飲一杯）獨樂樂（自飲三杯）若是其大乎（身軀肥者飲）善哉問也（得籌後默視衆人有先問爲何籌者令飲一杯）寡人有疾寡人好色（挾妓者飲）王顧左右而言他（得籌後與人語有不答者罰酒）奚爲後我（末座者飲）出乎爾者反乎爾者也（前一次飲者不飲不飲者飲）渴者易爲飲（入座後有曾飲茶者飲）則夫子過孟賁遠矣（善武者飲）不得於言（默坐者飲）敢問夫子惡乎長（坐第一位者飲）君請擇於斯二者（與合席猜單雙一次）（完） 
長篇小説 
[二城風雨錄] [  英國卻而司迭更斯原著常覺小蝶天虚我生合譯卷中第十七章（三）]  
　　史蒂爾於歸途自思覺勞雷之言亦復具有見地幸而先過泰爾生銀行若竟貿然而往受辱而歸則我尚何面目見朋儕乎因嘆曰吾平生治案多矣視法官如童蒙今苟敗衂於女郎之手則我名譽掃地矣勞雷此去果無成者亦無傳圜之餘地然我對於勞雷將如何哉歸而獨坐思之久之則曰得之矣勞雷來吾當淡然若忘竟不復問其事若果成者則我亦不失爲鎭定之容若其無成則謂前言戲之可耳計决乃出文牘堆置滿案貎爲忙碌之狀勞雷至則轉詫曰深夜過我將以何事見委耶勞雷詫曰君忘之歟吾自沙柯來耳史蒂爾乃擲筆而起笑曰願君恕我不謂君果如我之言而行　則我將藉此一研究人之心理耳如何女郎之心固不可以功名富貴動乎勞雷曰然則君固預知之矣奈何以我爲戲史蒂爾曰其事果如何哉勞雷曰誠如君言敗興而反尚何云哉史蒂爾笑曰先生勞矣且坐吾當以酒饗汝須知吾儕料事本如神算吾知此女郎者必已愛一少年特吾未敢自信無誣故設詞以探藉覘我之識見何如耳史蒂爾愕然曰汝謂女郎愛誰者史蒂爾笑曰他日汝自知之今吾不宜告汝汝但默識吾言以騐其後譯者曰讀者固知女郎所愛之人矣惟當其時史蒂爾實猶夢夢故有求婚之妄想及見　虎貽譏乃故詡其神秘此正律師之恒態耳實則凡爲女郎豈能終身不字而所字者必爲少年固可晣言者也勞雷乃疑其誕亦愚甚矣（第十七章完） 
 
 
 

Page 14

 
 
   
 
