# 1916 - 93 - 4915499

 

Page 1

 
 
   
 
 

Page 2

 
 
時評 
[廣東獨立（冷）]  
　　廣東獨立非本意也有迫之不得不然者也廣東之態度本欲中立而非獨立特以一方面不見信於南方省外各地多有獨立之報一方面不見信於北方中央政府有派兵之令於是左右爲難亦宣告獨立矣 
　　夫一省猶之一國也廣東素稱忠於政府然省外各地悉巳獨立則省城一隅何能爲力乎是無異北京進行帝制而各省大都獨立北京又何能爲力乎 
嗚呼雲貴獨立而其影響及於粤桂今粤桂獨立其影響又豈僅雲貴之比調和之說我恐又非其時矣 
[命令]  
　　四月六日政事堂奉策令朱光熊給予二等文虎章此令又令胡廷佐給予三等嘉禾章此令 
　　又令劉體乾給予三等嘉禾章劉鴻逵給予四等嘉禾章葉丙蔚給予五等嘉禾章此令 
　　又令袁恩星給予四等文虎章此令 
　　又令濟克墨特加給輔國公銜此令 
又令任命張培動爲陸軍第五師步兵第九旅第十八圑圑長此令 
　　又令陸軍部呈請將章誠格調任陸軍第十二混成旅騎兵圑圑附包述侁調任步兵第一圑第二營長此令 
又令陸軍部呈陸軍第三師副官吳龍圖另有差委請免去本職應照准令 
又令陸軍部呈請揀派副官長員缺應准以李文炳兼任陸軍第二師副官長此令 
[專電]  
　　香港電龍濟光因軍民紛請獨立昨日特開大會議决即於晚間七時宣布一面電告中央脫離關係 
　　北京電電馮任調和事馮允約龍相助先與桂洽滇黔另派代表集桂免分商延時又聞調停分兩方進行滇黔由陳宦桂由龍濟光接洽 
　　北京電駐苑十二師開滬前特頒訓詞派蕭廣傳往宣 
　　北京電交部通飭凡至滇黔桂明密碼電一律照轉 
　　北京電海部現會法制局詳訂海軍軍事裁判條例 
　　北京電公府現組一和議研究會在遐矚樓左密室中由徐相主席各部長及參政陳國祥等均在列 
　　重慶電確聞蔡鍔在納溪南一百里之距離大洲驛駐紥羅偑金在永甯駐紥戴戡在遵義駐紥蔡爲全軍總司命羅爲左翼軍總司令戴爲右翼軍總司令支隊長王文華駐晃縣熊其勳駐桐梓鄧太中駐橫江蔡鍔巳承認停戰雙方派員接洽惟聞蔡言現南軍一切大計悉由陸都督主持當須商之陸都督得其方針然後開談判陳將軍宦所派之接洽員雷颷即前在蔡鍔雲南都督任内之副官隨陳將軍入川充劉存厚旅長劉投南軍雷旅解散 
[譯電]  
　　香港電香港日報載汕頭通訊云三月二十七日有黨人三四千名襲擊潮陽而佔之初陸軍當道曾兩發援兵與戰輒大敗後知革軍勢盛力難與抗乃止派兵往援旣而喧傳革軍攻潮州但革軍因潮港泊有中國巡艦一艘必阻其登陸故未從事强襲而繞道揭陽進攻官軍猛禦無效該城遂入革軍之手後數日内兩軍鏖戰多次革軍輒獲勝官軍援兵大受損失未幾謠傳官軍殘兵巳加入革軍三月三十日潮州宣布獨立翌日革軍進抵汕頭佔據道署官兵多與附和餘兵非死即逃革軍曾嗚砲慶祝勝利居民夜聞砲聲大爲驚惶翌晨革軍佔據審檢廳釋獄囚八十於是汕頭乃歸革軍管轄居民紛紛他徙廣州之援兵三月三十一日本可抵汕聞有兵一千三百名携砲六尊行至半途奉命折回美國砲船維明登號現泊港内巳派兵携機關槍登岸保護各領事署該船將日夜舉示信號一日夜間革軍入中國銀行取去洋四萬圓（六日） 
　　廣州電汕頭官員紛來廣州潮梅鎭守使馬存發未死亦抵此奉命率兵攻復潮州龍將軍准其寵妾避居香港等處且備砲船遣送文武官員之眷屬當道初信北軍來粤可以鎭定人心不意所得效果適與相反當道現促城内各商店復行開市但人民見軍隊之活動皆信廣州附近旦夕將有戰事物價日漲遷居者雖不若前星期之多但仍絡繹不絶（六日） 
　　北京電五國銀行團每隔數月輒奉鹽務稽核所總辦之命以鹽稅餘欵交與中政府本月四日又奉命交洋約五百五十萬元星期二日五國銀行團會議時英法俄德均允照付正金銀行代表獨持異議謂非得總行命令不能允可茲該代表巳接電音着將存儲正金銀行之欵約百萬元勿交出今衆甚重視此舉惟日人則謂此乃因中國大局阽危將礙及鹽與海關入稅之故聞其他銀行均遵照借欵合同交欵（六日） 
　　成都電灌縣與邛州有土匪肆刦當道巳派兵追擊聞匪首現受俸於滇軍（三日） 
　　成都電據大邑及邛州確報二處均遭匪攻惟僅刦掠公署之來福槍及現欵並未擾及居民匪等自號救國團萬縣來電謂該城旦夕有爲土匪攻擊之虞（四日）以上路透電 
[東方通信社電（日本人組織）]  
　　北京電北京各國公使館均接駐粤領事電報廣東於今七日正式宣言獨立（七日） 
　　北京電廣州電云廣西獨立以來屢由陸都督勸告廣東龍將軍張巡按使速以誠意宣言獨立與護國軍共同行動並派密使商議獨立之時機正在往返商酌之際欽廉潮汕各處巳先宣言獨立而三水並他各地軍警早旣内應廣西龍將軍所屬部下軍隊亦多熱心主張獨立龍將軍乃於本月五日在將軍府開最後之秘密會協議之下决定獨立遂將此意電告陸將軍並急凖備一切至昨六日突將蔡乃煌拘禁於觀音山之砲台内同日午後復開官商聯合會决議爲維持廣東之治安具呈請將軍巡按使宣言獨立手續旣完遂於今日正式宣布獨立（七日） 
　　北京電又電云廣東獨立正式宣言公表之際市民皆欣喜以迎之家家燃放爆竹藉表祝意大衆高呌須殺蔡乃煌必達討袁最後之目的省城形勢一變另呈一番景象（七日） 
　　東京電東京接到廣東獨立電報都人以爲係當然之途徑然仍甚刺激當地之人心在東京之中國革命黨歡喜不知所措踴躍期望設立臨時政府實行承認問題並豫斷湖南之獨立期亦不遠云（七日） 
　　北京電廣東獨立事旣判明廣西獨立取消之說全係北京政府流布之謠所謂陸榮廷電復十九省提出取消獨立條件四項及袁大總統留任等電報的確悉爲政府方面隨意揑造之僞電當地内外人士以其善於製造僞電爲之驚駭（七日） 
　　北京電重慶電云熊克武之黨徒現與棒客聯合其數約達六千人出没於涪州·鄷都·忠州·附近一帶以迫脅北軍之後北軍不勝其擾困憊巳極 
北軍所在地方人民均憤北兵之橫暴復仇之心頗盛而北軍與四川軍之惡感又日益深恐必有衝突之日據當地内外人之觀測因時局之變遷北軍巳如囊中之鼠終必至自崩潰云（）七日（ 
北京電安南轉來雲南電云唐都督之夫人並高級軍官夫人等發起組織軍人後援婦人會仿照日本愛國婦人會戰時辦法以看護傷病救濟遺族慰問家族等爲目的上流婦女之入會者頗多捐助經費者亦巳不少 
　　該會成立時即將其趣旨通電出征部隊先後得其復電均稱感激誓死奮勇爲國宣力 
　　該會本部設於省城現正派員赴各府縣勸誘設立支部（七日） 
　　東京電鹽稅餘欵交付北京政府問題日本以根本的反對之（七日） 
　　東京電北京傳到廣西取消獨立之報事實無根無人肯信（七日） 
　　東京電日本三月下旬對華貿易輸出超過二百五十萬元（七日） 
東京電日本發行内債四千萬元業已議定每百實收九十五償還之期限十五年（七日） 
　　北京電烟台電云海軍總長劉冠雄於昨率同軍艦二艘南下其目的在掩護由滬運送陸軍赴粤之船並截斷廣東與外海之連絡（七日） 
 
 
 

Page 3

 
 
[ < 
[戰電]  
　　其一（英人路　電） 
　　巴黎電今晚公報云法軍轟擊斯丹斯特拉特德軍戰壕獲有佳效愛恩河及亞貢今日砲隊頗活動末斯河東除杜哇芒及伏村有間斷之砲火外餘頗安靜凡爾登境無步軍戰事（五日） 
巴黎電今日下午公報云凡爾登境敵軍大爲活動末斯河西面之德軍在亞伏柯爾與白桑柯爾中間境内猛轟之後以大隊數攻該陣線法軍主要凸點二處敵軍屢遭挫衂及大受損失後在化柯爾村得一立足地法軍現在扼要地點以砲火控制該村法軍在亞伏柯爾北面進攻獲勝佔地若干俘敵多人末斯河東面加伊萊特叢林北面有敵軍進攻兩次大受損失而退亞貢法軍於短兵戰事重創敵軍且俘敵數人（六日） 
羅馬電公報云全陣線砲戰仍活動奥軍猛攻拉芝摩比爾血戰多時終被擊退敵飛機擬攻維洛那伹　逐退有炸彈數枚落於巴沙洛擊死兩小孩敵機又襲攻伊森沙下遊及格拉杜亦被驅回（五日） 
　　彼得格勒電昨日公報云黑海濱之土軍助以土巡艦白萊斯洛號攻擊俄軍右翼受挫而退死亡甚衆俄軍進攻該地中央之土軍佔據陣地數處並逐走恰洛克河上游山地多處之土軍特維拉河巳開凍巴拉洛維基東面有齊泊林飛船出現加里西亞有重要敵軍在太洛波爾西面取攻勢爲俄軍以鎗刺擊退死者甚衆（六日） 
　　彼得格勒電俄軍在黑海濱南面進攻者巳受土軍之抗拒土軍雖在毆士魯姆敗北然曾整隊退走扼守各要地以故並未受有影響奥軍重佔加里西亞及布哥維拉後除建造狹軌軍用鐵路外且建造雙軌鐵路六百餘英里敵軍不惜經費從事偉大之工程足證其準備在俄軍陣線大舉進攻（四日） 
　　倫敦電海格將軍報稱昨夜英軍在胡魯區附近轟發地雷數枚毁地道一條防舍數座今日英軍猛轟格勒尼愛爾叢林附近敵防禦工程一所聖臺洛瓦附近雙方砲隊甚爲活動英軍重砲隊猛轟伊泊爾至聖區里安路北面頗獲效果敵戰壕受損甚巨起炸聲（五日） 
　　倫敦電昨晚九點三刻齊泊林飛船一艘出現於東北海岸夜色澄清星光明亮瞭遠燈四照砲聲大作飛船不能駛近乃飛行十分鐘即向東方飛去僅擲下炸彈數枚（六日） 
　　倫敦電陸軍部宣稱齊泊林飛船昨夜襲擊三次第一次擲炸彈五枚未釀損失即被逐出有見敵飛船曾被砲火擊中者第二次在晚間十時他處出現未擲炸彈第三次僅稍有所損擲下爆裂性與引火性之炸彈各二十四枚死小孩一傷男女各二小孩五未釀關於軍事之損失（六月） 
　　巴黎電公報　英法艦隊於本月五日擊沉德潛艇一艘艇中將士均被俘（六日） 
　　倫敦電英商船邦都號（三六八一噸）被沉溺死水夫一名西班牙商船維戈號（一一七三噸）在比斯開海灣爲魚雷擊沉水夫已在支伯拉爾德登岸（五日） 
　　西班牙京城電西班牙因蘇克塞斯號爲魚雷轟擊致喪其國民數人又因西班牙商船維戈號在比斯開灣被沉特向德國提出抗議（六日） 
倫敦電英商船康倍爾號（五八九七噸）被沉瑙威商船巴斯號亦沉水夫四名不知下落（六日） 
　　海牙電下院開秘密會後政府即宣言謂政府不許海陸軍士請假及舉行種種籌備計畫皆因國家危險日甚之故電報新聞云德國集兵於荷蘭邊界荷政府乃不得不設法防備（五日） 
　　海牙電今日荷蘭下院開秘密會各部大臣皆蒞會荷蘭船希臘那號爲魚雷轟擊水夫已登岸政府將調查此事荷蘭政府已派員考查土邦第亞號沉失一案（五日） 
　　羅京電布國各報任意登載排斥羅馬尼亞之言論羅人類爲不平駐羅布使曾被告發在羅國新得之杜白魯加河境内煽惑人心且傳布消息謂布國派兵六師進逼杜白魯加羅國與情要求召回該使羅政府已請協約國内閣注意布國之意志（六日） 
　　羅京電羅布邦交危急故羅國國會暫不停闭布國對於羅國頗有仇視之論調羅政府已施行種種方法俾可迅速應付布軍之襲擊（六日）　　倫敦電官場稱政府已在戈林巨中將爲美索波太米亞英軍司令以代愛爾梅將軍之職（六日） 
　　倫敦電英首相愛士葵君昨抵巴黎法首相及財政總長均在車站迎之且與談述時事（六日） 
　　倫敦電英首相愛十葵已回抵倫敦（六日）　　倫敦電今晚英相愛十葵在下院宣稱政府　考察已得之新兵人數及依據現今徵兵制將來可得之新兵人數並估計日後前敵所必要人數政府對於時局中之要素非常注重日内將宣佈政府决定之辦法云云衆謂愛士葵詞中含有全國當兵之意（六日） 
　　其二（德人德文報專電） 
　　柏林電德軍大本營六日公報云末斯河西面化柯爾砲戰甚活動今日下午法步軍亦轉活動佔據化柯爾村及村東法軍固防之扼要地點德軍除重創敵軍外且俘軍官十一員未傷之兵五百三十一人法軍在末斯河右岸進攻加伊萊特森林及森林西北四月二日德軍所奪之陣地即被擊退（西境戰况）戰局未變前敵無重要戰事（東境戰况）前敵戰事無足報告（巴幹爾戰况） 
　　柏林電六日海軍部宣稱五日夜間德飛船攻擊英倫先以烈性炸彈擊毁赫爾北面之排砲繼又擊毁維特巴愛附近大鐵廠一所且續攻里斯之各廠及該鎭四周並實業區之車站曾見獲有佳果諸飛船雖受猛轟均安然飛回 
要聞一 
[英文報論川粤前途]  
　　桂粤之條件川滇之握手 
五日英文京報云政局現象仍不明晰南北皆未發表關於目下危局之官報北京態度僅可從帝制報之言論及帝制報所載之各省通電而知其大槪南方態度亦無詳切之消息記者僅知南方民黨報所傳滇黔桂之要求及唐紹儀湯化龍等所發表之意見而已聞北方以圓滑迂廻之手段就商南方而南方亦以圓滑迂廻之手叚答覆北方就官報察之南北迄今似尙未交换意見但就時事察之滇蜀與桂粤似已有非正式之磋商否則上星期中川粤兩境斷不致戰事岑寂也磋商之内容若何目下當然不易確知但滇桂與蜀粤間所以暫停戰事之理由不難推測而知其梗槪焉 
　　龍濟光之態度不難知之黨人活動雖已蔓延甚遠龍氏至今猶欲極力保持粤省但事已危迫龍氏縱欲爲中央盡其守土之責恐亦非其權力所能及矣路透電云龍之部下某某司令已宣告中立足見内地皆有反抗中央之意其起事之期必不在遠龍鑒於一己地位之危險早已凖備如桂軍壓境或黨人起事一則將决一死戰聞已在觀音山建築砲壘以防敵軍圍城並擇其可恃之軍隊置諸前後左右莫敢或離藉以保其生命如是者已四月於茲矣憶龍氏曾謂黨人如圍而攻之則彼必毁粤城爲平地當中外紳商叩其意見之時龍侃侃而燄大有不惜犧牲地方與人民以圖救其一已生命之意但桂省獨立後革命潮流趨於廣州龍氏豈不知之苟有暫定之條件旣可保全其對於北京之顏面又可免去戰爭則固龍氏所亟求者也 
　　桂省獨立甫經宣佈記者即聞龍氏派員赴桂磋議和平或中立條件之說記者之意以爲與其謂龍氏派員赴桂接洽勿寗謂桂省派員至粤要求投降之爲確切也桂省一面勸粤投降一面派陳炳焜之軍隊馳越邊界進規钦廉（今悉欽廉亦宣告獨立）復駐兵梧州志在攻粤帝制報尙謂陸將軍遵中央之諭將回南寗勸令其部下勿叛中央詎知上星期陸氏已親至梧州矣彼其時桂粤戰事頗有立即發作之勢乃遲至今日迄未交綏在陸氏之意以爲粤省苟不扼桂省之背以阻撓其北征之行動而又能予桂省以若干間接之助力則桂省亦願予粤省以適當之條件龍猶豫不决不忍與中央斷絶迨中央取消帝制之令旣下龍即視此爲絶好之機會以魯仲連自任調停南北今讀日人報與帝制報所傳之消息龍似居間以傳逹南北對於議和條件之意見焉 
中央果以何種條件諷示龍氏而爲與共和軍議和之根據記者無從知之然中央决非如帝制報所謂不屈不撓者則可决然無疑前改國民會議議員爲立法院議員之說今已見明令取消此即中央默從南方要求之一明證政府所堅持不讓者在於袁氏地位之賡續與夫海陸軍大權操諸袁氏之現狀若帝制報所謂南方要求片言隻字悉爲元首拒絶云者直大言欺人耳聞桂省要求於粤省者（一）粤省應守完全中立不得攻擊桂省（二）粤省應許桂省利用其一口岸及其兵工廠所製軍械之一部份若粤省遵照此項條件則桂省不擾粤境亦不抽調粤軍助戰又闻龍氏巳願依從但附以關於龍氏個人地位之條件此種傳說不可盡信然所謂桂粤和議者其大致固已在是矣 
和議之說不可輕信而所傳條件尤不可恃但龍氏確有設法以免戰禍之舉動觀於時事之表示即可知之陸榮廷率兵駐梧而陳炳焜之軍隊亦在欽州附近按兵不動其故可深長思也使陸氏不確知粤省有願和之意則陸氏不愚安肯遲遲不進不先發制人而予龍氏以凖備之機會然後始攻之哉惟此中有一疑點不可不知者龍氏與桂省議和果得中央之許可耶抑未得中央之許可而自爲之耶 
蜀省態度尙屬可疑記者試述往事以證明其態度之曖昧當北軍未至長江上游之時戰局初開之際謠諑紛傳謂陳宦密電唐蔡贊成其革命之謀甚至謂唐蔡信其言满滿擬蜀省一鼓可下故僅派兵數千人此說確否雖不可知然北軍未抵川之前陳宦軍隊未悉因何理由與敵接戰確未如北軍巳到後之奮勇則爲顯著之事實或謂陳宦非不忠於政府特不願塗炭生靈耳今川南之現狀即其政策之天然結果戰事暫停蜀軍暫退雖退至何處今日未能確悉但滇軍巳退至長江北岸則可斷言也停戰條件何若蜀軍撤退是否永遠滇軍退回是否讓還所得之地凡此諸點皆爲吾人所欲知者但有一事確切無疑者即陳宦似决定此後滇軍與蜀軍不復有戰爭是已 
蜀事變幻一至於斯其故何在不難推知張敬堯在永寗之失敗汲汲退走與此大有關係據陳宦來電謂係兵士死傷太多彈藥不繼之故但若張敬堯未死（政府否認張敬堯陣亡之說）而曹錕又率重兵駐於長江上游記者不知陳宦何以獨能與滇軍議定暫時之和局若謂張曹曹未接北京之訓示遽與滇軍停戰則非記者所能知故記者於此竊信張曹兩司令必巳退至瀘州下之某處而使陳宦以其軍隊獨當滇軍之衝陳宦遇此情形乃不得不與滇軍停戰言和陳曾電告政府謂蜀軍曾受滇中將士之訓練若使之抵抗滇軍則必不可恃故陳宦素倚賴北方調來之軍隊今北軍旣敗而納溪瀘州失守之說大約已確則陳宦至此欲免去無意識流血之慘劇舍停戰固無他法也 
[川中近訊]  
字林報三月二十三日涪州通訊云近數日來氣象愈劣盜匪日　旅行極危沿江一帶尤甚聞長江南面各縣蜀兵皆巳譁變聯絡土匪涪州之南近貴州邊界處聞有變兵土匪共二三千人彭水官吏於日昨踉蹌來此以該城爲盜匪所據故也鄷都城官軍與盜匪交戰一日互奪此城盜匪以彈藥告罄退入山中北軍始入據鄷都城外房屋於交戰時焚毁不少大川汽船一星期前由此經過聞在下游擱淺此間人民日夜驚恐城門僅開二門黃氏即閉夜間城厢内外不許人行城外數里四方皆駐紥北兵 
[湘中近訊]  
　　英文楚報二十八日益陽通訊云資小上游謠言蠭起此間人心日益驚惶數星期内軍隊過此者絡繹不絶聞往寳應常德官兵沿路拘人爲其工作有學生四人途遇官兵官兵即勒令服役四人辨明皆係學生不勝重役官兵謂旣如是可爲其牽馬四人又稱衣長不便官兵卽出剪剪短之商會謀與軍官磋商允供苦力五百名不取工資未能商妥大約五百名尙不敷用也道路行人爲之恐慌者數日聞苦力之被驅赴西者共約二萬人江中之艇均被强用作上浮橋以便過兵此軍忽臨時變計轉赴岳州其故未能探悉資水上游敎會中之婦女今皆移居下游聞寶慶已入西軍之手惟未得確報輿情顯皆反對袁總統惟以偵探密布言語稍有不愼刑戮即及其身以故衆皆不敢公然發表政見 
編輯餘談 
[好消息與惡消息（默）]  
　　中央每傳一好消息必有一恶消息隨其後前此紛傳川湘勝報而即得廣西獨立今紛傳廣西取消獨立信而又得廣東獨立是則中央之好消息不可有矣然而尙不悟且將日製一議和之好消息也 
 
 
 
] 

Page 4

 
 
   
 
 

Page 5

 
 
   
 
 

Page 6

 
 
要聞二 
[都是維持恐慌紀]  
　　懲戒官吏之傳諭政府因近日外間謠言繁興富貴人家紛紛携眷出京者甚多昨特面諭國務卿片交各部院長官如再有誤信謠言輕舉妄動者無論何人一律嚴行懲處其原文略云近日京師地方謠言紛起毫無根據推原其故當有匪人故意播散冀逞其好淺見無識之徒遂不知體察輾轉相傳道聽塗說尙不足怪乃有在職官吏亦復輕聽輕信無故張皇挈眷出京惟恐不速此等舉動由於愛國之心太薄身家之念太深使人盡如此何以爲國試思重載塞途現金爭兌朝進公廨夕上汽車膠擾紛紜成何景集因此而人心搖動金融恐慌宵小覬覦商業停滯造謠生事者固罪不容誅而聽信謠言者亦貽害匪淺人方利我之自擾我廼　其術中而弗悟服官從政號稱優秀者尙復懵然無知悍然不顧而蚩蚩者何責焉本大總統朝作夜思自任以天下之重苟國家未就安寗不敢告熒勞不敢卸責已飭警廳將造謠生事之人嚴拿懲治並飭各該都院署長官通飭所屬官吏激發天良盡心職守倘仍聽信謠言輕舉妄動廳即指名彈劾以儆其餘如該長官有意徇隱察出併究其各懍之 
　　官僚逃避之所聞昨報所載各大老中有半夜向交民巷叩外人之門各節茲據某京報載稱此次謠言發生之際各大老官中之希圖逃避者實有三人其一爲財政總長周學熙氏周於日前運搬細軟物件四十二箱由東站赴津經警廳阻止並以聞諸公府其二爲財政次長龔心湛氏龔於日前偕其夫人倉皇赴津當經警廳勸阻未得成行其三爲審計副院長徐恩沅氏徐说某晚用電話向東交民巷四處覓屋且托某銀行代覔並云無論房價如何昂貴均所不惜云云其事旋爲政府所知聞曾傳徐等申飭一次社會因有此數公之行動人心更爲驚惶故當局者極爲震怒因遂有嚴懲之面諭交出云 
　　軍警責任之表白此次京畿一帶謠言四起其總原因實以兵變爲最大迨秩序漸次恢復後政府對於軍人亦特别加意故都中近有京畿各軍公告文一篇出現其文措詞第一句即曰我軍人全體均以擁護元首之誠心絶對服從國家之命令則其開宗明義之要旨可以想見矣次乃言負有維持保衛地方之責任不逞之徒肄意造謠誣衊軍人名譽故持宜告如有好徒再敢造作此類謠言一經查出必當切究按法懲治不稱宽貸尤望京畿各界人士共同訪查遇有此等造謠之人立即函知各軍事機關查明嚴究云云又聞京師各警察暨步軍統領衙門遊緝隊以及各項軍警機關餉項均於上月三十一號由財政部提前開放藉以活動市面又警察廳現因近有各項謠言於治安大有關係自前日起各段巡警一律發给子彈倘有匪徒乘間搶掠則巡警以保護地方安寗嚴防匪類滋事爲前提准其開槍擊射以爲市面人心之維持云 
　　兌現風潮之漸止日前京城商民忽向中國交通兩銀行兌取現欵以致金融界大受其擾及至昨該事風潮始漸息止惟聞該事之動機約有兩層一爲近日謠諑紛紜喧傳將有兵變之事一爲某兌換所缺乏現欵拒絶兌換人民遂生誤會輾轉傳訛因此兩端　致市面搖動現聞交通中國兩銀行已令各兌換所多備現金以資廳付又由該兩行行長設法與在京外國銀行息借巨欵以爲凖備並函商滙豐銀行請其特函商務總會請轉通告各商號與各住户如有中交兩行紙幣必須兌現者無論多少儘可向該行撥兌云云於是帝制派之爲該兩行鼓吹者乃大張其詞至謂該行從儲欵大庫内提出現金約四五百箱分置西河沿該行院内又言商家赴該行取票則令往該行借用舊財政部之大庫内支取借以昭示該行盈倉滿庫之現銀現洋等語此等言詞原難盡信惟兌現紛擾已漸消歇則其實情也 
[退位問題之各方關係]  
　　官場消息所由來總統退位問題當局者自始即無實行之意惟近一二星期來官場中不時有一種傳說初言總統辭戰大局將如何如何繼言總統將請假已派某要人看某處房屋全國之軍心對之將如何如何因之中央各方面均極惶恐而京中在僚豪富最近紛紛覓地逃走以致演成最近紛擾之惡劇於是政界又傳出消息謂某某要人爲此問題已連開緊急密議迭與南方蛒要人往返密電相商此事已有轉機總統暫時可勿辭職仍擔負維持現在政局及地方治安之責任其外交方面及南軍方面均已疏通意見惟須另籌一種臨時交通辦法云云又公府中之内史監亦聲稱爲此問題日開會議一次預爲將來奉擬退位申令之籌議以爲着手甚覺困難第一層在軍隊上之關係第二層在外交上之問題均極重要當以達之徐國務卿請其將上項困難詳電南軍以冀此事不致見諸實行以上消息果確是總統去留問題其權蓋盡操於北京官場之掌握中矣 
　　黎氏不允代總統南軍前對於戰局調停之條欵極力主持總統退位並擬依據南京／ 
約法以副總統代理權職昨聞黎公對於此節極端否認曾於前日以個人名義分拍長電兩道一致廣東龍將軍請其轉致梁任公陸榮廷陳炳焜及蔡鍔唐繼堯劉顯世任可澄諸人一致上海伍秩庸唐少川湯濟武等痛言時局艱危之狀况及京津一帶之人心恐慌軍隊舉動不可測度之種種危機故目下否認代理大總統之權職推詞極爲堅决文中有諸公如必欲强迫元洪實無支持危局之能力不得已必將遠適異國或遯跡荒島决不忍見祖國之淪亡及生民之塗炭等語 
　　各省態度多冷靜由國體問題一進而討論總統問題實出於政府意料之外然在南軍方面則正本清源自爲其預定計畫之應行的正軌故持之甚力政府日前不得已密電各省徵集意見除奉天安徽兩省巳有反對之覆電外其餘皆守冷淡態度至今尙無覆電據熟悉政情者云實因各省軍民長官不知政府徵集意見之用意所在如贊成總統退位則恐得罪政府如反對總統退位又恐將來失敗不能自圓其說故仍不如坐觀成敗政府對於此事擬再行電催又聞公府日昨忽接南省某將軍發來急電據聞係以南方事急人民迭遭奇禍實有不堪設想之勢革軍旣要求總統退位即息兵停戰誠屬一大良機亟應委曲應從以救萬民於水深火熱之中而來電用意多爲譏諷之詞當局者披覧後極形震怒巳囑某要人致電某將軍詢問此電之眞僞以憑辦理 
[帝制取消後之時難題]  
　　中央應付之爲難英文京報云美國借欵一千萬元業巳成立外間早有所聞茲聞星期三日（五日）即得交欵一部分因此政界中人舉欣欣然有喜色謂財政難關巳過本月官俸且可不搭公債此宗借欵合同内容旣未宣布此時此際而能成立當不少委曲遷就之處前此某報雖有無抵品之言國人决不之信也（惟據前日本報專電謂此項借欵因臨時變更條件尙未簽字）又聞電報局亦巳抵與某國資本家借欵數目未詳但此說則甚確也又云黎徐段三氏電致滇黔桂三省因政府所擬電文段氏不以爲然力主修改延擱多日此事歷誌前報茲聞其譯發時之電文略謂某等皆早巳退出政局之人今爲共維大局起見再出任事亦望諸公以國家爲重勿使兵連禍結致爲他人所乘云云至此而止語極空洞又云帝制取消後政事堂曾致廣西兩電一致湯叡一致梁任公迄今多日并未得本人答覆僅行南寗電局覆電謂梁電業巳照轉大約彼時梁尙未抵南寗也至電文内容則尙未詳 
　　各省封爵之去留帝制取消後前授之爵位自應隨之撤消政府恐因此惹起各長官之惡感故遲遲未能實行日前特諭徐國務卿電致各省長官勸其自請取消聞各員等對於此問題之態度有來電請以明令取消爵封以符民國體制者有不置一詞而靜待多數之主張者亦有以依照約法大總統本有授爵之權則根據頒爵條例所受之封斷無自請撤消之理者聞此派尙居少數亦未有明白之表示又聞公府近三日内連接江西昌武將軍李純巡按使戚揚湖北襄武將軍王占元巡按使叚書雲福建建武將軍李厚基巡按使許世英諸氏來電請中央速將前錫爵秩收回成命俾免革軍再發生質問交涉當局者鑒核後迄今尙未批示辦法　　奉天黨人之可慮初三日總統府拍致奉天叚芝貴將軍密碼要電一件聞因中央近日迭接密報現有一派黨人潛居奉省密議佔據該省爲根據地於北方大局甚關重要是以特電該將軍從速按電中指定之各處嚴派軍警前往密查是否虚實倘事屬有因務即不動聲色緝捕嚴懲 
[川粤局勢之支持難]  
　　川鄂間南軍之活動昨日上午八時餘總統府特開臨時特别會議一次列席者總統而外即徐國務卿楊左丞與事界中之數要人内容探係關於四川陳成武將軍日前之報告其中最關緊要者即爲現在南北議和問題政府因不能從速解决致令南軍攻川甚力刻巳不能擁護中央不得巳行將宣布中立等語以是各要人甚形焦灼又據英文京報載稱據政府某要人云現在湘西一帶軍務似已鬆動惟查南軍他往之故實係齊赴酉陽彭水有直衝萬縣之勢意欲扼守揚子江上游險要以晰川鄂交通其行軍極爲飄忽難防云 
　　張敬堯死耗之證明陸軍第七師張敬堯師長在川陣亡一節京中早有傳聞茲悉統率辦事處陸軍部現接川省陳將軍等查明實情之電報確己已陣亡昨已密陳大元帥請示卹典大致係上月二十八日在納溪瀘州方面督戰陣亡當日已批令特予賻金萬元日内當有明令繼其任者都擬旅長夏文榮代理又據順天時報云陸軍部於四日上午曾遞大元帥密封呈文一件内容係查明北洋陸軍第七師長張敬堯中將確在川邊陣亡呈請卹典以慰忠魂等情有日内正式發表之說 
　　十二師南下之續聞海軍劉總長赴粤一節已迭誌本報劉總長本定三日起程今因某項事務預備未完展期於七日啓行海圻軍艦已由秦皇島開赴大沽等候矣又聞劉氏此行並不到上海但在吳淞親視盧永祥之部下（第十師）用商輪裝載停妥一同赴粤並由上海調用若干海軍人員至於吳淞防務則由第十二師瓜代大約日間即可乘車出京經浦口至南京復由南京乘滬寗鐵路車往上海滬寗鐵路原借外國資本建築其管理權不自我操聞該鐵路管理者以載運此等軍隊須先照收車費與普通乘客無異因此第十二師師長日昨曾與交通部會商辦法矣 
[戰事鱗爪（二）（楚客通信）]  
　　昨有客自岳州來者謂湖南危急萬狀湯將軍大約將離任現軍務由北軍王師長某主持長沙城内時生危險縱火之事屢起但不知究係何軍所爲抑亦土匪之騷亂也滇黔軍聲勢極浩大外府州縣之披靡者極衆湯氏雖擁將軍之名然中央因湯化龍之故早已隱削其權軍事實不能指揮如意云云客言如此確否容觀其後 
　　連日荊宜一帶謠言頗衆荊州已於二月二十五日宣佈戒嚴石師長之馬炮兩營已由襄陽調回帝制取消已由官場宣佈前日又由招商快利船滿載軍士到宜昌昨日怡和之同和輪載西婦十餘人往漢口聞自重慶避難來者則重慶之現狀可知矣 
　　昨晤某國領事燄南軍戰略頗詳謂叙瀘之得實非北軍戰得之而由滇軍之自獻者也當北軍初抵戰區時滇軍即以一函致北軍長官略謂此次之戰非種族革命比同爲胞與豈忍以干戈相見然諸軍遠道奔馳不奏敷功又奚以自白謹於某月日以某城獻迨官軍入城城後滇軍則遙於郊外安置土砲每於夜間隔一二時一放北軍於夢寐中猝聞砲聲開城亂擊固不辨主客也乃翌日視之則所死者皆北軍滇軍不費一彈不傷一士而匿笑其旁北軍被擾不堪後退出城外現信叙州必終歸滇軍手也至所以退取守勢者蓋欲俟川水稍漲抄襲北軍之後以斷其糧食竭其子彈必使入川之師全數覆没無一士之南歸耳且川匪彌漫遍地樂爲滇軍用視之如農夫村婦而實皆北軍之敵云 
[廣東近訊（廣州通信）]  
　　自潮汕等處宣告獨立當道深慮各處響應急飭各地軍警長官從嚴防範然黨人之乘機運動者因是益形劇烈日來軍巡兩署所接探報及地方警報紛至沓來大有應接不暇之勢前日已將省外各縣不靜情形詳錄本報茲續紀一二如左　　二十八號早駐防紫洞河面之第九營陡被黨人百餘襲擊因該營二十一號晚奉調前赴杏頭圍捕抽去多兵故黨人乘虚而入也由六點半鐘起先將灣泊北帝廟前坐船擊敗隨攻分劄羅格圍社學之小隊勢亦不支遂即緊閉大門該黨人前後夾攻鎗聲隆彈如雨下後便騎樓有一兵爲彈子中入眼内登時倒臥血流如注各兵仍偕警察固守迨八時許聞有炸燬社學之惡耗該兵等深知衆寡不敵大爲恐惶而外頭巳經繳械之兵見勢不佳扳登瓦面勸以應允中立方能保全等語迫得勉爲訂約開門繳械兩免傷殘隨即入墟出示安民保護商場並囑各店照常貿後該營長陳根榮帶隊回援而十一營之稽查員廖寳森亦有兵馳至該黨人又恐大兵繼到鏖戰未久分道散去事定後河面撈獲兵屍四具而騎樓被彈中眼之兵亦已因傷殞命聞當時最驚恐者商店之外以社學内設之小學校學生敎員及團保局辦事人等尤爲危險目前軍隊因軍械不敷即晚又全行駛去今紫洞水陸一帶並無一兵故情形更爲急迫云昨夜七打鐘據南海杏市鄉人來省報告謂晨間黨人麕聚該鄉社學約有七八十人遍貼朱執信告示聞附近各鄉多有同樣警耗 
　　巡按署昨據豐順（潮州屬）營縣飛電告警謂縣屬蠢姑岌現有黨人勾結土匪蠢蠢欲動業經派兵圍緝不敷分配請速撥軍剿辦張使據此立即咨會龍將軍調軍前往剿辦矣 
　　將軍行署昨據稽查公所報稱黨人陳炯明朱執信等現復於香港重新組織機關公舉東莞人陳國祥爲粤軍總司令王治漢爲副司令擬於日間攻取虎門並密派死黨數十人内渡希圖暗殺等語龍將軍據報即飭所部及虎門要塞總司令嚴密防範　　駐港偵探昨電來省報稱探得陳炯明現擬派遣黨羽二百餘人由港分乘火車竄入石龍搭渡轉赴惠州意圖號召土匪謀撲省城等語龍將軍據報即飭李朝興李恩賜等督飭所部嚴密防範稽查公所探報新會之牛灣墟有黨人數百名潛藏附近山僻村墟並勾通縣屬團兵希　攻撲縣城請爲嚴防等語當道亦祇有飭該知事嚴密防範而巳至省城方而則自咋日長堤虚驚後牽連城内一帶舖户關門閉户惶恐異常至今雙門底南門直街惠愛街四牌樓各處仍有多數舖户將門半掩當道雖迭令警官勸諭照常營業而謠言太多無人敢遵照者蓋廣東危急已至極地龍之無法維持任其潰决恐在目前矣 
[川面戰地雜聞（成都通信）]  
　　北軍伍旅長前日由瀘到自流井現於陰曆二月十五日率所部開往叙府方面滇軍刻有三千人由仁懷到合江距合江城九十里祗一水之便該處北軍恐衆寡不敵甚爲惶急聞已有防兵開往矣又聞滇軍在距納五十里之大周驛等處聚集甚多兩軍在叙前後戰事數次死亡不少負傷者尤多美國人所設之仁德醫院中滿住傷兵先令舊在醫院者讓出仍不能容又將幼稚園房屋數間作爲醫院其後傷兵愈多復將閫範學校作爲治療室院中醫士終日診視忙碌不堪現已逐漸減少重傷者尙有六十餘人 
　　戰爭旣開宜賓之紅十字臨時分會於是產出蓋由商會諸君所發起也二月四號假靑年社開成立會舉唐澤華醫士爲會長遲從吾錢似蘭爲副會長魯子久爲幹事員葛維漢理財政方裕生會炳文爲會計此外有理事四人文牘員一人遲從吾首捐五百元後捐者紛至數日間即達二千餘元辦事地點即暫設靑年社中每届戰後即派員雇工馳往戰地覓遺尸掩葬傷者舁醫院救治 
　　自滇事發生後宜賓爲滇蜀交通要道兩方面戰守所必爭此番如一月一號伍旅長燕子坡安邊之役二月一號馮旅長白沙雙河場之役五六號陳家岩牛喜場之役十三日朱統領柏樹溪扒竹山之役紧及馮旅長三月一二號象鼻場觀斗山之役兩軍鏖戰一月有餘槍林彈雨血肉相搏之中死亡不知凡幾北軍戰死尤衆馮旅長特擇吉本月九號在對岸吊黃樓開追悼會親率各軍官行禮祭奠宣讀祭文訖馮放聲大哭并當衆演說云本旅長與士卒同甘苦視如弟兄此番部下軍官士兵奮不顧身効命　場尤爲可悲可泣除呈請中央與陳將軍照例　恤外本 
 
 
 

Page 7

 
 
旅長自願捐廉帮助陣亡官兵各家眷一面誦經超渡以慰幽魂而作士氣云云 
[山東最近之戒嚴]  
　　魯省連日來風聲頗急謂有黨人來東之謠以故軍警皆加緊防禦昨晚（四號）十二鐘時警察由商埠緯四路某班内拿獲一人搜出手槍子彈等件聞係由天津來者下車時因無行李查車者以其形跡可疑故尾至該班拘獲昨日又有法政學校某班學生張某早晨赴校携有皮包行至鵲華橋由　攔阻導至署内詳詢姓氏職業住址張一一實告併檢其皮包内果屬講義外别無他物乃婉言謝退至九時始返蓋邇日偵知有黨人携皮包冒充學生希圖煽惑者故爾誤傳耳 
　　濟南道學續試驗展期至四月六日舉行聞按舊制是日入場時應有號砲以爲通知各生入場之用惟濟南地居省會華洋雜處正値戒嚴之際誠恐夜深鳴炮至起驚疑故擬變通辦法改用洋號於此亦可見戒嚴之緊急矣 
[南京消息）特約通信員（]  
　　馮將軍之會議演說上月桂省宣布獨立後時局爲之益緊江南大勢悉以馮將軍之行動爲凖因此馮將軍特於上月二十日舉行軍事會議凡屬軍官軍佐無不到巡按使亦與旁聽此次次議有傳爲鎭撫部下者有傳爲鞏固軍心者其實不過藉演說爲表示其態度而已馮演詞要義略謂吾　軍人首重服從他省雖有意外之舉江蘇仍以不入漩渦爲宗旨然而果至萬不得已之時則以保全治安不生戰禍爲上云云其態度隱然可見矣 
　　阮忠樞與議和問題阮氏僕於南北道中爲傳書遞簡之役最近張勳之通電即其成績之一阮於上星期回京後其隨員多留駐南京有在下關留寓者據聞阮氏之使命一爲運動張馮之力助二爲運動調停之方法三爲刺探南方民心之眞相第一目的對於張馮僅能爲半成功第二目的調停方法擬請馮發起糾合各省與獨立省商議調停唯一條件在總統留任表面上雖似成功而實未告成功第三目的南方民心雜已表暴而關於總統去留問題之民心爲最近發生之事實故有需乎探查聞其結果亦大反其所豫期云 
[南京快信]  
　　張勳添募新兵二十四營現已招集二十營中央擬派馬龍標爲統領張未允現尙在磋議中王廷楨因軍事吃緊刻擬不赴滬 
　廳昨飭各區除去雙崗 
謠傳有人謀刺王廷楨因之目下戒備極嚴 
地方通信 
[蘇州]  
　　軍署限緝盜案部定新章各縣地方出有盜案須並詳軍署飭營勒緝頃代理常熟縣知事楊夢齡因歸盛鄉北范地民人席裕昭家被匪搶刧一案詳報軍署經馮將軍批示云詳及勘表圖册均悉此案席裕昭家被大股盜匪糾夥四五十人持械行刧搶去洋元衣飾等物爲數頗鉅并拒傷事主及雇工二人實屬異常猖獗若不勒限嚴緝何以術閶閻而戢盜風除分飭協緝外應即責成該縣選派幹警四出偵緝務於奉文十日内將眞贓正犯悉數弋獲訊明詳辦案情綦重愼母延泄于咎 
　　屯田繳價新章江蘇官產處曾處長以各縣屯田前經訂定分等繳價辦法通飭勒限清繳在案乃迄今日久觀望者尙屬不少於是仿照忙漕滯納處分酌定加價辦法仍准原業户繳價領田自三月十五號起至四月十五號止繳價者加征十分之一自四月十五號至五月十五號上繳價者加征十分之二如再逾限不繳收回另行召變已通飭各事務所遵照吳錫官產事務所趙委員現已遵照新章轉諭蘇州衛各業董業户一體遵照矣 
[鎭江]  
　　師範生旅行過鎭揚州省立第五師範學校監學劍靑等督率全校師範生二百八十八人於日昨黎明附利通公司輸船渡江取道京口乘火車赴常旅行抵鎭時僅八句二十分鐘當由該監學等鳴笛集合列隊登岸便步前進繞越租界由日新街經銀山門達南馬路逕抵京畿嶺車站隊次整肅容止端莊沿途觀者頗爲稱贊 
　　　巿暢銷土貨近旬日内洋貨價格漸跌而江北各埠客帮來鎭　運者仍寥寥無幾大約再逾一星期價格尙須　縮洋貨銷場旣不暢旺土貨自然增漲現聞鎭郡經營商業者相率趨重土貨對於舶來品不甚注意云 
　　派兵駐鎭防守駐鎭第五師步兵七十四團經馮將軍調寗後所有鎭江防務責成要塞司令龔旅長加意防守不再調軍蒞駐各節已誌前報茲聞軍府參謀處以西南軍事吃緊鎭江地當街要防務尤宜嚴密要塞責任綦重兵力未便稍分爰又抽撥七十三團一大隊來鎭防守已於昨日上午乘車抵鎭仍在南門外七十四團原駐地駐紥 
[杭州]  
　　魯省視學來杭參觀魯省視學員曾於去年來杭分赴各校參觀茲聞昨日（六號）又有九人來杭視察學務計分實業中學小學三組其姓名如下山東調查學務特派員邵鑫堂吳興基王德亮張蔭鎬山東出省調查學務職員王景崇滋陽縣勸學所所長兼山東調查學務特派員仙仲春安邱縣敎育會長張恩渥安邱縣立第一高等小學校校長李希　博山縣立第一高等小學校長賈聿策以上各員現已赴巡按使署報到不日將由屈使派員偕往各校參觀 
[湖北]  
 
長會董姓氏職務列左正會長俞清臣副會長王甫琴特别會董齊相琴盧鴻滄蔡輔卿李紫雲吳幹廷蘇善夫徐壽廷劉子敬總務科會董盛竹書周命之孫襄其理事科會董（星期一）史晋生吳佑人張碧泉金月樵（星期二）王芝舫丁菊生范階平宋儀章（星期三）劉仁山王禹廷樊步靑孫志堂（星期四）張春亭鄭似松羅麟閣萬松濤（星期五）萬澤生吳玉山羅伯良楊貞生（星期六）涂芝光黃字臣易孝珊少堯會計科會董張理耘宋儀章范階平外交兼招待科會董劉　生蔣沛霖李星垣王柏年孫理和羅佑之宋渭潤錢琴西譚芝屏 
　　漢口總商會在前淸時曾在後城馬路天一閣外置有官地三百方爲建築會所之點正擬興工適逢兵燹以致延擱到今近由會長兪淸臣提議建修月前已向各帮勸募捐欵昨日又在該會　議已經多數贊成本月底大約可成事實矣 
[江西]  
　　收回官票之波折前淸辛壬之交爲贛省開設銀號發行官票之開始官廳爲杜絶行使障礙計禁止商號私出紙幣爾時官票行市折紋値八九錢准作銅圓兌換背蓋印章完糧納稅一律通行故商市民家尙稱便利詎久而票多現嗇銅圓滯兌血錢價渡落計辛亥年前出票已達三百餘萬信用漸不如初然每串尙有六七錢不等自改革後庫空如洗銀號改組民國銀行純以官票作現金出入愈發愈濫竟達至千萬價格規定五錢五分吸受商民之現欵核計前發之三百餘萬折衷以八錢再以七四升洋計算人民所負價虧已有百萬之鑫乙卯春又規定價格跌至四角五分以八百萬計按原價紋五錢五分七四升洋人民又負價虧約二百三十餘萬未及數月又發見四角收回之佈告此種政策人民又負擔四十餘萬矣闔市駭疑羣情惶惑僉以旣有四角五分之規定示貼墨迹未乾何收回之佈告驟改四角且未通知商界前後歧異莫解理由總計人民層層負虧實達三百七十餘萬日　月削脂膏坐耗有形損失尙可略陳無形損失無從算起贛民何辜罹此明虧暗損一再不已爰特擬具節略公請商務總總據情轉詳官廳要求維持前諭規復原價以蘇民困而濟商艱來函 
[南昌商務總會來函]  
　　逕啓者昨閱貴報載有贛商民對於戰事之籌議一條内云連日／ 
在商會招集各班會董籌議等語查敝省自滇事發生後迄今數月所有商民市面與地方秩序均深賴軍巡兩署進持鎭定安謐如常人心旣絶無搖動之虞敝會亦並無籌議之事應請迅予更正以昭實在南昌商務總會啓 
雜評一 
[廣東（一子）]  
　　前之三省獨立在取消帝制前謂爲反對帝制可也今廣東獨立於取消之後則非爲帝制也明矣故可謂爲國人進一步要求之表示也 
　　廣西響應滇黔事雖重要然人民不若廣東之衆財賦不若廣東之殷阜地勢不若廣東沿海之便利故自廣東獨立南軍可注全力於川湘而川湘益危影響且漸及於閩贛而閩贛亦　動搖其關係蓋甚重大也 
滇黔桂之獨立猶得曰主持軍政之將軍不可恃也若龍濟光中央素稱爲親信之人素稱忠於政府之人素稱其威望足以壓服一切之人乃今亦不能維持而至於獨立則其他之將軍可知矣此尤足爲中央危者也 
　　前此三省獨立人心之惶恐猶未甚也何以故以尙恃中央有能力也自帝制取消而人人皆知中央之無能爲觀北京近聞南京獨立之謠而遷徙益衆人心之恐慌可知今廣東而果獨立者則北京所受之影響不知又將若何矣 
　　調和之說有識者緃不信然一方面之傳之者續續不已一若眞有　　　　一部分之人心未始不因以縱　今廣東又突然獨立則人皆知調和之無望而　　逼緊已將達景後之一步矣 
觀此種種在大勢上已顯然無挽回餘地調和之局面旣如此而武力益不敢言然則爲中央計除從勸告之一法外尙有他策耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[紀粤滬兩處之調運北軍]  
　　㈠第十師赴粤問題 
　　昨日本埠盛傳廣東省亦巳宣告獨立此信果確則調赴粤省之陸軍第十師究應出發與否其情形必又不同但各訪員分投調查之時廣東獨立之信固尙未至也故仍採錄於左以觀其後 
　　松滬護軍副使盧永祥所部第十師陸軍奉調赴粤協防本定昨日由招商局安平輪船裝運出發嗣爲旅滬粤人羣起反對特在廣肇公所開會公推唐紹儀溫宗堯往晤招商局董事阻止裝運聞盧副使已另定他輪承運改期今日由滬出發 
　　或謂盧師長前日接廣東龍上將軍來電謂粤東急迫立恃添軍協防請先酌調數營迅速赴粤等　盧師長　現駐軍廠之三十七八兩團因接防軍隊尙未到滬且須補足缺額日内難以出發遂飭步兵二十旅三十九團所轄三營先行調粤聞昨晨巳由該團長率領所部官佐士兵隨帶軍械開拔往粤 
　　又聞北京政府昨派某差官來滬持有密件面交赴粤之陸軍第十師師長並隨帶特品甚夥旋令各軍有站　演說謂此次自出發之日起可加半餉抵防後可得雙餉云云所有關於此事之雷稿信函附錄於後 
　　陸軍第十師接統率辦事處電奉大元師諭迭據振武將軍龍濟光襄辦廣東防務蔡乃煌等電稱粤防吃緊請酌派勁旅赴粤協防等語着派陸軍第十師師長盧永祥率同所部尅日開赴粤疆協同該將軍帮辦等相機辦理所有運輸等事並着交通部查照等因奉此除分交外特達處江印 
　　廣肇公所致廣東電廣州龍上將軍張進按使自治研究社總商會七十二行報界公會九善堂鑒近悉蔡乃煌請派北兵赴粤羣情惶駭萬分誠恐兵釁一開吾粤必慘遭糜爛靡有子遺以連年流離顛沛之民何能再受兵革干戈之酷且客軍臨境啟奪主之嫌兆衝突之禍亦勢所必至况北軍最近川湘之舉動已共見共闻如斯慘何忍令其復見諸吾粤粤俗素以尙風節守亷恥自厲外兵所届何事不可爲南望預思不寒而慄諸公以保境安民爲宗旨應懇妥籌保之安之之謀而預杜其不保不安之漸對於吾三千萬同胞生命財產之外其風節廉恥之美俗尤當加意於同一之維持先事預防力求自衛吾粤同胞對於北兵赴粤之舉抵死萬難承認應請執事迅電北京止派北軍赴粤並殺蔡乃煌以謝粤人迫切電陳全粤生命在公此舉即祈迅賜照行上海廣肇公　伍廷芳唐紹儀温宗堯陳維翰譚國忠等叩魚 
　　廣肇公所致招商局函敬啓者頃　旅滬粤商紛到投稱近閱載貴局派輪裝運北兵赴粤一節杳主客軍衝突之禍歷史班班可考從前淮軍與安勇在粤省衝突幾至全城糜爛前車可　况此次所調北兵爲數二萬一有衝突爲患何堪設想且時局遷流瞬息萬變若招商局輪船朝運北兵而粤東夕起禍端則招商局之船到粤必將不保以數百萬股東血本付諸東流何以對股東且運北兵到粤致釀主客街突之禍使吾粤三千萬同胞罹於鋒鏑何以對吾粤民旅滬粤僑迫切旁皇罔知所届查招商局係商辦公司營業裝運政府豈能干涉應請貴公所迅速函致招商局請不得調派商船裝運北兵以安桑梓等因查各商所陳各節實係確切情形全粤生命財產在貴局之一舉用特專函奉佈即祈俯順輿情勿派商船裝運北兵並希迅賜示復以使轉告各商此布 
　　㈡十二師調滬問題 
　　近日軍隊換防調駐甚形忙碌除第十師調往廣東另以駐紥南苑之第十二師調至滬上塡築外傳聞尙有某項軍隊亦擬來滬赴閩連日正在往復電商以待解决至現駐高昌廟之砲兵第四團一營（該團係歸第四師管轄）所缺兵額曾經派員至天津馬廠招募昨日已到砲兵一排計三十餘名由該團長陳正仁飭發第一營編配足額而第十二師之來滬則尙有要求阻止者茲將統率辦事處來電及袁希洛等之公電錄後 
　　松滬護軍使接北京電奉大元帥交諭現在第十師開赴粤防已飭尅日拔隊亟應派隊前往該處換防着派駐紥南苑陸軍第十二師赴滬由該師長會同楊講軍使查照原駐各地妥爲換防等因除由交通部電飭津浦寗滬兩管理局逐日添開列車兩次分五日輸送希即查照轉飭沿途妥爲照料除分電曁分交外特達處江印 
　　袁希洛等致南京電南京馮上將軍鈞鑒軍興以來人心惶惑側聞新編第十二師又將南下此間有明公坐鎭自無他虞倘新兵雜入恐將糜爛地方擾亂租界改乞速電阻止江蘇幸甚大局幸甚袁希洛張東蓀蔡寅周蘊碩諸翔馮世德張相等叩陽 
[查禁刋布傳單]  
　　本邑各官廳因日前本埠謠傳南京不靖去電查詢並無其事曾誌前報茲悉淞滬警察廳長徐輔　君因南京獨立之說係有人刋刻傳單在外散佈亟應嚴行查禁　飭偵緝隊隨時查察外昨特通飭各區署遇有人散發此種傳單即行帶區究辦勿　流播 
[防務吃緊時之電車電燈]  
　　南　方面近因謠言四起由軍警各機　嚴行戒備並於晚間一時以後阻止交通各處要隘俱由軍警持械巡防自入晚六時以後各警區機關附近即不准行人車輛經過數日以來商民頗多不便茲聞徐警　長又以華商電車每晚須至十時以後進廠恐於防務有碍刻已函致華商電車公司知照客車買票人嗣後每晚七時以後遇有携帶包裹者一槪不許附搭其他趁車之人不得在月台上擠立車輛玻璃窗尤宜依時關閉不得任坐客自由啓望至關橋及新碼頭兩處因工巡捐局及第一區警　適在該處均不准停車或令搭客上落該公司總理接函後已轉知車務長自晚起照辦矣 
　　内地電燈公司在各處道路上所設之電燈明滅未能一律曾經淞滬警察廳長函請該公司善爲佈置在案茲因防務吃緊特又兩致公司總理着即查照前次戒嚴時辦法每晚將機廠提早閉門阻止閑人進出並多派工匠至各路查看如有燈光不明者立加修整一面函飭各區署所傳諭　警禁止人民在電桿旁聚立以杜暗加損害 
[紅十字會之川西消息]  
　　本埠紅十字會昨接川西救護醫長高文明君由自流井來電略謂該省現因議和休戰惟叙州納溪等處各醫院尙住有滇川及北方傷兵共計一千二百餘人又掩埋雙方陣亡兵士并民人屍骸共二百餘具當地紳商之贊助者極形踴躍　正竭力進行但經費浩繁需藥尤廣請亟接濟云云 
[私運軍火案宣布堂諭]  
　　公共租界戈登路捕房查獲私運大批軍火解送公共公廨迭經研訊已辦論終結判候會商堂諭宣佈在案昨晨十時由兪代襄讞會同英副領事卓君在樓上公堂宣佈判詞卓君操西語宣諭甚長大旨謂大砲砲彈等軍火四十四件巳由中政府正式照會自應發還尙有鎗珠等暫存捕房須俟中政府再用正式照會請求核奪惟毒質砲彈應即充公云云諭畢即由兪君在華文案由單上簽判云本案海軍部所買砲彈請楊交涉員派員取回内有毒彈應即充公其餘鎗珠暫存捕房候核中央政府代表穆安素律師捕房代表牛門律師戈登路捕房捕頭楊與德人薩門等旋即分别告退 
[私販手鎗之刑期]  
　　松滬護軍使楊君咋飭上海地方監獄兼陸軍監獄李典獄官文云照得本署軍法課審判私販手鎗之匪犯陳榮生訊明判處四等有期徒刑監禁一年零六個月又陳日楷訊明判處四等有期徒刑監禁一年零十個月應即分别發監執行其未决期内覊押日數照刑律八十條辦理爲此飭發仰該監獄官即便查收照章執行仍將該犯等收禁日期及監房號數具報備查此飭計開陸榮生處四等有期徒刑一年零六個月該犯係於民國四年十二月四日收押民國五年三月七日判决計未决其内覊押九十三日按律以兩日抵徒刑一日應扣抵徒刑四十七日自判决日執行起應擬至六年七月十九日期滿陳日楷處四等有期徒刑一年十個月　犯係於民國四年十二月二十七日收押五年三月七日判决　未决期内覊押七十日按律兩日抵徒刑一日應扣抵徒刑三十五日自判决日執行起應扣至六年十二月一日期滿 
[西官注意國事犯三誌]  
　　黨人詹大悲溫楚珩及被伏誅黨人蕭美臣等牽涉之虹口鄧鐵路理髮店主蔣順臣（即蔣漢卿）迭經駐滬美副領事博金式君與王崧生襄讞分别預　終　判均押候會商堂諭迄未判决茲博君將次回國以被告等均係國事犯無引渡之必要一再函商華官從速定讞已屢紀本報現悉博君定於九號乘公司輪船回國故飭捕房於昨日午後將該被告等送廨聽候宣布判詞至昨日午後二時博君蒞廨而捕房未將該被告等送廨僅將中西案由單呈即由博君　王襄讞在領事憇息所磋商良久仍未解决聞博君於西文案由單上簽判該被告均著開釋惟不准逗遛租界而華官仍判押候商辦云 
[勞合路發生刦案]  
　　前晚八時許公共租界勞合路長吉里第二百三十七號門牌前清官員萬印樓家突來暴客七八人從後門入内各出手鎗嚇　聲張登樓搜刦　洋三千　允之金珠飾物現洋呼嘯而去事後由萬之友人漢口路某古董店主代報老閘捕房迨飭中西探兵前往兜拿匪巳遠遁即身事主詢明該匪等年貎服式口音回訴捕頭轉禀麥總巡通飭各捕房中西探兵一體留心偵緝 
[盜首無可狡賴]  
　　盜匪張阿二（即張和尙）又名張根於二月二十日夜半糾黨持械夥刦靑浦縣屬黃渡鎭附近蔡家橋鄉民王純忠家値洋數百元之金飾現洋布疋皮衣等贓逃至滬上匿居公共租界新閘路茲經靑浦水上警察在安亭車站拿獲同黨陸鳳林等六人供明張匿居地點於前日派警持文投請公共廨轉飭新閘捕房協同包探王梅生西棎煞辣文將張緝獲昨日帶同陸鳳林將張解送公廨請究先由中西包探上堂禀明協往緝獲情形繼由陸鳳林投訴搶刦事主係張阿二爲首在滬聚集十三人同至黃渡鎭附近蔡家橋狙伏墳墩内至深夜用石撞開事主大門一擁而入惟張執有手鎗當將男女綑綁起初我悞會搶取婦人後見伊等刦取衣物分别包裹遂各携贓逃逸迨至大場天色巳明當雇乘小車來滬後又於廿八日紏黨十一人同乘火車欲赴内地搶刦詎至安亭車站被該處偵探截獲六人我亦在内張阿二被其兎脫等語訊之張阿二供稱並無同往行刦之事實係陸之姘婦阿三與我爲媒先給媒金十元彼又欲向我借洋五十元無着致遭誣指乞鑒據來探楊安新投訴被告張阿二曾在安亭車站一同擒獲因未上銬被其脫逃且經同黨供明確係爲首應請提回歸案會審員王肇之君商之英康副領事以案經預審明白自應張渡判張押候備文解送靑浦縣公署歸案訊辦 
[法租界捕務加嚴三誌]  
　　法捕房石總巡因近來滬上疊出搶案特將通班包探分爲三十餘班每班添派暗差捕兩名各給手槍分往新老兩租界嚴行梭巡巳兩紀前報現石君以地方遼闊僻靜之處恐有匪徒匿跡故於每晚派令安南巡捕數十名各持槍械分往僻靜地方及交界各要隘嚴加巡查以保治安 
[屍屬大鬧屍塲續誌]  
　　車夫薛長萬被周海峯兇毆致斃後由尸父薛德友等投報地方廳派員往驗屬實尸屬因强索驗單大鬧尸場巳紀昨報茲悉兇犯周海峯前日潛回太平里家中由警拘獲昨送地方廳經樓檢察官提同尸父薛德友尸妻薛馮氏及解勸之證人劉紹卿王幹臣江煥章並太平里司閽人沈小揚又曾在尸場爲首吵鬧喝衆行兇之沈奇甫逐一預審之下判令尸屬退去周沈分别收押劉卿等一干人押候空保候查提在場胡鬧各人到案再核 
[請緝糾衆行兇之梟匪]  
　　兩浙緝私第三營第一隊前因查緝私監在梅家弄鎭被／ 
梟匪聚衆毆傷釀成刦械焚船重案所當時肇　大略情形已誌前報茲悉上海縣公署現接該營魏營長來咨大致以據本營第一隊隊長報稱日前查防至本營汛地上海縣屬之許家木橋遇有私鹽百餘擔隊長即令兵士緝獲私鹽四擔並刺刀一把係梟匪周伯英等所販該匪不服糾衆數百人各執利器前來拒捕隊長兵力單薄寡不敵衆遂開船前該梟匪追至梅家弄鎭蜂擁攔阻登船衝擊隊長胸部被匪等用鐵鎗刺傷身被木器傷無數鎗船亦被擊壞隊長即令兵士開鎗還擊該梟匪等亦被鎗傷梟匪愈聚愈衆刦去獲鎗一支皮包一個鈔票二十八元名片數紙正喊焚船之際幸遇該鎭察彈壓保護鎗械追還將隊長及受傷梟匪周伯英一併送縣驗明等情據此咨請飭警嚴拿紏衆行兇梟匪務獲解究云云沈知事昨已轉咨地方警察所飭令所屬各警區一體協緝矣 
[鎗决聚衆鬧荒之土棍]  
　　南匯縣沿海灘一帶去秋災荒甚重饑民四出滋擾嗣有著名土棍董國梁及伊子董福園等爲首率領災民千餘人擁至縣境泥城西北一團境内萬祥鎭閔子卿家刦掠財物拆毁房屋董福園尤　其他不法情事旋爲南滙縣葉知事訪悉飭警將董國梁父子兩犯緝獲訊供狡展出示招告投案控訴者共有三十四家當經詳奉巡按使署派委季明善到南會訊明確依律判决處以死刑會同電禀請示去後前日（四號）奉到復電着即執行故由葉知事將該二犯董國梁董福園提出綁赴市曹鎗斃昨已　行刑日期分電松滬護軍使曁蘇省軍巡兩使查照矣 
[實行敎育行政聯合會議决案]  
　　上海縣公署昨飭學務委員文云禀奉江蘇滬海道尹公署飭開本届道屬行政人員聯合會奉賢縣視學提議編製本年度學曆案上海縣椽屬視學提議鄉村國民學校宜變通假期案奉賢縣視學提議變通日曜日放假案經分别議决據會長余沅顧有容陳請施行　來察閱議案關於敎育要政自應通飭所屬遵照除分行外合飭該知　仰即分别辦理具報此飭等因並發議案到署奉此除分行外合行照刋議案飭知該員即便轉致本區内各學校遵照辦理計開議案三則 
㈠奉賢縣視學提議　通日矅日放假案議决學校利用日曜日舉行訓話及補習至少以半日爲度敎　學生如有不到者以缺度缺課論 
㈠上海縣椽屬視學提議　村國民學校宜變通假期案議决鄉村學校遇必要時得放寒假麥假秋假惟須將年假暑假日期如數缩短以符部定假期數目 
㈠奉賢縣視學提議編製本年度學曆案議决請道尹飭各縣就地方情形按照部章編製學曆如有縮短例假酌放寒假麥假得於學曆之後附註之 
[麩皮與桐油之市况]  
　　本埠各麵粉廠所出之麩皮向銷於東洋及内地各處上年冬間因銷路疲滯曾跌價一錢本年自開春至今内地生意尙不踴躍而東洋莊雖時有購辦亦無大批交易各囤户因市面滯銷不敢收入以致存貨擁積不得不再行貶價故目下市價又跌一錢餘計阜豐廠貨現售每袋規元一兩四錢半華興福新中興立大四廠之貨均售銀一兩四錢二分五元豐貨一兩三錢七分半翊新申大兩廠貨均售一兩四錢裕隆貨一兩三錢五分 
　　桐油業前因各處地方　靖深恐來源斷絶彼此膄購以致市面吵亂價格驟漲自經該同業合開集成公棧後市面旣歸一律到貨亦日見加多故近來市價漸趨平穩調查現市京方每擔售銀十三兩五錢本支每擔十一兩三錢桶白每桶十一兩四錢晋泰亨牌每桶十三兩七錢萬興裕十三兩四錢德如典十二兩九錢德茂宏十二兩同人和十二兩三錢 
[南瓜居爲奇貨]  
　　大南門外種菜人許某上年種植南瓜收穫後旣不出賣亦不自食人詢其故則秘而不言蓋彼以滬地習俗謂三月初三如逢淸明凡無子者夫婦共食一瓜可望得子今年淸明節適値三月三日一般抱伯道憂者四出收買無處購覔有知許某事者偶然道及遂互相傳告頃刻許門如市爭出善價許固居爲奇貨不肯輕售者而一船迷信之人以嗣續所關不計錢財任所要求聞每瓜一枚竟有出價至十元二十元者次亦不下七八元五六元許某所藏之南瓜數十枚半日間銷售已盡統計所得不下五百數十餘元云 
[通崇海泰總商會更易會長]  
　　通崇海泰總商會正會長張　致南市上海商會函云敝總商會總理劉紳桂韾因公積勞於本年三月十八日在會病故協理林紳世鑫先於去年秋間出缺三月十五日全會會董公舉　爲會長周坦爲副會長暫行主持會務即日依法改組再行另選茲准全會董將關防文卷檢送前來自應依據商會施行細則第六條於四月四日就職任事除將就職日期禀報並分函外合就函請貴商會鑒照備案爲荷 
[讓屋闢路之批詞]  
　　城内肇家浜前由工巡捐局查照市政廳議案雇工塡仿照小東門方浜辦法當由大東門至蔓笠橋一帶面北業户葉永璋等聯名禀請工巡捐局援案退建浜基禀稿已錄前報茲將朱局長批示錄下禀悉查肇家浜經前市政廳議决塡築馬路本總局接辦後繼續進行擬仿小東門方浜辦法將面北房屋退建浜基以便交通而興市面正在測勘規劃該業户等自願將大東門至蔓笠橋面北房屋退建浜基俾得放寛街道洵屬熱心公益深堪嘉尙旣據各該業户集議一致贊同應准如禀辦理仰候派員勘定路線另示飭遵一面由該業户等知照租户限日遷讓勿任違延 
[私藏軍用物品]  
　　寓居本邑西鄉北新涇鎭之許芳汀不知何處人並無恒業茲爲該處四區三分駐所以其形跡可疑於前日下午飭派長警前往入室搜檢當在許之臥室抄獲洋鎗一支子彈四百粒剌刀一把以及軍裝皮件等物將許拘獲解由該警廳略詰之下以案關私藏軍火遂於昨日轉送淞滬　應司法科訊明核辦 
[協查南滙城隍廟之失贓]  
　　淞滬警察廳　昨接南滙縣葉知事移稱城隍廟内大堂上所供之點錫三事件（即香爐燭檯）共重三百餘斤於上月三十號被賊竊去偵悉　物售於上海錫舖亟應查緝特派法警陶錫元等　文來滬應請貴廳派探協緝云云 
[抄獲花會證據]  
　　小東門内陸家宅昨有陸榮華張和淸楊榮卿等因花會賭博起釁在途爭毆由警查見上前干涉詰悉前情押同至家抄出花會帳簿並捲筒等類據稱此等物件爲住在天官牌樓名阿發者所寄旋解一區二分駐所由王金山警佐派警往拘詎阿發已聞風逃逸遂將陳張楊三人並證物解送警廳轉解地方檢察廳訊究 
[撞傷行人類誌]  
　　小工江順記昨在海　路被某號馬車撞倒碾斷左右足骨由巡街印捕將江車送捕房轉送同仁醫院醫治又某姓老婦行經西華　路被某號自行車撞跌　傷由巡捕查見帶入捕房亦即 
　 
 
 

Page 11

 
 
送院醫治 
[汽車橫衝直撞]  
　　某號華捕至法公堂禀稱汽車夫李開洪駕車行經新　界霞　 * 
路照章應在右邊行駛李則開至左邊疾馳致　　人某姓撞倒碾傷手　等處今送醫院醫治未痊先將李解　請究李供自知不合求宥判交一百元人銀並保出外候受傷人醫痊再行核辦 
[賠償碰撞汽車之損失]  
　　利記馬車行馬夫倪阿四因駕二十五號馬車不愼在虹口百老滙路天灒路轉角撞壤意國人白　錫寶錫之三百七十七號汽車控經公共公廨出票傳倪交保候訊在案前日午後由俞代襄讞會同意國副領事羅君升座研訊原告　汽車夫吳三榮上堂訴明被撞情形請追損失費　七十元質之倪供係被撞請求　宥　西官會商之下判被告限一月賠償原告損失洋六十元如違押追 
[掉去一枝手鎗]  
　　湖北人張　么於月七號夜身懹實彈手鎗在虹口徘徊被探查獲解送公共公廨訊係盜黨判解護軍使署訊辦在案茲經軍法科訊供無　於前日將張送回捕房昨晨解送公廨請示經會審員王肇之君會同英康副領事復訊確無犯法行爲惟身懹　鎗實屬違　姑念在押已久從寛斥釋手鎗充公 
[醬菜店失火即熄]  
　　昨日上午八時山西路（即畫錦里）老正陽觀醬菜店内忽爾起火迨捕房聞警立驅皮帶車前往灌救已　撲滅祗燬去　缸上籜帽數只 
[草屋失愼]  
　　閘北四區二分所境内盛家宅地方某客民所蓋之草屋　前晚不戒於火　各段救火火到場救熄焚燬草屋兩間該分所　屬員昨派長警調查起火情形再行核辦 
[變賣家產抵債]  
　　顧小庭前在　姓押店爲夥由周　樓擔保詎顧在賬上　弊並宕用洋銀及　店主查　後　即避匿魏已具控法公堂由周賠洋三百餘元了結後將顧提　限　賠洋挺押不繳故移請南　縣知事查封家產在案昨日間禀稱顧之房產現已發封商人已具禀縣署請求扳賣朱奉批示故又　請堂上核示聶讞員判屬　押候再移文該縣將產變價備抵 
[皮鞋店發封拍賣]  
　　沈泳興皮鞋店主沈瑞山虧欠許立忠蔣濟川等往來貨欵二千餘元被控經法公堂飭提人巳去世又　傳伊子沈金發亦未到案故判候將該店拍賣作抵在案昨日聶讞員發出封條送請副領事德君簽字　印轉飭捕房派探將該店先行發封定期拍賣備抵　少若干再行核辦 
[呑没存欵案將有堂諭]  
　　英租界　州路已閉海天　番菜館般東兼　　甬人劉希齋協理王祥根吳永生司賬胡贊廷被股東程鈺記（即程鈺生）在公共公廨控被呑没存欵洋七百三十八元由廨訊判劉　交保胡押候　訊在案前日午後由王　生襄　會同美别副領事提訊原告不到堂上會商之下判胡贊廷開釋餘人退候宣佈堂諭飭遵 
[合股不能卸責]  
　　木作　范根全在公共公廨控同業　一記不理合股承包沙得利洋行工程損失費一案前日午後由王製讞會同美　别君傳訊兩造各延律師到堂代　良久判被告繳洋一百五十四元及堂費　兩星期繳案 
[私刻圖章之推諉]  
　　李伯勤控邢季良私刋　章蓋於　訂合同上欺騙等情　公共公廨訊判被告交五百元人洋並保無保收押在麥昨晨由廨復訊原告延律師到堂代表請究訊之被告供詞推諉中西官判邢還押候補傳案證李子英到案質阴再核 
[酒店經理自盡]  
　　山西路北就路附近一百三十七號門牌變酒店股東兼　理紹興人周　仁不桥何故於昨晨自縊身死即　店中人報告　巡捕房飭探將尸車送虹口　倫路驗尸所報　公共公廨中西讞員蒞所會驗 
[滬海道尹公署批示照錄]  
　　奉賢縣民施壽萱禀爲擱案未亭判决乞求檄縣迅判由據禀已悉是案旣經由縣訊　何以延擱至今尙未按律判决豈兪小福　實有賄警運動行爲耶抑縣警李金生竟敢違法受賄代其運　耶仰　賢縣知事一併傳集人　迅將是案判决母使久騷不結至縣警李金生究竟有無受賄運　情事亦應澈底根究結案詳報此批副禀發 
[霞蜚英文學社之擴充]  
　　法租界貝勒路霞蜚英文學社開辦以來已歷一載今嵗報名者異常踴躍無如學額巳滿致學者有向隅之歎該社主任程　碧君有　於此爰於春假後擴充調額添聘敎員並特設晨班一級不收學費以宏造　有志者幸勿交臂夫之 
[誌謝]  
　　明明眼鏡公司贈品定於陰曆三月初八日下午二時假南市十六舖老新舞台揭曉昨蒙惠贈觀覽劵二紙書此誌　 
雜評二（納） 
[調兵與獨立]  
　　觀廣東近日情勢獨立之舉固早料其必有然其最近原因則爲中央調兵入粤有以激之也蓋兵禍爲人民所最憫而北軍在川湘之往事尤足令人寒心故一聞北兵來粤即驚　無措而獨立之舉遂若迫不及待矣 
　　然則中央之欲以兵力壓服者非特無補大局適以促成其　立蓋時至今日已無用武之地矣粤事可鑒也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬東園公里先生綺里季夏黃公上漢高祖辭商山四皓名號箋] [  泗濱野鶴]  
　　臣東園公甪　先生綺里季夏黃公言臣等衷朽餘生本不自齒於士林乃蒙陛下簡以顧問之職錫以四皓之名臣等聞命之下旣感旣慚五中戴仰曷其有極臣等本乏經緯之眞才祗堪埀釣磯頭荷鋤畦畔陛下乃責以秉綬明堂進言聖聽褚小懹大綆短汲深其不能也明甚矧嶺外間雲翩其歸　磯頭野水淸且淪漪尤使臣時縈夢寐者乎比來臣下頗有引退者張良亦從赤松子遊一再辭留侯之爵某等草野之輩而猶不知坎止實　鄉人羞故敢竭其愚誠具箋上呈伏乞陛下憫臣徽末去其舊封恩遣歸里　實不朽臣某誠惶誠恐 
麈餘觚剩 
[書提督夫人事] [  鴛雛]  
　　提督都忘其姓名籍貫提督亦不自知爲何省人年少流落江淮會某帥平匪得投營伍以功遞晉提督事平朝命駐粤東赫然長城之倚也旣之任大有男兒不當如是邪之槪麾下多舊部環署而居森嚴斧　宜乎絶鷄鳴狗盜之跡矣乃衆弁所居日有失竊駭　　騎四出冀窮其異迨兩月餘一無所獲而失竊如故衆弁則私議曰此内賊也顧無策跡得之有營下老兵　　者年耳順矣鬚髮如雪喜論事進曰此捕務中有意味者也矧亦易易諸君盍視我禽此狡賊者當博諸君一噱衆可比夜老兵急裝備械登前檐逝如翩燕衆歎曰有此身手乃沉没於老兵彼蒼誠忌才邪翌晨老兵下曰賊不在節署外當自有在衆堅問　嚅囁曰節署衆駭謂之曰若母口没遮欄島有堂堂節署而容賊　老兵勃然曰諸君能使我列節署烏衣隊者期以十日不得賊願以老頭皮爲謝言時撫其皓首衆良久不及答旋曰姑試之老兵言或有據　尅日老兵補親軍衛隊自是竊案之生愈頻衆則嗤以鼻曰老兵言僞也　母　數兩銀餉耳老兵不應某夕銅漏四響矣老兵遽至延衆弁抵　後破屋中再拜曰賊獲矣幸不辱諸君命雖然老兵不能居是會常他去諸君請貸以資緩且殆矣衆以老兵言異相諤顧旣則曰賊安在者曰橫陳草楊者匪邪　然諸君弗妄進衆前　則提督夫人也衆曰軍門盜邪老兵笑曰人賊并獲烏得云誣乃出小篋相示曰此贓也釋之逮之唯諸君命（未完） 
宣南劇話 
[耕塵舍劇話] [  瘦碧]  
　　劇中脚色考之於書唐有參軍　鶻名目李義山詩忽復學參軍按聲喚蒼鶻是也後宋之雜劇金之院本　行脚色有妲旦徠孤酸爺老厥偌等稱多　索解迄今劇場所扮演者共分棰旦凈末丑貼副外雜九種解者紛紛難得其是福州梁章鉅先生歸田瑣配中有論此一條略謂外即員外生即生員末者末將也副　副帥也小旦乃小妲之誤丑醜　音言其醜陋也凈者言其凈面　方能着彩貼者須貼花鈿也雜者不名一格雜色人之謂也諸種解說尙不强湊近見椒生所論說亦有致并　　以備　考唐充宗定梨園脚色爲八項生旦凈丑末貼旦老旦外脚小生生者言此戲文由此人生出也旦者　色未分以男扮女暗昧難明也外脚者乃局外之人演其事也末者對始而言先開出揚而　之末反言也淨者對污而言塗而不潔血謂之凈亦反言也丑與醜同音言其陋也其餘脚色以人少不能敷衍設副以全之加雜以成之而脚色乃備二說大同小異亦各言之有理 
戲中所用之物謂之砌末（今多作切末或有作切没者則失其舊矣）焦里堂先生易餘籥錄云按元曲殺狗勸夫祗從取砌末上謂所埋之死狗也貨郎旦外旦取砌末付凈科謂金銀財寶也梧桐兩正末引官娥挑燈拿砌末上則七夕乞巧筵所設物也陳搏高臥外扮使人引卒子捧砌末上謂詔書纁帛也寃家債主和尙交砌末科謂銀也誤入桃源正末扮劉晨外扮阮肇帶砌末上謂行李包裹或採藥器具也又凈扮劉德引沙三王留等將砌末上　春社中羊酒紙錢之屬也始知砌末二字實始于元曲由今言之謂爲吾國戲劇佈景之遞觴亦無不可都中梨園往往將戲中砌末露佈於外如演混元盒等戲戲價外須加砌末費又有不標戲目即將砌末陳列於外諳於戲劇者多赴園觀其砌末以定行止如今之富連成社是也（昔日之喜連成亦然時康善籌在該社名震一時必將黨日所演武戲中砌末羅列於外） 
詩選 
[白燕用漁洋秋柳韻] [  方炳南]  
　　玉樓盻已銷魂司馬貽詩晝掩門社散暗隨明月　春寒　　曉霜痕泥銜皦皦花閻徑絮曳飄飄柳外村借問冰姿誰得似夢中　化且重論 
　　自來自去幾星霜一片澄　半畝塘玉尾掠開中婦鏡銀翎墮落女兒箱深宮獨倚妝憐趙貴邸誰敎帽戴王紫幕紅襟都謝絶鳴珂識碧雞坊 
　　不着烏衣着雪衣前身鸚鵡是耶非鵑波野渡人來少　粉巖牆客到稀孤潔但從梁上語淸高不問府中飛伯勞東去何時返西陸延秋素願違 
　　依人皎皎怕人憐玉翦穿　淡麝烟雲母觸屏音下上雪兒隔座意　綿新巢約素營今日舊疉棲香認去年牛渚鷺洲渺何處平鋪匹練古磯邊 
自由談屑[  鶴雛]  
　　天下非一家私事願公平氣以聽此明道對荊公之言也意氣固害事然其所爭則大計之利害不過血氣激發不能自持耳若苟全自保委　取合并無意氣之可言而人心之敝甚矣 
　　春風至矣風日晴麗　想龍華　桃繁枝密葉葩萼紛然時於其間脫巾獨步袖手微吟　車水馬龍眞同穿愷之蟻眞賞有在誰爲解人一憫悵也 
小說一 
[社會小說漢恩士傳（續）] [  小草]  
　　三日後夫人起絶早天甫黎明巳醒其子使之起飼以至豐之茶點復檢飭行且納之篋中日光自窗隙射入圓影朗照地衣而夫人之北尙未至漢恩士或壘或立或探窗而望或失聲而訝心頭忐忑殊無寗理母夫人亦微語曰我北何潘滯若是繼又轉一念曰殆在夢中正涉想間而夫人之北巳齏使命而至謂夫人曰我甥日用所需者已準備否夫人曰已備弟曰若然當即赴我甥新主家言次仰觀　間之鏜曰刻巳十句途間　　六刻十一句餘可至庶不誤預限復　　恩士曰我甥可　一街車來漢恩士　聲而去未變已回而其舅曰車巳停巷端夫人曰我子汝母忘余　汝这言漢恩士曰諾即趨至母前仰其而夫人乃以最莊嚴之態度喻其子之額曰去休夫人之弟乃偕擬恩士挾行篋匆匆下樓夫人赴窓　仍探看下視目送其北舉子至巷端迨日光爲屋所蔽始回坐其故處捕想其子未來之榮顯漢恩士與其舅坐街車中　　向郊外而行意氣甚得見街中散步者于于而來攘攘而往則深　其行路之盤散繼乃自幸其不勞而至十咪以外之程終乃自慶後日之得所腦中有所思故　中之景象咸若無賭并亦不省其歷時之久暫忽馬前現一高巨之繚　堅立如城堡舅　漢恩士曰此即汝新主家也漢恩士聞言始撇去其腦中之樓閣而涇視此目前之傑構答曰何崇隆若是舅微哂曰此特恒人之目所得見者耳不謂汝巳奇駭至其内藏之麗都不管什伯倍於此汝見之當作何狀耶漢恩士默然言次車已轉入甬道道旁巨樹平列疏密相間垂天之蔭森然四張甬道將盡則偉麗無匹之穹門卓然聳立漢恩士之舅起立而撫御者之肩矚其停車道左御者乃攬　偏左馬亦嶄然止足漢恩士隨其舅携行筐飄然下車舅探囊予御者車値値較時價爲不足顧御者知乘客與動爵家有關係遂亦不之校引車自去 
小說二 
[俠情小說紅蘩蕗别傳] [  天虚我生]  
　　第二十六章（續） 
　　夫人曰君亦有言須命我否有則速言蓋彼等僅限吾人以數分鐘之相見也彼等之意實欲藉吾以動君心裨得返其嘉蓓雖然白拉根内立續語曰雖然吾知吾妻深吾妻豈屑爲此者吾愛汝其少閉而目蓋吾之心房爲汝悽厲之目光所射幾乎碎矣言次以手自捧其面蓋紅蘩蕗雖迭經萬險勇敢無前然而兒女之情仍不禁時復一露故於此時寸心幾不自持則又立捧夫人之面親之無數且言曰吾愛吾苦汝矣吾嘗自思以汝嫁我實爲上帝作孽蓋以汝身自當以多情貴介爲耦而乃耦我亡命之人致白拉根内言至此忽念此種語言徒以增夫人痛苦乃立止其音吐夫人低聲曰栢爾西當此一髮千鈞之際汝何必絮絮作此無謂之談汝宜自籌一策裨得早脫樊籬白拉根内曰此事吾早思之吾且料汝必來蓋汝縱不欲來彼保安會人亦必誘汝至此用以挾我然我亦適利有此着凡我計劃皆巳畫之於紙少頃即以付汝汝可賫授安特魯諸人但照吾策而行必無一失白拉根内言至此精神陡壯正色言曰吾愛此次成敗全在於汝汝亦有膽能任此重任乎夫人毅然曰唯吾夫所命白拉根内乃正襟起坐以手加額曰吾願上帝助汝膽力蓋此一事非特於我有所關係尤與法蘭西之儲君有安危之係也 
 
 
 

Page 15

 
 
   
 
 

Page 16

 
 
   
 
