# 1886 - 321 - 4904891

 

Page 1

 
 
[石印藜青閣典匯出售] [  點石齋主人啓]  
　　藜青閣典匯一書合江何二先生四書五經典林而作也其核沓繁冗者斟酌删去其簡略遺漏者選擇補入而天文　令古有地名諸領復採各　類書以增益其未備分類編輯務極精詳依次校警别去訛謬江何二先生典林久已　炙人口而是編又多于原書什之二三洵藝林之拱𤩹極文苑之大觀也至於字跡之匀整印訂之工緻猶其餘事現已竣工每册分裝六本外加錦套的於十一月初可出全書每部價洋三元六角正寄售在南北申昌及各埠申昌書畫室如欲躉售者請至外洋涇橋馬立師洋行帳房面議 
[精選石印巧搭綢珊出售] [  點石齋主人啓]  
白泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免闕如茸城頌萱室主人竊有憾焉爰取同人名手　題窻稿以及歴届歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭搁瑞其已見於近時石印諸書中者槪從割愛准於十一月中出書每部分訂八本定價洋四元四角在上海南北申昌發售如願躉售者其價格外從廉向點石南局帳房面議可也此佈 
[新出石印藝林拱𤩹出售] [  點石齋主人啓]  
　　藝林拱𤩹一書吐棄一切生面别開係武林吴君少琴所集選集中憲作居多兩家藏名稿亦採　二三理法一准乎清　風氣必宗諸時尙復文五　餘首萹之尾備列評語俾文之妙處易於尋繹後附分韵試帖詩四千餘首亦皆眉　入時者校對不厭精詳字跡亦極匀整至於開印之時　　　　　为故墨色黑而匀更無燕瘦　肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售　可　　如躉買祈至新北門外天主堂街大順行及還讀樓面議可也 
[石印綱鑑易知錄出售] [  點石齋主人啓]  
　　山陰　楚材先生纂輯綱鑑易知錄一書行於世者百七十年於茲矣啓迪來學示以讀史之法至簡至括無踰此書坊刻陋劣閲者厭目本齋因覓善本精繕而精梭之而其中白圈黑圈點讀鎖注凡有關於讀法者悉照善本綴入眉目清朗一展卷便知其佳妙而紙張之潔白裝潢之整齊久己見重藝林無煩贅述刻己悉數售於大順號准於十二月間出書此後荷蒙賜顧無論零售躉售請至新北門外大順號并城内太平街信和錢庄購取可也 
[譯西報論曾使旋事]  
　　曾侯出使八年至近日始行旋節本館恭爲記載詳言侯啓節之日以及在外洋之時有猷有爲有守之情形克勤克儉之家法以至於日前囬軺抵滬無不備列於中又以滬上官塲歡迎兵弁喜迓卽其情事悉筆而出之以見　之勛德威望有以入人之深而作其鼓舞之志甚盛事也乃昨閲西字報則猶以爲中國人之所以待曾侯者有未　焉大略　　侯之爲人精於西學不但語言文字無所不通而且一切舉止動作無不與西國無異其八年出使爲中國立功者不可以數計爲中國造福者亦不可以數計前者泰西各國皆以中國爲不足畏甚至大發狂言調有西兵一萬可以横行於中國迨曾侯一出而西人始知中國之有人而不敢肆口狂言肅然有畏威懷德之意盖侯之在外洋與西人開誠布公聯情好　欵洽時時以中國之威德示之西人常常見聞亦遂不覺爲之心折以故俄人議邊事則一言重於九鼎國事之定不旋踵法人雖以越事稍稍侵陵然究　侯之先聲而不敢窮兵以逞略得有所藉手卽已就欵無異言提皆侯之功而中國之福也設在西國則民心之愛戴者正不知何如於其歸也必將舉行大會以爲之慶雖遠在數千里外亦必奔走恐後以瞻望其旌旄而親見其顔色不憚重費以隆其崇德報功之志而乃曾侯日前來申其旌旗蔽　冠盖如雲所遠迎將敬者不過官塲中人營伍中人而民間則寂無所聞一若不知曾侯之旋節也者侯之抵埠各國寓滬西人且扶老携幼以快觀瞻而中國人民又漠然淡然是豈所以待侯之禮耶西人之俗官與民合中國之俗官與民分然卽使民自民官自官而爲官者旣大有造於民民自當思有以報之正不知中國之民何以若斯之無情也西報之言其略如此余閲之莞爾而笑曰噫此中西風俗之所殊正以見中國之體大物博非淺見者所能測也曾侯爲文正公後人而又八年於外備著勳勤中國之民夫孰不知之亦孰不感之然感之以心不以迹也且中國之體統於一尊曾侯出使之後其功德固自彪炳而其所以得建殊勳享盛名者皆以聖主知人善任是以至此則百姓之感曾侯者意猶淺感國家者意尤深國家重而侯若轉見輕矣且夫侯之意亦正不欲民間之知而感之侯之所學悉本文正公淵源所自　知有國而不知有家但知有君而不知有身旣以一身受皇上特達之知簡畀之重則矢慎矢勤爲國家辦事宜柔者用其柔宜剛者用其剛肆應而咸宜焉凡身所當爲之事無不孜孜矻矻盡其心力而爲之其意祗以盡其在已初非爲功與名計也迨夫功成名立則但知感皇上之知遇又何敢結百姓之知而求民心之向此次旋節登舟敬迓者有西國各官曾侯則以爲此西官之尊我中國非敬我一人也武自提鎭文自道府以及各營兵弁肅肅然雍雍然侯於岸側恭迓節麾侯則以爲此皆國恩所被及以有此顯榮所當感激圖報者也夫豈曰此吾之所自致也乎中國之人亦深知侯之意旨故不敢越禮過分而强效西法以顯基快忭之意然中國之人民其快忭則實有不可言喻者矣當其在法國啓節之日郵報傳來已無不歡忻鼓舞延頸跂踵以望旄節之來旣而抵新加坡則又屈指計其時日以爲回華之期近矣旣至香港其心尤殷然無日不望蜺旌之莅止計公司船及期可至自早至暮具心懸懸然直至節抵碼頭而後安盖官塲兵弁之往迎者自朝至夕人所共見者也百姓以中國無此例故不與迎而其心之所注則無閲於老稚無别乎婦孺焉近日以來茶寮酒肆凡有相聚閒談者無非談曾侯这事或道其生平或言其軼事口有道道曾侯耳有聽聽曾侯此其人心之愛戴者若何以視西人之舉行大會飾爲虚文者有過之無不及矣且談及曾侯之事必追溯文正公之遺澤謂有是父所以有是子斯言也可以作人之孝談曾侯又必上及皇上之知人謂有是君乃克有是臣斯言也可以作人之忠彼斤斤也以舉大會盛儀文爲百姓歸心之騐者其相去厚薄爲何如哉吾故曰以西人而議中國之事必有扞格而不可通者此類是也 
[諭旨恭錄]  
　　十月二十二日奉上諭譚鍾麟奏神靈顯應請頒匾額並加封號一摺甘肅張掖平凉禮縣等縣龍王廟高臺永昌等縣城隍神均著靈應每值地方災異經各官紳虔誠祈禱無不轉危爲安實深寅感著南書 
 
 

Page 2

 
 
房翰林恭書匾額各一方交該督祇領飭屬分詣張掖平凉禮縣等縣龍王廟高臺縣城隍廟敬謹懸挂以答神庥至所請敕加平凉縣龍王及高臺永昌二縣城隍封號之處着禮部議奏欽此同日奉上諭現在天氣漸寒京師兵丁當差勤苦殊深軫念所有八旂及緑步各營官兵均着加恩賞給半月錢糧以示體恤欽此同日奉上諭現在天氣漸寒所有食餉之閒散宗室覺羅人等生計維艱殊深軫念着加恩賞給一月錢糧其宗室覺羅孤寡除有恩賞錢糧外着再加賞半月錢糧以示體恤欽此 
[本館接奉電音]  
　　昨接在京訪事人來電有本月二十七日上諭一道敬謹譯登○十月二十七日奉上諭張曜奏調員差委等語工部候補員外郎端方内閣候補中書李崇洸孫承鑑吏部候補員外郎多培均着前往山東交張矅差遣委用該部知道欽此 
[恭頌星使]  
　　新嘉坡消息言曾襲侯附搭亞華火船過叻時襜帷暫駐卽往見叻督互相問好以敦輯睦之情會晤後復排班下舟是時旅叻華人仰慕候之德威具有頌詞詣船拜謁以表區區頌詞云竊以嶽原有降昊廷鍾宇宙之靈天總能擎帝室任股肱之寄自古寰中著績鑑不磨功域外馳才鼎曾鑄德鄭叅軍越裳譜治花草争研韓宣撫高麗巡風婦孺羅拜此固英才應運佑我生靈豪傑乘時展其抱負伏　 
惟侯爺簪纓閥閲詩禮箕裘承清白之前徽作功勳之後起帝心在簡八年宣節鉞之勞臣志惟公萬國望旌旗之色憶昔邊庭仗節塞外脂車展鵬鵬之奇才履虎狼之危地時則前車新覆後勁難圖士氣幾淪邊聲欲動君侯竟能維持大局奠社稷於衣冠攝服强隣化干戈於　坫不數月而鴻溝劃定蠡約裁成披羊叔子之輕裘黑馬伏波之銅柱故得九重深眷四裔同傾受彤陛之殊恩膺皇華之重任無何而海氛陡變池刼旋興南服多艱東隅幾失乃我馬方圖芻秣而敵軍遽請連盟凡此皆我君侯威德所加致使遠人降心低首也由是恩言有錫銅符晋司馬之階寵命遙頒銀策泐鳴駒之績以故　旌所指一路歡迎前節遙臨羣邦敬仰神禹入裸形之國咸拜衣冠衛公通絶域之書遠聯聲氣紳等素依庇宇久沐仁風每懷霈雨之恩未遂望塵之願兹值錦帆偶莅新洲之草木皆榮華宇同瞻宗國之旌旄再覩雖襜帷之暫駐實葵藿以齊傾用是聯合紳商虔伸頌禱伏願天留柱石爲國家不朽之臣帝眷英贒立令古最隆之業是則符紳等之所私頌也夫謹上宣畢卽將頌詞呈於侯侯答曰本爵大臣並無德能乃承衆位謬推似此頌詞殊覺受之有愧兹本爵大臣已製有覆謝之啓當命叅贊與諸君誦之語畢叅賛官聯春卿太守卽將侯所製之覆詞當衆讀曰諸位老大人大人大老爺老爺聽者本爵大臣多謝各位來送頌詞本爵大臣雖覺頌詞之中稱譽過情受之有愧但旣蒙各位優禮相加則本爵大臣歡喜得意之情亦不能不明告列位本爵大臣奉大清國大皇帝之命出使英國法國俄國將近八年近來辭别英國頗受數處頌詞今過英國新嘉坡地境復受頌詞是爲本爵大臣初意所未料及者我們中國人從前在新洲不能有現時之興旺目下人口日見繁庶生意日見興隆各位又以禮儀之事倡率衆人本爵大臣旣感各位盛情又感英國官員治理新洲之華人甚爲得法論語云旣庶矣又何加焉曰富之旣富矣又何加焉曰教之英國官可謂能體此理本爵大臣回報本國大衆必均歡喜宣畢衆紳商曰侯爺此語誠過謙失侯復遜謝再三衆乃興辭而散 
[停止會訊]  
　　前報載中日會訊事件將有中止之意兹聞已停審數日實緣長崎縣之故意拖延也當十四日一案問畢之日本可接辦十六日之案而長崎縣忽言有人証二十五名未問欲請華官會訊華官謂若逐時可以添出人証則此案正不知何時得了遂不復赴交親舘辦理惟十六夜之事雖未經會訊而中國理事府中早將受傷被殺各情及案内証見槪行問明備案想當禀明上憲聽候定奪矣 
[擬創報館]  
　　近日華字報館風氣稍開聞横濵有華人欲在該處備辦器具開設華人新聞紙館一所將來見諸施行紀事述言評今論古海外商人又增一見聞矣 
[東京風灾]  
　　東京法字報云九月二十日東京忽遇大風風雨表低至廿八分三五其初風自北來繼而少停約間一點鐘時復自南而來其勢尤猛越南房屋摧倒者計有一千所所有大醫院亦被摧毁不復可居其中病人均移居法國總理東京事務大臣署中署内水已淹入惟一處無水使病人居之公署屋面及辦事房屋面均被揭去怯公司房屋亦遭吹壞惟人口幸無傷損風息後連下大雨三日旣而廉纎不止直至九月底始露晴曦事後法國總理東京事務大臣派人往各處查勘何處應修何處應造順化之法工部局亦着人會同履勘云 
[查騐華人]  
　　美國報言有華人约五十名由紐約坐巴西亞輪船回華海關上將各人身材長短胸膀寛窄眼睛顔色詳細記載以便日後重來時校核美國之於華人留心如此吾知華人旣慶生還未必再臨不測况近日臺灣正在招徠遠歸之人曷弗舍彼而適此耶 
[僧寺失火]  
　　杭垣之報國寺城東著名大刹也地名土橋爲清泰門内裏横河橋要道該處水木清華境地僻静寺中房廊遼闊屋宇深邃兼以墻垣高峻四無鄰居昔梅小巖中丞撫浙時曾於寺中製辦軍火後又設製造機器軍械槍砲各所統名之曰機器局增造房屋儲藏煤鐵等物迄今尙百工雲集斧鑿之聲永朝不絶爲鑄造鉛彈等物也寺中火藥現已移置鄰近各寺以備不虞本月廿三日二更後寺中忽報火警延燒煤房十餘間左右平房十餘間幸殿宇及機器局均保無恙是日各水龍及洋龍均未到齊蓋寺内墻宇高卓遠處瞭望者皆以爲火在城外也幸起水頗近屋宇稀少故不致蔓延他處云 
[章門火警]  
　　十月十八日申刻江西省城帶子巷之某鞋舗因焙鞋失愼一時烟燄迷漫延燒十餘家幸各水龍扼住兩頭磚門不使祝融氏飛越一步旋卽烟消燄熄是可見磚門之得力欲弭火患者於滅火藥水之外尙其留意於斯 
[提憲丁艱]  
　　署理江南提督滕茂亭軍門接到楚南家報知本身父于本月初旬仙逝諒須陳請開缺回籍治喪矣 
[揚州火警]  
　　二十五夜三鼓時瓊花觀東山尖某姓家草房失愼警鑼一報各水龍頃刻齊集噴水如珠又經火搭撓钩相助爲理火遂漸漸告衰計焚去八九間共三姓當火盛時合城文武各員絡繹萃集緣前陜西巡撫馮展雲中丞公館近在咫尺中丞靈輀雖已回里瀛眷則尙未遷移故各官咸來保護也至起火之由據某姓自稱係匪徒所縱日前已在屋後燃放一次幸當時驚覺未致成災不料是夜無意之中適中其詭計云 
[竹西寒意]  
　　舊城某甲年甫不惑子女成行左提右挈愉愉如也長子自幼佞佛學步時卽厭食葷腥强之下咽必嘔吐狼籍刻已弱冠屢欲遁跡空門今春痛遭失恃出家之念愈堅本月初甲適他出子遂潛赴城外某禪林欲皈依方丈僧爲佛弟子僧素與相稔知其父斷不允從峻辭却之子堅求不已繼之以長跪乞哀僧憫其志十合曰汝能於披剃時請親族來此執刀方可子沈思半晌曰外祖母可乎僧曰可子遂歸白諸外祖母復回寺求僧擇日僧信口答曰本月二十爲周堂吉日汝可來此落髮子喜甚夜宿寺中堅不肯去至十八日甲自外歸聞信奔至遽謂方丈僧誘惑有家子弟扭住偏衫欲與拚命嗣經旁人解説始忿忿將子拘回近聞其子如醉如痴不語亦不食　　　　解仍不改悟憶前人旬云袈裟未着嫌多事着了袈裟事更多甲盍誦此二語爲其子作當頭棒喝乎○某甲不務正業癖染烟霞以致囊槖蕭然饔飱不繼今秋携婦至邗上在大東門左近開設烟寮婦固老去徐娘甲强令其豔裹濃妝倚門獻媚意廣陵爲五方雜處諒必有蔡中郎一流人物賞識焦桐詎意寥落 
 
 

Page 3

 
 
生涯門堪羅雀欲歸不得欲住無聊蟲號號寒幾致羽毛褪盡一日彳亍至教塲街正徘徊闇忽遇妻弟某乙上前攔阻喝問曰汝做得好事速將吾姊交出否則雀鼠之訟不得免也隨扭入舊城遂不知其究竟説者謂甲夫婦蓋從岳家席捲而逃今兹途遇是以不肯輕饒云○揚州灣子街某店主去歲爲子授室新婦入門後事上馭下以及佐理家務頗稱賢能而小夫婦亦頗親愛一載以來從未口角前晚婦忽臥床不起呼之不應視之則唇指皆青蓋已吞服紫霞膏矣口吻間餘𤁋宛然急爲覔方灌救奈已不及須臾殞命其夫悲痛逾恒居隣聞之亦皆嘆息究不知其爲何事云○燈草行巷内某氏婦當初嘗作賣笑生涯近則改絃易轍嫁某甲作妾衾裯雖抱而門巷依然也不知者往往誤入桃源十七日晚有店夥某乙不知在何處灌飽黄湯踉蹌而至逕入臥房狂呼開燈傭人告以名花現已有主不復似章臺楊柳可以任人攀折也乙置若罔聞呼呌如故衆見其醉態可掬爲之退避三舍乙四顧　人摔盤擲盌大肆咆哮正擾攘間甲從外歸不覺大怒飭人捆縳送官嗣經乙店中人得信赶至磕頭如搗蒜再三哀懇始得了事將乙扶掖而回沿途猶喃喃駡不絶口云 
[犯官濳遁]  
朱某瑞昌縣人曾任某縣典史去年因主唆該族命案經九江府簽提到案管押班房迄今已越年餘聞此案現有人調處可望和息不期朱某於十九夜乘閒拔鍵濳逃次日管班者知覺四處找尋已杳如黄鶴矣現經周邑尊簽提管班者三有收監比追該逸犯到案 
[光緒十二年五月分辨志文會評定六齋各學名次列後]  
　　漢學超等十名梅綢鼎陳漢章曹元忠金承熙汪開祉范麟余宏淦孫鎔鄭鈺陳一貫特等十名孫同康胡玉庚張鴻桷吴從庚王兼三許克勤吴廷採秦在鎔張鴻漸張昌年○宋學超等十名項文瑞吴廷採葉秉鈞黄家岱劉孝思黄家鷟王亨彦范麟黄家橋黄家楠特等十名葉慧業黄報廷李鼎頤葉應春葉和聲陳漢章林鍾崙馮文詠范彭壽沈重光○史學超等十名楊魯曾胡聿華朱逢甲吴廷撰孫灝虞景璜汪開祉陶景朱鄒宸笙秦在鎔特等十名陳龍耀陳卓人胡昌年吴敦詩虞溥蔭周保障陳漢章王亨彦吴廷採范彭壽○天算學超等十名盧雲鵬黄方慶林植梅莊祖佑方丙南水之清余仰后余鯤俞謨岑之榕特等十名曹壬曾緘三沈昌燾曹辛沈春元唐民望朱正元沈崇超胡燿董祥麟○與地學超等十名朱逢甲趙榮顯吴壽萱裘慶杓張鴻桷孫貽榖許克勤虞景璜吴從庚王廷鼎特等十名楊魯曾汪開祉吴廷採陳卓人周光達金文杜戴義金文樑秦在鎔孫灝○詞章學超等六名陸祖芳鄒賔笙周以成梅士銘孫震夔楊引傳特等十名李鼎頤萬韶吴昌縵王士駿張毓麟謝輔熿駱壽臣陳鳳藻夏承虞張汝荃 
[侯憲啓節]  
　　昨報列蜺旌待發一節兹悉昨晨七點餘鐘法租界金利源碼頭早有蕭軍門所帶之江蘇撫標軍營勇陳軍門秘帶之督轅忠信兩營兵勇婁都戒所帶之蘇松太道親兵營勇以及江南提標右營兵丁皆列隊江千鵠立以俟浦中泊有鈞和兵輪以備侯憲乘坐滬城道憲以下各官均陸續而至及八點餘鐘襲侯自行轅排齊儀仗乘緑呢大轎至碼頭旋登鈞和兵輪各官呈遞手版畢船卽起椗岸上鼔樂升礮以送各官遂散各兵亦拔隊而歸前由金陵　滬之二品銜金陵洋務局總辦劉觀察廷裕則已先回金陵矣 
[會匪送縣]  
前報列捉獲會匪一節昨日法捕房將所獲之熊炳卿解案法包探將搜出之木刻方印一顆呈案有忠孝節義四篆字又有木板一塊較市間所用錢板稍小上有公議兩字下横列金龍山大勝堂等字左右有永遠香長流水紫薇高照正直無私及功扶漢室忠心在更古英雄天下揚忠賢志氣傳萬載義結桃園正氣存等字曾用藍色印出三紙一併搜出翁太守閲後向之研詰熊供湖南人素做雜貨生意去年到寗波在達字親兵副右營當勇裁撤後並未回家今年六月初三日到滬在法租界一枝春茶館對面開小烟館太守謂一人不能開店汝有幾人答稱祗用一夥八月間將店關閉到湖州尋友不遇由蘇州回滬前日始到太守問此次來滬意欲何爲答稱欲到寗波尋舊東人求伊尋生意鋪盖現在同源小棧房中未宿一夜太守復逐一細詰熊供自蘇趁航船至申泊於老閘寗波營官名張意生木印等係開烟館時有人押抵烟錢一百文現欲往寗波而身畔祇有洋一元故將木印及烟灰賣去作爲船費太守卽寫薑已生三字給看謂營官之名可是此三字熊稱不是太守着給紙筆令其自寫熊寫一張字呈上雖不成字尙可辨形太守謂爾總能識字木印等必非押下究竟何用印就三紙欲給何人如身畔放存一紙有何益處可以持此向人要錢耶抑有事彼等卽肯爲爾調處耶熊仍含糊供認法包探隨又在伊肚兜内搜出一信太守閲畢問信上所稱雪山是何人答稱不知祇知有範山不知其姓太守謂爾旣能寫字此信想卽爾所寫熊仍稱此卽係吸烟者押下聞伊等是桃園會中人太守謂爾不肯直言卽當送縣着將熊炳卿及搜出各物一併送縣辦理 
[欠案送縣]  
　　九月杪有任福祥赴法公堂控八仙橋相近開萬全酒棧之周秉元虧欠酒帳一節經翁太守着將該店所存酒檢還後結算尙欠任錢五十七千有零在後周祇交洋二元案懸莫結翁太守於上次訊期飭包探將生財先行估價昨據包探禀稱估得祇值錢十餘千將帳呈案任福祥投案候示又據收租人魏同源夥投案請追租洋二十餘元太守詰周如何料理周仍含糊太守着將房屋封釘周在租界旣無保人着送縣追究任福祥自行投縣 
[兩美必合]  
　　本埠提右營陳鈺卿叅戎之次公子聘定泰興營守備文守戎之女公子擇吉本月二十九日完姻昨日署中已懸燈結綵預備一新文守戎暫借本城黑橋浜某姓住房爲公館以備女公子出閣云 
[包探獲竊]  
　　包探王阿二緝獲積竊趙阿寶知竊得自鳴鐘等件隨分别吊贜并傳令失主五户自承認一面禀明捕頭捕頭令將人贓暫留捕房以待送案發落 
[英界公堂瑣案]  
　　意大利人羅川義投意領事署訴稱華人水花樓曾將翡翠三塊抵押銀洋迄今本利俱無請爲催贖領事卽照會蔡太守飭差傳水至案訂期昨日下午三點鐘時會同鄧繙譯庭訊羅稱被欠本利洋一百四十元除收尙少七十元水供曾將翡翠抵洋尙少洋七十元容卽措齊取贖太守着水繳洋收回翡翠○日前有揚州人王氏控潮州人蔡阿桂誘拐凌虐甚且持刀恐嚇蔡投案訴稱與民同處多年今氏與蔣姓犯姦云云蔡太守飭分别管押候訊昨日飭提至案王氏仍稱蔡持刀恐嚇意圖價賣蔡供前在東臺縣做工時與氏相識後在劉大人營中當勇二年旋退差來此在老閘開烟舘今年三月因事涉訟以致閉歇兹該氏將存洋捲去又與蔣私小的於二十三日返家見房門緊閉叩之不開硬推入内則氏與蔣同臥在床蔣卽脱逃氏反來案誣控小的聞信奔投致遭覊押太守問原差是誰卽有劉某答稱是小的太守問當日伊等如何投案如何喊控伊等旣經同處多年爾何以禀稱該氏控蔡誘拐劉稱是日清晨九點鐘時該氏持刀前來喊控適小的不在此間該氏卽去旋由蔣二爺招呼小的言有人在此喊控及小的出外適蔡亦至并知氏在官媒處爲特一同拘解蔣言氏乃原告小的故任伊出去太守謂蔣旣非稿案又非值堂豈容干預公事惟所控旣經關涉家人須避嫌疑遂飭將該氏及蔡蔣一併送縣核辦該氏又稱此事與蔣無干蔣亦稱並不干涉實係該差妄言太守謂若然飭差投縣候質可也 
[法界公堂瑣案]  
　　小東門外萬興酒店夥沈子儀稱昨晚九點鐘有兩人入肆飲酒計帳六十文伊出洋一元囑爲寫票又借錢一百文九點鐘時忽來掛失贖洋答以無票何能贖洋伊卽吵閙將板凳脚打斷爲此鳴捕翁太守詰解案之田久裕張嘉金兩人張供做硝皮生意田供做銅鏡均在城内東街因張欲回去沽酒話别詎意飲不多而人已醉將票放在檯上未及携取及後去贖致相争競鞋帽均爲打失法包探將張 
 
 

Page 4

 
 
身畔搜到之洋五元一角呈案太守謂酗酒閙事本應懲辦今姑從寛覓保并諭沈子儀所押之洋當任其贖去前票作爲廢紙○前期有在棋盤街開恭發土行之粤人王欽訴被無服弟兄王南海借錢不遂在小東門外將小刀戳我幸卽避開鳴捕送案王南海則稱與王欽是有服弟兄　伊賭博好言相勸伊反持刀相戳争奪間衣服已被戳破翁太守謂小東門外係熱閙之處持刀行兇必有人見隨着法包探查訪王南海暫押　日包探禀據三十七號華捕稱眼見刀是王南海所執太守着將王南海仍行管押下期再訊○捕解私挑自來水之張金泉請訊張供實是誤　擔桶現存捕房翁太守判張罰洋二角先行釋放俟繳到罰洋再領擔桶○前報列崇明教堂之小孩被陸太生之母交與許竹山載至上海由　阿二賣去一節曾將牽涉之王和尙張三元等拘訊翁太守着王交保限日尋沈昨由捕房將在押之張三元陸太生解案王亦由保交到據供　保出外後到林田港尋沈不遇現囑我弟在彼尋訪我恐傳喚故先回申陸太生供張三元在捕房前日見伊母舅沈老二在外面走過諒已來　王和尙仍照前供太守調王逞刁着一槪管押再辦 
[來函照登]  
　　僕有再求勸募一條内載陳君小雲吴君蓉齋辦貨運往西貢云云登諸廿七日貴報兹悉運貨者祇吴君一人陳君並在内合請瑞登貴報以正前誤[  陳煦元拜懇]  
[温同挾纊]  
　　夏君史青浦左潧溪有古道熱心好施不倦頻年深憫北省水災哀鴻遍野屢施巨鏹以拯飢寒近逢封翁八十弧　友以壽儀餽者都而計之得番蚨二十餘尊益以歴年積眝購備棉衣八十襲送交敝公所彚寄災區以祝封翁耄耆康泰并欲多購若干更　寄語云積善之家必有餘慶似此實心行善惠普黄綿天道好還定必降以福澤大富貴亦壽考不禁爲夏君及封翁額手頌之絲業會館施善昌少欽謹志時十月二十七日 
[浙省撫轅抄]  
　　十月廿二日朱錫　禀知奉委兼辦順直賑捐文案○廿三日桂冬榮禀銷赴蘇崇江揚等府守催各屬濫欵差 
[江督轅門抄]  
　　十月十九日理問張兆榮奉運司委解餉回糧道庫大使丁年禀知丁憂交缷回籍○二十日張錦瑞由京引見回譚謝委湖南督銷局差趙謝委揚州局差韋謝委會辦厘捐局差張振鐄奉委府發審差從九余長治由京來户部郎中梁修年赴上海洋務局差縣丞李暢榮起服回省理問馮鐸禀知到城外撫卹局署江安糧道使陸德錡禀知任事○廿一日知縣楊文熙銷姜泰厘捐差回○二十二日縣丞倪璪奉委赴下關象山等處勘估砲臺工程○二十三日庫大使查南崧交缷瓜洲司事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十月二十二日京報全錄]  
　　宫門抄○諭旨八道錄前○發抄旨四道○江督曾奏修　揚屬運河情形摺○又奏製造洋火藥局經費第二案報銷摺○又奏提督請更名片○豫撫邊奏請員調補南汝光道要缺摺○大臣明奏交卸印篆日期摺○大臣春奏報到任日期謝恩摺○杭織造齊奏留筆帖式片○東撫張奏請予建坊片○十月二十二日理部宗人府欽天監廂白旗值日無引見○尙賢謝另侯簡用恩○長庚預備召見○值年奏派管理舊營房之大臣派出絪具勒○景運門奏派稽查内地面之大臣派出八額駙○召見軍機長庚○發抄岺毓英等奏阻捐輸第六卯請獎奉旨户部核議具奏欽此○又酌籌民間供應夫馬經費奉旨户部知道欽此○謙禧奏秋操完竣奉旨知道了欽此○又請將報災遲延之豐甯令議處奏旨陳功亮着先行交部議處餘依議欽此○○太子保兩江總督一等威毅伯臣曾國荃跪奏爲光緒六七兩年修辦揚屬運河東西兩隄及挑河防汛南關壩等工用過經費繕具清單恭摺具陳仰祈聖鑒事竊查揚屬運河東西兩隄殘缺坍塌前督臣派委道員調集員弁逐段勘估擇要脩築光緒五年　用過經費業經臣奏明在案所有光緒六七兩年原任徐州道程國熙經修之東西隄及挑河防汛南關壩等工内計光緒六年分東隄土工用銀六千六百八十八兩有奇西隄土石工用銀一十萬零五百五十五兩有奇又護掃料土夫工用銀三千九百一十四兩有奇光緒七年分疏挑高郵境内運河用銀二萬零二百七十二兩有奇東隄土工用銀一萬一千三百四十五兩有奇西隄士石工用銀七萬一千八百六十五兩有奇又護掃料土夫工用銀六千一百十七兩有奇氾水高郵二汛擇廂防汛料土夫工用銀二千四百一十五兩有奇共用銀二十二萬三千一百七十六兩有奇又南關壩工用銀七萬二千八百二十七兩有奇均係實用實銷悉遵部章按照漕規辦　兹據署兩淮鹽運使程桓生淮揚海道王加敏補用道吴修敳等繕列清單備具清册詳請奏銷前來臣復核無異謹繕具清單恭呈御覽除將送到清册咨移部科查照外謹會同漕運總督臣盧士杰江蘇巡撫臣崧駿恭摺具奏伏乞皇太后皇上鑒勅部核銷謹奏軍機大臣奏旨該部知道單併發欽此○○太子少保兩江總督一等威毅伯臣曾國荃跪奏爲金陵製造洋火藥局支用經費第二案造册報銷恭摺具陳仰祈聖鑒事竊金陵設局製造洋火藥自光緒十年閏五月初一日起截至是年十二月底止支用經費業經列爲第一案晣造册奏銷在案兹據該局員江蘇候補道孫傳樾郭道直等詳稱自光緒十年正月接造火藥起截至是年十二月底止舊管上届實存庫平銀一十六兩有奇新收陵防管支應局撥欵庫平銀三萬八千五百九十六兩有奇開除各欵遵照部議章程各歸各部核銷計應歸户部核銷銀一萬二千二百五十九兩有奇兵部核銷銀二千三百三十三兩有奇工部核銷銀二萬三千八百五十七兩有奇統共請銷庫平銀三萬八千四百五十兩有奇實存庫平銀一百六十四兩有奇歸於十二年分舊管項下滾接造報造具總散各册詳請奏咨前來臣覆核無異除將送到清册分咨户兵工三部及總理衙門查照核銷外謹會同江蘇巡撫臣崧駿恭摺具陳伏乞皇太后皇上聖鑒勅部查照謹奏軍機大臣奉旨該衙門知道欽此○○曾荃片再據管帶督標親兵忠字管記名提督陳美仙禀稱該提督由武童投効湘楚各軍在事出力存保至花翎頭品戴記名提督博清額巴圖魯名號現因重修族譜始知名犯遠祖之諱擬請更名甚湘以避先諱呈請具奏前來臣查部定新章提鎭大員現在軍營効力如有更名復姓等事取具印甘各結奏明辦理等語兹據該提督陳美仙造具印甘各結呈送核核與定章相符合無仰懇天恩俯准該提督陳美仙更名基湘勅部更正註册除將各結达部查核外謹附片陳請伏乞聖鑒訓示謹奏軍機大臣奉旨兵部知道欽此○○頭品頂戴河南巡撫臣邊寳泉跪奏爲要缺人員人地相需請仍以原擬之員調補以資治理恭摺仰祈聖鑒事竊照南汝光道賈致恩升授兩淮鹽運使遺缺經臣以河陜汝道耆紳奏請調補兹准吏部咨行户部查該員尙未捐免歴俸核與調補定例不符應令揀員另補光緒十二年八月二十五日奏奉諭旨依議欽此因咨行到臣自應遵照另行揀調惟查籌餉例載現任人員歴俸未滿准其捐滿之後准體升調又奏定章程南汝光道缺出於現任人員内揀調不准以候補人員請補等語查南汝光道係冲煩要缺必須幹練之員方能勝任豫省實任道員現祇開歸陳許及彰懐兩道均以地方兼理河工各省巡防之責本缺煩要未便請調此外别無可調之員惟查有河陜汝道耆紳係鑲黃旗滿洲官學生由謄錄官議叙筆帖式以主事簽分工部歴升部水司郎中九年八月選授河南河陜汝道十年二月到任該員才具開展辦事勤能以之調補南海光道人地　在相需歴俸未滿已飭專人　部捐免據署藩臬兩司會詳請奏前來合無仰懇天恩俯念員缺緊要仍准以河陜汝道耆紳調補南汝光道如蒙兪允該員係現任道員調補道缺無　送部引見且係調人員例免核計參罰所遺河陜汝道選缺照章歸部銓選理合恭摺具陳伏乞皇太后皇上聖鑒謹奏軍機大臣奉旨吏部議奏欽此○○奴才明春跪奏爲奴才交卸塔爾巴哈台參賛大臣印務日期恭摺仰祈聖鑒事竊奴才前因傷病增劇難期速痊具摺奏懇開去署缺回旂調理仰蒙天恩允准並諭劉錦棠錫綸就近揀員奏　署理奴才欽遵之下仰見鴻慈逾格感激難名本年八月初六日接准新疆巡撫臣劉錦棠咨送奏稿内開塔爾巴哈台參賛大臣員缺會同署伊犂將軍錫綸奏請以伊犁額魯特領隊大臣春滿署理等因知照前來八月二十四日春滿馳抵塔城奴才卽將同字十五號塔爾巴哈台參贊大臣印一顆並文案卷宗派員齎送春滿於二六日接署任事奴才卽於是日交卸所有綏靖選鋒馬步等營員　兵勇馬匹軍械以及屯田糧餉事務亦卽次第移交後任接收辦理俟交代完竣再爲起程北上謹將奴才交卸參贊大臣印務日期恭摺由驛具奏伏乞皇太后皇上聖鑒謹奏軍機大臣奉旨知道了欽此○○奴才春滿跪奏爲恭報奴才到任接印日期叩謝天恩仰祈聖鑒事竊奴才於本年七月二十四日承准甘肅新疆巡撫劉錦棠署伊犁將軍錫綸咨開會同陜甘總督譚鍾麟遵旨奏委奴才署理塔爾巴哈台參贊大臣等因旋准將軍錫綸咨開奏委副都統銜健銳營前鋒叅領前署伊犁額魯特領隊大喀勒充伊接署奴才所管伊犁額魯特領隊大臣事務並代陳奴才交代起程日期奴才遵卽交卸領隊印務於本年八月初八日由伊犁起程是月二十四日馳抵塔爾巴哈台額敉勒河行營於二十六日經前署塔爾巴哈台參贊大臣明春將印信文卷移交前來奴才當卽恭設香案望闕叩頭叩謝天恩接印任事訖竊維奴才滿洲世僕知識庸愚前隨親王僧格林沁轉戰皖豫等省嗣經神機營王大臣委帶馬隊赴綏遠城軍營繼復奉調新疆接統隊伍于光緖九年蒙恩補授伊犁索倫領隊大臣正涓埃之未報刻復經巡撫劉錦棠等奏署斯缺益悚惶以難名伏查塔城乃極邊重鎭參贊係西北專閫舉凡修兵備辦屯田睦俄鄰撫蒙夷用固疆圉諸大端在在均關緊要奴才自慙駑劣深懼弗勝惟有遇事禀承巡撫劉錦棠將軍錫綸總督譚鍾麟悉心經理冀臻妥協斷不敢以暫攝篆務稍事因循以期仰答高厚鴻慈於萬一所有奴才接印日期並感激下忱理合恭摺具奏再奴才赴任時曾知會俄國伊塔領事官爲取道博羅塔拉北行就便查看塔城西境地界行抵交界時亦經俄國邊界官飭派官兵在途照料兩屬塔薩克均亦相安年穀甚稱豐稔合併陳明伏乞皇太后皇上聖鑒謹奏軍機大臣奉旨知道了欽此○○齊克森布片再奴才衙門司庫筆帖式等員向係五年期滿呈請更兹查筆帖式錫惠於光緖十年五月間復經前任織造連明保留二年後扣至光緖十三年二月十一日期　例應呈請内務揀員接替惟查該員諳練織務辦事實心迭經保留有案現值恭辦上用一切緊要活計之時督工解送均須熟手助理合無援案仰懇天恩俯准將筆帖式錫惠暫留二年以資臂助之處出自逾格鴻慈謹附片具奏伏乞聖鑒謹奏軍機大臣奉著照所請該衙門知道欽此○○張曜片再查官臺塲大使周文克遵具生母五品命婦周郭氏之命於光緖十年十二年兩次共捐銀一千兩解局散放洵屬好義急公核其銀數與建坊之例相符據賑局司道詳請具奏前來相應仰懇天恩俯准周文克爲生母周郭氏在　本籍照例建坊給予樂善好施字樣出自逾恪鴻慈附片具陳伏乞聖鑒訓示謹奏軍機大臣奉旨着照所請禮部知道欽此 
　　本報所登京報前曾印至十九日今又按得廿二日一本赶付手民以供衆覽所有二十廿一兩本一俟郵到再行補印本館附誌 
 
 

Page 12

 
 
[閩浙總督楊奏稿]  
　　奏爲閩省續裁營勇彚案恭摺具陳仰祈聖鑒事竊自海防解嚴閩省水陸營勇隨時酌量分别裁减經臣節次奏報並將未能時並撤緣由陳明在案　查馬江一役驅不練之兵以禦强　足爲前車之鑒今在防各軍非百戰餘生亦久經操練防務雖定隱患方深未雨綢繆不能不酌留勁旅惟閩省辦庫藏　洗現入之欵遠不敷出餉力萬分拮据又不能不酌量裁汰數月以來或全撤或酌减或每營抽裁勇丁八十名不　營製　稍節餉糈有事亦易挑補統計續裁弁勇八千八百二十七員名謹繕　單恭呈御鑒尙存水陸防　各臺砲勇共萬四千四百餘名分布上下游彈壓巡防並福州厦門各海口砲臺扼紥訓練　護衛廠以備不虞尙月需餉七萬餘兩日久能否支持容丙隨時蔡酌辦理裁撤各營勇己陸續押遺回籍不使　聚往事據福建善後局司道彚詳請奏前來除咨部查照外臣謹恭摺具陳伏乞皇太后皇上聖鑒謹奏謹將閩省續裁營勇繕具淸單恭呈御鑒謹開一水師提督彭楚漢所統水師勁勇前營砲船二十一號弁勇二百九十三員名一千總鄭溥泉管帶靖輪船弁勇三十七員名建延邵道所部延靖營弁勇一百二員名道員劉俾雲統帶逹字左右兩營及逹　後旗弁勇共一千三百八十三員名一福甯鎭總兵曹志忠所統祥字左營弁勇五百五員名凱字親軍正旗弁勇三百七十二員名一提督沈茂勝管帶福綏左營弁勇五百五員名提督張朝棟分統凱字先鋒旗弁勇三百七十三員名又凱字親軍弁勇九十二員名一副將敖天印分統凱字中旗弁勇三百七十三員名一總兵洪永安分統福靖新前旗弁勇三百七十三員名知府朱上泮統帶桂勇左營弁勇五百五員名一副將楊美勝管帶福字前營弁勇三百五員名一提督侯名貴管帶水師勁勇艇船十六一弁勇三百七十三員名以上係屬全撤一提督劉端冕管　逹中營一提督王紫田管帶格靖親軍正中營一副將鍾紫雲管帶格靖親軍礮隊止營一水師提督彭楚漢統帶南字親兵營及南字中前營一署陸路提督孫開華統帶擢勝中左後三營道員黃　鰲統帶立左右兩營一提督王和管帶福字左營提督張朝棟管帶凱字後營一提督劉元勲管帶凱字左營總兵敖天印管帶凱字前營一福寗鎭總兵曹志統帶霆慶中營以上十六營各裁減八十名副將楊春蘭總帶督標親軍營除挑留一旗外裁減弁勇百三十二員名一提督李致輝管帶恪靖親軍礮隊副管除挑留一旗外裁減弁勇一百三十二員名一署陸路提督孫開華所部　兵三哨除挑留外裁减勇丁五十名一知府朱上泮統帶桂勇右營除挑留外裁减弁勇三百五員名又桂勇　營除挑留旂外裁减弁勇一百三十二員名一副將蔣永和管帶壽字營除挑留外裁减弁勇二百七十一員名一遊擊劉振管帶平海中營師船二號除挑留外裁减勇丁八名總兵李定勲管帶平海右師船四號除挑留外裁減勇丁十六名一副將傅德柯管帶凱字水師營礮船二十一號除挑留外裁減勇丁四十二名一千總洪翼管帶木雷建利　除挑外裁减勇丁三十六名一都盧國英管帶長門礮勇除挑留外裁減一百名總兵朱興榮管帶划鰍港砲勇除挑留外裁减五十名提督蔡國喜管帶金牌獺石礮臺除挑留外裁减五十名一擊劉福管帶獅鼻嘴魁岐中浦　勇除挑留外裁減四十名一遊擊陸桂山管帶護廠礮勇除挑留外裁減四十五名又克鹿卜礮隊除挑留外裁减三十五名一都司銜林紹立管帶梅花港礮勇除挑留外裁減一十名一同知直隷州李廷瑛等管帶團防局練勇除挑留外裁减三百名一保甲局壯勇除挑留外裁減二十名以上各軍係屬酌減統計共裁撤水陸各軍弁勇八千八百二七員名 
[寄懐徐麗卿校書五絶錄請霧裏看花客斧政]  
　　唱出陽關聲便哀餞筵傍百花開畫檐嬰武還生事偏喚儂家遠客來醉中扶我上香車門巷依稀出楷杷腸斷玉人和淚别至今怕看雨中花金針度盡細蠶絲樣譜廻文寄頴思記得碧紗窓下坐鮫綃帕綉贈行詩敲逢寒雨濺征衣秋盡江南黄葉飛自檢囊無重物輕船載得别愁歸當　相識又相逢益使相思别後濃最是夜深愁絶處一聲雁唳數聲鐘丙戍立冬日古虞　蘭舊史君選氏待删稿 
[上海四馬路文報局内恊賑公經收賑捐十月中旬淸單]  
　　二十日江册杭省慶餘號募　昌隆一元沈凡記虚對開一元沈樂齋沈梅卿沈　卿沈洪氏周慶璜周周大章周尙文周不比洪董氏周卜臣周卜卿周卜元周臣周喜楣十五　各二角熊兆堂周恆裕立惠記三戶各一百文方守　堂二百怡和號四開小洋一元無名氏二戶各五十實收英洋二元　廣洋二元虚對開一元小洋二角錢六百蕪城復春茶行募謝燕喜謝　然謝寳森三戶各一元呂子懿范英伯二戶各五角嚴中和裘永寛馮光春吳松亭汪子顯巴象賢六戶各二角五分復春茶行一元五角蔚秦厚票號交來無名氏求諸事順遂　平　四兩無名氏求身體康　沙平銀二兩無名氏求身體　泰沙平銀四兩實收規元十兩另五錢七分勉力子無能子二戶各一元○蘇城桃花　打綫塲謝來　收租棧十元老四美茶室内玉器茶會買物罰欵爛印一元電報總局交來北京梁斗南學士找銀八錢合來洋一元一角錢十一文○本日共收英洋廿二元爛印一元建廣板二元虚對開一元小洋三角規元十兩另五錢七分錢六百十一○本旬共收規元八百十三兩四錢九分七厘英洋八百三十七元建廣爛印洋三元共計規元六百十五兩七錢二分銅洋二十八元　見規元四兩一錢另五厘虚對開一个小洋十三角五分計規元一兩二錢八分二厘平現銀五十二兩一錢二分批見規元五十一兩八錢六分七厘錢二千九百七十三文　規元二兩另五分○八項共合規元一千四百八十八兩五錢二分一厘○附收棉衣捐規元五千四百十四兩九錢七分庫平銀四千兩批申規元四千三百六十六兩六錢六分三厘共英洋一千五百十元計規元一千一百另六兩八錢三分○三共合規元一萬另九百八十八兩四錢六分三厘○連前共收　元　十三萬一千三百七十八兩四錢八分六厘○付解直隷賑第三批規元五千兩○付解山東賑第三十批　平五千兩計規元五千四百六十兩又　棉衣欵招商總局帳房前墊一萬套先劃　規元五千一百五十兩又解代掣棉衣褲五千套規元三千九百五十兩另另八分○又解續掣棉衣三千件規元一千四百三十三兩二錢五分　共解規元二萬另九百九十三兩三錢三分○連前共解規元三十三萬二千六百八十五兩五錢三分二厘實墊解規元一千三百另七兩另四分六厘合併聲明 
[上海四馬路文報局内恊賑公所經收賑捐十月下旬淸單]  
　　廿一日志成信票號交來粤海關增大捐助棉衣欵洋一千六百五十元漢口電報局交來湖北牙厘總局代交各厘局月捐賑欵　公頸局七月分賑捐二千二百八十文鸚鵡州局七月份捐十二千九百文崇陽分局七月分三十千文通山分局七月分四十千漢川局七月分三十七千五百廿文樊口局七月分四十千另八十六文武穴局七月分十千另二百文新提局七八月分十一千五百七十五文襄陽局六七月分六十千另二百四十五文北河口局八月分四十三千另三十六文沙市局六七月分一百七十千另七百六十三文漢川局八月分四十二千另十文裁公頸局八月分一千文鸚鵡州局八月分十千文崇陽分局八月分二十四千文通山分局八月四十千文以上共計各局捐五百三十九千六百十五文實收洋例銀三百五十二兩九錢另三厘又交來漢口局九月分賑欵二十千文實收洋十八元三角五分又交來新安江曉亭翁得中呂宋票移賑十二元揚州興化姚雨時翁募楊鶴庭經手募足大錢六千三百文楊雪畦手募四千二百文陳伯良手募五千文鄒懋庵三元李佩聲求病速愈二元沈雲卿手募四百四十文不留名三百八十文紀方王張四善士二元又一千二百廿文吳友麓道長經手王士　三元王陳氏二百文姜戴氏一元趙徐氏六百文崇如三百文吳啓賢　五百三十文又經手募　　三十文不留名一千文不留名五百文張　　翁經手募陸單氏五千文不留名三百文許忠保信保一元潘元勲許伯嘉二戶各一元葛雙林左治堂吳　　三戶各五角不留名一元五角張滌珊翁又募五百九十　實收四十三元黃州招商局洋栅司事張立成翁募山立堂四元無名氏允裕匡長發匡子臣四戶各一元匡　匡長泰楊少仁劉敬臣萬長　萬海全同　武邑全　盛葛鎭徐太盛大生十戶各五角實收英洋十二元銅洋一元寧波招商局華小湖翁交來甯寓　三堂四　延康莊交來青山拜草盧五十元祝儀移賑十二元湖州多安堂陳節省日用移賑二元無愧子一元祝儀移賑八元○本日共收英洋一百六十二元銅洋一元小洋二角五分洋例銀三百五十二兩九錢另三厘○附收棉衣捐欵洋一千六百五十元 
[上海四馬路文報局内恊賑公所經收賑捐十月下旬淸單]  
　　　一　南市同　中　　無錫知仁莊代寄無錫　　報恩子兄弟來父病速愈願助棉　衣捐洋一百元合肥對少探善士爲堂上求平安三十元招商　　董花翁恭祝壽儀　賑二十元黃小　施紫卿李炳　嚴調裨四戶八元又王瑞芝吳香圃張祿如　良卿廖紫册張敬甫吳作棋孫楚卿李仲潔華小湖蔡侣陶嚴芝楣十二戶四十八元又　瑶　　表　陸永　周景山吳　齋五戶十元壽儀移賑十元又四元蘇城易元裕號　無名氏四元車埠沈鳳瑞士爲十二夜寳和里近鄰失愼驚駭異常幸獲神佑得保平安願勵二元○江　　石　永康常同人節省酒資四元雙林鎭德順號募鄭子欽二角五分泰生德順土號二　二　鄭子樑曾氏順記鄭修德郎董氏曾世全周禹堅鄭馬氏馬進祥黃裂記鄭阿鍾鄭六通十二戶各一角張何氏海均炳　張義貴王禮耕高守源周鄭氏張阿歲周培泉九　各一百文實收洋二元錢七百四十二文○本日共收　洋一百四十二元銀七百四十二文○附收棉衣捐英洋一百元 
 
 
