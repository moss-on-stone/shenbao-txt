# 1919 - 205 - 4916685

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[生活問題（冷）]  
　　生活問題爲今日世界各國所重視者中國亦然特各國之所謂生活問題者人民問之生活中國之所謂生活問題者官吏間之生活耳問組閣何爲而不成分派閣員何爲而不洽南北何爲而不能和局部接洽何爲而似成不成何爲而謂之黨派何爲而分爲新舊質而言之不過官吏間之生活關係耳官吏間之生活不惜以人民爲犧牲更安暇計及人民之生活哉 
[專電]  
　　北京電　組閣案又停擱各方面意見甚雜贊否各半（三十一日下午六鐘） 
　　北京電　龔呈辭正式組閣謂在正式閣員未定統一未成仍當以代理名義賡續維持非有畏難某政客謂龔非推拒乃藉觀形勢但安系一部分仍無同意表示（三十日下午一鐘） 
　　北京電　提龔組閣咨文已蓋印龔不允自署名現正商勸約今晚明朝可送出國會方面由王徐擔任疏通（三十日下午八鐘） 
　　北京電　龔閣决提出閣員純屬安系惟分配尚未定原擬僅換外農次長現議除外海外各總次全動（三十日下午三鐘） 
　　北京電　龔閣尚醖釀中内務因下屆選舉决自兼財政李思浩亦確定惟各部次長爲安系幹部競爭不敷支配提案又付停頓（三十一日下午三鐘） 
　　北京電　吉郭電告日領藉口保護吉長路線調來警察二十名又有由公主嶺撥兵來護說已飭交涉員嚴詞拒絶又訊日人聲稱保護僑民竟派隊進駐通城交涉員正在交涉要求撤退 
　　北京電　孟恩遠抵長春與張作霖用電話約譚商交換條件吉事有轉機（三十一日下午六鐘） 
　　北京電　長春消息張派出之查辦吉高軍隊日人不准通過 
　　北京電　吉訊高士儐所部集中農安取對峙態度（三十一日下午三鐘） 
　　北京電　閣議决吾代表簽字奥約日發復和命令（三十一日下午六鐘） 
　　北京電　陸專使電奥約五日簽字擬陸王出席（三十一日下午六鐘） 
　　北京電　政府預備對德恢復和平後應卽遴派駐使將於孫寳琦顔惠慶擇一充任（三十日下午一鐘） 
　　北京電　對德奥恢復和平命令發表後决廢中日共同防敵協定已向各處疏通並籌擬辦法 
　　北京電　唐在禮電比王行凱旋祈禱禮並大閱軍隊法總統親蒞我國軍事委員及軍旗參加所過處比民歡呼比王致謝親授勳章（三十日下午八鐘） 
　　北京電　巴黎電美向中日提八欵調停日允受商吾國應取態 
度速示（三十日下午八鐘） 
　　北京電　國際保工會委員决以顧維鈞兼任（三十日下午二鐘） 
　　北京電　熊克武向各處告急通電大意森姆拉會議要求中國承認西藏獨立並將新疆南部靑海全部甘肅西部四川打箭爐西部雲南安東以西悉歸藏境條件苛酷現管見（一）西藏自治部商未决萬不能認爲事實藏以細故内犯我派兵非他國能預（二）新甘等處非藏番兵力所及欲劃歸藏川更可危（三）陳使對藏番停戰之約一時權宜究屬奇恥藏番現在同德德格等處增兵積糧運械修壘我若無爲備再所屈國眞不國（四）靑島事舉國相爭以川藏較十倍靑島外部魚電令西藏自治云云究作何解如以外蒙相律自貶主權國民雖弱豈能坐視川省現積極籌備軍械期雪國恥南北問題當置不問保國土卽以謝國民務祈當局曁各省一致禦侮（三十一日下午六鐘） 
　　北京電　李曰垓豔日到京未見徐謁龔兩次述軍府意一磋商條件必俟滬會正式開議二北方須先犧牲新會乃能議其他條件龔謂俟約一二人商酌後再復李又語龔謂西林望君成議和之功囑勸以國家爲前提勿受黨派牽制致解决無望龔唯唯（三十一日下午九鐘） 
　　北京電　岑復龔電云囑贊國事當布腹心惟來電用院名未便答便嗣後仍以個人名義接洽德約拒簽應籌辦法俟計畫周妥再行電商（三十日下午三鐘） 
　　北京電　各校長公函檢廰學生在校内口角鬭敺校長自有處分不應受普通司法裁判（三十一日下午三鐘） 
　　北京電　北大學生三人續赴檢廳投到該廰令發押敎員聨名具保始允釋三人（三十日下午三鐘） 
　　北京電　益世報東日出版（三十日下午鐘） 
　　北京電　魯人拒屈聨電紛來屈承段旨火速到任有定微日接印說（三十一日下午三鐘） 
　　北京電　段芝貴辭警備司令批交參陸處核議復稱當時建設未經本處贊同不便參加意見轉請國院裁奪（三十一日下午三鐘） 
　　北京電　京報案檢廳尚偵查中被告潘某請保未准正主筆某改發拘票故法警在某宅外守候已三日夜未去（三十日下午二鐘） 
　　北京電　贛省長有夏壽康說（三十日下午二鐘） 
　　北京電　永定河又告决口（三十日下午三鐘） 
　　北京電　政治討論會本日議題（一）調查各省區政治成績（二）擬令各省區選派熟悉政治人員來京充本會各省區應派員額聞該會會員錢錫寳上書謀和及治藏條件决俟下期付議（三十日下午二鐘） 
　　北京電　邊防督辦請簡衛興武爲參謀長蔣雁行爲副官長（三十日下午三鐘） 
　　北京電　鮑貴卿電派定耿旅長充中東路警備司令兼負護路全責（三十日下午三鐘） 
　　北京電　鮑電宥日抵哈吉省護路軍旅長高鳳城帶隊歡迎請明令宣慰吉軍當更融洽 
　　北京電　鮑電請給高士儐爲參軍職藉收其心並已電商張使請勿進兵以免塗炭生靈危及外交（三十日下午三鐘） 
　　北京電　買賣城李垣電稱西伯利亞東西路激黨勢復猖獗僑民危險請速出兵保護 
　　北京電　陳毅電李參謀長褚旅長親率各隊於沁日抵庫又稱外蒙王公預定二十日開議今因各旗盟長未到齊開會未成又恩華稱近日謡言甚盛謂大蒙古國已成立閣員已派定政府地點或庫或海未定（三十日下午三鐘） 
 
 

Page 5

 
 
   
 
 

Page 6

 
 
[各通信社電]  
　　神户電　昨晚十時後神户快車在太魯伊（譯音）與他車相撞死傷多人外務大臣内田伯爵之弟罹禍内田伯爵及其母聞亦埀死（電文可疑）此外尚傷數人機車日毁郵車傾覆現恐尚有車手數人受傷斃命　（三十日）　字林報 
　　華盛頓電　共和黨參議員現贊成國際聨盟惟告威爾遜總統和約非有保留難望批准威爾遜總統現正預備關於山東問題之公布文（二十四日） 
　　華北明星報 
　　北京電　岑西林陸榮廷電贊成曹錕張作霖促和有勿托空言語莫榮新亦有贊成電 
　　北京電　閣擬外交海軍司法農商四部總長不動内務吳炳湘財政王郅隆陸軍徐樹錚敎育傳嶽棻交通曾毓雋次長爭執甚烈　以上三十日 
　　廣州電　譚延閣正式就督軍省長職惟就總司令部辦理軍民兩政事務以資撙節 
　　廣州電　軍府任前贛督彭程萬爲護法贛軍總司令節制成囗伍毓瑞兩軍李明掦混成 
隊（以上三十日） 
　　以上平和通訊社電 
　　北京電　龔組閣定提交國會 
　　北京電　總統傳見關冕鈞再派赴滬接洽 
　　北京電　航運公司督辦决派薩鎭冰充任 
　　北京電　駐德使仍定任顔惠慶 
　　北京電　李思浩有長財政消息 
　　北京電　京津擬立海軍學校 
　　北京電　今明兩日考試法官共九百五十餘人 
　　北京電　天津棉業籌備處將成立 
　　北京電　皖災請發行有奬券已准 
　　（以上三十一日）　以上中華通信社電 
　　北京電　對德恢復和平令已擬就現以英美有調停消息暫緩發表擬先由中立國間接通知德政府解除戰爭狀態 
　　北京電　龔閣案今日可提出惟聞龔已具呈懇辭願仍以代理名義暫維現狀 
　　北京電　朱啓鈐决不再任總代表擬先派汪有齡或吳鼎昌代理俟閣定再另滛人（以上三十日） 
　　北京電　孟恩遠電現抵長春正籌辦交代事宜俟新任接替再行就道入京 
　　北京電　郭宗熙電中東路已另派警塡駐現日本藉口保僑擬進兵吉長路線除向日領嚴拒外請與日使交涉阻止 
　　北京電　李如璋由庫倫電徐樹錚報告二十六日抵庫與陳毅會商駐兵事宜已臻妥洽蒙人惑於中日平分蒙古之謡故有限制駐兵之議現經陳都護切實解說羣疑冰釋對於華兵駐庫并不堅拒謝米諾夫仍在勾煽請飭後隊速來 
　　北京電　交部擬將没收德船組航業公司現定爲官商合辦已草訂章程預備集股 
　　北京電　魯代表昨赴院詢問外傳已電陸使祇須不損體面即補簽德約是否確有此事龔答此說不確 
　　長春電　孟恩遠現亦不以高士儐爲然已變更態度預備交卸入京　（以上三十一日） 
　　以上中孚通訊社電 
[法國無線電]  
　　三十日里昂電　繼藍辛氏而任美國代表圑領袖之副國務卿柏爾克氏於星期二日出席最高會議考慮對布和約草案亦列入議事日程關於經濟條欵業已通過其餘重要之點厥爲劃定疆界最高會議對於此節曾聆維尼士洛氏詳述希臘在馬其頓及在本國之要求並抗議布軍之殘酷最高會議繼决定予奥國代表以所要求之限期七日 
　　三十日里昂電　修正一八三九年條約委員會於星期三日晨在法國外交部開第一次大會比利時代表爲國務大臣塞石氏全權大吏奥爾氏荷蘭代表爲前外務大臣特瑪萊氏駐英公使金特朗氏政務參贊斯脫勒氏該委員會委任法國全權大使領袖拉洛溪氏爲委員長英國代表領袖脫夫東氏爲副委員長比利時代表塞石氏追述按照比國要求關於一八三九年條約應橇修改之條欵並述明修改時應採取之精神該委員會繼定八月四日開第二次大會届時比國代表將陳述比政府所草條欵之全部在此期間内協約國代表將詳閱他方面所提交之文件 
路透電 
[歐洲和約近聞]  
　　二十六日巴黎電　布國媾和代表已抵巴黎 
　　二十五日巴黎電　和會本擬於下星期初以對布和約交與布代表但關於塞拉斯處置問題爭論未决故須展緩提出 
　　二十六日巴黎電　日本代表圑非正式之談　表明日本關於山東密約不欲有所宣言因日本對於美國當局向參議院解釋一節並不介意之故並否認威爾遜總統曾致電牧野請發表日本約言之說 
　　二十七日聖哲滿電　奥代表任勒博士請展長考慮和約之限期 
　　二十五日巴黎電　波羅的委員會主張將愛倫羣島作爲中立地而由國際聨盟會擔保之　按愛倫羣島本屬瑞典一八○九年爲俄所占 
　　二十七日維也納電　任勒博士已任爲奥國外交總長 
　　二十六日丹京電　維也納消息奥國外交總長巴安博士因圖與意國開南部界線談判失敗業已辭職 
　　二十五日巴黎電　聞高等議會答覆前德相郝爾韋格氏請代前皇受訊一節謂協約國未便照允蓋和約中第二百二十七欵已將審訊戎首一事明白規定 
　　二十五日巴黎電　駐埃及代理長官愛倫貝爵士通告希政府謂英國定於下星期内以居比魯島交與希臘 
[匈俄之過激戰事]  
　　二十六日巴黎電　高等議會致文匈國謂皮拉根氏之政府破壞休戰條約協約國今不能供給糧食苟無眞正代表匈國人民之政府成立則不能開弛封鎖 
　　二十五日巴黎電　高等議會現正考慮波羅的海 
軍械子彈皆可運交俄國過激黨所難者協約國未與過激黨正式開戰故按諸國際公法不能對過激黨重施封鎖令也 
　　二十五日丹京電　匈京消息匈人聲稱紅衛軍已占據基蘇柴斯與特克夫二鎭並將羅軍逐過太愛斯河匈馬隊已抵卡加格 
　　二十六日巴黎電　維他納消息皮拉根將軍之軍進攻羅軍者大遭挫衂委屍四千具 
　　二十七日丹京電　華沙電稱波蘭公報　加里西亞省至奥俄舊　線止沿特白魯資河一帶之全土現入波蘭軍之手 
　　二十四日希爾新福電　彼得格勒消　紅衛軍以殘刻手段遏制反對勞兵政府之全體罷工運動罷工主因乃在勞兵政府之下動員令 
　　二十五日倫敦電　路透電社得悉特維拉河水忽大降但英軍地位不致陷於危境豫料河水不日復將高漲於是英船得以航行哇尼加陣線俄軍之叛變已使戰局大爲變動内閣現正討議該問題英國　俄目下不出下列二途之一（一）不恤艱難留兵俄境（二）取放任行動數年之内俄國或可改造而處德國控制之下　據最近消息彼得格勒口糧日減自七月一日起已施行　食凡有工人執照者得儘先食之列於三等食額者紛紛餓斃城内現幾無食可購麵包一磅値一百三十盧卜　聞過激黨已豫備專車俾於事急時携眷乘以逃至莫斯科 
　　二十五日倫敦電　泰晤士報亞昌格爾訪員電稱北俄現局殊爲不佳蓋由英國開往之新兵迄未獲勝特維拉河水淺而生窒碍柯爾恰克大將敗耗傳至士氣不振北俄俄人態度不明所致前屬過激黨之兵士所編成之特葉大隊七日忽然叛變殺死英軍官五員俄軍官數員繼復誘俄兵一大隊附和之未獲效果但愛埃恩賽特將軍陣前後曾有兩處之俄兵叛變該訪員又稱過激軍近來作戰漸有進步砲術尤甚　北俄陣線之軍如果全行撤退匪特爲軍事之大失敗且　 
成文明世界之巨劫云 
　　二十六日倫敦電　陸軍部宣稱亞斯特拉克漢局未有變動　柴里新陣線之過激軍自稱已克復伏爾加河之村落多所志願軍謂巴拉夏夫東面一役曾俘過激黨八百人過激軍於加爾柯夫至波爾夫伐陣線進攻加爾柯夫未得持志願軍已克復波哥杜克化夫在加爾柯夫西面前進五十哩目下正在激戰中 
　　尼斯特河陣線之過激軍屢攻愛加特里諾斯拉夫均遭逐退 
　　二十六日倫敦電　陸軍部宣稱台尼金將軍之哥塞克騎隊襲擊柴里新東面百哩之亞斯特拉克漢至烏爾巴克鐵路毁路軌六處　台尼金將軍之軍仍向庫斯克前進　加柯夫西面戰事仍在進行互有勝負 
　　二十六日倫敦電　愛士葵氏在愛巨韋亞演說痛詆政府對付愛爾蘭與俄國之政策謂政府如於俄事若再深入迷途宜有以拒之 
[各國之生活問題]  
　　二十七日倫敦電　約克希爾罷工風潮未息礦工公會現候礦主提出建議案南約克希爾諸礦因有技師一百四十六人上工情勢較佳 
　　二十五日倫敦電　礦工聨合會與煤斤管理員會商後聞明日可望商定和平解决辦法　約克希爾礦穴抽水問題進行殊爲滿意吉特士爵士已回倫敦 
　　二十五日倫敦電　罷工現局漸定　諾汀漢等處 
之礦工已多上工 
　　二十六日倫敦電　約克希爾礦工公會今日開會考慮政府之條件　礦工聨合會懇請約克希爾礦工受納條件　南韋爾斯煤斤出口禁令雖已取銷但貿易於八月之前不致恢復原狀　約克希爾有老礦數處似已毁壞尚有多處須淹水數月之久 
　　二十六日倫敦電　約克希爾礦工會議今日未開會會長宣稱政府與礦工聨合會商妥之辦法須先商諸工人始能受納 
　　二十六日倫敦電　内閣全體開會由首相主席聞煤礦現狀爲討論之主要問題首相繼乃入宮見英皇 
　　二十六日倫敦電　糧食管理員勞勃資氏在逹特福特演說謂糧食一時無落價之望並非因囤積居奇之故居奇者縱一一處死之而價仍不致減小其主要原因乃在近五年來之破壞事業及工値昂貴之故今唯一補救方法乃在增多出產云 
[各國近事記]  
　　二十四日柏林電　德國未簽和約之時曾訴述國内艱苦之狀今據財政總長在韋瑪國會宣稱德國雖受封鎖然前途希望並不惡劣國内之田地礦產等不日均可照常工作 
　　二十五日倫敦電　瑪可尼無線電報公司控告郵務大臣索賠英金七百萬鎊一案巳由法庭判决賠償英金七十五萬鎊 
　　二十六日紐約電　美孚油公司宣布發行新股一百兆元倍增目下之資本俾依偉大之計畫發展公司營業 
　　二十五日希爾新福電　國會以一百四十三票選舉斯台爾白氏爲總統 
　　二十六日柯倫電　美國無畏式戰艦四艘由巴拿馬運河加登閘取道赴太平洋無畏式戰艦之過此蓋爲第一次 
　　二十六日華盛頓電　衆院委員會請取銷坎拿大之交換利益律衆視此舉爲訂重稅保護美國產品之第一步 
國外要聞 
[匈京革命後之現狀]  
　　法國無線電社通信云遊客休茀氏近自匈京致函某報述匈京勞兵政府初成立時社會情形頗饒興味其言曰暮春甫過日光滿城閒步街頭但見市場商舖大半雙扉緊閉間有電車馬車汽車飛馳而過各懸紅旗與日輝映蓋皆政府所没收視爲國有者也此外私人車輛殆已絶跡路旁行人紛來沓往咖啡館中座客當滿惟致醉飲料則在村列游目四矚紅色旗幟處處映入眼簾不獨宮室衙署紅色大旗臨風招展與日爭妍即兵士之帽簷平民之襟紐亦皆揷一小紅旗焉余所居之旅館生涯頗佳餐時食客尤衆談笑自如渾若常時食物少而奇貴客餐畢給値而去似無難色此爲表而之現象若按實際而言則此食客者無一有任何之產業亦無一月每月英金二十五鎊以上之進欵蓋其所有者全部爲勞兵政府所没收舊日主人僅可提用其原有進項十分之一且不許越過二千克郎之最高限額也各項商舖各種營業全被没收其現仍開門者爲數寥寥且皆由舊日店夥組織委員會代勞兵政府經營之余之旅館掌管理權者卽爲昔日之侍僕至於管理善否則非余所敢恭維改歸國有之制度現尚未普及各界工界因其所獲係以血汗換得者故不願獻其所有農界初以共產實行他人之大產業我可分得一臠故皆贊成國有之義但若舉自己產業而一併犧牲之則又非其所願工農兩界態度如斯不知新政府將來何以過此難關也匈京昔日之資產階級卽一般公子王孫富商大賈者今皆境遇堪憐今昔相較判若霄淵不獨地產充公即其房屋器具名畫古玩金珠飾物甚至衣服亦悉被查抄其仍居於自己大厦者則須容工人家屬混合同居安德拉西侯爵者爲匈國最著名貴族之一今雖未離侯邸然僅佔屋三楹餘則開放成一大旅店矣今之代有貴族特權者乃工業聨合會會員之證書苟無此證書雖欲置足劇園亦不可得彼一般貴轉賤富轉貧者竟處之安然俯首聽命能不令人視爲奇異殆昔日榮華富貴之念已爲惡戰數年之慘狀所壓服今以得苟延殘喘不見擯於國民便已甘心歟革命時未聞有一槍聲以保衛舊制度即在今日余亦未見匈京有何希圖推翻新制度之氣象一般顯貴未能及早僥倖脫逃者今皆不許出境困處家中如臨深淵聞某銀行家設法覓得一飛機挾數百萬證券逃避往波希米亞此說未審確否果爾此君可謂飛出羅網矣行政機關今仍進行不輟大半僚屬照舊供職此輩位低俸薄前政府未嘗優待之其歡迎改革也誠無足異匈京居民猶太人逾四分之一零售貿易多在其掌握中彼等對於舊制度絶未有須加愛護之理由此亦勞兵政府得以暫存之一原因余所述各節專指匈京而言外省如何尚難逆覩今日余參觀某工廠此廠在革命前爲匈牙利製造電燈與電話材料之最大工廠係有限工司性質資本一千萬克郎工人三千六百名内以婦女居多今由政府按新法管理之派管理員三人並設議事會由工人舉代表七人組成之出產由政府接收工資由政府發給工資高低視工作之良窳而定最高工資每月爲三千克郎工人之怠惰者不獨處以職業上之罷免且加以精神上之懲戒如罰減食物之類是已此廠資本某美人公司佔十分之一其所應得之股息現仍保留俟將來酌視情形而補給之凡各工廠用工人二十名以上者皆由政府按上述方法管理之惟所用工人不及二十名者則目前仍屬私人所有就現時情勢言之失業賦閒者甚少蓋無工可作者皆已趨入紅旗軍矣 
國内要聞 
[北京通信（霜羽）]  
　　和局近象及選副問題 
　　北京方面關於和局之進行前函業經詳述（參看二十六日本報）計北方所提議者可分二項（一）法律事實問題由雙方當局直接商定然後派總代表赴滬正式簽字（二）憲法問題由雙方國會各舉若干人先開憲法協議會俟有結果然後由雙方國會通過公布此十餘日前之事與王揖唐總代表問題先後由龔電岑者岑之復電京中人皆知其已到而鮮有窺見内容者且距今五六日前當政府嚴禁漏洩議和消息之日此電已有到京之說公府方面固亦知之龔心湛亦曾謁東海述西林來電之大概然據公府某要人所言則此電全文未經送府即東海亦未寓目不過確知龔氏碰了軍府一個釘子而已至西南主張如何則在野方面有得粤中消息者據彼所知則（一）法律事實問題必須北方總分代表齊至滬上正式開議然後可以提出全爲尊重上海和會而設直接議和已不成爲問題（二）憲法會議與國會一爲造法一爲立法兩種機關不可一視故兩國會各舉若干人會同制憲一層與法律背馳軍政府無此權力可以允許料西林之復電當亦如此說法也然上述之第一項京中亦曾有所聞故西南之意見實與安福派之主張相去仍甚遠也 
　　至於王揖唐問題則西林亦曾來電爲堅决的反對故京中政界今已衆口同聲謂王之總代表不能成事實然彼輩對此又已定有計畫一面疏通一面延宕疏通之手段（一）岑電到後卽由龔氏再去一電涎臉求容（二）安福系派員南下欲運動一二無聊之政客武人發一歡迎之電且有挾金錢以往之說蓋於總代表之慾望迄未打消而欲得疏通之結果者然疏通需時又不能無一襯場之法故於决絶表示之朱啓鈐仍虚與委蛇一勸再勸打電致函派人而起用朱氏之新聞大騰於人口蓋一以王揖唐被拒二以西南催總代表南下而故如此行之示人以尊重西南主張不用王揖唐且力催代表赴滬也然朱啓鈐現時態度决不肯再任總代表已爲人人所知有自北戴河歸者述朱氏語人之詞曰現在旣直接議和打字機作用之總代表我何敢貪天功以爲己力且安福欲得總代表一席我又何必與之競爭故電召朱啓鈐說雖日有所聞而實同泡幻也西南所派之李曰垓各報載有到京之說然昨日府院兩方面當以電話詢在野某氏李氏是否到京而某氏以不知答可見報紙所謂李氏巳來如何見徐如何見龔者實不可信然政府之望其速來則有如飢渴蓋望其帶有讓步條件可以磋商也記者曾訽諸接近西南之某要人據謂西林不能違反西南之公意李曰垓更不能違反西南之公意前旣有電則李氏亦斷不能於岑電之外别有讓步之使命此君所言向來十中八九吾輩姑懸此語以觀其後可也 
於此議和聲中而忽有己未派九十餘人反對議憲法選副總統之通電實大可注意者蓋安福之於議憲尚不如對於選副總統之熱心去冬至今進行迄未中止不過己未反對人數不足爲之梗耳月初所傳該部即擬收買己未分之官僚議員使副總統得以選成最近所聞則此事已大有成效已收買數十人之譜可以足總統選舉會之法定人數矣且徐樹錚赴奉一行與此事實大有關係彼中人語選舉副總統一事已得張作霖之贊成而徐氏一行外間謂張氏有電相邀實乃自去專係商榷此事者至其所布置則以段祺瑞爲副總統張作霖爲將來之遺缺副總統而前所許用之曹錕則以直魯豫巡閱使酬之且於選副之前首將直魯豫巡閱使發表其爲期亦將不遠矣故己未之通電乃殘部之表示爲將來卸責之地而當此和期停頓期間安福忽爲此運動且有成熟之望論者謂彼等之於議和非有誠意且將添一和平之梗也 
[龔心湛將實行組閣]  
　内閣問題至最近兩三日中又中有以龔心湛即眞之說據政界消息東海近日極欲此問題有所着落而新國會方面與龔亦似已接洽就緒王揖唐并有極力帮忙之表示故兩三日來龔氏組閣之聲愈唱愈高聞前日已經接洽大致停妥昨日國務會議首先提出同意案提院問題討論結果决定卽日備文即行咨達衆院至於閣員問題前昨兩日正在醖釀如何分配之法據聞内務交通兩席將屬之某派陸軍敎育亦决定更動外交農商司法或不更動其餘次長恐不免均有騰缺之勢惟據一般觀測即令龔氏安然通過正式組閣恐亦僅一兩月之運命俟下届國會開時或在國會閉會後仍不免變動龔氏有見及此昨特具呈力辭原文如下呈爲瀝陳愚悃仰祈鑒察事竊心湛備員財政半載於兹無補時艱方深競惕曩在揆席引退分當聨帶陳辭猥蒙簡畀之殷俾攝中樞之任自維樗櫟彌懔淵冰惟念庶政未可久懸成命詎能遽易勉維現狀以待賢能初謂爲期旬日一秉成規受代靡遥庶無大戾乃及瓜未代集蓼多艱殫竭駑庸深虞蚊負猶以鈞座愼選元良之意未敢遽卸仔肩不意首揆之寄齒及輇才面諭諄諄頻加策勉心湛夙承知遇力所能任何敢諉辭特是國步方屯閣職至重暫攝已慙逾分眞除滋愧非才與其貽誤於他時曷若陳情於此日况和平之望舉國所同果其統一告成勢必須妙選通才贊襄郅治融合南北共奠邦基當此過渡時間似宜將組閣問題暫爲猶豫藉見當悞謀和之切且留羣才效用之途於解决時局較有裨益心湛旣承諄命在正式閣員未定統一志業未　仍當以代理名義賡續維持稍分昕夕之憂勤藉效涓塵之報稱區區誠悃實爲國家前途起見非有畏難伏乞鑒察矜全不勝迫切待命之至外傳龔氏之辭因此次組閣預定除自身所兼之財長外其他閣員概不更動而財長一席並　以現任幣制總裁李思浩調任一般野心之政客得此消息羣知染指無望遂不免有從中作梗之舉現時仍由王揖唐擔任疏通結果如何尚不可定是以龔氏不得不作一度之辭呈云 
[美外交家之對日論調]  
　　二十八日中美通信社消息云前美國駐意大使威廉波得君近日道出横濱日本英文愛華太沙報記者於七月十九日訪之於旅次作長時間之談話波氏對於日本頗盡誠懇之忠告兹譯述如下余（波氏自謂）近游歷高麗滿洲及中國各地咸見一種不信任日本之心且此種心理漸變爲怨毒蓋日本之驕横及其武人侵略主義有以召之也苟日本不從速改變其政策勢必至孤立孤立無援衰敗之徴也日本檢查報紙極嚴故中國及高麗之情形日人知之尚不如他國人士之詳余深信新日本以歐戰結局之影響極欲與新世界爲道德上之接觸故余特爲指示其中利害使日人了然有以自處焉余離美之時實一親日派之人蓋當時余尚憶及美日數十年來之親交及日本協助聨盟驅除武力主義之功也余知日人對於所謂外人在其國内所下之評論神經非常敏捷惟余今日之言非外人之言直可作兄弟之言觀之也余對於日本非不友愛倘余漠視其前途余將噤口不言矣余深信日本苟不變其武力政策必至孤立趨於衰敗故余以歷游中國高麗各地所親見者本友誼之精神爲日人告焉且余不獨今日爲日人言之將來余回美時并不得不以日本之普魯斯武力主義轉告我國人士焉余今請先言日本施於高麗之專制手段在高麗之專制以日本憲兵爲最憲兵與警察爲高麗武人制度之一部不受民政長官之節制此輩對於高麗人民施以種種殘暴之待遇鞭笞視若等閒此種詳情美國及各聨盟國人莫不知之凡經過高麗滿洲北京濟南南京上海及中國各處之人皆發現一種不信任日人之心且漸積爲毒恨蓋日本武人之驕横及其侵略政策有以致之前駐華日使林權助氏嘗謂日政府以武力政策施於中國誠屬大誤凡日人謀與華人合辦企業皆不受歡迎者實因此等權利皆强迫要求而來如前次日本旣對列强宣言擔任在歐戰中維持東亞和平而竟因二十一條要求致最後通牒於中國日本採用政策之不愼以致對於列强及中國喪其信用今日中國對日之仇視實日本應得之咎云云日本之所以漸趨於孤立之地位者特以今日仍由武人專政於今次大戰之敎訓毫無領悟第一不知聨盟各國人民之仇恨武力政策侵略主義壓迫手段第二不知歐戰已爲平民權利設堅固之保障今日世界之平民已不復能容忍頑固政府視之若牛馬任其驅策惟爲驅除武力主義則願犧牲而弗恤迨日本國民得見光明領悟此次歐戰敎訓之日彼等必謀推翻武力政策高麗之怨毒二十一條之要求山東問題之大錯皆此種政策尸其咎也所幸靑年之日本已漸次覺悟知歐洲大戰之結果趨世界改革進步凡曾與聨盟各國接觸之日本海陸軍官皆深悉此種道德上之改革脫離自私暴虐之武人愛國主義以進於國際大公主義藉國際聨盟建設世界永久和平以謀平民待遇之改良焉日本今日之政策苟不施以根本改革必至激起革命風潮此種情形卽日本一般武人派當亦不至茫然無所覺然此輩之仍抱守此種政策而不變者實由於彼等均未嘗涉足國外於西方之語言思想都無接觸故昧於世界之大勢日本武人曩仗武人統治日本民族自必欲仍守舊法以保其勢力故不恤採用西方文明之遺孽實行普魯斯武力主義壓倒民政權力操縱報紙廣布偵探以箝制人民言論之自由焉今日日本旣知孤立之危險宜即覺悟謀與世界爲道德上之接觸現時各國政府已漸得歐戰之敎訓日本亦應謀自儕於大國之列使名實相副語曰至强者莫若温讓至温讓者莫若實力日本其自圖之云云 
[英人推論膠澳問題之影響]  
 
 

Page 7

 
 
字林報載倫敦英報駐京訪員佛萊寨七月二十五日來函略謂巴黎華人未曾將其案情更切實說明以動人聽聞此乃咄咄怪事彼等嘵嘵於公理自决等高尚主義但忘却協約國固嘗殺身流血以期全世界承認此主義也今中國本身公理爲强權所壓服自光復以還八載於兹所謂自决者不過全國皆入軍閥掌握中耳北方如是南方亦然乃中國代表竟請和會爲中國完全施行公理自决等主義焉夫此主義者協約國對之固嘗慘淡經營使之成立而中國對之則除口頭宣戰外未嘗有所贊助也華人因恊約國未能言行悉臻一致遂全體失望憤恨交加尤指斥貝爾福謂負摧殘中國希望之責記者殊不願爲貝爾福辯護但中國代表旣知貝爾福昧於遠東形勢却又無以啓迪之僅以高尚名詞凟之而不以眞相告之至於日人方面則有明白之了解即交還膠州於中國放棄山東主權（可見日人自認侵佔中國在山東之主權）僅保留德人經濟權利是已此乃正經辦事之談爲貝爾福所可了解者於是貝爾福遂與之同情而贊成其議矣中國代表開口太大欲收回一切權利而於自己地位則無所作爲以鞏固之按爭論要點不在膠州亦不在德人經濟權利但在日本非德國可比若膠州與經濟權利爲日本所有則遠東時局將逈異耳此爲中國代表所應詳言者而竟未說明之也外人在中國境内置有鐵路則必碍及中國主權此亦爲中國代表所應詳言者而亦竟未說明之也中國代表亦未表示折中辦法將如何報酬日本惟始終堅持欲全部收回卒至一無所獲今若謂中國主權在實際上已不完全則華人必不承認之但中國旣已受治外法權之牽掣又一部爲外兵所佔且締結種種契約許外人以保護其財政利益之權利矣此種不利事件之發生由於中國荏弱不强退化不進摇動不固使司法無進步則治外法權必不廢除國家不靖則北部外兵必不撤退無人敢謂外人生命財產在此近數年多事之秋即無洋兵亦得安堵無恙也海關鹽務與若干鐵路亦必由外人管理以保全外人投資家之本利試思今之北京政府苟無外人管理此項稅源任其予取予携則將如何耶就事實言之中國於此其主權業已喪失然亦不得不爾否則中外關係殆難維持外人將無日不與中國開戰責其賠償或勒交欠欵矣德國之得權利於中國固出以專横不正之手段但旣得之即利用機會以圖商務與經濟之發展並無其他奢望今若繼德或而得山東地位者爲比意法英或美國則山東問題不致發生今與論沸騰者非因山東德人權利之礙及中國主權但僅因承受德人利益之一國爲日本耳中國代表竟未將此中原委在巴黎說明洵爲異事豈愚不見此歟抑好弄聰明欲和會予以較其所可希望者爲尤多歟日本在華權利何以有特殊之意味此凡居於遠東者悉皆知之蓋日本爲中國近鄰朝發夕至不難於短少時間内以其海陸軍威施壓力於中國日本久有支配中國之志且能集其遠東武力以用於其利益所在之途日本旣已吞併臺灣朝鮮與關東半島又伸其勢力於南滿一置足於中國即將擴張其地盤直至爲其完全主人翁而後已此乃意中事也（未完） 
[洛潼路又將歸日人包辦]  
　　中美通信社消息日前河南省議會以隴海鐵路督辦施肇曾私與日人訂約斷送洛潼鐵路豫人憤激曾電詰政府查辦兹聞河南督軍兼省長趙倜亦來一萬急密電内云洛潼鐵路近有歸日人包辦之說豫人以生命所托出死力反對究竟此事眞相如何務請迅速電示以慰民意 
　　昨聞該路督辦施肇曾因豫人反對甚力特由北戴河致電趙倜解說一切原電如次隴海車務處張處長兌密譯呈趙督軍鑒本路張處長丞述尊諭嗣又接奉江電均已敬悉本路自歐戰發生二批債票因而停售改募内國公債始將開徐洛觀以外工程尺寸未進行車收入又復甚微每至淡月幾於養路開支不敷極鉅而其他付息購料悉取給於比公司之在歐墊欵坐是歲月積耗債額愈增言念及此良用憂惕誠能將西路陜縣闋鄉一帶繼續展築則水陸銜接商貨來源較闢收入必有可觀自於本路擔負不致日以加重即汴省交通軍事各方面裨益諒匪淺鮮雖報近歲而還國會政府及汴省民官深悉本路艱窘狀况並未督責進行而肇曾忝任路職從事日久時時通籌全局知非將西路趕速動工不能紓目前之難濟中道之窮頃雖歐洲和議告成一時當難續募路債因與總工程司定議用墊欵包工辦法選任中國資本殷實之工人就陜縣以西百里之間令其領辦工程並訂立合同以便依限告竣其所墊之欵出劵認息期以比公司發售第二批債票時歸還第中國資本殷實之工人承包此項艱鉅路工旣須鉅資而又非工程專家之技師不克勝任故又由該包工擬由日本商家轉貸欵項作爲合辦並由日本技師代爲監視工程本路祗能認該包工華人名義單獨承辦與之訂立合同致於合辦之議甚形鑿柄迄今尚未就緒一時恐難實現報紙傳聞殊多失實旣承垂問爰將本路擬辦西路工程實在情形縷陳詳達尚希轉告汴省紳商俾明眞相以息訛言曷勝欣幸再肇曾養疴北戴河現未在京電信郵遞裁答稽遲諸維諒察肇曾印 
[紀北大學生被捕事]  
　　北大學生許有益俞忠奎等前受某派指使在法科大學秘密開會商議留胡拒蔡之策事爲該校幹事會所聞羣起質問許等佯爲悔過自具悔過書而退翌日復受人鼓動通電各處并訴諸警廰皆以被打受傷爲詞此前數日事也乃二十八日早忽有北京太學生魯士毅王文彬朱耀西等三人被法庭拘捕之事此外尚有孟壽椿等八人亦在票拘之列惟司法巡警到北大理科及寄宿舍時此八人者皆已外出故尚未逮捕而八人者以事實俱在法律當不枉人乃議定於昨早（二十九）自行投到現已被檢廰拘留此外尚有十七日在場之學生二百餘人以兹事非特被拘諸人之責任不能專歸責於彼小部分之人故昨日全體非常憤慨欲羣赴檢廰投案經校中職員極力攔阻始暫舉定代表十人送被傳之八人同赴檢廰當昨早被傳之學生八人將赴檢廰之際全體同學擬同送往敎育傳次長聞此消息特在國務度上報告朱司法總長深慮别生枝節即商同傅次長由電話派敎育部司長秦汾前往大學勸解學生始改爲派遣代表十人送往各學生自被檢廰拘留後昨日北大全體敎員已聨名向檢廰請予保釋檢廰對於前日所捕之朱耀西及昨日到案之劉仁靜與狄福鼎三人皆允其取保惟朱等以大衆當同甘苦未肯出廰又此次原告人許有益余忠奎楊濟華等五人中亦被檢廰拘去三名聞係犯詐欺取財及侮辱之嫌疑云　附學生聨合會通電上海全國學生聨合會轉各報館各圑體鑒安福部摧殘敎育着着進行近復唆使學界敗類俞忠奎等揑詞控告北大學生十餘人已於今日悉數捕去冀興大獄以便私鬭特此奉聞北京中等以上學校學生聨合會豔 
[長春中日軍衝突案近訊]  
　　長春中日軍隊衝突之交涉案曾有就地解决之說兹據外交方面消息駐京日使現又改變宗旨以此項交涉情節較大决非地方所能解决曾派本署一等書記官山田氏到外部聲明擬將此案提歸中央辦理之意當經陳次長答俟事實調查明確之後再行定奪最近日使館方面已爲提案之種種準備惟雙方調查手續俱未完全終了故開始談判尚無定期至駐吉日領與吉長道尹自此案發生之後雖已晤談數次但均關於事後防範之磋商對於本案之根本交涉則絶未提及昨日新民通訊社得吉林方面報告於中日軍隊肇事原因叙述較詳兹爲錄之如下　此次長春中日軍隊衝突事件先一日（即十八日）華兵在鐵道北路界内抓車日警出而干涉爲華兵所傷日領因有華兵不得在路界通過之要求尚未商結十九日午後有南滿　社譯員船橋藤太郎在華兵營左近經過口角被毆報由日守備隊派中隊長谷中尉帶同大隊副官隅田中尉並通譯兵一名傳令兵一名率同隊兵三十名前往中國兵營交涉行抵營門將日隊紥在華營幕次谷中尉率隅田等四人徑自入營與第三營營長相見要求調查肇事兵丁該營長告以滋事各兵隷第二營現第二營長不在當代爲知會惟帶來之日守備隊紥在營門恐滋事端請先退回同時陶道尹適以先一日抓車事件方在日領館磋商辦法忽接電話謂華兵毆傷日人日守備隊已率隊向華營而去立請日領以電話促守備隊官將隊火速撤回維時槍聲已在營外驟起各營長初尚不知何人所發嗣陶道尹約同高旅長會同日領日警等馳往勸阻始而雙方兵士仍然射擊移時始止日本方面死十七人傷十八人中國方面據報死十四人傷十四人事後高師長與日領議定暫時辦法六條大旨均關華軍隊撤退問題所有長埠華軍除裴其勳所部馬步二百五十名仍留駐外餘悉開離三十五里以外現仍從事調查日兵亦在調查中 
[川藏問題之緊急]  
　　英文京津太晤士報北京通訊云中政府曁毘連西藏之甘肅四川雲南各省督軍目下對於西藏問題仍異常注意且觀察邊陲藏番之舉動益覺嚴密除日前駐藏辦事長官遺派代表進京與政府磋商西藏問題外國務院復接到甘肅督軍張廣建來電稱兹届八月停止戰事之期而藏番方面仍發現不穏之朕兆應如何制止請示遵行等語據云張甘督尚請示於政府對於西藏自治問題應如何辦理聞政府於日昨曾電復張廣建飭其遣派委員與藏番首領會商條件然後准其自治之權該委員等要求張甘督畀予辦理各項懸案之權藉可與藏番判决各部爭執問題倘無侵越中央大權之處尚可准予所請以免下月戰事重開四川熊克武亦有電達政府報告川藏邊界地方情形甚屬危險要求政府予以特權以便辦理一切蓋恐藏番再有暴動情事不得不臨時思一對待之策以免往返電商遲誤時機諸多失措刻陸軍部按照熊氏報告各節詳加討論並籌畫藏邊防務一切俟此項防務籌有端倪即由陸軍部電致甘肅四川及雲南等省督軍令其各派軍隊駐紥藏邊諸按締結條件辦理 
　　中央政聞社消息云川邊空虚藏番迭次内犯擾亂數年又値川中大局未復故政府迄未得以顧及致使愈不可收拾去歲冬間雖經英人台克滿之調停暫時停止戰事但藏番狡獷陽藉停戰之名暗中仍依然進迫南北和局不定政府無力派兵駐防川邊兵餉兩缺藏番察此情形日與川軍統領劉贊廷交涉劉軍旣無　力又乏兵援以是川邊危殆已甚本社昨接川邊通函一件兹錄如次亦可以窺其大凡矣函云邊藏遠在西陲縱横萬餘里北界陜甘南界滇省西界廓爾喀印度等等誠西陲之重鎭中國之藩籬也當前淸時西藏設駐大臣川邊設邊務大臣各率重兵扼要防守迨至民國成立國家多事不遑顧及邊遠始而藏番乘隙蠢動驅逐駐藏大臣竟使數千里版圖一朝喪失藏番猶復乘勢進取邊防各縣幸邊軍顧統領占文扼守巴塘派兵次第恢復全邊直抵昌都縣治奈邊軍僅十一營只足駐守邊防地面由是昌都以西境爲藏番佔據去年二月藏番乘邊軍糧餉不濟士卒饑疲攻陷邊防十一縣擊散邊軍六七營番匪猖獗全邊幾不能保繼因陳鎭守使派兵由北路攻取甘孜駐巴劉分統贊廷亦商同美國醫士吏德文親赴昌都與藏藩噶布倫交涉停戰靜候中央及成都當局明令解决由此始克苟安旦夕保全半壁邊防詎藏番陽藉交涉爲名暗則迫使邊民驅逐漢兵去年冬間邊匪焚掠邊軍一營而巴安爲全邊根本各國敎堂林立其間今亦音耗不通存亡未卜邊南遍地皆匪各縣文報久已不通此種危急情形早經當地官吏呈報旋奉令飭陳護理使速派援兵并經四川省長電令商請督軍派援又由陳護使電令大兵大途惟候中央彈欵查藏番停戰期限轉瞬將滿陳護使又候彈欵所派援兵前隊始抵雅江尚候彈欵再事稽延立見匪勢養成全邊失盡外患從而乘之恐内地亦不能高枕無事况民國三年陳步三糾結鎭夷背叛邱旅長昂靑率兵千餘名血戰數月始將定鄉彈丸之地克復今倘不及時進取待全邊盡失始行救援未免大費兵力惟邊軍現僅三營陳護使所部陸軍無多恢復邊防十一縣尚恐不足安能進圖西藏縱使能以恢復邊防而藏患不除終非國家之福爲今之計惟有速派大兵乘勢進圖西藏以期鞏固邊圉誠國家之急務也 
[京華短簡]  
　　自聨合國宣布對德恢復和平後政府亦連日討論此事聞其所擬辦法有二（一）擬由中立國先行間接通告德政府對於解除戰爭之表示而後再以非正式之公文聲明拒絶簽約之内情及其抗議之原因（一）改訂恢復通商之條約其中關於實業經濟各項正在研究不相侵越但求彼此公允適當之承認惟上述辦法政府尚須與新國會磋商何日發表及原定辦法有無變更尚不可知 
　　昨日（二十九）星期二閣議例會閣員一律出席先由龔代閣聲明改組内閣之必要衆無異議次討論廣東軍政府借用遣送敵僑經費案决由財政部稅務處會籌撥還又派員赴歐參列國際備務會議案决由外交部開單請派又海軍交通兩部會呈請派航運公司督辦案决派薩鎭冰充任最後復通過例案數起始行散會 
　　中美通信社消息美總統以近世同盟罷工風潮愈趨愈烈擬創一國際保工會定於本年十月在美京華盛頓舉行中政府已經英朱使照會加入現外交方面擬以顧維鈞爲保工工委員聞已經國務會議議决即日當以明令發表 
　　中東鐵路路工前爲過激派所惑藉口工資發給俄幣要約罷工昨得某方面消息本月二十五號路公司發放工資之期該公司果仍一律發給俄幣因此火車司機人現已全體罷工車亦停駛迄二十六號俄電局電話工人亦相繼罷工情形頗爲險惡郭督辦前昨兩日已迭電抵京請中央迅爲設法准在救濟哈埠之二千萬元國幣内移滙七十五萬元到哈俾資籌畫各項工資以期轉圜罷工風潮而免爲他人揷足致復喪失國家主權 
　　新定關稅稅則各國均已承認預定八月一日起實行聞丹來公使昨亦接其政府來電表示贊成預定之　决可實行無礙矣 
　　中美通信社消息近有茶商代表龔璜來京晋見當道請減免各茶出口稅釐已由財政部稅務處核議可望於日内核准發表 
　　奉吉形勢仍極險惡府院方面昨又接吉林省議會等二十五日所發之電略云吉林自更調督軍命令發表後軍官異常憤激遂將軍隊紛紛調拔地方空虚盜賊四起各處告警函電紛至沓來近省一帶時有搶刦報告風聲鹤唳草木皆兵人民恐懼大有朝不保夕之概以致孟督數次起身均被人民攀轅挽留暫維秩序不肯放行曾電告政府在案詎孟督於今日早晨搬運行裝又預備起程入都人民聞知咸相驚恐當集二千餘人齊赴督署涕泣挽留懇駐吉保護治安一俟鮑督到吉接替再行啓程孟督迫不獲已允在吉暫任帮同人民維持秩序懇以吉林七百萬人民生命財產爲重速定解决方針以免人民塗炭吉林危急迫在眉睫臨電哀泣伏希鑒察 
　　政府以黑龍江督軍孫烈臣受命已久迄未履任近者復有赴吉剿匪之請又准吉郭省長來電深恐奉軍入吉發生戰事力懇政府電孫阻止日昨已電致孫督略稱鮑督亦已赴吉所有剿匪善後各事自有應負專責之人即希執事尅日赴黑履新並將啓程日期即行電復爲盼 
　　數月前以轉錄山東軍人通電被封之益世報經理杜君日前具呈警廰請求允准該報重行出版經警察總監吳炳湘於本月二十六日批准刻該報定於八月一日重行發刋 
[李純與吳炳湘商辦漕運函]  
　　齊省長電請停止在蘇採運漕米係爲維持本省民食起見乃漕運局總辦吳炳湘以爲反對招商承運遂將原定章程八條修改函請李督軍代爲疏通並將修改章程十二條寄閱李督當即復函拒絶兹將往來原函錄下（吳炳湘來函）逕啓者案查本局前因京津米糧異常缺乏派員採運籌欵維艱一時匪易擬先援照漕運局暫行章程第六條暫行招商承辦以濟急需業將情形電達查照並聲明俟該項章程經部核准後再行函達在案兹准内財農各部函復核准施行到局除分行外相應檢送一分即希察照惟本局尚有聲請此項辦法雖名招商承辦所有採運數目分銷價格均係由局主持而於經行之處所到達之地點並由局派員監察所發護照亦由指定承運員擔任並無商號字樣與普通商運逈異第在貴省禁米出口之際津浦鐵路車輛缺乏轉輸米石往往有積壓七八月之久勢不得不取諸海運之一途内部關係恐非外人所能詳悉對於商運辦法或致有誤會之處尚希對於外人勿爲宣布俾免異言是所盼禱此致江蘇督軍李京師警察廰兼漕運局總辦吳炳湘啓（李純復函）巡復者准貴局函開查招商承運章程第五條分陸運海運辦法第二節其係由海運須由本局咨呈財政部轉咨稅務處先行飭關知照等語其中並無咨明採辦省分字樣以本省　形而論如商人承運此項漕米在上海一帶任意採購即由部處直接飭關放行本省稽查難周深慮漫無限止於本省民食勢必受極大影響雖漕米條約所許而外人方面以放運過多亦必羣起責難似宜預籌補救以維民食相應函復查照此致漕運局吳江蘇督軍李純敬復 
[南京快信]  
　　王克敏昨午乘津浦車抵寗即入城與李督晤談甚久聞均關於和議進行事宜施乘十一鐘夜車赴滬 
　　軍署主任參謀劉玉珂奉李督派赴津促朱桂莘南下東海電徴組閣意見李復電無論何人絶無成見 
　　李督齊省長以本省水災甚重昨續電政府請速頒賑欵以拯災黎 
　　泗陽匪勢甚熾李督昨電淮揚馬鎭守使海州白鎭守使會派得力軍隊馳往撲剿以靖地方 
　　張作霖昨通電宣布高士儐抗命罪狀並稱已派孫烈臣率軍入吉討伐 
　　津浦路花旗營附近路軌前因陷下十餘丈往來火車須銜接倒換以致不能按時到站現聞已修竣不日可照常 
　　浦口商埠局會辦温宗堯因開闢商埠借欵事今日午車北上 
　　梁士詒派來採辦賑米之胡公福因齊省長力拒在蘇採米已於昨日返京 
　　魯皖蘇豫四省聨防仍照去年公布之辦法協力進行惟浙鄂贛三省亦來電商請加入聨防以淸匪孽 
　　此間近日亦發現虎列拉症省警廰刻已與各醫院設法預防尚未蔓延 
地方通信 
[松江]  
　　暑期學聞　中等以上學校回籍學生聨合會議决增設敎育股公推省立第二女子師範學校學生吳光墨爲股長擬借用景賢女校校舍舉辦義務學校現正從事佈置以資開辦 
小學敎員夏期講習會倪伯英張彬士兩主辦規畫會務極爲盡力各聽講員每日上課時間多至七八時並令於課外輪任實習敎授隔日開實習敎授評判會一次指陳得失以便興革更擬在此講習期内徴集國民學校各類表簿開一國民學校行政成績展覽會至閉幕日則開一小運動會延聘滬上各體育專家從事指導　莘莊鎭縣立第六高等小學校於前日起開夏期補習會專令學生補習國文英文算學三科預定補習二十天免致學生抛荒功課各敎員在補習期内授課純盡義務不支薪水又聞泗涇第四高等小學校亦照去歲辦法舉行夏季補習 
[蘇州]  
　　法官甄錄試　江蘇司法官考試於七月三十日假草橋頭省立第二中學校舉行甄錄試與考者共八百餘人計分十六牌五十人場規極嚴試題由部派監試陳某携蘇國文題爲（擬聲明領事裁判權於中國有害於外國無利提出國際聨盟理由書）法學通論題爲（司法部對於下級審檢廰之訓令是否爲法律解釋其與大理院之統一解釋法律權之異同何在試說明之）此次試卷聞須送京司法部評定去留再行電蘇出榜定期覆試 
　　周莊盜案　吳縣轄境周莊鄉寒貞村吳文林家突於本月十五號夜間被盜匪十人左右撞門進内將室内衣物銀洋搜刦一空携贓而逸當由該事主報告該管第六分駐所巡官陳樑轉報第四分所呈報到縣即經承審員帶同錄事檢騐員前往覆勘無異呈請通飭 
　　議辦平糶　蘇城自午夏以來霉雨連綿米價飛漲貧苦小民恐慌殊甚城市董事貝理泰曁各市鄉董事張冕傑等先後到縣面請舉辦平糶以維民食温知事當即函致豐備義倉略謂義倉之設原屬備荒仁政本年霪雨兼旬災象已成素諗該倉經費充裕亟應採購積儲以備靑黃不接之際可以隨時舉辦平糶云云一般貧苦小民聞之莫不引領而望 
　　焚燬違約貨　蘇州學生聨合會近因查獲東貨紙張洋布漂粉等件寄存鐵路貨棧特邀同各圑體代表於昨日下午二時許在吳縣教育會開會討論辦法到會者如商會代表宋友裴農會代表蔣炳華曁敎育會代表洋貨代表顔料代表等先由 
由學生會代表報告開會宗旨繼即發表登獲之紙張洋貨漂粉應請籌議保存抑或焚燬其結果贊成焚燬者爲多數遂定於本月三十一日上午八時在公共體育塲當衆焚燬並由紫噡龍社擔任驅龍前往以防不虞 
[無錫]  
　　疫氛日燬之豫防　自滬上發現虎列拉疫症以來無錫交通密邇因之亦巳傳及始自馬路一帶繼而及於城市一日之間死亡數十人錫人名此症爲四件頭症雖兇險苟從速醫治得法尚可更生此次疫氛來勢極速一家數口死亡相繼人心惶急萬狀幸中西醫士已向滬上各醫院研究得治療之法頗能着手奏效而一般無識愚氓初不知病情及醫治之法尚作種種無益之祈禱揑稱仙方可冶疫病並迎神賽會供奉木偶以爲可以解疫徒喪生命殊爲可哂縣公署某書記某聽差日前均染疫而亡楊知事深知疫氛猛烈慨然捐廉會同紳董商請普仁醫院美醫士李克樂君舉辦防疫李君已擔任籌備邑中中西醫士亦均熱心願盡義務大約三數日内即可成立日來遇有發生疫病之人均赴普仁大同兩醫院求治均於肩背之上注射鹽液於血管多至二次必能得生惟如醫治過遲每難見效商家居户亦均紛紛購買避疫十滴藥水以備不虞本日楊知事恐時疫流行及於押所諸多危險命將刑事中尚未執行之輕犯發押看守所及拘留所者交保釋放以免傳染普仁大同兩醫院均有人滿之患每日每院均有三四十人來院求治四鄉病人因風氣未開兼因道路遠隔交通不便不及來城而各醫士日夜駐院輪流診理聞均數夜未眠諸醫士之熱心救濟殊可欽云 
[鎭江]  
　　各界聨合會議　鎭郡各界聨合會於日昨午後三時假又新街口福音堂開常會所有評議幹事交際三部人員到者約八十人議决事件如下一籌備儲金贖路議由本會請幹事員各就該公圑切實勸解一議由本會通函各工廠請於出品商標上加蓋中華國貨戳記孫壽等請追查私進東貨罰欵案議交審查一華昌染色東紗案俟餘大廠復到再議一組織檢查所案議决由本會擇定車站及江口兩處爲檢查所請商會迅知各業速推檢查員在檢查所自檢歸本會調查員監視一以本會之成立通告各機關議决通過六時散會 
[揚州]  
　　聨合會開成立會　揚州各界聨合會組織業已就緒暫假學生聨合會爲事務所議由商會推出正會長一人評議員六人農會推出副會長一人評議員一人報界評議員二人敎育界評議員三人學界評議員二人旅外學生評議員二人二十九日下午假五師附屬小學開成立大會商界因時間短促止會長及評議均未產出副會長推蕭受之（農）黃植（學）評議員張少齋（報）黃龍臣（農）張少秋易芝生（敎育界）未明胡煜（學）楊乃恒（旅外學生會）聞醫學公會及街董聨合會亦請願加入云 
[南通]  
　　喉症流行　邇來寒暖不時城廂一帶忽發現一種喉症傳染甚速得病後鮮有活命者聞此症初起時乍寒乍熱頭暈目眩喉間隠隠作痛一二日後遂腫爛不堪飲食不能下咽臭氣觸鼻故一般醫生均皆束手也 
　　農民觸電　住居南鄉黃泥山之農民陳某昨與其兄正在田中刈削棉旁野草之時倐忽轩雷電交作大雨滂沱舉止失措間突然霹靂一聲陳某遂觸電斃命兄於雷初鳴際即避入草中迨雨止往視其弟已週身焦黑而死手中所持之草刀亦棄置路隅矣 
雜評一 
[江西之省長問題（默）]  
　　安系最近之計劃一方欲鞏固其在中央之地位一方欲推廣勢力於各省此固顯然者也雖然安系之始終不悟惟一黨一派之權利是圖初不足怪所可怪者地方人士若惟恐其勢力之不侵入而開門以招之也風之來也乘乎空水之入也乘乎虚外邪之感也乘乎弱地方人士苟能自固圑體不起内訌則外來勢力又何能乘問而入今者山東之省長已攫入彼派之手矣而江西之地方人士猶復各挾私見互鬭意氣送戚留戚皆無絲毫謀地方福利之意是不啻自撤藩籬以待來者耳嗚呼齷齪士紳無聊政客盤踞社會之中心爲一般無知識盲從之人作迎新送舊之倡導者何限此等惡習不除則地方之刷新終屬無望於人又何尤哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海學生聨合會消息]  
　　致巴黎中國專使電　巴黎中國公使館轉議和專使鈞鑒德約問題如不能保留山東一切權利萬望勿遽行補簽字於和約敝會誓爲公等後盾上海學生聨合會叩 
　　致大總統國務院電　大總統國務院鈞鑒山東問題聞將補行簽字此事關係我國前途至巨各界竭力挽救僅獲拒簽但結果若不顧主權補簽德約是直甘心斷送國人誓不承認若謂和會不能主持公理宜訴諸國際同盟不當因噎廢食自甘奉送尚望持以堅毅勿爲羣小所惑國民幸甚上海學生聨合會叩卅 
　　交際部常會紀事　三十一日交際部開常出席者四十四人主席桂勗剛代理書記張炳燾九時開會（一）周明棟報告調查科經過情形（二）李峻華報告見盧護軍使情形（三）董克仁報告與蔡祚章調查功益社情形其所用原料是否產自石島尚不可靠今已函至出產地請設法調查（四）董克仁提議嗣後各界備車馬請本部派人調查各該出品者應謝絶車馬由本部自行約時前往調查（五）周明梀提議現今醫界所用棉花大半來自日本然其製法甚易今可函懇各藥房組織一製造廠當衆通過（六）董克仁報告奸商販賣私米情形（七）陳詠聲女士提議本會週刋之外可加一種激發愛國心之印刷品以補不足當衆通過然後咨評議部（八）陳詠聲女士因特别事故辭調查科編輯員之職當由部長委任徐素娟女士接任 
[路權維持會電爭路權]  
　　路權維持會致北京電云北京大總統國務院鈞鑒美國調解中日外交主張膠濟合辦順濟高徐兩路繼續前約明明南滿覆轍危險堪虞務希堅持勿允藉維主權路權維持會叩卅一 
[淸華赴美學生陸續到滬]  
　　淸華本屆赴美留學學生已陸續到申定於八月二號上午八時（新鐘）在靑年會開全體大會駐滬美領事寰球學生會江蘇省敎育會歐美同學會上海學生聨合會及靑年會定於八月四號九號十號開會歡送 
淸華己未同學會已祖織問訊處凡淸華本屆留美學生或自費留美學生欲詢問關於預備出洋一切事宜可於每日上午九時至十時（新鐘）至靑年會四百零七號與沈克非鄭家覺接洽兹將淸華本屆赴美學生已抵滬者錄下　許震宙　陳恭藩　李汝祺　杜卿　陳長桐　桂中樞　笪遠綸　孫家璽　方頣樸楊頤桂　孫浩烜　程樹仁　唐崇慈　郭宗汾　謝惠　黃鈺生　汪攀桂　嚴紱苹　華秀升　喬萬選　陳飛鵬　鄭家覺　黃慈祥　趙恩廊　曾心銘孟治　沈克非　容啓兆　鄺壽堃　林世熙　凌賡揚　李春榮　楊聘三　陳德恒　程耀椿　錢端升　蕭逹　李瑞圭　沈守澤　湯武傑　王國樹　倪葆椿　徐梁　徐維明　汪煦 
[蔣作賓游英美之概况]  
　　蔣作賓君於三月乘春陽丸放洋四月抵舊金山美人以蔣君爲中國辛亥革新人物各界極表歡迎而美政府尤禮重之雖以戰後百忙之際特派專員數人陪蔣君參觀華盛頓牛約費省各軍隊多行正式校閱禮並按中將銜鳴砲示敬一日蔣君自紐約城乘車至流占修觀兵該將官率全隊迎於江干是日大雨滂沱車至較遲而該軍鵠立雨中移時略無倦意後操演尤盡力其軍國民精神可覘一班蔣君於美國最近戰術及戰後新發明槍械飛機等製造廠考察極詳並試乘其戰時所用最鉅飛機高至千餘尺自紐約遠掠大西洋角歷數時之久蔣君在美非僅考察其軍務凡一切政俗民情實業敎育皆頗注意上自當軸下至工黨貧民無不時相問答是以於其共和眞相所午頗多五月自美蒞英倫特注重其海軍及各岸軍港之佈置潛水艇之製造並新編陸軍及防陸戰毒氣砲之機關並大飛機等英參謀部招待亦極週備昨蔣君告一友人謂英參陸部將校多善日語彼輩與予數日暢談竟無須繙譯蓋就中曾有留學扶桑研究其陸軍者云云 
[商會會員之外籍問題]  
　　自陳炳謙等一百十五人阻止總商會開會員會後又發生外籍問題兹將關於斯事往返之函稿錄下 
　　陳祥華致會員代表徐湯函　敬啓者頃閱報載反對總商會開會員會首先列名之人爲陳炳謙君傳聞此君係外國人未番確否請尊處查明如果確實則他國之人能否得爲我總商會之會員尚希詳查宣佈是爲至盼此請菊如節之先生台電七月二十七日陳祥華謹上 
　　會員代表復陳祥華函　祥華先生惠鑒敬復者日前接奉大敎以閱報載反對總商會開會員會首先列名之陳君炳謙傳聞係外國人請爲查明宣佈等因當即委託佑尼干大律師調查兹得該律師復函云渠已接到葡萄牙領事正式聲明陳君炳謙確係葡萄牙國人云云除已函致總商會請照章辦理外合行奉復即希察照爲幸此頌台安徐菊如湯節之等同啓 
　　會員代表致總商會函　敬啓者日前接到陳祥華君來函（見上略）當經委託佑尼干律師調查兹得該律師復函云渠已接到葡萄牙領事正式聲明陳君炳謙確係葡萄牙國人云查商會第六條（總商會會員不限人數但以該區域内中華民國之男子具有左列資格之一者爲限）今陳君旣係葡萄牙之人實無入商會爲會員之資格應請尊處宣佈除名以符定章至盼至禱此致上海總商會徐菊如湯節之等同啓 
[閘北推放租界問題之覆函]  
　　閘北公民俞國楨等日前因推放租界問題函請楊交涉員答覆昨已接得楊交涉員復書云接准大函備悉具見諸公關懐國事注重主權卓識熱心良用佩慰惟此事現未重提鄙人在京亦無所聞以後如有議及自必妥籌對付以盡職責用副殷期也此復順頌台社 
[吳光新由杭返滬]  
　　長江上游總司令吳光新南下抵滬後乘坐火車赴杭晋謁楊浙督軍磋商和議問題昨日午後由杭乘坐快車於六點半時返滬從北站下車假寓公共租界一品香旅社 
[戚揚捕人後之贛人呼籲]  
　　江西旅滬同鄉接贛省議會正議長龍欽海副議長胡廷鑾議員曹俊等公函云緱生先生曁旅滬同鄉諸先生鈞鑒敬啓者戚揚長贛六載於兹縱屬殃民蔑視議會種種惡跡久爲吾贛所切齒此次國會查辦省會彈劾原以竟從前未竟之功爲桑梓謀幸福不意少數嗜利之徒甘其餕餘在議會則以搗亂爲事令提案不能開議在會外則假造民意私電挽留爲處作倀惟恐吾贛人脂膏不盡一般志士覩此情形無不眦裂髮指爰於本月二十四日在百花洲沈公祠開公民送戚會表示不留之意詎戚腦羞成怒法外干涉竟令警務處將發起人張岡捕禁竊戚揚禍贛盡人皆知凡有血氣異口同聲以立除此獠爲快張岡以主張眞正民意横罹此禍同人援手無策實深慚悚夙仰我公關懐桑梓務懇轉電陳督令將張岡釋出以免沈寃不特身受者感德無涘即故鄉父老靡不拜賜矣 
[省敎育會之體育特别講演]  
　　江蘇省敎育會附設體育研究會將於八月一二兩日開體育特别講演會敦請美國梅女士（現任中國女子靑年會體育班主任）演講女子運動生理及今後對於中國女子體育之希望梅女士深明體育學理兼之經騐豐富在美國亦爲女界所推重屆時必有名言讜論供體育界之研究以增進吾國女子之體育也聞各女學校屆時均將派遣職員學生赴會聽講其講演時間爲每日上午新鐘十時起云 
[關於時疫之消息]  
　　大慶里愛仁醫院周森友博士昨應保國會之請演說時疫之病源治法及預防法略謂現上海盛行之霍亂症西名虎列拉謂自十九世紀從印度傳至歐美等處實則中國古醫書早有此症殆由中國傳至印度者也一八八四年法國名醫谷和始發見霍亂菌形如灣月有時作螺旋絲狀在人體中蕃植極速醫家取而培養之亦極易發育病者之排洩物中此菌極多吐出物中則甚少見排洩物爲蠅所嘬遂携此菌飛渡於菜肴水果及一切食物之上卒由食物帶入人之腸胃而病發矣病狀可分三步第一步爲頭痛腹部不舒微瀉漸繼以吐第二步爲吐瀉劇烈腹痛口乾舌白足筋抽　膚色灰靑而皺頰枯睛陷身發冷汗口中熱度較常人爲低而肛門熱至百三四度糞由黃變白如米湯血液中之水分悉被排出故每至血行乾滯而死若於第二步不死則第三步轉能恢復氣力使病減退膚黑漸消吐瀉漸稀腹痛漸止外體漸熱尿量漸多病乃漸愈然亦有似愈而轉劇者大概體質堅强之人富於抵抗力者雖有病菌入腹終由排洩而出可不發病即發病亦能不需醫藥至第三步而自愈然此等人百不得一吾人得此症時急宜於第一步急求治療至第二步即恐治療無效治療之法初瀉時宜以開水冲服瀉油一茶匙腹痛筋搐則冲服𠹭囉頻每三小時一次每次二十滴至三十滴四五次爲度兒童依年齡酌減劇吐則宜食加路來二小時一次每次三分之一釐口渴則飲機器冰體疲則飲勃蘭地如病勢已危洩瀉太多則宜用鹽水針剌入血管以救血輪之枯澀然以上治法終以醫者行之爲宜病家自爲之恐弄巧成拙也病初起時送入醫院最爲穏妥或自備一室安置病者勿與他人接近排洩物中須傾入臭藥水病者之衣被用具須行消毒或竟燬之家人侍病者須一星期不受傳染始可與外人來往此症本不易傳染於人惟洗衣者滌溺器者食不潔水所洗之菜暴露已久之牛乳及一切爲蠅所附之物者始受傳染蓋病者之毒菌已間接入其口腹也此類毒菌入於肉類鮮麵包奶油等物中可生存七八日之久在蠅腹中亦可生存三日以上惟遇乾燥即死故空氣中無此菌活動之餘地凡患霍亂症者低濕處恒比高燥處爲多貧民之最易患此者因居處低濕不潔飲料惡濁且多受驚恐故也預防之法惟將一切食物煑至沸度乘熱時食之生菜勿食魚肉失味者勿食一切不易消化之物勿食食勿太飽早眠早起睡眠時間至少八小時量力運動多沐浴飲料用水購之老虎灶者須自己再煑至極沸後用之勿因聞人死亡而驚懼驚懼傷腦腦之工作失常亦易爲病也要而言之沸水爲便易之殺菌妙藥吾人所食之物所用之刀七杯箸等具均從沸水中經過自無傳染之患矣 
　　神州醫藥會於牯嶺路開辦診察所復分派醫隊先後至浦東洋涇及南市沙布弄設立臨時防疫所施診送藥拯救時疫已誌前報兹聞該會辦理治疫頗爲得手各處求診者日漸增多以時疫占十分之六其中有一成衣匠之妻患疫垂危手足厥冷脉息全無投以解懸丹逾時甦醒刻已大愈其類手此等危症而救痊者甚多惟鄉民誤於挑痧刮痧及求服仙方致誤性命實在不少現該會除派醫士帶同見習生親往各村諄諄勸告及散送治疫藥品外並遍發白話傳單警告鄉民俾免貽誤生命云又該會接聨益施材會函稱如有不及施救之症而病故無以爲殮者願出施材相助該會當卽具函伸謝並印入傳單囑鄉民遇有貧人病故速來報告以便給棺收殮幸勿棄尸不葬致釀疫癘 
　　江蘇第二監獄前數日發生時疫由女監始先後死亡女犯多名該監敖典獄長深恐蔓延遂將未病各女犯分三處隔離一寄新普育堂約五十餘人一收病監内約二十餘人（該病監係男病監緣男犯先事預防未曾波及故借用此監）一借用女監東首對照之會議廰内約四十餘人嚴行隔離目下已無患病者所有女監完全騰出敖典獄長查得女監地域較低故將各舖位一律升高並以右灰撤於下一面督飭員丁用防疫藥水打洗牆壁以滅疫氣俟時疫消滅後再行遷入又城内陸軍監獄亦稍染疫氣經敖典獄長設法預防於中央勿字號監房飭匠修整改隔離病監以免傳染 
　　淞滬警察廳長訓令各區署所文云爲令知事案照現在天氣炎熱時疫流行染患之家死亡相繼駭人聽聞本廳長一再籌思欲免傳染之患莫如設法消毒現就本廰東首前滬南防疫所原址設立時疫消毒所委派主任一員以本廳衛生科長兼充消毒專員一員以閘北防疫員兼充調查員以衛生科科員兼充隨時會同各區官長辦理如有人民染患時疫者責令該家屬立時送往醫院醫治倘遇染疫身故者即由各該署報告該所隨時由專員帶同夫役及一切消毒之物前往死者之家切實消毒以免傳染定於八月一日開辦除呈報並分行外合亟令行知照仰即督飭所屬認眞調查會同辦理勿違切切此令　又發布告云爲布告事現在天氣熱了時疫流行的狠快本廰長爲你們想那避疫的方法如取締食物飲料咧如掃除垃圾淸潔道路咧一再的訂立章程布告曉諭並規定居民傾倒垃圾時間每日以上午十時以前爲度曉諭大家亦不止一次無非是講究公共衛生的意思但是有一般不顧公德的人民仍然將垃圾及一切汚穢之物隨時隨地任意的抛棄要曉得垃圾是最齷齪的甚麽蒼蠅呀蚊子呀都是由裏面生出來傳播疫氣的所以街面上最要潔淨萬不可有一點垃圾堆積的本廰長已嚴令各區官長督率崗警隨時認眞取締並飭淸道員嚴督淸道夫按時淸理兹再特訂垃圾處罰專則九條布告你們一體遵守如果查有故意違犯本廳長一定要照章罰辦的此爲保全你們的衛生起見萬不可視爲具文的切切此布　計開垃圾處罰專則九條　（一）早晨十時以後傾倒垃圾於路（二）雖在早晨十時以前而不傾倒垃圾於左近垃圾箱内者（三）見自己門前有他人傾倒垃圾旣不阻止復不代爲掃除又不報告就近崗警者（四）以菜菓皮壳瓦礫穢水等類傾棄道路者（五）各種菜菓攤擔以皮壳等物棄置道路者（六）往來行人口食瓜菓而將皮壳隨路抛棄者（七）門前有掃除之必要經警察令其淸掃而抗不遵從者（八）隨路任意便溺者（九）違犯上列各條處五角以上五元以下之罰金 
　　浦東靑年圑昨致淞滬警察廰長上海縣知事公函云敬啓者浦東沿浦各地年來以工廠林立致居民日增月多僻隅陋巷住者皆滿惟此輩多屬無知苦力因生計上之關係居室但求容身食物惟知充飢旣乏保生之術遂釀不測之機若今歲旬月以來沿浦各地疫症流行死亡相繼近且延及東鄉大有燎原難滅之概其情可憫其勢可畏細考其故多由於居室不潔街道太狹平時食物太汚河不穢濁兼之積穢滿街無干涉掃除之人有識者熟視無覩無知者遂任情逕行禍發一旦毒遍萬民推求其故實堪痛愍素知廰長仁愛爲懐救民爲任懇請即行設法使治下浦東各處街道穢物悉行掃除俾免禍於將來并干涉再犯務絶惡於後日疏治河道取締不潔之食物登斯民於袵席援萬姓於水火將來歌功頌德者當不止敝圑靑年也不勝感戴拜禱之至 
　　基督徒布道圑夏令布道在慕爾堂開講已逾匝月該圑領袖蔡式之牧師以疫氣蔓延大都地方不防傳染居家不察病源之故總之起居不愼飲食不潔所致連日率同圑員陳友德倪雲林竺規街親涖城内華界之曲衖僻隅仍是瓜皮垃圾各種汚物沿途滿積穢氣觸鼻殊於公共衛生大有妨害在途中逢人逐户演講淸潔爲防疫之必要除函請官廰加意設法迅予掃除外一面組織成隊分段出發明白宣演以防疫癘 
　　昨日傍晚時有形似船伙之某甲因染時疫行至南市洪生碼頭裏街信昌典當後門附近忽覺頭暈仆地俄卽氣絶當由崗警往視死者年約四十左右身穿藍布衫褲足上無鞋襪檢其身上有大洋一元小洋十角當票一紙當即回報第一區警署飭十六舖地甲查明滬上並無屍屬即行投報地檢廰請爲相騐　小南門外大街薈萃樓茶館門面擺設油炸儈灘之徽州人莊某年四十餘歳前夜十時後發痧雇人設法針灸並灌藥水等時已不及至前日十時後身死　又住南門外桑園街拉黃包車之江陰人官鈞約三十歲前日入暮後交班回庽卽覺腹痛亂喊兼以嘔瀉經救無效至昨日黎明殞命經其同鄉凑資收殮　老西門内學宮後面夢花樓第三十一號業廚司之松江人潘阿東二十五歲自前晚起疫卽舁送醫院求治稍痊回庽前日夜半忽又加烈至昨日天明身死　慕爾堂敎友吳金裕近在滬杭車站執業忽患疫症於前日去世報知該堂經由牧師蔡式之前往主喪吳一生誠篤淸貧若洗查得歷年零星積蓄祗有三十餘金代爲設法成殮隨舁至西外敎會公山由蔡牧師行入葬禮俾安窀穸 
　　滬上時疫租界中已覺稍减天津路紅十字會時疫醫院昨前兩日投院求診者已不若前此之擁擠惟南市疫勢仍甚猖獗前日寓居老西門之江陰旅滬巨商毛耕園午後得症入晚即死而尤以十六舖迤南爲尤劇勞動社會染患死亡者固不知凡幾即中上等士商亦不乏罹其災厄新普育堂診治患疫病人其忙碌不亞於日前租界之時疫醫云 
[荷領催撥周濟敵僑費]  
　　駐滬荷總領事迭函江蘇齊省長要求請將允許周濟敵僑各費速予撥還未邀財部照准兹聞荷領又函催齊省長照撥經齊省長轉電財部擬先由省籌墊俟將來於解欵中扣抵一面函復荷領俟部復再行函達云 
[嚴查偷運米糧之省令]  
　　海關姚監督上海貨物稅總公所同接江蘇齊省長陷電云據滬海道尹呈稱迭奉鈞令以近日米價日漲恐有奸商私運米糧出口應由該道尹嚴令沿海各縣嚴密查拿以維民食等因仰見關心民瘼奉經轉行在案惟上海爲通商巨埠近據訪查有無恥奸商别出機謀偷運米糧先以糧食改用小船陸續運至沿海各縣暫行窩藏俟積有成數外洋輪船出口有期經過沿海再以駁船上輪運往靑島以遂其販運出洋之詭計奸謀百出民食所關除再通令沿海各縣知事嚴密偵查外應請嚴令沿海各縣各稅所一體從嚴查拿以杜偷漏而維民食等情查奸商别出機謀將米運往沿海各縣偷運出洋如果屬實亟應嚴行查究除訓令沿海各縣嚴行偵查遇有奸商偷運立即提案從嚴究辦以肅法紀并候令行財政廰轉行沿海各稅所外合電該監督該所長一體遵照從嚴稽查遇有奸商偷運米糧立即扣留呈候究辦海關姚監督奉電後除函致稅務司嚴飭華洋扦巡每遇輪船出口從嚴稽查外昨特派委專員帶同扦巡人等馳往吳淞口外沿海一帶偵查有無駁運以杜偷漏 
[米市漸見平定]  
　　滬上米價迭被各行奸商打包私裝出洋致價格漲至八元七角昨日已漸見平落每石售開八元三角聞仁榖公所接到蕪湖民食維持會來函皖省軍民兩長業已於七月二十八日禁止再裝出省並將打成五萬餘石截留從此客秈來源或可稍鬆市面立定不再見高然無力貧民已難忍受矣 
[護軍使派兵監視焚土]  
　　盧護軍使以今日（一號）爲江海關在浦東焚燬烟土之期特派憲兵營第一連飭調排長一員督率兵士八名赴場監視 
[懇釋同春泰學徒之求助]  
　　南北市兩商會昨接學生聨合會代表何葆仁函云逕 
啓者查南市同春泰號學徒張文正前以繕貼愛國傳單之故被護軍使拘捕判决二年零十月徒刑敝會曾經議决從優撫卹藉資矜憐前該店以求釋店主之故備遭損失今復被學徒家族時向纒擾敝會於此不勝惻然吾國人民關心政治者已不多覩邇來稍有萌芽即横遭慘禍後將人皆緘口視國事爲致禍之由則吾國政治前途詎堪設想除由敝會直接向護軍使請憐其無知從寛赦宥外用特函達台端轉向前途要求貸恕以維商人愛國之至意 
[演說紗廠機器之種類]  
　　靑年會定八月二日星期六晚新鐘八時請聶雲台君演說紗廠機器之種類及用法之利弊其要目有五（一）紗廠建築（二）動力選擇（三）紗機各級（四）傳動各法（五）省煤電法聶君經辦恒豐紗廠十有餘年成效卓著機械學理研究尤深値此提倡專用國貨時代而棉界呼聲之熱度較高然棉業於紡識二事之繁賾局外人常抱望洋之嘆爲此該會特請聶君以其歷年之經騐發抒意見並將影燈百餘片映出各項機器連帶之作用以益同人凡留心棉業諸君其往聽之 
[組織邑廟豫園商業聨合會]  
　　邑廟豫園商業各店攤東夥陳潤生蔡伯琴徐子航李文洪（前淸眞商圑）葉錫昌邱菊人朱維新張士元（前永義商圑）祝鳳瑞湯中和蘇理源陸子文陸子淸范東林陳松濤徐蟾生何鳳鳴戴榮桂等五十人發起組織邑廟豫園商業聨合會以提倡國貨聨絡商情爲宗旨經該圑各商店沈永茂號茂錩號義昌號萬昌祥號仁昌永號同興和號隆興祥號等二百餘家贊成入會曾於上月十號二十號兩次假柴行廰開籌備會公推陳潤生爲臨時總幹事蔡伯琴爲會計徐子航李文洪爲書記葉錫昌王榮堂邱菊人等爲幹事擔任臨時各項職務至成立大會止現暫設通訊處於牙醫室愼德堂塡具入會志願書者業已不少簡章亦已草定宣言書正在起草中一俟籌備竣事即將開成立會云 
[浙省乾繭運滬之結束]  
　　浙省各處所產春夏兩繭業由滬杭甬路運送來滬七月十四號以前確數均誌本報兹查浙省乾繭現將告終故日來由火車報運來滬之數寥寥無幾兹將七月十四日以後來數列下　七月十六號由拱宸閘口運到十一車計一千二百九十四包　十七號由臨平閘口運到三車計一百九十五包　十九號由閘口運到一車計一百二十一包　二十一號由閘口運到三車計二百三十七包　二十三號由閘口運到一車計一百四十九包　二十八號由南星橋運到二車計一百九十一包　以上共運到二十一車計二千一百八十七包均由上海南站卸入貨棧由海關洋員驗訖即由該路運送處分撥塌車送往滬北各廠今歲浙省乾繭起運至今由火車陸續來滬之數共結計已達九萬八千零八十二包 
　　滬杭甬鐵路日前因浙繭上市由杭報運火車來滬之數恐南站原有貨棧不敷堆積故由該路南車站建築臨時繭棚並由王巡官添招臨時巡警二十名藉以保護目下浙繭告終所來者無幾特於昨日將南站之臨時繭棚飭工拆卸一面由該路局長飭知王巡官將所招臨時巡警二十名撤銷 
[滬杭路開夜客車今晚實行]  
　　楓涇規定停車　滬杭甬鐵路蘇浙交界之楓涇車站特别快車向不停留迭經該處紳商聨名呈請滬杭甬管理局規定特别快車在該站停留時刻以便該處乘客交通彼時該路因各站停車增加難免影響行車時刻拒未照准現屆添開夜特别快車之時故將該站規定停車惟各站夜車車票概用日間特别快車之票而楓涇向無特嗢快車票價目故除另定由楓涇站往來滬杭及滬寗兩路特别快車停止各站價目外並印發此項車票以便售用業由該路洋賬房於昨日（三十一號）發交兩路各站矣 
　　派探隨車往來　鐵路局長任筱珊以滬杭夜班客車准於今夜（一號）爲始添開値此炎夏旅客乘車往來必多携帶行李物件黑夜之間自當謹愼保護昨特諭令南站警區王巡官選派偵探一員隨同夜車往來稽查所有梵王渡徐家匯新老二龍華楓涇等站之巡警亦應派夜班警士各二名以便照料旅客而免遺失物件均由王巡官調派妥洽矣 
[尼羅號將抵香港改修]  
　　英文滬報云中國郵船公司之尼羅號前三年内由英政府用爲之船兹將交還該公司該船將於八月間載華工駛抵香港於是將入旱船塢改修工竣後將往來於舊金山香港之間本年十二月可以第一次開行按尼羅號乃由花旗輪船公司售與中國郵船公司者 
[英按察使定期赴威]  
　　文匯報云駐滬英國按察使沙斯瑪禮爵士定期八月九日偕其夫人赴威海衛 
[塘工善後局致河泊司函]  
　　浦東塘工善後局昨致江海北關河泊司函云逕復者本年七月十八日接奉函開爲東溝港口之寛度於浚浦平面圖上標準線所指明闊百六十尺惟此平面圖上兩種準線間相距一百六十尺爲浚浦局已經規定而航行及水之供給均屬有益不得改變且爲開浚港口便利計局中特立界樁於出口處之黃浦有效灘上以明標界線也等因並附圖一附到局察閱圖内標準界線寛度仍祇一百六十尺照此規定進行未嘗不可然航業前途大有妨礙敝局所辦公益事宜與浚浦局宗旨相同港口之闊狹對於個人毫無關係本無較量之必要緣東溝港直通川南縣界往來船隻重載居多且崇明海門各沙船設遇颺風賴此灣泊避險若港口收狹易於互撞妨害非淺河政猶似路政譬如上海租界馬路繁盛之區一再放闊尚虞危險况河道之危險 
 
 

Page 11

 
 
尤甚於此昨經地方紳商學界開會討論極端反對謂東溝水利關於上游農事留寛港口利於航行出入過於收狹衆情不洽敝局未便因循從事再四籌思彼此兼顧而行可得雙方滿意尚祈貴司准照規定二百二十尺進行兩有裨益用將原圖附還即煩查照前函據情轉商浚浦局通過所請是所企禱 
[禁止關役索取貨樣之布告]  
　　總商會昨接滬關稅務司賴發洛君函云本關近來迭據商人聲訴商貨運至各碼頭時常有關役索取樣品等情本稅務司現特飭繕華洋文布告一通分貼於各碼頭觸目之處以期禁絶此等妄爲合將華洋合璧布告式一紙送上即祈貴總商會查照轉知備案爲荷 
附布告　江海關稅務賴爲布告事照得近來迭據商人聲訴商貨運至各碼頭呈騐時常有關役藉口作樣索取貨物情事查向來商貨樣品祗有本關騐貨員有索取之權索取之時亦必給有收條爲據迨貨物騐過之後仍准該商持條將原貨領回現在旣據稱有前項情事合特布告各商嗣後倘有海關他項員役索取貨樣或騐貨員索樣不給收條卽來關禀明本稅務司自當立予查辦也仰即一體知悉此布 
[函送華貨輸入澳洲調查表]  
　　上海總商會昨接江蘇實業廰張廰長函云逕啓者案奉農商部咨稱本部前訂華貨運往歐洲各國調查表式樣由外交部分行派駐各國公使領事先後照式塡具釜山巴西薩摩島等處華貨輸入調查各表業經陸續咨送貴部在案兹又准外交部函送駐紐絲綸領事駐澳大利亞總領事等照式塡報華貨運至紐絲綸調查表華貨運至澳洲調查表各一件到部相應抄錄原送表册嗣請查照辦理等因前來查此項表册准交通部咨送到部已經先後令行各廰查照在案兹又應咨送前來合行抄錄原送表册令仰查照以資參考此令等因並附抄件到廰除分行外相應抄錄奉發調查表函請貴會查照 
[沙船中途遇盜]  
　　沙船公興順號近由江北泰興裝載燒酒及本布等貨來滬駛至瀏河相近二十里突來寗波紅頭有眼睛之巨船兩艘上有盜匪二三十人口操山北音攔住肆刦計被搶去現洋二百餘元土布四十三梱又將耆民屠老二金戒二只捋去昨日該沙船到滬將被刦情形開具失單報請水陸各營查緝 
[匪徒攔路攫飾]  
　　前晚十二時許有閘北華界北順徴里居婦趙氏偕伴在大世界倦游而返途經虹口北浙江路德興里口突被身穿黑拷香芸紗短衫褲頭戴白色西帽之一人及身穿白色長衫之二人上前攔住去路將氏掌頰一下旋即袖出手槍將氏手腕所戴二兩重之金鐲一隻强行攫取尚欲攫取第二只及其他各物時經氏之同伴大聲呼救由華印各捕聞警趕至該匪等即棄氏分向愛爾近路海甯路等處飛奔逸去臨行恐人追捕復開放手槍四響示威事後經氏投報滙司捕房捕頭准即飭令西探目泮林士率同包探金福壽等四出查拿矣 
[稻柴價格陡漲]  
　　本埠南市一帶近日以來稻柴價格陡漲向來每擔四角者現已漲至六七角緣此項稻柴大都由松江等處内地鄉民雇舟裝運來滬各鄉民步擔沿街呌賣近因該處防兵向柴船勒捐不遂致被扣留者頗多南市遂有缺乏柴料之恐慌 
[造紙廠破布棧房失愼]  
　　前晚七時許西門外日暉橋龍章造紙廠破布棧房失愼霎時冒穿屋頂經救火聨合會鳴鐘告警三區救火會主任沈韻笙急率各領袖各會員駕火龍皮帶車等首先馳至汲水澆救奈該處雖有自來水管並無太平龍取水非易當經沈主任設法借用抽水機器合助火龍竭力施救旋各區火會洋龍皮帶車等亦到分投施救得滅該破布棧在該廠之北共有五開間棧内滿儲破布連日經該廠員司督飭工匠將布取出在隙地攤曬至晚收拾堆存不料爲工匠吃食香烟遺火於破布内致肇焚如當火熾時沈主任率同各會員在南面一帶把守使火勢不致蔓延所以該布棧南面一帶房屋無恙然北首之破布棧房焚燒殆盡損失頗不少也 
　　又函云三十日午後六點半時外日暉橋龍章造紙廠貨棧房内忽然失愼一時火勢甚烈當由憲兵營及步兵三十八圑各營之兵士並淞滬巡警到場彈壓嗣由救火會員竭力撲救至九點餘鐘始熄計焚燬堆貨棧房八間又焚去毛布頭八百餘件又揀淨布頭二千餘擔事後卽由巡警將該廠經理龐萊臣帶往二區警察署詰問起火情形以憑核辦 
[函請蘇浙省長調查災區]  
　　本埠仁濟善堂各董組織蘇浙皖三省水災義賬圑成立以來積極進行邀請三省紳商籌議賬務外并函請蘇浙兩省長飭將所屬呈報災區分别抄錄其函云敬肅者敝所因蘇浙皖三省水災業於昨日由三省紳商齊集仁濟善堂開會决議即在堂中設立三省水災籌賑所以便開募賑欵兹因亟欲調查各縣屬被災輕重貴省各縣屬想尊處必有呈報在案務祈飭承分别抄錄迅賜示復無任企禱 
[安徽又一告災電]  
　　紅十字會濟生會安徽同鄉會公鑒台縣濱臨毫淝雨霪水漲堤壩潰决漂沿田廬人畜無算災狀甚巨報懇憐拯鳳臺縣紳商學農張介山等公叩 
[養性女校定期開課]  
　　派克路養性女校開辦八載已兩屆畢業其辦法及成績頗爲學生家庭稱許本學期尤力加整頓對於聘請敎員釐訂課程等事無不悉心籌書業於本月初五日起開始報名定下星期一即陰暦七月十六日正式開課云 
[銀行秋假日停止辦公]  
　　文滙報云八月四日星期一日爲銀行秋假之日本埠外國銀行公會之各銀行均於是日停止辦公 
[閘北第二救火會選舉職員]  
　　閘北第二救火會於前日開第九次選舉職員會由會長陶子敢賓耀庭董事徐乾麟姬覺彌隊長羅虞二君監視開匭舉定徐幼棠爲正隊長羅子惠爲左隊長虞廷愷爲右隊長宓潤甫爲書記徐芹香爲會計翁瑞甫孫梅仙爲庶務余廷元徐少棠爲調查周福康爲捐務王蓮品爲機務 
[免遣德僑赴浙避暑]  
　　德國免遣之僑商玻脫司夫人昨乘火車赴浙之莫千山避暑當田盧護軍使派撥憲名二名護送入浙 
[太連俄僑病斃滬寓]  
　　大陸報云大連俄僑美特爾森經商於滬寓滙中旅館三十日晚間忽死於寢室直至館中僕役入室始知之乃報告捕房與俄領事署聞因中風所致 
[陳參事靈柩由法回國]  
　　陸軍部參事少將陳寛沅在法病故其靈柩已由該部派往法國之軍衡司科員傅嘉仁魏鍾奇盤乘法公司輪船來滬該公司船現泊淞口昨日陳之家屬接陸軍部軍衡司來電以陳參事之柩准由伊叔陳觀卿承領盤送回籍等因故陳觀卿擬於日内將柩運歸湖北安樂縣原籍安葬 
[轉運料理人須佩月台證]  
　　滬杭甬鐵路對於各轉運公司到站報裝貨物之人上年曾經飭令佩掛銅質徽章以示區别而免外人混雜其間近日各轉運間有不掛徽章者出入月台該路車務總管昨特重申誥誡其文云頃據杭站站務巡察報告本站各轉運料理人進站時往往不佩帶入場牌證經巡察面戒再三終不肯切實遵行等因據此查各轉運出入月台之憑證初用布質繼改銅牌曾經本路於民國五年九月二十一日訂定月台證規則八條通飭遵行在案其所以審愼周詳一再改良者原期各該轉運切實奉行藉免混淆起見奈何日久玩生如杭站各轉運之料理人竟置銅證而不用顯違規則實屬不合兹特重申誥誡務望各該轉運轉飭各該料理人進出月台時務須遵照規則佩掛銅證以示區别倘有不掛銅證擅入月台者一經察出定即按照規則第五條辦理勿謂言之不預也並仰各巡察各站長隨時督察爲要此布 
[駁船運油議加水脚]  
　　南市傳阿桂等各駁船專以裝載各行家大小簍豆油生油菜油等貨送交各醬園各槽坊以收駁送力者共約二百餘艘近因米珠薪桂不敷生計前日由傳阿桂等發起議加連日向各行家醬園槽坊磋議酌定駁運至北市每件油（大簍）四十文（小簍）二十文南市照北市減半昨日刊印通告各駁船一面懇求各行家向醬園槽坊勸告俾免臨時枝節一面定於陰曆七月初六日起實行 
[槍廠呈請展緩開夜工]  
　　兵工廠因奉陸軍部電令趕造軍用新式手槍故由謝總辦飭製槍廠定於本月一號起開作夜工趕造乃工匠之中邇來患病者甚多願作夜工者較少是以槍廠王主任擬展緩半個月准於八月十五夜起開工昨已呈請謝總辦核示矣 
[冒名騙洋之結果]  
　　寗波人夏阿金前由永豐内莊主吳姓保荐至虹口崑山路三十號門牌某西人住宅内爲西崽詎夏近來迭次冒源大京貨店夥鍾姓名義揑寫收條向其洋東騙取限洋六十七元七角八分化用嗣經覺察控由閔行路捕房派探周耀庭與西探麥道漢將夏拘解公共公堂訊押在案昨晨由捕分别傳提人證至廨續訊先由中西包探上堂禀稱本案發生後被告之妻已將洋四十元送交捕房今特呈案次由源大店夥鍾姓投訴被告不應冒伊名義騙欵請究並由夏之保人吳姓到堂聲稱被告用空之洋已代籌還十五元今其家屬又還四十元則所欠祗十餘元請求寛限三禮拜内理楚云云李襄讞核供商之美領思君判繳案之洋着先給原告領去夏押滿六禮拜示儆 
[賣烟老嫗要求改科罰金]  
　　住居虹口百老滙路寳和里九十七號門牌老嫗何王氏與其媳張氏因將鴉片烟土和料熬膏私自售賣由公共總巡捕房華探周志仁西控目朋山查悉將兩氏連同烟膏烟具一併獲解公共公堂訊實判决王氏押女所六星期張氏罰洋二十元無　改押女所三禮拜烟膏烟具悉數焚燬等情已誌本報兹悉何王氏之子何和尚以其母年逾六旬老病纏身難受拘禁之役特延律師於昨投廨要求李襄讞與美副領事思拜愛克君援照五等有期徒刑例改科罰金贖罪堂上以本案係俞奠孫襄讞承審諭何之律師退去候下禮拜二原審官核奪 
[旅館破壞烟禁之科罰]  
　　公共租界愛多亞路三十八號門牌大安河南路二百二十九號門牌滬江第一台等旅館均因私設烟具容留庽客吸食鴉片烟被總巡捕房捕頭偵悉於前日派令中西包探恊往查明屬實當將兩家烟具一併帶入捕房禀明捕頭請廨出單於昨由探將大安經理戴槐桂滬江第一台經理王全英分别傳至公共公堂請究即據中西包探上堂禀明前情並將烟具呈案請示戴槐桂延律師到堂代辯訊之王全英供稱棧中發現烟具係賑房茶房失察之故求鑒中西官核供以被告等破壞烟禁本應重究姑念初次從寛判戴槐桂罰洋一百元王全英罰洋七十元一併充公示儆烟具銷燬 
[懲罰一羣運土犯]  
　　來往蘇滬等處之公茂小輪上前經水巡捕房查獲私運烟土之趙阿寗等十四入押送上海地方廰經檢察官審明起訴審判廰昨午經堵朱推檢兩官開庭命提趙阿寗朱元龍陸金和金松茂王榮生時坤榮徐寳順祝阿根任生泉吳阿三餞金生金阿木唐金連高生泉等上堂研訊供皆支吾問官以此案早經檢廰偵查屬實豈容推諉判各處五等有期徒刑各監禁十個月並各罰洋二百元判畢飭令還押候上訴期滿送監執行 
[地方廰判决刑事案兩起]  
　　小靈山庵僧默然控普淨僧咬斷其右手無名指一節當由一區三分所將普凈拘送地方廰訊究在案兹經檢察廰騐訊明確判默然僧自行醫傷普凈押候起訴審廰昨午堵朱推檢兩官開庭命提普淨至案輹詰之下以其傷人殘廢之所爲判處監禁一年以儆　問官又提在西門外白雲觀地方行使僞幣之朱洪奎至案訊供之下判處四等有期徒刑監禁一年零二個月抄獲僞小洋四十五角存候銷燬 
[控告姘婦捲逃案註銷]  
　　紹興婦人姜氏本與住居威海衛路三百六十二號門牌之朱桂生姘識本年三月三十一號該氏捲取現洋一百五十元携同五歲女孩林弟潛逃兹經朱偵悉姜氏匿跡地點於前日投請靜安寺捕房派令中西包探協往將氏與女查獲昨晨押解公共公廨請究據朱投訴前情訊之姜氏供與朱姘識已有六年女孩確係朱親生現寄養母家近因原告娶有妻室將我抛棄並被虐待曾經兩次報告捕房有案可稽云云中西官核供以朱桂生所控不實判令將案註銷被告開釋 
[甬妓發慈善圑留養擇配]  
　　　步兵十六圑軍官王文詔之妾即甬妓張鳳寳前日與家丁陳祥瑞互扭至五區警署控訴各節已記昨報兹悉此案解科後經段科員質訊之下陳供主人不願將妾領回段科員判發慈善圑留養擇配 
[貧病人治愈回籍]  
　　江北人周小發前因失業無依又患疾病故於六月三十號在北浙江路老垃圾橋塊投河爲五百七十三號華捕救起送經公共公堂諭着轉送棲流所將病治愈再核在案兹悉周病已稍告痊前日由所送回捕房昨解公堂請示經中西官略詢一過諭周釋出着即自行回籍免再流浇 
[汽車碾斷學徒腿骨]  
　　北四川路横浜橋丁興里黃慶記洗衣作學徒寗波人陳阿寳昨晚十時許行經公共租界南京路被某號汽車撞倒碾折右足小腿骨由總巡捕房一百九十三號印度捕瞥見當即前來抄錄汽車號數另雇車送受傷人往醫院醫治一面呈報捕頭查核 
[汽車夫違章科罰]  
汽車夫劉忠照前晚在新閘長浜路開駛八百六十號汽車不點尾燈被六十二號特别巡捕查見以其違章回訴捕頭請廨出單於昨由捕將劉傳至公共公堂經中西官訊知違章屬實判劉罰洋三元充公以儆 
[流氓强搶白蘭花]  
　　流氓王桂生混名小東洋日前糾同黨羽至法新租界藍維靄路張阿五花園内以批白蘭花爲由强搶去價値十餘元之白蘭花數千朶而逸當由張報告嵩山路捕房請緝現爲包探高阿大偵悉前往將王拘獲帶入捕房詰據王供詞圖賴諭令管押候解堂訊究 
[毆傷面部]  
　　住居法租界某弄内之彭根榮日前因在弄内置放場床睡臥當有掃弄人陸全林囑令搬去以致互相口角嗣由彭之同伴人王阿二出而解勸詎被陸及某肉店夥陸阿土兩人將王扭住兇毆王之面部受傷甚重後由巡捕到來將兩陸及王等一併帶入捕房飭將受傷人送醫院醫治兩陸交保出外聽候解堂訊辦 
[串攫珠花禁押三月]  
　　紹興人董長林前晚與在逃同黨在浙江路淸和坊衖内串攫婦人馮沈氏値洋一百八十元之珠花一朶逃逸經氏之同伴田俞氏喚捕將董追獲珠花已被董之同黨取去即將董拘入捕房押至昨晨解送公共公廨請究即據原告馮沈氏偕證田俞氏上堂訴明當時被攫情形並據探捕投訴當時將董追獲搜查贓物已被抛與同黨取去等語訊之董長林供詞推賴李襄讞核供商之美思副領事以供證確鑿判董押西牢三月示儆並着緝拿同黨解究 
[淞滬警察廰批示照錄]  
　　淞滬警察廰批徐興順禀云據禀設立仙女堂以女醫爲業跡近女巫所請礙難照准 
[誌謝]  
　　昨承商務印書館惠贈第十六卷第七號東方雜誌一册又亞雄製藥社贈辟疫香粉二十袋書此併謝 
來件 
[第二次國防會印書局籌辦圑圑員名單（附認募捐欵數目）]  
　　自八年正月二十一日起至五月底止以簽名先後爲序胡博淵美金五十元徐燕謀英金二十五磅樂森璧五十元燕樹棠五十元鮑明鈴五十元和宗陽五十元薛次莘一百元林鳳岐五十元聶其煐三百元盧錫榮一百元李國欽一百元（以上均國幣）馬素美金一百元吳欽烈國幣五十元陳禮國幣五十元石心圃美金五十元馬嫗婦國幣一百元張廣與美金五十元凌冰國幣五十元鄧萃英國幣五十元張道宏國幣五十元陳寅恪美金一百元朱中道一百元李祖範一百元孫學悟五十元温毓少一百元梁乃鏗五十元（以上均國幣）俞大維美金五十元 
　　民國八年五月二十七日以後新圑員隨時加入 
　　八年五月二十七日止共計圑員七十八名共認募捐國幣八千三百元美金五百元英金二十五磅共收入捐欵美金一千五百六十二元 
　　　已繳捐欵逾額之圑員如次（自前次會計報告後） 
　　劉錫琪君認募國幣二百元收得華僑捐欵美金二百十二元欵存梅迺定君處）胡光麃君認募國幣一百元已繳美金一百零五元陳蘇孫君認募國幣五十元已繳美金六十元胡博淵君認募美金五十元已繳美金五十五元王正庭君認募國幣一百元已繳美金）百元陳達君認募國幣一百元已繳美金九十元 
　　繳欵滿額之圑員如次（自上次會計報告後） 
　　石心圃君已繳美金五十元馬素君已繳美金一百元陳寅恪君已繳美金一百元 
　　已經募得的欵逾額之圑員如次 
　　吳宓君認募國幣一百元已繳美金四十元未繳者美金九十元 
　　募捐已滿額之圑員如次 
　　徐允鍾君認募國幣三百圑已繳美金二百元未繳者國幣五十元張昭漢女士認募國幣一百元已繳募得捐欵國幣一百元 
　　民國八年五月二十七後收欵情形報告 
寰樞現在Ｈlrvard　Ｕnv　erity　Ｐre　s學習印刷業及如何使用修整各種機器並研究調查美國大印刷機器工廠及紐約各中國報館擬於下月作一報告書條陳辦法敬求指敎 
　　（注意）爲利便經募員在國内募捐交欵起見特請定上海威賽路二十二號聶雲台君南京高等師範學校張準君北京靑年會陳長蘅君經收國内捐欵凡在内募捐者希函知捐欵人將捐欵逕寄聶君或張君陳君可也　國防會印書局籌辦圑圑長尹寰樞啓 
[總商會會員徐菊如商請開會之意思及經過情形]  
　　上海總商會自佳電發生後遭各界之攻擊幾無完膚菊如等同處漏舟覩兹現象深以會章不良造此惡果又鑒於歷年辦理種種之不善思以修改會章爲整頓會務之初步於是始有五月二十八日東亞旅館之茶話會其時到者六十餘人一致决諸（開會情形已詳登各報）依據本會章程第十一條以公函商請開會員會並舉定菊如等十人爲辦事員隨時前往商會接洽開會事宜菊如等爲商業前途計義不容辭往返多次閱時近兩月始有七月二十六日之定期菊如等又以開會必須有建議案提出乃共同預擬六大綱一再研究始行决定（此項議案已登各報）嗣以會期日近又邀集各發起人於十八日開一討論會經大衆决議推舉菊如節之民進靜齋九成等五人爲籌備員辦理一切進行事件及提出議案手續此籌備員名義之所由也 
　　當菊如等屢至商會接洽之時會董方面如田時霖朱吟江聞蘭亭穆藕初諸君接談之處最多而對於菊如等之主張尤爲融洽迨會期將屆菊如等以此次大會關係重要修改章程照章須三分之二會員出席方得通過因請其登報通造俾免到會者之少數乃會董諸君以本會開會向不登報却之菊如等因用籌備員名義擬一稿與閱當場並無他說候至次晨仍未見商會之通告其時距大會之期袛一星期恐會員他出者不及趕回在申者或有遺忘不得已乃將原稿送登各報並發一通函請各會員無論如何必須到會萬一有事請代表者亦須塡明姓名以便有所稽攷原函錄下 
　　敬啓者本月二十六日（即陰曆六月二十九日）下午三時總商會開會員大會業由總商會及籌備員登報通過想荷鑒及惟是日開會非但關於總商會前途且於我商界有種種利害關係無論如何務請撥冗惠臨萬一不能分身亦請照付復函塡明代表姓名（代表以商會會員爲限）於禮拜五以前寄至愛多亞路十三號商業公圑内會員籌備員處以備查攷專此佈達敬請台安附覆函底稿二則 
　　逕復者奉函藉悉商會於是月二十六日開會鄙人因無暇列會特請本會會員囗囗囗君代表務請台洽此頌刻安 
　逕復者奉函藉悉總商會於本月二十六日開會鄙人准當列會可也此復順頌刻安 
　　蓋在菊如等區區之心以爲欲修改會章必須達到會法定人數將此案通過方有實行修改之機會故一再通告無非欲望會員諸公多數到會而已而不謂即此苦心竟遭把持派之忌嫉忽來一無謂之反對也 
　　夫籌備員之由來與辦事之經過已如上述而陳炳謙等所指爲收羅代表通商銀行等所稱籌備員種種誣陷之言當不攻而自破矣至議輩等會議取消法定大會通告展期之舉是否遠法當以另一問題解决之未暇以楮墨爭也 
來函 
[華僑學生注意]  
　　華僑學生惠鑒逕啓者諸君遠涉重洋返國就學志誠可嘉惟是内地氣候與海外多有不同當此盛暑炎熱之時稍有不愼最易致疾近日滬上頗多疫症大抵由於飲食不節所致如西瓜菓品冰水冰淇淋等等及不淸潔之物尤宜禁絶以重衛生竊諸君遠離父兄督責無人况在暑假期内各校職員多已旋里誠恐護持未周本會係屬華僑機關對於諸君理應遇事關白以防不測日昨有南京曁南學校華僑學生傅學海君因食物不愼致染危病身故本會心痛之餘爲此通告願諸君嗣後飲食起居務須格外謹愼俾免疾病發生倘遇精神失和即請隨時速行通知本會庶務科主任胡君道南接洽一切以便延醫診治願諸君再三注意勿忘爲荷　華僑聨合會謹啓七月二十八日會　在虹口老靶子路一三三號電話北九百一十四號 
雜評二 
[警廰之防疫佈置（庸）]  
　　淞滬警察廰近日對於防疫事宜頗有積極進行氣象如設立消毒所逐日調查染疫人數取締販賣食物頒布垃圾處罰專則以及通告居民注意個人衛生等凡此種種之設備雖未可云已臻於周密然亦一掃從前麻木不仁之弊蓋警察當局今亦已知疫症之可怖也 
　　所惜者此種設施乃在疫勢披猖死亡枕藉之後古語有云臨渴掘井今則幾待其渴將垂斃然後掘井以取泉此殆亦中國官場之通病乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生書 
實談 
[郵苑瑣話（五）] [  秋葉]  
爲紀念郵票之嚆矢者美國於一八七六年因獨立後百年紀念面發行之封簡郵票（即印於封簡上以發行者）也此共兩種作楯形於其中分兩格上鐫驛大馳走之狀下刻汽車蓋以明郵政今昔之變遷此外並記一七七六｜一八七六之字樣其後十七年美復因紀念美洲發見四百載發行特别郵票所記年代則用發行時之前一年（一八九二）全部十八種舉哥侖布一生經歷之最著者幾無不備其製作之工意匠之美實爲其國歷來所發行者之冠當其時中美南美各國亦俱發行紀念郵票圖案形色大概與美彷彿且無其完備惟南美阿根廷之兩種於一八九二年十一月十二日發行以言紀念時日可云最爲精確也自是加奈大紀念迦波（一八九七）葡萄牙紀念伽摩（Ｖ．Ｇama一八九八）相繼發行特别郵票加奈大所發行者凡十四種其價格一分者别用女皇像並以誌登極六十載之慶惟同時别有專爲此種紀念發行者圖案爲女皇今昔之兩種肖像其値三分者發行數凡二千萬値半分者祗十五萬不久殆將爲珍品也 
　　一八九六年希臘因慶祝奥倫比亞大運動會在雅典復興陸續發行紀念郵票多種圖案俱屬美術方面極爲雅緻如駟乘之勝利神如黃金時代愛特拉花瓶如彌隆氏彫刻之投平圖板人像如左抱羊兒右執葡萄束之亥梅斯（Ｈermes）神像等皆是此亥梅斯神像即一八七七年在奥倫比亞掘得之彫刻品爲紀元前四世紀名家所作近人艶稱爲太古美術傑作者是也 
　　郵政似與宗敎無關然郵票則常帶宗敎色彩此徴諸一八九五年葡國聖安梭（St.　Anthoy　of　Padua）七百年聖誕紀念郵票與一八九七年比都博覽會紀念郵票而可信也葡之郵票於其年六月十二日至三十日間發行共十五種歷繪此宗敎家一生之事其背面並繫以辭曰聖安梭七百年祭一一九五｜一八九五年嗚呼君常讀神亦以敎人吾今知君之殊動矣聖保奈文茶此本屬國王特命發行但政府亦極贊助之故於舉行祭典之一月前即命由里奔斯市寄出之郵件皆加預告祭典之附札云比國博覽會之紀念郵票五分十分兩種皆繪聖徒彌迦爾戰勝魔鬼之狀下更連續小札用法語與佛蘭多Ｆlanders語曰凡貼用此票之書簡星期日皆不發然實際迫不及待者每每撕去此附札而用之 
新智識 
[童子軍游戲（續）] [  上虞陳伯源譯]  
　　（十六）誰爲此說 
　　此乃一記憶之考騐法設地事務所行之頗有可取 
　　於每隊員講演之際凡遇警句奇異足令人汪目之語密錄二十種於手册翌時取紙二十色筆數枝（宜先備設）於每頁上書以所錄語首一句分爲二十號依次叠之然後於隊員之前一一轉翻限以相定鐘點使各對答『誰爲此說』之問 
　　（十七）名人競賽 
　　集各人肖像數十（軍官帝皇牧師政治家以及體育家此數者最易認識）每像以硬紙書數其上使隊員認之 
　　（十八）模樣 
　　取象棋譜二子二十枚藍紅各半均分之給二隊員當第一員他顧之際第二員即以棋子於其譜上任意放置旣畢令第一員視之數秒鐘後第二員則掩其譜使第一員照樣措置一　如是輪連以其符合數最多者爲勝 
　　第五章　田野游戲 
　　（一）　擒賊 
　　淸晨以紅縷一方密揭營中或在司令部於隊員游戲或作工之際乃一一附耳而謂之曰營中有一賊其中一人則曰營中有一賊汝即賊也 
　　於是於三時内須攫取紅縷一方擊諸某處（遠可一英里）至其誰爲賊何時而攫物向何而逸隊中之人茫然莫知也方其竊取紅縷之際他員見之則須當時報警使諸員合力而捕之以其奪得紅縷者爲勝不然賊勝之 
　　當賊之攫縷而往某處也須繫於頸上不得置諸袋中或藏於不得見之處 
　　（二）擊熊 
　　選一驅幹偉大之隊員以爲熊覓地三處爲熊之藏身地熊之背繫以一小汽球其他人員結草爲鎖絞巾爲彈伺熊出時向之狙擊試裂其球球碎熊死獵者勝戰爭之際熊亦準備草鎖巾彈以拒敵獵者之帽倘爲擊　即　中彈而死不得再參游戲 
　　世界偉觀（十三）美國奈葛拉瀑布圖 
　　（三）射擊 
　　以人數相等二排列爲一行集瓶磚等物置諸對面其數與賽者相符每人給以十二小石迨公證人曰射發各以石擲擊其對面之一物（即瓶磚等物）設如丙瓶爲一排丙員擊中而倒（苟中他物作爲無效）則其敵排之丙員即須下坐即爲被殺不得再以小石擲擊其對面之丙瓶矣 
雜錄 
[小說雜談（八）] [  瘦鵑]  
　　十年以還吾國小說可謂比較的發達然迻譯甚多自撰極少其發達之程度持較歐美諸邦猶如大巫小巫不能相提並論也歐美之人智識開豁無論僕隸稗販咸能讀書故每一新小說出版人必爭購至少必得數萬册其名家之作則數十萬數百萬不等以是小說家所獲稿資恒較常人所入爲豐一編脫稿而圑圑作富家翁矣吾國爲小說者其思想媿力固遠不逮歐美作家而生計之窘困與苦力殆無以異雕肝鏤心曾不足以供温飽一由於國中識字者太少一由於書買之薄視作者名家如琴南翁每千字止得六元吾輩後生小子碌碌無足稱者誠不免有臣朔飢欲死之慨執金筆而冠桂冠更無望矣晚近美英諸國尋常一短篇小說每千字率可得十元至二十元刊之雜誌讀者必數萬或數十萬人不特得銀行中之支票而已即名譽上之支票亦大有價値故黃童白叟競言著述即蓬門不識綺羅香之女郎亦棄其女紅弗治綠窗燈下居然爲小說矣近代小說家之負盛名者英國有柯南道爾所作福爾摩斯偵探案名滿天下共長篇數種短篇數十種前後所獲殆不下十萬金其他稿售之美國書肆每千字竟得六百金元則一書之成不猶得一小金鑛耶名少次者如堪泊林氏Ｒ.Ｋipln　所爲小說多言印度事文字奇奥予不之喜而在英國則每一字可得一先令（每先令作五角計每千字得墨金五百元）嘗有人故與之戲投書寄一先令購其一字氏以一「謝」字爲報英人至今艶稱之其一代名家如法國大仲馬氏每年心血之代價恒二三十萬法郎聞其會客室中平日必陳一巨碗滿盛金幣與雪茄紙烟等並列朋輩來時聽其自行取用日必罄一二碗其豪如此則其所入之厚亦可知矣外此如施各德狄根司每年均可得一二十萬阿白咨福之别業加士希爾之居邸赫奕如王家宮闕是亦拜小說之賜也如歐文之筆記Ｓketch　Ｂook一盈握小册耳吾國莘莘學子當已見李迫之夢及睡洞中無頭之鬼矣而不知李迫一夢睡洞一鬼乃爲歐文攫三萬金圓而去以今日金圓之市價計之非又番佛五萬餘尊耶吾國作者見此無數文字中之富豪必將艶羨無已吾草斯篇姑與諸君共作望梅止渴觀如何一笑 
小說 
[潛艇歷險記（續）] [  翠岑譯]  
　　帆起屈力西遂御風而行出椗泊之小灣而入曷德樸港麥快亞指一停泊戰艦旁之新修潛艇曰觀哉此吾老友Ｒ十九號也竟綺麗一至於斯乎明日啓椗未知將何往或至希里戈倫乎屈力西飄然出窄狹之港口砲臺一見船首之暗號略不加阻是時潮大至漁船各滿載所獲成羣入港出海者僅此一艘而已港外風疾屈力西尖薄之鷁首直欲劈浪花而飛海水左右分破潰激若瀑諾愛爾大樂歡呼曰如是始得謂之駛舟也彼三角帆風着尤緊佳哉噫可憐之弗雷脫乃不能享此弗雷脫蓋在獸醫處診治折斷之肋諾愛爾之意欲於明晨八時復携之入艇爲Ｒ十九號之福星也東北灣者在港外五英里浮標一具表示其盡處在此浮標與海岸之間即爲灣之全境實則一陷落之沙灘也浮標之内漁船可自山行駛標外則非有特許摩托巡艦得禁止之是時頂設鐵欄之浮標已近在船首諾愛爾曰足矣趣反舵回程風順吾儕可更起大三角帆麥快亞曰帆何在非藏下艙乎吾將取之麥快亞遂下諾愛爾獨自把舵少頃艙中來一含糊之聲浪似謂帆覓不得者惟浪撲船身聲大聞不能晰諾愛爾見舟行平穏則暫釋其舵至艙口語麥快亞以帆藏處甫旣至艙口方俯身欲語忽覺腰際爲人所持其人力大兩臂抱緊不得脫曳至欄次外向擲之諾愛爾遂 
飛出欄外向海中去矣未幾諾愛爾即浮至水面灑去目間之水一觀屈力西中之狀舟面立二人依似漁者然一望而知其一蓋羅惠格房霍本納而旁立者則與之同行之德俘也德人略不顧水中人惟兢兢然閉鎖諸艙門艙中囚麥快亞門鎖不得出無能爲矣德人自顧無慮遂滿揭諸帆乘長風破大浪操東東北之向向水平線下之祖國而駛 
[自由談之自由談] [  不冷]  
　　以地　中國之事往往非因人而其地位有異乃因地位而其人有異何則譬如一人爲平民時則平民之見解爲議員時則議員之見解爲官吏時則官吏之見解故往往有爲平民極好之人一爲議員與官吏則與所責備之議員官吏無殊矣 
 
 

Page 15

 
 
   
 
 

Page 16

 
 
   
 
