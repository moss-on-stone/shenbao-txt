# 1906 - 76 - 4911826

 

Page 1

 
 
   
 
 

Page 2

 
 
[戒煙說]  
　　烟毒之流行於中國數十年屢禁而終不能絕自鴉片歸政府專賣之說起於是吸烟者亟謀所以戒除之道友朋親戚互相勸喻或立社以資提倡或著論以廣勸戒事會所乘似不難藉此以漸除煙毒夫烟本無不可戒之理其所以沉溺於此而不肯戒者大抵因心未堅而志未定耳今上有强迫之令下有互勸之法吾知自今以後未吸者當不致再犯旣吸者當可以漸少中國由貧弱而轉富强其機未始不由於此雖然從前吸烟之人戒者亦比比矣乃不逾時而又犯者一由戒之不得其法一由戒去之後不能有善策以爲維持今試略申其說 
　　戒烟之不能不以藥代固也聞從前林文忠所製方最爲平穩戒後並無流弊嗣後各處所售戒烟藥欲求速效往往攙入馬非及烟灰之類故人之吞藥丸者初時似頗有騐久而馬非烟灰之毒漸發非特戒不能盡且將於身體有所妨礙今欲除其弊或仍遵林方配合或於各肆所售戒烟藥中擇其不攙馬非烟灰而藥性和平者惟藥中旣無馬非等品收效必緩然天下事緩則有功急則滋弊不獨戒烟然而戒烟則其尤甚者也 
　　煙旣戒凈矣欲不再犯莫如使其身少閒暇之時夫原烟之所以有癮大抵由於空閒無事藉此爲消遣之資迨染癮旣深卽欲屏除而末由自主若幸而重行戒絕下流社會中人宜令終日勤動身有所事卽心不爲移若夫富貴之家不須謀衣謀食者或恣情於山水或役志於琴書苟使此心有所依倚吸烟之念自無由乘隙而來卽或縱遊飲舍劇塲費雖未必减於吸烟而害則較吸烟爲小良由此種嗜好欲除卽除固非如烟癮之一經沾染必致終身纒綿而永久無從解脫也 
　　雖然以上云云特就自願戒烟而未得善法者言也若夫甘入迷途不思振作則惟有政府設種種苛例以强迫之其首在官塲官爲民之表率萬不應躬自違犯是宜於京内外各官無論實任候補有吸煙者停止差缺其次在學界學堂學生吸煙者固少然敎習及經理員頗有煙癮極深者是宜明定章程有犯此者不許與聞學務事其次又在商界商業中人散而無紀吸煙與否頗難稽查然方今京師有商部各省有商會各業中報名註册頗不爲少是亦宜訪查其曾否吸煙以定辦理之法至此外農工雜色諸人或列廢民籍以儆懼之或特昻烟價以限制之總使人人以吸烟爲萬不可犯之事庶幾煙患日除中國人民不致由貧弱而漸即於危亡此則記者作是說之微意也 
[本館接到胡觀察請奏設中國全部鐵路總公司專電廿八日午刻到]  
　　河南專電云商務議員胡翔林觀察以各省鐵路公司所訂章程互有錯雜因條陳利弊禀請大憲奏設一中國全部鐵路總公司凡各省鐵路公司均歸全部總公司管轄以昭劃一云（弟） 
[南昌教案開議]  
　　二十七日南昌電云南昌敎案中西官己於今日會同開議譯字林報 
[九續訪函述南昌大教案南昌]  
　　英領事尚未回潯前報紀英領事十九日回潯一節茲聞倭訥君欲獲到毆斃金教士眞正兇犯數名後始行回潯故刻下尚在省中小住 
　　首要各犯供認不諱委員研訊教案各犯己誌前報茲聞李苟子楊大盛兩犯供認初一日聞江大令被王安之所殺卽邀集小會二百餘人在百花洲一帶伺候動靜初三日撫台告示有該令氣忿二字於是數千萬人心皆不平復見沈公祠演說有不得暴動等語人人皆知官力萬不能致王安之死命卽以亂石擲打演說人一擁至老貢院天主敎堂尋毆王安之爲父母官報仇侃侃而談問官爲之色赤並有謝得道譚金紅周老二魏得勝四犯供認毆斃敎士毫無畏懼情狀并供地方父母官被外人殺死小民安忍不爲復仇一身何足惜所爭者國體人格而己小民祇抒此一叚忠憤之氣今日到此夫復何詞亦何必抵賴云云 
　　江大令絕筆補録江大令被傷垂危具呈撫憲禀詞己誌前報先是大令傷後有扶痛親筆自書墨迹帶血字據數十紙中有二紙云王安之於席間逼我放荏港案内永遠監禁人犯五名索棠浦案賠十萬兩辦龔姓三名逼我立約簽字我不允從遂百般恫喝要調兵船督辦又要殺死我百事了結我仍不允從終被用刀剪連戳咽喉三下我死之後務以此字呈上憲代伸寃抑至今干民言之無不洒涙 
 
 
 

Page 3

 
 
胡撫議處奉有覆電胡撫因此次敎案自請議處電逹外務部代奏日前聞奉硃批另有旨欽此並聞有電傳革職　任之旨惟此案議處藩台周方伯因職司財政與之無沙新建縣趙大令轄地敎堂一律保護無恙均不在議處之列其餘得處分有差（百） 
[中俄議約紀聞]  
　　二十七日北京電云中國政府曾向俄國索還前在營口所收之關稅俄國以此事興各國均有關涉故己允諾照交譯字林報 
[英人對于南斐洲華工之意見]  
　　文匯報接二十八日倫敦電云下議院以南斐洲華工事開會討論張伯倫君創議選派欽使至特蘭斯哇調查惟殖民部次官翹其爾君謂此事應由一面獨斷不必遣使前往以其無益于事也當時贊成翹其爾之說者有三百七十八票贊助張伯倫之議者僅得一百十票議遂作廢○字林報接二十七日倫敦路透電云英伯爵密而南君批准南斐洲特蘭斯哇地方礦主用鞭仆華工之刑英國政黨旣己反對之於前南斐洲亦不以爲然現英政府聲言願將前律修改惟謂議院如關心於南斐洲之太平和好要不可斤斤責備一人之過失 
[赫稅司要求派員赴會之交涉北京]  
　　義國秘拉諾魚業賽會經商部奏派張殿撰季直爲監督此外執事諸員亦須由部札委或由駐紥該國出使大臣委派乃日昨赫總稅務司照會外部畧云歷届各國賽會皆由本總稅務司札派洋員赴會照料此次秘拉諾賽會仍須照章辦理希轉咨商部云云外部當卽咨行商部旋接商部咨覆謂如果該總稅務司欲札派洋員赴會照料須照部定查覆賽會簡明章程辦理否則未便允行（同） 
[南苑奏設晨事試驗塲北京]  
　刑部主事陳棣棠日昨條陳商部將南苑荒地作爲京師農業試騐塲陳請代奏聞商部己於日前據情代奏矣（弟） 
[咨部派充鐵路議員（北京）]  
　　商部奏請整頓路政後咨行各省將軍督撫曁督辦鐵路大臣留心訪察如有熟悉路工精幹明逹之員卽出其切實考語保送到部由部加札着爲路政議員昨經袁宫保胡侍郎會銜保送京張鐵路工程師候選道　天佑咨請商部派充路政議員聞昨己加札派委（兄） 
[崇正善堂路事之獻議（廣東）]  
　　（一）各善堂現己收得小股一百餘萬自應先行商請督辦以便陸續電逹商部奏准商辦以符原定宗旨（一）議公請唐侍郎爲督辦九善堂院商會七十二行爲創辦（一）議先將現收各小股若干電知唐侍郎請其督辦路事俟其應允然後再逹商部請其奏准商辦（一）議自奉准商辦然後先期發報齊集股東公定總理（署） 
[商部致陜撫曹函（爲西潼鐵路事）]  
　　敬啓者去冬十二月二十四日接准軍機處鈔交尊處奏籌修西潼鐵路一摺同日奉硃批商部知道欽此傳知欽遵到部嗣又准尊處鈔奏咨照前來展讀原奏所稱陜省彫敝籌欵爲難擬先由西安築至潼臨期於速成費由司庫騰挪一面集股增益並所籌用人設局各節具見急所先務規畫井然同深欽佩查汴洛鐵路按約應於明歳告竣别由洛陽西人潼關展至秦隴誠爲目前第一緊綫果如原奏所稱若秦豫同時並舉尤爲力爭先著自保利權之至計且豫由洛陽而西乘蘆漢汴洛己成之路轉運料件更爲利便執事藎籌邃密諒早與豫省官紳通籌辦法其若何籌議之處及尊處釐訂一切章程祈隨時見示以資參考至原奏所請轉飭陜西京官公舉紳士來充會辦一節此間如果公舉有人卽當飭令赴陜佐理一切惟陜省如有正紳堪充此選仍祈執事就近延致照本部至爲企禱 
[附陜撫覆商部函]  
　　敬覆者昨奉鈞函以籌修西潼鐵路一事仰蒙奬飾並荷關垂且慚且感自維才薄事少信心以陜省至疲敝之區舉鐵路至繁重之事未嘗不自覺其難惟以比國公司合同有由河南至西安先儘該公司議辦如中國國家自辦或招華股共辦該公司不得爭執等語誠恐西潼一綫將蹈粤漢正太之前轍故於去歳八月間函商豫省分路自辦並約以同時並舉以期聯絡業由豫省覆函認可意見相同始敢據以入告昨又專函致豫重申前議將來兩省章程互相參酌事則一家路則一線或不至有所歧異也陜路一切條目現己飭司粗定大概惟事須愼始不厭求詳擬再選審而釐正之一俟具有端倪卽隨時呈部鑒正會辦紳士最難其選然必須得此一二人爲官民樞紐方能上下一氣令出惟行陜省在籍紳士就所知者尚無其人當再廣爲留意未知京官中舉有代表人否力薄負重懼愧弗遑惟望主持在上玉其成而匡其所不逮則拜賜多矣肅此敬請台安（結） 
[商部咨取行車運輸章程北京]  
　　日昨商部通咨關内外粤漢萍醴正太汴洛道淸淞滬等處鐵路督辦請將行車運輸各項規則詳細報部以憑查核備案（孔） 
[禀請開採溝崖金礦京師]  
　　本月十七日職商閃國勳等聯名具禀商部略謂查宣化府溝崖出有金礦露苗甚旺擬集股開採履勘四至均無妨碍懇請批准試辦發給探礦執照云云惟尚未奉該部批文（存） 
[電催蒙古速開礦産京師]  
　　前日車臣汗部逹拉札薩克請開蒙旗礦産業經飭知商部在案現庫倫辦事大臣查覆尚未開辦政府昨特電催該大臣務飭逹拉札薩克速將請開金礦各處卽行試辦並將開礦章程集股數目列表咨報商部核示（受） 
[湘學務處示禁僞書長沙]  
　　湘省學務處以近日刋布書籍有礙外交特出示嚴禁略謂前本處訪聞有人人要看一書其中語多不合書面列有湖南學務處審定字樣顯係書肆冒名售賣業由本處查禁在案且此書並非本處審定安能任意揑造殊爲荒謬自示之後倘敢違禁刋布發賣定卽嚴拿懲辦（時） 
[江蘇學會致宿遷縣萬大令書]  
　　貴治舊有學堂擴升中學兼傳習師範附設高等小學各節曾據宿邑士紳函 
 
 

Page 4

 
 
來報告敝會詳加調查所指浮濫情形灼然共見自應由賢有司力爲提倡不至以有用之欵擲諸無用之地陸舉人等熱心辦事尤應酌予維持至組織學務必設立學會辦公之地應設立公所大江南北所在皆是貴治尚付缺如盍詢諸邦人謀茲公益尤深跂禱（望） 
[宿遷士绅禀甯學務處批南京]  
　　禀及簡章均　天津悉查此案前據宿遷縣禀校士館孝廉堂公車賓興各欵數目籌議分撥興學並學人陸文椿等請改中學等情禀内批飭該縣會紳妥議禀復飭遵至今未見禀復茲據稱浮濫各條以有用之欵虚擲濫支殊屬不成事體亟應按照所呈全行釐革至請擴升中學兼傳習師範附設高等小學係爲因地制宜開通風氣起見應准照辦所擬簡章大致亦妥具徵該舉人等毅力熱心爲謀公益殊堪嘉許仰候札飭該縣查照前批邀集公正紳董迅卽妥議禀復以憑核奪母延着卽知照此批（望） 
[學部覈准半日學堂北京]  
　　學部奏覆某御史各省多設半日學堂業己覈准擬令各省大縣設立五十所小縣三十所並准官紳條陳學務事以供採擇（辰） 
[襄陽匪徒滋事未成湖北]  
　　去臘湖北襄陽府光化縣地方有匪首惡僧王了凡胡老么等嘯集二千餘人散放飄布勾結陜豫大刃哥弟各匪圖謀不軌私約於二十八日起事先據縣署搶庫刦獄並僞刋印信僭號彌勒聖主公佑元年種種不法且擬大肆仇敎一效義和團後塵幸烏合之衆因事自相攻擊得爲該縣王令仁炎所悉當卽偵獲十餘犯立卽正法始得安靖事後該令電禀鄂督張香帥香帥極爲嘉奬聞己專摺具奏並保該令以道員升用以奬其才（餘） 
[電告蒙古伊盟各旗靜謐京師]  
　　日前綏遠城將軍貽榖電奏略云前因準爾旗逆犯丹不爾由南坪逃後率領悍黨北竄到處勾結蒙漢奸民煽亂猖獗自各兵隊追抵豹子塔崔成寨剿捕首從各犯後羽黨四散紛逃現己委員巡察各處旋據禀覆近日伊盟各旗亂黨皆散靜謐如常（下） 
[江寗府驅逐被騙劣幕鎭江]  
　　鎭江府府署刑席潘幕和卿因有奸商覊押江寗縣署稔知某君與潘友善因冐用某君名姓密函投幕請爲設法開釋當以千金爲壽潘遂冒造府函飭縣准該商保釋縣令遵辦後原告忽來詰問見有府憲函件因此根究假冒情弊於以敗露現羅太守一面驅逐該幕出署一面行知丹徒縣密拿奸商解寗嚴辦（工） 
[派員請領軍服安慶]  
　　現練兵處擬定軍服頒給各省曾咨催到　著各派員赴京照領仿辦以歸劃一日前皖撫己札派督練公所委員孫頤年大令赴京請領（多） 
[南昌冰雹]  
　　二十七日南昌電云昨夜此問大冰　　隻房屋有被災者麥田亦受損譯字林報 
[商部乙巳年紀事簡明表十三續附商會總協理表]  
　　總會總理協理 
通崇海張謇三十年八月札派劉桂馨三十年八月札派 
天津王賢賓三十年九月札派寗世福三十年九月札派 
安慶宋德銘三十年十二月札派胡遠勛三十年十二月札派 
重慶李正榮三十一年正月札派楊怡三十一年正月札派 
江寗劉世珩三十一年五日札派朱鍾萱三十一年正月札派 
廣州左宗蕃三十一年六月札派鄭官應三十一年六月札派 
厦門林爾嘉三十一年六月札派邱曾瓊三十一年十二月札派 
成都舒鉅祥三十一年七日札派喬世傑三十一年七月札派 
蘇州尤先甲三十一年十月札派倪思九三十一年十月札派 
上海曾鑄三十一年十一月札派朱佩珍三十一年十一月札派福州張贊廷三十一年十一月札派李馥南三十一年十一月札派分會總理 
通州顧世魁三十年八月札派 
崇明施徵睿三十年八月札派 
海門劉燮鈞三十年八月札派 
無錫周廷弼三十一年四月札派 
浦頭蕭永聲三十一年七月札派 
昭文楊壽標三十一年八月札派 
漳州陳汝一三十一年八月札派 
嘉定周世恆三十一年九月札派 
　溪趙璧輝三十一年十月札派 
石門徐多鏐三十一年十月札派 
張堰鎭陳德霄三十一年十二月札派（巳完） 
[法國艦隊行抵香港]  
　　十七日香港電云法國海軍提督李揩君啓西耳君率領巡洋艦二艘騙逐艦六艘抵港因前者英國海軍提督曾往西貢特來此以答之德國海軍旗船亦泊港内日本練習艦隊將於明日抵此法國艦隊將在此作七日之勾留港中官員擬排日筵請以伸東道之情英國艦隊之駐泊港内者共五艘中有慕提督之旗艦 
[香港有霧]  
　　廿七日香港電云連日口外　霧甚重輪船因之停滯 
[俄國對於摩事之意見]  
　　廿七日倫敦路透電云法國巴黎某報云俄外部大臣藍姆斯道夫伯爵曾致電愛耳其酉亞斯俄國會議員不認德報所載俄國對於　國所擬條件曾表同情之說並聲明俄實常爲法之同盟云 
[降將身敗名裂]  
　　俄國司徒塞爾中將行將受軍律之裁判盖彼於戰時曾舉旅順要塞獻降日本也譯字林報 
[英王遨游]  
　　英王愛華德將於今年在地中海一帶遨游擬往土耳其京康斯坦丁一行 
[俄軍服役年期]  
　　俄皇降言定陸軍服役之期步兵砲兵限以三年其餘皆係四年 
[英德商務之交際]  
　　駐紮英京德國公使梅脫湼克伯爵在白來特福特演說盛稱英德兩國商務之交際 
[德皇關心摩事]  
　　德皇以摩洛哥事尚未定局不欲遽應西班牙皇族之請前往瑪德利德譯文匯報 
[摩洛哥聞題]  
　　二十七日柏林電云愛耳其西亞斯會議員以警察問題雖開會聚議惟仍無希望法國又復要求將摩國全境警察歸其營理惟摩人頗爲反對譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[訊釋美署指提人犯杭州]  
　　浙省洋務局接到美領事雲飛得君函稱有棺材阿寶饅頭阿金在龍吟菴造謡仇敎等因當飭錢塘縣程大令派差獲到饅頭阿金一名訊得素尚安分並無造謡情事立卽開釋以免無辜覊押聞者咸欽大令决獄之能（巿） 
[鐵廠添置大化鐵爐武昌]  
　　漢陽鐵廠總辦李琴一部郎擬在廠添置大化鐵爐一座以便赶鑄鐵軌供各省之需該廠本年注重之事亦在於此（功） 
[電借機器船脩濬練湖鎭江]  
　　丹陽練湖潰决早經洪爾振大令禀報常鎭道近日陶觀察見此禀稿始電請藩憲借用製造局挖坭機器輪船從速挑濬以免梗塞（並） 
[勘修東防海塘杭州]  
　　杭州東防塘工現方估修而李司馬金堂奉委調辦海運己將此事交卸於增司馬春接辦塘工急須修整以防夏汛故督辦塘工之關道李觀察己委候補縣黄大令幇同興工修築矣（市） 
[行刧營兵正法鎭江]  
　　本月初七日六標一營正勇兩名在東鄕京峴山側持刀行刦鄕民銀洋七元并砍傷鄕民額角一案解省後經督練處徐朱両總辦委執法官訊明屬實禀請督憲准照軍令正法以示懲儆（工） 
[調充督練公所参謀處總辦述聞蘇州]  
　　護撫濮紫帥擬札調江寗候補道徐賡陛觀察來蘇充當督練公所參謀處總辦大約須俟中丞病愈方可下札也（銀） 
[歡送常州徵兵紀事鎭江]  
　　常州第五次新徵兵士八十二名於二十四日由徵兵員送赴金陵過境此間各學堂先期刋布傳單提議歡送是日上午學界同人均己齊集南門萬壽宫新徵兵士當卽由徵兵局排隊而出由徵兵官吳君介璋等督率繞行大街東門至南門大馬頭各學堂學生亦排隊相送至大馬頭後由常州學會曁中學堂高初等各小學堂義務小學校等依次贈旗宣讀祝辭畢由吳君宣讀答辭學生唱歌兵士和歌學生行脫帽三呼禮遂由王君率領兵士登舟各學生遂整隊而反（再） 
[擴充常郡徵兵常州]  
　　常州府屬徵兵官以各縣之支局己經設立完全而鄕鎭未設考騐所難以就地應徵頃己選派輜重學堂學生周君前往馬琳地方立徵兵考騐所（拜） 
[兵工學堂紀實湖北]  
　　兵工廠内所設兵工學堂初擬設額百名旋以藝徒能應考者頗少故僅正取三十名備取十五名藝徒約六七分之一其餘皆工防營及他營隨營學生校中每生月給津貼銀四兩卽就從前繪圖學堂屋宇爲校舍（世） 
[創設官吏法政學堂杭州]  
　　浙省仕途擁擠張撫因各員隨班聽鼓大半閑曠無事雖有課吏館奈定額無多且亦有名無實故議裁撤另就督行轅内創設政法學堂自同通以下人員概准報名投考并聞准士紳赴堂學習己飭司道妥議章程詳候核奪矣（巿） 
[兩崇學堂之風潮松江]  
　　華亭公立兩崇兩級學堂於正月底開學未及一月而楊經理兆椿自大之故態復作將以去年施之於融齋敎習者又欲施之於兩崇敎習十八日華婁小學學生至兩崇操塲踢球兩崇學生與華婁小學學生爭球兩崇敎習蔡劍北摇鈴放散兩崇學生以受虧之故忿忿於心均有明日不上課之說楊敎習鳳章婉曲勸解之待華婁學堂之學生先散後招呼本學堂學生再踢其章欲平本堂學生之氣也豈知楊經理至堂竟大不爲然叱責楊敎習至爲難堪敎習因卽辭職越日更有何趙兩敎習亦辭退學生亦卽一并退學（望） 
[觀察籌備鄕學經費鎭江]  
　　常鎭道陶觀察以開設鄕學全資官款爰禀准督撫憲在道轅應得揚由關部開支項下歳提五百千文爲鄕學常年用度餘俟另籌（工） 
[紀武漢商業學堂武昌]  
　　漢口商業學堂校舍業己脩竣堂長敎習亦多延定將次招考學生至武昌商業學堂初擬就武昌府傍師範舊址旋又攺就牙釐老局惟開辦之期刻下尚未有聞（功） 
[八區學堂取定學生揚州]  
　　趙都轉設立八區學堂昨將所考學生發榜示知計正取初等之王恩元等一百八十七名及正月考取之一百三十餘名一併分别送學又黄峻等二十名以年歳旣長程度亦高於初等小學不甚合格俟擴充中學再行考收（聞） 
[派員赴日調查學制鎭江]  
　　鎭道陶榘林觀察注意學務札飭各府州縣遍設中小學堂以廣敎育日昨復禀准省憲委某大令前赴日本調查學校規制以及管理敎授諸法以便回國振頓（再） 
[張殿撰抵揚揚州]  
　　通州張季道直殿撰於二十四日由寗到揚拜晤趙都轉後庽於湖南會館聞殿撰在揚須小駐數日云（引） 
[撫幕與藩臬兩司商辦要公蘇州]  
　　護蘇撫濮紫帥偶發痰症己迭紀前報茲悉由陳蓮舫徵君診治後逐日服藥略見功效然尚未能起牀徵君謂中丞之病由心血虧極而起必須靜養一月勿勞心力方可復原是以現由幕府主裁將日行公件分别核辦如遇有緊要公事則由幕府與藩皋兩司商酌辦理以免貽誤（煌） 
[開缺蘇撫回杭杭州]  
　　前任江蘇撫憲陸春江中丞於開缺後回杭時省中府縣營汛均往碼頭迎迓現住荐橋嚴衙弄内新宅近日各當道之往拜者概行擋駕聞中丞淡於世故且抱伯道之憾故不復作出山之計矣（巿） 
[新撫定期蒞皖接印安慶]  
　　二十四日省垣接新皖撫恩中丞電準於初二日由寗起節乘坐鈞和兵輪蒞皖約在三月初十日内擇吉接印（多） 
[皖藩牌示安慶]  
　　日前皖藩馮方伯牌示云廬江縣缺以陳其瑗署霍邱縣缺以李第靑署試用訓導胡際昌委署池州府敎授丁翰靑委署績溪縣敎諭鄭瀛委署來安縣敎諭（士） 
[首府接篆改期武昌]  
　　署武昌府汪荃台太守鳳瀛本定二十二日接篆嗣以趙楚江太守毓楠一時不克抵省故又展期（功） 
今日尚有各省新聞及本埠新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[分廠鼓鑄銀銅元杭州]  
　　浙省銅元局現己領到祖模將次開工惟以出數己有限制故議以新廠鑄造銅元老廠共有印花機器二十二架概行鼓鑄銀元（巿） 
[會銜示勸戒烟揚州]  
　　揚城將設官膏局上憲札飭地方官先行勸戒昨由江都甘泉兩縣會銜出示示中有鴉片流毒害我邦族官膏設局領牌取辱等語（引） 
[新定緝私章程揚州]  
　　趙都轉以原立緝私大卡八處半屬有名無實因裁去數處復於范公隄添設多卡以絕私販來路並以淮北鹽梟請歸蒯觀察光興辦理淮南私梟則責成徐寶山都戎巡緝己詳報督鹽憲查考矣（聞） 
[東撫札飭巡警局禁止挾妓游湖濟南]  
　　爲嚴札飭禁事照得挾妓游湖蕩踰禮法省會重地風化攸關本部院去歳下車之日業經面諭首府縣出示禁止嗣聞仍不免有違禁挾妓情事亟應重申前禁仰巡警局首府縣出示嚴禁一面派人暗訪如再有違禁挾妓情事不論何色人等一體拿究不准瞻徇情面亦不准藉端訛索其平民男女因事入湖者不在禁例除分行外合亟札飭札到卽便遵照出示禁止嚴密查拿以副本部院維持風化之意切切此札（南） 
[巡警局捉獲賭犯揚州]  
　　城内石牌樓地方有丁姓聚賭抽頭二十三日傍晚爲巡警局偵知入内查拿當塲捉獲七人帶局分别責辦惟丁姓笞責千板發押五個月房屋亦己發封（聞） 
[婁獄寄禁華犯松江]  
　　婁縣監獄翻造一例落成華獄亦需改造二十六日華亭縣趙令詣獄將各犯點驗一過飭遷寄婁獄其有案輕將釋及未經訊實時需提問者則押入新近翻造竣王之本署待質所其待質所所覊人犯仍寄勸工所並未遷歸（歌） 
[靑浦軍事協會簡章松江]  
　　本會依督練公所徵兵章程第十條之第三則創設軍事協會廣勸志士應徵保護軍人家族凡關於軍事上之事業本會咸樂爲協助是爲本會設立之宗旨凡熱心志士表同情於本會宗旨者無論何人皆依願入會得爲會員凡有志應徵者可填明志願書送交本會由本會查明確有軍人資格者當代爲保證轉送徵兵官註册並推本人爲名譽會員凡軍人家族本會旣有保護之責任如有受人凌侮查得實情本會以軍事協會之名義處理之本會歳遣會員若千名慰問在營軍人并洽贈本會慰問品等凡軍人之子弟肄業本縣各學校者由本會熟商名學校减收學費之半軍人有在營病故其家族處於極貧之地位者本會有設法籌卹之義務本會常派會員至各處勸人應徵並宣告軍人所至之處宜格外優待丹有志應徵力與願違者本會當設法助成其美舉（望） 
[主簿接鈐]  
　　昨爲上海縣主簿履新之期辰刻王少尹到署行接鈐禮各役循例禀賀如儀（事） 
[局員撤差]  
　　二十三七鋪巡防局員朱峒仙二尹因聲名狼藉經道憲瑞觀察查悉撤差遺差委沈治臣明府國鈞接辦惟聞明府不願充當故有向瑞道辭差之說（寶） 
[禀請出示淸道]  
　　滬南總工程局總董禀請道憲瑞觀察出示淸道峈謂南巿各店鋪行棧每將貨物堆積路隅更有將櫃檯欄杆裝於門外並於階石之外圍築竹笆甚屬不合且傾倒垃圾不能遵依時刻爲此示限三月初一日起至九月三十日止每晨九點以前十月初一日起至二月三十止准於十點鐘前過時不得作踐其一切碍路什物及門外櫃檯欄杆均須一律拆至門内云（尺） 
[道批照録]  
　昨日滬道瑞觀察發出禀批二道録後職商永盛洽成土棧鄭登五陳星帆禀批案經前升道於本年正月間備文移會惠潮嘉道飭查許和豐土棧許吉珊弟兄原籍家産封存備抵在案據禀前情准照案電催所須電費開支公欵無須該商等繳還併卽知照此批○又民人沈春和禀批沈介生所剩八分六釐之地房屋究于何時併售陸樹藩管業鄧前委僅據抄契送騐又未傳同被告質証未可爲憑如果陸樹藩理直氣壯何以不將原契呈堂騐訊轉託律師出面繳價其爲情虚可知查英册三千九十五號道契己由袁升道照會領事并行會丈局俟本案訊結方准轉契在案仰會審委員查案催傳吊契驗明訊結具報（事） 
[報騐受傷屍身]  
　　二十五保二圖地保昨日到縣禀稱圖内倒有頭額受傷身死之男屍一名應請詣騐等情汪大令得報帶同刑仵人等往騐（嚴） 
[美租界命案]  
　　甬人胡永根前晚行至裏虹口磨坊橋附近與蕩婦米氏口角被與氏熟識之某甲所見糾案攢毆胡卽斃命事爲胡父小狗所知報由捕房飭探倪仁全將氏父米光慶拘獲及拘糾衆行兇之某甲則己不知去向捕頭因卽將米收押一面飭傳二圖地保孟慶祥協同屍屬投上海縣禀請相騐（蘭） 
[上海縣案]  
　　何桂堂控陳小阿發糾搶彭秋江之女彭搶何之棺木等情前晚奉汪大令提訊何供彭女由小的爲媒許配陳沈氏長子大阿發詎於今正病故其弟小阿發糾人搶女詎彭遷怒小的率領数十人至所開之作鋪店内搶去棺木十六具控後雖己扛回尚有銀洋銅元皮夜板門未還求追彭供女名翠珍三歳許婚大阿發不料被小阿發深夜搶去成親故搬媒人彭秋江棺木等物刻己憑勸交還陳沈氏供彭女由小阿發聘定爲妻家貧未娶故爲搶親之舉翠珍供年十九歳自幼許配小阿發十一日雇轎來抬父母允許小女子前去成親且父於正月十五母於十七日均到陳家認親是實小阿發供與女同大令核供俱有不盡不實惟彭不應搬搶何之棺物判掌類五十下交保翠珍暫爲發堂餘人各退候查明確情復訊○包同福控魏俊茂等逾期覇地亦奉訊問包供製造局左近有地二畝租於魏等十戶造屋十年爲期巳滿類載刻欲收回自造各戶均不拆遷求究魏供造屋五間每年租洋七元租契載十年後另誰章程並無到期拆遷之語孔聲甫供造屋四間餘與魏同大令察閱租契與魏孔所供相符判包再出租三年期滿拆遷各具遵結了案○英廨前解串拐　女之高連根宋質甫到案前晚復訊宋供在羅店業前貨生意去年四月來滬在客棧遇見高連根並一婦女據云是伊之妻因高欲與小的合做貿易故偕女隨至鄕間卽租小的房屋同住後高回籍不返此女不能度日聲稱出外傭工詎亦一去不歸是實質之高供女名阿四自小的回籍之後不知阿四何往大令問宋前在公堂供稱該女被陳某拐往嘉定有無証據宋支供吾大令察得所供有弊判俱還押再究○鄭　藝倒欠莊號各欵一萬數千金控縣訊押在案前晚提案比追供己收得帳銀二千餘兩分還大亨乾元兩莊餘求交保淸理大令申斥不准判仍還押速理違干嚴辦（嚴） 
[總工程局紀案]  
　　昨報紀總工程局駐防所九十八號巡士蔡鴻山誘拐 
 
 

Page 18

 
 
小九華對門單姓閨女正裁判孫明府飭提保人林慶夫到案諭令赶緊尋養究辦一案暫日林將蔡兄阿狗拘案由孫明府提訊供在飯店内爲夥胞弟之事素不知悉明府着令保出速尋鴻山交案候究○施琴岩控蔣槐卿欠銀亦由孫明府提訊施供奉　人在鄕開設花行與蔣交易被欠洋票二百餘元又往來洋四百餘元請追質之蔣供洋票數高文卿合立餘欠實係與施合做生意虧折所致明府判蔣收押候補提高文卿質訊○太平碼頭棉紗認揭公所周姓家本月二十二晚逃去婢女桂香一日凝附近賭棍三九仔與嫌婦楊劉氏所誘投局具控准卽飭控在法界移提到局昨山孫明府提訊楊劉氏供詞狡展明府判責手心四百下三九仔亦供不知逃婢之事明府謂有人見爾領女到船不能抵賴三九仔執定前詞因判重責手心二百下押候補提楊劉氏之母到案復訊○南匯人　湘汀挈妻周氏來申圖賣被妻得悉奔　熟悉船戶王周氏與潘季成喚同巡士將鞠夫婦一併解訊鞠周氏供完姻七載今因丈夫失業致萌歹念欲圖價賣求恩超拔鞠供並無圖賣之事副裁判官陳二尹判鞠責手心四百下交的實保人領妻回家並具不准價賣結備查○甬人朱陳等姓四人在滬南施家弄股開鼎和怡記錢莊各戶存銀己有三千餘兩尚未開巿忽於前日捲銀而逃昨由房主協同各債主投局具報局中除派巡土看守房屋外一面投縣禀請汪大令派差將該莊夥及學徒兩人提案候究（尺） 
[會訊案二則]  
　　三井保險洋人控通濟公棧股東殷瑞文縱火團賠保險銀五千兩經關司馬會同日領事訊押各情己詳本報前日午後司馬與日領事復訊見証李文學王鶴軒供與前同並稱殷實係縱火以致焚斃五命均有屍屬來案殷延博文律師將李王各供反復駁詰一過堂上傳殷嚴訊殷供此棧非小的一人所開另有大股東等今未到案博律師代殷詳　伸訴堅請補提人証司馬得供商之日領事判殷還押准俟補提各証再訊○英商麥丁三德商姚根士控顧潤卿違背合同吞没股洋一案昨晨英副領事與襄讞孫明府覆訊倪燧卿供被告來行五六次欲了此案查閱帳簿有私自添註之處請察陳養魚供去年十月目覩顧至行攺帳原告姚根士將與顧所訂合同呈驗被告所延之恩律師聲稱原告非有名之人泰生乃新開之行被告付洋一千元乃山上定貨做未數月虧空甚鉅當向原告添本詎料不允是原告不照合同辦理應請明察中西官得供之下判一併退去再候訂訊（力） 
[公共公廨晚堂案]  
　　陳俊記卽陳書琴控黄瑞泰號東黄作羣盜賣抵料前晚奉關司馬提訊陳供包造匯廣公司洋房揭欠黄碍灰銀五百兩又立豐米店銀三百餘兩將木塲内木料暫抵該料值銀一千六百兩不料被黄私行盜賣致立豐米欵無著爲此情急求追立豐投案附追質之黄供所賣之洋祗六百餘元買主不難來案質訊司馬以黄不應擅賣判姑退去候補傳買主等到案訊斷○陳文禮控妻母劉崔氏縱女與馬夫阿四姦宿亦奉提訊陳供劉氏娶己四載初尚相安去年起被崔氏將女兒接歸致與馬夫阿四姘識求請懲辦質之劉母女同供因陳不務正業不能養家故往絲廠繅絲是實現願改過司馬判交官媒押候核奪（富） 
[英美公廨早堂案]  
　　山東人鄭良華之女小佃子年十六歳去年八月在揚州家中被拐至滬賣耶花烟問惡鴇董王氏家前日鄭在帶鈎橋尋獲報探解究女供有素不相識之某甲誆稱看戲乘輪來滬先在法界住宿三天後卽賣與董處鄭良華確是生父現願回家訊之董氏供甲係剃頭匠此女花洋二百十元賣來關司馬　正犯未獲商　美白副領事判妇先交鄭領鴇押官媒候提到拐犯重辦○婢女張阿二年十五歳在祥發元號幇工乘隙竊主人鈔票洋廿元報捕拿獲己少十元昨日解追司馬判交官媒押候伊母來案具領追賠○探夥倪海山串同某戲園按目倪如玉將王廷山之女姦佔藏匿由王控請拘案司馬判還押捕房俟提該女到案再訊○席宦控任晉仁不交地單案内之任妹張任氏昨日傳案請礼司馬判押候過當訊究○蘇婦張吳氏被徐靜山誘姦騙財耗去氏洋二百七十元及金戒指等飾物反將氏肆意凶毆致氏鬱極前日潛吞洋烟圖盡經人通報捕房送醫救甦解廨請訊氏拉訴前情司馬以如果所探屬實徐實胆玩己極判氏常堂開釋准予控候提究○沈錫樓挖洞竊趙有萬等家衣服王阿生竊彭阿三家衣物由探解究判各押捕房兩月○張梅蘭藉端將邱德意打傷腰背紀桂生因買肉起　將倪元德毆傷嚴正元因行路被唐文記兇毆受傷俱由包探解究司馬判張押捕房一月紀從寛開春嚴罰洋一元給唐養傷○王泉祥吳金山竊朱全保及全昌成等家衣服八音琴由捕解究判各押捕房兩禮拜○美隆洋行控朱春生定貨不出奉傳未到昨由原差禀請示奪中西官着再往傳如仍抗延提案究辦○陳進記控奚和尚擅搬木料並被毆傷經關司馬飭差恊探將奚傳案諭令交保過堂候訊（當） 
[法租界公堂案]  
　　陳瑞初控汪雲堂錢方來以鐵餅換洋二百元求追經陳大令准詞提訊陳供在船上與汪相遇因見小的帶有洋銀領至錢方來銅作乞借不允被以鐵餅掉換求追質之錢供汪與鄰女奚氏私通懷孕奚女欲　自蓋小的伐爲媒人議得財禮洋二百元當卽成婚實無串換情事求鑒提訊汪供洋係向陳借來因追索甚急不得己以鐵餅掉換大令得供判錢交保限交奚女到案再核汪押候覆訊○余茂榮控店夥張順慶誘拐媳婦杏貞張供女由傳才元拐至紹興故將傳戚陳德友拘案旋有羅仁西投稱姪女阿七亦被傳拐去無蹤奉判一併押追在案昨日包探將傳與阿七一併拘獲解訊傳供杏貞實未誘拐阿七自願相隨阿七供隨傳回紹探親是實大令　供之下判陳張二人交保阿七交羅領回傅押候嚴究○董瑞生禀前年八月向范某借得升科單一紙欲抵洋銀有匯大洋行夥戴錫卿稱該行買辦魏人鳳有洋出借致被騙去今聞此單抵與馬公館内爲此扭魏求追質之魏供此單由范姓向抵洋銀小的因有急用故爲暫抵馬姓大令以兩造供詞不合判一併押候潵究○丹徒縣人桂來生來滬借居某客棧被同寓林來喜騙洋十一元報捕拘案請追林供洋係桂自交小的以備出外遊玩之用幸未花散今願交案大令判林押一月並飭探將桂之行李洋銀暫存捕房候其父來滬具領○嚴春山控車寓主王世富糾同流氓張良采周阿寶張長根等毆傷店夥潘祥生一案昨日復訊陳供王等前來購買香烟有意尋釁求請重辦王等同供實因店夥不合故致互相口角大令察得原告亦有非是之處判王等各罰洋二元開釋（臨） 
[美租界捕房事]  
　　某西婦乘某號東洋車至蓬路因事下車尚未給資適有酒醉西人經過縱身上車强之使行車夫不允被毁車輪蓬布等件由捕將西人拘入捕房押候送該管領事署訊辦○徐阿開竊百老匯路王正山家木料由印捕拘究捕頭以王不願多事將徐斥釋○顧阿連在西華德路向小販陳阿高購物口角互扭至捕房聲訴捕頭以各有不合斥出○董茂鴻在百老匯路一帶黏貼招紙由印捕拘究捕頭以董初犯從寬開釋（似） 
 
 
 

Page 19

 
 
   
 
 

Page 20

 
 
   
 
