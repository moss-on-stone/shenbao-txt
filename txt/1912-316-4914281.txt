# 1912 - 316 - 4914281

 

Page 1

 
 
社論 
[爲蒙亂事忠告各省都督] [  亮鞶]  
　　鳴乎吾國民亦知蒙亂之所由猖熾者其原因何自來哉即今日似是而非之地方分權主義階之厲而已專制政體旣仆吾國之所當亟爲先務者在外患而不在内憂方南京臨時政府成立之初庫倫已持異議南北統一已後其叛形遂大著夫庫倫之不能獨立而必有大力以爲之後盾也通國之人孰不知之而能言之此豈疥癬之疾可以置爲緩圖者耶當此之時正宜内外同必共籌禦侮固圉之計合各省之兵力財力以聽中央政府之節制調遣命將出師剿撫並進則哲布尊丹巴之授首而漠北全境之削平也亦已久矣計不出此而顧趾高氣揚謂太平爲可常恃歆羡他國所行與吾絶無比附之聯邦制度謂可遂其營私自封之蔪嚮不至更受法律之干涉於是地方分權一語遂爲吾國新產之流行病一般將帥之蓄有野心及新學小生心醉無限制之自由者莫不奉爲寳書囂囂然思見諸實行名爲分治實則割據斯說旣昌於是一省之財權兵權靡不據爲都督一人之私產毫髮不以接濟中央中央政府雖擁有泱泱廿二行省之版圖而號令曾不出千里之近稍有一二綜核名實之舉動則一般急激者流更從而呶呶然聒於前曰政府專制政府專制政府懾於内訌遂亦不敢過事干涉相忍爲國日復一日而耽逐於臥榻之側者乃得乘隙抵瑕施其運動之手段矣政府雖明知其如此而内頋一無可恃何所挾以與强隣相爭則亦陽爲痴聾得過且過第僥倖一日之無事豈暇顧邊患之日深至於今日殆已忍無可忍圖窮而七首不得不見矣然後向之志得意滿主睨大談驩虞於革命之成功不知有芒刺之在背者乃始駭汗震栗恍然於大禍之立至奔走相告冀挽桑榆而征蒙征蒙之聲復諠然盈於朝野夫今日之不得有用兵固也然試問餉稰何自來哉數月已來政府行政之所需殆無不乞靈於外債者無論大借欵尙未成立即使幸而如願以償而外人限制之嚴已明有不許用諸軍事之約雖使黃標紫標滿篝滿車其與畫餅乂奚以異夫塞外苦寒粒粟不生寸芻勺水皆須取給内地故用兵朔漠與用兵内地其所費常爲一與三之比例此非合全國以謀之雖精兵百萬與無一卒等耳各省養尊處優之都督各路擁兵自固之將帥倘不欲亡其國以及其身也其無漠視焉矣今日之事惟有舉各省田賦商稅所入留其半以供本省之政務其半則盡輸諸京師以爲遠片軍費庶幾士馬飽騰或猶足以一戰舍此以外而别謀戰勝攻取之方驟聆之若可聽熟審之則皆空談耳頃有發毁家紓難之說忠告諸富室者其說未嘗不深痛也然以此爲補助則可竟欲全仰給於此則事　固有所不能且各省公帑尙私爲已有不肯以濟中央之窮而望民間之斥私財以救國難也不亦難乎記者敢爲此言以忠　　省都督當知今日之戰爲救亡而戰非與尋常邊患所可同日而語故不能戰則蒙地必不能保全蒙地不克保全則腹地之爲人分割亦不過旦夕間事不能更竢諸數年之外蓋蒙事解决之日即輿圖變色之時諸公即不爲國計寧不自爲身家計國旣亡矣則雖據有一省其尙能偷一日之安也乎甚矣學說之誤用而其害遂極於亡國滅種也及今日而爲悔禍之謀其猶未爲晚乎非然者吾不忍言之矣 
時評 
[日本與東蒙] [  無名]  
　　方今全國上下均注力於外蒙自東蒙王公大會後方謂内蒙不足慮矣雖然以今日之形勢觀之熱河驚電屢至岌岌亦大可危茲閲日本報紙有所謂東蒙之大策士者我國民亦不可漫不經意也 
　　日本人篠崎軍吉者鹿兒島人也索修漢學又仰釋宗明治三十九年始入蒙古稱爲日本僧侶留居長壽寺爲大喇嘛之徒弟名曰丹德樂丹德樂者蒙語世界敎主之意也丹德樂留蒙六年至於今日專修蒙古語甚受桌理克圖王之信用每以内外大勢語王及大喇嘛王與大喇嘛亦因此以知世事大喇嘛者固親日派也去年十月曾偕篠崎遊粝連又贈朝鮮總督以雄犬良馬蒙古東部一般之人多信用之其力能操縱東蒙王公此次長春之東　會議篠崎實爲黑幕中之大策士云 
　　嗟乎我國人之對於蒙事至今日而熱度極矣雖然使問有如此之深心家否我日望之 
 
 
 

Page 2

 
 
命令 
[十一月二十日臨時大總統命令]  
　　據交通部呈請特派大員將招商局改組辦法現在全體股東是否同意以及新公司有無洋股分别次第確切澈查以憑核辦等語應即派楊士琦確切澈查乘公核辦從速具覆此令 
[十一月二十一日臨時大總統命令]  
　　哲哩木　長郭爾羅斯前旗員子銜鎭　公齊默特色木丕勒維持東蒙大局實屬功　　著應再從優進封貝勒以酬殊庸此令 
[專電]  
　　北京電袁總統特派張胡兩員馳赴奉天與張都督籌商蒙事　　北京電國務院擬以王廣圻充駐比代表己提也參議院請求同意 
　　北京電國務院接陜督張鳳翽電十四夜駐紮省城丙步隊五標三營譁變由北門斬關而出當派管帶馬得貴分别勦撫業已平靜 
　　北京電津保各校學生要求罷課回里投票羣向敎育部請不該部以拒則抵觸選舉法允則學生荒廢學業已向參議院諮詢 
　　南京電財政部電致程都督請將江蘇自民國臨時政府成立日起至本年八月底止所有收支决算分别列册彙報審計處考核 
　　南京電程都督令上海稅務公所長函致新關墨稅司將郵局代收稅欵現存洋銀一萬二千餘元解送蘇財政司兌收聽補撥用 
　　南京電南京光復紀念會己擇定小營爲會塲准十二月二日舉行　　南京電銅山縣因欠租事鄉民聚衆鬨閙民政署己請派兵彈壓　　南京電海州商會呈請於出口雜糧二十萬石徴收捐内撥每石二百文爲該地公益之用經程都督電商劉護軍使以軍餉亟需未允准行 
　　杭州電朱都督擬委王納善爲浙省敎育司長己電請中央任命 
[特約路透電]  
　　廣州電蒙古問題如有以武力解決之必要則陳炯明君將率粤軍北上造任由龍濟光君代理紅十字會已在預備從征事宜香港華商允以入欵百分之二十助作軍餉各商會皆贊成此議此間所設排俄籌備所將於明日開始辦公 
　　北京電新任外交總長陸徴祥昨日往訪各國公使陸君此舉各公使大爲稱許陸君與各國公使之交際洵極契厚云 
　　北京電農林部决意施行下列之計畫以振興絲業及改良製造之法㈠在海内外遍設絲業辦事所以便直接交易不必經過外人之手㈡駐紮海外中國代表應按季報千絲業情形及習尙形式之變換並製造改良之各法㈢在廣東上海𡩋波烟台重慶設立查騐所以保護該業及整理市面 
　　北京電茲有裕明（譯音）公司擬在黃海北直隷灣辦理漁業呈請農林部注册己經批准該公司聘請日本　門家經理訂定合同三年利慶中華海豐漁業公司（譯音）擬與該公司聯合經營現擬購置汽船一艘保護漁船俾免爲盜匪擾害營業 
[譯電]  
　　柏林電德國自由黨羅斯基茄維安特摩斯底報反對以蒙古爲俄國保護國之舉據謂若果如此則東亞將因此發生無窮之糾葛云 
　　奉天電安東秩序業己恢復日兵已退 
　　北京電中政府派往内蒙古之兵聞總數共有一萬五千名之多現已由張家口熱河及錦州府出發在買里汗（譯音）曾集因該處近有蒙匪作亂故也聞所派之軍卽以此數作止蒙古問題輿論仍頗激昂各省致政府之電仍絡繹不絶措辭皆頗激烈　政府已儆戒此間各報和平發言 
　　成都電剌嘛崖（譯音）藏人不肯休戰仍在豫備抵敵尹都督之大軍揚子江上游己見大戰華商紛離該地巴塘殊爲安靜 
　　君士坦丁電土政府已拒絶布爾茄利亞之條件並命賴齊姆將軍卽行開戰賴齊姆將軍昨夜（二十號）電告政府謂敵軍已棄其最近所築之塹壕退走七基米密達曾於壕内覔獲傷兵軍械子藥甚多 
　　君士坦丁電布國提出休戰之條件内有㈠亞特里洛泊爾及斯克太里應即降伏㈡土耳其之艦隊　由黑海撤退㈢停止派兵至却太爾茄㈣停止築造砲臺 
　　君士坦丁電土政府已派賴齊姆將軍伊齊特將軍及沙丹培與布國代表開議休戰事宜土政府請各國代表撤回登岸之軍隊謂君士坦丁現無外兵保護之必要而各國大使開會討論後決議暫將此事置之不理 
　　維也納電奧皇在某處席間演說謂布軍之忠勇殊可欽佩土軍之屢戰屢北令人莫解其故且謂深望、 
塞人待遇奧領事之情形紀載失實此事尙可和平解决云 
　　柏林電數日前所傳塞軍攻陷摩拉斯底消息尙未確實土國竭力聲明西軍被掳之說實屬子虚據戰地紅十字會官員報告有阿爾巴利亞俘囚百名悉爲塞軍用麥肯沁砲轟斃維也納里區帕斯脫報亦稱有一塞將曾下令屠殺阿爾巴利亞及土耳紳士九百五十名君士坦丁因有虎列拉疫患各學堂一律停課 
　　蘇菲亞電布爾茄利亞之條件毫無愛的美敦　之性質留隙以備土政府拒絶 
　　君士坦丁電土軍統將賴齊姆今晨（二十號）電告政府内言抵敵吾軍左翼之敵軍已於昨晚完全撤退吾軍偵探隊曾在却太爾茄附近各站搶得敵軍死屍五百餘具蓋軍衣可以識别也蘇菲亞第一聯隊已爲吾軍所擄據云彼等已絶糧三日故力憊不能移去死屍吾軍忠義之氣槪頗爲可恃云云土格特里斯戰艦今日發來無線電謂特柯斯之土軍得軍艦大砲之助力己將布軍擊退賴齊姆將軍續由戰地發來電音謂星期三日並未大戰僅兩軍左右翼交相轟擊而已 
　　倫敦電據每日電聞訪事來電聲稱土軍憲兵曾令其回轉土京彼並未遵行復至戰地見外層之防守線已爲布軍乘夜襲佔布軍正在攻擊哈丹克之中軍堡壘並縱擊土軍左翼之側面旋悉布軍步隊於晨間一點鐘時以短兵衝鋒於四十五分鐘内攻陷該壘土軍兩翼均在抵敵恐有爲敵截斷之虞云按該電係由他處轉來該訪事復於二十號在君士坦丁發出一電該電大約曾經檢閲内謂佈軍因哈丹克暫佔之地位與復無利且國土軍砲火甚準死傷過衆故已退至原處之地位 
[公電]  
　　甘肅趙都督電大總統國務院外交部陸軍部參謀部蒙藏事務局叅議院秦行政諮詢員總事務處甘肅代表各報館各政團武昌副總統各省都督民政長上海各報舘各政團均鑒蒙古爲中國領土二百餘年矣近聞庫倫哲布尊丹巴已與某國私訂約章倚之保護並有不准中國派官駐兵殖民等語不勝憂憤萬分民國肇建五族共和蒙亦黃帝子孫同屬神明之冐乃竟　賴異族恃以自立反抗宗邦其妄可𠹛其愚亦可憫查蒙人本無政治思想及獨立能力若竟聽其西庇於人則將來之爲奴隷爲馬牛原不足惜然何以副我民國五族一家之初志耶且我中國本部西北一帶延裹萬餘里設使他族酣睡於旁一撤瀋維遂窺堂奥不但缺我完全之領土且將瞰我繁當之中原此而不圖日後何能立足某　素持侵略主義久蓄陰謀竟乘我國祚初基財政困難之際肆其野心恃存强權絶無公理若不亟圖抵制力折兇鋒則世之垂涎思染指者又豈僅斯拉夫一族恐銅山西崩洛鐘東應國勢將不可支矣且瓜分之說不見於前清之末造而見於民國之初元不惟增對外之憂抑亦重極端之恥是而可忍孰不可忍耶惟熙竊謂國家盛衰但能存必死之心何患有不成之事去歲民軍起義其百折不撓之槪已見一班自宜乘此餘勇可買時間利用之以張撻伐前於九月庚電密陳殆亦斯義應請大總統一面令外交部與某使嚴重交涉以伐其謀一面由蒙藏局多派開通明智之員宣慰聯絡意存觀望之各蒙旗以離其黨一面令北面沿邊各省精選良將勁卒𥞊馬厲兵以鐵血戰爭爲最後之准備國勢阽危事機急迫懲前毖後憂心如焚惟熙一介陋儒未學軍　然知恥遂能的勇卽禦侮何憚折衝竊願與東三省秦晋新疆各都督提倡民氣激厲軍心爲國前鋒首當勁敵尤望東南各　都督民政長籌備餉稰軍輸鎗械陸續妾濟以充軍實而挫天　前者仆後者興務期掃穴犁庭直達此五族一家之目的然後已但此並非可以空言　决乾惟熙一聞此信繞牀不寐者累夕當即遴派知兵統將分提勁旅馳赴北方帶擇要駐紮一面挑選馬匹訓練士卒以備後援隴雖極貧熙雖不武然誓以全力爲甘肅保此三邊屏障之蒙疆爲民國爭此五族共和之大避犧牲身命亦所不辭事已剝膚理宜授命臨電涕泣不知所云如有偉謀統祈見敎除將籌辦情形另呈政府查核外謹此宣布用當無衣敢乞同心伏希　鑒甘都督趙惟熙叩感 
　　浙都督致陸外交總長電北京外交部陸總長鈞鑒昨讀大總統電我公復長外交朝野上下喁喁籌風今日外交之局開古今未有之奇極東西罕觀之變列强耽耽擇肉而食俄蒙協約已兆其端夫國際本無是非外交祗有强弱必先能戰勝疆場之問然後可戰勝廟堂之上今我國内無後盾外無盟邦以形式言猶存抗禮之風以實質言無異秘憐之狀而局外旁觀復不相諒以吹求爲能事以謾　爲快心故當局之人不能堅忍少有挫折遂不能安外交之途乃成荆棘不知今日政局一髮千鈞必矢國亡與亡之必抱百折不回之志不避艱險不顧毁譽而後審時度勢始能有爲我公珥節歐西聲威夙著交鄰有道張弛咸宜此次知難而來引爲己任熱忱毅力遐邇咸欽俄蒙交涉度公必已胸有成竹尙望始终堅執力保主權此次如遭失敗同歸於盡遑恤一身瑞雖不敏已聯合各省都督𥞊馬厲兵以爲公之聲援惟冀孟晋爲國自重無任主臣浙都督朱瑞叩效 
　　浙都督復熊秉三電上海熊秉三先生鑒篠電敬悉痛論俄蒙協約事得失利害洞若觀火爲今之計作戰計畫之嬌羣備斷不容緩財政與軍事有生死之關係公請將各省鹽觔加價及仿照川湘鐵路租捐辦法實爲救急良策偉謀碩畫佩折無量瑞自聞惡警　憤萬狀除電致外交參謀陸軍部　各省都督陳述意見外現已預備陸軍一歸靜候中央命令會歸征蒙與國存亡誓雪此恥軍事爲外交之後盾財政又爲軍事之後盾公謀如用士氣益壯特此奉復敬表贊同朱瑞叩效 
　　　蘇全省縣議會致政府電北京大總統參議院國務院鑒俄庫協約破均勢動全局關係全國存亡亟應據約力爭籌餉備戰全省民意與其喪失國權淪爲奴隷生命財產均非我有不如决死一戰求之鐵血救國卽以保家　財助邊民任其職預籌方略則維大總統及兩院諸公是賴祈勿退葸悞我民國不勝盼切待命之至江蘇全省六十縣議會全體議員孔昭晋費玄　等公叩　 
要聞一 
[俄庫恊約之驚風駭浪（六）]  
　　交涉理由自俄庫協約發生後袁總統曾發電諮詢唐君紹儀有無意見可以爲充分之交涉聞唐昨日函復大總統力主嚴重交涉其所持理由有二一當南北統一以前庫倫蠢動我國政府即有通牒與俄政府謂革命之時秩序未復此等逆匪竊發擾亂治安實無所謂獨立幸勿誤會云云是我國事前何嘗未知會俄國乃俄國公然承認庫倫獨立顯違前約二民國雖未經承認然一切條約均照舊履行俄國乃敢復與庫倫訂約置中俄條約於不顧實屬犯我主權有此充分之二大理由實可與俄國嚴重交涉云 
　　撫蒙政策大總統因外蒙叛離民國其原因純由前清壓迫面成　使蒙必外向與他人以可乘之機昨特通　綏遠張特軍及歸化熱河察哈爾各都統大致謂前清之季　改内外　蒙爲行省厲行新政剥削蒙權而對於庫倫尤甚故活佛恨之刺骨俄得乘間而入現在五族一家務當仍順其俗續圖感化萬勿遇事更張致激變故 
　　錫盟獻議錫林果勒盟盟長昨日電致政府以政府方有事於庫倫自宜撫綏内蒙免致牽動蒙人素性梗頑不難於欺蒙而難於開導現當多事之秋只宣順其俗尙萬勿輕施改革自不致再有變故擬請今年頒布厯書仍用寅月歲首之舊歷其前清貢品仍著進奉皇室其餘一切均暫仍舊俟大避稍定再議改革　　札旗輸誠黑龍江宋督電稱札賚特旗貝子前次來省願効忠民國曾經電陳現因庫倫協約發　深恐　貝子爲所　惑致牽動東蒙全局連日與之會晤感情甚洽該貝子宣言庫倫協約不能據爲蒙古全體該旗誓死不能承認察其情辭出於至誠該貝子現請回旂曉諭蒙衆内蒙一帶可保再無他虞 
　　巴克魯警訊帕王急電來京謂探哨軍士拿獲庫倫間諜訊供據稱庫倫聞我軍已克科布多俗欲設法斷我糧道將派軍官佳爾率匪二千趨佔巴克魯山又派登旦及丹丕吉等速攻烏里雅蘇台以掣官軍之肘巴克魯爲阿科往　要道守兵甚單祈飭迪化迅速添兵助守 
　　熱河軍情政府十六日連接熱河崑都督兩急電一報　開魯危急請政府軍急奉督加撥軍隊往援一報告開魯於當日昳守政府接電後即於十六夜致萬急電與奉督令其速派軍隊往援茲悉奉督昨日已電復到京謂除已　　洮南所紮之嵩李兩管帶前進外並派防軍塡紮洮南　爲後盾又派馮師長德麟由彰武進攻以期早日收復 
　　俄人舉動黑龍江宋督來電謂據偵探報告駐紮安達之俄兵昨忽開拔向西北進發探其行蹝係從索岳爾濟山繞道車臣汗部往赴庫倫現在居留俄弁又大招馬賊及蒙匪日夜訓練兼趕工敷設鐵道　居心不可測度 
　　公使團會議駐京法國公使康悌氏前日上午特邀各國公使在法使館秘密會議討論作庫締結私約問題除俄公使克金斯機氏未列席外其餘十六國公使均到探其所議事項有二㈡研究該約與中國之利害㈠研究該約與各匣之關係討論約二小時之久當即議定辦法二端㈠致電本國政府請不意見以便對付㈠其函俄國政府詰問理由使調停 
　　駐外代表電告政府昨接駐俄劉鏡人表密電一道略謂自俄蒙條約簽字後俄政府屢次密議對待我國辦法　聞俄曆十　月二號由彼得堡出發奉命赴蒙人員甚多聞此項人員係爲赴蒙襄　組織警察事宜此間彼邦政府節節進行備極周密野心正熾　可遏止特此密陳希乞查照對付又接駐德代表覆電文云德政府對於俄侵蒙古曾開會議一次以爲俄人破壞平和殊不謂然已經决定於此舉主張公道而申公論 
[參議院議員可畏之論鋒]  
　　十一月十五日參議院會已將及一點三刻復因外交總長投票及開秘密會議之故正式大會時間不多而極有精　略分三事述之如下 
　　報告各項文件時第一爲趙總理介紹陸徴祥任外交總長事約三點鐘到院請求同意第二爲浙江臨時省議會議員與現任行政官能否相兼之問題衆均以爲不得相兼第三爲財政部催送本院七八兩月决算案此本尋常公事無甚問題决算案應當咨送到部者惟財政部來咨首叙據審計處呈稱又於審計處現經成立等語此則非由財政部催送直由審計處催送而審計處爲現行官制所無於法律上全無何等地位及効力因是不免惹起議員之詰問李國珍謂審計院法尙未經本院議决是在法律上並不認有所謂審計處財政部何得據以叙入公文咨院催取決算且聞現時審計處之内容亦無非因財政部疊次調用人員過多以致充溢籍此位置疏通旣非法律所定之機關卽無異財政部之所私設本院决算案自應咨送財政部而此非法定機關之審計處則不能承認來咨亦應無效彭允彜等均附和之大起詰責政府委員無詞以對卒因議長之動議一面將决算案送部一面將來咨印發研究其不合之處再議對付分别辦理衆遂嘿然 
　　本日議事日程共有允案第一案爲鹽務署官制第二案爲鹽務司官制第三案爲稅務處官制第四案爲稅關官制以上四案均係初讀會向例除有疑義質問政府委員外大抵即付審查議員問會無互異之熊度本日情形則異是當開議第一案鹽務署官制時政府委員簡單陳述理由畢丁世　首先報號發言甫登壇未及啓口谷鍾秀即起言丁君是否討論抑係質問丁答言是質問張　曾又起言此係初讀會祗能就質問範圍内發言不能　論反對丁答言就質問範圍内發言自可但不能因議員之臨時動議禁止本員發言遂大放厥詞謂此案雖係一種官制之法律案但與尋常官制案不同必先有一定之計畫方針而後訂定官制乃爲適當今财政部於鹽務上之根本計劃全無主張徙提一種鹽務官制以保全私利位置私人此種官制有無必要鹽務爲歲入大宗非從根本上改革不可一則數百年來積弊極深亟當厘别二則借欵抵押專恃鹽務必須整頓始可增加收入三則湘鄂等省鹽價過貴非改良辦法不足以拯民生使長此不變一旦爲外人要挾將無自行改革之餘地今財政部　不及此鹽務官制應從緩議不必即付審查候延　謂設官所以事今鹽務上未定辦理之方法而徒　置鹽官是否專爲飯碗計張伯烈謂政府交議官制案自應有審查之手　　察其理由書中於就場徴稅及官專賣均不主張且云 
 
 
 

Page 3

 
 
　　將來改革是目前並無改革之意何必特設鹽務專官論鉻所向鋭不可當名爲質間實即反對之討論然亦無從爲之細别也 
　　政府委員　思诰誥乾鹽政籌辦處之協辦因冀得該署廳長位置而不願隨楊壽枬錢錦蓀等辭職者也本日出席參議院囝丁世嶧等之詰責憤然起而聲辨謂財政部於鹽務上非無計畫已有　務計畫書一種送到貴院以供參考如届時有疑義質問再到審查會詳細答復可也彭允彝因卽請將鹽　官制案付審查殷汝麗亦呼請付審查丁世嶧大不謂然謂鹽務計畫方針關係國計民生者甚大何等重要應正式咨院議决參考與否純屬自由並無法律上之効力本員並非反對官制案之審查惟鹽務計畫改革如何不議決不能卽議鹽務官制李國珍又　起質問謂政府究取改革主義抑取維持現狀主義李言未畢政府委員樓思誥　起　白欲有所言爲李所叱云何不待詞畢知有　場規則否樓甚窘愠而坐下俟李質問畢起而抗聲言政府亦願改革但取漸進主義俟七年後專賣因中國情形複雜採一國制尙須調查至是議場中已有多人知不定鹽改革計劃而先定鹽務官制之非如阮慶澜及劉彥所言似已略譅丁氏等所主張矣最後王家襄又起而爲精切簡要之質問謂此項官制與他種官制不同他種官制多係沿革上而來不過法律上承認之而已此項鹽務官制必先定根本之計畵視定計畵如何然後定如何官制若行就場徴稅則應定就場徴稅之官制若行官專賣則應定專賣之官制若全不改革則鹽稅亦國稅一種於中央儘可歸入財政部於各省儘可歸入國稅廳併無須另定鹽務署及鹽務司官制故不定鹽務計畫而輙定鹽務官制殊無理由言至此已届休息時間暫爾中輟及趙總理到院介紹外交總長普開秘密會報告外交事件旣畢後楊永泰復提及鹽　官制請卽付審查王家襄止之謂尙有重大的質問議長遂言此時政府委員已去速記生亦已離院不能續議遂改爲參議員談話會另議别事此案遂暫時擱起未及付審查實則政府委員隨務仍復入場並未離院於此服吳景　之能識大體差善維持議場秩序而谷鎭秀張耀曾彭允彝等於丁世嶧開口質間之初卽種種設法意欲禁止其發言此則殊爲可怪事係鹽務改革且與財政部之權利有關其意殊耐人尋味也 
　　三點鐘後趙總理到院介紹陸徴祥任外交總長謂現在外交事甚吃緊總統仍擬任陸陸之學問人品衆所深知惟體質稍弱然現在外交棘手殊不得已祇可請其再出擔任請予同意普卽投票語畢張伯烈忽起發言一鳴驚人全場稱快謂陸之復任自是贊成惟梁如浩棄職而逃蔑棄國務員之責任致府亦置之不理尙宜注意前此唐紹儀出走今復繼之以衆如浩平時則坐擁高位有事則去之惟恐不速若國務員人人如此臨時政府可一朝消滅而國將不國此事務請總理注意趙　聞此言殊出意外爲之夫色呆立無言須臾乃云　後再當商議彭允彝又問政府提出陸徴祥是否能得其同意趙謂參院能遇後當隨往敦勸諒無不允阮慶澜又言陸是否能負完全責任未可如前托病不理趙亦有詞以解慰之遂發票計共七十五人投同意票者七十 
二有一票　　陸徴祥三字不注同意與不同决作爲無效因得大多數同意通過此其結果固投票前所豫知三黨心理相同不謀而合者也 
[中央商學會歡迎工商代表之一席談]  
　　中華民國資本團之動議 
　　銀行政策之表現 
　　國際工商政策之披露 
　　十八日下午五時中央商學會幹部全體在醉瓊林歡迎各省工商會議代表到者百餘人因場所太窄不能滿容分爲兩席樓上主席者爲該會正會長向瑞琨樓下主席者爲副會長項驤五時入座新聞記者列席樓下先行酒一巡卽由主席項驤代致歡迎辭發抒三大政策而歸本府社會事業之發展處處須責成自已萬不可依賴政府以爲生活繼由權量代表到會諸君作答辭次由到場諸君相繼演說備極驩洽後由項驤與海參崴代表王懷霖等商議銀行招股辦法華僑極表同情已另訂再叙商酌辦法並發介紹書請代表諸君一致加入商學會而散茲將項氏三大政策類列於左 
　　（甲）組織資本團我國今日所以處處受外壓制者固由於資本不充金融界不能自由活動而内部團體渙散實不能諱言之彼外人所以能把持一切者實由於團力之作用在我國且不必說即在本國無不以團力左右政府轉移社會實業界則有實業團商業界則有商業團銀行界則有銀行團而實業團商業團銀行團之所以能自樹壁壘者原其歸宿無不以資本團爲後盾手法一換其支配我中國何獨不然我國因財源窄涸欲發展新事業自不能不藉外資爲挹注而彼氣勢貫注一致進行受壓愈深吃虧愈大在財政部所見外人來函不但有六國銀行團已也且有英國資本團有美國資本團有法國資本團名稱雖屬不同而手叚則同等惡辣明知目前忍受必大不利於將來而巧婦不能作無米之炊仍不能不仰鼻息於外人試問將來損失雖直接的爲國民擔之而非間接的爲我工商担之乎同是圓顱方趾難道碧晴高鼻者能組織資本團我中華民國國民卽不能組織資本團乎須知我國民而能組織資本團則買入國僨發展實業皆不須吃外人之虧卽可輕國人之担如謂革命以後民間實已無錢何來偌大資本卽以上海一埠論革命前大小錢莊共有百二十家去年年底相繼倒閉僅賸五十家至今年八月僅餘二十一家似覺財源已竭殊不知革命者其影響僅及於政治亞非將社會財源亦一並萃到　洋大海裏去了不過金融恐慌資本家不願將其汗血所得之金錢放之於不可靠之錢莊立時提出或存之於居留銀行中國市面遂現不能活動之狀况近據切實調查彼上海滙豐匯理諸銀行所存現銀八千萬兩青島所存五千萬兩大連所存七千萬兩殆無一不來自華人遽謂國民無錢抹煞國民矣所惜我國民無堅固可靠之機關亦何怪國民之外貯其資本今日與會諸君子皆爲工商界之有信用有聲光者果能羣策羣力登高一呼以組成我中華民國之資本團民國一線生機即在於此 
　　（乙）擴張銀行事業資本旣集所當先　眼者在於銀行事業中央政府自當先組織最完備最堅固之中央銀行鄙人日來從事於此當將研究所得種種之計則編成報告以披露之但所謂中央銀行者不過普通銀行中之基本銀行欲發展基本銀行之勢力全賴普能銀行爲之扶助爲之擴張例如工業銀行商業銀行國際銀行尤當相力所能至次第舉辦方成完全有統系之金融機關 
　　（丙）研究國際工商政策銀行政策旣定所尤當者手者在於國際工商政策輸入超過輸出每年不下一萬萬五十年來金銀輸出已不管五十萬萬滔滔不絶國家且有破產之一日即謂外洋利率較内國爲低外人恒截留其璨銀謀博其較厚之利息不患無現銀之周轉債權在彼不但永成爲債務之國家而社會上亦永成爲債務之人民危險更不堪設想須知我國今日處商戰激烈之世界僅營内國商業賺同胞之錢不算本領須設法賺外人之錢杜地銀之流出保金融之恒平乃爲本領 
雜評一 
[村落思想爲選舉上之大障害]  
　　何謂村落思想即地方主義之思想也地方主義者只知有本地方只知有本地方人而不肯統籌全局也 
　　此次國會省會選舉法取人口主義不取地方主義而選舉法遂與社會間之地方主義相扞格旣扞格矣而作弊之念生焉於是甲地方則濫報選舉人若干乙地方則請補選舉人若干紛紛擾擾至初選期届而選舉人之請增補者尙日有所聞此地方主義之流毒一也 
　　選舉人旣堅持一地方主義焉被選舉人又堅持一地方主義焉生於其心害於其政而關於全國或全省之利害常不敵其一地方之利害爲切而所謂國家主義所謂統籌全局主義遂爲所戰勝而消滅此地方主義之流毒二也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[吉長鐵路之獲利]  
　　吉林長春間相距二百四十里兩埠商貨繁多往年一入凍期大車軍品交錯於途今全路告成適當凍期之前聞每日運貨客票兩項収入平均有六七千元以通車後與近今句日爲比例每月約可收入二十萬元現在全路土埂站台逐漸完竣工和項下支出日少局用轉省於前據該局中人云本路於十月二十四日售賣通票至陰曆年底計有兩月除額支外約可凈獲盈餘二十餘萬元云 
[改築永定河隄議案]  
　　天津縣十二鄉聯合會日前呈請都督改築永定河堤茲將呈請書錄左 
　　爲呈請事竊按永定河舊誌漢名桑乾河唐宋名無定河元又譯爲渾河前明國初猶名無定河爲渾河至末年始易無定之　而爲永定之名前清因之設永定洒專員歷年修築堤壩令水有收東不使其汜濫爲災然其水性每一冲溢必挾泥沙而俱下故所經之境最易淤塞其初散漫無歸其患尙小甚烈也其繼則愈修築而愈　漫溯其來源起自甘陜來自山西其水枝枝節節或斷或續其情形有若宣洩山泉積水惟至直隷邊界則聚支流而合爲一流亦不過通流溜之一河而已惟過　溝橋以下則奔騰澎湃浩瀚汪洋不可遏止治河專員在天河身境内起築南北兩堤使水就範圍至今基址宛在故慶安澜者已六十餘年嗣因天河身地勢淤平又於乾隆年間復相度三泓地界以該處地形窪下地勢寬闊故改走三泓其三泓之名分爲上中下上泓淤則走中泓中泓淤則走下泓遷徙無定任其流走至嘉慶年間始曉然當時方觀承有言治河有專員而無善策盧糜國帑而已在畿輔水利通攷一書評斷極詳由道光至宣統潰决頻仍因循坐視改河道則以庫款難籌而推因舊制則渾水穿鳳入運而無歸宿積弊愈延愈多水患愈增愈大浸假而沃壤膏腴胥成澤國此渾河汜溢之所由來也今幸有東安縣紳耆提倡永定河宜改走天河身一議其見識極爲宏遠未必非民國之國利民福一大轉機也誠以永定河水患東則天津武清寧河寳坻西則東安永清永安霸州固安大城關係極爲重大嗣聞楊柳青鎭曾因改走天洒身則須佔用彼處田地上書在縣議事會陳請抵制伏思彼處爲民田三泓亦爲民田現時三泓民田較天河身高有三四丈不等何得以大多數之民田因少數之意見而致敗壞也敝鄉會等有見於此實不敢安於緘默故不揣冐昧陳請都督權其利益若改走天河身故道則以南堤作北堤再行補助老南堤該處不過數十餘里所謂費小而成功大出事關國計民生不得不據實上陳附繪圖說一紙爲此懇乞鑒核明呈施行以慰民隠不勝　祝之至此係開聯合會時當場公決啓用第二十鄉議事會圓　以期簡便合併聲須至呈者 
[鄆城鎭勦賊露布]  
　　　城鎭施從濱電雲濟南周都督會辦鈞　職鎭抵龍堌聞鄆鉅間有大股巨匪卽派探四出跴訪至十一（十一月）號夜據　賊伏康集當發命令陸軍十九團一營巡防第十十一及馬三營左哨十二號黎明齊往該處兜剿職鎭亦率十八團二營赴康集搜捕比至賊已他竄復跟蹝追至菏境巨匪韓邦貴等股佔據橋莊附近九村庄開槍抗拒立卽揮兵分投攻剿酣戰數時十四營安哨官帶隊亦到賊見官兵雲集遂麕聚橋莊管莊三處併力抵抗各官兵奮勇攻擊賊勢不支放火欲遁因四面圍裹屢闖不得出各就院落固守俄頃俱被格斃西來援賊經步十三營孫哨長馬三營蕭哨官合力擊退是伇自早十鐘戰至日落悍匪七八十人仰賴憲威悉就殱滅計生擒杆首李如江等十三名奪獲快槍三十二杆洋槍二杆訊據獲犯供稱巨匪韓邦貴李衍泰張純吉均殱在内當將獲犯人併正法復令土人在死屍由認明韓李張各巨匪正身不訛查十八團二營排長趙連陞右膈膊被彈穿過陸軍陣亡正目等三名受傷兵六名防軍受傷兵一名擊斃軍馬二匹此次血戰竟日各官兵踴躍用命實屬異常出力除韓邦貴在二等賞格照章具領其帮斃之李衍泰張純吉皆著名巨匪應照小枝杆首給賞外乞再格外優予獎賞以示鼓勵伏候鈞裁施行職鎭十四號回鉅并聞從濱元 
　　愛德華飛艇船身以木製成計長十四英尺高十二英尺兩翅以篷布製成下有兩浮筒汽缸八坐蓄油池兩座藏電機一座全船重一千六百磅機器重二百五十磅 
　　 
[滑縣鄉民抗糧]  
　　滑縣秋漕每年可收三萬七千餘石爲衛輝府　收入之大宗除河内縣外滑縣亦首屈一指惟四鄉近爲刀匪所惑紛紛停止完糧縣差旣撤催科無人本月三日滑縣官紳會同電禀言十月二十七日西鄉百子屯陳連莊已聚鄉民三四十人二十八日擁至縣署要求免糧并請縣官出示否卽繳農器縣知事黃君無可如何邀請捕廳往勸詎典史陳君到後卽爲鄉民毆傷甚重當時匪雜民内卽擬刦嶽搶署當經紳士多人再三勸慰幸未肇事二十九日鄉民又在西鄉聚衆議定各鄉一槪不完秋漕違者合縣反對之但每地一畝繳給匪錢五十文刀匪得此巨欵卽爲鄉民保護查滑縣八月開漕至今収漕十石適是月裁汰差役逢差役裁後故漕米一項至今粒米不完最可危者濬縣汲縣淇縣亦有抗粮之說縣中旣無用欵又無軍隊甚爲危險特爲請示等語張都督得電後當與王司商議辦法矣 
[泌陽土匪焚殺之慘狀]  
　　泌陽爲盜賊出沒之區以春水鎭一帶爲尤甚該鎭首事王清岑君對於刀匪不少讓步王君英明强幹具有雄風今年陰曆正月間該鎭環方地方刁斗夜警烽火四起王君治匪有方於渠魁脅從分别懲處環方藉以少安不意陰曆九月十七日　邑大股土匪秦椒紅李紅朝白狼等被官軍擊敗南竄連破尙店王店等寨遂入泌境與本地土匪劉勞扒等合捻直摀春水該鎭汎主田振芳聞風先竄王君守之益堅當從匪中槍斃架杆白狼及某姓兩人刀匪憤怒異常逢人便殺逢房便燒寨内居民之不及逃者大半奔入王君宅内刀匪四而發火王君宅内遇害者三百餘人而王君父子力戰不支亦死於此役王君之母是夜挾其男孫一女孫二玄孫一潜逃至外全被掳去王君之子葆陞匪以刀穿其兩手中心貫以鐵絲而牽之王君之孫尙在襁褓匪石以壓身剃以快槍演爲兒戲尤慘酷有剿匪之責者其亦聞之否 
[永川晏知事燒山清匪政策]  
　　蜀軍一團三營營長李遐章永川知事晏景雲呈報該縣東北大山界連銅（銅梁）大（大足）永（永川）壁（壁山）林箐深密不見天日巉岩壁立硝最多大風門天子殿兩路尤有一夫當關之險以故藏奸最多前密約銅梁知事於十月初八九兩日分十二道進攻於初八夜出發初九黎明上山詎該要匪秦梀臣（卽小老曬）　海山等已聞風潛逃僅尋獲眞正窩户六家登時拿獲向利三王長發等其餘四户空寂無人惟存贓物當將賊窩六户焚燬塡塞硝炭空硐十餘處查此山長六七十里高二十餘里植竹最多其次則荆茅連亘絶少成林樹木烟户亦極稀少擬咨商銅梁縣雙方出示限兩個月飭各業主將竹木悉行伐賣俟冬枯時縱火焚山旣可犂摀匪巢又可開墾荒地除弊興利似爲兩和云云當經宣慰使批所陳率隊搜山各節辦理尙合機宜惟匪黨聞風潛逃不無缺憾仰候通令嚴緝究辦所擬限期由業主砍伐竹木然後焚山亦屬可行卽由該知事會商銅梁縣妥愼辦理可也 
[漢口建築借欵合同]  
　　漢口建築鉅欵已向美國大賚公司商借英金一百五十萬磅訂有合同十八欵茲將合同錄左 
　　第一欵甲面（卽軍民兩政府）承認乙面（卽美國公司）有代售公債券英金一百五十萬磅之權此項公債券自發售之日起長年行息五厘名曰一千九百十二年湖北政府建築漢口五厘息公債券 
　　第二欵此項公債欵之作用第一條爲購買漢口之地產以便湖北政府得實行其改良該埠之策建築新式市場拓張街道第二條爲建設疏水溝第三條爲補砌街道第四條爲修築揚子江及襄河之堤岸自英租界起沿揚子江襄河之岸至橋口止第五條爲購買揚子江沿岸之地產其寬度須可作修築雙車電車之基礎第六條爲關於漢口建築應辦之事宜第七條如此項建築漢口公債　欵有餘甲面得隨意撥用他項 
　　第三欵此合同簽字之後漢口建築工程俟欵一到卽須開工又於合同簽字後之第六星期由乙而須將第一期公債欶照第十四欵第一條交付 
　　第四欵第一條此項公債券長年行息五厘券未發售以前息金從每次交欵之日起算至債票發售之日卽認全數公債息金每半年付息金一次每次償息期前十四日照另單所載每人應付之數由第九款第一條所指定之漢口地面附交稅及其地方之進欵提出交付第二條每次所應遠償之本息甲面須按令期前十四日以九八規元或漢口洋例或中華民國之幣在上海銀行兌換英磅交與乙而　　第五款此欵公債借欵限二十五年内還清自發債券之日起第六年終爲一次還本期以後每半年按照另單所載每期應付之數由九款第二條所指定之漢口地面附加稅及其地方捐之進欵提出交会（未完） 
地方通信 
[江𡩋]  
　　查調貨幣財政部咨蘇都督云幣制不統一全國財政無從整理現正籌議確定本位釐正貨幣系統而舊幣舊紙幣之處分方法均爲重要問題尤宜從速切實調查所有貴省現在流能之貨幣種類若干數約若干各官商銀錢行號發出之紙幣種類若干總數合銀元若干準備金若干務祈轉飭各該局廠行號迅速查明列表送部以資考核等因程都督奉咨後已分别訓令江蘇銀行並知照滬寧蘇各總商會調查具報以備列表彙咨矣 
[蘇州]  
　　選民須知現將届衆議院議員初選舉之期蘇州初選舉監督吳縣发政長宗加彌君特將初選舉投票開票各所區域擇定宣布照錄如下投票所第一區蘇州市在定慧寺前試院内第二區滸墅關在龍華寺第三區湘城鎭在妙智寺第四區陳墓鎭在通神道院第五區郭巷鎭在乾陀廟第六區橫經鎭在城隍廟第七區光福鎭在銅觀音寺第八區木瀆鎭在道堂浜小學校内第九區東洞庭山在石橋村劉公祠内開票所在吳縣民政署　　請領茺地耆民朱慶華等具呈都督府以岸洲抛荒餘地公叩指令民政長查案勘丈給領等情奉程都督指令云呈悉此案應由該民將証據等件逕呈該縣民政長照章核辦毌庸來府呈訴蘆執照五紙發還圩户畝分清册存此令 
　　續獲贓盜南潯震澤各絲商在滬接收洋商付欵三萬元交由立興拖船運回中途被刦一案前經蘇省水師破獲盜匪多名解交嘉善縣審辦在案現在又由浙江水師營及蘇省飛划營續獲贓盜解縣併辦茲將浙江都督致蘇都督等電文錄下蘇州程都督上海陳交涉使絲業會舘楊董事鑒據嘉防統領董道勝等呈稱立興拖船絲商被刧一案續獲案盜劉小連生一名復在逃犯沈阿四家搜獲贓洋八百四十元又在案盜小阿大家起獲贜洋一百八十八元並蘇州飛划營鍾統領移解是案贜洋七百元等情除批飭將此頂贜盜解交嘉善縣收審外特先電聞浙都督朱瑞叩 
[鎭江]  
　　德提蒞鎭德國水師提督違君乘該國頭等巡洋艦航海來華於十一月十九號駛抵京口下掟江心維時停泊江中各兵艦均升旗鳴砲歡迎如儀有頃遠君舍舟登岸拜會駐鎭各西官暢談良久興辭而出艦中西兵亦至洋場烏洲山一帶游覽二十號啓輪上駛漢游歷兼考察彼　商務云 
[無錫]  
　　縣長蒞新新任民正長張　雲君於十八夜由丹徒蒞錫暫寓啓泰棧十九日午後親至民政長署晤見秦效魯君叙談一切准於二十一日接替云 
[安徽]  
　　三司會審前阜陽縣知事孫仲杰誣准上軍副官張滙滔縱兵殃民幾同匪類當經該副官具禀辯誣一面將該知事拿解來省昨聞柏都督以事關名譽卽令飭軍政内務司法三司會審尙不知如何判斷云 
　　咨請獎勵柏都督以自民軍起義以來所有在事出力人員如胡萬泰張滙滔劉文明盧鏡寰陳育和等頗著勛勞特電咨陸部軍將胡萬泰等五員一律授爲陸軍少將藉示鼓勵而予榮光 
[廣西]  
　　會勦山匪六萬大山爲廣西興業鬱林博白陸川及廣東合浦之交界地縱橫百餘里峯曫重疊極爲奇險其中三家村不下數千因勢力單薄多半被匪迫爲淵藪自去年反正以迄今時疊次開台拜會四出搶刦其中最慘者如龍地坪之被搶慘殺三十愛德華飛艇在水面駛行之圖每小時行六十英里 
餘命次則楓木户之被搶慘殺三命拉生六人其餘刧殺尙多據該處友人稱說慘斃約有百餘人左右興隆鬱博合浦等縣之接壤該山者近日風聲鶴唳慘不忍聞十月十七號由合浦縣長電逹興鬱博陸各屬進兵合勦十九二十號各處陸續兵到已於廿四五剿辦矣聞兵勇及匪均有所傷云 
[河南]  
　　爲民請令汝魯一帶自去歲民軍起義卽屢遭匪徒蹂躝以致鄕民日不聊生又加今年水旱頻仍災區甚廣茲調查被災之村莊赤貧無資者有十餘處之多較之他年遭災更重迄今顆粒無收民窮財盡舉目惻然現聞該處被災鄉民之户口約有三千餘家之衆曾於日前集議以時値冬令謀食維艱擬公舉代表面見行政長官陳請苦情　其發給籽種俾便翻種而維民食並要求當道撥款　賑以濟災黎拯民水火尙未知握政諸公能允如所請否 
[雲南]  
　　組　　廠運南道劉鈞呈云前在鎭邊廳任親　募　老廠查看山脈雄厚地氣　　一望而知藴藏之富并據士人云該山出礦極旺因野人搆釁是以中輟茲面馬參將廷芳商令重往查勘回思　來礦質經衆考騐均皆佳美绅商極贊成招股開辦惟竟委諸商人則權誠有未逮擬官商各籌五萬元合辦以免遲滯並請飭司迅撥股本各等語如劉道者誠熱心實業者也 
　　請改州名陸凉州紳學各界代表牛星耀等呈稱陸凉名稱於義不諧請改凉爲良以符名實民政司批查陸凉州本漢同勞縣地東晋改爲同某縣唐改爲新豐縣蒙氏改陸郎縣憲宗十三年改陸凉州相沿至今該紳欲改名稱恐難免少數人之意見應飭該州紳妥議呈覆核辦 
[雜評] [  萍]  
　　政府今日進封蒙王明日加封蒙王自以爲可得蒙族之歡心而永遠協戴民國喁喁内嚮者矣 
　　雖然其所籠絡者僅蒙古一二留京之王珷 
公也長春之會議甫終熱河之變亂紛起東蒙一方面其果足以恃此爲長城焉否乎吾不知政府諸公又將何以策之 
本埠新聞 
[士慶路並未劃入租界]  
　　滬北士慶路一帶與租界毗連之地因被工部局藉口劃界未清屢欲侵越故由外交部電委温宗堯專司清丈經紀前報茲由温君查得華洋交界路線甚明且於前清分劃時彼此均有圖樣北京外交部及上海領事署亦均有案可稽今工部局謂該處一帶早由前清滬道允許劃入租界之内稽之道署擋案並未叙及現擬俟丈明後卽行呈部請爲核辦 
[和都督協濟製造局經費]  
　　製造局新局長陳洛書君曾在北京與陸軍總長磋商經濟問題卽由陸軍總長轉商財政部滙銀接濟故陳君臨行時財政總長先匯銀五萬兩來滬迨陳君到申後陸軍總長又電致江蘇都督謂以後製造局應受中央節制其欵亦由中央接濟惟當此財政困難之秋如有不敷仍希隨時協濟等語而陳君到任後檢查北京　來第一批之欵已被中國銀行扣去滙費銀二千餘兩但按之匯兌向章所需滙費應向發銀處収領該銀行不應提扣除電告財政部與該行交涉外並要求將款陸續滙滬以濟急用刻問前日已有大批部欵到蘇内有十萬兩係歸製造局應用惟現在尙未到局故陳君特於前晚搭車到寧與程都督面商維持辦法昨日返滬聞已商允程都督先行借銀協助矣 
[華涇鎭請兵巡哨]  
　　本邑西鄉華涇附近公民五顾焜等因近來該處屢出盜案民不安枕聯名遞禀上海縣民政署略謂華涇鎭地方本有滬防水師巡船駐防現在可否令飭該巡船每夜來鄉巡哨以保治安等語吳民政長以事關保衛　　無不贊成惟非民政長範圍以内之事是否可行應候咨請陸軍混成第三旅核示飭遵 
[施監督今日任事]  
　　江海關監督施　炳爕定於今日任事暫賃交通銀行後面老三井洋行萬　爲公署聞先從常關一部分入手徐圖整理 
 
 
 

Page 7

 
 
[民政長照會市鄉公所文]  
　　爲破除迷信事 
　　案據洋濁市總董劉志濤呈報執行議事會秋季議決禁止女巫一案緣由内開印刷傳單數千分通知各地保囑令調查閲中所有自稱男女巫仙之類將其年歲籍貫住址詳細閲明予限送至公所彙編一册以便稽查仍令各地保於調查時勸導居住各户苟有疾病勿延巫仙受其愚弄一面婉論該女巫等改謀他業雙方並　以期革除陋俗等情據此查巫觀之事盛行各處此風由來已舊雖因鄉間婦孺知識淺薄迷信未除之故要亦若　工於惑人而地方人士以及官長尤不甚加察之所致也現在民國更新此種陋習亟應剗除凈盡本年十月三十日縣議會臨時議會議决破除迷信案情形亦後相同業經本民政長核准出示諭禁並飭巡警局長查照辦理在案惟是官廳一方面法令所及究屬有限非賴各自治機關共同進行不足以收羣策羣力之效茲據洋漢市總董所稱辦理禁止女巫各節甚爲周妥合行照知爲此照會貴公所察核一體辦 
[爤泥渡商界開會記]  
滬東爛泥渡商會商團於去年光復後同時成立己届一週茲於本月二十號下午二時開更舉大會當選各職員列下商會總理謝酉山　協理沈杏苑　商團正會長陸允升　副會長江榮儕　吳　魚　會董葉惠鈞　王引才　毛子堅　劉志濤　陳桂林　王烈嵩　高炙荃　陳炳生　蔡維新　張禹功　曹　庭　戴登川　顧筱雲　唐連琛　名譽董陸允修　張錫華　張妙生　評議員潘杏亭　汪練亭　陳文芹　陳秉泰　葉佑卿　莫獻臣　江安山　蔡竹君　孫印書　姜貢之　余寳康　王金騖　司令黃蔭南　會計蔡織文　書記陸延　　汪耀庭　文牘員唐詠茗　幹事王善輔　余福生　汪耀庭　戴賡揚　陸馥生　黃福江　余福生　陳慶雲 
[李旅長關心浦江防務]  
　　混成第三旅李旅長以浦江商船被刦近來時有所聞雖經責令水師各營按照汎地派撥師船防守曁由新祥安小輪每夜在浦往桫梭巡無如汲長綆短防護難周不免仍有盜刼情事惟查商船失事黑夜居多旣値盜賊　起之時所有往來船隻自宜停止夜行昨特分令各師船遇有夜行船隻囑其在熱閙處停泊外一面並親謁製造局陳總理商借該局小輸一艘暫作巡緝浦江盜匪之用以弭盜患 
[示勸往來船隻保護電線]  
　　滬南中華電話局以所弃浦東電話電線係由浦西周昌紗廠下水過浦東在南碼頭起岸線在水底所費工料甚鉅曾經函請警務所示禁船隻不得在該處停船抛錨無如往來各船視同具文刻下仍有停泊擲錨情事设或碰斷水綫非獨損害資本且與交通有碍故日前復函商穆警務長迅飭水巡隊隨時知照往來各船勿再停泊該處如果不聽致因而損壞電線者應資令賠洋五千元以維營業穆警務長已於前日示諭矣 
[濟渡社舉定職員]  
　　附設上海市政廳内之濟渡社係爲去年光復後流寓滬濱乏資回里者酌助盤費而設前日下午開會舉定社長李平書君副社長周金箴君辰馨一君駐社辦事員楊東山君南市報名主任（在該社）顧翕周君謝簡雇君北市報名主任（北商會）貝潤生君（　流所）毛吉生君船票主任朱少圻君瞿仲戌君收支主任張樂君君聞該社進行手續擬先致函日清公司買辦王一亭李志芳兩君籌備一切其報名時刻以每日上午十時起至下午四時止 
 [P稅務公所之暗佔> 
　　滬上稅務總公所成立以來卽由各業領袖紛紛認定各業稅餉照章按月繳納在案茲由各業認稅領袖查知稅務總公所每於各案繳呈稅餉時勒繳銀票再合洋數而以洋厘升至七錢五六分商家暗虧不少業已函致南商會董事請卽轉知稅務所所長妥爲調查是否司事舞弊並卽示明確數以昭劃一 
[老叟病中遭刧]  
　　公共租界福建路山西路寗波路等處近又發現疫鼠業經英美工部局查悉曁中國公立醫院將染疫男女八九人送往天通菴總所醫治猶恐疫氣蔓延極力防範除由公立醫院派司專四出查察外英美工部局又每日加派小工按户分送捕鼠器具如獲死鼠須請衛生西員驗視以資研究詎前日有小工蕭金裕至松江路五百廿三號門牌雞毛棧收回捕鼠器具因内室甚暗蕭劃自來火四燭不意火烯床帳延及被褥竟將病臥之七十八歲老叟華吉祥鬚髮焚去遍體灼傷當經該老叟之子阿松及女根弟大聲呼救卽由隣人陳永奎等帮同摸滅幸未冒穿屋頂祇燬値洋四十元之衣物蕭見已肇禍希圖逃逸被阿松鳴捕拘入老閘捕房將蕭收押派探錢　生前往將受傷人車送仁濟醫院醫治昨解公共公堂請究原告偕見証陳永奎等上堂訴明前情訊之蕭供事出無心求恩寛宥孫襄　　之英　副領事以華吉祥傷勢頗重不能到堂判蕭押候原告傷勢稍獲再核 
[蘇佑泰案上訴交涉記（續）]  
　　私訴判決書上海海寜路千七百四號民事原告人蘇如軒右訴訟代理人辯護士米村義忠長崎市大浦鄉千三百七十 
七番地當時誎早監獄在監旣决囚被告森山新太郎右爲新太郎强盜殺人被告事件附帶損害賠償之私訴對於明治四十五年七月九日長崎地方裁判所之判决因民事原告人之控訴檢事澤并重藏參與判決如左主文原判駁回民事原告人其他之請求私訴費用五分之一爲被告之負擔其四分爲民事原告人之負擔各節均取消之被告新太郎對於民事原告人愛德華飛艇在美國第一次飛行時攝影須支付金二千三百元及自明治四十五年六月二十九日至判决執行畢年利五分之損害金民事原告人其他之請求駁回之原告及本審之私訴費用五分之三被告負擔之其二民事原告人負擔之事實依民事原告人之申述請將原判決中駁回民事原告人請求之部分廢棄之被告對於民事原告人須支付金四千三百元并自明治四十五年六月二十九日至判决執行畢賠償年利五分之損害金所有私訴費用願由被告負擔至其請求原因則以被告於明治四十五年四月二十四日在上海東和洋行殺害民事原告人之次子年二十九歲之蘇佑泰佑泰以販賣寳石爲業每年所得約二千元而民事原告人年已五十九歲僅賴佑泰之扶養以資生活突因被告之兇行陡失愛兒斷絶生路加以佑泰身遭橫死民事原告人精神上感極大之痛苦又値老年而失生路財產上被極大之損害此皆因被告之不法行爲所致故被告對於民事原告人有賠償之責任而精神上之損害應給予慰藉金三千元財產上之損害應給予損害金二千元合計金五千元並自私訴提起之翌日起附加年利五分之損害金皆應令被告負支付之義務然原判決僅認慰藉金七百元其餘之部分駁回之實爲不當因之提起控訴以上陳述係提出中第一號　書并援用公訴記錄至被告答辯之要旨請民事原告人之主張如殺害其次子年二十九瑊之蘇佑泰之事實普民事原告人之年齡已爲五十九歲因被告之殺害行爲至侵害民事原告人財產權之幾分皆爲不可爭之事實第佑泰之年收一千元民事原告人依佑泰一人扶養而始生活則不能承認據以上理由因思藉民事原告人所受精神上之苦痛於原審所命被告支付之金七百元加爲金二千元又被告侵害民事原告人財產權之賠償金一千元合計金三千元并自明治四十五年六月二十九日至判决執行畢年利五分之損害金皆可應民事原告人之請求其餘則難應允故請下　回之判决等語理由據被告自稱因殺害民事原告人之次子年二十九歲之蘇佑泰遂致民事原告人之財產權有所損害又因殺害行爲不可不慰藉民事原告人所受精神上之苦痛此皆不可爭之事實合以原審所命被告支付之慰藉金七百元已爲二千元等語至加於財產權上之損害約一千元以上但據被告之目供及參考財產權上之損害額並未有一千元以上之證據又觀於公訴記錄參照民事原告人及佑泰在社會上地位之生活程度家族狀熊等事前而觀之被告因殺害民事原告人次子佑泰之不法行爲其損害民事原告人之家產認爲金一千元又對於民事人所受精神上苦痛之慰籍金合計原判决共爲二千元對於以上之金額應附加自明治四十五年六月二十九日至判决執行畢年利五分之損害金此皆爲被告承認爲不可爭之事實應依被告之陳述對於民事原告人之請求財產權上之損害金爲一千元並慰藉金一千三百元（此係除去原判决認許之金七百元之數）合計金二千三百元自明治四十五年六月二十九日至判决執合畢年利五分之損害金皆認許之其餘之請求則駁回之右民事原告人之本控訴認爲有理由依照刑事訴訟法第二百六十一條第二項私訴費用並依照同法第二百一條第三項民事訴訟第七十八條第一項判决如主文大正元年十月十八日長崎控訴院第一刑事部裁判長判事荒井操判事蕂瀨彌一郎判事津守萬吉　判事遽蕂杞治　判事清水壯左久　裁判所書記廣　恝次郎　大正元年十月二十一日長崎控訴院裁判所書記 
[城内]  
　　第一初級檢察廳批○（陸泰孚據情呈明由批）狀悉查此案本廳於上月二十三號批示之後卽將卷宗移送初級審判廳旋准片復以簿據尙未收到刑事問題不能消減仍將卷宗片送本廳因又飭傳該商來廳速繳簿據詎該商迄未遵繳僅具狀和審判廳及本廳聲明殊不知此案先在初織審判廳起訴以致發生問題所有簿據應先繳由本廳轉送初級審判廰辦理方可消減刑事問題今該商將簿據逕送地方審判廳而置初級審判廳及本廳案件於不問實屬無此辦法現在是案卷宗旣由初級審判廳移還本廳所有薄據者該商向地方審判廳卽日領回呈送本廳以憑核辦案擱已久再延未便 
　　地方檢察廳告示○爲出示召認事案據第六初級檢察分廳呈稱本月十六日奉鈞廳　開頃准貴廳函稱引翔港二十三保十一圖蔣家洪後而蔣省三田内發見無名男尸一具卽祈貴廳檢察官就近詣驗茲特派檢驗員王長春前來卽请帶同該員前往檢驗具報等因奉此當由本廳檢察官沈琳同該檢驗員并書記法警等前往相驗該尸身平臥該處路旁田内秃頭赤足上身穿元色呢衫腰束布帶一條下身無褲僅圍草荐一張檢察員如法相驗驗得該尸年約三十餘歲額顱右偏有舊傷疤一處週身五官手足腎子均全遍體并無傷痕委係生前因病路斃即傳地保蔡子三田主蔣省三等詳訊情形據代亦各無異當場親塡尸格飭錄供詞取具該地保眼同相驗切結尸令該地保棺殮抬厝截角繳存儲庫備案各在案所有相驗情形并尸格供單一併呈核等情據此合亟出示召認爲此示仰尸屬卽便遵照查明該尸年貌衣服相符迅卽來廳呈候飭領歸葬母延切切特示 
　　不避嫌疑○浦東鄉民韓咸林控妻沈氏不守婦道與毛四經通姦等婧昨由審判廳刑庭推事提案研訊以韓咸林控沈氏與毛犯姦並無確據然該氏不守婦道已可槪見當堂申斥着韓領回管東毛四經不避嫌疑與氏問行亦屬咎有應得判押候交保　　私掘墳墓○三十保五十圖華涇鎭鄉民諸修棟至檢察廳控告吳阿弟吳阿生等私掘祖墳並將袓棺骨殖抛棄無蹝向論不　求恩提究等情廳長諭候批示辦理 
　　南市 
　　人貧志短○黎里婦人李周氏偕夫姊張李氏及女張楊氏挈帶生女李珠寳來申僑居南市悅來旅館日旳勾留客囊告　卽　張楊氏將珠寳押入雉妓院訂定洋一百二十元以二年爲期當由同寓崇明人黃鼎文致函市政廳由總董飭令東區派警相獲併送警務所預審擬究 
[閘北]  
　　第三初級審判廳批○（全子廷呈訴周海坤圖賴抵洋案批查此案前由裁判所傳訊判决旣自供認十月半清還今乃任意遷迁殊屬非是着卽呈繳周海坤所抵之方單以憑執行（榮成懋呈訴丁阿孝兄弟不理欠欵案批）狀悉候卽給發支付命令可也（王張氏呈訴馬龍生單不贖案批）狀悉候再强制執行可也（李鍚耕呈訴王永香　　　呑案批）已於王永香狀内批示矣候開庭集訊核判 
　　地保可惡○王渭仁即維德至審判廳控告頭　地保陸正祥勒索一案昨經董推事傳集原被人証開庭審訊王供在海鹽興業公司爲業於九月間向張立洲租地一方言明每年租洋一百五十元元已付定洋十元嗣因陸勒索陋規洋四十五元允致被阴撓求究訊之中人吳鍚江贾鍚堂供詞相同張亦聲明情願出租質之陸则不認需索問官以地主租户原中三而均已允洽今未成就顯見地保從中覇持木應嚴究姑看交保開釋王張兩造任憑立契成交 
[公共租界]  
　　不復具訴○英商瓊恩士控何範之何　之抵地不贖請追本银五十萬零六千一百四十餘兩及利息一案昨由原告代表高易　辦律師到廨聲明此案前奉堂諭准被告於三禮拜内具訴候核在案茲悉被告代表梅吉言律師曾經投函駐廨檢察員不欲具訴應請給諭以將地變價抵償關讞員商之英领康君諭令且退候會商堂諭飭遵 
　　凌虐養媳○虹口鄧鐵路住户王陳氏因將養媳戴小文凌虐受傷被鄰人艾永順等於前日報捕將氏拘挞公廨昨日解堂請究小文之母戴王氏偕証上堂証明前情訊之王陳氏供稱實因小文貪吃懶做略加訓責並不凌虐中西官以女傷痕屬實未便狡　判王陳氏押女所十天女交其母領回俟男女成人送往完姻 
　　置之不理○陶希泉控合盛元票號經理王子平不付存欵八千四百六十兩由廨將王傳案判令交保料理在案前因日久不理昨又由原告代表担文帮辦律師上堂請追中西官允卽着内將王交案於下禮拜一廜核 
　　不認謊騙○何根棠以代薦木作頭王子祥翻造嘉綸綢莊房屋爲由向王騙洋十元昨由包探將何拘解公堂訊供不認判押候查明再核 
　　曾否攫奪○李關氏控顧友生在南京路擺取金挖耳昨由捕房將顧拘稻公堂廜供不認判押候查明於下禮拜一復廜核辦　　家事糾葛○已故粤人鍾炳南之子連生因伊故父之螟蛤子壽　勒寫筆據覇呑遺產具控公廨請究而鍾之庶母朱氏亦以鍾連生忤逆不顧贍養等情投廨互控業經分别傳案於前晚集訊兩造各延律師到堂互辯王襄讞研訊良久因時已宴論令退去候再定其期復訊 
　　演劇籌欵○滬北醫學同志研究會現擬創設中華國民醫院一所因經費支絀商請劇界借愛而近路棉紗公所串演新劇一天所昨券悉充該所經費聞定於舊暦本月二十八日串演 
　　巡捕升級○哈爾濱捕房七百六十六號華捕又揚樹浦捕房五百六十五號華捕均辦公認眞經該管捕頭查悉昨日禀奉張正巡官諭着兩捕均升爲試用三道頭同至總巡捕房當差 
　　賞罰分明○虹口捕房二百四十六號華捕巡緝認眞經張正巡官查悉昨著升充門差飭赴楊樹浦捕房承値又楊樹浦捕房一千零五十七號華捕屢違警規亦經張君查悉即行斥革 
　　船户受傷○船户張老虎昨日經過北蘇州路被一百九十八號汽車撞跌受傷由坐車西人載送實隆西醫生處醫治並　明捕房備查 
　　茶館聚賭○海寗路四百六十七號蔣姓茶館内糾衆賭博抽頭漁利昨被捕房查悉請廨傳安要懲辦 
　　突如其來○住居海寗路之馬六坤昨報捕房云有流氓多人蜂擁來家不問情由即行攅毆迨喚到巡捕早已遠颰捕頭論候派探查究 
[法租界]  
　　拐匿女孩○朱宣䄣投廨控稱有女孩一口在外嬉現被彭小弟拐匿業已報告捕房拘獲送案請追彭供雖與該孩認識並未引誘聞係陸炳全所拐陸現在何處實不知聶讞員判押候杏核　　限期還租○車眩范步淇控許渭志虧欠租車　四十五角非但不交么將車子棄在華界現已將車取回許亦尋見向索不理求請訊追訊之許供所欠車租因因貧苦無力交還求宥判保限七天交洋 
　　愛德華水陸飛艇在飛艇製造廠落成行下水禮時拹攝影 
　　司機受罰○馬車行主唐全卿投廨控稱本行馬車夫駕車馳至治下被三十一號悮機人陳英吾所駕之電車撞損車輪求請追償修費陳供係該馬車夫自不小心以致碰撞我不任咎旋由捕房查明復稱該馬車雖受損傷當時亦有不合判司機人罰洋三元充公了事 
　　陸續拔還○邵志寳控胡友庭串放白鴿經公堂　令還洋八抬元在案茲因仍置不理昨復提訊胡供無力措交祗可陸續拔庶聶讞員姑念在押日久從寬釋出措理 
[雜評三]  
　　慈善事業歐洲羣學家常訾爲天下至不仁之事業蓋以其流弊使人减殺獨立自營之精神增長倚賴偷惰之惡德大無益於人羣也 
　　若吾國社會之所謂慈善事業其流弊殆尤甚焉無論主其事者以此爲生利这途窟穴其中不肯實行其慈善即實行矣面若育嬰若全節若惜贫若其他之種種大抵偏重於豢養而不敎以治生但求受豢養者飽暖於一時即自以爲盡慈善之能事是故吾國社會之所謂善堂實則一惰民之製造所耳記者因蘇州普濟堂有改組之計劃而不禁感慨係之 
來件 
[招商局接交通部電]  
　　招商局董事股東同鑒商局問題激盪已久諸公維護同具苦心本部以局爲商業應視股東全體意　以定角决方針董事會依商律發生當然有氏表全局股東之法人資格其餘各團體黨會對於該局之言論與夫董事個人股東個人所主張雖各具保全航對之熱誠究非究全法人資格似難據以定案招商局自本年七月股東大會建議改組以來具有完全法人資格之董事會迄未將改組情形正式呈報而各股東各團體黨會　電反對者或謂董事會盜賣航權或謂新公司暗係外人主謀嗣經大總統電飭江蘇都督撤查呈復電稱改組原約已經取銷毌庸置議等語則本部對於此案已無研究之餘地繼接伍君廷芳電稱江蘇都督呈復電文語多失實本部更無法人文報可憑虚實是非更難縣　而各處來電或稱反對國有或謂本部前次派出審查現狀之員係屬調查新公司有無洋股催請速復不知航權爲國家所必爭航業無國有之必要苟非商民力不能勝何待　家營辦至調查新公司有無洋股論辦事手續當在股東公認改组經承認薪公司之後用能施行本部旣未據董事會將公認改組與承認薪公司之處正式報告豈能　據新公司一面之詞與董事個人股東個人之語即可斷爲股東均已公認遽予調查有無洋股此皆無庸誤會者也内國航業久被外侵維擊前途賴此碩果萎縮虧耗孱弱僅存股東血本所關全國航業所緊處此疾首痛心之勢應有通力合作之謀若竟紛呶不已解决無期意氣相持同室互閧致使董事會法定機關幾同　設政府復無所依據以爲解决之標凖則不　虧耗日深股東實受其害外人之　國者將謂吾國之人民眞無建設能力更恐生洋人之覬觎尤國匣家人民之所同痛諸公明達必已熟慮及茲本部於局事前途毫無成見所欲爲諸公一言者旣云改組則改組理由改組辦不法與夫物業債項如何移轉授受必經股東全體議决公認後無異議正式報告本部乃能認爲改組乃得有新公司之發生董事會爲股東所公舉於股東實情知之必無不眞於局事利益謀之必無不力各　成見携手同行客氣旣消眞理自出現經大總統特派楊君士琦查明一切諸公與楊君同處局中休戚與共必能會同切實籌商希即决定辦法正式報部俾得從速解决免誤進行不勝切盼交通部元字第廿八號馬 
 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[讀自由談法] [  小柳]  
　　㈠有人說　柳作讀自由談法是效釁聖歎讀才子書法曰然才子書爲古人妙文自由談爲今人妙文安得不有讀法 
　　㈡自由談聚天下無量數錦繡才子之硯之墨之筆之腦力現於我人眼前實是妙文中之妙文 
　　㈢或說自由談是老生常談此人必未讀自由談必未能讀自由談而自由談亦决不與讀 
　　㈣自由談始於專制之末葉永續於五色共和旗下當作中華民之自由神看 
　　㈤買得一部好文字可惜只是一式日讀一張自由談無美不臻不須再讀他種文字亦不要再讀他種文字 
　　㈥自由談之編輯人是世尊轉世何以知之曰不然如此無限妙 [T2 ]文若無靈 [/T ]眼何從覷見若無靈手何從捉住 
　　㈦我常作自由談我常思羅蘭夫人之言 
　　㈧自由談是我人之慈母是我人之愛妻是我人之良友當用十分精神讀之不可輕易放過 
　　㈨或問自由談何以云讀而不云看蓋徒看决不能知其妙必平心斂氣讀之方知爲天地間無限妙文 
　　㈩自由談之文字是韓昌黎托爾斯泰化身 
　　㈩㈠自由談之游戲文章是金聖歎繆蓮仙化身 
　　㈩㈡自由談之薈話是竺道生雲光法師化身 
　　㈩㈢自由談之文苑　杜工部彌爾敦化身 
　　㈩㈣自由談之戲攷劇評是周公環莎士比亞化身 
　　㈩㈤自由談之野史小說是施耐菴囂俄化身總之自由談者天地之精魂文士之性命也 
　　㈩㈥自由談是自由談文字不是古人文字亦不是後人文字 
　　㈩㈦自由談如美人之吻英雄之手日接日握而不厭者也 
　　㈩㈧自由談必須看完新聞後讀之如是讀之者取其無一點罣礙於胸中也 
　　㈩㈨自由談必須明窻凈几讀之如是讀之者資其清潔也 
　　㈡㈩自由談必須在天倫團聚之家庭讀之如是讀之者助其融融和樂也 
　　㈡㈩㈠自由談必須燃温　之犀讀之如是讀之者照奸宄之鬚眉也 
　　㈡㈩㈡保障自由　　之如聆良師侵害自由者讀之如鑑秦鏡 
　　㈡㈩㈢自由談是蘇張之品雄辯家不可讀 
　　㈡㈩㈣自由談是楚澤之吟文樓之　片楮尺幅皆爲至寳文學家不可不讀 
　　㈡㈩㈤自由談是世界之探險隊萬國之博物院博物家不可不讀 
　　㈡㈩㈥自由談是司遷之文董狐之筆歷史家不可不讀（二） 
[店務總經理尋人賞格] [  劍]  
　　啓者本店於某月某日走失夥計一名姓凉名血身中面白有鬚口操廣東音身穿常服頭戴瓜皮尖頂帽足登緞鞋手提皮包有人見其形狀慌張若無面目見人者忽忽乘京津火車而去後由郵避寄來一信自願辭歇生意本店派人四出找尋杳無下落該夥計不别而行情虚可疑如有人能將此人尋獲扭交前來者賞大洋一元知風報信因而拏獲者减半給賞儲欵以待决不食言 
[新論語四章] [  劍]  
　　鵝人侵可倫數月不退梁子逃 
　　梁子至於天津唐子早奚自曰自北京曰是和其不可爲頟逃之歟 
　　唐子曰官而時逃之不亦樂乎 
　　有朋自北京來不亦悅乎 
　　人不知而不覺不亦寫意乎 
　　梁子曰官之用逃爲貴救命之道斯爲美爾我由之 
　　有所不了可逃卽逃不以議逼之亦不肯逃也 
　　唐子曰事定則鑽事急則逃唯我與爾有是夫㈢ 
海外奇談 
[鼠月老] [  頌斌譯]  
　　德國博士買特利好蓄動物近十年則專飼鼠約有五六百頭初不過視爲游戲旣聞美國博士考騰言鼠有智識乃悉心考究鼠之靈性近於德國文學院中宣布其考得之鼠智識謂余每見一雄鼠必配一雌鼠終日同居互相保護愛情極深戲以雌鼠分離之則雄鼠必尋覔不己經一旬後另配一雌相愛如前再以初配之雌鼠使同居則二鼠已不相識矣想必因鼠之記憶力薄弱也又見鼠能逢保其齒試以種種損害其齒牙之物如蛞蝓粘液布置鼠道則鼠必不敢前行故人多用之爲防鼠劑鼠爪雖鋭能履極危險之處全恃脚底粘液作用云 
尊聞閣詞選 
[安慶摸爲龐芝閣題隋董美人墓誌拓本] [  蝶仙]  
　　認斑斑零缣賸墨淚華千載猶濕六朝山水都如夢何况美人顏色抛未得　一縷情絲嵌住三生石呼之欲出問環珮來時棠梨落後誰與其寒食　休再說往日隋宮明鏡土花一寸凝積落鬚故黛無憑據早被　紋侵蝕尋往迹祗龍首原前芳草年年碧春燈如漆縱炤取殘碑摹來恨字何以致魂魄 
自由談話會 
　　自王玉峰秦市井俗樂於稠人廣衆中自鳴得意因而一般自命顧曲之井底周郎公然以琴師稱之吾深哀綠綺扔絃何不幸而蒙垢人問也然此猶流俗聆音木無價値之鑒别乃竟有名列騷壇之某君亦公然有聽瞽者王玉峰摘阮之詠此與漁洋老人落鳳坡弔龐士元之題目又何異焉可謂詞壇佳話後先輝映矣夫阮咸之製始於晋桐材四絃取春夏秋冬之義其音以黃鑪爲正以夷則爲變非蛇皮三絃僅佐優伶度曲以娓娓鄭聲爲悅耳者也且摘阮之手法全在吟揉勾拂掃打摭分抓帶撚捺處見長非若三絃子徒事挑撥彈滾而已也至詩中有得此一洗俗琵琶七字某君亦知琵琶二字之義乎琵琶興於漢而盛於唐其源流在阮咸以上盖出手爲琵入手琶至裴神符更改彈爲　手半直步七絃較阮咸尤爲繁細嚴密虞世南論之詳矣試問蛇皮長柄之製始自何時其高雅絶倫一至於此而能洗漢代之俗音乎他如詩中有旋發錚鏦疑水咽又曼　　引動梁塵皆詠琵琶之字而以之譽三絃子又保異頌鷄鴨爲鷗　認嫫母爲夷光也某君聞之亦能無莞爾耶 
劇談 
[紀譚鑫培（五續）] [  曾言]  
　　鑫培演瓊林宴問樵鬧府帶出箱此戲之好在有做有唱鑫培之做工著力而不著力兀動赴度指顧應聲靈動夭矯機迅體輕至其清音幽韵娛耳蕩脈飄然若在梁楣之問不知其出於喉中也余在京嘗觀此劇不下數十次而每一臨場光景常新前昨所演與在京所觀略有不同其故由於配脚不盡好而鑫培亦有省力之處間樵之後第二次出場唱分開大步望前　一句隨翻一空心觔斗名曰搶臂此則省矣閙府之時打老太師兩旁侍者助作聲勢范仲禹左或擊打瘋順之狀神彩飄逸前晚之侍者呆如木雞而范仲禹亦卽打兩場而罷矣鑫培往年抛鞋於空或以首承之不偏不倚恰落於頂上今則必以手扶之此亦年高省力之處也至於摸箱之時昔年扮二丑者一爲王珊子一即買百歲二人立於台口退行作態一舉一動皆有節秦兼以梅大鎖之胡琴一段此時未有有呌好者而前晚之笨丑兩步三步先到箱處以致二人不能一致出箱之後范仲禹坐於棹上丑以木棍擬之木棍應隨范仲禹目光左右旋轉而後乘勢下以奪之而前晚之笨丑不能旋轉如意雖鑫培亦無從施其巧矣若易以王珊子則更有花樣可觀也至於扮神某脚尤爲呆拙應行之事皆已忘却幸檢場者告之若以譚爾雕則合式矣㈡ 
[紀二十一夜老譚之烏盆計] [  玄郎]  
　　老譚生平唱做神妙獨到之戲而後學所不能望其頂背者瓊林宴之外厥惟烏盆計首叚慢西皮清新廢逸如行雲流水妙　大然伏毒一　聳身一躍從桌上翻身跌下迅捷絶倫時下未免有遲滯之病不　以年近古稀之老翁竟有此熟極而流这藝非壯年練有眞實功夫曷克臻此唱則聲哽咽（爹娘吓）一句一萎字逼細其音從上頦而出音韻悽惻然後落娘吓二字便覺悲哽酸頩辛不忍卒聽丢鬚根直竪一絲不亂尤見出色仆地時灣腰作弓狀俆徐倒下不用値場扶襯更見本領（老丈不必擔怕驚）一段原板沉靜平正樑塵幾𫃊𫃊落（未曾開言）一叚反板緩緩� 
而來一氣呵成緊逼其音字細而勁盡成變徴之聲（尊聲老丈細聽根源）句一源字層層頓挫哀艶沉鬱直足下雍門之淚而提高處復半神跌宕悲壯蒼凉昔人謂好語似穿珠一一可以移贈斯劇金秀山之包拯慢西皮一叚句句雄壯鼻音尤放得出　上演此劇去包者多光臉是晚秀山獨　黑鬚而出裝扮異於伸伶慈瑞全之張别古（他那裏呌一聲張别古）一古字轉至數十轉此雖有越規範而中氣則非當充足調殊動聽白口中有（人又好了連鬼也活了）挿科妙緖環生泯然無迹亦足見其心　之靈妙 
小說L ] 
[奇情小說鴛鴦血（四）] [  天虛我生]  
　　載蘭大恙擬再至樓下呼斐蘭而　窻已　益氣憤吭聲呼之再樓窻忽啟二女子同出一即斐蘭一則不知爲何許人顏色亦嬌好載蘭亟呼之曰斐蘭汝胡不納我斐蘭見其狀熊不禁輾然失笑以羅袂障其小口推彼女至前若令答問彼女亦笑不可忍顧謂載蘭曰汝瘋魔耶誰爲斐蘭載蘭蹴足曰斐蘭豈半年不見便忘而夫耶我孟載蘭也今日甫從滬瀆歸幸得早見於此胡不見納幸貴女轉述之語竟所謂斐蘭者乃恍然却袂而前致辭於載蘭容色殊鎭靜曰郎君即孟載蘭公子無怪認妾爲斐蘭妾蘇姓小字媚梨習聞人言斐蘭貌似妾夙願一相見比聞已歸郎君乃未得覩顏色今郎君竟誤認妾爲斐蘭足徴人言不謬妾家老母嚴未敢接納君行矣彼斐蘭在家盼君莫又誤認貌似郎君者爲孟載蘭矣言已二女相對失笑竟闔窻而入載蘭大慚恧已而忽大喜抵掌曰媚梨眞吾妻也斐蘭不過愛友而己珵不誤認吾不誤認 
　　載蘭歸蘋淮方他出趨斐蘭之室哇哇之啼聲達户外入室見斐蘭方抱弄一襁褓物大駭異詢之乃知是哇哇者兄之妾所舉之雄也兒生之日其母即服毒死舉家莫明其故羣謂其大婦妬之深殺池中鴛鴦之血爲酖以死之但無証據不可以定是非蘋淮亦謂决非妾者自殊故恶大婦實深而以襁褓物託之斐蘭侄猶子也故斐蘭與載蘭愛之皆不啻所生自有此襁褓物斐蘭爲愛護孺子且與載蘭異衾處載蘭時以納妾之言餂斐蘭斐蘭竭力贊成之載蘭乃挽冰上人說蘇媚梨媚梨與斐蘭顏色雖相若而所遭之境遇直判若霄壤斐蘭之父爲朝貴權勢頗赫赫媚梨之父一傭耳且早死斐蘭之母極慈善愛女若掌珠媚梨之母則陰險如鴇母以女爲錢樹子惟媚梨之心跡殊不類其母第處於老母專制之下亦末如之何花之晨月之夕不消磨於窮愁淚眼之中卽奄蹇於藥鼎藤床之側嗟嗟薄命手無寸鐵一絲半黍莫不仰給於老嫗嫗亦無恒產其所以生活者亦惟賴女瞰青年子弟之富饒者以女爲餌引之入門則用其操縱之手段傾其囊以實其槖不遂所欲則以引誘良家子女反誣亦必詐得多金而後己孟載蘭爲豪貴公子老嫗固稔聞之而前日載蘭來叩其門嫗何以閉門不納殆老嫗初未識爲孟載蘭耶否否蓋别有致讀珵書者毌躁急少頃吾當令彼老嫗者自剖以奉聞㈡ 
 
 
 

Page 11

 
 
   
 
 

Page 12

 
 
   
 
