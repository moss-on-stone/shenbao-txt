# 1903 - 291 - 4910962

 

Page 1

 
 
[皇朝政典類纂全書告成] 　　[  書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君現因秋試在邇赶緊印訂後三百卷亦已告成至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[石印明通鑑出售] 　　[  點石齋啓]  
　　諭世之書莫善於通鑑顧自司馬温公正集而後至我朝畢秋帆尙書作續集又祗及宋元明代尙付闕如讀史者每以爲憾當塗夏明府燮有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聯而下卽彼究心明史者亦不可不以此爲考鏡之資也茲由本齋用潔白運史紙石印告成每都裝釘十二本定價洋兩元卽日出售此佈 
[論士亂漸平事]  
　　日前本報紀土耳其國亂事謂蒲而加利亞擬遣散兵士一萬名士耳其亦擬遣散兵士二萬名兩國兵氛或者可冀稍息執筆人閱之以爲此一事也亦環毬諸國所宜注意者也蒲而加利亞鄰於俄國俄前者欲擴張其勢於蒲而加利亞以大其君士但丁塞爾維亚波斯尼亞之設施蓋俄之欲弱士國而握黑海全權之志固彼得以來歴代相傳之政策也不意克里迷亞一役俄士相爭爲英法所阻俄不能得志於土定約巴黎毁黑海沿岸之武庫而又不得以兵艦駛入黑每俄遂爲之斂跡者數年然其心固未嘗須臾忘土也故厥後又有俄土之戰禍夫後此俄土之戰禍俄雖欲行其歴代相傳之政策實亦土之有以啓之何也自克里迷亞一役後俄不能得志於土而土之忌蒲而加利亞也乃日深於是謀全滅其種以韃靼與蕯克希亞人代領之蕯克希亞旣駐其境破蒲而加利亞人之生產妨蒲而加利亞人之事業待之甚苦遇之極殘蒲而加利亞人不勝其困乃陳情於土廷久之不報由是民心大憤起事於毯拿帕謀獨立統兵官率衆平之虐殺甚衆觀當時某報訪事者之書有曰人骨與幼孩首領堆於街頭有𦆑衣屍體百五十積若邱陵婦女受辱後屠如家畜人肉與焚餘枯骨包以血衣堆在寺院有婦孺避難寺前學校者三百餘人悉被燒死並有　屍四千從前拔支克一村有一萬三千人者今只千二百嗚呼覩此情狀可謂慘矣歐洲列國聞蒲而加利亞人遭此屠戮無不憤然塞爾維亞及蒙的尼哥國首起義兵救民於水火而俄亦遂得乘此間隙以肆併土之謀厥後雖仍得英人之助力抗俄人議定蒲而加利亞爲土貢獻國布自治政君主由民公舉必得土君許可而又經各國恊贊方得授篆　　惟歐洲列國戚族則不能有選舉權至蒲而加利亞敷施自治政則由土耳其委員及列國領事互相輔助由是蒲而加利亞之事定而俄土之戰禍亦遂結俄人百戰之功隳於一旦不得在蒲耳加利亞展其勢力而土耳其之孱弱亦由此益覺不堪矣今者俄人　出黑海之路旣被迭阻於英轉而東圖以建西伯利亞之鐡路於是中國受其困而土似可高枕無憂矣然今之英有持盈保泰之心而今之俄愈有好大喜功之志土若無事俄固尃其志力經營東方一旦有瑕隙可蹈則安保不守彼得以來歴代相傳之政策又轉而圖西設或東西兩方隅皆爲俄人力之所能及則全毬各國不皆岌岌乎殆哉是故土國亂事久而不平非各國之幸宜亟注意者也兹土蒲兩國各有罷兵之心此各國所尤宜注意而當便之不復重起波瀾者也嗟乎蒲人之受制於土耳其也非一日矣鬱而必發挺而走險今此之亂其殆仍因土耳其有迫壓之心故遂不能不以干戈相向乎欲調和而安全之必使土不虐待蒲人而後可吾不知歐洲各國有意乎抑無意乎 
[諭旨恭錄]  
　　八月二十二日奉旨國子監司業著張建勳補授户科給事中著陳田補授河南道監察御史著錢能訓補授擬補内閣中書吳錫珍著惟其補授保送直𨽻州知州户部主事霍倫泰著交部記名以直𨽻州知州用升補雲南平彝縣知縣翟樂善著准其升補京察官慕陵禮部郎中存輝慕陵工部員外郎伊里布泰陵禮部贊禮郎額勒亨額俱准　一等加一級卓異浙江孝豐縣知縣趙金壽著准其卓異加一級仍註册回任候升開復前内閣中書戴君義著准共開復原官照例用前山西臨縣知縣孔繁昌著准其開復原官仍留山西補用前安徽候補知縣方維濬著准其開復原官仍發原省照例用欽此同日軍機大臣面奉諭旨本日引見之明保直隸補用道毛慶蕃河南試用知府顧家相著於二十四二十五日預備召見直𨽻候補知縣畢承　著以知縣儘先卽補欽此 
[本館接奉電音]  
　　昨日午後五下鐘越二刻時京師友人飛電傳來上諭二道敬謹譯登○九月初四日内閣抄奉上諭十月初一日孟冬時享太廟朕親詣行禮後殿著派載澧行禮兩廡著派英俊德茂各分獻欽此同日奉上諭本日召見之分省補用道王樹善著發往直𨽻以道員補用並交軍機處存記欽此 
[電傳宮門抄]  
　　昨日午後五下鐘越二刻時京師友人專電告知本館云九月初四日皇上見召軍機大臣及陳兆文王樹善秦緯聲 
[俄增軍艦]  
　　俄京科芝報云五年前俄國製造軍艦費每歲僅支撥九千萬盧比今則三倍其數刻下海軍省又擬製重一萬六千墩之頭等戰艦六艘頭等巡艦三艘每艘平均而計約需三千一百萬盧比其中戰艦皆仿照英艦愛德哇脫第七 
[日官裁併]  
　　日本報報云近日政府整頓地方不遺餘力擬攺訂府縣官制將崎玉縣歸併東京府茨城縣歸併千葉縣山形縣歸併秋田縣滋賀縣歸併京都府奈良縣歸併大阪府香川縣歸併愛媛縣山口縣歸併廣島縣佐賀 
 
 

Page 2

 
 
縣歸併長崎縣宮崎縣歸併鹿兒島縣而將山梨縣裁撤至靜岡縣或神奈川縣歸併東京府之處刻尙未定此外岐阜縣擬歸併愛知縣大分縣擬歸併福岡或熊本縣和歌山縣分爲二一屬三重縣一屬大坂府福井石川富山三縣則併而爲一或併爲兩櫔木馬兩縣亦須歸併惟尙未定併於何縣山陰道所屬根島取兩縣地雖　縣因交通不便之故擬仍其舊 
[萬縣設關]  
　　宜昌訪事人云前人四川萬縣曾准東西各國通商兹大憲擬設立稅關檄令宜昌關稅務司安君親往彼處察看情形以便勘定地基大興土木 
[惠匪近信]  
　　廣州訪事人云有匪首馬王海者前由已革欽州知州李家焯招降令在所部安勇營内充當哨弁後　復叛自李被參褫革安勇紛紛解散多往歸之以致惠州一帶刼掠頻仍近聞馬匪濳約黨徒陸續至省城窺伺不知當道將何以防之 
[署江西巡撫夏大中丞奏請優禮名師表彰經訓摺]  
　　奏爲江西學堂開辦伊始請優禮名師表彰經訓以端學術而正人心恭摺具陳仰祈聖鍳事竊臣伏查江西前奉諭旨飭立學堂疉經前撫臣李興銳護理撫臣柯逢時釐訂章程將省城豫章書院修攺竊思教法因時而制宜大義終古而無變譬之置表以求影未有表正而影邪凡謂學堂之流弊宜防者皆未爲知本之論也臣愚但以爲當求表下而已正表之法必以經訓爲宗而以中西諸科術爲輔大本旣立乃有實用可期惟立法本難得師尤不易伏見湖南湘潭在籍舉人王闓運爲學有本守道不變雖居横議滔天之日常有人倫砥柱之思所著詩補箋周官儀禮禮記箋紹已絶之微言拒方張之邪說守先待後自信不移迹其生平由丁寳楨聘主尊經書院者八年彭玉麟延教船山書院者十歲善誘不倦矩度釐然至今湘蜀學人皆能拒非法之言明居正之義未始非　運昌明經學之力有以漸漬乎人心也擬卽備禮延請爲江西學堂總教習並將中西諸科學術全省中小學堂事務令其綜核損益施行庶若網之在綱必有條而不紊抑臣聞革偃在下風行自上古有加禮一人而天下知勸者擬懇天恩念正學之將微　幽光於未發可否將王　運學有本原深明大義之處特旨褒揚以風天下出自宸斷非臣所敢擅請再學堂旣以經訓爲宗諸科爲輔所有經訓書院自可併入大學堂辦理以歸畫一臣爲維持正學起見謹會同兩江總督臣魏光燾江西學政臣吳士鑑恭摺具陳伏乞皇太后后上聖鑒謹奏奉硃批另有旨欽此 
[札查匪類]  
　　松江訪事人云邇日提標中營參將張冠庭參戎接奉江南提督李壽亭軍門札文卽轉札各營一體遵照辦理略謂恭錄移行事奉提憲李札開隹兩江督憲魏咨開光緖二十九年八月初九日承准軍機大臣字寄總督魏巡撫恩光緖二十九年八月初一日奉上諭有人奏江蘇鹽梟會匪充塞引岸劫掠商民但事招撫恐滋後患等語著兩江總督魏光燾江蘇巡撫恩壽妥爲辦理毋任養癰貽患原片著抄給閱看將此各諭令知之欽此遵旨寄信前來等因承准此合就轉札札到該營一體欽遵施行等因說者謂蘇省港汊紛歧梟會各匪出没靡定欲除斯患非得各營同心戮力嚴密搜捕恐掩飾一時者終難保地方之平靖也 
[江夏决囚]  
　　漢口訪事人云寄禁湖北汪夏縣獄之荆門圻州等處盜犯七名久經訊實口供日前臬憲某廉訪接奉刑部釘封文飭卽處决當經轉行江夏縣署縣主原小蓬大令立卽會同城守營千總王采臣千戎將犯提出騐明箕斗如法綁縛押至武勝門外沙湖次第斬訖梟首示衆 
[好行其德]  
　　漢口訪事人云有向煥章者開設茂盛錢店於漢口南城公所後叚辛苦經營年來頗有積蓄鄰有章姓孀婦雖家無擔石儲而頗能守柏舟節日前其公姑欲奪其志婦固拒之幾以身殉向聞而憫之慨贈洋銀二百元爲其翁姑作贍養之費併將婦送入全節堂以全其志聞者稱之 
[揚城火警]  
　　楊州訪事人云八月二十九日之晚八點半鐘時磗街蘇唱街口某店失火頃刻蔓延各善堂水龍如飛而至奮勇爭先百道飛泉從空倒瀉吳回氏力不能支始退避三舍僅燬店鋪三家至半夜萬壽寺後戴家灣某姓家又不戒於火摧枯拉朽迅猛異常一刹那間茅屋七八家悉成灰燼 
[皖省官場紀事]  
　　安慶訪事人云調任浙江巡撫聶大中丞交缷皖撫篆務時連拜兩摺參劾州縣佐雜至十六員之多○安慶府桂太守瑛於上月二十二日詣各憲轅禀明赴府屬各邑查勘秋成○署蒙城縣王大令貽善因病疉次請假未能赴任八月二十四日藩轅牌示攺委候補縣周大令鳳梧署理○蕪湖巡警局督辦石觀察鎭於八月二十一日赴省謁見誠大中丞面陳公務○軍械所委員董大令玉書張大令佐廷均奉誠大中丞加給委札○八月初六日前撫憲聶大中丞起節赴淅懐甯縣鄭明府隨飭役雇工將撫署内外粉飾一新新任誠大中丞隨擇吉十八日入署闔城文武各員恭賀如禮○徽寗池太廣道兼蕪湖關監督童觀察德璋於上月之十七日因公赴省十九日禀見誠大中丞二十一日禀辭回署○署理太平府經歴歸參軍兆嘉因病禀請交缷藩憲委候補縣丞濮二尹永煕署理○無爲州知州沈刺史丁憂遺缺藩憲飭現署桐城縣補授無爲州知州蔣刺史師轍赴任遞遺桐城縣缺飭准補斯缺之陳大令正源赴任 
[蕪邑官塲紀事]  
　　蕪湖訪事人云蘇皖兩省米釐局向設江口前安徽釐捐局内刻下江蘇米釐總辦趙觀察已移居二街王少谷太史府第惟安徽米釐局仍在原處總辦爲卞觀察緖昌係卞制軍寶第之公子曾署安廬滁和道者也○中江大學堂在赭山之巓頗據形勝現由大憲檄委前任徽甯池太廣道兼蕪湖關監督劉觀察葆良爲總教習○新任蕪湖縣知縣蕭萊吾大令本擬八月二十七日接印嗣以撫憲誠果泉中丞敦促速赴新任遂攺於二十五日履新 
[潤郡官塲紀事]  
　　鎭江訪事人云前任江甯將軍信立民留守恪因病奏請開缺業經奉旨允准隨卽交缷起程上月二十九日乘招商局江永輪船過京口鎭城文武及八旗官员咸詣江干迎謁有頃展輪東下取道滬江航海北上○常鎭通海道轅發審委員存别駕廉於上月二十八日因病逝世身後蕭條一貧如洗道憲郭月樓觀察憐之捐廉百餘金爲之置辦衣棺鎭江府祥瑞安太守亦賻助洋銀三十元其餘寅僚中資助者頗不乏人一死一生乃見交情别駕有知當感激雲情於地下矣○淮南北鹽課銀向儲兩淮運庫每年秋令上憲例須檄委道員前往盤查以昭愼重本届兩江總督兼鹽政大臣魏午帥檄飭常鎮通海道兼鎭江關監督郭月樓觀察就近往盤觀察奉委後於月之初二日赴邗○本年九月日本舉行大操兩江總督兼南洋通商大臣魏午帥遴派江蘇候補道徐觀察乃光朱觀察恩綬及魏總戎榮斌往觀以資考鏡上月二十九日由金陵乘招商局江永輪船下駛道出鎭江拜會各當道於翌晨鼓輪赴滬江以便航海東渡 
 
 

Page 3

 
 
[抽捐辦圑]  
　　廣州訪事人云粤督岑雲帥駐節潯州時深慨兵之衛民不如民之自衛特飭各屬舉行圑練保甲以靖地方未幾桂平局紳某君卽先曾禀准開辦所需經費擬取諸各殷户租穀頃下嗣忽攺向商號派捐 
[鷺嶼采芝]  
　　厦門訪事人云承辦厦門衛生猪捐之邱某因有勒索苛派情事被人上控督轅兼閩浙總督鎮閩將軍崇留守批飭商人金禮興承辦每月繳洋銀三百五十元○上月十四日午刻港仔口某綢縀莊忽遭火警同時寮仔後陳某家亦報失火均卽撲滅尙未成災○去年某甲等人招集女孩四五十口雇人敎以戱　隨租定三興館客棧後屋開設貓兒戱館每年出洋銀一千六百元禀請興泉永道延少山觀察批准施行觀察以若輩難免滋生事端批斥不准○日前洋關稅務司阿嗣理君出示曉諭各民船裝載柴米等免稅貨物者向不報關惟恐有他貨混入皆須報關掛號請領船牌 
[蟹舍秋燈]  
　　松江訪事人云本月初一日上海縣解到重犯三名聞係四月中夥劫某洋　貨店案中正盜當晚寄禁婁縣獄中翌日解送府署府尊許子原太守委沈聯棣大令訊鞫情由仍還婁獄聽候轉解省垣○仇次屏明經之女已適金山吳茂才忽於產後斃命視之身有傷痕遂據情投控府署府尊許太守札委婁縣屈吉士大令往騐至則早經棺殮因卽回郡禀知此上月下浣事也本月之朔太守復飭大令馳抵彼處開棺騐視仵役及官媒翻騰良久唱報無傷大令親視一周明經堅稱死者咽喉有傷痕長數寸大令勸慰數四諭令將屍入棺旣而明經又以曾遭吳之鄰人毆擊且幼子及僕均被吳族扣留女屍抛置堂中無人顧問等詞投府署聲控○日前泗涇人某甲在西門外白龍　搜捕蟋蟀鄰人疑係竊賊羣起毆擊以致斃命報經婁縣屈吉士大令飭仵騐明將行兇之竹行主及帮兇人帶回管押閱日屍父忽投縣署禀求銷案不知能邀南面者允准否也 
[粤撫抵滬]  
　　簡任廣東巡撫張安圃中丞於昨日傍晚時秉節抵滬假北河南路天后宮側出使行轅暫駐行旌大約小作勾留卽須入粤履任也 
[京卿來滬]  
　　前日仁和王相國之孫稚夔京卿由京請假回杭州珂里爲其介弟完姻昨日由杭州來滬小駐行旌聞須至金陵爲其哲嗣畢姻事也 
　　 
[局員易委]  
　　本邑南市高昌廟巡防局員馬午橋參軍現已丁艱所遺局務經蘇松太兵備道袁海觀觀察札飭浦東洋涇鎭巡防局員蕭馥亭二尹調辦而委南市二十三七鋪巡防局員韓仲甫二尹辦理洋涇鎮巡防局務遞遺二十三七鋪巡防局務則尙未委定何人也 
[請懲污衊]  
　　有曾入英籍之華人盧和生投英總領事署控國民日日報館主某甲及主筆章行嚴張溥泉王師成章陶年無端登報污衊有壞聲名等情英總領事備文照會英美諸國公共租界公廨昨日讞員鄧鳴謙司馬飭差恊探將甲及章張提案研訊章稱此事已延律師　師辯駁至王與章陶年並非國民報館中人司馬飭押候照覆英總領事訂期會訊 
[英界火警]  
　　昨日午後兩點鐘越四十五分時英界大馬路卽南京路轉北福建路一新里第二百二號門牌貿孚西式木器棧内工人誤遺星火登時烟霧迷天瞭望臺上望見火光立卽鳴鐘告警救火會諸善士急驅英法美三界水龍馳往至則已由衆工人取水救護早經火滅烟消矣 
[海外名師]  
　　英人希巴殿呢君博雅士也向以名師稱其教人善誘循循能出新意使童子善記而易悟今特設書墊於虹口天潼路教授英文英語及算學之類寄語家有佳子弟者盍負笈從游愼毋失之交臂也 
[上海官塲紀事]  
　　前任江寗將軍信立民留守於日前交卸來申業將北上因於前日午後命駕赴文武各署辭行○昨日江蘇候補縣李明府文新因事來申特至上海縣署拜會縣主汪瑤庭大令 
[上海縣署瑣案]  
　　前日南市馬路工程局總辦翁子文太守移送湖北某邑民人彭文鄕李洪喜至縣卽晚縣主汪瑤庭大令升堂詰訊彭供稱小的在治下新北門内開設永順碗店七月中由李洪喜薦船户石永林赴江西景德鎮裝運瓷器八百七十三件後因石船另裝東順裕等家之貨故分出二百餘件攺裝龍國才之船至八月十四日李來稱石船在吳淞口外白茅沙沈没小的之貨橯起四百餘件已轉託龍國才載至浦中及小的往龍船提取掯不肯發向李根究突被毆傷並查悉石船實未沈没惟擱淺而已今此貨尙少一百餘件求向李石究追李供稱石船爲彭裝貨並非小的所薦後遇風傾覆將撈起貨四百餘件交小的之船運來滬上已交卸明白詎知彭並不見情反糾人至船吵閙是以互扭至局後局中探捕不知因何將小的之子及船夥四人一併拘去尙未解案大令提石研訊供稱小的攬裝彭瓷器八百餘件分與龍船二百餘件代完關稅銀一百七十兩連水脚計之共須二百三十餘兩曾收九江某莊票銀二百兩尙未届期不能支取某日船至白茅沙遭風失事東順裕等二家瓷器二百餘件撈獲者不及五分之一彭貨則祇少一百餘件日内仍在打撈或可再得不應將水脚及所墊稅銀霸扣求恩鑒原龍供詞與石相同大令將彭大加申斥飭差帶往龍船將貨檢收石交人保出稅銀水脚候沈貨撈完然後核斷○青浦縣知縣田春庭大令派差押解上海人馬瑞堂到縣請爲管束前晚大令研訊之下馬供稱小的係浦東高家行人在青浦當小工事因某甲拐賣婦女被人控諸縣署誣攀小的以致遞解來此叩乞恩寛大令著交人保出 
[滬南瑣紀]  
　　昨日浙西鹽捕營管帶吳福海參戎遣部下勇丁某甲持名片至二十三七鋪巡防局禀稱有某氏者向佉閔行鎭上月某日被人誘領來滬匿迹南市梅家弄口某姓藤器店樓上請卽派勇查提局員韓仲甫二尹允之立飭地甲往緝○前日上海縣署差役顧陞在南市平陽茶樓拘獲某案要証張阿弟浦阿全兩名適爲巡街捕所見一併拘入捕房捕頭令將顧釋出張浦暫行看管未幾卽由陳華之保出至昨日顧持縣主汪瑤庭大令信函禀請總辦翁子文太守將張浦帶回訊究太守飭捕頭傳諭保人立卽尋交如違比究 
[英美租界公堂會訊案]  
　　德商元亨洋行主因鄭壽康虧欠銀五千餘兩將作保之同發祥號主鄒輔臣並其兄鄒紀南控諸公堂昨日讞員鄧鳴謙司馬將鄒提案會同德國麥繙譯官研訊鄒延律師來满聲辯元亨行主聲稱前由寳華公司鄭壽康欠商人銀五千餘兩向之索取鄭倩同發祥號主鄒紀南等擔保今請向鄒究追來律師聲稱保單上鄒輔臣非特並未簽字且示加蓋圖章安得認賠旋有某某等錢莊主倩某甲投案訴稱被鄒欠銀十餘萬兩請勿釋出容卽具禀乞追司馬商之麥君飭將鄒管押鄭交妥人保出仍候補提應訊各人與之質對 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　八月二十日商部鑾儀衛正紅旗值日無引見召見軍機○二十一日吏部翰林院廂白旗值日侍衛處引見二員外務部六員吏部四十四員正藍蒙五員延侯由白龍潭回京請安甘肅新疆布政使吳引孫請訓錫公續假十五日吏部奏派騐看月官派出敬中堂張英麟特圖愼沈家本胡燏　崇壽奎俊恩順連陞艾慶瀾雙壽陳田誠壽馬枬梁文燦慶秀召見軍機及吳引孫○二十二日户部宗人府廂紅旗值日無引見釗公假满請安敬中堂等謝授缺恩張建勸謝授司業恩延伯續假十日瞿鴻禨請假五日召見軍機○二十三日禮部太常寺正藍旗值日無引見植公假满請安溥興謝授理藩院尙書恩召見軍機及李緩藻 
[精求電學]  
　　英京泰晤士報云無綫電傳信法創始於英國格致士麥干尼麥君近由大西洋抵美國紐約埠嘗告人曰在船上時日有音信遞至英美二國當船至中途曾將是日航海情形通報兩岸美國著名電學師愛弟生特與麥君會唔傾談許久精求無線電傳信之法麥君不肯詳告祗言此法欲求全美尙須研究一二年聞麥君擬在紐約小作勾留卽往南非洲試騐其法 
[禁約爐坊]  
　　京師訪事人云近來市面拮据銀根奇絀以致爐坊銀號無力支持紛紛倒閉日前順天府會同五城遍張示諭略謂商民所有在各爐坊銀號存欵者只許按月取息暫緩收回存本俟將來市面流通徐徐歸欵自示之後或各爐坊故意抗騙倘被查出定當從嚴懲辦蓋亦維持市面之要圖也 
[不分畛域]  
　　紹興訪事人云近有客來自嚴州述及彼處士著絶少業儒客民之有志讀書者又年久不能入籍以致科名無望憾抱向隅今夏浙江提督學政張燮鈞大宗師按臨科试壽昌縣學未能取進如額府尊黃峙青太守有見於此正思設法變通適奉旨創設中學堂當事者擬定章程不准客籍子弟報名律業因念現當需材孔亟之際安知此中不有奇才異能何忍畛域過分槪行屏棄遂商諸各學廣文擬照定例凡到嚴置有產業已满二十年者槪准入籍應試謀之各紳士意見相同因卽據情通詳各大憲其稿略謂竊惟治民之道下則授之以業上則朂之以名聖主知上之不好名其患有倍於下之失業也故於取士之途不敢隘焉三代以上出於學漢以後出於郡縣吏唐宋至今出於科舉我朝寛厚爲懷超越前代凡棚民寮民之願入籍者俱許編入土著其置有室廬田畝扣足二十年者例准入籍考試蓋不忍棄一士於普天率士之外而欲望人人勉於上進則天下以平此卽崑山顧氏亭林所謂以法治人不如以名治人也嚴郡自兵燹後士民之徙亡者十之六七而外郡客民服商務農相率麕集勤於耕作若忘爲客者歴有年矣其中不乏聰頴子弟倘能兼收並蓄廣子陶鎔使之棄耒耜貨殖而治子史研求實學經正民興未始非作育人才之道惟嚴俗入籍頗不易易旣令認捐鉅欵復有廪保百端勒索分上中下户爲三等上者需三四百金以上卽下者亦須百數十金如無力措資卽不得與試抑屈難堪雖謹者嘆息安之而狡黠者竟有變計爲訟徒爲　類貽患地方莫可言喩然氣質難化往往客强於土奈土著又恃衣衿之榮動相欺脅同鄉共井各樹一幟其積爲不和也小則爭訟大則械　有案可稽比比皆是然非若人之自外於名教也有外之者而彼無所謂名教也可慨已兹當創辦學堂所需經費正思集腋之計擬嗣後如有客民情殷向上查與年例相符者令其捐納學堂經費洋銀五十元歸入公用卽准其來堂報名應考肄業以後縣府院歲科考試與土著無異不准廪保人等刁難需索如敢阻挠立卽詳革庶於登進之途可免向隅且人知自奮不至以傖荒貽譏質之各學教官及公正紳耆僉稱允恊然尙未敢尃擅是否有當仰祈俯賜批示立案再由府通飭各縣學一律遵行實爲公便 
[販私被責]  
　　安慶訪事人云安慶營前哨趙千戎查知某勇興販私鹽禀明統帶李守戎守戎以販者甚衆深恐激成衆怒未敢棧求千戎遂申禀營主王恊戎恊戎飭將某勇重責并札調守戎迅速來轅 
[庾樓月色]  
　　武昌訪事人云卾城火藥局自本年夏季停工後各工匠大半請假回去邇來秋高氣爽各營局申請支領火藥者紛至沓來兼督端午帥遂札飭工人照常製造○黄鶴樓下武當宮毁於兵燹承平日久無力重修現經學務處委員估看擬攺建西路小學堂而令住持羽士遷居東嶽廟土皇宮等處刻已具詳督憲一俟批准卽可興工矣 
[上海巡局瑣案]  
　　英租界四馬路清和坊有妓女名題鴻館主者積欠泰和館酒菜洋銀一百七十餘元避匿南市十二　其父李洪生處及泰和館中人往覓早已不知所之因將李扭控二十三七鋪巡防局局員韓仲甫二尹研訊之下李供女兒所欠之欵前由上海縣署差役顧某解勸令還洋銀三十元二尹怒謂爾相央顧霸賴帳欵乎著交人保出限十日清理一面函請縣主汪瑤庭大令提顧訊究○前日二十七鋪地甲陶陞在途查獲迷路女孩阿雲送至二十三七鋪巡防局局員韓二尹向之研詰女供家在浦東年甫十一隨人來滬忽然相失是以不得歸家二尹命函送普育善堂留養候其家屬認領 
[英美租界公堂瑣案]  
　　偷兒張寶元行竊陳小川家衣服一包報由包探倪順泉獲案請懲讞員鄧嗚謙司馬判笞責二百板收禁西獄半年期满之後笞責二百板○西人海而瓣處家細崽蔡慶松竊取手槍一枝報由包探竇如海獲案請懲司馬詰訊之下供詞牵涉庖丁某甲遂飭押候提甲質對○流氓朱連生前向蔡甫卿家車夫騙去烟土四十枚報由包探趙銀河拘獲押往吊贜尙少十餘枚昨日解案請訊司馬判令笞責二百板收禁西獄一年期满之後笞責二百板收贓之沈元元笞責二百板荷校兩禮拜○賊秃明根竊取僧月清之衣服報由包探竇如海獲案請懲司馬判責手心二百下贓給月清具領○偷兒王阿祥至翁其芝處竊取烟土一枚報由包探倪順泉獲案請懲司馬飭押候查明是否屬實於下禮拜六解訊○某西人家傭人周阿金藉端將其主手指毆傷報由包探陳洪德獲案請懲司馬判責二百板○賭徒陳德生被包探顧阿六獲案請懲司馬判責一百板發押捕房一月期满之後笞責一百板○張阿標竊取某甲家洋傘烟槍由包探顧阿六獲案請究司馬判笞責二百板 
[法租界捕房瑣案]  
　　前者法營某弁被所雇車夫石永卿張榮桂串竊洋銀四百元控奉讞員魏蒓塢大令飭提到案訊供管押昨日覆加詰究著將張重責五百板發攺過所收禁五個月張枷號一個月期满責釋○偷兒陳阿三在新拓租界中竊取某甲袋内所儲洋銀數元當塲拘獲送入捕房昨經大令訊明著重責三百板發攺過所收禁兩個月期满開釋○流氓王永春與同黨吳阿囝向人詐得洋銀俵分不匀致相爭競突抽刀將吳戳傷血流如注巡捕見之拘入捕房昨日解經大令訊供著將吳重責五百板王禁押三日期满斥釋 
 
 

Page 10

 
 
[美租界捕房紀事]  
　　昨日午後某號傭人王永興曳載貨車至北四川路悞將周阿三所拉四千九百十一號東洋東撞壞周怒喚令二百三十八號巡街華捕將王拘入捕房捕頭令償周洋銀一枚卽行釋出○前晚北蘇州路二十七號洋房内某西人家失去象牙器若干件疑細崽朱年根所竊因卽投報捕房捕頭令包探倪順泉將朱拘押候解送公堂禀請讞員鄧鳴謙司馬核辦○提籃橋西獄内所禁重犯徐阿茂忽患重病醫治無效而死捕頭令地保轉報某善堂備棺收殮 
[江西官報]  
　　候補府邵循名禀辦神岡山釐卡署南城縣陳奎齡卸事回余永濬劉廷弼梅兆璜黄占吉俱謝記大功一次楊靑選禀謝酌委一次馬慶龍賑捐同知銜　惟鐈江朝榕俱入課吏館肄業周樹德調辦東局分巡周學濬接辦西局分巡陳祖善接辦　桑總局花翎二品頂戴指分候補道李嘉德禀到星子孫鄭輔東御事回由錫江記大功一次雷以震酌委一次吳錦蓉奉辦義寗統捐釐卡王鴻壽謝儘先補用行知王易往兩豐辦淸賦余登雲馬慶龍張繩祖俱入課吏館肄業巡檢徐春　往宜春張宣中往新喻俱辦保甲候補府陸長佑辦撫轅文案唐耆年往滬催收捐欵安遠縣孫如賓卸事淸理交代回文芳朱拜庚俱記大功一次曹鈞酌委一次張綬黄辦九江土　分局許金策聞計丁父憂鄭兆康調往廣西差遣　補安福羅塘司陳宏丁飭赴新任盛如松往九江措資 
[皖省官報]  
　　八月二十七日委辦宣城保甲墾務知縣萬祖恕到簽分安徽卽用知縣呂濬堃到廣西人通判王一編知代首縣下鄉查勘秋成知縣王淸濟到由保嬰　洲查斯水災賈士駿辭奉委騐收崇文州新築提工並查來宇等洲水災二十八日委辦定埠釐卡縣丞陳桂馨辭缷署巢縣胡汝霖專丁知交代淸楚二十九日牌示　　　國縣敎諭陳一經飭赴新任安慶府同知志　知代行首道事撫院文巡捕巡檢王壬癸知過班府經指分安徽儘先補用縣丞唐思齊到江蘇人試用通判徐景執到潮北人　敬叔從九張合富到湖南人候補知府英華到由上海回知縣周兆庸辭赴淸江提餉晏澤瑩辭赴湘探磺價朱祖圻巡檢袁鳳翔均面試九月初一日卸任　縣保家　代　望江華陽司夏文炳均到知縣胡壽祺由籍措資回巡檢袁肇敏到赴皖南措資回刑部主事李德星到太湖人初二日淮北牙釐局解餉委員按司獄裘炳到知縣王在欽面試府經陳榕到由淮北來 
 
 
 

Page 11

 
 
   
 
 

Page 12

 
 
   
 
 

Page 13

 
 
給印收俾各捐生自行赴部請奬之處均出自鴻慈逾格除分咨外理合會同盛京副都統奴才鈕楞額暫護奉天府府尹奴才志彭合詞恭摺具陳伏乞皇太事聖鑒訓示謹奏奉硃批著照所請户部知道欽此 
[歸化城副都統文奏將軍因病出缺援案接護軍篆代遞遺摺摺十二日]  
　　暫護綏遠城將軍印務花翎歸化城副都統世襲三等剛烈男奴才文瑞跪奏爲綏遠城將軍因病出缺援案接護軍篆謹代遞遺摺並請旨迅賜簡放以重職守恭摺仰祈聖鑒事竊光緒二十九年七月二十七日據綏遠城將軍恒壽家人張祿呈稱家主恒壽因舌生瘡疽口吐潰血水漿不入醫藥罔效於七月二十六日申刻因病出缺謹將家主遺摺一千懇請代奏等情呈報前來查恒壽原係扶病赴　到任後病勢增劇祇以甫經任事未敢遽請假期奴才屢次往視勸其稍事靜攝恒壽每以受恩深重時事多艱曷敢愛惜病軀爲言詎料到任甫十餘日遽至不起該故將軍身後蕭條殊堪憫惻奴才業飭恊領等官　同該家屬妥爲料理所有綏遠城將軍印務奴才謹援案暫行護理應請旨迅賜簡放以重職守溯查該故將軍恒壽由筆帖式中式光緒壬午科副榜歷任主事員外郎殺虎口監督吉南贛寗道霸昌道熱河道經升任直隷督臣王文韶派委天津營務處差使並督辦順義等五縣巡防事宜督辦熱河鑛務旋經補授奉天府府尹涼州副都統於應辦一切事宜均屬著有成績今在綏遠城將軍任内雖蒞事未久尚復力疾辦公合無仰懇天恩追念成勞俯准從優賜卹以彰忠藎之處出自逾格鴻慈所有　軍因病出缺援案接護印務並淸言簡放各緣由理合恭摺具陳伏乞皇太后皇上聖鑒訓示再恒壽長子儘先題升員外郎兵部主事崇福次子禮部委署主事崇禧爲此合併聲明謹奏奉硃批另有旨欽此 
[都統奎奏遵保辦理邊防營務尤爲出力人員摺十二日]  
　　奴才奎順奴才魁福跪奏爲遵保辦理邊防營務尤爲出力人員恭摺具陳仰祈聖鑒事竊查奴才等前因光緒二十六年間察哈爾訓練馬隊帶隊人員防邊捕匪出力曁辦理營務出力各員擬請釋尤保奬曾經具奏於本年三月初六日欽奉硃批著照所請該部知道欽此跪聆之下仰見朝廷愼固邊防有勞必錄之至意欽感莫名伏查馬隊雖經先後遣　歸旗奴才等欽遵查核該統領等防邊捕匪馳騁於嚴寒酷暑之中實屬異常出力未便没其前勞並辦理營務尤爲出力各員三年之久昕夕不遑始終勤奮均經奴才等一再核實未敢稍涉冐濫謹將擬保各員繕具淸單恭呈御覽合無仰懇天恩俯准照給奬叙之處出自逾格鴻施除將各該員履歷分咨送部查核並在事出力弁兵照章咨部核奬外理合恭摺具陳伏乞皇太后皇上　鑒訓示謹奏奉硃批該部議奏單併發欽此謹將擬奬辦理邊防營務尤爲出力文武各員敬繕淸單恭呈御覽副都統銜統帶察哈爾旗羣馬隊官兵廂曰旗　管奇莫特哩克津請旨交部從優議叙花翎右翼滿洲協領凱祥請賞加副都統銜察哈爾廂紅旗總管多普沁多爾濟察哈爾廂黄旗總管圖們濟爾　勒以上二員均請賞加二品頂戴察哈爾廂黄旗叅領策布木札普察哈爾正白旗公中佐領車登端多克以上二員均請俟陞缺後賞加二品頂戴花翎佐領圖麟請賞加三品頂戴察哈爾鑲白旂世管佐領　克巴圖請以應陞叅領儘先陞用先換項戴花翎同知銜游牧主事麟岱佐翼太僕寺翼長阿木嘠巴札爾理藩院員外郎桂豐花翎防禦文惠防禦哲克敦以上六員均請賞加四品頂戴花翎五品頂戴候補驍騎校奎祥花翎五品頂戴候補驍騎校文藻以上二員均請賞加四品銜花翎防禦純嘏請以佐領儘先前卽補驍騎校莫爾根藍翎驍騎校松玉以上二員均請賞加五品頂戴六品頂戴委署驍騎校托倫布　六品頂戴藍翎前鋒麟山以上二員均請賞加五品銜藍翎六品頂戴領催普年花翎五品頂戴寳石以上二員均請以驍騎校儘先前即補藍翎六品頂戴筆帖式謙益六品頂戴委署前鋒校賡惠以上二員均請以驍騎校儘先卽補六品頂戴文生員托麟布請以筆帖式儘先補用察哈爾正紅旗六品頂戴護軍托達托克托察哈爾鑲黄旗六品頂戴護軍固魯札普以上二員均請以驍騎校護軍校儘先卽補州同銜張忱請　州同分省補用奉硃批覽欽此 
[護浙撫翁奉保奬辦理海運九爲出力官吏摺十二日]  
　　頭品頂戴護理浙江巡撫布政使臣翁曾桂跪奏爲浙江省光緒二十七八兩年海運完竣查明尤爲出力官吏併案懇恩分别奬勵恭摺仰祈舉鑒事竊查浙江省杭州嘉興湖州三府屬漕糧每届海運完竣歷將辦理出力之委員書吏擇尤請奬在案兹　督糧道陸襄鉞會同署布政使崔永安詳稱浙省海運保奬前經辦至光緒二十五年爲止其二十六年海運因京津拳匪滋擾在事人員幾至勞而無功應另行辦理所有光緒二十七年起運二十六年分及二十八年起運二十七年兩届漕白糧米奉飭督前赶辦均仍由海運赴塘沽改用火車逕運京倉交兌當經飭屬愼選米色妥速徵運督率各員叅酌成案悉心經理一律交兌完竣米數無虧色皆乾潔辦理並無遲誤除二十七年津京總散各員　蒙倉塲侍郎按照異常勞績專案奏請奬叙外其餘滬局委員並二十八年海運滬津京各局總散各員及書吏或綜稽運務籌畫精詳或派船驗兌晝夜辛勤或歷涉重洋備嘗艱苦洵屬尤爲出力又杭州嘉興湖州三府屬地方官經徵漕米首先全完應請一併量予奬叙等情會銜詳請奏奬前來臣覆加查核該司道所請奬叙之官員書吏均屬在事尤爲出惫並無冒濫理合繕具淸單恭呈御覽合無仰懇天恩府准一併給奬以昭激勸除飭取各該員履歷造册咨部查核外理合恭摺陳請伏乞皇太后皇上聖鑒訓示謹奏奉硃批該部知道單併發欽此謹將浙江省光緒二十七年起運二十六年及二十八年起運二十七年漕白糧米海運尤爲出力官員書吏酌擬奬叙繕具淸單恭呈御覽二品頂戴浙江督糧道陸襄鉞請交部從優議叙三品銜前先補用道候補知府傳澤鴻三品銜補用道候補知府葉壽松以上二員均請俟離知府班歸道員後加二品頂戴捐升候選道候補知府郭懐珠請俟離知府班歸道員後加二品銜道員用准補寗波府知府喻兆蕃候補知府邢延慶以上二員均請加鹽運使銜候補知府伍元芝請俟補缺後 
 
 

Page 14

 
 
以道員用知府銜補用同知直隷州候補知縣費綏祖擬請三品封典知府用在任候補直隷州准補遂昌縣知縣李承淵請加四品銜大挑知縣王遹善大挑知縣尹克正候補知縣英山候補知縣孫宗唐候補知縣王學亮以上五員均請俟補缺後以同知直隷州在任候補候補布理問姚天佑請交部從優議叙知縣用補用縣丞蕭攸裕請俟補知縣缺後以同知直隷州仍留原省補捐五品頂戴試用州判張振逵試用府經歷胡晉翰候補縣丞李時瑴候補縣丞徐詒綬候補縣丞定昌候補縣丞孫襄圻試用縣丞馮熙試用縣丞毓俊以上八員均請俟補缺後以知縣用知縣用候補府經歷史光治補用知縣用縣丞丞左運鴻候補縣丞曹宗達候補縣丞方頤誠候補縣丞楊國觀以上五員均請俟歸知縣班後加同知銜候補從九品戴有慶請俟歸主簿班後加六品銜候補巡檢薛爾臻請俟補缺後以主簿用辦漕府縣督催得力首先完納署杭嘉湖道二品頂戴在任候補補杭州府知府宗培請交部從優議叙三品銜候補道前署嘉興府知府劉毓森請加二品頂戴湖州府知府志覲請以道員在任候補三品銜補用知府在任候補同知直隷州仁和縣知縣蕭治輝請俟補知府後以道員用候選道前署嘉興縣知縣湻安縣知縣巢鳳儀請俟離任歸道員後加二品銜四品銜同知直隷州用嘉善縣知縣汪淸麒在任候補同知直隷州石門縣知縣林孝恂儘先同知直隷州海鹽縣知縣嵩瑞以上三員均請俟補同知直隷州後以知府用前署桐鄉縣知縣大挑知縣方民臺請俟補缺後以同知直隷州用餘杭縣知縣舒鉅祥請以同知直隷州在任候補在任候選知府安吉縣知縣汪一麟請開缺以知府歸部卽選同知銜前署新城縣知縣遇缺序補知縣羅綱乾請俟補缺後以應升之階升用四品銜海寗州知州郭文翹知府用在任候選同知前署錢塘縣知縣德淸縣知縣黄大華以上二員均請交部從優議叙同知銜烏程縣知縣李光益請以同知在任候補同知銜前署秀水縣知縣桐鄉縣知縣方家澍鹽運使銜在任候選道前署平湖縣知縣嘉興縣知縣陳廷勛以上二員均請加一級各衙門及滬津通各局書吏附生邱紹型縣丞銜監生蔡家鼎以上二名均請以縣丞不論雙單月歸部儘先選用候選從九品周堃請加五品銜俊秀夏鋆俊秀兪嵩年以上二名均請以府照磨不論雙單月歸部儘先選用鹽大使銜監生洪楷請以鹽大使不論雙單月　部選用奉硃批覽欽此 
[安徽巡撫聶奏遵旨查明知縣被叅各欵據實覆陳摺十二日]  
　　頭品頂戴調補浙江巡撫安徽巡撫臣聶緝槼跪奏爲遵旨查明知縣被叅各欵據實覆陳恭摺仰祈聖鑒事竊臣承准軍機大臣字寄光緒二十九年五月二十九日奉上諭有人奏安徽懐遠縣知縣楊兆琛貪汚謬戾受賄埋寃並乾没學堂存欵信任奸商玩視命案等語著聶緝槼按照所叅各節確切查明據實叅辦毋稍徇隱原片著抄給閱看將此諭令知之欽此欽遵寄信前來並抄錄原奏到臣承准此當經飭委候補直隷州知州張贊巽前往密確訪查嚴飭據實禀覆不得稍有徇飾兹據逐欵查明禀復臣復證以案據悉心考察謹將實在情形爲我皇太后皇上縷晰陳之如原叅楊兆琛前爲本管道馮煦所禀揭調省察看該縣極力夤緣竟得回任遂恣意虐民毫無顧忌教官例應朔望宣講聖諭該縣嚴爲禁止書院改設小學堂所存欵項半該縣乾没學堂因之停辦其空房遂作賭塲少年子弟因之傾家者甚多一節查楊兆琛補授懐遠縣光緒二十五年七月十三日到任二十七年四月二十七日因案交卸並非調省察看二十八年十一月二十日奉飭回任亦非出自夤緣該縣眞儒書院經該前縣汪大奎改爲眞儒學堂將書院一切公欵撥作學堂經費延聘教習招考開課嗣以紳董經理不善以致停辦該縣回任後曾據禀經臣飭司委員前往會同淸理學堂停辦尚在前縣任内所有欵項係由官紳共理自非該縣所能訖没至教官仍循例朔望宣講聖諭該縣並未禁止亦無將學堂房屋改爲賭塲情事原叅謂其恣意虐民未曾指出何事何人無從訪查又如原叅該縣酷嗜聲色于優伶李馨蘭劉韶舉如獲珍寳正月間大王廟演劇該縣酒酣乘興竟擁李馨蘭劉韶舉押褻不畏人言近更言聽計從把持包攬前任汪大奎之僕强佔有夫之婦二人力爲周旋該縣溺于情愛將婦斷歸汪僕重責本夫一節查李馨蘭劉韶舉並非優伶李馨蘭人尚安分從不出入衙署劉韶舉現充鄉長遇事至署該縣接見之餘略加詞色不免在外誇耀該縣並未言聽計從自無從把持包攬聞該縣平素于演劇賭博最爲痛恨卽逢時節亦概嚴禁地方游民有因之觖望造謗者是其不嗜聲色可知大王廟正月演劇在該縣回任之初實無酒酣乘興恣意狎褻情事原參謂前任汪大奎之僕强佔有夫之婦該縣徇情偏斷徧查並無知者又如原參奸商李大順開設竹木廠專以交結差役魚肉鄉里爲事現在該縣所信任屢賣盗命各案皆由李大順過付鄉民沈李二姓爭鬥沈姓被李姓火槍轟死李姓因與李大順聯宗托具說合賄該縣銀八百兩該縣嫌少復增至三倍竟將事主釋放逼責苦主收繫獄中一節查李大順卽在該縣城外開設竹木廠家資殷實人極粗蠢平素有長厚之稱嗣因地方屢有建造係伊承辦遂充董事並非爲該縣所信任實無交結差役魚肉鄉里之事至謂該縣屢賣盗命各案皆由李大順過付訪無實據光緒二十七年十一月三十日有該縣民人沈廷魁與沈廷光等赴李新集賣糧與李姓換錢爭毆沈廷魁被李克鈞等戳傷斃命沈廷先等亦被毆傷經屍堂弟沈玉龍報經汪大奎騐明訊詳飭緝兇犯未獲此係前縣任内之案且非火槍轟斃原奏請該縣楊兆琛得賄釋放兇犯逼責苦主諒係傳聞之誤又如原參農婦新孀遺腹未產故夫曾欠地丁銀王錢該縣簽差催偪適　該嫠分娩肆行凌辱羞忿忿氣殞親母相依爲命亦立時自縊鄰里公憤代控李大順勾串村十素不安分多人該縣送銀百兩令其公禀指前之代控者皆係誣罔遂偪其具誣控結了案一節查此案徧處訪查並無知者惟聞該縣催科頗嚴糧户偶有蒂欠亦必簽差提追訛傳之來或卽因此又如原參前任湖北藩司林之望之妾傅氏生二子長名介淝二十六年九月十九日林介淝被其族兄林介裕謀害該縣往騐以勒死填格遲至十數日復行開棺檢　遂改勒死爲自縊僉謂該縣受賄洋錢三百元金鐲一對爲之翻案今林介裕會獲到案從未訊問棺仍未葬一節查林介淝爲林傅氏親生之子娶妻姚氏與姑不和分居前後進各自起釁光緒二十六年九月十六日姚氏歸寗十七日夜林介淝在房 
 
