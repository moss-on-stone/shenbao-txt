# 1908 - 105 - 4912652

 

Page 1

 
 
   
 
 

Page 2

 
 
 [LＰ今日本報目次 
　　第一張上諭論說專電緊要新聞第二張要件分類新聞紀事東京通信第三張小說本埠新聞國外新聞來件第四張譯件專件 
上諭 
[三月二十日奉]  
　　上諭候選郎中楊度著以四品京堂候補在憲政編查館行走欽此 
論說 
[論國會關於商人之利益（續）哈斯基孫之關稅改革]  
　　英國稅則之重。影響於一八一五年前法蘭西革命之戰爭。是時英國所用之戰費。達於八億三千一百四十四萬磅以上。而其戰費之來源。不外募集巨額之公債。徵收高率之租稅。增設新關稅。加重舊關稅而已。故其時關稅率之煩重。達於極點商人擾累不堪。然猶以臨時戰爭稅。而勉力忍之迨事平以後。而抽稅之煩重如故。商民忍無可忍。於是於一八二三 
 
 
 

Page 3

 
 
年五月。先提出請願書。（威廉脫克所撰）於議會。壹丁堡亦相繼要求撤回財政關稅以外之保護關稅。議會即付調查委員討議。認爲正當之請求。而全國之輿論。遂翻然一變。至一八三二年。權利請願。始行改正。於是利物浦内閣之商務大臣唅斯基孫。遂毅然爲第一次關稅之改革。議案凡七欵此有國會便利於商人之一證也。 
[撇爾之關稅改革]  
　　自哈斯基孫辭職後。英國商業上之政策。漸有變轉之機。而改革關稅之風潮。一時中絶然實於此數年間。種第二次改革之原因者也。自一八二二年創行榖物關稅半準法。商人咸憾其不便。其後工商業之議員漸多。頗有左右一國輿論之勢力。勞働家之各代表。急欲促進工商業之發達。乃又盛倡革改稅則之說。此外則有愛爾蘭黨首領阿可尼爾。於一八三六年。主張榖物條例之廢止。使勞働者得廉價之食物。又有大政治家哥白頓勃蘭脫等。亦於一八三七年。組織非榖物條例同盟會。力主保護工商業之利益。自是榖物條例存廢問題。喧傳於全國。而勞働家與商工各業之反抗益力。輿論乃傾向於廢止一方面。一八四十年。議會命特别委員詳細調查。証明該稅之不便。於是保守黨内閣首相撇爾。一變素來之宗旨。於一八四二年遂斷然爲第二次關稅之改革。議案亦七欵此又有國會便利於商人之一證也。 
[格蘭斯頓關稅之改革]  
　　撇爾旣爲保守黨員則改革稅則之舉。實與該黨之宗旨相背。第當時適值選舉法之初改正。工商各業之勢力漸張得一時通過於議會。然亦不得不以此辭職也。其後一八五二年。自由黨内閣起。格蘭斯頓任大藏大臣。悉承撇爾之遺策。其尙有不便於商人處。及一切殘餘之保護舊習。欲從而掃除之。（斯時有稅品之數。已僅存四百六十六種。）遂於一八五三年。決然爲第三次關稅之改革。議案之要點凡八欵此又有國會便利於商人之一證也。 
　　英國關稅之三次改革。閱時僅二三十年耳。其進步之速如此。使哈斯基孫時代無國會。則第一次威廉脫克輩之請願書。將從何處呈遞乎。使撇爾時代無國會。則第二次阿可尼爾輩之主張。將何人提議乎。使格蘭斯頓時代無國會。則第三次掃除保護舊習之議案。將何能通過乎。由是觀之。英國商業進步之速。全恃稅則之改革。而稅則之改革。全恃國會之勢力。我國商人感於稅則上之不便。非一日矣。有志振興商業者。其亦可以奮然起耶。 
　　抑嘗研究英國商務發達之原因。凡商界之要求。無一次不達目的者。由於商界占勢力於國會也。然其所以占勢力於國會者。由於商界中議員之多也。英國欲使憲政之運用。日益圓滿。故十九世紀議員選舉法之改正。前後亦共三次。第一次即一八三二年之改正是也。第二次爲一八六七年第斯列利内閣時代。第三次爲一八八五年沙士勃雷内閣時代。每一次改正。則議員選舉者之財産資格。低下一次。至第三次改正。則都會每人口四萬千二百人。郡縣每七萬八千人。各出代表一人。撇爾執政以前。雖但行第一次之改正。然選舉人數。已逐漸增加。議員中工商業及勞働者之代表。亦已漸多。凡工商界所主張者。均足以運用輿論之傾向。故選舉法改正一次。商界之勢力。增長一次。今中國商人旣多大資財家。則他日國會成立而後。商界之議員必多。我商人而果欲增長商界勢力者。不可不多占議員之位置。欲多占議員之位置。不可不要求速開國會。我國商界中果有留心商務者耶。時哉時哉弗可失已。 
專電 
[電一（杭州）]  
　　浙路公司現聘英人毛耳爲杭甬工程師 
[電二（杭州）]  
　　大帮梟匪竄擾海鹽西唐橋紳民電省告急 
[電三（廣西）]  
　　桂撫張鳴岐奏調駱成驤等六員辦理法政學堂已電催該員從速赴桂 
[電四（北京）]  
　　樞府擬派楊樞幫辦東三省交涉 
[電五（北京）]  
趙爾豐以巡檢張星樞因公赴日隕殁奏請優卹奉旨着照所請 
[公電（北京）]  
　　申報館鑒敝報頃因事展期改定四月十三出版毫不再延懇宣布中央日報館叩 
緊要新聞 
 
 

Page 4

 
 
上海預備立憲公會設國會研究所 
[十五日常會議案]  
　　（一）議前日沈友卿君投書提議請求國會一事已經通告各會員公决矣惟兹事體大非贊成二字所能了報載熊雷兩君上書請願之後各省紛紛繼起者甚多本會預備立憲專以開通智識指示方法爲唯一之宗旨今對於國會亦不可不先研究方法並爲政府設身處地計算如速開國會當從何處下手似應及時設一國會研究所研究開設國會之順序按其節目作爲草案然後上之政府庶乎切實可行 
（一）議國會研究所不當限於本會會員凡熱心此事者均可加入各省商學會尤應聨絡以便徵求意見列入草案之内 
（一）議國會研究所以三個月爲終止期 
（一）議國會研究所應如何發起如何聨絡各界如何徵求意見如何起草均應由十九日董事決議 
[十九日董事會議案]  
　　（一）議本日開筒檢視各會員議决票贊成者居多數而不贊成者止有數人其不贊成之理由有一二說謂此事宜由各省人民請願若用本會名義轉嫌其狹本會向以開通智識使人人有立憲國民之資格爲主義較之空言請求者尤爲切實似不必居請求之名一說謂宜緩辦俾得從長計議合觀二說與本會十五日常會所决定之議案正合則國會研究所自宜從速辦理 
（一）議十五日議案謂國會順序之草案限三個月擬定恐來不及届時應許展緩 
（一）議本會旣發起此事應將議案登報 
（一）議上海各團體有分省界者不分省界者兹事體大似應通告各團體請其公舉代表加入研究所並請其通知各本省紳士彚集意見投書本會俾得從長計議以利通行 
（一）議研究所應每星期開研究會一次仍侯各團體舉定代表之日爲始 
（一）議研究會議案即可作爲草案底稿届時應推起草員一二人主稿（一）議通告各團體應附研究所簡章 
[各欽使電覆並無吸烟人員北京]  
　　十一日外部電致各使飭查外洋吸烟人員已誌十九日本報兹悉駐俄奥荷三使已先後電覆到京分錄如下 
駐俄薩大臣電眞電諭旨欽遵除轉各館外查俄館人員並無沾染煙疾者其在俄華僑容即飭查勸戒蔭文 
駐奥雷大臣電本館各員均無嗜好華商現在人口亦不吸烟補元駐和錢大臣電眞電奉恂擇人素嚴决無烟痼遵復職 
[外部奏改地方官接待敎士章程北京]  
　　初十 
日外部奏光緒二十五年前總理衙門奏明地方官與敎士往來事宜一摺附繕淸單五則内開總主敎或主敎請見督撫司道府廳州縣其督撫司道府廳州縣各官亦按照品秩相答等語惟該主敎等在華傳敎本無官職之可言實非與督撫等官同其品秩近來地方官按約接待敎士已與前此訂章之時情形不同且自該章程通行以後該敎士等竟有僭用地方官儀仗情事以致無知愚氓輒多誤會亦殊非當日訂章之本意亟應因時制宜以期妥協相應請旨將前總理衙門所奏敎士與督撫司道府廳州縣等官按照品秩各節卽行一體撤銷嗣後地方官與敎士往來應仍查照約章以禮相待恭候命下即由臣部咨行各省轉飭遵照奉硃批依議 
[寗軍斃民案提省研訊蘇州]  
　　夏家橋捉賭斃民一案迭記前報兹悉新陽縣會訊時據董事陶文潞供稱已斃平民某某聞因手帶金戒被徵兵割去五指以此斃命寗軍某供該屍以手遮額槍子洞穿手背因此致死其實並無割去手指之事求請大令開棺檢驗云云又有一軍人供傷斃平民多人確有其事惟中間無人認識之屍疑有梟匪在内新陽縣據供會同督委詳省現已有札到縣飭令軍民一併提省派員研訊 
另一訪函云寗軍誤斃平民一案據會審員丁相郁别駕姚昌頣大令崑山縣吳大令等將肇事弁兵五人研訊後該兵等一味狡展且以捕拿董匪爲詞牽累多人并誣指無名男屍爲匪而已撤差之楊耀南管帶又逕自率帶犯兵他往昨經别駕等來省面禀藩憲瑞方伯以該軍人始而悮會匪徒開賭雇用民船私往捕捉希圖貪功繼因鎗斃平民多人復稱誘拿巨匪董道奎意圖推諉日無名男屍一名該兵旣指爲匪經丁牧等飭令具結開棺殮驗該兵又不敢具結似此不實不盡非再姿員澈查難明虚實因商之陳中丞於十八日添委程伯堂大令會同各員馳赴寳山查拿各兵到省并飭另繕供摺禀請督憲核示 
按兩函報告不同並錄之以俟後聞 
[湘省鐵路開會紀詳長沙]  
　　湘省近日紛紛謠傳謂鐵路總理余肇康擬將告退定於三月初一日開會另須擇人經理等語兹悉是日與會者數十八余叅議並無告退之說惟各股東之意以爲鐵路 
 
 

Page 5

 
 
性質宜歸商辦不願官塲干涉爰於是日將張中堂奏案及趙制軍告示當衆宣布申明官督二字專指維持保護而言並將商辦宗旨切實陳明以番羣疑是日又公舉商界中素有能力之人如華光庭李明軒馬松廷張品三袁光亭饒樹人朱景儒黄星彬等派充名譽董事分任招股事宜又議定鐵路工程先開長沙至洙洲首段接開長沙至岳州首段即定於四月間購地開工並擇定三月二十七日起發給舊股息銀掣換新經刊印股票在股票上蓋用郵傳部奏明頒給之關防又將咨部奏准之詳細章程隨時刊布又聲明公司自去冬以來學界諸君首認股百餘萬元（其實收到之欵僅十萬元上下）漢口湘潭亦各認百餘萬元省内外各州縣及京外各官紳商民寄股到湘者絡繹不絶開會數日後即將以上各情形詳細臚列撰就公啓到處分佈以彰成績而定人心 
[十三誌辰刃案結後之狀况]  
　　索賠辰丸船主卹觺二辰丸之船主在省城病故後聞日本有人倡議謂中國政府應須賠補卹欵以贍家屬 
華僑關心祖國小呂宋及安南各埠華僑現因辰丸案一律止辦口貨并有人函至粤省自治會促寄工藝輪船章程擔任集股以期振興祖國云 
三水國恥會紀事十二日三水自治會在城外玄壇廟前戲臺開國恥大紀念會十二點鐘開會公推黄少呂李秉衡主席先宣佈開會宗旨次黎捷南蘇亮朋廖日卿杜伯祺粤商自治會張崧雲陳柱朝李少瓊次第演說痛言今日正中國危亡之秋亟宜振興實業改良土貨以雪國恥陳柱朝將自撰國恥歌朗誦一遍聽者莫不感泣隨宣佈誓詞提出議案二條錄下（一）貿易自由文明國所公認我國民蒙此大恥應共守文明規則切不可有野蠻舉動貽誤大局謹請議衆決議堅守個八自由買賣但不干涉别人之事（二）忍辱圖强實以振興工藝改良土貨爲最要但事體重大非同胞合力不爲功現省城自治會提倡航業實業等公司應担任招股以盡義務而挽利權謹請議衆决議卽日設局代招股份當塲認股者已有千餘份至五句鐘搖鈴散會 
日本對於抵制日貨之預備十七日字林報接東京電云日本各糖業公司已決議將出數减少並議高麗中國兩處出口貿易皆須聨合行事云又十九日東京電云日本棉紗協會除每月常例停工五日夜外決議暫停夜工三月果依如此辦法則棉紗之出口可以減去一半十八日東京電云日本商業場中國華人抵制日貨莫不驚惶朝日新聞駐香港訪事近有長電到東確斷華人此舉有外國商會從中慫恿云 
[西報譯要]  
俄民反對黑省築路十九日倫敦電云俄政府擬於黑龍江建造鐵路一事現國内反對者甚衆愛國之士頗以俄之財力未能舉此爲慮且恐因此阻害俄國遠東政策之進步云 
駐英華使讚美英船十八日字林報接倫敦電云中國駐英公使李經方近應某船主人之請赴新成暹羅海關巡洋艦小宴其答主人祝詞謂將來中國若需船艦必將求之歐洲並讚英國造船家有超羣絶倫之技世界最速最美之船莫不成之其手云 
韓人謀害伊藤統監十七日字林報接東京電云高麗慶陽（譯音） 
道有亂徒三十名將該處鐵路枕木上之鐵釘拔去十七枚顯因伊藤王將有陸路回至漢城故此陷害之策迨兵隊聞報馳往則亂徒已不知何往矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要作 
[候補道陳琪爲創辦博覽會事上江督書]  
　　敬禀者竊職道前奉憲台札飭公園擬先就紫竹林山前西偏設立植物賽會院爲之起點等因奉此查賽會之名義不一若專辦植物賽會院考察種植研究農學其有益於國民已屬不淺然於勸工興商未能普及職道嘗考歐美各國農工商務繁盛之原因無不由賽會而起夫賽會之設萃本邦之物品列異域之珍奇精校其良楛巧拙以勸商勵工興敎進化與周官司市所謂平市徵儥誦訓所謂觀事知俗者義實符合又舉凡百新發明之學藝以示國中于弟上稽邃古文明之跡下逮紅棕黑諸族蒙獷之俗生蓄之繁咸陳之一隅以恣其考察激動其國人競勝之思想使優者愈進於精美劣者盡化其窳楛文化之進程有非可以道里計者論者謂賽會之與學堂其收效時期實一年與二十年之比例豈過言耶日本維新以前卽知賽會有關於人民政治力之强弱故常號召有識之士并力組織各種賽會年來東京大阪迭啓賽會塲卓著成績近復預定三十八年開萬國博覽大會迄今政俗之優美農工商務之進步大有一躍千丈之勢北美洲自東徂西逐次開賽以造其國若英德奥法比意連年開博覽大會而富强之規甲於寰宇此其明証也中國風氣漸開亦嘗派員赴東西各國與會然未聞有在本國組織之者蓋組織賽會最難得者惟地勢之合宜交通之便捷物産之富饒耳兹擬就江南公園界内附近一帶購地六百畝建築會場擇於三十五年三月先開國内博覽會以六個月爲率合農工商品蔚成巨觀而分建農業院工藝院美術院敎育院軍器博物院萬壽宮人類館水産館各省官物陳列所南洋各島埠陳列所勸業塲牲畜塲萬生園以備參考之模型藉資公園之點綴所謂會塲成則公園立而金陵城北之興盛尅日可待此地勢之合宜者一南洋扼長江之要上溯湘卾下達蘇滬輪帆所指尅期可至今則滬寗鐵路已通省城軌道又將告竣且與公園内之馬路直接毗連信乎物品之運輸無往不利此交通之便捷者二至若物産種類尤難枚舉如本省之織絨綢緞蘇杭之紗羅線縐震澤之絲絹通州之花布揚州之漆器宜興之陶器温州之竹器皮貨廣州之鏤銀刻牙景鎭之磁器又如淮南北之鹽皖南北之茶漢汾之釀酒洪江之榨油陽江之革器閩省之雕刻器永州之銅錫器九江之銀器宿遷之玻璃器類皆最著之工藝新進之商業倘能廣爲搜羅比較美惡惡則去之美則效之精益求精日能爭勝然而猶不止此此物産之富饒者三有此三者開辦賽會正其時矣現經職道會商嚴道其章詳加籌議擬定官商合辦較易爲力通盤預算計需購地費約洋四萬元房屋建築費約洋二十萬元道路何橋修築費約洋五萬元辦事費約洋四萬元外加開城築籬及各項雜費數萬元共需洋三十餘萬元從寛籌措擬湊足四十萬元官商各認其半預計將來所收地租房屋租轉運費人塲劵價以及各項稅釐捐欵大約可獲三四十萬元之譜而地畆房屋翻成贏餘獲利之厚當可操劵且輸入國民之智識又不獨植物之一端實能普及於工商居民夫工與商以及庶民實維持國家之原體也我憲臺攷察歐美政治洞悉時艱熱心提倡薄海同欽今之談富强者非設法振興實業不能達其目的固盡人而知之矣不知欲求農工商業之勃興非速開博覽會不可欲開世界博覽會非先開國内博覽會不可惟是博覽會之事物紛繁體用宏大非一朝一夕之故不手一足之烈所能竟也謹先舉會事緣起及其利益摘要上陳如蒙帥意俯允擬請憲臺速賜奏明曁咨農工商部立案一面籌撥的欵一面遴派熟悉南洋各島人員前往各埠招集商股俾得赶於明春成此盛舉爲中國倡除將詳細章程另行妥議呈送外所有擬請開辦國内博覽會官商合辦各緣由是否有當仰祈憲臺俯賜察核批示祇遵實爲公便肅此寸禀公叩勛安伏乞垂鑒 
[江督批]  
　　查泰西崇尚工藝賽會之設藉比較以爲競爭往往視其國内工商實業程度之淺深以定範圍之廣狹近來歐美工藝發達程度日高大都舉行萬國博覽會羅致全球工藝精研深究以求其進步之優勝日本初開賽會臚陳之品限於本國今已預定開萬國博覽大會足見賽會一事於工藝影響最大中國風氣雖漸開通工藝程度尙淺自宜仿照日本辦法先專就國内物品羅列比賽江南地大物博輪軸交通商務之繁爲各省冠現在城内開闢公園地勢空曠組織會場最爲合宜興商勸工實以此舉爲緊要關鍵據稱一切開會費用須先籌定四十萬元擬由官商各半分認事關富强本計自應由官實力提倡惟官商集股章程亟須詳籌妥訂預先登報招徠一面知照金陵上海各商務總會切實開會提議鼓舞全國工商之策並將訂定章程分發各屬交地方自治局决議報告各勸本地紳商分别認股其附近應用地畝亦須查明官地民地酌定相當價值凡屬官地即按定價計算作爲官股民地由官照價收買如地主願以地畝入股亦可照現價抵作股本將來不分官民各股務須一律辦理以期公允候札江藩司上海道江南商務局會同該道按照指飭各節悉心核議詳細章程迅速叙具妥詳呈候核明奏咨立案至此事關係重要全恃官商合力維持共圖公益該道務須會商江藩司滬道商務局體察商情從長籌議庶足以昭周妥所稱會商嚴道其章詳議辦法一節應無庸議仰即遵照繳 
分類新聞 
[政界蘇撫會議地方自治辦法蘇州]  
　　蘇省地方自治局現已次第舉辦所有該局官紳辦事各員業已選派定妥惟其辦法一切尚未提議完備經撫憲陳伯帥於十九星期日下午二時親詣滄浪亭自治局督同學臬兩司及會紳蔣季和太史等長元吳三縣一府開會提議聞是日到會者約數十餘人均以才力不及爲辭繼經伯帥諭令諸紳爾等如有所見嗣後儘可函告本會以便聨絡一氣諭畢搖鈴散會（草） 
[新臬將次蒞蘇蘇州]  
　　蘇垣官塲接金陵來電謂新任蘇塲接金陵來電謂新任蘇臬左廉訪孝同定於二十二日乘火車來蘇擇定廿四日接印長元吳三首縣聞 
 
 

Page 11

 
 
信即派辦差人等將道前街衙署飭匠修葺一新並將應用檯櫈床帳一切物件俻辦齊全又多派家人親兵在署内預爲伺候（木） 
[浙西鹽斤仍請加價杭州]  
　　浙西杭嘉湖三所奉准撫示每斤加價五文連練軍費一文在内曾紀前報近悉各引商以各路引地本已虧耗甚巨即如上南川各引現因加引獲利亦甚微薄旣捆閩鹽路途較遠各項開銷愈大即日後不掣外鹽亦須擴充商巡因特邀集衆商於本月十五日在薦橋兩浙鹽公所開會籌議加價事宜由某綱商等議定每斤仍加十二文公禀鹽院歷訴原委一面再由甲商面達苦衷不知能否照准（白） 
[江督諭禁高抬銀價南京]  
　　江督端午帥奉到二月二十七日暫行停鑄銅元之上諭業經飭令江寗造幣廠欽遵諭旨暫行停鑄一面又繕發告示略謂嗣後各埠商人遇有銀錢交易務須持平定價以期維持市面補救時難不得藉口錢多再將銀價高抬重貽民累除通飭各廳州縣隨時查察外仰商鋪軍民人等一體欽遵商） 
交涉 
[飭查瑞洪敎民勒捐案江西]  
　　餘干縣鄭大令圃輔東以瑞洪地方有敎民吳金生設堂傳敎威脅鄉愚現經拘獲乞核示遵等情禀奉贛撫沈中丞批示略謂查内地華民不准傳敎載在約章倘有違章設堂即由地方官隨時查禁等因久經通行遵照辦理在案乃該敎民吳金生竟在瑞洪地方即將住宅懸掛天主堂之牌聲言傳敎勤捐聚衆威脅鄉愚實屬不安本分故違定章自應嚴行禁止飭將所懸之牌速行撤銷以符約章至該敎民吳金生游手好閒素不安分迭犯訛詐姦拐旣經舉發控縣有案所請將該敎民吳金生收入習藝所罰令工作隨時察看果能改過自新即行保釋飭令另謀正業等情係屬治以應得之罪應行照准惟查此案現據饒州府禀接據天主堂陶總鐸來函以瑞洪地方奉敎者多飭押敎民吳金生房屋作爲誦經公所以便往來傳敎棲止等語查敎堂收押敎民住屋以爲誦經棲止之所事無不可第必先行報明地方官以便隨時保護究竟此案該敎民吳金生曾否報縣有案所縣之牌有無經舍等類字樣其紳民禀控吳金生勒捐歛費及屢犯訛詐姦拐有無實在確據希洋務局轉飭該縣逐一確切查訊持平辦理以免民敎失和激成交涉重件是爲至要 
[德兵艦將回青島漢口]  
　　三月十二日鄂督致外部電云德領致漢關函兵艦發特瀾德自萬縣下駛帶回軍火六十八箱已有由川至宜護照請發由宜至漢由漢至青島護照乞迅電復俾分飭籌辦旋于十四日接到外部復電謂德兵艦自帶軍火駛回青島旣係德領函請護照應分飭照發 
軍界 
[定期籌解輪砲經費廣東]  
　　西江緝捕造船價銀約二十萬兩購砲價銀約十一萬五千三百餘兩詳准藩運善釐關務五庫分匀籌撥在案兹善後局議將船砲各價分期解繳擬以合約定日爲第一期滿兩個月爲第二期滿三個月爲第三期六個月後交船爲第四期並擬接文後各解第一期銀一萬兩本年四月各解第二三期銀二萬兩七月初間各解第四期銀一萬兩其砲價一項則擬分兩次解繳第一次於接文後各解銀一萬一千五百餘兩其餘第二次銀盡四五月務須淸解俾得如期應付昨已將議定辦法分移各司局處查照（丑） 
[陸軍學堂不願客籍入堂蘇州]  
　　蘇省督練公所附設之兵學研究會奉兵備參謀兩總辦劉袁二觀察以蘇省陸軍速成學堂現招新生准將該生等全體咨送學堂考驗合格入堂肄業其兵學研究會即行裁撤等情具詳撫憲核示蘇省學界以蘇省陸軍速成學堂乃蘇松常鎭太五屬經費組織而成是以定章不收客籍若督練公所兵學研究會各生大半客籍毫無資格且均係武職人員斷難任其混入學堂特遍發傳單警告學界務速禀請撫憲提學憲察核阻止不識上憲若何辦理也（禾） 
學務 
[蘇省存古學堂開辦情形蘇州]  
　　蘇省議設存古學堂前經朱竹石廉訪在署藩司任内議定章程即就學古堂舊址改建當經詳奉撫憲批准已詳前報現經撫憲派委朱竹石方伯爲該堂總理出示招考凡係本省舉貢及廪增各生均於三月二十七日以前來蘇聽候考試照章錄取入堂肄業一面派委候補直隷州州判雷舫充當該堂齋務長並已飭匠將學古堂舊址赶緊修葺以便擇日開辦（禾） 
[惠寗女學照常上課南京]  
　　江督端午帥擬將惠寗女學官款追回飭令停辦曾誌前報兹悉此事實因惠寗與旅寗兩校望衡對宇相隔咫尺本年旅寗改名粹敏不收學費惠寗學生相率舍此就彼端督不知底細以爲辦理不善學生始顧而之他故欲追回官欵飭令停辦後經旅寗監督彭君詳爲剖辨始得無事此時仍照常上課惟學生則較去歲已減少一半矣（新） 
實業 
[開平煤礦公司定期付息直隷]  
　　開平煤礦公司各股東應得利息現經董事議定每股收足一先令六辦士並無别項費用定西歷一千九百零八年五月一號付給因該公司帳目甫於二月二十九號結算云 
[浙省穿城路綫定議杭州]  
　　浙路江墅綫初擬穿城通過以便商旅嗣因購地父涉暫行輟議現聞工程師某君一再履勘以路綫繞城合城商市勢將偏廢恐非商情所願聞已通告董事會决議穿城日於昨日開工建築矣（遠） 
雜記 
[官員聚賭笞臀笑談南京]  
　　金陵北城馬家橋地方有某公館房屋深邃常邀集候補中人聚賭抽頭其地爲中路二區劉巡官所轄警兵 
 
 

Page 12

 
 
以其公館不敢冒昧乃據情禀知劉巡官親率多人攔門搜捕衆賭徒正在興高彩烈之時因此無一脫者劉巡官詢以願打願罰各候補員以顔面所關均稱顧罰於是各罰百元以充善舉囊家則三倍罰之惟某甲無資可罰甘受笞臀數百板云（元） 
[襄水陡發之原因漢口]  
　　襄水陡發情形已五誌本報兹又據訪函云陜商某君近接陜信述漢中府周圍數百里自二月初十外兼旬大雪雪計二丈有餘人口房屋之受害者不可殫述陜省嚴寒雪不易化至三月初突然暴暖各處雪水下冲皆以襄河爲壑其時烈風雷雨又復連作兩日洪流奔注又爲襄水加添水勢益以中流發蛟隨水直下是以襄水之害一至於此（如） 
[凌得勝打靶炸傷蘇州]  
　　本月十七日統領飛划全軍陳遊戎得龍督率各營旗員弁勇丁人等至盤門内空塲演習打靶是日下午飛划後旗管帶凌秉忠因本部一號艙長康弁並無後膛鎗遂將平日自用之九响毛瑟鎗給康弁打靶凌管帶則另向他弁處借取小口經毛瑟鎗一桿先打二槍均未中靶至架上第三槍時統領陳得龍及康弁等均至凌管帶傍側指點架鎗掛線之法迨扳機發鎗突然炸裂凌弁面門受傷鼻穿眼瞎血流如注當時暈倒在地良久始醒陳統領康弁面上亦各受傷旋經各弁勇等將凌弁抬送天賜莊醫院敷藥醫治（草） 
[又有冒充訪事之人杭州]  
　　東街報恩寺僧尼通姦一事經省城某報據直登出乃有馬市街某秀才鳩集同類自稱某報訪員經向該寺僧恫喝謂汝事已登前報地方官將從嚴查究汝能見機酬謝多金即當爲汝更正否則大有不便云云該僧懼罹法網力求解脫昨今兩日正在磋商價值尙未過付鳴呼以側身學界之人而妄爲若此科以流氓索詐之律其又奚辭（元） 
[請撥賑餘補助塘工蘇州]  
　　震澤縣職員唐乃亮等具禀蘇撫略云震澤西境之蝢塘水災受損三十三年正月間奉委員勘明創議於平望鎭西栅之官塘六里橋震澤鎭西楊灣繌子圩等處添砌工塘以期鞏固現在震澤之楊灣　子圩二處均已籌有的欵即日便可告竣而平望西栅外三處工程祇有諸家浦一處石塘修砌完善而三官塘六里橋二處其立有基礎者尙須加高三尺方垂久遠其適當衝要必須添砌石塘者尚有六十餘丈全未動工維經費支絀籌勸爲難查上年震邑賑務吃緊曾蒙發賑欵三千兩除支銷一千兩外尙有二千兩禀留本縣各項善舉之用現在三官塘六里橋石塘工欵不敷尙多擬請撥前項銀一千兩以資補助其餘撥剩一千兩擬請作爲沿塘歲修之費依舊存典生息動利不動本遇有必須修治之處禀縣諭典提用以昭核實現經署蘇臬朱廉訪據禀轉移藩司瑞方伯會商水利工程局核定飭遵矣（魚） 
[常德大火湖南]  
　　常德府東門外五鋪街康家巷上月二十八日某店失愼延燒四小時始由各處水龍救熄計焚燬一百數十家亦一巨災也（古） 
[禀追緝拿盜贓寗波]  
　　鄞邑黄古嶺戴仁康家上月間被盜匪搶刦失贜頗巨報縣請緝迄今未獲近載又具禀請追經黄令批示云該監生家失事多日贓盜一無破獲緝捕之不力咎無可辭候即血比該監生仍應密探匪蹤具報核飭跴緝務獲盜贓懲辦（皮） 
[嚴辦鐵路小工常州]  
　　常州鐵路小工多人前日至太平橋某村强借民房開賭鄉民不允又强借其地演唱灘黃亦未允因此積忿集合多人約鄉民至北門外茶館理論鄉民自知理直慨然前往詎小工遽用長凳亂擲或拔刀相向内有劉姓一人躱藏不及肩股受傷該處商人疑係梟匪由通江橋至青山橋相率罷市後因路人代抱不平拘住工人數名並受傷一併解由武進縣袁令將該工人等杖責數千釘鐐收禁劉姓送醫診治不識能保姓命之虞否（中） 
紀事 
[官場眞相瑣記（三）某太守]  
　　蘇人吳某。富室也。爲人慳吝而貪酷。良由萬頃。倉貯之粟山積。嗣以逼斃某姓佃户故。避禍至直隷。 
　　時適捐例大開。因納貲爲太守。又夤緣某大吏。贐以萬金。未幾果得廣平府。於是威福横行。更以虐待佃户之手叚。施諸屬吏矣。 
　　一日有某邑令進謁。某邑令者。一貴介子也。驕傲不可屈。語次太守荐所親某司筆札。某令以署中人衆。而又不敢重違大守意。允歲奉乾修數十金。太守少之。两人由是遂生意見。令旣抵任。太守於公事多方挑剔。思有以箝制之。某令知其意。亦將例送節壽禮物。及各項陋規。一律停止。太守益怒甚。摭拾令他事列欵揭參。 
　　省中大吏。派員查訪。旣抵境。某令隠以重金餽送委員。並告之故。委員曰。該太守。性儉嗇。而爲人刻薄。人所素知。此行僕有以報命矣。爾母懼。必驅此老出　。某令大喜。委員返省。禀復。謂某令才堪大用。深得民心。入境後頌聲交作。殆良吏也。上憲然其言。立調某令署優缺。而太守則以挾嫌誣參。予以記大過三次處分。 
　　評曰吳某以貪酷而得太守。亦以貪酷而失之。固其宜矣。顧某令以狡猾而得署優缺。亦事理之不平者也。若某令以某媪故。而得甘肅某某撫。以奸淫故而鴆殺衙弁。官場中焉有不貪酷而奸淫者耶。 
東京通信 
[章炳麟仍辦民報]  
　　前信紀章炳麟决意作僧。不聞世事。刻得章致通信社辨明書略云。近日黨派紛爭。憲黨已微。女子復仇黨又思乘機而起。彼輩宗旨雖與吾黨無大差池。而志在攬權。其心極隠。二六新聞前登程家檉事。本屬虚誣。其意并不在程家檉。欲因此以傾覆民報。故中有天義報民報優劣一叚事。二六新聞明著送稿者爲劉光漢。使吾輩知其語所由來。劉君本非險詐之徒。惟賑下養卒陳公權者。本一勢幻小人。以借貸詐諞爲務。劉君素無主張。一時聽其讒言。遂主两家構釁。誠可浩歎。聞彼輩亦曾送稿貴同人。言鄙人種種灰心事。其意祇欲取而代之耳。鄙人近仍在民報辦事。擬重新整頓一番。至於削髮爲僧。本與此事絶無關係。月照尙可作尊王攘夷事。况我輩耶。若謂從此入山。擯棄世事。則今日。并無山可入也。一切誓言。願勿聽納。此問近安。章炳麟白。 
[許振鵬不入外籍]  
　　許振鵬自被劉偵探假名誣陷後。家欵斷絶。困苦萬分。幸本警視廳各警官。心知其寃。又愛其材。時時以欵接濟。僅乃得生。其警視廳警部鳥田君。與許尤爲莫逆。故給濟亦最多。去歲十二月間。日政府派鳥出爲高麗管視總監。屢次勸許君入籍。同赴高麗襄辦警政。而許君不忘祖國。不肯以被誣細故。遽入外籍。曾托詞以却之。鳥出君知不可强。赴高麗後。特函托東京各警官多方照拂。且每月寄金三十元以濟許云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（二十五）]  
　　雪蘭聞此裁判官。絮絮道及羅加喀勒不已乃大怒。力頓其足。胸前之呼吸上逆。血管暴漲。力握其拳不已。似此女子者。乃抱有無量數之寃抑。鬱結於心胞之内。不能自吐其底藴。顧在法堂之上。不得肆其咆勃。乃疾聲謂裁判官曰。堂上且止。請勿再言及羅加喀勒之一事。且請勿加我以夫人之名號。吾萬死決不吐露此案情之秘密。堂上苟不异喉舌之勞苦。而必欲研究者。吾亦聽之。當知今日之雪蘭海倫。雖已罹於罪網。而吾之喉舌。尙具有自由之權力。堂上不能强我以必言也。裁判官聞此數語。色至不懌。乃謂之曰。吾輩固無權力。强夫人以必言。第此殺人之案。決非夫人一人所爲。夫人果堅執而不肯吐其秘密。於夫人乃大不利。且吾國之法律。定罪之頃。當有確實之供語。不能據此飄忽無據之供詞。遽定一女子爲殺人之罪犯。雪蘭聽至此。奮然謂裁判官曰。堂上聽之。吾今日處此世界之中。乃無一毫之樂趣。與其長日度此悲苦之歲月者。不如收束靈魂歸之上帝。堂上苟能定我以環首之刑者。吾亦至願。至吾之供詞。僅有殺人之凶手。卽爲雪蘭海倫之一語。堂上如欲再有他事之研詰。吾除此一語之外。更無他語之可告矣。綜言之。吾之秘密。非他人所可干涉。縱君主親臨。吾亦絶無他語之相告。至堂上欲訊此羅加喀勒之蹤跡者。...... 
　　雪蘭語至此。忽立止。力嚼其齒。齦齦有聲。似舉天下至悲極痛之事。皆萃於雪蘭之一身。而不知楚毒之所極。方雪蘭言時。驟俯其首眶中之涙。忽如檐溜之傾瀉。旣乃力忍其涙。木然不復出一語。磋乎。雪蘭之苦痛極矣。合地球上人之遭際。蓋無有逾於雪蘭之抑塞者矣。 
　　裁判官力欲詰問此羅加喀勒之蹤跡。乃出其鈎深索隠之伎倆。以誘此女子之供詞。不料此雪蘭者。立意至堅。任彼裁判官之詰問萬端。終無一語之漏洩。惟曰請堂上恕吾。吾萬死不能答堂上之問。大凡法律之裁判。在於緝得殺人之凶手。今殺人之凶手已得。又苦致其意外之詰問。此何爲者。 
本埠新聞 
[要事飭查上寳兩縣界浜界石]  
　　工部局擬塡上寳兩縣界浜一事業由滬道詢據滬寗鐵路公司查覆謂此項合同係由洋工程師格林森所訂因須接造汽車軌道以便直達鐵路車站是以允許惟該處原有上寳兩縣接壤之界石並未移去假無妨碍用將合同抄送查核等語蔡觀察以此事關係路政應由地方官主持工程師無權干預且查所訂合同語多含混所稱原有界石並未移去自應先行查勘爰於昨日札行上寳兩縣往查原立界石是否仍未拔除迅即查復以馮核辦 
[調查勦匪用欵]  
　　江浙剿匪各軍員弁薪餉之及購置鎗砲船隻等項經費曾由江浙督撫奏准由海關雜稅項下開支撥用兹江督接准浙撫來電調查勦匪案内所需糧餉及各項用欵計共給發若干端午帥當即轉飭江海關道查明確數造册詳報 
[不准印塩進口]  
　　猶太人亞花郎末由外洋運太人亞花郎末由外洋運來印度土鹽一百餘包禀由法總領事函請滬道驗放進口蔡觀察以洋鹽一項照約不准進口且爲數甚多實難通融照准爰於昨日函復法邻飭令運回 
[電告萍礦失火情形]  
　　漢治萍駐滬總公司接萍礦來電云萍礦二月十一在已挖空煤窿内所堆廢木燃燒當經洋工司進隆立將四面空氣堵塞即時熄滅惟燃燒時煙氣壅塞小工熏倒九名已照章撫恤現照常日出煤千餘噸於工程並無妨礙 
[札飭寳山縣收埋棺木]  
　　美捕房左近有暴露棺柩多具曾經領袖領事照會滬道飭令埋葬在案兹蔡觀察已詢據巡警總局復稱上邑念七保二圖地方計有暴露棺木三十九具孩尸一口無主領葬業已飭由保安堂董代爲遷埋惟寳山縣境亦有棺木浮厝天氣漸熱恐釀疫厲應請札飭該縣查明埋葬等語昨蔡觀察已轉行寳山縣遵辦矣 
[禀准重建橋梁]  
　　總工程局現擬將浦東嚴家橋籌欵重建以便行旅禀奉滬道批示云嚴家橋旣爲上川南往來要道亟應籌欵重建以利行人楊董擬以鋼條作骨外以塞門德土塗附黏合橋垜及平面均以此土融結而成較爲堅固耐久自可照辦所需工料准由本道撥助洋五百元仍候移商松滬總局照案捐撥並令卡船砲艇略爲遷移俾便工作一面行縣出示曉諭並諭保妥爲照料可也 
[鎭江造紙公司選舉職員]  
　　十九日鎭江造紙公司股東在滬開會投票選舉職員被舉爲總理者尹壽人君得最多數次洪翰香鍾勉之被舉爲協理者馬文卿君得最多數次陳可良劉詠台唐鳳墀張菊生尹壽人馬相伯洪翰香被舉爲董事者唐鳳墀君得最多數次曾少卿李公溥周少雲曹介之馬文卿劉詠台錢鞠尊陳可良蘇靜菴蔡一隅王登甫錢起仁被舉爲查帳員者陳可良君得最多數次洪翰香曾少卿蔡一隅 
[招募偵探保衛行旅]  
　　江浙梟匪擊敗後仍混跡長江一帶爲害 
 
 

Page 19

 
 
　　行旅兹閘北巡警局總辦汪觀察與上海縣李大令特募偵緝隧巡士十二名月給薪水銀十兩專在長江各輪船密查匪黨以防擾害 
[試演救火新機]  
　　法界自西歷四月一號起與英美租界分淸火政界限後所有添置救火器具及拆屋電車等件均已到齊昨日救火會各會員將拆屋電車三架駕往大自鳴鐘捕房草地開動機關使鐵梯自行升上計有四五層高約七八丈直與大自鳴鐘相齊各會員亦均輪流登梯試演救火之技頗稱靈便 
[南市商學會紀事]  
　　滬南商學會十九晚開例會葉惠鈞謂南市片土其不劃入他國勢力範圍者以有自治機關故吾人得安然衣食於斯土者亦以有自治機關故吾滬南人民宜一心一力擴張吾自治能力以保全吾應得之幸福王厚餘謂今日爲商戰世界他國商人占利千百倍吾國商人逐一兩倍之利尙在不可必得之數其劣敗原因有四（一）無保護（二）稅則苛（三）公司不發達（四）各業無研究坐此四因商業日敗吾商業中人當起而力挽之衆拍掌 
[運動會紀事]  
　　湖州旅滬公學於十九日開第一次春季運動會會塲在浙江路北海寗路口男賓到者千三百四十餘人女賓六百餘人後以天雨至第十六節徒手體操即行閉會 
瑣事 
[城内]  
　　勸募順直賑捐○本縣李大令昨奉松江府札發順直賑捐局捐册當即出示曉諭廣爲勸募 
禁押賭棍○著名賭棍蔴皮富貴即俞富貴經本縣李大令訊供禀請道憲核示在案刻奉蔡觀察批示飭將蔴皮當貴發押改過局半年期滿酌辦昨大令遵將該犯由自新所提出派差送至改過局禁押 
調查醫學○醫學研究會現擬調查闔埠醫生學術其立方穏妥可以行道者彚造淸册送各署備案故日來各醫生紛紛將醫方送會研究以備造册 
犯婦收押○王汪氏將女售賣藉端滋詐經上海縣勒令回籍後兹又潛來至道署妄控昨李大令飭保人馮章將該氏交案發交官媒收押候訊 
自願罰鍰○鐵匠店主蕭兆林之弟與店夥口角爭毆中區巡土上前勸解亦被蕭弟毆打昨由游正巡官提蕭兆林訊問兆林一味哀求情願認罰判罰洋六元充公 
官事○直隷被用道廖世蔭裕蘇官錢局坐辦李厚礽管帶南洋淞滬巡防步第五營都司章豹文又第四營管帶候選知縣蕭振豫委辦會丈局兼淸丈事宜補用同知司徒繹長江巡防營差遺委員錢澦補用縣丞潘頌芬候選縣丞孔憲祺縣丞謝硯池昨均到道拜會禀見海運滬局提調候補知縣陳文藻昨日到道禀知現奉蘇撫憲札委隨同勸辦醬缸捐務滬嘉鐵路彈壓委員候補知府盧懋善禀知由滬至松火車於二十日開車新委二路一區正巡官候補知縣德淸昨日到道謝委 
[南市]  
　　汛捕詐擾○城内十二舗十九舖汎捕山東阿和在龍華寺索詐踞擾被縣差薛貴查愁禀明該處巡局員梁二尹拘解縣署請爲訊究 
病犯脫逃○徐阿四前被喬壽松指控串拐伊女懹齡經工程局判押後徐忽患病發堂醫治詎前晚四鼓時徐竟在堂脫逃昨堂董函請查緝已查無蹤跡 
漏捐罰洋○西門外成興萬興兩米店偷漏厘金由貨捐局函請總工程局派丁往傳猶敢抗拒因將店主李阿美嚴全福傳案旋由米業董事調停各認罰洋五元自赴捐局補繳 
轎夫拐婢○王某控告轎夫周阿發拐匿婢女一案昨日由探將該婢提解工程局判一併交王自理 
久假不歸○偒管氏扭房客朱炳泉至南區控被朱之姘婦借去銀簪金環等物遷出後避匿不還請爲追究昨日解至工程局訊判交保賠償 
是否賴婚○去年袁德廣央媒丁昌裕出洋四十元聘定江北人呂錦福之女爲養媳近被女父私自領回袁向呂弟理論互相口角遂扭至工程局判交錦福到案候訊 
死灰復燃○前晚南長興酒館廚司將煤灰置入炭簍未幾復燃幾釀火災昨由總工程局傳到店夥丁家金判令罰洋一元以儆捕房吊贓○昨日虹口美捕房派探帶同小竊陳寳生至總工程局協探同往洽興里口錦成押店吊取鐵錨一隻帶回核辦 
審訊竊賊○積竊朱阿五等六名由總工程局在王家碼頭泰安小客棧提獲後昨經陳參軍提訊内有張阿瑤一名曾犯竊案釋出未久判戒責三百下餘均狡賴判一併還押候懲 
[閘北]  
煤油號失竊○西長春里源昌煤油號前晚失竊銀洋一百餘元昨投總局請緝裁判員孫大令即飭偵捕隊查緝 
[英租界]  
萬國團練會操演○庽滬萬國團練會昨晨在泥城外賽馬場齊集由督隊官率領至虹口新靶子場操演馬步各陣直至下午始各整隊而回 
電車撞壤東洋車○聘白爾六十五號電車昨在南京路撞壞劉古三東洋車輪盤由捕帶入捕房捕頭飭劉自赴該公司索賠追回逃妾○南京路某洋貨號主許元之妾顧氏於十六日竊取多金逃至鎭江由許之胞弟許成赴鎭尋獲前日帶回上海解入捕房即轉送公廨交官媒看管 
着交華捕○老閘捕房六百二十七號四百八十四號兩華捕串同蕩婦强盜阿四向常州小妹招姐等拆梢已誌前報兹經捕頭查明四百八十四號華捕並未與聞其事實係四百七十六號與六百二十七號兩華捕所爲均已逃避昨飭探着保父出以便解究妓女逃逸○西棋盤街協順堂么二妓院妓女陸琴芳一口昨晨逃逸纔奴投報捕房派探查緝 
小孩迷路○小孩季二寳迷路由捕帶入捕房轉送公廨留候認領 
病不能興○周榮春因病倒臥在地由捕車入捕房轉送公廨禀明寳　員發交棲流所醫治 
毆打女工○新閘成都路錦華絲廠夥沈明鄔毆打女工倪阿三等昨由公廨傳案諭飭交保於明日早堂投訊 
看戲失洋○前晚湖北路丹桂戲園看客某甲失竊皮夾一只内有洋一百三十餘元即投捕房報失派探往查 
公堂停訊○昨爲耶蘇受難復活節期公共公廨循例停訊一天 
竊刀叉○陳阿榮竊取福州路海國春大菜刀叉等物由探緝獲解入捕房押候解辦竊票洋○河南路天元亨號前晚失竊鈔票洋九十五元現洋五元昨投捕房報失飭探查緝 
竊脚車○江西路六號洋人失竊脚車一輛昨報捕房飭探查緝 
竊掛鐘○北京路吳衡之家失竊掛鐘等物報請查緝捕頭飭探往查 
[美租界]  
　　塌車違章○塌車夫洪以才昨日推車亂撞不照定章由捕拘入捕房押候送究 
爭奪生意○塌車夫朱金川潘阿二在途爭奪生意由捕拘入捕房押候訊辦 
索欠口角○陳揚山沈廣發在百老滙路索欠口角由捕一併帶入捕房各存洋保出候訊 
竊賊何多○陸江榮竊某木作木料李阿密竊莊阿忠綢衣金阿二竊羊一頭王如新竊紫銅爐一隻由探先後拘入捕房押懲 
 
 

Page 20

 
 
法租界 
　　拐案近聞○花烟間鴇母宦王氏前被人在揚州警察局控告拐良爲娼來滬關提經公堂提案判令交保在案兹氏夫宦有智在揚州將所拐女子姚金寳送回業已回申候 
[有堂期再行禀明請示]  
　　借用執照○馬夫杜阿四借用他車破執照朦混行駛爲捕察悉拘入捕房押候核辦流氓搶帽○流氓黄阿三前晚在城河浜强搶朱某縀帽爲宋獲住扭入捕房押辦 
國外新聞 
[日本財政會議續聞]  
　　十七日東京電云日本匯票交換所及各銀行代表在大阪開會貶論政府理財失策一事現已失效大衆已公允呈和平政見書於政府 
[摩法大戰傳聞]  
　　十八日倫敦電云愛爾其利邊界傳來消息謂摩法近有大戰本月十五日黎明摩國步軍二千馬軍三千乘夜攻襲法營鏖戰良久法軍卒勝檢視戰塲遺有摩兵屍首一百二十五具法軍亦死二十八人傷百人 
[俄國聲罪致討]  
　　十七日倫敦電云俄政府因波斯匪徒殺斃邊界驛長等俄人四名受傷者五名特以嚴詞詰責波斯政府並命培柯及高加索各處之兵隊開赴邊界駐紮以資調遺 
[英皇返抵倫敦]  
　　十七日倫敦電云英皇愛德華已安抵倫敦皇太子威爾斯及首相愛斯奎士皆出迎接英皇卽於培肯海姆宮召集樞密院並召見各新大臣等愛爾琴公爵已將殖民事務印節呈付克魯伯爵以上譯字林報 
[美國海軍議案]  
　　十九日紐約電云美國下議院已將海軍議案中建造海底澘行艇入隻之條欵勾銷又電云美總統羅斯佛對於國會及對海軍議案一事緘然無言 
[美艦隊不赴英倫]  
　　十九日紐約電云前英政府請美國艦隧於歸至大西洋時順道赴英倫一游今美政府已决意却之 
[歐洲銀根緊急]  
　　十九日紐約電云此間又有金欵約值金洋一百萬元運至巴黎因歐洲銀根非常緊急故也 
[美國幣制新議案]  
　　十九日紐約電云幣政部首席議員福納呈遞新議案請組織一幣政會舉會員四十三人以討論改良幣制之策以上譯泰晤士報 
[俄議院討論外交事宜]  
　　十八日倫敦電云俄議院近日討論外交事宜外務部大臣伊斯華斯克深論俄政府不常侵害土爾其之主權並願俄國愼勿輕啓兵端蓋今日須力求和平以恢復國家元氣也伊氏又謂據英外務部大臣葛雷之答覆英俄兩國結約似頗有望因最要之二端英已退讓一爲簡派馬基頓統監一爲裁减土爾其兵隊 
[意土啓釁]  
　　十九日倫敦電云據羅馬官塲電稱土爾其毅然拒絶意國在土設立郵政局五所康斯但丁及雪麥内二處亦在其内現意大利已決意派水師三隊入土同時並用公文通告土政府詰責背約之罪二十日倫敦電云有意兵艦十一艘已開赴林凡脫地方由海軍大將葛雷内脫統率内有戰艦利基納愛利納號（一萬二千四百念五噸）由愛勃盧齊之公爵統帶意大利各報皆謂宜先在愛琴海中占據一島又望海軍能進攻雪麥内云歐洲各國對於此事莫不驚駭因兩國並未有爭持之消息此次德皇之至地中海德首相蒲羅親王之至羅馬恐與此事均有極大之關係云土爾其法國礦務公司之交涉近亦頗爲棘手法公使曾告土政府謂除土廷應償法公司損失法郎十四兆外如公司輟工一日則每口應賠英金五百磅法公使曾因此事覲見土皇同日又電云意大利並要求外人在土置産之權利又要求土廷不許阻礙沿海商業屈拉愛彭内報載意大利曾注意將郵政交涉通告於列强故各國之中即德國亦承認意國之要求殊爲正當其舉動亦甚合理德首相蒲羅親王於星期五與意相薛格洛鐵唐尼會商時曾述及此事意艦隊已於今日開行矣 
[俄國歉收預兆]  
　　十八日柏林電云俄國有數省之田其收成似已無望以上譯文匯報 
來件 
[蘇省滬嘉鐵路二月份報告單（續）]  
　　第五百六十七號橋早已完工第六百零二號橋早已完工第六百三十二號橋工已早完雁翅亦砌好河已開通改歸正道第六百五十四號橋工已早完雁翔亦砌好河亦開通改歸正道第六百七十二號橋早已完工 
第七百四十二號橋工已早完雁翅砌好河已開通改歸正道第七百七十五號橋早已完 
第七百九十八號橋工早完雁翅砌好河亦開通改歸正道第八百十一號橋早已完工雁翅砌好河亦開通改歸正道第八百七十二號橋至一千一百十二號橋早已完工新橋車站月台洋灰已打四層後而之土亦將塡好松江東門外月台後面塡土亦將次完工第一千零五十號道口欄杆已安好馬路將動工矣第三叚 
第一千一百二十號橛碼至一千二百五十三號橛碼之土方尙未做好雖於日前起首加高惟挑土工人太少第一千一百七十號橛碼西門車站地基打好今已砌墻第一千二百五十三號橛碼小普陀東碼頭洋灰垜子打好西碼頭已立第二層地基模子第一千三百三十一號橛碼兆姚涇東碼頭地丁椿打好三十九根西碼頭打好十一根此橋係由旱地挖深十五尺查與原河底相平每根由河底入地四丈二尺深末挖起至一丈高下走二寸五六鉈重一噸河堤椿打好十八根士已塡至河中（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[德意意志人之待遇職工錄商務官報]  
　　德意志以其政治上之歷史及社會制度國民特性之故。凡工廠主人。視其職工。如一家族。爲主人者。情猶家長。近年共和思想及社會主義入人漸深。職工與主人之感情。視昔已薄。然猶不盡失古之美風。雇主之爲職工謀者深爲切摯。誠有模範一世之價值。試略述之。 
　　德國遇職工最優者。莫若克虜伯鋼廠廠内傭工。常千八百九十八年。已四萬二百五十三人矣。千八百八十九年時。廠主人特置準備金二十三萬八千圓。凡工人薪資在千四百二十八圓以下者。可以息借此項金圓。建造住宅。令於二十五年以内按年拔還。自有此制。而廠之近地。於四年之間。添造住宅七十處。千八百九十四年。愛生製鋼所傭人。及其家族。總員九萬四千七百五十二人。其中尙有二萬五千八百二十八人租屋而居者。自千八百七十三年擴張建築事業於其附近設殖民地六處。其最大者惟奇洛倫拜克。千八百九十二年有。人口七千八百五十六人。有石築磚築之三層樓屋二百二十六處。敎堂學校郵局店舗市塲圖書館公會堂小集會所公園。無不備具。衢路兩旁。植樹成陰。各家宅畔。院落及洗曬塲恢然足以舒適。皆貸貲於廠之所爲也。而欲貸者多。幾不暇給。乃定爲條件。其條件凡欲貸貲。必在所有勞績十年者。又各家用水及煤氣。皆由廠供給。又有極大之合庽屋一所。中有飲食店讀書室。惟管理之法至嚴。如處軍隊。 
　　於愛生及各殖民地置店舗五十一個。傭人尋常日用之物。購以現金。無求不獲。其販賣之品。皆揀選之良者也。而此等鋪店。由廠管理。貨美價廉。與尋常店家賣價相等。非但此也。店中所得利潤。每年底結帳時。仍以攤配之法分還購買之傭人。又置屠畜塲一。製粉所一。麵包廠二。製氷廠一。裁縫店二。製靴廠一。飯店七。珈啡店二。 
　　飯店中各有抛球塲。其大者能容千五百人。以備各種職工團體之談話會及宴會。愛生又有劇塲一所。冬季每二星期演劇一次。 
　　製鋼所之衛生之事。歸病院長監督。院長之職。兼整理關於住民死喪之記錄。並由所中附屬之醫師及監工人組成衛生委員會。常留意於特殊之處置。千八百九十年。職工之死亡者百人中一人而已。排水洩污及一切消毒之法。無不完善。各工塲無不備有浴塲。分冷水温水二種。且有可容六人之蒸汽浴。凡職工家族。皆得享入浴之特權。千八百九十年。更投貲萬圓於亨綠巴礦山。開降水浴塲二十八所。製鋼所又於千八百五十 
 
 
 

Page 27

 
 
三年設金庫。以贍疾病及埋葬之費。其後更推廣而設恩給金庫凡工人在廠有五年以上勞績。得受疾病金庫二十六星期間之扶助。傭人出入廠中。常有醫師檢其病否。又另有存欵。以備補助自宅養病。凡在自宅養病。有監病人二名與以助力。凡係疾病金庫之會員。每年捐助五馬克。廠中更置婦科專醫。診病旣不取費。而藥劑亦特别便宜。 
　　千八百八十二年養老年金金庫。更自疾病金庫離而獨立。除當時疾病金庫捐助一萬馬克。廠中每年捐助金額。照傭工捐欵之半。迨千八百九十一年後。更改照傭工捐額之全數。千八百九十一年。有受養老年金之資格者。居三千人以上。其例凡平時得千二百馬克薪銀之人。而有二十年勞績者。每年給養老金六百馬克。有勞績四十年者。給金千三百馬克。千八百七十七年。創設生命保險組合。克虜伯捐助四萬馬克。且每年四月收入保險費時。更捐助照收入全額之半數。而廠中又與此外八處保險公司定成契約。俾被保險人有特别之利益。千八百九十年末。保險總額三百六十二萬八千八百七十八馬克。被保險人二千百九十人。 
　　廠中又有種種敎育之法。建築校舍。能容生徒千八百人。學費皆須自出。校中附圖書館及植物園。愛生及阿登脫夫二地方。各有中學校一所。能容生徒千二百人敎授圖畫博物工學語學。千八百七十五年。又開女子職業學校。敎以裁縫剌繡等藝。非但使供一家之用。並使有自謀生計之手段也。 
　　千八百九十一年。各地並建中校四所。誠心就學者。其學費存儲儲蓄銀行。他年則退還之。千八百八十九年。另築校舍。授家政學。學費甚少。且往往退還。 
　　千八百九十一年。徒弟之升入中學校者。三百六十一人。而克虜伯氏猶每年捐欵一萬二千馬克。分給品行方正技倆優等之監工人及職工之子。使受高等工業敎育。 
專件 
[民政部擬訂各省巡警道官制並分科辦事細則]  
　　第一條各省按照奏定官制通則設巡警道一員受本省督撫節制管理全省巡警事宜 
　　第二條各省巡警道員缺由民政部遴選相當人員開單分别奏請簡放或試署各省如有歷辦警務熟悉情形人員准由各該省督撫開單出具切實考語咨送民政部按照本條第一項辦理 
　　第三條巡警道自到任之日起每届三年作爲俸滿届時各該省督撫應將該員平日所辦事宜有無成效詳細咨明民政部由部查核與平日考騐成蹟是否相符臚列奏聞或留任或升擢或調本部請旨遵行 
　　第四條巡警道除受各該省督撫節制考核外仍由民政部隨時考查不得力者即行奏請撤換 
　　第五條巡警道舉辦一切事宜隨時申報該省督撫外仍於年終彚齊造册列表申報民政部查核如遇重要事件准一面申報該省督撫一面報部 
　　第六條巡警道應督飭各廳州縣按照奏定各省官制通則舉辦巡警並得禀明督撫隨時親履查看或派員視察完竣時除禀覆本省督撫外仍將詳細情形申報民政部 
　　第七條各省舉辦巡警需用欵項均由巡警道隨時禀請督撫籌撥應用所用各欵除禀由督撫照例奏銷外仍由該道按年彚造淸册申報民政部查核備案 
　　第八條巡警道應就所治地方設立警務公所並分四科如下一總務科掌公所總彚之事凡考訂章程承辦機要考核屬員分配警官編存文牘收發經費統計報告及警學各事項皆屬之二行政科掌行政警察高等警察國際警察之事凡整頓風俗保護治安調查户口稽核工程及消防警察各事項皆屬之三司法科掌司法警察之事凡豫審探訪督捕拘押及違警罪各事項皆屬之四衛生科掌衛生警察之事凡淸道防疫檢查食物屠宰考驗醫物醫科及官立醫院各事項皆屬之巡警道應督率所屬各員每日訂時入所辦事　　第九條每科設科長一員副科長一員其科員額缺由巡警道酌量事務繁簡定之但每科至多不得過三員 
　　第十條科長秩視五品副科長秩視六品科員秩視七品均以畢業之巡警學生曾經辦理警務得力人員由巡警道禀准本省督撫按章任用仍將各該員履歷詳報民政部存案 
　　第十一條科長副科長科員任用章程得由巡警道自行酌定但須申由本省督撫咨明民政部隨時核辦 
　　第十二條各廳州縣應按照各省官制通則設立警務長一員並於各分區各置區官一員均受各該地方官之指揮監督辦理本管事務警務長得就本地各設警務公所由該地方官詳准本省巡警道開辦區官以下所有巡官巡長巡警等階級名目均應按照民政部定章辦理 
　　第十三條各廳州縣於年終應將該處警務分門别類製成統計表册申報本省巡警道 
　　第十四條巡警道得量地方情形督同所屬酌擬辦事細則仍隨時分報民政部及本省督撫 
　　第十五條各省俟巡警道簡放到任後所有原設之總理巡警事務等局與巡警道職掌重複者應即一律裁撤 
原摺已載十四日要摺欄 
 
 

Page 28

 
 
　　廣東全省籌餉彩票大彩廣告 
　　第四次三月十九日 
 
 

Page 29

 
 
   
 
 

Page 30

 
 
   
 
