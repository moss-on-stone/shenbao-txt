# 1901 - 231 - 4910253

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝學命題考試試差庶吉士散館逝士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票毎部僅收回人工紙墨等费洋銀四十八元分兩期繳足先付二十四元給予般票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有様本可以　時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局　巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津　電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[觀蔡紫黻徵士中國興利除弊良言跋語試衍其義]  
中國興利除弊良言洋洋數千言爲江海新關稅務司戴榷使樂文所箸旣登本年九月萬國公報上海蔡紫黻徵士跋其後曰此篇西文元本類皆至理名言譯作華文者聞係南洋公學肄業生亦頗明白曉暢惟問染近來惡習剌取日本新創譯書字義彌望生澀最爲可惡爰爲淘汰凈盡還我華文面目仍不失譯文當用字義譯者細玩自明彼開口歴史殖民地滿紙國民憲法列强會社改良者僕實不屑教誨矣執筆人讀之不禁鼓掌稱快曰有是哉徵士其眞先得我心哉自康逆之徒梁起超就上海創爲時務報文體之壞幾不忍言其章法則妄效泰西斷而不續其字面則謬傲日本詭而益奇然猶曰生面别開或不失文人結習也獨奈何小儒無知妄作拾其唾餘一握筆卽起點熱心愛力團體矜奇絃異意義全無甚且擇善則曰改良也講道則曰演說也注視則曰目的也心思則曰腦筋也問其故曰我取諸和文也嘻若輩烏得解和文使若輩而查解和文則出洋謀食應目之爲出稼人何以仍曰華傭爲人薙髮應目之爲登女牀何以仍曰整容减價招徠應目之爲大勉强何以仍曰賤售娼寮妓院應目之爲貸座敷何以仍曰青樓舉薦傭人處應目之爲男女侍合所何以仍曰薦頭家經理獄訟者應目之爲代言事務人何以仍曰律師曰狀師卽日人口頭禪彼且膛目不能解而乃詡詡然自以爲取法日本雜獵惡俗不堪字面矜爲獨得之奇有不被日人所竊笑者哉况和文中所用之字亦未嘗無新雅絶倫者如名開化砲曰榴彈名格林砲曰笙銃名自來火日竹　名影戯器曰幻燈彼蓋于製造之初卽浼知名士命名故能一洗惡俗不堪之弊乃于其新雅者棄置不用而偏剌取惡俗不堪者用之是誠何心殊令人欲索解人而不得矣顧彼其人但用惡俗不堪字面猶之可也所可惡者開口卽稱民主搦管即謂人人有自主之權噫吁嘻使中國而改爲民主之邦將置我聖清大皇帝于何地乎使人皆握自主之權則我君若臣皆退處于無權而任令人皆揭竿犯上乎彼其人蓋先存大逆不道之心而後敢出此悖亂荒唐之語此其可惡不尤甚于剌取和文中惡俗不堪字面藉以惑世而誣民乎或曰彼其人非喜于惡俗不堪實遵南皮制軍宗旨也南皮之言曰從洋師不如通洋文譯西書不如譯東書以故風氣大開人皆奉和文爲圭臬耳執筆人曰是大不然南皮豈教人以專用列史殖民地國民憲法諸字面哉其意蓋謂日本與中國最近文字亦不茂懸殊邇者政號維新富强有效新書日出類皆講求經濟確鑿可憑譯而讀之足收事半功倍之效以故游歴則派赴日本敎習則聘自日本兵制則倣諸日本而必以譯日書導其先路俾不致向往多迷初何嘗欲若輩昧郤本原致文字之微亦漸忘我華眞面目哉猶憶昔者日本名人岡天爵來華攬勝歸而箸觀光紀游一書謂中國人有三毒一六經毒一時文毒一鴉片毒去此三毒則國日以興留此三毒則國日以敝僕則以爲六經爲天地間至文安得有毒時文雖無用不必以毒目之其用以毒中華者向惟鴉片一物今則併和文毒而二之矣語雖涉于詼詣自問亦不爲無據徵士係今之識時務者試以此言質之以爲何如 
[本館接奉電音]  
　　昨日午後三點鐘河南省河南府行在飛電傳來上諭二道敬謹譯登○九月二十日行在内閣抄奉上諭開缺廣西巡撫于蔭霖奏保薦人才遵旨自陳一摺貴州按察使曹鴻勛湖北候補道沈錫周襄陽府知府登嘉縝河南河南府知府文悌安徽鳳陽府知府馮煦前安徽宿松縣知縣孫田均著交軍機處存記戶部郎中陳宗嬀湖北試用知懸松桂宜都縣知縣李天桂湖南縣知縣庚湖北襄陽縣知縣李祖蔭天鎮縣知縣補用同知增韞安徽廪貢生程朝儀均著送部引見欽此同日奉上諭錫良奏節交霜降黄河安瀾一摺本年伏秋汛期黄河盛漲水勢大於往年上南鄭中等廳險工迭出仰賴河神默佑化險爲夷復經錫良督飭廳委各員添運料石隨時竭力搶護現在節交霜降兩岸工程培修穏固普慶安瀾實深寅感著錫良前詣天王將軍各廟敬謹拈香虔誠誠叩謝上答神庥有在工出力人員不無微勞足錄河南布政使延祉祉賞加頭品頂戴開歸陳許道穆奇先南汝光道朱壽鏞均均交部從優議叙河北道馮光元著賞加二品頂戴開封府知府張楷著以道員在任候補其餘出力各員弁准其擇尤保奬以示鼓勵該部知道欽此 
[展期啓蹕]  
　　昨日午後三點鐘時本館得河南省河南府行在來電云九月二十日皇太后皇上召見河南府知府文悌並由軍機大臣傳旨現在雨雪道途泥濘二十二二十三日皇太后 
皇上仍在河南府行宫駐蹕兩日然後啓鑾 
[邸駕啓行]  
　　醇親王奉使赴德事畢遄回前日道經香港本館已紀其事於報牘兹得香港來電云十九日晚駐港英總督特設盛筵邀醕邸讌飮簉座者爲水陸各軍武弁迨二十日清晨邸駕卽附輪舟啓行駛赴上海 
[赴汴迎鑾]  
　　京師友人來函云留京辦事大臣慶親王帶同瑞鼎臣顧康民二部郎及二供事於上月二十日由京起程附火車至正定府然後乘輿逕赴豫省恭迓鑾輿 
[豫省舉行萬壽述聞]  
　　京師友人來函云皇太后皇上聖駕約本月二十日後可到河南 
 
 

Page 2

 
 
之開封府并聞皇太后萬壽卽在開封舉行俟事畢再行啓鑾回京近日官塲傳言謂聖駕於冬至前必然到京不過因工程處現正赶修天壇以意度之理或有此其實亦並無明文也 
[搭蓋綵棚]  
　　京師友人來函云聖駕回鑾時京城各門本擬搭蓋彩棚藉壯觀瞻而昭誠敬嗣因工程浩大所費頗巨爰商之政府議卽中止近接行在來電仍令搭蓋現在業已動工雖所用綢料不多而費人工則甚大也 
[並未裁併]  
　　寓京友人來函云上月杪都城忽喧傳有廿七日電旨裁併九卿衙門之說謂通政司歸併内閣改爲内務部詹事府國子監歸併翰林院改爲文學部内務府歸併工部其餘九卿衙門各依類歸併各部言之鑿鑿併有抄錄諭旨傳觀者及詢之留京辦事處及外務部均未接此電報始知實係子虚現尙訪拿造言之人務獲究辦云云按本館前接京師訪事人來信亦有八月杪都中官塲接奉行在電傳上諭令將九卿衙門悉行裁撤所管各事分别歸併等語大約亦因此而以訛傳訛也惟說者謂此次雖係謡言然將來通政大理光祿太僕鴻臚諸衙門似在就删之列特此時旣未奉明文固不必因傳言而多所欵慮耳 
[參劾謡傳]  
　　寓京友人來函云上月杪都城忽喧傳有張野秋尙書叅劾京官三十六人之說其中係二尙書一侍郎餘均部曹初聞似非無因數日後始知妄傳輦毂之下而京謡言若此何怪外間之以訛傳訛相習成風也 
[兵部改設]  
　　寓京友人來函云兵部衙門向在正陽門内自彼處一帶地叚歸入各國使館擴充界址後堂司各官無辦公之處遂假後門外前元恩寺胡同官學内爲公所一時京員之到彼辦公者車馬往來殊形勞頓 
[大通亂耗]  
　　安慶訪事人云本月十七日接大通來電悉十六晚大通内鄉鎭地方有土匪搶掠滋擾之事勢甚洶洶地方官不能彈壓急卽禀報省中請兵往剿撫憲王芍棠中丞得信立飭淮軍定安中營前右兩哨兵勇馳往剿滅十八日在江岸封雇民船二十一日已拔隊起程矣 
[續錄徐花農侍郎奏請添設商部衙門摺]  
　　尙象司者何蓋西法以製造爲重言尚象者則專司製造凡機造凡機器之用大而輪舟火車次而洋槍洋砲與電車自來水管織布鑄錢起重各物皆隸之此司規模閎大雖置一司而外間必兼設局廠方足以容諸器司中不過總其成若洋槍洋砲有關於武備者由武備司行文然後隨時製造支發其有關他司者亦同蓋有此司而一切機器包舉其中無美不備矣武備司者凡兵法皆隸之者也無論水師陸軍槍砲陣法施放魚雷水雷攻城斫營守險設伏諸法胥隸於此顧西法營兵每至一海口險要皆令測量形勢繪畫輿圖其隸武備司者必須先由星算司學習測量後然後再至此司學習武備庶一經指示便頭頭是道若至武備司後再學星算恐其人性已猛鷙於測量事不能濳心此又先後之次也至於武備一司學生旣多不能不另設學堂猶之尙象司之不能不另設機器局廠此不過舉其大凡又當分别言之　也弼教司者何蓋明刑弼教之意也近來教案疉出釀成大釁皆由初起之時不知消滅旣起之後又不善分解如北方拳匪已如此而浙江之教案尙如彼不得謂諸匪已平而此後遂無教案也欲安民教於未犯案之前則宜擇通曉時務之人以爲地方官處民教於旣犯案以後則宜有諳習西律之士蓋西人律法最重非得潛研之功不能得其條理故須設弼教一司專攷西律如遇有民教相讐難結之案以弼教司之能員派往會審則準情酌理必可爲外人所服何至有鑿枘之不投且西律明後而以中國之刑章貫串其間必爲聽斷好手古來申韓且有專家此尤不可或忽者也游藝司者何蓋西法以工商并重尙象司之所轄乃機器之大者若夫一名一物動用玩好之細皆斯民之所悅宜各量其材智聰明聽民自爲製造但每出一新意製成一物必呈騐於游藝司果屬粗巧然後給票準其出售其售出之物或取其什一或準其專利其藝之獨精爲他人未經創見者藝成之後并予以優奬皆由此司核定而後行如此庶百工居肆以成而民之巧思日出旣無游手好閒之人則一切貧民不勞振恤而各能養其身家游藝之功更不淺也　人司者則管礦務者也西人以礦産爲大周禮地官升人掌金石錫玉之地說文　卽古文礦字由此觀之三代時已甚重礦務况今日開礦之利尤其至要雖近來鐵路礦務早已合言然礦與路實爲二事鐵路有製造而礦務祗在開采礦之出産有旺有薄學鐵路絶不相蒙故礦務必設專司今核稽礦産之所出可開者開之宜禁者禁之物必留其有餘礦采至七八成則當封禁以待其更生古所謂有田百畝萊者是也或有碍名山大川通都大邑之龍脈與民間廬墓之當避者則隨時宜廣皇仁而不盡地力此礦務之專責也且一礦之開每年用成本若于赢餘若干虧折若干必須咨報漙利司若其礦利厚或開礦得人則此礦可久開而其人可常用若成本多糜而礦苗微薄或開礦不得其人致侵挪股本揮霍自利則此礦可閉而其人可撤礦務責重事繁非得專司不能一事權而專稽核故宜特設此司也同軌司者則管鐵路者是也從前鐵路尙少近則可開者皆已興工支幹繁衍山川曲折尤非得有專司不可故特設此司凡利權之不歸洋人者由司察核情形應推廣應繞越苟有利於國而無損於民者商家欲請興辦必先禀由此司核准由商部大臣奏明給札而後開辦卽外間總辦鐵路者亦必將所開鐵路每年招集商本若干支用若干實收若干開具清册咨送司中覆核以定各省局員紳董之考成而騐國家利益之所在則此司又不可不設也同軌司一條昨誤接入溥利司下一時粗疏未經校出兹爲釐正重錄以免紊亂次序惟閱者鑒之此摺仍未畢容矣明日續登 
[閙卡述聞]  
　　廣州訪事友人云邇聞廣東惠州府罷考各士子乘舟回鄉行至某卡巡丁欲上船查察士子不服互相爭論巡丁開槍轟擊致斃士子一名鄉人聞之立卽糾率多人將卡房拆毁府尊某太守聞報督率勇丁馳往彈壓並恐匪徒乘機擾亂戒嚴以待傳聞如是確否尙不敢必也 
[木主重修]  
　　袁爽秋京卿木主被毁本館已紀其事於報端兹又得松江訪事人來函云事後華亭縣林霨生大令柬請諸紳董集議二陸祠略謂袁京卿附祀融齋先生祠師弟相傳本無不合姚廖胡諸狂且何得肆意妄爲至此諸紳答以木主業已重修不日仍須舁奉神龕諒不至波瀾再起矣至前報所云沈約齋明經創議奉京卿木主人昭忠祠聯合同志諸人具禀松江府署兹有人謂明經並無請入昭忠祠之禀其所禀卽係請附祀融齋先生祠不意府尊余石蓀太守以無例可援擲還原禀於是諸狂且誤以爲太守亦不滿意遂有此悖謬舉動也 
[邀紳集議]  
　　松江訪事人云日前華亭縣林霨生大令接奉省憲札文命將漕糧運費每石一千零五十文内酌提五百文以備賠欵之用大令深以地方開消在在需欵非通盤撙節必貽賠累之虞遂於前日柬邀各紳董假座普照寺内二陸祠籌議一是大令並將每年由縣捐給各善堂欵及紳戶漕糧逐一開明傳示大衆集議良久未有端緒乃次第散歸 
[鳧舃雙飛]  
　　松江訪事人云華亭縣林霨生大令婁縣屈吉士大令先後乘舟駛赴滬瀆謁見糧儲道禀商漕務事宜聞此次松屬七縣均須前往大約一二日間卽可公畢遄歸也 
[緩改學堂]  
　　杭州訪事友人云浙省自奉旨廢時文改試策論後撫憲任筱沅中丞卽命各書院考試槪以史論時務命題并令省城求是養正二書院改爲學堂其蒙學堂尙未設立初擬卽將各書院裁併以作經費繼因紳士胡趾祥觀察捐助鉅欵省中紳富慨助捐資者亦不乏人蒙學堂已可草創中丞因令將書院暫緩一年然後改爲學堂惟敷文書院向在鳳山門外萬松嶺下當宗湘文觀察任杭嘉湖道時以諸 
 
 

Page 3

 
 
生往返不便因於城中葵巷内添設講舍兹已改爲學堂矣 
[粤垣火警]  
　　廣州訪事友人云上月二十六日之晚三鼓時省城厚玉巷某店廚屋中不戒於火延燒左右鄰及對門各店房屋十餘椽是處距撫署甚近各水龍竭力噴救奮勇異常匪徒以兵勇齊集守護故亦不敢乘機搶掠也 
[武林官塲紀事]  
　　杭州訪事友人云現署奉化縣李大令前泮藩憲飭回東陽縣本任遺缺委候補通判沈别駕壽銘接署○准補海甯州判朱别駕桢現奉藩憲飭赴新任餘姚廟山巡檢委三山巡檢林分尹葆榮調署所遺三山巡檢以廟山巡檢趙分尹惟清調署已於本月十一日下札矣○候補府喻庶三太守兆蕃奉糧憲札委辦理京津運糧事宜并和候補縣丞曹二尹宗逹隨同辦理已於十二日禀辭就道矣○辰厚甫遊戎培基前隨左文襄公督師入折在衢州一帶卓著戰功前年病殁奉旨賜卹兹由撫憲任大中丞奏請附入衢城左公專祠妥忠魂○調署錢塘縣金雲樓大令廷棟現已交卸秀水本任來省禀到在途次感受風寒請假調理故履任之期刻尙未定也○督辦商務大臣盛杏蓀京卿於本月某日來浙拜會撫憲任大中丞面商要公 
[烟海風帆]  
　　烟臺訪事友人云烟臺洋關與公會議定在口内另築一大馬頭以便輪船停泊裝卸貨物惟工程浩大故首事者擬將所塡灘地估價出信自東至西分爲四叚第一叚每畝價銀一千二百五十兩第二叚九百兩第三叚八百兩第四叚七百五十兩限九月十五日爲正准業主交銀購地過期則由公會召買○每年各國洋人秋季賽馬總在重陽左右今年不知何故刻尙未定日期也○本月十五日有甲乙二人自海參威同舟來烟甲因有事赴海關令乙代携衣包至豐盛泰客棧及甲到棧覓乙不見惶急萬分後尋至某處小店始得相遇蓋包中有俄票洋銀二萬元幸而尋獲否則必爲乙所賺也○歴年天津登州各處瘟疫盛行各醫以羌活湯加减治之無不應手而愈慈聞營口旅順等處亦多染此症俄弁不待延醫診治即將病人收押并將家用器物焚燬盡凈故患病之家莫不焦急異常云○九月十五日道憲出有示諭云十月初一日起所有烟臺常稅等事槪交稅務司管理一切仍照舊章 
[彞陵秋眺]  
　　宜昌訪事友人云新任宜昌府知府齊耀珊太守於上月二十二日至宜二十四日午時接印因前任陳太守瀛眷尙在署中暫假試院爲辦公之所聞齊太守籍隸奉天由中書改知府需次湖北已閱多年此次初膺二千石之任必有新政之可覩也○前宜昌府尊陳太守曾示期八月二十四日考試闔屬文童嗣以交卸在即未及舉行兹者新任府尊齊太守接印後見考音俱已齊集隨定期二十九日開考聞頭塲仍試制藝二塲則參以策論蓋功令固不可不遵而章程亦未可太泥也○前歲肇通輪船由滬駛至重慶卽售與英國家改名金沙作爲兵輪船駐泊重慶府保護官商旣而輪機稍有損壞復駛往上海修理現已工竣於八月二十七日由滬抵宜大約小作勾留即可開駛入川也○宜昌鹽務自往歲歸西人兼管後由總稅務司另派西人花某者來宜辦理收稅事宜現在花君又調往重慶關已於前日雇坐民船泝江日駛至宜昌之鹽稅司已派某君前來庖代矣○前駐宜英領事何藍田君曾在三游洞左近買地一區蓋造洋房爲暇日登眺之所自何君卸事後其房屋已在上海拍賣日前又有西人來宜至三游洞詳勘一切想須另易主人矣○前因鋪捐勒派太重以致各鋪相率罷巿數日後始照常開張旣而有李太守者奉委來宜又柬邀各紳董到避商議至數點鐘之久迄無成說不知將來若何辦理也 
[上海官塲紀事]  
　　昨日婁縣屈吉士大令南匯縣汪蘅舫大令先後至滬命駕至縣署拜會縣主汪瑶庭大令商議裁汰書吏抽提漕項事宜旣而廣東試用知縣李翰香大令亦命駕入城分赴各衙門投剌○昨日上午十一點鐘時蘇松太兵備道兼江海關監督袁海觀觀察命駕至南巿董家渡馬頭拜謁江南提督李壽亭軍門嗣而上海縣汪瑶庭大令守府程厚菴守戎亦分赴拜謁軍門槪飭家丁擋駕 
[邸駕將臨]  
　　昨日蘇松太兵備道袁海觀觀察接香港來電知出使德國回華之醇親王已於本月二十日由香港啓行大約二十二二十三兩日内可蒞上海仍由招商局金利源馬頭登岸駐節洋務局因札飭英美租界公堂讞員張柄樞司馬預備恭迎司馬奉札後已飭整備一切矣 
[海運撤局]  
　　南巿浙江海運滬局總辦郭誦茗太守以辦理上屇冬漕業已兌竣由輪船次第裝運津沽騐兌定期昨日撤局不日當赴省銷差矣 
[滬西小火]  
　　前晚二點半鐘時西門外井亭橋南首某姓家不戒於火霎時間冐穿屋頂紅光燭天城内居人見之各驅洋龍至火塲竭力施救逾時始滅計焚去平屋數椽柴行一家 
[嚴懲搶火] 　　 
　　日前英租界帶鈎橋失火時三百八十四號巡捕見董照明肩荷衣箱一口疑係搶火拘解英美租界公廨經讞員張炳樞司馬詰知箱係五百九十號落差巡捕常耀庭囑其看守諭令押候查明再核旋由捕頭查得常確有乘災攫物情事立子斥革昨晨連董送案包探竇如海禀稱此捕本因患病送在工部局病房醫治是晚因聞火警私自逸出作此不端之事小的向之盤詰佯稱代友人搬遷物件及小的同伊至所指友人處查問實無其事種種奸詐務請究辦常供小的並無搶箱之事董供此箱確由常肩荷而來囑令小的看守求鑒司馬以常知法犯法判責五百板押捕房一年董押捕房一月期滿遞籍 
[絲廠被控]  
　　閘北懹友里後源興絲廠俗名小湖絲廠近日忽然倒閉廠中人逃逸無蹤女工頭某氏等往索工資見已門銜魚鑰遂糾集女工二三十口投控英美租界公廨不知讞員張柄樞司馬將何以處之 
[麥船傾覆]  
　　船戶宋連壽在無錫縣境承裝恒大米鋪小麥二百七十石行駛來滬甫抵浦南遭風傾覆又南巿裕昌米行雇某姓駁船載麥三百餘石駛至滬北虹口順泰馬頭浦中亦因風狂傾没麥則盡付東流 
[英美租界公堂瑣案]  
　　陳阿三張阿三倪伊三向黄麗生訛詐洋銀六元不遂所欲貿然逞兇報經二百十八號巡街捕拘獲解案讞員張柄樞司馬商之偉繙譯判各責四百板○積竊王金富竊取某姓家衣服一件報經包探陳金標拘獲解案司馬判責二百板贓存捕房待失主認領○陳阿二王阿五串竊蓬泰火油爐十二具報經包探何阿春拘獲解案司馬訊知陳係首犯判責五百板遞解回籍王責手心二百下○王阿大屢次竊取某洋人家所置點銅錫報經包探張阿五拘獲解案司馬判責五百板枷號一月○張顧氏姚韓氏串竊其主人錢子生所藏金約捐金飾等物乘間脫逃報經包探金立生拘獲解案司馬判將張顧氏掌頰二百下姚韓氏責手心二百下○徐阿銀竊取增泰祥等三家羽綢洋傘等物報經包探顧福其拘獲解案司馬判責三百板 
[勸捐棉衣]  
　　啓者昨奉盛大臣函諭頃接北京徐晉齋聯春卿侍郎及諸同人公電内開冬寒無褐滿漢相同轉瞬間雪地氷天孑遺災民禦寒無具勢必盡塡潮壑前懇捐募棉衣褲三萬套能加一二萬套尤好並乞先寄一批云云務乞迅賜勸募多多益善但封河在卽必須從速等因伏思順直兵燹之後民不聊生北地苦寒待拯綦切棉衣爲禦寒之具與糧食無異遵卽赶緊製辦惟需欵甚鉅若非籲呼將伯無以爲計謹將緣由抄乞登報想海内仁人君子恩周挾纊當具同心如蒙賜欵協助請交申報館新關後順直善後振捐局各處查收隨時登報徵信西風凛冽如聽呼號之慘居樂地而思苦境南北何異天淵耶不勝急切盼禱之至嚴信厚抄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[幾兆焚如]  
　　昨日天未黎明時美租界武昌路十七號門牌某粤人家不知緣何忽然失愼幸卽察覺竭力汲水灌澆始得烟消火滅然左右鄰居已受驚不淺矣 
[嚴究誘拐]  
　　揚州人楊光景同劉松泉扭歸阿榮至英美租界公廨控被誘拐楊妹阿秀來滬賣娼前晚讞員張柄樞司骊是訊楊光景供小的有妹小字阿秀年二十有一已在原籍許字某姓不料前月忽然失去小的找尋至滬託劉代爲偵緝旋在花烟間内尋獲詰知被歸拐來向領被阻請爲訊追劉供詞相同訊之楊阿秀供小女子被歸阿榮拐騙來滬歸阿榮供小的被女兄楊光景欠去洋銀二十七元延不歸償將妹許給小的是以挈至滬上押入妓寮司馬以歸刁狡異常判責五百板枷示一月楊阿秀掌頰一百下交其兄領囘管束 
[上海縣署瑣案]  
　　鴇婦某氏控徐氏卽孫蔡氏藏匿妓女陸阿寶吞没衣飾等情前日縣主汪瑶庭大令升堂研訊祭氏供前由王啓香領陸阿寳到小婦人家看龍船未幾即去並無藏匿衣飾情事求鑒王啓香供小的係南匯縣人此次來滬辦貨遇除朗軒代友人葉某邀小的同至陸妓處飲酒席間曾勸小的納妓爲妻小的以無力却之嗣後並未領到蔡氏家看龍船求察徐朗軒供小的在招商局煤棧司事孫蔡氏係小的之表姊是日同王與葉等在陸處飲酒餘不知情大令問徐曰前日有張鴻者向本縣投信兩次爲爾乞情爾知張係何人徐答係外務部章京大令怒曰本縣蒞任以來素不受人請託爾敢冐昧嘗試可惡已極喝令掌頰二百下一併斥退○三十六個黨流氓陸阿增在浦東某碼頭竊取黄豆由捕役徐文緝獲解案請究陸供小的向在浦西馬頭工作此次招商局馬頭所失黄豆實係混名爛落蘇所竊小的實不與聞求鑒大令著將陸押候再核○押犯陳阿三現因患病由禁卒禀知大令前晚提訊陳供小的現住虹口求恩交保出外大令准之限日回籍不准逗留○謝聚順與妻蔡氏涉訟一案犬令研訊之下氏供小婦人籍𨽻台州嫁謝有年今丈夫寵愛姘婦張桂姐每日僅給小婦人飯二盌棄置不顧小婦人飢寒交迫不得已而回母家求恩明斷謝供小的工作度日所得工資有限因周氏不受約束貪喫懶做並無不給衣食之事大令諭令隨夫回去勤儉持家氏母甘氏投案申訴嘵嘵不休大令怒喝令掌頰謝代求寛恕始得一併叱退 
[馬路工程局紀事]  
　　日前通永草貨店夥陸榮培油麻行夥周錫培投馬路工程局遞禀控稱前由同鄉胡鶴嗚引崇明人宋柳生至兩家交易結欠貨欵洋銀三十餘元本年二月間宋來滬上因卽偕胡阿索宋將所携脚籃抵押洋銀五元餘欠言明分期歸楚詎宋回去後返函稱脚籃内有象牙物件竟圖訛詐乞爲提追等情翁子文太守批著兩造自邀原保胡鶴鳴妥爲理處旋經胡勸令宋分二期拔還彼此允洽昨日赴局求請銷案○前日有橋居法租界之方慶堂赴馬路工程局呈控被夥余竹三將存棧之帋貨私行竊賣賣價值洋銀五十餘元向論約期一月歸楚未幾辭歇出外改充紙捐公所巡丁向索前欵抗延不付今特禀請提案究追總辦翁子文太守准之飭傳訊究 
[法租界捕房瑣案]  
　　邰昭福及子阿根至各車寓陸續竊取東洋事一百餘輛改換式様携往蘇杭等處銷售爲失主偵獲控經讞員杜枝園大令訊供判各枷號三個月責六百板嗣因誣指他人唆使復經大令加罰洋銀五十元昨日邰妻某氏呈繳洋銀四十元請從寛釋出大令諭令俟罰欵繳清投公堂候示○陳福生於五月間因吳小狗戳傷吳榮卿牽涉到案奉大令訊供判責五百板送改過所監禁一年昨日其父陳阿狗投案求恩從寛開釋大令著投公堂候商請費繙譯核示○蟻媒張奎前在江北六合地方販賣婦女來申與各妓院及各花烟館爲娼經捕頭訪聞飭包探拘拿到案經大令訊供判責五白百板禁押捕房四個月期滿遞回原籍昨日命提到案張叩首求免遞籍大令俯如所請從寛開釋○吳阿元楊榮泉因收買火塲竊贓奉大令訊供判各罰洋銀二十元昨日吳等將罰欵如數繳呈大令命卽開釋○偷兒王阿友陳阿六竊取各贓分售與陳阿愛周雷氏等奉大令訊供判各罰洋銀十元王陳二竊照原斷各枷號一個月期滿責放○偷兒陳阿三陸阿三均奉大令訊供昨日命提到案　各責五百板釋出 
[美租界捕房紀事]  
　　昨晨小竊梁阿二濳入西華德路某姓家竊取對時鐘一架携至武昌路某押鋪内典質錢文爲包探劉光震所見連贓帶入捕房捕頭令押候解送公堂禀請讞員張柄樞司馬訊辦○昨日張阿發因事行經西華德路被著名流氓韓金發卽彈花衣金發糾集羽黨多人借端將張曳至新小菜塲某茶肆中索詐洋銀數元始各一哄而散事後縬心有不甘卽投捕房控請究辦捕頭允之 
[金陵官報]  
　　九月十六日蘇松鎭陳旭到卽辭總兵顔瓊琳由浙江請咨回頴州營遊擊調署皖南鎭標中軍遊擊尹嗣興均見安徽知州婁國華奉灌司解貢差改指江蘇試用知縣吳用威到由山東領咨到省知縣鍾尙賢禀知先行到省理問潘彦章禀知過知州班仍留原省襄辦江北海運直隸州恩芳專差禀辭押運入京十七日長江釐捐總巡知府李盛鍾禀知出巡直隸州際安叩謝奉委北路保甲總巡指分江蘇試川通判盧震禀知到省十八日欽差出使日本大臣蔡鈞辭行委署安徽徽寗道龔盛階到禀謝副將譚華武謝委先鋒官同知卓栻知縣聶培新羅治霖曾祖梁均禀知對本畢又齊堯年禀知到商團局差又徐全慶奉批准先到省註册差委叩謝指分江蘇試用府經歴黄黻徵縣丞王楚斌典史方德孚均禀知到省准補南匯營都司許宏恩見 
[維揚官報]  
　　九月初十日泰　黎分轉禀辭十一日張鹺尹鉎甫禀知赴省十二日舒鹺尹士搩禀赴順清河卡趙鹺尹忠顯銷南京餉劉鹺尹保鴻委總局聽差楊鹺尉錦萊委淮北聽差十三日許鹺尹立綱委總局發照差 
[上海北巿絲業會館籌賑公所施子英經收順直陜西江浙安徽江西賑捐七月初一至初十日第一百零一次清單]  
　　初一日安徽恊賑公所經募規元一千兩鄭陶齋觀察六旬大慶壽筵助賑洋三百元無名氏規元廿兩練西憂時子節省五元知過子求免難一元蛟川白樟記求耳聾速愈一元吳淞心餘人求家宅平安一元陶麓氏銅洋廿六元○高湻縣李大令續募無名氏爲子十齡求免災洋五十元高湻縣各房書吏四十四元又各班差役十五元又上壩隊長軍功劉名才經募通捐十一元○魯葊氏望子讀書聰慧洋八元又募畊餘堂韓十一元五角覺夢庵　五元三角愧不如齋三元二角情禪二元共五戶合洋三十元○初二日浙杭昧道居士節省日用資由同康和莊來洋五十元山陽湯菊山募不名爲女足病求愈廿元上虞葉藥園四十正辰特將讌貿移助以冀合家安康蘇台求是　爲家慈六旬慶九將讌移助以冀安康龍洋四元浙善仰鶴山房銅洋二元銅小洋十角淮署不書名洋十元垂裕堂五元蘇城元裕易隠名氏四元孫世仁求合家平安一元○初三日潘青齋爲仲兒得子將湯餅筵資移助洋六十元　戶無名氏十元又李姚二翁節省酒資移助廿元常熟懷德堂二元○初四日新聞報館協賑所經募第十一批英洋三百零二元龍洋三十八元墨西哥洋一元小洋廿角銅洋三十九元銅小洋二角隠名氏洋十元○初五日杭州尙賢主人求母子病速愈合家平安洋四元許澤經堂失物復得一元○初六日杭州協德善堂經募十三批洋二千元延陵求安子爲孫祖芬週歲之期節省戲資移助洋五十元湖州愼行堂將已故長媳王氏遺資移助洋廿四元二角對開一元湖州適安居士求兒宿疾全疾洋廿元江西泰和縣署金又溪十二元通州乾復典樂爲氏四元五角蘇閶無名氏求病速痊願英洋一元龍洋九元殳山無名氏英洋二元○初七日製造局毛實君觀察洋一百元朱少谷求病速痊洋五十元平江還讀廬李廿元常州恆慶正募有心無力子十二元顧襄勤爲次孫順華患瘡癤朱痊求速愈二元顧振德堂中秋敬天香斗資一元金澤朱春柏二元○初八日隠名氏求家慈康健闔家平安助安徽規元一百兩又助江蘇浙江各七十兩又助江西六十兩平安氏五十兩無名氏洋十二元無錫蔣善士洋五十元河南補過氏求妻沈氏病愈四十元又求次女病愈龍洋十元古棠林爲先人冥壽節省移賑英洋廿元移花館求靈柩平安回南十元馬金箱求保平安二角維善山莊銅洋五元和記銅洋四元○初九日潘青齋爲令郎仲生兄得子移親友貺儀洋一百元○初十日新授雲南藩憲林由貴州寄天順祥來庫銀五百 
 
 

Page 10

 
 
　合規元五百四十八兩無名氏洋一百元山隂五世堂章心願子由蘇州奇來龍洋一百元周兆永爲慈逝世承親友楮儀移助英洋三十一元淮南三讓各庫寳銀十一兩六錢七　一厘批見規元十二元七錢五分太郡唐柱丞募甯履中洋十元又后質坪五角無錫正大行求脫貨得利龍洋五元苕南聽鵬子英洋五元汪兆祥陳萼棠各一元三星銀樓陳福　各五角高郵丁玉軒募李存爲三子士衡求病愈一元○有道人香如記小椽書屋三戶各七角五分素琴室擔如子慧　慧鏘　　五戶各五角共八戶合小洋四十七角五分 
 
 
 

Page 11

 
 
   
 
 

Page 12

 
 
   
 
