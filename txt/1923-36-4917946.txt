# 1923 - 36 - 4917946

 

Page 1

 
 
第一萬七千九百四十六號;中華民國十二年 西曆一千九百二十三年二月六號
星期二 * *   
 
 

Page 2

 
 
第一萬七千九百四十六號;中華民國十二年 西曆一千九百二十三年二月六號
星期二 * *   
 
 

Page 3

 
 
第一萬七千九百四十六號;中華民國十二年 西曆一千九百二十三年二月六號
星期二 * *時評 
[功敗垂成之世事（冷）]  
　　洛桑和約功敗垂成可知現在世界之事破壞易而成功難也無論若干人退讓忍耐然一觸其機暴發立見蓋有至深不平之點蕴於人心也 
不但洛桑和約縱觀各國間事無一不然調停者終歸失敗决裂者皆可預言近取中國之事言之其情形亦來已有日南北議和而中變粤局幾定而屢翻北方之局歸束無著各省之事又變而愈亂如是顚連二三年中已不可勝數非其人之悉出於無良也非其事之悉由妄作也亦以不平之點藴於人心者深而欲以一枝一節解决之甚非易也事之功敗垂成分也非意外也 
[命令]  
　　二月四日大總統今任命楊淸臣爲陸軍第三師步兵第五旅旅長張席珍爲陸軍第三師步兵第六旅旅長婁雲鶴爲陸軍第三師步兵第九團團長張此令 
又令任命唐福山爲陸軍第三混成旅步兵第一團團長李再信爲陸軍第九混成旅步兵第一團團長張麓岐爲江西陸軍步兵第一團團長蔣鎭臣爲江西陸軍步兵第四團團長此令 
[國内專電]  
　　北京電曹錕電長江形勢緊急關係治安甚鉅以後鄂贛兩省調動軍隊由錕逕辦（四日上午十鐘） 
　　北京電蔡成勳電據方本仁報桂軍長沈榮倪派員來署情願聯絡並述本軍由贛入桂時諸承厚愛之意（四日上午十鐘） 
　　北京電劉冠雄電尹驥部已退回粤境上抗現由王獻臣接防許軍决取道韶安南行（四日上午十鐘） 
　　北京電劉成勳電漢軍統領何炳寬虐待漢羣情憤激查明事實已派隊解散（四日上午十鐘） 
　　北京電新楊電土耳其派代表四人來新聯合纒回組織回敎獨立國應如何對付院覆請以武力嚴追出境（四日上午十鐘） 
　　吉林電奉訊張向中央代表提議三省出邊防軍五旅另添護路軍一旅中央撥邊防費百萬護路費五十萬大砲二十機槍三十快槍五千砲彈一千槍彈五百萬　　吉林電財廳請暫弛延邊糧禁准日人採運稻米出口每百斤徵出產稅二元咨部處飭海關免驗放行省署在考慮中（以上五日下午三鐘） 
　　漢口電軍署江（三日）午官商聯席會議决從删（十五）起實行以新票換舊票官廳不得動用又决由官錢局日以十萬元交錢業公所收買官票維持票價 
　　漢口電京漢路總工會東（一日）在鄭州開成立會吳從趙繼賢請電令靳雲鶚派隊制上幾起衝突勉强 
開會而散工代表憤甚冬（二日）晚返漢在江岸俱樂部緊急會議决要求撤換趙繼賢懲罰干涉軍警又函工聯會召集大會聲援頃訊京漢南路支午已罷工 
　　漢口電京漢總工會因被鄭州軍警壓迫將辦事處移在江岸支（四日）晨全路代表議决大罷工十二時全路開始罷工發出罷工宣言又提出五條件（一）要求撤換京漢局長趙繼賢南段處長馮澐鄭州警長黃殿辰（二）要求路局賠償開成立會損失六千元（三）要求所有軍警扣留匾額禮物以軍樂送還總工會並將監視軍隊撤退鄭州分會損失由鄭州地方官賠償及道歉（四）（五）兩條要求星期休处及陰曆年放假一星期均照給工資　　漢口電　聯會頃開緊急會認鄭州軍警壓迫京漢總工會爲工界大恥辱决定三步辦法先發宣言促京漢路當局覺悟解决工潮再聯合各工團游行示威最後勞動界一致行動（以上五日上午一鐘） 
　　漢口電漢路罷工支日開短票車一次午後到長票車一次微（五日）全停隴海湘鄂路工人有響應消息趙繼賢已由京到鄭調查情形洛吳電召工代表赴洛商解决辦法馮澐支午亦派人至江岸總工會調停允賠損失工會當决議拒絕　　漢口電官錢局派薛世忠赴洛索前墊軍費請咨中央由京漢南路收入撥還否卽將漢攝地畝變價償還 
　　漢口電沈鴻英派王伯龍來鄂與蕭接洽擬卽赴洛 
　　漢口電吳因楊森請餉電蕭代爲設法蕭拒絕 
　　漢口電第八師十五旅由宜開往巴東上游駐荆沙砲騎各一團因調宜塡防（以上五日下午七鐘）　　 
香港電孫擬在汕設大元帥行營以楊滄白爲主任 
香港電胡漢民得滇海軍擁護擬日内偕楊西巖返省 
香港電胡昨委滇軍團附那其仁爲公安局長古日光卽向沈鴻英辭職那支（四日）就職 
香港電孫科呈省署辭職省署已准委林雲陔繼任市廳長香港電李易標部支（四日）午乘廣三車開往肇慶將在肇暫駐防江門粤軍截斷歸路 
香港電沈鴻英因北江所部與陳 
 
 

Page 4

 
 
第一萬七千九百四十六號;中華民國十二年 西曆一千九百二十三年二月六號
星期二 * *炯明部發生戰事昨調吕定祥一旅駐防英德并令粤路監督該路不准别軍通過 
香港電省報載岑春煊偕汪精衛抵汕頭暫住肇和艦 
香港電楊永泰派弟永濟來粤香港電大沙頭飛機廠有三炸彈連續爆炸全廠煤傷數人 
香港電廣州白鴿票已由六合公司承辦 
香港電古日光將各區前被繳槍械發還（以上五日下午六鐘） 
香港電謠傳沈鴻英支（四日）早潛率衛隊一營步砲二營離廣州開向北江約沈榮光部在連江集合 
預備返桂但未證實 
香港電東北江陳炯明軍連日反攻沈鴻英紛調兵應援 
香港電省河南北要隘均由楊希閔軍塡駐 
香港電沈軍江（三日）由廣威艦運軍實回梧内有大砲四尊 
香港電日内李易標所委長官多預備辭職電話局長陳瑞已不到局粤局又生變化 
香港電郭椿森昨抵粤省署委滇軍團長楊廷培爲士敏土廠長 
香港電傳孫電委楊希閔爲廣州衛戍司令（以上五日下午七鐘） 
福州電王永泉謝絕海軍入城駐防（五日下午三鐘） 
安慶電阮忠植謀護省長爲吕過渡各公團聯會决限阮二十四小時離皖並責許勿交（四日下午九鐘） 
特約路透電 
[北方政聞記]  
五日北京電代理外交總長黃郛定今日午後就職五日北京電聞外交團拒絕關稅一部分改存中國各銀行之請 
五日北京電内務部定三月中旬開大會統一全國之警察制 
五日北京電半官消息稱財政總長於星期一日閣議建議募八釐息内債一千二百萬元以崇文門入稅爲抵押品其期限大約爲半年或一年該問題將提交衆院衆院或將於今日午後討論之政府希望衆院通過此議否則難度陰曆年關 
五日北京電八校學生今晨在國務院前示威請罷免彭允彝及挽留蔡元培國務院允明晨接見學生代表五日北京電國會贛議員昨謁見總統總理請查辦蔡成勳及令謝遠涵赴南昌惟政府現正議任徐元誥爲贛省長總統與總理均允考　贛議會之抗議 
五日北京電國會國民黨議員現反對政府任林俊廷爲廣西督理謂足妨碍統一曹錕及吳佩孚均促政府任沈鴻英爲廣東督理孫傳芳爲福建督理總理覆電拒絕謂近今之任命乃志在統一若另任他人勢必引起紛亂又謂若不諒其意則願引退云云 
[洛桑和約功敗垂成]  
四日洛桑電（午後二時）土耳其覆克松侯爵之文謂各問題之要點在原則上業已解决伊斯美氏擬簽定條約而於次要點附保留案土耳其願與英國擇期談判摩蘇爾問題 
四日洛桑電和約條欵百分之八十土耳其願加簽字惟欲與協約國代表討論其餘各點協約國代表正在集議 
四日巴黎電（午後九時三十分）洛桑電稱克松侯爵已允展緩一小時起程協約國總代表已責成法代表龎巴爾氏向伊斯美氏提出最後之勸吿 
四日洛桑電（午後六時）土耳其覆文謂土國深信協約國與土國代表團對於根本要點必須意見一致始能奠定和平土國爲保持和平計願有重大之犧牲土國接受協約國所議定之西部界線並爲表示好意起見不欲要求得加拉加志及由該處通至庫勒里白加斯及台摩蒂加之鐵路簡言之土國願放棄一九一五年之界線土國且願放棄封鎖韃靼海峽之政策而允不設軍防土國又取銷駐兵加里波里之要求並允不擾及案柴克區域之墳墓土國建議摩蘇爾問題應由英土兩國於一年内解决土國覆文關於未分認之債務附有保留案土國承認德奥不得參與財政與經濟之措施土國對於原則上接受付充分之欵以賠償因希臘侵迫所釀損失一端已加紀錄覆文末謂根本問題占全約百分之八十業已解决故議和之舉已無重大障碍土國因是建議簽字於所已商定之重要問題之後其餘未决問題由代表一部分繼續談判覆文又稱必須和約簽定土國始願有此犧牲 
四日洛桑電土國拒絕簽字定草約中關於司法條件及經濟問題之部分 
四日洛桑電洛桑會議已在最後五分鐘内失敗伊斯美氏關於司法條件拒絕讓步克松侯爵延緩起程半小時後已偕英代表團乘東方專車離此 
四日洛桑電（夜半）伊斯美氏宣稱彼視和會並未决裂現候安戈拉政府關於此事之正式公文法國正代表龐巴爾氏現留駐此間 
五日洛桑電洛桑會議集議兩月半之久而在最後數分鐘内失敗衆大失望法意美代表力勸伊斯美氏讓步伊氏對於司法制及經濟問題堅不爲動關於摩蘇爾問題伊斯美於最後之討論會似曾接受克松侯爵之建議如和約中規定將該問題交由國際聯盟公斷聯盟會之調查得展緩一年惟該地現局須加維持不得有騷擾舉動始能照此辦理 
五日洛桑電路透訪員謁見伊斯美氏據稱會議之失敗乃由於經濟條欵蓋協约國要求土政府承認前政府所訂之合同與一切讓步權也彼嘗力言政府未悉諸合同與讓與權之性質不意會議因此失敗殊堪詫異伊氏又稱司法制一事已依協約國之建議土國總代表甚爲熱心對於克松侯爵之起程似殊錯愕彼顯悉大局伏有甚大之危機也 
五日洛桑電和約在克松侯爵所定起程時刻之五分鐘内始吿失敗協約國曾將司法條欵大加修改幾失其本來面目協約國建議凡與外人有關之案件應由外國法官一員觀審土國提出答案將司法條欵減削至有名無實戰爭賠欵由一千五百萬土金鎊減至一千二百萬土金鎊且有其他種種大讓步但卒無效果 
四日巴黎電小巴黎人報得悉駐英法兩國之希代表曾言如土國拒絕放棄加拉加志一地則希土復將以兵戎相見 
[法德相爭之魯爾區域]  
　　四日柏林電政府牒致法國嚴厲抗議法人遮斷未被佔德境礦煤供給之舉動並駁斥法人所稱德國破壞和約之說謂佔領魯爾爲法人第一步之暴行嗣以第一步失敗乃進行第二步之武斷行爲此即封鎖之眞正原因云 
　　四日柏林電法國與波蘭駐巴黎之外交代表已牒致德外部抗議限制法波間國際火車交通指此爲違反和約之舉 
　　四日巴黎電杜塞爾道夫電稱法軍已撤出遵特芒但法人關吏仍留境佔領境邊界仍在道特芒之東故此鎭仍在被佔領中據法報云魯爾各種實業出產品不日將宣布禁止輸出 
　　四日柏林電德報載德國工團乞助於美國會之文謂工團代表一千二百萬會員確信美國之加入歐戰非抱有殲滅德人之目的故請美國保全歐洲保全世界挽回巨禍 
　　四日柏林電巴登邦鄂芬堡消息法軍騎隊已於今晨九時馳入該鏡佔據車站郵局軍營及鐵路橋梁法軍又佔據巴登邦阿本威爾地方之車站 
　　四日巴黎電（法人無線電）巴黎晨報稱賠償委員會英代表白拉堡爵士已改變不投票之下策而隨法比意代表投票贊成向德提出反對德國資助德造船家建議船隻之抗議 
　　四日巴黎電）法人無線電（魯爾時局寗靖愛森與杜塞爾道夫亦無更變柯洛業通至法比之火車現仍開駛德政府以嚴峻處分加諸佔領境内態度和易之官吏　　四日巴黎電）法人無線電（今日美國衆議院倫勒格氏與格拉斯氏發言辯護法國在魯爾之行爲聞法軍入魯爾之影劇片在美國影戲園開演頗得人歡呼 
　　四日巴黎電）法人無線電（倫敦泰晤士報論魯爾問題謂英國人民承認法國在坐候四年始终未獲擔保與賠欵之後確有抱棄談判而用武力之理由英人盼望法人此舉之有效云 
　　四日巴黎電）法人無線電（關於美國調停法德爭端之說美總統哈定已發表意見謂美國無論如何不願干涉純粹歐事 
　　四日巴黎電）法人無線電（杜塞爾道夫某車站今日發生一慘劇有一下級軍官在鐵路梯級滑下其所執之來復槍致觸動機關槍彈發出擊死一幼女並傷一幼女該軍官擬自殺但爲在場兵士所阻軍事當道已向遇害者家屬弔慰給予撫卹並擔任喪費 
　　四日巴黎電魯爾煤礦現仍工作但產額减少而扣留之煤則堆存礦旁聞鄂芬堡與阿本威爾兩處之被佔乃防德人阻撓東方快車及巴黎通至捷克京城之快車　　四日愛森電昨日共產黨與國民黨各集衆游行各唱黨歌相遇於車站附近德警擬將此互相爲敵之兩黨徒勸散但無效果法人乃開機關槍向空射擊衆遂散去未有死傷 
　　四日愛森電法公報稱英人區域内之伯　般地方已由美人准許法人佔領法人繼續進行其加堅管轄之政策已禁止煤副產品如煤油精與阿糜尼亞等之出入礦工態度仍未定其反對法兵駐守煤礦之態度確然無疑礦工於半月前曾加工資百分之七十七今又要求加資以生活代價近來大漲爲理由 
[英美債務之談論]  
　　四日倫敦電英國財政大臣包爾温氏在白明漢演說謂英國欠美債欵問題之解决仍解决歐洲問題以前之必要步驟英國之舉動可資各國前未預凖付債者之觀感英國决不致失信世界歷史中之最大財政事項定將履行誠信與應變手腕當並行不悖云 
[橡皮與英美之見解]  
　　二日倫敦電殖民部大臣已准酌增橡皮之標凖出產數自二月一日起錫蘭與馬來由之植橡皮場在二十五英畝以下者其首先五英畝之一年出產每畝可增至四百二十六磅 
　　四日華盛頓電美商部長函致參議員麥柯密克氏贊成其擬請政府透澈調查可否在熱帶美境及菲列濱種植橡皮之提議查此爲商部與英國橡皮出產家會議後之結果聞英人陳說限制橡皮產額之由來並允阻遏橡皮價格之狂漲而美人則以於己有損爲慮 
[各國近事記]  
　　四日倫敦電政府不久將宣布其對於帝國無線電事業之政策聞交通委員會將於下星期内致報吿書於内閣大約主張無線電事業任私人經營取公開主義如政府採此主張則英帝國各處定有充分無線電之交通　　四日火奴魯奴電昨日此間潮流浪高十五寸打毁數小艘冲壞房屋若干處希洛消息日本漁船數艘爲浪打沉 
　　四日巴黎電聞羅基菲勃醫校美醫士二人已發現痒症懲菌 
　　四日東京電伏見宫親王今日逝世國葬日期及舉哀期限隨後發表伏見宫親王生於一八五八年四月二十八日中日戰爭狼山之役曾指揮第一軍以有功由旅長陞任大將一九一五年獲上將銜 
　　五日東京電伏見宫親王國葬日期尚示擇定大約爲二月十四日舉哀期限將爲五日今日及舉葬日各行樂所均將閉門 
國外要聞 
[德國特約通信（王光祈十一月二十八日柏林]  
　　歐洲各國經濟現狀（二十四）德意志（乙）農業狀况德國所出農產向來不能自給故戰前入口貨中糧食數目約占四分之一以上（一九一三年糧食約占總輸入百分之二十八自戰後割地言和以來農產區域愈形減少在一九○七年可耕之地約有三二○○○○○○ｈｅｋｔａｒ到一九二二年則减至二七○○○○○○ｈｅｋｔａｒ因之各種農產日益退步計小麥約減少百分之二二八一稞麥約减少百分之二二一七大麥約减少百分之一二二二燕麥約減少百分之一八四三其他各種穀類約减少百分之八○七以上五種平均共减少百分之一九三三換言之較之戰前約减少五分之一茲再將德國十年以來之農產出品數目列表比較 
如下其退步情形益更瞭然 
時　　期　　類别　　出產數目（以噸爲單位） 
　　　　　　小麥　　　四三六○○○○一九一二年　棵麥　　一一六○○○○○　　　　　　馬鈴薯　一○二○○○○○　　　　　　白糖　　　　　　二七○○　　　　　　小麥　　　四○四○○○○一九一三年　棵麥　　一○一三○○○○　　　　　　　馬鈴薯　四四○二○○○○　　　　　　白糖　　　　　　二七○○　　　　　　小麥　　　三七九○○○○一九一四年　棵麥　　一○三五○○○○　　　　　　馬鈴薯　四四七○○○○○　　　　　　白糖　　　　　　二五○○　　　　　　小麥　　　三七一○○○○　　　　　　棵麥　　　九○九○○○○一九一五年　馬鈴薯　五二八九○○○○　　　　　　白糖　　　　　　一七○○　　　　　　小麥　　　三○○○○○○　　　　　　棵麥　　　八九○○○○○一九一六年　馬鈴薯　二四六九○○○○　　　　　　白糖　　　　　　一六○○　　　　　　小麥　　　二二三○○○○　　　　　　棵麥　　　六九八○○○○一九一七年　馬鈴薯　三四四一○○○○　　　　　　白糖　　　　　　一六○○　　　　　　小麥　　　二三四○○○○　　　　　　棵麥　　　六六八○○　○一九一八年　馬鈴薯　二四七四○○○○　　　　　　白糖　　　　　　一四○○　　　　　　小麥　　　二一七○○○○　　　　　　棵麥　　　六一○○○○○一九一九年　馬鈴薯　二一四八○○○○　　　　　　白糖　　　　　　一一○○　　　　　　小麥　　　二二五○○○○　　　　　　棵麥　　　四九三○○○○一九二○年　馬鈴薯　二七八八○○○○　　　　　　白糖　　　　　　一○八○　　　　　　小麥　　　二九三○○○○　　　　　　棵麥　　　六八○○○○○一九二一年　馬鈴薯　二六一五○○○○　　　　　　白糖　　　　　　一二五○除上述農產各物日益减少外牲畜產額亦頗形退步其所以致此之原因一方面則由於交付協約國之牲畜過多（計截至去年五月德國交與協約國之牲畜其有四十萬頭其價値約合一萬萬零四百萬金馬克至今年七三十一日止又陸續交付牲畜约値八千六百萬金馬克）他方面則由於外國輸入之飼料過貴因此之故牲畜產額遂遠遜戰前卽如猪肉產額較之戰前現已减少三分之二茲將去年四季德國三十五個重要屠場之猪肉產額與一九一三年比較其數如下 
四季　一九一三年（以頭爲單位）　一九二一年春季　一三八五○○○　三四四○○○夏季　一四七三○○○　四四三○○○秋季　一四二九○○○　四七七○○○冬季　一五二五○○○　六五九○○○至於牛肉產額較之戰前約减少百分之一十一與猪肉退步情形相比略勝一籌又牛奶產額亦較戰前大爲退步譬如戰前德國每人每年平均約得牛奶一百三十三Ｌｉｔｅｒ（液景單位）現在則只合六十四Ｌｉｔｅｒ卽以柏林一域而論在今年七月一日至七日一禮拜之中猶輸進牛奶四五○○○○Ｌｉｔｅｒ到十月七日至十三日一禮拜之中所輸進之數則只有二八五○○○Ｌｉｔｅｒ其銳减情形亦可於此想見一二現在德國兒童因養料不足之故頗多致病夭折據Ｔｈｕｒｉｎｇｅｎ之醫生調查在Ｚｅｌｌａ－Ｍｅｈｌｉｓ一處一千五百兒童之中便有一千三百五十個係養料不足在Ｆｒｉｅｄｒｉｃｈｒｏｄａ一處則七百兒童之中便有三百一十二個係養料不足在Ｗａｌｔｅｒａｈａｕｓｅｎ一處則一千三百六十個兒童之中便有七百一十六個係養料不足此外如Ｇｏｔｈａ之兒童則有百分之四十係養料不足Ｓｏｎｄｅｒｓｈａｕｓｅｎ之兒童則有百分之四十九已得病症Ｒｕｈｌａ之兒童則有百分之七十係養料不足Ｕｎｔｅｒｗｅｉｓｓｂａｃｈ之兒童則有百分之四十已得肺病Ｍｅｕｓｅｌｅｉｔｚｅｒ　Ｂｒａｕｎｋｏｈｌｅｕｒｅｖｉｅｒ之兒童　則有百分之二十五係養料不足百分之五十屬於饑殍百分之十九已就衰亡其健康者不過百分之六而已至於Ｏｈｒｄｒｕｆ之兒童其死亡數目較之一九一三年已增加五倍凡此皆足以證明德國農產退步養料不足之情形也現在長袖善舞之美國人在德國大施其慈善行爲對於各處養料不足之兒童每日給以若干滋補食料計其逐日所養者約有五十萬兒童之多故德國政府特將美人此種慈善行爲製成影片到處講演以示感激之意因而現在德國婦孺一聞美國人三字便覺其金光萬丈掩蔭全球美國人眞二十世紀之寵兒哉德國人　在歐洲各民族中素稱偉大强健一方面固由其先天稟賦雄厚一方面亦由於後天培養得法戰前德國人幾乎無日不食肉品不飲牛奶故人人皆精强肥大到老不衰現在一敗塗地竟影響於民族健康亦可哀矣然若持與吾國人相較猶有天淵之别蓋就目下普通中國人身體而論已不日「人」只是幾根骨頭一個骷髏而已猶記林長民氏由歐回國後曾在某處演說謂彼不敢與歐洲人在一處洗澡以免暴露其骨瘦如柴之身軀其實中國人不敢與歐洲人共同洗澡者又豈獨林長民氏一人而已哉澡且不敢與人共洗而欲與人門腦力比體力其可得乎嗚呼吾不料吾黃帝子孫竟　微至此矣 
 
 

Page 5

 
 
第一萬七千九百四十六號;中華民國十二年 西曆一千九百二十三年二月六號
星期二 * *   
 
 

Page 6

 
 
第一萬七千九百四十六號;中華民國十二年 西曆一千九百二十三年二月六號
星期二 * *國内要聞 
[北京特約通信（般]  
　　黃郛長外發表之曲折施肇基否决至今已及旬日乃於今日晚間派署之命令據聞向衆院咨請同意之文亦今晚辦好發出是久懸未决之外長問題亦吿一段落矣 
欲述黃郛長外之由來必先述外長紛爭之經過當施被否决之次晨汪榮寳長外之聲如潮而起外間亦多信之舉其理由則（一）由顏惠慶而後凡充任外長者大槪爲由西洋歸國之公使今施顧旣已犧牲不能再出則今之在京而有此資格者適有汪氏一人（二）顏顧施 
王王在歐美出風頭之五大人物今旣以種種關係不能出現而適有羅案爲親美派勢力之傾倒則依循環之理與之代興者必爲親日派汪爲四大金剛之一現時親日派可以出面者亦只汪一人且以事實言汪氏之歸在羅案發生後汪不忘情於外長對於友朋談話中無形流露而與親日派有關係之報紙亦每爲之點綴一二爲無形之鼓吹故汪氏本身亦有長外之動機二十四日晚汪氏將寢而衆院議員汪彭年來吿以張閣欲求相助之意並約以同至程克處晤談汪從之行當時固亦默認也次日汪之聲浪骤起黎旣慮其有親日色彩又被否决而國會中之民憲會新民社全民社等一致發出反對之聲同時張主黃郛之說又聞於都下汪究乖覺以爲反對尚多且恐張之相邀爲非誠意乃反其詞以且代爲排除國會之困難汪亦决非不就而不料一經試驗之結果竟將張之眞相探出至最近三日中汪已到處宣言决赴日使不作外長想且表示固辭矣 
至於候補中最有力之一人當然爲王正廷氏黃陂主張任王在施未提出以前當時即有非王不蓋印之表示 
然以保方　顏與之相抵乃爲施所得當擬王長農長法長敎時王即宣言我與施顏皆只能長外交且閣中只有一個則本人之意亦至明瞭也外張氏这意極不欲用王故張未通過前其機關通信卽對玉大下攻擊施旣否决黎堅持提王其對汪之不贊成亦爲王而發即吳景濓輩亦主用王者觀吳派某新聞之議論及所擬之外長資格其只王氏一人活現紙上故王氏實有公府國會之兩方助力只張意不屬王亦知之故口頭宣言植之（施字）否决外間疑我運動我爲避嫌計决不能承其後乃於二十八日藉母壽之名束裝赴滬其故意冷淡且離開北京者實以避人目標然張不肯提而積世寃家之陳幹又大肆攻擊張益有所藉口而不能 
爲事實王乃亦如汪氏由滬電黎表示謝絕矣 
此外如胡維德如伍朝樞如梁如皆曇花一現之談雖有一部分人主張而黎張均不甚厝意饒孟任李盛鐸則其尤滑稽也中惟沈瑞麟升署之說實有此一幕距今三四日前院秘書萬兆芝往來張沈兩宅者不止一次確曾以升署問題與之商榷而沈以日本之俄債券問題法國之金庫券問題美之克門案問題與夫奥欵展期合同之取消皆認爲棘手而取消二十一欵案經兩院議决咨請宣吿尤爲一般外交家顧而却步之一沈當二十五六間即曾以此商之汪榮寶汪謂只有提交閣議請全閣負責之一法而沈猶不敢嘗試故沈只求早提外長自身决不敢承今早所聞沈已不成問題矣黃郛何人日本士官學生淸末時曾偕載洵赴歐美考察海軍華府會議之前得徐世昌之佽助爲環游地球一週之舉其間華府會議卽在美爲代表團之顧問此爲其革命史外在外交上之經歷爲人機警靈活亦未嘗無外交才唯未曾爲公使未曾作外交官此其缺點黃與張紹曾感情素密在張之朋友中實首屈一指去夏徐倒黎起張有組閣聲黃仍在歐未歸張一日數電召黃返國汪内閣時張又力薦其長財爲黃陂所拒今之長外聲起自汪王相持之次日張從夾袋中掏出黃郛名字黎氏以無外交經歷少之外傳張提而黎拒蓋印實則黎之不肯用黃確爲事實其名字迄未寫入命令紙拒絕蓋印四字尚說不到也最近三五日中仍爲汪王黃相持之時代滑稽家謂其一如參院議長爲七陽韻脚之爭押蓋黎主王張主黃而汪又呼聲甚高也然兩院休會之期距今只一週兩院議員多提質問而外交上如前述之各案異常緊迫不能不急覔一人前日黎氏對張且有限四十八小時提出外長之說而王旣爲張所排汪又自甘退讓沈復不肯負責故只有歸諸黃郛之一途今日閣議時張氏提出黃郛二字各閣員未表贊否入府午餐當筵討論張將黃提出並將命令紙同意咨文親手携來請黎决定黎但云黃氏資望太淺外交責任能否擔負張謂本人亦可聯帶負責黎亦無如何乃將黃名塡入蓋印發表然國會方面能否通過固不可知而會期只此七日曾否投票亦未可知張於此時提出蓋預備有休會十五日之空間黃可以先就署職而爲長時間之疏通也（二月三日） 
[信使接洽中之統一問題]  
　　蔡達生已回京復命孫岑孫譚盧之意見張紹曾就職後蹈襲歷任内閣政策以和平統一號召西南因此京滬間信使僕僕道上其實此種手段用者非止一人行之亦非一時結果皆因磋商具體條件不肯相讓卒至破裂而散今茲張紹曾計劃究竟如何不得而知若就最近所發表之函電觀之則所謂統一政策者仍屬空言距協議辦法尚不知幾千萬里孫中山意見以裁兵爲統一之前提誠爲扼要之語張紹曾如果確有圖謀統一之誠則何不先就北方各省實行裁兵以爲天下倡私人的信使往還於大局究有何裨聞張氏前派章士釗蔡達生等數人赴滬奔走孫中山岑春煊孫洪伊譚延闓盧永祥各處徵求意見蔡氏將於日前回京報命據其語人謂中山主張以裁兵爲統一先决問題其所提理由與宥電所發表者相同並承認辦理裁兵事宜有組織會議之必要岑春煊主張欲求南北眞正之統一必須與中山攜手彼此通力合作方能發生效力並聲明中山已允不再組織政府孫洪伊主張統一先决問題首在北方政府抛棄歷來對西南派之兩種誤解即第一撲滅西南派政策第二招降西南派政策否則無論如何南北絕無接近之機會譚延闓主張進行統一若藉軍事或政治之力未有不失敗者必須南北雙方本諸誠意以公正之方法求圓滿之解决盧永祥主張統一問題必須南北雙方以平等協商之方式消除從來障碍方有完成之望若北方自命有政府資格期以命令解决一切則屬大誤矣又孫岑二人日昨尚有函致張辭極空泛足見統一具體問題尚茫無頭緒也㈠岑春煊函敬輿仁兄總理大鑒行嚴松年兩兄來具述尊旨蔡君達生又齎下大札懇欵肫誠千里遙即執事槃才宏願冠冕羣倫當盤根錯節这管肩遺大投艱之任蒼生有福爲國拜嘉自法系肇爭南北異趣干戈滿地日益紛紜武力统一之說已成弩末而癓結所存糾纏缭戾執事洞觀明察晰理至精頻年倡議解紛名滿海内茲幸允協枚卜獲秉國鈞敷政伊始首以和平統一揭櫫當世此誠救時之至計而宰輔之大猷也雖頭緒繁𦣱爬梳分解尚需時日而運之以精靈� 
腕持之以誠心公道鍥而不舍有志竟成攬轡澄淸匪異人任春煊壯不如人鐘漏向盡然眷懷國難民瘼一息尚存未能恝爾每端居深念百慮縈懷而會其歸極竊自詡區區所見適與賢者略同故關於和平統一之大計亦不自知其衰頽猶願在野宣力與執事作聲氣之噭應也餘由蔡君面詳臨池不盡耿耿專復敬頌勛祺再正繕封間範西兄到奉到手示並據面述一切尤愜鄙懷並以附聞弟岑春煊敬啓一月二十八日㈡孫中山函敬輿先生惠鑒辱荷手書昭宣德意燕雲在望無任神馳廼者周君來函帶奉玉照晨夕晤對有如入座春風不勝感謝竊維中國時局糾紛數載民生憔悴人厭干戈誡欲和平統一祈求郅治之隆則積極裁兵實爲獨一無二之辦法鄙見及此乃於本日通電各方重申去年六月六日文廣州宣言之本旨以化兵爲工之方策期和平統一之進行凡所云云諒達聰聽素仰閣下高明獨具胞與爲懷况復總攬中樞權衡庶政假能循此實踐見諸施行將不僅事業千秋垂於不朽民國前途亦利賴之矣蔡君來已接談甚洽謹因鴻便敬布區區惟希愛照不盡一一專此奉復併頌政祺孫文一月二十五日 
[醖釀中之國民大運動]  
　　自學潮發生以來倐經二旬愈演愈烈長此不决風潮範圍擴大自屬當然之事乃政府當局竟爲袒護彭允彝故不惜與全國敎育界反抗而風潮遂愈不可收拾在今日觀察此次風潮似已擴至敎育範圍以外即以北京而論近日各界已大形活動昨日（三日）上午十時民權運動大同盟·平民階級大同盟·北京職員校務協進會·直隸敎育改進會·馬克思學說研究會·中俄協進會·北大平民敎育講演團·共進社熱河旅京校友會·西北鄕導報社·四川旬刋社·民治主義同志會·民潮週刋社·京兆自治會·少年中國學會·國民監督議會團·北大學生幹事會·北京學生聯合會·唯眞學會·社會主義靑年團工人週刋社·勞動組合書記部·贛事週報·產兒制限研究會等四十餘團體在馬神廟開會由主席報吿開會旨趣後即討論對於時局之態度結果决定以「推翻軍閥政治建設民主政治」爲目標繼討論進行事項結果暫决定㈠對現國會表示態度㈡廢督裁兵㈢運動敎育獨立當塲推定七人爲籌備員擔任草擬組織大綱並與其餘各團體積極聯絡以便定期開成立大會此會經相當之醖釀後或覓有一種普遍之國民運動恐亦在意料中也 
[正金對俄債事件之堅持]  
　　俄債事件昨日所聞仍無緩和之希望日本正金方面二月一日復有二次來函故財部有二次抗議之提出今覓得正金銀行第一次來函卽首先動議扣留鹽稅者特錄如下「財政部鑒謹啓者敝總行按照一千九百十三年貴國政府善後借欵合同自民國十一年一月十一日起至同年三月九日止先後支付俄國所發行之前項公債息票額面英金十二萬二千二百五十三鎊此項付息基金爲巴黎道勝銀行所保管而該行以曾奉有貴部公函爲言不允决算於是敝行於同年五月十八日函達鍾代理財政總長要求支付嗣後本董事來京於同年六月末日七月二十一日及二十五日先後與董前財政總長在全國烟酒事務署相見三次迭面交涉而於七月二十一日及二十五日會見之時奉董總長面約對於自同年一月十一日起至二十四日止（即截至駐日貴國使館對於敝行通吿該項公債付息限制辦法之日爲止）敝行所支付之息票額面英金十萬七千四百七十六鎊即時决算此公文記錄之所明載者邇來敝行迭促貴部履行前總長口約而貴部輒以種種事情爲言未予解决荏苒之間以迄今日而敝行所蒙痛苦及損害已至不可再忍之和度矣查敝行根據善後借欵合同經理代付貴國政府前項公債本息且董前總長亦已面約照付惟貴部不允决算故至今日不能解决實屬措置失當是以貴國政府對於前項息票之决算及决算遲延結果敝行所蒙之損失當然負責不待煩言故此另開淸單附上計截至民國十一年一月二十四日止所支付之公債息票額面英金十萬七千四百七十六鍗之償還請求額爲英金十一萬元九千四百零三鎊二仙令六本士及其遲延利息英金八千一百八十一鎊十七先令本士合計英金十二萬七千五百八十五鎊四本士遲延利息計算至本月二十日止上開金額因决算遷延而漸增加尚希注意上開金額務請貴部於要求發放上年十二月分鹽餘之前且最遲至本月二十四日爲止辦理决算上必要之手續萬一届期尚不實行則敝行鑑於此項公債支付本息原以鹽稅收入爲擔保之趨旨　由敝行所保管之貴國政府鹽稅收入中扣除前項英金相當銀額以充决算之用爲此預行通知即希查照再自民國十一年一月二十五日起至同年三月九日止敝行所支付之此項公債息票額面英金一萬四千八百七十七磅敝行並未抛棄請求償還之權利惟此項付欵容緩商辦並請查照爲荷橫濱正金銀行北京分行專董小田切萬壽之助啓十二年一月二十二日」上函達到後政府即有一極長之復函表示否認（該函已節　昨報）至最近情形日本似有强扣之表示正金方面三日又發表一聲明書全文大意可分五點第一點謂一九一三年中國政府舉行善後借欵二千五百萬磅在倫敦巴黎柏林聖彼得堡東京比京發行約中規定此項債劵在滙豐東方匯理德華道勝正金銀行支付利息可約定國際兌換率爲英幣一磅等日幣九·七九六元法幣二五·二五法郎德比貨幣二○·四五馬克俄幣九·四七露布後二點略謂一九二一年十二月在巴黎之道勝銀行曾拒絕付還此類債券之利息於正金銀行正金迭與爭辨始得允付自是以後一九二二年一月一日至十日此項債券照常付兌毫無阻滯乃至一月二十四日正金銀行始在東京接得中國公使之照會謂中國政府據財政部報吿中國在聖彼得堡發行之善後債券爲共產黨沒收者不能有效然此項通吿之到達已在正金付兌債劵之後矣第三點謂此類債券所以聚集於正金銀行之手者全由國際兌換高下之差率促之使然蓋票面所定之兌換率爲歐戰以前之標凖歐戰期中日幣價格陡然升漲歐洲各國人民持此券者咸以兌取日幣爲利蓋斯時日幣價格雖高而兌出時仍須依票面之兌換率也因之歐人手中之債票亦奔集於正金銀行矣第四點正金銀行董事小田切於去年六月底七月二十五日曾三次訪謁董康協商關於此事之補救董康頗認可日本方面所持之理由允籌相當之辦法此項談話曾四正金銀行代表請日本公使通知中國政府備案第五點橫濱正金銀行手中現存之債觺總計如下（甲）自外國銀行轉來者東方滙理銀行一○○·九○○磅道勝銀行一·八九一·一磅滙豐銀行一·六一一磅勃當德公司五七八磅花旗銀行一八七磅派克聯合外銀公司一三五磅佛萊休托辣司公司八一·一磅（乙）日本國銀行轉來者台灣銀行八五七·一磅第三銀行六三七磅服部商會二五○磅住友銀行一二四磅正金銀行一二九磅島商會五○磅渡邊銀行四二磅總計一○七·四七六磅云云聞財政當局對於此事極形憤慨除擬通吿事實外亦預備爲最後之處置而外人方面如安總稅務司及東西有名記者對於正金銀行截扣鹽餘之舉動亦頗不謂然云 
[隴海督辦之逐鹿問題（野雲）]  
　　交通總長吳毓麟就職隴海鐵路督辦易人問題乃隨之以起其經過及近狀有可得而言者用就所聞述之如次 
隴海於各大幹路中位置稱重要今雖東西兩段尚未築成其規模之大可謂首屈一指前督辦施肇曾因有人吿密爲高恩洪逼去易以張祖廉張固參贊該路政久爲人且極精明而穩練任事以來輿輿論尚佳此次吳毓麟繼高長交宣言各路重要位置决不輕易變動其於隴海一路當然不認爲有易督辦之必要無如視耽耽欲逐逐者有兩人焉一爲前任交通次長勞之常一爲現衆議院議員陳策勞與洛吳爲同鄕且甚親密曩之得交次固純藉洛方力現則交次不克蟬聯洛吳乃爲之爭隴海督辦吳勞關係密切益以隴海一路與吳之勢力消長尤息息相關自不能不用一親信人以期指揮如意但今日（三日）閣議上已議定簡放勞氏爲膠濟路會辦有此一舉則無論勞氏是否觖望而在交吳則總算可以繳卷矣陳策之最大靠山爲衆議院議長吳景濓］吳氏爲陳謀此一席竭智盡忠大買氣力連日向交吳絮聒促其提出閣議並促　敬輿代催有時且直接謁黃陂請其主張各方並進不得不仃在前數日勞陳兩氏各挾一大莫與京之勢力旂鼓相當直令交吳左右爲難莫知所措矣 
聞吳景濓方面所以汲汲謀得此一席者其用意有三層㈠則爲打破交通部向來用人之習慣蓋十餘年來所有交通部發表獨當一面之重要位置大都爲交通界舊人非素習工程即富於經歷幾幾成一年不可破之慣例此次吳陳輩必欲一决樊籬以杜其壟斷隴海督辦張氏固亦老於路務具有十數年以上之資格者㈡則爲打破西洋學生派之勢力在交通界任事各員凡屬位置較重要者大都爲西洋學生所佔即非西洋學生出身有所汲引亦必重西而輕東陳氏爲東洋留學生故此次亟欲得一要地期達東洋學生代興之目的㈢則爲現在鐵路方面任事者大都學鐵路工程者多學鐵路管理者少陳固專習管理於日本且在許世英長交通時曾經一度主任敎務於鐵路管理學校自謂資格殊不錯且挾有一定宗旨而來更不能與求差謀事一流相提並論也 
吳毓麟爲人外雖精明而内却老實對於洛陽迭次電傳爲勞氏說話已苦無法應付而受吳景濓等之包圍更覺惴惴於懷今日上午閣議將勞氏調充膠濟會辦還是某秘書爲之畫策才能得此下台辦法迨下午四時有蘇籍國會議員邵長鎔謝翊元赴交部爲此事與吳氏面談吳氏直吐胸臆其問答之詞頗有可紀之價値用亟述之於下邵謝等本籍隸江蘇舊海州地居隴海東段故認督辦易人與路工進行有密切關係首向吳氏提出三點謂有兩點應請示有一點應商榷並有有願先聲明之一點即個人與現任隴海督辦張彥雲無絲毫交情是也第一點關於隴海路工西段且不論即就東段言關係亦至爲重要爲國家計爲地方計皆應將該路早日築成經前施省之督辦許十二月通車旣去任而計畫中變現督辦張氏又許十八個月築成各事正在進行中若再易人則張氏計畫又須打破更不知至何時始可通車矣先生任事以來對於該路有無具體計畫應 
請示第二點連日報紙喧傳隴海督辦有易人之說究竟張氏何以要換擬繼任者何人此與路工有密切關係大言之關係於國家之交通大政小言之亦關係於地方利害興衰所以對於易人一層應請示第三點所欲商榷者即在現任督辦是否有更換之必要吳氏答復對路工進行首言交部之窮行將瀕於破產次言整理辦法擬將經濟實况和盤託也並定下一種理想的計畫以便實施所有築而未完之路工當然設法促其早成隴海東段關係重要更必特别注意對於督辦易人問題始猶不肯直言經謝等續詢乃謂此事我眞大苦吳子玉薦勞我已無法應付總算今日閣議議定位置勞以膠濟會辦勉强將此項問題解决至於吳蓮伯力迫我薦陳策緊到十二分不但迫我還迫敬輿及黃陂試問兩院八百餘人若是人人皆來迫我我將如何語應付呢語至此猝謂謝等君識陳君乎謝答稱不惟相識且同在院内交通委員會並言此事務請貴總長特别注意不要說八百餘人人人來迫總長無從應付即在交通一委員會内共六人除去陳君尚有五人倘此五人者皆來要求得一督辦又將何以應之此事關係國家關係蘇省似乎不能任憑少數人來隨便要求隨便包辦吳氏以其義正而詞嚴連稱不錯不錯繼又言曰蓮伯迫我甚我將用何法回他謝等謂此極易足下即言江蘇議員反對可耳吳謂此言極對好極好極我當卽以此語回復他原任的督辦還是不更動的好晤談約一小時始畢觀於此則知陳氏督辦之夢恐一時不易圖矣（二月三日夜） 
[北大敎職員請審愼解釋羅案]  
　　致大理院長函羅案聲請再議北大敎職員楊棟林胡春林等因是舉聞將由大理院解釋法文以定其是非恃　函代理院長余 
 
 

Page 7

 
 
第一萬七千九百四十六號;中華民國十二年 西曆一千九百二十三年二月六號
星期二 * *棨昌請勿屈於强禦審愼解釋原文如下敬啓者羅案發生棟林等未敢短長於其間誠以案情旣重大而且複雜已交法庭自有公判情實則羅君宜服其辜雖親愛者不得而袒之事虚則法律持平理無屈濫或有失出人人得起而議之無待棟林等之先置喙也惟是旣經法庭爲不起訴这宣布即此案已吿一結束倘謂原處分錯誤或有新證據發現均不難依法别尋救濟乃者先發逮捕之令繼提申請之議事出中樞法庭承命輿論譁然以爲破壞司法蹂躪人權而北京大學校長蔡君元培且因此辭職以申其憤慨國内敎育界又因此而先行紛擾然棟林等以爲敎育界一時之紛擾所關者小而法律所以保障人民之自由苟一破壞即任何人於任何地任何時皆可以受非法之侵陵國家建立十年禍亂相尋生民愁苦猶足以自慰者此區區之法律猶未破壞耳今則並此而將不保自羅君再被捕之後輿論之激昂外人之不平固已播諸見聞而近頃東省特别區法院亦且相詰難聞將由貴院解釋以定其是非天下皆拭目以俟之外人固將以此卜治外法權之可與收回與否國民亦必以此證此後人權之被蹂躪與否而執事適居大理院有解釋法文之權握鑒持衡措施必當此棟林之所信也顧當此暴力橫行之際深慮有干涉解釋之事棟林等所以欲代全國之人而先呼籲於諸君子之前詩曰不畏强禦老子曰以百姓之心爲心惟 
執事念之哉草布區區順候政綏楊棟林徐寳璜胡春林馬裕藻沈兼士蔣夢麟譚熙鴻黃右昌馬叙倫杜國庠馬衡沈士遠鄭陽和陳啓修等百餘人 
[商聯會特别會議]  
　　政府設立之財政討論會近議定以修改稅則後所加之二五進口稅欵撥充外債基金京内全國商聯會及商約研究會以去年關稅會議已經設定以新增之二五稅收墊補裁釐後之收入今忽變更原議將來恐空加二五新稅裁釐仍歸泡影昨日（三日）特在石駙馬大街會所開曾集商下午三時兩會會員出席者二十餘人由會長張維鏞主席首將財政討論會之議决案有背前届關稅會議之情形報吿一過並謂裁釐之時非有一種墊補欵項不可如推翻前議將新加稅收撥作外債基金則墊欵落空事實上商民空增擔負釐卡依然不能裁撤本會旣受全國商民这委托自應妥籌辦法使此項稅收不致移作别用應請共同協商繼經詳細討論决定致函財政討論會訂期多派代表前往說明不能變更前議之理由對外債基金一項請另籌别法俾官商和衷共策進行期達裁釐目的將來特别關稅會議開幕庶不致别生枝節此外商約研究會長王文典臨時復提出意見謂庚子賠欵展緩五年之期至本年一月一日届滿現安格聯已將關餘扣留凖備照期撥還各國關於此事前曾聯絡本國人士組成一懇讓庚子賠欵會各處商會農會敎育會自治會靑年會基督敎會均係該會分子屢以人道公義相號召頗得世界各國人之贊同費數年奔走之力已有一種宣言發刋現在時機已迫萬一安格聯將所扣關餘照撥各國則非但退還無望即展緩亦將不能辦到應卽行發表宣言將已成立之懇讓賠欵會　新召集務將賠欵爭回一面知照安格聯請其勿遽過付以免事實上發生障碍衆均贊同當推定王文典張維鏞章起三人爲宣言起草員决定從速起草希望在　此三個月内發生良好結果 
[王景春陳明整頓東路情形]  
　　中東鐵路督辦王景春日前已出京返任聞王氏臨行時曾具呈大總統歷述自去年接事後對於整頓東路之經過情形其内容分爲四項㈠整頓營業東路計長三千餘里自歐戰以來因路務腐敗每年收支不能相抵自王氏蒞任後極力整頓截至去年底止計收入金盧布爲三千六百餘萬元而支出則减少二百三二餘萬元現在出入已能相抵長此而往可望增收㈡改革幣制沿路車站對於客貨各車之停卸極不完備以致弊竇叢生職員得以從中舞弊現在一律改修所有上下各列車均整有條序並將貨幣一律改用大洋免致臨時折合予售票者以魚肉商賈之機自此法實行後商旅無不稱便㈢添設副處長該路自我國接收後所有車務會計工務機務各處均增設華副處長一席以資助理他如學務電務商務徵收各處尚未增設現在已一律增設並遴選嫻熟人員分别派充各員亦均知黽勉從公無怠厥職㈣改良路警所有該路護路巡警多係臨時雇充不但目不識丁而且對於俄語均不通曉故事事殊形隔膜現在特設鐵路巡警傳習所嚴令入所學習分班輪換並設俄文班次專學俄語以便與車務人員共事以上四項均爲整頓東路經過情形聞此呈已批交交通部查照 
[北京亞洲通信社記者被捕]  
　　京師警察廳拿捕新聞記者自安福派倒後久已不見有此舉動前晚（二日）忽有亞洲通信社記者林超然突然被捕之事據聞林之被捕并未犯有何等大罪在表面上則警廳僅據國務院秘書廳一道公函謂大有在院滋鬧在外撞騙情事即行派警逮捕其裏面祗爲該社前星期曾發表一段新聞攻擊院秘書長吕均觸吕之怒故被捕耳其被捕情形昨晚各家通信社均有記載陸通信社誌之較詳茲特錄於後北京亞洲通信社社長林超然因日前該社通信發有不利院秘長之稿忽於前晚二時由院令交警廳先行逮捕院秘廳致警廳公函内容略謂亞洲通信社社長林超然係前被裁國務院參議上行走因索取徽章在院吵鬧並造種種謠言搖惑社會除一面向法庭起訴外恐林聞風逃逸着警廳先行逮捕拘押云云查林氏任國務院參議上行走於六月一日命令被裁之後曾經甄别委員會甄用及格由前署國務總理汪大燮以院令恢復原職所謂係被裁人員似屬未確至謂林氏造作謠言搖惑社一節查通信社爲新聞機關報吿新聞乃其天職即有傳聞失實之處亦當先請更正當此法統初復新閣甫成之際對於輿論應如何尊重而當局乃不惜任意摧殘輿論界中人引爲寒心均抱兔死狐悲之感聞報界同業現擬召集全體赴院質問吕秘長逮捕林氏是何根據請其明白答復 
又亞洲通信社昨晚有稿詳載林超然前晚被捕情形如下前晚十二時許忽來兩人對閽者謂大牆根陳姓有要函而遞貴社社長林超然林以素無與大牆根陳姓在來昏夜求見實滋疑問當即却而不見只令閽者將函持還閽者隨即向該兩人說明該兩人始自承係警廳便衣警察謂有要公請林總理到廳談話並將通知書交入林當以時間不早却待翌晨該兩人即退而邀約本段巡警十餘人堅將林逮捕而去初不知因何案件也迨林到廳質問何事拿捕始知係國務院秘書廳有函致警廳林係被裁之參議上行走曾因請願徽章事在院滋鬧並謂造謠撞騙除另向法庭起訴外函請警廳先將林氏逮捕以免逃逸警廳即根據此函昏夜捕林暫押於司法處接待室派警監視及昨日下午六時復由警廳移送地方檢察廳經該廳檢察官訊問姓名籍貫後卽諭押看守所靜候偵查現林尚在法部後身看守分所覊押聞吿訴者係國務院秘書長吕某及汪某虞某等三人吿訴罪名係侮辱罪云 
[哈埠特别法院對羅案表示（隱）]  
　　東三省特别法院之設原爲我國收回治外法權之第一步中外咸汪視之而當局則漠不關心經費竟拖延至半年之多職員枵腹從公含苦莫訴高等審判廳長李家鏊僕僕京奉仍無圓滿結果因之外間盛傳李氏無力維持已向奉天提出辭職且有調任赤塔領事之說茲據熟悉内情者云該廳窘况誠已達於極點李廳長能度亦甚消極惟未言辭調任領事之說更無根據職員之肯含辛茹黃者皆以特區法院之存亡關係於收回治外法權者甚大只得奮勉從事爲國家稍留體面近頃政府甘心破壞司法將羅文幹案以部令交法庭再議掀起敎育司法兩界絕大反響該廳職員以政府不但不設法維持且力事破壞與其貽羞於人毌寗解散以謝天下適新法長程克宥日來電强辯力圖掩飾遂致引起全體公憤於勘日電請府院將再議羅文幹之違法命令立即取消否則請明令解散特區法院免被外人譏笑不知政府將如何應付也（程克宥電及該廳勘電均已錄前報茲從略） 
[廣州劇變後之各要人態度（平）]  
　　自滇桂聯軍演出留魏一幕此後劇情變化必多奇觀茲將登場人物彙誌其態度如左㈠孫派人物胡漢民自會議衝突後即避往香港省署因無人主持政務停頓於是政學系乘此機會擬另舉省長一面派人歡迎一面多方恐嚇民黨中人以其手段詭譎昨特派政務廳長李君勉回省召集職員回署辦公如彼仍别舉人則是反對中山與民黨爲敵再謀對待免使假借名義中其狡計魏邦平自被留後仍未釋出蓋因魏爲人慓悍一旦縱出此仇必報故不能不軟禁之現魏之軍隊被繳械者僅巫琦一部其餘如魏覿明張祖榮等仍擁重兵擬集中江門與虎門互相策應以爲後圖鄒魯自二十六日脫險亦避往港所有討賊軍均掩旗息鼓從前形形色色之司令已不見踪跡聞大部份均退駐黃埔李烈鈞日前往汕頭有所活動現仍在汕擬收編賴世璜部以擴充贛軍實力許崇智自聞陳炯退離廣州後即經下令留孫本戎等四旅保守閩境其餘許濟等八旅盡行率領回粤維持粤局其先遣隊先發三天經於二十三日抵汕點計許部大軍當於二十六日到汕惟至二十八日仍踪跡杳然駐汕民黨飛電前方探詢始悉孫 
傳芳聞許軍回粤擬乘虚襲擊福州因此牽制故許一時尚未能啓程李福林自回省後即召集舊部駐守河南現亦站立不住已將所部移防大塘李氏擬仍回福州與許崇智有所商榷云陳策自二十六日出險後即將所管艦隊集中黃埔虎門現桂軍另委麥利勝江防司令但僅得廢艦九艘面已温樹德對於會議事變本處調人地位惟近日林葆懌回粤擬接收海軍故將艦隊集中以謀對待劉振寰雖屬桂軍惟與沈鴻英不相容與民黨爲近現已將所部全調石龍東莞與虎門要塞聯成一氣姚雨平自赴惠州收編楊坤如部隊後頗有實力現聞已率楊部直下石龍聯合劉軍扼守要隘阻止外軍入境觀於上述孫派兵力祗有許部可恃現旣不能回粤惟有恃陳炯明舊部以支拄一時粤軍如一師梁鴻楷四師吕春榮均投入桂派亦可慨也㈡桂派人物沈鴻英自抵粤後頗覬觎廣東總司令一席政學系已紛爲運動擬由中央任命自梁鴻楷吕春榮投入旗下實力更足現各軍官推舉爲粤桂聯軍總司令沈對孫中山始終未有表示其態度可想惟此次桂軍入粤未有搶掠報復等事發生亦足見紀律之嚴明頗知收拾人心也李易標沈軍部下以李爲最勇悍此次首先入粤由旅長而師長而軍長所有征收各機關多由李委人接管政學系均爲之贊襄其勢力頗大古日光自爲沈軍第三軍長後現兼任警察廳李耀漢自爲沈軍第五軍長後現已招集舊部趕速成軍欲恢復肇慶地盤沈榮光自入北江後北江勢力盡入範圍觀於上述則現時兵力自以桂軍爲最雄厚也㈢滇派人物楊希閔態度頗不明瞭雖與沈軍聯絡惟仍宣言擁戴中山昨省會推舉出任維持治安彼亦言用人行政應待大總統主持其舉動頗令人莫測昨李根雲來粤與楊有所接洽其趨向如何現尚未揭曉也朱培德自滇桂軍入粤即兼程東下詎至梧州即聞粤中事變朱氏與民黨接近故亦未能來粤觀此則滇軍勢力亦殊不厚惟滇軍素以善戰聞則桂派亦不能不稍讓步耳現時省城方面盡歸滇桂勢力範圍已無别項軍隊惟兩軍均兵多餉絀亦未易支持粤局前途殊可悲觀去 
[粤省今後之軍政界]  
　　竟有推沈爲兩廣巡閱者自江防司令部會議衝突後粤局又生變公似有務求淸一色之勢名目亦多更改閱廣東總司令一職改稱爲粤桂聯軍總司令表示兩粤一家之意其任此職者當然非沈莫屬聞將來統一後再由中央委任未委任以前則由各將領通電擁戴此等電文經已發表廣東省長則内定李根源李氏亦俟中央任命始允就任現擬林正煊以省議長護理省長財政廳長將任譚禮庭市政廳决定裁撤六局亦隨之廢棄公安局則仍爲警察廳另組警務處此爲粤省中人最近議决之辦法也茲將擁戴電文錄下（一）軍官推戴沈楊電云廣州沈總司令楊總司令鈞鑒省議會各機關各團體公鑒吾粤不幸遭陳蹂躪陰霾瀰漫日月無光我軍奉命興師爲民除暴如天之福幸吿成功惟是師旅雲屯謠言時起瘡痍滿目反側未安非得元勳閫帥負責整理則餘孽末由肅淸軍務無從收束民治實現期以何時省議會議長儉電主張孫大總統未回粤以前公推沈總司令以粤桂聯軍總司令名義楊總司令以滇軍總司令名義出任維持具見桑梓關懷折衷至當日光等極表贊同伏懇我總司令俯念粤局艱難勉循衆請力肩鉅任日光等謹率全體官佐士兵一致擁戴職責所在祗知服從命令捍衛鄕國不知其他耿耿此心仰祈垂察臨電迫切無任主臣軍長古日光沈榮光李易標·師長吕春榮張天驥·旅長麥勝芳張希栻莫雄唐洪亮馮保初袁帶梁若谷袁彪鄧耀坤關文羅輝堃場勝廣曁全體官佐士兵等同叩全印（二）陳濤等推戴沈鴻英巡閱兩廣通電云萬急北洋京黎大總統國務院參衆兩院·上海孫中山岑西林先生均鑒兩廣旅津滬港澳各同鄕兩廣省議會兩廣各軍長各總司令廣州滇黔軍各總司令各司令各師旅團各審檢廳長各統稅局長各縣知事各參議會各機關各團體各報館均鑒兩粤一家休戚與共陳逆肆虐鬩牆見譏地方糜爛生靈塗炭凡有血氣莫不傷心今幸天心悔禍民氣激昂聯軍東下陳逆敗亡環顧廣州大軍雲集各戴一尊羣龍無首各懷意見險象環生不早綢繆噬臍何及軍權果能統一庶政自易推行桂省雖獲粗安人心尚未一致言念及此倍切擔憂公民等眷懷桑梓度勢審時必須得一威重大員巡閱兩廣東西兼顧粤桂融和始克有濟獨是茲事體大尤須付託得人方能統一軍政福利邦家公民等不揣冐昧謹代表兩廣人民之公意公推沈將軍鴻英爲兩廣巡閱使以慰民望而顺輿情蓋沈將軍籍隸恩平遷居柳江在桂統兵勳勞卓著在粤任事尤有政聲護國護法厥功尤偉援湘援贛中外知名此次討陳異當出力聯軍將領尤爲推重論屬地主義則原屬粤人論屬人主義則資深望重以之巡閱兩廣必能勝任愉快萬懇黎大總統俯順輿情立予任命并懇孫岑兩先生曁兩廣省議會軍政學工商各界各機關各法團一致通電公推俾兩廣人民早出水火無任盼禱公民等純爲兩廣治安前途起見絕無絲毫成見於其間區區愚誠幸垂鑒焉兩廣公民陳濤吳頌棠劉蔭棠歐潮何仲賢張吉光廣西梧州總商會自治協會蒼梧縣議參會董事會農會工會曁廣州代表伍仙池肇慶代表李耀星韶州代表蔡春生高州代表鄒文雷州代表黃宗海瓊崖代表梁炎芳欽廉代表陳桂森潮梅代表林笠樵梧州代表張和羣桂林代表陳智偉柳州代表秦樹中潯州代表張建德平樂代表廖振榮南寗代表馬如龍慶遠代表林炳光桂林代表曾福蔭等同叩感 
[長沙通信（華）]  
　　退伍兵索餉風潮益烈湘省退伍員兵索餉風潮自二十八日下午經軍警解散之後政府因其有於二十九日再行集合游街之議故又於是日十時許派二十二團武裝兵一連警察廳巡邏隊兩排先後至敎育會坪凖備將其解散不意各退伍員兵是日集合特早至九時左右卽已到有三百餘人首由總代表吳朝圭高飛鵬等（按該總代表四人於二十八日軍警解散該員兵時曾將其暫行監視旣經解散之後卽行釋放）報吿政府對於存餉藉詞拖欠·及以武力解散同人等種種不合情形畢即行整隊出發遍游城廂内外以白旗二面爲前導旗上大書一「湖南護法初級退伍員兵乞丐團游街會」字樣沿途大呼種種不滿意政府之語直至下午四時始回敎育會坪約定次日再行集合游街而散是日該退兵等旣集合特早軍警到會稍遲故未能解散至三十日上午九時第一師司令部及衛戍司令部即各派兵一連手持大令分駐省敎育會坪兩旁警察廳亦派全副武裝警察守護省敎育會正中鐵欄門口以資彈壓守候約一句鐘之久各退伍員兵又陸續到會十時左右又集合四百餘人由總代表吳朝圭周彪等指揮整隊出發在場軍警原擬將其解散旋因其秩序旣甚整齊各退伍員兵等又以同類之情相感故並未加以干涉俟該員兵等出發之第始各自撤去該員兵等隨走隨呼謂因政府不發存餉致令我等乞食請各界同胞主張公道等語此唱彼相有如連珠觀者無不爲之動容計大隊由敎育會東街入營盤街經湘春門出北門至烈士祠時繞祠游行一周大呼「先烈萬歲退伍員兵生不如死」者三聲極凄切聞之至有泣下者在城外游行之後入太平門經路邊井黎家坡至學院街至憲司令部前坪時天色已經不早遂自行解散並約定三十一日早仍在敎育會坪集合游行城廂東南一帶游行期滿後（三日）即照前次所議决者實行按日上街乞食每十人爲一組分途出發不論時日至政府發給存餉之日爲止其乞討之處僅以各團體及商店爲限私人住宅槪不往討似訿堅持究不知其將若何結束聞政府方面以當此年近歲逼之際深恐因此釀成事端擬即實行嚴厲對付已提出政務會議討論辦法 
[南京快信]  
　　陶家瑤又來寧住下關某飯店陶之贛長不久可成事實 
　　中山派赴北京代表徐固卿昨由寗返滬 
　　齊督聞周自齊歸國抵滬日内由寗北上特派人預備招待並電滬速駕昨軍署接周復電定今日來寧齊督已特派汽車赴站迎接 
靑年會全國第四届幹事大會今日在金陵大學開幕　　計各省到會代表一百五六十人聞齊督定六日下午二時在督署會議廳開會歡迎並預定十一日閉幕 
　　日前某營兵士因酒醉在某妓家滋擾經齊督軍察覺除將兵士斥革嚴辦外連排長亦已撤差營長受記過處分 
　　張孝若昨日抵寧卽赴軍署晋見齊督 
　　丁乃揚今日回揚 
　　江蘇全省學生聯合會於昨日午後二時邀請各界人士蒞會歡迎北京學生聯合會代表李國瑄屠安北京大學學生會代表王汝璵黃日葵四君當由代表等報吿由天津濟南來寗聯絡各界預定之三種目標㈠驅逐彭允彝㈡改造國會㈢運動全國敎育基金獨立希望各界援助輿論鼓吹一致進行 
　　第三混成旅因駐防外屬未及舉行秋操定自六日起至九日止在朝陽門湯水鎭補行 
　　聞財廳因年關財政窘迫日前特派何文炳赴蘇向大陸銀行借欵十萬元以國稅作抵刻已妥洽匯欵來寗　　海軍總司令部以寗居上游江防緊要昨令第一艦隊周司令飭高調辰宿列張魚雷艇四艘迅關寗垣聽候調派出巡以重防務 
　　敎育蔣廳長昨通令各縣知事督促勸學所速行籌辦農村師範學校設立籌備委員會 
　　敎育廳昨奉部令重頒敎育講演規程㈠鼓勵愛國㈡勸勉守法㈢增進道德㈣啓　美感㈤提倡實業㈥注重體育㈦勸導衞生㈧改革學制 
 
 

Page 8

 
 
第一萬七千九百四十六號;中華民國十二年 西曆一千九百二十三年二月六號
星期二 * *自由談 
[一知半解] [  逸]  
　　統計全世界之報紙·每百種内·有六十八種·用英吉利文· 
[三言兩語] [  鵑]  
　　外團對黃郛長外說資格稍淺但頗有朝氣朝氣二字評論很不惡我們國民也是樂聞的可是現在的政府暮氣太深了所辦的一切事都是鬼鬼祟祟好像全在夜深人靜魑魅横行時做出來的難得有一個閣員頗有朝氣或能把暮氣减少些只怕這朝氣太薄弱一會兒又攙入了政界中齷齪的空氣便也變做暮氣了 
[塞外見聞錄] [  嘯天生]  
　　且斥之曰人必自侮物必自腐若輩爲虎作倀引狼入室置祖宗邱墓子孫衣食於不顧貪一己之利慾不卹脅肩諂笑於外人之前爲亡國奴之先鋒上以是行下以是效亡國家者必此輩也舌人怒憤憤去越朝鐵騎大至孤屋重圍如臨大敵主人亦率其壯男閉門相持自朝達暮洶洶莫已主人攀垣而語曰三軍可奪帥匹夫難奪志今日之勢固成螳車然非殺盡吾族者此地不可得也若人一朝得志急於弄權須知迫人太甚者即三尺童子亦當挺而走險願君繞道留爲異日相見地可乎垣外人初以威脅繼以利誘復益至萬金乃至萬五千金最後益至二萬金主人終不爲動惟深溝高壘以相禦垣外人碍於國交亦莫可如何舌人乃進計曰吾華人有恒諺中國百姓怕官官怕外國人外國人怕中國百姓君何不擇其畏者而治之彼人鼓掌稱善翌日邑尊來主人匍匐迎之邑尊曉以利害動以義理主人曰邑尊食祿於政府政府囿於成約固不容有所反復然老人爲自由人民缸窰爲世傳家產老人有自由處置家產之權吾不願敗吾產國法所不能處治也吾原知大厦之傾非一木所能支持且外人假道决不能因吾一人这作梗而中廢吾之出此亦欲以警一般熱中利欲賣國媚外之徒知所慚阻老人誠不肖不足以上體君心願君治吾以違令之罪粉身碎骨亦所不辭他非吾所敢聞命也邑尊固亦讀書　子粗明大義見老人之義正辭嚴語亦爲之塞唯唯而退圍亦解自是村人奉老人爲長老人訓村人以自治之義創齊心會農隙講武捐資講學烽警相聞保障一鄕其時也外人闢路南北相啣東西相接漸近老人耕牧之鄕外人知此老頑梗不可攖其鋒乃繞道避之其地羣山四繞一隙中通苟非經老人地者則當穴山而過山厚不可通卽通亦非數十萬金不可且不可期以歲月主其事者焦灼萬狀百計思有以中傷之而老人不之知也 
 
[等　游戲動而不定图]  
[記明星二次出品（下）] [  爽秋]  
　　歐美影戲實從「劇團」「馬戲」蛻化而來故動物加入劇中咸能聽人指揮如虎豹獅象貓犬猴鴿等類皆善體人意馴如家禽中國影片加入動物自此劇始惜未經訓練尚難做戲此宜於平日養成未可倉卒引用老活怪頭下有頭想入非非一經揭穿堪發一噱公園之醜男女所塗之顏色太濃厚雖屬有意取笑總以自然爲佳顧振聲確係一滑稽材料飾大小田臉上有戲雖居配角亦顯精采滑稽戲有文武冷熱之分武力爭勝熱鬧紛耘易傳流俗歡迎而價値不高文秀冷雋小處見長祗合識者欣賞而難以從事爲迎合社會心理計自以前者合算爲提高影戲價値計吾人願提倡後者惟人才材料應雙方並重有好人才而無好材料期爲限制人才有好材料而無好人才則係蹧蹋材料又觀滑稽戲當注重其引人發笑處而不可偏重情節國人每喜批評滑稽戲之情節而置動作神情於不論未免眼光錯誤也鷓鴣君富有舞台經驗擅長「陰險」「莊嚴」兩路角色若專演滑稽戲亦似用違其長「玩童」飾者爲但二春年纔六齡乃涂亭君之杜宇君之重孫此子於「海誓」劇中曾一現觀者已覺其玉雪可愛今爲劇中正角居然大顯身手此本天性非關人力然要覓此等人才正不易多覯箭射水果玩弄警察以鞋易犬等塲皆能發揮童子狡獪之心惟口食食指扭揑作態則近於女性非男童所應有此劇穿插頗具西洋色彩光線取景均佳飾警察之某君自己先已忍俊不禁似不合劇中人身分也 
中國影戲團體雖已紛紛繼起然大多一劇攝成即陷於停頓狀况能專心一志積極進行者環顧國中祗一明星吾人對於中國影戲事業頗具熱望對於拆忠於中國影戲事業之團體如明星者知其必有大功吿成之一日吹毛求疵於心不忍趁時貢獻或能爲涓涘之一助乎 
小說 
[社會小說人間地獄（三○一）] [  娑婆生]  
　　第四十四萬恨千愁縈腸難入夢一生九死剖腹苦求胎黎宛亭道你大槪今天到那裏去看了變戲法回來了月箏道不是我是從醫院回來的黎宛亭還呆立在桌角邊聽月箏說張二寳用牌拍拍桌子道四少我打了三筒了你要不要怎麽你儘立著不坐下來呢坐下來一樣可以講話呀黎宛亭笑著忙歸座道我到聽呆了忘記打牌一件事隨手摸了一張牌打去緊著問月箏看見破肚皮的事月箏道中央銀行裏的蔡大人四少想必認得的宛亭道不認識柯蓮孫接嘴道哦就是那福建人有點小鬍鬚的蔡桐村嗎福建人有兩個姓蔡的一個老蔡是個海軍裏帶兵船的將宫一個小蔡京是他你說的大槪就是這小蔡了月箏點點頭道是的是的蔡大人一向是做我的他那公館裏我常去蔡大人有六位姨太太内中五姨太太他也是堂子裏出身他同我最要好最講得來蔡大人也最寵愛他蔡大人雖然有家當雖然討了六房家小但是仍舊一個小孩子全沒有小孩子多的人家瞧小孩子最不値錢反覺討厭那有錢沒子的人家想一個小孩子比想發財的心思還要急蔡大人是認識不少外國朋友他那朋友當中不少是懂得醫道的蔡大人爲求子起見自己也不知吃了多少藥水藥丸幾位家小也不知吃了多少藥餅藥片用盡了方法仍舊養不出半個兒子蔡大人也弄得莫名其妙後來爽性請外國醫生將他幾位姨太太一一的考驗過究竟有沒有生兒子的希望誰知西醫考騐下來說起來眞眞有趣他說六位姨太太當中一二三四六這五位姨太太是養不出兒子的只有五姨太太還可以養兒子不過養兒子的機器也要收拾车收拾修理一修理張素雯在旁聽了忍不住的笑了起來道從來未曾聽見說過有修理這種機器的司務黎宛亭道你莫打斷他的話頭且聽他怎樣修理月箏又道修理的這句話不要說老四聽了要好笑當時連我聽了也好笑誰知這蔡大人是留學生出身再相信外國人的話沒有了便間怎樣修理的法子外國醫生道吃藥打針一點用處沒有只有剖開肚皮施行手術方能收效包你修理以後不到一年一定可以養一個大胖兒子蔡大人聽了這話回來便對五姨太太如此如此這般這般講了一遍五姨太太聽了又驚又喜喜的是一淘生六家頭那五家頭這一輩子沒有養兒子的希望只有他還有這希望現在蔡大人已經是最歡喜他的了望下去那五位姨太太休想能奪他的寵愛不怕蔡大人變心驚的是自己的機器也不能算靈必須修理收拾方能養得出究竟自己血肉之軀與銅澆鐵鑄的機器完全不同剖開肚皮這種頑意見是九死一生怎麽可以輕於嘗試雖然外國醫生用悶藥將一個人麻死過去開刀動手不覺得一些苦痛但是這悶藥上了上去簡直同眞個死了一般萬一悶了不得回轉來那末機器就算修好了開機器的人也沒有了一部死機器有什麽用處豈不白白的送脫一條性命因此又不覺大吃一驚不敢回答蔡大公的話依著蔡大人的意思恨不得立刻就呌五姨太太到醫院去剖開肚皮呢張素雯聽到這裏道嗳呀不要說眞去剖了我聽了也嚇煞哉 
談屑 
[年糕] [  茸餘]  
每逢陰曆年終人各爭喫年糕糕與记諧音取其年年高之意也惟四顧環境實無高之可言政局則每况愈下人物亦一蟹不如一蟹小民生計亦愈趨愈下喫糕而不高糕誠不利也 
或曰否我國亦有年年加高成績在焉國庫如洗債臺愈築而愈高他如武人之氣燄高政客之手段高社會之生活程度高噫得若是種種之成績雖欲喫糕難以下咽矣 
 
 
 

Page 9

 
 
第一萬七千九百四十六號;中華民國十二年 西曆一千九百二十三年二月六號
星期二 * *   
 
 

Page 10

 
 
第一萬七千九百四十六號;中華民國十二年 西曆一千九百二十三年二月六號
星期二 * *國内要聞二 
[川省憲草委員會開幕]  
　　四川省憲法起草委員會一月十日在城南文廟前街聯合中學校内文翁石室開正式成立會是日各界人士蒞會參觀者頗多而女生僅一人焉午後一鐘舉行開會禮起草委員籌備委員及來賓依次就位舉國旗奏國樂樂畢各員及來賓各國旗有三鞠躬各員來賓互行一鞠躬各員及來賓依次就座次主任籌備員劉成勳報吿前此制憲運動之經過由籌備員向楚登臺陳述略云今日省憲法起草委員會正式成立又承各界人士惠臨此實川省自治史上莫大之光榮惟起草委員會之所以遲至今日始獲成立者蓋亦有故依據省憲法會議組織法起草委員會以十三人組織之而議會所選起草委員有外省人或本省而寓居省外者籌備處去電敦聘或覆電辭職或則連電而竟不一覆毫無表示電聘往還致稽時日故前本定十二月十日開會繼又延至今日始得正式成立而起草諸公亦各將袱被移入會内聞將扃門石室一意草憲此種精神令人佩仰無旣回憶民國十一年來之時局非護法與毁法之爭乃自治與代治之爭集權與分權之爭至其最後勝利則終操於多數之民意今川省起草憲法乃爲百年根本之計純屬政治根本改革問題蓋欲從制度上謀澈底變動嶄新建設以期造福於將來也以後川人之生死利害全繫乎此前省議會草定制憲程序於是羣起而詆議會爲包辦不知制憲層次起草後猶須審查會之審定人民總投票之批准此任何人所不能包辦者也其致此蓋多緣於誤會耳復次省憲聘請學者起草之意蓋欲以科學的方法而爲科學的立法如美之十三洲中早有所謂立法圖書館或專事供給立法參考或從事起草常設局子之類是此次起草諸賢悉經騐學識兩皆具備惟望以環境爲標準以歷史爲根據斟酌損益而制成一種適應環境符合歷史之川省憲法但就現在局勢觀察將來縱有極剛性之憲法恐亦未能盡其朿縛馳驟之力而使野心家俯首就範第憲法雖不能言總有護法者起而仗義執言是終不足慮也望起草諸賢可勿顧及將來毁法者之若何而惟秉筆直書之制成良善憲法保障全川福利再者前孫中山先生創爲五權憲法之說於普通三權外更增考試彈劾兩權其意本至精審惟吾國學子講習法典未聞斯義遂多以爲贅疣中山在外國時曾以此說持吿留學生羣亦以前所未聞擯而弗道此次湘省制憲亦未採用第就愚觀察川省最宜採用此種五權憲法望起草諸公斟酌採納蔚成美憲此個人所希望於起草諸賢者如是想到會諸君亦必具同一之希望焉次主任籌備員劉成勳致祝詞次起草員吳玉章演說略謂承本會同人公推特代表全體略道數語制定省憲百年大計同人等力薄任重心滋惶惑第經謬膺推選自當竭其心思才力殫精從事以期無負所托夫憲法有其形式有其精神形式托於條文而精神則寄於社會社會基礎原有二種一爲法律的一爲道德的法律所以懲惡於旣往道德所心勸善於未然欲求法典之實施必有待於良善之社會須人人有見義忘利之志勇於爲善之誠能見義而不辭蹈湯赴火之苦見不義則雖天下而敝屣視之社會旣善法律之效效將來使川省憲法成爲光榮之憲法則惟望社會上一般人先養成有一種守法弗愉之精神繼由來賓省議會議長熊曉岩演說略謂川省制憲過去之波折泰半由於大多人之誤解向籌備員言之已詳無俟贅陳茲當略述本僵制定制憲程序之意恉其層次分起草審查總投票三種起草之必要聘學者而不屬諸普通立法會議蓋由議會人物複雜黨派紛歧不若以之付諸少數學者較爲順適且制憲乃百年大計尤非有識騐宏富眼光遠大頭腦冷靜之學者不足以盡其事此三種程序中以起草爲最重要審查會對於草案之審定僅能爲有限制的部份的修改此不過一種形式手續若夫總投票則更爲有名無實之形式矣故審查與總投票其手續雖亦繁重第起草會倘能擬就完善之草案則將來審查與總投票時必可減去無限困難此愚所以於此三種程序中獨認起草爲尤重要者也今草諸賢盡皆學識懿粹慮遠思深本無俟愚之喋喋而憲法内容繁博亦且　從說起茲僅有一言爲起草諸公吿者即制憲有極大困難之點當今政想新潮波譎雲湧例如往昔之代議制度在今日已受根本之抨掊而創制布憲所以應付環境之因難解决目前之問題又不可純恃理想唐慕　說若專以個人理想爲標凖則歐洲憲法無一完備者即最新德奥兩國憲法亦殊不能令吾人滿意第憲法旣在解决現實問題自當針對目前以創制庶乎行之而有效但憲法者又百年之根本大法也一面固應注意現在而一面尤宜矚目將來方能行之久遠昭埀異禩顧及現勢而不侷促於現勢慮及將來而不徒鶩於將來詳審現勢並計將來遙慮將來兼顧現世雙管齊下斯爲得之機緘所在是惟望於起草諸賢之匠心巧構折衷斟酌此愚個人所見於省憲者如是耳次宣吿禮畢遂撮影散會 
[豫省預防春荒辦法]  
　　國聞通信社開封通信云豫省匪亂年荒民生窮蹙雖經中外慈善機關極力籌賑無如地廣人多統計災區當居全省十分之七本年（指夏曆而言）秋後無雨二麥未播東北雖有麥苗不足十分之一西南則赤地千里竟無一株之麥豫西巨紳張納英前有於省中辦一籌賑機關之議詎賑欵毫無仍未能着手籌辦近據中西籌賑人員詳細報吿本年冬季雖糧食昂貴民間因存有高梁若干尚可支持殘冬約計舊曆明年二月以後二麥旣絲毫無望秋收又遙遙無期如果省中長官無切實辦法不獨西南二道民人挺而走險東北二道之中亦必有極大之禍患兼以近日糧價飛漲外省糧食旣經禁運本地又無存糧可食其饑荒之現象必有不堪設想者連日省中當局對於此事極力籌議又經中外慈善家疊次開會聞其議决辦法仍以平糶爲唯一要義其次則以速籌巨欵爲明春施賑之用但基督敎會懷履光君之意極力主張試種春麥爲補救主體以平糶爲後援以採購外省糧食爲平均糧價之要舉當由省長會同督理一再商酌深以爲然刻已分令各縣一體遵辦其要點如下㈠試種春麥此項春麥種籽由省長派員赴直隷採購從速運回以便分發各縣㈡調查各縣倉穀數目限半月内一律呈報到省以憑核計㈢近年以來各省對於糧禁極爲嚴厲汴省則至今並未禁運現擬咨商晋直鄂湘蘇等省暫弛糧禁半年一面派馳赴各省調查糧價何省價格相宜卽趕緊派員採買並聞省署之意擬先到晉鄂　皖蘇五省調查如果湘皖大米價格相宜卽先到該省購運㈣此次汴省災象實爲數十年所未見因從前災區之苦不過無衣無食今則大半爲匪所害不獨赤地千里且有全村爲匪焚掠至今全村無一人者慘苦情形亘古罕見據懷敎士演說明年（舊曆）自二月起至九月止汴省各縣貧民必有數十萬 
人急則成匪如果不速辦工廠以安其心則明年河南全省必成土匪世界因之籌辦工廠較以上三事更重省署對於此節京甚焦灼聞已通令四道尹籌議一面令知各縣速邀紳商會議至如何辦理尚未定章程也 
[孫傳芳仍謀武力入閩]  
　　自政府發表孫傳芳會同薩鎭冰劉冠雄辦理閩省善後明令後孫傳芳即指揮所部凖備出發月前曾電閩省當局許王臧諸人將光澤經延平達福州路綫先行讓出以免主客誤會在孫以爲王永泉臧致平旣有服從中央之表示援閩已成過去名詞同爲一家可以實行入閩乃竟不然當常德盛軍敗績盡失邵武泰寗建寗光澤）均黎川界）等縣時許崇智部許濟追擊幾入杉關後經周蔭人蘇團救應許軍始退八十里各以杉關得勝關爲界不相侵犯現王臧尚無表示許軍則已在上游增援預備抵抗保洛得此消息極爲注意急電蔡（成勳）孫（傳芳）周（蔭人）妥籌防禦吉安第九混成旅已開贛南原駐廣信之綏遠王麟慶旅開吉塡防蔡成勳擔任贛南防務孫則專籌贛東軍事張克瑤旅集中鉛山防閩崇安浙盧初聞孫至撫州懼不利於浙曾切電政府阻止繼又派潘國綱師增防嚴衢東日孫傳芳部駐省南關第五團）團長盧香亭）已開三江口其駐三江口第八團（團長謝鴻勳）先日開往撫州張克瑤旅二日由省開拔聞經東鄕餘江進駐鉛山廣信據聞周師已與閩許光澤軍開戰去年贛南戰役波及贛西贛北贛東各縣惟廣信府屬尚稱寗謐今亦不免戰事贛人何辜常受軍閥之賜是可痛已 
[日商務員批評中國禁棉出口（續）]  
　　要之中國產棉數量按平常收成約有六百萬擔上下雖年成有豐歉大约其供給紡紗原料之棉花計有二百五十萬擔乃至五百萬擔據農商部一九一六年統計全國耕作地面積爲一四七三一九四○○○畝而現在植棉面積爲二九二六三○○○畝卽僅占耕作地面積百分之一九九又就主要產棉地江蘇浙江湖北直隷山東諸省而論其總耕作地面積爲四九五三○○○○○畝而現在栽培棉花面積不過占有一九九○○○○○卽占百分之四而已觀此情形可知苟一方認眞從事改良棉花品質一方再推廣植棉區域則產棉額再增數倍直非難事 
㈢中國之改良棉花運動觀近年世界產棉狀况（據美國政府調查）一九一五年計共產一六○○○○○○包（一包五百封度）又一九一六年達二○○○○○○○包而美國產棉占其百分之七十可知該國植棉之多而查該國產棉之進步亦屬近年之事實即於一七九二年棉花出口額不過計二百七十五包然於一八○○年增至三萬六千包而一九二一年出口至七百九十萬包之巨其增加之速度可謂高矣 
今將中美兩國領土面積並棉業情形列表比較如左（總面積以一方哩爲單位農用地以一千英畝爲單位棉花出口額以一千包爲單位又下列中國面積含有新疆蒙古東三省不含西藏靑海） 
國别　　　　土地總面積　　　農用地　　　　　　　植棉地　　　　　　　　　棉花出口額 
美國　　三五七三○○○　一九一一年五八三一○○　一九二二年三四八五二　一九二一年九九七○ 
中國　　三八七一○○○　一九一六年二一九四○○　一九一六年四八七六　一九二一年二○三兩國國土之大在相彷彿之間而農用地中國不達美國之一百分之三十八植棉地域中國僅占百分之十四至於棉花出口數量不過其一百分之二·三而已 
中國初見提倡植棉栽培之改良在民國二年（卽一九一三年）當時總理熊希齡氏樹立產業保護政策極力唱導棉鐵主義使農商總長張謇氏專講求具體的進行方法卽同年一月發布公司保息條例助成紡紗廠之發達更發布植棉奬勵條例支給奬金與種植優種棉花者按畝付銀二十仙等所施政策得法因此團内棉業漸向勃興之路 
又在民間亦有提倡棉業之運動如中國紗業聯合會及棉花改良協會寄附補助金與東南大學以爲該大學試種棉花之用更如公立農業學校亦設棉業試驗場研究植棉事業在個人方面無錫有榮氏經營之農事試驗場又如楊氏所設之植棉塲又如新近南通張氏之開墾事業及穆藕初等之植棉改良運動現在陜西河南方面植棉成績頗有可觀上市佳良之棉花不少是　中國棉業之將來可賀之好現象惟推廣棉業至中國全土尚須許多努力與相當年數况近來紗業膨脹發達頗爲迅速故植棉事業究與紗業有不能並驅之槪 
㈣植棉事業不振之原因植棉事業固不能與紗業並進而同樣發達但終可望發展至其發展遲鈍之原因其主要者約如下所述㈠中國政情久不安定而近來更有紛亂之槪不但不能施行何等產業奬勵策而且在民國三年所發布植棉奬勵條例亦置諸不顧而有成爲一紙空文之狀况㈡農事改良上指導不得法如農業學校農事試騐場等養成農事技術者之機關並農事改良機關數目雖多惟此等機關與人民間無甚聯絡所謂棉種改良耕作法講求只在試騐場之一隅實行且此等機關因經費不足或因其組織多歸該機關主任者之支配一切事務均視該主任者私利關係决定辦法不能充分實地宣傳或敎導及一般人民故在農民方及面常　『與我無關』之熊度者甚多㈢近年各省兵亂及匪患相繼不絕而陜西河南直隷等主要產棉地方亂事尤見其多人民被兵匪驅逐或村家被災財產被掠者比比皆是因此有不能收穫其所植棉花者又收成雖佳而有不能輸出售賣者至若欲望其籌畫斯業之進步更有所不能矣㈣近來中國人士中研究工業技術者甚多工塲經營之風眞有日進之勢惜彼等大多數輒以爲中國地大特博而不注意於開發未開之寳庫就中如棉花近來雖覺有提倡改良之必要然而未嘗籌有具體之辦法致眼前紗業之發達均受原料不足之憂 
㈤棉花出口禁止之是非近來因紡紗原料不足其價格昂漲卽紗價市况依然不振無法合算陷在苦境故華商紗業聯合會有向政府請願棉花禁止出口之事此項請願於一方面觀察固有理由可得一般之同情然若一觀察棉業實情此等舉動不但不能認爲有意　且有阻害將來棉業之發達而在農業方面更足使現在之寰態推墮於更下一層之悲境（仍未完） 
[浙省敎育會新事業]  
　　浙省敎育會因省立各學校均放寒假即利用此時機招集在家學生相與研究學術其設備之計畫㈠名人講演會㈡世界語研究會㈢外國語研究會已由鄭宗海會長曁李陸兩副會長延聘敎師分日舉行並對於學校敎授擬仿行道爾頓制調查滬淞中學已在試辦擬請該校敎員沈仲九來杭講演至新學制課程草案及敎育團公有林事件原定二月五日下午開評議會討論因是日爲雪所阻簽到者祇副會長李傑評議員王犖鄭夷爭傅炳新盛在珩及幹事蔡敦辛葉識荆等數人不足法定人數未能開議惟定於星期三由各敎育組開會除敎育行政及小學中學師範專門職業女子等組須另行推員組織外所有幼穉敎育社會敎育及敎員生活敎育經濟四組决定先行成立該會通函各組員云警啓者本曾分組研究前經評議會議决先行組織四組並公推執事擔任某組曾專函敬請夙仰熱忱定荷贊同茲定於二月七日下午二時在本會集議務希蒞會協商進行無任公感名單如下幼稚敎育組王素貞應卓肅許碧雲陳毓梅社會敎育組張均陳純張衡王犖敎員生活組程耿何炳松葉謙袁新產敎育經濟組李傑李次丸馮學壹阮性存 
地方通信 
[松江]  
　　裁汰偵緝餘聞縣警所裁遣偵緝隊留用探目王長慶沈金榮兩名並令兩探目推舉得力探警李龍海楊金壽沈壽生任才生四人分派城廂四分駐所服務其餘一律遣散正擬將留用各探警姓名出示布吿間而四人中之沈壽生忽因在外攔截烟土被人在二分駐所控其行凶攫物縣警所得悉後立飭二分駐所梅巡官迅將該探警捕解重懲以儆不法一面另送李鳴鳳抵補沈缺仍行出示布吿以杜已汰各探之假借名義在外撞騙　　電燈公司換新機電燈公司添裝十六支光一萬盞之新機業於本月起開火試驗惟在試驗期内燈光不時間斷西外各商號以現當陰曆年底商家正在結賬電燈關係重要故於二日下午在商會召集臨時會議决辦法五項即日函知該公司查照旋由公司復請商會於三日下午仍邀原議諸人與公司經理面商辦法届時即由公司經理出席商會報吿試燈改於上午舉行當可照辦並與各商董公同討論議决下列兩案一爲公司擴張營業後對於地方公益稍盡義務一爲試燈期内燈光或有間斷之報酬亦經議决㈠由電燈公司於西車站馬路上裝置公共電燈樹桿接綫等費槪由公司擔負至遲於陽曆四月底開點點費則由市公所擔任㈡已樹電桿未裝路燈者公司改用新機後當添裝路燈二十盞材料由公司捐助點費則由地方籌集其裝置處所亦由地方與市公所接洽指定云 
　　縣敎育會議决案縣敎育會於四日開職員研究會議决案如下㈠職員會（甲）督促報行十一年度議决案决議俟審查後次第執行（乙）社會敎育股進行宣講事宜案决議由會呈請縣署令行圖書館長轉請巡迥演講主任於社會敎育股開會時出席共同討論進行辦法（丙）籌欵贖路案决議於每校學生學費項下帶收百分之五由會呈縣通令各校照辦（丁）中國留學生指導會徵求民國六年國學校調查表册案决議由學校敎育股製表具復㈡研究會（甲）審查員徐潤王志尚報吿縣校日課表採用分數制之審查意見案議决由會印發原吿書於各校斟酌施行並抄第二師範區小學敎育會（乙）二高理科敎員擬具小學理科學程案議决此案於第二師範所擬理科學程相同當照復省敎育會理科研究會 
[蘇州]  
　　太湖局令飭保護水標太湖水利工程局督辦王淸穆分令吳縣無錫武進江陰宜興崑山當熟等縣文云照得本局設立各站水標原爲觀測上下游各河水位變遷起見前經通令切實保護在案茲據各站紀載員報吿近來時有被人移動毁壞等情查此項水標均經派員測勘擇要設立倘有移動或竟毁壞勢必重行測勘所受損失甚巨合亟通令該知事遵照迅即轉飭設備水標各處之地保務須切實保護云云 
債案抗吿駁斥工巡捐局工程科長蔣栢年曁該局會計員金祖芬前被包造南新橋工頭陳傑三在吳縣地審　控吿有朋比詐欺情事即經該廳訊實判處金祖芬徒刑四月詎金不服提起上訴復經該廳二審判决處金祖芬徒刑十月蔣栢年徒刑四月在案惟工巡捐局積欠工頭陳傑三之工資迄未償還故陳又在地廳狀請嚴追而該局董事長蔣季和大爲不服即在原審衙門提起抗吿聞吳縣地審廳民庭已於二月一日牌示將該抗吿案判决如下蔣季和與陳傑三債務案判决主文抗吿駁斥 
　　公賣局遷移江蘇第三區酒烟公賣分局長王鼎臣以該局房屋狹窄不敷辦公爰特覓定游馬坡巷房屋一所雇匠修飾一新已將器具雜物及案卷文牘等件飭役遷入新局矣 
　　相騐刀傷男屍蘇鄕觀音山小王家浜三日發現無名刀傷男屍一具經該圖地保報請地檢廳蒞騐黃廳長當派張檢察官帶同錄事檢騐吏等於四日下鄕騐得該屍年約三十餘歲身體魁偉頭部與咽喉共受數十處刀傷血肉糢糊大腿上有刑杖板花兩處兩足亦有脚鐐痕跡屍身下面有血跡一攤顯係謀殺後抛屍此間騐畢塡明屍格並在屍身邊抄出印子錢之手摺一扣一併帶回存案并令地保備棺收殮一面咨請水陸軍警一體嚴緝兇犯到案懲辦 
　　緝獲盜犯五名吳縣警察偵緝隊排長李雨生水警第三區十一隊分隊長魏中原前日下午會同在胥門外順興客棧及滸關落鄕先後緝獲盜匪杭雲山金和尚高皮匠江北王老三許巧生等五名供認搶刦滸關郭仁生家白馬㵎方大東徐大金家·陸家橋灣陳培基家·觀音山水石頭吳雲山家得贓分用不諱當即連同贓物一併解送水警第三區預訊後押赴地方廳審辦 
　　主日學校游藝蘇城蘋花橋童子主日學校於四日下午舉行游藝會男女來賓甚多首由敎員演講極有趣味之耶穌故事次在東區第三校肄業之小學生楊福寶上檯演講孝順父母聲音宏亮態度端正聽者動容次有各種游藝至四時許散會 
　　催完下忙銀米吳縣徵糧員朱元愷近以十一年分下忙冬漕開徵已久財廳飭縣報解萬難再延昨特分函城鄕各業棧懇請提早數日務於陰歷本月二十日左右將應完銀米一律掃數淸完云 
[無錫]  
　　商埠督辦消息楊壽枬自升任財次及鹽務署長後無錫督辦一缺謀者甚衆茲得私家消息會辦蔣遇春頗有升任希望云 
　　議闢新東門年來交通日便東城外馬路已可直達東亭鎭惟東城内交通尚不便利近有該處士紳華叔琴等發起開闢新東門並闢東水關現已議有頭緒擬於明春實行動工云 
[常州]  
　　錢業拒用官錢票武進錢業公會爲設立平市官錢局發行錢票事特於四日下午三時召集同業開臨時會議到顧問劉念曾各莊經理劉堯性許順康等二十餘人　劉堯性主席宣布議案後咸以本年十月間即有設立官錢局發行錢票之說當經會中議决一致拒絕行用近聞此事已將實行我錢業應有所表示遂公决辦法如下㈠入會同業槪不收用此項官錢票茲爲求免影響金融起見如有行用此票之同業察出後由全體同業請其脫離本會㈠由本會名義登報聲明拒用俾往來各舖户週知議畢散會 
[鎭江]  
　　絞决殺人凶犯丹徒地方檢察廳長董邦幹奉江蘇高等檢察廳長令開奉司法部指令丹徒縣呈送復審判决張復庚等殺人等罪俱發一案查張復庚張長丫頭均犯共同殺人放火四罪俱發原判處絞具報等因董廳長遵卽派定檢察官鍾士成於本月三日下午三時將該兩犯提出驗明正身送由鍾檢察官復核無異當卽依法處絞 
[揚州]  
　　添築江口馬路江北長途汽車公司鎭揚路線距江口仍有半里之遙現該公司擬添建馬路一段直達江口惟該地淤灘與圩内田畝不同潮枯則現土潮漲則成江故與虹橋地方人士磋商查照挖壓田畆成例分訂等次呈報縣署布吿業户知照赴該公司領價計分兩等（一）有麥高地每畝十二千文（一）荒地每畝八千文 
　　財廳催解屠稅財廳近查江都屠宰稅欵僅解至十一年九月値此陰曆年關軍政各費需欵濟用未便任其久延特訓令江知各限文到五日掃數淸解以資撥用 
[嘉興]  
　　雇工試拆城牆拆除東門一帶城牆早由官廳委任尤季良爲主任議具價格招工投標乃時逾半月竟無一人承攬尤主任深恐定價過昂决定先由事務所雇工試拆若干丈觀磚石之多寡重定標價業於四日會同監工員胡某等先將春波橋對岸拆除城牆三丈一尺三日内即可完竣矣 
　　定期會議平糶此間米價已過縣知事汪瑩現定夏曆十二月二十二日下午召集九區自治委員曁商農會長及地方士紳會議平糶辦法業已通吿各該員紳届時與議云 
[湖州]  
　　一夜兩報火警上月杪深夜二時縣下街烏盆巷章姓家失火當由瞭望台鳴鐘報警經各水龍救熄未及十分鐘所　街筅帚衖口某姓家又報火警即經各洋龍就近灌救各燬房屋一間 
[香港]  
　　試騐防盜報警鐘香港日來多盜現永康電器公司特發明一報警鐘構造甚爲巧妙已在華商總會陳列任人參觀見者皆爲報吿盜警之第一善法掛號安置者已有大道中有銀號等十餘家并定於夏曆十二月十八日由華民政務司胡警察司於上午十點鐘親臨試騐先由胡警察司届時在署内預備警差兩班一爲摩托車警兵一爲徒步警兵届時先由華民政務司於大道中一七七號全德銀號内親手將報警機關按動胡警司在　署内聞警即自乘摩托車親率摩托單車警兵出發按址到步作援救狀以騐到援時刻能否接應被刧之家截拿刧匪如是試騐已畢華民司又往别家將機按動報警警察司署徒步警兵又按址到援以騐報警鐘之效力聞是日永康公司邀請中西商人同往參觀云 
雜評一 
[津派會議裁兵感言（萍）]  
　　裁兵則裁兵矣陸部主之各督各巡閱贊同之初何冷靜之與有且各代表歸吿本省長官亦自直言無隱可耳更何愼重之與有 
國軍之制内外相維區之以師旅統之以督軍巡閱繩繫璧合而統屬於陸部今者陸部自失其職而威令不行於師旅督巡勢力日益擴張僅僅由津派邀集各省代表會議裁兵且不在陸部而在一私人第宅態度則取其冷靜發言則取其愼重豈有裁兵大事而可以緘默出之者嗚呼傎矣 
 
 

Page 11

 
 
第一萬七千九百四十六號;中華民國十二年 西曆一千九百二十三年二月六號
星期二 * *常識 
常評 
[敎育破產（三）] [  老圃]  
　　學風不良不能專責學生當責敎職員爲敎職員者凡遇學生校外運動或加以奬勵或不恤表同情向當局請願此實奇異之舉以此輩司敎育勢必反主爲客聽學生之指揮夫以敎職員而受學生之指揮又安能使學生受敎育 
學風不良不能專責敎職員當責國中敎育家夫所謂敎育家者乃投身於敎育專心致志以改良敎育推廣敎育爲務者也乃中國敎育家往往受外界牽率以敎育之名義而兼鶩敎育以外之事此雖出於熱心而敎育二字實受其踐踏受其玷汚吾非謂服務社會者可出以消極態度但敎育名義斷不宜濫用一經濫用即敎猱升木亦何怪學生之效尤 
衞生 
[夜間安睡秘訣] [  鼎鴻]  
　　余友鮑君肄業滬校前日致書於余謂近月以來夜間每不能安眠左側右反心甚苦之迨至日中受課則精神萎疲雙目難啓余遂聊書夜間安睡秘訣十則覆之今特錄出以餉同志 
一未眠之前靜坐半小時口目皆暝然後解衣睡下 
一睡眠之前每夜必洗足一次 
一睡眠之前切勿談論鬼盜等事 
一睡眠之前切勿孜孜兀兀於科學 
一睡眠之後燈火宜熄滅 
一睡眠之後一切慾念與事情萬勿思慮 
一睡眠時切勿以二手置於胸口身子宜側臥勿仰臥一將睡眠時勿飲酒吸烟 
一牀上被褥不可太暖亦不可太冷適温最宜 
一日間不可作無意識之舉動昔曾子云吾日三省吾身自省有不善之處則夜間不能安睡（乙種酬） 
道德 
[閱報須知] [  徐藴輝]  
　　㈠閱報時勿宜高聲朗誦而於公共閱報處尤宜切戒蓋恐妨害他人易招厭惡也 
㈡報紙宜輕輕翻閱切勿隨意亂取 
㈢報紙遞到宜大家公看勿全份占取或壓在手底致令他人有向隅之憾 
㈣報紙宜自首至尾循序閱看否則捨此取彼徒耗光陰而於報中之紀載仍屬茫無頭緒 
㈤閱報宜留心國事以增進國民常識 
㈥他人閱報時我不宜驟然取之必俟其閱畢然後取閱 
㈦報紙閱遇一張即宜轉給他人不可久久勿釋 
㈧倘係借閱之報閱後務宜隨卽璧還不可稍有汚損 
㈨報紙勿用以糊貼牆壁 
㈩報紙閱後宜逐日收藏以備日後查考之用 
以上十條蓋其犖犖大者此外未能縷舉殆盡要在閱報諸君隨時留意庶於公共道德及個人人格上大有裨益焉（乙種酬） 
經濟 
[增墾增穫] [  俊]  
　　歐戰期内各國所最感因難者莫如糧食問題歐戰停後各國所急欲解决者亦莫如糧食問題蓋歐洲多數邦國農業生產本不足敷加以戰鬭頻年生產减少如何恢復其生產力更如何增殖其生產力使國内生產足以自給此爲各國力求解决之問題大槪其解决辦法有二 
一曰增墾歐洲各國地狹人稠耕墾之地早已占其國土五成以上歐戰啓後力謀糧食自給除戰鬭區域不免荒廢外其餘均可增墾不少和議吿成更亟亟焉奬勵增墾力求開發務達糧食自給之目的 
一曰增穫西方科學昌明農業耕種早已應用科學收穫豐稔近以力求糧食自給之故更盡力研究務使同地畝之收穫數量較前必更增多庶地域雖小而糧食可不乏 
回顧吾國地域之大無與倫比耕墾田畝現計不過全國土地百分之九耕種悉依舊法一切施肥選種農具土質均未應用科學實力改良使有人焉籌劃資本廣求人才增墾田畝改良耕種則田畝之數至少可五倍於今而每畝收穫之量亦當數倍於現日也其所得之大不亦至可驚人哉（乙種酬） 
法制 
[僞證罪] [  正之]  
　　我國現行法的規定不論什麽人都有做證人的義務如果有事被官廳傳喚的時候都應該一律據實吿訴給官廳一種審判案件的參考資料所以我們對於證人方面的法律是最不可少的常識不過關於證人方面的法律說來複雜得很現在先把證人的僞證罪談一下罷 
僞證就是做證人的時候把眞實的事情秘着不述所有吿訴的語言完全是一種假事實的意思我們做證人的時候千萬不能像這個樣兒因爲像這個樣兒在那暫行新刑律上已觸犯了第一百八十一條第一項的律文應該得着一個僞證罪要受二等至四等有期徒刑的緣故和那誣吿罪的處分一個樣兒但是我們在那審判案件的確定判决以前覺悟過來把那僞證的地方再去細細的吿訴明白却也可以免掉這僞證罪的（乙種酬） 
敎育 
[對於學生寒假期内的希望]  
　　現在學校放寒假的期限到了各學校的學生有年居住在校有的回籍省視在此一個月假期中怎樣消遣纔不讓歲月空過精神荒廢現在把我的希望寫在下面和諸君討論一下 
㈠我希望各學生在假期内戒除無益的嗜好如吸烟飮酒賭博等用以贖路或賑災 
㈠我希望各學生乘此假期研究校内已授的功課討論課外的學問足以增添智識 
㈠我希望各學生利用假期調查各地工商實業撰爲報吿一則可以增長經驗閱歷一則可以供給國人參考 
㈠我希望各學生各自回家改良家庭破除迷信節省新年各項糜費以充贖路或賑災之用 
㈠我希望各學生聯合三五知己實行通俗講演灌輸國民普通之常識 
㈠我希望各學生集合若干同志假公共塲所化裝演劇藉以促進地方文化略收門券以備贖路 
㈠我希望各學生就地設立義務學校招集一般貧民授以酬世應具之學識 
㈠我希望各學生組織有益的集會共同討論互相研究坐言起行謀社會的福利（乙種酬） 
科學 
[化學常識] [  天夢]  
　　（七）氦之說明 
㈠名稱氦㈡各種名稱拉丁文德國文英國文統統呌做Ｈ　ｉｕｍ日本文字呌做歇𠌃姆乁刂　厶我國舊譯的名詞　做　現在决定的名詞就是呌做氦 
㈢符號　Ｈｅ 
㈣存在也是存在空氣裏面但是爲數狠微約占空氣體積萬分之一也許存在礦泉所發生的氣體裏面那恒星太陽的雰　氣裏面他也有存在的 
㈤性質他的性質彷彿像「　」也是一種無色無味無臭的氣體遇着了别的化學原質毫沒有化合力的倘用了一種液體氫氣極低的冷度把氦氣冷却便能變成固體在水裏面不會溶解的所以從前化學家認他是個金屬物還呌做他是　那知道這個固體的東西倘然遇着了高熱度他就依舊的變成氣體因爲這個緣故現在决定歸入氣體原質這一類了 
㈥舉例因爲他不同别的化學原質起化合的作用那就沒有例子可舉呢 
㈦製取有幾種Ｃｌｅｖｉｔ）譯音克里微脫（Ｕｒａｎｉｎｉｔ（譯音由奈尼脫（Ｂｒｏｇｇｅｒｉｔ（譯音勃洛乾立脫）礦石用火熱了便發生氬及氦的混合氣體再把這混合氣體送入熔有鎂線的玻璃管中通過極强的電流那時候裏面的氬自然同了鎂化合剩下來的氣體就是氦 
㈧總結這種氣體原質還是近世英國化學大家Ｒａｍｓａ（譯音來姆山）君發明的（乙種酬） 
雜錄 
[人性鑑别法] [  袁貽蓀]  
　　開口必笑者其笑多僞 
出語有斟酌者其人城府必深常將自己要事吿人不嫌煩瑣者斷無甚機械心 
無一業不諳者必係一無所成之人　 
談話中喜弄筆者多爲半瓶醋之讀書人 
遇事嘲笑人毫無忌避者其人必無大意識 
每見一物必橫肆議論者一望面知爲初出茅廬之靑年酒後駡仇人必非眞醉 
語言複雜而無系統者必無辯論之價値 
多作諂笑者必工於夤緣（乙種酬） 
[削减敎育費風潮所予吾人之敎訓] [  靑蓮]  
　　此次省議員削減敎育費引起各界之反對釀成極大之風潮吾蘇人經此事變後必得到許多之敎訓茲將個人意見述之於下 
敎育爲國家之根本敎育費之多寡尤與敎育之發達與否有直接之關係國家財政無論如何竭蹶斷不可將根本之敎育費加以裁減年來内政所以如此混亂者未始非敎育不發達之故耳故吾人所以竭力護衞敎育費者正爲國家培元氣也 
議員削敎費而加已俸不特喪失廉恥抑且破壞全省之事業愛國之士孰不痛心彼等雖多方辯護然無人肯信之者則以彼等平日之行爲與成績實不足以取信於人耳 
削减敎育費已爲議會通過在理可算已經全省人民之公認矣然而卒能取消之者以彼等非能代表眞正之民意也可見假借民意者終必有失敗之日 
議員人民所選出者也議員之恥亦即吾人民之恥吾人不當僅責駡無恥之議員亦當自慚何以選出此敗類也爲根本計惟有自相惕勵此後憑良心選出善良之議員庶不致僨公事而貽自己之羞也 
議員諸公固不乏有良心者雖在法律上少數必服從多數然能秉公抗議亦必得多數人民之贊助若抑良心而遷就法律正不免同流合汚之誚也（乙種酬） 
 
 

Page 12

 
 
第一萬七千九百四十六號;中華民國十二年 西曆一千九百二十三年二月六號
星期二 * *   
 
 

Page 13

 
 
第一萬七千九百四十六號;中華民國十二年 西曆一千九百二十三年二月六號
星期二 * *本埠新聞 
[省敎育會忠吿彭允彝電]  
　　勸勿戀棧江蘇省敎育會昨致彭允彝電云北京國務院轉彭靜仁先生鑒誦江電廣徵意見甚佩虚懷尊電謂前在閣議席上聲請羅案再議不啻自承以行政干涉司法况此案並未先經合法之聲請遽以司法命令檢廳再行拘羅雖有蘇張之舌欲謂政府尚未違法殊覺難圓其說或者先生之見解於此等界限本未明晰苟未置身行政要樞輿論固當諒之乃先生以整頓學風自命而因此一事已失全國學子之信仰命令且不出部門非議方諠騰報紙以云整頓竊慮其難慨自國政不網人心陷溺靑年意氣遂涉激昂學生耗可貴之光陰國家損無窮之元氣言念及此良用痛心欲善其後當反其本苟先生慨然引去棄官如屣則全國輿論當可共諒先生之人格無他不致再指爲希圖同意蹂躪法權纞棧閣員摧殘敎育矣此後整頓學風由繼任者起負其責庶幾共就正軌不同逆水之行舟茲以摯愛先生人格之故用敢效其忠吿倘荷採納則全國敎育之福也江蘇省敎育會微 
[總商會第三期常會紀]  
　　二月三日午後四時總商會開第三期常會有穆抒齋君報吿協爭附稅案邀同縣商會開聯席會議到者宋方兩會長曁會董馮少山·趙晉卿·盛筱珊·葉惠鈞·姚紫若·朱吟江·顧馨一·沈潤挹·田祈原·謝弢甫·王鞠如·徐乾麟·諸君又穆抒齋·程伯塤·陸伯鴻·王可城·洪小楚·沈和甫·姚伯棠·張棣生·盧秬香·潘伯良·諸君提議事項列下㈠貨物附稅在省協爭情形報吿案由穆抒齋君報吿此次會同間蘭亭君代表兩商會赴省與省長談話協爭經過情形因聞君有事國常委托穆君一并報吿僉以代表不避嫌怨已將此案達到無形撤消之目的均向穆君慰勞並致謝忱㈡海關建造新屋因櫃檯位置徵集意見案公决應召集各報關行及招商·寗紹·三北·各中國輪船公司開會討論究應如何位置方爲妥善俟取得多數後再行函復海關以備採擇㈢費城陳列所徵集出品費請求追認案僉以此項出品關係我國國體甚鉅聶前會長此舉煞費苦心所有由本會臨時支出之水脚報關等費准予核銷㈣財政討論會由本會推舉代表案此案系裁兵·制憲·理財·委員會提議當以財政討論會原請本會宋會長爲該會理事因在滬不能分身是以函辭此次祗須另推一人以承其乏經衆討論以此項代表關係重要應從長計議俟下次常會再行推定㈤入會案因時間過遲不及投黑白子併入下期常會表决 
[裁兵理財制憲委員會常會紀]  
　　議决三要案本埠總商會於二月三日午後一時開討論裁兵·理財·制憲·委員會常會列席者宋方兩會長曁馮少山·袁履登·沈信卿·葉惠鈞·余日章·謝蘅牕·謝永森·勞敬修·趙晉卿許建屏·烏崖琴·穆藕初·朱賡石·諸君宋會長主席議决各案如下㈠研究致參衆兩院·請將憲法擇要印刷·分寄全國各重要團體電稿經衆討論因去電要求恐兩院以非正式請願置不答復主張用總商會名義函致參議院秘書廳索寄一份㈡研究致海陸軍部·請將各省兵額軍費淸册·分别飭繕一份·送會審查電稿經衆討論亦恐活陸兩部置之不復主張用正式請願手續向參衆兩院聲請由院咨行海·陸·財·交·四部將各省軍費分别造具淸册送交本會㈢審查畫稿由朱賡石介紹朱應鵬君繪成關於裁兵畫稿一紙寓意精美足使見者觸目驚心主張即將此稿印刷分送云 
[要求裁兵春聯之徵求]  
　　徵求者總商會上海總商會昨日發表啓事如下「日月不居瞬届陰曆歲首千門萬户皆懸春聯惟是年復一年國勢愈形阽危推本窮源皆因捕患現在裁兵救亡全國同聲際茲桃符換新之時應有一致表示之舉本曾擬於年内特請大書家繕寫關於要求裁兵春聯印送各處粘貼藉以喚醒同胞引起注意茲特略備薄酬廣徵聯句條例如下㈠體裁字句不必過多必須包含裁兵意思並須適合實用㈡期限以陽曆本月八號截止㈢報酬第一名贈先施公司禮劵五元第二名三元第三名一元㈣件寄上海總商會討論裁兵制憲理財委員會辦事處㈤揭曉於本月十一號在各報發表」 
[楊希閔派員來滬迎孫中山]  
　　廣州滇軍總司令楊希閔致孫中山電云「萬急上海孫大總統鈞鑒希閔入粤以來疊電籲請回蹕遷延日久未聞啓節之音羣情喁喁有如望歲茲特派副官長夏聲來滬歡迎務懇鈞座軫念時艱即日來粤餘情夏副官長面呈臨電不勝主臣之至楊希閔叩江印」聞夏聲已乘美利堅總統號郵船於昨日抵滬當即晉謁孫中山云 
[徐固卿返滬]  
　　國聞通信社云徐紹楨前代表孫中山氏赴京與張紹曾接洽裁兵問題於前日由京返滬聞徐入京以後因張舉棋不定於裁兵問題之接洽未能略見眉目迨離京之前張始以所謂國事協商會之議囑其轉陳中山其大旨即集合各重要方面代表在京先籌商關於收拾大局之一切問題辦法然後再開大會正式通過以上各辦法交政府執行惟此種組織是否卽能解决時局問題固難預料即組織此會計劃能否邀各方之贊同亦爲一大疑問故聞中山方面聞此議後未願輕示意見又聞張於日前曾致電中山謂任命林俊廷爲桂省督理　前經桂省電保第以當時政府尚不信林即能得全桂將領贊同故未即發明令近復得全桂將領來電保薦始加以任命請中山維持又謂兩廣选遭兵事秩序亟待收拾故政府特派相槐爲兩廣慰問使南下聯絡各方丁爲宿將久在兩廣任職諒可得各方之同情亦請中山爲之維持聞中山方面得電以後以張對於西南及統一問題其誠意程度頗令人懷疑故即電知徐固卿囑其即日回滬云 
[王寵惠又將南下說]  
　　國聞通信社云北京政府前有派王寵惠·徐謙·黃郛等四人來滬與與孫中山會議統一後因粤局變化故中止南下茲本埠某君接到北京非正式消息謂王氏不久即將南下續提前議云 
[粤海軍將有示威舉動之滬訊]  
　　國聞通信社云據某方得粤海軍電吿艦隊將直接對桂軍示威惟電文甚簡示威究用何種手須並未道及昨報載海軍改懸紅旗之事大致即爲示威行動之徵象也 
[張知本斥責國會電]  
　　旅滬國會議員張知本昨發通電云各報館·各學校·各敎育會·各法院·各律師公會·各農·工·商·會·各公團·均鑒彭允彝以傖俗政儈而長敎育程克以宋案要犯而長司法彼所謂參衆兩院者均予通過是率國人以不學而導其殺人也宛平參衆兩院本屬虞孚漆葉之膏我純潔愛國之學子不暇察其眞　誤與周旋攄義憤於無益之請願橫遭毆辱情至可憫我國民掌握主權寗忍聽好惡拂人之性者久假議席以凶於而家禍於而國耶語云毒螫在手壯士斷腕願吾民奮起自决無荒棄厥職張知本支 
[昨日北上之中外要人]  
　　英公使夫人鹽務會辦惠爾登周自齊新任駐京英國公使麥克蘭之夫人於昨日）五日（晨乘特别快車北上麥公使則尚須在滬勾留數日再行北上履新又新任鹽務會辦惠爾登氏亦已於昨日（五日）乘滬寗路九點三十分鐘開行之特别快車北上滬交涉署派科長楊小堂及淞滬警察廳軍樂隊排在四號月台上歡送又前内閣總理周自齊及其夫人則於昨日（五日）晚乘滬寜路十一點三十分鐘開行之夜班快車赴寗轉車北上 
[官商歡宴新任英公使預誌]  
　　新任駐華英國公使麥克萊氏偕夫人隨員等由英京來滬已迭誌報端昨聞松滬護軍使何豐林·江蘇特派交涉員許沅等擬於八號午時在交涉公署設西筵公宴麥公使并邀駐滬英總領事巴爾敦·曁各副領事英國官商領袖·及本埠各機關長官爲陪業已分發柬帖矣 
又昨日本埠各官廳接得上海總商會宋方二會長請柬定於本月九日（星期五）正午十二時在該會宴請駐華英公使被邀者本國方面有何護軍使許交涉使王道尹沈知事徐警廳長及該會全體會董其餘則如英領事及外交界之各外賓云 
[紗廠聯會再請實行禁棉出口]  
　　有美國禁鐵澳洲禁羊毛之先例可援華商紗廠聯合會前爲禁棉出口電致北京稅務處查照閣議指日實行已載前報昨該會又致政府一電其文如下北京國務院總理農商部總長財政部總長鈞鑒暫禁華棉出洋一案曾由敝會呈奉農商部一六七三號令開所請暫行禁止棉花出洋各節業經提出國務會議議决棉花暫行禁止出口續奉財政部一月十九日代電開准稅務處咨以棉花係屬普通商品所訂商約并無可以暫行禁運明文應先由外交部轉商駐京公使以免窒礙等情查吾國與各國所訂商約并無普通貨品不得暫行禁運明文是貿易政策之自主權猶操自我値此棉業頻危上下交困之際秉國柄者諒無不洞曉先機力挽危局縱條約上有一二束縛之處猶宜據理力爭乃稅務處恝簡院案坐失機宜復不惜大聲疾呼授外人以口實在稅務處遲廻審顧或者别有用心但全國紗廠則有岌岌不保之勢歐戰時美國禁鐵材出口澳洲禁羊毛出口先例具在何所顧忌除電稅務處外應仍懇鈞部鈞院查照原案立賜施行母令全國僅有之實業與夫數十萬工人之生機斷送殆盡不勝迫切待命之至華商紗廠聯合會叩微 
[紗廠聯合會復工商會函]  
　　華商紗廠聯合會復工商友誼會函云接奉台函以紗廠停工有關地方治安囑調查操縱棉業市面内幕以資補救等情殊徵貴會熱心工人生計實深欽佩查近來棉價昂貴由於供不應求故敝會有呈禁棉花出口之舉倘能早日見諸實行則國内紗廠需用原料不致缺乏操縱者自不易施其技倆矣云云 
[臘尾年頭之中外航業紀]  
　　舊曆歲底將届航業界之海運狀况較平日略爲淸淡茲將各路現狀訪紀如後 
㈠歐洲去歲歐洲營業本較太平洋爲優故本埠航行歐洲之各輪公司其出口貨常較赴美船爲多而運至非洲與法國之茶與絲其輸出額尤爲大戰後歷年所罕遇之好現狀至近頃湖絲出口額已見減少茶葉亦略略見稀惟在此臘尾歲首之交南北歐洲同時需來中國之芝蔴去路以德日兩國爲最多在此三週中滬上已運出中國芝蔴七八萬包今明更有大批芝蔴二萬三千四百包由法郵公司貨輪「江茫溏都利世」號載往德國其餘在舊曆歲底他公司輪之運出者或將再有四五萬包同時西班牙國又收求中國之大批生仁第一批二萬三千四百五十包即由該法輪運往又聞此間蓋烟囱公司有新輪沙撥登號輪身一萬九千四百五十噸現經造成開來遠東時將裝一千三百五十萬中國鮮蛋至歐洲云㈡美國太平洋各郵船出口在此將届臘底之際本埠之湖絲輸往者頗夥前日花旗公司之批亞士總統號出口已裝去七百五十包本日提督公司之麥堅尼總統號出口又將裝去六百零九件該二輸在三日中由滬運美之華絲約値洋二百七八十萬元其他則羊毛亦占多數又昨提督公司之紐約貨輪威廉配號到滬時美國有大批洋紙一萬一千五百件及木板八千九百件五金二千零七十七件運滬惟此間運紐約之出口貨則絕少矣 
㈢日本據本埠日郵社發表去歲該社之直接中日班輪到滬在一年中由東運華之日本貨若白糖·洋紗·昆布·鹹魚·燐寸·以及雜物等等統計有二十八萬五千一百三十八噸其中由二月至六月每月達二萬一二千噸進口自九月至十二月爲東貨入口最多每月自二萬四千噸至三萬三千五百噸一七兩月較少然比諸前年已超過八萬餘噸之入口額矣至近來由滬運日各貨以菜子餅粉居多若宫浦丸·熊野丸·武豐丸等前昨兩天赴東時所載往之菜餅粉及餅已達二萬八千七百件左右而上月内之靑蔴輸出者又夥邇日則略少矣 
㈣國内當此臘尾年關之候長江客商所裝之貨正欲趕運以冀結束不圖在此數日中長江下游之航路因水淺關係各江輪不易行駛據聞九江方面近數天水勢驟退各公司之長江船多半阻塞於該地紛紛用小輪拖駁方克行駛通達故班期時常不能凖時而行萬一水勢再淺則各江輪將不能行走矣又招商局之福州綫輪因恐軍隊騷擾故停班已久日來福州方面軍事行動稍息故本日起已開始派海晏輪規復滬閩路綫矣 
[航業雜訊]  
　　簡照南夫婦赴港　　昌興公司之澳大利亞皇后號今晨進口下午直放香港上海赴港之旅客共計頭等三十餘人内有南洋烟草公司之總理簡照南君夫婦及公司中重要職員九名均搭該輪赴港又有政界中人三名亦乘此輪至香港聞送客小火輪今日上午八時離新關碼頭云 
　　近來華工之往東洋者如往各輪公司購買船票時各公司得該國政府之知會須令於應付船價之外預先多付一倍例如上海至長崎統艙價應售八元八角者在購買船票時令納十七元六角庶幾到日本時如無切實擔保工作之人則令原輪歸國即以此作爲船價除此之外更須另備預帶日金三十元以備到日時送交日警騐察如無此欵亦不計到日各華工因此項取締過嚴致邇來赴日者甚少也 
　　日郵社之長崎丸第一次到申預定十三日之十二時十五分邀請本埠各界至該輪參觀一切並備茶點招待此船爲中日班中最速快之新輪自上海至長崎祗須二十六小時便可達到 
　　法郵船盎乾司本日可從馬賽到滬來滬後即不往東洋至十五號由申逕開還法云 
[徐瀛來滬協商維持蘇局]  
　　南京各界聯合會·與江蘇國是促進會因議敎衝突牽動政潮曾分電各方維持蘇局前日又集議提出三項意見（一）請保障省欵經理處獨立（二）請保障敎育經費獨立（三）請保障敎育基金獨立昨特公推會長徐瀛來滬與江蘇省敎育會會長袁　瀾·及上海總商會會長宋漢章·方椒伯諸君接洽擬根據三項主張擇一進行聞徐君庽於大新旅館俟晉謁袁宋諸君協商後即欲返寗云 
[韓省長復總商會函]  
　　贊成組織吳淞江水利協會本埠總商會昨接江蘇省長函云漢章·椒伯·先生大鑒頃奉大函具悉一切蘇州河水淺灣多交通阻滯自應早日設法疏濬承示擬組織吳淞江水利協會集各業商酌辦法卓見甚佩除派江南水利局羅總辦赴滬與會共同商酌外即希查照進行爲荷此復順頌台綏韓國鈞啓 
[省委查辦徐國樑之呈覆]  
查辦淞滬警察廳徐國樑違法凟職繼匪殃民案之省委劉嗚復業已呈覆省署謂議會所列十二欵或證諸文卷或訪之輿論或案早判决或人已撤懲傳聞異詞殊多悞會等語聞内中尚有八面周到之警句數語則爲「在議會固盡代表人民之職毫無私見存於其間而警察負有保護干涉之權所司職務易招指摘」云云 
[章行嚴在同文書院演講紀]  
　　今後之中日關係徐家匯東亞同文書院昨日下午三時郭請章行嚴在該校演說茲紀其演詞於下 
余久耳同文書院之名因其在華之年代最久惟貴校學生畢業後服務狀况與夫在中日關係上發生若何之影響則俱未能深知於以知今後諸君之當貢獻者尚多使中國人腦筋中對諸君有深刻之印象就歷史言歷來中日關係不甚圓滿自無可諱中日親善之說倡之已久於實際上從事亦夥顧事實上仍無甚效果其原因至多諸君諒亦深知不待復贅中日人之作歐遊者常不免有一同樣之感觸即每入酒吧侍者必竊竊私議座上客之何者爲日人何者係華人蓋彼等深知中日人民間感情惡劣而處處設法使此種現象之愈益顯著近來中日人民之赴歐宣傳者日衆而宣傳之内容則爲互詆日人之下此功夫者尤多因之在歐人腦中有不良之印象惟中日人民之赴歐宣傳其態度亦有不同之一點即日人談論中常及其國家而不脫帝國人民之口吻而華人之態度則相反蓋日人國家觀念太深而華人則過弱也日人之在歐者歐人詢其國籍彼必昂然而答「我是日本人」 
其言外之意蓋謂余爲富强有爲之日本人而非柔弱無能之支那人反之華人亦曰「我是中國人」亦殊含有余爲酷好和平之中國人而非專事侵略之日本人之意凡此自尊薄人之態度俱已忘却共同之一點故余以爲此後中日人對歐人之答詞當俱用「我是東洋人」一詞而已在兩國之現象上觀察或不免陷於錯誤而使兩國關係益陷糾紛故我等當丢開現象遺棄目前利害毁滅以前好惡即不算賬是已因以前種種兩方均各執其自是之詞欲事淸理反陷糾紛故自今日起我人當研究中日兩國當生如何關係兩國人民應如何協作余以爲此後救濟之方針當以兩國智識階級爲中心基於永久共同利益通力協作余此次歐遊頗覺以西洋文化移殖於東方之不宜歐洲各國家以工業爲立國中心故有不合理之競爭且因有多數大規模之工廠其出品過剩乃不得不謀銷於國外致生國際間之競爭歐洲大戰原因雖夥即其根本不外乎英德兩國之工業競爭工業破產歐戰中已現朕兆至中國則數千年來以農立國其思想偏於消極無爲崇尚節儉分配均平故無大階級與懸殊之貧富工業制度已呈破產之象日本自維新以來漸成工業國家苟不加改良則亦不能外於失敗之列方今世界大工業國爲英·德·美·日四國英國本部雖僅三島而屬地甚多尚可以其他各地農業上之原產品調劑工業跛形發達之弊害美國土地甚大自多可以爲發展農業根據之地德國因其本國無可展布近已有與俄國携手之傾向至日本國土褊狹農產不足又乏可以展布之地苟在工業之勃興而不思振興農業以爲調劑其危險將不可言故就目前需要與地勢方日本有不能不與以農業爲中心之中國携手之勢余以爲中日合則並存故今後惟希冀兩國智識階級努力消除以前之利害基於永久共同之利害力謀親善合作惟余所謂智識階級包含甚廣就現在地位言諸君俱日人留學中國研究中國文字則此後於中日關係及此項中日合作運動上負責當更重也云云 
[日議員來滬]  
　　日議員奥村安太郎於昨日由香港搭箱根丸來滬現寓虹口萬歲館同船來者尚有日本國際聯盟會委員附澤章文學博士日島庫吉陸軍少佐多田札吉多人云 
[紀法租界宰牲局之落成禮]  
　　法租界敏體尼蔭路之法工部局宰牲局（俗稱殺牛公司）新屋落成昨日（五日）上午十時舉行落成禮同時并舉行牲畜比賽會工部局董衛生課長及中西各牛羊行主等到者一百數十人新屋規模宏大裝置各種機械多極新穎有屠宰室一洗縧室一均用電汽裝配門口一室係職員辦公室及住宅中央爲一大廣場陳列各牛羊行送會比賽之各種牛羊及猪等各以木牌標明出品之行名極爲淸晰并有已宰之牛羊肉臓腑首足等羅列一桌并加以說明任人參觀由各局董分别優劣奬給銀洋等十二時各進茶點而散 
 
 

Page 14

 
 
第一萬七千九百四十六號;中華民國十二年 西曆一千九百二十三年二月六號
星期二 * *[各工團關心外交]  
　　聯合通信社云本埠各工團於前晚七時開聯席會議到者有安徽·四川·兩省駐滬勞工總會曁中國工會上海總部等十餘團體代表三十餘人由王吉人主席討論議案㈠收回旅大㈡預備歡迎美國議員團㈢制止日本驅逐華工結果㈠通電全國各界各團體各報館請其一致督促政府據約收回并發宣言書喚醒全國同胞羣起運動㈡推舉代表赴美領署要求介紹一面預定歡迎手續㈢致電外交部請其向日領依理交涉議畢散會 
[各路商界總聯合會開會紀事]  
　　四川路山東路等十九路商界所組織之上海各路商界總聯合會昨晚（五日）在山東路美倫里新會所舉行職員常會到南京路·新閘路·楊樹浦路·海寗路·滬北六路·愛多亞路·等代表十七人八時開會錢龍章主席㈠議北海路提議之歡迎美議員戴益爾君案議决通過由總會備正式公函派員代達歡迎之忱并贈本總便成立時數千人合攝之照片請其回美時代爲宣揚㈡議海寗路提議工部局侵築大西路有碍主權應請交涉案議决先派委員實地調查繪圖查察後再行進行㈢議山東路担議之總會合併案議决本會向以誠意合併爲宗旨此後仍當分别進行㈣議新閘路提議追悼前美公使苪恩施博士案議决致函美領事轉致各路商人哀悼苪君之意㈤新閘路提議收回大連案議决俟調查完竣聯合各團體一致進行㈥山東路提議收回會審公堂案議决仍督促期成會積極進行㈦請工部局保護商家案議决致函工部局警務處轉知各捕房在陰曆年關内各路多派暗探巡警以資保護末討論經費各問題十一時散會 
[商聯會總事務所之通函]  
　　代轉南京商會爲聯合會選舉事呈國院文全國商會聯合會去年在漢開第四届常會時因選舉問題發生爭執粤代表主電部解釋該會選舉規則第九條之省區其時適値羅案發生農部無人方持久候不復乃於十二月二日選舉會長結果吕超伯爲正穆藕初張維鏞爲副呈報農部未准備案蘇晉贛各省以部批與七年六月所批相矛盾先後向農部力爭最近之第一六九四號部批仍舊與前歧異故南京總商會已另文呈請國務院秉公評判撤銷部批曾函請總事務所分函各省總事務所已於昨日將南京總商會呈院原文排印分函各省事務所及各商會矣原函如下逕啓者一月二十三日准南京總商會來函以本届商聯會選舉會長農部未予備案曾依據選舉規則具呈力爭茲奉農商部第一六九四號批示仍是前後歧異故已另文呈請國務院秉公評判一面請分函各省一致力爭等因准此除將原函排印請爲分送外相應函達即希貴事務所查照並轉致各商會一致主張以重法規而維選政深紉公誼 
[塘工善後局請查碼頭捐詳數]  
　　浦東塘工善後局董朱日宜爲請查碼頭捐事昨呈江海關監督文云呈爲代收浦東碼頭捐及十年分進出口華洋貨物各數乞賜轉致抄發討論事竊奉滬海道尹公署第一六號訓令以奉省長令准稅務處咨復以帶收碼頭捐無案可稽飭據總稅務司呈稱今據江海關稅務司呈稱此項碼頭捐欵向分公共租界·法租界·浦東·南市·四處按照光緒二十五年所訂合同内載四處辦法凡本埠與通商各口往來貨物之碼頭捐欵監督應得一半其餘一半並由外洋進口以及出口運往外洋各貨之碼頭捐係歸該兩工部局所得今若將租界華界碼頭捐之分派問題重行提議恐華界一面無甚利益等語據情咨復轉行抄錄原件令飭查照此令等因奉此仰蒙省長明察以稅務司所呈恐與華界無甚利益一節理由是否充分應請台座會同滬海道尹·特派交涉員討論妥議商辦維持地方路政董局前於呈復奉撥解部餘欵資助業經聲請靜候會議在案茲讀抄　稅務司原呈内有光緒二十五年間與英法工部局訂立合同歸江海關代租界征收碼頭捐欵等語查此項章程向係前淸上海道台所議核定江海關必有全案又開十年分代收公共租界關平銀二十二萬二千兩法租界九萬四千兩浦不十八萬四千兩南市二萬七千兩未分華貨洋貨若干進口出口若干僅云解送監督署計有六萬六千之數已屬多得較巨應將代收各數照册分晰詳開擬請監督函轉稅務司照册詳開各數並檢原訂章程送請查核會議奉令前因理合具文呈請仰祈鑒核俯賜轉致檢送並乙抄發董局俾資討論實爲公便謹呈江海關監督姚 
[審廳長梅詒穀虧欵脫逃近訊]  
　　梅之妻弟不准取保梅之財產業已發封上海地方審判廳長梅詒穀虧欵脫逃已經上峯懸賞通緝案内梅之妻弟周鈴（係在該廳爲錄事）已經上海地檢廳訊供派警看管在案茲悉周鈴在押因陰曆年關將届家中有事要求暫行取保出外候示車檢察長以本案尚在偵查所請取保未便准行並悉梅詒穀浙江餘杭縣原籍所有財產業由該處官廳發封矣 
[華商電車公司之年終給奬]  
　　華商電車公司現以陰曆年關之際所有外埠服務各職員應照年級程度及勤務功績詳加考核後即由車務主任會同陸總理擬定年終奬勵條件實行給奬計司機賣票分十元·二十元·三十元·三等奬勵其排車查票調查員等分二十元·三十元·四十元·三等聞規定後訂於日内給奬惟查該公司營業狀况頗形發達其服務人員不無勞力故奬勵一節較去年爲優並悉該公司查得行駛各路之車輛尚虞不數是以急向外洋機廠訂購車輛若干以便將來運回後實行增添車數俾便乘客云 
[請釋私鑄銅圓案内之陳仁和]  
　　蒲淞市農會長私鑄銅元案内牽涉之陳仁和因有嫌疑被押軍署迄今尚未判决昨有揚樹浦路一千二百三十一號雲龍銀樓具函該路商界聯合會代陳證明係屬無辜原函如下滬東商界聯合會丁會長台鑒謹啓者小號雲龍銀樓向設楊樹浦路一千二百三十一號茲有親戚陳仁和現年五十八歲係浙江餘姚東鄕人向爲書業人極誠實今夏五月由其友人某君介紹其生意據云係肥皂廠司帳之職李遂欣然偕其至鄕不謂某君竟引領其至私造銅元之處當時心知形跡可疑而友人則謂在此暫住即當入廠翌日復逼令作工且監禁極嚴不能自由出入不數日有警隊前來抄拿即同時一併被捕解送軍署迄今數月未見判决家中妻兒終日哭泣情極可慘其妻迭來小號哭訴茲特具函上懇務乞秉公查究眞相以雪宿寃無任切禱云 
[上海知事整理天后宫之經過]  
　　北河南路之天后宫其地址在租界之中其管轄權則歸上海縣知事租界當局無干涉之權自本年上海縣知事主張整理天后宫後該宫殿前之各種小販已驅逐凈盡殿後五幢樓屋則改建上海縣立第三高小學校校舍其原居後殿之香火及神龕等則一律併及前殿故前殿之布置較前尤爲繁密不但攤肆無在擺設即香客衆多時京覺擁擠因此上海縣知事於昨特出佈吿云爲佈吿事案據上海地方欵產經理處總董秦錫侯·副董沈周·呈稱案奉十號訓令内開案據商民符永年等呈爲廟宇修竣環求俯准照常設攤營業以全生計等情查此案前據高錦堂等具呈業經令據警察所核復俟天后宫修理完竣前方隙地仍准該民等設攤售物並據欵產函稱該攤户等如果安分營生絕無不正當之行爲應俟理修工竣另訂取締方法呈候示遵等情是該民等如無不正當之行爲方准照常營生究應如何分别嚴定取締方法候分令主任警佐欵產處會議呈候核定再行佈吿周知仰即遵照毋凟此批粘單附揭示並分外合行令仰該處即使會同主任警佐分别核議取締方法呈候核定佈吿令原呈及粘單均抄發等因查天后宫地址在租界之内甌脫一隅本易藏奸窟惡前淸光緒二十五年十月前華洋理事同知翁示稱天后宫門前無業游民曾經　前分府禁逐乃日久玩生擺設賭錢麵攤食擔江湖賣藝之徒游手好閒之輩麕集於斯屢生事端現又釀成人命實屬不成事體爲此示仰該處人等限三日内無論吃食賣　賭攤一律遷去不得再在該處設攤賣買在案宣統元年正月前巡警遵汪又派警壓重申前禁然巡士勢力孤弱大率規避不到以致攤擔愈多愈雜賭徒毫無顧忌報紙旗肆譏彈西捕幾來干涉本處懲前毖後令於上年八月五日密函鈞署有小販設攤營生固無禁止之理但一經開放賭徒即雜處其中日久懈生依然故態轉乖縣長整理之初心此對於攤户之請求所謂杜漸防微未致輕於允許等語况後進樓房五幢已設學校則道士香火之寢處道具莊數之儲　不得不遷至大殿以外戲橋上下已無餘屋該攤户等粘　之職業名單多至五十餘家即皆安分營業已無地可容本處再四籌商惟有請求縣長令知各攤户另行擇地謀生天后宫内永遠禁止擺攤以肅廟貎而弭事端是否有當敬求鑒核施行等情據此除指令呈及另函均悉查此案前據高錦堂等具呈即經令據主任警佐會同該處陳嗣後天后宫永禁設攤並　主任警佐呈同前情自應照准除指令主任警佐明白開導各攤户另行擇地營業並佈吿外仰即一體知照云 
[閘北寳山路沿途設攤之取締]  
　　閘北寳山路各小販攤不肯遷入小菜場殊與衛生及交通有碍閘北地方自法籌備會會長俞宗周等特分呈護軍使及淞滬警察長嚴予取締茲已奉批示茲將呈文及批示分錄如下（呈文）呈爲菜場虚設阻碍市政懇請飭屬取締以利交通事　維　販沿路設攤衛生交通均關妨碍是以菜場之設實爲市政要圖前年西門菜場由鈞署護軍使署指定欵項建築仰見注重市政便利交通莫名欽佩查閘北寳山路交通最繁車馬紛紜而寳興路口一段菜販沿途設攤自晨至午行人幾無容足之地本應早設菜塲以利交通奈無相當地點故未舉辦去年滬北工巡捐局查得離菜市不遠之西寳興路原有小浜妨碍衞生即飭工塡平指定爲菜場地點使交通無阻塞之處菜販得栖憇之所且距離原有菜市甚近購者亦無不便之處如此兼籌並顧洵屬善政便民至去冬建築工竣布吿各菜販一律遷入照章營業自本月一日起菜販遷入者已有一百五十餘户之多近忽聽人煽惑紛紛遷出依舊沿途設攤售賣一再勸導置若罔聞用意何在莫名其故查閘北菜場本屬無多負販沿路設攤有干例禁今幸添設一場而菜販又抗不遵令若竟聽其自由不復嚴予取締限令遷入何以改良市政　會仰體厪懷未敢緘默理合具文呈請鈞使俯賜鑒核分令淞滬警察廳·滬北工巡捐局·會同辦理務令各販户遵限遷入菜場呈請廳長訓令該管警察區協助工巡捐局辦理並即日派警限期勒令各販户遷入菜場以重市政府而維交通實爲德便謹呈松滬軍使何·淞滬警察廳長徐·閘北地方自治籌辦會會長徐懋·俞宗周·徐維繪·謹呈（護軍使批）呈籺已據情訓令淞滬警察廳·滬北工巡捐局·會同取締限令各販户遷入菜塲照章營業毋任抗違阻碍以維交通矣仰即知照此批（淞滬警察廳批）呈悉查菜販沿路設攤有碍路政本廳迭經飭區嚴加取締在案寳興路旣設有菜場各菜販自應一律遷入照章營業除飭區嚴予取締限令遷移外仰即知照此批 
[穆抒齋興學地點未定]  
　　邑人穆抒齋捐欵十萬元興辦女子中學及女子師範擬租用東區救火聯合會後第五工塲舊址改建校舍曾經呈請上海縣署鑒核昨日接到批示云呈悉前據呈請業經令據欵產處查明復稱該地係求志書院舊址未設工廠以前由市政廳請作　基校舍有案在先應照前案辦理穆紳擬辦女子中學及女子師範學校且慨捐鉅欵實爲可貴難能尚未奉到省令該紳熱忱獨具殊堪欽佩希即查照另擇相當地點興辦女學可也此批 
[友華銀行滙市報吿]  
　　昨日友華銀行匯市報吿云星期六日倫敦大條銀價近期縮二五遠期一二五紐約銀價跌至六角三分三七五倫敦紐約間滙價升爲四元六角八分半今日此間各國滙價僅佛郎縮爲一○八五枚餘均照星期六日弗動内盤市况由穩而趨堅但至收盤時復稍稍回平通日英鎊傳價近期三先令零六二五美金售價近期七十一元六角二分半三四月份英鎊稍有成交其價三月份三先令零四三七五四月份三先令零三七五惟至收盤時僅有購價照此售價已縮去一二五三月份美金成交價增長至七十一元五角但至收盤時其售價已不能過七十一元二角五分日金收盤時近期售價六十七兩五錢購價六十七兩三錢七分半三月份售價六十八兩二錢五分購價六十八兩銀行滙票定價在陰曆年前交貨者英鎊三先令一便士半美金七十三元二角五分遠期則英鎊三先令一便士二五美金七十三元佛郎滙票購價或至一一三五枚星期六日倫敦銀市中國售出收盤時市况穩定紐約市况堅定購進照掛牌價格 
[上海商業市况彙錄]  
　　金融昨日銀釐市價平穩早午兩市皆爲七錢二分零二毫五與上日比較相仿 
銀拆上午甚高價爲二錢午後略軟爲一錢七分較上日大起七分滙豐銀行收欵八十萬兩麥加利正金道勝東方等銀行收欵四十萬兩　 
昨日銀洋進出口頗稀祗正金銀行去靑島洋三十萬元各錢莊去天津洋十萬元又去烟臺洋五萬元住友銀行進倉銀一萬兩出倉洋一萬元滙豐銀行出倉洋二十二萬元正金銀行出倉洋二十八萬元道勝銀行進倉銀十萬兩中國銀行進倉銀五萬兩進倉洋十萬元各錢莊少存銀十五萬兩省存洋十五萬元三井銀行出倉銀十萬兩懋業銀行出倉洋二萬元 
昨晚止中外各銀行共存現銀二千八百十七萬兩現洋三千四百三十萬元大條九十四條 
　　公債票昨日各種公債市况極活潑惟市中賣氣甚旺故購買心遂呈虚弱之象投機商復乘勢抑價故各票大都　跌金融公債現貨千元票前市甚爲穩固價由六十一元八角大至六十二元零五分後市開盤六十二元嗣後逐步低至六十一元七角收盤雖回高五分較上週末尚低去一角期貨免動大略隨現票爲轉移故二月期市價初堅後疲收盤六十一元五較上週末退去七角五分三月期祗做開一盤仍計六十一元六角整六現貨前市價格常在四十二元七八角左右後市收盤跌至四十二元二角計小四角二月期最高價曾到過四十三元收盤跌至四十一元四角比上週末跌落一元五角三月收盤四十二元一角計小一元一角償還八釐開盤二十六元三角旋高至二十六元三角五分未幾因售户增多市價遂步步向下收盤二十五元九角計低六角七年長期小一角收盤價計三十八元金融百元票計六十二元六角盤理七釐計四十八元買户亦較賣出者爲稀是以市價較上週爲軟云 
　　國内滙兌 
昨（五日）内滙市價大致趨高京津銀滙與上週末市價相仿洋滙則漲高一元七角半北京公砝爲一千零五十五兩銀元爲一千零十三元二角五分天津行化爲一千零六十三兩銀元計一千零十二元二角半濟南銀滙漲高五錢爲一千零三十八兩半銀元同增一元爲一千零九元靑島膠足漲一兩計一千零六十七兩正金鈔提高三元爲一千零十元烟台烟估高二錢五分爲一千零四十六兩銀元好起二元爲一千零四元漢口洋例不動價計一千零三十三兩二錢半銀元提加五角爲一千零七元半宜昌宜平仍爲一千零三十五兩銀元計一千零十八元九江銀元爲一千零十三元南昌銀元爲一千零十五元蕪湖蚌埠銀元同爲一千零七元安慶銀元計一千零八元南京鎭江揚州無錫常州常熟宜興等銀元均爲一千零二元徐州淸江銀元爲一千零六元蘇州銀元爲一千零一元半南通銀元計一午零二元五角温州蘭谿銀元均爲一千零五元海門銀行計一千零四元五角杭州寗汲嘉興湖州紹興餘姚等銀元俱爲一千零三元奉天銀元爲一千零十二元哈爾濱銀元爲一千零十四元重慶九七平銀爲九百八十二兩半成都九七平銀爲一千兩萬縣九七平銀爲九百九十五兩銀元各爲一千元與上週末市價相同云 
　　外幣滙（五日）各項外幣現貨交易大致平常兼以金價和平故價格均無劇烈變動祇日票漲高二釐買價爲九角三分二釐德票提高二分買三角三分法票買一角一分九釐比上週好起二釐英票買九元零五分美票買一元九角一分半荷票計七角三分半淮票買一元零一分八釐坡票計一元零三分半羅卜大票買三兩五錢零票計七兩五百元票買價爲六兩二百五十元票買一兩二錢市上需給之數大體相等故價格均無變動云 
　　金市滙價 
昨日星期一大條例無報吿標金開盤三百三十二兩五錢小至三百三十二兩二錢先令揭曉弗動有印滙大七五法匯小六十法郎美滙大二五德滙大七千馬克其餘均無更動是時標金爲三百三十二兩四錢銀行賣出三月份先令價三先令○二五買進三先令○三一二五又賣出三月份美滙價七十一元買進七十一元二五又賣出三月份東滙價六八二五買進六八分（以上各價與前日收市相同）標金買者稍多最高至三百三十二兩九錢嗣後市况雖較初開略硬然形勢上尚稱平平銀行賣出三月份先令價三先令三一二五至三先令○三七五又買進價三先令○三七五至三先令○四三七五又賣出三月份美滙價七十一元二五至七十二元三七五買進七十一元元半至七十一元六二五又賣出三月份東滙價六八一二五至六八分買進六七八七五至六七七五所以標金最小至三百三十一兩高至三百三十一兩一錢收盤午後標金開盤爲三百三十一兩高至三百三十一兩五錢先令弗動標金爲三百三十一兩三錢銀行賣出三月份先令價三先令○三七五至三先令○三一二五買進三先令○四三七五至三先令○三七五又賣出三月份美滙價七十一元三七五至七十一元二五買進七十一元半又賣出三月份東滙價六八分至六八一二五買進六七七五至六七八七五所以標金最高至三百三十二兩二錢後爲三百三十一兩九錢收盤 
　　棉紗 
昨係星期一大阪三品近遠期均好起一元數角美花現期好三十五個磅音三月份不動十月份好二十七個磅音印度孟買花朋將而好十羅比奥浮拉好十二羅比白洛去好十四羅比各交易所標凖紗價近期較上星期六小去四五錢遠期小去一兩左右市上現本紗買價無甚漲落日紗小去二錢五分至五錢不等萬縣帮買進十支地圖五十大包價一百三十四兩又二十支水月日紗 
五十大包價一百六十七兩七錢五分又十六支水月五十大包價一百五十八兩餘如江西（牛莊）油頭蕪湖野鷄等帮祗零星買進本紗百餘包日紗七八十包公會小包十餘包價相仿鴻裕紗廠開出二十支寳鼎二百大包價一百七十五兩又開出十六支寳鼎三百包價一百六十一兩（舊曆正二月出淸扣佣）其餘各廠均未開出市面因陰曆年關將届各帮紛紛結束賬目所以交易有限其售價亦無甚升降 
　　絲市 
昨日廠絲無成交市况堅靜白經英法二處銀路尚佳且本埠絲滙昨忽低落以致絲價復漲計泰和購進九龍牌大經十五擔價扯九百七十七兩五錢較前漲七兩半和興買公馬大經二擔價仍八百六十兩黃絲經昨亦無交易市面堅定灰經則美莊方面續有銷路價亦提漲公安昨買白雙象牌十擔五月份解貨價扯七百五十二兩五錢較前漲起五兩愼餘買蝙蝠牌葵花牌各十擔價同又買駱駝牌十擔四五月份解貨價達七百六十兩較前提漲七兩五錢云 
[報領營產不另納稅之督署令]  
　　上海縣公署奉江蘇督軍公署第三四號訓令内開案據台營官地局局長楊宗漢呈稱竊此次奉諭電傳淸理河防營地劉所長鴻霖趙所長堉·來局會議河屯繳價進行　宜當經該所長等將應行籌議各事具摺會呈内有擬請通令各縣知事凡承領營產奉有軍署印照祈免予投稅一條據陳理由以本省官產處放領官產給有部照者槪不另行投稅營產即特别官產之一種未便視爲兩歧况本局現行河屯價則與官產處之僅收換單費者已覺低昂迴判若再照民業過户之例赴縣投稅更增一層用費實於放領前途不無滯礙等情請議核免前來局長伏查鈞署發給報領營產各户執照普通均有投稅字樣河屯定價比較官產處 
前辦之屯灘缴費新例已形偏重若同一報領公家之地一投稅一不投稅待遇上允屬未得其平仰懇督軍俯念各項領户繳價維艱援照官產通例分行各縣公署凡持有本署執照赴縣過户承糧者一律免納稅費並將所存空白執照上原有投投稅字樣飭課删除領户擔負較輕繳價自當踴躍實於公私兩方均有裨益是否有當伏乞鑒核指令施行等情據此查所稱各節均係實情自應准如所請辦理以昭公允除指令曁分别咨令外合行令仰該知事即便遵照辦理此令 
[節制會籌辦敎養院]  
　　三月十日開辦上海敎養院爲婦女節制協會上海部學生聯合會發起於前林槎光唐余慶棠劉王立明女士及陳葆藩等維持於後經數月之籌備結果甚爲圓滿昨日該院董事在西門文廟路永年里院所開會討論進行及開幕事宜（一）主席唐余慶棠報吿開宗旨（二）劉王立明報吿與楊競學劉明珍女士等調查九畝地江北災民情况 
（三）救濟災民事湛厚慈提議函致靑年會商界聯合會上海孤兒院及其他慈善機關請加維持林槎光附議通過（四）呈請立案（五）開幕定於陽曆三月十號左右秩序已委楊競學·張蓉珍女士·及朱德麟等云 
　　尚有本埠新聞等轉入後頁 
雜評二 
[請釋陳仁和感言（怡）]  
　　蒲淞市農會長家私鑄銅圓一案破獲已半年有餘矣案情之内幕若何經此半年之久偵查想已完竣乃尚未聞有結案消息抑又何也 
如因案中人犯尚未盡獲而延宕歟則趕緊緝捕官廳之責也今遲之又久而寂靜無聞徒使牽涉之附從人證久受囹圄之苦恐亦非當道恤刑之本意也 
或曰竊鉤者誅竊國者候中國訟事往往主犯逍遙法外而從犯受其罪固不獨此一案而已 
 
 

Page 15

 
 
第一萬七千九百四十六號;中華民國十二年 西曆一千九百二十三年二月六號
星期二 * *本埠新聞二 
[兩路優待商家免徵棧費一週]  
　　滬寗滬杭甬兩路近因陰曆年關漸近爲優待貨物商家起見特飭各站趕將積貨逐日裝運藉淸一年壅滯並於本月十三起至十九日止（即陰曆十二月二十八日至新正初四日（凡上海北六或麥根站貨棧兩處貨物存積有逾規定期限者免予徵收逾期費並於期内免收棧租以示優待已於昨日通令各轉運公司查照矣 
[南洋中學校友會冬季大會]  
　　昨日南洋中學校友會假倚虹樓開冬季大會會長汪本全主席報吿本會會務以集會不足法定人數致碍進行此次大會務乞到會諸君竭誠相助次會計張鴻基君報吿收支數目再次公决提議案件議决案如下（一）設立介紹部案當由評議部通過提出大會公决推舉郭步陶君爲主任並央郭君起草交付評議部俟通過後即行登報發表實行介紹推以校友爲限（二）校友廳捐案公决由書記蔡之煒君將已印就之各種通吿函寄各委員一面催收已認捐數一面續行勸募二千五百元以足原定捐額（三）校友廳圖樣案公推金鳳若君爲主任會同校友中富有學識經騐之建築家打樣俟樣成再行公决末茶點散會 
[第六混成旅昨日操演野戰紀]  
　　昨日淸晨陸軍第六混成旅第一第二兩團全體士兵昨往北橋操演野戰該旅旅長兼松滬護軍使何豐林氏親率劉永勝王保安二團長及六營涫官長士兵並旅部參謀長何振羽·副官長張宗耀等於上午六點半時由龍華地方齊集排隊出發沿滬閔長途汽車馬路直達北橋選擇操地八時開操分爲兩軍各佈陣勢演習假對抗戰法其槍彈均用紙壳於午後五時半始行操畢仍各整隊而返軍容甚爲嚴肅云 
[游戲塲中發見炸彈續聞]  
　　大世界游戲場被人抛擲炸彈炸傷游客七名已誌昨報茲悉捕房西探長戴薩克自此案發生非常注意除飭華探目程子卿副探目李友生等前往調查被炸情形外一面懸掛賞格文云爲大世界發生炸彈並傷七人本捕房爲保護治安起見無論何人能將此案人犯完全拘獲者得賞洋五百元或不願出面秘密報吿因而拿獲者亦可賞給並令各偵探一體留心查緝恐嚇書信匪徒務獲解究云云 
[玻璃公司聯席會議紀]  
　　上海玻璃有限公司自改組以來經張笙階·常伯言·極力整頓改良出品近來專以多造白色露天燈泡迎合社會心理故營業漸見起色日前該公司股東王漢·徐卓堯·黃澤生·卓樂生·劉錫基·徐春榮·周伸華等假座東亞酒樓開董事會及維持會聯席會議當由王漢强報吿經過情形次各股東互相討論嗣後進行方法並公决推舉王漢祥·卓樂生·兩人爲本廠舊股東代表又公舉徐卓堯爲助理公司出品推銷員等項至五時許始散 
[香山同鄕會選舉揭曉]  
　　旅滬香山同鄕會選舉職員昨日業已揭曉計正會長陳炳謙副會長甘燭初盧煒昌會董徐桂·唐耐修·鍾安樵·李瑞如·萬應彪·等百二十八人云 
[僑法華工會諭令取消]  
　　王英豪·傅俠·邵志超·三人於陰曆今年十月間在法新租界地方設立僑法華工會未經法總領事核准且亦未向工部局捐領執照事爲駐滬參戰華工會查悉報吿捕房飭探將王等傳入捕房諭令退去於昨日傳至法公堂請訊被吿由賚美律師代辯稱被吿等在治下組織華工會曾經登報所有一切用費皆由被吿等自己取出並非向人捐募請察詰之王英豪稱我設華工會前在香港·廣東·等處官廳備案在治下設立後亦曾具稟備案聶讞員商之法副領事判以被吿等旣無正式證據實違定章着罰洋念元僑法華工會即行取消 
[滬杭路添築栅門]  
　　防與長途汽車相撞 
滬杭甬鐵路新龍華車站西外洋揚旗西離站約計三英尺地方現由該路工程處派工在彼處新築栅門一座因滬閔南柘長途汽車穿過該軌道不免火車往來與汽車互撞情事以免發生危險特於昨日（五日）由洪副工程司配製材料帶同工人前往興築矣 
[海關公布一月份被罰之報關行]  
　　江海關稅務司昨發布吿云爲榜示事查本關前以各報關行經理報稅常有朦混情事應予從嚴罰辦並爲各商將來免受弊混起見定予每月終將是月分因假報貨物等事被罰之報關行行名繕貼布吿俾衆周知業於上年十二月七日會同本關監督出示布吿在案茲將本年一月分各該行行名查開後仰各商人等一體周知此布計開益記被罰一起瑞記茂被罰二起裕慶公被罰一起永豐顺被罰一起復昌恒被罰一起廬陽公記被罰一起怡和春被罰一起東順記被罰一起忠信恒被罰三起 
[大達碼頭設立招待所]  
　　通知崇海同鄕會之保護行旅南市十六舖大達碼頭爲行駛通州如臯崇明海門各輪停泊之所每　輪船往來四邑同鄕比以數百計往往受挑夫勒索照顧稍一不愼行李即被匪徒攫竊通如崇海同鄕會爲保護同鄕行旅起見即在大達碼頭設立招待所雇定招待員一名招待夫四名製就號衣編定招待章程聞已稟准淞滬警察廳出示保護即日開辦云 
[仁濟善堂施醫停診及開診期]  
　　公共租界西新橋北首仁濟善堂常年施醫給藥爲數十年經常善 
舉茲届舊曆新年該堂援照向例於陰曆十二月二十六日起暫停施診至開診之期向例在元宵以後近由各董事會議以滬上貧民日多求醫者衆特爲提早已定癸亥正月初六日開診照常施醫給藥云 
[滬南工巡捐局規定沙船碼頭]  
　　滬南十六舖拖南自建設輪埠碼頭後各沙船即無從停泊茲經滬南工巡捐局長規定沙船自關橋以南至久大碼頭爲沙船碼頭據情函致沙船公會查照以便各沙船在碼頭起卸貨物云 
[洋涇鎭西盜刦米店]  
　　當場拘獲兩名 
浦東洋涇鎭西首十八間地方傅大弟弟（即傅友和）所開米店前晚七時許突來匪徒六七人撞門入内袖出手槍嚇禁聲張當將店中男女紥縛分投入室翻箱倒篋任意搜刦經鄰人飛報三區二分署求救趙署員立率長警馳往會同巡邏警張榮元吳連和茶靑山等四面兜拿當塲拘獲淸江人劉志有·宿遷人徐一兩名餘均逃逸在劉身畔搜出實彈手槍一支子彈六粒贓物銀簪二支併解到署經趙署員盤詰供詞直認糾黨搶刦不諱昨將贓盜押解警廳昨發交偵緝隊訊究矣 
[兩盜解南滙縣訊究辦]  
　　浦東南滙東門外王小妹家被盜搶刦刀傷事主等情已誌前報 
李知事行文各機關通緝後經水警偵探於前日在滬緝獲李有賢李老四兩名解送閔行第一區經徐督察員研訊該盜供認聽從在逃之徐某等唆使行刦傷人得贓俵分不諱徐君以該二盜供認屬實判解南滙縣公署歸案訊辦 
[吞沒店欵謊稱盜刦之拘押]  
　　北河南路振餘南貨店出店通州人錢廣和前日因將店内囑送潤餘錢莊洋四百元吞沒謊報盜刧被經理郭東廷察悉報經總巡捕房派探婁寳生將錢拘押昨晨解送公共公廨經中西官訊供一過判錢押候查明再行訊核 
[攫物盜分别押儆]  
　　無業流民唐連生前日因在浙江路攫取婦人唐王氏値洋十元之金挖耳一支又吳阿明前日亦因在蘇州路搶取王阿三衣包均經包探查獲昨晨併解公共公廨經中西官分别訊明判唐連生押西牢三月吳押一月贓交原吿認領 
[兵士捕匪得力之奬勵]  
　　步兵第二團團長王保安君前因地方時有發生盜刧途人財物案件是以於軍事區域内加派雙崗日夜查緝在案前日閘北指江廟地方爲第二營衛兵王玉田等查獲搶匪史將蘭一名解經該營營長張廷棟研訊供認屢次刦竊閘北張復興布廠並陸家宅·王隆昌布廠銀洋衣飾物件不諱業將該犯派兵於昨解送護軍使飭科訊辦所有捕匪出力之兵士王玉田·劉治安·趙玉盛·宋秋玉·姜鳳林·李書貴等當由張營長賞洋二十元以示鼓勵 
[攔搶金挖耳]  
　　浦東花園石橋婦人陳陳氏前日下午至爛泥渡買物遭流氓陳阿六·陳金生·攔阻去路搶去頭上金挖耳一支奔逃該氏大聲喊救由警將兩陳追獲抄出原贓押送三區警署於昨轉解地檢廳請究該氏亦投案候示下午由檢察官預審之下判贓給該氏領去兩被吿收押候辦 
[華商電車撞壞黃包車]  
　　昨日傍晚五點餘後三十五號華商八輪大電車由小東門聞駛由中華路往南甫經駛過分路軌道適値下雪地道氷滑有多數之黃包車在彼兜攬主顧其三十七號司機人瞥見某甲所拉之黃包車不及避讓致將該車碰撞且其車輪插入電車下救命板比及該司機急即停駛已成不及車身因而受軋損壞車蓬車輪幸車夫不致受傷當由崗警查見將司機人之號碼記錄後即將該車夫連同毁車帶入一區二分駐所聽候訊核 
[婦人被電車撞傷身死]  
　　常熟婦人羅薛氏因於本月二號早行經北浙江路被某號電車撞倒碾傷由捕查見將氏車送醫院因傷重醫治無效斃命由院通知捕房將屍舁送斐倫路騐屍所於　午刻報請公共公廨李襄讞與英米副領事蒞所檢騐得羅薛氏委係生前被電車撞倒碾傷身死當即塡明屍格升座公位捕房傳同見證將肇禍之電車公司三百十六號司機人吕山帶案先據見證陳子倫投案供稱本月二號早六時許我見死者從善安坊弄内奔出致被撞倒等詞繼由胡春泉到案證明死者在北浙江路奔跑司機人不及停車致將該婦人撞傷身死云云並據屍媳羅顧氏投案供稱死者羅薛氏係我之姑現年五十九歲此次慘遭電車軋斃要求伸雪詰之吕山供稱我是日在北浙江路開駛慢車死者從該處一弄奔出致我不及停機撞倒實非我咎求宥中西官得供會商之下援筆判曰驗得已死羅薛氏委係被電車撞傷身死車夫無干省釋屍飭屬具結領殮 
[陳毛大攫取珠花]  
　　西倉橋居婦潘何氏帶同女傭李陳氏由親戚處歸家行至淘沙場遭匪徒陳毛大攫去珠花一朶報警將陳拘獲惟原贓已經無着押送警廳於昨轉送地檢廳訊辦一面着失主自投檢廳候質 
[拐匪判押四年]  
　　湖北拐匪單春亭拐得十九歲女陸小妹乘新豐輪船動身爲救濟會偵探余長林獲送法庭訊辦昨由審檢廳推檢各官開庭審理當庭宣判單春亭着監禁四年以儆陸小妹判令伊母領回管束 
[細故釀成訟案]  
　　揚州婦人劉王氏在縣基路某姓家爲女傭其主人家有餘屋轉租與俞英明所居前日偶因細故俞與該氏口角繼而爭執雙方互扭至一區二分駐所喊控當因事起細微斥不准理但該氏身懷六甲互扭時胎孕受損延至前晚胎血下崩該氏即詣俞處盤踞俞報吿該分駐所經楊署員得悉恐有不測於星夜十二時將兩造移送法庭經楊檢察官提訊之下判俞收押該氏所受之傷着回去自醫 
[工人慘斃]  
　　昨日午刻梧州路廣生利喴土皮廠工人余某工作不愼遭機器軋斷雙手雙足血出如注當經該廠舁送同仁醫院醫治因傷過重於當晚斃命由家人備棺收殮 
[汽車撞倒行人]  
　　昨日下午三時黃浦灘路外國總會前有某號汽車由北往南撞倒行人沈壽卿頭部等處受傷經該汽車載送同仁醫院醫治一面自投捕房報吿 
[猪業控案之省批]  
　　江蘇省長公署批上海猪業代表王瑞龍呈爲違法勒捐擾害商業再請嚴禁以杜後患呈云由及粘件均悉候令財政廳查明具復核辦此批 
[防禁輪船賭匪]  
　　水警第三隊王隊長以時届舊曆年關商界結束賬欵派夥分往各處内地收賬者日益衆多因查内河各輪船每於年節之際必有賭匪假充搭客乘輪來往見有携帶銀洋之旅客若輩設計誘賭騙取銀洋曾經屢次查究在案現將歲底行駛各埠内河小輪乘客較多定有此等賭匪亟應查　禁辦以維商旅故於昨日起選派便衣巡警分往各小輪船隨船往來稽查遇有聚賭即行拘辦並令誥誡乘客切勿與賭以免受騙云 
[旅館業請發給水上接客執照]  
　　本埠租界各旅館佛照樓名遠等同業代表張艇日前具呈駐滬水陸警廳略謂本埠車站輪埠旅館同業均派夥友迎接客商以便照料行李物件而南北車站皆奉核發旅館接客執照惟輪船到埠夥友亦須雇用划船渡浦登輪藉資招接旅客因恐水陸巡魯在碼頭阻止接客故擬懇求核發旅館夥友接客執照以期於接客時便於查騐而昭馮證等情茲悉水警第三隊王隊長以本隊轄境爲南黃浦　關以南並無輪船碼頭自無接客之必要而華界輪埠均在淞滬警廳境内旣據併呈應候淞滬警察核明飭遵仰即知照云 
[王雙土拆梢押四個月]  
　　寗波人王雙土以住居新記浜路五百八十六號門牌之王龍私售洋烟前日向其拆梢洋十元王龍不服控於捕房派探管宗餘將王雙土拘押昨晨解由公共公廨中西官質訊之下判押西牢四個月示儆 
[船户欠欵潛逃請扣駁船備抵]  
　　船户楊福堂近因虧欠達成煤公司貨欵洋三千餘元潛逃無踪茲由該公司查悉楊福堂尚有駁船一艘現泊滬南日　港地方該處係屬水警範圍故由該公司昨日具呈水警第三隊請將該駁船暫行扣留以便訴請變價借抵欠欵等情當即轉令巡官周連城查明扣留矣 
[指控拐匿姪媳]  
　　住居西華德路一千二百八十九號門牌之張銀生指控閘北新民揚州戲園主陳子與伶人陳小六子串同老嫗王江氏將伊之十九歲姪媳張季氏拐匿無蹤一案昨晨由張襄讞會同日副領事提審原吿延甘維露·許理·兩律師上堂述明案情並據原吿張銀生與季氏之夫張善慶上堂訴明張季氏係被王江氏從家内誘出隨帶去金鐲·金戒·衣服·等物其金鐲則爲陳子取去交與陳不上六子之母陳張氏收藏現已經捕房起案云云並據陳張氏供金鐲係陳子交給與伊是實又據見證婦人張朱氏供稱在閘北警局對門開設茶館本月初二日陳子帶一年約二十左右之婦人前來啜茗該少婦當時因向陳子索取物件無着啼哭陳子欲婦暫時在於我處我不允許彼遂帶去臨行囑我如有人來查詢可稱少婦係與一六十老嫗同去旋有警局偵探來問我遂以陳子所囑之言答復云云被吿代表律師向以上各人詰問一過時已至午改期於今晨續審 
[控姦拐髮妻]  
　　住居閘北　家宅之陸永泉其妻黎氏被沈維珍姦拐藏匿前日由陸尋獲一併扭控四區二分所經錢署員訊明轉解司法科昨移地檢廳核辦 
[控藏匿姪女]  
　　寳山鄉民談阿木前日偕證人談劉德扭女子嚴林弟至四區控稱民之姪女金英於陰曆本月十三出外買物一去不歸避匿被吿家中十四日由證人經過瞥見向詢不認等情經劉署長質訊嚴供金英於十一日曾來女家一次現匿何處實不知情奉判轉解司法料訊究 
[行兇判押一月]  
　　法工部局捐務處洋員瞿意辣培於前日偕同收捐人王某同至王德桂所開之理髮店收捐詎被王動手行兇將該洋人毆打當由巡捕到來將王拘入捕房昨解法公堂請究先由原吿瞿意辣培投訴被毆情形並由收捐人證明王行兇狀况請之王德桂供是日原吿到來收捐將民人大門推開民人因寒氣吹入故此將門關好以致原吿即入内先行行兇是以民人回擊中西官判以被吿不應行兇着押一個月准予贖罪 
[破獲烟窟罰鍰]  
　　章月泉·朱阿五·兩人邇在法租界周金生·王道明·兩家私設烟子窠容人吃食洋烟違章事爲探目沈德福·唐雲卿·偵悉前往抄出烟具帶入捕房諭令交保昨日傳至法公堂請究先由捕頭稟明前情詰之章等供認賣燈吃食不諱中西官判章朱兩人各罰洋三十五元周王兩二房東各罰洋二十五元充公烟具沒收 
[屢售攙水牛奶罰五十元]  
　　工部局衛生處西人指控徐家匯路四百五十四號門牌大裕牛奶橱主陶雲中出售攙水牛奶等情昨晨由捕將陶傳至公共公堂據工部局代表律師上堂譯稱陶屢次出售攙水牛奶曾經公堂訊罰今又將攙水牛奶出售經西醫騐明食之有礙衛生請爲究辦云云訊之陶供詞支吾中西官核供以陶屢罰不悛判再罰洋五十元充公再犯嚴辦 
[私自開會罰洋十五元]  
　　曹劍鳳邇在法新租界地方私行開會事爲探目程子卿偵悉以其違背定章故此前往將曹傳入捕房諭令交保昨日傳至法公堂請訊先由捕頭稟明前情詰之曹稱實不知租界章程求宥判罰洋十五元充公 
[破獲賭塲分别罰鍰]  
　　西棋盤街七十二號屋内有人開設賭場被總巡捕房捕頭偵悉於前晚密飭中西探捕前往破獲當將頭家沈阿二賭徒陳阿福·楊金生·張才福·林小林·董鳳祥·王祥根·謝阿毛等六十一人連同賭具一併帶入捕房着沈收押餘人准各存洋保出昨晨奉公共公廨關讞員會同英包副领事升座第一刑庭逐一研訊屬實判沈罰洋五十元賭客各罰洋三元一併充公賭具銷燬 
[棧房聚賭主客併罰]  
　　李小弟於日前在法租界瞿通成所開之客棧内與艾志淸·孫三海·柳川小·柳朱氏·等數人賭博不知如何彼此口角李小弟被人用刀戳傷後由包探到來將艾等拘入捕房諭令柳與朱氏交保艾孫兩人管押昨解法公堂請究柳川小柳朱氏未到由保人林士卿代到稱柳等現已逃逸請求寬限尋交到案詰之艾志淸供民人雖與李小弟同處賭博並非氏民人行兇餘供支吾孫三海供民人與李相識是日並未在棧同賭求察中西官判艾押西牢三個月期滿永違逐出租界孫出境保人林士卿交保限一個月内尋交柳等到案訊究 
[聚賭被拘]  
　　岳炳生前日糾同田德榮·沈四寳·王樂大·許通元·阮德甫·王恒甫·姜廷三·陸阿福·在北四川路弄内聚賭被一百二十號西探查見將一干人連同賭具帶入捕房昨解公共公堂中西官訊實判爲首之岳炳生罰洋二十元餘人各罰三元一併充公賭具銷燬 
[摸竊電車乘客鈔票]  
　　天津人李德生前日在百老匯路電車内摸竊搭客陳松新身畔鈔票現洋七十五元經陳覺察鳴捕拘入捕房昨解公共公廨中西官訊得李係過犯判押西牢半年期滿逐出租界贓交原主領去 
[破獲烟案主客併罰]  
　　江北人沈木靑在楊樹浦路二千九百二十八號屋内私燈吃洋烟爲該管捕房中西捕頭訪悉率探馳往將沈與烟民章龍寳·陳阿四·陶玉文·趙生榮·何桃桃·等拘獲抄出烟具昨晨解由公共公廨李襄讞會同英米副領事訊實判沈罰洋五十元無力改押西牢三禮拜餘各罰三元充公烟具銷燬 
[公共公廨訊案彙錄]  
　　昨晨公共公廨民四庭由俞襄讞會同美奥副領事訊理（一）江蘇賑務處訴安徽濟安奬劵公司經理舒繼芬不繳賑欵案此案係内地官廳移請協傳被吿而被吿不到由該公司之吕少菊偕代表律師到堂聲明不受内地官廳管轄結果舒繼芬住所確在租界現往南京應請江蘇賑務處派員到廨依法訴追函復警察廳轉呈核辦（二）戴理卿訴其婦　王氏不守婦道請求脫離關係案結果改期訊理（三）婦人吳單氏訴其夫吳錦國抛棄不顧案結果吳錦國月給原吿洋三元以三年爲止女孩由吳單氏收管（四）崇明公司吳耀庭訴同樂天茶館主江安靑積欠房租請求押遷案結果被吿請求復訊不准 
又午後民四庭由陸襄讞會同美經副領事訊理（一）楊渭泉延高 
露玲律師訴顧念慈借銀三千五百兩不還案結果本案久經確定被吿延不履行殊屬不合應給籲顧王氏所有顧念慈名下財產不得移動倘顧念慈七天内再不還斷付欵准原吿律師到堂請求拍賣（二）丁純濤訴孫叔明私收保險費銀案結果展期七天傳原吿到案候訊倘原吿再　限不到即予註銷（三）杜培銓訴曹茂伍欠煤炭洋案結果被吿無故不到原吿呈案之證據確鑒可信應予即時判决着償還原吿洋一百十元當費歸被吿負擔（四）朱德泉訴　重明欠裝電燈價洋案結果展期七天再訊民三庭由關讞員會同美奥副傾事訊理周瑞良延高露玲律師 
訴錢增祥私取乾　生財請追損失案結果原吿所訴各節訊無充分理由應即註銷反訴案應判原吿周瑞良繳付錢增祥銀二千八百四十二兩並繳堂費前原吿律師繳銀二十五兩之决定准予撤回周瑞良限三天遵章具保 
[誌謝]  
　　昨承中華圖書館惠贈第一九九期「禮拜六」兩册又大東書局惠贈第二卷第十號「半月」曁第四九期「星期」各一册又賈汪公司惠贈月份牌兩張又愼昌洋行贈月份牌十五張誌此併謝 
公布欄 
[江蘇高等審判廳]  
　　刑庭判决王治英（即黃治英）爲僞造通用貨幣上訴一案（判决主文原判關於王治英罪刑之部分撤銷王治英無罪沈登明等殺人上訴一案（判决主文）原判關於沈登明從刑部分撤銷其他部分上訴駁斥張朱氏等因殺人上訴一案（判决主文）原判關於曹羣罪刑部分撤銷曹羣預謀　同殺人棄屍之所爲處無期徒刑其他部分上訴駁斥尹德勝（即尹傻子）等因殺人棄屍上訴一案（判决主文）原判撤銷尹德勝預謀殺人这所爲處死刑褫奪公權全部三十年陳德勝無罪蔴繩一根布帶一條均沒收賈華春等强盜上訴一案（判决主文）本案上訴駁斥賈華春胡全有未决覊押日數以二日折抵徒刑一日胡金祥等爲輕微傷害上訴一案（判决主文）原判關於陸明軒罪刑之部分撤銷陸明軒無罪胡金祥之上訴駁斥顧全生因和　楊氏及私擅逮捕上訴一案（判决主文）原判關於顧全生罪刑之部分撤銷顧全生無罪郭錫泉因販賣鴉片烟上訴一案（判决主文）本案上訴駁斥郭錫泉併科罰金三百元如無寳力完納准以一元折晚監禁一日龔銀鈎　因營利和誘上訴一案（判决主文）原判撤銷龔銀鈎和誘之所爲處四等有期徒刑一年未决期内覊押日數准以二日折抵徒刑一日鈕文奎無罪陳金大爲竊盜上訴一案（判决主文）本案上訴駁斥 
　　批示諸葛增銘呈請令江寗地審廳將案卷發縣執行由呈悉已鈔同該民原呈令行江寗地審囑查核東速辦矣仰即行照此批盧士儒呈爲高淦泉違反和解泰縣不予執行請督促由呈悉已檢發該氏副呈令縣查照和解筆錄迅予依法執行矣此批田長年爲泰興縣知事庭訊黑暗聲明抗吿由狀悉本案業經本廳調核原卷已令飭該縣知事迅予訊給矣仰即知照此批沈永春爲聲明訴訟價額請求審理由狀悉本案係爭田一畝現値價洋五六十元曁係訊據該民自認無論該田内有無人工肥料培植要不能謂爲已　百元該民於本案已經終審判决駁斥之後復翻異前供請求按照百元以上案件受理礙難照准此批吳祥奎一件聲明執行疑義請求核示由查此案前由該民與金佐臣師生情誼斷絕在　滙縣署訴求解約迭經各審判决准予解　旣經　除金佐臣當然不再負敎授之義務至責令該氏給付全部診金係根據醫生習慣及關約規定第二審及第三審判决　由均已釋明原縣照判執行並無不合所稱本應漏判金佐臣應負三年敎授義務以及另案向第一審聲請各節均屬誤會應毋庸議此批以上二月二日 
[江蘇高等檢察廳]  
　　批示吳樂君狀悉此案審廳所判並無不合所請應毋庸議此批金樹模狀悉應候審廳移卷過廳再行核辦此批韓介壽狀曁抄件均悉候提卷核辦此批吳桂生等狀悉候調卷察奪此批丁傳福狀悉候送審裁决此批李柏生狀悉候送審裁决此批徐永生狀及粘件均悉查補具理由書應向原審法院提出茲據所訴姑候卷到再行核辦此批顧南圃等狀悉查上訴應回原審法院聲明本案上訴是否合法候將來狀發交原副查明核辦此批吳月事狀及粘件均悉查該民犯販土罪經同級　於十一年十二月三十日判處徒刑兩月除示决覊押日數准予折抵外應扣至二月六日期滿所繳罰金一百五十元業已核收併仰知照此批顧南炳等狀及抄件均悉查補具上訴理由書應向原審法院提出現旣具狀前來候原檢廳卷送到廳再行核辦此批湯阿根狀悉查補具上訴理由書應向原審法院提出惟旣據所　姑候原卷到廳再行核辦此批陳徐氏狀悉候令南通縣知事迅予依法辦理此批以上二月二日 
批示顧家僅狀悉該聲請人因未遵限補具理由書已將上訴予以駁斥現旣具狀聲明　　應准將來狀移送審廳核辦此批邵玉珍狀悉是項判决書向由審判廳直接送達旣據　求發給一份候即將來狀送　廳核辦可也此批蔣長山狀悉侯潤卷送經檢察廳核辦此批錢朝華狀悉候同級應移卷過廳准予發回原縣執行此批劉四狀悉俟繳納罰金後再行開釋此批徐建動狀及粘件均悉仰候送審核辦此批以上二月三日 
[上海地方審判廳]  
　　民事判决一件蔣恆盛　金文星欠欵淡訟一案（主文）金文星應償還蔣恆盛洋三十八元訟費歸金文星負擔本判决宣示假執行一件判决吳志元興黃世昌因欠欵糾葛一案（主文）本廳民國十一年支字第一二四號之支付命令維持之訟費歸被吿人負擔一件裁决華錦順與吕河康因欠欵糾葛一案（主文）本廳民國十一年支字第一百二十七號支付命令得爲强制執行白一件裁决張榮泰與王記德　貨欵涉訟一案（主文）本件聲請駁斥聲請費用歸聲請人負擔以上一月二十九日一件判决王福海與顧錦四租屋涉訟一案（主文）被皆人向原吿人轉租之房屋限至癸亥年陰曆二月底遷　被吿人所付押租洋十四元將壬戌年陰曆十月十一月欠租抵銷壬戌年陰曆十二月十四日起之房租仍以每月洋七元計算付至出屋日爲止被吿人遷　房屋時原吿人貼遷被吿人二個月房租計洋二十一元訴訟費用歸被吿人負擔一件虞順懋與解金星欠租及租屋涉訟一案（主文）解金星向　　公司　　之租屋契約應即解除　判决定日遷　　　　　　　　回　原狀交還原吿人管收並應償還房租洋三百六十元又壬戌年陰曆十二月初一日起之房租仍以每月洋九十元計算付至出屋日爲止其房租繳由原吿人具領訴訟費用歸解金星負擔本判决關於遷　部分宣示假執行一件湯蓮桃與孫根生債務涉訟一案（主文）孫根生應即償還湯蓮桃借欵元三洋一百元及壬戌年陰曆九月二十六日起每爲洋二元之利息但利息不得超過元本數額訴訟費用歸孫根生負擔以上一月三十日 
　　民庭判决一件戲决邱　　與祀文芳因借欵糾葛聲請宣示强制執行一案（主文）本　民國十一年支字第一零九號支付命令得爲强制執行一件判决陳紀生與顧晋林田單據涉訟一案（主文）顧晋林應將租地合同二紙田單一紙及四百元借據一紙交還與陳紀生訟費歸顧晋林負擔一件議决顧晋林聲請展期一案（主文）本件聲請駁斥以上一月三十日　　一件判决吳仲賢與汪彩堂貨欵涉訟一案（主文）汪彩堂應償還同昌祥茶葉行洋四十七元零八分繳由吳仲賢具領訴訟費用歸汪彩堂負擔本判决宣示假執行一件判决徐陶氏與朱文讓等抵欵涉訟一案（主文）朱文讓應償還徐陶氏抵欵元本洋四百元又利息洋一百零四元壬戍年陰曆十二月十三日起之利息仍以元本洋四百元每月二分利申計算付至執行終了日爲止但前後併計不得超過元本數額如朱文讓無力償還應將所抵之田照約遷墳拍賣抵償若該田不能供淸償之用或抵不足額應由楊福元負責代償本案訴訟費用歸朱文讓負擔一件判决王長根與倪崇富會欵涉訟一案（主文）倪崇富應償還王長根會洋十四元王長根其餘之請求駁斥訴訟費用歸倪崇富負擔本分之二王長根負擔三分之一本判决宣示假執行一件判决葉沛霖與魏筱泉租屋涉訟一案（主文）捃筱泉應即償還費仁德堂房租洋四十八元繳由葉沛霖具領葉沛霖其餘之請求駁斥訴訟費用歸兩造各半負擔以上一月三十一日 
　　批示一件楊景和狀請銷案由狀悉准予銷案此批一件王汝爵狀領証件由准領此批一件王汝爵狀交案欵由准交此批一件錢奕狀請暫緩執行由狀悉准予暫緩執行此批一件汪陸氏狀交查　費由准交此批一件李書勤狀請强制執行由准予傳追此批一件王坤緯狀領差欵由准領此批一件穆彥賓狀領案欵由准令此批一件華陳氏狀交　欵由准交　欵着於限　交楚不得延悞十咎此批一件王伸緯狀領宗　由准領此批一件崔永泉等狀保王如珪由准保此批一件黃少卿狀請銷案由狀悉准將被吿開釋完案此批一件陳煒記狀請將標價先予給領由狀悉已於去年十二月十五日明　批示矣仰即遵照此批一件蘇恆茂狀請派吏嚴催由狀悉仰即來廳候諭此批以上二月二日 
　　批示一件顧寳紀等狀交案欵由准交此批一件吳廷範狀請將標價先行給領由狀悉着即來廳候諭此批一件江星如狀領証件由准領此批一件趙繼程狀保吳春林由准保此批一件宋幼記狀交費洋由准交此批一件徐萬里狀請執行由准予執行此批一件范立核狀交案欵由准交餘欠着即如數交淸毋　延宕致滋訟累此批一件胡幼庵狀請執行田狀悉着即墊交鑑定費洋十元以憑核辦此批一件陸桂登　請執行由狀悉准以傳案訊追此批一件吕森仁狀請執行由狀悉准以傳追此批一件張文淸狀請銷案由狀悉准予銷案此批一件趙寳生狀請傳案執行由准予傳追此批一件張阿大狀請估價拍賣由狀悉已飭傳矣着即遵期邀同原吿來案訊　此批一件王藝卿狀請嚴厲執行由狀悉　已限令沈黃氏於本月二十九日遷墳此批一件王夏登狀請强制執行狀悉准即來廳具領此批一件羅守坪狀賬簿由准領此批一件張郭氏狀請將伊夫張友良開釋由狀悉已諭知矣此批以上二月二日一件甘王氏狀請交保釋外候訊由狀悉案已飭傳聽候訊　所請保釋礙　照准此批一件姚老虎狀爲續陳艱苦情形由狀悉案已傳於本月九日開庭審理仰届期來廳候訊勿　多凟此批一件王三多狀請偵查交保候質由狀悉　訊奪勿多凟此批以上二月三日 
[上海地方檢察廳]  
　　批示曹福寳狀悉仰即來廳候訊此批劉廷宣等狀悉案經讯明毋庸旁凟此批胡玉海狀悉案經起訴同級審判廳訊辦所請不准此批朱　三狀悉仰即來廳候訊此批唐陳氏狀悉爾夫判處罰金一百二十元限爾三日内繳案否則送監易處監禁毌延切切此批俞啊六已訊諭矣此批姜英炳狀悉已送審廳核辦聽候裁判可也此批以上二月一日 
　　批示劉志和狀悉仰候執行期滿省釋　請不准此批陳亮新狀悉爾要子玩忽駕車致人身死情節重大礙難照准此批張王氏狀悉案經起訴　請不准此批朱高田狀悉訴爾次媳與被吿通姦無論有無其案　無吿訴之權所請應毋庸議此批周鈐狀悉案正偵查所請未便照准此批陳蓮生狀悉查陳世忠即陳思忠應於本年八月二十日執行期滿仰即知照此批陳萬雲狀悉案已起訴仰候判决此批虚學文狀悉候送江蘇高等檢　廳核辦此批徐凌氏狀悉案已判决確定候即執行所請應毋庸議此批劉閉成狀悉候即核辦此批魏連生狀悉候訊明核辦此批（二月二日） 
 
 

Page 16

 
 
第一萬七千九百四十六號;中華民國十二年 西曆一千九百二十三年二月六號
星期二 * *   
 
 

Page 17

 
 
第一萬七千九百四十六號;中華民國十二年 西曆一千九百二十三年二月六號
星期二 * *本埠新聞三 
[華昌公司設立天津分公司]  
　　寗波路華昌貿易公司爲華商經營對外貿易之最早而著有成效者近鑒於天津一帶爲我北數省土貨輸出要地特擇定天津英租界海大道九十號設立分公司業於二月一日正氏開幕經營之貨入口如機器油蠟麵粉靛靑出口如雜糧·毛皮·油類·地毯·髮網皆其犖犖大者聞該分公司開幕未久大宗定貨已有多批云 
[香亞公司廣備贈品]  
　　南京路香亞公司開設有年近爲優待顧客起見於陰曆本月十六日始至月底止凡向該公司購貨滿一元者送如意膏一瓶滿二元者送精美月份牌一張滿三元者送如意膏一瓶及月份牌一張滿四元者送月份牌二張餘類推故購者甚爲擁擠云 
[兄弟公司營造虹口菜場]  
　　工部局託本埠兄弟營造公司承造之虹口新小菜場係去年二月起工今年三月中旬竣工樓高三層下層定爲魚類蔬菜市場中層定爲肉類市場上層定爲各種鮮花市場建築頗新巧云 
[阜德號運到白燕絲]  
　　南市鹹瓜街阜德號毛白燕外新到一種白燕絲質係白燕裝盒精雅可作禮品且合時宜滋補廉價盒售二元購者益衆云 
[商務新到英國明信片及玩品]  
　　商務印書館發行所西書櫃新到英國銷行最盛之Ｒａｐｈｅａｌ　Ｊｕｃｋ　Ｓｏｎｓ公司所製各種五彩明信片有人物有花卉鮮麗奪目每包六張或十二張售價自一角五分至五角不等另有一種玩品名ＺａｇＺａｗｓ形與我國七巧板彷彿散作片片鬥攏則表現種種人物花卉狀可爲家庭及幼稚園啓發兒童智巧之利器云 
[隆昌興染廠將開分店]  
　　新閘橋南首之隆昌興記染廠開設已數十年營業素稱發達顏料靛靑皆自向德國定購聘有化學技師專染綢緞呢絨及還覆衣片茲聞擬擴充營業另闢分店云 
[魯意師摩行拍賣貴重物件]  
　　魯意師摩洋行刻有鎭Ｒａｄｉｕｍ一管將於星期三日拍賣其重量甚微僅有五米里格蘭姆但價極貴實爲該行歷届所拍賣物件中最爲貴重之物云 
[牛乳粉之調查種種]  
　牛乳粉甚爲滋補南京路牛乳粉之市况頗形發達茲調查之如次 
盆湯弄口大生公司有牛奶粉多種如好立克奶粉每大瓶售洋一元五角半小瓶祗售八角勒吐𠻨奶粉每半磅七角五分一磅一元三角五分三磅三元五角愛蘭百利代乳粉每瓶售洋一元三角五分亦有每瓶六角者 
Ｐ字一九○號之華英藥房好立克司牛奶粉每一中瓶一元五角半小瓶則售九角愛蘭百利奶粉每打十五元二角 
先施公司茶食部好立克奶粉每瓶六元七角半小號則每磅一元五角半每聽代乳粉售洋一元三角五分永安公司南貨部之雀巢牌奶粉每聽九角好立克奶粉每聽六元七角五分代乳粉每聽售一元三角半Ｐ字五二二號集成藥房出售之麥精牛奶粉每瓶一元半最廉者則爲一元三角五分 
鄰近石路口之邵萬生南貨號牛奶粉每聽九角二分永安利號每大洋一元二角半可購雀巢牌奶粉一大瓶好立克奶粉每瓶一元五角五分 
市政廳左首之天福南貨號有奶粉二種甲種爲一元二角乙種僅售八角六分 
[廣東小學展覽會續誌]  
　　兒童成績均多可觀閘北寳源路旅滬廣東小學廣東女學兩校於本月三四兩日合開成績展覽會已略誌本報茲再詳紀之如下陳設分幼稚部小學部女學部兒童之紙工及自由畫活潑有趣小學部女學部中西文藝皆有可觀地圖甚爲精細其餘小學部之竹工及刺繡畫等亦維肖維妙而女學部葉笩如李雲秀方寳翠等之書法尤矯勁有鬚眉之氣翁鳳華之小楷亦頗脫俗他如國粹畫情景俱佳刺繡品及各種手工尤光怪陸離引人入勝來賓絡繹不絕云 
[競雄女學擴充文學科]  
　　其餘各科照舊三月六日開學白克路競雄女學辦有文蓋藝專修科陰曆明年起課程略爲增改㈠各體文字（甲）散文（乙）駢文（丙）古今體詩（丁）詞㈡書法（眞草隷篆㈢圖畫（山水翎毛花草）㈣兼授英文史地定名爲文學專修科三年畢業其餘中學高小國民各科照舊准三月六日開學云 
[中華公學蠲免高材生學費]  
　　下學期將提高主要科程度閘北寳通路中華公學之定章一學期終各級品學兼優之學生於下學期免收學費以資鼓勵此次經考騐後中小各級之優待生爲譚志連·歸潤森·孫克興·方柏康·徐蘭勳·歐陽孟鵬·沈鴻標·李文貴·樊恭亮等聞下學期開學後該校對於學科上國文算術英文程度將均增高云 
[志明學校增設優待制度]  
　　一家二三人同時入學得减學費西門内虹橋西首志明學校定於夏曆明春正月十二日開學擴充敎室並設優待額一家二三人同時入學者學費均得商減云 
[上海公學之校舍新况]  
　　讓數間敎室與南京路之義校白克路上海公學陰歷明年准于三月三日開學該校因校舍寬敞現已允南京路商界聯合會義務夜校暫議日校敎室間爲該會義務夜校之用至該校原有中英法文商學等夜課仍舊照常辦理云 
[閘北市校添設敎室]  
　　陰曆明春推廣學額新民路閘北市立第三國民學校定於陰曆明年正月十六日開學該校爲推廣學額起見刻已函請學董及學務委員將於開學時添設敎室云 
[博約夜校之擴充計劃]  
　　薛思培等已允擔任敎授小南門外裏倉橋博約商業英文夜校陰曆來年對於校務進行更擬竭力擴充已得薛思培·柏來思·周祝封·鄺廣林·張蟾芬·汪顯明等之贊許列爲該校贊成員薛柏二氏又允擔任敎授提高程度推廣學額增加授課時間定於新正十六日開學云 
[各學校之寒假休業禮]  
日昨各學校之行寒假休業禮者計有十三校摘紀其要如次 
愛文義路晋福里啓明高等小學校爲汪春鑑所創辦已逾十有四載學生二百人第十二届畢業禮計高小科畢業生錢元魁國民科杭藻文張祥霖汪志超等二十五名癸亥正月十一日招考新生十六日開校 
北由西路泰安里競立學校創辦十餘年此次畢業者爲韓鴻祥等七人陰曆正月十二日開學 
霞飛路民生女學寒假休業開學定於陰曆正月二十日 
閘北天保北南林兩里公學放寒假下學期分高初兩部擴充校舍定於新正十三日開學 
滬東引翔港南本橋引溪義校寒假休業式給獎品定於三月三號開學 
昆明路基督學校行畢業禮授憑給奬畢業生攝影夏曆正月十九日開學 
愛文義路泰利坊華民學校休業給奘奮曆正月十六日開學 
四馬路商界聯合會所設之志成學校休業給奬并攝影紀念 
五馬路義務夜校寒假休業禮報吿學生成績擇優給奬 
北山西路唐家弄義務夜校寒假休業明年改新辦法（一）本届畢業者均係貧寒學子爲償其志願起見特設英簿記專修科（二）擴充甲組學額二十名乙織學額四十名 
法租界商業聯合會日夜義務學校寒假三月三號開課 
南市小東門敎厚里精勤英文專修夜校國民科第一次畢業禮 
法租界民國路鄭家本橋街口進德學校休業舊曆新正月十六日開校並招新生插班云 
[好女兒影片開映紀]  
　　此片有移化惡習之力現在上海大戲院映演之「好女兒」一片其原來之劇本爲美國弓箭影片公司Ａｒｒｏｗ　Ｆｉｌｍ　Ｃｏｒｐ向ＢｌａｚｅｄＴｒａｉｌＰｒｏｄｕｔｉｏｎｓ購得原名爲「酒店中之十夜」ＴｅｎＮｉｇｈｔｓ　ｉｎ　ａ　Ｂａｒ　Ｒｏｏｍ係叙一酒徒因生性好飮竟誤將祖傳之木廠讓於酒店主人後在廠中作苦工而每月所入仍擲於杯中其妻婉言勸阻而酒徒竟不悟非午夜則不歸酒徒有一女年僅六齡每見母痛哭輒潛至酒店速父歸家雖屋外風雪交加亦不稍見挫最後因其父與酒店主爭鬭無意中誤將玻杯擊中女之頭顱後竟不起於是酒徒大憤將酒店主及其惡黨皆置之死地而被騙之木廠隨之亦恢復此片内之感人處甚多如賢妻望夫不歸深夜憑窗涕泣幼女單衣夜出婉言勸父歸寢等皆屬刻劃盡致劇中飾幼女者爲著名童伶嫣惠華ＢａｂｙＬｖｙＷａｒｄ懦弱無伴極似酒父之兒童且表情亦甚入微絕無佯僞之態在臨死之神氣尤爲難演出小手向其父作永訣狀氣嘘脣動似不勝欲言者在傷心人觀之無不涙下酒徒爲勞惠爾Ｊｏｈｎ　Ｌｏｗｅｌｌ所飾更爲動觀勞惠爾本係美國電影界中數一數二之名伶且容貎英俊孔武有力每演至不平處輒以搏擊勝人使觀者快心而後已此片共有八本爲該院近月來最佳之影片耳 
（尚有本埠新聞轉入後頁） 
 
 

Page 18

 
 
第一萬七千九百四十六號;中華民國十二年 西曆一千九百二十三年二月六號
星期二 * *[天文臺報吿地震]  
　　距測尚　徐家滙天文臺報吿三日夜間十二時零八分二十五秒該臺地震儀忽感鄰近有極猛之地震其中心點約距徐家匯三千基羅密達云 
[社會服務團捐助舊衣與貧民]  
　　南洋大學等校已捐到六十餘件社會服務團會員均係曾受敎育之靑年宗旨在研究社會現狀及將來改良方法以供諸社會近因冬季天氣嚴寒貧民等甚苦故議决致函各學校及各團體請將舊衣捐助現已得南洋大學等校捐到舊衣六十餘套於上星期交與紅十字會分發云 
[昨日之菜市]  
　　新上市者羅漢豆昨日南京路小菜場各價仍如昨日惟間有一二稍漲落如蔬類之白菜稍增二十文葷菜則河蝦價稍廉各價列下 
胡葱每斤一百六十文薺菜每斤一百六十文鮮龍頭魚每兩四十文鹹香瓜每兩四十文白菜每斤二百文菠菜每斤八十文芹菜每把四十文　　每只三十五文大荳菜每斤一百六十文雄雞每斤三角八雌鷄每斤三角六分鴨每只一元鴿子每只二角五分甲魚每兩四十文鯽魚每兩四十文牛肉每斤洋二角四分羊肉每斤洋二角八分猪肉每洋三斤四兩蛤蜊每斤三百二十文　蔔每斤八十文冬笋每斤洋二角八萵苣笋每把四十文　每斤三角五鹹蛋每只四十五文小黃魚每兩四十文大黃魚每兩三十文靑魚每兩四十文鴨蛋每只四十五文鹹蟹每兩五十文蚶子每斤三百二十文鮮帶魚每兩四十文烏賊魚每兩四十文靑菜每斤一百二十文鹹帶魚每兩二十五文大蒜每斤一百六十文　魚每兩四十文鰛魚每兩四十文　　菜每斤一百六十文黃荳芽每斤一百六十文　肉每兩四十文沙　每　三十文凍荳腐每斤一百四十文黃菲芽每兩五十文 
又昨日南市菜價魚類入市較前日倍增故價較日前爲廉又新上市羅漢豆及黃韮芽二樣各種如下 
胡葱每斤一百四十文大黃魚每兩五十文小黃魚每兩四十文　魚每兩三十五文　鯽每斤九十文薺菜每斤一百文　帶魚每兩三十至二十文銅盆魚每兩四十文毛　每斤六十文　子每斤二百四十文　肉每兩三十五文班魚每兩三十文　蛋每只三十五文雌鷄每洋三斤二兩　鷄每洋三斤鷄蛋每只三十文菠菜每斤八十文鹹帶魚每兩二十五文白魚每兩十六文河蝦每斤四百八十文　　每兩二十文甲魚每兩三十文靑魚每洋三斤半猪肉每洋三斤四兩芹菜每把三十文羊肉每洋三斤十二兩牛肉每斤二角　　菜每斤一百廿文天津菜每斤一百文　菜每斤一百四十文鴨每只九角沙魚每兩三十五文鹹香瓜每兩二十文大蒜每斤二百文搶蟹每兩三十五文芥菜每斤五十文天菜每斤六十文　魚每兩三十五文油菜每斤六十文　魚每兩二十五文　魚每兩五十文鹹肉每洋三斤八兩　魚每兩二十五文藴葡每斤六十文黃芽菜每斤八十文冬笋每斤四百文鹹拷　每兩六十文小者三十文白菜每斤一百文鹹白菜每斤一百文花靑魚每兩三十文　魚每兩四十文黃韮芽每斤三百二十文小羅漢荳每斤二百四十文 
[果品市消息]  
　石榴來貨暢旺 
石榴近日銷場較前暢旺市價略見漲高好貨售八元次則六元拆售價每斤由一角至八分六分　上零星售價每只八十或六十至四五十文不等云 
[記亦舞臺之客串]  
　　戲名「珠簾寨」「烏盆計」「連營寨」 
連日在亦舞台唱演之客串即久記社票友汪時雍第一晚之打魚殺家已見本報第二晚爲珠簾寨此劇爲京劇中最難之戲業此者多不能唱全滬上票友之能此者洵不多見因此劇自始至終場數極多且唱做並重極少休息處是日汪君能完善無瑕實爲難能扮相亦好所抅之臉亦殊佳頭句爲西皮倒板「呌太保傳令把隊收」之收字由高而下如山水流入㵎中連後之原板則更見佳處如「舊根由」之由字「五鳳樓」之樓字「賀千秋」之千字秋字均極圓潤汪君之嗓音本低惟由低翻高故頗好聽及後之「太保推杯換大斗」亦佳以下如「流水」「快板」均甚流利「嘩啦啦」連連幾句快板每句有每句之精彩綜觀此劇唱則可謂難得之材做亦不惡如收威一塲亦極穩練 
第三日白天爲烏盆計自二簧原板「老丈」起一段眞句句淸楚及後訴怨反二簧二段如「其臭難聞」之難字音漸轉入以後亦均佳此劇除唱外本無做工可言可不贅昨晚爲連營寨此劇唱者雖多然除羅筱寳外佳者絕少王又宸在滬時亦唱之惟頗有人責其過火事或有之昨日汪君雖稍有火氣惟全劇除此外均無疵可指票友而至此大非易易首唱西皮倒板之「白盔白甲白旗」之白旗號三字中稍一轉甚佳「孤的好兄弟」一句腔調高低甚均接到雲長靈位對位定神一看頓時臉上顯出一種慘表情極爲難能反西皮一段又見功夫之深如「結義好」「一母共同胞」「失散了」「降了曹」等句末一字音雖同而運調不同「擂鼓三通把那蔡陽首級梟」一句平而帶急如珠落盤圓潤之至及後哭翼德一段如「虎牢嗣」之虎字悽音令人心酸云 
[昨晚試演之新派劇趙閻王]  
　　主要之目的鼓吹裁兵戲劇改進社洪深君對於戲劇頗爲研究其新編成之裁兵新劇「趙閻王」一齣已與笑舞台之演員李悲世李天然等數人合練多次昨晚八時全劇試演招待各界預爲參觀茲節述其劇情及優點如下 
此劇爲結　深　之　　劇組織極爲冷靜面重心則在乎寫實分七慕須三小時演畢除第一幕爲臥室外其餘悉係樹林惟同一樹林而多少遠近不一採景殊佳登臺之重要人爲兵士趙閻王由洪君飾營長由天然飾另一兵士由悲世飾表情之可記者即此三人洪君之趙閻王開幕後數語即知其爲曾經研究演劇者第一幕中之表情當以對悲世說營長之種種信任及如何「良心」「神知道」且說且做表示一種兵士在壓迫下之忠心可爲盡善及後遇見營長時狀態忽整衣忽閉門一種不安之狀甚佳悲世此幕亦佳眞可謂人才在騙趙交出營長之銀錢隨口說出種種理由毫無若演 
說然之高聲狂呌輕描淡寫完全出乎自然漸說漸現不能再忍之狀實至强搜之時井井有序天然之營長化裝甚佳上身穿一馬褂下身穿軍褲聞趙呼捉强徒聲怱怱進來用極險惡之態度命護兵將悲世所飾之兵士拖下並向牀下此包内取出鈔票一束而去及至門口反責趙一頓妙極妙極第一幕以後均爲洪君一人之戲描慕絕佳且極完善誠難能之新派劇　 
[集會表]  
陽曆本月時期　　地點　　　召集者　　　　事由 
六日至七日　南京路市政　　西人各團體　游藝會六日　　兩市　　　　　　　南工巡局　　常會六日下一時　疑和路地方　產　理處　淸丈局籌備處　委員員六日晚　靑年會　美國公學與熊貓隊　比賽籃球七日至九日　蘇州路新天安堂　東部基資敎會　年會七日下午二時　江灣車站　上海　民工廠　第四次　本　劵開籖七日晚八時　四川路　靑年會　演講會 
八日下午二時　九畝地　　　機　會　討論會 
十一日下午一時　香港路四號　通易信託公司　第二届股東會十一日下午二時　金業交易所　金業交易所　股東大大會 
十三日午十二時一刻　北楊子路三號浦江中之長崎丸内　日本輪船會社　參觀之宴會廿三日至廿四日　北四川路白保羅路口　廣東　　會　音樂大會 
[今日之氣候]  
　　陰霾雨雪徐家滙天文臺昨日下午四時三十分氣象預報云天氣陰霾雨雪間作沿海風訊自馬鞍島以北有北風或東北風其南則爲和緩之時令風本埠温度截至下午三時止計二十四小時内最高三八·三最低三三·一去年同日最高五八·三最低三一·八 
 
