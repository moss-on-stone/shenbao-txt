# 1934 - 242 - 4908759

 

Page 1

 
 
[珍物待聨] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知言　賞特將各種珍玩羅列於下倘蒙仁人君子慨擲亷泉旣能廣積陰功且可增輝　　誠一舉而兩得也計開朱漁珊帖一部高澹游山水一幅 
[仕路叢譚]  
　　時方平旦萬籟無聲欹枕陶然凝神於太空之表俯覽三千大千世界髣髴紅塵漭瀁中見有所謂宦海者焉驚濤駭浪魚龍曼衍波譎雲詭不可名狀脚鞾手版之倫浮沈於其中者以恒河沙數計或炙手可熱將排閶闔或白骨委化重闐九淵蓋自雲鳥紀官以來此海未嘗變爲桑田而海中之人與波上下無時休息欲求海波不揚之一日殆不可得旁有長隄與海無極沿隄一往冠蓋相望卽仕路也或奔走於康茫或馳驅乎阡陌徐而察之蓋遵大路者無幾人而其他之入歧途據要津者幾千百倍於是其中有巍然高聳者爲壠斷近世入仕路者率以錢巿錢多者得登此餘人輙望塵不及又有多人戴面具傅粉墨相與逢場作戲　而雍容袍笏時而搶攘于戈嬉笑怒駡槪不由已非善作優孟面目者不能入仕路世謂官塲如戲塲信然正慨歎間忽聞仕路中人分曹爭論列爲二隊左爲正途右爲異路正途中分科第恩廕徴典事員官學生繙譯生筆帖式武科行伍諸隊目異路中亦分捐納保薦軍功洋務諸隊目第見正途中一人出衣冠簡陋形狀古樸左手挾歴科墨卷一册右手執同館詩賦鈔一帙向異路中戟指盛氣而言曰老夫固一三科前翰林大前輩也忝爲正途諸隊領袖敭歴仕路已五十餘年計生平以詞曹開坊擢卿貳循資按格躋躐清班未嘗乞恩私門濫登薦牘亦未嘗以一文錢入捐納房清夜捫心可稱無愧何圖世風日下人品愈插凡以貲郎進身者挾資而來以營子母窺其心術不殊巿井甚且更下於巿井蓋巿井猶畏法而汝輩借法以行私也巿井猶知足而汝輩則饜足之無期也上不知有君下不知有民外不知有清議内不知有廉恥惟知買田宅務貨殖與農賈爭什一之利他日鐘鳴漏盡或爲子孫作牛馬或且爲行道之人作牛馬名實俱喪公私兩負玷高位而速官謗仕路中安賴有若人爲至於保舉一途蠅營狗苟膺薦剡者益復不可究詰近世保舉之中尤以軍功爲最濫空頭告身之弊勢必張冠李戴大率武員中爲多文員亦間有之其他洋務人員領異標新窮工極巧不知何所底止他日者澄叙官方廓清仕路凡屬異路中人固子輩正途所羞稱而又何足與之立朝而共事乎言未畢右隊中笑聲啞然有時裝勁服者一人揖遜而言曰先生休矣先生之在仕路中祗五十餘年耳此路自上古以來閲今已數千年未聞三代之前以科第爲正途亦未聞有明之前以時文爲科第生今之世何庸反古之道若夫入貲爲郎始自西漢本朝用人不拘資格自嘉道以來由此途進身者不乏名臣碩輔當世旣有此途自當奮庸圖效至於人之心術未可槪論異途中豈必皆小人正途中豈必皆君子卽如士子束髮讀書志在科第所以志在科第者卽志在仕路也仕路中人名爲君國實爲身家試問正途之志果純爲君國而無一毫爲身家者乎借曰有之其去捐納中人幾希去保舉中人幾希而又何必以不捐納不保舉斤斤自命爲正途乎竊聞聖人之言曰君子喻於義小人喻於利由此觀之人品之隆污在卑不在彼此而鰓鰓然徒挾兎園册子以表異於衆竊恐天下事由此愈壞而異路中人益得指此以藉口先生將自辯不暇而又何暇於責人哉左隊中聞言不服攘臂羣然其聲譁然鄰雞忽鳴蘧然驚覺 
[星使出都]  
　　出使德國大臣呂鏡宇星使於本月初二日出京輕裝减從不煩有司供給已假定佛照樓客棧暫作行轅旌節遥臨想當在指顧之間也 
[運憲抵津]  
　　新授長蘆鹽運使司景月汀都轉請訓後於本月初一日出京津郡地方印委各員以及鹽務官商均預在津蘆車站迎迓並聞定於十三日接印任事云 
[擬接鐵路]  
　　津京鐵路業經開車現鐵路公司擬由京都永定門外接至東便門再由東便門接至通州西門外八里橋經過北門外浮橋直達昌平州湯山以便將來運煤再由湯山接至張家口以爲將來裝運俄國茶箱之計 
[决水宜懲]  
　　天津采風使者手簡云河堤以防水患第遇水漲時居民不免有泛濫之慮奸民常有偷開以鄰爲壑情事其釀成械鬥以及纒訟不休歴年以來不知凡幾今夏普賢垞地方决口下游武清寳坻寍河等縣百數十村盡成澤國查係村民李廣德爲首私自偷開旣以審訊洩水又以肥田不顧他人葬身魚腹是誠忍心害理之舉也經人在地方各衙門控告飭役查拿獲其弟廣貴解至津郡水利局究辦局憲發縣並按照所禀情形飛札武清寳坻寗河等縣聽候禀覆又委原日督修該堤之苗大令玉珂前往查勘核奪以成信讞又大城縣屬茂門地方子牙河盛漲北岸行賄於南岸守堤人俟水堤平後决之使潰蓋以水與堤平則易於開决而跡又易滅也詎守隄人以堤一日不開卽錢一日不能到手迫不及待於水未平時卽潰决提防以便索賄而偷開痕跡顯然彰昭矣經下游被水付莊偵悉檢得科錢字據一紙在大城控告想須盡法嚴治也 
[堤工出險]  
　　揚屬運河水漲堤工總辦何觀察親駐工次督率在工員弁昕夕防護等情已紀前報頃又探聞上月杪日河水忽又陡漲洪濤駭浪滾滾而來一線長堤勢甚岌岌觀察等正在電禀漕帥詎本月朔日邵伯南首土壩左近堤身忽現裂縫一道時值大雨如注觀察聞警立卽冐雨親臨率同在工員役赶卽設法堵禦一面添做堤頂土埝始得轉危爲安左右一帶村莊人心稍定刻下水勢來源尚滔滔不絶運憲江都轉已將揚河歸江各壩次第開放而運河水仍未稍减淮揚道謝子受觀察日前適由省公旋聞松漕帥已檄飭親駐秦郵工次察看情形設水勢萬分危險人力難施再行開放車邏大壩能多保一日自應竭力保護連日壩上下河鄉民人愈增多一聞有啓放之信卽男啼女號慘不忍聞第不識蒼蒼者能粒此蒸民早遣陽侯退避庶此壩得以保守否也 
[催繳鹽課]  
　　鹽課關係國帑自應早爲完納近接京師訪事友抄示户部札文云本部核銷光緒二十二年分抽收燒鍋課銀數目一摺奉旨依議欽此又查直順兩屬各燒鍋商户應交課税銀兩前經本部移咨直總督順天府府尹轉飭各屬催令各商户將未完課銀赶緊赴部完交并牌仰各府廳州縣遵照辦理除半年一次照例造册呈送外迅將所屬各燒鍋家數商名字號分晰完交課銀年分造具清册送部核辦等因行知在案嗣於上年六月間因各府廳州縣未能一律造册送部雖各商户斬有補交課銀而積欠未完之家仍復不少現當本部需欵孔殷之際若不及 
 
 

Page 2

 
 
早飭催恐積欠愈多尤難完繳本部開單牌仰各府廳州縣催令完繳亦在案今又屆一年欠課仍復不少相應再行牌仰直順所屬各府廳州縣按户查明催令欠課各商赶緊赴部完課毋得延欠並查明境内有無影射私開商户於文到一月内據實詳細聲覆造册報部仍不得任聽差役藉端需索致滋擾累須至劄者 
[整頓秋曹]  
　　新任刑部尚書剛子良大司宼本係刑部司員出身例案嫻熟秉性又復方梗自到任後極力整飭公事思拘頽風聞近來連日調各司員至大堂上司宼出題考問公事均須各抒已見暢所欲言果能公事明悉者不日定卜遷擢想經此番甄别秋曹當必别開生面也 
[盜徒刼物]  
　　本月朔日初更時候粤垣吉星里横街興記燒科店被匪賺門而入將夥友指嚇一隅搜刼各貨而逸比出呌喊則匪徒遠去無蹤聞燒金星料需用金葉故爲匪徒所涎起意搶刼也 
[蘇城竊案]  
　　蘇城孝議坊巷某姓家於三月某夜被梁上君子所算竊去贓物甚鉅報經總捕同知劉司馬踏勘屬實許爲跴緝然省坦之内寇盜如此横行居民將何以安枕耶 
[琉童就學]  
　　東京日日新聞云琉球全島歸併日本日政府每歲支銀萬餘以興其學校俾彼處幼童得以就學云 
[水災核數]  
　　臺灣水患人民物産之被害尚不甚多惟道路橋梁頗有漂流破壞核其數目約值二十餘萬圓云 
[禁止華民]  
　　火奴魯魯政府新頒禁令自今以後凡有華人之往該島者一律禁止不准入國 
[西犯正法]  
　　西班牙首相卡諾烏矮司氏前被暴客晏芝澳理羅謀斃兹經彼國政府援律定罪在華加路處明正典刑矣 
[俄艦觸礁]  
　　俄艦烏辣其美路駛至琿春濱海處忽觸暗礁船身破損至沉没與否刻尚未悉也 
[弁擊艦長]  
　　英國洛耶路殺鳥矮利痕軍艦有弁二人某日忽將艦長毆擊打旋卽送至軍法會議罪據艦長報稱舟中諸弁頗有洶洶之勢情形殊屬可憂 
[觀察赴甌]  
　　調署温處海關道王心齋觀察於上月交卸杭嘉湖道篆後卽整頓行裝擇於本月初一日由下碼頭登舟用小輪船拖帶至申是日黎明觀察命駕出城隨同撫憲迎迓主司恭請聖安畢卽行登程關道兩署委員及一府兩縣咸親往恭送起椗後駛至新關暫行停泊命駕至領事官及税務司處拜會辭行關上兵輪俱燃砲申敬領事及税司咸往答拜並送行旌水師統領派兵船二艘一路護送至滬想小作勾留卽當航海赴甌云 
[考簾改期]  
　　浙江兩主試於初一日卯刻入城廖中丞出郭相迎恭請聖安後回轅扃試簾官乃三十日雷雨交作狂風陡起將貢院旗杆吹折内外棚廠俱已坍塌撫憲因於迎迓主司後親詣棘闈查勘立飭兩縣赶爲修整故考簾之事改期於初二日辰扃試 
[嚴定錄科]  
　　今年順天鄉試國子監錄科堂官考試甚嚴無論貢監槪令出結官親到識認方許入塲有因年貌不符語音不對者悉予扣除云 
[煤油禁令]  
　　重慶訪事友人函云煤油一物偶不經心動引火患前因都郵街失愼道憲出示擬定弭患章程數條内云煤油入城每家只准存一箱不許堆積太多致罹不測並將章程照會各國領事官查照 
[川東榖熟]  
　　川東年歲大熟畏壽江津二縣傳聞一禾二穗三穗不等各屬豐收大有斯萬斯千之慶米價每斗跌至八九百文平糶局每斗言錢七百文聞該局擬於七月底停糶 
[早禾被雨]  
　　鎭江訪事友來函云早禾將次成熟詎近半月來大雨滂沱晝夜不絶以致南阡北陌一望汪洋玉粒金秔多被水淹有霉爛發身者農夫終歲勤勞方冀西成豐稔不意天公不做美際此早禾秀實不能喚醒痴龍未免收穫不豐難償滿篝滿車之願咨嗟仰屋無術挽回而鎭郡米價日見加增貧民數米而炊更不勝愁眉雙鎖矣 
[弊絶風清]  
　　江西鄉塲弊竇及招摇撞騙無所不有蓋因向例七月初旬卽知各簾官姓名奸徒捉影捕風詭計百出本科各大憲查悉情形極力防維至八月初二日始行札委當時各簾官卽入撫署初三日面試初五日住居撫署不得越雷池一步初六日隨同監臨入闈關防嚴密無逾於此不但撞騙者無所施其伎倆卽通同關節等事亦俱弊絶風清當可拔取眞才有爲國得人之慶矣 
[武林風災續述]  
　　上月二十日杭地大雷電以風聨橋廣福廟前標杅被雷打斷將軍署前旗杆爲風吹折等情已列前報兹悉是日藩署前西首旗杆一枝亦被吹倒幸向北面卸下落於百獅池内不致有碍居民房屋又貢院前兩枝旗杆一則削去其半一則連根拔去内外棚廠無不東倒西歪紅燈望竿被吹下者亦有二處一爲東橋一爲文昌閣前現由總理廳飭匠赶修限初四以前一律完竣又聞鑿石巷口某尼庵房屋被風吹倒壓斃老婦一口又小營巷某宅牆垣坍下壓傷六人一小孩傷重斃命又長度街康首某姓房屋亦被吹倒内有考客三人均已受傷惟不致有性命之虞又西湖沿上藕香居三雅茶室門窓板壁均被捲入湖内盌盞一切打碎不計其數封姨之虐亦云甚矣 
[珠沉碧水]  
　　金陵信府河有某甲年近不惑尚抱鄧攸戚有一女年甫十二齡聰慧異常頗爲甲所憐受忽一日浣衣河畔偶一失足遽墮水中女大聲呼救奈彼時四處無人遽遭沈溺迨其母聞而往救則掌珠一顆早已深没鮫宮矣甲聞此事歸咎於婦以惡聲厲色相加其婦憤不欲生亦欲投河自盡後經街隣勸之而止 
[君平新術]  
　　牙牌數不知起於何人近來刊印精潔墨客騷人芳閨繡闥往往户置一編偶然囚事禱祈輙有奇騐亦雅人韻事也然巿肆中從未見持此作賣卜生涯者近日京師前門内棋盤街有某甲設攤於石路之側携牙牌一卷代人占算休咎巿井小民喜其新奇爭往占卜日獲京錢十數千適某乙見而羡之翌日亦設攤於甲對面效甲所爲而爲之甲憎乙分已潤次日頓改卦金祗索半價乙見甲减價遂甘心施卜不取分文相持竟日彼此銜怨遂尋釁爭吵嘵辯不休附近官廳值班兵弁恐於通衢激生事端乃揮長鞭驅之使云 
[同入鮫宮]  
　　揚州訪事人函云連日風雨不時江潮又加盛漲揚河水勢奔騰浩瀚湍激非常萬福橋普善墩等處汪洋一片無異大江本月某日有划子船滿載搭客赴浦詎行至邵伯不遠之陳家溝地方舟子偶爾不愼致船傾覆幸該處救生船瞥見赶卽駛至救起數人細加查點尚少搭客六人想已魂入鮫宮葬身水窟矣吁慘哉 
[産蛇姑誌]  
　　果報之事儒者不談良以多半子虚不過齊東野人於豆棚瓜架間互相傳説以遣睡魔耳然亦足以動人警惕者鎭江南門外有悍婦某氏心甚很毒先後溺斃五女未産一男戚屬有以果報之説進者反謂自我生之自我殺之何爲罪過去冬婦又有娠至今年夏腹大如箕震動不已氏痛暈者屢矣月之初三日將次分娩腹痛欲裂死而復生及産乃一蛇首人自之物穏婆驚駭欲絶氏因胞衣未下仰臥於床囑穏婆將蛇抛入溷中蛇忽怒目張牙廻首囓氏産門氏痛極大號隨卽暈絶閲兩點鐘始甦家人畢集立將此蛇擊斃氏被囓處墳起痛徹心骨呼號不已次日愈腫便追爲之不通奄奄一息勢將就斃其夫頻於竈神前焚疏懴悔求賜冉生諺所謂閒事不燒香急來抱佛脚者是也然而晚矣 
 
 

Page 3

 
 
[寗郡天氣]  
　　寗郡自上月望日得雨後一味嫩凉已有新秋之意延至下旬天又炎熱異常轉逾三伏寒暑表升至九十餘度連日驕陽杲杲河水漸形枯涸三十日晚雖得雨一陣次日仍火繖撑空其熱尤甚初四日黄昏後雷聲隆隆電光閃爍風伯雨師並轡而至約歴炊時許始雨止風息雷亦收聲初五日午刻雲從西北起風雨偕來猶如銀河倒瀉豐隆君船旋空際一聲霹靂震耳欲聾至四點半鐘時方息初六日仍鬱悶難耐痴雲亦時聚時散想雨師尚須復降也 
[失足溺斃]  
　　上月二十八日午後蘇州道前街某鋪學徒某甲年甫十三歲至後河石橋下洗衣不知如何失足墮落河中當經多人設法撈救比及援起早己魂赴泉台矣慘哉 
[潯陽楓荻]  
　　九江訪事友椽筆云本處日久未雨農民盼澤孔殷上月廿八夜七點鐘時忽黑雲潑墨大雨如注未及一分鐘而止次夕又微雨灑塵雖稻田尚未沾足然已暑氣全消矣○道署年來未修誠果泉觀察捐廉飭將儀門一帶修飾想不日卽可告成也○礦務總辦鄭陶齋觀察上月中浣至彭澤與蔡慕陶直刺踏勘礦務旋遊覽廬山附招商局某輪船回滬○南昌帮在潯城建立洪都會館供奉許眞君每年八月之朔會集同人肆筵設席并雇菊部演劇十天以娛神聽亦藉以聨桑梓之歡今歲尤異常熱閙觀戲者不啻人海人山云 
[螢苑秋光]  
　　揚州仙鎭某行小主人某甲家道小康而性喜夸耀日昨因事來揚於登岸時飭僕雇飛輿乘之入城一路風馳電掣得意揚揚詎行至左衛街某缸店門首店主某叟正在灣腰購買瓜果不防肩輿從後飛至避讓不遑致被撞倒頭面適碰於街石之上登時血液模糊人亦昏暈不起當由店中將輿夫曁輿中人一併揪住定欲控官嗣經人排解令甲出資養傷一面延醫診治視傷勢如何再爲理論嘻趁一時之豪興而肇此禍端旣喪資財又損體面亦可爲省年喜事者戒矣○揚屬四境今年麥收豐歉不一以致刻下價值頓高每擔約洋銀二元八九角及三元不等較之去歲不啻增多倍蓰因之巿廛麫點以及各項吃食鋪以向例九扣大爲受虧各業遂公同會議糾資若干由上月廿五起假南門八蜡廟演戲三天此後統歸實足大錢一律不折不扣云 
[渝城秋意] 　　 
　　蜀東大飢之後繼以瘟疫死亡無算入夏以來疫症漸平惟間有痧痢等症川東道任觀察痌癏在抱提發鉅欵托駐渝浙省商人某甲選買上品　料製造丸散萬包分發各屬施送聞藥頗靈效云○渝城進口貨件件缺少緣川江一帶去歲阻於新灘今歲又阻於濟米以致宜昌上水船有延至四五月者下水貨船亦不甚行銷商號吃虧不知凡幾 
[潞河近事]  
　　北通州采訪友人雁帛云七月二十四日長倉帥奏報江蘇浙江海運全漕告竣并奏留漢坐糧廳李茀亭正郎六個月辦理税務事宜○上月四十四日通永道沈子梅觀察進京謁見尹憲面禀地方事宜○前署通永道張觀察交卸篆務於七月二十五日携眷回津○原任通永道許仲韜觀察在任時捐廉二千兩發商生息每屆鄉試之年提取利息特送潞河書院肄業諸生賓興銀每名二兩雖曰小補然觀察之加惠士林已頌聲載道矣○前署通州篆務孫眉生刺史交卸後移其瀛眷在大北另假公館想須暫作寓公也○上月二十六日倉帥開通濟庫收放銀兩並札委河汛郝千總前往西陵監收兵米又札委漕運廳顧别駕帶同杜千總前往年魚溝騐收河工○坐糧廳寳湘石正郎於上月二十六日進京謁見尹憲面商缺路碼頭安設税卡事宜○今屆江蘇浙江海運漕糧到壩剝船户所欠糧米由兩局總辦除追扣并取保外尚有欠户二百餘名押解楊村廳分交各州縣追繳○江北河運漕米十帮於七月二十九日抵張家灣指日可以到壩倉署有八月初三日開騐之説然尚無確音也○紅糧每石通錢四千九百文白黑豆每石通錢五千一百二十文黑豆每石通錢四千八百九十文黄豆每石通錢五千三百四十文菉豆每石通錢八千文黄榖每石通錢四千六百七十文白榖每石通錢四千七百八十文　子每石通錢四千七百八十文　子米每石通錢七千八百九十文黍子每石通錢四千七百八十文白玉米每石通錢五千文黄玉米每石通錢五千一百文黄米每石通錢七千八百九十文小米每石通錢八千一百二十文西河蔴每石通錢二十二千五百文本地蔴每石通錢二十三千五百文上河蔴每石通錢十九千五百文轉麥每石通錢八千二百三十文紅轉麥每石通錢八千一百二十文白秋麥每石通錢八千五百六十文此七月底巿情也 
[日下叢譚]  
　　七月中旬某日張燈時京師小李紗帽胡同某妓節來客數人參差而入將院中妓女全行占定龜鴇見生意頗佳正自歡喜忽又來一衣冠濟楚翎頂輝煌者及門下車跟人皂衣執板擁護而入先來之客聞聲齊出請安迎接卽命將門緊閉不放一人出入鴇妓相顧失色詢之知係北城司官陳指揮諸客則皆本署房班吏役也鴇知有變故戰栗不敢出差役等搜諸妓及鴇共得七人均繫以黑索又獲男子數人乃院中傭工輩各笞其臀而釋之旋牽鴇及妓載以後車而去刻下七人俱交官媒押禁尚未知如何發落也○地安門外甲乙比鄰而居甲富而乙貧七月下旬甲子與乙子在門前相值因事爭詈乙妻聞之喚子回家旋過甲院代子陪罪詎甲妻倨傲特甚當面辱詈且指揮下人施以鞭撻乙妻羞恨而去寃氣莫伸潛服阿芙蓉膏復往甲處甲家人偵知有變不肯放入乙妻乃臥於甲家門外移時毒發而斃乙歸控甲於官經官相騐雖係自盡而跡近逼命故甲夫婦均逮獄焉○七月二十四日夜京師暴雨前門内迤西刑部街南首火神廟後車廠中見有火團墮地光大於斗移時復飛上半空俄聞霹靂一聲響徹遐邇車廠牆璧震裂數處其餘並無他異云 
[津郡官塲紀事]  
　　新簡杭州副都統常都護荷卿恩於前月下旬抵津假中和棧暫駐襜帷作平原十日之留然後赴任○前江寗布政使瑞茀侯方伯被議回旗現在津郡賃紫竹林洋樓一所棲其梅鶴一似不復作出山之想者然方伯當强仕之年又係簪纓世胄何竟視軒冕若淄塵遽作遂初之想耶○前代理津海關道黄花農觀察之夫人病殁津郡現擬將靈櫬運回粤東原籍已於本月初首途矣 
[上海官塲類誌]  
　　正任温處道宗湘文觀察病故出缺經廖榖帥委杭嘉湖道王心齋觀察暫署觀察於前日來滬以四馬路後某客棧爲行轅昨晨命駕入城赴各衙門拜謁定於今晚起程蒞温履新云○福建藩司季方伯將次來滬本縣黄大令昨日諭飭辦差丁役至碼頭預備一切以便臨時迎迓 
[諭拔界石] 　 
　　滬南潮惠會館近於新築馬路傍竪立界石竟有一百餘塊之多事爲善後局所知禀請工程局委員朱森庭明府立飭甲勇及十六圖地保傳諭着令拔去詎會館中置之不理因卽據情禀請上海縣黄大令核奪矣 
[押犯病斃]  
　　余學海在押所患病經黄大令飭送普育堂醫治到堂未久當卽氣絶由堂董備函禀請黄大令核示兹查悉余前由唐公館家丁控告誘拐案内經蔣刺史訊供收押待質所其妻余張氏及其女桂寳奉飭交普育堂留養在案余學海身死後經原差將張氏帶案氏禀稱係鎭江人自夫死後再醮與余已有數年此次因病身死叩求免騐並請自行備棺收殮黄大令俯如所請飭將張氏開釋其女桂寳發堂擇配 
[誤認盜犬]  
　　有楊維楨者在英界某報關行爲司事本月初四晚行經城河浜第七十三號洋房門首突遇洋犬一頭衝出勢將嚙噬楊潛身避讓犬更狂吠不止西人悞認盜犬將楊扭住拳足交加以致身受重傷黑暗中失去翡翠約指二枚金戒指一枚查詢該西人名麥登在書信館寫字立卽投控捕房捕頭命至領事署控訴楊卽繕禀投訴該管領事由繙譯何君騐明傷痕會商讞員鄭大令核奪 
[暫停讞政]  
　　昨拜五爲法捕房發落之期緣判責人犯無多鄭大令咨照捕房暫停讞務一期 
[上海縣案一則]  
　　米販林彬文被余松仁積欠米洋二十五元屢次向索收得東昇堂期票二帋當時往對屬實詎屆期往收竟然無著 
 
 

Page 4

 
 
是以於前日投縣呈控黄大令准詞之下卽於昨日飭差往提余松仁等到案訊追 
[分發人員騐看名單]  
　　新海防例掣籖分發主事賀嘉楨直盧炳恩廣西丁鳳鳴湖南洪本棻湖南王國銘江西光祿寺署正邢天與廣東陳毓桂浙江長官司吏目齊肇熊湖南○新海防例指省分發同知蔡正綽貴州雲南知州慶汝鑾安徽廣西四品頂戴張守誠江蘇安徽羅允猷江西江蘇通判梁書祥浙江江蘇知縣鄭安銅直河南黄壽彝順天山東管鳳龢江蘇直馬慶霖安徽直張學棻湖北貴州沈燮元浙江福建沈訓忠浙江安徽周鴻荃四川福建吳善植浙江江蘇周道濓順天雲南陳濓浙江湖南江州州判俞寳珔安徽河南州判陳年湖南安徽府經歴曾明倫廣東福建彭應旃湖北湖南滕忠江西安徽謝樹梅浙江廣西縣丞鄧煥楨廣東廣西曹立本江西山東林蔚然安徽河南程之萬安徽河南滕紳江西湖南吳錫恒河南山東蕭順鉅四川福建沈嘉祺浙江陜西藍翎蕭勤湖南安徽縣主簿陳寛潤湖北江蘇巡檢王燕甲山東安徽張祚鈞四川安徽吳學海浙江四川甘徴漢湖南甘肅從九品李觀海順天四川陳協杜湖北貴州劉銘湖北四川朱慶煒江蘇山東廖振㴻貴州廣西易鴻先湖南貴州王洪恩浙江安徽典史饒奮庸廣東廣西張道馨湖北山東陸提江蘇河南再瑞德貴州四川章國钧浙江河南余家駧陜西河南未入流李宗綱廣東廣西高紹舒浙江陜西○籌餉例指省分發鹽運司運判姚近愷浙江兩淮鹽大使沈鍾銘浙江兩淮○勞績掣籖分發道張道生湖北知縣曹燿崑湖南○勞績指省分發知府花翎王恩溥漢軍四川何雲蔚安徽河南同知藍翎四品銜鳳鳴滿洲奉天藍翎祥德滿洲奉天直州知州連文淵浙江河南花翎金占元安徽河南知縣五品銜子鳳岡山東吉林孫家祥貴州雲南州同吳士徴安徽吉林○進士指省分發知縣翰屏正白漢江蘇○截取指省分發同知高繼昌山東江蘇程良馭浙江江蘇通判際春廂白滿浙江○議叙呈請分發巡檢六品銜于厚載山東○議叙指省分發鹽大使徐作楫江蘇福建縣丞顧永清湖北福建典史劉錫浩湖南甘肅未入流李永年吉林奉天藍翎杜大德湖北甘肅○應補呈請分發通判艾廷棟江蘇江西知縣蔣唐祐浙江福建覃夢榕廣西貴州府經歴郭連陞奉天山西縣丞夏獻銜江西湖北從九品陳普恩江蘇福建陳慶清廣東福建未入流王松森直河南戴内源安徽浙江 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　寍波人陳順生在楊樹浦華盛紡織廠做工賃居華順里第七號房屋日前陳因支工資之手摺忽然遺失及往該廠詢　所存工值已憑摺被人領去因疑爲同居之任初生所竊向之饒舌任無以自明遂購紫霞豪吞服陳駭極奔告巡防局李葆初二尹飭地保唐良卿前往將吞烟人設法施救得以無恙昨日上午二尹飭保協勇往傳兩造到案　問詎任等抗不到案二尹大怒以其均非善類令巡勇　併押令出境不准逗留生事○前經楊樹浦織布局總辦盛荔孫觀察片　竊　紫銅之已革巡丁胡愷照至巡防局請辦經李葆初二尹屢次嚴訊胡異常奸滑終不承認昨日午後二尹　函飭勇將胡解送上海縣署請黄大令訊辦○前有奉賢縣人顧張氏誘領伊兄張黎奎之妻楊氏來滬　與南匯縣人蔣長發爲妻嗣因張黎奎至蔣處尋釁蔣不服兩造互相爭辯旋卽扭赴是處巡防局控請究斷局員魯二尹飭將張黎　奎營候交伊姊顧張氏到案再訊詎張一味延抗二尹於前晚提集人証升座覆訊張黎奎供奉賢縣人向以耕種度日娶妻楊氏於光緒十九年間逃去四處訪尋無着日前見在蔣長發鐵店内因向理論以致被控來案業已在押多日倩人尋姊顧張氏至今音信毫無祇求恩斷楊氏供　嫁張黎奎因嫌生性愚拙時遭扑責且已轉輾抵賣今復情其姊售與蔣姓供至此涙如雨下二尹以顧張氏旣不到案從寛着蔣長發給張黎奎洋四十元當堂具結永斷葛藤如再滋擾定子重辦并飭蔣長發具遵斷切結將妻領回完案 
[英界公堂瑣案]  
　　流氓張阿土前犯拆梢經公堂懲辦遞解回籍今又潛來依舊藉端尋釁適爲包探何瑞福所見拘案請究張供南匯縣人向爲銅匠不敢拆梢前次雖經懲辦亦係被人所累叩求鑒宥翁明府商之薩副領事判責一百板再行遞籍○包探韋阿友票稱陸阿梅私收羅鴻照王鳳翠兩家帳洋廿八元五角當被羅等查知扭交八十四號西捕帶入捕房今特解案請爲訊究羅王二人投案申訴前情並請追洋　供因有急需暫向借用現願措交求鑒明府着將　押候交保還洋○程阿章竊取陸阿壽家綢衣報捕後經包探竇如海緝獲送案請究陸投案領　質之程供因窮苦所致尚是初次叩求寛宥明府判管押三天贓還失主○一百五十三號華捕拘解張春才到案禀　此人在耶松廠做工前日竊取廢銅數斤適被查獲解案　究耶松廠遣人投案請辦質之張供不敢行竊求恩明察明府判押二天以儆○　商瑪禮逕洋行控收房租人程安甫虧空租洋四千五百元挺押不交昨日早堂翁明府飭程之保人徐炳記王守衡到案與薩副領事會審瑪禮遜　辦張小洲投案供　程虧空房租洋四千五百元　付二百元務請著　賠償徐炳記供南京人在怡和某棧爲司閽人每月僅得工洋七元程安　在到禮遜　行小的雖爲保人然祗保看守房屋至于銀洋進出小的並未担保况程父向在該行看房已有數十年程安甫接管不過由小的介紹而已王現在回籍尚未到滬求鑒張小洲　檢呈除之保單一紙上有銀洋進出惟伊是問等語明府閲畢謂徐曰此係　之保單載明担保銀洋何得推諉徐稱小的實不知情此乃行中所寫故小的並未簽字明府商之薩副領事以徐等立有保單不能置身事外著與王守衡分賠將此案了結然後自向程理算徐以王現不在滬須候王到　後商議明府予限兩禮拜商妥禀復○祥利洋行控天福戲　主武春山不還借　迭經前讞員會審署交在案昨日翁明府又傳同原被告至案復　祥利　東供武　以天福戯園衣箱抵在商人處計銀六千六百五十兩　　過四千二百十兩　欠錢二千二百四十兩及該園房租三個月計洋六百元請追武春山供此項銀兩係該行前買辦謝暢菴所欠現在謝已逃避經小的理償昨日又付交開第一樓之陳鴻壽洋一千元其餘每月拔遠洋二百元洋東以並無此議且洋亦未收到未幾陳亦投案供稱銀洋一千元却已收到　所議之事尚未繕寫保單故未告知洋東明府與薩副領事互商之下著於十四日内理明否則須將抵下衣箱拍賣 
[法捕房紀事]  
　　租界停泊各船向不准收受規費昨日停泊城河浜之某船户持小票一張投法　房呈控船埠遣夥勒收規費翌日經船埠金蘭圃拿獲冒收規費之某甲一名送入捕房在身畔搜出圖章小票捕頭命押候解送公堂訊究○偷兒王阿根在美界某處竊得灰鼠馬褂藍呢夾袍等衣行經法界爲包探拘獲解經大令訊供飭探至虹口查詢失主無著據情禀復大令飭將該竊笞責一百板釋放事爲英包探孔阿才所聞以該竊英界有案請准帶回盤詰昨日該包探偕失主　捕房請領失贓捕頭允之 
[美界捕房紀事]  
　　寗波人施廣林僦居楊樹浦楊樹街刻在公和繅絲廠做工某日失去布衣二件投是處捕房控告並指明葛阿六所竊黎副捕頭飭包探徐榮珊將葛拘至捕房押候查明是否係葛所竊再行核辦○浦東人徐順生前晚行經楊樹浦橋遇某號印捕見其携有鐵質器具疑係偷兒因卽拘入捕房黎副捕頭令押候飭包探徐榮珊查明核辦○葉寳生朱阿榮二人未知同操何業現賃屋虹口新記供路第一百零八號門牌糾集劉盤龍一流人日夜呼盧喝雉隣居被擾不堪相與禁阻詎葉等異常兇横始以怒詈繼復爭毆葉又稱失去洋蚨十元欲令隣居王阿生賠償王卽據情奔訴捕房捕頭飭包探倪順全於前晚將葉朱一併拘入捕房押候解送英公堂究辦○偷兒王阿全竊取武昌路第六百零八號門牌陳勝記機顺鐵匠店内紫銅若干持至中途爲二百三十六號華捕緝獲拘解捕房捕頭飭押候派包探竇如海查明送解訊辦○偷兒陸少卿前晚由西華　路第八百三十五號屋内竊取綢衣一包途經包探石金榮查獲人贓一併拘解捕房押候解送英公堂訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年七月二十六日京報全錄]  
　　宮門抄○諭旨一道錄前○教職單○直督王奏爲裁撤淮軍營哨請將歴年欠餉全數報効摺○湘撫陳奏爲調員統帶練軍片○　　　奏遵保校勘方略各員摺○又奏遵保方略提調各員片○陜撫魏奏遵辦騾頭委員起解晉京摺○陜督陶奏津貼兵勇四成糧　　　停止摺○川督鹿奏委員接署知縣片○七月二十六日刑部都察院大理寺侍衛處值日無引見○肅王謝放崇文門正監督　　　公謝放崇文門副監督恩○錫公長順各假滿請安○直臬司袁世凱到京請安○誠瑞謝授甘肅甘州府知府恩○西安副　　　春假滿請安並請訓○耆齡續假十日○奎公續假二十日○都察院奏派專司稽察派出裕德壽昌○召見軍機袁世凱長　　　瑞○七月分教職單教授山東武定李硯田濟南甲河南汝寗何家琪衛輝開封白景新汝州廣西慶遠陳善慶潯州俱舉正　　　　　　朝　冀州廪直懷安皮邦彦保定山西文水趙宜代州廿肅中衛張從仁凉州福建侯官熊履和汀州廣西賀縣何文英潯州俱舉　　　　　含山徐培源鳳陽挨河南長葛孫登瀛南陽挨山東新泰單蔭堂萊州樂安劉毓桂沂州蒲台張桐青州山西懷仁解全福汾州江西安　　　　袁州四川雲陽金位坤寍遠雷波毛紹濓綏定射洪馮文經保寍俱舉復諭江蘇江浦黄晉業徐州山東觀城朱正佶東昌廣西興安　　　　州四川宜賓高志元成都俱拔山西浮山杜采瀛太原附廣東信宜陳世楨瓊州四川江油馮景文潼川俱廪廣西陸川李文誥梧州副貴州　　熊表東大定恩復訓江蘇銅山張汝礪松江雲南通海陳僎雲南俱舉江西告安譚承勳南昌廣東瓊山張華青肇慶廣西上思羅杞材梧　　南順寗湯日新雲南俱廪○○北洋大臣直總督臣王文韶跪奏爲淮軍裁撤營哨截至光緒二十一年底歴年積欠餉項全數報効　　　祈聖鑒事竊前准户部咨以淮軍歴年積欠之欵並未清厘現當裁併整頓際所有前項欠餉應照奏案悉數删除等因當經轉飭遵　　　　兹據淮軍報銷局詳稱該軍額餉係計口授食之需本無欠發之條嗣經統籌全局預計盈虚遂將應給月餉按年酌量少發歴年旣久積欠　　除歴次報効並補發外截至第二十四案報銷光緒二十一年年底止淮軍水陸各營哨共計欠餉湘平銀一百五十一萬五千四十七兩　　　除補放銀五萬二千一百十七兩有奇另案報銷外實欠銀一百四十六萬二千九百二十九兩有奇内又除現存各營哨欠發湘平銀十六　　千四百四十三兩有奇應彚同二十二年分新欠之餉循案另行造報其先後裁撤各營哨實計欠餉湘平銀一百三十萬一千四百八十六兩　奇自當遵照部咨全數報効俾清積欠惟從前淮軍報効歴經部議或准給餉票援照捐輸移奬或推廣江皖兩省學額中額各在案此次報効　裁營積年陳欠與前次報効係存營應補之餉情形旣屬不同辦理宜有區别應請毋庸議給獎叙以昭核實等情造册詳請具奏前來臣覆查無異除將清册咨送户部查照核明銷擋外所有淮軍裁撤營哨歴年積欠餉項全數報効緣由理合恭摺具陳伏乞皇上聖鑒謹奏奉硃批户部知道欽此○○陳寳箴片再查各省防營更換統帶管帶人員前於光緒十五年十月間欽奉諭旨飭令隨時奏明等因欽此歴經遵辦在案兹查統帶毅安三營兩湖題奏總兵劉福興病故該營分紥辰永沅靖等處地居僻遠巡防極爲緊要查有管帶湖北武靖營内閣中書黄忠浩志識軼群誠信孚衆向於兵事極意講求在黔陽本籍辦理團練卓著功效辰沅一帶地勢民情尤所素悉管帶鄂軍訓練有方於中西之法均有心得臣函商督臣張之洞飭令來湘接統認眞訓練以期悉成勁旅除檄飭遵照外理合附片陳明伏乞聖鑒謹奏奉硃批知道了欽此○○臣奕訢等跪奏爲遵保校勘方略出力人員懇恩奬勵恭摺仰祈聖鑒事竊臣於本年六月十一日具奏進呈方略　設本摺内　明除除臣等及提調纂修等官不敢仰邀議叙外所有總校對各官及供事等擬遵奉前旨奏懇恩施並另片奏請將添派督催刷　之總理各國事務衙門章京一併量給奬叙等因查此次校勘平定陜甘回匪方略及雲南回匪方　貴州苗匪紀略三編計　百一十卷之多該員等逐日輪赴總理各國事務衙門詳細校對總理各國事務衙門章京就近督催刷印均無貽誤尚屬著有微勞臣等公同商酌將總校校對及督催刷印各官並尤爲出力之供事等分别擬奬謹繕清單恭呈御覽合無仰懇天恩俯准照請奬叙以示鼓勵其次出　供事由臣　覈其平日差便分别等第造册註明咨部給奬再此次所保無論題選咨留補用各員係查照軍機處每屆循例保奏及刷印方略成案辦理合併聲明謹奏○○恭親王等片再臣等　奉諭旨該提調仍著一併請奬欽此查滿漢提調四員國子監司業特圖愼内閣侍讀學士陳邦瑞業經蒙因内用京堂臣等公同商酌特圖愼擬請俟　四品後以三品京堂候補陳邦瑞擬請以三品京堂候補記名道府户部　　孚琦卽選道刑部員外郎李蔭鑾該二員在軍機處行走有年辦事甚爲得力應如　奬勵之處伏候聖鑒謹奏○○頭品頂戴陜西巡　臣　光燾跪奏爲兼辦承差騾頭解京交圈馴練並委員起解日期恭摺仰祈聖鑒事竊承准上駟院咨具奏承差驟頭齒老力疲京　　　　易擬請援案由産騾省分變通調取以供要差一摺派令陜省倣照直採買騾頭成案就地採辦身大性良毛片出衆口輕善走堪備　　　　十數頭限五　内派員護　來京歸圈喂養訓練等因奉旨允准欽遵咨行前　臣查陜省　非産騾之區民間餧養騾隻亦屬無多且　　甚爲昻貴　身大性良者尤難其選惟旣欽奉諭旨飭辦事關要差應卽遵照辦理當經行知飭屬採辦並檄委管帶練軍馬隊補用都司劉琦領欵前赴各處採辦去後嗣因限内未能辦　解京經臣咨覆上駟　查照在案　據劉琦申稱在各處逐一採　僅購就良騾一十五頭由藩司張汝梅開造單册　詳前來臣覆加查騐各騾尚屬身大口輕性良善走解圈排演嫻熟堪備御用仍派委劉琦於六月十二日起程護解進京呈交上　院　收至此次辦騾十五頭價值一共用庫平銀二千七百六十餘兩其餧養等費及委員川資騾夫口食容俟劉琦交騾回陜及造具清册再由臣核實發給請作正開銷除將騾頭價銀並各騾身高尺寸毛色口齒各造册先行分咨部院外所有兼辦承差騾頭委員解京起程日期各緣由理合恭摺具陳伏乞皇上聖鑒謹奏奉硃批該衙門知道欽此○○頭品頂戴陜甘總督臣陶模跪奏爲奉准津貼兵勇四成糧價擬請將已發者准咨部核銷未發　一律停止以紓餉力恭摺仰祈聖鑒事竊查甘省光緒二十一年軍務吃緊糧料奇貴進剿前敵各軍異常出力當經前督臣楊昌濬於光緒二十一年十月十五日奏請援案津貼四成糧價以勵軍心仰蒙聖恩照准士卒同深感戴惟時甘省舊有防軍並添募勇營以及調甘　剿之豫凱永定等軍共馬步一百數址營旗日需糧料甚鉅按四成糧價津貼人馬並計約共需銀二十三萬餘兩值此餉項艱難　措匪易亟應設法撙節當與藩司再四熟商先儘前敵營旗照章發給仍查明各營旗無戰事分别久暫以定起止至於距賊稍遠　夫堵遏要隘等軍雖同係前敵　支行糧究與衝鋒陷陣者　間自末便一例辦理以滋糜費現計已發過各軍津貼四成糧價銀三萬七千三百餘兩其餘毋論營旗已撤　撤擬請一律停發稍　節省據總糧臺布政使曾鉌詳請奏咨立案前來臣覆核無異除將發過　　　津貼四成糧價銀數開摺咨送户部外所　其餘已撤各軍津貼擬請一律停止　由翌合恭摺具奏伏乞皇上聖鑒飭部立案施行謹奏奉硃批該部知道欽此○○　傳霖片再崇慶州知州胡良生撤省遺缺應卽委員接署以　責成查有蒲江縣知縣莊定棫堪以調署　　各任内並無經徴錢糧未完展　及承緝盜刼已起　案　　據　臬　　會詳前來除檄飭遵照外理合附片具陳伏乞聖鑒謹奏奉硃批吏部知道欽此 
 
