# 1918 - 213 - 4916336

 

Page 1

 
 
   
 
 

Page 2

 
 
   
 
 

Page 3

 
 
時評 
[可以息肩（冷）]  
　　倪嗣冲之論馮氏也曰下届總統可以息肩余謂若赫赫之諸公者無人不可以息肩也國是非諸公所能理亦非諸公之所欲理也私事則諸公旣富且貴人人可優游林下消磨自在之光隂矣人生不過百年久據此爭權爭名之位而不去於人有害於巳寗有利耶况乎自今以後財政日窮國勢日困艱難險阻之事日出而不巳欲於其間增加其富貴我知其得不償失必也然則諸公何爲而尚不息肩也耶復何爲而不自息肩反勸他人以息肩也耶豈謂勸他人息肩之後巳可永不息肩也耶 
　　嗚呼諸公而果能息肩者諸公之幸亦國家之福也我國廣倪嗣冲之言遍告今日之有權有勢掌兵執政者曰諸公無一不可以息肩 
[命令]  
　　八月六日大總統令任命金鼎勳爲東三省鹽運使此令 
　　又令胡恩光着加陸軍中將銜此令 
　　又令誠明授爲陸軍少將劉鍾鼐授爲陸軍步兵上校此令 
　　又令陸軍總長段芝貴呈請授吳大球徐文林劉鴻文吳汝熙爲陸軍步兵中校楊金聲張玉振爲陸軍騎兵中校楊文發爲陸軍砲兵中校丁其昌爲陸軍步兵少校並加中校銜高樹堂加陸軍砲兵中校銜徐士臣寇紹言馬憲章孫桂廷孟慶榮孟憲周李文彬張書紳鄧春和爲陸軍步兵少校王永春加陸軍步兵少校銜葉珩李景春郭瀛加陸軍騎兵少校銜沈蔭棠龐恩溥劉繼唐袁蔭桐吳鳳雲爲陸軍三等軍需正李西恩王永芳楊春融爲陸軍三等軍醫正均照准此令 
　　又令李恩榮王玉珍張樓田均給予二等文虎章張世銓晉給三等文虎章劉彭壽給予四等文虎章此令 
　　八月五日大總統令田頌堯吳震均授爲陸軍少將此令 
　　又令任命苗得震爲陸軍第八師步兵第三十團團長冉繁敏爲陸軍第八師砲兵第八團團長此令 
　　又令司法總長朱深呈請任命王鑑錢鴻業爲直隷高等檢察廳檢察官應照准此令 
　　又令陸軍總長段芝貴呈請任命陳肆常爲陸軍第八師副官長王寳善爲正軍械官郝鍾鳳爲步兵第二十九團第一營營長鮑傳捷爲步兵第三十團團附李文林爲第二營營長李維敬爲第三營營長劉潤生爲砲兵第八團團附孔繁沂爲第三營營長孫振凱爲步兵第十五旅少校副官張金凱爲步兵第十六旅少校副官均照准此令 
　　又令陸軍總長段芝貴呈准綏遠都統蔡成勳咨請以善瑞陞補正藍旗佐領應照准此令 
　　又令兹制定法律適用條例公布之此令 
專電 
[北京電]  
　　張懷芝有即日來京說津電話會議中推張來京謁段商解决法各督暫待消息一說張作霖亦將來京（七日下午五鐘） 
[北京電]  
　　政府得舊國會將舉總統訊促新國會速開會務於粤未選前舉出（七日上午十二鐘） 
[北京電]  
　　長江四督軍來電反對繼續討粤以國防危迫應以内戰兵力對外爲理由但國務院方面仍否認（七日上午十二鐘） 
[北京電]  
　　四督軍電聞吳佩孚亦參加在内或謂據吳佩孚王正雅馮玉祥等呈轉電 
（七日上午十二鐘） 
外電 
[北京電]  
　　聞哲布尊丹巴呼圖克圖巳允中政府派兵兩團赴恰克圖惟庫倫不得駐兵（六日） 
[北京電]  
　　蘇贛湘鄂四省督軍致電總統主和曹錕於星期二日討論問題時謂今急需欵一千五百萬元此外每月另須籌撥一千五百萬元以充征南經費鄂督另電請速止内戰而傾全力輔助協約國戰敗德人且願以其部下之第二師赴西比利亞助戰據某華報云西原巳於星期二日晨間挾借欵合同而歸聞西原嘗語人曰余以兩月所成之事業較他人畢生所成尤多云（七日） 
[北京電]  
　　天津會議議决舉徐世昌爲總統後致電蘇贛鄂三省督軍求同意旋據覆電謂彼等爲軍人未便干預政治必須依守國會之决議天津會議許以副座予曹錕而以平粤爲條件此事曹等皆不敢輕嘗蓋揚子江三督軍旣另具態度而各督軍復紛索戰費其數共有一千五百萬元有奇今日庫欵空虚非向日本續舉巨債無以爲應且美國巳發表復入銀團之宣言書日本借欵未必能成故征南之舉似屬紙上空談各督軍今均離津惟大會仍未解散各留代表一人駐會進行一切候選舉總統事决始巳南方召集之國會此間甚注意其選舉總統一節如舉北人爲之則足促成政治之騷動蓋各督軍今皆彼此嫉妬也（六日） 
以上字林報 
[廣州電]  
　　國會宣稱兩院巳得法定人數參議院須一百三十八人者今巳到有一百四十二人衆議院須二百九十九人者今巳到有三百三十人尚有議員二十人將由滬乘高麗丸輪船抵粤國會此届開會之主要目的乃在通過憲法及修改兩院選舉法（六日） 
[香港電]  
　　中國新報載稱本月三日夜間新會爲盜五百餘人所襲刦掠商店二百餘家擄去商民百餘人所失財物在十萬元以上城中現未開巿城門緊閉（七日） 
[太平洋某港電]  
　　大阪商船會社之加拿大丸輪船巳由礁上拖下入加拿大某口岸所載之貨值洋四百萬元泰半保全因水未浸入後艙前艙之貨稍受水漬（六日） 
以上路透電 
[北京電]  
　　天津會議因長江四督軍之主和電大受影響而曹錕不南下之態度益形鞏固據昨日曾毓雋來京報告謂張懷芝不從中央命令决回山東又徐樹錚預定與倪嗣入京倪不來京且擬即返蚌埠張作霖亦擬在津滯留兩三日即回奉由此觀之則此次之會議終未能意見一致因之政府討伐廣東之計劃全然挫折矣（八日） 
[北京電]  
　　張懷芝因曹錕之南下無期於本日電告政府擬暫回山東俟曹錕之南下日期决定再赴漢口政府即返電令勿待曹錕從速赴漢恐此命令無效果（七日） 
[北京電]  
　　聲稱將回山東之張懷芝因欲向中央面陳要事突然於今日上午進京（八日） 
[北京電]  
　　聞黎天才派代表陳某携私函及公文請願歸順中央政府以難憑信電令吳光新調查是否真意（七日） 
[廣東電]  
　　岑春煊於今晨四鐘回廣東（七日） 
[廣東電]  
　　軍政府附屬機關之任命如左秘書長章行嚴總務長伍朝樞副官長張羣（七日） 
[廣東電]  
　　伍廷芳林保懌亦同意推舉岑春煊爲政務總裁之主席（七日） 
[東京電]  
　　大島陸軍大臣今日赴日光御用邸入覲日皇面奏關於出兵問題之重要事件（八日） 
[東京電]  
　　接報告云在海參威上陸之英軍其一部巳於五日晚間赴哈巴羅敷斯克方面（八日） 
[東京電]  
　　本月五日爲開戰以來之紀念日英國皇帝於是日電祝日皇日皇亦於六日答覆（七日） 
[東京電]  
　　大阪堂島米榖取引所問題未至解决雖理事者對於此事極其盡力但目下尚不容易解决何日能開始立合實難預測云（七日） 
[以上東方通信社電]  
[東京電]  
　　對於日本之出兵宣言海參威巿長特往訪駐崴埠之日本菊池總領事表明謝意捷克軍亦以日之出兵大爲得力頗存感謝士氣大振（八日） 
[東京電]  
　　投宿長崎旅館之美國鐵道隊員七十三名首途赴西伯利亞（八日） 
[東京電]  
　　在克洛哥夫之霍爾瓦特政府巳定移於海參崴閣員亦相率赴崴而謝米諾夫及窒卓里克司二將軍亦啓程急赴崴埠（八日） 
[東京電] 　　 
　　日本米價一升漲至五角（日金）仲小路農相顔色爲黯細民困苦巳極越中某漁村有村婦數百麕集村中富厚之門要求賑助騷擾不巳云近似見有稍跌之狀（八日） 
[東京電]  
　　藤山雷太氏往訪仲小路農商務大臣就於由商業會議所派遣赴中美二國之實業特使計畫有所商議 
（八日） 
[東京電]  
　　日本米榖收成預料將減至七成三釐六毛而九月之收成預計將遞減至六成半全收獲將減至一千二百萬袋云（八日） 
[東京電]  
　　因欲補上海航路運船之缺乏特使濟州丸（譯音）臨時航駛又日清汽船會社亦自本月十四日起特簡愛遼丸（譯音）以大阪爲起點航駛經上海直航漢口之航路 
（八日） 
[東京電]  
　　烏那過激派軍約一萬五千其統帥透部將軍現在哈巴諾夫斯科（八日） 
 [P以上共同通信社電 
戰電 
[巴黎電]  
　　今日下午公報云芒第第愛北面之法軍巳抵白拉歇與摩里塞間之亞佛河敵軍在芒第第愛東面突擊失敗被俘者若干人凡塞勒河北岸之法軍雖受敵軍攻擊仍固守各地點今晚公報云蘇瓦松東面與凡塞勒河砲戰頗爲活動（六日） 
[倫敦電]  
　　法軍大本營透訪員昨晚電稱我軍斥堠隊巳與由亞佛河左岸陣地退走之敵軍接觸敵軍之退走殆欲伸直跨亞佛河陣線所成之弧形俾得縮短陣線節省兵力或者因法軍近今攻擊佔據亞佛河左岸控制河流之高地且俘虜一千八百人故公爲不值再守遂退走云（五日） 
[巴黎電]  
　　法國軍事專家謂德軍現佔之高原陣地前臨凡塞勒河背倚愛思河易受法軍砲轟殊難扼守且菲斯美與萊姆間渡口四處皆處法軍砲火之下且有飛機在上施擊衆意敵軍刻巳凖備取攻勢以滅協約軍之壓力云（六日） 
[倫敦電]  
　　海格將軍今晨報稱敵軍圖佔美爾里東北防營一座爲英軍反攻擊退英軍夜在尼泊境森林俘敵與獲機關鎗敵軍在維萊爾白勒同勒北面以煤氣炸彈轟擊甚烈布柯瓦與貝土勒北面之敵砲隊亦殊活動今晚報稱敵軍以全師後備兵在摩蘭柯爾南面白萊·柯爾比路兩面猛力回攻佔據七月二十八日英軍所得之地一部分之前鋒戰濠線戰事仍在進行英軍復在巴柯叢林境廣二千碼之陣線將防營移前昨日無天空戰事（六日） 
[倫敦電]  
　　德國公報云德軍佔據白萊·柯爾比路兩面之英軍前鋒防線俘虜數百人敵軍在凡塞勒河白萊斯萊兩面進攻甚猛其攻入北岸某叢林之一小部分者爲德軍擊敗被俘者數百人（六日） 
[華盛頓電]  
　　裴興將軍昨日公報云凡塞勒河戰線現有猛烈之砲戰八月三日美飛行家擊落敵飛機四架法軍巳抵亞佛河東岸白拉歇與摩里塞之間凡塞勒河北岸之敵軍屢圖逐走由南岸渡河之法美枝隊均未得利德軍現猛轟菲斯美鎮（六日） 
[巴黎電]  
　　福煦將軍巳擢陞上將並得武功勳章（六日） 
[巴黎電]  
　　德人之射遠砲今晨復轟擊巴黎（五日） 
[巴黎電]  
　　射遠砲之轟擊仍未停止（六日） 
[倫敦電]  
　　海軍部公報云敵飛船五艘昨夜圖越英倫海濱英飛行軍與海軍協同擊之敵飛船三艘之與戰楮一在距海濱四十英里處中彈起火墜落一受損大約曾飛達根據地 
（六日） 
[亞姆斯特丹電]  
　　據某德報載稱俄國加羅斯拉夫一役爲内戰中最大血戰之一歷十五日之久該地曾易手數次卒由過激黨獲勝當社會革命黨佔據其地之際曾殺過激黨數百人旣而過激黨得手亦慘殺反對者三百餘人内有大將兩員 
（六日） 
[亞姆斯特丹電]  
　　柏林宣布彼得格勒電稱加羅斯拉夫一役過激黨獲勝反革命黨渡伏爾加河逃亡時溺斃者五千人聞紅旗軍與捷克軍現正激戰於烏發之北（五日） 
[亞姆斯特丹電]  
　　新任烏克蘭德軍總司令克區巴區伯爵巳抵基夫（六日） 
[亞姆斯特丹電]  
　　莫斯科消息謂過激黨領袖里寗氏與特羅斯基氏因發見有人隂謀暗殺故出入皆置重衛特羅斯基氏巳抵彼得格勒（五日） 
[亞姆斯特丹電]  
　　俄國與芬蘭代表巳在柏林開始媾和柏林電稱俄國與芬蘭均應德政府之請派代表至德商訂和約末滿海濱應否屬俄抑屬芬蘭亦將連帶解决（五日） 
[倫敦電]  
　　公報局宣稱協約國陸海軍於本月二日得俄民之同意在亞昌格爾登陸大受歡迎（六日） 
[華盛頓電]  
　　捷克斯拉夫國民議會會長瑪薩克博士以捷克斯拉夫軍總司令之名義令西比利亞之捷克斯拉夫軍留駐該處與派往助之之協約軍提携作戰且上書威爾遜總統謝其决議派軍援助俄境之捷克斯拉夫軍（六日） 
[華盛頓電]  
　　中國學生投効赴法充中國工隊書記與會計員者共有三十四人（六日） 
要聞一 
[新國會與總統選舉]  
　　急切不易足數之議員兩院報到之議員截至五日爲止只二百二十餘人去半數尚遠聞被選人中有未能即到者蓋以道途較遠之各省如甘肅新疆之類計程尚來不及也但其中尚有到而未報者即巳經被選其人在京而各本省之證書尚未寄到目下關於此類巳籌有變通之法即由本省駐京代表證明即可報到近兩日正在接洽中預料經此辦法或可多到幾人至外間傳有開會之後即選舉總統之說則人數須達三分之二暫時恐難足數耳 
　　政府籌議之急迫新國會將次成立有於十號後開會之說聞元首預備一種辭職書巳飭秘書擬就長約二千餘言擬俟新國會成立後向國會提出並通電各省疆吏而現時内閣閣員應否卽時提交追認則正在商議尚未定奪惟聞開會日馮總統段總理均擬親自出席並宣讀祝詞巳命秘書　就祝祠底稿矣 
　　選舉之保險策某要人自津回京云奉督張雨亭巳將眷屬移居天津并分派奉軍某營暫駐黄村其在津奉軍司令部所有緊要人物亦更易頗多據張督軍聲稱選舉總統之期在即恐有匪人乘機竊發所有京畿一帶治安不能不加意保衛云云防衛如此其周則當然萬無一失矣 
　　未來大總統之謙退徐東海不肯擔任大總統早有所聞頃得一極確消息徐東海决意於日内以私人名義通電各省詳述不能承乏大總統之苦衷云云一以探各方軍政界之態度一以留轉身之餘地可知其思深慮長矣 
　　三督軍之官話五日王鄂督占元李蘇督純陳贛督光遠曾有連名電覆某要人其大要謂選舉正副總統應取决兩院占元等惟知保境安民以盡職守其他概不過問云云所謂要人不知誰某未免與以難堪然竊恐徐東海之撝謙從此有加無巳焉 
日報之海參崴出兵觀 
[節譯上海日日新聞]  
　　某軍事家對於出兵海參崴問題云西比利亞之形勢日以險惡事巳至此惟有决心一力以赴所期耳出兵之數秘不可知惟聞日本與美國略同其數傳聞美出兵七千則可類推英法必能出其所能出之兵數蓋即派出其現在東洋之兵固難望其多數則日美兩軍爲中堅無疑此次出兵云以守備海參崴在屬於過激派之俄人觀之則以爲聯合諸國佔踞海參崴耳故一部人士所歡迎却傷大部分俄人之感表而益激起其暴動綜觀一二日來滿洲及西比利亞之消息非但過激派軍隊益復披猖且聯合列强决議出兵之報達於德奥後更將設計以嘗演於俄都之大悲劇演之於東俄各地焉 
　　故聯合國之守備區域必將逐漸擴大需莫大之兵數無論當局者應知之即一般國民亦須有此决心庶將來事實呈露不致出於意外也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
共同出兵中之友軍消息 
[日本出兵之口頭通告]  
　　日本出兵宣言於二日午後發表後當時即電令駐外各使通告駐在國政府五日午後五時日使署船津參贊代林公使訪段總理於府學胡同口頭通告日本出兵海參威事件並就我國國防問題有所商詢談話約半句鐘之久 
[對於日本出兵之觀測]  
　　據外交團方面某參贊言日本宣言内容可注意者三點㈠爲援助却克軍恢復西北利亞之秩序固明明不專指海參崴一部分而言按西伯利亞輻員北至極北南至華疆西至烏穆斯克葉尼塞斯克東至海參崴僅東南之一點耳故依此宣言尚包含有大規模之出兵在内觀於派兵至海參威上冠以暫先二字可以證明矣㈡不干涉俄國内政係表示與却克派爲一致之行動不含有自行處置蓋形勢上爲出於却克派之請求純粹爲被動的地位也㈢與美國及協約國共同行動係指此次依據美政府之請求而言並申明及協約國共同一語係爲昭信友邦起見說者謂日政府巳放棄中日共同防敵之主張良非虚語若謂中日共同防敵乃另一問題日後仍須做到則所謂與美國及協約國共同一語列國仍可依據此旨要求爲共同之行動可信日政府今番之宣言並無實行中日新協商之野心云云又協商國某武官所談曰此次協商各國聯合出兵海參崴目的在扶助却克驅除德勢現在德奥俘慮散處西比利亞各地自烏蘇里江至哈巴勞甫伊庫次克一帶均有德俘蹤跡故協商國軍隊亦當在此等地方設法搜索現在各軍紛集海參崴其計畫擬先以此 
爲軍事上根據地點再由崴埠沿東海濱鐵路北進溯烏蘇里江經哈巴羅甫斯克以赴西比利亞并不須繞道中國地域中國沿邊各處但能固圉自守不不令德俘俄黨佔據則協商國軍隊即可專心在俄境進行自無須分兵華境云云據此以觀似中國但須派兵固邊俾協商國軍隊專心致力於西比利亞各境而外間所傳外兵須假道哈爾濱並派兵駐守中東鐵路各說均屬揣測不審果能如是安全否 
[協商國承認俄政府問題]  
　　協商各國派兵赴海參崴援助却克軍同時並擬承認俄國政府先日英法駐京使館遣赴哈爾濱之艾參贊瑪代辦均有預備簡爲代表遣駐西比利亞政府消息此外意美日本亦均派專員前往至預備承認之政府是否爲却克政府抑爲霍爾瓦特政府尚未定大致當係却克與霍爾瓦特聯合所成之政府也 
[法軍艦運兵赴崴]  
　　駐京津法國兵士齊集天津待發法國軍艦列朋號於五日午間由滬開駛到津所有在津待發之法兵二百餘名及全分餉械當由該艦盡數裝載卽晚向崴埠進發 
[謝米諾夫之待援]  
　　　謝米諾夫將軍赴海參崴時途次語人云奥德軍兵現圍攻其軍隊兩次彼軍曾處於困難之地步然巳擊出重圍無甚損失其軍兵極爲困疲又無援兵而敵人屢由加安司加耶等處調來新軍補充謝將軍之部下現駐沙岡附近候却克斯拉夫軍兵開到庶可以大隊進攻敵軍云云 
[霍爾瓦特之行蹤]  
　　霍爾瓦特應其黨員之急招巳抵海參崴其組織混合之政府一事巳屬失望但霍將軍爲和解精神所激動現願收羅西比利亞東西兩區政府之第一流人物充入其内閣霍將軍意非得協約國贊助西比利亞定未能成立政府霍將軍之政府得恊約國之贊助現正改組俄國陸軍再設陣地以抗德國並得援助可於八月間開抵烏拉爾矣 
[却克軍參謀之報告]  
　　據却克某參謀官報告云尼哥爾司克陣地之敵兵近日自哈巴洛司克調來德人援助現戰事巳起但守關軍兵極爲鎮靜且能驅退敵兵該參謀官以謝加兩將軍實屬有才有識之首領此回行事對於却克軍兵極有信用俟加入哥薩克之援軍即可大舉進攻云云 
[天津會議之了而不了]  
　　此次天津會議主要議題首在正副總統而總統一席衆議較易一致蓋北系元老寥寥無幾河間合肥旣各有其特别情形則自北京觀之舍東海外自無適當人物現在確巳一致只差投票之形式而巳至副座問問因近來功高望重者頗不乏人若推舉不得其當則前途困難必百倍於今日聞津議時各督遠嫌皆無明確表示於是有人提出日前來京密訪東海之王聘老以爲調和之計列席者贊否仍無結果最後又有人提出合肥列席者自無異議此日前京津方面所以有合肥爲副座之說也但合肥自身聞頗不願就此席不入政治漩渦則巳旣入之則須有實權地位方可有所發揮因此副座問題又墜入五里霧中本報於津議開幕時曾預料副座問題必無結果而現在事實巳證明之矣至某通信社所謂副總統暫允曹銀惟以必須南下攻粤爲有效條件云云一部分之論調確是如此但未可謂爲會議之結果耳其次問題即爲催促曹銀南下曹雖含糊應承但終未發出宣布行期之電報究竟何時動身仍在不可知之數現在巳無他事可議聞各營軍均擬不復入京不日各回本任至該會議機關倪督主張仍暫存留如各督軍回任時可留代表駐津以便隨時會議待選舉完竣再行撤銷各督均贊成其說津議至此業巳結束惟馮總統前派將軍府參軍趙俊卿赴鄂贛蘇等省與各督軍接洽要事五日聞趙巳回抵天津一面電話致公府報告一切一面與在津各督會商恐因此又生一波折也（參觀外電欄） 
[五日之公府情形]  
　　五日晨七時五十分大總統臨辦公室披覽鮑貴卿張敬堯陳光遠諸要人來電七八件又閱國務院方秘書長呈遞要件數項於十時十五分傳見吉林公民代表初兆聲張耀南馮成奎王會安范殿棟伊鑑額松毓安鳳起等八人（祝華如韓乃賡因事未到）垂詢各該代表來京所持之目的經各代表將吉民反對森林借欵實在情形一一詳陳並要求總統納從民意將借欵原約取消以維國權等語聞元首向各代表云現在係責任内閣余（總統自稱以下仿此）碍難過問但此事余深知段總理决無喪失國權之慮諸君儘可放心至取消原約關係信用恐難作到余敢保此種借欵告成斷無喪失我國固有利權之處談至十一時二十分各該代表始辭出府十二時元首退歸内宅用午餐午後總統因天氣炎熱又無要公故未至辦公室府中供職人員於六時後遂各散值出府 
各省剿匪彚聞 
[山東]  
　　濟寗吳旅長電稱熊團在王屯咽喉集薛樓等處與股匪接仗連日皆捷計共斃匪三十餘名奪獲快鎗十餘支我軍傷七人現正竭力追擊務期殲滅淨盡又兗沂曹爲山東土匪之生産地動輒嘯聚所行慘無人道經唐鎮守使天喜之第七旅竭力剿除近連獲勝巳將著名悍匪如郭安栗鳳羽等痛勦殆盡間有逃逸者現正派孫段兩帮帶分頭嚴密搜擊矣 
[湖南]  
　　湘省土匪蠭起遍地椎埋聞以岳州一帶爲最著日前有第三師軍需船多艘行經岳境之小花石地方爲匪所困幾遭刦奪幸得三十九旅所部之石團長率隊援助即在該處附近將東海面　岸土匪擊散始將各船救出否則軍需入於匪手愈形猖獗矣日昨該管師長范國璋巳有專電呈報來京 
[江蘇]  
　　前因徐屬土匪不靖由蘇督遣派畢團長酌帶一團前往協剿頃聞畢團於東日在黄口東花三莊等處與匪相遇迎頭痛擊傷斃甚多該匪等當向碭山境内逃竄畢所部亦傷亡排長各一員日來蘇督李純巳有電來京請爲分别獎卹矣又蘇督來電略云徐屬正在大舉剿匪兹擬定徐屬清鄉剿匪考成暫行章程十六條謹呈備案 
[陜甘]  
　　甘肅張督軍昨電參陸處稱陜匪猖獗甘軍巳經越境會同剿辦仍恐竄入甘境兹復加派馬肇麟馬紹武兩營馳赴隴東各屬專任堵剿 
[直隷]  
　　第十五師奉令赴大名剿匪日前大總統傳見第十五師師長劉詢業將派兵赴大名接防剿匪辦法議定聞劉師長指派第二十九旅五十八團團長劉汝贊督率步兵一營騎兵砲兵各一連於四日晚七時由永定門乘京漢車赴大名並帶大砲六門機關鎗四架 
[河南]  
　　汴督軍趙周人電政府略稱龍駒寨素稱要隘兹准王鄂督來電由鄂豫兩省會派軍隊在該處駐守本省巳派宏威軍步兵第一營張營長慶元帶領所部前往駐防 
[奉省渾河暴漲爲災]  
　　東省渾河水患歷年發現然不過上山水潮稍發沿渾河兩岸稍行淹没未嘗有如是之大水據聞前清光緒十四年間該河曾發大水雖極猛烈亦無如是之甚今該水暴發原因一由近日霪雨連綿又兼興京界山水間暴裂至四號上午十鐘發水下午三鐘平地約深三丈遍淹禾田菜蔬不計其數一支由城東距城十五里許馬官橋直入新開河至小東邊門折向北下一支由城東南楊官屯流貫下木廠三甬碑小八家子方家欄玉花園韓家欄土山子入小河沿再西下貫流大南邊門現大南邊門水勢尤大巳斷絶交通矣馬官橋地壇小八家子等處房屋冲倒大半下木廠三甬碑及小八家子僅將牆垣柴草及大黍淹没房屋尚無恙士山子村全会淹没房屋無存各住户物件亦隨水流去然無性命之虞玉花園方家欄韓家欄房屋拆倒數間人巳遠避南滿鐵路距城七里許狠窩村有鐵橋一座（在渾河係南滿必行之路）巳被水淹没（尚未拆斷）且水勢甚猛又兼橋兩端被水淹没二里許難以分辨爲路爲水故於日昨（四號）南滿車及安奉車全行停駛 
　　近來霪水連綿渾河水陡漲直至萬泉河於前日三號早六鐘水漸增各茶棚均預備搬住河北不意至八鐘水漸洋溢凝香謝之東西兩茶棚盡没水中北至施醫院院内水深尺餘南則菜園房屋皆倒塌於水至茶棚上蓋多流於西大橋之上桌橙均順水流去茶棚戲園人民皆在房頂上西至東北城角老警廳門外水深數尺城東方家欄燒皮廠曁小河沿兩岸之住户地勢稍低者皆在水中此次河水暴漲聞鄉老談自光緒十四年而後莫如今日之大是早七鐘有幼孩一人在東首橋上被水冲壞順流而下大呼求救行至吳師長門前適吳師長正夫人在門前看水即令如有將幼孩救出者賞大洋二十元乃有三人下水將孩背至河北岸三人領洋均分該孩叩頭謝恩而去該孩年十五西關人氏後官銀號電告水利局速派汽船赴小河沿救人直至天晚六鐘該船尚未到未識何故官銀號總理特派員購買火灼子千個赴小河沿放振　有人大聲招呼有能將房脊上並河南被水之人救出一名者酬洋十元適有二人由惠工有限公司門首用蔴繩拴在樹上帶繩南下是時天巳八鐘餘未識能救出若干也 
[黑龍江之借欵爭潮]  
　　黑龍江自林鑛借欵發生後人民大爲憤激聞省議會近接吉林團體聯合會電稱代表在江承各界贊助足徵熱誠特電伸謝並電致鮑督軍致謝聞鮑督軍對於吉江兩省反對林鑛借欵極表同情特爲此事開省會議巳召集各道尹曁各縣知事來省以便開會籌畫一切方法聞綏蘭道尹綏化呼蘭巴彦通河木蘭望奎太來餘慶海倫各縣知事巳聯袂來省開林鑛借欵會議通河縣人民聞政府不取消林鑛借欵非常激憤現舉代表四人由通來省面謁鮑督軍陳述本縣民意請竭力挽回以順民情並聞省議會連日接到各縣反對之電巳盈尺餘七月三十日通河呼蘭綏化綏楞海倫龍門巴彦木蘭湯原各縣聯銜二百餘名呈請鮑督軍曁省議會大致謂此項借欵萬難承認請一致力爭昨省議會通函各縣云近接本省赴京代表梁聲德范永毓由京函稱七月二十四日抵京二十六日謁見田農商總長允許提出國務會議籌商借欵一切善後辦法先此通知各縣父老兄弟知悉近日之内情藉圖羣起力爭江省前主張以林鑛押向中交兩行借欵以償　債一節曾徵求吉省同意日前接到吉省聯合會覆電大致謂貴省主張敝省未便立異巳電達政府商榷並　致京代表疏通進行至於借欵辦法及押欵條文俟政府允准後再妥爲辦理 
[湘中戰事又起（長沙通信）]  
　　湘中戰事近日又復激烈粤軍總司令馬濟巳與桂軍旅長賁克昭會合猛攻祁陽縣屬之永安巿直軍第三混成旅原駐此間當即與南軍接觸激戰兩日北軍不熟地勢致爲所挫且戰且退將抵距祁陽二十餘里之毛冲地方王承斌旅長聞警親自督軍援助南軍以久戰疲勞卽分向西江柳溪永安巿退守現聞兩軍又巳接火戰事甚爲激烈 
　　湘東之安茶一帶爲敵軍注意之點故其謀之亦亟近程潛巳率湘粤桂聨軍八營取道酃縣分向安茶進逼巳在酃屬泥水河方面與北軍接戰開始射擊刻尚未休茶陵地方亦有戰事又聞桂陽方面之南軍亦巳越過紫竹地方向耒陽攻擊以爲酃縣茶陵南軍之聲援 
　　寳慶方面近日戰事亦激據聞係南軍由零陵向寳慶反攻巳在寳慶縣屬之石門巿唐田等處與北軍接戰北軍爲其所敗當向山田退走南軍隨後追擊刻下又在山田附近戰鬭 
　　各方戰事旣均緊迫而前任代理湘督之劉人熙又有在瀏陽舉事之說兹將當地報紙所載此項消息轉錄如次某報載云趨近長地之某某等處乃亦在戰雲縈繞之中而戰事起源一方面雖發起於前護湘督之劉某蓋劉氏出山之初實以編練鄉團保衛桑梓爲幟志或以劉之招募鄉勇容有異謀而即加之以兵劉爲自衛起見遂與敵軍携手合謀以戰此即某處兵事之見也但劉以鄉望所集歸之者衆於今勢力益昌且將流布於各處共同爲敵故督軍防之乃若蛇蠍近並加派第二十七團往平 
　　各處軍情旣日形緊迫而在長沙方面言之自以湘東方面更爲重要張督以湘東各縣失而復得敵軍反攻甚易不得不亟謀保全蓋以株醴防軍極爲薄弱倘有疏虞即難挽救刻巳電商援粤總司令將駐守湘潭之第十四混成旅調往株醴駐紥妥爲防禦 
[舊國會開幕前之預備]  
　　廣東消息云兩院議員到粤巳逾半數而開會時必不可少之人才如各秘書及速記員亦巳完全且王正廷褚輔成林森等又前後回粤則開會之期當可决定惟是國會開會於廣東此爲第一次對内對外均不可無正大之宣言近日議員中擬就宣言書巳有數起但關係重大議長不敢自行决定應用何人所擬者爲當並有種種待商公决之事故先於八月二日下午一時在省議會開兩院議員談話會大略情形巳見昨報兹聞衆議員到院報名者雖有三百數十人然欲詳知在粤衆議員之確數須於發公費時調查方能知悉蓋領公費之規定除曾經請假外其餘皆當親到蓋章也兹查三十一日親到領公費者計直隷二十二人奉天六人吉林二人黑龍江五人江蘇二十七人安徽九人江西二十七人浙江十九人福建十六人湖北十六人湖南十七人山東十四人河南十七人山西十三人陜西九人甘肅四人新疆二人四川十三人廣東二十四人廣西十七人雲南十四人貴州三人蒙古六人西藏三人共計在粤議員實數三百零五人而昨日同褚輔成前來者尚有十五人未計在内倘再有繼續南下者即能足三分二之數云 
　　參議院議長吳景濓以國會開會在即昨特將參議院各科辦事人員妥爲支配兹將任用各員彚錄於下㈠夏芷芳朱繼勛甘華黼傳謙張本漢馮經芳張彦成着充一等科員易鍾漢趙頣津周籀袁吉枚王杰何少敏王炯吾黄樂誠李南華着充二等科員朱全灼楊祖琛蕭公望葉振東張緯胡暇周瑛周傳義着充三等科員㈡速記員陳言着暫行代理速記科科長并充一等速記員陳植因王少季着充二等速記員㈢夏芷芳朱繼勛易鍾漢趙頤津朱全灼楊祖琛均派在文牘科辦事甘華黼周籀袁吉枚蕭公望葉振東均派在議事科辦事傅謙王杰何少敏張緯均派在公報科辦事張本漢馮經芳王炯吾胡暇周瑛均派在庶務科辦事張彦成黄樂誠李南華周傳義均派在會計科辦事各科科員事務之分配按照秘書廳組織規則由各科科長指定 
[雷城下後之善後]  
　　雷城龍軍投降後沈軍入城遍查各地堡壘均甚堅固人民家屋則燒燬十居其九屍骸遍地沈氏遍出佈告勸人民返雷并商請紳商出而維持派醫生及醫兵力行籌備衛生上事宜又一函云雷城收復後一切善後事宜經當道電令沈鴻英會同陳德春妥籌辦理沈總司令以該城慘遭兵燹樓房屋宇半受摧殘入城之日即派副官差弁十餘名分頭查勘察悉西北門内曁福元平樂等街積疊遺骸多具尚未掩埋各地居民巳有十室九空之概因是立飭軍隊先將屍體悉數掩埋計共三十餘具其餘負傷各龍軍曁普通人民一律舁往戰地病院醫調至徐聞縣屬及海安沿岸一帶自龍軍退出後逃亡遊勇百十成羣連日洗刦村落各地巿鎮雞犬不寧沈總司令探悉確情立將白堠現駐步砲各隊由廣金平南兩艦開往徐聞擇要駐紥一面派員四出招撫逃兵并將沿海砲台趕速修繕俾得控制瓊海一帶兹以徐境商民流亡迨徧勞徠安集必藉知事協同辦理事乃可爲昨巳委定該縣巨紳黄廷琨暫行署理縣務又聞大吏以高雷屬地業巳完全佔領所有留守善後各項事宜亟應妥爲籌辦而原任鎮守使林隱青現因援贛軍務又須尅日班師故巳往返磋商决擬暫委第五軍總司令劉達慶接充高雷鎮守使之缺任以便督飭一切昨日林劉返省聞與此事亦有連帶關係焉 
　　當道以雷州龍軍繳械出降祗餘瓊州龍軍負固據守深恐遲則遺禍益烈昨特電促前瓊崖鎮守使黄志桓火速進兵渡海相機收復瓊州聞巳决期渡海除電請省吏派艦運兵外並派員來省物色電信人才隨軍應用並聞省吏巳令江防司令轉令廣金廣庚廣玉各艦及咨行鹽務緝私統領加派平南安北輯西濟西各艦開往雷廉候運海軍辦事處亦巳派艦掩護約旬日後定可大舉攻瓊云 
　　沈鴻英等自岸步來電云南寗陸巡閱使廣州莫督軍鈞鑒哿簡兩電計邀鈞鑒雷城龍軍巳於本日將所有鎗砲完全繳清現仍退處南山韶山一帶聽候給餉解散前電請欵五萬元萬望火速照給飛送以便早日結束因此欵遲到一日即每日須多費千餘元之伙食也繳械數目容另電陳沈鴻英劉炳宇劉志陸林虎劉達慶呈漾印 
　　雷州巳告平定龍軍將領王恩錫等巳一致表示投降並將各種步鎗二千五百桿機關鎗八架水機關鎗三架一律呈繳沈塘林虎前敵司令部巳先交給鎗價三萬六千元由各司令妥爲辦理其餘龍軍共約三千餘名則由當道撥餉解散並給予護照返里如有願充軍籍者仍屬編收現巳議决此項收編龍軍將來撥歸李總指揮直接統轄俾資調遣出發各項手續業經雙方磋商妥當惟餉項一則因滇軍第四十一團所帶現欵祗足交給鎗價現討龍第二軍林司令特於二十八晚率領衛隊二十餘名親乘商輪返省報告收束雷州軍事情形抵步後即晋謁當道面陳一切討龍第三軍司令劉志陸昨因電奉當道核准尅日班師巳即通飭所部各營陸續移拔兹聞其所轄陸軍游擊第二營長魏炯球第四營長劉傳忠潮梅警衛軍第四營長林良彝第六營長　澄芳第七營長郭桂森巳經一律開拔至高州電白候輪載之回省則雷州平定巳可見矣又聞劉志陸刻因雷境平定特飭統領周輝甫先率領所部四營回省二十九日巳經抵步其餘八營亦由水東陸續起程次第到省不日移師赴潮汕現由海軍撥定福安楚豫兩艦以爲運載之需 
[粤省之北江森林問題]  
　　北江森林問題陳烱明主張封禁其理由欲爲桑梓稍留生機近該邑人民亦巳聯名電禀當道乞取消設局開採以重林業而防水患兹將要電及省議員提案錄下 
　　陳炯明來電云粤省頻年災旱薦臻然童山濯濯不能蓄沙吸水調劑雨暘亦其一端粤人欲除此災正宜拓植林業北江一帶山多童赤間有一二森林歷年巳古不惟藉資減患且關係地方風景人民衛生尤爲重要炯明昔在粤局曾與胡公先後封禁至今剪伐未加餘蔭蔚然此次督辦三河官松杉葱蘢山谷地方商民有以報効鉅餉請予開採者寗擯不准良以先民遺蔭義當保存入室毁薪心尤不忍矧千年古木裨於白鏹自我了之何以垂後故軍餉雖絀不改初衷頃聞印公議開採北江森林以濟軍需遠道傳聞或未徵實如果不虚竊以爲過務請立予罷止印公愛護山林必能過我軍餉不敷應請寛籌更有進者諸公南來護法對於廣東應稍留生機餘地護法以來開賭拍産無所不極若再竭澤竭山重予粤人百年之痛炯明寗蹈海以殉不願諸公出此也性直言戆幸惟垂察并候賜復炯明叩 
　　李根源通電云廣州參衆兩院軍政府岑總裁伍總裁林總裁省議會李省長李聯軍總司令紐督辦李鎮守使魏應長李運使楊廳長三河壩陳總司令鑒競公哿電敬悉保存名勝愛護山林至佩雅敎又推及水旱偏災謂宜拓植林業尤爲正論敢不拜嘉然關於培養水源預防水患者其應禁止樵採自有森林法在若不在此限則斧斤以時天生五材民並用之保安利用似不相妨此次議開森林只限於滑水山一隅未嘗并此河林木悉行開採查滑水山森林面積約在三百方里勢未可全部封禁且經私人某某由部承領久未開伐按之森林法凡非官荒及私業本無承領之案是以官紳獻議不如化私爲公當此軍費浩繁財政束手如競公明敎所云開賭拍産猶且無恤天然之利反從棄置權其利害固巳不俟况公家對於此山即不開採事平之後終爲一二私人所專有然則此三百里之森林與其歸於一二私人之手何如舉而歸之一省故爲電請設局籌辦并承核示將來開放之際仍予限制期於保安利用皆得其宜籌辦之初即經宣言所獲之利 
 
 
 

Page 7

 
 
畫數歸公不但源與承辦之官紳不敢有所侵潤即所部滇軍亦决不仰其挹注如諸公以爲可行則開辦之際可由本省官廳省會派員實行監督有以一草一木牟利者與衆共棄倘此事必不可行則請由議會官廳正式提議將此山全部森林依法編爲保安林永遠禁止採伐將來無論中央或地方不得藉端解除勿使地方大利終爲一二私人所有而重負競公殷殷受護之意源即當會問官紳呈請卽日將前議取消以誌吾過根源雖愚粗聞治體今兹忝任邊備屢挫强敵未嘗敢以餉糈竭蹶重苦地方只此開放滑水山一隅之森林似未可與竭澤而漁並論因承督敎敢布始末统候公裁李根源有印又電云滑水而森林事前接競公來電謂宣禁止開伐曾具有電奉陳頃接天津河北梁君啓超來電文如下廣州督辦行營李印泉督辦鑒久别深念商人張公揮承領滑水山森林三百方里二十年期開辦以來因地方不靖莫由進行今幸駐節此方務乞維持俾成威信而興實業啓超真云云合爲電達宜如何處置之處悉聽公裁李根源感印 
　　省議員賴鑑明提議取銷開放森林案文云滑水一山爲北江森林之最大者滿清時屢開屢禁無非以此山與地方利害人民生活具有莫大關係蓋以此山一經開採大則北江一帶異日水災定然有加無巳小則於右角鐵廠數鄉烟户萬餘家良田千百頃向之藉此山以資灌溉者今則概變石田而不能再行耕種矣以此由之所由封禁而至今未加剪伐者此也乃李督辦根源竟以軍餉支絀呈准開放滑水森林以充軍用夫軍餉一項廣東政府本巳籌有的款即曰不敷籌餉局自當設法力籌似亦不應於地方人民大有關係之滑水森林呈請開採况即開放滑水森林而杯水車薪究亦於軍餉無補與其短絀如前而北江人民又因此以受無窮之痛苦質之印公想亦大違愛民如赤子之本意昨報載競公來電謂北江一帶山多童赤間有一二森林歷年巳古不惟藉資滅患且關係地方風景人民衛生尤爲重要又謂頃聞印公議開採北江森林以濟軍需遠道傳聞或未徵實如果不虚竊以爲過務請立予罷止云云由此以觀北江森林之開採競公亦專電反對如競公者可謂關心民瘼造福桑梓以民意之向背而定行政之方針者歟本席爲人民代表且生長韶郡對於開放滑水森林之利害知之最悉故敢據情提案如表贊同即咨請省長迅將原案取消永遠封禁以免北江人民受害是否有當請公决之連署人楊吉李綺菴陳炳濂李輝光謝天聰黄汝楠蔡榮春李濟源謝景濂 
[李根源請定陣亡恤金]  
　　李督辦印泉對於南雄討龍兩役傷一極所軫念每親赴醫院視其疾苦而於前敵陣亡之軍官佐士兵夫尤加憫卹特定卹金條例呈請軍署立案兹探得其條文如下竊維干城之寄惟在軍人鼙鼓之聲猶思猛士當萬方多難之秋正有衆同仇之日沙場暴骨鋒刃捐身挾蝥弧以先登隕首領而不顧忠義憤發死有餘榮惟各將士萬里從軍一家待赡老親弱息事蓄需人一旦爲國捐軀身後之蕭條可憫是以撫卹傷亡國有常列然時方俶擾統一無期請恤之條竟同虚設討龍南雄兩役臨陣殞命之員兵因無定章可循暫從恝置士兵多所怨咨現值軍事緊急誠恐因矜恤之不加致軍心於漸懈擬請明白規定凡陣亡之員兵按原有階級給予恤金一次其有特别勳勞仍許從優議恤此項恤金由省庫支給爲數不妨從減一俟大局敉平再行彚案請恤以振士氣而獎有功云云第一條督辦署及所屬各部隊軍官士兵夫陣亡者得依本條例給予一次卹金第二條陣亡軍官佐之一次卹金適用第一表之規定第三條陣亡兵士夫適用第二表之規定第四條有特别勳勞者得從優議恤第五條軍官佐陣亡時由各該營長官將本人陣亡情形呈報請卹第六條士兵夫陣亡時由各該營團長官將本人姓名籍貫及陣亡情形取具印結呈報請恤第七條前項恤金由督辦署轉令陣亡者居住之地方官具領轉發取具該家屬領結呈署備案或由其家屬取具甘切保結來署具領第八條督辦署發給卹金彚造清册呈請督軍飭財政廳給領第九條本條例係暫行辦法俟大局平定再行照章彚案請恤第十條本條例自呈奉督幂核准日施行附陣亡軍官佐一次恤金上中將五百元少將四百五十元上校四百元中少校三百五十元上尉三百元中少尉二百元准尉一百五十元陣亡士兵夫一次恤金上士一百二十元中下士百元上等兵八十元一二等兵六十元夫役四十元 
[江蘇核定軍費辦法]  
　　江蘇省現有軍隊屬於李督軍管轄者計有駐蘇之第二師駐鎮之第十九師駐寗之第一混成旅曁新編備補軍敎練隊駐淮徐之七十四混成旅駐揚之巡緝隊駐通海之七十六混成旅及各路要塞掩護團一切軍費列有預算按月支領此額定也惟對於臨時活支如官佐出差軍隊移調以及各種雜項報銷名目繁多大都各軍隊長官自由請領頗不一律即手續亦自各異督署軍需課綜核全省軍費因此難於適從稽核亦不易着手爰即擬定辦法吾奉李督核准通行各師旅團長一體遵照實行兹將該辦法錄下（甲）官佐出差旅費㈠普通旅費如領運鎗械或派充前站等事除車船價准據實開報外所需膳宿零雜等費應照本省旅費章程規定上級官每日三元中級二元下級一元士兵二角之數支領㈠特别旅費如官佐出差各處有交際聯絡等情所費准按章開報㈠官佐奉派出差如係臨時偵探所需車船膳宿等費准按筆記辦法據實開報惟不得超越定章之外㈠官佐出差如係長期坐探應由委派長官考查駐地情形及其辦事勞績按月酌給津貼除往返旅費外不得按日開報膳宿等費㈠如奉常差每日隨火車稽查之類不得認爲出差准由該管長官酌訂津貼報領不得按章報領差費以示區别而資節省（乙）軍隊移調用欵㈠軍隊移防所需車船電雜等費均准據實報銷如用欵至五百元以上須將各項用途詳晰開單呈奉督帥核准方可支領㈠軍隊移防除前站官長士兵准按普通差費支領外不得開報長官旅費士兵給養及馬乾等費（丙）各項報銷手續㈠官佐出差事竣報銷須照旅費表或詳細清册將出差事由起止日期停留地點舟車種類乘坐等級價目大小分晰詳明如有因公發電及延滯期限者均須叙明事由㈠報銷用欵須備清册印領及單據等件如係各營連用欵呈由師旅團轉行彚報者須加其總册一份㈠凡支出非有收據不能證明但事實上不能取得收據時得由經手叙明理由開單證明㈠購買物類由商號於發單上註明實收現金數目及日期並某機關查照字樣作爲收據㈠工程用欵除先呈送估單並各項圖說外事竣仍須造具清册檢同工料據紙呈銷㈠單據上如有雜列銀洋錢等應照巿價一律折合現洋數㈠洋文單據應由經手人將其重要條件及欵數附譯漢文㈠各項單據須彚成一簿按册編號如係參考單據均應註明係某號單據之附件㈠各項單據均應按照印花稅法貼用印花㈠無論何項報銷務將自某月日起至某月日止分别註明以清界限㈠在本省分駐軍隊用欵報銷均限隔月一報不得延宕致碍計案㈠在遠處出防軍隊三個月一報或半年一報不得久壓（丁）繳曠手續㈠開補官兵應由各營及獨立連按旬一報并附名條造送軍需備案以期便捷至月終由該管最高級官另行彚造總册一份以憑考查㈠繳曠期限各軍隊駐紥省城以外交通便利者每月截曠限壓半個月呈繳到署至分防外縣較遠者限壓一個月呈繳其駐防在省城者均須當月呈造以示限制㈠每月呈繳截壓應由該管最高級長官彚造總册一份連同各營連繳單隨同領餉文件一併送署以便餉期核扣不得分作兩起呈送致有積延之弊聞此項新辦法於本月一日實行 
地方通信 
蘇州 
[陳廳長有調浙說]  
　　山西高等審判廳長陳福民巳於日前返蘇省親擬向司法部告近迎養適浙江高檢廳長陶思曾有撤換之說陳君願以審長資格降就檢長巳經主峯允許不日即可發表今陳君巳於日前赴浙諒因考察該廳狀况也 
[知事下鄉之揣测]  
　　吳縣知事吳其昌日前用汽油船拖帶偵緝隊師船兩艘督同潘秀清隊長前往湘城查察防務該鎮分所長尋指南當即排隊歡迎柬請午餐聞吳知事下鄉原因外間猜論不一或謂查察蝗蟲或謂偵緝要案然據個中人傳述實因近年各鄉鎮匪勢不靖時有搶刦情事而各警察分所長又復久離職守一遇匪警主持無人故吳知事下鄉查察此等情形也 
[查蝗委員之開宴]  
　　新委宜興江隂等處查蝗委員汪沛人日前在蘇寓爲其夫人晉祝五十大慶緣汪君曾充吳縣選舉所主任又係新安會報副會長故縣署各職員並旅蘇各同鄉咸往祝壽汪君遂備桃觴柬請讌飲直至翌晨始散 
無錫 
[紀公園之新氣象]  
　　公園地址屬於城之中心車馬可達交通便利佔地五十餘畝創始於光復前自民國四年經巿公所雇用日人栽種樹木有亭有榭東偏足有數畝許之大池水色澄碧異常清幽經此一度布置公園雛形始具園歸巿公所管理另設董事數人旋因董事多散處蘇滬不相過問巿公所欵絀且乏建築之人才故歷年雖有興築周圍牆壁衣駁造石路等舉而園中内容日就頽廢近有前在湘魯兩省辦理警政之錫人周寄梅家居無聊有志整理公園巿公所正董薛南溟亦極表贊成即延周爲公園經理於春杪着手興造先從園之中部雇匠搭蓋竹廊四周攀以蔦蘿枝籐藉蔽炎日繼就東偏沿池一帶堆砌湖石假山經營三月耳目爲之一新入夏以來遊人衆多周君並提倡開放夜園現正在捐募經費以便裝設電燈巳先於樹蔭之下分置籐榻竹椅備有香茗定價每　納小洋五分遊人旣可息足並能解渴多壽樓中更有西式大菜園之情形固巳今非昔比惟屋宇甚少如能將出租之萬新花圜基址收回　建廣厦多間常延名人演說或陳列書畫則有益於社會匪淺矣 
[警察分所被毁]  
　　七日上午十一點鐘光復門外警察第一分所忽來多人有徒手者有持木器者不問情由卽將該所雜物搗毁一空分所長警佐侯惕承副巡官秦鏡清均被毆受傷巡記范莘芝被擲入河由江北小船救起未致失命巡士受重傷者四名抬送普仁醫院療治受輕微傷者十餘名則自行醫治云此事原因聞與某旅社事有關情形頗爲複雜真相如何容再探報 
[賭徒拒捕毆警]  
　　縣署前派法警　運郭興徐順顧瑞亭等至新安鄉查拿賭徒竟被赌徒行兇拒捕將郭興徐順兩警打傷徐等卽返城報告楊知事即派本署水巡隊船並咨請水警第二區師區長派令水警巡官吳正榮會同下鄉當場拿獲賭徒王根寳王阿寳李阿大王阿菊等四人解送來城午後即由警察所審判員孫稚青審訊據李阿大供稱法警等到鄉後由伊充作眼線捉獲賭徒王阿根一名時各賭客巳經起鬨當將郭警等打傷郭等急逃至船中開船至華大房莊暫避杜杏芳等猶紏衆追上幸由駐泊該處之水警巡船保護始幸無事云云而王根寳等則供當時雖在場賭博惟並未動手且不知有起鬨等事孫君據供後即命將王根寳等發押看守所俟拘到杜杏芳到案再行訊辦 
鎮江 
[飛蝗過境]  
　　鎮郡對江五圩地方濱臨大江蘆灘绵亘自天氣蒸熱後卽有蜅子發見六日午後由西北飛來蝗蟲穿武家橋二壩等處向東南而去並未停落是否成災尚無確耗但以方向計之當然由五圩一帶飛來現聞地方官巳報告省署查核矣 
[瓜浦新米運鎮]  
　　江北瓜浦一帶新榖業巳登場米之來源日旺日昨鎮地到有該處新米船數十艘上巿售賣米價因之大跌刻下高等新米每石約五元而城中各礱坊所堆之陳米積儲頗多無人過問各囤户均大受虧折 
[外國軍艦蒞鎮]  
　　日昨上午十時有英美兩國軍艦各一艘均由上江開抵京口下椗江心少頃各艦統帶西員舍舟登岸面晤駐鎮各西官並至洋馬路等處游覽一周即行回艦 
杭州 
 [P第八區省議員揭曉 
　　第八區舊衢屬新選省議員姓名如下周正抒汪昭戴志南章璜又候補當選人四名徐庶經仇光照王選達吕耀南 
[未來之省會議長]  
　　省議會新議長杭嘉湖寗紹五屬議員巳决定公舉阮荀伯充任金衢嚴三屬議員擬公舉秦吉人處屬議員擬公舉陳琪至温台兩屬議員又主張公舉阮陳二君各佔其半現勢比較以阮君爲最優勝將來競爭結果議長一席或爲阮君所得亦未可知也 
[中央解欵之爲難]  
　　財政廳張廳長以浙省七年度國家預算前經省署開摺送部並行知本廳查照在案其間所列歲入各欵均巳極端預計無可再行增加歲出各費亦皆力求撙節無從再減總計出入相抵巳不敷十萬九千餘元此外尚有積欠中國銀行借欵本息虚懸無着財力困難情形當巳早在大部明察之中所有中央解欵除英德金欵一項照案勉力擔任按月劃撥外實無餘欵另行報解昨特呈請省長電復財政部准予查照原送預算清摺核明以資定案兹聞齊省長巳據情電達財政部查照矣 
寗波 
[函請一致維持烟禁]  
　　寗波總商會昨接杭總商會函云鴉片流毒盡人皆知我浙人民陷溺其中以致委靡不振廢時失業者不知凡幾自前清政府懸爲厲禁以來經地方官紳及商學各界竭力勸導始得次第肅清詎一方面力自振拔一方面欲以鴉片製藥陷我浙民此事若確流弊所及設想何堪除呈督軍曁省長外兹將呈稿錄請貴會察照敬祈一致進行以維大局全浙幸甚 
[團勇被盜擊斃]  
　　定海縣屬青濱苗子湖兩處地皆濱海常有盜匪出没上年苗子湖被海盜登岸大肆焚掠居民受其害者數十家嗣由該兩處民人集議捐资設立保衛團以資保護本年該團董李君等公請朱雲水爲團長督率團勇嚴行梭巡日前青濱突來盜船數艘行將登岸適被保衛團勇所見當由排長率同團丁數十名開鎗奮擊該盜匪亦嗚鎗迎擊經數小時之久將該盜擊退而團勇某甲竟中彈受傷霎時斃命現聞朱團長除禀報縣署外業巳飛禀水警廳長請求飭屬嚴行追捕矣 
安慶 
[防範黨人圖皖]  
　　倪嗣冲日前通令軍警各機關略謂據密探報告黨人近日在滬秘密聚議决定乘本軍抽調赴湘之際分往各處糾合各處土匪以及貧民起用前次失敗時埋藏鎗械據地騷擾且於蚌埠安慶蕪湖等處假設機關設置危險物品僱用愚民看守在外揚言某處於某日起事使官廳方面朝夕不遑而於彼等毫無損害等情值此大局不靖人心最易浮動若不嚴加防範必中其詭　之謀除分行外合亟令仰各機關一體遵照嚴密偵查妥爲防範勿稍疏忽云云 
[冒提鹽欵詳情]  
　　日前棕陽鎮破獲冒提鹽欵者二人並株連省城新臺旅館舘主略情巳誌前報兹將此案詳情錄下前月三十一號有年甫二十歲之何堅及張晉庭等至棕陽鎮冒充稽查員聲稱奉倪督軍委任到鎮守提各鹽號鹽欵三萬元以濟軍需竟傳地保持公文假錢糧櫃公屋設立辦事處張掛布告並發封條多張封閉各鹽號一面傳該汛水巡夏巡官派水巡爲之護衛夏巡官見其形跡可疑隨赴分銷局商會共同研究細閱布告文義願多矛盾且印信亦極模糊當即帶同巡勇多人將何張帶局盤詰言語支吾隨派水警前往辦事處搜查抄出皮包一個内有僞造督軍木質信印一顆傳條多張並各種戳記查提到局當衆驗明訊問張何等供認冒充稽查不諱經巡官飭令押解晉省交由水警　鞫訊是日復獲黨羽一人一併轉送警務處訊辦 
漢口 
[救濟鹽慌近訊]  
　　武漢商會因食鹽恐慌一再與鹽局交涉始定按日共挂二百引漢口一百四十引武昌四十引漢陽二十引後因尚不敷用商會又起而交涉三號鹽局承認加一百九十引漢口加一百引武昌加六十引漢陽加三十引據鹽局中人云倉存四萬引新到二十萬引尚有三十萬引三星期内陸續運到不致别有恐慌云又聞武穴鹽商在南京十二圩地方於初三日裝有鹽船三十餘號來漢停泊李二方河南不日起至鹽局銷售漢口商民可免淡食之虞矣 
[函請代尋屍身]  
　　熊家巷日升印刷局汪馮氏之子士菴年二十三歲近因生意虧折異常鬱結出外數日不歸該氏恐伊子投江自盡昨開明年貌衣服函請漢口慈善會代尋屍身慈善會當轉知普化救生局查照矣 
濟南 
[省議員題名]  
　　（臨清區）高秉鍾張樹德張敬承施登魁（萊州區）于樂洵李微温李廷漢張柏荽朱文泉許紹唐吳兆隼杜榮相（武定區）李汝枚丁曰庠吳瑞洪鄭欽王成業隨容廷韓建碑岳光憲胡之萬楊鈞長楊先瀛宋錫純（濟寗區）孫祖蔭高相堯周貽樾郝鳳城郭煥圖（東昌區）許繼廣鮑連瑜劉清晨張鳴鑾孫鴻賓孫郭五劉翼晨聶澄澤杜友棻黄步青 
[大破嶧山匪]  
　　鄒縣南境之嶧山勢最險峻近有大股匪人匿居山内約千餘名鎗械快利時出搶架該處紳民迭次呈請兗州鎮守使派兵往剿昨經唐鎮守便派第七旅步兵兩營馬砲各一營前往剿辦與匪激戰三次卒將山寨攻破斃匪一百餘名餘匪四散奔逃并由山内搜出肉票十餘名均係附近居民當即釋令回家將生擒之匪及奪獲之鎗械由該營押解兗州現正搜剿逸匪以期肅清 
[土匪架新婦]  
　　長清縣河西一帶土匪勢燄甚熾該縣富室王某於上月二十八爲子完婚正在奠雁之際突有土匪多人將新婦架去該匪首因新婦頗有姿色竟不說錢勒贖遽納爲妻至三日並敢同新婦雙雙回門婦家諸人敢怒而不敢言任其自來自去現在新婦之母念女情切欲出金贖回惟再三探詢巳不知其下落矣 
國外雜聞 
[意大利之力爭呼吸]  
　　今試問意大利何爲而戰爭阿爾泊山爲意大利之北部邊界其下爲平原然此平原初非全屬於意大利蓋奥亦據有其一部份即特倫托是也若使奥國常據意大利之領土則兩國之間决無和平可言然而意之邊界不專在陸地蓋意大利爲一半島國故其三面環水意之人民藉海面以通呼吸其肺之兩葉則鐵蘭尼姆與亞德利亞海是也人若去其肺之一葉雖能生存然必不能强健而有力此斷然之事也故若奪去意大利之亞德利亞海則意必大困今試檢閱地圖則知意欲安固發達必逐出北部之奥人換言之卽須恢復特倫托是也而欲兩肺無恙呼吸靈通則必得亞德利亞海換言之即須恢復的里斯德是也意大利之所由加入戰團其原因如是而巳 
專件 
[法律適用條例]  
　　第一章總綱第一條依本條例適用外國法時其規定有背於中國公共秩序或善良風俗者仍不適用之第二條依本條例適用當事人本國法時其當事人有多數之國籍者依最後取得之國籍定其本國法但依國籍法應認爲中國人者依中國之法律當事人無國籍者依其住所地法住所不明時依其居所地法當事人本國内各地方法律不同者依其屬地方之法第三條外國法人經中國法認許成立者以其住所地法爲其本國法第四條依本條例適用當事人本國法時如依其本國法中應適用國法者依中國法 
　　第二章關於人之法律第五條人之能力依其本國法外國人依其本國法爲無能力而依中國法爲有能力者就其在中國之法律行爲視爲有能力但關於依親族法繼承法及在外國不動産之法律行爲不在此限有能力之外國人取得中國國籍依中國法爲無能力時仍保持其固有之能力第六條凡在中國有住所或居所之外國人依其本國法及中國法同有禁治産之原因者得宣告禁治産第七條前條規定於凖禁治産適用之第八條凡在中國有住所或居所之外國人生死不明時祗就其在中國之財産及應依中國法律之法律關係得依中國法爲死亡之宣告 
　　第三章關於親族之法律第九條婚姻成立之要件依當事人各該本國法第十條婚姻之效力依夫之本國法夫婦財産制依婚姻成立時夫之本國法第十一條離婚依其事實發生時夫之本國法及中國法均認其事實爲離婚原因者得宣告之第十二條子之身分依出生時其母之夫之本國法如其夫於子出生前巳死時依其最後所屬國之法律第十三條私生子認領之成立要件依認領者與被認領者各該本國法認領之效力依認領者之本國法第十四條養子成立之要件依當事人各該本國法養子之效力依養父母之本國法第十五條父母與子之法律關係依父之本國法無父者依母之本國法第十六條扶養之義務依扶養義務者之本國法但扶養權利之請求爲中國法所不許者不在此限第十七條前八條以上之親族關係及因其關係所生之權利義務依當事人之本國法第十八條監護依被監護人之本國法但在中國有住所居所之外國人有左列情形之一者其監護依中國法㈠依其本國法有須監護人之原因而無人行監護事務者㈡在中國受法禁治産之宣告者第十九條前條之規定於保佐準用之 
　　第四章關於繼承之法律第二十條繼承依被繼承人之本國法第二十一條遺囑之成立要件及效力依成立時遺囑人之本國法遺囑之撤銷依撤銷時遺囑人之本國法 
　　第五章關於財産之法律第二十二條關於物權依物之所在地法但關船艙之物權依其船籍國之法律物權之得喪除關於船舶外依其原因事實完成時物之所在地法關於物權之遺囑方式得依第二十六條第一項前段之規定第二十三條法律行爲發生債權者其成立要件及效力依當事人意思定其應適用之法律當事人意思不明時同國籍者依其本國法國籍不同者依行爲地法行爲地不同者以發通知之地爲行爲地契約要約地與承諾地不同者其契約之成立及效力以發要約通知地爲行爲地若受要約人於承諾時不知其發信地者以要約人之住所地視爲行爲地第二十四條關於因事務管理不當利得發生之債權依事實發生地法第二十五條關於因不法行爲發生之債權依行爲地法但依中國法不認爲不法者不適用之前項不法行爲之損害賠償及其他處分之請求以中國法認許者爲限 
　　第六章關於法律爲方式之法律第二十六條法律行爲之方式除有特别規定外依行爲地法但遵用規定行爲效力之法律所定之方式亦爲有效以行使或保全票據上權利爲目的之行爲其方式不適用前項但書規定 
　　第七章附則第二十七條本條例自公布日施行 
雜評一 
[活動時期（默）]  
　　今日者又達於活動時期矣然其所謂活動也有明白之活動有暗中之活動明白活動者人皆見其手段而暗中活動者其手段若何不易見也於是觀測局勢者以爲一方劇烈進行爲競爭之表示一方沉寂無聞爲退讓之表示一方勢力强故着着勝利一方勢力弱故着着失敗殊不知此非深知活動之真相者也蓋活動之現於外者與活動之潛於内者其力相等其猛進亦相等非至最後表現時不足以窺其進退勝負之數今者將至於最後表現時矣 
　　所謂最後表現者何即暗中活動之亦將變爲明白活動也斯時始可以明時局之真相歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江南造船所承造美船之籌備]  
　　大陸報云江南造船所承造美船四艘現巳開始籌備擴張規模務使此船廠縱不爲遠東獨一之大塢亦當爲中國造船界中之巨　擬在船廠西角圈入新地三十畝刻方在磋商中政府委員巳由京抵滬辦理續劃官地以供廠用之事此外復購買民地如能有成則廠中可得容留一萬噸大船六艘之地安放龍骨處現巳備置樁木起造堤壩瀕江方面亦開始挖深以備新船下水全廠工事進行先事預備而各工場改革尤多添置新機推廣範圍各工場與貨棧皆敷設鐵道直達江濱並備置起重機能起卸二三噸重之鐵板等物造船原料及機械將由美國運來雖何時運出尚無確聞但第一批不出三個月可望提用斯時江南造船所布置巳齊即可接收新機着手建築大約再閱八個月第一艘大貨船當可下水美政府造船合同訂明造船四艘日後可續造八艘船各載重一萬噸此種大船固屬中國境内從未造過卽美國航務部所巳造者亦無如是之大造船所承造此船將依照美國造船局所規定之圖式並由美政府督工員監造按照圖式船長四百三十九英尺闊五十五英尺吃水二十六英尺有甲板三層皆以鋼爲之船桅有四每桅有起重機二又有輔助起重機二其計船上有起重機十絞車十船之前後皆有雙底以備裝油船之燃料非油即煤船中亦有煤艙也船中機械皆係最新式有汽鍋三其作用壓力約爲二百磅速率爲每小時十海里半至十一海里船上有船長與四船員四機師之臥室此項新船係貨船式全船皆用鋼製用木之處甚少一切裝置皆須依照美國造船局與督工員之需要云 
[瑞鎔廠新船今日試水P ] 
　　英文滬報云瑞鎔船廠所造之貨船希羅號載重二千零五十噸定於九日行試水禮此船長二百五十四英尺寛三十七英尺一切佈置於起缷貨物最爲適宜約再須六星期卽可裝置完善出海行駛船中機器皆由瑞鎔自行督造尚有一同式之船刻在建築中十二月初可望駛出云 
[中國郵船公司經理辭職]  
　　英文滬報云中國郵船公司駐滬經理彼得塞里氏供職四年今巳向舊金山總公司提出辭職書改就紐約某公司之重要位置將於一月内起程回美其所遺一席將由何人接任今尚未知郵船公司近會派查芒氏爲書記長來滬辦事大約現附中國號來此所有上海公司職務將由查氏暫行代理 
[預料四大無線電台之通電期]  
　　英文滬報云電力八基羅瓦特之無線電台四座行將裝置其地點爲濟南闌州山西天津四處電台所需之器械巳於四年前由美國運出迄今尚存於上海電台全由華人辦理惟由外人監視預料十一月一日各電台卽可通電此舉所需經費估計共爲三十萬元 
[理想的新世界]  
　　大陸報云公共租界工部局史醫士於七月份報告書中主張於上海相距數英里處覔一海島爲滬人休養之所島中宜廣植樹木裝置電燈講究食水一切佈置悉合衛生免城巿之喧囂饒天然之風景汽船可達僅費數時無長途跋涉之勞有山水邀遊之樂滬人公餘之暇或感覺不可適時可至其地呼吸海風沐浴海水以爽快其精神除旅館别墅外本埠醫院亦宜分設休養室於島中以惠病人云 
[接收存土後之布置]  
　　政府以公債票收買港滬所存烟土一事官場方面種種設備頗爲秘密兹聞此項煙土政府與外人手續業巳清了新老沙遜等四土棧巳限七月底將棧貨出清即於是月内點交特派員馮監督計數爲大小洋藥一千五百六十七箱半此貨遂移放江海關棧房暫存政府售下之後現在南京路某號洋房内設立機關轉招商人承辦包銷其辦法定爲官督商辦指定蘇浙贛三省如訂定一府或一縣價洋二萬八千元至三萬元不等馮關監督巳在閘北升安里布置剪貼印花等事所有各土行天平剪刀老手現巳物色多人專在該處黏貼分剪政府方面係財政内務兩部所擔負此項盈餘共有一千九百餘萬除蘇浙贛三省每省軍費一百萬元外其餘不知如何分派 
　　又旅滬昌海同人致電浙督云楊督軍齊省長鈞鑒報載存土裂藥指銷浙省伏念吾浙烟禁早報肅清豈容托名製藥再然毒燄一旦成爲事實則製國家之威信蔑友邦之條約陷我民於錮毒是可爲孰不可爲萬乞我公主持公道電拒前議庶慰羣情而杜後患不勝屏營待命之至旅滬海昌同人叩庚 
[内務部重申嗎啡禁令]  
　　淞滬警察廳徐廳長接齊省長訓令云准内務部咨開查外洋輸入各地之嗎啡性質之毒烈於鴉片然各省人民皆倚嗎啡爲過癮之妙藥嚴禁之令不啻三令五申乃針打者悍不省悟近來嗎啡案不可勝數若不設法嚴禁禁烟前途殊堪危險兹由部重頒禁令如仍收藏或私販者一經查獲比較鴉片罪加等處罚以資儆戒等因准此合行令仰該警廳一體遵照禁止 
[打銷短期公債後之借漕]  
　　上海縣知事接財政廳訓令略謂上年蘇省財政支絀仿五年劃區息借本縣冬漕暫濟急需由廳擬具章印即收式樣呈奉省長核准並咨財部備案令飭各縣遵辦嗣於本年六月間全案結束又經造具清册呈奉省長轉咨在案本年財政困難情形巳達極點平時以收抵支巳屬時虞竭蹶值此青黄不接時間旣無騰挪之地又乏告貸之門而軍政各費刻不容緩點金乏術仰屋興嗟前擬勸募短期公債以進行爲難業經呈請停辦目前救急之策惟有仍仿照上兩年借漕辦法以濟要需而維現狀查五六兩年借用漕欵届期陸續清還信用具在收　匪艱一般人民心理對於本省關係較爲密切况有利息補直當然熱贊心助各該知事務當體念時艱迅即邀集城鄉各紳董及般實大户切實籌商詳細勸導按照單開數目一律凑足於陽曆九月十日以前按照十成交三全數滙交金庫兌收聽候撥用事機急迫各該知事尤宜力任其難慎勿稍有諉卸除呈請省長核示轉咨並派員會辦曁分行外合將清單一紙發交該縣仰卽照辦云云沈知事奉令後遵卽分令南北商會曁各巿鄉經董向紳富籌借以本年冬漕備抵惟各商董等僉以商情困難巳達極點萬難加重負擔以故事難進行刻又經胡廳長加派專員分赴各屬會同各該縣知事切實勸導冀達目的 
[附息借七年分漕糧簡章]  
　　（一）每縣按照漕額徵數目除附稅外以十成之三爲預備之標準向殷實大户勸借一切手續由縣自行籌議以期簡易利息按週年一分計算於繳欵時先行核扣借期以六個月爲限自本年八月十五日起至次年二月十五日爲止八月三十一日以前繳欵到縣者其息以六個月計算八月三十一日以後繳欵到縣者其息以五個月計算至遲不得過九月十日（一）印收由廳印發用三聯式於騎縫處蓋用廳印發縣編號至填用時於銀數上加蓋縣印以末聯掣給借户收執中聯送廳查考存根留縣備查（一）開支分爲三等借數在一萬元以上准支一百元未及一萬元者酌減三萬元以上准支二百元五萬元以上准支三百元以期撙節而示限制 
[縮短油豆餅分運期限]  
　　上海稅務公所陳所長昨日發出布告云本年八月六日奉財政廳長胡訓令第一六三六號内開照得騐單換給運單定章本以三個月爲限前據該所韓前所長呈以歐戰影響請改分運期限一年本廳長暫予核准原爲卹商起見不圖因此轉開奸商朦混之門例如洋棧之貨運銷内地從不納稅大都借票買票朦請分運種種弊竇不勝枚舉要皆分運期限延長有以致此况商家營業貴在周轉各貨若積壓過久損壞虧耗在在堪虞銀息棧租所失亦鉅即偶有滯銷至久不過四五月斷無積貨一年不銷之理且米麥雜糧業先縮短期限有案所有油豆餅各貨應即一律改爲五個月換單分運逾限無效以資整頓而杜弊混合亟特令該所長布告各商一體遵照辦理母違此令等因奉此自應遵照辦理合亟布告各商一體遵辦母違特此布告 
[路政司長明日北上]  
　　交通部路政司長關賡麟奉令南下考察滬杭甬鐵路橋樑工程業巳事竣於前日晚車返滬即日又親赴滬寗路機器總廠考查一切聞定於明日通車北上任筱珊局長業於昨夕讌請關司長並有各科領袖作陪云 
[法署裁判員將赴庫倫]  
　　英文滬報云上海法領事署公堂裁判員杜桑氏奉有特别使命不日將赴蒙古之庫倫 
[遠東運動大會又將舉行]  
　　文滙報云遠東運動大會定於一九一九年七月間在小吕宋舉行今斐列濱體育會巳開會集議開始籌備之辦法所討論者關於運動管理法刻巳組織委員會籌備一切體育會諸人現方聚精會神務使下届運動大會爲成績優著之一事云 
[無錫軍警衝突之傳說]  
　　昨據由無錫來滬之某甲告人曰此次往内地收賬前日午後行抵無錫至友人家稍歇擬趁夜車回滬我友即向我告戒謂今日軍警發生衝突業巳激鬭一次警察躱避一空不敢出差及至晚間必無人擔負保衛治安之責汝旣携有現欵尚請屈留一宵於明日起行爲佳是以即在彼處下楊昨乘早班火車來滬至其起釁情形未及細探云云姑誌之以覘其後 
[崇明鹽棧被燬續聞]  
　　崇明縣境湘見港鹽公堂於本月二日被該處人民焚燬由緝私宋统領馳往查辦巳誌前報兹悉該鹽公堂設於該縣之三合鎮該處向多私鹽自三合鎮設立鹽棧後即經緝私各官長勸諭商民購食官鹽一面由蘇屬緝私统領令飭鹽棧收價不得過昻俾使商民樂爲購食在案邇因時届夏令鹽價來源較昻該棧遂將鹽價增加該處人民迫於生計乃聚集數千人於二日將三合鎮鹽棧焚燬是夜又至小漾地方亦將鹽棧房屋焚燒當日宋統領聞報急率駐淞緝私第一團團長盧桂聲迅調官快鎗划師船三十餘艘並帶稽查員四員司令部緝私衛兵一隊親乘兵輪於三日晨駛抵湘見港大衆均巳四散當在附近鄉間拿獲施春郎宋松郎兩名指爲與此次滋事有關嗣由宋统領派令原駐鎮海現調崇明之蘇屬緝私第五營營長屈景福率領所部師船官兵調往湘見港及三合鎮小漾等處分布駐紥以資防範一面將所獲之施春郎宋松郎二名函送崇明縣署請爲訊辦並飭各營迅速偵緝此次滋事各人究辦昨晨宋統領業巳返滬當將此事辦理情形分電運使運副等請爲查核 
[撥付赫林里案日僑恤金]  
　　前年（民國五年）五月二號北四川路赫林里發生開鎗擊斃中外人民慘案迭由各該國駐京公使向政府交涉兹聞此案内有日僑受傷現由外交部提出國務會議議决賠償卹金一萬八千元令行駐滬陳交涉員照撥陳交涉員昨日巳將此項賠償金送交駐滬日總領事轉給該日僑家屬具領一面並分别呈報如數送交云 
[隣居婦人作祟續誌]  
　　住居北江西路之婦人王倪氏前至虹口捕房指控隣居二十二號門牌湖南婦人羅周氏於上月二十九號串同在逃之姘夫某甲及某乙等將伊誘至其家出示手鎗嚇禁聲張並用繩縛住手足將值洋四百五十元之金飾等物攫取逃逸等情當經捕房將羅周氏拘解公共公廨訊供管押聽候澈查在案昨晨又由捕房將氏帶案經中西官略詰一過判氏還押候確切調查於下禮拜四再行解訊 
[厚生典當案近訊]  
　　滬城彩衣街厚生典當於陽曆七月十號下午三時許被匪執持手鎗入内刦去現洋七十八元當經報告警察廳令飭各區所分投查緝並將該管一區二分所王警佐記大過一次勒限破獲在案兹悉此案贓盜迄今仍無影響是以厚生典當執事林祖徵又投淞滬警察廳遞禀催緝而該業同生典當等亦至該廳禀遞公呈同求緝盜懲辦昨經徐廳長發出批示分錄於後 
[林祖徵批]  
　　公呈節略均悉查厚生典當被匪攫取銀洋前據警所呈報到廳業經限令該管所隊嚴緝並通飭協緝在案兹閱所呈各節具見關心公衆治安本廳長近見是案凡部屬之捕務廢弛者固以嚴厲督促爲事矧安良除暴尤爲天職所當然獲犯嚴懲不容稍懈候再嚴令勒限並懸賞緝拿務獲解究此批 
[同生典當等批]  
　　公呈巳悉業於林祖徵詞内明白批示矣此批 
[部飭編輯兩路沿革史]  
　　滬寗滬杭甬路局奉交通部函飭編兩路沿革歷史以備彚編全國聞有鐵路歷史並預備學校敎科之用京漢京奉各路巳遵照條例分别撰擬頗爲詳盡特訂定條例數則附發京漢京奉等巳編成之沿革麽史飭即仿辦以四十月爲限等因聞任局長巳飭兩路編查科依限編送矣 
[滬杭甬路免費行李之限制]  
　　滬杭甬鐵路通告全路各站文云爲通告改訂免費行李事查六路聯運之免費重量自本年八月十六日起亦將適用於本路兹將免費重量詳開於左頭等客得帶免費行李一百二十斤二等客得帶免費行李九十斤三等客得帶免費行李六十斤如逾以上規定之重量不論何等每里每擔須收洋一分惟起碼二十五斤算費四等客准照三等行李免費辦理仰各遵照 
 [P飭令各縣知事履勘秋禾]  
　　滬海王道尹昨令所屬十二縣知事云奉省長齊訓令轉令各該知事查勘科禾有無螟蟲害蟲發生限文到六日内將親歷各處履勘情形具復云云 
[捐助依周塘築路經費]  
　　浙商董裕珍曾在上邑依周塘中段虬江橋堍購田數十畝創辦一染織工廠取名裕成業於今春鳩工庀材興建洋式高大廠屋現巳將次落成該廠前面適臨依周塘馬路將來交通頗爲便利董商以該路工程浩大籌欵維艱而該廠適處中段自應稍爲補助以觀厥成故特捐洋五百元送至閘北工巡捐局經曹局長將情呈報盧護軍使請爲核示昨奉盧使批示云查該廠主董裕珍對於興築依周塘馬路工程首先倡捐實屬深明大義殊堪嘉尚自應繕書急公好義四字匾額贈給以示獎勵仰即知照 
[聲明並非敵僑]  
　　庽居新閘卡德路二十五號門牌之德國人史周史勿狄納喬其因違背處置敵僑條例經工部局敵僑註册所管理西員查悉禀請公共公廨出單傳案判候復訊再核等情巳誌前報昨晨又由捕房將該德人傳至公堂復訊先據靜安寺捕房八號西捕頭上堂禀明前情詰之被告史周史勿狄納喬其由暫停職務之奥國律師斐柯代譯英語聲稱被告並非敵國僑民係屬瑞士國商人前次搿克司門發生冒用俄領護照我亦到堂將國籍聲明以故不在敵僑範圍之内請爲明察李襄讞商之美副領事德君判令被告退去展期三禮拜着將證據呈案再核 
[劃清劃解欵項之手續]  
　　上海縣知事公署近奉江蘇財政廳訓令略謂案照各縣應領行政經費及一切奉文准填撥欵項歷經該知事填具請欵憑單呈請給發通知赴庫劃抵解欵原所以免領解之煩自應隨到隨辦以完手續乃近來各該縣於奉到前項通知隨時劃撥具報者雖居多數而擱置不辦亦復不少以致經年累月任復一任前後旣套港不清在劃解具報手續亦不一致兹特訂定劃解辦法簡章八條俾便一律遵行以清解欵令仰該知事一體遵照母違 
[寗波同鄉會募捐消息]  
　　寗波同鄉會建築新會所募集捐欵二十萬元於隂曆七月初一日開幕限一月募足初二日止共捐到洋五萬九千七百零二元銀五千一百五十五兩嗣又捐到寗紹公司助洋一千元李洪黻君助洋一百元 
[清華赴美學生姓氏錄（續）]  
　　姓名　　　籍貫　　　　學科　　　　學校 
　　杜光祖　　江蘇無錫　　機械工程　　辛辛奈第大學 
　　朱　彬　　廣東南海　　建築工程　　笨西斐尼大學 
　　吳士棻　　江西南城　　同　　上　　同上 
　　王貴循　　廣東南海　　土木工程　　勒痕賽婁實業學校 
　　余青松　　福建思明　　同　　上　　理海大學 
　　葉企孫　　江蘇上海　　物理　　　　芝加哥大學 
　　陳宰均　　浙江杭縣　　養鷄學　　　愛俄華省立大學 
　　鄭步青　　福建閩侯　　農學　　　　牢德島省立大學 
　　邱正倫　　四川井研　　畜牧學　　　普渡大學 
　　馮肇傳　　江蘇宜興　　農學　　　　牢德島省立大學 
　　熊正瑾　　江西南昌　　養鷄學　　　愛俄華省立大學 
　　湯承佑　　江西南豐　　農學　　　　米希根農業學校 
　　楊紹曾　　安徽懷寗　　農學　　　　康奈爾大學 
　　姚醒黄　　江蘇上海　　畜牧與獸醫　愛俄華省立大學 
　　周賢頌　　浙江定海　　鐵路管理學　里德大學 
　　蕭　遞　　江西泰和　　財政學　　　密蘇里大學 
 
 
 

Page 11

 
 
　　李權時　　浙江寗波　　經濟學　　　斐洛忒大學 
　　李恩科　　直隷天津　　銀行與商業　克利扶倫大學 
　　黎藻鑑　　廣東番愚　　銀行學　　　米希根大學 
　　劉廷冕　　安徽巢縣　　商業　　　　俄海華大學 
　　盧默生　　湖北沔陽　　財政學　　　米希根大學 
　　董修甲　　江蘇六合　　同　上　　同上 
　　謝寳添　　廣東南海　　政治學　　遠忒馬斯大學 
　　孫　瓃　　浙江海鹽　　同　上　　内白拉斯格大學 
　　汪心渠　　安徽桐城　　同　上　　同上 
　　程其保　　江西南昌　　敎育學　　漢姆林大學 
　　劉弜　　　福建閩清　　同　上　　爱俄華大學 
　　樓光來　　浙江嵊縣　　敎育學　　約翰霍魄根大學 
　　李　濟　　湖北鍾祥　　同　上　　克拉克大學 
　　沈　履　　四川成都　　同　上　　米愛米大學 
　　曾中毅　　江西南豐　　同　上　　格林耐而大學 
　　董　時　　浙江杭縣　　同　上　　克拉克大學 
　　温祖蔭　　直隷天津　　同　上　　滕生大學 
　　鄭　重　　河南濟源　　新聞學　　密蘇利大學 
　　張道宏　　安徽合肥　　軍事學　　西點大學 
　　劉汝强　　直隷　　　　預備醫學　西里蘇夫大學 
　　張廷玉　　直隷　　　　礦學工程　米希根大學 
　　羅榮安　　廣東　　　　機械工程　蔴省理工學校 
　　裴冠西　　江蘇　　　　同　上　　同上 
　　王兆祺　　江蘇　　　　農學　　　愛俄華省立大學 
　　陳　熹　　福建　　　　經濟學　　威斯林大學 
　　湯用彤　　湖北　　　　社會學　　海姆林大學 
　　查良釗　　浙江　　　　敎育學　　格林奈爾大學 
　　彭堯祥　　廣東　　　　同　上　　米愛米大學 
[附清華考取送美學生]  
　　姓　名　　籍　貫　　學　　校　　　　學　科 
　　康時敏　　上　海　　哥侖比亞大學　　法　律 
　　顧宜孫　　上　海　　康乃爾大學　　　建　築 
　　徐世大　　紹　興　　康乃爾大學　　　土　木 
　　侯家源　　吳　縣　　麻省理工學校　　土　木 
　　王節堯　　德　州　　康乃爾大學　　　土　木 
　　楊肇燫　　上　海　　麻省理工學校　　化　學 
　　張文泉　　南　通　　羅威爾大學　　　紡　織 
[以上七人係考取專科生]  
　　顧岱毓　　上　海　　哥侖比亞大學　　幼稚敎育 
　　楊保康　　無　錫　　威斯林大學　　　敎　　育 
　　唐玉瑞　　上　海　　巴利孟大學　　　敎　　育 
　　王淑貞　　吳　縣　　約翰霍柏根大學　醫　　學 
　　胡　卓　　無　錫　　威斯林大學　　　文　　學 
　　丁素筠　　上　海　　孟霍利大學　　　敎　　育 
　　楊佩金　　上　海　　孟霍利大學　　　敎　　育 
　　章金寳　　上　海　　孟霍利大學　　　醫　　科 
　　朱蘭貞　　上　海　　孟霍利大學　　　醫　　科 
　　以上九人係考取女生 
[夏樊納博士作古紀聞]  
　　夏樊納法之著名文學家也生於一八六五年幼即聰頴凝重好學謙和長而學識赡富淹博古今而於漢學尤有心得近者積勞逝世年方五十有四噩耗傳來士林悼嘆夏君畢業於法京師範大學考取哲學敎員文憑後即攻習中國文字語言深入堂奥旋附搭公司郵船來華入北京任敎習時年僅二十有五越三載由北京回國先後歷充雷模沙及如理盎二大學堂敎習時年未三十而主講席於大學蓋創例也又逾十載君之文名益噪擢入法京博士院管理敎育事宜有頃亞洲學會延君爲秘書長君就職後悉心辦事著述宏富極爲社會所稱計迨一九零七年時君年四十有六離鄉井抛親友再赴中華不憚辛勞遊歷各省展覽名勝問俗採風記述靡遺君更醉心漢學流覽經史子集而君之閱歷與學問相與俱深矣君旣專志於漢學凡子史叢編罔不披覽而於司馬遷史記一書尤愛不釋手從事編譯昕夕揣摩縱他事蝟集從未將是書屏去片刻不啻寢饋於斯焉是書巳譯而發刋者五卷乃天不假年未竟其功飄然長逝惜哉 
　　夏君纂述文詞考據精細引用興語亦必註其出處觀此可知君嫺於漢之古學矣當君初次來華時（一八九○年）即將當時敎育界應用諸書潛心研究問難質疑不久明晰旋又考求兩漢碑文亦能通曉其後回國越二十載重來中邦將遊歷所得者諸凡古蹟名勝一一筆之於書刋行於中國北方各行省極受歡迎後又將中華美術及佛敎流行於中華之原委編成付梓嗣復以旅行印度至中華各記事廣爲衰輯發刋問世是書凡中印間之山川形勢江海險要以及道里行程沙漠廣野靡不搜羅詳爲指述旅行者奉爲指南君一生埋頭苦志着作等身夙夜操觚不遺餘力其中最著者爲印度小說五百篇其他如新疆旅行志俄羅斯遊記及渡斯記事等均爲社會所欣閱又嘗著孔子論一篇刋諸巴黎雜誌時人傳誦不置君日夜從事編纂得意疾書每樂而忘倦君本爲敎育專家當充敎員時循循善誘因材而敎負笈來遊於君門者頗盛君又爲大演說家詼諧善說說有辯才每登演臺輙議論風生舌底波瀾奔騰不息出言新頴四座傾倒當歐戰開幕之前有研究東方語言文字之德人某誦夏君之著作擊節不巳讚之曰自夏樊納出而中國文學之研究遂成法國科學之一矣斯言也洵非虚譽夏君誠爲近今西方研究漢學之第一人也 
[浙軍署參謀病愈回杭]  
　　浙江督軍署參謀范毓靈前因患病請假三星期來滬就醫兹巳痊愈昨乘下午三點之特别快車回杭供職 
[招致名伶之優異]  
　　夏曆七月初六日爲浙江督軍楊善德六十壽辰業由滬杭鐵路局長任筱山預派車輛招接賀客並由緝私分統夏鳴臯遍邀滬上名伶前往演劇業巳接洽妥定惟有素號汪派之某鬚生因嗜好甚深不敢前往後經夏分統探悉隱情特爲禀明某當道允爲保護故某大喜即日預備前往獻其所長並乘此機會領略六橋三竺風味云 
[漁牧表册尚嫌簡略]  
　　江海關馮監督昨接農商部訓令略謂本部前令各關按月造報漁牧表册重在比較輸出輸入之盈虧以爲將來改良整頓之地步該關上届所造各表於由外洋或通商口岸進出口各貨未經註明洋貨與土貨種類及輸出入各地名未免簡略嗣後造報應即分别註明以期完備云云 
[警署榜示罰欵]  
　　淞滬警察各區署所每届月終應將訊理違警各項案由及所收罰欵與不捐車照之車夫罰金分别列表詳報廳長查核並將罰金榜示呈請警廳蓋印發回張貼兹南巿第一區及一分駐所均巳照數列表詳報徐廳長昨將榜示發回分别懸掛俾衆周知 
[香烟廠工人罷工四誌]  
　　浦東陸家嘴英美香烟廠捲烟間童子工人因要求循照曩例於星期六午後停工半一不遂相率罷工詳情迭誌前報兹悉此事業由該廠西人司格碼連日召集各童子工人開導謂目下出貨暢銷萬難停頓姑念工人勞苦於原定工資外酌量增加以示體恤嗣又經彼此往返磋商昨巳解决定今日照常上工 
[志誠錢莊上巿]  
　　英大馬路濟陽里源餘錢莊今夏收賬後其舊址現巳改設志誠莊定於今日開幕上巿云 
[常熟航船刦案巳破]  
　　常熟航船户李祥林於上月二十間駛經四港口被盜搶刦巳紀前報兹悉當時有滬北某鐵行託帶之現洋五百元盡被刦去並有搭客秘裹五個昨日由寳山縣警察拘獲是案盜匪二人飭探來滬找尋失主前往指認聞内有包囊二件確係原贓云 
[捉捕臭蟲之慘劇]  
　　閘北滿洲路德生里第四家八十六號張順金家於昨日午後三時許因捉臭蟲不戒於火延燒左右隣六家時有某姓婦人急從樓窗跳下受傷頗重並焚死某姓小孩一口因其母在絲廠做工不及趕回赴救致罹此厄云 
[房租無力措繳]  
　　韓維思前遣收租人至法公堂控房客陳羣虧欠房租洋三十五元向之案討非但不付反敢糾人將管門人陳永春毆打請求追究等情判陳邀同見證到廨再核在案昨又提訊見證許生泉俞福昌上堂禀稱是日見有多人將陳扭住行兇究爲何事不得而知詰之陳供民人並不紏人行兇所欠房租一時無力措繳求宥中西官以陳旣無力繳洋判押西牢一月了事 
[房客欠租避匿]  
　　顧柏生在法公堂控被房客朱錫記虧欠租洋一百五十元向索不付請求提追一案昨由捕頭投廨禀稱被告朱錫記奉諭往傳避不到案請爲核奪中西官諭着改傳爲提到案訊追 
[騙欵迄未還清]  
　　蜀人樊復前因騙取婦人杜周氏之銀洋被控經法公堂集訊明晣判令如數交還嗣樊除歸還若干外尚欠洋一百餘元判令交保限期料理在案詎樊保出後置之不理是以原告又於昨日投案請求提案嚴追中西官諭令退去候提被告到案訊追 
[洗衣作藝徒迷路]  
　　男孩陳錫卿寗波舟山人年十三歲近由其戚薦至虹口某洗衣作習藝昨因有事出外忘却歸途在肇勤路徘徊被捕查見向詰洗衣作牌號地點及店主姓名均不能答因即帶入捕房留候送請公堂發落 
[惡姑肆虐之不平]  
　　住居新閘愛文義路一千八百七十五號門牌之常州婦人張王氏屢將十歲童養媳謝愛寳凌虐受傷其同居人夏錦初頗抱不平當即代報捕房派探陸桂山昨將該氏與女一併拘解公共公廨經中西官訊據見證夏錦和投訴被告屢將養媳虐待遍體受傷應請嚴究並據謝愛寳供稱婆婆於本年起將我毆打三次是實訊之張王氏供詞狡賴不認虐待旋由謝愛寳之母謝朱氏投案請求將女給予領回問官得供即將張王氏從寛斥釋謝愛寳着交其母領回撫養 
[誘逃婦女之敗露]  
　　江北人毛福根近將住居叉袋角十六間地方同鄉董炳甫之弟婦陳氏誘往法租界某客棧借宿數宵昨日同其母楊氏將陳氏帶至太古碼頭希圖乘輪回籍被陳氏之表姪鄭盛廣尋見報知董炳甫立即前往將一干人扭至四區二分所轉解司法科訊辦 
[本夫糾衆捉姦]  
　　浦東吳家厂船户吳掌華之妻倪氏年二十六歲向在香涸廠做工夫婦感情素惡近日該氏與人私識在陸家嘴三德里另租房屋居住前夜由本夫糾合二十餘人前往捉姦姘夫跳窗逃逸乃將倪氏扭送三區警署經曾警正詰訊夫婦各執一詞判氏押候查明再核 
[因姦謀害本夫之控訴]  
　　浦東周浦鎮竹匠店主王敬堂之妻施氏被地保朱紀生勾引成姦不避本夫耳目近朱與施氏竟圖謀害由王查得謀害證據數種至南滙縣公署控訴巳奉核准飭提朱與施氏到案訊究矣 
[姘夫捲逃之追究]  
　　寡婦丁余氏現住法租界八仙橋向在某妓院帮傭頗有積蓄民國二年滬南發生戰事之時該氏家居城内避難至公共租界三馬路外灘棲宿某洋棧内遂與該棧出店沈巧生姘識事後即在法租界賃屋同居巳歷六載近日該氏妓院生意巳經辭歇沈見其在家坐食毫無進益將氏所有銀洋方單捲取一空逃回閘北三畏里家中昨日該氏尋至沈家巧生避匿不面乃將其妻沈岳氏扭控四區警署余警正諭令押候訊核 
[相驗溺斃女屍]  
　　本邑東北鄉二十三保十五圖地保劉雲亭昨午至地方廳報稱本圖内分水廟蕭金港河中今晨十時發現一無名女尸由巡警查見報局諭飭地保查無家屬爲此來案報驗午後經林檢察長委派夏檢察官沈檢驗吏等前往相驗先命小工將尸撈起驗得年約三十左右身着破舊藍布衫褲小足形似客籍委係落河溺斃並無别故填明尸格判由善堂棺殮 
[婦人流血]  
　　西門外褚家橋住户趙煥卿與妻王氏於昨午同至九畝地附近向毛吳氏索討欠欵行至西門北首民國路適與毛吳氏相遇向之索討大起衝突毛吳氏右眼被毆受傷流血滿面當由巡警將雙方拘送二區警署轉送地檢廳訊辦 
[鐵條擊傷眼角]  
　　南巿協聚昌報關行學徒韓永年前日上午在關橋南首搭乘華商電車上車時與朱阿友同時跨上朱手持鐵條一根誤碰韓之頭顱因而口角朱不自認咎及以鐵條毆擊致傷韓之眼部血流如注隨由崗警帶入第一區警察署問明前情將朱拘留韓送紅十字會分醫院醫治旣而朱自願呈繳洋十元爲韓醫傷費惟該行經理人王瑨不願承領請將此費轉送該醫院撥充經網趙署長准如所請業巳將朱釋出 
[謗譭行兇之控訴]  
　　婦人王陳氏朱陳氏延請律師在公共公廨刑事科控張小狗張惠氏譭謗名譽並行兇毆打等情昨晨由探將張與氏傳至公共公廨經俞襄讞與美副領事賈君會訊原告代表律師上堂聲請改期開審並由被告代表律師到堂請求准予被告交保候示中西官判張與惠氏各交二百元人洋並保候訊 
[聚賭抽頭之科罰]  
　　法捕房昨解邵某至法公堂禀稱邵在南陽橋地方以設立牛羊公會爲名聚衆賭博抽頭漁利現爲三十一號西捕查見故此傳案請究並由該西捕上堂禀明前情詰之邵供不承認中西官以事巳證實無可狡賴判邵罰洋十元充公 
[菜攤小販受罰]  
　　南京人宗義興在小沙陀擺設菜攤未向工部局捐領執照當被衛生處西人查見以其違章禀請公共公廨出單昨由包探將宗傳案經中西官略詰數語判罰洋一元充公 
[行車違章之科罰]  
　　崇明人沈雲常前日乘坐自動車行至四川路漢口路不照工部局定章錯走路線被一千二百二十三號華捕查見連車帶入捕房昨經公共公廨傳訊明晰判沈罰洋一元充公 
[蕩婦强曳行人]  
　　住居海寗路之蕩婦陳王氏前晚在北四川路沿途拉人狎游被一千三百零二號華捕查見以其有違定章拘入捕房即由捕頭飭探往查屬實諭着轉送公廨押候訊究 
[再誌同族中之敗類]  
　　東虹口平凉路鄉民楊潮發楊長長控族姪楊根發不務正業屢次竊取衣物田單質抵化用由捕將被告拘解公共公廨訊供判押候再訊核在案昨晨又經公堂復訊之下中西官以兩造係屬同族原告所控竊案不能成立遂判楊根發交其父母領回嚴加管束如敢違逆准予另行控究 
[攫取鴉片烟鎗]  
　　住居七浦路一千三百十七號門牌之本邑人李阿根昨所闖入北四川路二百七十五號門牌王阿榮家將值洋二十元之鴉片烟鎗一支攫取逃逸當被包探陸連奎查獲即將人贓帶入捕房押候解廨訊究 
[無賴攫取金飾]  
　　無賴孟阿永前晚在公共租界山西路攫取行路婦人周陳氏之金挖耳一支圖逃被包探般玉鼎查見帮同追獲拘入捕房昨解公共公廨經中西官訊供不諱判孟押西牢三月以儆 
[訊究過犯竊賊]  
　　過犯丁阿海在愛而近路萬祥里徘徊窺探又張榮生行竊南京路福利公司内雨衣一件被探分别查獲昨解公共公廨經中西官訊實判丁押西牢一年期滿逐出租界張押九月以儆 
縣知事公署批示三則 
[趙裕坡爲奉批聲叙請立案由]  
　　前稱股票息摺遺失並不指明遺失之件爲股票爲息摺兹稱息摺遺失股票猶存又稱付息之時憑股票不憑息摺迄無息摺發現即使發現有息摺而無股票亦屬無效着卽執持股票向銀行確切證明妥洽商議此批 
[程徐氏爲遺失田單請立案給諭由]  
　　此案函准會丈局查復二十七保十一圖作字圩四百二十七號蘇金章户則田三畝五分三釐業經前清清丈局於光緒二十四年充公召變由培垚公司承買發給四百四號升科單連同毗連之地共七畝五分四釐八毫轉立美册九百號道契業户有單之地因升科而單地無着最易啓奸民攘奪之風惟原地旣巳無着卽巳無憑執管咎在不應升科無從挽救來呈聲請給諭碍難照辦此批 
　　寗興輪船有限公司董事陳蓉館等爲補呈附件請併案轉詳由呈及附件均悉仰候檢同前送各文件據情轉呈可也此批 
[淞滬警廳批示錄照]  
　　淞滬警察廳批林晉南禀云據呈巳悉查該氏寓居林悅來棧内未將銀錢交櫃代收遽報被竊棧主本不負責且有無銀錢儲放箱器試問何人可以證明情節支離未便率准拘辦惟該棧主迭經被人控訴有案顯見營業不正仰候另案傳訊取締可也此批 
[介紹新刋]  
　　商務印書館學生雜誌第五卷第八號及婦女雜誌第四卷八號均巳出版内容豐富頗有可觀特誌之以爲介紹 
來函 
[圖畫美術學校來函]  
　　敬啓者頃閱八日貴報來函欄内有中華美術專門學校來函略謂本校致六十縣敎育會公函内有美術專門學校闐焉無聞未免將敝校一筆抺煞等語查中華美術專門學校字樣創自何年校長何人曾辦正式畢業幾次讀者諸君當能了然毋庸置辯付之一笑 
[劉海粟丁悚來函]  
　　敬啓者閱貴報八日來函欄内載中華美術專門學校來函略謂圖畫美術學校劉某丁某辛亥年尚在廠校學習美術等語至深駭異查中華美術專門學校創自丁巳冬季尚未經年而鄙人等執敎鞭於圖畫美術學校者巳七載矣足證該校任意錯亂是非特此聲明劉海粟丁悚同啓 
　　按雙方來函本報業均登載此後無論何方如再有關於此事之投稿恕不揭載免佔篇幅祈諒之記者附誌 
雜評二 
[休息所（訥）]  
　　今後世界商務之趨勢將集於遠東而於是今後上海之地位益見重要有心人欲謀發展上海之口岸以應世界商業之趨勢於是浚浦工程師乃有籌築世界海港之建議然所以發展上海之口岸而布置完善者其道不一端也有進而謀競爭者則爲競爭上之布置有退而謀休息者則爲休息上之布置蓋人身以衛生爲第一事奮其精神以作事不可不有完善之休息所以快樂其精神故史醫士之議於上海附近覓島以設休息所其亦爲發展上海口岸之一端而與浚浦工程師之議建海港有心心相印者耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[時事新聯珠] [  喋瑣]  
　　蓋聞心非口是文人善作反面之文章口蜜腹鎗長官喜說口頭之好話是以籌安會設天下幾至於轉安爲危安福部成愚民皆知其以禍爲福 
　　蓋聞值輕文重武之時尚德何如尚力際貴少賤老之世前賢每畏後賢是以副司令威權赫奕小徐將壓倒老徐老北洋暮氣頽唐小樹欲推翻大樹 
　　蓋聞抱不共戴天之仇何妨以婦而兼代子職存大義滅親之志雖在至戚亦難顧私情是以起訴訟於法庭孟小姐之陳詞迫切聽謡傳於前敵馮姑爺之獨立非真 
　　蓋聞肉骨投地羣犬莫不乗涎鴻毛燎爐頃刻可成灰燼是以十年之禁限巳滿馬浪蕩又思販土起家七尺之生命堪虞曹孟德焉能入火不燬 
　　蓋聞聽老爺大人之呌（聞參院當選人至省應選時下等社會均稱之爲大人）吾國人所以易著官迷震一本萬利之名社會中所以多生妄想是以捐官之粃政久除各省更有選舉議員之運動彩票之毒氛巳絶中國又多慈善獎劵之發行 
　　蓋聞多財斯能善賈斷無本輕利重之事有錢即可通神豈有此疆彼界之分是以北海漁翁綱羅空設竟興魚不上巿之嗟東鄰樵子斤斧紛來實有木不勝用之喜㈣ 
家庭常識 
[名片肖相法] [  高鏡明]  
　　此法余巳試驗較巿上所購價廉製作極易好奇者不妨一試（甲）淡輕鐵摔片九錢清水三兩（乙）鉀鐵衰紅色八錢淡輕三分水七分清水三兩草酸水六錢（作草酸水法用草酸入水至不能化爲度）用時將甲乙兩水各半和匀在暗處將名片浸入藥水中三四分鐘提出隂乾勿見光即以乾片照成二寸小相乃用製成片紙就日光曬印之先日光能變其藍色轉深後漸成靛青色再由青轉微紅此時即可由曬匣取出用清水洗數次至色淺處其紙底露白然後可用温熱水再洗數次晾乾即成（却酬） 
[相猫] [  黄華]  
視猫之上　有横肉七條者捉鼠必勤有九條者更佳 
[相狗] [  黄華]  
視小狗下顃之槍毛自一根至五根者必警多則不敢 
[相鴨] [  黄華]  
雌鴨眼大珠凸身長者能長生鴨蛋又視鴨之上　有七星至九星者亦能生蛋不斷 
[治風塊] [  綺蘿]  
余患風疹塊無間斷三年之久屢治無效後又遇咳嗽之疾用大扁杏仁去衣搗碎每日四五十枚煎湯入氷糖少許飲之兩日後見風塊漸減連食數日塊竟不治而愈咳嗽亦痊余因悟風塊實爲痰患也後族姪亦患此卽飲以杏仁湯（亦自製非購諸巿肆之杏仁露）服旬餘亦愈迄今十餘年未發故撮其法爲患此症者告 
[舊扇柄之利用] [  三緘]  
　　昔日雕扇或團扇之牙柄今巳無用可令象牙店改作印章方圓等式無不各隨其用亦廢物利用之一法也 
[蓋印免油粘法] [  三緘]  
　　蓋印於洋紙或摺扇上往往因印油不滲不能合疊爲患若於蓋印後即置生白礬末少許於　上用羊毛筆　掃之即可免粘性且日久不脫色 
詞話 
　　成都胡長木先生博學多才尤工詞章著有苾芻館詞集六卷清微婉約兼南宋作者之長予劇賞之如擬唐人艶體南歌子云笑裏呵黄蕊歌邊曳畫据簸錢打馬你都輸輸却砑羅銀扇鏤金梳鳳髻　珠粟　綃襯玉膚等閒小别又生疎知道昨宵春冷怨儂無虞美人云蓮衣褪了池塘綠　帶銷香玉相逢記得拍　千記得生綃同倚竹風寒臨風　更　香屑　子應非昔斜陽紅到白　邊勾起　愁一縷逐秋煙更漏子云碧闌干紅抺麗黄月一庭香氣輕暈頰淺含　見春翻怯春蛩茵軟　衾暖應是今宵更短禁不得暫時離笑　　要伊女冠子云晚風池　繡户低垂　　夜來人偎　雙　玉兜　點點金柳邊三尺水花外一枝燈莫撼　兒　悄相尋杏園芳云　　低　金　鈎人兩點山眉玳筵一曲唱黄支莫來遲檀唇香吐同心語今宵莫是佳期櫻桃花落雨絲絲閉門時後庭花云珠軿翠　紅香陌月高催發薄寒吹透檀黄　落燈風急歸來故要雙肩疊　鬟無力笑他小性生嬌劣把人偷搯綺麗艶情每讀一過輒覺齒頰生香三日不散也（棣華館主）按來稿均圈破句諒係錄自他書惟胡君詞固可取爰矯正句讀錄之以共欣賞 
集益錄 
[種菱說（三）] [  章震福]  
　　所以必用小　者爲分栽時將菱苗插入水底計也其插入之法用堅勁竹竿長丈餘頭有小鐵叉將圈叉住直向水底用力一送則菱苗之末隨圈入泥其莖苗通於水面居然直立如生矣 
　　當分栽時須視水底之泥土何若知其泥土甚軟而厚則爲肥土必易盛長可以稀栽知其泥土稍硬而薄則爲瘠土必須密栽庶日後發生一律 
　　凡人烟稠密處之河面與巿河之水可流通之水面則水底之泥必肥最爲美産種菱無不暢茂 
　　當分栽時以把數爲記數把數即前所指十餘莖紥成一把者每栽一把相距須五六尺此就肥土言也若瘠土則無須五六尺之寛 
　　分栽旣畢須用長竹稿揷入泥内將所栽之處團團圍住水面繫以草繩旣分界限亦使所種菱苗俱有收朿並可使來往行舟知所繞避不致冲撞而有毁傷大約篙與篙相離或丈餘或一丈當舟行緊要處尚宜加密 
　　再隔月餘枝葉便見叢生而齧葉之蟲亦隨之而生所當隨時拏舟察看其中央則坐菱桶察看一見有蟲即隨手揑死此爲農人最苦事時當炎夏烈日灼鑠水氣薰蒸不特手指易爛疾病亦即隨之菱非榖類祇以生計所在孶孶爲此亦有知其艱難者否歟（未完） 
短篇小說 
[俠義短篇胡義僕] [  四緘]  
　　僕之爲名賤且勞者也忠孝節義名之至美者也不圖於賤且勞之僕得之胡其姓誠其名少孤家貧事母至孝日以傭資供菽水未嘗缺其母常言曰吾生平常喜清白兒歷受苦辛自食其力不願其取不義之財以供色笑此兒之素志亦吾甘之如飴者也未幾母病殁誠搶地呼天日夜號泣血涙涔涔而言曰生未能奉甘旨以承歡死又無棺廓以葬不孝之罪大矣旣而思之計惟有賣身以葬微此則無以對祖宗無以安吾母且無以慰九泉嚴君也兒旣始終負吾慈母今剩有一線之可以報吾母者兒豈能放棄乎鄰有王某字仁富於貲財爲人落落多慷慨往日嘗恤誠之貧而餽之金嘗謂誠曰吾子何必自苦如是如有不足處吾可力爲之助吾之無用之財而培植親愛之佳子弟吾之願也而誠屢辭弗納故事母二十餘年終未嘗一相貸也嗚呼誠從此舍自由之樂而爲王氏之奴隷矣但仁義之主人翁每觀誠之恭謹自卑處責之曰吾子何若斯徒增吾心痛耳吾不願文明世界復現此故習况吾子之才德孝思實爲古今獨一無二之模範吾又何敢埋没英雄睥睨自傲以陵吾子乎而今而後仁當與吾子共謀一分事業矣其兩人感情之深　水之融乳磁之吸鐵無是過也一日仁爲盜刺斃誠憤不欲生以頭觸柱血流如注而猶踴躍呼泣不止欲以身殉旣而自思曰吾主人無叔伯兄弟之可恃寡婦孤兒撫之者誰撑持門庭經營故業者又誰乎吾不於此時負一完全之責任負吾主人知遇恩矣爲仁理殮事而盜不可得仁遺兒息誠課之督責不稍息夜則燈前課讀亦無間也嘗泫然語之曰吾所以不從汝父而死者爲汝耳他人課之不能力以吾自課之吾爲汝望也吾不負汝父也兒事泣誠亦泣（未完） 
　　朱子丹·龔傑·夢　·君鑒乞示住址以便通信編輯部白 
 
 
 

Page 15

 
 
   
 
 

Page 16

 
 
   
 
