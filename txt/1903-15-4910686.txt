# 1903 - 15 - 4910686

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提網挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆間要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓 
[再續湖廣總督張宫保湖北巡撫端撫軍會奏鄂省籌設大學堂摺]  
　　方言學第七理解旣明性情旣定自應兼習各國語言文字以資應變致遠兹設立方言學堂一所以原有農務學堂充用教以英法俄德日本五國方言及地理國史算術公法交涉等學科此堂學業注重在於外交日課凡八點鐘定學額一百五十名習每國文字三十名學年限十五歲以上至二十歲止目前以自强學堂舊班學生擇其品端文優者留學將來亦以普通中學堂畢業學生升入前兩年以華人爲教習兩年以後所造漸深再聘西人爲教習共五年畢業委湖北試用知府程頌萬充提調農學第八利民之事以農爲本以工爲用中國養民急務無過於此外國名此等學術爲實業學堂湖北現將原有之農務學堂移建城北武勝門外多寳菴地方令與試騐塲相近其試驗塲係修堤後涸出官地圈出二千畝充用分課農蠶畜牧樹林各門之學定學額一百二十名目前舊班學生尙未畢業將來亦以普通中學及高等小學堂畢業學生升入前二年補習豫科後二年習正科日課凡八點鐘四年畢業委咨調河南特用道桑寶充總辦湖北候補知府汪鳳瀛充提調候選光祿寺署正羅振玉充總經理工學第九其原有之工藝學堂攺設於舊日之江漢書院分課理化機器製造織染建築各門之學其學工師之學生定學額六十名附設藝法額三十名目前舊班學生尙未畢業將來亦以普通中學堂及高等小學堂畢業學生升入亦前二年補習預科後二年習正科日課凡八點鐘四年畢業委候選道梁敦彦充提調請補鶴峯州知州查雙綏充副提調勤成學堂第十凡各學堂皆有一定次序學額年限此外尙有文優年長諸生格於年齒精力不能按課中程及演習體操以致無從求益未免向隅兹乃專設勤成學堂一所以原有經正書院攺充以教年長嚮學而不能收入學堂之生員凡羣經諸史及中國政藝之書有裨實用者擇要購藏以供講習討論不分科目不定年限不限額數由官分期考課試以策論圖書等事量給獎賞以内閣中書銜楊守敬充總教長在籍户部主事姚晉圻翰林院庶吉士饒叔光充副教長仕學院第十一湖北省城本設有教吏館兹於教吏館内添設仕學院一所令本省各官講求中西各門政治之學不限額數中國講國朝掌故湖北地理水利算學條約四門已延聘東西各國專門通儒爲講友並延聘在籍工部郎中程志和爲監督學堂經費第十二所需經費除原籌常年的欵曁在籍提調劉維楨報効興建學堂經費十萬兩分五年呈繳先行息倍抵用外其餘以漢口籖捐彩票盈餘之項隨時提用如有不敷再行叧籌湊補查外國學堂惟師範學生不收學費學成後限令充當中小學教習若干年不得遽圖仕進及别營事業謂之義務責任初等小學堂亦因國家發欵不繳學費謂之國民教習此外各國學堂學生每年均須酌繳學費中國創辦之初未能遽議及此湖北各學堂凡本省學生除小學生永不收費外其餘兩年之内均擬暫不收費湖南爲督臣兼轄省分議定大學堂文武高等學堂中學堂方言學堂湖南各占額三十名師範學堂占額四十名每名每歲酌收學費銀一百元聊資貼補由湖南商業籌捐代繳他省有送學生來鄂附學者每名每歲酌收學費一百六十元查外國惟武學堂學生必須寄宿學舍以便約束小學堂學生概不留宿學舍以取簡便兹湖北凡中學堂以上學生不論文武實業皆住學堂意在便於考察行檢高等小學堂學生年歲尙幼寒暖起居必須家庭照料故不令住宿堂内省外中小學堂第十三省外應設中小學堂係令各道府直隷州治所各設模範中學堂一所各州縣治所各設模範小學堂一所以示程式而資倡率官籌經費其餘聽紳民自行勸捐舉辦現已據禀就原有書院添籌常欵舉辦者十餘處其餘因籌欵未定尙未禀報蒙學第十四至蒙養學堂須各地皆設一所爲數甚繁需費不資公中斷難籌此巨欵惟有由官編訂教科書酌定簡明規則頒發各屬勸諭紳商就地集捐分區設立略如義塾之例以多爲貴其教習仍由官爲考核稽查視其勤惰量予懲勸此摺仍未登畢尙須明日續登 
[諭旨恭錄]  
　　十二月初二日奉上諭周馥奏查明本年山東各屬秋禾被災情形懇恩分别蠲緩新舊錢漕一摺山東濟南等十府臨淸濟寗二直隸州所屬各州縣塲曁衛併所本年暘雨失時秋禾多被傷損並沿河一帶水衝沙壓堤埝佔壓各地及黃河漫决被淹村莊若將應徴錢漕照常徴收民力實有未逮加恩著照所請所有被水成災之濟東等州縣所屬各村莊並被水被旱被風被蟲被雹被沙被鹻勘不成災之濟寗等州縣所屬各村莊及堤埝佔壓各地畝均著照勘明被决輕重情形將應徴錢漕等項分别蠲緩該撫卽按照原奏所開各州縣村莊地畝分别應蠲應緩銀兩米石各數刊刻膡黃徧行曉諭務使實惠均霑毋任吏胥舞弊用副朝廷軫念民艱至意餘著照所議辦理欽此 
[電傳宫門抄]  
　　昨日午前京師友人專電告本館云十二月十五日皇上召見軍機大臣及定成景方昶是日並無明發上諭 
[躊躇和議]  
　　日本某日報館得德京柏林來電云自英法德意諸國與危地馬拉失和後危國大百里璽天德卽浼荷京弭兵會調停旋由會中人議定章程勸令一一依允目下大百里璽天德尙在四顧躊躇也 
[英責土人]  
　　英京倫敦來電云西歴一千九百零二年九月有俄國逐水雷艇四艘經由土耳其以出黑海英 
 
 

Page 2

 
 
國駐土大臣某君聞之向土廷詰責謂此事顯違兩國約章日後我英軍艦若有緊要事機當與俄人同享格外權利尙未悉土廷將何以答之 
[美人設電]  
　　日本某日報云美利堅人由舊金山安設海底電線迤邐達火奴魯已於西歴一千九百零三年正月六號告成從此電信往來捷於影響矣 
[監督戾止]  
　　昨得寓日友人手椾云欽命日本留學生監督汪京卿大夑於華歴本月初五日乘博愛丸抵橫濱携帶隨員二人一爲潤君子如係貴午憔侍郎之公子一爲陶君書常係前使署東文繙譯陶杏南太守之嗣君旣登岸卽赴高野旅館小駐行旌次日乘火車赴東京我中國出使大臣蔡和甫星使派令詮叅使林馮譯史孔懷及使署衆隨員會同格致書院監督王君宗炎北洋學生監督趙君德太南洋學生監督姚君某中華學堂教習王君漆園迎於車站請京卿暫就厚生館安頓行李未幾贊使復邀往使署午餐翌日賃定行轅擇吉初七日遷入隨往拜日本外務省大臣小邨壽太郎氏及各省大臣 
[大索書林七志]  
　　日本某日報云明治三十六年正月八日東京地方官裁判所電致各處請將宫城縣知事宗像政山口縣郡視學官山本董季奈良縣參事委員村户謹德拘留至夜九下鐘時宗像氏卽由火車解赴東京旋又發出令狀飭拘兵庫縣視學官井上近藏前山口縣中學校教諭巖垂憲德二人聞東京地方裁判所以此案應訊之人多不可以數計苟由中川潮河島森井四判事專理其事則他案未免稽延因經所長前田氏申請司法大臣增派豫審判三員以資臂助以意度之大約以刑事部判事林氏民事部判事石井島村二氏充是選然尙未有明文至於此案牽涉之人據原亮一郞口供多至一千二百餘員名某日中村判事飭就獄中提出伊藤德三宗像政二人在檢事正室中嚴密訊鞫并由檢事局傳麴町區元園町人桑谷武一郎爲見證隨又拘獲兵庫縣視學官柳瀨筆三解赴東京交檢事局稽察或曰文部省已决定各官之涉嫌疑者援照律例第十一條第一項第四號革職無罪者省釋回家目下外間議論紛紛究不知如何定讞也 
[巨欵難籌]  
　　京師友人來電云中朝應償各國之欵各國皆欲以金磅核計按之目下市價溢出銀三百萬兩之多朝廷因與各國政府互商請仍照原約所定銀數各國政府堅不允從不得已行文各省督撫大員增籌巨欵各大員皆以無可籌措爲詞正不知將來如何應付也 
[禮部尙書世大宗伯奏陳元旦禮儀摺片]  
　　經筵講官禮部尙書臣世續等謹奏爲禮儀事恭查定例元旦令節臣部將應行禮儀前期具題恭候命下行知在京各衙門一體遵照等語恭照光緖二十九年元旦令節皇上詣慈禧端佑康頤昭豫莊誠壽恭欽獻崇煕皇太后宫進表行禮王公百官隨從行禮禮成皇上還宫王公以下各退皇后率内庭主位曁祺貴妃等位並敦宜榮慶皇貴妃等位詣皇太后宫行禮禮成皇上御太和殿王公百官進表行慶賀禮禮成皇上起座還宫内監奏請皇上御内殿皇后率内庭主位皇上前行禮禮成内監奏請皇后御内殿内庭主位詣皇后前行禮禮成各退是日午時太和殿筵宴光祿寺將親王以下入八分公以上所進桌張羊酒設宴王公以下及例應入宴之大臣官員等詣太和門咸集至時臣部堂官奏請皇上御太和殿行慶賀筵宴禮禮成皇上還宫初二日皇太后宫筵宴皇后率内庭主位曁祺貴妃等位並敦宜榮慶皇貴妃等位詣皇太后宫行慶賀筵宴禮禮成皇太后還宫皇后率内庭主位曁祺貴妃等位並敦宜榮慶皇貴妃等位各退所有皇上慶賀慈禧端佑康頤昭豫莊誠壽恭欽獻崇煕皇太后表文由内閣承辦恭進王公百官及將軍提鎮等慶賀慈禧端佑康頤昭豫莊誠壽恭欽獻崇煕皇太后表文並慶賀皇上表文預行送部由臣部恭進禮成後恭送内閣至外公主福晉命婦應否詣皇太后宫皇后宫行禮之處伏候命下臣部遵奉施行其進表行禮作樂筵宴禮節届期另行恭進再此摺敬謹攺題爲奏合併聲明爲此謹奏又禮部片再恭查定例元旦令節皇上率王公百官詣慈寗宫於皇太后前行禮臣部照例題請近年欽奉懿旨在皇極殿受賀臣部欽遵奏進禮節在案所有明年元旦令節皇上率王公百官詣慈禧端佑康頤昭豫莊誠壽恭欽獻崇煕皇太后前行禮是否恭擬皇極殿行禮禮節抑或仍進慈寗宫行禮禮節恭候命下臣部敬謹遵行爲此附奏請旨 
[嚴州警信]  
　　紹興訪事人云浙江嚴州府屬土匪揭竿作亂其爲首之分水縣貢生濮振聲專以讐教爲事近日迭將桐廬分水建德各鄉教堂縱火焚燬十餘所執獲教民數名慘加戕害幸各西教士已由周司馬護送省垣刻聞鄰境各郡縣教士經當道勸令暫離危地因是各教士紛紛赴杭某日營務處黃峙靑太守督率吳馬二管帶分頭攻剿濮匪聞風遠避雖懸賞購緝不知能否成禽也 
[桐匪已平]  
　　杭州訪事友人云前者浙江桐廬縣境匪徒作亂總統黃峙靑太守分飭蕭吳馬三統帶前往圍剿得將匪首擒獲餘黨遂四散奔逃聞有遁跡山中者經太守出示招撫除首犯外其餘脅從之輩槪免株連是以刻下桐廬分水各境已安謐如常太守飭吳統帶遄回省城惟山中恐伏莽未除留蕭馬二軍安營防堵 
[江皋慘刼]  
　　昨得金陵友人來信云太古公司貨棧設在下關江滸偪近輪船馬頭巍煥崇閎莫之與比本月十四日清曉鄱陽輪船抵埠諸客紛紛登岸工役舁貨物上下邪許聲喧驀聞　然一聲無異天驚石破則江岸忽爾蟄陷棧屋人貨已悉數墮入江中矣事後視之向之鳥革翬飛者陡變而爲洪濤滾滾而殘胔碎骼時浮沈於黃流砰　之際泛泛如鳬江上小划船有篙楫不全者有桅舵俱折者長年三老跌足椎胸與死者之父母妻兒哭聲相應謂非非常之慘禍而何 
[武林火警]  
　　杭州訪事友人云本月十二日一點鐘時省城薦橋西首橫街左近某鹹鮝店不戒於火時適西北風甚勁火遂東奔西突四面延燒各義龍聞警飛馳而至竭力施救在省各員弁亦帶同差勇彈壓匪人約歴三點鐘時火始熄滅是役也北至盔頭巷某木行門前南至龍吟廟西至方便橋堍東至下扇子巷口共焚去市屋六十餘幢及巷内住屋二十餘間 
[上海官塲紀事]  
　　本城也是園内崇正義學定於昨日放假蘇松太兵備道憲袁海觀觀察札委松海防同知劉乙笙司馬前往考校諸生功課○昨日蘇松太兵備道袁海觀觀察札委上海縣汪瑤庭大令查點普育堂留養男婦適大令叧有要公轉委縣丞劉耀庭二尹庖代○昨日江蘇海運委員金仲希參軍詣上海縣署拜會縣主汪瑤庭大令面陳一切 
[催科例示]  
　　上海縣正堂汪爲出示曉諭事照得糧從租出租由佃完光緒二十八年漕糧現奉憲行飭照减定無閏科則核算應征漕 
 
 

Page 3

 
 
白等米照額赶征兌運等因業經設櫃啓征在案所有佃户應完租籽亟應及早礱米交還以便業户完漕不容遲延拖緩第恐玩佃藉詞抗欠合行出示曉諭爲此示仰各圖農民地保業户人等知悉爾等務將本名一應還佃租赶礱乾潔好米篩扇凈盡交收其業户應完漕糧亦應踴躍爭先掃數淸完掣串安業自示之後如有佃户延不還租一經業户指禀定卽提案比追決不寛貸地保徇庇延宕察出并究各宜凛遵毋違切切特示 
[請送讞詞]  
　　月前本邑浦東耶松船廠工人賈阿榮被美國某兵艦水手小吕宋人華搭爾刃弊一案業經縣主汪瑤庭大令與美總領事古衲君美繙譯官白保羅君會訊確情科以監禁十五年罰作苦工之罪而迄未將判詞移送至縣因於昨日飭經承吏查檢卷宗繕成照會派差投遞美署請早日移送以便申詳各憲轅 
[船覆傷人]  
　　昨日正午浦潮盛漲時有祝家橋航船載客來滬偶一不愼傾覆浦中各船户目擊情形無術施救致船中男女客十五六人同罹水厄亦可慘矣 
[慶賀俄旦]  
　　昨日爲俄羅斯國一千九百零三年元旦英美租界讞員張柄樞司馬照章赴駐滬俄總領事署致賀履端之吉蓋亦中外交際之常情也 
[銀樓續議]  
　　銀樓集議已紀報端兹悉本月十四日英美租界讞員張柄樞司馬提訊時本欲將金約指四枚發還鳳祥銀樓而英繙譯官迪君堅持不允且請罰鍰司馬無奈判令約指充公僅將所質洋銀一千元給領蓋以西探吊贓之際誤認鳳祥爲押店故疑其有意收贓也迨午後鳳祥主人復邀齊同業各人在公所互議各金鋪主亦聞聲而至僉以爲滬上金錢日盛有人持以兌換安能辨其是否竊來而金鋪所接抛盤凡依期交與洋行者金錢亦復不少若皆因此受罰則天荊地棘日後將何以經營爰籌出公積銀由銀樓與金鋪各認其半另延哈華托律師某君經理某事擬請中西官訂明畫一章程翌日更與各銀行主人及中西執事就麥加利銀行當衆歴陳巔末大旨謂華人當訴請道憲裁奪西人則禀求領事主持務使以後收兌金錢不致多所周折云 
[定期舉襄]  
　　出使比國大臣楊誠之星使之封翁謝世後定於本月十七日舉襄暫厝鐵路火車站延緖山莊以待星使回華扶歸原籍湖州安葬又聞星使之叔字超然者享壽七十有六亦於十四日申刻在滬疾終 
[輪船失火]  
　　前晚下海浦所泊某輪船火艙内不知因何失火幸卽竭力施救未釀巨火當火熾時某號印捕見之回報捕房捕頭令前往查明有無匪人種火情事 
[上海縣署瑣案]  
　　錢會山控丁蘭生糾衆攫物隨有丁沈氏者控錢搶孀偪醮等情前晚縣主汪瑤庭大令升堂研訊錢供小的向業耕田妻子已故祗有一女上月十四日沈萬祥來家云伊姪女丁沈氏孤獨無依勸小的娶爲繼室小的允之至十八日卽由氏之夫弟丁微生送來當時小的付去洋銀三十元因欲索找故未成親令氏與女兒同臥至本月初六日蘭生忽糾衆前來將氏劫去並乘間攫去衣箱一口内有衣服十餘件洋銀十餘元叩求訊究丁沈氏供丈夫丁永祥於去年七月某日浙世小婦人矢志守節上月十八日歸寗母家行經錢之門外被劫入内閉諸空室雇人看守定於本月初六日成親小婦人乘隙逃回錢遂揑情朦控錢阿東禀稱小的輪充地保沈將姪女醮與小的叔父會山時曾邀小的到塲收取身價小的因催糧未暇不知細情微生供嫂嫂沈氏於上月十八日歸寗被錢劫入家中逼勒成親至本月初六日逃回小的並未與沈同去收取身價胞弟蘭生亦無攫物之事大令飭將微生交人保出候提沈及蘭生并錢家鄰佑到案質訊○前有楊樹浦民人高梅郎者被人戳斃後屍父高明山指定高海林高炳千謀斃大令拘獲兩高歴訊不認因飭收押所中兹者明山訴稱小的查明實係姪兒高海林挾有宿嫌糾同豆腐工人將兒子謀害務乞伸寃前晚大令升堂復訊海林供小的在新閘某豆腐店爲夥每年回家一二次並未將堂兄謀斃前者伯父造屋佔及小的之地父親與伊爭閙以故伯父懷疑指控大令喝令鞭背六十下依然極口呼寃炳千供小的與海林同胞兄弟日在某紡紗廠做工雖每晚回家罕與梅郎會晤並無仇隙實不知梅郎被何人所害大令飭均還押○前日翁阿大扭朱佐才到縣大令升堂研訊翁供小的廣東潮州府屬潮陽縣人在城内開永泰烟館昨日妻子病故雇木匠某甲扛屍棺朱藉口供役强詐洋銀十元是以扭案求究朱供小的充當蔓笠橋一帶籮間夫頭遇有官塲公事須雇人當差是以十五十九兩鋪居民婚喪等事如叧雇工人執役應貼償小的洋銀二三角昨日翁倩木匠舁枢當晚小的前往索取以致被誣大令申斥一番著以後不准向人需索 
[馬路工程局紀事]  
　　陶子康控其夥陶菊屏私取乾元莊票來滬兌取洋銀九十元襄讞委員黃衡堂二尹研訊之下諭查明復訊昨日帶案推鞫子康堅稱被竊鞠屏一味逞刁二尹遂移送上海縣署請縣主汪瑤庭大令訊斷○日前山東某邑人趙長和扭殷阿蘇至工程局黃二尹研訊之下趙供小的前向殷購取膠州黃芽菜一百棵言定洋銀四元當付三元尙欠一元約於某日付還嗣因菜均壤爛不堪出售向之理論致遭扭毆殷供趙圖賴菜價洋銀一元叩求公斷二尹飭退去聽候查明復訊 
[再續西儒演義]  
　　八曰學校之異同中國學校尙古文而不尙實事用非所學學非所用德國學校重窮理而更重專門文兼武藝武兼文才近來中國國家詔立大小學堂冀得眞才而收實效乃京師大學堂開辦未久物議沸騰此外各學堂多有相率罷學者或曰總辦不善任用私人或曰學生自由集衆挾制種種弊端不一而足德國學校則不然德京有一極大學堂學生六千餘人皆壯年可造由中學考取文憑者叧有著名大學堂二十六處學生千百人不等教習頗具才學教法亦極周詳此中德學校之異也九曰商務之異同中國向以商人爲四民之末不徒無激勵之道甚且奪其利源阻其利益德國則視商人爲富國之基不特有獎勸之文且助欵維持招股輔益卽如二十年前滬上之德商寥寥也今則某公司曰德商某洋行亦曰德商卽推之於長江各埠亦無不有德商甚至英商據有之利益漸入德商之手此中德商務之異也十曰民權之異同從來民主之國其民權必大如美國是也君主之國其民權必小如中德兩國皆是也蓋二者不能並立焉中國之民不能干預國事德國亦然中國之民有謗朝廷毁官長者以叛亂論律有明條德國亦然此中德民權之同也由此觀之中國之軍務之學校之商務皆不及德國奈之何而不奮勇更張哉蓋軍務者所以强兵也軍務不興國威焉振學校者所以培才也學校不興國祚焉長商務者所以富國也商務不興國力焉强奈之何而不奮勇更張以取法於德國哉考中國軍務之弊在私而不公安而不勞學校之弊在膚而不切驕而不馴商務之弊在抑而不揚散而不聯中國不變則已變而不駸馶焉用心力於此三者恐未有濟也諸君子休以吾言爲河漢也可 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日高昌廟巡防局員馬午橋叅軍行至江南機器製造局前見無賴王阿二設攤糾賭因卽　男拘案答責三百板以儆○日前大南門外粥廠委員姚殿卿明　函送惡丐顧阿順至二十三七鋪巡防局函開伊事誘虹口某店學徒在廠食宿等情局員姚谷蓀二尹訊明判責二百板鎖禁廠前昨日明府覆送請高文軒二尹訊釋 
[英美租界晚堂案]  
　　江北人王幹亭控唐鳳成欠銀圖賴等情前晚讞員張柄樞司馬升堂研訊王訴稱光緒二十六年唐浼吳某介紹先後借去洋銀一百二十四元立有筆據旋於上年冬逃回江北後小的之母于氏往索除已收若干外尙欠洋銀七十元叩求追繳唐供小的欠王之欵已陸續還淸立有收　據呈請察核司馬披閱之下問爾究欠洋銀若干從實供來否則立子比責唐稱小的實欠五十元係王重利盤剝所致司馬飭將借本付還不追利息各取具遵斷結備查正欲退堂唐女大姑忽投案呼寃司馬謂之曰爾係閨女何得至此胡閙申斥一番逐之使去 
[英美租界公堂瑣案]  
　　包探竇如海王長桂解繆清芳張芝榮到案禀稱前者蕭漢全家起火時被人攫去皮箱一口内儲衣服二十餘件後蕭查知此事實由繆串同張胡劉等人所爲事後携至浦東避匿因卽前往尋獲將劉胡就近指交新充華包探蔣春堂收管及小的等聞報往拘劉胡已被蔣釋去隨在蔣處搜得皮坎肩等原贓今已拘獲繆張送案請究蕭投案訴稱繆係小的之夥不應生此狡謀請爲追繳襄讞委員魏蒓塢大令商之英總領事署迪繙譯官著將繆張發回捕房押候補拘餘黨質訊核辦○包探顧阿六解王小琴到案禀稱伊誘令某洋人作無恥之事適爲六十七號巡街捕所見扭交小的解案請究大令判責五百板押捕房一年期滿遞解回籍○包探沈阿岳解張阿壽王秀貞到案禀稱秀貞被張誘入某號屋内姦宿其母王張氏報由小的拘獲送請究懲張供小的已聘定秀貞爲室屢欲央媒迎娶岳母不從不得已而出此下策叩求恩典大令判責四百板秀貞責手心三百下○包探張全林解張阿梅到案禀稱伊開設協記牛奶　前日顧唐氏往索所欠牛價被伊兇毆報由捕頭派小的傳案請究氏投案訴稱小婦人被張欠牛價洋銀一百零三元往索無著反敢兇毆求恩追究張供小的已將牛價歸還並未毆擊大令判罰洋銀十元給氏爲養傷費欠欵著氏補禀候追○包探李星福解巨竊王介堂等八犯到案禀稱伊等先後行竊某省學憲及直隷督憲差弁所携衣服報經小的拘獲並起出陳阿根所失各贓解奉訊供押候懲辦今捕頭又派小的解請發落尙有各贓據稱竊自川沙境内大令著一併還押聽候函致川沙廳查明核奪○包探金立生解劉明中到案禀稱伊向利亨及陸桂春等號騙取對時表六枚報由小的拘獲吊到原贓送請究辦大令判責三百板枷號一月送押西獄半年期滿遞向湖北原籍○包探沈阿炳解積賊王益生到案禀稱伊先後行竊王阿壽等八家衣物報由小的拘獲吊到原贓送請究辦大令判責四百板送押西獄半年期滿遞回原籍 
[法租界捕房瑣案]  
　　三洋涇橋留芳閣照相館主婦汪氏虧欠房租洋銀一百三十餘元被收租人王某控諸公堂讞員孫建臣大令提氏訊供押候交人保出理楚迄今日久無人具保昨日王投案求追大令提案復訊氏供稱小婦人所有生財及裝修約値洋銀三百元今擬盤頂與人料理各欠但只有人肯出洋銀二百元小婦人以受虧太甚故未成交叩求明察大令飭包探帶出勸令得主酌加房主亦酌减租値以便從速了結○某西人家細崽邱阿毛前因竊取約値洋銀二百餘元之物件被西人扭送捕房解經大令訊不承認押候比追昨日命提復訊邱仍不吐實太令著重責二百板押候再比○偷兒陳阿四王阿四經包探解請大令訊供著將陳責三百板王責五百板監禁攺過所兩個月期滿開釋流氓張阿大狙伏護城河畔攫取某甲所戴之帽及某氏婦頭上銀簪耳上銀珥經包探拘獲解請大令訊供飭枷號十天發犯事地方示衆期滿責　 
[美租界捕房紀事]  
　　昨晨某西婦投捕房訴稱乘姚阿二所曳三千六百六十五號東洋車至英界某處中途被姚將所携竹籃等物藏匿無蹤請爲查辦捕頭令某號華捕將姚拘獲押候解送公堂禀請讞員張柄樞司馬訊辦○昨晨小竊趙阿火混入下海廟左近鄉民某姓家竊取衣物携之而出適爲某號巡街埔所見連贓帶入捕房捕頭令押候解送公堂禀請懲辦 
[蘇垣官報]  
　　十二月初四日候補道胡念修辭　赴甯如府陸桂星禀知由鄂省公幹回直隷州姚炳熊禀知赴甯見制憲通判黃文鍋由金陵銅元局回揟分江蘇試用通判兼襲騎都尉徐聞藩直隸人由京引見來省禀到縣丞邵鳳年禀銷催提嘉定縣漕項差從九陳盛鈞禀謝飭知秋審解犯案丙蒙記大功一次指分江蘇試用巡檢尤芳浙江人禀知奉撫憲騐看到省初五日知府楊書雯禀知奉撫憲飭知准外部咨復准留原省花翎三品銜特授浙江處州府同知李金堂直隸人由滬來卽辭知縣錢國選禀　交缷署靑浦縣任事回鍾蓀周慶賢均禀知奉撫憲覆考甄别布庫大使謝鈞由上海浦東保甲總巡差次專丁來省禀知拿獲著名流氓蒙蘇松太道給子記大功一次按司獄員炳文禀銷解首級赴太湖廳回並謝飭知本年秋審解犯案内蒙給勞績班委署一次縣丞金以明禀謝飭知部覆核准註册　初六日前江西撫憲德馨由滬來知府孫葆桂禀謝海運滬局總辦差知縣管彬禀謝奉委海運京沽局差初七日知府湯在衡禀謝奉委海運京沽局總辦差松管糧劉興基知縣沈翊淸馬枚黃勷張炳蔚余寳善周卽　直州判黃元吉縣丞褚廷枚巡檢張家溙州吏目林毓蕃均禀謝奉委海運京沽局差知縣楊宵善由京來倉憲札委催運借漕差並謝奉委海運京沽局差華德森禀謝奉委海運滬局差藩宜經由盛澤釐局來道庫大使鄭烜禀知起服回省從九朱世叙禀謝奉委海運滬局差卽辭初八日前江西撫憲德馨辭行候補道莫繼孫由寗來劉麟瑞通知給咨赴引金壇縣鄭專丁來省禀知山漕項山西賑捐案内獎給四品升銜同知鄧文堉由吳淞江釐局來通判唐　勛知縣楊尙揩馮蔭樹宋乃　陳彭瑞縣丞章作楫巡檢簡紹猷從九胡鳳藻府照磨泎自立典史張詒均禀謝奉委海運京沽局差知縣李廷琳禀銷華婁靑金　查保甲差並謝奉委　審局卽到差李樂善禀銷　河釐局差並謝飭知二年期滿比較有盈蒙記功一次楊浦陸清臣直州判丁樹曾典史殷敏均禀謝奉委海運滬局差縣丞包希喆禀謝奉委接辦薱門旱關差巡檢陸葵禀謝奉委上海縣保甲差指分江蘇試用府經歴金鼎江西人巡檢周以藩浙江人均由京領照來省禀到雲騎尉世職章蘭謝奉委婁門路武巡卽到差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年十一月三十日京報全錄]  
　　宫門抄諭旨均已錄前○江蘇巡撫恩奏請鐲江蘇等屬州縣蘆課錢糧銀數摺○山海關副都統倭奏爲官兵俸餉大軍援案籲恩仍照舊章發放摺○政務處奏爲覆陳請修政治專書摺○辦理政務大臣貽奏爲辦理豐甯兩廳押荒請飭部預頒空白　照片頭品頂戴江蘇巡撫奴才恩壽跪奏爲請鐲江寗等屬州縣光緖二十七年壓徴二十六年分蘆課錢糧　欠支銷各　　　　　攺題爲奏恭摺仰祈聖鑒事竊據兼署江寗布政使江安糧洦胡延詳稱江寗等屬蘆課錢糧例應壓年徵收業經按届造册　　奏銷至光緖二十六年壓徴二十五年分止在案今届二十七年壓徴二十六年分蘆課錢糧覈計江寗府屬之上元江寗句容江　六　　　　縣淮安府屬之阜寗安東二縣中正塲揚州府屬之江都儀徴二縣通州併所屬之泰興如皇等三州縣曁海州海門廳等處共應　蘆課　銀　十萬一千八百　兩零耗羡銀一萬二百二十九兩零今據各屬徴完正銀五萬四千四百一十三兩零全數動撥江寗織造辛丑年大　　　　津貼　奉辦縀綢料工曁運河隄工經費督標等營世俸江寗八旗練兵加餉等項之用又已完耗羡銀五千四百六兩零内存俟造人光緖二十七年耗羡加新收報部銀三千一百六兩零造入二十八年耗羡册新收報部銀二千二百九十九兩零統計未完正銀四萬八千三百八十七兩零耗羡銀四千八百二十二兩零内除上元江寗句容江浦六合阜寗安東江都議徴通州如皇泰興海門等十三州縣廳災緩正銀三萬三千四百三十六兩零耗羡銀三千三百二十七兩零又除江都縣成災應蠲正銀七千二百二十二兩零耗羡銀七百二十二兩零又除六合江都　州泰興四州縣坍江　緩候豁正銀五千六百九十二兩零耗羡銀五百六十九兩零實未完熟田正銀三千三十六兩零耗羡銀二百三兩零查明等催徴各官職名開造分　淸册詳請具奏前來奴才復核無異除抄奏同送到清册咨移户部科核辦外理合恭摺具奏伏乞皇太后皇上聖鑒敕查核施行謹奏奉硃批户部知道欽此 
　淸門侍衛山海關副都統奴才倭恒額跪奏爲山海關兼轄各處官兵差防繁要俸餉太單援案籲懇天恩俯准仍照减成舊章發放以資養贍而恤兵艱恭摺具陳仰祈聖鑒事竊奴才所屬山海關駐防兵丁除關外尙有兼轄四處迤北則喜峯口冷口羅交峪三處均係邊關要隘中則永平府係赴京最要衝途該四處共設有甲兵五百五十名舊制永平府每兵月支餉銀三兩其餘三處每兵皆月支銀二兩自咸豐年間軍興以來庫欵支絀官俸减爲六成兵餉均减爲七成　季各該道詳由藩庫具領轉發歴經遵辦在案迨至二十六年畿輔一帶猝遭變亂餉需無措經前直隷督臣李鴻章奏明自二十六年秋至二十七年夏四季俸餉凡由藩庫支領者一律停發以後均按照减成實數核發一半等因前已飭令各該處一體遵行奴才竊思庚子夏秋間拳匪變亂初起京東各屬潰兵土匪每欲勾結邊外馬賊以滋延蔓自喜峯口至羅交峪長邊隘口到處騷然永平府適當其衝羽檄紛馳更急如星火幸該處官兵等不辭勞苦協力同心卒至地方得獲安全要羡均無貽悞在該兵丁等勉力從公本屬責無旁貸而奴才權衡時勢萬不敢膜視兵艱因察該四處駐防官兵歴蒙國家豢養之恩惟有仰食俸餉盡力差防此外别無謀生之路自咸豐初年俸餉核减以來核計每兵每月所支三成半實銀除辦差外所得無幾當此物貴銀賤之際餬口實屬不敷况時値隆冬無計禦寒情景尤爲可憫正擬具摺間適接閱邸鈔得悉密雲副都統于珊因該處户衆餉單奏請仍按减成舊章發放等情旋奉上諭著照所請欽此足徴我皇太后皇上軫念兵艱無微不到之至意凡屬旂僕莫不同聲感頒皇恩奴才詳閱該副都統所奏官兵俸餉前後核减章程及現時困苦情形與山海關分方各處大致相等該俸餉旣蒙恩允准復舊山海關事同一律自應援案奏請以免向隅爲此叩懇聖慈俯念喜峯口等四處官兵差防繁要俸餉太單恩准仿照密雲此次所奏章程將應支俸餉米折等項自於光緖二十八年冬季起免其减半仍按减成舊章正季發放以資養贍而免飢寒如蒙兪允俟命下之日奴才卽恭錄咨行直隸總督臣轉飭藩司遵辦所有援案籲懇俸餉復舊綠由理合恭摺具陳伏乞皇太后皇上聖鑒訓示遵行謹奏奉硃批著照所請該部知道片二件併發欽此 
政務處奏爲遵旨議覆事八月初九日准軍機處片交四州學政吳郁生奏請修政治專書以裨實學一摺奉旨政務處議奏欽此並將原摺抄交前來查原奏内稱經世之學不通今則無用尤應知近日通行之事例會典則例不過撮其綱要至其事之本末京外各衙門案牘薈萃加詳至關局稅釐之則交涉通商之務皆先時所無培才之要學者宜爲政治之實學朝廷宜修政治之專書請由各衙門分類編輯如交涉通商修之外務部錢法丁漕鹽茶釐稅修之户部軍政河渠修之兵部工部各衙門設修書處一所選派編輯限一二年修成刊頒各省官司用以課吏學堂用以課士雖遐陬僻壤得覩完書各等語竊維讀書原期致用識古尤貴知今承學之士欲練習舊章則官書具存足資蒐討若欲通曉近事誠如該學政所奏各衙門之案牘加詳但皆儲之官中外間無從涉覽亟應隨時刊布俾學者得所研求惟設館修書每稽時日且意見去取易致紛歧卽使待至一二年成書百數十卷简帙旣重傳布亦難僻壤寒儒仍未心盡能購備臣等以爲欲求一简易辦法實莫如廣刻邸鈔從前如故大學士陳宏謀曾國藩等均以點讀邸鈔爲程課近來報房所錄太抵各省例摺而於在京各衙門摺件僅千百之十一實屬無所取裁外務部爲洋務總匯之區六部爲天下政事根本庚子定亂以後朝廷勵精圖治迭經飭諭中外删訂舊例舉行新政所有各該部議覆摺件及各省辦事各章程時愈近則事愈詳益有俾於實用政務處前次奏准採取中外案牘選輯政要一書奉旨後久經通行迄今各處鈔到者寥寥無幾一時尙難編輯嗣後凡有内外各衙門奏定各摺仵擬由軍機處鈔送政務處由臣等督飭章京各員逐件檢閱但非事關愼密卽發交報房一體刊行日出一編月成一册傳觀旣速最易流通則現行政要外間汮可周知於教練吏才開通民智至爲便捷再以前各案牘亦擬就近截至兩年以内一併由軍機處鈔送選刊以示限制如此變通辦理與該學政原奏意在朝廷政令俾衆咸知正和脗合較之臣等前次奏請編輯政要尤爲简而易行是否有當理合繕摺具陳伏乞皇太后皇上聖鑒訓示謹奏 
貽榖片再豐鎭甯遠兩廳辦理押荒成案曾於光緖八年間經升任山西撫臣張之洞奏請查照直隷章程由部頒發空白執照奉旨允准旋於十一年奏結案内請領部照一萬四千張又於二十五年十月續請部照三千張在案此次奴才辦理察哈爾右翼墾務淸理舊墾招認新墾開放地畝較多疉經出示催令民户照音依限呈繳押荒飭由豐寗墾務局員隨時塡給部照兹據該局員等稱舊存部照截至本年九月底止尙存二千四百餘張現在丈過各地應交押荒銀兩據該民户等际續交納以後更當踴躍現存部照必不敷用請援案查明由部頒發空白部無等情前來奴才查現辦豐寗墾務暢行開放本與從前擇要酌辦定有限制者不同應收押荒不啻倍蓰交經奴才奏請革除地商户總名目各地户應領部照必須按名塡給用數自多於前若俟用竣後再行請領轉恐躭延時日致誤事機該局員所禀核與成案　符稱應請旨飭部頒發空白執照一萬五千張到墾以便轉發塡用除咨部查照外理合附片具陳伏乞聖鑒謹奏奉硃批户部知道欽此 
 
