# 1901 - 136 - 4910091

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日浙推廣茲者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲　也 
[捕收丁口稅宜定畫一章程說]  
　　漢書貢禹傳武帝重賦於民民產子三歲則出口錢民重困至於生子　殺是知丁口稅之興實始於漢蓋因其時武帝好大喜功屢用兵於四夷　至國庫空虛　用　乏於是言利之臣紛然競進爲此權宜之計以補救於一時自是以後或廢或興迄無定制邇者朝廷以和局將成應償各國之欵議定銀四百五十兆兩分四十五年淸償合本利計之共需銀九百兆兩似此巨欵籌措良難於是電達各省督撫轉飭司道各員悉心籌畫如有理財要策務各直抒所見以備採擇施行各省建議者雖意見微有不同然於抽收丁口稅一事則不謀而合者已有數省惟其中抽收之章程彼此又復不一就本報前後所紀者言之有謂每年每人捐錢三十文者有謂每人捐銀一兩只捐一次後不爲例者有謂每年每人捐銀一錢者有謂各省人民除去婦女老幼貧窮外每人歲微錢二百文者亦有謂科則宜分九等至多每人捐銀四兩餘則以次遞降者議論紛紜莫衷一是而要之注意於此項捐欵者　已彼此皆同愚謂國家旣於民間微取丁銀茲又重抽丁稅揆其情事未免類於繁苛然朝廷當此變故迭乘帑藏萬分支絀苟舍此術別無良謀吾民踐土食毛須諒朝廷不得已之苦衷踴躍輸將藉圖報稱所難者民間貧富旣大相懸殊貴賤又叅差不一苟非　辦之始議定章程非特迹類偏枯兼恐相率推諉故愚謂欲辦此事必有整齊畫一之規模始免紛紜雜出之流弊今試爲之懸擬章程一曰統捐統捐之法宜由縣官會計合縣人數無論貧富貴賤每人捐錢二十文每家以五六人計之不過輸錢一百餘文雖負販貧民諒亦可勉强從事而合計通國所入爲數亦殊不貲一曰報効捐報効捐之途有二曰貴曰富貴以仕宦科第爲差等如每縣有生員若干名宜令每名捐洋銀一元由學師收齊彚解推之貢生舉人進士翰林其位愈顯其捐愈多至於內外官員旣已策名仕版尤宜視其職分按等捐輸如是則仕宦科第中人無所用其推諉矣富以田產店業爲差等某姓有租田若干畝某姓有店鋪若干處先時可按籍而稽固不能有所掩飾考索旣明然後頒示定章如有田一百畝者捐洋銀五元設鋪一處者亦捐洋銀五元其田之畝數多店之貲本富者按等增加務使　折條分不稍紊亂如是則席豐履厚之人亦無所用其推諉矣一曰罰捐凡僧道女尼優伶娼妓其爲業最賤其獲貲最豐宜令每人從重䅌輸至少以十元爲率旣已稍資挹注且可藉警惰遊是亦周禮民無常業者罰之使出夫布之意也揆其大要約此數端至於詳細節目宜屆時審定總使輸貲者不致稍有偏枯亦不致稍有卸諉俾可集成巨欵以濟要需或曰統捐之法行旣已無人不在納捐之例矣而又有功名者須捐有田產者須捐得毋近於重疉煩苛乎不知負販小民衣食均仰給於人尙須捐錢二十文設身而爲生員較之負販小民謀食當亦稍易再捐一元似亦非過倘旣爲生員而又有田百畝則所入益豐另捐五元安得謂爲過當若生員而有田百畝且又多錢善賈設肆通衢則家號素封卽多捐五元亦豈有損于毫末至其餘各等均可類推總之此法之行頭緒雖甚紛繁然偏枯與推諉之弊均可無慮苟得精於理賭者行之亦未始不足爲暫顧目前之良法僕閒居無俚聊爲借箸代籌袞袞諸公其亦反覆此說而爲之採及芻蕘乎 
[本館接奉電音]  
　　昨日午後三點鐘越五十分時西安行在飛電傳來懿旨一道敬謹　登○四月初二日行在內閣抄奉慈禧端佑康頤昭豫莊誠壽恭欽獻崇熙皇太后懿旨京師自上年兵燹後官民均形困苦經令戶部先後兩次籌給津貼銀兩以資接濟現在爲日已久窘急情形益深軫念所有在京王公百官加恩著按照季俸賞給五成實銀旗綠各營兵丁加恩著賞給一月錢糧其候補無俸官員實在當差得力者著一體加恩由留京王大臣會同戶部查明分別酌給以上所需銀兩即著戶部照撥並飭各省關道迅速解京用示惠愛臣工體恤兵艱之至意欽此 
[行在宮門抄]  
　　二月二十五日召見軍機二十六日召見軍機二十七日召見軍機二十八日召見軍機二十九日召見軍機三十日召見軍機三月初一日端方奏得雨四寸有餘召見軍機初二日陸襄鉞謝授浙江督糧道恩召見軍機及陸襄鉞初三日召見軍機初四日端方奏得雨三寸有餘湖南學政柯劭忞謝恩召見軍機 
[議和要電]  
　　西字報云昨晚八下鐘時得京師來電內關目下慶李兩全權大臣以和約中第二第十兩欵勢難俯允尙在與各使設法磋磨至華兵進駐直隸境內章程各使已經允許惟言和約若一日不定則聨軍卽一日不能撤回 
[移蹕述聞]  
　　漢口訪事人云頃晤西安友人言及皇上於二月初六日奉皇太后遷駐行宮規模極爲宏麗謹按行宮在得勝橋左近係唐代所建 
[賃船運兵]  
　　廣州安雅書局世說編云直省大局現已漸臻安謐各國聨軍行將返旆英商忌連佳路輪船方在香港船塢興修卽由英官賃往大沽載印度兵回加刺吉打埠得記利士洋行海澄輪船亦受政府之賃入塢修改幷增設電燈俾駛往北方載印度兵遄返並聞英廷另賃庵打輪船載濵哥路兵返國已於上月二十七日行抵香港隨即入塢興修以備應用此外更有輪船名間寗者於上月二十五日由外洋駛抵香港旋卽轉運軍需北上藉以供給留戍之兵 
[圖攘鹽利]  
　　西字報云西人在京師設立福公司原議開辦路工礦務乃近聞中國鹽政亦擬歸公司中人經理刻己派人分往各處鹽塲訪察利弊矣 
[英練華兵]  
　　廣州安雅書局世說編云英國在亞東招募華兵防戍威海等處今者特遣數武弁東來勤加訓練其薪水每月由英金一百五十磅至二百磅將來如能諳習華語則另加二十磅 
 
 

Page 2

 
 
[韓廷貸欵]  
　　日本報云高麗政府擬向法國貸欵以便採掘煤礦製造金銀貨幣設立銀行其事歸李容翊一人經理定以二十五年爲期每年利息六釐大約日後當從海關稅項中撥還 
[陣亡蒙賞]  
　　廣州安雅書局世說編云去秋粵省惠州各邑土匪之亂在事出力各員弁均經大憲奏保升階惟陣亡及受傷勇丁尙未議䘏茲者善後總局憲已將陸路提督鄧軍門所報晏崢嶸等若干名照章給發䘏銀以示體恤嗟乎土花剝蝕如　温序之　碧草迷離慘染　宏之血死者長已矣生者將何依得此厚惠之加庶可慰忠魂於地下乎 
[奏報湖南攺設洋務局片]  
　　兪廉三片再湖南省於光緒二十五年三月內設立農工商務局委鹽法長寶道及候補道蔡乃煌經理奏明在案維時交涉事件尙屬無多卽由該局會同藩臬兩司隨時商辦近來中外交涉諸務日見增繁傳教游歴洋人絡繹道路查江浙閩粵各省均有洋務局湖南亟應仿照設立以專責成而期周妥惟現在經費支絀局欵未便議增臣與在省司道詳細籌商擬就原設農工商務局攺名洋務局檄委藩臬兩司及前辦農工商務道員蔡乃煌爲總辦另派熟習條約數員隨同辦理其農工商務卽併歸該局兼辦藉資節省一切應行文移由臣刊給湖南洋務總局兼辦農工商務木質關防俾昭信守該局本在臣署箭道東偏茲旣改爲洋務局所有應與本地紳耆及外來洋人商議之事業於省城內租賃民房略加修葺以爲辦公之所除咨明總理各國事務衙門查照外所有現將農工商務局改爲洋務局綠由謹會同湖廣總督臣張之洞附片具陳伏乞聖鑒謹奏光緒二十七年二月十九日奉硃批該衙門知道欽此 
[購查炸藥]  
　　鎭江訪事人云月之初一日地方官接奉兩江總督兼南洋通商大臣劉峴帥發來告示立即張貼通衢其文曰爲出示曉諭事照得本部堂前因訪聞不法匪徒有私購炸藥運入長江各埠情事業經通飭一體查拿在案應再懸立重賞嚴拿懲辦以杜亂萌合行曉諭爲此示仰軍民人等一體知悉如有匪徒私運炸藥情事能賊犯並獲者賞洋銀二三百元或四五百元當以所獲賊犯多寡輕重爲斷並各予奬叙以示鼓勵其各凛遵毋違特示 
[商辦海運]  
　　金陵訪事友人云南省漕米向分海運河運兩途海運歸江蘇糧道辦理河運歸江安糧道辦理歴久相沿遵行弗替本年應解光緒二十六年漕米由兩江總督劉峴莊制軍與漕運總督張制軍體察情形均以河運諸多不便會銜奏請一律攺歸海運奉旨兪允江安糧道效述堂觀察聞之除將帮運催䟎諸員吊銷委札並飭　承攬各役諭單外復於上月二十四日乘舟赴蘇垣以便與江蘇糧道羅少耕觀察籌商一切 
[慮囚大典]  
　　安慶采訪友人云安徽巡撫王芍棠中丞示期三月下旬某日舉行秋審大典先期由臬憲聯星樵廉訪飭知各屬將應入秋審人犯解赴省垣旋由府尊方太守派定執事各員屆期敬謹將事計卽用縣鄧大令士芬候補縣王大令懋清點名候補縣丞陳二尹蘭增二尹齡巡察小南門街道徐二尹作楨巡察東門街道孫叅軍毓嵩江叅軍祖湘趙少牧濟威李少尹纘武余少尹家璠顧少尹民喦唐少尹韶張巡察西門街道此外尙有龔少尉思沂唐少尉洼顧少尉文炳未知所派何差 
[振興蠶學]  
　　徐家匯匯報云杭州西湖之畔有蠶學館焉爲前任杭府林迪臣太守所設事經三載成效昭彰旋將卒業諸生派充各屬蠶學教習各屬以未奉大府明文爲詞互相推諉致諸生怏怏而歸幸繼起者持之甚力不致有負初心今秀水縣已設蠶學館一所凡養蠶者持種前往館中人必爲之察騐優劣如欲延請教習至其家指示亦不取分文茲將育蠶　程略具於下一凡造蠶種須一蛾爲一區用顯微鏡考騐有病與否病卽割去所存者須精良無病之種一蠶種至冬期宜以潔凈冷水浸浴一次以除溺毒並使加受寒氣一中國向無專藏蠶種之器然藏種之得法與否於收成關係甚大宜極留意大旨要使種子自十二月初至來歲二月底所受之暖氣不得過寒暑表四十五度爲最妙若暖則生長不順必致受害不少且種當藏於空板箱內每張種紙約離三四分擇冷而乾燥之地置之庶免損失一養蠶屆期蠶室及器具須用石灰水洗滌以防傳染或先緊閉窓戶將門縫用紙裱密以硫黃和火硝薰之然後凈洗更佳一舊法催種出蟻祗以暖襖包裹或竟抱於胸前然人身上之暖九十五六度且裹急在內不通空氣每有不出之惠今改用一簡便火薰之法爲妥其法於先收蟻期十三四　或二　天作一木架紙糊作長方匣將種紙納入外掛寒暑表懸於眠牀之左側上層其右側下層安置火爐爐內滿盛熱火上覆草灰使暖氣徐徐上升而密閉牀帳以保存之如是者約經十三四日夜而蟻出矣但其間暖氣須漸次加上不可急遽方得其生長順序如遇天氣晴暖卽停爐火總以勿使寒暖驟變爲最要而在後七天中尤宜留意蓋此時卵內胚子將變成一遇冷氣卽阻其發生而變成虛弱矣其出蟻之先一日須用紙包裹蠶紙以防蟻蠶散逸一收蠶之後如遇天氣寒冷當用火煖之以寒暑表自六十八度起至七十五度爲止平均得七十三度最爲適宜一蠶房內空氣之乾濕於蠶體生長上關係甚大約以温濕表上濕差温五度爲最適宜一蠶房窻戶雖宜關閉緊密然亦時須開放以通空氣否則空氣沈悶蠶必受害惟大風及潮濕天仍以不開爲是一礱糠最能收濕蠶匾內宜用篩凈礱糠墊底以期乾燥一放葉宜薄而勤切不可貪懶厚布大約一天蠶小時九次二眠後八次三眠後七次四眠後五六次一蠶匾內蠶沙桑梗須勤除去不宜堆積過厚除法可於前一次給桑時勻　礱糠以堆沒蠶體爲度俾蠶與隔絶以便除時簡易一蠶匾內放蠶宜疏不宜過密否則蠶身擠軋易致眠起不齊 
[升署浙藩]  
　　杭州訪事人來函云浙江藩司榮伯衡方伯銓欽奉諭旨開缺後撫憲余晉　中丞擬卽遴員代理乃本月初一日接奉西安行在電傳上諭浙江布政使缺著新授江蘇按察使誠勳署理等因欽此中丞以廉訪交卸寗紹台道篆後業已禀辭赴蘇因卽傳電飭知著迅速來杭受篆 
[遠迎瀛]  
　　廣州訪事人云兩廣總督陶芷芳制軍蒞任以來已及數月茲者瀛眷由浙江秀水縣珂里乘舟赴上海附招商局廣利輪船來粵日內當可抵省制軍已派伏波輪船往香港遠迎矣 
[潼道履新]  
　　漢口訪事人云有友自西安來此述及簡授潼關道譚心耘觀察啓瑞已於三月初二日由行在陛辭起行大約日內已榮履新任矣 
[黃堂受篆]  
　　鎭江訪事友人致書本館云新署鎭江府知府兼辦鎭江下游釐捐總局事宜許東畬太守小駐南　學會擇吉四月初二日接篆是日午刻府署差役咸往伺候丹徒縣莫嶼香大令及保甲各員均衣冠叩賀迨辭出太守卽命駕詣道轅謁見長久山觀察禀知接篆任事 
[防護教堂]  
　　鎭江訪事人云常鎭通海兵備道長久山觀察以邇來時事多艱深恐羣不逞之徒乘間滋擾爰特札飭所屬各官及各營員弁不辭勞瘁晝夜梭巡幷添派長勝團兵若干名分駐城廂各處教堂前妥爲保護亦未雨綢繆之意也 
[旗兵恣橫]  
　　鎭江訪事人云京口旗兵趙某與同營柳某素有嫌隙三月下旬某日忽掣手槍向柳轟擊彈中太陽穴腦漿迸流仆地而斃家屬聞之急奔赴某佐領處鳴寃佐領令趙出洋銀若干元從豐棺殮其事遂得寢息噫殺人償命律有明條似此任意彌縫死者有知當必含寃於地下矣 
 
 

Page 3

 
 
[示禁惡俗]  
　　松江訪事人云每歲三月二十六二十八兩日郡人士必迎賽東嶽劉郡王施相楊侯痘神温天君勝會少年選事者輙喜跨馬持纛隨會游行另有愚民用針剌臂以綵繩懸香爐或銅鉦美其名曰報娘恩實則傷損髪膚不孝莫大乎是本屇婁縣主屈吉士大令先期示禁略謂陜境旱荒赤地千里與其賽會糜有用之財不如捐　造無窮之福况　　天子蒙塵在外凡有血氣皆知非行樂之時馳馬臂香尤屬陋習爲特先期諭禁如必循例舉行祗准用尋常鑼傘勿得踵事增華云云是亦整齊民俗之要務也 
[茶巿述聞]  
　　漢口訪事人云近目祁門寗州等茶連批到漢兩湖紅茶亦已運到若干湖南安化茶價値稍貴餘各平平湖北茶每擔約値銀二十兩左右西商多所藉口格外吹求所冀梁浮賈人極力爲之整頓也 
[示煉樟腦]  
　　宜昌訪事人云宜屬向多樟樹居民不知煎煉之法故所用樟腦皆購自別處近因官中製造無烟火藥需用甚繁地方官特出示教民煎煉略謂如得樟樹枝葉百斤依法煎煉可得樟腦一斤不知民間果能悉心學習否也 
[航海失事]  
　　寗波訪事人云三月二十一日午前定海某航船駛至鎭海虎蹲山相近艙中諸客歸心如箭相約步登艙面眺望家山舟子把舵不牢以致船忽傾欹所載六十餘人共遭滅頂內有某甲者甫於十三日在定海成婚是日挈新婦至甬江擬乘輪船往滬驟罹斯禍致新嫁娘及女傭同赴鮫宮之召吁可憐已 
[武林火警]  
　　杭州訪事友人云本月初三日戌刻祝融氏稅駕於杭垣茶巿橋大街宏泰紙店是日店中正延僧禮懴至晚僧衆登臺施放燄口家中人相约出觀不虞廚下積薪忽然被火一时烈燄騰空冐穿屋頂僧衆皆　蹌而遁火隨延入東鄰阜源烟棧西隣某錫箔莊對門某銅錫店雖經上下城水龍及各官署洋龍分投撲救無如勢成燎原不可嚮邇約歴三點鐘時火始救熄計焚去巿屋一百五十餘幢巷中住屋七十餘間東至德茂南貨棧寳泰酒店墻垣而止西至謝丹初醫室一元布莊而止此外頭髮巷東淸巷三聖巷相子巷亦均被延燒被災之家貧苦者居多誠數年來未有之巨刼也 
[甬東火警]  
　　甯波訪事人云本月初二日午後甬東石戯臺畔和記磨坊中人不戒於火登時烈燄飛騰在城文武官員一聞警鉦立卽到塲督救遠近各水龍及寗防局洋龍亦星馳電掣而往吸水狂噴回祿君遂不敢跋扈飛揚未移時卽偃旗息鼓然已燬去樓房十餘幢焚斃小孩一口黃牛二頭矣 
[武林命案]  
　　杭州訪事友人云上月二十二日有張姓者年約二十左右由城內䇿騎至拱宸橋遊玩張素病疝狂奔之下舊恙猝發痛不可忍不得已至素識之某煤炭店借宿店夥因無下榻處引至某客寓安置迨夜半血流不止溘然而斃次日寓主人向煤炭店饒舌煤炭店夥報知張家屬一面浼地保報請仁和縣蕭邑尊臨騐二十四日邑尊帶同仵役刑書赴寓騐明一切飭傳地保鄰右略加詰將煤炭店夥带回 
[方伯辭行]  
　　新任江蘇按察使調署浙江布政使誠果泉方伯於日前蒞滬暫駐行旌刻擬赴浙履新因於前日命駕入城至文武各衙門辭別 
[監司謁客]  
　　昨日上午蘇松太兵備道兼江海關監督袁海觀觀察命駕至美租界北河南路天后宮側出使行轅拜會　　簡授福建按察使吳仲懌廉訪茗談片刻而出 
[批准章程]  
　　日前本邑淸道局委員葉明府擬定淸道章程禀請蘇松太兵備道袁海觀觀察核示遵行昨日觀察批示云察核所擬整頓清道章程尙爲妥密仰上海縣會同出示曉諭切實辦理毋得視爲具文 
[派役赴松]  
　　江蘇提督學政李蔭墀大宗師定於本月十四日按臨松郡向例各縣應派差役在貢院前當差昨日上海縣汪瑤庭大令已諭令書吏遴派夫役三十二名赴松矣 
[惡丐漏網]  
　　惡丐姜和尙向在金山縣境張堰鎭訛詐平民恣意爲惡日前忽駕舟來滬停泊浦江緝私營管帶吳叅戎知之急　勇丁前往拘拿追至南巿豐記馬頭一躍而上姜丐見勢不佳將所携槍械拋入浦中舍命逃逸勇遂將船帶往浦東白蓮涇看守一面禀請叅戎赶緊緝捕 
[誥誡華捕]  
　　前日南巿捕房總捕頭王經年傳集各華捕告以現在流氓充斥劫物傷人之事時有所聞此後爾等如遇狀貌橫惡之人結隊成羣在馬路中滋事務須拘解捕房以便轉送工程局禀請究辦倘巡察不勤致釀事端一經查知立即斥革嚴究斷不姑容爾等愼毋視誥誡爲具文也各捕咸唯唯而退 
[美界火警]  
　　昨日午時武昌路仁德里日本博愛醫院後忽然失火霎時濃烟四佈光燭雲霄瞭望臺上即鳴鐘報警救火會西人急驅皮帶車馳往汲水狂噴約歴半點鐘時卽熄然已焚去樓下房屋二楹矣 
[英美租界公堂會訊案]  
　　德商怡昌天福禮和等八洋行主投本管領事署控華商乾亨洋貨號主韓淦卽韓子淇定購各貨延不出淸德總領事函請讞員張柄樞司馬飭差傳到韓及執事人陳達卿前日午後三點鐘時會同繙譯官佛爾克君研訊各原告投案請追韓供小的前在治下開設乾亨洋貨號向各洋行定購貨物約計銀十餘萬兩嗣被陳舞弊以致虧耗倒閉現在無力出貨陳供小的在乾亨號當跑街夥號內一切皆由韓經理與小的無于韓延律師侯魯公到堂聲辯良久司馬商之佛君飭將韓陳還押限一月內候原告將各貨另行出售共虧若干責令賠償 
[無稽勿聽]  
　　昨日午後三下鐘越四十五分時本館接英美租界公廨讞員張柄樞司馬來函內開逕啓者昨奉道憲袁函開奉督憲電諭准香帥電法德兵西進因津報訛傳董軍東來撥餉一兆而起恐從此多生枝節貽害不可勝言應設法令各報館務須探實再登萬勿以無稽謠言列報惑聽等由查上海地方報館林立其平日以訛傳訛之事甚多値此時勢孔艱主筆者盡是中國子民食毛踐土具有天良亦何忍而出此抄電飭卽傳諭各報館主筆速卽更正嗣後登載新聞務須探訪確實列報不得誤登致啓中外釁端仍望見復等因奉此查各報主筆均係中國讀書明理之士報內登列軍國大事以訛傳訛自係爲訪事人所誤除分致各報館外相應將原電抄送卽請執事察閱速即更正嗣後務須訪實再行登列是所盼禱專此　請文安不一名正具四月初五日計抄電香帥電德法兵西進因津報誤傳董軍來撥餉一兆法兵入晉境後已全撤回德探騎十餘至大同代州亦回只有德騎十餘至邊外豐鎭廳亂民數百與互擊民傷百餘德兵無傷聲言調大隊報復全權力阻德瓦言邊外教民若不安仍須派隊往意指歸綏現仍有回子部落仇教之謠以後難料此據岑電並無他國兵津報謠言大約因岑自帶十營撥餉百萬而起恐從此多生枝節連日上海各報似此憑恐造謠甚多將來貽禍不可勝言有何善策宜籌及云聨軍未撤報載此等謠言最易誤事自應由尊處設法令各報館務須探實再登萬勿以無稽謠言列報惑聽是爲切要峴江印南京一等電四月初三日申刻到旣承司馬函知合卽照登於此惟本館素以實事求是爲宗旨以上情節不特報中從未登過卽訪事人亦斷不許其以訛傳訛區區　忱當爲大府所洞鑒今道憲竟飭司馬傳諭更正云云則謹以一言奉告曰津報所悞津報自能正之本館固不敢效尸祝之越爼也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日有沈仲銘者投縣訴請騐傷至晚縣主汪瑤庭大令升堂研訊沈供正月二十　小的央徐子嚴介紹向侯小弟租定桑田一畝有奇言定租價洋銀四十元先付五元餘俟摘取桑葉時交付迨三月二十九日小的偕徐往侯處訂期採摘侯屢次不面而蠶皆待食刻不可緩不得已先至桑田摘取不虞突有人出而霸阻詢問緣由知侯已將此田另租與其人小的因偕徐向侯理論侯恃蠻不服致被毆傷叩求騐究徐子巖所供與沈相同大令飭仵役騐得沈後肋受有拳傷著自行醫治聽候查明提究○前晚有陳王氏者投縣訴請騐傷縣主汪大令升堂訊究氏供小婦人係江北某邑人前年挈女兒及外甥女來此就醫初居某客棧後移居同鄉毛某處旋被毛將二女誘匿頃聞已領至北市價賣與人向之理論竟被毆傷求恩騐究大令察得氏以所供情節支離叱令退去聽候查明核奪○顧信卿挈妻王氏及子林根投縣控鄰人趙阿濤夫婦兇毆縣主汪大令硏訊之下顧供小的在北市開設小烟館因事他出妻子忽被鄰人毆傷求恩騐明究辦王氏供稱某某小婦人之子在門前嬉戯無端被趙阿濤夫婦毒毆小婦人聞而出視亦被用門楗擊傷大令飭仵役騐得顧妻及子受傷屬實諭令自行醫治靜候提趙訊究○毛增福扭子招生至縣訴稱兒子不務正業日與匪類爲伍戒斥不服求卽嚴懲大令謂招生曰爾犯案巳非一次實屬梗頑令掌頰一百下收押自新所俟改過自新然後開釋 
[上海巡局紀事]  
　　前晚本邑南市二十三七鋪巡防局員盛雨村二尹親率地甲勇丁繞往各叚巡查比至賴義馬頭合興樹行門前見一人偃臥簷下飭提訊究供稱小的姓張名樹生湖南某邑人流落滬江無可棲宿是以寄人廡下求賜鑒原二尹察其蹤跡頗類游勇著帶回管押候核○前日汛捕某甲拘獲竊賊沈阿狗解至二十三七鋪巡防局局員邱友林二尹命提至案前研訊沈供認竊取十六鋪太平弄某姓家報時鐘等件二尹飭送至十六鋪巡防北局請蔡蓉卿二尹訊辦○十二圖汛捕拘解胡阿福至二十三七鋪巡防局禀稱此人屢次犯竊今特拘請懲治局員盛雨村二尹硏訊之下判責二百板驅逐出境○昨日南市生義馬頭木商會館董事徵召伶人演劇正在袍笏登塲之際被偷兒潛入內廳竊去各物因倩人報知十六鋪巡防南局局員陳禾亭二尹允派汛捕前往勘明查緝○昨日本邑西門外巡防局員曾虛齋二尹飭捕役帶竊犯某甲至十六鋪巡防中局請局員黃衡堂二尹派捕押至老白渡久泰押鋪吊贓以便歸案訊辦○浦東楊家渡人陳海金扭張阿二至斗姆堂巡防局訴稱小的家中被竊取荳油數斤請爲研究局員程二尹研詰之下張堅稱小的並未犯竊二尹以陳無端誣竊本應嚴究姑念無知判責五十板以儆 
[英美租界公堂瑣案]  
　　包探劉阿炳解剪綹賊應阿二蔡萬桂到案禀稱伊等二人竊取某洋人所佩對時表經小的拘獲解請訊究應供小的實未與蔡同竊驟遭誣陷尙乞鑒原蔡認竊不諱讞員張柄樞司馬商之白繙譯判責蔡二百板應無干省釋○四百九十二號華捕解鄉人孫阿河孫嚴氏到案禀稱伊等夫婦凌虐養媳將雙足緊纏以致潰爛媳母李王氏邀同媒人季瞿氏向之理論反敢行兇經小的拘案請究司馬判罰孫洋銀三十五元養媳交其母領回撫養○包探孫阿新解錢寳春到案禀稱此人行竊錢根根錢姜氏二家衣服十餘件經小的拘解請究司馬判責二百板贓給還失主○包探趙銀河解蔣金林到案禀稱此人竊取徐阿新家衣褲各一經小的拘解請究司馬判責二百板贓給還失主○流氓許和尙王阿梅將鄉人薛茂生孟阿狗軋至錫金公所左近欲閉諸某姓空屋中經營勇夏增標劉德勝勸散事後許忿無可洩藉口營勇拘人朦訴捕房捕頭派包探趙銀河查悉情形一併解案請究司馬判責許王各三百板餘人省釋○包探倪順泉解樓明山到案禀稱此人家中積薪過多有違租界章程故由小的傳案請罰樓供小的無力罰鍰叩求恩宥司馬姑念初犯從寛開釋 
[英租界捕房紀事]  
　　昨晨六點鐘時六百十五號巡捕行至自來水橋左近見路側遺有孩屍一具因卽回報捕房捕頭著地保妥爲殮瘞○前晚十點鐘時丁芝堂之妻楊氏蓮步姍姍行經厦門路適某惡少乘脚踏車馳至不及避讓致被撞倒碾傷要害動側維艱惡少見已肇禍乘間脫逃丁聞而趨至將楊氏舁回一面投報捕房請爲查緝捕頭允之 
[法租界公堂瑣案]  
　　光緒二十二年八月妓女錢黛玉欠人洋銀四百元被控到案經前讞員鄭景溪大令訊供押追嗣因在押患病發普育堂醫治及愈後有韓梅生者禀請納爲妻室大令准之令錢妓出具自願從良不再爲倡切結送案存查迄今已歴多年上期韓梅生忽遞禀公堂控鴇婦陶王氏誘妻爲倡讞員杜枝園大令准詞飭探提到陶王氏及錢妓昨日升堂研訊陶王氏呈遞賣身筆據聲稱此妓由韓朦領出外化名王松泉賣與尙仁里某妓院轉輾賣至小婦人處現在英租界東公和里花小寶處爲倡筆據呈電錢妓供亦相同大令著押候查明復訊核辦○日前何福興扭控侯桂山誘拐伊妻大令訊供之下飭包探查明再核昨晚原告投案求追包探稟稱查得侯桂山寄膳何妻處已歴多年此次如何誘拐請向侯詰問便知候供稱小的並不知情大令一再研詰始供何妻現匿西門內某姓家大令著押候將何妻交案再核○德發洋行西人訴稱沈阿堂奚兆華等串竊白藤四十擔報捕查獲詰知原贓由楊小狥賣與顧寳生尙有同黨李才福在逃未獲昨日包探將伊母李朱氏拘案顧寳生供楊小狗經賣藤十擔不知竊贓求恩寛宥大令與費繙譯會商判令顧楊二人各賠贓銀一百兩楊稱小的無力繳銀情願受責大令著遞回丹徒縣原籍不准復來顧押候五日內繳銀一百兩李朱氏限五日內將伊子交案沈阿堂奚兆華著各枷一個月責三百板○紫來街某嫁妝店主章才友控南市十六鋪人洪鳳祥購去木器値洋銀三百餘元圖賴不還大令飭提研訊洪鳳祥供認欠銀屬實大令著押候交還木器○曾光厚訴稱小的向業皮匠前日流氓楊盛卿佯囑修鞋搶去錢八百文追至西新橋扭獲送案楊供小的在立昌自來火行工作路經西新橋突被悞拘大令著押候查明再核○葉阿赤訴稱小的在護城河畔設舊貨攤昨被歹人計鶴江搶去鞋三雙當塲追獲送案請辦大令判責三百板○包探禀稱小的查得竊賊江渭生沈阿元李雲昌竊取各贓舊貨攤主蔣元順收買小錢三千六百文因之一幷解案請訊大令判罰蔣洋銀五元江沈各枷號一月責三百板○胡寳仁訴稱北京輪船裝運洋釘至滬被偷兒陳金生竊去數十斤報捕查獲原贓送案請辦大令判令將陳枷號一月責三百板○包探禀稱偷兒王阿桂攫取某姓婦人銀簪三枝質得洋銀六角今特吊到原贓解案請辦大令判枷號一月責四百板 
[美租界捕房紀事]  
　　昨日午前舟子李福生王阿貴在虹口怡和馬頭向潘傑卿索取渡資不遂所欲肆意兇毆致傷潘面部血液淋漓二百十九號巡街捕見之一併拘入捕房捕頭騐得潘受傷屬實令送至同仁醫院療治李王押候解送公堂禀請讞員張柄樞司馬訊究日前有恒路第一百八十五號門牌某西人家忽失去大餐時所用刀义　十件因卽投報捕房昨經包探邵潤初在李增士所設舊貨攤上查獲將李又原贓帶入捕房捕頭詰悉各物均由細崽沈關勝竊出遂將沈拘獲押候解送公堂禀請訊辦○前晚甬婦朱方氏行至北河南路適遇一溜韁馬飛奔而至不及避讓致被撞倒遍體鱗傷六十六號西捕見之將氏送入捕房捕頭見其傷勢非輕令送同仁醫院療治一面派某包探查明養馬之家以便解送公堂禀請核奪 
[金陵官報]  
　　三月二十五日督轅牌示蘇州鎭標宿州營南平汛千總劉伯奇升補蘇撫標左營守備所遺員缺本部堂查有儘先守備李士成堪以借補金陵營叅將陳麟書巡汪回巡檢杜塏府經歴張世芳典史張蔭松縣丞楊景崧均奉示騐看均見借補蕪采營叅將楊大章叩謝行知請補如臯縣石莊司巡檢王登瀛到蘇州來江安輪船楊星田稟知送吳守炳仁查良江各釐卡大使李兆凱奉示考試二十六日長江提中恊楊福田到見卽辭委署鎭江府許星璧內河厘捐總巡知府黃家瑋均辭知府朱其昌奉委監盤金陵船厰木料安徽知縣蔡懋銑到安徽來鹽大使李兆凱辭回揚試用府照磨許秉鈞禀知到省二十七日藩憲恩保甲局候補道松統領護軍營楊中恊趙城守恊蔣均傳見金陵砲台官劉宇世洋務局候補道汪會辦保甲局那良知府朱其昌均見候補　曾紀壽辭赴蘇見撫憲商務局候補道劉見統領護軍新元等營楊軍門傳見　二十八日藩轅牌示正任通判學正鄭嶠齡銷差回省自應飭回本任縣丞蘇匯辭赴蘇英國領事孫德雅會鍾山書院山長繆荃孫會銀圓局候補道劉禀知回局通判林介鏞　河運差並謝委勸辦秦晉賑捐差二十八日藩憲恩支應局候補道郭均見南琛兵船徐傳隆到由滬送黃宮保來礦務公司哲美森見 
[安慶官報]  
　　二月十九日貴州候補道蔡宗品到湖南人六昌頂戴指分安徽分缺先補甲典史尤徵到江蘇人候補知縣張佐廷面試陳寶到由廬州勸辦賑捐回府經孫毓嵩知奉臬憲委查東門內街道吏目朱康祺知奉臬憲加札留查北門內街道巡檢陳德忠知奉臬憲委帮查小南門城兼查內外街道二十日候補知縣汪承祖委署定遠縣汪大奎委署懐遠縣二十一日乙未科翰林石長信辭行二十二三日候補直隸州顧厚焜更補池太同知缷署和州童寳善到縣丞鄧英知由籌餉報捐過知縣班二十四日新選頴州府敎授周備五飭赴新任請補縣典史周興丙先行赴任貴州候補道蔡宗昌辭行候補通判王承洛到由淸江提餉回指發安徽新海防試用巡檢劉瑞芝到湖南人二十五日缷署和州童寳善辭回和州淸理交代宣城縣本任毫州宗能徵到交代淸楚五品頂戴指分安徽遇缺先補用巡檢粟　到雲南人蕪湖昇平等鋪保甲巡檢徐之槐到本任頴上縣耆齡知奉委發審局帮審候補知縣楊學海知奉委發審局副辦行走二十六日皖南營務處高聯寳到署　　縣張廷權到候補縣余　　到由建德查敎案回府經孫毓嵩銷帮查小南門內外街道巡檢陳德忠接查小南門內外街道典史胡大焜由皖北措資回 
[江西官報]  
　　知縣陳錫疇委辦沿溪渡卡署吳城同知陳希曾缷事回張政慶委監善後局印賈壽頤贛州關解釐票來省盧來源饒州措資回縣丞何以成委辦李家渡厘卡劉福謙進賢催墊欵回童光旭會昌催道欵劉輔先秋審日查府縣三監張遠觀巡查東大街府經彭祖荃往荏港彈壓人犯上饒八坊司劉思泰缷辦淸江保甲回署貴溪典史高銓缷事回銅皷營分防萬載汎把總熊三級斥革遺缺應以撫標左營儘先把總陳芳春拔補新選樂安敎諭汪鳳　稟謝考騐領　　州府吳祖檮　缺另補所遺篆務以　補府劉家蔭酌委署　又臨江府斌鑑因病請假遺缺酌委候補府鄧在岷代理新隃縣蔡體乾據報病故遺缺照章輪委名次在前之卽用縣石長祐署理 
[杭城保善常方子才翁續募順直陜西振捐清單]  
　　恊泰號諸位善士助洋十元程厚甫樓梧岡各洋五元程壽春洋三元四角程培源吳春　合洋二元三角英　三 
 
 

Page 10

 
 
程迎祥潘　甫　朝選張元美殷耀伯陳無名七戶各洋二元張明幹項菊甫張　　幹宗　聞安慶張德承程志遠隠姓氏吳鳳翔與高堂李子培徐錫昌王銘齋柴菊堂王文波吳又儀十六戶各洋一元胡裕盛小洋八角陳立齋劉惠和程書伯吳少振孫貞祥張宏泰陳衍　張正源李合義莫怡如陳正記卜瑞齡聞叙才單曙生　　五九和堂陳　利昌棉力子無名氏無名氏廿一戶各洋五角胡慶隆金　章柏華成鮑藝府陸仲申趙氏無名氏七戶各四角羅永全二角以上共計洋五十五元小洋一百五十角其小洋係方君自行貼水補足共計收到英洋七十元理合聲明併此誌謝[  上海六馬路仁濟善堂籌振公所施敬等謹誌]  
 
 
