# 1918 - 347 - 4916470

 

Page 1

 
 
   
 
 

Page 2

 
 
時評 
[疏通地點（冷）]  
　　議和地點至平常事也苟無爲難自無容其固執然而北方政府必又欲用疏通之手段者其故何耶 
蓋今日議和中重要之事有千百倍於地點者地點之何在無深意奥義在其中可曰可否曰否無所謂疎通也假使此區區者而若是難决和議將何日能成哉 
[命令]  
　　十二月十九日大總統令任命王振聲爲陸軍第六師步兵第二十二團團長曹吉徵爲江蘇陸軍第二師步兵第六團團長此令 
又令外交總長陸徵祥呈請任命施紹常兼任愛琿交涉員應照准此令 
又令陸軍總長段芝貴呈請任命王東楷爲陸軍第十六師砲兵第十六團團附應照准此令 
又令陸軍總長段芝貴呈請任命張天錫爲陸軍第十二師騎兵第十二團第三營營長應照准此令 
[專電]  
北京電七總裁昨又來電仍言希望在滬開會勿以陜閩南軍爲土匪但據知者言當可疏通名稱則以所在地爲名已决定 
（二十日下午五鐘） 
北京電日某要人言第二勸告確已密議數次相機提出（二十日下午五鐘） 
北京電南北妥協問題尙多爭執迄無具體辦法聞五國將提出二次勸告以事調停（二十日下午一鐘） 
北京電五國二次勸告本屬豫定日内又在醖釀中（二十日下午一鐘） 
北京電聞唐紹儀來電擔任總代表稱東海桂莘先生（二十日下午一鐘） 
北京電十代表昨日在公園開茶會結果準二十三日午刻約安福部徵意見二十四二十五兩日約研究會討論會及豐盛俱樂部會談二十六日謁總統請示二十七日訪錢會議如進行順利則月底南下（二十日下午一鐘） 
北京電蘇李督電請中央對和議爭點勿再堅持否則僅有文電難負傳達之責聞本日馮與徐二次接晤亦以此爲言故外間有當局對未决問題舟示讓步說朱與各代表茶話對閩陜問題主先劃界停戰善後事由議中解决 
（二十日下午一鐘） 
北京電徐意確欲各代表月底出發公府明日集馮段梁王等議對於總代表應預决之範圍（二十日下午四鐘） 
北京電徐復期成會陜亂如焚土匪莫可爲諱于右任旣係穩健人應令速離陜境以避嫌疑 
 
 

Page 3

 
 
（二十日下午一鐘） 
北京電府改二十一開大會議解决時局最後辦法（二十日下午一鐘） 
北京電周樹模奉命南下定二十二起程（二十日下午一鐘） 
北京電任錢總理命令今晚發表（二十日下午五鐘） 
北京電張弧次子娶王揖唐女今日午刻在全浙館行禮軍政界要人咸集 
（二十日下午五鐘） 
北京電吉會鐵路借欵正式合同因細目中發生爭議中國欲根據吉長路約日本主照四鄭路約相持未决年内尙難簽字 
（二十日下午一鐘） 
北京電丹麥使本兼駐日此次赴日度歲葡使赴滬與丹使同行荷使候船尙未啟程莫禮孫準二十六出京赴歐（二十日下午四鐘） 
香港電粤省米價大漲當道禁止米商抬價商會善會電請招商局派船由蕪湖運米至粤擔保粤政府不加拘留（二十日下午三鐘） 
香港電政務總裁昨日召集緊急會議討論錢能訓覆電視陜閩爲土匪區域衆意北方對於議和殊無誠意並擬將此情形照會外交團（二十日下午三鐘） 
[路透電]  
　　丹京電德國羅爾河煤礦罷工蔓延日廣罷工者共有一萬六千人恐有缺煤之虞星期日特萊斯登復發生暴動死五人傷四十人（十七日） 
亞姆斯特丹電柏林消息全國勞兵會大會已在普魯士國會舊址開會演說壇覆以紅布愛倍爾氏與其也政府諸員均與會愛倍爾氏力言全國今當同心同德政府將暫受勞兵會之節制以待國會召集而已該大會以大多數議决不許李勃克里區博士與魯森堡氏與會李氏大怒曾在會場之外集衆示威聲言擬推翻國會（十七日） 
匈京電麥剛森將軍得悉駐紥特蘭錫爾伐尼亞之部下後衞計兵二千人軍官一百八十員已爲羅兵解除武裝覊禁後即向匈政府提出抗議（十七日） 
丹京電維也納消息帝制黨在此開會與會者有大將數員舉前皇之弟美克斯大公以繼加爾皇之位勞兵會現正取極嚴厲方法對付之（十七日） 
巴黎電意皇定於星期四日抵巴黎其歡迎禮節將與歡迎英皇比皇相同威爾遜總統屆時擬謁見意皇惟不參與宴會（十七日） 
羅馬電意首相歐蘭杜氏在下院演說謂今已派委員會查計敵伯所釀之損失以最高級之法官爲主任協約國國際委員會將在倫敦開會彚集各國開報之損失研究敵國賠償之能力歐蘭杜氏並稱讚英國不置謂英國苟不擔保協約國之海上商務從事封鎖敵國英國苟不以其遺傳不屈不撓之精神奮勇對付潛艇戰爭並將凱撒所稱不足介意之小軍擴充成爲無敵之大軍則協約國未必能獲勝利英軍在法蘭西意大利巴爾幹小亞細亞等處無在而不獲榮耀云全院聞之爲之歡呼不置（十六日） 
巴黎電今日羅馬傳來消息意首相歐蘭宣稱目下大局尙未便解除意軍之動員云衆甚注意之 
（十八日） 
巴黎電陸軍次長在衆院答覆質問謂休戰條件之未規定德國解除陸軍動員一節實因統帥視約内所具諸保證業已周備之故該問題純屬軍事性質而關係各協約國云（十八日） 
巴黎電法國人民每月所領之糖不日將增至人各半磅（十八日） 
巴黎電旅館主人公會决議於後十年内不雇用並不留宿敵籍之人（十七日） 
巴黎電法國四大女子團體要求於下届選舉前承認女子之政治權（十七日） 
巴黎電威爾遜總統正式游巴黎之舉已於昨夜告終昨日下午威總統曾辦理公務且曾在陸軍部與克勒滿沙氏會談甚久繼又與希臘首相維尼齊洛斯氏及裴興將軍談話所商皆重要事務（十七日） 
倫敦電密納爵士稱協約國之派兵赴俄以過激黨用種種方法扶助敵人之故所派軍隊英兵僅估一小部份過激黨之行爲使數十萬德兵得以專力於西境並攻破羅國過激黨且將黑海艦隊交與德人又陰襲欲離俄境前赴戰地以爭國家自由之捷克軍亞昌格爾與海參崴兩處儲存協約國軍用品甚多尤不可不派兵保護之協約國此舉已有成效捷克軍得賴保全西比利亞與東南俄境得免爲敵人所有而歐洲俄羅斯之北方口岸得不致爲敵人潛艇根據地此種重要成績亦促成德國失敗之原因當協約國出兵俄境之時數萬俄人加入協約軍助戰若因吾人最近目的業已達到遽即舍之任令公敵加以蹂躪則未免對於俄國太無恩義故政府俟吾人道德上義務旣已履行無駐兵之必要時即須將駐兵撤出俄境决不多留一日此亦爲各協約國共同之主義以余個人觀念而言可許撤兵不致貽患之日尙不在遠但若目前即將協約軍撤回則野蠻行動今僅限於一隅者勢必蔓延全境後患之大有不堪設想者云云（十八日） 
華盛頓電戰爭商務部和宣棉花用途委員會已宣告辭職前所施條例均已取銷戰爭工業部亦將宣布前所定棉織品最高價率於十二月三十一日作止（十四日） 
倫敦電公報局宣稱現因船舶缺乏且須用以載回各方遠徵軍與附屬之人故至早須在明年秋季始能騰出以供載運往來旅客之用（十八日） 
倫敦電麥基文將軍所來之裴巨式飛機現由倫敦飛往印度已抵意國之比塞因天時不佳故稍延緩陸軍少將薩爾孟所駕之裴巨式飛機已抵印度喀爾喀特（十八日） 
巴黎電克勒滿沙氏發表命令凡法軍中之軍官兵士皆將各給鋼胄以爲紀念上鐫姓名品級福煦上將昨日下午謁見威爾遜總統威爾遜總統與言深望將軍得一游美國（十八日） 
葡京電海軍總長加斯特羅海軍大將已被選爲葡國臨時總統（十七日） 
倫敦電銀價最大之率每盎士定爲四十八便士又十六分之七（十四日） 
[法國無線電]  
　　里昻電瑞士巴斯勒得柏林消息戰時糧食局宣布據新調查德國糧食現狀情形極佳新政府殊未言及之（十九日） 
里昻電瑞士巴斯勒消息佛朗克福脫日報載稱德國陸軍總長斯旭溪將軍因與兵工會意見不洽已辭職（十九日） 
里昻電歇爾堡（法國軍港）消息德國新濳艇五艘其中有特資朗號及宇字號潛艇四艘已行抵歇爾堡灣（十九日） 
里昻電福煦上將於星期四日下午受法國博士院之接待發表演說會衆鼓掌歡迎之里奇朋氏致有答辭法總統及美總統均出席該院（十九日） 
里昻電瑪特里（西班牙京城）消息政界正式宣布洛瑪諾伯爵將起程赴巴黎晋謁威爾遜總統與協約國政府領袖會議（十九日） 
里昻電意王愛瑪拿爾三世偕王子比愛芒親王於星期四日下午行抵巴黎在蒲洛業叢林車站下車受法總統參衆兩院議長及政府人員之迎迓一行人衆在羣衆歡呼聲中經過蒲洛業叢林路香愛利齊路大廣場協和橋赴外務署改設之行宫意王居留巴黎期内即駐蹕於此法總統及其夫人於星期四日晚在總統府設筵宴意王及比愛芒親王（十九日） 
里昻電馬賽消息法國郵船公司郵船智利號第一次開往比萊及君士坦丁載有乘客八百五十六人内法人二百十四人希臘人三百十三人塞爾維亞人十七人俄人二十人兵士二百九十二人（十九日） 
[美國無線電]  
巴黎電威爾遜總統今日否認巴黎出版之支加哥屈理平報所載謂謂總統已准許促進和平聯盟計畫之說總統自言曰夫人皆知余之贊成萬國聯盟且信此聯盟與保守和平有密切之關係但所謂一種特别之促進和平聯盟計畫余實不准允之也云威總統已辭聖誕節在倫敦會宴之請蓋欲在法國戰地與美軍隊飮泍商會也（十九日） 
華盛頓電預計美政府在花格島大船廠之建築費需三百三十萬元（十九日） 
華盛頓電海軍部得悉載回駐法美兵之船隻因天氣不佳故遲到云（十九日） 
華盛頓電美國擬將增加之海軍兵士自十三萬一千增至二十一萬七千立爲永久之例已向國會提議此二十一萬七千人中包括水兵與火夫十七萬五千人學堂練習生一萬二千人與飛行隊六千人 
（十九日） 
華盛頓電此間俄官員宣稱此項大戰俄軍死傷數不出八百萬人其中三百萬爲陣亡者一百萬則終身殘廢云云（十九日） 
[各通信社電]  
　　北京電華北明星報載有談片數則皆與聘阪谷爲財政顧問事有關該報記者先往見曹汝霖曹稱日使署與銀行團皆表示同意故已聘定阪谷爲財政顧問繼往見日本代使據代使云銀行團已贊成阪谷爲顧問該報記者後往問各銀行家則以阪谷之任顧問彼等毫無所聞爲答而有關係之各使署亦皆答稱不知（十九日） 
北京電朱啓鈐今日午後與北方各代表會同商定南京和會之議事程序（十九日） 
北京電美國釀酒家擬至中國經營釀酒事業之消息巳引起反對現已設法請華盛頓禁止此種活動（十八日）以上字林報 
海參崴電哇姆斯克消息謂從德國回西比利亞之戰作携帶過激黨鼓吹文字頗多此種文字係戰俘行經前敵時過激黨所授與者烏拉爾氣候嚴寒各陣地過激黨多停止進攻而其隊伍人數漸見稀少據鐵路人員云鐵路現狀愈趨愈劣兩月内交通將全停頓英美紅十字會爲補救計刻在海參崴郊外起築大營房俾現居路車内之難民得以移居其内而將騰出之車以供路用目前鐵路線一帶由俄國奔出以避屠殺之軍官及其眷屬皆暫住於鐵路客車與貨車之中此間亦正在特别設法擬將彼等安插於海參崴西此利亞東部現幣缺乏民間致受困難霍爾瓦特將軍已電請哇木斯克政府趕緊設法維持（十八日） 
哈爾濱電英國韓濮希爾聯隊之第一中隊昨夜抵此高奏軍樂游行各街今日午後開赴西比利亞聞日軍司令曾奉訓令飭勸謝米諾夫承認柯爾察克將軍（十八日） 
北京電中政府政治顧問莫理遜博士定十二月二十六日起程赴倫敦梁啓超於十二月二十三日起程（十九日）以上路透電 
北京電和平期成會代表將於後日拜訪段祺瑞關於陜西問題中于右任張鈁擬加勸告極願勿以土匪看待蓋彼等之訪段因中央在陜西之軍事行動皆係段派主張之故也（十九日） 
北京電錢總理對於和平期成會關於陜閏問題之懇求已於昨日答覆其大致加左閩省現已將王永泉之奉天軍撤去令薩鎭冰負剿匪之責關於陜省問題若于右任無擾亂地方之行爲宜令彼速離陜省以免誤會該省上匪爲外國及我國民深以爲憂者自不能停止討伐（二十日） 
北京電中國對於歐洲媾和會議關於海軍一部分之事件已由海軍部對於列席之委員訓示如左之方針一要求列强依照日本之宣言將青島歸還中國二列强在中國有租借港灣及租借地域終不免有擾亂東亞和平之虞故凡於租借國之利益並無非常之利害關係者須要求各國將此項港灣及地域漸次交還中國三開放公海須與列國商議同一辦法海牙萬國平和條約關於海面之件此次將行改訂但須得列國之公平不可偏於一方四中國海軍尙在幼稚時代中國爲自衞計尙須從事擴張故中國不能與他國相提並論受收縮室費之公則之限制五領海問題須商議列國一定之標準以免日後與列國啓爭執之端六嗣後列國與中國交涉時不得再以租借中國港灣及領土爲條件此事須要求列國之保證（二十日） 
北京電岑春煊伍廷芳林葆懌等於十八日致電錢能訓謂爲籌備南北議和先派伍朝樞赴滬 
（十九日） 
北京電駐日章公使電報政府略謂日本朝野希望南北妥協速成云云並請促進南北妥協（十九日）廣東電據陳炯明報告云閩督李厚某自本月十二日以來集軍十餘營有將追出南山方面之勢云云（十九日） 
廣東電據王芝祥之談話云此次南下係據北京和平期成會之希望欲與各省和平期成會及商務總會謀互相聯絡之法冀有以促進和平之局王氏於昨日廣東和平期成會開會時曾出席發表此項意見於今晚啓程赴南寗預定往返約兩星期之久（十九日）廣東電國會自十九日起協議和平會議派遣代表條例内容如左一以國務院攝行總統權之資格由軍政府派遣總代表一名代表十名參與南北和平會議一各代表須得國會之同意一在和平會議中所提出之條件均須經國會之同意一總代表得置參事官若干名對於右列各欵提出修正案者甚多本日尙在繼續審議中（十九日） 
奉天電新任駐華日使小幡酉吉氏於今晨附安奉車到奉天中日官紳赴車站迎迓者甚衆上午十時即附京奉車進京又駐在奥木斯克之松下肇氏與小幡公使同抵奉天即赴任地昨日午後日本總領事赤塜氏設宴招待吉督並恩遠（二十日） 
東京電據時事新報云日本媾和特使西園寺公望侯爵内定附一月十四日由神户解纜之郵船丹波丸啓程赴歐該郵船預定於三月三日抵法國馬爾賽港（二十日） 
東京電貴衆兩院委員會議决於明年二月十一日開憲法發布三十年紀念視賀會（二十日） 
以上東方通信社電東京電元田總務於昨日開於神户之政友會兵庫縣支部總會席上論及對華政策曰現内閣爲欲與中國得遂提携親善已透底變更前内閣之援段政策云云（二十日） 
東京電菊池武德氏等所主唱之资本勞働問題研究會於十八日開第一回之協議會成立一團體 
（二十日）以上共同通信社電 
北京電朱啓鈐因元首堅挽暫留京將由總布胡同吳宅（吳炳湘宅）移寓北海（十九日） 
北京電湘豫晋陜四督軍電薦和會代表均被拒（十九日） 
北京電昨各代表集中央公園互換意見决議遵東海方略進行俟西南覆到再議（十九日） 
北京電熊希齡堅請對陜讓步中央昨電援陜張錫元驻潼關勿進子午谷（十九日） 
北京電院接李蘇督代轉舊國會陜議員趙世鈺爭論陜省不應劃入治匪區域電主不答復（十九日）北京電王占元電柏文蔚攻陷鶴峯委任知事馮玉祥電田應詔在辰州設銀行發紙幣閩陜問題未决兩湖問題又生和局益混沌（十九日） 
北京電聞吳佩孚來密電對西南極不滿意有唐繼堯陽示和平陰行作戰語湘局或有變化都人頗重視此事（十九日） 
北京電東海憤寗關土案牽涉某總長主嚴究現經錢能訓吳炳湘勸請已允和緩（二十日） 
北京電王士珍將應召來京（二十日） 
北京電閣員案仍未提出因財席未定又有以周學熙長財政說（二十日） 
北京電京師各學校敎職各員以薪俸向發紙幣虧折太鉅聯呈敎育部請轉呈維持（二十日） 
瀋陽電奉軍已實行收束昨有一混旅及步兵一團由關内旋抵瀋垣（十九日） 
福州電領事團以南軍擅增鹽稅縱容走私昨向南軍提出抗議（十九日） 
香港電廣州國會决議閩陜兩湖未停戰前南方不能派遣代表已將此意通告軍政府（二十日） 
以上中孚通信社電 
[公電]  
　　福建和平期成會銧電上海平和期成會諸先生均鑒並轉各報館鑒年來戰事紛糾吾民實受其禍今幸和平會議兩方各派代表已有妥協希望惟利害或虞衝突調劑方得均平則國民代表尙矣國民大會爲國民代表所從産出急宜就會議地點同時成立一全國期成會聯合會爲基礎再分電各省敎育農商各會加入合組國民大會一方選出代表一方發抒意見樹厥先聲資爲後盾大局解决其在斯乎檮　之見尙補高深請即主唱佇候福音福建和平期成會叩銑 
軍政府復徐東海電上海各團體均鑒茲復北京徐菊人先生電文曰北京徐菊人先生鑒微電誦悉渴望和平至符素願第頃接錢幹臣君來電於對等坐位及和平會議前（疑有脫文）其電中有惟一政府等各語此間斷難承認惟查照卅電仍在上海開平和會議除各派代表十人外又各派總代表一人相對開議如荷同意即請將令速下又接錢君幹臣支電指陜閩爲匪區殊深駭詫陜閩爲護法區域昭昭在人耳目何得藉口剿匪四面進兵如果誠意和平陜閩南北兩兵儘可各定駐兵地點所駐區域内如有匪患各自剿辦何可託名匪警軒陜閩於停戰區域之外又據探報奉軍一混成旅旅長王永泉團長陳忠賢高維嶽參謀長程恒周現分兩路入閩一由甯波取海道向福州已有砲兵一營乘超武兵艦出發一由温州經贛邊向延平計步兵約兩團機關槍工程輜重等隊全部均於前月二十一日由杭州出發是北方停戰其名激戰其實釁由誰啓責有攸歸支電即其明證陜西不在停戰之例閩中又不停止進兵是尊處不欲和平前敵各戰地不一律切實停戰和議何由而開故陜閩問題當然爲所商和平會議辦法之先决問題應先明白答覆並請徑電以昭誠信是所至盼岑春煊伍廷芳陸榮廷唐繼堯孫文唐紹儀林葆懌蒸等語特聞春煊廷芳榮廷繼堯文紹儀葆懌蒸印 
温州電徐翰青爲普濟案擬扣廣濟輪船被該船開槍斃命並傷商民多人甌民大憤該埠招商局已被搗毁 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陜閩問題之近訊]  
　　南北平和進行因閩陜問題表面上頗有頓挫之勢北京平和期成會特因此事以該會名義致電西南一面更以會長熊秉三名義致函國務院陳述意見茲分錄如下（致西南電）廣州軍政府各總裁鑒南北厭亂内外交迫諸公倡導平和東海允納提議凡在國民莫不稱慶惟是北方代表派出多日而尊處代表名單尙未發表連日尊處來電爭議陜閩問題及會議地點名稱擬以上列各項之解决爲派遣代表之前提希齡等不敏竊有未安按會議必開已成事實則名稱地點總易磋商至陜閩問題關係固重希齡等亦正竭力斡旋請求劃界停戰惟是地方爭端内容複雜須大局先定方易解决即爲協商陜閩問題計亦以派定代表始易接洽目下大局飄搖人心浮動尤宜亟定根本始能着手枝節若因局部牽掣時日遷延誠恐平和已成之局又招他種不測之變望即尅日派定代表嗣後一切問題即可由兩方代表直接負責交涉便知議之進行促爭點之解决爲大局計舍此莫由希齡等覩時機迫切憂懼莫從謹抒愚忱佇候明敎北京平和期成會諫（致國務院函）幹臣總理台鑒逕啓者陜閩問題現爲和議障碍昨陳述鄙見荷蒙鑒察不勝欣幸竊思陜亂複雜牽涉大局用兵難一時奏功善後非倉座可了目前似宜先電令在陜各軍暫停進攻一面電商南中會同派員赴陜劃界停戰責成各方統帥維持治安靜待後命便和議之進行杜陜亂之擴大爲目前計似舍此莫由用再函陳伏希見示爲幸熊希齡謹啓又陜西靖國軍總司令于右任致熊秉三函云閱報悉台端憫齊州兄弟鬩牆之慘出而倡組和會息事寗人苟有天良能不贊助惟自東海撤防令下而主戰派遠交近攻之策竟嘗試於我陜近日晋軍已佔韓郃湘前線移來之奉軍又陸續入關而未有已昔貴桑梓之所不能忍受者今陜人將受此輩車轍馬跡之賜矣弟挺身而出豈有所懼唯不能不對和平聲明者知好亂在彼陜前線之與湘閩異趣非靖國之過也更有啓者彼輩造作謠言將以陜爲剿匪區域人之無恥何至於此夫就世界論我亦東方民治主義之先覺者論中華民國建國之業又豈後人今因被誣能不一言祈便中示覆爲盼于右任上言 
李蘇督昨轉到軍政府電略稱閩南陳炯明因奉軍入閩有攻南之證故設備自衞陜經唐繼堯熊克武先後電令前敵各軍停止進行而援陜各軍尙四路進迫故各軍亦不能不爲設備自衞之計至劉管交惡各自利用土匪侵略軍政府自無過問之責現聞東海以閩陜問題南北互相電詰殊與和議有碍昨特親自致電閩省薩督辦昆明唐滇督南甯陸武鳴廣州岑西林内有如使地方商民不致受匪侵擾中央何不可撤退剿匪各軍惟此時尙難保證請諸公各抒所見從中疏解等語然究能停止進兵與否電中亦不甚明瞭也 
又據北京政界消息陜西南鄭方面自本月初旬起已被圍七晝夜雖未失守而形勢已屬萬分危急劉鍾迭電催援最近陜督乃擬令許（蘭洲）部兼程前往其能及事否尙不可知至紫陽方面則王安瀾近日率衆二千餘已進佔該縣屬之毛壩關正在與鍾（體道）部激戰幸管（金聚）部聲言擁護中央近且力任防守現駐鳳留一帶即以南守褒佛北防益門 
[北方代表南下之準備]  
　　北京政府所派南北會議之各代表刻因南方對會議地點名稱及陜閩問題尙持異議因是各代表一時亦不能南下前日特聯翩往晤錢代理討論方法凡錢氏將各代表磋議情形面陳公府東海以各代表所議各節不爲無見遂於前日臨時招集各代表於海宴堂諮詢意見惟因時間怱促未能將全部辦法議畢乃面訂今日（十八）午間仍在海宴堂繼續地方一面即飭秘書廳依照事實法律兩項擬具詳細辦法以便與各代表從容商酌 
朱啟鈐之總仜有外傳有觀望不就之說然據天津消息朱氏爲和議事項準備南下極爲忙碌故不能即刻入京實無辭意天津現有陸榮廷之代表劉浩春及其他西南要人代表數人朱君以個人資格與各代表常有密談蓋關於時局種種問題與各方面接洽天津轉較北京爲便連日正在籌備布置一俟準備妥貼即當入京現當局已飭秘書廳將南北往來關於時局之電檢齊以備交朱閱看並聞府中已爲朱氏擇定團城地方爲辦公處大約朱氏來京後須集合各代表在該處研究籌備一切 
此次北方所派代表發表後由總代表朱啓鈐函邀各代表在其私宅開一談話會磋商進行手續各代表議决公推施愚首先赴蘇與李督接洽及佈置開會各事惟施氏因天寒不愼感受邪特於昨日函致政府及總代表朱氏詳述病情附呈脈案聲明病狀業已廣延中西名醫設法診治雖日漸痊可然難立時奏效竊恐有誤進行請另委他人赴寗故政府昨又召集全體代表在國務院另推王克敏擔任此項任務并决定俟今日（十八）在公府將會議各節繼續討論後再行首途 
[京華短簡]  
　　昨日（十七）星期二國務會議除陸軍段總長請假外交由陳次長出席外餘均出席所議案件爲江寛沉没一案前在上海第一次開審已經判决因招商不服决定復審但法庭聲明如再抗傳不到仍當缺席裁判現爲期已屆招商爭持甚力海軍部因上海有力人士現主張調停此事故提出議案擬請緩期審判討論結果决定准其暫緩一星期如不能調停就緒仍依法判决又福建清鄉督辦薩鎭冰電請迅撥清鄉經費四萬元討論後决由財政部照撥並電復薩督辦查照又派司法部參事錢泰赴歐案議决照准又任命駐比公使汪榮寳爲駐瑞西公使事議决與魏宸組使比案一同提出新國會同意 
陸軍總長段芝貴日前因病赴津當局曾派專員慰問日昨專員回京報告段氏病勢仍未輕减其辭意亦非常堅决大約日内將有二次辭職書提出聞可望照准 
外交界消息銀行團刻因歐戰告終對於我國各項借欵仍將繼續進行其内部或將爲一部分之改組此事已經銀行團之决議在明年三月以前或卽實行改組以備中國一切善後借欵 
公府特設財政委員會以周子廙爲委員長周已於昨日來京定二十日開成立大會現已由事務主任張弧準備一切該會事務員聞亦照外交委員會辦法由各部派員兼職不另支薪其會所則在集靈囿内外交委員會之後院 
北京發覺土案一事已誌前報茲聞此中確係某總長部下之某處長及直隷之某軍官所爲其在京出售機關即爲某處長之私宅某處長日昨商及同事某君設法疏通聞有五萬元上下了結之說但疏通人因錢未過付故未有結果目下仍爲懸案 
馮河間擬定本日（十八）晚車入京總統府已飭交通部備車各機關及軍警等預備赴站迎迓 
京師地方審判廳現將預備謀殺曹汝霖徐樹錚之兇犯李天德果杰楊國榮黄繼何少卿蘇漢雄等訊究確實於前日已將該案判决以李天德果杰楊國榮黄繼何少卿等五名收藏危險物預謀殺人之所爲各處兩個五等有期徒刑其蘇漢雄預謀殺人之所爲處兩個五等有期徒刑製造爆裂危險物之所爲處五等有期徒刑至案内抄獲之手槍五支子彈二百六十五粒排子七個炸彈二枚並所有炸藥等物没收入官 
[京官俸之搭現問題]  
　　京中各機關人員薪俸自中交兩行停兌之後搭現辦法各機關未能劃一時有問題茲聞張岱杉次長規定以後各機關人員一律不搭現銀發給鈔票但鈔票按六折計算發給（如得六十元者即改發百元鈔票）日内决定後即可呈請實行 
又聞國務院昨有公文發表内務司法農商敎育四部平政審計兩院人員薪水自八年一月起均搭現四成至其餘各部並未提及大概默認其各自爲謀聞參謀部以自身無法可設亦要求加入搭現四成之列 
審計院人員現爲薪俸搭現事宜由全體職員名義遞呈當局請求設法救濟院中對於此事擬即提交閣議或批交財部核覆其呈文如下竊維京曹官吏夙稱清苦民國肇興分等給俸身家得免内顧案牘藉可專心意至良法至善也乃自上年中交京鈔停止兌現以來始猶減折無多尙可敷衍今竟價落僅半母任徬徨誤非出於因公罰竟酷於減俸近更生活程度日見增高因之居住長安亦大不易第財政部收入果皆京鈔各部署俸薪果皆遵國務議案一律搭現二成則大局所關同甘共苦職等亦何敢稍有怨言乃查財政部收入各項賦稅均係現欵其第一二三次善後借欵項下之行政經費墊欵銀行團交部亦均係現欵率以來源不明之京鈔分發各署抑勒塞責而恒河沙數之軍餉則又毫釐皆給現洋豈得謂事理之平且聞外交部各員薪俸全給現洋海軍司法農商各部均搭五成交通部多者八成少者五成分級搭成即財政部本部及附屬各機關亦搭放五六成不等上兩月且增至七成詢之各個中人據云或則係有現欵收入或則係以盈餘購現同此服官同此受祿參差不齊至於此極公理何存私心同憤職等祗期於範圍中還我固有不敢於法律外别肆奢求擬請執行監督財政職權由院向財政部查詢所發京鈔係屬何種收入其銀行團交部之善後墊欵領欵憑單明明均係現洋何以撥發各機關者上年則全屬京鈔本年亦僅搭現洋二成至搭放現洋二成議案由該部發起國務會議通過何以該部先行違背一面即與之交涉商請查照官俸法規辦理免搭京鈔以期還復應領實數俾得安心供職或由本院鎊價政費盈餘之京鈔購入現洋酌增成數或以本院積存京鈔向銀行抵借現洋但於預算無妨或可通融辦理職等再四籌思冒昧籲凟伏乞俯鑒困苦亟予設法救濟 
[中國海關之新稅則]  
　　東方新聞社北京特約通信云中國關稅修正委員會會長蔡廷幹君今晨由天津乘專車來京報告總統該會會議之結果記者不期於車中與之相識談次蔡君云中國關稅之修正已於上星期告竣關稅修正會以世界各國之代表四十餘人組成之討論已經一年今將於十二月二十二日正式結束由各代表簽名於新編之稅則中國依此修正之稅則每年將增收稅欵約八百萬元此新稅則將於明年歲首實行蔡君此言殊使記者詫異蓋通信員初以爲關稅修正之事何等要難恐非至一九一九年之歲底不能告竣蓋中政府增加稅率之議有某某數國曾竭力破壞之而議事程序之規定竟磋磨至兩個月之久此固記者所知亦爲其他華人所知者也今乃出於期望之外該委員已能以製定之新稅表呈請關係各國政府核准且此新稅表即將於明年一月或二月間見諸施行該會辛苦一年今已獲此成功洵堪博得高尙之贊譽而蔡君之善於周旋友邦人士處置大事才能卓著亦爲一般人所公認至各友邦代表亦以融洽友睦之態度從事討論故得早日完此大業更爲吾人所欽感不置者也記者請蔡君略述彼與該會議之關係與新稅則之主要各點蔡君之言曰當余於六月一日往上海時余不知將如何接待各友邦之代表迨到滬後即首往一一訪問并邀彼等讌飲然後開始會議但政府對於某某重要問題究竟政策如何余待至三星期始得政府之訓示未幾經衆商定以一九一二年至一九一六年之統扯物價作爲修改關稅之估價根據余等於六月之末開第一次會議如是每星期開議二次夏季亦未休止余等最難之事厥維疋頭貨之分類與估價及此項商定後即議五金貨與雜貨十二月初余等開議委員所提出之貨物通過執照改良辦法自始至終共集委員會議三十餘次余多蒙各國委員竭誠相待諸事尙稱順手各項進行步步合法收廣思集衆之益有時有衝突之要求發生則由公衆調和之此會議之結果在中國政府方面每年可增收入百萬之稅而在余個人則得交可貴之友不少今新稅則已付印本月二十三日各委員簽字後分呈各該政府批准大約一九一九年之初可望施行余等物將多種按値抽稅之物改抽指定之稅可以省時而且簡便政府因此并不喪失其稅中國海關於收指定稅時必較便利商人從此亦便惟貨物之成色上下相差太多不能用指定稅法者則不得不仍用按値抽稅之法再新稅則改良之處一切均依切實之値百抽五定例且此新稅則於歐洲大戰停後之二年必將再行修改蓋二年後凡輓近價格暴漲之貨必可復元也新稅則之一種特色爲各項貨物不按字母分門别類悉依原物之名目立一類如酒烟布疋食品藥材木料等之各一類此新編制法必優於舊法中日人之不諳英文者可以查明每項貨品當納稅若干他國均用此法以其便易也中國新編制之後另附一字母表以便諳英文者之參考尙有一種特色即預備隨時散佈商務消息之法將來海關之統計表必大改良其消息必加多且擬令海關之在重要口岸者按日發出商務雜誌以利商人此項雜誌當刋以中西文字如此海關所經手之商務其大小多寡情形人人可以知之記者又聞蔡氏定於十二月二十一日設宴邀請各委員以爲散會前之紀念二十三日各國委員簽定新定之稅率表分呈各該政府查核據稱某某數政府可於年前批准之他政府或在新年後始可批准但無論如何明年二月新稅率必將實行也明晨蔡氏晋謁總統報告稅則修正會告竣之事星期二回滬宴各委員云按一九一七年秋各國始准按條約修改洋貨入口之稅率實以中國徒有値百抽五之虚名而反受害無窮故出此舉得使中國多收關稅迨中國加入協約參戰後協約國正式通告中國政府謂願修正關稅政府因此先命曾述棨（海關署秘書）爲中國委員後改任爲稅則修改會會長但曾以英文知識之缺乏時起種種困難所幸經二閱月之勤勞卒能採定會議之進行手續曾氏當時主張於新稅則未修訂之前先行臨時增稅但各委員意見紛歧卒未有同意者同時另組織一委卝會中比法英日俄美委員各一人磋商新稅則之根據辦法及何時施行此一簡單問題迄無同意遂致擱起修正會議亦不能進行以此問題未先解决也曾氏處此困難地位决計告辭政府不得已改任海關署副監督蔡君繼之蔡君深知外人心理非他新法官員所可比今卒利賴其材能不獨停頓之會議照常進行而且告成大功也 
[未來之自來水法]  
　　政府近提出之自來水營業法交新國會議决全案共八條内容如下第一條自來水營業人須開具左列各欵報由該管地方行政官署呈請地方最高行政長官轉請内務總長農商總長會同核准發給營業執照（一）營業之組織（二）商號（三）事務所所在地（四）資本總額（五）水管綫貯水池濾水池抽水場等位置之圖說（六）給水之區域與其人口及對於每人每日之平均給水平均給水量（七）工事方法（八）開工及竣工期限（九）水價之等級價格及徵收水價方法（十）收支概算書第二條地方行政官署應派技術員調查左列各欵事項（一）水質之清濁（二）水量是否充足（三）水管之配置是否敵當（四）水價之等級價格及徵收方法是否與核准相符前項之調查每月至少須在一次以上第三條地方行政官署據技術員之調查報告或因受給水户之陳請認爲水道營業人確有不適當之處置應限期令其變更或改正第四條不依本法呈請核准經營自來水者處以五百元以下五十元以上之罰金並停止其營業第五條自來水營業人經核准後不依預定期限開工或竣工者得撤銷其核准但有不得已情事先行開具理由呈請核准延期者不在此限第六條自來水營業人受該管官署之命令不於限期内變更或改正者處以三百元以下三十元以上之罰金其情節較重者得撤銷其核准前項撤銷核准之處分應由該管官署呈由地方最高行政長官轉請内務總長農商總長會同行之第七條本法施行前已辦之自來水營業未經立案者自本法施行日起限三個月内依第一條之規定補請核准第八條本法自公布日施行 
[曹汝霖表明土案原安]  
　　對西報記者談話十七日華北明星報載財政總長曹汝霖語其記者云二年前馮河間在南京時曾向英商訂立合同收買貯藏上海與香港之烟土計一千五百七十七箱每箱八千二百元然自合同成立之後即發見英商有每箱獲餘利二千元之弊因又再三商議定爲每箱六千二百元不付現欵僅以民國元年之六釐公債交易當時予之主張即爲由政府以皆品出售至予之所以贊同收買烟土者有二種理由（一）政府無須支出現欵並可不藉借欵（二）此項烟土爲數甚微且售作藥用不得即爲鼓勵烟土之輸入並無害於政府之禁烟政策今徐總統旣欲表明政府禁烟之厲行主張焚燬予亦不固執前說且願助其成功故派人至上海調查煙土之實數據云貯藏日久烟土短縮至一千四百九十八箱又二十四斤除作藥品已售去二百九十五箱外尙有一千二百零三箱及二十四斤刻尙藏在上海及香港若南京所搜獲之烟土非即貯藏在上海之物因貯藏在上海者爲輸入品在南京所搜獲者乃中國産也此最近所得之報告也至收買烟土原無贊同之必要惟由財政方面言之則業已收買自當思得其用今徐總統旣願犧牲如許金錢主張焚燬則於財政方面自不能再爲顧及予之派人至上海調查實數即爲焚燬之預備而予之所以主張三閱月後始行焚燬者以欲邀集中外著名人士參觀此舉以表明政府禁烟之决心而已 
[西南之議和消息（平）]  
　　王芝祥之南下唐少川之總代表軍政府自發布停戰令而後和平日有進步北政府之與西南接洽者亦已漸相接近王芝祥爲北方代表（王偕同章行嚴陳策等十餘人）聞已抵港將由港搭輪赴廣西晉詢陸榮廷譚浩明磋商時局而前此之關冕鈞林紹斐二人由北徂南現已行抵南甯親至武鳴謁見陸榮廷面達北方政府意見聞商議頗有進步大抵桂系方面對於和議當無梗阻惟軍政府之内則意見尙不一致岑春煊自身本傾心和平自司法部長令檢察廳偵查廣東和平會舉動後社會中莫明軍政府之意旨何若旋由和平期成會中人推舉陳其瑗李伯賢等四人到軍政府謁見岑伍林各總裁請明白宣示軍政府意旨當由岑總裁派内政部長冷遹代見冷言和平會經地方官長立案以鼓吹和平爲職志軍政府亦以求和平爲心故有護法之舉安有不贊成之理談次復代達岑總裁之苦衷向和平會代表勗勉一番岑總裁之宗旨於是大白近日軍政府對於議和之南方總代表已屬意於唐少川唐近遣盧信易次乾二人南下聞頗有所商榷蓋唐之充議和總代表須向國會中取得一致之同意也 
近日南北和平會議一事北方已着手進行派遣朱啓鈐等爲代表南方則有陸總裁電推岑西林爲總代表岑總裁轉推唐少川而陜西議員焦易堂等以北方不承認陜閩爲護法區域將來議和會必當力爭擬推舉孫洪伊爲代表參與會議并聞西南方面派遣代表係照各省分配辦法除粤桂湘滇黔川之外陜閩二省不能置之度外也茲錄岑氏覆代表電如下春煊久病政務會議已不出席兩月幾等濫竽且性素畏寒南方天氣温煖藉以調養少川先生德望素爲國人信服且駐節滬上就近開議地點任總代表尤爲便利若得少川先生允任此職不獨國家利賴即煊個人尤深私感云云 
[西南之對外問題]  
　　廣東消息云昨日（十二）軍政府政務會議對於參議院議員高振霄提出派遣歐洲代表之建議案會議良久結果擬派伍廷芳孫文王正廷汪兆銘伍朝樞五人爲代表一面提出國會通過一面通知各國并擬派張繼李煜瀛兩人先行赴歐調查一切所有代表經費已通電護法各省合力籌備 
北方關於選派世界議和會代表一事錢能訓曾於本月十七日致外交次長伍朝樞一電略以歐戰方終和會肇始執事於外交久著才望亟盼相助爲理此事關係至重務望不吝贊助等語伍君當即覆電云此次世界和會關係我國最爲重要惟南北尙未統一若純由北方遣派代表南方斷難漠視且在事實上未能代表全國法律上亦有問題未必得國際承認即獲承認發言亦無充佞力量故在南北未妥訂派遣辦法以前個人勉强附驥對内對外亦無裨益故未便承諾云云 
昨政務會議除决定派遣歐和代表外復决定設立外交調查會其組織條例如下第一條外交調查會以研究調查世界和平會議問題及其他外交事項以補助軍政府外交之進行爲宗旨第二條本會之職務如左（一）調查關於世界和平會議事項（二）補助籌畫外交進行方法（三）編譯關於外交書籍新聞等項第三條本會設會長一人由外交部長兼任副會長一人由政務會議聘請之第四條本會設常任會員五人至十人分任職務由正副會長會同聘請之第五條本會有鵋要時得於常任會員外由正副會長會同聘請名譽會員襄理會務第六條外交調查會經費由政務會議定之其會費之支配由會長定之第七條本會本調查所得籌畫外交進行方法得提出意見書於政務會議第八條本會得設事務員若干分掌文牘會計庶務事項第九條本條例有未盡事宜由會長陳請政務會議修正之第十條本條例自公布日施行 
[廣東四省協會之成立]  
　　以急謀救陜爲主十一日旅粤雲貴川陜四省議員及各要人開四省協會成立會於東園到會者約二百餘人四省議員全體出席首推謝持爲臨時主席先通過協會章程九條畢即由陜西議員李述膺提議謂近日陜局至危稍縱即逝軍府及國會方面固已各籌對付之法但現北方所 
 
 

Page 7

 
 
寇者爲陜南方赴援者爲滇爲川均爲四省協會中之一省吾人尤宜盡吾協會自己之天職即以雲貴川陜協會名義分電陸總裁唐聯帥熊督軍及援陜前敵各司令請其一面迅電北廷聲明如不即日止兵和議即無可言仍一面通電援陜各司令兼程奮進勿中陰謀云云當由大衆公决全體贊成謂此乃今日吾人自己救自己之天職旋由大衆公推李述膺王湘主稿並議即日將此電拍發勿稍延緩茲錄各電如下 
報告協會成立電滇黔川陜四省利害共同軍興以來關係尤形密切同人等爲聯絡感情四省公益起見特約集在粤國會議員及軍政各界組織雲貴川陜協便業於本日開成立大會諸公皆當世賢豪桑梓安危於焉以繫務望時錫敎言内外相助以福地方而裨大局敬布區區伏惟裁察雲貴川陜協會同人李文治等二百餘人叩尤 
致陸唐熊諸要人電據陜息北廷近於停戰期間一意圖陜環陜各省四面夾攻張錫元許蘭洲等相繼入關危急萬分稍縱即逝夫陜西爲護法區域興軍之始即聲明與西南一致今南北旣互約雙方停戰則陜西當亦在内自不待言乃北廷陽示和平陰蓄禍意於南則和於陜則戰昨由軍府電詰北廷復指陜西爲匪區决意主剿果如是則今之西南援陜各軍何一非匪何一不在應剿之列揆其居心不寒而慄請即一面迅電北廷嚴揭其罪並聲明如不即日止兵和議即無可言仍一面通電援陜前敵各司令兼程奮進勿爲所惑時急勢迫俯祈鑒納雲貴協會叩侵 
[南軍佔領永泰之詳情]  
　　閩屬永泰縣東南與莆田仙游閩清各邑毘連下游與永春汀洲一路亦可交能客地民黨窺伺巳久近該縣嵩口南軍司令周湘俊得有許崇智第一支隊之援助與延屬開回之蔣國賓陶質彬莆田開到之黄國華各部聯合一氣自本月四號起陸續集中於梧桐尾嵩口一帶駐紥附近之北軍迎戰不敵退入城内南軍遂從城北后山整隊進迫駐城軍隊數僅一旅所轄之步工各一營望見山嶺南軍旗幟蜿蜒數里自諗衆寡懸殊又由城退守大黄地方縣知事金章先派第一科長與南軍周司令磋商停戰以保城内商民南軍即令金知事算賬繳印並每日備米二十石金知事力不能辦逃入青年會電省李督軍告急南軍遂於八號下午三時乘虚佔領縣城大本營設在汰口分陶質彬黄國章杜起雲朱得才爲四支隊扼守四週要隘另於閩清仙游交界派駐重兵截堵後方北軍之襲擊永轄葛嶺與閩侯縣轄浦口一帶復劃爲南軍哨線沿途高山架有大砲機關砲就城内設立電線直接仙游永春兩縣北軍以縣城旣陷南軍佈置進逼乃復從大黄退守下溪南待援李督接到金知事急電先派衞隊一連海軍練兵一隊由水路分乘民船赴援纔由汰口登陸即被南軍伏兵擊散退回十一號復派一旅步兵三連携帶速射野山砲一尊子彈十五箱十二號又派周永桂旅長所部駐省之砲兵兩連另派測繪員鄭育鑑許履衡兩人隨同一旅郝副官長赴援又電令莆田團長王獻臣延城師長姚建屏各抽勁旅馳往助戰已於十四號雙方開始總攻擊矣省垣報紙紛傳該邑十一號由周永桂旅長率隊克復茲特向軍署方面詳探並未接到正式捷電此種消息或未必確李督因該縣距省甚近又與仙游閩清古田各縣毘連葛嶺大昌等處均可直接閩侯縣轄水陸埠頭離城六十里之浦口呈爲南軍哨線所及深恐省垣地方受其牽動昨特令兵站司令巢子厚省防司令唐國謨佈置後方防務矣 
[熊克武歸成都記]  
　　成都通信云重慶聯軍會議散後已三月有餘各方軍隊雖有出兵之議然因種種牽制一時不克照計進行督兵大員因之紛紛各回原防唐繼堯回雲南後熊克武亦歸成都或即表示和平之一證也熊克武於本月二號由灌郫抵省西門外沿大道各商民及各機關均懸旗歡迎成華兩縣知事及楊警備司令吳造幣廠長等則到土橋前郊迎計出城遠迎之軍隊有羅世煒之二連魏光斗之混成旅二營夏營長之一營又有警衞團之機關連城外人山人海擁擠不堪警察廳全體人員在乾一店設歡迎座省長署全體則在强公祠財政廳長高等審檢廳長西川道尹交涉署員等亦同在該處歡迎沿途巡警較平常增加數倍此外各法團未接到知會故僅商會派代表出城在强公祠設座至十二時熊總司令前站到城楊辛友司令在土橋接護後又先行折回至乾一店恭候至午後一時熊之節麾抵省警備軍前行計一營餘熊到强公祠大門外即下馬與省長握手携入共話寒暄併到商會歡迎地點小坐約躭延二十分鐘又步行至乾一店警察廳歡迎處談約五分鐘即行入城歡迎之軍隊亦即散去 
[鈕代表到漢後之談話]  
　　漢口消息云桂軍總參謀鈕永建氏近奉陸武鳴命由桂赴湘南宣慰軍隊并與譚月波氏磋商退兵方法茲以南京和平會議開幕在邇特奉武鳴電囑赴寗與李督磋商軍事善後問題聞鈕氏亦爲桂軍代表之一已於十四日由沅江輪船到漢寄寓福昌旅館十五日鄂軍孫旅長劉團長同往拜會（與鈕同在日本士官學校畢業）意甚欵洽據鈕君云湘南之粤軍已由馬濟林俊廷賁克昭率領退回粤境由佛山支路車運回粤異常迅速桂軍韋榮昌陸裕光兩師均巳退入全州譚聯帥現移駐郴州辦理收束其退出防地由譚組庵指揮程潛趙恒惕林修梅各湘軍接防譚組庵已到永州尅日即至衡陽會晤吳子玉即行赴甯參與會議至湘南之直軍由吳子玉辦理撤防本月内亦可告竣云云 
[江蘇沙田仍設專局]  
　　財政部直轄之江蘇沙田局自民國五年裁併官産處兼辦以來雖收入未見增多而民問擾累則似稍减現財政部爲圖增多收入起見决定規復舊制並以劉煥充沙田局總辦業已呈准設立茲節其呈文如下竊查江蘇濱臨江海各縣積沙成田所在多有前經本部派員調查設立專局擬具辦法派員清理迭於三年八月十二日呈奉批准施行旋以節省經費於五年六月飭令歸併江蘇官産辦理兩年以來解部欵項較前銳减查原呈南匯川沙崇明海門奉賢上海寳山常熟南通江陰如臯東台鹽城贛榆十有四縣沙灘約二百餘萬畝外如靖江泰興金山丹徒等縣爲數亦不在少現尙未據報告丈放竣事良由該省官産事本繁瑣兼顧實非所宜近因常熟江陰等處人民在叚山附的攔江築壩逼水北流南通如臯正當其衝江岸日見坍塌該處士紳力持抗議經江蘇省長派員履勘屬實飭令拆除原壩所有新漲沙灘收歸國有自應即時測丈照章處分收回地價除酌量補助南通如臯紳民築楗護岸等期經費外應歸國庫收入尤當妥選專員切實經理茲擬查照三年呈准原案復設江蘇沙田局俾專責任查有國務院存記簡任職劉煥辦事頗有經騐於該處情形甚爲熟悉堪以充任該局總辦照章應設會辦擬由部咨行江蘇省長就該省人員内遴選派充以期部省合力進行至該局應支經費擬令按照歸併以後所支數目撙節規度造具概算呈部核定 
[南京快信]  
　　施愚因事尙留津聞和議地點中央不允在上海租界昨電李督再電岑西林商决 
軍署書記處主任秘書婁裕熊因病辭職李督批准給假一月 
公府侍從武官劉恩源准今日晚車回京 
第七十四旅旅長陳調元日前來省陳報冬防今日晚車回徐 
新任兩淮緝私統領何紹賢今日早車赴揚定下月一日接事劉槐森統領有委充長江上下游總稽查消息蘇常鎭守使朱琛甫昨日因公乘早車來省住中正街交通旅館 
省議會昨日大會又不足法定人數未開議 
省議會議員爭加公费案暗潮仍未消滅某議員雙方調停尙無效 
地方通信 
[松江]  
　　誣良爲盜案三誌松江西門外曹阿大被誣爲盜一案地方士紳多爲代白其寃茲又有省議員沈惟賢君致函李知事請爲明白查究其文如下潤之先生惠鑒昨閱報載松江誣良爲盜一案深爲駭詫警界破獲盜案必覔線頭而線頭之是否正確要以贓證爲憑此案被捕之磚匠曹阿大其線頭聞係磚作同業有無挾嫌誣陷正未可知但旣無他盜供攀而所稱贓物僅祗翠寳一粒此種混贓雖經事主認明亦難據爲鐵證蓋紅綠小寳非经鑽石鉅價小家婦女往往有之執此爲盜恐比户可誅矣且凡偵盜者必察其平日行爲若不務正業嫖賭無賴此將流而爲盜者也忽焉手頭充裕任意揮霍此必爲盜已成者也有一於此斷難逃近鄰耳目不識曹阿大之四鄰曾蒙執事垂詢察知其平素及近日狀况乎又此翠寳一粒亦嘗由曹阿大供明來歷而加以跟究乎聞事主失贓頗鉅盜匪必有多名若倉卒定讞以混贓殺一平民而眞贓正盜轉得逍遙於事外甚爲執事惜之伏兾神君詳加研鞫勿事刑求果供證確鑿則請明白宣佈若係無辜即立予省釋豈惟一夫被釋亦爲地方造福無量 
[蘇州]  
　　請免加徵公賣稅蘇省烟酒公賣局派員調查得三區（蘇常二屬）原認烟酒公賣稅率尙未足額特飭從八年分起加微二成茲經烟酒各商公懇商會電請省長免加略云蘇屬烟酒各商號環稱奉飭加八年分公賣認客至二成以上聞信之下惶駭莫名烟酒業自實行公賣以來稅費繁重負詹難堪輟業停釀時有所聞且近年迭受時局影響商業凋敝已達極點七年分定額已屬勉力擔任倘再加徵重益商困生計前途不堪設想迫懇籲電部省俯恤商艱仍照七年分認數徵繳再皮絲烟業閩省産地兵禍未紓貨源梗斷併懇援照貨稅認額暫准减成完納以維營業而蘇商困等情前來謹按烟酒各業自徵公賣商力凋殘已達極點若再加徵民不堪命至皮絲建烟前因産地遭兵來源缺少代爲陳請省局援案乞暫酌减各在案該商等所稱各節均係實在情形相應據情籲懇省長俯賜鑒核准予免再加徵認額並將皮絲烟業一項援案酌减暫予通蝕俾蘇商喘而養稅源云 
武進知事記過高等審判廳林廳長以武進縣境内近來發生盜案多至苯起無一破獲可見該縣知事姚浚捕務廢弛特呈明省長飭將姚知事先記過一次以示懲儆一面嚴飭該知事依限緝拿務將各案一律破獲倘再玩延即行撤懲云 
電省反對開放繭區蘇州總商會電南京齊省長云報載省會提議開放繭區事關截留絲織原料務懇仍照前案限制以保千百萬機工生命而維數千年綢緞實業無任迫切呼籲之至蘇州總商會會長龐延祚副會長蘇紹炳等霰 
[無錫]  
　　商會忠告省議員電無錫商會以省議會一般議員提議加給日費昨特電致省會云南京省議會公鑒閱各報因加給日費問題頗多誹議竊思吾省開會以來議事及會場秩序較他省爲優今因區區日費受人指摘竊爲諸公不取能於大會取消以副衆望不勝盼禱無錫商會巧 
[鎭江]  
　　絲糖最近巿况近來鎭郡絲巿甚穩因滬上洋莊生意頗少此一星期並無絲貨運出價又稍跌惟砂糖一項江南北内地各處銷路甚廣昨今兩日又有二兩之暴　將來恐不致低落其餘各種之糖大體無甚變動 
[揚州]  
　　取消官醫局施藥兩淮官醫局設立有年施診施藥費欵甚巨現淮運使段谷香爲减縮經費起見將施藥一項裁汰祗用醫士兩名施診每年可省數千金業由塲運局長周之冕令知該醫局於八年一月一日起實行矣 
給發卹金兩淮塲運局文牘汪賡鑾月前在職病故局長周之冕以汪家計清貧身後蕭條特援部章鹽務人員在差病故給發卹金例呈請運署核發即經段司長批准給發卹金一百十元以資撫卹 
聘任承審江都縣知事佟英霖現聘用馬桔生徐守初兩員爲承審員 
塲運局追繳欠欵草埝場商羅榮泰欠繳前清官欵除還尙欠銀二百餘兩迭由場運局催繳未據報解現周局長悉該商業將煎灶推賣與大豐公司特諭該公司於繳羅榮泰産價内扣還公欵二百餘兩以清官欠並飭草埝塲知事許蔚生一體遵辦矣 
[嘉興]  
　　商情最近狀况嘉興商業以南貨綢緞米油等爲最鉅近日南貨中之桃棗等因銷路暢旺來源缺乏每斤已由一角七八而漲至二角五六即山珍海味價格亦逐漸增漲綢緞因各機坊出貨不多故價格略增花緞每尺較去歲增一二角湖縐綢類等每兩增一二分三四分不等至於米市近日銷路漸見活動且來貨甚少故每石食米已由五元八角而漲至六元糙米每石亦漲五分或一角據該業人云日内尙須看漲油類以菜油煤油銷路最旺因人民多食菜油而燃煤油現巿菜油每擔十七元七角零售每斤一百八十四文煤油美孚每箱六元三角僧帽亞細亞等每箱六元一角年關伊邇各業貨物恐均有漲無減也 
學界放假之議决嘉興各學校校長於前日在敎育會决議冬至節循例放假一天本月二十五日爲再造共和紀念日亦放假一天至於年假因距寒假非遙公决放假三天（三十一日一日二日）業由會印刷通告各校照辦矣又縣立第一高等小學校陳校長定於八年元旦日開學藝會以顯學生成績刻正籌備一切羹邀請學生家族曁各界屆時至校參觀云 
[杭州]  
　　省議會議事記十九日下午一時三十分省議會振鈴開會出席議員八十三人政務委員四人周議長報告日程畢諮詢大會昨日未經討論之上屆議員公費案如何辦理請公决許祖謙任鳳岡許一藩均云該案何以不列今日日程議長答云本席意見以其係一會内部商榷之事件列在今日日程第一題外人觀之未免有所議論是以删去而在席議員對於議長聲明大起議論費時甚久何紹韓謂靜聽諸君議論均屬持有相當理由惟是此案内容爭執之點甚多今日開會名義旣係議事會未能討論及此不如依照本會議事細則改開秘密會解决然後開議日程所列各案衆贊成旁聽照例引退二時十分復開會開議省長交議之籌辦工業試騐所案表决贊成者少數第二案籌設圖案研究所案表决贊成者僅一人衆大笑第三案追加商品陳列館臨時經常費頇算案付財政審查第四案請追加省會警察廳工務處七年度修築城廂内外道路橋樑臨時經費預算案原案廢棄第五案餘姚産棉處所設立改良棉種試騐塲案付庶政審查第六案議員王廉提出查辦原任嘉興烟酒公賣分局長調任紹興烟酒公賣分局長徐之模案與第七案議員徐卓羣提出禁止發行紹蕭塘工有奬義劵議案均付法律審查第八案審查報告省立第十師範學校第十中學校六年度臨時費追認案即付三讀會通過第九案留學北京女子師範學校學生津貼案重付審查議至此已屆法定時間遂宣告延會聞因審查積案甚多公决休會一天 
[廣東]  
　　中行再借欵兌換紙幣中行兌現因階級限制每日換出無多各地商民仍有向隅之感貝行長現爲推廣兌額起見特與財政廳長楊永泰曁俞勞兩監理等籌商派副監理勞勉前赴臺灣銀行再借現欵二十萬以本省公債票爲抵押品還期利率已經彼此磋商妥善訂立合同已於十二日正式簽押至此欵用途係指定擴充兌現不得移作他用 
雜評一 
[京官俸之搭現問題（默）]  
　　中國政治所以混亂至是者其大弊在於不劃一强有力之武人與軍隊朝索一欵夕逼一費予取予求絲毫不能發鈔而文官俸給則不能享全現之權利文武已不一律矣然而同爲文官亦有闊部窮部之别紅員冷員之分大抵所謂闊者紅者可得全現即不得全現亦可搭八成七成所謂窮者冷者則搭二成多亦不過四成而止總之各視其權力如何而定其所得現金之多寡夫同爲國家辦事同有應負之責任而甘苦厚薄之不同若此宜乎其憤憤而不平也 
且今日之京鈔愈跌愈下其無兼差而僅恃此區區之俸以贍養一家者勢將有所不給而欲望其盡心於職務其可得乎然則今之言整頓吏治者將如之何而整頓之耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國國際貿易協會之發起]  
　　南北實業界因鑒於世界之潮流發起國際貿易協會以與戰後歐美商人互丰聯絡茲悉其辦法綱要如下 
第一期進行案（一）規定得要物産種數（一）調查各别之生産數及轉運費（一）訪查各品所以不能發達之種種障礙（一）指定一報設一商業苦痛問答欄（一）按品分期開會議决執行事項 
第二期進行案（一）登報宣告本會行將實行維護種名（一）便利交通以減少運費之建議（一）指出各種障礙力向政府當局請願以達到目的爲止 
第三期進行案（一）發起中華貿易公司（一）設各品出口檢查所由各該業公舉檢查員歸本會給薪監督任免（一）請求主管部署用正式通告於各國政府介紹貿易公司於世界（一）請求政府改良航運謀輪船出口以開海上航路 
第四期進行案貿易公司成立佈告全國各界（一）開始各品檢查所（一）實行直接國際貿易（一）發行國際貿易報告月刋 
[美國弛禁胡桃進口]  
　　文滙報云駐滬美總領署接美國來電據稱美國禁止有壳胡桃進口之令今已取銷 
[美人組織亞細亞銀行]  
　　字林報云美人所組織之亞細亞銀行大約明年一月底可望開始營業其辦公地點已租定江西路與九江路角新造之新康房屋現已着手裝備目前暫租南京路方面之新唐房屋設立籌備事務所所有職員早已到滬現運通銀行經理布堪氏已被舉爲亞細亞銀行職員一月十五日就職云 
[最近煤巿譚]  
　　會德豐洋行十九日煤巿報告云近數星期來磋商預購明年日煤者紛紛不絶其結果價較去年稍賤但日本境内煤價仍屬穩固預料和局成後外國船隻開赴東方者必多需煤必鉅且日本戰時實業仍照常經營並未因戰事停止遽即收歇故日本煤價一時不致跌落也匯兌率問題與定購日煤事頗有關係此後一年内匯兌率漲落若何殊難决定故售煤者頗持愼重而水脚問題亦爲未可預决之一事也撫順煤礦自一年半前爆炸後迄今未復原狀自西比利亞軍興後滿韓等處需煤較多又因人工不足出産較缺求多供少以致煤價大漲且無餘煤輸運出境開平煤自休戰後價已低落但船隻租價不減求噸位者今仍甚多故開平煤價不致較前大異今大連高麗日本皆銷開平煤是以上等開平煤其價仍堅定也本月内各方面到滬之煤共爲八萬二千九百八十一噸云 
又神户某報云南滿鐵路公司所經營之撫順煤礦日出煤七千噸每年銷於滿洲二百十萬噸運往高麗五十萬噸左右運銷他處四十六七萬噸聞存煤漸少故公司將限制出口儘先供給當地銷路他日南滿鐵路公司所辦之安山店鋼廠開工後撫順之煤大半將供該鋼廠之用云 
[致遠輪船失愼消息]  
　　字林報云招商局昨接電信該局致遠輪船星期二日在仰光失愼電文簡略僅謂未傷人火未熄餘情未詳查致遠行駛於香港南洋仰光之間裝載食物已有多時兩月前曾到上海今招商局尙未接船貨損失若何之報告故未能估計損失想曾在廣州香港上海保險云 
[北貨業遣派代表赴閩]  
　　上海縣商會暑致福州招商局公函云逕啓者本月十六七兩日迭奉貴局電復以陳昌孝騙貨潛逃一案承派洋駁將貨拖回局倉而日領又起交涉囑爲轉知滬商派人到閩商辦等因祗承種切敝會於奉電後一面電請福州交涉使拒絶日領干涉以保主權一面轉致該北貨業債權人迅派人赴閩茲據抄送所派代表名單計陳春甫黄和卿童亦如葉家楠干德和等五人業已起行該代表等到閩晋謁時尙祈推誼關垂同深　感 
[工商研究會開會紀事]  
　　工商研究會昨日午後三時開會到會者有楊小川郭建侯沈卓吾徐春榮陸星莊吳善卿王介安許錦芳馬樹周楊公炎舍軼凡徐豫發苑士林裴振炎張桂芬顧馥蓀湯學潛吕渭甫陶理堂潘國昌陶正昌劉炳臣許星垣熊仲方馬文彪邵永裳潘潤生沈國禎等數十人由正會長楊小川主席宣述開會宗旨略謂歐戰告終美總統發起和平大會聯合各國公議世界永久和平方法此爲世界人所共喜各國當然贊成我中國向來酷愛和平尤當贊成所謂世界和平者言世界將無兵戈之戰爭也至於工商之戰爭則與兵戈戰爭相反兵戈戰爭滅絶人道者也工商戰爭維持人道者也和平大會開幕之日即爲工商戰爭發端之時諸君乎亦知工商戰爭開始之後其最大之戰場當在何地乎其最利之戰具當推何國乎夫戰兵多者勝我中國有人民四萬萬不爲不多矣由是言之我中國人對於此次之和平大會當具何等之感想乎當有何等之希望乎我工商研究會已經聯合國貨維持會商帮協會華商旅滬維持會發起中華工商保守和平研究會現加入此會者已有十餘團體并有講求人道熱心公益之君子多人投入此會帮助辦事將來本埠及外省加入此會者必源源而至羣策羣力以贊成歐戰之和平大會故鄙人并望諸公認眞重視此中華工商保守和平研究會各以實力協助之也云云繼由沈卓吾報告本會國貨陳列所現已承新世界允許遷入請衆討論合同章程及籌備經費催集陳列品各事宜討論良久已鐘鳴五下乃散會 
[各國領事姓氏之調查]  
　　江蘇特派交涉公署近接南京軍民兩長令云頃准外交部咨稱駐紥各口岸之各國總正副領事名姓國籍及到任年月日均屬無案可稽咨請轉飭各交涉員迅即詳細調查列表報部以憑考核等情除令行外令仰該交涉員即便遵照辦理仍將各項表册呈候彚報云 
[三誌辭退德華清理員請追損失]  
　　義國人珈司勃羅派司利（譯音）延代表律師在公共公廨控本埠德華銀行清理處於本年十一月二十五號無故將伊清理員辭退請追損失銀七十五萬兩等情由廨訊供詳情迭誌本報昨晨又經俞襄讞會同義羅副領事升座特别公堂復訊即據被告代表律師上堂向原告珈司勃羅派司利將前堂供詞逐層駁詰良久中西官以時已過午不及研訊判候續訊再核 
[元旦祝賀儀式之通告]  
　　上海勸學所昨日通告各學校云謹通告者吾中華民國自元年改用陽曆後其元旦祝賀儀式早經敎育部規定頒行（見元年九月三日部令公布學校儀式規程）歷屆照辦惟名學校辦法尙未一律而普通社會對於陽曆之觀念尙未充分明瞭茲屆八年元旦遵奉新曆倡導實行應自敎育界始現由敎育行政人員會議議决認爲有擬訂休假期限及重行通告祝賀儀式之必要相應抄具辦法四條通告上海境内公私立中等以下各學校查照後開事項酌量辦理除分行並登報外爲此通告貴學校查照計開（一）新年年假規定二日自元旦起至二日止（一）新年年假期内應懸國旗（一）元旦上午應預定時間由職敎員率同學生整列在禮堂或敎室或操場行祝賀式向國旗立正奏樂唱國歌行三鞠躬禮並由校長或敎員施以相當之訓話（如關於新舊曆之解釋及吾國與世界各國交通之關係等）復奏樂唱國歌畢退（樂歌一項如未備者得從略）（一）餘時得爲有興昧之集會或遊戲或休假由各校自定（一）勸導遵用新曆之印刷品得由各校自行編印分关客學生家屬以期普及於社會 
[嚴懲行竊道釘之曉示]  
　　滬甯滬杭甬路避接交通部令云據京漢路局呈稱本年六月二十五日二五六八次兵車在順德站南因道釘被竊出軌經飭緝獲要犯賈三王擇林二名訊供不諱解送冀南鎭守使從嚴訊辦嗣經鎭守使判决該犯等依法處以死刑函送判决書及該犯照片布告請發各站張貼前來除將在事疏忽之監工工頭等分别懲罰並將布告等件發貼一面飭將在逃夥犯張鳳山嚴緝務獲究辦外請察核等情查匪徒盜竊道釘危及行車關係至重邇來各路列車因事肇變業經數見不鮮實與人民生命財産大有關係除指令外合將原送判决書函件抄發仰即將此案及槍决情形繪圖編擬簡明告白張貼各站俾衆周知而昭炯戒仍仰督飭所屬切實巡察預爲防範切切 
[省議員加費之反響（九）]  
　　上海縣商會電上海縣商會因省議會議員加增公費問題迄未取消昨特公電南京省議會文云省議會諸位先生台鑒報載增加議員公費一案蘇省公民函電交馳切實忠告貴會諸君必能採納嘉言力持廉潔孰料遷延多日迄未取銷議會何等莊嚴議員人格何等尊重齗齗於加費問題而日日受人唾駡夫亦奚取總之此案一日不取銷國民之公憤一日不能息尙請顧恤人言潔身自愛是所切盼上海縣商會顧履桂蘇本炎啓 
奉賢公民朱醒華等電申報館轉省議會諸公鑒本省經費支絀民生艱窘望即取消議員加費一案免受各界反對特此忠告至祈鑒納爲幸浦東奉賢公民朱醒華王家楨胡家驥王詠戴戣陳秋江俞玉等 
駐美顧維鈞公使之夫人患流行性感冒病後復患肺炎症遂於十月十日在華盛頓逝世次晨在使署依照中國禮式舉行殮禮唐氏家族與使署人員等皆在場由留學生監督黄佐廷博士誦祈禱文舉殯時奏中國國歌屍柩暫厝石浜塜室俟後運回中國扶　執紼者爲黄佐廷楊恩湛葉可良魏言彬等顧夫人爲前國務總理唐紹儀之女生於一八九六年十月二日一九一○年春隨張蔭棠公使來美肄業一九一二年與顧君維鈞結縭後隨顧君復來美國外交界中咸重其才居美三年對於中國女子之幸福與敎育尤具熱心有子女各一 
[道署議定之弭盜辦法]  
　　滬海王道尹因所屬沿海各縣盜案迭出特於昨日（二十號）下午三時在署會議弭盜辦法上寳崇川等縣知事均列席規定補救辦法如下（一）七縣聯防（沿海各縣）由七縣互商擬訂進行方法呈候核准施行（二）緝捕辦法如此縣盜匪竄入彼縣須不分畛域互相緝捕（兩縣交界處遇有盜警同此兜拿（三）預防辦法最爲注重須於聯防辦法内從嚴規訂（四）經費項下遇必要時准於冬防費内開支議畢後聞尙須規定細目通飭遵照進行云 
[包探協拿盜匪續誌]  
　　公共租界捕房探目陳雲忠等於前日至法捕房報稱有搶刦馬立師朱姓家之盜匪匿跡在吉益里文德里等處請爲協拿等因當由捕頭飭探目沈德福等協同前往拘獲薄子明田壽平藍相春璩金五趙輝臣蘇榮康李協合宋協公胡秀卿邱渭甫等十人帶入捕房管押候解廨訊究等情已誌昨報昨由捕頭將薄等十名解送法公堂先據公共捕房西探目帶同黨盜匪紀小盧到堂聲稱紀曾與薄等同往搶刦請求移提訊究詰之薄等供不承認與紀糾黨搶刦並延巴和律師代辯一切中西讞員以此案發生地點係在公共租界應歸公共公堂訊理當着來探將薄等一併帶去歸案訊辦又一函云薄子明自於前晨在法租界霞飛路吉益里連同羽黨及妻一併被捕後日昨已解公共捕房核辦惟聞山東張督軍懸賞緝拿甚緊曾派某稽查駐滬守提此次被捕眼綫亦係從山東追蹤來滬始得成擒云 
[滙票號報告被搶]  
　　法租界大馬路永興里二號門牌張延瀛滙票號於前晨六點時被匪濳入賬房内搶去現洋六千四百元羅卜票七萬五千元金銀首飾値洋二千餘元携贓而逸事後該號主開單報告捕房請緝捕頭諭飭各探嚴拿該匪到案訊辦 
[木植巿價之限定]  
　　木植一項自經北巿三小公司運到花旗松一百六十餘萬尺之後售價參差不一東洋白松巿價亦受影響現經該同業爲維持巿面起見所有東洋白松公議限定價銀須四十兩以外設有减價脫售者非通告該同行不可又聞花旗松售價該同業正在磋商尙未確定 
[棉紗價格之看漲]  
　　昨晨各紗廠之本廠棉紗共計開出粗細紗有一萬零九百包之多均係明年正二三月期各廠初開與各紗號之價尙稱平穩旋因訂購者多逐漸加增與初開之價相差銀六兩之外（開出各價參觀商務欄）設使今日各紗號再至各廠續開巿價恐有增無減也聞商業中人預料中外和平目的達到後來春之商業大有可觀故各廠預開之紗如此之夥云 
[圍巾銷路之呆滯]  
　　去冬毛絨圍巾盛行於巿各洋貨號莫不利巿三倍紛電日廠趕製供不應求價格增昻普通貨每打十二兩增至十六兩以外且貨到即罄以致各號於今秋咸皆多定詎入冬後銷路呆滯貨又壅積故價格日漸降落目下更見貨多難售普通貨跌至八九兩尙乏客帮大批去路各號儲有存貨咸均大受虧折云 
[杭路近事彚紀]  
　　徵車運米無錫每年所産米糧運往滬上者最多而運銷杭紹一帶者亦居其泰半此項糧米率由運河直接運達杭州之拱宸橋然後再由火車裝運閘口轉發紹興一帶故其運輸之法皆以拱宸橋爲樞轉之地每當冬至前後米船麕集於拱宸橋河干帆檣林立以待趁車裝往閘口故滬杭鐵路拱宸橋車站每當此際因待運糧米擁擠車輛不敷應用今年米巿較往年尤爲發達故拱宸站站長特請該路車務總管籌撥車輛每日至少二十輛方敷應用聞該路車務總管昨已分電全路各大站徵集空車以備陸續掛往拱宸應用 
火車脫鈎昨日滬杭鐵路上海南站下午一點三十五分所開出之新龍華區間車駛至將近龍華車站時機車忽與銜接之三等車脫鈎司機人及車守發覺時機車向前馳駛該脫鈎之車輛因餘力未盡亦向前馳逐直至將近龍華站内之分道時始由站上員役設法停止幸未肇禍事後究其原因實由機車與三等車車鈎上之銷被沿途震動躍出鈎外以致脫鈎當經龍華站長及該車車守分别呈報車務機務各關係人員接洽一面即將該車鈎更換堅固以免危險 
運送石子滬杭甬鐵路嘉興與王店段内因軌道鬆震添鋪石子曾於本月十六號由南星橋開馳專車一次裝運石子前往該段鋪卸等情已誌本報茲因是日所掛出之石子車十餘輛尙不敷添鋪故復於昨（二十日）下午二時半續由南星橋開駛石子專車再往該段工作聞因避來往客貨車故特令該項石子車先行開抵嘉興以待由滬杭之特别快車駛過後始行出發鋪卸免致危險而卸竣之後仍即時將空車駛返南星橋車站云 
[楚泰艦修竣]  
　　楚泰軍艦前因艙面及機輪等件損壞呈經總司令署准予入塢裝修茲聞該艦已於前日修竣由該艦長呈報總司令派員勘收 
[委任海軍艦員]  
　　海軍總司令昨接海軍部軍衡司函并發下任命狀六紙委任李世甲等爲第一艦隊艦員業由藍總司令訓令第一艦隊長轉飭該員等祗受就職矣 
[閩督軍請緝潛逃軍官]  
　　厦門鎭守使署二等軍需官唐邦賢　挾欵潛逃經閩省李督軍查緝無着當以事關盜取軍餉未便任令遠颺故特咨請松滬盧護軍使飭緝昨日盧護軍使已通令所屬一體偵查嚴緝矣 
[陜省請緝虧欵之知事]  
　　松滬護軍使署接陜西省公署咨文略謂有岐山縣知事許大爔在任虧欠公欵離城潛逃除令飭該知事許大爔之原籍地方官查封家産備抵並通行查緝外請飭所屬訪緝等因昨經護軍使署通飭駐滬各軍警嚴密偵緝矣 
[排長私自濳逃之查緝]  
　　陸軍第八師師長近悉所部駐防長沙之步兵三十二團一營四連排長王立祥私自潛逃自應緝辦爰特通電各省查拿前日松滬護軍使署接到通緝電文並該排長年貌箕斗籍貫業已轉令所屬一體查緝矣 
[青年會再開音樂會]  
　　青年會於前晚八時開音樂大會聘世界絃琴大家薩哥拉氏曁凱孛爾女土彈琴奏樂其情形已誌昨報今日（二十一號）下午仍在該會殉道堂舉行入座劵仍售一元幼童减半我滬不乏音樂家盍往一聆妙奏乎又同日晚七時有新奇電燈特别武藝奏技每劵祇售小洋二角云 
[基督敎會亦開音樂會]  
　　北四川路横浜橋中華基督敎會爲籌助中國盲童與雲南佈道事於今晚七時半開音樂大會前廣東交涉使羅泮輝博士主席秩序如下（一）精武體育會銅樂隊奏樂（二）美國總領　沙又士君演說開會詞（三）中華基督敎會詩班歌　（四）　可陞夫人奏鋼琴（五）羅汨君歌詩（六）雙四音北京音樂會（七）美利堅費小姐奏絃琴（八）音樂家周森友博士唱歌（九）人山青年會體育隊（十）精武銅樂隊奏軍樂（十）（一）盲童學校之盲學生表演成績（十）（二）吳董林廖四君合唱四音（十）（三）亞當生演像形絶技（十）（四）司徒君奏非阿連（十）（五）青年學生操木棒（十）（六）寰球第一鼻音之蓋路君○唱（十）（七）英竇安文君演泰西新奇戲法（十）（八）衆唱中華萬歲國歌入座劵特等每劵小洋五角頭等三角 
[演說競進會預紀]  
　　江蘇省敎育會於今明兩日午後二時聚集各校學生開演說競進會其預定細則如下二十一日（一）（主席）聶雲臺（二）（演說題範圍）畢業後前途之預計（預賽）（三）（演說員）（先中等組次高等組）（四）（演說時間）每人五分鐘（滿四分鐘按鈴知照一次滿五分鐘再按鈴一次即終止（五）（評判）張叔良吳懷疚吳和士（六）（各組與賽員之選定）高等組六人中等組九人二十二日（一）（主席）穆藕初（二）（演說題範圍）畢業後前途之預計（决賽）（三）（演說員）（先中等組次高等組）（四）（演說時間）每人十分鐘（滿九分鐘按鈴知照一次預備結束滿十分鐘再按鈴一次即終止）（五）（評判）黄任之蔣夢麟沈信卿（六）（贈品）第一名紅色優勝旗第二名黄色優勝旗第三名藍色優勝旗均留存本校紀念另備大銀盾一枚每年鐫優勝員姓名及校名留存本會紀念 
[滬江大學近聞]  
　　滬江大學自本月十九日起至二十二日止請本埠監理會堂牧師蔡式之宣講時間自星期四至星期六 
 
 

Page 11

 
 
爲上午九時半至十時星期日爲下午二時半至三時江蘇省敎育會本年特開國語演說競進會徵求本省大學中學學生赴會競賽滬江大學已派定沈荔薌君加入甲組爲大學部代表薛俊升君加入乙組爲中學部代表 
滬江大學冬季游藝會現正籌備一切聞秩序中又添入新劇一項劇名威廉第二係該校歷史敎員嚴恩椿手編中述德國宣戰情形及其内幕甚悉 
[敎員研究會明日開會]  
　　小學敎員研究會昨日分致縣巿立各學校函云本會定於十二月二十二日（星期日）上午九時半至十一時舉行普通科研究十一時至十二時半舉行修身科研究並訂定浦東中學附屬小學校王君則行報告修身科不特定敎授時間之辦法屆期務希貴校諸研究員准時蒞會爲幸 
[濟生會辦理修武賑災]  
　　濟生會前接河南省長及河北道尹函電請辦修武縣災賑即經登報呼籲勸捐旋於上月杪派會員曾淡君馳往查辦茲聞該會接曾君報告於本月初二抵河南焦作偕同巡緝營長會員生幹卿君赴修武縣會商選派排長同往災區分頭實地調查該縣災區一百七十四村最重者六十村莊積水尙未退盡極貧大小口三萬五千二百餘名次貧大小口四萬二千餘名而修武鄰縣嘉獲地方内有數十村上今兩年兩遭水災最爲困苦近在咫尺萬難坐視不顧現已煩修武巡緝官前往調查開報惟統計户口甚衆雖經生君會同焦作商會及各公司組織修獲水災焦作義賑會準與本會聯會而放但該會所集義賑爲數不滿四千非再有大批接濟不能着手現再三設法將次貧人户細加釐剔以期少一分災户輕一分擔負請本會速爲籌備欵項俟回滬詳細報告再行領欵聯合發放云云該會接函後以所收河南賑捐爲數無多難以應付已竭力商籌撥濟矣 
[基督敎會紀事兩則]  
　　法租界菜巿街基督教三一堂今秋藍理公會議定爲益賽會總機關公派傳道員浦惠卿充駐堂幹事並創辦義務英文夜館由會員擔任授課茲又附設閱書報室藉便會員學員及慕道友等每天上下午蒞室游藝消遣一面通告各屬益賽會隨時通訊與浦幹事接洽以聯情誼 
山東路天安堂以本月二十五號爲耶穌誕辰定是日上午十時舉行禮拜翌日三時開聖誕同樂會並定二十四五六晚行大佈道三宵以昭慶視茲由委辦同人裝潢紥彩異常忙碌 
[國語講道會明日演講]  
　　二十二日（星期日）上午十句半鐘國語講道會假青年會殉道堂請婦女青年總會會報編輯范玉榮女士演講求救者與聖誕且有女青年體育學校學生唱歌及梅華銓夫人單獨歌詩以助雅興 
[冬節循例放假]  
　　本月二十三號即舊暦冬節各機關學校循例停止辦公一天滬海王道尹昨令各縣轉飭各學校遵照於是日放假一天云 
[行駛内港輪船之請照]  
　　華商凌季記購置大東汽油船一艘行駛内港起上海訖雙林經閔行新倉乍浦等處昨日赴關呈騐已准予轉部給照通行 
[財廳電提稅欵]  
　　縣知事公署昨接江蘇財政廳電略謂案照本省軍警月餉欠放甚鉅年前亟須籌撥庫空如洗無米爲炊安危所繫窘迫萬狀茲查各縣七年各稅解欵寥寥現値旺收之際堪以酌提銀萬元除再委員就近守提外特電該知事遵照云 
[體育通信比賽辦法之函知]  
　　江蘇省敎育會接敎育廳函云據體育臨時視察員王小峯條陳體育意見並附通信比賽計畫書前來據此查通信比賽係美國最新方法誠能節省時間經濟而得促進體育之實益所擬比賽法運動方法及成績表式大致妥洽應准照行合將計畫書印發除令各屬勸學所長行知縣屬境内各高等小學校又乙種商對學校遵照規定辦法舉行立定跳遠通信團體比賽所有各該校運動成績表限於民國八年一月十日以前彚送到廳以憑評定藉資鼓勵外函請查照云云 
[船稅請求减數續認之調查]  
　　承辦滬南工巡捐局浦江船隻稅之商人談桂香現因繼續認稅辦理一年又届期滿據情函請縣商會轉陳認稅虧累情形請爲减數再行繼續等情姚石蓀局長已知照本局稅務科長許人俊調查明確以憑核辦 
[婦人自縊斃命]  
　　向爲輪船生意之甬人王子祥同其妻沙氏　居滬南新太平等三十六號門牌屋内前日午後三時王妻沙氏不知如何忽在臥室内用蔴繩自縊斃命適王外出由其同居人覺察追尋王歸解救早經氣絶事爲崗警得悉回報第一警察署趙墨林署長飭傳十六舖地甲盧永德往查原因將王帶署飭送地方檢察廳並由地甲報請相騐林檢察長據報後正欲委任檢察官與檢騐員蒞騐旋據王借尸弟沙某投廳陳明沙氏年二十六歲現有七個月身孕夫婦之間向來和睦前日飯後我有事出外後鄰居報警奔回察看已無法施救死者有胞弟在虹口某舖内學業今願自行備棺收殮請求免予詣騐等情林檢察長得禀姑准免騐飭王具呈切結迅行棺殮並着趕追尸母來申以憑核辦 
[請求協緝失竊古錢]  
　　公共租界總巡捕房總稽查處近將印刷失單飭探知照界内各錢舖注意外昨又持至華界警察各署所請爲協助查緝原贓下落該失單大旨如下照得於本月十四號夜九點鐘至十五號早六點鐘有某洋人被竊去各種外國金銀古錢如有人將下列各種古錢來兌換或寄存者請即將人扣留報告就近捕房可也一七八九年份製英國古金錢一個鑲有小圈一個可做墜頭一七八九年或一七九○年份製英國金錢兩個七先令金幣兩個一個中有孔一個中無孔一面有冠冕一面英皇頭像均一七八九年或一七九○年份製各國銀占錢約一百個如英國古錢六先令克羅球四先令一先令六辦士三辦士等銀古錢數枚上有獅子古教幣兩套 
[此控重婚彼控納妾]  
　　陳林氏偕伊兄林寳衡至地方檢察廳禀控伊夫陳少藩重婚等情曾經該廳核准飭傳陳少藩並媒證馮志基馮明華等至案研訊後判陳與兩馮分别收押候起訴審判廳公判在案前日下午經該廳屠推事官會同李檢察官聞庭審理先據陳林氏投案訴稱年二十歲本年九月初旬由馮志基等爲媒來家說合由我母與兄主張許配與陳少藩爲妻即於是月十六日定親十月初六日過門成親共收過禮洋門包洋二百元過門後始知丈夫已有大婦程氏因此不甘爲妾來案起訴等語林寳衡林史氏母子所供略同質之陳少藩供年四十八歲南匯人因之後嗣故由皮人馮志基等爲媒納娶林氏爲妾當時曾與林氏之母林史氏言明情願爲妾求察馮志基馮明華所供與陳相同並據被告所延之律師出庭識護一切問官以兩造供詞各執判陳與兩馮分别交保聽候核辦 
[醉漢猝斃]  
　　寗波人洪阿春於前晚七時許至浦東爛泥渡鎭朱順與飯館内晚膳因飲酒過度行經該鎭仁泰米店門首忽然跌仆於地登時氣絶旋經該圖地保查得死者尙有胞兄洪春華住於桃園宅地方當即通知屍屬前往收殮 
[身帶烟膏之查獲]  
　　通州人劉松山昨日身帶烟膏十一盒行經浦東花園石橋爲三區崗警宋秀章查獲人證拘解至署經曾警正訊據劉供此項烟膏係友人托帶並非販賣請求寛宥曾警正判解警廳司法科訊究 
[汽車撞傷行人]  
　　浦東榮昌火柴廠執事寗波人董然脩昨日上午十一時許行經南京路浙江路口適有西人所駕某號汽車疾駛而來避讓不及撞倒於地面目手足均受重傷當由老閘捕房一千一百十七號華捕瞥見抄錄汽車號數及西人姓氏住址雇人力車送董然脩往仁濟醫院醫治即持傷狀單歸呈捕頭備核 
[串竊銀表之薄懲]  
　　浦東爛泥渡劉盛興鐘表店前日被無賴丁金隆等闖入店内借修表爲由乘間攫去銀表一只經店主報由三區警署將丁金隆並同黨陸長發朱林生三人先後獲案押候解究在案昨經曾警正訊據丁等供認共同竊取並非搶刦等語當照原告不願深究判丁金隆從寛拘留五日朱陸等各拘留三日以示薄懲 
[一女兩嫁之訊判]  
　　揚州女子蔣阿子於民國二年間憑媒許配與同鄉姬正良之子爲室當因男女年幼故未結婚詎於去年問蔣阿子被母某氏帶來上海匿居法租界復又憑媒嫁與薙髮匠阿四（即何子發）爲妻旋爲姫正良得悉來申尋見報告捕房於昨將兩造傳至法公堂請訊先據原告稟稱民人前憑陸松全王山祥兩人爲媒聘定蔣氏之女爲媳當出聘金洋一百元詎被蔣氏私自領來上海復嫁與何子發爲室請求訊究婚帖呈鑒詰之蔣氏供婦人之女兒許與姫子爲妻當定親時言明將婦人養老詎料自定親之後原告等父子即至北京營業音信不通後因婦人衣食不週無奈將女兒帶來上海嫁與何子發是實何子發供去年冬間由應大空子爲媒娶阿子爲妻當出茶禮洋二十元後蔣氏亦在民人處度日立有婚帖呈鑒陸松全稱蔣阿子實由民人爲媒嫁與原告之子爲妻於去年蔣氏母女祗稱來申帮傭實不知有復嫁之事中西讞員判蔣氏押西牢一月外再賠還原告茶禮洋一百元蔣阿子交何子發領去 
[苦力因病倒斃]  
　　昨有年約三旬左右形似苦力中人之陳阿毛忽然倒斃於虹口小菜場附近經巡街捕查見即回稟捕頭將尸舁人斐倫路騐尸所報請公共公廨李襄讞會同英領包君蒞所檢騐得委係因病身故並無别情遂塡明尸格飭保報堂棺殮厝壇候認 
[攔路行兇之判罰]  
　　新閘路怡和絲廠已歇女工龔陳氏前晚糾同伊夫龔榮生等在成都路將該廠經理湖州人張少泉所乘之包車攔阻從車中拖出行兇毆打經張喚捕將龔榮生拘入捕房存洋十元保出昨晨由公共公廨傳訊即據原告張少泉投案訴明前情請究詰之龔供陳氏係我之妻此次被原告停歇扣去工洋四元昨日向索工洋並未行兇求察中西官得供以被告不應行兇判罰洋三元充公以儆 
[攫取嗎啡案註消]  
　　粤人毛炳記延律師在公共公廨刑事科控同鄉人翁廣正於九月三十號串黨在天潼路五百四十三號門牌屋内攫取値洋五百元之嗎啡一聽等情由探將翁拘解公共公堂訊判翁文二百元人洋並保候復訊核在案昨晨又經公堂復訊原告代表律師上堂聲稱請爲將案註銷經中西官得供以旣據原告律師請求應即照准遂判將案註銷被告開釋 
[篐桶店夥病斃]  
　　湖北黄陂人張賢藻向在閘北烏鎭路陳高富所開之桶篐店爲夥前日因病倒臥於租界支江路由捕查見送回該店已經身死昨由十圖地保報請地檢廳請騐 
[控告誘拐未婚媳]  
　　江北人孫德雲前日至四區四分所控同鄉人徐崇義誘拐伊未婚媳王小玉來滬匿居聚慶里内等情當經該所署員將該女及徐一併獲案訊據徐供自幼聘定該女爲妻云云署員判轉解司法科訊辦 
[失竊衣服之追究]  
　　住居閘北叉袋角十五間地方之江北人張文彬家中前日失竊衣服等物檢視之下有竊賊遺棄之棉襖一件袋内有祥豐押店當票二張即往該押店查詢據云由對門福康里老虎竈主吳有開前來掛失等情遂往吳處詰問據稱係素識之于有子託伊擔保張即喚警將于吳二人一併拘入四區二分所經孫署員研訊于供認行竊轉解司法科移送地方檢察廳究辦 
[冒名查照之控訴]  
　　菜販林振明前日扭陳得勝孫永富二人至五區二分所供稱民人在滬寜鐵路北首販賣菜蔬陳孫等自稱係四區境内烏鎭路東方公司菜場查照人越境前來欲圖拆梢請爲訊究經牛警佐質訊一過即命併解司法科押候訊辦 
[婦人爲女伸冤之迫切]  
　　西南鄉龍華鎭附近鄉婦范張氏控伊女潘范氏之翁與夫潘福　潘錫華父子將伊女虐斃一案由地方廳派員騐明判該氏收殮候緝拿潘福舟等到案訊究在案茲悉此案潘福舟等雖已聞風避匿迭經法警購線查拿知事不了即在外通商范杏園認爲屍父到廳具詞聲稱我女潘范氏當時實係跌傷致斃與潘福舟等無涉要求將案撤消等語林檢察長據禀後檢查案卷以告訴人爲范張氏並無屍父范杏園名稱今該民來案聲請實屬詫異前日巳派警往提范杏園到案訊究昨日午後屍母范張氏又投廳稟稱潘福舟等得悉案已註銷連日公然返鄉請求速提云云林廳長立派法警馳往查拿務獲解究 
[淞滬警察廳批示兩則]  
　　姚菊如枇據呈趙步蟾假冒偵探朦領迷路女孩各節所禀如果屬實殊爲法律所不容惟來呈住址不詳無從拘提准由該民人隨時報警拘究可也但該女孩久留該民寓所亦非正當辦法仰速送交警區以憑發堂留養查傳家屬認領爲要全林氏批據呈已悉候飭傳周渭載到案訊明可也 
[縣署批示六則]  
　　上海粤僑商業聯合會呈爲擬訂章程呈請立案由呈及章程均悉據請組織粤僑商業聯合會請予立案等情事屬可行仍候松滬護軍使滬海道尹批示尊宪仰即知照此批 
西林菴住持僧谷雲呈爲集會講經請備案轉詳由呈及章程均悉查此案前據僧人太虚及該僧人呈請業經本公署飭查尙未復到茲據前情候併案查復核辦仰即知照此批 
朱杏春呈爲揑詞抵制請傳齊質訊由呈悉查徐王氏檢呈租契係由瑞香齋店號具名於光緒三十二年租定設店其非住家可知並續據日升里房屋經租賬房及其鄰居莊協成蓋章具禀證明其爲開設多年之老店確無疑義爾以嫉妬同業誣指該店爲違章新設本應懲處姑寛免究若再好事紛爭定當嚴予處分着即凛遵毋遠違此批 
王克修呈爲興學立校懇給示保護由據呈閱悉此案前據該商人具呈即經明晰批示在案究竟該校曾否開辦教員是否實在聘定章程若何學生現已招有若干均未詳明聲叙所請給示保護之處礙難照准仰即知照此批 
吳顧氏呈爲串賣祖産抄粘新契迫求扣留納稅印契由 
候提二十五保十一圖地保查訊核示此批抄件糧串存 
姜耀廷呈爲懇求恩准給領短期登錄證以便開設柴行營業由呈悉着赴牙行登錄稅處照章繳稅領證此批 
專件 
[擬聯合同志陳請各國退還庚子賠欵專供吾國推廣敎育事業意見書]  
　　歐戰告　世界和平會議不日舉行對於世界重要問題皆將有一適當之處置以中國土地之大人口之衆物産之饒可以貰獻於世界者何限徒以新敎育尙未發達全國人民旣歡於常識而指導提挈之才又尙居少數坐令貨　於地力不出於身擁無量之寳藏而日憂貧弱欲有所貫獻於世界而不能如量以相應非特中國之憂亦各友邦之憂也顧吾人亦何嘗不知新敎育之必要頻年以來吾人日日望國民學校之普設俾學齡兒童受强迫之敎育而限於經費未能行也吾人日日望專門以上學校分配之適當設備之完全敎員及畢業生有分科研究之機關有留學外國之準備而限於經費未能行也吾人日望平民大學之發起圖書館之完備科學美術陳列館音樂院動物植物園民族歴史及其他種種傅物院之建設劇塲影戲館之改良而限於經費未能行也夫經幾之不足其原因固亦不一而庚子賠欵之負擔不得不認爲重大原因之一吾國歲入三萬八千五百餘萬元其中由敎育部支出者不過四百萬而每年賠欵自三千四百二十八萬（二四四八三八○○兩）以至四千九百萬（三五三五○一五○兩）占現今歲入之一或一·五而九倍或十二倍於現今國家所出之敎育費此誠吾敎育界所不勝惋歡者也夫庚子賠欵原於義和團之排外義和團者少數未受敎育者之所組織而清政府誤用之其時北方之山東及東南各省均保護外人不受影響而乃令全國人民負此鉅大之賠欵且輸欵已十餘年矣而清政府亦早已遜位民國紀元以來無論政象如何而對於各友邦之親睦則有加無已此次參戰雖以種種原因不能有積極的軍事上之協助然人工物産之供給不無微勞此亦足以　雪庚子之汚點矣考美國賠欵已自一千九百零八年起每年退還一部分以充留美學生之費日英兩國亦有退還賠欵之計畫其他法意俄比等國對於吾國之感情决不讓於英日美誠能於世界和平會議中商請　得赔欵各友邦以此後每年賠欵悉數退還吾國專爲振興敎育之用度必得各友邦之贊同面此後吾國敎育普及學術修明憑藉多數之物産人工以貫　於世界受其利益者亦登僅吾國而已哉今　列此後各國賠欵之數及每年應出之總數爲二表如後 
表一（此後各國賠欵數） 
英一千零七十三萬八千九百九十二鎊 
葡一萬九千五百七十鎊 
英代理各國三萬一千七百五十二鎊 
瑞典一萬三千三百二十七鎊 
德三萬八千九百十六萬九千九百七十四馬克 
奥二千六百三十五萬七千七百四十八克勒尼 
比四千四百九十九萬八千一百九十佛郎 
西班牙七十一萬七千六百六十六佛郎 
法三萬九千五百九十一萬五千零一佛郎 
意一萬四千一百十六萬七千八百八十五佛郎 
美三千四百五十六萬六千九百零五金元 
日本六百元九十二萬三千六百十一鎊 
俄二千七百五十二萬一千三百九十三鎊 
荷蘭一百九十八萬六千六百十六弗樂林 
表二（每年應還本利總數） 
一千九百十八年至一千九百三十二年每年各還二千四百四十八萬三千八百兩一千九百三十三年至一千九百四十年每年各還三千五百三十五萬零一百五十兩如右列賠欵果承各國退還作爲總數而統盤籌畫以用諸敎育事業則各欵之需要略如左（一）最高研究學術機關之基金（二）國立北京大學及國立各專門學校之擴充費及南京四川廣東三大學之創辦費（三）國立四大學之基金（四）派遣留學費（五）北京南京四川廣東四處之圖書館博物院等費（六）收入較少省分普通敎育開辦之補助費（七）同上省分社會敎育建設之補助費（八）各國境内之華工敎育費右列各種敎育進行之程序及欵項之分配宜由專門以上學校聯合會及各省敎育會公推全國敎育界有　望者三十人以上及退欵各國在華任職之人十人以上組織退欵興學董事會議定辦法以請於敎育部而執行之而董事會仍負稽核之責任如是始足以得中外之信用而有裨於實際焉至於促成此事之方法則當先集同志向各方面著手進行（一）上書總統總理及敎育總長等請其提倡贊助由吾國政府正式提出於和平會議請求各國之核議（二）致　吾國派往和平會之代表請其提出於將來之和平會（三）致書及電請美國總統及他國中有力人員或團體請其提倡贊助（四）在本國及外國報章中設法鼓吹以提起吾國及彼國中人民之注意而造成主持公道之輿論此皆吾敎育界所不可不致力者也北京大學敎授王兼善提議贊成者北京大學校長蔡元培等北京高等師範學校校長陳寳集等北京法政專門學校校長吳家嗣等北京工業專門學校校長洪　等北说農業專眼學校校長金邦正等京師學務局局長張謹等江蘇省敎育會黄炎培等中華職業敎育社沈恩孚等南京高等師範學校郭秉文等南京曁南學校趙正平等南京河海工程專門學校許先甲等留美學生會穆湘玥等中華建設會聶其杰等雜評二 
[冬防會議（庸）]  
　　每屆冬令官場輒有一種冬防會議循例舉行而各縣聯防辦法亦必於此際發表羽檄紛傳文告频布以表面觀之保衞治安之計劃似甚周密顧一叩實際則宵小之横行刦案之迭見所謂冬防直無效果可言轉不若舊時並無此等形式而閭閻之安謐反勝於今日也 
年來盜匪之多固由屢經兵事游民日衆而地方官吏於殺人越貨之案破獲與否絶無考成祇以一紙公文呈請通緝即已畢其手續而誣良失入之事即使控告得直亦未嘗有所嚴處前空膺民社者平時於治盜之術漫不經心捕務廢弛惟知點缀門面而所謂冬防會議所謂聯防辦法皆成粉飾一時之具吏治不修此盜風之所以不殺也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
問答 
[冬至節日（中央觀象台）]  
　　逕啓者讀貴報七年十二月七日十日十一日自由談欄内對於本年冬至日期載有疑問數則查本年十二月二十二日（舊暦十一月二十日）北京冬至本臺推算確在下午十一時二十八分前清萬年暦所載係在舊暦十一月二十一日子正一刻因時分之出入遂有一日之參差該項萬年暦爲前清舊籍現已廢止不用且其書所載節氣時刻與舊行之時憲書亦偶有歧異原非精確之本當亦明習暦學者所知也至祈貴報將此函登入以釋羣疑爲荷 
老申報 
[孟買閱兵笑談（見光緒元年二月二十日）]  
　　英有副軍門某近赴孟買閱兵蓋亦中國農隙講武之遺意也是日自參戎以下俱赴瀕河較塲聽令副軍門乃宣諭於衆曰余奉朝廷簡命特來視師爾多士自當恪守營規無或怠勿步伐不齊器械不精惟汝之咎遇敵無勇追攻無策惟汝之咎務使我武維揚我戰必克以雄視於列邦爾多土其毋忽此成命於是兵弁等咸環立肅聽各有畏懼之色約兩刻之久兵士始退暫歸營内而副軍門陡見兵士舉步有異平時因呼參戎令之再整隊伍兵士聞令只得再肅戎行而副軍門諦視衆兵之脚下則履已脫底足趾微露即衣襟亦襤褸似敗葉因大爲嗟訝以爲國家歲頒帑金以充軍餉究竟用於何處而顧令兵士如此狼狽乎於是參戎進而對曰此皆軍門使然也蓋此地白螞蟻最多徧地皆是稍一駐足則即肆其蠶食故歷來居人無敢有久立者今軍門宣諭已有兩刻之久衆兵畏威屏息弗動而蟻因得蝕其皮履猶以爲未足遂自脛至腰而囓其衣襟耳於是副軍門聞之亦稱咄咄怪事相與撤隊而罷按此事係由西字日報而爲中外新聞所譯出者其確與否則不得而知聊以博一粲云爾 
新拾遺 
[英國童子軍之格言] [  翠岑]  
　　英國童子軍總司令洛裴忒彼頓抛活爾君於其所編輯之童子軍雜誌警告其童子軍曰孺子乎食物何自來乎汝等固已盡其職務乎美國之童子軍中有二十六萬五千人能每人每日以蔬菜鷄或鷄卵及兎肉等供給一兵之食物（每童子軍一人養軍士一人）是彼等之格言也設使國中人人皆爲自身一人之食則試問軍士將何食乎孺子乎汝等能效之否使汝能成功者德人行將拍賣其潛艇矣蓋彼等以爲我英人若無海運之糧食接濟者必不能有所作爲故若彼等而盡毁我運船者我人必將餓斃而不得不求和也夫欲以饑餓嚇我我不懼也蓋我有童子軍在必能生産食物也孺子乎本月與下月種植馬鈴薯與他種蔬菜之適當時令也速至若圃工作毋遲毋緩若無園圃者則窗檻曞種花之缶盛泥之盆無往而不可也余有馬鈴薯數枚花盆中産也外此則畜兎以供食否則售之可得善價而以之易其他食品雞也鴨也雞鴨之卵也均可踐此格言也須知珊瑚之島　小之珊瑚蟲積幾百千萬而成者也一蟲之力其小非吾人所能想像也然而其島迺巨大無比小物生小力天然之理也積而集之大莫與京焉孺子乎汝等所能爲之事不可勝數也幸弗以其小而忽之 
譯者曰觀此可知童子軍之責任矣童子軍者固當爲其所能爲而無所不爲者也能無所不爲斯謂之眞童子軍非必在城巿中賽會中湊其熱鬧而後謂之童子軍也吾國之童子軍聽者 
常識 
[較時錶法] [  周嘯湖]  
　　時錶之準否全視錶之彈簧爲區别然有時彈簧雖佳其行動猶有疾徐之差者則婦人所用之錶常不若男子所用之有準是也據格致家言謂此全因每日旋緊彈簧之時間不同則其行動自異蓋錶之彈簧旋緊譬猶人之足食如食不足或食不以時其人自弱而錶何獨不然夫婦女之用錶多藉以爲裝飾品其一生大抵少經營事業故其錶之行動若何當比男子稍欠注意是以不擇時間即將彈簧隨手旋緊不知旋緊彈簧之時間惟以晨興未有動作之前爲宜蓋錶中彈簧當旋緊至極量時則其動勢甚爲有力而用之者適於是時行動作工錶内之勢力常足與外間之搖動抵抗故不致停纊之患若旋緊在晚間而作工在日間可卜其錶難有準則因凡錶於旋緊彈簧後約十八至二十句鐘錶中之機關即達勢窮力竭之點手錶所以難準者因其常隨手而動至少每七天内往鐘錶店較對兩次方無有快慢之差然尤以旋緊彈簧然後戴諸腕間爲要也 
益智新畫[  喬可南]  
火鑪像耑 
雜錄 
[某使署之扶乩] [  晨]  
　　靈魂之學有鬼之論盛行於歐美故西人對於鬼神之迷信頗不減於吾國人最近得一趣聞駐京某國公使館時有扶乩之事扶者爲公使夫人及其他館員降者則爲外國之神神之判 
　　决事件以乩筆之動作爲表示（例如乩筆動一下則爲是動（二下則爲非）某日有神來謂能知中國廣東方言時葉恭綽高而謙二人均在座有人請葉以粤語問神曰中國南北平和可實現乎乩一動問平知成立當在幾時乩九動問九個月乎乩兩動問九星期乎又兩動問九十日乎乩一動問南方代表爲岑春煊或伍廷芳乎乩兩動問然則爲唐紹儀乎乩一動又問北方代表爲田文烈乎乩兩動問然則爲朱啓鈐乎乩一動總繹其意則謂時局解决當在九十日南方代表必爲唐北方代表必爲朱也神果有靈斯言可信豈非吾國之幸耶吾人亦惟視神之不我誣而已 
[浣山詩話] [  筱齋]  
　　有老儒落魄揚　干求無所遇以巿　不解文字也一日諸鹽商大會推厚貲者居首席間行觴政各述千家詩一句某商固目不識丁漫唱云柳絮飛來一片紅衆請所出首坐者囁嚅無惜老儒於末座應聲曰此係唐人絶句我不記全首第三句云夕陽返照桃花岸柳絮飛來一片紅衆商信之極歡而散首坐尤德之以其善藏拙且增體面也遂相與欵洽延之至家授書豐其廪　數年始歸老儒竞大有得柳絮句本不通得上句凑合乃似天生畫景古云點鐵成金其斯之謂乎 
袁小修有新嘉驛壁題會稽女子詩女子莫詳其姓氏過新嘉驛題詩牆頭其自序云余生長會稽幼攻書史年方及笄適與燕客嗟林下之風致事負腹之將軍加以河東獅子日吼數聲今早薄言往愬逢彼之怒余　中物耳死何足惜但恐委身草莽湮没無聞是以忍死須臾俟同類睡熟後竊至後亭以涙和墨題三詩於壁并序出處庶知音讀之悲余生不辰則余死且不朽詩曰銀紅衫子半蒙塵一盞孤燈伴此身恰似梨花經雨後可憐零落舊時春終日如同虎豹游含情默坐憾悠悠老天生妾非無意留與風流作話頭萬種憂愁訴與誰對人强笑背人悲此詩莫把尋常看一句詩成千涙垂予爲賦一絶云風花水絮染游塵最愛人多最憾人兒女英雄齊下涙有才無命是前因 
小說 
[短篇囚人自述記（二）] [  君玉譯]  
　　主人先則談論左右鄰居事歴歴如數家珍予唯唯略不置意旣而談及萬諾倫爵邸之富遂乃引起予之注意因詢之曰萬諾倫爵邸即爲村外之廣厦其門外有花圃者然乎主人日然即自此間往勃蘭大道之側所見一座白屋是也予因自念日間經過此屋見其牆聞盡嵌窗櫺果欲攀而入者實易易也然予此心轉瞬即泯而主人與予談者輒入萬項倫爵邸中事而予之欲念又萌因傾耳靜聽主人謂萬諾倫勳爵實爲財虜少時即喜居積然至今日乃竟得其樂趣矣予訝曰積貯金錢亦人生之常有何樂趣主人笑曰金錢之魔力至偉蓋勳爵晚年出其慳囊購得英國第一美人而妻之矣予曰第一美人者誰主人曰來自倫敦有謂出身小家有謂出身歌院當其初入爵邸之時邸中管家婦史蒂芬謂一自主母來歸來賓即一日多一日門庭如巿然勳爵年事旣耄性又孤獨舌利如蜂蠆未幾客乃星散然主母年方少艾孤獨况味不堪消受美麗之貌遂至憔悴無倫日中惟獨自散步田野而已說者謂彼婦實另有所愛所以委身於勳爵者實利勳爵之多金耳然彼婦旣失所愛而金錢又不握其手故雖貴爲勳爵夫人實則與貧婦埓耳長官於此可知萬諾倫勳爵夫婦間之情愫矣非夫人怨艾勳爵即勳爵侮辱夫人二者必居其一但請長官識之可矣惟當肆主人縷縷述此之時予實未嘗置意而予所注意者實欲探知勳爵貯藏財貨所在而肆主人似悉予意即曰勳爵蒐集古時金質寳星徽章至夥貯之一囊即健者亦不能舉而貯藏之處即在樓下之一室言至此肆主婦招呼主人歸寢予亦遂入寢室予之思慮乃忐忑不寗轉側至不成寐思予前途實無希望可言欲謀正當營業則人且以予曾犯竊盜之故絶之不遑予之一生除竊盜而外實無可爲之事棄竊盜而不爲則予轉瞬且成餓殍思至引而主人之言遂縈繞予心頭以爲予果竊得邸中寳星徽章則予不難驟躋富域不幸事敗則捉將官裏亦得度予安閒歲月固猶愈於目前也至是予意遂决披衣而起出懷中一先令置桌上踰窗而出窗外爲一花圃圃外繞以高垣予乃頗費躊躇蹀躞數四予遂鼓予之膽力躍而出直向萬項倫爵邸而奔途中未遇一人方自慶幸及抵門次則見門尙未闔而門房中亦無人影於時月色方明予於樹陰之下見白屋一座蠹立眼前予遂沿石子路匍匐而前可百步始抵屋次則見月光映射白壁之上宛如銀牆 
[自由談之自由談] [  翟逸父]  
　　○和議叢談今日北京之派别多多矣有所謂安福派者焉研究派者焉主和派者焉新舊交通派（亦作系）者焉此外徐派段派馮派等又不一而足罄竹難書今見大批和議代表披露採取各派普及主義面面周到利益均霑始知派也者派代表云爾 
 
 
 

Page 15

 
 
   
 
 

Page 16

 
 
   
 
