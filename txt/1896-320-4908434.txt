# 1896 - 320 - 4908434

 

Page 1

 
 
[闕書求補P ][  圖書集成局啓]  
　　韓文故一書爲福建光澤高雨農先生澍然評點本局承友人諈諉重付手民排未竣工偶疎藏庋被鼠嚙去卷一第六十一六十二兩頁及三第一至第十七頁以致排工暫輟不得不重事搜求敬告海内藏書家如鄴架中儲有是書者乞借補鈔以成完璧本局願贈新書或洋銀若干聊獻微芹以酬雅意至於原本仍當歸趙决不破損沾汚倘許玉成請惠寄上海三馬路申報館或福建南臺怡興洋行轉交爲盼手此布陳維冀雅鑒 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏户禮兵刑工爲六門首列學術治體舉凡經世之學可謂賅括無遺其中登選諸公　　儒卽循吏閱是書者能得是書之益則亦無不可謂名儒無不可爲循吏可以爲當今士大夫指南之車渡津之筏有志之士皆宜各置一編而一行作吏者更當翻閱始知體國經野之模安上全下之道須於是求也今掃葉山房主人倩本局用新鑄鉛字以連泗紙排印字旣鬚眉畢現無魯魚　豕之訛紙尤白凈如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫室蘇申掃葉山房購取 
[宜廣開煤礦說]  
　　語曰大哉乾元萬物資始至哉坤元萬物資生天地者萬物之父母也故有天地卽有與天地氤氲藴結涵濡煦嫗吐納日月之精華長養雨露之滋息者此植物動物所以與最鍾靈秀之人同俯仰於覆載之中而生生不已然其有不可見者中庸曾言之在山則草木生之禽獸居之寳藏興焉在水則黿鼉蛟龍魚鼈生焉貨財殖焉是可見地中之爲物正多也夫曰寳藏曰貨財則豈止區區之石藴玉而山輝水懷珠而川媚已哉觀於今日之無地不礦而知其所包括者大矣蓋嘗論之礦有金礦銀礦銅礦錫礦以及煤礦鐵礦之不同然中國古聖賢帝諦王往端冕垂裳與天下共趨於熙皞言仁義而不言利卽如周禮廿人一職明謂天地有自然之利可取之以供民用然卒未聞有一人焉以之富國以之裕家而垂開礦成法於後世者也說者謂中國之礦中國人非不知之祗以風氣未開大抵惑於風水之說此開則此禁彼開則彼禁屈計二十一省中幾乎無山不禁而東南尤甚間有無業游民窮居山谷偷采礦苗卽確知其爲金爲銀爲銅爲錫而苦於不知提煉之方仍歸於無可奈何而不得恃爲療貧之藥石就使國家能出少府之錢大興礦務如前明開礦時使者星軺所指各州縣無不負弩前驅絶壑縋幽披荆棘以騐産礦與否似乎開礦一事當可與閭閻相更始地不愛寳人盡取盈豈非積久不治之痼疾一旦忽快睹其霍然乎哉乃未幾奄豎横行卽藉此爲植黨營私之地先是竭民力以工作民輙逃亡於是借緝逋爲名緹騎所至雞犬爲之不甯繼則無礦之處亦勒令州縣苛派戶口如正供然殷實之家量其産業以爲出礦之多寡敲扑追呼無一省不騷擾殆遍民方求死之不暇奚暇有尊君親上之心以報稱於刑求之下一時壯者去而爲盜爲賊老弱轉溝壑鄉里可數十里無人烟司農尚未知礦税之爲贏爲絀而明社已屋矣我朝鑒於前代救民水火睹明弊政首先禁革開礦如漢高祖入關故事永遠垂爲令甲此中國之談礦務者所以不啻因噎廢食也抑又聞之中國之礦專以金銀爲重銅鉛錫次之鐵又次之煤不介意蓋金銀介乎國寳流通之間冡宰制國用以二者視夏書所載厥貢三品惟金貴獨倍蓗比於漢武帝之白鹿皮幣卽目前而論金價實爲向來所未有銅鉛錫不惟製器爲民間日用所必需而且鑄錢必以三者相和始顯肉好輪郭之美鐵則平時鑄爲農器普天之下所賴者廣故鐵礦在湖廣等省尚可開采而煤則僅供煁灶以代薪其價良賤往往煤如山積無人過問推原其故其時風輪火琯未入中國煤祗供炊爨之用近日汔機盛行人人知汔機之利全恃乎煤因而煤遂有專門之學嘗聞其人云煤質之高下與夫烟之濃薄火之緩急皆大有關係且産煤有石山有土山有土石夾雜之山而又有東洋煤歐洲煤開平北地之煤長江以内之煤何處爲何用相宜何價與何地相等皆須一一分辨於胸臆之中總之中國之煤所産極廣在地球上可稱獨步故佛經有中國名山到處皆金銀宫闕之說特以前無銷煤之路故煤可略而勿論今旣輪船出入無分界限則中國宜以煤礦爲諸務之先不可置爲緩圖讓他人以利權獨擅也且中國從前如雲南之銅廠往往侵蝕帑本不但毫無餘利而且銅斤轉運至京非常之貴人皆以爲後言不知此乃工費而貨少使然今煤旣與銅苗錫汞大相懸殊則一難一易其間不能以寸他如或疑内地之煤不敵洋煤惟恐輪船汔機未必合用而或相阻撓則又不然以現在計之開平煤爲第一昨有人云洞庭以南已據精於煤事之礦師騐過不减開平將來倘能大開巨井如湖北大冶縣馬鞍山之井旣廣且深則用煤者又何必舍近而求遠乎未完 
[詳紀李傅相抵日本横濵埠事]  
　　李傅相奉使遄返節抵横濵前報已言其大略矣昨有友人投書本館言之甚詳因節錄之曰先是上海招商總局接得傅相途間所發電音飭派廣利輪船往接局總沈子枚觀察能虎爰偕傅相之公子及從子四人乘之而往八月十八日破曉行抵横濵旣傍岸船中買辦李君卽赴中華會館知照旣而東京使署聞信派隨員陳鳴伯司馬乘火車而至登舟謁見觀察觀察接見後偕公子等人詣會館與新派横濵理事官吕竹生太守晤談旋柬邀華商領袖王君惕齋訪問一切囑購東京著名諸物産蓋以王君客東數十載熟悉彼國商情與各巨商皆有往來故也語次偕游日本各街神奈川縣知事中野氏聞之遴派兩武員爲之保護至晩太守設供張於聘珍樓怡和洋行買辦鮑都戎偉照更爲之洗琖接風十九晨王君復陪往東京游覽旋詣菊區永田町使館謁裕朗西星使隨往上野勸工塲購物順道游芝山紅葉館小酌談心入晩返横濵赴新泰莊選購古今各國金銀貨幣暇時就王君詳詢日本農商及雁皮紙製法如觀察者眞可謂留心時務者哉二十日重赴東京二十一日午後二點鐘時傅相乘金山皇后公司中國皇扣輪船戾止中日各人　聚碼頭之上人山人海爭以一見爲勞傅相面貌豐腴較出洋時益增光彩飭材官傳諭廣利駛傍公司船之畔乘輿渡登日本各高等官早已預備入謁并請登陸一游傅相力辭之四點鐘時星使由東京乘火車至投刺請安傅相隨令翌晨四點鐘時啓行後以日官求見者太多深恐應接不暇乃改遲至夜間十二點鐘時繼又改早至十點鐘時展輪出口當傅相抵埠時水上警察署禁約各日人不准登舟窺瞰有職事者登舟時須先袒索卽極有體面之人亦必問知詳細始得放行至傅相所携伯行公子先就王君訪問近時商務隨於晩間另附公司船赴申江觀察則陪傅相至天津尚未解維時往日本郵便局觀覽見贮信之玻璃抽斗極爲精妙大加稱許蓋局中人以來信置此抽斗内外人一見便明接信者可持鑰先行開取較局差送至可早二點鐘也傅相臨行又以護衞巡捕大岡奥村二人甚爲出力各賞銀牌一百日官之請上岸者辭以中國已派輪船來接勢不得稍事遲延復請副島 
 
 
] 

Page 2

 
 
大臣名種臣者代奏日廷申明其故各日官見傅相面上疤痕依舊皆道逹歉忱日廷另遣三宫式部長次各官赴廣利拜訪農商務大臣　本氏名武揚者亦至横濵謁見晤談數時而回横濵商業會議所繕成歡迎書派會長原善氏名三郎者偕書記長飯田氏名旗郎者赴船求謁將書呈上東邦協會會長副島氏幹事稻垣氏名满次郎者日本協會東京支部長池田氏名謙三者横濵支部長大谷氏名嘉兵衞者均赴船謁見如禮又特遣人在海岸然放烟火以表歡迎之意 
[禮待俄皇]  
　　本月初一日倫敦來電云俄皇及后已行抵法之巴黎司都邑時適天氣晴朗官民之衣服往迓者多至三百萬人俄皇顧而樂之法總統於接見之次言貴國固大國也苟與心精力果之敝邦互相聨絡則天下不患不永遠太平矣俄皇答以朕今幸至貴國京師辱荷寵光深抱歉仄願二國永敦和好俾將來日致富强云云各日報筆之簡端極其贊嘆并聞一千九百年法國將開大博覽會刻已預備一切先造大橋一座敦請俄皇親下第一石名曰亞立山德第三橋蓋卽以俄皇之名名之也今日復邀俄皇至夏郎大操塲簡閲兵士操演 
[水中砲彈]  
　　香港循環日報云英國博紫馬伍斯港試放水中砲彈洵海軍未有之利器用以防守砲臺船塢功力實加乎水雷之上其用之之法俟潮退盡時將阿姆斯脱郎砲安置海灘前面遠置二十一寸厚堅木板板後再置三寸厚鐵板鐵板後再置窊朽軍艦一艘候潮满時海水越過砲上六尺卽用電氣向水中點放轟然一聲除穿過木鐵兩板外其彈力又將軍艦下部之兩側擊穿兩孔以此制敵實敵艦所不及防者也 
[紙車巧製]  
　　廣東某日報云紙可造屋前已聞諸日本之巧匠矣兹復得英京函述倫敦自行車廠代理人現有自行快車一輛用紙製造重僅二十磅而堅固輕捷較之鐵木造成者有過之無不及歴經多人試坐甚爲便利聞此項紙料前曾有人用以製造火輪車及大砲筒管等件均稱巧妙今又觸類旁通製爲車輛晝夜工作以期利市想好奇者定必不吝重價爭先購用也 
[麻葉飼蠶]  
　　香港中外新報云英國駐美領事禀報外部大臣曰春間美國各處和煦較早桑未茁葉而蠶已出蛹閨閣婦女倉皇無計試飼各葉蠶皆不食最後飼以新麻葉蠶始適口且長大較易作繭無異於常惟所繅之絲視飼桑者稍細耳夫中國蠶利素稱豐厚然栽桑不易蓋桑之性宜於卑濕不宜於高燥故南方有之而北省無聞焉旣植以後灌溉培養必經年方可采飼所以有力之家可以連阡廣陌而力薄者不能且蠶桑之利卽南省亦惟推嘉湖此外則所植不多今有麻葉可以代桑則南北皆可遍栽兼之一植卽長不必灌溉培養至經年之久而且墻邊屋角田地河塘皆可種植不必連阡廣陌無力之農亦可效法不必富家大力也推而廣之將見數十年之後無處不麻無處不蠶勢必綾羅之價等於棉布矣 
[甬江火警]  
　　寗波采訪友人云上月二十九日之晩二鼓時郡城老實巷某姓家柴間失愼火光高燭天半通紅各水龍夫一聞金鉦聲立卽馳往施救旋卽撲滅僅焚去小屋三四椽 
[勒石禁賭]  
　　廣州博聞報云佛山大墟東莞地及慧照街等處閭閻薈萃鋪戶輻輳每有劣紳包庇匪徒在涌邊搭蓋棚廠開設賭塲番攤鬥牛白鴒各賭無所不有久爲地方之害前因桂記票館失火延燒民屋數十間事後街坊人等以前車旣覆後轍當懲因聨名通禀佛山文武各衙請卽嚴行示禁杜絶根株現由佛山同知劉分府會同各官出示勒石永遠垂禁其示曰　大計卓異廣州佛山海防督捕水利分府劉調署廣州協鎭右營都閫府瓊州鎭右營都閫府儘先遊府關調署南海縣五斗口分司合浦縣右堂潘　欽加四品銜賞戴藍翎廣州恊鎭右營左部分府陳南海縣黄鼎分司謝調署廣州恊鎭左營隆慶汛總司林爲出示永禁事現據佛山大墟五街源昌號各店戶等禀稱竊民等向在佛山鎭黄鼎五斗司屬大墟五街内開張各號生理歴安無異不料近年有不法匪徒瞻敢在東莞地開收白鴒票館十餘處及壩踞官涌搭蓋番攤篷廠十餘處聚匪誘賭執待鎗械搶賭追逐往來行人視爲陷阱經管轄各官督勇毁拆旋拆旋復藐視弗恤民等集衆驅逐置若罔間突於八月初二日十點鐘復以搶賭生事桂記票館起火延燒鋪戶三十餘家石橋一座又被焚斷裝載米船均被燒去貨物貲財付之一炬奔竄呼號慘難目擊忖思聚賭爲厲禁之典篷廠又引火之媒民等與爲比鄰倘不嚴爲禁絶力行查緝則匪徒再行開設械鬥火災均堪顧慮身命所繫衽席難安災等切膚事難緘口迫得俯叩階前乞賜示永禁并飭屬緝兇究辦務絶根株等情據此查五街店戶所稟各情實爲防患起見而此處地面兩營乃兩司所分轄我文武各衙旣有地方之責不得不同心竭力認眞禁止拿辦除選派兵差督同保練不分畛域隨時查緝外合行出示嚴禁爲此仰諸色人等知悉須知搭蓋篷寮易於引火卽小貿謀生搭篷尚且不可矧該匪開設番攤收賣白鴿票害人子弟傾人家産揆之天理王法均所難容查是日回祿爲災乃由票館起火焚及攤棚當將東莞地新安社街票館十餘處全行燒盡顯見天降之罰孽由自作惟對岸慧照街因涌邊各棚致火飛越過河又被燃燒十餘戶慘遭殃及是賭館之貽害地方非淺鮮也前車旣覆後車當鑑自示之彼所有東莞地慧照街一帶不准於涌邊兩岸搭蓋篷寮開設各項賭博卽小貿人等亦不得違禁至新安社街現焚去之票館十餘處疉經廳縣會同文武照封數次卽屬官地不准擅蓋房屋私搭棚廠倘有匪徒藐抗或於東莞地涌邊搭篷開賭並私收白鴿票許爾五街店戶人等赴本文武衙門禀請毁拆緝拿從重懲辦决不姑寛總期根株悉絶以安閭閻各宜凛遵毋違特示 
[太液恩波] 都門訪事人述事云候補道劉觀察盛瓊到京引見寓居楊梅竹斜街之旅邸八月初四日召見後徒患瘋狂神色迷惘時愈時發遂於中秋前遄返津門○新任漢街道察院胡侍御仍遵前任陳君舊章督飭夫役平治道途濬修溝渠兹内城東長安街因近年溝道不通積潦過甚經步軍統領衙門堂憲責令該地面官弁飭夫濬修使溝通暢溝岸坍圮者補砌整齊想來年大雨時行之日當不至甬路兩旁水深數尺矣○前報高碑店接會人落水淹斃一案經官相騐屍身腕上有手握痕王姓到官掌頰數十王少不更事自認推廖落河嗣會中諸首事不忍坐視王誤得重罪乃出爲再四調停勸廖姓父兄緩追復聨名到官代王辯白其寃刻已說合息事惟公同措資厚葬廖子而已 
[度地設關]  
　　前報紀大憲飭設稽查蘇滬往來小輪船貨物分關兹由雷税務司商諸江海關道黄觀察擬度地新閘左　以便興工觀察札飭會丈局員查得新閘東首周浩泉之漲灘三分有奇可以建設因飭立卽前往丈量繪圖禀辦 
[府示照登]  
　　江蘇松江府正堂加五級紀錄十二次陳爲出示嚴禁事照得賭匪訟棍拳勇土豪搶孀包娼花鼓臺基淫書淫戲等項隱釀風俗人心之患陽爲地方生民之害本府蒞任已逾五月私訪密查審愼體察確知一廳七邑鄉鎭城闤不法棍徒竟敢以身試法妄行無忌若不嚴行查禁何以懲儆惡俗而保全生命爲此除各犯之最不法者及劣紳蠧役密飭各廳縣購線暗拿從嚴懲辦外其他雖罹五刑之律猶開三面之網本府不忍不教而誅合亟行揭名曉示先事申明嚴切告誡爲此示仰後開賭匪訟棍及各項不法人等知悉爾等須知各有身家各有妻子各有性命以聚賭唆訟破人家産以打降挺鬭傷人性命以搶孀包娼臺基淫戲淫書等項誘人婦女壞人名節天理固所不容國法斷難倖逃一經拿獲到案輕則永遠監禁重則極邊充發有妻子而不克團聚有家産而不獲坐享臨時之性命難保後事之悔艾已遲言念及此豈不寒心自示之後願爾等痛改前非圖蓋晩愆深明曉諭之意遷爲良善之民倘再敢怙終不悛仍蹈前轍或被訪查或經告發嚴拿到案本府惟有執 
 
 

Page 3

 
 
法從事按示後所開之名按例加等治罪决不稍寛如巡司汛官及地保圖差得規包庇官則詳叅役則革懲不貸均各凛遵勿違切切特示計開包正甫浦東洋涇鎭積慣訟棍范高頭吳汝霖周世榮陸阿入四人在唐橋洋涇鎭沿浦一帶横行不法范爲最著兼做蟻媒曹毛毛羅毛毛羅金發曹高頭在十七圖專於打降逼醮四馬路文宜書局專賣石印木板淫書淫畫急宜吊書燒燬翁阿眞楊太師塘灣蟻棍王寳寳住陸家行兇惡不法周阿新潘金波趙阿掌梁木千五人不知住處皆慣爲蟻媒姚杏山莊桂齋莊桂千沈榮昌二圖積棍顧鑑革保范厚齋愛林小麻子小板阿木皆住閔行鎭顧尤爲賭中老手王琴山丁桂香陸景怡潘和尚四人在三林塘嚴家橋洋涇鎭等處横行楊樹浦東唐橋等處時有强姦婦女刦掠等事急宜捕究租界洋塲臺基佛店林列最壞風俗急宜捕究虹口沈家灣洋涇鎭楊樹　唐橋陳家行塘灣閔行洋涇嚴家橋等處爲聚賭之地以上各人十示盡一尚須續訪光緒二十二年八月日示 
[飭勘閘橋]  
　　本邑新閘橋横亘吳淞江上橋有閘閘板廢已久乃改爲活橋可分可合橋之南北安設盤車遇有過往之船須合力將橋盤起始可暢行額設閘夫數十名由縣發給工食年來此橋工程迭起所費工料不貲刻下又報損壞黄大令立派官匠前往勘明確切估計禀覆核准然後申請道憲發欵興修 
[諭董濬河]  
　　董家渡之東岸從張家浜入口俗名華漕澾河屈曲數里迤東繞洋涇唐橋諸鎭淤塞日久幾於稿檝不通前年僑居此處之孫旂勳商之富商黄宗憲聨名具禀上海縣請勘明疏浚黄大令批准往勘孫乃令小工頭目顧餘慶前往築壩旋有崇明小工某甲向孫顧轉包刻下功已告竣向取工資孫諉爲黄不肯捐以致經費無著旣而甲被衆工所逼情急吞烟斃命家屬將屍收殮停棺所築壩上協同顧呈控縣署大令批著孫料理孫不睬乃赴府轅上控府尊札飭大令訊理大令以孫糊塗荒謬乃照會同仁輔元堂另舉曹姓及張慶棟卽張菊秋爲總董唐橋鎭嚴尚洙洋涇鎭趙清源副之日昨已頒發諭單矣 
[冶工傷臂]  
　　本邑人龔紀文冶工也刻在楊樹浦華順紡紗廠司理機器昨晨工作時偶一失愼致被機器軋傷其臂經人舁至同仁醫院求療 
[上海縣署瑣案]  
　　前日浦東爛泥渡巡局員嚴二尹函送受傷人李松濤抱呈人李明莊行兇人朱金華張錦榮至縣函稱松濤爲祥生廠木工朱張爲鐵匠前日陡被毆傷爲特送請騐訊黄大令飭吏開送點名單倩蔣刺史訊理○浦東人張慶棟豢有一馬日昨繫諸廐中有張永新者前曾將屋産售與其父前日忽加索錢文慶棟置諸不理永新奔赴廐中將馬牽去慶棟乃函請爛泥渡巡防局員嚴二尹追查二尹飭勇將永新拘解到縣黄大令倩蔣刺史卽日訊追○出西門以逹徐家匯一帶沿路田畝價甚騰貴鄉民某甲有田數畝近被地保盜賣往詰反遭呵斥忿不可遏扭縣請追黄大令飭卽看管候示　 
[英廨瑣案]  
　　包探石金榮禀稱划船夥王阿二朱妙坤串竊船主顧桂榮之布衣被等件經小的緝獲人贓送究顧投案供稱王朱係小的之夥不料伊等竊衣質錢使用今旣查獲求給領王阿二朱妙坤同供不敢行竊叩求大老爺恩宥别駕以行竊有贓判將王朱二人各責一百板贓還失主○石包探又解涉竊王一奇到案禀稱此人竊取許大福之布衣兩件許報捕後經小的查獲人贓送究許投案領贓王供寗波人行竊該死乞寛宥别駕判責一百板以儆○包探施奎江禀稱昨有流氓王成甫湯才郎朱富江吳長林等四人到彭玉亭飯店果腹向算飯資非惟不給反與彭及店夥陳炳炳爭閙打毁器物彭等投報捕房由小的緝獲送訊彭玉亭陳炳炳投案供稱被毆求判王成甫供因彭等出言無狀故與爭論不敢打毁物件求鑒湯等供與相同别駕著將四人各責一百板○包探顧阿六禀稱王阿三竊取徐阿土家舊綢裙一條持往質鋪質錢適爲小的查獲帶回捕房送案徐投案領贓王供認行竊惟求恩宥别駕以行竊有贓判責一百板○包探孔阿才拘解唐阿更到案禀稱此人竊取莊阿四家綢馬甲一件經小的緝獲人贓送究莊投案請領失贓唐供寳山縣人因窮苦所致尚是初次求寛宥别駕判責一百板○積竊周云生犯案懲辦前日在某客棧竊取住客劉雲堂之金戒指並零物經包探趙銀河查起原贓昨晨送案劉雲堂投案領贓周供湖北人行竊該死只求大老爺施恩别駕訊得過犯行竊判責二百板○四百零七號華捕拘解洗車碍路違章之馬夫朱阿生到案請罰别駕略加研詰判罰洋一元充醫費○長利洋行收租人禀稱房客謝毛毛之妻戚氏不知何故忽於前日欲尋短見洋東知之恐有不測故令小的將氏交捕送案請飭遷移以免被累謝戚氏供紹興人丈夫不安本分得錢花用不顧家用故欲自經現在丈夫不知又往何處别駕得供著將謝戚氏暫交官媒看管候飭差查到氏夫謝毛毛來案再核 
[法廨瑣案]  
　　昨禮拜四法公廨堂期鄭大令會同代繙譯布朗君升座英捕房水包探唐寳榮禀稱昨日潮漲時河泊司乘小火輪船在浦江巡察親見法工部局垃圾夫將垃圾傾入浦内隨潮氽入當塲起獲鐵扒等物人已逃逸查得小工頭目朱阿福不應任意傾倒違章奉捕頭面諭來案禀請究罰大令命傳朱阿福飭該探下期投案候示○包探禀稱幼孩王金發年十二歲在小東門外迷路爲巡街捕帶入捕房查問據稱家住法華鄉間父名王文耕在家耕種因懼母扑責逃出今特送請安揷質之王金福供隨一不識姓名人來滬大令謂旣不認識豈能跟隨倘爲伊拐去販賣如何包探又禀稱上期已請登申報迄今無人具領大令著冉留捕房二天倘仍無人認領送普育堂留養○包探禀稱使女藍平安年十七歲在新閘吳公館服役因女主虐待逃出在途啼哭爲巡街捕帶入捕房經捕頭研問登報招領昨日主人到過捕房今將此婢解案請訊婢供四川重慶府人於十二歲時被拐匪張姓誘出輾轉帶來滬上鬻入新閘吳公館得銀十二兩五錢主母逐日凌虐小女子受苦不堪求恩超豁大令問凌虐之狀供稱家内不用傭僕炊飯服役責備一人不遂意卽遭扑責身上受有内傷骨節疼痛且怒時不給食飲苦楚異常大令惻然憐憫著押候主人來案再核噫小妮子何辜旣已背井離鄉輙又時遭虐毒我知大令慈祥在抱必能使出水火而登袵席决不任其苦海無涯也○大昌洋行雇車裝載機器法條等物中途走失車輛將出店嚴富春送捕房包探查得此贓由南市陸家浜祥泰南貨店夥嚴林方收買寄在協和槽坊禀知大令出票移提恊和執事王文照並傳同眼線陸炳榮解訊各情已紀前報兹又補提祥泰執事曹榮順昨日堂期解案據曹供嚴林方於中秋節辭歇十六日卽出不知去向此贓亦不知何人收買求恩明察陸供小的目見嚴同店司扛擡寄在恊和槽坊大令謂見證鑿鑿不必狡賴嚴林方究在何處著押候二日内交案究辦倘逾限不交定予嚴比旋據楊金青持正昌保單投保陸炳榮出外大令准之著邀同汪周二人來案候訊嚴富春還押○同安里六號門牌王德生控吳子才欠銀六十七兩經大令提案訊供吳稱王欠派司銀兩互相爭執大令著押候繳銀旋經人保出昨日王投案聲稱銀已收到求請銷案大令問吳因何不到包探禀稱已連傳四次矣大令怒謂抗傳不到此風斷不可長飭提保人嚴追旋據吳子生投稱子才有病不能赴案所欠銀兩業已如數還清王欠派司銀兩亦應追給大令飭探帶吳子生指交吳子才到案以其有意抗傳著押候各笞一百板王斥退具銷案結存查○包探禀稱邱成發在途攫取過路人大錢一千當塲拿獲錢已交還失主查得此人在英界犯案甫經釋出邱供洞庭山人三月前隨友來滬覓友未遇小的流落滬江以致墮入下流在英廨犯案蒙恩釋放三日不食枵腹難堪不得已出此下策小的家内尚堪温飽求大老爺恩典遞解回籍大令得供著押候笞責二百板飭探押送洞庭山碼頭交航船帶回原籍○永興里正和祥棧前日有金陵客投宿據稱來滬辦貨向各號置辦貨物送至棧内翌日將鋪陳箱子委棄而逃經各號遣夥偕正和祥棧主投報捕房昨日堂期 
 
 

Page 4

 
 
包探傳案請訊張永興烟袋店夥柴阿有德生東洋莊夥馮岐臣大順祥洋貨店夥衛榮庭某京貨店顧小　　投案禀稱共被騙取貨銀二百餘兩正和祥棧主王仲安禀稱此人姓李上月廿七日由張永興烟袋店薦來據稱由金陵來滬辦貨至十九日出去不回所存空箱一只鋪蓋一副已交包探解案大令謂爾等各家送貨到棧理應交明棧主不致有悮爾等咎亦難辭著各呈細帳到案聽候核奪 
[美界捕房紀事]  
　　寗波舟子吳良善娶妻某氏卜居武昌路三元宫對面某弄中左鄰馮瑞生在某處翻砂作爲夥邇者吳妻揚言於外謂馮妻素不安分久與某甲有私馮聞而大怒向吳根究致與吳妻詬詈扭入捕房捕頭飭巡捕一併攆出○前晩本邑人某姓至英界三馬路富春里某野雞娼館尋歡初時與龜奴言定夜度資一圓五角另以二角給房中役使之人旣而娼婦向索纏頭資甲分文不與娼婦索之急甲告以僑居虹口山西路德安里可遣婢往收娼婦無可如何祗得遣某婢隨往時已一點鐘後兼之凍雨連天星月無光道途泥滑旣入里某姓忽欲行非禮婢駭甚大聲疾呼某號巡街捕聞而赶至一併拘送捕房捕頭詰悉情由謂此等齷齪事豈可述之於大庭廣衆之中令一併揮之使出○前晩有一日本婦人狀類瘋癲行至漢璧禮路菜市左近以次叩各鋪戶之門三百零九號華捕見之拘至捕房捕頭查知此婦僑寓篷路某弄中令卽送交家中人收管○昨報紀有恒路第十七號房屋某洋人家細患陸恒泰竊取主人之絨毡等物而逃兹悉事主投報捕房後捕頭於昨晨遣包探竇如海將陸查獲吊出原贓押候解送公堂請究 
 
 
 

Page 5

 
 
   
 
 

Page 6

 
 
[汪桂芬]  
[初三夜准演廻龍閣]  
 
 

Page 7

 
 
   
 
 

Page 8

 
 
   
 
 

Page 9

 
 
[偷香事發]  
　　本邑南市鹹瓜街順泰藥材行出店夥俞阿材前日偷取行中沈香十餘斤托葉紹元轉賣於本街寅秦藥行内昨日被順泰店主查知立至十六鋪巡防北局請祝翼雲二尹追緝二尹卽飭該處捕役陳錦將原贓吊出其轉賣之葉紹元解局管押俞已聞風逃逸俟拘到并訊 
[英廨晩堂案]  
　　粤人莊友義在新閘某船局生意與紹興人章王戌私識氏夫章泉榮現在杭州木輪局爲夥有女名阿月青春十七見母與莊恩愛情竇乍開漸亦與莊苟合風聲外播莊與女母王氏商議勾通袁才林爲媒居然一箭雙鵰莊在杭聞信附輪來申旣至原住之福海里詎妻女等早已遷居尋訪數日在梅春里瞥見上前盤詰莊竟喝令流氓將章痛毆由巡街捕將男婦一于人拘入捕房轉送公堂屠别駕命分别押候於前晩提訊章投案訴稱親女阿月今年十七歲於八歲時在籍曾許字與人小的在外日多被粤人莊友義先與妻私識後又與女兒成親並十一歲兒子佔去串令媒人誑稱阿月三四年前許伊爲妻小的鄉愚無能日前在杭見各日報載明此事因於八月廿三日赶回尋找嗣至梅春里緝獲詎莊膽敢行兇毆打幸巡捕到來由小的引進樓上始得將妻女獲住今蒙送案求老爺究斷給領莊　廣東人在木輪局爲夥並不誘姦伊妻實因王氏作主挽袁爲媒於四年前將女阿月許配已經完婚此次章泉榮索洋不遂與小的胡閙經捕送案婚帖呈電問官詳加披閲謂莊曰該女究係何年聘定答阿月十四歲時過聘交帖問官拍案大怒曰本委察閱婚帖上繕八字如果四年前之筆跡不難分辯今此帖墨跡未乾顯係僞造朦混膽大已極况閨女婚配須有媒妁之言父母之命今其父堅稱不知卽係姦佔袁供嘉定人與莊爲友三年前章王氏囑小的爲媒其父實是不知嗣後不敢多事求恩寛宥質之章王氏供紹興人章泉榮係丈夫原籍並未將女兒阿月許人前由袁才林說項許與莊友義爲妻已經完婚餘供支吾阿月供年十七歲餘與母同問官謂章曰究竟原籍曾許人否莊與爾女成婚是否曉得從實供招不必畏懼章稱小的爲人情弱在外日多如果已配與莊何致控告事子實與莊私識女兒被其誘姦遷居並不得知問官以莊友義姦佔有夫之婦復誘閨女供詞串通實屬目無法紀喝令從重笞責四百板具改過結交保斥釋阿月旣據伊父堅供幼年已在原籍許婚本當薄懲姑念年輕施恩以全顔面王氏亦掌頰五十下判令章一併領回管束媒人袁才林亦當責懲姑念苦求從寛逐出○鄉人張阿木扭控顔周氏與嫡堂寡嫂戴氏爲媒嫁於周姓抛棄故堂兄屍棺求究等情到廨前晩提訊張供寗波奉化人務農爲業嫡堂嫂戴氏於十七歲時適堂兄阿二爲妻嗣堂兄病故上海被顔周氏誘　戴氏醮嫁於周德勝爲妻現在兄柩寄厝四明公所無力盤歸故土嫂旣出嫁棄棺不顧因之控究問官謂爾何以知其再醮如果有之例　不禁何不將戴氏扭案答顔周氏對小的言係伊爲媒人在下海浦地方求恩訊交顔周氏供奉化人戴氏並不再醮現在下海浦十問頭某姓家備工不難交案間官著具限三天將戴氏交案給張具領結交保候質張叩謝而去○妓院傭婦沈周氏扭控毛阿狗霸欠行凶等情到廨前晩提　先據氏供蘇州人前在娼婦吳佩香處爲傭曾被借洋五十元今此娼移居日升茶樓後向索忽遭娼兄阿毛阿狗兇毆鳴捕送案求恩追究借呈電問官閱畢訊毛據供閔行鎭人本做米業嗣父親來申開設龜巢妹子改名吳佩香兹已從良前日傭婦討取欠洋向其商緩卽被扭案不取行兇乞鑒問官以欠主禾到將毛與狗申斥一番逐出　令該氏自向吳娼追取○二百零六號華捕送在路相打之唐阿木錢木生到廨前晩提訊唐供錢係學徒因欲娶親向小的借洋十一元向索無著扭案求追錢供此係師傅不欠伊錢實因满師酒未備唐定要小的出洋十一元向論被毆妻子出勸亦被打傷然妻有七月身孕現在臥牀求恩騐究問官謂控欠無憑本不准理惟錢妻有傷如果有碍著赴上海縣請騐唐押候交保錢叩謝而去 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
