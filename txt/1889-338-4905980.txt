# 1889 - 338 - 4905980

 

Page 1

 
 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意外之中竇事事皆出人意計之外所紀商紂竊任　己斫麗部心胎　順書並非影響而太公之妙算哪吒之神奇以及仙佛妖魔神靈鬼　則又憑空結撲簇簇生新閱之寳　以遣旅愁消綺思說者謂古今章回小閱　當首屈此書焉惜乎坊刻模糊苦無善本魯魚亥豕襲　承訛本舘幾歴居諸再在讐按正其悮字務便髮憾無貽然後用新鑄鉛字印成復　　　將諸　一一重論鬚眉巾幗掩映生盜雕錢之工亦無倫比今定於禮拜一卽本月十五日出售每部分裝十六本價洋八角請諸君子移玉本　　報舘申昌書畫室及各外埠申昌或寄褒申報處購取可也 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[以工代賑有裨益於地方論] [  資山金粟農叟謹上]  
　　天災流行古今代有未有如江浙之廣且大者也自晉豫奇災以迄燕魯賴江浙等省設局勸募遠近仁人樂善好施絡繼不絶辦賑諸善士自備工貲秉公散放至十許年未休兹江浙亦皆告災申報舘又創恊振局各處君子慷慨傾囊疉頒鉅欵已分先後駕災區散放矣可見不忍之心同具相隔千百里畛域雖分痛癢攸切也且蒙江浙大憲奏聞　聖上各賜帑銀十萬兩令撫憲派公正官紳妥速散放可見宵旰憂勤之至意至密且周而浙撫崧中丞先請於藩運兩庫提　十五萬兩辦明春賑務並請各州縣開倉并以工代賑已蒙恩詔着照所請崧中丞前後所上各摺上逹震聰下舒民隱痌瘝念切無日或寛聞蘇撫剛中洱同具是心業已設局興辦矣夫江浙災黎甚衆須俟來歲秋成庶免飢餓此中爲日方長各大憲果能設法以工代賑最爲裨益地方前讀申報館西友論賑並論以工代賑遇災年除擇急施賑外或開某處礦或修某處河國家發巨帑興大工使災民供役其間不惟有以得食并可以贍家國家藉此以成大功一舉兩便之云云法　良意至美乃或作工之地不在被災之區跋涉維艱盤資無措雖官紳爲之調劑而相去千百里不若泰西之隨地有鐵路到處有火車之便且易也夫十年前上海至吳淞曾建鐵路所費無多霎時已到仕商取便來往稱心後聞廣充之蘇州達金陵人皆引領望曰將來中國嫓美於西國也旋經大官阻遏不興今僅存一條大路後運至臺灣亦建鐵路豈可建於彼而不可建於此乎去歲京師至天津乂建鐵路較上海至吳淞程途遙遠規矩崇宏豈可建之大而不可建之小乎刻下京師至漢口張杏帥奏建鐵路業經籌欵估工將來數千里之遙不終日而至是爲我朝成大規模顯眞經濟培萬年策壯四海光豈可建於今而不可建於昔乎特鐵路一事未雨綢繆固可臨渴　井　無及耳就目前計之厥帷開鑛治河然　開鑛代賑江浙可開之鑛較他省殊少不能隨地被災卽隨地閧　惟以治河代賑其應浚之河在被災之地頗多可隨地被災卽隨地浚河而東鄉又外洋交界來往皆濁潮河之淤塞者不可勝舉不若清水内河永無淤塞今夏蒙護憲黄大中丞將通省要河一一修治札飭各州縣諭令紳董繪圖詳辦士民聞之曷勝頌禱中丞欲爲國家整長治久安之策預彌水旱兇荒此千古難遇之善機以遇之此日紳董極宜將隨地要河禀明州縣州縣官卽詳上憲趁此災年乞求以工代賑并勸紳董捐資佽明則帑項無虚糜賑欵有接濟地方建事業災民免流蕩誰不踴躍戴德而來哉億萬姓不幸而罹災亦幸而獲賑殆所謂因禍爲福轉危爲安者意在斯乎意在斯乎○今歲吾邑被災半由久雨半由河道不通如吳淞之蕴藻河外口雖通内港皆滿又有沙浦河跨楊行巿河湄浦河自西水關直逹劉行以上三河爲一邑經渭之分派淤塞不通而湄浦河又界一邑正中百數十年不浚雨則水無宣洩旱則潮不通流今秋雨歴四旬河畔低窪之地一片汪洋禾棉浸萎及早浚之雖災不至如是也前邑尊曾王二憲遇緊要之河合紳董力籌開浚今邑尊葛大令蒞任將屆五年紳董尙不知禀報無怪緊要之河任其淤塞刻下蕰藻河將估工興開倘沙浦湄浦相繼興開並闔邑捐貲以工代賑不獨災民有生計農賈亦沾恩冋例開河等工本有力者捐貲作費紳董秉公均派聞藴藻河估工後在錢糧加捐値此災年富者猶可貧者正數無着何况加捐以此爲例似公非公何以知之華膴之家積數十萬金開行塲放錢債建巿房日進紛紛養尊處優僅有房基數畞或數十畝完糧輕省問其置買田産租息細微且歲歲完糧不合算也如是之人豈勿便宜又有一種空心大老官田地數百畝或數千畝近因荒年多熟年少以租償糧猶抵不住年復一年日趨於下方單契券轉押他人衣飾金銀俱已典盡按期加利莫展愁眉四季開銷入不敷出如是之人豈非吃虧加以遭兵燹後田畝未曾丈量有田無糧有糧無田之家頗衆欲求澈底實情相衍已久查究無從凡遇公事於錢糧帶捐便宜吃虧一言難罄顧我思之不如率由舊章之爲愈乎 
[本館接奉電音]  
　　昨由京友電傳上諭二道敬謹譯登○十一月十六日奉上諭前因安徽宿松霍邱等州縣被水成災經陳彝奏請撥欵賑撫當卽照所請行本日據沈秉成奏各屬秋禾歉收復經降旨將各災區應徵錢糧漕糧分别緩微藉舒氏力惟念該省沿江之安慶太平池州沿淮之泗洲鳳陽穎州曁寗國廣德等處州屬俱遭水患小　困苦情形朝廷彌深軫念允宜特沛恩施以資接濟加恩着於該省本年折徵新漕項下賞撥銀三萬兩作爲撫恤之需該撫卽督飭印委各負確查被災户口核實散放以工代賑總期實惠及民母任稍有弊混用副軫念民生有加無已至意欽此同日奉上諭德馨奏江西南贛鎭總兵姚廣武任滿請俟防務稍鬆冉行陛見等語該總兵自簡放後曾經曾國荃奏准暫緩入都旋飭赴任未經來京陛見兹屆三年任滿自應以時展覲現在各省冬防係彈壓地方尋常事件並非緊急防務該撫輒藉詞奏請展緩殊屬不合着不准行姚廣武卽着來京陛見欽此 
[鳳闕晴暉]  
　　總管内務府大臣爲知照事准内總管佟祿傳旨本月初五日皇后恭詣南海皇太后前 
 
 

Page 2

 
 
請安所有應行導引扈從以及跟隨關防侍衞官員均於是日辰正在順貞門外伺候等因相應知照各衙門凡有應行傳派預備之處查照辦理○本月初六日欽派翰詹等官三十餘員在天安門外禮部朝房内磨勘山東山西河南陜西湖北等省鄉試中卷各官入座將硃墨各卷匀分校閱並將磨勘則例粘於壁上披卷吟晤執筆簽誤由八點鐘至午初方散各員皆以寛大爲懷硃墨卷中有小疵俱簽免議字樣○各省旗緑各官給咨進京引見者例由兵部堂官考騐馬步名曰堂考本月初四日未初白建侯少司馬在東長安門外堂考花翎副將銜借　叅將春　等十九員每員各射馬步一矢而步箭中靶者僅補用驍騎校德克津布一人馬箭中靶者僅借補叅將春福升用遊擊蘇貴俸滿守備戴長陞等三人考騐畢於下班値日帶領引見○白少司馬初四日在東長安門外堂考旗緑官弁甫竣欲出公座突有一人身穿青綢馬褂灰布棉袄青縀毛窩年约四旬跪於座前遞呈禀詞聞此人姓江名春泉禀詞略謂身兄江春溪曾充兵部武選司都統科書吏係接在逃前吏倪恩庭缺底隨缺帳目缺底價金均已交付後因無力賠墊告退出署倪恩庭之子倪德山接做此缺非但不給缺底價金卽隨缺各債亦均不忍身兄畏累遠去債主向身索討叩求大人恩施作主秉公酌斷等情少司馬以此處未便細詢飭將江春泉帶回部署以便派員詳訊 
[覆試改期]  
　　官塲接到津電聞禮部擬奏改新舉人覆試於明年閏二月舉行合照錄之覆試之期旣已改遲則公車北上諸君可以緩整行裝其利便爲何如耶 
[臺北叢談]  
　　基隆理民撫番分府汪冕齋司馬前月中旬因病晋郡調治寓居西門大馬路詎醫藥無靈延至二十四日下午溘然而逝翌晨劉省三宫保以下文武各官咸往弔奠司馬前知淡水縣事時政聲卓着兹忽作古士民無不痛哭其遺缺現經大府檄委温竹伯司馬培華署理○宜蘭統領南字台勇等營劉立齋協戎於仲秋殉難老狗社大憲以滕清臣鎭軍接統所部鎭軍於九月初十日到營視事已紀報章兹聞劉省三宫保因鎭軍不熟番情特調回轅差遣另委傅　臣協戎德柯前往瓜代○臺北武廟前由犬憲籌款遴委李蔚三叅軍就文廟右側督建鳩工庀材匪伊朝夕計造楹殿前後兩大進並花廳池沼及活戲臺一座鈎必鬥角雕刻玲瓏近已竣工本月初一日闔郡官紳咸詣牛香並雇祥陞班演劇一天以慶落成○帮辦全臺墾務林時甫星使之庶母鄭太夫人前月二十四夜病殁於板橋府第星使聞耗後當卽馳往奔喪月朔遵制成服印委各員咸詣弔奠素車白馬不絶於途○新竹縣某君因事出缺上游以本任德化縣張大令廷傑往攝印務大令因有公幹尙須小作勾留襜幃暫駐城内味和酒樓間壁連日遍謁當途車葢往來頗形熱閙 
[米糧騰貴]  
　　京師近因南省水災遂致米價增高繼長雜糧亦因而見昻頗有長安居大不易之難從前至高老社每斤京錢四百八十文今巳漲至六十文至賤老米每斤京錢二百六十文今漲至三百八十文白米每斤漲價四十至八十文不等高粱每石漲銀二錢小米每石漲銀一錢有奇麥子每石漲銀四錢求荳每石漲銀三錢芝蔴每石漲銀五錢其他雜粮無不加價惟銀價甚平每兩大個不可售十三吊七八百文原串可售十四吊五十六百文錢票價與大個錢同 
[雲間襄雁]  
　　華亭縣屬莘莊鎭有三茅殿焉向有老僧住持一鉢一瓶生涯冷淡而近村宵小猶時時向之垂涎僧乃移錫他忟退避三舍近則雲房寂靜月牖蕭條而雞鳴狗盜之流遂依此爲窟宅矣捕夥阿六探悉情形率領手下多名驀於某夜往捕當塲拘獲偷兒三入解入華亭縣署并於殿内搜出金銀寳玩皮衣等類約値四五户金云○前明萬歴時禮部尙書陸樹聲享年九十有七大吏以聞於朝敕建百歲坊於松江西門外澤潤橋堍嗣以代遠年湮坊石漸形傾圮所巍然獨立不搖爲碩果之存者惟此二石柱矣柱旁有房屋數楹邇來屋主售歸徐姓徐雇匠修造將柱拔起改作堦沿事爲陸姓後裔所知向之理論徐置之不睬陸姓控諸琴堂此皆是處訪事人來函其中曲直是非非本館所敢斷也 
[語兄鄉語]  
　　傳聞嘉府積榖倉分派榖石以資賑濟經宗太守派定每縣八百石由各紳董赴倉斛兌運往災區啼飢號寒之輩沐此仁施有不同聲稱頌者哉至前報所載抽收房捐一節兹聞已飭各地保指領司事書手挨户編查所編係大街店鋪居民小街不在其内○前報蘇塘涇橋地方米船遇盜一節兹聞該船係由無錫販米欲往硤石售賣行至蘇塘涇橋裏面時已傍晚遇盜行刼據云該盜皆穿鑲邊馬褂幸米祗搶其半未知此案盜犯卽能破獲否 
[揚州月色]  
　　揚州營叅府牛叅戎之夫人仙逝後擇期本月十二日發引是日辰刻靈輲就道前導有銜牌頂馬對子馬洋槍隊大旂隊及五色紙糊成之各式幡幢僕從舟輿之類依次排列頗壯觀瞻柩之左右則緇流羽士簇擁唪經由叅署迤邐經轅門橋左衞街南北皮巿出觀巷至東關大街出天寍門至天寍寺安厝郡中現任各員齊集大財神廟前設筵路祭其餘沿途設祭者亦實繁有徒云○邗江粥廠將次開杓各處貧民就食者幾不可以數計地方官恐人衆易於滋事會同保甲局曁揚州營遴派員騹分駐各城門一概不准入城以防滋擾城内偏僻隙地舊有草房現經保甲局出示曉諭一面派委各段巡員率同司事地保逐處挨户編查並令具五家連環互保切結方准照舊蟄居如無人具保及面生形跡可疑者概行驅之出境此亦保衞閭閻之道也 
[盜刼店鋪]  
　　京師宣武門内西單牌樓刑部街中間路北某烟酒店代售洋藥兌換銀兩生意頗形豐旺上月廿六晚將交三鼓突有盜十數人撬開鋪門蜂擁而入以洋火燃着燈燭持刀亂舞將掌櫃按住架刀頸上嚇問銀錢放在何處掌櫃懼傷性命只得直說盜遂開櫃將銀一百二十餘兩錢票三百八十餘千全行掠去携贓而遁此外不取一物鋪中人呈報本地官廳騐勘旋卽詳禀上游飭捕通緝然鴻飛冥冥未知能否緝獲也 
[軍麾過漢]  
　　新任廣東陸路提督唐沅圃軍門仁廉於本月初四日乘坐官航並有巴幹船四艘以官輪拖帶行抵漢口在大碼頭暫泊一宵旋於次日揚帆上駛 
[閩省官報]  
　　興泉永道吳世榮於初五日到省從九黄錫光初七日起服到省副將敖天印禀謝改留閩浙飭知藩轅牌示准補永安縣張朝錫松溪縣李澤春調簾差竣均飭令赴任供職 
[邗江官報]  
　　十一月初十日杜分轉際辰委辦淮北四岸總巡差十一日江西陳遊戎有明解餉來揚楊鹺尉立樞委南鹽廳查騐差十二日吕鹺尹壽恭齊鹺尉汝庚起復回淮韓鹾尹國熙委赴總局聽差 
[操演停公]  
　　今日本埠西商博練兵會同英兵船上之兵赴泥城外大操是以本埠各銀行及各洋行均於十二點鐘閉門停辦公事屆時戎容曁曁當有一番熱閙也 
[西官拜會]  
　　調任兩湖總督張香濤制軍前日出轅拜客已列前報兹悉駐滬英法美德俄意粤等國領事官訂於昨晨拜會制軍英會審員蔡二源太守前往行轅伺候聞制軍定於今日答拜各領事約於二十一日乘輪起節赴兩湖履新云 
[收漕减成示]  
　　上海縣正堂裴爲出示曉諭事照得本年秋雨過多棉稻受傷收成歉薄業經本縣親詣勘明禀奉府憲曁委員先後查勘由縣會委具禀請將本年銀米分等減成以抒民力嗣奉藩憲批駁以所請減免三成二成一成爲數太多均各改減一半復經本縣以閭閻竭 
 
 

Page 3

 
 
蹶力有未逮在省一再商酌會委禀懇兹奉藩憲批開該縣被歉田地旣據遵批厘剔請將二十五保一共十六圖被歉稍輕之田剔歸銀米全征其餘請分兩等酌減尙屬可行惟旣稱該邑與南匯毗連情形相若則南匯被水較重者准减二分五厘其次准減二成業己批示定案則該縣辦法不能兩岐據請以七分二厘二分二厘分圖蠲減本便照准仰卽照南邑批定之案十六十八等保減免二成半廿三廿四等保减免二成卽日督承查開區圖畝分征蠲　米準數清摺及騐分起仔細數清册聲明比較上年計短若干星馳呈可以憑彚核詳辦等因下縣奉此查地漕銀米爲天庾止供現蒙上憲俯准所請分别减免體恤吾民已屬至優至渥凡在食毛踐土均當感發天良輸將恐後俾得各副解兌除將開倉日期另行示諭啓征外合行出示曉諭爲此示仰闔邑業佃花户人等知悉爾等務各遵上憲批示除二十五保共十六圖情形稍輕者應征銀米一律全征外其餘共照十八二十一二十二等保各圖各减銀米二成五厘實征七成五厘二十三二十四二十六二十七二十八二十九三十等保各圖各减　米二成實征八成自示之後爾等應完光緒十五年分新漕銀米一俟開征卽照减定之數赶緊完納其應減條銀現因下忙早已啓征未便扣除所有溢完銀兩統於十六年上忙作抵新賦毋稍觀望切切特示 
[老嫗焚斃]  
　　前晚三更時小南門外鈎玉弄内某姓家因遺火積薪霎時烟濃燄烈火勢飛騰隣右人等咸在睡夢中驚醒廿三鋪地甲立卽鳴鑼告警并赴文武各衙門具報道署縣署古雲臺荳業錢業各洋館飛馳而至竭力噴救巡防局員帶領局勇城守李千戎帶領汛兵先後到場弭壓幸卽熄滅已焚燬平屋三間拆毁一間推某姓家之老嫗深入黑甜不及奔避致遭焚斃殊可憐也上海縣裴邑尊聞報方欲升輿地甲已投案報熄邑尊遂未出署昨日飭傳地甲到案聽候訊問情形 
[派員提人]  
　　蘇臬憲朱廉訪派某委員乘坐小火輪船于前日來滬會同上海縣裴邑尊飭差傳捕役柴樛文生龔某帶至蘇省未知爲何案舉發惟外間傳言因山桂如卽山裕香控應文森折毁墳墓一案未知是否俟有續聞再錄 
[糾衆尋釁]  
　　寗人陳全香前因肇事經法公堂懲辦昨日復糾羽黨十餘人勢將與人尋釁有隣居爲馬夫之阿林恐釀事端出外解勸陳不但不依理勸反將阿林毆打經人鳴捕來拘其羽黨聞風遠颺祗將陳全香拘獲經備捕頭訊得陳確非安分之徒着管押捕房明日解至公堂究辦 
[馳馬誤撞]  
　　某甲之馬夫昨日乘馬馳至法界西馬路口突有野鷄馬車駛來不及避讓致將馬車上之玻璃燈一盞撞碎兩下正在爭閙經巡街捕瞥見卽行拘住送至捕房備捕頭詰問情由令馬夫賠償燈洋三角其時甲知碰撞之事赶至捕房語言不合幾被拘住後經租界中店鋪具保捕頭始准釋放 
[流氓就獲]  
　　著名流氓牛皋帶仝羽黨十里眼朱彪玉三麻子持刀往小東門外花烟館尋釁及巡捕來時牛皋已經逃逸僅將朱王二人解案懲辦此已列諸前報昨據會捕局探勇嚴頌眉孫寳生訪悉牛皋在英界芳園烟館當卽前往拘獲解至捕房管押候解公堂究辦 
[押候質訊]  
　　張邢氏扭姚錦榮到英公廨訴被姦佔等情旋據該氏之翁張桂福申訴媳婦被姚姦佔値日差禀明蔡太守飭將該氏及姚錦榮分别管押諭張桂福退去靜候質訊 
[病人發所]  
　　租界中遇有貧病臥路之人概由巡街捕舁送英公廨由蔡太守發交棲流公所留養醫治其功德洵非淺鮮刻屆隆冬貧病臥路者較往日更多昨晨由飽探秦少卿送　陸雲山一名二百三十七號華捕送到馮立生一名値日差禀明蔡太守飭將陸雲山馮立生均發棲流所醫養再籌安置 
[英廨停訊]  
　　昨日英會審員蔡太守因往張香濤制軍行轅伺候遂飭捕房停解一日公事 
[縣署瑣案]  
　　玉工張阿福挈弟阿壽投縣控稱玉器一業同行議定三年收一學徒胞弟阿壽來申诠居小的處閒暇無事帮同小的做工不意同業中人以小的私收學徒恃强毆擊幸經王阿銀勸開叩求提究裴邑尊升堂訊供之下着候提訊核辦○黄小發孫明齋互控一案迭紀前報前日經帮審委員詹明府升堂集訊黄稱明齋向小的借去地契向伊兄世馥抵銀四百兩小的並未借銀今蒙恩斷繳洋一百五十元贖回地契小的已受虧不淺叩求明鑒世馥稱明齋與小發不知如何轇轕今小發旣願繳洋請將地契給還以便銷案明府着各具結完案○湯玉蓉因私販洋鎗由法公堂送絲經詹明府卄堂訊究湯一再推諉明府飭令笞責押候遞解回籍洋鎗存庫 
[起解安徽廬江縣官紳倡損山東棉衣啓]  
　　敬啓者廬江縣官紳倡募鍋巴寄賑山東業經陸續起解疉紀報章兹蒙蔣丹如大令毛芹圃少尉會商盧子相孝廉俞春浦茂才等以嚴冬屆北地尤寒災民於離蕩之餘有食無衣仍難卒歲於是又有倡捐棉衣之舉現已募有成數飭匠日夜赶造特先寄來新棉絮胎二百五十件餘俟陸續冉寄等語拜領之下足見存心仁厚樂善好施於遠隔數千里膜不相識之災民尙能如此體卹以此類推其於廬江之黎庶又不知具如何愛惜矣如蔣大令者實願鑄金事之蕪湖關稽查輪船委員梁承平謹識 
[起解安徽廬江縣官紳倡捐第四批鍋巴啓]  
　　敬啓者兹又接到廬江縣官紳來函并鍋巴五十簍計凈重二千五百觔囑敝處代爲收解等語竊思近來江浙等省霪雨爲災上海各振所統籌大局又有江浙振捐之議昨承文報局寄到捐册屬籌浙振承平自知人微言輕恐不足以副德意爰將捐册分寄廬江請毛芹圃少尉轉呈蔣丹如大令會督紳商代爲籌畫吾知該處官紳旣能爲山東災民籌衣食必能代浙省災區集賑需將來捐欵必大有可觀是又不禁代浙省災民叩禱翹企者耳所有寄來鍋巴蒙招商局代裝輪船免收水脚合併登明伏乞垂鑒蕪湖關稽查輪船委員梁承平謹識 
[開印太上寳筏]  
　　太上寳筏爲善書之大成敝堂蒙湘鄉聶大善士購助太上圖說原版全副逐句分類證以實事繪以畫圖叙事之周詳繪圖之精工莫與比論善惡分明果報昭彰雖婦女小子一遇目卽可瞭然於心尤足令人觀感欲挽頽風而敦教化非印送是書不可若能多爲印送一鄉一邑推而廣之移風易俗化莠爲良世道裨益誠非淺鮮實拯溺之慈航渡迷之寳筏也今在敝堂先行開印千部每部八本計工料洋五角版資不計倘蒙樂善諸君欲印施送以廣流傳趁在開印之際早爲預知俾便印訂至印送善書其功德聖經詳言之矣毋待贅述特登報章謹佈公鑒[  上海六馬路仁濟善堂經董施善昌葛繩孝蔣毓棻謹啓]  
[上海濟陽里公大庄慈北募振公所接到嚴筱舫觀察甬江電信]  
　　接來信并捐岀已悉厚初八日至慈查北鄉積潦未消災區甚重飢民待哺者數十萬人厚情殷桑梓愿捐英洋四千元不敢仲邀奬叙一面已電告金苕人觀察請省局多撥公欵并由邑尊秦鹿翁通禀請賑務祈諸公廣爲勸募多多益善以救倒懸云云伏讀之卜仰見重義輕財神人欽佩凡我同人當必有聞風興起者願爲災黎禱祀求之同人張善仿葉成忠葛繩孝朱璜陳錦榮俞斯瑂馮可鏞趙家薰百叩 
[崑析告災書]  
　　自泛舟之役起於春秋而後世君子相率而奉爲義舉者不可勝數年來各處災荒均蒙樂善好施之士設法解囊助賑所由起溝壑而登袵席豈小補哉崑新兩邑　兵燹後地瘠民貧瘡痍未復不遇災荒猶且困乏今年夏間晴雨均調咸喜收成有望不料秋雨連 
 
 

Page 4

 
 
綿四十餘日河水漲至七尺有餘己熟之稻盡皆淹没腐臭塲圃成爲巨浸室廬變爲汙池撈救無方炊烟幾斷農夫經幾歲勤勞以期一熟租稅之外衣之食之盡在於斯乃一旦失望生計皆虚籲地呼天慘不忍聞亦有捨命下水竭力撈救而田與河等不能支持沉溺水中同伴往救亦俱溺死其有不死者爲水　所逼旋亦病斃　春花爲耕種資本今到處皆成澤國則來年之春熟斷然無望而無以爲耕種之本是今歲一荒如同來年再災目下舊榖旣没新榖不登户口浩繁嗷嗷待哺此鄉數十圖已無生理此余日擊情形而欲仰懇於仁人君子也夫天災流行國所時有修德獲報之說不必爲諸君子多贅然救災恤隣天之道也願各體天道以盡人事則亦庶乎可以起溝壑而登袵席實大有望於諸君子也玉峯臥雲子鐵竹道人百叩謹訴 
[一舉兩得]  
　　本館協振所前承佩之大善士以白玉烟壺瑪瑙烟壺墨珀烟壺翡翠笛頭白玉笛頭漢玉手釧白玉如意頭白玉長方掛各一件小方勒兩對托爲變價助賑昨承禾郡孫君出香港銀圓十六枚購去本館以香港銀圓不能用諸内地乃向銀行兌竽凈洋十五元五角二分彚充江浙賑欵竊思佩之大善士飢溺厪懷不惜以珍貴之品慨助賑需而孫君又能玉成其事慷慨解囊兩賢不誠相得益彰歟天下不乏好善士其亦可以聞風興起矣 
[筵資移賑]  
　　浙湖糖北貨衆商常年冬季敬神並設酒席恭請各號諸翁今年念及江浙二省均被水災小民蕩析流離特將席資併常年餘款合成鷹洋一百元助賑由萃和糖行交至本館協賑所竊思修　獲報理有固然事無或爽糖北貨衆商能以救災恤隣爲念善機感召自見貿易興隆并爲各號代結善緣洵足以廉頑立懦用綴蕪詷藉揚盛德 
[浙省撫轅抄]  
　　十月廿八日大挑縣趙登詔由京分發來省禀到○廿九日調補平陽縣沈禀辭赴嚴郡會算交代王家修禀辭赴瑞安厘局差○三十日候補顔共慶禀知杭府委赴海寗州散放賑榖差○十一月初一日潘志枬禀知厘捐局委調辦江千釐局禀見叩謝葛利賓禀知　捐局委辦洋貨落地捐務禀安禀謝正任蘭谿縣邵禀見禀辭赴金郡會算交代餘姚廟山巡檢陳達朝禀辭赴任○初二日湖州府錫來省禀到禀見候捕府張濬萬温州府局來省禀到叩見○初三日同知蔡文杰百官局候　縣靳玨揭廟局俱禀知厘捐局委厘卡差前黄巖縣倪望重禀辭赴臺郡會算交代大挑縣蕭治輝起服來省禀到 
[江督轅門抄]  
　　十一月初二日廣西通判羅振奉委河運　䟎差知縣葉元　委河運差○初三口庫大使陳恭炳世襲雲騎尉馬春華銷主考巡捕差謝委河渾隨漕差○初四日藩轅牌示沛縣敎諭周肯堂病故遺缺以試用訓導韋鑑署理○初五日翰林院葉昌熾刑部主事王維　均親拜辭行○初六日新授江四饒州府倪恩齡由京來卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[瘟症示知]  
　　楚南雲水散人授書本館云近歲瘟疫一症傷人甚多山　　之　　　理也前古諸書瘟疫傷寒木得明暢混在其中洞庭吳又可先生作瘟疫論醫門普度發明暢快一字一珠久已收人四庫全書眞是迷津　　而具　卷帙不多値仠無　　惜其流通未利知盍尙希耳僕楚　下土栗六戎行惟於醫術幸稍留心近見軍中有軍民染此瘟疫敬本　度治之無不應手而愈是以竭誠特求　館鑒此下忱爲之提論列入報端俾海澨山陬皆知遵照此書按法治理庶不悮於庸醫而起死回生皆貫舘鴻儒之大德也元亟　之以資醫家採擇焉 
[篆隷助賑]  
　　一誠齋主人子醴氏工篆隸今因需賑孔亟　單减半收潤助餘上賑欵由盤記協賑所電報局經君代收紙件彚寄崑山約半月寄轉各憑號件條領取潤格列下○堂齋　每字洋銀一元半元尺外字二元每字作一件八七言對每　洋八角七角減作三角長聯遞加大中小堂對開横直幅每張洋一元八角六角原張倍每條作一件原張不便摺綿扇每柄洋四角歸板十行外者　來行廿行外者兩元册頁斗方琴條每張洋四角碑頭卷額硯銘另議 
[贈任穉珊]  
　　穉珊重來滬濵相見乞詩余抛殘紅豆夢醒春婆濕透青衫神傷秋士六州聚鐵自知大錯已　五夜挑燈空覺愁懷莫遺本 
[具無花之眼何事朦朧翻遭不白之寃徒深懊恨情關勘破早應不受牢籠苦海虞十豈合又興波浪然而陽唱罷乍識愁容茂苑歸來重開笑靨羅紈寄贈殷殷舊好之情翰墨珍藏睠睠故人之意不能自巳聊復爲之藉抒我輩牢騷所望同人擡舉]  
　　三秋一别後出事幻如雲海氣騰千尺珠光暗十分開顔仍笑語握手更殷勤未必無肝瞻悠悠漫視君殘菊如人瘦寒梅到處尋纒綿終不改憔悴一何深毁莫銷余骨痴應諒我心三年同一日鍾愛到而今本是天仙子瑤臺證夙緣家聲延菊部父業紹薪傳寳劍寗論價新詩又　篇吹嘘　力薄雛鳳自翩翩判袂趨吳會移蹤向潤州風塵顔面黯覊旅夢魂愁差覺身材長多應眼涙流驅車曾有約何日快同游太痴漫作 
[奏題徐太伯母鄭太夫人蓮因室詩詞集卽求花農仁世叔大人誨政]  
　　平生憂樂付　謳身是楞伽第一流好語明珠穿百八孤芳蓮界炳千秋天花着處渾無迹客夢醒時如有愁　到新詞擅　麗　臺　調又空儔刼火南天厲氣昏湖鄉空憶舊携樽辭和以則劉賓客筆曲而妍辛稼軒不信工詩例窮月要知鉅製出名媛心香一瓣今虔爇篇什流傳供講論[  世愚姪女宋佩呈稿]  
[題徐古春先主貽硯圖]  
　　曾大父硯大母傳此硯傳世逾百年世守勿　何其賢古春先生醫中仙挾其妙找游閒鍼不炙影無弗痊比功良相奚愧焉手撫此現心悁悁存留遺澤同桮棬子孫寳此爲良田會見科弟來聯翩君子曰善承其先古吳曲園俞樾并稿　古硯傳家久新圖世澤垂留遺勞　母纘述有佳兒余亦石畊者多君懷孝思墨池光閃爍莫是走蛟螭南城饒芝詳敬題○祖德原無忝家聲自克任守兹一卷石遠勝滿籯金纂集扶風教先生著有乾坤正氣瑤池冰雪忠節祠彚錄等書良醫濟世心范喬珍手澤什襲比璆　慈谿李　沅芷汀甫拜稿 
[上海北巿絲業會舘籌賑公所施少欽經收山東浙江賑捐八月廿四至廿七日第二千二百十一至十四次清單]  
　　嘉興無名氏還願洋一千元又還願二百元吳縣金慶郁求病速愈由源恆隆來洋一百元劉天林求病速愈五十元杭垣曹朱氏求生産快速無恙合苐安順由源豐潤　三十元又姚高氏祈佑肝患速全廿元寶應遵訓　堂許寶生求母韋氏冥福兼求宦途順利人口平安十元奉賢縣署帳房宛平王桂芬史宜人求速生産平安十元湯人瑞堂節省湯餅席求保合家平安五元心願子求兒病全五元川沙王楊氏求乳疾不發四元常州錢仲瑜募不書名姓四元漢口升昌典羅福田求母病速愈三元江西朱吟方三元養和堂卓二元先鎭陳炳文巫培記二元補過子求催生保産母子平安二元無名氏一元又二角潤記一元滋記一元無名氏一元閩行同源當衆友無名氏一元承志堂七角二分居易齋子修氏問心堂三户各二角隱憂氏邵裕甫燕禧堂修德堂知過氏方生居士六户各一角靜涵氏八分共十二户合洋三元以上廿四日○南尋顧子嘉募無名氏心願助湖州洋二百元金陵崇仁堂募第十三批介福昌東號募同慶堂張由巨康莊來一百元維揚慶茂福邰午橋求病速愈由巨康莊來一百元加臯狀元坊明懋齋求妻病速愈一百元不具名爲五十生辰蒙諸友公賀理宜酬謝茲將該資移助代爲造福由袁松翁來三十六元禾郡鑑川出爲次子廣義士寒熱求速退凉三十元無名氏求血湧速愈廿元周晋求妻嚴氏病愈完願五元淮郡晚翠堂藥資移助五元嘉興許福名爲長子世横求病速全四元蘇胥洽記施兆奎病愈完願四元孫氏四元松江鄭葵丙募不留名六户三元杭州綢莊船周二元乍浦秋聲舘主人二元巢縣廩生賈立朝附生賈立綱由金陵寄來錢四百文徽州黄開基休寗戴世偉月餅資四百文常熱大生募義隆錢九　廿文史生綠三百六十文張耀記王賑記徐愼記三户各二百文王士翁一百八十文共六户合洋二元以上廿五日○楊福田求母病速愈洋二百元雲怡女弟子寳豐求病速愈一百元上海學發賓興寓經勸同人共廿一元錢國楨求病速愈十元陳雲畊十元漂陽都署姚文煥募十元山右美室齋求平安者由豐泰莊來十元吟梅仙舘棉衣捐十元錫山秦式鈺求病速愈助湖州十元杭垣吳雨辰募多病生五元宋小於爲妻二週保冥福三元又保合家平安三元積善堂吳三元朱姓代求病愈一元源開莊諸同人一元鐵佛禪林住持僧廣參合生銀板一元無名氏銅二元無名氏銅洋一元同興德來漢口道生堂集資演古代募規銀六百五十五兩一錢三省堂鳳記爲故父母叔父兄長兩室人修齋之資捐助九八五平它紋一百六十兩合規元一百六十五兩七錢六分同豫恆代啓後堂來沙平銀一百零五兩三錢黄賢候十元合規銀七兩三錢四分葉開泰鄧紀常仁願堂三户各錢三十千文合規銀廿兩零七錢涇川無名氏錢廿千文合規銀十三兩八錢大全生恊同慶謙泰信二户各錢十千各合各銀六兩九錢共十一户合規銀一千零三十兩以上廿六日○隱名氏求母起居康健由元源莊來一百五十元唐安吉棉衣廿元顧宗桂病愈完願五元蘇州隱名氏爲妻産母子平字還願四元賈門葛氏求産後病速愈四元鄭嘉玉求吼　速愈四元恆豐信二元隱名氏四元嘉郡池灣屠仲記募隱名士二元揚州端本堂三元蘇垣趙徐氏求病速愈二元南匯胡藕先二元如臯徐石麟求妻子病速愈二元松江儉養居一元杭垣陳介人一元誠心人綿力人各一元陸姓一元以上二十七日 
[上海北巾絲業會舘籌賑公所施少欽經收山東浙江賑捐八月廿八九日第二千三百十五六次清單]  
　　養雲草廬主人求病速愈金鐲一隻計重五兩九分六厘兌見規元一百十八兩五錢湧源南號開張承各親友賜賀理應設席酬謝移資助賑爲諸君造福洋三十元集善堂節省壽席移助廿五元無力鄉人十五元江西集腋堂十一元稻香村十元泰州黄公舘求保黄劉氏氣閉心悸之症從此除根延年益壽十　肇貴里胡萬十元吳姓求兒病速愈四元卞之軒求妻病愈四元湖北周壽龍荆沙平銀三兩零五分廬江陳殿元洋一元助湖州二元葛又樵來孫病愈二元至德堂求合家平安二元葉氏一元古慶堂虚對開一元○劉保之來祝三洋六元朱照初二元劉冷香劉仙之各二五角劉高氏一元五角劉莊氏五角共六户合洋十五元以上廿八日○無名氏大善士由南巿源昌莊劉月巖兄來湘平銀一萬兩合規元一萬四百兩臺南支應避徐子厚因母及己病許助獲愈庫平銀十七兩毛水合規元十六兩八錢二分二釐無湖裕泰莊余和甫求孫病愈由彤源莊來产一百心金匱丁子廉子修爲母陸氏求痢速愈洋一百元敬業堂求合家平安廿元二户由無錫義和莊托春源莊來李辛甫求病愈廿元蔣錦記十元無名氏五元募興錫齡居士爲妻病愈五元無名氏五元朱雪卿求妻病愈二元無子爲母壽誕二元爲善　樂一元雲間子葵居爲孫恙保安勿藥二元張錦順五角周太太四角淡水汪公舘汪潘氏每月捐五十文至明年正月祈保夫子及已平安爛板洋九元○恊記土行來寄寓朝郡有心無力同人洋二百元又募鴈門曾記洋六元曾吉初菊初二元松樵氏穆堂曾記金壇曹記新建夏記廉江曾記張福春堂泉香李記黄富合懷雅基記　福堂錫將含　東臯李記白埠李記陽春記守拙軒干記平壽少辰氏仁和馮記懷雅馮記端凝馮記培記堅記庸記廿二户各一元共廿五户合洋二百三十元○恊昇莊來永春西鄉陳姓庫平番四兩九錢七分林祖齡二兩八錢籠嚴州育嬰衆三兩羅保全二兩成茂號一兩四錢鄭學橋七錢三分廖日精廖天錫李杏苑廖楊森曾必先勝與號六户各七錢二分廖國膺七錢零五厘張萬合林履升李又麒三户各七錢蘇壽國林秀柏楊沛衆三户各六錢九分楊成喬甫官各六錢五分朱崑山六錢四分永春西鄉陳姓共助新議平銀廿五兩三錢二分漳平黄青齋劉攀龍運三四兩四錢甌寗葛舍珍二兩八錢八分永春小姑南石陳經記章平劉攀龍等二各一兩四錢九分魏萬封一兩四錢六分漳平有志氏七錢四分五厘小姑馬嶺陳拔官七錢四分攀桂社七錢絳嚶山舘番票四元黄韋堂蒲新菴各錢三千文陳耀章集成號各一千文鄧彩林邱隆盛戴三户各五百文葛含章葛道南馮鶴年葛賛勲四户各四百文曾德行三百吳毓春百文共四十五户合規元七十六兩另六分○恊源莊來有心無力人爲子病全平安洋十元求平安六元祈肖災四元不留名辛手二元邵石生吳氏給懺三廿冥壽三元臺石生張氏保平安孫娃吳姓不留名懷德堂五户各一元程姓黄姓一元○杭省朱綺孫募章民琛五元章室庵夏同甫各二元范輝一元以上廿九日 
[上海六馬路仁濟堂施少欽經收自十一月初一至初十日止出東代贖捐山東江浙震澤賑捐各清單]  
　　第十五批山東代贖婦女捐清單○廣豐洋行交到夔關局周富文洋廿元常州世承堂洋五元蔡鏡臺翁來劉西銘翁募吳峨生求父平安洋十元朱小甫洋一元五角毛立生熊何氏二户各一元邵寳生德興泰趙裕生三户各四角郭世福洋三角大團日生局交南沙可憫士求妻目症卽愈一元○以上共收洋四十乙元○第十批山東賑捐清單○遯老人九八元一千　守拙齋九八元一千五伯兩蔡鏡臺翁來留餘軒洋廿元邵啓泰求子病愈二元敬德堂洋乙元○以上共收九八規元二千五百兩正又廿三元○第六批江浙賑捐清單○遯老人九八元一千兩守拙居九八元一千五百兩燕詒堂九八元一百念兩樂安堂九十七元廂廂勾瑞軒湯餅喜泍移助洋三十元文萬甫爲母病愈完願洋廿元王德言求女病愈十元常州遭園後人求消災降福合宅平安洋五元龍澤厚戎觀器合洋五元嘉善胡少山病愈丁願洋五元應寶琮求病愈四元嗜好人三元求符人求母病愈鼎昇二户各二吳晉卿善與人同氏朱紹聞俞亦嘉揚州中閘關三房鄒徐氏六户各一元蔣挹之兄送李松均翁璋儀助賑二元朱季芳兄送李松翁儀二元朱桂方兄送李松翁禮一元袁明章兄送李松翁禮元黄福昌蔭月軒晏如堂吳下逸以四户各洋五角竹蔭軒三角孝子房二角○以上共收九八元二千六百二十兩洋一百九十七元五角○第三批震澤賑捐○彭樹榮求父病愈洋一百元隱名氏省心子二户各洋二元勉力子有餘堂思過氏三户各一元隱名氏八角三分常州俊茂莊來龔雲彩不書名二户各洋五角○以上共收洋一百另八元八角三分 
 
 
 

Page 10

 
 
   
 
 

Page 11

 
 
[光緒十五年十一月初八日京報全錄]  
　　宫門抄○諭旨三道錄前○發抄硃批四道○陜撫張奏京控原告審虚狡展據災詳陳大概情形請援赦准予省釋摺○十一月初八日刑部都察院大理寺侍衞處値日刑部引　見七名○鄭王因册封福晋謝恩○熙貝勒回籍請安○恩公續昌各假滿請安○廷　請假十五日○馮爾昌請假二十日○吳樹梅續假十五日○召見軍機桂全薛允升巴克坦布○皇上明日午初進南海至○皇太后前請安畢仍由舊路還宫○發抄謙禧奏請將才力尙堪起用之已革巡檢張源灝開復原官奉硃批着照所請該部知道欽此○曾國荃奏副考官曹鴻勛回籍省親奉硃批着賞假兩個月欽此○又吳江令陳炳泰調補華亭令奉硃批吏部議奏欽此○又守　温干城等調補瓜洲營守備奉硃批兵部議奏欽此○○頭品頂戴陜西巡撫臣張煦跪奏爲京控原告審虚狡展　實詳陳大概情形擬請援赦准予省釋以清塵牘巷摺仰祈聖鑒事竊查本年三月十六日恭逢恩詔肆赦罪囚經刑部酌議現審永結人犯事犯在恩詔以前核其情罪係在軍流以下並不在不准援免之列者訊取大概供情立予開釋等因奏奉諭旨依議欽此咨行到陜臣查陜省積年未結案件有漢陰廳民吳癸勲遣抱吳學懋京控劉大華等硬行主婚致伊伯吳元俟身死不明一案因原告狡執証據臺無拖延十餘年未能訊結飭司查辦兹據臬司唐樹楠詳稱卷查接准前任移交光緒三年五月初二日奉前任撫臣譚鍾麟准步軍統領衙門咨陜西漢陰廳民人吳正徕遺抱吳學懋京控劉大華等硬行主婚以致伊伯吳元俊身死不明一案於光緒三年三月十七日據呈具奏奉旨此案着交譚鍾麟督同臬司親提人証卷宗秉公研訊確情按律定擬具奏抱告吳學懋該部照例解往備質欽此欽遵咨發到陜前陞司裕寛查原同稱具控民人吳正勲年四十二歲陜西興安府漢陰廳人遣袍堂姪吳學懋代呈爲刑逼供誣冤益加冤籲懇提究以蘇民命事緣身胞伯生員吳元俊卽吳敦浩有女秀蓮及笄待字秀蓮母舅劉大華與伊佃主馮存懷之子永乾作伐屢向身伯媒說未允同治八年春劉大華忽將秀蓮接住伊家聲言帮做針黹竟自主婚於六月初五日驀嫁馮永乾爲妻並不通知身伯迨身伯知覺憤其作事悖謬赴兩家理論越日伯子正身聞身伯在兩家口角卽往迎歸比至馮宅存懷云在劉家轉至劉宅大華又云尙在馮家往返追詢彼此含混正身驚疑卽率身等各處尋覓經丹無耗正身控廳究追詎廳官不惟不准反將正身刑貴只得含寃探訪九年三月馮姓雇工鄧　坦等九人在伊宅傍山内伐柴見岩穴内有骸骨一堆衣服烟袋鞋襪俱在當卽投知地保身等聞知奔往騐視一切衣物委係伯父當日服用之件其爲遺骸無疑時正身尋父未　身卽偕鄧道坦赴廳報案刑書劉克讓卽大華族兄存懷之戚賄蒙廳官延不相騐直到蔭　之日始行詣勘又値淋雨一切檢洗均未如法頭首傷痕並不喝報塡格錄狀悉由刑書克讓主持廳官避雨行帳嗣令伯孫交娃剌血滴骨業已沁人廳官卽令身等領埋身等以骸骨不全傷痕未明懇俟晴日覆騐故未遵令遂激怒廳官將七十五件骸骨携回廳城棄置西郊旋將鄧道坦非刑拷責逼令供認係身棆拾暴骨圖詐錢　道坦熬刑不過只得屈從招承復給資使其遠颺伯子正身及孫交娃赴府喊控身父敦斌赴道臬各衙門呈告身亦赴巡撫衙門申訴均未親提仍批廳訊比至押回廳官愈怒肆意鍛練極刑逼責燒脇炙乳跪鍊跴膝備極慘毒邁父敦斌因刑斃命正身交娃半成殘廢身則皮骨錯出非復人狀於是逼令正身交娃供其祖父濳回湖南原籍令身承認藏匿伯父拾骨圖訛並板誣堂弟生員正均爲主唆熬審數十堂從未一次免刑身等兾保殘生另圖申訴不得已始號泣聽命廳官卽將劉克讓所揑供詞交其熟讀以便招解一面擬結經詳一面行查原籍迨經湖南咨覆批駁遂案懸至今未行解勘以至沉寃七載拖斃三命十年秋交娃來京控告迄無下落次年正身復至中途殂喪嗣吳廳官離任迭在府廳呈訴亦未准理竊身世代讀書麤知禮義何忍以七十餘歲在庠之伯父圖詐人錢誰無父母又何忍以無著之暴骨認爲至親且藏伯父而致親父杖斃匿　者而令壯者累喪兄弟叔姪復遭極刑房屋田産盡充吏蠹天下豈有是圖訛之愚人况伯父兒孫滿堂饘粥自給値此晚年又豈肯遠適千里之外生員正均係伯嫡侄卽挺身申雪亦屬分所當爲乃逼誣主唆是欲一網打盡免致破案種種鍛鍊情形悉難罄盡現在恭逢朝廷恩赦囹圄一空獨身兄弟數人禁錮牢獄揆其意直欲監斃之案是以情急寫就呈詞遣抱來京代懇矜憐賞准奏提澈究等情當經行提吳正勲吳正均吳正身劉大華馮存懷劉克讓馮永乾馮吳氏及卷宗到司據漢陰廳禀稱案内吳敦斌吳交娃業已在家病故前升司裕寛督同署西安府知储宫爾鐸查得漢陰廳原卷内開同治九年三月初三日據鄉約楊公興報據民人吳正勲報稱八年六月初六日伊胞伯吳元俊卽吳敦浩因劉大華等硬行主婚將伊堂妹吳秀蓮卽馮吳氏許配馮存懷之子馮永乾爲婚伊胞伯前往會親被劉大華謀斃匿屍當經具報有案本月初二日伊表弟鄧道坦在馮存懷柴山石岩穴内瞥見骨殖一堆伊前往查看岩内遺有伊脃伯生前衣物等語往看屬實令報勘騐訊究並據吳正勲報同前由據此卷查同治八年六月十一日據吳正身以謀命匿屍等情具控馮存懷等到廳當經該廳吳欽曾傳訊因無証據諭飭訪獲吳敦浩下落再行集審據報前情吳欽曾隨帶刑仵前請馮家坡勘該處柴山一座上下俱有人行路徑樹木茂盛半坡懸石岩一塊岩下有零星屍骨俱在落葉面上並石縫内量得石岩至山頂約高二丈餘東至馮存懷家約二里西至劉大華家約一里附近並無居民岩旁遺有白絹大衫藍布小衫藍布中衣各一件藍布套褲一雙鷄骨木烟袋何包一個拄手杖一根亦在落葉上查看並未霉壞勘畢飭令查點骨殖共計七十五件大小長短不一内有髑髏骨一具骨邊均各𡮦朽不能分辨何件係何處之骨吳欽曾當以吳敦浩果被謀斃事僅數月石岩乃陰寒　處何以皮肉腐化鬚髮無存如是之速其所遺衣物顔色均未霉壞且屍骨衣物俱在落葉面上其樹葉尙未腐爛則骨殖衣物之遺葉未久可知况岩下卽往來大路當屍身腐化之時其臭氣自必薰蒸何以别無一人聞見顯有假冒裝點圖賴情事差傳吳正身　回隨擇是月初十日天氣晴明眼同犯證人等如法檢騐骨皆黏白無傷並將髑髏令吳敦浩嫡孫吳交娃刺指滴血試騐半時之久並不沁入當將吳正勲鄧道坦帶案訊究吳正勲出恭落後乘間脫逃復以賺婚謀命等情上控府道司院批飭押發回廳審辦維時吳正均先期出外遊學未回經該廳提訊吳正勲供認因鄧道坦犁出無主屍骨起意商同鄧道坦移棄誣賴陷害洩忿不諱嚴詰吳敦浩下落吳正勲稱係吳正均主唆慫恿避匿湖南善化縣原籍該廳一面錄供取結通詳將吳正均衣頂詳請斥革差緝專差備文前赴湖南省關備吳敦浩回陜質訊旋因查傳吳敦浩未獲吳正均弋獲無期例限屆迫將正勲照誣告人死罪未决擬流加徒鄧道坦依爲從減等擬以總徒由府道解經前升司英奎以吳敦浩係起釁緊要之人是否濳回原籍爷或另有别故自應關查明確方昭覈實發回該廳詳請關查並咨部展限嗣准咨覆楚省並無吳敦浩其人轉飭該廳提訊各供如前惟吳正勲旋認旋翻各等情在卷前升臬司裕寛提禁人証督同前署西安府知府宫爾鐸逐一研訊據劉大華供稱伊姐吳劉氏嫁與吳元俊卽敦浩生女吳秀蓮卽吳馮氏道光二十八年憑伊與吳敦忠許與馮存懷之子馮永乾爲妻後來伊姐病故吳敦浩因馮永乾人過無實家道貧難屢次悔婚伊與吳敦忠以均係讀書人家不肯答應至同治八年外甥女年已三十六歲馮存懷屢次催娶於是年六月初五日始接娶過門伊並無將甥女硬行主婚驀嫁情事吳敦浩次日並未來伊家理論刑書劉克讓亦非同族委未行賄等語質之馮吳氏馮永乾存懷供俱相符又據刑書劉克讓并仵作供稱同治九年三月初十日隨吳廳官檢騐吳正勲所指骨殖委係遠年枯骨俱係白色俱無傷痕令吳交娃滴血試騐並不沁入實未受賄　弊亦未揑供教認吳廳官審訊並無非刑拷逼致吳敦斌因刑斃命及正身吳交娃半成殘廢吳正勲皮骨錯出非復人狀各情事卷查敦斌吳交娃均係在家病　提騐吳正身吳正勲均無拷打形跡亦未致成殘廢及有皮骨錯出等傷質之吳正勲自認揑飾希圖准狀惟稱吳敦浩實係馮存懷挾嫌商同劉大華謀斃匿屍等語[  此稿未完]  
 
 

Page 12

 
 
[光緒十五年十一月初九日京報全錄]  
　　宫門抄○諭旨五道錄前○發抄硃批五道○鄂撫奎奏湖北正副考官回籍省親片○十一月初九日工部鴻臚寺廂黄旂値日廂黄滿引見十名廂黄漢十一名廂白滿八名嚮導處十一名○漪貝勒由東陵回京請安○克侯高萬鵬各假滿請安○江南正考官李端遇回京請安○曾侯續假十日○工部奏派查勘東西陵工程派出崇禮汪鳴鑾○提督衙門奏拿獲盜犯朱二等正名○又交拿人犯李四一名請交刑部○召見軍機清安續昌李端遇○發抄魏光燾奏請以張懷玉借補塔爾巴哈台屯防副將奉硃批兵部議奏欽此○又蘭州道饒應祺署藩篆奉硃批吏部知道欽此○又補用令蔣光陞委署霍爾果斯通判奉硃批吏部知道欽此○又主簿黄澤琅改奬州判奉硃批吏部議奏欽此○張國正奏接署福建臬篆謝恩奉硃批知道了欽此○接續前稿訊據吳正勲實無主唆吳敦浩避匿善化原籍又訊據鄧道坦供稱同治八年十二月間伊在張順禮家犁地犁出杜骨一堆九年二月十五日吳正勲聞知屬伊將犁出骨殖移放馮存懷柴山石岩内可以陷害訛錢許給伊錢十二千文稻糓一石伊貪利應允是夜吳正勲携帶背籠内裝衣服烟袋竹杖等物同將枯骨檢拾背負馮存懷柴山散布石岩下一同進城教伊代作抱告吳正勲遂卽報案後經吳廳官訊究伊卽據實供明聽從移骨圖訛所許錢榖尙未交給吳廳官亦未非刑逼供等情質訊吳正勲則供詞狡展堅不承認隨將無干之馮永乾馮吳氏及劉克讓發回保釋旋據報馮存懷劉大華於四年四月十五六月初十等日先後在保病故檄委署長安縣知縣林元薌騐訊委係病斃店保醫生人等俱無凌虐及違方誤治清弊詳經批飭覈入正案擬辦覆加研訊吳正勲堅不吐實再三究詰吳正勲忽稱吳敦浩在伊家病故伊卽棺殮與吳正藩埋在伊屋後樹林内當卽札飭該廳勘查並無吳敦浩墳塚復提吳正勲研訊又稱伊與吳正藩埋在住屋左側西北角又經前升司慶裕札該廳勘查亦無其慕繪具吳姓族人墳圖申覆覈辦復經慶裕督同宫爾鐸提訊吳正勲又稱伊與吳正藩埋在伊屋之五里許之西北角復委候補通判龔愼徽帶同吳正身前赴該廳會同查看嗣據禀覆仍無吳敦浩墳塚龔愼徽隨　　止身同緝獲歸吳正藩帶省行至西鄉縣城因吳正身患病取保醫治罔效九月二十一日因病身死報經該縣玉岱騐訊死由於病並無别故訊飭交案擬辦慶裕督同前任西安府知府李愼提訊吳正藩供稱伊未與吳正勲將吳敦浩屍身埋藏覆訊吳正勲仍前狡執慶裕卸事移後前升司邊寳泉督同前署西安府知府鄭子兆覆訊亦同吳　勲狡展如前遞交歴任各前升司督同西安府屢訊全無確供旋據報鄧道坦於十二年五月二十一日在保病故檄委長安縣知縣涂官俊騐訊詳報亦無凌虐違例情弊批飭併案辦理各前陞司卸事移交前陞司黄彭年以吳敦浩生死着落爲案内緊要關健乃屢經嚴訊犯証各供任意校展查吳敦浩年紀最長族大支繁究竟是否已故埋於何處其族中近支親屬斷無不知之理且吳敦浩吳正勲兩家居住之處亦必有鄰佑之人何至竟無從查訊當卽札飭該廳不動聲色設法訪訊禀覆核辦嗣據該前廳趙鴻業禀稱遵卽微服前往該處密查暗訪毫無端倪並傳到該户族及吳正勲之堂督貢生吳敦敏等到案再三查訊均稱與吳敦浩析居年久住處窵遠平日並無來往實不知吳敦浩墳墓下落並查明吳敦浩吳正勲住居之處附近並無鄰佑查訪該處鄉人亦云多年實不知吳敦浩存亡取具各結禀覆又提吳正勲覆訊研究仍前狡賴以致各前司未能詳辦該臬司到任接准移交遵復督同現任西安府知府文啓迭次熬審反復開導吳正勲堅不吐實屢經委員赴漢陰㕔明查暗訪吳敦浩當日並無赴馮存懷家會親理論被害情事亦查無吳敦浩下落因奉飭知查辦督同文啓及讞局委員再四研鞫無如吳正勲供詞閃爍刁健異常詰以在廳初審及覆審招解旣已承認控誣因何發回覆燔又提省屢訊輙復翻異前供該犯瞑目閉口無論如何究詰加以刑嚇不吐一詞該司以詳查此案情節吳正勲初次控廳僅稱吳敦浩不知下落嗣獲骨殖竟指爲馮存懷等謀害及至吳欽曾詣勘疑竇甚多檢骨無傷滴血又復不入則稱吳敦浩已回原籍湖南迨關查咨覆吳敦浩並未還鄉則稱病死家内詰以屍身所在則又輾轉妄指查無確據是吳敦浩或存或亡固難懸定惟吳正勲控指骨殖業經該前廳吳欽曾詣勘屍骨旣在落葉之上衣物又無霉爛之形骨皆枯白𡮦朽滴血不能浸入而所指看見骨殖之鄧道坦迭經提訊亦已供認犁出無主屍骨聽從吳正勲移棄圖訛始終不移似此勘訊確實其爲誣告拖累毫無疑義復就吳正勲京控原呈逐一查核如原呈内稱伊堂妹吳秀蓮及笄待字劉大華屢爲馮永乾媒說因伊伯吳敦浩未允輙將吳秀蓮接去主婚驀嫁等情隨查前訊劉大華等各供均稱道光二十八年卽經吳敦浩憑媒劉大華吳敦忠蔣吳秀蓮許與馮永乾爲妻至同治八年吳秀蓮年已三十六歲於是年六月初五接娶過門吳正勲竟謂吳秀蓮及笄待字並劉大華屢說未允接娶驀嫁隨口揑飾且吳敦浩身列膠庠家有兒女饘粥自給劉大華何敢將其女接去驀嫁卽使屬實吳秀蓮又何肯久從架砌情形已可概見又原呈内稱伊伯憤其作事悖謬當赴兩家理論後卽尋覓無耗等情核閱所呈自係吳敦浩一人前往隨查吳敦浩之孫吳交娃前在院署控呈聲稱有武生吳敦斌族兄吳學斌計誘其祖前往馮家先後控情互異又屬不符况吳敦浩爾時已年逾七旬兒孫成立卽欲前往理論自無不帶人前去之理其子孫亦必不肯令其獨往所控獨往無蹤殊非情理所有原呈内稱檢騐之時該廳令吳交娃　血滴骨業已沁入因該廳官令其領骨未允激怒　責等情隨查吳交娃在院控呈係稱令伊滴血試騐頃刻之間卽稱不入前後對核吳交娃已認滴血不入而吳正勲又稱業已沁入詞出兩歧非虚誣而何他如所控非刑拷逼認供伊父吳敦斌因刑斃命吳交娃吳正身半成殘廢該原告皮骨錯出非復人狀以及刑書劉克讓賄蒙教供各等情均經前司查明吳敦斌吳交娃係在家病故提騐吳正勲吳正身等並無拷打痕跡及已成殘廢皮骨　出形狀刑書劉克讓訊非劉大華同族委無受賄朦蔽教供情弊吳正身前於光緖三年尙復到案備質吳正勲呈内亦稱吳正身於同治十年赴京呈控中途殂喪似此任意譸張種種矛盾卽將吳正勲照衆供確鑿之例坐誣實屬情眞罪當第吳正勲百端狡執堅不輸麗供詞現在案隔多年官歴數任迭經委查確訊吳敦浩迄無下落揆核案情若非逃避於外桑榆景迫老死他鄉卽爲病斃於家因妄控在先不肯指出埋屍處所案内牽控被証大半病故質訊旣屬無憑而歴年多方防查全無影響發覺更屬不易如必待吳敦浩查有着落再行定案誠恐審結無期查被控之劉大華馮存懷均已在保物故卽果有謀命重情亦無從坐罪吳正勲所控虚誣罪上擬流加徒恭逢本年恩詔不在不准援免之例前准刑部咨開現審未結人犯罪在軍流以下不在不准援免之例者概准訊供開釋今該原旨吳正勲頻年狡展明係畏罪拖延卽使成招罪名亦得援免惟有查照刑部奏定章程遵循辦理若復拘泥成法是朝廷迭沛恩綸而　該原告一人向隅亦非推廣皇仁之道等情具奏前來臣覆加查核此案耽櫊十餘年官經數任騐訊訪查幾於無法不施証據臺無被控之人早經物故而原告情虚畏罪堅不認誣查誣告人死罪未决不在不准援免之列若再令瘦斃囹圄情實可矜相應據情籲懇 
恩施領部核覆准將吳正勲一犯照章援免省釋以後如再妄控立案不行俾免再延而清積牘所有京控原告審虚狡展請照章省釋緣由是否有當謹恭摺具陳伏乞聖鑒謹奏奉硃批刑部議奏欽此○○奎斌片再湖北正考官内閣中書陳璧　考官翰林院編修華煇咨稱本年欽奉恩命典試湖北於九月初九日揭曉闈事已竣應卽回京覆命性在京供職多年親终在相各因道遠未能印　亦缺定省寤寐安現乘差竣之便擬卽自備斧資就近各回福建江西原籍省親藉遂　私除往返程途不計外名　請假兩個月一俟假滿卽行起程北上不敢久延咨請代奏前來理合據情代陳伏乞聖鑒訓示謹奏奉硃批陳璧華輝均着賞假兩個月欽此 
 
