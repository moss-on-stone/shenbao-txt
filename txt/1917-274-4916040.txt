# 1917 - 274 - 4916040

 

Page 1

 
 
   
 
 

Page 2

 
 
   
 
 

Page 3

 
 
時評 
[終始（冷）]  
　　我不識中國近時人何以不明終始之義至於若是之甚耶方其始也即以爲終於是而有始無終之事遂爲近時之慣例焉 
　　即如加入歐戰問題今日非正開始乎若何而助戰若何而使此戰終於勝利蓋我之與國尚未終勝者我之加戰之事固未終也然而主持加歐戰之人則若一經宣戰而加戰問題即已告厥成功者此實大誤之一端而貽害於無窮者也 
　　西南問題亦然傳旣入湘吳旣入蜀即爲無事而今後亦將自食其果設一官分一職即爲其事已舉發一令出一命即爲其實已成如此類者更不勝枚舉 
[命令]  
　　十月七日大總統令陸軍總長段祺瑞呈請任命吳恩浩爲松滬護軍使署軍需課課長應照准此令 
　　又令蔭昌張一麟均給予一等大綬嘉禾章此令　　又令阿穆爾靈圭晋給二等寳光嘉禾章此令 
　　又令師景雲殷鴻壽均給予二等寳光嘉禾章此令 
　　又令王克敏給予二等寳光嘉禾章此令 
　　又令黃開文蔡廷幹鄭沅沈祖憲均給予三等寳光嘉禾章此令 
　　又令馮耿光惲寳惠均晋給二等大綬嘉禾章張調辰蕭廣傳張聯棻閔爾昌均給予二等嘉禾章賀碩麟劉宗紀均給予三等嘉禾章此令 
　　又令張伯英給予二等大綬嘉禾章楊熊祥陳誅陳　均給予二等嘉禾章梁上棟祁彦孺均給予三等嘉禾章羅天澤給予四等嘉禾章此令 
　　又令熊炳琦張宗昌紀書元何紹賢徐邦平均給予二等文虎章崔維堯給予三等文虎章此令 
　　又令涂鳳書給予二等文虎章張名振梁建章向瑞彝楊毓濬潘宗瑞給予三等文虎章石啓源劉有璧謝保元魏彭崧劉式程許家瀚均給予四等文虎章此令 
專電 
　　北京電河南對湘事力主調停與段意稍異昨西林來電亦請勿用武力馮極稱許電促北來任作調人（八日下午一鐘） 
　　北京電岑西林昨電馮對湘請勿用兵（八日下午五鐘） 
　　北京電馮意以熊希齡長湘俾解湘省紛局（八日上午十二鐘） 
　　北京電譚延闓仍回湘任擬以傅督駐岳州調和湘局 
（八日下午五鐘） 
　　北京電馮通電表明臨時參議院不妨礙正式國會選舉亦不侵越國會職權（八日下午五鐘） 
　　北京電政府向銀行圑及花旗查打等外國銀行借津水災善後借欵五百萬銀圑已電徵滬分行同意得覆即正式交涉 
（八日下午五鐘） 
　　北京電各督紛請協濟軍餉中央均令國家銀行酌借昨吳光新又請續撥特别費百萬部無以應（八日下午一鐘） 
　　北京電孫潤宇與王家襄競爭參院議長以王爲有希望 
（八日下午五鐘） 
　　北京電北洋軍人反對征湘 
（八日上午十二鐘） 
　　北京電朱爾典回任後外圑仍推爲首席公使（八日上午十二鐘） 
　　北京電我國與瑞典締約將成由外部特派員赴瑞籌備使館再定派首都公使（八日上午十二鐘） 
　　北京電東三省决設總交涉員擬王鴻年調任（八日上午十二鐘） 
　　北京電農次長昨宴日本實業圑（八日下午五鐘） 
　　北京電加派曲同豐會同靳雲鵬赴日觀操（八日上午十二鐘） 
　　北京電張作霖仍反對設教實兩廳（八日上午五鐘） 
　　北京電内部通電省會改選應本年内趕辦（八日下午一鐘） 
　　北京電國慶日文武給階府院廳處人員先揭曉各總長各督長以次分兩批發表（八日下午一鐘） 
　　北京電國慶停止外賓慶賀 
（八日下午一鐘） 
[外電]  
　　天津電英租界之有投票權者昨日議准工程部董事所提出立即在新租界四周建築長堤抽出積水之議估計經費需銀五萬兩法租界工部局亦核准與此同一之辦法以應付法租界内之洪水預料英租界之堤半月内可以築成而法租界則擬於水落一尺後始着手起築（七日）字林報 
　　東京電本月一日大風災死傷之人爲數甚夥公私調查一時不能告竣據最近報告東京一處死者五百餘人房屋全毁者三千所被淹者十五萬所無家可歸者二十萬人千葉茨城福島神奈川等處死傷確數尚未查明現信必較東京尤多全國物質損失約逾日洋一萬萬元有奇東京附近之村有完全被毁者某村死者最多現已搶出死屍三百具堆積以待認領各火葬場均甚擁擠千葉之浦安鎭外有某小島完全消滅於泥海中居三百人同歸於盡當道現會同巨商辦理賑務輸捐者頗形踴躍當道對於衛生狀况尤爲注意以防災後發生疫癘鐵路電報及其他交通與夫電氣煤氣自來水供給所受之損傷均將從速修復（六日）路透電 
　　北京電日前回任之英使朱爾典氏本日拜會各國公使（八日） 
　　北京電新設各省實業廳長將於十日前後各赴新任（八日） 
　　北京電天津日本租界擬自租界南方至海光寺兵營（其中含有華界）大舉排水决由滿洲調派工兵二中隊來津襄助（八日） 
　　北京電重慶電云四川省長張瀾仍在重慶因四川仍在滇軍支配之下省長不能行其實權也又雲南電云雲南希望與四川調停妥洽近擬派遣代表赴蜀如果妥協四川之形勢可以改善云（八日） 
　　南京電設立各省防務司令部之件中央政府以値財政困難之際電命暫緩設立（八日） 
　　南京電各女學校開馮總統周夫人追悼會李督軍助費一百元並親臨致祭（八日） 
　　南京電齊省長有電來寗俟周夫人出殯後歸任（八日） 
　　南京電李督軍擬令財政廳支發此次新編陸軍之九月分餉銀已與省公署交涉（八日） 
　　東京電倫敦電云石井子爵在紐約之演說似與英國全般以多大之好印象泰晤士報先載石井子爵演說之全文後並附以論云石井子爵曾任外相故其言論深爲世人注重今以其大膽與確公言曰日美兩國之間實無何等困難問題中國門戶早已開放如謂閉鎖斷非日本之政策中國之發逹及平和與其善政除中國自身外與日本有最切實利害關係隣國如有騷擾其惡影響必及於日本日本之利益非在攻略中國實在擁護中國日本爲自衛問題無論如何有侵略中國者日本必當保護中國之安全與獨立云云美國人對此聲明仍稱爲新孟羅主義其實石井子爵確言日本從來維持之政策要之石井子爵所付與之新協力與意義在於太平洋結合二大强國以速歐洲戰爭之終局而資極東將來之平和聯合與國中與該方面有重大利害之英國深滿足其議論云（七日） 
　　東京電日置益氏昨日啓行赴中國視察 
（七日） 
　　東京電中美科司違利加國政府與德國斷絶外交關係業已照會日本政府（七日） 
　　以上東方通信社電 
[戰電]  
　　倫敦電海格將軍報稱敵砲隊更形活動惟未以步軍進攻今晚報稱英砲隊終日在全陣線猛轟不已敵砲隊轟擊自白羅特桑特向南山脊之英軍新陣地但未從事回攻英軍復俘敵三百七十人敵飛機頗活動英飛機曾以炸彈兩噸擲擊列里敵軍飛機營等處且擊落敵機四架逐走三架英飛機失蹤者五架（六日） 
　　倫敦電海格將軍報稱全陣線砲戰澈夜進行英軍於數處襲擊得利天氣漸形隂寒（七日） 
　　華盛頓電美國國會業已閉會（六日） 
　　烏拉圭京城電南美烏拉圭總統下令宣布與德絶交並謂已以出境護照送交德使 
（六日） 
　　秘魯京城電秘魯國會幾一致贊成與德絶交政府已以出境護照送交德使（六日） 
　　瑞典京城電瑞典政府因英法佔據瑞典船十艘以充軍用已提出抗議（五日） 
　　羅馬電羅斯佛氏應請游閱意軍陣線 
（七日） 
　　俄京電各紙廠工人宣布罷工召集民選國會之舉恐將受阻因選舉時所用之紙無從可得也摩希里夫省哥美爾地方有近八千人近不肯開往前敵後爲哥薩克軍所圍今已降服（六日） 
　　俄京電維拉狄加夫斯加鐵路决議不參與罷工風潮現有挽回之望德國黑海飛行隊長米葉伯爵冒險襲擊爲俄哨兵所俘臨時國會之選舉雖未告竣而已開會舉定吉特士氏爲議長並以六員組成委員會内有前任閣員兩人美齊美克黨員兩人新生活報載稱查辦柯尼洛夫叛變案之委員會發見新事實柯氏叛國之罪可望免除聞政府已命第三騎兵軍圑開至俄京並稱柯尼洛夫將軍之命令均將照行（七日） 
要聞一 
[東京通信（心危）]  
　　歐戰三年間之損害 
　　歐戰以來交戰國對於損失之統計均未有正式發表故精確之調查亦不易得然據東報所述大略情形已足窺見一　矣 
　　（一）人口之損害開戰後十八月間英國海陸軍聲稱戰死及蹤跡不明者約四十萬人三年間法軍之戰死者百三十萬人俄軍戰死者二百五十萬以上德軍之戰死者二百五十萬人以上奥軍百七十五萬人土耳其軍七十五萬人伊軍二十萬人比勃塞羅葡各國計六十萬人以上各國軍戰死者總計九百七十五萬人加之因戰爭而減少生育三年中歐洲合約減少千四百二十五萬人 
　　（二）負傷者計數負傷者數約較戰死者二倍半通計二千三百五十萬人其他俘虜數各國統計四百萬人加以非戰鬭員之爲俘虜者二十五萬人至若交戰各國在戰線之兵士約計如左 
萬萬 
英七○○法六○○ 
俄一五○○比塞葡七五 
義二五○德九○○ 
奥匈七○○勃五○ 
土二○○合計四九五○ 
　　（三）財産之損害此項損害可類别爲三（一）各國政府地方圑體及私人圑體等因戰爭而直接消費之金額（二）各工場各材料之消耗（三）海陸戰財産之損害此三類中其損失之數均不難想像而得兹先述戰費如次英國自開戰至千九百十七年三月末日計算三年中所費計五百萬萬元與英領殖民地通算約五百五十萬萬以上法國之戰費於同期間約三百萬萬元德國戰費由中央政府所支出者已逹四百萬萬元若與其他聯邦及地方圑體合算則在五百萬萬元以上也奥國二百五十萬萬元俄國三百五十萬萬元義國百萬萬元其他計百萬萬元合計各交戰國戰費須在二千百五十萬萬元以上綜計歐洲各國國富而推預之已消費至五分之一若更計及因戰爭之影響而損失者則爲數更鉅矣 
　　（四）船舶之損害戰爭中船航之損害爲數亦巨被擊沉者有之貨物被害者有之兹姑舍軍艦而不論即商船一項其損害數已屬可驚在德潛航艇無限制擊沉宣言以前協約國及中立國之商船被害者五百萬噸宣言後亦已逹四百五十萬噸若合計德奥之船舶約有九百五十萬噸以上至其貨物之損害則爲數更鉅矣 
　　（五）綜合之統計以上所述用數字表之如左 
　　戰鬭員四九五○萬人戰死者九七五萬人 
　　減少人口一四二五萬人負傷者二三五○萬人 
　　俘虜四二五萬人 
　　合計一○一二五萬人 
　　直接戰費二一五○萬元兵燹損害一二○萬元 
　　合計二二七○萬元 
　　擊沉船九五○萬噸 
[英倫討論華茶入口問題]  
　　字林報八月二十四日倫敦通訊云商業事件之有碍中國者目下英國人士頗予以同情之討論是以中國協會今又呈請外部對於華茶入口問題宜持較優惠之觀念而與華茶貿易有關之商人亦復起而運動自記者觀之華茶問題較諸他事尤不宜以從前政策施之今錫蘭印度縱極活動排擠華茶然在今日中國若猶不得優惠之待遇則誠令人莫明其妙矣平時茶葉輸入英國供民間需用者僅一千二百萬磅但由英國轉口運往斐洲者則約有二千萬磅斐洲銷茶以北境爲最多今茶商之活動尤甚者想即爲經營北斐茶業之商家設中國願取被覊留之敵船而用之他人當然不能反對但聞法日兩國已表示願分用其噸位之意此種要求在法國固無足責惟日本則自有船隻足供遠東輸出貿易之用也中國茶市今已過期英人雖僅有六星期之供給目下國内亟需茶葉然卽使禁令撤除恐亦不能從中國取得許多茶葉查中國有爲吾人所急需之他種貨品及戰事需用之原料甚多想英政府當可許其入口　中國各省當道刻方調可民食吾人甚望中國輸出之貨品内縱無糧食必有許多牛皮蓋牛皮一物吾人需用甚亟也華人之經過英國前往法境者陸續不絶此星期中有華人五六千名取道加拿大而至英國今已全數赴法内有能操華語之英國軍官數人督率一切華工刻在前敵工作甚善云 
[字林報之黃河决口觀察]  
　　字林報載開封電云余（字林報特派訪員自稱）昨從北京抵此沿途多阻京漢鐵路曾中斷六百處此爲一月前大水之結果惟目下水已退落崩潰處之工程不大者業已修好但沙河之新樂滹沱河之正定及洺河之臨洺三處尚有大决口也京漢車往來時間不準行駛且緩修築路基之工程刻正趕緊進行十月十日可望照常通車當水大時平日所謂小山澗者竟成寛二英里深四十英尺之大河水勢雖大生命之損失則在比較上尚爲不多惟秋禾大受損傷村莊多被冲毁有難民數千刻被招用修築鐵路此後彼等將回鄉重行築屋種田河南省内黃河未曾潰决惟山東西境决口三處二在濮州與范縣之北岸一在通明之南岸通明附近毁村莊四傷斃人民頗多北面諸河之水勢旣於一月前恢復原狀則目前天津災區之水當係自黃河而來余擬立即起程往視黃河决口情形 
　　字林報註語云以上一電乃嘉伯氏由字林報特派調查天津被災之原因者所發之第一通電訊電中所言有業經報章登載者但其所報告之重要事實則爲黃河决口不在豫省而在魯境也其地在開封之南距一八五二年黃河改道之處不遠濮州與范縣相距約二十英里皆在魯境距開封約一百英里通明在南岸據地圖觀之似在豫境而毗近山東邊界惟地圖於此不甚詳確也前開封來電曾謂泌河决口（泌河在開封之西流入黃河）但無關重要所可注意者自津埠被水而後就天津消息察之似洪水由黃河而來今嘉伯氏亦以北而諸河皆已退落故津水當係發自黃河爲言由此可見天津租界築堤抽水之計畫固確有見地矣但堤外區域内之天津人民將居於洪水線之下究非愉快之景象是宜行一勞永逸之法以約束黃河之水也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘省之局勢愈危]  
　　李軍附和獨立已徵實 
　　湘督前派李佑文率湘軍一師步砲四圑往討劉林行抵衡山忽盛傳該軍附和獨立之說兹悉此說確爲事實聞該軍抵衡時與劉林之前哨軍隊相距僅二十里李即下令進攻各軍官等忽謂吾輩同屬湘人同隸一師實不忍自相殘殺甯願解散回家不能遵奉此令經李再三勸導謂吾輩旣已抵此如不迅速作戰將劉林之軍擊平則中央以我湘軍爲不可靠大遣北軍入湘吾湘軍豈能保其固有地位各軍官仍堅執不從李乃遣其親信營長某率所部爲前衛進攻意欲引動劉林之軍作戰則其部下爲自衛計不能還擊也詎該營長正在布置進攻方略忽被部下所縛獻往劉林軍前於是李右文大爲驚懼潛棄其軍連夜兼程逃回省垣請示傳良佐聞報以早已預防該軍生變後路派有北軍遥制今該軍雖不服從命令殊不懼其倒戈反攻爰令後路北軍趕速前進一面電命李部之各圑長剴切勸誡該官兵等以爾等旣不願以湘人攻湘人自願繳械退伍此事本干犯軍法但本督寛大爲懷以爾等効力有年不忍繩之以法旣願退伍即各發給兩月恩餉繳械具領以示體恤如敢抗拒不遵甘於附逆則已調集各路軍隊包圍定當嚴行剿辦云云此電到衡尚不知果否有效然據近日傳言則謂該軍全部已附和獨立反攻寳慶此說雖未見官書證實惟以理度之該軍旣不願攻擊劉林必表同情於獨立軍决非兩月恩餉所能買收其軍械也又聞第二師之第三旅近亦確有不穩之狀繼續宣布獨立必指日間事故傅督已電請中央命沿江各省一致出兵赴援而連日由鄂上駛之軍遂絡繹不絶聞傅督之封翁前已迎養至署兹見湘垣大局阽危風鶴頻驚傅督以其年老不堪驚怖業派武長路副局長唐德萱伴送來鄂轉乘京漢車赴京以便安居靜養傅翁於前歳在乾城原籍被張學濟派兵圍宅抄家本已驚成神經病時作狂言囈語故前日過鄂時僅武漢兩縣派員代爲照料並無官員迎送及請讌諸事又聞近日黨人在長沙設立機關者甚夥光復時之鄂軍第七師長唐犧支亦於長沙設有機關爲傅督派探查獲其同黨數人處死刑唐則逃鄂傅已來電請緝矣 
[各派競爭臨時參議員]  
　　召集臨時參議院命令二十九日已發表臨時參議院所討論議决之件爲國會組織法及議員選舉法此兩種事項皆爲將來新國會之根本問題故此時已由臨時參議院之醖釀時代入於臨時參議院之競爭選派時代此次臨時參議院之召集國民系議員在廣東非常國會出席多在通緝之列臨時參議院不容其挿足已無可疑將來最有希望者即爲研究派討論派兩派之重要分子多已登台然仍患地窄人稠每有遺珠之嘆且兩派人物之登台者雖不少然曾爲國會議員者登台者並不佔大多數此種無事之國會議員冷冷清清多抱觖望兩派首領樂 
得消納此輩人物於臨時參議院之中以固黨勢又此輩人物大都老於立法經驗之人以老於立法經驗之人辦理立法必能格外討好指揮如意因此兩種原因故現在兩派人物正在函電紛傳密使四出之際亦因選派二字饒有活動之餘地也此次臨時參議員之選派又有人謂分爲四派即總統派總理派研究派及督軍派是也但總統總理原無所謂派因總統總理方面皆由研究會討論會交通系三種人士分頭運動總統總理所贊成之人大概不能出此三系之外其最可注目者爲督軍派因督軍派接近地方握選派之全權又自有夾袋中之人才也故最後之勝利此時仍不能預定 
[天津水災善後之籌畫]  
　　天津大水業經一星期惟各種洩水方法均無大效聞至昨日爲止平均不過減水三寸現在直隸曹督軍正在設法籌辦善後據其電告此項善後經費總計必有六百萬元仍可敷用擬請由津關關稅項下先撥三百萬以爲搶護堵塞之用大約今日國務特會中必將討論此事 
　　内務部調查員第三次報告天津水災賑撫並勘查宣洩積潦情形云十月一日據報稱津埠水勢兩日以來雖稍有減退然日前督軍署接保定警察廳電稱府河水漲四尺黃河在直境樊莊迤南决新口一道寛約一百二十餘丈迤北復决新口一道寛約六十餘丈倘衆水所歸影響天津更不大知一二日後又有如何變局也天津災民約十餘萬人除中等以上及有親友可託者約六成不計外現由官廳安挿者約計四萬三千三百餘人近日以來各鄉村避亂來津者不絶於途所有小學各校業經一律停課將其房屋安挿災民現又添蓋土棚千餘處每處可容十餘人一星期内可告竣並用軍用鍋伙數十具作食品散放而各慈善家亦有往各災民處施予者本日水勢查看各標誌所記已較二十九日稍減二寸惟各河潰决水量過多所恃爲宣洩者惟海河與南洋馬頭至馬廠之減河而已現在南洋馬頭間之減河業經曹督軍派兵挑挖但津埠積潦一時仍難盡洩據海河工程師平爵内核算津中積水若照現勢推論不再增加水量則以海河及現挑之處計之約須一百日可以洩盡此外則實無辦法云曹督軍此次辦理扒路及挑河雖犧牲一部分之鐵路一部分之田廬然權衡重輕辦理迅速一以軍令行之實屬熱心毅力否則租界華城均錢全體淪没矣租界船匪已被拿辦數名現已佈置益嚴可免刦掠之患昨今兩日日租界自壽街以西英法德自中街以西南均有水深二三尺或四五尺不等英法租界中間有可行車處至日租界馬路則深或及腹矣又據昨日日人方面消息云天津自河水漲溢已及一星期雖經拆壞堤防施行種種洩水工程均無大效果至今日僅不過減水三寸前途仍不勝悲觀云 
　　京津籌辦天津水災急賑會近有告急書云此次天津洪水爲患致成鉅災同人等集議於京師設立京師籌辦天津水災急賑會冀竭棉薄並將設會情形分别通告連日疊接天津各方面報告此次天津水患係由靜海縣南運河决口洪流經楊柳青直注河北閘上下其津西芥園西决口直灌南窪水勢浩大堵救不及以致成災現南馬路迤南及日法德英租界南半部均成澤國西馬路南半部接靠運河水勢溢高兩岸均經搶築土壩河東租岸及河北岸均尚無水城西城南各處深者丈餘淺者没踝被難災民或在岸邊支搭蓆棚蝸處其中或從水中扶挈老幼婦女挾持器物往高處置頓衣服均甚襤褸並有多數小孩身無寸衣赤體立水中號呼搶救鵠面鳩形慘不忍覩水旣停注經日蒸曬穢氣四溢觸刺鼻觀久恐釀成疫癘津地公私各圑體刻正倡辦善舉按戶施送蘆蓆竹竿支搭窩舗趕放急賑饅首窩頭銅元等項並由軍警在西馬路加緊築壩俾水不致灌入惟刻下正當秋潮盛大之期上流之水勢猶洶湧水退恐尚需時日災民計有十餘萬之多以後恐尚有增無減急望設法源源賑濟以澹沈災各等語查救災要項有四一曰錢一曰食一曰衣一曰藥錢以便其用食以拯其饑衣以禦其寒藥以療其病四者不可缺一現津地災民旣經天津公私各圑體趕放饅首銅元等項並由本會在京　製各種蒸食分日運津散放錢食兩項略有籌備顧猶慮緩不濟急兹據天津報告水退尚需時日此時節氣已届秋中災民避水而來不能驟歸原處所服之衣均甚單薄襤褸轉瞬霜風凄緊北地早寒冷信將至多數無衣災民勢將號寒待斃則衣不可不急備也偏災之後必有疫氣流行蓋聚無數難民屯集一處饑寒不時疾病易作病氣熏蒸遂致成疫現津地積水已有穢氣上騰排泄無從疫癘之生勢所難免多數災民前旣不免於饑寒而後又將不免於疫則藥又不可不急備也統此四項在在均須趕急籌備同人等匍匐救恤惟力是視諸痌瘝在抱慈善爲懷覩此災情猶已饑溺伏气慨予捐輸廣爲之募或施衣藥或助金錢俾此溝洫遺黎得以苟延殘喘同人等謹爲津地十數萬災民告哀以請語不擇詞敬希垂鑒云云 
　　日前曹督軍電呈中央以直隸霪雨爲災河流盛漲各河堤岸潰决日多邇來南運河連决數口洪水横流遂致津南一帶盡成澤國災黎遍地觸目痛心查各河應需工欵約計非六七百萬元不足以謀善後而澹沈災曾指定專欵請先酌撥三百萬元以爲直省河工搶護堵築之需云云當經財政部去電請切實估計再行咨辦昨日曹督軍續有電到據已飭河務局遵照辦理矣 
[有爲張鎭芳請緩刑者]  
　　張鎭芳之判决無期徒刑本已近於寛縱然張猶以戒烟爲名請求緩刑司法當局未許聞張之緩刑運動非僅自已遞呈而已也外省督軍如曹錕如倪嗣冲如張作霖如張懷芝如王占元皆各有電致司法總長爲之代請而北京方面前步軍統領江朝宗前討逆軍東路司令警備總司令段芝貴亦親謁林總長竭力說項其措詞仍是暫緩執行俾得先行戒烟馮總統段總理雖亦聞知此事然無允否之表示林總長對於上述各方面之請求皆未允許又據新聞編譯社消息云張鎭芳由司法機關决處以無期徒刑一般輿論方驚其處刑之輕時露不滿之意而張乃猶以爲未足前日喧傳業已送往第二監執行不過外間揣測之詞今尚安然在陸軍看守所也該犯前日下午又遞呈於司法部以戒烟片爲理由要求緩刑並有某某有力者之援助司法部幾有不得不允之勢最後聞已允以帶一醫生入監戒烟緩刑則絶對不能照准又據英文京報云張鎭芳雷震春馮德麟三人皆烟讔甚大其在縲絏中吸食如常彼輩今雖爲囚而曩昔富貴特殊之勢尚在仍足以使其伎倆故可行所無事耳張鎭芳判决後頗欲設法開脫雖未必能如願以償然司法部已有訓令飭京内外所有收禁烟犯按照烟癮程度立限戒斷並令醫士診察云云由是論之張鎭芳等身在囹圄以其煙癮程度而言恐至其所判定之刑期尚未能戒絶也 
[雍濤被捕案之所聞]  
　　英文京報云前農商部顧問雍濤被京師警察廳拘禁一事兹聞其被拘原因並非德探或帝制嫌疑實因雍濤爲辦育才學校受買大佛寺廟産警察廳認其有刑事嫌疑遂致拘禁雍濤拘禁之日爲上月二十六號上午十一時警察廳令其將大佛寺所有一切契據繳案驗看雍以契據於搬家時均已携往天津如警察廳必欲騐看須俟天津取回然後呈騐是日進警署後竟一去放出來雍之家族聞訊四處托人請保並連夜將契據由津取回逐件呈案然迄今尚未保出連日監視極嚴除與警廳有深交者外雖家族亦不准見面惟聞大佛寺一案早由法庭受理其起訴部分亦早經法庭判决確定警廳不知何故不移送法庭逕自受理且聞監禁者先有原賣廟僧湧泉被禁已近一月中保趙子恭亦將半月此二人者於一月前皆在法庭被雍濤訴追取保其案如使法庭果於刑事有所嫌疑早應偵查何待囑託警廳帮助之必要現各方面皆不贊一辭靜待警廳如何處置尤以教會西人最爲注意 
　　又云雍濤爲受買大佛寺廟産被京師警察廳拘禁一事現在形勢日形擴大雍之親友均爲憤憤不平以爲雍之爲人無論其平日果不免有好名觸忌之處要之於大佛寺一案警察廳旣從前批令自向法庭起訴法庭亦早經受理判决確定今日忽然將在事諸人一律監禁多則一月半月少則近旬此爲國家何種法權警察廳即使受法庭囑托亦祗有代爲逮捕斷不能任意延長其時間代法庭監禁並實施刑事偵查侵犯國家檢察之權暫行新刑律三百四十六條審判或檢察巡警監獄及其他行政官員或其佐理濫用職權逮捕或監禁人者處二等或三等有期徒刑民國元年十月八日總檢察廳檢察官之意見稱（刑律所謂監禁者剥奪人舉動自由之謂也只要剥奪人舉動自由卽謂之監禁至其手段方法如何非所問也譬之奪人之手足使之不能離開一定之場所亦得爲監禁）不知警察廳現在對於雍濤之所爲有否牴觸以上法律雍之親友正在嚴行注視之中現西人以尊重中國法權起見除以友誼的關係以私人名義請求保釋外非至法律公理完全見敗於勢力時不願出何項屈辱中國之舉動云 
[北京民國大學風潮之一說]  
　　北京民國大學風潮一節昨日京電已略述兹聞該校全體學生頃爲此事已發公函力爲伸辨不知個中　事究竟如何也其函云儆啓者昨讀北京日報（二號）載有民國大學教員全體辭職風潮一則殊深駭異查敝校　因本校校友會全體議决三次呈請校長更換不諳教授之教員某某等三人校長雖再三勸諭而學生堅持極端至以全體極力要求之不得已故於本月二十九日通函却聘詎某等戀棧心殷哀懇不去校長以事出公意卒難挽回某等因羞變怒竟揑造謡言意圖破壞復於中秋晚乘校内無人竊去公用　紙教務圖章以及學生文憑像片多件故經當時呈報警區在案至昨日（十六日）乃假託維持名義聯合其他教員二三人來校取鬧詎校長早已邀請警察到校監視經敝校教職各員以及全校學生面數某等行爲之不正要求警察追出竊去圖書其他教員見事實如此故經當場表示與某等反對警察及學生遂圍繞某等必令交出竊去公欵始放出校此昨日之實在情形也今日仍復照常上課並無全體教員辭職之事云云北京民國大學法律本科班長王立功田維均專門部班長于光溥汪貽祖大學預科班長陳組詳姚之洞及全體學生同啓 
[容議員與冰心校書之交涉]  
　　廣東議員兼軍民兩署顧問容伯挺爲妓女冰心事滋鬧華美藥房一案業經警廳咨送地方檢察廳依法起訴嗣於九月二十五號夜復發生迷搶瑞鴻　冰心校書首飾案該校書除呈報警察第五區轉呈警廳外復回函方檢察廳控訴檢廳以容所被控兩案俱犯刑事嫌疑當卽票拘容伯挺到廳歸案待訊前日午後已將容拘押檢察廳内查容與冰心之情史久已傳徧社會兹略紀於下冰心校書姓連氏自幼鬻於司徒伯熙之門司徒氏當民國初元曾歷充稅關釐金要差愛連氏美女之以少姐稱嘗使入學校肆業故粗知書惟生性淫蕩往來省港間無異流妓歳首議員某自港携之來省寓某酒店容得某介紹見而涎之相與交爭纏頭之贈萬金不惜不數月居然嘒彼小星矣不料大婦妬甚逐之去女氏苦泣嬌啼誓事容以終身且割髻自矢（現以綢花結諸頭上）是時容一方迫於閫令一方又溺於愛河進退維谷乃言於母氏備述彼女之情篤母氏亦深憐之然迷信俗忌截髮婦何以入室容乃與之約暫寄青樓許出侑觴惟絶對不容他人鼾睡於其側月中所需容願贍給之俟鬢髮稍長貯以金屋雙方約旣簽定遂爲之寄籍於東堤之瑞鴻樓易號冰心容出入與偕雖在勾欄中無殊伉儷也冰心自入青樓大　客歡無何容見其貌合神離因偵察　是晚冰心適與意中人看戲容到香閣闐其無人遂潛往劇場探確消息醋燄萬丈使人召氷心返不知如何强將金珠釵釧盡行掠去冰心翌日到警區報案謂容用藥迷騙與之並坐嬉笑時忽以手巾蓋其面覺有一種藥氣直觸腦髓神經遂亂被搶去首飾約値四千餘金云云冰心報區後五區遂將人證轉解警廳傳容對質容到庭供稱與冰心立約不准與别客薦枕今彼違反條約故將前日所予者奪回氷心則供稱身爲妓女皮肉生涯金錢目的纏頭之錦安見有喜則予之而怒則復取之者彼搶去紙幣六百 
 
 
 

Page 7

 
 
餘元金鏢一枚金釧一對又三千元銀單一紙且搶去之珠釧値一千四百餘金係袁姓客所贈彼亦一併搶去實是盗賊行爲因呈出周遠來店貨單一紙容無詞良久乃言約章所載汝之身爲我所有汝身上之物爲我所有權吾明日將約呈出請照約履行可也此舊曆八月十三日事至八月十四日冰心到警廳候容不至警廳遂將案併咨送檢廳而容於是被拘留矣 
　　是案經警察廳咨送地方檢察廳依法提起公訴後氷心復控容氏用迷藥搶奪首飾據氷心控詞謂是晚容伯挺與歐陽某往東關戲院觀劇適氷心與某白話劇社伶人阮某亦往觀劇容見之怒目疾視阮某覩此畏怯而去氷心返寨時已兩句鐘容即到瑞鴻寨責駡不應如此無情負義辯論間遂將迷藥迷之將所有首飾等取去并携去二百餘元後由同寨人施救氷心乃赴五區二分署投訴云云該警區卽將詳情呈警廳後氷心復禀警廳請設法取回贓物並治容氏之罪說者謂氷心之所以敢控容氏者内中大有人在也十四日警廳即傳兩造到案質訊容不到案翌日復有和解狀呈請警廳注消原案署名者爲氷心是晚警廳派員到瑞鴻詢問冰心該狀是否本人呈遞氷心謂並無此事十六日警廳復傳兩造到案二時氷心到廳復飭該管警區至大石街容之住宅傳容到案容以不能避遂到警廳魏警廳長本擬在大堂審訊後由司法陳科長說謂王前處長審訊緊要案件均在處長室魏警廳長遂改在辦公室審訊是時容求處長原諒魏問容云爾身爲議員知法犯法華美藥房尚未了現又弄出搶奪氷心首飾一案屢次如此前傳你謂供詞已在紙上實在糊塗現在尚有何說你以議員顧問來嚇我個個如此我廳長可以不必幹了你不爲權利計亦應爲名譽計云云容供我已知錯望求處長原諒至冰心原屬私娼實在酒店姘識至落寨時所有費用均係某一人供給當時曾經與彼訂有條約不能接客今見彼違背條約故將首飾取回至一千五百元銀單係給伊購置衣物以作上街用冰心駁去之云不幸人之爲娼實出於萬不得已是晚往戲院觀劇返寨後卽見你到來怒氣冲冲未幾覺得頭暈異常不醒人事祗覺得有人將我身上首飾取去良久由寨中姊妹救醒檢取各物均不翼而飛後始悉係容氏所爲當時即往警區報案容氏有無出鎗指嚇不得而知歐陽某對我說則云有鎗至打華美藥房夥伴彼當時曾對我說訴諸腕力並將器物毁壞云云容謂氷心我無負你說話須要愼重兩造訊畢即命總務科叙稿將所有詳情及原被告咨解地方廳依法提起公訴時已六點鐘即有某司令電話至謂容案如何魏答已解檢察廳矣迨解到地方廳後容即有人保釋 
[孫文等反對臨時參議院]  
　　北京召集臨時參議院消息到粤後孫文與非常國會議員同時均有否認之表示孫文通電云民國存亡繫於約法約法無效民國即亡查約法政府旣無解散國會之權更無國會成立後再發生參議院之理乃北京政府於九月二十九日忽有另組新國會重開參議院之令背叛約法退化却步爲天下笑前者叛軍迫散國會係以暴力摧殘及暴力旣消約法猶在國會當然恢復北京政府果有尊崇約法擁護共和之誠意自應以恢復中斷之國會爲先務其功罪若何尚可待諸國民公决今竟繼續叛軍之暴力遏抑國會之再開儼然以一己之大權自造立法機關修改國會組織法及兩院議員選舉法與袁世凱之以另召國會欺朦全國而自造袁氏之參政院修改約法如出一轍試問孰授之權而敢於恣睢妄行如此約法之根本已遭破壞無餘而猶復曰依法某條其將誰欺國會本尚存在何事另行召集參議院已經消滅何得重行發生此等行爲諒爲有目所共見本軍政府以恢復約法國會爲職志除已以通令明正厥罪外惟恐莠言亂政淆惑聽聞尚希諸公一致通電反對伸正義而詘邪說民國前途庶幾有豸孫文印江 
　　非常國會議員爲此事已有人提議對待法將於三號决定開會其提議書云閱報北京政府已下令召集參議院議改國會組織法及兩院議員選舉法段内閣爲非法内閣所有發布之命令一律不能認爲有效自無待言但此次命令顯然摇動國本前此不過違憲今則昌言毁憲矣本議會對於此事亟應根據法理詳加解釋昭示國人以免爲所煽惑兹特依本議會組織第九條之規定聯合提議請卽日開會公决提議者汪建剛曹玉德陳策茅祖權李執中周震麟宋淵源楊銘源鄧元陳子斌李式璋梁系登尚鎭圭吕志伊張華瀾陳祖基張大義李積芳 
[皖省近事]  
　　新簡黃省長業於五日八時乘安豐兵艦蒞皖省城政軍兩界以及省議會公益維持會教育會商會均舉代表赴迎賓館迎迓各商號亦一律懸旗表示歡迎黃氏現擬將公署各科從新改組推各職員均未發表 
　　省會警察廳長現有改任劉道章消息易舉軒將調任大通榷運局惟未見諸事實 
　　鹽河釐局昨拿獲漏稅菸葉五千餘石係由宿松運往下游查核已完之稅票實與現在之數不符甚鉅刻已呈報財廳核辦據外間傳說此案與宿松菸稅局有關 
　　新財政廳長劉鴻慶昨由渦陽來電云九日抵省十日視事 
　　十月十日爲雙十節昨由公署通飭各機關各學校届時一律懸旗慶祝 
[徐屬匪擾之近訊]  
　　張敬堯收撫毛匪一節近又喧傳頗盛聞雙方條件已議妥洽受撫之匪共編爲一圑皆自帶鎗械卽以毛思忠爲圑長營長以下各級軍官半由匪中選拔半由張氏委派現已在豐着手編制確否容查續誌 
　　杆首張五豁子本爲著名積匪歷年横行於豐碭一帶今夏附於毛黨猖獗尤甚於前刻又與毛匪决裂自率所部百餘人在敬安市食城等處恣意刦掠該處居民紛紛來城避亂 
　　宿遷睢寗兩縣匪風大熾日前寗軍游擊隊某連往剿竟至失利該連長郭某被匪擊斃後得該軍營長褚玉璞帶隊馳援始將匪徒擊散紛向泗陽一帶逃竄 
　　銅邳交界之窰灣八義集耿集土樓等處素爲盗匪出没之區前有定武軍第八路駐紥各處藉資鎭攝尚未大擾自該路軍隊改編調皖後地方空虛匪又乘機四起大肆刦掠矣 
　　蕭縣郝集圩聚　之股匪百餘人兹經該縣游擊隊會同郝村鄉保衛圑於本月二日前往剿捕自下午三鐘開始攻擊至八鐘匪猶力戰不退後經隊圑等奮勇前進擊斃匪徒二名匪始紛紛逃竄 
　　碭山匪又大起往剿之第七師某營昨日與匪開單失利傷亡兵士數十人今日（四號）運回送往紅十字會醫治 
　　沛縣知事于書雲對於盗匪頗能認眞緝捕每自帶警備隊下鄉巡查遇有匪警立即督隊截擊日前被匪擊傷左耳惟無大礙 
[南京快信]  
　　昨日（七日）南京女子各學校在教育會開追悼馮周夫人大會曁軍代表曲希文東區署長趙永平江寗知事吳其昌及各界來賓並各女校全體學生統計千數百人是日會場之布置井井有條會場在青雲樓下東爲男賓席西爲女賓度中懸周夫人相片供以水菓等品香烟繚繞兩傍掛有輓聯極多李督輓聯文爲興學育材偕美國梨痕東西並時宣猷輔化與周家太姒以古同輝致祭時由督軍代表主祭鄧雲鵬女士報告開會宗旨然後致祭畢由邵自平女士等演說自上午九時開會至下午四時閉會 
　　省議會經過半數之議員請求於十一月一日召集臨時會聞省署以二疑問電請中央核示（一）議員自定日期是否合法（二）議會請求開會之咨文未經議員簽名蓋章手續是否合法兹聞中央昨已復電以不合法定手續駁回不准 
　　李督接中央電决派北兵大舉入湘第十六師奉調北上塡防 
　　江蘇添招兩混成旅李督擬派楊汝欽南仲文石錦川秦錫爵等赴魯豫招募 
　　軍政紳警商學各界以順直被災訂於九日下午一時假花牌樓青年會開籌賑大會秦淮妓女靈芝草等昨在貢院東街第一春籌商賑濟奉直水災 
　　近日喧傳漢西門外發現一物蛇首有爪自由伸縮形似守宫船戶咸目之曰龍已送入大王廟可見迷信之未除也 
　　南京造幣廠長武濬源以鼓鑄輔幣特電京請撥現銀 
地方通信 
[松江]  
　　縣教育會開會記十月七日爲縣教育會職員會開會之期由會長姜揆勛君主席報告修正本會辦事細則案經衆討論後决照修正案通過次提交潘秋湖等函請禁止僧人誦經兼唱小調及師巫邪術以維風化案經社會教育股評議員先行審查後請衆公决旋卽一致主張依照原案呈請縣署分别懲辦又議省教育會通告雙十節學生執旗游行以誌紀念本縣宜如何辦理案各職員僉以時値戒嚴　遭荒　决議不予舉行議畢即振鈴散會查僧人誦經兼唱小調事聞發見於某鄉某姓家城内則並未有此惟惡習之傳染不可不預防也 
　　處置螟災辦法本邑螟災蔓延全境業已由縣先後派員履勘並規定表格飭令各圖地保依式填報一面卽將被災情形電呈省署已得省長　電稱已令知財政廳派員查勘李潤之縣長又因此事關係重大特於前日邀集二十四市鄉自治委員及本城各紳富在署開會集議衆謂現尚未届刈割時期凡有收成各田荒熟成數尚難確定惟全荒之田已一望面知第一步宜先將全荒田詳細册報當經公議辦法如下（一）應着各圖地保會同圖董先　各該圖内全荒之田於五日内查明另册開報缺保難分應由圖董負責（二）全荒表册亦仿照前頒表式務將坐落字圩號數業佃姓名詳細開明並於摘記欄内註明畝分寗詳毋略（三）此等全荒田稻該地保應傳知佃戶暫不收割靜候省委會勘核辦至立冬卽後方可收割（四）其他雖受蟲害並非全荒之田仍遵前此調查法辦理（五）倘地保册報不實斥革重懲 
　　灶田繳價近訊松金奉南川五縣灶田由沙田局飭令補繳准墾費五角一案迭由五縣公民代表耿道冲等具呈財政部省公署鹽運使請求體念民艱准予取消已由沙田局總辦曾君邀集各該代表在上海南商會開會談判准將准墾費取消惟每畝需片照册及辦公費四角當時各縣代表仍堅請將照册等費每畝減收二角相持未决由曾君囑令回縣重集各業戶會議呈核而散兹聞南滙縣各灶戶已開會議决允繳照册費一角另加清理費一角繳費時期俟丈竣給發號戰由業戶覆核確無差誤時先繳一角至奉到部照後再繳一角手續未完以前請免催繳俾杜紛擾業已具呈鹽場知事及沙田局核奪矣 
[無錫]  
　　電請解釋師範資格楊知事因奉省署調查師範資格之訓令後以所定規程未盡明晰特於昨日電逹省署請示解釋兹錄其原電如下南京代省長俞鈞鑒豪日代電諒邀鑒奪頃查師範學校規程第六十二條第二項遇特别情形亦可爲欲任初等小學校教員者設講習科攻講習科畢業生如任初等小學校教員當然合格又規程第四條第一項乙種實業學校教員之資格（一）在甲種學校畢業者（四）在乙種實業學校畢業積有研究者第二項並有本條第四欵之資格非先任副教員三年以上不得任爲正教員乙種實業學校係高小同等學校其校員自應比照高小辦理如甲種實業學校畢業及乙種實業學校畢業積有研究並任副教員三年以上任乙種實業學校教員似亦當然合格檢定小學教員規程第一條所謂别有規定是否有當鵠候明裁無錫縣知事楊夢齡叩云云未知省署如何覆下也 
　　司法腐敗之一班有在大昌印刷公司辦事之王姓夏間常至交際路下妓十里紅家治遊報効和酒至十餘次之多所費將逾百元僅欠數元未付迨中秋節十里紅偕母前去追索該欵王拒不卽還該妓大發雌　以致互扭至警局亦未解决該妓乃結交縣署司法收發名小潘者立時妥洽翌晨該妓卽向縣署投狀控告王某欠欵不還請求傳案質追縣署竟卽日批准翌朝派吏持拘票前去如捕大盗將王某解案由追租所委員（不正式之司法官）孫濟川開庭審訊對妓和顔悅色對王則聲色俱厲判令還洋五元否則拘押王以體面攸關不得已繳洋而出嗚呼法官而爲妓女如此盡力司法之尊嚴掃地矣 
[鎭江]  
　　組織儲蓄會鎭城商界王周等十二人以集欵儲蓄乃青年美德滬漢諸埠均有儲蓄會之組織而鎭城尚付闕如爰集同志創立鎭江儉約儲蓄會所有存欵悉儲銀行莊典以昭信實定本月二十四日開成立大會現已備呈送縣請求立案矣 
　　體育場開始建築丹徒公共體育場之組織自省教育會遴保陳子祥來鎭辦理後陳即度地小教場一帶荒場因茅篷貧民種種反對致延宕年餘迄無成議今春倪縣長蒞任後與第三科主任楊振聲晤商數次略有頭緖業於本月五號由楊主任委派錢紹庭督同工頭孫某開工建築據聞限令兩月一律竣工 
[揚州]  
　　查獲黨人駐淮憲兵第一營第三連陳連長于五日在淮安城内泰安客棧查獲黨人王萃春楊超岩徐維新三名隨解清江憲兵營部經該部訊問王供前充蘇州砲兵排長（阜寗籍）楊供前在山東當過排長（山東兗州籍）此次來清淮一帶調查軍隊狀况徐供由申投信來淮即由該部派第二連中士張桂東下士施明章率兵四名搭清鎭班小輪於今日（七日）早晨抵揚覊押揚州憲兵連部一日晚間八時卽搭寗揚班小輪解省　譸矣 
　　檢定展期檢定小學教員原定九月二十五日截止嗣經市教育會請求延長十日使遠路教員得從容填報惟迄今巳逾延長之期而四鄉各小學校員仍多未報故又展期七日逾此不復再展矣 
[杭州]  
　　省議會函詢開會問題浙江省議會代理議長泰炳漢昨通 
函各議員云謹啓者四五兩年度决算均應由本會議决依省議會暫行法第二十二條得由本會同人半數以上之請求咨請省長召集臨時會現本會各議員提議及此者頗不乏人而主張不開會者亦問有之用特馳函徵求同意倘荷贊同希於函到五日内示覆以定從違　　教育會聯合會預備開會全國教育會聯合會定於雙十節開會已函請督軍省長届時蒞會並分函省會警察廳派警保衛又製備旁聽劵千張並購本磁茶杯茶盤上刻丁已雙十節第三次全國教育會聯合會紀念曁生聚教訓字　預備開會時之用當於昨日（七號）上午九時在吉祥巷省教育會開評議會僉以下午旣開幹事會所有籌備進行事宜但付幹事會議决一時五十分鐘經會長曁各幹事均到事務所即在樓上中間　會由經會長主席議决事件如下（一）每日輪値幹事四人以省教育會評議員擔任（二）開會日期須由代表解决（三）輪値事宜各幹事决定以十一日爲始（四）租船二隻湖濱清泰各一加以標誌人多時由旅館添僱（五）開會秩序應由代表議决（六）於開大會期内每一日發劵百張俾各熱心教育者前來旁聽議决散會時已四點鐘 
　　總商會開會募賑欵奉直各處水災奇重杭總商會特於十月七日邀集各業領袖開會勸募賑欵錢綢布米藥銀行參典首飾等業董事到會者四十餘人三時人席首由顧會長報告奉直災况待賑孔殷各情形勸衆量力捐助並設法勸募嗣經議决錢綢布米銀行典當各業各就會館開會勸募總期多多益善並决定由會刋發捐册分送各業廣爲勸募惟災情重大待欵甚殷是非先墊鉅欵滙赴災區不同當由浙江實業銀行行長何敬安願爲代墊四千元分别先滙奉天直隸各二千元俟募集賑欵歸墊又典業董事盛鳳翔慨助現洋一百元乾源信源兩金舗各認助一百元藥業種德堂除助欵外復願施普濟解疫丹二千服 
[廣東]  
　　西富輪船被刦詳情香港安益輪船公司來往港梧之西富輪船於二十六日下午六點由港動輪赴梧二十九日下午三點半由梧返港斯時船上共有搭客一十五人駛至德慶有一人下船復駛至南江地方時約八點餘鐘搭客中有七人忽擁上三樓先止舵工停車一面將辦事人推禁於一房中另派一人持鎗看管於是分往各房搜掠凡有衣服銀兩盡數刦去辦事房失去四百餘金衣服數十金搭客行李銀兩約三百元合共失贓七百餘金各賊均持短鎗中有一女賊年約四十餘歳只袖手旁觀間或微笑迨各賊飽掠旣畢命司舵者將其駛近山邊司舵者以水淺却之乃迫船中一夥名梁逹南者令放舢舨送伊等上岸遂呼嘯而去聞此山係區塘地方（屬德慶地界）賊旣去遠西富始駛向悅城遇一魚雷船名雷巽者將始末情形告之但斯時賊已去遠空追無益雷巽乃保護西富與廣雄（此船亦走港梧與西富同由梧啓行返港者）兩輪船到肇慶投報地方官循例派警到船巡視一遍惟幸船上所有貨物并未遺失而搭客亦未受損傷云 
雜評一 
[汚濁之中國（一子）]  
　　嗟乎國之不治原因豈一端而已哉社會人心之汚濁乃我國不治之大原因也然此社會人心之汚濁必有倡之者倡之者何人卽社會上一般中心人物是也試以今日編輯所得論參議院者人所稱爲非法機關也而政客爭之者乃極盡其卑鄙阿諛之手段省議員者議法之人也而廣東之容議員乃有與氷心校書若是之齷齪史司法官者守法之人也而無錫法官乃有爲妓女盡力索欵之醜事學校者養成高尚人格之地也而北京民國大學乃有此竊賊嫌疑以引起風潮之怪劇所謂社會上之中心人物且如是其他將有何責而所恃以挽回社會人心之仕又將誰寄耶滔滔汶汶盡是濁流吾益不能不爲中國之社會人心悲也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國慶紀念之預備]  
　　本月十日（明日）爲雙十節國慶紀念日軍警政法各官廳均於是日停辦公務一天公私各學校概行停課休假舉行旗會以資紀念等情已誌前報兹將各界之預備祝賀情形彙錄於下 
　　江蘇特派交涉員薩福懋以國慶紀念之期外交方面向例通函外交圑查照故於昨日薩交涉員特函致領袖領事及各國領事各稅務司美國海軍提督等查照交涉公署方面亦已預備懸燈結綵綴以松柏大廳上陳設禮堂恭奉馮代大總統宵像是日並備茶點欵待外賓以敦睦誼　 
　　江海北關稅務司昨亦懸牌通告略謂本月十日恭逢中華民國國慶之期本關應於是日給假封關停止辦公以伸慶祝仰華洋各商人等一體知照此示 
　　愛而近路紗業公所以此屆雙十節爲清帝復辟後之第一國慶日不可無紀念之舉動故定於是日在愛而近路該公所舉行國慶紀念大會並預製五色彩綢國旗數百面在會場分贈兹錄其通告如下敬啓者陽歷十月十號卽隂曆八月二十五日恭逢國慶紀念本公所照上年例特於是日升旗結彩潔治茶點邀集同業於下午三時在本公所舉行國慶紀念大會並製備五色彩綢國旗數百面分贈到會諸君每人一面届時務請早臨爲荷此佈祗頌公安紗業公所敬啓 
　　書業公所昨發通告云護啓者舊曆八月二十五日即新曆十月十日係國慶紀念雙十節凡吾同業届日仍循曩例休業一天懸掛國旗以誌慶祝本届慶節本公所（慶典燈會等等概從簡約）祇備香茗敬俟同仁晝間遊行休息特此通告書業公所敬啓 
　　浦東洋涇市經董辦事處業已預備屆期升旗懸燈以誌慶祝而各學校本擬舉行提燈會因警廳已有禁令故議定各在本校開會演說舉行紀念典禮如浦東中學校縣立第二高等小學校私立育新進修等各小學校及洋涇市立各學校競存女子小學校等現正預備一切至於各大商號曁華商各廠棧亦預備升旗懸燈以誌盛典 
　　上海公共體育場爲提倡社會體育起見將於雙十節舉行紀念運動已誌本報兹悉該場商學界體育會會員報名參與運動者頗不乏人學界如江蘇省立第二師範南洋中學民立中學江南中學縣立第一高等小學校等均有好身手加入商界如法租界電車公司華員集合同志參與賽跑一節並合資購一佳製之彈子棒届時如同志中佔得優勝者即以此贈之作爲紀念値慶祝共和之日作高尚消遣之舉誠可爲吾國商人之好模範矣現各界人士向該場體育會報名入會參加運動者尚絡繹不絶届時該場當必有一番熱閙也 
　　羣學會於是日徧懸燈綵並由會員中之工於崑曲者集奏一天以誌慶祝兹錄其通告如下十月十日即舊曆八月二十五日下午一時起合奏崑曲藉爲佳節點綴所有後場雇資及晚膳等費每位派銀六角幸荷贊同鵠候早降云 
　　基督教信徒戴君以今歳雙十節適値民情惶惑國事多艱加以直省災視患耗頻聞亟應禱求上帝方冀轉危爲安爰約同志定於明日（十號）午前十時假座愛文義路聖彼得堂舉行公祈業經通知各堂查照矣 
　　駐滬京畿憲兵營張營長以明日爲國慶紀念之期各陸軍之步炮各士兵業經奉令停止操演祗准在營休息禁阻外出而爲官長者是日雖爲休息之期亦不得稍離防地蓋因發生禍患必在偶時疎忽之間値此戒嚴時期防範務當格外愼密以免疎誤務於是日責令各該連長分派各憲兵四出梭巡勿稍懈怠故於昨日分令第一第二兩連吳朱二連長遵辦矣 
[救火會之懸匾與預備國慶]  
　　上海救火聯合會全體會員定今日（即九號）至上海縣公署恭迎大總統所頒之功孚旣濟匾額到會懸掛等情已紀前報昨日該會毛會長又通知一二三四五六等區火會會員届時每區各派會員六名於午前到會在門前招待來賓至十一時各區會員齊集大廳分四排行三鞠躬禮同往三區火會（小西門外）會齊然後出發到縣公署恭迎匾額起行以一二三四五六等區全體會員挨次而行不得爭先恐後其聯合會内外並火鐘樓等處均扎成冬青柏枝並各色燈彩鮮明奪目大有可觀明日（十號）火會各區會員於午後各持救火機械並駕火龍由聯合會出發繞行各處至四時後齊集滬杭車站隙地操演火龍以誌國慶復經該會長函請各界届時蒞場參觀 
　　又函云小南門内救火聯合會因今明兩日舉行懸匾並預備雙十節國慶紀念特在門首高搭彩牌樓一座鐘樓四周圍均縣燈升旗各會員日來佈置頗爲忙碌昨日午後兩時半因鐘樓上西南角所懸燈旗之繩忽被風吹折卽由會員嚴永汀緣梯而上登入比隣潘姓牆垣意圖接續不料偶爾失足從高墜下不省人事當場由會中自備汽車載送傷者至上海醫院請爲救治聞嚴傷及内腑其勢非輕到院後已經醫生如法施治略能言語大約不致有性命之虞云 
[收容所敵人禁止自由行動]  
　　滬西外日暉橋所設之德奥收容所曾由盧護軍使派委王文山爲所長以資監視在案兹悉盧護軍使以收容所内現在收容者全因奥國兵艦之大二副茶房水手等人該處係在戒嚴區域以内該所内之各奥人自應善爲約束禁止其自由行動不得結伴出外閒遊以免被匪勾結爲患倘有不遵約束之奥人應即呈候核辦昨已令飭該所長遵照矣 
[分送境内敵僑一覽表]  
　　淞滬警察廳署前奉軍民兩長代電飭卽查照内務部電將德奥人民華洋文姓名職業年齡住所及僱用人數詳查列册造報兹編成境内敵僑一覽表除分呈外並附送一册到交涉署請即收閱查考聞是項表册分别填註極爲明晰云 
[德商請發營業執照]  
　　德商禮和洋行將浦東棧房營業内容開具清單函致交涉署請爲給照交涉署以該棧房設在浦東發給營業執照應由高昌廟檢查所核辦昨特函請護軍使查照轉知辦理 
[德人請取箱件須查詢憑證]  
　　德人盤赫孟向充藥劑師爲揚子棧房執事曾存該棧房書籍文房等私物兩箱自該棧被封後此項書箱一併被封在内現該德人擬欲取回呈由和總領事轉請交涉署核示交涉署以該各箱件如屬私人之物有無憑證各箱有何標識箱内書籍是何種類件數多少均應查明故於昨日函復和領請卽查詢見復以憑核辦 
[部派關稅調查員不日抵滬]  
　此次政府與德奥宣戰後對於改訂海關稅率一事已商由協約各國可望實行惟加徵進口洋貨稅率手續殷繁且價値時有漲落非重行估計不足以昭平允兹財政部以今春曾派繆廉能來南分赴各關及本埠實業洋貨各機關諮詢價値現在加徵進口洋貨稅商有端倪實行不遠故復委派繆廉能及僉事查鳳聲爲關稅調查員即日南下分赴各關繼續調查以資熟手聞繆查兩君業已出發不日抵滬故財政部於昨電致本埠稅關監督曁各機關請届時妥爲接洽 
[海關移解浚浦經費]  
　　開浚黃浦之經常費用前由領事圑議歸海關征收關稅時按照關稅每百兩帶抽三兩歷經照辦在案昨日浚浦總局接海關稅務司移解九月分代收浚浦經費計共司平銀四萬零三百六十四兩三錢三分九釐業已劃交滙豐銀行存儲以待撥用聞七八九三個月共收到司平銀十一萬九千二百二十九兩零八分五釐云 
[總商會之提議案]  
　　總商會提出福岡律師詢問定貨成單案云福岡律師來函如甲定出之貨於出立成單上載明如貨不到將所收定洋退還但未書明成單作廢字様則甲因貨不到退還定洋而此項成單未註明作廢認爲有效否抑定洋退還雖未註明成單作廢亦作無效以上問題孰是孰非請會指示等語按照習慣應作何解决請公議 
[又有華工赴威]  
　　英屬在滬招募華工迭次開赴威海衛埠屢紀前報兹聞該埠計有華工約五千名上月已由英郵船四艦分裝轉放外洋各艦派有倫敦傳教會教師每日宣講聖道及星期日途中禮拜事本埠三馬路招待所連日計募工人二百五十餘名分送仁濟醫院驗察體格計取九十二名隨搭奉天輪船駛威矣 
[留美學生繼續出發]  
　　此次教育部選派各省學生分赴歐美留學由部函托本埠寰球中國學生會朱少屏在滬照料其第一批留美學生十一人已於上月八號由滬乘支那號船出發第二批赴法學生二名乘高田利亞船出發等情已誌前報兹悉第三批學生蔡汝毅蔣鵾倪章祺蘇紀忍等四人已於今晨乘高麗丸船由滬起行云 
[天津水災中之迷信舉動]  
　　昨有津友搭乘順天輪船來滬述及津埠近日之水災略見減退惟天津之東南城日本租界曁三不管一帶地勢較低積水尚深沿河之招商局及太古等各碼頭水已退去是以乘船客商尚稱便利津友又言上星期三日津埠迷信者流因水災困苦商議設壇祈禱龍王以冀速退積水遂由爲首者在距離河北大王廟沿河灘設立香案並備金漆圓盤一個面鋪紅緞各迷信人逐一行三跪拜禮密密禱告叩請龍王登岸禮畢約半小時果有一青黃色之長蟲（約長一尺餘）躍入盤内紅緞上於是各迷信人喜出望外立卽迎入河北大王廟正殿重復點燭焚香均各跪拜並雇伶人演劇一日戲畢該蟲仍在盤内各迷信人復送至沿河灘置於原處逾時不見云云 
[紀新舞臺演劇助賑情形]  
　　九畝地開明公司新舞台同人以京直奉水災奇重特發起演劇籌賑該公司同人各盡義務外前後台司事藝員各捐俸一日按目不取回扣連同劇資併充賑捐等情已誌前報前日（星期日）爲該舞台演劇之日該公司經理姚紫若會同公司全體董事招待觀客頗爲周至是日戲劵每客售洋一元預由該公司函請紳商各界擔任分售是日上下廳看客座爲之滿各藝員各盡其能所演各劇較尋常尤爲周到演至目睹哀鴻刦一劇未開幕之先該公司經理姚紫若及工商研究會會長楊小川相繼登台演說並述水災之種種慘狀求在場諸大善士解囊慨捐以救無數哀鴻等語演說畢各藝員即開幕扮演水災狀况見之宛如身臨其境令人涙下誠足以興起一般好善之觀念比及演至災民在水中呼號乞救之際台下看客均慷慨解囊紛紛將洋飾抛擲台上最可敬者有某姓車夫小孩亦將銀角銅元交付台上司事捐作賑欵直演至一時許始行閉幕計是日戲劵共售大洋二千三百六十一元一角五分公司貼去開支前台司事捐俸一天計洋十二元後台藝員捐奉一天約洋三百餘元按目回扣數未詳藝卝潘月樵除捐包銀一天外另再捐洋六十元夏月珊除捐包銀一天外又捐洋一百元潘海秋張德祿除捐包銀外各捐洋二十五元張聿光除捐包銀外又捐洋十元其二百二十元各藝員當場向看客勸募者爲周茂蘭捐洋一百元李季臯洋六十五元又一百元桑鐵珊洋一百元姚紫若洋二百元隱名氏洋十元又五元丁姓車夫阿三洋二元又阿二洋一元共五百八十三元各善士脫簪解囊捐助由司事檢起者共計大洋六百九十七元小洋二百八十五角銅元八百九十文金戒二隻重三錢八分是日共收捐欵大洋四千二百二十三元小洋二百八十五角銅元八十九枚金戒兩隻云 
[往來賑電彙錄]  
　　清江王叔相先生鑒順直災情奇重盛宫保夫人及其公子創捐鉅欵十萬省之舍弟聯合各圑體設法另擬求先生邀約查戶同仁前往散放民命攸關知必仰邀俯允謹專懇祈電復則敬印 
　　施子英先生鑒電敬悉槐甫遭兄喪窀穸待謀境有匪警葬事未定不克遠離來年春振需人再効馳驅月内因事須往滬當趨詣寳槐叩 
　　王叔相先生鑒電悉令兄仙逝未經奉訃失禮歉甚辦振能獨當一面者敝處實難其選求薦賢自代並約查戶同仁迅速來滬如須送欵安家請設法挪墊候公來照繳仍盼電復則敬叩 
　　南京宋培之先生鑒順直水災奇重盛宫保夫人莊太太創捐十萬屬弟邀約同仁往振惟地廣戶多措施不易且弟此次因病回滬就醫祗能勉力一行求公轉邀查戶熟手迅速來滬如須撥欵安家並乞挪墊必當照繳謹電懇並盼復則敬叩 
[紅十字會紀事兩則]  
　　本埠紅十字會昨接寳慶分會來電云湘南兵警日緊敝會已組織救護隊即往戰地救護請電各軍隊以免誤會等語當經該會分電該省各軍隊知照矣 
　　又該會辦理天津二次水災急振頗爲忙碌現接該分會放振員寄來災區慘狀照片多種分别放大翻印張掛會門并各通衢以引起一般善士樂助觀念故本星期内收到捐欵頗多法分董局捐送銀二千五百兩連同零星之欵已集有一萬八千餘元該會各辦事員每晚須至八九時散公其續辦棉衣趕製成四千套裝由開濼之廣平輪運津散放 
[調查鎗械廢砲]  
　　松滬護軍使署昨接李督軍令云蘇省地當衝要爲兵家所必爭數百年來武庫之藏貯兵燹之遺留鎗械廢砲散在各處者所在甚多當此宣戰期内尤宜格外注意認眞查察依表填報隨附表册四種希即遵照辦理云云昨已分令軍警一體調查矣 
[私藏軍械之被獲]  
　　住居美租界密勒路南京里二百九十二號門牌内之日本人高橋近被美捕房包探姚阿生蔣阿林張盛全等訪悉其私販軍裝歸禀捕頭協同一百九十號西探開羅（譯音）日探中并前往將高橋查獲當在其臥室内搜出三十二號勃郎林五響手鎗九枝三十八號勃郎林五響手鎗五枝一併拘入捕房經捕頭詰悉前情飭將高橋連同手鎗十四枝併解日本領事署訊核 
[大世界之炸彈聲]  
　　前晚九時許大世界游戲場要貨灘旁有人抛擲炸彈轟然一聲游客紛紛狂竄旋於烟霧中跑出足穿白布皮鞋之少年行未數步血已流滿白鞋面變爲赤色少年下視知足部受傷然尚無大碍惟被炸處有一婦人爲彈鐵片轟傷左腿上皮肉一塊血流如注後經園中職員扶送醫院診治所有擲彈之匪在人叢中擲去一彈尚擬續抛正在身畔摸取爲旁人扭獲共獲兩匪當即交由探捕解入大自鳴鐘捕房收禁聽候研詰同黨獲解併究 
　　又一面云前晚有匪徒至大世界抛擲炸彈略傷某老婦等四人當場拘獲莊姓一人解入捕房押候澈底查究 
[宦裔被盗搶刦]  
　　新閘路辛家花園三十二號門牌前清宦裔費子怡家於前晚八時許突來盗匪七人碰門入内費適有事他出祗有費母與女傭等在家該盗等即出兇器嚇禁聲張登樓搜刦去値洋一萬餘元之金珠飾物並現洋鈔票七千餘元而逸迨事主報請靜安寺捕房立飭中西包探往拿該匪等已早遠遁遂由包探察勘一過似有内線通同即向女傭飯司等詰詰問一過並詢明該盗等年貌服式口音遂據情回訴捕頭業已轉禀麥總巡通飭各捕房中西探捕一體留心偵緝務獲解究 
[公廨未接協緝皖匪公文]  
　　庽居新閘愛文義路之皖人謝海卿（即謝鑫志）因報載其於九月間在籍糾黨搶刦並拒捕擊斃軍警四命由該處地方官懸賞千金移請上海護軍使 
 
 
 

Page 11

 
 
行文公共公廨一體協緝等情前日經總巡捕房包探邵和鈞與六十二號西探偵悉謝之住處禀奉捕頭前往將謝拿獲拘押昨晨解送公共公廨請究先由中西包探上堂禀明前情並將報載情形呈案請察關讞員得禀商之英卓副領事以護軍使署並無此項公文移廨且無原告證佐未便訊究遂會判謝海卿開釋 
[續誌扣留懸掛洋旗之酒船]  
　　江北酒販某甲從浙省運酒兩船來滬欲往租界販賣因船上懸掛洋旗希圖免費由第一分棧查獲報由二區分局函致浦江水巡隊扣留看管候示已紀昨報兹聞二區分局長羅煥章因事關冒掛洋旗當即電詳財政廳及省局長請示辦理兹將原電及省局復電錄下 
　　羅分局長去電南京財政廳長烟酒公賣局長鈞鑒冬日寳堰白酒兩船懸掛日旗由浙轉運來滬希圖免費經第一分棧查知扣留照章辦理酒商運動日人要求釋放飴據理力爭尚未解决謹先電聞誠恐此端一開與公賣前途大有關碍應否堅持到底候示祇遵二區委員維飴叩微印 
　　省局長復電微電悉掛旗免費此端萬不可聞自應照章扣留力爭到底希將詳情呈報以便會廳核辦省局魚印 
[九誌僞造護照公文之控訴]  
　　公共工部局刑事科呈控奥國人肯特勒串同美生書館内之余誠彩縷青閣刻字店主陸鑑齋及中華印書局主尚允祖等僞造腦威國領事護照違犯中國刑律一案訊供詳情迭誌本報昨晨十一句鐘由原審官關讞員會同英白副領事升座刑庭復訊先由尚允祖之代表聖文律師上堂譯稱查本案捕房控告僞造護照係根據三十六條刑律然被告因用人不當偶爾疏忽並無重大關係等語並據余誠彩之代表海德禮律師聲稱此案已經西探祁文司調查明白堂上亦已明瞭被告與本案毫無關係應請摘釋又據陸鑑齋之代表畢士華律師爲陸辯護良久即據捕房代表牛門律師譯稱被告等僞造護照幾釀國際交涉惟判斷被告拘役或罰金堂上自有權衡應請察核兩造見證口供核斷云云經中西官核供會商之下判陸鑑齋尚允祖仍交原保候會商堂諭飭遵余誠彩先行開釋 
[南市圑體祖餞朱壽丞]  
　　調辦浙江全省烟酒公賣局長前上海工巡捐局長朱壽丞於交卸後定於十日夜車起程赴浙十一日接任省局長視事昨日午刻本埠華商電車電燈公司代表朱子堯沈子賢陸伯鴻等在南車站旁沈氏花園内設筵公餞讌畢公同攝影一幀以留紀念午後一時救火聯合會會長會董等亦設筵公餞事畢率全體會員等共攝一影以誌去思 
[歡送朱壽丞之文章]  
　　閘北紳商各圑體因工巡捐局前局長朱壽丞調任浙省烟酒公賣局長訂於前日下午三時假慈善圑開歡送會已兩誌前報兹將各圑體所致歡送詞錄下中華民國六年十月上海工巡捐局局長朱壽丞先生升任爲浙江省菸酒公賣總局長預備交卸即日榮行允利鏞等無術免留特行公餞聊表微忱蓋爲局長賀爲上海惜且爲浙省慶也至所以陳辭祝頌者則更有進伏念朱局長氣度宏遠才略優長對於國家地方兼籌並顧備極熱心遠大前程正未可量此日升任浙省稍展驥足特其初步耳凌霄冲漢不卜可知此其所祝頌者一局長受任海上四年於兹措置裕如事無不舉民生國計獲益匪淺造福於地方者多加惠於敝圑敝會者更多善心善政條理井然足爲地方模範異日得人而理蕭規曹隨可以被遐邇而傳久遠此其所祝頌者二江浙鄰省上海杭州尤屬接壤局長此去當以治上海者治浙省或且以慰浙省者慰上海精兼普照不域一方惠澤横流無間遠邇異日得有機會或更升任蘇省重臨上海以慰我閘北渴望之忱乎此其所祝頌者三允利鏞等無能爲役代表一方聊以送别不禁三鞠躬而爲之頌曰紫陽門第清白家風經猷滿腹治譜羅胸才長綜核量善包容理財聖手足慰司農職位榮升勢難久屈一路福星萬家生佛相送方歡此行無鬱勉矣加餐前途褉袚慈善圑總董錢允利沈鏞副市經董趙光第市立小學校長朱允元慈善圑議董陳炳謙鮑咸昌顧紫霞錢遂之陳維翰周匡應姬覺珍尹村夫王彬彦救火聯合會紳商學界等鞠躬護上 
[青年會注意職業教育]  
　　四川路青年會原設有職業介紹部主其事者爲該會夜校主任現因各大行商向該介紹部願出重金敦聘精於廣告術貿易術及速記術等人才者頗多往往執書遍訪迄無以應因慨我國職業教育之不備爰自本學期始除添設銀行簿記日文商業組織法等科外又添貿易廣告速記三科以應商界之急需欲佔商界優勝位置者注意焉 
[英文學校注重職業教育]  
　　英租界鐵馬路寳順里一弄七百十九號初高級英文夜校爲許昭柏所設迄今五載兹届秋季始業重訂新章注重職業教育俾各生將來不入學校亦可置身商界得有優美位置 
[紀同義義務學校之運動會]  
　　法租界打鐵浜中華同義義務學校前日（六號）假霞飛路西童公學操場開運動會補行三週紀念午後二時開始其中如短打擒拿三義單刀及十二路潭腿及兵式操中閱兵式中隊教練等頗見純熟運動畢由拳師馬萬起偕同各武士奮賽器械純用眞刀眞鎗末又比演硬功是日中外男女賓到會參觀者頗多並有西國童子軍列隊祝賀入晚該校復舉行提燈會以誌忻喜 
[浦東聯合運動會之預備]  
　　浦東洋涇塘橋高行陸行一市三鄉境内公私立各學校組織聯合運動會經學務委員陸仲超邀集各校教員會議各情已誌本報前日（七日）復經陸君邀集各校校長教員等在塘工局開職員會由陸君主席討論各項辦法先公决辦事細則次公推劉頡雲爲正會長潘作臣爲副會長自會長以下議定庶務編輯司令評判衛護糾察編配報告招待等九部各項職員均當場推定末由各職員討論運動節目因時已傍晚遂散會現定於本月二十一日再開職員會分部會議解决一切 
[工商研究會職員會議籌賑]  
　　前日（七日）下午二時工商研究會開二届選舉後第三次職員常會提議京奉直水災籌賑事各職員皆願分任遊說廣勸本會會友及親朋竭力捐助一面由本會印發傳單勸外埠會員努力助賑惟會内並不專設經收處須請各該善士直接解送中國銀行京奉直水災籌賑所並聞該會正副會長及各職員已經繳赴災區欵項甚巨云 
[南洋商業公學學生認捐助賑]  
　　北浙江路南洋商業公學以京奉直水災奇慘乃於本月六月在校内組成學生助賑會紛紛認捐殊形踴躍足見該校學生之熱心慈善矣 
[海軍學生之助賑]  
　　此次京直奉水災吳淞海軍學校學生等以冬季呢軍衣將次頒發學生等舊呢軍衣尚足敷用公决將每人呢軍衣代價大洋十餘元全數助賑以救災民計全體可得三百餘元昨已面禀校長想必可邀允准也 
[商圑籌備處籌備追悼會員]  
　　商圑籌備處昨晚因會員周長康追悼會事在書業公所開會集議當由總幹事張樂君報告本處職員周長康對於本處組織以來辦事甚爲熱心今不幸於上月病故同人等不勝哀悼理應開會追悼云云後由江政卿提議應將本處開追悼會之通告附加於周君訃聞内凡商圑同志及各圑體概由本處代發並當場舉定郭少耕丁瑶秋方謂浜邊碩齋許奇松等擔任布置會場事務散會已鐘鳴十下矣 
[浚浦局對於催繳地稅之復函]  
　　駐滬特派交涉員接浚浦局復函略謂接准大函據上海縣知事呈稱以本局於上年七八月間圈購龍華港對過楊思鄉灘地至今尚未投稅過戶等因查本局圈購此項灘地係由該知事主持兹特函詢台端所有投稅過戶定章何時舉行倘圈購時早經定例當營何不施行相應備函奉布卽希貴交涉員查照核示爲荷 
[關於檢定教員之公文（續昨）]  
　　查蘇省自民國成立後銳意推廣小學汲汲於養成師資除設　省立完全師範學校外又訂定甲乙兩種師範講習所規程飭縣舉辦民國二三年間此項師範講習所各縣設置殆徧初則多辦乙種一年畢業繼以乙種成績太差復令多辯甲種嗣經省視學視察各縣辦理此項講習所成績仍無可觀爰由本省擬定整理辦法凡縣辦講習所一律辦至畢業爲止遇考試驗畢業時必經本公署派員覆試國文及主要學科不及格者概不予畢業兩年以來二年畢業師範生受淘汰者不下數百人一而飭令省立師範爲各縣附設甲種師範講習所欵由縣籌責由校負辦理似較完善其在乙種講習所一年畢業者因在本公署實施整理辦法以前早持畢業證書以去無從加以甄别此項畢業生布在社會現任敎員爲數亦復不少本省此次遵照部章施行檢定原爲整齊教員資格起見若於此等一年畢業未經覆試之師範生亦認其有免受檢定之資格旣非鄭重師資种進教育之道亦且無以服二年畢業師範生受淘汰者之心况本省省立師範八校代用師範一校且有數校開辦雙級每年畢業近五百人二年講習所畢業者亦所在多有合以前清師範本科及二年簡易速成等科畢業爲數已夥師資無虞缺乏稍事嚴格以杜冗濫於理旣順於情亦安再四維思不能不對於大部規定略事變通相應詳述理由咨請查核見復等因到部查檢定小學教員原爲愼重師資起見倘地方教員有冗濫之虞自應嚴格考核兹准前因蘇省旣有特别情形應准變通辦理相應咨復查照等因准此合行令仰該縣知事訊卽查照遇有境内小學教員曾有縣立師範講習所一年畢業者仍令歸入試驗檢定範圍辦理此令 
[洋貨公所常會紀事]  
　　閘北恒豐金木廠主賈恒久因該廠失愼後承保火險之先施聯保兩公司延不賠償曾經函請總商會轉催乃該兩公司復移交公正人重行核估後托代表高易先後函允折賠銀二千五百兩該廠主以該兩公司折賠之數不及二成未悉憑何依據故特擬具節略分呈滬北總商會紹興同鄉會洋貨公所請爲提議對付辦法洋貨公所即於昨日開常會時將所呈節略列入議案集衆討論僉以案經警廳查明終結並無縱火圖賠情事該公司自應照償磋議多時决定擬具公函分致該兩公司催償次議會務進行情形討論良久至五時餘始行散會 
[烟酒公賣分局批示]  
　　江蘇第二區烟酒公賣分局批川沙支棧經理張秉彝呈將前任押欵收據黏呈請驗蓋印由據呈該商於民國四年秋間承辦酒業公賣捐欵當由謝局長委向川境各燒坊家籌集預存欵銀一千元總數奉繳掣給收據兹逢局長蒞新前任交卸合將前局長收據黏呈鑒核迅請蓋印發還俾仍存執等語據此查本分局長接管卷内並無川沙支棧公賣押欵一千元之卷宗亦無此一千元收據存根無案可稽無從核辦惟驗得該商所呈收據所蓋鈐記確係前局長所蓋用之鈐記究竟此項押欵已否解交省局抑另有别項情節仰候查明批示遵照可也此批收據暫存候查明發還 
[毆傷女孩醫愈銷案]  
　　江北婦人陳楊氏前將同鄉陳加山之女孩阿二毆傷腰肋左腿等處山巡捕將楊氏與阿二一併帶入捕房飭將受傷人送往醫院醫治楊氏解送法公堂訊判交保候阿二傷愈再核嗣因楊氏無保管押在案昨日阿二傷愈出院又經法公堂提訊陳阿二稱女子與楊氏同廠工作是日因楊氏前來爭坐墊子女子不從故被兇毆受傷求究質之陳楊氏供婦人並未與阿二爭坐墊子實由阿二前來向婦人動手行兇故還擊誤傷中西官判將案注銷一併斥退 
[賣書人因貧自盡]  
　　吳人沈順生向以掮書兜售爲業現因生意清淡不能餬口於前晚在公共租界祥和客棧服毒自盡昨由棧主張少相報明公廨請驗旋有尸弟呈請免驗自行棺殮近來生計艱迫至小民無術謀生殊可慘也 
[兩被告分别交保]  
　　同昶錢莊在公共公廨呈控徐瑞林不交股本銀六千四百三十六兩一錢九分又婦人曹仁金控夫曹渭根請求離婚追償贍費及衣飾洋一千九百餘元等案昨由捕房將被告等傳至公堂請示中西官諭令分别交保候訊 
[拐賣女子之敗露]  
　　常熟縣屬何家市鄉婦王吳氏之十八歳女兒杏　於本年四月間被匪誘拐來滬托由西唐家弄八百五十四號門牌之蟻媒曹金氏串同蘇州人錢金寳押入勞合路三百九十七號門牌鴇婦俞陸氏所設雉妓院内爲娼適有常熟如同慶藥店夥甬人葉載和至該妓院狎游詢悉王女被拐押娼轉告女母王吳氏來滬訴由婦孺救濟會派員前往查得尚有十八歳女子金扣娥二十六歳婦人王張氏亦被藏匿於新閘梅白格中七百零九號門牌張沈氏家即報請捕房派探協往將以上男女七人一併帶入老閘捕房分别拘留昨日併解公共公廨經關讞員會同英卓副領事略訊一過判錢金實俞陸氏曹金氏張沈氏分别收押王杏寳金扣娥王張氏併留濟良所候查明於下禮拜一研訊 
[婦人口稱並非被拐]  
　　甬人俞彩章被莊伯餘在寗波鎭海縣公署呈控誘拐伊妻莊楊氏逃匿滬北公共租界等情前日由該縣派警吕鳳亭來申報請捕房派探協往將俞與莊楊氏一併查獲分别收押昨解公共公廨請究先由來警上堂訴明前情訊之莊楊氏供稱丈夫現在河南欲往該處尋夫是以邀俞伴同前往並非被拐求察中西官核供以氏稱欲往河南找尋其夫且鐵海縣知事預未行文到廨未便訊理遂判俞與莊楊氏一併開釋 
[被拐女子迷路]  
　　平望女子李小囝年十六歳日前被湖北人某甲誘拐來滬在小東門外某小客棧内同居四天意圖販賣爲娼經該女偵知其情於前晚乘隙逃出在南市三泰碼頭迷路時已深夜被崗警查見帶至一區一分駐所詰悉前情飭送警廳司法科請爲安挿 
[扭控拐女之鄰婦]  
　　江北人韓寳慶住閘北陸家莊有女大羣子上月聞被人拐失經救濟婦孺會將女查獲詢知被鄰居婦人孫王氏拐誘韓已赴地檢廳起訴前日韓適遇見該氏遂扭控四區一分所轉解司法科訊核 
[女孩迷路]  
　　四區一分所崗警前日查見迷路女孩一口昨解司法科據供姓王名小文子年十五歳父母雙亡住居北四川路附近親戚孫長益家云云段科員諭送慈善圑留養聽候查核 
[搶耳環禁錮半年]  
　　流氓朱根生在虹口狄思威路攫取粤婦染陳氏金耳環圖逃由探追獲拘押昨解公共公廨經中西官訊供屬實判朱押西牢半年其滿逐出租界 
[竊鈔票禁押四月]  
　　嘉定人沈福祥因被浙江路三十二號門牌妓院指控串竊鈔票洋六元昨由捕房將沈拘解公共公廨經中西官訊實判沈押西牢四月示儆 
[破獲收贓機關續訊]  
　　帮匪陳和尚（卽公司和尚）張奶毛（即大頭金發）等在浦東西溝馬姓屋内私設收贓機關收買棉花爛鐵等贓物經該管縣警察第六區飭警破獲抄出贓花百餘斤拘獲黨羽沈得貴施金甫二名帶所押候訊辦等情已誌昨報兹悉浦東一帶華洋各廠棧經理互相集議以邇來竊賊成羣各廠棧時遭失竊此項收贓機關實爲竊賊之淵藪若不嚴行拘究該竊等膽愈張大擾害營業殊非淺鮮故於昨日聯名禀請各警署懇請嚴拿首要按律懲辦 
[竊案併誌]  
　　竊賊張六生至范阿根家竊得鏡子一面又陳洪桂至席金根家竊得藤塌一只又張阿元乘張錫明家喪事之時入内竊取白銅招牌一塊又王阿二至陳阿仁家後門竊取水落數節均各圖逸被各事主及巡捕陸續拘獲抄出原贓昨日併解法公堂請究各原告投訴前情詰之陳等供認行竊不諱中西官判押一月三禮拜五天不等贓給各原告分别領去又　賊姚其昌於前晨至徐福榮肉店内竊取羅紡長衫一件而逸被徐察悉鳴捕將姚追獲抄出原贓拘入捕房昨解法公堂請究原告投訴前情詰之姚其昌供稱實情貧苦無奈犯此不法之事以後决不再敢求宥判押滿十四天以儆贓給原告領去 
[十四次過犯圖竊]  
　　陳金福因深夜在新閘路撬門圖竊被包探陳葆錄查獲搜出賊具一併帶入捕房昨解公共公廨經中西官訊知陳係十四次過犯判押西牢四年期滿逐出租界 
[摸竊日婦皮夾]  
　　南京人陳大寳昨在虹口小菜場摸竊日本婦人衣袋内儲有銀洋等物之皮夾當被日探中井查見將人贓帶入捕房捕頭諭令押候解送公廨請究 
[搶匪分别押儆]  
　　流氓吳仙六過犯陳阿渭於前晚先後在漢口路泗涇路等處搶取秦王氏所携綢縐及吳芝卿西式呢帽均經包探查獲昨日併解公共公廨經中西官逐一訊明判陳押西牢年半吳押四月分别示儆 
[西崽竊取銀洋]  
　　某洋人昨投法公堂控西崽胡春福於日前黎明時竊取房内　　皮夾内大洋十數元察悉後向伊詢問支吾不認故報捕拘案求請訊究詰之胡春福供是日曾至洋東房内作事惟皮夾内之銀洋究被何人竊去實不得知中西官判胡還押限十四天内如數繳還 
[押候原告傷愈再訊]  
　　陶阿二吳根寳前日在新閘肇慶路持刀將陸雲高戮傷被一千零七十六號華捕查見當將兩造一併帶入捕房諭飭陸送醫院醫治陶吳押至昨晨解送公共公廨經中西官略訊一過判仍押候原告傷愈再訊 
[車夫攫取金戒]  
　　黃包車夫馬步高前日在北京路攫取胡灶仂値洋六元之金戒一枚圖逃當被鳴捕追獲昨解公共公堂經中西官訊知馬係過犯判押西牢九月示儆 
[和尚臨訊不到]  
　　楊慶熙在地檢廳訴滬城福田菴住持僧觀如（即仰西）姦佔髮妻誘騙單契一案經該廳定於八號審理昨已届期午後由該廳賀檢察官提案預審原告楊慶熙携妻馬氏投案伸訴被觀如誘妻捲逃及騙吞單契情形要求將妻收押與觀如一併究辦並追被騙單契馬氏亦訴明被觀如誘姦騙單各節問官命觀如上堂據法警報告奉命往傳觀如後至今未見禀到問官以觀如臨訊不到聽候改出拘票一面着楊出外時如與觀如途遇准隨時扭交巡警送案訊究楊馬氏因觀如不到未便收押判令交保候示 
[硝皮弄口之火警]  
　　城内邑廟後園門硝皮弄口李源茂骨牌作内於前晚七時半鐘有學徒二人因賭博起釁互相扭毆潑翻洋油燈致兆焚如頓時冒穿屋頂當　救火聯合會鐘樓鳴鈴告警各區火會會員咸驅皮帶車臨場接水灌救旋卽熄滅計焚去樓房二幢事後由一區二分駐所王警佐飭警將該作主傳案聽候罰辦 
雜評二 
[演劇籌賑（步陶）]  
　　歷來演劇籌賑每至聲情激越狀熊慘苦之盡情處台下人輒爭投銀錢或首飾等其心腸較軟之婦女或老人且爲之泣不能仰今者新舞臺之演哀鴻刦其原理當亦若是然吾人於此則知戲曲惑人之深而平旦天良固無人不在在與俱矣夫戲曲爲社會教育之一種其潛移默化之功用實視一切課堂中口講指畫之所及者爲親切而有味中國戲曲而能設法改良舉凡社會罪惡胥於牽絲弔影中一一爲之痛加警懼安知今日臺下擲錢之善男慈婦不卽爲異日改進社會之先導且也人之谷善誰不如我但能本此粉墨登場時不忍災　饑溺之一念以推之凡百營謀與任何交接之事端又安見中國社會道德之不日臻於高尚之一境也而不然者演劇時有憫念災民之誠心移一時而遂淡然若忘焉則無論所盡務以捐募之欵若干而其結果要僅爲一刹那間之仁心仁聞之偶見而已矣夫亦何補於人心世道之沈溺已深也哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬雙十節慶祝文] [  嬾眞子]  
　　數有奇必有偶節之重三歷二千餘年而未有以偶也天於是特開民國之局而以雙十之節偶之重三本鄭俗之流轉義主乎因雙十乃民國之慶曲義主乎創所謂英雄造時世儘可自我作古者其此之類與而吾於此不禁爲總統祝尤爲民國祝焉今夫節之届雙十也各省垣都會城鄉市鎭凡商埠繁盛之區莫不舉行慶典以爲民國之紀念而其都邑之盛人物儀容之美則必以京師爲稱首當斯時也禮文肅穆金碧輝煌凡各部總長以及來賓之觀禮也濟濟蹌蹌如雙烟之一氣也穆穆皇皇喜十旬之休暇也其間十目所視惟大總統視焉十手所指惟大總統指焉十步所趨惟大總統趨亦趨焉贊禮　恪共將事藉昭國慶而愜輿情此總統之隆儀而民國之鉅制也吁盛矣而吾試由雙十之義而推廣之舜舉十六相流四凶族得有大功二十而爲謳歌訟獄所歸今祝我總統功成雙十足以媲　中天而有　哲文明之治化也越以十年生聚十年教訓二十年之後而收沼吳之功今祝我民國年歷雙十得以遠駕歐洲而一躍爲世界頭等之强國也抑吾尤有望者十室之邑必有忠信惟大總統舉民意而尊重之則十月隕　十月納禾　風之歌雙十不啻爲民國之行慶施惠歌也十亂之庭克廣德心惟大總統舉政見而協和之則十千惟耦十千取歳周頌之美雙十不啻爲民國之和衆豐財美也又况寳十乘之珠不如寳善樹十年之木未若樹人惟大總統沈深道德舉共和而擁護之則麥秀　此　瑞歳稷十雨之徵可一時而並至也遵守約法舉　　而召集之則府尊　院之權人畏十愆之儆可廣益而集思也由是人以比耦而雙成福以祥和而雙至　統在慶則雙十節亦有慶民無疆則雙十節亦無疆故吾於此不禁爲總統祝尤爲民國祝焉（三） 
家庭常識 
[保存橡皮法]  
近來橡皮之作用日廣價値日昻惟用之旣久即易變硬而折斷不得不求保護之法爲耐久計其法須於橡皮未用之先浸於石灰水中熱至百度視物之大小以分浸之久暫俟橡皮吸去其水自百分之二或至八分止水中取出懸蒸室中自二至四點鐘不等俟像皮漸乾則寛緊力如常而適用並可敵外攻之光氣等力尋常用橡皮之時鼓風不可太緊勿近油膩懼其侵傷亦勿置於日光太多及潮濕之處又屢行洗凈吹乾如此處理自可堅韌耐用 
[洋鐵黏] [  張育甫]  
洋鐵一名馬口鐵可作器皿人若欲於其上貼以紙條標記可將洋鐵蘸以碱水揩淨後用葱汁少許塗之再以麫漿糊紙貼上俟乾則堅牢不落結不解之緣矣 
　　皺軟之紙噴以礬水而加重壓待乾則皺者不皺軟者不軟矣 
工業須知 
[酒精製法（二）] [  孤星]  
　　醱酵將前製之糖液入於醱酵桶糖液一石約加稀薄酵母一升而使醱酵初時炭酸氣之排出尚少温度之上升亦緩此爲酵母繁殖之時期稱爲前醱酵其後温度上升炭酸氣之排出盛泡沬有自桶溢出之勢此爲诏分醱酵之時期以後温度下降渡沬漸減以至不見此爲醱酵終期稱爲後醱酵醱酵中須時時注意温度大約前期爲攝氏一八至二一度中期爲二十七度至三十度後期爲二十五度至二十七度若超過三十度則酒精之生成量少 
　　蒸溜醱酵終後液中約含酒精百分之八至十二然普通酒精製造至少須含百分之八十以上之酒精外且液中尚有原料之殘渣及種種之副産物故欲自液中分離純粹之酒精非行蒸溜法不可最簡單之蒸溜器自蒸溜釜冷却器受器之三部分而成（儀器館可購）液入釜中加熱將其發生之蒸氣導入冷却器使之凝縮遂滴入於受器中即得蒸留之液體矣蒸溜時用八十度温度卽可因酒精之沸點爲七十八度餘以此温度蒸溜即得將酒精分溜出然實際上酒精與水之結合强沸點常有多少之增加又液中之揮發物往往至沸點以下卽行蒸發故此等揮發物不免混於液中故將此温度時所得之溜出液數回反覆蒸溜之可得較强之酒精分大約分百分之八十以内如欲得更强之酒精則須加入吸收水分力强之物質如消石灰鹽化石灰等而蒸溜之則可得百分之九十五内外之酒精分即普通所稱之純粹酒精也（完） 
詩囊 
　　九月十六日吳錦堂飲朱經田於松海别莊因觸舊游賦贈經田并示枕溪祝三蓋二子爲是日坐上客余客　戶時亦與二子在松海坐上作文酒之會者也（南湖） 
　　晴風嘘翠萬松喧坐上花枝識夢痕二客相逢如有約三山一笑復何言餘生家國眞多累合眼波濤欲盪魂飛閣初臨成世外擎杯落日看中原（松海主人寓書以經老爲南湖友也是日宴之於海濱新築之移情閣上呼名妓六人侑酒并於重陽日再訂還水就菊之約届期望南湖偕臨云云） 
[月夜觀潮] [  儉甫]  
　　江上潮來月正闌水天一色照人寒沈沈麗鼓三千杵颯颯靈旗十萬竿始信風波隨地起使爲舟楫渡河難姮娥縱住清虛府如此狂瀾料不安 
長篇小說 
[社會小說貪嗔小史] [  常覺小蝶天虛我生合譯]  
　　第十七章（一） 
　　愛梨居倫敦樂甚劇場酒館無日不至以爲不如是不足以胘其富豪然而黃金者死物也旣不能如泉源之來則即不免有告竭之時百鎊旣罄乃不得不謀歸計而心則大恨顧不自恨而獨恨納蘭其意若曰嗟乎使納蘭而在則此千鎊不已唾手得耶則雖居倫敦一年亦無不可因而轉悔當時不當逕摑納蘭摑時固屬快意初不料其代價乃黃金也而尤有一事爲愛梨所躊躇者則即返見白倫將何言以對付旣而思之則自笑曰咄吾何愚哉納蘭雖不得而契紙固在吾家吾寗不能冒納蘭簽字吾筆一舉此千鎊非即爲吾有耶念决意乃大得卽於是日乘早車返栗莊瑪瑟應門出愛梨曰主人在乎瑪瑟曰主人病矣現在寗室愛梨曰病耶當小病耳是無碍嗟乎吾倦甚矣瑪瑟趣以蘇打水及酒送吾室中且言且行適過書室乃推門内覷則李克方瞑目坐於沙發义手於胸俯首及膺狀似入睡愛梨呼之不應乃重闔其門自返寢室則酒已具一吸盡其一樽嘘氣似適即在床沿小坐然後起而更衣中心籌劃旣定乃始下樓復入書室李克仍未醒愛梨乃微摇其肩曰李克吾歸矣李克忽張其目獰視愛梨目　無光面色至慘愛梨駭然曰噫汝夢魔耶李克半晌始吐其枯澀之聲曰愛梨汝歸......愛梨曰然此行殊樂李克汝面色殊不佳究何病哉李克不答瞠目以注愛梨之面愛梨受矚乃起膚粟頽聲曰嗟乎汝必又多飲酒矣多飲且病而吾所最懼者即爲服侍病人李克聞語仍注愛梨弗瞬似解非解久之忽豎目曰咄汝還我納蘭愛梨悚然旣而笑曰納蘭乎吾於倫敦遇之但彼不願歸蓋渠在倫敦已爲貴家延作女伴卽日須往巴黎年俸且一百鎊也愛梨語未畢而李克忽欻然起力捉愛梨之臂吼聲曰咄汝言謊也吾知納蘭必已爲汝逼死言時目幾突眶而出口沬直濺愛梨乃大懼呼曰李克汝眞瘋耶李克聞語益怒則伸左手欲扼其喉愛梨驚絶力推李克李克遂仆而愛梨已狂奔出室呼曰李克殺人矣此聲出即有二人狂奔而入其前爲瑪瑟覩狀知有異立奔書室則亦呼曰噫奈何主人中風矣奈德趣在延醫來 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之游戲文章 
[蟹卦（）見本報甲戌年八月二十日]  
　　蟹其箝圓吉象曰蟹解也解其四肢以飽我老　也象曰外剛而内柔蟹無腸合其　公子以黃中通理初九霜始降緯蕭承其流而　之象曰緯　承流火以取之也六二體中虛外有餘而内不足象曰有餘不足未及乎時也九三蟹登於盤飲食衎衎吉象曰飲食之吉以取歡也九四先甲後甲朋來至於九月有兇薦之賓　持其螯傾其膏利用剥象曰利用剥圑类皆宜也六五設其薑醋斷股折足以佐菊酒元吉象曰薑醋之設氣味相投也佐酒之需股足亦可也上九蟹其醉請君入甕凶象曰入甕之醉不可有常也（２２） 
尊聞閣筆記 
[談瀛小錄（續）]  
　　飲畢即來一繡衣豸冠手捧五雲書者乃國王所遣之星使也其書僅方寸字細如蠅足若蟻頭墨痕隱約幾不可辨並押御璽如豆大芝泥燦然持近予目諦審之窮極眼力始能辨其篆爲博文國王之責使者與予講說半時許屢以手指都城似欲予往者然予乃作欲解繩狀其人若不肯且以手作扛拾勢予思彼雖細小　繁有徒倘激其怒致復用萬箭攢射不將纏繞不堪乎甯爲柔服之象以觀其後因爲首肯者再使者遂欣然命備大車來其車高僅三寸長有七尺闊較長半之下具二十二輪蓋國中曾造一大樓艦長約九尺竣工後特置此車用載以移入水口者今遂駕以載我云時我以飲酒之故神氣昏迷如睡夢然聽其所爲而已見其用大椿八十根密排予身旁地上遍繫以繩用鹿盧絞起覺此身漸漸離地似有三寸多高下用九百餘人移車相就邪許一身予身已偃臥車上矣其駕車之馬最爲雄駿想皆天閑神品也高約四寸半多至千餘匹左右牽掣蹴踏紅塵亦有車鄰馬蕭之勢行數十步有武士攀援上車逕登予身以矛頭刺我鼻管彷彿被草所選奇癢異常遂噴涕而醒其人急倉皇竄去至半途因天已黑暗露宿車上兩邊分派五百甲兵持弓挾矢環伺密護　懼我之私欲脫身者次日復起身前進離京城有六百餘尺之遥國王率百官乘輦出城侍衛如雲警蹕聲如啁啾羣鳥王戴冕垂旒服黃繡袍持蓋捧爐者皆内監眉目清麗竟似小兒所戲玩之傀儡焉是時已有鐵匠數百人抬一鐵欄至細視之乃以數百鐵條合爲一條者旁有大廟一座其門極爲宏廠高約四尺濶二尺許内抱厦三間係國中最高邃之處因以鐵欄繫門外令我可匍匐而入并有數萬民人爭來觀看喧　擁擠鬧熱非常且皆用梯登我身上或如蝦蟆之跳鄭或如蟻蟲之延緣雜還紜不堪其擾幸國王出示禁止示中稱我爲人山蓋以立則成峭壁千尋臥亦成平岡一帶也并曰擅登人山者定以死罪至下午鐵欄旣繫乃解先所縳之繩我始得立於院中稍舒筋骨而衆人一見譁然四散僅從數武外探頭窺望至晚來觀者絡繹不絶王特遴派一大員管理人山之事厦内聯設竹蓆六百餘　成一大牀俾睡其卜又命光祿寺具膳以千人之食料供予一饕蓋太醫曾估量予身當食若干方得果腹也（２２） 
神話 
[借體託生（見本報甲戍年十月十九日）]  
　　平望張定仁之女名曰雲姑舉止幽閒殊有大家風範幼時於盛川泰某爲室迨吉有期矣雖金線鴛鴦甫當自繡而玉樓霸翠將定新剿固惟知天上之雙星初不計夢中之二豎也豈知佳人難得翻成薄命之桃花好事多磨竟作離魂之倩女於今年九月十一日猝遭暴疾而卒是時張夫婦俱爲之働并即訃之於秦越二日正期葬玉理香而雲姑忽手足展動逾時即星畔微啓問左右曰此何處乎於是家人盡驚散顧視其動靜知非能爲塞者故張父母復就而問之女始自述曰我爲烏鎭朱氏女名阿靜今年十九歳於中元節爲隂差所悮拘比及審明放歸則軀壳已腐差恐受譴責　令在此處守候將借妹之體而以託生焉其言戚族里居俱歷歷不爽張因是即報知烏鎭朱姓而并聞於蹙川之婿家其婿聞之躍然而起曰失弓得弓是亦有夙緣在娶之庸何傷遂届期而仍行親迎禮伉儷殊相得惟所談者皆烏鎭朱氏事詢以平江風景　茫乎未知第低頭含笑而已矣噫吁接木移花原屬仙家之狡獪而桃僵代李或亦人世之姻緣此蘇友曾親見之者故摭述其事如此２２ 
雜錄 
[洋蟲飼用法] [  賞融聲]  
　　（四十一）痢疾用蟲七個陳酒糖冲服（白痢用紅糖紅痢用白糖）（四十二）水瀉不止猪苓白术各一錢用蟲七個陳酒煎服忌油膩魚腥（四十三）偏正頭瘋以川芎防風荆芥蟬蛻各一錢細辛八分蟲七個陳酒煎服忌生冷葱韭等物（四十四）吐血不止喘息燥熱等症以古墨研濃貝母三錢研末用蟲本個冲酒服三次卽愈（四十五）骨酸痛胃寒等症以川芎白术各八分蟲七個酒煎冲服三次卽愈（四十六）翻胃隔食以生薑七片用布袋裝好入冀坑内浸一星期取起清水洗淨埋土中須一層土一層薑如此七日取起用隂陽瓦焙乾用蟲七個研末每次一分酒服三次即愈（四十七）吐血以藕節茅草根洗淨酒煎用人乳各半冲蟲七個服三次卽愈（四十八）勞咳以牛骨髓三錢核桃肉三錢共爲末入蟲七個再　爲丸每丸三錢每日五更啣化一丸九日見效（四十九）筋骨疼痛以核桃肉三錢陳酒冲蟲七個服愈（五十）痿症蛇床子三錢煎湯冲活蟲九個服三次卽愈久服延年種子（五十一）經水不調以香附陳皮益母草當歸元胡索各八分水煎服和酒冲蟲七個卽愈久遠者連服數次其效如神（五十二）産後崩症以香附白芍益母草當歸陳皮茯苓白果蘇木各八分酒冲蟲七個服三劑卽愈（五十三）藥性考洋蟲色黑如壁蟲活吞數枚止血勞怯糞如蠶砂研末敷金刃傷立時結癲止血最效（完）（２１） 
　　以前五十三種治病法其中融聲已試驗者十有其二是項稿底數年前係得於故紙中頗心好之記之手摺惟歧黃一道余本門外諸君試用時務須親酌病源是所深盼至所用洋蟲須待其老而且黑否則無效洋蟲種子融聲尚存不少儘可分贈諸匪丞索請寄裝蟲之筒或盒卽當寄呈通信處新市德源典（融聲識） 
　　翻按此蟲治氣血病及肝氣痛最驗先慈王太淑人蓄此甚少每歳餽遺親友至數　筩管令婢媪專司飼養杭州車床店致專製此種木筒以出售其流傳之廣可想見矣飼法各因其用而别飼紅花者用治血分飼茯神者用治神經飼山查果者治積食飼大棗者治胃病其他不可勝記普通飼料則以冬米置乾鍋中炒之咇嚦一聲則米穰漲裂翻白色花大如銀耳狀至可愛用𩚵糖蔗竹枝　一一粘之宛然梅花小兒極喜食之功能健胃予兒時最喜觀婢媪炒米嘗以謎語難予曰小小姑娘面孔黃灶頭間裏出奇香忽然咇　一聲糖生出兒子大於娘蓋炒米花也形容至肖後予母失明遂亦無人督責婢媪至冬亦不復肯抱洋蟲而眠遂皆凍死明年嵌玻璃之小木圓筒皆入予兄弟姊妹之手作玩具矣今予母見背近三十年偶念及此不勝追憶爰並誌之（２１） 
 
 
 

Page 18

 
 
   
 
