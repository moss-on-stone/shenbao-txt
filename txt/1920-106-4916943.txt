# 1920 - 106 - 4916943

 

Page 1

 
 
   
 
 

Page 2

 
 
   
 
 

Page 3

 
 
時評 
[明白與懷疑（冷）]  
　　行動明白即不使人懷疑人不懷疑即無從非議此一定之理也中國執政之徒所以易使人非議者皆足令人懷疑故也其所以然皆有不明白之故在其中耳 
　　古人有言事無不可對人言此明白之最眞解釋也然而有非易言者 
[命令]  
　　四月二十一日大總統令特授蔣拯以勳五位此令 
　　又令特派戴陳霖劉符誠爲全權代表前往日斯巴尼亞萬國郵會協議大會會議郵政事宜此令 
　　又令任命書雲爲正紅旗蒙古副都統此令 
　　又令内務總長田文烈呈准江西省長戚揚咨請任命劉嶽亮爲江西水上警察廳警正應照准此令 
[專電]  
　　北京電外部前日向日使口頭商廢協定日使堅不允外部卽告參陸謂此項交涉辦不了 
（二十二日下午四鐘） 
　　北京電外息日向美密商請勿干預魯案美尚未同意（二十二日下午一鐘） 
　　北京電日美直接商魯案詢外部謂未據容揆報告另據東京電日皇病股票跌價金融緊迫國内不靖無暇及此（二十二日下午四鐘） 
　　天津電前院發促和願電各省已先後來電贊成約得十之三四聞靳意俟復電到齊後卽依據願電内容大要報告總統發一痛快淋漓之命令府中人云該命令重要意思係以軍人已有覺悟各黨系之執權者亦應有澈底之覺悟云（二十二日下午一鐘） 
　　北京電政府昨電滬王謂和議利在速决任從何方來中央一律看待又勸與長江三督善爲聯絡 
（二十二日下午一鐘） 
　　北京電某方面謂滬上所傳王唐密約係某某兩人所擬兩總代表未承認但滬王已陳明政府且表明不同意（二十二日下午一鐘） 
　　北京電滬會有定下月開議訊王揖唐與府院頻電商條欵原定各欵現又有改（二十一日下午四鐘） 
　　北京電安系擬提和議辦法（一）副座不畀南方（二）西北軍認爲國軍（三）和會不得言及外交（四）湘閩陜三督不動（五）借欵不經南方支配（六）内財交三總長須用安系人又請政府允補助下屆選擧費取締學潮爲取消新國會交换（二十二日下午一鐘） 
　　北京電新會議員交替赴滬與舊會聯絡（二十二日下午四鐘） 
　　北京電魯鄂閩復院篠電學界尚無軌外行動（二十二日下午四鐘） 
　　北京電各學校今日罷課出發演講當局已嚴爲防制（二十二日下午三鐘） 
　　北京電外部已籌備與奥訂約通商派使沈瑞麟顔惠慶均有望 
（二十二日下午一鐘） 
　　北京電隴海借欵定二千五百萬佛郎八釐息十年還以全路擔保（二十二日下午一鐘） 
　　北京電拉門德對財政當局表示望中國速自還到期債欵並自行收回粤漢券對外信用稍增始可商借欵（二十二日下午一鐘） 
　　北京電拉門德向財政交通部正式提出抗議因湖廣路債券付息中政府聲明在歐戰後承購者不發息摩根公司電拉門德言此舉於將來借欵信用甚有礙請取消（二十一日下午四鐘） 
　　北京電本日令特派戴陳霖劉符誠爲全權代表前往日斯巴尼萬國郵會（二十一日下午四鐘） 
　　北京電徐本日早九點接見英新使正式遞國書禮成（二十一日下午四鐘） 
　　北京電滬烟酒聯合會電烟酒借欵禍國害商乞取消此議 
（二十一日下午四鐘） 
　　北京電武昌省議會電阻信陽吳軍駐鄂（二十一日下午四鐘） 
　　北京電印京陸興祺電祺巧日早起行藏署事由李嘉喆代行 
（二十一日下午四鐘） 
　　北京電政府對吳光新部下潰軍在桐山者主解散吳力持不可並謂已派員前往收接（二十二日下午四鐘） 
　　北京電徐樹錚得宋邦翰電謂外蒙宜亟謀維持决下月在庫召集王公大會議頃電李垣着手籌備（二十二日下午四鐘） 
　　北京電張懷芝力謀督魯田亦電請相讓惟政府未表示 
（二十二日下午四鐘） 
　　北京電管金聚電駐防益門鎭姚連譁變因欠餉未發擊死姚連長逃去數十名查該部欠餉九月饑困思變務懇迅撥（二十一日下午一鐘） 
　　北京電劉存厚迭被控告有免職調京訊（二十二日下午四鐘） 
　　北京電崴報烏蘇里沿線均被日軍佔據崴埠各機關已經日人繳出俄新黨要求認罪還械賠償尚無眉目故俄工仍未開工伯力日俄開戰時延燒華軍馬房斃馬三十餘匹日軍允賠償現各國代表正在調查損失將與日交涉 
（二十一日下午一鐘） 
　　北京電崴電崴埠缺少糧食所存食料不足供二十天用華僑三萬餘恐生不測請卽派船赴崴救回（二十一日下午一鐘） 
　　北京電崴電日本添兵一師砲八尊由元山出發已有三船抵崴登陸示威滿州車站亦添兵佔據（二十一日下午一鐘） 
　　北京電孫烈臣電黑河張道尹報日軍由卜運軍械赴黑有意捲我於漩渦乞示（二十一日下午四鐘） 
　　哈爾濱電鮑督晨車赴奉謁張陳經過情形商善後辦法然後回吉預計半月後重來並派何守仁晉京與靳有所接洽日軍絡繹來哈聞將分駐中東路各要站 
（二十一日下午四鐘） 
　　香港電意飛機第九號昨午四時半抵省昨早十時由河内起程經欽廉歷千五百餘里費六時半現駐中流砥柱機場餘一具今日到（二十二日下午五鐘） 
　　香港電衆院明日選議長劉治洲陳鴻鈞可望當選議員陸續離粤留者不及百人軍府出死力維持岑與孫光廷商定一設法阻議員離粤給足月費或予軍府兼職二由孫請滇唐通電請議員返粤昨又密電章士釗郭椿森窺吳林褚行動設法打散滬會 
（二十二日下午五鐘） 
　　香港電軍府加派歐陽振聲赴滬理控伍案（二十二日下午五鐘） 
　　揚州電省立第八中學養日罷課（二十二日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　香港電孫光廷篠日（十七）開會到六十餘人宣布議長及秩老罪狀贊成僅二十人否决孫仍用全體名義發表龔焕辰提議非有議員過半數不能開會可决 
（二十二日）以上聯合通信社電 
　　北京電劉鎭華電川陜邊界烟苗遍播漢中道派隊赴南鄭附近剷除肅清劉存厚槍斃委員弁目十餘人人民大憤恐釀巨變迅請查辦 
　　北京電殷鴻夀電奉令查辦信陽兵變已實地查勘被難者三百餘户損失達五十萬巳向地方挪借五十萬分别散放俾安秩序餘情函詳 
　　北京電福州王永泉電奉令巡視前方各防業已實地勘察各防甚爲安謐巧日回省乞紓厪念 
　　北京電院致鮑督電陶祥貴遺缺曁各要差准由誠明兼攝 
　　北京電鄂省議會來電聞吳部在信陽變後有移駐鄂境之說請設法阻止 
　　北京電昨午後霍爾瓦特入覲 
　　北京電院部致徐州張文生電剿辦費奉准給發一萬元由部撥（以上二十二日） 
　　以上中華通訊社電 
　　北京電京滬新舊議員籌商合併制憲進行甚力 
　　北京電旅滬舊議員紛函政府謂岑爭關餘係爲助湘軍需請止撥付 
　　北京電唐繼堯允由唐紹儀主持和局滬會可望開議在京北代表準備日内南下 
　　北京電李純提出保定會議之五條附和各督現又多持冷靜態度 
　　北京電王士珍有南下襄助和議說 
　　北京電海部人云在粤海軍因餉項無着有北歸意 
　　北京電謡傳政府允日本共同出兵防俄昨邊防處議决將宋焕章軍隊先行撤回以示與協約一致 
　　北京電徐樹錚因恰克圖外交權限事已準傳詣庫後再折赴恰克圖 
　　北京電當局以中俄關係較各國爲密切除令丹麥顔使隨時報告協約與俄接洽情形外併擬特别開會討論對待方針 
　　北京電院通電學生罷課聲言與政府决鬭含有政治意味宜嚴加制止 
　　濟南電魯省會議員有一部贊成張懷芝回魯任 
　　福州電李督電告閩軍防綫區域内已飭嚴查並無種烟情事 
　　香港電軍府促滇派政務會議代表覆電謝絕滇桂惡感暫難消除（以上二十二日） 
　　以上中孚通訊社電 
[公電]  
　　杭州學生聯合會電各報館各團體鑒本會自依據全國學生總會議案宣布罷課力爭外交以來游行演講無日或後但自前日軍民長官戒嚴令下之後城内軍警密布一舉動即横被干涉二十一日本會爲背城借一集各校學生一千四五百人於公衆運動場舉行大演講第四師北兵持槍衝擊學生亂刺亂撞脇部重傷者十一人小腹重傷者十九人臂被擊傷者三十七人内女學生臀部被刺出血者八人推入西湖而又被石片擊傷頭顱者六十五人内女學生十餘人被兵逐至湧金門外及城隍山麓者數百人被兵警乘機攫去眼鏡錶皮夾者不計其數此外一槍一腿或一拳一掌之擊幾無一人不受到二區警署長王家嗣謂「爾輩以卵擊石亦曾自思敵得過否」學生中有詰以「爾輩有如此能力何不打日本人去」王厲聲謂「中國雖弱不能與日本人較與學生較固綽有餘裕」並揮手高呼學生要死者來」四師北軍對學生謂「你們如此空講愛國是不行的你們如果要講愛國根本辦法非入營不可」嗚呼學生等爲力爭外交而作斯舉不知果何仇於軍警何仇於長官旣投水而復以石擊其額旣倒地而復以足踐其腹旣求奔而復被狂追旣呼援而復受掌擊乃忍出此慘無人道之事前此京津慘劇恐尚未必有如是之烈且臀部之被刺流血財物之乘機被攫亦年來學潮中聞所未聞之事各界諸公亦爲我蹂躪至此之浙江學生一計之乎縱不爲我浙江學生計亦曾爲我全國學生一計之乎横暴如浙江安知他省無尤而效之者謹掬我血忱於各界諸公之前曰學生等巳因力爭外交而將送死矣諸公何如杭州學生聯合會叩 
世界路透電 
[協約國之和會進行]  
　　十八日巴黎電此間得悉桑里摩和會之議事日程與開會期限尚未决定惟與會各員當可於一星期内離意 
　　十八日桑里摩電今日此間發表公報如下意首相尼蒂氏意外相謝洛嘉氏英首相喬治氏英外相克松氏法總理米勒蘭氏外交部政務科長裴特洛氏今晨在台伐長邸開會决定明晨大會正式開會時即討論對土和約 
　　十七日桑里摩電此間法人各界之意和會所討論之事其最重要者當爲德國之地位與對土和約倫敦近擬定之對土草約今須由各政府領袖核准現望此事經兩次會議卽可辦畢於是將邀土代表至巴黎在該處簽定和會法總理米勒蘭氏語路透特别訪員謂喬治氏在馬賽所發之言論彼絕對同意兩政府意見之異點經考慮之後則必皆覺彼此之忠誠一如戰勝之前此彼所敢决者云云 
　　十八日巴黎電駐巴黎日本大使松井氏及福煦上將巳於昨夜六時四十五分抵桑里摩由意相率同各員在車站迎接新任駐羅馬美國大使約翰森氏亦於當晚抵桑里摩據稱彼僅路過正式謁見意相後即將遄赴羅馬 
　　二十日桑里摩電今日午後此間發表公報如下大會今日討論對土和約之財政條欵已加贊成繼乃討論阿米尼亞土地問題尤注重邊界問題卒乃討論巴土姆問題大會中曾宣讀國際聯盟會來書辭受阿米尼亞代管權因國際聯盟公約並未規定聯盟會必要之權且此代管權包含重大之財政與軍事擔負之故阿米尼亞界線巳草草畫定聞殊利於阿米尼亞但特里比崇一地未經畫入關於西里西亞之各事目下暫不作决衆意欲將巴土姆港割予喬其亞凡需通入黑海水道之各國則予以特别便利大會决定派委員團管理土國財政陸海軍專家陳明厲行對土和約之困難以歐士魯姆一地爲最該處今仍駐有土兵一軍團又亞拉土里亞有無數匪黨滋擾不已亦爲極難厲行和約之處如有必要協約國或將會同施行强迫之軍事計畫英國之意見經衆贊成未加討論 
[各國近事記]  
　　十八日華盛頓電瓜特瑪拉城傳來消息瓜特瑪拉前總統加白里拉氏與其軍隊已降赫白拉將軍所統之革命軍 
　　十九日墨京電米卓康州總督魯璧將軍叛附革命黨哇白里岡將軍 
　　十九日柏林電伏錫斯志報載稱德政府已將未許准之國防軍自魯爾撤退故法軍有逐漸退離梅恩河新橋端之象聞法軍已退出佛蘭克福東而之地哇方巴克與末爾漢兩處巳無外兵 
　　十八日柏林電匪首郝爾資氏今日在瑪里安巴特就逮郝爲共産黨蹂躪撒克遜尼日數星期之久同黨輒乘摩托車行刦近被迫逐漸向捷克斯拉夫邊界退走郝乃喬裝婦人逃至波希米亞郝之紅衛隊爲巴伐里亞兵拘獲百人 
　　十九日柏林電維也納各報載莫斯科消息過激黨政界因對波蘭之大攻勢已遭失敗大爲震駭現要求將指揮是役之軍官交由軍法裁判所定罪 
　　十八日巴黎電時報載稱兹悉英國曾請莫斯科政府大赦台尼金將軍之部屬 
　　十九日巴黎電瑞典皇今日抵巴黎日内將赴意國里維拉皇曾以勳章贈法總統戴香納 
　　十八日巴黎電法國衆院昨日議决未婚之男子加徵所得税百分之二十五 
　　十九日泊拉格電美國財政委員團已抵泊拉格（捷克斯拉夫京城） 
　　十八日白萊斯洛電礦工與鋼鐵工均加入西萊西亞罷工運動因法國恫嚇如果實行罷工將許波蘭軍過界之故 
太平洋路透電 
[日俄戰事記]  
　　二十一日海參崴電日政府曾以下載之提議文送交州議會（一）俄軍退至距日軍駐紥地三十基羅邁當之處（二）州議會將船艇子彈工廠砲與砲彈交出暫由日軍保管（三）州議會從速籌備運輸事宜日人願加輔助（四）由日員允可留俄警若干人俄司令即提出答案如下（一）立即休戰（二）俄軍退至阿穆爾與伯力境（三）俄軍保留工廠以備修理運輸器械之用保留船隻以備衛守海濱之用及保留戰品謡傳俄軍復佔據伯力及伊姆央波且損及雙城子與伯力間之鐵路 
　　二十一日東京電今日東京發表關於海拉爾事之公報云日本第五師司令爲阻止時事紛糾並使化爲限於一隅之問題起見爰爾四月十三日要求一部分捷克兵解除武裝交出炸彈與武裝火車捷克兵當即依此要求而實行之是夜日本捷克與中國代表會議日代表所提出之要求（一）承認捷克兵挑釁（二）向日軍道歉（三）擔任捷克兵不在沿路輔助過激黨（四）捷克兵於午時離海拉爾境上述要求後亦一一承認十四日捷克代表致文道歉並擔保嗣後不復有挑釁舉動同時日軍向中國當道要求懲辦轟擊日兵之兵士至於關於妨阻火車之要求尚未提出以待日後討論日軍見海拉爾車站防兵被刦失軍械貨物等品故聲明不能承認中國之警權並發警告如將來再有非法行動日軍將施行必要之方法以對付之 
[中東鐵路之權限]  
　　二十一日哈爾濱電中國撤除中東鐵路督辦霍爾華特將軍之職而委哈埠華俄道勝銀行總辦譬米諾夫爲繼任人之消息現已徵實蓋中國以爲霍氏對於政治費時太多以致路政廢弛故撤除之中國並擬委任華人爲會議並於路局各部添派華人爲副部長 
　　二十二日北京電按照中東鐵路章程鐵路管理部會議應在北京或俄京即彼得格勒舉行故在哈爾濱委任中東鐵路新督辦之手續不合規則目前談判正在進行中以期糾正此種手續中政府亟願遵章辦理蓋不欲容第三方面干預中東鐵路管理權也 
[意國飛行隊抵粤]  
　　二十二日廣州電意國飛行家費拉林中尉今晨九時三十分抵此渠與瑪西羅中尉昨日同時由河内出發但因機器受損曾於中途降落 
　　二十一日廣州電瑪西羅中尉與其機師瑪里土氏今晨十時離河内卽日午後四時三十分安抵此間乃沿海濱飛行廣州政府飛行隊曾於其抵時歡迎之瑪西羅赴滬日期尚未决定 
[日本之普及選舉運動]  
　　二十一日大阪電今晨大阪各報皆稱揚憲政黨領袖加藤子爵之言論朝日新聞以加藤氏誠心贊助普及選舉深爲慶幸每日新聞亦以加藤氏贊助普及選舉之態度光明磊落爲喜且對於加藤氏關於西比利亞與日本經濟狀况之意見表示同情 
[南北近事記]  
　　二十二日北京電此間學生團雖通過不贊成上海學生罷課議案而今日京中各大學與專校學生均巳罷工 
　　二十二日廣州電國會議員在粤港兩處者仍有二百七十餘人上星期開會出席者僅五十人今大多數留居香港候船赴滬前日有三十六人由港啓程國會秘書數人亦離廣州 
　　二十二日廣州電岑春煊陸榮廷爲領袖之桂系現正在桂招募新兵前數日内已有一千五百名開抵此間 
　　二十二日廣州電寓此數月之韓人四十餘人向賴國會議員資助今因議員紛紛離此處境甚窘此輩來粤乃與獨立運動有關 
　　二十二日廣州電黔省現撤回軍政府政務議會黔代表趙某趙將於日内啓程赴滬 
　　二十二日香港電某慈善團體請諭令收養螟蛤女者報官註册以免有以女子爲奴隷之弊香港政府現答稱註册一層未便辦理並稱香港並無蓄女爲奴等事 
[法人之日本太平洋政策評]  
　　二十二日上海消息中法彙報今日載有日本太平洋政策之文一篇著者爲安南委員歐特萊氏歐氏游歷日本近甫返越遠東政務夙有經騐以其無偏黨之法人觀察發揮議論其言論有可注意之價值爰介紹其文之大旨於下此次游歷中日兩國目的在實地考察因世界戰爭而發生之經濟現狀與協約國高等議會議决事件之最近效果著者抱此目的乃注意於日本對於高等議會處置太平洋羣島之態度高等議會决定以加羅林羣島之一部分給予澳洲而日本則反對之按高等議會所以有此决議者實以地勢位置關係爲基礎蓋澳洲海岸線甚長若加羅林島爲他國所有一旦此國對澳開戰而以此島爲根據地則澳洲將無以阻敵兵之登岸是以澳洲在戰略上實有占領南加羅林島之必要若日本則與此島有何關係乎詳究日政府之目的可斷言其旣不在經濟又不在殖民緣加羅林與瑪歇爾羣島在德國經營之下殊未見有何經濟希望可使日本抱勢必得此之熱念也然則日本何爲必欲得此乎則不過政治關係而巳日本國家主義深入人心凡受有教育者莫不爲此主義所薰染侈然自大以爲日本不獨在亞細亞大陸卽在大洋洲亦應占有優越之勢乃謀樹立一種日本門羅主義此種野心殊無理由縱謂日本吸收歐化進步神速而在新文化史中獨占過人之地位然亦不應有此咄咄逼人之野心也戰時日本扶助協約國確有不可否認之處但其出力不可與英法同日而語顧在和會席上日本外交家輔以不可勝數之專家展其折衝之才居然有逈非分際所應有之成功雖協約國必充分承認日本在世界戰局中之功績但有若干權利焉非協約國所可忽視而不背棄其慘淡經營求其實現之主義者此則日本所應知者也山東問題也日本對於太平洋羣島之要求也巳明白顯示日本志在鯨吞蠶食之政策矣雖然日耳曼之帝國主義猶終於傾覆殷鑒不遠日本其爲世界和平計而知所遵循哉 
國内要聞 
[北京通信（寳泉）]  
　　段派解散八省同盟之計劃 
　　自八省同盟之說起段曾親赴保安向曹錕疏通且許以副座曹頗爲所動近因西南分裂段更汲汲然欲固結北洋團體以期伺隙而動藉得收拾西南日前段由團河回京與東海商及此事謂宜從速設法將該同盟取消故東海昨日（十九）面諭靳閣與主持聯盟之某督商議以西南分裂我北方宜極端固結不可有聯盟名稱自取分裂應顧全中央威信將聯盟之名目根本上取消某督軍亦自覺不安是以聯盟云者現巳不成問題惟北方各督近仍信使往還聞因有别項事件之醖釀其所謂别項事件者據某方密確消息即爲天津方面日内將有一種與時局上重要關係之會議出現是也該會議屬於政府之赴會者有徐某周某張某等屬於某派之赴會者有雷某惲某顧某幷有各省督軍之代表多人亦將聯翩到會將來會議結果後時局上之發展至如何地位殊未能預測也蓋八省同盟旣巳無形取消則段派所以對待西南者自當劍及屢及不遺餘力而共籠絡直系軍人之手段亦着着進行日前撥給吳佩孚之軍餉達數十萬吳已承認陸續撤退故接防一事政府於昨日（十九）决定以張景惠之奉軍接防前路陳德修所部之新安武軍接防中路吳新田所部之第七師接防後路已飭令照此計畫實行而吳師撤防問題遂不至發生激烈之行動此亦金錢萬能之證抑尤有出人意表之事者爲段日來反對吳光新運動督軍之舉段曾與東海談及謂此時無論何省概不宜以吳任督軍之職云云吳知段不肯爲力仍託靳向徐說項靳未知段之意向又於昨日（十九）面謁東海再申前請東海不願意謂自堂（光新之號）之督軍余巳格外留意其資格亦可夠到但他自己軍隊近來時起變端倘這時候給他督軍外間恐有閑話祇可緩緩再說最要緊呌他好好的治軍他所希望的遲早總可辦到現在應命他速返宜昌不負倚望方好靳亦以東海言爲然適長江上游警備總司令部副官長季玉麟昨由汴回京（季氏前奉命赴信陽調查兵變狀况及辦理一切善後事宜刻已辦理妥協於十九日上午七點五十五分車歸京）午後晉見東海東海卽命其赴津報告於吳光新并催吳尅日返鄂據此則吳之督軍夢所以已成泡影者亦由段以際此八省同盟方承認取消之際若遽位置吳氏以督軍一席恐又惹起各督反對安系之風潮致北洋派仍難團結也然則時局之變化眞令人難以測度矣 
 [P北京所傳和議活動消息> 
　　近日國内謀和趨勢業已分爲數途進行聞政府以上海方面和議空氣頗爲濃厚迭經王揖唐來電報告並對於各種重要問題有所陳述故於前日特派經界局督辦曾宗鑒赴滬視察該處情况並與王氏接洽一切而安系重要分子連日密議應付謀和方法已决定下列四事（一）解决南北和局祗滬會有此權力所有各省區謀和行動概不承認（二）總代表早經派定無論如何决不聽更换（三）贊成新舊國會合制憲法如南方堅持恢復六年憲會則絕對主張由新會制憲以相對抗（四）籌備下屆選舉從初選着手由法部多遴本系人員出膺各省高級法官以爲訴訟上之援助但安系興高采烈所主之新舊國會合制憲法一事直系各督軍多認爲無一顧之價值付諸不理而政學會則大聲反對惟政府當局爲安福所挾制故一面通電直系各督迅來贊同文電一面再派谷九峯赴滬與政學會交换意見關於此問題期在必行昨日東海用元密碼拍致李純一電謂混合制憲有不得已之苦衷果能成爲事實法律問題當易解决等語惟聞此事西南要人多所反對據政界消息陸榮廷近已來電詳述制憲手續洋洋數千言大旨仍主張六年憲會反對兩會合制之說謂南北意旨根本不同必生他項枝節恐於和局再生他虞云云據各方態度觀之則此事能否如安系之所望尚未可言也 
[崴黑間之日軍與俄新黨]  
　　海參崴消息海參崴俄國臨時政府最近對日本派遣軍司令部提出通牒其大要如左臨時政府兹特聲明日本軍於四月四五兩日之武裝的蹶起實無何等誘致之原因臨時政府爲擁護原始的權利自由及國家之財産起見對於自由國國民意志所作成之俄國國民軍隊認爲有存在之必要臨時政府本國際的習慣與正義希望此種不祥事件今後不再發生并望日俄兩國恢復國際的關係因此之故有提出下列各件之權利義務（一）日本軍司令部所捕縛之官民人等應卽解放（二）日本軍所占領之官廳應完全歸還該管之俄國官廳（三）日本軍司令部對於臨時政府及俄國國民爲最滿足之撫慰的布告後應向臨時政府謝罪表明今後不致再有此種悲慘的誤解（四）臨時政府對於一切軍隊及官憲之武裝解除不能默視應請即將所有没收之武器歸還以示日本不干涉内政之實（五）俄國官憲於收到武器歸還之後務期以自國之軍隊而保護各國民之安寧秩序據東京消息海參崴俄臨時政府提出此項通牒後旋於十五日向日本軍司令官提議組織兩國軍事委員會由純粹軍事上之見地審議四月四日乃至六日日本軍隊之攻擊問題及將來發生之一般問題日本當與以同意之表示即於十七日開始會議日本委員爲高柳少將以下及前回商議委員全部俄國方面委員則爲捷德林多爾可夫斯克中將哥諾夫少將及波坡夫上校等 
　　外人方面消息黑河北岸俄新黨近日正在戒嚴而十六日上午十一鐘忽有日軍官兵十六名在小帆船上安置機關槍架對北岸作試演狀態隨經華軍攔阻始止華官深恐兩岸激成戰鬭有妨中立當派員向日官柴田中佐詰問柴田諉爲疏於注意惟目前伯力已屬日軍範圍謝（謝米諾夫）軍亦到有四大列隊舊黨駐黑新黨屢經提出抗議日後恐終難免激成戰禍華官爲保持中立態度起見頗切隱憂駐海參崴林代將昨日急電政府略謂阿穆爾新黨組革命軍舊黨與日軍擬從黑河夾攻請政府阻止日軍假道云云聞政府接電之後已批交參陸處詳細討論 
[日人在中東路之行動]  
　　自日軍在中東鐵路發生種種强暴舉動後曾由我國向日提出抗議已紀前報兹聞中東鐵路委員會於本月十四日議决向日提出抗議此項議决已得英美法中俄捷克代表之同意抗議書内容共有七項如左（一）日軍突然在一面坡逮捕鐵路人員俄人二名未加審判即遽行槍斃（二）四月八日晚有俄人二名携有准予通過護照而行至哈爾濱之上海橋日軍非特不予以通過並將一人投於橋外而將他一人砍傷其頭部以致兩人皆負重傷（三）四月八日有鐵路人員八名在海拉爾地方突然被日軍逮捕並拘禁於日軍軍用車中以運往不可知之地（四）四月十四日日軍在滿洲里車站逮捕鐵路人員俄人三名（五）日軍此種暴戾行爲巳激起一般鐵路人員之憤怒其勢足以促起極大風潮而使交通爲之斷絕捷克軍之回國爲之延遲全境之秩序爲之騷亂凡此種種之事變實足使鐵路委員會之目的歸於消滅其職務歸於無用（六）日軍此種行爲鐵路委員會實認爲直接違背協約國關於保護中東所訂之協約蓋此種協約乃授中國軍隊以一種保護鐵路之責任而除中國軍隊以外他國軍隊於此不能行使其權力也（七）鐵路委員會對於日軍此種强權之行爲今提出嚴重之抗議並要求日政府保證以後不再有此種行爲之發生鐵路委員會旣通過上述各項隨卽議决（一）此種抗議書應登錄保存（二）此種抗議書内容應由鐵路委員會秘書處電致協約國委員會并由鐵路委員會各會員電致各該國駐京公使（三）該委員之日本委員應將此種抗議書分送與統率駐滿洲及西比利亞日軍之高級軍官 
　　據外交界密訊日軍佔領俄屬各要地後曾派人要求海參崴臨時政府從新批准曩時克倫斯基政府允將「松花江義流南至長春之中東鐵路一段讓與日本」之條文此外又要求海參崴政府承認日本有「自陶拉洲至哈爾濱延長南滿鐵路」之敷設權此項鐵路之軌道用標準尺寸而路線則與中東鐵路平行云云又據某方面消息近有大批日軍進駐東路長哈間松花江義流之陶拉洲地方似與上述情形不無關係聞當局巳密電東省大吏切實查覆 
 
 

Page 7

 
 
又日人佔據滿洲里後即拒絕海關人員檢查來往該站之中東路行旅總税務司自接該關税務司來電報告之後即于日前向駐京外交團聲述一切其内容係謂海關人員行使職權乃中國主權所發動日本此舉實爲蔑視中國應請主持公道協同勸戒 
　　至近日外間紛傳王景春被某國軍隊監視之說昨詢之交通當局則謂並無其事并謂中東路我國原無董事自霍爾瓦特第一次失敗受我國保護得保全性命始允加入華董三人霍氏二次失敗又蒙我國蔭庇復允加入華董二人共計巳得董事五人法國以債權關係亦有董事故董事會議有中俄法三國董事而我國實居大半數近鮑督辦又復打銷辭意故中東路現似不成問題云云 
[拉門德與財政當局之接洽]  
　　財政部已提出財政計畫書 
美資本家拉門德氏來京各方面極爲注意酬應讌會極爲忙碌昨日財政當局始約拉氏正式談話下午四時半拉氏偕美使署培參贊到財政部中國方面預議者爲財政總長李思浩次長潘復幣制局總裁周自齊三人此爲財政當局第一次交换意見並未議有具體辦法惟聞拉氏談話之間勸告中國注意之事卽前借各種債欵利息務必隨時清付於信用前途大有裨益下午五時餘始散此拉氏到京後極有關係之事也自拉門德來京當局對於財政方針頗有討論財部最近並製成計畫書祥述數年來財政經過情形曁將來應取政策大意謂民國四五年間各機關經費已有積欠至民國六年達三千萬元七八兩年用兵結果截至八年年終又欠臨時軍費三千萬元經常軍費千七百萬經常政費千三百萬此外欠中交兩銀行五千萬元欠内外短期借欵一萬三千萬元以上各項公欵合計達二萬七千萬元之鉅至每月可靠收入不過六百萬而每月支出約須千二百萬此財政最近實在情形也整理之策分爲治標治本兩大端治標之法又分三欵第一維持現狀就目前軍政兩方必不可少之費計算可去者去可減者減去凈減淨應定若干作爲維持現狀經費十足發給勿再折扣第二清理積欠就舊欠二萬七千萬元分别緩急輕重定爲四等（甲）七年以前舊欠暫不發還（乙）八年年終止所欠臨時經常軍政兩費酌量分還並搭公債或國庫劵（丙）内外短期借券設法展期（丁）京外各銀行臨時墊借各欵因各銀行自身亦甚困難須先籌還第三增加收入就税欵一端剔除積弊或另闢税源以期增加入欵以上均爲治標之策另有治本五端一裁兵二闢國道三興工廠四開荒田五興教育第二至第四皆備收納裁兵之用以上辦法每月減出增入經常費每月不敷約僅六百萬元四個月後當漸能適合收支姑以四個月爲整理期每月不敷六百萬四個月爲二千四百萬四個月中應儘先籌還各銀行短期借欵及撥還八年以前舊欠約須二千六百萬總計共需五千萬元之譜决定商借外債以資挹注聞已由某某兩要人向拉門德表示此種希望 
[最近之閣議]  
　　昨日（二十）星期二國務院舉行例會靳及諸閣員均列席上午十一點十五分開議計重要議案四起（一）和議問題靳氏發出願電後各省紛來復電多表贊同滬上王揖唐最近亦有意見陳述昨日提出此案於南北合制憲法一項略有研究惟未表决俟下次會議再行討論（二）漢口建築商場督辦張國淦擬訂暫行章程規則呈請施行案表决照准由院呈請以指令發表（三）第十師請撥欵劃充軍餉案盧浙督因所統第十師積欠軍餉甚鉅電請以本省攤派停付英德賠欵一百五十萬移充軍費表决交財政部核辦（四）外交問題山東案未提及關於承認勞農政府一節略有研究未表决（五）任命戴陳霖劉符誠充出席日斯巴尼亞郵政會議委員一案照原案通過卽日由院呈請以明令發表時十二點二十五分散議由朱曾入府報告 
[京華短簡]  
　　俄國勞農政府巳與我國各界有通牒往還表面均甚妥協政府對此甚爲注意但此爲國民的交際政府亦不願過問至我國與俄國國際的交誼業經迭次召集外交邊防各當局密議巳定有辦法若干條至必要之時機方始發表現仍與協約國取一致之態度以對付西伯利亞問題至日本欲將舊黨在俄遠東組織一小部份之緩衝國事件各國恐謝米諾夫不勝其任徒足增長紛亂故尚無所表示我國當然暫不過問以上方針業於前日分電奉吉黑三督軍查照辦理 
　　政府對於西藏問題本定從緩辦理乃藏番近來屢次内犯此事於國土及中央威信極有關係現統一未成陳遐齡孤處川邊非熊克武援濟不可故政府對於熊克武之邊事計劃極端容納蓋以事關國權不能分南北之界限近熊克武令劉成勳爲川邊司令對陳遐齡職權頗有衝突政府承認與否有兩難之勢故巳决定暫不電覆惟對於川邊軍隊所有需用欵項則允隨時接濟日前熊克武所請之六十萬元軍餉現尚不能一批滙往大約可分期撥給業於前日電覆熊氏 
　　農商部以皖贛鄂三省爲産棉之區現届下種之期巳派員分途調查實况列表呈報以便實行着手改良聞其改良計畫以吾國之棉花苞不大擬從根本上改良種子業已向美國購有最良之種子將來分發各處農人下種該部並擬酌量國中重要地方添設紗廠三十處以振中國紗業 
　　東海擬在北京開一萬國博覽會提議業經二月近巳由國務會議通過並派員籌備進行各國亦極表贊同會場地點原擬圓明園嗣因該處交通不便始决定將天壇與先農壇二處作爲會場並以公函通知内務部詎内部日昨覆稱天壇内圍總統例往行禮其外圍又設有無線電臺未便借用嗣經磋商結果仍以先農壇不敷應用必須借用天壇或將無線電臺暫移别處亦未可知並聞中央車站瞬將設於天橋該處交通便利開設博覽會最爲相宜倘無何等阻力來年當可成立 
[湘西戰事之醖釀]  
　　譚延闓之欲統一辰州蓄志已久曾迭次派員前往湘西清理財政調查實業考察警政於政權上頗爲注意前傳譚氏欲藉此以詗察田張之態度以定其進取之方針尚屬非是蓋譚氏於湘西未始不知田張之强硬不肯將湘西民政輕易讓人顧其所以爲此者意欲逼使田張表示反對然後以違抗命令之題目加之田張以爲討伐之根據乃田張不察對於譚氏之干預湘西政事迭次通電反對適墮其計譚於此時以爲時機巳熟方在暗中布置進取方法而黔督適以發生内鬨將所有駐在湘西各軍悉調回省田張實力原不及譚前之所以敢於抗衡者蓋欲藉黔軍之勢力以爲己拔今黔軍旣去無所倚恃遂益予譚氏進取之機目下駐紥溆浦之譚軍均紛紛請命攻辰自告奮勇譚氏雖尚未正式發布動員令然内幕中之準備已布置就緒聞攻辰指揮已定爲楊毓芬氏並調駐溆浦之第二營營長劉光瑩卽日率隊進駐大江口靜待後命大約不數日譚氏即將正式宣布討伐田張令進攻辰州湘西地方恐又不免糜爛矣 
[安海戰事之慘狀]  
　　閩南靖國軍與粤軍交戰情形已誌前報靖國軍自安海戰敗後敗兵逃至厦門與由晋江解至厦門者計四百餘人四月十號十一號兩日由厦門北軍師長臧致平分别遣回原籍靖國軍司令張楨敗退後駐於古宅埔仔鄉楊持平許卓然則逃至鼓浪嶼當時陳炯明因接廣州軍政府電令停戰故許崇智不再進攻許之司令部駐於安海金厝祠堂而張楨在埔仔鄉召集殘餘僅數百名楊持平許卓然日前由鼓浪嶼往埔仔鄉與張楨磋商進行方法十一號粤軍由漳州搬運子彈一百箱經厦門往安海復由安海轉運溪仔尾行至中途被靖軍營長黄克成奪去子彈八十三箱銀洋一千圓靖國軍巳得子彈遂思復逞於十三號早楊持平軍隊進攻騾駝嶺兩軍鏖戰一日因駐騾駝嶺之粤軍甚尠不能支持敗衂而走退至官橋靖國軍即於是夜分兵三路進攻安海（一）由曾埭鄉（一）由桐林鄉（一）由水頭抵安海後卽乘粤軍不備分兵東南西三門同時縱火焚燬店屋計一百三十餘間燒斃人民六百餘人有全家覆没者嗚呼慘矣粤軍於夜半時見三城門火燄冲天倉皇莫知所措紛紛逃竄靖國軍仍三路追攻粤軍且戰且走至新築之汽車路激戰一小時粤軍又敗退卜靖國軍第八團團長黄孫堅率所部軍士從石獅巷衝出抛擲炸彈炸死許崇智之姪及軍士數名粤軍由東橋退走靖國軍入司令部（即金厝祠堂）獲子彈五十餘箱軍米甚多粤軍軍長許崇智敗退後探知攻入安海之靖國軍僅百餘名乃率全軍反攻安海未入城之先轟以七生的之大砲人民死傷甚衆靖國軍死力拒戰無何粤軍旅長朱得才統領孫本戎司令李炳榮林祖密相繼至激戰兩小時靖國軍勢不能支棄甲曳兵而走退回埔仔鄉粤軍亦不窮追是日下午許崇智令兵士挨户搜檢恐靖國軍潛伏其中天一信局恐兵士刦搶預先閉門拒而不納粤軍疑窩藏靖國軍用大砲轟擊斃店夥三四人是役也兩軍死傷共計不過五六十名而人民死傷將達千餘是誠安海人民之大刼也 
[皖省學潮之續聞]  
　　昨日（十九日）爲學生全體罷課之第一日而是日罷課後全體出發游行被西路商團鳴鑼集衆私匿兇器將學生毆傷十餘人詳情已見昨報兹再述肇釁情形如下皖學生會爲反對魯案直接交涉與滬杭各省取一致行動特於昨日宣言罷課並排隊游行演講以唤醒同胞共禦外侮詎料一般商人以學生游行爲前日破獲大宗日貨之示威運動當由該團團長鳳歧山召集若輩會議共謀抵制方法并買通流氓及少數無識之團員共百餘人改裝便服私匿兇器捕拿學生四名捆送西路商團私刑拷打後被學生全體聞之急徃援救斯時該團已預備與學生戰鬭且眞槍實彈如臨大敵學生則赤手空拳一時不及準備被圍困該團内致演成今日之慘劇現受傷學生已送檢廳請騐計傷一師學生胡敦敏手背穿通工業學生許厚森亦刺傷手農業學生黄亞庭眼被擊傷又汪鏡秋姚鑒皆均受重傷惟保羅學生許炳松受傷最重恐有性命之虞各校校長亦至檢察廳請該廳檢驗負傷學生並將學生所奪之兇器呈廳騐收以備與該路奸商嚴重交涉 
　　昨晚學生會即在一師學校開緊急會議籌商對待方法聞各小學校以奸商無故捕毆學生實屬惡極擬罷課要求當軸懲辦禍首以平士氣後經教廳召集各校校長集議並請善言勸導學生遂止至對西路商團毆傷學生一節當議决（一）各校學生停止游行（二）此案候法庭依法審判（三）對於日貨暫封存招商堆棧容再解决自此事發生後教育界已通電各省並請主持公論聞教育廳亦已將此案眞相報告督軍以免奸商揑詞妄報至此事件若何了結容再續誌 
[南京快信]  
　　滬寗徐淮海蘇常鎭各屬學校已罷課李齊兩長昨通令各鎭守使各道尹警廳長縣知事設法防範勸導免生枝節甯垣各學校尚無上課消息 
　　浦口洋廣雜貨海味各店因學生查獲日糖百餘包現一律罷市抵制李齊兩長令江浦縣知事設法勸諭開市施愚王克敏昨均由滬來甯謁李督接洽和議 
　　蘇　監督兼交涉員楊士晟因病請假李齊兩長會保謝傅安暫代院復照准昨日晚車赴蘇視事又署理徐海道尹程道存准敬（二十四）日赴徐接篆 
　　警務行政會請昨已行開會式各縣警佐到五十二人現會期定十日如應議事項未能完畢得延長三日　日下午二時關議列席議員資格如下（甲）警務處處長（乙）警務處秘書科長視察長員技正技士委員（丙）省會警察廳科長署長督察長隊長科長署員（丁）各縣警佐 
　　財廳總務科長薛家駿辭職胡廳長改委制用科長梁克綏升充又委何嘉樹充制用科長 
　　新任兩淮緝私統領楊恩培昨由揚來省禀謁李督陳報何紹賢允下月一日卸任並請示一切機宜（以上二十一日） 
[杭州快信]  
　　昨午前（二十一日）學生舉行大講演在公衆運動場集合由前赴上海全國學生聯合會浙代表連瑞琦報告經過情形正擬分組出發爲軍警干涉上前驅逐旁聽人多紛紛逃竄該處適近湖畔有被擠落水者有跌傷頭面者號哭狂奔秩序大紊近地醫藥專門學校（在法院街）立派紅十字隊出發救護惟未釀命 
　　公衆運動場肇事後午後四時教職員聯合會急在杭縣勸學所開臨時評幹會各校代表張佐時等俱出席學生亦舉代表徐灝饒沉痴等到會陳述肇事原因係官廳與學生隔膜所致决向官廳疏通又提議條件（一）關於外交問題請政府明白宣佈（二）恢復學生聯合會（三）准許自由宣講旋推定盛郭二代表與軍省兩署正式接洽訂今日（二十二）午後續開評幹會與學生商定辦法冀其早日上課 
　　公衆運動場昨受傷之學生及旁觀十餘人已分詣廣濟浙江兩病院療治聞傷勢尚輕可免性命之虞 
　　學生組設之國民演講團今日（二十二仍有手執旗幟分途出發演講惟三五人一隊六七人一隊不等 
　　省城后市街成裕典本日（二十二）上午七時失愼衣包首飾兩房全付一炬損失約七萬餘金 
　　此間天痘盛行變幻極速且有似痘非痘似瘄非瘄者西南各鄉幼孩被殤日必數十人 
地方通信 
[蘇州]  
　　高小春季旅行吳縣第一二三四四高等小學校現定於本月二十三號舉行春季旅行山各教員等率同全體學生整隊出發雇定輪船前往常熟旅行約三日後始行返蘇 
　　蘇城税務所長交替蘇城税務所長錢師韓前奉委充省署諮議遺差委任吳淞税所王韋鑫接充兹王所長又奉改調海門税務所長所遺蘇城税務所長一職即以海門崔宗瀛所長調充業奉財政廳分别令知尅口交替矣 
　　財廳將派屠税委員江蘇財政廳近爲整頓各縣屠宰税起見擬仿照牙貼辦法各縣委派屠宰委員一員專收屠宰税現吳縣公署已奉到此項令知並經派員先行來蘇調查一俟查畢回省報告後即行派委云 
[鎭江]  
　　學生游行演講鎭江各學校十九日罷課後二十日午後二時有九師六甲潤州中學　源小學並該校童子軍潤州女學等齊集城内公共體育塲演講罷課理由及救國趨向演講畢即列隊至城内外各處游行一周學生均手執旗幟上書各種救國警句沿途步伐整齊聲容嚴肅聞者莫不動容五時後始各歸校二十一日新馬路及南門大街各熱鬧地方均有學生講演近城二三十里各鄉鎭則由附近學校學生擔任云 
[揚州]  
　　學生會議决罷課揚州學生聯合會前已議决暫緩罷課兹副會長童兆榮鑑於當鎭各校均已相繼罷課揚州爲江北各縣所觀瞻不能無所舉動遂於二十日召集評議部假第八中學開會列席者爲商業美漢八中三校評議員五師因遵前日會議須待上海代表返揚後定奪故完全缺席主席報告情形畢照章用投票法取决結果一致贊成罷課惟五師無代表在場暫緩實行旋復議定於二十一日請　師曁其他各校全數出席即以此次所得之結果爲標準云當該曾尚未議决以前南京學生聯合會推舉代表許哲「金陵學生南京聯合會副會長」李魯航「金陵學生各校代表」來揚徵求罷課意　許李抵揚後當由學生會開會歡迎由許李兩君報告寗垣現狀並希望此間早日罷課作一致行動該代表等在此逗遛一日已於二十日離揚返寗矣 
　　救火騐屍之忙碌十二圩頭帮大王廟鄰近於隂曆二月二十九夜三時被人放火當時紅光滿天全鎭驚駭四處水龍齊集竭力施救始得撲滅約共燒去三十餘家而以草房爲多正在救火時紅光照見黄敬之木廠旁縊死一婦年約三十餘歳次晨探悉係漕子帮汪立堂之妻某氏因無錢付會被得會人陳某辱駡情急輕生尸屬旋即在儀徵報告適縣知事公出由科員陶宦謙到圩騐明委係自縊身死囑令屍親棺殮不知何故引起旁觀爭論陶科員幾遭不測幸由帮董劉克卿鄉董段志周以及警局等先後趕到極力排解始得出險云 
[安慶]  
　　鳳陽籌辦平糶頃據鳳陽公民萬小雲王其五鄭鏡清劉奎之徐芳泉等投函云鳳陽去秋亢旱稻子未收雜糧亦減入冬雨雪尤少二麥未能種齊今春隂雨連綿米價奇昂柴炭兩缺前由該縣知事陶雲門發起墊借銀幣五千元會同蚌埠商會會長黎華亭借墊五千元并請縣商會向各商家籌借一萬元邀葉靜軒劉衛卿孫梽楠諸君籌辦平糶局又約田少珊趙振聲等君前往六安一帶採辦糶米復由邑紳熊晋臣兪夀田柳冠民王季忠劉少伯等君呈請淮泗道尹咨請財政廳鳳關督發給免税護照平糶局遂告成立不日即可問辦災民可沾實惠参 
[嘉興]  
　　學生繼續罷課浙江省立二師二中秀洲等校全體學生以罷課屆滿經學生聯合會議决於二十二日起繼續罷課數天第二次宣言書如下唉我們從前宣言從四月十四日起先罷課七天現在期限已經滿了政府　還没有覺悟各界還没有起來帮助所以我們再繼續罷課數天希望政府快些覺悟各界於這數天内速即起來一同救國呀 
　　四鄉已孵蠶種嘉邑四鄉農民以時過穀雨桑葉漸大多將蠶種設法孵化以便從事飼育現悉南鄉一帶農民巳於二十一日收蟻惟大帮收蠶需在二十三四日至於葉價近又增漲每擔買進二元售出二元二角聞日内尚須看漲 
[杭州]  
　　教職員晋謁兩長記杭垣各校教職員代表盛在珩郭維城二十日下午二時至花市路教育廳適夏廳長公出即折至軍署由招待員持片入盧督軍因會客派范參謀長代見郭盛二君告以省垣學界開會對於外交問題擬請督座轉電中央明示交涉眞相俾釋羣疑以安學業范參謀長秉承盧督意旨謂政府對於外交負完全之責任不能不審愼出之現雖未正式宣布但可擔保决不致直接交涉云云盛郭二代表遂興辭而出至梅花碑省署山齊省長延見代表告以來意齊省長謂外交事件因浙省方面政治職責關係碍難明電政府惟學潮發生後此間准教育部來電前半對於學生行動嚴加制止後半對於外交亦隱露不致直接之意云云談話畢盛郭二代表乃退 
　　甬紹錢業開市浙東甬紹兩市向以杭市爲標準現因滬匯問題官廳爲維持市面計業經應允甬紹錢業自可援照杭市辦理俾資進行即各公所會議已定於四月二十二日一律照常開市凡甬紹各商號在未開市以前與外埠往來貨欵均可分别滙劃 
　　規畫三門灣之進行浙江三門灣招徠華僑振興實業現由軍民兩長督飭實業廳長從事規畫進行該灣位寗台洋面亦赴閩粤航綫所必經民國三年某國曾擬爲兵艦駐屯地五年臨寗兩縣人民曾請願省議會擬設置三門縣治其地點重要可知查灣内羣島大佛當三門之口其西有大狗頭小狗頭諸島又北有田灣各島及烟墩山西有蛇蟠山小蛇山大木山濤頭山羅列其際灣内各岸亦多半島畸零之地至三門灣以南有鍊島落島金門島無産灣九壘島松尖島間有散石盪石太於海中是此灣水陸兼備形勢衝險富有漁鹽森林礦産諸利特以僻處海隅風氣未開巡輯撫綏官廳力有未逮教育實業地方提倡乏人俗尚强悍久等化外此次定爲試辦模範自治農墾區域擬呈請農商部簡員督辦其事即在該灣適中地點設立籌備事務局一面由警備隊司令部及全省警務處酌派員警前往保護僑商經營云 
來函 
[安徽學生聯合會青陽分會來函]  
　　申報館轉全國學生聯合會鈞鑒山東青島交涉關係國家存亡閩事旣未得要領蘇州又發生交涉凡屬國民能無義憤（中略）敝會自接蕪湖學生聯合分會快郵代電云及貴會通電十四日起全國學校一律罷課等因此即一面答覆一面罷課分途講演冀以唤醒一般人民貴會諸公旣代表學生全體物望攸歸尚祈據理力爭非達到目的不止敝會雖僻居邊地亦誓願効微勞以作貴會之後盾至善後辦法一俟諸事得正當解决當隨貴會曁諸分會之後尚祈不我遐棄有以效我俾作指南而免隕越臨頴不勝嗚咽之至安徽學生聯合會青陽分會公啟四月十九日 
專件 
[江蘇第三師範校長上教育廳長書]  
　　玉孫廳長先生鈞鑒兩奉來書惓惓以學生課業爲重詔倬等維持勸勉俾免輟學敢不遵從但吾省各道屬公私學校仍相繼以輟學告固未嘗有絲毫效力之發生也是欲藉此以弭學潮殆無望矣竊維治水當探其本治病當求其原民國成立以來荏苒九年變故迭起内部紛裂外交失收實際已不成爲國惟教育事業粗有進步青年學子漸知有羣漸知有國又值中外名人提倡美化不遺餘力於是學生界之思潮大變向之罷課風潮其原因祗屬於校以内者今則多屬於校以外矣然而吾中華民國之歷史若何風俗習慣若何知識程度若何社會先覺之主張猛進主義者咸未能剴切說明即彼先進國之歷史若何風俗習慣若何知識程度若何亦未能深切體會而一惟美化之是尚不澈底無經騐之新學說日張草率試騐每歸失收青年學子濡染旣深思考力又薄弱方且剽竊陳言視爲神聖眞理不明浮動斯起此一因也天禍吾國軍人跋扈政黨恣肆迭相倚伏憂時之士咨嗟太息而無如何會以外交事件霹靂一聲震動全國太學陳東之疏博浪張良之椎歷史固播爲美談矧在今日以故譽美之辭不絕於耳倬當時適在海外考察教育獨默坐深思以爲有研究問題在馳抵津門曾撰忠告全國學子一書投之報館新聞記者方以腐朽頑固視之棄置不發表回至南中唔一方時彦多抱樂觀而倬竊以爲全國有行爲能力責任能力之人眞當爲民意之代表者不引國家大事爲己任而任之者乃在學生終非佳兆且學生旣已紛心政治呼號救國則復有何精神致力於學業夫使不學無術之國而可以長治久安不學無術之人而可以經世致川不學可矣舍曰不然則是今日多一呼號救國之學生即後日少一擔當國事之俊傑藉令事之初起政府能早有所覺悟而非必欲違反民意各省行政官廳及地方法團能早爲之所何致演成此永久之學潮無如以爲是者方且竭力鼓吹揚波助熖以爲非者亦相率敷衍委蛇以聽其自行消滅爲唯一之要　學潮從此遂無由收拾此又一因也新教育之主張以養成活動青年爲要務方今種種重要問題眞能爲親切指示與青年以正當之軌轍者誰乎倘使指導而得其宜則即减殺研究學術之内心未嘗不足以增進服務社會之能力今則一一任青年之所欲爲明知其爲盲人瞎馬半夜深池而袖手若無所覩是誠何心頗聞莘莘學子自悟犧牲學業之非呼號救國之無甚效果得不償失欲圖改變但心知之而口不敢言之恐一啓齒而激烈分子得坐以涼血動物之名不能復立足於學校中也當此而仍無正當之輿論示以周行是惟恐青年學子之不自殺而必濡滯逡巡不肯一援手以救之也學潮之無可挽回此又一因也以故居今日而欲弭平學潮第一在改造輿論第二在唤起全國應負責任者之責任心第三乃在各校職教員盡感化裁成之心力而斷非文告之所能收功亦非會議之所能奏效者也鈞廳爲一省教育之中樞我公尤當力負責任以爲首唱庶全省教育者與非教育者咸知觀感倘使輿論對於青年終不能爲正當之指導全國應負責任者坐視國家之危亡學潮之洶湧而不能切實有所表現乃專責各校職教員弭平此患事勢之所萬難倬待罪省校惟有代表省校全體職教員宣告無能靜聽鈞廳之黜逐而已敢布腹心伏維亮察江蘇省立第三師範學校長顧倬謹啓 
雜評一 
[皖學生查貨風潮（默）]  
　　學生與商人所處之地位雖不同而愛國之念則無論何界皆同故有此愛國一念以相維繫則查貨與被查者皆能以善意相諒解自然進行無阻若商人方面但爲營業利害計而不諒學生查貨之舉爲出於人人同具之天良則衝突可以立起我國自抵貨以來商學界之所以少衝突卽有衝突而能立時消滅者卽此發於愛國之一念維繫之也若今日安慶商人之預藏兇器毒毆學生致釀成重傷多人之慘劇則其蓄心破壞愛國行動已久視學生如仇敵等檢查於刦掠此豈尚有人心者哉即曰與己利害有關不忍犧牲其血本亦當婉言商勸或付公判何遽悍然出此惡狼之手段耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[軍士干涉學生演講之衝突]  
　　學生受傷多人昨晚學生大游行 
　　省立第二師範學生罷課後常出演講昨日午後有該校學生數十人分四組在虹橋老北門等處演講并帶有旗幟有一組計十五人往高昌廟附近之廣東街演講五時許被駐於上海兵工廠之十六團軍士干涉逞兇毆打學生受傷者多人傷較重者五人内有四人曾送往上海醫院醫治計此組十五人爲談銀伯黄松濤周法均劉永李福堯曹希鼐唐敬修嚴煃慶張時芳胡榮春嚴正清萬錦章劉之球施含春葛益棣其送往醫院醫治後巳復歸該校者爲談銀伯（前頭部等被打）周法均（面部被打門牙摇動出血）劉永（腰部被打）醫治後送回本埠親戚家者爲黄松濤（前肩部被打）傷較重而未入醫院者爲李福堯（前頭部被打後即歸校報信）其餘尚有曾被毆打者此事發生後聞該校在場學生言該組講演員四時後往廣東街講演時適兵工廠工人放工紛紛圍立聽講極多感動附近商家亦欣然借凳與學生該處軍士初尚未加阻止繼忽有一軍士領上有「十六團」與「令」字樣來前干涉阻止演講學生遂一面與之婉辯一面仍行演講爭執多時演講某生謂俟所講一有結束處即可停止該軍士將其所立之凳抽倒致演講者傾跌（或謂演講者走下將凳送還商人該軍士乃奪櫈擲傷演講者）其同營軍士數排復呼噪而出各執籐條工器等並奪學生所執之旗之竹竿一齊亂打學生拳足交加條竿並下在旁聽講之工人亦多遭打擊有一年約十三四歳之工人被軍士追打奔撞於電車受傷倒地經某學生怱忙扶起見其氣息僅屬該學生急於回校報告遂交該幼工與兩路人尚不知其有性命之憂否該校諸生扶傷回校後同學六七十人遂再往兵工廠與之理論及走進該廠二門該廠軍士等已嚴陣以待擬阻學生入内而該廠工人頗表同情於學生故學生得隨工人而進旋復有該校學生第三次約百餘人繼往該廠遂與第二次學生同留廣東街由回校者電話告南市各中等以上學校即有民立中學大同學院專科師範第一商業中華職業清心實業東亞體育等校及二師本校生徒約三千餘人齊集廣東街繼作大游行該廠軍士最後對學生言謂今日（二十三日）可有美滿答覆并將肇禍之一百六十一號與十六號軍士懲罰以謝學生云云聞全國學生聯合會總會議决今日晨八時開會討論與該兵工廠軍士交涉辦法至工人方面因當時聽演講者不獨兵工廠工人且有各廠散工之工人爲數甚多除上述某幼工不知生死外尚有無辜被毆傷者因此激動工人公憤當時秩序頗形騷亂游行時工人亦多參加其間精神甚爲奮激至於該處附近商界目擊軍士之毆擊學生之受苦有向軍士爲學生緩頰者而軍士卽遷怒於商人相繼飽以老拳商人愈憤聞將有贊助學生之表示云 
[罷課中各學生之演講]  
　　本埠學生會議决罷課時間各分會分組輪任出發大演講故連日華界各馬路均有學生演講尤以邑廟内外與十六舖裏外馬路各城門口要道演講者最衆幾於絡繹不絕昨日午後二時有青年會寰球學生會滬江大學第一商校第二師範民立中學等各校學生在邑廟分址演講聽者頗衆 
　　大南門民立中學學生分會宣講團自二十日起實行大宣講昨日午後一時至小世界門首演講有山東人徐蓮亭君見該隊隊員講山東問題痛說利害聞者爲之動容以該學生如是熱誠特向就近茶食舖購餅乾六瓶贈與該隊隊員又該分會副會長汪慶恩平日對於學生會素爲熱心不稍怠惰目下迫於家命業已辭職矣 
　　神州女學自得學生總會停課通告後除小學外一致罷課會員每日悉依上課時問到校服務至四時半始返家并定有停課期内之自治規則秩序井然每日出外分發傳單隨時演說不遺餘力至於家庭演講則未實行蓋以此種方法宜行於平素而於緊要時間難以收效也 
　　法租界勤業女子師範學校發起長期演講大會日昨由該校音樂兼美術教員陸女士演講女子自强以此次美國大風爲比喻並持美人遇風之種種攝影片十數𢄙懸掛講堂口講指畫其圖中攝有美國女子遇風之眞相或張蓋或挺身前行雖有烈風當前其形不爲所屈終謂女子欲圖自强當以此等精神爲本方可能言自强否則徒盜虚名而已言之津津聽者忘倦是日下午又請凌志黄演說家庭教育當以婦女自謀生活爲本位復由該校女生等數人相繼演講而散 
　　滬濱英文學校學生分會自罷課後即組隊出發演講於前日（二十一日）由演講團長率領團員十餘人乘滬寗快車往南翔分佈講演其大旨有三（一）反對山東直接交涉及駁回通牒之原因（二）日人在蘇州横暴情形（三）朝鮮亡國慘史聽者二百餘人至七時乘車返校 
[官場方面之防止學潮]  
　　上海縣公署接松滬護軍使署稽字第五十四號訓令云案照本月十七日承准國務院内務部教育部篠電開統密電局檢扣上海學生總會電有本會評議部議决自本月十四日起全國一致罷課與賣國政府决鬭上海已如期實行等語查此等舉動意存擾亂亟應設法嚴切取締除北京方面巳飭嚴加取締外希即飭屬切實勸諭令其照常上課一面嚴行防範勿任滋擾設有逾軌行爲卽時依法制止以重公安同日復准教育部篠電開頃准内務部抄送駐滬探報滬校各生罷課齊集西門外體育場開會演講各書旗幟語多激烈並約各商懇求罷市尚未邀允學生亦有反對因受壓迫隨同到會等語查上年學潮迭起賴地方長官曁軍警各界苦心維持始得稍就寗息兹復肆行搆煽置學生學業地方秩序於不顧查察内容實係有一部分隂謀内亂之人利用血氣未定之青年藉詞外交事項加以鼓吹激刺以供其初步革命之犧牲現值工商聯絡未遂租界取締甚嚴之際務希嚴飭所屬並轉令淞滬長官及駐在員警等設法制止嚴密防範以消巨患是爲至盼各等因除令淞滬警察廳轉飭各該管警區隨時認眞查察並嚴加防範倘各學生等舉動果有逾越範圍之時卽行依照治安警察法妥爲制止外合行令仰該知事遵照即日召集各校長傳諭各生切實開導勿受奸人煽惑誤入歧途勸令一律照常上課免荒學業而資深造是爲至要云云沈知事奉文後當已轉行省教育會縣教育會並各學校一體遵照矣 
　　又聞浙江督軍兼松滬護軍使盧永祥電令代理護軍使何豐林及警政各機關對於此次學生舉動須格外注意預防發展倘至必要時不得不取干涉態度故前晚起閘北方面除各區署所隊加派長警隊士嚴加巡緝外新閘橋堍曁華洋交界之處由駐防閘北之陸軍步兵第十六團派兵士一排分頭站衛以助警察之不逮 
[西南政局之變化醖釀中之第三政府]  
　　聯合通信社云此次西南各要人曁議員等陸續來滬西南政局已成一極大變化現時在廣州所謂護法統治機關之軍政府自伍總裁來滬政務會議早已不足法定人數而岑西林近仍領袖政系諸人每遇會期照原開會亦不計所議决各案件有無效果林悦卿現雖留粤據個中消息稍緩亦必解職他往數日前雲南唐督軍對於軍府已於寒日通電聲明自伍總裁離粤後所有政務會議通過各案一概無效於是此間諸要人亦擬作一致之聲明林王吳褚四議長日内即有通電拍發稿已擬就正在會銜簽字中然廣州軍府旣爲各方所否認勢不得不另組機關以爲總滙數日以來即有第三政府之說暗中活動如果和議無望或粤中局面絕無變化則兩唐孫伍四君或將其總裁之資格别開一新生面也 
[王正廷與議員代表之談話]  
　　自廣州來滬之兩院議員因種種問題須與兩院正副議長接洽特於開談話會時推舉代表十餘人分謁在滬之吳（景濂）林（森）王（正廷）各議長昨日午前十時議員戴書雲凌鉞宋楨三君親赴王議長辦事處訪謁王君延見後首由戴君述明來意並詢王君意見王君云護法局面吾早知必有今日曩吾人在粤時陸榮庭柬請宴會吾人屆時前往門衛傳語擋駕謂「老帥有病今日不能請客」云云此雖小節其不重信義之根性已可概見以不重信義之人安足與共大事吾人爾時計畫只願將兩院牌額權置粤中無庸在法律方面多所活動以祈實力解决洎余去國以還中經種種變遷釀成今日之局至足歎惋至於今日國會開會與否余以爲不成問題但須軍事外交兩方得有把握則國會自有正當結果故兩院牌額不妨置諸雲南能在雲南開會與否暫不必計而在滬及在他處之議員精神上必須有一種團結法其應須經費即余爲一普通議員亦必切實負責以應同人之望况忝居參院副議長之地位自當與林吳褚諸公一致進行至吾人護法之目的能達與否總當責成和會能達到一分便算一分云云至是戴凌諸君興辭而出 
[褚輔成將來滬]  
　　舊國會衆院副議長褚輔成君因分發議員川費事務暫行留港兹事務巳竣特電告吳濂伯君准於二十四日乘輪來滬云 
[唐滇督對控伍案之兩電]  
　　唐總代表伍老博士及國會議長接雲南唐督軍通電云（銜略）接國會三議長魚日通電大義炳然繼堯亦於寒日通電聲明矣繼堯實事雖不免多有委曲求全之處而護法精神則不可一日磨滅乃聞軍府近復以非法手段免伍公之職並派代表向港外人政府控訴此眞吾護法圖强之恥想諸公亦必同深憤慨也繼堯哿 
　　伍博士曁國會議長又得唐督同日來電云寒日已通電聲明政務會議不能成立免秩老職之亂命爲無效西南外交財政仍須由秩老繼續管理並擬照會英領事聲明岑之代表起訴爲假竊名義爲無根據絕難有效即西南各省亦無有肯附和彼輩之卑鄙行爲也繼堯哿 
[上海學生會致廣肇公所書]  
　　上海學生聯合會昨爲關餘欵致廣肇公所書云廣肇公所執事先生大鑒在報章獲讀貴公所致五章兩君之函義正詞嚴不勝欽佩敝會對於此項關餘主張絕對保存作爲西南大學開辦費惟百萬元辦一大學萬萬不敷必須募欵以足之在欵未籌足大學未能實行開辦以前此項關餘無論伍章二君或軍政府所派之大學籌備員均不得動用未知貴公所執事以爲何如倘荷贊同即請一致主張務達目的爲西南設一大學即爲國家添一線生機明達之士當無不表同情也耑此即頌公祺上海學生聯合會啓 
[安海兵災乞賑電]  
　　旅滬閩人接厦門來電兩則報告安海等處突受兵災災民紛紛避厦乞速救濟電文照錄如下（其一）泉漳會館晋惠會館均鑒安海一帶地方於四月十四號爲粤軍大肆焚淫兩晝夜計燒店屋民房三十餘座被搶者則民居舖店無家不入無室不空卽如器具什物亦毁折殆盡平民死傷者數十人男婦老幼四散奔走哭聲載道有令人目不忍覩耳不忍聞數日來紛紛避厦日千餘人然皆隻身逃出資斧毫無未逃者將巳絕食悽慘情形不堪回首苟非速籌救濟則無數災民當轉於溝壑矣而旅厦鄉人獨力難支伏望仁人官商惻隱爲懷解囊相助衆擎易舉集腋成裘生死人而肉白骨再造之恩永垂不朽矣旅厦安海救濟會幹事蔡德遠陳天恩王璧若陳世勳高標珍叩皓（其二）上海泉漳會館晋惠會館昨靖國軍在大盈粤軍在安海兩軍對壘砲火震天居民奔竄無路速籌救濟並將前電速轉各報館及孫中山救濟公會陳澤覃蔡德遠 
[意大利飛行團消息]  
　　第一批巳過廣州下星期一二抵滬 
　　意飛機來滬消息曁全隊行程職官名稱迭誌本報昨日得特别消息該隊第一批由中尉馬西爾君ＬieutＭasiere所領者巳於前日（二十一）下午四時半飛至廣州刻正取道福州來滬大約星期一（二十六）二（二十七）可抵江灣矣並聞該隊佛拉林君（Ferrarine）所領之飛機亦已於安南河内（Ｈunoi）地方出發同航來滬云 
　　上海飛行俱樂部之正式歡迎宴會將於星期四晚間八點在麗查飯店舉行汽車三輛及飛機之附件將於歡宴會上陳賽與宴者蔣有三百人除江西路三十八號意商會書記及其餘歡迎委員外麗查飯店并出售歡宴之入座劵至本埠官場之歡宴現在尚未籌備妥當因北京政府特派歡迎員徐祖善現尚未至上海據電稱徐特派員現在秦皇島招待英副海軍提督亞力大得夫君將於下星期三晚回京昨又另發一電請其立即南下矣又函云江蘇李督軍齊省長因意國飛行團行將抵滬昨特會委專員來滬會同本地官廳照料并代表李齊兩氏歡迎楊交涉員昨日奉到電知略云意國飛行團來華迭准國務院航空事務處函電并規定辦法八條議擬航線均經分别電行遵照在案兹由本署會委專員來滬仰即會同該員妥籌照料云又聞楊交涉員以意飛機來滬期近究應如何接待歡迎之處昨又電外交部請示云 
[歡送英國海軍提督北上]  
　　英國海軍提督杜夫氏（譯音）於昨晨乘滬寗路局之花車附掛頭班之特别快車赴寗轉乘津浦車北上本埠英總領事曁公共捕房西捕頭並選派馬隊到站歡送官場方面如楊交涉員王道尹沈知事等均到站歡送並有警廳及軍署所派之軍樂隊在站奏樂杜提督與英總領等均表謝意云 
[烟酒聯合會致拉門德函]  
　　阻止投資 
　　中國烟酒聯合會會長陳良玉等致拉門德君函云逕啓者先生受新銀團之委托來華調查狀况願以金錢補助我國爲振興實業之用途不含政治的臭味新銀團與先生之誠意固爲我國人民所深感惟恐先生來華未久或未洞悉我國情狀與全國人民公意今敢掬其誠悃以敬告先生希垂鑒焉一先生以振興我國實　爲前提而不知我政府往往托振興實業爲詞及一旦得欵即移作政爭及軍費之用以致延長内亂前事彰彰在人耳目政勸先生如誠意以金錢補助我實業應與我商人携手庶可完全脱離政治上之臭味一我國現分南北目前之按兵不動者實爲金錢困乏苟有一方面得金錢之助力則戰事即起地方糜爛不獨我國民蒙其禍害卽貴國在華商業亦受影響先生主持人道正誼素所欽佩於我國南北未統一之前務望勿以金錢助我國以免爲戰爭之導線一中美商家感情極厚倘新銀團與先生以欵助我國致延長戰爭我國民追原禍始皆因借欵而來恐有失中美商家平日之感表亦有背先生親愛華人之厚意一烟酒借欵屢次提議吾國民方面反對殊甚我國農工商巳苦現行之烟酒税極爲繁苛自行各種烟酒苛税以來動肇抑勒罷市之禍目前政府之收數實不能作爲確定之收入蓋税愈重則産銷愈減倘以抵押欵項則更受一層障礙必由減少而至絕滅債權因而落空中國人民與貴銀行團同受其害敢勸先生勿以烟酒税爲抵押品以違我人民之公意致乖平日國際上之感情 
[滬西商界聯合會開會紀]  
　　滬西商界聯合會前日下午七時開會會長顔芹香主席所議各事如下（一）外交問題主席報告連日各界會議情形並宣布總聯合會上政府文電請衆討論結果與各團體同其進行（二）討論印花税事陳榮棠駱耕良等相繼起立謂此事總聯合會已表示否認本會係該會分子當然一致毋庸表决衆無異議（三）黄蔭甫報告夜校成績略謂本校開辦未久報名入學者已二十餘人惟額尚未滿請各職會員注意介紹以盡本會對内之天職（四）修改收捐辦法主席擬派主任一人專司其事惟本會各路職員有聲望者請其勉盡義務分期充作本路領袖當付表决通過並推定各路領袖人員乃散會 
[新紅茶業將採收]  
　　浙産紅茶本年新貨因節候較早故茶行公所接到温台産地來信謂現下山中茶樹發芽天時漸暖故不日卽可採收年成不惡預料舊曆三月二十左右申地可以見新較諸曩年可早旬日云 
[友華銀行銀市報告]  
　　中美新聞社譯友華銀行二十二日報告云昨日倫敦當地銀價漲一先令八便士遠期銀漲一先令又四分之一便士此間開市時定價金鎊漲至六先令八便士金圓一百三十一元日金三十六元又四分之一市面終日鞏固開市時交易價值金鎊六先令十便士金圓一百三十三元迨收市時金鎊價六先令十一便士金圓價一百三十四元華人售出頗多略有出口交易市况大致平靖倫敦紐約問往來滙價跌至三百九十三元收市時穩固 
[税務處准定出口花生仁正税]  
　　每擔一錢五分 
　　粤僑商業聯合會前以花生生油生餅皆有正税惟生仁出口未定正税計估本徵收輕重旣屬不均騐估復多不便該業年中虧損極大特函上海總商會據情轉呈税務處准定生仁正税以一税則而卹商艱頃巳奉税務處核准改定生仁正税每擔一錢五分咨部令行實業廳行知總商會查照在案昨經總商會函達粤僑商業聯合會原函錄下逕啓者接准江蘇實業廳函開案奉農商部訓令開准税務處咨開查上年十二月間據上海總商會來呈請將生仁一項定爲每擔税銀一錢四分當經本處令行總税務司轉令江海關税務司妥議具復以憑核奪旋又據鎭江商會呈同前由亦經令知總税務司併案辦理各去訖兹據總税務司呈復稱奉令當經分别轉令江海鎭江兩關税務司查明議復現據江海關税務司呈復稱查花生仁一項本關向按騐估員估定價值值百抽五徵税該員所估價值係每結按照市價之漲落折中估定原呈謂估本徵收旣多不便且有耗費并非確切情形按現行新修進口税則内載帶殼花生每擔税銀一錢五分花生仁每擔税銀二錢三分是生仁價值高於帶殼花生半倍現在出口税則帶殼花生係每擔税銀一錢則花生仁一項每擔即應定爲正税關平銀一錢五分又據鎭江關税務司呈以本關花生仁估值係根據市價估爲每擔關平銀四兩自民國五年夏季迄今并未更改較他口所估之數殊非過分查本埠安利洋行爲此業巨擘現經邀其華經理來關面爲商酌據稱如每擔改定徵税一錢五分即屬適中之數業此者當能悦服各等情查該兩關税務司所議花生仁出口税率彼此不約而同尚稱公允如鈞處俯順商情准其從量納税似可定爲每擔完納關平銀一錢五分復請鑒核等情本處查此案旣據總税務司呈復前情所有國内所産生仁一項其出口税率應卽定爲每擔完納關平銀一錢五分各海關均照此辦理以歸一律咨行查照轉令各省實業廳長行知各商會知照等因到部合卽令仰該廳轉飭各商會遵照此令等因奉此除分行外相應函請貴會查照等因准此合卽備函奉逹惟祈查照轉知爲荷此致粤僑商業聯合會 
[雜糧業籌議建築會所]  
　　募公債六萬 
　　南北市雜糧同業發起建設公會將向在公共租界福州路杏花樓貿易之華商雜糧公會遷入新屋已紀前報兹悉米業油荳餅業萃秀仁穀堂漢帮志成堂廣帮愼守堂厦門帮汕頭帮五團體於日前在大東門外中華路仁穀公所開會磋議華商雜糧公會建築會所籌募公債事議案如下（一）議定現在先募公債六萬兩分五團體代表擔任後再由該團體分别自向各行號籌募俟建築房屋成立遷入後再籌募捐欵歸還公債至於基地前次擬以華界民國路永安街口之地一塊僅八分餘尚嫌不敷另覔新開河迤南一畝餘之地址（一）議託會長葉蕙鈞先生以私人名義先向志成公所疏通先認公債然後可購置會所（一）議建築會所籌募公債取開放主義五團體爲發起人五團體以外爲贊成人（一）議大豆餅減抽每千片銀一錢小豆餅菜餅每擔銀半釐餘照原議（一）議嗣後對於雜糧公會來往函件用豆米業萃秀仁穀公所書柬圖章另行刋用 
[法郵船之行蹤]  
　　法國郵船公司柯蒂樓號（Ｃordillere）於十七日（禮拜六）由哥倫布起程來涙大約下月四日（禮拜二）抵埠云 
[滬杭路紀事兩則]  
　　避暑聯票價格滬杭鐵路爲便利中外人士避暑起見特與浙省莫干山西人訂定聯票辦法已誌本報兹悉此項避暑聯票係車資船價轎費一併核收准自五月一日起在上海南北兩站及梵王渡車站一律發售計分頭二三等之單程票與來回票兩種其來回票限自五月一日起用至九月十五日爲止旅客旣至拱宸橋换乘該路之快班汽船直達三橋埠上山計船費與轎價每人收洋五元小孩收洋三元五角（非購聯票之客可在拱宸橋購船轎聯票如上列）至於莫干山以至三橋埠辦事員役已經路局分别派定皆於日内先後前往佈置矣 
　　優待團體乘車日來春光明媚各界團體赴蘇杭兩地旅行者日有數起滬寗杭甬兩路每日往來列車異常擁擠照兩路定章凡團體乘車照普通票價七折計算現在該路爲優待團體起見復改照普通票價對折計算如學界團體人數在二十五人以上者購買來回團體票只須付一程之車價惟皆須先向車務處接洽妥貼然 
 
 

Page 11

 
 
後得向站上買票云 
[寗波同鄉會徵求會消息（十四）]  
　　寗十隊之聚餐會 
　　自寗波同鄉會發起徵求會後旅滬同鄉已分頭組織徵求隊昨日下午六時寗十隊隊長任矜蘋朱之椿董天爵參謀徐建侯等假座一品香柬請各隊員聚餐當晚到者有林良佐徐賡華鍾才高傅方元謝錦堂費輔堂金潤庠任錫藩吳松年姜槐卿張修之洪子華張取誠等二十餘人尚有夏吟龍朱睿豐汪其笑等因事未到由參謀徐建侯主席發表徵求計劃略云此次同鄉會規定每隊分數旣爲二千五百分本隊諸君亦應以此爲標準各自分認結果須超過二千五百分云云言畢即由到會者先後預認次隊長任矜蘋演說略云此次徵求會旣銀總隊長王正廷博士聲明以造福旅滬同鄉爲目的並注意無力入會貧苦同鄉吾人於徵求之餘即應研究如何可以造福同鄉擬就意見在徵求會閉幕時提出鄙人屆時擬提出兩種計畫（一）創辦寗波義務學校（二）開關書報公閱社現已着手起草至二十九日再請諸君指教此外凡隊員會員無論納費多少均得提出意見至二十九日共同討論經本隊多數同意即可提出大會云云次任錫藩發表意見略云本隊結束後須推定數人爲本隊代表以後凡本隊會員有需同鄉會正當輔助時由代表向會接洽董天爵等同起贊成主席遂聲明至二十九日一併討論八時入席散時已十一時矣 
[中美廣告公會之新職員]  
　　禮拜三晚八時三刻中美廣告公會假座青年會開年會選舉新職員鄺富灼博士主席公推包德孫德藍辛王鈍根林幼誠爲提名委辦復經全體參酌乃舉定鄺富灼博士爲正會長（商務印書館）魏紹徵君爲副會長（美孚洋行廣告部長）葉君（愼昌洋行）爲華文書記孫德（同上）爲英文書記林幼誠（同上）爲華會計戴思穆（英美烟公司）爲西會計張竹坪（申報）鮑惠爾（密勒評論報）爲會員董事李君（未詳）阜福（韋廉士藥房）爲庶務董事王鈍根（萬國廣告公司）克倫（美隆洋行）爲廣告董事克勞（中美新聞社）爲教育董事林其發（英美烟公司）那愛脱（黄浦灘四號）爲調查董事張廷榮（英文滬報）潘德勝（密勒評論報）爲促進董事 
[參號被抄東參之處置]  
　　南市鹹瓜街同昌參號前月間被學生會搜去東洋參及高麗參參鬚等多件嗣經參業公所函請商業公團向學生會迭次商量辦法兹聞高麗參及參鬚已由學生會送交商業公團發還該參號領去至東洋參則封存會中尚須開會决議處置之方法云 
[陸部通緝擊斃團長之弁目]  
　　松滬護軍使署接陸軍部咨文云准奉軍總司令部咨開查暫編陸軍第一師第二旅第三團部下弁目里東閣開槍轟擊該管團長關文波身死一案兹因該兇犯偵緝未獲案關弁目戕殺本管上官斷難寬容自應通令查緝咨呈通緝等因除由部通緝外咨請查緝等因何代護軍使昨特檢同該兇犯面貌書分令所屬各軍隊一體嚴緝 
[金神父路發現戳斃女屍]  
　　昨晨法新租界金神父路途畔楊樹上發現女屍一具事爲捕房得悉由探目沈德福包探李榮卿顧三寳等前往查看見該女屍頭髮已白耳戴大銀絲圈身穿藍布短衫黑布棉襖袴藍布襪套黑布夾鞋小足喉間被戳一刀致死用繩懸掛樹上回禀捕頭後旋有住居黄河路之江北人唐阿三投捕房報稱推黄包車度日死者唐仲氏係民人之母年六十二歳於隂曆本月初一日出外不歸不知被何人謀斃請求伸雪等情當即禀請陳讞員雷副領事蒞場檢騐得該女屍喉間被戳一刀致命身死距離屍身一丈餘之地上有血跡甚多委係被人謀斃後移屍至樹上懸掛當飭屍子自行棺殮廳候諭飭各探捕嚴緝兇手到案訊辦 
[嚇詐案之結果]  
　　投函詐欵揑證栽害之陳少樓定罪 
　　安徽人陳少樓藉充眼線爲由揑造證據陷害同鄉人陳鴻才案發被捕解經公共公廨訊明陳少樓圖害屬實判鴻才開釋少樓還押候究等情迭誌本報昨日午後經兪襄讞會同英卓副領事升座第一刑庭飭捕傳齊人證將少樓提案質訊被告本延有律師因此案捕房偵查手續甚爲完備該律師知無可辯護於未審訊之先卽站入見證欄請求堂上將其代表本案之資格取消後始開審先一百九十六號西探夸爾上堂禀稱本年三月問有人投函花世界嚇詐洋三千元該游戲場經理隋潤田卽將其信送請捕房查緝去後華探陳維坤得眼線陳少樓報告謂係鴻才所爲乃往孟淵旅社將鴻才拘獲並在該旅社五十八號房内抄出「護國俠義團」木戳及信封信箋帶回核對與花世界接到恐嚇信上所盖圖章相同旋再與陳探至該旅社調查實係該眼線揑造此種僞印等證據預藏於烟葉内陷害陳鴻才該游戲場所接之恐嚇信乃彼所爲因不能得欵遂嫁禍他人應請嚴辦次由華探陳維坤上堂禀明得少樓報告將鴻才緝獲後往該旅社調查各茶房均言五十八號房間係少樓所定偕鴻才同至則做成圈套無疑但我爲辦此案實被該眼線騙去眼綫洋十元等語又由見證該旅社茶房王阿榮上堂證明被告當時定房間付租費情形又由見證陳鴻才投稱做烟葉生意被告係去年正月認得本年二月間在青蓮閣與其相見據言有人欲購烟葉五百擔定隂曆二月二十八日在孟淵旅社交貨届時我持貨樣往未見被告在五十八號房内稍待被告遂來而包探亦至將我逮捕後來查騐我之烟葉中頓發現木戳信封等物實被告栽證圖害幸蒙明察將我釋放等語質之陳少樓諉稱一切木戳信封信箋皆你鴻才帶來鴻才且央伊介紹與隋潤田和平解决所投恐嚇信之事等語堂上訊畢以被告陳少樓投函詐欵揑證栽害已屬不法已極領事簽判應處刑期十年期滿逐出租界華文堂諭被告押西牢五年期滿帶堂再核 
[西華德路義務夜校成立]  
　　西華德路積善里舊有民福義務夜校爲民福中西學校校長翁國勛創辯近因徇該路商界聯合會之請改名西華德路商界聯合會義務夜校聘汪了煩爲中文主任翁君仍主任西文業於前日開課來學者三十餘人聞繼續報名者尚絡繹不絕云 
[甘肅旅滬同鄉會開會紀]  
　　甘肅旅滬同鄉會昨日下午二時在新垃圾橋事務所開春季大會到者八十餘人正會長聶守仁因公赴京由副會長王文彰主席報告上届會務經過情形畢會計楊焕君報告收支賬目次王時敏提議劉書圃張雁初君年高望重應推爲名譽會董藉資指導全體贊成通過次改選職員結果正會長王文彰副會長王時敏幹事長楊焕書記李成蔚會計呂漢臣交際呂兆麒庶務劉永 
[省視學視察奉賢通俗夜校]  
　　浦東奉賢城市第一國民校内附設通俗夜校已於本月十一號開課學生有三十餘名多係工人開課後二日適章省視學赴奉視察該校校長朱醒華即請章視學到夜校訓話大致說開設夜校緣故及現代趨重平等主義之潮流末更謂望諸位夜夜到校捕習云除夜校學生外旁聽者亦不少 
[浦東同人會遷移]  
　　浦東同人會及新浦東報社事務所向設南市王家碼頭近因徵求會員擴充會務原賃房屋不敷辦公業於昨日遷移董家渡裡街天主堂對弄石庫門内照常進行其徵求會員一事刻已開始進行連日經各徵求員報告徵求之數已達千人一俟佈置妥洽即將擇期開會 
[彈花業發起組織公所]  
　　本埠彈花一業亦爲勞工生活其所彈棉花供給軍需服　及常人禦寒之用年來洋商採辦者日見增多關係商工甚爲重要該業約分三帮（一）粤帮（二）浙帮（三）本帮向無正式團　結合兹有木帮同業王惟忠等發起組織公　　日（二十一）邀集同業布南市三官堂開　話會討論組織方法到者一百餘家　表示贊成各認籌備經費聞尚須定期開會討論云 
[中原油墨公司之擴充]  
　　北四川路白保羅路中原油墨有限公司自去冬開幕以來出品日精本埠商務中華兩大書局曁各印刷所迭次購用均謂已與舶來品無異故營業甚爲發達刻聞該公司大加擴充新添機器多部製造各種顔色墨約來月即可出品 
[湖南奬劵開奬紀]  
　　昨日爲湖南水災籌賑有奬副券第一期開奬之期在南市利濟局舊址舉行自上午八時起至下午一時畢兹將開出六大奬號碼及承銷店號錄下頭奬三萬四千零零二號漢口美益公司承銷二奬二萬七千零七十號本埠廣滙源承銷三奬二千二百八十六號天津大新公司承銷四奬一千八百二十三號杭州同記承銷又二萬四千二百八十五號揚州大發元承銷五奬二千一百二十六號天津大新公司承銷又三萬二千二百零五號杭州協記承銷六奬二萬六千四百八十七號本埠大利元承銷又四萬五千五百七十五號本埠善利全承銷 
[審廳書記官長出缺]  
　　上海地方審判廳書記官長沈和敬（字子剛）近因在廳患病日重昨由代理廳長諭飭雇舟送往松江原籍上午甫到船中不一刻沈書記官即因病而死舟子到廳禀報諭令將屍送回故里交其家屬成殮所遺書記官長缺即委葉書記官暫行庖代 
[昨日公廨審訊民事案紀]  
　　昨日上午公共公廨第三公堂由陸襄讞會同俄國領事麥拉夫氏審訊民事案兩宗（一）「俄商五利洋行訴　買辦陳子言將與源茂行向某洋行所訂買魚合同焚燬請追擐失銀一萬五千兩案」此案原本刑事起訴因審訊終結刑事不能成立判决註銷被告仍着交保由原告進民事訴狀再核是以原告改歸民事起訴審時原告律師請求改期兩禮拜再訊「結果」照准（二）「俄國公司輪船上火夫俄人薩及婆爾梯摩菲賽那托羅夫同訴無領事管束西人亨利須魯意扣不還借洋一百七十元案」此案發生原因係被告乘原告服役之輪船來滬中途向該兩火夫借洋一百七十元謂此欵係作到滬後演戲基金如將來營業發達從重報酬該兩火夫貪其口頭所許之利益慨然允諾所借之數各半擔任將洋交後亦不向該西人索取收條或借據直至抵滬該西人乃向某外國戲園主西洋人雷密司租賃戲園地址預備演戲旋因他故中止該兩火夫得悉其演戲不成乃向索債該西人不認是以該火夫具狀訴追審時除兩造外原告方面有見證西洋人雷密司土耳其人喬士拖登及同船水手等四人到堂證明前情被告方面亦有見證一人惟所言未譯「結果」着被告償還洋一百七十元並擔負堂費被告照章交保無保收押 
　　又下午第四公堂由陸襄讞會同美約副領事審判民事訟案七宗挨次紀述如下（一）婦人金施氏訴陳少堂王福記不理擔保借欵案」兩造供詞前已訊畢兹係原告代表律師辯論「結果」下禮拜四宣佈堂諭（二）「婦人許陸氏訴徐阿炳不付會欵案」問官以會之爲物近乎賭博不予受理「結果」註銷（三）」開妓院之許阿喜訴夥妓周老三不還借洋五十元案」被告到堂不認此種借欵謂借據係被迫簽字堂上以該被告旣承認簽字則應履行債務責任其餘係别一問題如有證據儘可起訴「結果」着被告於一個月内照控數還洋（四）「老學究崇明人陳綱訴黄夢良不給致讀其子五節之束修洋一百九十七元六角案訊明實係陳綱語言與滬上不合根本上已不能啓育兒童而被告更以其係腐儒所學不適用於現代故將其辭退王旣失館又無他人問津急而誣控「結果」註銷（五）盛伯翁訴王鴻狗不理所欠房租洋四十元案」訊明屬實「結果」被告應於一個月内照數償還（六）「漢文祥訴何順富不理所欠房租洋一百五十餘元案」此案案情與前同「結果」同前（七）「施見珍訴徐方甲不理欠欵案」兩造已在外和解由原告呈禀請求銷案「結果」照准 
[兄弟借單涉訟之結果]  
　　顔士珍前延達商律師代表投法公堂控胞兄顔士璋借單不還等情旋有萬昌號亦延律師投廨控士璋抵單不贖判將單拍賣作抵在案現由捕房將單拍得洋九千數百元昨日將兩造傳案先據原告律師稱請將拍得之銀交還萬昌本利外餘銀交還原告所有抵押之欵仍請向被告追償中西官判拍得之銀歸還萬昌本利餘銀除堂費及前判賠償被告二百五十兩損失費外均給士珍領去士璋着交的保出外限六個月内交還原告之抵押欵理賬費一百元原被各負一半此判 
[指控不繳遷費案註銷]  
　　沈瑞卿昨投法公堂控醫生邱仁高不繳遷移費洋一百餘元求追等情被告邱仁高稱商人於四年前向仁記公司租賃房屋一　開設醫院遷入時見有原告之本器尚未遷去當時沈向我懇商暫寄數日不料沈一去不來木器亦不搬去後在途中與沈遇見當即偕其同往遷移詎沈將木器搬在馬路中至捕房謊稱此項木器已經售與商人等語當由捕頭以沈不應將木器搬在途中有碍路政放罰伊洋一元是以沈心不甘服又至案下誣控商人不繳遷費請察中西讞員以原告所控證據不足判將案註銷 
[仁康錢莊倒閉案近訊]  
　　仁康錢莊倒閉後人欠欠人欵項經法公堂諭由理賬員將賬清理在案昨日該莊由谷蘭克律師代表投廨聲稱查得仁康被米震泰虧欠銀二千四百兩向索不付請追米稱此欵商人代許姓作保後因許無力歸還故將平房十四間作抵欵分四年拔仲上年間付過現洋一百元是實代表稱平房係租地造屋不能變賣豈能作抵今急欲清還欠人之欵請堂上追繳現銀中西讞員判米交二千四百兩人銀兩保限十四天理清該代表又稱所控往來之魏富記寳昌祥葉桂記等各户均前來情商先還若干兩餘立期票歸還請求核示判准如所請辦理 
[婦人投繯殞命續誌]  
　　小南門救火聯合會對門吳益昌所開立昌祥煤炭店樓上房客爲香烟公司生理之許筱甫妻楊氏不知何故自縊斃命報請官廳派員騐明棺殮候屍夫許筱甫來滬再核等情曾紀前報兹悉該屍自經地方廳許檢察官騐明後由善堂給棺成殮屍棺停放在立昌祥店中連日血水流出穢氣四播左右隣人嘖有煩言且每日門外觀者甚多謡言四起謂死者未死以前二三天摇得會洋一百數十元或云二百元死後並無下落且金鐲一雙易爲僞金鐲二只云云許聞耗趕滬一再偵查疑信參半乃投地方檢察廳具詞禀請伸雪並求將屍棺給領許檢察官據禀後諭飭先行具結領棺候查明實情辦理 
[贅婿被逐之控訴]  
　　鹽城人胡明堂向爲小工家住胡家木橋入贅於朱松林家其妻朱氏年廿六歳向與張長奎私識近竟欲逐出本夫胡不服入内致被兇毆胡乃投地檢廳禀請伸寃該廳諭着自行扭案訊究前日胡探悉張已在家即赴四區警署喊寃當飭長警馳往將朱父女與張一併拘署昨午備函連同原告押送該廳午後檢察官提案預審一過判朱松林胡朱氏張長奎分别收押胡退去候示 
[被告不認誘拐]  
　　住居閘北新民路益興里六十八號之江北婦人馬賈氏前日扭同鄉王楊氏至四區警署控拐伊胞妹陳賈氏請爲追究經顔署長質訊被告不認命解司法科押候偵查核辦 
[續誌顧家弄火警]  
　　昨報紀滬城顧家弄十九號郁姓家後埭披屋失愼一則兹悉是處房屋雖爲郁姓所有然後埭乃租與胡姓與婦人唐楊氏等居住此次之火起於後披柴房係死灰復燃延及積薪所致昨由一區三分所劉警佐將胡與該氏傳案詰問彼此推諉判合罰洋七元充公 
[壓斃男孩之請騐]  
　　閘北虬江路永豐廠西首延緒山莊附近昨又鋸匠王扣龍呂富寳在彼鋸木忽有十一歳蘇州小孩董四生前去拾柴不知如何所鋸之木倒下董孩避讓不及致遭壓斃當爲崗警查見將王呂拘送五圖二分所警署收押一而着寳山縣吉一圖地保陶祥生投報上海地方廳請騐 
[板木壓斃荐頭店主]  
　　揚州人吳照福開荐頭店於新閘橋南新康里前日下午由閘北光復路欲趁渡船往南下船時因渡船旁泊有駁船裝載瑞協木行之板木該行中出店肩板下船由駁船夥沈茂弟爲之下肩偶不經心木板失手墜下適壓於吳之腰部受傷甚重經水巡隊將吳車送醫院不及救治而死當將駁船夥沈茂弟拘解閘北司法科轉解地檢廳聽候相騐核辦 
[塌車碾傷行人]  
　　昨日上午有某公司送貨塌車行經法租界愛多亞路碾傷湖北人張菴生腿足痛仆於地當唤得大自鳴鐘法捕房十八號華捕到來雇人力車送張投醫院醫治帶塌車夫入捕房禀候捕頭核辦 
[代帶煙土押十四天]  
　　甬人張阿英前日在楊樹浦秦皇島碼頭携有烟土一包被看碼頭印人查見報捕將張與烟土一併帶入捕房昨解公共公堂訊據張供係爲人代帶中西官核供姑念無知從寬判押西牢兩禮拜烟土送海關焚燬 
[客棧違犯煙禁之傳訊]  
　　天津路四百二十二號門牌開泰客棧因容留多數庽客在房間吸食鴉片烟被老閘捕房包探姚錫卿查悉曾將該庽客等拘解公共公堂訊明罰鍰昨晨復經姚探等與西探往將該棧股東朱鼎臣傳至公堂禀明前情當經中西官向朱訊供一過以朱故違禁令判交一百元人洋並保候訊明再核 
[懲罰私煙間主客併紀]  
　　老閘捕房捕頭偵悉福建路同慶里一一答五號屋内有人開設私烟間前日諭飭中西探捕協往查明當將烟問主嘉與人陳福生烟客張時生方連生李錦生兪桂山王興時韓三順范寳生等連同烟具一併帶入捕房諭將陳福生收押餘人准各存洋二十元保出昨晨由廨提案訊明判陳福生押西牢二月范寳生開釋張時生不到保洋充公餘人各罰洋五元烟具燬去 
　　浦東人陳小弟在虹口源昌路九十七號半屋内私賣鴉片烟被該管捕房捕頭偵悉前日派令中西探捕往將陳與其姊宋陳氏烟客徐毛毛曹紀生連同烟具一併帶入捕房昨解公共公堂經中西官訊明判陳小弟罰洋三十元宋陳氏罰洋十五元徐曹兩人各罰三元一併充公烟具銷燬 
[趙連卿希長恩請求復訊]  
　　趙連卿希長恩因與沈廷桂冒充包探以姚寳如王阿毛（即毛頭）僞賭騙洋爲由將姚等私禁於空屋内並搜取姚等身畔值洋三十七元之現洋金戒復勒寫一百元之借券事後姚等控由捕房將趙希沈等先後獲解公共公堂經中西官訊明判令各押西牢一月在案兹趙希二人不服同延代表律師禀請公堂要求復訊昨晨由檢察西員投第二公堂禀明前情請示原審官張襄讞與美副領事約君諭候飭知該宵捕房於下禮拜四將趙等帶堂再核 
[咬去右耳]  
　　江北人許國華羅有才同業皮匠近羅改業某戲園中案目日前羅以戲票四張每張價洋一元囑許代銷許以工藝所得僅敷餬口無力承受羅大怒前日糾集多人將許痛毆許之右耳被羅咬去其半血流如注當由四區巡警到來將兩造拘入區署羅之羽黨已早逃逸經顔署長質訊一過解送司法科轉解地檢廳核辦 
[搶取金戒]  
　　寗波木匠陳阿章昨晨至虹口東西華德路二千六百六十六號門牌某銀樓内以兌换金戒爲由令店夥張阿淮持戒給予揀選時乘間搶取值價洋十四元之金戒兩隻飛奔逃人隔壁弄内某姓家臥室潛伏於床上經張唤由三百五十三號五百三十六號兩華捕與包探候阿保及一百零九號西探康仇尾追至該處入内搜獲抄出原贓帶回捕房押候解送公堂訊究 
[指控私捕人犯案註銷]  
　　吳阿二前日在蘇州河駁船内竊取白米當被北蘇州路駁船公司所僱調查浦東人朱世查獲欲將吳帶入公司行至中途爲老閘捕房二百四十二號華捕所見上前請悉前情以朱不應在租界内拘捕人犯遂將朱吳拘至捕房昨晨解送公共公廨據西探奎爾投訴朱世在租界逮捕人犯事前未赴捕房報告係屬違章是以拘究並據二百四十二號華捕禀訴前情將吳阿二解堂繼將朱世身畔所藏駁船公所發給調查證書呈案又據吳阿二訴明被朱拘捕情形訊之朱世延律師到堂辯稱駁船公司所設地點乃在租界被告將吳帶至公司亦須送至捕房實非在租界内行使巡捕職權請堂上鑒原云云經兪襄謹核供商之美丁副領事判准將案註銷被告開釋調查證書銷燬 
[續獲竊案關係人]  
　　虹口招商局北棧碼頭一百零一號貨棧内失竊值洋一千餘元之羅緞三十疋報經該管捕房由探拿獲嫌疑人劉阿福一名解經公共公堂諭飭押候訊究在案前日又經捕房續獲與此案有關之殷鳳生方忠卿田魯方等於昨併解公堂經中西官訊供一過判被告等仍均還押候英領堂期解訊 
[婢女串竊綢衣續誌]  
　　虹口東鴨綠路二百七十八號門牌居户兪子城指控司開人吳阿二飯司林裕竹唆使婢女來貴陸續竊取值洋一百二十元之綢衣質洋分用由捕將吳林兩人與婢一併拘獲昨晨解送公共公堂經中西言略詰一過判被告男女分别押候查明並吊取原贓再行解究 
[江蘇第二區烟酒事務分局批示兩則]  
　　商號長豐泰等呈推舉同業程德義接充崇明支棧經理由呈悉據稱推舉同業程德義接充崇明支棧經理等情查公賣定章支棧由分棧組織選任經理呈候核奪據呈前情姑准令飭第一分棧查明具復再行核辦可也仰即知照 
　　酒商程德義呈請接充崇明支棧經理由呈悉已於長豐泰等呈内明晰指令矣該商如願接充支棧經理遵照定章逕赴第一分棧接洽可也仰即知照 
來函 
[勤業女師範來函]  
　　啓者讀本日貴報關於敝校昨日（二十一日）開會紀載内有美國陸先生伉儷陸秀貞女士唱奏琴歌等語查陸先生與陸秀貞女士係姊弟二人特請更正爲禱勤業女子師範學校校長朱劍俠啓四月二十二日 
雜評二 
[不理之法（訥）]  
　　國家之事學生以外之人不之理於是學生起而任之學生任之之方法惟罷課而罷課於今日之當否學生以外之人對之亦不之理焉夫官廳固以不理爲應付學生之妙法而教育界有責任人之不之理則又何意也或曰教育界有責任人之不之理非不欲理也實無法以理之故以不理理之耳然而於無法之中須籌一理之之法不然不理之結果終必仍出於不能不理而巳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　初蒞上海者每苦不識路途舉以問之路人路人大多言不知再問之商店中之夥友則彼必正其色而冷淡其聲曰往東走便是或曰離此不遠甚者則祇曰不知而已於是此迷途人雖呼路人以叔叔伯伯仁兄先生之尊稱費幾番之脣舌而猶未得其所欲知於是躑躅道旁作呆漢之游街徬徨終日卒不得不悵然思返不特費寳貴之時光誤事失約往往有之此誠上海社會中之一種特殊現象也推原其故亦有數因路人之明知而故不肯相告者以上海社會中詐騙之術層出不窮每每有借問路爲由而施行其詭計者故一般人都以『不管閑事』相告戒以喜管閑事恐自招禍端也商店中之夥友則受老班經理之命令只須注意於店務不准多管『閑事』故問路者雖懇懇而受問者固無所動其心也此種『只掃自己門前雪莫管他人瓦上霜』之利己主義實足以表示吾國社會性之弱點缺乏一種公衆心特上海之商店夥友爲特甚耳吾願一般老班夥友與問路者易地以處則思吾若迷途者其中心之焦煩爲如何懇摯問人而人以冷聲冷語冷面予吾者吾心中之感想爲如何吾徬徨道中終不得達目的地而失友人之約誤欲辦之事者則吾之懊恨爲如何則吾知此『吾』字必深恨彼『不管閑事』之自私自利而不顧他人也若彼路人之所恐則端在乎自爲不然問路者豈皆騙人者耶 
筆剳 
[紅衫記] [  君豪]  
　　友人太虚生與予交最篤幼年喜閱小說嗜讀者多俠義可傳之書言情諸作每棄而弗寓目焉余嘗詰其故曰太上本無情風花雪月復與我何干我自有我之眞我在小兒女喁喁情話予不屑道也予奇其說亦不之異逾數載生學爲小說每一稿出人爭道之其所言俱社會瑣事描摹盡致時予亦喜效顰爲短篇小說生每從報中閱得嘗走責予曰君誠多情種子哉予笑頷之前三年余負笈滬瀆生置酒爲餞夜譚甚樂酒酣生曰予今後願爲莎士比致力於劇學俾社會中形形色色俱一一現之於粉墨場中予曰君志誠大好第爲中國之文人每困頓潦倒所得甚微故所爲文亦如其人實則書中傷心之語不啻自己之一部寫生耳歐文雖有名然其困苦時受屋主之揶揄復安有樂趣余甚願君力圖他事生聞言頗不懌曰予非多情人也哀艷悱惻之文未嘗一爲之吾自思或不致如君所料耳余知言過亟起謝之前年冬返里甚怱促未嘗訪之去夏余任學生會新劇團編輯之職編劇稿二本一名胡不歸一則取材於某譯本小說名血泊鴛鴦情節俱極可觀生在座笑謂予曰君作有小成矣予笑詰之曰君曩不喜觀言情小說余此兩劇均屬言情之作何反加以贊賞乎生笑而不言自是嘗通函論文學今年一月間太虚書來詢新舊文學之適從予一一詳告之又旬餘太虚竟與我言女子解放矣其言曰女子誠不可不解放然就吾眼光觀之吾儕宜籌畫所以解放之之道余以兹事未嘗加以研究答書謝之二月予於某報中見生爲短篇言情小說辭句甚熨貼非若昔之爲文傲岸不羣者矣且所紀事實亦極哀艷予當時以生或有他故而爲此亟函詢之迄未得覆頃聞生病死大驚詫乃飛函舊交詳詢所以集衆人之辭始略悉其梗概生自予行後即以車赴鄰邑戚家小住戚之鄰某氏有女甚昳麗生悦之欲娶爲婦顧碍於新思潮方面思先從締交入手女本高小畢業生尤善雅樂曩亦知太虚名讀其文益想見其爲人故女亦良願爲生偶第女家教嚴禮義尤重生每藉郵筒與之通函傾情愫者月必十餘次生於彼時嘗繕函告其兄謂曩之大志如煙雲之過眼入世不深非學問也蓋生實情不自禁矣后生以資購紅衫一襲贈女女受之事洩竟爲家人夏楚以死生聞之若狂易爲文數十篇其思想俱超於人生觀欲削髮爲僧家人不之允邑邑終朝自晨至夜執筆爲文狀雖若痴然行文益臻佳妙第其文俱非昔之社會小說乃盈千纍萬之言情小說也二月後神益不振竟病痁以死 
劇談 
[梅訊（九）] [  春醪]  
　　昨有自京師來者道上月那家花園堂會演劇畹華是日連演三劇汾河灣上元夫人五花洞五花洞以劉鴻聲飾包公楊小樓飾法官王長林飾丑角並有老十三旦王長林之小放牛孫菊仙之教子余叔岩之定軍山自午十二時起演至天明方散可謂盛矣 
　　李十三素爲畹華御前大臣並爲畹華之秘書長黛玉葬花等劇均出其手即日自京起程來滬矣 
　　京師楊梅竹斜街有揚州人開之小飯店名不甚著治肴甚佳畹華時與十三輩小酌其中也 
　　畹華每演新劇必製新衣所費不資平日絲繡之鞋但一二用而已多用則底邊發毛自檯下觀之巳不美觀衣服亦但用半年古裝之髮髻亦不過半年而已此演劇之歷本所不能不預備者也 
　　販馬記奇雙會全本係崑腔名劇畹華業於昨日排演矣 
新聞拾遺 
　　熱水瓶中之玄機前日滬寗火車到蘇時有一少年衣服時式鼻架金鏡身佩熱水瓶手持司的克履聲槖槖頗似旅行者時旁有相識者謂予曰此少年姓張城内人以販土爲業其運土之法變化無窮或藏於司的克中或置於洋傘柄中屢次來往皆被朦過今又異想天開藏於熱水瓶内而檢查員對此不注意誠可謂設計之妙矣[  吉]  
　　三眼小貓寧垣漢西門有劉姓者家中畜有牝貓一頭頗爲肥碩忽於日前生産小貓三頭内有一頭形狀亦與常貓無異惟而上除固有之兩眼外額上另生一眼共有三眼劉姓睹此怪態甚爲詫異現已生下數日三貓均無恙兹巳喧傳於外往觀者絡繹不絕威稱奇不置云[  冠英]  
　　疑案小南門倉基路皖人錢某與同鄉張某同居錢妻李氏頗具姿首而性甚輕佻雖張某持重毫無染指之心而錢某日久覺察隨時鹽視前夜不知因何夫妻互相口角李氏氣忿即不别而行至夜未返適因張某是日有家人到申同出游玩在客棧歇宿一連數日亦未返寓因此錢疑妻必與張約定私逃當經報官請緝以憑究　何如李氏避在北市小姊妹家有人將其夫報官情形前往報信李氏隨即回家向錢某要索證據大聲噪鬧適於其時張某亦即返寓錢某見其先後同返愈起疑慮遂與張某大開談判雖經鄰人前往調解此疑案尚未解决云[  周劉]  
　　中菜間巧量地皮記者昨晚在大世界下層菜間小酌見鄰座一少年鼻架墨晶眼鏡身御駝絨棉袍顧盼自雄高據一桌點鱔絲熗蝦各一盆玫瑰二兩且飮且嚼正意興自豪間陡然身偏脚溜遂當場大翻元寳徧體油漬淋漓旁座二女郎悄語曰箇兒郎也學量地皮相對掩口葫蘆後經堂倌扶起然已面紅耳赤雙手搥臀怱怱會鈔而去[  九二碼子]  
[讀者瑣言]  
　　日來碧桃盛開簇蕊繁英異常穠艷而紅白相間者施粉施朱愈形娬媚說者謂由於因地剖紅白花枝互相配合開時即紅白參雜故知天然之美不可思議人工之美亦不可思議 
　　身在京華輙想望春申身在春申復想望京華微軀在天地間直一沙鷗有浮沈得失之感無周徧圓融之妙讀陸務觀何方可化身千億一樹梅花一放翁之句不禁悠然神往矣[  優曇]  
短篇小說 
[諷世小說捕鼠機（六）] [  宋春舫宋懷玉女士合譯]  
　　造麥「先生請你不要說這種俏皮話更正是來不及了我是萬分懊惱因爲我已簽了名反對女子投票權的請願我不能教人平白地尊重婦女婦女必須先顯出英雄的氣象來纔能免别人的奚落......但是他們必須先有了投票的幣在手中......」 
　　剛伯培爾「那可糟了」 
　　造麥「是的等到那個時候一般男子一定承認男女平權的樂趣再不說那種無禮的話什麽名分上應該有的勇氣以及生命攸關的事件纔引起他们的......「 
　　剛伯培爾「我還没有看見這種結果的初步......但是伯倫克漢夢夫人的雄心恐怕巳經到了盡頭了」 
　　造麥「這話不是漢夢夫人說的」 
　　剛伯培爾「呀是了一定是白女牧師說的挨梅我知道這一定不是你的意見吾現在亦無須同你辯論我親愛的你再想一想等我明天回來的時候......」 
　　造麥「最好是你明天不上這兒來」 
　　剛伯培爾「爲什麽緣故呢」 
　　造麥「因爲......我們有點意見......你常常存這種輕視女子的意思......」 
　　剛伯培爾「我並没有輕視女子的意思」 
　　造麥「你說他們都是懦怯的」 
　　剛伯培爾「我從來不曾說過這句話如果我說了這句話那就是我的不幸了我細細一想大凡女子鬧起來他是天不怕地不怕......」 
　　造麥說「什麽」？ 
長篇小說 
[社會小說衆醉獨醒（二十）] [  瞻廬]  
　　這番得了横財開的店舖子恰在尤寡婦家的對門五百年　流孼寃變做了望門對宇畢竟筱山是有意是無意編書的也不必下甚麽斷語看書的自會明白（省筆）尤寡婦家裏旣不是重門深户他又時時要上街買東西每日裏至少也要與筱山會面八九次說也希奇寡婦見了筱山牙齒不咬了却是瓠犀微啓面皮不綳了却是桃靨生渦從前舉棒打人的尤老娘更在筱山面前千官人萬官人百般的陪話說老身從前誤犯了官人老大的罪過定要縮短十年陽夀瞎却兩隻烏珠罰在十九層地獄裏受苦五百年不得超生一派夾七夾八的話說得筱山前仇盡釋故態復萌自古道男想女隔重山女想男隔層單這麽長那麽短兩口兒便成了夫婦列位這不是編書的貪懶不肯多說倘把這件事裝頭裝尾繪影繪　做一篇弔膀子講義大約也可敷衍到一二萬字然而未免偏勞了排字人的手續骯髒了編書人的筆端只好謹謝不敏借着『這麽長那麽短』六個字包括過去（省筆）從此尤寡婦家裏便成了筱山的外宅編書的也不好唤他寡婦只好唤他尤氏筱山本是單身漢現在上有老岳母下有小孩子中有標致渾家三代同居倒也不嫌寂寞夫婦倆有說有笑怪親熱的自然不消說起尤老娘得了發財女壻睡夢裏都要吃吃的笑六歳孩子唤觀保的也曉得『踏上娘牀便是爺』親爹爹好爹爹的没口子混呌筱山心裏怎不歡喜有話卽長無話即短筱山同尤氏成親本在十二月十五日時光易過一貶眼便是來年的正月十五日這天一是滿月二是佳節筱山把店事安排好了便辦着筵席在家裏慶賞元宵一家四口兒在樓上傳杯弄盞從傍晚直飮到黄昏還没罷休誰知好事多磨良宵易誤（故作驚人語）驀聽得門上蓬蓬的幾聲筱山掌着燈自去應門一時乘着酒興也不問叩門的是誰便拔去門閏呀的一聲便開了不開時萬事全休一開時目定口呆幾乎冷了半截（故作驚人語）正是歡喜恐怖都由心造心苟不虧何來懊惱（第四回完） 
[自由談之自由談] [  鵑]  
　　莎士比亞出英國之民智開紅氍歌樂不數釋迦作大獅子吼振聵發聾功德誠無量也返觀吾國新舊派劇人率耽於荒淫流爲卑汚孰則以陶鑄國人新腦爲念者滋可慨已今日爲莎翁誕日書此誌感 
 
 

Page 15

 
 
   
 
 

Page 16

 
 
   
 
