# 1882 - 56 - 4903172

 

Page 1

 
 
[觀打彈記]  
　　外國遊戲之事有所謂打彈者其彈有大有小向惟西人爲之華人有窺之者輒遭斥焉今則華人亦皆斃之自一品香拆造之後華衆會生意遂由是大盛去年臘底及今年開正以來竟至遊人如戵入或不能出肩爲之　　　之　　上賈茶點處亦復蜂擁蟻聚裙屐少年與粉白黛緑者錯處其間亦未始非一大觀也新正無事與二三友人抆　往　細爲玩賞其大彈則削木爲圓毬大小不等視其人之力而用之以板鋪地若甬道謂之臺　長約四五丈臺末置瓶式木樁十打者按先後持圓毬抛之每次三毬總以打倒十樁爲勝否則負計十次以光粉記其數於牌上而綜核之負者出資焉或有置三樁者則較難於十樁然尙屬粗事學之猶匪難也小彈則較難矣小彈以象牙爲之彈四枚圖凈可愛其色或四或三紅色則有深淺白色則有明而其檯子長方式而高其邊邊以樺木鑲之取其軟也圖面鋪以呢細意熨暪華采甚都打者二人爲偶或三人爲偶或以二打一則仍作一偶各人認定一白彈蓋兩白彈中其一鑽一小孔故易認也人執一棒其棒上細而下粗上包以鐵圈而以光粉塗之使之不滑　數打亦數數塗以一手按檯一手執極觸認定之彈使之滚去撞着兩彈則爲中撞三彈則中二馬若僅着一彈則爲不中當讓其偶打矣如是者循環不己有中者則細　記其數或打二十或打三十四或打四十五十及一百不等先滿其數者爲勝否者負負者出資焉有反手不便按者則琢魚骨爲架穿之以柄而以棒就架觸之余觀之尙未甚知其細有精於此技者爲余繪圖指陳始略得其梗槪又有姚氏子亦工於此技爲余詳陳其理乃曉然於打之之法不過轉重緩急高低偏正數端而其中差以毫厘卽不能命中非眼明手熟者不能從事於此彼日日逐逐焉持棒打彈顧盼自雄者或不值識者一笑也另有一檯特大檯角有六孔而以繩絡之打者或三彈或四彈能以己彈碰地彈落於孔中則加三馬如己彈落孔則罰三馬其法更細似較難焉時適有友人素未諳此亦欲小試其端約一工此者相與共打而藉以求教相形之下一則一無空鎗一則從未得中旁有亦能此而未甚精者訕笑不己友人遂置棒廢然而退余　之曰子亦太不自量矣未能操刀而强割焉其有不貽人笑柄者哉友人曰僕非不自量竊願就善此者而學之耳此事本遊戲之具東坡所謂勝固欣然敗亦可喜夫亦何足爲　　彼笑僕者其先亦曾爲人笑者也僕何辱焉余曰唯唯因與之登樓呼茗對飲倚欄而觀之則見持棒者往來無停趾不中者嗒然若喪氣自顧無聊取光粉擦棒首作響中者欣欣然有得意色旁觀之能者或指示或非笑喧雜不己其不能者亦或假充内教拾人牙後慧刺刺不休每檯皆有兩自來火照燿甚明自高望下纎毫畢現衆人之面或喜或怒衆人之身忽動忽靜余謂友人曰此亦一樂境也今人每好異而喜新打彈之戲中國向來所無而近始有之無怪乎愛之者衆不但打者持棒學作時路而且觀者亦若以爲榮熙熙攘攘至於如此其衆余與君但憑欄俯視領略神情啜茗清談置勝負於不顧不特不必精此更不必學此轉致以勝負之數撓亂神明度人未必以不能爲笑若能則能矣而顧未鄫精則其貽笑也實甚何如置身勝負之外而自得其樂趣之爲愈乎際此新年無事藉此以擴眼界亦未嘗不可也友曰子之言固逹觀矣然因恐人之笑而皆　不學則此輩何來又何以供我輩之遊賞乎此事雖屬而戲尙不傷雅勝於嫖賭烟遠甚吾儕休矣當讓少年之輩爲之也相與抵掌而罷 
　 
[勸開銀行]  
　　有西友致函於本舘云中國每逢年底錢莊舗户銀錢每多短絀此等短絀之事一年必有二三次須向外國人借銀以爲彌補之計其所以然之故因開設鋪户日多而終無良法故致有此弊其在他處素無洋人或遇年節銀錢短絀仍向本地人告借獨至上海則多向西人告借合計約有數十萬之多此事殊不雅於觀聽四洲之内凡有大賣買之處皆無此風氣上海爲中國生意之冠顧何以若此前者曾有人議及錢庄擬籌立新章必求美備實於商務有禆而迄今未見舉行華人曾言欲在上海仿照西法開一大銀行然有此言無此事其實亦莽甚難但須糾集股分卽可集事卽如招商局亦係股分開平煤礦亦係股分香港之安泰保險公司亦係股分而皆有蒸蒸日上之勢如有創議興辦股分必可集成卽西人亦願入股並肯襄助其事倘能辦理得法股中人當無難大獲其利也華人在上海儘可開一大銀行廣帮商人之富裕者皆可糾以入股其銀皆聚在上海其有開張舗户及小錢莊者均可向銀行通椰華人開此銀行專門借銀與人不僅買賣匯票並可相助遠處經商之人如果開設成功將來必與倫敦大銀行無異倫敦孟買及架拉吉打地方之大銀行亦相助各小銀行華人不妨步武庶幾商人及錢莊或逢短絀之時可以告借不至向外人借貸以至多出重利上海生意日盛倘無銀行終多不使至於小錢庄則斷不至因開設大銀行而有損於生意不特無損而且有益蓋他處有大銀行之地亦有小銀行皆能獲益可見錢店之生意亦必不至減色矣西人之寓居上海有久欲在上海開一總銀行而於例未合以此中止今聞此便可以變通故華人乘此時可以合亂開辦西人不開而華人自開則所謂不便者無所不便矣西友來函所述如此按華人向西商借銀其息甚重自是實情聞去年某華人借西商銀兩約借七天出息不貲華人苟不别圖善法流弊伊於胡底西友所言殊屬近理因錄而存之 
　 
[公廨遇窮]  
　　北京西人來信言一月之前有賊潛入駐京英公使公廨欲圖行竊未能得手賊隨遠颺公廨中所用華役均送至華官處究間旋以與該役無干當予省釋惟賊則尙未查獲聞該賊欲開課箱竊銀而未能撬開其所遺鐵鑿卽係公廨中木匠之物故疑卽公廨中夫役馬夫等所爲公廨向無遭竊等事現在旣有此警自當格外防守耳 
[船主赴英]  
　　昨日英公司輪船開往外洋有前爲招商局洞庭輪船主之西人滕君附輪而去綠招商局近在英國定購新輪船故該船主赴英擬帶新船回華聞隨從華水手二十七名一同前去云 
[北地無冰]  
　　前日招商局海定輪船由津回滬其船主說及津沽並無氷凌又行經烟台聞該處人言去冬竟未見氷是亦一異聞也 
[寍波年景]  
　　寍波之郡廟猶本埠之邑廟及蘇之元都觀新年間士女如雲食物耍貨等灘林立並有傀儡戲各戲法說書費拳等事而剪綹挖包之流卽乘機竊發或見婦女輩故作擁　遺簪失珥之事不可數計云 
 
 

Page 2

 
 
[錢弊復萌]  
　　寍郡現兌錢莊每以行用官錢爲不便去年底民間兌換銀洋者倍於往常而各錢店仍於每串中攙和小錢百文至七八十文不等其串底則名爲九九而實則通計不及九五九六之數竊恐自此開端勢必私鑄復興而官錢更竭巳 
[寍郡辨志文會辛巳十月分課案]  
　　漢學超等張鴻桷許克勤孫傳鳳黄家橋武銘紳鄭鈺吳夀萱范麟范彭夀何宗鎬特等朱逢甲林召南翁鑒錢葆華趙樹風馮惟一秦在鎔黄維瀚濮傳薪黄炳煥○宋學超等楊魯僧何宗鎬黄家橋黄維瀚張世訓朱逢甲孫貽榖洪慶詔范彭　王亨兆特等范麟董章許步雲王振玉張善煒震謝輔熿干丕鳳○史學超等楊敏曾朱逢甲周祥年楊魯曾秦在鎔秦顯書周保珪張世訓范彭夀范介福特等林植梅張善煒謝輔熿張鵬翔林春華范欽書周恩范潮許步雲董親埴○算學超等趙鴻模趙鴻章袁紹初沈春元周鳳鏘陳述盧運鵾楊兆鑒林植梅曹辛特等王珮璐陳光榮趙廷謨毛震張國威王瀛王瑩朱謙方丙南王存中○輿地此齋榜另發○詞章超等錢鳳翰章紹洙陳聖培楊敏曾梁秉年張世訓周保珪鄒宸笙袁彭年朱逢甲特等洪聖祚陳守性毛震夏啓瑞勵振鑣袁成業范鏡清范庭芳許步雲董親埴 
[捉姦剪辫]  
　　鄂省武昌府所屬之嘉魚縣離省數百里該邑境内簰洲鎭地方係沿江泊船之處鎭之近鄉有文童某甲與居鎭之文童某乙爲同窓友年俱少而交稱莫逆焉乙　有姿甲心艷己久去秋乙病没乙婦常姦甲以事甲盡心料理不辭勞瘁喪事粗畢甲己與婦有染事尙秘密惟窓友及兩家族人間有知者一日有乙之族人某遇甲於途規以良言甲微詞圍答似謂風馬牛不相及何煩絮絮臘月初甲有窗友兩人囑甲引往乙婦處强而後可旣至同在室中笑語不意被乙之同宗糾集多人赴入逢人便毆并楸甲掀翻於地將衣服洗剝淨盡又將甲髮辫齊根剪去一鬨而散次日甲訟於巡司衣服得還而髮辫終匿不與甲復思搆訟己赴省安排一切一日天氣甚煖有人見甲尙帶風帽盖受傷所致云噫身居士類行比匪人色胆如天斯文掃地矣 
[衙着竣工]  
　　前述漢皋之漢陽通判署移造李二方地方靠河南向至去臘初業巳竣工趙别駕卽於臘月進署所有監造之李明府澤芳亦於歲杪赴督撫兩轅銷差云 
[良吏云亡]  
　　婁邑尊陶韻軒司馬名錫恩越東大族也秉性嚴方不苟取與有古人風宦蘇以來在滬最久委辦發審事件十有餘年事事秉公謝絶請託於聽斷尤極精細雖幾微出入不肯率意因公生明故人皆愛而畏之旣有善人之稱復著神明之號其歷年讞案僂指難罄嗣又委辦華會審公案亦衆論咸孚中外悅服去年九月委署婁篆下車之始勵精圖治事無鉅細罔勿躬親雖衰病精神彌自振刷常至丙夜辦公不休紳民愛戴競稱賢明其新政流傳誠昭昭在人耳目痱不料積勞成疾聞於是月初十日酉刻佩逝遠近聞之同聲歎息蒞任僅五閱月也嗟乎良吏無多何天之不少寛歳月乎 
[春雪添寒]  
　　本埠近數日時見隂雨前日寒氣漸增至晚間八點鐘後雨雜雪珠窗櫺間蕭蕭作響旋見瓊花飛舞如摘絮搓棉夜深時瓦上微有所積昨晨凍雲不解寒氣更甚去冬和暖少雪或將於春令補之也 
[例禁打獵示]  
　　上海租界會審分府陳爲出示曉諭事照得租界商民打獵鳥獸以及店鋪販賣野味向于春令禁止俾資生養歷奉道憲檄飭曉諭有案兹據工部局以現屆禁獵之期議於中國正月二十一日卽西歷三月初十爲始一體禁止聲請曉諭前來合行出示曉諭爲此示仰租界内野味鋪户以及諸色人等一體遵照毋違特示 
[發堂擇配]  
　　謝巧雲控徐李氏欠欵一案徐李氏遵斷繳洋後爲前奉發堂之妓女富林擇定親事覔得保人投法界會審公堂請領昨日公堂傳到富林詎富林不願從徐李氏所擇之人情願由堂擇配故太守將富林仍行發堂諭俟擇配得價再行酌給徐李氏云 
[斷令還物]  
　　昨日法界會審公堂據捕房解到楊王氏頭髮散亂汚泥滿身原告朱柏和同母朱薛氏妻朱丁氏投到翁太守詰問何事朱柏和供係蘇州人在家種地度日去歲底領妻到滬現與母同住興聖街刻字店樓上朱薛氏供稱素在滬上帮傭楊王氏來索所借家用什物竟與媳婦朱丁氏打架朱丁氏卽係其女翁太守得供大詫謂丁氏之母亦應姓丁何又姓楊朱丁氏供稱此乃父親拚識之母非生母也去年到申後取用什物乃父親所遺非楊王氏物而伊硬來索討致相爭競法包探嚴頌眉槀稱彼等沿路厮打扭入英巡捕房詢得住居法界故由英巡捕送來太守復詰朱丁氏爾父現在何處物係何時所借何人交出答稱父親於去年五月間亡故其物在十二月間取用由楊王氏交出翁太守諭令不必搆釁着朱柏和將物交還完案朱薛氏曉曉瑣瀆不肯還物兼稱楊王氏縱女爲娼去年九月娶歸而十二月閴卽産一孩翁太守聞語大加申斥着卽遵斷謂楊王氏前往取物設如不交准來控告定子嚴辦云 
[解紛准保]  
　　法界會審公堂據小東門外松盛烟館中施賢載帶同堂棺張阿友管帳林仁泰投稱昨日有周某到店其人身材較長碰撞所掛之火油燈囑其留心卽遭其掌頰及與理論伊卽用刀逞兇致我被傷右手張阿友被傷左手鳴捕拘送請辦翁太守詰之周某據供伊家用女堂倌因給付小帳嫌少致啓衅端並未用刀逞兇兩造各執旋有寳源祥管房人蔡正帆投案禀稱兩造均係房客故我代爲調處停妥求請從寛准其和息翁太守因原告供有用刀之事遂謂蔡正帆現在周某准爾保去如查得果有用刀情事着將周交案訊理云 
[貪得被押]  
　　英公館寫字洋人赴英界會審公堂控稱馬夫陶夀觀擅將我之馬車載男女八九人出外遊玩適被管獄洋人看見恐其載人過多致車有損前來關照由我查間馬夫察得車果損壞約須修理銀七十兩故扣其一月之辛工然遠不足賠償修費爲此將伊交捕送究管獄洋人禀詞與同該馬夫陶夀觀俯首無詞哲繙繹請判押陶半年陳太守略予從寛判押三月其一月之工資准該洋人扣去云 
[行竊押禁]  
　　英租界會審公堂據包探康阿順禀稱緝獲竊犯王永生盤得曾竊鄧王氏等七户衣服零物其贓寄存開客寓之婦張王氏家業己起到玆將人贓及窩贓之張王氏一併送案鄧王氏等七家失主均投到請辦張王氏供開客庽王永生確在我家躭擱然不知其行竊王永生供係南京人去冬亦以犯竊獲案奉押期滿後巳經改過現在起案之贓亦皆去年所竊者包探又稱初到張王氏家吊贓該氏持蠻抵賴及同鄧王氏往認鄧王氏指出該氏身穿之絨衫尙係己物該氏始行脫下云陳太守乃判將王永生管押三月張王氏交官媒看管一月贓交失主分别認領 
[諒情免究]  
　　工部局管理街道之洋人好司赴英界會審公堂禀稱查得裏虹口嚴正延家之餘地上設有坑厠該處附近皆係洋房應照租界章程移至他處爲此將嚴傳案請諭搬移嚴正延供住居裏虹口虹橋東首祖傳地基起造坑厠附近祗有公平洋行之湖絲棧餘則别無洋房公平行屢次欲買我地基不允故令工部局着我搬移然我於自己地基設厠不願拆讓好司又稱並不干公平之事實因違章起見哲譒譯請諭嚴姓移開陳太守謂嚴姓地基係在華界及租界交接處况係鄉間可以免令搬移將嚴釋放云 
 
 

Page 3

 
 
[光緒七年十二月十六日京報全錄]  
　　宫門抄○諭旨八道錄前○發抄旨四道○侍郎寳奏請嚴旨詳申京察舊章摺○湘撫李奏爲新任藩司到省接印日期片○廣西撫慶奏辦理盜匪案件尙難遽復舊制摺子○十二月十六日吏部翰林院值日值年旂引見八名○宗人府奏改泒景陵昌西陵行禮泒出豫王光裕○内閣奏派騐放之大臣派出謨公徐桐松溎許應騤○吏部呈進春季搢紳○禮部呈進春山寳座○順天府呈進春牛圖○穆騰阿續假一個月○召見軍機○發抄劉錦棠奏刊發總理營務處督辦西征糧台貴州布政使關防奉旨知道了欽此○又部駛新疆五次勦平邊宼樂内之知縣袁春江等另核請奬奉旨吏部議奏欽此○又會克吐魯番等城案内之縣丞樊淩漢保案悞書凌璞請飭更正註册奉旨吏部知道欽此○又記名提督屈得福歷次保案均書德復請飭部更正註册奉旨吏部知道欽此○○禮部右侍郎奴才宗室寳廷跪奏爲京祭積弊難除乞嚴旨詳申舊章責成樞臣認眞考察並乞嚴飭樞臣秉公甄别内外諸大臣功過恭摺仰祈聖鹽事竊本年又屆京察之期十月間有旨通諭部院各衙門諄諄訓誡仰見聖朝澄叙官方至意然而怒才竊以爲諸臣仍將視爲故事具文何也積獘己深非空言所能改變也近年風氣日壞一日每屇京察堂司各官上下營營舉國若狂瞻徇情面猶弊之輕者賄賂潜行恐亦未必無之不論才守不論資格並不論例案不論文理所保非貴近子弟卽浮華少年但藉當差勤奮一語掩飾耳目其實平日點派差使大增由請託而來豫爲一等地步並非熟悉部務實有勤勞以黜陟幽明之大典作攀援勢利之捷徑舉不能公劾豈能嚴浮躁不謹之員所在皆有此輩皆善營求每爲堂官所喜不惟不劾且欲舉之歷屇京察所保才長政勤者半是此類又安望舉劾盡當哉夫守之清濁曖昧不易知也才之眞僞倉卒不易見也而資格之淺深例案之生熟文理之明昧則易知易見也居今之世内外大臣求才守兼優者匪有幾人何况司員今之所謂才者不過奔走勤應對捷耳若此者何足爲才且每無守習俗移人人材難得漢司員例案文理尙不至不諳而氣節操守未必盡能剛正滿司員則例案未必盡明文理或甚至不通过清尙許有人才長殊不易覯方今滿漢司員中求才守俱平者己未能多得又何論兼優乎伏讀嘉慶五年十一月十八日二十年十一月初二日聖諭咸豐九年十二月十八日十九日硃諭諄諄戒飭以資格例案文理爲言仰繹聖訓蓋知積弊己深非旦夕所能挽囘任缺勿濫徒託空言有舉無劾巳成錮習全材難得與其求全責備適至以僞亂眞不如核實節取可收得人之効今欲整飭京察非詳細申明舊章嚴定處分責成樞臣認眞考察不可伏乞再降嚴旨通諭各衙門堂官恪遵歷次聖訓以爲考察各俻一册密識賢否公議同覽用憑舉劾首取猷守兼優之員以備擢用如不可得則取資格較久謹厚樸實之員資格過淺者苟非才猷特出不許藉口差使遽行濫保文理不通例案不明之員不許濫保貌似有才輕浮澆薄之員尤不許濫保如有此等獘端一經察出或被叅奏卽謹遵聖訓照例實降不貸聞近來京察堂官多不備册密識應令京察後將册封送軍機處備察以觀各堂官棄取之公私偏正皇上尙在冲齡皇太后垂簾聽政保一等者開門之後雖有引見可覘其年力召見可考其語言而俄頃之間豈能考察詳細其應劾不劾者更無從周知當責成樞臣博採時論秉公考察乞飭下樞臣將保列一等司員分日傅至詳加驗看詰間如有不符卽叅奏撤銷一等原保堂官謹遵聖訓照例實降如此核實舉劾認眞考察庶有忌憚少除績弊不敢視爲故事具文矣然而此猶其小焉者也部院司員之京察不可不公不嚴内外大員之京察豈獨可不公不嚴甄别之權雖皇太后皇上操之而實樞臣替之劾一不職司員不如劾一不職大員奴才竊恐瞻徇情面之弊不專在各部院堂官矣樞臣果能精白乃心破除情面不特能考察各部院司員之賢否並能考察内外大臣之賢否若夫不免瞻徇無論不能察出也縱使察出亦不能秉公甄别試間上屆各部院京察果皆公且嚴乎内外大臣京察果皆公且嚴乎各部院瞻徇之獘果皆察出乎所察出者果能嚴辦乎是樞臣先以京察爲故事具文矣又何責於各部院堂官乎更乞嚴飭樞臣豫將内外大臣才守聲明孰優孰劣孰當舉孰當劾孰當照舊供職秉公詳察開單進呈毋得瞻徇庇護應劾不劾尤不得徒以衰老無過與官職較小者休致數員塞責如不公不嚴經人糾叅惟樞臣是問而考察樞臣之功過則在皇太后與皇上樞臣夙夜在公均有微勞而其中優劣亦頗不同若無所區别槪予議叙是朝廷先以京察爲故事具文矣何以倡率群下乎是在聖明獨斷非臣下所敢妄殄也奴才爲愼重京察起見是否有當伏乞皇太后皇上聖鑒謹奏奉旨己錄○○李明墀片再新任湖南布政使隴際雲於十一月初六日至湘初八日接印任事所有署藩司孫翹澤卽於是日交卸潘篆仍回臬司本任署臬司郭從矩兼署鹽法道何樞均於是日各回鹽道長沙府本任用專責成謹會同湖廣督臣李瀚章附片奏報伏乞聖鑒謹奏軍機大臣奉旨知道了欽此○○廣西巡撫奴才慶裕跪奏爲廣西盜風未息體察情形各屬獲辦盜匪案件尙難遽復舊制恭摺仰祈聖鑒事竊奴才接准刑部咨光緒七年七月二十日内閣奉上諭御史胡隆洵奏請將盜案仍照舊例分别首從辦理一摺着刑部議奏欽此查各省盜案向例由地方官詳由該管上司解省審勘由該督撫分别題奏將法所難宥及情有可原者於疏内聲明大學士會同三法司詳議各該督撫俟奉准部覆始行分别正法發遣乃軍興以來因剿辦土匪定有就地正法章程從此各省相沿卽尋常盜案亦不待審轉覆核槪行就地　辦題奏之日十無一二同治八年間原任御史袁方城奏請盜案照舊核辦而原任大學士直隸總督曾國瀋仍奏請照章就地正法並請令山東河南一體照辦十二年御史鄧慶麟請將盜賊土匪仍照舊例辦理等因奏奉論旨飭交部議請飭卜各省體察各省地方情形妥奏玆據各該省先後以游勇馬賊根株未盡具奏均未便一時卽復舊制光緒五年十一月間復查各省拿獲土匪强刼盜犯有照例具題者有聲稱照章就地正法者並有尋常盜犯該州縣拿獲訊明後徑行處决隨後始行通詳上司備錄供招送部者辦理紛紛未能一律奏請嗣後盜案各機距省遠近分别就地正法並解省審勘等因奏准通行在案在該督撫豈不知網開三面係屬好生盛德只以盗風旣未全息卽辦理不妨從嚴今朝廷方開寛大之門而疆臣仍作權宜之計非特無此政體亦恐窒碍難行公司商議去貴去其太甚事必急所當先必欲復情有可原舊例莫若將就地正法章桯先行停止應請旨飭下各省督撫將軍都統府井體祭地方情形將夥衆持械强刦案件仍照成例解由該管上司覆勘分别題奏請旨不得先行正法迅速妥議具奏統俟臣部彙核辦理如各省盜風一律稍息正法可以暫遲則分别法無可貸情有可原之例亦可漸次舉行矣等因奉旨依議欽此盗行到粤奴才當卽欽遵行司妥議詳辦兹據署臬司慶愛議詳查粤西自咸豐初年辦理軍務其時賊蹤徧地滿目荆榛計用兵幾二十年始得削平宼亂地方漸臻安定而伏莽尙待搜除夥衆劫掠所在皆有同治十三年奉准部咨御史鄧慶麟片奏軍務肅清省分拿獲盜匪請照舊例辦理當經前署司嚴樹森核議以粤西爲昔年肇亂之邦苗猺雜處獷悍成風打劫殺人係其故智與他省情形迥不相同擬請嗣後拿獲情重土匪及夥衆持械强搶拒捕案件仍應從權辦理就地正法並由該州縣獲犯訊供後一面通報一面錄送該管府州就近親提覆訊核定罪名禀請批示再行正法倘供証未能確鑿案情尙有疑意卽不得槪請就地懲辦致于查叅以期無枉無縱經升在撫臣劉長佑奏准通行在案數年以來各屬遇有拿獲搶劫情車盜犯俱係訊錄供詞禀候批飭解由該官府州覆訊取具切供據實通禀核其情節果係夥衆持械强行搶劫同慈相濟者方准就地懲辦倘有供招未確案情可疑卽駁令再行研審實情分别辦理於嚴懲盜匪之中寓愼重人命之意雖非解省審勘必由該管上司細心覆鞫期於情罪允協未敢輕率從事現在各屬地方雖稱粗安而伏莽頻經　捕總未能盡絶根株動輒聚黨成羣持械肆掠不但劫人財物抑且擄人婦女甚至焚燒房屋拒斃人命習以爲常兇悍之風仍未稍息左江之南太泗鎭等府距省窵遠或與越南接壤或與 
 
 

Page 4

 
 
雲南廣東毗連籌辦邊防時關緊要兼之昔年土田州搆亂漏網之巨憝劉興佳與土匪趙蘇奇勾結復在向武果化土州一帶糾黨欲圖起事雖經官車繫散並將趙蘇奇拿獲而劉興佳蹤跡詭秘餘黨亦未盡淨各州縣緝捕正當吃緊此外右江之柳慶恩潯各屬辦理善後清除伏奔亦未可稍懈卽桂平梧鬱諸郡山徑叢雜水陸分歧匪類時虞出没均應隨時認眞訪緝以靖閭閻若令各州縣將一切盜案悉行招解赴省長途跋涉動逾一二千里旣恐有意外之虞且一經照例招解聽候部覆躭延數月雖同一正法不能如卽時就地懲辦足使凶頑觸目驚心再四籌維似難遽復舊例等情前來奴才覆加體察所議皆係實在情形伏思拿獲盗匪就地正法本係軍興時權宜之舉若地方漸就安謐自應規復舊制以昭廣大之仁誠如部議網開三面係屬好生盛德奴才又何忍務從嚴峻致傷天地之和但就粤西現在情形而論實不得謂之巳安巳治辟以止辟尙宜用猛倘稍事寛假則玩法者愈衆罹法者更多强梁有僥倖之心良懦遭蹂躪之害轉失朝廷除暴安良之意揆時度勢所有盜匪就地正法章程一時尚難停止擬請嗣後各州縣拿獲土匪及夥衆持械搶刦案件仍照權宜章程解由該管府州訊取切供妥爲議凝禀候核明批飭就地正法俾兇暴不致久稽顯戮地方官亦不得專擅殺之權期無枉縱而昭烱戒仍俟盜風漸息地方綏安隨時察看情形請復舊例是否有當理合恭摺具奏伏乞皇太后皇上聖鹽勅部核覆施行謹奏軍機大臣奉旨刑部知道欽此 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
雲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
