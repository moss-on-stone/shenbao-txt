# 1916 - 171 - 4915577

 

Page 1

 
 
   
 
 

Page 2

 
 
時評 
[輿論與政黨（默）]  
　　國之所貴乎有輿論者以其對於人物能存好惡之眞對於事理能嚴是非之界然所以能存其眞而嚴其界者以有大公無我之心處之也苟稍涉政黨性質則已不能無我 
　　凡爲政黨者必有他黨對待者也有他黨對待必與他黨競爭與他黨競爭必愛護己黨而抨擊敵黨是即所謂不能無我也天政見與人格本不相混也乃因政見不同之故而枰擊及其黨員之人格則好惡偏矣黨派與是非不相涉也乃因黨派不同之故而抨擊及於黨外之一切事實則是非又淆矣有黨即有爾我有爾我則所發言論不能無所偏私故政黨之在今日應有與否我不敢决而輿論則决不可稍涉於黨派也 
　　今日上海之輿論無黨派乃輿論界之一幸事 
命令 
　　六月二十三日大總統策令　署財政總長周自齊因病呈請辭職周自齊准免本職此令 
　　又令特任陳錦濤爲財政總長此令 
　　又令特任孫寳琦爲税務處督辦此令 
　　又令朱慶瀾着開缺留京供職此令 
　　又令畢桂芳特加將軍銜督理黑龍江軍務仍兼黑龍江巡按使此令 
專電 
　　北京電元首連發三要電（甲）致滬各要人一告以現巳决復約法勸即來京二將議員團集議取消（乙）分致獨立省一告以約法問題今旣解决勸即取消獨立二徴集取消後辦理善後意見（丙）致其他各省一告以大局漸趨統一專聽中央解决政治上各要點二徴此後維持地方及全國統一早復原狀意見 
　　北京電電調陳宧來京命速離川 
　　北京電徐紹楨昨謁見總統詳陳在滬國會議員主張請速復約法集國會免恊商事久難解决 
　　北京電定舊約法回復手續電由各黨派提出請願書即以申令公布 
　　北京電熊希齡有允出組内閣兼財政説 
　　北京電段辭總理薦馮爲繼 
　　北京電元首將頒四令尊重敎育敦崇道德仁厚風俗泯除詐僞 
　　北京電張弧復辭職儗徐恩元調任 
　　北京電委託湯化龍疏通國會議員訂沁日赴滬恊商進行 
　　北京電陳錦濤先將本月軍費籌定乃允出長財政 
　　北京電閣議改組提署特設衛戍總司令保徐紹楨已徴同意　　北京電國員全體辭職此係照例手續必新閣組定一律發表 
　　北京電聞前晚元首微服至東安巿場一帶調查巿况隨從僅二人 
　　北京電蘇按解京二十萬元 
　　北京電舊憲法起草會决繼續進行巳成大部分仍屬有效惟認爲不當者由會另擬脱稿後交國會取决 
　　北京電元首親擬諮詢案備交任公核復 
　　成都電巿面安靜黄辭職陳仍兼民政劉一清修承浩鄒憲章分任軍民財政廳長參事會業已成立 
譯電 
　　北京電周自齊辭職巳見命令繼其位者將爲陳錦濤孫寳琦任税務處督辦（二十四日） 
　　北京電蔡鍔逝世之謠言未經證實（二十四日） 
　　北京電政府與舊國會急進派議員間之意　見未能一致前議長湯化龍將奉命赴滬疎通（二十四日） 
　　北京電華字報去政府未得南方國會議員同意之前恢復舊約法之命令未必發表（二十四日）以上德文電 
　　香港電聞李烈鈞佔領韶州電局與車站並拆毁北江流域内粤漢鐵路一段龍濟光已派兵千人赴韶香港郵報著論批評謂粤省地位殊不能令人滿意（二十二日）路透電 
東方通信社電（日本人組織） 
　　北京電四川陳周兩將軍因爭權限而致衝突問題政府命陳來京周駿任命將軍均係事實似難取消倘不取消又無調停之道故現正在恊議處置之法（二十四日） 
　　北京電據調查袁氏財產者之報告現今已判明者爲紙幣二十三萬元河南鄉里之動產不動產估計約値三十萬元又外國銀行似無存欵（二十四日）　　 
　　東京電張勳倪嗣冲段芝貴江朝宗等爲中心在徐州會議之結果有設同德會之報日本論者以此爲堅北方派之結束有與南方對抗之意味云（二十四日） 
戰電（英人路透電） 
　　巴黎電德軍仍在凡爾登境從事猛轟足徴其今猶頑强不屈敵軍進攻者均爲法軍擊退大受損失敵軍在凡爾登及香巴業以大口徑之砲轟擊似爲即將猛攻之先聲自亞米安南希布台勒至萊姆西克拉盎勒廣闊之陣線一帶巡邏隊及偵察隊亦大爲活動惟法軍司令對於未來戰事自信甚堅（二十三日）　 
　　巴黎電昨日法飛機爲報復德機製擊法國未設防城邑起見飛至德境在加爾魯希擲落炸彈四十枚在特萊夫斯擲落十八枚又在末爾希姆擲落五十枚轟擊軍事建設物（二十三日） 
　　倫敦電海格將軍報稱敵軍轟發極大之地雷一具後藉砲火之掩護於晨間攻入齊凡希附近之英軍戰壕即經英軍回攻逐出敵軍大受損失英軍夜在化漢沙倫砲壘附近轟發地雷一具且占據陷穴邊際今日陣線餘處頗形沉寂（二十二日） 
　　雅典電柴米斯内閣今已組成恊約國已提議廢除希臘航業上之限制（二十二日） 
　　華盛頓電華盛頓聞墨境戰事大覺惶慮墨　　 
將戈麥士爲一美國騎失所殺雙方皆不認首先開砲互相責備（二十二日） 
　　華盛頓電今日駐美墨使往晤國務卿藍辛氏請其解釋美軍向加里柴爾鎭行動之理由並謂美軍佔據墨國兩城乃仇敵的舉動藍辛通告代表南美中美各共和國之外交官謂如墨國内戰事發展美國將保衛自己以防續被侵寇但美國定不干涉墨國内政（二十二日） 
　　華盛頓電陸軍部命中央及西部各州召集之第一批國民軍五千人迅速開往墨國邊界（二十三日） 
公電 
　　旅滬吉林議員致北京電北京黎大總統鑒約法恢復不即解决明李東林有所藉口唐室藩鎭因而生心　　 
治亂攸關請公速晰旅滬吉林省會議員田錫恩 
[岑都司令再勸梁任公留職電] 上海梁任公先生鍳公丁大故哀痛同深經春煊派員代表同人　唁並勸稍節哀思出持在計方謂區區微意諒獲鑒原乃奉函電一再以解職終制爲言同人聞耗嗒然若喪在公至孝純篤三年廬慕情鳥可已惟大局未定孹畫籌維非異人任我公不出如蒼生何謹再聯電哀懇俯念時局權宜留職共克有終至慮絜銜文電於禮不便同人等亦不相强一俟大局稍完定即率兵迎護歸葬俾慰先靈而遂孝念臨電不勝切禱之至春煊榮廷濟光烈鈞炳焜根源浩明榮新旅漢虎銑印 
　　浙江參議會請釋章太炎電黎大總統段芝泉先生鈞鑒太炎先生爲儒林泰斗直言賈禍於今三年人才爲國家元氣公等輔世長民宜以尊德禮賢爲先務之急釋囚脱縶抑已末矣比聞此老自由尙未恢復夫豈仁明所忍出此知必有不肖之徒有以播弄於左右者乞速下明令飭送南歸望急施行並祈賜復浙江參議會議長張翅暨全體議員同叩漾 
　　浙江參議會請釋褚輔成電黎大總統段芝泉先生鈞鑒衆議院議員褚輔成無辜被逮於今三年法治國不應有非法之監禁乞速令釋曷勝切盼浙江參議會議長張翅暨全體議員同叩漾 
　　四川内江周駿來電國務院統率辦事處各省將軍巡按使護軍使鎭守使各商會各報館均鑒本軍出師攻取成都大隊集中永榮隆内資中一帶據先遣隊王司令陵基佳日由資州電稱省軍約四營餘開到陽縣與我軍先鋒接戰約三小時斃敵數十人該軍多陵舊部來歸者五十三人銷械完全至晚該軍劉團附霽專函來資願率兵九百餘人並機鎗一挺仍歸陵部省中川北兩軍人心渙散均不附陳成都指日可克等語據此查陳將軍待人素不推誠反覆無常故初一交綏即已衆叛親離駿此次督兵平亂亦以誼切桑梓何忍川局糜爛對於成都極願和平解决現省軍旣相率來歸其無鬭志可想川局敉平拭目可俟知關特聞周駿叩眞 
要聞一 
[約法爭議中之帝黨法律家（北京通信）]  
　　袁氏病殂天冺禍源南北宜可以融洽無間矣乃兩旬以來約法問題之爭幾成爲南北相持之一大問題事之眞相傳者棼如今就各方面調查所得披瀝如左 
　　方袁氏初死識者多料恢復約法恢復國會將成一種問題有人首以此事言於内務總長王揖唐 
 
 
 

Page 3

 
 
　　氏王固非法律家不敢爲决絶之斷定因以之交内務部參事廳開會討論一面於國務會議中提及此事段召國務院之某某法律家等詢之某某等力言命令不可變更法律新約法決不可以廢止如果廢止則兩年以來政府所爲一切政治法律上事皆爲違法皆將無效於外交上尤有重大危險段聞此言深信不疑然内務部參事會　　　　　　　　　　　　　　　　　　　　　　　　　　　　　　　 
則全體議决新約法應行取消舊約法應行回復至表示之形式决不可於法律求之當用政治手段由國務會議議决呈請大總統宣布雖迹涉違法然舍此别無善策議旣决各以説帖上之王揖唐氏於時上海政客如谷鍾秀孫洪伊湯化龍等已紛紛電致黎段要求恢復舊約法召集舊國會而官僚中如河南將軍趙倜巡按使田文烈亦來電主張適用舊總統選舉法前福建巡按使許世英湖北江漢道尹金鼎勳則縅段總理請取消新約法召集舊國會有此種種原因約法問題遂成爲政府内部一大注意之事項此後約法問題日緊一日國務會議開會時王揖唐氏採取内務部參事會議主張以命令取消新約法恢復舊國會敎育總長張國淦氏反對是議謂命令不能變更法律理由至明以袁項城之魄力猶迂廻曲折别設機關以逹改正法律之目的今日曷可爲此違法之舉段旣有某某法律家等先入之言復見張氏亦爲是説其中益無所主國務員多數乃主張將此問題交國務院參議詳細核議外交總長曹汝霖并推舉林長民加入會議内務總長王揖唐亦請派部員王某胡某參與論國務院對於此事之關係至是告一段落 
　　約法間旣由國務會議移於參議會議乃在國務院參議應開會法制局長方樞亦列席會議時擁護新約法不願聞恢復舊約法之説者以方樞曾彝進爲最甚其他如李國珍伍朝樞等則極力謂此事責任重大吾輩犯不著擔此干係政府亦犯不著擔此干係不如請令各省派人到京會議將舊約法應否恢復舊國會應否召集一併交其决定使政府違法責任由各省代爲擔此説不著邊際圓滑而有伸縮力甚得諸人贊同即照此議决呈復政府至是而約法問題愈有難於解决之勢矣 
　　參議會議旣决定請各省代表解决約法問題國務會議亦無異詞聞某總長曾主張由各省參衆兩院議員中推舉三人到京開會其説亦周到巧滑黎段均贊成然以或主以命令發表或主以電報通告議未大定會梁任公代表黄羣到京謁段氏段告以政府所議辦法黄亦表示贊成允爲轉逹滬上諸政客適各省主張以命令恢復舊約法者甚多如馮國璋朱家寳諸人且力主是説而京津政客　政府有召集地方代表解决之議攻擊頗力遂中止以待湯化龍氏之入京此時外問紛傳黎欲恢復舊約法而段反對其實黎段於此事均無成段乃軍人腦筋簡單性情爽直政治法律本皆非其所長而命令不得變更法律之説又早横梗於中　覺小願毅然將事自以爲硜硜守法固應如是殆聞外間攻擊乃益固守前説説者謂國務院之法律派并法律不溯及旣往之原則亦昩昩不察竟因廻護新約法之故巧爲説詞以誑叚氏遂致生出無窮波折帝制派之法律家誤袁於前又誤段於後其罪實不可逭現　恢復舊約法召集舊國會國事業巳决定不過發表遲早尙不可知段於此時頗有欲行辭職之説然亦不至成爲事實也 
[滇粤軍在韶衝突之初幕]  
　　滇軍第二軍李總司令烈鈞所部軍隊之前鋒至韶州時因該州鎭守使朱福全開釁致啟衝突一節前日專電已略述及茲悉李軍紀律素嚴由滇至粤道經數千里所過秋毫無犯商民歡洽此次承軍務院命道粤援贛經一部分在粤人士自起猜疑紛紛電拒龍督復派員央求改道李總司令爲大局計强從其請只得由三水水路上溯琶江再由火車至韶州日前李軍前路張師長開儒率兵三千餘人行抵韶州該鎭守使朱福全不知奉何人命令將城門緊閉復在城樓上架起機關鎗大砲相向沿途軍士覔購食物諸多妨礙迫得露宿城外李烈鈞親率大軍五千餘人繼至清遠該縣令亦復如此因之軍心遂大起不平詎十七日突將火車中斷所斷絶之部分即爲由确潭至黎泂一段適爲琶江口地方此段爲滇桂粤聯軍兵站所在即李總司令駐節處旋質問該站辦事人據云奉總局電令因中間有土匪欲出車路後詳查該處附近地方安謐如常乃若此無故驚擾各站軍隊見此情形遂大起動搖至十七夜不知因何事故南韶連鎭守使朱福全所部軍隊復向滇軍邀擊交戰數小時勝負不知聞聯軍出發前後軍務院疊接龍督電稱已飭南韶連各屬官吏軍隊遇聯軍過境務必妥爲招待今朱乃如此妄開釁端李總司令得報當即飛電肇慶請示辦理岑都司令大爲震怒乃於是日致電龍濟光氏云廣州龍都督鑒刻接滇軍李總司令電稱昨聞火車不通當經　諜詳查據稱滇軍露宿城外已經數夜城門緊閉販賣斷絶據情宛求通融朱鎭守使槪置不理又昨日朱以大砲轟滇軍情形危急鈞中途阻隔車復不通徒喚奈何除再飭詳報外究應如何辦理祈火急示遵烈鈞叩巧未印等語不勝駭異懇速飛飭朱鎭守使停止轟擊妥籌辦法以免糜爛地方敝處亦巳飛電李軍毌得急切一切仍乞賜覆春煊叩巧印旣而龍氏覆電謂已飭朱使照料云云而實際上仍衝突如故岑又致電龍氏云廣州龍都督鑒前因滇軍到韶朱鎭守使緊閉城門致兵士購食俱艱且無駐紥地點誠恐激生事端當即電飭該管長官嚴行約束并電馮道尹轉逹清聽旋接覆電承飭朱鎭守使妥爲照料復經分電滇軍暨該鎭守使去後茲復迭據電稱朱鎭守使雖接各電仍置不理且架巨砲相向儼以敵視民心惶急等語滇粤軍人本同一體且經我公迭電飭令沿途照料自應共體斯意乃似此情形深爲焦急又李總司令篠電稱确潭潭至黎洞火車中斷滇軍兵站所在附近安謐該路局報稱有匪欲出車路殊屬不解云云據此尤慮有誤解衝突之虞設有不幸咎將安歸煊雖旦夕即去實不能多負斯責究應如何辦理乞卓裁迅速示復爲盼春煊叩巧印此爲滇粤軍在韶衝突之初幕龍氏是否即此知所自反尚未之悉惟朱福全旣開釁於前張開儒勢難坐待轟擊粤地戰機之迫蓋甚岌岌也 
[膠濟路線旁之刦灰]  
　　大陸報十八日濟南通訊云記者近至沿膠濟路線之坊子周村青州濰縣等處游歷坊子周村濰縣仍在革軍之手坊子濰縣雖情狀不似從前然甚安靖商務尚未全滯人民可自由出入青州仍爲北軍所有故一切平安至於周村情形可慘大街之燬於火者約有一半昨日記者游彼處時尚有店舖數家火勢猶未熄也其餘也餘大街上商舖皆緊閉店門城中一部份爲黨人所圍守不許華人入内餘處尚安靖惟掠搶不已恐不久周村將無一長物矣北京政府迄未派兵來攻云 
[黎總統繼任時之川參事會（成都通信）]  
　　六月八號川都督府參事會開會曾副會長主席報告預收證劵建議案較原案稍有更易特製數目定一百萬張即一百萬元勸購以到該縣之日起一月爲期發行此劵之細則另以專章規定其他條件無更改原案通過雷君澧等提議臨時財政清理處建議案當衆宣布原案理由並辦法（一）設臨時財政清理處直隷於都督府凡各財政機關及有特别收入之公署與官營事業所有前後收支賬目清理處得派員核算之（一）關於清理事項除派員清理外遇有軍大疑義時得隨時函請該主管人員到處説明之（一）清理處辦公地點由都督指定之（一）清理處設處長一人清理員十人概由參事曾公推函請都督聰任核算員無定額由處長選任之（一）清理期間以清理事件全部告竣之日爲止清理一處即詳報一次（一）處長及清理員概不支薪以上辦法不過略舉大綱是否有當應由本會公同議决呈由都督核准施行原案通過公舉尹昌齡爲處長趙煕光余光弼吴季昌蔣靈鳳陳希眞康紀元雷澧樊起鴻劉峙陸江椿等十人爲清理員此案議畢後由劉參謀長出席報告國務院六號電文並述都督意見三項（一）電賀黎大總統（二）聯合各獨立省仍舊服從中央（三）因滇黔起事來川之兵請一律撤回原防旋將國務院魚電及都督賀黎大總統電宣讀畢謂第一混成旅楊旅長率隊赴資已出資陽縣城四五十里王方舟之兵亦出資中二十餘里與楊旅長之兵相距甚近恐雙方誤會致起衝突乃由參事會全體議决急致電王氏述袁氏已故黎大總統已就職請其退往内江方面靜候中央命令繼由謝運副出席報告與川南稽核分所張經理籌商撥借鹽税一事雙方巳立合同乃由主席將合同宣讀衆謂合同條文須待研究僅此宣布一周殊不足以資討論請將合同付油印候星期六開常會時再定局但撥借之數非五十萬係撥借每月收入十分之四語至此時已晏遂散會 
[浙省議會議員再請願]  
　　浙江省議會議員前曾上書呂都督請召集省議會呂都督當即函覆意在俟國會開後再行招集茲悉省議會議員陳鍾祺等昨又上書都督云敬啓者捧讀覆晝殷殷以法治爲念但議員等對於開會先後問題有尚待商榷者爰於今日續開談話會僉稱袁氏帝制自爲之心發生於解散國會之日國會不解散則帝制一日不發生今者袁氏已亡國會復活理所固然都督通電主張聲震薄海發揚共和之精神剷除專制之餘毒全國同欽豈惟我浙夫總統之於國會與都督之於省議會其關係相同將以守法責人必先自範於法我公旣主張速開國會詎有不主張速開省議會之理或以國會未有正式召集日期且獨立各省均未召集省議會吾浙似未便獨爲其異不知北京一隅餘孽未除阻力横生在所不免吾浙獨立後人心一致望治喁喁今全國人民方致疑國會之召集無期勿使吾浙人民更渴望省議會之開會何日也見義不爲孔子所戒獨立各省即未召集省議會吾浙亦不可不爲之倡况湘蜀已在進行倘各省有觀望之心則不爲之先孰爲其繼爲此合詞懇請從速頒布開會日期無任迫切待命之至 
[蘇民苦風雨]  
　　黄陂繼任大總統而後吾民方幸將出水火而登衽席不料天未厭亂災患又來前數日氣候如三伏之熱燥自二十一日夜間忽起迅雷烈風大雨如注直至二十五日（今日）數晝夜片刻未止秦淮河水陡深數尺城廂内外低凹之處幾成澤國房屋電桿被風吹倒甚多三牌樓至丁家橋一帶鐵道淹没交通阻礙現正飭工抽換枕木添墊石子又東關頭城牆第一層關　崩倒兩丈有餘現省警廳長巳加派警士十數名分頭守衛禁止行人往來恐兩旁再有倒場之事也 
　　至省垣以外若浦口電局因連日大風雨津浦南路電桿多有損壞及折倒情事現雖已飭工頭趕修一時未易遽竣所有蚌埠轉來官商電報近均耑差乘車陸續往來下關拍發 
　　東海縣西門鎭及卸甲坊鎭昨據知事叚士璋電報到省謂該兩鎭前日雷雨之後加以冰雹粟苗禾秧受傷奇重履勘災情殊堪憫惻現上忙丁銀業已開徴所有被災無力之户可否緩至下忙察看秋收情形再行補徴以恤災黎云云聞齊使巳飭財廳核議電准照辦矣 
　　並聞今昨兩日巡按署接到各屬報告災情者計共十四縣潮汛泛漲天陰不晴水患之來恐將不免於吾蘇也 
[南京快信]  
　　馮得段內閣辭職信即電京勸留 
　　孫寳琦前日携眷來寗昨日赴滬 
　　周樹模派其親信來寗與馮將軍商榷要政 
　　浙江呂都督昨有電致馮將軍請再電北京政府迅以命令恢復約法以慰人心而奠國基 
　　丁佛言蕭曜海二君昨謁馮將軍後晚車即赴滬 
　　李盛鐸奉派來徐勸慰張勳前日已由徐回京復命 
　　胡萬泰巳經張勳電皖省釋 
　　聞倪嗣冲患喉痧病更加劇　　倪毓棻昨由蚌來寗乘利濟艦赴安慶 
　　蘇州朱兼使昨來省禀謁軍民兩使請示發落黨案辦法 
　　齊使派總務科長梁玉書代表今乘津浦早車晉京奠祭袁氏並參與中央國事會議前傳派政務廳長曹豫謙入京説係不確 
　　銓叙局咨齊巡按雲南阿迷縣知事張一鵾在任被戕特發給一次卹金四百二十元並年撫金四十二元請轉飭照領　 
　　省立各工場詳陳齊使以刻下用欵悉在積存成本項下騰挪請將四五兩月經常費從速籌撥接濟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[約法國會兩問題之周折]  
　　恢復約法問題段祺瑞氏　以私人名義電商在滬議員並先行疏通意見其詳細曲折已見昨報茲悉此事業由湯化龍氏商請衆議員丁世嶧蕭晋榮二人於昨晨附車南下大約到滬接洽後二三數日内當有覆電來京若無意外枝節則段氏私人名義之電即可拍發而議員個個署名之電亦將覆來一星期内必見大總統聲明遵守舊約法之命令矣乃至昨日在政府部内原唱反對説之汪有齡曾彝進方樞等又陳説以命令宣佈之不可國務會議各部總長中之反對者亦多其説又打動黎總統與段國務卿致前日與湯氏約定之决議又至中止二十日午後李經羲熊希齡朱家寳汪大燮等會於總統府亦爲恊議此事此帝政派與官僚系有方者暗中之團結其表面雖主法律手續之説其實則不容南方之主張其現情在腐心以維持自黨之勢力而已今當時局危殆之際如此遷延時日國家之前途如何國民之苦痛如何皆非其所計矣 
　　六月十九日英國莫禮遜日本有賀長雄美國韋羅比三顧問上書總統請實行舊約法其文云中華民國大總統鍳顧問等竊信中國自主之國民皆主張按照南京約法建設政府請總統即頒明令由國務卿及各國務員等署名承認完全實行南京臨時約法遵照約法從速召集國會則不特可制定各種必要之法律且可着手制定永久之憲法顧問等對於此項急務謹進忠言庶和平可以恢復而全國可謀永久聯合統一云云 
　　召集舊國會專議憲法不議他事憲法制定即行改選頗爲一般人士所目爲此問題之正當辦法第一舊國會本兼造法機關與立法機關兩種資格造法之職務旣未完成議員本可不受任期之拘束第二議員捲土重來僅議定根本大法而止足見並無貪變地位之意究與官僚派不同第三舊國會與政界各方面人物其感情已大傷於三年以前今茲當局所以遲疑不决者心中實有説不出之苦今若不議尋常政治彼此自可釋然以上三説於法理事實面面俱到國會問題將來結果或出於此惟據某京報則稱昨有某政客入謁黎大總統叩以國會旣將規復則凡癸丑追繳證書徽章之兩院議員應一律發還否總統答云其中多數自應發還但亦宜有分别即如曩年予在鄂省辦理此案所獲黨人如某某等皆國會議員也然實有散放票布擾亂秩序之證據非一般國民黨議員可比今若一槪發還證書徽章於法理人情均屬不合云云觀此則國會即竟召集此種問題亦必連續而起斷非旦夕可望開會也 
[政黨派别之萌芽]  
　　英文京報云舊議會旣復活則政黨之發生固屬自然之程序議員政客多在南方尤聚於上海之一隅將來政黨之發生仍以國民黨進步黨爲最大之結合其中分合之迹又當按現在各團體之意見以爲吸楘之導線舊國會議員之衆多自以國民黨爲最黄興孫文已成過去之人物此次興致勃發樹討袁之幟者爲唐紹儀時抱副總統及國務總理之希望國民黨之首領當然爲唐紹儀已無疑義此次戰旗首舉爲蔡鍔雲貴兩粤均爲一致之進行而梁任公奔走連結之故遂爲獨立各省之集中點議員政客之優秀分子向屬於任公之部分則江浙兩省人爲多將來政黨成立必推梁任公爲首領（按任公已一再有不黨之宣言）而以各省都督爲之後援其力量之雄厚亦可推想而知湯濟武旣自樹一幟又與黎總統感情甚洽進步黨之部分及湖北派自當然與之聯屬湯濟武必自爲首領成一大政黨其是否與梁任公合爲一黨尚不可知蓋此次排袁雖與任公爲一致之進行而政見之主張或不盡同其或分或合尚難預料其孫洪伊一派旣聲明暫時不黨近來與某要人蹤迹頗密將來若獨成一黨似以擁戴某要人爲多數若不然則與某黨之一部分共組政黨亦未可定四派之中湯與梁較近孫與國民黨亦較近也至於現在北京之舊議員政客多屬諸舊公民黨公民黨之屬於梁士詒盡人皆知如李慶芳康士鐸陳垣黃錫銓黃霄九司徒頴等輩皆於解散國會後供梁士詒之奔走分屬於税務處公債局各機關帝制發生時皆每日聚集於梁士詒宅中製造鼓吹帝制之文電預擬勸進表尤以李慶芳陳垣爲最多數梁士詒旣倒此輩已倉皇失措聞國會之復活則又想以贊助帝制之中堅分子復爲代表民意之議員目下遂欲集合團體成一政黨自知必不爲前述四派之所收容則思結成一團體擁戴段國務卿與昔日擁戴總統秘書長之梁士詒同一用意若能逹到目的則以北方軍界爲後援與南方派成對抗之勢其所抱之希望亦甚宏大惟段國務卿曾經宣言軍人不入政黨其人强固剛毅與鬼祟之政客氣味極不相投又不樂聞塗飾法理之言旣以維持大局爲任若徒以利害之言聳動必不見聽則若輩之伎倆已窮擁戴之事徒存虚願而已而况帝制派之中堅分子必爲南方所拒絶乎此時各政黨尚未出現然其萌芽已兆他日政黨成立時必不出乎此也 
[梁士詒尚暗中活動]  
　　交通首領梁士詒因輿論之攻擊及參政等之彈劾自知不免惶急萬分近與其黨在鐵路恊會秘密會議已非一次聞二十號下午六時又召集其親信會員特開會議會室異常嚴密不容一人出入故所議何事竟亦無從探悉再十八號下午二時密令其交通系之長孫權量（前年某報列有交通系一圖以葉恭綽爲本身梁爲其交權爲長子依此推算則　當爲梁之長孫矣）在交通部内召集參事司長科長等會議一次其詳亦不得而知外國所傳謂係將各項重要案卷令各主管人員分　藏匿至使　來接辦之人無從着手以表面觀該系梁葉二氏傾倒已大失勢力而實際上尚不盡然刻聞權量氏正極力設法運動胡瑞霖呂逵先二人通同蒙蔽黎大總統以冀彌縫交通部之破綻以爲重張旗鼓之預備聞權量氏已許呂胡二人爲中交兩行監理官之職以爲酬答胡瑞霖前在湖南時營私舞弊聲名狼藉盡人皆知呂逵先氏當籌安會請願時奔走不遺餘力此二人品格何如不言可知惟因與黎大總統有舊交故得夤緣以入總統府權氏乘得此間遂借以施其運動云再者前京漢鐵路局長關賡麟係梁士詒心腹從前梁任路局時已派葉恭綽關賡麟二人爲提調梁倚之如左右手迨辛亥冬梁長該部即派關爲京漢總辦四五年來弊端百出積資頗巨在北京東城及天津一帶已置房產數十萬去年路案發生關賡麟與車務總管唐士清等被參各節鑿鑿有據祇以梁士詒大力爲之斡旋其事遂寢現聞梁自知罪惡貫盈不能立身政界於是又運動交通部長爲之解脱呈請錄用（聞擬先補該部參事後）署次長）冀圓再握路權未識能逹目的否至於梁士詒潛行出京一事各報已多述及茲確實調查梁士詒實於星期一晚往訪葉恭綽即於是晚九鐘乘京奉通車出京到車站時並未乘坐汽車止有隨身一僕買頭等票一張二等票一張匆匆上車據其僕私對人説係直往香港而家中僕從一槪不知但是晚不見其回家次日始知其出京云云又據天津某英文報北京通信云梁士詒星期一下午尚在北京該報訪員曾往見之與其談話云云 
[軍事會議與川事解勸]  
　　據某要津消息叚内閣於二十一日午前曾令徐樹錚秘書長由國務院發出油印公函約三百數十件據聞係遵諭分致京津隸屬北洋一部分之高中級軍官等預定二十三日午後二時齊集國務院特開談話會所討論之件頗爲重要俟此次談話會討論所議問題决定後尚須通電南京馮將軍及徐州張將軍蚌埠倪安武將軍等徴求同意内容大綱確爲聯合政見依法律服從政府命令不得受某派有損國局之運動云云又聞黎大總統電召江蘇宣武將軍馮國璋來京共商南北大事前晚（二十日）已接得馮氏覆電略以南京諸政待理不克積極分身北上特派代表赴京參與會議一俟大局稍定即來都謁見並聞馮氏所派代表軍署參謀長陸軍上校師景雲江蘇政務廳長曹豫謙均於前晚抵京次日遂赴總統府晋謁 
　　政府前昨兩日連接川省公民及陳宧曹錕等先後來電均以周駿有擁兵爭權之勢請速設法融解以奠民生茲經國務院於二十一日上午會議解决此事之政見聞叚總理有先行電勸周氏顧全大局仍以衛護地方爲前提請即化除意見並以同　電另致陳曹兩氏當日已呈明黎大總統核示並另函商之參謀總長王士珍另電勸慰並聞大總統昨亦特電四川陳周兩氏内稱當此風雨飄搖國事未定之秋同舟共濟尚虞顚覆若再互生意見各圖一是不惟大背兩公救國愛民之懷抱且見笑於中外人民即祈化除意見　　 
共維地方等語并聞大總統另有電調周駿統率所部退出蜀境之説 
[川都督府與各路護國軍之聯合]  
　　六號都督府參謀長劉杏村約請各路護國軍　　 
代表在少城聚豐園宴會是日各代表齊到劉君則因有財政緊急會議散會時晚乃託督署副官謝武剛代爲接待謝於席間向各路代表言胡宣慰使擬不日出發云云　　陳都督日前邀請駱公驌接洽川西護國軍長孫澤沛吴慶西兩氏現孫吴等隊伍已改編支隊聞駱君於七日午前出省前往接洽　 
　　招討軍右司令盧師諦確於四號抵省城現寓前逹縣知事魏奉之處巳與都督府中人會晤多次　 
　　第二師砲團營長王治易謝培筠奉陳都督命令往川北接洽已於五號起行當未起行前二君均先致函川北各要人謂不日會晤定能融洽云云　 
　　順慶自宣布獨立後曾有代表饒鐵傖來省現因都督派第三師營長蔣朝海到順慶接洽而順慶方面又公推川北護國軍總參謀羅綸爲正式代表赴省與陳都督磋商善後辦法聞已首途不日抵省 
　　成都獨立後各路護國軍皆派代表紛紛來與陳督籌商善後恊謀一致之進行護國軍四川狙擊第一梯團長鄭英亦派唐篤周呂心孚趙其光三人來省代表一切聞亦於六日抵省 
　　前川邊邊軍統領劉瑞麟曾經張都督委任爲上川南招撫使劉君以地寛事繁特邀羅象昭爲招撫司令官以便補助一切羅歷任水道巡警廳長上川南游擊司令巴喇衛戍司令聞上川南一帶羅之舊部較多各處義軍必然歡迎聞羅定七號出發 
　　蔡松坡代表陳銘竹到省已久昨奉蔡氏電促急返探其原因係國會開會在即陳亦國會議員須赴會并聞國會在上海開會以解决重大問題　　陳君現正准備一切數日内即須起程 
　　招討總司令熊克武之秘書兼駐省代表黄以鏞字斗寅長寗縣人昨由富順來省寓悦來旅館聞熊君司令部現確駐富順至資内一帶確已由熊君及蔡松坡君派有重兵扼防周王孤軍大有進退維谷之勢矣 
[川中各界勸告周王書]  
　　省城紳商　王陵基公函資中王方舟君鑒兩電均悉述庾旋省具道一切鑑等深滋怪愕足下天下男子鑑等素相愛重　將來必爲吾鄕光榮不料此舉出於意外袁氏不道此時所發命令非至愚極頑誰肯承受之耶私揣足下必别有用意姑假之以行俟目的已達即倒戈相向不知名正而後言順足下所挾之名旣誤人心憤怒抵死相抗萬一挫衂歷史上書王某爲袁氏而敗蒙垢千秋何以自白在足下之意必先受種種謠傳堅信成都唾手可得故决然出此一途竊又以爲過矣舉事當權輕重貫始終吾川形勝首在重慶試問雄據者何人吉珊長者巳爲所迫然同處一隅尚可牽制使其擁將軍之名而移鎭則勢力範圍彼人可盡攬之扼吭拊背其奈之何恐足下謂可利用彼人者而彼人轉以之利用足下也螳螂黄雀鵚蚌相持漁人坐收成功以足下爲餌偉如吾方舟寗見不及此耶改革之初須定於一吾川首先起義之豪傑旣以名震一時其擁衆稱兵屯駐各處者無慮數十足下與吉珊當力謀統一請從隗始乃竟出於一爭我以爭倡人亦以爭應兵禍蔓延四面蠻起而虎威乃徐徐焉以躡其後大難自足下發之大禍亦足下受之仁者不爲人民厭亂深幸陳都督宣布獨立各路民軍有所統攝又知吉珊早得同意足下抵資之信傳來各界聞之無不憂憤交迫謂此時當注意東方去此障礙何得自相競奪爲虎作倀王某以川人而害川人罪何可言怒詈之聲暄於道路鑑等則謂足下性情厚志趣正相别未久何至遽易初衷或者所見偶偏出於輕聽聞忠告必可翻然改圖時事多艱人才難得鑑等始終愛重足下不忍以衆人心理相待如足下之才而竟墮落寗非天下最痛心之事耶老親垂白在堂祚堂墓木未拱爲足下徬徨繞屋惻惻肺肝孝弟之　　 
大端當使人譽其親與兄令貽永久反是則非鑑等所忍言者切望足下以逐虎爲目前第一要着返旆整戈樹此奇績萬勿誤受嗾使喪失名義其有應行商酌之事并望速爲密示不勝感禱涕泣而道字字血誠統　　　 
求昭察如蒙採纳即請轉逹吉珊景瞻輔臣福五維周并希迅賜　　 
電復按此函由曾尹二君動議參事會及商會全體均署名已於五號發出矣　 
　　成都北軍伍馮丁三旅團長致周駿函吉珊先生麾下去歲清鄕之際曾接郇函嗣以戎馬倥偬未獲趨承雅敎私心嚮往馳系何如頃聞閣下奉袁政府僞令以四川將軍名義令王君陵基潛師西來道路震驚省垣駭異祥等不敏心竊惑之此次川省獨立出自全川父老公意閣下奉袁政府僞令面來是反對民軍而與全川父老爲敵矣兵釁一開全局糜爛廬墓所在甯忍出此况各省民軍聲勢日張袁公命運朝不保夕謂以閣下之英明而猶擁護無能之袁氏乎顧或謂貴軍此來實爲反對民軍又或謂閣下權假袁政府名義來任將軍一俟時幾完熟仍復獨立道路紛傳莫測究竟似此兩情隔閡殊非古人推誠之道謹先就鄙人所懷掬誠以告幸垂察焉敝軍官兵　　 
向持人道主義爲國爲民不知其他貴軍此來如因爭都督之位置仍附民軍不背共和苟爲全川父老所公認敝軍全體誓勸陳都督早日退讓决不因擁護一人之故而貽全川父老以糜爛之戚私心耿耿可質天日惟若仍爲附袁而來逆民意潮流作一姓私奴是心目中祇有將軍兩字之頭銜不復知有全川父老之身家固爲國民所共棄祥等雖不才亦當擐甲荷戈隨川中諸父老之後以與貴軍相見於疆場時局艱危敢佈腹心惟閣下實圖利之專此敬　　 
頌麾祺鵠盼還雲 
　　附伍馮丁三君佈告照得本軍駐省以來凡對於擁護共和之主張維持川局之苦衷業經開誠布公一再宣告茲某師不顧大局居心破壞前蒙各界歡迎時所有本軍對於該師甘願作戰及不願作戰之意旨亦已分别發表幸紳商學警各界廓然大公竭誠請戰化各界於無形合主客爲一體本軍對此現象極深幸慶惟近查自資中事起謠諑繁興各界父老仍不免多所驚疑商界各號甚有潛匿貨物或竟止貿易者似此無故自擾影響治安良非淺鮮合再佈告各界一體知悉凡於東路作戰之計畫除由都督遣派各軍陸續出發外本軍業巳遴選勁旅編成狙擊團軍力極厚日内即行東去恊擊不難指日盪平其餘省防各要政亦均一一佈置嚴密萬不致稍有疏虞貽害地方無窮之感總之各界父老對於本軍旣毫無畛域本軍對於川局誓以維持治安排除公敵爲己任無論如何困難定期貫澈目的自佈告之後務望各界悉安生業照常貿易愼勿因此惶惑自迷禍亂合行佈告一體週知旅長伍祥禎旅長馮玉祥團長丁搏宵同告 
[廣東近信]  
　　東路第二支隊司令長施國强昨奉陳炯明委任前往惠州招兵删日率衆六七百人馳抵惠境擬假道傳美十八鄉該處駐軍不允兩相齟齬遂於是日四鼓陳軍攻破南塘該處警察分所長余治明督隊抵禦擊斷左腿旋即陣亡李總司令聞信已撥隊星馳赴援 
　　另函云東江民軍總司令陳炯明昨在海豐縣招集部伍四五千人至惠州下游擬向惠城進發警衛軍統領曹鼎鐘探知消息卽親督大隊上前攔阻與之接仗陳軍愈戰愈衆一日間驟增至萬人曹統領率隊奮力進攻並以開花砲向陳軍轟擊陳軍見火力甚猛乃向後退却聞其部下被曹軍殺戮甚多刻東江總司令李嘉品已飛電來省報告矣粤報謂陳炯明在惠州下體爲流彈所傷刻經因傷逝世云云則非確息也 
　　昨有由汕尾洋關來港者述粤省東江司令李嘉品於前月三十日曾派委員封著球由省來港在港轉搭福海公司之瑞益火船前往汕尾探聽統領林幹材之舉動（林在汕尾統帶護國軍兩營）抵汕尾後即在洋關駐足詎爲他人偵悉於本月初六日突有數人入關向封之胸部猛刺三刀受傷甚重後舁入醫院至十三早即因傷殞命 
　　都司令部稽查長范雲梯昨晚緝獲袁黨胡楚材一名解赴司令岑公因此案重要即晚親臨督審胡供認係黄某黨羽於某日受任到肇謀亂不諱岑公以該匪竟敢於軍務重要地點希圖擾亂即於十八早由李總司令監視將胡提往西郊槍决查胡原名孟緘順德人袁氏未逝世前經由港至肇者 
 
 
 

Page 7

 
 
　　兩廣護國軍都司令佈告云查有黄士龍黨羽胡楚財即胡孟緘一名潛行來肇運動當即派員緝獲提訊確爲黄士龍黨羽查肇慶爲軍務院重地何等森嚴乃敢輕爲嘗試冀國不軌實屬不法巳極除將該犯胡楚材即胡孟緘一名即行正法以昭炯戒外爲此布告軍民人等一體知悉切切此布聞該犯係本月十五日在端州旅館拿獲連日研訊數次始行定罪至十七日午始執行死刑 
　　肇城總查局長范雲梯以肇地各界人士雲集恐歹人乘機混　　 
進擾亂秩序特於十五日起飭派稽查員督隊認眞巡察其往來船户旅館新客有可疑者均詳細詰問並奉飭委馬章甫秘密糾察軍界人等以肅軍紀 
[奉天復縣有不靜消息]  
　　奉天軍署昨日（十六日）上午據復縣知事電稱連埠黨人潛來縣屬散居四處勾結土匪聞巳定期實行起事請速派兵剿辦云云張軍按閲電即邀馮帮辦會商調派得力軍隊往剿嗣因該縣係租界隙地即外人所謂中立地帶派兵前往須知會外人得其同意方能直達該地但經此手續必非倉卒間所能辦到該地又不通電報其電向由瓦房店鐵道電局轉來查其發電之時已越兩日現在情形如何尤難懸揣經各要人再四商確决定委派軍事顧問日員菊池氏前往復縣調查詳情並以該縣知事曲鴻年於外交上不甚接洽仍令正任復縣知事蘇鼎銘回任蘇在復年餘與駐連各機關日員感情甚好故有是令聞蘇以久病寄居瓦房店醫院中未知能尅日到任否也 
　　復縣毗連租界索爲黨人聚集之地自南省活動以來某派亦以有機可乘在連灣招集盜匪加以部勒由皮口一帶屢欲進窺莊復近所集人數頗巨已預定月中舉事現爲官中探悉擬派兵鎭懾惟地近租界未能即辦而某國亦擔任其不至生事是以現令王帮統遄返防所矣 
　　另一消息謂復縣土匪亦甚活動不僅黨人圖勾結起事也昨日（十六日）下午交涉署譯員陶尚銘氏忽乘南滿晚車赴瓦房店聞係奉委秘密調查形色匆促其事關重大可知省垣得此消息後亦　　 
即臨時戒嚴各戲院經警廰諭令十鐘停歇馬路上及八城門内外軍警巡邏較前倍密説者謂宗社黨徒有何謬舉實則不過假此謠言以圖恐嚇耳至於復縣之事究係土匪仰係何種黨人有所舉動尚未詳知 
　　帮辦軍務馮氏現由師部來奉甚爲張盛武所歡迎茲因前二十師師長吴光新氏挾有中央使命來奉大約爲 
防務問題同時洮昌鎭守使吴興權亦因事到省張氏乃電促東邊鎭守使馬龍潭刻日到奉以便會集軍界各重要人物商定防務辦法自馬鎭守使到後即連日在軍署會議其情形殊爲鄭重也 
[皖垣大獄與警察]  
　　駐省安武軍第八路營隊於前日（二十日）晚間由東門外五里廟營房移駐巡按使署一事聞該隊爲第八路第三營計共五哨以三哨撥駐巡署（即前清）果署）同日另有第五營亦以三哨撥駐安武軍總司令部（即前清續署）當此大局將定之時而軍民兩機關除各原有衛兵外忽皆添駐兵隊頗足惹人注意據傳表面上係因日内有本軍赴湘之兵隊回皖先騰出營房以爲之備而其裏面原因則或且謂爲防範警察而設此中眞相雖不得知惟此次省城黨獄發見後所獲各犯除巳供認槍斃者多屬警界長警外其餘自官吏以至巡士與有關係者尚多即警務處朱家珂棄爲倪所觀信今亦涉及嫌疑地位矣朱合肥籍曾在奉省歷充下級軍官及鐵路警察巡官等職民國二年倪氏督皖時因某要人介紹獲充省城警察廳長自此次黨案發見後聞各人供詞多牽及警界高處長曾與倪七公子幼丹商酌有此案不能再事深求等語當時警務處科長科員中多有不以爲然者内容究不知其何如複雜也 
地方通信 
[江北]  
　　巡緝隊擊散帮匪鹽城縣屬之小蕩地方近有大帮匪徒乘機搶刧居民恐慌當經江北巡緝隊楊統領派兵兩哨星夜馳往痛剿該匪等見勢不敵即呼嘯而散現該處巳安堵如常矣　 
　　營兵捕匪受傷江北緝私營兵士於日前在瓜洲之北姜小莊地方查緝私鹽當在該莊獲得私鹽一起除將鹽包全數扣留外並擬拘捕匪人詎該莊民蠻横異常不知法律竟羣起反抗致互相毆繫營兵以寡不敵衆被傷三人前日已舁至縣署請驗並請緝捕人犯矣 
[鎭江]  
　　虹橋鎭銀樓被刦鎭郡對江虹橋鎭某銀樓於二十一日夜半一時許突來江北口音之盜匪十餘人撞門入内各執槍械嚇禁聲張常將合店夥友人等盡行綑縛搜刧銀洋首飾約値六百餘金呼嘯而逸事後由事主投報縣公署請爲飭緝矣 
　　提倡社會敎育縣立圖書館組織之社會敎育演講團前曾委楊君擔任演講成立迄今屢赴各鄉演講前日楊又偕同王吳等至東門外二村講勤儉兩字反覆陳説娓娓動聽該處學界諸君均出爲招待聽者亦甚擁擠云 
　　提回私運制錢南京造幣分廠派任永年君於前日乘車至鎭將丹徒貨物税所查獲泰記私運制錢悉提回甯垣矣　　 
[揚州]  
　　學校舉行慶弔禮江都高等國民各學校二十日奉江都縣公署飭知黎大總統登位暨袁前總統謝世應舉行慶弔典禮停課一日該學校已定於二十三日慶祝二十四日追悼是日并均放假云 
　　縣署派委典獄官江都縣公署前因有罪犯八名越獄脱逃雖經先後拿獲七人該典獄官實難辭咎刻由周芷貞知事禀准高等廳將該員撤換改委法政學員查珊充任矣 
　　派員監視畢業試驗江都第二高等小學校三年級學生於今年上學期終應行畢業由校長俞錫榮禀准縣知事周芷貞君特派縣視學李豫曾暨學務委員張石渠蒞臨該校監同試驗云 
[嘉興]  
　　水警救護覆輪詳情老公茂輪船局硤石申班益隆小輪於日前駛至嘉善附近之姚莊橋地方被風激翻拖船二隻淹斃搭客二十七人茲探得確實消息當拖船覆没時適有嘉屬水警第七署巡船六艘游巡該河面余巡官聞警卽率各巡船協力救護得救起男女二十餘客内有繭商王亦梅布客胡某並西人及軍界長官等人全賴水巡黄色軍服暫時禦寒後由該輪拖送至禾嗣經水警第七署長柳佐卿率帶巡船四艘親赴肇事地方勘察並有水警第一俞總署長立派兵輪到場恊力撈救旋由柳署長迅雇滾釣船撈獲男女屍身五具衣飾甚多現洋一千餘元會同嘉善縣將屍身拍照棺殮並出示招領衣飾銀洋均存儲縣署招領惟當施救時巡船頗遭損壞水警亦幾淹斃業由柳君據情呈請省吏核奪矣 
　　城鎭絲巿價格嘉興城鎭各絲行已於日前先张開秤倠以銀根仍未鬆動故公議價格略低最上絲每百兩僅開三十二三元鄕人之急於求售者損失頗形不貲蓋因核之今歲葉價每擔須三元餘故也茲悉各處躉户以價格低廉紛至禾地定購新絲自數百包至數千包不等以故日來禾屬王店江涇濮院東柳口南門等處絲巿價格飛漲每百兩自三十餘元增至四十餘元矣據該業中人云如大局奠定銀根舒展絲價尚須看漲也 
[湖北]  
　　粤漢路卾湘段路工近訊粤漢鐵路由武昌至長沙一段路線雖早已開工然因蒲圻縣屬及湘垣兩處鐵橋工程極鉅一時不易成功頃得確實消息謂此路線須至陰曆明年四月方能完全告竣正式開車云 
　　影射漁利案之結果漢鎭廣生行有限公司前在夏口廳控告黄陂街華法藥房耀中氏所製之雙球美人牌花露水生髮油雪花羔菓子露其花草形式與該公司之雙妹老牌如同一轍有意影射漁利等情茲經夏口審判廳判决飭華法藥房所出之雙球美人牌花露水生髮油雪花羔菓子露一律禁止發行並賠償廣生行損失四百七十元 
[安慶]  
　　皖金庫不收中交外省紙幣滁縣知事童佐良日前報解正雜各欵多以外省中交紙幣搭解省金庫拒而不收童知事即轉詳巡按使暨財政廰謂該縣留撥欵内所存外省紙幣爲數甚巨現正設法銷用請予備案蓋預爲卸責計也聞倪使批飭以本省維持紙幣曾經明定辦法通行遵照該縣所存外省中交鈔票應由該知事完全負責設法銷用云 
　　皖省公署近事皖巡按倪丹忱前此因南北奔馳政躬稍有不適現已痊可刻又在蚌飛檄嚴催赴湘各路軍隊尅日回防現計已抵蚌埠各軍隊約有一萬餘人倪擬分别支配扼要駐防後準於本月内回省清理民政事務並聞有十縣知事刻須更調不日即可發表矣又聞赴湘安武軍除陸續調回外日内尚有兩營來皖當奉倪使飭令駐省并電令將駐紥北門外華管帶所帶第八路第五營全數移駐巡按使署以資防衛 
[廣東]  
　　被擄商輪遇救新會西南方一帶邇來河道梗塞旬日这内新昌廣寗輪拖渡新昌新發輪渡及開平單水保安輪渡等船經過新會爛大船火筒滘口等處海面均被匪截刦並將輪渡一併擄去詎前日又有匪衆駕一輪船由火筒滘駛入雙水墟適遇廣保兵輪巡河至此遥見匪輪尾追其後匪即登岸逃竄該墟商店驚惶失措紛紛閉門未幾兵輪將近先鳴汽笛當時匪輪内尚有司機大火等數人受匪挾制工作聞係兵輪高聲呼救旋由兵輪將該被擄商輪帶回江門候領 
雜評一 
[眞相（一子）]  
　　今日之約法等事所以不能遽復者人皆知其有人尼之也然而所以尼之之故又不便宣之於口於是强悍者假託法律以抵抗陰柔者運動要人以撓阻而一般舊官僚之無主張與畏事者則又以爲犯不着擔干係而相率退處於旁觀之地位致使此光明正大之事日在暗昧中經過其所表現於外者皆無關痛癢之談外人聞而齒冷嗚呼誠不料袁死而後尚有如此之景象也 
[時機]  
　　袁死而後西人謂天予黎總統以極好之時機也何謂極好之時機人心一致擁護各問題易於解决也乃遲遲今日而一事未有解决於是從前所抱之熱心所生之希望又將漸漸消滅矣 
　　夫人心非可以空言維繫者也必有實事以維繫之又非可虚懸而無所附麗者也不聚於彼即散而各謀所依今日者巳徹露由聚而散之機故亟願政府毅然舉行一二事以維繫之蓋所謂好時機者不能常留今已過　半矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[電促國會議員赴京]  
　　恢復舊約法召集國會各重要問題最近由京滬各要人往復磋商恢復民國元年約法已得北京黎大總統及段内關諸人同意惟須召集國會議員赴京會議並擬將此次國會臨時會議地點移京舉行在滬國會議員以此次自由集會根據元年約法主張在滬集議亦出多數公意故尚在恊商並聞北京黎段諸君近日迭電國會議員谷鍾秀等赴京會商上項各重要問題云 
[敦勸梁任公出山]  
　　梁任公丁艱在滬聲言暫不預聞國事並巳解辭都參謀長之職惟遇重大問題仍多所建議最近兩次宣言持不黨主義救國之心皎然可見兹聞任公得兩廣都司令及雲貴各獨立省分派員來滬勸駕仍請擔任國家大事想任公素以國家爲重當此一髮千鈞之際定不忍甘隠林泉也 
[解嚴前之警界消息]  
　　淞滬警察廳徐廳長近接楊護軍使飭開奉南京馮上將軍飭開因黎大總統依法接任後所有一切事宜當和平進行以期南北統一故地方治安亦貴和平保守將戒嚴事宜即行取銷惟上海一隅爲通商大埠對於巡緝保衛等事仍宜實力進行勿稍疏懈等因徐廳長奉飭後遵即傳集所屬各區署所　正佐到廳會議取銷戒嚴後種種辦法俾於七月一日起實行解嚴仍照舊時章程防護徐君又接江蘇齊巡按使飭以現將取銷戒嚴和平保守所有從前加防時代添募巡察等種種職務擬酌量裁減以飾經費特通飭所屬一體遵照辦理等因徐警廳長奉飭後查得本廳前曾添招游巡隊四營撥派各處防堵輔助警察之不足現擬將該隊酌量裁減擇尤編入警察照常服務昨特諭飭各該游巡隊隊長將所部各隊士名册分别造送來廳以憑派員察看該隊士操法以别去取淞滬警察徐廳長前以各區署所警察缺額尚多特派警員赴津招募北警百名不日抵滬等情曾紀昨報昨日徐廳長特分飭各區署警正轉飭各分所警佐迅將各該署所内應補警察缺額若干名或巳經由各區署自行添補等情分别造具清册呈廳核示 
[清釐交通銀行賬目]  
　　本埠交通銀行近奉國務院來電飭將各項帳目迅速清釐所有庫存現欵及巳未發出鈔票截數報告至封存之件一概不許擅動經手行員均各負有完全責任措詞頗爲嚴厲該行業巳遵辦連日並有人調查惟經理之某君仍未到行故重要帳目尚難着手查閲云 
[轉運公會加收繭商費用之聲辯] 　　上海杭車站轉運公會昨致杭州商會恊理王湘泉函云昨見報載禁阻假名索費之要聞一則内稱貴恊理致函滬杭路局有近來轉運公司巧立名目詐欺取財等語敝公會爲同業名譽攸關當經詳加調查茲經查係毫無根據惟所稱開車運動費等語究竟與者何人當能指出確據俾敝同業得以曉然於是非虚實之所在况此次開車之前貴恊理因爲公益豈有託名運動借端歛費之事固巳不辯自明至所稱各轉運公司向繭商每包索洋三分歸還運動開車之費云云未免誤會頃據匯通轉運公司聲稱當初因上海楓涇兩檢查處各署會派委員及兵警二十餘人駐站檢查乾繭所有飯食零用等費當時雖蒙護軍使訂定歸繭商公所擔任無如該公所總理在皖未回無從接洽而開運在即費用迫不及待當商之繭商僉稱歸公所支付亦不免向各繭商攞派直接加收祇求速運無不贊成又加之嘉善松江間輪雖停 
運費須支付全月（按善松間輪運時鐵路於運費内提洋一角貼補輪渡之費自十一號通車起鐵路即不貼而輪船因係按月包租費仍須交付全月不能僅以十日計算也）故一併商准繭商每包共加洋三分以資挹注無如所收不敷所墊正在爲難今尊函旣稱檢查處應需飯食等由繭業公所擔任即祈轉致該公所將滙通公司所墊之欵查賬撥還則匯通所加收之欵當亦照賬點交該公所其盈虧由該公所再與繭商結算滙通只求開支有着初無他意何期因公籌墊而反受　名累及先生名譽總之使費用巳由繭業公所交付而滙通復加收此費則是　通非法今匯通僅收三分實並未收到該公所之費是匯通固無不坦白也等語特此奉逹卽祈貴恊理迅將實在情形查明露佈以昭大公云 
[變通搜查私土辦法之請願]  
　　本埠洋藥公所因禁烟期限將届以故搜查私土手續甚爲嚴厲一般烟膏土店因獲利維艱由廣潮温泰州各帮推舉鄭仁生藍元泰王明志爲代表公延高易哈華托愛理司村上等各律師照請公共公廨變通搜查辦法以恤商艱昨晨經會審員王肇之君會同英副領事康卓兩君升座特别公堂集訊先由鄭仁生等各代表律師相繼上堂請求租界搜查烟土援照英國一千八百八十九年修改搜查店舖出賣有礙公衆衛生物品之辦法凡搜獲後當時雙方簽字分作三份一存公堂一交化驗司一歸當事人處於二十四時内驗明如無僞質者禀請公堂給還候示至舊印花之烟土自應准予出賣查現在辦法或有搜獲烟土日久尚未化驗且搜查無論眞僞多少盡行抄去似此辦法殊不體恤商艱應請援照英國搜查出售有礙 
公衆衛生物品定例如搜獲私土或烟膏經化驗司驗明果有僞質再至行政機關起訴並請將搜獲各家之老印花烟土發還云云繼由洋藥公所代表穆安素律師駁稱鄭仁生等各代表律師所稱搜查時不論多少均須抄去一層不能承　　 
認因搜查時帶有搜查專家如查有關係之物彼稱帶回化驗則帶往捕房且搜查必有餘留至稱有舊印花之烟土可准出售一節豈知舊印花亦有假造現此項假印花查獲有千餘張之多尚有海關假圖章故對於舊印花烟土亦須檢查俾免朦混總之以嚴查私土爲目的等語復由兩造律師向康卓兩君互言良久（未譯）堂上宣諭退庭其辦法並未明示惟探聞此事中西官核准此後各查獲私土即送存公堂於二十四小時内候化驗司驗明可靠者准即交保發還候示而兩造律師亦多贊成云 
[紙幣風潮之演説]  
　　寰球中國學生會錢新之君於前晚演説紙幣風潮謂紙幣風潮何國蔑有自一千八百十五年後每間數年必經一次恐慌惟其情形略有不同有關於工商業者有因舞弊而失其信用者有關於投機事業之過分與不足有關於經濟上生產與消化之不符又由外界之突起如國内外戰爭而波及者是也至爲財政困難而限止兑現西國亦嘗行之特其限止時期爲暫非久又須政府與人民夙有信用或因對外開戰而布　　 
停兑之政令則可今吾國人民對於政府早懷疑慮籌安會起國民咸抱悲觀乃滇黔兵與政府不察昧然停止兑現頒布命令搜其現欵以資軍用更欲以八千萬不兑換之紙幣强使人民行用不啻解衣抱烈火自殺政策於此爲甚夫紙幣爲金錢之代表若昧然限止必使紙是紙幣是幣截而爲二旣失人民之信有遂起極大之恐慌營業由是停滯貨物不能流通物價必昂折扣又重小民生計其何以堪查英國於一千七百九十七年至一千八百二十一年間亦曾停止兑換恐慌甚大紙幣之價自一元五角跌至一元政府經此恐慌乃收回成命後以公債票補救而得回復原狀中國經數次革命紙幣早失其信用今復以内亂之故發行不兑換紙幣其失敗也必矣凡發行紙幣有兩種性質一爲政府發行之紙幣一爲銀行發行之紙幣政府紙幣必須有整備金以應不時之急銀行纸幣更須由政府監督而後可堅人民之信用今吾人經此一番挫折即增一層經驗此後宜各鑒前車而善自爲之則幸甚矣詞畢復由演説部主任道謝遂宣布散會　 
[茶巿之現狀]  
　　本埠自春茶上巿以來新貨來滬者不及上年 　　 
之多至今僅有四千餘件銷路亦不暢旺調查各茶行尙存新貨六百餘件未經售出各貨巿價比上年不甚懸殊計江西廣豐紅茶售價三十四元寗州紅茶二十八元至台州綠茶因採收時陰雨過多貨身潮濕頗難脱售現運滬者祗一千餘件開價十三兩天同惇安兩處綠茶來亦不多因山價頗昂運銷洋莊殊不合宜山客運滬多遭虧折計天同貨現開十三兩惇安貨二十七兩 
[護軍使派定隨車檢查員]  
　　楊護軍使以現在滬杭火車照舊通行恐有乘客夾帶禁品自應派員隨車檢查曾誌前報茲悉楊君已飭由偵緝處派委吳保茂陳鴻猷周紹銓趙幹生等四員隨車檢查乘客查至楓涇爲止昨已將派委隨車檢查員姓名致函路局查照矣 
[會演救火技術尚須改期]  
　　上海救火聯合會前訂二十五日（今日）會同各區救火會員在滬杭車站附近操演各龍水力嗣因該處無大水管擬　工裝接緩期兩禮拜再演等情曾紀前報茲聞該會又以該處不伹無水管取水且滬杭車業已開班諸未相宜是以擬再改期實行須擇定相當地點再行知照各區分會照辦並聞該會調查本埠華界空　處所惟南碼頭迤南沿浦及西門外徽寗會館等處尚覺合宜云 
[破獲私鑄銅洋之機關]  
　　淞滬警察廳偵緝隊訪悉西門外壽祥里内第十五十六等號門牌星内有匪黨設立機關購置機器私鑄銅洋　黨在巿混用實屬爲害商旅因於昨日恊同第二區長警等馳往拘拿當獲爲首孫某一名抄出鑄成新銅洋四百元並起出鑄洋機器二部立時押送該警區申送警察廳訊辦　 
　　另一訪西云松滬護軍使署一等調查員馬善鳴方錦志等近偵有匪黨在本邑西門外方浜橋壽祥里第十五號門牌屋内置備機器私鑄湖北廣東兩省銀元情事特稟准楊護軍使於前日前往該管淞滬警察第二區署報明前情請加派警察恊同馳赴該屋内嚴行查檢當拘獲私鑄匪犯沈某一名並起出私鑄機器三部鑄成鄂粤等省銀元四百餘元及鑄而未成之銀餅多件除由二區警署派警將該機關房屋看守外遂將人犯證物由警署加派警察一併押解使署訊辦 
[白克路之刦案]  
　　前晚九時許有操安徽口音之盜匪八人突至新閘白克路修德里六百七十六號門牌紀梅順家從後門入内各出手鎗恐嚇登樓搜刦去値洋四千餘元之金珠飾物現洋鈔票而逸迨事主報請新閘捕房立飭通班中西包探往拿該盜等已早遠遁遂向事主詢該盜等年貌服式據情回訴捕頭轉禀麥總巡通飭各捕房中西探捕一律偵緝 
[組織黨人機關之餘波]  
　　黨人范松記曾在法租界組織機關令同志壽銓唐華王德奎等招募民軍二百名希圖起事迨至前總統袁世凱死後奉黨魁命令取消機關遣散所募兵士詎范領欵後避匿不面前日范在西藏路大慶里口被壽等遇見向論爭執互毆由老閘捕房包探查見以其在途打架違章一併帶入捕房經捕頭詢悉前情諭均收押昨解公共公廨請究經會審員王肇之君會同德師副領事略訊一過判均押候查明下禮拜六再訊 
[匪徒鎗傷安南捕] 　 
　　法捕房三十九號安南巡捕於前晚十點時乘坐脚踏車巡緝至新租界薩坡賽路見有甲乙等五人擠在樹陰之下形跡可疑上前拘拿該匪等恐被拘住内有乙匪突出手鎗開放將該捕左手掌擊傷該匪等乘該捕負痛之際飛奔逃逸後由他捕聞聲到來拘　　　 
獲一匪旋又續獲三人解入捕房捕頭諭將該捕送醫院醫治所獲四人押候盤問供詞再行核辦　 
[盜匪入網]  
　　著名盜匪魏阿毛糾黨迭次在浦東方面行刧曾經本埠官廳飭緝未獲昨日上午魏因事入城道經滬城登雲橋堍適爲縣署警察所偵探孫阿松撞見遂上前擒獲立解到所禀請訊究奉景警佐主任諭令收押候示 
[籌辦通俗敎育之參考]  
　　上海縣公欵公產處昨致南京無錫武進通俗敎育館函云敬啓者案奉上海縣知事公署飭開案奉江蘇滬海道尹公署飭開案　　 
奉江蘇巡按使公署飭據本届省敎育行政會議議决交議特設通俗敎育館於各縣文廟俾衆展覺而堅信仰案陳請施行前來旣據衆議可决自應公布施行合將辦法七則飭發各該道尹轉飭各該縣知事遵照限文到三個月將籌辦情形具報備查等因轉行到處飭爲遵限籌備具報等因奉此敝處現正開始籌辦風聞尊館規模宏大堪供則傚爰請姚君玉孫詣前參觀俾資模範爲此專函奉逹敬乞館長分神指敎一切至纫公誼 
[約翰大學舉行休業禮預誌]  
　　梵王渡聖約翰大學於七月一號（禮拜六）舉行休業禮三句半 
鐘童子軍操四句鐘全體兵式體操五句鐘發給學位繼以名人演説昨已柬邀各界觀禮又是日一句鐘該校監督卜舫濟君特開一同學聯舊會逼邀同學會會員來堂聚集餉以茶點惟赴會之前均須通函報到以便預配位置 
[小學校開演説會]  
　　浦東中學附屬高等小學校自遷移浦西後學生日見發逹所施敎育咸趨實用昨日下午該校開演説會各級中選定學生若干比賽演説並請校董黄任之君蒞校評判各小學生無不精神煥發議諭風生其比賽之結果經評判者報告以吳克昌苪壽先姚文藻華稱董叔瑜張嘉鑄六人爲最優並聞下月八號舉行第九次畢業式敦請學生家屬參觀成績云 
[縫紉女校設暑假補習科]  
　　英大馬路虹廟對面勝家公司縫紉女學校於暑假期内特設補習科定額二十名聞期滿畢業後可就該校戰事云　 
[紅會時疫醫院定期開幕]  
　　本埠紅十字會每届夏令設立時疫醫院施治急痧活人無算茲聞該院仍設在英租界天津路八十號原址定於七月一日開幕　 
所有普通病房仍不取費云 
[皖省新繭之運滬]  
　　皖省近年來蠶桑日益發逹今届春繭收成極爲豐盈滬地各絲商之赴皖收繭者現已結束統計所收新繭共有一千六百餘擔除陸續連滬者計逹一千二百擔外尙有三百五十擔昨日絲繭總公所接到來電准同收繭司役人等由招商局江永輪船來滬二十六日可以抵埠 
[荳米業夏季較磅]  
　　本埠南北巿荳米業仁穀堂公所對於夏季較磅一事已定於本月二十五日（即今日）舉行昨巳通告各該同業届時齊集大東門城沿仁穀堂公所内公同比較以免畸重畸輕之弊倘有不赴公所較磅者罰洋一元 
[郵差匿信之敗露]  
　　郵政局信差陳榮泉日來私將各處路口郵筒内之郵信收取藏　 
 
 
 

Page 11

 
 
　　匿不送並將信面上所貼之郵花拆下變賣當爲郵局中之調查員查悉突至陳處抄出被匿郵信九封遂禀奉郵務司於昨備函派差將陳押送地方檢察廳訊究 
[軍署偵探拘獲匪徒]  
　　松滬護軍署偵探昨日午刻在大東門中華路拘獲匪黨某甲一名當即押送軍署訊辦聞甲乃與西門内金家牌樓高養芝家被匪抛掷炸彈案有關云 
[滬海道公署批示三則]  
　　松江縣民婦錢杭氏禀爲計宗壽等賣田抗串請再檄縣嚴追由查該氏迭次來署具禀均經切實批行松江縣知事將計宗壽勒繳在案何以拖延至今計宗壽提案質訊時並不勒限押繳一任其供詞牽混旋押旋釋所言如確是錢杭氏追欠將永無珠還之期計宗壽拖欠亦將有報王之效該承審員聽斷寛幾亦不能免其責仰松江縣知事立將計宗壽等人提案親審迅結詳報案已三年毌再故延切切此批副禀發　 
　　内河輪船局王升記禀爲横被盜刧請檄縣會營恊拿由禀乃失單均悉此案盜匪竟敢糾黨四五十人扼守水陸要口上輪擔刧損失　物甚鉅實屬胆大不法仰金山縣知事會同駐紥該處水陸軍警從速緝拿嚴辦此批副禀發 
　　商民張書堂禀爲擅估屋價陳契請核由禀黏均悉爾地果係正當購得何故縣署將爾基地建屋諭令估値其中恐有别情仰松江縣知事詳查具報此批副禀發縣黏件發還 
[探夥虐斃姘婦之慘無人道]  
　　前日有人投函老閘捕房内稱住居北京路之探夥因當時疑其姘婦與人有私將鹽楲納於下體致該婦痛極呑火柴斃命請爲查究以重人道等情捕頭准飭包探張天林查有其事將周拘入捕房詢供不認准覓妥保出外候示一面着將尸體車送驗尸所候報請中西廨員蒞驗再核 
[婢女受虐求援]  
　　北四川路一百八十三號門牌康王氏家十五歲婦女江好華因被凌虐受傷於前日逃出自投濟良所求援昨晨由所解送公共公廨請示經中西官略訊一遇判江暫留濟良所候補傳其主到堂訊核 
[强姦案辯强論終結]  
　　宦靜生宦吳氏夫婦控三十三歲之陳生根强姦六歲生女柳子受傷一案前經地方廳檢察官預審明確廳候起訴同級審判廳究辦在案昨日午後審廳端木棻推事官會同沈檢察官開庭辯諭原告伸訴前情請求究辦質之陳一味苦求恩宥沈君即當庭陳述略謂按照刑律第二百八十五條第二欵如姦未滿十二歲幼女者以强姦論處一等或二等有期徒刑請爲公判云云問官會商之下即諭謂辯諭終結判陳還押候判 
[婦人聲明苦衷]  
　　杭蘇弄前投法公堂控稱妻子范氏携同三孩逃逸與蔡眞實姘識尋見後詎幼孩巳被蔡售去求請追究等情判令蔡及范氏管押候將小孩吊出再核在案現由包探在何康氏家將孩吊案康氏聲稱小孩係由范氏自願售與婦人爲子計身價洋二十元有契爲證請察范氏供前夫姓葉與杭亦係姘議長子小毛係前夫所生杭不顧家用無奈將孩售去爲日用之資杭爲人兇横不願與伊再姘小毛供杭吸洋烟母親向其規勸伊即持刀欲殺母親經人相勸幸未傷命訊之杭一味支吾判原告亦非善類將案註銷幼孩仍給康氏領去 
[疑有暗昧情事]  
　　胡子培住居閘北長安路怡與里前日由外歸家見李才林正與其妻章氏談話疑有暖昧情事扭控四區署押候查核 
[火車撞斃婦人]  
　　客民　報深住居太陽廟附近鐵路北首其母某氏年五十九歲前晚因至該處小浜内洗衣經過軌道被火車撞倒於地傷及腦部而死昨由十一　地保偕屍　投地方檢察廳報請檢驗　 
[揚州女孩迷路]  
　　女孩陸冬法身穿方格子洋布衫花洋布褲赤足元布蒲鞋面鞋子紅頭繩髪辮耳戴銀環在法馬路迷途爲捕查見帶至捕房抄出身有小皮夾内有洋銀數元昨解法公堂請示據供揚州人年十一歲餘供支吾判送堂留養候着家屬認領 
[冒名控訴之申斥]  
　　婦人黄唐氏自夫故後私與成衣匠等姘識茲爲其姪黄龍生查悉以顏面攸關向之規勸詎觸該氏之怒即假冒龍生母舅金阿動之名投地方檢察廳控龍生違忤等情昨午經檢察官傳案預審之下以該氏不應冒頂他人名義來案朦控面加申斥至於該氏面部所受之微傷候查明爲誰所傷再行核辦 
[許天興上訴無效]  
　　許衡即許天興又名倪天畏前因冒充江蘇高等廳檢察官在外任意招搖當經上海地方審檢廳訊明判决監禁三年詎許不服聲請上訴遂由該廳將許連同案卷解蘇訊判在案茲悉此案業經高等廳訊供明確以許上訴各節毫無理由將案駁回於昨飭警將許發回上海仍照原判送監執行矣 
[江陰縣知事因公來滬]  
　　江陰縣知事陳慈首因公於昨來申當詣上海縣公署謁見沈韞石知事晤商一切 
[西探調差]  
　　哈爾濱捕房一百八十九號西探丕治昨奉麥總巡諭飭與楊樹浦捕房八十六號西探密司鄧對　辦公業已分别到差矣 
[北蘇州路之火警]  
　　前晚二時北蘇州路五百十九號新記五金雜貨店内忽失火由英美兩界救火會各驅皮帶車到場灌熄焚燬房屋二幢美捕房查得該店曾保火險六千三百兩恐有縱火圖賠情事特飭中西探查明起火情節復候核辦 
[翻戲判押西牢]  
　　著名翻戲傳濟川（即傳子恒）因與同黨李幹臣沈子雲串同局稱趙子信巨欵李沈二人早經訊實押辦傳則在逃日久近復來滬被包探李星福拘解公共公廨訊供押候函請江西南昌縣查明傳所存銀兩復候核辦在案昨晨復訊中西官以屢次函詢南昌縣調查傳所供存於某錢莊之銀兩未得切實函復實係妄供不法巳極判傳押西牢五年如能將所騙之銀繳案准予隨時酌　　 
核　 
[截刦案逃犯判押二年]  
　　張連生因與在押之衛德貴蕭時高在老朱家宅截刧董文聊皮衣逃逸已久近忽潛回被探查獲解經公共公廳訊供收押在案昨由捕房帶同衛　二人併解公廨經兪代襄讞會同德裴副領事質訊屬實判張押西牢二年衛蕭仍照原斷還押 
[匪徒慣用擲包術]  
　　匪類王長發前日在北西藏路用擲包術騙取鄧錢氏現洋七元被捕查獲昨解公共公廨經中西官訊實判王押西牢一月示儆 
[串同索詐之押儆]  
　　張和尚張阿四前日在雲南路某茶館内向汪三寳索詐被探查獲解押捕房於昨併解公共公廨經中西官訊知張係在押流氓張金生（即金錢豹）之同黨專在胡家宅一帶訛詐實屬不法判兩張各押西牢一年期滿均逐出租界 
[又是一種騙術]  
　　昨晨集水街洽隆米店内有某甲持洋兩元向學徒朱福生言南巿福安里丁姓家囑送米糧三元該學徒即將米送至丁處即有傭婦侯氏給以洋銀三元甲以看洋爲由將洋三元騙取逸去迨追究事主丁寳林推　不知當將丁及該傭婦扭控一區署問明被甲騙洋屬實飭兩造認虧各賠半數完案　 
[恃蠻逞兇之控訴]  
　　住居鐵路北姚家石橋之鄕民王如坤昨扭唐立建至四區警署　　 
控稱唐屢次糾其子啓本出外賭愽因向理論詎唐反敢恃發　兇請爲訊究奉諭收押候辦 
[在途打架]  
　　顧阿福陳松生二人昨在漢璧禮路不知因何互相毆擊由某號華捕一併拘入捕房押候訊辦 
[已閉鞋作主欠債不還]  
　　陳恊茂前投法公堂控稱有華章鞋作主王德與虧欠貨洋二百二十二元向索不面將店遷往内地求請訊追王供欠洋有之店已閉歇現寳無力措還判一禮拜交人洋兩保限繳在案詎迄今挺押不理現因届限故又提訊王供實情無力措置求請出外約期理楚中西官着陳恊茂限七天查產禀覆王先押一月再行提訊 
[夏日需用之國貨]  
　　上海遽日公司所製各種摺扇品質堅滑書畫幽雅於吾國手工藝術巳有進步且價格較廉故營業殊爲發逹其經售處在法大馬路永興里内寅豐餘顏料號當此炎威肆逼之時人無不需扇以却暑愛用國貨者盍往購之 
　　又四馬路中巿光華堂藥房發明之國產薄荷錠可避疫癘可止毒蟲刺螯及牙痛頭痛喉痛等亦係夏令應用之品故並誌之 
氣候報告（上海徐家滙天文臺天氣測候報告 
　　已過者之報告六月二十三日此間氣壓復升揚子口日中雷雨片時各處天氣均晴而熱並有夏季信風二十四日天晴氣壓無　凉風取向正南二十四日下午四時前二十四小時内上海氣候温度至高九五·九至低七五去年同日至高七八八至低七二　 
　　未來者之推測二十四日下午四時三十分豫測天氣晴而多雲北部與南海有雷雨南部有夏季信風 
雜評二 
[表裏一致（訥）] 　　 
　　自來政治家於言諭行事之前必有所謂旗幟者爲之先導而此種旗幟例必兩面表裏各不相同其表面所掦藥者國利民福也裏面則勢力權利而巳當其時之未至莫不高張福利之旗幟一旦富貴逼人則又捲其表面之旗幟而用裏面之旗幟矣此固政治家之通例而國事所以常攪亂於政治家之手也 
　　故我今日所望於中國之政治家者第一在表裏一致 
來件 
[富農策金陵大學農林科敎員芮思婁著鄒應酄譯]  
　　計學家之言曰凡人力作所得僅足爲其一身一家餬口之計者皆無資本之價値者也斯言也於農產最易驗而最易體察有人於此力耕所得僅能自給其家則其勞力所得非資本也亦非富也此人於其社會毫無禆益推而至於一國亦然此國必能產出　　 
物品溢於其國人所需之數然後可積有國富或資本也凡一國所產出者當以原貨爲最要所謂原貨者土壤河海之所生以及礦質之出自地中者是而吾今茲所論當以農產爲宗 
　　中國雖以農立國而其民甚貧蓋每人所出過少也内之其民不得有輕煖肥甘之奉外之其資本不足以糶賤販貴以與列强角逐於商戰之場其進口之貨多於出口之貨而出口者又大都爲生貨製造之品幾乎絶然無有於是漏巵多而赢餘少矣 
　　農產者中國之主要產品也然已逹於計舉家所謂所獲遞減之點矣遞減惟何勞力或資本之遞加與其所獲不能相比例也請申言之今有一地於此客歲經營之者三人今歲六人而皆賴此地以給所需但其所獲之增加不能與勞力之增加相敵則此三人勞力所加爲無裨益固理之所當然者中國從事於農業者勞力過多於是此勞力所產遂無資本之價値亦遂因此而無資本以經營他事求益國富矣是以欲富國者必先富農欲富中國之農必求之於所獲遞減之點施以改革改革惟何其惟增進每人所出原貨而巳其法惟何請繼今言之 
　　其一曰加增資本農業中溢出之勞力必須勿用而必需之資本必當加入蓋產出之增加非僅用勞力所能冀而精良械器完善澮洫有非資本不能得者此種溢出之勞力必須取之於現有之熟田而用之以開礦墾荒興辦工場等事 
　　其二曰利用棄地大山小崗爲地數萬萬畝皆極宜森林之地也今其地所出者不及其所能出者千之一焉即宜農之地其棄而不用者亦不知其幾千萬畝也凡此疇現今僅供薪樵倘管理得法固足衣食萬姓者也十八行省以外滿洲蒙古腴土極多非棄置不用即爲他族所耕耘他族所耕耘無利於我主權旣失逼處堪虞荒棄之地苟盡墾牧造林其裨益國富寗可以道里計哉其三曰改良農法中國人雖極長於農且或可爲全球之冠然其應改良之處固甚繁多其途有三一日選種選種之法　農問有行之者惟爲數甚少試一涉足於畝畝之中當知其然著者曾目睹一地爲面積不過一方尺而小麥三品雜生焉二日深耕北方之農所耕雖較深然淺耕者亦極多而揚子江流域則所耕極淺夫惟深耕然後能多稜三日輪種夫一種或二種植物久植於一地歲歲以之乃竊制也亟宜用多種植物相間歲而種之以保守土肥 
　　其四曰驅除蟲菌驅除蟲菌可令吾農之損失減少損失減少農產自多自然之理也美國講求驅除菌蟲之策不遺餘力其所受之患自較吾國爲少就統計所得美國全國每歲因昆蟲之害而損失者不啻美金十萬萬元云中國若有精確統計其受患之鉅當益駭聽聞矣 
　　其五曰發逹土產如果品馬牛羊之類是也中國雖有良好果品然產地僅限於一隅所產之量極少此亟宜振興者也馬牛羊爲農事之基礎而中國牧事甚不發逹畜養之科學蓋無聞焉耕田之牲畜用弱孰如用强而强者極少弱者比比皆是至於作乳牛與菜牛之分毛羊與食羊之别益無聞矣今農商部及安徽省皆能於畜牧事業加意經營深可喜者也 
　　其六曰鄉村敎育此爲最要而最難者然民無知識萬難與圖改良一切興國富農之策皆必以鄕村敎育爲根本之計中國農民及其子弟若長此無適當之敎育决難與列强相角逐焉 
來函 
[工巡捐總局來函]  
　　敬啓者敝局於昨（二十三）日邀集名譽董事到局係會商局中重要事件並非籌款問題茲閲本日各報登載敝局開會紀略有經費支絀召賣公產等語係屬失實至本埠學界並未向敝局租賃產業其各區署借用房產亦係出資承租統希登入來函欄内以免訛傳是荷上海工巡捐總局啓　 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[鬍鬚寃辭] [  鴆鶵]  
　　鬍鬚頓首敬告天下含齒披髮之君子鬚自受生迄於今日歷千萬年秉性陽剛初未嘗一上婦人女子之面而寇凖有之則丁謂爲之拂拭王介甫有之則神宗爲之屢顧價値之高不待言喩乃者時事日非機械百出遂有飾鬚爲美觀假鬚爲面具者鬚雖無似殊不能任受此枉也溯近數年來少年新進喜攪事權撫其光緻之下巴殊非老成之狀貌登台演説排衙鞫事自虞威信之不歸於是借重下走以爲光寵此雖近於不敬然猶爲樂相引重也若夫西林鉅公餘杭名士望實並茂鬚所心欽得與周旋自爲至幸不意一則干戈夕起情誼朝捐棄鬚如遺易服而遯一則愁城日坐羅網四張於是窮窘無聊遽易朿裝舍余欲逝夫使有鬚者即爲衆矢之的萬罪之標則其棄鬚宜也周公孔子不聞無鬚何以今人乃加疾視鬚所不解者此也况乎忽薙忽留喜則加膝怒則墮淵鬚雖不敏殊不堪此奇辱自今而後留鬚諸君務望痛懲前非以禮相遇留則弗薙薙則弗留庶使鬚全其體面否則定以相當之對待爲報當不擇地怒生亂如倒插石菖痛以爲無禮於鬍者之戒昭告天下其矜鍳焉 
滄浪餘韻 
[生春水室詩話] [  鴆雛]  
　　近來詩派大别爲三宗王湘綺氏崛起湘潭與鄧彌之相唱和力追魏晋上窺風騷無唐以下語是一大宗而白香亭詩（彌之著）高秀實出湘綺樓之上湘綺自謂至飽謝巳無階可登而彌之和陶深嚌神味集中如湖湘大水送弟繹鴻雁篇休洗紅諸作冲潛微遠非王所幾余論詩絶句所謂解識太羹玄酒味陶琴自古已無絃者也章太炎詩不多作每出一篇韻古格高欲軼王氏其弟子黄侃五言頗窺庾飽皆屬此宗張南皮嘗謂洞庭南北有兩詩人壬秋五言樊山近體皆名世之作樊山早歲爲袁簡齋趙甌北自識南皮乃悉棄去從李蓴客遊頗究心中晚唐吐語新頴則其獨擅龍陽易實甫固能爲元自温李者於是中晚唐詩流傳頗盛大抵二人少作雋妙過於近詩樊山名句如秋千幾架酥　雪欵叚一鞭楊柳風井桃澹白清明雨水柳輕黄上己天窸臨鴫綠三篙水門掩來禽一樹花似此類者實多實甫則如星光忽墮岸千尺水氣平添波一層等句皆少年之作近不可覩矣此宗效者頗多而佳者尠易入而難精　也若同光體詩人海藏石遺聽水之偷與義　公子散原精舍詩出入南北宋標舉山谷荊公后山宛陵簡齋以爲宗尚枮認深微包羅萬象而學之有得者殊鮮前有林晚翠後有李拔可差爲此宗張目耳 
小説一 
[電扇語（續）] [  鴆雛]  
　　我雖然不解但是樂得歇息歇息昂着頭側着耳聽他們閒話只聽那少年笑着説道我愛　們有好幾天不見了你家裏那勃克現在怎様比先前更可愛嗎迦羅呢他應該也會唱那曼特來的調了我聽了一想不好今天的聽運不濟跑到西洋外國去了什麼勃克什麼迦羅什麼曼特來我一點兒不　往後倒要學習學習英語咧 
　　那女郎未開口先啓齒嫣然笑了笑我看他那笑的様子眞是曼媚無偷聽他說道不差勃克比先更壯健了毛也光黑的多了終日在房裏跳着走着眞好比古之韓盧哩迦羅前天因爲洗了個澡有些兒不快現在他那曼特來歌却全會了 
　　我一聽那才恍然大悟不覺樂的要拍起手來原來他所謂勃克一定是隻洋狗那迦羅一定是隻鳥兒左不過是畫眉百古之類罷列我今天整頓精神本想聽他們些情話不料倒聽得許多不相干的鳥狗名字這也算是我的悔氣（未完） 
小説二 
[俠情小說紅蘩蕗别傳] [  天虚我生]  
　　第四十八章（續） 
　　乘海龍不覺遽以拳猛擊其顱當時海龍暴呼之聲汝當聞之其聲至厲致馬亦皆驚躍隊中遂起騷擾然亦幸而有此而吾人車中鬭毆之聲乃不爲衆所聞然海龍者黔　也一擊之後已無余力吾乃以左手扼其咽喉而右手以布塞其口然後卸吾衣帶以綑其身而卸其衣與吾相易於此之際吾遂儼然成保安會偵探隊長矣此功旣成則已後之事亦即迎刃而解蓋吾旣爲海龍之替則大權在握一切唯吾所命且在昏夜而若蜚又非素議海龍者故自易欺所幸者舒勿林已不在此間否則事且礙手然吾此念之起亦即在舒勿林離隊前行之時耳此中機會殆儀一髮而我即利用此一髮之機會以成大功亞猛今大功成矣汝其有以賀我乎言次引觥一飲而盡亞猛與馬克格尼爾亦各盡一爾旣而馬克格尼爾忽憶一事因曰柏爾西今吾儕安矣唯安特魯動爾尙不知吾人下落將復奈何白拉根内笑曰安特魯不久至矣汝不見衆騎士中有一人即安特魯也引舒勿林以往别墅者實出彼之謀耳言次乃大笑且顧亞猛曰今已醉飽君可備車以上日暮游船亞猛出自拉根内與之俱亞猛忽廻身曰吾親愛之領袖君今巳恕予乎白拉根内曰吾豈能恨汝惟此事馬克格尼爾尚未知之汝亦不得冉言否則吾必不能恕汝亞猛大感且泣泫然曰吾犯此大罪而領袖竟不吾資吾心益愧歉矣白拉根内曰已而汝之爲此亦出無奈其初實爲一婦人大凡少年因墮情網致肇巨禍比比皆是豈獨一汝吾今但囑上帝令汝與白浪琪早偕伉儼且弗類我之於汝姊往往使之獨處空閨以涙洗面亞猛汝　謂我不知愛情爲何物此言當也著者曰白拉根内自以爲無情矣然使其人固無情者則吾所著紅蘩蕗别傳亦不能演至 
四十八章矣（完） 
　　本欄厚荷閲者不棄惠錫佳章每以地位有限不能卽時披露爲歡茲擬另聞文爇除載一聞專載詩文贈答及關於藝文諸雜作欲假本欄披露者所願君子有以敎我記者敬白 
 
 
 

Page 15

 
 
   
 
 

Page 16

 
 
   
 
