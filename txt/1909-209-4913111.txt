# 1909 - 209 - 4913111

 

Page 1

 
 
   
 
 

Page 2

 
 
[宮門抄]  
六月十九日　召見軍機　李廷飏論說 
　　 
[論地方自治第一次籌欵之難] （續）（東吳）　　（甲）舊管項之難籌按舊管經費者何。即自治章程五章九十條第一欵之本地方公欵公產是也。其撥充之限制。九十一條明載云。以向歸本地方紳董管理者爲限。自有此另條之規定。則界劃分明。而抑勒興冒濫之弊。可以廓清矣。定章之　。細爲何如也抑更有進者。以舊日散漫無稽之欵項。或則把持于一二劣董勢紳之手。或則糜費於地方賽會神之用。從前既無正式鈎　查檢之人。亦無相當從旁過問之力。如亂麻如散沙。自好者既以涉足爲嫌。不肖者正藉此爲貪囊之飽。興言前事。國家且有清理財政之一日。地方獨無釐剔財產之公民。長夜遙遙。莫睹天日。重可慨也。今日者百務聿新。事有本末則以釐頓地方爲首務。整頓地方。非財不舉。即以撥提舊管爲入手。不咎既往但謀善後。未及新收之項。但理舊管之財。庶政既公諸與論。斯民亦具有身家。度亦各地方居民及選民所樂聞者也。雖然。言之非艱。行之惟艱。庸非吾國辦事者之絕大經驗乎。夫以有用之財。散之無用之地。咎用財之不正當可矣。以有限之財。而委之無厭之慾。此一家哭與一路哭。辨之偶有不明。吾國前事之所以叢脞。而財政之所以尤爲紛亂也。地方自治而後。其仍委之二三少數人之把持羅掘。竊恐劣董執紳當亦無此大力矣。然訓舊管之項其遂自此就緒已乎。鳴呼。物朽而蟲生。山鳴而谷。　　所慮者。不在劣董勢紳之把持殘局而。在一般社會之私見未除不。在劣董 
 
 
 

Page 3

 
 
勢紳之正式反對。而在劣董勢紳之藉一般社會之各懷私見而暗中以反對。此則吾國社會舊有之習慣。人民簡單之性質。其爲從前個人道德上各具之污點。而每每利用於二三奸猾者之煽惑。未始非在上者之有以提倡之。鼓動之。遂成此獨一不二之爲我主義也。爲我主義若何。一言以蔽之。界別太嚴也範圍太狹也。試取一已往之事實以證之。科舉時代。國家懸一狹且不中任使之鵠的以拾徠天下士。天下士之摩擬精鍊以趨之者。茍入其彀。則衣缺萃於一隅。而所供恒溢於所求。於是始則以人額限之。終且舍人額而井以地額限之。此科舉時代所以由省界府界縣界。區別務爲分明。爭執遂及毫末也。科舉廢而學堂興。度此等習慣可以一掃空之矣。然發難於湘閩。激刺於寗皖。謬種留傳。供毒流彌已。其始不過因學額而爭及經費耳。其後則因經費而別及地界矣。此無他知守爲我之狹義而已。雖然影響所及。何若是之徧且速也。其諸人人腦筋中具此輸受之能力歟。大爭則界別與範圍隨之而大。小爭則界別範圍亦因之而小。其得大叩大鳴小叩小鳴君子教人之法歟。則有如城鎭鄉地方自治。論區域則自數方里至數十方里而已。論戶口則自數千至數十萬而已。無省府界之可言。并無縣界之可言。然僅就一城一鎭一鄉言之。吾蘇各屬。城以內類分若干坊廂。城以外類分若干鄉。鄉以下又分若干圖保。此其大略也。今舉辦自治。城鎭鄉固必各自爲一區域矣。然城之下尚有坊若廂。鎭鄉之下。尚有圖若保。舊有之公欵公產。其平日本以城鎭鄉本位管理之者。撥充量移可也。若此項不敷於用。則坊　圖保之舊管所當計及矣。所謂集合也。然而爭執自此肇端矣。論其較量之人微。則必各坊廂各。圖保之地區與戶口相等。其原有公欵之數亦相同。然後所撥之數。亦可以免此疆彼界。此多彼少之爭。藉非然者。坊廂圖保之廣狹。安必能一律。而舊有之欵。或出私家之捐助。或出於不動產及營業夾帶之餘積。類既不一。數必參差。影響於從前國家代倡界。別之私心。受使於劣。董勢紳從中煽惑之餘談。人人挾其至單極簡尠小之範圍。分明之界別。論興學則以本圖保內之學齡兒童較少爲辭。論營業則以本坊廂內之無須享受使用爲辭。取法乎上。僅得乎中。作法於涼。其弊若何。此不得不爲前之主張狹義者責而實不得不爲後此之籌欵者危。謂余不信。請調查各府州縣從前因公欵公產而全體訴訟之舊案可矣。此舊管項之難於籌措者一也。（未完） 
[專電]  
○電一（北京）邇因天氣炎熱各大臣進講已停七日○電二（北京）前日召見澤公攝政王詢問海軍經費事良久並諭飭速籌○電三（北京）新任直督端午帥定二十一日接印○電四（北京）東督錫清帥奏調吳匡等赴東奉旨照准○電五（東京）公報載大阪大火焚去家屋一萬二千戶死傷者不多該處軍隊現充救助之役被災者給與粮食並派兵士爲之治膳○電六（東京）美國因大阪大火募集救濟多卽日滙解○電七（東京）伏見若宮博恭王（現駐英國）之妃定西歷九月二十五日赴英緊要新聞一 
　　 
[奏訂限制銀行濫發票紙專章] 北京　　○度支部奏釐訂專章限制官商銀錢行號濫發票紙一事已略誌前報茲復節其原奏云近來行號林立票紙日多官視爲籌欵之方商倚爲謀利之具倘不設法限制將宮欵收放幾無現銀。市面出入惟餘空紙。其危害何堪設想上年十二月臣部具奏妥議清理財政辦法摺內令各省督撫將現設官銀錢號現在發出紙票若乾準備金若干限六個月詳細列表送部等因奉旨允准欽遵行知在案又於上月由臣部通咨各省嗣後。官商銀錢行號發行票紙未發者不准增發已發者逐漸收回。等因亦在案臣等一再籌商當清釐積弊之初必當有顜若畫一之法謹擬訂暫行章程二十條惟積習既深似未能一時驟加裁制。故此次定章一切務從寬簡。俾商人易於遵從。至臣部所屬之大清銀行。現時所發通用銀票數目飭令禀由臣部隨時查核至十成之準備五年之限期亦應與各官商銀錢行號。一律遵守。以昭信用六月初七日奉　旨依議　　 
[附通銀錢票暫行章程]  
第一條　凡印刷或繕寫之紙票數目成整不載支付人名及支付時期地址者俗名鈔票銀行則例稱爲通用銀錢票均須一律遵守此項章程　第二條　凡繕寫之票有奇卷尾數或載明支付人名及支付時期地址名爲支票兌條者不必援照此項章程辦　　第三條　通用銀錢票必須有殷實同業五家互保擔任賠償票欵之責方准發行惟官設行號不在此限　第四條　凡挂幌錢鋪發行小錢票及其他紙票者如有殷實商號五家出具保結擔任賠償票欵之實暫准照舊發行惟此項號舖除照銀錢兌換所章程呈由地方官彙案報部外其關於發行紙票這事仍遵此項章程辦理　第五條　本章程未經頒發以前凡向來發行銀錢票之行號尚未註冊領照者限於文到六個月內趕緊備集資本呈請地方官驗實報部註冊逾限不呈請者除限期勒令收回此項紙票外由地方官查照第十八條酌量輕重處以罰欵　第六條　本章程未經頒發以前有非銀錢行號發行此項紙票者限至宣統二年五月底止陸續將全數收回其有於限期內不能全數收回者准其另設銀錢莊號照章註冊援照 
 
 

Page 4

 
 
此項章程一律辦理　第七條　自本章程頒發後車行新設之官商銀錢行號概不准發行此項紙票　第八條　本章程頒發後凡照章准發此項紙票各行號只能照現在數目發行不得踰額增發　第九條　凡發行此項紙票各行號須將現在發出實數按照部訂表式塡送到部其現在發出實數以文到一個月內發出最多數目之日計算　第十條　凡發出此項紙票無論官商行號必須有現欵十分之四作爲準備其餘全數可以各種公債及確實可罪之股票借劵儲作準備另行存庫立賑不與尋常營業帳目欵項相混以備抽查　第十一條　凡准發此項紙票各行號自宣統二年起每年須收回票數二成限以五年全數收盡第十二條　凡准發此項紙票各行號於限期內情願一時全數收回者准商由大清銀行以確實之抵當物品借予低利分年攤還欵項　第十三條　將來新幣發行地方凡有礙輔幣之紙票　如制錢票銅元票銀角票等　由部臨時專案飭遵　第十四條　每月發行及準備數目自宣統二年正月起須按月遵照部訂表式塡送到部　第十五條　凡官設行號均由本部隨時派員抽查如準備數目不符或呈報不實及有他項情弊者立禀本部查辦　第十六條　凡商設行號由各地方官隨時會同商會派員抽查如準備不符或呈報不實及有他項情弊者報部查辦　第十七條　抽查章程由部詳細酌訂以資遵守　第十八條　凡有違犯此項章程者輕則由地方官酌量情形處以百元以上五百元以下罰欵重則由地方官逕報本部核辦　第十九條　本章程係爲維持幣制保全市面起見如有藉端需索者　　該行號逕禀本部及各該省督撫查實從嚴參辦至商民之造謠生事者亦准禀請地方官從嚴懲辦　第二十條　本章程如有應行修改或停止廢棄之時由本部臨時斟酌辦理　　 
[改良陸軍之大會議] 北京　　○陸軍部前次電調各省新軍鎭協暨督練公所得力之軍官齊赴陸軍部集議陸軍改良各事宜自上月二十日開議約須六月二十後方能議竣緣應議之件既多且各員呈遞說貼意見不一必須丞叅各堂暨司長互相討論推求利弊再由各員叅酌公同認可然後呈堂最後請鐵尚書審決其會議大綱（一）改良各兵。科操典（二）統一各省新軍軍語。（三）減裁協標統等公費。（四）研究軍食或米或麵。必因時因地務求合於軍人之習慣爲適宜（五）酌定調防時限。既可習勞又免久駐其地致生流弊（六）改良軍事監獄（七）組織軍事裁判獨立。聞俟各兵科操典改定後即督同會議各員前往南苑陸軍第六鎭內實行。惟軍事裁判一條。此次尚難決議。綠各鎭協於法律專門人員。甚爲缺乏須俟各鎭協派法律學堂肄業。各員畢業後主能實行。　　 
[大理院會奏籌撥建築法庭銀兩] 北京　　○大理院奏云本年三月初八日欽奉諭旨大理院奏籌備立憲事宜一摺著會同度支部妥爲籌商具奏　此伏查原奏所陳各節關於工程者則建築法庭及改良看守所關於旅學者。則逐年派遣司員出洋實地練習。審判所需經費均應明定數目由部籌撥工程一項臣院前會飭令游學歸國人員就本衙門及鑾與衛舊署相度形勢並按照外國法庭監獄規模繪具圖樣定擬作法卽飭木廠核實估算計法庭工程需銀二十萬餘兩看守所工程需銀八萬兩。均取價值最廉之數實係熟籌至久方敢上達天聽估工計價均經再三確核力求減省其游學一項所需整裝川資及學費。按照學部章程各有定數擬派八員或六員。分赴東西各國肄習每年輪替以三年爲限。當經咨商度支部並將法庭及看守所圖樣二分估單二分鈔錄　部奏　游學經費章程一分　併送部察核臣部查大理院所奏　　法　並看守所工程共需銀　　　萬餘兩前項工程均係有關憲政現雖庫欵萬分支絀自應勉爲籌撥以便次第興築擬將前項二十八萬餘兩。分兩年如數撥給應用至出洋學費一節。查美國減讓賠欵即專備赴美游學之用應由大理院咨商外務部學部酌核辦理彼此會同妥爲籌商意見相合除派員遊學擬咨商外務部學部核定另行具奏外所有建築法庭工程需銀二十餘萬兩看守所工程需銀八萬兩懇恩准其照數撥給如蒙　俞允臣部卽按照定數分兩年撥交應用。六月初七日奉　旨依議欽此　　 
[攝政王埀詢南洋勸業會] 北京　　○日前端督召見時攝政王曾面詢南洋勸業會一切詳細辦法端督謹將三年來籌畫經費及創辦宗旨現時之局面將來之目的。一一奏對詳晣。並極言此事有利於工商前途甚大。北洋舉辦尤不可緩攝政王深爲嘉尚　　 
[攝政王注意中葡勘界交涉] 北京　　○攝政王對於中葡會勘門國界一事。特別注意聞日前面諭樞臣澳門遠在海疆勢難懸斷現在兩面專員已會同開勘正當交涉吃緊之際。一有疏忽。於國權領土關係甚鉅。應飭高面謙將逐日會勘重要情形。及彼此爭議要求等事。立卽詳細奏聞。以憑核示而昭愼重　　 
[內閣漏洩案之詳讞] 北京　　○大理院刑科二庭近日牌示云准內閣奏送皂役李福等竊取公事一案此案張禮謙身爲供事保有州縣官階宜如何奉公守法乃因貪圖薪水聽從未到之張紹熙。糾約充當訪事勾結皂役李福等。將立山及許振褘等予諡各摺件。於未經具奏之先乘間鈔出送交報館連日豋錄查立山等予謚各摺雖係平常事件與密封章奏不同但未經御覽批發。刋刻傳播例在嚴禁之列。且該員充當訪事已一載有餘而所訪各項新聞均係在內携出草底在外　行謄眞較之私開竊視以致漏洩者情節尤重。自應比例從重問擬張禮謙應請旨即行革職。比依衙皂人等將密封事件私開竊視以致漏洩事重者杖一百徒三年例擬杖一百徒三年係職官從重發往軍台効力贖罪李福聽從張禮謙幫同訪事余立泉代爲抄寫罪均爲從。余立泉雖自行投案惟於兩次傳喚之時均聽從張禮謙囑託躱避不到嗣慮張禮謙推卸重罪始行來院報名且復以張禮謙所教供詞向李　狡執未便仍以自首論李福應革去皂役與余立泉均依爲從例於張禮　滿徒罪上減一等各擬杖九十徒二年半照章均予免杖咨送順天府　　習蔭。限滿釋放李元訊無竊取公事情事應與並無不合之供事孫緝光俞　徐兆祥包文清鄭茂祺均予免議。未到之供事劉學瀛。與張紹熙吳。鳳山均免傳質。等因宣統元年六月初十具奏奉　旨依　欽此欽遵合行牌示　　 
[發配新疆官犯僅釋二人] 北京　　○新疆巡撫聯魁奏云竊准　部咨欽奉恩詔查辦軍流官犯事犯在光緒三十四年十一月初九日以前無論到配已未滿三年實係安靜守法別無過犯鈔錄犯事 
 
 

Page 5

 
 
全案到配年月日期造具清冊彙案具奏等因奴才遵卽轉飭查辦去後茲　　迪道兼按察使銜榮沛將發配新疆効力暨監禁各官犯共三十一員名。犯事全案到配年月日期造具清冊前來奴才查官犯已革雲騎尉勝亮。千總到起瑞。副都統榮和游擊岑盛靄。把總劉春集參將王得貴千總劉攀龍提督李成鑫參將張忠祥把總劉士清知縣劉鴻烈馬振江洪搢總兵陳桂林州同劉蔭琛知縣穆秉文守備李振聲把總董遇清知縣張成濂舉人趙賡雲都司陶鼎通判彭貽孫卽彭翼仲。把總高萬選游擊鄧廷忠州判王紹謨候補道高爾嘉五品警官鍾口縣丞職銜顧塤民人侯錦雲即侯三。知府劉鴞佐領忠孝目光緒二十五年十一月十七日起至三十四年十二月二十日止陸續到配均屬安靜守法。別無過犯。其効力各該犯官或辦理巡警或勘查礦務。或供差書局。或帮辦屯防。無不黽勉從公力續前愆察其悔過自新實堪矜憫相應摘錄該官犯等犯事案由暨到配年月日期開單恭呈御覽伏候恩施五月二十三日奉　硃批榮和劉蔭琛均加恩准其釋回餘。著毌庸議該部知道單留中　　 
[京師近事]  
　郵傳部以顯皇后奉移梓宮初擬自京建修鐵路至東陵石門鎭。以便來往因無經費議作罷論茲聞攝政王與諸大老提議以由通至石計二百四十里。所用欵項。擬發內帑開辦。不由度支部籌墊。即日發欵開工限九月內一律修竣。　民政部堂官以地方自治爲今年應行籌備事宜。現屆六月而成續毫無恐年終難期入奏。擬一面行文各省嚴催提倡。一面妥議京師地方自治模範辦法。以爲各處之表率。故近日部員甚形忙碌　凱約翰日前致函張中堂欲約相見張中堂不答凱又第二次致函請約相見張中堂答函云銅官山礦之事自有外務部辦理毌庸問我汝所言之事我不願聞可以毌庸相見矣。凱接函大怒。即於十二日出京。准於西歷下月十六號請銅官山礦英公司之值理人。及股東開大會議運動英廷。以要挾中國政府　貽榖在獄近況頗甚安適戚友探視者無日無之前日語其密友云朝廷待人頗有軒輕何陳雨蒼僅只關缺升吉甫僅只撤任。獨此案如是苛刻誠不職朝廷用意所在。聞其意頗形怨望云　都察院衙門各科道侍御近來每日會議至下午五旬鐘始散。大抵磋議叅奏之事。一時政界諸公頗形惶恐　學部尚書榮相國近日病勢雖已稍痊惟步履尚艱兼之某相相國意見時有柄鑿。故銷假之說恐未能確鑿也。　攝政王日前與某邸某中堂提　變通旗制　宜頗咎該處因循敷衍致碍憲政之進行聞某中堂對　請飭各省疆史協助籌辦。內外相　。應可娼期觀成。云云攝政王深然其說　變通旂制處。倫澤　貝子寶達兩待郎近擬於日內大開會議。將日來所收之條陳及各案卷調查整理以便那相回京後再行核定奏請施行。　民政部前會札飭內外總廳辦理地方自治。一節現在業已將各區略爲歸併外城一五區歸併一處二三四區歸併一處。各覓合宜之地於初十日舉行研究。籌備問題其赴會各員均爲北京紳士有選舉權者　禮部日前奉旨交議之御史陳慶桂。奏請將明儒湛若水從祀文廟。一摺當即照例備文咨行翰林院傳知侍讀侍講各官呈具說帖彙送到部以便決議覆奏。　郵傳部徐尚書以前任陳尚書會有收回郵政之議。因頭緒紛煩未能實行刻擬由酌減洋員辦法入手日內卽向裴稅務司商議。裁世中堂。以該員現充幫提調要差刻值開館期迫擬具摺奏請留館當差。藉資臂助　樞府以國內黨人遍布南北兩洋及沿海各處非設法暗地調查。不足以資防範故有組織秘密偵探。隊之事。並聞張燕謀有派充偵探長。消息。　駐和欽使具奏勸捐辦學一摺交外務部學部議奏現外部以該大臣所奏勸捐各欵。冒濫不足取信僑民。應一律嚴禁。若係招股興辦實業須聽其自願不得稍涉抑勒現已會商學部不日即繕摺出奏。　近有商人趙鴻鵬具禀郵傳部請由宛平縣齊家司至昌平州高崖口。築造鐵路。聞該部已飭京張鐵路局查覆核辦。　政府以軍諮府業已獨立則憲兵大臣一席。似不官緩設。擬請明降諭旨即行設立以符軍國之制度。　外務部以伊犂新疆各處華俄雜處交涉日繁特照會駐京俄使訂定華俄商約。以爲改訂釐稅之預備。　外務部叅議周自齊。初有派充留美學生監督消息茲聞外學兩部會議擬奏派周叅議管理京師留美學務處。兼肄業館之監督。行將入奏　民政部測繪學堂畢業生聞考列最優等者均歸本部或內外廳以八九品錄事補用。　農工商部各堂日前會議以外人多在蒙古各處購買洋毛皮革等物。運往上海製成熟貨復轉運入內地設行售賣各國皆然而德國爲尤甚擬在張家口設立專廠聘請良工就地取材自行製造。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[魯撫奏設完全初級師範學堂] 北京　　○魯撫袁海帥片奏云據署提學使羅正鈞詳稱竊查初級師範學堂照章原應每一州縣設立一所前爲急求師資僅飭各屬趕辦傳習所及簡易各科學期既促又於選材授課諸多缺點往往畢業發往各鄉不能勝任愉快且致啟人輕視學務之心間有二三郡縣設置初級師範學堂者其功課內容亦未能盡合辦法若不及時整頓力求完備則學務前途斷難望有起色查學部奏准招考限制章程內開此項簡易科設立已多之省分應即停止將所有經費合併一府或二府開辦初級完全師範學堂等語遵於上年年終通飭各屬限。本年上學期內將向辦之師範傳習所及簡易科一律停止。先就十府三直隸州開辦完全師範學堂。名額至少以六十人爲率。照章一律以五年爲畢業期限俟成效效漸著再令州縣依次籌設以符定章惟各國教育宗旨。於其本國文字。特爲注重即研究各項學科亦必從本國文字入手師範爲教育根基。尤宜愼之於始。擬於前二學年將理化博物兩科時間。量加入經學國文視爲主課。至後三學年仍將所移之時間一復其故。以資補習。似此變通移配庶於研究國學大有裨益等情詳請奏咨立案前來臣覆核無異除咨部查照立案外理合附片具陳伏乞訓示謹奏六月初七日奉　硃批學部知道欽此　　 
[關於吳楚秦隴被災之彙電]  
　民政部致護甘督電　甘肅毛護督鑒貴治鉅災已籌振撫目前麥豆可否成熟民情尚否安貼善後若何希。速確查示覆民政部魚　又致護江督鄂督電　江南樊護督湖北陳制台鑒貴治水災災區何屬最重目前賑濟若何。本部職司民政希速履查示覆民政部魚　鄂督覆民政部電　民政部鑒洪魚電悉湖北前月大雨連旬。江河並漲。各屬隄岸紛紛潰決。如漢陽府屬之夏口漢陽漢川沔陽安陸府屬之天門潛德安府屬之應城荊州府屬之江陵公安枝江黃州府屬之蘄水蘄州黃梅等處大都被淹雖情形輕重不一。而受災之處。民困則同。已飭籌賑局措撥錢數萬串。分派委員前往會同地方官查放急賑。其僻遠州縣兼飭備帶米粮。一併放給。以資存活而免流亡連日天氣放晴仍飭各該地方官督率紳民設法疏消積水藉圖補救以上情形昨已由電奏陳特此奉覆龍魚　護江督覆民政部電　民政部鈞鑒魚電敬悉查蘇省入夏亢旱繼復久雨先後據江寗上元句容高湻溧水丹陽禀報。低田被淹尚不甚重其餘溧水。水勢較大近據宜興荊溪金　溧陽。等四縣官紳電禀水災甚重已飭司委員會縣並紳勘辦並據紳電無錫水災亦重。地與四縣隣近已電商蘇撫飭委一併會縣確勘酌予撥欵振撫矣頃據宜荊兩縣覆電。連日暢晴。水退尺許。禾田車戽得力惟極低區須水退補種義振紳籌千元擇要振撫並稱應行疎濬大浦港工現會委紳查勘水勢商俟秋冬再辦又據溧陽縣電。已會委勘先擇極貧振撫水亦漸退云餘俟電覆再行奉聞又據署運司吳崶電禀淮北三塲寵丁被水。已飭場查明督商撫恤。至皖省據報寗國南陵建平廣德。四州縣被水以建平爲重江。西僅德化一縣報水。情形尚輕此外有無災區並轉電皖贛兩撫查明輕重情形妥酌辦一電覆並逕覆鈞部增祥庚　護江督等覆民政部電　民政部鈞鑒奉魚電歸由祥庚電覆陳蘇皖贛災區輕重大概情。形並並分電各省妥酌辦理。茲查蘇省之災以宜荊金溧等縣較重。澂前月接篆日見報載有灾已先電縣勘報嗣後官紳禀電溧陽之戴埠發蛟。荊溪當其衝波及金壇宜興。已飭蘇藩司派員携欵馳往會同官紳查勘先就被淹較重之區擇極貧接濟。四縣士紳皆解囊協助督率農民戽水幸天晴水退甚速節候差早高區無恙。其次疎消積水尚能補種惟極低區車戽水退不及秋收恐減色。仍俟縣委詳細禀覆核辦其餘各屬接電雖多晴久尚無礙足紓鈞厪增瑞澂青分類新聞 
政界 
　　 
[公布和衆土店被封原因] 南京　　○江寗商界公布和衆土店情形啟云江寗省城辦理禁烟於四月朔遵照部章發給土膏各店管業執照以後只准報歇不准新開並令售賣土膏須憑吸戶牌照塡明分量違者罰辦乃有奸商郭某希圖攘利竟於六月初二日違章在西門內陡門橋租房新開和衆土店招牌並未懸挂只於店門左右分貼紅紙廣告左書和衆字號下用雙行寫自運印度大小洋藥零躉批發擇吉開張等字實則零拆售賣並不憑吸戶牌照事爲樊護院所聞立飭兩縣前往封閉現聞駐寗英領事以郭係洋商端帥會經允許今辦理違約出而乾預查和衆牌號並無洋商字樣卽洋商亦無准在內地開店零售洋藥之約章端帥洞達交涉更無允許這事當此禁煙時代萬國共表同情距能任此奸商破壞內地善政所望賢長官從嚴究治懲一儆百中國前途庶有自強之望同人既憤郭某之貪利作奸復佩樊護院之當機立斷用將調查實情公函奉佈江寗商界全體公啟 
 
 

Page 11

 
 
　　 
[大吏對於財政局意見之叅差] 杭州　　○浙省財政局本由會辦章觀察會商總辦顏方伯將局中辦事分爲藩運糧關釐五科置科長各一人詳請撫院核准自監理官蒞局察視以區分五科與部章相背經正監理官王丹揆京堂改爲編輯審核庶務三科各置科長一人科員三人科長薪水一百二十兩科員七十兩惟撫院擬統委法政畢業人員總辦則謂擇能委任致稍有意見嗣經王京鄉折衷排解除局中辦事勤愼者仍行委用至添委各科員則須限於法政畢業新會辦張子遇觀察亦因此遲延不肯到差　　 
[西江塘責成紹府辦理] 浙江　　○紹屬西江塘關係山會蕭各縣民命田廬前因霉兩期內險工迭出經各該縣士紳電禀派員勘修業經增中丞特派候補知府沈璿慶會同紹府迅速勘修在案日前沈守禀復撫藩以塘工前因阻雨未能周歷履勘然工程緊要急待趕修可否責成紹府迅限籌辦邀免會勘並請銷差以免延誤要工當奉批云查西江塘北海塘兩處要工前於五月二十四日電飭蕭守督同三縣會紳勘估動用畝捐迅即禀辦在案據禀前情仰紹興府蕭守遵照批飭迅將該兩處塘工妥議禀辦交涉 
　　 
[劄查洋貨運入西江征稅情形] 廣東　　○粵督以西江白土等分卡業因美使所請飭行照設以昭公允在案惟是港澳運入洋貨納稅事宜如何情形亦應查明備案以昭愼重現特劄飭稅司以港澳運梧洋貨中途所經均屬內河此項貨物是否先在廣州三水等關完納四口正稅仰至梧關始行繳納應即查明申覆至港澳廣州三處各商輪來往三水梧州一帶河道航線與稅釐征收均有關係應併查明繪圖呈核以資稽考軍界 
　　 
[限制疆吏更動軍界人員] 廣東　　○陸軍部以直粵江魯各督撫分別更調日前具片陳奏略謂各省新軍自編練以來率已成鎭成協當此期限嚴迫續謀擴充之際其所用鎭協標統以次官軍督練所陸軍學堂人員均係選擇派充自宜久於其任藉資熟手以期訓練有成倘使互相請調率意更張殊於練軍之道大有妨碍應請飭下各該督撫遵照所有原省鎭協標統以次官軍及督練公所兵備等處陸軍各學堂總辦以下人員除因軍務必須調遣准其請旨辦理其餘均不得調遣該新任督撫亦不得無故將舊員撤換以重軍政等因刻已咨行來粵轉札司處一體遵照矣　　 
[標營遭風後之佈置] 安徽　　○皖省東門外六十一標營壘四面既無屏障建築復不鞏固以故每值疾風暴雨輒搖搖如懸旌十三日下午颶風大作第一營前左隊營房率然吹倒傷及軍士六七人朱經帥聞報親往勘騐並慰勞受傷各軍士每名給洋三元俾作調攝之資復念該營破壁頹　雇工修葺需延時日乃令該營暫遷前陸軍小學舊址以作憩息之所　　 
[勘測砲隊營房地址] 長沙　　○湘省常備軍砲隊營前係借用陸軍速成學堂駐紥尚未另建營房現經楊協統勘定省垣瀏陽門外阿彌嶔側地址寬廣空關頗合砲隊營建造營房之用附近獅子山亦可作爲打靶塲之用已經禀奉岑撫批飭兵備處會同善後局派員查勘如果合用即行估價購賣以便尅日興修學務 
　　 
[考試優拔職塲類誌] 蘇州　　○蘇撫瑞中丞定期復試選拔新生各情已誌昨報茲悉是日各生於黎明齊集考棚九下鐘左右瑞中丞親自蒞棚點名給卷覆試各生恪恭將事不若前兩塲之狼倉不堪中丞點名出題畢返轅茲將題目錄下　四書義君子信而後勞其民一句　經義有能奮庸熙帝之績一句　史論張敞賞罰分明而以經術自輔論　是日放牌直至夜間九下餘鐘始放頭牌淨塲時已天明矣惟史論題目在塲新生均未知其出在何書經學司將漢書翻與各生閱悉始能卜筆亦可見各新生學識之一班矣　又選拔貢單因學署書吏每張須三十元各新生以照此價目需索太昂爰於前日在定慧寺集議每張貢單至多十二元至學司贄敬每人送四元門包一元不得參差以歸一律　又五屬攷職試卷經學司分別校閱優劣從寬錄取一百另二名已於日昨先將草案揭曉定於二十二日覆試茲將府長元吳所取姓名錄下　蘇府　朱惠元　袁襄韶　趙士儶　方炳勳　程義議　席正安　長　洲　陳庭銓　金起鳳　姚文治　王之駿　章保世　顧赓華　元　和　蔣鴻元　孫德璋　徐晉鏞　龔　鼎　吳　縣　謝葉封　劉宗灝入場復試聞定二十一日榜　又考試舉貢出路已牌示定於七月初二日取齊由各縣備文甲詳送攷　　 
[蘇藩照撥農業學校經費] 蘇州　　○蘇署藩左方伯以農業學堂經費不敷前經批飭將農務按月原領銀二百五十兩暫撥農業學堂應用一俟農工商局歸併開辦即由府將月領經費赴局請領撥還歸墊嗣准農工商局以城外荒地甫經開辦地價收存無多一俟收有起色如數撥還業經放至本年五月分止在案今將六月分仍由司庫再撥銀二百五十兩以維學務已於日昨批飭該堂遵照具領實業 
　　 
[粵東官商對於出品協會之鄭重] 廣東　　○南洋勸業會以廣東製造物品甲於全國特派調查科長陶遜來粵搜集全粵物品糾合工商就明年賽會會場興辦以發達國民之意識而增助會場之興趣此次陶科長到粵時安帥卽諭勸業道云廣東商務鄙人素所注意此次移任江南主持南洋勸業會事尚可借賽會一舉與廣東紳商接洽以謀廣東實業前途之發達陶科長見特擬請七十二行各舉幹事一二員擔任組織共襄盛舉又擬留地一二百畝爲建築廣東別館之用本月十二日就廣州總商會邀請各商董籌辦廣東出產協會一事到者極衆先由陶君演說 
 
 

Page 12

 
 
勸業會宗旨辦法入來粵勸辦協會之意陶爲江蘇人操官音商董黃鶴雲譯以粵語轉告諸商衆皆賛成各商董因互相推論大致以廣東出產之富商業之大籌辦協會自不可緩惟須籌備公欵以爲經費又恐農工出品之人憚於遠行且粵地遼闊鞏難全數搜集遂由總理張弼士提議辦法擬招集資本五十萬元組織公司可免種種爲難衆皆認可散會後陶君遂以此意轉告正署任勸業道陳韓兩觀察亦極許可並擬先籌官股若干萬以爲之倡　　 
[浙藩催提銀行借欵] 杭州　　○浙省每值初夏絲茶上市銀號錢莊現欵異常緊急中小各莊每致調轉不靈奸僧倡做掉期任情壟斷致市面恐慌商情急据釀成種種危險本年適屆浙江銀行開幕發起當請撫憲核准借撥庫欵三十萬元限期三個月償息歸還藉以維持商市保全良多茲顏方伯以近辦奏銷清釐財政庫藏萬分支絀借欵亦將屆期昨已諭飭該號商等近將前借欵三十萬元及息洋四千五百元尅日籌足兌交藩庫核收重公帑 
雜記 
　　 
[淮北借欵恤商之計畫] 楊州　　○吳都轉致海州電云海州板中臨三塲大使蒸電悉義倉積榖銀兩應准動撥望速禀海分司飭發督商散給禀報查考並嚴禁尅扣擾累爲要至請借庫欵候核明另電飭遵嗣又電云昨復眞電諒到垣商借欵查庚綱已有扣欵萬難一借再借且新灘係屬移舖又何能分爲兩事此次上憲電飭注重恤灶而該大使等偏重於商率代禀借庫欵數萬兩之鉅殊難核准現李運判已由揚回埧業已面飭查明情形酌議辦法禀候核辦矣仰即遵照　板浦三塲鹽商公電吳都轉云揚州運憲鈞鑒由塲傳諭文電敬悉伏查庚綱扣欵僅有裕寗尾欠然在庚綱尾價內扣還故此次禀求借欵請在庚辛兩綱駁價內扣繳以免蹈空實非朦混新灘受灾最鉅權在餘鹽項下借欵撫恤開運扣繳以免欠懸非關移舖不移鋪也至灶丁爲商等雇工雇一灶丁而灶丁全家皆商養活按月付口糧外生養死葬無不周恤設遇年荒撫恤尤鉅故水旱奇災或賑或糶未有及乎灶丁而灶丁無一失所者商等任之也商困則灶無依灶困惟商是賴商力禾逮誠如上憲所言不得已瀝陳下情再叩恩施籌備以安危局三塲垣商公叩　吳都轉電致護督樊雲帥云南京督憲鈞鑒淮北灶丁被水成災一案仰蒙電飭轉電李運判酌量情形應如何撫恤電禀核辦等因當即轉行三塲大使查明電復並經署司電飭該塲等禀由分司將義倉積銀兩飭發督商散放禀報查考並嚴禁尅扣擾累至請借庫欵查庚綱已有扣欵未便再借新灘係屬移鋪又不能分爲兩事即飭李運判查明情情形酌議辦法禀候核辦並飭該塲等諭商遵照茲又據三塲垣商電復在案查灶丁動用積榖散放所有該商等請借庫欵合計需七八萬兩之鉅未便核定除再電李運判查明情形禀辦外持此電禀鑒核示遵司叩　　蔡其銘案定讞之風說廣東　　○官犯蔡其銘迭經司道各官會審茲聞十一日復審問官擬將此案分辦先將逆子吳世元正法俟辦妥後再定蔡其銘之罪惟吳鳳典家屬以吳世元殺兄弒母死有餘辜請官將其凌遲處死問官以現在新章已免凌遲之罪可毌庸議至蔡其銘聞擾貸其一死發極邊充軍永不釋回因此吳姓家屬在堂上痛哭求官伸寃未審作何定罪也　　 
[學堂攘奪祠產之爭執] 安徽　　○長江提督先後接准湖口等鎭函開旅皖湖南同鄉意欲截留蕪湖表忠祠例撥昭忠祠租榖五百石並提洋一千元以爲學堂經費查興學固屬當今切務而昭忠祠香火亦不能聽其湮沒應請將湖南會館產業以及昭忠祠香產畫清界限各歸各欵以免後來另生枝節程單門刻已據情咨請江督轉咨皖撫查照辦理清談 
　　 
[今吉林又災矣]  
天災流行。國家代有。而旱乾水溢。二者兼乘。則於今爲烈。甘肅旱災。三年不雨。襄水陡漲。三板僅存。其餘若鄂若皖若贛若浙。莫不大水爲災。是各地旱乾水溢之不同也。江蘇始則彌月不雨。旱象既呈。繼則淫雨兼旬。幾成澤國。今又月餘不雨。禾黍有蒿黃之虞。是一地旱乾水溢之不同也。今則吉林又有大水之災矣。吉林雨水過猛。江水陡漲。沿江房屋垣隄。以及官商木植。公家建築。多被捐壞。淹斃人口以千計。田廬牲畜。沖沒殆盡。蒙攝政王軫念民生。賞給帑銀六萬兩。天之阨我生民何其酷耶。方今新政待舉。財政困窮。而重以各省水旱之災。天心仁慈之說。其信然耶。抑反對新政者多。故天亦助其爲虐以阻新政之進行耶。滑稽小說 
　　 
[村學] （瞻慮）附郭之某村。廬舍廖落。僅數十戶。有火書特書於門者曰。吳中第一通學堂。咄：咄莫謂秦無人。蕞爾之地。文明灌輸所不及。而竟有注重教育。以吳中第一自負者。咄：咄莫謂秦無人。入其戶。茅舍兩間。境殊蕭條。一學究南向坐年四十計。學童可八九。科頭跣足。雜坐於東西兩隅。東一隅榜曰方字班。西一隅榜曰三百千班。余聳然異之。旁皇未敢入。忽聞室中界方一震。銳如春霆。其西一隅羣童狂呼曰。哀哨。......嘎　。......東一隅應之曰撞。......據。......西一隅復呼曰。掮檯子。......掮檯子。......噫嘻：。此勞働者之口吻也。習之奚益。意者　人子弟。他日入勞働界者居多。故施以相當之教育。爲實地練習之計乎。余凝想未竟。而室中復大呼曰。哀唷。......嘁唷。......撞。......撞。......掮檯子。......掮檯子。......余忍俊不住。入覘其異。羣童所育之課本。一一調查之而不禁啞然笑。恍然悟。蓋兩童誦千字文。一讀愛育黎首）句連讓上兩字。一讀都邑華夏句連讀下兩字。故一曰哀。唷。一曰嗄唷也。一童授狀元及第）四方字彼祇讀首一字。故連呼。撞...撞......也。一童刁嘴欠舌。育三字經。（全在茲一句。故驟聽之。似呼掮檯子也。然終不解所謂三百千班者何意。且內容如是。何以榜其門曰吳中第一通學堂。乃造學究前。而叩其命名之意焉。學究曰。是奚足怪。三百千者。合三字經百家姓千字文而簡言之也。凡學童之從余讀三百千者。其束修視讀方字者稍昂。故列之爲一班也。余昔在郡中。操謝石測字之枝。其商標曰吳中第一通。今以名我校。示不忘不本出。是奚足怪。余無以難之。遂唯唯而退。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
　　 
[催送各省諮議局圖式]  
憲政館因於春間會咨各省將建造諮議司之形式詳細繪圖報館以憑查核現在轉瞬九月即屆成立之期而各省多未詳報者殊爲不合擬即再行催飭各省速卽詳報如有不合之處隨時指駁以昭劃一　　 
[理藩部注意蒙藏政]  
理藩部以籌備憲政本部應行舉辦者較他署爲尤難非將所有事宜分別緩急釐訂秩序恐終無實行之一日日前達侍郎在署提議以現在亟應籌辦者莫先於蒙藏選舉一端內地諮議局本年均應成立而邊蒙地方情形雖有不同亦未便畏難緩辦宜速與憲政館提議確定蒙藏議員初選複選之額數并決定資政院特設蒙藏議員章程以便從速舉辦聞各堂亦均贊成其議本埠新聞 
　　 
[新任江督蒞滬續誌]  
　　○江督張安帥昨晨在洋務局行轅見客時有前商部侍郎唐文治刑部主事彭樹森前陝西學台沈淇泉滬道蔡觀察前台灣道顧緝庭蘇藩司左方伯巡警總辦汪觀察招商局總辦沈子枚前鹽巡道潘蕓蓀蘇糧道惠澤民蘇洋務局總辦陳根儒滬南製造局總辦張楚寶松江府戚升淮等均往禀見午後二時安帥乘雙馬車出轅拜客有閘北騎巡隊捕房警衛隊沿途護衛晚間由盛宮保在行轅設筵請宴並聞安帥定於今晨接見駐滬各國領事所有官眷已於昨日乘坐新銘輪船先赴金陵安帥定於二十三日清晨乘坐火車赴蘇拜會撫藩臬三憲並吊唁已故蘇撫陳伯帥卽於是日午後乘坐專車赴寗約二十五日接篆　附張安帥答旅滬順直商界同鄉詞　余目服官外省居里開之日恒　少每念敬恭桑梓之義固多闕矣今者奉　命移督兩江乃辱諸君子　懽迎滬上益用慙感值此朝廷振興百度銳意圖強通商惠工無遠弗　屆而諸君子講求實業展拓商務日進無已將見富國裕民其利賴豈　有涯量鄙人忝膺彊寄自慙德薄能鮮無補時艱惟願與諸君子共矢　匡濟之懷力圖百益之舉不論朝野無間遐邇各致其誠各盡其分於　以報國恩而敦鄉誼是則所當共勉者也　又蘇省紳商學界歡迎憲節祝詞　宣統紀元已酉仲夏欣逢我督憲　張制軍巷膺簡命榮任南洋凡我江蘇全省紳商學界恭舉代表敬備　歡迎於滬江之濱瞻一路之福星拜萬家之生佛仁帡幸隸慈範欣承　固莫不額手交慶歡欣鼓舞者也夫以我督憲疆圻敭歷垂數十年自　督漕撫魯撫汴撫粵撫晉以至總制兩廣勤政愛民實心實力中外同　仰有口皆碑江蘇人士輙私相願望冀或來督是邦者已非一日蓋蘇　省雖號開通憲政方待籌備實業尚俟振興學堂尚未普及今何幸得　依仁宇永戴恩施欣慰之私有非筆墨言語可以形容者伏願我督憲　動爵崇晉德政長敷慶江海之安瀾作東南之保障是我江蘇紳商學　界之幸福亦即我江蘇紳商學界歡迎之意也恭進俚詞代表銜祝　　 
[民呼日報館之訟案]  
　　○護理甘督毛實帥以上海民呼日報館內所設之甘肅籌振公所收欵甚巨解欵不多電飭滬道蔡觀察轉札公共公廨查明細數勒令解清電文已錄昨報前日晚間公廨寶讞員派差協探將民呼報主筆於右任陳飛卿二人傳至捕房陳即保出昨日同至公廨候訊上午十時寶讞員與英副領事布君會同研鞠因尚有皖省鐵路協理朱雲錦控告該報毀壞名譽先由朱所延之担文幫辦費烈律師上堂聲稱皖省鐵路協理候補道朱雲錦被六月初四日民呼報豋載路事毀壞名譽十二日該報又謂朱營私妄爲今將該報譯出一併呈電今被告聲請堂上改期至下禮拜一審訊計有六日被告儘可預備請勿應允旋又有愛理司律師到堂譯稱另有蔡國楨控告該報豋載來函破壞名譽一案由敝律師代表請爲逐層研訊此時由被告所延之德雷司律師帮辦莫肅律師及佑尼干帮辦費信惇律師起而言曰被告被控各案均由敝律師等爲代表請堂上准將被告交保另行訂期會訊原告費烈律師駁稱被告律師所請將被告交保一層敝律師不能承認堂上亦未便照准因此案係屬刑事況尚有他案請爲核奪費信惇律師駁曰費烈律師祇爲朱雲錦代表他案未便干預今被告既有四家的實舖戶作保決無逃避之慮堂上已准改期應請交保候訊寶讞員商之布君准將陳飛卿先行保出于右任不准交保費信惇律師又曰此案先於西歷本月二號因皖省鐵路事由探將於陳兩被告傳至捕房捕頭卽告以滬道奉陝甘總督毛制軍電飭查復甘省災賑情形查原電有飭令道憲將此電宣佈字樣並無飭傳被告之事今將于等傳案未免誤會且甘省災賑另有劉道解辦派司賬兩人管理進出均有賑據與該報主筆並不關涉現劉道與司賬及存欵之一林豐號又經手解振之蔚豐厚等均在堂下可以逐一詰問是時一林豐卽將存欵銀五千兩之賑據蔚厚豐亦將解振清單分別呈案中西官即問進出收條何在答稱均可檢呈費信惇律師又曰總之此案實因解振路遙大約甘督因日久尚未解到疑被侵用今三案同時告發最重者爲侵吞灾振惟按照文明國法須有原告到堂證明此刻劉道已明知被告被累將應解振欵預備起解應請將于交保如堂上仍須將於押候訂期會訊恐與司法上有所不公中西官以收進振欵存根及滙解憑條均未呈案賑目亦未查明判於仍回捕房候禮拜五再訊至另有被控兩案訂下禮拜一訊核　　 
[新粵督亦將來滬]  
　　○新任粵督袁海帥將於日內由寗蒞滬因隨從人衆擬借北洋務局爲行轅現已電致滬道妥爲預備　　 
[批飭革除浙鹽事務所之弊害]  
　　○代統浙西緝私汪觀察瑞　禀陳上海浙鹽事務所收私各情奉護理江督樊雲帥批云來牘暨另單均悉上海所設浙鹽事務所收集積販或重案之漏綱或初釋之囹圄予以巡船四出收私貽害實不堪設想戚守所論極爲明切事務所何以必用積匪爲水巡須知駕馭不善反受其害轉使緝私者無從措手成何政體另單所陳辦法不得已爲此防範之計希候咨呈浙鹽部院查照飭遵至鹽務所收存私鹽經張令查明以蔴布捆成小包三十餘斤不等防聞爲 
 
 

Page 19

 
 
轉運內河長江大小各輪船夾私之用如此情形非獨浙界受害由長江而上鄂湘西皖輪船水手到處可以灑賣貽害胡底並候一併轉咨迅行浙運司將更正章程抄錄移行一面飭令浙鹽事務所用梟販私各弊立飭解散革視務須遵章赴岱捆運不得在界外收買私鹽以弭隱患而暢官引是爲至要仍候浙鹽部院蘇撫部院批示此復　　 
[函阻洋商違約營業]  
　　○某洋商在崇明縣境馬鞍山島購有地畝現擬設立輪埠公司並開旅館滬道蔡觀察以該山係屬禁地並非通商口岸洋商照章不得購置產業且查該洋商前因私購馬鞍山基地會經責成崇明縣查提盜賣之人嚴行究懲並已勒令將價退還追回原契呈縣註銷有案今該洋商不知華官禮卹外人反欲在該山開設公司旅館實屬有意違約因特函致該洋商囑勿前往營業以免交涉　　 
[考送舉貢取齊日期]  
　　○本縣田大令出示云奉府憲戚札宣統元年五月二十日奉提學憲樊札開照得本屆舉行考選保送舉貢前奉行准禮部奏准考試辦法即經抄粘通行曉論並將考試選拔優職取齊日期通飭各在案茲查考試舉貢次序已奉部定在考試優職之後所有舉貢取齊日期自應接續預定以期周知合將取齊日期通飭札到該府卽便轉行各縣一體出示曉諭並傳知與考舉貢定限於七月初二日一體齊集省城遵章來轅報考職候示期分塲扃試惟查各屬舉貢本係地方翹楚之士其敦品植學安分自愛者固居多數而包漕唆訟武斷鄉曲犯事有案者亦時有所聞本司衙門新立凡屬學政衙門暨蘇學務處移交文卷舉貢非其管轄俱屬無從查核若令逕行報考設有希圖徼幸者朦混其中一經錄取易起爭端自應先事防閑以杜冒濫應由該府轉飭各縣傳知各該舉貢如有情願應考者迅卽赴縣報名倘查有前項違犯情節即行由縣鈔案詳請核示辦理不得狥情偏倚並由該縣將各舉貢造具年貌三代藉貫科分清冊於取齊前逕行送司以憑稽考仍即照章飭令各按所長遵期赴省報明聽候由司給卷扃試以符定章而昭公允均毌違延等因到府轉飭到縣奉此合行出示曉諭爲此曉諭闔邑舉貢知悉如願應考者迅即來縣報名並將年貌三代藉貫科分開呈以便送考毌得遷延自誤　　 
[四川購買電燈機器]  
　　○重慶燭川電燈股分有限公司職員尹德鈞等集股三十萬元在渝城創辦電燈現在該公司已收有股本二萬股派委創辦人劉沛高赴滬購買機器並一切應用物料一面禀由四川勸業道周觀察咨請滬道俟劉沛高到滬請爲指引購買　　 
[出具並無烟癮切結]  
　　○巡警總局汪觀察以警法科檢騐課員府經歷唐家振及警局裁判員知縣孫調鼎據稱均無嗜好特飭出具並無烟癮切結於昨日送請滬道轉送蘇省禁煙公所查核以便調查　　 
[諭禁投遞匿名函禀]  
　　○城內一路巡警分局出示略云本局連接郵遞匿名姓五件投遞揑名禀三件內稱某某家拐藏婦女二三十人某某家窩藏匪黨十五六人某處日夜衆賭某姓橫行不法某彩票店專賣假票某挑膏店私售燈吃某人與某婦私姘某館及某號擾亂行規一經調查事皆處揑根究原告亦無其人此等情形非挾嫌報復即設計陷害實爲世道人心之憂查東西洋各國法律最防暗害本朝例禁亦重匿名此次憲政編查館奏定違警律亦首稱造謠生事及揑遞禀函者准由警局一體查拿究辦本局有維持風化之責自曉諭之日起凡遇有來局遞禀情詞可疑者即將其人詳細勘問是否已事並令具誣告反坐切結取保候訊其由郵局緘遞信件禀件著門差逐日劍收上呈立即付火如實有情不得已者儘可到局密陳應准查究愼勿別費心機自取咎戾倘再有意嘗試一經查獲定照違警律處治決不銷徇情面　　 
[刻字店出賣紅肚兜]  
　　○本埠自添闢小西門以來有種流民造謠惑衆謂因不利小口須用紅色肚兜中繪八卦藉以避禍會由總工程局諭禁在案茲經西區長查得城內舊校塲黃雲記刻字店製就紅肚兜發賣漁利當即會同一路五區搜出印板肚兜立將店主黃狗郎拘押該區報告工程局裁判員提案懲辦　又西區巡士查獲叫賣黃紙符籙之秦金根季桂生蔡桂生及花紙店主趙培林一併拘解總工程局押候併究　　 
[荳餅船遇盜續誌]  
　　○駁船戶謝阿良承裝和泰行之荳餅駛至王家渡被盜行刦刃傷謝及伊子秋雲後獲谷雲書一名由南區移解工程局訊究謝供兒子傷重不能　案惟當時目覩谷亦持刀上船詰之谷供江北人向在洪在碼頭駕划子船是晚九點餘鐘時有六人來喚小的擺渡均操漢口音迨渡至大阪碼頭忽欲折往南行指定謝船不料彼等即行上船行刦小的避在船內不敢上前伊等旋仍囘船囑令飛駛後即逃逸不知所之小的慌急逃入岸上蘆蕩內暫避致被拘獲求宥判移送上海縣署訊究　　 
[美人存銀保釋]  
　　○美國人某甲擅持鎗桿周傷陳招雲及妻高氏已誌昨報昨日上午捕房將原被人證解往美署請訊尚無確供判甲存銀二千兩保釋定禮拜五覆訊　　 
[補譯字林西報紀寗紹輪船試車情形]  
　　○滬上自開航路以來輪般行試車禮從未有如昨日寗紹商輪公司寗紹輪船之榮盛者該公司先期柬邀中西各紳商駕臨參觀定於是日下午四點十五分鐘駛往吳淞屆時來賓如雲艙上幾無容足之地碼頭上人山人海爭先恐後以一睹該輪之開駛爲快四點四十五分鐘起碇軍樂盈耳錦旂奪目氣概雄壯兩岸觀者何啻萬人江中停泊各船上立而觀者亦未可勝數該輪順流而下達吳淞到時萬衆歡迎各燃放花爆以表敬意而該輪亦汽笛高鳴遙相應和旋即回駛上海途中由中西各紳商羣集客艙內相繼演說並述賀詞卽由該公司總理虞洽卿君起而致詞答謝詞云滬甬兩埠商務日形發達故鄙人聯合同志決計拓此航業今蒙諸君惠臨並承各大員代表觀禮感荷盛情寗有既耶是日江督代表寶大令蘇撫代表汪觀察滬道代表萬太守均演說致頌衣冠濟濟洵極一時之盛即晚九點鐘該輪返滬岸上立而待者未見少減尤足見人心之踴躍也按寗紹商輪公司經營一年始行成立計資本洋一百萬元其輪係福州船政局所造竟體鋼質長二百四十尺闊四十二尺載重後吃水十尺載重二千六百噸雙螺旋三倍漲的汽機二付斯考取汽渦並能行十三諾此能容客三千人以昨日試車時而觀尚不止此數船中有西式客房一中式客房二兩客並住客房九船身穩固機器靈捷加以供張華麗佈置完備開駛伊始並不折收價目竊於該輪航業之日漸興盛得佔優勝地位有屬望焉 
 
 

Page 20

 
 
城內 
　梟匪解府○梟匪吳時卿及姘婦史蔣氏由法界公廨解縣審訊蔣氏供華亭縣鄉人夫故二年上有翁姑下有女兒閏二月間被成衣吳時卿　往張　看燈拐至松郡同住客棧三天後即來滬住後新街某號房屋至五月下旬吳始出外數天後帶回洋四元據稱由家內取來平日有一湖北人及海松等與之往來是否搶刦傷人彼等在外所爲婦人實不知曉吳供本爲成衣海松向販私鹽至蘇州魚尾鎭出售五月間命小的到伊船上縫衣一日海松等四人在船取出後膛鎗兩支登岸開放云捉秤私之阿大小的不知其細判釘鐐收押即於昨午派差將該犯及蔣氏押解松江府署訊辦　盜犯瘐斃○前年搶刦浦東冰廠左近某公事之盜犯劉夢熊前日在監瘐斃由縣禀知滬道札委松海防查司馬到監驗明委係病斃印飭等堂棺殮標封發壇　老者無靠○胡永生將妻父高雲飛扯至　　巡局前日審訊胡供去年妻父忽帶妻子潛逃至今未曾尋獲前日妻父忽又至小的處索洋十元是以扭案高供年六十六歲只生一女因無子嗣言明招胡爲婿靠伊養瞻不料去年女兒跟人逃逸小的並不知曉現在屢次受胡虐待情願回藉向伊商借盤費求察判胡限三天交洋六元給高具領兩　遵斷而退　殘忍異常○道署西首剃頭店夥某甲前晚捉獲一鼠浸以火油用火焚燒詎鼠痛極奔逃幾至肇禍後由該處隣人告知道署收發處轉告南三區蔣副巡官飭傳店主及夥到區訊明屬實判店主罰洋二元店夥戒責三百下諭飭店不准留用驅逐出境　官事○安徽候補道陳　華　奉賢縣知縣趙　鴻昨日到道非謁　　 
[南市]  
　尋獲寡婦○高橋人朱詳祥來滬尋獲寡媳鈯氏與拐匪林廣商扭至西區控被林姦生一男忽於五月間捲逃來滬等情該區即解工程局訊究氏供係由翁主持招林爲後夫已付禮洋四十元詰之朱堅不承認判氏戒責一百五十下交乃翁頜回管束林責二百下交保　　 
[閘北]  
　口角互毆○江北人王永開張恆江昨與隣居沈紹林口角互毆沈受微傷扭控四路一區經黃正巡官提案申斥詎王咆哮不服判王責二百板張責一百板各具改過結交保斥釋　勿再唆使○江北人方周租賃豐益公司房屋積欠租洋二十餘元由該公司控奉四略一區發封在案昨日收租人復將方扭局控稱方挾嫌唆使各房客不繳房租由黃正巡官訊明屬實判責手心一百下交保如再滋事提究不貸 
[英租界]  
　又弱一個○閩人留敬甫年二十二歲留學日本於本月十三日來滬庽居河南路高陞客棧因患腳腫及氣喘等症於前日下午身死棧夥金嘉桂當即報知捕房派令西醫前往驗明旋由留之妻父陳亦琴備棺收殮　捕頭避暑○總巡捕房捕頭麥突生君請假一月於昨日乘輪赴莫千山避暑遣差由卜總巡諭令副捕頭馬來暫仃代庖　當堂斷離○成衣菝孫友文將伊妻龔氏毆傷被控收押在案茲氏已醫愈昨由捕房將孫解廨復訊據各隣人投稱孫將龔氏種種虐待請爲嚴辦龔氏供時被虐待務求超豁訊之孫供甚刁狡判孫押捕房兩月並具離異結存查龔氏發桱流所留養所有金飾等物自向索取　含糊了事○日本人某甲控朱子康竊取鈔票洋二十三元昨由捕房解廨研訊朱供在該日本人店內爲夥每月工洋四元至失竊金枝之事並不知悉商人被伊等用索捆綁私行吊打後又拋棄河中幸水淺得生當時途人莫不目見惟不肯到堂作證等語供畢後中西官不問日人行兇與否遂判朱敗押捕房一禮拜了事　姦拐婦女○甬人俞仁林控胡榮　奸拐伊妻葉氏昨由捕房將胡解至公堂請究判胡收押限禮拜五將氏交案訊核　同鄉情誼○胡毛氏控粵人梁兆楠竊取衣服一案昨經公堂復訊由梁之同鄉人十餘名公禀求保中西官准予交保如日後再有不端惟各保人是問　並無證據○某日人控姜應泰袁銀根竊取包車昨由捕房解廨訊無實據判姜袁交保候查明再訊　瘋女待認○捕房昨解迷途女子到廨謂訊據供姓施名阿妹父名爛浦東住居靜安寺西餘語不清中西官察得該女患有瘋疾判送桱流所留養候認　股東傳案○英商新瑞和洋行控湖北路丹桂戲園欠租不付一案昨由差探將該園股東劉鎭銘崔雪琴傳至公廨交保候訊　販賣人口○粵婦鄭毆陽氏因販賣人口由廨收押在案昨日復訊屬實判押滿女所一年始准開釋　　 
[美租界]  
　茶館聚賭○陳慶堂在海寧路開設小茶館昨因聚賭被捕查悉婦禀捕頭請廨傳究　寡起鬩牆○喬翹生昨因細故被弟掌福擊傷左目由捕拘入捕房押候解廨訊究　酗酒滋事○瑙威人伊克脫前晚在百老匯路酒醉胡鬧由捕拘送該領事署罰洋五元充公　俄人凶稱○俄人施美前晚在蓬路毆人由捕拘解俄署罰洋五元充公　　 
[法租界]  
　拐賣小孩○南京人柯胡氏左小亮前在原藉拐一小孩來　售賣後爲失主杜姓訪知係被住居法界德順裡之王福興及蔣白毛經手售去具控公堂飭傳王妻沈氏訊究將垓交出送堂留養在案前日復由江寗縣將胡氏等二人移送上海縣轉解公堂　昨日傳同沈氏質訊左供小的由胡氏託將小孩送至下關地方小的即行回家並不同來上海胡氏供婦人帶孩來申至王和興家由王及蔣白毛代爲售去後由蔣交來洋三十五元婦人即行回藉是實質之沈氏供實係蔣與丈夫經手售買現已交出求恩寬宥判沈氏罰洋二十元左小亮柯胡氏送縣仍移回江寗縣訊辦　姦騙宜究○某客棧主婦趙徐氏於閏二月間私取衣飾洋銀共值洋一千餘元隨人逃逸直至昨日回滬被本夫趙蘭順扭至公廨控稱內有首飾係寓客所寄現竟一無所有求恩訊追徐氏供婦人被寓客阿三誘令捲逃同住蘇州城內詎阿三心起不良將婦人帶出之洋銀衣飾一併取去逃逸無蹝婦人進退兩難是以潛回判氏管押候祖提阿三到案訊追失物　紏黨搶刦○積賊陳桂生匿居陳安林所開之小客棧內昨晚紏同陳寗松手持洋刀在洋行街強搶行人衣包當被九號華捕查獲一併解廨請究陳挂生供小的自知不合叩求恩典陳寧松供小的與桂生同搶是實陳安林供小的不知桂生爲積竊是以留宿求宥判陳桂生枷號一月押三月陳寗松梅號一月押一月陳安林罰洋十元充公　沿途　物○鍾張氏昨至公廨控稱婦人抱小孩在途中行走被王棧生強將小孩所帶之金鎖片搶去由捕追獲解至案下惟鎖片已交同黨取去求追王供小的雖欲搶物因被人拘拿故未搶成實未將物交付同黨求察判押候查吊贜物到案再行訊辦 
[賑務]  
　　甘肅籌振公所電文蘭州毛獲督憲鑒庚田蔚豐厚電滙萬兩收到否前收皖省協振漕平三千即加費四十三兩零託蔚豐厚滙約月底到因有回批未能電滙再義振員携帶萬金此間陸續收數尚好幾及四萬元並聞滬甘振所劉定榮李岳瑞等叩 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[美人虹] [  英勞敦斯著] 瘦狷譯意（二十二）　　第九章葛蘭崖凱斯者。雅麗芙之幼妹也。貌美而質淑。雅麗芙亦時時爲梅黛嶺道及之。未幾。梅黛嶺覵雅麗芙他適。以葛蘭崖之爲人。詳問佛憨。佛憨答如雅麗芙言。顧梅黛嶺意殊不在此。中心忐忑。時不忘雅麗芙也。佛憨尋亦以其往事告之。則其夫於五年前。爲人誣入獄庭。雅麗芙百計營捄之。尚未得當也。魑魅搏人。名花誰主。梅黛嶺聞之。心竊大痛。一日清晨。梅黛嶺病體益瘳。斜坐睡椅中。去頣不語。翠羽明璫。與縝雲相輝映。清蛑養睞。媚態欲流。畫中人不啻也。旋謂雅麗芙曰。薄命若余。殊不數見。顧君不嘗方有一女子。亦爲人所負乎。今且畢其說。雅麗芙默然少時。始答曰。彼女耶。今在病院中矣。年幼運蹇。言之可傷。梅黛嶺聞之。若有所觸。益促速言。雅麗芙曰。是名麥遂。......吾友也。碧玉小家。藉梨園以爲業。久技乃大進。歌喉乍轉。一擲千鑫。頻年所積甚富。偶爾懷春。遂爲吉士所誘。鞭絲帽影。日徵逐於金迷紙醉之塲。不半載囊金傾矣。一日所歡以車為迓。言在某處相候。是女坦然登車。不意竟爲奴者送入病院。是女本無病。人院後阮囊羞澀。援手無人。乃不得不病。緾綿床席時。輒盻某人存問。而空谷足音。秋波徒涸。乃更函籲其垂憐。冀一紙書來。亦可少慰癥結。詎知昨日黃姑。今朝青鳥。五朶雲復渺若天際。蓋是人竟以顧曲之周郎。爲負心之李益矣。梅黛嶺憤曰。此間乃有是薄倖郎耶。吾茍得間者。會當撲殺此獠雅麗芙曰。君勿爾。棖觸新。愁引君舊恨。吾之遲遲不告者。即爲此耳。梅黛嶺曰。庸何傷。吾且丐君携吾往見是女矣。雅麗芙曰。此即無妨。佛憨並以此間湫溢。業爲君另覓新居乎。喬遷有日。爾時便道走訪何如。梅黛嶺聞之。意頗欣慰。與雅麗芙劇談良久。情若姊妹。惟雅麗芙屬其勿以埒根事爲念。則怫然不悅曰。此恨緜緜。直與吾命共盡耳。雅麗芙乃更慇懃規之日。非靳君忘此事。君年方少。玉體新瘥。復仇事必審愼出之。語未已。侍者報佛憨駕車相接。乃檢點行裝。相將豋車去。是日午後。埒根始返。見重門半掩。人去帷空。急問亨利。亨利謂清晨有人來偕女主及看護婦（指雅麗芙）同去。至去將何之。僕亦未悉。言已。出人小包授埒根。云是梅黛嶺屬其轉呈者。埒根啓視之。中裹一手鎗。卽曩日傷其臂者。鎗口黏片指。書曰。余行矣。摩厲以須。他日更相見者。勿謂吾刃不利也。國外新聞 
　　日本新瀉火災　○十八日東京電云新瀉城失火焚毀房屋五百戶疑係縱火所致　　英擬增造飛船　○十八日倫敦電云英國陸軍部大臣哈爾丹在下議院吳遞增造飛船預算案共需經費英金七萬八千磅據該大臣宣稱維克斯曼齊姆公司現已承造飛船一艘至小須與德國齊泊林伯爵所造之飛船長短相同以能載客二十人爲度大約明春可以竣工愛爾特畜脫地方現亦興造飛船一艘此外並向外國定購四膄　　英國政界近聞　○十八日倫敦電云聞陸軍參謀部請康諾脫公爵辭去選擢部臣之職因該部專司陸軍升陟各事公爵既已告退地中海元帥未便仍居此任之故　　美國軍員學習駕駛飛船　○十八日鈕約電云美國飛船家賴愛脫昆促已在福脫米葉教授陸軍士官駕駛飛船之法　　俄皇蒞英續誌　○十八日倫敦電云昨夜英皇俄皇宴於御艦亞力山在號彼此酬酢頗爲情摯英皇謂深喜俄皇駕幸英境得覩英國強盛之艦隊竊信俄皇決不致以此等戰艦視爲戰禍之符號英國有此海軍惟志在保護沿海疆土及一國之商務血最　重要這事則爲維持和平耳俄皇答稱英國內國及大西洋艦隊之軍容足爲英國雄大之表證今得親覩其盛感慰實甚　　美國注意中國要債　○十八日紐約電云前任美國駐奉天總領事斯屈來君現在栢靈擬爲美國與借中國路債之財政家進謀利益　　美擬派艦游弋遠東　○十九日倫敦電云倫敦泰晤士報駐華盛頓訪事電稱美政府擬派鐵甲巡洋艦八艘游弋遠東該艦隊係由海軍少將四勃利統率定於西九月五號在舊金山啟椗先赴火奴魯愛特米萊爾的島及小呂宋等處後分四起分赴香港吳淞神戶橫濱四處並定期明年西正月間在橫濱會齊同回舊金山　　德俄兩皇私會　○十八日栢靈電云俄皇與德皇約期會於哇杜拂西係私見性質並無大臣與會 
 
 
 

Page 27

 
 
   
 
 

Page 28

 
 
   
 
