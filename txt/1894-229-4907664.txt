# 1894 - 229 - 4907664

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡淸晰紙色亦極潔凈洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[正續古文辭類纂出售] [  圖書集成成代啓]  
　　正續古文辭類纂搜羅宏富選擇精嚴古今鉅製名篇燦然大備令閱者如入琅環秘府探寳笈雲籖今已印成紙張潔白字蹟淸疏每部釘十本定價碼洋一元六角賜顧者請向文淵山房掃葉山房醉六堂購取爲盻此布 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹繪精詳如張茂先畫建章宮有千門萬户之觀又如馬伏波聚米爲山形勢宛然在目計裱成每幅碼洋五角裱成摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[天討篇]  
　　昨日本報載有用彰天討一則聞皇上已密諭沿江沿海各督撫及統兵大臣各於口岸要隘酌調防營嚴加守禦遇有日本兵船立爲轟擊勿使擾我海疆並飛咨鄰省各大吏現存各路防營酌撥調往天津交北洋大臣策遣應敵倘調去防營地方不敷巡綽准另爲招募新勇駐紥云云以此見此次聖天子赫然震怒不惜重帑厚集雄師用彰天討之意顧所言者猶係俟其來而擊之非掃穴犂庭之說也論者謂中國素以寛仁爲度雖以日本無理已極其待我商民新定條欵十條日前譯登於報何等刻薄何等苛暴而中國則仍於其安分商民力加保護並無一事苛求盖天高地厚之恩不欲舍雨露而專事風霆也然而議者則往往以中國爲失計前此朝鮮東學黨初起中國之發兵也稍後而日人得以先據韓京預爲布置以拒我華軍華軍則僅至牙山兵力單弱以此爲中國之失算而不知此固無傷於大局也日本以詐力强踞韓城掠其國王更其君位任意横行以爲今日之事可以我爲政也而不知民情則大弗順韓人之恨日人也刺骨則彼雖踞守韓地無異置鴻毛於洪爐之旁猝然燄發立卽灰燼而中國之兵雖少然以二千餘人而當倭奴萬餘之衆一戰再戰倭奴之死傷且倍蓰於華軍况現在大軍已會於平壤中國兵力已厚日人雖以盜賊之行燬我高陞載兵之船而其抵償我華軍之命者有過之無不及有留心時務者爲余言曰日本兵艦之大而堅固者止有四艘松島高千穗比叡等今已有三艘損壞其可用者惟一艘耳其餘如扶桑金剛等艦則當與我搆釁於臺灣之時已覺其善迄今又十餘年不但無實用并亦不足以飾美觀然則此時之日本其猶欲無端開釁以攖天朝之斧鉞者直自取滅亡而已此時爲中國計當以兵船與陸軍合力以復朝鮮更以偏師并復琉球肅淸蟊賊還我藩封然後乘追奔逐北之勢長驅直入先攻其長崎要口并占住下關地方下關又名長門蓋卽對馬一島俗有小長崎之稱正與長崎對峙據住此地扼其咽喉使彼兵船不能輕出而遠在朝鮮之各兵船又不能還救中國則以兵船分投游弋一面卽以兵船裝陸兵東渡長崎一軍節節進剿步步爲營與琉求一軍遥相呼應如此則日本必不能支必且願乞城下之盟然日人狡詐百出卽使一時力絀甘以琉球朝鮮還我中國而心中必不能甘服將爲十年生聚十年教訓之計則後來倭患恐仍不免計不如乘其力窮勢絀之際爲之代謀善後日本本係鎭將主政而國土徒擁虚位自維新以來削除鎭將之權遂一變前此之風氣而不免心高氣傲黷武窮兵日以爲常則此一變也亦功不補患大有變本加厲之勢不如大張曉諭令國王仍遷居西京而爲之立鎭將授之以權盖自削去鎭將以來歴時不過二十餘年彼鎭將之家臣部落一時尚有躍躍欲試之意卽如大鳥圭介榎本武揚等今爲日王所用前此皆欲爲鎭將反正而與國王爲敵者也若中國爲之復其舊制則於日本民心亦順而鎭將之感恩圖報當必有惟恐不及者且日本各黨分立至此必更有紛紜不靖者内訌潰於國中雄師壓於境外如是而日本尚能恣横自逜也哉見此說者或將不免有預賣虎皮之誚然天下之事不外理勢二字理之所必至勢之所將然是又不可不預爲之深謀遠慮今日之倭論理則師出無名無理取　論勢則兵寡餉絀先則欲以虚聲恫喝繼則不免竭力支撑試問兵兇戰危謀定後戰尚虞不勝而可鹵莽以從事者乎中國之迂緩正中國之持重也其勝算有可操左劵者故爲之預籌良策作天討篇 
[玉珂淸韻]  
　　吏部示傳花翎三品頂戴保舉陜西候補道熙年保舉直隷沿河候補知縣吳宗騏保舉山東候補知縣張大秀等本部於本月初四日帶領引見相應示傳該員等於初二日辰刻衣冠赴部演習口奏履歴如有不到扣除引見於初三日晚内城左近歇宿是日寅刻穿天靑褂備帶補褂元靑褂並佩帶對子荷包手巾赴西苑門六項公所吏部公所書到伺候排班帶領引見如排班時不到卽將緑頭籖撤下冉是否原任現任一二品大員子孫抑或現任一二品大員兄弟立卽赴部呈明毋違特示○户部山東司示傳請領吉林秋季防餉銀兩委員佐領庫祿善等務於本月初一日親身赴部當堂報到毋違○兵部示傳所有六月分在部投供之候補差官李綺熊聯陞王維綍李榮章等限本月初四日親身赴部騐到毋違○管理太常寺事務禮部尚書臣宗室崑岡等謹奏爲具題請旨事恭照七月二十三日仁宗睿皇帝忌辰應遣員恭詣昌陵讀文致祭謹案臣寺祀則應由陵上守護公等中題遣一人就近恭往致祭准宗人府將守護公載遷榮頤等銜名開送前來臣寺照繕題本進呈恭候欽遣一人俟諭下之日再由臣寺轉行遵照謹此具題請旨六月十八日奉旨遣奉恩鎭國公載遷行禮欽此○漢軍機章京記名御史吏部員外郎孫朝華丁憂遺缺經禮邸等公商以服闋在額外行走之刑部候補員外郎馮錫仁充補除附片奏聞外已分行吏刑二部查照矣○宗人府爲知照事所有期滿左翼宗室學漢教習左公海一員於七月初四日帶領引見本日奉旨期滿宗室學漢教習左公海著以知縣用欽此欽遵到府相應知照吏禮二部查照辦理○禮部爲知照事祠祭司案呈本部具奏七月初九日孝靜成皇后忌辰又具奏初十日孝懿仁皇后忌辰此二日照例穿素不報祭不還願不作樂不宴會不理刑名照常辦事等因奉旨知道了欽此欽遵到部相應知照各衙門一體遵照○内務府爲知照事本衙門現有具奏萬壽慶典事宜摺件定於本月初八日會同呈遞相應知照該衙門遇有應行廻避事件勿與同日呈遞 
 
 

Page 2

 
 
[爭奇出險]  
　　天津來信云葉聶二軍門統兵一千二百名由牙山拔隊行至平壤途間皆有日兵攔阻我軍且戰且進當者輙靡且有高民爲之引導故能暢行無阻按葉聶二軍門前在牙山以少擊衆屢挫日鋒日兵之死傷者屍如山積已足大壯國威後見懸軍絶地終非久計乃出奇計留少許兵守牙山以綴日兵我軍以千餘之衆從日兵麕聚之處戰轉而前所向無敵洵不愧爲矯矯虎臣中國陸軍統領如葉聶二軍門者正復不少日兵乃欲爲螳臂之拒曾不知死期之將至噫危矣 
[商務大壞]  
　　香港西字報云寓居日本之華人從日本至香港爲數不少多挈家眷每次輪船開行附舟者不下數百人大抵日本貿易大半與中國來往此次無理取閙與中國搆釁華商皆懷忿恨不願與之往來日本商務因之大壞商務旣壞何以爲國他日卽欲不俯首請成其可得乎 
[粉飾可笑]  
　　西字報載東京電報云日本已運機器至高麗製造銀銅各錢以備他時應用又派日本律師多人以便用日本律以治高人並遣格致師前去以教授各種西學下令高麗官員願歸中國者不加擢用如心向日本則一槪授以祿位又設總巡捕頭總按察司總兵官左右兵官等在日人自視豈不以高麗已在掌握之中初不暇計及天戈所指迃掃欃槍日人將覆亡之不暇而猶沾沾焉爲粉飾一時之計其所以欺人者乃正所以自欺也 
[朝鮮剿倭記]  
　　客有得悉朝鮮近事者函告本館云日前續到天津奉天所調勁旅若干營轉戰而前直入平揚城駐紥是處山口甚險　倭人已遍築砲臺我軍出入其間頗多荆棘因暗約葉軍門所統牙山之兵潛往自山後夾攻倭人猝不及防驚骇之間我軍乘勢掩殺擊斃倭兵二千餘名日内我軍離韓京只百餘里矣惟倭人屢敗之餘仍復退保險阻大約尚須大張撻伐方可掃凈敵氛也○又有商人自東河來者言及我國大軍現已長驅直入計由鴨緑江過渡者約二萬餘名或濟以民船或支搭浮橋而過無不踴躍爭先大有滅此朝食之意現已入内征剿頗爲得手惟留十餘營駐紥沿江以作後勁云○按朝鮮電綫早爲倭人所割斷而中國各電報局亦關防嚴密際官電外不准商民傳報軍情本館　有多派訪事友人分布各要地多方偵探速付郵簡備列報端以饜閱報者之意萬不敢揑稱電信支致淆惑聽聞區區謹愼之心諒亦諸君所共鑒也 
[記倭船又犯威海事]  
　　前報歴紀倭船欲結隊犯威海口經砲臺擊退云云兹有人自威海至烟臺語諸本飽訪事人云本月十二夜又有倭船十六號游弋威海口外良者窳者不一其類刦得民船十餘號裝載煤炭繫於船後砲臺連發巨砲攻擊山鳴谷應彈若飛蝗倭船逃避不遑遺下所擄之民船二號一已受砲傷一尚完善 
[烟海防倭記]  
　　烟臺訪事人云倭人搆釁以來砲臺上連日試演巨砲惟旣卜其晝者尚未卡其夜兹各統領以敵船往往乘夜潛渡爰於十六日晚飭勇演放猶恐夤夜轟發商民不免驚惶因預飭差保傳諭閭閻俾得疑團盡釋○本月十四日午後砲臺上瞭見兵船八九艘由東飛駛而來旋又折而向北復向西行駛商民疑係倭船侵犯各抱隱憂嗣有知之者謂此係中國兵船前奉密電東行今將赴天津天陳一切是以繞道此間也於是民心始定 
[募勇防倭]  
　　　有某武員由旅順烟臺招募勇丁應募者計共四五百人於某日乘船北渡兹又有武員某來自威海口募勇兩營海内英雄當此時會可乘不難迅掃虜廷博取斗大黄金印何至終老牖下致慨於髀肉復生哉 
[日事彚譯]  
　　香港中外新報云前由琿春赴高麗之俄國兵船八艘業已駛回琿春差八船所載之兵由濟物浦登岸保護俄領事署及俄商其所以速回琿春者　英國亦將兵船調至有礙歐洲太平之局也是日又有信云英國之砵保士兵船於本月初五日下午行抵烟臺載有高陞輪船　救之難民八十七名另由法國兵船載四十七名德國兵船載一百一十名共生還者二百四十四名砵保士船上人述及當返烟時仍見高陞桅竿浮出水面有日本兵船六艘往來遊弋高陞船溺斃之屍尚有百餘擱於岸畔雖已腫脹仍見遍般有鎗彈痕顯係鳬水時被倭人鎗斃初五日又見有中國兵船六艘巡遊山東海角定遠致遠兩船亦與其列云 
[日人讕語]  
　　邇日日本人傳說謂前當濟遠戰艦與日船交仗時曾放水雷將日船轟擊業經命中而日船並無損傷事後日人將水雷撈獲視之則中空無藥是以不能爆炸云夫水雷旣放卽當隕於深淵豈能結網以求或者死生有地該日人不當死於此戰故特延其數日之命俾異日引頸受戮亦未可知乃甫傳　　便爲此海市蜃樓之說以冀亂我軍心似此言出無稽豈尚值識者之一笑耶 
[旁觀淸議]  
　　匯文西報登長崎西友手書略言中日現已開仗吾甚願日人敗北中國多索軍餉俾日人創鉅痛深於二十年内猶能記憶蓋時至今日日人志得意滿器小易盈有如馬上狂且不特中國爲所藐視卽旅居其地之西人被其欺凌亦年甚一年故吾願中國擊之墜馬俾小懲而大誡也觀於此則日人之夜郎自大目無餘子久爲中西所同憤今又不度德不量力無理取閙妄逞干戈盈則必溢高則必危日人其能免於挫敗乎 
[高俠投華]  
　　高麗俠士洪鍾宇前在上海刺殺逆臣金玉均後已回本國現因干戈擾攘國王被擄宗社傾危自問亡國之臣不足以延宗社特投華軍以免被日人挫辱至於前在日本謀殺逆臣朴泳孝不成之李姓當時被日人所縶現聞定於八月初六日在東京訊辦云 
[調兵赴防]  
　　軍糧城向駐銘軍馬隊由潘軍門萬才統領於本月十四日奉調啓行李傅相預於十三夜諭飭鐵路公司總辦伍秩　觀察開車赴軍糧城伺候以便十四日凌晨兵馬首途蓋軍糧城去津四十里爲火車往來必經之路此處原有車站可以直逹不必到津轉形週折也聞此軍非赴朝鮮蓋調赴湯河地方駐紥湯河在山海關内四十里駐軍於此係防敵人竄入山海關並以遥護開平煤礦以免敵人覬覦也至於火車由津開行　　　　惟十四日因載銘軍馬勇是日搭客只載兩次又十一日天津鐵路公司火輪車站不售客票蓋載銘軍馬隊赴山海關也 
[知照兵輪]  
　　自日人犯順以來海口戒嚴李傅相札飭津海關道函致駐津領事所有各國兵商各輪只准於每日早六點鐘後下午四點鐘前進口如　晨　　　　午後已逾四點鐘時進口碍難分别當以砲火從事以備不虞刻經英領事函致怡和太古遵照遇有兵輪　境保護商民亦由各該管領事飭知十三日計有法國兵船一艘到津下次順和輪船亦逕抵碼頭上落貨物 
[籌商要務]  
　　直隷按察使司周玉山廉訪督辦旅順船隖事宜近日由省赴津謁見傅相籌商一切 
[輯睦邦交]  
　　中日開戰以後北洋大臣李傅相行知津海關道北洋行營龔長盛觀察出示曉諭並由總理衙門行知中日爭戰與各國無涉所有各國商民均應照約保護勿起猜疑我國軍民亦當輯睦相安毋得借端生事此示於初十日鈐印十一日張掛通衢矣 
[許載米糧]  
　　香港西字報云所有米糧一宗港官不允照軍裝一體辦理所有各商船仍可裝載往來也 
[津市米貴]  
　　新津大米均藉南中接濟至於小站之田葛沽之稻所收米石寥寥無幾自軍興以來滬上米糧不准出口津城米價　至 
 
 

Page 3

 
 
一日三增且經大雨時行河水横流田園村落間多被水蔬菜從而漲價較平時兩倍有奇彼煮菜爲羹數米作炊者不免眉尖蹙損矣 
[津水已退]  
　　津郡天氣暢晴至十四日海河水勢已退色亦轉渾而淸攔江沙淤可以隨流洗刷不至壅滯如前大約再過一旬輪船可抵碼頭停泊而前此漫堤之水當趨向下游不至爲災錄之爲關心民瘼者告 
[京江禁米]  
　　鎭江訪事人云中日軍釁已開凡各關卡均禁米出口盖恐奸商接濟倭人也常鎭通海道蔡觀察亦咨照鎭江關稅務司一律禁止如違扣下充公蒜山及對岸六七濠兩口米市以廣浙兩帮爲大宗現在亦經停止業此者無不愁眉雙鎖咸深恨倭人之無故興戎云 
[京口防倭]  
　　鎭江訪事人云日高之事現已决裂海防江防均甚緊要統領兩江督標親軍等營劉廣才軍門奉南洋大臣劉峴莊制軍檄調所部親軍五營赴鎭江勷辦防務軍門奉札後卽拔隊乘輪船東下本月十七日馳抵鎭江將前後兩營分駐東碼頭中左右三營駐紥鮎魚套過其處者惟見旌旂耀日壁壘一新笳鼓聲中軍容甚壯彼倭人雖甘居戎首其能撼我長城乎 
[營主易人]  
　　安慶訪事人云統領安慶澄淸等營撫標中軍米海秋叅戎月前經兩江督憲劉峴帥具摺嚴叅奉旨革職所統澄淸營經署巡撫德靜山中丞札飭長江安慶水師恊譚侶生協戎兼統協戎奉札後趨詣撫轅謝委日内卽須諏吉履新所遺撫標中叅未卡委何員署理也○前管帶安徽攔江磯山字左營兼統右營朱小雲副戎已掛彈章批摺到皖卽應交卸所遺差使大憲檄令管帶安慶練軍後營王心忠副戎接管遞遺安慶練軍後營一差以前管帶親兵右營陳叅戎接管 
[禾中瑣語]  
　　嘉協張協戎以中日有事諭令標下士卒認眞操演以備應調○嘉興縣劉邑尊往濮院續獲盜犯並起原贓解歸縣署審訊盜已一槪供認飭繫囹圄想須訪拿餘犯也○嘉興縣劉邑尊奉到部覆准補嘉興縣一時賀客盈門聞邑尊早蒙撫憲奏請補授是缺因前署劉邑尊適丁内艱宗太守暫委秀水縣寗邑尊兼理一面禀請省憲派員署理當時未奉部覆省憲遂令先行署理今者甫膺攝篆又拜眞除黍雨棠陰不益慰士民之望哉 
[吳中會景]  
　　七月十五日爲中元令節吳人循例舁城隍神出游是日火傘高張不異洪爐熾炭而會中人居然興高采烈繞道游行紅男緑女塞巷塡街計城廂内外會共十餘起所有臂香跳香等諸名目預經地方官禁止是以不聞有肇釁等事又經總捕府劉司馬飭捕勇等在各處照料得以安謐午後蘇州府林太守率同長元吳三縣宰呵殿出閶門詣虎邱厲壇拈香致祭迨禮畢回署時已傍晚矣 
[五茸蟬噪]  
　　七月十五日爲中元令節松郡例舁府華婁三城隍出巡先一夜府城隍廟前有各項手業人攤賣竹木等器並各色雜糧子種幾令無揷足地而香客尤爲擁擠南匯川沙一帶人亦擔簦躡屐而來以致各城門徹夜不關攘往熙來絡繹不絶目下海疆有事與平昔無事時不同提憲譚宮保特諭各營將領多派兵弁分布四城藉以防奸詰慝○中日失和以來沿江沿海各口岸咸整頓保甲辦理團練松郡逼近海口五方雜處恩太守諭飭華婁兩縣會商局董舉辦團防現已出示曉諭於本月十六日開局○十三日薄募東關外錢明宮内有不倫不類者約一百八九十人自稱難民逃荒至此地保投縣禀報童大令派差驅逐倔强不依翌晨大令親出東關多方開導延至下午始陸續往東郊華陽橋而去有見者謂此輩衣服不類難民有穿敲皮衫者有著紡綢褲者甚有纎纎十指帶金約指者難民裝束果若是乎謂爲形跡可疑誰曰不然 
[總戎蒞滬]  
　　狼山總鎭朱總戎洪章秉節來滬面謁郭善臣軍門悟商公務昨晨命駕入城向當道衙門拜謁至縣署時黄愛棠大令迎入花廳茗談良久總戎所乘砲艇下碇在小東門外浦灘擬卽遄返狼山故小住船中並不登岸 
[油中火發]  
　　美租界百老匯路老順記洋廣貨棧所存貨物甚衆有西語所謂答并脫者與本地之栢油相類前日六點三刻鐘時忽然火發幸在白晝棧内預備皮條急取自來水澆灌得卽息滅或謂近日天氣炎熱赤日薰蒸油性本易引火故致轟發也 
[新郎情急]  
　　寍波人余阿榮賃居虹口中虹橋北首三官堂弄内生有一女已屆破瓜時候自幼許字同鄉人侯順才爲室祇以囊槖蕭條無以爲百輛之迎遂與朋輩密商於前日下午糾集三十餘人及吹手一班小輿一乘擁至余阿榮家破扉直入將女搶出納諸輿中飛馳而去迨阿榮聞風追赶勢已不及祗將月老某甲扭回欲與理論然生米已煮成熟飯矣阿榮定不干休旋經某乙善言解勸令侯順才補償茶禮若干其事始寢 
[索還保費]  
　　自中日搆兵後華人之在日商三井行保險者大率心懷疑慮雖經該行登報聲明而投保之家依然惶惑前日午後有六十餘人同至該行退保索還保費當經該行買辦出爲料理無如人數過多一時難以分剖遂共至老巡捕房聲訴捕頭以此事應赴公堂控告遂置不理旋由該買辦允還保費所有保險單仍由保户持歸惟收條則暫存三井以便逐一淸理各保户均各首肯紛紛散歸 
[交保料理]  
　　英商哈味洋行控湧成裕號主尤紹卿定貨不出一案疊經薩副領事蒞廨會訊尤終不承認已登前報嗣以尚有該洋行已歇夥孫廷栻沈永慶二人亦係湧成裕股東故於前日一併傳案與薩副領事會訊哈味西人申訴前情並言彼等延不出貨目下貨價日跌定須虧本請向追償虧本銀兩孫沈同供當時每人認定兩股盈虧可以照算尤供惟與孫沈出面因伊等在哈味行爲夥有所不便故也通刺與薩副領事再三商議以尤旣已出面卽不能置身事外著將尤紹卿孫廷栻沈永慶父的實人保去料理虧本銀兩 
[收捐肇事]  
　　紹興人陸連生在工部局收捐前日至美界西華德路張姓家收捐事畢而去越一時許復至張姓家索香烟吃嘴一隻謂頃間遺失於此可速交還張答以未見此物何得誣索由此口角扭至某茶館理論一言不合陸將茶碗擲去正中張某之首鮮血淋漓經巡街華捕至一併拘入捕房捕頭命自投英公廨控告受傷人則送同仁醫院醫治 
[另緝兇手]  
　　前報紀流氓山東小毛奚釻大蕭阿九在虹口某船廠内將寍人陸福順陳兆興戳傷已由上海縣騐明受傷屬實飭差恊同地保在虹口查緝小毛等三人以憑究辦嗣因前獲之小毛乃係悞拘經受傷人當堂指出故須再行嚴緝云 
[送請收管]  
　　昨報紀南洋解到高麗人黄大令飭暫行安揷一則前日大令飭洋務經承查照成案安頓經承查得有久居海上之朝鮮委員李君現住天寳棧堪以送往交收遂呈送卷宗禀請核示大令准之卽於昨日派差將兩高麗人送往天寳棧交李君收管李君受之差役取回名片呈請銷差 
[流氓攫物]  
　　李岱春軍門由籍入京陛見挈公子來申假寓萬安樓客棧前晚廣東流氓周阿增等行經是處過軍門之從人從樓上傾水周遂借端生事糾黨二三十人一擁而入逕至公子房中肆行攫物公子飭家丁拿獲兩人交巡街捕解送捕房周狙伏牀下經家人拽出經軍門飭丁持名片送縣黄大令飭暫行看管聽候訊辦 
[贓物未齊]  
　　候補知府孫太守明廉在廣東採辦玉器道經滬上上月杪擬乘重慶輪船赴津當晚被賊竊去枕箱一隻内儲珍貴各物其最貴者有大紅碧犀扣帶頭一塊值銀八百餘兩及其餘各物開單遣家丁投報捕房另有元寳六隻及洋三百餘元並滿員常穆失竊枕箱各件由關道憲黄觀察屢催查緝法包探郁庭湘遂囑夥伴留心偵緝探夥阿寳見長江輪船著名扒竊前經遞籍之劉寳林與已革十六鋪汛捕陶 
 
 

Page 4

 
 
金榮在東寳興里歇夥陶阿全家走出立卽拘入捕房解由葛同轉研訊勒限務獲劉求交保出外具限二十日内破獲該竊黨知事不得了於上禮拜四遣人持包一個送至三河樓茶館另有信件兩封交郁庭湘收拆翌日該包探開看卽孫太守所報各贓計交到九件當卽禀明捕頭存候解案昨禮拜二堂期葛同轉會同祁繙譯訊問家丁張桂投案并呈主人孫明廉名片求請領贓同轉命將吊到各贓逐一認明尚少何物張檢點之下謂最貴之大紅碧犀扣帶頭仍不在内求請究追同轉命提陶金標到案供稱本月十一日發落由武弁保去之李鳳山知與同竊元寳之周裕坤通同一氣小的卽同盤詰據云係陳德元竊取現往鎭江同轉謂案已破獲須將竊賊交到爾當與周裕坤商量又將送來之信件給予觀看究係何人筆跡限期已屇各案可連類而及陶供劉保出之後與小的在長江各輪船留心偵緝尚求寛限命提劉寳林到案謂曰現在贓已交案信上書爾名字所有未繳各贓當留心跴緝將信給劉觀看劉極口呼寃供稱伊等見小的獲案有心拖累同轉謂照此情形竊賊卽在上海不須出外偵探劉供此係陳德元所竊周裕坤云四日前與陳見過同轉命提案質對周供小的禁押捕房何能見面劉供周在虹口說明見過陳元同轉謂陳德元陳元是一是二供稱一人同轉謂周云與爾素不認識顯見供詞不實又謂此案旣有端倪不難破獲爾與周細細商量如能破獲全案尚有重賞劉寳林還押陶著出外赶緊偵緝探夥阿寳投案禀稱上月廿五夜小的知有此案翌日上午十二點鐘見劉寳林入陶阿全家卽被小的拘獲同轉命提陶阿全到安謂自爾歇出之後連出大案數起爾旣曾爲探夥應知法紀何以賊在爾家走出尚欲狡辯著還押俟破獲全案再行發落陶供老母有病求恩交保同轉不准仍命押候追比 
[美捕房紀事]  
　　阿福者未詳其姓蘇州産也在虹口售賣南腿票若干張經包探竇如海細加盤問知係僞票所有店號圖章乃法大馬路順成順和究其現寓何處答在法界泰來棧包探押至棧内查出僞圖章五十餘顆細查順成順和並無其事遂拘送美捕房押候解訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[犯夜受懲]  
　　前日之晚本邑城守營李宋臣千戎督率提右營勇丁出外巡查行經小城守府署左近見某姓薙髮鋪重門洞啓燈火輝煌遂喚鋪中主夥至馬前大加申斥叱令各責二十板以示薄懲旣而巡至某處河漘黑路中見有人坐水　上濯足驚而墮卜濡染淋漓千戎急　勇丁入水救援揮之便去　城内趙家灣見某薙髮鋪亦未收市遂拘鋪中甲乙二人下令各責二十棍　　　午前　者出小東門外適某店中有西人圍坐作葉子戲千戎命勇丁拘獲向之訊問一味支吾千戎惡其旣犯夜而又犯　　各　　十棍以儆將來 
[上海縣署瑣案]  
　　前者陳王氏呈控王秀堂　堂瑞堂三昆季　付生財以　　　　　監　　　　　　晚　　　　　　升坐花廳提訊三王同供稱小的等前租陳王氏繩索店生財付頂　錢一百千每年租金四十千第二年　　　另　　財又換　　囑　土　　生財收取陳王氏不允小的等並不欠租陳王氏遣抱呈陳升投案禀　主母　繩索店生財租以　王每年　錢四十千文迄今十有餘年陸續收過五十千除去頂首一百千尚欠三百二十千現在忽改換牌　　　　租金　之不理司馬問生　何在秀堂供稱在小的處中人王　　供與　升略同司馬以陳王氏旣不到案秀堂等又供詞各執未便率行斷給著三王　　　至陳王氏室堂面算明數目　候核奪○顧棋○○玉泉林仲康在浦東租屋股開軋花廠後因各股東分派不均由顧　意糾衆　　一空顧林不依　縣喊　黄大令飭差提顧　訊供認糾衆　　　林　求追繳顧刁狡不遵大令飭卽監禁務須繳出原物如　照例重懲嗣　　林查悉陳紀良所開　銀樓實卽顧之産業遂禀請大令發封顧父聞之投案求保其子大令申斥數語不准所請此皆列諸前報者前日　司馬升堂訊問顧供稱　花四百五十七包均已繳淸　　尚有三百餘包未繳軋車十七具亦只十五具再有線團子花亦未繳出顧供稱並無線團子花司馬曰爾前次具有切結今又思狡賴乎顧語塞陳供　萬寳銀樓實係小的之業與顧無干被封已久叩乞施恩司馬謂陳曰銀樓旣是爾開可將簿據呈案如果與顧無涉准予啓封陳唯唯遵諭司馬叱令退去顧仍還禁予限三日内赶緊繳淸 
[英界公堂瑣案]  
　　包探黄四福拘獲　湖北路聚賭之賭徒朱耀庭黄仁山尤竹亭吳聽松沈成仁　爰男薛少卿王光照顧晉生並爲首之唐阿狗等十人到廨朱等或開倡院或爲優伶同供因是日無聊藉此以　睡魔宋通刺商之易副領事判將爲首之唐阿狗罰洋十元其餘九人各罰洋五元一併充作善舉賭具存毁○浦東病房侍者陶仁泉行竊病房中之檯布毛巾等物經包探秦少獲拘獲人贓送案通刺判將陶管押一禮拜○馬夫邵阿二以病馬駕車有違租界定章爲三百五十二號華捕所見拘入捕房轉解案下通刺判令將病馬送往馬　生處醫治俟其痊愈方准給領○陳　沛王米旺二人在途口角由三百四十一號華捕拘解案下陳王同供因閒談不合以致忿爭通刺以事屬細微從寛斥釋○女子俞生寳前因在靜安寺申國左近被馬夫陳毛狗等辱毆且被打失身畔所帶洋銀十元經通刺略詰緣由飭探查明再訊昨經包探顧阿大禀稱當日却有毆打情事通刺以陳旣毆打俞生寳則所失之洋理應償還當由陳毛狗之洋東謙信繳洋十元並將陳保去○某西人控坐者朱仁生竊取西式眼鏡一副由包探何瑞福查明解案通刺判將朱管押一禮拜○任寳生前因售去虎皮兩張事爲天津流氓趙德文所知串同李四至任處索取用銀任給洋十八元不料前日趙又向借洋五十元任不堪其累祗得投報捕房由包探黄四福將趙送案通刺以趙德文藉端索詐殊屬可惡著押候備文解回天津 
[法界公堂瑣案]  
　　湖北人童笙陔在江孚輪船失竊枕箱一隻内儲寳紋六錠洋銀三百餘元當將方朝海解送捕房訊不承認旋經郁探將周裕坤拘獲並兌銀之發票一紙一併解案周供丹陽人向開棧房本月十三日同陳德元來滬翌日晚間十點鐘在江孚輪船跳板旁將元寳一隻計小的兌換共四十九兩九錢除兌換金戒指表練外　找出洋五十三元六角同轉謂此係積竊爾乃與之通同供稱祗見元寳一隻在衣袖中取出實不知其來歴兌銀後當晚卽乘元和輪船往鎭江小的知伊有家屬在鎭江同轉謂爾亦是此中老手著將陳德元交出周供求派公差同往小的可爲眼線同轉謂若能交案尚有重賞原告童種陔及戴鴻喜投案同轉命提被誣之方朝海到案謂童等曰爾當日誣指方爲賊現在案已破獲究非方竊足見寃抑方供其時在碼頭旁閒看釣魚被指爲竊實遭誣累同轉謂案已破獲豈能拖累他人方朝喜著交保省釋飭探將兌銀之發票詳細查明禀復核奪其餘竊贓俟查到再行給領童等遵諭而退○蘭芳里十號門牌花烟館之龜奴吳三因凌虐烟妓張王氏拘入捕房因連期停訊暫將吳三交保妓仍押候解訊昨日著保將吳三並張王氏解案五十七號華捕禀稱當晚巡至該處聞有泣聲知係凌虐是以拘入捕房郁包探禀帶該妓至醫院騐視下體有傷張王氏供本年六月由陳奶奶作中並高姓與婆婆同送來滬押入吳三家爲烟妓計洋三十元交陳奶奶之手言明分帳嗣因生涯淸淡被本家取硬柴打過四次同轉命提吳三卽吳學海到案吳供張王氏由伊丈夫張喜法出立筆據小的出洋六十元押爲烟娼不敢凌虐飭將張王氏還押候吳三將筆據交案復核○十號華捕禀稱湯言崔彭和成二人在炒麵店中食麫吵閙店主鳴捕拘入捕房捕頭判賠洋三角從寛釋出詎湯等遷怒小的邀約數人將小的圍信幸此二號華捕帮同拘獲解案請訊湯供同爲沙船水手與彭同往食麫並不與　爲難同轉謂小東門外一帶常有此等情事著押候枷號半月○包探孫錦榮禀稱趙長春高二在新街摸取小孩皮夾有小洋四角解案請訊高供家住江北鹽城向爲藥業趙係庖人當被拘時在身畔搜出皮夾内但有押票並無小洋趙供當票十三張均當在江北押鋪高供三張均當在上海同轉著將趙高二人押候飭探查明當票所質各物禀覆核奪○太古洋行管碼頭西人公禀稱鍾六仔洪阿能竊取檀香當塲拘獲送案請懲鍾六仔供廣東人在碼頭作工二十餘年並未行竊洪供江北如皋縣人在碼頭爲小工不敢行竊包探禀此二人在三十六個黨内同轉著押候各笞一百板○陳瑞生控顧林生竊去烟槍一枝送案請追顧供已當洋一元五角包探吊到原贓同轉著交還當本顧供已置備衣服鞋子同轉著押候掌頰六十下贓交失主○趙金水禀朱阿坤向姪金堂訛索洋五元不允强將衣服褫去質洋一元五角朱阿坤供與金堂同業前日趙被追赶托小的寄信後將衣服質錢曾給小的小洋六角票子寄與小的處因其叔家法甚嚴不敢存放同轉以金堂未到無從判斷著押候傳到金堂再核○郁包探禀積竊陳阿喜前年在捕房帶械而逃今在鄱陽輪船爲小的拘獲解案請訊陳供本月初三日來滬前年逃遁罪實難辭尚求從寛究辦小的有病曾在白大橋醫院求治同轉著押候飭探查問後笞責一百板遞籍○又提竊犯胡培基飭送上海縣遞回丹徒原籍 
[邗江官報]  
　　初十日丁分轉士年赴通泰差次朱鹺尹恩緒赴皖岸聽差魏鹺尉廷佐赴呂四漁汛差○十一日洪鹺尹溶辭回十二圩○十二日俞大令世球委解京餉差 
[上海六馬路仁濟善堂經收養狗所救命功德放生册捐七月初一至十四日淸單]  
　　顧勉夫大善士規銀二百兩張雪堂仁翁交來不書名洋七十元又交到不書名洋三十元劉貫經善士洋五十元赤金保　公司羅新少美商善士洋三十元北市南貨業永興會二十元硤石楊天和堂十五元江西淸勤堂兒媳病求愈并合家平安廣東李花女王雲記蘇寳森遠游子不書名　鄮氏隱名氏八户各洋十元林維卿子彌月湯餅移助保命綿長六元楊敬記誦經求病愈無名氏保平安無事姚方氏求病愈甲戌生庚戌生五户各洋五元葉忠慶母病求速愈浙寗牙釐局古橋世家三户各洋四元柯鎭　堯章王秋甫吳仲山李鳳亭唐子培唐炳和章均堂怡昌號王隱名合助洋三元彭子金十人三元有名字求病愈王仲　妻産平安病愈完願人沈小泉局畊堂五户各洋三元陶　氏二元五角宓憑氏無名氏隱名氏邱友合助二元吳縣容齋求母病愈黄毓齋王陶　陳孟熊陸全木月助顧豐元樂成子馬超甫不書名盛謙吉堂鄒黄氏十一户各二元公記一元二角江陰德成當九位合助一元小雲　求痴症速愈育德壇弟子楊　營口老福興交來山西善士願平安人浦口王壬戊求病愈趙樂善堂王忠堂世恩堂三慶堂三省堂孔湘齡朱紹林高平如費訪壺陳雪階吳硯農楊梅南監樂雅維山陳翠屏丁大德玉養生客無名氏無名氏唐氏廿五户各洋一元吳儉生劉逸　黄紉記謝拙記陳芝記陳梁氏六户各五角合豐號三角銅洋一元莫墨池英佐卿任子蘋謝貞記黄張氏曾梅氏劉氏七户各三角陸藹人陳桂筠任壎伯黄國和陳欣榮張壽塏謝惠記鏖隱名劉四氏九户各二角來册松江人吳正甫吳樹棠三户各一角朱壽麐陳萬豐各銅一元安裕益承合銅洋一元以上共收銀二百兩洋四百廿元二角銅洋四元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
