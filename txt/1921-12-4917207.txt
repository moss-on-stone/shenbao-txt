# 1921 - 12 - 4917207

 

Page 1

 
 
   
 
 

Page 2

 
 
   
 
 

Page 3

 
 
時評 
[世界失業者與中國（冷）]  
　　自歐洲大戰以後世界各國之失業者多不特交戰之國如英法美意等有之即中立之國如荷蘭瑞典等亦莫不以此事爲苦蓋一則以散兵之難於安置一則由於大戰之後財力巳窮而消貨之力各種貨物供過於求之故也 
　　惟我中國則未聞有此問題其所未有此問題者非眞中國之無失業者也蓋以各國之失業者爲暫有事而中國之失業者爲常有事各國之失業者雖多而究屬少數中國之失業者爲多數各國之失業者有人顧問而中國之失業無人顧問因之而各地盜賊之多游民之衆寄生人下者無數國是紛紜無從整理推其原因大抵失業者之流毒也故余謂當世主張國事之人對於失業者之問題不可不注意而謀所以補救焉此亦平治中國者一根本之圖也 
[專電]  
　　北京電徐昨傳見吳裕貞命赴東三省考察軍政情形並便道赴琿春調查日軍撤退情形日内首途　　北京電陸榮廷昨又來電仍申前請有粤方仇桂正在伺機如任斯職適貽口舌卽或不然亦必疑爲有意用兵則戰禍發生伊胡底止務懇收冋成命等語　　　　　　（十二日下午四鐘） 
　　北京電岑西林復府院電衰殘多疾斷難應命一俟疏通手續告竣决意隱避山林（十二日下午四鐘） 
　　北京電各閣員對甘事分兩派一主催蔡赴任武調停一主暫以馬福祥護督今日閣議將詳細討論（十二日下午四鐘） 
　　北京電美總統所組救災委員會昨滙到賑欵二十萬元又坎拿大長老會滙來賑欵五十萬元指名專賑河南（十二日下午四鐘） 
　　北京電昨午府宴使團閣員及要人七十八人陪（十一日下午四鐘） 
　　北京電京敎會商准司法部派員往各監獄演說以期感化　　　　　（十二日下午四鐘） 
　　北京電美合衆無線電公司代表穆斯氏到京願承造弧光式大電台於上海與美京及法國波爾多大電台成三角形（十二日下午二鐘） 
　　北京電昨賑災借欵未簽字須俟監督辦法定後方成立（十一日下午四鐘）　　北京電奉張電日陸軍大將立花小一郎參謀長濱而又助在華多年極顧邦交近奉令更調回國擬請奬給立花一等嘉禾章濱面晋給二等文虎章卽請明令頒發　　　　　　　（十二日下午四鐘） 
　　北京電陳毅電查明庫戰時俄人綏米洛夫等未被害（十一日下午四鐘）　　北京電陳毅電俄匪盤踞東庫倫車桑各旗陰曆年底有反攻庫叨說請迅催王團尅日來庫協防並飭後方各援隊集中叨林合力進剿又電請撥餉費（十二日下午二鐘） 
　　北京電林建章將授練習艦隊司令（十一日下午四鐘） 
　　北京電陜陳電上月綏屬東勝縣警隊叛變竄擾沿邊現聞有聯合蒙匪進攻府谷神木縣城之說　　　　　（十二日下午二鐘） 
　　北京電鄂王電據孫傳芳電藍部萬餘進攻高店子竭力抵禦已數晝夜陽（七）（日）槍火更烈在龍潭坪地方巳將敵軍擊退斃敵數百生擒千餘名奪獲槍械甚多我軍傷亡三十餘人（十一日下午十鐘） 
　　北京電駐韓總領事馬廷亮電請將在韓無業華僑一律資遣回國俾免流落異國而防墜落當局深韙其說（十一日下午四鐘） 
　　天津電陸裕光灰（十）（日）赴保定謁曹陳五事（一）陸勉就粤邊督辦（二）對粤湘滇黔格外戒嚴（三）桂餉支絀應借外債（四）軍械由中央接濟（五）懇奉直軍爲桂後盾曹然之惟借債尙有商榷陸擬日内赴奉（十一日上午九鐘）　　福州電蔡鳳禨長閩說又盛但係中央意（十二日下午一鐘） 
　　香港電兩院議員到粤巳達二十省定今日在東園談話討論開非常國會（十二日上午七鐘） 
　　香港電國會議員到二百餘日内開非常會擬先組正式政府舉孫爲大總統聞唐對現局又有返滬說一說與和議有關伍父子政務會亦少列席（十一日下午八鐘） 
　　香港電聞陸榮廷遣馬濟侵粤境僅距靈山縣城七十里當道令許崇智撥兩團往防（十二日上午七鐘） 
　　香港電兩院將開議員資格審查會爲淘汰附逆有據者（十二日上午七鐘）　　香港電觀音山開放擬名中山公園（十二日上午七鐘） 
　　香港電鄧本殷軍抵瓊被滇軍抗阻不得登岸恐將决裂 
　　香港電軍府准加稅賑災已佈告稅務司惟稅欵須直付軍府 
　　香港電旅省瓊崖人聞孫將瓊崖島出租二十年得欵五千萬消息特於齊（八）（日）在省開大會舉代表三人謁孫詢是否有此事孫派員接見謂屬謡傳代表請通電更正不允代表不得要領佳（九）（日）復開大會决定（一）再派代表謁孫（二）通電全國（三）正式質問軍府（四）向各方調查（十一日下午八鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　北五省救災團體反對工賑之通電北京各部院處局各省巡閱使巡閱副使督軍省長鎭撫使都統護軍使各省議會敎育會農會商會各慈善團體各義賑會各報館均鑒本年北省旱災奇重數省饑民慘號待哺於是有各界分頭募欵合力救濟之舉以欵未易籌災宜急賑也於是有財交各部權就所屬機關附收賑欵籌辦急賑之舉欵爲急賑而籌交部於旣經籌得之後挪作路用於是有本會上書府院請求以賑辦賑不作别用之舉事實具在昭然可攷不意交通部勘日通電對於此事故謬悠其論惝恍其詞以冀淆惑觀聽掩飾誤錯茲分别辨正如下（一）勘電謂以工代賑係採輿論一節輿論是否有此主張暫可不論卽有此主張亦謂以原有工欵辦賑非謂以籌定賑欵辦工此節本會上書府院言之綦詳交部不得援爲挪用賑欵依據（二）勘電謂路欵無着始議附收賑捐一節查交通部歷次通飭各鐵路郵電局附收賑欵訓令皆言加收賑費籌辦急賑又九月二十五日交部通飭津浦京漢兩路局趧修滄石路工訓令亦言該路基工約估需欵若干卽由該兩路分任等語欵爲賑籌工由路任然則勘電之是否實在不問可知 
（三）勘電謂交部非辦賑機關對於辦法良否未暇深求不負何項責任等語查責任所在原屬另一問題此時可置不論惟事之是非利害旣經有人道破自不能　置不顧此事本會所始終請求者爲賑欵辦賑交部所根本錯誤者乃移賑辦工兩者是非利害至易明晰乃交部歷次通電對於此中是非利害悉置不言惟純以籠統含混之詞冀撓全國聽視然則其初是否咎僅盲從是否意别有在誠不可得面知矣至其謂路工停頓應慮損失又謂已招災民可否遣散等語查路欵本定由京漢津浦兩路籌撥又何停頓損失可言且亦屬交通行政範圍内事不得與賑務務併爲一談如果賑欵辦賑則大多數災民羣獲蘇息自不至有遣散問題發生此則尤爲該部故張其詞冀聳聽視者矣總之天下事是非不並立利害不兩存以賑欵辦賑爲是則挪用自非以賑欵辦工爲是則賑務等於不辦本會所始終請求者爲賑欵辦賑交部所極力護持者爲移賑辦工賑欵辦賑救人多賑欵辦工救人少利害得失至爲明瞭交部旣始終未知順從衆意爲數千萬饑民着想本會負有救護災民宣達輿論之責不敢不將實在情節痛陳於我全國伯督父老兄弟姊妹之前尙望諸公俯念數千萬饑饉災民可憐數千里災荒待救孔亟共抒慈論加惠黎災無任盼禱呈文并寄順直旱災救濟會河南旱災救濟會山東災區救濟會山西籌賑會北京陜西賑災會同叩支　　劉湘但懋辛主張四川自治之通電各報館均鑒頃奉熊督軍卅電宣布解除四川督軍職務並諭令各軍師旅長仍舊督率所部維持地方保固疆宇尊崇自治促 
進統一等因奉此竊湘等追隨熊公驅除强暴原以反對聯軍統治發展民治民生爲幟志此次熊公堅守功成身退之義期開根本改革之局疊經攀留未邀允准現雖軍民兩政主持無人而川民自决精神得熊公提倡日益顯著省議會爲代表民意機關魚電主張自治久共聞知近數月來各機關各法團要求自治各函電多至不可數計而全省各軍將領亦巳於前月十日在渝會議議决川省完全自治在案民意軍心皆已如此湘等夙承熊公之訓誨深感輿論之勸勉順受世界之新潮默察社會之需要回溯兵燹之痛苦亦以爲川省政治組織亟宜根本改革爰本素志敬謹宣言如下在中華民國合法統一政府未成立以前川省完全自治以省民公意制定省自治根本法行使一切政權共謀政治革新普及平民敎育力圖振興實業並對於南北在何方面决不爲左右袒對於大局當主持正義擁護法律對於各省仍繼續維持親睦之誼交永不許外省軍隊侵入本省境内務期順應民心完成民治地方團體益臻鞏固國家基礎得以確定庶幾眞正之統一可期國法之效力可復有渝此言與衆共棄特此奉聞幸垂鑒察四川陸軍第二軍軍長兼前敵各軍總司令劉湘四川陸軍第一軍軍長但懋辛叩庚印 
世界路透電 
[美國退出大使大會]  
　　十一日巴黎電駐法美使華拉斯氏昨照會法總理謂美政府已决定退出大使議會故本月十九日美使未便參與高等議會據半官消息美政府此項决議爲形式上事一九一九年十二月美國曾牒稱駐法大使不復有加入協約國集議之資格此後僅可以旁觀者資格參列議席今之照會仍係威爾遜總統方面一種政治上禮節之行爲蓋威爾遜總統以交卸在即數星期内新總統哈定即將就職而定其對於凡爾塞和約之態度故有此舉以明不願美國爲任何政策所束縛也惟來因委員會與賠償委員會美國仍將有代表出席親德者則謂美國之退出大使會議係法國擬佔魯爾流域之結果此乃無稽之談已由官場辨正因法國從未向其與國諷示其佔領魯爾流域之意也美使華拉斯氏解釋其政府意思謂美國所以退出大使會議者因美國特殊注意之問題現已解决且對德和約美國未曾批准美國自思無參加此種會議之必要惟美國以爲條約所規定者自應實施云 
[希土戰事記]  
　　十一日倫敦電小亞細亞希臘軍司令部之公報證實希國向土耳其國民軍施行攻勢之消息據謂擒敵兵二百獲戰具若干士麥那東面希軍進攻佔據巴格逹鐵路之加古伊車站敵衆敗亂而退 
[波斯之對俄對英觀]  
　　十一日倫敦電波斯京城德黑蘭泰晤士報訪員電稱波斯貴族及現任與前任閣員開非常會議議决主張對於俄國勞農政府提出之俄波條約諸條件除關於波斯社會主義及無限制領事代事權者外均加承認惟須俟勞農軍退出波斯北部始允開正式談判據每日郵報波京訪員電稱下流社會人民現竭力提倡過激主義反對批准英波條約故國會是否敢通過該約尙屬疑問 
[印度農民之變亂]  
　　十日印度阿拉海巴電拉巴萊里境内有農民閙事聲勢洶洶村民四出損壞田主收成並攻擊波等住宅一月六日有暴民二千名在一田主住宅附近中伏有首領三名被擒餘衆乃散 
　　十一日阿拉海巴電現有武裝警察開往巴萊里境聞佃戶以田主待遇太苛需索太甚乃設立勞農制度之機關田主欲破壞之致生此變羣衆攻擊拉巴萊里附近之商品陳列所勢甚兇險警長乃命警察開槍致死四人傷兩人拘獲數人亂事已蔓延至蘇丹浦爾其地距阿拉海巴東北五十八哩警察無力阻止駐勒克諾 
之軍隊巳奉命出發亂民被拘者已達六百人 
　　十二日阿拉海巴電拉巴萊里之官報稱該處辭事已由官塲彈壓據非官場消息農人閙事由其領袖薩巴氏主持藉反對田租爲理由上月農人大會後其領袖三人被捕致激成亂事現亂地方不許集會 
[奥政府辭職]  
　　十一日倫敦電泰晤士報柏林訪員電稱官塲接有報告奥政府已向協約國聲明奥國財力已竭政府未能支持願於一月十五日退職將國家行政權交與賠償委員會 
[新芬黨否認戰時親德]  
　　十一日倫敦電白皮書披露戰時親芬黨與德國密謀叛變之事後新芬黨領袖台伐勒拉氏發表一文否認一九一八年有親德舉動並謂英政府發表文件之目的在使戰時之仇忌復活 
[美國之縮減軍備記]  
　　十一日華盛頓電海軍總長向衆議院海軍股員會聲稱非有停止海軍建築競爭之國際公約則美國必增築軍艦使與世界任何海軍同一强大如美國不即加入國際聯盟則新總統哈定宜立即召集世界各國開裁減軍備之會議非至全世界咸允裁減軍備後則美國海軍擴充案經國會所通過者不能即停止進行也 
[各國近事記]  
　　十一日華盛頓電今日商部樓下失愼自一七九○年起歷年統計等重要文件除去年外多被焚燬據統計局謄錄長云此項案卷無從另覔 
　　十一日華盛頓電電報公司總董瑪凱氏向參議院國際交通委員會力稱美德兩國間之海電應恢復戰前之用途 
　　十一日勞倫斯電美國毛綿品公司布告生意清淡工資減發百分之二十二半 
　　十一日華盛頓電新總統就職典禮籌備處已奉哈定之諭爲國家節省計所有就職禮節概行取銷 
　　十一日倫敦電俄代表克拉新氏於今日啓程回俄　　十一日巴黎電内閣已通過殖民地經濟發展計畫之議案 
　　十一日華盛頓電美國郵務部估計如目前航業所遇之不美滿情形繼續不已則數月内商船之停駛者將達四百艘之多現有二百零八艘共一百二十六萬二千噸業巳停駛 
[荷蘭之失業者]  
　　十一日倫敦電泰唔士報洛特丹訪員稱荷蘭失業人數增多尤以鑽石與烟草兩業爲甚荷蘭電聞報載稱某著名椰果廠之工人巳接到廠主所發三月一日停止工作之通告 
[瑞典國王之演說及失業者]  
　　十一日瑞典京城電瑞典國會今日開幕國王致　聲明維持國防力之必要勸國民勤儉並允撥欵接濟失業之人 
太平洋路透電 
[東俄近事記]  
　　十一日海參威電赤塔政府發出命令凡前在謝米諾夫及加浦爾部下之軍官與北軍兵士須赴赤塔遠東司令部報名候調但謝等部下之將士不欲遵行以爲此乃赤塔遣散兵士幽禁軍官之謀泊里摩是亞省數處有組織整齊之隊輔以地方民兵刻向加浦爾部下之將士施擊此係威嚇行動欲藉以解散加浦爾軍隊 
[北方近事記]  
　　十二日北京電官場消息在庫倫東北侵入邊界之敵兵其接濟與交通巳被華兵堵斷故敵勢甚窘中政府曾接到赤塔間接發來之公文願以兵力協攻侵入蒙古之敵衆但中政府以境内事件中國自能應付故謝絶之　　十二日北京電新疆俄人約千餘人允繳械由科布多出境 
　　十二日北京電政府答覆日使署關於馬可尼公司合同之質問謂此事與一九一八年三并合同不相衝突因此乃關於内地交通也 
　　十二日北京電據此間私人消息徐樹錚現匿居上海法租界拉斐葉特路某屋 
[長沙又有兵變說]  
　　十二日漢口電此問華字報稱長沙又有兵變鐵路中斷電報不通漢口現尙無驚惶氣象 
國外要聞 
[世界煤料之消長]  
　　中美新聞社倫敦通信云英國煤料現今頗見困乏然據一般悲觀者言則目前尙爲開始困乏之來秬正未有艾卽使無罷工及减少工作鐘點等事而大戰之後煤料亦必減少據美國專家之調查前十年問世界煤料之産出每年約一千一百五十兆噸至一千三百二十兆噸一千九百十三年即開戰前一年煤之産出最多竟達一千三百二十兆噸計算每年必增多百分之五果使歐戰不作年年增多則至一千九百十九年時將有一千七百五十兆噸之産出矣世界産煤最多之國凡四曰英·曰美·曰德·曰法·自經戰禍侵受創損而以英德法爲尤甚美國較有幸運然其所産亦僅四千萬噸並非最高之度查其一千九百十三年所産爲五萬○九百萬噸一九一七年爲五萬八千二百萬噸一九一八年爲六萬五千萬噸迨大戰旣罷所受反動甚烈一九一九年工界擾擾不定遂減至四萬八千六百萬噸一九二○年俄國多數黨屢經敗北或仍能增至九萬四千八百萬噸然尙未有統計云英國於一千九百十三年間其煤料之産出二萬八千七百萬噸略多於美國之半大戰開始後之三年即逐漸減少一千九百十七年減至二萬四千八百萬噸僅及美國同年所産百分之四十及大戰末一年而又跌去二千萬噸合共二萬二千八百萬噸以較美國所産爲百分之三十一德國煤料尙平穩一九一四年所産爲一萬五千九百萬噸一九一五年跌至一萬四千四百萬噸迨一九一七年亟自振作復增至一萬六千五百萬噸至此已爲最高之度不能再增一九一九年其沙爾煤田割與法國遂使德國所産驟跌至一萬一千五百萬噸然而德國初不以此自餒也奮發之餘旋又增至一萬二千二百萬噸適及英國之半數云法國所受影響最巨創損最重數萬礦工皆去而從軍諸礦工作因以停頓當大戰前所産爲四千萬噸一九一四年跌至二千九百萬噸一九一五年跌至二千萬噸迨一九二○年因得沙爾煤田之助或能與戰前之産額等三千二百萬噸之數大約可得蓋以法國礦工自停戰條約簽定後卽復從事工作初不曠其時日以坐視煤料之日缺也茲將産煤四大國大戰前後産額并其相差之數列表如下 
國名　一九一三年　　　　一九二○年　　　相差之數　　　　産額　　　産額 
英國　二萬八千七百萬噸二萬三千七百萬噸　　少五千萬噸美國　　五萬○九百萬噸五萬四千八百萬噸多三千九百萬噸德國　一萬八千八百萬噸一萬二千二百萬噸少六千六百萬噸法國　　　　　四千萬噸　　三千二百萬噸　　少八百萬噸合計一九一三年間之産額爲十萬二千四百萬噸一千九百二十年間爲九萬三千九百萬噸前後相較凡少去八千五百萬噸云 
國内要聞 
[北京通信（吹萬）]  
　　羅素之婚姻問題談 
　　九日晚七時羅素與柏拉克女士爲羅素學術研究會研論婚姻問題其論點多切於我國現情而發到會者女八人男卅五人羅氏於七時卅二分方至學生問現已結婚者反對其婚姻欲離婚而女子不願離則女子自盡不離則男子感受苦痛究用何法可以兩全柏女士問離婚後女子何以欲死是否爲經濟問題學生答謂以根據於舊習慣被出爲可恥故覔死羅素謂此迺社會輿論之過當從改造輿論下手於言論上反對舊思想使國人之思想更變則後或可兩全柏女士謂中國現時第一在改變輿論不在實行社會情况未改以前即實行終難免有缺憾英國舊時社會與中國相若也先有小說家作小說以誹笑之其後社會亦遂稍稍變矣柏女士復問中國關於離婚之法律學生以告柏謂依法律觀察中國殊不弱於英特中國社會實際上太不平等今日尙有納妾制一不平也社會情况與法律未能相合法爲具文當從言論方面鼓吹使社會漸近法律學生問中國婚姻制最壞之點何在柏女士謂中國婚姻但憑媒妁之言父母之命與愛情無關此爲最壞事當提倡以愛情爲根本問因一時感情衝動而結婚越數日感情變又離婚此有何法可以補救柏謂如女子經濟能獨立則感情旣變可主張分離問中國每有屢次結婚復屢離者此事是否正當羅素謂此中無道德問題無所謂正當與否如社會與經濟狀况有問題社會之過非離婚之過柏女士謂英國離婚男子亦有因以受影響者如服官而免職是然不離婚亦非眞道德不過社會上一時之理想認爲道德耳學生問社會更變一時非易究用何法可謀速效羅素謂現社會以女子被出爲可恥但有少數有新思想者提倡之凡有離婚者力持其不爲恥與離者以言論上之援助縱全社會未變而彼離者亦得爲生此事甚速余幼年在英時英社會大殊於今前雖有此自由思想不過以爲學問後即漸見諸事實朋倫雪亞復爲戲曲以譏社會制度故近年社會大改柏女士謂中國如有善作劇曲者可速注意於此學生問如無人願提倡離婚不易辦到是否有法善其後羅素謂在過渡時代苦痛終不能免問結婚在愛情之外尙有他因否羅素謂尙有子女問題與家庭生活問題以終有若干年相處也問一夫一妻制善乎抑自由纞愛善乎羅素謂此當看經濟情形如何而斷如中國現狀則行自由戀愛必使中年老年之女子吃虧太不公道但可以實行自由戀愛之經濟制度實較各種經濟制度爲善問如何經濟制度可行自由戀愛羅素謂即女子生計能獨立是柏女士謂女子有業則離婚後尙有生趣人人有事可作即可以實行自由戀愛學生謂此係社會現狀非制度柏女士謂必有制度倘無此制度則富者可以金購女羅素謂當分兩方面言論社會法律不當有罰而經濟方面則不當有賞柏女士謂英尙爲舊制有時女子已能工作自食其力及嫁·男子與以金錢遂亦不復事事坐分男子之餘由人而墮落爲妓女矣學生問生子是否爲社會負責抑係本能羅素謂係本能但與尋常本能異問是否可因精神上之愛而獨身柏女士謂非結婚終不能得最後之滿意獨身非可久者問女子因嫁而墮落爲妓則是否非共産不能自由戀愛羅素謂男子亦有因結婚而犧牲事業者非僅女子爲然非共産不能免此病問以自由結婚代家長主婚如家庭制度遽改老年人在家庭不能獨立生活如何辦法柏女士謂新制度之家庭分開未必卽不管老年人羅素謂不在家作父母奴亦非棄父母而不顧之謂朋友尙有襄助之誼豈有父母而置不顧者乎問自由戀愛之條件尙有他乎柏女士謂當令男女有同等敎育但此已含於經濟問題中如兒童公育亦爲一條件否則男女當有較久之結合以育兒問男女間有特别之道德乎羅素謂道德問題當使人有益不當使人有損男女間無特異柏女士謂尊重對面人之人格視爲神聖不可侵犯亦一道德可發展其人之人格與天才互相尊敬如與一美術家結婚勿言其畫惡當鼓助之問女子以有色而不事事可否加以限制柏女士謂共産制女人有事可作而妓女非事男子亦無金可購女故俄少妓問俄制男女一方不願結婚卽可離婚然否柏女士謂然以下尙有關於人口之討論至十時而散 
[北京師範易長風潮（靜觀）]  
　　北京師校校址在西城祖家街學生共二百餘人校長陸氏係繼方還之後任原以前清京師大學師範館畢業生資格應第一次高等文官老試及第一分發農商部學習因籍隸湘省與范靜笙稍有關係也范於六年長敎育時乃任之以斯職北師原直轄於敎部迨陸任事未久卽改轄於京師學務部說者謂方還以資格老學局有改轄之意而未敢發陸資較淺則惟有聽其所爲矣論該校之成績大致尙好所有來學之士以京畿一帶人估多數畢業後散而之四鄉服務者亦有相當之信用 
　　此次易長風潮何由起乎起於陸氏之辭職陸辭而局准乃委人接替委人而原有敎職員及學生羣起反對與學局相持不下於是風潮遂澎湃而不可遏矣現在陸氏辭職已歷十日不到亦已逾一週局委新校長王維藩因反對而不能到校校務暫由敎職員組織之委員會主持在校學生亦頗能持大體知自治是以連日來雖在無政府狀態之下猶復鈴聲不輟講授如初此亦可喜之現象也 
　　陸氏因何而必欲辭職有兩說焉㈠說謂陸氏係個人决計不願幹殆純出於自動者㈡說則謂受學務局之指示其勢不能不辭殆純出於他動者究竟以何說爲是外人亦不知其詳至新校長王某（十隸人）係由日本高師畢業於民國五年返國初在天津女子師範任敎務繼則來京任京師學務局小學科科員此次陸氏辭職局長張謹中等學校科長王道元一致主張委王繼任在行政一方面固謂用當其才而在被用者一方面亦自謂得此可以展驥足 
　　豈知北師亦受去年高師反對易長之傳染病委任之令甫下而反對之聲即起敎職員全體開會議决公呈學務局請留陸氏雖未明言拒王而實質已與拒王無異至學生一方面則更激烈異常旣公呈學局請其收回成命同時並有函致王維藩請其母庸到校復舉有代表數人到局請願局長張謹親出接見謂此次局中委任王校長自分一秉至公純爲發展校務起見萬一王因反對而不能到校則我亦惟有辭職其言極决絶現在學生仍多方爲拒王運動出傳單開大會發宣言以致已辭之舊長不能再來而受命之新長亦不敢遽到空氣異當緊張尙無解和之望依吾人眼光觀之想仍不免如高師故事舊者終去新者難來結果則另派代理一人以維持現狀而已 
[漢口外訊]  
　　大陸報十一日漢口電云兩湖巡閱使王占元現巳與湘軍總司令趙恒惕議定湘省歸附中央取銷自治之辦法内有湘軍在名義上歸巡閱使節制由中央給餉等條件其内容已電致北京請予核准 
　　大陸報十一日漢口電云中韓人士現組織中韓協助會曾在萬國西餐館開會議定組織法巳在法租界設立臨時事務所擬請鄂督王占元與省長夏壽康予以承認 
[津浦路管店撞車詳情（潛）]  
　　津浦路五日下午八時二十分在管撞車情形曾紀前報茲續得通訊員報告述是日出事情形如次津浦路二次北上京浦通車按照行車時刻表原應在管店與南下九次客貨車相挫其時九次貨車已先到入站停住二次車在管店向不停車故係二次車撞九次車而非兩車相撞致禍之由有三（一）司分道者誤扳軋道（二）二次車之同機人未留心洋旗未落（津浦各站兩端向均置有保險洋旗軋道誤扳時洋旗即不得下落洋旗不下落火車照章即不能開入站臺）（三）其時管店站長方在九次車料理上車貨物已將應由站長掌管　路簽交由一小工掌管此小工亦未留心軋道誤扳洋旗未落於二次車將入站時卽將路簽交給二次車之司機人（管店車站兩月臺係斜對非正對故二次車頭入站時尙與九次車相去甚遠）故事後詢問時二次車之司機人因已執有站長交給之通行路簽不肯認過是站長亦不能辭責刻管理開車之機務總管奥斯登與車務處對此頗有爭執未知按之鐵路法規究應誰受較重之懲處也因九次車係被撞時即向後退中有讓力故僅九次車頭完全損壞無可修理又緊接車頭後之猪 
 
 

Page 7

 
 
　　車一輛全被擠碎猪數十頭多被壓死乘客確僅受傷數人司機人及茶房亦確未有死者至二次車係原動力損失較微車頭尙不難修理飯車損失杯盤甚多受微傷者僅乘客三人惟撞時乘客異常驚恐頗有驟失知覺者事出後浦口未接詳電懸揣死傷必多當由津浦路醫生率領看護士多人乘專車前往救護總工程司韓訥曁駐滁分段工程司孫君·機務總管奥斯登亦均於當夜十二時率領小工多人專車趕往管店修理一切二次京浦通車不單售三等票故所載多中上等客九次客貨車所載多兵士曁冒充兵士希圖免費之游民苦力津浦路復恐别生意外當由南段各站調集路警多人前往防衛亦係附乘總工程司等專車前往者直至次日上午十二時始將道上破車拾清軌道修整通車刻司分道之小工業巳逃走惟二次車之司機人則已收押未識如何懲辦也 
[廣州通信（平）]  
　　　　　　　粤軍府與四團情勢 
　　粤省軍政府日來似大有發展國會議員旣源源而來非常會議之開决在旬日間議長林森·褚輔成旣已相繼到粤議員所主張亦已各有預備現所竭力調查者惟從前附於政桂二系之議員耳至開會而後其主張第一大事卽爲選舉大總統此議孫伯蘭提倡最先亦最力議員中贊成之者極多蓋謂總統不舉出則一切舉動皆屬無名徒就目前局面苟安旦夕無論爲和爲戰其勢皆不可以持久故主張速選且注意於孫中山者在議員中已有具體辦法然亦有謂此事宜加以愼重且宣言唐繼堯不贊成此層倘必急遽選出恐滇唐將由此解體者然某機關報則力辨唐必非不贊成究竟唐爲有實力之總裁其駐粤雖有代表而究不知其本意若何故孫中山近派國會議員王乃昌赴滇與唐繼堯有所接洽昨三號早王已乘輪赴港轉由海防起程前往大約西南大計以選舉總統爲一層關鍵彼此亦有所磋議也至近來與西南關係之省份其最重要者莫如湖南趙恒惕前時電粤皆有擁護軍府與西南一致之語然近來態度殊不明瞭且已啓湘人互相仇殺之機此舉頗足爲粤局之梗軍政府斷難置之不理故旅粤湘人曾在湖南會館開會討論維持湘局議推舉洪兆麟謝文炳蔣澤李懋吾等請願軍府任命周震鱗程潛分任湖南軍民兩政然亦有慮激起趙恒惕之反抗者大抵此種任命現時僅有此意思尙須待審察趙氏之眞態度如何而定且觀其對於李協和之假道究竟有無贊助如果肆意攻擊而無贊助决定歸附北京政府則軍府亦决定頒布新任命對於湘省不得不用快刀斬亂絲之手段矣故援桂一舉本爲粤省之惟一要務而目前對於湘事則須與援桂事雙管齊下者至李烈鈞之入湘眼光似注視乎贛而其實於湘固亦大有作爲也現湘贛局面均極喫緊而桂之陸榮廷受北京政府指揮對於粤省又亟欲乘虚侵犯頗聞某機關得有探報謂馬濟欲圖欽廉林虎欲圖高雷其軍隊近已有所移動故當局對於援桂之事暗中已有籌備惟不欲先行啓釁待桂人自動然後起而援助耳 
[邕垣通信軍隊調離梧州之情形]  
　　駐紥梧州之馬濟林虎軍隊月前曾因軍餉缺乏無處覓食出而搶刧商民地方被其騷擾梧埠紳商各界遂紛紛集議設法對付衆以此種無餉軍人留梧一日地方即多一日之危險故由商會致電龍州陸榮廷力懇急將各種潰散軍隊調離梧州以免商場驚擾牽動外交駐梧州之英美日法各國領事亦同時提出意見書交與梧州交涉使韋錦恩要求督軍譚浩明速急處理此項軍隊譚氏接電後甚爲焦慮日昨特由邕電飭鎭守使并面諭馬濟令將駐梧各路欠餉軍隊　於陰曆十二月初一日以前一律調離梧州曾巳拔隊開往别處者計馬濟五營調往貴縣南鄉白馬横州一帶林虎六營調往鬱林北流岑溪一帶當開拔時又向梧州商會要求開拔費五萬元各商店因此之故又紛紛閉門不敢開巿越日譚督浩明乃由邕電飭駐梧各軍制止此項要求地方乃獲無事及各軍啓行之後各處店戶始肯開門并紛紛燃燒爆竹以表示此後得享幸福之意可知地方憎惡軍隊之心理無論何省實無二致也惟查梧州現時尙有軍隊四千數百人鎭守使韋榮昌猶云兵力薄弱日前又設招募兵士處以古濟勳爲處長曾招獲兵士五百人編爲正式隊伍嗣因無餉發給而新招之兵又均紛紛四出向各處商家要求糧食韋氏联此消息立卽飭令舊兵向各處彈壓後又擬每人每日暫給紙幣一角度日大衆始稍安靜 
[福州要訊]  
　　福州通信云王永泉在閩與李厚基意見素不融洽王自移防上游後極力擴張勢力槍决軍官佐間有不報者其他可知顧李亦無如之何近又以各縣接防政務繁賾爲名在延平設立政務處以分發知事趙大中爲處長月薪二百元其餘處員則以分發知事吳承銳等爲之處内之組織略似道署道尹之勢力範圍自不免被其侵入日前軍署開軍事會議時建安道尹蔡鳳禨留省獨久蔡係閩人（晉江）對此問題有所商榷旅京津之閩同鄉昨忽有電到閩除請李制止省議會開臨時會外并請保蔡爲省長蔡之從中運動不言而喻外間推測均謂李前再保王善荃三保費毓楷皆未獲准此次旅京旅津閩同鄉旣有此電當不願重違其意且蔡之平日與李亦頗接洽以勢測之當無不濟惟據某要人云京津此電不過少數人所拍發未必能得公衆同意即請護理省長建安道非閩海道比於地理上更不適合有此種種阻碍恐一時難成事實也　　財政廳長費毓楷於前月卅一日奉李厚基命入都其任務係催索年關欠餉並陳述閩省現在情形外間有謂李氏以閩省將歸南之說喧傳甚盛冀藉費氏此行向政府方面暫爲表面上之敷衍再作計議 
　　姚建屏自第一師改編委爲省防司令辭職不就後勾留滬上業已多日日前李厚基曾派書記官李炳森參謀李琳赴滬勸駕姚氏仍無意回閩李厚基因又特派前一師副官余柏赴滬敦勸謂無論如何總須回閩並逕電姚氏動以舊誼即不就省防司令職亦須來閩襄辦善後事件或謂姚氏果來有兼任警務處長之希望 
　　汀漳道尹一席曹本章極力運動殆將成熟外間均謂必屬曹氏乃日昨竟以警察廳長易兆雯充任同時發表知事一大批漳浦孫慶元武平壽恩成永定胡獻嶼平和魯喬年龍溪孫翊詔安馮春生上杭馬一麏長泰王福鼎雲霄劉星萃南靖黃成一海澄柏麟大半係臧致平師長史廷颺處長所帶之調查員並聞史氏擬在漳設立善後局專辦各縣善後不日當可成立 
[皖省近事]  
　　昨日皖省各界在學生總會爲否認一五加徵八釐米捐案並提議組織各界聯合會及監視選舉團等開會討論辦法到者約百餘人公推蔡曉舟孫養臞汪筱甫諸人擬電分致各處及旅外同鄉又推各界聯合會籌備員定於十三日開成立大會復動議全體赴省議會質問當由省會議長晋席珍答覆謂一五加徵與八釐米捐本會均否認並將以前反對經過情形詳述一遍衆乃退出復至會塲籌商各界聯合會辦法兼組織報界公會及修正電稿舉而散 
　　安慶烟酒聯合會以各商反對事務局收回公賣分支棧改歸官辦業已電達京署昨又會議擬函商會轉咨事務局從速取消前令仍遵部章辦理以恤商艱 
　　陶財廳長昨來電云二十一由魯抵蚌謁張督軍陳述要公約一星期後卽歸署 
　　泰昌利濟小輪公司前以貴池碼頭不便故未遵章停泊現貴池士紳以該處已由地方籌欵添　蔓船業已安置完備乃該公司仍不遵章辦理昨又分函省城水警廳如該公司再不遵章停泊卽停止其航權 
　　邇時已届寒假各校已奉敎廳訓令一律提前於一月十日放假藉平學潮 
[蘇議會審查中之省債案]  
　　蘇省發行短期公債一案省議會現正在審查尙未提出報告昨由審查長錢淦函致議長略謂本是特别審查會審查短期公債案同人僉以審查本案之前應先向省署方面徵取各項有關之保證方能切實審查爰擬具辦法四條另抄奉上請即日函知省署限五日内答復如逾期不復開議時即當否認爲此函請察照施行㈠省長交議發行短期公債據說明係爲彌補九年度國家經费虧空起見究竟發行此項公债債後九年度國家收支是否確能相抵實爲先决問題應請省長先將此項九年度修正國家預算開示以資討論　㈠此項公債旣係彌補國庫虧空其擔保品又用國稅省長宜先取得中央同意將中央承認此項公債之文電抄交本會方便切實討論㈠據財政廳長口頭報告擬將已押出之大生股票贖回拍賣收買二百萬元公債交江蘇銀行作爲資本應請將中央承認此項辦法之文電交閱㈠此項彌補國家虧空之公債旣須由本會承認發行以後對於每年編製國家預算其關於江蘇之一部分應予本會以參與特權請先由省長商明中央同意交閱是項文電以上四端爲討論是案以前應有之根據應函請省長於五日内一一明確答復本審查會方能從事審查 
[杭州快售]  
　　旅京武昌高師畢業同學會昨函省敎育會以母校創自民國二年上年王督以客兵乏餉停給經費自七月至今校中虧墊已數萬金春假後勢將停閉本月六日已由同人備具六關係七不可理由呈請大總統國務院設法救濟第恐人微言輕務乞一致援助 
　　上年本省絲綢營業甚形減色下城各機料房現多數提前停工聞洋機綢貨銷路較本機爲滯已有人提議改良督軍省長昨午在督署公讌日領清野長太郎·稽核所洋總辦田邊太郎·稅務司費楷德·郵務局長穆林·靑年會總幹事鮑乃德·英醫士梅滕更等省垣軍政界多陪席上月份各機關補助經費財政廳甫於前昨等日送達支付通知飭省金庫一律給發 
　　金華商會眞日電杭總商會以魚電悉蘭谿捐局現已帶收振捐商民憤激請轉呈省長財廳電飭停止 
　　上虞百官商會函省已推定會董陳壽昌來省會議嚴州壽昌商會以路遠不及推代表聲明照杭總商會方針進行 
　　修築省道案設處籌備後雖咨准内務部籌振處允撥經費能有若干匯到殊無把握有人創議以加徵某項之捐截充經費當軸頗然其說或將成爲事實 
地方通信 
[蘇州]  
　　政府舉行大赦高等檢察廳玉廳長接奉司法部訓令奉大總統令自光復以來各省各縣監獄人犯九年之中未覩天日特定十年一月大赦一次務各察年之遠近罪之輕重以爲赦留云云王廳長奉文後已轉令所屬各廳縣一體遵照 
　　靑年會建築會所蘇州靑年會前購北局空地以便建造會所經工程司在申給就圖式遵章報請縣署派員丈量當於前日由縣署丈量員勘明植標業由該會飭匠圍籬按照給定圖式動工建築開於明年夏秋間即可竣工　　洞庭西山之刦案　吳縣洞庭西山所轄之元由地方處太湖之中非舟莫渡前晚忽有土匪糾合盜匪數十人駕舟十餘艘携帶兇器蜂撓登岸分往殷實各店舖及各居戶翻箱倒篋肆意刦掠計被刦十餘家共搶去現洋三千餘元衣特等件無數並將鐵棍擊傷事主携贓下舟呼嘯而昨由倪玉峯等投縣呈報請求履勘温知事據報後以尙未據該管西山石政委員兼警察分所長呈報應俟飛飭該所長呈報到縣再行派員履勘云 
[嘉定]  
　　箝制輿論之反響嘉定甲種師範講習所辦理不善巳由該邑公民·及旅外人士於請懲縣知事林黻楨案列入欵中現該所所長侯兆圭運動官　與主持正誼之分言報爲難並誣指南翔義務學校校長周镐爲分言報經理人無端傾陷林知事不問皂白遽行傳訊該邑公民以周君品學兼優辦理學校成績卓著屢經省縣視學嘉奬在案今侯如此行動是不獨誣陷周君仰且破壈該校聞該邑滬公民已紛紛電陳省長敎育廳迅予派委澈查以維正誼 
[鎭江]  
　　出洋考察敎育鎭郡省立第六中學校長蔣乃曾現奉省長及敎育廳令派令第二届出洋赴英德美等國考察敎育業於十日由鎭乘早班快車赴滬與省會及省敎育會所派等人會集然後放洋約半年回國 
　　創設火柴公司鎭郡巨商徐靜仁等籌集鉅資在城内舊旗營創設木生火柴公司以興實業而挽利權現已組織成立並呈請縣署註册聞巳奉張知事此准矣 
　　小麥最近巿况鎭郡麥巿依然岑寂近日江北内地麥船到貨不多巿價尙稱穩固頂好小麥每石售洋六元六角次貨五元九角 
[揚州]  
　　收購蕩地之交涉鹽城南洋岸蕩地現經大祐公司收買開墾按印收給價實行收地惟一部份灶民印收前爲人收存者未蒙給價不允讓地致與該公司大起衝突該公司經理何富卿遂報經駐防輯私營派軍隊前往驅逐並開槍擊傷灶民六七人致動公憤聚衆數百人反抗復燒燬該公司六家墩房屋雙方各具理由在鹽城縣署曁伍佑塲知事公署控告未職此事若何解决也 
　　添組國民小學校江都勸學所會所長近查舊城尙缺國民學校特於倉聖祠内添組一校暄名爲第二十二國民學校於十日呈准縣署以五校敎員陳耀卿任校長五師畢業李法程張希照任敎員以丁昭僑充任五校敎員遺缺 
[崇明]  
　　演講童子軍要旨崇明各高等小學組織童子軍者已有多校其中以乙種農校成立較早經於前月繕具職員隊員名册並經過情形遵章呈報江蘇童子軍聯合會該會考騐員顧拯來於一月九日前往該校翌日早九時先由該校童子軍敎練員陳贊平召集全體隊員經顧君將初級課程逐一校閱並合攝一影繼請顧君演講童子運要旨大意謂童子運敎育可以發展兒童本能增加兒童趣味俱證以種種之實例末謂貴團成立最先將來成績之良窳影響於崇明童子軍前途者良非淺鮮歴時約二小時之久侃侃而談聽者咸　之動容講畢由代理團長陳陛雲起致答詞並紹介顧君名字履歷於各隊員之前以資景仰 
[嘉興]  
　　蠲免丁銀數目九年份田禾災歉成色業由省道兩委員蒞嘉會縣赴鄉勘實計歉田二十萬六百四十畝二分二釐五毫居原額田十分中之一分七釐七毫五絲二忽五德應蠲免丁銀二萬八千六百六十九兩一錢三分四釐蠲緩抵補金二萬二千九十一石二斗八升七合現經省吏核准由縣飭令經造人照辦外並布告各業戶周知矣 
　　知事注意衛生嘉興縣知事汪瑩對於衛生事項非常注意近因禾地茶寮酒肆菜館飯店魚行肉舖等各商號對於衛生事項毫不注重致所售食品間有腐爛不堪入口者因之一遇疫氣流行傳染異常迅速社會均蒙其害汪知事鑒於此特分令各警所 
對於公衆飲食之店所售食品宜嚴加檢查如有妨衛生即行禁止出售一而由警所抄錄警務處所頒衛生規則三十餘條分貼各該商號令其逐條遵守以保公安 
專件 
[松江地方自治籌備會章程草案]  
　　第一條定名本會在松江縣籌備地方自治故定名爲松江地方自治籌備會 
　　第二條宗旨本會以左列各項爲宗旨（甲）促成地方自治（乙）廢除　障礙地方自治之制度（丙）研究地方自治學（丁）喚起全縣公民注意地方自治 
　　第三條組織本會以松江縣公民組織之 
　　第四條職務本會以左列各項爲職務（甲）建諸官廳關於地方自治之利益（乙）聯絡各縣地方自治之進行（丙）預備地方自治後之興廢各政（丁）聯絡各界人士（戊）巡廻公開演講（己）言論及出版物之指導 
　　第五條會員本會會員之規定如左列各項（甲）本會會員有發展本會宗旨之决心及被舉爲本會職員之義務（乙）本會員之資格（子）凡屬松江縣公民年齡在二十一歳以上具有選民資格與本會宗旨相符者（丑）無不正當之營業及嗜好者（寅）無曾經觸犯刑律之所爲受司法官判决者（丙）本會大會成立後須經本會會員二人以上之介紹（丁）本會會員如有法外行動有會員二人以上之提議交由評議部議决得令退會 
　　第六條職員本會職員之規定如左列各項（甲）設正副會長各一人總司會務（乙）設幹事評議宣傳二部每部設正副部長各一人每部各設部員二十人分司會務（子）幹事部司執行會務分設交際文書會計庶務四股由部長酌派之每股設股長一人以專資任（丑）評議部司建議會務設秘書股司該部案牘事宜由部長酌派之該股設股長一人以專責任（寅）宣傳部司傳佈會務分設演講出版二股由部長酌派之每股各設股長一人以專責任（丙）本會各職員均於大會時由全體會員用複式投票法分别選任（丁）遇有特殊事故時得由正副會長召集全體組織委員會以處理之（戊）各職員任期以一年爲限（己）各職員除會長及評議部外得以兼職（庚）各部辦事細則由各該部另訂之 
　　第七條會期本會會期規定如左列各項（甲）大會每年一月第一星期日舉行之（乙）常會每月第二星期日舉行之（兩）職員聯席會每月第四星期日舉行之（丁）各部職員會由各部部長定期召集之（戊）委員會由正副會長召集全體組織之（己）臨時會有會員十人以上之提議得職員過半數同意要求正副會長召集之 
　　第八條經費本會經費分經常特别二項（甲）經常費（須俟大會籌議）（乙）助特别費得各界及本會會員職員會員熱心捐助 
　　第九條期限本會俟地方自治實行之日依法解散 
　　第十條會址本會暫設江蘇松江縣城内楊家橋巿自治公所（己蒙縣長批准） 
　　第十一條附則本章程如須修正之處有會員十人以上之提議得會員過半數同意交由評議部議决得咨正副會長組織委員會以修正之 
　　竊籌備地方自治與地方自治宗旨雖同而手續實異且地方自治之法得以參考而籌備地方自治之法無所參考但各視其熱度與能力而己敝縣自上年十二月十九日由黃肯堂君等發起本會常日開會公命鴛雛起草會章猥以末學後進辭不獲已乃竟勉强脫稿於十二月二十六日交到第一次幹事會當蒙討論又請李芭香君訂閱一過現經幹事會議决於一月二十三日開成立大會首先通過章程用將章程副稿寄懇責報編輯先生揭櫫報端俾吾邑人士先事研究則大會討論時庶有預備并希望遠近各縣關於地方自治之團會賜敎焉朱鴛雛附識 
雜評一 
[今日之忙　（默）]  
　　今日中國之所忙無非爲財而已上自政府以至各省官吏軍隊其所忙無非爲借貸也勒索也搶刦也各省議會之所忙無非議此借貸勒索搶刦之事也商民團體之所忙無非因受此借貸勒索搶刦之苦痛而奔走以謀反對之也此南北各省同一之現象也 
　　使此借貸勒索搶刦之事而偶然行之則亦不以爲異所異者政府官吏軍隊日日以此三者爲生活不如是幾若不能成爲政府官吏軍隊人民日日以反對政府官吏軍隊之行此三者爲事不如是更將無以爲人民試問此種現象成爲何等國家耶 
　　嗚呼今日之政府官吏軍隊亦猶之昔日之政府官吏軍隊也何爲而今日必須日日借貸日日勒索日日搶刦根本所在國人亦嘗深思之而知所以自救之耶不然今日爲此三者忙而百事不暇辦他日必將無可借貸無可勒索無可搶刦而忙亦無可忙矣吾爲此懼 
 
 

Page 8

 
 
   
 
 

Page 9

 
 
   
 
 

Page 10

 
 
H>第三張 
本埠新聞 
[徐恩元君自美歸國之談話]  
　　中華懋業銀行華恊理徐恩元君近由美歸國在滬假寓法租界霞飛路四百四十三號傅筱菴君住宅本報記者昨往晤候徐君殷殷欵接談論約一小時許茲摘紀其重要者如左 
　　（問）先生此次在美經過之大概情形如何（答）鄙人此次在美共歷六星期半居紐約半居加利福尼亞因中華懋業銀行事須親往與各方接洽以期推廣海外營業所喜各方接洽之後俱有良好結果也鄙人在美曾將中國旱災羼狀况力爲傳告美邦人士頗表同情前新銀行團代表拉門德君所領袖之義振會内有大來洋行之主人大來君與資本家阿布特君均曾來華多時故合力籌商將來美邦人士必可厚惠我國災黎也（問）關於新銀行轉事曾多得新消息否（答）鄙人此次在美曾接北京賭政部總長電相囑便中調查新銀行轉情形及有無以中國地丁爲抵押條件之消息鄙人當即向各當局調查據謂新銀行團係一種友誼的與營業的性質至於地丁條件消息實屬不確蓋美國現在金融狀况本不寛裕且有資亦可借與其本國人利息亦較厚所以借與中國者係友誼的性質也至如丁作爲抵押條件之說殊爲誤會因新銀團爲營業性質無政治關係斷無欲以中國地丁作爲抵押之理且條件提出亦須俟磋商借欵時方可鄙人亦係中國人深願保存中國之主 
[徐恩元君肖影]  
　　權並願將來我國愼選精明幹練而富於愛國心之人以與該銀團代表切實妥商條件蓋重要關頭固在彼時而不在此時也尤有進者聞新銀團方面對於監督用途一層非常注意鄙人深願我國人民自行注意辦理此事總應使審計院有實權並速召集健全之國會同事監督庶幾銀轉得安心投資且不勞其代爲監督也　（問）關於烟酒借欵事先生此次在美曾接洽否（答）此次鄙人未曾接洽此事當民國五年時該項借欵業已成立其本意及條件除補助我國財政外實爲取締外國來華之烟酒因關稅定例值百抽五外國之烟酒納稅極廉而本國之烟酒納稅多至百分之三十少者亦百分之十五循是以往恐本國之烟酒將受淘汰凈盡也民國五年時曾付過該借欵五百萬元去年續付五百五十萬元近以中國南北久不統一並有其他原因故該項借欵現已停頓取締外國烟酒一層亦尙未能履行前途實爲危險鄙人去年尙爲該項借欵事奉政府命往美接洽近已與該項借欵事脫離關係且該事現已擱淺故此次在美未曾接洽也（問）此外尙有得聞之事否（答）是誠有之即美國人士對於鄙人等種種優待固極可感而對於華工等待遇尙欠優厚此事鄙人已向美國各方面提出討論此次同行歸國有奉調返京之駐墨西哥代理公使馮祥光君鄙人亦與之商酌馮君謂當專心力辦此事云云總之我中國人當相與和睦奮勉母稍怠忽乘此世界大戰之後東西各國俱當疲匮之秋我國苟舍此天與振興之機會而不取吾恐　十年而將奴於人也云云 
　　茲將徐君之略歷附錄於下徐恩元字榮光年三十五歲浙江吳興縣人前清附生上海南洋公學英國倫敦財政大學畢業南京財政部公債司司長財政部籌備處帮辦兼借欵稽核處總稽核幣制委員會專員財政部特派會議賠償外人損失事務審計處總辦財政部制用局局長總統府財政委員會會員幣制局副總裁審計院副院長中國銀行總裁國務院參議中華懋萊銀行 
華協理 
[華僑聯合會歡迎會誌詳]  
　　日前駐奥黃榮良公使特往本埠華僑聯合會拜候探問僑情藉資聯絡昨日上午十時該會開會歡迎黃公使及爪哇華僑黃奕任望嘉錫華僑鄭子明新嘉坡三江總會代表陸仲漁到會者有陳炳謙歐彬郭樂郭標簡卿李謨許冀公兵心榮曹讓之梁創吳應培謝田崔通約郭順韓希琦吳鐸聲劉燕卿馮裕芳侯德廣沈卓吾古君勉趙正平王蔭喬張仲琪王洪恩林盛安胡丁元諸君等首由副會長陳炳謙宣佈開會宗旨謂黃公使與華僑有密切關係本會歡迎希望黃公使到奥出力保護華僑並勸華僑回國興辦祖國事業今日有回國注意實業之華僑鄭子明陸仲漁二君在座同人極爲欣慰請各發偉論黃公使起言此次奉命駐奥係歐戰後頭一次派往因奥國和約已簽字將來責任重大今承貴會諸君觀迎非常感激但鄙人在海外六年之久辦理外交每因國力不强諸多困難不敢謂有成績然對於華僑種種事件必盡一己之能力以圖結果之稍有得手也前充紐絲綸及奥洲總領事時以提倡商務及敎育爲職志公使雖係代表元首負有國際重要職務然在鄙意亦宜注重本國商業之發展故外國公使皆有商務參贊其重要不言可喻歐戰以後各國皆力謀商務發展以期恢復未戰以前金融之狀况吾國當以此萬國競爭商務之時不可不特别注意德國舊時皆以金錢用於軍事上現亦覺悟將金錢用於科學乃工商之上吾國工商業不發達皆因官不輔助日本人在澳不過數十人常有日本輪船來往吾國人在澳有數萬人而無一輪來往則商務從何發達此悉到奥當極力提倡中奥商務以副諸君之望云云吳應培君謂黃公使在海外多年對於僑情深悉無待余言至謂國力不足外交困難亦是實情在鄙意吾國外交官果能犧牲祿位遇事與外人力爭亦未必全無效商務一層宜隨時派人調查報告國人方有進步尙望公使注意丘心榮君調黃公使到奥必有種種之利益中國之事發生望將該處商務情形隨時通知本會研究至爲感謝馮裕芳謂外交雖有國力關係然亦須以民力爲後盾如山東之外交問題若非民力抵抗焉能保存至今各國皆重視國際交涉無論僑民在外多寡必負保護之責卽以暹維而論各國有僑民數人者尙有一領事駐在保護而吾國有數百萬僑民而無一領事保護豈非怪事務望黃公使聯絡各公使一致主張請政府趕辦暹維訂約事當代數百萬旅暹羅華僑致謝時已十二點半黃公使云與諸君聚會獲益良多惜别處有約不能多譚暫爲告别遂各飲茶點而散 
[中南銀行籌備處消息]  
　　華僑與祖國經濟聯絡之先聲 
　　中南銀行籌備處設本埠四川路漢口路角查悉該銀行爲創辦人黃弈住君（南洋爪哇三壟僑商原籍福建南安人）上海史量才君及著名僑商某某君各贊助人等所組織議定資本總額二千萬元都二十萬股每股合國幣一百元現屆先行招集五百萬元一次收足開始營業設總行於上海（總行住址即現籌備處）該五百萬元股本除現在經由創辦人及贊助人等分别認定三百五十萬元隨時撥交外餘一百五十萬元再向國内外各埠招集之并已聘定前北京交通總銀行經理胡筆江君爲總經理前滬寗鐵路局長任攸珊君爲協理餘各課主任重要行員均絡續接洽就緖大約四月内修繕房屋工竣即可實行開幕矣據聞該創辦人等此次創辦中南銀行全爲提倡海外華僑挾資回國經營事業起見定名中南實取中國與南洋互相聯絡之義以黃君之熱誠内向成此偉業又得胡任諸君等爲之經理其事將來成績優著海外華僑各大資本家常必有接踵而起者於吾國國計民生之關係裨益當非淺尠也 
[工部局示禁囤米]  
　　公共租界工部局今日出示禁止囤米略謂近日米價飛漲工部局調查其原因查悉有人祗圖私利不顧民艱囤積食米以期引起食慌而獲厚利查米爲民食壟斷居奇爲法所禁故特出示通告凡壟斷食米者無論囤積或用他法一經查獲立卽重懲並將所獲之米充公一切人等如知有囤米居奇情事請繕具報告送 
交福州路總捕房總巡詳告一切以便究辦云云 
[續呈選民人數]  
　　上海縣省衆兩議院議員初選確數蒸日曾奉省令趕速册報但本縣選民額數共八萬四千四百六十二人早經沈知事電呈省署在案茲奉前因昨又尅日將宣示期内迭據上海巿第一區請補遺漏二千七百九十人引翔三區請補二百零三人閘北四區請補一人總商會請補英法美三租界六千八百九十四人連前册報共計九萬四千三百五十七人重行呈報王省長核奪矣 
[西報論電氣事業與滙率關係]  
　　字林報云自歐洲休戰約簽定後中國電氣事業頗呈發展之象但近因滙率低落遂暫停頓外國機器之價格較諸戰前約商百分之二百二十五然在銀價未落時中國並未受其漲價之影響茲則淮兌不利以銀計算機價幾加多一们倍以致前所籌議之計畫今皆有暫不進行之趨勢苟無此銀價大落之頓挫則英美電氣機械廠定早得大批訂購之生　而所擬之計畫早可實現矣以中國電氣事業言電機亟待曠張日前不獨擴充原有事業之議爲衆贊成且有籌定資本創辦新電氣事業而向洋行詢問電機價格者其所籌募之資本本匯率高時固可敷用然在今日則已不然因是種種計畫多已取銷即急須電機應用者現亦置爲緩圖此項電廠將有何種政策無從確言内地訪函常以内地電廠光力不足爲言其弊固在管理之不善與司機者之不經心然亦未嘗非求過於供所致值此機價昻貴時代恐電廠將仍行其敷衍政策第敷衍終屬暫時事想遲早之間必有若干電廠來購配新機也時之久暫誠不可知但必寛籌資本較其原有者爲多然後始可達其目的也 
[茶業會館决議停辦新貨]  
　　本埠茶業會館近接祁門茶業公所來函以祁門紅茶積年虧耗本年春茶運出至今歲幕已售者尙不及十成之二三未售者竟無人顧問轉舜年關一過若再開辦新茶則存貨更受影響損失何堪現經各茶商會議决將明年紅茶停辦一年請邀集各茶棧切實討論來春一律停止接客等情已誌前報茲悉茶業會館接函後當於前日召集各茶棧同業開會磋議僉謂本年洋蔣銷路停滯茶價日跌存貨山積無人顧問欲疎通存茶實有停辦新貨之必要當經公共决定准明歲停辦一年以免損失議定後當卽據情函覆祁門茶業公所表示贊成矣 
[軍政界公餞法總領事雷務君]  
　　駐滬法總領事雷務君定本月十五日回國昨日松滬議軍使何豐林江蘇特派交涉員許秋颿滬海道尹王芷颺徐警廳長沈知事等假海軍聯歡社公餞入晚七時許雷總領事曁法副領事德賚沛等相繼涖臨隨陪宴者路局長趙燧山關正會審官法廨　會審官張文彬譯員交署法文秘書談汝康第二科陳世光楊小堂海軍杜司令軍署汪參謀長孫副官長等共數十人當由主席何護軍使計交涉員宣布公餞法總領事雷務回國應同伸歡忱酒至半酣由主席起致頌詞（法文頌詞係法文秘書談祝安朗誦華文頌詞由許交涉員自讀頌詞錄後）畢雷總領事亦起立作簡單之答詞一時拍掌之聲達於戶外觥籌交錯備極一時之盛並有軍樂助興茲錄頌詞如下今因法總領事雷務不日離滬同人等聯合祖餞承諸公惠然光臨不勝歡欣之至竊思雷總領事旅華十有五載自上年調升滬任遇事顧全大局人亦和平公正平日對於中國官長及各紳商感情備極融洽同人等深爲欽仰即如去歲滬上發生風潮謡諑繁興人民驚惶影響所及牽動全局幸雷總領事和衷共濟互相協助遂得消忠於無形匪但本埠各界感激即他處亦受賜匪淺同人等謹代表我政府恭誌謝忱並希望將來重游中華重修舊好其愉快當不僅同人等巳也茲謹備銀銀盾一座聊表紀念 
[收藏意政府贈與之飛機]  
　　大陸報云意政府贈與中國之飛機一架即意飛行家瑪西羅乘以由上海飛至日本者現已由航空處駐滬代表許竹屏代中政府收受儲存於麥根路航空處貨棧行將運往北京然後裝配完善置諸中央公園供人參觀以作意飛行家長途飛行之紀念 
[航空處勘地委員將抵滬]  
　　北京航空處近派勘地委員某由京至寗並卽日到滬分赴各處勘定路線聞本埠行政機關已奉省令俟該委抵滬時希卽妥爲接洽云 
[一年來各公司航業之調查（十）（一）]  
　　（十五）花旗公司（卽太平洋輪船公司Paciho　MailS.S.Co;爲行駛中美郵船之一而亦兼裝客貨者也該公司往來太平洋之郵船向爲愛哥多Ecuador哥倫比亞Colombia及委内瑞拉等Venezuela三艘但船身運量在太平洋各郵船中噸數較小大抵各輪船均在六千噸左右至其經行之地則自新金由開出經檀香山至日本横濱以及上海　往香港小呂宋爲止　大抵各郵船從新金山到上海至多四星期之行程而一次往來則須經七十五日蓋郵船有一定之日期故經行各埠因有凖確之班次非若運貨商輪之時有因轉輸貨物上之關係而臨時得延長與展緩也該公司於郵船營業上於一九二一年乃極力擴充在中美航路中竟添增至五輪之多另於小呂宋往來東印度一路本年亦加添巨大之新郵船兩艘至新增行駛中美南洋間之郵船即美國船政部撥派之金邦·帝邦巴梅突邦·胡西爾邦·以及獨星邦Ione　Star　State等艘其中以金邦帝邦兩輪爲最巨其運量均在一萬二千六百噸左右而船身有五百三十五尺之長並有三十尺之流通空氣七十二尺之光線現已定二月十五號從寳提滿城開往新金山至三月十九號則金邦號一輪第一次由新金山開駛來華約在四月中旬可行抵上海以後往來航路　仍與前郵船取同一之路程亦以新金山爲出發地香港小呂宋爲終止地至於同時新增之理印度小呂宋之輪船一名獾邦號Wolverine　State一名克里爾邦CreoleState（係 
生於美洲及西印度之西牙人之稱謂）大抵亦須在本年春夏之間方始實行增航也是太平洋郵航公司之郵船本年由三艘而進至八艘美人於航業上之發展其進步之速實堪驚人也且該公司於經營郵船以外又兼運商貨共分航路兩處㈠爲中美南洋線㈠爲寰航世界線去年又因輸軍貨物上之需要又增加中印南洋班故該公司之轉運商貨近來亦日益發達而上年經駛新金山中日南洋之商輪共有西那愛斯WcstNeris西那加號West　Niger及西銘哥號WestMingo及西頴泗澗波號West　Inskip等四艘本年又增加中美貨輪五艘卽可倍Cuba沙勃司Sobos以及 "Point　Adanas "PointBoneita　 " "PointJodith "等輪而寰行世界班則先爲「西康腦白」號「西開度」號「西須坤那」號「西開森號」號及「東方商人」號「東方進口」號等六輪今 
年亦添增西開爾蘭號WestCalera一船維該路在美歐 
航線中最爲遠長其經駛地點係從中連·天津·經上海·小呂宋·星加坡·及印度·孟買·哥倫布·至波脫賽特復取道亞歷由大·及法國馬賽（再赴日斯巴尼亞·之巴塞羅内然後赴美國之賽提滿城至於中印班則其進口時係由喀爾格達開來而還航線乃僅到西賞·星加坡·及檳榔嶼爲止去年該公司派航之貨輪共有「奇爾濱湖」「番樂克湖」「溪台腦湖」及「田湖」「山谷湖」曁臺蘭斯當Doylestown六輪本年亦預備約克斯Jnoax開特配Cnddopeah兩輪加入該路則以後可以每月有一輪 
到滬矣該公司於此三路之外聞今年更擬添闢巴拿馬航路一處專以派輪運輸商貨現在業已指定森約西Ｓan　Jose森郡San　Juan配羅城City　of　Para及紐拍脫 
Nowport等四輪專以開駛巴拿馬航線今年該公司 
共增加新來貨郵船十九艘之多云 
[歐洲商輪之近訊]  
　　大英郵船公司經理英印鴨家輪船公司之航行印度中日班中自去年十二月中又臨時加增歐羅露斯Euryalus一船惟行程地點與向航之中印各輪不同該輪祗駛星加坡到香港至吾國福州之厦門並不來申亦不赴日即由厦門回駛至檳榔嶼爲止該輪於本月一號到厦刻已返至星加坡矣又有怡泰洋行之格林愛第號自易新機後已定本月内來華先定十二號到此後又改爲十七號進口昨日又接該輪自星加坡發來報告謂須於二十四日始可到申云更有格林泰來號亦同時開發惟係兼至日内瓦裝運貨物到中日之故大約須較格林愛第號遲延兩日方可進口矣至格林厦門號由倫敦開出後刻亦相近至星加坡昨據電稱於本月月底至上海云 
[紗業公會開會紀]  
　　　　反對合組紗布交易所　　三馬路紗業公會因有人發起華商紗布交易所同業全未接洽爰定於昨日下午三時特開全體大會紗號同業到者三百餘家遂振鈴開會當時公推陸頌芳君爲臨時主席報告開會理由並請聞會長蘭亭蒞會繼由陸頌芳演說云現在發起組織紗布交易所一事完全由幾家紗廠主持其股份共五萬股紗業紗廠各半查我業紗者不下數百家勢力之雄厚營業之發達均堪與各大商相埒則紗業交易所儘可自行組織獨立營業何必與紗廠合組爲人所利用操縱失自主之精神耶且事實上紗業與紗廠萬不能有合組交易所之理今請詳言之蓋紗廠是産紗的機關乃屬於工業的我紗業立於銷路的地位是屬於商業的按交易所之本體明明爲完全商業性質換言之一爲生産機關一爲流通機關絶不能混合今由生産機關之組織實於交易所本體大相矛盾世界各國之交易所均無此辦法也因生産機關製造大批貨物銷行於商家其目的總在多獲厚利而商家向廠家批貨適成一反比例莫不以價值便宜之是務庶幾居間買賣可以有盈而無虧由此以觀生産機關與商業機關根本上大不相同安能混在一起乎明乎此則紗廠與紗業不可合辦紗布交易所可以知矣兼之我紗業中大有人在自組織自營業甚易易何必依賴紗廠之發起而始成立也照現在發起人方面所提出之辦法我紗業不過形式上似乎佔優勝實際上則未必須知紗布交易所之發起實基於上海證券物品交易所成立後營業頗旺羨者日衆以致各種交易所紛紛設立而紗布交易所即其中之一也然各交易所均以商家組織之並無倚賴廠家而以生産機關爲主體者如雜糧交易所以雜糧業同行組織未嘗與産生雜糧之農人合組織也棉業交易所以花業商組織之未嘗與種值棉花之農人合組也金業交易所以金子商家組織之未嘗與採掘金礦之礦工或鑄造貨幣之局所合組也以此類推莫不皆然則紗業之不宜與紗廠合組紗布交易所而必完全以紗業爲主體組織之彰彰明甚質言之我紗業不宜依託紗廠之力而與之合組交易所係極淺顯之理也否則將謂我紗界實無人在勢將抛棄其商業地位矣試問紗業前途尙堪復問乎總之此種交易所完全奪我紗業之生命千鈞一髮刻不容緩若一蹉跎鑄成大錯則我紗業之權操縱於紗廠之手數十年之經營廢於一旦同業諸君認乎否乎尤有進者交易所之章程農商部尙未頒行而紗廠能立案於先則紗廠儘可自行組織獨享其利且古語云利之所在人必趨之豈有將巳得之權利犧牲於我紗業哉此不無可疑也或即使與我紗業抵觸不准立案出於合組之手續以蒙蔽我紗業亦未可知也凡我同業幸勿爲惑且前者我紗業公所曾經電達北京農商部催發上海證券物品交易所之營業執照即表示不以紗廠組織紗布交易所爲然想早在諸君洞鑒鄙人現在伸說者即就前電詳加解釋以與諸君洞作研究之資料耳須知我國商家雖以謀利爲主然希望我紗業第一要結團體不可自相分裂第二須顧全道德主張不可自相矛盾此亦鄙人所厚望於諸同業者也惟我同業鑒我豘摰憫我愚直或發函電或著偉論喚醒同人予以贊助急趨力爭以打消合組之議取自組最後之勝利而保我紗業同人之生命是鄙人所馨香以祝倘或有執迷不悟只謀目前自身之權利不顧將來之弊害則同人等祗可認爲紗業中之公敵望諸公奮發精神各抒所見以對付之愚昧之見是否有當尙祈諸公聊當愚者千慮或有一得之語幸採取也繼由聞君到會答復謂此事實未預聞不得而知同業以此事旣未公開表决則廣告擅用紗業名義萬難照認一致表决反對除登報聲明外並將議案移交公所備錄散會已六下鐘矣 
[加貼印花分别展緩之公函]  
　　上海縣商會昨接江蘇印花稅處李湛田處長公函云逕啓者案奉財政部卅電内開支票貼用印花曁憑摺賬簿改定稅額一案前以迭據各省商會陳述困難情形擬由部酌議變通定期實行經通電查照在案茲本部詳加審核所有支票貼用印花辦法應即暫緩施行至憑摺賬簿每册每年改貼印花一角似無過重之嫌惟因推行伊始關係舊曆年關應准展緩一月即於十年二月十五日起一律實行仰即遵照等因奉此查此案前奉部電卽經函知在案茲奉前因除分别轉知外相應函達查照 
[國民大會策進會消息]  
　　國民大會策進會各省區代表會昨日午後三時續開討論會霍守華主席首由羅店代表龐子賢報告汪代表因要事返里今日敝處祇有鄙人出席次浙東代表汪起鳳報告金代表亦因重要事件返甬請張靜廬代爲出席並致主席公函主席起言代表請代應否由會出函或由原代表具函到會請公决經宿縣代表蔡子屏山東代表李郁庭寧都代表管季和等詳細報告旋經公决代表有故障時先來函聲明請代理由本會暫認爲臨時代表俟得有團體來函再認爲正式代表即將此條列入會章次主席報告昨日所議章程第六條内有原主席字樣原字應否删去請公决揚中代表朱寳璜主張將上原字删去留下原字無異議通過　次主席報告本會已敦請趙南公沈仲華金拜仁楊枕溪四君爲書記并請陳公哲李澤源司徒俠海孫道勝周生發五君爲招待員衆一致歡迎次討論明日（即今日）會場秩序㈠開會㈡主席致開會詞㈢演說㈣攝影㈤散會再興業烟草公司特贈該會二百五十支莊泰山牌香烟四大匣以表示歡迎各省區代表之意云 
[西報論中國銀行界之大勢]  
　　中國銀行界之勢力以英商爲最大凡華商對外之貿易介付欵項莫不假手於英商之銀行今英商銀行中勢力最大者惟滙豐銀行創設已歷五十三年其他如麥加利銀行有利銀行則俱爲英商銀行中之重要者美國在華之銀行事業尙不至於衰落中美間之貿易得以維持實賴於此也美商銀行中花旗銀行爲與領袖該行創設已有十八年餘爲美國紐約國家銀行之在華分行故勢力甚大其他之美商銀行則有友華銀行東 
 
 

Page 11

 
 
　　方銀行滙興銀行及美豐銀行最近設立者尙有中美合資之懋業銀行及開幕未久之大迪銀行云是他洋商銀行尙有華比合資之華比銀行中法合資之中法實業銀行華俄合資之俄華道勝銀行荷商之荷蘭銀行及日本之七家銀行上海人融界之勢力以英商爲最大自日本銀行崛興後殊足爲其勁敵云日商銀行如横濱三井三菱等設立久遠者凡四家而新近創設者有三家云近年以來華商銀行亦日就發達華商銀行中目之爲政府銀行者卽中國銀行與交迪銀行現在華商銀行勢力漸大内地商務上之勢力幾爲其所獨占而洋商無從分肥焉去年一年中上海新銀行創設頗多足見中國銀行業之漸趨發達華商銀行中如中交兩行中國商業銀行浙江實業銀行上海商業儲蓄銀行鹽業銀行中孚銀行聚興誠銀行中華商業儲蓄銀行廣東銀行金城銀行新華儲蓄銀行江蘇銀行大陸銀行中國實業銀行山東銀行　明銀行通商銀行　及最近設立之國實銀行等俱倣仿歐美新制而成效卓著爲華商銀行中之錚錚者云 
[請維僑學之眞電]  
　　北京敎育部范總長鈞鑒英屬海峽殖民地議政局　將實行學校註册條例華僑敎育自由權勢被剝盡成楙等迭接僑胞駭告事機敎迫應請鈞座咨商外交部迅向英使提出抗議取消苛例藉維僑學迫切電呈伏候鼎裁柯成楙劉平江吳瑩許孝先唐錫恩蔡宗嶔叩眞 
[兩路局近事紀要]  
　　滬杭甬路爲便利貧民小工起見向於大站發售四等車票本年自新章增價後每票加洋五分或一角不等且僅有上海南北兩路及嘉善嘉興王店等處尙有四等客票發售其餘長安斜橋硤石楓涇松江等站則一律停售故貧民小工向之乘坐四等車往返於上列各站者目下頗感不便至於由内河小輪之與鐵路訂定代售之車船聯票現亦一律漲價幸所漲者係車票一方面其輪票則並未增價惟鐵路在上年底所售出之回數車票至今尙未用完者仍可照黨常持以乘車並不再加以符定章若今年所售之回數票則須照現價增加計自云 
　　滬寗杭甬兩路管理局局長趙燧山於本月一號起將路局所轄各科處一律改組新易名稱藉昭整肅所有改定各課派定職員姓名茲特詳錄於后　　何庸曾派充華文秘書兼滬甯文書課課長管鶴派充華文秘書兼滬杭甬文書課課長朱庭祺派充英文秘書兼滬寗通譯課課長羅泮耀派充英文秘書兼滬杭甬通譯課課長胡文杰派充滬杭甬文書課副課長古達程派充滬杭甬通譯課課長林則蒸派充滬杭甬核算處總核算劉明超派充滬杭甬核算處副核算胡韞玉派充滬杭甬編查課課長王積　派充滬杭甬編查課副課長袁長漪派充滬杭函庶務課課長鄭誌賢派充滬杭甬駐杭庶務課副課長 
趙錫年派充滬杭甬地務課課長劉長祿派充滬杭甬地務課副課長張锡象奎派充滬杭甬警務課課長沈泗孫派充警務課副課長其餘車務工程材料機務電務等各科均不變更云 
[奉天參觀敎育團參觀紀事]  
　　奉天參觀敎育團五十人團長王用賓夏湛忱馬俊卿泮送員沈魯玉由奉來滬已誌昨報昨日該團參觀各處由中華書局陸費達李廷翰李梅孫沈問梅等招待晨參觀務本女校中學部高小部由該校長張杏娟招待並贈書籍多種姚王諸敎員引導旋至公共體育場參觀進茶點由指導員王壯飛指導一切篝後至中華職業學校參觀由校長顧樹森敎員俞泰臨汪家棟潘文安引導參觀學校及工廠畢仍由中華書局招待員導游本地名勝並至中華書局總店參觀晚至一家春應中華書局歡迎會到者七十九人前敎育次長袁希濤·第二師範校長賈豐臻·陸軍中將黃郛·均在座滬上各校校長亦與會先由中華書局局長陸費達用國語致歡迎詞大意謂中華書局與中華民國同時成立此十年中敎育界可得時時革新之書於敎育前途不無裨益但仍須敎育家多加指導云云後由參觀團團長夏君致答詞繼由袁希濤君述考察歐美敎育之狀况先說義務敎育期限各國類多增長最長者已至十年短者除　大利西班牙以外亦無七年以下者而補習敎育尤盛行繼說中學制度除西班牙以外大半多行分科制度此爲吾國當取法者師範敎育德國程度最高大約非有大學程度不能當小學敎員限制中學九年以後绐可入敎育院四年畢業蓋亦與大學程度相同也各種敎育德國列入新憲法之内尤爲世界所僅見職業敎育德國成效已著美國正在厲行時代法國亦特立機關計畫云云語極詳盡後又由黃郛君演說而散時已十一鐘矣　 
[烟埠絲貨免稅辦法之處令]  
　　海關姚監督近奉稅務處令云據山東省署咨以東海關稅務司籌擬補助山東繭綢業辦法一事前據總稅務司來呈業經本處核准分咨查復並呈報大總統在案茲據總稅務司函稱煙埠所製絲免稅是否專指運出外洋者而言或無論出洋與否一律全免總稅務司之意以爲似應專指運出外洋並應參照茶斤免稅辦法現因各關請示復進口半稅如何辦理乞核明見示以便遵辦等情前來查此項核准烟埠絲貨免稅一案係爲提倡絲業起見自應以運出洋者爲限其有由此口轉運彼口者復進口半稅應即照征如轉口係仍應出洋即由關將應征之復進口半稅按照保結如數追繳除函復並分行外合亟令仰一體遵照辦理 
[中國列年之蛋黃白出口]  
　　蛋白爲中國貨出口大宗之一産於上海天津漢口南京清江籌處年來出口數額甚巨以運往英國爲最多日本次之法荷德意瑞士又次之茲列民國三年至八年蛋黃白出口之比較表如下 
　　　　　　　　　　　　　計值關平銀 
民國三年　　一三二一五八擔　　二八七○○八一兩 
民國四年　　一九○九六七擔　　四八六四九二五兩民國五年　　二八八三四六擔　　七七○二四○三兩民國六年　　四○五○一九擔　一一九九九六八四兩民國七年　　二八九三五七擔　　九三○七二二七兩民國八年　　六○六一八二擔　一九八二五○九八兩最近日本訊云日本某要口已有數星期不進華産禽蛋該埠蛋價因之飛漲近有日本企業家欲乘機推廣日本所産蛋之銷路但購者以蛋價太昻致銷數大減 
[滬寗杭甬二路通告]  
　　滬甯杭甬二路發出通告自本月十一日起客車運輸規則内分别增加修改如左仰各查照此佈第六十一條在滬寗或滬杭甬鐵路支線上裝運空棺每具起碼運費一元五角第四十條每包六十公斤之絲綢等貨不論路之遠近運價三元者祗於本線適用之至於本兩路之聯運須照上價加倍收費 
[友華銀行銀巿報告]  
　　中美新聞社譯友華銀行十二日報告云昨日倫敦銀價近遠期各跌五先令八便士紐約銀價漲至六五又四分之一倫敦紐約滙價漲至三七七半此間今日定價與昨日同惟金圓漲至七半四分之一日金跌至六七半巿况終日十分堅定投機家　出甚鉅金鎊交易價在開盤時係三先令十一便士金圓七四收巿時賣出價金鎊三先令十一便士金圓七四半中國昨日又在倫敦賣銀印度則小有買進今日此間巿面雖堅定一般銀行似不鞏固因在各外國巿場中賣銀者皆多於買銀者云 
[駐京俄使明日來滬]  
　　駐京俄國公使庫達攝富等三人於今日（十三日）晨十點十五分乘京奉路車南下將於明日（十四日）滬寗路特别快車來滬轉輪赴法云 
[小沙渡路越貨傷人案結果]  
　　住居滬西小沙渡路四百四十號門牌爲小工頭之王束記家於上月二十八號夜突來盜匪四人賺開大門入内各出器械將王頭額擊傷致被刦去現洋一百十元金戒衣服等物逃逸當經靜安寺捕房聞警立飭通班中西探捕往拿由華探吳柚生與西探堯克追獲形跡可疑之海洲人馬仲根王鴻章兩名解奉公共公廨諭着押候查明解訊各情已誌前報昨晨由廨提訊卽據中西包探投訴聞警後馳往出爭地點見被告等正在奔跑當將二人拘往繼將事主車送醫院醫治等語並據王東記禀稱與第一被告馬仲根相識或伊知我領到工洋是晚糾黨來家搶刦其時我巳安睡驀聞盜警起身喊捕致被盜黨擊傷頭部所有現洋衣服被刦請究又據王妻夏氏投訴伊指上金戒亦被盜捋去云云訊之馬仲根供與原告相識是晚經過是處適因天雨是以奔跑不敢糾黨搶刦求鑒又據王鴻章供稱與馬仲根並不相識馬是否盜黨亦不知悉實遭悮拘求宥經俞襄讞核供商之英包副領事判馬王兩人各押西牢三年期滿均逐出租界 
[滬寗路快車遲到]  
　　昨日（十二日）滬寗路來滬之快車因候浦口來車稍遲一時及駛至無錫南門外忽然不能前進當由該站另派車頭往拖約今日上午二時可以抵滬逾時計四點二十餘分矣進聞駐京古巴公使亦乘此車來滬云 
[浙江路義務學校懇親會紀]  
　　浙江路商界聯合會義務夜校於昨日（星期三）下午三時在該校開懇親曾其秩序爲唱歌演說勉勵說答謝詞考試奬品茶點唱歌散會是日蒞校者除學生家長各商號代表及男女來賓楊建候等二十餘人首由校董孫靜山君演說略謂當此二十四紀爲商業竸爭之時代然欲商業之發達智識之充足捨敎育不可以微進步是故鄙人深望本校諸生務各努力求學勿負寳貴光陰勿負一身之希望云云校董蔣榮夫孫鐘湖備有教育文具奬品繼由校長許受陶朱迺釗敎員許克兼余衆孚分别考試諸生其最優者孫治國曹行荃周啓邦周慶生潘壽頤等各得奬品以示鼓勵考試畢分餉茶點至五時餘始握手散會云 
[慕爾堂舉行禮拜]  
　　雲南路基督敎慕爾尝前日十一時舉行禮拜首由牧師竺規身祈禱中西女塾敎員女士奏琴學員一班唱詩會吏孫子文董天爵鈕師母鄔友銘等收捐計到本堂牧師兼孤兒院院長蔡蔡式之上海連環司韓明德靑年會總幹事曹雪賡閘北分堂幹事蔡新德英文夜校長兼書記萊發祥中文書記周子松男女會友共三百餘人由竺收師講經（上帝之愛）畢童子部幹事趙士灜報告主日學事並定本禮拜六即十五號三時在龍華粹德堂開四季會蔡牧禱祝而散 
[少年宣講團九屆大會秩序]  
　　少年宣講團總部定本月十六日（星期日）午後一時假座愛而近路紗業公所舉行九届大大除召集全體團員外並招待各界來賓秩序披露如下（一）報告（主席報告團務）（二）議案（提議十届團務案）（三）國樂（通俗游藝部）（四）演說（來賓）（五）西樂（來賓）（六）化裝演講（化裝演講部全體） 
[馮祥光明日赴京]  
　　前駐墨西哥公使馮祥光由美乘輪於前日到滬寓大東旅社將於明日乘滬寗路車赴京云 
[律師公會評議會紀事]  
　　上海律師公會於昨日十二號開評議會到者會長蔡倪培副會長張家鎭評議員李昌湯應嵩沈健席裕昌等諸會員所有提議事件開列如下（一）提議會費問題依照第一次評議會决自九年十月一日起實行依照修正律師公會之則第九條第七項會員不納經常費滿四個月者得令其退會之規定辦理現自十月至今已過三個月之限即在目前而繳納會費之會員殊甚寥寥應如何進行手續經評議員再四磋商議决再行登報通告如逾限不交依據議决案開除令其退會（二）提議夏口武昌兩律師公會來函並印刷品反對限制律師閱卷章程要求會同向法部請願收回成命問題公决俟向夏口律師公會索閱律師職務細則及限制律師閱卷原文復核再議（三）提議律師庭期衝突得得聲謂高等地方兩廳變更庭期問題議决備具正式公文向高等地方兩廳請求上列三件議畢已下午五時許矣 
[山東路聯合會選舉揭曉]  
　　山東路商界聯合會第二届職員會到會人數過半公推周劍雲主席方曉初紀錄由主席報告本會現擬團體最良組織法分科辦事俾可易於發展會務多數贊成次分發選舉票複選職員當衆推舉錢龍章檢票馬倬雲唱票方曉初童理璋寫票計票三十九張廢票一張最多數十七票當選爲正會長錢龍章則會長鄭鷓鴣十票評議長閔望之十六票（連任）總科長金介眉十六票文牘科長周劍雲二十五票（連任）曾計科長馬倬雲九票敎育科長方曉初十六票次由當選之兩會長五科長互選總聯合會出席代表四人結果周劍雲馬倬雲錢龍章鄭鷓鴣四人當巽再次推舉出席國民大會策進會代表三人結果閔望之周劍雲鄭鷓鳫鴣當選再次公舉各科職員計總務科交際員馬乙棠張蘭坪祝瑞芝劉味靑蕭榮珍五人調查朱存仁何耿星杜尙志屠榮圭四人總務科陳永康殷佔之錢餘慶程瑞欽徐引海五人幹事員朱秋亭姚國動葛馥徵周詢誠差繼梅五人會計員何星之胡靜夫二人文牘科員徐薺生秦章二人敎育科互理員徐時隆吳發林二人評議部員陳聯鋆徐秉彝嚴桂庭夏國屏劃同福嚴志鋆庭尙午生鄭純卿謝廷燦十人末議各職就任後定期開新舊交替聚餐會以聯絡感情云遂散會　　附上公函兩則（一）致國民大會策進會運啓有本會第二届職員業已選出茲仍舉周劍雲爲出席貴會評議員鄭鷓鴣爲幹事員另舉閔望之君爲會員委以全權代表本會此致國民大會策進會總務科均鑒（一）致商界總會逕啓者本會第二届職業已選出茲舉定周劍雲馬倬雲錢龍章鄭鷓鴣四君爲出席貴會全權代表此致各路商界總聯合會正副總董均鑒 
[賑糶糧食重量標準之省令]  
　　本埠各機關同奉軍省兩公署訓令云准交通部眞電開查糧食每石共計若干斤各地算法不同有以百數十斤爲一石者有以數十斤爲一石者參差不齊難昭核實請飭所屬嗣後如有運送賑糶糧食來部請發憑單或直接赴站報運者務望將所運糧石按照一千六百八十斤爲一噸合成噸數或即聲明斤數以昭一律而便查考若籠統報運若車若干石若干包者概不發给憑單除業經通告並飭路遵照外特此電達等因准此合行通令仰即一體遂照辦理此令 
[貧兒院收養災兒]  
　　上海貧兒院高君前往豫省查放急賑巳經數月茲聞賑務已將結束并在臨漳查收災兒數十名已於八號由臨漳縣出發經京漢路換乘漢口江輪日内即可抵滬該院接到高君來電已在預備一切矣 
[斛司議設事務所]  
　　南巿發米行各斛司前次因增加斛力事曾兩次罷工集合團體推舉毛長生等爲領袖而北巿亦舉領袖高永泉于伯生等結果遂達到每石加錢二文之目的現在羣衆咸悉團結之勢力寓爲公衆之利益故公共之團體萬不容緩惟北巿現已分裂祗南巿部分計共二百餘人此次耗費甚大因於昨日將上月底所收斛力内提出攤派遂叙議設立事務所擬賃借厚德里房屋訂定初八日開會公議進行一切並推舉職員云 
[請禁奬劵之覆電]  
　　上海縣沈知事昨奉江蘇省公署電開上海縣知事覽轉各路商界聯合覽卅一代電悉奬劵病民自應禁止發行惟各種奬券旣經中央核准在前非續奉命令不能先行禁止前准江蘇省議會議决禁止行銷彩券案咨行到署當經齊前省長照案分别轉咨院部核辦在案將來中央如有禁止明文本本署自當遵辦一併嚴禁仰即知照省長王灰印云云沈知事奉電後當已轉致各路商界聯合會知照矣 
[通濟艦巡緝閩海之電告]  
　　本埠海軍總司令公署昨接駐防厦門之紏習艦隊兼第一艦隊司令蔣拯來電略謂邇來閩省邊疆地方時有土匪出没擾害商旅勢力猖獗現值冬令正值各商往來辦貨之際若不嚴緝究辦則商旅裏足閭閣不安除派通濟練習艦前往巡緝外理合電呈云云杜代總司令接電後當即轉報海軍部備核矣 
[縣商會列席聯合會議之辦法]  
　　前者江蘇省敎會上海總商會上海縣敎育會上海縣商會上海救火聯合會等各公團所組之聯合會議處如有關於提議地方要事者必須由學商兩界聯絡進行時須各舉代表到處與議曾經分别函知請各該團體舉定代表列席討論在案所有縣商會因已改選其前次舉定之代表至此已不生效力刻經縣商商接准該聯合會議處來函請即舉定代表希將代表姓氏示知等情聞該會於常會期間將此事公同討論良久公决如該聯合會議處倘有會議事件應由該處預行函知俾由本會會長親自列席與議或臨時舉派代表前往現已據情函復請爲查照矣 
[推銷印花稅證之會議]  
　　推銷印花稅證事由江蘇印花稅駐滬辦事處郭坐辦擬與商會長商榷轉勸各業商擔任認定推銷稅額爰訂今日午後親赴南巿縣商商晤商聞該會會長已邀集該會各會董到來開談話會因陰曆年關將近商業興旺之際故於此時規畫妥定以便進行云 
[罐頭果品不再免稅之布告]  
　　江海新關勞稅務司昨發布告云爲布告事現奉總稅務司令自民國十年一月十七日起凡報運工廠所造之淡薄糖水浸製各種罐頭菓品一概不再免徵出口及復進口等稅其有手工製成裝罐 
糖薑等類附有糖漿之蜜汁菓品仍准免稅等因奉此爲此布告各商人等一體知悉此布 
[函請騐放浙省運米]  
　　陸軍第四師師長陳樂山近以蘇浙兩省米價奇貴碍難採辦軍米茲查蕪湖米價較賤該軍應需十年分之軍米自宜改往蕪湖採購現擬先購三萬石以濟軍用業經委令軍需官商崇信携欵赴蕪購辦辦已呈奉陸軍部核准分咨經過各關津一體騐並於昨日函致松滬護軍使署查照如遇該軍需官報告軍米運滬請 
爲致關騐放以便運浙接濟軍需云云 
[水警領着新棉衣褲]  
　　江蘇水警第一區沈區長茲查所屬各隊警士所穿棉製服均已破舊不堪殊難禦寒爰特呈明趙廳長請爲換給新棉衣褲業奉廳署允准照辦製就灰布棉軍衣褲一千餘套發由沈區長昨已分發各隊轉給各警士領穿矣 
[同夕被刦兩次之盜案續誌]  
　　住居楊樹沛路二千二百零九號門牌向在日商上海第三紗廠爲通譯之甬人沈景福家於九日夜半被盜五人踢開大門入内圖刦未成而去至四時又復糾黨三人重至沈家搶去值價洋一百 
餘元之衣箱兩只等情已誌前報茲悉該匪等刦得此項衣箱後即在附近將衣取去棄箱於寗國路旁之荒地而去旋經鄉人某甲所見訴山六百十二號暗差華捕將兩空箱帶入捕房稟明捕頭傳沈往認屬實飭即先行領去聽候緝盜解究 
[金通和沙船被刦後情形]  
　　南巿景記號之金通和沙船曾於上月三十晚在吳淞口外銅沙洋面被盜搶刦一案茲據該船耆民鄔阿良派夥趕至上海至景記報稱當時盜船四艘盜匪三十餘人上船搜刦遍索現洋無着當將鄔連戳三刀傷甚重除刦去洋二十餘元所有船夥衣服盡被取去茲船泊吳淞鄔已留送該處醫院醫治號主周仁甫昨日偕同該夥前往吳淞視察並雇小輪拖帶進口云 
[債案人銀並保]  
　　陳世鎭蔣安卿兩人昨扭馬自周至法捕房聲稱馬前與商等錢莊上往來洋銀共被虧欠六千五百兩向索無着詎馬葉店逃逸今始遇見故此扭案求請追究捕頭諭令收押着原告存保證金候解堂訊奪昨解法公堂請訊原告由林百克律師代表投訴前情詰之馬自周供認欠洋惟商人尙有貨物甚巨已托朋友代爲銷售求請保出料理中西官判着馬交六千五百兩人銀並保出外聽候核奪 
[復興公報關行失愼]  
　　法租界紫來街懿德里第三弄内一號門牌復興公報關行於前晚深夜四點半時忽然起火冒穿屋頂常由巡街捕查見報告救火火立騙皮帶車到場灌救始熄已延燒貼鄰二號門牌共計焚去房屋兩幢事後由捕頭飭探韓邦達前往將該行主傳入捕房聽候核奪 
[債務人判交妥保]  
　　盧鏡川前在漢口地方開設店舖現因虧蝕甚巨難以支持是以倒閉人即逃來上海現由漢口敦義莊等各債權人函致上海某莊主王珍書代爲扭究故於前晚被王遇見將盧扭至捕房昨解法公堂原告由普來梅律師代表到案稟訴前情彼告亦出巴和律師代辯求請堂上准予被告交尋常保出外候訊中西官判着盧交妥保候核 
[攫洋案檢察官提起上訴]  
　　機器匠倪金發控流氓羅寳實在九畝地富潤里口持刀行兇攫取鈔票洋元等情曾奉上海地方審檢廳到當時拘羅之巡警到庭訊明終結聽候宣判在案茲悉此案爛奉承審法官將羅提案略詰數語當庭宣告無罪判令還押廳候開釋而原辦之檢察官聞悉不服以此案羅寳實行兇攫洋贓證完全崗警到庭證明一切似此證據　　豈得宣告無罪是以由檢察官提起上訴備齊公文於昨午飭派法警將羅申送蘇州高等審檢廳訊辦矣 
[侮辱幼女案之訊供]  
　　馬橋竹器店主康阿桃夥友朱金祥將康之六歲幼女　林强行非禮以致下體受傷控由警局將原被函送地方廳訊供判押候示在案茲悉此案業奉檢察官預審明確起訴審判廳昨午後由陳備三推事官會同周檢察官開庭審訊康阿桃上堂供稱我女自遭被告姦傷後傷勢日見增重目下小民已將女帶回南滙縣中自行請醫診治所以今日並不帶來求究質之被告一味抵賴問官得供謂曰此案前據該女在檢廳預當時述明且爾亦已供認今思圖賴亦屬無益况今日選任義務律師並　林等均不到庭所以不開辯論判被告還押着原告回去下次辯論時應將　林帶來候康录唯唯遵諭而退 
[檢察廳斥革女看守]  
　　婦人朱蔡氏前因一女兩字案發巳奉法庭訊明判决徒刑三個月在案前晚十時許該氏在看守所自縊覓死即經同號女押犯瞥見上前解救得生正在喧閙間適譚檢察長巡查到所究悉前情以該女看守談王氏辦理不善諭即斥革昨日仍命前充女看守蔣王氏接充蔡朱氏飭令送往第二監獄照判執行 
[被馬踼傷斃命]  
　　安徽人牛愼福年二十五歲父母均在原籍本月九日行經閘北寳山路被跑馬西商所豢之馬踼傷肚腹當由五區崗警將馬夫山東人黑在明拘案暫行交保牛送濟生醫院療治嗣因傷勢日重由牛姪金如及同鄉朱海良等改送同仁醫院延至昨晨身死屍屬報告王署長將黑着何交案轉解司法科經段科員質訊一過判移地檢廳核辦 
[冒騙莊欵押半年]  
　　河南路泰和錢莊指控甬人舒欽夫取去林大森皮絲店内之往來摺兩次冒騙大小現洋票銀等情由捕將舒拘解公共公廨訊供收押在案昨晨復訊即據中西包探上堂稟明前情並將被告所書僞字條及莊摺等呈案並據原告徐子香投訴被告用泰和莊名義至林大森號以取摺結算遂持摺以林大森名至本莊先被騙去洋二百元至次日又來冒騙小洋一千角銀五十六兩日以報捕拘究云云訊之舒供此事實係在逃之林某主謀求宥中西官核供以舒不應冐騙判押西牢半年 
[昨日公共公廨訊案記]  
　　昨晨公共公廨民四庭由關讞員會同美丁副領事訊理各案彚誌如次（一）婦人尤金氏延高露玲律師訴其夫尤方孝虐待請求離婚並追奩資案據被告代表律師到堂聲稱被告已先在城内法庭起訴原告捲逃本案謂求准被告免保結果被告免予交保（二）婦人吳容氏延律師訴其夫吳耀祖虐待請求離婚並追奩資案據被告代表律師到堂聲稱被告己先起訴原告私取值洋三百元之衣飾公堂准原告具結到案故要求堂上對於吳被控案同等辦理云云結果被告准予具結出外候訊（三）鍾飛濱請求准將地産道契過戶案結果展期七天再核（四）鄭華華訴金小雲地皮糾葛案此案兩造纒訟已十餘年尙未解决並雙方代表律師對於復審問題又到堂辯論一過結果以原告律師請求撤銷准予復訊之堂諭並無正當理由應准提前排訊（五）南昌常舖主陳梓南請求破産案請求人之産業巳經變賣得價除還債外尙餘六千餘金兹債權人中之陳卓氏（即陳梓南之妾）代表律師到堂聲稱於去年被陳令其離開故一切日用之資均係借欠要求將餘欵提給該氏還債云云而陳梓南之律師聲稱陳並無神經病餘欵伊可自行保管且願挈眷回籍云云並據本案理賬員上堂聲明有欵願交與公堂等語結果原告請求一節未便照准理賬員繳存銀六千五百十六兩六錢五分又六十三兩六錢五分一併交陳梓南領去並着陳將妻妾兒女帶加潮州原籍本案理帳員職務准予解除（六）徐掌生訴錢銀寳等地皮糾葛案結果以此案地保並未遵照前判辦理應即飭該地保並傳沈雲飛到案訂期禮拜三續訊 
雜評二 
[屯積居奇（訥）]  
　　凡刻剝小民以自肥者小民無不視之如寇讐横征暴歛是爲殘虐之政府侵吞勒索是爲貪污之官吏搶掠敲詐是爲野蠻之軍隊凡此皆爲小民所深恶痛絶者以其知有己而不知有人先含有分視小民之意故小民以寇讐報之也 
　　地方紳商而屯積居奇其用意亦無非刻剝小民以自肥此種紳商小民當然視如寇讐當然與殘虐之政府貪污之官吏野蠻之軍隊一律對待特吾不解者今日之紳商皆深惡痛絶於今日之政府官吏軍隊而日加以攻擊者也乃竟有自居於紳商之列而效彼種種刻剝小民之所爲爲一般商紳所不齒母乃太不自愛也耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[上海人之不自由] [  漁]  
　　上海者世人所視爲極樂國也居其地者宜可得眞正之自由幸福矣然以余眼光觀察之則與自由二字適得其反謂余不信試述如下 
　　二上二下之房屋租價每月十餘元至數十元不等故中下社會人所居多如蜂房雞棲湫隘囂塵絶無回旋之餘地此居處之不自由 
　　糧米每石至十元以外其他食物之價稱是縱有老饕爲經費計不得不節減其口腹之慾而不能恣意大嚼此飲食之不自由 
　　因空中多煤氣故冬令所禦之皮袍苟常在馬路中行走將不踰二月白羔必變爲黑羔其他極標亮之衣亦無歷一季而不渝其色者此穿著之不自由 
　　刺鼻棘喉者多煤氣及塵埃氣絶無新鮮空氣可資吐納此呼吸之不自由 
　　汽車電車往來不絶在馬路中行走必瞻前顧後而後可以舉步非然者小之有斷肢折足之虞大之直有性命之憂此行路之不自由 
　　除少數西人住宅外華人房屋中不見一花一木即各游戲場亦不過以盆花籠禽藉資點綴求於春秋佳日佳木異卉可以悅目黃鶯紫燕足以悅耳者戞戞難之此游覽之不自由 
　　以上所舉特其數端其餘甚多不能枚數彼内地之人不爲生計而來者吾不知其何以甘捨極自由之區而嘗此不自由之風味也 
筆記 
[笑聲記（二）] [  旣澄]  
　　世祺聞語欲爲謙遜辭然其深自慶幸之情已於其神意間瞭然外洩則笑曰良然吾得婦如慧荃誠不能不委之天命然而外間知之者僅爭頌其才美實　其温宛縝密之情致尤令近之者如著佛馨親菩薩露子初接之或以爲吾譽之過然子特未知之耳余笑曰否適覩其親子之誠聞其屬侍兒之語余固已知之矣由是世祺乃余亙道三四年間事語不及鄭夫人是夕余遂膳於其家鄭夫人自其母氏家將醇釀來而以電話語世祺曰故人久别非飲酒無以佐驩娱然君酒德薄愼防醉也世祺笑述於余余頗羨之念得偶如是百困蘇矣二人遂陶然共酌世祺忽詢余曰子適云慧荃未嫁時慕之者衆亦知衆中有許建明其人否余曰許建明非授法文於某校者歟世祺曰然余曰嘗聞人盛道之且嘗晤之於友人家然未審其屬意君夫人也世祺嘆曰斯人之志足嘉然斯人之心傷矣吾每語斯人輒自愧汗不已子嘗晤之以爲風範奚若余曰絶清俊尤凝靜類積學人雖僅一見然至今憶之吾友揚觝曰然也如是少年而終失慧荃於我者我心雖得寗能不愧哉余曰君夫人亦嘗爲動乎吾友曰動也且相愛悅互四年之久余曰然則事殊可味請詳以見語吾爲不娶之故偶於情愛上爲持平之論恒致人駁斥吾茲方集資材圖大舉也吾友笑曰旣澄近中年矣行路日多更事日富而孩提癖見乃終不解吾用爲君憂吾且以慧荃舊事語君或足以疏君夙意也吾友語時舉酒爲吾禱禱吾得美妻吾亦報之禱其得令子 
諧著 
[李義山詩續箋] [  朱鴛]  
　　僕爲李詩新箋方值近畿戰後頗有重蘇我民之希望語怱怱半載易署燠爲雪霰矣而國事依然益且紛亂雖謂爲未過此半載可也然歲不吾與其能免於驚心觸目哉僕擁鼻微吟頗感遲暮於茲舉世不爲之候又何屑爲咏歎之詩人獨於李詩爲一别好更將借樊南杯酒以澆我塊壘巳 
　　待得郎來月已低寒暄不道醉如泥五更又欲向何處騎馬出門烏夜唬箋曰此某當局苦留王聘卿之軟語也待得郎來想見其何急而月已低三字又爲若何慘淡不歡之景象也今若不念千呼萬喚之情而翩乎竟去則軍閥將大噪故曰烏夜啼烏者烏合之衆也 
　　戶外重陰黯不開含羞迎夜復臨臺瀟湘浪上有烟景安得好風吹汝來箋曰柱石將軍之爲兩湖使實則一湖尙不能伸脚過去也鄂多變兵故喻之以重陰而復臨臺者辭而復就之謂也心望湘趙取消自主以來歸則眞使兩 
湖矣故有好風之祝 
新聞拾遺 
[] [  ]  
　　可笑距杭城數十里某村有素業繭商之湯某家道小康富有産婆智識爲愼重起見凡遇其妻分娩時非但不用穩婆雖廣有婢媪亦舍之不用必親自收生所産子女均係自接藉免利權外溢日前因其長媳臨盆湯令長子名復元代媳收生意欲家傳祖業復元堅執不允正爭論時呱呱者巳墜地而胞衣半下勢甚危迫湯不得已入房急施手術遂使産婆嬰孩同慶更生云（九二碼子） 
[可殺] [  立德]  
　　靑邑陳灘涇鄉某姓家昨爲子完婚賓朋頗衆夜間設盛宴猜拳行令興高采烈突來盜匪數人高呼而進一般賀客莫不驚異奔逃事主不及逃匿均被綑綁高吊逼令出資並將事主以洋燭燃着湯其胸部約數時之久始各逃散聞其損失約數十餘金現正報縣究辦云 
[可惡] [  覺頑]  
　　前晚北四川路某里口有女郎坐黃包車至下車時給車資車夫因不滿所欲兼欺其女流即欲爲難勒索加資女郎不與稍與爭執車夫破口大駡攔阻不使行女郎大怒疾舉足蹴車夫仆地數步外良久始起方知非女敵乃垂頭無言曳車而去 
小說 
[社會小說衆醉獨醒（二四五）] [  瞻廬]  
　　第三十九回　拍胸脯閨闥審新郎打脚背街坊騎醉漢翠娥肚裏尋思婆婆果然不惡財産也是很大可惜嫁了這個不知風趣的丈夫未免美中不足不好算是全福將來進了劉姓的門我便要發放一個下馬威問他接到了二十多封書札一個字都没有回覆畢竟知罪不知罪他若低頭服罪從此洗心革面不再幹這無情無義的事我便和他做夫婦要不是我自有我的自由名義上是劉琪的娘子實際上是吟香的夫人翠娥沈吟的當兒婆子又道太太替小姐打幹畢業時叮囑我和春桃休得向舅太太那邊走漏風聲好待鏜鏜的鑼聲敲上大門他們出其不意自然格外的快活娘子笑道你們太太眞是想得周到方才報喜人到來我們娘女俩又是快活又是奇怪這個喜信宛似從雲端裏掉下一般郤不料你們太太替翠兒這船操心這般破費不仗你老人家和春桃往來傳話虧得這位伍先生辦事能幹從中出力翠兒不知輕重倒說他獃頭獃腦老媽媽你千萬莫告訴你們伍師爺知曉防他要生氣他是翠兒的媒人翠兒背地裏常說他好方才不過說一句頑耍話當不得眞婆子笑道我也曉得是頑耍話從來九子不忘媒没的成就了這般親事倒把媒人咒駡起來娘子道你們大少爺想該有回來的消息婆子道論理也該回來了前幾天北京有信來說即日便要動身大約在這三四天内大少爺一定可到蘇州况且聽說吉期定的是下月十八日專等大少爺到了家裏便要送吉期送大盤幹辦這樁喜事但有一層太太心裏不快活大少爺寄來的家信從没一句說及回來結婚的話端的存着甚麽心腸委實不明白好小姐太太呌我囑咐你將來成親後大少爺倘有甚麽野心你只管放出手段打也由你駡也由你須一些兒縱容不得大少爺不是太太的親兒子你郤是太太的親姪女信任兒子不如信任媳婦憑他野馬一般强你只把三尺裙帶縛得他服服貼貼他若不服太太便助着你抽鞭看他强到那裏去 
自由談之自由談 
[記昨日所感] [  鵑]  
　　昨讀路透電訊知達能齊歐以阜姆不守雄心漸死擬卜居威匿斯城仍事著作達本意國文豪以說部詩曲蜚聲歐土自置身政治舞臺後日言殺伐久抛筆墨果能歸老文塲竊爲文學前途祝蓋吾甚願世界少一野心家而不願世界少一大文豪也 
　　特别啓事茲爲防止抄襲家起見自今日起讀者如見刋出稿件有抄襲他人之作者請來函告發附以實據當酌奉薄酬以答雅意過去者不較 
 
 

Page 15

 
 
   
 
 

Page 16

 
 
常識 
常評 
[裁兵裁官裁妓女裁議員] [  老圃]  
　　中國有四多多兵多官上海妓女之多爲他國所無北京議員名額之多爲他國所無此四者皆在應裁之列 
　　人民望裁兵面奉直各派且有暗中增兵之舉明令裁冗官而各部且有恢復元年官制以擴充官額之舉其差强人意者僅上海工部局實行裁減妓院一事其法以抽籖遞減可謂法良意美然若施之於義員議員必以約法選舉法爲護符而出死力以爭若施之於裁兵督軍巡閱使必以兵變爲護符而出死力以爭 
　　妓女賣笑其所得之金錢猶以勞力得之此其營業雖有害於善良之風俗然較之不出勞力而得金錢之兵與官與議員或亦稍勝一籌妓女或有傳染病流毒於狎客然較之流毒於全國之兵與官與議員或亦稍勝一籌此非過激之論也爲兵者苟能出死力以衛國兵固多多益善爲官者苟能有利於民官固多多益善議員苟能代表眞正之民意議員亦多多益善吾安敢言裁 
國民常識 
[改革新劇之商榷] [  蔣大椿]  
　　一日五日大椿讀鶵鶴君『改革新劇之必要』一文意美言宜欽佩莫名惟思鶵鶴君對於新劇旣有改革必要之意見則大椿之商榷諒不嫌辭費而或爲談社會敎育者所許也　　㈠改革新劇不可望之於今日般之新劇家也 
　　新劇家固爲人所重視如英國大戲劇家沙士比亞者今人猶稱道之勿衰而中國現今之新劇家除三數人外旣旡高深之學問又乏善良之品行每至一處必作不名譽之事爲社會所不歡迎女子新劇更旡論矣故改革新劇不可望之於今日一般之新劇家也 
　　㈡改革新劇宜由有智識階級提倡之也 
　　業新劇者之不可改革新劇上述之矣則此事惟有責之於有智識階級矣其方法分述如下 
　　（甲）自演新劇年來每逢年節誕日及籌賑籌費諸事學校或團體中大都扮演新劇演員之品行自高出一等其所取劇材亦較進一籌前月大椿旅杭該地各學校爭舉行化裝演講或游藝會籌賑如公立法校所排演之「印」「不如歸」等劇觀者旡不稱善甚有在座喜笑哭泣而不自知者其感人之深較新劇社之專以淫辭俚語博人呌彩者其價值爲何如 
　　（乙）編譯劇本 
　　劇之優劣在於劇本春柳派之揚名一時者因有劇本故惜曲高者和寡今日之新劇社都衣鉢天知以編劇本爲煩難立幕表爲省易演時旡一定之方針至使鄙言怪狀雜出而不自覺故改革新劇當從編譯劇本始但須注意下列事項　　（A）劇本之意義不可過高深如『華倫夫人之職業』等劇美則美矣惜不爲閱者所歡迎則舞臺中人爲營業計不願排演也 
　　（B）劇情須對準社會弱點如提倡廢娼禁止納妾則宜多編家庭社會劇 
　　（C）劇本須多編而少譯 
　　（D）劇本短者登載雜誌日報長者宜刋單行本廉價發售　　㈢改革新劇宜多加以批評也 
　　新劇失敗以後評劇者都評舊劇而不擬評新劇該業之日就墮落略由於此故以後旡論劇本及演員之優劣觀者宜多加以批評予編者演者以改過之方則中國新劇界或有一線之光明而社會其庶幾有改良之望乎（乙種酬） 
經濟 
[壓歲錢宜改良] [  醉翁]  
　　吾國舊習慣每逢新年各家之爲尊長者對於幼輩拜年必給予以錢多少不等名之曰壓歲錢一則取吉利之意二則博小兒歡心對於親戚家之有小兒來者亦然故兒童之長輩多者其新年中之收入亦頗不寡然兒童得錢往往任意揮霍旣足以增長其奢侈之性且恐其多買食物因貪吃而碍衛生余今思一改良之法請述於左 
　　近來郵政儲金之方法各地均已通行凡有錢七十文者即可購買五分之儲金郵票有錢一百四十文者即可購買一角之儲金郵票購時並可向局領取備有黏貼二十枚或十枚儲金郵票格之儲金券（十枚者專貼一角二十枚者五分）隨購隨貼俟貼滿一元時再交儲金局作爲現欵存儲照章起利或將一元領回亦可總之未貼滿一元者不得領回此實鼓勵儲蓄至善之方法也故余意爲尊長者如欲給給輩壓歲錢與其給予現欵供其揮霍何如購買一角或五分之儲金郵票代爲黏貼於儲金券上而與之足以養成其節儉之美德使知從事於儲蓄蓋彼知非貼滿一元之後不能取錢未有不竭力撙節求早貼滿一元者即一元巳滿之後旣知存入儲金簿上之可以起利當亦不願取回是改良壓歲錢之方法莫善於此矣苟兒童有不知儲金郵票之購買方法及將來之利益者則尊長在給予時懇切告之可也世之人苟欲鼓勵兒童儲蓄者盍先就壓歲錢一端從吾說而改良之乎（乙種酬） 
衛生 
[救護溺者法] [  競民]  
　　吾人見他人猝罹危險誰無惻隱之心忍視不救顧救之必有其方法亦吾人應具之常識也遇險之種類不一救護之方法亦各異吾姑述溺者之救護法遇溺者而實行救護首宜設法救其上岸此時有當注意者宜先度自己有無游泳之能力如善游泳者可入水拯救惟應由溺者身後而往用力握住之拖向岸上不宜向前被其所見苟無游泳之能力則或擲以繩索或浮以木板務使溺者得攀持之而不下沉然後再設法施救否則自身旣無救人之能力結果恐不免同遭危險也 
　　溺者旣拯救上岸則最要者爲排洩其腹中所吸受之水分並注意視察其舌是否縮入或纏布片於舌防其縮入蓋恐其塞住喉管無從救護不得慶更生也至欲排洩溺者口腹中之水分則可用人工呼吸法其法先合溺者伏臥解脫其衣帶寛其呼吸後舉起其腰部將衣服捲纏而摯諸胸次俾胃部在最高位口部在最低位使口腹中之水得盡行瀉出再將溺者之二手向前直伸然後施術者跨其身以雙手置於溺者腰際大指與背脊骨相抵其餘四指則與肋骨相接於是伸直其臂身前俯使重量下壓壓時口數一二三數一時臂伸直身前俯數二時手指仍放原處並不移動惟身後退以減輕其壓力數三時則身又向前俯如故依次遞數每次約時四秒如是連續行之每一分時間可至十數次 
　　行此法旣久則溺者之呼吸及身體必漸現活動然後飲以適宜之流質裹以絨氈之類移近火旁使之取暖則必慶更生矣（乙種酬） 
道德叢話 
[闢婦人殉夫] [  隱]  
　　人類最重要的就是夫婦因爲世界上種族相傳都從這一夫一婦而起所以一夫一婦是站在極平等的地位要論夫婦之道須先把夫綱之說打破拿出那平等的主義來論斷纔能中理夫婦旣然平等相親相愛是當然的事若是夫婦兩人死了一人一人便跟着死了這就放棄了做人的責任譬如丈夫死了婦人想之悲傷也隨夫死了這只能贊嘆他深於愛情不應當贊嘆他深明大義無如我中國數千年來積習太深把女子認作水母目蝦生來是附屬他人不能獨活的東西又漸漸變作人類裏無生命的東西以丈夫的生命爲生命男子一死他就稱作未亡人這豈不是明明指婦人無生命的意思麽所以那野蠻的鄉間常有硬硬寡婦逼死了或燒死了然後開筵慶賀以爲門戶光彩還有寡婦自己貪圖節烈的美名自戕生命唉要知道世界上法是從理上出來的理是從情上出來的不順人情就不合公理不合公理就不可以爲法像這些婦人應該隨夫死的道理不知是何人傳下來的恨不能把古人拖來問他個理由纔好呢雖然愛清兩字是最寳貴的人必有愛情才有專一的心世上若没有愛情社會的精神就散了但是婦人殉夫雖然出於眞愛情究竟不如那撫孤守節的愛情更深倘然專慕虚名把性命送在古禮上這就不對了 
　　隱　曰余此稿是有感而作因余近鄰方某在某工廠工作上有一六十餘歲孀母雙目失明前歲娶吳姓女爲妻不幸今春方某染病逝世膝下一兒纔在懷抱吳氏竟不顧姑及兒吞食鴉片自盡當時鄉里誇其貞節贈送匾額詎氏死後其姑當盡賣空孫兒已於前月斃命噫大可憐矣苟吳氏不死日操針黹或爲人洗衣養姑扶孤姑旣可免勞瘁孤兒亦不致喪命計不出此而遽自盡可不　乎（乙種酬） 
工業常識 
[電氣機械] [  少]  
　　（甲）發電機與電動機基礎之搆造 
　　磁石　磁石能吸鐵有兩極吸羅盤針南端者爲陽極吸羅盤針北端者爲陰極 
　　電磁石棒形鐵或馬蹄形鐵以銅絲纏繞之絲上通以電流則鐵之兩端能吸鐵如磁石然謂之電磁石（電給電話電報皆應用之） 
　　發電機於電磁石（馬蹄形者用一棒形者須二磁石大者亦可用）陰陽兩極間置一纒繞銅絲之環形鐵篐或鼓形鐵篐左右輪轉之（銅絲前後纒繞與鐵篐回轉之方向成一直角）則所續之銅絲（以下稱續絲）上發生電流由其兩端通於外間之電線而應用之 
　　電動機其搆造與發電機相似而作用相及發電機回轉鐵篐而生電流於繞絲電動機則通電流於繞絲而生回轉於鐵篐如是而已 
　　（乙）二種發電機及其所生之電流 
　　交流發電機貫鐵篐之軸上有銅環二内各連繞絲之一端外各通電線之一端繞絲上電流鐵篐半轉而一易向故電線上電流亦鐵篐半轉而一易向 
　　直流發電機貫鐵篐之軸上止一銅環環兩半分而不通電兩半環内各連繞絲之一端當鐵篐半轉繞絲上電流易向時兩半環之位置上下互易其所通外面電線之端亦互易故電線上電流順一向而不易 
　　交流電電綫上電流一來一往瞬息變向用以供給燈電爲佳因其可應用變壓器而壓力可隨地增減也 
　　直流電電綫上電流常順一向流動而不變電動機用電多取給於是如電車電扇之用電是也 
（註）發電機或稱代那模電動機或稱電氣馬達（乙種酬） 
雜錄 
[參觀靈生工藝學校記] [  行知]  
　　一國氣運之盛衰觀於國民之能作公益事業與否而知之文明之國其有財力者均能勤儉克已樂助平民作公益事業故其國興也勃焉闇弱之國其有財力者往往驕奢淫佚不肯稍斥私財以助國家辦公益事故其國亡也忽焉我國近年來有鑒於此各省豪富糾商類能興學校辦工廠以作人才而濟平民是以歐美之來觀光者每謂中國人民程度漸高大可相與提携以臻强盛上海尤爲文化最昌工業最盛之地如川沙楊斯盛君捐貲獨辦浦東中學寗波葉澄衷君捐資獨辦澄衷中學鼎鼎大名共垂不朽而工藝與敎育並重之說創於黃君炎培黃君躬行其所見集各省政紳學商各界及華僑組織上海職業學校規模宏大實爲四海所仰慕於是我中國駸駸乎由學戰商戰而進於工戰之地位知工藝爲當務之急非此不足以競爭而生存然全國從而和之者卒不可多得乃我觀大善士粤人歐君靈生所獨創之靈生工藝學校舉敎育工藝慈善三者悉萃於一校其意志之粹美規模之廣大辦法之精密皆足以爲富人辦公益事業之模範是眞足嫓楊葉二公之盛德而並堪爲黃君之同志矣憶余初識歐君於江蘇省敎育會其後復屢晤君於先施公司歐君告余靈生學校新屋落成請余得暇往參觀并指導一切余乃於上年十二月下旬乘車往江彎路該校　　（未完） 
識字捷法 
[應用字] [  濟滄]  
　　室用以居人及儲藏財物之房屋也从　从至　象屋形至則到所止之地也文字之中象屋形者凡四一曰亠篆作人似入字高禀一類字固从之也形爲屋頂及屋瓦旁覆狀後人讀若頭又有疑爲古文上字之變形者二曰广篆作广讀若儼此係堂屋之形前面無牆者府庫廬廟一類字从之一說建於由嚴之上也厂篆作厂音罕山巖也　則高聳之屋形三曰　篆作　讀若綿交覆深屋也換言之即四面有牆之屋耳四曰尸篆作　象人臥形横看卽爲篆文人字亦象屋形又夫以婦爲室 
 
