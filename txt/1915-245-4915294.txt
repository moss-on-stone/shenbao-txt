# 1915 - 245 - 4915294

 

Page 1

 
 
   
 
 

Page 2

 
 
時評 
[楊度之一人堅持（冷）]  
　　昨電楊度對於梁任公之駁論謂舉國反對余必一人堅持又謂反對僅出於文字語言更不必較嗚呼楊度籌安會之宣言豈非欲人研究而樂人論乎若一人堅持何必設此會也若更謂不必較則更何研究之足云也夫以今日之情勢論上至總統外至各國聞人無一不反對楊度之變更國體說豈第舉國而已以云一人眞一人矣 
　　作嘗閱一小說記一狂人自信發明木中有 
 
 
 

Page 3

 
 
金質一人試驗不已投書各處人雖駁之而堅持不屈以至於死而自命爲發明家楊度殆其流亞歟 
[譯電]  
　　北京電參政院宣讀袁總統之宣言書後即駁絶帝制黨之請願書籌安會之結局已不遠矣有勢力之中國政界現信總統將定爲世襲國體則不更變（七日） 
[戰電]  
　　其一（英人路透電） 
　　巴黎電今日下午公報謂前敵法軍轟擊已歷十四日之久德軍漸示不安之象德軍沿亞拉至蘇瓦松全陣線猛力回轟繼持炸彈進攻而法軍排砲答砲亦甚有效力香巴業及伏斯巨德法砲隊均甚活動德軍飛機兩次進攻伏斯巨其拉爾特美爾擊斃一人（七日） 
　　倫敦電公報局宣稱敵飛船昨夜飛至英倫東郡抛擲炸彈起火數處惟迄今尚未得有詳情（八日） 
　　彼得格勒電今日公報謂戰局無甚變動敵軍擬取攻勢伏爾柯夫斯克境内尤有躍躍欲試之象但俄軍回擊之在各處將其攻勢擊敗並俘敵兵數百人俄京軍事家謂俄軍能屢次回擊足證軍火缺乏之困難縱未完全消滅然已大異於前矣德軍在佛萊特里斯台特所獲之勝利不足爲里加之直接危害蓋德軍必須先取特維拉而後始可攻擊里加也特維拉河水勢湍溜渡越不易近日蒲洛將軍曾發軍示曰汝兵士當再奮力强渡特維拉河而取里加嗣後我軍可駐其地以度寒冬而凖備於明春進攻彼得格勒云（六日） 
　　羅馬電法軍統帥霞飛至意國戰地與意軍總司令加社拉將軍晤商並察視意國邊界各要塞霞飛此行在軍事上與政治上皆有重大關係蓋聯軍情誼更可親睦而軍事行動更可一致也意皇以賽伏伊陸軍大勳章贈與霞飛（七日） 
　　亞姆斯特丹電柏林公報謂德潛艇一艘稱Ｕ字第二十七號潛艇（三百噸）曾在海上遇見八月十日第二十七號潛艇在西希伯里特斯島外擊沉英國舊式小巡艦一艘但二十七號潛艇迄今未回軍港在外已久想必沉失矣（七日） 
　　紐約電著名美國著作家及戰地訪員巴爾末君今日將其上星期察視英國大艦隊之情形報告美人據謂英國艦隊完善有效一望而知開戰以來進步大著曾見極大旱船塢可容開戰後所造之最大無畏式戰艦德潛艇攻擊之結果可分三項曰被拘曰被沉曰似已沉失彼問英軍官何以得此結果軍官答稱或撞之或砲擊之或以炸藥轟毁之並有種種方法不便明告英國共有漁船掃除魚雷艦及輔助艦三千三百艘並以海軍後備隊封鎖由英倫海峽至愛爾蘭之海線戰艦及巡艦演習擊射甚爲勤奮無畏式戰艦排列成行漆成灰色幾與海水無别且有飛機翺翔天空而以太平洋某郵船爲駐所英國海面如發現德潛艇則艦隊總司令即接無線電報據軍官聲稱在開戰之初德艦隊或有機會可乘但今日英海軍已較前强盛抵制潛艇攻擊之法亦漸完備敵艦隊無論何時出現英海軍已凖備與这决戰云（六日） 
　　倫敦電白里斯託爾工業聯合會全體通過反對强迫徵兵之議案並將議决文電呈首相愛士葵陸軍大臣吉青納及軍械部大臣喬治其文大旨謂三百萬工人之代表願自由徵兵制繼續存在且願盡力維持之今自由徵兵並無所徵兵士不敷國家需用之證據據工業聯合會願力助政府以得殺敵致勝所必需之兵士云云 
　　（七日） 
　　倫敦電凡有貨存於稅關貨倉而須徵稅者因預料下届預算案必將增稅故提貨者頗衆尤以烟葉與茶葉爲多（七日） 
　　德黑蘭電波斯伊巴漢鎭英總領事今晨騎馬回署時忽爲人攻擊致受微傷有印度衛兵一名遇害德人黨羽在波斯北境以金錢軍火接濟匪徒德黑蘭之德使署及伊斯巴漢之德領署實無異武裝軍營（六日） 
　　倫敦電哈里森公司商船狄克推多號（四一一六噸）已被擊沉船上人遇故者四十二人 
　　（七日） 
　　其二（德人德文報專電） 
　　柏林電（由倫敦轉）九月七日德軍大本營公報云德軍馬隊向佛里特里區斯台特東南丹特塞伐斯進發者俘敵兵七百九十人獲機關槍五枝德軍仍在渡譬拉河及柯特拉河支流而進加爾維資將軍之軍在尼們河與伏斯柯維斯克河間占據羅薩河支流東岸數地點俘敵千餘人（興登堡軍團戰况）里哇波爾特親王之軍强逼敵軍在伏爾柯維斯克東南交戰德軍得有满意之進步（里哇波爾特親王軍團戰况）麥剛森上將之軍已將占據恰姆斯克及特洛希新諸陣地之敵軍逐出（麥剛森軍團戰况）兩軍力爭塞里士河境之戰事目下正在進行頗利於德軍（東南境戰况） 
德軍以地雷攻擊狄克斯末特東面地道頗獲勝利俘比兵若干獲機關鎗一枝沙歇北面有敵軍持炸彈進攻爲德軍擊退法軍在伏斯巨松台爾拉區前進者已大敗而止德軍擊落敵飛一架（七日）　　華盛頓電駐美奥國大使署宣布九月六日奥軍大本營公報云敵軍昨日復在比薩拉比亞邊界及塞里士河東奮力進攻處處敗退塞里士河陣線俄軍死亡者甚衆白洛地東及杜白洛西奥軍陣線敵軍之活動力較諸前數日劇烈之戰鬭已見衰弱奥軍占據太洛波爾附近敵軍固防之陣地一處奥軍向東前進者於險阻之地戰鬭後已過浦蒂洛夫加淹没之澤地及哇萊加北面之低地奥軍戰於茄斯約爾達河上游者已占據該河南面敵軍最後之戰壕且於數地點渡可而達北岸（奥意軍戰况）意軍在海濱陣線及在卡林西安邊界者均不見活動而逼近邊界之印尼成東南克勒士白薩台爾附近砲轟漸烈該處敵軍希圖分路進抵奥軍陣地惟未以步隊進攻（奥意軍戰况）（七日） 
　　柏林電（由塞維爾轉）據曾於海中遇潛艇Ｕ字二十七號之德潛艇報告該艇於八月十日左右在希白里斯外擊沉英國小巡艦一艘按該艇至今未回想已沉失德潛艇一艘曾於八月十八日下午七時在白里斯土爾海峽發一空砲圖阻英國商船一艘即爲該商船發砲轟擊（七日） 
　　柏林電柏林地方報載有瑞典京城私電謂俄京謡傳仁拉河陣線現頗摇動羅斯基將軍之軍已被擊破里加已失德軍長驅向京城而入勢難阻擋國民聞之大爲驚亂被捕者甚多是晩各報刋發傳單上載當道否認之言謂此項謡言必係敵人散播俄軍所守之陣地現仍安固云云愛國之士今皆深知國家處境頗爲阽危而京城民心日見擾亂據他方面消息謂俄皇之赴前敵乃屬託詞蓋因皇族已遷居内地故欲藉此掩蔽國人耳目也據雅典官場消息俄京警察長已被暗殺俄京人民現皆收藏現幣以應緩急故巿上圜幣甚爲缺乏其持紙幣向各銀行兌換現金者異常擁擠商人出售貨物皆照定價收取現欵（七日） 
[東方通信社電（日本人組織）]  
　　北京電國體變更問題自六日袁大總統致參政院之宣言後有中止進行之勢此事主要之原因仍在外交聞日前蔡廷幹氏受某當局之命往探各國公使意見德公使忠告謂歐洲戰爭之終局尚未可知將來媾和談判會議之際中國必當列席今若變更國體未得各國承認以前戰爭終局中國恐失列席發言之權果爾則中國之損失甚大云云故總統府五日特開秘密會議討論之結果袁總統遂命政事堂楊左丞蒞參政院茶話會宣言袁總統反對國體變更之意見帝制問題因此遂有中止之勢惟將來制定憲法大總統这選舉法等或有多少變更云　　（八日） 
　　濟南電青島守備軍司令官大谷中將因答靳將軍訪問之禮行將來濟回拜山東官民聞悉極來歡迎業已組織歡迎委員會凖備一切矣（八日） 
要聞一 
[荷報之言]  
　　華德日報云荷蘭國報載　一論說略謂我中立國人閱看意國公電究不免有疑蓋以英法俄如此之優勢軍力不能戰勝德奥二國惟意軍時常得勝且得勝勢極爲奇緣有一高山一方爲坡形一方面爲直立峭壁意軍由坡面登山後擬欲從峭壁而下因無置足之處故用繩緣之而下所有世界各報閱此未有不極力誇奬者但意軍從該峭壁縋下後作何舉動意公電并未述及以敝意度之或如釣魚者然俟意軍由繩縋下時奥軍即從繩端之鈎一一鈎之而去亦未可知也該報又謂德國諷畫報近有一畫係繪羅馬古時極大舞台一所該舞台上約有萬餘人興高彩烈任意作樂迨細觀舞台上有何種物件而能致此萬餘人如此欣喜舞蹈則僅有一奥軍之兵帽而已德畫報爲意之敵報出言固應如是而也又意公電謂意軍攻擊奥之戰濠時戰濠前有障碍之鐵條鐵條上皆有剌已經意砲將帶剌鐵條擊毁及意之步隊進至戰濠前復將該鐵條擊壞無餘惟有一節該鐵條旣經意砲擊毁斯可矣胡爲意步隊進至戰濠前又從爲攻擊之也 
[俄報之巴爾幹局勢談]  
　　華德日報曰近數月來論巴爾幹之局勢者各抒已己見其說不一而其地之眞情實况畢竟如何亦不易窺測苟信協約國報界之言論則巴爾幹之大同盟與分途進攻奥土兩國之舉當早已成爲實事又何至於今日尚用世人勞心揣測也德國方面之報告雖少而不來則已來則必與事實相去不遠詎知今日俄報亦漸漸揭開其事之黑幕宣布其中眞情此誠不可不讀而四協約國之所以失敗者以布加勒利亞之態度堅决不爲其所惑也布加利亞固首先不容此項政策成功而希臘國王所具政治家之眼光與精力亦殊爲巴爾幹墜入世界戰爭漩渦之障碍現時德奥旣大勝俄國則巴爾幹助敵之禍已不啻連根除去然前月協約國在巴爾幹所運動之情形自今讀俄國報紙方得恍然洞悉也 
　　俄國諾哇斯提石是尼報之報告曰巴爾幹之局勢日有變遷四協約國所上希臘布加利亞塞爾維亞等國之條陳勞而無功未嘗得一所期望之結果塞爾維亞之覆文謂苟有所利無不可行此固絶無可疑而薩索諾夫（俄外相）在國會宣言塞爾維亞謂其方面必需有新犧牲此蓋本諸四國外交團之同意而有此種宣言也 
　　布加利亞之態度照舊堅决不動而且要求不待戰事告終即須先償其所願否則難從協約國这請至於羅馬尼亞與希臘雖尚在談論中但須知巴爾幹結之解開得有頭等重要關係總之巴爾幹各邦苟决然言是定其所持之態度戰事進况方可有變動而已 
　　意大利加入對於土耳其之戰局亦可用爲鬆解巴爾幹結之一要素但英法之兵力縱無意大利援助亦可自行了結進攻達達納爾之任務也 
　　四協約國與羅馬尼亞所議之事大有進步觀德國報界嚴厲之論調卽可斷定惟羅馬尼亞之加入四協約國本已成决定之事而忽有不意之變局未知何故耳 
　　俄國露斯扣野斯洛哇報接羅京布加勒斯特電曰兹據確無可疑之消息稱羅馬尼亞首相布拉提亞奴氏於臨簽約之際忽然拒絶簽字早已商定之協約詢諸政界要人據稱因外交團中大起風潮八月一日俄國分使嘗面古羅馬尼亞首相四協約國預備將匈牙利之邊疆巴納特省俾羅馬尼亞而擬先立一字約蓋若是且盡隨羅馬尼亞之所要求也當時本經衆議定五日之内即提出正式公文八月六日俄使詣布拉提亞奴處請其簽字詎知該首相聲言彼雖竭力督促進行而所召集之國務員對於協約全體拒絶簽字凡所協議之事不得不作爲罷論云當時此種消息一經傳出舉國懽呼甚至於夙有名望之政治家亦謂布拉提亞奴此舉無異清天霹靂猶如舊日希臘御前會議時推倒維尼柴洛氏内閣之情形雖事出於遽然而令人欣幸不已 
　　希臘舉國報界公然决拒絶四協約國之建議蓋希臘人皆視其中攻擊其領土也四協約國外交團嘗恫嚇希臘苟其不從協約國之請將用强硬手叚對付尤以意大利威嚇最甚惟希臘深知其不僅在小亞細亞乃多在河爾巴尼亞與埃琴海島而塞爾維亞於退棄馬基頓後亦必較先前更多欲求償於阿爾巴尼亞及阿得利亞海至於前任希臘首相維尼柴拉氏本爲協約國所懽迎之人物今已重入内閣兼任外交總長凡其先前之舊屬均已召回惟前陸軍總長黨格里氏與内務總長加法亞里氏摒而不用由是觀之可知該首相今已改弦更轍不復强持其舊日之政見矣 
雜評一 
[中止之勢（無名）]  
　　據外電言籌安會之進行以外交之關係及外人之議論有中上之勢嗚呼籌安會之起也借助於外人今籌安會之止也又借助於外人事之是否且勿論而其借助亦可羞而可憐矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之面面觀]  
　　代立法院之討論　各省公民組織請願團紛各代行立法院請願變更國體迭誌前報兹聞截至星期六晚間爲止共收請願書二十四通特别區域到者已不少而行省中則尚未齊遂由參政院副院長汪大爕發起定於今日（六日）午後召集在京各參政在本院開一談話會商議辦法聞其第一層即討論對於此種請願書應爲若何之處置立法院雖有收受人民請願事件之權然此等關乎國體之請願能否爲法外之收受想諸參政不能不經一番討論而以鄭重出之也至收受之後列入日程應如何定議恐非一次談話所能解决近日參政在京者實有六十人前日行開院禮時到者亦有五十五人又聞今日參政院之談話會總統已定派員出席有所辨明所派之員爲政事堂左丞楊士琦氏現在觀察各方面之情勢仍以定總統世襲制不變中華民國國體之說爲最占優勢 
　　肅政廳之態度各肅政史對此重要問題擬欲有所建白公推都肅政史赴政府探問消息莊都肅政史曾抵府謁見徐相國叩以近日外間更易國體之說洋洋盈耳政府不知作何對待本廳各肅政史擬欲對此問題有所條陳云云徐相國答以此種問題外間紛傳皆係學理上之研究非行政上之公函政府對之亦持冷靜態度並無若何表示旣無政治这關係卽無條陳之可上云云莊旣退以不關事實無上陳之必要因對各肅政史亦無若何之報告故近日肅政廳頗持一冷靜態度云 
　　同學會之决歐美同學會員靳志提議以該會團體名義派代表與籌安會接洽提出請願書初五日該會在西交民巷開會討論到會者十四人其所討論之點不過是否以留學生團體名義加入籌安會耳靳志首先演說大意以爲籌安會發起以來各省響應惟各省代表均係將軍巡按使及其他軍人之個人代表尚少有代表何種團體者則所謂民意所歸天下一致者似尚欠圓满今如以學界全體與各省商會互相提携選派代表似於公民請願團中公民二字較爲着實且學生會所以異於商會者以其代表國中秀民之受有高等敎育富於世界觀念之一部分而其爲有機團體具有政治上之活動則較商會有過之無不及也以留學生團體爲公民請願團之後勁或中堅則理由尤爲充足勢力尤爲擴大而將來國體改變後新政府　對冽强内對國民必更有高尚之價值堅固之信用云云外交部劉符誠宣言以爲該會章不過遊藝交際因極力反對用該會名義涉及政治主席平政院評事馬德潤主張個人與籌安會接洽亦不以用全體名義爲然而靳志提議之件遂以多數不贊成否决散會後尚有慰藉靳君者以爲今日開會手續欠完備因而失敗當再設法討論以期必達目的云 
　　馮將軍之贊成自國體問題發生各將軍等均紛紛來電贊成惟馮陸諸將軍之覆電未到外間不免有所懸揣兹聞政界要人云日昨馮上將軍與張上將軍（張前已有電）會電政府其大略謂國璋等初接籌安會以爲此等大事非三五私人所能主持故未覆電派員以自蹈越職違法之罪日來疊接某某諸君來電屢催速覆此數君皆手造民國之人自非私立會社可比國璋等當辛亥時主持虚君共和原恐紀綱一弛不可復張後因大勢所趨以種族關係改爲民主全國景從今諸公旣倡言討論國體某等不學無術未敢捫燭扣槃應請國務卿具稿領銜率文武百官確定辦法向參政院代行立法院討論解决諸公於時勢安危人心向背自有權衡云云 
　　各將軍之續呈變更國體問題自徐州張將軍奉天張師長湖南湯將軍密呈總統後又有叚香岩將軍與各將軍聯名上一密呈經紀前昨本報兹悉又有西安陸將軍濟南靳將軍太原閻將軍吉林孟將軍湖南湯將軍先後續上呈文大旨不外乎贊成變更國體傾心擁戴之意兹錄西安陸將軍呈文（其餘大旨相同從略）於左大總統鈞鑒邦之存亡關係政體我國自躐進共和於兹四載民若散沙國如累卵常此不改亡不旋踵事勢昭然無俟蓍蔡乃天牖其衷全國一心贊同君主此固轉機一線之萌所謂千載一時之機也側聞大元帥謙謙未遑商延陵之風守子臧之節建章竊惑焉敬將現情披瀝陳之四時之運夏褐冬裘我國共和程度不適譬如裘褐逆施永滋流弊一也君主政體踵行萬祀垂統理順式固奕載鴻黄世及以民心遠鑒歐戰近察輿情成效昭著二也反正以來國家之危有若綴旒我大元帥芟夷羣難滌蕩匪氛功兼三五澤在兆庶不惟全國所歸心尤爲列强所敬服三也全國心理趨向君主民之所欲天必從之天與不取反受其咎四也存亡之機間不容髮矢已在弦勢在必發莘野之樂任聖能羞騎虎之勢明哲尤憚背衆無與違時不祥五也國於天地不可無主一日無主險象環生民主制度亂舉頻仍五年十年召禍之本墨國内閧可爲寒心六也政體不適政策政略俱難堅持對外方針無術强迫自由成風暴民愈衆國未忘難黨見旋生遠考近徵殷鑒不遠七也至於清室政權雖託名推讓實係墜滅仍與優待酌爲安置已屬仁至義盡此次改革無非政體關係無庸因此而瞻顧建章熟思審察爲治安計爲國家計爲種族計爲萬世計改革政體事已成熟决無猶豫如有困難凡我軍人願力排衆難以奠國家磐石这安而定萬世一系之業伏乞我大元帥俯察輿情以副衆望則天下幸甚謹惶恐密呈陸建章江印 
　　各省答覆籌安會電籌安會續接各省電文如下歸化電籌安會公鑒電悉我國改建共和已届四載民情國勢諸未適宜貴會以是非利害囑派代表討論國體係爲上固　基下奠民生大局前途實幸賴之除公推李君景泉代表全區先行赴會外兹綏遠商界公推劉君兆瑞紳界公推郭　象伋代表與會望賜接洽合亟電達用表贊忱綏遠全區紳商范瀛洲武爾功等同叩支杭州電石駙馬大街籌安會孫少侯先生鑒奉派赴會准歌日啓程特聞維棟支軍署代三都電籌安會鑒中國安危關係宏遠諸公此會深表同情碩畫良謨尚仰見敎福建寗德知事賀民範叩江天津電籌安會鑒君主國體最合時勢永保治安全體贊成天津商團天津電籌安會商務總會公鑒電悉　總理葉登榜先自前往與會祈接洽津商會支南昌電籌安會均鑒敝會已派代表周九齡赴會與議謹先電聞江西省農會叩貴陽電籌安會鑒兩電悉黔舉石書麟谷紹華代表加入討論特聞黔總商會叩長沙電籌安會鑒電悉籌更國體措天下於泰山之安惟祈諸公積極進行早慰民望湖南全省商輪公會郭人亮沈鴻儀夏必藩等叩支哈密王電貴會宗旨極爲贊成兹派請王瀚李謙二君代表赴會希爲接洽沙木胡索特叩 
　　賀振雄之崛强日前賀振雄又撰有討籌安會文一篇登諸某京報措詞激切謂余本病夫素懶執筆今見此人心擾亂之時國勢阽危之際不得不起而與國人共謀補救之策等余平心靜氣依據古今中外歷史國勢民情秉春秋筆討亂臣賊子而正人心邦人君子曷其來歸云云並刋布一告官長偵探之小啟云余客京華將近四載藥爐茶鼎終日生涯不但絶口不談國事已有二年而閉屋養疴杜門謝客亦不願與聞世事今見大局粗安國基漸固方慶全國人民休養有日吾儕小子亦樂得爲自由清平百姓不圖利祿薰心之小人竟有籌安會之發起淆亂國憲擾亂政綱故余願犧牲一人之身呈請肅政廳代呈大總統飭軍政執法處嚴拿正法以謝天下人民早已置死生於度外知有國不知有身矣又何計危險利害之可言今有偵探日伺余側已十餘日矣余不知來自何處機關亦不知有何用意威嚇歟保護歟吾心無愧不畏威嚇不求保護吾愛吾國吾愛吾同胞即刀加我頸槍指我胸萬不能塞我口而不誅奪我筆而不伐也官長其可不必注意偵探其亦可以休矣 
[梁任公對於國體問題之新著（三續）]  
　　夫共和國體之難以圖存公等優能言之矣吾又謂君主國體之難以規復者則又何也蓋君主之爲物願賴歷史習俗上一種似魔非魔的觀念以保其尊嚴此種尊嚴自能於無形中發生一種效力直接間接以鎭福此國君主之可貴其必在此雖然尊嚴者不可褻者也一度褻焉而遂將不復能維持譬諸范彫土木偶名之曰神聖舁諸閎殿供諸華龕羣相禮拜靈應如響忽有狂生拽倒而踐踏之投諸溷牏經旬無朕雖復舁取以重入殿龕而其靈則已渺矣自古君主國體之國其人民之對於君主恒視爲一種神聖於其地位不敢妄生言思擬議若經一度共和之後此種觀念遂如斷者之不可復續試觀並世之共和國其不患苦共和者有幾而遂無一國焉能有術以脫共和之軛就中惟法國共和以後帝政兩見王政一見然皆不轉瞬而覆也則由共和復返於君主其難可想也我國共和之日雖曰尚淺乎然醖釀之則旣十餘年實行之亦旣四年當其醖釀也革命家醜詆君主皆諸惡魔務以減殺人民之信仰其尊嚴漸褻然後革命之功乃克集也而當國體驟變之際與旣變之後官府之文告學校之敎科書報館之言論街巷之談說道及君主恆必以惡語冠之隨之蓋尊神而入溷喻之日久矣今微論規復之不易也强爲規復欲求疇昔尊嚴之效豈可更得復次共和後規復君主以舊王統復活爲勢最順使前清而非有種族嫌疑則英之查理第二法之路易第十八原未嘗不可出現於我國然满洲則非其倫也若新建之皇統則非經若干年之艱難締構功德在民其克祈永命者希矣是故吾數年來獨居深念亦私謂中國若能復近於帝制庶易以圖存而致强而欲帝政之出現惟有二途其一則今大總統内治修明之後百廢具興家給人足整軍經武嘗膽臥薪遇有機緣對外一戰而覇功德巍億兆敦迫受兹大寳傳諸無窮其二則經第二次大亂之後全國鼎沸羣雄割據翦滅之餘乃定於一夫使出於第二途耶則吾儕何必作此祝禱果其有此中國之民無孑遺矣而戡定之者是否爲我族類益不可知是等於亡而已獨至第一途則今正以大有爲之人居可有爲之勢稍假歲月可冀旋至而立有效中國前途一線之希望豈不在是耶故以爲吾儕國民之在今日最宜勿生事以重勞總統之厪慮俾得專精壹慮爲國家謀大興革則吾儕最後最大之目的庶幾有實現之一日今年何年耶今日何日耶大難甫平喘息未定强鄰脅迫吞聲定盟水旱癘蝗災區篇國嗷鴻在澤伏莽在林在昔哲后正宜撤懸避殿之時今獨何心乃有上號勸進之舉夫果未熟而摘之實傷其根孕未满而催之實戕其母吾疇昔所言中國前途一線之希望萬一以非時之故而從兹一蹶則倡論之人雖九死何以謝天下願公等愼思之 
　　詩曰民亦勞止汔可小息自辛亥八月迄今未盈四年忽而满洲立憲忽而五族共和忽而臨時總統忽而正式總統忽而制定約法忽而修改約法忽而召集國會忽而解散國會所而内閣制忽而總統制所而任期總統忽而終身總統忽而以約法暫代憲法忽而催促制定憲法大抵一制度之頒行之平均不盈半年旋即有反對之新制度起而摧翻之使全國民彷徨迷惑莫知適從政府威信掃地盡矣今日對内對外之要圖其可以論列者不知凡幾公等欲盡將順匡救之職何事不足以自効何苦無風鼓浪興妖作怪徒淆民視聽而貽國家以無窮之戚也吾言幾盡矣惟更有一二義宜爲公等忠告者公等主張君主國體其心中之將來君主爲誰氏不能不求公等質言之若欲求諸今大總統以外耶則今大總統朝甫息肩中國國家暮即屬经纊以公等之明豈其見不及此見及此而猶作此陰謀寗非有深仇積恨於國家必絶其命而快此四萬萬人所宜共誅也若即欲求諸今大總統耶今大總統耶今大總統即位宣誓之語上以告皇天后土下則中外含生之儔實共聞之年來浮議漸興而大總統偶有所聞輒義形於色謂無論若何敦迫終不肯以奪志此凡百僚屬從容瞻覲者所常習聞即鄙人固亦歷歷在耳而馮華甫上將且爲余述其所受誥語謂已備數椽这室於英倫若國民終不見舍行將以彼土作汶上由此以談則今大總統之决心可共見也公等豈其漫無所聞乃無端而議此非常之舉萬一事機洊迫致我大總統憤踐其前言以翔夫廖廓不知公等何以善其後也而不然者其必公等以小人之腹度君子之心私謂大總統居常所談說咸非其本意不過如孔子所云舍曰欲这而必爲之辭吾姑一嘗試焉吾知其必不吾訶也信如是也則公等將視我大總統爲何如人食言而肥匹夫賤之設念及此則侮辱大總統人格之罪又豈攫髮可數此亦四萬萬人所宜共誅也（未完） 
[都門近訊]  
　　兩總長病中之行蹤敎育湯總長請假後外間傳其即赴天津日昨又傳其並未赴津係在西山養病兹悉湯氏確於前日早車赴津蓋其夫人本率諸公子在日本留學此次暑假返國今仍復東渡故湯氏親往天津送其登舟惟病體確未全愈當晚即入居某病院大約須銷假時歸京財政周總長續假後外間即傳其有赴津之說昨日又傳謂周氏仍臥病京邸每日部中重要公事仍由各司長持往私宅就病榻前取决兹聞後說實屬不確蓋其所親之某秘書曾以事造宅求見閽人出迎訝曰豈先生亦未知吾主人何往耶據此以觀可見周氏病中行止之秘密矣又聞周氏病情一時未必能愈假满之後或者尚須續假云 
　　兩懲戒法之交議總統提交代行立法院之法案大略已載前報兹聞除前記數案之外近日又續交兩案一爲司法官懲戒法案一爲審計官及協審官懲戒法案不久能過後司法官自有懲戒法不必再適用文官懲戒法矣 
　　敎育廳設立之暫緩各省設立敎育廳之說敎育部湯總長極力提倡終不能見諸實行此次師範校長會議多以敎育科附設於各省行政公署權限太少不克籌畫進行亦有請建敎育廳之議惟政府以敎育實業各項均無獨立機關如設敎育廳則實業司亦在宜復之列辦理諸多窒碍故决定暫緩設立云 
[沈京兆請停徒刑改遣之條陳]  
　　日前京兆尹沈金鑑爲實行監獄改良停止徒刑改遣特具呈大總統略云竊查民國三年七月三十日奉申令公布徒刑改遣條例當經籌議遵照辦理思維至再策乏安全障礙雖未遽發生困難究終於不免謹爲我大總統縷晰陳这查徒刑改遣第二條規定吉黑新甘川廣雲貴八省爲遣犯安置这地該數省地處邊陲素稱貧瘠民風强悍伏莽滋多一旦將各省不法之囚徒逐漸分配於地瘠民貧之邊陲無論口糧住所猝難遽籌而監督指揮亦非易事况邊省軍警單薄防範稍疏輙慮變生意外此遣犯到配後之困難情形也又查第三條有改遣人犯須出本省足三千里之限制仿照舊例日行六十里由縣而省由省發邊至速亦須七八十日始能達到發遣地點其間難保無半道逃亡及中途病故之事若照第七條犯人准許携帶家屬事煩費重更屬窒礙難行此遞解時之困難情形也而於各項經費籌配均難改遣之時犯人口糧軍警解費到邊以後暫時食用耕作基金當此財政竭蹶之秋非惟邊省力難代籌即在中央亦無法撥給若責成各省分别負擔文電協商往返動稽時日而事權不一支配亦費周章此又爲籌畫匀配經費之困難情形也金鑑愚昧之見竊以改遣實邊原爲疏能監獄起見然今各處多有呈請緩行發遣者其窒碍之由要不出上列數端且易笞條例已在施行獄内收容已足減少改遣之制旣利少而費重各省且多紛歧不若改監工作事省而效速即以遞解開墾之費撥充脩監工作之需各處尚能一律金鑑遵奉本年七月八日大總統申令於京兆地方籌設模範監獄兩所每監暫定額數二百名就所屬二十縣長期徒刑之犯提監工作足敷支配其詳細情形另呈鑒核至各省疆域雖較京兆遼闊然每道籌辦模範監獄一所將所屬各縣長期盜犯提收工作當亦輕而易舉不至窒碍難行倘蒙責成各省長官實行改良監獄恪遵申令俾京外有秩然劃一之規似較諸徒刑改造利賴實多云云已奉大總統批令交司法部核議具覆矣 
[東三省政譚（十）（三）]  
　　化險　王揖唐　孟憲彝　孟恩遠 
　　王揖唐之繼孟憲彝後而任吉林巡按使者外間頗疑王將轉任將軍而影響所及亦正與孟恩遠之摇動有關係焉蓋王雖爲政治家然究亦爲軍界要人以故吉林軍政各界大起惶恐態度而最近京訊則又謂王轉任鎭安左將軍後而吉巡接一席則擬以湖北巡按使段書雲轉任陜西之呂燮甫則回鄂任云云據余調查則不甚然聞之吉林政界人言近來各省巡按使到任之始往往皆是署理字樣三月以後則補實幾成通例此次吉林王巡按使命令下日即見眞除其原因說者謂係大總統因王公從前久宦吉省情形熟悉不必先試以事太命令下日卽毅然以吉省民政責任相囑然觀此則又知外間謡傳王巡按兼將軍之說實爲不確蓋如兼將軍則此次巡按使命令發表必即係署理字樣以爲後來地步也况孟恩遠將軍在吉多年大總統倚畀甚殷云云則孟恩遠前途亦可見一斑矣王揖唐之來也係奉命查辦孟憲彝案孟之彈劾案聞肅政史尚未有確實證據聞係以吉林官帖收回舞弊爲大宗即以此事論中央前曾派張鳳台等前後與部派專員來東調查然吉林官帖一至難摸索之一物其内容局外人不易知之而該員等之復命亦惟無確鑿證據了之故孟之摇動早已播傳而得延至今日而始更迭也至孟之解職雖以劾案爲主因而表面之罪名實爲此次吉林炸獄問題孟實有應分之咎蓋其時孟恩遠在京覲見而吉垣之軍民等事均歸憲彝氏一人節制孟氏防範之不當則有獄犯之猝變當時總統接警電後即派王揖唐氏出關調查王之來實負吉巡按命特未發表耳王抵吉後乃將劾案與獄案並舉其中内容聞有謂官帖問題確與前長春中國銀行潘鴻賓及某某吉黑榷運局兩局長有關至炸獄案孟氏於事前旣疏於防範事後又失於鎭攝致一晝夜間省城幾成粉虀此爲不可掩之事實故王到吉後不閱日而更迭命令下矣此王孟更繼之内情也 
　　王來孟去成爲事實吉林軍政紳學各界於二十六日假座斯美茶園歡迎歡送之孟恩遠爲總代表導引新舊兩使入座劉哲致歡送歡迎詞畢孟巡按答詞略謂彼在東多時於吉地情形亦嘗注意無如才輕任重又值時局艱難種種設施諸多棘手當此山窮水盡之時適奉命調京得王巡按來吉撫治余則如釋得負無任愉快云云次王巡按則謂鄙人下車伊始即荷歡迎實不敢當夫所云不敢當者通套之常語實有眞情这可證鄙人奉命後卽定於二十四日接印任事翌日即爲二十 
 
 
 

Page 7

 
 
　　五日是爲中日條約實施之期此事責任何等重大而以鄙人不甚諳熟吉地政俗者當之能無竭蹶此其難一凡事非財不辦吉省財政拮据巧婦爲炊　能無米乃竟籌畫計窮挹注路絶前途茫茫不知所届此其難二夫難之一字本爲庸人字典中所有鄙人不才自不敢誇其不難惟有勉自爲之且願諸君子之共相協助同負任致吉地於治安也繼述省公署情形大致謂宜注意敎育未言此次來吉極承孟將軍之愛助或因此於將來政治前途略可順手儻亦諸君子之所樂聞歟借杯還祝並謝厚意云云全體鼓掌孟將軍亦起立向兩巡按致詞軍樂盡歡而散此外孟於日前曾在署邀王歡宴當酒酣興豪之際孟巡按出上聯請王隨對其上聯云（湖北兩段奉天兩張吉林兩孟將軍巡按兩相當文武同城復同姓）王對云（湘鄉一曾合肥一李中州一袁王道聖功一以貫英雄有守且有爲）近日政界已傳爲美談矣 
[奥垣之黨案多]  
　　奥當道昨據澳探稱澳機關黨人勾結土匪偷運槍械子彈由香山轉輸内地冀逞私謀已於二十二日起運大批軍火請堵緝等情當道即密飭六十二三等營及水兵分途堵截昨在芒洲河面截獲釣艇一艘内載駁壳子彈一萬五千顆公烟土十三顆並獲押送子彈烟土匪犯陳跛金一名贓一併轉解行署訊據陳供稱係由澳門適安公司林某着他將子彈烟土竤交白蕉賴配書轉交健兒團匪首梁奇石勝義堂匪首蘇泉等兩股分派應用等語現已飛飭香山營縣加意防緝矣 
　　警衛軍統領袁帶報稱昨在香山地方破獲黨人機關起出炸彈三箱機關槍一枝並獲黨人三名即午已將人贓呈解將軍行署又福軍李司令亦報稱在番禺屬慕德里司捕獲黨人蕭紹基一名已解將軍署核辦 
　　日前龍將軍飛電成知事飭將黨首羅璟等查拿成知事奉電之後即在本署設筵佯稱有事會商即請羅璟等四人到署宴叙羅等四人貿然應召被成知事席間將其悉數擒獲並出龍將軍之電文相示羅等俯首　詞即日已由大良渡鎖押來省呈解將軍行署核辦查羅璟係大良北門人爲世家子民國光復之時曾以家資招集民軍首占鳳城後被陳炯明遣散取消獨立之時龍將軍曾下令通緝後由族紳羅仰宸爲之設法始免通緝昨因事發又復被捕查是日所獲四人一名羅璟一名師姑讓係順德人餘兩人姓名則尚未查悉 
　　近聞革命黨重要人物已多回港澳如朱執信命鏗明毅生等日夕聚謀擬乘比來謡諑繁興之時乘機起事决在外省發起而廣東響應經已布置一切隨時暴動又聞此次洪兆麟在港被獲其始係洪與龍俠夫同住與鄧鏗輩時相往還被省城某團長　悉以八千金　彼等黨人史古香（即史堅如之兄）充線本擬將洪　兩人一齊擒捉詎鄧適往清風柯被其逃脫祇將洪捕獲史古香即挾其八千金遁往上海據粤報載稱昨日黨人聚謀報復遣陸爲剌客已將龍俠夫支解矣 
[地方通信]  
　　蘇州 
　　請領發堂守節婦受斥蘇民周筱棣具禀請領前發清節堂守節之歸沈氏回家等情經吴縣孫知事批云查歸沈氏之發堂守節本係姑老歸沈氏所請求厥後即無沈桂林得老歸沈氏同意來案請領之事實可推定老歸沈氏無再願領回之心該民以一外親藉老歸沈氏現已物故死無對證一再希國朦領殊不知案牘具在且有翁師秋波來狀何所用其鬼蜮耶特斥此批前呈照片一紙擲還　 
　　巡士自戕可疑駐防東山水警第二專署第三分署鄭鶴庭分署長所部巡士楊長當向隨分署長差遣（俗名提充上差）前日楊不知何故自行用鎗擊斃當經鄭分署長報告水警二廳趙廰長派查督察員魏俊珊前往調查細情復奪聞該員昨已查竣返蘇禀復矣 
　　拘獲私鑄犯警廳偵探隊長潘秀卿遵奉崔廳長之命派探至平橋馬軍弄拿獲私鑄銅幣鉛質銀角之犯葉開平（綽號葉鉛餅）陳阿六吴阿慶陳永田四名并起獲溶銀爐銼刀鉗子錫鉛餅等具及僞銅角數十枚解送警廳交司法科訊明次日即解送吴縣知事署擬辦 
　　南通 
　　躉船底重難撈天生港大達公司躉船於風潮爲災時漂没江中業已多日邇來該公司總理特僱工將船内傢且什物儘力打撈藉輕損失聞被撈起者已屬過半惟船底係鐵質所造異常沉重頗不易着手現經工程師勘明該船底所在之地點距離水面約西丈餘並不碍及長江航線其港埠碼頭亦經重修將竣矣　　測繪局將改組測繪局成立已經七載成績可觀近因該局所經辦之事將次告竣約於九月杪卽行改組聞以後擬從事測量通崇海水利之一部份云 
　　杭州 
　　浙路股息開付有期浙路股款清算處第五期股份利息計洋十六萬餘元已由交通部飭催總管理處迅速滙解在案兹聞該處各監理以是項股息係三年六月以前未付息欵原定浙路收歸後一次償清嗣因國庫支絀改分六期給發現第一第二第三第四各期股息已依次償還各股東所有本期股息未便再事遷延擬定於本月十一日爲接續開付之期云 
　　請奬辦學人員名單屈按使於前月具呈總統請奬浙省辦學出力人員嗣奉批令經亨頣等應如擬分别給奬交政事堂飭銓叙局資照云云兹將名單錄下經亨頣阮性存許丙堃馮學壹鄭在常朱丙炎陳訓正管穰（以上八員擬請奬給五等嘉禾章）周錫經王葆初陳純計宗型張炘沈鏡蓉程宗裕范古農葛嗣彫徐乃普嚴秉鉞吴元煜孫丹楠王崇禮孫芭鎬（以上十五員擬請奬六等嘉禾章）朱作肇丁紹寛姚寅恭金肇振曹元晉郭繞青尤于岸謝覲黻吴允讓池清林庚修蔡允暉闕沽霖周邦英施永祚謝恭洪承淵施中（以上十八員擬請奬給七等嘉禾章） 
　　安徽 
　　　差　　斃命駭聞皖南廣德縣設有郵政支局　局　　郵差楊秀廷於八月二十二日夜班送信往宣城路經九龍崗地方（距城五十里）被匪用刀斧劈傷登時斃命并劫刦銀洋五十二元信袋仍擲棄路旁翌日該局得悉即報由該縣密派警察偵探多人前旆偵緝聞該探長李連城假裝乞丐行至孝毘塘地方（距城三十里）探悉陳和尚卜宗煥二人行跡可疑隨入卜宗煥家搜出子彈二顆刀二把斧二把上有血跡贓洋二十元内有二元亦有血跡惟卜尚未歸家隨將其母妻子及有關嫌疑季共九人帶縣訊辦旋由該縣知事李萬基訊問無異復由郵局長認明原贓一面懸出賞格務獲正兇歸案訊辦 
　　咨催印花稅進行皖省印花稅自開辦迄今毫無起色前雖經警廳切實調查商店簿據黏貼有無遺漏無如收數仍未起色現又奉部令以此項稅務非切實推行不足以裕財源而應争需特咨由省公署轉飭各屬商會一體擔認催辦聞省商會刻已據情宣告矣 
　　四川 
　　川省收回軍票近情川少鬪元軍票限期二個月收回自九月一號起至十月三十一號止如屆期不到處對號則不能再對因十一月一號起即開收一元軍票也軍票行使外鮮有知其確數者現經調查五元票原數四十二萬一千一百四十張（合二百一十萬零五千七百元）一元票原數一千二百八十九萬四千四百張（合共一千五百萬零一百元）成都重慶瀘縣三處前後共燬去三百八十萬零六千元現存一千一百一十九萬四千一百元 
　　貴州 
　　縣佐遇害駭聞贛人某君此次赴京應考得以縣佐分發來黔當於月前由家起程只帶僕從一人迨行至黔境雇輿而行不 
僕役剌死某在轎中驚問何事言尚未畢而輿夫又以剌僕行爲施諸某君登時斃命該輿夫擄其所有並迫一脚夫負擔前行及抵一村中脚夫大聲呼救即以該輿夫所爲告知村人遂將輿夫拿獲解縣請辦 
雜評二 
[國體問題之近訊（默）]  
　　據昨日所傳各電觀之消息不一一說謂各將軍巡按所上之請願書已由總統擱起不日且將有聲明矢忠民國之命令是其勢將作罷也一說謂自楊左丞出席參政院朗讀總統宣言書後事已轉入憲法問題須俟國民會議解决是其勢將暫緩也一說謂帝制派之進行决不因總統之宣言書而有所阻滯是其勢仍將急進也以吾人測之第二說爲最近不作罷亦不急進從容展布以待國民會議之成立暫時或可得數日之安寗雖然今日事態瞬息萬變正無異外交消息之難以逆料也 
　　抑據當局取第二說之用意在欲敷衍中華民國四字之面子一以避人民之多所疑駭一以免外交上承認之手續故其勢不得不從國體問題而轉入憲法上繼承問題也有此設想於是所謂總統世裴說民國立君說虚君制說遂紛然以起其實此種主張雖極欲於國體無所改變然已創從古未有之新局面將來果能事機順遂而一無障礙乎吾知現在之憲法起草員與未來之國民會議恐仍不免譸躇而却顧爾 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[破獲私造炸彈機關續誌]  
　　本月六號晚法捕房探目黄錦榮包探韓邦達方福林李祥卿程芝卿偵知有人在法新租界白而路四百二十號洋房内私造炸彈當由該探目等不動聲色前往拘獲四人帶入捕房至該屋内所有炸彈因在晚間恐有危險故暫不移動另派暗差巡捕數名在門外嚴行看守以防同黨私取昨日法總巡石維也君偕同西探目阿而風西等親自前往該屋内詳細檢查内有製成之炸彈三十餘枚其已製未成者難以計數及製造所用之藥水玻璃管等物該炸彈外用銅壳造成炸力甚大石總巡以該處居民衆多恐屋内之炸彈一旦炸烈爲禍非小故將製成炸彈如數浸入水缸中消其猛烈之性未成者車存捕房聽候銷毁石君又將所獲之四人提案研訊爲首之人名莊道平即嚴安聞已代共認起意製造炸彈不諱其餘三人亦已承認與嚴同黨石君諭令嚴行禁押候再詳細錄供解送法公堂訊辦 
[偵獲私製軍械之逸犯]  
　　已撤湖北兵工廠工匠袁金寳於前年二月間在鎭江與同業陶明富等私造手鎗炸彈經軍統徐寳山部下軍隊查獲陶等主名訊明分别鎗斃監禁因袁被遁未獲當由蘇都督通飭查緝在案日前宣武上將軍行署巡緝處據線人報告袁金寳現在匿居上海萬航渡附近仍秘密製造軍械該處得報後特派巡緝員許某等來滬會同當地警察於前日帶線密往萬航渡附近將袁金寳捕獲搜檢家内有信札多函惟未查獲私製軍械之證據遂將袁寄押警區一宵即於昨日附滬寗火車解赴江寗歸案訊辦 
[漲灘升科之磋議]  
　　自江南製造局起至吴淞口外濬浦局所築之長堤盡處止所有黄浦江岸無碍濬浦工程之灘地前經外交部特派交涉員楊小川君遵奉部飭會同濬浦局江海新關稅務司理船廳公同議訂升科章程九條呈奉外交部核准施行在案兹悉此項漲地畝升科章程自經外交部核准後即由楊交涉員照會駐滬領事團一體查照刻聞某國領事對於此項規章尚有意見發表故尚在硑議中云 
[法公廨讞員辭去兼差]  
　　法公堂讞員聶榕卿君於光復後兼爲公共公廨襄讞員迄已四載兹自法租界推廣後訟案較繁經旅滬法國官紳議决仿照公共租界會審公廨規模在羅家灣附近建設公廨興工已久不日告竣聞法總領事因恐聶君無暇兼顧已函商楊交涉員電部轉知聶君辭去兼差所遺公共公廨襄讞一席聞亦由部委任張某來滬接替云 
[承審員濫用非刑案三誌]  
　　奉賢縣公署承審員周文烈因審理沈周氏家被盜案内之嫌疑犯池振林莊洪生等濫用非刑爲該邑紳士控經江蘇巡按使公署咨由高等廳轉飭上海地方廳派警將周移提到廳預審收押再核已兩紀前報兹悉此案自預審後即經林檢察長查得周文烈接任承審一缺將届一載在任時對於審理各案時用非刑現將池振林等嚴行逼供實爲凟職業已備齊卷牘起訴同級審判廳核辦矣 
[救國儲金昨日之收入]  
　　昨日（八號星期三）爲中國銀行收受儲金之第一百二十一日計收銀圓一百四十二元又銀三兩六錢又爲交通銀行收受儲金之第七十七日計收銀圓二十九元兩共收銀圓一百七十一元又銀六兩三錢連前共計已收銀圓七十三萬一千三百四十一元又銀五千六百十三兩九錢九分四釐 
[發現被人謀害之屍身]  
　　昨日午後同仁輔元堂救生局四號巡船在浦東陸家嘴浦面見有無名男屍一具上半身套入蔴袋手足用繩反縛足部背心並用重約二十餘斤之巨石繫任當將屍身拖至老白渡馬頭細查右頸項後腦部有刀傷似被人謀死後捆縛抛屍河中者當由該局用電話報告地方檢察廰請爲相驗一面飭地甲預備屍場迨至傍晚由廳長委檢察官協同檢驗吏帶領法警到場驗得該屍年約二十餘歲身穿汗衫白洋布褲白絲襪褲帶及鞋均無右頸項後腦有刀傷二處深約寸許委係致命要害週身用粗細蔴繩六條反綁手足捆縛後恐繩結解開更用尺許長之大鐵釘一支在背後串住外有巨石兩塊一繫背心一繫足膝復用蔴袋罩住上部委係謀殺後沈棄大約已死五六天當即塡格因無屍屬飭地甲報堂給棺收殮厝壇召認驗畢隨即回報廳長嚴緝兇手起案之蔴繩巨石鐵釘等件均帶回儲庫 
[協緝兇犯之通飭]  
　　滬海道楊道尹昨飭所屬各縣知事及淞滬警察廳文云據寳山縣知事詳稱竊於八月二十二日據江灣鄉結九二圖總甲楊阿順禀以伊圖内馬家宅前老官路河内見有無名男屍一具身穿藍洋布褲河邊遺有短衫一件查看該屍口邊有血模痕跡乞爲詣驗等情到署據此知事卽帶同書記檢驗吏前往屍所勘得江灣鄉結九二圖闕家橋南首老官路河内有無名男屍一具頭東脚西合臥河内上身赤膊下穿藍洋布單褲腰束天津褲帶科頭 
樓客棧單二紙後書周寳才三字飭將該無名男屍舁至平明地面對衆去褲如法相驗據檢驗吏陶如珪報稱驗得已死無名男屍約年三二歲（中略）委係生前被毆致傷身死棄屍河内報畢親驗無異當場塡單取結屍飭　殮交保浮厝標記棧單帶回同結單均附卷除嚴飭協同法警並轉行縣屬各警區查緝此案逃兇務獲解候究辦一面出示召屬認領外理全將據報驗緝情形具文詳報仰祈飭屬通緝此案逃兇務獲解訊究辦等情除分行外飭即一體協緝 
[相驗路斃類誌]  
　　十六舖地甲喬忠昨晨至地方檢察廳報稱老白渡永安客棧門首倒斃無名男尸一口查無家屬請求相驗等情當經林檢察長委派樓檢察官毛檢驗員等蒞場驗得該尸年約四十餘歲外穿藍竹布長衫内襯白洋衫短布柳條布褲白線襪元布鞋子周身並無傷痕委係急病身死並無别故即飭該地甲代爲棺殮尸旁遺有衣包一個内有夾馬甲一件衣褲一套一併帶回廳中存案聽候家屬來案認領又二十三七舖地甲姜木亦至檢廳禀稱馬路橋附近前晚倒斃無名男尸一具請求蒞驗林檢察長委樓毛兩君到場驗明該尸年約三四十歲確係病斃並無别故因無家屬判由善堂棺殮並在該尸身畔抄出土皮十餘包銅元數枚帶回存案 
[逐出後又受巨創]  
　　常州人閻東海前在家鄉被族中人因事逐出來滬住居五區二分所境内近因其媳逃逸無蹤經閻姓族長懸賞洋七十元令閻壽寳曹喜榮鍾苟旺等來滬找尋不知如何閻曹鍾三人遽於前日將東海誘往鄉僻之處以鐵尺木棍擊斷東海腿骨並傷頭　腰背等處受創甚劇由崗警聞聲奔至將兇手一併拿獲移送檢察分庭預訊这下判東海送普育堂醫治三兇手解地方廳核辦 
[撫恤殘廢隊士]  
　　淞滬警廳警術隊士胡殿臣日前因送公文至某區途中被電車撞倒碾斷左足三趾致成　廢業經徐廳長捐助恤金昨又通　各區署隊警正警佐隨意捐助以盡同事之誼云 
[游美實業團演說考察情形]  
　　吾國實業尚屬幼稚苟非觀光他國藉資研究不能促其進化於是有游美實業團之舉所派團員皆於實業上富有經驗閱歷精深此次赴美攷察成績必優兹已事畢回國有志實業者無不願聞其詳聞寰球中國學生會訂於本星期四下午五時假座戈登路三號伍廷芳博士住宅園内開會請游美實業團團員聶雲台余日章黄任之三君蒞會演說考察情形三君辦理實業團事頗著勢心凡關懷實業者咸宜往聆偉論以摭見聞也 
[審查出品會紀略]  
　　勸用國貨會徵求貨樣赴新加坡殿兇會本限九月五號截止嗣以貨樣多未送到殿限至九月八號現各行廠已紛紛送到於八號由該會召集籌備各員從事審查一面將貨樣陳列場中任人觀看是日入會觀覽者甚多聞此次審後不日即將裝箱運往海外云 
[官商提倡國貨月報]  
　　中華國貨月報（報社在九畝地宴慶里）定於十號（明日）出版其第一期將袁總統最近肖像刋列首端其餘如陸軍部王總長田次長長江巡閱使張少軒上將軍上海鎭守使鄭子進將軍總商會周金箴君縣知事沈韞石君及各省各僑埠官商各領袖均致祝詞力爲提倡昨該報主任李卓民又奉齊巡按使一一九四 
號批示錄下來牘閱悉該主任組織月報以提倡國貨推廣實業爲宗旨實屬熱心愛國深堪嘉許仰即照辦可也此批 
[讓屋築路之進行]  
　　工巡捐局朱局長以小東門内紫金路一帶下岸房屋退建浜基放闊道路俾小東門直達方浜橋車馬無阻開辦以來已逾一載業將完工其廟東縣公署至大南門之馬路亦已規劃就緒一俟署基召變即實行開築惟大東門至西門一帶肇家浜早經塡平而前後兩路於巿面交通兩無裨益故擬照小東門内方浜辦法將下岸另屋一律退建浜基俾得放寛馬路便利交通惟因南巿推放浦灘建築碼頭正在動工之際此項退屋築路不及舉辦詎前日穿心河橋東首一帶房屋年久破壞坍倒十餘幢幸在白晝尚未傷人其西首亦將傾倒情形岌岌可危業由工程處報告朱局長昨日朱君帶領工程員親在該處察看西門迤東一帶房屋破壞已極自應從速退建是以將該路分爲九段以舊西門至關帝廟爲第一段關帝廟至穿心河橋爲第二段穿心河橋至羊肉橋爲第三段羊肉橋至登雲橋爲第四段登雲橋至虹橋爲第五段虹橋至縣橋爲第六叚縣橋至魚行橋爲第七叚魚行橋至蔓 
笠橋爲第八段　笠橋至舊大東門爲第九段業已派員前往測繪路線聞該路現定寛闊三丈二尺一俟規定即行出示通告云 
[濬浦局紀事]  
　　滬南自大馬頭起至董家渡止之挖泥工程由浚浦局擔任已向荷商如江公司租用挖泥機器一部從事開濬現因加速工程復由該局向如江公司添租機器一部業已一律開挖又聞浚浦局總工程司海德生因擬自購挖泥機器日前特帶機械工程司前赴日本勘驗機件約二星期即可返滬 
[寧紹義賑會致浙巡按使電]  
　　屈勛使鈞鑒本日開會僉以災區待賑孔亟議決由敝會同人及寧紹兩同鄉會籌墊三萬元前奉敬電大總統捐賜曁部撥會稽道屬賑欵十一萬元尊處如何撥放請速電知以便分配而解倒懸再賑電免費請再電部從速核准盻復浙江寗紹義賑會和德世澤等叩陽 
[知事玩視敎育]  
　　滬海道尹楊小川君前據道視學余君報告某縣知事於敎育事宜並不實行整頓以致各學校不合規章者甚多敎員之濫竽充數者亦復不少即經楊君詳請齊巡按使轉咨中央以該知事身任地方玩視敎育應受懲戒處分聞昨已奉到省批轉飭該知事遵照矣 
[調查北巿選民之報告]  
　　本邑立法院初選調查事宜前經沈知事派委邑紳郁屏翰等分區調查在案兹悉郁紳所分二區地方（北巿）應有選民現已調查告竣計有合例選舉權者共二百餘人内有被選舉權者六十餘人昨已造册函送縣公署察核矣 
[海軍司令部欵待外賓]  
　　海軍總司令李鼎新君於昨日午前十時在司令部設席東請駐滬　國海軍頭　提督到部飮宴以聯睦誼 
[梅家弄請設警區]  
　　上海縣警察所所屬之第三區原設於西鄉　河涇鎭現因梅家弄鎭巿面頗爲繁盛商舖尤多鄉民購買物件均往梅家弄採購因此流氓匪類叢雜其間兹由該鎭紳董具禀上海鎭守使署請將第三警區移設梅家弄以保治安未知能邀准否 
[紗廠棧房失愼]  
　　昨日黎明四句鐘時楊樹浦江郎橋德大紗廠之棧房不戒於火幸經救火會趕速往救至七時許火卽熄滅據該廠中人云計共焚燬花衣一千數百包又十六支十四支寳塔牌紗一百餘包餘未殃及故昨日並不停工惟焚去之花衣皆係揀選備紡四十二支三十二支雙股線所用者一時尚難補進云 
[染業勸納印花稅]  
　　本埠南北巿南京紹興兩帮印花咈布染業同行昨發通告云前南商會函各業賬簿契據等件均須貼用印花稅等因即經通知同業購貼在案現因限期已满正在嚴行調查如有未經貼用印花者希即尅日遵章貼用以免科罰云云 
[請究誣控之批詞]  
　　汪炳南具禀鎭守使署請求提究朱景棋等誣控一事昨奉批示云禀悉前據朱三郎劉慶利朱景棋等先後禀控該商勒收部費均經飭行上海縣查辦在案現尚未據具復據禀前情候飭該縣併案傳訊究辦此批 
[查禁私販硝磺]  
　　上海鎭守使署昨接蘇松常太滬徐淮海硝磺緝私局函開案查硝磺二物關係軍火迭奉宣武上將軍曁江蘇全省硝磺總局迅飭嚴切查禁私販在案伏查貴境係洋硝磺進口並銷售之區凡舖户需用無論另躉均應赴所在硝磺事務所交價領貨前經敝局咨請出示曉諭並請轉飭軍警一體偵察各在案現當謡言蠭起之時私賣私買亟宜嚴加防緝惟敝局緝私職權有限查緝難周擬請貴使飭屬曁淞滬警察廳一體認眞協緝獲有私販希即從嚴懲辦實紉公誼云云鄭君已飭行警廳遵照矣 
[閔行警區解送烟犯]  
　　閔行鄉第一警區查得閔行鎭違禁私設烟燈售賣鴉片者甚衆故由區員季厚基親自調查前日查有張秋江私設燈榻供人吸食當卽拘獲昨將張秋江及烟具等物解滬送請縣警察所轉解上海檢察廳訊辦 
[司法科移送烟犯]  
　　淞滬警廳閘北司法科前日送烟犯馬壽生一名並抄出之烟膏一兩至檢察分庭預訊一過押候起訴公判 
[糧户上訴無效]  
　　沈竹生因不服崇明縣公署判决至上海地方審判廳上訴一案昨由審廳傳齊人證於午後二時經袁審判長率同堵吴兩推事官並賀檢察官等開合議庭審理先據證人王狗郎等供稱崇明人本鄉有吴鳳高者開設酒店營業上月間由其父將木香根寄回以行方便忽有糧户（係指有財產者而言）沈竹生向吴鳳高索取吴即將木香根分給詎沈心猶未足再向索取吴被擾不堪即言沈不要臉沈以爲我係糧户豈肯受辱立即紏同多人前往吴之酒店内擊毁大鬢黄酒二　小鬢五六　事後即經吴在崇明縣公署控訴奉縣知事提訊後判沈竹生賠償吴鳳高洋二元作爲了案云云袁君詰曰沈竹生曾否爲吴鳳高關閉幽室王等答稱並無此事况沈極有聲勢吴鳳高斷然不敢與之爭鬭袁君又命引吴鳳高沈竹生等出庭吴所供與上略同沈竹生供稱實遭吴鳳高幽禁致被蚊蟲咬了一夜又判罰洋二元因此必不甘服來案上訴袁君得供以沈竹生上訴毫無理由並據證人證明一切顯見沈竹生健訟上訴一節當然不生效力當庭宣諭控訴駁回在案人證一併退去閉庭 
[阿大阿二之狼狽爲奸]  
　　南京婦人許徐氏有十四歲之女日前被流氓阿大之姘婦拐匿無踪由該氏將阿大尋獲欲扭赴四區控告阿大遂串出住居新民路之黄阿二向氏擔保約翌日送還伊女不料事後阿大卽逃往租界阿二亦置之不理昨爲該氏扭控四區經姜警正判送檢庭由李檢察預訊之下判阿二交保限五天交到阿大再行核辦 
[騙取押櫃之聲辯]  
　　單左原等控皖人吴耳似與在逃之查　卿冒充新永順輪船買辦以介紹司賬茶房爲山先後向海寗路興隆七浦路茂昌以及謙泰等各茶棧夥友單左原王濟川王耀卿方森林胡天英黄小五孫富等十五人騙取押櫃洋一百六十元等情由探將吴拘解公共公廨一再研訊判押候核在案昨晨復由捕房解究先由前堂未到之詹仲先等四原告上堂證明被騙情形訊之吴供前由張某介紹爲新永順輪船買辦該輪係朱葆三之產經張定侯（卽張四）爲由賣於寗紹公司各原告係由内母舅查連卿同來收條是我所出並非騙取有友人劉榮生可以到堂證明王襄讞商之英領康君以被告所供是否屬實判仍押候查明並補傳見證到堂於下禮拜三再行訊核 
[騙案不及研訊]  
　　張阿富控被陳連生以代薦開鑛工頭爲由騙取洋一百元由捕將陳拘解公共公廨訊供管押候查在案昨晨復訊原告偕證劉水田王阿榮朱阿毛上堂禀明前情請究中西官以時已過午不及研訊判陳還押候另行訂期會訊 
[證人抗傳不到]  
　　南京路益源甡綢號經理吴寳和控顧靜山私刋其叔顧桂亭所開之成泰源綢號圖章揑寫字條騙取值洋一百二十元之盛澤紡綢十疋由捕將被告拘解公共公廨訊供押候傳到其叔質證在案昨晨復訊據顧桂亭之父顧芝夫投訴伊子因有他事不及到堂故投案代質並將成泰源圖章呈案請察中西官以顧桂亭屢次抗傳實屬藐視公堂判被告還押候傳顧桂亭到案訊核 
[拆梢並無證據]  
　　楊樹浦大德榨油廠司事陳阿林控已歇工人沈開榮紏同陶阿川等將伊兇毆並勒書字據拆梢洋十元昨由捕房將沈陶二人拘解公共公廨請究先由原告投訴前情訊之沈開榮供稱因原告每月硬扣工資洋一元是以辭歇向之理論不敢行兇拆梢求察中西官以原告所控拆梢並無充分證據惟沈等行兇屬實判沈罰洋二元無洋改押兩天陶因係過犯着押一月示儆 
[作頭聲訴被控之原因]  
　　陸堃至法公堂控稱上年有木作頭陳忠庭包造南巿驗宰公司之房屋因乏資開發工匠將該公司所出本票銀六百兩向商人如數掉去現洋詎到期向收分文無着向陳理索又置之不問求請訊追陳供前由陸堃等舉薦商人包造驗宰公司房屋允許照造價酬勞五釐當付現洋一百元又將所收該公司之期票銀六百兩交於陸堃等爲酬勞之費不料該公司不能成立屋未動工即將合同取銷該公司之票銀故此止付酬勞这洋亦作無效商人向陸等索還先付之現洋一百元不肯交還故揑詞誣控爲先發制人地步求察聶讞員察閱票上係驗宰公司所出與陳毫無干涉將案註銷堂費着原告繳出 
[民事案件照常開訊]  
　　法公堂向章於禮拜一五兩期訊問刑事各案禮拜三專訊民事前因暑天炎熱故已將民事停訊六期現中西讞員以時届秋凉所有批准提訊各案已發出傳提各單復於昨日起開審並飭知總巡捕房公堂簿字房中西辦事員分期傳解公堂聽候訊判矣 
[限繳房租借欵]  
　　葉阿陽在閘北審判分庭訴俞桂福欠房租四月計洋六十元又汪龍章訴徐阿慶不還借欵洋二十二元前日均經施推事開庭辯論判俞徐二被告分别交限期繳洋 
[二人均未到案]  
　　漢口地方廳移文上海縣知事公署謂有漢口許同源號　被在上海法租界開設字號之牟星南姚鑑明虧欠貨銀請爲移提等情當由縣署轉移法公堂飭提去後姚未到案牟由錢某代到稱牟有事往湖南何日來申尚難預定判令退去牟究於何日可以回申着家屬明白補詞聽候核辦 
[違章拖人之罰辦]  
　　新閘牯嶺路三百三十四號門牌雉妓張巧珠張老桂妓傭劉老二前晚同在馬路違章拉客由捕查見一併帶入捕房轉送公共公廨拘留昨由官媒解請中西官訊明判各罰洋二元充公 
[食物店深夜賣酒]  
　　湖北路一百五十一號門牌食物店主左靜山南京路四百零七號門牌食物店主沈桂生均因深夜賣酒被四百十九號等華捕查見回禀捕頭請公共公廨出單於昨日將左沈二人傳案訊明 
判各罰洋一元充公 
[汽車違章受罰]  
　　汽車夫管阿　徐阿泉在湖北路等處駛車不照工部局定章被捕查見回禀捕房昨將該兩人傳至公共化堂訊明判管罰洋六十元後罰洋三十元一併充公 
[我馬瘏矣]  
　　馬夫沈阿二前日用病馬駕車被四百四十七號印捕查見以其虐待畜類將沈拘入捕房昨解公共公堂訊明判沈罰洋四元充公病馬送蓄牲會醫治所有醫費洋六元亦着照償 
[搶匪禁錮西牢]  
　　流氓姜阿培前日在南京路攫取方杜氏金挖耳圖逃由捕追獲昨晨押解公共公廨經俞代襄讞會同英白繙譯官研訊屬實判姜押西牢三月示儆 
[竊賊混入銀行]  
　　天津人金德標前日混至滙豐銀行内圖竊被包探邵和鈞查獲金又行兇圖逃當經帶入捕房昨解公共公廨訊知金係過犯判押候查明另案於禮拜五復訊核辦 
[過犯乘間行竊]  
　　過犯劉炳榮昨日在東有恒路鴻昌小雜貨店内以購物爲由乘間行竊帳檯上大洋三元小洋五角當被店主孫阿泉察出扭交 
包探王阿巧解送捕房押候解廨懲辦 
[地毯來歷不明]  
　　蘇州男孩管慶生持有西人置在門外之地毯由捕查見向詰支吾遂被帶入捕房昨解公共公廨請究據供父名管景元在西門外寗康里爲成衣匠該地毯係其胞兄所給中西官以所供殊不可靠判發押改良所習藝半年贓存捕房如七天内無人投領即行充公 
[工巡捐局批示兩則]  
　　吴子記絲廠等禀批據禀已悉前據閘北衆商禀請添設夜渡本局以危險堪處未予照准惟查新大橋於上年設渡之始原爲該處工廠林立往來較繁而設此項濟渡時間以無礙工人往返爲斷來禀爲各廠添設夜工於八點鐘放工請求延長九點鐘爲止察核情形尚屬實在自應准予通融仰候諭飭該渡夫遵照辦理可也 
　　新大橋民方記號等禀批禀悉已於吴子記禀内詳悉批示矣仰卽知照 
[氣候報告]  
（上海徐家滙天文臺天氣測候報告） 
　　九月七日颶風抵琉球後速率漸減其進程顯成反曲之抛物線或因此偏向日本臺灣海峽北而中國海濱有北烈風呂宋東而氣壓仍低 
　　八日晨間上海天氣甚凉爽風已折至西北氣壓仍降颶風在東海反曲 
　　八日下午四時三十分豫測東海將因颶風而起暴風雨長　九州海濱高麗海峽有烈風山東與浙江間天氣惡劣且有自北至西北之勁風 
　　八日下午四時前二十四小時内上海氣候温度至高八三七至低六三五去年同日至高九○八至低七六 
雜評三 
[無論何時（納）]  
　　梁任公自言無論何時反對革命而今之人則無論何時主張革命昔倡共和革命論者今變而倡君主革命論不問主張前後之相反是即所謂無論何時主張革命也且以楊度輩倡君主革命論於京而引起無數黨人樹革命之敵於外如近日所傳港澳黨人之舉動足爲明證蓋彼海外黨人固亦無論何時主張革命者也以革命引革命而國中又將起革命之恐慌然而我國人則皆如梁任公無論何時均畏懼革命者也奈何好言革命者不爲稍留地步乎 
 
 
 

Page 11

 
 
來函 
[德大紗廠來函]  
　　敬啓者昨夜四句鐘時本廠棧房突遭回祿計被焚燬棧房一所並花紗等件餘未波及是以今日並未停工尤恐外間不知底細傳聞異詞爲特專函奉布敬祈貴報迅將此函登入來函一門俾便财知以杜淆惑實爲至禱德大紗廠謹啓九月八號 
[梁炳如來函]  
　　敬啓者華界瘋犬傷人報紙所載已屢見不鮮僕昨同西友至城内遊玩經過邑廟北首馬路熱鬧之處驟來一狗將僕長衫咬破西友慮其有毒囑僕速至醫院看治否則有性命之憂刻西友將報告工部局要求華界警察驅除此害並已致函西報警告往華界西人格外戒備願我華人行走華界者亦宜善自保衛以重生命因事關公益敬祈登入來函欄内俾衆週知不勝感禱之至梁炳如上 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[顚倒四書] [  蠧魚] 　　 
　　子曰夷狄之有君不如諸夏之亡也（作有君不如無君解）子路率爾而對曰君臣之義人之大倫也如之何其廢之曾子曰王者之跡熄至於今三年十一月今天下溺矣處士横議民無所安息如有王者夫何使我至於此極也子曰惡是何言歟當今之世民爲貴由也喭參也魯皆非也顏淵嗗然嘆曰夫子聖之時者也 
[辨姦論] [  鄒碧痕] 　　 
　　蘇老泉作辨姦論所言者陰賊險很欺世詐俗一班亂臣僞士也嗚呼是豈善於知姦哉夫姦者兒女之私情也亦社會之習尚也語曰不待父母之命媒妁之言鑽穴隙相窺踰牆相從此姦之所由來也不觀夫今日之上海乎新世界裹樓外樓中士女如雲裙胈父錯旣爭妍而鬭麗復眉語而目挑相邀吃大菜於番菜館逐汽車於福州路繼而開房間作幽會兩各願意一見傾心此所謂和姦也若夫金閨幽秀紅樓深鎖碧玉小家悶艷高藏芳齡在窈窕破瓜之年情竇尚花蕊初茁之際則有翩翩公子亦富亦豪托力克之金絲鏡大鑽石之手戒子一望相識兩地含情三姑六婆出而作撮合之山密約幽期遂大開無遮之會此所謂誘姦也有大小姐標標緻緻若小姑娘嬝嬝婷婷有人焉傍觀垂涎蠢蠢欲動乃姑娘是吊而　吊小姐有情而無情一朝背人情不可遏摟其處子飽兹慾壑此所謂强姦也若夫龍陽是祖董賢是宗有斷袖之癖者趨之若鶩此所謂鷄姦也更有大姐娘姨租小房子借大餐間朝行雲面暮行雨得銅元而又銀元不背嫌疑略無忌顧凡此之類皆所謂通姦也以上種種皆日日必有之事豈亂臣僞士之爲姦哉或曰遊長三么二野鷄花烟間者皆得謂之姦乎曰非姦也是嫖也夫姦者干法律而動衆議也獨不見報紙所登之姦案法庭所訊之姦情皆姨太太大小姐之類未聞有長三么二野鷄花烟間之爲姦也何則蓋長三么二野鷄花烟間之類旣掛　　招牌納花捐本來一切種營業豈得謂之姦乎 
詩選 
[中秋俗傳嫦娥生日坐對偶成一律] [  王韻仙女士]  
　　今夕祥光映玉臺嫦娥慶祝葉宮開寄生喜慰長生願歷劫都從浩劫來天上神仙明月引人間富貴紫雲回（唐明皇曲名見樂史太具傳）廣寒殿又乂清虚　萬古常存不　埃 
[十弟妹赴資州過䢴話别賦以贈行] 　　 
　　欲駕　車出鳳　䢴江迂道水瀠洄相逢耶且談三絶　倒　神薛夜來 
　　剩有琴書慰寂寥　空金盡路途遥清貧兩字居官好說甚腰纏廿四橋 
　　唱　驪歌感不禁天涯迢遞白雲　貧交欲贈無長物一紙新詩抵萬金 
[中秋後五日紫艷菊開並蒂誌喜以詩] 　　 
　　聞道池蓮有並頭小僮忽報數叢秋菊開東徑成雙蒂人倚西風第一樓紫艷傲霜貞晚節黄英捧日愛清幽白衣送酒休辭醉一對名花一解憂 
[桂花廳] 　　 
　　香飄金粟月明中錯節盤根造化工疊石成山雲作海錯疑人在廣寒宮 
[雪洞] 　　 
　　梅樹依池兩岸栽月明花外玉人來廊回檻曲通幽徑巧石玲瓏一洞開 
詞選 
[行香子秣陵春感] [  絳珠女史]  
　　紅藥將離紅豆相思可憐人淪落天涯去年碧海今歲青溪有意中緣心中事怕春知甚十離詞甚四愁詩甚香山駱馬楊枝歌樓扇墜眢井胭脂杜恨　懨情脉脉思依依 
[水調歌頭黄鶴樓題壁] [  琴仙女史] 　　 
　　日暮斷腸處黄鶴古時樓大江東下千里淘盡幾人愁兩岸桃花帶雨一路楊花散雪春去倩誰留芳草晴川遠鸚鵡只荒洲寄萍迹纔楚尾又吴頭晚風何處漁笛烟樹隔歸舟浩浩萬千氣象隱隱兩三星火人影淡於鷗今夕釣詩否檻外月如鉤 
[小說]  
家庭小說 
[嫣紅刧] [  常覺小蝶合譯　天虛我生潤文]  
　　第五十六章 
　　海兒斯東沉寂之良夜所爲一馬車之聲所破轆轆向特雅别墅而馳時雖夜氣已深車中人猶復興采彌满蓋其人非他卽特雅夫婦與愛格來得也讀者當尚憶其黄昏之時同赴一人家宴會回燈添酒遂不覺其夜之已央殆歸則兩點已僅差五分鐘矣鈴聲旣動倦眼惺忪之約瑟夫乃啓門出頻張其口而呵睡魔似猶未去特雅乃曰渠輩已寢乎夫所謂渠輩者蓋指小安東尼諸人約瑟夫亦知之唯渠輩出不由户行蹤靡定約瑟夫殊不能答乃顧而言他曰主人外間風露重曷請入室於時即有二女使來扶密昔司特雅母女此二女使中其一實爲讀者所素識而又闊别多時者蓋卽柏得秀也密斯特特雅習慣每臨寢必須吸烟是日亦然乃呼約瑟夫覔烟斗顧久久乃不得柏得秀呼曰憶之矣主人日間不嘗吸之於餐室中耶汝止容我往覔之言次奔而去顧不一瞬間復　而出面色如　力捉約瑟夫之臂喘息不已特雅乃咄之曰汝遇鬼耶柏得　摇其頭者再始低呼曰密斯特小安東尼臥地上死矣約瑟夫乃立推之曰醉耳奈何言死顧語雖如此然億及頃間兄弟之閧爭心中亦不無忐忑特雅時已起立將赴餐室約瑟　掌燈從之特雅乃徐步而行意謂小安東尼殆又故態復萌醉不能行耳此事在小安東尼已成習慣故特雅亦無驚抵餐室矣而室中之見象乃大變長窗尚啓其旁乃有一人仰臥面目慘白果小安東尼也於是特雅之胍管乃大躍直前撫之竟已僵令而其死狀之獰怖尤復令人不耐約瑟夫以怖極致不能執其燈乃置之桌上而密昔司特雅與愛格來得已至詢何事特雅遂直前遮之令母進又呼其妻曰裘闌汝携愛格來得上樓此間事行將令約瑟夫來告汝密昔司特雅時尚未知室中何事聞特雅語乃退立於樓梯之上問愛格來得曰乃何事歟實則愛格來同進而同退又何能知其事哉方密昔司特雅語時忽又有一驚呼之聲破空氣而起盡一女恃竟已　小安東尼暴死之狀於是一室盡震敏萊露賽亦各披衣而起隨其保姆下樓柏得秀乃立前握皮靄卡臂曰茉特謂史小安東尼死矣此語出敏萊露賽盡哭愛格來得聞聲亦哭唯皮靄卡不哭然亦失色力推衆人於一邊直奔餐室時燈光適謝死者之面至顯皮靄卡遽呼曰果小安東尼也 
奇情小說 
[秘密汽車] [  東埜譯]  
　　第七章（續） 
　　勃立南心緒旣佳身體就想活動并且飢腸雷鳴似在那裏訴說三日三夜中枵腹的苦况就披上外衣喥到古菓樹俱樂部中就餐這地方滕達也是常到的此時正在那裏啜茗一眼望見他夥伴進來就起身招呼道喂勃里三日不見你的容貌竟清減了許多了貴恙已全愈嗎勃立南笑答道好了好了近日廠中如何忙碌你一個人獨力支撑倒有餘暇一清早到這裹眞出我望外滕達道這三天之内廠裹公事甚爲平淡我每早到一次點卯而已今天下午須赴友人之約所以及早往西來了勃立南道廠裏　眞没有重要事情嗎那好極了我想出外旅行一次少則十天多則兩星期廠裏事情要仰仗你一個人滕達笑道旅行嗎只恐是幽期密約要不然你在家裏蟄伏憤的這種遊興何以突如其來呢何以一刻千金要這許多日子呢你可能告訴我旅行的目的地安在勃立南道你一啓口總是調笑人這口孽造得不淺我將往佛魯林司走一遭有何不可告人之處滕達拍掌笑道如何你的心事被我一猜就着你聽了銀行中人幾句無稽之談至今心還不死想爬山過海背井離鄉從茫茫人海之中尋出心坎兒上的一尊人物可謂痴絶但你忽發奇想遠適他鄉眼光一定有獨到處你近日又聽得些風聲嗎勃立南道並没聽得風聲你一味瞎猜譬如隔靴搔癢有甚益處我出外旅行的動因說起來甚是平常我的僕人烏麥萊見我近來身體不大舒服今天早晨替我請了一位醫生前來診治那醫生勸我出外旅行換吸新鮮空氣南方温暖之地花發鳥啼山輝川媚最爲相宜他說出幾處地方佛魯林司也在其内那時言者無心聽者有意我想挨周擁資千萬何事做不到佛魯林司原是意大利名勝之地古蹟甚多他或者看得愜意預行在茂林修竹之間或是山巔水涯之處小築園亭别饒風景做一個異鄉别墅預備他不時駕臨也是有的這一回他借着避暑爲名約了幾個異言異服之人就斗室之中密議大事地方旣極幽靜外人又不起猜疑豈不是深心人的作用麽我到了那邊明查暗訪或者狡兎三　逃不出　人手裹所謂踏破鐵鞋無覓處得來全不費工夫也我已經答允了醫生所以明天早上就想起程了滕達笑道這可算得假私濟公了才友你的辦法我極端贊成這一重黑幕不揭穿你果然心旌摇摇我也覺得芒剌在背历爲一輛汽車是我們廠裏承造的將來東衝西撞像溜韁之馬在街頭闖出禍來這責任都在我們肩上老友你去罷飮食男女大欲所存天下興亡匹夫與責但願你公私兼顧名利雙收爲美人效馳驅更爲蒼生造幸福便算不虚此行了廠裏的事情我一個人承當得下你勿用介介至於偵察的手叚連用之妙在乎一心我不用多所囑咐但我候以前說過茉莉兒同着柳仙鵑聲鴻影或者有連帶的關係你倘然探微索隱尋得一些跡象涉及柳仙務望你迅速電告要知我在庽所也是晨占鵲噪夕卜燈花的呢勃立南笑道你起先一派胡言帷燈盒劍一壁奚落我一壁却是預留地步要我出力替那痴心女子負心漢做一個傳書遞信之人這種移花接木的好計策虧你如何想得出來罷我宅心仁厚不和你算賬就答允你了兩人的談論就此終結合桌用過了午餐到吸烟室裏閒談窗外古菓一樹枝葉紛披蒼翠欲滴但看他植根地中昻頭簷外確是百年前古物這一座美輪美奂的古菓樹俱樂部就因此得名兩人又進了些咖啡水菓之類方纔出到乾明街握手而别勃立南欣欣然回到庽所見烏麥萊已買得直達旅行票端拱在寫字檯上心裏益發喜歡這天下午他看看新聞紙吸吸烟理理書籍變成個無事忙天色初螟胡亂吃了一頓夜飯向牀上一横只因三天中没有好好息此時不覺爛睡如泥連夢也不曾做半個 
哀情小說 
[琴雲劫（六續）] [  稚童振鐸]  
　　晨日融融曉鴉亂啼叱起秋風吹落樹葉片片作蝴蝶舞若爭地可愛之曦日者某處之橋上一對少年男女並肩立少年豐姿翩翩嬌艷絶倫女郎玉筍其指新月其眉腰足　小臨風不自持天上安琪兒不啻也亭亭玉立盈盈欲語曉日遠映其面倍覺嬌嫩其色有若含苞初放之荷花行人皆嘖嘖稱羡環橋衆觀比比千百之眼光炯炯均集射於二人之身予疑其衣其飾之爲如電如火之眼光幾穿破幾　化也翳何人翳何人蓋即吾書主人翁子琴綺雲是也其地非即南星車站歟霎時間汽笛嗚嗚機聲軋軋而滬杭火車至矣子琴綺雲携手拾級下相將登站中之月台綺雲乃曰妹不幸爲女子不能從哥重涉風塵惟俟民軍告捷之後妹當日日至此站中覓哥之蹤跡耳惟恐哥得志之日流連他鄉另有意中人而忘妹矣言次淚隨聲下子琴不得不强忍其淚珠而歛其容曰予初以妹爲知心者而妹目我爲如何人耶妹旣輕視我我亦難以剖白惟上帝知之又曰子琴乎汝有是心天人殛之綺雲聞言默念子琴之誠因悔己之失言乃轉其悲戚之容紅暈兩頰情满梨　久之曰哥何心至是妹戲言耳言未畢汽笛忽發其一種銳大之聲曰喥！而車停矣子琴遂與綺雲握手别逡巡登車憑窻與綺雲語曰今承妹遠送得毋憊乎吾言已盡於斯遲速終别站外必有車妹趣往乘之返别矣珍重隨脫指上之鑽環以授綺雲曰此環色質頗佳吾最愛之今以贈吾愛妹望妹納之留作紀念予别後妹之視此環當無異於予也綺雲乃亦以約指贈之并欲言而無情無知之車鳴其得意之聲殿其百　之足躣躣如飛迨已逾一英里遥綺雲呆立如木雞以其目光之視線直注於車之軀壳不稍轉瞬微聞軋軋幾聲而車影杳矣惟留縷縷無數之煤烟團總舞於空際而已 
 
 
 

Page 15

 
 
   
 
 

Page 16

 
 
   
 
