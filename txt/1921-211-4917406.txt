# 1921 - 211 - 4917406

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[恐慌之豫言（一）（爲商界言之）（老圃）]  
　　經濟界之恐慌有循環性大率十餘年一轉上海自象皮股票事業以來不聞恐慌久矣以時期言之似已不相上下以新企業言之似有促進之勢此非故作不祥之言蓋事有必至理有固然特防之於未發之前則可以减輕其勢此誠今日商界所亟宜研究者也 
　　進出口業之衰未有衰於今日者也投機業之盛未有盛於今日者也此與象皮股票未破裂前之景象何異凡稍有商業經濟智識者當爲之栗栗危懼即外人處於旁觀亦已竊竊議之失吾誠不知當地之銀行公會錢業公會果將聽其自然束手以待斃乎抑將共籌補救之法防患於未然乎抑將於破裂後仿照象皮股票故事俯首乞憐於外人乎此誠今日上海商界第一嚴重之問題也 
　　吾對於交易所諸事業屢有逆耳之言非謂交易所不當設也特以爲如是濫設爲無論何國之所無必爲恐慌之媒介深望營交易所者及早醒悟求所以取束之法深望投資諸人及早醒悟愼投資於交易所及類似交易所之營業又深望錢業銀行業諸人及早設法并應相約愼與交易所來往誠如是即或不免於恐慌亦可以减輕矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[命令]  
　　八月五日大總統令任命馮玉祥爲陸軍第十一師師長李鳴鐘爲陸軍第十一師步兵第二十一旅旅長張之江爲第二十二旅旅長此令 
　　又令財政次長代理部務兼鹽務署署長潘復呈河東鹽運使金鼎動調部任用請免本職金鼎動准免本職此令 
　　又令任命張英華署河東鹽運使此令 
　　又令　司法總長董康呈請任命朱樹聲署直隸高等檢察廳首席檢察官朱頣年署直隸天津地方檢察廳檢察長王鳳苞署直隸保定地方檢察廳檢察長錢協同署山西太原地方檢察廳首席檢察官何璶署山西太原地方檢察廳檢察官莫潤華署湖北高等審判廳推事陳光燏署河南高等審判廳推事牟家夔署東省特别區域地方審判廳檢察所檢察官均照准此令 
　　又令陸軍總長蔡成動呈請將陸軍第四師步兵第十五團團附宋鶴年免去本職應照准此令 
　　又今陸軍總長蔡成動呈請任命王紹先爲陸軍第四師步兵第十五團團附應照准此令 
　　又令陸軍總長蔡成勲呈請授蘇國棟張棟爲陸軍步兵中校方冠英張白順爲陸軍憲兵少校范甸春爲陸軍步兵少校董鍾瑶爲陸軍輜重兵少校影克剛陸裕光爲陸軍三等軍需正饒漢祊爲陸軍三等軍法正均照准此令 
　　又令陸軍總長蔡成動呈請授李夢元鄂學淵爲陸軍騎兵少校沈逢甘爲陸軍步兵少校傳恩霖爲陸軍步兵少校均照准此令 
　　又令司法總長董康呈核前英屬北波羅洲總領事謝天保因案判處徒刑委曲獲讉情堪矜憫擬請准予特赦等語本大總統依照約法第四十條宣告特赦謝天保將原判徒刑免其執行此令 
[專電]  
　　北京電　王占元豪（四日）電援軍遲滯不進前線形勢日非請電皖晋奉吉黑量力出兵院僅電晋出一旅電皖速發一旅（六日下午一鐘） 
　　北京電　王占元支（四日）急電援軍到漢萬餘僉謂非奉蕭總司令命令不動蕭以全部到漢方下前進命令請中央催蕭進第一線現在通崇危險已極援軍加入前線方有守志（六日下午一鐘） 
　　六京電　鄂戰移至趙李橋西北新店一帶在湘鄂路二十八英里半地方作戰線死屍埋趙李橋車站係四日情况五日又移東北草鞋鋪作戰線趙李橋羊樓司不在鄂手（六日下午一鐘） 
　　北京電　漢某洋員電湘鄂兵皆無鬭志又成七年第一二路自行棄甲景象（五日下午一鐘） 
　　北京電　農部函外部請與英法公使磋商英法租界内經部批駁之交易所並將所訂交易所註册給照章程撤銷（六日下午一鐘） 
　　北京電　優林提承認赤塔政府爲交還蒙古條件張作霖對案要求優林交還江東六十四村送還三角洲盡賠華商損失方可承認優答赤塔出兵赴蒙軍費甚鉅應與華僑損失抵冲張未允談判破裂張作霖仍請中央直接辦理 
　　北京電　外部電王斷曾墨新訂限制華人入境七條蔑視前議務向嚴重抗議（六日下午一鐘） 
　　北京電　郵局執事粤人馬業勲因購交易股票失敗投井自盡遺書僅言久病不愈自溺交通部西井馬業勲絶筆等字馬二十九歲子二女一妻亦圖自盡（六日下午一鐘） 
　　北京電　昨四郊遊緝隊司令高青山在距京三十里之蔡莊剿匪受傷抬回（六日下午一鐘） 
　　北京電　京奉饒陽河又泛售票至溝帮子止（六日下午一鐘） 
　　北京電　盛傳蕭耀南督鄂某方要求張勲督皖（六日下午一鐘） 
　　北京電　直曹電據吳副使電稱現值鄂防日急亟應嚴密佈置以備禦敵第八師范參謀長奉師長命到洛表示沙巿監利石首公安一帶防務該師能負全責惟僅八成隊且槍缺千五百餘桿當此前方吃緊力量單薄除囑速將缺額補齊外請轉中央速電王使應由漢廠撥槍領用俾便應戰月餉與其他防鄂國軍一律籌發以勵士氣 
　　北京電　贛陳電據報粤以桂事終了决出兵攻鄂現已通電滇黔川湘趕速進兵粤擬分兩路入湘許崇智率部由庾嶺攻贛請迅調大隊援鄂早定大局探滇黔粤川代表均到决攻鄂贛湘出四師攻武漢川出四師攻宜昌粤出一師援湘又出四旅攻贛黔出一旅與李烈鈞滇軍合併攻贛（五日下午七鐘） 
　　北京電　曹錕支電已令駐正定第十二旅開駐彰德並令第十四旅塡駐正定爲後方聲援又馮旅已改編爲師擬再招編一混旅 
　　北京電鄂訊前線應戰之兵悉屬王占元本部直豫各軍雖奉令加入但均候餉候械應付十分困難 
　　北京電　政府預備以蕭耀南繼王督鄂派某要人徵詢鄂籍諸巨公意見均贊成不表示一詞聞鄂同鄕密議對本省人治鄂無不歡迎若遣一本省人帶北兵到鄂其結果將爲傳良佐第二實未敢引爲樂觀（六日上午九鐘） 
　　北京電　鄂電白螺磯戰事棘手蕭師全部開往（五日下午八鐘） 
　　北京電　劉承恩三次電來辭職靳仍覆電慰留（五日下午八鐘） 
　　北京電　自鄂事發生中央首以籌餉爲急國内銀行無可再商仍向外國銀行以重息求貸由財部預塡國庫劵交各行代銷故票面均依其國之幣必俟售出始合華銀候撥銀行取費甚重不負承墊責任（五日下午八鐘） 
　　北京電　閻電陳軍分在各縣肆意騷擾究應如何處置查陳前督一日不離陜則陜民一日不得安寗相文職責所在尤應維持治安特電請命速定對待方針（五日下午七鐘） 
　　北京電　吉孫電延吉所駐日本聯絡員迭赴道署要求協同各方防軍會剿鮮黨股匪已由陶道拒絶 
　　北京電　東省特别法庭法官因奉軍干涉司法全體辭職張自派員接管（六日下午五鐘） 
　　北京電　鄒芬電駝山距滂六百里内外肅清後不需派兵駐守查哈木爾車林匪患另有來源應飭他區進剿（五日下午七鐘） 
　　北京電　將有明令優恤周務學 
　　北京電　奉張電令鄒芬進攻烏得使庫倫交還較易爲力（五日下午八鐘） 
　　漢口電　五日南軍陷趙李橋北軍退至茶庵嶺離蒲圻僅十英里通城同日陷落劉躍龍部潰散直軍四十九旅駐鮎魚套站王督私産搬移一空（六日下午四鐘） 
　　漢口電　各團聯合會微（五日）通電請轉懇湘鄂停戰調和 
　　漢口電　趙傑微（五日）午後由廣水來漢督署魚（六日）宴趙 
　　漢口電蒲圻正面微日續戰鄂軍扼守茶菴嶺現湘缺械鄂缺人各待增援 
　　漢口電　湘軍攻公安失利改撲石首尚在相持通城方面劉躍龍急電請援勝負未明（以上六日下午四鐘） 
　　香港電　聯軍會攻桂林未下贛軍冬電攻佔灌陽 
　　香港電　粤公債桂已銷數十萬銀銅幣亦由粤趕鑄大帮運桂 
　　香港電　報載粤軍江日（三日）攻下邕垣惟馬君武現方設行署於梧邕恐未妥 
　　香港電　湘趙江電援桂軍回防 
　　香港電　桂李永昌軍襲廉已由黃鄧張等軍赴援（以上六日下午九鐘） 
[公電]  
　　安徽來電申報館轉各報館均鑒皖省第二屆省議會禍皖罪大惡極姜生慘死尤痛人心兹逢改選本區第二屆議員江家燕葉光宇等與公益維持會惡劣分子仍勾結把持希圖充任本團誓不承認除電乞安徽省長迅電覆選監督從嚴取締外合亟電聞安徽選舉總監視團陳家蔭汪惟安方毓賢等微 
　　桐城來電申報館轉各報館鑒敝縣監視選舉分團奉省總團於六月二十二到縣成立當經分遣團員到各鄕演說自七月十八敝縣各投票所開始投票團員即按區實行監視並將監視方法報縣在案西鄕驅逐監視員南鄕北鄕城鄕因依法無多人投票票匭解署西鄕驅逐監視員包寫躉投票匭滿載解署東鄕展限亦無人投票匭被人把持不解敝團因初選告終而時期内又無天災及其他事變發生無展限必要已將監視員盡行撤散以上情形經敝團向住縣澄清團陳述諒均電省有案其後王知事改派管理員到東鄕敝團聞信再招集監視員支日趕到而東鄕違法改限已於冬日江日將三萬數千餘票照西鄕辦法包寫躉投票匭敝團義憤難遏微日在本縣姬公廟地方向王知事所派之管理員索違法簽到簿結果不知何方面遂將票匭毁焚查知事王樹功係公益維持會中堅分子與某系結合擔任包辦昨衆議員程鵬九仍來縣與王接洽其甘爲收買壁壘用心叵測究不知造何蜚語謀陷敝團淆亂聽聞用特電陳伏希主持公道桐城學生監視選舉分團李求本趙唯一吳賢驄等百四十八人魚叩 
世界路透電 
[英帝國大會之結果]  
　　四日倫敦電路透社探悉昨日閉幕之帝國大會其所討論者範圍頗廣官報僅略言之耳帝國憲法亦爲辯論良久之一事大約大會將布告不贊成召集特會討論此事之建議但聲明殖民地有權可派其閣員爲代表與英相協商至於大會所議對外事件則德國賠欵分與各殖民地之問題業已解决如何分配尚無公布但大概英倫三島得賠欵全額五分之四餘則依照各殖民地犧牲之多寡而酌分之各殖民地代表對於上西萊西亞等困難問題亦曾發表意見密談多次其結果似爲協約國與前敵國間所締結各和約應全部履行之决議各代表討論哈定總統請參與華盛頓大會之舉費時甚久並議及英國有關係之各殖民地與美日開一預會之說但因衆意不同卒被打銷大會之討論費時最久者爲帝國防務問題後因哈定總統有召集裁减軍備大會之提議討論始暫止但大會意見似主張一權之標準各殖民地各自擔任其土地之防務帝國交通一層無線電報事意見不一致聞澳洲代表竭力主張造絶大電臺俾澳洲可與英國直接通電但他人則大都主張多造電臺電力不妨稍小故决定英國應在其勢力所及之土地内築成電臺而澳洲南斐印度亦應各在境内築必要之電臺與紐絲綸加拿大相接帝國航業委員會之事業亦經議及有人提議此委員會繼續辦理但未得全體之同意故不成立聞大會贊成一九二○年加拿大帝國報界大會所通過減輕新聞電費之議案他如國際聯盟印度地位外人入籍等問題皆有長時之辯論 
　　五日倫敦電帝國大會今晨開最後一次會議各員彼此珍重送别並議定上英皇之奏文斯末資將軍已於午後啓程回南斐據其語人對於大會結果甚爲滿意 
[協約國高等會議]  
　　　　五日巴黎電法政府已請駐英日本大使林權助男爵與石井子爵同代表日本參與高等會議 
　　五日巴黎電高等會議似難得現討論分割上西萊西亞問題專家委員會之匡助專家委員會自覺不能得一致之同意决議提出報告内列討論時之各項建議並反對贊成兩方面之議論 
[俄國災荒記]  
　　五日芬蘭京城電勞農代表雖宣稱外間所傳俄國饑荒消息皆屬失實但承認現有多區之人民逃至他省覔食代表並否認莫斯科等鎭發生騷亂勞農政府已下全體動員令之說日來仍有駭人之消息傳來謂薩瑪拉與薩拉土夫兩省難民現紛向東西兩面逃亡並謂莫斯科周圍之防兵現用毒氣阻止難民入城 
　　五日倫敦電救世軍司令蒲士將軍已接駐莫斯科救世軍代表來電謂現正與俄國饑民百萬人接觸請設法拯救 
　　五日華盛頓電賀佛氏宣稱美國委員會所需購物振濟俄國災民之欵均將在美國購置物品 
　　五日巴黎電俄國最近消息紀災情較詳現有十九省缺乏糧食烏發等六省及桐河境收成被毁災區中共有人民一千九百萬人莫斯科政府無欵辦振西比利亞東部亦無能力出此西比利亞西部徒擁虚名高加索雖存有小麥但初抵之飢民現助同居民阻止後來之飢民入境且防過激黨混入也伏爾加等處有虎列剌疫症爲患蔓延頗廣俄國運輸已失其秩序協約國與同志國所備之賑品正不知能否及時運抵災區也巴黎接有消息俄國國民委員會已下令准設救濟會七月二十一日開第一次會議時俄國各政黨幾全有代表與會反共産黨曾與過激黨交換意見反共産黨代表懇請結合一體辦理賑務而應歸紅十字會主持一切過激黨代表謂擬以分配國外所供賑品之自由機會給予救濟會 
[裁減軍備會期]  
　　五日巴黎電英政府已通告美政府謂徇從美國之志願允以十一月十一日爲裁减軍備會議開會日期徵言報載稱倫敦外交界及政治界對於美政府進行組織會務諸事之迅速甚爲驚異據謂此舉倡議不過數星期而已近乎實現云 
[英議院之男女平等案]  
　　五日倫敦電下院對於男女平等事已有重要之舉動財政大臣郝恩爵士今日提出動議案規定三年之後應許女子服務民政與男子一律看待惟須分别女子相當之位置所委任之女子其職位權力與男子同惟因國家財政不裕之故女子之俸金與男子若何比較問題將於後三年内審查之案中列有保護退伍人之條文該案已由議員一致採納 
[各國近事記]  
　　五日瑪德里電公報宣稱西班牙軍已占據摩洛哥里斯汀加鎭逐走攻擊蘇開爾亞拉志之敵軍敵軍大受損失 
　　五日芬蘭京城電俄使署否認紅軍攻入小亞細亞及白里細洛夫將軍與士耳其或其他東方國談判之說又稱俄政府毫不欲干涉希土戰爭 
　　五日倫敦電大阪商船會社暹暹丸船主代表自阿典來電謂該船前艙及一二兩艙水已充滿損失甚巨今已委棄之船中之人均改乘他船在哥倫波登陸阿典無救難船可雇 
　　五日巴黎電今日有一人至外交部聲言欲殺白里安氏即經拘獲審爲瘋漢 
太平洋路透電 
[粤桂戰事餘記]  
　　六日香港電據半官消息粤軍已於星期三日占據南寗聞黃培桂已赴龍州粤軍滇軍擊桂林者已拒絶桂軍休戰之請求 
　　四日廣州電八月一日廣東全省開始選舉縣知事及議會議員各縣泰半在國民黨勢力之下蓋今無他黨與抗也投票人須先付路捐六角始能投票有候選人數人且出資納其贊助人故外問有選舉乃買賣性質之責言其中舞弊自無可疑 
　　四日廣州電六月二十四日粤軍入梧州時廣州政府宣布擔負桂省紙幣之責任但僅允照巿價兌換目下巿價約值對折 
　　四日廣州電桂省粤軍目下須應付之最大問題爲如何解除前桂省軍界領袖之武裝若輩陽稱服從廣州政府但乃因處勢窮蹙不得已而屈服其實仍欲待機而動陳炯明已從事試驗桂軍司令是否服從命令現命韋榮昌解除陸榮廷舊部之武裝此問刻極注意韋之行爲 
　　五日廣州電粤軍已封鎖南寗豫備攻擊該城滇粤軍現正圍攻桂林據梧州消息陳炯明要求南寗戌軍即解軍備黃培桂雖允降服顯未偃兵馬君武已抵梧州擬住數日再赴南寗聞馬現議遷移省城 
[湘鄂初戰記]  
　　五日漢口電聞石首公安問有戰事湘軍仍節節進攻此聞人心安定 
[黃河橋之投標]  
　　五日北京電交通部所派檢視黃河鐵路橋工程投標之委員會已擇定比利時出口業公會估計需造費一千零五十萬元遠東公司得第二投標奬金三萬元法國某公司得第三投標奬金二萬五千元 
 
 
 

Page 11

 
 
國内要聞 
[小幡回任中之對華談]  
　　日使小幡酉吉氏已於七月三十日由東京起程回任預定本月八日可抵天津東報載小幡在途中與人爲對於中國現勢之談話頗關重要北京某報曾譯載大要兹轉錄如次（以下皆小幡談話）山東問題有謂予（小幡自稱）離任中已與中國政府爲非公式的交涉表示交還山東者此係謡傳絶無其事此次太平洋會議遠東方面出席之國僅日本與中國而已該會議景響於中日兩國者甚大萬不可再蹈凡爾塞會議之覆轍演出種種醜態見輕於各國故予回任後擬與中國各當道會商詳細考查中國對於該會議之態度與意嚮務期兩國協調以謀東亞幸福蓋無論如何中日兩國之態度若不能一致於東亞和平實有非常危險也第此不過予一人之見中國方面之態度如何予尚未得而知之至於山東問題中國方面諒必亦有種種意見而輿論又不能不注重此事若能於太平洋會議前解决自無問題而是否提出於太平洋會議此時亦無確實消息惟日本旣屢次聲明無論何時苟中國有直接交涉誠意無不立允交涉故中國之態度如何實爲此事之先决問題山東撤兵日本亦已宣言祇要中國鐵路守備隊編制完成即實行撤退目下中國方面正在養成鐵路守備之巡警隊實行撤兵之期當不在遠予在東京與伊東子爵及外交調查會委員之會見並無特大關係祇就中國問題交換意見而已今日乃國民外交時代如山東問題者誠宜乘機將其經過發表藉求國民之後援也現在中國南方之擾亂最堪注目者厥爲湖南總司令趙恒惕是否與廣東之孫文陳炯明有聯絡苟有聯絡於時局之推移實有莫不關係而廣東政府之勢力亦將伸張於揚子江沿岸握湘鄂大權而稱覇於中國若武漢落粤派之手其勢力必將支配中國之中央而制北京政府之死命尚有一事不可不注意者即此次廣東及湖北事變之裏面是否有安福系在中操縱耳果安福系與此有關則南方勢力变閟愈大蓋安福系背後有段祺瑞徐樹錚從而浙督盧永祥閩督李厚基亦必與之提携活動也果如是則安福系或有捲土重來之日亦未可料而所謂理想派與實力派之互相聯絡政局亦將因而一變也目下之中國以吾輩觀之並南北分裂乃各省分離耳當交涉外交問題時因中央威信一向不能及於各省故往往無所措手足如日前因宜昌長沙事件英美日各國公使則專待王占元北上到京時直接與王氏協議此皆中央不能統治各省之表現此後中國之外交當益感困難也 
[京潮了後之經費問題]  
　　學潮經慰問後校長敎職員均先後復職乃應發之六月分經費敎育部忽又一再愆期昨早各校長爲經費事再至敎育部親謁馬次長據馬云當往國務院晤潘次長方有具體之答復各校長遂散旋得馬次長電話據云與潘次長接洽妥當三日内准將國庫劵辦妥送交敎部至於先由財部出具正式公函一層諸多不便未能照辦馬并云當時因恐潘次長事務紛忙設到部後再將此事忘去殊不妥當乃要求潘氏請財部司長到院當面接洽務請其三日内辦妥後校長方面又得張仲仁電話據云業已晤及潘次長并將種種情形詳告潘氏懇其鼎力維持潘云已與馬次長商妥辦法并云財政部本有二十二萬元存儲銀行專爲發給敎育經費之用不料日前武漢風雲日急警聲所播銀行中遂將二十二萬元之存欵轉撥他賬故有此次不能發欵之結果目前財部正向某外國銀行商借零星小欵已稍有眉目如能告成則當儘先補發敎育經費云云聞范靜生氏昨晚亦已到京已分頭向各處接洽至敎職員與學生方面現均持冷靜態度希望調人與校長極力進行云 
[反對聲中之十年公債]  
　　財政部新近發行之十年公債三千萬元自公債條例公布後各地銀行深恐政府之信用失墜與擔保品之不確由上海銀行公會及上海商會發出反對之電北京銀行公會亦持反對態度召集會議並通電各省銀行分會徵求各地對於新公債之意見日來迭接各地復到之電多數反對雖經財政當局迭次解釋而各銀行終懷疑惑銀行公會日前又開臨時會議對於政府發行債疬之究竟辦法决定不派監視基金委員以爲根本否認之意結果並推舉代表二人赴部報告各地銀行之態度與議决之辦法惟聞財部中人云財政當局自决議發行新債後雖迭經各地之反對然已抱定無論如何勢在必行除暗事疏通外一面仍在進行發行手續因有少數銀行紛請承銷財政當局視爲有隙可乘即以少許優利分與各銀行以間執以外者之口故外埠雖有反對不足爲慮云云其態度亦可謂頑强矣 
[謝天保特赦之由來]  
　　前英屬北婆羅洲總領事謝天保特赦一案已於五日明令發表聞謝氏獲罪之原因因伊九歲之幼女被館員强姦謝氏於事發以後因國家及個人體面關係致不以實情報告政府又以一時氣憤將該館員拘留領館後該館員畏罪自盡故現在法庭判决謝氏所引用之刑法（一）爲僞造文書（二）爲私擅監禁實則以上兩點皆有可原蓋謝氏爲駐外之領事若即以此案實情宣布對於國家體面家庭名譽均甚爲難又駐外領館中有人犯罪此種案由旣不便交駐在國法庭審理則領館中是否可以暫時看管以便押解回國亦一問題不能即謂爲犯罪故此案情節尚有可原至該館員之自盡則在出外赴醫院後與謝氏絶無關係故刑法上並無牽涉近由陸徵祥孫寶琦李鼎新劉冠雄等代爲呈請特赦司法部以略跡原情自可照准故即提出閣議通過明令發表云 
[湘鄂軍戰紀]  
　　大漢報云頃得蒲圻戰事消息南軍先鋒夏斗寅於日昨率大隊進攻與北軍右翼司令王都慶孟昭月等激戰三小時南軍因南風大作用稻草裹以硫磺石灰順風焚燬北軍觸其自氣灰塵不能張眼紛紛向蒲西潰竄南軍乘勢夾擊北軍敗退失去過山砲二尊機關槍兩架並有某某主將不知去向之說昨有上駛小輪開至新堤不能前進復轉開至漢據云該輪至新堤時見前面南岸螺山樹一白旗南軍皆伏匿山間時常向北岸開槍射擊該輪夫役均伏船艙躱避而北軍在江北岸亦密揷竹稿表示火線而新堤江面兵艦林立布置森嚴亦時開砲向螺山射擊兩軍相持勝負尚未判明又得交通界消息八月一日鄂軍由趙李橋敗退棄去茶菴嶺蒲圻縣城亦幾不守幸是日午後二師之五六兩團及靳雲鶚之一部救援大至加以大砲四尊機關槍八架子彈齊備接濟亦多翌早（二日）即施反攻奮勇進擊將前日所失數十里之侵地奪轉現在鄂軍正面仍駐守趙李橋左翼仍扼守羊樓峒（距羊樓司十餘里）右翼亦恢復原線又據軍署消息連日均在激戰中惟聞通城失守蒲圻被南軍佔領一半此兩消息均未得確切報告不敢斷定聞蒲圻方面前日（一號）夏軍連次進攻王軍亦極力抵制無如南風緊急熱度太高夏軍乘勢掩攻王軍因不堪酷熱之故昏斃者甚夥蒲圻幾陷嗣因後方某軍救援始各停戰新堤方面同日發生戰爭南軍亦獲勝利王軍敗退數里又一消息兩軍戰線仍在原處（趙李橋羊樓峒之問）並未移動湘軍目下仍拚死進攻北軍穩守未至退敗最後又來猛撲因連日天時不利又因熱度過高經數日之戰事各營均有病者孫傳芳刻令各部挑選精銳凡有病者均令送省休養俟靳張兩旅軍隊到齊再向湘軍進攻令各部養精蓄銳任其猛撲不必輕出浪戰云云故日來似已停戰也 
　　直軍第二十五師師長蕭耀南以援鄂總司令名義率所部軍隊來鄂後當時以駐紥地點問題並未下車王占元本擬以該軍司令部設於武昌後以省垣無適宜地點故特設於劉家廟該軍亦駐紥於此惟前敵戰事吃緊王占元擬以該軍隊赴敵禦戰二日親由武昌往劉家廟司令部邀請蕭氏及其部下上中下各級軍官開軍事會議於督署蕭氏及各軍官當與王氏到武昌督署内開會討論王氏以開隊赴前線助戰爲請蕭氏不允並謂武漢治安甚爲重要非有大軍屯紥不足以資鎭懾王氏極力請求蕭氏無可如何只好應允但是否實行尚難决定蓋蕭師來鄂主旨據該司令部傳說實欲保持武漢治安故蕭氏於昨二日出示安民其布告中祇言如有不顧大局甘心破壞鄂省者本總司令職責所在惟力是視决不姑容並無親赴前敵對湘軍作戰之語氣其不願開赴前方蓋可知也 
　　上海日人通信社五日漢口電云武昌消息曩爲湖南軍所占領之蒲圻縣今由湖北軍總司令孫傳芳親率一混成旅於四日晨恢復然通城方面之戰况不利有於四日午後爲湖南軍占領之報其他於新堤監利公安各方面皆有湖南軍出没戰局漸形擴大因此王占元一面以全力防戰一面急電北京政府請派援軍並請監視曹錕吴佩孚等之援助湖南軍又六日漢口電云今日午後二時武昌開緊急會議之結果决定武漢秩序由蕭耀南軍隊維持又以時局急迫檢閱電報甚嚴第二十五師之大部分已渡江駐武昌城外武昌人民因之頗覺危險河南軍司令趙傑已於昨日來漢其部下第一混成旅亦已開始調動第四師亦已到二營據聞河南督軍趙倜雖屬直隸派然因嘗受王占元援助故此次頗表同情於王又六日北京電云王占元已於五日電請辭職蓋因湖北軍屢次敗北蕭耀南又不肯應援不能維持湖北秩序之故 
[香港討論蓄婢問題之大會]  
　　香港養婢問題中西人士屢有研究其主張廢除婢制者多持維持人道之說謂在人道主義之下斷不能容此婢制之復存其主張暫存婢制者則以中國生計問題爲言蓋謂中國人生計困難其貧苦者一家數口不能自食則鬻賣兒女亦屬迫不得已之苦衷苦竟禁之是無異迫其饑餓以死此主張廢存之兩說也最近英國希士勞沽夫人復在英國提倡廢除香港婢制之說英政府乃將此案提交香港定例局研究以憑解决於是養婢問題遂爲全港人士所注目定例局華紳劉鑄伯何澤生二君乃登出佈告請闔港人士到太平戲院公同研究期集衆意以定從違昨星期六日即爲會議之期到會者計約三百餘人耶敎人亦不少蓋耶敎人對此問題極爲注意也婦女之到會者十餘人并有女子在塲糾察西報訪員到者數人并有華人隨之傳譯主席劉君鑄伯左爲何澤生周少岐右爲曹善允周壽臣餘如李葆葵李亦梅李幼泉葉蘭泉羅旭和何世耀尤瑞芝岑伯銘黃廣田等皆列坐兩點三刻摇鈴開會主席劉鑄伯起立發言大意係將調查買賣婢女之手續及爲婢者之狀况次第解釋并將各條問題提出討論繼又歷言中國人生計之如何艱難爲富家婢比較爲貧家女之如何安樂洋洋數千言歷時一點鐘之久其說雖謂婢制之存廢仍憑多數意見取决但其意似側重於保存一說何君澤生亦有發言二君發言旣畢遂請各界演說於是陳君賡虞起立演說略謂鄙人素來不主張養婢在三十年前已將家中所有婢女送回母家俾得團聚蓋不忍人之骨肉分離也現下家中已無婢矣惟近日英國有人質問本港養婢之情形五條我華人决不承認（所謂五條質問者即（一）養婢是否係充作妓女（二）爲婢者是否爲奴（三）爲婢者是否供男人取樂之用俟男子厭棄之時即轉售他人（四）養婢之習慣中國曾否例禁（五）爲婢者其主人是否可任意將其虐待）惻隱之心人皆有之我華人其肯作此禽獸之行乎爲婢者雖有時被主人虐待然此等不循人道之主人特居少數耳但今日吾人之討論此項問題意何在乎蓋本其胞與爲懷之心爲婢女謀救濟之善　也吾人試思人非貧乏至無以自存又誰肯將骨肉割棄才是賣兒鬻女者之苦衷皆仁人君子之所惻然動念也故爲根本救濟之法宜從維持貧民生計入手然則何不倡設一會以維持貧民生計乎次由潘日階演說略謂禁止虐待婢女係爲應有之事吾曾親見一婦人將三婢慘加虐待至令人不堪寓目該婦所養三婢一僅四五歲一約八九歲一約十三四歲我曾見其虐待一婢竟至强之食糞左手持糞而右手執鞭彼幼弱之婢女固不敢稍示違抗也又見其勒逼一婢使之跪於局盅蓋上雙膝之痛苦爲何如乎其尤甚者則將竹椅倒置而勒令其婢跪於其上復以木盆覆於該婢之頭然彼猶以爲未足也乃又再以巨柴一把而置於木盆之上焉試問此幼弱之婢女其能受此慘無人道之酷刑乎則立例以禁此兇悍主人之苛酷亦刻不容緩之舉也時卒中有以潘君所說雖屬實情但當時有西報訪員在卒潘君乃將華人最黑暗之事當衆揭出致將華人社會之黑暗情狀傳播世界實於華人名舉有碍破加非難潘君亦起而自辯以致全塲譁然嗣由何麗臣起言謂潘君所言亦非於本問題無關彼亦發表其個人意見耳還請大衆從根本上討論港僑負販烟草會主席鍾雲山乃起言略謂中國人生計困難迫不得已始將子女鬻賣若竟禁之是使之束手待斃也但我亦頗以養婢爲無益蓋我自已雖不將該婢虐待難禁我之妻不將婢虐待更難禁我之子不將婢虐待也吾意宜改賣爲按（即典押之意）雙方寫立單據按至十六歲或十八歲即復回該女之自由繼由楊少泉君起言謂鄙人請先將主席宣布之五問題逐一討論然後再附以鄙見諒在坐諸君亦所樂聞一一養婢是否充作妓女」鄙人敢云不是然亦不敢盡謂其不是也頃間主席不云有人專糟猪花之說乎所謂糟猪花者係由少時買來養大則迫之爲妓此係直接使之由良而妓者也又有初時本非立心買作妓女但因該婢不遵敎訓乃轉鬻别人别人又以其頑性難馴卒之賣落河下又或有因年長未嫁弄出弊端主人不能將其嫁人乃不能不淪爲賤業此又間接使之由良而妓者也鄙人以爲婢制一日不剷除則拐賣人口之案一日不能减少蓋有相關聯者也「二爲婢是否爲奴」照頃間主席所解釋謂奴與婢同是一流不過男則爲奴女則爲婢奴則終身服役婢則嫁後可復自由惟鄙人之意以爲婢雖與奴不同然婢嫁人爲妾後又再受大婦虐待其痛苦與爲婢時無異是仍彷彿爲奴者之終身失其自由權也「三爲婢者是否供男主人取樂之用俟男主人厭棄之時轉售他人」鄙人以爲養婢者雖未必皆　自已娱樂之用然以之爲自已娱樂迨厭棄之時而轉鬻他人者亦不能謂絶無其人「四養婢之習慣中國曾否例禁」此條吾人試細思之我國古時之所謂奴婢者係因其父母犯罪因而罰之爲奴爲婢耳今日中國之婢女是否亦如是乎非也乃以錢買來者耳鄙人以爲今日研究此問題者則養婢之當禁與不當禁而已如以爲不當禁則可無說如爲保持人道計同認此婢制之不可復存則徑行禁之可耳何待問中國之有例與無例耶「五爲婢者其主人是否可任意將其難爲」此條任意二字須審察世間無論何事皆不能任意爲之者香港政府對於一鷄一雀亦有例以保護之不許人任意虐待婢女亦是人類更安有許人任意虐待之理惟各位須知以一無知識之女子被主人虐待時能躬身往向華民政務司或保良局紳投訴否鄙意以爲絶無也婢女爲主人虐待倘無旁人爲之護助則惟有含寃負屈而已抑鄙人尚再有斫究者婢女之失其自由其感覺爲至慘且婢女之寃屈爲主人者亦多不覺譬如有一婢焉大少則令其出廚取水而大少奶又令其裝烟蓋大少奶不知大少已有使令在先也婢只一身安能同時兼作二役答應稍遲鞭撻隨之矣設該婢欲將此事說明則主人又必斥其大胆駁咀聲未出口而籐條又至是爲婢者雖有寃屈而無伸訴之餘地其痛苦爲何如乎甚而作工無一定之時間三更半夜無時或歇深宵之侍候方終清早之呼聲又至此非將婢女之自由權剥奪凈盡乎鄙人以爲婢女與妓女此較若以名譽論自然爲婢較好其餘各事則爲婢實慘於爲妓也吾人呼妓侑酒將妓灌醉鴇母且出而干涉若婢女則無論如何寃屈皆無人爲之伸訴且婢女不獨被剥奪其爲婢時之自由權而已其終身之自由權且已被人剥奪其子孫之自由權亦已被人剥奪而無遺矣何謂終身自由權亦被剥奪乎蓋婢女多嫁作人妾而大婦亦多存嫉妒之心爲男子者則多畏大婦往往唯大婦之命是聽設有寃屈亦將無由伸訴與爲婢時無異也何謂子孫自由權亦被剥奪乎蓋大婦所出爲嫡子妾侍所出屬庶子照中國習俗庶子不能與嫡子享平等之權利其不平孰甚乎據此種種以言則爲婢者之自由旣已剥奪凈盡爲婢者之人格如何益可知矣故婢制在今日實不可任令留存者也（未完） 
[南京快信]  
　　趙倜通電討湘並請各省一致援鄂 
　　張文生因開拔費無着　鄂軍隊尚未出發　　陳光遠因贛西鎭使方本仁宣佈獨立昨電齊乞援 
　　中央召集軍事會議齊督派田錦章代表與會 
　　齊督昨日電滬海軍總司令部請迅調兵艦兩艘來寗駐泊以重江防 
　　海軍第二艦隊司令杜錫珪因欠餉未發昨電京稱病請假即乘艦赴九江牯嶺就醫 
　　寗垣五團體因太平洋會議日本有限制範圍說昨特電北京府院請爲特别注意並請電美英法意回國拒絶其議 
　　寗廠代鑄江西銅元現已工竣王省長昨面諭押運委員賀式韓認眞押解切勿在蘇境銷售以維巿面 
　　吳淞商埠督辦前咨軍民兩長商埠範圍以内交通事業及創設公司等事與埠務攸關嗣後凡遇舉辦前項事務請咨行會同查核以利進行兩長當即咨復查吳淞商埠範圍如何劃定未准咨明有案兹准前因應請將所轄商埠範圍繪送詳圖或開明界地咨復到署以憑辦理 
　　新委蘇州電報局長王肇澧昨由京抵寗謁軍民兩長旋乘晚車赴蘇履新 
　　省立第六工場場長潘承曜辭職實業廳呈准少長改委陳研因接充 
　　七師校長張宏業辭職敎　未准 
　　府侍從武官徐光志由寗赴京蘇督駐京委員長田錦章財部僉事邱　由京來蘇督參謀王恩桂赴徐查防尚有要要聞二及地方通信轉入後頁 
雜評一 
[賑欵與敎育費（默）]  
　　人雖貪孤兒寡婦之金錢必不忍用人雖窮敎育子弟之束修必不敢欠而今日之政府則無論如何不可用不可欠之錢皆可用皆可欠 
　　政府以是而喪失財政上之信用者屢矣我國民偶加忠告則怫然不悅以訑訑之聲形顔色拒人於千里之外外人責備雖若何嚴厲國民聞之而代爲汗下者政府聞之皆可唾面自乾而絶不爲意當其初創一稅挪一欵中外報紙或有所推測政府必斥爲造謡然其結果所謂造謡者又無不皆成事實賑災之捐稅人民恐其移用於他途也羣起質問政府則指天誓日以明之今外人之調查如此政府將何詞以自明耶此次學潮之解决學界恐其仍有反覆也不肯輕諾政府又指天誓日以明之今領費之結果如此政府將何詞以自解耶總之政府不以失信用爲恥傷國體爲辱輿論攻擊皆非所恤則亦末如之何也已 
 
 
 

Page 12

 
 
國内要聞二 
[東三省通訊（隱）]  
　　吉黑政局變化之傳說大東三省主義之缺點東三省政局自局外觀之已形成一大東三省主義此說現在已無辯論之餘地惟此在東三省主義之内外則有日俄之問題内則有奉吉各系之問題此次張作霖氏欲以蒙疆經略使資格出征外蒙大事準備似已完妥不圖湘軍攻鄂牽動全局熱姜倔强遽掣一肘張氏出征作罷之消息傳來初猶以爲不確詎哈長各地正在警備熱閙預備歡迎巡帥之時而突得奉訊去吉督孫烈臣氏已到奉風雲變幻令人莫測吉省官界本已紛紛更動如財政陳克正敎育周玉炳政務王樹翰分别接任以爲政局從此告一段落矣而孫督過長赴哈之訊又傳入耳鼓以駐省之督軍兼省長而過長春不入省　中有無曲折在神經較敏者又不免多所探訪豈知探訪之結果竟得一種奇異之消息消息維何即孫烈臣將有更動是也此種消息在吉長鎭守使耿玉田被押時即有此嫌疑以致吉林督軍公署參謀長丁超氏突然辭職易以吉興兩星期中似已稍稍沈靜矣不圖此次傳來之消息仍係舊事重提死灰復燃之耿案就孫氏平日爲張倚重之情形推測之似不致有此變化然張作霖之性情依然風來風好雨來雨好其倚重孫非重孫之奇才異能不過以孫能本張之意而認眞辦事耳以此孫之於張非諍友而僅爲一尋常之友趙孟所貴趙孟能賤耿案旣未取消孫之不能釋然於張懷亦情理中或有之事且就近來省中情况觀察非常消沈則前說之不爲無因概可想見據聞此次張之計劃擬將孫烈臣調黑龍江而以吳俊陞調吉林孫吳雖同係奉系而其小支派中截然不同故孫果調黑則吉林此次更動之一般簡任官如特派交涉員警務處財政廳政務廳敎育廳等又難免爲之一變吉林現在最重大之問題如中東路問題如延邊問題關係國際不易解决中東路之中心點在哈爾濱近則身兼數差之董士恩已辭道尹兼交涉員吉林鐵路局總辦特别區警察總管理處處長特别區巿政局局長等職道尹兼交涉員路局總辦已任命張壽增惟尚未到由濱江縣知事盧維時代理而特别警察處處長則任命金榮桂巿政局局長董雖辭而張意仍令專辦蓋董之手腕最靈敏此次突然去職必有不悅於張氏左右之人而留一巿政局者猶董手腕靈敏之小效也就上述各情觀之所謂大東三省主義者正如一片活動寫眞奇離惝恍令人不可捉摸而吉省人士蟄伏不敢動然當徐鼐霖長吉時所提拔之人物今已什八九謝職歸田寂寂無聞奄奄無生氣純粹吉人奉治吉人當然不能無怨言大東三省主義中之缺點讀者有一顧之價值焉 
[粤軍進逼南寗之消息]  
　　南寗桂軍於商議收刺時期仍復日日增兵該代表所稱悉就我軍範圍殊不足信聞當局連日已紛調大兵分路前進協逼邕垣高雷各軍現亦奉命開拔入桂聞以第六路胡漢卿七營駐茂名廉江化縣陳德奉六營暫留茂名徐東海兩營駐信宜第三路陳覺民七營駐遂溪安舖李蔭軒四營駐海康徐聞其餘原駐信宜陳炯光之第二路九營化州黃大偉之第一路九營廉江鍾景棠部後隊數營信宜陳小岳所部各營均已出發分向南寗進兵逆料南寗方面將來仍不免一塲惡戰也 
　　秦步衢僞稱獨立盤踞桂林近因得沈鴻英全部兵力帮同守禦故連日與滇軍接載更爲劇烈現除第二軍謝關張吳及贛軍賴李兩部曁師長劉震寰等由富川平樂陽朔修仁四路進攻外魏邦平昨復在潯州調撥一部分營隊督飭飛機第二隊關赴桂林助戰限期將秦沈兩軍撲滅俾桂局早日底定 
　　富賀兩縣現經粤軍攻佔聞二十七日沈鴻英已率領黃日高沈榮光等部約三千人退往平樂嗣劉震寰軍追至沈迫得退往桂林現沈軍全部即在桂林集合連同秦步衢之衆約四千餘人决意堅守桂城與粤軍决一死戰因桂桂以上悉非沈秦所有雖欲再退已無退路故不得不捨命死戰以冀萬一惟滇粤軍會攻桂林之師已於二十九日陸續進發計楊益謙一旅由保寗墟進劉震寰五營由平樂進第二軍孫本戎一團由富賀進沈鴻英遁往桂林後收拾殘餘希圖恢復奈糧盡援絶軍無鬭志且其部下兵士多乏敎練一遭饑餓即紛紛潰散而桂林民軍素多平日以桂軍勢力尚雄故不敢遽爾發難今見時機已至遂相率而起各據一隅二十七日與沈軍激戰沈軍大敗陳炳焜後派大隊馳援方始得免故桂林現雖尚爲陳沈盤踞逆料去失陷之期不遠矣 
[杭州快信]  
　　全浙敎育會聯合會對制憲問題昨提出進行辦法（一）省憲應行加入條文由本會囑託省憲會議之全體敎育會代表提出（二）推定常駐會員八人從事省憲會議内外之接洽及討論執行各種事務（三）如省憲中不能貫澈主張當撤回全省敎育會出席省憲會議代表（四）如本會撤回全省敎育會代表後省憲會議仍無容納本會主張之覺悟本會當否認議决之省憲並起本省全敎育界最後之羣衆運動 
　　省敎育會七日上午開評議會討論本會應選省憲會議員選舉方法 
　　各法團聯合會内訌劇烈昨日開會時幾至用武現各法團主張自行開會選舉加入制憲議員聯合會勢將解散 
　　蘭谿商會會長周共潤任滿盤踞各會員電省反對實業廳已飭縣督催改選 
　　一二兩師派員赴新嵊一帶徵募補充兵士 
　　夏令體育講習所今日行畢業式聞該所自本月八日起續辦童子軍敎授初級本級功課兩星期已延聘南京高師體育專科畢業金兆鈞等擔任敎務 
　　河海工程學校在浙考試新生已取錄王世𤦹盛景澄等十五人列入預榜正榜俟十五日在滬揭曉 
地方通信 
[松江]  
　　提倡國語近况松江學界對於國語敎育頗形熱烈除分區開辦國語講習所外復於八月一日起在勸學所舉辦講習會逐日聽講者男女有百數十人之多除聘定本縣講師耿公達等數人外 
研究會常年大會先由會長張彬士報告一年來經過情形次票選會長錢魯詹得十票當選爲會長楊繩武得九票當選爲副會長並選出幹事員倪伯英等十四人而散現該會訂於八月七日舉行小學敎員國語演講會每巿鄕至少須派出演講員一人演講材料聽各人自定由會敦請王樸評判優劣次其甲乙以便酌給奬品 
[蘇州]  
　　取締小輪競駛往來蘇州常熟間之小輪共有兩艘去年因雙方爭駛致汽管爆裂全船炸沉乘客死傷無數當由官廳規定時刻行駛詎日久玩生近復在途爭駛甚至兩船相撞不顧危險兹有公民沈賡颺等具呈常熟縣署移請蘇州警察廳曁吳縣公署飭　取締以保治安 
　　閶胥間將設水巡蘇州警察廳長李明遠近因　胥一帶河道交錯往來船隻時有互相碰撞事危險殊甚特於前日親往該處察看航路擬定在閶胥之間添設水巡隊駐在所一處以資鎭壓刻正派人租賃民主心着手組織 
　　張欣生案定期審理上海逆倫案犯張欣生等不服滬廳判决提起控訴經該廳派警押解來蘇發往地方分監暫行收押頃闖該案已由刑庭庭長彭棨定期本月二十五日開庭審理一面通知蔡倪培費廷璜等律師如期到廳辯護 
[無錫]  
　　茶食業罷工解决錫地城鄕茶食業工人罷工一節現已完全解决薪工於七月初一日起照加並每月另加月費銅元八枚業已照常工作所有被押縣署之工人王敖小由店東方面具稟縣署請求保釋故日内即可出獄 
[鎭江]  
　　湘鄂風雲中之避難者湘軍攻鄂風聲日急故各公司之長江商輪下水皆裝避難之人貨物多遭阻滯昨日（四號）午後五時太古大阪之各下水輪船由漢過鎭有避難男女二百餘人一齊登岸寓居江干各旅館此外鎭地各商號所銷各種漢貨亦因到貨不能接績價格驟漲凡有存貨者均獲其利惟在漢之採辦莊客現亦紛紛回鎭 
　　江北早稻登塲江北高郵下河一帶各鄕早稻現已登塲不日即可運鎭米價漸形鬆動加以客帮無甚交易每石已跌銀五錢左右 
[揚州]  
　　省選候補揭曉第三區省議員名額爲二十三名候補議員亦應選出同數除候補第一之詹介臣於一日選出外三日又續選十一人爲江都任壬吳庚鑫管世英泰縣凌恩沛高郵湯輔臣金玉堂朱啓彤寶應范家模江都宋毅徐振宗許午四日又續選十一人爲江都熊有霖張少齋高郵周在明寶應顔作舟泰縣陳才江都顔曉春徐恩畢吳建杜文海東台施作舟江都王漢輔 
派員保護堤工江蘇運河工程局近據上游汛員報告高郵各處水勢澎湃行將决堤車　五里兩壩亦岌岌可危因特派徐鼎康沈秉璜赴該處籌防一切在承天寺内設駐工辦事處督工加掃加壩以免發生意外一面電請王省長飭令淮揚胡道尹水利局王總辦刻日到壩襄助一切 
　　縣署報解稅欵財政廳前以省庫支絀通令各縣清解稅欵江都王知事奉令後已將四五兩月份微存之牙行登錄稅一千三百　八元短期營業稅三百三十五元五月份買契稅三千二百四元一角四分四釐典契稅三百三元五角七分六月份買契稅二千三百十二元二角二分九釐典稅八元七角速同表册一併於四日呈解財廳核收濟用 
[徐州]  
　　農會電省告災近日徐屬大雨傾盆數日不止平地水深三五尺不等禾稼全淹漥處村落漂没無算災象已成昨由銅山縣　會聯合各縣農會電省報災電文如下南京分送王省長財政廳長實業廳長烟酒局長鈞鑒徐屬淫雨連日秋禾淹没懇飭委查勘并令縣嚴禁雜糧出境酒户停燒以維民食無任翹叩徐州八縣農會長張壽臣王振和閻漢亭等同叩 
來函 
[江蘇交涉公署來函]  
　　逕啓者頃奉外交部代電開頃准駐日本胡公使電開外務省派員稱本月二十七日上海申報商報時事新報中華新報均載駐日胡公使二十一日電北京政府稱日本不喜中國列入太平洋會議並運動南方亦派代表等情查本館從無此電應請速電囑各該報館更正以免訛傳乞速電復等因希即轉飭各該報館更正並將辦理情形速復爲盼等因奉此合亟函致台端希即查照更正以昭翔實爲荷除分函外事此順頌著綏駐滬江蘇交涉公署啓八月五日 
 
 
 

Page 13

 
 
   
 
 

Page 14

 
 
本埠新聞 
[紀美商輪之現狀]  
　　太平洋航業之銳减改航歐洲之動議 
　　美國行駛太平洋商輪其營業上之發達以去歲一年爲最盛蓋在歐戰時中美各國所購定之貨物均於其時裝運也由是美輪之添航太平洋者遂日見增多而日本航業界亦極力競爭故去年中美一路各國輪舶往來其最盛時代幾近一百萬噸之譜因競爭之結果而後有水脚减價各自爲政之情形嗣後因積貨運罄益以先令短縮華商受金融上之損失即有定貨亦不提出中美間之航業遂有一落千丈之勢由是向之競爭太平洋航業之各公司轉而互相减少船舶藉以維持現狀迨至現時則日非一日由美來華之輪幾無貨物運裝所載者非木料即火油且近日日政府因美木輸入過多東洋已無屯積之所上星期福來洋行之西愛生號到時日政府且有從此不許花旗木卸存日本之舉至於近數月來美輪之出口回國者多半空船而往即偶有少數貨物（羊毛合桃絲）運出亦爲數至微中美太平洋航業至此已成爲强弩之末矣 
　　美輪公司鑒於太平洋一路絶無挽救之機會不得不移轉目光於歐洲近來由華轉運至歐洲之貨已漸見增多而美輪之已經改航世界班者亦業有多家福來洋行之遠東大班愛維斯德氏ＬＥvesett因見中美航業之日非現已力主改變航線擬將該行所經駛之一百二十三羅美輪自今起抛棄太平洋航路改駛中歐班之大西洋線其往來之路係規定自上海至南洋經孟買而達英法荷德緣大西洋商業正在方興未艾時也愛維斯德氏已將此項主張電告美國總行刻决定本月二十號乘俄后號自回國與總行議商改班計畫萬一董事會不允通過愛維斯德氏已聲言當辭退福來遠東大班之職自行來滬組織中歐班之航輪公司聞滬上各美商輪公司均贊成斯舉故此次愛維斯德氏之回國與中美航業界頗有關係也 
[航業消息紀要]  
　　本日太古公司之山東號出口有本埠炳記銀號裝赴夏門本號之現洋十一箱計五萬五千元另有現洋二十一箱計十萬五千元裝赴香港有大條銀一百十三條合紋銀十一萬三千兩 
　　昨日招商局之江新號由長江裝來乾繭二百十四擔又太古之安慶號亦裝來湖絲四十三件乾繭七十六擔 
　　招商局之止江班輪快利號此次在重慶宜昌間曾受軍事影響現因船身稍有損壞昨已由宜昌開還上海以便入廠修理 
　　福來洋行之西愛生號十六日可至上海此次由北美來申裝來有花旗木料三十七萬五千尺另有洋雜貨六百五十噸又有西瓊那號刻已由　金山開出上月二十七日已經過檀香山惟因上海僅有花旗機器棉花二百數十包故該輪抵神户後逕往小吕宋云 
　　昌興郵船公司之俄羅斯皇后號昨由温哥武來申旅客甚多計頭等客之抵滬者共有七十六名其中有華人金某等七人又二等客二十名均係華人三等客二人又有轉赴小吕宋香港有頭二等客一百人甲板客華人共五百九十八名云 
　　中國郵船公司尼羅號五日由香港開出定星期夜到滬准星期一（八日）晚間開赴舊金山 
　　字林報云怡泰洋行之輪船格林夏門號泊於招商北棧本定五日午後四時開赴秦皇島午時拖船維多利亞號正準備曳之離開碼頭其時尚有一貨船停泊於旁迨十二時一刻有大阪商船會社載重九千噸之船馬尼剌丸駛來旣至招商碼頭轉輪趨向其浮標詎意馬尼剌丸於轉身之際距岸過近先將停於格林厦門號船旁之貨船觸沉繼則撞損格林厦門號之左舷而馬尼剌丸自已右舷亦受損傷幸即駛開怡泰洋行接警報後即通告船客展緩格林厦門號之行期一面察視該船受損之程度大約六日可望開出因兩船損傷似皆不重也 
[營造照帶徵義務敎育費布告]  
　　滬南工巡捐局上海縣知事公署昨發會銜布告云爲布告事案查蘇省施行義務敎育案内敎育行政人員擬具籌欵方法奉省令實地調查由縣派員查復人民向工巡捐局領取營造修理等項執照繳納捐欵應帶徵義務敎育費十分之三咨經本局交董事會議决帶徵定於民國十年九月一日實行合亟出示布告仰諸色人等知悉自本年九月一日爲始凡有領取營造修理等執照一律帶徵捐欵十分之三爲義務敎育經費母稍違誤此布 
[滬商駐漢號客紛紛回滬]  
　　漢口自因武昌兵變之後商家已咸具戒心近日湘省出兵驅王戰事突起各行號紛紛遷避所有滬上在漢辦貨如荳麥雜糧藥材等號客因各内地聞此風聲無敢將貨裝漢且值此各公司之商輪下水避難者擁擠異常故滬上各行之在漢分行客於前昨兩日乘江新安慶等輪回滬者已有十餘家云 
[旅滬鄂團體致吳佩孚電]  
　　旅滬鄂公民自治促進會昨致吳佩孚電云子玉副使鈞鑒王氏篆鄂八載於兹干犯省政誤國殃民括盡民膏全入私囊植用私人袒孫驅夏藉用金錢賄賂議員放任知事糜費分努尅扣軍餉作威作福去歲宜昌兵變今夏武宜慘禍害民之督罪惡昭彰政府袒王人民飲恨何幸自治軍起名正言順復我自由尊我民意輔車相依同舟共濟吾鄂人將簞食壺漿歡迎之不暇奈何我公不察有軍臨江漢雖莫測高深已羣疑全國素仰我公以公開國民大會爲宗旨以改造中國爲前題聲聞全國人民共戴今兹之事萬不可爲一二野心所愚弄故望我公對於鄂局嚴守中立并請明白宣布以釋羣疑而維鄂局不勝迫切之至云云 
[旅滬鄂人質問王占元電]  
　　旅滬湖北公民岳劍豪汪英陳華安張鴻等昨致王占元電云湖北王占元鑒報載鄂紳劉英於冬日清晨由法界誘捕渡江即行槍斃查劉之爲人熱心桑梓奔走公益素爲僑等所深知此次所犯何罪未經依法審判遽爾自由殺人係依據何種條例及有無犯罪確證應請明白宣布否則鄂人雖弱公理尚在也旅滬公民岳劍豪汪英陳華安張鴻等公叩魚 
[旅滬皖學生拒吕長皖電]  
　　安徽省敎育會農會商會學生會總會并轉各團體均鑒連日報載聶省長憲藩爲馬聯甲殷恭先等所迫勢將解職繼任者爲吕調元吕前此長皖政績若何自有公論惟此次捲土重來實與倪馬等訂有互惠之條件盛傳吕運動此席計費十二萬金倪道烺任其半馬聯甲亦曾致電倪道杰屬其就近向吕勸駕京津人士多獲見此項電文是吕來長皖直無異倪馬之伐辦人互相勾給包藏禍心吾皖前途何堪設想應請父老昆弟諸姑伯姊奮起自救力遏奸謀水火袵席爭兹俄傾不勝殷憂激切之至安徽旅滬學生同志會叩麻 
[旅滬浙人反對停省選之續電]  
　　電一北京大總統國務院鈞鑒浙督盧永祥現爲部下范毓靈等所挾持神經錯亂所發通電均由范等主張浙局將被蹂躪乞速明令罷免逕行任命第四師師長陳樂山督浙並責令拿辦范毓靈等以謝浙人浙江旅滬同鄕會叩麻 
　　電二杭州民報轉盧督軍曁各報館均鑒迭接鄕人報告駐台陳團長無端發布特别戒嚴令駭詫莫名爲盜匪乎則地方尚稱安謐爲選舉乎則無論如何紛擾選民斷不至有作戰之行爲乃該團長濫施軍令蹂躪民權此例一開商民將無安枕之日約法賦與人民種種自由權利之謂何應請電飭該團長立即解嚴母任盼切旅滬台屬商業聯合會叩歌 
　　電三杭州督軍省長鈞鑒全浙民報轉各屬初選當選人公鑒人民負納稅義務即應享選舉權利此次第三屆省憲奉督軍卅電徵求民意自行取决則初選旣依法選出安有再從法外着手之理况金衢嚴湖四屬已行覆選民意可知倘仍徘徊審顧純係一二無聊政客煽動政潮之作用明等誓不承認請即進行覆選勿爲周繼瀠褚輔成等所愚幸甚再台州軍隊非法扣留通電故在申拍發合併聲明台屬初選當選人沈明潘士芳陳立德許文祥張璈陳剛江定瑞朱銘洪晋初潘邦等二百八十五人公叩歌 
[致遠號喬楊命案之尾聲]  
　　四川路商界聯合會因喬楊命案將告結束昨致各團體通函報告凶犯就刑情形及經募之撫恤金總數并徵求誌謝律師匾額字句原函如下（上略）致遠號喬楊二君竟被錫蘭人彼得士白日行兇槍擊殞命幸蒙各團體悲憤同心呼聲一致及貴會熱心襄助克達兇犯就刑之目的非特爲死者雪寃亦足使他人不敢藐視我輩商界人士也今據致遠號主劉子榮報告當日兇犯就刑情形於三日上午八時渠同喬氏楊文海入塲因人數多而被阻（只能一人入塲）嗣再四聲求始得共入見刑台一座上有柱柱有圓穴下有鐵板執行二人係由香港派來將兇犯縳以皮帶推上刑台以繩作圓結套入頸部約二十五分鐘萬惡之彼得士即氣絶斃命相驗已畢即行埋葬云云對於此事果可大快人心惟撫恤一層現收入者祗上海錢業公會洋一百元本路商號之捐助者八十三元劉子榮君助二百元陸文中君經募上海聯益善會每月撫恤洋二元又經募翁寅初君洋五元滬北廣益善堂按月一元滬南慈善會按月二元滬西慈善團按月一元（以上善會皆撫恤喬君老父者）上海國貨維持會經募洋二十元上海孫兒院王一亭君洋十五元中國救濟婦孺總會洋十五元統共收入四百四十四元仍祈貴會竭力勸籌爲禱且此次英國皇家大律師莫肅及代表致遠號主之畢士華大律師皆秉公辦理兇犯之就戮未始非二律師之力故擬製額誌謝當用何等字句望撰就惠下以上種種當再提交各團體聯席會開議定奪云云 
[昨日火車運出之寶銀與現洋]  
　　昨日滬寗路大通運銀公司承運寶銀三萬九千兩至南京又現洋三千元至南翔又現洋五百元至蘇州又同和公司承現洋三萬元至杭州又六千五百元至嘉興 
[一週間進出口銀洋之調查]  
　　調查各銀行（入外國銀行團者）至昨日止共存之銀較上屆少存銀一百零三萬兩多存洋三十二萬元少存大條銀二百八十三條至此一星期間各銀行進出口銀洋不多大條銀進口者共計一百十三條出口者（香港）三百八十八條又寶銀十萬兩又墨洋四萬元又裝赴日本者計標金五百十八條至於國内由蕪湖裝來交與中交兩銀行共十二萬五千元又中國銀行從蘇州來洋五萬元又交通銀行從無錫來洋五萬元餘如各錢莊往來於杭嘉湖蘇錫常等埠日有四五萬元云 
[一週間之金融狀况]  
　　本星期來金融巿况已趨和平洋釐雖仍無用途巿價已逐步趨高銀拆已跌先令長一辦士標金逐步跌價今錄詳情於後 
　　洋釐本星期一洋價爲七錢二分一釐七毫五其後即驟高至三釐一二五並無眞實用途僅銀行有大批購買故巿價遂見高俏其後漲落在二三之間昨日始跌至二分二釐五爲本週中最低之巿價近日本埠洋底本不豐厚來源亦枯洋價本當看高前週因拆息抬高故洋價愈壓愈低至本週則銀根已漸鬆動洋價始稍回復原狀不過洋用落令出口亦少本週因銀行需要甚旺故巿價略見高漲今後之趨勢當以銀行方面買賣爲定出口僅香港略有去路進口則南京杭州稍有新洋來源云 
　　銀拆銀巿已鬆銀行需要亦减拆息大跌星期初最高至四錢五分其後跌至二錢二分至昨今二日又跌至九分蓋顯然已呈鬆動之象矣考上週適當陽曆月終各種收欵甚多故拆息驟見抬高本週以來絲繭及金貨迭有出欵銀行得欵亦少用途較稀拆息遂低來星期或當仍持原狀蓋當此六七月問各項商業甚清巿面甚少變動也出口南京香港二埠略有裝去云 
　　先令大條本週中大條變動極少較上週略見縮短最長三十九辦士一二五最縮三十八辦士六二五相差計半辦士先令則自星期二改長一辦士後絶少變動最近掛牌仍三先令九辦士後盤結至三先令九五現在人心猶望先令放長一般人皆信不久必至四先令以外蓋東亞方面需銀猶殷也近日大條雖有進口然規模甚少於巿面毫無救濟本星期到電已連縮二日故來星期巿面多看長風云 
　　標金標金巿價本星期來一因先令放長一因東匯縮小人心大疲開價已逐步見跌自三百五十兩左右跌至四十二三兩現在先令皆看長風東匯亦趨縮短金價必致大跌說者謂不久將跌至三百三十兩當在意中本週東匯自七錢三分縮至七錢一分五據謂其縮勢正未有已也 
[中法滬行帮辦行長抵滬]  
　　大陸報云前充爪哇巴達維亞中法銀行支行長賀施納氏現已到滬充上海支行之帮辦行長會同上海正行長辦理一切俟巴黎商務裁判廳指派清理員後本埠支行即可與債權人接洽行事云 
[查獲火車運來之私土]  
　　大陸報云昨夜聞稅關搜獲火車由津運來之私土七百磅並拘獲押送私土之洋人二名聞此項鴉片分裝於一磅重之油罐内尚有一人與私運鴉片有關者已被脫逃 
[新任美公使將抵滬]  
　　新任駐華美國公使由本國起程來華現已行抵小吕宋大約本月二十號左右可以抵滬本埠美領事署已接新公使旅行電告矣 
[藍建樞行將回閩]  
　　前海軍總司令藍建樞奉令特任爲澄威將軍曾經電辭故於上月二十七日交卸總司令篆務後並不北上旋奉部電慰留但藍氏辭意甚堅俟在滬諸事畢後稍作勾留即當挈同眷屬遄返閩省珂里云 
[戚審廳長電催梅貽榖接任]  
　　上海地方審判廳長戚運機奉令調任九江地方審判廳長預備交卸等情已詳前報兹聞戚廳長更調之原因與衆院選舉案有關故戚氏急急籌辦移交手續業已一律辦齊等待新任梅貽榖氏接辦而梅氏接任之期尚未擇定現由該廳電催梅廳長速行蒞滬以便交替云 
[中華博物學會大會續紀]  
　　中華博物大會之第二日又到江西等省會員數人繼續提議事件（一）吳和士提議籌集經費擇相當地點設立博物院案議决先組織博物院籌備會推舉籌備員若干人擔任一切進行事宜黨塲推定袁觀瀾吳和士陳筱莊彭型百章伯寅黃任之沈信卿胡玉孫八君爲籌備員由籌備會一财舉若干人推爲籌備員分擔進行各事（二）吳和士提議呈請敎育部通令各省中學師範學校入學試騐應加試理科案議决照辦（三）下屆大會地點及時日案議决在杭州舉行由杭籍會員組織臨時事務所籌辦會塲一切事宜日期定陽曆七月九日及十日兩天（四）下届博物展鑒會之地點及時日案議决於十一年大會决定之（五）吳和士提議會中雜誌關係至重各事叢集力難兼顧原任總編輯一席請改推吳子修擔任案議决照辦惟請前總編輯仍協助處理並推定吳和士陳禹成彭型百朱鳳美四君爲常任編輯員至此提議事竣即行選舉當選職員如下會長袁觀瀾副會長吳和士陳筱莊植物主任彭型百黃子彦動物主任薛良叔陳仲驤礦物主任翁詠霓章演羣會計員凌文之王畫初文牘員章伯寅陳師曾至此閉會 
[三誌商校更易校長之反響]  
　　省立第一商校全體學生因更易校長問題昨又呈省長函云省長鈞鑒頃奉鈞署批令内開查本公署前據敎育廳長呈明該補校長黃迺穆在外兼職校務不能兼顧擬改委高陽接充前來當經指令照准在案來電稱無故撤換殊屬誤會所請收回成命一節應母庸議此批等因黃校長在上海物品證劵交易所掛名爲經紀人純由代理人專司其事黃校長仍逐日到校並未曠職有目共覩且黃校長所以掛各爲經紀人之原因實係聯絡商界爲學生謀出路起見此事爲學生所共知此情亦當爲官廳所典諒向來我國敎育與實業彼此不能溝通是以實業學校學生畢業之後往往爲社會所拒絶歐西各國辦實業敎育者類多實業界重要人物故實業與敎育聯爲一氣收效甚巨黃校長深悉此旨以身一試果見明效大驗本屆畢業學生三十八人中無一賦閒者此絶非空言也黃校長之去留關係於生等前途實非淺尠故敢一再請求省長令行敎育廳收回成命諒敎育廳亦不至爲一繼任之人而犧牲一素有成績之學校萬一敎育廳不恤下情相逼太甚生等亦唯有誓死力爭此後風潮擴大或陷生等於廢時失學之慘境當自有負責之人矣冒瀆上呈伏乞鑒核省立第一商業學校各級級長王煥照田預鈞等曁全體學生一百九十七人同叩又呈敎育廳函措詞略同從略 
[米行公會明日開會]  
　　各帮米客因南巿米行公會擅扣斛力一事於前日在碾米公所開聯席大會討論對付已誌昨報兹悉此項斛費在客人廠家方面所斛機廠之米斛力挽肩等費每石議定祇允扣錢十文在南巿米行方面每石須扣錢十二文相持已有三月之久且碾米公所及仁榖公所兩面均係張樂君爲董事否則張可從中調處易於息事現張處於兩難地位故不易解决兹各米行已訂於明日在米行公會開會磋商對待方法 
[糖價已趨定勢]  
　　太古現貨車糖中下兩擋斷缺上擋劃盤轉呆因北江生意亦已見定且嗬白遠期看小八月底九月初到貨必旺統申巿抛進者共有十一二萬袋之巨目前糖價可以立定新粗砂嗬白香港曾到過開十一元五角劃申盤九兩之外倘現貨不缺巿面可望平穩云 
[縣商會臨時會議紀]  
　　上海縣商會昨日午後三時特開臨時會議邀集各業代表等公同蒞會列席與議勸導徵集江蘇第二次物品展覽會出品事宜浦東三林商會農會等均派代表列席首由會長將奉頒之廣告等先行分發後所有工商界出品須將五年内之最新式者籌備應徵并云勸導員今已出發分别勸導矣云云議畢即行散會 
[勸募增比借欵債劵之公函]  
松滬護軍使何豐林昨致上海縣商會公函云逕啓者頃准江蘇督軍齊函開江蘇財廳爲整頓財政彌補蘇省歷年國家預算虧短起見呈由省長轉咨財政部核准發行增比借欵債劵募集二百萬元並由該所呈呈簡章表件請予勸募到署查此項債欵以新增稅收及國家預算奉准開支利息項下之的欵爲償還本息之擔保品尅期清償月息亦厚信用昭著爲他種債票所弗及較存欵於商號銀行更臻妥善非僅直接之利益尤繫間接之安危本省軍費竭蹶異常該所籌解極艱强彼巧婦已與無米之嗟而餉縃一端至關命脈影響所至險象堪虞得此借欵把法藉以周轉流通每月軍費可期源源撥解不致有意外之慮兩利相權當擇其重弟承乏此間自當竭力提倡除分函代爲募集外用特檢具簡章表件函達台端時艱共濟敬懇鼎力贊襄其就地紳商富户並希提倡勸募愈多愈善再募集期間短促尤乞賜予速辦曷勝感　之至等因並附簡章表件到署查蘇省財政亟待整理早有識者所公認是項債劵條件旣優擔保又確利私利公兩善俱備准函前因除函復並逕函上海總商會外想應檢具章程表件各一件函請貴商會提倡勸導竭力購募俾底於成再募集期間至爲短促貴會集有成數尚希逕函報解江蘇財政廳以資便捷爲荷 
[本星期洋布運往各埠之調查]  
　　本星期中各種英　日本本廠疋頭運往各埠者共計二十九萬五千七百二十六疋其花色計有原色巿布白漂布泰西緞絲光布等類計運往寗波一萬七千七百四十五疋鎭江六千一百零九疋南京六千六百五十二疋蕪湖九千八百二十九疋九江一萬零零四十疋漢口五萬零五百三十六疋宜昌重慶一萬四千四百七十三疋高州一萬七千三百七十一疋烟台一萬五千七百七十七疋天津二萬五千五百八十九疋牛莊二萬二千九百九十九疋温州一百五十疋大連三萬二千五百八十四疋福州四千七百六十九疋香港一千九百十九疋高里九千六百三十六疋蘇州四千零三千五疋本地四萬一千四百四十疋其餘别處四千零七十三疋云 
[國内輪船運貨進出口之調查]  
　　進口貨（長江）（一）招商局之江新輪船昨由長江裝來麵粉四千九百包糧食三千一百另六包機花二百六十七包桐油一百另四桶鷄蛋二百零八箱青麻九十四件皮蛋五十壜棉花十二包生漆八桶茶葉十箱雜貨三百零七件（二）太古公司之安慶輪船裝來黃荳二千九百七十三包小麥四百三十包麩皮二百包桐油一千一百桶蛋白一百箱青蔴一千三百六十三件皮油十桶茶葉二箱白木耳三件（三）招商局之江孚輪船裝來黃荳一千六百七十八包茶葉五十五箱生漆十四桶緞子五件雜貨二百零二件（四）太古公司之浙江輪船裝來小麥七百七十四包麥皮二百件黃荳五百六十四包大桐油一百四十九桶白米一百七十五袋洋莊棓子五十件夏布四十件藥材二十六件洋莊茶六箱綢緞四件香菌四件 
　　出口貨（港粤）太古公司之山東輪船昨日由申裝往厦門之貨有麵粉七千八百包黃荳一百九址二包小麥一百六十包鐵條二千四百包麥皮二千八百包洋紗二十五件又土酒醋紙頭瓦器及雜貨又裝往廣東之貨有麵粉一萬一千五百包黃荳四千七百七十一包鐵條三百七十三件生餅二百塊棉花一百六十六包生仁四百八十件生油一百八十桶皮蛋一百壜洋紗九十件機器四件雜貨七十件又裝往香港之貨有麫粉五千包麩皮五百四十一包黃荳二百六十包藥材六十件此外爲木耳金菜蓮心樟腦洋酒紙頭及雜貨（長江）太古公司之浙江輪船昨日由申裝往長江貨有白糖七千一百二十六包麵粉二百包紗布一百四十八件水菒一百二十簍罐食一百五十箱機花六十七件洋釘八十件顔料三十一件烟絲二十二件蔴皮二十件雜貨三十五件（烟津）太古公司之通州輪船昨日由申裝往烟台天津之貨有麵粉一萬二千一百四十二包赤糖一千四百三十十八包白糖五百五十包白米四百零六包洋紗布一百九十件茶葉一百十箱瓷器二百七十五件桂花一百六十件香烟一百零七箱罐食一百八十件紙頭一百四十件玻璃一百四十一件棉花五十件雜貨一千件 
[美盛公司棉巿報告]  
　　中美新聞社譯美盛公司棉巿報告云一星期以來棉巿無甚貿易價因交易所投機關係略有升降收穫方面則江浙與揚子江一帶高地大有希望因天氣甚佳之故惟魯豫與低地則因多水較爲減色棉紗因政爭關係每包價值跌去四兩紗廠等購去約一萬包利物漙巿中等美棉現貨八二七紐約現貨一三一五孟買巿九月份貨三二○盧比上海巿二七兩通州棉二八兩太倉棉二七兩半巿况尚穩華棉出口總額自一九二○年九月至今日爲三十八萬五千二百七十八擔 
[國語講習所演講紀]  
　　昨日（八月六日）商務書館附設國語講習所請凌文之君講演題爲小學理科敎授法略云理科敎授之主要點有二一爲自　研究二爲發現主義兹就自然研究一申說之研究必有研究之目的物此中可分爲二一由學生提出的學生自動敎員處於旁觀地位其手續如下（甲）推想（乙）實騐（或名直觀）（丙）討論（丁）整理具體言之醫如學生見鵝雞等之鳴欲明蟬之亦能鳴是日推想因而實地去捕蟬發現蟬腹有政膜是曰實騐學生遂與敎師談論物體同振動以及共鳴之原理是日討論討論之後知物體振動則發聲共鳴則發聲强是日整理二由敎員提出的敎員主動學生被動其手續如下（甲）指示（乙）實騐（或名直觀（丙）談話（丁）演述（戊）推究（乙）整理指示即敎 
 
 
 

Page 15

 
 
員指出所欲研究之事物例如研究雞之擀造及其雌雄之别實騐即學生親自去觀察談話即觀察後師生之問答演述即敎師之防學生不甚清楚再加以自已之陳述推究即學生明了之後再以疑難點使學生答出如雞爲何不能高飛雄雞之距有何用等整理即使學生作表解或圖解凡由學生提出者可不用課本而用參考書由敎師提出者則用課本或敎師自編之講義又欲使學生多趣則使學生自已提出研究物然往往紊亂無系統至關於基本之知識則由敎師提出者爲妥當總之自然之研究宜若重實在事物課本不過供參考而已云云 
[博物理科兩會歡叙會紀]  
　　八月二日下午七時由吳和士招請理科講習會學員中華博物學會會員在中華職業學校運動塲開兩會歡叙會又以中華職業學校諸職員對於兩會之種種事務異常帮忙且兩會中人亦頗多研究職業敎育借此可以互相討論故並請職校人士學會廣塲設連桌鋪白毯成鎖式桌置汽水菓點桌後裝置商務印書館之活動影戲機俾映像於桌前之白布幕吳君致開會辭後請吳子修演講「生物發達進化之概要」繼請袁觀瀾演講「調查歐美敎育所見之理科敎育」旣畢即開演影戲計普院風景一本梅蘭芳春香閙學二本遠東運動會三本與會者莫不興高采烈塲中並設另座使職業學校全體學生亦得觀演影片所以一片廣塲容人幾滿至十一時方盡歡而散 
[四川留滬同學會大會紀]  
　　四川留滬同學會於本月五日假威海衛路同濟學校開常期大到會者六十餘人該會主任幹事謝升庸因病請假臨時推定學藝幹事許行成主席（一）歡送留美會員董時進秦朂二君并攝影紀念（二）代川東學生聯合會推舉許行成爲該會駐滬評議員列席全國學生會（三）日前成都學生聯合會電派周天治鄒光啓秦朂三君爲駐滬評議員出席全國學生會惟電文誤書鄒光啓之鄒字爲周字該會以事關重大特函知全國學生會更正一面并函致成都學生會說明情形以清權限（四）討論北京請欵津貼學生事首由前派北上代表楊達璋謝兆祥出席報告在京交涉情形報告畢僉謂北京此次津貼辦法僅允發給專門以上學生而置中等學生於不顧殊失平允結果議决通電主管各處反對并尅期由各校舉出臨時代表於暑假期内協商進行以期達到一致待遇目的（五）該會會所現移在徐家匯維智别墅通訊處則在霞飛路華光醫院云 
[菲律濱司法總長到滬]  
　　菲律濱政府之司法總長巴拉德氏於昨日因公到滬巴氏歷任菲島檢察官及總檢察官擢升今職其人於法學上極負盛名是次蒞滬備受此邦人士之歡迎云 
[奥人請還書籍]  
　　中德邦交　復後對於本埠德人前於遣送時代爲保存之公私各物業據各該德人呈請該管領事致函交涉公署請爲發還當經許交涉員函轉護軍使署先後已發還槍械等物在案兹有奥人某前有書籍數箱寄存揚子棧房特呈請和領致函交涉公署請爲准予給還許交涉員已電外部請示矣 
[海江程師定明日赴杭]  
　　浚浦局總工程師海德生前因測量杭州灣水道被浙江軍民兩長阻止現擬親自赴浙晋謁軍民兩長以便面呈一切曾經函致交涉公署轉電浙當道約定接見日期已據復電無論何日均可接見於是海工程師定下星期一（八號）早車赴杭以便向軍民兩長面陳測量杭州灣水道之原委務請准予測量勿予阻止云 
[江順輪試車紀]  
　　招商局新造之江順輪船昨日上午十點半試車開至吳淞口三夾水洋面特請中西來賓參觀到者有朱葆三傳筱庵李徵五陳永林等由該輪買辦卓達吾招待並設西餐及各種游戲音樂以娱來賓該輪計二千八百餘噸長三百四十七尺闊四十七尺大菜室及官艙有五十餘間房艙有一百六十餘間該局走長江者惟該船最大故特爲試輪至下午七點鐘始行由淞回申矣 
[學校消息併紀]  
　　中華職業學校中華職業學校於本月一·二·三·日舉行新生入學試騐遠近各省投考者四百餘人評定成績已告竣事經該校揭出甲乙種工科曁商科正備新生併誌如左甲種鐵工科（正取三十名）談智淵朱貽善戚毅贊謝庸蔣寶瑜陳佩中李筠仙沈繼春黃逖傳基有金學元葉世傑潘泰舒鄔朝績李世傳陸修鑑張道基顧修金繕陳懷圃李裕生李儒通叢功遠宋其傑張靖袁文彰鳳純儀胡志龍沈時中沈基（備取十二名）徐佩璠王之輅沈爾昌陶育箴張增齡錢斌經吳明榮王永賡李崇詩李雲衢陸壽椿沈義亨商科（正取四十名）范翰文陶企唐黃廷權朱汾陽蘇顯親廖家青華文奎陳國棟張希華唐敬新陳志君華鳳光莊順洪曹璞馬泳霖顧文龍張建民張銓姚伯容高學圃郭毅張志高包承勲金在鎔鄭永康翁國忠張雲錦薛仁濟陸宗楣張淦清王家珍方超吳之惠胡陸王章憲鄭純湯陸振綱黃瑞駿朱錫元蔣一貫（備取十五名）金宸單柏齡季秉奎倪綿昌蔣欽黃家鴻潘志傛蔡洪田謝嘉楨欽希賢翁茂祥江湛許基王丕顯趙縱伯乙種鐵工科（正取十二名）李純林張滌中薛有玲張培生曹安邦楊燮熾李守智劉世璠歐陽笛漁劉培鑫王紹槐施劉仁（備取四名）嚴貽生王履吉唐棣華薛海山乙種木工科（正取八名）沈建余騰九謝愛吾張振芝張俊馬恒德陸奇官張旭（備取二名）于宗實于忠訓乙種琺瑯科（正取十名）張樞游星五陳希亮周永盛張之毓鄧思齊畢承武狄如淵奚百祿唐學海（備取二名）晁文悝楊洪澤 
　　清心學校南門清心學校創辦迄今已六十年中西並重男女兼課人才輩出如夏瑞芳郭秉文等皆係該校出身其餘在商學各界享盛名者頗不乏人本屆男女同門會諸君以不可無紀念爰發起籌募三萬金添建校舍以誌紀念自六月一日起開始徵募至七月底止由經募各隊員報告成績已超過定額云 
　　巿北公學滬寗車站慶祥里巿北公學建築校舍籌備會日前開會商議閘北永興路新校舍工程開標問題當經各委員議决委託姚新記營造廠建造並由南洋建築公司派工程師監工定本月十五號以前開工又該校原校舍以學生衆多不敷應用本學期又在近處設法添賃寄宿舍且以報名者甚衆故通告各舊舍統限八月十八號以前來校報名又該公學以學生衆多急須添設敎室增聘敎員現又聘請李繡文女士爲女校國文剌繡敎員周仁普君爲國語敎員江斯徵君爲書記員以資襄助云 
　　巿西公學法租界南陽橋巿西公學夏令補習學校於昨日行休業式其男女兩部現定隂曆七月初八日開課商業夜校定七月十四晚開課 
　　湖州旅滬公學湖州旅滬公學年來日見發達學生增至一千四百人下學期舊生均仍留校故缺額不多兹定本月十九起至二十一日止招考新生下學期起將高小科課程特别注重商業除原有商業簿記一門外復於國文課中添授商業實用文字以謀學生畢業後轉入商界之便捷云 
[承天學校學生參觀本館紀]  
　　昨午後三時本埠承天英華學校暑假補習科學生由該校敎員虞允箴偕來參觀本館學生來者如張梧村陳從鎬邵陽歐陽蘭蔡志高天煥　華祥熊韓任章譚躍　劉文淵廖國韶蒙景星楊季剛王占成勵方欽孫鍾權吳家修張夔笙朱定遠王烈萃張季欣羅煒方正之等二十三人由蔣介民招待茗叙至四時許始各興辭而去 
[雜糧油餅交易所今日開會]  
　　上海雜糧油餅交易所定於今日午刻開經紀人會並於下午續開股東大會昨日發出通造云逕啓者兹有二十家經紀人到會要求明日正午在南巿塲爲對付股東大會事開臨時緊急討論會以便開股東會時議决事件一致進行事關至要屆時惠臨幸勿放棄股東權利是荷 
[英美煙公司工人罷工十四誌]  
　　陸家嘴英美类公司新舊兩廠工人罷工久未解决嗣新廠工人以老廠工頭王鳳山率先上工羣起與王爲難當由警拘獲汪有才送往警察廳收押以致激動工人數百名到廳要求將汪省釋詳情已迭紀前報兹悉此案昨午奉警廳司法科嚴科員將汪提案研訊據汪供稱王鳳山遭人毆打身染穢物實與民人無關因是日伊等互毆民人在旁觀看即遭拘案求察問官得供以本案原告所控證據不足且汪有才已拘留七天諭令當堂省釋命出外傳諭大衆尅日赴廠照常工作免得雙方俱受損失云 
[華商影戲院開幕]  
　　武昌路乍浦路轉角滬江影獻院已於昨晚開始映片所演正劇爲最近出版之女革命家情節頗佳背景亦頗奇佐以泡洛之滑稽片尤覺妙趣環生是晚中西來賓參觀者頗多均由招待員引導入座而其樓上下設座寛舒室中佈置清潔並皆佳妙首由謝福生君以中西文作簡單之演說道謝中外來賓畢即映影片並聞該院已訂歐美各國最新之佳片一經運滬即由該院先演云 
[兵士秋凉開操]  
　　松滬護軍使所屬士兵前因天熱暫停操演一月現將届滿轉瞬秋凉特定本月十日起一律照常聞操何使昨已通令所部各營遵照矣 
[法副捕頭臘脫雷逝世]  
　　法租界羅家灣捕房副捕頭臘脫雷君在捕房辦公二十餘年整頓捕務不遣餘力中外交涉悉臻妥治現於日前患病送至醫院醫治無效於前日逝世昨日出殯先至新北門外天主堂由神父行追思禮畢舁往法國墳山安葬當由領事及總巡各捕頭中西越捕等並華洋辦事人員　送如　 
[包探奉諭調差]  
　　虹口閔行路捕房頭等包探周筱棣昨奉警務長麥高雲氏諭調匯山捕房辦公滙山捕房頭等包探陸桂山亦奉麥君諭調往總巡捕房又該捕房頭等包探汪開富奉諭調往新閘捕房而新閘捕房包探李明泉則奉諭調往匯司捕房該探等奉諭後已分别到差辦公矣 
[浦東楊家宅新闢之飲料]  
浦東陸家嘴迤東楊家宅一帶年來人口日繁而該處河道甚爲污穢居民吸飲其間往往致疾若雇人往浦江擔水每擔須錢六七十文居民深感困苦商民楊楚　等有鑒於此發起創設公益泉水公司請北京中華鑿井公司鑿井兩只約深三百餘尺需費三千餘金其一業已告竣旣可供居民吸飲又可佐消防救火之用聞井水每擔取資二十文云 
[查禁露宿軌上]  
　　滬寗杭甬任局長查得沿路綫之軌道上每屆夏季常有無知鄕民露宿軌上夜車司機稍一不愼即遭碾斃本年入夏以來天氣更熱恐有前項情事故已通令兩路各站長一體查禁矣 
[義賑奬劵開奬紀]  
　　昨爲第六次義賑奬劵開奬之期在西門外方板橋共和影戲園内舉行自上午九時開始至午刻十二時始竣兹錄五大奬號碼及經銷票號如下頭奬第四千六百三十三號湖州萬利源二奬第三千九百九十號山束分所三奬第一千二百六十四號本埠善利全四奬第三百零九號本埠善利全又四奬第八千零九十四號東三省分所又四奬第一萬四千九百四十一號河南分所又四奬第二萬零六百二十三號漢口振華公司五奬第八百三十四號天津分所又五奬第一萬二千四百七十九號杭州合記又五奬第一萬八五百八十二號漢口振華公司又五奬第二萬九千零六十一號漢口振華公司 
[陸家嘴之小火警]  
　　賃居浦東陸家嘴老香烟廠後面之崇明人劉奸賢家於前晚一時許失愼焚去房屋一間事後經游巡第三隊飭將劉解送三區警署押候訊究 
[婦人氣憤自盡]  
　　浦東鄕人趙關元之媳陸氏今年三十八歲於是國六年夫故後略有積蓄尚可自給不料被陳順發朝夕勾引竟致背翁私逃若居小南門外鈎玉弄某號屋内詎陳日事揮霍將該氏所有積蓄騙用殆盡即思與陸氏分離時常口角該氏因而氣憤自行覔死前日正在棺險之際爲乃翁趙關元所知立報該管一區三分駐所請爲提究旋奉派警往拘時陳已聞風濳逃祗得將屍先行收殮然後投地方檢察廳狀訴請爲提究矣 
[少年舟子失足溺斃]  
　　昨晨有碼頭船一艘由滬裝載籐肉駁至吳淞摇船者係母與子女三人行至途中年二十一歲之男子忽然墮水一時無從援救致遭淹斃尸首失蹤其母號淘痛哭據云死者娶親期近聞者感爲憫惜云 
[寶山拆城小工被壓受傷]  
　　寶山縣城西南兩門拆卸改闊以便汽車出入連日業經僱匠動工將城門盡行拆卸前日有小工某甲正在城上工作之問城磚忽然坍倒該小工立時墜下當被城磚壓没旋經旁人搬去磚塊拖出業已奄奄一息當送就返醫院療治聞恐有性命之慮云 
[塌車碾傷婦足]  
　　閘北姚家宅橋開麵店之湖北人陸元三昨扭塌車夫姜發光曹阿大二人至四區控稱其妻王氏被塌車輪碾傷左足傷勢甚重云云經顔署長質訊之下判姜曹暫押王氏送新民路普善醫院療治再行核辦 
[客棧屢留庽客吸煙之科罰]  
　　寗波路七十一號門牌潤昌客棧於上月二十八號經總巡捕房包探張金龍與十號西探查悉容留寓客吃食鴉片前往抄出烟土一包烟具全副禀由公共公廨出單昨將該客棧主趙子珊傳案請究趙供詞一味推諉李襄讞以趙容留寓客吃食鴉片已非一次商之義副領事費君判令罰洋三十元充公烟具銷燬 
[索欠互毆受傷]  
　　小工燕福勝王玉珂均住閘北太陽廟地方前日向馮長壽索討工資被李明郎出頭覇持致起種突互毆之下傷及燕之頭面由崗警一併拘入四區押候訊辦 
[婦人裝傷誣控之訊判]  
　　住居寶山路孟福里之鹽城人韓金山日前與妻楊氏口角吵閘其鄰高洪亮揷身干涉被韓楊氏扭入五區控高用刀砍傷伊頭部由其夫投案證明裝傷誣訴各節已誌前報兹悉此案業經段司法員訊明判楊氏罰洋四元高不應預人家務閶洋八元韓金山及鄰居辛金生夏少泉顧子平四入公具證明楊氏裝傷圖害切結存案備考 
[刦案關係人押候併訊]  
　　張鳳鳴因與楊樹浦平凉路侯家宅居户范金福李陳氏等家於四月十六號被盜刦失價值一百六十元之衣飾一案有關昨爲特别華探目鍾星南包探白忠麒獲解公共公堂稟明同黨徐金標胡大劉子張小紅子陳照善周德雲業已獲案係英領陪審本案應請改歸原審官訊理經陸襄讞商之日副領事田中氏准捕房請求命將張帶回押候下禮押一英領堂期與徐金標等併案解訊 
[恐嚇他被拘]  
　　甬人王阿生浦東人陸桂生均經匯司捕房包探孔慶平劉永茂查有向人恐嚇情事故即稟明捕頭協同西探往將王陸二人一併拘入捕房盤詰口供押候解廨請究 
[小店保險鄰居干涉]  
　　浦東其昌棧地方商民陳達卿湯煜濤丁恒才佟寶榮徐桂江吳妙生陳寶林張子洲等扭羅雲海至三區警署訴稱其昌棧一帶商舖林立多數未保火險歷年尚相安無事兹有羅雲海在該處開設小店首先保險恐有縱火圖賠殃及鄰户情事爲此扭請飭遷等情曾署長諭令分别退去候調查核奪 
[製麫包噴水之科罰]  
　　丁錫卿在虹口斐倫路二十四號開設外國麵包店日前製造麵包因用口噴水適爲二百二十四號西捕所見以其太不清潔此類麵包食之殊足妨害衛生稟請公共公廨出單飭傳丁初抗不到案繼乃改提昨晨由探將丁逮案經中西官訊悉前情科以罰金二十五元充公 
[冒騙金表押三月]  
　　南洋烟草公司寫字廣東人陳葵有金手表一隻在南京路先施公司内修理被其同鄕現在該烟草公司爲茶房之麥澄得悉即覓得陳之卡片一張至先施公司將所修之表私自取去迨至前日此事發覺由陳控於匯山捕房飭探汪開富將麥拘押昨解公共公廨請究據麥供表取來後不知被何人竊去實在無可交出等語問官以麥不應冐騙判押西牢三月示儆 
[擲包騙飾分别押儆]  
　　擲包匪陳阿毛王金發王桂林等三人日前串黨在法租界地方施其擲包技倆騙取婦人夏楊氏金戒現洋等物而逸當由事主察悉報捕請緝現爲包探李三南偵悉先後將陳等一併拘獲吊出原贓帶入捕房昨解法公堂請究原告由伊夫夏銘清代到投訴前情並稱妻子因事回籍故未到案請究詰之陳阿毛等供認擲包騙飾不諱中西官判陳押西牢六個月兩王各押三個月期滿一併永遠逐出租界贓給原告領去 
[拾遺不報押十四天]  
　　老閘捕房包探嚴阿慶昨解寗波人徐寶三至公共公廨禀明此人係犯拾遺匿不報捕擅自質洋案情請究即據一千二百六十四號華捕上堂禀稱因見被告持小金鋼鑽圈一隻向愛多亞路押店求質形色倉皇向詰言語支吾故拘入捕房云云質之徐供鑽圈在太古碼頭拾來等語中西官以趙不應將所拾之物質洋判押十四天示儆贓存捕房候失主認領 
[浴堂内竊物押四月]  
　　曹思仙日前至法租界某浴堂内洗澡被竊賊王福生乘隙竊去短衫一件内藏價值一百餘元之金表一只金香烟嘴一只當即報告捕房飭探王榮生將王拘獲惟原贓無從吊案昨解法公堂請究先由原告投訴被竊情形繼由見證施瑞卿稱是日商人亦在該浴堂内洗浴目見王將原告短衫取去是實並據堂倌許包子丁高安上堂證明一切詰之王福生供不承認中西　員判以證明屬實豈能抵賴著押西牢四個月 
[収買贓物押三月]  
　　法捕房包探周寶生日前偵悉南陽橋開設舊貨店之陳阿二陳老三兩人收買竊贓洋刀數十把漆布兩大捆值洋頗巨當經前往抄出原贓帶入捕房昨解法公堂請究先由捕頭及該探先後上堂禀明一切詰之陳等同供此項物件實由不識之人持來求售不知賊贓故此收買求宥中西讞員判以兩被告不應收買來歷不明之物著各押西牢三個月以儆贓物充公 
[過犯摸竊押一年]  
　　戴記發前日在外白渡橋某號電車上摸竊乘客方順林袋内之銀元由方鳴捕將戴拘入捕房押至昨晨解經公共公廨中西官訊明戴係過犯判押西牢一年期滿逐出租界 
[誌謝]  
　　昨承中華圖書館惠贈第一百二十一期「禮拜六」兩册又中華書局惠贈第一百十九期「英文週報」一册誌此併謝 
雜評二 
[蓄婢問題（訥）]  
　　美之解奴爲其虐待背人道也而蓄婢之結果不僅虐待而已將來爲妾爲妓皆自蓄婢始故在人道主義之下决不容有蓄婢之制 
　　上海之禁娼爲其害風化隳落人格也而蓄婢之結果不僅爲娼而已凡足喪失女子人格之舉皆自蓄婢始故在平等主義之下决不能再有蓄婢之制 
　　爲蓄婢辯護者曰竊民迫於生計不得已而爲此一旦禁蓄此輩貧女子如何安揷斯言絶無置辯之價值蓋今之蓄婢者豈存維持貧民生計之心而鬻女者又豈眞皆無衣無食乎即使與生計有關然所以救濟之方法甚多地方上爲此貧女子謀敎養亦爲當負之責任况乎蓄婢之禁雖無明文而賣買人口則向有例禁地方人士而果爲人道人格計豈有所謂爲難者乎然而今之蓄婢者大抵皆官僚紳富在社會上最占勢力而欲望此輩官僚紳富倡禁蓄婢猶之希望其倡禁蓄妾其難得同意也可以預料但其機旣動將來必有達到目的之日彼官僚紳富終不能違大勢而逆流以行也我江浙向亦未能免此陋習其有繼香港而動議者乎 
公布欄 
[江蘇高等審判廳]  
　　民庭判决青浦縣知事蕭文彬對於本廳指定審理松江縣俞殿華爲省議員初選訴訟聲請迴避一案（决定主文）本件聲請不合法駁回婁效莊抗告一案（决定主文）本件抗告駁回抗告費用由抗告人負擔徐振鑣等爲省議員初選糾葛聲請指定管輅一案（决定主文）本件聲謂駁回楊虎榮興王菊生爲債務涉訟聲請再審一案（判决主文）本件再審之訴駁回再審訟費歸聲請再審人負擔吳茂智等與顧理孫爲欠租糾葛上告一案（判决主文）本件上告駁回本審訟費歸上告人負　張世和與曹坤臣爲基地糾葛上告一案（判决主文）本件上告駁回本審訟費歸上告人負擔孫學文與湯有才等爲草灘涉訟上告一案（判决主文）本件上告駁回本審訟費歸上告人負擔 
　　批示劉建勲等一件呈請發還張紹禹控訴案卷由呈悉本案業據張紹禹聲明窒碍到廳所請塵從緩　此批以上八月六日 
[江蘇高等檢察廳]  
　　批示張銀妹狀曁交狀均悉准予開釋此批徐衡卿狀悉准即來廳具領此批唐馮氏不服秦興縣批示提起抗告呈遞一狀衆經本廳查閱函送同級審判廳核辦仰即知照此示八月六日 
[上海地方審判廳]  
　　批示一件章樹棠狀請執行由狀悉准予派吏執行至請領呈案賬簿俾另具領狀再行給領此批一件　伯英狀交欵洋由准交此批一件符永發狀請飭提由狀悉本案業據葛尤氏等提起控訴矣仰即知照此批一件周春生狀請銷案由狀悉准予銷案此批一件陳氏狀領動産由准領此批一件婁桂芳狀請執行由朕悉查本案卷宗尚未奉江蘇高等審判廳發回所請廳從緩議此批一件周守梅狀領洋由准領此批一件張金生狀領欵洋由准領此批一件王廣賡狀保朱鳳祥由准保此批一件袁詠虞狀細執行由狀悉准予飭吏執行此批一件陸永芳狀請執行由狀悉候派吏執行此批以上八月五日 
[上海地方檢察廳]  
　　批示王少庵等已批周伯堯狀内矣仰即知照此批孫子芙狀悉此批趙南公已批前狀矣仰即查照此批姜春翹狀悉候訊明核辦此批袁嘉慶狀悉所訴是否　實候予傳案澈究此批丁全生狀悉候邱連生到案再行訊奪所請交保之處暫母庸議此批陳關生狀悉業於徐鼎炎狀内批示矣仰即知照此批徐鼎炎狀悉候卷到後再行核辦此批唐陶氏狀悉仰即來廳訊明核辦此批蘇朱氏狀悉候傳訊核奪此批馬榮良狀悉案已起訴所請保釋之處應母庸議此批夏德生狀悉已於前狀明白批示矣母庸多瀆此批顧陳氏狀悉候偵查此批朱長泰狀悉候訊　此批劉振魁狀悉准予上訴仰於五日内補具理由書以憑核轉此批陳王氏狀悉仰於五日内提出控訴理由書以憑呈送高等應核辦此批唐有寛狀悉候偵查核辦此批衛吳氏狀悉業已判决發　原縣矣仰即知照此批沈老七狀悉候查明核辦此批劉德順狀悉候偵查核辦此批謝徐氏狀悉候　　　辦此批以上八月六日 
 
 
 

Page 16

 
 
   
 
 

Page 17

 
 
   
 
 

Page 18

 
 
自由譚小說特刊　　（三十號） 
論文 
[小說作法大要（六）] [  張舍我]  
　　吾人思念之一事一物皆有其固定之感覺印入吾人之腦筋而相類之事物則感生相類之感覺若使此相類之感覺同時發生則其所成之果與吾人所見之於較濃之光色與較高之聲音者正絶相同每種複雜之印象其所包含者性質相同而類别不一此性質相同之增加所以使性質濃厚也今試以最合此例之小說文字證之亞倫玻之「指專員房屋的傾倒」＂ＴheFall
oftheHouseofusher "一篇爲此例最適當之標準其開篇數節描寫奇想幻象竟令讀者立受一種單純的印象而牢不可去即讀至最後之數句時開端時所受之效應猶盤旋於腦際而不自覺故在讀者自已之直覺中此畫圖常栩栩然如活也然此畫圖中所有者爲何物乎何種感覺已爲之提起乎則籠罩全篇者只有二種一爲不可耐之幽暗一爲奇秘是已亞倫坡之小說最以描寫令人不可耐受之幽暗濃厚惡魔的技能的色彩見長彼殆以此在歐美小說界中獨樹一幟者也吾人試抛其小說中之意義而尋其字句則開端二十行中即見下列之字如「慘淡暗黑寂寞無聲秋氣雲霧迫壓沈着孤獨可興晚影朦朧不可耐的幽暗無可慰藉嚴肅荒凉可懼隂寒蕭瑟雨淋日魚而顔色敗退空虚志氣消沈恐懼戰戰兢兢寒冷凛冽淹淹無生氣不寒而慄凡此相類之字句每間六七字即見之然徒以此等字面堆砌一處自不能濃厚幽暗之色彩唯其焦點皆在更完成一個景緻或一段情節而以和合的動作出之乃得濃厚其色彩之結果亞倫坡之所獲所以能以其小說之獨異於大衆者即在此焦點與完成而近世作者所竭力學之而求其高尚之目的之表現者也（指近世寫實派與自然派小說而言）吾輩學者之責任首宜觀察研究此種材料之程式與夫所以集其焦點完成其目的而濃厚其戲曲的叙事文之單純的情感者 
　　二濃厚色彩之要律吾人旣知濃厚色彩爲一種印象之個定性質所集合則所以使色彩濃厚之法見矣吾人可述之如下 
　　作者旣選定欲使讀者感受之單純的情感則其所報告陳述於讀者之前者無論人物地方錯綜皆須爲能産生此種單純的情感者若與小說出身之和合有關而不能産生此情感者即當平平寫去使此種情節地方錯綜或人物不致産生相反之印象而使小說的情感不能單純而減少讀者的感想也 
　　小說之各要素自能增小說之情感然最能使小說之情感力趨單純者則爲下列之五種 
　　（一）主要的人物（二）結構動作（三）情節之次序（四）觀察點（甲）向小說的觀察點（作者的態度）（乙）小說内的觀察（叙述點）（五）氣韻 
　　凡此五者雖職務不一而其所以合力以求小說命意色彩之濃厚俾讀者受深刻之印象則一也 
批評 
[評民衆文學] [  牖雲]  
　　文學的定義是很複雜的但在文學Ｌiterature加民衆Ｆolk這個字就容易解釋因爲民衆文學是專門替民衆丨一切社會下級的朋友們丨作不平之鳴的世界上别論什麽國家少不得的便是階級制度而自古相傳低階級往往是受制於高階級的換言之就是低階級仰高階級的鼻息低階級做高階級的奴隸牛馬天生人都是一樣的爲什麽有階級這確是一件萬分不平的事在古典和浪漫時代的文學絶不曾和民衆生點愛情他只做貴族的裝飾品頌揚英雄美人才子豪俠的異於超於民衆的地方别論古今中外都是如此的到了十九世初葉自然主義和寫實主義起民衆纔占了歐洲文壇上的一席位置然在當時不過法國而已可是數千年來匍匐在貴族下而的民衆社會的苦惱不幸黑暗的狀况已慢慢地發現出來了我們讀左拉ＥmileZola盧共馬加叢書ＬesRougonMagnarts中所描寫下級民衆的狀况覺得受了一種很尖利的剌激剌激我們心坎的深處丨這剌激是從來没有受過的後來北歐諸國的文家接着法國這把火如易卜生Ｉbsen皮琴生Ｂjornsen史特林堡Ｓtrindberg等諸人而已後來收到民家文學的成續的便是俄國了可是我們細細觀察民衆文學到了現在怎樣的光輝爛燦譬如我國近年來寫實的文學大興小生意店的徒弟拉黃包車的車夫也居然被新文學家所寵愛做他們作品丨詩與小說丨的重心了其所以如此發達的一則以自法蘭西革命而後平民主義的思潮已深入人心在政治上經濟上旣要求自山平等在文學上自然也非民衆化不可了所以托爾斯泰發表了一簡藝術論ＷhatisＡrl主張藝術是人生的　術大博世界文壇的同情再則以作者拿文學當作牢騷的發洩品與讀者拿文學當作無聊的消遣品的觀念都在寫實文學大盛的時候消失了作者如欲做個文學家都想拿科學的方法分柝人世間黑暗的玄　於是民衆在文學上的勢力格外地澎漲起來因爲現代文豪的作品都是拿問題做重心的勞動的問蓮不是現代學者間的嘵嘵不休的嗎那末雖欲敎現代文學與民衆不生干係卻不可得了 
　　我們試看看俄國近代的文學俄國是民衆文學最熱　的地方彼最負盛名者要推高爾該（參觀本期高爾該小傳）與乞呵甫Ｃhekhov二人高爾該與乞呵甫都是出身寒微他們一枝生花妙筆一經描寫到民衆身上和周圍無弗有聲有色躍躍紙上即如貴族出身的托爾斯泰與都介湼夫Ｔurgeneniev也都與民衆生了很濃厚的感情我們讀都介湼夫的獵人日記ＡＳＰrlsmansSkelcbs是何等一部偉大的民衆文學書書記作者到鄕下去行獵認識了一位小地位因此考見鄕問生活情形全書没有一定的結搆也没有一定的意匠但鄕民性情之質樸風俗之簡直都惟妙惟肖而農民之亟待解放顯露於外至若極短極小的篇幅如乞呵甫的方卞Ｖanka把孤寒的孩子受鞋店老板虐待的苦狀一一形容出來誰讀了不動憐呢所以民衆文學有二點偉大的特色就是憐Ｐily和愛Ｌove把這憐和愛舒寫到篇幅上去便覺纒綿悱惻剌人以很尖銳的情感我們民衆文學的作品奸像聽莊嚴的牧師在而宣講聖經一般此種情感在托爾斯泰之作品中最富蓋托固主張原始基督敎者也又如法人巴比塞Ｂarbusse旣於大戰後痛著非戰文學以駡戰爭的大背人道了其短篇錯誤ＴheMistake一篇描寫到禽獸的悲慘的事實眞是敎人惻然所以民衆文學的色彩最濃的作品所充滿憐和愛的情感愈厚則所得讀者的同情亦愈深我國的民衆文學近來已漸萌芽本刊每期的小說都算是竭力向民衆二個字上描寫的可是憐和愛的情感還未十分惻惻地剌激人但徵諸未來很可樂觀中國的文壇或能大放異彩惟讀者諸君所不可誤會的就是民衆二個字雖然含有不論什麽一切社會下級的朋友們的意思但文學要替民衆作不平之鳴必不必像現在中國流行的黑幕小說這種黑幕小說雖然譚到下級社會黑暗的地方可是藝術的手叚非常低弱憐與愛的情感絲毫也没有那裡能够動人呢 
談叢 
[小說叢譚（二十）] [  寂寞徐生]  
　　英人科南達利ＣonanDoyle以著福爾摩斯偵探案著名於世其傑作濳艇制勝記出版後英之軍備爲之改變方針其價值可知矣近讀合肥李薇香君所譯洪荒鳥獸記係科學小說而兼冐險性質者寫夏蘭奇博士之戇態不讓施耐庵之寫李大哥然行文娬媚名論雋語觸目皆是如學問家之舉止每類小兒其一例也然科南達利此作似有所本通篇結搆似與哈葛德ＲideHaggard之三千年艶尸記（林琴南譯商務印書館出版·）相彷彿惟能别造新意不肯落其窩臼不能以有藍本病之也雲間姚鵷雛朱鶑雛合刊二雛餘墨余讀其文旖旎風流嫵媚澹定擊節不寘而鵷雛譌託譯述文字力效其師林琴南先生之所爲清俊逸麗又如新大陸之歐文予之心儀其人已久矣今聞朱鷙雛作李長吉之赴玉樓小說界又弱一個當不僅鵷雛聞之而哀慟靡已者也而鵷雛擇木而棲（出莊子）流水行雲亦未審其行蹤也 
　　某君之言曰世界以愛情爲原質者也日月其面目雨露其涙珠花香鳥語其精神也故吾人旣生於世即不翅游情海而浴愛河其必無自拔之日矣此言情小說之所以佔小說界中之重要位置者也言情小說中哀情多而愛情少如小說月報中之儷景（即婦女時報之耐寒花傳）以及小說時報之鏡臺寫影小學敎師之妻蚊等篇讀之可以塡平恨海補滿情天 
新話 
[述小說之創作格] [  厚生]  
　　迻譯小說雖爲今日之急務然究屬他人之賢異土之花僅足供吾人之賞玩資吾人之讀美而已胡能表現我族之精神發揮我人民之民性安慰吾人之枯燥生活乎故枕綠君有「願吾國作者努力創作」之語（見特刊新話欄中）冰心女士有「文學家的造就」之作（見時事新報學燈欄中）議論超卓陳辭剴切誡吾國小說壇之前驅使者也蓋吾人苟不欲致力於小說則已苟欲焉自不能不努力創作高豎我國小說之旗幟與世界各國以相抗衡以相流通也然創作豈易言哉必也得之天也厚受之人也大換言之即人力天才務須雙方駢進否則藝衛不高作品無光如止水之不波靜山之無變矣故吾以爲是種人力天才之有無實創作格之有無是則創作格也儼包有人力天才之兩方面今分述如下 
　　一先代之遣傳自遠爾文Ｄarwin之「種源論」興關於遺傳之學說大曄歐西思想界莫不受其影響易卜生Ｉbson亦本其論以成「羣鬼一劇」如對於社會之組織從根本上猛烈推翻是則遺傳問題各人實不能不服膺達氏之宏論也今試以實例明之莫泊三ＧＤＭanpassant者世界短篇小說之王也考其家世舅氏固一法國文壇之健將也阿母對於文學亦頗饒興趣以是名噪環球之小說家亦呱呱墮地矣吁創作天才豈非得自遺傳者乎 
　　二沉靜之頭腦欲創作小說者非具有極沉靜之頭腦不能了解社會上之一切現象詳察社會上之種種國秘更不能取唯物的客觀的態度以不加絲亳之自私自利及熱烈的熱情之作品供獻於世界之上也而想像之廣袤理實之充滿尤非頭腦熱烈者所能着筆也 
　　三豐富之情緒吾讀愛情小說常覺齒頰間有無量數之甜密（英國文學家王爾德Ｗilde謂愛情如甜密）圍繞於琺琅質之四周吾思作者作時之情緒當更豐富且多半爲情塲中人推是類也則描寫農民之苦况者其情緒必含有憫人之憐愛叙述社會之黑暗者其情緒必含有憎惡之怨憤故其着筆也自能深入顯出鈎引讀者之同情於心靈底處也 
　　四明銳之眼光小說家之洞察事物若空氣之無微不至弗論其鋒芒秋毫皆博採兼收然後發抒而出自覺親切有味試觀曹拉Ｚola等寫實名家之著作幾無一非人間之瑣屑事也妙哉莫氏之言曰「世界之諸現象良能輔吾人之思想」是則不有明銳之眼光决不能明瞭世間之現象更從何處收輔助思想之益乎 
　　五閱讀之功夫爲古文者莫不首其呫嗶作小說者亦當以閱讀爲入徑之門蓋閱讀之小說多則思想可逐漸擴充藝術可日臻完善而作者之感興亦可增加（近今神秘派之大小說家梭羅古勃Ｓoiogub曰「吾人之著書作文全侍一時之感興Ｉnspiration苟感興發生時所成之文字不能使他人明瞭及感興消失幻象亦無敎從何處解釋得清楚也」是則感興之發生實作品之動機烏可不培養之哉）近人謂創作須有天才不可閱讀小說是誠欺人之讀也不知人類一摹仿之動物也苟當彼小兒呱呱墮地之時即使之與環境脫離關係其能免於盲魚之喪失其本能也鮮矣故余謂閱讀小說之功夫實培養創作天才之唯一滋養品也有志於創作小說者其可不努力乎之上所述乃吾一時感想之所及自不能畢其盡是苟世界諸小說家有以敎之則更寺矣此外小說家更有當靜養者即病理學哲學社會學科學等是也苟小說家能一一修養并具有一列五者之資格吾當廣集天下羣儒於世界文壇之上給與世界大小說家之畢業證書矣有志於創作其猛省諸 
小說 
[衛生] [  王受生]  
　　那可惡的陽光快没了作了一天的炎威到此時方才休息一陣子好風吹過隱隱的禮拜堂的大鐘敲了幾下正是懷民工廠散工的時候從廠門裡走出一羣熱騰騰的人來好似剛出了蒸籠一般差不多離他們没多遠就可以嗅着些汗酸氣 
　　機器間第六號工人阿林在這廠裡做工已經很有幾年了今天出了廠門瞧見這一碧如洗的天空兀自的伸了口濁氣將上身的短褂脫下一陣子微風過去覺得凉爽異常路傍隨便買了幾片西瓜吃着更是沁入心脾做了一天的苦工得着這一時的爽快好不自在 
　　到了家忽然間覺得肚腹疼痛臉上水一般的熱汗直往下流他妻子很爲驚詫忙忙的東去找痧藥西去找人來針灸 
　　可是那不講理的天公偏要和這很勞慟的人作對阿林服了幾十瓶的痧藥身上被着幾十針到了第二天早天依然忍心呌他妻子做少年的　婦 
　　阿林死了那些同事的工人個個都很哀悼但是人知道他是發痧死的到了一星期後不料工廠裡死的人着實不少有人說這是廠主不講公衆衛生的原故這話何嘗不是呢惟有那廠主却置之不聞不問 
　　綠鐵紗窗裡沙發上躺着一個高頭大額的人那樣子很爲鄭重滿滿的坐在沙發上因爲他身體發育很盛所以很爲肥胖却不知他皮裡滿貯着脂肪但是他胖得如此面上連汗珠子都没有在他坐位架着一隻很大的電扇發出風來滿室裡眞算是風凉界除了這屋子以外還須受那毒日的炎威最可惡這毒日也是欺貧不欺富 
　　一會兒有人進這屋子回道引擎間第四號工人又發痧死丁道胖人原來就是廠主他聽了將頭兩點那人去了没一會忽然這鐵紗窗内有人呌喚只聽得太聲喊道拿兩瓶嗬囒水來 
[自由談之自由談] [  鵑]  
　　自由談之以小說特刊與讀者相見倐忽已三十度矣雖曰無功亦云無過舍我執筆最勞論文多精意其他諸亦能就事論事不越軌範勞勞三十度今後似可小休矣下星期起當翻新花樣更以家庭週刊貢獻於讀者用志數語爲小說特刊道别 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
（第九十七期） 
 
[星期增刊]  
一週間世界大事撮要（圓） 
[太平洋會議之變態]  
　　日本加入條件之解剖 
　　魯案直接解决之惡耗 
　　美總統建議召集太平洋會議被邀諸國惟日本發生異見其動機與經過事實俱誌上期本篇其始日本要求明示會議之性質與範圍美國答稱此乃大會之事非一二國所能擅定至七月二十六日則日本竟正式覆牒接受請柬矣日美間之了解何以若是其速則曰美國務卿許士與駐美日使幣原非正式談判之結果也談判之内容雖秘不可聞而自二十九日日本外務省在東京發表日美間之來往公文而觀亦可知矣七月二十三日美致日之公文曰「美國務卿允於大會開幕之前先與日本交換關於議事日程之意見」日本得此重要之諾言乃於二十六日慨然致文美國接受其請柬然在覆文中猶有三重大聲明一曰「討論太平洋問題與遠東問題之性質範圍應在議事日程中决定之」是猶謂關於議事日程之意見旣須先行交換則大會之性質範圍亦應預定矣二曰「美政府之建議討論太平洋與遠東問題乃根據美國於限制軍備所有之密切關係因限制軍備爲大會之主要目的也」是猶謂非與限制軍備問題有密切關係者太平洋會議不得計論之也三曰「太平洋會議當謹愼避免提出專關一國之問題或可視爲已成事實之事件　雜其間」是猶謂專關中國一國之問題及根據一九一五年已簽定之中日條約（即二十一條要求）一九一九年已簽定之凡爾賽和約以及其他一切國際間之契約日本在中國所已得之種種權利不得在太平洋會議提出也兹三大聲明者在美人口中雖不以爲日本接受請柬之條件（見二十八日華盛頓路透電）而在吾人觀之則日本縮小會議範圍摒除吾國提案之目的達矣奠定永久和平增進人類幸福云何哉然此猶是見之於冠冕堂皇之外交公文者也其在秘密進行者則魯案直接解决之運動是也巴黎晨郵報曰「中日政府現漸傾嚮於解决兩國問之爭執而不假手於太平洋會議」大阪每日新聞曰「中國政府初欲將魯案與德國交涉而德國無物可以交還嗣欲提出於太平洋會議而英美無接受之眞意今見日本之主張中國領土保全門户開放主義並不後於列强故已表示無提出魯案於太平洋會議之意」云此種消息或係他人之宣傳運動吾人雖不敢謂其確實而以闒茸之政府當此外交之衝難保其不墮日人術中日使小幡挾彼邦軍事外交會議之命已首途回任矣回任之第一任務非他即置接解决魯案也魯案解决則彼之所謂中日間之障礙物者除去矣可以大膽闊步走人太平洋會議中發揮其東亞之門羅主義矣試觀他人之外交手段一方對美國穩定其加入之條件一方對吾國努力於直接解决魯案反觀吾國内亂不已虚業澎漲上爭地盤下爭股票雖有人大聲疾呼曰注意太平洋會議研究太平洋會議然亦晚矣 
[上西萊西亞問題之經過]  
　　英法政策之根本異點安在 
　　五月間英法爲上西萊西亞亂事發生意見七月間英法又爲上西萊西亞亂事發生意見何物上西萊西亞竟使結褵十餘年之賢伉儷在此短時期内者番反目也（十餘年者謂自一九○四年英法間之ＥntenteCordiale迄於今兹）吾乃述上西萊西亞問題之原委其實何謂上西萊西亞吾已於五月間爲文說明之矣（本刋第八十七期每週世界大事撮要）昨見本報常識欄某君一文謂英法間爭持之上西萊西亞恐　報　君知其地者百不得五十吾乃不殫詞費將兹事之原委重述一遍雕蹈地位不經濟之嫌亦不暇顧惜矣 
　　上西萊西亞者爲舊德國東南隅之一省介德國波蘭捷克斯拉夫三國之間德文曰Ｏberschlcsien英文曰ＵpperSilesia俄特河Ｏder之上流及其支流馬拉背Ｍalapane克羅呢資Ｋlodnitz諸河灌溉全域賴盛山Ｒiesengebirge與蘇台登山Ｓudeten之餘脈蟠積於南隅産煤甚豐實業極盛又爲德國戰時毒氣砲原料之供給地有大城巿二十一小村鎭一千二百六十地方一萬五千方哩居民二百五十萬人其十之六與波蘭同血族然以隸德七百餘年之故經濟交通文化無不與德發生密切關係故皆若忘其爲波蘭人者一九一九年之凡爾賽和會波蘭賴法國爲奥援根據威爾遜之十四條主義旣得通至波羅的海之甬道（即舊德屬西普魯士省之一部分國際上謂之ＰolishCorridor）又欲恢復上西萊西亞省故土故五月七日之對德和約草案將上西萊西亞斷歸波蘭嗣德國提出抗議謂該地雖有波蘭住民而自一一六三年後向隸日耳曼版圖據歷屆選舉成績德人實佔多數操不純粹之波蘭語者祇百分之二十二且其地産煤甚富若予波蘭德國經濟生活將受一大打擊經濟窒碍賠償能力即將薄弱不若開公民大會投票解决其前途協約國許其請修正原案故六月二十八日凡爾賽和約之第八十八條規定和約實施後十五日内德國官員退出該地設立協約國國際委員會暫時管理政治六個月乃至十八個月内開始舉行公民大會投票完畢之後由該委員會將各城巿投票之結果詳報各該政府並依據居民希望及地理上經濟上之關係提出畫定界線之意見書云至本年三月二十日公民大會投票事宜完畢其結果以人數而論德國七一七·一二二票波蘭四八三·五一四票以城巿而論德國六六四處波蘭五九七處協約國委員會即據此投票結果爲畫定兩國界線之準備矣是爲上西萊西亞開公民大會問題之經過吾乃進言五月間之事端 
　　協約國委員會根據公民大會投票之結果與地理上經濟上之關係故其籌備劃定界綫多不利於波蘭波蘭人柯方蒂Ｋorfanty乃鼓動部衆自稱狄克推多宣言驅逐德人擁護波蘭權利不顧協約國委員會决議擅自進兵旬日之間佔據城巿無算委員會兵寡力弱德國乃謀派兵平亂請命於協約國而法不允於是英首相以五月十三日宣布對付上西萊西亞之政策於下議院大旨謂柯方蒂之行動未必不受波蘭政府之指使波蘭在大戰中未有鉅大功績今旣根據和約恢復故國而又破壞協約國關於上西萊西亞之决議國際委員會之法國代表旣已贊助柯氏之行動其政府又與之締結休戰條約此則英國萬不能容忍者也今德國欲在境内剿平亂事恢復秩序在英國意見以爲其理由充足未必不可允認也法總理對於英相之言論大爲懷疑即於次日亦發布宣言大旨謂柯方蒂稱兵而波蘭立即封鎖邊界即此可見波蘭政府之與亂事無涉矣今德國如欲出兵則法國以爲忍無可忍惟有出兵萊因河以東對德宣戰耳兩國首揆有此針鋒相對之宣言而其輿論又復推波助瀾互肆抨擊於是上西萊西亞德波間之爭執變爲英法間之爭執矣同時德國志士曰霍費爾Ｈoefer者不忍見東方同胞爲異族殘殺德人已得之主權爲異族蹂躪攘臂一呼從者數萬組織志願軍東走上西萊西亞與柯方蒂相見於疆塲於是而東歐有非德政府派遣之德國志願軍與非波蘭政府派遣之波蘭革命軍間兵戎之戰西歐有英法問筆墨之戰英袒德法袒波蘭旗幟甚爲鮮明神經過敏者流舉蹙然走告曰一九一四年七月之禍將復見於今日矣波蘭者當日之塞維爾亞也上西萊西亞者當日之波士尼亞也然未幾而英國輿論轉爲和緩矣其政府警告德國母輕舉妄動干涉亂事致召嚴重結果英兵四大隊自萊因倫抽調至上西萊西亞矣柯方蒂退亂地繞道赴法矣英法間誤會渙然冰釋矣然劃界問題仍未解决也五月之爭端雖定而七月爭端之引綫已伏於此矣吾乃述七月之事端 
　　柯方蒂亂平後上西萊西亞劃界事宜法國主張由專家委員會處置之然專家委員會遷延未開協約國駐在委員會亦無力斷定兩國實在界綫蓋上西萊西亞之直接　係德波生存者固應顧慮而間接關係英法兩國政策者尤屬棘手也（說見後段）界綫旣未劃定而該地波蘭叛軍機關亦未撤除德人蠢動日甚一日故五月之遷就解决乃不了之了也德人以仇波之故推而至於仇法并及協約國之駐在人員七月中旬法國軍官一人爲德人殺死委員會乞援於其政府法政府乃决定派援軍一師鎭懾亂地致牒德國要求解散邊境軍團并爲法國援軍供給運輸上之便利英國聞其事馳文法國責其不當單獨有所行動且依據和約德國不當有假道法軍之義務莫若將上西萊西亞劃界事宜開高等會議解决之法國謂非待假道事妥洽援軍派出不允開高等會議法國欲以哀的美敦書脅德而英不從於是英國袒德之勢成而英法間又相衝突矣德國乘英法之隙故意以坦蕩之詞覆法曰苟英法意三國公同要求假道出兵德國無不從命非然者一國單獨出兵非徒違反和約即使派抵亂地亦惟增盛波蘭人之氣燄以危及德人之利益耳此蓋明譏法國之袒波蘭也七月中旬以後英法德三國之間牒文往還其論調莫不如是而其報章亦復推波助瀾宣傳有利於已國之消息互肆抨擊一如五月間所爲雖無如爾時柯方蒂兵戎之爭　雜其間而英法間政策之根本不同已昭然若揭月杪英國忽贊成公同要求德國假道由其駐法大使通知法國當道首相喬治并在下院宣布英法意駐德大使已照會德國供給援兵以運輸上之便利上西萊西亞劃界事宜則已召集專家委員會預備報告提出於明日在巴黎開會之高等會議街其解决英國態度轉捩若是其速其政策根本上之變更歟抑别有他故歟上西萊西亞之劃界事宜果能滿意解决歟英法之異見果能消除歟吾人試拭目以觀明日之高等會議 
　　吾述上西萊西亞問題之原委似可告一結束矣然結褵十餘年之賢伉儷爲别家牆角畔之細故而頻起詬誶者何故歟一不做二不休吾乃多犧牲些地位將英法政策根本上之異點二述一遍儅亦留心世界時事者所樂聞歟 
　　英法之同床異夢也不自今日始去年之俄波戰爭魯爾事件今年之對德索償條件凡連接讀吾兩年來之每週大事撮要或一九二○年歐洲政治大問題之經過者（載本增刋第八十二期）當知英法之間固已經過數度之齟齬矣特至本届之上西萊西亞事件而又經一度之爆烈耳夫法之視德境宇較小人口較寡今雖敗德而惴惴焉惟恐受德之報復一似已之所施諸德者故自和會開會以後之對德政策一言以蔽之曰壓迫之削弱之使無報復之能力耳夫欲削弱德國勢非厚結奥援不可乃師百年前拿破崙戰勝普奥置華沙大公國之故旨結歡於波蘭培植之厚事之使其力足以制德其用意則與戰前之與俄聯歡如出一轍然猶恐波蘭一國之不足以有爲也則說東歐諸小國之利害相同者聯爲一氣於是而波蘭捷克斯拉夫羅馬尼亞巨哥斯拉夫希臘諸國始有東歐小協約之組織法人曰吾之所以聯小協約國者純爲自衛起見也小協約國之人曰吾曹之所以互相聯結者爲防制德奥之復活俄之侵略與匈之復辟也而在英人目中則瞿然驚曰魯意十四拿破崙第一之帝國主義復見於今日矣歐洲大陸之均勢主義將見破裂矣英國之對歐政策自畢德父子以來素以維持大陸均勢爲主有欲稱覇於大陸者不問其爲法爲德必阻遏之今日英國之不欲德國宣告破産者亦猶滑鐵盧戰爭後之主張保持法國原狀也是故英國雖明知上西萊西亞之爲波蘭舊壞然而不欲其歸還波蘭者恐德國之經濟破裂而無以自存也德之産煤地沙爾爲國際共同管轄魯爾爲法佔領今所存者惟上西萊西亞耳上西歸波蘭則德國實業立告破壞而波蘭有經濟發達之希望是法人之利也上西歸德則德無缺煤之虞而波蘭將少一利源是法人所不忍見者也在英國政策則曰維持德國經濟狀况與歐陸均勢主義母使一國獨覇而他國俯首聽命於其下明乎此則知英法之所爭持者非徒區區上西萊西亞而已而上西萊西亞之所以不易劃界者非徒直接關係德波二國而已 
[關於太平洋會議之輿論一束（二）]  
　　中國與太平洋會議（密勒評論報莆憲光原作）　　北京方面華人之意見 
　　葉恭綽氏之談話昨晚（七月二十二日晚）記者晤前交通總長葉恭綽君於京津車中葉君對於北京外交問題屢參機密上屆和會舉行時適亦在歐故知之甚詳渠對於太平洋會議之意見與刁博士略同談次葉君表示歡迎太平洋會議所予重定中國六十餘年以來在慘惡境遇中與各國所書國際關係之機會葉君謂中國與西方第一次之接觸乃不以和平手續契合之者換言之中國乃以武力介紹於列强者也自兹以還中國與他國之交涉未嘗得平等之待遇因此而所喪失之主權甚大太平洋會議予吾人以用和平手段平反此等不平條約之機會中國人民竭誠歡迎此會者蓋以此也中國與列强之關係苟能重行規定則全世界並可得其惠現時中國之弱點實爲武力不充其所擁富源若不導入鞏固和平之途徑或爲野心國所攫取以自肥則中國將爲國際間禍患之源故自中國人觀之太平洋會議對於太平洋沿岸各國關係之重要實較上届歐洲和會爲大 
　　此後苟有大戰之伏機乘此機會將一切足以惹起戰禍之問題開誠佈公先行討論而從早解决之則未嘗不可消大患於無形歐洲大戰予吾人一大敎訓蓋此後如再有兩國或兩國以上以兵革相見則勝者與敗者所受禍害無有區别恢復原氣將俟之久遠吾人觀歐洲大戰之結果而後知對於此後之戰機當嚴加防範凡足以破壞永久和平者當先事排除之太平洋會議爲此而召集者也中國綦願其成此偉功 
　　葉景莘氏之談話葉景莘君者京中著名之研究國際政治者也氏爲國際聯盟同志發起人外交討論會會員之一葉君謂華人歡迎太平洋會議之理由厥有數端山東問題爲歐洲和會遺下之懸案至今尚無解决之道今可取决於太平洋會議矣此案一决中日間之惡感亦可减少一層葉君復謂中國可藉太平洋會議發表其對於數種要國際懸案之意見而得有關係各國之公平評判哈定總統召集此會之主旨乃圖排除太平洋沿岸各國間之傾軋也今接受其邀請而允加入者咸表同情於此點中國若提出免除軋礫鞏固世界和平之議案定能得歡迎太平洋會議中關於中國之問題其討論之焦點將集中於若何而能使門户開放政策切實奉行之一問題各國已公認此項政策極爲健全而現時所急需者亦莫甚於此據華盛頓傳來電音謂國務卿許士已將其力主此政策以表示美國在太平洋會議中將持態度之主旨通知英政府七月十一日英相喬治在下議院中宣稱「吾人京以保持中國門户開放爲主旨」日本政客亦曾申明此旨以示贊同 
　　列强所抱志趣雖略同然按諸事實中國沿海門户之完全在外人手中者甚多余深望於太平洋會議中各國能互相諒解將中國門户切實開放此問題若得美滿解决則其他一切錯綜相關之問題若勢力範圍利益範圍等問題可迎丸以解矣 
　　華人輿論之分析記者於近二月中所接明察華人談及此事其意見與刁葉諸君所發者大略相同記者參以已意得下列之提要其與上文重複處自不能免然華人對於太平洋會議之意見與夫所望於十一月間華盛頓之會集者可得而知矣 
　　（一）太平洋會議最重要之份子厥爲中國英日美三國者領袖海軍國也各挾其軍力爭雄於太平洋上中國以武力言固無足重然捨此以論則實爲各國競爭之中心苟列强不携手同行以維持和平則中國將爲爭奪之目的物若有圖攫其土地剥其權利者其結果各侵略國間必釀成大戰可無疑也 
　　（二）哈定總統今招中國與會與太平洋前途大有裨益吾人可視此爲美國竭誠阻遏此後海陸况爭以維持平和之明徵並亦可知美國實視中國在國際問所佔地位之重要而願繼續遵行其歷來素抱之政策以開放中國之門户也 
　　（三）哈定總統所持政策日人雖詆之爲前後不符實始終未嘗矛盾日人謂美國元首旣先以大西洋艦隊移於太平洋上爲主張而忽又延請列强集議裁减軍備解决遠東間題實爲不可索解然自華人觀之哈定總統前後之主張毫無衝突之處美國召集此會乃所以予日本改變其歷年施行侵略政策之機會也若日本仍以制服中國爲懷組織强大之陸軍添造更大之海軍以防第三者出而阻撓其行動並仍厚修戰備以固其南海各島之防務或以武力威嚇檀香山與菲列濱諸島以爲全世界忠則美國旣已預爲之備自可以第一等海軍國之權勢出而保持平和此哈定總統所以主張先定裁減軍備之議而後從而計論解决遠東問題之道也若日本祗圖固守其舊時政策則裁減軍備軍問題將爲不可能之事矣 
　　（四）自中國方面言一切錯綜之周題可結晶於開放門户一端公平而能得中國贊同之開放門户政策須由各國和衷共濟以大公無私之襟懷助中國自由之發展方可見諸實行故實行開放中國門户第一須承認中國之完全國家主權領事裁判權也關稅自主權也及現在所讓予及租借之地方應當一一歸諸中國則門户方可謂切實開放矣雖然中國亦自知凡此種種不能一日收回彼所冀者祇願太平洋會議中各國能定一整理中國國際關係之程序俾可遵之以逐漸改革耳 
　　（五）若日本能毅然决然棄其在魯權利取消二十一條要求及一切侵略中國之條約則列强當大爲所感動不再視爲專以武力制人之國而亦將自止其盛修戰備之行動矣日本苟能如是中國四萬萬人民對日之感情亦將變爲和好矣華人對日之感情旣篤日本在華許多可貴之商業機會亦可爲其所享用矣否則日本將爲孤立之國爲世所共惡而無有愛之者矣 
　　（六）苟太平洋會議失敗無成則大戰將因而促成各國將積極整理其軍備添造更大之海軍以自衛互以海軍爭勝終必釀成世界大戰流禍所及舉世將爲之不寗矣（通一譯） 
[日本與太平洋會議]  
　　（密勒氏評論報董憲光原作） 
　　日本之保留條件與太平洋局勢之前途 
　　太平洋會議除中國而外日本當爲最重要之份子自數方面觀察之此會之成敗日本竟能操縱之若此會得告成功則裁减軍備問題將不解而自决苟哈定總統之願望不克完全演實而猶留缺憾則流禍所及亦將釀成日美間之嚴重危機使大不列顚不得不確定其對於二國間適從何方之態度而中國則將以其命運託諸二國相爭後勝負之數矣 
　　據東京傳來之最近電音謂日本已徇哈定總統之請願意赴會討論太平洋問題並表示願將該會議事秩序先行協定之希望同時吾人得華盛頓傳來之消息謂「自美國切實主張凡赴會各國不得以確定討論遠東問題及裁减軍備問題之議事範圍爲加入會議之條件後日本已有明確聽從之表示而哈定總統所召集之國際會議之第一重大障碍物已除去矣」由此兩消息觀之日本似已願無條件參與此會矣 
　　中國人民對於日本忽願赴此會議討論太平洋事端及與中國相關綦切之各種遠東問題仍頗懷疑日本苟不根本取消其侵略政策而在事實上表示其創建一適合世界潮流之新政策則萬不能袪除華人之疑竇而享受其信用也總之日本苟不表示其欲有以消除日本一方與中國及列强又一方間軋鑠之誠意而宣露種種明證則華人將常懷疑也 
　　影響於東京政治意思之日本新聞界常予華人以懷疑之機會當哈定總統發起太平洋會議之時日本新聞家咸謂召集此種會議之時機尚未成熟大阪朝日新聞者日本有勢力之報紙也亦謂哈定總統之延請各國集議裁減軍備問題爲意中事惟不料其發生若是其早也該報復謂日本在太平洋會議中所處之困難情形當與日本在日俄戰爭時相等又謂日本現在已受國際會議中將陷於孤立地位之恫嚇云 
　　日本政界因哈定總統突然延請日本赴一會議討論遠束問題殊現侷促不安之狀彼等視太平洋會議爲大禍將臨之預兆恐其國本將因此而危日本天皇左右眼光遠大之政治家皆已神智昏亂大隈伯爵近時言論已失常度日本朝野對於英美國之意旨亦懷疑莫敢信英美對日之惡感因是以起日本人民咸信太平洋會議乃一週密之計畫用以剥奪其在大戰中所獲得之權利者也 
　　然在華人未曾詳細考慮日本所以不敢加入太平洋會議理由之前忽聞日本樞密院竟贊成内閣所决定有條件參與太平洋會議之風說華人對日之疑竇因此而增重矣日本内閣所决定保留條件如下 
　　日本主張太平洋會議中不當討論或重議一應凡爾賽和會中已决之問題凡侵及各與會國國家主權者日本當反對之凡日本以正式條約取得之權利及特别地位日本不願討論之日本並不願於太平洋會議中被迫而處於自衛之地位或若被人告發而處於自爲辯護之地位日本挾此等保留條件以赴會則此會將無可以討論可以解决之問題矣若此等保留條件得英美之贊同則山東雅浦二十一條要求等問題皆不能論及之矣此等保留條件可以證明日本竟不願放棄其以武力威嚇中國所得之各種權利也並亦若可聽其於會議中藉口於大會干涉與會國國家主權之理由而隨時要求退出會議也 
　　至於二十一條要求中國於一九一五年誠因迫於東京之愛的美敦書而接受其數條並因兩國交涉之結果以換文協定之然吾人須知換文交換之後美國即電告中日兩政府謂凡該兩國在噯昧中所結之契約其中如有違反開放門户政策或危及中國領土地之完全者美國不能承認之若日本之保留條件可邀容納則對於二十一條問題日本可以要求不得討論矣然美國仍可以此問題列入議事日和中是日美間劇烈之爭端即可因此二十一條問題而發生也 
　　日本雖從哈定總統之請無條件加入會議然其保留條件容或將於開會前擬訂議事日程時先行討論之也據東京最近傳來電訊謂日本最高外交機關外交諮議院已於七月二十二日批准内閣所决定在華盛頓會議中應守之計畫由是可知日本不願於該會中討論一切凡爾賽和會已决定之問題或其他曾以正式條約協定之事實或一切在遠東方面關於其國家主權與特殊利權之問題也是則彼雖可以無條件不要求保留條件赴會而仍可如願進行也 
　　若上述各端概行除外則在日本政府目中將來在會議中所可討論者祗爲開放門户保持中國領士完全與各國在華均等機會各問題矣討論此等問題之結果定不能免除此後傾軋之端蓋此等問題爲普通的主義及抽象的政策苟日本或各國不願以前此攫諸人者歸諸其原主則此種普通的主義與政策萬難見諸實行換言之若徒談空理而不議事實問題若山東問題二十一條及中國被佔各地等以圖根本解决懸案則其結果必無成績可言也 
　　中國人民見日本持上述之態度故其對於太平洋會議疑爲將歸失敗之慮益見增重然此會苟失敗必將釀成極嚴重之事端此凡屬與會國皆可想見者也日本財政大臣高橋氏謂此會如失敗則列强間之傾軋爭執益甚而軍備費將更增加矣美英華三國亦咸見及於此然挽救之樞紐實操諸日本蓋彼可摒棄其高壓政策帝國主義以誠意爲世界杜絶大戰之原也 
　　吾人苟望太平洋會議得告成功者日本定不能縱其帝國主義之野心以干預該會之程序而當以誠意助太平洋問題之解决若保證中國之領土完全恢復開放中國門户主義使爲可以實行的政策等等日本之赴會也應挾以其自身權利可受較廣的人類權利支配之决心始克有濟若此等問題可從友誼解决則藍辛石井之契約英日之盟約將自歸消滅而太平洋兩岸之國際關係可重人於平和之正軌焉 
　　前駐華美使芮恩斯博士對於中國外交狀况知之特深嘗以下述各端爲解决遠東問題之主腦此其見解極爲切實苟日本眞以平和爲懐者定當贊同之也兹條述如左 
　　（一）當訂一特約申明各國此後不得要求中國任何一部之特殊權利而中國亦當將其門户對各國一視同仁的完全開放所有已立條約與此義相種突者當全行取消 
　　（二）中國若借外債債權國不能藉此以攫取中國之行政權或要求延聘其國人爲顧問若各國共同借欵於中國則不在此例凡無論何種借欵不得附以讓與物 
　　（三）各國或受制於各國之公司不得在華享有鐵道主有權 
　　（四）英日同盟與藍辛石井之約當認爲已經作廢 
太平洋會議中關於中國問題討論之範圍至少以此爲基礎若以此四端介紹於太平洋會議則日本自認之誠意亦可藉此而得試驗矣總而言之圖解决遠東問題 
 
 
 

Page 23

 
 
舍先行廢除或改訂與開放門户主義衝突之條約外别無他道而日本對於此等解决法之承認亦爲不可小者也 
　　太平洋會議之成敗實操諸日人之手此會而失敗他會定亦不能告成功哈定總統袒然力主軍備會議應在太平洋會議之後並於七月間簽定籌集美金一○·○○○·○○○元之决案以表示倘太平洋會議不能得滿意之結果者美國將大興海軍以作戰備也 
　　太平洋會議可爲日本袪除其圖爲第二德國嫌疑最良之機會日本願表明其心跡者此會亦可爲其以事實作證之最良機關而同時並可與中國重修友誼俾兩國間之關係得重復處於公平之地位日本之修好於中國並非難事試觀現任外交總長顔氏對某記者之言而可知也顔君謂中國不欲其自身或他國得特殊之權利或機會彼所願受或願予者爲公平之待遇與公平之機會也（通一譯） 
[英人論太平洋會議（京津泰晤士報社論）]  
　　英人之言曰列强對華之態度當如 
　　對於嬰兒狂夫老朽爲受託人者然 
　　美國哈定總統邀請英法意日政府參預華盛頓大會以討論遠東時局及其發生之限制軍備問題中國亦將被邀參預討論遠東問題是知美政府之彈精竭力於圖謀遠東問題之解决矣是會雖發起於美總統而英帝國殖民地亦與有力焉蓋在英帝國首相會議中屬地對於英日同盟問題意見頗不一致南斐與坎拿大首相竭力反對續盟澳洲紐西蘭則贊成之惟在一點各殖民地首相無不表示同情即謂在討論英日同盟賡續問題之時所最不可忘懷者爲英帝國與美國之關係在英帝國各首相之意見非徒以爲凡可以發生英國扶助日本對美戰爭之朕兆均在所拒絶並决定新盟約之中必不當含有可以發生盎格魯撒格遜兩民族間衝突猜疑誤解之原素夫帝國首相意見旣若是矣英日同盟賡續之理由旣無存在之理由矣則如定欲同盟之賡續爲英日兩國着想究有何正當之目的乎各謂其關係太平洋乎則與太平洋有關者豈徒英日兩國美法之利益何嘗弱於英日謂其關係中國乎則同盟無論若何組成終未曾調和英日兩國對華之政策也蓋英國之對華政策自日俄戰爭以還向與美國一致在此期内兩國對於遠東問題之意見從未參差反之日本之政策則共侵略之程度較俄德盛時且若過之無不及非徒對華如是對遠東全部亦猶是也吾人（英人自稱）因與日本有同盟之關係又在大戰時迫不得已而求助於日本故不得以實力反抗日本之行動猶諸作繭自縳矣惟自實情言之則在華人目中吾英人亦具有反對日本侵略主義之意見也 
　　現在世界各國之與太平洋關係最切者爲美英日俄及中國中國與西比利亞因其内亂頻仍國土分裂缺乏寶在之中央政府故其所處地位尚不能鞏固自已利益且亦不能採取一種有重視價值之穩定政策中俄之帝有日本者共軍閥欲利用中俄之積弱以謀自已之拓殖又有英美者皆欲保持中國與西比利亞之政治獨立與領土完全英國因受同盟之拘束而不能有所動作美國則祗有希望祗能發表意見日人從歷届經騐知其故技不過空言而已故亦不復憚之日本在東方之行爲美國未嘗不留意之然往往祇以謙和之詞譴責之而已英國以誤解忠事同盟之故對於遠東所發生之事故往往僞稱不見不聞袖手旁觀而已例如最近俄國對於日本在西比利亞之行爲曾提出嚴重之抗議自其内容觀之確有切實考查之價值然英政府竟漠視之絶不加以調查是無怪日本軍閥之自詡曰吾人從事於刈草之時日光固常照燿也 
　　未來之華盛頓大會中中國亦必有代表出席惟所派代表無論其爲極純熟之西方式外交家其意見之是否爲人重視則全視他國之代表是否皆熟於時局之眞相也中國之意見本應提出惟北京腐敗政府之所能提出者度必爲無關重要之案件以效顰國際外交之美名而已英美兩國之出席於華盛頓大會如爲熟悉遠東時局之外交家則定當顧全中國之利益使中國而提出現在純屬理相之不平事如領事裁判權關稅限制政策外國治理之租界等等則華盛頓大會不過耗廢光隂於此種瑣屑事件之討論而已吾人之希望决不如是實則列强對於中國應取之適當態度當如對於嬰兒狂夫老朽而爲受託人者然oＡTrusteetowardsinfant,lunatcsenile蓋從前中國在凡爾賽和會中所要求之種種權利將來即使在華盛頓大會盡數取得則其結果將見現在控制北京政府之卑劣軍閥遇有携帶鉅欵之外國買主即以國家之生活權重行售出雖有他國人之干涉亦不能阻其不爲此交易也總之如欲解决遠東問題中之關於中國者則對於中國之待遇應視無責任無能力之嬰兒彼之無病呻吟猶之咿哑學語凡欲爲之謀增進幸福者不必重視之也（按此叚立論欺吾華人太甚國人應牢記之母使外人藉口於腐敗政府與卑劣軍閥以輕視吾國民也） 
　　法國已表示贊成華盛頓大會之意英國當然極願參預惟日本態度何如乎日本向來之政策足以挑起華人之惡感召各國之猜嫌今乃有破毁此政策之機會矣日本將利用此機會乎抑將仍蹈凡爾賽和會之故轍乎此則全恃日本代表之態度將求解决遠東問題之道乎抑將空負此行仍無結果乎（圓譯） 
美國特約通信（志希） 
[蔡孑民之美遊紀略]  
　　東西學術界之大提携 
　　自蔡孑民君赴歐消息傳到美國以後此邦敎育界名流咸欲一覩先生丰采議加以特殊敬禮熱心祖國之華僑及留學生更無論矣即彼美人如前駐華公使芮恩施及哥崙比亞大學當局於四月底即有函電致余詢蔡先生行期且囑催其速來余乃於五月初連發兩電至歐洲以此意轉達蔡先生無如船位不便五月十九日蔡九生來電謂將乘最早之船「阿靈辟克」號於五月二十五日離法至速六月一日可到美 
　　蔡先生未來美前在歐洲之經過如何想亦爲國人所樂聞者蔡先生到歐爲一九二○年十二月翌年五月底離歐駐歐實祗半年此半年中歷法比德奥英意荷蘭瑞士等國在法除里昻大學中國部事件接洽就緒外尚料埋華法敎育會及勤工儉學生等事巴黎學院爲法國最著名之學術機關已與蔡先生商定與北京大學聯絡交換學者扶助中國生物科學及物質科學之研究與發展法國哲學家柏格森允於書成後即來中國講學比國見中國學術上之聯絡亦由其沙降大學撥屋宇一所爲研究中國學術及優待中國學生之地已由其校長及敎育當局與蔡先生接洽就緒在德國除訪其舊游之地與考察戰後敎育之外並略定儀器且與名哲倭鏗Ｅucken長談倭鏗年老不能來華在英國劍橋牛津兩大學特設歐讌見其當代學者如白來士ＪamesBryce哈蒲浩Ｈobhouse華勒斯ＧrahamWallis之流華勒斯爲當今最大社會心理學家主講倫敦大學經濟學院已與蔡先生商定在北京及倫敦兩地各由其學者組織一種學術機關研究東西方面社會制度及文化思想之變遷並搜集必要之材料將兩方研究及搜集之結果相互交換由英回法由法動身時里昻大學又贈以名譽「文學博士」學位二十四日（動身前一日）法政府贈以法國最高奬勵學者之勲章由其敎育總長親爲佩帶二十五日動身里昻大學校長親來巴黎送别里昻巿長里昻大學評議會代表及巴黎大學代表等均來歡送極一時之盛 
　　蔡先生未到美以前曾有信來謂對於美國敎育方面之調查擬注重高等敎育留美北大同學會即於一月以前從事組織「招待」「調查」兩部招待部除預備到美後一切手續外並與美國輿論界接洽調查部則延請留美學界中留心高等敎育者分擔題目按題目之性質專事調查供蔡先生參考俾能於最經濟之時間得知美國高等敎育之眞相所分之題目有大學全部之組織經費之來源及分配董事會之組織評議會之組織敎授會之組織課程之分配敎職員之待遇學生之待遇女學生之狀况學生自由研究之情形研究所之組織學生之體育校舍建築美國大學特點之比較等等但任調查者有朱經楊蔭榆馮友蘭莊澤宣周炳琳李昻温祖蔭俞慶棠歐元懷汪敬熙等二十餘人一方面圖書館募捐員卜思君及各處同學會亦積極籌備募捐事務及一切籌備旣有頭緒蔡先生適來在紐約登岸爲六月一日下午故是日哥崙比亞大學之畢業式不及參與是日寓威斯特旅館Ｗestminister余在普林斯頓大學院之學年考試適於一日上午考完遂於午車來紐約汪敬熙君亦自約翰哈蒲金來是日赴海岸迎接者除北大全部在紐約同學二十二人外尚有留學界及華僑多人及中國領事外國新聞記者等以後在紐約等處行動可按日記述似覺更有系統 
　　一日下午新聞記者紛集最著名報館如紐約太晤士報ＮewＹorkＴimes紐約論壇ＮewＹorkＴribune紐約先聲ＮewＹorkＨerald晚郵ＥveningＰost等均有代表由余與卜思君分任翻譯其所問者多關於中國文化運動學生運動及新敎育發展等問題而晚郵記者施同女士ＭissＳtone尤再三致問於先生之「石頭記索隱」此書名聞於西洋女新聞記者亦趣聞也晚郵爲大銀行家銀行團代表拉門德氏出資經營銷路極大除紐約太晤士外爲美國東部第二有勢力之大報 
　　二日上午往訪哥倫比亞大學當局如校長白特爾Ｂutler學長吳德不列治Ｗoodridge敎育院主任孟羅Ｍonroe等參觀大學白在社會極爲活動以幹才見稱吳孟二氏亦在學術界負盛名下午接待外寶六時赴美國新聞記者會筵彼等請先生演講中國近代思想之變遷八時赴紐約全體中國學生歡迎會紐約中國學生計一百四五十人幾全體盡到座不能容先生到時一致肅然起立演詞甚長由馮友蘭君筆記大略分爲四點（一）求學當以學問爲本位以人類幸福爲已責當打破回國後安富尊榮之思想（二）爲學當從創造不僅吸收故尤當注意於方法望注重實驗室之生活不可避免（三）在留學期中當留意國内學術思想之變遷不當莫明眞象蹈「文人相輕」之習且當譯書以謀對於國人有所貢獻（四）近代學術重在互助團體當以學術爲本位不當有共他目的之結合是日演詞稔知留學界情形者均認爲最中時弊之談滿座均大感動 
　　三日上午留美北大同學曾在哥崙比亞大學哲學院開歡迎會到者二十二人依次陳述母校利弊及應興革之點極爲懇切蔡先生囑各人擬就意見書一通携回會後即在哥校「母校」之銅像下攝影中午爲北大同學及紐約中國學生歡迎蔡先生餐會先生發表考察所得之敎育意見兩題（一）大學不好中小學敎育無振興之望故談敎育之改革先從辦好大學入手（二）法國大學區域之制度極好實行將全國劃爲若干敎育區每内之中小學敎育及社會敎育均由大學籌畫主持之晚間由調查股將調查所得開會報告調查員均在座來帝聽者亦多依問題之性質次第報告因有充分之預備時期而擔任者又極熱心是以材料甚豐富報告有厚至盈册者均由蔡先生帶回此爲極重要之集會至夜深方散精神尤一致貫注 
　　四日上午中美災賑會代表來訪又有波斯頓報界代表來訪問中國學術思想界之改革接談甚久有極長之文字發表午間華商鉅子公讌有法意領事在座又有美國鉅當羅伯次夫婦因慕蔡先生名請先生寓其家中婉謝之因事忙不便也 
　　五日上午接見中國學生將三日未完之報告由調查股繼續報告下午華僑假天主敎禮拜堂請蔡先生講演在廳内者三千餘人座爲之滿在門外不得入者尚有一千餘人鵠立以待爲從來未有之盛况先生演題關於敎育又將北大圖書館募捐事正式向大衆提出歡聲雷動繼由叚錫朋君演說是晚中國華僑報界開歡讌會 
 
　　六日參觀紐約公共圖書館由其館長設茶會招待　此爲美國第二之大圖書館其中除四百萬册書籍外尚有多數之美術品油畫尤多佳者旋赴「天然歷史博物館」參觀亦由其主任阿斯邦Ｏsborne開會招待此爲關於自然科學最大之博物院阿氏爲美國最著名古生物學家與蔡先生談及該院東方遠征隊之計畫因該院將以大宗經費派出遠征隊一組擬至西藏一帶搜求最古之原人及其遺跡蓋世界人類是否始自西藏高原及美洲紅人是否來自亞洲均爲近代人類學最重要之問題此次遠征隊均係專門學家所組織中有著名專門學者五人地質學家一人生物學家一人人種學家一人考古學家一人社會學家一人（最後一人性質不甚記得清楚對於此事當另有調查及通信）每人派出一人及其助手五年派齊阿氏與蔡先生磋商欲與北大通力合作希望我國亦有學者與之共同出發將來所得材料即以一半見贈以爲中國創造自然歷史博物院之基礎此次出發爲世界學術史止重要之遠征隊中團人自已不能就近舉行已屬大恥今他人已舉行且有此好意而吾人并派人追隨他國之專門家去練習亦尚不能此實中國學術界之應萬刧不復矣阿氏與蔡先生談甚歡各贈照片以爲紀念晚間「羅克佛爾基金社」（ＲochfellerFoundation）（按羅氏係美國煤油大王即捐五百萬美金建築北京協和醫學校者）聯合「國際敎育會」公讌蔡先生由孟羅博士致歡迎辭極爲推崇在卒有哥大校長等夜深方散（未完） 
[謀新氏改良華絲之意見（四）]  
　　（四）七里干經 
　　在美人之意見以爲自光彩上觀察七里千經實超過中國其他産絲地點之出品今美國之製絲辮緯絲及繡花緞料者銷用七里經絲爲量極多其製領結者採購亦不少是故七里干經而苟能加以改良者則美國之製門面加闊之絲貨及絲帶者亦必樂用之此非虚語也當去年美國絲巿衰落之前美國製新花樣織品之廠家多用大宗之人造生絲蓋新花樣之織品需用之生絲務求其光澤鮮明過於中國日本所産故不得不用人造生絲以濟之鄙人草本文之時（三）月間人造生絲之需要益繁而其條份之細於一百二十定納者頗不易得大都爲一百五十定納之條份故用之於絲織工業至感困難現在美國之維司考西Ｖiscose公司能産人造生絲其條份爲自八十至一百二十及一百五十學二百定納此外荷蘭意大利法比之廠家或行家亦輸入大宗八十至一百二十一百五十與二百條份之人造絲將來並可以六十定納之細條份絲供給美國廠家蓋六十定納者美國絲廠始視爲在種種方面上適於工作之品質矣維司考西公司爲美國出産人造絲之最大行家現聞將限止其能力祇做一百五十與二百定納之條份其六十與八十定納定細條份則棄而不做惟一俟都比士人造絲公司ＴubizeArtificialSilkCoofAmerica在阜及尼亞州之霍布唯爾Ｈopewell城開始工作用法國沙淘納方法Ｃhardonnetprocess製成人造絲則情形或當大　霍布唯爾城中除都比士公司外今年更將有都本絲　公司ＤupontFibreSilkCo新廠之設該廠爲法國都本公司ＥＩＤuPontdeNamours＆Co之聯號其製法將用美國唯司考西公司所用之唯司考西式最新手術云 
　　至在七里干經則美國之用户頗以現在每年出産總額達十三萬包即較十年前數量增加百分之十而深　驚異據此届中國絲業游美團中之七里干經專門人員言七里干絲之産量在翌年以往可以再有增加云然在吾人之意七里干經苟無下列之四種改良則雖數量增加而亦不足以償吾人之願即（一）摇工（二）剔除膠斑（三）縷絲均匀（四）縷絲每千碼定納數之距離應求其更爲緊密（按此條即絲縷均匀之意） 
 
[巴黎女子所御之手指時計]  
　　吾人近得一好消息至以爲慰謂湖州蘇州之間太湖沿岸一百某里地方之絲業中人將盡力改良絲産以圖在美國巿場上建一更大之需要云吾人以爲彼等誠欲達此目的則當對於上列之三要點加以極大之研究與注意兹爲圖七里干經紡工之便利起見申論如次 
　　摇工當絲之自繭子繅下而轉入紡車也紡車均宜齊整可使絲綫在較寛之部分安置妥帖吾人之所以欲絲業中人之注意此層者因廣東之新式生絲已採用此法確有實效可見也及絲之已上紡車而準備復摇也則摇車宜保持適當之氣候因其可以大减絲縷之粘着力也復摇手續之時如能注意於此則膠斑結塊之弊即可免去蓋膠斑結塊之成因即以絲縷粘着力太多之故誠能如是則其所得之産品必可更見適合於美國巿塲之需要矣抑吾人尤須鄭重申明者絲條應用新式之機摇紡若能近乎改良之廣東廠機則爲尤妙蓋廣東之新法在過去之四年中成績極佳進步極速吾人樂爲之記錄者也 
　　生絲之條子苟能照上述之意見做成則將大受美國𦅶絲家之歡迎夫生絲運至美國在未入絲織廠家之前最先入於𦅶絲家之手中故中國之紡絲業中人尤宜取得𦅶絲家之歡心也 
　　剔除膠斑美國絲織廠家對於中國大宗七里干經之含有極劣之堅性膠斑頗不滿意蓋有時結成硬塊雖浸在水中亦難剔除凈盡欲療治此弊應在摇絲之時大爲注意並須利用科學的方法蓋唯用科學方法而後堅性膠斑始可不致結成也（按七里經往往因圖賣相之美觀於摇紡時原有膠斑外另於絲條之端塗以膠漿以致膠斑格外見重相習成風至今不改殊覺可惜） 
　　絲縷均匀欲謀七里干經需要之增加對於此點最爲切要其法莫善於繅紡時精選繭子之數如爲銷售美國巿場之某種條份之絲則應在繅紡手績之前檢定繭子之種類其可得均匀定納者而後用之換言之如繅紡七里經之絲工能産出十三至十五條份之絲縷與中國廠絲日本廠絲相同者則其美國之銷塲必可增大而獲利也 
　　然七里經工人經通盤試驗刻苦盡力後以爲决不能有此高度之結果故在美人之意至少亦當産出十三至十六十四至十七十五至十七十六至十九十九至二十一之特别條份蓋如能繅至此數亦已可使美之銷用者爲之滿意矣惟目前最不容忽略者尤以改良繅工爲急務 
　　貨品現在美國最歡迎而在絲巿報告上所見最多者爲藍龍與飛馬牌號惟下列之牌號亦已大加改良可圖用途加廣矣即雲鶴藍神跑馬金鷹銀球金旗鼎旗牌印度人金銀火車黑獅三箭金洋鈿金鷹圖（李登魁校並加按語圓譯） 
[余已年老身健]  
皆韋廉士大醫生紅色補丸所賜之幸福也 
直隸天津閻勤齋醫士玉照 
在天津有軍醫長由彼之經歷聲稱天下馳名補血健腦之聖藥 
諺云人生七十古來稀况七旬以外定必精神衰殘矣然而直隸天津名醫閻勤齋先生者年屆八旬身體康健猶勝少年皆賴韋廉士大醫生紅色補丸也其來函云鄙人於前清光緒十九年充北洋常備軍第二鎭軍醫長於辛卯年提陞考中太醫院對於脈理研究有素今虚度八旬行醫五十餘年所經騐男婦各科五勞七傷胎前産後種種疾病不勝枚舉如遇名醫保全生命者固不少但庸醫殺人者亦不乏其人歎吾國醫藥不振有以致之也近年來西醫西藥風行海内鄙人詳細研究各西藥中對於華人性質最相宜者惟韋廉士大醫生紅色補丸誠係濟世靈丹活人良劑也此丸功能補血健腦保腎滋隂凡婦女經月不調血薄無力幼女少血面色青黃即男子諸患少年斵傷吐血少眠年老痰喘咳嗽精神衰弱等症如能常服紅色補丸可使婦女月信有序能生新血使老幼男子轉弱爲强止咳定喘壯筋健骨開胃和脾妙難盡述鄙人今年已届八旬老朽身體康健耳目口齒猶勝少年因素知紅色補丸之奇功故每日常服三次日用六粒至今十餘年故有老年返童之樂也此非大醫生紅色補丸之功力而何特書數語以表謝悃 
韋廉士大醫生紅色補丸凡經售西藥者均有出售或直向上海四川路九十六號韋廉士醫生藥局函購每一瓶中國大洋一元五角每六瓶中國大洋八元郵力在内 
[服用嬰孩自已藥片日漸全愈健壯非常]  
此兒曾患胃不消化 
袁堯村先生之公子因乳水不調致患胃不消化按袁君係浙江奉化縣公署從公兹將其謝函錄左云小兒年甫二齡因乳水不調致患疳積之症面目黃瘦食不消化閱報紙所載貴藥局嬰孩自已藥片所治各症與小兒病情相同姑購服兩瓶頗有效驗後又續爲購服日漸全愈現在非常健壯皆出自貴藥局嬰孩自已藥片之功效特此鳴謝嬰孩自已藥片係嬰孩及小孩尋常各症之靈藥專治　寒熱　胃不消化　大便秘結　肚痛　腹瀉　出牙各症　痰厥驚風　感冒傷風　蜖蟲等患　如尊處無從購辦請即寄郵票大洋六角至上海四川路九十六號韋廉士醫生藥局函購原班郵奉一瓶可也 
 
 

Page 24

 
 
   
 
