# 1899 - 215 - 4909453

 

Page 1

 
 
[中澤哀鴻] [  申報館恊振所謹啓]  
　　皖北各屬連歲慘被奇災小民蕩析離居狼狽情形雖鄭監門流民圖亦不能仿佛萬一加以牛匪作　十文邊　益不聊生本館協振所從諸君子後承辦義振募捐之牘乞振之書旣已歴登報端蒙海内諸大善士惻　爲禀　續　捐叵欵生死人而肉白骨其功德何可限量惟是災區過廣來日方長杯水車薪終難濟事若不源按濟誠恐籣釐餘生　　免流爲盜賊言念及此可爲痛心所望諸君子節日用之資爲行善之舉慈暉所布自能感召天和他日福壽　良公侯萬代匪特百萬哀鴻所禱祀以求亦本協振所所馨香拜祝者也肅此布陳伏維垂鑒 
　　廣學會譯著新學彚編中國度支考英興記正續中東戰紀本末文學興國策時事新論出售劃刻重罰 
　　明詔迭下實學浡興吏治儒脩乘時交奮不躉新籍曷豁靈襟上海廣學會諸君洞燭外情周知華故著書十載信足端風敎而杜寃言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度　考二卷洋稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均奥先譯之奉西新史覆要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購　　集成局啓 
[論剛子良中堂籌增國用事]  
　　剛子良中堂之奉命南來也查圑練也查保甲也查積榖也查江南鹽巡道胡家楨被張侍御所叅也查漕運總督松椿被余侍御所劾也查江蘇候補道沈敦和聲名惡劣也之數事者圑練雖名爲保衛閭閻實則無濟於事官卽認眞辦理而民皆應以虚文此不必查者也保甲縱爲詰奸禁暴起見實則不過具文卽使窩頓匪人斷不能日夜至各家按名稽查得獲窩匪之理此亦不必查者也積榖爲凶歲民食所關苟有弊端本地士民攻發之不暇此又無待於查者也故中堂之初至江南也紛傳爲此三事有識者皆心疑之以爲朝廷特簡重臣至江南查辦事件而所查者乃此不必查之事殊爲不解厥後恭讀上月二十三日上諭知張侍御有奏叅江南鹽巡道之案余侍御有奏叅漕運總督之案江蘇候補道沈敦和有聲名惡劣之案皆經中堂查明覆奏胡松則情罪較輕奉旨交部議處沈則確查切實奉旨革職發往軍臺効力贖罪此中之若何詳查若何得實若何一秉至公外人旣未深知亦且無庸置喙第中堂南來之意則咸曉然於爲此數人矣然此數人之案卽使查覆果皆得實亦不過卑汚貪婪也貪贓溺職也聲名惡劣也初未有罪大惡極之事非信重之臣不能查辦者歴年中如此種查辦之案不犄凡幾封疆大吏奉命確查豈果皆瞻徇情面事事以查無實據了之如中堂查覆之奏亦無甚有經天緯地之才發奸摘伏之處故僅爲此數人查辦之件不特不必簿重臣而亦不必竟簡重臣然則中堂之來果爲何事乎曰爲籌國用也嗟乎自中日一役之後國家之財用空矣度支竭矣而洋債之巨則不得不還也練兵之費則不得不籌也重振海軍購製戰艦之用又不得不備也仰給於國庫而前此存儲之欵旣已空虚每年所入之資又不足以敷所出之欵深宮宵旰未免憂勤乃命中堂秉節南下查辦兩江關稅釐金鹽謀等項招商電報鐵路等局及一切應行撙節事宜中堂旣蒞江寗以後擬於兩江每年籌增國用銀一百五十萬兩現議定派認者已有六十二萬餘兩計江寗釐捐項下二十萬兩已經裁撤之高等練將二學堂省費銀六萬兩兩淮鹽務項下十三萬餘兩鹽釐各局分别等差上等二千兩次一千五百兩再次一千兩鎭江關一萬兩上海關十萬兩製造局三萬兩商務局一萬兩招商電報鐵路等局俟督辦盛杏蓀京卿到蘇再行籌議江蘇釐捐項下現尚未經議妥而兩江文武大小官員亦須分别缺之優劣派認報効銀兩惟均尚未定奪聞中堂在江寗時議定派認者已有六十二萬餘兩江蘇釐捐尚不在内現中堂秉節蒞蘇已將由蘇至滬回京覆命則蘇省諸欵雖未見有實在之數想已籌有頭緒夫以江寗釐捐項下二十萬兩計之江蘇釐捐項下當亦必有二三十萬兩可籌况尚有招同電報鐵路等局之可籌乎余前論招商局獲利之厚卽以每年輪船裝運漕米而論可餘銀一百二十萬兩每漕米一石水脚銀四錢有餘核减其半以入公家則國家歲可多銀五六十萬兩卽此一項所得已爲不薄加之電報局又年年獲利苟能悉心釐訂則兩局所籌之欵已有可觀兩江卽不止一百五十萬兩而亦不難籌辦特恐中堂不加深察忽於所可籌而無可籌者則不惜爬羅剔抉以致抱憾偏枯爰爲一再揭之以備芻蕘之采焉 
[本館接奉電音]  
　　昨日上午京師飛電傳來硃筆一道敬謹譯登○七月初二日奉硃筆李聨芳轉補翰林院侍讀張亨嘉補授翰林院侍講欽此 
[交涉棘手]  
　　香港循環日報譯東報云法國辦理雲南交涉事件欲以兵力脅制中朝業已派有兵隊至滇但不知中國果能以兵戎相見否也 
[英員慮患]  
　　西字報云英國駐漢口領事官某君於活勒砲船駛進湖南内河一事意甚不懌蓋因湘民素惡洋人深恐滋生事端故此船能否平安領事不肯肩任其責也 
[派員學習]  
　　德文報云英國政府派出印度武員十四人至中國京師學習語言文字内有數人由緬甸赴雲南繞道至京聞須留京學習二年然後考騐如能合式則回印度當差其俸可加至三倍似此留意外交宜乎國勢蒸蒸日上也 
[俄儲繼立] 　 
　　香港循環日報館接俄國電音云俄皇之弟喬渠因患咯血而薨俄皇擬循例立其弟亞力山大魯意智爲儲君蓋俄國向來必先傳弟而後傳子故也 
[譯西報述韓事]  
　　西報云俄大臣克佛勞夫民宣言於衆曰今者高麗將有變動我俄人宜預備干預之法又轉譯長崎報云觀高麗目下情形似將變爲民主之國因其政府並無權柄故也 
[照錄哈爾濵中俄交涉局章程]  
　　第一條在吉林哈爾濵設立鐵路交涉總局一處第二條設立該局爲辦吉林省所有各事件或正關涉鐵路公司或連涉鐵路公司再或正關涉或連涉與東省鐵路作工之人并承辦各種料件之人各包攬人各匠人至於小工人等各事或伊等閙事之處或伊等所居之處如係自犯命盜姦惡等事卽歸中國官員照中國律例隨時查辦倘若遇有格外情事由鐵路管叚各官員一面報知哈爾濵總局一面照會本處地方官須 
 
 

Page 2

 
 
俟哈爾濵總局議覆或由總局提辦或仍歸地方官辦理再行照辦第三條凡一切事件與第二條所載之事相符或各該衙門或各官員以前起首經辦者應行知哈爾濵總局轉知總監工擬定應否在該總局接擬辦定或交地方官查勘辦定第四條嗣後凡各衙門各官員所有呈控呈請各件與第二條所載之事相關者亦應交哈爾濵總局核辦哈爾濵總局擬定之後中國官員在出事地方依照辦理第五條凡呈控呈請在第二條所載之事統歸哈爾濵總局官員會同東省鐵路公司總監工或全權代理人查詢再凡一切事件應如何辦定亦同總監工或代理人彼此和衷辦理第六條在第二條所載中國人與鐵路作工者經哈爾濵總局按理擬定後始行辦伊之罪第七條凡一切極重要事件及哈爾濵總局官員與總監工有意見不合之處均歸將軍按局員禀請并總監工照會核辦其餘事件可由總會辦與總臣工或代理人隨時和衷商辦總會辦議定之後一面禀知將軍查照一面移知吉林交涉總局備案第八條哈爾濵總局官員及兵勇等均歸將軍委派總會辦亦歸將軍委派但應預先知會總監工以重差委以後如有更調之處總監工有確知吉省賢能官員熟諳鐵路事宜者可以呈請委充總會辦由將軍查看總監工所請隨意核奪第九條該總局總會辦及各官員兵勇等一切經費總監工每年繳給該局總辦吉林市平銀六萬兩此欵總監工分開交給該總辦按每三个月以前繳給第十條除此外建修局所并差人居住房屋以及應用器具等費由該總辦同總監工商定該總辦應用欵項若干向總監工支取 
[憲體違和]  
　　蘇州訪事人云江蘇臬憲陸春江廉訪於上月二十六日黎明時隨撫憲德大中丞詣萬壽宮行慶賀禮歸途感寒忽患哮喘之症連日遍延諸名醫診治藥無功至本月初一日連延六醫診脉議方想天相吉人卽當喜占弗藥也 
[停鑄銀圓]  
　　安慶訪事人云安徽撫憲鄧大中丞創建龍圓局購機設廠大費經營不期初鑄銀圓未能精妙後經中丞飭攺模范精益求精漸望可以通行𠪨市邇聞欽使剛中堂謂安省銀圓局及求是武備學堂糜費餉需毫無裨益著卽裁撤以塞漏巵並聞首先裁撤銀圓局初尚以爲謡傳近日省憲已奉明文遂於上月二十五日停爐鼓鑄局中工匠及各項委員均已遣散矣 
[捕獲梟匪]  
　　蘇州訪事人云飛划營管帶歐陽副戎訪悉吳江縣境某鄉鎭近有梟匪麕聚賭博卽於本月下旬帶領砲船數艘駛往拘獲著名梟匪七名解送吳江縣署請方大令歸案訊辦副戎旋於上月二十八日回省 
[江右火警]  
　　江西省垣訪事友人來函云六月二十一日上午李家巷口某木作因敬神燃點香燭火延木屑頃刻間烈烈轟轟冐穿屋頂遂致不可收拾殃及鄰右十餘家二十二日上午甲戌坊口某布店後進樓上又兆焚如幸四面圍牆高聳祝融氏不能東衝西突祗焚去房屋一椽 
[皖省官塲紀事]  
　　安慶訪事友人云徽州府春笑如太守疉屆俸滿例應進京引見現奉部催由撫憲鄧筱赤中丞給咨送部遺缺經薄憲湯方伯委候補府計太守以增前往瓜代○潁州府屬滁州知州平刺史康因案開缺所遺篆務經藩憲湯方伯委熊刺史祖詒前往署理一面詳請撫憲奏明補授刻已牌示轅門矣○五河縣典史經藩憲湯方伯札委候補按照磨沈少牧廷賡署理少牧奉委後隨卽詣轅禀謝○試用訓導吳廣文炳凱現奉藩憲湯方伯委署宿松縣學教諭○去歲霍邱縣陳大令瑜因事交卸經上憲委員代理現已事畢飭回本任霍邑士民皆不勝還我　君之慶 
[鴛鴦湖餞暑詞]  
　　嘉興緝捕營劣勇貫耳遊行曾登昨報兹得采訪友人來函云此事已由統領查明咎在緝捕營前哨某哨弁及駐防束栅口之某號砲船哨弁兩人因一併撤去差使并將營官摘頂示懲○六月下旬某日緝捕營後哨划船巡至嘉善縣境拿獲販運私鹽船兩艘解歸營中禀明統領轉解公堂變價充賞○天時不正寒燠靡恒月朔猝發東北風怒吼如雷屋瓦皆跕跕震撼入晚始止噫此豈大王之雄威乎抑封家姨之故弄狡獪乎請還叩之碧翁翁 
[十洲閣延秋記]  
　　前報曾紀寗波有民教齟齬之事兹得采訪友人續函云此事已由道府二憲札委鄞江司徐少尹督同縣差二十餘名前往彈壓至究竟如何定奪須俟少尹回郡方能詢悉細情也○郡城東鄉五鄉碶口門壅塞積水不能宣洩以致田間禾稻被淹農民王桂秀等以爲事由于繼謨等有意堵閉因之向于滋擾不休旋復聨名控諸府署府尊莊太守委李君秉成帶同差役往勘并批其牘尾曰該處禾棉被淹是否果由于繼謨等堵寒該碶口門以致水難暢洩候委員會同縣塲勘明該碶形勢如果壅塞屬實卽將碶外新漲沙塗督令開濬以利水流一面並候飭差彈壓毋許别滋事端切切 
[洪崖訪道]  
　　江西訪事友人云天時亢旱農民望澤孔殷迭經南昌府尊江訒吾太守率同南昌新建兩縣主設壇祈雨迄未見效撫憲松鹤齡中丞心焉憂之爰於上月二十一日示禁屠宰詣萬壽宮許眞君神前竭誠禱祝二十三日下午雨師稅駕簷溜聲淙淙不絶入夜復大沛甘霖四郊沾足人皆謂係中丞一誠所感理或然歟○前護撫憲翁筱山中丞在藩司任内曾捐廉製備極大水桶二百餘具諭令各鋪户於每月朔日雇工滿儲淸水以備不虞立法本極美善乃近來各鋪户吝惜小費不能遵章辦理以致水桶非漏卽空或混濁不堪每遇各龍救火時輒苦西江水涸汲取維艱安得在上者略一整頓俾良法美意不至敗於已成乎 
[潯江雜佩]  
　　九江訪事友人云上月二十六日江西撫憲松大中丞委鹽巡道春會東觀察來潯閱視岳師門白水港砲臺二十七日偕九江關道憲明華亭觀察九江鎭宋佩珍鎭軍長江水師湖口鎭許步靑鎭軍命駕登紅船帶以紫電輪船赴湖北田家鎭閱視情形旋卽返棹下游接閱安徽各砲臺○雨澤愆期農民翹望甚切迭經道府憲設壇祈雨迄未渥沛甘霖上月二十七日道憲委城外保甲委員嚴鴻波少尹澐前往安義縣屬之白龍潭迎取龍神竭誠祈禱未知其鱗之而者果能默爲感格否也○義渡局委員許仲碩叅軍前經關道憲調辦巡江差務　差經府憲札委邱道陔少尹榮桂前往接辦○上月二十四日午刻暴風大作飛沙走石屋瓦震摇招商局碼頭有划船一艘裝載某姓家男婦五口駛至中流陡遭覆溺幸經鄰舟帮同救起得慶更生○上月二十六日官塲接到南昌電音知部選龍南縣方大令紹震領憑到省旋奉上游飭赴任所調署南康縣華大令文匯因病請假遺缺委卽用縣朱大令紹文署理德化縣吳大令政修期滿遺缺酌委候補縣張大令　署理已刷藩憲張筱船方伯牌示飭知矣 
[雲間小志]  
　　松江訪事友人云華亭縣劉謙三大令前曾有隨同府尊濮太守赴滬公幹之說至上月杪大令先乘舟赴滬太守則尚遲遲未果○西鄉某氏婦與其夫弟某甲傭於西門外某紳家旋忽出外不歸杳無蹤跡迄今已閱二載近經甲偵悉氏爲楊某誘拐賃居府署東南隅夢仙橋堍遂糾同戚族多人前往掩捕楊見勢不佳升屋逃逸僅將氏拘之而去甫出西門爲鹽捕營管帶胡君昌寳所見詢明底藴飭人持名片送至華亭縣署縣主劉大令卽飭差提楊研訊因在花衣期内未便用刑著押候覆訊核辦○近有無賴棍徒代人包索欠欵獵取衣食受其害者幾至雞犬不寗某日由沈明經等聨名禀請華亭縣宰嚴行禁止劉謙三大令准詞出示略謂放收債項需本人親往豈容流棍包討擾民自示之後倘再蹈故轍許受害之人捆送送來署以憑懲治未知虎而冠者能從此稍稍斂跡否也 
[上海官塲紀事]  
　　松江府濮紫泉太守於昨日由松蒞滬亭午時命駕進城先詣道願晉謁曾經郛觀察繼至各衙門投刺至縣署時王 
 
 

Page 3

 
 
大令飭丁擋駕○昨午松海防同知劉乙笙司馬命駕到縣拜會五大令晤商要公良久始别○前署江蘇督糧道丁蘭生觀察葆元因公過滬昨日命駕進城赴各衙門投刺至縣署時王大令飭丁擋駕 
[備迎相節]  
　　前日本邑官塲探知欽差大臣剛子良中堂蒞申在卽是以文武印委各官咸擬於昨日下午乘舟至梵王渡出境遠迎 
[嚴定罪名]  
　　滬上天仙茶園伶人高彩雲前因姦占金淸镳卽金琴生之妾顧彩林經上海縣王大令與英界公廨讞員翁直刺會訊高伶任情狡展不認持刃恐嚇逼寫休書大令飭責二千板釘鐐收押旋復具禀臬轅請提省監禁十年以昭炯戒其時朱竹石廉訪方攝臬篆得禀卽札委提省嚴懲札中有顧彩林旣已從良卽係良家婦女該伶尚敢任情姦占持刃逼休實屬淫惡已極如果堅不承認亦應監禁二十年等因此均已紀前報者也兹悉高伶到省後經蘇州府彥太守屢次刑訊依然狡展不承藩憲聶方伯惡之屢與臬憲陸廉訪會議以該伶如此熬刑顯係聽人唆弄意圖避重就輕似此刁惡兇頑萬難姑恕姑照上海縣所請發交長洲縣嚴行收禁俟期滿後再行核奪日前上海縣署已接奉藩臬兩憲行知矣 
[命案續誌]  
　　日前上海縣王大令奉道憲曾經郛觀察札委至寳山縣相騐命案兹悉死者陸巧雲販賣西瓜族人陸阿江陸阿華向索數枚以供部食巧雲不允遂起釁端被阿江等用刀戳傷以致斃命兇手與死者雖係同族業已出服肇事後均逃逸無蹤兇刀亦無從尋獲大令察騐之後禀覆道憲札飭寳山縣沈期仲大令赶緊跴緝務將兩兇犯拿獲以便按律嚴懲 
[上海縣署瑣案]  
　　前者崇明人邢瑞華在浦東爛泥渡駱陳氏烟館内自將手指砍斷意圖賈禍由巡防局轉送至縣訊明情節遞解回籍兹又經駱陳氏扭邢至縣請爲究辦前晚王大令提案訊問駱陳氏供邢瑞華前蒙大老爺訊辦遞回原籍後現又濳來突入小婦人家搶去金戒指銀簪等件故再扭案請懲邢供駱陳氏之寡媳前曾贅小的爲夫已歴數載後忽地分離小的心有不甘是以又至其家並無搶物之事大令曰爾之刁詐早已盡知今暫交差收管著陳氏領寡媳至案覆訊究辦○周阿春控姊夫姚掌發吞没田單經王大令提訊周供家住虹口二圖年二十有一父母俱故當父親病危時以小的幼稚寡嫂朱氏亦在珮年故將每紙一畝之田單二紙交與姊夫姚掌發收管今向索還置之不理是以控案求追姚供妻弟阿春專與流氓爲伍昔年岳父所寄之田單已由小的交與内嫂朱氏收報矣朱氏供夫弟阿春不務正業向姊夫索取田單圖售小婦人以翁姑棺木未葬且生有一子故請族長議定將田二畞照三股分派小婦人與夫弟各得一股尚有一股作爲安葬之用無奈阿春堅欲對分置父母棺木於不顧今將田單呈案求恩公斷族長周坤林供與相同大令以所議三股分派尚爲公允周阿春不應誣控著責手心二百下田單發還飭各具切結呈案 
[上海巡局瑣案]  
　　瞿福生在南市大關前設攤賣饎飯同業蔡福金妬之暗將煤油傾入饎飯内瞿遂奔赴十六鋪巡防中局控訴局員文斌臣二尹正欲提案訊究昨晨蔡又取污泥攙入饎飯内瞿忿甚復投局禀知又二尹立卽提案研訊諭令嗣後瞿設攤於關橋之南蔡設攤於橋北各安生業毋得再生事端如違定提究辦○無賴楊顯華卽楊雪華專事訛詐屢經局員拘案懲辦依舊爲非作歹前日在南市老曰渡四福樓啜茗見船户楊和尚懦弱可欺初則與之戲言繼則誘與賭溥和尚以其素昧平生設詞却之楊老羞變怒欲揮老拳和尚遂投十六鋪巡防局喊控局員文二尹飭地甲將雪華提案略詰數語著地甲帶出調處○周連生陳明鰲賃屋小南門外蔡陽弄股開義興紙傘作近因私立行規觸怒同業由王家馬頭同順傘作主顧定藩等環禀十六鋪巡防南局局員曾二尹飭地甲查明實情禀覆核奪○舟人趙連羣曾倩胡阿虎向王錫龍借得洋銀八元前晚在王家馬頭三鳳樓茶肆相遇王卽向索前欠不知如何忽然爭競致將所縣保險燈擊碎火勢熊熊幾肇燎原之禍茶博士俞阿元爰將趙等三人扭至十六鋪巡防南局控訴局員曾二尹著一併管押候傳茶館主到案質訊 
[法界公堂瑣案]  
　　前者孫王氏控城内東園烟館經理人石壽生圖賴存欵洋銀七百元經讞員朱森庭明府迭次訊追並傳股東龔松泉等研訊昨日石由捕頭解案請訊股東龔松泉劉信鄉李春山沈福生亦投案候示石供生財簿抵與友人處已托人向之索取叩求寛限孫王氏投案求追龔等同供烟館事務向歸石一人經理照帳核算歴年尚有盈餘何致虧空各項巨欵顯見石有意圖吞且烟館中共被虧欠洋銀三千元今將帪止呈電職員等受虧不少求恩鑒察明府限石於五日内將生財簿繳案候飭包控協同各股東將生財照帳檢點禀覆候核石仍發回捕房管押餘人叱退○前者西人柏禮才控顧掌生欠銀二百兩朱明府會同何繙譯訊供之下著交保淸理在案迄今日久延不理楚昨日原告投案請追明府傳顧到案催繳顧供一時無力求恩寛限明府以其有意遲延著押候三日内繳案如延比追○陶瑞林前控陳薛氏虧欠房租洋銀四十九元明府提訊之下著交保出外自行淸理昨日陶稱氏保釋後置之不理求追薛氏由保交案供租房之時曾將洋銀三十元付與陶父之手作爲押租現今房東强欲作爲小費以致涉訟陶堅稱實未收過明府以兩造供詞各執飭將氏交原保俟禮拜四堂期傳到陶父覆訊再核○項子京前因欠晉康錢莊銀二千六百兩被控公堂明府著提案押追後經人保出淸理昨日項偕原告蕭翰卿投案供稱現托友人向商還銀一千三百兩已措得莊票銀六百兩期票銀七百兩一併呈鑒明府謂原告曰爾旣與莊主言明可以了案卽將呈案之莊票期票給蕭具領○前者史吳氏控朱方氏誘拐養媳阿翠希圖價賣經明府訊供交保尋緝旣而史吳氏又投縣署控追王大令准詞備文飭差赴公堂請提朱明府接閱來文傳齊原被飭護勇恊解到縣歸案訊辦○金湘和控陳阿根乘間竊取衣服十餘件報捕查獲解案請辦明府判枷號一月期滿責六百板○粤人陳益卿訴稱小的開設小烟間度日被王阿來陳阿高串竊烟槍一枝由控拘獲解案請究明府判各責三百板○包探禀稱陳阿四前竊某某等九家巨贓經大老爺訊辦釋出未久又竊甲乙丙丁四家衣服是以拘解案下請辦明府以其怙惡不悛判笞責八百板○包探禀陳渭生向某姓家强搶錢五百文解請發落明府判責一百板 
[餘上乞振]  
　　餘上水災情形迭紀本報中澤哀鴻之慘雖鐵石人見之亦當之下泪也寓滬餘上諸紳商桑梓關心首先集衆捐募惟災情甚重貧民離居蕩析旣須振撫隨時田禾盡被漂流又須設法善後倘無巨資捐助何以使嗷嗷之衆免爲溝壑之塡鄉里桀黠之徒免致借端生事所望海内仁人君子念此流離之衆同發惻隠之心慨解囊金共襄善舉不拘多寡隨願樂施于萬災黎同深禱祝不僅籌振諸人所延頸以望者也見義勇爲當仁不讓想諸善長必有以副所求者振欵請交仁濟堂電報局源通官錫號申報館各恊振所均可肅此敬求諸維善鑒嚴信厚楊廷杲施則敬度裕福同頓首啓 
[申報館恊振所經收山東河南江西皖北賑捐六月廿一日至六月廿九日止第十七次淸單]  
　　六月廿一日巢潘氏病愈並保合家平安洋廿元蘇州全盛局來武林潘仲棻洋十元楊子萱賀王春洲壽儀洋四元○廿二日寗波永利來無名氏洋廿四元温洲正和來胡雲亭洋五元全盛來寗波奉化縣署經募貽淸堂郭等十二户小洋八元四角經吉輝補二月十四日洋十五元嚴筱舫賀王春洲壽儀洋四元劉可靑女史潤貿洋廿六元○廿三日揚州無名氏洋一元元大亨莊交來糸耳車洋一百廿元無名氏洋六元無名氏洋十元○廿四口周耕南因繼室病愈諸事順適　三元楓涇順成來誦芬室主人洋六元豐泰帳房銅洋三十四元劉源仁記洋四十元顧榖貽　賀王看洲壽儀洋四元劉可靑女史畫潤洋三元○廿五日益陽胡萬昌來丁兆聲爲小兒梅仙求保淸泰洋十七元花洋十三元兌見洋十二元六角玉松堂席正甫賀王春洲壽儀洋八元劉可靑女史畫潤洋四十八元潯陽保安氏洋七元花洋一元銅洋二元汪恊源來松郡閔姓洋二元洙涇順 
 
 

Page 4

 
 
成來華亭耿善勛節省匠筵資移助洋四十元金山不留名洋二元○廿六日皖存心氏求合家平安洋十元存心氏求次子平安洋十元無名氏洋一元日新盛交來硤石榖貽堂沈求人口平安洋八十元評芝田顧顯甫駕王春洲壽儀各洋一元劉可靑女史畫潤洋廿四元吳述三江蘇洋十元○廿七日江葉氏洋十元愛蓮堂洋七十元○廿八日本原杰金仰生賀王春洲壽儀各洋一元又王子才洋四元古溪隠名氏洋一百元汪門潘氏洋八元百勉氏洋二元杭州全盛來趙書能洋廿元不書名銅洋一元○廿九日全盛來諸曁學署朱爲已並内人求灶發願洋二元薛寳釵賀王春洲壽儀洋四元無名氏洋五元以上總共收洋八百十元花洋一元銅洋三十七元　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江學科試塲期單]  
　　江西提督學政李伯虞大宗師回省開考南昌府屬已誌前日報章放接訪事友人來函云宗師駐　校士館旋卽發出牌監示期六月二十二日行香放告二十三日考各屬生員古學二十四日考各屬童生古學二十五日考府學南昌新建三學生員二十六日考豐進奉靖義武六學生員出生童古學圖二十七日覆生童古學二十八日考豐進奉三縣童生出一等生員圖二十九日覆一等生員七月初一日考南新二縣童生出豐進奉調覆牌發一二三等案初二日覆豐進奉三縣童生卽出圖初三日考義武靖三州縣童生出南新調覆牌初四日覆南新二縣童生卽出圖初五日貢監錄科出義武靖調覆牌初六日覆義武靖三州縣童生卽出圖初七日補歲考初八日總覆八州縣新進童生初九日發新進童生案初十日奬賞 
[土棧被竊]  
　　蘇州訪事人云本月初一日昧爽時道前街郭煜興土棧主婦某氏好夢始回瞥見房門洞開急起視之忽有一人窄袖短衣滿身純黑手執利刃向之恐嚇氏受此驚恐不敢出聲旋見其人漸漸去遠始唤集家人遍處尋覓竟杳無蹤影前後門亦緊閉如故惟後門外遺有洋傘一七首二細查所失約値二千餘金之譜因卽開具失單投蘇州府及總捕署長元吳三縣署西路總巡局報案各官均於午後次第臨塲勘騐雖許爲跴緝但不知能否弋獲也 
[英界晚堂瑣案]  
　　朱少賢控朱阿四串同黃毛毛卽黃貓將媳黃氏藏匿不放前晚讞員翁笠漁直刺倩奬讞委員張司馬提訊朱少賢供小的係通州人年四十歲前年春間爲小兒阿鰲聘同鄉人黃毛毛之女爲媳卽於是年四月初八日迎娶賃居沈家灣左近去春小的欲遷往法界八仙橋被鄰人朱阿四唆黃霸阻以致口角扭毆至二月十五日黃朱二人竟乘兒子外出將媳領回藏匿房中器物亦被搬取一空向之理論一味蠻迄今已逾一載此事均由朱阿四指使求恩究辦並著著黃將媳放回　全大婦黃毛毛供小的駕舟度日生有一女招贅朱少賢之子可鰲爲婿本擇於去冬十月内成婚示料朱少賢竟乘小的不在家中突於四月初旬將女娶去及小的回申囑婿與女兒遷至小的家内今春朱少賢欲遷往他處小的祇此一女欲依婿爲生故不肯放並非有意藏匿朱阿四供昔年黃毛毛撫小的胞妹爲螟蛉女已贅阿鰲爲婿因被毆擊故由小的向之理勸並無唆使情事司馬謂朱少賢曰爾子住黃處已久著酌貼洋銀二十元黃毛毛並非將女贅婿著押交其女到案訊核朱阿四不應揷身多事著具安分結從寛開釋○徐張氏控翁春山姦佔寡媳朱氏襄讞委員張司馬提訊之下徐張氏供洞庭山人年七十有一今春三月鄰婦翁張氏將寡媳朱氏誘令惓逃與伊子春　姦宿經小婦人來案控陳蒙恩飭差將朱氏與翁春山拘獲管押後因朱氏私胎將產准令交保出外現在產後已逾一月求恩提案押候其父朱文祥來案具領翁春山供本邑人朱氏本係娼妓去年七月間由周明山領小的前往住宿不敢誘拐司馬判將翁春山笞責二百板具攺過結徐朱氏掌頰四十下交官媒看管俟其父來案具領○妓女花麗卿控傭婦顧家媽與錢阿虎霸阻從良張司馬命帶案研訊花妓供稱小婦人籍𨽻姑蘇年十六歲自幼被人誘出押入妓院前年調至淸和坊三弄某鴇處由　家媽錢阿處二人出帶擋洋銀八百元迄今已逾二年小婦人屢欲從良常被阻止今有冋操土業之紹興人王永昌願出洋銀四百元納入簉室又被多方掯阻小婦人情急因此來案控陳叩求超豁司馬憶及吳縣人吳子良前曾遞禀欲娶花妓因命書吏檢出呈詞細閱之下謂花妓曰爾今願嫁王永昌然前者吳子良亦欲納爾爲室先已來案具禀爾曾知之否花妓答稱小婦人本欲嫁吳嗣悉吳家無　產不能養贍故願隨王尚求恩准司馬恐　中别有不實不盡著將花妓暫發棲流女所俟查明再核○譚星萬訴稱逆子存溢之遵教訓叩求究辦張司馬提訊之下譚供廣東香山縣人年五十歲兒子存溢已於前年成婚曾向親友借貸洋銀四百元除還過一百六十元外尚欠二百四十元兒子在老船廠當鐵匠每月可得工資洋銀五十餘元小的囑其將債拔還非但不理反聽逆媳林氏唆使將小的毆擊求恩嚴辦譚存溢供小的現在情願每月拔還洋銀五元不敢忤逆司馬判將存溢重責三百板當堂向父服禮具攺過結交譚星萬領回管束 
[英界公堂瑣案]  
　　包探趙銀河　解匪徒顧時生到案禀稱此人乘災搶物故經小的拘請究辦楊阿二投案侯稱前晚石路被火時小的見火光甚近因負竹箱倉皇奔出被顧强行奪去報捕後幸由趙包探查獲起到原贓求恩給領顧供小的因見竹箱遺在路側貪小拾取並非强奪襄讞委員張柄樞司馬商之白繙譯官然後判責顧四百板枷號一月發犯事處小衆○包探費阿銀抵解曹和尚到案禀稱此人在劉同桂所開零剪店執業竟敢乘間竊取綢十疋綢衣六件逃逸無蹤報　後經小的查獲結知原贓質在通州某質店今已吊到送請訊究劉同桂投案供稱小的開設零剪店被曹竊去各物今旣查獲叩求給領曹認求恩司馬判責二百板遞解回箱○東洋車夫梁阿益拉車不愼以致撞翻李丹求所挑磁器一擔損壞多件向之理論反被扭毆由一百零一號華捕拘獲送案請究李丹求投案供稱小的擺設盌攤藉資度日被梁將車横衝直撞致毁各物約値洋銀三元向論不服反被毆傷叩求騐究梁供事出無心今願如數賠償司馬判令賠償洋銀三元再給養傷費二元從寛斥釋○包探張天林拘解粤孩鄥吉慶李得貴到案禀稱此二孩串竊戴友琴家布褲木鐘等件經小的緝　人贓送請究辦戴投案供稱邇來小的家中時時失物今幸拘獲尚乞嚴懲鄔供年十四歲李供年十二歳又同供小的等父母俱亡流落至此求賜矜全司馬判令各責手心五十下送交廣肇公所董事妥爲安揷○洋人花美曾倩鯉門輪船裝運曰鉛至滬檢點之下忽少去八塊疑爲小工卞小拘周大隆王槐三周大蘇等串竊報捕後由包探沈阿岳將一千人拘獲盤詰不認因卽解案請究花美投案請追卞等四人同供小的安分營生不敢行竊司馬再三駁詰堅執如前因著押候查明再訊○包探顧福其拘解竊賊王春林到案禀稱此人竊取王建卿家綢洋傘一頂報捕後由小的緝獲人贓送案請究王建卿投案請領失贓王春林認竊不諱司馬判押兩日以儆○包探林福春拘解王阿木至案禀稱此人本係積竊今又不知從何處竊得布衣二件布被一條經小的拘獲向詰失主堅不指出是以送請訊究王阿木供小的不敢行竊司馬判責一百板管押一禮拜贓存捕房候失主認領 
[美界捕房紀事]  
　　前晚九點半鐘時有某西人爛醉如泥行至天潼路甬人李姓門首見李妻某氏在門前納凉卽向之調笑氏大驚奔入内室適李回家見之責西人不應調戲婦女西人變羞成怒大踏步入内將室中所有雜物盡行擊毁李忿甚奔至捕房聲訴捕頭立派西捕多名前往將西人拘入捕房轉解該管領事署審辦○本年春　巨竊張阿勝卽寍波阿勝在鄞縣原籍犯竊經縣主拘入獄中不料張力大如牛且有飛墻越壁之技前月杪擊斷鐵練踰垣逃逸潛來滬上前晚在吳淞路某姓家竊取衣服首飾等件價値甚巨旋被包探吳瑞龍費阿銀拘獲吊出原贓送入捕房捕頭令押候轉解公堂禀請讞員翁笠漁直刺審辦○昨晨跑灘賊計阿虎潛至外虹口碼頭上乘間竊取舊鐵數磅正欲携之而逸被巡街捕所見拘入捕房捕頭姑念所竊甚微管押乞丐牢一宵卽行開釋○昨日小竊王阿六混入裏虹口某鄉民家意圖行竊適爲事主所見當塲拘獲扭送捕房捕頭因念圖竊未成從寛押乞丐牢一日卽行開釋 
 
 

Page 10

 
 
[皖省官報]  
　　六月二十六日委辦華陽釐卡知府許釁霖辭大通厘卡知府許晉祁到同知馮錫文知銷銀圓局轉運差知縣羅琳謝奉撫憲委辦商務局提謝文案○二十七日委辦大通釐卡知府許晉祁辭候補同知龍鳳　知銷商務局提調差通判林步高到由上海探銀價回王懋淸謝超委一次蔡錫元辭奉臬臺委赴東流縣緝案陳增潤典史陳鴻規均面試○二十八日五品銜分發安徽　叙知縣薛臨正到江蘇人號以莊辛卯舉入四品頂戴指發安徽候補布紹歴周道隆到湖南人辦理湖南岳州淮鹽轉運局兼督分硝局直隸州判李乘時到候補府楊奎綬到赴南陵繁昌公幹回知縣羅琳知接辦商務局提調兼文案差○二十九日四品銜卸署亳州本任南陵縣孫鳴臯到交代請楚回候　　判陳宏蓮到由蕪湖差遣回知縣曾行檢面試巡檢夏仁澍知奉府委赴潛山提案 
[邗江官報]  
　　六月二十三日朱鹺尹蘭委豐掘稽收○二十四日洪鹺尹鼎棻回仇湖卡○二十五日鄭鹺尹鴻倫于鹺尹欽廷彭鹺尹甲祉共十五員均投考 
 
 
 

Page 11

 
 
   
 
 

Page 12

 
 
   
 
