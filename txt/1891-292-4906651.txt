# 1891 - 292 - 4906651

 

Page 1

 
 
[新科江西闈墨告成] [  申報館啓]  
　　　軍爲人文淵藪今科闈墨名作如林遠近傳抄家絃户誦本舘于揭嘵後亟覔聚奎堂原本用新鉛字排就印以雪白連　紙首冠主司同　官姓名爵里及題名全錄諸名公擬程後附經藝試帖詩可謂精益求精盡盡善矣兹已　蕆卽日出售每本碼洋七　　欲于章江　　問一覘　新花樣者請移玉趾俾度金鉞售處本埠在三馬路申昌書室及各書坊外埠則歸申昌或賣報人經理 
[下第後答客問]  
　　寄廬生三踏槐黄未離席帽今歳又逢大比友人有勸之應試者乃襥被赴秣　矮屋如　重操舊業及榜發而一聲康了依舊見遺一日彳亍於四馬路中遇前者勸駕之友一笑而慰之曰君今者又見屈於有司之繩尺矣意者科名遲早自有定數如君大器固應晚成乎生乃啞然笑曰嘻子之爲此言也尚疑僕爲熱中於富貴者耶夫人生若大夢耳百年三萬六千日不過一殺那間無論其登賢書也卽使翔步木天丹墀珥筆入參標近出列屏藩位極人臣壽同綺皓亦祗如槐南之蟻夢醒後卽蹤影全無古所稱立备立功立言不朽者亦有時而朽區區一第得與失何足縈懷而尚勞君之慰藉耶且功名有定者也文章無憑者也主司雖未紅紗罩眼然當其高懸冰鑑昕夕評衡紛紛數千萬卷中稂莠嘉禾殊難别擇一或不愼則献璞者屢遭别足飾豚者或竟售欺自來才子經生終身淪落而少年初學或得平步青雲比比皆然其何足怪曾不聞劉蕢下第痛哭呼天則如僕之譾陋不文更復何所尤怨乎僕弛筆硯久矣猶憶弱冠年華卽出而舌耕以餬口斯時雖尚從事于詩云子曰而生徒滿座不得不舍己而芸人惟遇書院課期方以八股五言博數千文之膏火近且依人作嫁故學日荒卽使槖筆入塲亦惟潦草成篇免　曳白之誚而已故當榜之未發卽已度外置之保致於榜發後而有所憤懣乎客曰我見人之應試者當其菊花時節樂榜將開　朋之屬望良殷家室之探聽獨切晨占鵲噪夕卜燈花一聞鑼號之聲喧闐震耳直有履不及趿衣不及披飛步出門向人問信者乃人皆入彀我獨無名喪氣垂頭㗳焉若失妻子望他龍虎日功名於我馬牛風反之于心能不有沉淪之慨歟子獨出以曠達毋乃不近人情則應之曰人惟未經甘苦親嘗是以視功名爲易易猶記僕當早歳一衿初得卽已自命不凡每當酒酣耳熱之餘輒大方炎炎自謂取青紫如拾芥乃未幾而見老師宿儒頻年落第矣未幾而見英年秀士蹭蹬終身矣白屋沈埋時嗟連蹇青衫潦倒難與命爭則不禁喟然曰士之不得志宜也幾見皓首窮經得預龍頭之選者而何傷乎命薄而何　乎途窮彼親友妻孥特未知科名之不易得是以望之甚切跂之良殷耳使亦魚貫應名鵠袍入試既識此中之况味自然漸淡夫名心矣况士亦何必以科名顯哉自來出將入相之人大都起自草茅微賤一旦補天浴日旋乾轉坤名勒鼎鍾功垂竹　勳猷彪炳且將與日月爭光卽不然而立說著書傳之後代馨香俎豆儒林爭奉爲楷模韋布之榮甚於華袞彼呫嗶吚哦之輩卽使置身　顯翔步清華亦惟是拘守篇章不知天地爲何物然則科名者直無用之物殷殷求取何爲者僕惟是三年一試循例奉行趁此機緣自尋樂趣一鞭殘照獨登花雨之岡雙槳微波閒訪桃葉之渡媚香樓古憑吊傷心鬱金堂深低徊話舊藉六朝勝地浣萬斛塵襟而已遇與不遇何足關心哉語未既有客翩然而入出一卷示子則應試之作也間一披閱陸離光怪才學兼優並世無雙允推絕詣乃語之曰此滄海之珠也子其　之得時而献愼毋輕以投暗致貽抵雀之羞　驀聞一片鑼聲有報新孝廉登科之喜者客遂散適手民以諭說請乃紀其語於報端 
[本館接奉電音]  
　　昨由京友電傳上諭二道敬謹譯登○九月二十二日奉上諭柯逢時奏臚舉經明行脩之士籲懇恩施一摺陝西三原縣貢生國子監學正銜賀瑞麟着賞加五品銜同知銜分省試用知縣柏景偉着交部議叙咸陽縣舉人劉學蕡着賞加國子監學正銜另片奏保舉教官等語盩厔縣訓導彭齡渭南縣訓導劉定榮候選教諭周斯億均着賞加國子監學正銜該部知道欽此同日奉上諭鹿傳霖奏特叅庸劣各員等語陝西盩厔縣知縣劉大來久任積疲委靡不振着開缺另補候補同知黄元龍性情躁妄辦事乖謬另補知縣羅調鼎習尚浮靡難膺民社均着以縣丞歸部降選候補縣丞桂山藉事招摇不知檢束着卽行革職以肅官方餘着照所議辦理該部知道欽此 
[帝京雜記]  
　　值年旗准兵部爲轉行事淮禮部咨開本年辛卯科繙譯順天鄉試塲内彈壓副都統一本本部業經具題相應行知值年旗轉行八旗滿蒙漢副都統於九月十四日丑刻赴午門前咸集聽候宣旨一經派出迅卽遵旨入塲可也○俄廷新簡駐華欽使喀君已由俄京持節來華於本月初八日抵京卽在正陽門内東交民巷　署駐節視事前署使臣當卽交卸使篆矣○松某與新庫兵沈四有隙攔路鬥毆悮將跟庫玉某打傷又黄氏即閽指控庫兵倉户一事先後交部究訊迭經錄報兹聞本月初九日刑部准軍機處交出本日某御史密疏以刑部河南司承審松某一案曁山東司承審黄氏叩閽一案未克細心鞫問恐至情重法輕請飭刑部嚴訊重懲等情各堂憲卽將河南司承審松某一案改派秋審處湍正郎等五員提　山東司承審黄氏叩閽一案改派秋審處張正郎等七員提訊厥後如何容俟續錄○宗人府保送八旗宗室恩箭特賞侍衛已綴前報旌經欽派伯邸等六堂於初九日在正白旗侍衛教塲考試馬步凡預備恩箭之八旗宗室等馬步騎射尚屬合式循例覆奏　輕御前大臣面請諭旨可否御閱馬步當奉特旨着於本月十二十三十四日在北海春雨霖塘閱視步箭所有預備恩箭八旗宗室由侍衛處分作三日帶領引見伺候閱箭等因遂由侍衛處行知宗人府轉傳預備○吏部爲咨行事騐封司案呈本部議覆直隸總督李題請將奉撥津海關應解光緒十六年分京餉全數依限解清之直津海關道劉汝翼議叙等因核與解清京餉請叙例案相符應准照例奬叙一本於八月三十日具題奉旨依議欽此欽遵到部合將原題黏抄移咨直總督查照辦理○内閣侍讀奎華謹禀中堂爲禀聞事侍衛處送到清字諭旨一道皇上明日辦事用膳召見後由勤政殿乘轎出德昌門福華門三座門西安門阜成門至紫竹院少坐走蘇州街六郎莊進頤和園東宫門至樂壽堂皇太后前請安侍膳畢至玉瀾堂用晚膳畢出東宫門走六郎莊蘇州街至紫竹院少坐進阜成門西安門三座門承光右門還畫舫齋卯正二刻伺候欽此○禮啊示頭傳八旗官學　補教習華世胄申鴻鈞等知悉限三日内親身赴部騐到並備帶筆墨以備當堂塡冩親供核對筆跡毋違特傳○順天府爲曉諭事准禮部文開本部奏請本年辛卯科順天 
 
 

Page 2

 
 
鄉試覆試日期一摺於九月初九日具奏本日奉旨着於九月廿四日在保和殿覆試欽此欽遵知照到部合行曉諭爲此示仰辛卯科順天鄉試中式舉人等知悉屆期前往覆試毋得自悮○吏部爲示傳事所有分發道楊樞同知李前晋知州李宗道知縣許月菡李家焯黄家興姚景羲孫壽彭胡壽昌方敦吉李文慧洪壽彭貝蔭泰批騐所大使張世燾鹽大使方期張致茂時維新等十七員於本月十三日帶領引　見相應示傳各該員於本月十一日午刻衣冠赴部演習口奏履歷於十二日晚在内城左近歇宿十三日寅刻穿天青褂備帶補褂青褂並佩帶對子荷包手巾赴西苑站外六項公所内吏部公所書到伺候點名帶領引見如排班時不到定將緑頭簽撤下毋違○内閣侍讀奎華謹禀爲禀聞事侍衛處送到清字諭旨一道皇上明日辦事用膳召見後出德昌門蕉園門進承光左門畫舫齋少坐至黄察察里升坐閱看保送侍衛宗室步箭畢還畫舫齋欽此○管理太常寺事務禮部尚書臣宗室崑岡等謹奏爲題奏請旨事恭照本年十月初十日　慈禧端佑康頤昭豫莊誠壽恭欽獻皇太后萬壽聖節應行遣官恭往東嶽廟東嶽天齊仁聖大帝前讀文致祭按照臣寺祀典内開例於臣寺卿等申欽遣一人主祭謹將臣寺滿漢卿等銜名緒本進呈恭候欽遣一人以便屆期恭往將事謹此題奏請旨於九月十一日奉　旨遣太常寺少卿二等恪靖侯左念謙行禮欽此○刑部於十一日晨提出廣西等司承審路刦明火案擬定斬梟六犯當堂綁縳裝入囚車每犯以役殿後招呼外有二役把守車門並由北營調到弁兵廿餘人沿途護送該犯等面不改色歌唱自如由刑部直走交民巷化石橋沿城根出宣武門走大街至鐵門瑞露居捨酒處各犯痛飲一塲至菜市口法場覊入囚棚俟駕帖到然後逐一行刑 
[江南鄉試官板題名全錄]  
　　孫多捷壽州附　陳希濂元和附　魏家驊江寗拔　薛臨正武進優　沈維賢華亭廪　陳樹屏望江廪　夏曰琦嘉定增　王承藻蘇州廪 
魯泮林懷寗廪　聞溥清河拔　周尚忠天長附　金翊連望江附　沈厚圻江寍附　顧祖彭上元副　鄔堯春婁縣增　孫鳳彬長洲廪 
朱寳善清浦廪　李炯懷寍附　龔心釗合肥貢　張燦奎宿松附　孟鎔陽湖附　承厚駐防廪　沈志賢常州附　張士希婁縣禀 
于長慶江都廪　費樹藩常州廪　李堅甘泉廪洪思齊懷寗副　朱應杓江寍附　陳樹涵懷寗副　馮誠求嘉定附　王愼本吳縣廪 
汪開祉新陽廪　吳礪金宿松附　吳翊寅陽湖貢　翁綬琪吳江廪　陳厚植無爲廪　王士芬常州附　朱其鋆寳應附　童益升望江貢 
張汝礪華亭附　莊綸儀陽湖附　蘇俊太平貢　徐善寳吳縣貢　孫汝霖通州附　王邦鼒黟縣附　顧懋熙金匱附　鄧嘉禾江寗附 
檀百熙望江附　王衡金匱附　黄炳元昭文附　徐正鈞石埭附　鄧邦述江寍附　史悠瑞陽湖廪　吳燕紹蘇州增　童文梓望江貢 
江朝銘旌德優　彭諟庠元和附　延祥駐防附　王英冕丹陽附　朱學曾涇縣廪　孫國楨蘇州增　孫傳鼎壽州貢　洪鐘儀徵附 
王仁俊吳縣貢　蔣懋熙吳縣附　余性成潛山附　鄭光照常州廪　惲棨森陽湖附　董毓蘭宣城貢　楊蔚高郵附　徐衷涵常熟廪 
程松森徽州廪　鄧邦達江寗附　馬占元寳應貢　項舒翰太平附　潘志詢吳縣附　黄恩煦青浦廪　王烜泰州附　舒廷澧夥縣廪 
劉盛芥合肥附　翁烱孫常熟監　吳繼盛合肥附　汪賛綸陽湖廪　胡玉縉元和廪　王鴻池州廪　洪恩煥安慶廪　錢振榮寳應廪 
王祿孫溧陽貢　黄以霖宿遷拔　吳朓陽湖附　葉文翰江寗拔　孫志脩太平廪　龔鴻揆　河監　馬承煃如皋副　徐型來安貢 
莊鼎彝常州附　吕成憲蘇州廪　章定嚴績溪貢　沈長華江都廪　曾樸蘇州附　童起詩挏城廪　沙元炳如皋廪　姚鵬圖鎭洋附 
吕志元宣城廪　程先甲江寍附　吳學廉廬江貢　劉鍾琳寳應增　姜筠懷寜貢　翁順孫常熟貢　鮑文鑣無湖教　龎元啓震澤廪 
程承澍徽州附　吳鴻藻鎭江廪　郝秀觀懷寗廪　申濩元元和廪　程正樞太湖貢　朱世徽泰興拔　鄭嘉銓元和附　長培駐防附 
玉錫綬盱眙廪　胡炳益昭文增　金振猷合肥貢　李灼華霍邱優　陸爾奎陽湖廪　孫多鑫壽州監　劉驤雲寳應貢　汪聲玲寜國附 
蔣東培吳縣廪　胡嘉銓黟縣附　賈思愼高郵廪　董繩燾宣城廪　吉亮工揚州附　孫傳綺壽州廪　戴光祖元和廪　鮑鴻徽州廪 
葉增濤吳縣附　江慶楷黟縣廪　郭寳珩江都附　胡遠濬懷寜附　傅成霖陽湖貢　徐旭望江增　李祖糾武進監　程輔墀太湖貢 
汪文溥常州附 
[副榜]  
　　鮑鳴謙池州廪　厲蓉青儀徵附　沈宗奭鎭江附　韓之錦懷寗廪　莊藴寛常州附　俞慶麟新陽附　宋乃鵬懷遠附　朱學國寳應廪 
胡濟宜興附　張慶庚太湖廪　徐孚吉海門貢　蘇城石埭廪　沈嚴常州附　趙思源太平廪　董復武進監　胡調燮安慶廪 
顧成章武進附　唐致隆廬州廪　惲祝三陽湖附　王宗鎣金匱附　鮑亮宣歙縣附　劉邦霖如皋廪 
[福建鄉試官板題名全錄]  
　　陳君耀長樂廪　王承基福州廪　陳希賢福州優　鄭祖仁閩縣附　林鉞閩縣貢　陳爕嘉閩縣附　鄭廸功長樂貢　陳其相閩縣貢 
劉炳琦閩縣附　陳培蘭閩縣附　曾宗蔡龍溪附　魏鴻勛寜德廪　王景福州附　郭曾熊福州附　葉大章閩縣附　陳耕三長樂廪 
黄師晋福清附　林揚光侯官附　吳徵驥侯官附　吳浣長樂附　鄭浩然福州廪　龔顯鶴晋江附　劉　閩縣附　王學孟福州附 
葉在琮閩縣廪　周旭宸侯官附　楊葆元侯官附　楊國賓侯官增　黄允中侯官附　陳炳琛長樂增　張大江臺南貢　黄占奎永定附 
翁式文閩縣訓　李樹本莆田附　普榮駐防　邱樹楷長樂附　吳孝恪閩縣監　吳庭棖連江貢　蘭健福州廪　董元度福州貢 
鄭孝檉福州廪　何濬先福州廪　張步青莆田廪　薛兆仁福州附　梁孝熊閩縣廪　翁家驥莆田增　游學誠霞浦附　陳如璋侯官貢 
宋汾年侯官附　黄葆初長樂附　楊承汾侯官貢　洪曦侯官附　陳纘唐霞浦增　陳允哲長樂附　李兆蓉侯官附　薩芝昌福州廪 
何焜先侯官監　李壽皋　官附　林鳳英莆田增　李宗敏閩縣監　李九頴漢軍增　洪里仁晉江附　楊家春晉江廪　葉元善閩縣監 
林希曾閩縣附　陳海鰲福州廪　高登鯉順昌廪　郭兆祿福安貢　董元亮閩縣附　王鳳鳴候官附　陳錫瓚閩縣增　林彝書福州附 
葛調鼎福州廪　李應宸臺北增　何朝章嘉義廪　賴豐杰漢軍　林鑒波福州廪　汪韶年閩縣附　嚴偁恪侯官監　鄭玉書安民附 
陳維禎長樂廪　林乾南安廪　林棟壽寜廪　陳應濤閩縣附　葉大年同安優　陳弼光長樂附　林有鋆閩縣附　謝朝榮龍岩廪 
張彦樽霞浦廪　陳伯貞閩縣附　郭曾嶼侯官附　李聯輝閩縣增　李景驤侯官附　鄧登瀛連城廪　張超南永定附　薛鑑如侯官附 
林霽春閩清廪　施仁思臺灣廪　李育材晉江增　楊啓鈺連江貢　施之東彰化廪　林金城臺南附　江春霖興化廪 
[副榜]  
　　何汾福州附　陳頴長樂附　宋應祥泉州附　黄愼徽閩縣廪　林際暄閩縣廪　胡紹銓侯官附　黄自申閩縣附　黄芳英福州附 
陳德亮惠安附　陳鏞閩縣監　劉鍾德侯官附　張拱南長汀廪　黄雪峯連城廪　陳寅垓晉江廪　陳大章侯官附　盧景淵福州廪 
劉崇絜侯官監 
 
 

Page 3

 
 
[吳中近事]  
　　蘇州向例於十月初一日設立冬防局城廂内外計共三十四處今年以各處會匪不靖大憲悉心酌核添設冬防局五處局中勇丁本於撫標營内派出兹以天師莊被匪人騷擾後所有洋房各撥兵勇駐守現雖安謐如　然防衛仍不容稍弛故今年冬防所需之勇概由各委員自行招募每局須雇二人飯食工資每名月給四元五角云○廿一早晨八下鐘循例舉行迎霜降撫憲剛大中丞用全副儀仗率領兩中軍四守備撫標營全數排隊剣㦸干雲刀槍似雪舁黄金鎧甲七副耀人眼目觀者人山人海由護龍街一路至北寺大校塲演武廳以鎧中供於中間三牲祭品早已預備中丞首先行禮各官以次跪拜如儀肅肅穆穆中丞遂排導回轅○十九夜三鼓後閶門外某船行旁埠繫有遊船二艘該埠夥於睡夢中忽聞撑稿聲側耳細聽隱約可辨頓憶游船莫非被宵小所算耶遂拔關出視二船果不脛而去大呼捉賊出店某甲聞聲趨出躍上小舟竭力追赶離船一箭之遥縱身一躍而上該竊抽出利刃便砍甲向爲鏢客技高力大撇手將刀接住二賊登時就縳送至總捕署請辦惠司馬提訊之下二賊供稱係在龍軍門標下當勇司馬卽飭差持片送往軍門處軍門謂該差云此處並無是人請照例懲辦可也該差當將二賊帶回禀覆司馬卽着收管候訊 
[五城保案]  
　　巡視中城本給諫貴等聯銜彚保五城出力文武一疏已見邸抄兹將所保文武各員清單照錄於左中城練勇局正指揮蘇喬年擬請交部從優議叙副指揮酈炳奎擬請交部從優議叙吏目邱廷棨擬請交部從優議叙揀發副指揮李有益擬請父部從優議叙揀發副指揮劉鑪擬請　部從優議叙揀發吏目趙光澤擬請交部從優議叙揀發吏目張培擬請交部從優　叙揀發吏目柴寳璜擬請交部從優議叙差委吏目孟昭荀擬請交部從優議叙哨官補用都司京營儘尤卽　守備吳殿颺擬請仍以京營儘先卽補守備歸軍巡班補用効力哨宫守備銜儘先千總劉詩貴擬請以千總京營儘先卽補旂總五品　帶千總銜緑營拔補把總趙永泰擬請仍以緑營把總拔補隊長李德興擬請給六品頂戴勇目裴金昌擬請以外委拔補勇目李德明擬請以外委拔補勇目金德雲擬請以外委拔補勇目郭鴻江擬請以外委拔補勇目崔德明擬請以外委拔補勇目靳永泰擬請以外委拔補東城練勇局正指揮韓宗慶擬請交部從優議叙副指揮沈銘新擬請交部從優議叙吏目馮文鎔擬請交部從優議叙揀發正指揮金恩綸擬請交部從優議叙　委正指揮陳文熙擬請交部從優議叙差委正指揮劉景韶擬請交部從優議叙揀調正指揮李鶴齡擬請交部從優議叙揀調副指揮張紹愷擬請交部從優議叙揀調吏目李春榮擬請交部從優議叙揀調吏目張汝清擬請交部從優議叙正哨官四品銜馮夢彪擬請以千總選用副哨　四品銜補用千總鄭殿魁擬請仍以軍巡班千總遇缺　用副哨官候選千總徐寳鄂擬請將議叙班註銷仍歸　等武舉本班銓選正旂總候補外委賈萬俊擬請俟補缺後仍以本班把總補用副旗總經制外委鄭天祥擬請以把總補用隊長額外外委孟傳訓擬請以經制外委拔補隊長補用額外外委張麟擬請以五營不論班次額外外委補用隊長補用經制外委石永止擬請仍以經制外委本班補用並換六品頂戴隊長補用經制外委佟振彪擬請賞加五品銜隊長　永安擬請賞給六品銜南城練勇局正指揮王宗智擬請交部從優議叙副指揮白荃擬請交部從優議叙吏目吕逢辰擬請交部從優　叙練勇局坐更吏目張廷樑擬請交部從優議叙帮辦副指揮張翊昌擬請交部從優議叙差委吏目龔承霑擬請交部從優議叙揀調吏目馮有慶擬請交部從優議叙差委副指揮張壽昌擬請交部從優議叙練勇局差委正指揮沈墉擬請交部從優議叙正哨官卽補守備王天佑擬請賞　四品銜副哨　補用千總關德奎擬請賞加五品銜正旗總拔補把總郭長春擬請仍以把總歸　營拔補副旗總候補外委杜長春擬請賞給五品頂帶隊長魏義武擬請以外委拔補隊長拔補外委徐德順擬請以額外外委歸京營拔補隊長拔補外委吕鴻興擬請以額外外委歸京營拔補隊長拔補經制外委韓士順擬請以經制外委歸軍巡班拔補隊長秦奎三擬請以額外外委拔補西城　勇局正指揮汪長康擬請交部從優議叙副指揮孫德成擬　交部從優議叙吏目李炘擬請交部從優議叙揀發正指揮吳雲　擬　父部從優議叙揀發吏目王增擬請交部從優議叙揀發正指揮余鍾麟擬請交部從優議叙揀發吏目錢濬川擬請交部從優議叙揀發吏目吕朝斌擬請交部從優議叙哨官武　王世清擬請以緑營千總拔補副哨官卽補守備陳鍾擬請賞加都司銜効力哨官補用把總趙文智擬請仍以五營把總拔補正旗總經制外委劇清泰擬請以緑營把總拔補副旗總經制外委張蘭亭擬請以緑營把總補用隊長拔補把總劉福海擬請賞加千總銜隊長拔補把總張德順擬請賞加千總銜隊長卽補經制外委曹魁元擬請賞加千總銜隊長千總銜把總宋保泰擬請賞給五品頂戴隊長外委程玉山擬請以緑營把總補用隊長補用把總尤士安擬請賞加千總銜北城練勇局正指揮姜由轔擬請交部從優議叙副指揮嚴慶琳擬請交部從優議叙吏目王應泰擬請交部從優議叙揀調副指揮邵虎文擬請交部從優議叙揀調正指揮高德濟擬請交部從優議叙揀調副指揮米保清擬請交部從優議叙差委吏目查鴻翕擬請賞加六品銜揀調吏目袁國均擬請賞加六品銜差委副指揮李國蔭擬請交部從優議叙哨官卽補守備熊傑勷擬請賞加二級哨官補用守備盧鳳鳴擬請賞加都司銜旗總揀選差官張定邦擬請賞加四品頂戴旗總候補守備賡音擬請賞加都司銜副旗總　品頂戴南營候補千總陳福全擬請賞換都司銜隊長南營候補千總劉殿甲擬請先以經制外委五營坐補隊長南營候補把總陳殿邦擬衛以把總五營不讑班次扣補隊長南營補用把總劉金榜擬請仍以把總坐補勇目宋德隆擬請賞加六品銜勇目四品頂戴候選衛千總玉耀與擬請俟選缺加三品銜八月二十九日奉 
硃筆覽欽此 
[鵠迓旌麾]  
　　新任浙江藩憲劉方伯將次來申上海縣袁海觀大令已飭辦差人等在奝頭伺候矣 
[鳧舄言旋]  
　　上海縣袁海觀大令下鄉勘荒已列昨報兹悉大令勘畢由閔行鑊左近雇坐大號官舫用小火輪拖帶於昨晨九點鐘時回滬當卽乘輿回署 
[示期賽船]  
　　萬滬西國各紳商定於西歷十月二十八九兩日卽華歷本月二十六七兩日爲賽船之舉預期由英總領事照會江海關道聶觀察札飭上海縣及英公廨讞員出示曉諭船埠船户自午刻至薄暮由吳淞江大王廟起向西至草鞋灣止各船務須避讓卽有停泊是處者亦暫　開日内袁邑尊宋二尹已奉札出示矣 
[上海縣署瑣案]  
　　前日下午有黄倪氏扭岳阿炳至縣控被岳借洋不還有意圖鞷晚堂由袁海觀大令提訊黄倪氏訴稱小婦人素居治下有岳阿炳者向小婦人借去洋銀五十元按月二分起息自借去後迄今已閱十年共收三年利息其餘概無着落向索則置諸不理爲此扭案請究岳供稱小的向以小本營生確向該氏借洋實因生意清淡無力付還舊欠大令銜情酌斷令岳阿炳共還本利洋七十四元立摺支取於十月初十日起每月拔還洋五元兩造均遵斷具結而退○前日有曹錫榮揩母李氏投上海縣控被吳海朝拆梢行兇晚堂由袁大令提訊曹訴稱小的髮妻逝世後由吳海朝爲媒續娶某姓女爲室謝媒錢早經送去今日吳忽至小的家内欲借洋數十元小的不允伊肆意行兇小的因此情急同母來案喊控求恩提究曹李氏所供與子略同大令着退去候傳該處地保黄錫華到案再核○吳阿金訴稱小的係蘇州人現在治下爲小本生意今日有嚴阿小林金祥等向小的硬借洋銀不遂所欲公然持刀行兇將小的右手背項等處斫傷小的不得已來案喊控求恩騐究大令卽飭自作驗得費阿金受傷屬實諭令回家自行醫治一面候出堂單提嚴阿小等訊究 
 
 

Page 4

 
 
[英界公堂紀事]  
　　老介福綢縀庄失去縐紗綢縀等貨約值洋銀一千五百餘元既報捕房卽中包探陳阿九秦少卿查明賊犯甲乙丙三人先僦屋興申里且携賊婦來居竊得各贓均存家内因前往拿獲竊賊連贓解案訊懲○范玉水之女字與顧張氏爲媳童養在家昨忽失去無蹤氏遂向范索取范無以應以致口角事爲某號巡街捕所見一併拘送公堂宋二尹命押候訊明核斷○流氓沈德寳與混名大荳芽之某甲聚衆兇毆包探前往查拿尚敢逞强拒捕其時蔡太守未沾清恙嚴訊之下判令各笞四百板發捕房管押二年此已詳登前報者也兹沈在押所患病遍體浮腫不堪送至西醫院醫療醫生言是不治之症捕頭因命送請發落禾二尹飭差傳沈妻張氏到案領回施治 
[法捕房瑣事]  
　　甲乙兩人素爲工匠喜作狎邪游前晚赴壚頭覓醉飽灌黄湯行至法界第九十九號門牌花烟間内領略烟霞風味不名一錢竟欲揚長出外鴇婦阻之甲乙爲先發制人之計詭稱遺失銀表一枚反與鴇婦饒舌鴇婦出外鳴捕將甲乙拘送捕房捕頭訊明甲乙有意吸白烟當將甲管押釋乙出外昨晨乙持小洋二角至捕房請轉給花烟間了却一重公案捕頭遂將甲釋放○某甲者習三隻手生涯前日在某洋行竊得小照簿一本行經法界適被巡捕所見詰　何來洋含糊以對被捕拘入捕房候禮拜二解案請究○法界西洋涇浜賭樹旋起旋滅幾於無術禁絕近日又有無業流氓復萌故智三五成羣呼么喝六適被捕房查悉遂於前日下午諭飭通班中西捕突往掩拿猶恐被望風者所見致被先機遠逸遂命各捕脫去號衣悄然前去　將甲乙丙三人拘獲並板樹賄具一併送入捕房押候解訊 
[正悮]  
　　昨報登涇州電信云新疆陶撫臺到涇七字其陶字繙譯時悮認字碼以致語意大歧比知錯悮而報已發出若干紙無可收回隨卽另印單張更正但遠處恐尚未周知因再錄入報簡以釋羣疑 
[勿藥有喜]  
　　南匯縣周浦鎭夏史青大善士慷慨好施樂善不倦頻年屢捐振欵全活甚多兹因文孫偶抱采薪向絲業會館虔請靈符服之立愈遂許願捐洋三百元以拯刼餘黎庶本鎭諸士以鎭上各善事需欵孔殷諄請　撥萬　堂以資補帖善士乃瓜分其半以一百元爲修建趙溝口平橋之用以五十元爲布施棺木資而將一百五址元倩戚串夢畹生齎送絲業會舘施子英孝廉彚解順直災區散放既憫芸生之苦况復　梓里之善緣適得其平兩無遺憾似此情殷施濟見義勇爲宜乎子穀孫桐欣欣暢茂也因樂得而記之 
[助賑謹誌]  
　　謹啓者敝堂頃奉閩省淇竹卿大善士樂助山東賑洋五十元由王益甫翁交來囑爲彚解災區又馬仲炘大善士助賑洋三十元祗領之餘欽佩無既解仁囊而甦民困畛域不分憑善氣以迓天和馨　遥祝功德無量福壽齊臻謹誌報章以爲善劵上海六馬路仁濟善堂籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嘉協閱操]  
　　本月十七日嘉興協各外汛弁兵齊赴北門外大教塲操演午後事畢軍容荼火極盛一時圍而觀者人多于蟻盖亦秋狩之大典也 
[眼前功德]  
　　謹啓者今有葭洲書屋主人大善士求文孫病愈樂助敝堂施粥捐九八元一百兩又龎支三大痒士五十初度筵痪移助敝堂施粥并爲諸親友種福由謝上松仁翁交來英洋三十元先後祗領欽感莫名况　上一隅貧民麕集轉瞬交冬來廠食粥者勢必有增無减敝堂經費支絀冀盡區區全賴諸大善士目擊情形解囊慨助積眼前之功德保膝下之平安廣種福田同登壽域源源接助跂子望之上海六馬路仁濟善堂董事施善昌謹誌 
[上海四馬路高易公舘内籌賑公所經收山東順直八月份第二百零三次賑欵清單]  
　　初一日福州裕昌行莫愛樓募歐陽可賢洋五十元郭吉慶堂松溪茶帮各二　李潤兄一元共捐洋五十五元合規元三十九兩四錢六分五厘無力子祈病愈洋五元○初三日徵縣署李修本爲父完愿洋五元硤石紫雲舘募洋三元秦清記綏吉氏各半元紫雲仙客四角仁本氏尋梅居士益善主人樂善客林藻工映雪居士東海氏各三角三友主人洞庭仙客種梅主人林屋居士愛盧惜香主人鈎鰲客尋芳居士映彩室老根氏靜室衰笠主人各二角人壽室一角共捐洋九元吳姓一元四角無名氏銅洋一元○初四日仙鎭義能記募求病速愈完愿人洋一十元常熟同源號募時漢章爲次男病愈還　洋三元○初五日如臯孫益泰募無名氏一元梁溪丁穀詒堂祈平安洋十元○初七日隱名氏二角福州徐公舘募十八户洋廿一元二角大裕曹子善吳雲深各二角曹隆升王氏囝囝榮珍各一角共洋一元○初十日延泰同康莊銅洋一元○十二日鴛湖豈䭾子爲母　省香燭助賑二元雲南藩署珍記求壽滇平銀十兩合規元下兩零五錢六分○　三日嘉興不留名五元慈谿名氏四元○十四日蔡翼璧堂爲王氏求冥福洋十元○福幼閣三元○十五日梳州胡慈儉堂胡沈氏求夫病愈洋二十元程胡氏求弟病愈洋四元川沙顧蘭洋一元譬如燒香洋二元○十六日隱名氏三元○十七日益記　貨號省酒席移賑　五元○十八日吟芳盧潘求神祐二子無悮洋九元無名氏半元樂善堂書坊　洋六元五角○十九日無名氏一元無名氏銅洋五元五角○二十日無名氏洋八元黟縣亡人李信和五元裕康洋半元○廿二日鄭隱名銅洋一元○廿四日無名銅洋一○廿五日宦安謙銅洋二元○廿六日太倉朱不得自尊子洋一元紋一小定合規元三錢七分七厘○十七日張悅亭祈小兒病愈洋二元馮達卿半元常熟鹽公堂無名氏銅洋五元○厚昌乾元銅洋一元○廿九日定海道頭司署伯　氏叔允氏各洋一元○三十日高昌廟炮隊營前哨右哨各四元左哨三元後哨二元共捐洋十三元○以上總共收起元五十兩零四錢零二厘英洋一百八十一元五角銅洋廿四元 
 
 
 

Page 10

 
 
   
 
 

Page 11

 
 
[光緒十七年九月十四日京報全錄]  
　　宫門抄○諭旨五道錄前○發抄硃批四道○東撫福奏外洋輪船失事請將救護出力各員照章奬勵摺○又　奏請奬勵救護商船失事各員片○蘇學政楊奏通省文試一律完竣摺○又奏保舉訓導各員片○護台撫沈奏新設各學文武生員查明轄籍分撥歸管並議廪糧起住日期摺○九月十四日理藩院鑾儀衛光祿寺正白旗值日侍衛處引見十七名○訐庚身等塲差完竣覆命○福森布假滿請安○文秀因伊子中舉謝恩○李鴻逵謝稽查宗學恩○錫侯續假十日○麟書續假二十日○秀吉續假五日○召見軍機廖壽恒徐樹銘張蔭桓○發抄張之洞奏儘先遊擊汪杏林補撫標右營遊擊奉硃批兵部議奏欽此○又請將長支營欵之儘先遊擊張光品訊追奉硃批着照所請該部知道欽此○又劉名貴補鎭筸鎭後軍守備奉硃批兵部議奏欽此○裕寛奏請將欠解銀糧之候補令洪大樾限追奉硃批着照所請該部知道欽此○○山東巡撫奴才福潤跪奏爲外洋輪船失事請將救護出力各員照章奬勵恭摺仰祈聖鑒事竊查前准總理各國事務衙門續議保護中外船隻　險章程嗣後文武汛官遇有中外船隻在洋面遭風觸礁瞬將沉没者果能奮身冐險救出至三十人以上准其比照異常勞績奏奬每次不得過三員等因東省榮城縣成山頭鏌鋣島一帶洋面暗礁林立素稱奇險會經前撫臣張曜嚴飭該縣多設般筏設法救護並由東海關道委員設局協同經理前經該縣日委各員迭次救護船隻出力均經張曜會同北洋大臣李鴻章奏請奬叙欽奉諭旨允准在案兹於光緒十六年六月初九日二更時分招商局富有輪船駛至榮城縣汪流口洋面迷霧觸礁船底洞穿極形危險客商水手四十餘人爭上杉板致將船上鐵柱斷折人衆全數落水經署榮城縣知縣廉存聞信會同拯濟局委員試用縣丞費邦俊候選縣丞陳錦琦帶領夫役各駕杉板馳往救援飭令熟諳泅水之人深入海底將落海者全數救起幸獲全生者三十一名淹斃十一名船内尚有申外水手搭客共五十四人船身瞬將沈没危在呼吸該員等於波濤洶湧風霧晦冥之際設法將船内之人各用杉板渡送登岸得慶更生船身立時沈没嗣後雇募民夫撈獲各色貨物按半折價值銀三萬兩以上經東海兹道盛宣懷禀詳有案查該印委各員於招商局富有輪船觸礁沈没人已落水乃能不避艱險救起三址一名撈獲屍身十一名並救出船内中外客商水手五十四人撈獲貨物折價至三萬兩以上洵屬奮不顧身異常出力自應照章奬勵以昭激勸據該道盛宣懷查明具禀請奬前撫臣未及具奏因病出缺留交前來奴才覆查無異相應籲懇天恩俯准將六品銜調署榮城縣事海豐縣知縣亷存以同知直州知州在任儘先補用總辦拯濟局委員山東試用縣丞費邦俊免補縣丞以知縣仍留山東儘先補用帮辦拯濟局委員候選縣丞陳錦琦俟選缺後以知縣歸部儘先選用出自鴻慈除飭取履歷送部並咨呈總理各國事務衙門外所有救獲外洋失事輪船出力人員請照章奬勵緣由理合會同北洋大臣大學士直總督臣李鴻章恭摺具陳伏乞皇上聖鑒訓示謹奏奉硃批着照所請該衙門知道欽此○○福潤片再查接管卷内據東海關監督登萊青道盛宣懷禀稱光緒十六年五月二十五日有浙江金𦩌　商船一只裝載貨物在天津洋竹山頭洋面誤觸暗礁船底穿漏進水隨風飄至福山縣八角口角將沉溺危在呼吸適八角口巡查委員指分浙江試用縣丞劉毓林在彼處冐雨巡察聞信卽飛會福山縣知縣康鴻逵督率夫役各駕小船馳往救援立將耆舵水手商民三十二名一併救起並撈獲貨物行李以及桅舵錨纜等件船身受傷過重加以風狂雨驟無力可施立時沉没當將貨物分别估變給領隨時禀明批飭優加撫恤資遣回籍應請照章奏奬等情前撫臣張曜未及核辦因病出缺留交前來奴才查該印委各員不避艱險出没驚濤駭浪之中奮身救援洵屬異常出力自應照章奬勵以昭激勸合無仰懇天恩俯准將在任候補知府兼襲雲騎尉世職福山縣知縣康鴻逵俟過知府班後加三品銜指分浙江試用縣丞劉毓林免補本班以知縣仍留原省儘先補用出自鴻慈除飭取履歷送部並咨呈總理各國事務衙門外謹會同北洋大臣李鴻章附片具陳伏乞聖鑒訓示謹奏奉硃批着照所請該衙門知道欽此○○大理寺少卿江蘇學政臣楊頤跪奏爲通省文試一律完竣恭摺具陳仰祈聖鑒事竊臣於上年八月初六日曾將考過通州揚州淮安三屬歳試及徐州海州歳科連考並續考常詶科試情形奏報在案旋於八月二十二日出棚舉辦鎭江蘇州太倉松江四屬科試次第畢事十一月二十六日回署又於本年三月初二日出棚舉辦淮安通州揚州三屬科試亦次第畢事五月二十六日回署尚有江寗府署科試豫計時日尚寛故六月二十九日始赴江寗開辦今該府科試上月十五日已畢臣卽於十八日接考各屬文生錄科並定期與督臣會考優生今亦於上月二十九日竣事此次科考各屬人數文風較之歳考無甚異同生童皆知安分讀書勉循規矩間有一二懈弛者略加懲創卽帖然就範不致别滋弊端臣於按臨時照舊認眞校閱嚴密關防不敢稍涉疏懈發落日復諄諄誥誡勉以崇實黜華通經致用期仰答聖天子興賢育才之至意臣現在省接考武生錄科擬俟鄉試頭塲後仍回江陰駐署靜候交代所有通省文試一律完竣理合繕摺奏報再江北各屬春夏之交微有亢旱隨後甘霖迭沛禾麥可望有秋閭閻照常安謐堪以上慰宸厪合併附陳伏乞皇上聖鑒謹奏奉硃批知道了欽此○○楊頤片再案准部文學政任滿時例應將各省教官是否均堪司鐸之處奏咨存案是以近年各省教官稱職者由各該學政奏懇恩施俱蒙俞允在案臣按臨諸郡與教官相見日多悉心詢訪耳目所及自當援案酌保以昭激勸兹查有徐州府教授王亦曾植品清粹士林矜式南匯縣訓導嚴崇德文行優長才猷練達東臺縣訓導唐鍾琦老成端謹啓廸殷勤吳江縣訓導秦賛堯操履謹飭誘掖有方以上各員惟王亦曾由翰林散館曾任廣西實缺知縣加具同知銜自請改教選授今職無可再加可否仰懇天恩飭部議叙唐鍾琦秦贊堯二員可否賞加京銜至嚴崇德一員平日讀書留心時務訓士常以冓求實用　　海濱　　　　　　　訟各鄉多有該訓導每月朔望下鄉宣講上諭與所在衿耆殷殷禁誡薄俗爲變生員訟案必竭誠開導使能感畏地方官多資其力積牘立清其　傾助寒畯采訪節孝保嫠育嬰諸善舉尤能倡率勸集以底於成洵爲教職中才識出衆之員伏查前學臣黄體芳臚列金匱縣訓導殷如珠政績奏請以知縣升用奉旨允准今嚴崇备司訓六年課士心殷濟時才裕且係舉人出身例應揀選知縣倘得擢膺民社似於吏治不無裨益臣今當報滿不敢壅於上聞南匯縣訓導嚴崇德可否以知縣升用之處出自逾格鴻慈臣爲鼓勵人才起見附片陳請是否有當伏乞皇上聖鑒謹奏奉旨已錄○○頭晶頂戴護理福建臺灣巡撫兼管學政布政使臣沈應奎跪奏爲臺灣新設各學文武生員查明轄籍分撥歸管　議廪糧起住日期恭摺奏祈聖鑒事竊臺灣各屬添設文武學額前准部議分别抽撥增添今自下屆歳試爲始照辦業經轉行遵照並據藩司將添設各學教職先行分别委員署理以資訓廸詳咨各在案現在科試業經完竣籍新設府縣學文武生員自應於下屆歳試之先查明轄籍分别改撥歸管經代辦科試臺灣道唐景崧詳明前撫臣劉銘傳分飭遵照去後兹據各學查明造册呈送前來臣覆加查核計由臺南臺北二府學撥歸臺灣府學廪增附生員一百五十名武生八十六名由彰化縣學撥歸臺灣縣學廪增附生員五十二名武生十一名由嘉義彰化二縣學撥歸雲林縣學廪增附生員四十九名武生二十二名由新竹縣學撥歸苗栗縣學廪增附生員一十一名武生一十名本屆辛卯科鄉試卽照撥定籍縣送考以順輿望至籍既撥清廪糧起住日期並應核議查庚寅科試案内帮補廪缺應截至本年年底爲止其十二月三十日以前如有原設增額缺按照科案名次應歸新籍各生帮補者由讠兩學會同詳辦改歸臺灣府縣各學廪生與此後續補支廪糧並請查照科案截止日期卽作爲各該生在原籍縣住支之日自光緒十八年正月初一日起改歸新設籍縣支食其四學尚有缺額應待下屆　試考案序補之廪生餼糧統在各該屬錢糧項下照禮部議定名額編支造銷俾清界劃除分别造册咨部並飭司將新設各學廪額餼糧照章編支開單詳送咨部核辦外是否有當謹會同閩浙總督臣卞寳第恭摺具奏伏乞聖鑒訓示謹奏奉硃批禮部知道欽此 
 
 

Page 12

 
 
[光緒十七年九月十五日京報全錄]  
　　宫門抄○諭旨一道錄前○發抄硃批三道○直督李奏審明定擬摺○將軍定奏派員查閱吉齊兩營練軍摺○將軍依等奏省監收禁重犯較多擬請變通改設摺○東撫福奏更換也營管帶　弁片○直督李奏甄别知縣片○陝督楊奏飭副將赴任片○護新撫魏奏委署通判片○九月十五日吏部翰林院正紅旗值日侍衛處引見十八名○殷如璋因伊子中舉謝恩○恩公續假十日○謙光請假五日○召見軍機熙敬立山○發抄黄槐森奏儘先遊擊植超英請免騎射奉硃批着照所請兵部知道欽此○又鎭遠鎭右營都司姚應啓等補普安營遊擊等缺奉硃批兵部議奏欽此○又下江廳屬加車寨苗人聚衆情形奉硃批覽奏已悉卽着妥籌　撫速爲辦結並查明汪承恩如有激變情事卽行從嚴叅辦欽此○○大學士直總督一等伯臣李鴻章跪奏爲監犯越獄拿獲審明按例定擬恭摺仰祈聖鑒事竊查滄州監犯劉狗越獄脫逃五日限外拿獲一案經臣將該管獄官滄州吏目方壽邊奏叅革職免其拿問一面飭提犯卷刑禁人等至省審辦兹據保定府知府朱靖旬審明擬議解由藩臬兩司勘轉前來值臣駐津委審無異臣覆加確核緣劉狗籍滄州係因妬姦謀殺孫長未死致誤毒幼孩吕四身死案内審依謀殺人而誤殺旁人者以故殺論律擬斬監候彚入光緒十六年秋審情實奉旨停勾之犯光緒十六年十二月三十日該署州徐銘勳赴津面禀地方事宜公出是日傍晚吏目方壽邊進監收封騐明各犯刑具完固將劉狗收入東籠北監封鎖籠門飭令内監禁卒韓三外監禁卒張十刑書馬鳳圖更夫王成陳七張可有小心防守是夜四更時居民點放花爆餘火掉入獄内爖及更房檐草經王成等瞥見喊同韓三等撲救方壽邊進監督飭將火救減並未延燒籠房劉狗因監卒救火忙亂起意越獄擰斷鐐銬籠鎖撬起籠底木板擰開徿門潛至南監墻下監板占牆用褲帶結連麻繩繫住牆占荆棘張可有瞥見追赶劉狗下牆逃逸張可有占牆追捕失跌内損移時殞命方壽邊查點監犯失少劉狗一名禀經該州徐銘勳由途次馳回勘騐訊緝通禀十七年正月址五日方壽邊督同州役營兵將劉狗緝獲送州訊供禀由藩臬兩司詳經臣將方壽邊奏叅革職免其拿問一面飭將犯卷刑　人　提省審辦據供前情不諱案無遁飾查例載犯罪因禁在獄僅止一人乘間穿穴踰墻脫逃並無預謀糾夥情事者原犯斬監候應入情實人犯改爲立决又監犯越獄如獄卒果係依法看守一時疎忽偶致脫逃並無賄縱情弊審有確據者依律减囚罪二等各等語此案劉　囚妬姦謀殺孫長致誤毒幼孩吕四身死擬斬秋審情實輙敢越狱脫逃殊屬不法自應按例問擬劉狗合依犯罪囚禁在獄僅止一人乘間穿穴踰墻脫逃並無預謀紏　情事者原犯斬監候應入情實人犯改爲立决例擬斬立决韓三身膺内監禁卒看守獄囚是其專責乃不小心防範致監犯劉狗越獄脫逃雖訊無鬆刑賄縱情弊究屬疏忽查劉狗並非該禁卒親屬恊同緝獲仍應按例科罪韓三合依監犯越獄如獄卒果係依法看守一時疏忽偶致脫逃並無賄縱情弊審有確據者依律减囚罪二等例於劉狗斬罪上减二等擬杖一百徒三年據供母老丁單應否留養飭州另行查辦外監禁卒張十更夫王成陳七疏於巡防應與在監值之刑書馬鳳圖均照不應重律擬杖八十折責革役更夫張可自己因追犯失跌身死應毋庸議管獄官該州吏目方壽邊疏防秋審情實斬犯越獄脫逃係在五日限外四個月限内拿獲訊無故縱業已奏叅革職照例免其拿問有獄官署滄州知州徐銘勳於劉狗越獄脫逃時實係公出查無揑飾情弊應免置議除備錄供招咨送刑部外所有審明定擬緣由理合恭摺具陳伏乞皇上聖鑒勅部核覆謹奏奉硃批刑部速議具奏欽此○○奴才定安跪奏爲派員查閱吉齊兩營練軍恭摺具陳仰祈聖鑒事竊照東三省創舉練兵奴才自奉命接辦以來歷年均經親往校閱隨時督飭俾進精强現在每省已各足原議九千人之數成效克致緩急可恃上年海軍衙門　籌撥黑龍江練餉有改換三班調練之議奴才遵復親赴布置一律就緒曾經奏報在案查自光緒十六年十二月新章調換之日起至本年六月爲二班應換之期據各該軍總統帮統以屆期先後遵調入營認眞演練其有事故而不能赴調者亦皆挑補足額並無曠缺等情呈報前來自應派員查閱以期整肅戎行　事求是兹擬派全營翼長寗夏副都統蘇嚕岱前住吉林黑龍江查藉便校閱務令精益求精庶不致日久玩生以仰副聖主愼固邊陲力圖自强之至意除盛字一軍由奴才就近督查並分飭遵照外所有派員查閱練軍緣由理合恭摺具陳伏乞皇上聖鑒謹奏奉硃批該衙門知道欽此○○奴才依克唐阿增祺跪奏爲省監收禁重犯較多擬請仿照吉林管獄章程變通改設以照愼　而免疎虞恭摺仰祈聖鑒事竊查黑龍江將軍衙門原設獄官二員曾照京城八旗獄官之例令於本省預保送部引　　補　　校之記名領催内揀選二員給子九品頂戴充當獄官三年期滿如無過失遇有應升驍騎校缺出力具考語奏　補放迨因各　預保記名領催之例停止嗣後遇有獄官缺出卽於未記名領催内揀放報部以三年爲滿仍令退歸旂佐食餉充兵同治七年　前　將軍德英以該獄官滿後並無奬勵升階未免向隅援案奏淮三年期滿如無過失卽子出考送部引見記名以驍騎校補用仍與本翼記名人員比較升補等因均經部覆遵行在案惟近年以來黑龍江通省人烟漸密訟獄日繁所有省監收禁各　解　苑罪　囚以及拿獲現審命盜等犯爲數甚多尤不可不加意隄防若獄官僅由領催充補實不足以資彈壓而嚴管束且查獄官而外亦未設　　牢之官稽查獄務遇有兼司會騐既無責成專員遇事未免推諉致誤事機自應因時制宜仍照吉林改設獄宫章程擬請嗣後　獄官於左右翼實缺防禦驍騎校中擇其當差勤愼素能約束者各揀選一員充補以爲輪班接替俾昭愼重仍以三年期滿無　　部引見以應升之缺儘先補用以示鼓勵並於實缺佐領内揀設提牢一員充差卽作爲有獄官稽查内外兩監兼司　騐等事亦扣三年期滿無過隨時報部存記俟有應升之缺量子儘先選用如遇疎防等事與獄官均照文職例分别叅辦並選擬陪提牢一員以使接替如此略爲變通該管獄等官職分稍重則責任自不敢輕庶於嚴愼囹圄之道不無裨益如蒙俞允卽將舊設之獄截撤並將新選之提牢獄官餾令接辦均着各領本俸勿庸加給津貼以節餉糈所有省城管獄等官擬請仿照吉林變通改設以昭愼重緣由是否有當謹恭摺具陳伏乞皇上聖鑒訓示遵行謹奏奉硃批該部議奏欽此○○福潤片再光緒十五年十月二十八日欽奉上諭各省防營如有更換管帶員弁或移紥他處著隨時奏聞等因欽此欽遵在案兹管帶新建營候補遊擊楊得勝於本年五月十七日在防病故當經前撫臣張曜遴委記名提督楊壽山前往接帶仍駐紥蘭山郯城嶧縣等處巡緝前撫臣未及具奏因病缺留交前來奴才覆查無異除咨部外理合附片具陳伏乞聖鑒謹奏奉硃批兵部知道欽此○○李鴻章片再道府州縣無論候補試用人員應以到省之日　子限一年詳加察看出具切實考語奏明分别繁簡補用兹查有順天差委候補知縣徐國楨到省一年期滿例應甄别准府尹臣以徐國楨年力富强才具明敏咨請核辦前來臣查該員堪勝繁缺俟有應補缺出照例補用除履歷册咨部外理合會同兼管順天府府尹臣祁世長順天府府尹臣胡聘之附片具陳伏乞聖鑒謹奏奉硃批吏部知道欽此○○楊昌濬片再准補凉州鎭屬莊浪協副將謝光華現已引見到省又寗夏鎭屬中衛恊副將李泰山前次派赴湖北採辦軍裝現亦差竣回省均應飭赴各本任以專責成除檄飭遵照外理合附片具陳伏乞聖鑒謹奏奉硃批兵部知道欽此○○魏光燾片再署霍爾果斯通判蔣光陞卸署遺缺查有候補知縣顔廷奎堪以委署據署新疆布政使饒應祺署鎭廸道兼按察使銜陳名鈺會詳前來　由臣批飭給委外謹會同陝甘總督臣楊昌濬護理伊犁將軍臣富勒銘額附片具奏伏乞聖鑒謹奏奉硃批吏部知道欽此 
 
