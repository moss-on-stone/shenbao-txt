# 1921 - 237 - 4917432

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[勝（老圃）]  
　　拿破崙有言凡所謂戰勝者乃敵人勢力之消滅非破城得地之謂也此言雖淺而有至理凡民國以來所謂戰勝者皆不過破城得地從未消滅敵人之勢力故雖一朝得志仍有舟中敵國之勢此民國所以無寧日也 
此不徒物質上之勢力爲然也蓋有無形之中自削其勢力以增長敵人之勢力者如在野時詆人借外債一朝得志則依樣畫葫蘆而條件或更苛矣在野時詆人用武力一朝得志亦依樣畫葫蘆而手腕或更劣矣職是之故得勢者其勢日衰即失勢者其勢日盛此亦民國之所以無寗日也 
近者粤桂之役人皆曰陳炯明勝湘鄂之役人皆曰吳佩孚勝然此所謂勝亦破城得地之謂也就物質上之勢力而言兩方皆有敵人勢力固未稍滅就德義上之勢力而言兩方皆有製造敵人勢力之機會此實不得謂之勝如不於戰爭外求所以制勝之道恐民國從此無寧日也 
[命令]  
　　八月三十一日大總統令任命盧金山爲陸軍第十八師師長此令 
又令任命丁夢武署黑龍江森林局局長此令 
[專電一]  
北京電粤桂援湘以經費支絀不易開拔曹錕言粤不援湘湘不反攻可留趙恒惕爲緩衝（一日上午十二鐘） 
北京電吳佩孚云取長沙係進一步要求謂趙能就範吾必收兵北京電杜錫珪電告復岳州海軍登岸陸戰傷七名死四名 
北京電張克瑶旅勘（二十八）隨吳出發攻克臨湘城陵磯等處艶（二十九） 
晨至南雄港又向長樂新牆馬鞍舖等處剪除餘敵三十日再前進蒲圻湘軍退在株林雲溪驛一帶兵州一役蔣作賓等幾被北軍擒獲蔣等奪乘傷兵車脱逃 
北京電閻相文柩定九月一日由西安運回直隸（一日上午十一鐘） 
北京電貴州盧燾派雙紫澄代表赴粤謁孫黔粤似有接近 
北京電陳光遠貴重物品運津 
北京電法政府贈飛機一架於華航空署發舊式飛機於專門以上各校以資觀摹練習（一日上午十一鐘） 
北京電沈崇勲電俄警搜查宜興輪赤外部照覆道歉并牽及舊俄條約請示應付又電赤照會派拍特林爲尼布楚特别交涉員專理中俄邊境交涉請查照 
北京電中墨商約二十四起在墨華使館談判經過良好墨京本年舉行全球學界大會派趙國才代表列席（三十一日下午一鐘） 
北京電二十九英法日三使抗議東处扣留鹽税昨外部將照會錄告張作霖核復（三十一日下午一鐘） 
北京電航署派秦國鏞赴法調查北京電交部咨外部本部赴美人員路電航郵各出一員路政另加一員并派秘書一備諮詢請多留員額（一日上午十一鐘） 
北京電奉電優林在大連與日談通商日要求中東路特殊權利及松黑航權優要求撤崴政府及撤去俄境日兵爲通商前提無結果北京電屈映光昨夕宴小幡 
北京電九江電廬山尙無動靜政客來此不多（一日上午十一鐘） 
北京電烟台海壩告竣東海關督請訂期舉行告成禮通知外交團北京電王景歧原定明日行因法船擱淺緩行（一日上午十一鐘） 
北京電院電王瑚派員查洞庭西山敎案（一日上午十一鐘） 
北京電三十夜二時靳宅被竊北京電馮玉祥在濟寗招新兵二千由隴海運觀音堂（一日上午十一鐘） 
 
 

Page 9

 
 
   
 
 

Page 10

 
 
[專電二]  
　　北京電顧維鈞電部駐英美使言揚子江一帶戰事仍烈美政府盼我以完全國家資格臨席於華盛頓會議南方對代表意見有無表示請督促進行又英外次云吾國内戰事益烈維鈞在外不明眞相請詳示再維鈞二十三赴日内瓦滯瑞一月回英電示乞拍瑞 
北京電外部咨農部顧使電催華盛頓第三次勞工大會代表請貴部主持（三十一日下午一鐘） 
北京電華盛頓會各部紛紛籌備財部以歷欠外債無對付法關税亦難增加故主管員司研究多日竟無辦法致答國院文至今未辦出財部近又添人員每科竟多至二十五人照元年制增兩倍 
北京電晋督派趙炳麟來京商福公司合辦晉礦事（三十一日下午一鐘） 
北京電陸洪濤派董士恩來京運動眞除董連日奔走京保未得結果（三十一日下午一鐘） 
北京電徐諷示某皖省長控案宜自己了結免連累靳翼青昨某代部請律師到宅密商辦法皖紳張廣建到津邀周馥龔心湛吕調元許世英出來調停靳江破口案但江朝宗仍要控告某謂靳本人不知情我不控靳我只認某　 
天津電江朝宗代表皖同鄉謁靳請收回李兆珍長皖命因誤會起衝突旅津皖人今日開緊急大會拍電政府力爭 
天津電天津商學各界電京反對漁業借欵（以上三十一日下午十一鐘） 
漢口電聞府院世（三十一）電鄂討湘 
令卽下希速進攻長沙恢復衡州原防吳蕭世日在岳州會議主愼重决自東日（一日）起續停戰七日並派張福來率軍五百赴長沙勸趙來歸 
漢口電蕭東晨六時乘車返省劉承恩陷（三十）亦至前敵勞軍因歡宴美使世晨先趕回省 
漢口電何恩溥世午後返省晚車回京 
漢口電奉張决派二十七師來援宜昌先派李夢庚世午後二時到鄂與吳蕭接洽 
漢口電傳蕭安國佔醴陵沈鴻英佔長沙趙恒惕退湘潭長沙已混亂土匪乘間滋事大相仇殺鄂民黨被害不少英日各派一艦世晨由漢赴長（以上一日下午四鐘） 
香港電沈鴻英艶電稱率隊入湘奉趙編爲援鄂第二路司令嗣後桂事槪不過問 
香港電武宣桂軍已由黔滇兩軍全數繳械聽候改編 
香港電李明揚電稱李烈鈞將抵桂林擬由全往迎 
香港電梧州桂平均於今日奉令禁賭（以上一日下午八鐘） 
滁州電皖北水災至重週數百里水深丈餘村舍盡冲流屍盈野近仍有漲無退蚌埠臨淮商業全停米每斗二元仍難購軍食亦維艱津浦南段至明光慢車可達臨淮北車至曹老集通車必俟放晴數日後（一日下午八鐘） 
[公電]  
　　安慶來電總商會申報民國日報轉各報館各公團鑒皖各團體共組太平洋會議外交後援會儉日成立特聞叩東 
安徽學生會代電上海申報轉旅外皖同鄉鑒倪馬謀擁李陶禍皖各界死拒詎倪等蚌埠會議又改以淮泗道尹李維源代理省長維源係倪黨私親貪殘助惡皖人切齒懇揭奸謀一致抗爭無任貽禍安徽學生聯合總會叩卅一 
世界路透電 
[愛爾蘭黨人之巷戰]  
　　三十一日倫敦電昨晚貝爾法斯復有劇烈之巷戰雙方開槍互擊電車爲之停駛無辜良民死傷多人 
三十一日倫敦電貝爾法斯之巷戰始於星期一日時作時輟今日劇烈臻於極度該城中部由槍手據守數小時之久晨間送入醫院之受傷者共有三十人内有四人因傷重殞命午間槍聲又作子彈横作警察乘有甲掩護之摩托車與槍手互　運傷車往來甚爲忙碌城中居民大爲震恐商店均停業今夜得悉自星期一日至今死者共十四人傷者百餘人 
一日倫敦電昨晚貝爾法斯數處復有槍擊事當道召軍隊出而鎭壓旋即安靜 
[萬國賑俄會與美委員]  
　　三十一日巴黎電萬國救濟俄災委員會决議派委員團至俄查明人民現急需之物該委員團由英法意比日美六國各派代表一人組成之美國委員團代表白朗氏聲明彼不能受各該委員團之協約國總機關之節制彼唯能在災區從事合作至關於賑務之管理則有行動自由云 
[萬國法學會]  
　　三十一日海牙電萬國法學會昨日開幕今日繼續在和平宫集議大會分爲三起就航海法國際聯盟與戰俘待遇三項先後討論之第一起討論航海法時曾議及提貨單之問題而第二起之演講文内有一篇論門羅主義與國際聯盟之對待關係晚間海牙市政所招待各代表並開音樂會 
[德國民之擁護共和示威]  
　　三十一日柏林電柏林公民今日舉行擁護共和之示威運動秩序極爲整齊二十萬人集於公園園中以紅旗爲點綴品發起人負維持秩序之責頗能不負當道之信託羣衆靜聽演説者之言論絶無騷擾情事 
[美國之德人商業論]  
　　三十一日紐約電商部總長賀佛氏發表一文内稱對外貿易塲中之德人競爭現漸呈荏弱之象德人在世界各處固甚活動但辦理以低價吸入之定單現頗感困難也其尤甚者則爲德國現未能設法製成等於戰前品質之貨物阿眞廷之德商因不能繳貨不得已放棄鋼鐵定單 
[美國之德産與賠欵]  
　　三十一日華盛頓電敵産管理員密勒氏建議其所保管因變賣戰時德人産業而得之資應移用之以清償美國應向德國索取之欵查美國應索取之欵額達四萬萬元大半係由魯西台尼亞號等船隻被德人轟沉而來估計密勒氏所保管之資足以抵付此項賠欵而有餘哈定總統對於此議之態度如何現尙未悉 
[英國工人减資記]  
　　三十一日倫敦電九月一日爲五十五行業二百七十五萬工人開始减收工資之日其减收之數每星期達英金五十萬鎊而民政人員與郵局僱員亦將大減薪水約計即此一項國家每年可省一千萬鎊市政各級僱員亦將隨生活代價之指數酌减辛資中央工資局不久將隨時調整鐵路工人之工資而造船業機械業之僱主與工人亦將於九月間開會互相討論酬勞金之減少問題 
[大北電報與俄政府]  
　　三十一日丹京電前傳勞農政府與大北電報公司簽定合同許該公司有經營俄丹中日四國間電報業之權現信此説乃屬確實合同中規定彼得格勒與伊爾庫次克間及伊爾庫次克與恰克圖間之電報讓與權均加繼續伊爾庫次克與海參崴間之新線由該公司接管諸線留供貫通亞洲電務之用其取費須與英國公司相埒惟目下尙須調查諸線之狀况故不能擇日恢復舊業 
[各國近事記]  
　　三十一日倫敦電華盛頓消息中國南部請許派代表參與裁减軍備會議美政府似不致允可蓋美政府僅承認已成立之政府也 
三十一日日内瓦電波蘭政府致文國際聯明會行政會會長聲明不欲利用國際聯盟公約之條文派代表參與此届行政會會議 
三十一日日内瓦電國際聯盟衞生委員會决議從事調查俾决定禁止鴉片公約第三節所開各國醫學及科學所必需之鴉片及他種藥品之平均數額 
一日馬尼剌電菲列濱國家銀行行長維爾森氏稱上海支行行將閉門伍德將軍與福白斯氏今日可抵此間 
三十一日雅典電小亞細亞戰事久無官報兹據當局宣稱希軍在薩加里亞河境大戰七日後已獲勝利土軍在廣三十六哩之全陣線向西北退走希軍緊迫於後 
三十日開浦湯電南斐首相斯末資將軍赴英後歸抵此間大受歡迎 
一日倫敦電英太子明年游印照現定程序約在三月十七日左右可以游畢於是啓程赴日將在新加坡香港小駐 
三十一日紐約電羅加威海軍站之飛船所因汽車爆炸而起火燬美國最大之飛機一架傷一人 
三十一日西姆拉電印度政府已核准膠質紅染料出口時酌徵薄税以供此業研究經費之議 
太平洋路透電 
[湘鄂戰事記]  
　　三十一日漢口電據確實消息長沙華人指英人輔助吳佩孚抱劇烈排英之意念英砲船格萊特號接無綫電報後怱遽駛往長沙該處現駐有外國砲船兩艘警告外人勿回該處之説業已徵實川兵一師半現沿長江兩岸向宜昌進發預料將於四十八小時内發生戰事吳佩孚已以哀的美敦書致趙恒惕限明夜來唔否則將施攻擊 
[廣東近事記]  
　　三十一日廣州電攻鄂準備現正活動進行惟當局對於此舉嚴守秘密詳情未悉 
三十一日廣州電廣州政府謂開塞爾氏所得粤省煤礦讓與權實爲專利性質故該合同不合法律當局不能續再考慮呈文 
一日香港電香港股票經紀會社於今晨正式成立該會社現議兼理華商有限大公司之股票以擴張營業 
[海參威近狀]  
　　一日海參威電希柯土伏附近之金化斯路橋爲俄黨人焚燬此間商業大爲疲滯金融甚緊 
國内要聞 
[直軍克岳後之和戰觀察（漢口通訊）]  
　　直軍二十八日攻克岳州後中右兩路湘軍不能立足紛紛退却其在沔陽公安監利嘉魚各屬之自治軍亦受牽動相繼退走截至二十九日鄂境已無湘軍踪跡湘軍奮鬥月餘之成績盡付流水固已不勝其惋惜而蓬蓬勃勃之自治亦至半途而天折更足令人懊喪至湘軍驟敗原因其説頗爲不一當二十六日以前湘軍水路雖稍受挫折然陸路汀泗橋方面吳佩孚竭其全力躬自督陣而二十四日之戰損兵折將吳右手腕且受彈傷其不致身爲俘虜者殆間不容髮自是以後湘軍並未大挫而城陵磯與蒲圻先後爲直軍所攻克此二要隘皆屬天險以一般人眼光測之直縱傾其海陸軍全力决非十數日所克攻下乃相持不一二日中路蒲圻陷右路城陵磯亦失此與湘軍忍耐善戰之精神極不相符外傳吳趙（恒惕）宿有關係趙受吳驅使故從中牽掣以致前方無力應戰此言雖未足深信顧一思湘軍驟敗之跡象則有不能令人無疑者及城陵磯失岳州屏藩已撤萬難保全而中路湘軍亦不得不急流勇退據聞中路五里牌以上尙有湘軍不及退却而岳州直軍已超過前面之榮家灣斷其歸路者湘趙電吳請予放歸吳覆須一律繳械始可放行至直軍攻下岳州後二十九日無甚動作惟前方布置防務與後方規畫援應仍在積極進行中現岳州由張福來所部四十八旅全部與杜錫珪所率各艦分布水陸要區極爲嚴密杜尙續調第二艦隊中之健康利綏兩艦來鄂協防至北洋第一師與直軍第十四混成旅則暫停劉家廟候令進止陸次何恩溥奉政府命於二十九日到漢比乘輪赴岳州勞軍聞其此行尙携有現欵二百萬元交由吳氏發給各軍軍餉及犒賞有功將士海軍軍餉已由前次南下之海部軍法司長鄭寳菁會同吳氏籌發 
吳佩孚此次到鄂往來奔走於中右兩路陣地不下十餘次今湘鄂聯軍已被某武力壓迫躊躇滿志當無待言惟其武力果欲貫澈到何地步諒爲閲者所急欲知之吳於二十八日聞岳州將下急自蒲圻趕來及至岳州湘軍已形不支吳親乘楚振軍艦揮兵登陸向前猛進至下午三時岳州遂行政克吳隨在岳州召集上級軍官會議討論對湘方針結果致通知書於趙恒惕勸其北歸並令解散鄂自治軍自二十九日起直軍即停進三日以待趙在長沙聞亦召集川滇黔桂粤各代表及湘軍將領會議二十九日即電復吳請先將直軍退出岳州再商其他問題至岳州曹作爲緩衝地湘省亦不派軍駐紥由該地人民自組商團維持秩序吳對於岳州作爲緩衝地一節絶對否認當覆趙彼個人地位自當維持湘省自治亦可允許惟岳州直軍碍難撤退此後湘趙有無答覆刻尙無所聞此外國務院代表石龍川陸軍部代表何霈京津鄂人代表程定遠與因事南下之張一麐均先後到漢昨二十九日聯袂謁見蕭督請直軍停止前進和平解决蕭允俟吳使返漢再商具體辦法三十日上午十二時各團聯合會在海天春開歡迎張陳兩君大會席間請兩君同赴岳州勸告吳氏以和平手段謀自治發展張陳兩君皆願爲自治奔走散席後兩君遂同乘萬福兵艦赴岳與吳氏接洽聞吳蕭業已發出通電主張召集各省代表開一國是會議解决時局各問題先已徵求各省意見頗得多數省分贊同吳於自己通電外並囑其黨徒組織某某會亦將通電與吳爲同樣之主張第能否見諸事實目前尙難預定且湘省此次出兵援鄂頗受重大犧牲其先本一致以生命殉自治所謂勝固欣然敗亦可喜凡屬湘人罔不本此以與自治惡魔相舊鬥今趙恒惕態度曖昧接濟失宜不及三四日以致前功盡棄湘軍將領中有知其内幕者多不直趙所爲趙恒惕或因此而見逐於湘亦未可知而湖南援鄂軍第二總司令沈鴻英率部萬人二十七日已抵長沙據某方消息沈已遣軍三千向岳州進發擬於三十夜聯合湘隂新墻等處湘軍反攻岳州吳佩孚聞知此事三十日急至蒲圻布防旋轉赴岳州抵禦是湘鄂間風雲尙未遽告平靜也（八月三十日） 
大陸報三十日漢口電云湖北督軍省長皆已赴岳州與吳佩孚討論議和辦法今日午後新任美使休門博士抵漢美總領署定明日開會歡迎之蕭督與劉省長請美使與其眷屬及領事等明日在督署宴會 
上海日人某通訊社三十一日漢口電云岳州陷落後南軍敗兵陸續回長沙者不絶因之長沙忽告危險吳佩孚於三十一日派第二十四師長張福來至長沙促趙歸順黎元洪之特使張仲仁胡人傑昨晚來漢於今日往岳州見吳佩孚爲救濟兩湖人民起見勸告中止戰爭 
[主戰中之和平統一説]  
　　公府提出自治議案結果徵各省竟見上海國聞通訊社消息云太平洋會議北京政府已正式宣告加入轉瞬會期即届此時對於一切籌備事件應如何急起直追以謀萬一之勝利無如政局擾攘迄未寗息今者湘鄂局部之爭又成爲南北問題矣彼此方以全力相殘殺姑無論開會之時欲謀一致對外而無由即目前區區派遣代表問題已現不相爲謀之情况丁此分烈期中縱一方勉强派人赴會然其發言之輕重成績之若何亦不難想像而得故顧維鈞迭次由英來電諄諄以促成統一爲言國内之有常識者亦紛紛運動主張平息内爭共同對外近且有一部分人士上書公府請以贊成自治及開上海會議爲恢復統一之計此種建議言之成理公府方面亦深然其説業於日前彚集來年發交國務院核議辦理同時府秘廳并附説帖一紙大意謂原擬辦法確有採取之價值惟太平洋會期距今僅有兩月爲時過促趕辦良難然中央政府本爲各國所公認旣居全國統治之地位對於恢復統一一事允宜切實表示以求見諒於友邦且現在稱兵各省其所藉口者亦不外要求自治而已誠於此時以明令宣布贊成自治并允許召集善後會議則中外皆知中央樂從民意力企和平其所得當無限量縱使宣布之後稱兵者仍不歛跡則是自治其貌好亂其心中外人民對於中央必子確切之諒解而有公平之評論救時之計似無逾此但事關大局究應如何辦理之處仍希貴院核奪可也等語此件到院後旋於二十日提出閣議例會當時多數閣員無所可否獨内務齊耀珊以係本部主管事件未便緘默乃主張通電各省長官徵求意見後再行取决於多數各閣員均表贊同此問題遂告一段落然文電往返之間正不知更需若干時日而復到之件其不模稜兩可説出一定辦法者又必絶無而僅有如是因循敷衍以迄十一月開會之期亦惟有以不統一之國家列入議席自處於被處分之地位而已 
[川軍有佔領宜昌説]  
　　川軍但懋辛分三路攻宜其前鋒潘正道所部已抵南沱距宜僅三十里趙榮華因援兵不至惟深溝高壘固守待援不敢作戰商民則紛紛逃漢各機關辦事人員亦均來省現川軍擬由南津關渡江攻擊城北之東山寺（該地地址最高原駐有防兵一營離城十五里）宜昌形勢頗爲危急 
據宜昌電報局電報生某君抵省述稱川軍自攻克巴東後隨以破竹之勢直下秭歸旋復進逼距宜昌四十里之某要隘鋭不可當趙榮華自知兵力單弱不克抵敵已於二十四日率隊退至沙市渠亦於同日出城嗣接前方探報川軍偵知趙軍退走已於二十五日進駐宜城其駐紥軍隊係張冲所率之兩混成旅又昨日江和輪自宜返漢詢及該輪夫頭近日川鄂戰事言之甚悉謂二十五日午前川軍第一旅長張冲進攻南津關（距宜昌二十里）與趙榮華三十四團軍隊接戰趙軍開大砲轟擊川軍伏山下按兵不動俄而川軍從關攻來趙軍驚潰紛紛奔入宜城午後四時川軍進逼城西軍力洶湧鋭不可當趙軍以衆寡不敵向東門逃走是夜川軍遂入宜城至虎牙荆門二山現尙屬北軍駐守 
[湘軍失利中之政潮]  
　　長沙消息云湘鄂戰事近日湘軍已送次失利死傷頗多前綫正面已退守蒲圻趙恒惕以前方連次敗退除於昨二十五日下午六時許再行親赴前敵鼓勵士卒並相度形勢指示機宜外已電令湘西第九旅迅速由津澧出發進攻荆沙並令第十旅隨後開拔攻鄂側面藉以分去鄂省兵力俾正面便於進行一面電催沈鴻英所部桂軍（即援鄂第二軍共有四旅）迅速加入正面前綫以厚兵力其現在前綫各軍之死傷缺額亦經派員回省添募補充 
當湘軍失利之中日來各方傳聞忽有譚組厂在此湘鄂戰鬭中乘機活動之説據聞吳佩孚之於趙恒惕如倒譚自代及不崇朝而殺李仲麟易象張自雄第三十餘人之舉皆極不滿意謂爲絶無人心而與趙氏之感情遂因而日趨薄弱當湘省準備攻鄂之際曾派鐵道警備司令 
 
 

Page 11

 
 
　　葛豪往洛陽與吳聯絡吳氏聞湘有攻鄂之事大駡而起謂趙恒惕不應懷此野心侵及鄰省故葛氏在洛不得要領而歸此次吳之攻湘意在倒趙其方略擬使湘軍於異常疲憊後彼即出其精鋭欲一鼓而勝湘軍俟湘軍退出岳陽再行停戰然後乘機將趙推倒俾譚氏再任湖南總司令以恢復湘直舊日之感情而完成其兩湖巡閲是以北軍之在前方者仍爲張福來趙傑諸人所部吳氏之生力軍則尙駐金口以下各處蓄鋭養精現譚氏已經由滬至漢於湘事有所規畫外間有謂譚氏將任兩湖巡閲副使者其説頗爲不經不足憑信惟湘中政潮之簸盪則固不可掩也 
字林報二十六日長沙通信云南北兩軍江泗橋一戰雙方兵士死傷頗衆戰後南軍即退出蒲圻右翼則退至通城江岸左翼軍隊則並未退走然其地位已不穩固吾人見北軍入湘於今爲第四次將來吾人亦將見彼北軍之第四次離湘也吾人若謂統一中國事業如吳佩孚等之軍隊即可以造成之殊屬纪想但以彼之軍隊以攻湖南則力有餘裕蓋湖南發生内爭外力實有隙可乘當時雖鄰省派兵來援然爲時已太緩矣趙恒惕之失敗蓋已不待言趙於譚延闓離湘之時並未能示吳佩孚以能履行其任務吳以前在湘之時彼僅以友誼二字爲聯絡之手段而吳之於彼則並未有眞正之聯絡至西南激烈分子對趙亦未能稍厚於吳之情形如西南罘得武昌則趙之地位或萬一可保南軍一敗則趙之必去實無疑問焉 
[京訊錄要]  
　　内農兩部會咨沿海七省省長轉飭水警妥籌緝盜護洋辦法以維漁業蓋爲抵制海部借欵護漁討畫 
交部今派徐世章爲籌備太平洋會委員長王景春副之又派常任委員四人又派陸夢熊雷光宇充本部籌備太平洋籌備委員 
外部派唐存章周傳經等五十餘人爲太平洋會議籌備員其半數將爲隨員團交部派吳李兩專門路員加入隨員團 
農部答復外部太平洋會提案意見謂改正關税大旨係根據歐州和會提案（一）取互惠主義（二）税率須分等級奢侈品多徵税（三）必需品税率不得少於十二五（四）新約内訂定吾國若干時期後得自完税率並請將保護工商業取締工商業諸法律確定在太平洋會宣布使列國認吾整頓實業有誠意 
新疆督軍楊增新屢請辭職政府雖竭力慰留楊氏毫無轉圜之意現政府已有准其所請之表示至繼任之人頗屬意綏遠都統馬福祥惟馬氏要求抽撥兩個混成旅及充足子彈始肯履新政府因南則湘鄂戰爭北則蒙匪作亂在在需人實難再撥兩混成旅以供馬氏之用結果新疆易督之舉暫時恐難成爲事實 
李士偉自夏節前請假三月刻已届滿而秋節又復將到中央財政仍無良好之希望斷難冒然就職前日來京謁見府院辭職續假均不獲准聞李已决意不就二十六日上午八時三十分又出京赴津 
[東三省通訊]  
　　延邊警隊實力之調查 
　　延琿日警一案政府因日人藉口我國軍警薄弱不足防制韓黨近來屢經添撥軍隊添募警兵以杜日人之口而爲要求撤警根據現在該處軍警確已足資防衞倘日人不暗中接濟匪徒及强迫韓人太甚當不致有意外之虞兹將延琿和汪四縣警察保衞隊及其他警備隊游巡防等調查如下（一）延吉縣地方警察分六區每區設分所一分駐所一其地點與名額則縣城五七縣城河南六銅佛寺一○老頭溝四甕聲磖子七依蘭溝一四頭道溝四八道溝七帽兒山前四蛤螞塘一四保衞隊共兩隊分排布駐計縣街北山二○八道溝一八銅佛寺一一朝陽溝五細麟河六雙岔鎭七小三岔口二小城子七前河八轉角樓九艾蒿甸子一○延吉河五帽兒止前一九鏵尖子一一馬鞍山九五道溝口七二道溝一三甕聲磖子三○頭道溝一九游巡隊三隊小盤嶺馬鞍山各二○縣城道署四○此外縣街則有警備隊一八縣公署則有縣游巡隊一五及警察游擊隊三五總計延吉一縣警察一百二十七名保衞隊二百十六名延琿和汪游巡隊一百六十名其他六十八名統共五百七十一名（二）琿春縣地方警察分四區設分所一派出所一二三四處不等其地點與名額則縣城三一長嶺子高力成頭道溝各六鎭安嶺一二西北溝分水嶺南别力馬滴塔各五黑頂子一○洋官坪沙坨子各五密江八大荒溝五保衞隊共兩隊每隊各五排計南秦孟二一水灣子四四西北溝密江各二一英安河四三縣城四四大肚川二一縣城及商埠則有保安隊六八縣城西關則有商埠警察一八共計地方警察一百十四名保衞隊二百十五名保安隊商埠警察共八十六名統計四百十五名（三）和龍縣地方警察分五區每區各設分所一派出所二三五處不等其地點與名額計縣城一九鶉鴿磖子小六道溝海關屯各五八道河子七高嶺崴子九大狐狸溝一一稽查處小八屉三屯各五三道溝一一二道溝窩集溝各八外六道溝八石洞溝車廠子各五紅溪沙八懷慶街一一開山屯石建坪樞樹溝子各五保衞隊四排縣城九三道溝一四土山子九二道溝一四警備隊則分駐縣城營部六○稽查處四○東景德光霽峪馬牌各二○共計警察一百五十蚌埠鐵橋與該鎭一部份沉溺水底之伏况 
五名保衞隊四十六名警備隊一百六十名統計三百六十一名（四）汪清縣地方警察分六區二三四區各有派出所一其地點與名額計縣城二二唣呀河一二草帽頂子九凉水泉子一三英豪甸子九大肚川一二大坎子九綏芬甸子一三大花溝一三保衞隊之分配計縣城一○牡丹川唣呀河石頭河子大肚川綏芬甸子大荒溝各十五游巡隊空洞山唣呀河各二○大荒溝八○保安隊縣城一六共計地方警察一百十二名保衞隊九十名游巡隊一百六十名保安隊十六名统計三百七十八名此外尙有軍隊爲數不少以人口爲比例則該處之兵力遠勝於他處數倍矣 
[李厚基不安於閩]  
　　自粤軍退出閩南李厚基不費絲毫之力恢復三十餘縣之地祗以粤軍雖退而宋淵源所部數千人尙散布於德化永春大田南安一帶方聲濤部下之靖國軍亦有二旅之衆在安漢等處遂派人將宋淵源部將王光榮招撫任爲閩軍第一師長方聲濤將楊漢烈任爲獨立第一團團長其餘各處民軍首領如盧興邦等或任爲團長或任遊擊隊長滿望俟若輩歸降後再行設法將其槍械没收然後解散使閩省可告統一詎操之過急楊漢烈變於安溪王榮光據守永春盧興邦發難於尤溪其餘如惠安南安仙遊大田德化等處民軍同時蠭起外間皆謂係粤軍恐李助桂出師故使人運動以爲牽制之策其實李如不殺楊持平楊漢烈何至變亂王榮光亦不至發難王永泉如不殺盧興邦之弟盧至今猶當服從北軍目前李厚基雖命王獻臣率兵由仙遊進攻將永春奪回又派臧致平唐國謨高全忠等協力將楊漢烈擊退然沿永春城外五里之地離安溪城十五里地仍爲王榮光楊漢烈軍佔領不但此也即南安大田德化尤溪等縣亦同此情形李以各軍疲於奔命無法可施特在軍署開緊急會議仍擬招撫各民軍以免目前之紛糾不過此次招撫不如前者之容易大抵辦法擬將馬步雲旅調往閩邊或永定或雲霄而將高全忠旅調往安溪使楊漢烈無所藉口再命第一旅長張清汝進兵尤溪勸盧興邦來歸又電粤陳炯明轉達宋淵源令王榮光所部解甲不知此種計畫能否一一如願蓋宋淵源志在福建省長其目的一日不達則王榮光等軍隊一日不能解散楊漢烈則以楊持平之故已自將家産樊燒劉衆宣誓表示决心爲楊持平報仇盧興邦本爲尤溪積匪其與北軍仇怨已深且其所處之地險峻異常北軍欲搗其巢穴必難辦到其餘如各縣散匪兵來則退兵去又來亦無肅清之希望閩省内部旣如此之糟而外患目前亦頗亟亟可危緣前者陳炯明率兵回粤驅逐桂軍時曾派信使與李厚基訂定契約李撥助其快槍五萬枝子彈五十萬箱軍餉一百二十萬圓陳則將閩南各縣一律交還於李派人收管李先後只撥與槍一千枝彈五千箱軍餉五萬元又史廷颺前往接收閩南時反將粤軍未收之烟苗税吞没二百萬元故陳炯明迭次派人向李交涉李皆以滑頭手段對付之陳雖無如之何而心頗啣恨祗以桂軍圖粤患在肘腋無暇與李算帳今桂已攻陷擁兵十餘萬正在無處發洩恐將移而圖閩加以粤軍第二軍軍長許崇智前曾充福建師長被劉冠雄率李厚基南下驅逐而去前年率粤軍攻入閩省又以桂系掣肘難以展布去歲返粤又無好位置最近攻桂又與沈鴻英競爭桂省總司令相持不下民黨中一般福建人擬乘此時機勸許不必斤斤於桂總司令一席請率得勝之師由粤攻閩一面運動在粤海軍中福建人派艦協助驅李俾達實行自治之目的現此事雖在醖釀中而進行頗力並聞有南洋羣島福建橋商已鳩集驅李軍費八十萬元儲欵以待如粤省陸海軍出發彼即將欵滙寄前來李厚基連日得此消息已密電汀漳鎭守使臧致平於上杭永定雲霄安平等閩粤交界之處增加軍隊以資防禦臧致平本派砲兵團長冉繁瑞前往援助安溪因此已將該軍中途調回令其開赴前敵李並擬令第二支隊辛桂芳一旅第四支隊榮葆興一團開拔前往而將新招軍隊一團編爲第五支隊以田寳鋆爲支隊長協同第一旅張清汝所部一體駐守省垣一面將閩省防務緊急及出派情形電呈政府要求撥欵協助此閩省局勢近日變化之大槪也 
又據府院方面消息閩督李厚基刻因與粤軍方聲濤及靖國軍宋淵源所部在閩南安溪一帶連戰數日均節節失敗復以與北數省相距太遠無處可請援軍日昨特來電懇請辭職詞頗急切 
[杭州快信]  
　　省城各敎育機關因嘉興知事汪瑩毆傷第二中校長計宗型案異常憤激即日擬在省敎育會開會籌議對付辦法 
奉化水災奇重省憲議員莊景仲已辭職回甬辦理急振前日集旅杭各同鄉會議决定不由官廳經過免蹈上年　台覆轍 
兩浙鹽務中學由蔣邦彦呈准鹽務署剏辦即以蔣爲校長另聘程震旦充敎務主任定五日行開校禮九日上課 
杭屬選出第三届省議員潘士邦（號萃馨）被周晋英等呈高等廳指潘素犯烟癖朦混當選案經受理潘現赴滬某醫院求戒 
西湖錢王祠附屬遺産甚多現經杭縣派員勘丈有被人侵佔者一律收回保存古蹟 
省垣絲價近又日增昨日行市細絲每百兩售九十三元肥絲每百兩售八十七元爲年來所罕見 
[南京快信]  
　　蘇督王省長昨接吳佩孚通電主張在廬山開國是會議解决時局 
安徽軍務帮辦馬聯甲乘安兵輪來寗並押運子彈三十七箱候車運蚌 
財廳昨委大批委員分往各縣查勘水災江隂沈陳棨江寗方明遠武進翁有成丹徒任重常熟司馬龢南通胡維藩阜寗洪鑑沐陽態大遵如臯方濟川南匯王鉁泗陽楊德成江都王瑲又委林迪赴大勝關查案 
鎭江商會會長于樹深昨致軍民兩長電云邇來風雨爲災江潮驟漲鎭屬各洲圩堤被水衝潰約數十里屋舍隨水漂流人民絶食待斃數十萬衆遭此奇災實民國以來所僅見爲特電請准援他省災賑例電請政府火急振濟至災區廣闊一經查明即行呈請免賦又江都縣農會便長朱嘉楨電云江都瀉湖各鄉因遲開壩湖水泛濫民圩漫沉受災極重水仍增漲請電飭速開草新各壩以免大堤崩潰並乞迅呈大總統國務院撥欵急賑以救民命 
新委泰興縣知事鄒麟書昨稟辭赴任 
外交部昨咨齊督准駐京日本公使照稱奉本國皇帝贈予貴國海州鎭守使兼江蘇新編第一師長陸軍中將白寳山勲一等瑞寳章兹將勲章送請轉交勲照俟寄到再行照送 
泰縣知事鄭輔東電告貧民閙米現已安靖如常惟米價過昻現正妥籌辦法 
川沙縣知事呈報地方會議擬訂放寛街道規則凡市集街道以一丈六爲暫時標準凡有修築均須讓地沿河塡築駁岸以不碍交通爲要與市房毘連之處不准搭蓋草棚以防火患省長批令照准 
地方通信 
[蘇州]  
　　張欣生案定期續訊上海三林塘張欣生弑父一案業經高等廳審理兩次當因人證未齊故一時未能判决現定本月十四日下午一時重行開庭續審已通知各辯護律師一體知照 
籌備丁祭典禮本月十一日爲秋丁祀孔之期蘇常王道尹特訓令吳縣公署妥爲籌備并轉飭各小學校預選佾舞生一面函訂陪祭人員届時隨同致祭 
高審廳判决選舉訴訟省令初選當選人陸同生控訴錢名琛狄梁孫一案經高等廳審理終結已於昨日（三十一日）牌示判决主文本案陸同生呈訴狄梁孫部分准予註銷陸同生對於錢名琛之請求駁回訟費歸陸同生負擔 
郭知事己接任新任吳縣郭曾基知事自奉省令調署後本擬一號接任嗣因不及交代曾有展緩至六號之説現因温知事急於交缷疊次專人催請故郭知事己於昨日（一號）接任矣 
典業銀行定期開幕江蘇典業銀行前由該業同人發起後已經奉部核准並在蘇州西中市建築行屋現已工竣定於夏曆八月初六日開幕營業經由各股東舉定馬士杰爲董事長陳肅綱爲總理 
[松江]  
　　海塘待修孔亟松江金山嘴海塘年久失修萬分危急曾由該地公民李嘯白周文亮等一再呈請省長並致書塘工局撥欵修築雖經批准迄今未見實行夏秋以來颱風三次東西兩段損壞新舊木椿五六千根五段以西石塘已壞海水常衝入内河若不急起興工恐歇浦以南均不免其魚之患近聞該處紳民因山東等省河決爲災惶恐之情日深一日故又電請省長迅予大修矣緝獲刦典盜犯巢湖帮匪費老窩子等於上年夥刦胡家橋懋興典當之領港匪首江北阿二（即周得才）現又由水警專署長沈葆義派探在無錫縣屬緝獲到閔即經發交徐亞伯督察員審訊一過判將起出原贓一併解送奉賢縣歸案究辦 
[青浦]  
　　低田荒象已成青邑東南鄉一帶地勢低窪向多水患本年自夏曆七月十七日始至十九日止連日狂風大雨有三晝夜之久兼之外潮浸入河水陡漲高出於岸東南門外如此鳳天方鐵鄉陳廣辰鄉固堰香郟滙鄉及城廂區毘連之處一片汪洋盡成澤國而以北鳳鄉爲尤甚現因該處河道下游大半淤塞且河中簾籪甚多洩瀉不易致潮水停積不退加以陣雨時降水勢有增無減故不但低田成災即中等田禾亦多腐爛災象已成該鄉經董等已紛紛進城報荒云據農民云本年被災之重較之辛亥年爲尤甚云 
[揚州]  
　　邵伯河堤危險邵伯鎭形勢如釜市廛都居於釜底日來霪雨水潮齊漲水線距大堤祗有數寸一朝水漫堤邊則全鎭人民必與波臣爲伍而南大王廟一帶危險更甚故日來少壯之民均荷鋤執鏟集於堤上以防潰决 
提城又苦水患揚城連日以還又復大雨滂沱城中卞總門便益門城根疏里道灣子街羅灣街燈草巷李官人巷達士巷等處均積水盈尺其他街渠亦多激水湧出食物頓貴城中食米祗有五日之糧空氣閉塞形勢極爲險惡 
商會籌募振捐商會長朱竹軒於二十九日下午召集各業領袖籌議急賑江洲濱湖災民辦法是日大雨各業因此未能到齊計當場認定者鐵業三千元綢緞布疋金珠藥業陸陳各業各捐二百元茶烟兩業共捐二百元其他燭炭酒南貨等業共捐四百元 
[南通]  
　　籌備潮災後急振南通此次沿江潮災災民顚沛流離呼號暴露至爲慘痛各界籌備急振在在需欵昨由張退庵兄弟各捐銀一千元各實業公司捐銀三千元已撥交淮海銀行以備隨時辦振之用通崇海商會張會長又以此次水災甚劇米糧奇貴一般貧苦災民雖盡終日之勞難得一餐之飽特勸告唐閘及天生港米業同人合力救濟其辦法分爲三等凡身家殷實者列入甲等在唐閘及天生港米業公所賣平糶三日每日以二十石爲率乙等二日丙等一日數亦如之一面由縣分諭沿江各港沙圩總探役人等速就衝破之圩岸先將積水洩盡乘此天氣晴明趕緊合力修復以圖補救 
[清江]  
　　道尹放壩受傷淮揚道尹胡翔林近在高郵駐工昨因運河水漲平槽上游各縣迭電開壩遂同徐參贊後先啓放車暹南關新壩等詎下游興化泰縣各農民反對開壩各以石子亂抛致傷道尹頭部胡道尹除函知署員外刻聞已將首事之人缉獲究辦矣 
清江居民之恐慌本年河水泛溢爲向來所未有據年老者云雖當年倒清水潭亦無如許之大水現清江城門業已堵砌所有城内備蓄糧米爲數不多日昨錢業中人特向大豐麫粉公司定購　粉五千袋專爲關閉城門時之民食又柴草每石千八百文米珠薪桂居民大起恐慌羣慮將有絶糧之患 
雜評一 
[湘政潮（默）]  
　　中國之政潮與戰潮互相起伏政局上之競爭劇烈結果乃發生戰事戰局上之勝負决定結果又引起政潮故此二者之間循環往復國家遂無寗日觀於直皖戰爭前後之往事而益彰彰也 
今姑舍全局而論一省湖南之政潮醖釀已久此次趙恒惕之援鄂雖由於鄂人之請求然其重要原因實亦爲政潮所迫今戰事失敗而湘中倒趙之運動復起此何以故主持一省之政府所謂政局上之中心人物並無政局上中心勢力爲其立足之根據地徒依賴武人之勢力爲勢力故政局隨武人之勢力爲消長此乃政軍不分武人專政必有之現象湘局特全國政局之水影也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[路局派員查詢津浦通車確期]  
　　津浦路因蚌埠明光之間軌道被水冲壞不能通車迄已多日近日滬寗路局尙未接到該路確期通車之電日前售出之通車票乘客因見報載五日可能通車之説紛紛至上海北站詢問昨日滬寗路車務處特派洋稽查乘車前往明光車站察看路工並詢問直達通車之確期以便轉告來站詢問通車之乘客又交通大學及清華大學等學生因暑假已滿將乘車北上昨由交通部致電滬寗路云津浦南段冲壞之處尙未修竣學生可由輪船北上云 
[張福增請籌辦義賑電]  
　　北京莊思緘先生張仲仁先生董綬經先生顔駿人先生趙劍秋先生曁江蘇旅京全體同鄉寳應馮夢華先生南通張退庵先生張嗇庵先生泰縣韓紫石先生南京段少滄先生仇徠之先生無錫唐蔚芝先生蘇州王丹揆先生王勝之先生揚州馬雋卿先生上海黄伯雨先生姚子讓先生沈信卿先生及江蘇全省父老公鑒民國十稔變亂頻仍吾蘇當南北之衝同處於憂危之境年來幸免兵革歲未洊饑説者謂人和感召天和固無關於地利也迺者淮泗之　匪氛疊起搶刧燒殺十室九空大江南北則霪雨暴風入秋尤甚湖河並漲堤潰圩崩牲蓄田廬漂没無算洪水之災爲數十年來所僅見勢猛於虎民嘆其魚統江蘇六十縣報災者已有五十餘縣之多聞有十縣災情最重值此民窮財盡救濟何從雖官廳已請發帑賑災究屬車薪杯水事關救恤國民應有互助之心若徒責望於官廳竊恐因噎以廢食現在賑務固成弩末勸募爲難然蘇人救災恤鄰每爲首倡今兹本省受災度必有聞而憫之者祗須實事求是當蒙中外贊同從來集腋成裘悉賴衆擎易舉諸公德高望重軫愛鄉邦敢祈速作登高之呼尅期會商各慈善機關籌辦義賑以抒民困而救沉災迫切請命佇盼施行張福增叩東 
[航業消息彚紀]  
　　怡和洋行之景星號昨由天津來申裝來本埠華義銀行之金洋兩箱共二百枚又本日開赴粤汕港之威升號出口本埠富記銀號裝往香港之寳銀五十箱計銀十萬兩又有裝至汕頭銀子六箱計二萬兩 
近數日由長江方面運來之進口貨惟芝蔴一項居多大都爲轉運至歐洲之洋莊出口貨尤以裝赴意大利及奥國爲多其數不下一萬五千包云 
日本郵船會社之歐洲定期班郵船三島丸ＭＩＳＨＩＭＡＭ上月十五日由滬開赴歐有洲至二十日從香港出發二十八日上午駛抵相近檳榔嶼海面船艙内忽然失愼昨據該輪電滬報告謂火已撲滅船中旅客當時雖稍受警惶事後無恙所有起火詳情與損失狀况滬行尙未明悉查該輪有七千九百噸之大可乘頭二三等客二百三十九人云 
海洋社經理之日商天華洋行正在籌畫發展中日間航業現在上海到横濱大阪長崎三處先派定三輪行駛揚子江航路亦在建造新輪本月十日該行將第三東洋丸加開漢口一埠其意在通流中日進出口貨於長江各埠且近來因中國抵制熱度漸退日貨之來華者日多故大阪日郵社等紛紛加添中日班臨時貨輪如朝鮮丸神奈川丸等以便運裝東貨來滬云 
提督輪船公司現於西貢香港間開闢航綫一條今已派駛商輪兩艘一名幅樂奥湖號ＬＡＫＥＦＡＲＲＡＲ一名盎淮湖號ＬＡＫＥＯＮＡＷＡ專由西貢裝運米糧至香港以便分轉各處現均在行駛中又太平洋航路内該公司又加派從未到過中國之新輪三艘一名西尼羅司號ＷＥＳＴＮＩＬＵＳ業由紐約裝運貨八千噸木料二百萬尺開出此項貨物木料係在横濱神户起缷者一輪名建提號ＪＡＤＤＥＵ亦於七月二十五日在美裝載貨物九千七百七十噸開來東亞其中有一千七百八十八噸至上海起缷一千七百噸至小吕宋起缷一千七百噸至神户起缷其餘之四千五百八十五噸係高麗國所定購者據昨日該輪電報須至十一月一號進口惟來申後尙須開往朝鮮云又有從波特蘭開滬之寳蘭得號六日可抵此間來貨共有一萬零五百噸其中缷滬者爲四千噸轉赴香港者有五百噸小吕宋貨一千五百噸而在横濱神户起缷者計有四千五百噸云 
英國郵船公司之開伐號此次從倫敦來華昨得電訊該輪於明日清晨可從檳榔嶼開出將於六號至星加坡十七日抵上海又該公司新派孟買中國班輪那奇坡號業於三十一日之三時駛抵香港明晨九時可至上海船上來貨以印花及棉紗爲多又有阿烈坡號於上月二十五日八時離開星加坡開來本日可抵此間此輪係純裝貨物至申者 
[擱淺兩輪船將出險消息]  
　　大陸報云法郵船高爾提埃號將於星期六日潮水大時由他船設法奮力拖曳以期脱離洞沙此船出險後將在上海修葺數月然後始可放洋藍烟囱輪船格拉克斯號所裝貨物業已趕缷殆盡日内可望拖出洞沙大約該船能自駛入浦江云 
[杜錫珪將任岳州鎭守使説]  
　　海軍機關消息此次攻克岳州及城陵磯海軍之力居多而第二艦隊司令杜錫珪親冒砲彈指揮前進故克奏膚功吳子玉以大功告成特電密保杜司令爲岳州鎭守使以資鎭攝政府日内即有明令發表所有第二艦司令遺缺聞將以海籌軍艦艦長甘聯璈升任云 
[吳光新由滬渡日紀聞]  
　　吳光新出獄後日前偕其舊部曾代執法處長崔長發旅長費國祥密乘日輪來滬即於八月三十日乘法輪高爾提埃號東渡赴日同行者祗崔費二氏及僕役一人吳已化名姓張聞現患肺病面目黧黑鬚髯俱除曾有人親見之云 
[道路建設協會明日開董事會]  
　　中華全國道路建設協會自遷移勞合路寗波里後積極進行現在對於杭滬寗汽車道路計畫已有端緒由杭至滬一綫經會長王正廷商允盧督軍移軍作工測量路綫不日即可動工該會定於陽曆本月三日午後三時假四川路青年會開董事會提議一切重要進行事件並預備開第一届徵求大會現正由吳山主編徵求大會特刋内有宣言書演説詞及徵求大會緣起會中往來要函並附載廣告印刷六萬份遍發全國各省道云 
[福建旅滬同鄉會請保陳國瑞]  
　　昨日（一日）上午十一時福建旅滬同鄉會會長沈次裳赴地檢廳面謁王廳長與孫檢察官請保福建學生陳國瑞并質問此案久延及陳述本埠各團體憤慨情形檢廳已口頭允許現同鄉會正在進行保外手續云 
[營造照實行帶徵義務敎育費]  
　　滬南工巡捐局姚局長上海縣沈知事前奉省令内開義務敎育費曾經議决凡地方人民如遇請願各項營造執照者應行帶征義務敎育費十分之三即於九月一日開始實行帶征等因當即會同布告在案昨已届期實行帶征故由該局路政工程處對於人民以營造誚領執照者均諭令遵照實行帶征云 
[俄后輪船在日查出烟土]  
　　大陸報云據八月二十四日日本廣知報載稱俄后號輪船入神户港時被關吏查出值日洋六萬元之烟土而私帶此土之中國船客則已逃匿聞此華人由香港來原擬將烟運至吳淞岸上但因船抵吳淞時暴風大作故未果云 
[昨日車運進出之銀洋]  
　　昨日（一日）滬寗路大通運銀公司由南京造幣廠裝來現洋十七箱計八萬五千元又蘇州裝來一萬元均於昨晨到滬又該公司承運中國銀行寳銀三箱計重九千兩又預備改鑄之老龍洋十八箱計九萬元又交通銀行寳銀四十箱計重十二萬兩又金城銀行寳銀八箱計重二萬四千兩均裝至南京交造幣廠鼓鑄新洋又承運現洋三箱計一萬五千元至鎭江又四箱計一萬二千元至崑山 
同和公司昨日承運交通銀行寳銀四箱計重一萬二千兩又中國銀行寳銀四箱計重一萬二千兩又日夜鹽業二行寳銀十三箱計重三萬九千兩均運至杭州又現洋八千元至嘉興昨日（一號）滬杭路由杭開滬之早快車由杭州造幣廠運來新幣十二萬五千元分裝二十五箱係上海中國銀行二萬元交通銀行二萬元鹽業銀行二萬元惠興二萬五千元日夜銀行四萬元又楓涇張成泰運交上海九豐現洋二千元又松江松江銀行運交上海泰興鈔洋八千元以上共計現洋鈔票共十三萬五千元均運至上海南站缷車由運送處裝儎塌車分别送交矣 
[銀洋市况之報告]  
　　金融通訊社九月一日報告云今日洋市較穩定惟趨勢仍向疲軟早午市均七錢二分三釐二毛五較昨跌二毛五中易信託公司開幕略有賣出南京杭州二埠亦有來源用途仍不起買户甚稀故洋價不能回漲連日因銀拆抬高之故洋價愈趨愈下但棉花及新米用途均將當令洋價不日總當看漲進口由南京來四萬元杭州來二萬元 
銀拆早市一錢八分午市又漲高一分市面仍少變動今日銀行有銀到期歸還計一百兩旋又轉賬二星期息計九兩現報裝南京五萬兩大條昨日裝香港三百條云 
[通花價格飛漲]  
　　通州棉花自遭風潮損害後收成已無把握致市上現貨期貨逐步增漲旬日之間由二十八兩外漲至三十四兩以上且通州本年添設久安紗廠大生添放第八廠紗廠逐增預算將來現貨勢必先儘内地收買然後輸出致昨日物品棉業兩交易所所拍標準期花買賣上午開盤三十三兩零步升至三十四兩五錢猶有抬高者尚須續增是以物品交易所由理事會宣告停止通花買賣追繳證據金因恐上落太大發生危險之故聞棉業交易所亦同於午後停市追證云兹附錄物品證劵交易所昨日市塲揭示如下第三百六十一號揭示云通州花買賣今日後市爲追證據金未齊暫行停止又三百六十二號揭示云通州花八月二十六日起至九月一日止所有現存買進一方之增加證據金每擔再徵元一兩二錢須於九月二日上午十二時以前繳納九月二日起之新交易買進一方之增加證據金每擔改爲二兩四錢與本證據金同時繳納特此通告 
[米價又見增漲]  
　　本埠自迭次風潮之後前晚起又降大雨昨日隂雨竟日時值新米成熟關心田禾者皆以天時爲市面之轉移昨日上午南北兩米市各行家除廠貨外河下船貨因雨未止故不能開斛米船到者亦少浦東新米上市之後來滬亦未見旺身骨尙佳致市價漲起二三角至無錫蘇同等米因常州水尙未退而洋澄河邊低田積水成渠鄉人刈稻均入水淹至胸脯有數尺之深據該處來信云本年收成祗五六成可望今天又大雨人心更見恐慌破礱亦喊高三四角已漲至十二元白元各酒作坊辦進甚夥價驟漲亦開至十二元據云各處收成減折今届新貨上市之後市價難以跌落云 
[糖市之昨訊]  
　　車糖市面步步見鬆昨日東白三半劃盤又跌一錢太古各擋因無生意勿開行家覩此市面咸皆束手近日東白現貨各廠雖有運到爲數不及萬包嗬白抛貨已到香港轉來上海即日可至然申行前次抛進者到齊亦不滿十萬包如此存數亦不算多惟近來漲落之鉅動輒二三兩進出稍有不愼殊極危險倘交易所開幕後必又增一種新氣象也 
[近一年中美貨輸出入之統計]  
　　大陸報云據此間美國商務員之統計中國對美之輸出在本年六月以前一年内較諸前届减少百分之六十而輸入美貨則略有增加約多百分之十二美國在上届年度内所輸入之中國貨物價值美金六千四百四十七萬零六百七十六元而在前届年度内則爲一萬五千二百二十五萬三千八百九十七元美貨之運入中國者上届年度值美金八千五百六十五萬五千二百九十六元前届值七千三百八十一萬六千七百九十二元上届中國貨物之輸出大減者爲生棉胡桃牛皮羊皮生絲皮貨茶葉與羊毛等物計生棉由六五一五○八九元落至三一四五一○二元皮貨由九七○六六二○元減至五七七九○五四元羊皮由二三○六八九七四元減至七一八五八三八元生絲由八一七一五五四五元減至三六六四四七八六元而中國運入之美貨其額量大增者首爲機車鋼軌鋼片火油香烟等物 
[近一週之茶市]  
　　綠茶綠茶中之珍眉在上週曾經一度之疲落其疲落之原因係受錦隆洋行停止辦貨之影響惟其餘各洋行胃口尙好且來源不多供求適合市面終看回硬也近日成交者依然不少故人心甚硬近來本埠存貨高莊珍眉已屬不多中關貨則較多次貨亦無幾故本週所成交者大都係中關貨價五十餘兩至六十兩次貨交易不多價四十兩左右大帮市面仍極堅俏而來源不多不敷需要致購者爭買市價乃步步漲高現在市上存貨已無所到之貨比即售脱故市面甚堅俏最近價三十七八兩至四十兩惟皆係高莊貨貢熙市面如舊本週雖有交易然無正當去路故價仍低廉近價高貨二十四五兩低貨十七八兩較上週略高兩許貢熙茶照今年大槪市面比較之實屬呆疲已極高貨如能到四十兩方能維持血本秀眉市面尙稱不惡在本週中售價最高者爲二十一兩高中貨常在十七兩至二十一兩之間次貨十四五兩本週綠茶售開者計珍眉二千三百四十餘件大帮二千三百餘件貢熙一千五百件秀眉一千件蝦目六百六十件其餘各茶交易寥寥統共不到六百件又陳貢熙一百件蝦目五十件貢熙價十二兩蝦目二十兩左右均次貨云 
紅茶祁紅因市上存底已罄而産地到貨寥寥故無市面報告僅陳貨略有售開計價二十六兩共售出三百餘件寗紅交易岑寂已久至今仍無活動希望本週僅售開五十件 
平水平水市面與上週相仿惟成交數較少市價不動本埠存底亦不多本週售開者計八千一百餘件 
[羊毛與生皮之出口市况]  
　　羊毛市面已久不活動七月份中據調查所得自上海出口之羊毛計運往美國三萬一千一百八十五擔英國山羊毛一百二十七擔綿羊毛一千三百九十九擔駱駝毛一千八百九十二擔運往日本山羊毛九百四十三擔綿羊毛三百零四擔駱駝毛六擔牛皮市面呆滯已久近來亦無進步上月份中以日本採辦最多計共出口一萬零一百七十七擔運往者占其一半其他出口運往美國二千三百八十五擔英國八百二十六擔德國三百三十九擔荷蘭六百四十一擔西班牙二百四十一擔埃及二百十八擔 
[景昌公司絲市報告]  
　　甲美新聞社譯景昌公司本星期絲市報告云一星期以來生絲市除於歐洲方面略有貿易外餘皆無甚變動兹將運往歐洲之絲統計如下山束廠絲二十包計銀二千零十兩川廠絲五十包計二千七百九十兩中國廠絲五十包計四千四百八十兩十里絲九十五包計五千七百七十五兩 
横濱絲市則生絲交易所有擴充消息生絲之出口數更見增加現據日本農商部之調查一九二一年七個月間生絲出口爲一八八七五○六九二日金較去年已稍差云 
鄺州絲市亦沈寂美國購者寥寥市價不一售出僅三百包利昻方面購去五百包價格俱高 
[上月下旬由浙運滬之箱茶]  
　　本年浙屬産出箱茶車運來滬運銷外洋經由滬杭甬鐵路茂順泰轉運公司由閘口車站陸續報裝來滬至上海南站缷車運至八月二十號止統計到數共五萬一千八百四十箱均誌本報兹將八月二十一號起至三十一號止逐日由閘口運到箱數列下二十一號三百三十九箱二十二號二千三百三十八箱二十三號一千一百零四箱二十五號六百九十八箱二十六號一千五百十箱二十七號三十箱二十八號二千五百六十八箱二十九號二千四百三十箱三十號二百零四箱三十一號四百五十八箱以上八月下旬共運到一萬一千六百七十九箱連前統共六萬三千五百十九箱 
[國内輪船運貨進出口之調查]  
　　進口貨（烟津）太古公司之奉天輪船昨由烟津裝來黄豆一千零七包水菓七千零一簍生梨四百六十七簍紅瓦二萬一千塊瓜子二百二十六包猪棕五十五件藥材一百零一件杏仁三十九包沙參十八件麻菇三十七包生油二十桶綢緞十七件魚皮十九件木耳十件土布五件影戲片二件什貨九件（長江）招商局之江裕輪船昨由長江裝來芝蔴一千二百二十四包黄豆一百四十七包桐油一百二十七桶皮蛋五十　夏布三百五十八件苧蔴一百四十七件紙頭二百二十件莞豆一百十一包茶葉九十九箱水烟一百七十箱木耳九十八件蓮子五十九包洋莊桐油六十桶藥材三十二件黄絲十六包蠣壳二十六件香烟四十箱緞子八件棓子十八件烟絲六件牛皮二件魚乾二件 
出口貨（寗波）招商局之江天輪船昨日由甲裝住寗波貨計白米八百零九包水菓五百九十簍香烟八十二箱靛青二十桶木頭七十五件磚一百五十塊洋布八件柴油八桶生仁與什貨一百九十件轉口貨八十一件（烟津）怡和洋行之景星號昨日開赴烟津裝往出口貨共有麵粉八千包洋布一千件其餘爲紙頭香烟竹器等零星雜貨（長江）太古公司之大通號昨日裝往長江貨共有客糖車糖一千五百包洋靛顔料二十桶沙籐二十扎香烟洋貨等四十箱紗布一百五十件雜鐵四百件紙頭玻璃什貨等約一千二百件 
[商品陳列所消息]  
　　上海總商會所設陳列所現距開幕期近各處商號出品除預定陳列部位者約數十家外其陸續送到者已近三千餘種近聞經商外洋之華僑如新加坡陳嘉庚橡膠公司在新籌備橡品多件委托西各祿輪船裝運來滬業由先施公司轉交該所以備觀摩又蘇州武陵女塾顧丁渭琦閲悉該所徵品廣告亦擬製備橱外綴花紗幔兩幅並繡品數十件送所懸掛昨特來函向該所詢明橱架尺寸俾便照式趕製期於開幕前送所藉以點緞但此項繡品前聞本埠畫錦里某珠花店曾向該所承辦今一學一商均擬各備繡貨以競優勝而資表彰想必有翻新異樣也 
[催徵展覽會物品]  
　　上海縣沈知事昨致商會公函云逕啓者本月二十九日奉省長沁電開前因地方物品展覽會會塲亟須預爲規畫令飭該縣會同徵集員自本月十一日起每閲五日將徵得各物品名目數量及佔地面積約數列表函報在案事經半月未據遵辦對於會務進行實多窒礙現距開會日期至爲迫促究竟該縣已經徵到物品共有若干仰仍遵照前令將名目數量及佔地面積約數飛速開報一面認眞會同徵集員廣爲勸徵事關勸業考成勿稍漠視等因奉此查此案前奉省令即於十九日連同册式函達在案奉爲前因用再飛佈即希查照辦理並見復爲荷 
[函請弔銷五榖交易所執照]  
　　江蘇特派交涉公署致駐滬法總領事函云逕啓者據上海縣知事沈寳昌呈稱前聞本埠米商有在法租界組織米業五榖交易所之説當以事關民食設所交易流弊滋多正查辦問據米行領袖仁榖公所董事函稱南北市米店有組織交易所情事如朦請立案祈駁斥取銷等情知事當傳米店業領袖嘉榖堂董事奚元良到署詢問情形並飭傳諭設法勸阻旋據奚董等呈稱遵查該項交易所爲虞瑞清發起現已由法領事署註册給照奉諭復於夏曆七月初三日在嘉榖堂米業公會召集業董開會經到會各董多數反對謂徵諸米業意見未盡贊同應即取消除函致虞瑞清遵照辦理外爲將會議情形據實呈復等語當經批令該董隨時注意如再有前項情事應即勸阻並呈候查禁在案不意近聞此項交易所之議依然未息且方從事進行當又令行嘉榖堂董奚元良再行切實勸導同業尅速取消具報以憑通呈去後兹據復稱觀察虞瑞清等舉動仍在進行以爲法領署旣給執照事在必辦屢勸無效似非元良之力能遏止應如何設法查禁之處伏候鈞裁等情知事竊維近來各種交易所紛紛繼起已爲輿論所詬病若米榖爲人民主要食品民食所關即治安所係倘任其設所交易操縱賣買一旦發生民食恐慌擾害治安何堪設想其有百害而無一利尤可斷言該交易所之組織内地旣蒙其害租界又安得不受影響事經一再飭董勸阻並據聲稱多數否認豈容以少數人之私見聽其違抗貽害地方合亟陳請鈞署將此事利害詳情剴切轉致法領嚴重交涉務將執照即日吊銷以維民食而弭隱患等情據此查違法設立之各處交易所迭奉農商外交部曁江蘇督軍省長令行嚴禁均經函致貴總領事查照辦理並請轉飭取消註册佈告各在案米榖爲民食攸關更非别種物品證劵可比豈容罔顧大局之少數商人設所交易操縱其間以致貽害地方乃公董局不加深察遽將米榖交易所亦發營業執照實爲與民食大有妨礙據呈前情除指令上海縣知事再行嚴加禁阻外相應函達貴總領事請煩查照速飭公董局吊銷米業五榖交易所營業執照以維民食是所切企並盼速復爲荷 
[續禁未呈報之交易所]  
　　駐滬特派江蘇交涉公署近奉農南部第九六一號訓令内開案查本部前閲報載上海區内各交易所或未據呈請來部或已經批駁有案依照現行法令自應從速分别嚴禁以免擾亂金融而保商業當經開單令行查禁在案兹查後開各交易所未據依法呈報亦應一併禁止以儆效尤合行令仰該員查照辦理可也云云許交涉員奉文後已向領事磋商查禁矣兹將被禁各交易所照錄於後上海華商蔴袋業交易所中華國産物品交易所太平洋物産證劵文易所華商乾繭絲吐交易所寰球物産證劵日夜市交易所中華雜糧油餅證劵交易所華商中外貨弊交易所 
[斜橋發生刦案]  
　　西門斜橋南徽州會館附近新建洋房前日午後主人朱彭甫因事乘火車北上祇留僕人某甲看管不料晚間十二時後忽來盜匪六名二人在外把風四匪各執凶器手槍並電筒燈一擁入内行刦先將甲嚇禁聲張用繩綑綁後即翻箱倒籠任其所爲所有室中值錢衣服等物悉數刦去惟銀洋等由朱帶出故未損失昨晨由隣人入内爲甲釋縛然後開呈失單投報警察廳稟請查緝 
[仁興烟紙店被搶]  
　　法租界小東門福建路民國路轉角第二十三號二十四號門牌仁與烟紙店於前晚九點半時突來口操本地音之盜匪兩人一穿白洋布短衫褲一穿藍洋布短衫褲以購物爲由從櫃枱上躍進店内各出白郎林手槍嚇禁聲張當被在抽屜内搶去大小銀洋共三十九元携洋而逸臨行時開放手槍一響擊入該店櫃枱内後向華界　逃行至中華路口又開一槍擊破二十四號億利洗衣公司玻　窗幸未傷人迨至探目黄金榮沈德福包探李金生等到來兜拿匪已遠遁當即查勘一週據情回稟捕頭通知各捕房中西越各探捕趧緝該匪等到案重辦 
[南市警察之防盜]  
　　南市第一區警察署長王金山查得前晚法租界方面有盜刦案發生盜匪竟致開槍拒捕致有流彈飛入華界民國路嘴角某刷染店門窗上之事恐嗣後華法交界之區仍有盜匪出没是以傳諭各該處站崗警察凡遇在界線處守望者各宜振刷精神注意查察至每日下午五時起至天明爲止之夜差時間均着備帶子彈如有發生盜刦案情須竭力追拿四圍兜捕一面並令本署巡官於每夜在境内嚴厲稽查旅館客棧以防盜匪駐足而保地方治安 
[敎育實業演講團協會組織槪况]  
　　謝蘅牕王儒堂郎挺生沈戟儀等鑒於我國敎育之未能普及實業之未甚振興組織敎育實業演講團擬多請演講員周行各省内地實行講演以爲革新敎育發展實業之導線去年十一月間借馬玉山公司開發起會並組織演譜團協會以維持經濟周佩箴歐靈生陳光甫錢新之貝潤生鄰梅生丁紀濤朱體仁等最先入會其後陸續加入者得數十人旋公推謝蘅牕爲主任董事王儒堂鄔挺生爲副主任董事鄒梅生爲會計董事周佩箴等二十餘人爲評議董事沈戟儀爲主任幹事自上年十二月起至七月止沈戟儀兼任演講員不支薪水親至江蘇浙江安徽江西湖北湖南六省到處開會演説提倡職業敎育頗受學商各界之歡迎沈君又酌帶國貨數種以資印證而作談助有時並備留聲唱機以助與故每次開會聽者恒數百人本年八月二十八日借寗波同鄉會開董事會議謝蘅牕主席略謂濬發民智注重民生國計實爲當今切要之事（本會從小規模實行做去不必急於擴大最要在多求有 
 
 

Page 15

 
 
經騐之講員並多求協會會員至沈君與各團員所編輯富强之本源譚一書其中有實業論説十餘篇調查工廠等十餘篇及改良風俗講稿多篇皆切合時用當俟轉請敎育家實業家會同審定後即行發刊先由鄙人擔任印刷費並勸各界酌量定印分送以鼓吹民生主義衆咸鼓掌沈君演説略謂日本於五十年前創行維新政策時首由各界明白事理之人到處游行演講足跡徧於各縣市鄉乃收全國一致革新之效斐律賓未歸美國管轄時風氣閉塞人心渙散自美國管理後組織各種委員會由各委員劃定區域分任游行演説并召集人民公開會議决定辦法諄諄曉醫始能逐漸進行不及二十年敎育實業一槪普及已立富强之基礎今我國通俗敎育尙未發達雖各省稍有官辦之演講事業然亦尙幼維至於社會上自辦之通俗敎育除京津滬漢數處外尤罕有所聞今幸謝君蘅牕王君儒堂等盡力提倡演講團又捐資刊印演講稿數十篇實行鼓吹職業敎育并勸資本家多開各種工藝廠此書廣爲發行後本會演講員及各省演講員均可作爲標準當可有補於大局仍請各會董各會員籌議維持會務徵求會員方法俾得切實進行是所切禱次會董嚴直方言各實業家各大公司對於此會之提倡國貨無不樂予贊成敝公司現正辦製糖事業願盡協助之義務會計董事鄒梅生報告收支大槪略謂現在各團員盡義務者居多數事務所各項開支甚省所收會費暫行儲存上海銀行衆稱善聚餐盡歡而散 
[南洋中學消息]  
　　日暉橋南洋中學發起追悼汪乃烈定於隂曆八月初一日（即今日（在該校禮堂舉行並請各敎職員及校友等演説以誌哀悼汪君浙江杭縣人年十九歲本届第一名畢業於該校復考取南京金陸大學農科第一名今不幸逝世該校校友又弱一個矣 
又該校本届舉業生魏海壽林畹原二君已赴美留學林君在加利福尼大學魏君在伊利諾大學周維翰湯易二君考取金陵大學農科王文均沈同德謝振鵬均在交通大學肄業許家信入聖約翰大學其餘或在海關郵政局等供處職或在其他大學肄業云 
[男女兩美術學校始美式紀]  
　　西門外美術專門學校昨日上午十時在白雲觀左近該校大禮堂舉行始業式綜計男女新舊生曁敎職員到校與會者约百有餘人首由劉海粟校長致詞首述該校創設以來之情形繼述本學期聘請之敎員末朂各學生勤求學業次敎務主任吕鳳子講對於本校敎務上之設計及來校之意旨次總務主任差般若講考察德國法國敎育情形及對於本校種種之建設計劃至十二時講畢散會該校因此次新生逾額現已將普通師範科全部遷入英租界康腦脱路新屋内所有該科一切事宜已由劉校長聘請該科主任程虚白主持一切有志藝術敎育者尙可報名入學並新招研究生及預科各班亦擬附設該處云 
上海女子美術學校於昨日下午二時行開學禮校長李超士因病未到由校董劉海粟致訓詞主幹唐雋敎員汪亞塵錢鑄九相繼訓話唐雋畧謂余承太校創辦諸公委以斯職再辭未獲祇得勉力擔任惟余對於敎授上極端主張客觀的敎授法純由學生自發個性敎師不過負扶導的責任而已諸生須諒解此意以後關於美衞上諸問題均可隨時提出討論云云汪亞塵亦將此説再三引申至五時散會 
[北京税務學校招考新生之海關通告]  
　　江海新關税務司因代北京税務學校招考民國十年分肄業生特發通告云本校現定續招本科學生三十名於陽曆九月六日在北京本校及上海廣州兩關考試凡有志嚮學者均可先期來校及招考各關取閲規則報名赴考限至九月五日上午十二點鐘截止兹將一切考選入學辦法開列於后年齡以十八歲至二十歲身家清白體質堅實爲合格程度各省中學校或中學校同等學校畢業領有文憑或證書者考試國文修身論埋一篇時務論略一篇英文誦讀須順口暢讀伊索喻言並國學文編第四五集等書會話對答平日酬應之語譯英漢伊索喻言並國學文編第四五集等書文法中法普通文法作文約三百字論略地理中外普通並高等地理數學比例命分約分小數開平方幾何第一二卷代數二次方程式物理普通物理報告投遞報考單須貼最近三寸單人相片一張繳試騐費兩元（此欵無論錄取與否槪不退還）並抄錄文憑證書呈騐自出廣告之日起至九月五日截止考期九月六日上午八時至十二時考誦讀會話下午一時至六時考漢文九月九十兩日正塲考英文各科費用每年膳費五十元學費免報名處黄浦灘本關二層樓考試處乍浦路八十九號新關總會 
[交易所立案手續之縣署布告]  
　　上海縣公署昨發布告云爲布告事案奉滬海道道尹公署第五一五號訓令開案奉省長公署第八○七四號訓令内開查本年八月三日第一千九百五十五號政府公報載農商部布告第九號内開爲布告事查交易所法規業經公布所有交易所來部呈請立案自應依照條例規定繕具正式呈文及各項文件呈由該地方官廳核轉來部方可受理其以電報或用快郵代電及不依照法定程序率行呈請者本部槪不批示以昭愼重特此布告又農商部布告第一○號内開爲布告事查關於各交易所案件迭據各處來電互相攻訐具呈人名義或以商號或以個人是非雜糅無從臆斷控告之事在法律上爲一種極負責任之舉小則損人名譽大則破壞事業何得輕率從事甚有以個人揑表全體而爲全體所攻訐又有以名非己出自請撤銷或一經飭查並無其人且有店夥冒用店號名義而店主來部呈控者似此任意冒名揑名殊屬不成事體嗣後關於此類事件應具正式呈文具呈人不問個人廠號均須一律署名蓋章分别註明住處或所在地如係個人出名並須由當地經部註册公司或著名殷實商號蓋章保證方予受理以昭愼重特此布告各等因合行令仰該道尹轉行所屬一體遵照辦理此令等因奉此除分行外合行令仰該知事即便遵照布告周知此令等因奉此合亟出示布告仰商民人等一體遵照特此布告 
[棉業交易所八月份營業報告]  
　　棉業交易所自開幕以來迄今已有六月營業頗稱發達兹届八月分終結之期據該所報告棉花成交總數共計九十九萬五千六百擔比較前月又增加三十八萬四千八百擔兹列其八月五各種棉花成交數如下通州棉花九○九四○○擔火機棉花七三○○○擔上海棉花五六○○擔太倉棉花六○○○擔餘姚棉花一六○○擔合計九九五六○○擔 
[上海棉紗交易所開幕紀]  
　　昨日上午十時法租界公館馬路吉祥街口上海棉紗交易所開幕來賓甚衆先由理事長理事經紀人代理人所員向國旗行三鞠躬禮次由理事長項惠卿宣讀開幕詞理事監察等先後演説次來賓太倉同鄉會會長唐蔚芝代表洪伯言等相繼致頌詞禮成理事長代表本所謝來賓欵以茶點散會已鐘鳴十二下矣 
[中易信託公司開幕]  
　　中易信託公司昨日行開幕禮信託銀行二部同時開始營業各界人士前往道賀者頗多京漢各埠咸有祝電黎前總統手書（通工易事）四字自津寄贈該公司銀行部取普通商業銀行之組織分存欵放欵出納滙兑儲蓄五股儲蓄業務暫不舉辦信託部設證劵股不動産股信託存欵股受託股放資股五股昨日一日間營業狀况計銀行部收到存欵銀七百四十餘萬兩洋二百七十餘萬元信託部承接業務十餘件信託存欵百餘萬元 
[武昌路火警]  
　　昨晨三時五十分左右武昌路Ｆ九百五十一號某機匠店廚房失愼延燒左右隣屋經救火會馳救歷半小時火勢全熄計焚毁房屋四幢内有日人報關行一家曾保險五百兩 
[和蘭使館衞隊過滬]  
　　和蘭政府派遣海軍軍官曹文格勒率領水兵二十二名並携帶手用棉彈十六箱砲上附件數箱及隨身槍枝行李乘景星輪船北上加入北京使館衞隊由駐滬和領繕具華文總護照送請江蘇特派交涉公署蓋印當經許交涉員呈報外交部查核并電請直隸交涉公署飭屬保護云 
[虚設煤公司控案之提審]  
　　天津人劉餘慶被謝伯勛王玉林王宜江同延甘維露律師投公共人廨刑事科狀訴假用名義欺騙洋一千一百八十元一案訊論被告交保無保收押候訊等情已誌本報昨晨由張襄讞會同美約副領事繼續提審首由原告律師命兩王相繼上堂證明被告於去年九月間係以承包工部局電燈公司所用煤料業已得標爲詞前來貸欵以備請客迨惜給後復被誘令在寗波路開設堃慶公司及至本年夏間猶未見電燈公司索煤因疑向詰被告忽將合同取消公司解散各節被告律師即向兩王分别駁詰良久以其所供前後不符要求公堂將案註銷原告律師反對謂被告口供尙未訊明是否有罪當由公堂問供後始能決定被告律師請求註銷一層越出軌外應請堂上駁回云云中西官磋商之下以本案係民事性質判將刑事訴訟註銷仰原告以民事另行起訴 
[坍屋壓傷多人三誌]  
　　閘北姚家宅橋毛福記石作坍屋壓傷多人已兩誌前報前日下午該作主毛福林已具呈四區控房主陸惠如吝惜修費不顧租户危險致伊大受損害刻下伊妻顧氏傷勢沉重傷科醫生不肯包治當向該房主理論置之不睬請求傳訊公判等情奉諭聽候傳到陸惠如質訊核辦 
[觸電身死之免驗]  
　　滬軍營北首陸鳳祥觸電身死由地保報請檢察廳相騐已誌昨報兹悉死者之兄陸榮培投廳具詞請求免騐自願收殮王廳長飭警往查明確准予具結自行收殮 
[渡船户溺斃人命之押究]  
　　陳家渡渡船户褚德生駕駛不愼溺斃女客一人由尸親左巴先出爲鳴寃昨送四區警署將褚押送地方檢廳訊究 
[地保禀請驗屍]  
　　寳山縣吉一圖地保昨投上海地檢廳報稱昨日午前十一時横浜橋塊有一形似小工者例臥地上其人年約四十餘歲當由五區警署派警送入中國濟生醫院醫治無效延至當晚斃命調查死者並無家屬爲此報請相騐王廳長諭候派員往騐 
[嚴緝命案凶犯]  
　　何學忠訴妻弟劉龍海遭流氓紅木小弟等兇毆致斃一案已奉檢察廳派員騐明並將唐金裕張家高王浩然褚同保等訊供判押在案昨午又奉郭檢察官提案研訊之下判將王浩然還押候究其唐金裕張家高褚同保三名諭令押候取保仍嚴緝爲首兇犯帶案究辦 
[拐匿婦女之獲案]  
　　住在竹行弄三多里爲煤業生意之寗波人鄒夏生有一胞妹名梅姐今年二十一歲嫁與應東來爲室應在舟山務農梅姐來滬帮傭旋與三馬路老虎灶伙傅慶學姘識不久相約偕逃無踪鄒報告救濟會飭偵探陳少廷於昨將傅慶學拘解到會傳到原告鄒夏生及鄒姐葉鄒氏並送地檢廳究追梅姐到案訊究 
[女子在押所自經獲救]  
　　江北女子周翠林受僱於虹口乍浦路一百十號門牌某西人家爲婢前日該西人以其私取價值五十元之金戒一枚報由捕房派探劉問軒協同一百零二號西探將周女拘送公共公廨女押所聽候訊究詎該女於當夜人靜時潛自解帶在所自經幸爲管所官媒覺察急起解救得以不死該官媒即據情報告駐廨西捕頭飭將周女送往廣仁醫院治傷昨晨中西包探將此案之中西文案由單持至公堂經中西官訊悉前情諭候被告醫愈再核 
[旅館備設烟具之懲罰]  
　　湖北路迎春坊滬台旅館因備設烟具供給庽客吃食鴉片烟前晚被老閘捕房包探顧阿根與四十三號三道頭西捕查見當將烟具帶入捕房稟明捕頭請廨出單於昨將該旅館經理王蘭如傳至公共公堂經中西官訊明以王故違禁令判罰洋三十元充公或押西牢一月烟具銷燬 
[私賣煙膏之科罰]  
　　法捕房探目沈德福偵悉鄭家木橋街某號門牌有傅春生在内私煮烟膏秘密售賣實屬有違禁令故於前晚稟明西探前往該處抄出烟膏及盒頭烟等物一併帶入捕房諭令交保昨日傅至法公堂請究先由西探上堂稟明前情詰之傅春生供認私賣洋烟不諱中西讞員判傳罰洋三百元充公烟膏没收 
來函 
[張嗇菴敬答勸募南通振捐啟]  
　　敬復者日内疊奉諸君子先後惠書大要以本縣十七至十九三日夜疾風暴雨江潮上涌遘此巨災勸效各地告災之例舉辦募振公恕明白寗不知之顧下走有欲奉答者檢視台銜有識有不識日來籌急振正栗碌鮮暇勢難遍答謹宣白報紙幸諸君子鑒之南通以江海小邑一二人知恥力行之心銖稍寸累之効稍先於他邑謬得時譽於國内外不察者遂以爲實業發達財聚而富其實誤矣自治之大者保坍其一也十年以來先後成十楗爲江常人劉海沙北峽之塞遏流北趨冲塌九十二種毁七八二楗二三年來竭力籌欵修復尙未竣工即非富之證而此三日夜疾風暴雨狂潮一時交作潮繞越大隄後漫溢而上内水以溝渠皆滿遂助成非常蔓延之災頃集官紳協議治標治本兩種辦法除急振冬春振移濱江民居入隄築舍外以工代振接長天生以西姚港以東七十里江隄補　港及内圩之所有埂岸此爲治標之法須欵十萬圓若進而分建各要港之閘洞可冀永免此災須欵二十萬然非急行修復九十楗接築十一十二十三十四四楗江流遍冲長隄亦不能久支則非更二十萬不辦綜計則五十萬試問此時空拳蹶張有何策可施轉瞬八月江潮尙有二次大汛已毁之隄圩不知危險更若何矣私度公議治標急要事在必行欵乃無着言念南通年來對於國内外振災之義多則十萬少亦數千數百不等衡以魯饑告齊秦粟恤晉之義請告當世誠如尊論所謂禮亦宜然但下走兄弟經營地方公益二十餘年未嘗一度强顔求人寗此而責人以報諸君子或以爲於事不平視人太薄則走有説焉亦必以此次災狀登報通告國人如有仗義而施者必拜受之刊碑以彰勿諼之惠若其否也不敢曉曉求乞要知乞而得亦無濟百一况未必得南通不爲也但以後有以災告南通者南通亦必衡量義例爲應否耳重承盛愛敬布區區幸公鑒之 
[沈信卿來函]  
　　敬啓者八月三十一日報載鄙人在各公團組織太平洋會議協會報告語九月一日載太平洋會議協會否認國民大會公選代表事均有傳聞失實之處鄙人三次與會應將此二事實在情形披露以免誤會鄙人在第二次會議報告之大意不過謂代表問題有人述及南方頗欲徵取上海之輿論而上海方面有人主張電請精衞來滬商榷而已事未實行無關宏恉至否認國民大會公選代表一節尤與事實不符事關全國輿論豈九團體所能否認當時鄙人報告丁郭徐三君之意見書會議諸君僅謂兩日所發之電與來書頗有脗合之處未及詳加討論即行散會此等事涉及外交不敢不格外審愼爲此專函聲明凡關於太平洋會議决事件以會中送登各報者爲憑此外傳聞之言協會與鄙人槪不負責謹請貴報登入來函以昭鄭重專此順頌撰安沈恩孚謹啓 
附太平洋會議協會議决案八月十八日會議到會者三十一人内旁聽者二人一議决先定本會組織大綱及發表宣言推起草員公推沈信卿君楊補堂君起草八月二十九日會議到會者二十人一討論組織大綱照原文酌改數處通過改正稿已登報一推會務主任公推沈信卿君聶雲臺君一討論宣言書照原文酌改數處通過改正電稿已登報一議决要求湘鄂雙方停戰電稿推起草員公推黄任之君沈信卿君八月三十日會議到會者十九人一議决昨日之電文即日拍發原電已登報 
雜評二 
[江蘇急賑（訥）]  
　　辦賑而徒恃官廳固不可恃然今日之江蘇究非如戰亂之區無暇顧此恤民之事而江蘇之省長又即爲前辦京兆賑務素以勤能覈實稱者此次江蘇水災得遇此熱心辦賑之省長吾人方爲江蘇災民幸乃謂爲官廳之不足恃吾未敢遽以之例江蘇也 
雖然此次蘇境水患呈報災情奇重圩堤潰决者有十餘縣之多需費必甚浩繁回賴官民之熱心贊助財力不足則尤賴官民協力以爭此附税賑餘之欵附税之加蘇人同此負擔則今日蘇人自遇災荒自應移此剩餘賑欵以還救待斃之災民蘇人不望中央頒發帑項特霈殊恩但望中央不吞没賑餘之欵移緩就急在中央爲義無可辭而在蘇官民亦義所當爭者也 
是故蘇長官究眞能熱心辦賑否視此次辦賑之成績蘇災民果眞獲施賑實惠否視蘇官民籌欵之能力 
公布攔 
[江蘇高等審判廳]  
　　民庭判决徐紫峯與徐裕卿等爲損害賠償抗告一案（决定主文）本件抗告駁回顧信義與顧沈氏等爲析産涉訟抗告一案（决定主文）原堂論撤銷本案靡由靖江縣公署按照原確定判决執行王關松與嚴如洲爲贖田涉訟上告一案（判决主文）本案上告駁回本審訟費由上告人負擔吳鍾英等與張吟蓀等爲債務涉訟控訴一案（决定主文）本件控訴狀准予註銷本審訟費歸控訴人等負擔孫學淵與劉叔裴爲欵項糾葛抗告一案（决定主文）原批示撤銷本件聲請應由武進縣知事公署另爲適當之裁判劉實君與張壽庭爲欠欵涉訟聲請回復一案（决定主文）原决定更正本案控訴准予受理 
批示楊蔣氏呈爲敎唆妄控非法受理收押請令釋押並依法審判由呈悉本案究竟如何情形是否應屬司法管轄範圜仰候令應查明依法辦理可也此批 
布告現在暑假已滿本廳辦公時問自九月一日起至十月三十日止應遵部令以上午九時半至十二時半下午一時半至五時爲率仰各該訴訟人等一體知照此布中華民國十年八月三十一號代理商等審判廳長職務唐維翰以上九月一號 
[上海地方審判廳]  
　　批示一件蘇秉鈞狀請移廨協助由狀悉查張成一康煥文兩户名之田産迭經本廳函廨協助執行均因另有糾葛發生未能賣去據訴前情候再函廨核辦此批一件吕順發狀請展期由狀悉准再竟限十日此批一件顧竹軒狀請銷案由狀悉准予銷案前呈　據一紙塗銷附卷此批一件杜少甫　爲莊欵遺失請求備案由據呈史嘉禾持該民失票糾衆素欵旣經報由警區限令速竟拾票人到案再行核辦所請備案應毋庸議此批一件錢伯英狀請執行由狀悉候派吏執行此批一件張阿根狀請執行由狀悉查本案業據張鐘氏提起控訴所請應從緩議此批一件李鴻記狀請救濟由狀悉仰候高等廳將本案卷宗發還後再行核辦此批一件蔡雨生狀請銷案由狀悉准予销案此批一件王永壽狀請執行由狀悉准即派吏執行此批一件朱雲慶狀請執行由狀悉旣據聲稱錢阿生等確有財産着迅即查明種類及所在地點來讞具報以憑核辦此批一件俞裕美狀請寛緩執行由狀悉着於十日内迅與吕順發等將本案債欵理清毋再抗延干咎此批一件詹汪氏狀請執行由狀悉候派吏照判執行此批一件沈瑞源狀請銷案由狀悉准予銷案房票三紙着即來案具領此批一件凌礪成狀請銷案由狀悉准予銷案此批以上八月三十日 
公示送達（全文在本廳揭示塲公布）第一一五號（民一庭）一件孫吉雲與趙汀生等因擔保涉訟一案（判决主文）趙汀生應向孫吉雲債還洋六百五十六元二角訴訟費用歸趙汀生負擔右仰被告人徐裕棠知照 
判决主文（民一庭）一件判决陸彦章與顧乃佩因借欵糾葛控訴一案主文本件控訴駁回控訴費用歸控訴人負擔一件决定胡根發與朱嘉昌因軌行異議聲請救助不服决定抗告一案主文本件抗告駁回抗告費用歸抗告人負擔一件判决主啓明等與張小運等嗣産糾葛控訴一案主文本件控訴不合法駁回控訴訟費歸控訴人負擔一件决定施賢銀與朱鴻泉欠欵糾葛聲明窒礙一案主文本件窒礙之聲明照准（民二庭）一件判决顧迺霖訴顧乃佩爲保證債務涉訟一案主文被告人應給付原告人（一）洋二十元並自民國七年隂曆八月十九日起至執行終了之日爲止之利息（二）洋五十元并自民國七年隂曆十月初十日起至執行終了之日爲止之利息（利率均按月一分六釐）訴訟費用歸被告人負擔一件判决錢瑞慶與葉理徵等因田租糾葛控訴一案主文本件控訴駁回本審訟費歸控訴人負擔一件判决戴夏氏與廖周氏債務糾葛控訴一案主文原判撤銷被控訴人本第一審之請求駁回被控訴人之附帶控訴駁回本案訟費歸被控訴人負擔一件裁斷抗議人李謝氏爲與黄鄭氏經界糾葛一案主文本件抗議駁回 
批示一件李阿松呈爲違背契約請求備案由呈悉李毛囡如果無端向爾爭産儘可隨時訴請裁判所請備案之處應毋庸議此批一件林祥生狀領動産由准領此批一件趙象賢狀領欵洋由准領此批一件吳鶴富聲請抄錄由聲請悉准抄錄此批一件沈英標狀領欵洋由准領此批一件李德記狀請執行由狀悉查本案卷宗尙未奉江蘇高等審判廳發回所請廳從緩議此批一件沈理生狀領欵洋由准領此批一件陳心田狀保錢阿華由准保此批以上八月三十一日 
[上海地方檢察廳]  
　　批示顧鴻　狀悉案已却下仰即知照此批王壽英狀悉候呈送江蘇高等檢察廳　辦此批牛卞氏狀悉案已中止仰即知照此批夏盧氏狀悉候調卷核辦此批胡坦等狀悉案經送付預審靜候决定此批强陳氏狀悉案已起訴候送同級審判廳核辦此批鄧長壽等狀悉候偵查核辦此批張其諾等狀悉候函知水上警察隊給領可也此批王銀寳狀悉查兩造揪扭確係實情何得謂爲誣告所請應毋庸議此批以上八月三十一日張王氏狀悉爾旣特王阿三等扭送警區如訊有誘拐嫌疑自能移送核辦所請關提之處應毋庸議此批邵芳粟狀悉仰於五日内補具理由書以憑彚轉此批王麟畲狀悉候檢卷呈送上告審核辦此批劉振魁狀悉候彚送江蘇高等檢察廳核轉此批徐永生狀悉爾兄永明玩忽業務淹斃七命一案業經同級審判廳判决自應靜候執行所請交保之處着毋庸議此批蕭正岡狀悉候偵查核奪此批郭四維狀悉候偵查此批崔蓉圃狀悉仰即來廳候訊此批孫有盛狀悉所請易科於法不合應毋庸議此批李成明狀悉案係民事仰赴同級廳起訴可也此批楊茂和狀悉所請於法不合未便照准此批張金標狀悉案已却下仰即知照此批姚根華狀悉所請不准此批嚴子功狀悉章某是否僞證該民井無確證提出所請不准此批張永明據訴顯係婚姻糾葛着自向同級廳請求可也此批以上九月一日 
[上海縣公署]  
　　批示嘉榖堂米業董事奚元良等呈爲率令呈復請求鑑核由批呈悉據稱勸阻無效等情事關民食豈容聽其抗違候遞呈核示再行飭遵該董等仍當隨時調查具報不得置身事外此批水爐業耿昌洪呈爲遵章營業横被摧殘請查明以維生計由批呈番爾店旣於上年領有行單指明地點何以早不開設乃於周富記遷移水爐開業而後在其對面搭棚設爐其爲爭輒奪業情跡照然無可諱節照章應即封閉因念爾小本營生且公所於取領行單時並不查勘確實貿然給單在該業領袖亦有難辭之咎前經飭吏傳諭爲爾另覔相當地址遷移營業以示兩金今雖稱已不在木棚内設爐然按照距離辦法顯係違章除再諭催該領袖仍遵前論辦理外爾當仰體本縣成全之意速自遷開毋再固執干咎此批周富記呈爲藐抗不遷請求封閉由批呈悉前據該業領袖呈稱爾前次違章被封之爐灶迄未拆除有希圖日後遷回復開之意故經飭吏傅諭拆除一面令知該領袖補給行單以昭公允而杜藉口據呈前情究竟已否拆去應候查明實在再行核奪此批陳月周等呈爲脅迫工匠希圖歛錢請求出示禁遇並移咨警區傳訊由批呈悉據稱該處成衣業因要求增加工資同業中幾有持蠻用武情事該圖董等自當邀同該業中人妥爲　解如實有擾事情形應即扭送警區究辦可也此批南北市鐫業代表邱菊人等爲鐫工加價不遂要挾罷工請求備案由批呈悉鐫工要求加價自應雙方妥商倘有非法行爲仰就近報警究辦可也此批鄭均侯呈爲據寳聲明仍求給諭由批如呈給諭此批由事一紙糧串二紙存諭五紙發穆抒查等呈爲修改章程另遣名册請核轉立案由批呈件均悉仰候轉呈此批附件存送 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[重游北戴河得觀飛艇記] [  胥台後人]  
　　辛酉仲夏黄梅多雨溽署侵肌家居苦之重作北戴河之游由蘇乘火車歷兩晝夜而抵海濱車站焉回思初次來游海濱鐵路未修北戴河車站至南山計程十有八里乘坐山輿須經二時今則火車行駛祇時二十分曩者道路崎嶇若難徒步今則馬路平坦得馳車馬曩者房屋寥落商市未成今則層樓櫛比貿易興盛曩者天然勝境掩於棘荆今則闢作公園大加點綴曩者叢林古刹荒廢傾頺今則殿宇煥然鐘聲傳谷曩者避暑來兹悉爲異族今則朝野士夫蜂集麐來爲時祇閲六年繁盛增前十倍後此之發達方興而未艾自可操劵者兹舉二事以爲佐證夫北京爲大都會也試問各路之列車有一次臥車乘客購票達百數者乎而海濱開往京津列車往往超越百數以上也上海爲大商埠也飛艇通航延未實行而北戴河已一度往回矣其臻臻之日上不已見朕兆乎余此次來此我國破天荒之航空適逢目覩而京滬之航空事業北京晚報記已中止是不可不記其事以留紀念爲未見者告焉北戴河航空站設於東方赤土山之下其地瀕海平沙十里一望無垠先期航空署派員勘定旋令洋員協同站長趙夢萍君技士韓渠侯君覆勘布置設站八月十二日下午三時由京飛航而來抵站之時爲五點十五分歷程二時有奇亦云速矣是艇爲三號機名正鵠其身若魚長三丈頭部圓徑五尺尾部不滿三尺疊置小翼二重其大翼二重疊置首部其飛輪之發動機置於中間左右各一下有四輪其轉舵在於尾其全體之質以鋼與鋁爲之其翼則以鋼爲骨幔以夏布外鍍鋁質身之首部上有窗户置玻璃以爲障駕駛者居之行止旋轉之總樞機在焉其後爲乘客之所内設籐椅八其後爲厠所均有玻璃窗户旁設小門一爲出入之處其尾部爲儲物之所載重在二噸以上馬力六百其駕駛者一爲英人馬克梅爾一爲華人伊里布是日中外人之集而觀者數百人先時余登赤土山佇望未久遥見自西而來形若蜻蜓其行欵欵高凌霄漢其聲鍠鍠震人耳鼓旋到站場翺翔而下落地停機極爲平穩詢諸站長來者並無乘客郵信之數計百餘件原定後三日上午八時返京乃是時微雨濛濛霾雲密布因阻飛騰延至下午二時始得開航郵件較多亦無乘客余因天雨初晴泥塗滑滑未往站畔一視飛升耳聞空中鍠鍠聲作即趨室外遥望見其由北而南轉西而去目送飛鴻彷彿似之此次航行定價乘客單程六十元來回百元郵票分五種自一分五遞加至九角前見報章紀載北戴河之航行徇外人之要求而毅然爲之今見諸實行矣而乘坐者闃無人焉其天氣之關係歟抑設備之關係歟然而其事業之前塗已略見一斑而可預知之矣不禁有感而爲之記 
筆記 
[絶愛記（三）] [  吳綺綠]  
　　衆聞言皆爽然若失欲加駁議則又兩頰紅生訥訥勿能出諸口默然告退心猶竊疑伍氏或情有獨鍾慮衆不平故以此相紿耳然旋察伍氏意實無他則仍相愛如平時衆皆慧顧此失彼 
心人寗不知多妻之惡俗已廢即六人悉鍾情於伍氏一身亦未必得盡嬪之第旣陷身情網便不易擺脱初勿必求以爲偶即能得韶華永駐終其生當爲師弟於願亦已得遂且較勝適儇薄子中道仳讎者遠矣斯念旣萌衆之陷落情海亦益深不久而肄業期滿在理宜改入他校顧衆弗欲請於校長更設一最高級以容之仍延伍爲主任焉是歲華父自京華返謂物色得豪家子堪匹其女故遄返一徵同意華聞而悲忿欲絶堅拒不允叩以何故亦不之答議遂中輟其家猶以爲勿忍遠適異地故作是態而朋儕則固無不知爲情所累也未幾芝亦訂婚世族議猶未决芝遽侃侃然謂其親曰人之相知貴在心曲微聞某氏子紈袴兒耳即兼富若貴亦復何取兒立意不適斯人苟相强者有死而已其親竟爲所屈議亦暫緩於是道塗傳説且有謂某校學子固盡隷不嫁會者伍氏深悉此中隱衷則泣曰愛之爲害乃若是其烈耶吾自問此心清净不着纎塵乃魔障頻來有加無已且如許佳人因余不字路人無知雌黄信口人問庸福旣自此而盡失即固有清名亦恐因誣衊而莫保吾心詎能安耶罪戾行且上通於天爲衆生所不齒矣試察諸生爲反常之舉其成否實係余一人與其苟活爲天下人士所詬駡奚若早求解脱斬絶情愛使衆無所憑藉自當幡然改圖則吾以舉世無聞終當舉草木同腐之身使得如許佳人復享無量幸福寗不良值胡尙戀戀爲哉躊躇中夜意遂决翌日翛然竟去莫如何之闔校惶遽不知所措惟於案頭得字帖一上大書曰成仁取義所未敢冀絶愛斬情自兹遂願吾行將蹈海死矣竊願諸君子憫吾此舉留爲殷鑒則幸甚時同儕猶未喻斯義惟華等六人乃知之稔不禁撫膺大痛即日退學去 
雜錄 
[二樹居贅談] [  質庵]  
　　陳迦陵送葉桐初還東阿次韻滿江紅一闋中有句云建業雲山通地肺姑蘇烟水連天自吳蘭雪寄曾賓谷云手草定遲删少作心花開早悟前生陳雲伯西湖歸夢云秋澗白噴龍井雪春風紅上馬塍花祁文端次和石洲兼述舊懷云知白若能常守黑出藍何慮不成青張嗇庵答宋養田云百年盡作留皮想三日應須刮目看以上諸什不惟屬對精工允稱妙手偶得且一種雋逸邁往之氣足令讀者低回不厭此境非斤斤於分唐界宋者所能到也 
小説 
[社會小説衆醉獨醒（四二二）] [  瞻廬]  
　　第六十二回乍合乍離前因後果不緇不磷衆醉獨醒瞧他的神氣彷彿是今世的傷心人我曾設法鈎探他只不露一絲口風他的心事自有他的秘密自由苦苦的向他鈎探算做甚麽但要和他聯成秦晋這個秘密總得鈎探出來才是道理過了幾天達夫遇見陸子才曾把這椿事和他商議子才暗暗驚訝道這個少年委實突兀莫非就是他他的死耗我料定是一種作用絶對不確只不曉得他的下落今天才有了端倪當下便向達夫告個奮勇説願向葆眞那邊鈎探這個秘密他是蘇州人我也是蘇州人便有甚麽秘密料想瞞不過我一天達夫恰在家裏和妻女倆閒話郤見子才得意揚揚的走來開口第一句便説果然不出我的預料達夫很覺愕然不曉得他的命意所在張師母知錦心也都茫然只向子才注視子才撫掌道我早料玉如不會覓死玉如果然不曾死達夫益加詫異便道這話從何説起子才不慌不忙便把玉如即葆眞葆眞即玉如一個悶葫蘆從頭剖破又説若不是我親去訪問怎會看破眞相老妹丈物色乘龍似玉如這般少年和錦心甥女眞算得秦嘉徐淑配偶天然錦心聽到這裏便避入自己房裏一寸芳心不識是喜是恨張師母心裏早喜　得甚麽似的扯開笑口只聽子才講話 
更正衆醉獨醒稿昨日與三十一日倒排致彼此不能銜接合亟更正 
餘瀋[  爽月]  
　　蟻嚙蚊足蚊力弱者隨蟻以逝蚊力强者帶蟻而飛今之弱肉强食南征北伐殆猶是也 
迴憶辛丑革命之初南方紛組北伐軍卒之北未伐反爲北所伐至於今北兵遍地南方被殃今粤之於桂湘之於鄂明明伐桂伐鄂也乃必曰援桂援鄂不知於義何取 
 
 

Page 19

 
 
   
 
 

Page 20

 
 
常識 
常評 
[分貝爲貧戔貝爲賤説] [  老圃]  
　　貧从貝分聲形聲字也而兼會意貧非無財之謂乃分財之謂故輦夫鑛工人以爲至貧然以勞力生財不得謂之貧而適爲貧之反彼在社會中固非分財者也乞丐爲貧以其不事工作而分人之財今之達官爲貧以其無益於民而分人之財此所謂分貝也 
賤从貝戔聲形聲字也而亦兼會意戔从二戈古殘害字也故以戈毁則謂之賊以戈毁貝謂之賤浪費有用之財耗社會之物力謂之賤財不必指錢凡舉一絲一粟而輕棄之皆爲賤故豪華浪費者或稱貴公子而實天下之賤人此所謂戔貝也 
國事亦然中國本非貧國今全國之財皆爲武人所分乃爲破産國矣其最著之例如借得新債在未交付之前而某督軍得若干萬某巡閲得若干萬已以補發欠餉之名一分而盡此即分貝爲貧之説 
今之武人皆窮奢極欲其分貝也易即其戔貝也亦易强盜博徒皆揮金如土其例一也國内之風俗因此而壞國家之富力因此而减武人之聲價因此而貶國際之地位因此而降此即戔貝爲賤之説 
衞生 
[食物不消化之預防法] [  林毅儔]  
　　食物貴能消化否則匪特無益於身體且有害於身體吾人每每忽之致成不消化諸疾病愚有鑒於斯特將最簡便之預防法六章列下以資研究亦常識之一也惟學力淺薄有誤會之處尙希閲者有以敎之豈特投稿者受其益哉 
（一）食時宜細細咀嚼 
（二）宜保護牙齒勿使之腐爛 
（三）勿食過量之飯菜 
（四）食物宜有一定次序俾消化器稍事休息 
（五）宜食能開胃口之食品心中不願食此物雖飢餓寗勿食之而飽飫之時尤忌進食 
（六）食時勿思他事而一切憂怒哀苦之念尤宜避去（乙種酬） 
[治遺精法] [  芾棠]  
　　遺精之病青年患者甚多然其原因不外下列二種（一）未婚者因手淫而致（二）已婚者因斵喪太過而得現在市上治遺精之藥甚多然大都偏於覇烈服之鮮有效果故最好以心理治之謹述之於左 
（一）首當打破慾念不可看一切引起淫興之書畫及聽不規則之言語 
（二）每晚未睡之前宜運動身體上床再靜坐一二刻然後屈足睡眠 
（三）早上睡醒即宜起床如再行呼吸十二三度更佳 
上法簡單易行抱病諸君倘能照法行之當知所言不謬（乙種酬） 
道德 
[修養錄] [  汪劍鳴]  
　　人人道好須防一人著惱事事有功須防一事不終與其病後求醫藥不若病前能自防 
不經一失不長一智故失敗即成功之母 
努力不愁春易盡 
處富貴之地要知貧賤的痛癢當少壯之時須念衰老之辛酸 
各人是自己福氣的鐵匠 
世途險巇鬼蜮百出我惟以誠心處之慧眼覺之 
貪得者身富而心貧知足者身貧而心富 
吝嗇者常貧故古人云今朝受餓吞飢者半是當年慳吝人放光者非皆爲金 
欲做精美的人品定從烈火中煆來思立不朽的事功須向薄氷上履過 
勤是無價之寳愼是護身之符 
分外錢財騙來田地均是水涯沙 
迷則樂境成苦海悟則苦海爲樂境故人可寓於物不可留意於物 
慮少夢自少言稀過亦稀 
夜來無事篝燈書此勵己兼以勵人不辨其爲古今中外語也劍鳴附識（乙種酬） 
[西方格言（一八四）] [  謝倉子選譯]  
　　浮生若行影（莎士比亞）（ＳＨＡＫＥＳＰＨＥＲＥ） 
幼而檢老而裕（英吉利諺） 
老樹不可以屈曲（德意志諺） 
量力治事（英吉利諺） 
幸運歸於覓者（西班牙諺） 
暴厲最爲刻毒（英吉利諺） 
障憂懼需高牆（丹麥諺） 
成功皆由於實行不由於空願（英吉利諺） 
施者榮受者或反是（葡萄牙諺） 
平常之衣服宜滌之於家（拿破侖）（ＮＡＰＯＬＥＯＮ） 
法制 
[財團法人與社團法人之區别] [  迺頌]  
　　財團法人與社團法人其組織之基礎不同故其性質亦釐然各異蓋財團法人乃集合多數之財産而成而社團法人則集合多數自然人而成例如因設立養老院育嬰堂及親屬救助之類祗集合多數捐助之財産并不集合多數人共同經營其事業所有利益亦歸於財産之集合體是爲財團法人又如多數人同抱經濟之目的設立公司或同抱非經濟之目的設立病院所經營之事由多數人共同行之所有利益亦由多數人分享之是爲社團法人故財團法人之財産雖亦由人所集合然因其基礎在財産故不得視爲社團法人而社團法人雖有財産然其基礎在人故亦不得視爲財團法人蓋二者根本不同而絶不容相混者也（乙種酬） 
經濟 
[保險與彩票之利弊] [  集處]  
　　保險世間慈善事業之一也其用意之周密非常人思慮所她何曾知道有做人的快樂 
能及就其外面而觀之則與今日吾國所盛行之彩票若同然其性質則大異焉 
夫彩票者賭博之轉胎也幸而得意料所不及之鉅金亦徒供其任意之揮霍於社會爲有害於個人爲無益徒足長人僥倖之心而助奢侈之習集社會有用之金錢爲不可知之轉移而用之於一二人之手其事固有百弊而無一利者也至於保險則不然集衆人互相組織公司凡各界人士皆得以其生命財産向公司保險按期納至微至細之保險費一旦有患公司則將各人之所納者償一人之所失而其人以有公司之償仍得操其故業以圖生計而得保社會事業之持久非如彩票之幸而得之反致揮霍無度者所可比擬故彩票之事不容不禁而保險之舉則甚有益也（乙種酬） 
雜錄 
[西餐須知] [  張盛之]  
　　（一）奥人會食約定時間不可爽約 
（二）入座時須有主人命方坐 
（三）坐時身體不可離桌太遠或太近 
（四）桌上所置之手巾須舖在膝上不可張在　前 
（五）飲湯時須從匙之側而不可發生聲響 
（六）頭離菜碟須有適當距離 
（七）菜刀不可置入口内 
（八）吃魚時須用旁邊所置之鍍銀刀　 
（九）用刀切物時兩臂須緊靠身傍 
（十）除羹湯外一般之菜吃時須用义 
（十一）骨頭等物不可亂吐於地上及桌上須吐於碟之一側 
（十二）有僕人在側不可向同座人移遞物件 
（十三）會食時手内不可玩弄杯碟等物 
（十四）鋪在膝上之手巾只可揩拭嘴唇不可揩抺面及鬚（十五）滿口時不可與他人談話 
（十六）勿飲過量之酒 
（十七）飲咖啡時不可置匙於杯内須放在碟内 
（十八）會食時不可觀書信報紙 
（十九）與人會食不可咀嚼大蒜大葱 
（二十）菜未全不可離座（乙種酬） 
[一個寃枉死的婦人] [  湯筆花]  
　　某日下午行經新閘路新康里某宅門口但見門前停着一口棺材裏面哭聲震天原來死了一個婦人在那裏辦喪事後來我聽説這個婦人死得十分寃枉因爲有種種原因我就把他寫在下面給大家看看 
婦人得病之初就請瞎子卜課説是冲犯當方土地要放熖口做道塲纔能保得太平 
過了幾天病體愈加重了並不給他請醫服藥反到城隍廟去求仙方因爲誤服了仙方病勢越發利害了 
後來臨渴掘井木已成舟奄奄一息的時候方纔曉得瞎子的説話不準城隍的仙方不靈等到去請醫生已來不及兩脚一挺白白的死了 
到了如今眼見得就要盛殮一家人哭哭啼啼好不悲傷試問這個婦人死得寃枉不寃枉都因爲沈溺迷信弄到這個地步假使從早設法將請瞎子求仙方的銅錢拿來請醫生服藥或者不會死的唉這個婦人是誰害死的請諸君想他一下就知是寃枉死的（乙種酬） 
問答 
[敬問海内醫家] [  偃武]  
　　鄙人於五六年前得遺精病服藥罔效初時不過一二次近則無夢亦遺遺後腰酸頭暈氣逆怔忡今春服驗方新編林屋山人方雖覺稍有效驗終不能除根且每逢大便稍用氣力下注精亦隨亦而洩各報雖登治遺精藥而價昻未敢嘗試海内仁人如有秘方見告俾得治愈此病誠生死人而肉白骨也 
敎育部審定文明書局敎科書 
高等小學國文讀本（顧倬編）全三册定價六角小學筆算新敎科書（張景良編）全五册定價八角新地理（姚明煇編）全六册定價二角七新理科（藍田璵編）全六山定價三角六中學動物學敎科書（錢承駒編）全一册定價九角中學植物學敎科書（華文祺譯）全一册定價一元中學化學敎科書（虞和欽著（全一册定價一元中學生理衞生敎科書（華文祺譯（全一册定價六角上海棋盤街文明書局發行各省中華書局代售 
 
