# 1920 - 337 - 4917173

 

Page 1

 
 
   
 
 

Page 2

 
 
   
 
 

Page 3

 
 
時評 
[湘與粤] [  （冷）]  
　　各省當久經紛亂之後又當久在苟安之中故一旦而欲自治或且經一更亂之時期是亦情勢所不能免也惟所當别者此更亂之時是否有向治之一途集中之趨向抑或有久在亂中停頓之情形此即他日能自治不能自治之唯一憑證也 
　　湘之與粤均在實行之自治之中以今日觀之似粤順而湘逆然處境雖有順逆苟湘亂而爲赴治之途者則今日外象雖更紛擾不足憂也特勿如中國之全局常停頓於亂中則他日自治之成功豈在粤後命令 
　　十二月七日大總統令署内務總長張志潭呈准湖北省長夏夀康咨湖北政務廳長韓光祚懇請辭職韓光祚准免本職此令 
　　又令任命沈澤主署湖北政務廳長此令 
　　又令楊以來倪文幹均加陸軍中將銜馮紹閔楊紹曾均授爲陸軍少將陳銓衡王祖綮鄭金聲蔡用勳均加陸軍少將銜此令 
　　又令任命施祖蔭爲烟台鎭守使署參謀長此令 
　　又令兼署陸軍總長靳雲鵬呈請授朱毓棟爲陸軍工兵少校應照准此令 
　　又令兼署陸軍總長靳雲鵬呈准黑龍江督軍孫烈臣咨請以姚玉倉陞補佐領應照准此令 
　　又令李煥章晉給二等大綬嘉禾章此令 
　　又令王麟慶晉給二等文虎章張玉書晉給三等文虎章關純一晉給四等文虎章此令 
　　又令兹制定監犯保釋暫行條例公布之此令 
專電 
　　北京電徐批王士　珍辭呈勉爲其難交院核辦靳批擬令慰留（七日下午十鐘） 
　　北京電錢崇固經蘇省會電催定明 
明晨返蘇（七日下午十鐘） 
　　北京電黄以霖偕錢崇固今晨回蘇王瑚後天出京（八日下午三鐘） 
　　北京電王瑚眞（十一）日到任息（八日下午二鐘） 
　　北京電蘇代表葉恒等四人訂明日一時赴院質問搗毁議會辦法（七下午十鐘） 
　　北京電院電夏夀康王督方面旣經融洽速返武昌公署便利進行惟鄂同鄉上書府院仍堅持省署設漢口（七日下午十一鐘） 
　　北京電川督熊克武川省長劉存厚己内定（八日下午三鐘） 
　　北京電蘇參謀長定劉玉珂（八日下午二鐘） 
　　北京電岑請再撥收束費五萬靳不允（八日下午二鐘） 
　　北京電參謀部因欠薪十一月屢索不應擬同盟罷工（八日下午二鐘） 
　　北京電徐派梅馨赴湘與趙恒惕接洽善後（八日下午二鐘） 
　　北京電閣議决將南京高師改爲國立大學（七日下午十一鐘） 
　　北京電閣議敎部請增京高師九年度經費二十二萬七千二百五十七元外部提豫交涉員改任謝銓庭均通過（七日下午十一鐘） 
　　北京電庫陳請將出力官佐論功行賞批交參陸部核議（七日下午十一鐘） 
　　北京電贛陳電李烈鈞部分兵窺取大庾（七日下午十一鐘） 
　　北京電信豐請添兵協防（七日下午十一鐘） 
　　北京電舊議員今日在中原公司開秘密會决恢復第三屆未終了常會繼續執行會務（七日下午十一鐘） 
　　北京電經濟調查局員向奏言因索欠薪與李國筠衝突執送法庭拘留（七日下午十一鐘） 
　　北京電吉鮑電請來京商决東路防務（八日下午二鐘） 
　　北京電陳毅由叨林轉來軍電據恰克圖路民政員電稱索穆雅見各旗報告由哲木圖勒卡倫闖入武裝紅黨四百餘人將該旗俄布人等刦掠一空仍將南下除派員撫慰外請速電駐俄京陳領提出抗議（八日下午二鐘） 
　　北京電巴黎電六日開第十二次大會主席報告救濟亞美尼亞辦法己得美總統復電擔任調停西班牙及巴西亦均復允相助（八日下午二鐘） 
　　北京電巴黎五日電本日第一股開會由吾國代表顧維鈞主席討論行政院第一任會員任期問題多數贊成四年一任對於南美洲所提純粹輪流辦法歐洲五國代表一致反對未得通過（八日下午二鐘） 
　　天津電駐任邱十一師兵每晚由上級軍官帶赴各村擄掠姦淫故婦女晚後即避茂林中或伏坡墓旁吳佩孚以十一師係老兵擬散一旅省會主全師解散又省會請曹吳出兵河間高陽監視遣散（八日下午十一鐘） 
　　漢口電王懋賞辭鄂西警備司令王督委孫傳芳接充（八日下午四鐘） 
　　漢口電王督陽（七）（日）召武漢兩商會長令籌餉五十萬（八日下午四鐘） 
　　漢口電傳聞長沙形勢險惡臨岳湘軍趙均調回省武至長車陽（七）（日）可抵岳庚（八）（日）僅逹五里牆牌王督己派探往查（八日下午四鐘） 
　　南京電議會被毁案檢廳今午初審被告未到地方五團體到庭聲明任調停（八日下午八鐘） 
　　香港電軍府魚日（六）（日）再宣言述北方頻年行動害國仍盼其速除軍閥停止借欵取消僞令續開和會爲正當解决（八日下午七鐘） 
　　香港電軍府令孫文長内政部唐紹儀財政唐繼堯交通陳炯明陸軍又令外長兼署財長伍廷芳司法長徐謙參謀長李烈鈞均照舊供職交長唐未到前特任王伯羣署理參李現在出差以次長蔣尊簋暫代又令馬君武府秘長（八日下午七鐘） 
　　香港電唐繼堯委劉祖武爲出席政務會議總代表昨己抵港（八日下午七鐘） 
　　香港電軍府交涉員照會英葡兩領派員擇地會議禁賭冀除盜興商（八日下午七鐘） 
　　香港電旅港洋貨疋頭僑商上書陳烱明反對援桂（八日下午七鐘） 
世界路透電 
[國際聯盟會記事]  
　　六日日内瓦電第一股委員會之報告書乃法代表維維亞尼與加拿大代表羅威爾所擬此書提交議會後頗有關於行政會與議會對待關係之辯論南斐薛西爾主張行政會始終應有主要行政權但謂如會章第三第四兩條縮小議會之權能者不予修改則斐斐洲與澳洲不願投票以通過此報告書法代表維維亞尼起稱行政會與議會間誠難免無困難處但彼此抱好意之精神且有貝爾福氏所提議之混合委員會無慮困難之不克解决也加拿大代表羅威爾勸令各代表信託會章謂會章對於行政會與議會相對之關係含有若干仲縮辦法又謂會章所未規正之權不能給與議會印度代表邁益爾稱權限問題必須明白决定以免東方諸國起不良之印象但印度代表於羅威爾說明後即撤銷其修正案　　七日日内瓦電聯盟議會今日集議公報如下今日議會一致採納關於行政會與議會對付關係之報告並將瑞士代表摩太所提出救濟戰國兒童之議案交審查會加拿大福斯特報告波蘭與西歐窒扶斯症之情形聯盟會曾請欵二百萬鎊爲防制此症之經費己有十四國允助經費但多數皆附有他國指助方可繳納之條件而加拿大則獨不附條件允爲資助印度代表稱印度因氣修關係得免窒扶斯症但印度曾經過他種疫症之慮影響於政治及社會甚大余抵此僅數日甫聞治疫經費之議兹當籲請印度諸王公捐助想可有效云云瑙威代表南森稱聯盟會所請之欵若由各個人向各政府接洽或可募集故擬請議會指派委員三人於本届議會閉會以前設法辦理法代表漢諾道贊同南森之議並宣讀法政府之文内稱如有其他四國皆助五萬鎊法國亦允助五萬鎊法政府現請國會准撥一百萬佛郎俾即在波蘭設立衛生局二十年英代表貝爾福稱英國曾允助五萬鎊所附條件與法國同今英國决計不附條件繳出此欵波斯代表請議會注意於波斯與附近俄羅斯其他各國窒扶斯症之蔓延並稱波斯今願助二千鎊爲波蘭治疫經費此後波斯國會想可决議續有捐助荷蘭代表洛登稱荷蘭願予捐助不附條件中國代表顧維鈞稱波蘭距中國雖遠但中國以爲人皆兄弟故願助二千鎊西班牙代表稱英法旣有此宣言則西班牙繳付其所允四萬鎊捐欵之期自不在遠波波蘭代表巴德魯斯塞以波蘭名義向議會致謝羅巴尼亞代表稱羅國受窒扶症之害與波蘭同但亦願捐助討論旣畢會長希門斯乃述各國代表動人言論所發生之一般感感想謂各國對於拯救苦難之必要有一致之團結 
　　七日巴黎電國際聯盟派往監視維爾拉境公民大會之委員團己借立陶宛文員三人啓程前赴華少討論公民大會區城之界線維爾拉城及波蘭立陶宛兩軍陣線現均完全安靜 
[英愛言和之前途]  
　　七日倫敦電愛爾蘭時局似己迅速傾向和平方面政府一俟查明俄佛蘭萊干氏能代表愛爾蘭發言即將予以覆電豫料喬治氏與漢德森氏今日會談後將有重要之發展 
　　六日倫敦電赴愛爾蘭之工黨委員團領袖漢德森氏己回倫敦據其語客云愛爾蘭各界人士期望和平之殷切從無如今日之甚漢氏力主即開休戰之正式談判　　七日倫敦電波拉勞氏今日午後在下院切實聲明非俟愛爾蘭共和軍極端派領袖降服或就逮後决不能與愛爾蘭休戰主張休戰之議决不能告成衆聞此言大聲歡呼波拉勞之發此言蓋爲議員台夫林氏反對昨日逮捕杜白林城議會議員六人指爲此舉將使與愛爾蘭議和一舉不能成功之故格林武氏答覆某議員之質問謂所拘之人皆屬愛爾蘭共和軍中人政府曾審愼考慮而爲之波拉勞氏又稱俄佛蘭萊干氏之來電尙未答覆 
　　七日倫敦電政府於昨夜上議院討論愛爾蘭自治案時復遭失敗議員亞斯克維士氏提出修正文删除議案中之第七十條經五十一票對五十票通過按政府原案第七十條規定如所議建設之國會有一未經適當組織則愛爾蘭南部或北部應視作英國殖民地而管理之 
[希臘王位問題與協約國]  
　　七日巴黎電希臘公民大會雖必將擁護前王康斯丹丁但其最後結果尙未發表協約國之牒文似己使希政府大爲窘困希臘國會將展期一月開會以免討論之時爲少數方面乘機指明政府政策之危險哈伐電社訪員在魯寒恩謁見希前王康斯丹丁康曰余之兵士皆欲保衞希臘國家之傳襲物及協約國之利益協約國之利益因對土和約與希臘利益密切结合余之最大願望爲消除誤會及證明余之忠於協約國 
[英國之造艦與美日]  
　　七日倫敦電將來海軍程序中應否建告戰艦現爲一重要問題因海軍部與内閣對於此事意見歧異海軍部决議添造戰艦因美日兩國現均以偉大規模建造大戰艦之故每日郵報謂吾人必須依守可保吾人海上舊日地位之政策惟建造戰艦是否適當此須俟巨特倫大戰眞相發表後始能决之今當知數年之内美國至少將有新式大戰艦十二艘日本將有十六艘 
[各國近事記]  
　　七日倫敦電晨郵報探悉克勒滿沙氏因精神欠佳己減短其旅程頃己由仰貢行抵喀爾喀特 
　　七日析柏柏林電英法意三國駐柏林代表星期一日會同謁見外交總長西門士氏提出正式牒文反對德政府某某敎員在萊因倫所發之演說西門士氏允調查此事 
　　七日巴黎電内閣今晨開會由總統米勒蘭氏主席總理萊矩氏曾報告倫敦會議之結果 
　　七日巴黎電法國各報得悉德政府己請北京賠償大會展期至十二月十六日開會按該會原定十二月十三日開會 
　　七日華盛頓電哈定氏與參議院議員會議時請議員儘速討論各項支用議案以便早日蕆事而可於三月四日後開國會特别會議 
　　七日華盛頓電威爾遜致國會文主張批准阿米尼亞借欵而由美國監視用途並建議修改稅則許菲列濱獨立撙節政府用費等事文中並未述及國際聯盟事　　七日倫敦電墨西哥京城來電謂中墨兩國本有通商條約今兩國委員在墨京研究此事擬立新約 
 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路秀電 
[取消軍事協定與新密約說]  
　　八日北京電政界豫料中日軍事協定十日内可取銷查軍事協定分兩起一爲中日兩國間之原定合同一爲邊防軍司令部與日本軍事委員間之續定合同中國陸軍部將先宣告續定合同之作廢然後外交部正式布告原定合同之取銷大約將由外部與日使署互換公文實行取銷至另立密約之說外部並無所知且謂軍事當道未必有此舉動外部要求日兵退出中東鐵路一事與取銷軍事協定無關此兩問题現方分别辦理 
[中國之銀行團]  
　　八日北京電官場稱輿情對於銀行團提出之條件極爲疑慮故反對外債各處之華人銀行團因此於本月五日在滬開會集議辦法己組織華人銀行團集有巨欵投於實業用途附以用途指定與抵押品實在之條件政府允許該銀行等監視欵項之支配並允公布借欵各實業之詳情政府又聲明各省自治凖民國十年内實行此後中央與各省之財政上行政權各相分離 
[中國近事記]  
　　八日北京電總理與外交財政交通三部長卽將辭職之說現經官場否認並謂閣員皆和衷辦事 
　　八日北京電財政部己籌得渡過新年之必要經費 
　　八日北京電張文生實授皖督之命即將發表 
　　八日天津電京津時報載稱英使艾思敦爵士昨道出安東英商夏氏代表英人歡迎之英使與夏會作長談 
[日韓近事記]  
　　七日東京電日日新聞載稱日本陸軍第十三師現駐雙城下已奉命凖備應付事變管理戰地交通之某少將己下令禁止干涉交通 
　　八日長崎電聞日本南部有颶風吳軍港大受損失東京與大阪間電話線全斷電線僅剩一條可通收發急電異常忙碌大阪各報館與商店現與東京不能通消息 
公電 
　　長沙來電各報報均鑒頃閱本月一日長沙各報登載謝重光不法通緝一電語意支離混惑觀聽不獨於譚去職後作無聊之紛哤且欲借題以施其狡獪然地方飽受其荼毒豈能坐聽其欺飾謹略披陳藉明眞象查重光以前清腐吏投効倪蚌本帝制餘孽妄竊兵柄每騎牆而搜滿利假兵威以歛民財虐下肥己激成劇變逍遥法外遺禍地方何言以對鄉人豈容再逞詭辯重光至荆沙津灃捲欵馳歸後各兵士憤其囊刮肥私形諸語言光卒不悟故前有第一次永順三營鬧餉二次王村提隊入山三次毛溝寨携械四散之兵變終至激成綏城圍署索餉之危劇光雖焚署逃脫而地方擔負欠餉己屬不堪加之收槍編輸設防佈署冉冉需欵民窮財盡何莫非兵變有以致之夫光以主體軍官不能統禦部下措置乖方致使地方增例外之重負遺無窮之紛亂推原禍始咎豈能辭鄉人痛恨己文電盈尺何待質問而始有公論耶至軍署命令是否有效己吞餉項應否追出全案俱在對簿有人亦無須紙上空談伏希公鑒永綏保靖旅省公民代表楊靜李白襄楊驥黄嘉宜余煥炎等叩支 
國内要聞 
[蘇皖贛巡閱與蘇督]  
　　王士珍辭呈雖經東海璧還但王仍不肯受加之王氏連日接到蘇人士函雷擋駕不下十餘通王昨日（六日）曾在宅中對左右歎息曰余老邁無能早以謝絶仕途而東海翼青必欲相强致令余受此無謂之氣余將襆被出都以明素志縱政府如何方法來勸决不承命請即物陳府院母以此席相强云云更據一方報告謂昨日（六日）上午八時餘靳氏特赴西城西堂子胡同拜王聘卿王氏在内書房接待談話約半小時許靳氏始退出據政界人云靳氏此次之謁王係區王氏打消辭意所有一切難題個人願擔任疏通之責决不致有若何阻礙惟王氏始終未予以承認並聞靳曾派員向王聲明此舉係爲維持三省現狀起見無論如何爲難望勉任半年或四個月儘可在京遥領不必親蒞其地或另舉一得力親信人員任爲副使責令收朿三省軍隊亦無不可但王因三省人士紛函阻上詞涉揶揄極爲憤懣故迄昨日止尙無活動之意至蘇督問題蘇人亦知廢督非目前所能辦到且中央現時亦無此能力而齊燮元攺代爲署究與補實不同自無庸過事反對蓋全體眼光均超重於巡閱使之撤廢督軍一席尙其次也聞齊督奉令後昨有支電到京陳報繼續任事矣 
[旅京豫學生晋謁府院情形]  
　　河南學生代表晉謁府院當局關於該省商人毆辱學生官廳摧殘敎育事項有所求該代表等首先請見大總統比經傳答謂豫省情形昨己收到該代表等之呈文當卽轉知總理切實辦理今日公務繁忙改日再見云云各代表即到國務院求見總理當由董秘書代見該代表等即將求見總理之意思說明請其轉逹（甲）報告豫省官商蹂躪學生經過情形謂因抵制日貨問題大綸永和公兩號奸商毆辱學生後由學生派代表至商會質問該兩號又率衆到商會將學生代表攅打並自搗毁商會茶碗痰桶等件一面呈報官廳壓迫學生一面起訴法庭指控十人本省當道因學生反對鄭州抵押日欵視學生爲眼中釘遂借保商之名義立派軍警包圍各校逮捕學生當時抓去學生十人覊押地檢廳奸商亦乘勢結夥騷擾各校學生之自由完全喪失業己一律罷課待命解散此經過之實在情形也（乙）陳述希望維持之目的該代表等謂來京己逾一星期連謁府院曁敎育農商各當局數次懇乞迅電豫省當道（一）取消逮捕令及戒解令（二）釋放被拘學生（三）懲辦大綸永和公毆辱學生之奸商（四）嗣後學生之愛國運動軍警不得任意干涉該代表等並聲明在京專候消息要求總理去電主張公道維持豫省敎育現狀當經董秘書答覆允一一轉逹總理切實電詰 
[旅京閩學生討論對日方法]  
　　自閩案成爲全國共爭問題旅京福建學生因有主張將旅京福建學生聯合會解散者同時有多數不以爲然致此事久懸未决現因閩省地方上及外交上種種要事發生亟待討論北大閩省學生因提議重新組織團體以便進行經多數同意曾開各校臨時代表會數次昨日（六）下午三時又在北大第一院開各校正式代表會對於閩南禁種烟苗問題議决三項辦法（一）派代表與各縣聯合會聯絡向國務院内務部請願（二）電請閩省議會學生會及各團體力爭（三）派代表與政界同鄉接洽請其向政府交涉第一第三兩項代表議定三人以楊慶霖劉陽生廖順受得票最多當選又對於日人在厦設敬問題亦議决三項辦法（一）派代表二人質問外部（楊慶霖龔詩霨當選（二）派代表出席北京學生聯合會報告情形請其援助（代表一人劉陽生當選）（三）通電全國及閩省議會學生會各團體一致力爭最後討論日人在福州毆人並搗毁警署問題議决由前項代表赴外部時提出質問一面電閩學生會先行抗爭至八時許宣告散會 
[宜昌兵變後之面面觀]  
　　宜昌兵變各情己迭誌前報兹聞政府對於王氏深爲不滿昨（六日）午特由辦公處致電王占元略謂鄂省四處兵變人民受害且禍及外人中央聞之實深焦灼前事身爲督軍責無旁貸以後務乞設法維持並將以前兵變詳情及外人受害情形詳加報告以謀善後等語其措辭較爲嚴厲又聞漢口商務總會及各團聯合會鑒於宜昌兵變特開聯合協議會爲維持武漢治安要求王督及中央速令駐屯兩地之他省軍隊一律撤回原防又駐京各國使署接其領事消息云宜昌兵變城中雖己平靖但己延至城外美國由漢開宜之軍艦以江中水淺不能前進該船吃水量爲七尺有一吃水四尺之英艦己抵宜昌日公使接得消息謂在宜日民己無危險日使署現正調查損失以便向中政府要求賠償據目前所知者此次日店十三所被搶一屋被焚宜昌商民許給大宗贖欵亂兵始不復動現城内店舗己照常營業矣又據四日漢口電稱宜昌自兵變後駐在該又籌措現洋十萬元交付軍隊故自三日起巿中己漸安靜 
[京聞拾要]  
　　磋商對付孫唐問題聞靳總理日昨因孫唐問題入府謁見總統之意謂和平統一之明令旣下中央作局部疏通之計則可若再欲開滬上之和議則不啻自己取消前次之命令無論如何决不可行靳亦深以局部疏通之說爲然遂磋商進行方法良久又據公府消息曹張兩使鑒於西南之形勢變化昨日（六日）亦曾來電主張派人前往疏通並請示方針更聞某政客前日晤見某當局時謂欲西南政府之無形消滅以承認舊國會在北京開會之法最良蓋因西南方面之所以能號召者徒以此也某當局亦然其說故連日有政府承認舊國會一部分之傳聞 
　　謝米諾夫與徐樹錚謝米諾夫到大連據昨日（六日）各處來電己經徵實謝氏現卜居於旅順秋田町其妻與女己先在美又聞徐樹錚爲日本民黨所拒亦由横濱乘船到大連又據某言面報告日本不許徐氏入其國境故徐己折回朝鮮外交團方面消息謂此種傳言雖係由某方面所造作其中有無用意則不可知至日本曾否確有禁其入境之事亦屬疑問云 
　　農校運動改建大學農業專門學校全體學生一致贊成將該校改爲大學現己組織大學促成會爲改建大學之進行機關敎職員方面亦己會議數次一致贊同且將詳具說帖於敎育部以期此事之早得成立又該校於大學促成會職員外舉尹聘三胡鶴如李學詩鄭雲鵬等四人爲代表於昨日（六日）分上呈文於府院及敎部等處聞敎育范總長接見該代表等謂兹事體大待詳細研究後再行决定並聞該校學生擬發佈宣言書向敎育實業各界詳陳意見請求贊同 
　　舊議員在京之活動日昨（六日）由粤返京之舊國會議員假座米巿胡同老便宜坊二次開會到六七十人討論結果决定在京組織一團體經費由各人分擔一方面分頭聯絡同志一方面推定籌備員二十人積極進行聞内中份子多屬和平穩健向以中立派自居並無政學系及其他激烈派將於本星期三在某處再開籌備員會想不久又有正式大團體發見云 
　　萬國郵會與我郵政據京訊萬國郵政大會在西班牙開會我國出席代表劉苻誠以英美日法四國在華設有郵局殊碍中國郵權特提出撤廢理由書請求公决當於上月三十日末次會議爲最後之討論結果贊成者多數原案完全通過即晚行閉會式劉代表昨（六日）己有電抵京陳報决議經過情形 
[字林報之東省消息]  
　　字林報七日北京電云日人己在吉林東境琿春地方築設無線電臺之說現己證實聞新無線電臺設在中國知事署内華人雖有抗議日人不顧也 
　　字林報七日安東電云駐京英使艾思敦行經安東英人皆往迎晤英使與前被日人拘禁之英商邵氏晤談頗久中西官吏皆未在塲 
[日兵慘殺韓人之報告書]  
　　中美新聞社譯英文日本廣知報云日兵在間島慘殺韓人大燒村莊一案頃本館接到當地英國敎士若干人之署名證明書多通該敎士等皆素有聞望熟悉當地情形此等證明書皆先經親身調查而後爲之兹彙錄於後第一書係駐在榮城（譯音）之坎拿大長老會敎士馬丁醫生所作彼於十月三十一日親往瑙拉巴威村視察即出事後之兩日也其書云日本於中國極强抭議之下派兵一萬五千人至中國境内之間島以掃滅耶敎徒尤注重於少年人爲目的日日逐村焚燒槍殺少年村人目下周圍此鎭之村莊盡在焚殺之中以下所述事實絶對眞確爲記者及一英友所目擊吾等於十月三十一日破曉時離榮城而往瑙拉巴威村該村在一小流域之頂距此間十二英里是日爲日本天皇誕日故途中日兵日警均不干涉吾人旣轉大路忽見遠山濃烟四起是卽吾人所欲到之處也兹將我多目擊者所述該村於二十九日所遭實况錄下是日破曉日本步兵全體戎裝圍此主要耶敎村莊即於流域上部起縱火將一大堆未打殼之麥榖焚毁繼令屋中居民出外凡男子不論老幼立即槍斃其人尙未氣絶即將着火之草撥上其身此將死未死之人都痛極跳躍流血模糊余等曾目擊此等血跡至於屍體則瞬成焦炭不可復識僅有殘肢散見灰燃中當作此殘酷舉動時迫令死者之母妻或兒女作壁上觀同時縱火焚屋全村瞬付一炬烈燄冲霄遠見十數英里外一村畢再燒殺他村沿山谷直逹大路各村盡遭此刼日兵乃回營慶祝天皇御誕當吾等到附近各村時僅見婦孺與三數白髮老者婦女抱兒沿途狂哭吾等最初見一韓式大屋尙在焚燒其四周焦黑一巨堆則三年間存積之食糧之灰燼也一婦人背負一幼子手携一八歲之女孩偕一老翁老翁戴一新製之喪冠同在三新墳之旁席地坐余詢知此老翁係耶敎徒其兩子均被槍斃地上灰燼中屍體纍纍余等翻撥之見一老人屍體中槍彈數處體己焦枯儘其首未焚着耳吾等攝影數幀再往流域之顚時距放火時己三十六小時然尙有燒屍之惡臭及屋頂崩墮之聲路上又見四婦人各負一孩各坐於一新墳之旁哭聲慘極余旋又攝焚屋十九所之影彼時皆見有老翁痛哭老媪少婦則在灰燼中撥取殘肢斷骨及未焚盡之雜物余旋請村人合而祈禱同時余助彼等移一屍體出灰燼中覔得其斷足斷手安置原處亦爲攝影彼時余怒極竟不能握固攝影器攝之四次始成當祈禱時敎外之韓人華人觀者甚衆無不垂首流涙村中之禮拜堂與小學堂均成瓦礫一堆計全村新墳共有三十一此外被燒殺之村莊爲余所確知村名者共有三十六村殺死居民共一百四十五人房屋焚燒時有婦孺一併燒死者在蘇能屯地方有十四人同時槍斃復以火油木柴燒其體云（第一書完） 
[東三省通訊] [  （隱）]  
　　延琿日軍撤退與中國軍隊之情形 
　　吉林省之延吉琿春汪清和龍東寗各縣日本進兵以後一時氣勢甚盛是以十月初起各該處之華韓人民甚爲驚懼近則議定撤兵勢燄稍殺於縣城地方屯兵較少而偏僻之地仍有日軍時來時往據知日本方面情形者云日本此次撤兵之舉恐未易直捷痛快爲之必將於重要地點暫劉若干軍隊以爲陽則撤兵隂則仍留之計我國軍隊原先開至敦化候日本撤兵然後開往現在換一辦法先由我國軍隊開入一俟我國軍隊布置完備然後撤兵第二旅旅長兼延琿鎭守使張乃卿氏於十一月二十四日先到琿春視察形勢駐四日即於二十七日前赴延吉同行者有二團團長王坦氏據軍界人云張旅長駐延吉延吉原駐孟富德團長業經命令去職以王坦氏繼之其延琿和汪臨時警備司令一席則由張旅長兼任現在沿邊軍隊布置於張氏到延後即可著手琿春方面亦駐團長一以楊振鐸氏擔任楊定於十二月初至琿該處原有步二團二營及獨立工兵營兩營長則分其一以駐汪清縣境現聞當局之意延琿一帶邊防重要無論如何復須加駐陸軍一混成旅奉天之葉樹德旅有調往說故邊境軍隊此後可望增厚矣 
　　另據延邊來函稱日本此次出兵討伐韓黨頗受攻擊且大蒙損失不得己改其强硬政策而變用軟化手段以韓人在華非用韓人聯絡不可故最近在各處誘脅韓人中之有名望者令爲聯絡韓人組織團體由日官發給證書凡執有此種證書者可免捕戮之禍因此韓人之加入該團體者甚多據聞此種團體名曰自衞團或曰親日自衛團團有團長主持全團事務團長對於韓人有聯絡勸導之責任對於日官有隨時報告之義務日人深恐我國官吏抗議故令韓人自到鮮境接洽如此凡在華之韓人彼可明白俟基礎妥定韓人如果悅服中國官吏不予抗議則將拓展其權利以直接治理在華之數十萬韓人云云聞韓人懾於日人威嚴不敢不從故現在加入該團體者己不少亦將來中日國際上之一種間題也 
[天津通信] [  （若冰）]  
　　美商會請維持旅庫美僑財産 
　　十一師兵變後之天津各界請願 
　　美僑之旅庫者財産有數百萬元以故天津美國商會特上書請求本國領事向中政府要求速派堅强紀律軍隊赴庫鎭壓並函請華盛頓商會報告本國政事堂兹將二函錄下（美商會致美總領事函）美總領事富祿爾先生鑒天津美國商會議决抗議庫倫之華軍肆行擄掠案查該處美國財産價值在百萬元以上若有損失中國須負完全責任兹請貴領事向中國政府要求立行派遣堅强紀律之軍隊到庫倫鎭壓以免被害實較中國負賠償責任爲愈也並請速派外交代表到庫倫遇亂事時可作證見向中國要求賠償（致華盛頓總商會函）美國華盛頓總商會鑒逕啓者旅華美僑在庫倫財産在百萬元以上兹因華軍任意搶掠恐我美人有受損失特請貴會向政事堂報告中國政府之因循政策蒙古庫倫之美人生命財産頗爲危險速籌保護之策因中國政府空口之擔保毫無保證恐無濟於事云云近年以來中央無統馭各省之能力又加國庫支絀兵餉積欠久之則釀成兵變殃民之禍非惟一省然也故廢督裁兵己成今日不易之局即如十一師分紥直省各縣先後譁變情形其慘日昨天津各界聯合會因受兵變切膚之痛特爲廢督裁兵問題向國務院請願電文如五國務院鑒障碍統一擾害民生政客假借以亂政武人運用以亂國良民化爲土匪土匪佯作軍人國人日居槍林彈雨之中而不知所逃避者皆我民國以來類似中古式藩鎭制度及滿清式駐了防制度之都督將軍督軍鎭守使護軍使巡閱使等軍制有以使之然也國家之軍人派别有二曰攻曰守侵弱曰攻禦强曰守所謂攻或守皆此國對於彼國非國内之問題此近今世界軍人不爲一家一姓之軍人而爲一國之軍人只有國防軍而無人防軍之軍制也我國自改建共和軍人沿襲種族革命之軍制不知組織之正軌遂人各一幟互相利用互相侵略五族雖統一無數軍閥永無統一之一日年來各地方深感禍亂相尋國亡無日乃有廢督裁兵之請求國中之掌兵權者諸多藉口不肯解除兵柄若輩之居心以爲一旦無兵權勢力卽不能保全殊不知世界潮流有進無退若居今世紀一返十三四世紀之野蠻制度恐不待自腐即隨世界潮流以淘汰試問國旣不存家於何有身於何有勢力又何有此國人稍具世界眼光者早經看破而依勢凌人之武人尙睡夢難醒者也敝會近聞直隷轄境兵變頻仍居民旣遭旱災復受兵禍軍人以欠餉太多不負責任政府以財政困難不負責任然則負責任者惟有横遭淫掠之良民我政府我軍人若不根本改革使入正軌一任其塗炭我民以促國家之速亡清夜自思應亦難安寢枕敝會敢代表直隷人民代表全國公意陳請政府務請卽日討論合法軍制使一國軍人直隷於中央之陸軍部所有督軍巡閱使護軍使鎭守使總司令等各目一概取消全國師旅皆不得加以地方之系名明定軍區各軍皆定短期瓜代之期限並輸入軍之國防敎育以免獨奉某大帥爲一家一姓之恩上則統一可期民命可保國家可以生存於世矣爲此冒昩陳請渴望採納實行國家人民兩利賴焉 
[邕垣通信]  
　　商民恐慌中之馬路計劃 
　　南甯自建設省會以來人口驟增商務日盛但因街道狹隘交通不便兩年前雖於西南兩濠建設馬路連接商埠碼頭然城内各處街巷未嘗開闢故不能行駛車輛現聞巿政工程處擬將省議會及高等審檢兩廳移至城外福字馬路便將該處遺址拆毁直由南門經馬草街闢爲一新大馬路南與南濠馬路相接北經督署西轅門轉出牛角街穿出城外與西濠之馬路相貫便可以環經城外各街駛行汽車矣至經費一層即將省議會審檢兩廳原有地址變賣以爲修建馬路收買民房民地及建築省議會兩廳之用現時己經將各處地段測量繪具圖說計變賣議會及兩廳地址價格分爲三等甲等每方丈地價二百元乙等一百六十元丙等一百二十元欲承買此項地址者按圖認定某處某處面積若干如有同認一處者即以認定先後爲斷不許爭執並議由各大商店主東出頭經理意在急速進行約定於明年夏間完工但邕垣近日商務始因紙幣低拆後因欽廉戰務應向店號倒閉者繹絡不絶故商民對於此次建築馬路之計劃多持冷淡態度日中所見工人搬運磚石不絶於道者均係軍署所雇之工頭用以建築砲台修補城樓而己至於馬路中之工程尙未有人顧及也 
[開封之中西音樂助賑會]  
　　開封城内罷巿之後繼以罷課愁雲黯澹冷風慘凄幾無一事足抱樂觀而中西音樂助賑會適於斯時開幕不可謂非愁雲冷風中一線曙光也斯會爲第一師校音樂敎員王黄石與青年會幹事孫孟剛及西敎士普立德司邁慈何禮士等所發起於本月四日在豐樂園開會事前假青年會爲籌備處組織極爲完善出售入場劵價目計分三等二等（樓上）一元五角二等（池座）一元三等（樓下）五角各有定額售完卽止月前即發出宣言書並廣招中外同志贊助一時中西名流加入該會者頗爲踴躍災區救濟會亦極力帮忙是日適值隂雨泥濘載塗而該會籌備員曹掄元馬兆驤董彥堂等仍竭力經營不辭勞瘁會場門首紥柏枝彩樓上綴以中西音樂助賑會七個斗大金字場内遍懸萬國國旗壇上亦以松柏枝點綴設備極爲美麗初以天氣嚴寒來賓必甚寥寥詎至（二時起八時止）男女來賓爭先購劵所備之劵銷售一空當塲收得現洋五千餘元掃數提交救濟會用施急賑其辦事人及演奏員均自備茶點其演奏種類計六十餘種所有中樂西樂如風琴鋼琴提琴七絃琴敲琴胡琴月琴贅子二絃三絃四絃簫笛管笙琵琶等以及崑曲英文歌軍樂等各種舞蹈各校唱歌莫不色色俱備眞所謂管絃迭奏雅俗共賞爲大梁城中破天荒之盛舉其中尤以周子越之七絃獨奏女師範之手巾舞生托舞落雪舞張騰霄邢玉祥二君之崑曲席摩博士之四絃提琴獨奏普太太之英文歌女師範之清手調柯太太王黄石君之鋼琴獨奏孫女士之風琴獨奏男師範之三疊落梅普立德何禮士萬敎士等之四人合唱爲難能可貴而美術學校之勸君解囊一歌在籌賑會中尤爲動聽餘興中女師範之火棍棒青年會之活動電影均饒逸興座客莫不贊歎謂爲得未曾有 
[山東財廳索欵之滑稽譚]  
　　張子衡登台後對於各機關積欠之欵早己設法打點 
 
 
 

Page 7

 
 
無如額數太多不敷供應連日以來各處討僨者紛至呇來日昨有西洋留學生多人因索求學費齊往財廳謁見某科長晤面之後問吾輩之官費貴廳己允於某日撥交爲何至期不發試問貴廳是否尙講信用吾輩之留學關係重要貴廳玩視公費擱置不發不知貴廳究竟是何用意某科長淡然答曰經費之不發乃是財政廳無錢財廳爲山東之財廳財廳無錢即是山東無錢咎在山東不在財廳請君直問山東索錢可也且鄙人亦嘗留學外洋同是學生出身豈不知學費重要無如形勢所迫不得不爾請諸位少安勿躁漫漫再議學生無語相顧散去未及數鐘又聞履聲槖槖自遠而至名剌乍入則某稽查處之索欵者至矣己而入室連拍桌案大聲呼曰你知道曹州府的老雀麽某科長笑曰久仰久仰曰你知道曹州老雀的利害麽某科長笑曰領敎領敎曰然則爲何不發錢給我曰無錢可發閣下旣有全副本領請隨便施展不必客氣曰貴廳旣不發錢敝處經費又一無所出我們怎麽有法幹得下去曰無法可幹何不趕快辭職曰然則閣下何不先辭曰我覺得能幹所以不辭君覺得不能幹又何必甘心坐受困難耶言詞之問互相衝突然無錢亦實無可如何某乃憤憤而去 
[濟南陸軍醫院走電之慘劇]  
　　濟南消息云前日晚間南營之陸軍醫院忽爾紅光通明電燈爆響滿院電線閃閃如金蛇亂掣院中執役人員皆奔走驚號莫知所措有夫役張建和以電燈炸裂急不暇擇用手轉其機鈕指方著機忽爾觸電倒斃又有夫役二人亦欲扭閉電機同時著電身倒當卽以電話報告電燈公司山公司派人前往至時己滿院紅光電綫盡燃所有人員皆逃避一空院中之病人以身不能行大電呼籲闔院鬼哭神號慘不忍聞電燈公司所派去之技師以院内電線巳燃無法收拾遂急出院外將總線割斷閉絶電門火光方始消滅重行入院燃燭四照其第一次被傷之人己當場身斃不能解救電線上粘有指肉數片手皮盡脫爲狀甚慘而第二次觸電之二人幸以著電之後其一倒在桌面一則攤於床上因皆不甚傳電未至斃命後經詳細查考始知此次走電之故係因該院電線己壞線上電壺己有一處破碎近因電燈公司新添機器一座爲力甚足遂由電壺破碎之處走電至於此次死傷之人己由譚院長向電燈公司交涉日昨始行了結由電燈公司出洋六百二十元以六百元給死者家屬其餘二十元爲受傷者之養傷費 
[贛商反對加徵賑稅]  
　　江西財政廳奉財政部令加徵一成附稅作爲振捐當經訂定辦法八條通令各稅局遵照實行各商帮聞知大起恐慌環懇商會作主日前總商會致函財廳詢問此案情由旋據復稱奉令加徵附稅專爲振災之需業巳通令遵辦等語商會以振濟北災固屬善舉但今年江西苦水苦兵尙須向人告急商業凋零舊稅重疊自顧不睱實有無力負擔之苦此事關係重大滬商己有反對表示我亦不能不徵求衆商意見爰於三日下午通知各會董開特别大會討論一切四時開會到會者除龔盧兩會長外有會董羅朗山王綬之饒蘭孫徐槐青等三十餘人首由書記余鐘鏱秋宣布財廳復函並抄附部令及規定辦法龔會長云北省振災早經發出捐册己由本省官廳公團學校及紳商各界募集巨欵詎今中央不顧念民情困苦又加增此種附稅未免疏忽查此稅收除米榖大宗不計外其百貨收數亦有二百三十餘萬之多值此年荒歲亂百業凋敝奚堪再加擔負楊錦垣云此次加徵不合理由有三（一）前清辦理振捐尙有官銜保奬迨至民國對於慈善事業亦有囊掦嘉禾等項奬章獨於此次稽徵純係强迫人民遵從並無絲毫奬給（二）吾贛年歲春旣遭水秋又傷蟲薪桂米珠生計日窘搶刦時聞又益以慰勞省軍用費更何堪此重疊捐稅（三）大兵之後必有凶年天災人禍無歲無之無處無之豈獨北省爲然即吾贛災情亦復不淺倘使明春青黄不接荒歉見告將又仗誰振濟處此同病相憐之時自宜量力捐助斷不能强捐振稅討論結果决計發電否認電文如下北京大總統國務院財政部農商部江西會館鄉先生鈞鑒振稅加一現己照徵補創未能剜肉己甚萬商咨怨奔走呼號救災其名愚商其實若非别有作用何至不恤人言各報紛傳藉振搜括所指不爲無因竊以籌振之途多矣北京設會華洋辦振各省立局僑商助欵因振而演戲而彈唱而游藝而販賣集欵之法百出其途官紳商學捐册紛至急振借欵郵電路航加費提倡振務鉅細無遺挽救奇災不分畛域天良具在豈有違言獨至辦振加釐人心不服者袛以釐稅之惡己六十年害商困商欺商虐商急恨之深入人骨髓裁釐無望更苦附徵商命幾何又加自殺影響正稅尤可斷言事至兩窮嗟何及矣職會開會討論抗議同聲惟盼政府體恤商艱力維大局撤銷振稅俯順與情冒罪直陳言盡於此伏維鑒納明令施行南昌總商會叩江 
[關於蘇議會被毁電]  
　　南滙縣敎育會電江蘇六十縣各公團及父老昆季鑒此次暴民搗亂議會省署警廳袖手旁觀以致演成白晝聚衆擄毆搶刦慘劇迄己六日罪魁未獲且報載主謀者公然開會籌集巨金續謀頑抗法外行動令人駭詫官廳乃置若罔聞並不嚴行取締嗾使之嫌無可爲諱若僅責以放縱尚屬皮相之談議會爲人民代表機關萬不能因此中止寗垣官廳旣有仇視議會之心暴徒尙復蠢蠢欲動使各議員身蹈危機豈人民心理　安移蘇開會最爲合宜敝會極端贊同除電省議會外務請各公團一致主張母任盼禱南滙縣敎育會會許言蔡雲棟庚 
　　江蘇公民電北京大總統國務院寗垣都會之區且在戒嚴期内乃有暴徒白晝行兇蹂躪議會足徵軍民長官己失維持治安能力此後立法行政機關萬不能再設於惡勢力集中之地除電請省議會先行移吳外請飭王新省長尅日來蘇就任將省署及所屬各廳移治吳縣以便厲行民治江蘇公民趙鶴琴龐淞舟張鑑千崔雁冰姚君礪朱伯裳吳豹軍劉君拔等叩庚 
　　淮安縣敎育會電申報館轉各公團鑒敝會頃致江寗地方檢察廳函曰寗垣機工搗毁議會毆傷議員各節己蒙勘騐在案齊省長王處長與議會積不相能當爲貴廳長所素稔此案發生後全省人民無不痛駭齊王方面定用圓滑手段設法拖延不予懲治伏乞廳長抱司法獨立之精神將爲首主謀之魏于張陶黄諸兇嚴拘法辦母使逃逸不勝企盻用伸公憤淮安縣敎育會長馬鍾駿 
[南京快信]  
　　寗紳連日在地方公會開會聞爲討論機工搗毁議會調停辦法實業廳長張軼歐江寗縣知事高桂馨官産處長孫啓椿均列席 
齊督昨日下午二時赴省署會晤齊省長商機工搗毁議會善後辦法談話三小時之久五點二十分返軍署省議會昨推議員二人赴京 
　　警務處長王桂林銷假後昨傳各區署長到處議内容未悉東區署長趙仲英傷己漸愈現仍住須籐醫院 
　　全省商會聯合會昨在寗總商會開會議决反對所得稅卽通電各省商會一致進行 
　　軍署昨接京電報告宫邦鐸署江寗鎭守使裁江蘇軍務帮辦命令不日同下 
　　宫鎭守使之太夫人昨六秩大慶各機關均往賀齊督將駐京參謀秦洸調寗改派參議田錦章爲駐京委員長又聞齊督昨諭承啓處凡本省候補道尹知事槪不接見 
　　聶憲藩乘安豐兵輪來寗未入城即轉車赴蚌 
　　謝傳安辭河南交涉員仍就蘇督署外交顧問 
[杭州快信]  
　　省議員姜恂如提出浙江省地方制度暫行條例案計列章程五十五條中有設省平政院及省審計院等辦法待付大會公决 
　　沈省長昨在本署開談話會提議對於省議會提出省參事會案與中央前頒法令多有抵觸擬先電院部請示辦法 
　　雲南省議會電日本唆使琿春韓黨擅開釁端日公使反向北庭一再詰責自由增兵侵奪我主權蹂躪我人民實爲恣意侵略違悖公理凡我國民無不異常憤激應請無分南北急籌對付一致進行爲外交後盾 
　　滬杭甬路局車務副總管楊先芬因趙局長意見不合呈部辭職業奉照准遺缺委袁紹昌接充又委徐則林充該局編查科科員閻德銘充滬寗滬杭甬兩局招待員杭總商會日前代電江蘇省長請駁回廢止繭行條例案昨奉批示到浙己咨　該省議會復議 
　　司法部令近來檢察官每於上告案件並不取具被告人答辯書殊與定章違背嗣後務宜遵章辦理 
地方通信 
[松江]  
　　加徵稅捐之反動上海各報館轉上海商界總聯合會曁各路聯合會均鑒印花稅苛細煩擾施行以來我商人己不勝其累今北京財政部罔侐商艱乃欲加徵賑簿貼至一角支票貼用一分又欲施行所得稅加徵貨物捐任情搜括日益加甚當此商業凋敝捐稅繁多我商界羅　己窮勢不能再行承認貴會爲全國商界之模範務請代表衆意竭力抗爭如不獲准當以全力奮鬭敝會願與貴會一致進行事屬切膚幸母却顧松江商界聯合會庚按此外尚有致上海總商會一電從略 
　　松人處分私米之意見本年八月間松江平糶局派人至無錫石被該地米行冒用平糶局旗幟夾載私米一船載至途間希圖分道運滬當被護送之水警師船押回松地一時松人輿論龐雜有謂平糶局假借名義私行販米者嗣雖由無錫米商馬蓉初出而承認私販向縣公署要求領回而因地方人民及平糶局董均欲詳究底細故未能即時解决前昨兩日松地米商及巿敎育會先後電省一主將此米充作災振一則欲充松巿義務敎育費其原電分紀於下（米商電）松江来糶局販米被人扣留蒙省長飭查案擱五月迄無辦法殊駭觀聽請飭縣迅將私米罰充振捐並嚴究主名以維風化松江米商張福華等十餘人叩 
　　（巿敎育會電）松江来糶局樹旗販米一案鈞座令委滬海道尹查辦爲時己久迄未處分夜長夢多殊深懸系查該項私米爲松江来糶局所賑旣有該局致二區馬巡官斛收之函可證（原函己印呈鈞座在案）則該局雖串出馬蓉初出頭承認己絶無諉卸餘地應請迅飭松江縣知事將米全數充公撥作松巿義務敎育經費並嚴究主販以伸法紀而維敎育松江巿敎育會叩陽 
[蘇州]  
　　清查田賦滯納罰金吳縣公署接奉財政廳調令奉省長令開查徵收田賦之有滯納罰金原以懲人民納賦之疲緩實即以徵爲禁論立法之意自以逹到限内全完純然消滅此項罰金爲最上辦法其次則應實徵實報與正稅同一考成乃風聞各縣每有開徵後兩月始報開徵或己屆初限外仍報限内己届二限外仍報初限未畢冀挪掩滯納罰金者此等情形何異侵佔亟應查明嚴懲以肅法令而飭官方令仰該廳長切實查明復核辦一面通令嚴禁不准再蹈覆轍務期實行於庫欵亦稍杜漏巵也 
　　部令速理民刑訟案高等審判廳通令所屬云奉司法部第八○五號訓令查民刑訴訟案件應迅速審理俾免積壓歷經本部令飭遵照在案乃據各級審判廳訴訟月報表考核每月所結之數恒不抵所收之數日積月累聚少成多且民事案件較刑事積壓尤甚頗於訴訟進行有碍爲此通令遵照所有從前積壓之案應即設法迅爲審結其新收之案亦宜隨到隨辦務使案無留牘本部有厚望焉等因除督飭本廳民刑兩庭遵照外合函令仰各廳縣遵照所有民刑未結各案應即設法清理嗣後每月結審案件之數務與收案之數相抵毌得積壓致干部詰 
　　對於開放繭行問題之解釋蘇垣自省區發生搗毁議會毆辱議員風潮後吳縣公署深慮各團體與議員雙方或有誤會且恐影響地方治安爰於本月六號特邀絲緞機織各領袖與各議員等開談話會是日馮議員因事赴滬孔金兩議員傷痕未痊均未蒞會僅錢梓楚宋續成兩君出席官塲方面鎭道兩署各派代表到會旁聽李警廳長則親自列席温縣長則以因公晋省由第一科長何小圃第四科長申翰丹代表各領袖方面則有王亦安杭伯華尤伯寅等諸君列席當由宋錢兩君起立略謂開放繭行問題當第一次通過時吾邑諸議員均不在會幸而事後堅謂省長萬勿公布故有咨交覆議重付審查之舉前日搗毁議會毆辱議員時不但大會尙未公决即重付審查亦尙未報告彼機緞兩業何致如此恐慌足見内幕之並不專在繭區題但反對開放繭區吾輩却始終堅持議會中且有多數人誣衊吾輩爲大受絲緞業運動者然吾輩仍不避嫌疑不但口頭爭執有耳共聞即省會議案彙錄中之意見書當亦有目共見至若馮議員心支所提開放之議案亦僅有限制的開放是代表一部分人民之意並非無限開放將絲區盡開爲繭區也儘也檢送馮議員之建議書與諸君一閱云云絲緞各領袖均表示滿意從前誤會至此盡釋但要求將馮議員提議案一閱並請堅持反對而散 
[鎭江]  
　　署長注意冬防瓜洲水警趙署長以冬防緊要特派船五艘由吳王二巡官督帶駛往都天廟丹徒諫壁小河各口駐泊認眞巡查保護航路治安 
禁售嗎啡藥品鎭屬金壇丹陽溧陽等縣近有奸商設立公司販售嗎啡鴉片藥丸妨礙煙禁貽害民生殊非淺鮮現經各該縣知事一律飭警查禁以維烟禁 
[泰縣]  
　　電請打消修城計劃泰縣公民爲反對修城事致電省議會其文云南京省議會泰縣議員公鑒近時各地多倡拆城所以便交通利商務最近南運又實行矣吾泰繁盛巿塲在南北門外正宜拆毁城垣以謀便利乃縣知事反議修城朦稟省署帶徵錢糧藉名歛費虚縻鉅欵方今物價騰貴民食維艱有目共覩救濟不遑於民力凋敝之秋作反行其道之舉羣情駭怪莫此爲甚諸公爲民代表洞逹時宜伏乞就近商諸省長改修爲拆并迅函告該知事停止興工移此逾萬之金亟辦積榖及其他有益之舉地方幸甚無任盼禱泰縣公民費樑梅占魁馮文海謝騫等六十四人叩冬 
[九江]  
　　比賽足球紀聞上月二十七日九江南偉烈大學足球隊由本期新聘晋美施卡角大學畢業學士即前任南京國立高等師範學校體育敎員朱美春君率赴南昌與各學校比賽足球二十八日下午與南昌青年會比賽其結果爲六與零之比三十日下午與南昌工業學校比賽其結果爲五與零之比均南偉烈勝十二月一日與南昌第一中學比賽互有勝負其結果爲一與一之比此次比賽南偉烈連獲勝利且以一敵三尤爲難得 
[河南]  
　　商檢廳定期考試監獄官河南高等檢察廳前曾遵照監獄官考試章程呈請司法部於民國十年一月十日在豫舉行監獄官考試昨經司法部核准令由該廳通告週知以本年十二月五日起至民國十年一月五日止爲報名日期凡具有部定監獄官考試暫行章程第三條各欵資格之一志願應試者於限期内親赴河南高等檢察廳附設之監獄官考試事務處報名并繳納報名費一元領取　歷書及保結書照式塡寫依限投遞並將足資證明各項資格之盡類憑證文件隨同呈騐毌得自誤 
[天津]  
　　善堂感謝煙公司紀聞頃接天津來函云天津南善堂因駐津英美烟公司提倡賣烟助賑洵屬熱心善舉特製送匾額一方文曰澤及鄰邦己於月之一日上午十鐘預備鼓樂由全體輩事恭送該公司懸掛兹將其秩序及祝詞錄下（秩序）（一）公司人員燃爆迎匾（二）歡迎送匾人員入延賓室（三）公司執事拜匾（四）善堂拜匾（五）公司答謝來賓（六）茶（七）攝影（八）閉會（祝詞）一千九百二十年十二月一日中國天津南善堂謹備德政匾恭送於駐華英美煙公司曰維貴公司德爾博愛體上主好生之德惠及友邦施人類愛羣之惠今年秋敝堂籌辦義務戲承貴公司售烟助欵七百餘元貴公司諸大善士先生誠爲樂善好施敝堂允宜紀念大德兹特恭送善匾以彰德惠永誌不忘兼祝健康幸福云云 
來件 
[取消繭行條例之兩面觀] [  楊銓]  
　　邇者因江蘇省議會通過取消取締繭行條例之議案遂　十二月二日機工搗亂議會之舉以一省最高之代議機關横受暴行以省會之軍警密佈竟演此惡劇宜乎人民之抱義憤必欲澈底窮究此案也惟觀近來關於此事之言論似多偏於一方面結果所趨或有非吾人所欲得者銓非蘇人竊有所感書之聊傷參考願關心斯案者一留意焉 
此次風潮當從從雙方面觀以問題言則有法律問題與繹問題白日聚衆數千人搗毁議會毆辱議員亘四五小時之久行十餘里路之遥而軍警不救行政長官無所聞處共和制度之下行政者當得何罪行暴者當受何罰與是否受人指使及如何偵查受人指使之確證此法律問題也亦議會對政府之問題也以通過一取消繭行條例之議案而引起江浙兩省絲綢機三業百萬工商之反對與南京數千機工之聚衆示威此中亦似有可研究之問題在如（一）繭行條例取消後此三業之工商究將受若何之經濟影響（二）今日己有之繭行是否有把持抑價之弊（三）取消繭行條例後能否振興蠶桑抑僅爲出口繭商多闢一富源（四）除取消繭行條例外有無他法可以防制把持振興蠶桑（五）假使取消條例誠有大利處此江浙絲業大恐慌之時又值年關將近是否爲通過此案之時此皆經濟問題也亦省議會對絲綢機三業與蠶桑業人民之問題也 
　　就己發表之言論觀皆僅注意於法律問題而置經濟問題於不顧即就法律言之亦僅一紙電文要求「澈底依法解决」「懲戒官吏」而無一定懲之戒主張與調查證據辦法政府亦遂以嚴拿滋事機工撫慰受傷議員懲處保護不力人員等語以敷衍之（見十二月六日申報北京專電）其結果恐受重罰以謝江蘇人民者仍是江蘇「蚩蚩無知」之人民耳（川蘇議會十二月三日通告中語）就經濟方而言搗毁議會是一事繭行條例應否取消又一事違法舉動自有法律處置不能因機工暴動遂謂繭行條例必須取消也尤不能因此事省議會遂與絲綢機三業至於相敵之地位也議會爲人民之代表絲綢機三業人民亦其所代表者之一部份國家愈進化者其人民之自决心愈烈責難議會之態度亦愈嚴使此次機工暴動而出於至誠也就精神論吾人應視爲江蘇自治精神發逹之徵兆不當以十八世紀眼光視爲暴民侮辱議會也蓋議會之尊嚴與其所代表之人民之程度成正比例果使江蘇省議會所代表者皆爲能自决之人民其莊嚴不更大耶今日中國之大患在人民不能團結而謀其共同之利害故少數紳士與敎育家力爭自治而人民不關痛癢即得之亦紳士與敎育家之自治而己果能廣機工力爭取消繭行條例之精神而爲全省人全國人爭自治之精神今人所渴望之德謨克拉西不難得也故吾以爲果使此次暴動而出於至誡也吾人當以對待五四學潮之態度對待今日之工潮聞者或以吾爲比儗不倫學潮爲對外爲愛國工潮爲對内爲爭權利何可同日語不知對内對外其自衞一也有爭權利能自衛之工人然後爭權利謀自私之武人與政客始有畏懼此「蚩蚩無知」之暴動精神安知非他日江蘇勞働自治之先河子故吾願江蘇省議會與人民原其情而愛護之對於繭行條例之應否取消尤望省議會與人民取上述諸經濟問題詳審考慮以絲綢機三業與蠶桑千業萬勞働者之生活爲懷而解决之至對政府方面法律問題則當再接再勵勿使不幸之工人爲奸人受過而彼主持與縱釀者反得從容竊笑其旁也 
雜評一 
[閣員辭職說（默）]  
　　周財長因借欵不成且與某次有意見而有辭職之說顔外長因對俄問題不能保全信用而有辭職之說司法張次長近亦傳有辭職說原因雖未知然亦可以意測何閣員辭職聲之多也 
　　今日之内閣正在四面八方無法應付之中而内部之人又以無法應付而思去則内閣更難乎其爲内閣矣國家大事外交可緩也和議可緩也一切皆可暫時延緩獨至財政則不能一日緩他事政府有急難有力之督軍助之巡閱使助之擁護中央義形於色獨至財政則皆不能藉其力以爲助非特不能助也委員索餉軍隊譁變不顧政府之有財無財不顧年關之能渡不能渡故今日紛紛辭職中尤以財長之辭職最爲政府所重視而引爲切己之憂者也若人民之種種請願更安暇關心也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬皖公團拒絶三省巡閱電]  
　　致北京政府電北京大總統國務鈞鑒蘇皖贛三省各有軍民長官各負地方責任在未設巡閱使員缺以前與李純出缺以後三省地方迄無絲毫變象此巡閱使之設不識有何意義具何職司三省人民惶然莫解自李純出缺在滬在京曁各本省地方人民團體紛請政府將此缺立予裁撤無非厭惡軍閥愛惜公帑希望政府爲事設官勿爲人增職之苦心乃口血未乾任王士珍巡閱使之命突然發表且以裁兵廢缺俟諸王氏之甜言愚弄三省代表充其意義不啻孟軻所謂月攘一雞以待來年三省人民敬聞命矣爲今之計惟有懇請政府立即收回成命否則縱强王氏厚顔南來非政府威信之利亦非王氏個人之福也謹佈區區伏希亮察旅滬安徽自治恊會叩齊 
　　致蘇皖贛各公團電本會前因北京政府將任命三省巡閱使曾通函三省公團主張請求裁撤業荷贊同分道進行乃三省代表方在請願而王士珍之任命突然發表本會同人認政府爲故違民意非實行拒絶不足以促其醒覺本日特電北京政府文曰（原文見前）等因謹此奉逹仍乞一致進行堅持到底三省幸甚大局幸甚旅滬安徽自治協會叩 
　　致王士珍電北京探投王聘卿先生鑒三省巡閱使一職疊床架屋徒糜公帑紊亂治制構造軍閥爲三省人民所痛惡己電政府並舉代表向府院交涉請求裁撤經過事實諒早在洞鑒之中先生老矣宜惜羽毛古人不受朝廷不甚愛惜之官先生於此受人厭惡之職寗肯以身嘗試側聞業己上書辭職三省人民無任欣幸但願言行一致勿蹈以退爲進之譏則先生樹立令名在此一舉否則未易言矣率進直言至祈明察旅滬安徽自治協會叩 
[旅滬甘人主張廢督自治電]  
　　（其一）蘭州省議會敎育會商會農會寗夏馬護軍使平涼陸鎭守使西寗馬鎭守使涼州馬鎭守使導河裴鎭守使甘州馬總鎭長武張帮統曁各縣各會各法團均鑒此間報載吾鄉各團體亦主張廢督實行自治披閱之餘無任歡忭夫督軍制爲自治障礙己無可諱言廢督之心各省僉同自浙省首倡而滇黔繼起湘粤隨之今己實行近日以來廢督軍動濔漫全國風起潮湧一日千里而東南各省不僅省長决由公推即各縣知事亦定自民選裁兵理財振興實業推廣敎育諸大端業己次第舉行吾甘雖僻處西陲乃篇全國一分子他省旣己提倡在前吾省自當響應於後斷不能讓人徒博鷄口之譽而我獨蒙牛後之羞况吾省近以旦夕將廢之督座問題回漢之間頗有爭議使不設法疎解恐愈接愈厲或至傷我兩族最好之感情本會同人心焉憂之己議决推舉張君標師君世昌王君時敏楊君煥代表本會加入全國聯省自治總會進行廢督裁兵提倡地方自治事務公等或列議席或綰兵符愛護桑梓夙著賢勞人望所歸一言九鼎務望乘此時機一致主張樹永久之宏圖爲根本之改造地方前途實利賴之甘肅旅滬同鄉會叩 
　　（其二）寗夏馬雲亭先生鑒吾省督座爭者躓衆各省均請廢督我公宜表同情主張自治旣維桑梓且弭糾紛一舉數善無任翹企甘肅旅滬同鄉會庚 
[旅滬鄂人電賀夏壽康就任]  
　　旅滬鄂人昨致漢口電云漢口夏省長鈞鑒聞公就任歡騰海内不僅鄂人省署宜駐漢口以抑武人野暴如延公回省必嚴懲孫傳芳庶儆將來用倡民治之本謹賀任禧湖北旅滬同鄉會全體各界同叩 
[李鼎新將赴粤疏通海軍]  
　　海軍部前派軍法司長鄭寳菁到粤與南方海軍籌謀統一業己返京覆命海軍總長薩鼎銘以粤海軍雖己通電歸北然尙未率艦北來且林葆懌刻己回閩粤海軍全權歸於林永謨掌握林亦薩之門生素日感情是以又派海軍上將李鼎新由京到申轉道入粤再行疏通現李己於昨日由京到滬當詣海軍總司令公署謁會藍總司令商議辦法藍總司令當與李上將會商之下卽拍電知照厦門練習艦隊司令蔣拯俟李上將到厦時派員接待云 
[學生總會爲北高校長問題電]  
　（其一）北京大學轉陶孟和先生鑒當軸甫經借重長才臯比北高食言解鈴情有所難言而該校同學挽留陳君之堅决實不亞於去年北大同學之對於蔡氏恐非逹到目的不止若長此相持勢必危及高師前途排難解紛之策似以台從自行提出辭職爲最善維持敎育想有同情芻蕘之獻或亦賢者之所樂取歟中華民國學生聯合會總庚 
（其二）北京高等師範轉陳筱莊先生鑒前上一電計己逹覧先生德高望重衆流共仰當此四維失張八表同昏之際尤應力任勞怨掖誘後進去夏敝會曾一再代表全國同學挽留蔡孑民君今敢援例重向先生敦勸中華民國學生聯合會總會庚 
[將次赴歐美之馮唐二君]  
　　馮少山君原籍廣東久居上海現任上海總商會會董廣肇公所董事紙業公會會長定於本月（十二月）十五日偕德國大學經濟科畢業之唐寳書君乘法郵船直隷（Chili)號赴歐美考察工商業並購辦機器等項約共歷時八閱月經蘇彝士運河至法國馬賽而瑞士．意大利德意志奥地利亞瑞典挪威荷蘭丹麥比利時 
英吉利渡大西洋至美國紐約再行渡太平洋經日本回國 
[曹雪賡在青年會演講紀]  
　　青年會華總幹事曹雪賡君於今春赴美養疴兼考察美邦各地青年會及留學界一切狀况己見前報現曹君乘輪歸國昨晚七時半青年會特請其演講聽者數百人由該會徐可陞幹事等招待曹君演講云余此次赴美共歷七閱月在美每值有見約演說或與彼邦人士接洽時恒思盡力宣揚國風聯絡情感而所得感觸正復多端大致在乎黄白種人之程度相懸甚遠故吾輩中華國民若不努力前進終難一致見重於人也兹分述美國最近狀况之特點如下（一）國民勤勞各有職務（二）家庭富有眞樂實行禁酒令後尤甚因工畢晚歸絶不浪游政府復借助人民以金錢使其皆有自行購建家宅之機會儘可分期償資利息甚匪（三）敎育普及雖苦力亦能讀書報（四）政府優良除上述一事外隨時爲人民謀幸福如家長之愛其子姓然故地方安寗非常百廢俱舉（五）國人服從公衆如此次美國擬加入歐戰時亦有一部分人反對但一經多數决定加入則反對者绝對服從故所捐助戰費總數竟逹三十九億一千九百五十一萬七千六百零四元之多而精神肉體方面亦慷慨犧牲而不辭如有子三人者均令從軍則其老父胸佩三星章門懸三星旗見之者莫不尊而榮之其星之數則隨人數而定（六）商界有聯絡之精神其全國各處商會皆與全國之總商會爲一貫且調查一項極形完密偶遇或詢一事異常敏捷（七）實業發展卽一製造最簡單之汽車廠亦佔地千數百畝（八）國人富於服務社會之心青年會徧地有之各種慈善事業亦極完善如飛拉待飛之全城慈善總機關每年募收捐欵竟有四百萬其機關組織卽將全城之慈善團體全數聯合而向人勸募者也（九）國人均有責任心無愧爲共和先進國这國民此層尤余所盼望吾人共勉者也九時許始散 
[上海租界華人數之調查]  
　　公共租界今日發表界内中國户籍之調查總册計界内共有華人七十五萬九千八百三十九人内分男子三十三萬三千二百五十七人女子二十萬八千四百七十九人兒童二十一萬八千一百零三人連法租界合計之上海兩租界内共有華人九十二萬六千五百零六人兹將本届清查時公共租界内中國各省人之總額列後江蘇二九二五九九浙江二三五七七九廣東五四○一六安徽二九○七七湖北一一二五三直隷一六二五九福建九九七○山東一○二二八江西七二二一河南三六六二四川三五五一山西一九二九湖南二九四四貴州四六九陜西九三二廣西一二一三雲南五八四甘肅六八六滿洲一○四 
　　歷届清查總額比較表列下一八九五年二四○九九五一九○○年三四五二七六一九○五年四五二七一六一九○一年四八八○○五一九一五年六二○四○一一九二○年七五九八三九 
[英國防禦花柳病委員將到滬]  
　　本星期工部局公報云工部局接日本來電據稱英國防禦花柳病會之東方委員團將於本月十二十三日到滬此委員團係英政府所核許創辦之全國防禦花柳病會所派出擬與東方各處當地醫界敎育界行政界討論足以減少花柳病之辦法英國前曾派皇家委員會詳細調查花柳病蔓延之害嗣後皇家委員會遂爲全國防禦花柳病會之行政委員英政府衛生部承認此全國會爲該部在英帝國各處擔任勸化之機關此次委員團到滬後將於十二月十五日卽星期三日午後五時在山海關路一號育才學校大講堂開會届時主席者爲工部局總董工部局將請人蒞會討論所有大會之程序將在本埠報紙發表云 
[關於國有鐵路之京訊]  
　　字林報七日北京電云交通部聲稱由京至滬之通車定一月一日始開行時間可短縮六小時又京綏鐵路明年四月問可造至歸化城此後工程將即展至包頭鎭云 
[昨日金價又漲]  
　　自星期一以來先令大條迭次縮短標金飛漲己誌昨報昨爲星期三大條紐約電報近期者又縮半辦士遠期者縮八七五先令價上午倫敦電報勿動下午因星期三循例無電報一般有定貨商家向銀行購結先令早則有四先令三辦士至兩辦士可結繼而又減小爲四先令一辦士七五至標金買賣全視先令爲轉移上午標金開盤之時因手貨者皆係廉價買進己可獲利賣出者甚衆於是元月份標金價低至三百十二兩五錢繼悉大條又縮人心又轉高勢逐步漲至三百二十三兩四錢下午開盤三百二十四兩繼又高至三百二十八兩二錢收盤略回爲三百二十六兩三錢人心仍極堅固聞此次先令驟漲原因緣北京政府本月份到期償還日本借欵之故其借欵爲一千數百萬照此巿價核結金鎊償還吃虧又不少也 
[證劵物品交易所發現炸彈]  
　　昨日下午三時許愛多亞路四川路角證劵物品交易所内被人暗將炸彈置於商塲拍板處地板上幸經十一號經紀人毛鑑書察覺適塲中正在熱鬧之時一時人聲喧譁紛紛奔出幸未曾炸裂當由塲務理事員洪某囑駐所偵探速將該炸彈浸入水桶内以免炸開豈知該偵探誤會即將該炸彈抛入浦江中嗣經理事長聞蘭亭得悉該炸彈己被偵探抛入浦江中大爲不然當飭該探趕往浦江務必撈獲應將炸彈報存捕房以便偵查云 
[綢業反對開放繭行之昨訊]  
　　緒綸公所錢江會館盛涇綢業公所雲錦公所吳興縐業會館鎭江綢業公所六綢業團體昨致上海總商會公函云敬啓者前上一函諒蒙察覽敝公所等所懇呈請省長維持繭行原案一節諒己照行邇年來土絲缺少以致絲綢機工乏料輟業停作者日益衆多而於今年爲尤甚卽繭商方面亦以收繭過多廠絲滯銷紛紛停止營業各絲廠亦以存絲過多洋莊不動以致週轉不靈而有請欵維持之舉總核以上原因要皆受繭行太多吸收絲繭出洋過甚之累此敝業同人所以有今年四月一日在杭議决維持之案也乃日來江蘇省議會不權利害不顧大局貿然表决廢止限制條例開放繭行消息甫布兩省敝業同人莫不驚慌失措爰經函電紛馳電省籲請蒙蘇省長俯納輿情駁回復議乃省議會東日審查仍主前議致激動甯垣機工之公憤而有冬日擾亂議會之舉也竊思機工挺而走險固屬失當然以生計將絶痛切剥膚馴至迫而出此要亦爲仁者所原諒今議員動輒曰國際貿易應取公開不知貿易公開亦皆以國内現狀輿論從違爲凖今絲綢機織各業之恐慌旣如此而繭商絲廠之凋弊乃如彼誠不知該議員以何根據而貿議開放是直叔寳之全無心肝矣伏思貴會爲商界領袖衆望所歸務懇速電北京農商部國務院曁蘇省長財實兩廳迅予维持原案萬勿公布以救絲綢實業而維兩省治安時機急迫一髮千鈞萬懇鼎力授助至紉公誼 
　　湖州吳興縐業會館昨上南京齊省長電云齊省長鈞鑒報載省議會通過廢止繭行條例羣情惶恐絲縐原料江浙相通若經廢止繭商收羅無餘絲料必缺乏殆盡唇亡齒寒痛及燃眉湖地絲料半購蘇省若任繭行自由開行湖地絲縐事業受此絶大影響消敗立見十數萬工人何以處置地方治安商業前途兩有可危懇請駁回朱案拒絶公布以救工人而維實業不勝迫切呼陳湖州吳興縐業會館叩魚 
[預防米荒之提議案]  
　　浙江路商界聯合會日前集合各團體討論維持米價預杜奸商販運出口結果由新閘路文監師路浙江路等三路商界聯合會提出議案請求總聯合會速開董事會議再通告各公共團體會議辦法一致進行兹將提案原函錄後謹啓者爲米糧問題事敝會等因預防將來貧民生計起見不得不函請總會諸董事先生討論善後查去年六七月間米價袛六七元不料至今年六七月間頓增至十六元有奇而當此新米湧旺之時價己由七元漲至九元之多顯係奸商販運所致锘不預先防範後患何堪設想且存米困乏並加北方之災凡我團體理應設法故請總會召集董事會通過後或再召集各團體開聯席會議討論辦法云 
[呈請騐放浙省軍米]  
　　陸軍第四師軍米向在松滬各地就近採購乃自入秋以來米價奇漲該師長陳樂山擬改往别埠購辦除呈由陸軍部核准令在蕪湖採購並奉給發護照外爰特派委本師司令部軍需官高崇信前往蕪湖採購軍米六千石業據該員來電米己購就起運赴滬以便運回浙省分撥軍用昨特呈請松滬護軍使署轉請江海關監督飭關騐放以濟軍需云 
[兩商會對付附徵赈捐之會議]  
　　貨稅附徵賑捐雖經各業商紛論商會轉陳稅所長電呈財政廳要求財政部取消前令迄未逹到目的爰再續請南北兩商會開聯合會集議對付方法兹聞總商會縣商會己訂隂曆十一月初一日下午四時在總商會議事廳集衆會議昨己由會分函南北巿各業商代表查照務於届時前往與議云 
[北城商業聯合會消息]  
　　本埠北城商業聯合會前以國務院通令實行徵收所得稅及加徵印花稅當以目下商業蕭條民生窮困政府當維持之不暇而乃反重徵苛稅相逼而來平民生計愈陷恐慌曾電請國務院體卹商艱收回成命業誌前報兹該會接北京國院訓令多方解釋該會各商號得悉後羣情惶駭决定作第二步辦法邀集本埠各團體開聯合會議一致抗議務逹目的兹將國務院訓令等錄後上海北城商業聯合會代電稱印花稅旣行加價所得稅又須徵收萬難重疊負擔等情查支取銀錢貨物憑摺及各種貿易所用賑簿不論商業往來大小記載銀錢貨物之多寡每册每個每年袛貼印花一角比較他種單據一年以内所貼總數尤屬輕微商民當不致苦於負擔而每年貼用一次手續亦甚簡便又銀錢支票貼用印花一分各存户貯存銀行者多係巨額存欵此項稅額更屬微末此案己呈准十年一月實行以外並無所謂加價至所得稅先定徵收五項首例官俸之所得以資提倡其二三四五各項或以所業非細而常博厚利或則領有帖照優享特權納稅力皆屬較裕故先著手並非專重取之於商且奉明令指爲敎育實業經費之用督促認眞辦理此稅係收益稅之一種與印花稅並不重複仰該會務卽勸導各商依照辦理以維稅務此令等因同日又接中華國貨維持會覆函云逕復者接讀大函敬悉種切現今商業凋敝金融日窘曷可再加擔負而執政者百計網羅不顧民生疾苦欲爲無言其可得乎承囑列名發起一致進行敝會極端贊成如尊處開會有期請卽函知俾得派員列席參議可也云 
[縣商會互選會長之手續]  
　　上海縣商會昨致函新會董云啓者本會定十二月十一日卽隂曆十一月初二日由新當選會董互選正副會長務請執事於是日下午三時到會塡票投匭並請縣長監視開檢即時揭曉事關互選切盼偕臨爲荷附印單一紙 
[斛司要求加力之昨訊]  
　　南北兩巿米行各斛司因要求增加斛費每石四文兩次罷工迄未解决經上海縣沈知事飭知仁榖公所董事張樂君迅速設法解决在案兹悉此事各斛司本擬要求加四文全由米店給付而嘉榖堂米店同業在公所開會數次皆不贊允旋經總商會調處始允加二文昨日仁榖公所董事張樂君召集各行家開會以米店己照商會調處允加二文尙少之二文惟有由各行家酌量貼給聞己有大半贊同袛少數人反對遂照此决定由張董將議决情形陳覆上海縣沈知事核奪矣又聞南北巿米行各斛司因隂曆大月底己届所有增加斛資每石四文一事前於第二次罷工時由南北巿米行司月等十九家及張葉兩董擔任保證始允開斛轉瞬月終結賑恐多唇舌遂於昨日刋發通告約集全體同業於晚間八時北巿在萬商樓南巿在新民樓茶肆議决辦法云 
[木船尙難出險之報告]  
　　運木船户在台州海門洋面遇盜擄去船人一案曾經滬上南北商會迭電浙省盧沈兩長官請爲飭屬剿捕海盜並救護被擄人船出險各情己迭紀前報兹聞昨日金恒來金吉和兩商船上水手來申向木商報告謂海盜恣横不堪言喻雖經水陸軍警設法救護一時尙難出險故道途傳聞尙多不確現在該盜等僅將被擄之人每船放回二人其要挾情形言之頗駭聽聞每船須具四千元巨欵方得放回强行勒贖船家何力擔負惟有聽其所爲云云刻經木商會館代表馬驥良聞此消息昨復電告鎭海水上警察廳來廳長並分别函呈江海關勞總稅司南巿常關諾稅務司曁江海關姚監督等請求會合轉電海軍部設法撥派軍艦奮力剿捕以除盜數而安船業 
[滬西刦案五誌盜黨王德甫己因傷斃命]  
　　上月十五號夜八時許滬西意定盤路永和小雜貨店被盜四人持械入内刦去大小現洋一百五十七元逃逸報經靜安寺路捕房飭探馮春福等協同西探堯克偵悉盜黨匿居滬杭車站附近報經該管警區往拿當因盜黨王德甫似欲拒捕被西探開梒擊中頸項倒地即將王與同伴陳寳山拘獲提回奉飭王送醫院醫治陳解往公堂諭着押候訊核等情曾誌本報兹因王德甫傷重不能醫治延至前晚身死由院知照捕房派探將尸舁入斐倫路驗尸所報請公廨張襄讞與英赫副領事於昨午後三時蒞所驗明委係因傷身死塡明尸格即升座公案即據中西包探上堂禀明前情中西官得禀諭令地保投堂給棺收殮標封厝壇候示 
[北方工振協會消息]  
　　致開封電開封趙督軍張省長省議會豫北振災會均鑒疊電敬悉敝會對於修路修渠初無成見兹承明敎另請公欵修路數會自應專辦貴省水利以免顧此失彼比經敝會公議一致贊同即當延請義紳來豫布署尙希隨時匡助潼關大道關係西北數省交通旣經貴省請欵與修誠足利賴百世敝會棉力有限不能兼營殊深抱歉惟有馨香禱祝以冀公欵速撥早日興工謹先電復順請善安上海北方工振協會叩虞 
　　致天津電天津分送特别二區吳籛孫會辦賈汪公司袁述之先生均鑒奉電敬悉敝會於修路修渠初無成見但期足救偏災不糜振欵據貴省督軍省長來電己請公欵修理豫西道路敝會自應專事修渠以求兩濟比經公議一致贊同不日延請議紳前往貴省布署尙希隨時匡助爲幸上海北方工振協會叩虞 
[中國廣告公會開會紀]  
　　中國廣告公會昨日下午五時半假座四川路青年會開會中西人士列席者約二十人由該會會長鄺富灼君主席致開會辭後張廷榮君遂詳述其對於牛乳商業之研究共分三段討論（一）第一年之推銷方法若何（二）批發與零售方法若何（三）廣告人尙需延攬否其第一段謂須先注意何種人需要牛乳並須注意將來同業之競爭其推銷之方法最宜向人之家庭方面進行因牛乳一物本家庭之用品也如用傳單招貼游行等類皆費而不切實如竪立招牌一事尙可如登廣告於報紙並備一空格以備塡購裝置各商號之窗飾登設影戲場等之電燈廣告登廣告於易存家庭中之各種雜誌等類皆甚佳妙如從郵政海關等處設法取得人名錄而常分送人以小書此法爲尤善在三角星期（即推銷之第一星期）内重宜多送貨樣總之宜用一種引人入勝之方法而後可第二段亦詳細惟不關廣告事第三段主張延攬妥當合格之廣告人云云後由林孚散德生君等詳細討論七時許主席宣告散會 
[歐美輪船進出口消息]  
　　福來輪船公司之西愛維思號Ｗest　Ivia此次從美國之西雅圖開來本應先到上海次赴小吕宋香港然後還國今次該輪至日本神户時因上海方面並無貨物裝往南洋故在東洋逕赴小吕宋並未先來上海因之進口之期緩延一旬有餘直至昨晨該輪始抵上海裝來進口貨僅有疋頭洋雜貨二百七十噸現己定明日開還西雅圖在上海裝出之貨有大來洋行轉運之苧蔴七百件此外爲鐵器二百噸又能青星公司之西卡姆那號WeCormona從新金山來華昨得來電該輪刻在小吕宋約十七號可到上海船上載有貨物二千餘噸尙有歐羅那號Eurana自紐約來申昨日亦有來電報告行程謂至遲於本月二十六號可到上海船上載有三千噸以上之貨物運申其還美之期當在一月十號又英國郵船公司之彭谷號Banca自十月十三號由倫敦出發以後本定在十一月下旬可至上海旋因孟買方面需船運貨遂於上月一號從北山開赴孟買直至二十四號始向上海方面開出現接來電報告該輪於本月二號己到檳榔嶼五號抵星加坡下星期一可至香港其進口來滬之期當在十七號之上午又英印公司之日本號Japan自十一月五號從申開出後今日接得該輪從仰光來電報稱將於十八號駛抵印度至德加大號Takada則於明日定可還喀爾喀特云又太平洋郵船公司之哥倫比亞號Colombia昨由日本來電報稱該輪自上月十三在新金山開出至二十一日從檀香山駛往横濱於四號到日業於禮拜日離神户來華在本星期六可抵上海 
　　又有四號在滬開出之愛瓜多號Ecuadar刻亦在神户將於明 
 
 
 

Page 11

 
 
日抵横濱預定二于二號至檀香山月底至金山又法國郵船公司保勒加號PaulＬecat己於十一月二十四日從法國開出約本月二十九日可抵上海 
[國内輪船進出口貨之調查]  
　　進口貨（寗波）太古公司之新北京輪船昨由寗波裝來之貨有藥材一百四十八件棉花一百三十包蠶豆五十二包英洋一箱雜貨八件又寗紹公司之新寗紹輪船昨由寗波裝來之貨有棉紗四十件飛花八十包松木九十件雜貨二十五件（長江）招商局之江新輪船昨由長江裝來之貨有大米四千包菉豆七百九十八包水靛二百十四桶瓷器二百十七件皮油樹油二百三十桶黄豆一百二十九包烟葉一百零五件黄紙一百二十八件機花一百包青鉛舊鋼二百件芝蔴四十六包桃肉六十一包棕片青蔴五十件紅棗三十包鴨毛三十件箱茶十件藥材一百五十五件雜貨二百零四件又太古公司之吳淞輪船昨由長江裝來之貨有米七千八百五十包芝蔴七千九百二十一包蔴油二千六百八十桶皮油桐油一千二百九十五桶黄豆三百零八包板五百件煙葉二百五十二件花生仁二百包藥材九件生漆七桶雜貨十七件（烟津）太古公司之奉天輪船昨由煙津裝來之貨有紅瓦一萬一千張菜子一千一百二十包冬菜一千六百三十件生仁二千零三十包棗子五百八十包花生五百包桶板五百五十一件肥皂四百八十二箱精鹽六百七十二包瓜子杏仁九十三包洋瓶八十四件羊皮猪棕一百二十三件烤皮五十件蛋黄四十六件沙參四十八箱箱毛地毯二十一件生梨八十簍香煙五十箱葡萄六十簍粉絲二十七件藥材二十六件府綢絲頭三十件香菌木耳金針菜二十一件金條二箱魚干十二件石絨十件鐵條一百二十二件洋靛三箱雜貨六十五件又招商局之遇順輪船昨由烟津裝來之貨有生梨一千四百四十一簍紅棗黑棗一千三百五十三包桃肉一百十四包核桃三百六十六簍烟絲四百八十五件瓜子杏仁一百六十九包紅菓栗子二百六十件洋萄蘋果九十一簍甘草三十三件土布八件府綢野絲十二件紙頭顔料五件雜貨三百三十七件 
　　出口貨（寗波）太古公司之新北京輪船昨日裝往寗波之貨有糖四千五百四十七包麫粉一千包米八百六十二包氷糖一百八十七包荔干七十箱生油五十桶點鋼四十塊青鉛七十二件藥材三十五件桐油柴油三十二桶蔴袋二十五件雜貨五十七件又寗紹公司新寗紹輪船昨日裝往寗波之貨有米三千零十七包黄豆三百四十五包花子二百包肥皂一百箱瓜子四百三十四包芝蔴六千包洋布七十五箱香爐五十五件坡　五十箱生油四十桶木頭七十六件鐵六千擔又轉口米三千零五十八包（温州）招商局之海晏輪船昨日裝往温州之貨有米一千一百四十四包飛花棉花五百七十包糖四百八十六包蔴一百八十件桐油一百桶花生五百零一包洋布七十六箱黄豆八十六包水果三十二簍鋼琴一件鐵一百四十件藥材烟絲五件雜貨七百八十九件（港粤）太古公司之新寗輪船昨日裝往香港之貨有油二百四十三桶黄豆八百五十包花生仁一千四百八十包菉豆三百七十六包醬菜三百　生梨三十三簍花衣四十六包粉絲三十二件銀條三百塊銀子二十箱銀洋八十箱金圓一箱裝往廣東之貨有麫粉九千包花生仁七千七百三十二包黄豆一千八百五十二包花衣九百二十包茶梗五百七十五件洋紗四百九十六件油三百桶石羔二百包芝蔴二百零八包橘子一百七十九件鵝毛八十七件又怡和洋行之合生輪船昨日裝往港粤之貨有麵粉五千包花生仁四千五百包花生餅一千件黄豆五百包行燭四百箱洋紗三百五十件土布三百件紙頭五十件又有上海宏發莊裝往汕頭元榮銀號之現洋十箱約五萬元又乾泰莊裝往汕頭乾元銀號洋一萬元 
[友華銀行銀巿報告]  
　　中美新聞社譯友華銀行八日報告云昨日倫敦銀價當地跌一先令二便士遠期跌七先令八便士紐約銀價跌至六八紐約倫敦滙價爲三四四此問定價與昨同惟金圓跌至七一又四分之三開盤時巿况堅定投機家傾向賞出交易價金鎊四先令三便士又四分之一金圓七三半但銀行買進頗多於是投機家變而爲買進巿價遂大縣收巿時買進一切均照定價海外銀巿仍軟弱 
[會議舊松屬欵産問題]  
　　上南川青奉金六縣代表爲舊松江府屬慈善教育欵産問題昨日（星期三）假本城也是園開會到者上海奏錫田黄申錫姚文枬朱贊南滙傳恭弼唐其寅許言川沙張志鶴莊以荇奉賢王定一青捕葉昌陞蔡鍾秀支頌堯金山畢治安張作邦等十六人下午二時開會先由各代表討論進行辦法並由各縣代表報告收租經過情形决定以六縣勸學所長會銜呈請六縣知事轉呈省長道尹兩公署請准予另訂辦法並公推奉賢勸學所長主稿後即油印分送各縣如有討論修正之處函送上海會所並訂定每月逢第一星期三開常會逐條通過至傍晚散會 
[槍斃盜犯五名]  
　　松滬護軍使署昨日午後二時許槍决盜犯李中二子劉德峯朱振文吳漢文鄭玉忠等五名布告俟續錄 
[女青年會社會服務研究會消息]  
　　女青年會昨日午後二時由趙佩文女士與社會服務研究會會員多人同至楊樹浦自來水廠參觀今日起仍照常分班與演講後日（即星期六）下午在崑山路十一號半女青年會會所將有展覽會並佐以游藝及電影等是日男賓亦一律招待云 
[基督公學附設義學]  
　　虹口梧州路九十九號基督公學名譽校長許交涉使等有鑒於上海貧童學徒爲職業家計所困不能領受學校敎育特議决在公學附設一日一時議學招收店中學徒及貧童於每日下午四時起五時半止授以相常敎育其學費及應用書籍文具槪不收取分文現己開課聞尙須擴充學額期遠近貧童學徒皆得受惠誠敎育界之善舉也 
[南洋煙草公司培植學徒]  
　　南京路十二號南洋草總公司各部份共有學生十餘人多從廣束孤兒敎育院送來學習生意者該公司以其日間供職而晚間尚有暇晷可以在外求學特爲此輩想一利便方法與四川路青年會商議特設商業夜學一班專爲敎授該學生等所有學費書籍均由南洋公司供給昨八號己開始上課云 
[檢查高昌廟商舗印花稅]  
　　冬季檢查印花稅高昌廟地方業由該處警區巡官張欣榮於昨日起督率警士分往境内各商舗着手檢查矣 
[函請整頓華界清潔事宜]  
　　上海南巿學商公會會長沈潤挹並會員朱　臣陸介孫議長吳叔田朱少圻幹事長顧翕周王維申等數十人公函滬南工巡捐局云敬啓者竊自上海城廂内外分設束南中西兩區清潔所以來承辦清潔商人名己屢易而辦理清潔事務日壞一日彼認捐承辦行大包小包之手段除認繳捐欵外貝知歛錢置雇船運糞及挑夫勤惰於不顧遂有隔二三日挑糞一次甚至將糞水傾人隂溝之内一經詰問謂無糞船無處傾倒今來撤糞是伊照顧居家之誼否則不來撤去將奈我何且一般挑糞夫役按户索錢每月一次數以桶計錢數雖多寡不同一不如願即過門不入呼之不應招之不來居家每飲恨吞聲惟有增加月費遂其所求似此情形實堪髮指此等事實凡上海巿内居民均受其累欲尋承辦清潔之人促以整頓而該所及辦事地點均無從探悉敝會同人欲言己久近來見聞所及尤甚於前爰敢不揣冒瞌據實直陳函請局長嚴令承辦清潔之人實力整頓該東南中西區事同一律均須改良素諗局長整頓巿政積極進行對於此項病民之處必能俯察不情力除前弊仍懇將辦理情形乞即賜示以惠衆望 
[鐵路人員聚餐會預誌]  
　　滬寗滬杭甬鐵路車務處人員每年當陽曆正月例有聚餐會之舉本届日期己定一月八號在大東旅社舉行餐劵分爲三等凡月薪在百元以上者購四元劵百元以下五十元以上者三元劵五十元以下者二元劵滬寗鐵路舉定該路車務副總管袁紹昌滬杭甬由車務副總管楊先芬爲會長昨日（八號）己將會劵分發各站銷售矣 
[油墨製造廠營業發逹]  
　　美國加利福尼油墨製造廠近來營業日盛今設分廠於西倍加連地方建築一最新式之巨大廠屋油墨製造之法藉科學之巧妙於調和上混合上速而且匀質地顔色亦高出人造之上成本因之減輕故無論鉛印石印等各種油墨售價較廉該廠上海專理爲泗涇路之恒豐公司故上海油墨爲恒豐銷路獨多云 
[綏遠正劵開奬紀]  
　　昨爲第九次綏遠工賑善後有奬正劵開奬之期仍在南巿久大碼頭該公司内舉行自上午九時半開始至下午十二時半畢事兹將五大奬號碼及經銷各票號錄下頭奬第一萬五千九百三十號（蕪湖分局）二奬第一萬二千八百四十七號（本埠大發祥）三奬第一萬八千五百七十一號（本埠廣萬源）四奬第一萬七千零七十七號（本埠大利元）又四奬第一萬九千三百七十一號（寗波大利源）五奬第二千零六十七號（漢口振華公司）又五奬第二千三百六十三號（蕪湖分局） 
[水警廳飭造簡明表册]  
　　江蘇水警總廳趙廳長除通令外海内河各區長認眞督隊進緝外並於昨日着令各區長迅將所部各隊官長員名師船若干管轄區域駐紥地點及各船警士名數詳細查造簡明表册送候備考 
[水警師船游巡南黄浦]  
　　駐滬水警第三隊王隊長昨派師船四艘駛往南黄浦王家渡至閘港一帶浦面往來游巡以衛航商 
[黄鍭車乘客猝斃]  
　　昨日上午八時有一不知姓名之男子年約四十餘歳身穿元布對襟棉襖内襯藍布短衫破藍布褲兩條秃頭赤足形似工人手携破棉被一條由某處雇乘黄包車行至法租界大馬路卜鄰里口忽然氣絶身死臥於車上經該處二百二十一號華捕巡差查見立命車夫停車略問原由令將該屍車送同仁輔元堂屋所即回報大自鳴鐘捕房經捕頭派員至所視察一過飭堂給棺殮埋並攝影帶回候召屍屬認領 
[報請騐屍二則]  
　　二十八保南十二圖地保許鳳台昨午投上海地方檢察廳報稱曹家渡東首新嘉坡路婁波灣小浜内今晨發現無名男尸一具年約二十餘歳身穿藍布罩衫下着黑布來褲秃頭鞋襪俱全查無屍屬請予相騐又二十七保十一圖地保瞿梅生昨亦投該廳稟稱住居閘北共和路有餘里二弄第三家揚州人駱雲波現年六十二歳向爲小工昨日上午十一時有事出外至午後二時駱忽倒臥於梅園路地方當爲鄰人所見赶即車回其家方進弄口己經氣絶查該屍屬現不在滬四區警署着來案報請相騐云云當奉譚檢察長委鄭檢察官等前往分别相騐矣 
[監禁圖逃盜犯]  
　　盜匪蔡榮寛前由警所拘送地方審檢廳訊供收押看守所樓上六號號舍内聽候核辦間詎該犯夤夜圖逃挖去號舍牆磚數塊適爲該所長張祖斌登樓查察聞有聲響立即入内察看當向各押犯詰問咸稱牆磚爲蔡榮寛所挖張所長除派所丁將蔡嚴行看管外一面立稟譚檢察長派員提訊屬實遂起訴同級審判廳公開辯論終結前日奉該所杜許推檢各官開庭飭提蔡榮寛至案略詰一過當庭宣判該犯糾衆行刦强盜罪當然成立判處二等有期徒刑七年又在押挖洞圖沈未成判處監禁一年六個月應共執行刑期八年六個月該犯奉判後並不上訴昨午奉譚檢察長諭飭將該犯蔡榮寛由所提出加釘雙鐐飭派法警錢子餘陸雲卿等押送漕河涇第二監獄執行禁錮矣 
[途中遇見逃妻]  
　　法租界貝勒路居民楊阿福之妻時氏今正背夫逃往北京日前始來申被楊在途遇見扭至法捕房昨解法公堂請究先由楊阿福上堂聲稱民人娶時氏爲妻己有十年過門後時常忤逆翁姑今正忽私行逃逸並被捲去約值一千餘元衣飾至今始行遇見是以扭案惟妻子如此不守婦道民人不願領回求堂上核斷詰之時氏供因丈夫將我凌虐故此至北京丈夫之姑母家中况丈夫時常來信催我回家是以回申今有信函呈鑒不敢私逃原告又稱民人並無信催妻子來申之事求察中西讞員判暫將時氏發堂留養聽候核奪 
[恐被妻累預請備案]  
　　揚州人崔國友住居閘北恒通里二十四號門牌昨呈四區警署稱髮妻楊氏結褵二十載己生二子近與李文玉姘識絮領二子賃屋亽共和路厚祥里二百三十六號民畏李兇横不敢與較詎該氏現以拐賣婦女小孩及種種不正當之行爲深恐日後反被牽累爲特呈懇署長先行備案等情奉諭着崔退去聽候查辦 
[婚姻糾葛]  
　　湖南人黄善芳年三十二歳業紗廠小工前憑　聘定浦東陸家嘴江北婦人張王氏之女阿二（現年十八歳）爲室現黄通知媒人擬擇吉於下月間迎娶詎該女嫌黄年老不願要求伊母梅婚昨經黄得悉前往岳母處糾葛互相衝突經該管淞滬游巡第四隊巡警到來將兩造併解三區警署曾署長以事關婚姻糾葛於午後命解地方廳訊辦 
[逆子押候訊辦]  
　　漕河涇鄉婦史沈氏有子名阿秋年近三十素無恒業時將家中衣服質錢化用前日又向其母索錢無着竟敢忤逆先兇當由鄰人代抱不平密稟上海縣警察事務所立飭警察馳往將史阿秋拘解到所經司法員提訊之下判令收押候傳史沈氏到案再行訊辦 
[指控騙礦砂案辯論終結]  
　　曾際芳控陳繼茂用空白支單駭取值洋六千元之礦砂一案昨晨由廨繼續研訊據被告代表律師上堂驛稱原被交易多年此項礦砂先交被告而後被告付給五日期之支票總之原告袛能控告被告違背契約並無刑事起訴之理由至期票到期不能解欵係商業中之習慣實無欺廳行爲言至此由陳繼茂上堂經該律師請據供稱與原告交易己有三年上月十九日向原告購買礦砂二十五噸至二十日付給五日期之票一紙遂將貨傳與瑞豐懋號所有貨價均被該號劃抵欠欵因此無法解付票欵本年受先令縮短之虧耗約虧空五萬餘兩無法彌補曾經稟請公堂破産是實並據原告代表律師向陳復詰一過即據原告律師聲稱被告於九月十九日向原告購買計每噸價銀三百兩而被告己於十八日賣與瑞豐懋每噸袛售二百六十兩此種交易情節顯然應請堂上注意並與被告律師辯論良久經俞襄讞核供商之英胡副領事判被告無保收押候會商堂諭宣佈 
[騙取鉅款之獲究]  
　　住居虹口桃源坊四百五十六號門牌之胡阿棠自八月初二起至十月半止串同在逃之繆某等三人陸續向源茂泰等各號以詐欺手段騙取值銀三千八百三十二兩洋五百八十一元分肥逃匿被控公共公廨刑事科准詞出票發交虹口捕房昨晨派探蔣阿林等將胡揭獲盤詰口供一過押候解究 
[冒名騙貨各押一年]  
　　粤人李沛生因與同鄉人劉舜琴冒用海寗路陸姓及英華書館某西人名義先後騙取九江路老介福河南路大綸值洋二百餘元之綢緞質洋分肥被控捕房　探將李劉兩人獲解公共公廨訊押在案昨晨由廨復訊即據中西包探上堂稟明前情並據兩家號夥陸良才薛滌生相繼投案訴明被騙情形訊之劉舜琴供不承認而李沛生延甘維露律師到堂辯護中西官核供判李劉二人各押西牢一年期滿逐出租界 
[冒領金飾之科罰]  
　　維昌洋行寫字王滙臣於上月二十九號拾得華美汽車行夥戴生義所失方九霞銀樓計洋二百元之金飾劵一張串同爲報關生意之陸朝榮及新閘路祥和銀樓夥石松標史和芳至該銀樓冒領當被察悉報捕飭探沈阿岳往將以上人證拿獲解經公共公廨諭均交保候訊在案昨晨復訊據載生義投訴於去年八月間向方九霞買得二百元之金飾劵一張上月二十九號持向該銀樓兑金因價目不符將票携回旋至泗涇路維昌洋行不知如何遺失察悉後即至該銀樓掛失迨至翌日該銀樓派人知照謂有人持票來取金鐲遂報捕將被告等拘案是實訊之王滙臣等延律師到堂辯護以原告主面亦不欲深究應請從輕發落經俞襄讞核供商之英胡副領事以被告等不應貪小判各罰洋十元充公着令繳洋開釋金飾劵交戴領回 
[冒名勒捐分别押儆]  
山東人方瑞成與在逃二人冒用工部局名義私製腰圓式之洋鐵牌在狄思威路四百零四號門牌設立事務所串同魏德忠何雪青楊阿寳范小四子等向該處河道所泊各船户勒令領取洋鐵牌每月每船繳納捐費洋一元前日午後方等因向船户何文有勒捐不遂衝突被二百三十一號華捕查見詢悉其情上前拘捕方等反將該捕拖入弄内行兇旋經一百二十七號華捕瞥見帮同將方楊魏范何五人一併拘入捕房昨解公共公廨先由該捕等上堂稟明前情繼據船户何文有李長發等投訴被告勒交捐費情形並經中西包探稟稱查得被告等與在逃之梁王二人勒捐有數十户之多即將僞造之中西文洋鐵牌呈案請究訊之方等均俯首無詞經張襄讞核准商之英赫副領事以何雪青係屬過犯判押西牢兩年方瑞成押十五個月楊押一年魏范二人各押九月期滿均逐出租界洋鐵牌焚燬 
[昨日公共公廨訊案記]  
　　公共公廨民四庭昨晨由關讞員會同美丁副領事訊理訟案六起依次抄錄如下（一）楊春泉訴周筱云不還押拒洋六百五十元案兩造均由律師到堂代辯「堂諭」現准商會函復據周筱云對於三進號確無存欵三進號於本案當然無涉應仍該被趕緊遵照前判繳洋（二）沈仲芳控王孟修請押逐案因被告不到由原告律師到堂要求缺席判决「結果［被告臨訊不到應照原告所訴判令該被告於一月内遷移並繳清租金（三）隋王氏訴夫隋琴軒虐待並將所生之女逐去請求取銷婚約案因被告屢傳不到原告控訴前情要求離異「堂諭」被告屢傳不到應照原告請求准予離婚（四）王正記訴孫宗耀錢債糾葛案因兩造均不投質「堂諭」將案註銷（五）姚新卿訴子姚新垣不顧赡養吞賴墊欵擅將基地私賣案據原告代表律師投訴原告對於本案内之基地要求飭令不准轉換道契並須修改原稟並求提前排訊復與被告代表律師略辯數語「堂諭」原告律師請求修改訴狀應即照准並函致會文局對於本案所爭地畝於未判决以前暫勿轉換道契並准提交排訊（六）于愼德堂訴同慶堂藥店押遷而同慶堂主陸賢生反訴違背契約收受他人挖至費案兩造代表律師均到堂請求改期「結果」改期訊理 
[擅開機器車之科罰]  
　　甬人鄭小蘭曾向工部局領取開汽車執照未經允准前日擅開二千零二十九號機器脚踏車在南京路疾馳被一百五十五號查見以其違章回訴捕頭請廨出單於昨由捕將鄭傳至公堂經中西官訊明判間洋十五元充公示儆 
[科罰燕子窠主客]  
　　老閘捕房包探榮錦林陸根生前日與九十號西探在福建路一百六十八號屋内破獲燕子窠一處當將其主顧阿炳及烟客譚雲如戴榮卿周炳生施二寳王金生連同烟具一併帶入捕房而譚雲如中途向陸探行賄洋十五元求釋陸探不納即將賄洋呈出稟明捕頭諭令管押昨解公共公廨即據該探等上堂稟明前情訊之譚雲如延朱期芾律師到堂代辯要求從輕發放中西官核供以顧阿炳破壞烟禁判押西牢一月譚姑寛罰洋十五元餘人各罰洋五元連同賭洋一併充公烟具銷燬 
[查獲私設燈吃之人證]  
　　廣東人楊生實賃屋高昌廟地方私設燈吃爲二區警所查悉昨飭警往將楊拘獲各烟客紛紛逃逸當抄出烟證數十件押送到所轉送地檢廳訊究 
[誌謝]  
　　公共租界南成都路寳裕坊工讀義務學校定於隂曆十一月初二日假座丹桂第一臺演劇籌振昨承贈劵兩紙又波士鐸馬戲院惠贈戲劵一紙又商務印書館贈第六卷第十二號英文雜誌及第十一卷第十一號小說月報各一册誌此併謝 
來件 
[中國饑荒各省須謹防瘟熱症的忠告並除虱方法]  
　　上海崑山花園四號中華衞生敎育會來稿 
　　據多數著名西醫推測中國各省饑荒利害且從前曾患過瘟熱症的地方大約兩三個月以後將又有瘟熱症發現流行其原因以饑荒各處人民多饑寒交迫遷徙流離精神體力旣日漸疲倦瘦弱衣食兩項汚穢惡濁又較前更甚食物不能力求清潔固爲各種疾病發生的原因身體衣服汚穢不堪尤易發生蚤虱爲傳染瘟熱症的主要媒介瘟熱症是一種死人最多極利害的傳染病比較各種疾病危險數倍與其於此症旣發現以後救治無效勸同胞不若先事預防較易爲功禦防的方法當以除虱爲第一要務但是中國人民知識極薄弱凡衣服被褥等件傳染蚤虱應如何設法除去若没有富有經騐的醫生預先竭力提介開導大都視爲安然朿手無策本篇所述特爲中國各省饑荒並曾患過瘟熱症傳染的地方人民對於蚤虱應竭力除滅的方法尙望各處明逹之士或經騐富足的醫生體察地方情形與人民習慣斟酌改良提倡勸導利用實行能收完滿的效果爲要兹將急宜實行的除虱方法詳述於後 
　　（一）建築除虱室此種除虱室宜附設各處醫院内或附近的地點係用磚石或泥土堅固造成全室爲長方形前而留一小門周圍無漏氣的罅隙容積自一千立方尺起可大至二千立方尺爲止四壁高度均以七尺爲準前後兩壁寛度與左右兩壁長度的尺寸數目應按照全室所需容積大小酌量推算試舉例以明之今欲造一容積一千立方尺的除虱室高七尺於是根據所需一千立方尺的容積推算起來前後兩壁寛度必需十尺（一丈）左右兩壁長度必需十四尺三分（一丈四尺三分）因高七尺乘寛十尺乘長十四尺三分恰能滿足室内一千立方尺的容積寛度與長度之尺寸數目須二倍與三倍之比凡一千立方尺以上的容積除虱室均可照此類推室頂與室底均宜平面室内自頂面下六寸的距離按每隔一尺逐次横架木桿（或竹竿）一排桿上每隔一尺二寸安釘一個以便懲掛藏虱的衣服室門高四尺寛兩尺宜向外開關閉緊合無漏氣的隙縫（未完） 
來函 
[穆抒齋來函]  
　　敬啓者閱各報函電均謂主張議會移滬者指爲托庇外人諸君竟忘租界以外尙有四周之華界在乎南巿之救火聯合會公欵公産處之也是園均可有容座二百餘人之聞會僕即無狀何至以托庇外人之主張以玷辱吾議會抑或言者之明知故昧歟民國四年僕以代表華商紗廠聯合會赴京見某要人談次似有以上海均爲租界之誤僕乃力爲剖辨不意時至今日而吾江蘇人之見解尙不亞於某要人悲夫乞將此函登人貴報欲使全國人士之諒解也謹頌撰安穆湘瑤啓 
雜評二 
[服從公衆（訥）]  
　　服從公衆卽自治之眞精神中國人之所缺者卽此一點也每一問題起必紛紛各出其主張以相競結果多數人之主張少數人必不肯犧牲己見以從之有權勢者挾其權勢以對抗無權勢者則暗中設法破壞或借他人之力以隂行阻礙必使我數人之主張亦不能實現而止民國擾擾九年而百無一成者皆此少數人不能服從公衆害之也 
　　自治者本公衆之意以爲治必國民皆知有抛棄個人私見之義務而後能成多數人之公意團體以堅羣力斯大民治方針乃得實施不然各人私見横梗胸中永永不能由分而合本根先撥自治云乎哉 
公布攔 
[江蘇高等審判廳]  
　　民庭判决（民二庭）一件老陸蔡氏爲抵欵涉訟聲請回復一案（决定主文）本案准予回復缺席前之訴訟程度定期傳審（民一庭）一件談樹香爲債務涉訟抗告一案（决定主文）本件抗告駁回抗告訟費由抗告人負擔一件黄國華爲贖田涉訟抗告一案（决定主文）原批示撤銷程奏津與施光麟因贖田涉訟一案應俟黄國華執行異議之訴一案判决確定後再爲執行一件陶永發爲債務涉訟聲請救助一案（决定主文）本件聲請照准以上十二月七日 
[上海地方審判廳]  
　　公示送逹（民二庭）一件陳振甲訴郭瑞良等借欵糾葛一案兹本廳復定於十二月十八日上午十一時審理仰該被告人郭瑞良郭慶雲嚴守上開日期投廳候訊毋得違誤右仰被告人郭瑞良郭慶雲知悉（全文在本廳揭示塲揭示） 
　　判决主文（民一庭）一件决定陸桂銓與陸金松葛田纠葛控訴一案主文本件窒礙之聲明照准一件判决陸倪氏與陸阿南等身分涉訟一案主文原告人之請求駁回本案訴訟費歸原告人負擔一件判决金榮康與馬成其因造價糾葛一案主文原告人之請求駁回訴訟費用歸原告人負擔（民二庭）一件判决品順發與陶炳炳貨欵糾葛一案主文本廳民國九年十一月十五日所爲本案之即時判决變更之被告人應償還原告人洋三十二元原告人其餘之請求駁回訟費歸被告人負擔十分之二原告人負擔十分之八一件判决趙德清與范曹氏佃田涉訟控訴一案主文本件控訴駁回本審訟費歸控訴人負擔 
　　牌示一件耶豫根狀請發還賑簿狀悉本案判决尙未確定所請發還賑簿暫從緩議此批 
　　批示一件黄少章狀保王紀松囱准保此批一件陳金陶狀請押追由狀悉候傳案勒追此批一件詹吉臣等狀領欵洋由狀悉准予來廳繳證具領此批一件吳何氏狀領欵洋由狀悉仰即親自來廳具領可也此批一件許鴻卿狀領洋據由准領此批一件石哲甫狀領欵洋由准領此批一件鄭世賢狀請查封舖保由狀悉仰速來廳候諭此批一件趙大狗狗狀請執行由狀悉查本案業據趙小狗狗提起上告所請應從缓議此批一件金桂馥狀請給領由狀悉准予來廳繳證具領此批一件戚衡卿具狀聲明由據狀己悉此批一件張守彝狀領賑簿由准領此批一件楊友記狀請撤銷命令由狀悉查第一審判决業經控訴審撤銷並判令爾負擔訟費在案何得藉詞狡展殊屬荒謬特斥此批一件張晋卿狀交欵洋由准交此批一件徐紫峰狀請執行由狀悉准如所請辦理此批一件吳藝芳狀交欵洋由准交此批一件賈史氏狀請緩期執行由狀悉准予暫緩執行此批一件楊福生狀保姚星田由准保此批一件吳何氏狀領欵洋由准領此批一由准領此批一件王樹信狀請發局工作由狀悉業己當庭諭知矣此批一件陳心田狀交原議由准交此批一件陳心田狀請傳案由狀悉己票傳矣仰原告等來廳訊奪此批以上十二月八日 
[滬海道尹公署]  
　　批示一件崇明外沙代表施滋培等呈爲承審員辦公所應暫駐餘榖鎭環請迅期核准由呈悉據稱該縣外沙承審員辦公所應暫駐除榖鎭等情是否適當仰崇明縣知事查核具復飭遵此批一件青浦縣民諸時等呈爲徵收員收藏烟具被控吸烟案卷確鑿呈請行縣澈究並查照先例發交醫院調騐由呈粘均悉據稱徵收員隡誼勳營私舞弊各節是否實情仰青浦縣知事切實確查依法核辦具報此批一件崇明縣進德鄉敎育會會長張懷徵等呈爲誣紳行擄環求伸雪由呈悉黄希榮誣控倪華清擄人勒索等情如果屬實自應查究旣據逕呈仰候督軍省長曁通海鎭守使批示衹　此挑 
[淞滬警察廳]  
　　批示民人伊氷山呈悉查爾三妹爲楊　富誘匿英界南成都路陶桂記水木作内按其事實己搆成刑律和誘之條仰速逕赴司法衙門訴移　可也民人周雲山呈悉案己移送法庭仰速逕往聲訴可也民人劉士琦據呈包工吕子卿及夥周春生種種無理情殊可惡惟旣據報告警區斥釋有案則按之一案不得再理之例似未便再予傳究應准立案俟再有不法行爲時報告警區隨時解案訊明核辦並候令區保護可也仰即知照 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　記者因憶春秋榖梁傳齊晏子短使楚楚爲小門而延晏子晏子不入其事與意親王二千五百年間正屬遥遥相對惜當時我國無如許之日報期刋中諧畫記者作成若干之滑稽畫稿以爲外交界一留千古之佳話耳然設意親王無此特點中「特長」恐巴西報界不能如是之興高采烈巴西人民不能如是之注目也是此刮目相看庶道相迎之盛謂非意國之遣使得人有以玉成之歟（不知該親王他日來中國我中國人對之其感想爲何如） 
　　雖然文字上之關係不可謂不甚重大矣意國之意大利與比利時之法文與南美各國西葡法諸文同出一系者也故其感情上密切之程度實較勝於習用他系語文之其他各國不觀乎德之敗與聯軍之戰勝乎北美爲英文系於聯軍方面曾有起死回生之大助力而今南美各巨埠德國文言之踪跡又復隨德之敗以俱逝洵哉成敗之數間不容髮也今者法國文化大使東來我國忽有擴充祖國文字勢力於海外之良會若不亟起以圖亦正所謂天下絶我我將自絶於人矣（此節完） 
筆記 
[疑情記（五）] [  禹鐘]  
　　慧曰知天下男子皆薄倖故不憔悴古人詩曰爲郎憔悴却羞郎斯言亦不廣耳余太息辨曰非此之謂也曩以流言隳我情今知卿誠賢吾且悔誰甘薄倖名哉慧晒曰毌巧語儂必不信且儂嫁有日矣我壻非士流識字亦無多雖非如意郎然儂實善其誠樸無繼貳之志無憂終風之戚也余聞言慘問曰信耶我甫悟而汝轉惑矣忍哉然吾必不使汝他嫁汝當歸我比醒則曉色己破窗際矣回味夢境感喟不己自念彼果己愈耶且果嫁耶嫁則殊適於我心夢中曰不使他嫁良非然也次日傍晚余治事歸遇慧於道周轉疑夢裏旣而辨爲非夢其時吾二人目光日相接余趨與爲禮數語之後不覺駢户徐步顧彼此竟不復交一語吾審其容色槁敗黯淡非若夢見吾遂斗觸夢景欲舉以相訴以資談助顧語語皆足傷其心且鄰唐突遂止而不言至人稀處慧忽駐足問余曰汪某近頗與君過從否余立曰無之彼乃哂曰吾意君必甚感彼也余曰亦無之婚姻之成否豈懸彼一言吾蓋有所俟耳慧不語覘之涕矣旣而喟曰我母女零落使我身有託吾母亦獲有所藉而塵海茫茫中可委以身者又不易遘若君者吾固謂得之矣乃君又棄之命也夫今日之會亦天假之故復改恣其意今後緣盡請從此絶矣遂别余惘惘自歸慧嬌嗔之狀猶在我心影中靜念彼卽有累德亦誤於誘惑若以今日論良無所致欵旣往不咎吾其悔乎遂立訪慧家至則門巷依然而主非舊主矣急走詢余友友亦瞠然不知以何時移去人面之感則我自召之若余者蓋情場之懦夫耳（終） 
劇談 
[天行室劇話] [  天行室主]  
　　英秀没一般鬚生多以譚派自命又宸挾泰山以自豪小培則號爲嫡統餘如羅小寳馬連良吳鐵菴貫大元之倫又復自謂學譚其實又宸浮弱去譚尙遠凌霄謂爲秀而不英確論不移小培病軟極其所量中駟材耳運良苦摹賈狗上撫呌天做工尙可嗓之低不過扒字終受内行不夠調之譏大元嗓倒未復造詣復不過爾爾小寳未及聆然疊觀滬聞月旦知不甚高明也鐵菴則所得尙淺八九年前在津大觀（戲園名）數聆時登台未幾唱做尙有可取今春京中再觀火氣大增直駕鴻林而上與景然（劉）爭衡摇頭打戰能事畢矣㗋音一蹶不振而花腔則層出不窮初聆之時卽病其花腔過多今則不惟未減且加甚焉曾以此而能繼英秀正傳耶然則英秀之後竟無傳人歟是不然尙有叔岩在也今請進言叔岩 
詩錄 
[錫行雜詩（二）] [  小蝶]  
　　小羅浮館冷莓苔曾與羣仙一度來别有空山流水意一聲啼島報花開巿渡風流跡己陳槁山古木亦成塵存亡興廢無人管千歳老松生白鱗幽花照眼自臨水好鳥聽松如讀書如此名園如此極獨無人跡寄滄祠連山樓閣是誰開邱壑羅胸有異才說與世人全不曉聽松石上起莓苔浮花游艇比鷗輕只在垂楊深處行恰有綠鬟橋上立倒臨湖水看安仁鄂君繡被香猶暖想見東南大小喬我笑周郎無福分等閒辜負兩靈簫（剌瘦鵑）道旁桑柘恰齊肩無意相逢一粲然曾似車中舊相識如何邂逅到瓜田一株石筍一欄杆手種梅花萬樹寒如此主人原不俗如何終不似孤山 
新聞拾遺 
[貧兒富餘] [  鶴鳴]  
　　姚南門外有湯某者家赤貧常在沿海一帶拾薪度日邇因時勢綦艱頗難自給庚癸頻呼誰爲將伯惟有坐牛衣對泣而己某日晨起行至海邊忽見蘆草間遺一水匣封甚密諒係由遠處漂來者即拾而懷之載欣以歸抵家剖視則累累者皆金珠不禁喜溢眉宇由是衣食俱足居然家稱小康矣 
[醫生苦] [  覺非]  
　　城内廣福寺東某醫生前晚九時許有某甲手持名片至該醫生處謂張家弄十號吳少爺卽刻患病甚危特請先生速往診治某甲言畢遂去醫生深信不疑即乘包車親往詎行至半途忽來請醫之某甲及乙等多人各出凶器示威將醫生金絲眼鏡並袋中所有鈔票一并搶去即向附近暗弄而逸醫生知己上當袛呼負負而返 
小說 
[社會小說衆醉獨醒（二一六）] [  瞻廬]  
　　第三十五回慘悽悽借涙哭屍靈話叨叨背人訓嬌女 
　　那時王嬷嬷自赴劉公館裏去報信小賓跑出跑進凖備後事忙得不可開交客堂裏幾衆高僧收拾玉皇懺來念領路經不在話下小賓娘子趁女兒哭羆的當兒拖着翠娥到自己房裏用話責備道翠兒你也鬧得不成模樣了青天白日怎好和年輕男子在一室裏講話（不在青天白日將在黄昏黑夜乎）我也曉得你學着洋學堂裏的洋派規矩並没有甚麽曖昩不明的事然而這裏人口多耳目衆終覺不大穩便（然則必在無人之地乃覺穩便矣）倘有甚麽嚼舌根的裝頭裝尾加油加醬傳到你公公婆婆耳朶裏他們又是不信洋派規矩的豈不要鬧出甚麽亂子好女兒你須聽納你娘的敎訓（眞好敎訓）以後總要稍稍歛跡才是道理翠娥撅起了嘴别轉了頭只不做聲娘子又道好女兒你若不會受過劉姓的茶要怎様便怎様我也不來管你要是到了下半年你己做了劉姓的人嫁出女兒惚出的水你任憑幹什麽事與我没相干我也不便來管你現在正是緊要的當兒受了人家的茶不曾進人家的門做父母的這時脫不了干係好女兒你娘的敎訓你且細細兒想（眞好敎訓）翠娥聽了滿肚皮不服氣正要對付甚麽說話只見傭婦慌慌張張的來報道姑太太的轎兒來了娘女倆得了報告趕忙跑到尸牀旁邊舉起哀來不多一會子邦平娘子哭哭啼啼的走進房來也加入在娘女裏面放聲大哭三個人的哭聲混在一起也不辨誰是眞哭誰是假哭哭了一會子小賓娘子掛着鼻涕勸住姑太太呌他别哭說你貴恙未痊休得過分悲痛弄壞了身子 
自由談之自由談[  鵑]  
　　獨飲酒樓寂悶如臨墟墓慨念平生沈沈不樂隔座有繁弦急管歌唱睚喧聽之似作嗚咽聲耐兩小時悵然引去平子工愁非濁酒所能澆也 
　　知我者謂我心憂不知我者謂我何求斯二語也正堪爲吾說法 
大昌煙公司徵文揭曉（丁等） 
[大小嬰孩牌香烟竹技詞] [  新舊廢物]  
　　昔年對對費心栽今日徵文例又開忙煞緅生一枝筆小嬰孩又大嬰孩 
　　國呼老大病交侵政府其如暮氣深知否主人醫國意借他牌號當神鍼 
　　稚齡己自氣冲天寄語强鄰漫着鞭建得凌煙新事業嬰孩瞬即青年 
　　紅蛋分來寓意深物微情重誼堪欽欲敎强國先强種赢得螽斯個個吟 
　　無窮香味辨津津消得閒來又衞身行遍寰球聲價重一雙天上玉麒麟 
　　不彈此調己如瘖偶爾留題託賞音自笑忘年聯臭味爲他小友費哦吟 
 
 
 

Page 15

 
 
   
 
 

Page 16

 
 
常識 
常評 
[鄂與蘇] [  隨]  
　　鄂得本省人長本省而爲軍人逼走省城之外蘇未得本省 
人長本省而政府於蘇省區域中尙患其軍人之不多於督軍之上復加一巡閱使直欲使蘇省人民無由自活於本省之内 
　　今蘇人以政夜違反民意非但不裁巡閱使不廢督軍意公然任命公然改代爲署亦議遷行政機關將使民政與軍政先爲形式上之劃分而後謀精神上之自治此亦時勢所驅迫之使不得不然矣然而其可憐則更甚於鄂省 
　　我謂政府違反民意而所設之官果不須假民力以豢養之則猶可無責焉耳若民旣無力豢養矣而民所不欲之官政府尙必欲設之以强之豢養民之對於政府何嘗不可謝其豢養之責耶 
國民常識 
[箴國民之健忘] [  敬之]  
　　共和國家主權在民久爲世界所公認無如我國人民程度不齊知識太淺敎育不普及團體不堅固以致國民主權遂爲一般不肖政客武人所操縱公然違反民意而不顧斷送國權而不惜縱有一二强有力之國民振臂而起痛聲疾呼如國民大會之提倡禁用劣貨之組織魯案交涉之力爭廢督自治之運動贊成者非不舉國一致附和者亦皆狂熱一時然而日久玩生五分鐘之熱度幾成爲國民之慣性事過境遷五七之大恥竟置之腦後而健忘此無他覺而又寐醒而又夢雖覺猶未覺雖醒猶未醒也誠使持以毅力久而不懈抵死抗爭一次爭之不獲即數十百回爭之而不變始終一致全國皆然不逹最後之目的不止縱政府百般壓迫百般恐嚇吾國民誓死不承認吾恐政府亦不能將全國民意盡力摧殘也勉之勉之是在吾國民之自動力與團結力何如耳（乙種酬） 
道德叢話 
[倫理之研究] [  俞爾康]  
　　自五四以後新思潮澎湃於吾國社會於是一切舊制度都受其影響幾有根本動摇之現象而所應究研者莫如倫理問題三綱五常中國數千年之遺訓三綱變而五常不變也一般縉紳先生竟以新思潮爲洪水猛獸大倡復古之論而新舊思想之衝突以起吾以爲當此社會大起恐慌之時國人所最須明白者卽倫理之根本觀念是也此觀念旣明白一切關於道德上之問題都可迎刃而解此觀念唯何一言以蔽之時代與環境之適應而己蓋倫理之所以造成在致社會之安寗所以當隨時代而改進是爲道德之進化譬如『君爲臣綱』在中國向稱爲天經地義萬古不破之倫理然在現時民主時代當然不適應了『貞操』與『孝』從前是片面的絶對的現在覺悟到人格平等要男女共同守貞操要親慈子孝即變而爲兩面的相對的了此即道德觀念之改進國人若明乎此即可隨時隨地解决道德上諸種問題尙何有新舊思想衝突之可言哉（乙種酬） 
經濟 
[資本之意義及種别] [  情一]  
　　資本二字非單指金錢而言並包括腕力智力技能等均稱之曰資本現在社會上一般人都不明白此中意義大槪看資本二字當作金錢之代表名字而己但由經濟學上觀之凡個人或公衆之財物是有形的（動産不動産）或是無形的（腕力智力技能等）總之共給生産或營利用者都可稱之爲資本資本有因性質上或效用上或使用上或用途上等之不同又得分爲八種試　如下 
　　（一）從性質上分别之有二 
　　一有形資本以有形財構成者即動産不動産是也 
　　二無形資本以無形財構成者卽商號商標智力技能等是也 
　　（二）從效用上分别之有二 
　　一流動資本隨用隨耗者如貨幣燃料等是也 
　　二固定資本一時用之不竭者如工塲機械等是也 
　　（三）從使用上分别之有二 
　　一運轉資本供營業上日常取用者如普通店之貨幣是也 
　　二設備資本爲需爲時之設備者如銀行之兑換劵凖備金是也 
　　（四）從用途上分别之有二 
　　一生産資本農工業之資本用以生産者是也 
　　二營利資本商業投機者之資本用以營利者是也（乙種酬） 
家庭常識 
[嬰孩斷乳後食物的注意] [  稼麓]  
　　嬰孩斷乳以後食慾當增加這個時候他的消化力非常薄弱假如做父母的任其予取予求漫無限制就最容易成功一種積食病病到後來面黄肌瘦腹部膨大舉止呆滯於發育上發生極大的影響然而中國人對於嬰孩的食物素不注意而且奬勵多食以爲能多食身體就長成得快了所以統計中國的嬰孩十之七八有積食病的嬰孩食物要揀那富於滋養料而且容易消化的如牛乳鷄卵荳腐藉粉稀粥等每次食物的分量要少而次數宜多至於下列的四種食物應當使嬰孩少食最好絶對禁止 
　　第一肉類中國人以能食肉自豪所以每喜强制嬰孩食肉殊不知肉類要四小時才能消化（指健全的成人）嬰孩那有這種能力 
　　第二荳類嬰孩乳齒未全食物不能細嚼荳類質多堅硬囫圇吞下易生瀉病 
　　第三酸辣類酸辣具剌激性成年人亦不宜多食嬰孩一經剌激神經更易受損 
　　第四糖類嬰孩最喜食糖少食固無礙多食則乳齒易腐成爲蛀牙（乙種酬） 
衛生 
[蛔蟲之預防法] [  醫博士陳富文]  
　　爲父母者不可不讀爲敎員者不可不講 
　　出處蛔蟲之症蔓延最廢無論何國皆有患之者 
　　天氣雖極冷之處能患是病檢熱之處則患者更多 
　　男女男女皆有是病而女子尤多 
　　年齡一至十歳者爲最多十至二十歳次之年歲愈大則患之者愈少 
　　强弱强將者少虚弱者多 
　　城鄉鄉鎭患之者多而城巿患之者少 
　　多少蛔蟲之數多少不等有一條者有三五條者有二三十條者甚有數百條者 
　　形狀母蟲長約二十至四十百分米粗約五至六千分之米公蟲長約十五至二十五百分米粗約二至四千分之米頭尾皆細而中粗頭較尾略大頭有吮器圍於吮器者有三唇其體圓形顔色紅紫 
　　卵形其卵尖圓如雞鴨卵形微小非顯微鏡不易窺視壳外有不齊之蛋衣内有二層蛋衣顔色黄白 
　　傳染凡地方發生是病鄰近之孩童往往難免不被傳染苟一方有數孩童有此病則必傳染其他孩童爲害之烈不可言喻其傳染之法大抵由病人所瀉之穢物農人用以澆菜疏庖人洗滌不清烹調不熟其蛋亦隨菜入人腹中致染是病或他人不知隔離誤觸穢物於手指不知消毒然後入口餘如用物之傳染家犬之傳染總之是病之傳染不可殫述舉一反三是在讀者 
　　病狀患此蟲者少則無碍多則常有病矣如週身不爽胃不消化腦系被惹腹脤臍病大便泗多尿色略白脈亂且速夜不安睡睡則咬牙皆此蟲病狀之大略也 
　　診斷然雖有以上種種之病狀未可遽指爲因蟲症所致蓋因别故而致此狀者亦頗多惟見不時有蟲瀉出則無疑矣此蟲常由大便而出亦有過胃由口而出者故此診斷不亦易乎或以顯微鏡查糞有無蛔蟲之蛋亦可但非常人所能爲也 
　　後患往往塞阻小腸或咬破腸衣而入腹統膜或鑽入耳喉鼻嗓等處或因此塞嗓而死者有之亦有因此入肝而肝發炎者種種後患未可殫述 
　　預防良醫善於治病聖藥在能使人不能生病故預防之法較之治法尤爲重要預防是病之最要者莫如清潔使此病不能發生而人自不生是病矣兹述其預防法如下 
　　（一）糞水等穢物切不可倒入河中或井池等處 
　　（二）菜水蟹蝦魚蚌等品若不燒熟萬不可食 
　　（三）親接病者之後務須浣手然後飲食 
　　（四）飯菜食物切不可使貓犬鼻嗅或蠅蚋叢集 
　　（五）如有患是病者宜從　醫治便桶另備不得通用 
　　（六）糞尿等穢物必須浸以消毒水或掩入空地以免遺害他人 
　　治法殺蛔蟲之樂最妙乃山道年調糖或消於萆蔴油空胃服之小孩一次半釐至一釐壯年二釐至三釐後服瀉藥由大便而出如瀉鹽或朴硝類或萆蔴油連服一二次此蟲由大便而出但服此藥後能令人目所望之處皆變黄色小便亦黄四五日後始能退除 
　　總結今日之世界乃競爭之世界也有優劣無公理其間能占優勝而免劣敗者皆賴其預防之能力故雖卑下動物亦知預防而入爲萬物之靈其預防之法更當明晰水火之災吾人知所趨避而各種微生物反多不以爲禍殊不知微生物之殘害人羣毁壞體質實爲吾人世最巨之勁敵閱者諸君欲除各種微生蟲之禍當便衣食住三者衞生清潔而己矣（不受酬） 
法律 
[共有權] [  鏡予]  
　　共有權者數人共有一所有權於一物之上之權利也按所有權之性質雖不能數人同時對於同一之物各有完全之所有權然以一個所有權同時分屬於數人未嘗不可故共有之狀態事實上所不能無而又無背於所有權之本質各國立法例殆無不公認之不過兩人以上之權利互相競合若不分劃其範圍則難免强凌弱之弊故必在目的物上各立一定權利所行之範圍俾各就其範圍内而完全行使之此範圍卽謂之應有部分（草案第一○四三條）今分述其關係如左 
　　（一）使用各分别其有人得就共有物全部按其應有部分而使用之苟無害他分别共有人之權利者不問他分别共有人之意思如何均得就其權利範圍以内行使其使用權（草案一○四四條） 
　　（二）收益各分别共有人對於共有物之全部得按共應有部分以爲收益草案第一○四四條） 
　　（三）處分各分别共有人得於不影響及於他分别共有人時在自己權利所應行部分之範圍内以處分之故變更分别共有物或讓與他人或以供擔保之用必須他分别共有人之同意方能爲之（民草第一○五條第一項第二項）　　（四）對於第三人之權利分别共有人之權利即所有人之權利則凡所有人一切固有之權能各分别共有人均得行使之苟第三人有侵權行爲則各分别共有人可依據所有權之條理就分别共有物之全部對第三人爲種種適法之請求（民草第一○四八條（乙種酬） 
識字捷法 
[應用字] [  濟滄]  
　　雙隹二枚也从雔又持之持一隹曰隻二隹曰雙雔變鳥也从二隹咅讎又兩也偶也俗作䨇不合字理　　鳴鳥聲也从鳥从口又凡發聲皆曰鳴 
　　吠犬鳴也从犬口 
 
 
