# 1890 - 120 - 4906121

 

Page 1

 
 
[賑物求售] [  申報館協振所啓]  
　　本舘開辦賑捐以求蒙海内諸同與捐助各種貴物早巳製成彩票將欠售完矣兹又承陸續助下廣東譚寳宦齋婦科調經白帶丸十料丸立止丸種心胃氣痛藥五料隷有五十部吳都法乘一部石印小耕石齋畫譜廿部東洋漆水錦匣一具内裝感應編巧色瑪瑙搬指一个未及編　彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[客述小流氓瓷横事]  
　　立夏之日涑水後人招余至五雲深處陸麗琴詞史家小飲與霧裏看花客聯袂而往至則縷仙巳先在少頃寄明室主亦翩然而來惟石門舊侣則辭以他事旋卽相揖入座飲至數杯籠鵝居士始至入席舉盞一引數杯見其神色若有不平者然微詢之則曰頃由尚仁里來正當四衝之地見有肩輿過適與小流氓四人肩相摩四人者扭輿夫不放齊奉以老拳輿夫被抶不能脫身正在爲難時又有購物者過見流氓等羣抶輿夫其勢洶洶并欲拉以出巷聲稱交捕因腉而視之尚未敢啓口也而小流氓等巳覺之赶上連掌其頰曰何與汝事而欲相溷耶其人被擊亦不敢聲　頭鼠竄而去僕見之甚爲憤憤然自問手無縳雞之力彼衆我寡恐致愛眼前之虧爲好漢所笑故忍而不發然不覺悻悻者見於面也余曰如此則曷不呼巡捕捕告之使之拘拿行凶之小流氓解送公堂蔡太守明鏡高懸愛民如子嫉惡如仇必將懲一以儆百胡爲乎忿於心而獨緘具口也籠鵝居士曰先生休矣猶以巡街捕爲可恃耶西人之設工部局也專以辦理地方上事立法甚善其設巡捕也藉以彈壓匪人慎防宵小卽有不安本分之人皆可以拘入捕房解官請辦故人之視巡捕也重自西捕不敷分布添用華人以爲巡捕而法立者弊卽生矣華捕倚西人之勢以欺壓華人至於今而益復恣肆日報中論之者巳不止一二次而卒未聞其有所斂跡前者僕過洋涇橋見有坐車之客爲車夫扭毆者詢之云以三十五文雇定至法界乃拖至洋涇橋卽行停車云無法界照會不能過橋而索車錢四十文與之理論動手卽毆凶横異常並有同類車夫二人故作上前勸解助而毆之適巡街華捕至以爲可以懲儆凶人矣乃捕悮謂三羣抶車夫卽舉棒擊坐車者之臂坐車者寃不能伸奪住其棒與之分辯捕遂拘入捕房稱其毆捕次日解送公堂竟照在途滋事之律罰鍰始釋捕之爲捕也如此尚足訴乎且巡捕止有拘人之責而無抶人之權其授以木棒不過防人之抶捕而藉以爲禦侮之計耳乃西捕尚知有此例華捕則竟不知或見東洋車緩行於途四顧招攬生意則突然出棒擊其車作裂竹聲車夫稍稍便其頸卽舉棒擊其頭若和尚之敲木魚車夫莫敢誰何惟有吞聲飲泣而巳若此類者時有所見是豈設立巡捕之初意也哉巡捕之設也所以防流氓懼匪類也今流氓之横也如是匪類之肇禍常聞而巡街之捕乃反不如詳察以直爲曲則是華捕不足以爲益於地方反足以爲害於人民矣工部局之雇用巡捕皆有工資其工資則皆出自居户四季之捐無論其所捐之數華人多於西人而巡捕之當保護各捐户則一也乃華捕不能體工部局之意雖麥捕頭時加訓導嚴爲督率而一時耳目有所難周照顧有所不及若輩遂任意妄行卽使蔡太守燃午渚之犀淬奏臺之鏡亦安得盡燭其隱微拉碎號衣失去表件等語幾於書不勝書千萹一律盖彼之自爲掩飾者其術甚工焉苟巡街華捕皆能照西捕之舊章遵工局之定例則流氓匪黨安敢逞恣若此小流氓又安敢肆無忌憚若此夫今日之小流氓卽他日之地痞棍徒及今而禁之防之尚恐不能終遏若今日之兇横恣肆竟以兒戱視之淡焉漠焉不聞不見則涓涓不止流爲江河星星不息勢將燎厚恐巡捕其有遭其魚肉者矣諸君秉筆以安民弭患爲心何不揭而出之俾見者或知所儆戒而賢司牧或設法以杜其漸而防其微不亦一美事耶余曰工部局之用華捕原以補西捕之所不足而其禦之也亦極嚴第其中品類不齊故不免有弊至于小流氓之爲患於各處則巳屢言不一言巡捕見而拘獲解案嚴懲者亦常有之無如生齒日繁能養而不能教以至西出東没防不勝防此則實爲地方之隱患卽巡捕認真查緝嚴密禁約亦止行於耳目所及之地不能行於見聞所不及之地教育無人流蕩無巳有心世道者固早切相憂顧孰是龔黄其人有以默化潛移俾鴟梟皆變爲鸞鳳也哉 
[諭旨恭錄]  
　　三月初十日奉旨宗人府主事員缺着陳璧李威補授太常寺司庫員缺着善祐補授倉塲總督衙門筆帖式員缺着文綬捕授黑龍江綏化廳通判經歴員缺着趙殿藩補授黑龍江綏化廳巡檢員缺着徐相本補授黑龍江呼蘭廳巡檢員缺着王賡颺補授盛京户部司庫員缺着達桑阿補授欽此 
[本館接奉電音]  
　　昨由京友電傳諭旨三道敬謹譯登○三月十七日奉上諭前因京師入春以來雨澤稀少朕迭次親詣大高殿曁宣仁廟拈香並派貝勒載濓等分詣時應宫等處拈香近日雖連得微雨尚未渥霈甘霖現巳節届立夏欢宜再申祈禱朕於本月二十一日親詣大高殿並時應宫拈香宣仁廟者派貝勒載濓昭顯廟看仍派員勒載漪凝和廟看仍派貝勒載瀠同於是日分詣拈香欽此同日奉上諭馬丕瑶奏特叅廢弛營務之提督請旨懲辦一摺記名提督唐本有管帶廣西防營駐紥全州界首地方侵蝕曠饟懸缺不補迨該撫委員接替臨時輒以疲弱充數軍械多不齊整並有尅剥營私擅役勇丁各情唐本有着卽行革職以肅軍政該部知道欽此同日奉上諭劉銘傳奏剿平南澳番社請獎在事將領分别賞罰一摺臺灣梗化各番負嵎抗拒經劉銘傳派兵往剿先後攻破番社現在該番窮蹙乞撫卽着劉銘傳督飭各員將開屯招墾各事宜妥爲辦理毋稍草率所有出力之記名提督總兵吳宏洛着交部從優議叙總兵竇如田着以提督記名簡放游擊趙有文鄭運泰均着以叅將儘先補用並賞加副將銜千總柯壬貴陳德聲均着以守備補用並賞戴花翎陣亡之副將傅德柯著照總兵例從優議卹叅將李晴峯劉秀顔守備熊文襟均著交部從優議卹提督李定明狡滑虚詐臨事逗留不進著卽行革職並褫去黄馬褂撤銷勇號副將蕭敷概習氣游滑不堪任使著卽行革職該部知道欽此 
[潯茶開盤電音]  
　　昨日接到九江訪事人專電云潯茶十八日開盤天裕買祁茶二百八十箱價四十一兩電 
 
 

Page 2

 
 
音止此合亟錄登爲業茶諸君作先聲之導焉 
[上林韶景]  
　　萬年吉地工程處尚未派員現擬將海軍衙門攺爲萬年吉地工程處大約本年當派出承修大臣矣○正紅旗護軍衙門坍去庫房七楹行文工部當經部員勘估工料銀四百十三兩有奇按四成實銀一百十三兩錢一百五十三千遂飭木廠開工修理敬　具摺奏聞○五城粥廠於三月十五日一律停杦俟冬間再行開放○三月初粤海關監督各報户部稱大内傳辦洋金線一千綹巳委員齎送交納其值在六成洋稅項下作正開銷○三月初旬某日有甲乙二人衣服麗都至李紗帽胡同某妓舘開筵酒至半酣忽來官役十餘名不容分說鎖帶兩人而去知者謂此兩人係梁上君子云○有飛車馳至南官園撞倒男子及小孩各兩人官役將車及御者鎖交南城坊署旋有一孩斃命男子亦勢甚沈重云○上月二十左右南官園某姓之妻吞服洋烟自盡其夫急禀報南城司署旋經司官騐得確係吞烟而死遂將其夫帶回訊問供稱妻子素患瘋癲稍一疏虞勳輙覓死昨晚失於防範致生事端司官因卽據供詳城核辦○上月中旬某日有多人手持兇械擁入前門外褚家胡同某妓館逢人輙毆鴇婦遂奔赴中西坊署喊探坊主以土棍藐法巳極立派幹役往拘詎諸土棍早巳遠颺無迹鴇婦查點之下則新來之十數齡幼妓一日影跡全無乃回至坊署禀訴情形坊主急派役緝拿務獲嚴辦○上月二十二日南營西河東河東珠三汛會同派撥兵一百餘名由各營守備率領至花巿迤東某客店拿出六犯綑縛解交北署旣至六犯同供稱小的係遵化州捕役特來拿賊曾在大興宛平兩縣褂號現有本縣路票爲憑問官謂旣稱巳在大宛兩縣掛號何以不赴五營掛號爲真爲僞一時殊難辨别遂令押候行咨遵化州查問確實再行發落○閏二月下旬某日有某甲者手提藥包行至隆福寺前驟然跌斃次日經南城司官親臨相騐仵役騐得身上並無傷痕確係因病而死屍親供稱甲抱病巳久並無别情遂將屍格詳城候批令屍親備棺含殮○粤海關將光緒十六年夏李應解金五百兩投交廣儲司造辦處查收並知照五户部備案○閏二月初旬粤海關將如意館畫士養赡銀四百兩解交户部加批逕投如意館交納○上月某日户部發放漢官米折銀計共八千五百兩各衙門前往承領直至昏黄始得竣事○上月下旬某日有甲乙兩人因索賭債在前門大街扭毆乙滿臉血痕奔赴官廳控訴廳官傳甲研訊甲稱小的確欠賭債惟乙不應在大街索償廳官以此案未便訊鞫着役取具口供解父北署○前門外火神廟夾道有貧民某日居焉三月初妻忽生産一胎四男於是四處傳揚地方官照例查明給賞○閏二月二十左右有一人在前門外大栅欄觀劇袋内京蚨票千餘緡被綹手竊去急冋官廳禀報廳官諭令俟三兩日拿獲後再行知照可也○閏二月下旬閩海關委員管解京餉銀十萬兩至户部二十五日委員當堂兌收同時湖北委員管解制錢十萬千每二十千爲一箱尚不知何日兌收也 
[京師火厄]  
　　三月初六日清晨廊房頭巷永成隆漆鋪永順局首飾鋪劉元美漆鋪三家同時失慎五城各水局聞風而至汲水狂噴無奈火勢炎炎遽難止遏以致焚去房屋四十餘椽 
[蘇垣地震]  
　　本月十一夜鼉更三下房屋器皿忽覺撼摇門上銅環叮噹作響人皆從睡夢中驚起越半刻始停盖地震也此蘇友所述未知確否 
[蘇臺鹿夢]  
　　撫轅牌示三月十四日換戴凉帽盖亦順時布政之一端也○有一老嫗路經西美巷忽來一無賴攫其頭上银飾飛步奔逃嫗大聲疾呼路人竭力狂追巳不及矣○牛痘之法創自泰西邇年中國亦遍地流行人皆稱便今歲蘇垣亦設有牛痘局所無論貧富概行　種不取酬資且傳漿時每童給錢若干以作菓餌之費無奈鄉民少見鑫怪顧問者甚麗寥寥云 
[補述閱兵]  
　　閩浙總督卞頌臣制軍於三月初五日由漳州陸路起程至海澄縣海昌地方復蒞嵩巿嶺鼓浪嶼後坐琛航官輪船渡江到厦厦門提憲道憲先期坐小火輪在嵩巿地方迎接標下水師弁兵五營叅遊以及中軍守備等各帶師船停泊鼓浪嶼恭迎憲節同安縣履防廳在境外迎接各分厦委員均在接官廳站班恭迓卞頌帥乘坐大轎登岸入城在提署西花廳暫駐幨幃卽於初六日早至教塲校閱各營槍砲打靶初七日閱看練兵南澳各鎮標兵弁會操各陣初八早閱看水師兵弁水操午後閱看合操打靶初九日早閱看砲臺午後二點鐘卽登琛航官輪隨員等坐伏波官輪鼓輪出口遄返福州定於十二日入城闔厦文武大小各官均在提督路頭恭送砲聲如雷極一時之盛 
[津橋鵑語]  
　　天津人之肩挑食力者謂之脚行小車夫則曰小車把各分疆界如畫鴻溝東門外閘口地方隣近海河帆檣雲集月初某日小車把吳二不守規例同業宋洛忿不能平指斥其非不留餘地吳老羞成怒覓宋尋仇覿面之餘卽持木棒作當頭之喝采猝不及避正中頭顱一時地轉天旋往後而倒察人聞變一面禦侮一面救援吳巳乘間脫逃自投縣署宋氣閉移時便溺齊下因傷而死家屬遂投保報請騐屍縣署委員騐得死者頂門受木傷却係致命填格錄供後將吳帶縣加以縲絏聽候申詳○初五夜天津城西老菓子巿回民穆大爸栗廠被災巳詳前報當火勢上炎時城廂内外火會八十餘無不聞警前來禦災捍患會中定例先到者爲主後到者爲賓主不喧賓先應讓後卽津諺所謂前會讓後會也是夜火會雲集孰先孰後誰主誰賓忙亂之中殊難辨别鹽坨七局遽謂小關火會爭而不讓紊亂定章以致稱戈比干幾成大敵幸道府各官趨前彈壓胡雲楣觀察更飭差弁及四門千總押送鹽坨七局火會進西門出東門過東浮橋各回會所始得相安無事然械鬥雖未成而彼此嫌疑終未渙然氷釋也翌日會中人創爲不鳴鑼不出境各保一方之議初八日馬家口失慎旣經鳴鑼報警而到者寥寥幸未成災否則不知將何以處此又不知官斯土者將何法以善其後耶棄捐小忿顧全大局是所厚望於火會中人巳○夾帶軍火例禁綦嚴犯者貨旣充公人更懲辦無如利令智昏之輩甘於作奸犯科月初某日有某輪船停泊白唐口船中人等夾帶雙單鐵管手槍七十支六響洋槍十支瞞過海關巡役車載來城中途經汛弁查知想解訊之餘定須懲一儆百矣 
[鄂垣官報]  
　　三月初一日漢陽水師高鎮戎禀知赴田家鎮閱操候補縣鍾期濬奉杲憲委赴江夏縣帮審案件赴兩院禀知委辦通山茶厘大挑縣王廷珍楊芳林茶厘大挑縣張清俱褱辭赴局候補府札勒哈哩同知盛春頤俱帶同礦師由宜昌府屬勘煤鐵礦回省禀到見初二日藩憲牌示蒲圻縣縣丞員缺詳請以鄭工遇缺先向大岐咨補初三日候補同知汪彦份調辦富池口厘局卸沙口厘務回省委辦崇陽茶厘候補同知盛春頣見辭赴局候補州鍾熊祥禀見奉委辦荆沙川鹽分局赴兩院禀知卽用縣趙五星奉委會辦野三關樂土局禀見謝候補縣丞朱承均禀見知奉督憲委辦文案處繕絞差赴兩院禀謝初四日奏調湖北差委山西儘先補用道陳占鰲由山西查勘鐵礦來省候補縣朱恩錫奉牙厘局委赴鎮江上海查件赴兩院禀知初五日候補府沈保祥禀謝奉委會辦新關稅務赴撫署禀知赴兩院請假陳宗濓禀謝奉委辦督憲文案差赴撫署禀見知委辦荆沙牙厘局候補府徐家幹奉委兼辦新海防捐務來省本任襄陽縣梅冠林自京山荆門當陽查煤鐵礦候補縣張飛鵬自京山當陽同礦師履勘煤鐵礦准補鶴峯州州判方文瀚自鍾祥隄工俱回省各赴兩院禀到通茂興鋪帮查候補巡檢李紹廉調查漢陽門差禀知候補縣茹朝政奉藩憲委赴天門縣會審案件禀知 
[彝陵櫓唱]  
　　北門外某甲之子年方六齡前夜忽然失去到處尋覔毫無影響諒被匪人拐去矣甲夫婦思子情切號哭不巳未知日後 
 
 

Page 3

 
 
尚能尋見否○羅鎮軍扶太夫人靈柩回里安葬牛眠旣卜馬鬣初封鎮軍遂挈同瀛眷乘江永輪船來宜瀛眷先入署中鎮軍則晉省謁見制軍云○江水大漲見船之入川者絡繹如梭盖恐以後再漲則不能行駛也惟輕貴貨物則由旱路挑送入川 
[逆倫巨案]  
　　客有來自浦東者述及南匯縣屬横沔鎮某氏婦夫故多年生有一子娶媳某氏潑悍異常時與其姑勃谿隣里畏而不敢解勸月初某日之晚不知何故竟將其姑勒斃次日族中人知覺紛紛商議隨將該媳釘死於姑柩之前事遂掩息愚民畏罪往往將就了事想賢有司聞之當必有以查辦也 
[兵輪出塢]  
　　南洋測海兵輪兵輪船稍有損壞駛入高昌廟製造局　興修業巳竣工擇吉昨日清晨出塢移泊小東門外浦江 
[虹口火災]  
　　美租界天后宫後弄中岳林寺北首有新造樓房三十餘幢名曰集慶里其第三里内大半門貼召租尚無人住前夜一點鐘時第三百八十二號門牌空屋中突然火起延及左隣某姓等家三百八十一三百八十號房屋捕房鳴鐘告警各洋龍齊集灌澆捕頭更會同中西探捕分投彈壓俄而火熄計焚去樓房三幛云 
[演劇酬神]  
　　日來潮惠廣肇洋貨洋藥等商雇定天仙天成丹桂等戲班就天后宫登臺演戲預祝天后聖母誕辰至二十二日又有浙紹酒業二十三日各處稅行雇班演唱連日風和日麗觀者塞途然聞日前竟有因觀劇而踏斃孩童者然則熱閙之塲所宜留意也 
[預備考事]  
　　縣考届期童子軍巳紛紛來滬連日裴邑尊飭差預備桌凳並在儀門上搭盖蓆棚二座以便升座點名云 
[賭棍難拿]  
　　賭徒兇横巳見報章前日下午上海縣裴邑尊飭差薛貴李明等會同英公廨差役張福趙金並知照虹口捕房派出包探往褚家木橋一帶兠拿各賭徒仍喝六呼么肆無忌憚一見差役竟敢拒敵多時隨卽紛紛脫逃無一擒獲而差役則竟有兩人受傷當卽回署禀明未知作何辦理也 
[會議勘河]  
　　昨日蔡太守因會勘公家花園外漲灘先期飭知捕房停公一曰清晨河工局總辦翁子文太守帮辦章三嘉大令齊集英公廨會同太守前往俄而英工部局西董及打樣人以次到來與太守熟商大略謂時交夏令如果勘後應開去若干尺恐動工時穢氣薰蒸遊人未便可否特譒凉之後再議興工太守謂須禀明道憲候示 
[幾被脫逃]  
　　行刦引翔港周邱記之盜犯王玉科等八名由縣三次解府翻供發囘覆訊後由裴邑尊會同華亭縣葛明府細心推鞫將王解府等因巳詳前報前日下午備文飭捕將盗犯徐兆奎王金標劉得勝畢沅章等七名重行起解迨押至碼頭左近將次下船徐王劉三犯突將鐐銬扭斷鳬水而逃當由捕夥躍入浦中一併拿獲重復押解回縣據情禀明邑尊着别收禁聽候研訊核辦 
[英界公堂記事]  
　　鄧文源扭萬祥賢至公廨控稱售去舊屋料勒不付資蔡太守飭明白具呈以候核奪萬暫押署中○某號華捕見謝本生貧病交迫倒臥路旁雇車舁至捕房捕頭命送公廨蔡太守飭發棲流公所○匡俞氏與徐夏氏爭毆扭至公堂控訴蔡太守飭發官媒候訊 
[法界公堂瑣案]  
　　捕房昨解在吉祥街中搶表之中乙二人到案葛同轉蒞公堂與祁繙譯官會訊原告王洪元投案聲稱前晚十二點餘鐘看戱回行經吉祥街在粥店吃粥忽被在該店吃粥之十餘人將我毆打被搶去時辰表求恩追究訊之甲卽王阿二乙卽蔡阿毛同供我等同在粥店見伊等打架我等卽會鈔至吉人樓茶社不敢搶表同轉謂爾等做何手藝答木匠同轉謂旣係手藝人何以十二點餘鐘尚在外邊顯見不安本分可與原告相識否答不相識又問王做何生意答做荳腐店生理同轉謂表究由何人搶去爾可指認否王卽指阿二先行動手又訊王蔡堅執不認同轉謂旣然爾等未搶可知何人所搶富打架時有十餘人何以祗拘兩人粥店主夥可眼見否王稱初在粥店内口角繼出外打架均經自覩同轉商之祁君首將王阿二蔡阿毛還押飭傳粥店主夥於下期投案質訊○捕解談桂福詰訊旋有莫月橋投案聲稱在名利棧經管棧事有樓上茶房談桂福竊取客人吳姓枕箱一隻吳姓巳動身他往臨行囑我投案請追談供在棧爲樓上茶房吳姓枕箱失去實不知情况事在閏二月初三日我於本月初三日因發痧回跑馬塲家内調治初五日到棧初七日又回家今到該棧照常生意莫要將我調到樓下我不肯彼此口角莫卽鳴捕誣我竊枕箱求恩究誣同轉謂莫曰事在閏月初三日何以至今日始行指控且又不報捕房足見誣指桂福交保所控失箱着莫自行查緝○莊青明竊本棧協和祥之糖斤由捕解案請訊原告俞立江投案稱莊是夥計由屋窓而下竊去糖三四十斤有見証人在外候示同轉命傳進據稱陸云卿稱與協和祥是對鄰本月初六日早五點鐘時微聞聲響披衣起視見對門出店莊青明由窗而下手取糯米糖約三四十斤用洋籼袋裝出我卽盤詰先時推諉繼而向我長跪求饒全伊體面我因對鄰失竊深恐累及卽奔告俞姓時莊巳逃走當卽拘獲同轉謂當時左右鄰人知道否俞稱知道質之莊堅執不認商之祁君着將莊押候飭傳鄰人投案復訊○捕解積竊楊金生請訊失主朱周氏晏福太投案各呈失單聲稱均住十六鋪内土家碼頭本月初七十五等夜被賊竊去物件兹悉由包探拘獲人贓請爲給領楊金生供認不諱包探禀楊之本領甚好有一竹竿卽可上屋今在三茅閣橋見伊掮衣包因之拘獲前在董家渡大街兌取手鐲卽拿估看之三對飛逃又在英公堂犯案懲辦甫放出外同轉謂楊曰爾在該碼頭居住何處答住天盛客棧英公堂斷押虹口捕房拖石子正月二十四日放出福太火腿店晏姓衣物確曾竊取押票尚在同轉謂晏曰爾所報各衣物候吊贓給領商之祁君看將起獲之綢縐皮衣共七件棉袄一件金絲針一支包金圈一對給朱周氏領去該氏呈洋八元作爲包探酬勞同轉轉告祁君轉給王榮培等領去晏福太等叩謝而退楊金生還押究辦○捕解竊賊吳春生下手邵阿大請訊包探王榮培等將各失主傳案據粤人吕太生稱在成記行三月十二日失竊夏布一卷皮馬褂水烟袋等物胡爲先稱閏二月初十日失竊自鳴鐘水烟袋眼鏡等物王正隆稱閏二月十二三失竊古銅牛魚東洋手巾水烟袋皮馬甲棉袄短衫帽子等物俞茂稱保康行失竊竹烟鎗一枝水烟袋銅杓信件大小洋三元七角陸文元稱失竊綢縐各件各求究追同轉謂吳曰爾竊許多物件尚有何說吳俯首求恩又謂押本二十餘元爾能償否答稱無力同轉商之祁君着將吊案之東洋古銅牛十七隻魚二隻東洋手巾給王具領竹烟槍布馬褂等件給俞具領餘俟吊贓分别飭領○捕解朱全榮請訊據原告吳小弟稱在宋書生宅爲廚司昨令我送衣物行至小東門外在黄正隆烟間過癮後卽出外遺失衣包一個當報捕房今蒙飭探拘獲人贓投案請領質之朱稱向爲成衣是日亦在該烟舘過癮吳走後遺下衣包堂倌阿云令我當錢不敢妄取同轉謂吳曰爾東人令爾送衣物豈可如此疎忽兹幸獲案嗣後總須勤慎吳叩首遵諭商之祁君着將起案之大紅縐紗女裙一條元色縐紗單馬甲片一件以及大紅雪青小脚綉花鞋兩雙交吳具領所有在朱身畔抄出之洋五元幸尚未動交給寳泰質鋪夥具領吳叩謝而退朱押候阿云投訊再辦○捕解章錦如騙取施毛郎行李請訊施稱與章不相識昨在小茶館供友做替工忽有章來啜茗言談相契允荐生意我因伊誠實可信携帶行李同章到小東門下船甫到伊卽令我在小茶館吃茶暫歇俄頃令我買舊鞋一隻回時行李巳被章拐竊而去昨在途中遇兒向索逞兇鳴捕拘案求追行李質訊之下章不承認同轉曰揆度情形施諒非誣指包探禀章之爲人甚屬不妥同轉商之祁君着將章押候飭探查詢小茶館果有替工各情否禀覆核追○補解深夜聚賭之李小論王瑞祥陸金生柴阿林史瑞來烟間主婦馮朱氏到案請究葛同轉質之李等同供撑駕爲業 
 
 

Page 4

 
 
不敢聚賭馮朱氏稱開德昌祥清烟間昨因有病人守夜不敢聚賭通事禀昨夜捉拿時伊處有十餘人牌是兩副同轉商之祁君將馮朱氏罰洋一元李等各罰半元撥充善舉經費○包探禀昨在新北門吊橋堍見徐小弟宋祥生手持春宫畫片求售　進捕房解案請究畫片呈電葛同轉閱畢問徐宋是何處人畫片有多少答浦東新塲人父親宋年元名麗洲專繪面相現在南匯同轉謂何時來申答本月十四日來申住在太和館對門裕豐客棧棧主汪月橋又謂棧内可有畵片答無又謂究有多少答有數百張在新塲鎮家中因無川資回去所以售賣同轉商之祁君着將宋徐二人押往裕豐客棧查吊畫片並傳汪月橋來案訊究○寗人章廷藍至捕房聲稱尋見髮妻王氏在明園花烟間内爲娼向領被阻備捕頭恐有不實將章押候烟妓王鳳保烟鴇張周氏投案質訊巳列前報昨日捕房將全案人証解請訊究質之章廷藍林堯先供是甥舅王鳳保于八歲時領養在家同轉謂今巳幾歲答廿歲鳳保供十八歲又問爾岳父母名姓笞泰山巳故泰水再樵問究竟呌何名字答父呌王聾子母呌大脚胡蜂同轉又謂如係爾妻應有媒証憑帖爾做何生意章稱向做野鷄扛夫在虹口生意倘老爺要媒証求限七天來案同轉准之又謂王鳳保曰究竟章是爾丈夫否答稱不是章來吠烟三天故與認識我尚有母親亦可邀案同轉商之祁君著將章廷藍土鳳保管押林堯先開釋出外准限七天將媒証憑帖繳案張周氏交保候訊 
[續助巨欵]  
　　前承漢口諸大善士演戱集資以充浙賑曾寄來規銀五百兩早巳彚解災區核實散放兹又由元豐昌號匯來規銀二百兩似此巨欵疉頒有加無巳之江黎庶目應同荷生成矣本所除掣付收條仍交元豐昌寄去外謹書崖略以志欽遲 
[誼篤維桑]  
　　接翰青姪孫淶彦函悉接都門同鄉京官寄來湖郡賑捐一册囑卽廣爲勸募無如粤西地方瘠苦樂助者頗屬寥寥除自捐洋一百元外復從各鋪募得洋一百三十六元共計二百三十六元由百川通號匯來承馬永年先生惠莅父到規銀一百六十七兩　轉寄湖郡交賑局散放此欵到時請施少欽先生給一收條交百川通寄可將捐數姓氏登諸申滬報章一併寄粤送示各捐户姪孫於二月杪交卸懷遠縣篆務奉檄飭回通判本任小住數日卽可旋柳州接印從公之暇一聞故土罹災不忍抛賑册而弗顧較之舜卿含墀兩姪孫誼敦桑梓由湖南寄來賑欵具出同心除將復函並賑捐收條一一開明仍由白川通馬永年先生附寄外用特登報布聞[  趙炳藜誌]  
[浙省撫轅抄]  
　　三月初一日通判張祖恩禀知本日接辦下城總巡差秀水縣劉禀見禀辭赴任候補縣徐先翥禀見銷下城總巡差巡檢徐璧華禀知藩司飭知咨補鄞縣鄞江巡檢缺叩謝○初二日署臬司唐進見禀知初三日辰刻接印並謝步○初三日前署寗海縣蔡秉澄交卸回省禀到○初四日候補同知沈維植禀知自嵊縣途次奉到省城厘局委接辦青田厘局專丁來省禀到○初五日候補府經歴胡元溥禀知臬司委臬署監印差叩謝 
[蘇省撫轅抄]  
　　初五日新任福山鎮朱洪章金陵來卽辭行赴任卽用知縣沈熙廷禀奉藩憲札委查禁淫詞小說差○初六日新任蘇臬憲朱定於三月初八日巳刻在金太史塲公舘接印○初七日候補同知郭元昌禀知奉委發審局帮審差熊良瑞禀知奉委兼發審局帮審差候補縣朱江禀辭奉委管解京館赴都巡檢王承熙禀辭奉委赴江北緝捕差○初八日候補通判郭廷沛謝委署鎮江府糧捕通判事○初九日撫轅牌示定於三月十四日換戴凉輯○初十日藩轅牌示照得上海縣知縣裴大中升補通州遺缺查有請補斯缺之陸元鼎堪以委署候補府王毓苹禀知聞訃丁毋憂○十一日卽用縣劉允恭禀知奉委採辦木植差巡檢岳廷榦禀辭赴常州府差遣○十二日二品銜分發新班江蘇候補道楊兆鋆浙江人由金陵來請補丹陽縣查文清禀謝飭知准補斯缺候補縣朱江禀辭奉委管解京餉赴都○十三日新選宜興縣萬立鈞江西人由京引見領憑來省禀到○十四日藩轅牌示照得武進縣小河巡檢朱潣大計叅劾遺缺查有候補班補用從九品許柏身堪以請補 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官塲紀事]  
　　初七日彭鹺尹家騏由鄂岸來初八日通分司徐分轉泰分司沈分轉均到揚公幹初九日王鹺尹鍾貴委解蘇州餉起程江西張叅戎金榜解餉來 
[入人之深]  
　　昨有粤東友人郵來一稿曰廣西臬使山陽秦文伯先生煥由進士官農典文名噪都下以京察出守粤西知桂林首郡廉政不阿愛民特甚臨桂縣屬兩江墟民抗糧聚衆變幾不測公單騎往剴切勸諭解散蛟水大漲灌入城公痛哭登陴洪濤退數尺捐廉以振全活者無算每久旱望雨公一禱輙降至名雨爲秦公雨權梧郡寛商民之稅巨萬其他恤寅僚後裔增書院膏火立清節堂設因利局建棲流所一切惠政吏僕難終百姓無老幼賢愚咸識公真誠愛民如子也旋升任鹽道洊歴柏臺今春展覲北行民間皇皇然如失慈父母雖明知遵渚鴻飛公歸在卽而窮簷仰望直覺一日不可無我使君廼述德政碣於疉綵山之陽復送萬民傘牌匾各百餘省外郡縣之馳赴桂林呈送者尚不知凡幾啓行之日自臬署門首結五色綵棚至拱辰門外凡十餘里黄童白叟緑女紅男環送輿旁塗爲之塞公亦悽然爲之滬下盛矣哉數十年來未嘗有也 
[上海四馬路文報局内恊賑公所經收江浙山東賑捐三月上旬清單]  
　　初一至初初十日止○蘇省電報局王最丹翁經募第二批欵無名氏洋三十元許小泉求母病速程忠善二户各二十元祈平安耕蔭義莊開倉酒費賑汪十保程忠善四户各十元無名求父病愈六元存心子求疴愈四元汪甫延求除災廷壽黄麟翁募二户各三元陳翰記高贊翁募二户各二元無名福建無名二户各一元仙鎮惠風書屋四元杭省舒階平翁交來江西復堂舒陸元蘇城王東郊求身康健十元乘槎室求平安小洋五分雲南藩署湯幼安方伯經募云平銀九百五十二兩三錢八分合來規元一千另另四兩二錢八分五厘細户另登報章○仙鎮王陶巷翁募四户月捐善士二月閏二月三月分共助洋十二元金山俞道生爲姑母劉俞氏求病愈四元沙溪萬泰祥建烟號募和記一元鄭氏五百　壽山四百春林榮隱名氏兩户各三百萬泰祥五百廿以上實收洋三元金匱揚叔庚翁經交顧守愚翁經募蔡桂初錢無名方藝齋蔡梧軒華不名蔡子明倪逸名七廫各一元方竹珊方氏兩户各五角楊恆仁募倪作初一元都門全云軒翁募無名京平銀四十兩合規元四十一兩二錢八分○蘇省醬業公所潘仲翁募第十五批蔣蔣合求家平安二十元○王乃章求病愈七角王乃越王杏絹兩户各二角五分○君徽氏求保病速痊吓板英洋十元嘉定祥泰盛號募安溪居士五元滬報舘繙譯處交建汀會舘銅洋一元安慶支應局彭受臣觀祭募伊轅主人規元五十二兩七錢另九厘蕪湖招商局募念萱堂四元德厚堂二元補讀書屋一元正誼堂本洋二元電局陳次旌翁募交學道堂言八元○本旬共收規元一千另九十八兩二錢七分四厘英洋二百廿一元計規元一百六十一兩九錢三分上厘亞板英洋十元計規元七兩一錢花本洋二元計規元一錢七錢銅洋一元洋計規元二錢二分小洋二角五分規元一錢八分三厘○六項共合規元一千二百六十九兩四錢七分○連前共收規元一百零一萬九千六百七十七兩一錢三分二厘○前解過規元一百零四萬七千四百三十兩零二錢五分六厘○實凈墊解規元二萬七千七百五十三兩一錢二分四厘合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年三月初十日京報全錄]  
　　宫門抄○諭旨一道錄前○發抄硃批五道○江督曾等奏揀補沿河要缺知州摺○陜督楊　奏調署總兵片○兼署雲督譚奏懇照原請開復道員片○又　奏剿辦猓夷出力文職請仍照原保給獎摺○又奏道員請仍照原保給獎片○又奏留滇補用同知免繳捐復留省銀兩片○新撫魏奏提督等員留省補用片○三月初十日理藩院鑾儀衛光祿寺廂白旗值日無引見○瀾公惲彦彬高釗中各假滿請　安○恩慶請假十日○嵩申椿壽各續假十五日○清安續假五日○召見軍機○發抄卞寳第奏冬季分委署州縣各缺奉硃批吏部知道欽此○又新案巳結交代起數奉硃批户部知道單併發欽此○劉銘傳奏剿撫番社各員請仍照異常核獎奉硃批該部議奏欽此○又電線經費由茶商捐助奉硃批着照所請該衙門知道欽此○又剿辦番社武弁仍照原獎奉硃批兵部議奏單併發欽此○○兩江總督臣曾國荃江蘇巡撫臣剛毅跪奏爲揀員請補沿河要缺知州恭摺仰祈聖鑒事竊高郵州知州謝國恩於光緒十五年十二月二十一日丁憂開缺應歸十二月分截缺所遺高郵州知州係冲煩加以河工修防尢關緊要非精明諳練之員不足以資治理江蘇省並無簡缺知州可調卽沿河候補人員内亦難其選例得先儘科甲出身候補人員揀選補用謹查有候補班補用知州錢錫賓年四十六歲浙江舉人光緒三年遵籌餉例捐報直隷州州同指分江蘇試用五年八月赴部騐看十一月到省八年分河運出力案内保加四品銜十年十月於關外各軍出力安内保俟補缺後以知州仍留原省補用經部覆准註册各在案十三年二月遵海防例報捐免補本班離任以知州仍留原省歸候補班補用十四年六月十一日引見七月回省試看期滿甄别奏明堪以煩缺留省補用臣等查該員爲守兼優明白吏治並熟悉河工情形以之請補高郵州知州洵堪勝任與例亦屬相符據藩臬兩司會詳請奏咨前來臣等往返函商意見相同合無仰懇天恩俯念員缺緊要准以候補班補用知縣錢錫賓補授高郵州知州於地方河工均有裨益如蒙俞允該員係候補班補用知州請補知州銜缺相當毋庸送部引見亦毋須查造叅罰謹會同漕運總督臣松椿合詞恭摺具陳伏乞皇上聖鑒訓示謹奏奉硃批吏部議奏欽此○○楊昌濬片再署甘肅寗夏鎮總兵湯仁和前在署任内丁父憂當因寗夏修理渠工未便遽易生手經前督臣譚鍾麟奏請將該員暫留署任以資督修奉旨允准在案現在渠工告竣應令該員回籍守制以符定例所遺寗夏鎮總兵印務查有記名提督肅州總后李培榮戎機明暢辦事精勤堪以調署所遺肅州鎮總兵印務查有頭品頂戴補用提督胡珍品老成質直堪以委署除分檄飭遵外謹會同甘肅提督臣周達武合詞附片陳明伏乞聖鑒謹奏奉硃批兵部知道欽此○○譚鈞培片再花翎鹽運使銜道員用廣西候補知府降補通判李必昌經直隷督臣李鴻章以該員熟習洋務派令來滇總司電務悉心規畵接合川滇兩線十一年四月畢節縣民毁桿滋事派往查辦諸臻妥恊是年冬派剿猓黑夷匪委辦營務深入瘴鄉躬冐矢石經前督臣岑毓英會同臣奏請開復原官翎銜免繳捐復銀兩旋准部咨以非軍營打仗出力議駁十四年七月由廣西百色廳經雲南剥隘至蒙自縣展設電線廣東派來員弁工匠中途瘴病大作未能竣事該員帶領滇局工匠前往接辦復經臣附奏請獎開復原官翎銜免繳捐復銀兩奉硃批覽欽此欽遵轉行兹准部咨仍以究非軍功勞績核與定例不符議駁伏查該員李必昌自直隷督臣李鴻章派令來滇歴經數年辦理電工軍務均能不避艱危現在猓黑案内奏駁文職出力各員經臣籲懇天恩照異常榮績獎叙可否仰懇聖慈賞准該員仍照原請開復原官翎銜並免繳捐復銀兩以示獎勵出自逾格鴻施除咨部查照外謹附片具陳伏乞聖鑒訓示再雲南巡撫係臣本任毋庸列銜合併陳明謹奏奉硃批覽欽此○○頭品頂戴兼署雲貴總督雲南巡撫臣譚鈞培跪奏爲查明剿辦猓黑木戞出力文職各員籲懇天恩准照異常勞績仍照原保給獎恭摺仰祈聖鑒事竊滇省前年剿辦猓黑並木戞寨猓夷各匪出力文武各員經前督臣岑毓英會同臣遵旨擇尤奏請獎勵武職各員巳准兵部按照異常勞績核覆給獎其文職各員吏部按尋常勞績將保請免補免選等項分别議攺議駁於光緒十五年四月初九日具奏奉旨依議欽此鈔錄原奏清單咨臣轉行去後伏查猓黑木戞均在萬山之中猓夷各匪頻年敢爲邊患者實恃其地勢之險藥弩之毒醜類之衆復加以深溝高壘懸崖峭壁人非攀緣莫上砲火車轉之不開每拔一巢一壘實較腹地攻克城池艱難倍甚而烟瘴水士之惡毒馬蹄著水脫殼有足霑之生瘡疾病死之無日無之若非在事各員奮不顧身何能膚功迅奏不兩月而兩地積年邊患一鼓盪平現在攺流歸化增設廳營該兩處雖向無城池其勞績實與攻克城池無異今幸餘生得邀擇尤保獎而部臣按尋常勞績核獎原屬慎重名器惟揆其當時入死出生情狀不獲與異常勞績相提並論究屬向隅兹據各員紛紛禀由雲南善後局司道湯聘珍等核明除巳奉核准並事故各員毋庸再請外將奉駁攺獎各員詳請具奏前來臣謹分别另繕清單恭呈御覽合無仰懇天恩俯念各員勞績實與攻克城池無異恩准勅部仍照原單給獎核覆以昭激勸出自逾格鴻慈除咨部查核並將原保有逾異常勞績准獎數層者一律核减更正外謹恭摺具陳伏乞皇上聖鑒訓示再雲南巡撫係臣本任毋庸列銜合併陳明謹奏奉硃批着照所請獎叙該部知道單三件片三件併發欽此○○譚鈞培片再前督臣岑毓英會同臣將剿平猓黑賊巢與剿滅木戞寨夷匪籌餉出力之雲南鹽法道湯聘珍奏請照頭等軍功給予優叙嗣准吏部議覆查此次剿平猓黑及木戞寨夷匪並非功異常勞績應與從優給獎之糧儲道松林候補道鄧在均各給予議叙加一級從優再紀錄二次所請湯聘珍照頭等軍功給予優叙之處應毋庸議光緒十五年四月初九日奉旨依議欽此等因轉行欽遵在案伏查此案現經臣將部駁攺獎各員查明覆奏籲懇恩施准按異常勞績仍照原單給獎該鹽法道湯聘珍多方籌濟運饋不竭可否仰懇天恩俯念該道著有微勞賞准亦照軍功異常勞績從優給奬出自逾格鴻慈除咨部查照外謹附片具陳伏乞聖鑒訓示再雲南巡撫係臣本任毋庸列合併陳明謹奏奉硃批覽欽此○○譚鈞培片再補用知府開復留滇補用同知郝映奎於剿平猓黑賊巢案内前督臣岑毓英會同臣以該員隨同勷辦尤爲出力奏請免繳捐復及留省銀兩嗣准吏部咨所請免繳捐復留省銀兩並未奉旨允准應毋庸議仍令該員補繳加倍半捐復並留省减半銀兩俟捐項繳清給咨該員赴部引見等因咨滇轉行在案兹查剿平猓黑案内部駁文職攺獎各員現經臣查明覆奏籲懇恩施請准照原保按異常勞績給獎該員郝映奎投効滇省軍營歴次充當苦差此次剿平猓黑尤爲出力可否仰懇天恩賞准該員免繳捐復及留省銀兩出自逾格鴻施除咨部查照外謹附片具陳伏乞聖鑒訓示再雲南巡撫係臣本任毋庸列銜合併陳明謹奏奉硃批覽欽此○○魏光燾片再投効新疆及從前征剿各武員迭經奏留甘肅新疆補用並聲明俟續查有應行留省之員再行陳奏奉旨允准欽遵在案臣兹查有頭品頂戴記名提督伯清額巴圖魯潘鳳翔頭品頂戴記名提督霍蘿奇巴圖魯胡義和頭品頂戴記名提督額騰依巴圖魯蘇貴興頭品頂戴記名總兵霍隆武巴圖魯田九福提督銜記名總兵興僧額巴圖魯譚用賓副將銜儘先補用叅將趙明祥儘先補用都司談雋祺等七員均在新疆迭著戰功邊情極爲熟悉合無仰懇天恩俯准將頭品頂戴記名提督伯清額巴圖魯潘鳳翔等七員一併以原官原銜留於甘肅新疆儘先補用於邊防營伍實有裨益除飭取該員等履歴清册咨部查核並俟續查有應行省人員隨時奏請外謹會同陜甘總督臣楊昌濬附片具奏伏乞聖鑒訓示謹奏奉硃批着照所請兵部知道欽此 
 
