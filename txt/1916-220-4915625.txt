# 1916 - 220 - 4915625

 

Page 1

 
 
   
 
 

Page 2

 
 
時評 
[得手與失足（冷）]  
　　不得手者未必不失足之虞愈得手者其失足之患常懸眉睫蓋事旣得手則志高氣傲而不檢點不量力之舉動必多而失足之原即在於是矣 
　　袁氏之失足而致於身敗名裂也無他自初次革命以來事事得手以玉成之也使其間稍有挫折則帝制或有至發生至今猶攪中國之權未可知也 
　　是故欲速人之敗者莫如縱其權而盡其欲愛人以德者必遇事裁制之而警惕之然而縱權盡欲則受者喜裁制警惕則聞者怒世道之常亂而不常治其以此欵 
[命令]  
　　八月十日大總統令喇希敦都奕給予三等嘉禾章此令 
　　又令榮永青給予四等嘉禾章此令 
　　又令嚴寳榮給予四等嘉禾章朱自汾給予五等嘉禾章此令　　又令淳于玉龍給予四等嘉禾章張敬舜王廷鋒萬錦平給予六等嘉禾章左文炳給予七等嘉禾章汪象乾邢仁清馮秉鈞劉蔭羅炳寇應祥給予八等嘉禾章陳鍾昌黃昌漢郵景成王承蔭劉養堂　傑徐偉王奉漢陳雨樵楊齡高矅臨張文泉陳書勳周朝政給予九等嘉禾章此令 
　　又令恩克　穆爾瑞昌均給予八等文虎章此令 
　　又令迪彥齊呼　克圖敏王爾伊爾濟著賞用紫繼此令 
　　又令任命鄒憲章著理四川財政廳廳長此令 
　　又令任命沈步洲爲敎育司長此令 
　　又令敎育總長范源溓呈請任命戴克讓試署僉事應照准此令 
　　又令交通總長許世英呈請任命馬振理爲僉事應照准此令　　又令海軍總長程壁光呈請任命李國圻爲視察應照准此令　　又令内務總長孫洪伊呈准黑龍江省長畢桂芳咨稱省會警察廳警正章斌郁官普懇請辭職章斌郁官普准免本職此令　　又令内務總長孫洪伊呈准黑龍江省長畢桂芳咨請任命韓新文趙桂馨試署省會警察廳警正應照准此令 
　　又令任命石佳華爲陸軍第十三師參謀長此令 
　　又令任命王永壽爲陸軍第二十師參謀長此令 
　　又令參謀總長王士珍呈山東督軍公署上校參謀丁惟沛請免本職丁惟沛准免本職此令 
　　又令任命居建爲山東督軍公署上校參謀此令 
　　又令參謀總長王士珍呈請任命徐克恒馬發瀛成維靖爲山東督軍公署中校參謀高延文爲山東督軍公署少校參謀應照准此令 
　　又令參謀總長王士珍呈察哈爾都统公署中校參謀周連康少校參謀王龍章呈請辭職周連康王龍章均准免本職此令 
　　又令參謀總長王士珍呈請任命蘇偉署察哈爾都統公署中校參謀洪勳爲察哈爾都統公署少校參謀應照准此令 
　　又令陸軍總長段祺瑞呈請將韓靖授爲陸軍二等軍法正應照准此令 
　　又令司法次長代理部務江庸呈甘肅武威縣引犯張永德持棍毆人致死一案原判處以極刑未免過重請予減刑等語本大總統依照約法第四十條特減張永德死刑爲無期徒刑此令 
[專電]  
　　北京電林萬里上書衆院按院則百三十一條辭職有帝制發生身在北京曾署參政不願以嫌疑之躬再入神聖之議會語此言一出影響極大 
　　北京電憲法起草會委員仍舊决不另舉國會開議由湯會長提出報告 
　　北京電某要人議裁參謀本部昨付國議未决 
　　北京電交部决先改組祇設四司趕内閣通過前發表 
　　北京電中行三總堅辭定程良楷總稽核李心靈總司劵汪抱聲總司帳即下委 
　　北京電財政大會議定箇日開始代表已到十二省陳蘭生提出三要點三月前之結束現在之維持此後之整理辦法 
　　北京電華比銀行新借欵成立草約簽字 
　　北京電吳景濓長鄂省已確定保殷松年政務廳長　 
　　北京電譚督軍允力疾赴任激熊秉三回湘帮辦善後 
　　北京電戴戡電段勿萌退志 
　　北京電元首敦促陳宧來京以備任使 
　　北京電許部長儗將郵政權收回特諭王督辦妥速籌議 
　　北京電新編十三師有移防湘鄂消息 
　　成都電蔡請病假一月已交羅佩金護理 
　　成都電川邊糧餉兩缺藏邊類烏齊地兵譁當道已飭令銳恒回任 
[東方通信社電（日本人組織）]  
　　北京電俄國抗議關於取消蒙古議員問題中國當局之意以中蒙條約未經議會承認不過爲袁世凱之私約須經議會開會追認之後始爲完全條約彼時更須研究方能决定議員之進退云（十一日） 
　　北京電財政次長殷汝　就任以來以調查帝制費之實情明其用途爲急務目下正在熱心調查（十一日） 
　　漢口電此次漢口暴動事變受害之中國人等曾集開會皆以此次事變異於天災實由軍警保護不力所致應由當局負其責任議决要求北京政府賠償損害（十一日） 
　　漢口電由四川退出之第三師師長曹錕於九日到宜昌即乘小火輪船下江大約暫駐岳州（十一日） 
　　漢口電四川出征軍總司令曹錕昨夜至漢本日偕同幕僚過江訪問王督軍擬於今夜由京漢鐵道入京所率軍隊計有侍衛隊步兵一營軍樂隊一連砲兵二營衛生隊一連（十一日） 
　　奉天電南滿鐵道會社對吉長鐵道之改築借欵已於北京由川上理事與交通部之間交涉進行其總額爲五百萬元先付二百萬元協議已略就緒（十一日） 
　　奉天電昨今長春潛伏有宗社黨之殘黨三百餘人有圖襲擊正金朝鮮交通及他中日銀行各分行之說甚盛正由中日當局協同警戒（十一日） 
　　奉天電征蒙軍捷報云我軍騎兵三千砲兵二營携砲八尊窮追巴布札布至其根地朔嶺山（譯音）於本月三日圍而攻之激戰亘二晝夜仆敵兵二百餘人其餘敗兵八方潰散我軍目下暫在朔嶺山休息（十一日） 
　　奉天電傳聞吳俊陞因傷身死不過一時之風說謂吳之偒現已漸就痊愈云（十一日） 
　　東京電殖民地内地共通法規爲第二次西園寺内閣時代以來之懸案且爲困難之問題近已經法制局該法規調查會擬定成案俟徴各殖民地當局之意見後附特議提出次期議會（十一日） 
　　東京電日本全國商業會議所乘此次開聨合會之機會於今日午後在上野精養軒開日俄協約成立祝賀會來賓有俄國大使及大使館員並大隈首相以次各大臣等（十一日） 
[戰電（英人路透電）]  
　　巴黎電今晚公報云法軍在松末河北面奪回昨夜敵軍所佔漢姆叢林北面之戰壕今仍在漢　叢林北面前進末斯河右岸雙方砲隊 
 
 
 

Page 3

 
 
甚爲活動但無步軍戰事（十日） 
　　巴黎電凡爾登　錫哇芒防禦工程於惡戰一月之内易手七次之多　難仍在德軍之手伹爲法軍砲隊注擊　難防守法軍今仍佔守該村邊際佛勒里之法軍今方乘勝進攻德軍雖猛攻不已法軍仍固守所得之地蓋德軍深知非佔據錫哇芒佛勒里村全境不能圍攻沙勒砲臺也松末河陣線之法軍在哈特柯爾與古維勒芒間所得之進步甚關重要因該境控制公白萊村及法軍所得之地而該處德軍陣線英法軍陣地所成之凸角且可因以稍廣也（十日） 
　　倫敦電今晚海格將軍報稱波齊愛來西北澳軍陣線廣六百邁當今前移二百邁當他處戰局未變英飛機與砲隊協力作戰毁敵炮數尊炸敵軍機更形活動惟避與英飛機作戰英飛機及來福鎗曾擊損其數架（十日） 
　倫敦電海格將軍報稱英軍續在波齊愛萊西北得進步英軍今固守所得之地英軍襲擊亞拉南面之地道敵軍希圖襲擊胡魯區西北英軍戰壕未得利（十日） 
　　彼得格勒電公報云俄軍已佔據斯太尼斯洛正南之　里泊林鐵路大交點敵軍紛亂退走（十日） 
　　羅馬電今日公報云意軍迄今在戈里齊亞附近俘敵兵一萬二千餘人意馬隊重創敵軍俘敵數百人意軍已佔據巴斯乞尼與加沙敵軍在他處回攻者均失敗（十日） 
　　亞　斯特丹電德國各報載稱法砲隊擊中貝龍勒圖書館與博物院致英法名家所繪之畫皆燬於火（九日） 
　　倫敦電今日下午財政大臣在下議院宣稱英國至一九一七年三月止所負國債除去貨與協約　及殖民地之英金八百兆鎊外共英金二千六百四十兆鎊較國家一年入欵爲少戰事無論延長若何英國力能供給戰費云（十日） 
　　倫敦電外枂葛雷請柏林美國大使回德政府提出關於鎗斃佛里雅特船長一案之抗議　詞甚爲嚴厲謂此事可作爲司法界之謀殺並言審訊之枉法爲前所未有（十日） 
　　倫敦電薛西爾在下議院宣稱政府已允交換年四十五歲以上之被拘人民惟其餘被拘之人民交換時數次相埓（十日） 
　　　　電藍思唐侯爵　日在上議院宣稱政府現方與最商等之商業及銀行當道會抄没德國產業以報復其强暴舉動之問題（九日） 
[公電]  
　　長沙來電中華新報民國日報申報劉督特任陳家　爲軍事參議已到署視事 
要聞一 
[春明珍聞五（湛存通信）]  
　　今日衆院開談話會因湯陳正副議長均不在京商議另選臨時議長此係照院法當然之事伹此届云云其間實含有他種意味即意在排斥陳副議長也與參院之反對王正議長相似惟衆院主動何人不易得其主名在談話會中说不見有關於排斥個人之氣象而其内幕則然可去議員之進步居然亦分表裏兩層呂君復等藉口議事緊要應即日選定臨時議長而亦有多人主張俟開大會日再舉毋庸先期預選卒以主席之不甚了了新秘書長又不甚知其中關鍵先以呂說付表决得多數通過遂定明日下午一時（初八）開正式會選舉臨時議長并許可湯正議長之請假去蓋議場中人除對於某問題有特别主張外往往易於贊成第一次之表决此亦心理然也其實即令明日先選臨時議長於事實並無何等關選定後如不開會仍無從行使其職權至開會日湯陳兩君有一人至院臨時議長之資格仍撰喪失在爭者亦僅自快謂吾說終得勝利耳至勝利後是否於事實有益則不問矣至臨時議長之最有希望者大約爲吳君景濓吳君在上海議員團中値湯君不到輒以吳君爲主席此次院中以上海派爲氣象崢嶸有所主張每視上海派爲轉移故吳君之得多數自在意料之中在記者之意頗以此舉爲戚戚也臨時議長旣無關輕重記者又何必爲之戚觀微知著蓋有勝未來之警惕耳上海派議員精神上自覺有不可一世之槪一若推翻帝制摧除項城俱爲數十政客之功此等政客之來自上海者每有隨意造成政局之心今已爲總長者如孫君洪伊張君耀曾谷君鍾秀皆的派之政客范君源濓亦經轉入政客漩渦之中餘如總統府國務院莫不有自命元勳之政客加入一面又轉露其鋒於兩院試思毫無實力徒恃口舌者渴欲操縱一時之政局而又顯露自唱凱歌排斥異己運迹象其爲危險豈有涯涘當局者趾高氣揚旁觀者爲之慄慄危懼欲特涉春冰履虎尾已也孟子曰生於憂患死於安樂竊願政客三復斯言日來多所根觸偶爾縱筆及上自謂苦口婆心不知能　政客一哂否 
　　官僚中之許君世英自長交通以來頗有終老是鄕之意先欲藉民黨中人爲次長以助之今則專以整頓部務爲標幟如裁撤同成浦信等局撤銷川漢會辦裁併各處電政管理局雖其目的在藉整頓爲鞏固地位之計然較之旣欲鞏地位而又知整頓者究　彼善於此季世論人不容過刻惟派其秘書汪洋爲上海電局局長稍稍惹起内部之風潮蓋文稿由秘書廳所辦電政局竟未之知司長周君萬鵬以爲職守有關遂請假不到司視事此於權限上有所爭議也且上海電局事極繁複與大北大東各外國公司時有交涉非深悉其中情形者不克承乏歷來丰滬局者大率爲電生積資若干年而行者今以部中秘書任之辦法亦未盡善此於用人方法有所討論也其實汪君爲人平正通逹部員與之亦甚相洽對許有所不愜因之波及於許所辦之事昨聞國會對許終有不甚信任之意許知不易挽回又欲急求調任外官並自云福建之獨立由其主持云 
　　又接續函云今日（八號）爲衆院第一次正式會旁聽席來者麥寥殆皆未之知欵此會乃爲昨日談話會之結果專爲選舉臨時議長但開會時紛紛傳說陳副議長已到京報到即有人主張由秘書廳派人往詢陳君本日是否出席如不出席是否請假爲日若干得其確復方可决定今日應選臨時議長與否傳說未已即聞鈴聲琅琅員入席即行開會秘書廳報告到會人數爲三百二十八人已過法定人數可以開會請推主席衆仍推丁君濟生蓋其年最長也秘書長又報告陳副議長已到京其用電話向院報到即有人詰詢電話報到是否合法秘書長云各員之報到者除親自報到外有由電話者有用信函者有託人代報者不獨陳君之用電話也衆紛起發言主張陳旣不出席速應照昨日所决即舉臨時議長并云如此暑天累人奔走所爲何事亦有主張陳旣報到並未請假毋庸别選以省手續褚君輔成即主此說而其同派即爲激烈之反對張君伯烈忽登台報告云陳君雖到親向某說身子不佳尙須休養數十日云云故今日仍不妨别行選舉衆遂狂呌發票一時聲勢洶洶幾亂秩序各秘書遂挨次發票其結果爲吳君景濓當選果如昨函之所預料記者驟不明其内幕情形覺主張另選者固不必如此呌囂紛呶主張有必另選者亦何必從容靜如此其實似無重大關係另選之後其地位亦僅保至湯陳二君出席之日爲止如今日選定而明日陳君到院豈非爲一日之議長而不可得甚至開票未畢而陳君忽然出現是各票將盡成廢票矣設陳君竟如張君所云一時不能到睆則當然須另舉其中無所用其策略與黨略也其爲陳君同派之人深知此意然亦不願竟贊成他派另舉之主張其爲陳君異派之人則欲藉另舉之說聨爲過屠門而大嚼之樂平心說破不値一笑然將來種種暗潮即伏於此記者不勝憂懼警惕之至昨函已略違其詞非故爲此無病之呻也 
　　京中閑談云有大議員小議員之别大議員者在議場中可以操縱他人在政府可攫得一長自豪小議員則在議場聽人指揮在政府夤鑌緣得一參司而已近日大議員之攫得一長而辭議員之職已紛紛矣論者頗惜其減削國會之聲價非以官之不可爲也實惜國會健者之日少耳昔日與政府對壘全恃此得一長之數大議員其他除異派者外類皆坐受指揮今後國會與政府對壘時將恃小議員之抗大議員乎事實上恐不可能矣故論者輒謂今日之國會必不能如癸丑之轟轟烈烈與政府爭其爲好現象歟其爲惡現歟尙非今日所蚵預測得長諸君平常恆斥官僚其由民黨一躣而爲官僚者固在例然記者總望民黨健者不宜遽入牢籠况以得長之日爲其奏凱之時可云自謀不臧之甚者矣吳君景濓亦爲有名人物未得一長乃衆舉之爲臨時議長聊相解嘲其然豈其然乎 
[廣東數年來之黑幕（粤東通信）]  
　　龍濟光四月初六之獨立並非眞意以桂軍直下一時兵力不能抵禦乃一面囑蔡乃煌請兵於袁世凱一面龍自發電與袁世凱密商設法謀害諸偉人湯覺頓不幸遭其毒計 
　　廣東歲支六百數十萬之餉銀養一萬餘名之濟軍半係空額發餉均由龍一人經手凡統領營長等官均不干預餉事是以三年來侵呑軍餉有千萬之多 
　　警衛軍歲支五百數十萬空額亦不少該軍之弊在巡按與各統領濟軍之弊在龍一人粤東歲收二千萬供軍餉者須去其十之六軍火尙不在内上外行政警察敎育等費及解部歲認之四百數十萬皆仰給於此本成之欵粤東財政安得不困難 
　　蔡乃煌爲袁世凱籌二千萬洋藥報効而鴉片烟禁大開但於江西江蘇二省祗准洋藥進口銷售獨於粤省准專賣烟膏禍粤更大　爲龍濟光籌運銷雲土地步龍到粤後即用粤中軍艦在北海接運雲土運至省河堆存於士敏土廠然後分運省外各處銷售此衆目所共覩者蔡與龍議定股本一百二十萬在省城開藥膏公所聽省外各屬承充分銷龍股本四十萬張某股本二十萬政界諸人二十萬商人何錫光二十萬劉某二十萬粤東認銷洋藥一千二百箱照東省保證金銷數不過七八個月卽可銷盡蔡乃煌與洋商訂立合同以十八個月爲期全爲運銷雲土起見省中人云龍來三年侵触軍餉與運銷雲土獲資一千數百萬並非過甚之言三月問存沙而台灣銀行三百六十萬至四月初獨立前全數提滙香港又聞向日堆存於士敏土廠之雲土已提存觀音山現尙有六百數十箱此時龍死不肯離粤者此亦其一原因去春賭商麥根源充有獎義會此事本非都督應管之事龍乃獨攬其權得黑禮銀八十萬李所得遠不如龍龍李遂成水火 
　　去冬賭商承充牌捐歲繳四十萬此係番攤之變名番攤從前承餉五百萬乃變其名曰牌捐龍覲光竟以四十萬之餉批准其中實有黑禮銀九十萬龍氏兄各得三十萬財政廳蔣某得三十萬此次龍覲光與蔣氏到港居住粤人公然向龍蔣追問此欵蔣遂遠逸其他如承充花捐猪捐等本係財政廳之事龍皆一箻攬專 
　　濟軍在駐紥地點以及經過地方姦淫擄掠無惡有作人民敢怒而有敢言如去夏西關遭水火大災濟軍竟敢至先施公司搶刦幸該公司已邀商圑保護當場擊斃龍軍五名此粤人所其見共聞者 
　　李開侁之任粤瀕行嚢槖甚豐李斐君所入雖不若都督之巨然以警衛不敷派撥加募兩營即以其任内所得藥土保證金八十餘萬開支軍餉報銷其任粤一年所入亦甚巨 
[廣東商民萬急之呼𥸤]  
　　八月四日廣東七十二行商在愛育堂大集會議一時開會經衆公舉銀行屈湘屏主席衛華川宣佈陸逹書記議案如下一九善堂昨已舉出代表卽日往晤龍督設法維持惟我各行商生命財產關係更形密切應如何協議臂助方法以資進行之處請公　鄭德銘起言此次九善堂代表分謁兩方面請求調停係維持我輩生命財產起見各行商代表理宜一體協往惟恐人數太多我行商當以全權付託九堂代表轉逹苦况將來戰事寗息均賴諸公調停之力衆鼓掌贊成隨議由行商聨電中央瀝陳目前危狀并請迅予解决一我各行商議决協助善堂代表之後仍應多舉數位駐堂常川辦事以便遇事接洽衆議即請由簽名電京之各行商擔任均贊成一各鄕難民紛紛到省觸目傷心應如何商請救災總公所安輯救濟之處請公議當由救災公所總協理李聘臣鄭德銘潘棣甫三君將連日覔地施粥各情形詳述一切衆議此事自是要　李鄭潘三君辦理誠爲迅速左懽若君又言今日進謁龍督時曾將此事提及業蒙允飭警廳轉行八區署將華林寺辦事處地點刻日騰出交由救災公所俾便安插難民云云議畢卽散時已六點餘鐘矣 
　　商界致大總統電云百急北京大總统國務院東公會鈞鑒粤省兵禍迫近城市慘急萬狀現仍不分日夕砲火連天西關爲省會精華遷徙殆盡無者朿手待斃日來西北兩路戰地難民死亡枕藉目不忍覩流彈飛入沙面外人已有責言干涉可慮迫聯電呼籲懇卽迅速陸督赴任以定粤局若陸公遲來應請迅派威望大員先行接理庶免兵禍冀可或息否則威令莫行類連無告任陷水火如三千萬南服難民何泣血求援迫切盼覆廣州七十二行商屈湘萍李子平衛華川黃心存朱俊生鄭德銘黃載望徐樹堂播棣甫周月樵田志堂崔鑑文何友梟文郎軒孫　卿陳俊生劉天衛蔡卓琴陳星存陸策等叩支 
　　北京國務院來電云十分急肇慶岑西林先生韶州李爕和中將廣州龍督軍汕頭莫司令擎宇三水莫司令榮新　華密頃英使面稱桂軍進佔佛山滇軍亦在新� 
街復戰民軍進攻惠州外商震恐該總領事致電亦未得復擬派兵前往保護等語内鬭不休干涉立至前經迭電雙方停戰何於統一之後又生爭擾莫司令本居調停之地此舉尤出意外現雖向英使婉商倘再不休萬難阻止召來外侮責有攸歸愛國愛身均有應有此謬舉望各嚴約所部即日息爭確守汛地靜候解决盼速覆院沁印 
[南京快信]  
　　齊省長已飭河海工程學校將校址遷讓（省議會會場）爲召集省議會之預備 
　　新任敎育次長袁希濤昨由無錫乘車來省不日乘津浦車入京 
　　海軍第二艦隊司令饒懐文昨由鄂乘艦來寗聞係因有要公與薩氷上將磋商 
　　公府秘書吳璆奉命至徐疏通張勳意見前日晚車已由徐回京復命 
　　張勳派赴奉天會晤張作霖之楊某前日已回徐州 
　　奉天張作霖督軍派副官長趙錫福爲代表常川駐徐 
　　宋育德昨又由贛乘輪來寗今日早車赴徐聞宋即爲李純常川駐徐之代表 
　　張勳現由贛採辦軍米十餘萬石已飭各關卡驗放 
　　安武軍第一路統領馬聨甲率倪嗣冲電召赴蚌昨已公畢由寗乘江輪回蕪湖 
　　道尹祝善甫前日亦倪電召今日由寗乘車赴蚌 
　　寗垣救國儲金今日起發還原本 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫洪伊宴會議員]  
　　昨日午後六時内務總長孫洪伊氏衆醫院議員彭介石蕭晋榮王乃昌四君邀請一部分議員在長安飯店宴會到者六十餘人主席孫君演說首述與議院同人三年關别之意並報告此次出任國務員曾得一部分上海議員之同意末更暢言今日尙非組織新黨之時然時勢旣經變化黨派間當然亦有變化安知今日这同黨異日有變爲敵黨即昔日之敵黨今日何不可引爲同黨今日最要在從舊時同黨方面彼此先謀精神上之結合云云第二次孫君又起立演說懲治附逆議員若由院中提議恐激起意外風潮即謂讓諸司法亦恐成一空話此事尙望諸君斟酌紕有陳光譜君演說略謂近日報傳某某議員將作某某官日不所聞頗於議員信用有礙中國欲素以獵官爲不道德之行爲則欲保持議員之信用斷不可不注意於此孫君舊爲議員領袖今居政府要地尙望於無形中一爲維持於是孫君又爲第三次演說略謂今欲掃盪一班舊官僚而又無資望相稱之新人物起而代之青黃不接實爲困難故爲培養新人物資望起見似不能絕對杜絕議員轉入政界　出自本人自己意思實非正當必須先得議員同人運同意云云繼是又不數人相繼演說散時已在九時許矣 
[恢復省會與議員資格]  
　　國會議員丁騫等昨爲恢復省議會事已提出建議案其文云爲建議事查民國三年二月政府非法解散省議會致各省無監督行政機關官吏得肆行暴橫苛虐人民現大總統繼任恢復約法國會復活省議省會與國會有連帶之關係　會旣經恢復省議會當然不能停滯况人民望省議會之復活如涸鮒之望救若省議會一日不開人民倒懸一日莫解應請大總統迅發命令明定日期令各省一律開省議會今依約法第十九條第八項之規定提出建議是否有當請付公决提出者丁騫賀昇平郭涵張　與耿春晏魏毅郭光麟金燦孫正宇岳秀夫運斌任曜墀兩院議員資格題刻下個中所主張者略分兩派有主張嚴格的辦理凡與帝制運動有嫌疑之各議員一律除名以保神聖議院之尊嚴者有主張從寛辦理僅將運動帝制最爲顯著之議員宣告除名一二十人以完此案偉無碍於兩院議事之進行者究竟如何辦理及如何提出懲辦案目下雖尙未完全决定唯從某方面傳出消息某省督軍對於議院此種辦法極不謂然已聨合某某數省督軍爲之聲援倘兩院有此種懲辦案之提出卽同起爲一致的反對刻已通消息於帝制派議員一有此項提案即予電知以憑辦理 
[文官懲戒修改大綱]  
　　謂於文官懲戒法本有普通高等之分而各省應　之普通文官懲戒委員會迄未一律照辦即中央所設之高等文官懲戒委員會歷届議决之懲戒方法呈請公布者以各省知事爲最多約居十之六七自去秋迄今春種種法律幾失其效力本法因是亦漸成爲具文近時政府力倡法治欲收以法裁人之效乃提議修改其大綱聞關於於法第二條所列應受懲戒之三欵改爲違背法令怠惰職守喪失職務上之信用及損害職務上之威嚴等三則至第五條所列懲戒處分原只四欵茲改爲七一爲申誡二爲記過三爲大過四爲罰俸五爲降級六爲降等七爲禠職所有中央各部院長官及外省有監督權之長官對於申誡記過記大過等處分得於事後補具手續而省長對於知事如查明確有應得處分者可先撤其任再行呈請懲戒其他幾一仍其舊俟經過閣議即可公布矣 
[華𡩋鐵礦公司已取消]  
　　華寗鐵礦公司總理施某盜蕒南京鳳山鐵礦一節早見報端茲聞此案已經農商部完全取消緣鐵礦本已定爲國有非經大總統特許不能商辦施氏　袁氏帝制自爲之日運動袁氏批准承辦該礦並派前財政次長張某爲督辦交農商部查照其時農商總長爲周某自然奉命惟謹給予礦照本年六月間該部忽接張督辦詳文一件請將施氏與某洋商所訂售砂合同批准備案該部詳加審核不伹内容荒謬且於督辦詳部之前十餘日已私行簽字顯與鐵礦條例大相違背當即嚴詞駁斥惟七月内該部總次長屢次易人礦政司長又因丁艱請假施氏利用時機禀稱所簽合同係草合同與鐵礦條例並不違背等語　辦亦竭力爲之辯護部中對於此案遂暫行擱起至勞南京總商會江蘇省議會南京绅民等紛紛電部詢問近日谷總長到部已將此案完等紛取消礦照亦責飭張督辦勒令施氏繳銷並將此案始末電覆南京紳商矣 
[關於兩粤時局之要電]  
　　四日岑春煊氏致北京電云總统府轉谷九峰周懐章行嚴三先生鹽粤事滇桂軍已薄城下正極難挽救之時幸得陸督允來或不至終歸糜爛陸電云電大總統請命令譚浩明暫護先往交接必須龍兵盡退出城伊方赴任等語煊所以早請於兩人中選一護理亦是此意可見有謀而合務請公等婉言切懇大總統總理極力主持以紓粤難無任盻感煊困處此間心力交瘁求去不得懊惱尤深諸公憐我務將陸督軍所請代懇中央通融辦到春煊叩支 
　　李烈鈞氏自廣東行營致政府電云大總統段總理鈞鑒院馬電奉悉鈞本病夫久無　志連年奔走意與　然値茲國會重開大局已穩固可期個人有何所希而韶源衝突滇軍爲自衛計原非得已迭經電陳奈中途隔阻未達良用歉然私心雖不畏强暴亦何至恃武力以凌人刻正料理軍隊並電請唐督核示辦法退隱養疴爲期不遠盼大好河山有完全亡於項城之手即所慰也烈鈞叩東印 
　　廣西督軍兼省長陳炳焜自南寗呈報就職之原電云大张總統鈞鑒並分送國務院總理各都總長鑒前月養日奉大總統魚日策令特任陳炳焜爲廣西督軍此令又三十一日奉大總統皓日策令特任陳炳焜兼著廣西省長此令等聞命之下威悚交并查炳焜前奉督軍策令時陸督軍因在桂養疴一時未赴廣東督軍之任當經電請仍令督桂由炳焜代行職務未奉復命茲接陸督軍東冬兩電因粤事代理孔亟願力疾啟程赴任當將桂省軍政民政移交炳焜接替等因經於本月三日遵令就督軍兼省長職竊炳焜生籍桂地長自戎間夙偏裨遽庸將帥力徽任重深懼弗勝奮武揆文尤難兼蓋惟有勉竭鴑鈍共清艱難掌茲邊陲仰副龍命謹抒誠以聞再新印未頒以前軍政事應暫用督理軍務印民政事暫用廣西巡按使印並呈廣西督軍兼省長陳炳焜叩江印 
[陸榮廷詳述赴粤原委電]  
　　六日陸榮廷曾自廣西行營致電北京其文云其文云萬急大總統段總理鈞鑒華密榮廷一介武夫未嘗學問改革以來惟知以國家爲前提所以中間反對二次革力闢復辟邪說無非欲維持中央鞏固共和免召瓜分危亡禍詎民國四年籌安會發生袁氏食言背誓帝制自爲廷以數年私情厚意迭經密電力諫未蒙採納反遭疑忌累及子死慘傷萬狀一般元勳偉人明拘暗禁迫逐一空朝野洶洶大局阽危朝不保夕項城醉心帝制一意孤行國民反對立加誅遣友邦忠告置若罔聞改元稱帝遂其野心迨滇黔首義不顧地方糜爛迭派重兵南來榮廷何事袁氏亦派逆軍數萬分駐衡水進逼桂林龍覲光入滇之軍密令盤踞邕邑一帶後乘榮廷赴黔宣撫密諭龍濟光調兵躡後是其假途滅號之計路人皆知桂省危險幾同累卵父老軍民爲自衛計力示求宣告獨立維持秩序榮廷以爲國家興亡匹夫有責用順輿情誓師討逆龍覲光則見機向義龍濟光則負　反抗廷遂親率勁旅赴肇慶廣東省外軍民全體響應龍濟光心懷叵測始僞宣布獨立適岑春楦榮啓超温宗堯李根源周善培湯叡行等聨袂到肇兩粤義師公推岑爲都司令即龍濟光亦通電極力贊成願聽節制調遣彼時項城革去帝號仍據總統欲俟遣散義師再爲設法報復起義諸省早燭其奸遵據約法及大總統選舉法聨合宣言袁氏叛國失其總統資格應行恭戴我總統繼任袁氏仍置不顧迫得組織臨時軍務院以爲對内對外統一機關公推唐督繼堯爲院長唐督未能蒞院由岑春煊兼任副長攝行職權滇桂粤三省義軍均聽岑直接編制調集討逆取道江西北討項城冀逹迭次宣言之目的廷亦率師赴湘會師中原乃龍濟光陽奉陰違藉名出師討逆歛餉增兵牽制三省義軍之心三省全體義軍致有責問之詞近復密電中央誣揑岑李諸人聨絡滇桂各省協省力力圖粤擴張勢力以爲反抗中央地步故李烈鈞北師至韶州龍督諸事故與爲難一面飭朱鎭守使福全開砲田轟撀一面密請中央飭贛閩兩省及海軍三面分路來粤夾擊幸我大總統總理明察其僞不爲所動粤省軍民迭電宜布曲直天下皆知顧榮廷數旬以來對於粤事不發一言者意謂謂龍氏是非公論在人國家旣經統一上有賢明之大總統及國務總理主持自有正當處置何勞武人再置一詞伏念榮廷鋒鏑餘生以誠報國誓師之初專爲擁護共和毫無權利思想故大局底定素願已償加之督師援湘舊疾復發更須息肩養疴留此身以有待迨約法明令恢復國會宣布召集遂通告天下班師回桂嗣奉督湘督粤之命迭電力辭即本此意不料我大總統依法繼任我總理依法改組之後國家有主尙有不諒榮廷苦心者遽然通電謂廷欲擴張勢力又謂繞樹無棲亟欲得地種種捕風捉影之談不外小人妄度君子試思榮廷果爲權利中央任命督湘詎肯驟然收隊迭促赴粤何有接報而行此心淡泊天人共鑒邇者迭奉電諭謂粤事危急外人將起干涉榮廷亦國民一份子旣以身許國奚惜微軀坐視不顧但以入湘軍隊尙未回齊榮廷宿疾仍未痊愈且自桂赴粤稍需時日誠恐緩不濟急事機貽誤故東日電呈擬請任命譚浩明先行暫護實欲解目前之急而遏外悔之來以期粤疆早日奠安粤民早出水火用紓中央南顧之憂此榮廷勉力赴粤之苦心也第時勢至此廷惟有部著就緒力疾東下以慰厪念所有應行請示各届時再當電呈區下忱伏乞垂鑒訓示袛遵陸榮廷呈魚印 
[漢口事變之善後]  
　　武漢三鎭連日緊急戒嚴未懈官民皆甚恐慌謠言百出軍警偵採終日惟捕人是忙昨日查抄某街今日圍捕某宅紛紛不絕於報紙武昌下新河徐家棚粤漢鐵路總站地方居民甚衆與日本租界僅隔一江偵探因日界彼輩驟少疑已渡江昨已請警廳派隊在該地逐户搜查又保安門十字街亦查抄多家逐日由漢口漢陽解省之犯絡繹於道其證據充足者殊不多見惟聞六日由漢捕獲年少翩翩者十人有衣箱兩只内藏手槍炸彈銀錢首飾不少並有賬簿二本詳載由某處得財物若干繳過某處若干支用若干但不知究係在漢口何地所獲五號夜大雨淋漓法捕房未知得何消息商圑義勇隊全也守衛居民大爲驚惶然至今並無他變也 
　　聞大總統以鄂省戒嚴以來所有各地駐防軍隊均稱得力上月三十夜陽夏之亂立刻鎭定忠勇尤爲可嘉刻特派公府諮議羅澤偉代表來鄂慰勞主客各軍以資激勵又聞大總統以此次擾亂據王督軍報告係某某等暗中主動未知是否屬實且近日陰謀未已尤屬可慮彼輩以鄂中吏治不修爲藉口究竟鄂政如何是否提商民滿意應即諮詢紳商方能明悉眞相聞已密召武昌布紗四局經理徐榮庭入京面詢矣 
　　王督軍前因各地擾亂不已特飭各縣知事瞭諭人民對於亂徒准予格殺勿論但近來各地人民竟藉此肆行仇殺凡前此借黨招搖與民結仇或前因籌備響應滇黔曾在地方募捐現並未與亂徒爲伍者輒被鄕人加害如鄂黃岡等縣私斃人命已不少昨軍署因再電飭各知事廣爲曉諭謂非匪徒假託名義結夥持械抄搶擄贖拒捕不准擅行　殺如未逹格殺之程度遽爾致斃或挾嫌報復一經查明仍按律治罪又通飭各縣知事審判各廳解釋政治犯與刑事犯之分别其分别僅募捐軍餉而無强搶行爲者仍視爲政治犯惟事發於上月十二日大總統申令後者雖勸捐亦以匪論並令將　處死刑及列於政治犯者須取具詳明供詞詳報查核勿得省略以昭愼重 
[三省會勦蒙匪之近信]  
　　巴匪内犯勞軍糜餉一般人咸望其速平茲得最近消息二十八師旅長張海鵬司令已抵洮北現正指揮前進分路追剿巴匪自與吳軍屢次接戰後已漸北下此次合剿之軍刻聞尙在布置未有重要攻擊以故前鋒消息甚爲沉寂 
　　蒙匪巴卜加卜聚集餘黨二千餘名在海倫拉爾索倫山等處擾害商民現得遼源消息吳鎭使督飭大軍已與激戰十餘日業已電請上峯通知二十八師派一旅由開魯縣東莫力廟等處接剿再通知熱河姜督黑龍江畢督軍各派兵由東北西北雙方堵擊吳鎭使則督大軍由南面兜剿刻下大軍正在雲集之時該匪之四面受敵不遠矣 
　　奉天前派鮑張二委員業已到遼靖知事同鎭署董王二營長率音樂隊出郊迎迓現寓鎭守使公署聞該委員係奉命赴洮南前敵慰問吳鎭守使之政躬愈否（月之二號奉天報界特電慰問吳鎭使已奉電復係左肩皮裏内外被流彈撞破刻已全愈併請轉知各界以釋懸念）並勞賞軍人調查蒙匪多寡戰事如何聞鮑張二氏在遼勾留一二日當即束裝北上 
　　張督軍刻以蒙匪内犯漢蒙商民均罹災害特令前鋒軍官隨時維護及令該處地方官長妥爲撫宇并將商民所受損害傷亡數目及被匪後職業上之影響應先行安置並登記其狀况以備將夾撫恤頃得最近消息月之三號洮遼鎭守使公署奉到吳鎭使由洮來電飭知步六步七步四砲一等營暫勿赴洮謂本鎭使親自督兵皿戰二十餘日將蒙匪擊斃千餘名巴匪率敗黨逃亡山裏本鎭使現已督帶大軍尾追其後節節進剿該匪已膽裂魂飛東逃西竄我軍按處者撀諒此小醜不日盡滅以除後患云云 
[蘇省議定公文呈式之新辦法]  
　　公文呈式軍民兩著已遵令於本月七日將一切文牘規程仍改照共和式樣查省立印刷廠所印各項官用紙品每年營業上均賺餘利惟今年受帝制影響損失甚鉅聞不下十餘萬元先是袁氏稱帝以中華民國五年官紙不能適用改印洪憲元年等字新紙繼因帝制取消復去洪憲改印中華民國現黎總統繼任又以共和復活上行詳人牘公布命令仍照臨時政府規定呈式時局不定印刷品亦隨之花樣翻新茲廠數次未用了之廢官紙亦即堆積如山齊省長日前會商馮督軍以此項官紙並無他廢物利用法意欲暫改用擬將所印官紙用了免受損失旋又恐違反政府命令除飭陳廠長督工趕造新式公文官紙以備飭各機關購用外特於昨日下午四時召集政務廳長曹豫謙總總務科長梁玉書及實業金其照敎育盧紹流内務程學恂各科長在署内西花園會議已議定一切公文呈式劃一辦法四條飭各科遵照辦理（一）凡呈請事件應交他機關櫦議或核辦者可用同一指令分繕印發（如財政交財政廳司法交高等審檢兩廳等類是）未經分呈者得於此令下加原呈抄發四字惟文内不可用仰字改爲交某某機關（二）凡指令應於事由上書明某某機關及某某官姓名呈幾件字樣較本文低一格（三）各機關應將事由登明（如呈爲某某事）如來呈未經登明者應於指令内批明（四）凡本署公文　繕簽訖應先送由主管人員閱後再行送印 
[杭垣近聞（靜眼）]  
　　浙省自獨立以來顧問諮議櫛比如要督軍府内每月需洋萬元以財政之支絀與輿論之反對呂公亦知裁減之必要頃已減去大半下月以後尙須陸續減省顧問中以蔣觀雲章太炎兩公爲最負人望又有甬人莊之盤以財政艱難辭不受職亦佼佼者也 
　　日來有公民某某等向軍府控告帝制派人物如胡余劉顧等人數頗多聞已移交高等檢察廳提起公訴新廳長殷叔祥君雅負時譽必能明别是非澈底清查以副一般人民之望且司法獨立萌芽初露尤必有嚴厲之手段一雪向時委靡不振之恥也 
　　浙省學界年來雖能支持現狀然頗無進步可言此其關係在經費乎抑在　乎當局者宜詳細討究不濫用其權力乃可漸入軌道此次女子師範校長鄭岱生君因病逝世哲人其萎有識同悲當時有某派人以地域主義主張用某派人者民政廳長干君獨排異議以該校敎務主任葉謙幾任聞葉係慈谿諸生嗣在日本東京高等師範學畢業前清時充當浙江高學校優級師範學校敎師光復後在敎育司署充任課長科長省視學者二載此次各縣敎育會聨合會舉爲主席維持會務故敎育界咸知其人且鄭君在時絕契重其人延請入校襄辦一切說者謂鄭君雖係舊紳而能引用新進故校務日有起色民政廳能測死者之用心委葉繼任實稱得人而乃有揑造人名向滬上某報投函不値識者一笑矣 
　　省城貴客近日戾止者頗多如司法總長張鎔西湖南督軍譚延闔均來杭與官廳接洽一切并遊覽風景聞孫中山黃克强兩君於十四日亦到坑杭西子湖頭得此名人頗能添色官廳連日歡宴殊忙碌也 
　　財政廳長莫伯恒君日前明事赴滬頃已得中央委狀可無更動矣惟省長問題尙未解决王文慶也沈衡山也褚　僧也紛傳不一最近谓將屬諸陳 
 
 
 

Page 7

 
 
季衡陳素愛名譽於去就大　　之有棄玄年帝制論起即拂袖而辭諮議之戰故與　除重之 
[杭州快信]  
　　司法張總長湖南譚督軍均於昨日乘車還滬呂督軍范殷兩　長等咸集車站恭送 
　　兩浙胡思義運使决議於出巡事　師行辭職省公署傳出消息謂現正　　史治嘉善海鹽等十一縣知事均不稱職業由民政廳開單呈薦第六師童師長觀看泗安建築營舍形勢並蒞禾與王鎭守使面商要公業已事畢回杭將巡閱情形呈報督軍矣 
　　財政廳昨委陳宗元爲西路统捐總稽查張壽慈爲中路統捐總稽查 
　　財政廳長莫永貞前因要公赴滬廳務由總務科長代理現已於昨日回廳視事 
民政王廳長通飭各絲知事以地方自治急待恢復惟停辦二載所有各種欵應即查核限文到　日内詳列細表呈報 
　　財政殷次　電致呂省長謂派周大鈞來浙會商協濟辦法現已令行財政廳長接洽 
　　本省代收江蘇絲繭滬捐向由財政廳按月提存撥解前以本省獨立致未照解現在大局統一所有代收滬捐積存銀五萬五千二百餘元由江蘇財政廳派員來杭提取矣 
　　高審廳長范仰喬因各縣司法黑暗頗多所有審檢所萬不能緩特於昨日詳呈呂省長定於本月内一律成立以清界限而免弊端 
地方通信 
[松江]  
　　規復縣會先撀國會恢復後各處省會將次　規復縣　會當然在復活之列上海現組縣議會通訊處擬聨合各處一致請求各縣函表同意者已有三十餘處松江縣議會議長葉桐叔前會謁見李知事面請預備並以　　縣議會地點已改設敎青　　舘請飭遷讓縣署未有明積之答復茲葉君因此事緊要不便再延乃以個人名藏函請縣治各議員尅日　松開談話會俟人數稍齊即推舉代表與上海通訊　　洽以便聨合進行 
　　改選敎育會長縣敎育會每年選舉職員一次本日以前　長任滿邀集會員就會中投票選舉以　文傳將昂吳　得票較多當選爲正副會長姜蔣兩君蒼　任　 
[蘇州]  
　　警吏辦理盜案之疎忽常　　　恬莊　時　與等十一家被匪擄搶失　數萬並搗毁　捕　巡船　去軍械等情已誌前報茲悉此案經齋省長嚴飭水警二廳趙廳長責成該管水警分署長薛如江督飭一區一巡官朱文龍　限五天破獲解辦遂限小獲從嚴撤懲旋經朱巡官督同巡士分投　緝即在老沙合興街拘獲周根生一名解回常熟經薛分署長提訊據周根生供認此案係某某等爲首糾衆搶刦伊係被屢搖船並非同夥等語薛分署長即將周根生一名交朱巡官押同前往指拿首盜不意行至中途周根生乘間跳入河中淹斃致此案首夥各犯未能破獲水警二廳趙雲生廳長聞悉前情以薛分署長朱巡官等漫不經心任令周根生淹斃遂致鉅案不破答實難辭已詳省長請將該分署長薛如江一等巡官朱文龍分别記過撤差示懲 
　　吳江崑山紛報水災吳江農會朱錫康因水潦成災特具禀省公署核示經齊省丰批去據禀已悉仰吳江縣　事督率農民妥爲疏導迅　補救其萬難補種之區即行歸入秋勘案内彙案　理仍行遵照前　將近日情形查明隨時詳報此批又崑山縣民陳佩琳等並以　潦成災等情具禀經齊省長批云禀悉　據該縣知事電禀該處積潦爲忠業經　飭　　說法疏消在案茲據前情仰該知事迅即切實　勘　緊補救以期勿悞秋成是爲至要 
[無錫]  
　　更選積榖經董無錫榖欵項經前年縣議會存在時議定按畝帶征其舊存之榖及新收之欵由縣暑照會高汝琳倪家鳳董理其事茲悉高倪兩董因事不暇兼顧具呈縣署辭職並另訂管理規則呈請批交接手經董執行已由縣署批准照會　鄕公所召集呼市鄕董事關會重舉積榖經董近聞鎭鄕公所已通知各市鄕董呈定期十五號在公所内用單記名法投票公舉云 
　　優恤王前知事前縣知事王用先因病也缺後南京齊省長以其在任清理積案至數百起之多且於澄錫戰事時盡力維持秩序不無微勞故特呈請中央從優撫䘏茲聞已由内務训核准按照文官䘏金令第十七條撫䘏矣 
　　新知事履任消息新知事楊夢齡來錫接任日期一再更易茲聞楊知事因常熟新任張知事雖已接任尙未交卸清楚故未來錫昨據派來錫地尋覓眷屬住宅之　科員傳出消息謂楊知事至遲於十五日必可蒞任其眷屬住宅亦已覓得西河頭王姓新屋云 
[鎭江]  
　　緝私領哨易人駐鎭江浙緝私捕役前在太古　船碼頭將七濠某老嫗推仆水中斃命經本邑某紳士等電禀上峯將該領哨　玉亭先行撤委再候查辦等情業誌報端茲聞該領哨所轄巡船共有七艘每年所入頗豐緝私界中視爲優差現上峯已委王錦濤接替日内即可蒞鎭視事惟該哨積獘甚深王君到差後想必有一番整頓也 
[江北]  
　　擬放五里壩江北運河一帶水勢疊漲各情屢紀前報茲悉淮揚道尹左𣏹周曁運河上下游工程局長馬萬二君等以連日水勢仍增漲不已高郵車選各壩水誌已逾一丈八尺以外水與壩平萬難再保特據情電禀省憲擬於一二日問先行開放五里壩以資宣洩下河五縣農民聞此消息晝夜搶刈早稻忙碌異常至中晚二禾恐不免被淹矣 
　　籌欵　水災江北興化　城實應阜寗四縣今憂　雨爲災河渠並漲水勢浩大各縣已成澤國災情甚重以致糧價大漲窮苦小民難謀一飽現經各縣紳蓋籌辦平　以濟　民一面公電省憲環求賑䘏並請援照上届成案麥南運以顧民食 
[安慶]  
　　請飭炮船駐防河口銅陵縣屬之河口地方向爲商船聚泊之所原駐有炮船把守藉防匪類現値夏季各炮船上岸油艙以放匪船多　隙遊弋江函放　行刧日前有桐城客商許金山運載　柴等物停泊河口忽有匪船一艘匪徒十餘人各持　刀　上許船大肆擒刦面去事後許即赴縣報告由祝知事帶領衛　至河口乘船追趕比及汀家洲地方適有瓷器船亦被匪搶去數百元正在呼救隨由衛隊開鎗兜捕該匪因聞鎗聲始行散去刻由該知事禀請上峯飭令水上警察廳速派炮船前往鎭攝 
[杭州]  
　　請　振興實業經費民政廳長王文慶對於振與實業現抱積極主義計算現在急須開辦之實業經費約需十二萬六千六模範製造工廠等項均於國計民生兩有裨益萬難緩　現已制百十元内分模範手工造紙廠水產口製造模範工場改良靛青定籌備進行日期表呈請省長轉飭財政廳如數籌撥以應要需 
　　商會總理私推氏表杭總商會前接北京全國商會聨合會事務所來函定於本月十五號開聨合大會請派代表蒞會當即函復北京事務所謂敝會公推衆議院議員金溶仲爲代表云云惟聞該會接函後並未開會公推此次請金溶仲爲代表全屬總理顧松慶一人之私意云 
　　公文程式删繁就簡呂省長以各公署往來文件均於夾文内開之下每每全叙原文不特繕寫者苦其冗長卽閱覽者亦病其繁復現當刷新政治之際公文尤宜簡明不得再從舊習昨特令飭各廳署嗣後辦理文稿除轉呈轉飭不能删除者外餘均摘要叙列母庸將原文全錄以期敏捷 
[嘉興]  
　　議定開校日期嘉與各學校現以時　秋令天氣涼爽應即開校授課以免后徒荒廢學業故由各校長於日前會議開校日期議定高等小學於陰曆七月二十日　校國民學校於陰曆七月十六日開校現已通知各學生届時來校肄業矣 
[金山]  
　　宣講員演講預誌江蘇通俗敎育館附設社會敎育宜講社社員陳汝道及丁君於日昨來縣宜講陳君到後卽由縣署第三科沈君先行佈置一切定於本月十三日就朱涇上塘宜講陳君等學同道德向爲本邑人士佩服故日來呂巷張　等處紛紛來函邀請前往講演以開民智 
[山東]  
　　省長與省議會省長自下車後一切舉措頗滋物議省議會刻雖未正式開幕然已屢屢開茶話會聞孫省長　躬赴該會會場與諸議員接洽一切並宣布政現以釋羣疑又省議會請求恢復一節省長已有電到京茲讘已得覆電仍照前　電辦理是議會之恢復仍須候國會解决目前尙不得開會也省議會諸員聞悉後刻擬再接再厲去電力爭 
[天津]  
　　救國儲金發還消息直隷救國儲金圑因得上海函悉已將儲金發還故於八月一號在本事務所開會當因儲金人到會者寥寥幹事員反居三分之二致其結果贊成發還者少數而贊成移辦實業者反多蓋黑幕中自有人在特偕辦實業爲名目耳嗣因有人提議須登報徴諸輿論故又登報徴儲金人之意見茲經探得確息該圑事務所收到之意見　主張發還者已在多數故該圑幹事等已擬决定發還業向五大銀行妥商手續以便定期發還以維信用 
來函 
　　陸軍第二預備學校學生代表施凈甌方清 
[湘來函]  
　　大主筆先生大鑒刻下共和再造由武方而進於政治時期敝校諸同學所有前此因反對帝制嫌疑開革及私自潛逃者不下百數十名同以所學未竟不堪世用人議推凈甌清湘北來辦理開復回校事宜刻已蒙當道俯允批准在案惟以敝同學散處四方不及一一函告爰肅數行伏懇貴報載入來函攔内俾得周知 
　　附致同學函陸軍第二預備學校同學諸君鑒承命北來辦理回校事宜於前月二十三號抵都相機進行除因别項事故開革者外所有此次因反對帝制嫌疑開革及私自潛逃各同學姓名開具清單呈請大總統及訓練總監懇予開復回校業蒙批示照准在案務望同學諸君見報後即行回校肄業以竟前志萬勿延期自誤至負國家培養人材之至意特此布告即請學安施凈甌方清湘同啓 
[武穴中國分銀行來函]  
　　連啓者頃閱八月四日貴報登載武穴於（陰曆六月二十六日）匪人撲營聞搶掠敝行受有損失一則是日幸賴陸軍水警撲滅保全地方安謐如常　行並未損失仍照常營業因貴報傳聞失實合將情形錄上請卽登載來涵欄内更正爲盼武穴中國分銀行謹啓 
雜評一 
[司法獨立（一子）]  
　　今者司法獨立之聲又日高矣吾謂昔之與論所以不滿於司法者以其缺少兩種之要素一爲學識一爲道德法官而法律知議薄弱則所判决之案多誤解法律而遠反正訓於是與論譁然矣法官而道德觀念薄弱則非甘心破壞法紀即借法律以濟其私於是與論又譁然矣此等惡劣之法官旣充塞乎法界而欲保全其獨立之尊嚴其可得耶 
　　是故今日司法上所急需者在此有學識有道德之兩種人物其他一切外表之籌備手續之磋商皆末也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌離奇駭怪之烟土案]  
　　庽居湖北路孟淵旅社之雲南人孫世奇與新任司法總長張耀曾一同來滬因私帶雲南土被洋藥公司查悉協同老閘捕房中西探分往該旅社十一號官房及閘北華興路某公署毗連之屋内搜獲雲土二十四箱將孫與牽涉之滇督軍代表陳和庭王鐵珊王竹村（即王竹林）葉相實（即葉香石）等一併拘解公共公廨訊判陳與兩王各交一萬元人洋並保孫葉二人押候補提人證再核在案昨晨復由捕房將葉解廨請訊先由洋藥公司代表律師上堂譯訴案情並稱尙有被告數人未經提到繼由副捕頭第與七十四號三　頭西捕投訴分往抄　烟土各情訊之葉香石延律師到堂代表聲稱被告係滇督軍之代表因赴京公幹過滬與私帶雲土案毫無關係原告亦未證實私運之人况被告係軍界重要人物應請准予交保候示云云即由原告代表律師辯稱被告律師所請交保一層敝律師大爲反對聞此次運滬雲土有六十相之多核計尙少三十六箱現已有人在外兜售被告如能將土交出或指明藏土之處尙可通融辦理且有關係之某某等三人已往浙省應請移提到廨質究俞代襄讞商之英卓副領事判葉還押並着將前判陳和庭王　珊王竹村交保字樣註銷一併押候函請杭州檢察廳移提人證到案質訊 
　　大陸報云道尹已赴南京惟何時離滬不得確知大約乃九日夜間或十日早晨事據目覩洋藥公所西人在閘北道署搜獲烟土者云西人經人導至道署時始知藏烟之處即爲公署乃大訝異旋即投刺適有一人出迎自道尹秘書並謂道尹公出西人與之寒暄數語其中有一人日天氣頗佳又一人日衙署結搆可愛壁間字畫室中陳設並皆佳妙吾輩可得近前而細觀之乎秘書日可西人一人乃審視各畫一若賞古家之津津有味者然餘者或窺視屋隅或張望簾隙絕未見烟土形跡遂相率悵然而迨及門首巧遇一中國警察西人詢之知其常川站立署前乃詢其曾見箱送來否警察以曾見之今仍在内爲答西人乃致電話於道尹帮辦楊君辯論若干時然後往晤周道尹始知烟土所在云云大陸報記者昨往晤楊交涉員楊曰雙方皆無消息到此除報　所載及私　所言者外絕無所知但有一事關於張耀曾之地位者可得而言焉此案刻　考察中余不願取會審公堂正在調查之案情而討論之被逮之人誰爲有罪誰爲無辜余亦不願發表意見政府以私帶烟土其罪甚重必極力以治犯罪之人上乃余所可决言者此事如是重大而張總長之令名又涉嫌疑余乃親自調查内情極爲愼重且極透澈而得其結果今余能憑天良而聲言曰張君耀曾之不知此事正與爾我相同張君從雲南來僅帶一僕及行李六件卽衣箱二書箱一網籃一裝雲石箱一鋪蓋一而其僕之行李亦僅一鋪蓋耳除一僕外張君未帶隨員其他從雲南來者不過爲同船之伴而已與張君並無何種關係張君並未電致道尹覔取海關護照其所有之唯一護照乃上船地點之法員所發者張君與其一僕旣未住於孟淵旅館亦未存其行李於該處蓋張之住宅固在法租界也到滬時尹派員迎迓故張君與議員同往孟淵旅館赴歡迎會此後張君即率僕携其行李直赴住宅矣張君聞私帶烟土事極爲駭異較他人爲甚張君極望此事水落石出務得眞正罪人云云大陸報從海關探悉行李請求免驗乃極不常有之事此次有道尹私人來函故不便推絕再道尹已不在滬是否由道尹囑令免驗　從確知當船到時有一道署人員前來迎接並在各人行李上粘貼字條謂係道尹之物此事在當時似可爲甚好保證也自烟土被獲後不滇籍議員三人已於星期二日離滬今日（十一日）將發通緝公文大約當可在杭州被逮也在押三人昨晚尙未聘定律師因無妥保尙拘老閘捕房中每人須具保銀萬兩大約今日或可得相當保人也 
[破獲販運私土之機關]  
　　洋藥公司偵悉華人某某等與甲乙兩俄人在楊樹浦路租賃房屋販運私土訴由代表律師於前日協同捕房前往搜獲私土數包該華人等乘間逸去忽來流氓方三等多人將土奪去抛入浦江當經中西探捕將方與甲乙兩俄人拘入捕房飭將兩俄人解送俄領事署方則收押昨解公共公廨請究先由洋藥公司代表律師譯訴前情訊之方三供詞支吾關讞員商之英白繙譯官判方押兩禮拜尙有被告兩俄人應請俄領訊辦 
[私土送關焚燬]  
　　洋藥公司調查人在河南路查見甲乙兩人帶有紅土六包上前詁問甲等棄土逃逸遂將　土帶至捕房解送公共公廨請示諭着留候核奪大案昨晨復由捕房將是項私土送案請爲發落即由洋藥公司代表律師上堂譯訴前情請爲銷燬中西官准即將土併送海關焚燬 
[日本人被害七誌]  
　　上海日日新闻云日人池原鴨井被害案内之嫌疑犯李正華與搶刦新閘路一百二十九號顧震浩家又麥根路四十八號王伯芝家之强盜王厚古韓長生丁倫禮等三名已於隔昨經會審公堂研訊並於是日上午續獲嫌疑犯一名尙無確鑒證據茲已通知日本會審官訂期特别審問該報又云鎭江發見屍身之後上海即派日人金川與木村二名前往運回惟鎭江當道謂屍身究爲日人與否尙未指實故不能給領金川木村二人乃回申請示 
[駐淞馬隊調回北京]  
　　松滬護軍副使盧永祥接到陸軍部來電囑將駐紥吳淞南石塘之第三營馬隊二百名開回北京盧副使當即轉飭該營馬營長籌備一切定下星期開　北上 
[取消船隻夜行之禁令]  
　　南市高昌廟一帶水陸區域由楊護軍使取消戒嚴已誌昨報茲悉水警第三分署長王壽良以浦江流域自戒嚴以來禁阻船隻夜行現旣解嚴則夜行船隻應自本月十號夜間爲始准許自由行駛除通飭駐守各要港師船一體放行外并將取消禁止船隻夜行日期詳報上峰以備查考 
[驗收路工之拒却]  
　　上海工巡捐局長朱壽丞前困承築之斜徐斜土兩路工程告竣詳請省署派員驗收當奉齊省長會同松滬楊護軍使遴委上海縣知事沈寳昌就近驗收已詳前報茲悉沈知事自奉後以此項工程隷於自治範圍之内現在地方自治將次規復驗收路工稍涉疎忽將來市政廳接收時難保無種種困難故特商請縣議會議長莫錫綸上海市總董陸文麓會同驗收以免從中爲難惟莫陸兩氏以此項工程非自治機關所經手未便隨同驗收業已婉辭拒却矣 
[恢復初級審檢廳之不易]  
　　上海地方審檢廰袁林兩廳長前曾會議恢復初級審檢廰辦法嗣以地方廰中本有初級制度附設在内如仍在南北兩市另設初級審檢廰當此庫欵空虚之時一時殊難措置故擬暫緩進行云 
[袁觀瀾續任敎育次長]  
　　敎育次長袁希濤君前因帝制發生辭職來滬現中央續任爲敎育次長故已部署一切於前日起程北上惟袁君家屬現寓無錫尙須便道至家小作勾留再行入都就職 
[稅司對於裁釐加稅之注意]  
　　中華國貨維持會昨日分送通告云裁釐加稅一事於民國二年由本會首先發起當時公推副會長王文典君赴京請願因前政府未能注意故未見諸實行並親往各省聨絡工商界痛陳利害今幸共和再造百政維新而商界之痛苦莫甚於苛稅自非裁釐加稅不足以振興國貨而維實業上月張園開會歡送國會議員時曾將請願稿在會場分送各議員參考並經登報宜布諒邀公鑒茲海關稅務司戴樂爾君見此稿件非常注意曾派文案陳子斌君及洪陳兩君等親詣本會籌議接洽並請副會長王文典君前往與戴稅司討論數次截君熱心非常並願親臨本會發表政見討論進行殊爲欽佩此事關係吾國工商業前途到爲重要自應詳加研究以冀妥善而昭鄭重茲定於本星期六卽陽曆八月十二陰曆七月十四日下午二時特開歡迎討論大會恭請戴樂爾先生蒞會指敎藉資研究討倫進行届時務請撥冗 
駕臨共同研究以利進行 
[烟酒聨合會再開特别大會]  
　　中國烟酒聨合會近由各省埠同業將意見書遞寄到會贊成加入者已逹二百餘處現經該會總幹事陳良玉特聘編輯員編定付印並决定再開特别大會以便公同議决赴京請願茲將通告書錄下謹啓者現因事機急迫須决定請求改良稅則之方針預備請願書推舉代表進京呈遞特定於舊曆七月三十日下午二時假座南市大碼頭外灘自來水公司南面鄭宅公開特别大會務請届時准期蒞臨事關全國業生計幸勿遲誤是爲至要計開一現就各省所到意見書之主張分取銷公賣．合併公賣．產銷併征．產銷分征．裁併機關減輕稅則．歸商認辦．及裁撤各種捐稅値百抽百二十後一税通行各種主義諸君贊成何種主義尚祈開具理由書或派代表或通電到會以便公同討論取决多數一各省各埠及各分會或願自派代表赴京者應自備公費儘舊曆八月初五前齊集北京會同呈遞請願書至京城内鎭海試餘内臨時通信處報至同使接治如不另派代表到京者可委托本總會代表或他埠代表兼攝之惟須有正式委託函電方爲有效 
[附綠烟酒聨合會總會簡章（續）]  
　　第三章職員第七條本會設總幹事一員副幹事六員評議員每業各四員會計董事兩員調查主任一員總幹事於大會時投票互選副幹事評議員等由各業公推均以一年爲任期總幹事有事時副幹事得代行其職務第八條本會設文牘一員書記三員會計二員庶務四員調查四員均由總幹事遴選不以會員爲限第九條本會有特别應辦事件須派員辦理者得由總幹事選派亦不以會員爲限但須得評議員多數之認可方爲有效 
[第十條本會除雇員外一律皆盡義務]  
　　第四章會期第十一條每星期開常會一次每年開大會二次遇有重大事件時得臨時召集開特别會各分會正副會長各埠代表於大會及特别會时均須列席道遠者或通兩電亦作有效遇常會時或願到會或派有駐滬代表亦均得一體列席 
　　第五章會所第十二條本會暫以大東門外壩基橋二十九號烟業公所爲總事務所俟有相當地點再行擇用 
　　第六章經費第十三條本會經費分甲乙丙丁四等由本埠外埠兩業圑體各分會機關及已入會之行號會員等熱心自由擔任第十四條按月收支出入細數於常會時報告每年收支出入總數於大會時報告 
　　第七章附則第十五條本會章程有未盡事宜得隨時公决列入議案另訂專條關係重大者則於大會特别會時公决增訂修改之第十六條分會簡章另定之 
[麻袋内發現女屍三誌]  
　　滬城穿心河橋附近於本月八號晚有人抛棄蔴袋一只内藏年約十六七歲之女尸一具經二十二舖地甲金茂投報地方廳派員驗明委係受傷後因病而死詳情已兩誌前報前日午前該處附近一帶人言藉藉謂該女係東馬橋相近大森煤炭店之養媳被虐病斃將尸抛出等語事爲檢察廳法警並該地甲金茂等得悉急往調查知該店主共有四女二子男女年均幼小並無養媳亦無病亡人口之事詢諸該店鄰居亦衆口僉同該甲警等遂另行設法偵查眞相至昨日又有謠言謂該女尸爲本城馬姚弄某姓之妾因此探警等復往凋調查虚實尙未明晰 
[託名嚇詐案又獲一人]  
　　甬人葛和卿曾與現押西牢之湯明（即夏竹林）及時芝恒等以護國軍名義之恐嚇信函先後向福建路廣泰烟膏店主金逹三北京路居人王吉卿等圖許巨欵事發逃逸飭提未獲茲經夏竹林之妻偵悉葛在城内開有店舖己則匿居法租界於前日報告老閘捕房派探沈阿岳偕同西探携帶提票協同法捕房中西包探將葛提獲帶回昨晨押解公共公廨請究即據中西包探上堂禀明前情經中本西官略詰數語以此案曾由德領陪審判葛押候德領堂期解訊 
[浦東北蔡鎭之騒擾]  
　　南滙縣境矮凳橋地方曾出刦案茲經該縣葉知事查悉與此案有關之江北人唐阿三即唐金標匿居浦東北祭鎭地方平日專事放票收徒每收一徒收受香堂費洋三元聞其手下徒弟共有三百人近來浦東一帶之刦案皆由唐主唆行刦業於昨日移文水警第四分署長李蘭亭迅即督警馳往北蔡鎭勒緝唐阿三務獲解究 
　　又浦東上海南滙二縣交界之龍王廟内備有錫質鑾駕八十餘件茲因被賊竊去十二件查係徐阿桃等串竊當由地保蔡性將徐拿獲徐卽誣攀衛金生唆使往竊該地保遂勒令衛金生認賠巨欵衛不承認向蔡理論竟於昨日午前在滬各邀三百餘人從董家渡過渡約在北蔡鎭齊集械鬭當爲淞滬警察三區第三分駐所警佐得悉立派長警數十名荷槍馳往彈壓並查拿爲首之人務獲究辦 
[續獲搶刦當舗之盜黨]  
　　夥刦南滙縣屬魯家匯鎭匯豐當舖値洋三萬元金珠飾物現洋之盜匪張阿妹林德根兩日已由公共公廨訊判併交南匯縣公署來警帶回歸案其同黨徐雲芳因租界内犯有刦案押候另行訊究所有張之姘婦夏吳氏及張子張金兆分别押候訊核在　茲悉前日又經捕房續獲是案盜黨薛金南一名昨晨押解公廨請究先由中西包探偕來警上堂訴明前情俞代襄讞會同英卓副領事向薛略訊一　判押候質訊再核 
[米廠同業聨合會紀事]  
　　近數年來各處碾米機廠日增月盛惟取儷雖有定 
 
 
 

Page 11

 
 
率不無暗中傾軋冋歸虧折之慮茲由泗涇鎭日昇昶大興震西復源彙源等廠發起於陰曆七月十二日假座上海求新機器廠開臨時聨合會到會者爲松江龍潭廠兼萬瑞廠代表吳淡泉常熟新茂新裕廠張志漁葉葭浜新誠廠陳幼侯茜墩利源廠董變源常熟新豐廠包汝梅青浦聚順廠徐文生泗涇日昇昶廠沈煥堂青浦觀明廠葉佐均趙屯橋振新廠夏純一青浦正泰盛廠茅軼鈞松江立興廠蘇景賢泗涇復源廠徐書齡泗涇大興廠和訪湖泗涇震西廠吳雷聲泗涇彙源廠殷曉雷角里餘豐廠王君本角里阜豐廠華錦堃角里長興廠朱子賢其所議各節列後 
　　一開會宗旨此次開會爲聨絡同業感情力謀進行起見所有前次由發草章聞有未盡妥協之處付衆討論公推朱君志堯爲臨時主席 
　　二加價理由此次公議加價實因各廠虧本太巨支持不易故由泗涇日昇昶等廠發起草章第一條早經一致贊成爰開是　惟常熟因原價已昂衆議照原價照加一分青浦角里松江泗涇等　則照原訂價格統加二分其餘悉照舊章辦理不得故意破壞公例 
　　三加價日期常熟各廠准於陰曆八月初一日爲實行之期其餘各廠悉照原議實行 
　　四違章議罰草章第三條實行加價後如　有暗中貼補私違定章一經同業察出確有證據者即當公議科罰 
　　五科罰規則第一次私違定章罰洋五十元第二第三次按次倍加罰至四百元爲限其罰欵准暫存臨時事務所内備日後創立公所經費 
　　六監察方法由各廠互相監察如遇有私違定章者申請各地區商會會同調查一經證實按照第五條科罰 
　　七取締新廠我業向無同業公規以致各自爲政不能統一自經此次議定草章後如遇有本區内新開之廠或未經蒞會者亦應通請遵照公規苟有不遵之處通知同業公同取締 
　　八通訊機關公議暫設臨時事務所於泗涇商會内作爲通信機關 
　　九開會時期每年開常會一次一在春季一在秋季如遇特别事故由主任認爲必要者擇定日期及便利地點通咨各廠 
　　十會務主任由公家選舉正主任一人副主任一人各區内各舉主任一人皆一年一任連舉連任暫盡義務其未經正式公舉之前公推沈煥堂君爲臨時正主任吳雷聲君爲副主任擔任會中一切事務 
　　十一經費問題自經此次聨合後所有創辦會所及一切應興應舉事宜在在需費按照各廠米機多寡規定每機每年捐洋一元由會中主任派人收取存儲妥當地方以備會中一切開支 
　　十二報告收支第十一條所收所支各項經費由主任人員於春季常會時造册報銷或公舉妥人按賬查核 
　　十三通告同業此次議定後每逢會期及其他應發傳單等印刷品均由主任先日佈發 
　　十四修改定章以上各節自經同業認可務當恪守定章以顧人益如有未盡事宜及窒碍難行之處由公業十分之三以上提出意見交主日人員於開會時公付表决 
[縣知事函詢機製麫粉貿易所之内容]  
　　上海縣公署致函總商會云案據中國機製麵粉貿易所禀以中國機器麵粉營業逐年推廣上海廠商則爲聨絡商情共維營業起見曾經設有上海機器麵粉公司公會訂立章程禀請鈞著詳轉立案各在案茲因麵粉同業在滬貿易向假租界棋盤街怡珍茶肆爲公共貿易處　每日聚市已歷多年前尙稱便近以同業日多貿易日繁非特設專所難望聨絡改良共　進行爰由同業發起即在英租界四馬路惠福里口租賃房屋三幢上層樓房爲公會辦事處所下層房屋附設貿易所名曰中國機製麵粉貿易所凡逐日貿易麵粉麩皮同業胥以此爲市公議規條九條公舉司月董事阜長華興茂興元豐四家督促進行本年四月間成立開辦以來咸稱利便惟是設立專所原期聨絡同業共維貿易上進步爲宗旨嗣因討論賀賣麵粉麩皮之定期交易向本互立成票悉皆各自取締尙未訂有盡一辦法交易出入頗大市價早晚不同今爲思患預防互保信用起見公訂規條由貿易所刋印成票一式三聨發交各粉廠預備買賣期貨應用偉可一律遵守華關商業圑體在成立公訂期貨成票遵守規條理合聲明緣由檢同貿易所規條及成票式樣具禀仰祈准予立案並懇詳請滬海道尹一併立案以資保護又查本所地點在租界範圍之内應請並詳特派交涉員給示立案轉飭英法兩公廨一體保護實爲公便除請商會立案外謹呈等情並附公議規條成票式樣到署　此查上海機器麵粉同業共有廠號若干家此次設立貿易所是否同業一致贊成所訂規條是否全體允洽來禀未據明白聲叙無憑核悉旣據該所報明貴會有案用特函達卽祈察照迅賜調查並將該所所議規條詳加審核見復以憑核辦 
[江蘇縣議會通訊處之函牘]  
　　太倉縣議員陸國彬來函頃奉台函藉悉貴會議决每縣公推代表二人到會共商進行手續無任欽佩敝會業於本月八日開談話會公推陸君元華號君宜張君文華號實甫爲赴申代表准於二十三日簽到專此奉布 
　　崑山縣議員蔣大光等來函地方自治爲憲政基礎前清當預備立憲之時尙知從地方白治　手豈有國會旣開省會亦已進行而縣會尙寂寂乎卽急速進行已覺次序之顛倒垣墉雖高不能先基礎而立今諸君子旣登高而呼四方自宜響應特盡寸緘以表贊同 
[譚組預備赴湘就職]  
　　旅滬湘紳譚組盫君（延　）自奉中央任命爲湖南省長兼署督軍後因湘省政局紛擾不願負此重任嗣由旅滬湘省同鄕一再力勸湖南省議會及政紳商學軍警各界又紛紛發電歡迎復人舉代表來　迎迓請其早日返湘譚君乃於九日由杭返滬預備一星斯内赴湘就職除隨從人等外邀其舊部余道南同往襄助一切云 
[新任粤省長來滬消息]  
　　新任廣東省長朱慶瀾業已出　由津浦鐵道南下抵寗往訪馮督軍齊省長面談要公昨得官場消息謂朱君於本日）卽十一日）由寗乘下午一點二十分快　來滬晚間七點餘鐘可到至前日報載朱君已經來滬辭行赴粤則係訪員傳聞之誤 
[江和江天兩輪船入塢修理]  
　　怡和洋行專走宜昌漢口之江和輪船前因和吉和瑞和聨和等船挨吹入塢修理由該輪替班往返甲漢業已匝月現和等四船均已修竣照常開班和亦於昨日入塢修理聞旬日即可修竣開往宜昌云 
　　前日星期四爲招商局之江天輪船由申往甬之班期各客均將鋪程行李運上該輪嗣據該輪中人云因輪葉機件稍有損壞須入塢修理方可出口所以是日無輪開往寗波 
[裁撤官契局之手續]  
　　上海縣敎育欵產經理處昨致各市鄕經董兩云處開辦通俗敎育館經費無着擬請裁撤官契局以咨移轉業經詳請縣知事公署准予備案施行在案茲將詳稿另紙刷印送請察閱敬祈貴處於本月三十日以前將經辦印契手續與官契局結算清楚以便撤局自八月一日起所有印契事宜應請向縣公署直接辦理相應函逹統希查照爲荷 
[軍警查禁花鼓戲]  
　　高昌廟等區巡官李錫恩查悉外日暉橋地方近有無賴搭臺演唱花鼓淫戲每夜聚集男女甚衆實與風化有關當於昨日會同憲兵隊馳往查禁 
[小船内抄出手鎗]  
　　淞滬警察水巡隊前日至西鄕曹家渡見有小船一艘形跡疑急向盤詰該船户林有才陳友高均言語支吾因卽入艙搜查抄出手鎗等物遂將林陳二人拘送警廳發交司法科員訊問林供操舟爲生此次由松江一帶來滬起案之手鎗昔日在松江西門外荒田中拾來並有爲非訊之陳所供略同問官以林有才供詞支　遂於昨午備文連同手鎗解送地方檢察廳訊辦 
[小工鬭毆成傷]  
　　小工丁朝元徐四利二人前日因爭奪工作互相鬭毆徐之頭部被丁毆傷由四區崗警一併拘解司法科嚴科員判送地方檢察廳訊辦 
[舊同事大起衝突]  
　　吳和尙沈永奎等前在太古洋行湖南輪船當過茶房停歇已久據吳聲稱前與沈營業時被借洋五元迭索未還　又在途索討沈不服指爲拆梢以致衝突旁有大香烟公司爲小工之胡子林帮沈行兇以鐵棍打傷吳之頭顱並腰肋等處由警將沈胡拘獲解由三區警局連同吳和尚并送地方廳驗明訊辦 
[監犯互相惡鬭]  
　　美國人樂克斯林考二人前因犯案　押前日樂林二人在監衝突互相惡鬭經管獄西人查悉禀報美領事立即提案訊供屬實判二人各加押三個月　儆 
[覇佔有夫婦女]  
　　浦東陸家行住户徐景發之妻李氏現年二十八歲於十六歲時過門成婚素來相安無異詎近有與徐同姓不宗之成衣匠徐金狗將氏百般勾引於今年正月十九日相約偕逃景發四處找尋杳無影響前日因事經過爛泥渡張家宅地方見金狗與該氏避匿在彼當即往領不料金狗甚爲蠻橫逼令本夫速去否則將有不利景發無奈投報三區警局飭警將該氏並金狗一併拘送地方檢察廳昨日午後　檢察官預審之下判徐李氏徐金狗分别收押候究徐景發退去候示 
[翁息各執一詞]  
　　通州人葉雲卿前日扭寡息陸氏至四區警署控稱該氏於六月間逃來上海匿居閘北梅園路該氏親戚朱沛吉家今夾尋獲請准給領葉陸氏供自伊夫故後葉欲將伊轉嫁某姓因某年老不願再𨢭云云姚警正判解司法科訊辦 
[拐賣小孩之嫌疑]  
　　住居龔家宅申鑫里之王在淸前日扭隣居施金漢陸龔氏周沈氏等至五區二分所控稱伊有三歲男兒日前被匪拐失四尋無着素知施與該氏等專以拐資小孩爲業因無憑證未便告發今見伊等又從他處拐來小孩二口用敢扭案請追當田該分所解送司法科經嚴科員訊判解送地方檢察廳澈究 
[窮途末路]  
　　皖人萬邦昌因來滬招尋親友不遇將所帶川資業已用罄不能回里於前晚購取洋烟携至漢口路弄内呑服圖盡被捕查見帶入捕房設法救愈昨解公共公廨請示經中西官訊悉前情判萬函送上海縣公署遞回原籍 
[車夫猝然倒斃]  
　　黃包車夫江北人李芝林前日午後拉客至英租界池浜橋地方忽然倒地身死由捕查見歸禀捕頭飭將屍體送入　倫路驗屍所嗣由屍父李光昌投案求請免驗自行棺殮捕頭允之 
[趁搭電車之不愼]  
　　陳阿順前日午後在花園大橋堍搭乘電車因登車不愼跌仆於地頭部受傷由一千二百零五號華捕到來將陳送入捕房轉送同仁醫院醫治 
[船廠失竊案已破]  
　　浦東祥生船廠近來時常失竊銅鐵等物曾經投報警區屢緝未獲茲由該廠洋東查得　爲竊賊張金茂所竊消誠於三次過犯顧友生顧前住陸家渡今則搬至該廠後面每日專收各洋棧竊贓並隨通該廠更夫潘林泉爲之包庇因卽據情函告三區警局業已派警將顧張潘三犯拘送地方顧請辦 
[船户尋見小杉板]  
　　船户隢小法於本年五月二十三號失去小杉板一只昨在蘇州河莫如金石子船後梢尋見原船向領不放報告水巡捕房飭探何阿春將莫拘獲連同陸小法并送地方廳訊究 
[車夫尋獲失贓]  
　　南市荳市街周義泰米行前日雇車夫沈四寳車運白米一石至泉漳會館元記號門道先將一袋負進該號迨回顧車上餘存之米一袋已失所在當即尋蹝至附近仁安里崇明人胡衡銓家認幾原贓立即鳴警將人贓帶至一區署　問胡供認由小竊福慶送來福慶業已逸去奉飭米交該行領去胡罰洋五元元公 
[串呑衣服之辯論]  
　　陳小福前日扭寳山路人興洗衣作主樂阿定及婦人錢趙氏至五區二分所控被樂與該氏串呑衣服七件卽由該分所解經司法科嚴科員質訊陳供在無錫耶穌敎聖公會聶敎士處爲西崽現因敎士出門避署告假來滬與在女敎士黑小姐處爲傭婦之錢趙氏遇見詎該氏擅將我存在洗衣作之衣服取去當錢化用錢趙氏供曾被陳誘往客棧姦宿並借去洋三元前日因婦人欲回無錫缺少川資向陳索還借洋當時伊自願將衣甩當去後忽向該作主訛詐不遂來案誣控質之樂供與該氏相同判一併移送地方檢察廳核辦 
[搶匪禁錮西牢]  
　　流氓張寳玉前日在南京路攫取小孩華仁寳金項圈圖逃由捕追獲昨解公共公廨經中西官研訊屬實判張押西牢半年示　 
[烟紙店深夜賭博]  
　　滬南大逹碼頭附近信昌烟紙店因深夜招留閑人在内財博被一區署訪聞特派長警前往拘獲賭客輪船夥湯和生陳英發陳明杭並該店夥王阿慶等四人解署飭王罰洋十元餘人各罰五元充公平儆賭具銷毁 
[法公廨訊理債務彙錄]  
　　唐蘭記前至法公堂控被晉泰押店主陳德楨文德安兄弟三人虧欠往來借欵銀六千七百九十餘兩判令被告交保繳還在案詎保出後仍置不理故又　訊德楨等同稱一時難以籌措中西官判將晋泰押店由雙方各延公正人估價先行將底貨生財點交唐　記該値若干禀覆侯核如不足數再行押追 
　　楊賣慶控稱前被汪雲波購去金水三打計銀二百四十兩延游移請爲訊追李供由汪先行成交然後托我擔保現汪亦到案請察汪雲波供前購之貨均須退回故延不繳價聶讞員判汪李二人覓取人銀並保限二禮拜繳洋 
　　徐易房前控陳松盛借洋二百元由王靜桂擔保有偕據爲憑向之索還始則延約繼則逃避今始尋見求請訊追判令押追在案昨又傳訊徐稱請向保人訊追陳松盛供請求交保出外理楚王靜桂供祇保其人今已尋獲交案請予退保中西官察閱借據並無祗保其人字樣遂判陳松　先押一月王靜桂交人銀並保賠洋二百元賠去之洋准予另行起訴追還 
　　黃承憲控被龍晋記於前去二年先後虧欠木料貨銀二百餘兩向索不理求請訊追龍晉記供前已付過若干約計尙欠一百元左右聶讞員判交尋常保出外限二禮拜内同至捕房將帳核算禀覆候核 
[菸酒公賣分局之布告]  
　　江蘇二區菸酒公賣分局布告云照得本分局巡查獲私菸私酒均經酌量情節分别没收科罰自上年八月十日起至本年八月十日止所有罰欵除充賞外悉行歸公茲將罰欵數目榜示過知並須詳報省局考核本分局長自視事至今辦理一切事宜自維一秉至分毫無私見該菸酒兩商經此次布告之後務須遵照定章投棧報驗倘收故違仍有私販及隱匿不報等情定照蘇省懲罰菸酒私販單行規則分别罰辦决不姑寛本分局司巡如有在外需索情事許即提出證據指名禀局以憑嚴究但不得挾嫌誣告致干反坐切切特此布告 
[介紹新刋]  
　　上海文藝編譯社出版新書二册一爲袁世凱全傳一爲袁世凱軼事傳分十二章於項城一生事蹟網羅殆盡褒贬一秉大公軼事提諸袁氏親近之人较外聞流傳尤爲翔實欲知　城一生及關於革命前後之事實者不可不閱其代售處爲文明書局 
[氣候報告（上海徐家滙天文臺）]  
　　已過者之報告八月十日兩低度中心一在東海與黃海間一仍在琉球之南兩低度間之涼風方向甚不定菲利濱與交趾支那間有最高之度上海天氣較涼有暴雨十一日上海天晴微有北涼風氣壓仍甚低下十一日下午四時前二十四小時内上海氣候温度至高九○五至低七二．五去年同日至高九○至低七二四 
　　未來者之推測十一日下午四時三十分豫測低度幾仍留於琉球南北二面海濱一帶凉風方向甚不定本　有雷雨 
雜評二 
[權利（訥）]  
　　權利二字世界公認而不諱之物也所别乎可有可者公私而已以公心言權利雖强國家福社會可也以私心言權利雖覆　邦禍民生可也 
　　中國人討於權利二字多從爲己方面着想未得其權也則不惜喪名屈節以　權旣得其權也又不惜喪名屈節以求利旣得利也更荒淫奢侈無所不爲而其後權亦有所不顧何以故以旣得利即無權而我仍可安居行樂也此乃中國人無新無舊無大無小最劣之根性此根性而不除者卽將來爲奴隷爲牛馬萬劫有復之左劵矣嗚呼 
來函 
[菸酒事務署駐滬辦事處來函]  
　　逕啓者前閱各報載有財政部咨商全國菸酒事務署菸酒稅率擬定値百抽二十五菸絲菸捲値百抽五十等語敝處長當以政府於菸酒捐梲正在體恤商艱籌議改　統一之時何至變本加厲伏其絕不出此故於菸酒聨合會電部　卽函告斷無其事勿遽深信敝處長又經電詢總署茲奉復電云係報載失實用將來往電文抄錄送請貴報登諸報章　菸酒兩業各商羣相明瞭是爲至辛此頌箸安全國菸酒事務署駐滬辦事處啓 
[附上電報一紙]  
　　北京全國菸酒事務署督辦鈞鑒報載部咨菸酒稅以値百抽二十五爲定率烟絲烟捲値百帛五十聨合曾以果眞如此較前更酷大相惶惑究竟有無此議務乞速示以後關於菸酒之提議均祈隨時先示以便宣布　安商情久龍庚 
　　上海山海關路積治里史處長全密庚電悉烟酒稅統一徴收辦法尚在籌議報載失實仰即轉告該會爲要署灰印 
 
 

Page 12

 
 
   
 
 

Page 13

 
 
   
 
 

Page 14

 
 
[申報第四張第十四版]  
自由談 
游戲方章 
[滑稽電報一束] [  笠扶]  
　　鄷都電洪憲皇帝就任閻王後大赦十八層地獄寃桶盡行釋放頑固黨首領趙侯爺也獄時該黨衆寃桶派紙糊飛艇伺侯歡迎由孟婆莊繞道飛越尖刀山而去 
　　陰京電内閣總理王蟒辭職繼任者以趙秉鈞鄭汝成呼聲最　　高大總統擬畀鄭陸軍總未得議院同意 
嵩山電梅山七怪招兵無餉共推梁上君子爲財政經理號稱八怪聲勢日大每日開會密議有席捲全球之勢并派順風耳千里眼爲偵探軍情聨絡四兇泥娃怪有内附消息 
　　又電跛脚猴盜取新華宮寳物由其妹婿運往外國兜售主顧價値四千萬元某國擬設中國博物院以保存之 
　　南海電龍王帶領蝦兵蟹將困守一隅李三太子着雷部各將四面逼攻聲震山谷龍王健將龜將軍有揭白旗投隆之說 
　　花果山電羣猴自孫行者隨三藏成正果後推戴通臂猿爲首領合洞歡聲雷動（此電爲民國元年所發本館於昨晚始接到） 
　　又電水簾洞主通臂猿忽被雷擊四兇八怪恐遭天譴悉數逃遞洞中秩叙已　金篐棒寶座等被羣猴運往外洋拍賣以求善價 
塵餘觚剩 
[假狐仙] [  劍客]  
　　尤生萬里楚北人也性不慧而癡於情年甫弱冠肄業於北京之某大學校校中固多貴介子弟課餘之暇諸生皆鮮衣怒馬馳逐於八大胡同尋花問柳習以爲常唯生不然兀坐斗室中日以小說遺岑寂有嬲之出游者輙婉辭以謝同舍生以道學先生呼之生笑曰我豈眞忘於情者哉特庸脂俗粉匪我思存耳生於小說中獨嗜蒲留仙之聊齋志異廻　諷誦百讀不厭讀至青瑣何鳳諸小傳色授魂與情不自持嘗廢書歎曰狐兒狐兒此生若得與汝輩締良緣雖死亦甘甚至夢寐之中亦喃喃自語同舍生聞之竊笑其痴生不覺也校中無寄宿舍生與同鄕數人僦居於前門外之某寺寺故大叢林園林深邃風景幽倩一夕同寓者咸他出生獨處室中憑阑玩月忽聞門上銅鐶戞然有聲生問誰何有答拔關啓視則一青衣　婢也鴉髻雙垂憨熊可掬生不敢納詰其來歷婢笑不可仰曰癡郎君福運至矣速從我行營敎汝得一隹遇生雖心中忐　然脚跟兒已隨之以前指柳披花度曲徑數條婢以手遙指曰至矣生抬頭以望月色迷茫中果見緣樹梢頭微露紅樓一角湘簾半捲一絕世美人衣淡紅衫子凭　凝望年可十七八蛾眉偃月蛇髻盤雲畫中人不啻也見婢嫣然微笑婢遙呼曰來矣來矣霞姑娘望眼穿矣女啐而入紅潮微晕益形娬媚（未完） 
自由譚屑 
　　物質進化之極有如　陸爭戰之不足也則進爲　中戰鬭矣飛行機之製造矜奇鬭異日盛月新我謂此事可持以臂我鬭近日之政局蓋今日之政局固亦在空中戰鬭時代也昔之昌言黨者今則昌言曰不黨昔之欲佔有明確之權勢者今日則競欲佔有潛勢力皆此意也嗚呼政局上之空中飛行機日現其多而我儕細民糜爛無日矣[  鷄雛]  
小說一 
[偵探小說情塲蠧史] [  天虚我生]  
第五章（續） 
　　白雷格至此不期進退維谷念此身與死者共處設爲人見則已將被殺人之嫌疑然欲捨此遽行則又於心歉然方躊躇間忽讘履聲槖槖直向屍室而來白雷格亟奔身匿於窻幕之背則入者爲一僕人覩　乃大駭狂號而去白雷格知衆且至亟滅室中燈伏身暗陬旣而衆果　集室燈復明則白雷格已混入人叢之中龍鐘之態依然爲湯麥司勳爵矣見安梨亦在衆人之中乃私曳其衣角至書室暗隅低聲曰今事已大變古沃被人仇殺吾儕不可久居今汝可僞作暈狀則吾人卽可托故離去所有信札吾已盡得之矣安梨會意遂復珊珊得入屍室見湯麥司勳爵龍鐘而來則遽投身於老人之懐玉容慘澹憔悴無主白雷格驚呼曰　吾女受驚暈矣乃挽其臂緩緩退至應接室中則已空堂無人僅一女侍坐而發怔見白雷格至卽曰嗟乎勳爵吾主人果被害歟白雷格曰然吾女受驚且暈趣爲我取汽車至女侍匆匆曰勳爵汽車即在堦下言次以手外指已則反奔而入白雷格遂扶安梨曰君技誠神乃得返我書札吾將何以爲謝白雷格贊曰區區之事何足言謝唯此命案出於奇突如果械鬭何致兩人俱死其中殆有别因吾必遄返一探究竟勿俟屍室證據爲彼警察搗亂也 
小說二 
[斷雁哀絃記] [  鷄雛]  
　　第一章（二續） 
一日蕭晨樂奇牧師方坐餐室中嚼奇硬之麵包佐以牛之油顧盼得甚女侍入白道有生客來訪牧師者最厭見客以見客恒足耗其治生之時聞之乃抑抑不樂然又無法足以拒絕是人則掻其秃髮顰蹙曰入之且令之少待於客室語已則匆匆進食備晤客或作長譚胃枵殊不足以支厲 
　　客爲健碩之少年深目而隆凖儀容甚偉而相其下輔乃露婉委之態似稚氣未脫也當其入時女侍爲之震駴不已以女侍傭牧師家數年未嘗見有儀表之美如此客者而舉止之間矜貴特甚尤足審其非村中之人村人野率曾未有此卽牧師一見亦何嘗不駴詫如其女侍旣坐少年自道名字爲萊蓀子爵海軍運大佐也偶患肺疾結假休養厭倫敦煩囂思得一山水明麗之區藉滌其痼苦而其地尤必濱海以子爵固習於海者一日不面海波輙復不自聊賴相度久之乃得一地其地卽爲利物之村稅駕於茲三日矣顧村僻人稀旅邸窳劣良不足久居而村人亦率𣝢野貧薄繁華中人乃無爲東道主者則居此又奚能安適今日之來則爲遷居計也 
　　樂奇牧師二年前嘗一至京師識萊蓀子爵之母於時萊蓀方隨軍駐地中海以故初未相面貧富之階相懸萊蓀心目中亦殊無是人特以養疴故不得不爲賃居運計牧師之居固敝舊然持較村舍則已爲宏麗至此議如何則不難懸揣而得牧師胸中但知有利而萊蓀子爵者又爲多金之人刹那之問居事定矣（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
譯稿 
[弔袁世凱且警支那國民（譯新日本第六卷七號）（二續）]  
　　日本内閣總理大隈重信著旦光譯 
　　（四）帝範臣軌之效力如何 
太宗之爲人旣如此是否時代之弱點有以造成之殊不可知其子高宗又復不肖籠絡於武后之手而危及其社稷其孫中宗容宗亦如之曾孫玄宗開元之治頗有足稱賢者多被舉於朝然此僅瞬息之善政耳未幾即亦陷於享福主義之迷窟恣意後宮之遊宴支那詩人欲歌之而恐非議其君乃以玄宗擬漢皇作長恨歌其辭曰漢皇重色思傾國御宇多年求不得楊家有女初長成養在深閨人未識天生麗質難自棄一朝選在君王側回眸一笑百媚生六宮粉黛無顏色春寒賜浴華清池温泉水滑洗凝脂侍兒扶起嬌無力始是新承恩澤時雲鬚花顏金步搖芙蓉帳暖并春宵春宵苦短日高起從此君王不早朝讀此詩則太宗耽於逸樂之事歷歷活現於目前有唐社稷之傾覆實由於此 
　　不由人格而產出之帝範臣軌果齎何等效力於其子孫乎當時之帝範果養成如何之君德乎輝煌燦爛之文章雖非廢紙亦裝飾物而已其子孫果感謝其祖宗之敎訓如甚督敎徒之手不離聖經乎抑如佛敎徒之頂禮虔誠誦讀經文之熱心乎吾知其决不然蓋其子孫未受絲毫这感化或受之亦但爲惡威化故其國勢遂成强弩之末太宗以後之四世即日就衰微而呈（一朝漁陽兵鼓動黃河以北無堅城）之觀可不悲哉支那古聖賢之金言如一種之裝飾品皆舞文弄墨因而經典亦失其威權（嗚呼同胞乎吾儕子孫不肖辱及聖賢可不痛哉大隈首相聖賢也吾人之所最尊敬者也大隈以堂堂之首相其詆吾所最尊敬之聖賢如此嗚呼同胞其省之哉） 
　　其文映於目而覺美聞於耳而覺快其内容則不値一文錢全失感化世人之能徒令世人取之以飾己非（譯者至此已氣結筆止莫知所云諸君乎欲令我聖賢金言有價値乎願共勉之）變而爲一種惡感化進而言之乃至不以自己之惡爲惡公然標榜其文章以自欺而欺人羡目前物質之快樂慕一朝一夕之榮華故終不能抵抗外來之激刺立足於世界競爭之場旣不能抵抗矣則宛轉以就死不死亦無能爲矣是蓋嘗然之結果也 
　　袁世凱家世頗不惡而其家人乃無逹六旬者此何故歟支那上流社會享福主義之弊使然也不惟支那然日本昔時之家臣亦多夭折者蓋享福則身心柔弱且以遺傳性之故而摧殘其壽命精力旣疲政治勢力隨以俱逝上將軍政治家臣政治滅亡之由也鑒夫此則享福主義之弊尤可恐矣享福主義浸淫於支那社會約二千年以至今日故今日之支那思想沈滯信仰心及道德感化之源泉早涸所有者迷信而已其所現於人之耳目者皆裨官野史此不待智者而知也歷史者所以縮印一切興亡之跡使之畢現吾人之目前者也人苟思救世濟民者宜從此中行其敎訓則享福主義之鴆毒吾人亦可悟矣如袁氏者其以此爲如何乎袁氏心曾讀歷史讀之而猶不悟何哉病入膏肓之支那基讀歷史也想亦不過以之爲詩文之材料耳佳句艶辭力圖摭拾不可醫之惡俗其入人之深有如此者袁氏其亦中此毒矣惟有上毒故支那現雖漸與歐洲文明相接觸亦不知探其長而致用即偶襲之依然以之爲裝飾品而已 
　　建造共和提倡立憲爲時亦已久矣然事實上未見有若何之進步觀袁氏之爲中華民國大總統也蔑視約法自制憲章假民意以圖自帝卽可知矣以袁氏之體力孱弱精宰貧乏事之難行宜可洞若觀火乃見不及此徒欲遂其非分之望以文章欺國民欺之而不得乃起雲貴之變俄而四方響應不堪收拾驚恐憂悶遂至於死其死也非特爲彼一身之問題支那國運興亡之問題實係焉余以我國與支那有同文同種这關係故敢於此以數語促支那國民之反省 
（五）天今迫爾自覺矣 
　　時勢造英雄吾儕所當言者也今諸支那之狀况念此語乃倍切支那者固有四千年歷史之國家也今正際乎危急存亡之秋吾於是深望有撥亂反正之才生於其間以作其先発焉乃徬徨四顧卒不可得徒見享福主義之潮流奔騰澎湃滔滔莫知所止大可傷也曾聞某將軍在職未幾捲逃大宗公疑繼任者以前任虧欠未清朿手無策太息不置事之眞僞雖不可知所聞則如是夫貪婪者古聖賢秃筆爛舌以戒後人使勿陷溺蓋與帝範臣軌同垂箴規者也從來支那之所以𥜚亂大都貪汚賄賂之故不謂時至今日貪官汚吏猶不減昔此識不知如何而可也君主之慾望古今如出一轍大抵不外大興土木以壯麗其宮殿實以宮女三千管絃笙歌盡夜不絕於是賦役繁興地方官苛求無厭不至人民窮苦無告流離失所不止此而不設法救之欲求支那圖勢之伸張又烏可得 
　　日本當歌舞太平之世亦曾有流於宴安之弊如將軍政治極盛之時是也然不待趨於極端爲政者即從事改革故揭竿之事得以不起松平越中守水野越前守（越中越前皆日晒地名　官職名）等莫不節衣縮食以躬作則敦檏勤勉以率士民一律一令皆令人肅然起敬其待人也寛其責己也嚴即責人亦必先責己此日本所以得免去享福主義之毒而鞏固其國以迄於今雖與西洋文明相接觸猶能以强大之力抵抗之且善取他人之長而發揚光大使嵋起於列强之間而無愧也惜乎支那人乃竟缺此可實貴之力袁氏死後吾人念及此更爲痛惜不置焉 
　　今余欲以最誠懇之言告支那人曰余固愛支那者也同文同種之支那余固不僅因利害關係而愛之且由感情上言之亦愛之不已惟愛之故不惜耗十年之光陰潛心以研究之及賭其今日之境遇不禁對之抱無限之同情而深悼袁氏之死從政治上言之袁之死爲幸與不幸後之歷史家自有定評今姑置之然共死於支那與東亞所關匪淺自不待言也袁氏之代表支那歷史傳來之享福主義今已告終此正支那國民奮發猛醒改遇遷善以革新其邦家之日也從歐洲之禮法人死當對其遺族慰以吊辭但如袁之夫人自第一以至第六人數過多賻之維艱吾且問如此生活方法果適於人類之自然得抑適於生存競爭乎若適則已不適則惟有退處於劣等地位隨自然之淘汰以俱去耳嗚呼支那人乎爾等甘作劣等國民自處於淘汰之列則吾復何言不然則曷不深省乎今天非正以危機福爾之反省乎（完） 
　　譯者曰大隈氏日本内閣總理也原文爲其口述而他人氏筆者吾人讀之覺其嬉笑怒駡百態畢形文中指摘弊害批評事蹟要不無中肯處然其杜撰歷史妄議聖賢則三尺孩童類能辨之今日之世界强權即公理吾儕子孫不肖玷辱祖宗之處多矣後此如不努力且將有甚焉者是在國人勉之而已 
 
 
 

Page 18

 
 
   
 
