# 1891 - 153 - 4906512

 

Page 1

 
 
[出售硃砂鍾進士立軸告白] [  點石齋啓]  
　　天中令節世人爭繒鍾進士像懸諸畫閣藉以驅妖魅而辟邪魔此說由來已久惜未得名人手筆耳今本齋特請徐小倉先生繒就立軸一幅用硃砂印成鬚眉畢現奕奕有神除隨畫報分送外另印紏关維大張格外精致定價每張取洋三角准於卽日出售賜顧者請卽購取爲盼此佈 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行丌乃借史館秘書私家箸述薈成是記自開國龍興以迄道光年間洋事條分縷析無不詳載於其中曩所印者早經售罄兹復排以新鉛印以潔白紙張每部十本碼洋六角卽日出售有欲討論堂故者請向本埠申昌外追申昌及經售申報人購取爲盼此佈 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片江洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆全無粗糲下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金今兹畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左券已 
[論裁節浮費]  
　　古有言曰省費不若省事省事不若省官由是觀之有國有家者而欲節費以足用亦可知所從事矣國家之患莫大於冗員有倖位之官員卽有虛糜之廉祿當此需財正急若一任有用之庫欵消磨於無用之冗員而不知節則將何以足國用乎前報戴兩江督憲劉制軍因省垣各局愈設愈多需款頗鉅遂力加整頓自道班以下凡差委之有名無實者一律裁减其才力果優一人而兼數差者兼差不支薪水通計所省每年約不下三十萬金此誠當今之急務哉夫中國今日之糜費多矣自捐例旣開筮仕者日衆中國之差缺有限捐員之繼起無窮濟濟蹌蹌各省莫不有人滿之患督撫大員又多以仁慈爲念以爲一官非易當思所以保全之每當甄别之時多不忍聽一家之哭於是仕途擁擠則多方設法或添設差使或多分局卡節外生枝無非爲調劑貧員之具如州縣一缺原爲親民之官錢榖刑名本宜自理乃近今州縣衝繁之處多有帮審之員夫此帮審之員何謂乎將謂本任才力不及則宜奉身而退豈宜求助於人乃今者下則公然請之上亦公然允之一若理所當然者大州大縣帮審者或至數員夫知縣者知一縣之事也若果不能盡知而必求人以爲知是所謂知者謂何然此猶其小焉者也藩司爲一省主政之官名曰承宣布政使舉凡理財用人以及支應採辦轉連牙厘無非藩司之專職今者支應有局採辦有局牙厘轉運莫不有局一局之中督辦以下總辦若而人會辦若而人委員若而人紛紛擾擾無非虛糜帑項臬司爲刑名總匯之區有除暴詰奸之責則清訟保甲捕盗巡防悉屬臬司之分内事今則諸事亦各有局亦各有督辦以下諸人督銷分銷運司責也而亦另設一局以位置多人海運河運糧道責也而津局通局滬局任意支分此中又不知位置若干人推其所以然之故非必因一人之力有不足而必分任於人也無非爲官員過多無從安挿因以此等局務分之於人藉此以開支薪水耳自大至小一省之中各局所支薪水之數多於正印各官之俸者不止數倍問其於事有濟與否則不特無益且多擊肘然則又安用此爲其中銷納宂員之多者又以牙厘爲最五里一卡十里一局星羅某布竭澤而漁名爲防走漏之奸商實以贍貧員之衣食創之於昔固亦利國仿之於今實惟厲民此亦不可以已乎且今日之浮費又不但此也國家歳費鉅餉以養兵而一旦有軍事無不紛紛募勇然則平日養兵之費皆浮費也年年購辦巨砲洋槍不下數百萬分授於旗緑各營令其習而各營中之能命中及遠確有把握果有準頭者無幾人有其器而無其人是購此者亦浮費也又有今年購諸德明年購諸英一似欲其各體俱備者不知槍刀不同砲非一律朝三暮四適以淆習者之心槍砲雖多仍歸無用則亦猶是浮費耳各處製造亦旣有年所出器械亦稱靈捷則凡有所需求諸各局亦已足矣又何必購諸外洋乎若以購辦爲得則製造之費可裁若製造爲便則購辦之費亦可省二者必居一矣各處砲臺以及停泊兵輪凡遇大員過往無論爲文爲武爲本省爲客官無不燃砲以致敬厥聲隆隆可振山岳兵士又各手擎洋槍開放聲若聯珠其氣象規模殊足令人歆羡然所放之槍砲雖不加錢糧而計其所費則一砲亦須二三元不用於操演而用於迎送是何益哉以此爲榮乎則大員之榮亦不在乎此以是爲敬乎則震驚之際耳且欲聾何足爲敬豈以操演不勤恐有事之時無所掝手故借此以鍊手法乎其爲可笑也甚矣其爲浮費也明矣噫中國之浮費實亦不少苟盡如劉制軍者裁而節之使浮費悉歸實用則富强之效何難計日而期哉 
[本舘接奉電音]  
　　昨由京友電傳上諭三道敬謹譯登○五月初一日奉上諭都察院左副都御史着張蔭桓署理欽此同日奉硃筆雲南正考官着戴鴻兹去副考官着王嘉善去欽此同日奉硃筆貴州正考官着丁仁長去副考官着勞肇光去欽此 
[九江警電]  
　　昨日上海文匯西報館接得九江電信云刻下此地匪徒亦羣起閙事電音簡略未得細情然匪徒之横暴情形已可概見之又聞駐京各國欽差照會總理衙門略謂我等各國西人旅居貴國各口岸所有家産性命均祈妥爲保護倘有保護不周之處則我等各國亦可同心協力自衛身家不知袞諸公何以善爲處置也 
[武穴警報]  
　　前晚聞湖北武穴匪人閙事有二英人斃命云云本館恐傳之非眞未敢率爾登報昨日怡和洋行福和輪和到滬據船上人言武穴設有一關雇用西人專查帆船貨物本月初一日天未黎明太古洋行德興輪船行至此處以上船中買辦告船主云當本船未到之前此地匪人作亂焚燬房屋甚多并斃二西人船主聞言急折回武穴下椗救得三西婦四西孩見其身上衣服尚未穿齊西婦旋言一傳教西人被匪人將頭壓扁而死另一關上西人亦殞于是役船主卽遣華人上岸查看致命之二屍能設法舁至船上否少頃華人回稱屍身並未尋見遂展輪往漢口行不多路遇見福和請卽停輪告知一切旣而福和行至武穴亦卽下椗倩人上岸尋屍蹤跡並無隨卽鼓浪而下抵九江據 
 
 

Page 2

 
 
情禀諸領事時適美兵船巴路斯抵九江聞此信息急望武穴前進旣而福和下駛途中又遇法兵船英貢斯打告以此事英貢斯打因卽駛往武穴云事關機要合卽譯登事後如何容再探明詳記 
[俄儲回國]  
　　俄儲被剌後傷痕已愈旋於陽歴五月二十號由日本神戶回國是日黎明日本武藏高雄二兵艦駛過門司海峽下椗六連冲以俟俄艦過時恭送午後五點鐘時北白川親王乘八重山兵艦先導艦中軍樂嗚嗚然金革交作少焉俄儲坐艦及隨帶各軍艦銜尾而過向大瀨戶而去道出馬關警部長等防範極嚴小學校及諸會社各揭國旗以表送行之禮俄艦亦懸旗以答八重山卽在此送别遥望俄艦遠去始行駐湟翌晨向東折回所有奉命件送俄儲之川上中將式部次官先於夜間登岸廿一號由陸道向山口進發廿三號海山崴電信云俄儲已於今日到港洎午後二點鐘時俄儲親致電音於日皇其詞曰海上無恙本日安抵浦潮斯德港身體幸甚壯健勿勞御念回憶帶在貴國中余受懇篤待遇厚意永遠記念感謝不忘云云又念遊歴長崎時官商人民皆極誠敬特匯銀一千兩命俄領事官轉送長崎縣爲市立學校磨屋町夜學校公費蓋以是校肄業者皆貧家子弟故贈銀以潤之也 
[東國采風]  
　　陽歴上月廿九號夜一點鐘時日本長崎築町五十七番加藤幸三郎玩物店忽然失愼延及右鄰幸自來水近已告成急啓水管澆之至三點鐘時祝融氏卽捲斾而返事後查悉焚去二戶拆毁二戶加藤不及逃避葬身火中亦慘矣哉又聞加藤於前二年住濱町曾遭回祿災遷至榎津町又罹火厄至此已三次焚燒矣○上月二十八號大津大審院分院訊斷行刺俄儲之兇手津田三藏處以謀殺未成無期徒罪按日本刑法第二百九十三條豫謀殺人者爲謀殺之罪處以死刑第百十二條犯罪者雖已行其事若遇意外障礙因舛錯而未遂則照已遂刑减二等第百十三條第一項犯重罪未遂者照前條例處斷此次研訊盖卽援之以定斷云 
[姑蘇火警]  
　　訪事友自闔閭城畔寄書本館云上月二十七日早荒鷄將唱夢蝶方酣忽聞警鑼亂報詢之乃衛前街西某宅失愼其時赤熛怒煽黑燄飛勝頃刻間冐穿屋頂光澈重霄幸飛廉不甚肆虐左右鄰人爭先奮勇將火路折斷不使祝融氏殃及隣舍附近水龍亦竭力噴救當卽告熄僅焚去四椽此處地近府署魁太守一聞警報立卽到塲彈壓俄而三邑尊亦命駕而來匪徒不敢搶火居民深受其益至起火之由聞因蛟虫太多睡者不能安枕怒謂何物小醜敢擾乃公好夢爇物煨之詎意蚊未滅而災已生當火熾時一婦走避稍遲遂致焦頭爛額傷勢甚重不識能延殘喘否 
[蕪湖教案餘聞]  
　　蕪人焚燬教堂事起王明府親臨彈壓頗極認眞祇以變起蒼黃獨力實難勝任然事後不出二日卽親自拿獲首犯王光經因而餘犯亦次第究出祗以事關重大未能略跡原心因於上月二十八日奉督撫兩憲檄飭調省差委遺缺委前曾代理縣篆之王宇春大令接署大令刻尚在壽州任所須候實缺壽州知州周直刺懷愼由繁昌縣交代算清前往履新然後去壽臨蕪重頒新政云○蕪湖保甲差使總巡分巡如林之立向歸道憲領袖兹大憲於閙教事起後見該道職司巡察兼理新常兩關事務紛紜恐致顧此失彼特檄令將局務改歸太平府督率辦理并另簡一員駐蕪遇有華洋交涉事宜卽就近禀請長江水師提督派撥水師保護蓋太郡距蕪僅六十里爲水師薈萃之區上憲因時制宜故有此番改弦更張之舉○劉峴帥所委查辦教案之鳳夔九太守業於上月二十日回白下銷差繼委劉治卿觀察帶同二隨員乘登灜洲兵輪船來蕪訊辦刻下兇犯已經正法地方靜謐如恒隨於二十八日清晨遄返○去國兵輪船名萬貢斯打者前次由蕪湖開往金陵鎭江兩處旋於上月二十八日駛回小泊一宵卽往安慶九江漢口等處遊歴至英國兵輪船一艘中國兵輪船兩艘則仍在蕪湖守衛云 
[秦淮畫舫新錄]  
　　金陵訪事人云近日旱魃爲虐四郊待澤孔殷上元兩邑尊迭經示諭禁屠下及鷄鴨魚鮮亦不容老饕染指平日豪華之族一下箸輒費萬錢者至此亦祗得領略菜根風味又以南方爲内火之位諭令每日卓午將聚寳門暫閉片刻以返赤熛神之駕各大憲設壇龍王廟中早晚兩次虔申祈禱劉峴帥關懷民瘼焦灼尤殷日來屏除騶從步行赤日中爲民請命節署距壇約兩里許道旁觀者咸謂視古名臣暑不張盖尤爲過之云○南洋製造局設在南城外報恩寺後大小氣管一望巍然每逢工作之時濃烟上冲霄漢疑局址正當離位丙火日炎以致雨澤愆期甘霖久缺遂飭總辦徐觀蔡暫停製造俟旣霑旣渥方准開工古云天道遠人道邇如峴帥者眞可謂克盡人道者矣○日前製造局總辦郭月樓方伯接奉劉峴帥札文委赴吳淞口省視曹肯堂軍門之恙順道赴蘇垣晉謳剛良帥面商要公所有局中一切事宜委會辦徐仲虎觀察瓜代○某甲年方弱冠向在某錢莊習業持籌布算精敏異常近爲無賴子誘入娼寮儇香倚翠自嘗裙帶風味大有此間樂不思蜀之心而尤與石壩街葉瘋子家某土娼情投意合一日私取莊上洋蚨四百翼匿跡土娼處店主知之告知其父父怒謂似此不肖子有不如無急往瘋子家找尋意欲扭回懲治瘋子龜中之精細鬼也自甲流連忘返知必釀成禍端遂於數日前偕甲往鎭江暫避甲父向索不得奔訴江寗縣禀陳趙邑尊諭令尋到送懲甲父因托人至鎭江訪問遇諸第一樓花肆中偪令至龜巢連妓帶回金陵送交縣署邑尊研詰之下甲供稱所取之銀已被無賴子欔去二百三十圓其餘零星花費如今尚有一百十六元邑尊簽差密拿分贓人再行核辦甲暫行管押妓則交官媒收管 
[邗上叢談]  
　　揚州訪事人云連河東西堤土石各工近已告蕆總辦莫觀察禀請督憲派員騐收劉制軍准之檄飭淮運司江都轉就近勘騐都轉奉檄後筮期上月二十九日出轅莫觀察聞信卽於前一日馳赴工次○每逢鄉試之年兩淮通泰海三屬例須遴派文武員弁擇要設卡查緝船私其經費向由淮南各嵯商按引捐繳兹又逢辛卯正科開局在邇連憲札飭淮南總局出示曉諭率由舊章自本年春季起赴局領照者按引呈繳經費局員遵卽照錄出示懸掛局前想各商深明大義定可循案樂輪也○每年四月好事者舉行都天勝會本屆會中人已擇定四月二十六日迎賽預期添置旗傘執事及各項琉璃燈彩鈎心鬥角巧奪天工地方官聞之以迎神賽會本干例禁加以近日各處痞棍滋閙事甫敉平深恐賽會時又滋事端遂卽出示禁止會中人無不㗳焉少興然識時務者則曰此正賢令尹保衛閭閻未雨綢繆之意也 
[宫保内渡]  
　　臺灣巡撫劉省三宫保交卸撫篆後乘駕時輪船内渡於初一日行抵京口卽當泛棹白門飽看六朝山色從此逍遥物外又享盡人間清福矣 
[行旌小駐]  
　　前出使美國大臣鄭星使由粤省乘坐富順輪船來滬於昨日上午十點鐘時抵滬關道憲聶觀察提右營劉叅戎松海防劉司馬上海縣袁大令以及印委各員均至憲舟迎接星使乘坐緑呢大轎在滬北天后宫側行轅暫駐行旌 
[火警彚登]  
　　昨晨五點二刻時上海美租界外虹橋西首老街中市沿浜面北之協和館飯店遺火蘆柴堆中一霎時冐穿屋頂延及左右憐米店烟舘箍桶店點心店捕房旣鳴鐘告警英法美各洋龍卽風馳電掣而來捕房亦舁到藥水龍分投澆灌捕頭督同中西探捕彈壓匪人旣而火勢向東焚至鴻泉樓茶肆由西人拆斷火道祝融氏始捲旗而回是役也共焚去樓屋約三十五六幢拆毁二幢並聞協和館已於下午二點鐘起火柴中焚焦屋椽二根隨卽救息何尚不小心謹愼以致罹此巨災乎斯時救火西人皆已筋疲力竭取祝所佩對時表已至六點一刻時耳際又聞鐘聲鏗然每擊三下知英租界大馬路又肇火災急奔往視之則抛球塲東首信通洋行對面同樂里底王維明錦泰豐掮客號又報起火各龍卽從虹口飛馳而至汲水噴射法工部局龍夫某西人欲就牆邊裝水龍頭牆忽倒下壓斃一法蘭西人頭顱已破碎腦漿迸流更有華人 
 
 

Page 3

 
 
一名腹破腸流隨卽氣絶此外有二華人身受微傷尚無緊要事後查得焚去起火之屋計共五幢牆坍時帶倒對面恒和昌字號高牁半堵鴻仁里許大春家距火焚處甚近已將延及驀憶家有滅火藥水曷弗取以試之及將瓶擲去火卽熄滅因而得免所斃法蘭西人名德司哥向在船上營生慘斃後經水龍會中人舁至法國教堂成殮下午五點二刻時會中人均穿救火號衣送柩至八仙橋西國墳下窆領事及西商均執绋相送王維明租得房屋旣開字號亦住家眷曾保火險銀五千兩捕房查問起火之由情殊疑異并據管門人言此時正聞火起驀見王挈同眷屬及女傭從後門而出因此須傳王究詰云 
[端陽競渡]  
　　端陽佳節龍舟競渡此屈大夫故事也徐園主人雅意創行惟園中地狹龍舟恐不足以容因别開生面掣成烟火一經施放旌斾飛揚又於池中紥成五色小龍舟暗藏機器盤旋靈動上懸明珠珠内藏有明火幻出劉海戲蟾四周仍懸琉璃燈橋亭樹石各有飛禽走獸異様焰火更添新式燈彩八點鐘起十一點鐘止是亦及時行樂之一端想屆時聯袂往觀者必有一番熱閙也 
[械鬥未成]  
　　昨報列陳沈氏爭風擾釁云云兹悉有名德寳者係江湖流丐之頭目與陳沈氏相識陳沈氏在烟霞窟裏作皮肉生涯德寳與之往來情投意洽嗣因該氏又與著名流氓小豆芽情深繾綣德寳由此懷恨誓不並立口角爭毆已非一次前日德寳糾合同類數十人在北新涇聚會身畔各帶銅蝙蝠鐵梭子鐵尺等物至八仙橋尋覓小豆芽欲得而甘心小豆芽有所聞紏集數十人各持銅鐵器具準備對敵事聞捕房捕頭立飭西包探華包探中西巡捕前往查拿德寳之黨已向西北遁去小豆芽之黨亦卽四散奔逃該包探等查明起釁之由先將陳沈氏拘送到官一面追獲甲乙等人暫押捕房再行緝拿德寳小豆芽及餘黨定於今晨解案訊辦 
[酒醉肇事]  
　　二百四十八號華捕投英公堂禀稱昨夜小的巡至四馬路見金某飲酒沈醉與許多人圍聚一處有碍道路囑令散開金卽以小的不應多事向之逞蠻偕至捕房今持解案金伊稱雖已飲酒並不沈醉當偕友行經四馬路時此捕忽故意尋釁與論被毆請科以毆辱斯文之罪捕禀稱小的並未毆伊伊實曾毆小的小的係金陵人與金同鄉素知金行止不端包攬詞訟蔡太守問金友某甲曰爾知金酒醉乎答稱金酒雖飲過並不沈醉金堅請懲治華捕太守謂今日華捕控爾酗酒滋事本分府姑免深求爾尚一再置辯乎金稱務請懲辦英繙譯官謂金旣不服儘可另行控告 
[南郊鄉諺]  
　　昨日午後上海帮辦總巡事務之朱森庭明府巡至江海國前　橋堍所設無鮮魚攤有碍道路諭令立時收拾設攤之紹興人某甲出言挺撞不肯遷移明府大怒喝責二十板甲叩頭如搗蒜稱小的從未犯事此臀亦從未被笞明府諭令改爲掌頰二十下押令遷移○某甲向在新會舘北首開設櫓店某姓學徒不務正業恒與無賴爲儔前晚竊取甲妻首飾約値四五千文迨知覺向徒查究徒一味支吾反謂誣良爲竊欲將甲妻兇毆甲扭住窮搜尋得贓証無可抵賴遂潛購阿芙蓉膏吞分幸卽知覺得以施救旣而徒母某氏糾約多人與甲理論唇鎗舌劍各不相下旋經旁人勸解令甲給洋五元始得無事○陸家浜有某姓向以販魚爲業前日提籃入市購得河魨一尾急携歸付諸㕑娘觀我朶頤飲淡甚樂適隣人某某等不速而來促坐嘗新歡呼竟夜客旣散甲毒卒發唇青臉白口噤不言家人疑是急痧症多方醫治少頃卽一命嗚呼矣貪小失大其是之謂歟○邱某設攤於董家渡大街販售水菓前日其子向高和尚購得畫眉鳥一頭懸於店中間時玩弄不料昨日忽有自稱某捕房包探夥者數人押高而至大言曰此鳥打様西人新蓄値銀三十兩前日囑傭人携出途中被人攫去因命吾等各處尋訪正在鐵鞋踏破孰意在爾家邱聞言指高而言曰鳥由伊處買來何得去搶探夥等不由分辯提籠而去聲言送往巡捕房邱瞠目不能言閱半晌急回顧若輩早經四散高亦香不拓所之矣按此事與法界所報者大同小異正未知是一是二姑兩存之 
[上海縣署瑣案]  
　　寗波人鄔世園向當墊泥小工頭去年曾與某米店主孫佐亭往來結欠米洋七十三元央惇信洋行管事唐梅洪擔保嗣孫向鄔索取鄔不與遂控諸英公堂蔡太守備文飭差關提到案訊供之下送縣訊辦前晚袁海觀大令升堂提訊鄔供稱小的係寗波奉化縣人欠孫米洋廿三元並無七十三元之多現小的尚有工帳在惇信洋行求恩交保大令謂爾在公堂已供明何以此時忽又翻變鄔稱小的實欠二十三元大令問現在爾思如何料理答稱求寛限一月清理大令着收入所中限十日内赶緊理償如延取咎○婦人徐宋氏控稱小婦人被丈夫所棄求恩作主袁大令着候傳其夫來案訊理前晚氏大徐雪卿投案供稱妻子宋氏時與母親口角現在叩求給領回家宋氏供稱去年十月初八日小婦人生下一孩丈夫不願撫養並將小婦人驅逐出門宋學周供稱宋氏是小的之女餘供與氏相同大令向宋氏再三開導令回家孝順高堂宋氏叩頭稱是遂着徐領回完聚○前日姜陸氏控被夫兄某甲逼醮袁大令提訊之下姜陸氏供稱小婦人家在捕東年三十六歳丈夫去世多年家有一子二女子年十七歳小婦人惟藉針綫度日苦守迄今忽有夫兄欲將小婦人搶去逼醮爲此情急來案控陳大令着卽退去候傳該處地保到案問明再行核辦○劉士賢在某輪船上被董瑞榮曾金泉等冐充水手驅去鷹洋九百餘元法讞員葛同轉迭次訊供未能斷結因將董等送縣訊辦昨午幫審委員宋二尹升堂提訊原告並未投案董曾及劉舟士蘇愼喜同供稱小的等所有洋銀前已如數繳出其餘均已花消淨盡矣二尹着候原告到案再訊○英公堂送持刀行兇之王阿述請辦前日袁大令飭提至案略詰數語着還押候備文遞解回籍○虹口地保錢世竹因包庇賭徒奉前任陸明府提案訊責擬罪旋經堂董保出向鄉間催促掩埋前日事畢復送至案袁大令飭卽收所 
[英界公堂瑣案]  
　　江北人陳阿二因其子在顧阿玉賭攤上賭錢喝令回家反被顧持刀戮傷頭面蔡太守飭候查明顧阿玉是否在瑞記洋行打包再行核辦此已詳列前報者也昨據包探禀稱查明顧阿玉確在瑞記洋行爲打包工頭詰之陳阿二及妻某氏仍執前詞顧阿玉稱小的供明陳阿二並無兒子如有兒子今日何不到案太守問陳阿二曰爾言有十五歳之兒子到顧阿玉賭攤上賭錢何不挈同投質陳阿二稱此事惟求大老爺伸寃太守以兩造均非安分之人顧阿玉雖已查明係瑞記洋行打包工人不知是否兼設賭攤着交保查明細情再行核辦陳阿二斥退○包探王阿二稱台州人陳瞿氏偕表親俞朝洪搭高陞輪船至寗波再回台州其夫弟陳餘慶及族弟天德金根等忽至船上將鋪盖衣服搬取上岸其時輪船業已動輪該氏不能上岸徒喚奈和隨船至寗波復回滬上投報捕房據言衣袋内有洋八元及拘陳餘慶等已將鋪盖質洋一元衣服尚在當卽吊到鋪盖並搜出質票一紙洋銀一元一併送案陳瞿氏稱丈夫在家耕種小婦人因貧苦難堪來滬傭工積存洋六元與表弟俞朝洪附輪回里不料被夫弟餘慶族弟元德金根等强將鋪盖衣服搬去小婦人有洋銀六元俞有洋銀二元放在衣袋内均被取去俞朝洪供與同陳餘慶供與天德金根等在滬爲扛夫近因嫂氏回里小的等至船上勸伊再住數日俟日後有便同行回鄉因之取伊鋪蓋衣服並無洋銀天德金根供與同蔡太守問陳餘慶曰爾勸嫂氏再住數日此是美意嫂旣不允何得將鋪蓋衣服搬去質洋一再詰問堅稱並無别故該氏堅執有洋八元務求追給太守謂陳餘慶等所爲殊屬違理姑念誼關叔嫂未忍苛求飭陳餘慶天德金根交保料理歸還該氏及俞朝洪洋銀八元鎛蓋衣服給該氏領去所有起到之洋一元給償質鎛○高三子稱小的　烟館吸烟言及失去水烟袋一枝王阿培聞之以小的誣伊行竊卽將火爐向小的頭上擲來受傷甚重報捕拘案現請騐傷王阿培供高醉後誣小的行竊水烟袋爭論之下伊自碰傷頭顱蔡太守騐得高三子受有微傷判罰王阿培洋一元作爲養傷費○高洪氏稱小婦人出外傭工昨因送禮傭坐小車行至三馬路口衣莊門首突被流氓將車推翻身 
 
 

Page 4

 
 
受微傷並被扯破布衫幸巡捕至將流氓拘案華捕禀王春山推翻小車以致此婦跌傷小車夫供確被王春山將車推翻王春山供本邑人住居南市向在滬北爲水果生理並未推翻小車蔡太守謂見証鑿鑿豈容抵賴判責一百板以爲儆戒○陳毛毛王伏林駕車行駛馬忽狂奔適陳來發在門口洗車致被撞傷蔡太守訊供之下飭俟陳來發傷痊再行訊辦已記前報昨據包探稱陳來發傷勢稍痊今特送案請訊陳來發供正在洗車陳王二人之車飛駛而來將我撞倒頭髮被車輪軋住拉去大半自受傷後醫治迄今耗費不少求恩矜恤陳毛毛王伏林同供此事經人調停給陳來發養傷費十元曰已充從繼又翻悔現在惟求公斷太守問陳來發曰果有調停之說否答稱伊等只肯出洋十元我亦不敢苛求太守飭陳毛毛王伏林措洋十元給陳來發養傷○包探稱粤人李阿林前因犯事遞籍今又來滬拘案請究李阿林供小的在籍難以度日來滬謀生不敢犯事蔡太守謂旣已遞籍豈容再來判笞一百板交捕押下輪船仍回原籍○包探稱有包關關者詭稱在合興木作營生時至陳阿福鐵店取大小鐵釘約値洋三十元該木作知覺報知小的拘獲包關關言明鐵釘售與錢全水所開鐵店内復將錢拘獲吊到贓物僅値洋八元送案請訊陳阿福稱小的係無錫人開設鐵店與合興木作素有往來每逢三節清算帳目因包關關前曾在該木作爲夥現已停歇冐名誑取大小鐵釘二百餘斤大鐵釘計錢十三千零小鐵釘計錢十七千零及向合興算帳始悉前情告知捕房將包關關及收贓之錢金水均獲送案帳簿呈閱包關關供認冐名取釘并稱原價每斤五十文售與錢金水每斤作價三十五文共祗一百餘斤並無二百餘斤之多所得之錢業已花銷凈盡錢金水供收買鐵釘每斤出錢四十文初不知其來歴不明蔡太守閱視帳目飭將起案之鐵釘交陳阿福先行領去帳簿發還收贓人錢金水罰洋二十二元給還陳阿福包關關判笞一百板管押一月以示懲儆 
[法捕房瑣事]  
　　粤人某甲騎一驢揚鞭馳騁意甚得也行至新街繫驢門外入花烟館尋歡俄而巡街捕至見驢挺立街頭有碍行人遂　入捕房甲在胭脂業裏吐霧吞雲興闌始出則長耳公已失所在旁人告以被捕牽去甲遂至捕房央懇捕頭令出洋二角方准將驢牽去孰料甲之囊資揮霍已盡悵悵而回迄今尚未具領捕頭令再限三日如逾限不來領再行究問○諺云强盗畫眉賊百靈蓋以豢鳥者愛鳥過甚往往明搶暗竊日前有某甲手擎畫眉鳥一頭大摇大擺進新北門欲入豫園品茗適有某乙見之串令丙丁等將鳥搶去甲寡不敵衆只得吞聲忍氣而回訴知捕房昨經包探將乙丙丁等三人拘入捕房押候解訊○某甲者孑然一身賃屋法界因近日天氣漸熱遂將棉被付諸長生庫至前數日隂雲四起旅館孤眠夜凉如水不得已復將雅片烟槍一枝付質將棉被換出偶一失手將火油燈罩帶碎押店夥將甲扭住令賠洋一角五分甲不允遂被扭入捕房捕頭以事起無心諭令出外自行理處○逕街捕見東洋車上有綢洋傘一柄係坐客遺落者遂將車夫拘入捕房捕頭詰問之下車夫言語不實遂着押候解訊○某甲者口操江北音向以跟官爲事近則景况蕭條進退惟谷遂成瘋疾前日下午持香一炷行至西馬路長跪不起觀者甚衆適巡街捕至以其碍路立卽拘入捕房管押 
[江督轅門抄]  
　　四月三十日請補徐州道沈守謙叩謝飭知准補湖北試用通判羅志温請咨引見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　四月二十日程鹺尹宇清由瓜洲公幹夾揚廿一日歐陽鹺尹煥委許坎關緝私差郜鹺尹鼎元委總局聽差廿二日東台縣王大令由蘇州來卽辭回署姜鹺尹延慶解海分司餉到揚廿三日王鹺尹彬委豐掘稽收差二十四日富安塲盧鹺尹公幹來揚二十五日分發巡檢江清駒禀到吳鹺尹家駒奉委調辦新城卡務二十六日儀棧涉觀察來揚公幹二十七日海分司徐分轉由省回湯卽辭旋署分發巡檢陳正芳禀到王鹺尹鍾貴委赴鄂岸　差 
[拷錄勸辦齋順直賑捐局二月分清單]  
　　松篙堂規董孫各一元周文祥張恭請周棣鄂各三元戴安出六角張華傳五角唐愼儉二元夏泗泉四角孫沈善姓五角丁吳顧七角張仁步三角無名氏七角胡花州不留名各一元李祿池一元陳岳卿王元龍各一元萬百全七角黃維善一元宋岳祥二元覺非子洋三角陳桂亭一元徐品齋二元李茂廷沈洪發各一元周颧龍五角張善堂王炳樑各一元張少蘭五角崔加隆八角周春南三角錢孝忠錢桂山楊彩堂各二角王進卿三角徐友鳴一元陸春田三角王裕吉二角徐志星三角黃少生徐紹基吳云堂周飛雲李秋山各二角玉志卿三角徐世仁二角張金全三角徐世昌汪茂方各二角永記一元春森聚源元雲礽太各五角黃義盛甘老大成記高義太各二角公義昌三角柳元搶支萬興謝隆順岑萬與各二角恊源李天和曹豫豐各三角潤滋大五角王亦堂四角復興五角薛瑞祥四角恆德三角三分恆泰昌六角七分永泰元同順沈福山各五角恆泰興楊龍潤各二角映雪主人二元無名氏一元孔廣仁三十五千一百六十六文楊萬連一千文無名氏五百文楊萬科一百文楊青雲三百文王步雲姚湘霖吳春田王國珍各一百文德玉連四百文王國寳三百文蔡保安一百文高日峰柏芳坤各五十文劉楚白一百文劉希和二百文楊聞詩邵相松夏志發王步蟾王步泉趙學文金鶴林王如必蔣志賢楊萬田楊萬余楊萬禮郭承林高連台各一百文劉新周二百文劉士逹仲統榮李月餘朱喜林各一百文房蔭軒一百六十文于李氏潘文通各一百文房蔭玉一百六十四文許丹臣一百五十文張桂生二百文李海山一百文王吉卿三百文柳柏禹三百五十文房献洲一百五十文徐鈺明四百文鄭文卿一百五十文沈雲樵一百文姚茂隆二百四十文仲春瑄陳懷恩各一百文尤德新二百八十二文張家驥三百文吳增福一百八十文　泰八百文萬隆昌萬泰祥和各四百文義泰隆順各二百文南正泰一百文吳學祿二百文王德培一百五十文張登高二百八十文楊長富九十文孫長榮四百文李必如三百文華莫有二百二十文錢琴玉一百五十文周値清一百六十文朱泳卿錢三千文劉程九五百文馮養之四百文永昌三百文馬杏之一百文汪二源謝綱三各一百文金鶴洲三百六十文宣味吾一百八十文劉紹周夏亦同夏大興吳序記各一百文張責山二百文不留名祁餘生吳京記各一百無名氏四十三戶四千三百文徐仲卿一元孫湯九　六十九兩七錢七分七厘崑新鹽棧十元彭耘民二元周慕亷周吉昌江廣泰朱公記王鄂跗戴振齋陳道生宋存仁宋道少各一元王符德二元俞尚義姚黼卿金瑞彪各一元耕心居二元舟直保嬰堂三元陳邁如一元陳敬勝棧王保艾堂各三元朱經德陳養源各二元陸趾振李晚香崑　分棧許大經朱受祿各一元陳肄三二元王裕記一元龔嘉德二元蔡貽德陳　蕚陸順和湘舟各一元郁永元殷冠卿顧　　沈榮堂黃慶豐各五角張星堂闞　吉各一元李匯川五角潘　國吳仲山姜國堂馬梅峰各一元五角衞小齋一元恊記行三愧堂各五角周松岩朱玉亭共五角朱雪村五角張雲亭四角王小英六角闞仲山二元孫瑞沅二元無名氏一元原致敬一元陳鳳鳴周春晰彭國良張問明各五角張綠雲一元陳志英五角陳萼　一元王逹君二元蔣福堂柳正玉彭世得顧月卿各五角陳榖詒一元陳涵靜五角吳觀三二元徐植本堂朱新德堂王芹芳積善堂張積善堂朱張徐寳寒泉陳榖詒陳蓴船陳棣華談數典朱南　力不從心何張懷德堂陳世昌堂高紹基談績記盛毗三不留名吳棲華閎覧雲各一元三愧堂王二元愛我廬二元五角楊文卿不留名各二元來鳳堂五角公愼昌二元不留名沈百年陳鳴臯何丙和翁玉如翁金寳免留名免書字蔡聚源金永豐姜萬陸張裕隆不留名春森行鹽分棧恆記棧怡茂順福盛信記馬居易堂朱繹思堂各一元朱明曉四元陳東來陳棣花各五角於善闈費局義學文會局各四元繆鳴閣承歡堂各一元戒逸軒三元 
 
 
 

Page 10

 
 
   
 
