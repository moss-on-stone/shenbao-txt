# 1934 - 116 - 4908633

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄　雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑插架頓空茲復第三次印成墨色紙張較前益爲精美分裝三百九十二本盛以文本箱三口仍核定實價洋銀五十圓諸君子有欲　史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[出售中東戰紀本末○又續編○文學興國策○續編有李中堂籌商和戰密電七萬字] [  圖書集成局代啓]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢說等類皆萬金不換之秘本百思不到之眞詮同在申報館申昌書畫室格致書室美華書館四馬路大吉樓古杳閣廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經　皆兼時務題目此二編與泰西新史攬要時事新論文學興國策同爲考据所必需凡連戰紀利續編文學策同購者每套二圓專購文學興國策二角時事新論六角 
[報紀采生宜辦一則系之以論]  
　　儒者之道民吾同胞物吾同與故凡天下之疲癃殘疾𩻴寡孤獨而無養者皆宜善爲之所良以人生同此耳日同此肢� 
體而疲癃殘疾者則耳目肢體之用不全人生各有夫妻各有父子而𩻴寡孤獨者則夫妻父子之樂不備然𩻴寡孤獨� 
之苦在於一身之外而疲癃殘疾之苦在於一身之中又况以無辜小孩遭人迷拐戕賊折挫以爲戲具是天未嘗困斯人以疲癃殘疾而人於意外得之其可慘也孰甚昨日本報所紀采生宜辦一則略云上海縣黄大令移文英公廨内開奉上憲札准山東兗沂曹濟道飭咨開案蘭山縣文童莊慶鎔喊控伊弟莊四於九歲時被匪拐去查尋無着現在蘭山縣南關會場有玩弄把戲之林有路孫長靑孟廣寗趙花園張有良等五人携一殘廢幼童玩耍戲法認明面貎及頭上瘡疤委係莊四無疑惟頭大身縮形狀攺變因此禀縣將林等獲案訊認於光緒十九年在颧州北鄉拐得携至家内用針將莊四肢體脊背等處筋絡刺戳揉捺筋自短縮不長夜間或令臥於鍋内如此殘弄年餘變爲大頭短身並教以戲法携至各處賣錢等情飭府札縣一體查拿如有玩弄把戲之流務須認眞稽查訊究云云按律載凡採生折割人者凌遲處死財產斷付死者之家妻子及同居家口雖不知情並流二千里安置爲從者斬若已行而未曾傷人者亦斬妻子流二千里爲從者杖一百流三千里里長知而不舉者杖一百不知者不坐告獲者官給賞銀二十兩又例案載迷拐幼孩割筋刺眼令其求乞非爲妖術惑人若依採生折割律以凌遲似屬過重若僅照迷拐之例分别絞遺置折割於不問未免過輕比照以藥迷人圖財律擬斬立决乾隆十年案今林有路等五人迷拐九歲幼孩莊四用針刺戳筋絡夜令臥於鍋内以致頭大身縮形狀攺變實犯折割之律與妖術惑人無異想當依律分别首從定罪不致稍縱矣而斷斯獄者又慮此等匪徒散布天下若不悉行究辦恐流毒終無已時於是咨行各省飭屬拿辦以期根株務盡此誠仁人君子之用心也惟是天下生財之計多矣何事不可爲而必爲如此殘刻惡毒之事卽天下戲玩之具亦多矣何物不可玩而獨玩此反常慘異之形假令行路之人見之掩鼻而過半文不捨則若輩亦何樂爲此無如世之煦煦爲仁者以爲憫其殘廢而子之不知予之適以飽奸人之慾壑而此後之罹其毒者更無有已時設非地方官認眞查拿究辦則此風將何時戢哉或者謂今日之地方官應行之事亦多矣何睱而更爲此不急之務然而國以民爲本地方官食君之祿治君之民宜以人命爲重試觀外洋各國聾瞽學堂諸制幾可使通國之人無一夫之失所卽中國諸善堂布滿於各府廳州縣亦豈無留養殘疾之處保全病廢之人而乃任若輩匪徒以人爲戲非地方官之咎而將誰咎夫豈得援陽世地獄之說而爲匪徒寛哉抑又聞之凡匪徒拐誘良家子弟半多售入戲班班中教師之虐待諸徒也慘無人理欲其技藝精通筋骨柔軟夜則臥於栲栳之中與匪徒之臥幼孩於鍋内者何異且也饑不得食寒不得衣鞭笞之酷過於獄吏由此折磨死者歲不知幾千百人是故仁人君子臨歌舞之塲而爲之　然涙下也兹因論采生事而連類及之惟有心斯世者留意焉 
[津郡風災]  
　　天津訪事友人來函云十七日火災之後方得祝融返駕又見箕伯揚威至十九日風勢愈大天色昏黄走石飛沙怒號狂吼驚濤拍岸河水陡增西沽浮橋被浪冲散順流而下一時民船躱避不及卽遭碰壞窰窪船廠新造之剝船被浪打開鐵錨鐵鍊冲散者二十餘隻沉没者四五隻又新浮橋沉没重載芝麻船一隻人貨均失又三岔河沉没紙船一隻其餘斷纜棄錨碰撞損壞者不一而足至是日半夜風勢方始小息云 
[火災續述]  
　　天津訪事友人來函云津郡如意𤲅於月之十七日晚慘遭火災燒斃看會婦女多口大略情形� 
已登前報事後詳加探訪聞燒斃之人竟有化爲灰燼尸骨無存者或有僅餘一手一足與夫塊然一叚者又聞𤲅之左� 
近某姓女挈其幼弟在内突聞火起遂一同避至該𤲅後院墻下火旣近身髮膚均已焦灼猶幸一絲僅屬嗣經水會拆� 
開垣墻見女尙能言語惟週身一絲不挂經人給以馬褂令其蔽體然後送至其家未知生死又該𤲅中殿未經遭刼火� 
熄後自神座下走出幼童老媪多名據稱火起時聞殿中有有呼喚故得幸免又𤲅内茶棚會首某甲因棚内所設玉白� 
菜一對古畫一幀係向華姓紳士借來冒火而進冀搶出此物不意物未搶出身葬火窟事後見其手内猶握畫軸又某姓女歸寍偕母與嬸及姊妹等同往廟内觀會一併燒斃總之所死婦女不知姓名者亦難詳述惟數日以來尋母覓妻哭女呼姊者實令人慘不忍聞火發時有徐闖子者搶去聖駕一尊聲稱須給銀贖取經紳董等禀縣立卽拘拿到案現已身入囹圄矣火熄炎後該𤲅前殿東墻尙在挺然獨立二十日經人刨挖尸身之際墻忽倒下致壓斃二人亦可謂无� 
妄之災矣 
[北通州近聞]  
　　通州訪事友人來函云三月初十日坐糧廳寳湘石李茀亭二部郎傳集漕曰糧經紀一百二十五家當堂烙印糧斛○中倉監督崇部郎任滿回京供職所遺員缺以廣部郎補授三月十三日辰刻在本署接印○倉塲部院長允帥廖仲師於三月十三日由京署起節按臨通州行轅届期闔城文武及坐糧廳漕運文武官職均在西門外天成庵預備茶座恭迓憲駕十四日長廖兩倉帥親到各衙署答拜二十日倉憲率同坐糧廳在北關口袋廠查騐頭批袋布發給經紀限五日縫竣繳回○山東河運頭帮德正粟米於三月二十日已抵小河口外惟尙未報到○倉署傳言倉憲擬於三月二十五日祭壩先騐山東粟米然尙無確信○江蘇浙江海運通局傳說刻下載米沙船已到天津海口因水淺未能進口大約二十二日方能開斛兌米○年例新城水會三月間演戲恭慶水火二部今届雇定人和班 
 
 

Page 2

 
 
三月十七日起在北后街演戲四天惜連日狂風塵沙四起觀者率多裹足不前○近日城關四鄉牛痘局次第開局按期施種分文不取家　嬰兒幼女者莫不爭先往種洵保赤之善法也 
[郵政憲示]  
　　欽加二品銜署浙江分巡温處道宗爲出示曉諭事照得郵政局寄帶銀洋一事尙未奉總局核定明文惟民局收發信包第二條内一有各項小包可交輪船行代寄照舊給與水脚聽民局自便之語已經甌關稅務司郵政局那出示各項包裹儘可交輪船代寄除附知照該物之信外不得夾帶他項信件本道亦接准上海道劉印封抄送兼辦上海郵政局葛稅務司原函内開銀洋各物及銀物之信均可照舊交輪船行代寄查稅務司所謂輪船行卽指招商局應由該局飭令本埠招商輪船遵辦合亟出示爲此示仰本埠商輪曁信局人等知悉凡有銀物包裹信件郵政局不寄者儘可照舊代寄其無銀物包裹信件槪應送交郵政局轉發輪船不得私自接收干咎毋違特示 
[武林茶價]  
　　杭垣訪事人云杭州爲產茶之區出自龍井者色香味三者俱備最爲佳品其次若翁家山香味亦美惟色稍次若留下之黄山等處則又次之往年淸明前均已發芽鄉人採摘入市號曰明前價値甚昻今春天氣嚴寒二月間又逢雨雪茶不萌生直至本月十一日市上始見新茶各行收買共計不過二十餘斤是日開盤龍井芽茶每兩售錢一百二二文翁家山苶每兩九十餘文黄山茶每兩七十六文雖届淸明山逾八日葉子之細實不亞於明前故價値亦不能廉也近日以來天氣驟暖萌芽怒發各茶户雇工採取炒焙出售而外帮茶客到者尙稀銷塲頓滯價亦漸减至十六七等日市價較之開盤約减七折光景然此等芽茶均係雨前若過雨則爲早春價値當又减矣 
[珠江風月]  
　　廣州挅訪友人函云端溪書院山長林國慶太史於正月間歸道山今春開課督憲暫請應元書院山長廖澤羣太史校閱課卷刻聞已聘就傅維森太史主爲端溪講席太史以南闈解首連捷南宫學問優長彼都人士固望之如泰山北斗者也○本月十一日藩憲張臬憲魁糧道延假廣雅書局設筵恭請新任左都統春都憲并吉中恊鳳廣恊公讌是日車蓋如雲人馬擁塞眞有如龍如水之盛○省垣番灘館林立屈指計之不下數十家白鴿票大廠共有七家帶家亦難悉數其用竹支蓋設爲地灘者亦須規費白鴿大廠每日須銀三四十兩帶家三五兩統計省中賭博一項規費不下數千賭風之盛於此可見矣○闈姓新商聞大憲已批准宏豐公司承充准期十八日交銀一百萬兩卽發札懸牌開辦云○新城内小市街隆源顔料店與廣協衙署居址甚近本月初九晚初更時有匪徒十餘人賺門入内將各夥伴嚇禁一隅肆行掠取計有千餘兩之多及匪去後各夥始敢呌喊兵勇齊集則匪已不知去向矣隨後禀官捕緝未識能緝獲否 
[京江帆影]  
　　鎭江訪事友來函云前任安徽巡撫福少農中丞因病解組在皖小作勾留挈同瀛眷乘坐大號官舫用小火輪船拖帶順流而下本月十七日曜靈西墜時駛抵潤州停泊洋浮橋碼頭城守營新兵各營健兒均各拔隊出郊迎接燃放排槍聲如珠貫鎭城文武各官先後出西站詣碼頭恭迓旋登船呈遞手版中丞以次接見略談數語興辭而出有頃中丞命駕登岸乘緑呢大轎前導有五梅花及戈什哈四名入城往道府廳縣各衙答拜十八日上午憲舟高掛布帆剪江而過直進瓜洲口取道維揚然後由内河而逹淸江遵陸北上從此言旋坷里頣養林泉隨意徜徉不復問當今時事矣○每届三月間地方官循例致祭先農所以重農事也關道憲吕觀察先期懸牌定於月之十五日率同府廳縣循行典禮是日黎明丹徒縣王大令在南門外社稷壇預備一切未幾道憲鳴騶而至各官次第偕來禮成始各遄返○去年冬防各員衝霜犯露勞瘁不辭城廂内外宵小絶跡盜案火警鮮有所聞刻下關道憲吕鏡宇觀察於冬防告竣之日卽將保甲總局水陸總巡曁各分巡及水利廳等員分别異常尋常詳請大憲論功紀賞或予超委或給優差皆能信賞觀察又以鎭江係通商口岸華洋雜處良莠不齊冬防已撤難保無游勇會匪串同地棍思試其鬼蜮伎倆尢宜隨時查緝以淸其弊復密諭總巡局周錦堂都戎保甲總辦劉照靑大令嚴加查訪故近來夜間仍率局勇差役分叚梭巡擊柝之聲不絶於耳從此閭閻安堵塊夢無驚爲詠月明無犬吠花村之名可想見里　淸平風猶近古也○新河南首新開紡紗局兩家多用女工以司機軸蓋謂女郎性敏不同男子心粗也應是役者大抵於黎明時卽低蟠雲髻輕蹴蓮鈎挈妹呼姨姗姗而往少年無賴見姊妹花有妖嬈艷冶者卽近前調戲恣意顚狂偶或反唇斥之則攫取簪環甚至撕其衣袂澆風惡俗莫甚於斯有某氏婦二九年華娟娟楚楚雖汝南碧玉出自小家而掠鬢掃眉足令見者魂消心醉十七日夜工旣畢踏月而歸行至半途突遇一種無賴圍在垓心肆行嘲笑忿無可洩遂效山膏之罵人無賴胡哨一聲如雲之集紛紛擾擾幾如一犬吠影百犬吠聲正在無可如何適有紡紗局小工數人攘袂而來無賴見勢不佳始鳥獸散然已香消粉褪珠涙盈盈矣安得賢有司設法巡邏嚴懲不貸庶蓬門弱質不致狼藉摧殘歟○有輪船上水手二人於某日亭午時在小街飲酒不覺酩酊行至蒜山碼頭雇不划船駛上輪船詎至中流水手以舟行甚緩遂親携短棹破浪而前甫離一箭之遙酒性湧上力不能支一翻身卽跌入於水同伴急行援手得免沈淪嗣忽將舟子扒入江中竭力掙起而水手又效蜻蜓之點水浪急濤翻遂占滅頂經舟子與同行之水手雇紅船打撈未知能免葬身魚膓否○銀山門某姓金珠店於某日上午時有紹興人某甲衣服麗都乘轎至店中購置金飾五兩議價旣定將飾取去以某錢莊之手摺付之店中司帳遂遣學徒某乙持摺而往偕至山巷某大姓家甫踵其門甲卽喚工人偕徒持摺取銀一轉瞬問而甲已乘間逸去杳不知其所之矣旣至該莊所收之摺騐係贋鼎乃向某大姓根問知某甲曾爲鹽務中之司帳旋以遊蕩歇業飄泊他鄉與該店及某大姓略有認識故得施其鬼蜮伎倆未識日後能破獲否也 
[盛澤火災續錄]  
　　嘉興訪事人云前報紀本月二十三日夜已將半盛澤鎭十字路某鋪失愼兹悉火起於江西麫館延燒鋪户計共四十餘家惟人口無恙至如何起火則傳聞不一姑付缺如以符實錄 
[火災類誌]  
　　天津訪事友人來函云十九日黄昏時河東小關樓後潘宅住房不戒於火同時塲園西郝姓家亦失愼幸皆撲滅又馬家口下育才館旁失愼焚去水鋪洋鐵鋪飯鋪幸祝融氏卽行返斾否則育才館當不堪設想矣 
[北通州試事]  
　　通州訪訪事友人來函云順天府丞李少京兆按臨考試迭紀前報兹將文題錄左三月十二日四棚文童初覆霸州首題詩曰德輶如毛至無聲保定首題詩云予懷明德至聲色大城首題詩曰不顯惟德至篤恭東安首題詩曰奏假無言至不賞昌平首題詩云相在爾室至不動懷柔首題詩云潜雖伏矣至内省平谷首題詩曰衣錦尙絅至闇然通塲五經題昔者先王未有宫室至衣其羽皮詩題賦得鳥啼山客猶眠得酣字十四日通州三河武淸薊州寗河永淸六處文童二覆通塲四書題嫂溺則援之以手乎至子欲手援天下乎詩題賦得天子始乘舟得乘字十六日寳坻覇州保定文安固安東安涿州七處文童二覆通塲四書題女子之嫁也至獨行其道詩題賦得天子居靑陽右个得春字十八日大城昌平懷柔順義平谷香河良鄉房山密雲縣密雲衛十處文童二覆通塲四書題孟子謂齊宣王曰至王顧左右诗題賦得天子乃薦鞠衣于先帝得祈字二十日補府考順天學憲徐大宗歸於三月十二日在承德府下馬屈指按臨通州當在四月初六七矣 
[浙省官塲紀事]  
　　浙省藩憲惲方伯到任後講求吏治差委一切照章輪用所有縣應輪署缺特先榜示以便咸知第一缺大挑縣楊炳杓第二缺候補縣劉椿祺第三缺試用縣過鑄第四缺大挑縣陳宗器第五缺候補縣胡湘春第六缺試用縣竇文翔第七缺大挑縣何士俊第八缺候補縣鄧之瑛第九缺試用縣梁登仕○浙省鹽局并事現當瓜代之期由運憲世都轉札委接辦廣信局總辦委候補府鄧太守嘉純會辦委候補運副卜分轉文杓紹興局帮辦委候補運判姜分轉維楊○嘉興局帮辦委候補運副胡分轉瀚○錢江緝私委候補運副萬分轉一奇均 
 
 

Page 3

 
 
於十五日下札 
[六橋烟枊]  
　　杭州訪事人函云有玉橋地方某姓飯鋪於本月十六日一點鐘時因烟囱中煤灰厚積烟越出外延及屋椽店中人張皇無措急忙呼救幸在白晝四鄰咸集取梯升屋用鹽滷灌下得卽熄滅不致成災而該處居民則已驚惶不小矣○杭地每届春間香市之際滬上妓女多假進香爲名雇舟來杭藉尋舊好兼結新知蓋以本地流娼類皆齷齪不堪而江干船妓又係產於衢嚴者居多裝束旣不雅觀舉止亦屬粗俗是以滬妓之來生意頗盛凡尋花問柳者無不往彼小作句留以爲快事今年租界新闢作皮肉生涯者欲於此間另結香巢咸有聿來胥宇之意故松木塲一帶船隻較多管絃歌唱之聲往往不絶有某茂才深恐匪徒混迹致有滋事等情禀請湖墅保甲局憲飭差驅逐故邇日以來妓船已絶迹矣彼逐臭者流方以爲大殺風景而不知綏靖地方正不可無此一舉也○艮山門外離城十八里之近有半山焉土人均以樹果爲生每當三月間桃花萬樹開徧滿山雲蔚霞蒸非常豔麗山麓中有一叢祠供奉馬頭娘俗呼爲半山娘娘相傳三月十五日爲神誔之期是月鄉人之育蠶者結隊成羣均往虔爇心香以求庇蔭廟中比邱製辦紙花供於神龕前鄉人爭購云置諸蠶架之上以爲可獲豐收廟外賣泥猫馬頭者亦不知凡幾無不得善價而沽城中士女或雇舟或乘輿俱往觀玩絡繹如梭近年以來好事者附會其說謂是神兼掌嬰孩生死及婦人生產之事是以婦女之往進香者尤覺年盛一年廟外各項賣買更屬利市三倍云 
[禾中人語]  
　　嘉興訪事人云三月廿三日爲天后聖母神誔之期廣東會館及北門内天后宫中各傳名班敬演神戲廣東會館所供牲禮皆巧裝戲劇栩栩欲活往觀之人尤爲肩摩趾錯婦女濃裝艷服珠翠盈頭無賴輩見而生心紏集多人將看臺擠坍諸婦女咸如緑珠之墜樓倒仆於地匪徒順勢攫取簪珥各珍物際此驚惶無措之時諸婦女不暇顧及失物迨後察知則已無從查究矣○日前南匯鎭到有客匪百餘名向各店鋪騷擾强取硬買兇横異常居人不服集衆驅逐乃彼亡命之徒不肯少讓如臨大敵各逞兇鋒居民不敵而逸各店鋪無磜只得暫時閉門地保急卽入城禀報府轅宗郡守得悉之下親帶水陸各軍馳往彈壓匪徒一聞是信逃避無蹤郡守恐若輩仍出爲害飭令密查究辦各店鋪亦已照常開市矣至滋擾之由以匪徒欲在鎭上聚賭鎭民不許以致用武也○各鄉育蠶之家皆未從事因天時寒冷馬頭娘尙未孳生故日來桑葉亦尙無巿云 
[西員讌客]  
　　瑞典國駐滬總領事相君　特於前日設筵泥城橋迤西之住宅中柬請海關道劉康侯觀察赴宴並邀英讞員屠興之别駕陪賓於五下鐘時入座淸談良久一時珍饈羅列水陸極一時之励直至東山月上始各興盡握手言别觀察與别駕乃分道而回 
[領事拜客]  
　　前日下午四點鐘時英國副領事薩君命駕進城赴關道署拜會劉康侯觀察互商要公 
[飭查膏捐]  
　　膏捐總辦訪知虹口蕭王廟一帶有匿報膏捐之事因於日昨札飭楊樹浦巡防局查訪鄭厚餘二尹接札後特飭差勇嚴行訪緝如果有匿報烟館槪令閉歇 
[幸未成災]  
　　有某甲者在本城四牌樓開設萬順洋鏡鋪前晚不知因何與店夥某乙角之餘互相用武偶不經心致將洋油燈打落火勢炎炎直上幸經左右鄰人聞聲起視見火勢將成急卽提水灌救得卽息滅向甲理說詎料甲出言不遜隣里人等以其不知情理欲赴縣署控告云 
[上海縣案瑣錄]  
　　蔡子香扭控陳秋槎訛詐銀錢前日由帮審委員蔣刺史升堂集訊蔡子香供今年四十月二務農爲業陳秋槎誣稱小的開塲聚賭欲勒索洋六十元無奈付洋二十八元係陳阿華過付自後屢次在鄉訛詐人咸惡其凶横此次犯衆人之怒捆送案下求請訊辦陳新全供年二十月五曾充輪梱地保去年陳秋槎誣控小的勒索洋元實則小的被伊訛詐洋十五元當日郭生海之故父於光緒十二年間將田單三紙抵押與陳秋槎之祖母得錢四十六千文前年向之贖取被陳勒住方單一張後加洋十二元仍不肯將方單交出王阿木姚勝發供稱陳實非善類時常詐人錢財求請訊辦陳土俊供稱陳秋槎慣造假方單愚弄鄉人不遂其意卽被紏衆兇毆是以捆送案下請辦陳阿華供稱陳秋槎向蔡子香拆梢所有洋元實係小的過付胡蘭谷供稱陳秋槎素不安分曾向郭生海拆梢洋十二元又詐蔣張氏洋二十元爲害鄉里求請訊辦蔣張氏供婦人爲王阿炳之事被秋槎拆梢洋銀二十元郭生海供故父郭掌全在日曾將田單三紙抵押與陳秋槎後向贖取被扣一紙經人理勸出洋十二元當由地保陳新全付下詎陳仍不將方單交還叩求追給質之陳秋槎供文童在鄉訓蒙捐職中書科中書蔡子香前曾偷取文童棉花若干件故令賠洋二十八元郭生海之方單並未勒住現在祖母處所控諸事皆屬子虚實則挾仇誣告求請明察刺史得供著陳將所詐洋元及郭生海之方單一併繳案旣稱捐有職銜捐照亦須呈閱俟繳齊後再行核奪○趙顯明控宋芳舟盜賣田畝前日由蔣刺史升堂訊間趙顯明供本地人年六十有二住新閘十圖地方有祖遺廿八保十二圖田四畝五分曾於道光年間活賣與宋芳舟得銀六十五兩去年央中保向之贖取詎被霸阻後經人來勸以洋六百元了事小的不允請訊求斷盛聚堂供稱四十九歲趙顯明之田是小的故祖作中活賣與宋去年向贖由圖　勸令出洋六百元兩造均不應允以致涉訟求爲明斷宋錫舟供年五十有九去年有趙顯明前來贖地但此地已經賣與張姓得洋二千元趙欲分取故來紏纒已由地保勸過出洋一百元趙尙不肯朱良卿供與錫舟略同刺史訊得此地抵押年久無可回贖現朱姓旣賣巨價著給趙洋七百元具領限宋於十天内繳案趙姓停放之棺木急卽搬去各具遵斷切結了案○沈谷衡沈谷揚控被沈在邦毆傷前日亦由蔣刺史升坐提訊沈谷揚供稱三十八歲訓蒙餬口谷衡是胞兄父親在日有同族之沈進留因病身故喪葬無資由族中人勸令父親出資將前抵出之田贖回變賣後將棺木安葬不料現被族兄沈在邦將葬地賣去並搬去棺木向理不依返被紏人毆打求騐明提訊沈谷衡供稱三十三歲被沈在邦紏衆毆傷求騐刺史飭仵騐得實有傷痕著退去候核 
[法捕房發落]  
　　昨禮拜五鄭大令蒞捕房會同代副捕頭鈕君發落各案命提上期拿獲紏衆刦奪火焚洋布之陳阿四卽小癩痢阿四到案研究同黨原告禀稱陳首先刼奪大令着拖下重笞陳供小的年僅十四歲求免笞責大令着重責手心一百下供認與阿五及小杭州陳和尙阿生等同刦實係小杭州爲首共有十餘人由十六鋪聞擊火鐘紏衆搶刦小的名下只有五人大令以其狡展着再責一百下供住彩視街余志和客棧所刦之布賣在老北門舊貨店内得錢數百文分用大令得供着還押再核○又命提允德錢莊乘間攫錢之馬阿元着先行枷號一個月示衆○周毛毛王阿三在小東門裕興街竊取瑞昌烟店王鳳張之對時表經包探查獲解奉訊供大令著照原斷各責二百板押候具結覔保○竊絲之吳子康私竊火藥之王品雲著各責二百板吳當堂開釋王還押再核○積竊李勝平竊取水烟袋一枝爲包探拘獲著照原斷重笞一百板勒令回籍○外國薙髮店細崽周洪卿私竊主人四八開小洋八十七角拘送捕房大令著重責二百板從寛斥釋○偷兒計德甫窩留菜市街順興祥烟館爲包探查獲竊贓並將窩留之店主趙德興拘案大令著照原斷重笞二百板加笞一百板趙德興著重笞二百板一并還押具結交保○鴻利火油公司陳卿軒宋春元等控張福堂圖賴股本銀三千六百兩火油一萬箱經大令訊供交保出外赶緊理處嗣因玩延不理原告投案求追大令著保交案張仍以王益甫推諉乃著押候嚴追○陳吉權控謝少雲欠銀一百七十餘兩經大令訊供交保出外限二禮拜理處迤今逾限已久投案求追大令著保交案謝供已付洋廿元尙少之欵求恩寛限待將帳目收下拔還大令著押候嚴追原告斥退○仲周氏控李桂 
 
 

Page 4

 
 
英徐朗軒串吞紅木家伙等情經大令訊供押候覆訊昨日孫福照投案請保大令不准斥退○嘉興航船主婦唐　氏控新北門外源泰豐麻袋店司帳姚琪香串同船夥袁毛狗竊去存摺吞没存欵洋七百餘元及往來貨欵洋九十餘凶迭經大令訊供諭令邀中　算帳目明白禀覆核奪上期原告求追大令飭提姚琪香到案限三日内將袁毛狗交案兹已逾限飭提覆訊昨日姚偕哀投案聲稱小的收過洋六十元屬實因船主欠小的之洋以此抵補大令謂借洋必有憑據何得私自冒收殊屬不合著押候交保限五日内將洋交案姚仍交原保諭令仍邀經理帳目之高麗卿王榮生將帳核算明白稟覆核奪○擔保潘承遠欠銀之張洽甫著交四逹瑞洋貨店夥張銘甫保出限二禮拜内將潘交案嚴追延干未便　 
[美界捕房紀事]  
　　寗波人韋杏生向在楊樹浦華順織布局充當水龍小工前日傍晚廠内散放女工時韋與女工某氏婦誤相碰撞由此口角互扭氐稱失去簪珥等物勒令賠償擾擾紛紛兩不相下局中司事馬某出爲理勸令睸償給英餅二枚了事氏以韋太覺兇横不肯甘休卽奔至捕房控告黎副捕頭准詞飭包探施奎江查拿韋杏生究辦而韋已逃遁無蹤矣○法租界萬裕生遣夥至楊樹浦華順廠提取洋紗若干包堆置一車某號巡街捕以車上堆貨太多有違定章卽將車貨送至捕房旋經該廠遣人保釋○昨日淸晨裹虹口寳昌繅絲棧附近倒有無名男屍一具三百三十八號華捕見之回告捕頭飭傳二圖地保奚坤寳查明有無屍屬然後妥爲收殮○流氓陳葭園冒充某包探夥役向施桂林拆梢洋銀若干施於事後投報捕房捕頭飭包探石金榮將陳拘至捕房押候解送英公堂訊究○御者張阿蘭在禮查路裝配馬車有違定章經三百五十一號華捕拘送捕房捕頭姑念無知誤犯判罰洋銀若干免究開釋 
[善捐誌謝]  
　　頃承宏農合家求主人病速愈慨助敝堂善捐洋一百元拜登之下頌禱莫名調攝偶乖玉體有違和之慮精誠所格金剛留不壞之身葵藿抒忱臺萊上壽可爲操劵又百川通號交來德興行等十二户計洋十一元楊樹浦巡防局爲局爲華盛廠女工王寳珍罰欵撥助洋二元以上均係堂捐合併附聞[  上海六馬路仁濟善堂董事嚴信厚葉成忠楊廷杲黄宗憲謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上系巡局紀聞]  
　　滬南龍王廟左近陸義泰洋鐵店内有學徒張順英兄弟二人日前其弟將店内火油罐數數十隻竊賣與崇明船户得洋五元四角當被同夥窺破强使剖分張吝而不給乃訴知店主陸永春詎永春以知情隱瞞迨分肥不匀方始說破逼令互相賠償更將其弟　　籐條順英見而憐之奔赴十六鋪巡防局中喊控局員李蘭史二尹飭地甲馳往查探得確回禀各情不知如何料結也○著名騙子周柏春昨　　　八點鐘時手持銅洋十元在滬南潮惠會館左近沈公平錢莊内兌換小洋六十角另找錢若干司帳侯在興初以爲銀質迨後察係贋鼎當　　步　上由十六鋪巡局勇丁秦二拘獲解至局中經局員李蘭史二尹升坐研訊司帳侯在興投案聲訴前情周柏春供原籍紹興府山陰縣人在滬多年　爲舊貨生意此次混用銅洋自知不合叩求寬宥二尹謂爾之銅洋究從何處得來答稱在舊貨攤上陸續收來以後不敢再用二尹大怒判重笞一百板復詰其究係從何而來周仍執前供矢口不移復判重責二百板具呈攺過切結著交的實保人起案之銅洋撥充滬北仁濟善堂經費小洋著交侯在興具領○楊樹浦華順紡織局巡丁某甲前日不午與局内茶房張阿四爲細故口角繼致用武總辦聞之以布局重地豈客若輩滋鬧飭丁將二造送往巡防局請辦鄭厚餘二尹略間原由飭勇轉解總巡局請鍾明府訊辦 
[英廨晚堂瑣案]  
　　李阿二向丁阿福索子吵閙由二百八十八號巡街捕拘入捕房轉送公廨屠别駕飭押於前晚堂提訊李供稱常州府屬金匱縣人兒子榮明今年十四歲自十二歲時在丁之薙髮店學藝被丁責打於三月望後逃走小的得知欲同丁四處找尋詎丁不允反將小的軋入某茶寮講論因喚巡街捕拘送案下求恩追交丁供李子榮明於二年前在小的處習剃頭手藝言明三年貼飯食錢七千文因榮明　笨被小的教訓今正初七日李忽將子接回小的另領一徒李藉此私囑兒子逃走小的實不知情求𥃆别駕得供之下判着丁阿福出外帮同李� 
阿二找尋延干未便○王阿林扭控陳陸氏彭萬氏誘妻史氏與陳漁笙拼識求辦等情至廨亦經屠别駕庭訊王供寍波人賣魚爲業髮妻史氏從九歲時童養至十七歲成親前年忽然捲逃曾經回甬找尋無著前　小的往事門販魚適江天船抵埠瞥見史氏與陳漁笙等來滬尾至虹口扭交巡捕送案求究失單呈電史氏供阿林是丈夫二年前被陳陸氏引誘與陳漁笙卽單漁生私識同歸寗波賃房居住因夫不會賺錢養命之故求𥃆訊之陳供詞含混陳陸氏供做紡紗廠女工因甬江工資甚少來滬謀食遭王交捕其實非小婦人引誘餘供支吾宫謂史氏曰究意何人� 
所誘答是陳陸氏並不誣指别駕喝令先將陳漁笙卽單漁生笞責二百板陳陸氏掌六址下該史氏亦掌一百下判王具領回家完聚餘人斥退並著陳陸氏具改過結存查 
[英公堂瑣案]  
　　包探黄四福禀稱婦人項二寳前與王小寳在法界涉訟由張慶堂了理明白昨日張向二寳索取謝儀二寳以金　籐鐲質洋四十元付張繼又不願故投案伸訴項二寳稱小婦人前在法公堂涉訟由張勸和已費去洋數十元昨又索謝洋四十元無奈持物質洋付交繼思不甘求𥃆張慶堂供蘇州人伊等之事由小的勸開其中曾代墊洋銀故向索取並非拆梢别駕據情商之薩副領事以其中尙多　� 
轕著留候過堂訊斷○包探孔阿才禀稱竊賊王根山竊取張阿大家之布衣兩件經小的緝獲人贓送案請判張阿大投案領贓王根山供湖州人失業流落無奈行竊叩求恩宥别駕判責五十板贓給還失主○包探秦小卿禀稱昨晨有划船户羅雨春宋雙超鄧賢光何立才宦克官李四才等六人帶同小孩季應春姚雲龍共八人駕船一隻至老公茂棧前意圖行竊適爲小的查見一併拘送請究公茂洋人投案供稱棧中時常缺少物件此次羅等雖行竊未成而前失之物諒亦伊等所爲請爲追究羅雨春等六人同供實往該處挖取河泥不敢行竊别駕判將羅雨春等六人各押三禮拜並著罰賠洋十元否則將扣留之船充公李姚兩小孩無干省釋○秦包探又解顧阿三謝阿三二人到案禀稱顧向在公平洋行爲細崽此次私寫字條托謝至某洋行取洋十二元當被查知扭送捕房解案請究公平司帳人張慶標投案供顧不應私寫字條取洋謝向來誠實係受顧之愚求𥃆顧阿三供以後不敢矣謝阿三供一時無知受謝之愚别駕判將顧枷號三日謝從寛斥釋○包探黄四福禀稱流氓陳阿興� 
强捋女孩金阿銀腕上之銀手鐲適被小的查見拘送請究金阿鈒投案申訴前情陳阿興供本地人與孩素識偶然游戲並非强捋别駕以陳情太可惡判責一百板枷號二十一日○包探倪順泉禀稱范阿生向陳正　駁船號租船一艘不料私將船上之鐵錨鐵練等件持往滬南押洋七二元當被陳查知扭交捕房送案請判陳正高投案供范私押船上物件求爲究追范阿生供寗波人駕船度是偶有急用暫行押錢當卽贖還求𥃆别駕著押交當本洋十二元○包探洪阿寳禀稱馬夫丁妙生前日偶至同業之王阿四店中乘人不備私取帳桌上所放之銀表一　　有銀練當經丁投捕房報失經小的緝獲起到原贓送究王阿四投案申訴並請領贓丁妙生供認行竊惟求恩典别駕　責　　　以　 
[江寗官報]  
　　三月二十三日江西候補道賀元彬江西來威　兵船徐九成解鎭赴揚州又　軍裝來寗均到管帶　　　　　　　　　　　　　直隸州劉運吉謝委金陵船廠委辦吳淞騐補釐捐知縣王世楨知縣孫慶璜謝委　　釐捐均辭鹽巡檢吕桂　率示騐着均見知縣翁延專差　　　　　　任内正雜各欵一律解清向文館英文敎習黎子祥禀知隨楊道赴滬回巡檢張式璜由揚公幹回 
[蘇垣官報]  
　　三月二十日崑山縣諸　陽縣蘇震澤船許昭文縣李　　　巡檢李濬由寗管解秋審人犯來又秦兆勳禀稍胥門旱開盤查差府　磨張爾欽禀銷震澤來卽辭主簿趙蔭彥由江北緝捕回奉賢縣南橋司巡檢吳均元管邂　劉長發禀知解　進京○二十一日總捕六總巡均禀知本日撤冬防搒辦夏防　湖同知孫禀辭同知梁縣保甲差並禀知由京銅局遵　海防例報捐指項府照磨撫　知奉委大　彈壓差知縣周相輔禀辭回奔牛厘局又郭　階禀辭回昭文塘工差又莫鎭疆禀辭赴滬又周濓禀孝熊禀銷解淮餉差通判郭廷沛由太湖公幹囘知州繁缺補用卽辭回常昭内河釐局靑浦縣　山司巡檢李燭光管解秋審人犯來卽辭縣丞葛炳庚典史孫官準謝本偉均辭辭赴靖江公幹又汪鳴鳳禀謝奉飭年滿甄　從九吳樹偕禀知過主簿班進禀騐看道庫大使　光煕府經歴楊元溥沈及楫縣丞孫鼎釗沈啓煐主簿楊慧孫正任甘草司巡檢赴昭文塘工差又孫廷棟由寗解秋審衡汪　桐張家溱鄭淸徽典史沈慶年熊飛項森均禀銷冬防巡查差府經歴朱實禾縣丞竇以棻主簿熊應崧楊世　項兆騮雷星樵巡檢陳輝昇巡檢黄本忠舒炳錕張　鄭興貴典史王棟汪懷應德麟均禀知本日到夏防巡查差理問陳祖惠巡檢莫源中府稅課大使夏爾純均禀知到城外水巡差縣丞徐臚先徐吳晉葛綬靑何天綬王登進檢陳其昌陳占祥均禀知奉文裁撮水巡銷差○二十二日藩　牌未照得陽湖縣主簿沈餘慶調補吳縣主簿奉部覆准遺缺查有候補班縣主簿恩耀　張廷琛照磨　　晋由滬來通判鍾壽康由寗解飴冋並謝奉委發審局　審差知縣郭重光由滬回又趙樹楷禀辭回瀏河厘　又吳俊卿林士　李均何榮烈均禀知奉首長堪以請浦壓差城外水路總巡知縣兪世　禀知奉飭裁减銷差丁憂直隸三河縣張肇　辭行進京江都縣瓜洲詞巡緝差缺試用布理問保謙從九張　蔚均解秋審人犯來府委　　禀知聞訃丁母憂奉賢縣南橋司巡檢吳均元禀辭巡檢陳占祥禀謝奉委盤　水關　 
[上海北市絲業會館籌賑公所施子英經收由東順直湖北四川賑捐正月初三日至廿九日第七五次淸單]  
　　初三日退和恊號銅洋七元○初七日南薰堂大善士由蔚　厚來京平足銀六百兩合元六百十八兩○初八日淸江胡仲孚募王　伯求病痊洋十元○初九日吟芳廬潘洋六十元○初十日雙硯一爐室小主人酧願由劉一山先生交來洋五十元隱名氏求大小平安洋十元銅洋二元淸芳堂章洋四元○十一日神户　　號春酒移賑洋二十五元　源一元十二日頓邱氏求免並殃洋十六元○七四日無名氏洋十元無錫厚仁募無隱氏二元○十五日福州林丁記求病卽愈廣東洋八元　印日本洋二元無名氏銅洋四七元○十六日隱名氏節生日資洋二元無名氏銅洋六　○十八日葉琢人爲病願洋五元○十九日楊鴻鈞求消災廷壽二元○二十日蕪湖裕泰莊由元　莊交來洋七元○廿二日揚州福壽堂徐厚翁爲子病求愈由徐雲翁交　洋一百元○廿三日范張氏求產後病速愈洋五十元汪彩卿續助五元隱名氏求兒病速愈四元○廿四日杭州雅侗　史完願洋十元○廿五日張玉翁爲學徒貼膳不受移　洋五元王惕齋求母子平安四元○廿六日將恩銶洋十元不留名六元不求人知四元許彥　助　願一元○廿七日汪潘氏洋二十元吟梅山館主周　德求父氣喘背　全　十元江都縣王利辛求家宅火燭平安二元○廿八日通州憶春居士爲亡父祈冥福洋四元○廿九日武林王善士前爲父病續完願洋五十元○正月分收洋四百八十九元扯七二七合元三百五十五兩五鐵零三厘廣東日本洋十元扯七二合元七兩二錢又規元六百十八兩以上計收規元九百八十兩零七錢零三厘銅洋五十五元連上年自四月初一日起共收規元一萬三千七百二十六兩三錢八分三厘銀洋四百元零七角五分鎔見規元八十七兩四錢二分三釐兩共計收規元一萬三千八百十三兩八錢零六厘　彙解各處規元一萬二千七百三十五兩六餞九分一厘另單判登外凈有規元一千零七十八兩一　一分五厘其　收　丸早經陸續　數散訖合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
   
 
