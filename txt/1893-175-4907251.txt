# 1893 - 175 - 4907251

 

Page 1

 
 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟糞雅鑒 
[新印四史告成] [  圖書集成局啓]  
　　四史者何史記前漢書後漢書三國志是也自汲古閣板燬失後惟官書局刋以行世然取值過巨非寒士所能購致本局以新鑄聚　活字板排印眉目清楚精雅絶倫亥豕辛羊一掃而盡紙用雪白連史分釘六十本卽日出售僅取實洋四元諸君子有欲爲柔日之讀者請認明本局所印與　頭細字者有天壤之别售處在申報館帳房及各處申昌書室 
[三百四十號畫報告白] [  點石齋啓]  
　　去九江三十里之叚　地方日前有一婦負子而行手　青蚨數貫被小車夫騙其錢而逃婦欲追之寄其子於某漁翁翁偶不經意子卽　河翁　以身殉之及婦返見翁與子俱杳痛極亦投水畢命焉傷哉至若善偷者有惡犬大力者舉石獅小犢則六足呈奇泥猫則一朝啓　或　　花以　竊或因鬥草以遣懷蕩子逢龜折腰受辱鍾馗捉鬼法畫如神及所附叢鈔等圖說並琴操參禪册頁一張准於十六日出售此佈 
[災區防子女被拐說]  
　　楚圍宋久華元入子反之牀子反問宋狀則曰子崦食析骸而爨蓋言憊也夫曰易子而食則以不忍自食其子故寍甘爲人所食而已之所食者乃他人之子也凡遇災荒之地其慘狀誠有如此者目前之災以山西爲最甚而山西之報災者則屢言該處人價之賤蓋以父子夫婦不能相保與其同歸於死不如鬻之於人一則可以救已之命一則可以全子女之命必不得已而出此下策亦可憐之甚者也前者有人擬嚴買賣人口之禁說者以爲殊不近情倘能使中澤哀鴻各安其生則此禁固所當嚴若災民絶無可謀之生路幸而尚有子女可賣而禁勿使賣是絶其生路也縱云但禁買者而不禁賣者似尚在情理中然禁買則買者無人而有子女者仍不能賣亦與禁賣者同也夫彼有子女者扶持保抱誰不願其依膝下而聚骨肉無如天降災祲朝不保夕雖有賑糧之可領而少不能濟老少終慮不能兩存不得已而鬻之於人則老者得此可以活命少者亦或可以救一時之死以是爲兩全之計亦可痛矣而永販蟻媒乃竟乘此以爲利彼處買價不過每人錢數千文而販至南邊可以獲利倍蓰而不止於是若輩專往災區鼓其如簧之舌設計誘之雖本人或無此心而必漸爲所惑或動之以利或餂之以言鬼蜮萬端必使明珠入手而後已此其居心爲不可問矣彼之所以來者以災區人價賤之故也賤價購得携往他處可以大得善價彼意中尚以爲操奇計贏其術固應如是而不知其造孽者大矣昨有津友述及山西今年大同府屬及關外七州縣田禾荒盡與已丑年相同賣兒鬻女之流相率於路有粤人及其同鄕僕婦之傭於某縣署者各買得子女數人粤人則子女各一傭婦則幼女三口相約携至天津同上通州輪船擬取道申江回粤其上通州船時天氣驟煖津人均服單祫衣而該粤人小病新愈内服羊裘外罩銀羅大掛冬裘夏葛備於一身見者咸竊竊然訝之謂爲不倫不類海關西巡役深以爲怪搜其住處見有男女幼孩兩口細詰蹤跡則以親生子女對而聆其口音則又互異因憶稅務司前奉津海關道照會嚴飭巡役遇有過客携帶子女上輪船者務令仔細盤查如或來歴不明例須解究以免賣良爲賤等因因卽遵章將子女兩口并傭婦所携之幼女三口拘送至關適逢星期遂於次日函送租界委員轉解道轅聽候發落而該粤人與傭婦則恐干罪戾早已潛蹤而去矣度此粤人與傭婦尚非水販者流觀其舉動應答可知其非此中老斵輪手故海關西安役亦不一并拘送而但將所携之子女拘去其存心固專在於救子女也前接胥地辦賑諸君子來信亦云山西婦女每口不過鬻錢六千文而初未有人言及禁止不准賣買之事意者該處災區太廣救之實難故不得不粧聾作啞任其將子女鬻之於人以延殘喘然而從此遂不免有賣良爲賤等事且彼水販蟻媒從而生心不但買之而且騙之不但販之而且拐之此則又不可不早爲之防者也津海關道照會稅務句凡有携帶子女上輪船者皆須仔細盤查恐有拐帶等情其用意可謂深矣竊以爲津海關有此照會西官亦和衷共濟西巡役等皆能奉行維謹以故若輩無能逃其奸而所携子女等一經道憲訊明後爲之安揷必使各得其所斷不至令墮溷沾泥其功德蓋不在救民水火者之下山西於津海關爲必由之路得此一重鎖鑰則保全該處災民子女者必不少焉顧被荒者不止山西一處而已也子女之被鬻者亦不止山西之人也而其水陸程途四通八逹宜從何處防起竊不禁有感於古之爲關將以禦暴之說而責成於各處之關卡夫有關而又有卡者所以防商貨之走漏也貨物之走漏者應查人口之拐逃者更宜查時而爲暴時而禦暴尚不失設關之義也是在乎上之有以督責之而已 
[本館接奉電音]  
　　昨由京友電傳上諭一道敬謹譯登○五月十四日奉上諭自春徂夏迭沛甘霖農田業經深透前因連綿未止朕虔誠祈禱旋卽放晴麥秋近已登塲豐收可卜乃日來隂雲密布雨勢滂沱深恐大田禾稻受傷實殷厪系允宜再甲虔禱謹於本月十六日朕親詣大高殿拈香以迓時暘而慰農望欽此 
[重慶大火]  
　　昨晨接重慶發來電信云十四日早五點鐘太平門外失愼延燒入城共燬四百餘家距電報局只隔數家幸轉風得保無虞燒至下午一點鐘火勢漸就撲熄所有電局機器文牘鈐記及各物全行搬出四點鐘復搬回燒燬沿城電桿五根現已派人赶急修理先將上下游綫頭修好以便通報此皆來電語也燬屋至四百除家之多誠可謂巨災矣當此烈日炎天被災各戸棲宿無地側身西望能不爲之惻然 
[燕巿酒痕]  
　　朱百遂太史新簡甘肅某府知府聞太史在京多年兩袖清風一官似水現在尚須告貸方能出都而生平廉潔自持又不願啓齒於人故履新之期尚難預定也○數年前海甸有謀害親夫一案履經審訊毫無確實口供檢騐死尸亦傷痕未露故此案寢而未議某日忽有小竊爲捕者所獲擬薄加懲創而釋之詎料送至公堂竟直言某年某月某日穿穴入某家正當探望之頃忽見男女二人舁一屍寘於牀男者爲女者披麻易服而去臨行囑云三日後再見能早埋之卽早一日團聚矣比時已知爲謀命之事但不知何以致之於死嗣男者又回云餓七日乎八日乎 
 
 

Page 2

 
 
女云七日半男云莫再回生因復踢其隂囊數下次日女家卽掛孝發喪此事久知之而未敢言耳今既被獲願破此案但此婦已嫁某姦夫不知何往官遂卽派此賊限以一月搜尋地下之冤或可大白矣○南城西珠巿口高升客店有張姓者號雲甫係山東葉縣人年三十餘挾多貲來都不知所圖何事住店三月矣偶爾出游識一袁姓者衣服華美口若懸河自稱其尊人爲外官本人在某部供職凡都下顯者無非故舊年誼張某初自海濱來不識都中蹊徑以爲得此良友相依如命日不可離因欲捐一縣丞遂謀之於袁袁曰此事我可以代措鉅欵張謂囊中所蓄足矣袁卽夕辭去閱三日復至張所謂事已成明日卽行上兌共須若干張信之携銀票隨袁行行至飯店袁謂張稍坐卽來既復返曰銀票須照實方妙張給之遂一去如黄鶴夫張之與袁處數月矣而猶不識其行止吁尚可以爲官耶○某公子家素豐廣交游喜談風月時作西城之游因與福升堂鳳彩校書密欲以金屋貯之未便啓齒因倩其友某孝廉往探之孝廉辯士也晤校書告以意校書默然良久既而曰吾母老矣隨公子行奈母何煩爲吾謝公子孝廉曰卿差矣以此告公子公子必怒怒則永爲决絶事之不成無足惜所惜者公子之金耳校書求孝廉爲之决孝廉曰莫如許之而告以從速圖此身不作他人想也則公子必喜喜則可以爲矣校書大悅後公子果爲孝廉所賣或者曰此孝廉之不忠於友也予曰不然如使孝廉以校書言先公子公子卽大解脫永與花柳絶跡是幸矣乃公子者游於聲色不之此則之彼孝廉與其以一言使之絶交於鳳彩何如全其舊交或校書有所希兾感公子一日之誠尚不至如風月惡習　公子於死地者此孝廉之愛公子也 
[領事升遷]  
　　英京來信云英國駐中國各口之領事官不日將大爲遷調現所聞奉檄升遷者已不下十數員計天津領事調往羊城汕頭領事調往漢口漢口領事調往厦門北海領事調往汕頭温州領事調往天津重慶領事調往温州上海副領事升任北海領事福州副領事升任重慶領事上海二等繙譯官升爲頭等繙譯其餘上海福州英領事署辦公各員亦多有升遷之信至派駐羊城之領事仍照舊章作爲駐中國總領事云 
[日使回國]  
　　日本駐劄中國欽差大鳥君圭介奉勅回國行抵天津經李傅相設筵祖餞此爲前報所已紀兹聞大鳥君於西歴本月十五號乘玄海丸啓行傅相登舟話别大鳥君殷勤欵待飲以香餅酒旋送傅相登岸始鼓輪出口經過朝鮮並不登岸二十號午前行抵長崎上岸散步下午仍坐原船進神戸回京覆命聞諸東邦士大夫接任者大約係渡邊君等數人然恐此說未確惟榎本子爵武揚最爲近情蓋榎本子爵前曾久駐中國辦理交涉事件與中國官塲素稱浹洽尤喜與中國文人墨士締忘形交若果持節來華必能講信修睦以固邦交也 
[猾盜成擒]  
　　本月十二夜黄昏時蘇州擒獲巨盜二名解至臬署陳廉訪親自升堂略訊口供飭發長洲吳縣分别監禁聞此二犯一係著名鹽梟胡大辫子之先鋒查陪榮一爲查之爪牙前年胡經龍覲宸軍門密拿正法查幸逃法網糾集黨羽多人以販私爲事且往各處行刦犯案纍纍此次偕二夥自甪澤鎭一路來蘇遊玩被該處汛兵某甲覷破暗尾其後中途一夥别去十二日午前至閶門外山塘見席地賭博者輸贏甚大查不覺見獵心喜擠入其中甲此時卽欲動手因人地生疎不敢鹵莽正思入城報捕查等已贏得洋銀若干相率偕行甲復尾之迨夕陽西下至葑門某茶肆啜茗甲亦隨之而入細聆二人密語但聞查謂夥曰某夜之事多而且易可謂爽快又言現須往拜某某等語某某皆著名鹽梟也甲蔡其狀聆其言知係查陪榮無疑遂私喚該處地甲令將二人暗地看守不得放行已則至臬轅通報廉訪卽飭撫標營王千戎帶領營勇數十名隨中往拘查見之意將拒捕各勇手持鎗刀上前擒獲加以鐵索由衛前街解至臬署王千戎身騎駿馬手執長鎗威風凛凛該匪年纔二十有八身穿雪青紡綢衫褲白紡綢長衫挖花京鞋手携團扇不知者欵爲白面書生其夥之衣服亦不相上下年約三十餘面目露凶惡相不若查之貎似斯文也是晚發兩縣監禁翌日仍解至臬轅候訊至供詞如何容俟訪明再錄 
[中丞赴任]  
　　廣西巡撫張丹叔中丞節莅粤東已詳前報本月初六日中丞馳赴桂林履任午刻在長隄官碼頭登舟省中文武各官恭送如禮 
[厦門道聽]  
　　臺灣商務局駕時斯美兩輪船與得忌利士公司海龍福建科麽沙三輪船爭减水脚以廣招徠得忌利士公司各船向由嘉士洋行經理上月某日柬邀各茶棧中人會飲勸令訂立合同水脚照减若私裝駕時輪船者罰如議茶帮中人不允本月初七日英芳茶棧又以茶帮公司紅柬邀請著名大茶棧主陳傅周葉黄蔡各姓並各茶棧執事人集議與侍忌利士公司訂立合同之事席間諸人仍互相推諉不知以後若何○同安一縣民風强悍械鬥之案時有所聞某月橄欖領鄕楊姓因取鄰社徐姓之白菜一把遽起　端仇殺相尋誓不兩立以致徐姓死三人傷數十人楊姓死二人傷亦數十人縣主李大令協同楚軍弁兵赴徐姓鄕間彈壓甫去徐姓復　衆報仇迄今幾度蟾圓猶是血飛肉薄也聞邇日瓊頭王姓與林姓亦有械鬥之事陳姓則與葉姓仇殺不休未識父母斯民者將若何勸辦也○黄甲之子黄乙私取其父洋銀千數百圓其父知之立時攆逐乙進退維谷於某夜至白鹿洞樹上自經地保據情禀掂厦防廳廳尊相騐後飭卽爲之棺殮亦可哀已○楊西園軍門以伏波官輪船將返厦門因於五月十一日乘之出巡遍歴南洋金門等處與粤東南澳鎭會哨然後繞巡臺北各洋○南安教案前已屢記情由兹據訪事人云本月初一日道憲督同泉州府施太守及英國嘉領事所派藥繙譯審鞫教民藉口於死者被毆致命然不能指出傷痕幸西官燭破其奸諭令具結完案至被拆之民屋教堂則酌量賠償修理云 
[蟂磯睛浪]  
　　蕪湖至南陵一水盈盈向有夜航由石桅鎭開駛載送行旋中宵一棹欵乃數聲比及夢回東方已曉南邑城郭歴歴在目惟地當荒僻四無居　綠林豪客每於此截刦商旅櫝案纍纍幾於十不獲一南陵縣趙明府蕪湖縣王明府共商保護之法會銜出示責令各航船每夜開行必相約連檣以駛不得爭先落後並於上下游馬仁渡黄墓渡兩處設立水栅派撥砲船兩艘常年駐紫每夜四更時航船正抵是處卽勒令停橈候至天明啓栅放行蓋暴客行刼每於此時此地也　明府保護　旅可謂無微不至矣○去夏蝗蝻爲患皖南以太平府東北二鄕爲最盛曾經駐紥蕪湖之老湘後營譚馥亭軍門帶兵往捕不出一月攙槍盡掃唱凱而回今年該處蝗孽又熾初則蠕蠕欲動一轉移間已能鼓翅高飛譚軍門聞信之餘正深焦灼適兩江督憲下捕蝗　令遂於上月下浣督帶部下勁旅五百名水陸兼進會同地方官掃以竹帚澆以火油付之一炬東鄕薛鎭丹陽及北鄕采石磯等處次第從事么魔小醜定可指日肅清也○蕪湖街道素窄兵燹後各業主建造巿房每喜估出街心以致通衢閙巿擁擠日甚近日陡門巷下首姓翻蓋巿房九　獨能矯同立異自將地址退進三尺以利行人行其地者無不歎爲得未曾有○泥汊關稅務委員馮楚卿少尹瓜期已滿所遺之差經道憲詳請以候補按司獄鈕殿三少尹福傑接辦俟奉撫院批回然後到差○月朔邑人迎賽城隍會儀　艶麗羽葆繽紛並有裝扮十惡形像或霜刃砍於頭面或飛碟擲入眉端血漬淋漓令人不忍注視此輩共有十餘人又有燒肉香吊臂　及披枷帶鎖者盈千累百皆隨神駕而行此外又有面塗粉墨扮作地方及五猖等鬼者尤不可以數計舁至金馬門外河干行臺暫駐謂俟神駕看過龍船再行回廟此不過年例踵行素不捐派民間分毫須屇十年舉賽大會時方向鋪戸勸募今年適届其期各首事擬俟秋稼登塲援湊集捐欵　期舉賽聞所費約計需數千金刻下山西持振孔急倘待會欵捐集後提出五成撥充賑捐所餘五成仍可供賽會之用不過將各色儀略减些須既可順民情又可充善舉不識首事諸君其亦計及於此乎○皖北栽種鶯粟以廬鳳潁亳等州郡爲最盛每届花時嫣紅姹紫 
 
 

Page 3

 
 
滿目芳菲現正結菓收漿各路商賈麕聚收買聞漿價於四月二十後業已開盤每兩計錢一百三十餘文　地各巨莊皆派夥友前往採辦運至蕪湖連關鈔水脚每百兩約需紋銀十三兩左右日前有某號先寄數兩來蕪以作貨樣氣味濃烈視前數年所産者彌覺適口箇中人聞之能無涎垂脗外耶 
[西報譯要]  
　　美國來信言有英俄兩國之鐵甲戰船於上月初一日在紐約海面會操其進退之嫻熟俄軍似遜於英俄總戎因是抱歉於心擬由俄國調頭等鐵甲船三艘再與英戰船比賽復令各鐵甲船在紐約駐泊兩閱月使美國人知其軍容之盛不居别國之後云○韓京來信言月前俄國派駐高麗之公使親赴政府求發護照一紙給與俄兵船俾得遍遊高麗海面以資歴練嗣差日本人傳說近有俄國兵船一艘由氈山以迄基粤賓道並巡遊高麗之海南一帶殆遍其用意安在則非局外人所得而知也○美國芝加高開賽四百年大會前經會　遍請歡洲各國君后臨幸兹英京西報言歐洲各國主多有不欲赴會者如德國皇威林意大利國皇咸弼粤施馬勒國皇租些輔士間甸拿非亞國皇粤士加大吕宋國攝政太后俱已致書辭謝想以萬幾待理不遑寄興遊觀也○歌林保埠向爲俄國屬土今已改隷英國版圖計撫有共地以來至一千八百九十六年二月十五號恰届百年官商欲開設賽珍會以賀之是處天時二月初卽漸覺蕴隆可畏故議其事者欲於歲晚舉行兹已粗定節略擬於一千八百九十五年十一月開會至一千八百九十六年二月止如此則氣候得宜遊人必衆蓋每年多有英國人往埃及等處避凍者若是處陳設會景則必舍彼適此乘興遊觀而新金山新加波南亞非利加洲印度歐美洲各船亦定必源源而至其興旺有可預期者然不論何時總須美國芝加高會事已畢始可續興云 
[朝亂未已]  
　　朝鮮來信言京城接到慶尚道屬彦陽地方所報東學黨近狀據稱該黨屯在全羅道之茂朱府附近地方其勢日盛建竪大旗上書掃除佞臣二十八人利國安民等字何亂黨之愍不畏法一至於此耶 
[火山猛烈]  
　　日本吾妻山第二次噴火勢尤猛烈農商務省於第一次得報後派精曉地質之技師西山及某甲二人前住查察及抵其處均被灰石壓傷而死所帶學徒二名在遠處望見冐險而往將屍身翻起事聞於朝日皇以其殁於王事賜金以恤其家並追贈官秩以旌其勞又慮近山人民罹此巨災遣侍從片岡君前往福島縣下吾妻山查視情形十八號夜片岡君回京赴宫中伺候以便將災情上奏 
[五茸浪墨]  
　　松江訪事人云本月十三日相傳爲關聖誕辰江南提督譚青崖軍門先期飭標下某弁往嘉興徵召名優在世英堂登臺演劇一時青衫名士綠鬢嬌娃結隊同觀其樂無極既而傳至内署開演月圓花好簧暖絲清貔貅十萬之中得此美滿風流眞不愧中興之名將也演畢而復有羅神廟演劇之舉衣香扇影依然如水如雲謂非一時之勝會而何○松江護城河集議開濬已紀報端兹聞中軍叅將張叅戎城守營曾守戎各率標兵踴躍從事定期十一日夘時築壩日内已畚挶如雲矣 
[書局火災]  
　　前晚十一點三刻時本埠德律風總局西人傳語老巡捕房謂虹口西華德路有失火情事曾知之否麥捕頭急問管理警鐘樓之西人西人答以並未瞭見由德律風問西華德路捕房亦以不知對而不料同文書局早已火燄薰天矣同文書局者向爲粤人徐氏所設其屋皆倣西式堅牢鞏固四面繚以圍牆中有帳房提調房校對房描字房書棧房照相房落石房　水房印書房火機房秩然井然有條不紊是日六點鐘時停工後火機房工匠未將爐中煤火掃空鬱悶多時火遂猝發濃烟直冐火光熊熊烟囟高矗雲霄幾如赤柱時局中人猶未之知也左首源昌路居人望見急叩局門而告局中人奔入施救則印書房雙門深鎖鎖匙由經管之陳子幹佩帶時適出外以致門不得開無奈拆毁墻垣取局中所置小洋龍澆灌此際火已燃及藥水房内頃刻勢若燎原各捕房警鐘鏜然救火會諸西人各駕水龍電掣風馳而至開取自來水管竭力狂噴祝融氏猶銳不可當横衝直撞將印書房藥水房盡付一炬至鐘鳴三下始捲旆而回事後查得印書機器十餘架及印書曰右均已損壞不堪藥水亦燒毁無存惟地板不甚損傷外間照相書棧等房亦未波累然所失已鉅萬矣當火熾時美捕房黎副捕頭恐匪徒乘火搶物督率中西巡捕分投彈壓王唐陸江張五包探亦各帶夥役嚴密巡邏故若輩無從肆其伎倆云 
[憲眷回京]  
　　出使美日秘大臣楊子通星使之憲眷定於今晨由招商局新濟輪船送至天津遵陸回京師府第蓋並不携帶出洋也 
[五馬言旋]  
　　嘉興府楊太守由禾來滬與上海縣黄大令商辦秀水縣周宦家被盜一案已紀報章兹悉太守事畢已於前晚回禾矣 
[事出無心]  
　　馬車夫羅阿大駕車不愼在四馬路碾傷寍波人陳一桂由捕拘獲送陳至仁濟醫院旋卽斃命經黄大令詣騐屬實將羅帶回訊辦已列前報前晚二鼓時大令在花廳研訊羅供稱係寍波鎭海縣人今年廿九歲在公一馬行爲夥昨晚有某報關行中二客雇坐馬車行至四馬路與陳碰撞小的急將韁繩勒住奮身躍下將陳扶起送入醫院施救無效而斃叩求開恩大令問爾撞陳時在四馬路何處爾車由何處來往何處去供稱撞陳時在聚豐園東首小的之車由東向西經過萬福來小酒店門口陳從酒店内奔至街心車適駛到避讓不及以致受傷大令問爾撞陳可是有心答稱無心大令曰如果無心亦應照例究辦判將羅釘鐐收禁聽候擬罪 
[盜供狡展]  
　　嘉興秀水縣境内周宦家於上月廿九日被盜行刦經上海縣捕役柴樛起金拘獲盜黨黄阿冲鄔阿虎王阿生等三名解往嘉興歸案訊辦已紀昨報前日傍晚時英廨讞員蔡太守飭差將此案夥犯周長榮卽周祥雲解至縣中晚堂由大令研訊先提裝載盜犯船戸並爲眼線之姚春生至案問曰到案之人爾認識否答稱認識問是日往周家行刦其人在否答稱上月廿六日其人與阿虎阿生等九人均入船中廿九夜諸人上岸其人與一不知姓之人在船中守候並未登岸大令提周研訊供稱係寍波鄞縣人今年廿中歲向在原籍捕魚爲生今年三月杪來滬在英公廨前小菜塲擺魚攤夜間借住友人某甲家每月出房租洋一元二角此次由甲及乙丙丁等糾同小的往嘉興賭錢廿九日抵禾晚間伊等紛紛上岸小的與一友同住船中並未往刦大令問爾既至嘉興何不同去行刼供　小的因患曰濁無力登岸大令問爾分得贓物若干答稱共得銀洋三十六元小袖絨衫一件尚有布衣十四件内四件係陸阿二妻子衣服大令問此案究竟誰人起意搶刼之後在何處登岸洋由何人分給供稱係某甲等起意本月初二日仍在高昌廟地方登岸洋銀亦由某甲分派大令問黄阿冲去否答稱不去謂他人業已供明阿冲起意爾何以爲伊包庇供稱小的實不知情大令問本年三月間爾等在寍波鎭海地方所犯之案共有幾人得贓若于供稱鎭海之案小的與阿虎阿生及某甲等五人同辦三月廿六日動手小的分得洋五元大令又問二月間松江華亭一案本月初四日青浦河面船隻被刦莫非亦是爾等所爲供稱此兩案小的並未知悉大令問甲等現往何處供稱均已四散不知去向大令一再駁詰堅執前供遂飭將周釘　收禁外監聽候備文解往嘉興歸案訊究搜出之衣十四件候一併送去 
[解犯過滬]  
　　王維垣及妻沈氏威逼姪女蘭英墮河身死由南匯縣訊實解省仍行發回昨晨解差過滬赴縣投文黄大令飭合收禁聽候加差護解 
[管田被控]  
　　浦東欽賜仰殿附近有蘇炳者藉耕作爲養贍計曾向同村人張金海借貸洋銀廿六元將田二畝之方單一紙抵押言明二分取息迄今核算本利約需洋銀六七十元張屢索無著遂將田據爲已有蘇赴爛泥渡巡防局控張冐認田畝高介臣二尹立飭局勇往拘嗣 
 
 

Page 4

 
 
有人爲之調停未知能免對簿公庭否 
[南巿瑣聞]  
　　錢三家在南巿陸家浜西弄其妻陶氏胭脂虎也左右隣人莫不談而變色生有一子年甫八九齡昨日偶至西隣繆姓家嬉戲繆孩無意中互相碰撞以致扭結成團繆姓恐肇事端向之喝散錢孩卽歸而哭訴其母云被繆姓痛毆陶氏聞之卽大肆虎威咆哮不已繆姓置之不　陶氏遂跳躍詬詈誓不干休閱一下鐘時始有人攘臂而前向之指斥略謂俱是孩也豈汝孩爲虎而人孩皆犬耶宜速回毋觸馮婦之怒氏恐被下車以搏遂喃喃毒詈而回○講茶一事例禁綦嚴而愍不畏法之徒依舊肆無忌憚此風以南市山鳳樓十六鋪南丹桂樓爲最盛蜂喧蝶閙無日無之有高和尚者曾與姜和尚打架尋仇經二十三七鋪巡防局送縣請辦甫經釋出又於前日糾黨至丹桂樓聲勢洶洶兩不相下嘻是何恣横若此乎巡防局近在咫尺奈何不拘而懲之 
[慈雲在望]  
　　本館協振所昨承宜子孫主人來函云昨閱貴報附送山西乞賑圖披覽之餘不禁惻然心動爰與同志者互相勸募現已集成光英洋一百元並捐戸姓氏一單懇按戸掣給收條以昭徵信云云現成功德無過於振濟若以菩薩慈腸粲蓮花妙舌多方勸募俾災民得沾實患其德功尤勝尋常萬萬既已分掣收條復綴數言以誌勿諼所有各戸姓氏另列清單兹不贅述 
[上海六馬路仁濟善堂彚解山西第五批急賑啓]  
　　謹啓者山西賑欵疉接潘振聲刺史褚敦伯廣文由津關道盛杏翁方伯專電轉函疉次而來　解接濟急迫萬狀善昌勉力赶解第五批現銀一萬兩分裝五箱又純陽正氣丸四箱痧氣丸紅靈丹藿香正氣丸一箱共計一萬三千服請　道憲給發免稅單由招商局豁免水脚裝新濟輪船運到天津託籌辦晉邊協振局憲派員赶解山西交　褚二仁翁查收散放是批申報館一千五百兩絲業會館四千五百兩敝堂四千兩合併聲明惟望薄海仁人俯憐晉災眼前至急之際孑遺鴻嗷朝不保暮早助一日賑捐則早活一日之命謹代災黎焚香泥首同深盼禱施善昌等拜啓 
[災黎蒙澤]  
　　直州徐少卿經募甡記恒心堂直州無名氏各助洋銀五十元又四戸無名氏合助五十元不留名求育麟兒五十元袁春洲昆仲爲先人誕期移助經懴資四十元謝正大米行經募十一戸廿九元又銅洋二元江西二套口厘局趙朗垣經募廿元又錢十二千五百文　紋銀八兩枯　全泰盛楊献丹姜渭水堂經募三十三元均歸山西急賑際此待欵萬分孔亟仰承諸大善士多万勸募慨解仁囊俾垂斃孑遺有來蘇之慶祗領之下謹望風叩謝布告同仁上海六馬路仁濟善堂籌振公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[記趙翁事]  
　　趙翁江寍南鄕人寄寓省垣釣魚臺傳者忘其字故以翁呼之翁少時好游俠習拳勇一揮灑能使十餘人避易又樂爲牧　奴戲孤注一擲破中入産以故室如懸磬炊烟恒寂然有人憫其遇遺以非義之財翁笑却之淡如也平生負氣喜作不平鳴鄕里鼠雀之爭一　立解或酬以杯酒决然舍去涓滴且不染指人故以是多之既而鄙朱家郭解之所爲竊慕萬石君長者之風和以涉世謙以律已雖遇五尺之童亦不忤以辭色駸駸乎有吐面自乾之量富是時承平有年元氣漸復善堂林立甲於東南翁謀諸某孝廉創設同善堂施棺木卹嫠婦瘞嬰孩放生命奔走勸募集腋成裘祁寒酷暑獨往獨來烈日灼膚冰天决踵自昕及夕席無煖時人視之甚苦翁甘之如飴焉數年前有術士相翁面曰公今年六十有九以予覘之祿將盡矣辰已之月不祥尤甚歸治凶具勿以撲言爲河漢也質諸日者語亦相符翁於是讌戚友託妻孥經營櫬木罔遺餘力久之矍鑠如故彈指光隂忽忽七八載今且七十有六矣雖與齡之夢荒誕無徵而修德之誠奉行益力皤然一老猶時見其傴僂於善堂中今春忽得一奇疾口鼻欹斜四肢麻木不言不食迷罔異常岐黄家謂之中風值此高年百難一愈家人輩咸束手待其西逝乃未及二旬欹斜者漸正麻木者漸能轉動不言不食者漸而能吐音漸而能納榖曾未幾時霍然而起近有人在某善堂復見其滿腹精神欣欣然指麾不倦也嗚呼異矣夫天之所以報善人與善人之所以獲報於天蒼蒼者具有微權人莫得而知其故竊願世之不如善人者一鑒於善人之獲報而放下署刀立地成佛豈非快事乎爰泚筆記其顚末於此 
[犯上宜懲]  
　　本邑人和和尚幼失怙恃父母殯殮諸費俱賴伯父李銀海維持所有平屋二椽月徵租錢一千四百文由銀海收取前日和尚不知欲付何欵商諸銀海擬收取四月租錢銀海不依和尚恨之剌骨傍晚沽飲大醉向之喧呶銀海正言斥之遽被和尚毆倒於地鄰居見而忿甚扭和尚至二十三七鋪巡防局請懲局員王二尹研訊之餘和尚供稱小的酒後糊塗以後不敢犯上矣二尹以其目無尊長飭重責一百下交的實人保釋如無人保則送請縣署嚴懲 
[ 
[ 
[ 
[ 
[ 
[ 
[ 
[ 
[ 
[ 
[斯 
[英界公堂瑣案]  
　　陳一根訴稱昨日妹子阿寳閒步街心被挑水夫林來富碰撞與之理論又被毆傷是以報捕拘案請懲以爲兇　者儆阿寳訴稱昨日由某處　絲棧工畢回家突被林碰撞口角之下又被毆傷來富供稱小的係寍波人在治下當挑水夫無心悞撞已由父親慈仁及邱阿蓋等解勸如今祗乞施恩慈仁供稱來富是小的之子如今情願受罰邱供稱小的惟在塲解勸而已别無他故蔡太守騐得阿寳傷勢甚輕判罰來富洋銀一元撥充某處西醫院經費○三百十三號華捕禀稱昨日小的巡路時見沈杏和所駕馬車停在中衢阻人行走是以解送案下請卽罰鍰蔡太守判罰洋銀一元撥充某處西醫院經費○一百零五號華捕禀稱昨日小的出巡至泥城外見黄阿三高駕馬車揚鞭飛駛有違定制拘請罰鍰蔡太守判罰洋銀五元撥充某處西醫院經費○包探黄四福禀稱小的查得天津人王餘冐充包探詐得莨綢衫一件拿獲後在級陞棧搜出原贓今特送案請辦王一言不發泥首籲恩蔡太守飭交黄探帶回押上輪船載送回籍贓存捕房待領○徐金生訴稱家有布衫被賊竊去當塲拘獲送案請懲竊賊沈茂發供稱小的失業多年初次犯竊蔡太守判令管押一禮拜贓衣給失主領去○二百零八號華捕禀稱許阿三停車阻路喝移不允拘案請懲許供稱小的不知規矩見尚乞施恩蔡太守判令管押三日 
[法捕房瑣案]  
　　揚州東臺縣人朱潤齋哄騙同鄕繆殿臣到滬將衣服典押旋在輪船打架爲包探所拘葛同轉飭將繆押上輪船回籍朱管押捕房半月昨已滿期同轉飭照原斷掌頰一百下押候交保旋據計六云投案具保同轉准之○江阿全控毛培芳之妻將妻哄出傭工捲竊洋二十四元八角同轉飭提毛培芳到案訊供候傳到毛妻再核此已列報昨據江投案求催同轉飭包探帶同毛培芳至新街二號門牌傳到毛妻朱氏問曰爾將江阿全之妻誘往何處毛朱氏供稱與江阿全爲鄰不知伊妻往何處江又稱四月十二日毛妻至小的樓上與妻密語移時旋卽出外不歸顯係被誘求請究追同轉謂江曰爾亦有疏忽之咎况毛供爾妻並非原配實係姘識爾控毛朱氏誘逃亦無實據未便追究著出外自行訪緝毛培芳交保毛朱氏無干省釋○前報紀廣太順烟館主楊順高扭送竊燈之郭老三同轉訊問之下飭押二日昨已滿期准其開釋○前報紀包探拘獲身穿元縐棉馬褂之李長甫訊係在城内竊來旋據洗衣之陳邱氏投案求領原贓昨日提李到案照原斷笞責八十板開釋○龜傭華顧氏爲某妓擔保帶擋洋銀龜子向索情急吞烟被鄰居將伊姘夫送捕解案後同轉飭押候看視華顧氏能否無恙再行核辦昨日同轉飭提到案華顧氏供稱爲人擔保洋銀被逼甚急是以吞烟今已痊愈求恩將徐榮慶開釋同轉俯如所請並諭華顧氏速回原籍不准逗遛○周新才控王世金竊槍同轉飭將王押候交保昨據大昌豐木行遣夥胡福昌投案具保並代呈押本洋三元據稱王世金前爲木行執事今因失業出此下策尚求恩宥同轉提王到案問曰爾既爲木行執事亦是體面人何以作此不端事王俯首求恩卽交胡福昌保出○酗酒毆捕之徐定卿徐文甫王老寳判押捕房一月期滿責放昨因押期已滿仍照原斷將徐定卿笞二百板徐文甫供係廬州府合肥縣文生例不受笞同轉謂爾既係讀書人自應明理何致酗酒毆捕着責手心一百下開釋不准逗遛徐求給還搜出之洋一元六角同轉准至大自鳴鐘捕房給領王老寳枷期已滿照原斷笞責一百板開釋○永和信局控丁春山强借錢文飭押捕房半月期滿遞回原籍昨日同轉飭提到案下一再求恩免遞同轉着交的實保人並具不再滋擾切結自行回籍○巫世祥控陳元鼎串同學徒陳衣元竊表三十七枚並據張賢松遞禀聲明前經趙小餘等出爲理勸同轉飭包探帶同原被出外理處已詳前報昨據原被投案並提在押之陳元鼎張良元至案同轉着照原議各出洋二十五元陳元鼎不應串竊著責手心一百下押候交保張良元監守自盜着責手心一百下交巫世祥帶出管束並諭張賢松善爲訓戒巫世祥願保陳元鼎出外料理同轉謂本係爾之友人理應交爾帶回限五天理處明白不准纒訟 
[桃塢電晉義公信信昌復昌蘇電蘇賑八處公所晉振記十七]  
　　八公所五月上旬共收銀洋錢合漕平銀一萬七千四百四十九兩一錢九分二厘細數另開清單登報○王君柳堂前於光緒四五年間籌勸義振爲桃塢同人之冠兹已請其在四川瀘州電報局中設立公所代收義振會合敝處各處分批起解○嚴佑翁來電霖亟欲赴晉特患無欵振翁炳兒來信催欵接濟災况甚於三四年承籌三萬七千兩感極尚求鼎力大聲疾呼五六七月正在喫緊各處雖有恊濟攤開所得無多切勿鬆懈霖九叩壽光鄭家莊發○疉接瀘州王柳翁電云永寗道周憲捐二百兩鹽務總局文道憲捐五百兩瀘州李直刺捐三百初十湊集卽争清江晏蓮翁電云共捐五百三十四元另廣東盛荔翁電云電匯五百兩成都周書翁電云遵籌成數卽繳夔州徐一翁電云墊解五百兩重慶張應翁電巴縣周五百兩道府憲電匯六千兩武昌趙蓮翁電云已與方允翁王仲雲諸同志設法福州陳次翁電會商王念翁恊力再聞吉林吳芸翁電云長軍憲一千兩員幕等均電匯所諸君子爲民請命重九鼎於一言大施主仗義疏財活千人者有賞微生得醯感激殊施馮婦下車檢袵再拜○復昌公所收周顏氏助帽花二班指一掛件一翠圈雙桃塢公所收清節堂李太小姐助縐紗夾袄一或得脫銷或付質庫再行收帳如有以物助者能自易價免代濫售尤爲兩益○敝處旬單因善士戸數甚多報紙篇幅有限若詳載經募姓名逐册按戸登列則字數須加一倍以外必致遲留有待現以捐數多少歸類不列經募姓氏俟徵信錄中再行詳登其掣總分收條者仍循向例照總票之數登列此中無可弊混但求速見報章而已尚乞鑒諒 
[賑務摭要]  
　　震澤鄭茂雲孝子募趙留餘堂洋銀五百元常州阜成莊募善士五十一戸合二百十一元規元十六兩一錢九分旅順船隖太倉顧約　募善士十一戸由老順記來規元一百四十三兩四錢九分四厘洋銀三十五元北洋海軍採辦所葉茂蕃續募善士六戸合規元八十兩東洋怡南等勸募由源記來洋八十五元杭州心心相印室募衆善士由壽康莊來一百元退齋主人由寳和莊來一百元浙杭長春齋主人一百元常州恒慶正朱繼山續募一百元正心堂由恊康莊來一百元平湖局江梅生募二勿齋主人由愼餘莊來一百元湖南永州府署菊隱主人續助湘平足銀五十兩批見規元五十一兩四錢三分九厘金飾六件兌見規元四十六三錢二分二厘天津槖皋居士繩武堂孫由春華泰來各五十元浦南楊氏五十元盛星聚求身健事遂五十元無名氏由協同慶來五十元鵑湖樸園居士懴資移助求父母冥福五十元崑山濮潘氏求夫疾速愈五十元淮安志道齋主人淮平二五銀三十兩合規元三十一兩九錢六分五厘當此籌欵孔艱渥頒厚澤彼災閭當感銘弗置矣上海北市絲業會館籌賑公所施善昌謹誌 
 
 
 
] ] ] ] ] ] ] ] ] ] ] 

Page 10

 
 
   
 
 

Page 11

 
 
   
 
 

Page 12

 
 
[光緒十九年五月初九日京報全錄]  
　　宫門抄○大臣貴奏請開缺調理摺○大臣奕等奏請催解料件摺○臺撫邵奏撥恩廣中額摺○又奏考過臺北情形曁派交臺灣道接辦摺○又奏造銷海防善後招撫等務收支銀數摺○晉撫張奏官紳捐助賑欵銀數片○五月初九日禮部宗人府欽天監廂紅旗值日無引見○阿克東阿假滿請安○前湖南總兵韓晉昌服滿請安○圍塲總管德洪額請訓○博迪蘇延秀各續假十日○睿王請假五日○明安續假五日○召見軍機洪鈞立山德洪額○○奴才貴恒跪奏爲假期届滿氣體尚未復元籲懇天恩俯准開缺調理事竊奴才前因感冐觸發舊疾疉荷　賞假調理並蒙簡員署理所管各缺感激之餘趕緊　治滿擬氣體復舊卽行銷假當差乃兩月以來加意靜養兼進清補之品而步履尚覺輭弱眠食未能如常據醫家云病久氣虚非再靜心調攝一二月不能復元伏思奴才本任兼差均關緊要職守久曠捫心殊覺難安若以孱軀勉强從公深恐精神未逮致滋貽誤負疚彌多惟有仰懇天恩准予開去所管各缺俾得安心調理奴才久叨殊遇未報涓埃斷不敢安逸自躭上負生成之德倘得仰邀福庇氣體漸能復元卽當泥首宫門求賞差使冀竭庸愚之力稍酬高厚之施謹繕摺具陳不勝悚切待命之至伏乞皇上聖鑒謹奏奉旨已錄○○臣奕劻等跪奏爲琉璃料件逾限尚未解齊恭摺奏聞仰祈聖鑒事竊臣等恭查萬壽山中路各殿座前因應用琉璃料件久未運工曾於本年二十六日具奏統限三月内一律解齊奉旨依議欽此欽遵行知工部飭窰燒造在案伏查排雲殿順山殿套殿芳輝紫霄玉華雲錦四配殿德暉殿順山殿各處遊廊值房殿前幅式踏跥上宇墻挑雲殿前犬宫門二宫門及牌樓等座通共行取琉璃瓦料三十六萬五千五百五十件自上年閏六月二十八日起至本年五月初一日止迄今僅陸續運到琉璃瓦料十一萬九百二件詳該欠解數目甚多若以現在運到數目按日計算恐年内亦難如數解齊工作必致貽誤其文昌閣應用琉璃瓦片等件尚欠爲數無多惟佛香閣應用料件于十七年四月業經造册行知在案寳雲閣轉輪藏兩處應用料件上年已經行取予限今春二月解齊至今琉璃窰亦未報解現值工程喫緊恭備要差在邇自應嚴飭該窰照數妥速起進以重要工相　　旨　　工部嚴　九　　監督飭傳該商戕次解料件於六月内一律解齊倘再藉詞延宕應由臣等據實奏叅所有請催琉璃料件各緣由是否有當謹恭摺奏聞伏乞皇上聖鑒訓示遵行謹奏奉旨已錄○○頭品頂戴福建臺灣巡撫兼管學政臣邵友濂跪奏爲據情懇飭議加撥恩廣中額恭摺仰祈聖鑒事竊查歴届恩科鄕試加恩廣　額福建照大省例加三十名由部查照成案議准臺灣至字號於福建本省加額三十名内分中一名在案惟臺灣舊例至字號原額祗中三名是以照山東四氏學于字號例于本省廣額三十名内分中一名自道光八年奉准另編粤籍田字號加設中額一名咸豐五年捐輸奉准加設至字號永遠中額一名咸豐八年捐輸奉准加設至字號永遠中額二名現在核計臺灣至字田字號鄕試定額共有七名分省以來文風興起每科赴省應試者日多一日若恭遇恩科加額仍照從前中額三名舊案于福建三十名内分中一名核與均匀分撥之例不符本屇恭遇皇太后六旬萬壽特開恩科臣按臨臺北科試據各屬廪增附生禀奏請加撥恩廣中額一名前來　無仰懇天恩俯准臺灣至字田字號于福建加額三十名内加撥恩廣中額一名合之原撥一名共爲二名以順輿情而勵士氣臣謹會同閩浙總督臣譚鍾麟恭摺具奏是否有當伏乞皇上聖鑒飭部議復施行再福建學政臣王錫蕃尚未到任臺灣學政係臣兼管毋庸會銜合併陳明謹奏奉硃批禮部議奏欽此○○頭品頂戴福建臺灣巡撫兼管學政臣邵友濂跪奏爲微臣考過臺北府情形曁將臺灣臺南兩府科試遵旨派交臺灣道代辦恭摺奏報仰祈聖鑒事竊臣前以臺灣歲考科考應分三棚本届科考由臣就近按試臺北所有臺灣臺南兩府請旨飭派臺灣道顧肇熙代辦奏奉硃批著照所請禮部知道欽此欽遵在案查臺灣各府縣科試業經報竣臣先按試臺北當於三月十五日進棚歴考生童各塲士習安靜塲規肅清文風以新竹淡水爲上宜蘭次之本年恭遇恩科鄕試並卽隨棚錄取遺才已於二十五日發落蕆事適臺灣道顧肇熙因辦秋審先期來北應由該道接按續前赴臺灣臺南兩府遵旨次第代辦科試臣謹于本月二十七將學政關防文卷派員賚交該道顧肇熙接收代辦卽於二十八日自臺灣北起程除俟該道代辦完竣將該兩府考試情形續行奏報外所有微臣考過臺北府情形曁將臺灣臺南兩府科試遵旨派交臺灣道代辦緣由理合恭摺奏報伏乞皇上聖鑒謹奏奉硃批知道了欽此○○頭品頂戴福建臺灣巡撫臣邵友濂跪奏爲造銷臺灣光緒十七年正月起至二月底止籌辦海防善後並招撫等務收支銀數臚列清單恭摺仰祈聖鑒事竊照同治三年七月間欽奉上諭本年七月起一應軍需凡有例可循務當遵例支發力求撙節其例所不及有應酌量變通者亦須先行奏咨備案等因欽此嗣准戸部咨行本部議奏軍需先後報銷内外辦法一摺内開光緒九年正月以後各省軍需無論何省何處概令一律造册報銷不准再有報銷等語於光緒八年十月十五日具奏本日奉旨依議欽此通行遵照辦理所有臺灣光緒十六年十二月以前用欵業經由臺灣案造册報銷分别奏咨惟臺灣孤懸海島屏蔽七省設立行省外固海防内辦撫墾均須重兵擇要布紥訓練防守全臺原有三十一營十七哨屯軍五哨砲勇五哨練軍三營嗣因内山大嵙崁一帶社番滋事兵力單薄當經奏明添募四營以資兠勦計截至光緒十七年底止淮軍共三十五營十七哨屯軍五哨砲勇五哨練軍三營業經將官弁兵勇名數餉數及統領營官接卸帶日期及駐紥處所按季分别開單造册奏咨查核其修建西學堂基隆海口洋式砲臺臺灣等縣衙署監獄壇廟祠宇等項工程添購外洋器械以及一切籌辦情形均先經隨時分别奏咨在案兹據臺灣善後局司道詳稱臺灣籌辦海防善後并招撫事務自光緒十七年正月起至十二月底止收支銀數督同委員書吏詳細勾稽與例章相符併奉准銷及奏後有案者分别核准其不符者均已核實刪除有可節减者亦復釐剔追扣還欵計光緒十七年正月起至十二月底止海防善後報銷新收臺灣關稅鹽課釐平餘及遵刪等欵銀一百五十五萬四千六百一十九兩六錢七分三厘三毫六絲七忽一微九沙開除及給淮軍官弁勇夫辦公經費薪糧柴草工食砲勇輪船弁勇屯丁鹽糧水陸練兵薪糧公費隨營文武員弁及各局員役鹽菜夫折購買外洋軍火器械價值正腰站書兵工食修建西學堂書院洋式砲臺恒春縣城垣兵勇營房倉庫衙署監獄壇廟祠宇基隆社蔡浮橋平船各工製造旗幟工料以及一切雜支各欵共銀一百九十四萬六千五百三十六兩四錢三分七厘三毫五絲二忽五微或循照例章或接續支給或購自外洋恪遵定章先已奏咨在案均係實用實銷委無絲毫浮冐應請全數准銷除新收銀一百五十五萬四千六百一十九兩六錢七分三厘三毫六絲七忽一微九沙外當不敷銀三十九萬一千九百一十六兩七錢六分三厘九毫八絲五忽三微一沙又光緒十六年臺防善後報銷案内不敷銀八萬六千一百四十兩一錢七厘二毫一絲七忽九微八沙統共不敷銀四十七萬八千五十六兩八錢七分一厘二毫三忽一微九沙實係欠給各軍弁勇光緒十六十七兩年分薪糧等銀容俟續收十八年起臺防經費卽行分别給還等情前來臣覆核無異合無仰懇天恩飭部全數准銷以清欵項除將總細清册另行咨送戸兵工三部核銷外謹恭摺具奏並　四柱簡明清單恭呈御覽伏乞皇上聖鑒勅部查照辦理謹奏奉硃批該部議奏單並發欽此○○張煦片再據賑捐局司道胡聘之等詳據口外春撫局詳稱接山西京官翰林院編修陳履亨詹事府左贊善李殿林御史龎璽王傚翰林院檢討康際清工部主事何乃瑩等函稱晉省北路被災甚重履亨等情切梓鄕誼難膜視現由晉省在京官商量刀集捐京平足銀三千兩由號商匯寄該局稍助賑撫之資並聲明不敢仰邀奬叙等因除將收到銀兩隨同官賑散放仍俟事竣彚入賑務案内報銷外由局核明請奏前來臣查該編修陳履亨等誼篤梓桑情深饑溺募捐鉅欵拯救災黎洵屬急公好義雖據稱不敢仰邀奬叙究未便没其好善之忱謹附片具陳伏乞聖鑒謹奏奉硃批戸部知道欽此 
 
