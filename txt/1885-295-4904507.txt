# 1885 - 295 - 4904507

 

Page 1

 
 
[順天江南闈墨出售] [  申報館謹啓]  
　　本科江南闈墨業遣手民照排並　上等潔白連史紙刷印其圈點悉照聚奎堂原本校對無訛準於月之二十日出售每本價洋八分正順天闈墨刻亦告成其紙張印工以及校對之精詳圈點之勻整同一精雅准於二十三日出售每本價洋七分至江西浙江等省闈墨卽行續出售處照舊 
[招請文人抄書啓] [  點石齋啓]  
　　本齋現須抄寫詩文集數種其精於晉唐楷法者速乞先書字樣送齋核視以便照付如抄來之件與原樣子跡不符者仍要退還書數無多幸勿觀望潤筆當從豐厚此啓 
[五十五號畫報出售] [  申報舘主人啓]  
　　京師前門甕洞内來一遠方孩子頭足俱備而無臂印度之勒鐃地方有一孩子一頭兩身四手四足兩孩之年俱在十齡以外造物生人無獨有偶　是奇絶用兩圖之以供衆覽報首畵譜一驢一麒麟均係任君早長所繒後附淞隱漫錄圖說一則准於十六日出售此佈 
[籌賑新法衍義] [  海角書生來稿]  
　　各省之災區廣矣災民之流離困苦至斯而極矣雖經滬上諸善士設局籌募散給災黎千百萬金資不難源源接濟然捐欵苟有一日之不繼災黎卽有一日之難延然則賑局其將自此中止乎而心有未忍也其將再三添募乎而力有未逮也有心人方惄焉傷之謂億萬輩京鴈嗷鴻飢食寒衣終至有所不繼溝壑之轉其能免乎陳君竹坪李君秋坪大善士也於萬無設法之中默籌一法一則將零星積下助賑諸物件印成彩票一千號大致倣照吕宋票章桂而得彩則較爲容易分給天仙丹桂義錦三戲園令其輪宵帶售戲園主人情殷好善更願將新奇奪目之劇於售票夜裝束登塲於是觀者駢聞履綦滿座所有彩票頃刻間售賣一空一則勸令各烟寮主將所售香茗每壺加價二文按月彚收充賑其資仍取之烟容於寮主不捐　臺各寮主滋欣然樂從印發知單傳知各業此二事也貴舘前曾列諸報牘顔曰籌賑新法亦謂其於尋常籌賑之中獨能别開生面耳顧彩票之設每紙收洋八角除去每人戲資二角外一千紙實祇得洋六百元香茗數　細微大約每月所得自數十千至百餘千而止雖無中生有籌賑者固已嘔盡心肝而灾區如此之廣災黎如此之多杯水車薪果何裨於大局乎不佞則竊爲推而廣之引而伸之約有數法焉敢爲諸善士正言以告自葛大令嚴禁游妓以來茶舘生意清寥選勝者咸轉而之書舘盖書館同一可以啜茗而又有新聲之可聽冶邑之可觀以故一曲登塲人多於蟻大有孔北海座上客常滿之風其爲獲利可想而知鄙意宜勸其聞烟館售茶之例每客加價二文　舘主不過一舉手之勞不欲其慳蟗稍破而聽者旣欲於春秋佳日娛曰騁懷諒必不吝此鵝眼二枚據爾繭足不至合計四馬路多至書舘七八家每家日捐五六百文共可得錢四五千之譜不亦賑欵之一宗乎戲園售票之舉　不及於詠霓詠霓遂于日戲减收每人祗取半值竊謂人旣有心觀戲斷不較及錙銖且一入絲竹場中勢必招邀朋輩紅箋旣去裙屐旋來舞席歌筵方不寂寞第請客祇費一角洋蚨未免有傷體面何若勸其照舊收值歸入賑欵之爲愈或謂　值復漲客或寥寥在園主未免有損此則不然值愈廉則品愈雜正人爲不樂觀且偷雞翦綹之徒亦或厠足其際看客一旦失物勢必與園主爲難則不如多收其值而人品得以純正生意亦可興隆憶今夏詠霓園曾將三日夜戲資悉數捐助好善之名早已洋溢四遠此次向之諄勸諒亦無不樂從也自游妓絶跡後閬苑第一樓恐茶客罕至于是茗價格外從廉從前每椀五十六文者目下祗取三十六文然竊謂生意之盛衰或不盡關乎茗價之貴賤誠觀華衆會茗價照常不减而過問者亦未必無人則何若勸第一樓於三十六文之外加取三四文以充賑濟則約計日可得千文總算亦可成欵矣租界中東洋車不下三四千輛苟於捐納照會之時商諸捕房令其每輛帶捐洋一二角亦可集腋成裘然車主類皆窮困小民車夫更形同乞丐欲其捐助意實有所不忍竊謂各洋行華人所用包車近亦所在多有其人類多塲面闊綽衣服麗都日進紛紛不吝揮霍苟能向捕房商定暫時收取捐資以濟然眉之急每輛月輸一二元在坐車者諒無吝色分之雖甚微細合之亦爲大宗更何弗舉而行之耶或謂籌賑雖曰善舉亦當籌其大者如此銖積黍累不特有碍大體且爲數亦終不能多我子用心若此不將貽竹頭木屑之誚乎予則謂不然譬之於水長江大河固足以資灌漑而微波一勺亦可以潤枯鱗譬之於木合抱參天固可以勝梁棟而旁枝曲幹亦可以供鐫雕今王施李陳諸巨公開局勸捐取之無盡成千成萬時有所聞子之所籌不過因陳李二公之新法籌賑而推衍其義以冀相輔而行耳至於滬上行號林立紳富雲屯凡可以施賑之方當復不少敬請各發善心慷慨樂助一文不爲少千百萬億不爲多德厚者福彌高天道報施不爽非瘦書生操三寸管所能罄盡無餘者已 
[本舘接奉電音]  
　　昨晚十點鐘時本館駐京訪事人專電飛傳本月二十一日諭旨三道敬謹譯登○九月二十一日奉旨内閣侍讀學士員缺著何桂芳補授穆特亨額着准其一等加一級交軍機處記名以道員用功克着照舊供識欽此同日軍機大臣面奉諭旨本日引見之禮部員外郎桂斌著於本月二十二日預備召見欽此同日奉上諭劉秉璋奏請將庸劣不職各員分别懲處等語浙江嘉善縣知縣胡文淵人尚謹飭惟於賦重煩難之地不甚相官着開缺留省遇有相當缺出酌量補用奉化縣知縣紀朋陵才欠敏决不勝疲難之缺着開缺留省以無字簡缺另行補用候補知州何慶湘行爲不謹瑞安縣縣丞延秀擅受差擾開化縣縣丞陳鵬聲名平當均着卽行革職以肅吏治餘着照所議辦理該部知道欽此 
[蘆棚肇禍]  
　　香港西字報載有粤省消息云廣東有一風氣最爲壞事凡遇演戲往往搭葢蘆棚極易致火嗣經禁絶而近又故態復萌上月廿九日去省二日餘里之清遠縣演戲仍搭蘆棚戲臺之旁又有小棚爲賭徒所聚是日正在魚龍曼衍觀者擁擠不堪賭棚中偶將吸烟餘燼遺入蘆席遽爾延燒一霎時風助火威焚及戯棚看客逃避不及 
 
 

Page 2

 
 
計男女老幼死者一百七十三人受傷者更難數計是誠无妄之災也然而倘非蘆棚其禍决不至若是之烈曷其奈何弗禁 
[嶺南雜述]  
　　前月新會某生試畢回鄉中途遇風舟將傾覆忽有汛勇數人身穿號衣鳬水而至生以其來救心竊欣然詎行近船旁潛將船底鑿穿乘危搶奪生幸習水性泅登彼岸赴縣禀訴指聞漏勇逞兇縣官素以息事爲心不與深究生復赴省垣通禀各大憲張制軍閱禀怒甚札飭讞　迅將此案提訊務期水落石出云○州縣履勘盜刼命案一切夫馬不得向民間需索分文定例森嚴豈容漠視署理臬司瑞　訪恐日久弊生閭閻受害於是出示申明定例通飭各府州縣并飭將此示勒石竪立頭門以申儆覺誠可謂關心民瘼無微不至矣萬家生佛敬爲都轉頌之○升任藩憲沈方伯接管篆務後督撫兩院定期九月十一日同臨藩習循例盤查庫欵○東路客民王　東去年奉諭舉辦　團因向樂民募得捐欵甚鉅現在團勇已撤而報銷數目未能核實無　鄉民遂聯名控諸營務　營務委員移請鄭軍門會同　防總局澈底根查以服衆志○觀蓮街閘門對墻上向有神　一座中奉元壇培薩無蒙游民設立寳燭籖筒希圖射利喧傳菩薩顯靈喝雉　盧有求必應貪得無知之輩羣來叩拜轡致塞途該處隣近各衙門冠蓋徃來殊失體統　邑侯因飭差拘逐并出示嚴禁乃曾不移時而拜者如故甚矣值神嗜賭之風之不可絶也○城内保甲查緝極嚴各營兵弁亦按叚分巡閭閻原可安枕乃近來鼠竊狗盜之案頻有所聞南番兩邑宰以爲盜賊之披猖實由巡丁之懈惰於是每夜親率兵役巡行使營弁知所儆覺時交三鼓始回署就寢披星帶月早夜奔馳其邑宰之謂乎○本月初二日某貨船駛至省河已將停泊搭客某甲急於登岸站立船頭不意風浪滔天船身欹側立脚不定墜入波心船户設法打撈早已魂游地府矣臨深履薄可不愼歟○前報述番禺石牌等鄉鬥毆一節刻已解散所斃各人官憲不許追究勒令各屍親備棺成殮裘明府以子弟之强梁實由交兄之放縱因飭差拘捉各鄉父老到縣嚴懲以昭炯戒人咸服明府之辦理得體云○河南某家聚集衆無頼日則設局騙賭夜則縱匪行竊隣近察覺密禀縣官初五日裘明府親往查封并拿住一人帶署審辦○打銅街連日建醮以禳火星紅男緑女結隊來游直至銅壺漏盡人跡始散 
[天衢清話]  
　　内閣中書朱君震甲因誤聽傳宣奉旨交部議處監臨等官交部察議　因已見邸抄兹聞部議朱君應得降二級留任處分監臨等官罰俸九个月經吏部覆奏後已奉旨休議又聞是案因内閣於朱君名上誤加紅圈當卽知覺用白紙黏貼但黏貼之白紙過薄紅圈仍無痕迹報房抄手未加細察遂將朱名誤行抄入而印京報人茫然不知卽亦據以刊列朱君於八月初六日適未進内聽宣迨旣見閣抄方且喜從天降檢點行裝怱怱入闈至此後如何查出監臨如何出奏外間傳言紛紛不一姑不具載閱者第以九月初五日京報中監臨爲侍　一摺爲據可也○李傅相入京以來各京員除投剌拜謁外咸集鉅資公請赴宴觀劇傅相皆一一領情具見休休有容之意○張朗齋爵中丞督率弁勇開挖護城河現已挖至前三門外各兵畚挶兼施勤勞倍著其法與開挖濠溝相同議者謂目前雖壯觀瞻竊恐事後日炙雨淋易於塌毁苟不隨時修葺必難經入耳然京中人見各兵之勤於作工實事求是已嘖啢然稱讚不置聞俟河工竣後尚須修理街道故居民一聞此說無不引領以望也○出使外洋繙譯一項事煩責重苟於中西文理未能兼長其不致貽譏壇坫有玷皇華者鮮矣當年郭筠仙崇地山曾劼剛諸星使奉使外洋有見于此故以西人充頭等繙譯而副之以華人近來華人之任此職者閱歴旣深功夫益進一切交涉事務從旁參贊綽綽有餘兼以久處外邦性與習化反覺外洋飲食起居俱勝中土往往有三年差滿不願回華者當道以若輩旣肯循分供職樂得徇情奏留以資熟手　　劉芝田方伯張樵野京卿榮膺使命除參賛隨員歸其便宜酌調外繙譯一職　道擬立正副名目多派數人前往歐美俾之歴練云○婦女入廟聽書經文侍御海請旨禁止後近步軍統領五城御史已會銜出示通衢紛紛黏貼故近日旗裝之小家碧玉不復於稠人中閒游離坐矣侍御此奏其造　於京師也豈淺鮮哉○東單牌樓北施醫院爲美國傳教人創立每年爲華人治愈奇症更僕難數該院近來又設義學一所凡華童之無力讀書者毋論男女皆可入塾就傅惟四書五經外尚須行教門規矩每日以一點鐘爲度入堂誦經禮拜日其課倍之 
[電傳乙酉科湖南鄉試題名錄]  
　　王貴杜木崇趙啓霖徐毅孚憲教黄岱志曹廣楨談襄雯袁蔚蘭陳運昌彭夀綏胡鳳藻鄭楙慶潘學海陶覲儀劉甄彭言孝蕭文昭黄履初黄希尚彭錫蕃袁德欽童錫笙戴朝普鄭先享周世樸匡學易葉德輝李清蕃羅玉鈞 
[副榜]  
　　黄庚桃曹運昌崔並雲鄭掌綸曹聯甲韓恩黼李咸元卜其元 
　　右湖南鄉試正榜三十名又副榜八名由電傳來先行登報一俟接到官板全錄再行照登[  本館附誌]  
[榕垣紀實]  
　　林遊龍在東街口開設恒源布店其屋租自陳永康住至月餘延不寫立租劵反索業主繕修以致兩家齟齬莫可調停日 
前林自行改造輪奐一新陳聲言林所建之屋亦須標載劵上爲異日收還接租他人地步林不允情願日後將原屋交還其新造者自行拆去詎陳竟不由分說瀘興雀魚之爭經侯邑尊委員質訊兩造各執一詞諭俟查察市面向章再行定斷始各唯唯而退○閩俗重陽日兒童羣上烏石山爭放風筝以　娛樂本届殊覺寂寥殆亦市情冷淡所致耶 
[靈櫬過蕪]  
　　左文襄公靈櫬由京口泝江上駛已列報章本月十五日午刻駛抵蕪湖卽在江于寄椗郭善臣軍門梁小若維　臣二觀察鄒雋之明府及文武印委各官咸紛紛陳設祭儀躬臨弔唁閱兩點餘鐘船復展輪上駛當各員設祭時有一鄉農在江頭焚化冥　泣涕漣洏詢之云昔年曾充馬隊隊長隨公出關勦賊因案擬流公特赦之旋里頃聞薨逝故不覺激感涕零也是非公恩德及人安能感深骨髓如此 
[九江雜說]  
　　本月十七日辰刻由美富兵輪裝載左文襄公靈柩駛抵九江船身及孝幃均用素絹堆紥寄椗後鎭戎及道府以下甲委各員弁次第祭奠少選卽展輪而上○江北一帶木棉花枝枝綴錦異樣豐收每田一畞可得七八十觔至百斤不等日前龍坪孔壠尋鄉鎭到有江西四川花客甚多以致花價驟昻每百斤漲至二十六千左右商賈無不利市三倍云○煤炭坡某甲貧病交攻頗無聊賴其子年已十四待哺嗷嗷甲思與其坐以待斃何若小作負販尚可利覓蠅頭遂將身上棉馬褂質錢三百文購得瓜子五升遣子持向街頭喚賣顧其子騃甚瓜子雖盡所獲甚微甲疑子將錢匿起按住痛毆子舍寃莫白遂於夜央私服阿芙蓉膏毒發而死吁亦慘矣 
[京江錄要]  
　　閩廣等省所撤各營有航海而至京口然後資遣歸農者至去歳所募之平字等營駐防鐵甕者亦已盡數裁撤秋試之時大憲曾檄　兩江督標　兵中營至省　闈初八日前左兩營又奉調還駐浦口句容等處計五營中祗左後兩營防守焦山炮臺及大江之岸云○日下市面依舊清寥日前怡和行主至鎭擬換大號躉船故近日該行輪船之抵鎭者皆借泊招商太古兩碼頭聞新躉船抵鎭時須改設在祘山西首云○本月十四日清曉東南風大作揚子江中銀濤雪浪高矗如山北岸一划船滿載客人正在中流容與不虞一陣狂風將船吹擭舟子横騎船底呼救洎救生各船飛櫂而來而划船已隨波逐流去如箭激直至焦山之麓始得遏住不復與水東流事後細查惟舟子得慶生全搭客 
 
 

Page 3

 
 
數十人悉數與魚鼈爲伍矣 
[柴桑秋色]  
　　九江城内各街業已興修告竣城外則擇於本月初八日破土開挖隂溝深約五尺寛約三尺共分四處興工先將街心　石堆積兩旁然後中挖深溝俾污穢不致淤塞連日畚鍤如雲往來者必須繞道云○歴任關憲凡量簰量船等事均委屬員及家丁督同書役從未有親自下河不辭營瘁者李亦青觀察下車伊始事必躬親每逢九姑兩關木簰抵關投報後必親臨督丈使胥吏不敢舞獘營私本月初十日九江到有鹽船數十艘觀察卽命駕江干督令丈算見者無不頌觀察之賢營云○龍開河西一帶荒洲緑草如茵一望無際圉人牧豎往往露宿其間今年自交八月湖水卽消洲中草色青青無異江南春暮各處牛馬羣萃其間或寢或訛甚自得也初十日有九江某營馬弁牽馬一頭欲任該洲放草行至龍開河口唤船渡登彼岸人坐船艙牽馬鳬水乃馬至河心足軟無力入水而斃該弁無奈强索船户賠洋八元經人調處給以二元事始寢 
[通州近聞]  
　　八月二十九日倉憲提騐浙江三十九起漕糧九月初一日提騐江蘇五十二起漕糧初三日提騐浙江四十一起漕糧初四日提騐江蘇五十三起漕糧初五日提騐江蘇五十四起漕粮初六日提騐江廣四起漕粮初七日提騐浙江西十二起漕粮浙江漕糧掃數交竣初八日提騐江蘇五十五起漕糧江蘇江廣約在十五前亦可報完○浙江督糧道廖觀禦於九月初四日由通赴津卽行南旋○署土壩州同頴别駕之夫人故於任所於九月初四日出殯回旂安葬○前任通協中營祥都戎陞授遊府遺缺現奉憲檄以余都戎署理於九月初四日接印○歴年中西兩倉内滋長蒿草至秋令拔除淨盡現届風高物燥經兩倉督憲示諭限八月二十五起至九月初五日止一律芟割完竣如有匪徒乘隙砍伐樹株偷竊板木許守門舍役及花户人等扭送來轅從重治罪○今夏有旗婦二八隨粮船來通意圖收取未及百日之男胎竟日聞遊街巷被東關練局人看破當卽驅逐出境聞行至揚村日晚借宿某家適家有少婦懷孕未及百日乘夜設法取胎潛逃家主奔控武清縣追緝未護九月初五日又有湖南人男女五十三人偕伴來通男二十六名俱穿毛藍大褂青夾坎肩頭戴草帽女二十七口俱穿毛　女褂青夾欺騙向東門外各舖户告幫先至益夀木廠齊聲呌苦廠主與以青蚨數十文次至湧勇酒局掌櫃與以青蚨百文後至福成瑞錢店鋪東知其有邪術卽令舖夥不論何米赶緊撒滿銀櫃與以青蚨數十文而去去後益夀廠櫃内失去銀二十餘兩湧泉酒局櫃内失去銀一百三十五兩櫃外封鎖如故惟福成瑞以米破其邪術得以幸免嗣經益夀湧泉兩鋪赴州報案蔡邑尊因無憑據又非搶劫碍難傳審富日男女五十三人借宿西門外天成庵内次日進京 
[造船接運]  
　　前報載英公司之接客小火輪失事一節兹查得該小火輪本有小損以致誤事不能復用故在祥生船廠定造一艘以資接運從此工堅料實可無意外之虞矣 
[悞搜私土]  
　　前晚泰亨客棧接客人吳桂生向洋藥局巡丁言有山東客携帶漏捐私土來滬兠銷尚有賣剩者擬卽載往蘇州出賣現已在老閘北首下船可卽同往拿捉巡丁聞報同去搜得羽紗洋燈等件及手槍二枝外國紙包七个詰間客人石文秀趙阿二包内是何物件答稱洋胰脂吳悞以爲洋烟子巡丁遂知照該處地保將該客及貨解送該客忽袖藏銀洋百餘元小銀一錠一時觀者甚衆咸疑爲法界潤康錢莊盜劫之案獲有眞贓霎時聞遍傳速近俄而捕房諸包探會捕局諸線勇聞信齊集隨卽解送捕房捕頭略問情由命送公廨昨晨維太守會　佩副領事判案畢在内花廳研詰是案吳申訴前因并稱該客來滬躭閣我棧知其帶有山東烟土意欲赴蘇銷賣爲此告知巡丁同往拘　之號六號兩巡丁稟訴前情石趙二客同供銅山縣人向在原籍開京貨店今來購辦各種洋貨各鋪均有發票可查惟手槍兩枝出洋一元八角並無發票係出門時預防不測者現欲往蘇辦貨包内實係洋胰脂不知何故指爲漏捐之土可請開看太守閱得的係洋皂　問吳旣是洋皂何致誤爲烟土吳稱伊賣洋烟子故疑爲烟土太守謂彼言洋胰脂爾何聽不明白隨謂爾等旣有巡緝之責何可不詳加察看乎巡丁答稱事後　知是洋皂因一時訛傳爲刧盜已獲故不敢擅釋必須解請發落耳太守隨飭石趙將銀洋各貨領去惟手槍係軍火不能私買可卽存堂又將吳申斥一番完結 
[誤指行竊]  
　　三菱公司横賓九輪船管事美國人個脫且至英公堂訴稱韓春福係我所用細憲昨日午後我在船主房中出來而自已房中有洋錢聲入内細查見韓形狀慌張旋在身邊袋内搜出洋一元我抽斗内存洋二百餘元及銀票因在自已身邊摸出銀洋與披出者較　確是一式殊見行竊無疑竊思聞聲卽看故祗被竊一元否則被竊凈盡難於查考矣爲此將韓交捕送案請辦其搜出之洋及比較之洋一併呈騐韓供並未行竊搜出者實係自已之洋被誣行竊後關閉室中然後交捕心何以甘三百四十一號華捕禀稱昨西人喚小的到船在房内將韓放出旋在自已身邊摸出銀洋言此卽被韓在抽斗内行竊之洋及身畔取出較比者韓不認行竊俄船主囑察看行竊情形據匪人指洋在抽斗内先曾鎖好匙由西人執管抽斗仍舊鎖固且無損傷全無被竊之實在情形小的卽據情告知船主然四人堅指被竊因特斛案羅太守商之佩副領事曰該西人所控被竊洋元及將已洋比較等情殊難作証盖一式之洋甚多且巡捕查抽斗旣經鎖固匙由西人經管又無傷損痕跡何可指爲竊贓此案應不准理呈案之洋分别給還佩副領事然之該西人堅請佩君懲辦佩君謂據華官言並無實跡故不准理西人忿　擅將呈案之洋取去太守怒其無禮隨修函并韓之一洋同送交美公舘請爲照給美領事卽向該管事申斥因開船在卽未便薄懲故看牢頭押赴船上請船主管束洋仍還韓 
[誘女可惡]  
　　前日衛强氏投上海縣訴稱女兒桂福年十一歳前月十七日忽然走失四處找尋杳無蹤跡現始訪悉被向爲妓傭之王家娘誘入滬北富貴堂妓院爲娼向之理論龜子蔣鳳祥非但置之不理反敢逞蠻覇阻不得已具情投案求請傳提莫邑尊准設飭提去後將自知理屈央三圖地保馮錫昌出爲調處願將桂福送還該氏以蔣雖自願料理然已涉訟琴堂未便將就了事因將桂福先行領回聽候縣中提訊核奪 
[頂名朦控]  
　　本邑曹家港人汪尚吉投縣呈稱月前監生因有急需將母親夀衣向王永和所開悅來押店興洋一元前日備洋往取王竟掯不令贖向論逞蠻求提訊究莫邑尊飭卽提王到案由王司馬升堂研訊知汪卽著名地棍汪茂和尚吉係伊之已故胞兄在生曾在太學納粟太守以此次茂和竟頂冒其名以圖朦混因將被告斥釋汪則答押候究此數日前事也前日又經司馬復訊汪堅稱目已實曾捐監非取頂冒兄名且確名尚吉隣里咸知可請查訪司馬又傳該處地保朱頌蘭　問朱禀尚吉實係伊之胞兄業已去世遺有妻室金氏現在母家司馬問金氏有無親屬答稱現與胞弟子揚同居司馬謂爾可速邀金氏來案尚吉仍行管押 
[英界公堂瑣案]  
　　鴇婦談陳氏訴稱小婦人憑陶張氏爲中出洋二百三十元價買唐桂仙立有賣契迄今已四十三天因桂仙有病止在延醫調治尚未爲娼昨有吳金海到來認唐爲表妹聲言被人誘拐今由其母囑來尋覓問唐則與吳並不相識諒係圖訛因特交捕送案升邀 
 
 

Page 4

 
 
陶張氏同來質訊賣契呈閱吳供嘉興人桂仙的係小的表妹昨得尋見卽已函追其母不日定可到來羅太守問吳曰汝知女母姓甚母屬姓甚答稱女母錢孟氏不知何故女竟改爲唐桂仙太守問女曰爾母是否錢孟氏答稱然太守又問爾究竟被何人價賣答稱母親患病託人携帶來申價賣太守問談陳氏曰洋交何人答稱交陶張氏陶張氏則稱洋由小婦人轉交與桂仙之親人太守飭將桂仙交官媒收管　暫押着邀女母投案陶張氏交保候訊賣契存堂○包探顧阿六禀稱譚鶴舟報失樹木許多查得譚從前所用車夫周文桂及湯友才串同王錦承張阿有周阿喜等行竊賣與梁阿芬王阿根王氏林氏夏氏等家當卽拘獲周等起出松板二十九塊木板十塊然並非譚之失贓又在王氏林氏等家搜出據贓已被鋸斷爲柴今特一併送案譚申訴前因並稱陸續失竊共值銀八十餘兩且周湯係自已所用之人犯竊更爲可恨務請究追周湯所供含糊王張周同供拾取柴料並不行竊王林二氏同供向彼價買薪柴無幾今陶起案梁不認收贓王及夏氏同供從前買過樹柴今未向買羅太守判王張周各押七天周文桂及湯押候究追收贜人無憑開釋起案之贜先交領去所有松板木板存俟失主認領○長利洋行控稱四門外四圍地方購有地基被女尼根發建造房屋取名梵音庵錢阿二趙阿三等亦均起造房屋不給地租現擬定各人地租每年若干往收均不肯付請卽傳追佩副領事據情照會羅太守飭差協同地保前往傳齊被控各人昨均到案皆各先繳付若干餘求寛限太守命書辦按户照收若干應找若干再限一禮　措繳如再延　定干提究○包探陳阿九禀稱緝獲竊犯王子山搜出絨單花瓶等件皆西人所失之贓今將人贓送案失主冋未到來王忽竊求恩羅太守問包探王係初犯抑係積竊答稱初犯太守判管押十四天贓存捕房俟領 
[上海北市絲業會館經收賑捐撮要]  
　　百川通票號代雲南史　伯來助山東雲平銀八十兩合來九八規銀八十四兩三錢五分五厘又代漢口邵鏡儀來助兩廣洋三十元○協和信票號代營口尹王程余四善士來助山東廣東廣西湘平銀各四兩共合來九八廣銀十二兩六錢九分○鎭江招商局代杭州無名氏來助山東棉衣洋一百元○太倉來陽羡贖罪氏助山東棉衣洋五十元○南商問春號寫船金保康在洋遇風求神得佑回南敬以酬　戲貲助山東洋三十元○徽州詹伯善士前因姊氏　病代爲許願今已獲痊助山東洋十元○裕通祥號交來有鏡浦氏因得弄璋以謝　大道喜筵資助兩廣洋六十元山東洋三十元 
[藥奇效速]  
　　恆濟局戒烟藥登告白於本報後亦已久矣昨晤局主鍾君洪南言及其藥之靈騐逈與别家不同藥則仍裝於槍而數日之内自然斷癮并不傷元氣妙在出以王道有此靈丹庶幾黑籍中可消除無限人衆諸君有欲懸崖勒馬者曷不及早試之 
[聲明]  
　　十八日本報後幅所登永和局失票告白初七期票元二百兩因鉛字稍有模糊竟致悞二爲一並非校勘者之過　亟聲明以供衆覽 
[乙酉九日曹子安參軍招潄石飲江上酒樓]  
　　秋風作意放新晴載酒登高醉有名九日開筵詩易好十年游宦事無成難忘厚誼君堪友便論窮愁我亦兄憂欲典衣報鵉貺黄花應笑可憐生○乙酉九日偕潄石過訪虚谷上人一粟菴遂同爲城北之游踐約訪虚公偕行入林藪相思二十年相逢一舉手眞意滿几前周旋兩何有更爲城西游登高作重九試煎陸羽茶如醉淵明酒談禪見心性論事得慪紐開放大光明精神爲抖擻乃知換骨丹卽是忘形友坐久不知疲夕陽在高柳○九日行贈潄石兼示子安爾我文章有騷意每到深秋足詩思與君纔度醉黄花屈指從前良宴會憶昔侯門同聚首十八孩兒堪出走崚嶒傲骨撑秋風醉倒霜天桑落酒今年重九風日新招邀勝侣江之濵高樓壓倒滕王閣勃也今朝作主人前去年秋莽風雨籬菊蕭踈花可數此日秋光最可人重陽隔歳何妨補風流主客皆能詩吾但飲酒寍無識仰大擊缶發高唱聲情激烈風雲知[  明湖老漁初稿]  
[西風辭]  
　　珍珠簾子西風靜搖漾銀鈎撲香影中有人兮仙乎仙亭亭玉立誇韶景内家舊住春申江天上飛瓊不出雙生長深閨人未識時聞環珮鳴琤瑽深閨寂寞情凄切雙蛾鏡裏常縈結牀頭一對綉鴛鴦朝朝夜夜涙斑血芳心苦意無人知寥落可憐誰護持願卿千萬自珍重莫使凄其凋舊姿[  紅豆詞人]  
[蘇省撫轅抄]  
　　九月十九　日户部郎水世杰由京來五品銜補用同知直隸州分發江蘇儘先補用知縣費鴻年浙江入禀到○二十日首府魁禀知奉飭總辦海運省向差委署金匱縣姚棣雲禀辭赴任王治觀江北緝捕回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[江西官報]  
　　翰林院庶吉士陳同禮由安徽懷甯縣原籍來江親拜旋辭往廣東○刑部主事張賡颺拜辭○候補縣慶錫庚解第一批地丁銀進京○大理寺少卿劉緒拜會○同知王祖蔭解釐金銀進京○通判吳蘭頤解第二批漕折進京○同知蔣啓昌解九江關餉進京○刑部主事熊爾梅辭行進京○候補知縣陳皆典解恊餉往陳甘○包國瑚解九江關餉進京○張夀齡解江南協餉往金陵○撫憲牌示新選雩都縣徐殿臣候補縣楊定魁候補通判吳蘭頤著於九月初六日來轅考試查得題爲海防善後事宜如何布置論云○藩憲牌示南城縣丞陳廷憲據報丁憂該事務以候補按知事周國禎署理准補廣豐縣丞朱濬湘飭赴新任又大庾縣鬱林司吳應翔飭赴瑞金湖陂司新任所遺鬱林司汛務以試用巡檢張煒署理○德安縣賈鉅分宜縣丁毓琨簾差完竣均廉飭回本任○撫憲牌示本月初十日換戴暖帽 
[淫婦逞凶]  
　　今年夏聞漢口馬王廟河街出一姦情遠近無不聞知緣該處某嫗有一子已娶婦矣祗以家計窘乏四壁蕭然勢不能不耕而食前年謀得江通輪船水手生意往返宜昌漢皋間博得蠅頭利藉以養家活口甲妻正在妙齡又有姿色搔頭弄姿見者咸爲之注目適有江孚輪船水手某丙因與甲同業伺甲出外常至其家眉晤心挑非伊朝夕遂不復作投梭之拒錦浪鴛鴦雙棲夜夜甲微有所聞亦思有以懲創之一日兩船先後回漢甲知丙在安樂窩中密約夥伴於夜靜時破扉直入淫婦奸夫各露本相雙雙綑縳次日雇船送漢陽縣官憲惡其寸絲不掛又無呈詞不肯收受祗得用原船載回甲至此正苦無可收拾嗣經丙友爲之調處始得解縳甲妻自此與甲不洽並痛恨其姑縱子捉姦由是析居分爨不復脩婦職近又聽信他人言於初十日早糾同男婦藏帶利刃赶至姑處尋衅謾罵繼卽挺刃直前砍姑頭面數處眉目間受傷最重甲叔前來解阻亦受刃傷隣人某氏亦因勸被砍於是隣衆不服且案關姑熄不得庇護卽將婦交保送縣聞當塲被拘者男婦七八人想此等淫兇之婦必當執法嚴懲以儆薄俗也 
[漢事二則]  
　　漢皋堤口横街有某烟袋作坊適店主他出有兩學徒年約十七八互相調笑以撲擊爲戯突起一足適中一徒要害登時倒地未幾殞命一徒畏罪遁去地保得信立將同店夥一人扭住嗣經店主分報該兩徒之親人調停寢事然所費已不貲矣戲之無益也如是○漢鎭地方上自橋口下至花樓街綿互十餘里户口屋繁店鋪林立自前年出教案後奉憲整頓保甲分别涇渭陸則烟户有册給牌懸掛水則船隻有簿給票張帖法至善也近以武闈將開各屬武生魚貫而來大憲先事預謀遂於本月初特委員飭領書役持簿從花樓街一帶起挨户清查庶不致日久弊生也 
[登金山絶頂]  
　　前年我泛維揚舟金山咫尺難淹留今年于役來北固曠覽名勝消覊愁頴川太守雅好士籃輿助我名山遊暮春天氣正晴朗阿咸笑挈同探幽時偕冠姪同游臨江古寺擅形勝憑欄俯視心悠悠老僧愛客願相遵林巒曲折窮討蒐瘦塔一枝兀相向解衣礛礴風颼颼瓜洲隱隱辨雲樹輕舠幾點江心浮淵魚山鳥各自適雲光水色明雙眸長江天險非虚語畫稿好從奚囊收徘徊四顧不忍去直欲題詩最上頭[  飯夥山樵]  
[上海三馬路與昌絲棧陳竹坪經募兩廣山東沙州江寧賑捐棉衣九月十五日第一百一次清單]  
　　湖州釐捐總局憲劉續募與字一百九十三册寓雙林劉霽清洋十元烏鎭局委員司事洋六元武康局委員司事洋五元新市局委員司事錢五千文南潯局委員司事錢六千一百十四文湖州局委員司事錢九千九百七十六文又局丁王曹李柏吳洋四元以上七户共來洋四十四元○梁芹梅求病速愈洋廿元陳履川前在灶前許愿求陔全愈今果靈騐完愿洋十元願求消災延夀氏洋十元王肇基爲母病具疏灶前許愿助賑遂　　愈助兩廣洋十元客漢上靈岩梅華道人求産後母子平安助山東洋十元西河氏爲友之子多疾代求速愈洋十元范本安祈病卽愈助山東洋五元又錢二百另八文陳南卿爲次兒求病速愈生泰雨户各洋二元無名氏助棉衣捐洋一元五角經甡泰毛龍章母病愈完愿吳春甫求次子一路平安雯記祈合家平安助沙州四户各洋一元無名氏助江寗小洋五角同岳氏錢六百文姚君惠助江寧洋四角○常山樵子烟台平合銀二兩養心居俞新生兩户各規銀一兩○張綠初先生書潤洋一元六角又洋六角以上兩户共來洋二元二角○乾元押寳號交來楊柳塘善士助原當棉衣三十件○胡公舘交來杭州廣興典經募昌字七百卅六冊廣興典助棉衣二十件韶英氏錢塘鋤經生兩户各洋一元苕溪山人錢四百文○昌字七百五十二册譚任之善士續募盛記錢五百六十五文○昌字五百七十九冊如皋恆隆典經募無名氏洋五元鮑元圃洋三元思過氏洋二元吳雲卿無名氏硯香主人竹菴居士四户各洋一元吳希九潤花生兩户各洋五角夀日堂靜心氏朱聽濤程少軒附微居士汪樂卿六户各洋三角平陽端記洋兩角以上十六户共來洋十七元○昌字三百十五册平望禮和典黄韻翁善士經募完半願子洋五元缾守主禮和典禮和典續三户各洋二元求保赤子洋一元省吾氏問心氏無力散人太原氏四户各洋五角四星節見儀隱名氏兩户各虚對一個王夢周小洋兩角江夏女史王四小姐二户合小洋兩角以上十四户共來洋十四元虚對二個小洋四角○昌字三百十六册平望泰源典經募張英譽洋三元高桔仙半耕書屋頭塘汪氏無名氏莫釐補遺客三户各洋一元至義堂醉經室采寢館浮蝣子四户各洋五角以上十户共來洋十元○平安氏銅洋一元又錢二百文○本宅第六次桶捐虹口金裕興牛肉莊銅洋五元紅紙包銅洋一元散全銅洋兩元散銅洋一元散小洋一角散錢二百文○本日共收洋一百七十三元銅洋十元銀二兩規銀二兩虚對洋二個小洋廿一角錢二千一百七十三文棉衣五十件合并聲明 
[上海三馬路與昌絲棧陳竹坪經募兩廣山東江寗沙州賑捐棉衣九月十六日第一百二次清單]  
　　昌字五百八十九册屯溪鼎興典經募鼎興興業四元孫愷德洋二元爱耕軒頂遊居士貽懷居勤業居李積中五户各洋一元隨心氏寄生氏堯光氏無名氏四户各洋七角三畏氏承德堂森秀堂繼緒堂葉光輝葉世模敬承堂七户各洋五角竹舫氏務本堂二户各洋三角留餘堂紹德堂愼思堂無名氏四户各洋二角士開氏承啓堂愼修三户各洋一角以上廿七户共來洋十九元○張祿初先生書潤移助沙洲洋六角○王鳳鳴寳號箋紙移助洋一元○昌字七百六十八册六安州清興典楊輔臣善士募濟興典洋十元楊輔臣洋二元九角張及甫吕璧堂方藹孚黄子敬陳兼三熊小南陳萬興孫又之興和日興德成無名氏十二户各洋二元潘理齋王鍵如王致和德來和人和祥德昌德來和興德元德豐許鳳鳴無名氏十二户各洋一元無名氏銅洋七元勉力齋銅洋二元李學義鄷文魁二户各洋二角半汪南英江澤和汪興旺吕先喜蔣星垣汪時淦吕大保李淮臣施啓人吕紹坊沈文柄黎勉易黄長和十二户各洋二角崔德厚汪六安汪雙六張社明江品階江天喜梅喜元吳倍德金世才章敬修方繼成武和章程熾榮戴餘德郭熙業吳詩禮汪濤管賢文王昨雅查光輝郭友吳師禮胡登雍鄷萬和銷先升吳大祥李紹信李朝德湯慶和魏成明三十户各洋一角以上七十三户已除去信費一洋共來洋五十四元銅洋九元○廣東東莞縣不書名洋十四元隱月軒主人爲合家平安許愿洋十元隱名氏爲妻病許助賑捐卽愈完愿洋五元天益豐洋四元生昌衆夥洋三元紅蕉書屋本洋二元又銅洋二元楊敬之曹保生筆耕齋主人邵文達祈母目疾速愈山東四户各洋二元○本埠雲成寳號經募范衡玉畢功甫周范氏三户各洋一元均助江寧三户共洋三元○彩章號銅洋十八元乾元押鋪銅洋一元以上二户均助江寗○法馬路德錩號三次桶捐吉洋一元小洋六角半串錢五百廿四文散錢一千一百七十六文○南誠信號三次桶捐白帋句何號銅洋一元散銅洋二元小洋四角散錢一千六百文内有堂倌小賑餘錢及各攤頭油火錢分助在内○本日共收洋一百廿四元内有本洋五十六元銅洋三十三元小洋十六角半錢三千三百文合併聲明 
[上海四馬路高易公舘恊籌兩廣山東沙洲賑捐所經收九月十一二三四等日賑欵清單]  
　　十一日亦宜軒募丁字一百號册馮志歡同緣郭氏保合家平安次洋七元馮賡釗馮賡城馮賡唐三户均保合家平安各一元以上四户洋十元内銅洋七元○鄭仲華爲外祖母湯俞氏祈冥二元○昌記募三百六十七號册湯鴻基梁勝彩二户各一元○楊雨節省重陽節香燭半元○十二日十六鋪捐桶衆善士錢二百文○泰昌里捐桶衆善士錢九百三十文○鄭耀東太守募八百十七號册徐長盛高日升田廣昌邱選記胡盈豐廣豐對漢榜祈慈康健滴去來人麥念初無名氏十一户各錢一千文詠錦氏子再修氏二户各六百文吕一臣蔡錦泉陳顯記管道隆劉添源管錦福恆豐太鄭未太徐永漋劉祥記廖永泰允泰恆升益無名氏義信豐李緣善堂屈惠香室蕭蘭陵堂蕭六穗堂李敦第堂無名氏叔楊明廿二户各五百文正發行四百文朱正太行張森泰張裕昌胡明經堂張福記五户各三百文張友記二百文以上四十二户共錢廿五千三百文一臺五伸合洋廿二元○泰州念慈氏募隱名氏銅洋十元○信義典衆友二元汪邦彦保母康健二元○福州裕昌行莫楊樓翁募鏡心軒二十元鄭家培李廷海李鈺霖三户各二元李廷湛李汝明曾其鑑楊家鍾瑞成春瑞記號六户各一元以上十户共伏票三十二元伸洋平廿一兩六錢八分通成號市錢八百文伸銀四錢六分陳瑞伯胡好義堂任幼笙秦蘇氏祈保平安四户各二元秦酉山遂初堂二户各四元來崇德堂十元以上八户洋廿六元錢八百文合洋平十八兩二錢九分五厘兩共合銀三十九兩九錢七分五厘伸規元四十一兩一錢二分○十三日同濟不名二元○來紫堂二十元内銅洋一元○十四日吕四甘心子二十元○盆湯衖捐桶次洋一元錢四百文○酧愿人二元○隱名氏中元○杭州林鑑泉軍門交來澉浦營察都戎募一千四百十六號册丁廷和王塵書梁振彪周潤榮王嘯蜂澉浦營各書房六户各二元蔡兆熊四元澉補營百隱衆兵等六元張培元翁志高王承先合助池玉山二户各一元管旭照董連發王炳炎合助六角以上十一户洋二十四元六角楚軍中營劉吉園軍門募一千四百二十號册劉吉園十元知過子補愆子昨悲子三户各一元献粟子五角以上五户洋十三元五角海寗營余都戎募一千四百零九號册海寗都司余顯廷海寗袁花汛勒宗淮海寧城汛陸衍華硤石汎外委劉慶華四户各三元海防營守府察興邦六元長安汛陸益泉四元鎭海汎端木啓順二元額外外委孫文駿鹽平汛王成均二户各一元以上九户洋二十六元○神户柳子原翁募一千三百八十三號册柳子原三十元移席賑濟四十元無名氏十元無名氏八元怡南號五元鮑誠之四元鄭植珊二元張鴈田許景山柳幹生張茂枝盧文軒源生號鮑換樓葉瑞初其昌店材昌店十户各一元無名氏無名氏無名氏三户各半元以上二十户洋一百十元零五角伸規元八十兩零九錢四分○有名氏二元五角○以上統共收洋一百六十二元六角内次洋一十九元規元一百二十二兩零六分錢一千五百三十文 
[上海四馬路浦灘文報局内恊賑公所經收賑捐九月中旬清單]  
　　十五六日統領浙江留防各營韓軍門率同撫標中營浙西鹽捕陸營水師營親兵營官弁勇書募銳一百三十一號册央洋三百十五元○浙江藩憲許發到富陽縣正堂歐募金十七號册五十九户二百元海鹽縣正堂顧募金廿七册五十四户二百廿四元硤石厘局尹募銳八百七十九册廿四户一百元嚴州厘局候補府正堂王五十元○淞江鍾鶴翁募金一百六十六册問心齋主六元永義公典信義典二户各二元○電綫行著之氏許母病愈五元○黄埭王永順煙號募銳二千零十五册王永順陳萬隆二户各一元秦阿根潘阿春單恊興三户各五角王善林衰紹奎二户各三角合收洋四元錢一百十一文○古吳春暉草堂規元十兩零四錢○京都培福堂胡京平銀一兩○嘉興吳幼翹翁募銳一千七百四十册沈岑記吳翹記吳漸記沈文端四户各一元吳文清二元穉記陶房三友居三户各五角張元桂吳爾楨二户各三百文日房二百六十文吳興夀一百文集腋氏四十文合收洋八元虚對開一個○誠心從善子六百文○温州永嘉捕署陸募銳一千七百九十五册陸𡙗夫六元陸文江四元陸賽琛二元胡湧泉楊晴山夏蓮生顧鶴亭四户各洋一元鍾崇祜陳夀眉樹德堂積善堂四户各三角李月樵封德輔季心齋王宏興四户各二角陸玉成五百文陸福成四百文莊恆如趙志善季　夫鄭鳳鳴四户各三百文封子和二百文共合收洋二十元○立記規銀四錢○盛澤合記號募銳一千五百四十九五十六兩册黄柳氏五千文燕名氏一千二百文季四叔一千文　章濟七百文沈幼良周順永鴻盛三户各四百文孫夢記二百文于竹亭于李氏徵士第翁吳介山王鴻欽許秀元孫授記王啓記無名氏九户各一百文共合收洋九元錢六十文○兩日共洋收九百四十五元規元十兩零八錢現銀一兩虚對開一個錢七百七十一文 
 
