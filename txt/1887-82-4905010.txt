# 1887 - 82 - 4905010

 

Page 1

 
 
[本館告白]  
　　啓者本館用放大賽連紙刷印新聞歴有年所兹以去冬大雪常玉山一帶車馬難行致貨客未能按時來滬日内巿上賽連幾於購盡無可設法只得暫將大號毛大紙替代又恐紙張小則新聞較少未能醫閔者之心用將附張放寛庶幾新問有增無减一俟紙貨運到卽照舊式仍印放大賽連此布 
[一百八號畫報出售] [  點石齋主人啓]  
　　文姬被虜箸故笳十八拍以寄其哀思雖胡音實漢詞感慨蒼凉至今傳誦事隔數千年乃有西國女妓學爲中國淫詞中之十八摸一曲在四馬路書館彈唱者效顰之誚恐不得免焉惟是事屬創見本齋例得而募繪之以博諸君一粲准於初六日出售後附淞隠漫錄圖説一則此佈 
[石印佩文韻府成書啓] [  點石齋代啓]  
　　此書於正月内登有告白約二月底成書現在將次印齊惟書作之裝釘木工銅匠之做箱子釘事件以及箱蓋之刻字着色在在皆湏時日不能無稍稽遲恐勞諸君盻切故特先期奉告一俟四月初諸色齊備隨卽登報布聞將來持票取書向上海大馬路鴻仁里長順晉可也如能趕早更足仰慰諸君先覩爲快之心此啓 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二冊武英殿刋板初印本民問向不多見自經兵燹尤如吉光片羽彌希彌珍　四海臣民轉　以　建極　　心　　治之謨不著今退補樓主人出其家藏初印本付點石齋石印仿巾箱直行本大小而凡三　　擡單　　欵式悉仍　　不敢輕易聖　敬印硃字赤黑分明殊便展讀惟是石印工料旣貴而套印硃字尤屬不貲現已擇吉開印準本年七月底出書　定者每　價洋二十八元先　　元　取書票書成找洋二十元取書一部其未經附股者統定四十元發售每都計六十冊外加文木箱子一只提　鎖匙悉用雲銅隸字顔　　　絶儉凡在同志幸早賜顧善股處在京都煤巿街源豐潤並發兌各種石印書箱揚州厚生庄上海點石齋南局帳房候欵 
[精校石印四書典林] [  點石齋主人啓]  
　　新安江愼修先生四書典林爲時文家必備之書惟木刻漶漫書頁亦多芸窗展卷未愜閲者之心舌耕室主人覔得書本楷字重鈔復倩名宿再三精校托本齋石印縮成四本外加　套裝訂工整紙墨精良自當有目共賞定於月内出書每部價洋一元六角躉售從慶如蒙賜顧祈至本齋　房面議所印無多望勿遲悞 
[再論善堂積弊]  
　　前錄局外觸目驚心人論某善堂積弊一函并書其後隠其名而直書其事意以爲或不免言之過甚彼善堂司董縱有弊竇未必若是之甚也乃孰意昨有友人投書本館則不以爲言之過甚轉以爲猶有未盡並推廣言之謂此等弊端不僅某善堂有之各善堂亦未嘗不然其書曰有某堂某董當其前董某君在日緣擅據發堂婦女作妾人言藉藉大不理于衆口乃揮之使出閲數年夤緣復入爲前董帮辦前董死遂升作總董前歲其姪復納因案發堂之女爲妾借居城中爲金屋之藏人盡知之因其勢通官長莫敢誰何此積弊之一端也凡歲終米票由司事先在外開具清數而司事卽由是作弊遇有年輕婦女可以任意調戯者則於塡數之時多寫數斗倘係龍鍾老嫗或面冷於氷心堅似鐵者則大聲呵斥執不爲寫卽寫亦不過一二斗而已而堂董及司事之有權力者則其家中上白米十餘石早已積儲可敷一年一家數口之食至於施捨棉衣則多以惡劣洋布爲之而董事司事家中所用之布料花衣皆取給於此施送棺木則板從其薄木從其濕而董事司事家中之板壁夾板木花柴薪又皆取給於此此又積弊之一端也凡發堂婦女人都因姦逃拘案者十居六七一經到堂則董事司事按期點名任意評頭品足閒時出入帳房小憇笑談無所不至彼婦女亦莫不欲博董事等諸人之歡盖得其歡心則可以享美供養欲給求自然便當故樂爲之設有人託一大力者進言欲聘以爲妻則該董立有定例須獻折席洋十二元其餘司事等需索尚不在此例約計娶一堂中婦女爲妻除衣服首飾等不算外必須費洋蚨五六十番方得將就試思就善堂求伉儷其人豈是富强而所費乃至若是誰肯爲之輕嘗試哉外人不能娶則堂董司事可以留以自娛矣此又積弊之一端也又城中街道本係善堂修理向有捐項無須額外收捐今則挨户派錢董事爲之經手故未有不侵蝕者由是城廂街路穢破不堪偶逢陰雨或當暑熱之時惡濁之氣滿街騰沸最足令人致疾此又積弊之一端也有某堂董者在髮逆初平之時厠身堂中爲之揀拾字紙藉以餬口繼而被其竊得堂中總帳一本乃挾之以爲要求地步前董恐其聲張致玷聲名因拔之以爲司事無何漸升帮董今則儼然正董矣以一流落無藉之人忽焉拔之污泥之中置諸儔人之上試問其從前所要求者何事今及此其有不循其轍而更深其謀者乎此又積弊之一端也以上諸弊皆人所共見共聞之事且亦不過十中舉其一二其餘則不敢盡言抑亦不忍盡言目下兹數人者或其子游蕩不務正業或有子而成癱瘓不齒人類或不於其子孫於其本身忽成癲疾人咸以爲天之報施盖不爽焉請錄之以爲當世儆余亟善之曰所貴乎善堂者貴乎其爲善也善堂之産業經費大半皆出於樂善好施之士或一人一家之義舉或羣策羣力所共持而其命意之所在則無非以爲善起見然善不能獨爲也發善心行善事定善章用善友開善門而善舉於是乎成善名於是乎著夫孰從而非之笑之譏訕而苛求之無如徒善不足以爲政有法無人雖善不長各善堂之弊大都由於用人之不當昔王荆公宰鄞縣時行青苗免役保甲諸新法一手一足之力措之裕如行之有效遂益自堅其信至於入相神宗則舉昔日之所自爲而效者奏而行之於天下而不得不任之於人不但一已之心力有所不能周卽一己之耳目亦有所不能及於是新法旣行而弊端百出儻非司馬温公力起除之則北宋之祚之斬且不能待至徽欽噫用人之難乃如是耶顧荆公以執抝之性而不受盡言雖有諸君子力爲之靜而剛愎自用不復聽從羣小又從而附和之以是假周官之名大貽新法之禍今善堂諸董事未必其人皆若王介甫之剛愎執抝要亦不過或薰於利或溺於色遂令智昏耳兹得有人焉爲之盡發其覆不啻禹鑄九州之鼎而神奸無從逃影凡諸弊竇昭然若揭則其心必有怦然動而幡然悔者然則此數語者其足以砭末俗而挽狂瀾開無數自新之路廣幾多方便之門善哉言乎余又曷敢不爲之書 
 
 

Page 2

 
 
[本館接奉電音]  
　　昨接在京友人發來電音本月初四日諭旨二道敬謹譯登○三月初四日奉上諭巡視南城御史良弼等奏遵保獲盜出力員紳並將前保各員分别改奬聲覆各摺片着吏部議奏欽此同日奉旨三姓副都統着文格調補金州副都統着聨恩調補欽此 
[葡約電傳]  
　　初四日倫敦發來電報云中國與葡國立約已將澳門之地讓與葡國管理矣電音止此至其全約若何容挨續聞再錄 
[上相閲兵]  
　　去年醇邸巡閲北洋水陸各操時曾有今春請李傳相閲視神機營操演之約本年傳相恭辦陵差例應抵京故於正月問卽飭神機營各隊官兵將號衣靴帽旗幟更換一新以俟大閲經醇邸晤商傳相訂期於三月初一日在南苑内鎭國寺地方閲操當飭神機營馬步槍砲二十四隊於二月二十五日五鼓列隊出城於天橋會集按次排隊出永定門至南苑駐紥勤加操練其神機營格林砲隊克虜伯機器電氣等礮測量水雷地雷火箭各項練兵計二十有五項亦於二十五日赴苑初一日醇邸等會同傳相閲看各隊卽於次日回京計駐苑八日官兵每名加給口分銀五錢以資津貼飯食之需説者謂神機營二十四隊合操每歲未曾一見此次會閲足見醇邸於武備固能十分講求也 
[傳相出都]  
　　李傳相晋京一節早經錄報頃接北京來電知傳相已於本月初五日十二點一刻出京遄返津門矣 
[杭電告災]  
　　昨日清晨九點鐘時杭州訪事人飛電報稱初四日酉刻太平坊失愼電音簡略未得其詳其火起自何家焚燬房屋幾許則一二日内必有祥細函來爾時再行登報可也 
[盛澤大火]  
　　嘉興友來信云盛澤鎭登心橋登心橋地方於二月二十九日晚三更後失火因迎賽龍燈雜以地戯沿途燃放松香登心　一帶路極容狹迎至是處人更擠挨無暇他顧致松香火沖起延及屋沿而居户尚未知覺及龍燈過後各自安睡將近四更突然轟發火光熊熊衆人從睡夢中驚覺祗得冒火而逃水龍救亦不及直燒至天明始熄約計焚燬店屋四五十間燒斃老幼男婦共九人是亦一大灾也 
[議行慶典]  
　　英皇今年適值踐祚五十年之期各處議舉行慶賀之禮本埠英總領事邀集在埠英商議辦此事此已列報兹已於前日議定派人寫捐擬點燈施放烟火一切熱閙諸事其期則担文狀師議得當以西歴六月二十號英皇登極良辰至舉辦慶典之後所捐之資若有盈餘倘在千兩以内則可撥歸善舉如在千兩以外則當再行集議以便核奪云 
[廣西電務]  
　　近聞兩廣督憲張香帥諭飭開辦電報學堂委沈小園直剌爲督辦嚴少和直刺爲帮辦已在電報局對門修理房屋二月下旬卽可開堂矣○又梧州至桂林電線現委沈小園爲督辦嚴少和爲帮辦袁令芝年爲監工總辦沈直刺又禀派楊叅軍慶餘勘路運料王星垣鹺尹爲工程帮辦於三月初卽行開工 
[行部續聞]  
　　蘇臬憲張屺堂廉訪赴松屬閲視海塘啓節回蘇等情已列前報兹聞廉訪莅松時在西門外訪獲賭棍一人又在青浦拿獲鹽梟頭目立用站籠處死想見豸節所臨風行雷厲其造福於三吳士民者豈淺鮮哉 
[水陸並行]  
　　江南提督譚青崖軍門議於松江東門外開築馬路一條以便往來已列前報兹聞軍門復議撥小火輪一艘來往於松江上海不特爲傳遞軍報之用且可搭客寄信此舉若成陸路則匹馬飛行水道則雙輪迅駛松滬間消遞息不且捷於影響哉 
[上梁改期]  
　　前報江省創建左文襄公專祠於二月二十日上梁一節兹查是役係文襄祠與大行臺相連建造盖冋來主考到江借八旗公所爲行臺上屆則借王文成公祠倘遇欽差到江則借貢院爲行臺諸多不便是以近日創議併建也又查是日因木匠赶辦不及大行臺攺於三月初一日上梁而文襄祠上梁日期尚須從緩云 
[津事紀要]  
　　新授安徽按察使司張竹晨廉訪岳年於二月廿七日到津少作勾留當航海來申往履新任○天津府汪子常太守奉委恭辦陵差於廿七日首途屬下印委及候補各員均至河北玉皇廟恭送行旌署中日行公事循例札委天津縣代拆代行○旅順與威海曁大凌灣三處頗有犄角之勢現在旅順已成水陸重鎭而威海等處布置尚未十分嚴密傅相竭力籌防飭令前辦旅順工程之德　漢納根君馳往該處履勘情形添築砲臺以資捍衛漢君已於廿二日就道矣○城廂内外自正月以來幼童稚女間有被拐者旋於二月十二日在北門城上拿獲拐匪陳二送案由天津縣宮玉甫大令疉次刑訊供認夥同王三拐得幼孩三口起案招領陳王兩匪各予監禁聽候詳辦嗣又拘獲張三何再兆劉永慶等三人張三係在河東于家廠誘抱季姓幼孩當塲就獲者雖據稱向患痰迷時發時愈然形迹可疑决非善類亦子收禁其餘押候覆訊然何等兩人係於張三被獲後在旁排解致被併拘二人均係深州人同寓河東劉家店者邑尊不憚詳求疉坐大堂刑訊迄無確供除起獲幼孩數名飭屬具領外亦無另有報失情事而蜚語污人者輙謂該拐匪爲某某主使一倡百和千口同聲聞縣署已出示通衢嚴禁造言生事矣○二月廿八日爲德意志國皇九十壽辰寓津德國官商均於午刻齊集德國領事署稱觴遥祝除誦祝詞外並電奏德皇恭述一切又電致駐京德國欽差請將是日之舉轉達朝廷晚間就德商旅邸設樂張筵可見官民同樂之意 
[春蘭雅集]  
　　滬上名流夙喜藝蘭當春日暄妍輒就邑廟豫園設爲盛會第其高下别其等差空山中不求聞達之儔至此則一經品題亦居然價增十倍矣今歲會首吳君渭聘以豫園僻在城中多所不便因商之老閘北首徐園主人山司馬於本月初七初八初九三日設會園中以爲雅集司馬風雅性成愛花成癖所築雙清别墅風亭月榭精潔無儔屆時日麗風和氣清天朗都人士聨袂而往定必如水如雲正不特蕙質檀心益形生色已 
[意使請見]  
　　意大利國欽差羅嘉德抵滬已列前報羅君寓在英租界大英書信館後面之華利洋行内訂於昨日下午三點鐘請蔡二源太守會晤聞羅君擬在滬過夏俟秋凉時始行入都云 
[西商控案]  
　　茂生洋行東至美領事署訴稱洪昌號之倪振甫源豐號之陳喆生均定鋼鐵延不出貨請爲傳追由易繙譯照會蔡太守飭倪陳到案於昨午前會訊茂生洋東申訴前因并稱如延不出貨照現在巿價另賣不免虧耗請着認償洪昌號之倪振甫供職員曾向定貨請寛限措銀出貨太守商之易君着倪具限於二禮拜丙付銀出貨違　聽憑該洋行另售認償虧耗陳喆生供我非東家亦非執事所定之貨我不知情太守問然則東家是誰執事是誰陳答稱東家吳永紀現在寍波執事人吳榮芳太守隨飭陳交保着卽知照東家或執事人到案候訊 
[道憲鞫犯]  
　　湖南人田永成向在滬南某營當勇去春濳赴某輪船竊物經事主拘送縣中訊押嗣由金陵盜案中犯人供出與田同黨因函請該管營官查究旋查得田在縣中管押因立撥某營弁帶勇數十名赴縣提人莫邑尊飭差護解到營營官訊悉情由依舊送回縣署以上情節均曾列諸報端前日邑尊飭將該犯解赴道轅龔觀察親提研鞫該犯語言狡展木得確實口供觀察仍發回縣中監禁大約尚須嚴訊也 
[不認販私]  
　　洋藥局巡丁吳阿新在新北門内查拿私土被販私人蜂擁攅毆並將腰牌攫去歸而訴諸巡丁頭目經頭目鄭阿廖禀明局總函請縣署提懲前日莫邑尊提集研訊巡丁吳阿新卽吳庭榮禀稱小的係本邑人向充洋藥局十二號巡丁有王硯珏王硯球兩人本係昆季名雖在十五鋪開硝皮店實在專事販私頗是偷天換日手叚日前曾經小的拿獲究辦至前日又在英界某私土行濳携私土出外小的知悉 
 
 

Page 3

 
 
[上海陳與昌協賑公所起解山東第廿四批賑欵]  
　　啓者今付百川通號規銀一千一百七十兩匯兌庫平銀一千零六十七兩五錢二 
分解交山東東海關登萊青道盛杏蓀觀察照收特此布聞仰希公鑒[  竹坪陳煦元謹啓]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[蕪巿閒談]  
　　粤商回在鎭江購小去歲忽　而至無湖　　士濠船埠淡　泞下各厘卞税　因絀冬江憲屏方伯禀請兩江總督曾沅圃制軍　飭　商仍歸鎭　購宋嗣安徽巡撫陳六舟中丞以鳩江口米客麕　巿面甫覺與隆若將　巿遷回但商情困苦　常　江干貧民倚䭾米爲業者千百嗷嗷又將何所謀食因與制府往返函商籌得挹　注兹之法分軍未歸鎭江購商未歸無湖購辦刻下部議停給護照該商尚承辦軍米三十萬石皆在鎭江購辦致蕪湖一口久無輪船來裝矣○雙錫五觀察札飭蕪湖　略　官與民最親切者詞訟官能盡一分之心民卽受一分之澤衣食稍充者不輕興訟而逞刁無賴之徒詞訟偏多仰卽嚴拿訟棍以除民　講　聽斷以惠斯民云云錢孟超明府奉飭遂卽出示勸諭軍民毋因小忿動輒涉訟果　寃抑官代書處照口供繕用狀式遵期呈遞其有妄用曰禀揑詞興訟者定卽嚴究作禀之人指名懲辦○三月朔關上各書役三月期滿例應換差關憲雙觀察先於上月杪督同文大令當堂　派各書役俱靜候給諭前往從公○洋藥捐税未歸海關併征以前所有土税皆由各商董包徴自攺章後各董分派餘利有得巨萬者有得數千兩者有獨抱向隅者經某吏看出弊病向衆揭破聲言必須控請關憲究查未知如何了局也 
[吏治認眞]  
　　金陵友人來信云金陵吏治局由韋觀察主政觀察以翰墨因　非比料條督責因一切　以尊宗接以和易詎具書生本色者卽緣之以試其捷足視爲利藪而弊遂不可問去冬許方伯爲之整頓就微垣之廳堂上命題向試試之日大小　至者僅八十一二員卷不足奬章之額適有寫履歴者三人乃取以充其數今定二月初十日又届試期觀察視其點名册則大班復增至五十餘人小班一百三十餘人回顧堂上下似衣冠濟濟中人人俱挾有養由基白發百中之技此之待智者已知此中之弄　伏獵非止孚林甫一人亟號於衆曰今日之竽非一一吹之烏知誰爲東郭先生者衆默然蓋觀察所問者非能如曹子建表求自試者也久之人聲忽鼎沸　調某出問則某官與某官方攘臂甚於擔夫爭道提調止之不聽乃大言曰此是官塲非觸藩礪角之所卽使事有不平公者可公言之胡得以老拳從事也於是兩人互發其覆且旁及他人誰假荀罃之槖謀誰爲毛遂之自薦誰奪戴憑之重席誰博遠志之二名無一能逃其龜鑑者觀察乃令一切逐山親立階下俟懷瑾握瑜之士一一扶出龍門而後已是日題爲公生明論場内雖半屬粗枝大葉之流而旣在鈐山堂經過十年氷雪尚不難　顔魯公一筆書日過午放牌門啓忽有效石亨之奪門者拂闎　入閽者不可時個中人望沈諸梁甚於望歲　援者至乃爭爲内應嘲者至比之於周條侯之得劇孟子是洛生擁鼻吟又復與春蠶食葉聲並作矣究竟魚目不可混珠佛頭不容着糞是在主政者以猛濟寛以公去私則得矣 
[邗江官報]  
　　二月二十六日泰分司沈分轉禀辭回署廿七日陳鹺尹綸禀知赴省甄别二十八日丹徒縣土大令祖慶抵揚公幹二十九日曾鹺尹家彦起復回淮 
[女鬼索命]  
　　甯波江東北號會館司帳董某去年曾作滬瀆之游批把○巷曾繫花驄楊柳樓台屢移絳蠟留連旬　樂不思歸而於某妓尤暱妓久溷風塵願得有情人以託終身見董之暱已也帳底枕邊遂通密約董告以無力妓遂出　餅　百枚相贈俾爲贖安之資詎董得洋後不復念及宿約扁舟一棹竟返甬東從此雁杳魚沉不知明鏡臺前有零涕人矣妓自知爲董所紿抑鬰無聊仰藥而卒　去年事也董聞妓死不以介意上月某日董在會舘樓上寫帳其時樓下有縫工四人見一女子後隨傭婦由外而入叩問董之姓名縫工問從何處來答以由滬到此縫工不解其故陪至樓梯旁令其自登逾時寂然無聲縫工尚疑董與女子或有密約幽歡正在猜疑之際見董下　手持烟筒點火吸烟縫　雜以謔語董力辨其無且謂青天白日得非見鬼耶縫工答以衆目共覩何得云鬼且告以女子由滬而來并道其年貌衣服董聞言始驚懼毛髮爲之悚然語畢登樓寂然無聲縫工疑之潛登樓梯自門隙窺之則見女子與董同坐方共爭論一云情薄如此豈肯饒放一云如不肯饒我也無法縫工聞之始悟曩所見者非人也是鬼也於是呼衆人上樓則女子倐忽不見董亦直言不諱急召其父至以舟送　家中不半時而氣絶此事寗人言之鑿鑿然實事近荒唐惟世問負心漢子薄情兒郎正復不少聞之亦可知所戒惕用照述之 
[輪船招商局第十三届帳略]  
　　謹查本局自光緒十年六月初十日起至十一年十二月底止帳目已併作十二屆結總呈送刊布在案兹自光緒十二年正月起至年底止是爲第十三届結帳本年共得餘利二十萬一千餘兩併連上屆餘利十一萬五千餘兩共得餘利三十一萬六千八百兩月奇除各船棧折輕成本十五萬七千九百餘兩提派股分餘利二萬兩局内各執事辦事出力奬賞六千九百餘兩外凈計結餘公積銀十三萬一千九百兩有奇接辦之初原欠洋商匯豐天祥寳順銀一百五十六萬餘兩本届拔還天祥二萬五千磅並分存匯豐怡和旗昌俻還洋欵冲抵尚短五十七萬八千餘兩數年之内海上無事或可全數備抵上届接辦輪船係二十四號現經閩省退還美富一號共二十五號本年江天普濟鎭東日新大修銀兩本應加入船本此次已列支銷意在漸輕成本期歸實際股商利息前會禀明改减六厘本届提派餘利一厘照章於三月初一日分利並分繕上下兩册呈送南北洋商憲及滬津兩海關備案並抄存滬津漢閩廣港各局以便股商就近查閲另刊簡明帳略分送公覽建忠能虎駐跡申江冰淵共惕宣懷承乏東海於用人理財之道尤虞隔閡所賴各局各股員董羣策羣力勿以年來辦理稍有頭緒始勤終懈須知中國商務敗壞已極總期已成之局深固不摇得爲衆商所信服則凡有益富强之舉尚可漸事推廣關係甚人是以宣懷等不辭勞怨所日夕期望者豈淺鮮哉[  督辦盛宣懷杏蓀會辦馬建忠眉督沈能虎子梅謹啓]  
[上海高易公館内籌賑所撮要]  
　　頃奉山西撫憲剛子良中丞賜函并由蔚盛長號匯來捐助直湘平銀三百兩正伸規元三百一十五兩七錢零五厘又接儀徴縣正堂李明府捐集直賑洋六十八元零錢七百文并將原册賜回均照拜領望雲叩謝卽按册塡掣收條備函奉繳感厚德之栽培分來鶴俸沐仁慈之遠播拯彼鴻嗷謹列報章藉抒感佩○太倉繆季豐善士供奉觀音菩薩素仰靈騐已登前報昨來函云其令媛年甫週歲忽患寒熱目已上視危急之際手足無措卽塡保病延生疏許願助賑洋一元向觀音座前祈禱病愈蒙賜仙方依服三次立獲奇效次日竟然全愈可見助賑祈求無不遂願特將賑洋寄來并囑登報以誌之[  秋坪李朝覲頓首謹誌]  
[文報局内賑所瑣記三]  
　　京江滕君鯉泉來示云家君六旬壽辰親友贈儀禮宜設宴家君情殷救災命將壽筵費三十元寄至尊處移作賑欵敝所拜收後爲災民謝爲壽翁祝曰仁者之心壽考之徴已溺已飢壽世壽身○甬東張楚塘先生在滬教讀來啓云頃見使君受福捐册一片青氈愧無所助刻屆先母百歲家人欲諷經以祝冥慶固止之今送上英洋三元乞解災區又云僕有兩友一係三月初八其母兩週期一係四月十三其母七旬冥慶俱欲倩僧道諷誦經懴勸其節此費以助賑友有難色因思此類者衆矣習俗移人賢者不免還乞登報以爲嗃矢先聲○敝所籌賑之法蒙四方善士惠告者微論可行與否均登報章以冀同心之助前日莫釐邱君古棠來函云勸捐除巨商慨助外如店鋪中大則數十人小則數人每人約捐幾何應亦不少又留滬無能客來函云節屆清明各郡城例有祭壇之舉會首者按户歛錢奔走執役連日烹飲所費甚大賽會迎神雖屬有舉莫廢然清香一瓣亦可巡城奉勸會首諸人何勿節省浮費以之助賑想昭昭者應亦鑒之也合代登報以爲之勸 
[申江同人續募接辦北洋輪船太平棺木捐數]  
　　光緒十二年八月起十三年二月止官銀號同人樂助規銀二十兩廣東平安堂公欵規銀三百六十兩伊川後人規銀一百兩魁盛隆洋十元元興長十元仁和長十元義茂和來無名氏五元天興裕十元義和公十元引年堂王二十元清遠堂徐五十元愼德堂陳五十元平江人五十元王潤生十五元何丹書五十元喜善綠十元同德義六元無名氏一元黄信樂一元陳竺卿二十元正祥永十元愼餘堂十元樹德堂十元瑞豐五元德林祥五元共計募下規銀四百八十兩洋三百六十八元加生下息洋四十二元於三月初一日一併交明果育善堂收册辦理日後倘蒙善士樂助望交二馬路信昌珠號代收當取收票彚解果育善堂得能捐數充裕冉富添辦别埠輪船謹將懸挂各輪船章程附左謹啓者敝同人續行募集捐貲公辦輪船太平棺木凡天津上海粤省往來各輪每船預存棺木兩具設遇在船猝遭病故中途卽可收斂此有備無患之意也業於光緒三年香港託東華醫院承辦光緒六年上海託果育堂承辦天津託廣仁堂承辦兹因果育廣仁兩堂離停輪碼頭較遠故於本年在津另託紫竹林招商局在滬另託黄浦灘招商文報局内恊賑公所代理但敝處因無司事到船經辦全仗貴輪船執事大君子隨時體察遇有病勢埀危之人務請問明姓名籍貫卽爲登詞倘有不測卽將所備棺木應用如有同伴親友帶交家屬最倘靈柩到埠一時實無交處則報堂權寄義園並將姓名籍貫存堂以待家屬領取此係同志善舉分文不取如該親屬情願繳還棺價以及樂善仁人慨願捐助者請交三埠善堂皆可照收當卽掣回收票此欵卽入太平棺木項下之用年終由各善堂帶刊徴信錄以昭公鑒冉者中途用去棺木待至埠時敬乞貴輪船帳房繕函蓋章飭送在滬則文報局在津則招商局在香港則東華醫院此三埠均可報補備存棺木俾免缺乏送信之人每次酬勞錢二百文以上擬章謹就管見所及倘有未盡妥善之處還望貴輪船諸大君子俯賜指教庶幾善無虚設福有攸歸二　平安　　　　啓 
 
 

Page 13

 
 
[迎富歌爲北固山民作]  
　　衆賓且弗諠聽歌迎富辭迎富自有始請從採蓬提採蓮復採蓬蓬葉何離離柔條紛娿娜緑野何芳菲團團滿葉露葉露沾我衣攘袖皓腕見蓬梗刺柔荑採之已盈筐將以寄所思所思一何篤雲情薄天馳良人東海去賤妾靡所依春暉深自惜明月空照幃不怨企余望所怨命不齊自云三載回今已至所期開門日夕望行行固旋歸相持幾不識面目殊昔時昔時好丰貌今已滿吟髭同登北固山將蓬祭春祠蓬葉有生意迎富兆於兹歌竟同所願百年常若斯[  種榆山人胡彭稿於法界寓所]  
　　　徐園四詠和懴情侍者韻錄請高昌寒食生曁諸大吟壇粲政○菊籬緑尊仍對飲流霞避俗思偕籬卜花不謂雅人更深致編將麂眼學陶家○桂窟一枝擬向廣寒栽月裏天香不染埃欲證前身歸大覺分明金粟影如來○竹徑風枝曲曲匪驚濤戞玉聲中日萬遭想見渭川有君子滿庭芳草讀離騷○梅喦冷霧香雲罩碧苔無言桃李總輿臺夜寒索笑空山裏姑射仙人入夢來蕉鹿主人作於珠江旅次 
[弔吳柳堂侍御卽用其絶命詞元韻]  
　　人在惠陵風雨中陳情一疏表愚忠襟期落落舒孤憤詞旨哀哀動兩宮克盡苦心前代少難忘遺澤普天同不知當道馳驅者能否從君馬首東大名卓卓著寰中生敢論奸死亦忠擇地魂依先帝寢呼天聲滅梵王宮事當難處期無媿人到能傳本不同凄絶馬伸橋畔路千秋憑弔夕陽東[  瀹雪主人未定草]  
[上海三馬路與昌恊賑公所陳竹坪經募山東直隸賑捐三月初一日第五百八十六次清單]  
　　本埠餘大實莊交來漢口裕餘公洋一百元○陳榮山先生交來通裕洋布號新正開巿諸友寵惠隆儀將筵席資移賑洋三十元求目疾速愈人洋二元陳糼山將三月份洋五角○新冊平安人經募大雅堂秦惇厚堂馮祈熙章各錢一百女壽根和尚譚小午均昌茶叶店朱老四佈施無夕諒我貧葛震峰陶橘棻吳子麟鄺惠志鄺剛村徐硯農但愿子孫勤誦讀陳憶之宗伯崖施延誥尤祚遜賈蘭舟應厚齋盈孚酒店永昌北號嘉福染坊洽順昌米號瑞昌泰何岱生趙梓琴趙子勗李帆泉褚召棠陸槐慶瑞生米店安樂居士朱少勝葛芝九應芳金吉石邱沁園陳子庄愛樓各五十文以上四十户共洋二元○上海　署交來壽册不列名洋二元有心無力洋一元又受福册有心無力洋二元不列名洋一元以上四户共洋六元○陳篤卿先生交來江裕倫時記陳裕泰增喜茂生陸洪逵周瑞麟諸大發孫永福以上九户共洋八元○○本日共收英洋一百四十八元小洋五角合併聲明 
[上海三馬路與昌恊賑公所陳竹坪經募山東直隸賑捐三月初二日第五百八十七次清單]  
　　杭州萬承志堂交來萬葉氏祈夫病速愈洋廿元由老福潤局來○新册常郡玉帶橋李府寄來不書名洋十元由鴻源局來○新冊本埠開泰寳號唐紹巖先生交來通州朱全愈堂洋十元又隠名氏求保平安洋十元又冊徐頤養堂徐育麟王開泰王會元四户各洋半元又冊王佩青王及元王鈺齋許世同徐茂春徐鴻鑾羌紫庭王源清八户各錢四百文吳西垣陳西苓王全華三户各錢二百文王海六錢一百六十文郭慶福郭慶貴王養之馬士安王誠烜王惟馨王竹溪陶雲程羌其祥史晉祥王福通王福泰王金裕王金鐸王福基羌元震趙福其王福全各錢一百文以上共合來英洋廿七元錢五百六十文○吳鳳洲爲子病愈完愿洋十元武乾朗靜記洋十三元銅洋二元楊門黄氏祈生産平安洋十元張門黄氏求舊病全愈洋五元蘭芬書屋洋一元○四明應怡記祈闈家清吉四季平順洋五元嘉定祥泰木行寄來却病延年人銅洋十元海鑒朱鹽甫洋二元新篁恆森絲行交來容膝居洋二元本埠三元票號交來寗波府學正堂洋一元蘇州桃花塢有心無力人寄來消灾解厄子求合家平安洋一元○○本日共收英洋一百另七元銅洋十二元錢五百六十文合併聲明 
[上海四馬路高易内籌賑所李秋坪經收直順山東二月廿六至三十等日賑欵清單]  
　　廿六日恊興昌局交來欲善未能齋主人病愈酧愿洋八元○楊光賓善士交來壽字冊馬眉卿等洋九元○崑山祥隆昌銅洋五元無名氏三户洋半元○余鏞江洋一元錢四十二文○莫望報人二元○廿七日保安丹丸會一元○壽字册胡許居士合助洋一元五角頡雲一元三角胡邃麟一元毓秀居六角隠居士四角不留名二角共洋五元○廿八日全盛局交來壽字册愧書名詒記求除病體健愧書名德記求人口清吉各洋十元共洋二十元○乾昌局交來福州陸公館募壽字册白珩洋一元白佩階楊復震各二百文陳得廷侯日新王貴李鳳濟葉祥吳依三吳威伍日華吳祥鄭光雲無名氏林和陳依梅宋銓壽林紀錄林文銓林搏九高德燦林向陽鄭善嚴崇敏林亨喜周茂楠陳憲忠除金恢王慶燾高立澄各錢一百文共洋一元錢三千一百文伸洋三元○壽字冊保安氏二元順心氏一元餘慶氏福田氏各半元共洋四元○志願清亷一元○廿九日川沙沈姓二元○大通信局交來程關賜周熙咸張仿璵各一元○無名氏二元五角無名氏修願氏無名氏各二元樂奕居敦源號費雲洲各一元報漏叅雙梧書屋益記補漏齋又奕居各半元共洋十四元○三十日日生局交來大團碧蘿生三元無名子隠名氏各一元不留名盛寳昌各四角共五元八角○繆季豐祈小女榖貞病愈一元○壽字册劉䕫門銀十五兩○全盛局交來金沙姬古愚翁募壽字册王翰園戴紀元陳書堂惜陰軒各一元錢菊亭包仲良陳光照知非軒各半元共洋六元○金陵毗盧寺洋二元○張厚卿三元○○以上四日共收英洋九十二元三角規元十五兩銅洋五元錢四十二文 
[上海北巿絲業會舘籌賑公所施少欽經收山東順直賑二月廿六七日第一千二百九十八九次清單]  
　　致中堂洋五十元由廣奏豐交來蘇城庸懦氏十元趙氏六元○僊源遠遊子祈保老母清吉洋二元沙頭泰昌號募范門吳氏求病安痊二元陸門吳氏求病安痊二元二户由致大局來以上廿六日○楊竹村洋一百元由程安甫交來○華婁公堂募浙杭馮珊求病速愈洋四十元由松江全盛局來覺爽氏項時若燄口資移助以求亡兒壽農冥福二十元○秦亨源銀鑪募余耀庭求病速愈二元周峻山二元李芝雲一元萬霞如五元隠德堂五元以上五户合來洋十五元○天成泰布棧募沈熙十元李姓瘧愈完愿六元二户合來洋十六元○杭州省修氏募樂善子爲次男求病速愈十元省修氏求妻張氏病愈二元○仁和胡厚餘爲孫桂生種痘求保順吉洋十元由金歧伯兄來再生氏渤海氏七旬大慶移助十元宋培之募無名氏洋十元由蘇州通裕局來○蛟川隠名氏求合家平安洋四元求父病速痊人一元以上廿七日 
[上海四馬路文報局内協賑公所經收賑捐二月下旬清單]  
　　三十日本埠廣泰豐號交來丹徒滕鯉泉先生爲尊翁六十壽辰節省壽筵資移賑三十元蘇城謝大善士交來吳門吳姓婦爲因生産勢甚危險服符後幸獲平安酧愿助賑二十元陳氏酧心願二元蘇城任蔣橋潘宅來求速痊二元姜堰不居名一元○使君受福册仙女廟鎭王陶庵翁交來無名氏三元漢口茶業公所文虎卿翁募黄彭氏三元蘭谿張信泰號募張書圮一元高自立堂愚得軒張郭氏張黎氏張濲噯五户各五角承蔭齋六角合福軒七角程滌甫張繼昌黄安吉黄以均徐愼修無名氏徐趙氏徐湯氏徐金氏元泰漆號順記便仁齋十二户各二角無名氏八角淮安政大源信局交來隠名氏英洋一元銅洋一元嘉善吳鼎潤綢莊交來吳靖生吳季鶴二翁募牧道人求病速愈六元靖生季鶴二户求父病速痊各二元崔星記求瘧疾速愈一元吳陳氏求幼孩平安五角○百壽圖冊本埠天順祥號交來湘省李菊人先生求已子募第三次賑欵戚大人經手湘岸緝私水師營弁勇等共捐十一千文丁梧岡翁四千文丁萬聖翁手劉成高一千十百文袁長生五百文無名氏一十二百文乾裕無無名氏義記晋昌油行無名氏三泰號六户各四百文無名氏饒鼎興無名氏黄寅全無名氏劉意記無名氏易政源無名氏陳裕華無名氏沈泰記公昌興元亨利照上氏福源祥仁義記森記鎰記縵雲室同興德李洪泰嘉祥舘元吉昌廿四户各二百文李洪盛王迎祥潘德勝潭林生四户各一百文以上共捐錢廿五千四百文合估平銀十六兩五錢一分申合規元實收十七兩四錢三分○本日共收英洋八十一元銅洋一元規元十七兩四錢三分虚對開一個○本旬共共收規元廿七兩八錢八分原平銀廿四兩六錢九分批申規元廿六兩另九分四厘英洋七百六十五元五角花本洋六元兩共計規元五百五十七兩七錢九分四釐銅洋三十三元烊見規元四兩七錢七分二釐小洋三十九角計規元二兩八錢二分虚對開一個計規元二錢八分九釐錢十三千二百九十文計規元九兩一錢六分五釐○八項共合規元六百廿八兩八錢一分四厘○連前共收規元三十五萬四千五百四十二兩一錢八分五釐○連前共解過規元三十五萬六千四百六十七兩八錢四分六厘○實墊解規元一千九百廿五兩六錢六分一厘合併聲明 
 
 
