# 1899 - 235 - 4909473

 

Page 1

 
 
[新印大字本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑親目卷帙較繁閱者不便爰會還兩篆之書據爲是經用筆謹嚴叙事詳備方今國家崇尚實學史晝尤能益人神智增人識見承學之士允宜家置一編所惜坊　向少善本石印者又字畫織小　者憾焉今埽葉山房主人倩本局用新鑄鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窾要閱之可以通權變爾廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[論保民]  
　　自來得國者未有不先得乎民者也其所以能先得乎民者救民於水火登民於袵席使民無一夫之失所而民心自歸往矣康誥曰如保赤子心誠求之君之於民也時有息息相通之意則民承君之惠而得保其身家君自得民之心而永固其社稷否則民心渙散雖有土地誰與守之雖有干戈誰與執之是以有國者當以保民爲第一義使民無饑饉之成盗賊之患則民自能安居樂業矣雖天災流行國家代有盗賊竊發盛世不免而苟能爲未雨綢繆之計卽有饑饉而振撫有策民何至患飢寒卽有盗賊而捍衛有方民何至苦擾累然則積穀也團練保甲也其可或緩乎哉我朝 
聖聖相承無不以保民爲急務故積穀保甲至今行之而不廢然朝廷雖心切愛民而辦理者間有不善卽不免有名而無實現在皇上力期整頓屢降諭旨嚴飭疆吏檄郡縣核實舉行聖慮周詳可謂無微不至七月二十日又欽奉上諭張之洞于蔭霖奏特叅庸劣無能之知縣及任意妄爲之在籍知府一摺湖北通山縣知縣高震鑅沾染嗜好聽斷不勤縱容家丁不能鈐束辦理積穀保甲團練科派病民實屬庸劣不勝民社之任通山縣在籍知府王明璠妄自尊大遇事把持藉平糶爲詞苛派滋擾實屬任意妄爲肆行無忌通山縣知縣高震鑅在籍江西候補知府王明璠均著卽行革職以儆官邪此等弊端恐他省亦所不免著各該督撫將積穀保甲團練事宜妥定章程必得公正紳士與地方官協力舉辦庶不致苛歛擾民如查有假公濟私藉端派費情事拇著據實嚴叅母稍徇縱欽此竊意各疆吏經此嚴諭斷不敢稍存庇護而各省州縣亦不敢如前之玩泄矣顧猶有慮者此不過因科派病民而言之也其積穀保甲團練果否有益於民則猶未之敢必積穀每縣多不過數千百至數萬石而已卽實數儲倉一遇饑饉猶不敷災民數日之糧且未必皆能粒粒在厫其中尚不免于耗蝕乎故辦積穀莫如興社倉以里中之蓄濟里中之饑權豐歲之盈補歉歲之乏宜由積穀而推廣行之庶有餘之歲不致狼藉荒之時不致無米法莫善於此矣保甲團練例以土著充當欲不擾民尚屬易事然往往有保甲團練之名而無保甲團練之實當地方官簡閱之際由董先期招集按册送請點名至平時偶有盗賊生心則皆畏葸不前斷不能如響斯應夫以區區盗賊而尚不能協力兜拿而欲於外侮之來併力抵禦能乎不能是宜明定章程一家被盗而九家不問者准訴明甲長刀家同罰如盗衆而實不能禦者免由是而推之千百家人心一齊卽衆擎易舉矣然事之成敗必視乎官之賢否官而廉明紳士卽有不肖者亦不能覈蔽官一怠忽則百弊叢生必如亂絲之莫能理矣然安得各省州縣署賢能者乎察核而愼舉之是在疆吏與司道也寄語衮衮諸公其無負朝廷之期望也可 
[本館接奉電音]  
　　前晚及昨晨兩次由京師飛電傳來硃筆一道上諭三道敬諭讞登○七月二十一日奉硃筆稽察正藍旗滿洲旗務著恩順去欽此同日奉上諭榮祿奏已故總兵戰功卓著臚陳事實請旨優卹一摺記名提督福建汀州鎭總兵宋得勝勇敢善戰同治初年投効宋慶軍營隨同剿辦髮捻各匪轉戰直隷江蘇河南山東湖北甘肅陜西各省迭克名城殲滅巨宼爲毅軍諸將之冠上年以創傷復發請假調治旋移防山海關力疾前往部署防務到關以來訓練精勤操防整肅北方倚爲重鎭兹因積勞觸發舊傷在營病故軫惜殊深宋得勝著照提督軍營立功後積勞病故例從優議卹加恩予諡並將戰功事跡宣付國史館立傳以彰勞勩伊子宋燮衡有無官職著榮祿查明具奏該衙門知道欽此○二十二日奉上諭福建汀州鎭總兵員缺著何得彪補授欽此同日奉上諭福建泉州府知府員缺緊要著該督於通省知府内揀員調補所遺員缺著鹿學良補授欽此 
[旁觀者言]  
　　某日英京來電云英國下議院議員保保律氏曾宣言於衆曰目今中國孱弱已甚我英人甚望其力爲整頓漸致富强無奈積習太深未易驟有起色苟得德人相助爲理爲中國多開口岸盡力招徠庶幾賦稅漸增可望國勢蒸蒸日上否則東方太平之局必難保全矣至於滿洲鐵路必有與我英爭衡者我英亦惟靜以制動默觀事機而已 
[俄英齟齬]  
　　昨日漢口傳電至滬云俄國新定漢口租界中有英商怡和洋行之地一區近日怡和行主方在鳩工庀材大興土木忽有俄國可殺克兵蜂擁而至持械驅散衆工人怡和行主遂禀陳本管領事官由領事官電禀駐京使臣未幾使臣卽電札駐漢之烏都臘克小兵船統帶官某氏調兵登岸嚴爲之汚俄兵旋卽撤去英兵亦次第回船想已言歸于好矣 
[法人苛政]  
　　歐洲來信云太平洋畔有法國屬島名知奚知前者時有華人到彼貿易近以來者日衆政府恐民心摇動設法抽取身稅并擬初到者抽若士常住者年抽若干以示限制 
[詳紀西樵剿匪情形]  
　　廣州訪事友來函云南海縣屬西樵鄉土匪滋擾大憲先後札飭關都戎繼昌鄭鎭軍潤材督率勇丁前往圍捕鎭軍訪聞各匪嘯聚於九江沙口之某甎窰卽日督勇二百名馳往剿辦匪黨聞信糾衆拒捕管勇奮力圍攻被匪轟斃哨弁李姓旋由安勇斃匪數名其餘互有損傷我軍未能取勝洎南海縣楊邑尊返省面禀情形上憲赫然震怒特派石　戎玉山帶所部廣毅軍三百名分乘廣福等兵輪船四艘前進蔡都戎玡帶所部安勇二百名星夜飛馳而往相機會剿不料本月初六日羅格圍民人又以匪黨猖狂詣營　兵彈壓都戎聞警迅卽與江浦司拔隊啓行甫至彼處匪人埋伏四起各勇左衝右突幾瀕於危江浦司被砲彈所中臋肉横飛中有機警者逃出二三人飛 
 
 

Page 2

 
 
奔至鄭鎭軍營中求救鎭軍立率安勇長驅直進與賊大戰閱半時許適蔡都戎所部之軍自後馳至合力攻入傷土匪數百名死者則稍復不少我軍亦有死傷圍遂解旣而石軍乘舟帶以小火輪船由水道駛至鄉間分守要隘與安勇互相犄角以壯軍威是役也非安勇奮力救援則關都戎所部幾無噍類矣現在安勇與土匪日夜鏖戰而匪勢仍未稍衰大憲爰於本月初八日飛調劉淵亭軍門親統福軍步隊四營携帶開花砲隊分乘廣元廣濟等兵輪船五號卽日前往合攻想蠢爾么魔當不難指日平定也 
[封川匪患]  
　　廣州訪事友來函云肇慶府屬封川縣境近有匪黨嘯聚成羣大爲閭閻之害經肇慶協鎭斌恊戎親督所部標兵百餘名并飭山鳥汛李外委平屯汛鄧外委各帶勇丁數十名前往協力剿捕聞已於某日擊斃匪黨數名并拿獲二名餘匪計窮勢蹙相率解散大約已不能爲患矣 
[都統履新]  
　　杭州訪事人云新任杭州副都統玉式廷統制書請訓陛辭秉節出都由天津乘某輪船至滬本月十五日由滬起程十七日辰刻舟抵武林駐防各營均排隊出城迎接水軍各砲船亦皆鳴砲申敬仁和錢塘兩縣主在武林門月城預備香案鐘鳴十點撫憲劉景韓中丞率同司道以下各官赴官廳伺候俄而將軍織造學憲先後戾止至十一點鐘時統制排導入城詣香案前站立各官均跪請聖安禮畢延至官廳小坐旋升輿進劉各憲遂分道回轅 
[鎭軍蒞皖]  
　　安慶訪事友來函云本月十五日前安徽練軍統領九江總鎭宋佩珍鎭軍由潯陽節署抵皖舟泊南關外馬頭皖垣水陸各營勇齊集兩岸鳴槍致敬昔時僚屬均赴江干恭迓鎭軍隨卽乘輿入城進謁撫憲鄧大中丞復詣兩司及各當處道拜會翌日闔城文武各官均往舟次答拜車水馬龍極形熱閙 
[武林大閱]  
　　杭州訪事人云浙江巡撫劉景韓中丞擬於本月十六日在羅木營校閱防軍嗣因積雨初晴道路泥滑爰令於十九日在旗營大校塲操演是日辰刻中丞排導而至各營統領率同營哨各弁在轅門外恭迎中丞至演武廳降輿升座傳令先演西法各陣以次用槍砲打靶至午初事畢命駕回　 
[唐沽盗案]  
　　天津訪事友來函云節届中元唐沽循例設盂蘭盆會并由十五日爲始演戯三天至十六日之夜是處富户田姓家突來强盗百餘人各持洋槍刀械破扉而入翻箱倒篋見現銀甚屬寥寥因向事主威嚇致田母年届七旬身受木器傷其十餘齡幼女頭上亦被刃傷旋將包裏衣　搜刦净盡始呼嘯而逸村人見盗潛伏軍糧城相距不遠之葦塘内遂報知事主轉告馬快協同村人前往掩捕盗竟敢放槍以拒嗣經禀報海口營發來馬步隊各一哨會同本地汛兵在葦塘四　圍捕始得禽獲匪徒三四人送官究治 
[哥匪正法]  
　　鎭汪訪事友來函云哥老會匪首葉先梅卽葉先茂湖南湘鄉人歷年在鎭江江陰揚州一帶散放票布潛謀不軌前經兩江總督劉峴帥訪聞密札水陸各軍一體嚴拿並懸賞洋銀六百元迄未拘獲詎料本月十七日竟敢潛來鎭江匿跡東門外某村落經彭都戎書麟周都戎德標謝守戎宗培購線拿獲解請長江水師提督黄芍嚴宫保訊鞫葉供認放票多次不諱并稱此次來鎭係收所散票費云云十九日宫保發山令箭飭卽鄉赴荷花塘正法梟首懸午示衆 
[津門火警]  
　　天津訪事友來函云本月十五日之晚八點鐘時雨散雲收月明如水忽聞警鑼亂聲急出探視知火起於河東大王莊某棧房霎時烈燄騰空濃烟噴射幸河東鹽垞水會六局聞警馳至竭力救援火始漸漸衰熄而棧中所儲竹竿均已付之一炬幸四圍俱有高墻左右鄰未經延及 
[粤省官塲紀事]  
　　廣州訪事友來函云署廣東陸路提督馬介堂軍門前赴高州察勘界務情形兹已公畢於本月初七日由高州起節回省○釐捐總局提調一差向由上憲札委徐東巖直刺儁聲辦理現在直刺奉藩憲牌示委署廣州府通判篆務所遺提調一差已委朱伸甫太守咸翼接辦矣 
[鄂省官塲紀事]  
　　武昌訪事友來函云　台菴大令奉檄調署江夏縣篆已於本月十一日接印任事卸任江夏縣陳少石大令升經上憲委署夏口撫民同知惟是鎖因係新設聞須俟頒到印信始赴漢履新也○張香濤制軍之少公子年甫髫齡遽爾夭逝制軍痛抱西河異常衷感司道各官咸趨詣督轅慰問制軍因心緒不佳概未接見○候補同知王司馬邦傑前奉上憲札委押解銀元往陜西現已事畢回省鎖差署藩司瞿賡甫方伯特詳請拔委州縣一次以示鼓勵○黄花澇釐局委員黄大令因事撤委所遺黄花澇釐差由撫憲檄委郭刺史銘昌接辦又天門釐差委方大令雷接辦均已禀辭就道矣○孫樾堂大令聽鼓鄂省歷二十餘年邇奉撫憲于大中丞委署咸寗縣篆大令奉檄後卽趨詣各轅禀謝尅日履新 
[西湖採菱曲]  
　　杭州訪事人云府學訓導沙廣文及仁和縣學梁朱二廣文相繼仙逝所遺篆務均由教授翁廣之兼理旋由藩司罹方伯牌示仁和縣學教諭缺委大挑教職吳廣文忠懐署理府學訓導缺委舉人就職教諭高廣文斐然署理仁和縣學訓導缺委大挑教職朱廣文九疇署理○本月十六日係敷文崇文紫陽三書院師課之期敷文由吳山長命題生題侍坐至不吾知也賦得犬上階眠知地濕得　字童題一日以吾句賦得鵲臨窓語報天晴得晴字崇文由孫山長主試生題子路曰衛君待子而爲政一章賦得溪雲暝帶桄榔兩得雲字童題孔子成春秋而亂臣賊子懼賦得悶尋鸚鵡說無聊得尋字紫陽由王山長主試生題衛靈公問陳於孔子一章童題遂行在陳詩題賦得石破天驚逗秋兩得秋字○去冬拱宸橋被火延燒官房一百零四間市面爲之一衰今春由潘憲撥銀一千餘兩委候補縣程子良大令重行起造工尚未竣而商人卽爭相租賃迨上月落成後各鋪均赶爲裝飾現已一律開張矣○陰雨連綿已將一月仁和錢塘兩縣主關心民瘼特於本月十五日起在吳山城隍廟祈晴并出示禁止屠宰翌晨果鵲聲穿樹喜報新情午後掃盡浮雲紅日一輪亯懸天際十七日天氣燥悶異常至申刻又微雨亷纎幸移時卽止日内兩縣主尚未撤壇屠禁亦未卽弛也 
[潯江雜佩]  
　　九江訪事友來函云潯城自入秋以後寒燠不時民間頗多疾病甚有朝發夕死者衛生君子尚其於起居飮食愼益加愼哉○日前潯郡某紳投九江道署控彭志等六人包攬關稅罔和病商道憲明華亭觀察勃然震怒立飭將彭等逮案委保甲總巡汪芑孫明府研訊旋又於本月初九日改委九江府孫太守悉心推鞫想一經訊實當治以應得之咎也○府尊孫景裴太守以邇來圜法日壞必須竭力整頓爰出示市中禁用私錢并諭以各省所鑄龍銀應與墨西哥銀圓一律行用不得任意低昻如違准卽禀案懲辦○八里坡梅姓命案新港劉姓刼案均已由縣捕將要犯拘獲連日縣主吳儀生明府升堂研訊以便按律嚴懲○廬山爲東南名勝之區峯巒曲折泉石淸幽徜徉其間不啻蓬萊仙境今歲西人之於此結廬避暑著多至八百餘人　　店民多有持物到彼求售以期利覓蠅　者○九江五方雜處良莠不齊無賴匪徒滋事行兇在所不免本月十三夜吳儀生明府親赴各處巡查行經城外龍池寺旁顯有惡少蘇某等人在娼寮滋閙爰卽飭役拘回飭將蘇重責八百板其餘兩人笞責有差娼寮則勒令封閉不准再開○中元令節招商局總辦鄭月巖太守倡議輸捐設立道塲　僧誦經三日超度水陸亡魂聞所費頗不貲說者謂與其供秃鶩烟賭之資曷不移此以振災黎庶免哀鴻遍野耶育嬰堂委員林輔臣少尹辭差後道憲明觀察札委巡江委員 
 
 

Page 3

 
 
許仲碩叅軍植接辦刻已擇吉到差矣 
[皖垣雜錄]  
　　安慶訪事友來函云前者安徽巡撫鄧小赤大中丞因制錢缺乏市中不敷周轉特具摺奏准仿照鄂粤章程鼓鑄大小部銀以補制錢之不足并出示曉諭市廛一律通行無奈刁儈奸商任意把持抑勒凡小民之持以購物者每元較洋銀須短錢三四十文民間受虧頗甚有維持圜法之責者所宜設法挽回庶有以舒民困而保權利焉○安慶銀元局自奉剛子良中堂札飭裁撒卽於前月二十日停鑄所有委員司事以及工匠人等一律遣散總辦鄭觀察炳勛於本月十五日將局務交卸禀由撫憲鄧大中丞另委他員前往將局屋封鎖○本月十六日爲省垣加敷書院課士之期由山長命題課試文題子曰里仁爲美擇不處仁焉得知賦題筆非秋而垂露以題爲韻詩題賦得親賢如就芝繭得芝字五言八韻 
[京江放棹]  
　　鎭江訪事友人云自烟禁大弛城鄉各處小烟館歲有所增藏垢納汚大爲風俗人心之害前經常鎭通海道憲長久山觀察札飭丹徒縣楊劬孫大令出示嚴禁嗣後不准增設以靖地方城中所設各烟館則面諭保甲局劉明府水陸總巡周都戎嚴密偵查不得窩藏匪類防範亦可謂周矣不料近日南門養心園烟窟竟敢陣設迷龍事爲楊大令所聞卽於本月十八日飭差將烟館主提案訊辦並將房屋發封以爲懲一警百之計聞者快之○年例每届中元節前後居民舉行盂蘭盆會謂爲振濟無祀孤魂舉國若狂不値一笑自本月初十日起城廂内外以及街頭巷口無不興高采烈靡然從風並以五色紙糊成各種鬼像窮形盡相惟妙惟肖各處鐃鈸之聲幾主終宵不絶遥望河干燈光點點宛似蓮花萬朶蕩漾中流吁誠盛矣哉然而何益之有○鎭郡城隍神向於七月十八日出游神像乘八人大轎儀仗鼓樂簇簇生新所最奇者男婦所扮各犯或披枷帶鎖或手銬脚鐐或身衣赭衣或項籠鐵索甚有揷耳箭者多以數百計更有一種臂燈用繩穿入膚間下繫牛角大燈血肉模糊一若不知痛苦也者所過處觀者塞途幾有萬人空巷之勢是誠惡俗也有地方之責者盍亦禁之○夕陽影裏枷板聲喧秋稼旣已登塲米遂來源大旺近日江北邵伯高郵等處所到上等新米每石祗售紋銀一兩七錢次者一兩五錢左右茅檐蔀屋中人無不笑逐顔開謂今而後可免米珠之嘆矣○日前有差役五六人由湘到鎭密拿要犯勾留數日旋在東碼頭某茶社中將犯緝獲貫以黑索禀請長江水師提督黄芍巖呂保添派江勝營肋丁解至小輪船駛赴湘中歸案訊辦○離城南七十里丹陽縣界小河地方近有梟船甚夥出没無常地方官深恐擾害閭閻移請營員派勇防守以備不虞 
[五茸草色]  
　　松江訪事友八云戒烟之法不一大率有利而亦有害而其害莫甚於藥水針人富癮發之前用針注嗎啡水刺入肌膚卽能過癮初時頗有微效卒至身如矢的瘡痏纍纍烟癮仍不能除而流毒已深入骨髓受其害者不知凡幾有心人每衋然傷之南門外有某甲者癖嗜烟霞無力供養致入若輩之阱積毒日久竟於本月十九日倒斃府署頭門之側雖曰自甘沈溺所致然藥水針之害則固聞之已稔安得地方官遇有此等人設局售騙者立卽嚴拿懲辦毋使逗留保全良民實非淺鮮不禁企予望之○本月十八日婁縣獄中瘐斃監犯一名聞由金山縣解府過堂寄禁於此者當起解時途中染病已重是以到獄未久卽奄然物化當由管獄官姚少尉禀知縣主屈大令轉禀府尊濮太守太守委鄰封華亭縣劉大令前往風騐祟係因病身死並無凌虐等情遂卽赴府轅禀覆○日前江南提督李壽亭軍門傳諭留營察看之各汛弁一律到轅聽候騐看旋騐得各員尚堪造就因卽准予回任惟瀏河汛許把戎寳山汛王千戎刻尚暫留另候差遣 
[上海官塲紀事]  
　　前日吳淞淸丈局總辦向子賁太守萬鑅蘇寗鐵路總辦潘芸蓀觀察學祖江蘇海運局總辦張子虞太守預先後命駕至上海縣署拜會縣主王欣甫大令大令迎入花廳傾談良久而别○前日爲上海縣王大令之太夫人帨旦本邑各官均至縣署祝嘏太令於昨晨命駕親往謝步禮也 
[糧户須知]  
　　去年開濬瀏河工程浩大所需經費無從籌措暫由藩庫支取應墊嗣經議定此河有蘇松十六州縣得沾水利遂於上下忙錢糧内每畝帶征錢五文隨糧繳納俾得彚集總數解歸庫欵上海縣境今届下忙業已開征昨由縣主王欣甫大令出示曉諭著各地保花户人等遵諭每畝帶繳錢五文毋得違悞 
[超度幽魂]  
　　上海縣王欣甫大令因待質自新兩所病斃人犯頗多特於昨日飭傳戒僧數人進所建醮超度幽魂死者有知當亦銜廳無旣矣 
[惡棍兇頑]  
　　著名流氓范毛毛張掌華屢因犯事受懲近復與馬裕春爭充某處工頭遂於昨晨糾同羽黨擁馬至旗昌碼頭連戳數刀並將兩目刓去是亦可謂目無法紀者矣現在馬已由家屬舁送同仁醫院求治不知愈後將控官請究否 
[法塾紀聞]  
　　本邑法文書館原收學生一百名兹者掌院擬添至三百名又以房屋不敷遂遷至新北門外天主堂街擇於西歷九月一號卽本月二十七日開館 
[上海縣署瑣案]  
　　前晚施有榮投縣禀稱胞弟有全身死不明叩求騐究伸寃王欣甫大令正在察核間被告宣餘興卽投縣候質大令升堂訊問宣供原籍無錫現在治下侯家浜開設玉器作施有全向與同業近因失就借住小的家前晚忽患痧症救治無效至昨日身死由小的爲之棺殮不料有榮竟誣指伊弟前曾被小的毆傷以致身死窺其意無非圖詐錢文求恩鑒察施有榮供小的係紹興人胞弟有全與宣餘興同業近來借居伊處春間曾因細故口角被宣　毆旋因受傷成病延至昨日身死並非發痧務求騐屍伸雪大令傳訊該處十二鋪地甲金文供今日宣餘興知照小的言有全忽患重痧身死至春間被毆一事當時並未聞知不知是否屬實大令察核供詞顯係施有榮藉屍圖詐遂派差同往押殮并著具遵結呈案○前者許福生控殷蘭坪指使殷雪毛等攔路行兇訛詐洋銀二十元經帮審委員馬明府訊明判將殷責手心一百下諭令將洋銀如數繳還至今日久未繳前日王大令查得殷蘭坪非但抗不繳銀且在鄉間自稱圖董魚肉良民特飭原差提案究追並查問有無鬭董諭單如果前曾給諭應令當堂繳出○本年六月初旬某日本城陳市安橋華成興茶食店主華大舟控曹順堂勒捐毁物曹亦舁吳綏觀等四人至縣署控稱被華等毆傷當經馬明府訊供各執前晚飭提復訊華大舟供曹順堂以設立公所爲名勒令店中各夥每月捐錢監生店中各夥皆不願捐曹遺收捐之吳綏觀等四人來店行兇衆鄰皆所㠯覩嗣經同業勸和求將公所告示吊銷免得後來多生枝節九鋪地保李升供當日人多口雜勢難理喻故小的卽投巡防局禀請派勇往拿徐菊卿供小的在華成興對門開設小錢莊六月初四日目見吳綏觀等四人至華成興收捐店中諸夥不允後又來數十人行兇毁物曹順堂供小的在三泰和爲夥創設公所俾失就者暫行棲宿每人每月只收錢數十文今旣奉諭禁止願將告示繳案明府著交差看管限兩日内繳到告示再核華之店夥行兇不法諭令華從重申斥以後務宜安分不得胡爲 
[上海巡局瑣案]  
　　江北人張文炳在南市十二圖仁安街開設車寓前日其夥張紹雲舉足不愼踐傷鄰居邵金金家小雞一尾金金之妻某氏與之口正在爭論金金一躍而出將紹雲毆傷紹雲遂投二十三七鉞巡防局禀控局員邱友齡二尹以此事未便訊斷諭令自投縣署　請騐傷○無賴姚福堂僑居浦左六里橋開設小烟館素與鄉間痞棍爲伍欺騙鄉愚近爲圖董查知授唐橋鎭巡防局控告局員土芝似叅軍　詞立飭差役將姚拘獲押候傳同地保訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[某觀察覆某大臣論加賦書]  
　　奉讀手諭敬悉壹是覆奏摺片容卽擬定繕呈鑒核惟每縣於正供外加賦萬金一節反覆思維勢必難行固知我公體國公忠慮及國用支絀一時無從籌畫不得已而采及某軍門之說但此事滯礙太多流弊尤甚不惟無益且將有害請爲我公縷晰陳之天下州縣腴瘠不同其腴者額徵本有數萬加派萬金宜若無難其瘠者則安可例論就湖南一省而論麻陽城步兩縣額徵僅二千兩有奇加派萬金則逾五六倍矣永順龍山兩縣額徵僅銀八十兩則逾百倍以上矣其力萬不能給可想而知推之他省似此瘠縣亦必不少此難行者一天下牧令不必皆賢而胥吏則惟以朘民肥己爲事無處不然平時無事官吏尚扶同作弊多方壤奪今復奉加賦之令其假公濟私填其谿壑將有百十於所派之外者是以裕餉之謨適爲飽奸之具此難行者二官署之事行之一次後卽成例今此加徵不過暫時籌餉之舉耳乃其後雖有革除之令官吏匿不宣布卽宣布矣竊鄉僻壤豈能周知彼仍循其故常肆行苛索蚩蚩之氓安敢誰何聽其魚肉而已以一時權宜之謀開累年無已之弊此難行者三江蘇豫章等省豪家勢族每以不輸國課爲能其正賦且不完納則增加者可知而有司亦不敢過問計惟攤尤中產之户而已於豪富無損分毫於良懦益滋苦累此難行者四方今民之困乏亦甚矣殷實之家十無一二其有恒產者半多外强中乾竭終歲之所入而不敷所出負債纍纍者有之今忽加以數倍之徵其何以應由是拘押敲扑之事必因之而起爲此則訟獄繁興海内囂然矣此難行者民心不靖會匪蟠結夫内地教民出没於海疆當安謐無事之時猶且潛相煽惑思發難端况復驅以苛歛之政倘更操之過蹙未五四方多故有不相率而入於彼類揭竿而與官爲仇者是欲戢外患而轉啓内憂此難行者六我聖朝深仁厚澤愛育元元康熙乾隆中免普天下錢糧屢次然猶全盛之時也咸豐同治之交髮逆捻回相繼作難宇内十數行省河决魚爛不可收拾餉項之支絀極矣而不聞加賦且以曾文正公之奏豁免江西欠漕數百萬以左文襄公之奏減徵浙江浮糧數百萬其後剿平粤匪方略告成進呈表中猶頌國家當度支萬窘之時不肯加賦累民以爲度遠千古可知朝廷視民如傷斷不輕爲此舉蓋加賦一事本朝二百餘年以來所未嘗有也我公勛業威望中外共欽凡有舉動天下皆屬耳目今若創此議入告不行則必見眥駁於朝廷行之則將貽實患於窮閭可否於覆奏摺中將此叚删節伏乞裁示奉札冐凟無任主臣見七月初七日廣州中西報 
[南市捕房紀事]  
　　前日下午正大雨傾盆時有一不知姓氏之小防年甫十一齡在南市新馬路徘徊啼泣後由六號巡街捕查見帶至捕房捕頭詰之稱家住浦東東溝隨父到滬購取雜物迷失路途因此哀哭捕頭令暫行留養候其家屬認領○前日駁船户唐妙福在萃豐馬頭森裕雜貨店購取香烟不知因何與店夥彭壽昌口角突將彭之額角擊破鮮血直流旋由包探黄量海查見一併拘入捕房捕頭令地甲帶去善爲調處毋肇訟端 
[英界公堂瑣案]  
　　包探金阿二解送沈銀江到案禀稱怡和紗廠執事人陸竹平卽陸得觀載運棉紗二十二包内有十六包未報捐行至楊樹浦突有沈銀江者向之查問捐票陸言語支吾沈卽指引貨捐局巡丁將船及棉紗扣住陸投報捕房捕頭以沈不應闖入租界收捐飭小的拘案求究陸竹平投案訴稱銅管紗棉向不報捐况已在公所捐過沈竟連船扣住務請究懲沈供小的在貨捐總局浦江巡船内充當巡丁陸竹平漏捐已非一次前日經小的察知棉紗十六包並未報捐故禀明董事戚月樵將船扣留並非小的冐充巡丁求恩鑒察翁笠漁直剌商之梅繙譯判罰陸洋銀一百元派差函致貨捐局查問是否漏捐再行訊奪○吳潘氏以姘夫龐仁標持刃行兇報諸捕房經包探胡瑞龍拘送公廨請辦並呈剌刀一柄吳潘氏供揚州人與龐姘識已久今欲回原籍被龐阻止并將小婦人戳傷叩求恩斷龐供桃源縣人潘氏不守婦道因之口角並未行兇直剌以吳潘氏受傷屬實飭送仁濟醫館醫治龐仁標送上海縣遞解回籍○包探劉阿丙解送葉阿四至案禀稱吳三元欠葉洋銀一元葉將吳之東洋車竊取嗣賣是以拘案請辦吳三元投案請領失贓葉認竊不諱直剌判令笞責一百板贓給失主具領○郭洪辰控張阿二王隆生藉端訛詐由十七號印捕拘案郭供小的與張王素不相識突向小的詐洋銀十元求辦張王同供郭洪辰擔保黄萬茂陳茂隆所欠洋銀數十元屢索不還昨日途遇向索郭卽指爲訛詐直剌判張王二人各罰洋銀五元○洋人庵士杜羅訴稱細崽唐天喜行竊花瓶絲巾起出原贓絲巾一條交二百二十二號華捕拘案請辦唐供詞狡賴直剌判罰去工貲十日管押一禮拜○包探費阿銀禀稱李杏生將趙杏知兇毆受傷捕頭飭將李送案原告臨訊未到李供詞支吾直剌飭具安分結然後開釋○洪盛米店主包仲記訴稱岳阿和冐充長興館飯店値堂人賒米二石及飭人將米送往抽於半途雇小車載之他往是以扭送捕房轉解案下直剌著抽還米價洋銀九元從寛開釋○包探趙銀河禀何高氏吞烟圖盡經小的查知异送仁濟醫館醫治今者捕頭命送請安揷何高氏供貧苦無聊惟求一互直剌飭官媒看官俟其夫來案具領 
[法界捕房瑣案]  
　　本城邑廟東轅門口東園烟館執事人石壽生虧欠各户巨欵涉訟公堂迭經讞員朱森庭明府提訊飭傳各股東到案眼同包探檢點生財旋以缺少甚多遂於上期飭提値堂人秦掌華朱硯香孫阿祥研訊著押候覓的實人保出限三日内將所少各物照數檢齊呈案昨日明府蒞捕房命提秦等到案復詰秦等同供稱所有烟燈及銅器均由袁少山取去質錢小的等惟分得洋銀十元而已明府謂前堂因何並不供明顯見刁頑著各掌頰四十下秦等叩首求恩明府飭包探帶出覓的實人具保限五日内將各物繳案並邀同袁少山到案聽候核辦一面著石壽生將押去之門烟館牌贖出繳案以便拍賣攤償○金合順魚行主金某遺夥某甲控魚販趙大奎拖欠貨欵一百七十六千圖賴不還明府准詞飭提伊子趙竹山押追昨日提案復訊准交的實人保出限日歸償延干追比○車寓主蔡兆榮前因毆辱工部局收捐人控經明府訊明判令管押五日昨已期滿著卽開釋○洋涇浜某西酒店細崽陸桂春因毆辱店主婦某氏控經明府判枷一月昨日期滿明府著笞責二百板卽行開釋○車夫丁三大以强水傾潑仇人控經明府訊明判枷一月昨日期滿明府著卽疎枷笞責四百板然後釋出○偷兒王品三前在金利源碼頭竊煤被包探拘獲解經明府訊明判枷一月昨日期滿明府府卽疏枷笞責二百板然後釋去○積竊桂阿根屢次犯案被包探拿獲解經明府訊明昨日著提至案先行枷示半月期滿責釋○偷兒朱阿大在金利源碼頭竊煤被包探所獲送請懲案明府著責二百板○英界四馬路東薈芳里妓女韓文卿積欠傭婦某氏帶擋洋銀一百七十五元某氏自稱僑居法界遞禀公堂求提追給明府准之出票移提韓文卿及鴇婦到案訊追昨已提到禁押捕房 
[美界捕房紀事]  
　　前日虹口漢璧禮路有年約三十餘歲之瘋子胡閙不休四百零六號巡街捕見之拘送捕房捕頭令押候解送公堂禀請讞員翁笠漁直剌妥爲安揷○前日跑灘賊小三子潛入公和祥棧房竊取所儲舊鐵被巡丁查見扭交巡街捕解入捕房捕頭令押候解送公堂禀請訊辦○前晚上燈時有某甲者行經虹口菜市前突被素不相識之某乙等人扭住兇毆旋卽一哄而散事後甲投捕房聲訴捕頭允爲查究 
 
 

Page 10

 
 
[蘇省官報]  
　　七月十八日督辦松滬釐局候補道錢由滬來卽辭行長洲縣汪元自縣兼理吳縣陳均禀知本日在部　謝　直隷州周照山嘉知由江靖二縣守　沙洲　雜酬銷差知縣尹佑湯由寗來禀謝委署寳山縣事又藍采錦由寗來又孫喬年禀謝派委撫署文署差又徐芳懐禀知田滬領運火藥回五品藍翎指分江蘇試用府照　吳學誥浙江人由京騐看來省禀到○十九日崇明縣田禀到並　奉飭調署吳縣事知縣尚昌厚由滬來禀謝委署崑山縣事又楊魯曾由上海來又許淮祥禀知赴十里亭稽查火藥新庫本日卽回○二十日盡轅牌示照得蘇州府太湖同知趙龜忠叅革遺缺查有截取候補班同知程良馭堪以酌補又蘇州府總捕同知劉錫庚保升遺缺查有候補同知　家珍堪以酌補知府查濟元禀知奉委會辦文廟祭品差委署寳山縣尹禀辭赴任知縣宗能述禀知由常昭赴羣澤審案回並銷督審發審局卽辭回常昭内河厘局試用知縣兼襲雲騎尉伊立勳由京引見回省禀到縣丞常世瑜禀辭回寗又黄基禀知聞訃丁母憂 
[上海六馬路仁濟善堂籌賑公所施子英經收山東淮徐河南皖北紹興賑捐六月初一至廿九日第五十四次淸單]  
　初一日嘉興吳文開善士洋一百元葉姓洋五十元 
孟有成姚如松何明奎三户各五角沈寳堂柳秋生各四角陳長生朱元庈魯錫麟楊蘭生陳宗漢沈永順六户各二角○初二日陸啓南洋廿元常熟不留名小洋一百七十角隱名氏洋一元○初三日仲寅原紋三十兩批見漕平重廿九兩一錢一分申水一錢合元廿九兩八錢零六釐○初四日玉山六善堂洋三十元春萱堂十八元武林總力人得彩移振祈腰遂平安五元無名氏保家平安三元程慰子祈病愈二元丁徐氏一元恆孚銀樓義賑桶另户洋七角當十大錢十七個作洋五分○初五日武林看竹後人洋三十元洙涇丁夢蘭小洋二百五十角○初六日王宗浚洋廿元平江葛楊氏因病求愈十元○初七日　京鄧蔭堂代金鰲記元廿爾惇叙氏洋五十元勉力子求順遂病愈廿元○初八日揚栗齋求母痰疾速愈並佑永不再發洋二十元錫堂求母康健子女易養十二光馮小釐爲次孫蒙松病痊求平安龍洋七元英洋三元○初十日李啓承堂小洋十角○十一日慈谿生再老人洋一百元皖南吳名氏祈子平巡龍洋十元○十三日陳應臣求保產平安洋二元○十五日信記來漢口無名氏洋二百元洪崑甫求妻病拿十元○十六日南通州求痊氏龍洋五十元楊順德堂洋五十元孫成立病愈還愿十元蔡小喜五元求安氏四元○十八日錫堂汞母身健壽高陳萬氏各洋十元擷秃書皃求母平安徐麟瑞各二元○十九日陳秋箴完愿陳廷鎭求病愈各洋二元○廿一日朱萬年張福順顧和尚王四海黄昌蔡東江合洋一百元寗波有心無力人求病愈十元陸至善求合宅平安二元又無名氏銅洋八元○廿三日靈减子英洋六十元龍洋四十元朱增鑾五十元陳石笙求子病愈五元○廿六日老閘鎭聞子陶五十元丁慕臨求合家長幼平陵五元李賢敏求妻陳氏病愈四元○廿七日李珊庭規元一千兩鍾上珍洋一百元王朝鋼洋五十元隱名字求身體康健陳安裕堂求合家平安各十元○廿九日無名氏洋一百元天元昌祥記興記三户各五十元公記洋十二元小洋三百八十角川源通同德和集珍祥三户各十元姜愼德堂爲孫男汞病愈五圓○六月份洪收規元一千零四十九兩八錢零六厘又洋一千六百六十四元小洋八百六十二角五分統扯七三八申元一千二百九十一兩六錢八分四厘銅洋八元鎔化元一兩九錢二分以上洪收元二千三百四十三兩四錢一分　丙申年四月初一起至本年五月三十日共收元九萬三千四百零一兩八錢一分三釐銅洋二百廿元零二角鎔化元五十三兩八錢四分八厘計共收元九萬三千四百五十四兩六錢六分一釐連本月統共收九萬五千七百九十八兩零七分一厘除解各處振欵外净存元三百兩零零一錢六分九釐 
 
 
 

Page 11

 
 
   
 
 

Page 12

 
 
   
 
