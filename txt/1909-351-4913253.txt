# 1909 - 351 - 4913253

 

Page 1

 
 
   
 
 

Page 2

 
 
上諭 
　　監國攝政王鈐章十一月十二日内閣奉 
　　上諭内閣侍讀學士承瀛聲名平常行止不端著即行革職欽此軍機大臣署名奕劻世續鹿傳霖那桐戴鴻兹 
　　宮門抄○十一月十二日召見軍機寳棻溥頲 
 
 
 

Page 3

 
 
論說 
[說國會（樊）]  
　　國民對於國會請願。當採協同一致之行動。記者旣著論詳之矣。（見昨日本報）顧欲全國之民。人人加入此圑體。必先使全國之民。人人皆審國會爲何物。與已果有何等之關係。夫國會之爲何物。與人民果有何等之關係。此稍治政法學者皆知之。似無待記者之再贅矣。然吾國四萬萬人。固未嘗。人人治政法學也。今欲使此多數不治政并學之人民。對於國會請願之舉。咸表同情。而加入於此圑體之内。則奈何不先使之辨明國便爲何物。及與已果有何等之關係乎。作說國會。 
　　第一節說外國國會發生之原因外國國會之所以發生。由於專制政體。人民日苦於苛政。逼而爲暴動之舉。其後民勝君販。乃相與協訂章程。使人民得以參與政事。以免苛虐。此歐洲中世所謂等族會諸者。即近世國會之脴胎也。然要求開設國會。有不盡出於人民之暴動。而亦有由其君上發意。賜與以此項權利者。此皆因其君上有公天下之心。知國家非一人之私産。故不如與民共之。以免流血之慘禍。但若果屬於此項欽賜之參政權。每較爲微少。且多種種之制限。蓋他人贈送之物品。恒不能敵其自置物。品之多。此常理也。 
　　第二節說國會之性質歐洲中世之等族會議。認人民與君上立於對抗地位。今世國會之性質則不然。兹列國會之性質如下。（一）近世國家。爲統一的圑體。君主國會。皆爲此統一圑體之機關。故國會者。國家。之機關也。（二）國會之權限。由憲法定之。旣非受之於人民。亦非服從於君上命令之下。乃與君上相等。同爲國家直接之機關。故國會者。實國家之直接機關也。（三）國會雖與君上相等。同爲國家直接機關。然又非對君上可立於平等之地位也。蓋國會之權限。專在參與内部之國家意思。及監督行政而已。若直接對於國民。則毫不能發動其統治權力。故國會者。非獨立機關也。（四）方酋長部落之世。其時人民無多。可以聚集會議。今則一國人民。動以億兆計。其不能聚集一堂。以議國政者。勢也。於是用由國民選舉議員。使代國民而行政權。此選舉之議員。相聚會議。名曰國會。然則國會者。乃以全國民之名。而參與政權。不啻爲全國民思想反映之處矣。蓋國民全體。得爲國家機關之一地位。惟此國家機關。不得自行使其權限。僅得使國會行之。而國會乃爲國民之代表機關。以國民之名。行使其權限。國會之决議。實爲國民之意思。故國會者。國民之代表。機關也。 
　　第三節說國會組織之制國會之組織。分上下兩院。其上院之議員。多由君上欽選。而下院之議員。則皆由國民投票選舉者也。考各國之制。上院議員。其人數概比下院議員爲少。因上院不過爲少數貴族富豪之代表。而下院則爲全國民之代表也。 
　　第四節說國會之權限國會之權限。以叅與立法。監督行政。承諾豫算决算。爲其重要之職權。今試分爲數種如下。一曰協贊權協贊權又分三種。（一）法律協贊。（二）預算協贊。（三）起國債協贊。政府於此三項。苟不得國會之協贊。不能自由行之。故稱此曰國會之協贊權。二曰事後承諾權事後承諾權。與協贊權異。協贊權者。乃行之於事前。不得其協贊。則其事不能成立矣。（如政府欲起國債國會苟反對之則政府不能硬借者是。）而事後承諾權者。謂政府有時不及待國會開會時。有所動作。不得不從權行之。待國會開會時。報告於國會。以求其承諾。（如發緊急命令及超過預算外之支出預算外所生之支出等是。）苟其事大反於憲法。大害於民生。國會得不承諾之。而上奏彈劾大臣。使之有　懲儆。三曰上奏斷國會無論何事。苟經議員多數决議。可以自行上奏於君上。從前舊制。必有三品以上之大員。始能專摺奏事。布衣不能上書。或欲上書。必先由都察院查閱。認爲可以代呈者。方肯代呈而國會一開。則言路大廣。君民之情可。通矣。四曰建議權國會議員。代表全國人民之意見。如以政府辦事爲不是。可以提出建議。使政府隨時改良。以期便民。五曰受理人民請願轉送於政府之權人民未爲議員者。如於已之職業生計上感有政令之不便。得以意見陳述於國會。由國會爲之轉送於政府。以備採擇。以期逐漸改良其種種不便於民之政令。六曰受報告及質問之權凡國家歳出入之决算。政府當一一報告於國會。國會對於政府。又得質問其一切事項。政府須詳細答辯之。（未完） 
專電 
[電一（北京）]  
　　京官制草案業已呈覽 
[電二（北京）]  
　　資政院通電各省選舉碩學通儒議員不以本省爲 
 
 

Page 4

 
 
限 
[電三（北京）]  
　　資政院議定各省議員於明年九月前齊集京師 
[電四（北京）]  
　　晉撫電告資政院舉定渠本翹李華炳解案輅劉綿訓劉志詹充資政院議員 
[電五（北京）]  
　　吏部奏前津浦鐵路督辦呂海寰降級處分可否銷去奉旨准其銷去 
[電六（北京）]  
　　某御史奏請嚴覈保案摺吏部將覆奏主張從嚴 
[電七（北京）]  
　　學部議定留東西洋學生實驗旅行費概不發給 
[電八（北京）]  
　　邊防大臣趙爾豐電奏餘匪復熾已督飭嚴勦務絶根株 
[電九（北京）]  
　　攝政王傳諭那相天寒有疾可不入直 
[電十（北京）]  
　　戴軍機得協辦消息甚確 
[電十一（武昌）]  
　　湖北鐵路協會代表劉心源宓昌墀張伯烈十二日啓行入京挽回借欵 
[電十二（東京）]  
　　今日（十二日）舉行第二十六期帝國議會開會式日皇親臨頒賜詔勅 
緊要新聞一 
[中國實行收回安奉路警權奉天]  
　　安奉鐵路警權經鄧交涉使與日領磋商收歸自辦并委寥令楚林在本溪縣設立總局等情經誌前報兹聞民政局先後接准交涉司咨商以安奉鐵路日人承認撤去警兵交還六道溝等問題早有成議時至今未見實行雖屬日人有意延宕亦因我國無相當之警察派往公駐致使路線一帶日商佔地造房設肆營業任所欲爲並有路工踐踏禾稼擾害居民釀成鬥毆等事亟應創設巡警分叚駐紥藉資保衞疆土彈壓工民第在創辦之初警兵招集旣非旦夕所能教練成功亦非程度幼穉者能勝其任應請飭各警局挑選程度較優之警兵巡長數十名以便寥令帶往本溪先行布置 
[閩省設立政與會之宗旨福州]  
　　閩省近有政與會之設立由熱心志士組織而成其主義專以輔佐地方自治之不逮並爲諮議局機關之助現該會職員業經投票舉定章程亦已擬就兹將各職員名氏錄下主理幹事三人林長民劉崇佑陳之麟評議員二十人高登鯉黃乃裳林輅存王邦懷孟思培慮初璜黃士恒薩君陸楊展堂林炳勲椿安吳曾提連賢基鄭祖蔭王孝緝鍾麟祥馬光禎楊慕震劉子逹王子懿幹事員十人王振先黃展雲何秀先陳興年劉道鏗張冠瀛趙錫榮陳遵統劉崇偉黃永筠 
　　又聞該曾辦事綱領一奉戴皇室翼護憲政之成立一尊重中央官廳與地方官廳之責任一求自治制之發逹一保全國權顧重民生一注重財政實行各項調查一聯合海外華僑振興内地實業一促成交通之機關一企圖國民教育之普及至内部之組織則分四科一會報科幹事若干人經理會中報務二調查科幹事若干人經理會中調查事務三講習科幹事若干人經理會中講習事務四演說科幹事若干人經理會中演說事務而每年於七月二十以後八月二十以前開大會一次議定本會目的逹到之方法提出對於資政院諮議局議案之預備並報告前期間會務之成績及會計决算 
[吉省學界關籌還國債會吉林]  
　　吉林北門外中學堂發起籌還國債前日開會各學堂均派代表數人與會紳界到會者亦不下三十餘人舉何君月波爲代表學界則中學堂舉胡君鳳樓東關舉吳君長春西關舉王君甲辰中關舉吳君芳春爲代表舉定相繼演說籌還國債之利害並擬聯絡本城政軍商警工各界再函詢津滬各曾辦法然後續開大會公議章程又聞省外某紳與與省某君聯合各界擬亦仿照内省結一一圑體集資籌還國債不日亦將開會公議辦法 
[浙省籌還國債談話會紀事杭州]  
　　初十日浙省紳商學界假同善堂開籌還國債談話會到者约百餘人三時開議先由 
 
 

Page 5

 
 
學界某君報告教育總會提出籌還賠欵條件（一）定名愛國國債（二）募集手續（三）儲欵機關（四）調查賠欵數目（五）聯絡各省（六）要求速開國會（七）請政府發給証書（八）國債息金（九）政府續還期限嗣據某君報告調查賠欵數目尚須繳納四千三百四十萬浙江每年應攤還一百四十萬旋由陸春江中丞委託魏在田君宣讀籌還國債意見書八條大衆認可嗣又研究國民捐與國債名稱孰當沈鈞儒主張應稱國民捐沈次宜謂前次予辦過國民捐無效不如定名曰國債沈鈞儒又言人民對於國家感情甚薄自宜分别府縣登門勸募湯蟄仙君謂國民捐只能婉勸不能强迫多少隨其力量無所謂另設辦法不如定名愛國公債爲宜衆贊成潘鳳洲君言此項章程擬限日搜求各人所抒意見擇善而從湯君言此時似可借鏡外洋國債章程參酌本省情形公議定奪衆又贊成旋即舉定起草員邵羲潘鴻沈鈞儒祝震四人或問聯合圑體如何辦法湯有無分諮議局與商學界一體簽名惟事務所擬借在同善堂其事務員拋潘君意見撥各界各舉一人言畢又宣示所撰（浙江籌還國債議）（另附新舊債本額表（（辛丑新債分還表）末又商酌大會日期大衆以章程未曾訂妥尚難遽定俟再訂期持開大會遂散會 
[全浙師範大風潮紀詳杭州]  
　　全浙師範學堂沈監督鈞儒選充諮議局副議長後經增中丞函請總教育會長夏震武君兼管定初十日接辦先一夜交來手書兩函書中言明日清辰到校行禮請貴堂前監督揭示教員學生云云是日夏監督隨帶多人到堂據云係十一府代表堂中人本已詫怪夏監督與沈君晤談數語率衆入禮堂請沈君傳令全堂職員教員及學生等到禮堂謁見各教良大憤公舉代表詰問隨帶多人及揭示傳見之理由夏君謂此係照例應辦之事并謂師範腐敗過甚故須公同調查云云全體愈憤謂教育總會有維持全省教育之責旣云腐敗已久何不早加整頓而必挾新監督及十一府代表之勢熖壓迫全體奴視教員如夏君能指出腐敗確據同人立刻自行出校否則監督隱擔責任等語全體學生聞之亦爲不服風潮愈形激烈經齋務教務兩長極力排解謂今日之舉關係全校職員名譽必求恢復而後已然必求文明對待之法旋經大衆决議一律罷課夏監督見勢不佳挾同代表先赴撫院禀訴爲先發制人之計而全體職員亦要求沈監督領銜羣赴撫院剖白謂係新監督無禮太甚尚知如何了結也 
[韓國首相被刺詳情]  
　　文滙報東京電云韓國首相昨日被刺肩上受傷一處直逹肺間腹部受傷兩處深及腎臟漢城醫院諸醫昨夜爲其敷藥三次而首相奄奄一息似無救治之望該刺客來自釜山年二十一歳曾在美國留學六年係長老會教徒反對主張日韓合併各會其所用之兇器係俄國馬兵所用尖頭刺刀而衣底尚藏有手鎗一柄旣傷首相即反刃刺傷日本警察之腹該警察旋得韓國警察之助報兇手拘獲現疑必有同謀之人此次變禍起於首相由比皇追悼會返邸之時其人力車夫於爭鬭之際亦遭殺死 
[安重根案之近狀]  
　　監押旅順刺殺伊籐公公之安重根迭新日檢察官提訊略有頭緒但案情重大尚須詳細調查瞬届陽歷年終擬暫停訊須俟明春再開公判定罪 
　　東京日日新聞云韓國刺客安重根及各被告之檢察已終倉知政務局長報於陽歷十二月四日歸國據聞審明安重根之結果又發見有同謀者數人在海參威業經駐威日本野村領事商准俄國搜集各項證據物已有一二韓人因被嫌肄逮捕收押現在安重根之豫霉已終俟將在海參威同謀之韓人一律逮安再開各被告之豫審然後始可舉行公判故此案之結局尚需時日云 
　　又據海參威俄報云俄國政府因伊籐公於哈爾演被刺與俄國之責任有關非竭力查緝逆黨不足以釋日人之感情故密派偵探四處查拿已獲數名現在俄國警局内嚴訊並搜出確實之憑證一俟訊有頭緒即解交旅順日本法廳審判 
[京師近事]  
　　鐵尚書前曾提議設立兵工廠以爲全國軍械取給之所兹閙軍諮大臣濤朗兩具勒亦極注重此事日前曾電洵貝勒詳悉調查英法等國兵工廠内容到設廠之地則擬以漢口爲總廠太原爲分廠 
　　本年十一月又届巡視南洋華僑之期聞農外兩部堂官正在物色相當人員以便派遣并聞有派誠璋前往之說惟誠君以兼差甚多交代不易頗不願往云 
　　政府現聞各國有監督中國財政消息是否未定然不可不預爲之防擬奏派會辦財政大臣以便與度支部籌商一切從速清理 
　　留日學生盧開春具禀郵傳部請派差使業經郵部札飭上海電政局酌量委用又郵傳部員陳瀚現經江督奏留寗省襄辦河道鐵路工程事宜已咨部知照 
 
 

Page 6

 
 
　　聞郵傳部徐尚書近日提議各省商辦鐵路間有附設學堂者其一切課程恐未合法擬由部訂定章程奏頒各省俾資尊守而期劃一 
　　民政部以現在外間謡傳東三省事件人名一說誠恐商民誤會致啟擾亂特出示曉諭軍民人等物得輕信謡傳自相紛擾 
　　禁烟大臣近於禁吸一事甚爲注意查京外官塲調驗章程民間查禁辦法均極鬆懈擬再行嚴加釐訂奏請施行并擬以後按六個月重訂一次逐漸加嚴以重禁令 
　　自設立外郵等部後即有議設四科給事之說後因主增主裁意見不一迄無定議兹聞鹿世兩相又提議此事主持甚力不久將奏請實行俾四部有所統屬 
　　海軍經費需用浩大近聞政府之意有能報効一萬兩者卽予專摺奏奬令報効者指定何項官職奬定之後比别項班次爲優未知確否 
　　海軍處調用人員皆係文職聞將來保奬一概予以武職以振國家尚武之精神 
時評 
[嗚呼民黨之風潮]  
　　韓國首相被刺。俄國陸軍大佐被刺。羅馬尼亞民部大臣又被刺。 
　　此三人者。生不同種。居不同國。而其被刺。則固同爲政治上之關係也。 
　　嗚呼。民黨之風潮。今日乃若是其劇烈歟。 
[何居]  
　　晏京堂考察鹽務。度支部先期電告江浙各大吏云。不勞供張。而干部轉近日報銷撫院。供應一切用費。竟至九百四十元三。角九分也。何居。 
　　安奉鐵路警察權。奉天鄧交涉司已與日領磋商。收回自辦。已奉兩帥批准。設立總局。分區開辦。乃日人近。日亦在安奉路兩頭設立警察署也。何居。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙省審查委員會行閉會式杭州]  
　　初九日浙撫署行審查委員會閉會式蒞會者增撫司道及委賆等共三十人三句鐘開會增中丞首先演說略謂諮議局自開會以來議長議員曁委員等互相質問均各本平時之學問閱歷組織憲政所謂是非利病愈辨駁則眞理愈出云云斷由梁委員報告公布之委共二十七件此外尚有未經審定者現公衆擬將各稿編次付印書分六編甲乙丙丁戊皆公布案未附質問書批答爲一編定名爲折江巡撫審訂諮議局議案錄俟出版後分送京師資政院及各署並諮議局以備瀏覽最後集衆攝影事畢閉會 
[鄂省常駐員會議紀監督控案武昌]  
　　湖北存古學堂監督兼文普通中學堂監督紀鉅維中翰與張文襄有鄉年誼文襄薨逝後紳學界羣起排斥有拔貢劉尚桓等將紀辦事種種不善情形陳請諮議局核示又有存古學堂學生繕具紀監督劣蹟在督學兩署呈控署學司齊文宗恐有挾嫌主使等弊當卽函請學務議長議紳妥議見復旋據復到亦不以紀爲然文宗又移請諮議局公議以定去留時諮議局已經閉會初三日下午由各常駐員特開會議先由院次芙君報告審查劉尚桓等陳請書之意見大致謂紀監督辦事認眞公論自在該陳請書肆口誣衊恐有挾嫌主使之人倘不呈請行政官澈查恐不足以戢傾軋之風而作任事者之氣並將所呈各節逐一駁正次由某某兩議員發言此事現據查有挾嫌主使等弊諮議局主張公道自應請留惟阮議員對於此案報告書措詞激烈恐開罪某某等紳意欲再行修改然後宣佈阮次芙君則謂强禦不可畏公論亦不可不伸力請將報告書宣布當時爭辯甚力而吳議長則主張去紀與各議員又不相合致議塲内小有衝突此案遂未能决定 
[湘省諮議局之成績長沙]  
　　（甲）撫台交議案一議决可行湘路亟應限年趕修案改良宣講所案擴充改良慈善事業案組織禁烟會社案培禁森林案（併入農會案内）組織農會案湖南各屬應組織商務分會案禁止迎神賽會案败良礦務案簡易小學普及辦法並籌經費案振興工業大宗案積榖清查及增加案組織混同消防案展拓街道案建設食品菜塲案整頓田房稅契案籌辦地方自治經費案訂立地方禁約崇尚節儉案 
疏濬洞庭湖水道案二議决不可行抽收房舗捐作警費案（乙）本局提出案經營森林案（併入培禁森林案内）籌辦湘漢航業案岳常澧水災善後案整頓州縣衙門詞訟積獘案改良徵收案湖南全省教育案改良監獄案禁止婦女纒足案設立運米稽查局案剔除採買兵米案推廣法政學堂以培植審判人才案整頓擴充圖書館案改釐稅爲統捐案籌辦貧民習藝所案（併入慈善事業案内）擬請開設銀行研究科案禁革衙署差役陋規案以上各案均議决可行呈報撫部院核辦 
[奉省諮議局議决案交辦奉天]  
　　奉省諮議局奉到督撫憲交議事件凡數十條如濟貧禁燈擴充農業廣興教育整頓稅捐維持商務等項均由該局議决可行業將理由辦法呈由督撫憲核准通行并批明嗣後如有更改之處再行隨時通告諮議局以資接洽在案刻閱督撫憲已將該局議决各項案由條件分别札發各司道核議公布并飭擬訂章程次第呈候核奪舉辦 
[黔省諮議局選出資政院議員貴州]  
　　貴州諮議同選舉資政院議員撫院曁各司道均到先由書記長周培藝君報告事由次各議員書票投票畢龐撫移近投票匭監視由書記員鍾昌祚君唱票龐撫自行提筆記票書記長周塔藝君又報告本日樂議長嘉藻因事請假周議員莅壽因奔喪赴閩共出席議員三十七人照章須十九票以上乃得當選 
　　旋開出各議員票數惟鍾議員振玉得十九票當選其次牟琳十八票劉榮勲十七票張紹鑾十票朱焯五十四票華之鴻十四票張光煒十三票均不及當選額照章報得票較多之六議員姓名表示會廳舉行弟二次投票選出牟議員琳以二十三票當選劉議員榮勲張議員紹鑾各以二十票當選計共選出四名呈由撫部院酌定二名送院 
分類新聞 
政界 
[派員嚴查小輪裝載飿民鎭江]  
　　現在徐海飢民紛紛南下沿途截留尚覺無效固由於繞道而出各船戶得資裝運實所不免兹常鎭道劉襄孫觀察特面諭水陸總巡吳小亭都戎租界巡查周少堂大使嗣後如遇華洋各小輪仍前裝運飢民南下一經訪查得實立時罰令裝同借 
 
 

Page 11

 
 
以示懲該員等奉諭之下每日各帶差勇專在江邊各小輪碼頭嚴密查察切實辦理 
[通飭各屬研求新政長沙]  
　　湘撫岑中丞通飭各局處所及各廳州縣文云照得近年新政繁興百端待理於省城各局處所以爲總核支配之機關至若實力奉行成效卓著則惟各地方有司是賴比年以來各地方官之舉辦新政知所從事者固不乏人其茫然於此中之關係視爲具文昧於進行之方針無從措手者尚居多數推厥原因實由各項新政未經講求於前遂無所適從於後旣無所憑以爲審端致力之方將何所據以收人存政舉之效此於新政前途實多阻碍本部院有鍳於此遇有委缺人員於地方上有直接行政之責者莫不誥誡諄諄飭赴各新政局處所詳細調查俾爲蒞任後施行之準則又慮各員蹈常習故陽奉隂違仍屬有名無實兹特嚴定規章詳擬條欵刋印成帙交由藩司衙門遇有委缺之丞倅牧令概令照章實行認眞考核不得仍舊敷衍至司道各長宜於名該丞倅牧令赴任禀辭時並宜再加考詢以覘心得嗣後凡有委缺人員至各局處所調查者應即遴派科委各員妥爲接待遵照條欵悉心指示並應將該員調查情形是否認眞隨時呈報本部院查核不得稍事徇隱是爲至要再各局處所本管事項頭緒紛繁周爰諮議猝難得其要領亦應按照該管事項撮舉綱要揭明關係臚列辦法何者應次第舉辦何者應依限成功以及各屬之已辦已報各事項何者尚屬合格何者尚待改良俱應摘錄成帙即事指陳以爲各員辦理之準繩考詢之張本似此相助爲理乃能相與有成本部院有厚望焉 
[電催上年財政報册長沙]  
　　湘撫岑中丞接准度支部電開光緒三十四年戊申歳通省全年欵目亟須確切查明共計歳入歳出總數若干限十一月内電咨報部以憑彙奏等因岑中丞已札發財政局通行各屬及各局所遵將上年出入全數報册造齊途局以便彙造總册詳院咨部云 
[寗省議辦船捐鎭江]  
　　蘇省抽收船捐早有成效江督張制軍前由財政困難飭據財政局籌議仿辦船捐刻又札飭十二圩淮鹽總棧江藩司金陵釐捐總局會同妥議並移蘇省調取章程以便仿辦 
交涉 
[借欵贖回鷄公山房産之交涉河南]  
　　德商美最時洋行及德商克拉爾英商泰平洋行在鷄公山官地界内造屋避暑前經河南交涉局札飭信陽州按照原呈圖式價單覆行切實勘估俟工竣後備借收回現美最時美經完工克拉爾及泰平洋行房屋正在興修未竣所有美最時洋行屋價計合洋例銀三千四百七十三兩三錢又監工繪圖圍籬地工等項計合洋例銀六百六十六兩二錢二分二釐共洋例銀四千一百三十九兩五錢二分克拉爾屋價洋例銀二千八百兩泰平洋行屋價銀五千八百兩三共一萬二千七百三十九兩五錢二分亟應早爲籌備以便收回昨已由局詳請撫院飭令藩司及官銀號將此欵籌撥備用以重主權矣 
[保護游歷洋人長沙]  
　　近有英國教士翟宗寛安選三特又德國商人火而司門又日本人平野友安等均由漢口來湘赴各處游歷已由各國駐漢領事函請長沙關道朱觀察知照各營縣派勇隨時保護矣 
軍界 
[第八鎭陸軍會操紀聞武昌]  
　　鄂軍第八鎭張虎臣統制刻於初八日調集所部步兵兩協騎兵砲兵兩票工程輜重各兩營在省城望山門外南湖大校塲會操統制自任總司令官兩協統爲兩軍司令官以假作戰鬥之狀是日楊護院因試放機關鎗故亦親自出城校閱蓋機關鎗爲軍門利器每分鐘能放五百六十出第八鎭陸軍去冬甫在德國購回此鎗兩支演習日久今始試放云 
[遴員接充混成協管帶鎭江]  
　　江南混成協管帶洪杰已調充講武堂監學所遺混成協一差非深諳軍學之員不克勝任現經江督檄委留學德國騎兵專科畢業生解朝束前往接充 
[外人對于皖軍操法之批評安慶]  
　　美國參贊黎爾斯君日前到皖叅觀陸軍各軍隊與余統領辯論軍事甚爲詳晰并於席間互致頌詞略謂皖軍甫經新立其操法嫻熟頗不下於各省甚爲贊美不置 
[僕役亦熱心海軍捐安慶]  
　　皖省自提倡海軍義捐以來各界頗形踴躍高等師範兩校之夫役工工人等每人亦願日捐兩文以襄義舉 
學務 
[蒙城組織教育分會安慶]  
　　蒙城縣境僻處邊陲近來風氣迪啟教育一端逐漸發逹惟敎育會尚未成立不足以維牧育頃該縣士紳集議組織教育分會一所刻已擬訂章程詳禀各憲批示立案 
[湖州中學捐之糾葛湖州]  
　　湖州中學堂經費去絀而地方公欵羅掘已竊即經該堂監督沈紳毓麟商請該郡部會酌抽鮮肉捐挹注學費詎肉業商董朱明煜等以此項學捐前已邀集同行一再會議年允輸助洋四百元近年水旱瀕仍地方凋敝尚情萬分困難若再重疊苛捐商力實有未逮各情彼此呈訴層憲批飭湖府查辦迄今兩月仍未復到而沈監督毓麟日前又具呈撫院謂肉戶抗拒加價始終不允繳捐請飭地方官從嚴懲治等語昨奉增中丞專札湖州夏守謂此案迭據該商等曁該監督來轅具禀即經飭由該府會董核議詳復在案乃閱時已久未據復到殊屬違延惟近據該商朱明煜等以前情具禀業經續札催辦據呈各情仰即迅速會董核議詳奪 
[化學分會公訂無機化學名詞廣東]  
　　廣東化學分會總纂員新選農科進士唐有恒以學部設立編訂名詞館釐定各科學名詞使通國一致以免教育上之阻碍計各科學中以化學名詞爲最繁難複雜九月時在京曾與學部某侍郎談及編訂名詞事侍郎謂化學名詞之繁難必須與化學會聯絡編訂始致妥洽囑化學會迅將名詞編定現化學會擬於日間將會議公訂無機化學名詞逕逹學部 
 
 

Page 12

 
 
實業 
[女界叅觀物産會紀盛鎭江]  
　　鎭郡自物産會開幕後不滿旬日而女界中之來參觀者實繁有徒初九日城内坤維各女學堂校員等率同女學生數十人相率至會研究各品類初十日上午又有八旗各女學校師生全體偕來始由勸業出品塲旋繞一周繼至書畫會兹善會駐足遍覽考察良久至下午方賦言旋云 
[滇南石膏井之悲觀雲南]  
　　雲南石膏井鹽每歳本解欵百餘萬近一二年銷路大减每歳欠解欵數十萬推其原因則以此處之鹽舊銷本省者半銷緬甸暹羅者半英人以利權歸我頃由印度運鹽至暹羅緬甸價更廉於滇鹽甚至極鴻華民亦食印鹽故石膏井鹽務于是遂一落千丈矣 
[樂清設立殖産公司浙江]  
　　樂清縣職員金炳南等以樂邑地處海濱農田有限一遇荒歉民不聊生查曰溪地方有漲塗一片約及四千畝左右伊等會同商議認集股資設立殖産股分有限公司額定股本洋五萬元分别認繳並舉定瑞安縣恥員繆壽樞爲總理業於十月動工俟將來開懇成田再行請丈陞科現特擬具簡章禀請邑尊余大令通詳省憲立案 
[車站議造懸橋之計畫常州]  
　　常郡商會勸學所武陽兩縣鄉董公所具函知照車站以前日有某人在常站碾斷一足至鎭江卽死情殊可憫且滬寗鐵路各處大站非有懸橋卽有地道而常州獨付闕如請卽設法籌欵趕造懸橋以惠行旅 
[私牙越界截貨之糾葛杭州]  
　　臨海牙商稟浙藩電云杭州藩憲鈞鑒部帖月字六百七十六號牙戶李澤仁開臨海松浦閘頭抽捐興學被地痞李邦球等串黃巖楊保忠無帖私開越界衝突敢逞蠻截孫客貨縣主差提到案保忠扭邦球送縣杜大令適病不能公坐保忠教邦球假傷賄囑捕廳湯逹縣主諭又不查核案情任意騐放則私牙張胆官牙倒閉乞電批飭縣封閉會營拿辦牙商李澤仁謹禀浙藩接電後當電臨海縣云台州臨海縣杜令據該縣松浦閘頭牙李澤仁電禀李邦球串黃巖私牙楊保忠越界截貨扭送邦球假傷賄放乞批縣營拿辦等情牙行本便商民爭攬客貨亦屬常情何得率請拿辦惟其中究其是何實情由縣確查秉公究辦復奪藩陳印 
雜記 
[委員投水自溺之續聞湖北]  
　　沙市統捐局委員吳孝膺直刺因虧累投江自盡已紀昨報兹悉吳於投水之前曾親繕遺書二十餘函交跟丁朱某照信面所開地名投遞語畢即躍身入水江流汹湧援救不及現護縣楊方伯聞信深爲惋惜謂虧空尚可設法人死何能復生已飭統捐局司道將所有該故牧虧欵勿庸向該家屬嚴究 
[大官豪僕之勢熖松江]  
　　護理鄂都楊俊帥眷屬遷松已誌前報連日僕從輩舟載噐具來松値市河水涸還租船先後銜接撑駛不便昨日一鄉人舟行貢院河干適與楊宅桌椅船相遇兩僕謂爲撞損噐物持篙亂打鄉船護木都折號哭甚慘兩僕復將該船撑去勒賠後同至楊宅幸賬房中人解事喝退豪僕揮鄉人去然該鄉人已受虧不淺矣 
[革員聚賭之營業江西]  
　　贛省候補知縣金大令嘉禾前因王鴻陸謀姦看守貢院司事陳恂夫之婦未遂以致陳婦羞忿吞服鏹水自盡一案經瑞鼎臣中丞以該員從中串謀奏請革職金烟癮重大近來無所事事日以聚賭抽頭爲生計現特改租下水巷口高大房屋邀集商業中之張惠甫等終日賭攤輸贏千金雖巡警拿賭嚴密因大夏之中殊難拿獲亦可爲宦途悲也 
[遂安覇佔官基之糾葛浙江]  
　嚴屬遂安縣士紳覇佔官基反抗清丈並派代表來省運動上控發布傳戰謀逐鍾令業經撫憲批飭嚴府查辦等情迭記前報兹悉貢生方肇昌等不候府復續又砌詞赴院伸辯本日奉中丞明白批駁謂該邑北倉故基係由該前縣諭令該生租與泰源店每年所收租息補助學堂經費等情旣稱執有諭單爲憑縣中定有案卷可稽何以前據該縣禀稱謂太源南貨店原佔是項官地不過二三分經該縣斷令罰欵出租嗣後不得再行侵佔乃近年輙敢佔至三畝之多迭次飭傳抗不到案至前縣諭飭承租一節檢查稿案並無是項卷宗聞係該生自租與太源等情當經明晰批示仰府澈查明確擬議詳復察奪在案兹閱現呈各節核與該縣所禀大相懸殊恐有隱飾别情應候該府復到核奪 
清談 
[嗚呼諮議局之議案]  
　　諮議局。議事機關也官府行政機關也。二者不可合而爲一。而吾國之諮議局。偏若屬於行政機關之下。或勸告。或交議。不曰候行。即曰無須。其不可解者一。 
　　諮議局有督促官府之權。而官府無批駁諮議局之權。此定例也。今乃諮議局之議案。必呈請督部堂撫部院批正而施行之。命之覆議。不得不議也。行政範圍不得提議也不敢違抗。遑論督促。其不可解者二。 
　　嗚呼以如此狹小之範圍。設更取東西各國之下議院。絜長較短相提並論。有心人處此。鮮不望而却步者矣。而孰知尚有不厭其瑣瑣者。未舉之前。預先運動。旣舉之後。極力運動。且不惜毁壞他圑體之名譽。以冀運動本圑體之利權者。更不惜借他人之口舌。以代抒其胸臆。若儼然自命其有議事權者。 
　　記者曰是亦可以見吾國民程途之一班。 
雜著 
[泖東草堂筆記]  
　　周禮地官。日至之景尺有五寸。其測處當在東都王城。而鄭司農則謂惟頴川陽城爲然。安周東都。（今洛陽）在北緯三十四度四十八分。而陽城。（今登封東南）則在北緯三十四度二十八分。已差至二十分。然今日若於漢陽城之地。夏至時測日。應得高弧七十九度零三分。其餘切線爲一九三五弱。以表八尺乘之。應得景一尺五寸四分八厘。與漢時又不合矣。欲求準周時尺有五寸之景。須在北緯三十四度零八分之地則然。南去登封又約百里。此葢黃赤大距。古闊而今狹之明證也。今惟黃赤距狹。故夏至時。日躔較古　南。其景微長。若於洛陽測日景夏至應得一尺五寸七分有奇。故必待移表再南始景短而與古合也。由是推之是周至今日。黃赤道間之大距。已約差一度矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[江西諮議局呈報規復地利議案]  
　　爲呈報事九月十四日接奉撫部院發交規復地利議案本局業於會期内提議查議案内廣信之銅塘山義寗之黃岡山臨川之西坑泰和之馬家洲當有未經開墾官荒地推此四處以例其餘官墾之地當必不少願切實調查勸民自墾以興實業而厚民生等語竊維墾荒之政不外荒山荒田荒地三種其辦法則應以調查爲入手現在各屬委派勸業員又府廳州縣每年皆有統計此項調查自應由勸業道責成勸業員專心辦理嚴定考成並飭地方官陸續列入統計表内然後隨時相度地方情形再籌集貲開墾之策至封禁諸山固宜弛禁利民惟曠廢年久林木多則易藏盗賊一日猝圖規復宜先籌集巨貲創設公司以廣開道路爲入手未可遽圖其利故非有雄厚之資本未可輕言舉辦至銅塘山等四處惟義寗之黃岡山雖由前護撫部院柯奏准馳禁未久即經前撫部院胡奏明停辦該山石多土少陡峻多寒雖産藥材爲利甚微並無森林可採應仍以停辦爲便此外尚有崇義縣之朱廣山産蕨甚多其根多粉土入常取以作餅可補用産之不足惜爲禁地常被營兵驅逐應請撫部院奏准開禁招民墾種定年承課以符定例當經本局决議理合備文呈謂撫部院察核施行須至呈者 
[又呈請重申禁令通飭嚴拿掠賣人口文]  
　　爲呈請事謹案奏定諮議局章程第六章第二十五條内開除第二十一條第二三欵外諮議局亦得自行草具議案等語查南贛與廣東按壤往往有刁徒掠賣童男童女甚至泥工木匠貧困士子正値年力富强亦被其誘以甘言餌以厚利漸引漸迷勾結船戶星夜載至沿海一帶售出外洋實屬罪大惡極竊維掠賣人口例有明文其所爲法紀何在應請撫部院重申禁令嚴飭南贛各府廳州縣官嚴拿懲辦并令各城鎭鄉紳董於渡頭飯鋪酒肆茶店密爲偵探隨時查察務便此項獘端剪除凈盡以全民命而絶刁風業經本局於會期内公同决議理合備文呈請撫部院察核施行須至呈者 
本埠新聞 
[法工董局禁絶烟館之文告]  
　　法租界禁閉烟館一事業已届限工董局總辦辣裴理君昨日刋發諭單如下大法工董局辣諭照得本租界議閉烟間一事本局前已議定於西歷一千九百零九年十二月三十一號即華十一月十九日一律閉歇在案所有界内烟間從此凈盡合即先行明白曉諭仰該烟館各戶知悉届期務須一律遵諭閉歇毋得任意違延致干究辦 
[工部局復至華界修路]  
　　閘北四路二颧南林里至天保里一帶之馬路本係朱鴻壽之産當未設巡警局之前曾由朱貼銀三千餘兩託工部局代修刻已年久崎嶇不平日前復由工部局開工修理該區副巡官以地屬華界有碍主權據情禀詳總辦移請滬道於前日下午委派譯員陳震東二尹會同夏參事官前往查明禀復核奪 
[閩縣張大令斯鈺致虞洽卿觀察函（爲拐販小孩事）]  
　　前覆一函度邀青鑒近日洋務分局又獲送拐犯黃阿清幼童藩根友顧阿志即黃阿志三名到縣訊據黃阿清供稱興化莆田縣人向在上海做龍限乾生理與上海六馬路鴻興小客棧之女主人吳氏姘識有年其本夫顧阿大係無錫人吳氏生有二子次子阿志年四歳顧阿大夫婦情愿給伊爲子是以隨帶回閩至潘根友在上海單身無靠伊見其可憐收養服役此次回閩潘根友愿意同來並非拐帶據潘根友供稱寗波江北人年十五歳父母俱故並無叔伯兄弟在家無事可做投至上海鐵馬路豫順里妹夫張來官處賣雪梨度日伊胞妹年十歳妹夫現年十四歳尚未成親張來官之父即豫順卑管衖門之人伊先在上海天仙茶園遇見福建人黃阿清談起窮苦難度黃承清許之保荐學藝帶至六馬路鴻興客棧住一禮拜又至浦東楊子碼頭戴德利糖棧住三禮拜此番同來福建黃阿清原約帶伊到鄉間種田落後船上夥計們說汝遇見拐子恐被賣與洋人做藥伊因此害怕喊救致被一併送案各等語弟察看黃阿清形狀似非專作拐販之徒其供四歳小孩係妍婦願給爲子諒非無因至潘根友單身無靠雖屬實情但此時名爲收養安知日後不轉賣漁利形跡究屬可疑現已函請上海縣查傳各孩親屬詢明見覆一面將黃阿清等分别管押收養執事見義勇爲叚邇欽慕所有潘根友顧阿志二名應如何設法送回妥爲安頓俾免失所尚祈卓裁再另案拐犯羅坤山張恒裕兩名上海道憲曾否行文提解囘滬訊辦并希示悉爲盻 
　　附虞觀察復電福州閩縣張大令鑒函悉親查照信述無悮請解潘　　根友及另案拐犯羅坤山張恒裕來除滬道行文請解外已分咨各關隨時查拿矣虞和德 
[勘查私裝水管]  
　　北南林里朱姓新造房屋私裝自來水管一案迭誌前報兹悉滬道蔡觀察接到巡警總局咨文後特於前日下午委譯員陳震東二尹會同夏參事官前往勘查禀候核奪 
[限交空盤棉花]  
　　近有奸商在上海通州海州等埠抛賣空盤棉花二十餘萬包曾由蘇省農工商局總辦張觀察函請滬道札飭本縣田大令派差往查昨經縣差薛順查得此事係由席士廉程蓮溪包惠卿等三人所爲當即禀復縣令詳奉蔡觀察批飭轉諭席等三人各將抛出之空盤棉花如數解交各買主收領若無現貨應照市價結賬償銀否則提案嚴辦 
[豈果有王小么其人乎]  
　　二洋徑橋堍華法公司前晚被匪撬開玻璃窗入内竊去鐵箱内有合同定單田契等據翌晨投報捕房飭探往勘見旁有宮宋烟匣一口上書你們大家都是吃魚吃肉如此開心過日我們竊苦太　百姓難過日子將來必定民口等字様下署江南第一山王小么留字　有西文王小么三字查日前通商華比兩銀行及招商局等失竊俱留有王小么字跡今又出現誠爲可異 
 
 

Page 19

 
 
[函請阻止建屋]  
　　城内地方公益研究會董蔡正蒙等致總工程局函云老北門改良城戶爲開闢街道利便行人起見城圈内拆除披屋預備作停車之用地方捐戶咸樂觀其成現工程未竣風聞有人集議在原處建築爲個人貿易殊悖宗旨而乖公益相應函請貴局阻止伏祈鑒核施行 
[房捐局催檄捐欵]  
　　房捐委員邵司馬馥司馬馥初昨日傳同本邑各鄉鎭地保及各舗地甲到局諭話謂本年九十兩月房捐尚未收取現定於十五日爲始由局派令司事協同地保地甲逐戶查明催令措繳如再延諉定千催比爾等宜帮同查察以重捐務云 
[醫生大會之先聲]  
　　中國醫學會每年例開大會一次兹定于本月十七日舉行並訂於先一日爲許彭二會友開追悼會業已刋發傳單遍請本埠各醫生届期一體到會討論一切 
[城内]  
　　是該價賣○張顧氏同子金奎投縣喊控親家周士祺父子賣媳索詐一案昨經邦讞德明府覆訊顧氏供女兒已嫁周士祺之子阿炳五年忽於本年七月間被阿炳將女價賣反誣兒子金奎所爲勒至茶館嚇詐金奎供同周供七月十五日張金硅遣學徒姚阿炳將媳接回從此不歸阿炳所供亦然判金奎交保限五天帮尋到案再行訊奪 
　　責成鄉董○馬橋茶肆主石老榮聚賭抽頭由縣飭提逃避今傳捆董張慶芬到案判限十天將石交案訊究 
　　押追方單○邢袁氏控邢俊才覇掯方單昨日由縣提訊俊才供此單抵押在外須將邢紀常所得地價分派方可贖繳判押限七天繳單 
　　窩家宜究○警局偵探朱餘前日緝獲竊賊王榮金陳長壽二名並在身畔搜出銀表當票兩張解至一路巡局經游巡官審訊王陳同供由連生爲首在觀音閣老北門城脚某染坊竊得監布二十八疋交於同黨剃頭店主李文學當錢業已分用李專做窩家求鑒判王陳一併收押候提同黨再訊 
　　竊賊示衆○竊賊章地生昨由東區解至一路巡局據稱章在邑廟花園後面周恆泰磁器店内竊取花瓶一只當塲拘住送案請辦旋由失主吳堯堦投案求請領贓游巡官准將花瓶交吳具領章收押候懲旋又提訊章供認不諱判責二百板枷號七天發紀事處示衆期滿再行察核 
　　人贓並獲○警局探長孫榮生前日緝獲竊賊王金生及贓物一併解至一路巡局禀稱前日有人通信云有王金生在鐵馬路某粤人家偷得外國白銅機器火爐盃碗叉刀等物藏於縣東陳廣源挑膏店主處往查屬實即在該店内人臟並獲解請訊究判王收押贓存局候失主來案再提該膏店主核辦 
　　道批二則○職員翁順孫禀批仰會審官寳令迅即吊驗押據秉公訊斷具復察　毋稍遲延原禀抄黏並發仍繳錫金公所經董周廷弼等禀批來禀閱悉查世春堂即老君殿由道捐辦牛痘局多歷年所成效照然現雖遷讓另設仍恐種痘之人或多不便由該公所提資續辦亦屬甚善惟事關保赤施種之人必須認眞考究以免有礙善舉而墮老局聲名人之欲善該不如我該公所定能注意及此究延何八經理着即查明並妥訂章程呈復以便核明給示曉諭可也 
　　官事○廣東藩司陳夔麟昨至道署拜會公共公廨帮審員王么基禀知由京回申銷假即日到差 
[南市]  
　　取水罰洋○本邑内地自來水公司查得西門外法租界境内王寳生紅木作學徒在華界自來水龍頭取水私用立即拘送工程局飭繳罰欵洋三元方准開釋 
　　各執一詞○永盛碼頭桂記布號主程香岩程雨祥同报南匯泰日橋收布之范美發至工程局控被圖賴借洋五十元范供前與程雨祥合做生意小的將布疋裝出按照定價應得盈餘乃竟推爲虧本求察裁判員以兩造各執一詞判送布業商董處查明理處　　負欠纍纍○鳥山船戶蔣興才前被東益厚記煤號扭控短交煤貨價洋奉判交保理處在案兹又有源昇公柴炭行主畢榮堂附控欠洋五百三十元昨說工程局傳案復訊判仍交保出外赶緊理楚 
　　釁起鬩墻○蔑竹匠陸阿龍陸阿虎兄弟二人前日口角撥毆阿龍眼解受傷出血其母陸陳氏喝阻不理扭至南區解送工程局裁判員以阿虎兇横判責一百下交保釋放 
　　竊取獅子○江北小工李楊林在大古碼頭某輪船上竊得蔴袋内儲石獅子一頭負至南市被巡士察破拘解工程局判戒責一百下逐出贓存局候領 
[閘北]  
　　尚須請示○飯館主丁金生控義順棉花店主沈海賢圖賴暗洋五十元並牽涉巡長刁德林已記昨報昨經四路一區黃正巡官訊明屬實判沈限十天還洋四十元竟保具結該巡長候禀明總辦請示核奪 
　　承認作弊○昨報記安徽彩票公司控已歇司事洪鈞甫即洪考天假造彩票一案昨經警局孫裁判提訊洪供認作弊不諱判押候禀明總辦再行核奪 
[英租界]  
　　西節停訊○今日爲西國耶蘇難日即俗呼爲外國冬至昨由西官照會英公廨寳讞員停訊公堂兩天以誌紀念 
　　襄讞交替○公共公廨襄讞王肇之大令自入都之陛見後於前日始蒞公堂視事昨日寳讞員特照會英美德三國領事謂王大令仍留公廨爲襄讞事宜代理襄讞德勝臣大令昨亦赴道銷差 
　　尚有同黨○昨晨英公廨寳讞員與德師副領事升座小公堂會譸震和絲廠等環控鄒得意楊三等串竊白絲銷贓於南京王珊伯王生記等絲號一案先由匯四捕房包探楊掌生訴明赴甯移吊原贓情形質之楊鄒二人均直認不諱官以尚有同黨未獲判二人仍一併還押候移請江寗縣查吊原贓並補提人証到案再行訊核 
　　毫無證據○陳善奎在道轅控告住居租界之張樹德張樹聲弟兄圖賴其故父潮州阿蘭即張阿蘭所借洋一千九百元等情奉滬道札廨提訊前晚堂奉李襄讞傳集中証陳春堂孫少峰徐朗軒質訊原告投訴前情求追據中誦陳春堂供認當時曾經簽押是實訊之張氏弟兄供均推賴官以原告並無證據判案註銷張等一併開釋 
　　虧銀不理○理商瑞元洋行控漢口分行買辦孫文卿不理虧銀一案昨日午後由廨會訊原告延律師上堂聲稱孫由李厚禧拒保銀一萬兩所有客家定貨虧損態歸孫担任共計虧銀二萬銀兩請追訊之孫供此案曾在漢口涉訟已由漢口商會理勸還銀二千兩料理清楚求察寳讞員核供會商德師副領事判孫還押候補傳人証到案再訊 
　　欠銀不還○英商信記洋行控孫益三欠銀不理由廨訊押在案昨日由探將孫解廨復訊判仍還押候另行訂期會訊 
　　越界拿人○姚阿二顧錫生因越界硬拔地係吳阿桃到縣違章兹經包探報二人一併獲解公堂訊押在案昨由捕解解復訊李襄讞商之英廊繙譯官判姚顧仍一併還押候捕房見証到堂再行質訊核辦 
　　緝獲逃犯○積竊朱福泰即小丹陽於西歷本年三月二十二號由老閘捕房獲解公堂訊實判押西牢一年至九月三十號帶赴新記浜做工被該犯斷練逃逸匿居法租界被探目李星福緝獲昨晨解廨請究李襄讞會商西官判仍還押候下禮拜五訊辦 
　　迷途可憐○王文魁因不辨路徑由捕帶入捕房送廨請訊據供山西人滬上有合盛元票號内之劉姓和識官判派差送至該號合同鄉人帶回原籍 
 
 

Page 20

 
 
　　地皮紏葛○蔡木林控陸阿發地皮紏葛一案前晚由廨訊明判陸交保限十天理清如違函請上海縣將地變價以充善舉 
　　串騙壽嚴○英商永年人壽保險公司控孫福如江蔚慈串騙壽險種五千兩一案訊供詳情已紀前報捕房昨將二人解廨復訊判仍還押候下禮拜三解堂核辦 
　　冐騙花爆○華德昌因冐騙劉成良之花爆被控捕房於昨解究經中西官訊明判華還原告洋二元八角再押十天以儆 
　　假票騙銀○沈炳奎因將假票向源豐潤號騙銀被控权廨由探獲解公堂訊押在案昨又解廨復訊判仍還押于禮拜六解究 
　　限期交人○婦人戴朱氏因誘匿吳炳記之妻陳氏被控訊押在案昨由官媒將氏解請復訊判氏仍還押限其子于兩禮拜内交人到案違干訊究 
　　虧空帳洋○西醫韋廉士控鍾冕卿虧空帳洋由廨訊押在案昨由捕房將鍾解請公堂復訊判仍還押候下禮拜二訊斷 
　　搶取首飾○流氓陳國興張四洪因搶取婦人田阿金之金挖耳由探拿獲昨晨解廨請究襄讞王肇之大令與英佛繙譯官會訊不認判仍一併押候查明于下禮拜二再訊 
　　逃婢留養○女孩杏花前投濟良所昨晨由所解廨供被人拐賣與翁姓婦人該婦係賣娼爲生其姘夫在車站爲業因遭凌虐逃出是寳判女暫留濟良所候核 
　　逃妓給領○妓女陳巧雲因不愿爲娼於西歷去年十二月十八號由廨判發濟良所留養一年在案昨届則滿由所送廨請示判交其父趙國良具領以後不准賣娼 
　　不交契據○姜渭濱控王茂生等賣地不交契據一案前晚由廨提訊官以王患病判交保醫治並限五十天清理 
　　不交田單○王祥生控奚阿五不交田單一案前晚由廨提訊王由其父王坤奚由其母楊氏到案代質判氏交保限半月交單如違未便 
[美租界]  
　　電車衝撞○昨有四十八號電車駛至西華得路撞壞某西人之馬車該西人當即投報捕房請爲查辦又六十三號電車在北四川路碰損周文元之東洋車巡捕以周行車不遵定章咎由自取禀知捕頭飭令自修 
　　又報起火○西華得路公昌泰機器店前曾失火二次均未成灾前晚忽又起火經鄰衆帮同撲滅昨爲捕房查悉恐有别情特派中西探往查禀復核奪 
　　洋兵酗酒○前晚九時有美國艦兵七八名酩酊大醉行至西華得路不知何故忽然互毆後由西捕協同該艦兵弁一併拘解捕房押候核辦 
　　女孩被拐○住居密勒路七百二十六號門牌之陳品陳昨至捕房報稱前日被匪拐失四齡女孩一口名喚夏林捕頭允爲查緝　　形跡可疑○吳阿維昨携羽綢數疋在途行走包探向之請問言語支吾遂即拘入捕房押候查辦 
[法租界]  
　　教曾節期○明日爲耶蘇教徒舉行瞻禮之期洋涇浜天主堂昨晚已由神甫率同中西教徒舉行彌撒禮通宵逹旦頗形熱閙故昨日公堂亦因是停審一天 
　　焚燬房屋○前晚兩下鐘時八仙橋首安里王寳桐家失愼焚去房屋五間捕房得報即飭包探將火頭傳至公廨請爲研訊 
　　查究起火○鄭家木橋堍春記小客棧失愼一事前因春記不認起火與鄰居生記洋酒店互相推諉故由捕房飭探詳細澈查兹經查得生記酒店雖保火險而資本貨物俱尚充足可勿置議惟春記客棧情有可疑因將棧主婦帶至捕房交保出外以便傳解公堂請爲訊究 
通俗談 
[張園之賞心物]  
　　張園開設出品協會以來。都人士女。呼朋覔伴。聯袂而往。雖所好各有不同。而一般游人心理上所謂賞心樂事者。皆創辦人興盛會塲之一片苦心也。今舉最注意之數事如下。 
　　林步青之灘簧。男女伶之演劇。拚死决鬥之力士。班剥陸離之野獸。 
　　記者曰。未也。尚有體育館運動員之獻技。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[商辦烟濰鐵路招股章程]  
　　公啟者竊維鐵路爲地言之命脈即爲商務之機關溯自膠濟路成而東省商務權利悉不成操即以烟台五十餘年之口岸亦受其侵陵殆哉岌岌年前建築烟羅鐵路迭次聚議乃因意見少孚旋議旋止然烟台商務之退步江河日下大有不可終日之勢若不亟求挽救商務衰敗必至不可收拾而東省全局亦難望振興矣宗灝等目擊時艱關心商務爰邀集同志二十八集股二百萬元先由二十人各担認招股五萬元共一百萬元餘一百萬元即托各埠殷實商號代招隨招隨築先從烟台築至黃縣將來附股踴躍再行推廣路綫務逹築至濰縣之目的業經禀東海關道存案俟招有成數再行禀部核准務祈我同胞熱心公益踴躍認股俾得早日觀成則地方幸甚商務幸甚謹將招股簡明章程列左至開辦詳細章程應遵農工商部頒行規則容俟續佈　 
　　一本公司爲山東商辦烟濰鐵路有限公司 
　　二本公司擬先集資本二百萬元分四十萬股每股五元先收小股二成從十一月初一日認股限四個月代招股者限六個月收齊明年夏季再收四成其餘四成宣統三年夏季收足按期發回收篠俟三期繳足換給股票息摺如收條及股票息摺或有遺失燒毁由該股東登報聲明一面報知本公司三個月後無人爭論再行補給以杜獘混 
　　三本公司創辦二十人俟公司成立後卽由股東主持辦理認股二萬份者可得公舉爲總理認股一萬份者亦得公舉爲協理五千份者亦得公舉爲董理二千份者亦得公舉爲議員凡總理協理董理議員將來溢利應得花紅若干由股東酌議其代招股者若所招股東認爲代表亦照例可得公舉爲總協理董理議員惟總理協理董理議員均由股東公舉以多數爲定 
　　四本公司擬由烟台築至濰縣惟需欵過巨急難遽集且内地風氣未聞殷實紳商或未敢附股踴躍今擬先行舉辦築至黃縣約籌欵二百萬元由創辦二十八先認招股二十萬股計一百萬元此外尚須百萬之數則托殷實商號各處代招若所招之股踴躍再即禀部作爲擴充經費以備推築務逹至濰縣之目的 
　　五本公司禀明商股商辦遇事直逹農工商部郵傳部核辦地方官祗任保護並不干涉公司權利 
　　六本公司辦事人員自管帳查帳各員均由衆股東推舉保荐其辦事章程均按商業規則辦理 
　　七本公司旣名商辦有一股之資本即享一股之權利凡附股之人皆謂之商不分界限 
　　八凡代本公司招股之人事成之後由衆股東公議酌給紅股 
　　九本公司暫借烟台商務會爲總公所交收股銀之處如認股者過一百股之外即送至烟台大清銀行取回收條到本公所換給股份收條爲憑如認股一百股之内者其銀卽交本公所隨時發給股分收條 
　　十本公司發出招股簿册領簿之人皆屬熱心公益交銀之時先由經手人發給收條將銀寄到本公司再發本公司收條俟三期收足再換股票 
　　十一本公司之發册無無論如何必須繳回 
　　十二路權關係全省命脈現在招股外將來隨向築路所經各鄉勸認或以工値充股或以地價充股務使利益均沾俾收公同護路之助 
　　十三本公司所收之股以鷹洋爲本位外埠交股如有交别様銀幣者均按照英洋核算補貼 
　　十四本公司所收小股以囗月日起息每年週息六釐算如交股在囗月囗日以後月日以前者作月日起息以次類推外埠以銀到之日起息惟此項息銀倘商辦不成祇交回原本不得計息 
　　十五本公司不收外國人股份惟原係中國人而兼有外籍者本公司仍認爲本國人有權可以附股惟附股後卽作爲中國人不得牽引外籍與公司稍有糾葛如有暗招洋股冐名頂替查出將所招之股充公 
　　十六如有交小股之後無力將大股交足者按照商律第四十一四十二條凡附股之人到期不繳股銀創辦人應通知該附股人限期半月逾限不繳可將所認股數另招他人接受得價不足仍向原股東追繳 
　　十七本公司之資本係遵農工商部奏定公司律第七十五條專爲鐵路所用不得移作他用 
　　十八本公司每年終刋刻年册報告一次 
　　十九公所由收股之日起每逢星期聚會一次查看股份若干俾騐存貯銀數 
　　二十公所收股銀額過五百元卽存貯銀行以昭衆信 
　　二十一總協理俟公司成立日由股東會議投票公舉無論何省人均可充當 
　　二十二本公司股東選舉權限及一切詳細辦事章程詳訂另行刋布 
以上係簡明章程如有未定事宜隨時酌奪 
小說 
[社會小說自由女（四十）]  
　　第十一回續鸞膠新郎意得毁家貲蕩婦潜逃 
　　想著。便淡淡的說了幾句閒話。又叮囑他臨塲的時候。須要自已小心。不要鹵莽。輸了不是頑的。柳太太聽了。心中大喜。便說著大話道。不瞞你說。我自從十五六歳賭錢起。直到如今。整整的賭了。柳太太說到這裡。猛然頓住了口。說不下去。停了一停。方才說道。整整的賭了七年。從來没有輸過錢。你只顧放心就是了。柳大老爺聽了。更加歡喜。目此以後。這位柳太太便明目張膽的公然聚賭起來。起先賭的時候。柳太太果然是贏的一連幾個日。贏了二三千塊錢。柳太太高興得了不得。越發放膽賭起來。那 
 
 

Page 27

 
 
裡知道這一班女姊妹。一個個都是女中光棍。本來是有意相弄他的錢。故意大家貼了本錢下去。好叫他死心塌地。到後來方好大大的贏他一下。你想這位柳太太同着這様的一班寳貨。在一起賭錢。那裡還會贏什麽錢。賭到後來。果然漸漸的輸起來。非但把以前贏的。一古腦兒都嘔了出去。連自已的本錢。也賠掉了許多。這位柳太太向來贏慣了的。到了這個時候。如何肯罷。便一天一天的賭下去。想要翻本。那裡翻得轉來。越賭越輸。越輸越賭。竟把柳大老爺一生心血積起來的數萬金宦囊。輸得乾乾淨淨。連著那些金珠首飾。字畫古董。也都賣的賣了。押的押了。一齊送在這幾顆骰子。幾張牙牌裡頭。到得後來。索性把柳大老爺自已住的房屋。悄悄的立了筆據。抵給别人。柳大老爺還糊裡糊塗的。連影兒都不知道。這位柳太太賭到這步田地。無可如何。便有那一班平日結拜的姊妹。來和他鬼鬼崇崇的商議。漸漸的幹出些不公不法的事來。暗暗的開著賭局。柳太太便去勾引些大家宅眷來賭。賭輸了没奈何。便逼著他把身體做個抵擋。也不知糟塌了許多的繡閣名姝。引誘了無數的良家少婦。剛剛這幾天。柳太太和幾個姊妹賭輸了一大筆錢。拿不出去。便想出一個極惡毒的弄錢法子來。打聽得嚴景羅和吳夢珠兩個人。都是崇拜自由的。更兼嚴觀察和吳謙訪。都有百萬家財。只有這一個愛女。柳太太便想著法兒。把他哄了出來。用嗎啡藥酒迷了他們兩個。先把他們的金鐲鑽戒耳環。都一古腦兒拿了去。要想把他們去藏在一個極隱密的地方。照著盗匪擄人的規例。勒資取贖。料想嚴觀察和吳廉訪愛女心切。就是叫他多出幾萬銀子。他也没有什麽不願意的。 
國外新聞 
[俄國陸軍大佐暗殺紀聞]  
　　十一日倫敦電云聖彼德堡電稱俄國秘密警察隊長陸軍大佐卡洛甫已爲炸彈炸成齎粉卡氏爲人誘入某屋忽轟然一聲炸彈已發當時曾有一人衝出該屋卽經拘獲大約係刺客云 
[巴爾幹政治家暗殺紀聞]  
　　初十日柏靈電云羅馬尼民政部大臣勃萊底阿洛君在蒲開萊斯司爲刺客所攻稍受彈傷該刺客行刺之目的與巴爾幹各邦聯合問題有關 
[比皇舉葬]  
　　十一日倫敦電云比皇洛帕爾特已於昨日舉葬儀仗頗爲莊美 
[英政黨首領之意見]  
　　十一日倫敦電云英國反對黨首領裴爾福君通告每日郵報内謂聯合黨設能一日恢復權力則養老金日可仍然照行 
[英國大水爲灾]  
　　十一日倫敦電云英國特伏希爾地方聞有大水爲灾英國沿海一帶失事之船隻頗多 
[尼卡拉圭官軍敗績]  
　　十一日倫敦電云尼卡拉圭電稱愛斯屈拉逹將軍所統亂黨之軍已將官軍全行戰敗彼比死傷約六百名左右戰後即有官軍一千九百名投降亂黨 
[雅典大局危急]  
　　初十日栢靈電云雅典大局復行危急各處兵營已嚴兵防守 
[葡皇擬求婚於奥]  
　　初十日柏靈電云據威斯脫明士特官報載稱葡皇擬於來年赴奥求婚 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
