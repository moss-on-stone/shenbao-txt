# 1903 - 233 - 4910904

 

Page 1

 
 
[敬募急振] [  申報館恊振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黃河决口數百里内外室廬牲畜漂没無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康張子孫逢吉者此理可操劵卜也肅此佈陳惟希垂鑒 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局　繁重價值又昻海内寒儒每苦力難購置且三史中地名人名之類率　　牙佶屈記憶難淸臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用　石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克巳祇收回工本洋銀四元八角欲購者請臨英大馬路本齋三馬路申報館申昌及各書坊購取 
[癸卯恩科順天鄉試續變通錄科章程]  
一七月二十三日以後實有事故未及考錄者酌於二十五日加考一塲統補錄科再逾期限卽歸大收一截止考錄後舉行大收一次原爲搜錄遺才非正塲可比應從嚴甄取仍分省點名入塲一麋增附及俊秀先捐監後捐貢者　有四照如四照不全者不准收考或捐監而同日加捐貢生者祗有二照騐明收考倘有舊捐監照業經查銷者亦准騐有實據方准收考一恩拔歲優貢生捐納職官騐明官照並貢單方准收考如有官照而無貢單者不准收考一司治十三年起俊秀减成報捐貢監均須補交四成銀兩方准鄉試其光緖四年遵常捐例報捐减成貢監均須補足十成銀兩方隹鄉試均須騐明補交銀兩執照　子收考其同治十三年以前報捐减成貢監例免補交四成銀兩一捐輸候補候選官員本監遵照部章騐明官照並部監照方准收考如有官照而無部監照者槪不收考一廪增附及俊秀在各省蕃庫報捐貢監生領有實收者禮部議定奏章近省在一年之内遠省在十五月之内或未換領部照者准其呈騐實收如逾限未換領部監二照者不准收考一去年因庚子之　各生實收或有未換部照者曾咨商禮部　爲通融並示諭各生不得援以爲例本年鄉試仍應遵照部覆所有逾限未換部照者槪不收考一各省及軍營等廪報捐貢監生　給空名執照未經造具年魏籍貫三代淸册到監者務須例具文結内詳填該生年貌籍貫三代呈騐方准收考一承辦官自六月中旬起按二五八日在公廨騐照餘日均不收騐該生等務須親身持帶文結單照赴監將年貌籍貫三代官卷民卷詳細填註親書花押核對登簿呈騐卽於單照上印以戳記方准備卷其有不親身赴監托人代投文結單照者槪不收騐一在京候補候選隨任教習謄錄序班正途貢監有願應順天鄉試者該生等務於五月下旬親齋執照及本衙門堂印咨文前往豫省本監公廨投考一考到錄科所取文字容有一日短長無大紕繆尙可酌錄准不遵塲規故蹈愆尤經用犯規戳記者雖有佳文亦不錄送一錄科卷彚送禮部候該生中式後夾入卷内磨勘墨蹟如有不符舉出究辦一項監考到錄取後分撥六堂各生務須親身赴所撥之堂謁見助教學正學錄填寫親供載明出貢中式捐紷年分取具伺考五人互結六堂助教等察其年貌審其聲音核對無訛方准移付過廳呈堂分别錄科如有不親身謁見託人代交供結者或不先期謁見候錄科臨塲隨帶供結者槪不錄送一書手皂役槪不准在外包騐文照查出責革一應編官卷貢監如祖父胞伯叔兄弟現在曾任丁憂告假告休之京堂翰林科道督撫將軍提督都統副都統藩臬等官槪編入官卷其兼銜署任勒休並無職掌等官仍編入民卷文結内務須聲明倘未經聲明仍須取具切結補行聲明毋得自悮 
[本館接奉電音]  
　　昨日午後四下鐘時京師飛電傳來上諭三道旨一道敬謹譯登○七月初四日内閣抄奉上諭徐郙現在出差禮部尙書著張百熙兼署欽此同日奉上諭葛寳華現在出差刑部尙書著徐會澧兼署所署之兵部尙書著陸潤庠暫行兼署欽此同日奉上諭溥良現在出差都察院左都御史著奎俊兼署欽此同日奉旨溥良現在出差所管正黄旗蒙古都統著符珍兼署欽此 
[電傳宮門抄]  
　　昨日午後四下鐘時京師友人專電告知本館云七月初四日皇上召見軍機大臣及聯芳 
[測俄瑣語]  
　　有客由日本東京致函本館云前者俄兵部大臣與俄使俄督在旅順口集謹事機尙未悉作何辦法惟聞俄兵部大臣並無因滿洲而開釁端之意蓋以彼之本意祇注重於中亞細亞而俄廷則極注意於西藏及中亞細亞之原一旦俄國有事於亞洲不獨滿洲一隅卽蒙古伊犁亦必行其政策目下职彼得羅堡人多願與日本開戰謂旦戰一日則滿洲之事可早定一日歐洲各國亦謠傳甚多謂日本與俄將有戰事惟我等細探聖彼得羅堡官塲之意則一時未必遂成戰事因西伯利亞貝給山　鐡路尙有一叚工程未竣須經二年之久費至俄銀二十兆圓方可告蕆未告蕆之前轉餉運兵甚爲不便故也現在莫斯科之東共有俄兵二十八萬名如欲全數運過貝給爾山頗不易易卽只運十萬名尙須四十八日之久若二十八萬名全運則歴時更多雖邇來東方鐡路左近屯有俄兵十萬名然深知國情形者決知其甚難開戰况日内俄之與日不似有開戰之勢因俄政府與日政府未有決絶公文其以爲將開戰論事者不過外人想像之詞耳至開拓滿洲爲遜商口岸一事現雖尙未决定惟俄國决不爲此事而出於一戰若論及撤退滿洲戍兵之事則巳有俄兵一萬人回至西伯利亞俄人定於西十月八號爲第三次撤兵之期至護衛鐡　之兵撤 
 
 

Page 2

 
 
否現尙未定設各國定欲令俄兵盡行退出俄人當不允從因照一千八百九十八年中俄所立之約准其駐兵守路各國如欲逼去撤去則俄定出於戰也若夫高麗之事則較之滿洲似稍危險然苟能將義州作爲通商口岸俾寓居鴨緑江口之俄日二國人互營商業則其事亦尙易調停耳 
[犯官供詞]  
　　聞之京師友人云巳革廣西提督蘇元春解交刑部審訊時供稱犯官並無縱兵殃民尅扣軍餉情事然旣沾雨露之恩應受雷霆之譴云云未識大司宼果據以入奏否也 
[武建軍營官弁銜名單]  
　　頃有友人自廣州來信言及粤督岑雲帥電調鄭蘇龕觀察來粤統領武建軍八營現在巳到六營督帶武建軍右旗第一營官爲守備何守戎豐裕第二營官爲千總錢千戎勝濟第三營官爲守備何守戎閏龍右旗第一營官爲武備學生李君成業第二營官爲把總丁把戎紹起第三營官爲選用州同葉同剌芳林旣而觀察移請中廣兩恊遴選武弁十二人隨營差遣隨卽如數選定列單呈覆觀察諭俟武建軍到齊然後移營西上 
[西匪易平]  
　　頃有友人自西粤來言及各處脅從土匪自經督憲岑雲帥振撫後槪巳歸農所餘游勇雖多然慓悍者不過二三千人且又不相統轄各歸股匪頭目分管多者不過三百人少者只數十人其初大兵未集尙收與官軍抵抗今則或降或竄巳無能爲屈指三閱月内當可一律肅淸矣 
[龍匪縱戮]  
　　龍州訪事人來函云上月某日官兵前在騰蛟村圍捕亂匪匪黨銜恨村人剌骨越夕率衆馳往不分男女老幼盡行殺戮並戕房屋縱火焚燒村中共有民人百餘名口只逃出三人誠可慘矣 
[帥節親征]  
　　聞之梧州友人云廣西蒼梧縣某大令於六月十一日接督憲岑雲帥自潯州行轅所發電札内開近日柳州慶遠一帶亂黨異常猖獗警電頻來初九日巳派兵船二十號往柳州現尙需載兵船三十號著在梧雇足用輪船帶往潯州載勇先到柳州後往慶遠定於十三日淸晨起程等因聞岑雲帥初擬久駐潯州兹之秉節往柳州者因匪勢頗極披猖故須親往辦理也 
[江南派辦處詳兩江總督文]  
　　江南派辦處爲議詳事光緖二十九年閏五月二十九日准江寍藩司衙門移奉憲臺札以江蘇候補道陳道　聲條陳切中現時利弊均可採擇旋行札司移會蘇藩司派辦處核議詳辦等因由司轉移到處准此遵卽會同逐一細核陳道所陳一曰均平州縣立意誠善而事多難行查州縣各缺肥瘠繁簡雖自不同未嘗盡爲缺累必欲均而平之無論經界稅則難以劃攤津貼挪移徒滋紛擾而不肖之官吏處瘠缺而貪懦處肥缺亦未必果廉能就地程功關乎人品之作用不緣缺分之瘠肥又况簡繁酌調優瘠量移例章未可遵循長官自有懲勸一旦比而同之漫無區别恐各州縣相率因循俱從此始核例準情殊多窒碍應請無庸置議一曰設工藝所此覊縻游手振興藝學之善法也現在江寗省城及鎭江府屬巳次第籌欵興辦其餘各府州縣應請通飭赶緊擇要分設以示寛大而靖地方一曰澄淸吏治謂吏治爲變法根本自應加甄别云云此誠察吏之首務也自來吏治之壞由於察吏不精而賢否混淆以致賢者遷延坐廢蔑由自展所長不肖者請托　營轉得隂售其術陳道深見及此請於考課外逐一面試以公法條約律例旁及兵藝各事並令自陳所長以文字補面試之不逮以面試窺文字之見端將來一切差委盡於此中酌量錄用使人才出於一途鼓舞生於不覺夤緣奔競一掃而空籌慮精詳洵爲切中時弊前設課吏館時經前督憲劉奏奉上諭以詢事考言爲主所定課吏章程大旨亦不外是第恐日久玩生保無積習應請重申示諭以勵官常本司職道移曾蘇藩司往返函商意見均屬相同本司職道等抑有請者寗省自上年奏設課吏館派藩司兩道繼理其事按月分班傳集候補各員在館肄習律例公法又復按季考試分别等第出榜後面加考較取定高下遵照奏案凡署缺委差均在考取前列内遴選酌用然自開館以來業巳考試三次經本司職道等加意甄錄其中不乏有用之才抑且詢事考言至再至三似無慶鼎混淆而每遇差缺之委往往不在此中錄用卽如釐捐各局差向歸本局主政課吏館長無由與聞此外各局差使大率類是凡季課前列人員三月之中不過一二人能邀差委其餘徒列前茅毫無實際是課吏一事直同盧設將何以鼓舞僚寀使之向學勵行且與奏案不符應請轉飭各局總辦以後凡有差委均宜與藩司兩道會商除因事　人及有别項勞績另行酌委外其餘均在課吏所取前列各員内擇尤委用庶幾在館各員益加奮勉有以杜奔競而育吏才奉飭前因合將核議緣由具文詳請仰祈憲臺鑒核 
[直蕃受篆]  
　　天津友人來信云直隷布政使楊方伯士釀奉旨毋庸來京陛見等因遵卽由津赴省擇吉六月二十四日接受關防天津道王觀察則先於二十日受篆 
[奏保賢員]  
　　聞之豫章友人云江西學政吳　齋編修保奏前署萍鄉縣知縣三品銜指分河南知府顧守家相摺中有學術湛深通逹時務興辦學校俱極能認眞辦理路　商民悅服政聲頗著應如何奬擢之處出自逾格鴻慈等語大約帝心簡在不久當奏恩綸矣 
[粤省官塲紀事]  
　　昨得廣州友人手函云新任廣東臬憲程雨亭廉訪於六月二十一日安抵省城暫駐皇華館○佛山同知李皇石司馬調派闈差大魁堂萬善堂紳董及八街商民皆致送牌傘以誌去思新任同知張司馬宏運於六月二十日由省來佛卽於是日午刻接篆暫駐佛山書院待李司馬遷出然後入衙○新城及南關房捐分局總查委員候補通判吳通刺毓奎現經上憲委充北海釐廠總辦所　房捐分局差使委試用通判周通剌運春接辦 
[鄂省官塲紀事]  
　　武昌訪事人云湖北試用知縣慶大令福到省未及一載卽蒙藩憲委署南津縣篆蓋因大令前曾奉委查辦羅田案件頗能不徇情面故上峯委署斯缺以示鼓勵也日前梁集菴觀察將此情形大書特書黏貼發審局前曉諭各員俾得聞風興起○陳馥心觀察委署漢黄德道兼江漢海關監督所遺官書局差由兼署湖廣總督端午橋制軍遴委李觀察文實接辦 
[蘇省官塲紀事]  
　　蘇州訪事人云省垣各學堂暑假期滿將次復興經誦惟武備學堂正在修理房屋遲至七月初一日始由督辦松秀峯觀察傳東諸生照常開課○近日長洲縣蘇靜菴大令拿獲無錫縣行劫某當鋪之盜犯訊問得實上游援案叙功詳奉撫憲奏保送部引見○蘇鄉各屬雖例由上憲委佐職各員抽查保甲歴屇均屬盧應故事近來各處梟匪充斥推原其故皆由歴來辦理保甲草率了事所致府尊向子振太守因詳請臬司朱竹石廉訪先將各鄉切實舉辦保甲淸查户口由縣選舉牌長甲長社長保長責成紳　妥訂章程遵照辦理然此亦 
 
 

Page 3

 
 
官樣文章恐仍無益於事也 
[堯階蓂葉]  
　　聞之京師友人云近日皇太后皇上召見翰林院某太史謂之曰當此國家多事之秋爾翰林院中人務當講求實學不可仍如往日徒尙虚文也太史歸語壽州相國擬開格致學堂研求製造之事現巳聘定徐君衡山爲化學教習矣○譯學館考期　近大學堂又咨送肄業學生二十名其中師範生居多○東交民巷英美日各使館刻均大興土木日本使館官廳前燬於火兹亦將次修竣美國新圈入之地畝則堅築闈隨意大利國板橋砲臺尙未告竣英國使館樓房巳鳥革翬飛僅未彩畫耳○近日各衙門候補司員多請假赴汴應試亦有並不赴汴而藉以回籍者因可不扣印結銀故也○刑部歴來處决人犯劊子必將屍身衣褲盡行剝去然後雇人舁擲萬人坑中現經某善士覩此情形殊屬不忍因之解囊資助嗣後凡有處决人犯每名給劊子銀五錢由菜市口鶴年堂藥鋪支付以免剝取犯人衣褲是亦好行其德者矣 
[保陽客述]  
　　聞之保定友人云上月下旬某日保定府西街有馬步巡警兵數名押解大車一輛内坐印度人一名詢之知其事者云在滿城縣屬持槍訛索民人經滿城縣主密禀警務局練辦派兵前往捕獲押解來省交保定府衙門訊辦○上月下旬某日之晚西門外火車到站時有北洋總理營務處護勇押解犯官一員訪之知是某親王之表弟因事觸王怒發交北洋發審處訊擬罪名發交保定府禁監二年旋由護勇押解保定府署收管 
[津上客談]  
　　聞之天津友人云直隷總督袁宮保於六月二十六日午前十點鐘時請各洋官在署宴會有知者謂並無交涉事宜蓋以萬壽之辰故特備盛筵歡聨中外耳○六月二十六日恭逢皇上萬壽聖節先期直督袁宮保飭將　城文武及各局所候補官員開列淸單以便由縣飭知届時齊集督轅叩賀○工藝學堂總辦本係天津府凌太守兼理現巳由上書攺委周觀察學熙以故太守督同各委員將堂中各項工藝一一部署淸楚以便交卸○織　廠由吳調卿觀察奏准開辦現方起造廠屋因所勘地基在督署在近來往殊多不便特購置小輪一艘以期往來迅捷 
[邑侯請假]  
　　邇日上海縣知縣汪瑤庭大令偶抱采薪之憂急須延醫調治因於昨日　丁投蘇松太兵備道轅請假二白道憲袁海觀觀察准之 
[會勘馬路]  
　　日前洋涇浜北公共租界工部局總董濮蘭德君函陳蘇松太兵備道轅内開鐡路迤北直逹寳山縣境之新靶子路現宜修理將次興工等情道憲袁海觀觀察查得彼處有官路在内當昔年興築靶子路時係朱森庭明府經辦因仍札令明府會同寳山縣丈勘明府奉札之下移知寳山縣主王緯辰大令訂期昨日會勘屆期明府偕道轅繙譯官萬君及會丈局員陳楚生明府會同濮蘭德君赴天通菴巡防局　商王大令以便勘明禀覆 
[深治道塗]  
　　保甲總巡朱森庭明府查悉城廂内外街頭巷尾堆積垃圾甚多打掃役夫不肯挑除以致穢氣薰蒸行人觸鼻爰禀請蘇　太　備道袁海觀觀察設法淸潔以免疫氣叢生觀察允之刻巳嚴飭淸道局員逐處稽查悉心整頓矣 
[情同梟獍]  
　　裏虹口著名惡棍混名爛眼海松者曾於今春與同黨皮鞋錦山卽陳錦山不睦被陳抉去雙眸然野性難馴依然以索詐行兇爲事前日向叔母某氏强借洋銀不遂所求遂掣木棍將氏毆傷氏忿極倩人舁赴虹鎭巡防局控訴局員霜二尹勒令地甲速將海松送案以便轉解上海縣署重懲 
[上海縣署瑣案]  
　　前日陳奎堂投縣訴請驗傷當晚縣主汪瑤庭大令升堂研訊陳供故父遺下源順香料店舊夥陳維邦言明不給薪水酌給盈餘去秋結帳應給伊洋銀二百餘元維邦竟勒索一千元並令小的出立期票於今年八月起拔付今因棧房被焚領得保險銀一千兩維邦又欲分銀五百兩與之理論被毆受傷叩求驗明提究大令諭候飭差查明核辦○著名惡棍吊大王卽季海蘭糾黨盤踞邑廟後園專以向人訛詐爲事由大令訪拿訊詰季供小的日在邑廟中小本營生不敢向人訛詐大令喝令重責二百板交人保出如敢再犯定予重懲○馬將氏控奚祥榮掯贖田單一案大令研訊之下氏供小婦人有田二畝餘方單兩紙田故夫抵與奚處得錢二十千今備齊向贖堅不允從叩求訊斷氏子福春所供相同奚供馬蔣氏欲贖田另售小的因耕種多年勸伊賣與小的並不將單掯留大令曰以田作抵由爾耕種例不起利准馬蔣氏照原價贖回 
[英美租界公堂會訊案]  
　　茂泰林董同彰兩號冐用祥茂肥皂牌控經英美租界公廨讞員孫建臣直剌與英總領事署繙譯官迪比南君會訊情由巳詳昨報昨爲覆訊之期律師愛立師聲稱董同彰出售僞祥茂肥皂迨祥茂買辦陳姓接無名氏信函後卽報由捅頭派包探李星福及李反林振元往四馬路茂泰林號購得兹李探巳到請卽訊供李探禀稱捕頭派令小的往茂泰林購取祥茂肥皂五箱茂泰林將祥茋肥皂混充今巳起案請卽訊懲林供李托小的持洋銀向茂泰林吳阿連處購取祥茂肥皂並洋傘一頂開有發票轉交李探餘不知情何阿連供小的在茂泰林學奚是日李探令林來買祥茂肥皂小的回以祇有祥茋肥皂實未冐牌茂泰林主人某甲延高易律師瓊師聲稱祥茂祥芪大有區别買客指名向購焉能混充况有發票爲証查祥芪胞皂曾禀奉南洋商憲批准出售有案可稽吳實無不違之處應請開釋以免累及無辜况中西包探至新閘及四馬路拿人時吳稱實無祥茂肥皂祇有祥芪肥皂如果有意以祥茋肥皂朦混致令祥茂主人控告斷不致若斯之愚請堂上訊究董同彰可也董供吊案之肥皂實係向垃圾橋左近大昌買來因無牌號故在肥皂上印祥茋及中和等字並非冐用祥茂牌號查祥茋行開在十六鋪内主人係徐竹山是否有洋商在内不知其細直剌問肥皂上印字是何人所教答稱係大昌所教兩律師分辯良久直剌謂此案頗有出入遂商之迪君諭令退去聽候商擬堂斷訂期復訊飭遊 
[申報館協賑所經收山東烟台四川合肥廣西烟台賑捐六月十六日至六月三十日止第十七次淸單]  
　　六月十六日吳馥堂烟台洋三十元蘇州協源局來蘇城筆耕主人　洋三十元蔚盛長來河南浙川廳署錢經根求保産無憂票元二十一兩四錢　　五求次女病速愈洋二元○十八日無名氏保經營順手洋十元○十九日蘇州無名氏洋四十元寅記洋五元○廿日吳黄氏洋二元○廿四日汪國桂洋十元○廿五日沈樹浤洋五元○廿六日梁溪章承志洋三百元章煜培祈身康健洋一百元萼輝堂洋五十元○廿七日汪自勲求内熱傷風速愈洋十元○三十日隱名氏銅洋一元常熟全　來愛日軒江夏居龍洋十元以上總共收洋六百零四元票元廿一兩四錢銅洋一元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[承造士築]  
　　聞之廣州友人云軍械局　禀大憲以局存土藥無多現由官硝商承造三十萬斤解局備撥議立章程列摺請示祇遵等情大憲批示曰據詳章程均悉該廠商承造土珠藥三十萬斤自奉札之日起准十個辦齊繳交則其應領各費應如所請在該商等所解月餉内分十個月匀扣惟土藥價值較之丁叅將前此造價所增過多際此帑餉支絀似宜酌令核减又該商摺開撥用官硝官磺及造藥工料運脚等費是否核與前造土藥原案有减無增均須逐欵查考方昭核實仰卽　同海防善後總局查案確切核明飭遵 
[崇令興學]  
　　漢口訪事人云湖北崇陽縣王大令現擬創設小學堂巳籌集經費若　禀請學務處核示旋由梁星海觀察派萬肖仙明經前往襄理一切事宜 
[出洋勸振]  
　　廣州訪事人云西粤兵荒災區甚廣東各善堂雖籌欵以濟而心長力絀仍如杯水車薪且數月以來漸成弩末若不廣爲勸募何以遍救災民大憲查有商務局董余紳乾耀久容外洋情形熟悉擬派委出洋查察巡警商務兼辦振捐俾西粤災區得以源源接濟並聞余紳此行由官給發川資不致長途賠累 
[兇犯成禽]  
　　漢口訪事人云有某甲者前在漢口德國租界充當巡捕因犯命案乘間脫逃邇忽逸近以閱時巳久潛返故鄉被包探劉貴派令其夥劉開斌獲諸孝感縣境解送德領事署轉交夏日廳訊懲 
[厦島述聞]  
　　厦門訪事人云近來匪棍横行擾害閭閻殊非淺鮮福建陸路提督楊西園軍門飭弁查明各匪姓名札委營務處楊游戎懐先購線嚴拿務獲懲辦○上月二十二日草仔菴寳珠殿神誕雇某戯班演戯正當袍笏登塲時忽來土棍若干人聲勢洶洶向人尋釁旋由保董出爲調處始各散歸○上月二十三日晚局口街某米鋪夥某甲至小走馬路土地宮邊某土娼家尋歡突有匪徒十餘人帶刀入内向之　砍致甲身受重傷未卜有性命之憂否○厦門房捐前經黎司馬照舊定章程加收二成居民頗爲不樂現新任厦防同知鄭司馬體察商艱飭各地保將上半年所給收單一槪撤回惟下半年房捐仍照舊章收取○前者時疫盛行開往南洋各埠輪船一律禁止載客現在疫氣漸平某洋行接新加坡電音知新加坡檳榔嶼二埠定於六月二十八日開禁大約商客均可附船而往矣 
[上海總巡局案]  
　　長順鷄鴨行起造房屋雇工頭朱榮卿填泥朱轉包與江小秋江賄通二十三七鋪地甲土長卿擅掘同仁輔元堂義塚之泥堂董查知函禀保甲總巡朱森庭明府前日明府飭提一干人訊究朱供小的承包挑泥轉包與江經辦伊在何處掘取實不知情江供小的承包挑泥適患目疾一切均轉託阮龍生阮供小的由江雇令督工王甲得受洋銀二十元領往義塚刨掘徐周和供小的田阮雇令發籌明府判令將王甲責三百板荷校一月阮責一百板荷校半月徐責二百板具結交保朱罰路燈三百盞限中秋日繳齊江罰令將刨掘之處照舊填平並於四圍築竹籬各具切結存案經堂董前往察勘諭以嗣後不得厝棺○本邑城廂内外保甲總巡朱森庭明府前經查悉有等輕薄之徒額蓄劉海髮成羣結黨調戲婦女因飭各巡防局員留意查拿將髮當堂剃去邇來查悉此輩以南市爲最多各局員並未查辦爰於前日派差在外查拿 
[浦東總巡局紀事]  
　　前日歹人朱桂生竊取浦東二十二圖民人周紅記家乾麫一擔負之而行適爲團練局巡勇所見拘解保甲總巡局總巡謝岳松明府研訊之下朱認竊不諱爰命責二百板贓存候周員領○日前浦東茂生洋棧被賊竊去衣服數件由管棧人開具失單報請保甲總巡謝明府飭捕查緝前日江海關巡江吏梅羅在浦中查獲竊賊張阿四一名函送至局明府研訊之下供詞一味含糊因飭笞責二百板○保甲總巡謝明府查知浦東各烟館茶肆每於晚間招留閒人在内賭博爰飭地保查明以便拘案重究 
[英美租界公堂瑣案]  
　　前者包探劉阿炳解黄益禮等人至案禀稱伊等在鐡路旁王家宅私造僞銀錢應請訊辦讞員孫建臣直刺會同英總領事署迪繙譯官推鞫情由判令笞責枷示滿期之後收禁西獄三年所賃之屋移請寳山縣發封變價充公昨日律師博易應房主王福生之聘投案辯稱黄等租王之屋作奸犯科王密遺其夥投報美界捕房捕頭因派包探往拿並非知情容隱應請免予發封劉探禀稱此案實由王投報捕房始得破獲直刺准如所請免予發封仍候商請迪繙譯官核准○永和源廣同源二號冒老晉隆之牌出售鐡灶控經直刺會同美總領事署白繙譯官訊鞫在案昨日二號執事人陳阿三董福泉投案供稱此項鐡灶實同呌貨處買來並無冐牌情事直刺判各罰洋銀七十五元○賣瓜人李大友王茂章設攤碍路巡捕喝阻不服反敢兇毆由包探張寳成獲案請究直刺判各責二百板○無賴張全寳前經懲辦甫釋出卽掩入胡榮紀家圖竊由包探張寳成送案直刺判責三百板發押捕房半年然後遞解回籍○繅絲女郎王阿二將學徒劉銀弟凌虐受傷經管事人某甲交包探張天林解案直刺騐得銀弟受傷屬實判令將王鞭背二百下○薙髮匠陸秋堂用鐡練將學徒宋阿四高吊肆毆由包探張全林拘送至案直刺判責二百板將宋押上閔行航船載送回籍○屢次犯竊之朱紀紀曾經遞解回籍前日又來滬上被包探倪順泉獲案請懲直刺判責二百板發押捕房半年 
[法租界捕房瑣案]  
　　薙髮匠高明亮控岳父鞏生增留女在家與人私識奸生一女等情昨日讞員魏蒓塢大令命提質訊高供五年前小的憑媒娶鞏氏爲室至前年九月鞏氏聽從其父將衣服首飾席捲而逃直至上月始在岳父家尋獲巳生有女孩一口及向岳父理論反將小的毆辱無奈扭求訊究鞏供稱當許嫁時言明將小的養贍詎料高頓食前言曾在縣署涉訟縣大老爺著高仍遵前儀養贍小的有堂諭爲憑高抗斷不遵故將女兒暫留家内鞏氏供稱丈夫不肯奉養父母故小婦人暫回母家大令飭暫管押鞏交人保出著將縣署堂諭呈候核奪○某洋行細崽江富前控出店人陳金林竊取洋銀五十六元大令訊供押追在案迄今日久挺押不理昨日江投案求追大令命提復訊陳供小的無力措繳求恩寛限江稱陳非無力求卽嚴追大令著從速措繳違干嚴比○竊賊陳金寳前因行竊自來水龍頭共值洋銀五十餘元控奉大令訊供吊贓在案昨日包探禀稱小的查得贜巳銷去無從吊出大令著將陳枷號半個月責三百板○偷兒王少卿行竊朱坤山家衣服三仵報捕查獲吊到原贓解請大令訊取口供著重責三百板 
[美租界捕房紀事]  
　　昨晨偷兒朱阿紀潛入楊樹浦某姓家竊取衣物携之而出適爲包探倪順泉所見拘入捕房捕頭令押候轉解公堂禀請讞員孫建臣直刺訊辦○昨晨偷兒某甲潛至寓居虹口之某西人家行竊皮鞋等物不虞爲某號巡街華捕所查拘入捕房捕頭令押候解送公堂禀請懲辦 
 
 

Page 10

 
 
[蘇省官報]  
　　六月二十五日淮揚道李維翰湖南人由甯來知府姚繩武禀知丁祖母憂同知汪鴻年知縣　倬淸均禀辭赴丹徒公幹知縣胡　　　茅　　　　　　小學堂修理工程差霍镕炳禀謝奉飭蒙撫憲加考年富才勤明於　理　奏以繁　知　留省　用　知銜　分江　　用知　李　乾四川人由京領照來省禀到二十六日知縣嚴　騏奉委催　翁等大令李　守前南匯縣汪大令太倉州蔣　　吳縣　　　　定　　大令各任　欠解丁　百餘銀兩差卽謝委辭葉漢霄由引見回省　廷增　謝奉飭　　甄别蒙撫憲加考年强才裕　見照通　　以繁缺知縣　　　　　製江蘇　叙不用知縣鄧雲卿四川人由京領照來省禀到指分江蘇用道庫大使　　　由京　看到省五品頂戴迴　　掣江蘇卽用巡檢朱筠由皖領咨到省從九鍾葆　謝奉委滬局　捐查騐差二十七日藩轅牌示　　蘇州府知府向萬鑅升　　東　　　　道　　查有松江府知府許祐身堪以調補所遺　缺遵旨卽以丁之栻補授候補道汪鳴　由甯來理問廳　禀謝奉飭回任縣丞金煊禀知在順直勸捐案　出力蒙　　　奏保免　本班以知縣　五品頂戴　指　蘇候補班前先補用典史江大年順天人由河東攺指　咨來省禀　都同周家　禀謝第委管　撫　　　前　　　赴差十八日江西候補道　嘉　辭行赴江西候補道逢恩　　知由　　來署通　　仁東　　甯府北　　　　紀　知縣朱錫甲均由甯來　判吳家樞禀謝奉委　辦發審局差知州鍾文鵠由金匱常昭江震　幹回知縣陳沛霖禀謝奉委發審局帮審差署吳江縣　　　　卸任事直州判費　　禀謝　飭奉部核准註册從九鍾册藩禀謝奉委宜興　帮辦保甲差二十九日　轅　示照得蘇州府知府向萬鑅奉旨升補廣東　　遺缺道所　　缺查有截取知府曰庚堪以　行代理又准補常州府應磨程繼廉前經飭分赴任茲據該員　　繳　　委　前來查有試用興史王棟堪以　委署理儲憲羅昨日由滬回　通知二十八年分粮米　　如數由淸解往京通回省銷差　辦江浙等處四川賑捐花翎候補道包國珍通知奉四川　咨請蘇撫憲飭屬勸辦川捐由上海　知縣王金壽禀銷催提巳故崑山縣諸大令欠交漕米掃數淸解差三十日前江甯藩憲李有棻到調署淮安府王仁東禀辭知府田庚禀謝牌示代理蘇州府事揭傳淇由上海貨捐局　丁來省禀謝半年　　收數有盈照章　辦並春季連盈蒙記大功一次甯府北　通判姚紀衡知縣朱錫甲均禀辭回甯府照磨周積英禀辭赴陽湖縣保甲差縣丞楊寳書禀知交卸署安港司巡檢任事回巡檢虞從哲禀知交卸署金匱縣典史事千總　永新護送福建主考代理　應縣劉恩勤由甯來　委 
[憲牌示]  
　　愽羅縣石灣司巡檢缺委試用巡檢錢維廉署理○文昌縣靑藍實司巡檢缺以請新海防遇缺先補用巡檢王承鉞咨補○惠州府司獄缺飭選授斯缺之曹　穀赴任曹戬穀現署番禺縣鹿步司巡檢缺卽以現署惠州府司獄試用從九品招保熙署理 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
爲邊防需員起見合無仰懇天恩准以該員周名建接准部覆到任之日作爲實授侯俸滿後再行併案送部引見出自逾格鴻施除咨吏部查照外謹會同雲南撫臣林紹年附片陳明伏乞聖鑒訓示謹奏奉硃批著照所請吏部知道欽此 
[署滇督丁奏收復臨安城池文武各官不無微勞足錄籲恩准予開復處分片十五日]  
　　丁振鐸等片再臨安開廣道魏景桐補用叅將魏榮斌都司速國相守備馬朝東四品頂翎麥貴安前因該匪周雲祥在個舊拒捕起事該員等辦理未能得力據實奏叅四月二十五日電奉上諭魏景桐著卽革職留任魏榮斌均著革職拔去翎枝効力贖罪如仍不知振奮立功卽奏　從嚴叅辦等因欽此臣等當卽欽遵轉行並嚴札魏景桐轉飭魏榮斌等聽候總統防團各營南按察使劉春霖調度同矢血忱奮力剿賊以圖自贖疉據劉春霖電禀魏景桐催調分統白金柱等營以厚兵力布置尙恊機宜蒙　各洋員均經保護安貼魏榮斌等恊同白金柱進剿雞街緬店普雄等處匪股直逼城下屢戰皆捷均屬奮不顧身仍得將周匪就縛克復臨城實不無微營足錄可否籲懇天恩准將臨安開廣道魏景桐開復革職留任處分免其置議叅將魏榮斌都司速國相守備馬朝東四品頂翎麥貴安一併開復革職處分並賞還翎枝之處出自逾格鴻慈謹合詞附片具陳伏乞聖鑒訓示再麥貴安現巳因傷身故應另摺請卹合併聲明謹奏奉硃批覽欽此 
[禮部奏恭逢慶典請加上皇太后徽號摺十五日]  
　　和碩禮親王臣世鐸等謹奏爲請旨事恭照光緖二十九年正月初一日内閣奉上諭明歳恭逢慈禧端佑康頣昭豫莊誠壽恭欽獻崇熙皇太后七旬萬壽仰維懿德普被寰區慶洽敷天歡臚率士允宜殊恩特沛加惠藝材著於本年舉行癸卯恩科鄉試明年舉行甲辰恩科會試其癸卯甲辰正科鄉試卽歸併内午丁未科舉行俾兹多士忭舞觀光用副朕錫類延釐壽世作人至意該部卽遵諭行欽此欽遵在案臣等恭查國家有大慶典則有加上皇太后徽號禮以極尊崇之義明年恭逢皇太后七旬萬壽普天同慶謹援案合詞籲懇加上皇太后七旬萬壽普天同慶謹援案合詞籲懇加上皇太后徽號以隆孝治而光盛典如蒙慈允俟命下之日臣等謹擬加上徽號字樣恭請欽定其一切應行典禮由各該衙門會同豫期敬謹辦理爲此謹奏請旨奉旨欽此 
[署滇督丁奏陳明管帶武員死事慘烈懇恩立傳建祠片十五日]  
　　丁振鐸等片再三品頂戴守備馬子賢管帶練軍與周逆力戰陣亡前經臣等據實臚陳奏懇勅部照參將陣亡例從優議卹並入祀雲南省城昭忠祠在案兹查該員之忠勇絶倫關係全局官紳士民無不感嘆悲敬異口同聲實有不能巳於言者此次周逆焚燒個舊竄陷臨安石屏初志豈僅此哉其謠則謂將有十八年大運力足以抗官仇洋其謀則立取通海直攻省城而分襲沿途各州縣與修路諸洋員爲難而其計卒不得逞且直撲如此之速者則全賴該員力戰四日之功蓋周逆十八由個廠起事二十一日卽陷臨安府城固謂風捲雲馳所至皆將響應不意該員獨拒守城樓力與相搏朝夕蹋戰四日之内該逆遂無暇他顧其分擾曲江館驛閻家坡冬處匪黨以該逆困於戰事無人統率不敢直前其所紏之附近土匪會匪雖巳蠢蠢欲動皆以周逆未出臨安亦存觀望故遠近官軍得以招募徵調先後齊集節節掃盪層層布置而諸將士亦因以激發媿勵卒克成功查該員殉難之後匪卽分陷石屏矣其圖襲通者亦迭與官軍大戰矣其明騐如此兹當　定追思詢之輿論謂非該員將周逆覊絆累日首挫兇鋒以周逆煽脅之衆各城防守之戰無論遠近十數州縣糜爛殆不可言卽省城亦形岌岌且其時洋員之在路者一百餘人倘有波及爲患更何堪設想恐不僅久費兵力多縻帑項也况遊擊陸鳴皋以三品大員且甘心從賊親自勸降該員以末秩微員獨感激天恩深明大義其留芳者如此遺臭者如彼若不據情上逹極　表揚何以慰思魂而挽風氣擬懇恩施格外准將三品頂戴東川營守備馬子賢戰功事蹟宣付國史館立傳並在雲南省城建立專祠以該員死事雖在臨安其所關固不僅臨安一府己也所有管帶死事慘烈關係全局懇請立傳建祠緣由是否有當謹合詞附片具陳伏乞聖鑒訓示謹奏奉硃批著照所請該衙門知道欽此 
[署滇督丁奏陳明遊擊通逆情形片十五日]  
　　丁振鐸等片再查署臨元鎮中營遊擊調補昭通鎭中營游擊陸鳴舉平日常與周逆往來縱合諸子與之結　弟兄最爲狎暱此次周逆起事該員更居心叵測蹤跡離奇意不思身係職官甘爲耳目人言嘖嘖咸謂周逆兩次拒捕均由該員透漏消息致令脫逃及周逆竄襲臨城該員卽揑病不出任部下開門納賊周逆入城該員復日與往來管帶馬子賢扼守北門樓與賊血戰該員且親往說降被馬子賢斥駡而返又忿而嗾賊力攻馬子賢陣亡被賊挖心剖腹備極慘毒而該員與賊愈加親密現經馬子賢家　禀訴並其親兵吳連各目擊情形供指歴歴實屬甘心從逆罪不容誅現據總統各營按察使劉春霖派隊押解來省聽使訊辦詎該員黨羽尙多據署廣西直隷州知州許祖瑞禀稱該員親戚張大廷差官陳家賓等並在州屬勾結匪徒圖援周逆臣　當派　帶李章率營前往剿捕乃昨日甫將該員解至通海復據署該知縣彭繼志電稱探聞寗州羅材聚衆數百欲於途中截奪該官犯不敢　解等語似此情形未便日久稽誅致有意外當電飭該縣立提該官犯就地正法以弭變端臨元鎭中軍守備趙永淸守禦不力例應革職治罪惟該營兵丁本少周逆踞成後該守備尙濳出到營密報賊情並隨營効力應請革職免其治罪是否有當謹合詞附片具陳伏乞聖鑒謹奏奉硃批著照所請欽此 
[署滇督丁奏陳明巳革叅將游擊出力情形懇恩開復片十五日]  
　　丁振鐸等片再巳革副將銜補用叅將田慶傑巳革升用叅將儘先遊擊楊永壽隨同大兵剿辦周逆收復臨安田慶傑首先入城擒獲要匪多名楊永壽由蒙自雞街面甸石屏西莊轉戰而前進偪城下奮勇圍攻俾要匪得以就擒均屬不無勞勩查田慶傑前因 
 
