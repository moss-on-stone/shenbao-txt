# 1909 - 105 - 4913007

 

Page 1

 
 
   
 
 

Page 2

 
 
上諭 
[監國攝政王鈐章三月初一日奉]  
　上諭慶親土奕劻奏遵保恭修菩陀峪定東陵工程出力人員開單呈覽一摺菩陀峪定東陵工程自光緖二十一年開工以來歷經十餘載該承修王大臣督率各員悉心經理備著勤勞自應量予恩施承修大臣慶親王奕劻著交宗人府從優藹叙監督鐵良着交部從優議叙紹英榮勳耆齡均著賞給頭品頂戴在工出力人員單開之内務府郎中繼祥著以三院卿儘先題奏護軍參領三旗虎槍領祥麟右翼翼尉德瑞均著以副都統記名簡放在任即選知府度支部郎中孚恒著俟得知府後在任以道員候補並賞加二品銜内務府候補員外郎德崑著免補員外郎以郎中遇缺即補内務府員外郎德麟著俟升郎中後在任以三院卿儘先題奏記名繁缺知府禮部員外郎德祐著仍以知府記名簡放並賞加三品頂戴内務府郎中連璧著開缺以副都統記名簡放陸軍部署右丞左參議許秉琦着以應升之缺開列在前並隨帶加一級前内閣侍讀今士占鳳著以副都統記名簡放更部郎中鍾崙著以應升之缺升用特用道牟其汶著仍以道員交軍機處存記並賞加二品銜陸軍部候補員外郎主事隆凱著在任仍以本部員外郎遇缺先前即補並賞加三品頂戴郵傳部員外郎光裕署在任以知府即爲並賞加三品 
 
 
 

Page 3

 
 
　　銜委散秩大臣承恩公榮泉着交部從優議叙分省補用道何兩瑩着以副都统記名簡放度支部郎中李毓芬着在任以應升之缺開列在前俟升缺後賞加二品銜内務府郎中希賢着在任以道員儘先即選並賞加二品銜花翎二品頂戴已革郎中文錦著開復原銜翎枝禮部員外郎存志著賞戴花翎都察院筆帖式存義著在任以理事同知儘先帶領引見並先換頂戴即選布理問趙保三着以知州分省補用並賞加四品銜吏部主事盛昆着在任以本部員外郎無論宗室满洲缺出遇缺先前即補即補主事宗人府筆帖式文桐着以主事分部遇缺即補内務府候補員外郎延年着俟補缺後以郎中計三缺補用都察院候補都事孟壽康着以員外郎分部遇缺儘先即補内務府七品筆帖式堃輔著在任以内管領儘先前升用並賞加副護軍參領銜禮部即補主事筆帖式榮福着免補主事以本部員外郎遇缺即補前禮部左參議良揆着以副都統記名簡放知縣用候選教諭張兆鈞著以知縣分省歸候補班補用並賞加四品銜内務府郎中繼銘著在任以三院卿儘先題奏吏部郎中榮厚著俟升缺後在任以應升之缺開列在前並賞加二品銜湖北候補道衡永著以副都統記名簡放記名繁缺知府陸軍部郎中崇福着俟得知府後以道員在任候補並賞加二品銜理藩部候補主事瑞麟著免補主事以本部員外郎遇缺即補議叙筆帖式毓鋆著以主事分部遇缺即補法部員外郎續麟著在任以本部郎中儘先即補並賞加四品銜郵傳部左丞李焜瀛著賞加二品銜並隨帶加一級山蘇候補知府陸宗游著以道員仍歸原省補用並賞加二品銜候補四品京堂宗室占鰲著俟補缺後以應升之缺開列在前並賞加二品銜法部學習郎中崎步瀛著作爲學習期满以本部郎中無論口序遇缺儘先補用宗人府筆帖式宗室毓彩著免補本班以主事分部補用員外郎銜候選主事世忠著以員外郎分部遇缺即補四品宗室寳泰著以筆帖式歸宗人府遇缺儘先即補陸軍部候補員外郎錫元著免補員外郎以本部郎中遇缺先前即補謄錄官毓琨著賞加五品銜分省補用知縣房漢章著俟補缺後以直隸州知州補用離工監督監修辦事官兩江總督端方等十八員均著交部從優議叙裕陵郎中即選知府文蔭著俟得知府後在任以道員用定東陵郎中麟　著以知府在任選用孝陵員外郎博兩莊武着賞加三品銜直隸補用知縣寳信着免補本班以直隸州知州仍　原省補用道員用直隸候補知府陶式鋆着免補知府仍以道員儘先補用把總　金貴鄭國盛盧承祜均着免補千總以守備儘先補用額外外委陳瑞卿着免補經制外委以把總儘先即補直隸補用參將葛振全着以副將仍留原省儘先補用並賞加總兵銜把總崔保棠着以千總補用游撃張鵬舉着在任以叅將升用千總李振鵬着以守備升用守備王建功着以都事儘先補用千總梁丙環着賞加四品頂戴額外外委楊藴秀着免補經制外委以把總補用前鋒參領志廣着賞戴花翎副護軍參領文景着以護軍參翎儘先補用護軍參領慶貴着以應升之缺升用護軍校慶林着遇有空花翎缺出儘先前即補外火噐掌關防營總額勒賀着俟升缺後賞加二品頂戴軍功五品頂戴文珊着以本旗驍騎校儘先即補即補員外郎武備院筆帖式湧清着加三品銜候選縣丞王文瑞着以知縣分省補用並加運同銜在任候補同知直隸州知州遼中縣知縣韓寳　着免補同知直隸州知州開缺以知府仍留原省補用分省補用知府楊立濱着免補知府以道員仍分省補用知府用即選知州徐樹瑾着以知府分省補用分部候補司務徐世麟着以主事分部遇缺即補候選主簿王鑑曾着以知縣分省歸候補班前補用並賞加四品銜分省後歸候補班補用知縣方文光着以知縣分省歸候補班儘先前補用江蘇候補縣主簿何天元着免補縣主簿以縣丞仍　原省補用並賞加鹽提舉銜候選巡檢夏文　著以縣丞分省補用陸軍部學習筆帖式李杜光著作爲本部主事遇缺即補監生王象賢著以從九品選用候選布經歷包德昌著以知州分省儘先補用光禄寺署正銜王治著賞給四品封典監生王福寛著以從九品選用鹽大使銜王文　著以鹽大使選用分省布理問李和張文郁均著以知州分省補用縣丞銜李啓雲韓主昌均著以縣丞選用候選州同耿步武著以知州選用監生陳朝元耿志廣着以從九品選用分省補用知縣馬文省着以直隸州分省補用候選主事馬均祺着賞加員外郎銜候選布理問楊逢時着以知州　用同知銜耿步芳着賞加四品頂戴前内閣學士兼禮部　郎銜宗室墨麒着交部從優議叙翰林院侍講學士延清着以應升之缺升用宗人府主事溥平着俟得五品後賞加三品頂戴前度支部主事毓邠着俟補主事後在任以本部員外郎遇缺即補湖北候補知縣古秉彛着免補知縣以直隸州知州仍歸原省補用分省補用知縣鄔永齡着以直隸州知州仍分省歸候補班補知分省補用州判陳寵鉞着以　縣仍分省歸候補班補用候選知縣劉榮第着以直隸州知州分省補用欽天監博士古彭年着以五官正儘先補用其已故之承修大臣監督監修等着查明開單請旨片一件單四件併發欽此 
上諭廣東高雷陽道員缺着徐士隹補授欽此軍機大臣署名奕劻世續張之洞鹿傳霖那桐假 
宫門抄三月初一日召見軍機汪大爕楊士驤劉廷琛初二日召見軍機錫良崔永安 
交旨 
[閏二月二十五日軍機大臣欽奉]  
諭旨三月十一日德宗景皇帝儿筵前行祖奠禮由監國攝政王代詣行禮欽此又奉諭旨學部奏遴員派充分科大學監督一摺着依議欽此 
二十六日軍機大臣欽奉 
諭旨理藩部片奏科爾沁親王色旺端嚕布呈請叩謁孝欽顯皇后德宗景皇帝梓宫等語着准其前往叩謁欽此又奉 
諭旨陸軍部奏陸軍第五第六鎭三年期满請旨派員校閱一摺着派姚錫光認眞校閱欽此又奉 
諭旨順天府奏第一年籌備憲政事宜一摺憲政編查館知道欽此又奉 
諭旨御史石長信奏　製　緖工量　實職一摺着該部議奏欽此 
論說 
[論蘇撫政見之謬]  
中國積弱之大原因。在於牢守二千年來相沿之專制政體而不變。專制。政體之最大壞處。在於官吏有無上之威權。人民不獲些微參政之權利。地方一切公事。任令官吏把持顚倒混淆黑白。而地方人民。屈伏於官吏。積威之下。雖至騷擾已極。而猶忍氣吞聲。曾不敢與之稍抗。紳商學界之。勢力衰弱至此。此國家之所以危殆而幾幾不可救藥也。 
朝廷知禍變之所由起。以專制政體之不可以圖存也。乃慨然仿行憲政。夫憲政之神髓何在乎。即在乎政府割一部政權於官吏之手中。以予諸。人民而已。一國政治之重且要。非少數官吏所能勝任。故割其一部以予。人民。使上下共負國家之責任。然則所謂立憲云者。正以紳商學界勢力。之薄弱。而欲有以扶植之。非以紳商學界勢力日張而。欲有以抵抗之也。異哉蘇撫設立會議廳之通告。其論政見不一之原因曰（今行一新政。守舊者旣多所固蔽。維新者又近於囂張。各署局所地方官吏畏紳學商界之勢力。往往於意不願辦之事。貌爲敷衍。迨至情見勢絀。紳學商界氣燄日高。則又積忿相仇。至於官紳衝突。而新政遂有因噎廢食之歎。）斯言也誠不諒我民之甚矣。夫今日各署局所地方官吏。何嘗稍畏紳學商。界之勢力耶。我紳商學界。何嘗氣燄日高耶。我蘇省民俗。最稱良懦。後前專制時代。無論何事。一任官吏之所爲。何嘗敢稍與爭執。即紳界中偶有一二稍占勢力於社會者。亦僅和附官吏。遇事不過爲官吏爪牙而已。至商。學兩界。則更泯無所聞。渙然四散。一聽官吏之指揮而不敢稍較。近數年來。新政日興。紳商學界始稍稍有所請求。稍稍與官吏有所辯論。然其。所請求所辨論者。興學校也。辦警察也。行地方自治也。總之皆地方公事。而已。此外並無權限以外之要求。試問此公事係何等事。而地方官吏顧。可意不願爲而。貌爲敷衍耶。夫其於意不願爲之事。所以不敢不爲而貌。爲敷衍者。第以此等新政。皆奉旨飭辦之事。故不敢抗而不爲。夫豈其有。畏於紳商學界之勢力而勉强爲之耶。彼於新政。旣意不願爲。而勉强敷。 
 
 

Page 4

 
 
　　衍。則其辦理必苟且粉飾不合於法理也可知。辦理旣不妥善。自必有情。見勢。絀之一日。紳商學界。自不能不有所規勸。地方官吏。旣不願爲此自。必逆。耳而不入官紳之意見。由是生。而衝突由是起。各省官紳衝突之原因。大率類是。夫豈因紳商學界之氣燄日高。官吏有所畏而激成之耶。新政所以因噎廢食。實原於地方。官吏意不願爲之一念。非紳商學界勢力。之。咎也。乃蘇撫之意。一若地方新政之不舉。皆紳商學界之勢力有以激。成之。地方官紳之衝突。皆紳商學界之氣燄。有以養成之。而於意不願爲。之官吏。反若憐其懦弱矜其受紳商學界之迫脅。而轉恕其膜視新政不。願舉辦之咎。曰近於囂張。曰畏紳商學界之勢力。曰紳商學界之氣燄日高。皆已情現乎詞。嗚呼。何其。冤我人民之甚耶。 
　　倘蘇撫本此宗旨以設會議廳。則大反乎立憲之原則。夫立憲之原則。在予人民以參政權利。而擴張紳商學界之勢力而已。即如諮議局之設。其議員皆由紳商學界。中選舉而出。以議一省之政治。是即予人民以參政。權利之明證也。今蘇撫反以紳商學界勢力日盛。氣燄日高爲慮。若有不。得不設法以消弭。之者。則其用意已誤。將來邀集各府廳州會議。必以壓。制紳商學界之勢力爲宗旨。其結果概可想見。嗚呼。其表偏者其影必不正。其源濁者其流必不清。我甚爲我江蘇慮也。 
來稿 
[南洋勸業會說畧（入）（續）]  
八建築 
賽會之建築特别之建築也。集天下之財力物品於一塲。而欲使各方面。皆稱其意。其勢亦甚難。然必使陳列品一望即明。又必使陳列者有盡其。心思材力之餘地。此固建築上之要點抑亦建築上最難之點也。倫敦最初建築之萬國賽會。成於白克司頓之手。長五百六十米突。寛二十米突。高十九米突半。今日倫敦巍然獨起之水晶宫。即世界最初之萬國賽會。塲也。一千八百五十四年蒲度氏建築之賽會塲。在多數會塲建築中尚稱適用。其次年鳥魯氏建築巴黎賽會塲中之工藝館。即今日所稱之沙。羅館。者亦賽會中有名之建築。也一千八百六十二。年復阿克氏建築倫敦之萬國賽會塲採各部類别館制。至六十七年。巴黎建築萬國賽會。其中央用卵形。雖賽賽塲之新法。然實際不能合用。一千八百七十三年。維也納萬國賽會。其建築者爲哈濟那烏氏。其形則魚骨式也其式於中央置一巨樑。左右分十六支。（寛十五米突高十四米突）各國陳列者便之然於同類品物之比較研究。多有言其困難者。惟將工業農業美術等科特建别館。迄今各國尚師之。一千八百七十六年復那德夫亞萬國賽會。其本館用德蒲廬式。又二年巴黎賽會亦採之。一千八百八十九年再採其式。迄千九百年巴黎所開之萬國大賽會。建築上之進步遂臻完備矣日本勸業賽會第一次至第四次。其建築無研究之價值。至第五次開於大阪。尚有可觀。最近所開之東京勸業會。其正門採巴黎之凱旋門式。各館則採。德意英法諸國式。其可法者則光綫從上透。入陳列者均甚稱之。九奬勵 
　　各國賽會。以判審之不公平。而生困難問題者多矣。故任判審者必公正。之專門名家。其選任權則以專屬於總裁爲最當。至於審判之結果。在十世紀多用賞金法。迄夫近世。則多以名譽代金錢。或奏奬。或用金銀賞牌。或給文憑。皆善良之制度。以世界日文明。則人民之名譽心。愈發逹也。 
（未完） 
專電 
[電一（北京）]  
　　汪大爕奉攝政王諭詢英國憲法汪奏對良久頗以中國人民程度不及爲慮王諭祇須善爲取法進步自速並諭以後辦理外交總以不失民心爲主 
[電二（北京）]  
　　錫清帥連日召見奏對滇事甚詳並瀝陳東三省亟待整頓外交棘手攝政王諭與各樞臣及外部熟商 
[電三（北京）]  
　　外部議定三月初七日初八日爲各國恭送梓宫奉移專使呈遞國書之期初九日頒賞各專使寳星并遵至頣和園遊觀初十日各專使赴兩宫儿筵前恭謁梓宫十四日午刻在宫内設筵恭謝各國專使十五日外部公宴欵待專使並定自三月初六起至十五日止派員照料各專使行館 
[電四（北京）]  
　　粤漢鐵路借欵德公司意如英人願照德擬條欵辦理仍可各借一半惟英則堅執前約不允照辦 
[電五（北京）]  
　　外間傳言禁烟大臣議飭各督撫添派女偵探密查閨閣吸烟婦女聞並不確實 
 
 

Page 5

 
 
緊要新聞 
[禁烟大臣續擬禁烟辦法北京]  
　　禁烟大臣續擬禁烟辦法已略紀前報專電兹悉原奏略云臣等辦理禁烟事務迄今將届一年在外各省咨到表册大率只塡在省差缺人員其餘候補及省外實任各官多未之及在京各衙門雖經塡具表册咨請送驗到所由所陸續調驗先後共計五百數十員臣等督飭提調委員於調驗各員晝夜分班留心查察其有飾匿等弊及戒除未凈者迭經奏叅及咨回各該衙門核懲在案非不極意認眞然採諸衆論各衙門送驗多係衰冗閒員其工於奔　現領優差者或不無容隱即調驗以後仍復吸食亦時有所聞似此情形安望依限禁絕兹特　商辦法詳擬章程應請飭下京外各衙門切實施行相助爲理庶廓清有日藉慰宸厪（續擬禁烟辦法十條錄後） 
　　一禁烟一事自光緖三十二年八月奉諭飭禁迄今已閱數年文武各員如果稍知自愛應即懍遵功令早已戒除直至今日查驗尚復故態依然則其怙終不悛概可想見　經此次查驗參革体致人員擬請作爲永不叙用不准投効各處希圖開復如京外各衙門徇情調用即請照欺朦議處 
　　一内外官員旣經戒斷發給執照後又復私行吸食訪查得實擬奏請革職治罪該管長官亦予以失察之咎夫欺飾各員已立予褫革旣戒復吸是直藐玩功令不以國事爲　倘羣相觀望復何能依限實行自應加欺飾一等 
　　一每月分　揀選驗看驗放及投供候選人員應由吏部陸軍部飭取並不吸食鴉片親供取具在京同竊或同官切結方准開列否則扣除以後文武各員自當不染嗜好 
　　一各衙門均有熟悉案牘素著能名之員該管長官難保不因其才堪任使情形可疑不予深究應請由臣所再爲咨行各衙門將資格已深現充要差各員　塡註確無嗜好實已斷凈取有保　者仍由各該長官切實覆查如有不實立即補　臣所查驗以昭核實倘始終容隱一經臣所訪開或别經發覺不特將該員指名嚴參即各該長官亦照徇隱例請旨議處庶長官不至意存避怨而　僚亦無從再爲掩飾矣 
　　一各衙門切結雖經分别送所而續到續調人員是否取結無從考核擬請嗣後各衙門每三個月結報一次無論素不吸食實已戒斷及續積分發續行調用仍照章出具切結即曾經調驗發給執照各員亦一併取結送所倘無人出結難保非復行吸食應再調驗至各省督撫查驗所屬人員自應照此辦理以歸一律 
　　一憲政編查館諮議局章程議員　内吸食鴉片者不得有選舉權及被選舉權近聞各省諮議局調查選舉資格其中沾染嗜好者仍復不少調查之始已多含混將來諮議局成立議員之中亦可概見嗣後各府廳州縣谘議局如以吸食鴉片之人濫行與選或被指告或經訪查調驗得實即將本人與原選舉人及該局長等分别罰懲 
　　一電報招商礦務各局所皆係官辦委員等俱有職人員薪資極優與有差缺官員無異應一　咨查結報如有徇隱委保之員亦予以應得之咎 
　　一京外各學堂職員皆奉札委任教員亦多有職人員且各有奬叙應由學部通飭各學堂凡有烟癖不准充當監督管理各職事其現在充當者一併取結申報 
　　一各省商辦鐵路公司商務　分會總協理及員紳人等皆係有職人員亦應咨行該管長官　察具結詳報 
　　一各省府廳州縣勸學所諮議員自治會以及各學堂董事雖属本地方人或已仕告歸或尚未分發餘亦多有職銜且與地方官特有交涉即禁烟戒烟亦俱負責任官員爲齊民之準董事尤爲一鄕之望苟有嗜好不能爲鄕民勸諮議局旣定有奪權之條應由各省通飭所屬地方官不得以吸食鴉片之人充各項董事無論何項公事不准與聞使知無一事不嚴即知無一人不當禁矣 
　　附片再各省禁烟册表迭經臣等文電催取尚有數省未經送齊擬請旨嚴飭各該省督撫將軍迅速赶辦咨報轉飭該省提督等造送彚轉以憑核辦謹開單附片具陳伏乞聖鑒訓示謹奏計開綏遠城將軍伊犂將軍杭州將軍兩廣總督閩浙總督東陵承辦事務衙門西陵承辦事務衙門江北提督福建提督四川提督廣東水師提督雲南提督貴州提督新疆喀什噶爾提督總統南北洋海軍提督伯都訥副都統 
[法部興築模範監獄北京]  
　　京師模範監獄前經法部奏准於行刑塲西南餘地添質擴充兹該部以此次改良監獄規模不容過狹而現設之行刑場内容不敷開拓隣近民房墳墓又難購買因飭司員於内外城等處另行訪尋近勘得右安門内迤東有鑲藍旗操場空地一叚面積一頃有奇足敷構造之用且溝渠四逹空氣流通距離民居亦不爲遠以之建築模範監獄實在相宜業已具奏請旨准將該地撥歸應用以備及時建築閏二月初十日奉旨依議 
[學部奏派分科大學監督北京]  
　　學部奏云分科大學各科監督有商訂章程經營校務之責亟應擇人分任以董厥成兹查有前翰林院侍讀署貴州提學使臣部丞參上行走柯劭忞堪以派充經科大學監督臣部參事官林棨堪以派充法政科大學監督吏部主事孫雄堪以派充文科大學監督花翎二品銜直隸補用道屈永秋堪以派充醫科大學監督二品頂戴翰林院侍讀汪鳳藻堪以派充格致科大學監督臣部參事官羅振玉堪以派充農科大學監督臣部專門司主事何燏時堪以派充工科大學監督内閣中書權量堪以派充商科大學監督以上各員經臣等遴選再三均爲合格之選其柯劭忞孫雄屈永秋汪鳳藻羅振玉五員學行俱優聲望素著擬卽令其充補各科監督其辳棨何燏時權量三員亦係學有專長才堪任事惟資望較淺擬令先行署理俟將來辦有成效再由臣部奏明充補如蒙俞允即由臣部知照各該員迅速到差分别籌辦仍統於大學堂由總監督主持一切臣等仍當隨時督率期於早日觀成用副朝廷興學育材之至意 
[奏定京察封門引見日期北京]  
　　此次已酉年京察業經吏部奏准定於本年三月二十一日封門攷察二十六二十七日帶領三四五六品京堂引見二十八二十九兩日過堂四月初二至初五日帶領一等人員引見二三等人員内有年至六十五歲以上者於初九日帶領尚有應行覆帶一等各員於十六十七兩日帶領引見至攷察各員即於閏二月二十日起停其升轉俟事畢出榜後仍照各月分缺出先後升轉所有满漢六法各員統以具奏奉旨之日照例開缺各歸月分按班銓補以符定制 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[度支部咨攷財政學生天津]  
　　度支部咨各省督撫招考財政學堂學生文云本部會同學部奏定財政學堂章程内第一條本學堂分設中等科高等科别科中等科三年畢業後再入高等科學期三年别科學期三年第四條别科學生須京外候補候選人員及舉貢年在三十以下者經考試錄取後始准入學第五條中等科學生須年在十六歲以上二十五歲以下曾經高等小學畢業者經考試錄取後始准入學又原奏内中等科擬照中等實業學堂高等科擬照高等實業學堂分别給予奬勵别科應如何給奬之處俟將來酌量情形再行奏明請旨辦理等因現在學堂房屋工程將次告竣亟應招考學生兹定於四月内報名五月内考試七月内開學如届期招不足額再於六月底七月初續考一次所有入學考試科目開列於下（一）高等小學畢業生備入中等科第一年級者擬考漢文論說英文第三本讀本英文初級文法英文筆算等項（二）中學堂畢業生備入中等科第三年級者擬考漢文論說漢文譯英英文譯漢及英文代數幾何三角術外國輿地歷史等項（三）候補候選人員及舉貢備入别科甲班考擬考中國文學普通法政策論等項此外另設别科乙班生監亦准一律應考擬考中國文學普通法政策論漢文譯英英文譯漢及英文代數幾何三角術外國輿地歷史等項其高等小學畢業生未能考試英文者亦可酌量錄取惟應先入預科一年相應飛咨各省督撫轉飭提學使劄行所屬府廳州縣迅速出示曉諭考生以免遲誤可也 
[皖撫電覆振捐造報辦法安徽]  
　　皖撫朱經帥近接蘇撫陳伯帥電咨以現當清理財政部飭各省和盤托出惟振捐减折一項報銷爲難會商各省擬聯名將實收情形據實會電等因當即電覆云沁電敬悉據實會電最係正當辦法但司局以和盤託出後而歷來勸捐人員以虚數核保恐被指摘爲疑頃接午帥來電擬俟蓮帥陵差到京與司農面商再定似較周妥寳意甚表同情已電復金陵矣 
[京師近事]  
　　英人干涉灤礦一事天津士紳昨已公舉王劭廉爲代表來京與同鄕京官會商抵制之策保府亦已公舉代表來京會同王君協商一切又聞直隸同鄕京官屢開會議業由嚴範孫侍郎劉仲魯京卿及各同鄕京官聯名致函直督楊蓮帥力請主持並請蓮帥轉派張燕謀與英人交涉日昨正監理官劉世珩等召見時曾蒙攝政王訓諭到任後不可侵奪督撫之權并不可擾民不准單銜奏事如遇欽命查辦之件方准單銜具奏並囑各省監理官來京時或立公所或另設聚會之地務將畫一辦法研究盡善凡事務宜謹愼如有疑難問題除禀商大部外應商之各省監理官共同商酌不得擅專聞度支部現已將訓詞編繕刷印以備各員到京時預備會議 
外部世中堂與梁尚書商議景皇帝奉移時所有各該國來華恭送梓宫專使至海口時擬不另由部派員前往海口辽接即請直督楊蓮帥鄂督陳小帥並東督派員在口岸就近迎接俟專使到時即行接待照料 
雲貴總督李制軍前飭署理總督雲南藩司沈秉堃將該省要緊事件先行電知以便預籌辦法嗣經沈藩復電謂該省練兵財政維艱故李即奏請飭下與度支部籌議日前錫清帥來京陛見攝政王詢問該省練兵所需各欵錫督奏云滇省改練新兵需欵三百餘萬兩已由藩庫提用二百萬兩其不敷之欵百二十萬兩現仍無著當經攝政王諭令李督與澤尙書悉心籌畫聞此項練兵不敷之欵俟有着落卽行請旨撥用新東督錫清帥昨已與新簡滇督李仲帥會見聞辦理滇省各交代已定於二十八日在賢良寺廟内辦理 
光緖三十三年十二月初間有人奏參廣西吏治廢弛知府阮志觀知縣莊炎等劣跡多端等因當奉旨令該撫明白覆奏今已事隔一年尚未奏覆故給事中張世培昨已具摺奏參其事 
憲政編查館提調劉若曾日前將欽派考查各國憲政大臣等所呈考查憲法各件交政治官報局編成書籍裝訂數册以爲官民講求憲法之淵鑑俟裝訂畢不久即可頒行 
湖廣總督陳筱帥前奉郵傳部及張相國咨飭查勘川漢路支線可否在襄陽一帶修建並飭派員詳細測勘報部聞陳制軍昨已咨覆略云現已委派候補知縣張彦程前往襄陽查勘兹據復稱該枝路線衝要山疉河曲甚不易測須俟六月間始能查清咨報 
日前政府接到護理雲貴總督沈秉堃電云近因越匪猖獗誠恐竄入滇境勾結土匪滋亂自應先事預防刻擬添撥兵隊分駐各邊加意防範以衛地方 
南苑兵丁現擬將陸軍一協馬隊一營於本月初開往保定駐紥前陸軍第一鎭舊址藉以保衛陵差 
 
 

Page 11

 
 
分類新聞政界 
[鄂督治匪辦法湖北]  
　　鄂督陳小帥以治匪之法全在地方官聯絡鄰封知會營隊平時確籌對付之策臨時庶免張皇此次安陸府屬匪徒聚衆行搶該管官事前漫無覺察養癰貽害遂通飭各屬一律辦理清鄕清查户口其交界處所應彼此互相知會不得故意推諉自本年三月起即互訂日期各廳州縣彼此互相會哨府道亦然周而復始至水陸防營各按防叚隨時隨事與地方官互相通氣倘須調隊彈壓亦應聽就近地方官調派前已通飭各道均兼營務處會辦銜所有各府各直隸州廳現均一律兼營務處提調銜廳州縣均一律兼幫提調銜以便隨時酌調營隊倘再彼此推諉定即執法嚴繩 
[仙桃鎭土商毁局續誌湖北]  
　　沔陽州仙桃鎭土膏牌照捐局被土商糾衆搗毁一事禁烟公所總辦馮巡道昨特電致该鎭州判飭令查覆旋據程州判將細情電覆十九日土膏各店繳照罷巿因委員照章罰欵起釁分州集紳調處令從輕議罰各商均願開張詎吸户人衆齊至局門喧譁當邀警察帶勇彈壓分州正在善堂傳商各領執照去訖陡聞膏捐局因吸户及閒看人等蜂擁入内將櫃台門窻棹椅等件損壞各勇寡不敵衆未能禁止分州即由善堂到局將大衆解散是晚各店業已開巿連日照常交易地方安靜沙洋土匪亦無所聞 
[駐防官員會議裁旗事宜鎭江]  
　　京口副都統奎仲連統制現奉江寗將軍清秋圃留守札開刻下庫帑支絀異常决計速行裁旗酌發恩餉飭令屯田自食其力等因當即傳知左右兩翼一體知照故左右翼邀集八旗各營官弁於二十六日在公衙門會議此事擬聯名公禀軍帥從緩辦理云 
[查復積榖霉爛情形安徽]  
　　鳳台縣積榖生芽霉爛已成空殻前經該處士紳來省禀控撫批張令朝輔確查業已具復略言該倉存榖生芽者僅只三十餘石空殻無多尚能碾米飭據管倉紳司貶價變賣另行買補以實倉儲請即從寛銷案等語中丞核閱批准惟須查取管倉姓名切結呈送嗣後倘再霉壞定即責成官紳分賠 
交涉 
[日人阻撓關提人犯浙江]  
　　有影戤日商之吳阿炳在登雲橋地方開設德利轉運公司藉勢抗繳船捐津貼前由釐餉總局飭縣追提屢不到案經仁和縣限原差三日飭保再往勒提上月十一晚吳阿炳適在陽春觀戲差保即赴督捕同請派巡捕協同往拘當即至園將吳喚至門首交付原差押回忽被日人名松尾满三郎奪去藏於預料理樓上差捕等不敢强迫即索得該日人名片一紙回捕房銷差魏巡官謂登雲橋係屬本國地界吳阿炳亦係本國地方官關提之人洋人即有瓜葛亦須向地方官申訴旣經派捕協拿亦是正當辦法該日人胆敢持勢妄爲將來事事不能照章辦理特於翌日移請理事局與駐杭日領事交涉 
[濱江稅務問題吉林]  
　　濱江關稅務各交涉昨經慶邸世中堂在政務處與外部梁尚書擬議俟徐菊帥到京商詢再由部照會濱江關稅務司葛諾發會部直接與駐京俄公司克羅斯杜痿痴開議總以據理爭論保護利權爲主 
[吉東勘界先聲吉林]  
　　吉黑兩省毗連俄疆劃界爭議數年不决現外務部已與俄國政府議定兩國領土以烏蘇里河爲界河西爲中國境河東爲俄國境所有詳細界限尚須兩國派員另行會勘　 
軍界 
[偵探楊匪舉動廣東]  
　　粤督近接欽州郭道人漳王游撃有宏眞電禀稱匪首楊子貞前經搜獲其黨楊大成訊出實供楊匪近匿廣西邊界業已電禀奉諭俟郭道還欽再行商辦嗣漳由北赴廉會訊楊匪實匿桂越交界地方因東軍防緝甚嚴不敢侵擾該匪等集黨六十餘人各有快鎗專在西界行刦爲生刦後匿越境分贓若不設法早除終貽邊患現漳宏宏商懸賞派線赴越專探該匪舉動如敢潜過我界不論東西地方立刻飛報漳宏即密選精兵截拿能否得手容續禀陳至楊大成供認從逆行刦刻患病甚重可否照章准在軍前正法伏候示遵粤督據此除電覆及分電廉欽道龔道遵照外並札飭營務處遵照 
[易委小輪管帶安慶]  
　　吉安輪船馬管帶雲龍前因該船被竊失去鈐記衣物等件大吏以該管帶失於疎防札飭撤差另委五品軍功張堉森前往接帶並令查點該船官置噐具有無被竊短少情形到差後妥爲接收管理一面造具細册申報備攷 
學務 
[渦陽學界之蟊賊安徽]  
　　皖北教育會調查員鄧愚山月前道經渦陽調查該邑學務腐敗異常如義門楚町西陽等集皆虚懸學校匾額學董鄧長海目不識丁該員往晤時勸其提倡學務復將教育關於家國原理詳爲剖明冀其極力研究以樹合邑教育風聲不意言未竟已觸其怒狂詆新學且言鄧非教育會職員不應干預其事拂衣逕去該集龍興禪寺僧悟太等组織僧俗學堂迭因鄧長海及該集張巡檢所把持比聞調查員至特邀同参觀設備一切詎鄧長海唆使該集巡檢帶同差役來廟查看指講堂爲教堂洋裝書本爲洋書圖畫標本爲洋畫鄧某爲天主堂教士隨將人物一併刦掠而去愚民無知咸來觀看該員恐以訛傳訛釀成他故徑謁巡檢避匿不面且飭役揮之使去現已回省據情報告皖北教育會轉詳提學使飭委澈查核辦 
[湘人组織旅蕪小學安徽]  
　　皖撫朱中丞據蕪湖縣學務總理李振標等呈請開辦湘人旅蕪兩等小學等情即批示云禀及章程均悉教育以蒙養爲先尤以並及爲要該參將等急公好義能以鄕先逹公所餘 
 
 

Page 12

 
 
貲爲湘人子弟謀公益不使有用之財擲諸無用之地所見極大且能於數月之際章程草訂校舍連横尤堪嘉尚方今預備立憲士大夫倘爲合羣之說破除省界團結人心自是一定之政見惟於原定學額外加增二十名其常年經費所差尚鉅擬卽開募船捐如商人能共表同情解囊慨助更收衆擎易舉之効事關義舉尚希好自爲之不可虚糜誤學亦不可苛派病商仰提學使核飭遵辦 
實業 
[皖路借欵消息安慶]  
　　皖路公司借欵聞已向陸軍部借定三百萬兩協理朱星齋觀察於前日由蕪赴漢乘　漢火車入都商議 
[德棧改歸南運辦法山東]  
　　永阜塲連年被災所産鹽斤不敷春運於光緖二十九年曾經援案假運蘆鹽在德州設立鹽棧存囤轉發運河一帶十餘州縣銷售以顧民食嗣因假運終非長局飭由德棧籌發官本在永利塲闰灘廣曬近來産鹽日多足敷各州縣領運上年因臨清等九州縣領運疲滯改爲委員辦理海帥蒞任後體察該州縣缺分清苦賴鹽務爲挹注復飭各州縣照舊接辦近因各屬仍多觀望不領私行購運遂將德棧改歸南運局經理設法整頓惟該州縣係屬北運旣歸南運德棧領鹽自不能無所稽核嗣後應責成德棧督銷每月銷領若干由該州縣按月造具四柱清册分送南運總局並德棧查核倘查有不足數之處即由總局詳請懲處俾儆玩滯 
[茶巿預備開莊湖南]  
　　湘省茶業向例清明前後於各産茶地賃屋開莊現在省垣及湘鄕湘潭等處茶商已分赴安化桃源高橋各埠預備開莊並聞某茶商聘請俄國茶師在安化茶莊教授華工採用印度製茶之法以期改良茶業 
[商會職員之交替無錫]  
　　錫金商會新舉總理孫君鶴卿辭不就任上月十八日由商會邀集各議董公推薛君南溟代任並留華君蓺三續任坐辦之職 
雜記 
[藩臬權攝之消息蘇州]  
　　瑞莘儒方伯屢次因病禀請督撫憲代奏開缺兹聞蘇撫陳中丞以藩司一缺關繋緊要且當清理財政之際應辦要政甚多未便稍事稽延聞經電商江督擬委左子儀廉訪暫攝藩篆以便瑞藩司安心調養所遺臬篆將以糧道惠澤民觀察署理不日當見明文 
[錢江擬設竹筏浙江]  
　　蕭山縣職員黄元壽以水沙漲落靡常前赴撫院條陳創立義筏利濟行人兹奉增中丞批謂所陳擬用木筏接濟似屬穩實惟辦法稍嫌笨重不若改用竹筏四五張往來接濟以補跳板之不及每張竹筏祇須筏夫一二人每年吃緊應用不過四個月工费亦不甚浩大且竹筏輕而易舉倘遇潮來之時不妨將竹筏抬起上岸俾免衝激之患似較靈便究應如何辦理爲宜候行錢塘縣會商義渡局董妥議辦理具復 
[勾莊連刦駭聞浙江]  
　　錢邑勾莊巿上向有團防局莊巿上向有團防局前日傍晚突來匪徒三十餘人手持扁担木棍柳條蜂湧至局刦去洋鎗兩支刀械多件巿上之醬園店藥材店南貨店三家先後被刦一空始呼嘯而去莊上鳴鑼喊捕業已不及有豆腐店夥與南貨店係屬貼鄰聞閙疑是口角進内勸解口中喃喃語云諸位不要生氣有話好說言未畢即經匪徒一木棍始知是盜倉皇逃避事後由團防局及各事主地保到縣報案當經伊令於上月廿七日禀知上台馳往勘驗 
[南邑地方財産之糾葛松江]  
　　蘇撫批南匯縣紳董顧忠宣等呈云查昨案前於上年五月據該司等會議具詳即經批令轉飭松江府趕將控案持平斷結迄今已逾十月未據詳覆如果顧斯盛等狡執抗延殊屬藐妄現該紳等開會集議僉以地方籌備自治需欵甚殷此項固有之財産不能任其覬觎所持亦甚公允仰藩司會同臬司迅飭松江府勒提斷結詳報毋任狡延 
通書 
[答李士鶚先生書]  
士鶚先生箸席。來書諄諄以武子爲戒。戒鋒頴。少譏評督以所不及。愛我良厚。然僕竊不自揣。復敢以謭陋之辭。陳諸執事者。以足下言之未盡眞而知之未盡切也。夫諮議局爲國民之意思機關。而谘議局議員又爲一省人民之代表。國民之生命財産係之。國家之。强弱存亡亦係之。然則議員者。在社會擔何。等之責任。爲何等之人格。豈容以庸惡陳劣。之徒。濫竽充數。今使足下僱僕於家僕劣則。敗壞家事僕雖換而事已壞矣。况議員非僱。僕比也。議員責任。尤非家事比也。僕何敢以。一人之愛憎。而忘一路之利害。使僕言之而。果能有效。是地方旣受其利益。僕雖攖鋒蹈。刃。亦有所不顧。尚何憚而不言之有。若曰若。輩素無智識。不過僅羡議員二字之名。不惜顯其神出鬼没之技。則若輩尚有議員人格。乎。旣無諮議局議員人格。而一旦竟爲議員。則几地方之人民受其害者。必非淺鮮。言之。於先。猶恐不及。何云默爾而息也。且若輩僅。慕諮議局議員之名。盡力運動。是僅以一已。之虚名。而不顧一地方之利害。在若輩苟一。思之。則之有所不忍爲者。不但此也。若輩才。小任重。若爲議員。其潰敗決裂。可以預決。當此之時。身敗名裂。爲萬人笑。本欲求榮。而反。取辱。在若輩竊有所不取也。者曰。今當籌辦之初。當無完全議員人　。則捷足先得。不妨以若輩充數耳。不知無完全議員人格故。而即可以庸惡陋劣之徒充數。亦恐萬無是理。議員非野山之鹿。可以任人求之。在今日有。諮議局議員人格者。雖云少數。然品性有優。劣。才識有長短。宅心有邪正。安得僅以無完。全諮議局議員一語抹煞之乎。若曰以武子。爲戒。則此語更非所以使識者聞也。夫議員。額數。江蘇六十有六。不得於此。必得於彼。僕固何憎於此而何愛於彼哉。在若輩平心靜。氣。退居自思。則必自笑其失計矣。自本報一。言。而地方受無窮之益若輩亦不致受萬人。指摘。若輩且將感激之不遑若自恃虚驕之。氣。不以爲德。反以爲怨。是今日之冷嘲熱駡。僅一二報紙。而後日之冷潮熱駡。將不僅一。二報紙矣。如若輩仍以劣董訟棍之目光。視議員爲魚肉鄕愚之利藪。則此等不屑教道之人格。任若輩爲之而已。民命我同胞。若使。　舌尚存。斷不敢稍安緘默。執事之教。雖有。所不敢承然。因此而益知自勵。則僕亦受教。多矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦谘議局 
[舉行一二次初選舉開票]  
江蘇寗屬（徐州睢寗） 
睢寗縣初選當選人第一次二名李士勳八十七票傅毓祥八十一票重選當選人八名沈貞一百五十一票周祥駿一百三十六票魏景松一百三十四票王粹亭一百二十三票鄒芳齡九十九票朱名騶九十九票王中貽七十六票蔣鴻賓七十三票 
又（徐州宿遷） 
第一次當選者吳冠羣一百三十五票劉鳴盛一百十二票葉復誠一百零九票葉蔚一百零八票盧輔清九十九票張光隆九十五票施佑賢八十五票張鴻鼎八十五票第二次當選者陸文椿二百零二蔡登瀛一百六十八票王錫疇一百六十五票羅會勤一百五十八票徐海峯一百四十三票高鐵珊一百三十五票王啟宇一百三十四票蔡朝臣一百二十四票（候補當選者）吳攀桂一百十六票 
[舉行初選舉開票]  
福建（建寗建安） 
建安縣當選者楊豫魏輔堂陳贊明陳映暉張夢周謝家驄黄裳卓心經黄潤黄诏劉緝熈陳善魏俊何家民璧（候補當選人）翁鴻業魏德陳堃吳建藩 
又（福州閩清） 
閩清縣當選人劉炳漢黄賛賢黄乃裳汪溥芳許瑞麟張瓊貽黄天厚林幼明（候補當選人）林偉盧覯瀾 
[舉行重選舉開票]  
江蘇寗屬（江寗句容） 
句容第二次當選人名單潘道裕駱文鳳周鉌王致厚楊聲遠陳鵬來唐慶昇嚴惟清王棟材 
[官長设立]  
廣東 
汕頭埠楊沅等以汕頭埠選舉區應獨立等情禀奉粤督批令諮議局議覆現又奉潮府陳太尊批云汕頭口岸近年以來商民雲集人口稠密將來實行自治具有巿會之性質自有參事之職權現在選舉議員係奉省憲頒發區表以廳縣爲初選舉區以府州爲複選舉區並各分定監督職掌責成分劃區叚安設票軌先派調查司選等員會同辦理比麗附屬實已規畫周詳若如所禀以警局直轄道憲商商學校一則直轄商部一則直轄提學使憲擬請將選舉一事獨立一區不歸澄海縣辦理究竟現時初選監督應歸何人將來複選監督又應歸何處察核情形殊多障碍我國通商口岸不止汕頭街巿繁盛之區無非主客交集之地若無廳縣駐轄均不聞定爲獨立之區即考諸各國選舉　例由府縣而郡巿町村層遞各依區域亦從無越級措施總之巡警學校一切局所凡屬行政司法固無不在道憲統巡之地即無不在省城列憲統轄之内更無不在各郡統治之中今汕埠學校與提學憲直接巡警歸道憲總監以統轄全省之學首分巡各屬之監司獨於汕埠一隅之地行其特别管理權究屬權限不清似非正當辦法即如府城巡警知府旣不領縣應歸海陽辦理祇因日前事多放棄暫由本府主持一切亦屬權宜之舉均未可援爲定章也近來論者創議在汕頭建設專官或以澄海縣就近移駐或以庵埠通判改設因地制宜具有見地事關設革迄未奏定實行現今開辦選舉期限迫促自未便坐待成立再行籌備事宜所有汕頭一埠應即由澄海縣督同調查司選各員詳愼查選劃分區叚仍歸入該縣初選區内如慮情形扞格即在汕埠士紳選派調查當可獲敢效果俟將來自治成立官制發表或派設專官另有成議再行提議辦理較爲妥善若遽行據情詳請獨立選舉深恐事無附麗上憲亦未准行該紳商等洞察時勢熟計深思當亦知其窒碍也 
山東 
籌辦處昨據館陶縣申送各調查員記事簿七本當將原簿籤明隨批發還更正原批略稱逐細檢閱辦理尚見認眞惟其中如服官他省與本省官更不同不應停止其選舉權現任京官更不在停止之列學堂敎員有選舉權而無被選舉權不應一概停止外出之人只需查明年歲及各项資格有適合者均應入册至於興訟未結不識文義兩項照章自應剥奪但涉訟之人亦須查明事由曲直未可概論不知書者如能自寫投票劵應准入選以上均於原簿分别籤明仰即查照更正無得疏漏 
來函 
[金匮裘廷梁君答高映川君書]  
頃誦手書議員之權以言爲限固也然議員所抱之目的豈僅以空言了之乎一議案之成議員旣已議决矣督撫亦已裁定矣寗不望其一一見諸施行者施行之權雖操諸自上而施行之事必與一般人民有直接之關係彼蚩蚩之氓久居專制政體之下惟以鄕董之向背爲從違曾未知學識爲何物苟非鄕董力爲之助則凡議行之事必且消滅於因循延宕或有心反對之積習而百無一成故夫議員之在今日頗有上不在天下不在田之象旣不能見重於行政之官又無由取信於散沙之民程度愈高則其去民愈遠所恃鄕董爲之樞紐爲之先後或能稍逹其目的之一二必推而遠之尚復何事可爲者夫以學識占優勝於社會此爲文明大羣最後之効果斷非晦盲時代所敢期學界中人豈惟權力不逮鄕董之萬彼天然範圍之内林林者平日感情之倾謂注固亦在彼不在此也來書請議員無執行之權以鄙人前說爲顯背章程此以理論言之耳就事實言恐未必爾城鎭鄕地方自治章程有城鎭鄕董不得爲議事會議員之規定而谘議局章程無之然則他日議會旣開以後進而列席操持言論之權退而居鄕擔任執行之責以一人而兼有二權者蓋有之矣來書又疑鄙人將空談學識之人一筆抹煞亦似誤會鄙意所懷萬端欲言不 
 
 

Page 19

 
 
盡 
[寗屬諮議局分合問題意見書（續）江寗沈啓運]  
何以言之蓋諮議局重在議而議又重在人局者不過議事之地也佩求所議之事與議事之人聯合爲一不分爲二至於議事之地即分爲二如江蘇現有兩諮議局籌辦處亦似於事實上無大障礙（甲年議於　會集寗局由江寗行政長官主持而分報於蘇州行政長官乙年議於蘇會集蘇局由蘇州行政長官主持而分報於江寗行政長官如舊例營務及洋務由兩江總督主政報明蘇撫錢糧奏銷由蘇撫主政報明兩江總督是）如以建築費爲慮則諮議局爲地方人民公共權利之地即擔任建築費亦地方人民應盡之義務也否則一有固執便涉意氣一涉意氣便多勉强恐非可大可久之道耳可不愼哉 
要摺 
[學部奏譯學館甲級學生畢業請奬摺]  
奏爲京師譯學館甲級學生畢業循章請奬恭摺仰祈聖鑒事竊查京師譯學館係於光緖二十八年經前管學大臣奏設其甲級學生於光緖二十九年八月入館肄業定章五年畢業計至三十四年八月已届畢業之期惟因所習科學稍有欠缺經臣部令其補習完備故於是年十月始在臣部舉行畢業考試除霍澍霖一名在丁憂百日假内未與考外計應考者四十一名經臣等按照所學科目分場考試評定分數再照章與平時分數平均計算計應列最優等者一名優等九名中等二十九名下等二名均分别榜示在案查奏定譯學館奬勵章程内開考列最優等者作爲舉人出身内以主事分部儘先補用外以直隸州分省儘先補用考列優等者作爲舉人出身内以内閣中書儘先補用外以知縣分省儘先補用考列中等者作爲舉人出身内以七品小京官分部外以通判分省補用各等語此次畢業各生除收列下等者應令照章補習外其列最優等之秦錫銘一名優等之謝式瑾等八名中等之姚澄等二十七名均擬照章奬給舉人出身其秦錫銘等二十九名呈請内骨蔡璐等七名呈請外用並擬准如所請分别照章以主事中書知縣小京官通判補用又譯學館章程内開畢業考驗後其原係舉人出身而有官職者按原官優保升階等語此次考列優等之楊敞中等之湯用彬吕崇均係已有官職惟非舉人出身以上三員擬即奬給舉人出身其原係試用者以原官補用原係補用者以原官儘先補用毋庸再保升階以示限制又朱式瑞楊敞常鼎新陳廷驥四名現在丁憂期内此次所得奬勵應俟會後再行發給憑照並咨照吏部分發以符定章閏二月二十五日奉旨依議 
附請奬名單（最優等）秦錫銘山東人奬給舉人出身以主事分部儘先補用瑾四川人朱式瑞湖南人孫百英浙江人蔡璐浙江監生王敬禮浙江人趙崇蔭順天附生楊敞湖南蔭生分省試用道楊世震順天附生常鼎新直隸附生以上畢業生九名楊敞一名原係分省試用道請給舉人出身以原官分省補用謝式瑾孫百英王敬禮常鼎新四名請給舉人出身以内閣中書儘先補用朱式瑞蔡璐趙崇蔭楊世震四名請給舉人出身以知縣分省儘先補用（中等）姚澄順天附生靇厚正黄旗漢軍人湯用彬湖北附貢生陸軍部候補主事朱是浙江人王瀛直隸監生王建中順天附生路濬順天人何鴻璟廣東人錢文選安徽附生李光　順天附貢生權世恩順天增生張鍾霖山東附生常作舟直隸監生陳廷驥廣東人楊毓璟安徽人鄭慶豫福建人隸張培直隸監生陳禹謨福建人陸紹治廣西監生王引孫湖北監生徐廼理安徽監生張沛霖直隸人黄壽萱浙江附貢生王賜書湖南人蔡世溶福建人吕崇直附生安徽試用同知吉順满洲正藍旗人黄時俊江蘇人姚長庚江蘇監生以上畢業生二十九名湯用彬一名原係陸軍部候補主事請給舉人出身以原官歸原衙門儘先補用吕崇一名原係安徽試用同知擬请給舉人出身以原官歸原省補用姚澄靇厚王　王建中路濬何鴻璟錢文選權世恩張鍾霖常作舟陳廷驥楊毓璟鄭慶豫張培陳禹謨陸紹　王引孫張沛霖黄壽萱王賜書蔡世溶吉順黄時俊姚長庚等二十四名請給舉人出身以七品小京官分部補用朱是李光榮徐廼理三名請給舉人出身以通判分省補用 
本埠新聞 
[切戒籌欵興學之操切]  
　　本縣李司馬奉提學司通飭札文云照得各屬籌欵興學關係最要辦理亦最難不善措置立釀事端學部早慮及此前奉專扎於勸學辦學員紳剴切誥誡業經通飭在案宜無不周知矣乃近有嘉定縣附生周日庠因辦蒲濱小學堂議提田花等捐激怒被毆甚至毁學似此不諳事理操切釀事誠如部文所誡言之曷勝慨歎各屬地方官曁勸學辦學員紳須知籌欵之難部文久經鑒及出以操切則適以擾民感以肫誠則必能動物以本地之捐欵扶植本地之學堂即造就各家之子弟辦理果能得法人情無不樂從誠使賢有司善爲主持公正廉明之紳士妥爲經理恪守部文勸導以盡其心榜示以徵其信直道在民斷不至抗捐生事本司不憚煩言重申誥誡合將前奉部文刊頒各屬一體遵照爲此札發該縣立即分布勸學辦學各員紳咸使周知誠如部文所云旣不得將勸學事宜延搁不辦亦不得藉名學務擾害閭閻此中具有深意凡我讀書人士各宜善會此理仰即一體遵照 
[籌措收回自來水公司經費]  
　　滬道蔡觀察以内地自來水公司改歸商辦尚無的欵設因此坐失機宜别將來再圖挽回恐非易易現擬先將商部生息之欵酌提二十萬兩改存該公司以資應用惟收回公司全局共需銀一百二十五萬兩除大清銀行義善源兩處押欵八十萬兩又東來堂十萬兩地方公欵八萬兩及所擬酌提部欵二十萬兩外計尚不敷七萬兩應由總工程局担任籌集兹已禀請江督奏咨立案矣 
[蘇松太道換用新印]  
　　蘇松太道印信模糊不清曾經蔡觀察禀陳督撫奏請頒發兹聞所鑄新印業已頒發到蘇由觀察派委赴省領用 
[私鑄銅元案仍未訊結]  
　　虹口漢碧禮路銅作主任阿四與楊鑫甫陳阿發李靜香等私鑄銅元一案昨由捕房將任等解廨復訊據八十四號西探禀稱楊陳李三人無保人解案請示所有此項機器現由捕房倩人到堂請向詢問旋據洋人蜜司士投稱商人在怡和洋行管理機器十餘年今驗明此項機器不能鋸木碾米祇可製造銅元有圖呈覽繼由包探楊連生將機噐呈案經中西官將銅元裝配並閱所呈圖樣莫不符合詢之任阿四供此項機器係向鐵行主蘇芳泉買來如製造銅元機噐須三十寸長有三十匹馬力者方可合用今該機噐祇十五匹馬力騾絲已爛不能製造銅元請飭知官錢局製造銅元工人到堂驗看如果可製銅元情願送縣正法陳阿發楊鑫甫同供在任處做工未久不知詳細李靜香供在船上做工與任同居不知其事判一併還押候下禮拜一再行訊斷 
 
 

Page 20

 
 
[大塲鎭焚斃多命]  
　　上月廿八日黎明時寳山縣大塲鎭陸桐記布莊不戒於火延燒左右鄰居樓房三幢平屋五間該莊主婦及子女學徒等共有十人皆葬身火窟莊主陸桐鈞適烟事外出得免於難 
城内 
[副領辭行]  
　　駐滬美副領事巴特拉君兹奉美政府命令調爲北京副領事昨日午後乘輿進城至縣署辭行即日起程赴任 
[盜案報縣]  
　　丁家庫鄕民諸旭如家前晚被賊五六人撬門入内攫搶衣服銀洋諸於昨日偕同地保曹阿祥投縣禀報曹稱諸姓被搶後已由英界巡捕拘獲四人並將路上所遺之原贓帶回捕房李司馬得報即飭值日捕頭再行查緝 
[爭奪墳地]  
　　張阿四控都司黄傳春冒認墳地昨經一路巡局游巡官提訊張供於光緖二十年間由孫蘭亭代已故表兄王海洪立契將田七分六釐二毫賣於小的早已過户承粮今被冒認請爲究辦黄供本生父因兼祧舅氏是以姓傳職員出外已久今春回籍掃墓被張攔阻應請澈究判張呈交單契地圖黄呈交宗譜再行察奪 
[造屋佔地]  
　　登雲橋南首蘇子弄口梁少梅家翻造房屋將西鄰金子餘家之墻拆去佔地五寸金姓向論反被兇毆扭至巡警西區經局員前往勘明斷令讓還詎梁姓仍不遵斷兹已由金姓赴縣禀控矣 
[道批三則]  
　　灑掃局司董曹鍾濚等禀批准由本道親提集訊除另行定期牌示外仰上海縣轉諭該董等知照均勿遠離爲要抄件及刷印品均附職商胡梅生禀批該公司所置豫大輪船船身機噐是否堅固靈捷合於内港行駛應由本關派驗船司驗明辦理據禀前情候函致稅務司照章飭遵見復可也衛聲烈禀批侯慶齋因何案解押法廨所欠該商担保莊欵能否由法廨併案追繳抑移解公共租界會審公廨訊追之處仰法租界會審委員核明辦理具報黏單並發 
[一路警局批詞]  
　　　婦徐黄氏禀批據禀螟蛤子國勳甘居下流私竊財物屢戒不悛懇請提案懲辦等情倘非萬難姑容該氏亦何至若此痛恨着准予提案訓責視其能否知悔再行核奪職商劉鑄禀批據禀陳迪甫欠租　房屢討不付所住之屋又復任意蹧蹋仰候飭甲前往開導令其搬讓否則提案嚴追勒遷不貨 
[官事]  
　　前湖南按察司吳肇邦昨日到道拜會川沙廳同知成安到道禀見辭行赴任正任太倉州姚炳熊禀知交缷糖捐局辭赴瀏河釐局北新涇巡防局委員通判何紹先禀請病假三天青浦縣知縣陳定遠到道禀見粥廠委員馬瑞熈禀知停辦粥廠請假二天糖捐局委員候補知縣周以存新委淞滬釐局提調直隸州知州方元熈均禀知接差 
南巿 
[糧道回浙]  
　　浙江粮道王石塢觀察上月來滬後即與海運局總辦會辦各員將各屬所解漕米分别驗兌其米色不佳者立即駁退兹已事畢於前日返省 
[巡士滋擾]  
　　蔑竹街小九華後面許桂馨竹噐店前晚因潑翻火油燈延及竹片幾肇焚如幸由衆鄰入内救熄繼由三十三號巡士將店夥萬瑞拘至總工程局請爲訊究後又有一百三十九號落差巡士强指該處鄰人徐萬順徐培元搶火肆行掌頰繼復拘至小九華寄宿舍紏同一百四十四一百九十二一百九十三一百六十等號落差巡士任情兇毆旋經鄰居汪震生聞悉訴知六十號站崗巡士一併拘局昨由陳副裁判提訊以行兇巡士均未到案無從質證判兩徐及汪退去候知照警務處將各巡士傳齊復訊所有起火之竹噐店夥萬瑞着罰洋一元示儆 
[巡長告退]  
　　總工程局警務處前將站橋巡士巫少鴻拔升三級巡長調赴西區嗣經該區各巡士查知該巡長向業剃頭身家不清公禀警務長請擇資格稍裕者拔充巡長兹該巡長亦自知不能服衆已向警務長辭退差事另謀他業矣 
閘北 
[滋事堪虞]  
　　四路分局巡士胡宸卿查得茂林里永江里敦厚里有車庽三處每處房屋祇有一間共住車夫三十六人至五十人不等不獨有碍衛生且易發生危機又源昌里内有流氓多人擺設賭灘誘人賭博時有拆梢闘毆等事爰特回報局員請爲禁止 
[約束長警]  
　　四路分局巡官昨日出示略云查得局内長警人等往往將拘拿人犯在途敲打此等野蠻行爲實與警察定章大相違背用特重申禁令如不感悟一經查實定即責革决不姑寛 
[冰廠失愼]  
　　昨晨五點鐘時王家宅某冰廠内忽然起火幸由巡士及消防隊前往救熄未致燎原 
[幼年成親]  
　　李長林控媳父傳茂田希圖賴婚等情昨經四路一區提訊巡官以傳女僅十七歲尚未成年李長林不應爲子成親判李掌頰五十下將媳領回 
英租界 
[電車出軌]  
　　聘白爾三十三號電車前晚在廣東路出軌由捕禀知捕房電告該公司派人將車拖入軌道照常開駛 
[違禁售烟]  
　　張惠山在北京路三百六十一號私售燈吃由捕查獲昨解公堂請究判張枷號一禮拜烟具銷燬 
[淫棍荷枷]  
　　引翔港女子楊金妹控朱春泉調戲等情由探將朱查獲昨解公堂訊明屬實判朱枷號三天發犯事處示衆 
[各執一詞]  
　　義商用人徐頌堂控孫馥仙定貨不出昨午由廨會訊孫供貨係與汪長川代銷商人未與原告往來請察中西官以兩造供詞各執判候傳汪到案訊奪 
[查獲盜匪]  
　　劉餘卿王如春周阿二李昌富等四人因夥刦靜安寺附近鄕民朱旭樹家衣飾各贓由探查獲昨解公堂訊究判一併押候查明於禮拜五訊辦 
[領回逃媳]  
　　大南門城内木匠顧仁卿之寡媳顧林氏私逃出外匿居虹口前日被顧尋獲在途爭閙由捕一併拘入捕房昨解公堂請究判顧交保具結將媳領回惟不准虐待如林氏有不守婦道等事准予禀究 
[騙取鑽戒]  
　　周李氏在法界騙取鑽戒一只逃匿英界昨由法捕房移請公廨將該氏提獲帶回法公堂訊辦 
[誘騙成姦]  
　　江北女子黄阿二誘騙張劉氏之女彩貞與薙髮匠王阿二犯姦逃匿西門昨經包探提獲解廨請究判押候訊辦 
 [L美租界 
[考驗律師]  
　　駐滬美按察司蔡協爾前日傳集美國各律師命題考驗取中侯魯公博文博克等三人入署辦公 
[幸未傷人]  
　　鄧鐵路轉角處之電車綫前晚忽然墜下幸未傷人經捕飛報捕房知照公司飭匠修整　 
[木匠跌傷]  
　　禮查飯店昨雇木匠朱金泉修理機器扶梯朱忽失足墜下跌傷頭顱由店主投報捕房飭送同仁醫院醫治 
[脚車肇禍]  
　　顧金林昨在北四川路被王阿桂之脚踏車撞倒跌傷頭額由捕將王拘押捕房顧送醫院醫治 
法租界 
[烟店失愼]  
　　新北門外城河浜蘇新泰皮絲烟號前晚失愼殃及貼鄰蘇泰昌等房屋兩幢捕房以該兩店保有火險即飭包探拘提店主到案聽候研訊 
[失火罰洋]  
　　新北門興聖街堃記報關行失愼一案昨由公堂傳店就方維屏司賬羅成章跑街孫炳泉等到案鞫訊據供擱樓上無人住宿不知因何起火今保險行祇認賠償水漬銀九百餘兩求恩寛宥判罰銀六十兩充公 
[拐騙帽子]  
　　童阿再控王廷章拐騙帽子四百餘只值洋一百四十元曾經公堂判將介紹人范錦榮交保料理在案兹原告偕范赴松向王理論仍置不睬昨復扭案判王限一月交保料理范當堂開釋 
[誘拐女孩]  
　　小東門新寄園烟館堂倌丁阿壽誘拐龔沈氏之六歲女孩巧珍經該氏控奉元和縣飭派差保持文來滬協同捕房包探將丁提解公堂押候訊核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（五十一）]  
第十回項司馬指分直隸章中堂初見庸奴 
原來這位先生。赴過了十三四回鄕試。雖然薦過幾回。却都没有中。生平。最恨的是說他學問不好。所以不中舉人。就是别人講了這樣的話兒。他也是和他不共戴天的。何况是他的令高徒呢。當下這位先生。把戒方在桌子上一拍道。你還不給我跪下麽。項安閣到了這個時候。把心横了一横。便對先生道。我今年已經十七歲的人。不是那八九歲的小孩子。可以這般凌辱得的。先生聽了越發氣得渾身亂抖。一句話都說不出來。奔過去要想捉他。項安閣見勢頭不好。兩脚三步的。跨出書房。一溜烟不知逃到那裡去了。直把這位先生氣得一個發昏。摩着肚子。在書房裡頭來來回回的亂轉。立刻叫人去請了項安閣的父親出來。氣吁吁的說了一遍。立時立刻的就要辭館。項安閣的父親再三再四的拘留不住。只得由他去了。項安閣的父親見先生被兒子氣走。大發雷霆。立時立刻的叫人尋了項安閣來。痛打了一頓。把他鎖在書房裡頭。過了幾個月。恰恰的他父親感冒風寒。生起病來。請了一位時醫服。藥調治。那曉得這位醫生。弄錯。了病源。把個風寒病當做虚損病醫起來。一貼牛。頭不對馬嘴的藥。輕輕。的把這位。孝廉公送到閻王家去了。項安閣這個寳貝。本來被他父親鎖在書房裡面的。後來他父親病了。他母親便偷偷的私下放了他出來。父親死了自。然照例成服。殯殮一切。自不必說。從來世上的事情福無雙至。禍不單行。項安閣的父親死了。不到一年。家裡頭又出起事來。本來項申九是個清官。没有多少大積蓄。項安閣的父親。又不善治生。家裡頭開着一個當舖。一個錢莊。把錢莊當舖的事情。都交給夥計去管在項安閣父親未死之前那些夥計。雖然也不免暗中作弊。却到底有些顧忌不敢怎樣。等到項安閣父親死後。這班人一個個都大胆起來。明曉得項安閣是個糊塗蟲。那裡怕他。大家便串同了。死命的作弊弄錢。 
國外新聞 
[日本火車失事]  
　　初一日東京電云昨夜有貨車一輛自東京開至横濱中經某橋脫軌傾覆車中之貨多落於江旣而神户專車開至是處復與覆車互撞結　頓　致專車車頭及郵件車亦墜江中是役共死車役數人車客並無損傷該路交通曾爲暫阻多時 
[英德角逐海軍]  
　　初一日倫敦電云英國首相愛斯奎士在格拉斯哥演說謂數月内設德國違背前言仍行增造戰艦則政府自應即行增造奪雷諾脫式戰艦四艘 
[美國稅則問題近聞]  
　　初一日鈕約電云美國上議院財政部議長愛爾特里宣稱設上議院所呈修訂稅則議案經衆允准後則至一千九百十一年可得餘欵二兆金元今修稅則較之廷萊君所訂稅則尤與入稅裨益愛君並請將絲稅增重 
[美國軍界近事]  
　　初一日鈕約電云美國陸軍部頒發軍令命各軍一律復種牛痘以免患染大熱症 
[土爾其内訌六誌]  
　　初一日倫敦電云土京君士坦丁謡傳土皇業已棄位避入英國大使署都内之人聞此消息異常震動哈台姆柯現共駐紥大軍三萬六千人預備今夕包圍君士坦丁同日乂電云上皇棄位之消息旣播公債金之價因而漲高據傳土皇業已避入英國大使署署前現有羣人圍繞同日柏靈電云土爾其青年黨軍隊業已占據斯丹白爾議院政府將與該軍交涉惟土皇位置頗形阽危該軍現要求總掌教宣告設土皇棄位或被黜逐則其兄里薩特愛番狄將踐阼爲皇取號穆哈默德第五按里氏年已六十有五初二日倫敦電云君士坦丁電稱土皇與内閣總理大臣連日會議都内之人頗爲惶恐土皇御艇駐泊伊爾笛斯宫附近以備事急英國現駐瑪爾塔之巡洋各艦並戰𨷵艦開洛配斯號哇興號一等裝甲巡洋艦米萊爾凡號現均奉諭開往土爾其地中海艦隊總司令官海軍大將何維則駐於哇興號戰艦 
[小亞西亞亂事三誌]  
　　初二日倫敦電云英國各兵艦派兵八百名在美爾西拉登岸現駐柯夫之德國巡洋艦亨寳號已奉令駛往美爾西拉據領事署最近電信報稱阿逹拉鎭屠殺之人數已逹二千名内有回教徒二百維拉伊脫之遭殺者共有五千名 
[近東大變局百三十八誌]  
　　初一日柏靈電云北德意志報載稱俄國承認奥國歸併巴斯利亞與赫齊戈維拉兩州事在俄皇接德皇電音之前德皇除此電外僅致俄皇覆電一封奥國歸併巴斯利亞與赫齊戈維拉兩州已經柏靈條約署名之國公認土布協約已在俄英法三國使臣之前簽押故布勒加利亞已由土爾其認爲獨立國俄政府現僅派駐艦駛過大丹納爾海峽此爲權宜之舉俄國目下並不欲開議開放該峽問題云 
L來函> 
[奉化孫振麒來函]  
前閱貴報二月二十日有浙省支提學飭札奉化縣文云云深訝其事實不符後經查得去年勸學所調查表除私塾外奉化全縣中小學堂合計八十二所男學生二千四百七十六名女學生一百七十七名與札文所云小學九所人數及少者未免相去太遠至文内所云湖山　民兩校及陶村俞源等處地方殷富云云查邑申無此兩校并無此兩村疑貴報所　札文於奉化兩字或有錯误否則省文不應謬誤至此此事關繋金邑名譽請將此函登報以資更正幸甚 
 
 

Page 27

 
 
   
 
 

Page 28

 
 
   
 
