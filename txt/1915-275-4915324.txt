# 1915 - 275 - 4915324

 

Page 1

 
 
請投函申報館四號信箱詳詢一切 
[游戲雜志十四期陰曆八月三十日陽曆十月八號出版]  
上海棋盤街中華圖書館謹啓 
[南洋中學校友會啓事]  
本會擬刋第三號校友通訊錄校友諸君子通信處如有更動希即函告上海徐家滙南洋公學張樹臣俾資更正自登報日起以三星期爲限逾期未接報告者即依第二號通信處付刋風雨鷄鳴日深翹企　書記謹啓 
[第三期國貨月報出版]  
本報出版兩期銷路益廣極荷海内外同志歡迎感歉之餘惟有將内容力求增進必達實用目的冀得稍酬盛意第三期現已出版更承王文典鍾衡臧王鈍根諸先生撰文登載更足以饜　閱者之望本社現爲交通便利起見遷至四馬路晝錦里口泰華書局遠近通函直接惠寄可也每册二角全年二元　　國貨月報社謹啓 
[恕訃不週]  
清授資政大夫花翎二品銜江蘇試用道瑞芝王公於陰曆八月初九日辰時壽終滬寓正寢茲擇九月初九日晨刻由松江路寓所舉殯權寄呂班路山東會館即於是日在會館領帖筮期扶櫬回籍安葬忝在　世友　鄉親誼恐訃不週爲特登報佈聞　怡順昌帳房謹具 
[法公堂諭]  
本公堂定自陽曆十月十五號起所有華人民刑訴訟及來案作保者務須一律購用本公堂所印訴狀保狀購狀時間地點每日上午十點鐘至十二點鐘在法領事署會審官辦公處特此通諭務各遵照　　一千九百十五年十月八號 
[上海法總領事署廣告]  
法公董局總工程師王資君業已病故各華人如與王資君有個人欵項契據交涉者限自登報日起至陽曆十一月十五號止速來報告以便清理倘逾限期概不准理切勿自悮 
[最新彂明完全國貨真水晶吒力克眼鏡批彂公道劃一不二]  
本行創行二十餘年久昭信用現發明完全國貨專用水晶墨晶茶晶製成吒力克眼鏡晶質明潤養目衛生深得歐製精意可保我華利權各種光線照配惠顧者注意上海跑馬廳二馬路西口蘇州閶門馬路　全昌啓 
[蘇州振興電燈公司發息廣告]  
謹啓者本公司議定於本年舊曆九月十五日起發給壬子癸丑兩年股息屆時請　各股東携帶息摺到本公司憑摺支取可也 
[便宜洋房招租]  
今有坐落裡虹橋朱家木橋後東有恒路新建洋房一所内有房間十間自來水電燈晒台俱全每月租洋五十五元另德裕里有三樓三底兩廂房屋兩宅每宅每月租洋二十八元如合意者請到四川路一百三十一號泰利洋行接洽可也 
[熒昌火柴公司截止收股廣告]  
本公司爲添製黑頭火柴增設第二廠前開股東大會議决加添股本洋七萬五千元限定八月底截止曾登申新兩報聲明茲已過期股經收足所有認而未繳之股概行取消特此布聞惟希　公鑒 
[聲明管業]  
啓者蘇州胥門大讓橋隆盛泰記機器麵粉米廠于去年陰曆八月初六日由楊維清因盤廠乏本挽邱虞二君擔保抵押與鮑姓名下英洋四千五百元三面言明本利的期四個月爲限逾期不還將該廠屋及内外生財機器爐子一應什物等件憑中拍賣歸作抵押本利如有不敷仍向中保人如數賠償等語立有正式抵押據並將前推盤據押交鮑姓收存詎楊維清逾期違約置之不理茲特登明申新兩報當憑保收產管業如合意欲接盤者須向鮑姓與中保人接洽倘有越此範圍决不承認謹此聲明　鮑哲泰　邱善之　虞思才　公啓 
[上海郵務管理局廣告]  
照得十月十日係國慶日是日本局辦公鐘點上午九點至十點下午三點至四點晚間八點至九點此告　　中華民國四十月八日 
[江海關通告]  
茲屆本關奉飭在滬招考北京稅務學校新生現已奉到榜示内有正取新生六名俞恩瀾陳伯源　沈裕祺　王宗岳　周泰奎　盧月波　備取　　 
一名（唐炳坤）均限十月二十日以前到校所有考驗體格塡具志願書呈繳保証金各項手續亟應赶辦除將榜示發貼外仰該正取各新生即日來關遵章妥辦以便給憑尅日束裝起程赴京報到切勿自誤此佈　中華民國四年十月八日 
[虑要廣告]  
啓者本公司現經前業務主任榮宗敬君與本會議妥一切交替手續一俟開送清帳到會當再登報定期召集債權債務者持據向本公司核對帳據相符即行分别承認加蓋圖章訂期付還先此佈聞無錫振新紗廠董事會謹啓 
[秉記藥號緊要廣告]  
茲因號夥舞弊私冒圖章出立存票今事已敗露正在追究所有向用秉記兩字腰圓圖章及秉記號回單五字長方圖章兩顆今已銷燬另刻别式圖章爲憑誠恐尙有前項私印在外圖騙銀洋等情概與本號無涉特此聲明 
[恕報不週]  
謹擇九月初二日未刻恭奉　清授通議大夫王公竹銘靈柩發引暫厝於上邑郊西定海長公所丙舍俟擇期領帖再行訃告恐有未週謹此佈　聞　　胡家宅定源東里王端本堂帳房謹具　 
[中國保送留美函授學校招生]  
本校因有志留美者限于程度及經濟不能前往特聯絡美京萬國大學會改良辦法以紓前項困難有志留美并欲習專科或願就英文專修日夜班者希即至靜安寺路八十九號本校報名函索章程須寄郵票 
[上海南北錢業通告九月初二爲國慶日遵曩例休業一天]  
[挽留美國畢業醫學博士李復生]  
先生醫學精深于内外各科富有經驗前辦明强醫院活人無算聲譽雀起尤擅長戒烟三載以來成績不少今夏因事北上院事由王君培元接辦茲雖公畢南旋復因組織實業事務對于明强已完全脫離關係惟先生道高術美同人等久所服膺若竟以實業之故不從事于醫未免懷才可惜是以再三慫恿仍就辦事機關兼爲人治療幸蒙慨充設診治所於上海泥城橋西跑馬廳龍飛馬車行東首一百廿四號洋房診費章程請向該處接洽可也　朱吟江　翁振清　蘇振廷　洪承祁等仝啓 
[西醫張道中啓事]  
本醫生應中西大藥房之請自十月一號起每日下午二時至五時在四馬路該藥房診症上午十時至十二時仍在泥城橋西本診所五時後出診恐未週知特此聲明電話中西藥房八三四本診所一一四四 
[拔泰安諾橡樹地產有限公司啟事]  
敬啓者VqngFong萬豐（譯音）名下本公司第六百七十八號舊股票一張計五十股自一三○一號起至一三五○號止乃一九一○年四月十一日所發茲忽遺失所在該户曾請本公司補給股票爲此特登廣告如於三十日内不聞他人異言則本公司即擬允如所請此佈一九一五年九月二十五日南京路十三號書記兼經理德隆洋行奉董事部之命照登 
[中華新報報國慶日出版]  
宗旨　國是淆惑　輿論銷沈　治本不彰　險象迭見　本報虞民生之塗炭　痛國步之艱難　特延在野名流　誓以忠言報國　根據確當國情　宣達眞正民意　祗求公理正誼所在　不爲金錢勢力所傾　惟主旨穏健　論調和平不作逾分之撃抨　不事無謂之謾駡　並注重國民經濟之發展　冀固國本而裕民生　露布在邇　特此宣言　價目每號大洋二分五厘預定三月大洋三元半年大洋五元全年大洋九元日本與國内一律歐美全年大洋十六元半年大洋九元郵票代價九五扣按日照寄郵費在内　優待本埠贈閱三天外埠以現金預購者第一個月照價五折送登廣告半月招聘訪員本報招聘　南京　蘇州　杭州　廣州　漢口　奉天　成都　雲南　南寗　南昌　長沙　安慶　濟南　開封　太原　咸楊　吉林　張家口　蘭州　迪化　歸化城（特别訪員）酬格從優應徵者先送稿三天以便函訂徵文廣收小說詞曲筆記劇評諧文等稿酬格從優　上海法界三洋涇橋東首二十一號中華新報館啓 
[中國銀行招股掛號廣告]  
本行現擬招集商股一千萬元計十萬股業經擬具招集商股章程六十五條由財政部呈明　大總統批准在案此項股金擬分期募集本年内先招一半計五百萬元茲將掛號期限及章程内重要各項錄後以供參閱凡吾國樂意投資諸君欲閱本行詳細招股章程者請至本總行及各分行號取閱可也（一）本行股分以一百元爲一股概用通用銀元繳納（二）自登報之日起開始掛號認股至本年十一月三十號止爲掛號截止之期（三）掛號時每股交認股定金五元俟收股時即作爲股欵併算（四）繳股期限俟掛號截止後另行登報聲明照章繳納（五）凡在掛號期内將股銀交足者得分本年下半期全期之紅利其在本年十二月内交足者得分本年下半期三個月之紅利（六）股息自交欵之次日起算先分正利七厘再分紅利（七）凡有本行股分一百股以上者有被選舉爲本行董事監事之權利（八）本行股票爲記名式以中華民國人民爲限股票分一股五股十股五十股一百股五種 
[興昌祥洋貨大廉價之近因]  
本號創設至今三十餘年自運歐美各式鐘表洋貨綢緞呢絨花色各貨等素爲各國行廠所仰尙發行國内各處無不遐邇歡迎男女樂用現下痛觀時局自問非計擬將改組經營一意銷售國貨奈現存洋貨過多特定舊曆九月初一日起將各貨編列明碼削價發賣要知敝號此次廉價實爲同業中提倡改售國貨之創非自棄信用僞言欺人者可比區區微忱祈　各界亮察早　臨賜顧爲盼　上海英租界棋盤街興昌祥號啓　 
[徵求國貨上海棋𥂟街興昌祥號啟]  
本號營業各種洋貨迄今三十餘年久爲各界信用無如近來人民程度愈趨愈高商戰精神愈戰愈烈况目下政府提倡商民奮勇國貨出品愈出愈多製造智識愈精愈奇蓬蓬勃勃幾有一日千里之勢惟發行機關寥若晨星欲購而相隅銷售滯鈍非比外貨觸目皆是到處爭妍賜購者不購而自購言之何堪痛心今敝號擬改組販賣國貨徵集國產美術工藝各品以爲同業之創凡如絲織棉織一切化裝美術倣近洋貨者最爲合格今請各處出品之家或郵寄或持様來敝號接洽以便設法推廣或與定包經理振臂齊心急起直追願與有志國貨者曷惠臨而商榷焉幸甚 
 [P粤路股東緊要會議> 
廣東鐵路近有物别要事發生關係國家路權股東血本茲定於陰曆九月初一日下午二時假座寗波路廣肇公所内會議維持辦法有股諸公務祈准時　惠臨幸勿放棄爲要　　　　　　旅滬各省粤路股東維持會謹佈 
[江蘇省敎育會啟事]  
本月十日慶祝國慶紀念下午七時在本會設聚餐會並試演活動寫眞幻燈影片凡本埠會員曁敎育界同人願與者請交餐費銀一元並于九日上午以前通知領取入座劵劵祗一百二十枚儘先報名額滿截止特此布　聞 
[浙江興業銀行總辦事處緊要通告]  
本銀行現照修正章程于上海本行設總辦事處舉辦事董事三人推葉揆初君爲董事長常駐辦事處執行本銀行各種事務查各股東前以堂記牌號爲股票户名者其代表人姓名住址多未向本行登記以致無從通函即此次修正章程分寄各股東多有無從投遞者自通告之日始至陰曆九月底前凡執有本行股分者無論何種記名務請開出通信人姓名及詳細住址附以股票號數股數及原户名函告上海南京路浙江興業銀行總辦事處事洽後有遷移亦祈續告又股票無論出售或贈與或抵押均應雙方各邀保證人持原有股票來行更名過户註册自登報通告後凡從前轉讓未經過户註册者亦請於陰曆九月以内一律到總辦接處登記千萬勿誤○再本銀行公告上海指定申報時事新報杭州全浙公報漢口國民新報北京北京日報天津大公報惟各股東注意焉 
[浙江興業銀行收三期股銀通告各股東]  
本銀行于上年在北京設滙兌處營業頗見發達今以天津爲北洋商場樞紐應設支行已照本届股東會修正章程第四節規定由董事會議决分設天津支行並收取本行第三期股銀計每股應繳銀二十五元以陰曆本年十月初五日爲股東繳欵限期其先期繳欵者預繳日息以常年七厘計算倘逾期或延不繳付當照章程第九節第十節第十一節辦理（章程摘錄于後）請各股東屆期將應付股銀連同原收據及息摺就近交付上海杭州漢口天津北京各本銀行掣取收條由各該行彙交總辦事處俟塡註蓋章後仍由各分行交還各股東收執特此通告　附錄章程祈各股東注意　第九節　每屆收取股銀先期一個月向各股東通告並于本支行所指定之新聞紙公告之如到期不繳應酌定一個月以上期限向該股東催告如又到期不繳應再酌定十五日以上期限在本銀行所指定之新聞紙警告該股東如仍到期不繳照公司條例該股東即失其權利其股分由本銀行拍賣之　第十節　該股東于催告後或于新聞紙警告後始繳股銀應加算到期以後利息每日每十元計加算三厘　第十一節　股銀逾期不繳經本銀行拍賣後將賣得之銀除去本届應收股銀及加算逾期利息與拍賣費用外如有剩餘應還該股東如不足時應向該股東追補 
[聲明止兌滙票作廢]  
吳城鼎恒行主汪文聲詐騙商等現欵轉托愼記紗號在南昌元豐祥莊買去第二百三十九號滙票計八月初八期規元四千六百兩又二百四十號滙票計仝期規元四百兩均係愼記抬頭向申玉成莊兌業經商等查明電申止兌此項滙票應作廢紙誠恐中外人等不知詳細被其朦混除聲請南昌吳城上海諸商會立案並轉法庭備案外特此登報聲明　吳城錢商源遠　福泰　正泰　永昌隆等仝白 
[上海新開元昌祥洋貨號眞不二價謹擇於八月念九日開張]  
本號開設在小東門外在街洋行街口專運泰西花素綢緞呢絨海虎絲搶閃緞鏡面貴企新式羅緞文明蓆法花素羽綢電光絲紗異樣花標本廠膠布愛國袍料親自督染廣藍竹布各色咈布時新各貨無美不備花色繁多不及細載門售躉批價格從廉如蒙　惠顧不勝歡迎之至 
[林協記紙號遷移廣告]  
本號向設老北門外紫來街中市開張專定外洋名廠紙料邇遠馳名久蒙各界歡迎今緣舊址不敷今擇于本月廿七日遷移新開河民國路新造洋式石庫門面開張今由外洋運到各種顏色紙各磅模造紙道林紙瑞内電光紙大小臘光紙各色綢紋紙各種花紙逐日到申花式甚多不及細載如蒙　各界惠顧以及信札往來等件請駕臨該處接洽可耳特此佈告　 
[中國紅十字會總辦事處南北市醫滬城分會一齊開種牛痘天花危險盡人皆知本會爲保嬰起見准于陰曆九月初一日二馬路本會總辦事處十六舖南市醫院北京路北市醫院城内縣前街滬城分會一律開種牛痘恐未周知特此奉布尙祈　公鑒　上海二馬路中國紅十字會總辦事處沈敦和啓 
[戈朋雲先生著家庭敎育必要]  
今日醫國宜標本兼治家庭敎育乃人人急需之立本也卽軍國民之國亦必以是爲根基美國已設萬國家庭敎育聯合會戈君以世界識見竭數年心血始成價兩角半經售商務印書館文明書局海左書局大馬路陳一鶚外埠函購加費五分惟須直寄滬老靶子路西來安里一弄戈朋雲寄寓 
[商務印書館徵集五彩畫稿]  
本館去年徵集畫稿頗承海内畫家不棄無任感佩茲因推廣五彩印刷特行擴充範圍擬定簡章如下 
一　内容　美女　翎毛　草蟲　花卉　風景　故事各隨其便二　紙幅　直幅　橫幅　斗方　長條或單幅或數幅　凡可作掛屏　册頁　月份牌用者不拘形式不拘大小三　畫法　水彩畫　寫生畫　油畫各隨其便以能印五彩石印及三色版者爲限四　期限　自登報之日起至陽歷十月止五　投稿　於期内將畫稿逕交上海棋盤街本館發行所收到即掣收條爲憑外埠由郵局掛號寄下並須注明姓名住址六　報酬　本館收到畫稿隨時評定於七日以内將當選者擬定報酬數目函告投稿人如承同意卽憑收條領取酬金或由投稿人自擬酬金與本館協商亦可其不當選或酬金協議不合者亦憑收條取回畫稿 
以上辦法評定迅速可免久候之勞報酬協商更無不均之弊本館正在推廣印刷需要畫稿極爲繁夥苟有佳搆不惜重資尙祈鑒察甚幸 
美術品美女畫片　石版三色版　每張二角　美女明信片　石版三色版　每張三分　商務印書舘]  
 
 

Page 2

 
 
時評 
[美人之言冷]  
　　中國國體之變更說借端於美人古德諾之片言也雖然試讀今日大陸報之論泗水華僑公電事其言果又何如耶懇切而明瞭其惓念部國之前途又豈古德諾空談學理之比耶豈彼爲美人此獨非美人耶豈彼美人之一言有偌大之結果而此美人之言可置諸不聞不見之列耶况乎爲此說者巳屢見之不但大陸報美人而巳英法諸報亦言之又不但一美國之人而巳奈何竟盡置諸不聞不見之列耶中國之輿論不必論矣各國之輿論亦且勿顧如是而謂能永固其主張者我勿信也 
[命令]  
　　十月六日大總統策令　蔣繼伊給予二等嘉禾章劉慶鏜給予三等嘉禾章此令 
　　又令　汪度沈贊淸均給予四等嘉禾章此令 
　　又令　據四川巡按使陳宦電稱西川道道尹耿葆奎到任以來毫無振作行爲險詐淆亂是非難勝監司之任等語耿葆奎著即免職此令 
　　又令　任命鍾文虎爲四川西川道道尹此令 
　　又令　參謀本部呈稱浙江陸軍第六師參謀長潘國綱另有差委請免本職等語應照准此令 
　　又令　參謀本部呈請任命施承志爲浙江陸軍第六師參謀長應照准此令 
　　又令　陸軍部呈稱參事毛繼成現經調任請免本職等語應照准此令 
　　又令　陸軍部呈請任命丁錦爲參事應照准此令 
　　又令　陸軍部呈請揀派營長員缺應准以關際雲充任陸軍第二師步兵第六圑第一營營長此令 
　　又令　海軍部呈請將楊樹莊調任飛應軍艦艦長陳鵬翔調任永翔軍艦長應照准此令 
　　又令　蒙藏院呈稱土觀喬圖克圖之商卓特巴得欽扎布遠道輸忱請予奬勵等語得欽扎布著加給車臣綽爾濟名號以示激勸此令 
　　又令　海軍部呈請將張浩授爲海軍中校徐裕源授爲海軍輸機少校應照准此令 
[十月六日大總統申令]  
　　陸軍部呈議復興武將軍督理浙江軍務朱瑞等呈淸鄉委員伍崇仁勤營卓著請准開復原官一案已褫陸軍少將伍崇仁旣據核明隨辦淸鄉力圖自贖應准開復少將原官以示激勸此令 
　　又令　據内務部呈准文官高等懲戒委員會議决河南巡按使田文烈呈劾辦理要案曲爲容隠之前代理内黃縣知事楊濟交付懲戒一案依照知事懲戒條例應受降職並降官處分等語楊濟著照所議即行降職並降官以示懲儆此令 
專電 
[北京電]  
　　駐京日使以滿洲馬賊猖獗日僑蒙害頗深警告政府速𠞰當經陸總長呈請轉飭地方官照辦 
[北京電]  
　　津造幣廠有移京之說 
[北京電]  
　　淸史館聘王覲卿修淸代大臣傳 
[北京電]  
　　學界明日假東長安街英操場開運動會 
[北京電]  
　　淮北鹽商擬集貲築海靑鐵路 
[北京電]  
　　陳都使籙之秘書長范其光先二星期由京出發現巳到庫據云蒙政府此次並不交還前辦事大臣衙署祗以前章京衙門即爲陳大員公署房屋甚小不敷辦公范秘書長暫借前大淸銀行舊舍以資補充究竟如何辦理俟陳使到後再定 
[北京電]  
　　陳籙准四號晚八點三十分鐘赴庫恰克圖助理員劉崇惠准六號晚八點三十分鐘之快車赴恰烏里雅蘇台助理員陳毅再後數日出發以免途中擁擠 
[北京電]  
　　此次國慶日觀兵式總統本不欲舉行後經國務卿面請又擬照辦已行文各軍事機關派員預備一切現大總統微聞有少數軍人屆時將要求變更國體故又作罷 
特約路透電 
[上海消息]  
　　路透電社探悉駐滬交涉使楊晟因昨日報章載有武昌兵變消息即電詢武昌將軍是否確有此事兹得覆電謂武昌安堵如常兵變之說絶無根據云（八日） 
譯電 
[北京電]  
　　徐世昌巳由公府移寓東四牌樓附近五條衚衕私第據亞細亞日報載稱徐請袁總統勿勸其回任然政界仍信徐即辭職亦屬暫時事（八日） 
[北京電]  
　　袁總統派武員查閱各省師圑自北京第七第十兩師圑起（八日） 
戰電 
　　其一（英人路透電） 
[亞姆斯特丹電]  
　　柏林公報之特點乃在禁標題巴爾幹戰地之一節德人自稱德奥軍已在若干地點渡過特里拉河騷河多瑙河於塞國岸濱得有鞏固之立足地（七日） 
[倫敦電]  
　　波爾瑪爾報雅典訪員往晤希前相維氏維曰希塞條約希皇别有見解斷難調和故不得不辭職混合内閣行將告成（六日） 
[雅典電]  
　　薩米斯氏已允組織新内閣且羅致反對黨諸領袖（六日） 
[雅典電]  
　　希臘混合内閣已組織告成首相國米斯氏兼任外相（七日） 
[雅典電]  
　　希臘法使致書於在薩洛尼加登岸之軍隊謂法軍行經希境以往塞國定能舉動合法留極隹印象於友邦云云（六日） 
[倫敦電]  
　　薩洛尼加法國訪員電稱據布國親德之報章載稱德布兩國締結條約布國允將鐵路供德國用之且與德軍三十萬人同時攻塞羅國如了干涉德國應另派三十萬人拒之布國所得之報酬物爲占領布塞之馬其頓將來且可自由與希臘解决交涉（七日） 
[蘇里克電]  
　　大批德奥兵士由俄境及加里西亞戰地調回者刻取道外塞爾伐尼亞向匈牙利南境而進蓋欲加入進攻塞國之軍也（六日） 
[巴黎電]  
　　法國無線電信謂希臘首相維氏雖辭職然不能使事實因以改變聨軍照常登岸希人對於英法軍隊大示歡迎（六日） 
[巴黎電]  
　　駐布塞使昨晨請給發出境護照（七日） 
[羅馬電]  
　　意國外交大臣巳將出境護照交與布使（七日） 
[倫敦電]  
　　達達納爾英軍司令哈米爾登將軍公報謂上月蘇夫拉灣僅有夜間斥堠隊互戰及炸彈戰爭與衝擊而已英軍於此一月中沿廣四英里之陣線得地三百餘碼陣線以蘇夫拉灣爲中心（七日） 
[倫敦電]  
　　愛勒滿公司之汽船阿剌伯號（二千七百噸）被沉已有二十人在某處登岸（七日） 
[亞姆斯特丹電]  
　　今日柏林公報承認法國生力兵二師在聖瑪里方面深入某地點聖瑪里在一鐵路北面之小河上該路乃德軍與皇太子所統大軍至要之交通線（七日） 
[巴黎電]  
　　今日下午公報謂德軍於香巴業法軍獲勝後奮力回攻但曾大受挫衂敵軍猛轟全陣線且四次回攻亞土瓦法軍所占陣地全爲法軍所敗兩軍在松末河南愛恩河北發砲互轟特拉錫勒凡爾境尤爲猛烈香巴業德軍薄暮時復取猛烈之攻勢以圖克復所失太胡爾北面之陣地處處失敗被創甚重勞蘭佛里萊仍有劇烈之砲火敵軍偵察兵一大隊希圖攻入愛桑維爾法軍戰壕爲障碍物所阻法軍槍砲交加德軍不支而退（七日） 
[威靈頓電]  
　　紐絲綸首相令日在下議院謂太平洋防務乃帝國會議應行討論之事希望帝國會議能以及早開議（六日） 
[倫敦電]  
　　今晚上議院詢問土耳其慘殺阿美尼亞人事克羅麥伯爵謂慘殺一事德人曾否有直接之關係刻尚未能確悉惟德國旣在君士坦丁大有勢力則土國行此慘事德人在良心上當然負責此事眞相應在印度等處發表俾衆週知雖回敎徒對於同敎者自不存輕視之心然明白事理之回敎徒聞此慘狀亦必爲之震駭也克魯侯爵亦謂此中眞相宜使天下人知之種種消息皆經英領事署正式證實誠可痛也某境内居民全被殺盡高加索避難人情形極慘每日死者數以百計某處難民有十六萬人如無急賑死亡必多此種暴行雖印度回敎徒亦必憤恨蓋回敎敎規亦不容有此也美國觀察家謂德領事等熟視無覩且有贊助之意英國曾向土國宣言土國有此行動當負責任今若一再聲明亦復於事無補今欲救殘餘之人惟有由世界中立國表示輿論耳估計阿美尼亞人死者共有八十萬人（六日） 
[華盛頓電]  
　　美總統威爾遜宣稱曰與葛爾特夫人定婚約將於十二月間舉行結婚禮（七日）　　其二（德人德文報專電） 
[柏林電（由倫敦轉）]  
　　十月六日德軍大本營公報云法軍持炸彈攻勒維勒北面小山受挫而退昨日香巴業之法軍圖以猛烈之砲火復取攻勢法軍處德軍砲火之下僅能於數地點調軍出攻其前進者皆爲德軍逐退受創甚重法軍於松末愛比至索安大道屢圖衝鋒完全失敗其於波塞旭爾田莊北面及東北面並土爾白村西北面進攻者亦毫未得利前月西境德軍共失飛機七架英軍失八架法軍失二十二架（西境戰况） 
　　敵軍昨復於特里斯茄蒂與克里夫洛間大舉進攻皆失利而退敵軍在柯斯茄尼及維齊愛夫湖南面小獲勝利但經德軍回攻後俄軍復敗（興登堡軍圑）里哇波爾特與麥剛森軍圑所處陣地均無出入（東境戰况）柴土里斯克西面境内兩軍正在接戰（東南境林辛干軍圑戰况） 
[華盛頓電]  
　　駐美奥國大使署宣布十月六日維也納公報云意軍乘夜在哥里特高原附近進攻爲奥軍擊退（七日） 
[柏林電]  
　　成洛維資消息謂俄軍於成洛維資東北比薩拉比亞邊界乘夜猛攻又於泊魯士河濱致近進攻五次均未得利且曾於某地希圖泅水渡河溺斃甚衆十月五日布京電稱英法俄三國致布國之哀的美敦書布政府已於今日午後覆之且於晨間答覆三協約國九月十四日之意見書（六日） 
[柏林電]  
　　柏林地方日報載稱協約國今甚失望該報且譯載意國塞拉郵報評論希臘首相維氏職事之社說謂今若輕視維氏辭職關係則實大誤此後之事莫能逆料協約國必須賴其自有之兵力行事云日萊夫消息謂法政府曾接駐希法使之報告内言希臘首相維氏之地位不致摇動以故英法兩國遂定派兵在薩洛尼加登岸之謀英外相葛雷後接希臘政局眞相之報告乃請法外相勿操切行事柏林地方日報載匈京消息謂布相曾與德奥土公使會商四小時之久於時英使適晋謁乃由一等秘書出見布國今日靜候協約國之宣戰書（七日） 
東方通信社電（日本組織） 
[東京電]  
　　關於間島問題中國之反駁書全文尚未寄到惟日本政府仍持當初之解釋改廢中日間島兩協約之規定及如兩協約之效力問題不成議論之法律論殊難入耳此節中國政府當能了解如謂此改廢不利及於中國云云全係無稽之談此當局者所語也（八日） 
[東京電]  
　　長江一帶形勢不穏情形之報頻頻東京人士以係帝制派利用此爲一高壓故不甚注意（八日） 
[北京電]  
　　國民代表會組織法本日由大總統令公布（八日） 
[東京電]  
　　日本海軍在吳工廠建造之戰艦扶桑號目下在分解試驗其成績之優良無與其匹該艦約十一月初旬初次航海（八日） 
[濟南電]  
　　靑島守備軍司令官大谷中將昨日午前往游大明湖午刻赴蔡巡按使招待宴午後視察黃河大鐵橋晚由大谷中將特設盛筵招待中日重要官民九十餘人席間大谷中將起述此次至省荷承中日官民厚情優遇衷心　爲感謝甚望此後中日國交益加親密等語此會亦非常之盛今晨中國方面招待中將一行前赴泰山觀光（八日） 
要聞一 
[德報論英法之攻擊]  
　　華德日報云近數月以來俄人頗不滿意英法軍對於德軍之沉寂無聞也數星期前英國駐俄公使略謂英法軍所以不迅速攻德者因所需軍人及軍用各物尚未按所計畫設備妥協之故苟於此未周備之時冒然攻之實不能見有何等之效果云云此言固確蓋攻敵必須將敵之陣線攻破迫敵遠遁否則即無意味也惟是英法前者業巳屢次攻德矣不過徒喪其無數生命與無數軍火而已并無實在效驗即如德奥聨軍在卡巴西安山時籌備退俄戰略一俟將軍需各物預備妥帖非但使俄軍在該處損失極大且一戰即呈出將俄軍逐出於加里西亞外之大效果刻下德軍之在法境者約占法陸軍三分之一其數不能謂之多也而法則統全國陸軍又有極衆之英軍共較德軍有三四倍之譜而猶不能將德軍逐出於 
法比境外實難自豪倘仍照平常之法攻擊之又恐無甚利益故於五月起即節備一切擬仿效德奥聨軍在卡巴西安山一戰將俄軍遂出加里西亞之往轍逐德軍於境外也究之以現勢觀之英法之取攻勢也似覺尚早故其收效不大即在法司令之意亦以爲攻德尚須時日也而現在又不得而攻者恐因其他外交故也而其間最緊 
 
 
 

Page 3

 
 
　　要者緣俄皇之敗故不能不逼迫英法迅取攻勢若英法仍不大舉進攻則恐俄軍全被德毁也然此時英法進攻德軍則甚合德人之意蓋英法之軍數過於德軍者甚衆而德在法境所築戰濠非常堅固甚不易攻則英法攻時死傷必極衆多其軍額必因是銳減庶與德軍之數相埒也現在德軍陣線有數處退讓然德軍戰濠共有數道之多縱失一二道亦無關緊要緣後道戰濠尚能阻遏敵軍進行也惟英法軍若能將德軍陣線攻破始爲重要而今路透電所傳來消息并無此項電報也所有德皇太子前者對美報訪員謂甚嘉英法攻擊者職此故耳 
[記日本議員凟職要案]  
　　東京通信社社員飄萍　　九月二十三東京發 
　　豫審决定發表 
　　計有罪者十九名 
　　日本議員凟職案久爲全國所注目昨日（二十二）高松地方審判廰發表豫審决定書决定有罪者計十九名不外行．受賄．僞證．三種罪名社會爲之一驚今記其原委如左 
　　此案之發生由於世界注目之兩個師圑增設案當大正三年十二月日本第三十五議會召集之時政府欲以增師案通過於議會然其時反對黨政友會與國民黨提携反對增師制議會之多數政府方面亦立定如不通過即行解散議會之决心（後里解散）在此極短時間之中政友會黨員有不與本黨同其意見且不願見議會之解散者頗鼓吹贊成增師之論政友會幹部則約束全黨議員一律反對增師案此類分子頗抱不平各自結合厚生館組關東組等小圑體非難政友會幹部之專制衆議院書記長林田氏聞此消息竊謂可以收買此項議員使脫離政友會而贊成增師案遂與當時在農商務大臣重職之大浦氏密商派人分頭收買議員計由大浦氏手内支出收買費三萬四千元各出賣之議員則受賄共二萬六千元尚有八千元用途不明大約爲經手人之好處事一爆發各議員先後收監嚴密豫審其决定有罪者名單如下（十九名） 
　　（罪名）　　　　（姓氏）　　　（年齡） 
　　贈賄罪　　　　　林田龜太郎　　　（五十三） 
　　收賄罪　　　　　白川友一　　　　（四十六） 
　　贈賄罪及僞證罪　增田　三　　　　（五十八） 
　　贈賄罪及收賄罪　板倉中　　　　　（六十） 
　　收賄罪　　　　　日向輝武　　　　（四十九） 
　　贈賄罪及收賄罪　根岸峮太郎　　　（六十六） 
　　收賄罪　　　　　太田直次　　　　（五十二） 
　　同　　　　　　　關信之介　　　　（六十五） 
　　同　　　　　　　濱名信平　　　　（六十一） 
　　同　　　　　　　高津仲次郎　　　（五十八） 
　　同　　　　　　　　　此農夫　　　（五十一） 
　　同　　　　　　　村井善四郎　　　（四十五） 
　　同　　　　　　　武市庫太　　　　（五十三） 
　　同　　　　　　　長谷川敬一郎　　（七十一） 
　　贈賄罪及收賄罪　濱田政壯　　　　（五十二） 
　　收賄罪　　　　　高鍋篤郎　　　　（五十二） 
　　同　　　　　　　森田源吾　　　　（四十） 
　　同　　　　　　　吉田虎之助　　　（四十八） 
　　僞證罪　　　　　坂本和吉　　　　（四十四） 
　　上所列之十九名除第一名林田氏爲衆議院書記長最後之坂本氏爲白川洋行買辦外其餘十七名皆爲代議士也 
　　大浦氏於議便解散後（上案係第三十五議會未解散時事）重行選舉大浦適爲内務大臣有受賄一萬元之嫌疑案該嫌疑案曾聳動世界之觀聽大隈内閣幾因 
之瓦解大浦不得已遂單獨辭職内閣因是改組聞該案以種種原因且大浦已辭職引咎即不起訴云 
　　又上述之議員凟職案其收買費旣由大浦氏手内支出是大浦亦明明犯罪也（今村辯議士言）但現所以不牽涉者亦以該大臣旣辭職隠居深自韜晦在刑事政策上言不便加以窮追故大浦氏獨免罪云然大臣之面目亦掃地盡矣雖然苟非如日本之司法官此種案件安敢起訴我國羅文幹等聞之不知有愧色否一歎 
[西報論泗水華僑公電事]  
　　大陸報社論曰昨日泗水華僑商會致本報之專電（譯者按原電已見八日本報公電欄）極關重要泗水華僑旣富於資且勢力偉大所發意見足以代表海外僑民之輿情今來電對於籌安會之計畫希圖恢復帝制以代簡直未經試驗之民主制者抨擊不遺餘力甚至了取銷中國所急需不可少之財政上助力焉中國最誠摰而最明達之友人觀於北京時事之變化萬狀迅速進行咸爲不安評論國家前途時露憂憤之狀各方面皆如是固不僅泗水一處已也中國誠宜有才力雄偉志在改革之人材以指導國事此乃公論所共認者然當能有才力雄偉之元首者莫若共和政體　觀美國歷任總統歷史自華盛頓以至威爾遜有一非才力雄偉者乎帝制國歷代帝王豈皆天亶聰明不愧爲行政元首者乎曰無有也帝制國君主賢良與否乃全屬命運事耳中外帝制國產生才能治國之帝王寥寥不數觀而共和國凡才識超越庸衆而有爲元首之資格者輒能執國家敢權發展其才以造福國家焉帝制國體之下如中國所有者則吾知環列於帝座之四周者皆脅肩諂笑善於跪拜之流彼此爭寵固位互相傾軋使居於帝位者徬徨迷惑無所適從馴至國亡而後已耳朔自　　　　和　成　來　　之所號稱爲第一流人物之袁氏乃由多年困守之田野得一躍而握中國最大之權居最尊之位此事足證才識過人者無論處於世界或處於一國皆如錐處囊中不難脫頴而出也假令革命不作共和不成則今日中國之第一國民將伏處河南山林間度其餘年終日咄咄書空徒作幻想以爲苟帝座幼兒無陰險庸謬之徒以爲其輔佐則吾將有若何成就之可期而已記者願中國今日之總統取已身之經驗以爲殷鑑並愼察拿破崙謀取皇冠終至身名俱裂危及國家之前事而勿蹈其覆轍也才力雄偉忠愛國家且有功於國素爲人所欽仰如總統者今當此風雲變幻妖言爭進之際將縱其野心聽從不忠不義釀成危局之諛詞妄言乎抑不願爲兒孫作馬牛而僅以國爲念乎記者深願其行第二策也 
[南京快信]  
　　財政部員王錫賓來寗擬日内赴各屬察視礦產成績業經財政廰通飭各縣妥爲照料預委熟諳地點之員導引 
　　昨巡署牌示高淳縣知事應祖錫調署句容縣知事所遺員缺委劉春堂接署又調署句容縣知事應祖錫未到任以前委楊南珊代理又金檀縣知事曹之鼎調充本公署實業科科長所遺員缺委高繼宗署理 
　　齊巡按現擇定貢院爲復選舉議員投票開票之地點 
　　昨日孔聖誕辰各學校均舉行紀念式列班禮　行三鞠躬禮放假一日 
　　齊巡按電催各道尹各警廰將三年度統計表儘兩星期内造册詳報彚案咨部 
雙十國慶紀念日各行政機關均停止辦公聞馮將軍昨飭各軍隊不准放假以防熱閙之際軍人出外滋事 
　　江蘇素稱產米之區尤以蘇常各屬爲最現據確實調查其數目不下九千萬石除出口及風災蝗害損失約計四千九百萬石祗實得三千一百萬石云 
雜評一 
[參政院之一叚落（無名）]  
　　東電謂參政院之國民會組織法已由總統宣布是國體問題參政院一部分之能事畢矣自後將由參政院而交付於國民會議也嗚呼以國民共同之國體而輕輕互相交付及止乃以所謂國民者晣送之國民會議諸人其亦願受此責任否耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二法案修正後之國體問題 
[各方面之接洽]  
　　參政院代行立法院每逢星期二日本爲例會之期昨日獨未開會蓋因國民代表大會組織法案雖經前日審查會修正一過然兹事體大尚須斟酌盡善與各方面接洽方能提出大會故將會期改下一日定今日（六日）午後開會至審查會對於原案之修正其重要之處約如左之三點　一原案本定選舉國民代表時就應選額數分次投票每次投出一人此即趙惟熙指爲手續太繁必須更改者今將本條删去不加規定大約可以一次投票如額選出好在原定以較多數爲當選並未限定當選票額也　二原案本定選舉國民代表應於監督所在地就報到之選舉人組織選舉會舉行選舉審查會以爲若在交通不便之地方必召集選舉人到省恐致躭誤國家大計故已改定變通辦法謂若監督認爲必要時得委任縣知事就本縣地方召集本縣選舉人行之　三國民代表之額數審查會又經略爲增加計加入回部二人華僑六人又全國商務總會原定五十人今增十人爲六十人以上各點之修正如確則本案中大會二字與組織二字未免抛荒而全案似亦支離破碎難成法文殊爲可笑是否眞相殊未敢信姑誌之以待全案之發表 
[公府中之籌備]  
　　據聞政府現正極力預備維持各省之秩序聞最近公府會議提出國體變更後政府對内對外之各種問題　一關於國號年號之問題　二關於對内之問題　三關於國際條約及國體變更後條約上所生之影響四關於中國對外之議務又據政界消息此事近日研究頗有頭緒聞將來政府組織之大綱略以日本爲標凖並根據中國國情及審視中外關 
係參酌行之而以總理大臣爲其内閣領袖如今日國務卿則自然消滅惟中央現存各部衙門或不免一部之變更政界人物升沈莫定近來政府之所注意者在此而民意向背如何則置之不問也 
[徐相國之難留]  
　　徐相國續假情形歷誌本報兹聞徐相乞退之意似頗堅决昨日已托朱桂莘總長將此意代達總統總統聞之立欲親往徐相住所問候徐相得信即托人爲之擋駕總統乃仍命朱總長前往力勸謂無論如何此次假滿後必須一出萬勿就此引退聞至日昃時朱總長尚未復命未知能回相國之意否也 
[各公使之報告]  
　　聞政府近接我國駐英公使施肇基駐美公使夏偕復來電報告英美兩國對於我國變更國體之態度同時又接我國其他駐外各公使同項之報告惟内容秘不得知恐各國未必即表示其眞意也 
[籌安會之近狀]  
　　籌安會託詞於會員太多不能開全體大會乃以投票之法表决君主民主何者適於中國開票結果即自謂爲該會研究學理之結果然據京報所載則謂該會不開大會之原因實不在乎未有會場乃因楊度等以會員旣多難免無擾亂君憲主張者混入其中以行暗殺故以投票法决之而防患於未然也云云又聞該會自以用投票法表决後楊度等對於該會會員頗持冷淡態度故一般希謀飯碗之寒士莫不長吁短歎其他如在該會專作文字以鼓吹君憲者近見該會已將此事全行表决自無何種新鮮議論發現於世故每日搜盡枯腸亦難得一字以筆之於書云 
[津浦案公開之詳情]  
　　昨日（五日）上午九時許平政院第二庭公開審理津浦路案由庭長曾述棨傳關係各人一一訊問主任評事邵章亦時就緊要關節發言訊問兹就案中諸人之重要問答足以窺見將來裁决之結果者分記其大要如左 
　　庭長訊葉恭綽以路局與匯通轉運公司訂立合同特别優待部中何以核准及銀公司以轉運弊資函知交通部部旣不與處分梁總長欲將該公司取消又復不辦各節葉答謂合同是否特優已詳所提辨訴書中至外國借欵公司因本路在吾國與外人所訂各路約中權利獨優心有不慊每思借端藉口以是之故部中對於此函視作外交不盡視作内政梁總長到任之初原有取消該公司之意但並未主張立即實行事遂擱起庭長又問農商部咨詢該公司註册事何以不覆葉答當時本擬即覆旋因事多閣起數日我已轉任次長非若局長之有主管專責故直至農商部再催方辦云云以外僅訊及與趙慶華有無特别交情等語皆不關緊要次訊趙慶華則全然注重在滙通公司欠欵一節向例下月發上月帳單而本年三四五月份公司該欵十五萬餘元直至六月路案發動後局中始將帳單發與公司實違反交通部所訂規程訊至此層趙似無切實之答辯餘若濫發免票私贈要人及用人冒濫等情趙皆有言可答問官似亦不甚注重次訊洪少圃廣發印刷品煽動抗捐風潮事洪不承認謂此不過對於分公司之内部書函不是傳單卲評事謂旣是内部書函何以落在他人手中至爲財政部呈諸大總統洪答或爲見者取去若不落人手中亦何至爲人妄控邵評事謂是函是傳單當由法官認定可勿多辯又據訊稱洪曾令人餽高站長五十元照拂某事高未受有送洋人及高某作證洪雖力辯似難解脫以上二節乃洪少圃身上著重處也最後庭長及邵評事斥洪在北京報紙大登告白牽涉政界派系事又謂汝以一商人能令上海總商會紛電財政部稅務處政事堂爲汝請求交保足見汝運動力之大洪之回答頗自辨白謂商人在南方頗有信譽所辦有錢號有工廠有轉運公司而轉運公司又有津浦滬寗滬杭三處倚我以活者不下數千人商人一身旣有如此關係上海商會不得不爲我著急又謂商會原由個人集合而成無個人安有圑體云云後以指手畫脚爲評事鄭言所斥而止洪以審理終結請求取保至滬一行再來聽候宣告裁决未蒙允准但告以裁决總在十日以内云 
　　另據一函云是日上午九時三刻第二庭曾庭長及本庭評事四員蒞庭曾由書記官宣告開庭庭長問趙慶華何時充任局長趙答以先在郵傳部嗣調南段會辦繼任局長又問葉恭綽與趙如何相識有無收受饋遺情事葉趙俱以實無此等情事答覆又問葉道繩在津浦路曾任何職道繩答以科員又詢趙云葉道繩之得任南段處長是否因有葉恭綽之汲引答以前葉道繩任路局科員復任秘書自慶華接任局長葉道繩相助改組局中事務最爲得力且二次革命之時維持路局頗著勞勛因之調充南段處長自其由科員調任處長均係詳請部示並非私相請託又問趙津浦路局改組之後所用局員較前多寡趙答以比先較多因從前係工程未完之時現係營業之時推廣營業故用人較多又問約加增多少人薪水若干趙答以約二百員薪水約一萬有餘又問所用之人均有鐵路經驗否答俱係確有經驗之人又問洪少圃向日作何營業洪答以先作錢行生理嗣在南叚組織轉運公司去年在天津開設匯通公司又問共招若干股答六萬幾千元又問此中有葉趙股份否洪答無均係由外招集又問是否照農商部營業公司註册答曾經遞禀二次第一次未曾批准又問何以不待批准即擅自營業洪答組織轉運公司墊本甚鉅竟有一二十萬之多先行營業是商業習慣性質又問葉恭綽農商部曾行查交通部否由部如何答覆葉答以彼時路局公事殷繁不記曾否咨覆今年路案發生後調查卷宗始悉未曾答覆又問所訂合同權利極優葉答此合同不過部中據局中禀報核准又問洪洪答此次津浦路局與匯通公司所訂合同雖云稍優而較之滬寗各路轉運公司實相差遠甚津浦路用金僅百分之四而滬寗之數則數倍於此又問葉恭綽滙通公司三年五月開曾七月即有銀公司函知交通部梁總長有取消之意何以遲遲未予取消葉答以有種種原因即以滬寗鐵路轉運公司而言優勝於滙通而並無此種煩言再梁總長不以公司爲然但並未確定取消因鐵路無轉運公司是損是益非有專門家詳細研究不能加以論斷又問趙部中當行查路局局中如何答覆趙答以公司係奉部批核准如半途取消公司按之合同條例可以提起訴訟要求賠償損失等語禀復又問趙每月交款是否二萬積欠若干何以遲至三月之久趙答以每月公司核算賬目先由洋賬處結算淸楚即須一月交至賬務處繙譯華文再交至公司如此輾轉故須兩月惟結算後即將欠欵付淸且自去年減價後生意稍有起色所欠之欵除陸續收過外所欠亦無多又問據路局所核約在二十萬左右趙答以至今年六月十七日交卸路局差務止所欠僅三萬有奇除將壓款相抵實欠僅一萬有奇有賬可以爲憑六月十七日以後即非慶華責任邵評事謂按路局運費章程第十條第十一條（宣讀原文）須按月淸算然查去年八月份照章曾理今年二月三十日應結之賬延至六月八日之久且二月份三月份爲運輸最盛之時如此積欠顯係違背章程至局中應扣回頭欠數不敷抵數局長負有責任且四年回扣應至年底始能結算不能相抵爾不能辭責庭長乂問洪少圃零件何以歸滙通一家專利回扣又如是之優洪答以零件包運回扣僅百分之二十警如去年僅作五千元生意所得回扣不過一千而各處派人招徠所費甚鉅餘利無幾並非滙通專利恐别家亦不欲承運又問公司同人有路局中人兼充否洪答以並無其人又問趙爲該公司專掛車輛否趙答有貨始掛車又問趙發給公司免票否趙答以二十餘張又問查有四十張趙答有隨時取消者在内又問是否長期趙答均屬長期以六個月爲限又問局員中有在公司領乾薪者否洪答以無又問現有爾致高節之信爲憑何以云無洪答此事並不知悉又傳張謙益高節二人問張洪致高信是否洪省圃令寫張云是洪爭執張質明洪實簽字洪云印章留在公司並未帶回張云後高姓退信並洋五十元回時洪實已南回又問趙每年脚行餘利歸何處分用趙答向歸車務處分用民國二年慶華取消脚行南北兩段約獲餘利三十餘萬存貯未分緣部中所設鐵路統計會召集各路賬務總管會議擬提取歸公嗣因路上人員反對由慶華向路政司長袁齡商酌由此項餘利中提取少數以爲奬勵故車務處人員給一月薪水或半月薪水各總管每人二百統計約六萬餘其餘十餘萬一律歸公又問二次革命時聞有携欵潛逃等事趙答以彼時南叚亂起交通銀行被圍嗣又圍及路局慶華因之未能赴局至路上所收之欵均存備交通銀行局欵均交洋員保存迨徐盛伯接收車站收去之款僅六千餘元餘據各站報告當時慶華搭乘小輪前赴鎭江不能甚知其詳又問路局約共損失若干趙答以不過十餘萬元又問葉道繩彼時你充秘書究知損失若干葉答以按預算不過此數惟詳細數目係賬務處專管秘書概不過問又問趙各站有無漏規類若月台費掛鈎費等項趙答以不甚 
悉惟此項弊竇一經告發局中必加嚴懲若無揭告之人無從查知又問某某站長等（姓名未聽淸）所用梁兆榮携欵濳逃實屬用人不當某答以此員係車務處所派站長接任查覺舉發查其是歷年虧欠禀報局中並非躉捲而逃又問關瑞麟係何職業答曾任津浦路叚長又問前濟南考取學生三十名是汝所取所取之卷中西文字多不通順實慶不公云云又問葉道繩聞在南段設有同志便招娼聚賭情事葉答以並無此項情事又問趙聞津浦全路車上時有被竊情事並有小綹附車竊物此等弊端均應極力整頓趙答此種弊端全由車少且係廠車之故設如改造無此間暇且徐州安徽一帶均靑紅帮匪强盜出没之所用鈎可以搶取車上之物無須上車云又問趙平常所發免票有定章否趙答以只有數種（一）各機關免票（二）四省機關免票（三）本局免票又問女眷有無免票趙答以局員家屬有之須領袖簽字請發限每年兩次餘則無又問袁長漪辦理賬務幾年答曾任八年現充賬務總管又問有無代人圖謀站長情事袁答實無其事又問洪少圃對於運米有抗捐情事且於財政部有一傳單措詞激烈迹近反抗類如所用四省同胞等語實難自解洪答以所發傳單的是發給本各分公司者祗有請求之意並無抗捐之心至四省同胞專指商界而言不敢波及於别界又問云雖無抗捐之實而有貨並未納捐洪答以此項運米於車輛係開局前所運路線　遠須走四日實尚在章程未曾施行以前邵評事云此次所發傳單公然用印刷品不僅對公司而發實有激動外界之象庭長云此案方在預審期内而汝近日登報嗚寃大張其詞殊屬不合洪少圃竭力辯駁庭長及鄭評事謂汝實不諳法律語畢時巳十一鐘三刻庭長宣告閉庭聽候裁决 
[軍事預算與征收檢查]  
　　五年度收支預算財政部正在編製除收入一門已據各省陸續報部將次編竣外所有京外行政經費雖已由主管各機關分别編送該部核定列入預算而軍事費一項迄未送部近聞此項軍費預算巳由統率辦事處編竣呈奉總統核准并由該處咨送財政部照數列入五年度預算矣 
財政部自周總長到任後設有征收機關檢查委員會專事檢查各省征收機關之成績如何以定賞罰前聞該部久有派員分赴各省實地檢查之意數月以來不聞動靜近聞該部疉於日前開會集議檢查辦法大要以主管局長之賢否爲標凖如主管局長而賢則於其所屬各分局不必繩以嚴格之檢查否則務須認眞稽察以免疏漏所派各員大約不出旬日即可分道出發 
[新約履行時之滿蒙觀（七）]  
　　延吉問題之險象（化險） 
　　延吉問題吾已屢誌之矣吾人正望中日當道各抒誠意以解决此久懸案件使新約進行無碍韓民安業無擾斯誠今日滿蒙區域履行新約時代之幸也乃日人竟堅以圖們江界約主張作廢而擴張延吉領事館之管轄區域最近聞巳由延吉領事館受理中韓訴訟案件是大違新舊各約之本意也日本滿洲日報日前載延吉電一則讀之知延吉問題近愈趨於險象者至迫且危其文云最近北京政府電致延吉道尹謂中日新約於圖們江界約并無何等抵觸墾民之取締辦法可照前實行緣之中國官憲態度益益險惡缺乏誠意不一而足鈴木領事表示幾多之抗議事件不見何種響動於是彼我使法權極其錯綜混亂中國官憲顯示其自己法權之保有對於韓人檢舉及於微罪致韓民甚爲恐佈鈴木領事見此情形要求華官熱心反省亦不見何等成效云云 
觀此日人口吻所謂（益益險惡）（缺乏誠意）等字樣又反加罪我政府以對於韓人方面又極端削其生計前途殊不知此中日圖們江界約關乎韓人生計甚切二十萬民命所依其影響重大今日人於新約實行之日空空洞洞而謂當廢界約普行新約而於當地之習慣國際之關係舉未計及於事實方面不亦太疎乎今惹出韓人之紛擾驚疑夫何足怪要知韓人安我法已數十年於兹無端自擾誰尸其咎東瀛當局誠能鑒此情形暫停其搜捕審理之舉動而一俟兩國政府解决焉則韓民之幸也 
[南滿路附近之爭地案]  
　　吉長道郭道尹前飭令開埠局由公園東北門外至頭道溝鹽倉門首添修二百五十丈長之馬路招商包修尅日開工兹聞包修人呂靑山於昨日督工勘丈撤平路基將至南滿輕便鐵道附近界線（此鐵道在頭道溝南沿係通石碑嶺者）忽有日人數名出而攔阻不准横穿鐵道興修馬路且聲稱距輕便鐵道南北地基各七十丈由前吉長道孟秉初氏劃歸南滿鐵道株式會社佔用呂靑山乃回開埠局報告一切聞馬路主任李小溪現除飭包修人暫行停工外並面禀郭道尹核奪示遵矣 
[武昌防軍與櫃員之衝突]  
　　武昌縣屬紫方山坡一帶毗連咸崇兩邑爲通達湘屬岳常等鎭驛路自粤漢幹線開築沿途工人盤踞疊出鉅案日前叚巡按調遣省會警備隊一連開往防守詎該處之錢糧分櫃督徴員韋承鼐濫權溺職商民久已怨聲載道修築卡房備置刑具擅受民刑詞訟笞押無辜如禁烟賭拿盜賊查私宰皆屬行政部分圑防有協助之責韋竟一 
律干預縱使隊役磕詐罰欵侵蝕肥已由圑紳等將種種劣迹呈控當道一切情形已紀前報識者早知其必肇禍端近乃與圑防意見愈深防軍遂代抱不平日前該櫃員書記六人同坐中街口茶樓品茗警備隊巡查經過櫃員語涉嬉謔防軍聞之大觸其怒立將六櫃員抓扭毆打皆身受重傷始行釋去地方爲之大快刻由該連長親往分櫃安慰一番并聞巳呈報省憲解决矣 
漢臯外事紀 
[德敎授游歷]  
　　歐洲各國年來拚力於戰爭學人工商敎士之由歐來游吾華者殊不多見其由華返歐從軍者則時有所聞乃聞近有德國所派之機器實業大學校敎授六人帶同學生多人組成游歷圑前來吾國於昨由滬來漢借居德國文學會内日内須遍游武漢各工廠以資考察云 
[英領事閱操]  
　　漢口英總領事弗格思君於本月四號起至跑馬廠調集旋漢英國商圑義勇隊校閱年操聞是日辰刻該商圑砲馬隊機關槍隊均至廠集合約操兩小時收隊五號校閱商圑步兵一二三四隊六號各隊會合大操七號評議成績八號在領事署給奬 
[日輪船近事]  
　　日本輪運公司同和船輪日前從宜昌開漢並未附載中國郵局信件致宜漢郵信延遲三日現漢口郵政管理局長包爾君以中國郵政開辦之初已與日政府議定凡在中國境内之日本輪船皆認爲中國郵船此次同和輪船並不附載特函致日領事及漢關稅司查照議處 
粤東最近之會黨 
[仙棚被封]  
　　廣東袁統領在香山小欖拿獲仙神會黨一事迭誌報端頃續查得袁統領昨午會同該鎭區官到圓攬崗脚將該會仙棚查封其封條主文係私建廟宇蠱惑民心八字再查袁統領搜查仙棚時先在圓欖山頂用瞭遠鏡探明察其共有新建樓房兩間迨入該處搜查則祇有一間詎知另有屋宇一座四面皆無窗户由仙棚樓上開一門口轉通該處其門口宛如井口僅容一人蜓蜿而入入後復放弔橋始抵密室此即三合會黨之總機關也袁統領尚不知此秘密地方後將各牆壁用手扣之聲音微有不同蓋其以木板製成門楣外邊塗以灰水及磚線故與牆壁無異後以利斧斧之始抵該密室當 
捕獲黨首三人起出僞印信札外並有誓文甚多又有大旗三面一係白紡綢者一係紅羽紗者一係黃縐紗者均用剪絨製有得勝二字獲案名册係本鎭商人如大王社永成米店登雲橋達記花生店等皆爲該會會長現已一律歇業逃匿其餘各會黨亦皆逃往港澳現各會黨親屬懇求該鄉商務分所函致各報不可目爲會匪祗承認爲結會請仙云惟商務分所以此事官廰經已有案不爲干預昨午厲知事亦因此事到欖鎭圑保局與各姓鄉紳會商現擬將該會所歛之錢及各會黨身家財產一律充公撥充本鄉修築大圍之用再查會黨之名爲尚志堂者即寓意在三字上半段之小士小等字畫之起點係名横竪皆三之意也袁統領去年經已拿獲會黨二十名解交將軍署正法現在入會者多爲其餘黨云 
[黨人被捕]  
　　將軍行署昨據警衛軍第八營長獲解黨人一名到案聞此人係在香山新涌鄉拿獲者當時並在其寓内搜獲炸彈數枚九响毛瑟二桿云啫士槍一桿子彈共二百數十顆並印信委任狀等物此人年約二十餘歲貌頗英爽解至軍署時尚頭戴白通草帽身衣官紗長衫足登緞面天官鞋談笑自若殊無懼容是夕發課審訊經已直認不諱惟未供開同黨又昨有陸軍多人隨同偵探在西堤西濠口某户拿獲黨人四名並搜獲證據甚多即經概行解 
 
 
 

Page 7

 
 
回軍署嚴密訊究又陸軍一師第一旅部昨詳解黨人一名至軍署聞此人係名劉晉彬前曾充當陸軍營長近始入黨欲向軍隊運動故被拿獲又是日明警察一隊馳至仁濟街某户拘去十一人不知與黨人有無關係也 
地方通信蘇州 
[西北區劃定界線]  
　　警察崔廰長查西區申衙前與北區第二分署轄境毗連崗位稀少並查悉兩區界域未曾劃定昨特將申衙前劃歸北區管轄由署長王孟龍接收派北區第二分駐所巡官孫向霖往勘崗位地點刻已派警站崗矣 
[汪鳳瀛回蘇]  
　　蘇紳汪鳳瀛氏任職參政前在京請假回籍沿途略有延攔前日始行抵蘇凡蘇地親友舊交皆往問候起居如詢以中央近事則辭而不談云 
[知事被控狀况]  
　　吳縣孫知事被控一事飭由崔警廰長調查禀内所列莊鴻書等是否有無其人崔君奉函後委行政課員祝秉綱親往蘇鄉横涇調查得悉學界中確有莊鴻書號馨吾惟並無具禀情事昨莊來城往縣署訴明被人揑名云 
鎭江 
[軍商衝突紀]  
　　鎭郡王家巷裕泰昌銅坊被陸軍警察兵士王亞維吳達等數人以其有私燬子彈情事到坊搜查因而齟齬互毆其店主俞光榮店夥祝錦堂均受傷甚重當由駐鎭要塞總司令龔旅長具情電稟馮將軍請示核奪馮將軍特委定兵司令部方副官長蒞鎭查辦業於昨日夜車抵鎭現庽萬全樓旅館聞先行切實調查此事發生後寗紹兩帮商人咸動公憤旅鎭同鄉會開會集議邀同鎭江商會電禀江寗馮將軍曁江蘇巡按使核奪兹錄電稿於下卜將軍巡按使鈞鑒本月二日晚八句鐘忽有五人携帶槍刀有二人身穿陸軍警察制服擁進紹興客商裕泰昌銅店到處搜翻並無違禁物品索詐未允被刀砍傷東夥警　救護二人隨送警區報縣驗明（中略當夜與今晨又來兵士捉去店夥三人綑吊營内迄未放回而被砍東夥性命難保不得已電乞軍使兩憲嚴飭營縣按律訊辦以儆不法鎭江商會旅鎭寗紹同鄉會同電 
[裁縫罷工]  
　　鎭江裁縫一業每工價祗一百四十文兹値百物昂貴所進不敷所出因於日昨齊行罷市要挾加增工價現正邀集多數工人分頭向各裁縫鋪要挾停工集議進行未知如何解决 
[敎育圑發見炸彈]  
　　要塞敎育圑前以鎭守使署奉令取消當即遷入該署舊址内昨晚有伙夫陳某在後院檢柴發見一物色白而形圓不識何物執木片敲擊詎忽爆裂該伙夫右手當即炸燬於今晨送請蔣醫士施治據聞須將該臂鋸斷云 
南通 
[改良監獄之興工]  
　　監獄房屋早議改築前知事儲君曾特派技士孫支夏赴京參觀以便改良近聞按照孫君已繪有建築圖式估計約一萬四千元現巳僱匠興工矣 
[軍探人員之撤換]  
　　駐通江蘇警備隊第八營前隊隊長曹子來因遺誤要公經該營營長李煥臣禀請撤差所遺隊長一缺業經鎭署遴委沈松林接替矣又鎭署探員唐俊明因在外有敲詐苛索陋規等事經鎭署訪悉昨已黜革 
杭州 
[縣敎育會之臨時會]  
　　　日昨（七號）杭縣小學聨合會在豐樂橋覺苑寺杭縣敎育會開臨時大會凡省城各高等初等小學校長及敎職員到會者計百十二人首由主　朱汲民提議開杭縣小學聨合運動會事宜　一經費　由小學聨合會及杭縣敎育 
會杭縣公署敎育股主任共同籌措　二會場　以上城講武堂大操場爲會場其圍牆坍圮之處用竹圍攬　三佈置　由本會公舉素有經驗之會員充幹事計幹事長二人幹事十六人專任佈置　四會期　定於十月二十三日星期六即陰曆九日望日天雨順延　五入場劵　杭垣每届運動會必人山人海異常擁擠此次會場較梅東高橋範圍較小僅印普通劵五千紙優待劵二百紙以上五種問題均經全體贊同通過遂振鈴散會 
[選舉審查會之審查程序]  
　　浙江省國民會議選舉資格審查會業於本月五日開會成立於六日開始至八日止兹聞先將距省爲遠之區先行審查所有審查程序計六日金華道及甌海道屬七日會稽道屬八日錢塘道屬查竣後即行分别電告 
安慶 
[又有私賣灘地之交涉]  
　　蕪湖粤商鄭某私賣灘地與日商一案尚未了結距近來又有商民周炳又將弋磯山近之灘地一片憑中黃　濤等私賣與某日人簽字成約被上級官廰查明飭知蕪湖交涉署向日人交涉一面飭知該縣盛知事將賣主及中證人等尅期拿辦以杜糾葛 
濟南 
[靑島司令蒞濟紀]  
　　靑島大谷司令於五號蒞濟是日余袁王三代表（張子衡因事未到張店迎於西站）於早八時同赴張店午後一時許司令專車至代表等即登車晉謁司令一一行相見禮道遠迎之勞並謝山東官民歡迎之周備代表等首代將軍巡按使答謝辱臨盛意及餽儀等情旋就沿途景色隨意問答每到一驛除吾路警列隊歡迎外日軍亦整隊站候至四點鐘至濟南西站届時汽笛一聲車行漸止即軍樂洋洋砲火隆隆誠盛况也下車後將軍巡按使趨迎握手爲禮次各機關主要人員次紳商學界各代表復次吾軍整隊迎於東日軍列伍迎於西更有旅東日人及住濟居民塡街塞巷忙碌一時我民之感念果何如乎 
雜評二 
[武昌防軍衝突感言（默）]  
　　武昌防軍近有因糧櫃干預圑防爲抱不平而起衝突之事然則昨日滬上所傳武昌軍隊起事之謡言或即因此誤傳未可知也顧自籌安會發生以來惶恐不安若有大禍之將至者固人人有此心因憂生疑因疑生謡是故謡言必近於事理而後謡言以成今之時勢非特國人有此憂縬之心即政府之通電防範亦何嘗不以有事爲慮獨至籌安中人不知高底猶口出大言懐此將來對外打勝仗之宏願（見昨報要聞二）夫使復帝制即可以打勝仗則前淸帝制時何以對外若是之失敗耶吾謂今且勿論對外即對此細弱無能力之小民亦豈易以籌安會萬能之勢力任意壓服之天下至無能力者水而可使奔騰至細弱者蜂蠆而不免於毒况乎今日所謂對外之外正以圖們江之交涉而起責言　安中人盍稍内瞻國情外顧大勢而勿徒作此昂頭天外之論也 
 
 
 

Page 8

 
 
   
 
 

Page 9

 
 
優美女子新劇露佈 
本公司厚集資本租定廣西路七十一號半小舞台原址特將房屋翻造大加擴充不惜重資訂請美術專家布置特别新奇布景聘定海上著名優等新劇女演員編演拿手優美新劇定名中華笑舞臺刻正日夜加工進行以期早日開幕用副各界顒望先此露布 
[頭痛藥]  
頭痛有正有偏或太陽或腦後等此丹海外奇方當場止痛永不再發外治六角内治一元二角 
目疾藥 
家傳七十二種眼科秘方不論新起遠年雙目不明包可限日還光内治一元二角外治六角 
　　癬瘡水 
風癬濕癬虫癬金錢各種頑癬當場止癢三天好全妥而不發誠治癬之秘寳滑肌妙品也每瓶六角 
疥瘡散 
疥瘡從手足四肢發起痛癢難忍此散無論皮膚痛癢疥癲濕毒惡瘡熱癰一掃而光每瓶三角 
上海盆湯弄即山西路集益里對門人壽醫藥室秘造 
[感謝專賣下部葯]  
僕患下部腫爛白濁横痃承舍親說上海三馬路小花園對面永壽大藥房專賣下身靈藥神效非常故交郵局買白濁丸下疳散各一元連服連敷九天痊愈故而鳴謝又李君痔瘡亦好王元芳謝 
[三日愈癩疥瘡藥]  
每瓶二角不效還洋上海英租界二馬路晝錦里保太和啓 
[耀華照像]  
本館拍照放大一律八折又售神功濟衆水批發　在上海英大馬路郵政分局西首 
[懷德堂眞正老醫局及靈極速○永無後患珠珀立止白濁丸]  
此丸專治一切淋濁或酒色而起或濕熱而生或虚虧而來或花柳毒傳梁所致凡服靈丸立刻見效止濁每盒大洋一元　惟宿娼傳染花柳之淋濁重則毒氣傷筋小便閉塞痛苦難忍溲溺時痛如刀割或下部痠痛膿水淋漓紅腫欲破凡服本堂珠黃止痛止濁丸　痛止腫退濁止驗若仙丹　每盒洋一元　如重症淋濁不肯早治必成楊梅結毒濁卸下疳橫痃魚口楊梅内疳血淋重症楊梅風痛損形爛鼻下疳廣瘡其害無窮本堂在申醫症七十餘年見多識廣治愈下部潰爛筋骨疼痛咽喉腫爛損形爛鼻砂淋石淋極險極重毒症可以復原全愈永無後患活人無算　如用水銀輕粉刧藥合丸天誅地滅雷殛火焚不效還洋　下疳腫爛珠黃霜一元　橫痃魚口内消丸一元　加料珠黃掃毒丸　眞珠珀立止白濁丸每盒二元　近有假冒請認明上海六馬路中市朝陽萬年茶樓西首第四家恒和油酒店西隔壁懷德堂王雨香醫局便是 
[立止白濁丸]  
每瓶三角雙料半元不效倍罰　上海二馬路晝錦里北首保太和謹啓 
[大舞臺九月初一日戲價目二等正廳二角三層包廂二角特别官廳五角特别包廂七角]  
小如意　日戲　紅梅閣　夜戲　小放牛　宏碧緣黄韻笙　日戲　魚藏劍　夜戲　空城計賈璧雲　日戲　梅龍鎭　夜戲　小放牛　宏碧緣吕月樵　日戲　三本戲迷傳　夜戲　十八扯　宏碧緣七嵗紅　日戲　四杰村　夜戲　二本𧈢蜡廟宏碧緣趙如泉　日戲　梅龍鎭　夜戲　宏碧緣盖俊卿　日戲　鵲橋相會夜戲二本𧈢蜡廟叚燕春　日戲　魚藏劍　夜戲　空城計 
[丹桂茶園初一日戲大減價正廳一角]  
侯勝奎桃紅　鍘美案　白玉翠　玉堂春　桂雲峯　義旗令　花鳳英　送銀燈楊文奎　硃砂痣　小春利小寳珊金翠英小寳成　取南京　張文艷　百萬齋　一聲雷張少泉桂雲峯　三國志 
[鏡花戲園]  
九月初一日戲 
俞大宗趙虎豹陳乜秦潘得勝李阿齊陳金壽小鳳彩史亦奎陳金貴裘湧棠楊子和雙喜官陳兆峯　全本薛家將 
九月初一夜戲　　 
李阿齊小伯順史亦奎　御河比武　任子辰趙虎豹俞大宗小鳳彩周昌順林芳錦張寳香陳兆峰陳金壽胡鳳林　全本白羅衫 
[海蜃樓影戲園在城内九畆地新舞台北首]  
每晚八點鐘開演十一點半止星期日星期三六加演日戲三點鐘起五點半止自本月念六日起每晚九時加添改良新曲特聘林步靑先生彈唱茲因病後調養先請賀桂生先生代行開唱 
八月三十日至九月初二日戲目 
（一）奥國地方景緻 
（二）同學當當頭買火鷄（三）可怕之危喬共有三天（四）美國革命軍打大勝仗（五）病人看中女醫生其餘新奇好片逐日更換名目繁多不勝登載請 
諸公早臨遲恐無座位也 
　價目日夜一律　正廳　每位一角　登樓每位二角　樓廳位每三角 
[感謝立止夢遺丸]  
余被情慾所迷致染夢遺之症纒綿至今屈指八載雖表面還可支撑内容實乃大虧後承友人指示小花園對門永壽藥房立止夢遺丸靈騐非常余當購一盒計洋一元豈知丸未服罄其病已愈故特登報揚名蘇州觀前沈培之謝 
[感謝名醫汪家田]  
余承上海三馬路小花園對面永壽大藥房汪家田名醫治愈三年多楊梅四肢風痛白濁下疳横痃痔瘡又荐吳君疝氣濕瘡承先生治好故而登報名揚何少白謝 
[開設在華界西門外方板橋共和活動影戲園]  
今夜　今夜　大換新片 
（一）胡辭打駕　（滑稽） 
（二）（三）三心牌第七集　逢凶化吉二本第十集冒險而逃二本 
（四）（五）第十一集捉人者反被　人捉　（二本） 
（六）（七）第十二集困於風沙之中　（二本） 
（八）何時之夢爲眞的滑稽 
開演時刻　 
夜戲每晚七點鐘開演九點一刻止九點半開演十一點半止每星期日午後三點鐘開演日戲每逢星期二星期五更換新片 
價目　登樓每位二角　正廳每位一角 
[虹口活動影戲園]  
開設在美界乍浦路中西書院北首第一百十二號門牌 
十月八號九號十號十一號 
戲目 
一難滿意之少女 
二竸爭之犠牲三彈嬉之科學家四龐氏購買回婦　二獨戰馬賊五頭本　三偵探奇案 
六反對治胖爲瘦 
七滑稽一元之爭鬥 
每晚七點鐘起十一點半止輪流排演兩次逢禮拜二五更換新片日戲禮拜日三點鐘起五點鐘止 
價目　登樓三角頭等二角正廳一角 
[愛倫活動影戲園]  
在美界海寗路鳴盛梨園原址每晚七時起十一點半止輪流排演兩次禮拜二五更換新片禮拜日加演日戲二時半起致五時半止今夜特演大部連檯最新政治歷史影片 
第一集第二集頭二三四五本　天下馳名空前最新政治歷史影片　印度宮闈黑暗史全部十三集共廿七本價値銀三十萬元價目注意　登樓特等三角　登樓頭等二角正廳頭等二角　正廳二等一角 
[虹口粤東廣和和戲園]  
虹口北四川路崇業里後 
　　初一日開演　 
正本西河會妻　平貴昭　白蛇貞　新新培　新三元　首本蛇鏡秋家　貧辦孝子 
超等出頭　白蛇貞假　辦自由女　淡水元生　祭風情旺　白大少吊帮子打靶　全班文武拍演日戲價目　頭等七角二等五角三等二角　夜戲價　頭等九角二等七角三等三角　幼童减半　本班有龍蘇鬚木跌打出賣 
[存濟局包治白濁血淋等症神效無比]  
余患淋濁纒綿兩月受害無窮先則臨溺剌痛繼而紅腫破爛坐臥不安庸醫治之終無效驗即購服藥房丸丹亦覺徙費而無益心甚憂之後承知友指示六馬路朝陽萬年樓茶館斜對面　存濟局　周文卿先生善治此症已經愈人無算即往求診承　先生先進以湯藥覺稍愈乃繼服　先生秘製珠黄止痛止濁丸漸見濁少痛亦止再改服珠珀立止白濁丸未及數日其症若失迄今年餘從未復發足徵存濟局醫藥神效可推滬上第一也　該局秘製珠珀立止白濁丸每料一元　珠黄下疳散每罐一元　珠黄掃毒丸每料二元　横痃魚口内消丸每料二元　横痃魚口立消膏每張一元　要皆靈驗無比特此登報鳴謝三馬路貿易公司紀才駿謹啓 
[商辦新舞臺]  
潘月樵　毛韻珂孫菊仙趙君玉夏月潤　 
九月初一即禮拜六夜合演拿手好戲　白門樓 
呂布與貂蟬須娬媚而温柔配角難得今以韻珂飾温侯正是拿手以君玉去貂蟬信稱合璧迺陳公以菊仙起之張僚以月樵扮之更屬游刃有餘此外人物悉以專家配角此劇神情精采自必特色擇於九月初一准演届期請顧曲諸君早光無任歡迎 
[南市十六舖新開仙記興舞臺]  
修理工竣　擇吉開幕　先此披露 
慨自歐戰以來南市一帶市面日益寥落苟不力圖振興難免江河日下之勢地接租界相形見絀此本舞台同人所引爲奇恥也茲經同人等組織興商公司籌足巨資分赴京津山陜各埠禮聘最優等名角措辦廣東全新錦繡行頭特聘名師用西法油畫異樣佈景數十餘幕形形色色精益求精將與海上各舞台爭一日之長開幕在邇望　各界注意焉 
（一）本台面臨浦江空氣充足有益衛生 
（二）本台座位寬闊坐觀佳劇四體舒暢 
（三）新置電光佈景幕幕驚人如入眞境 
（四）登台藝員皆名重一時編排全本歷史新劇 
（五）所雇茶役應酬圓融並派員隨時監察 
[香茗小洋一角杭州第一舞臺小帳不取分文]  
（九月初一夜戲價目特别七角頭等五角二等二角半三等二角） 
全體藝員　大賜福　陳錫奎　戰太平　侯雙成　借人頭　于振廷　九更天　小十三旦　浣花溪　張雲靑　奪小沛　小福安高福安李蘭亭　大嘉興府　富仙舫　吊金龜　陳加林王又宸于振廷王心誠　空城計 
[京都王德岩]  
王雙全王雙林文武燈彩戲法 
承蒙紳商學界貴府喜慶堂演相邀其價八元八角請至五馬路跑馬廳南泥城橋西墳山路中間壁西洋弄内接洽便是 
 
 

Page 10

 
 
本埠新聞 
[今年之國慶紀念觀]  
　　明日（十月十日）爲辛亥武昌起議之國慶紀念日曾由省吏飭行軍警行政司法各機關於是日遵例一律停止辦公以誌慶賀上海縣沈知事地方審檢兩廰袁林兩廰長除諭飭所屬辦公員役於是日一律停辦公事外並雇匠各就該署廳内外懸燈紥彩以便届時慶祝 
　　又聞海軍李總司令亦以本月十號爲國慶紀念之期届時應當舉行典禮以誌慶祝除援照舊章在司令部升旗懸燈並在大門紥彩外昨又分飭浦江各艦務於是日一律懸掛海軍旗夜間改懸彩燈並令各艦長於是日淸晨督率所部官佐員弁登岸齊集操場隨同舉行慶賀禮儀 
　　又一訪員報告云本埠軍警各機關及商學界等因十日爲辛亥武昌起議之國慶大紀念曾經分别預備慶賀嗣於昨日忽有停止慶賀之說聞由北京統率辦事處電飭齊巡按使馮上將鄭鎭守使楊道尹等轉飭所屬各機關查照大旨謂近因各省謡言四起此次國慶期一律停止供張筵會惟准休息職務一天等因是以軍警行政各界得此消息咸將預備慶賀紀念之供張物品概行撤除上海工巡捐總局長亦接鄭鎭守使飭知遵照届時僅停辦公事一天 
[推行普通商業牌照稅之預備]  
　　上海縣沈知事昨致南商會公函云敬啓者民國四年九月二十四日奉財政廰電開現奉部電因預算不敷亟待推行新稅應將特許牌照稅法推廣及於普通商業每年稅額定爲二十元十六元十元八元四元二元一元八等仍分兩期徴收自明年起實行專欵解部除菸酒及牙當各商外各商店一律按則分等繳納其等級應依市面旺衰與營業大小分别定之此稅擔負甚輕可集鉅款已面奉主座諭令從速籌辦望立即進行並估確數電復等因奉此查推行普通商業特許牌照稅辦法必須調查各商户市面之旺衰營業之大小方能定其稅額之等級納稅之數目手續甚煩似非咄嗟可辦收數多寡亦難預爲懸揣惟案關推行新稅維持預算亟應趕速籌備積極進行以免遲誤而維計政第查部電每年稅額定爲八等而細核電文内二十元十六元十元八元四元二元一元之數實祇七等原電有無脫漏除先行函復請示外合亟通飭仰該知事立即遵照會同商會迅將該縣境内所有各商店尅日切實調查務將各商店市面之旺淡營業之大小商業之種類資本之厚薄收益之多寡以及各該商户之姓名住址牌號逐一查明一面由縣斟酌地方商業之情况妥爲議定稅額等級數目並預估每年兩期徴收可得稅款確數造具詳細表册統限一個月内據實詳復以憑彚核估數轉報勿稍逾延干咎切切此飭等因到縣查菸酒及牙當各商之外其餘商店名目繁多資本多寡等則互異關查各商店姓名住址牌號須先籌議如何調查之法分定稅額等級又須先定如何分等級之標凖事關全縣商業相應函請貴商會斟酌情形妥籌核議見復爲荷 
[飛行家抵滬之先聲]  
　　大陸報云據香港消息謂中國著名飛行家譚根君不日擬作滬游表示其驚人之飛行術譚君生於美國歷年來屢在菲律賓羣島展其技能近復於香港澳門二處飛行數次譚君不第爲飛行家且能製造飛機其經驗乃得諸有名良導師其在遠東所升之高度實居第一譚君於一年前曾至上海擬入京以視能否効力於政府旋因當時政局有不靖之象乃秦北游之志歸至菲律賓聞譯君本月下旬可抵滬云 
[十一誌亞細亞日報館之炸彈]  
　　公共租界山東路南京路口新開之亞細亞日報館於上月十一號傍晚被人抛擲炸彈當被炸斃三人炸傷十三人其中河南人楊玉橋傷勢最重當經車送仁濟醫院醫治因其兩手炸傷甚劇似係抛擲炸彈之人以故捕房對於此人非常注意派令探捕至病房日夜分班看守並令探詢情形冀得眞相各情已十誌本報兹悉楊之傷勢日漸見輕麥總巡以該醫院醫治人衆似有未便之處故於前日諭令探捕將楊送往工部局醫院醫治並諭禁閑雜人等入内探望俾楊早日全愈以便澈究 
　　又一訪函云亞細亞報館被人抛擲炸彈一案續獲嫌疑人談桂福解究等情已誌昨報兹聞内地某機關偵悉此案主動係蕭某現尚在逃未獲亟宜設法嚴緝故巳由内地各機關飭派幹探嚴行查緝矣 
[五紀金利源碼頭炸彈案之牽涉]  
　　八月十七號晚鄭鎭守使在招商局金利源碼頭被人抛擲炸彈圖害未成拘獲嫌疑犯高振海王克勤兩名供内牽涉住居英租界孟納拉路一千一百二十號門牌之鄭道華當由英租界探捕將鄭獲案因事在法租界發生故移送法公堂訊過兩次管押再核在案昨由法捕房又將鄭道華解廨請訊中西官以前已訊過無容再訊判將鄭道華仍送回英公廨 
聽候核斷 
[工人在途吵閙之根究]  
　　日前有不小工頭陸樹寳與工人甲乙等在途吵閙互毆由四區崗警拘入警署經姜警正研訊之下據陸供稱前由馬登榜託伊往江北同彭兆生招得小工二十餘名於舊曆八月初六到滬至今並無工作各小工要求發給回里川資經馬彭一再勸慰且云已添招工人三百名即日來滬即有工作嗣因各工人不肯久候又經龔定邦勸留數次兹各工人向民吵閙故由巡警帶案云云姜君因查閱馬登榜致陸彭之書函内多隠語且與曾慶連（光復時曾充某營營長）似有關係爰特先後將龔定邦曾慶連逮案在龔處抄獲軍隊名册一本見花名内有列某學堂名義者以其可 
疑昨將陸彭龔曾一千人解送警廰訊究 
[朱將軍移提黨人]  
　　淞滬警察廰日前派探協同浙省興武將軍行署巡緝員孫某等在尚文門外某姓屋内緝獲黨人吳某寄押廰署聽候朱將軍行提解浙等情已誌昨報兹悉徐廰長現接朱將軍來電飭將吳某解浙訊辦當於昨日交由來員孫某等押登滬杭火車解往杭垣歸案訊辦矣 
[查緝黨人消息]  
　　聞某機關偵探查見二次革命時充任要職之居某近又潛來滬上出没於租界内外當即報告當道業經通飭各軍警機關一體查緝矣 
[破獲私造官錢票機關三誌]  
　　本埠近來僞造各省鈔票之案層見迭出日前經淞滬警察廰在閘北永盛里鴻興坊先後緝獲吳桂芳董榮根張某等三名復由新閘捕房在新閘梅白格路虹口愛而近路先後緝獲王永淸陳根生等兩名分别押候訊明懲辦等情曾誌前報兹悉淞滬警察廰以所獲吳桂芳等與英捕房所獲之王永淸等似係一案發生應將王等引渡到案質訊故於昨日特備文派探前往公共公廨移提王等歸案訊辦而公廨中西官以王等尚未訊得確供應俟下星期五開特别公堂預審明確再行核辦 
　　新閘捕房　疑兩案同爲一事因悉淞滬警察廰於破獲吳桂芳等時曾起有製造僞票之機器等件係爲案中緊要證據故於昨日亦派包探陳雲忠至廰提取此項機件以資研究當因徐廰長適赴江寗公幹廰中人員未敢擅專囑俟廰長公回再核 
[新泰商輪行將轟燬]  
　　滬南瀛海公司新泰商輪在張華浜遭風覆溺後迭經滙得豐海洋社設法拖撈未能取起經江海關河泊司囑托壳件洋行拍賣因無人顧問遂由壳件洋行向海洋社介紹請其承辦該社日商允爲商明答復曾誌前報兹悉河泊司卡君因閱時已久海洋社日商尚無定議但該輪覆没浦中有妨航路夫便久事覊延如日商方面日内不能就緒擬即訂期實行轟除以免窒碍 
[六誌搶刦土棧之盜案]  
　　公共租界福建路鄭家木橋北首郭源茂土棧被盜搶刦一案業經老閘捕房包探錢壽生等查得匿居松江路二百三十四號屋内之帮匪吳明春似與此案有關已將吳與其姘婦曹江氏（即强盜老五）並在吳屋内之寳珠招生兩女孩一併拘解公共公廨奉飭分别押候查明澈究在案兹悉吳匪於前日帶回捕房後捕頭飭令帶至寫字間詳細研詰據吳供稱寗波人現爲呌貨生意詰其郭源茂被刦一事堅不承認捕頭詢供後諭仍還押候再派探詳查再行解廨訊究 
[查獲刦案盜犯]  
　　法　房包探韓邦達昨日會同四區長警及閘北偵探在义袋角查獲搶刦自來火街烟紙店之盜犯鄭守姚王玉龍二名抄出手槍子百餘粒併送警署押候移提案訊辦 
[兇犯判處死刑之不服]  
　　淸江匪徒李文龍（即李麻子）丁寳洪等前因謀殺婦人張大嫂並勒斃丁王氏戳傷薛王氏等各案俱發經上海地方審檢廰訊明屬實判决李文龍丁寳洪各處死刑已誌昨報兹悉李丁兩犯自奉判决之後即不服判決遣家屬到案聲請赴高等廰上訴林檢察長據禀後即着呈明理由書准其上訴昨日午後袁審判廰長深恐李丁兩犯收押於第一看守所中難免有串供敎唆情事是以商准林檢察長飭派法警將兩犯由所提出送往監獄分别監禁候示 
[催送三年度决算報告書]  
　　江蘇財政廰魚日通電各縣知事各稅務所長云案查審計法施行規則第七條内載各官署應於年度經過後三個月以内編成歲入歲出决算報告書送財政廰彚核等語現查各機關三年度内自三年七月起至四年七月底止收支各項應按每月收入支出計算書式總編全年度詳細報告送廰彚編以符手續現已十月業逾經過期限而前項書册尚鮮送到現本廰因彚編期促再難稍待事關計政自應查明規則尅期彚送除詳咨外合電催云云 
[救國儲金昨日之收數]  
　　昨日（八號星期五）爲中國銀行收受儲金之第一百三十日計收銀洋一百四十六元連前共計已收到銀洋七十五萬七千八百八十元零三角銀五千六百二十五兩九分 
[勸用國貨會紀事]  
　　前日（七號）爲勸用國貨會開執行會之期到者過半數由陳良玉報告（一）北京展覽會本會代表洪善長君來函大意謂展覽會開幕情形佈置周密規模宏敞其中陳列各品均能媲美外貨足見我國工業改良後之進步（二）報告近日本埠洋貨各店均擬改售國貨自華慶公司提倡後現興昌祥洋貨號總理胡春泉君相繼而起准於舊曆九月一日爲始一律改售國貨將各種外貨悉數照本售罄似此挽挽利權爲益非淺云云報告畢討論各出品家　書及註册各事據多數意見尚須徴求式樣以昭鄭重而資觀感至十時乃散會 
[東南城地方會演講推廣國貨]  
　　城内東南城地方會於十月十日國慶日晚七時在大東門内火神廟新廰該會會所開會由會長林康侯請國貨維持會會長王文典君演講推廣國貨問題現已分發請單無論會員及非會員皆可往聽王君對於國貨熱心提倡不遺餘力届時必有偉論發表工商各界盍聨袂往聽之 
[紀尚賢堂之星期會]  
　　法租界寳昌路石牌樓尚賢堂中外敎務聨合會受美國波斯頓壁令斯演說會之委託由李佳白博士擔任演說耶穌敎所以贊成各宗敎之理由業經四月於兹各敎已徧現定於明日星期下午四時半再由李佳白博士演說敎理之統一與萬敎之聨合以爲本演說題終結之尾聲想届時與會者必衆也 
[恒大米行倒欠案近聞]  
　　滬南恒大米行自去年倒閉後因售出大連期豆（俗稱抛盤貨）數頗不少力難淸償曾於本年舊曆四月間由同業將該行進出貨之存票抄賑一分移交該業司月生泰行經手淸理迄今將及半載僅收回各欠户銀二告二百十五兩零三分八釐查核該行欠人之款計有一萬九千三百零七兩四錢出入相懸甚鉅不敷攤派惟該司月生泰行以長此延擱終非了局故於前日午後一時半邀請恒大各債權户在南市龍王廟該業會議處公同會議儘收入之款公同攤派計銀千兩止派一百十四兩約得一成有奇各債權人到者共二十餘家内中頗多承認照攤簽字領款者惟萬祥醬園及該同業恒源聚泰恒盛三家未能滿意故未簽字 
[復訊罪犯脫逃案]  
　　已革法警陸榮葆因上訴無效仍照原判决監禁六年由蘇發回上海地方檢察廰執行陸即在中途逃逸無蹤經林檢察長將蘇州押解法警王則桑預審收押起訴審判廰核辦在案昨日午後堵推事官會同鍾檢察官開庭辯論問官命提當時與陸榮葆一同發同之案犯錢夢祥等到案研訊錢供稱九月十一號小民與其他案犯方公賢王阿毛並陸榮葆共四名發回迨火車到站我與陸同一　子方與王同一銬子及過租界行至侯家路玉器公所地方陸即毁　逸去民即呼喊由押警往追已無蹤跡云云訊之方公賢王阿毛同供是日由蘇發回民等行走在前錢夢祥陸榮葆行走於後陸如何逸去實未目覩訊之王則桑供稱在高等檢察廰充當法警是日奉諭押解四犯來滬俱上手銬陸實係毁銬而逸求察問官一再駁詰諭錢夢祥等三犯與王則桑分别還押再行核辦 
[限緝假名勒詐之華探]  
已革前南區（現改一分駐所）偵探之陳錦章近日勾通警廰内偵緝隊隊士李周二人在本邑城内外各户及輪船菴廟等處藉搜查烟土爲名勒詐鉅欵經人禀告徐廰長立飭該隊長將二隊土詰問李周俱推諉不認遂飭予限三天趕將陳緝獲解案質究 
[無賴冒詐之敗露]  
　　無賴張馬記因冒稱棉花檢查局司事在滬杭車站搜查鄉販濕花强挖花衣被該局司事程寳生查見拘獲連同小車夫陳錫昌一併解局轉送一分駐所移解警廰司法科預審之下以其冒詐屬實飭發該所在犯事處示衆三天期滿後送回發落 
[楊雄與小石蛋併押]  
　　流氓文小楊混名楊雄係在押西牢之李松林（即長脚松林）同黨專在胡家宅一帶藉端訛詐事爲捕房查悉於昨將文拘解公共公廨請究經會審官王肇之君會同英領康君略詰一過判與昨獲之周阿二（即小石蛋）一併押候德領堂期解訊 
[訊究控妾捲逃案]  
　　粤人盧耀卿控妾沈桂寳捲取値洋五百元之衣飾逃匿伊母沈湯氏家等情業已由公共公廨將沈桂寳傳案諭交五百元人洋並保在案前日復由捕房將沈女傳案請究原告延律師上堂譯訴前情請究訊之被告母女亦延中國律師到堂辯護中西官核供判被告母女一併押候訂期研訊 
[江北人尋獲逃妻]  
　　江北人朱起炎之妻王氏與馬鴻賓姘識賃居義品里已歷三四年生有子女各一前日被本夫來滬尋獲扭控五區警署移送檢察分庭預訊一過押候起訴核辦 
[查獲一羣烟土犯]  
　　五區探警在滬寗車站查獲烟土犯袁克定錢順生吳松亭張福之王榮利吳茂仁等六名抄出無印花土八兩烟膏十兩烟泡七錢烟灰半缸又六錢土皮六錢烟具一副藥水五瓶前日一併移送檢察分庭預訊屬實押候起訴公判 
[澈究大土之來歷]  
　　江北人張金芝前日將來歷不明之大土一包賣與梧州路某米店得洋二百餘元昨爲哈爾濱捕房包探薛正昌查悉恐係英租界郭源茂所失之盜贓禀報捕頭將張及米店主一併傳案押候查明核辦 
[炒麫館幾遭回祿]  
　　昨晨五時許小南門外水神閣下順和炒麵館新開甫經兩天其煤爐火甚熾逼及柱脚頓致焦灼旋又延及比隣永康烟紙店貨橱以致濃烟密佈經店中人得悉立卽灌救得即撲滅不致成災後由崗警將該店主印順元拘至一分駐所奉飭罰洋兩元撥充救火會經費 
[留養被拐男孩病斃]  
　　十歲男孩施友才前被拐匪誘拐來申由救濟會查獲留養候屬認領嗣因該孩患病發送同仁醫院醫治無效延至昨晨斃命該會即函致地方廰午間委派鍾檢察官沈檢驗員等蒞院驗明施友才委係病死並無别故因無家屬由堂棺殮 
[鐵扒擊傷頭顱]  
　　場車夫吳元松昨晨車貨出外偶一不愼碰撞小工趙小狗身上趙與吳爭論口角竟將手中所持之鐵扒向吳頭上猛繫致吳受傷當經西門外二區警局將兩造拘送地方檢察廰經檢察官預審之下以吳受傷屬實判令自行醫治趙押候原告傷愈再核 
[仍須傳訊族長]  
　　吳潤祥前投法公堂控族姪吳揚甫盜賣坐落霞飛路之地產與信康洋行一案經法公堂傳訊據中人龔惠卿供因吳揚甫母子均到場簽字地保錢鹤祥蓋戳故敢爲中計地價銀二千兩由吳母子收去是實又據吳揚甫呈出分家據供稱地由祖上分與生父實係民人之產並非盜賣判因據上有族長吳其祥字樣候　該族長到案訊明核辦在案昨日錢鹤祥偕同原被投稱吳售地時確由地保蓋戳云云聶讞員以族長未到諭令退去仍候傳到該族長到案訊明再核 
[押追欠洋]  
　　游大生前向丁周氏借洋二百元到期祗還六十元尚少一百四 
十元日久不還被控法公堂傳游訊供巳還過洋一百八十七元有中人陳永興可證向陳質訊不能指出還洋數目及年月故判被告交保限還一百四十元在案詎游保出後逾限不理昨日丁周氏續求訊追游供照商人核算實無所控之數不甘還洋中西官判游不應迭次抗違不繳着即押追 
[諭交發票]  
　　蛋行夥陳遥杏投法公堂控俞阿德虧欠往來貨欵至今年三月止計洋五十二元求請訊追一案昨經法公堂傳訊俞供照商人核算祗欠洋三十元有帳簿可查呈請鑒察尚有該店開來發票可憑等語中西官判以兩造各執着俞交保出外下期將發票呈候察閱核斷 
[欠債脫逃]  
　　顧瑞生前具呈法公堂控陳信中虧欠煤炭洋銀向索不付求追等情經中西官准詞飭傳去後詎陳已脫逃昨日顧投法公堂禀稱陳家中所遺什物由捕房檢明祗値數元以抵欠洋所差甚巨請核示判准予缺席判决俟陳出面後隨時扭案追繳 
[經理挪用賬欵之限理]  
　　春生花生號股東夏耕記等在公共公廨呈控股東兼經理之王秀水私挪賬欵一案業經由廨訊判被告交保交出賬據候公王人算明再核在案昨日上午關讞員會同美領畢君升座民庭旣訊兩造均由律師到堂代爲辯論中西官核供以旣經將賬理明被告挪用洋一千一百七十元着交人銀並保限分六個月理淸姑念被告經理店務已二十餘年不無微勞仍准繼續經理惟未覔妥保之前仍由公正人管理 
[請求復訊之不准]  
　　增餘米店主顧金裕延朱斯芾律師在公共公廨控滬南某米行經理吳慶昌跑街周樹生不交定荳一案業經中西官訊明判令被告均交保限期償還原告損失銀四百五十兩在案兹因被告不服判决於昨禀請公廨復訊先由原告代表朱斯芾律師上堂聲明此事前由王襄讞訊明因被告供詞矛盾且成單在原告處故奉判决云云訊之周樹生供稱原告所定黃荳已令掮客胡蘭生出賣惟成單並未收回所斷着償原告損失心實不甘請爲復訊中西官核供以被告請求復訊並無充分理由未便照准判仍照原斷執行 
[險銀糾葛案展期研訊]  
　　陳啓楣控陳雨亭險銀糾葛一案由公共公廨將被告傳案訊諭交保候訊在案昨又傳訊據原告代表律師上堂聲稱現原告因事離滬今日不及到堂應俟知照原告友人通信原告來滬請爲展期訊之被告供稱據原告友人傳說原告確在上海在老垃圾橋某煤炭店内爲業並延朱斯芾律師上堂代表中西官核供判候展期兩禮拜研訊 
[欠租人押久開釋]  
　　蔡順泰控周筱文不理車租洋四百餘元一案曾經公共公堂訊判交人銀並保限期淸理因無保人奉飭押繳兹因檢察處查得周在押已有十七個月原告並不投案求追故於昨晨將周帶案請示據供家居江北滬地無親且已在押日久無力措繳求宥中西官核供姑念在押已久從寛判准開釋着自向原告淸理 
[車夫拾遺被押]  
　　黃包車夫韓德寳前日在北蘇州路將坐客李鍾氏所遣衣包携取逃逸被捕查獲昨解公共公廨訊實判韓押西牢三月示儆 
[竊用電汽之判押]  
　　湖北路一百零一號門牌福興昌京廣貨店主鄔芝田（即鄔福基）因私接電線竊用電汽被英美工部局經理電燈西人華特查悉於昨報請老閘捕房飭探將鄔拘解公共公廨請究原告西人偕代表律師牛門上堂訴明被告舞弊情形請究訊之鄔供稱所有舊電線二根係被風吹斷因此掉換並不舞弊乞鑒中西官核供以被告竊用電汽屬實判押西牢二年示儆 
 
 
 

Page 11

 
 
[印度人再控盜竊車輛]  
　　印度人拉格里司又在檢察分庭訴黃小山等盜竊車輛昨經李檢察官批示云此案前因陳萬華黃小山均不供認盜剝橡皮王殿卿亦未舉出確證兹據稱有全步有尤金山二人目睹仰即邀同來庭以便轉同黃小山等到案對質可也 
[公共公廨訊理竊案三起]  
　　自稱在蘇州爲敎讀之羅少雲衣服都麗於前日午後至河南路天成綢號以購物爲由乘間竊取値洋二十五元之縐紗一疋圖逃當被店夥張劍芳瞥見鳴捕將羅拘入捕房昨解公堂經中西官訊知羅係四次過犯判押西牢半年期滿帶堂再核 
　　甬人洪桂來因竊滬西麥特赫司脫路十七號洋房某西人家雨衣西帽被西崽胡子榮所見鳴捕拘押昨解公廨請究經中西官訊實判洪押西牢八月期滿帶堂再核 
　　漢口人趙品山於昨日黎明時在東棋盤街從窗口扒入同豐源洋貨店内圖竊被該號夥友陳蓮芝察覺當鳴四百七十六號華捕將趙拘獲旋解公廨請究經中西官訊知趙係過犯判押函牢三月示儆 
[美租界捕房瑣事]  
　　顧阿松與胡金財爲債務糾葛昨在漢璧禮路遇見互扭至捕房經捕詢明斥釋不理 
　　惡丐陳阿三在百老滙路向行人攔路强索昨由暗差巡捕拘送捕房押候核辦 
　　更正　本月六日本埠新聞欄載有金山縣紳民陳貽芬等保　知事金猷琛一節兹據陳貽芬君來函謂金知事於去夏因獄犯脫逃奉齊巡按便檄飭離任已與地方人民完全脫離關係所載係屬傳聞之訛云云應即據函更正以昭核實 
[氣候報告]  
　　（上海徐家滙天文臺天氣測候報告） 
　　十月七日颶風偏北抵日本本哥（譯音）海峽菲律賓　島東面氣壓仍低中國氣壓過黃海與颶風相遇上海稍降暴雨 
　　八日上午氣壓已升天氣晴明和風由西北來 
　　八日下午四時三十分豫測日本東面南面海濱有大風浪季候風復入臺灣海峽北部天氣晴朗 
　　八日下午四時前二十四小時内上海氣候温度至高八一．四至低五八．二去年同日至高七七七至低六一 
雜評三 
[牌照稅（訥）]  
　　商人今日之所僱者一爲紛擾一爲捐稅紛擾害其營業也捐稅增其負擔也此二者常臨於商人之身故常不忘此二者之苦痛又惴惴焉憂其復臨於身也而不謂此二事偏日與商人相親滬商語西訪員曰謡言與商業無關意蓋以紛擾至此早已無商業可言其言可謂痛矣乃當此無商業可言之時而又有所謂普通牌照稅者繼特許牌照稅而推廣負擔重而保護無人今日之商人眞難爲矣哉 
來函 
[中國交通兩銀行來函]  
　　啓者今閱十月八日各報新聞欄内載有錢業小同行之不平聲一則内有新幣掉換舊幣中交兩行收兌辦法係爲錢業大同行所包攬小同行不能享此權利近頗嘖有煩言云云查敝行等自十月一日實行掉換每日各以二萬元爲度前經錢業董事函洽在案無論大小同行均一律照換依次先到先換並無大同行包攬情事兹將自十月一日起至七日止大小同行牌號及所換數目宣佈其中以小同行爲居多應請貴報登入來函一門以徴事實　上海中國交通銀行同啓十月八日 
　　十月一日（大同行）（牌號從略）一萬一千七百元（小同行）一萬六千八百六十元共收舊幣二萬八千五百六十元（以上中國銀行經兌）（小同行）一萬二千六百元（以上交通銀行經兌） 
　　十月二日（大同行）一萬三千八百元（小同行）七千四百元共收舊幣二萬一千二百元（以上中國銀行經兌）（大同行）六百元（小同行）一萬九千六百元共二萬零二百元（以上交通 
　　十月三日星期 
　　十月四日（大同行）一萬五千一百元（小同行）九千三百元共收舊幣二萬四千四百元（以上中國銀行經兌）（大同行）二千四百元（小同行）一萬六千八百元共一萬九千二百元（以上交通銀行經兌） 
　　十月五日（大同行）三萬一千元（小同行）一千四百五十元共收舊幣三萬二千四百五十元（以上中國銀行經兌）（大同行）七千二百元（小同行）八千四百元共計一萬五千六百元（以上交通銀行經兌） 
　　十月六日（大同行）六千九百五十元（小同行）三萬零零五十元共收舊幣三萬七千元（以上中國銀行經兌）（小同行）二萬元（以上交通銀行經兌） 
　　十月七日（大同行）五千五百元（小同行）一萬五千一百元共收舊幣二萬零六百元（以上中國銀行經兌）（大同行）五千元（小同行）一萬五千一百元共二萬零一百元（以上交通銀行經兌） 
[北市錢業會商處來函]  
　　頃讀陰曆八月三十日尊報所載錢業小同行之不平聲一節查此次政府爲謀統一銀幣起見故令中交兩銀行自十月一號起每日以舊幣調換新幣四萬元准大小同業自由至該兩行掉換早經聲明標示公所現調查中交銀行底簿連日兌換以小同行居多數尊報載爲大同行所包攬恐係傳聞失實合亟奉函祈登入來函更正實紉公誼　北市錢業會商處公啓八月三十日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[叩頭蟲傳仿方山子傳體] [  語溪蠖屈]  
　　叩頭蟲前淸宦途人也少時慕雞鳴狗盜爲人權門之士皆宗之稍壯吮羅䑛痔欲以此博取功名然卒不顯晚乃鑽於宦途中曰狗洞摇尾乞憐恬不知羞恥吹年皮拍馬屁竭力巴結個中人莫測也見其接上司崩角稽顙曰此豈是叩頭蟲之變相乎因謂之叩頭蟲余閒遊至　無意中適遇焉曰此即鄉人壽頭麻子也何爲而在此叩頭蟲亦赧然問余所以至此者余告之故始而不答　而笑邀余止其家門第赫然而妻妾子女皆有欣喜之象余旣惘然久之獨念叩頭蟲少時卑汚苟賤屈膝如奴隸前二三年余　虎林見叩頭蟲曲小辫戴　鏡遊西湖官舫適過使舟尾而追之不達叩頭蟲雙槳並飛一刻及之因與官舟中談時事及逢迎秘訣自謂一時能手今幾日耳趨炎之色猶見於面上而非熱中之人　然叩頭蟲世代閥閱嘗出仕能廉潔於其身早已顯揚而其家有銅山田園阡陌與陶朱等通都有產歲得錢萬貫頗足以傲富猶貪不足獨來宦途　此眞無恥之尤哉余聞宦途中多奸詐口蜜腹劍不可得而信叩頭蟲儻信之歟 
譯著 
[間諜生涯] [  天虚我生]  
　　（十一）德國之戰事機關（續） 
　　德國軍圑共二十有五各屯紥於重要地點而以亞爾撒　羅蘭及萊茵河所駐者爲尤强德俄交界處之守望隊次之每一軍隊駐紥之地又將其附近省縣劃爲軍區區必有會設於交通利便附近省會之地一旦有事區中速備兵以及糧食衣服煤火之類莫不立刻送集於會更由會中轉送其處以資軍需有愆期者即平時亦罰無赦戰時更無論矣至其轉運之法及其成立之原因則吾不妨於輸運一欄再爲諸君詳言之 
　　德國軍權實操於皇帝一人皇帝之言即爲命令雖國會莫能違抗故其軍隊雖有四百五十萬人之多而其所服從之命令則唯一人也若夫意見用事跋扈傾軋不特爲德國軍法所不許亦且爲德國軍隊所未有也推其原因實當歸功於平素訓練之有法觀於前次德皇大閱以五十萬之衆而旅進旅退一無乖謬是豈威令使然哉非敎練有素孰能臻此德自普法戰爭之後得法人賠款五百兆法郎之後德國即由是漸漸富庶且提出二百兆馬克以備將來戰鬭之用直至於今有人自柏林過者必見斯柏冬有一古式守望之塔其中卽貯此二百兆馬克也每歲十月一日必有輔重之車轔　驅過吊橋而入守望塔地窖之中每入一次兹塔中必多馬克六兆至於今日且已積至五百兆馬克合之英金　亦二十五兆足當德國全軍十月之餉故雖戰爭延長其軍需亦必不致立匱塔之防護至嚴一歲中必由德皇或太子巡視一次而守兵之衆尤陪於國庫四面有河皆設閘閘外水高丈許設一旦有警則可啓閘决水以淹此塔人無能倖存者而儲金則無恙　平時塔在水中可十五英尺故雖無守兵亦不慮有一馬克翼而飛也 
詞選 
[浣溪紗] [  詩圃]  
　　羊角燈紅印麴波屏風十二拓金鵝丁家水閣約重過蘭葉裙拖眉子畫棗花簾掩贍娘歌棖棖絃索夜如何 
[前調久客都門盻家書不至] [  筠甫]  
　　過盡征鴻不肯留望雲心逐亂雲游忍敎人倚小樓頭簇簇月蘿牽短夢絲絲烟柳挂閒愁蟲聲吟碎一庭秋 
自由談之自由談 
[明日] [  覺迷]  
　　明日爲中華民國四年十月十日四年前之明日爲武昌起義之日亦爲吾中華民國誕生之日兩年前之明日爲中華民國正式大總統受任之日所以明日之日爲吾中華民國一年三百六十五日中最當寳貴之一日願吾國人母忘明日 
小說 
[家庭小說嫣紅刦] [  常覺小蝶合譯天虚我生潤文]  
　　第六十四章（續） 
　　勃理吐而下時忽有一人排衆而出自承即爲是夜詈小安東尼之人其人蓋爲縫匠小安東尼嘗令之製衣積欠且十四鎊矣醉後囈語自所不免但海兒斯東之欲詈小安東尼者初亦不止一人然而小安東尼竟遭慘死則亦彼等所不料也語者狀至誠實似無虚僞衆信之乃揮之令退是夜之守兵繼　謂是夜實親見密斯特勃理吐而與小安東尼偕歸但未嘗見哈勃克耳守兵旣退堂上乃召老安東尼特雅於是廰中目光爲之一振此海兒斯東之大律師憔悴己不復有以前形狀行時每俯其首態至頽喪循例立誓後維廉利達乃訽以是夜小安東尼與哈勃克交閧之事　雅供云未見但聞之約瑟夫及柏得秀諸人耳維廉利逹曰聞被告於交閧之時嘗以危言恫嚇死者有之乎特雅曰據云有之但知哈勃克之爲人實非好尋仇者其平素善怒然亦易和唯小安東尼則轉伈伈睨睨稍有一事即芥蒂於心終身勿忘惟彼爲長子凡事不無容縱故遂養成此習慣耳證人旣盡退被告之辯獲乃繼起律師凡二人一爲却得威一則温桑此二人於海兒斯東律師本宿負盛名談銘旣振當者乃悉披靡第一事即以大衣證明哈勃克無罪其意謂哈勃克旣殺其兄何不携大衣而去乃任留之餐室授人以可疑之柄天下安有如是愚魯之人哈勃克大衣之所以在小安東尼身下者正足以證明哈勃克未嘗知小安東尼之死并未嘗知己之大衣乃在小安東尼身下也此語聽者咸爲首　終乃辯及哈勃克是　所在之地却得威曰此事姑不辯蓋少待即能自明言次顧温桑温桑忽退去於是私語酬之聲乃起四座爭謂温桑必是畏難避席天下之事與物安有再足以證明哈勃克無罪者此念吾知讀者亦且表同　也 
[滑稽言情小說雙指環] [  天白]  
　　佛蘭茵女郎兀坐火爐之次低垂螓首悄然若有深思忽聞履聲槖槖自遠而近女郎遽然起立如夢中驚覺已復廢然而坐似重失望蓋來者爲一老人緩步近前傴僂吻女郎額且曰吾兒何事不適阿父載得汝愛歸矣女郎聞言遽仰其首注視老人之面老人則回頭呼其僕曰培爾速取吾行篋來培爾入時提一革囊佐以筠籃一滿貯折枝茶花垂垂覆籃口老人取花置女郎前曰阿父爲汝愛此歷叩巴黎諸别墅之門始得此一巨束幸車行殊駛活色生香猶似未折時也女郎受花意殊不屬默然置諸几上已而微喟老人目注女郎亦無言久之女郎忽曰蘇蔓德先生胡事不偕來老人冷然答曰渠歸意大利矣女郎驚曰渠歸耶老人憤然曰渠固不欲歸余迫之歸耳余知渠蠱若渠不歸若將墮彼樊網渠才貌固佳奈彼寒畯何蓋渠僅有阿徧年山中一茅屋固不能貯余之金閨嬌女也老人言未畢女郎已倒於座上而彚矣一來復後女郎粧樓中復添一美人倩影蓋新來之女侍梅苓也老人謫其女後亦自悔言之過激且以女郎獨處深閏寂寞光陰易生愁思乃欲招一小家碧玉妙齡而聰慧者以爲女郎閨中之良伴　告旣登梅苓遂應招而至梅苓丰姿艶麗不減女郎特婀娜之中略含剛健之氣女郎一見即歡若平生朝夕相依情逾手足每當斜陽在樹凉月上窓草地花房時有兩人並肩雙影女郎前之日以淚痕洗面者今則無時不巧笑嫣然老人亦顧而樂之且嘖嘖稱梅苓慧麗焉 
　　無何梅苓乞假歸省其親女郎固别緒依依老人亦覺滿腔離思蓋老人年事雖高風懐未減加以梅苓之色授魂與將枯之楊遂勃然有生意一日瞰其女不在側竟屈膝於石榴裙下欲與之定忘年交梅苓亦若拒若迎老人卒以指環加彼　纎之上婚約旣定梅苓遂乞假歸云將以婚事告其父母也 
梅苓去方數日而閽者忽稱蘇　德先生來老人欲拒而弗見而蘇蔓德已昂然逕入丰采揚揚異於平日似表示其心中躊躇滿志者老人無奈與之握手斗見蘇蔓德無名指上御一指環鑽石之光瑩然照眼蓋佛蘭茵女郎物也老人方驚疑間蘇蔓德直前抱女郎吻之復回面老人曰丈勿駭余輩成婚禮者已數日此來蓋迓女公子作蜜月旅行耳老人此時怒不可遏唾其面而斥之曰意大利猾賊汝竟敢違吾約而復履吾庭肆汝詭謀以刧取淸凈女郎之心汝罪大矣不速去余將控汝於法庭治汝誘婚之罪蘇蔓德聞言亦不怒第微笑曰丈所斥余者余固不承但丈所云肆詭謀以刧取淸凈女郎之心此間固有是人第非余耳言時目注老人老人面微頳巳復斥之曰汝第懺汝罪速去可耳他人之事何預於汝蘇躉德力遏其笑莊容對曰丈速余來奈何又逐余去老人益怒厲聲曰汝病癎耶余幾曾招汝至者蘇蔓德揚其左手直近老人鼻端曰此非招余之苻信耶老人一見駭絶瞠目若痴蓋蘇蔓德左手食指上亦有一鑽石指環即老人前日加諸梅苓玉纎上者殊不料婚約之少女即佳壻之化身嶽嶽丈人峰赧極至於欲逃佛蘭茵則前抱蘇蔓德力摇其臂兩指環之鑽石光乃煜煜互射弗已（完） 
 
 
 

Page 15

 
 
   
 
 

Page 16

 
 
   
 
