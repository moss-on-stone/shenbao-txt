# 1915 - 318 - 4915367

 

Page 1

 
 
   
 
 

Page 2

 
 
時評 
[列國之宣言（冷）]  
　　中國帝制列國曷爲而宣言也然而列國之宣言行將發表矣 
　　列國宣言之後中國亦將宣言否耶其宣言亦將發表否耶如宣言而發表則與列國所宣言者其同其否耶如不宣言而不發表則以前種種帝制之進行其將若何收束之耶此皆我輩小民所急欲一知其究竟者也 
　　嗚呼國體究誰屬國家之主權究誰屬 
[命令]  
　　十一月十九日大總統策令老田太文給予四等嘉禾章此令　　又令任命江朝宗爲步軍統領此令 
　　又令任命徐沅爲肅政史此令 
　　又令任命王賓爲陸軍第四師步兵第七旅旅長此令 
　　又令任命臧致平爲陸軍第十師步兵第十九旅旅長此令 
　　十一月十九日大總統申令内務部財政部呈准文官高等懲戒委員會議决王祖同查覆福建巡按使許世英被劾案内之龍才朗等交會議處一案前福建省會警察廳廳長龍才朗前烟酒局局長汪守圻前署閩侯縣知事童益臨前代理浦城縣知事張必明前代理南安縣知事馬振理前署龍溪縣知事陳家棟依法均應受褫職奪官處分等語龍才朗汪守圻童益臨張必明馬振理陳家棟均著准照所議即行褫職停叙實官其張必明一員所犯涉及刑事範圍並著提交法庭訊辦除如擬辦理交司法部查照此令 
[專電]  
　　北京電　國體問題原定十二月二日宣告解決嗣因種種關係聞有緩期十二月二十八日之說惟近日大總統態度以南方之謠言庫倫之傲慢頗不以速改爲然 
　　北京電　軍警昨開聯合會籌辦冬防並議嚴緝行刺鄭使餘黨 
　　北京電　蔭昌祭鄭電令便道攷查長江各要塞及砲台 
　　北京電　日本代理公使昨在長春亭讌請我國政界要人日置公使昨晚抵京 
　　北京電　呼倫貝爾勝福之一部份羽黨内有一千餘名本係内蒙扎薩克圖旗人已分别送回原籍餘下一千餘人編爲黑省巡防隊餉由黑龍江朱將軍擔任呼倫貝爾已完全投誠 
　　北京電　册封專使之隨員昨回 
京 
　　北京電　内部爲息謠起見面諭警廳認眞調查户口 
　　北京電　晉巡按請添警備隊兩營已准 
　　北京電　參政王家襄電請辭職 
　　北京電　津海關監督徐沅昨補肅政史遺缺聞派馮汝驥接充 
[特約路透電]  
　　北京電　日使日置易昨夜抵京俄使署參贊克萊夫氏前請假出外今已回京　（二十日） 
　　北京電　蒙藏回代表今日午後在京投票由蒙藏局長監督聞代表五十六人皆贊成帝制商會滿旗勳士通儒之代表將於下星期初投票國會籌備處接各省各區域之報告稱投票之結果乃全體贊成帝制並奉袁總統爲大皇帝　）二十日） 
　　東京電　紐約直接來電稱報界聯合會之華盛頓訪員謂英法俄三國刻方協力謀使中國加入三協約國惟無須中國出兵助戰（二十日） 
　　廣州電　政府定欲實行一元以上之發單黏貼印花之章程故米商聲稱將暫停貿易彼等對於十元以上契約須貼印花之辦法則 
不反對（十九日） 
[譯電]  
　　北京電　日使日置易已於昨夜抵京（二十日） 
　　北京電　國權報載稱代行立法院擬於本月二十三日上勸進表於袁總統因國民代表大會選舉事宜已於十七日告竣故也（二十日） 
戰電 
[其一（英人路透電）]  
　　倫敦電　雅典路透訪員電稱摩拉斯蒂爾之地位雖屬危險然意國所傳布軍巳入該鎭之說並不確實布軍之目的乃欲至阿爾巴尼亞之邊界斷絶南北兩軍之交通線而逼南軍退入希臘希臘意人消息謂塞軍以五千人扼守拉布那山隘拒五萬布軍至十六日之久布軍損失不止五千今塞軍已委 
棄該隘而退不遺一砲不失一人塞軍因抵抗陣前之攻擊以致不能分兵以禦圍攻之布軍敵衆以單排越山過嶺繞行曲徑跋涉深澗而來戰事最後之一幕極爲險惡布軍與塞軍之後隊在環繞一庫泊魯魯至泊里萊浦大路之山徑中拔刀相戰當此之時塞軍餘衆乃向摩拉斯蒂爾布退（十九日） 
　　雅典電　各報謂塞國大局頗危摩拉斯蒂爾兵力單薄恐不能抵禦優勢之布軍加恰尼克山隘及舊塞維亞之塞大軍現仍竭力抵禦敵軍法軍所處之地位頗佳現望援軍速抵俾法軍得從事總攻擊迫令布軍退出其他陣地以保全大局柯香君今日入覲希皇延一小時半之久（十八日） 
　　倫敦電　今日下午貴族議院開會時里白里斯台爾貴族云及孟羅將軍來報主張撤退達達納爾之大軍藍斯唐貴族謂孟羅將軍之報告與所附之證據似不足使政府得一解决是事關係甚大故已請吉靑納貴族赴東地中海矣（十八日） 
　　倫敦電　泰晤士報謂倫敦接確實消息據稱希臘刻願對於英法塞軍隊之退入希境與聯軍之在薩洛尼加登岸抱同一之態度（十九日） 
　　倫敦電　公報局宣稱加里波里半島克里西亞之英國第五十二師團進攻土軍頗獲勝利是役佈置甚爲縝密先炸地雷三枚於是英步軍即衝鋒占據克里西亞魯拉東西兩面之戰壕英砲隊轟擊土軍後備隊助以裝十四英寸巨砲之鐵甲艦兩艘及巡艦愛特加號（七三五○噸）直至英軍築成障碍物時始止土排砲回擊甚烈但無效果英軍於戰壕附近以機關槍阻止土軍進攻土軍所發來福鎗散漫無凖力殊易敗之土軍死傷甚衆（十八日） 
　　巴黎電　今日下午公報謂法軍猛轟各處德軍戰 
壕及防禦工程今晚公報謂法軍以砲火及地雷擊毀各地點之德軍防禦工程十七日近東塞拉河與伐爾達河無重要戰事十六十七兩日拉白洛伏北面有布軍向柯斯土里洛方面進攻法軍固守各陣地（十八日） 
　　羅馬電　意軍刻進圍戈里西亞並在該鎭西北中屢獲勝戰公報稱十二日意軍開始攻擊一要塞陣前留數隊與敵接戰餘衆由砲隊掩護越附近之山坡而進連日天氣雖不佳然意兵進行不爲所撓至十七日側擊之行動始告成功敵兵生逃者頗少遍地皆死屍一壕中曾發見死屍二百零八具戈里西亞砲戰更烈敵軍已在鎭中安置砲位（十八日） 
　　彼得格勒電　今日公報謂德軍在哇萊西南夜攻爲砲隊及機關鎗擊退斯凡台湖附近德軍所棄之戰壕死屍枕藉未經掩埋德軍復在斯蒂爾河左岸取攻勢被阻（十八日） 
　　倫敦電　費蘭巨元帥電稱十六日夜間英兵一小隊攻入瑪細巨西南杜佛河附近敵軍正面之戰壕刺斃德兵三十人且俘獲十二人而回英兵僅死一人微傷一人此即今日德軍公報所述英軍襲擊被敗之一役（十九日） 
　　倫敦電　愛士葵君與其同僚已於昨日回至倫敦　（十九日） 
　　倫敦電　前海軍大臣邱吉爾君巳赴法國（十九日） 
　　倫敦電（由北京轉）　外國報紙轉錄德報所載消 
息據稱印度各處亂事蔓延婆羅門佛回三教信徒皆聯合一氣與英人爲難指揮亂事者爲巴加爾波地方之王孟賣·瑪特拉斯·那格波·阿拉哈巴·伊那斯波·諸處秩序大亂亂黨在伊那斯波阻止本地軍隊之出發英軍被迫而退亂黨已佔據軍營及兵工廠云云印度事務部大臣宣稱以上諸說自始至終全無一句實話再印度並無巴加爾波王其人者如德報指巴加爾波郡長而言則其人僅十一歲之小孩耳（十九日） 
　　倫敦電　貝土君在下議院請注意香港拘禁之德人三百名且因若輩有碍香港之治安故提議移禁他處殖民大臣巴拉勞君答稱香港總督曾答覆商會謂當道不以民間所憂慮者爲然彼曾與陸軍部會商此事决議不另有舉動該員又問香港德國商行何以久不淸算該大臣答稱政府現正研究此事以期排除香港德國之勢力（十九日） 
[其二（德人德文報專電）]  
　　柏林電（由塞維爾轉）　十一月十九日德軍大本營公報云昨日德軍追擊塞軍之際俘敵五萬人（巴爾幹戰况）亞貢及附近一带並伏斯巨均有砲隊戰事德國飛船隊攻擊波泊林西面之英兵營壘（西境戰况）（十九日） 
　　華盛頓電　駐美奥國大使署宣布十一月十八日維也納公報云奥軍今始於恰土里斯大獲勝利俄軍喪失甚衆迄今巳掩埋死屍二千五百具成新墓四百座奥軍獲來福鎗數千枝及軍火甚夥俄軍現於斯蒂爾河西岸占據陣地四處防守甚固且築有大兵房防舍馬廐足徵俄軍度冬於此（奥俄戰况）意軍於桑米琪爾山北坡進攻琪哥拉又於瑪蒂洛西南進攻兵力荏弱均遭失敗意軍復砲轟戈爾士奥國飛行家轟擊貝拉洛之兵房奥國飛行有家轟擊桑尼柯洛與亞爾白洛尼之砲臺及維尼斯之兵工廠飛機處煤氣廠並兵房數所奥飛機雖受敵軍砲隊及敵飛機猛轟均得安然飛回（奥意戰况）奥軍進抵洛伐伐洛斯北面之烏伐克境奥軍已占據茄伏爾高地奥軍進抵伊凡琪加南面之哥里雅泊萊尼拉山隘（巴爾幹戰况）（十八日） 
　　柏林電　十一月十四日土軍大本營公報謂土砲隊曾阻止敵魚雷艇一艘在克米克里里滿附近以戰品運登岸上十一月十五日敵軍分兩股攻擊塞台爾巴一股即爲土軍擊敗一股進抵土軍前鋒戰壕土軍由側面發砲轟擊且回攻敗之土軍於伊拉克陣線擊落敵飛機一架該機並未受損已爲土軍所有敵鐵甲艦一艘沉於鐵格里斯江艦中將士均溺斃阿刺伯義勇隊曾毀敵軍電線獲戰品甚夥（十九日） 
[東方通信社電（日本人組織）]  
　　東京電　列國對中國帝制問題之宣言行將發表（二十日） 
　　北京電　日本駐華公使日置氏昨夜十時回抵北京今日午後三時往訪外交部告知回任（二十日） 
　　北京電　聞中央政府財政困迫達其極各部除少數之高官外薪俸二三個月未發（二十日） 
　　東京電　福井丸船由香港入長崎據該船長談謂三日航行温州海面之際船尾忽現懸美國旗之軍艦揭示開始發砲之奇怪信號旋復許其航行問明緯度然後他去該驅逐艦形跡甚爲可怪云云此據長崎電報所述其眞相尙未確知（二十日） 
　　東京電　　大禮大觀艦式定於十二月四日在東京灣横須賀海面舉行已命片岡海軍大將爲總指揮官是日參列之軍艦計自戰艦巡洋艦砲艦海防艦以至驅逐艦水雷艇潛航艇等共一百二十五艘其噸數實有六十萬噸以上日皇乘御筑波軍艦親臨校閱（二十日） 
　　東京電　日皇於十九日午前九時由西京啓蹕午後一時四十五分抵山田驛即幸行在所駐蹕本日午前九時乘御馬車進謁外官皇后則由北白川房子内親王恭代行禮（二十日） 
　　東京電　大隈首相於昨夜回東京其餘閣員則於今日回京（二十日） 
要聞一 
[炸藥之戰爭]  
　　北洋德華日報曰今茲歐戰大戰其兵力之厚戰地之廣固千古莫與倫比即兵器之精巧如空中飛機海底潛艇等亦爲向所未聞然無論天上地下海上海底所用者多不離乎炸藥故今茲大戰有炸藥戰爭之名稱近日美國報紙載有胡特遜馬克斯姆氏談論今茲大戰使用炸藥一事據胡特遜馬克斯姆曰此次大戰即炸藥之戰爭也凡砲台要塞雖最新式者亦不能抵抗炸藥故今茲戰爭之主要結果莫不賴有炸藥而成也至於此次戰爭所用炸藥若干其詳雖不得而知然觀許多化學藥品凡製造彈藥所必需者其價由美金一角三分半漲至二十元則其用項必非常之鉅矣不然其價値安能增漲至百餘倍之多也雖然現在美國製造軍需之廠其數已有昔日十倍之多而吾美人所能供給英法俄等同盟國者至多不過佔其所需百分之二余有一英國友人日前來電詢余能否承辦步鎗百萬枝余當即復以回電謂美國各製造廠未有能於一年之内能負此鉅任者蓋百萬鎗枝至少須有三年方能交貨也現在英法俄等同盟國皆出重價購求軍需如平時步鎗每枝價値美金十元者今皆願出三五十元購買是出今吾美人當知吾美苟有各國前敵兵 
　　　　　　　　　　　　　　　 
 
 

Page 3

 
 
士十倍之衆之工匠　怡兵器軍火餉糈汽車鐵路火軍以及電線等等軍需品則吾美實業之鉅工方能完備無憾否則凡各匣所需斷難一律承辦然若果有交戰國前敵士卒十倍之人工專造軍需供給各國則世界將永無太平之日綠戰即謂之生活也但今交戰各國縱棄干戈以尋舊好而將來之戰爭如實業上所競爭者亦必愈爭愈激烈此可不言而喻者也 
[德奥攻塞之關係（續前）]  
　　夫德奥越巴爾幹而作戰其最宜注重之一事則爲巴爾幹各邦之態度是也布加利亞今旣宣布黨於中央帝國羅馬尼亞無復有用武之餘地羅國苟黨於協約國出兵攻奥則布國之兵將拊其背如與布戰則奥國之兵又拊其背羅國至是將有前跋後　之虞矣且布哥維拉奥軍今日之地位足以側擊羅國北匈之邊界加以特蘭錫爾伐里亞阿爾伯山設防鞏固羅軍攻之其艱難當無異於意軍之攻鐵路斯阿爾伯山也協約國之軍所能制羅者惟俄國耳俄國自保不暇寗有餘力與羅爲難故羅國之中立一時不致有變縱或有之亦必延雙方勝負搖曳不定之際也羅國之中立布之利也蓋布國可去後顧之憂而能自由以陸軍抗拒塞軍及協約國援塞之軍希臘縱加入亦不之懼希臘之地位今頗困難軍界中人皆公認布國兵力敵希而有餘希臘如加入戰局則聯軍之在薩洛尼加登岸者或駐於布希邊界助希拒布或北進助塞然布軍如一旦進攻獲勝則聯軍與薩洛尼加之交通有截斷之虞故希臘之加入無裨於塞塞國仍須獨撑危局也以塞國蕞爾之衆而敵德奥雄厚之師其不能取勝可以無疑塞軍如不能止德奥戎馬之足則希臘旣須拒布又須敵德奥乘勝南下之軍希臘所可望助於協約國者惟法意陣地可以騰出之兵耳然達達納爾遠征軍損失甚多望援不暇何能分兵他適而在薩洛尼加登岸者亦即爲法境所需之軍隊是法國一方面已不能以兵力輔助希臘矣意國而派兵援塞也則不獨分攻奥之兵力且須與德軍交戰然開釁於德非意國之所願也觀於意國開戰數月迄未向德宣戰已可知之法意旣皆不能以兵力助希臘然則希臘唯有保守中立而巳希羅兩國如守中立則薩洛尼加之聯軍對於布軍將有應接不遑之勢即使其能進援塞國然布軍在側不難斷其交通絶其歸路故聯軍進行其事亦甚危也英法派往薩洛尼加之軍隊如兵力不足不能牽掣布軍則布軍必分兵以擊塞軍東翼或攻聯軍後路塞軍至是四無扶助已不能有獨力戰勝德奥之機會况布軍又擾其側乎五月以來俄軍屢受創於東歐英法雖取攻勢於西境然其力不能持久而意軍進攻之行動又不能奏捷夫協約國之失敗乃中央帝國之利也於是不獨德奥乘機而起穿塞國而南下且布國亦欲肆其野心聯德奥而圖逞希羅兩國躊躇於利害之間亦不敢獲罪强邦惟有敬謝協約國而守中立耳究其結果勝利之機操諸德奥此乃今日時局之現象也德奥得利於近東則突厥之交通開塞維亞之命運絶日耳曼之勢力將膨脹於巴爾幹斯拉夫之威望將不復爲人所重而釀成今日戰禍之競勢亦將因以暫止此皆德奥在東來獲勝後所必有最顯明之結果無待疑問者也至是英法擬破達博兩峽以通俄境之謀縱不完全失敗亦將大受阻滞此後俄國與外界之交通線仍必繞北冰洋之越阿堪遮口岸與西比利亞之鐵路舍此無他路也至是德國側據英國由地中海而至印度之航路又横佔至印度至埃及之陸路換言之即英國百年來慘淡經營以外交與軍事之力量强遏俄國使其不能危及地中海及印度之事業將成泡影矣何則德國活潑堅决百事刷新非退化不前之俄國所可比也或謂遵陸路以攻印度或埃及則山河險阻不便行軍且路途遼遠接濟爲難德國似未必敢冒此險也要知有大志者不畏困難試閱一部戰史何一非冒險制難之事蹟况在今日所謂地理上之困難者已有鐵路以勝之乎拿破崙時代輸運不便故軍隊不得不就近取糧一旦糧失軍隊即陷危境此拿翁之所以敗於俄也今有鐵路之利便大軍遠出無慮接濟之不至即使敵人毀壞路工然技術日新不難立即修復敵軍縱毀去境内之所有不欲留糧資敵然若鐵路存在則終不能阻攻軍之進行也當俄軍退出波蘭時焚去糧草毀橋折路宜德奥軍不克窮追矣然工程隊修鐵路造橋梁異常迅速其工程之敏捷等於軍隊之進行今世人固未聞德奥軍深入俄境而有所缺乏也茲者由聖地以達埃及及穿越第格里斯河與幼發拉第河流域之路線正在建築中德國今即不圖進取波斯與埃及然在巴爾幹一得勝利德國即處於可斷英國至印度之路且可略取印度之地位矣此後德國將肆力於陸地路線而英國則遠取蘇彝士河之航路矣蘇彝士河復在德國勢力之下則英國將繞道於巴拿馬運河或好望角矣目下德國之攻塞即德國謀撼英吉利國基之初步此歐戰中近東事變之所以爲重要歟（完） 
遊美隨紀（第五信）（六）（ 
[遠生]  
[記新劇十一月一日東京旅次]  
　　牧師此時以儼然道貌强制其萬種不能解决之悲煩且驚且懼且悲且喜厲聲告此可哀之婦人曰我有妻我現爲牧師爾速歸爾速服爾法律上之罪（眼目）此婦人始述其戀終生其憤謂我有何罪（眼目）我旣已與君相愛若復以愛與人遂爲道理乎我之殺人以君我之脫獄以君君令我歸我歸何處我無明日我無將來只有現在一刹那得見君之面足矣君旣厭我我今歸休牧師强起止之而此十年前二人所種之孽種之幼女忽來此父此母此女三人相抱痛哭遂復團聚 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京塵中之國體問題消息]  
　　日置公使之到京　駐京日本公使不日回任消息疊誌本報茲悉日置氏於十三日由西京啓程往神户與其夫人及女子并其快婿駐京日使館隨員縫田君在神户會齊十四日登淡路丸内渡計程昨日必可抵津日使館高尾書記官昨晨特赴塘沽迎迓昨晚到京與否尙未探悉又聞日置蒞西京之前一日日内閣諸大臣在京都府知事會議廳特開閣議聞係因我國問題對於日置有所指示也 
　　電令各省之内容　政府現鑒南省不靖之象頗持一種謹愼態度前日特又電令各省軍民大吏遵照施行其内容探誌於下一臨時軍費之籌備二各省聯防之計劃三改革軍事之緩急秩序四嚴防黨人之舉動五維持該管地方之治安六國體未定以前各省軍民大吏不得自請入覲 
　　中央選舉之籌備　中央選舉國民代表本有月之二十日以前舉行之說近來忽以　查資格人數有逾萬之多選舉資格審查會之審查此項資格煞費手續須俟審查完竣始能擇定選舉日期聞審查後尙須列一榜示以便週知大約選舉國民代表其投票日期須在二十日以後矣 
　　一般鼓吹之措詞　帝制延期其原因固自有在而京中一般爲帝制之鼓吹者則謂關於内部情事亦有不得不稍緩時日者一爲憲法一爲籌備其所謂籌備不外大典不可草率云云其所謂憲法則云國體不决起草不易主張此項憲法先須擬定二種一係共和一係君主國體表决何種　用何種而歸結仍以各處電問此事者甚多希望從速解决昨日憲政協進會代表團開茶話會於東安飯店楊孫兩理事長及各處代表皆蒞會關於會中近日進行事務及大局情形有所報告討論大意亦謂政府應以民意爲重不宜過於拘泥法律手續所决辦法謂宜催促進行以慰民情云云 
　　勸導華僑之消息　政府因此次國體問題其旅居南洋羣島等處之各華僑極不贊成以是擬即派員前往宣慰勸導各節已誌各報茲得政界消息刻下政界各員中對此並無希望得差前往者蓋自辛亥國體改革後華僑對於政府本極歡迎後不知何故兩次中央募集公債華僑忽然不甚踴躍認購而於内國之各種實業問題亦鮮肯投巨資政府前已屢經派員前往勸導大率已無甚要領故政府此次派員前往其效果之如何正復難知也云云 
　　杭許被捕之傳聞　聞順治門外海昌會館前晚有二人爲某軍事機關捕去訪悉其一爲浙人杭辛齋此人前淸末年在京辦京話日報因事爲官廳干涉被拘旋釋而杭之名始聞於時光復後回浙辦報與浙當道曾有齟齬厥後被選爲衆議院議員隸於國民黨然在議院中無所表見似非彼黨重要人物此次被拘未知有何原因又一人爲許某則係新從浙中來京者 
　　預防刺客之布置　警察吳總監因西長安街新華門附近一带爲政府重要人物往 
來要道而該處交通繁雜人類不齊且人力車衆多難免匪徒混跡其内圖謀不法情事故昨已令該區署長加派巡警查禁往來行人在該處逗留並不准人力車輛停放以防危害又步軍統領江宇澄氏現以左右兩翼游緝隊兵巳皆分往各處駐紮頗有不敷應用之勢故昨已在本署將各旗咨送之技勇兵門甲步甲等缺一律挑補矣 
[中日滿蒙兩銀行之對華關係]  
　　英文京報之漢文部論日本議設中日滿蒙兩銀行關係之重大其文略云日本之議設此兩銀行也不知經幾許調查費幾許研究草案屢易辦法屢變復向其全國銀行家實業家徵求意見以備採擇斟酌損益務求完備蓋非特欲利用此兩銀行爲龔斷中國一切利益之機關且欲恃之爲以經濟力征服中國之先鋒隊之大本火營也吾人以此事關係之重大較其前次提出二十一條件之要求更有可畏者何則今日全球已漸將由武力政治力之競爭而羣趨於經濟力之競爭爲政治力武力戰敗而被征服者或尙有恢復其自由獨立之希望若爲經濟力戰敗而被征服勢將舉其全國國民不爲餓莩即爲外人經營之大公司大工廠之勞工供其驅使僅免飢寒而全國國民將貧瘠枯槁憔悴婉轉就斃眞歷萬刦墜九淵而不得復覩天日者矣不觀東印度公司耶當時印人孰知征服全印者即此區區一公司之力耶今日本之設此兩銀行其意所在何難推測彼已明目張膽言之未嘗稍諱其設中日銀行之作用一在爲貿易及其他商業上之機關二承受我國借欵三間按投資於吾國之特種事業例如礦業鐵道郵便電信等業是也其所謂圖鞏固中國財政而密接中日經濟關係者特門面語耳其設滿蒙銀行之作用一重在農業金融决行長期借欵二專貸款於以土地爲抵押者一言蔽之彼之中日銀行在謀中國内地實業彼之滿蒙銀行在謀滿蒙土地如斯而已漢冶萍因借日欵之故致釀成兩國重大交涉南潯鐵道因借日欵之故公司實權全操彼手彼之中日銀行旣專以投資特種事業爲目的鑛業鐵道而外並欲謀郵便電信利權不知將來復將喪失幾許之漢冶萍與幾許之南潯鐵道耶彼之滿蒙銀行一方則援助在滿蒙經營農業之日人一方則貸欵於以土地爲抵押者間接以攫滿蒙土地非將滿蒙席捲囊括不已日人之在滿蒙已占特别地位若令如此滿蒙豈復爲中國有耶吾故曰此事關係之重大較其　次提出二十一條件之要求更有可畏也 
[勝福取消獨立之中俄新約]  
　　呼倫貝爾取消獨立後勝福被任爲該旗副都統前日已有命令茲悉此次該處取消獨立中俄間又訂有若干條件外交部業將與俄使簽約互換情形呈報總統據聞該條件内容之要點如左（一）呼倫貝爾自治政府應承認中國之宗主權（二）從來俄國商人與自治政府締結一切之契約中國政府應追認爲繼續有效（三）自治政府管轄區域内所徵收之租稅收入專供該區域内之用不得用在其他地方 
[歲首爲期之預算與徵兵]  
　　五年度預算六月以前雖從事編訂因種種障碍未能積極進行故未獲提出於代行立法院日前公府開財政會議决議明年預算案不提出於代行立法院作爲試辦茲聞財政部已就其試辦案之成立公布及實施預定順序如下一各省造報之收支槪算表由財政部於本月二十日以前分别查定提出於總統二總統接此預算案即交付主計局審查再呈出於國務會議俟其通過即爲成立今限成立在十二月十五日以前三成立後由總統交財政部由部分行京外各機關遵照辦理其期總在十二月二十日以前四公布期定明年一月一日 
　　政府爲鞏固國防起見擬於明年實行徵兵制度 
並有徵兵章程頒給各省茲聞此次計畫先從直隸山東入手凖於明年歲首即見實行現正從事籌備於京師設立徵兵總局外省設立徵兵分局其徵兵組織之根據先以團爲單位然後再隨時擴張 
[張葉兩次長之銷假說]  
　　張壽齡次長行將銷假此說入傅於外茲聞周總長日前又親往賢良寺張氏寓所殷殷勸駕總統亦曾遣人諭意張氏似已承諾大約本月二十四日假期一滿即將回部至現署是缺之鈕傳善氏原兼烟酒公賣局總辦當然回其本差外傳其卸任次長後即將堸下視察公賣情形其說亦非無據 
　　交通次長葉恭綽氏日前請假情形已誌前報茲聞 
葉氏僅奉批准給假五日日内即將銷假矣 
[山東戒嚴聲中之聯防（懷瑾通信）]  
　　自十一月十日上海鄭將軍惡耗傳來山東方面亦屢接中央密電立命戒嚴省垣乃組織軍警聯合會仿照北京辦法不分畛域切實互相聯絡策應以重防務十三日安徽將軍倪嗣冲快車由蚌埠來濟預由靳將軍撥派馬衛隊及轎式馬車一輛於是日淸晨六時馳往津浦車站歡迎及六時十分倪將軍車抵濟站即由馬衛隊迎接至軍署聞爲遵照公府密令來濟互商津浦沿線蘇皖魯三省聯防事宜及至午後倪將軍復爲此事至辛莊拜會第五師張樹元師長晚餐後即附乘十一點零一分快車回蚌埠省垣當道均往恭送十五日午刻靳將軍又在軍署招請蔡巡按第五師張師長第四十七混成旅馬旅長及軍警兩界集議開辦軍警聯合會以便實行聯將防衛聞是日議決除暗中防衛加派便衣探警切實被巡外復嚴禁張皇總以寓戒嚴於不着痕跡之中不驚居民不致搖動商務爲主即以靳將軍蔡巡按爲監督張師長楊道尹爲正副會長馬旅長宮廳長爲軍警稽查巳開始聯防梭巡 
[濟南女師範反對校長風潮（懷瑾通信）]  
　　濟南省立第二女子師範學校有留样女生十餘名因與管理飯廳之人齟齬啓釁校長孫承祖又偏袒管理人而斥責女生遂至全校女生不服罷課糾合六十餘名全體女生於十一月十四日下午七時排隊擁往巡按署公訴該校種種腐敗及校長　頇情形經公署教育科主任胡家祺代爲接見允即代陳蔡巡按使派員查究撫慰再三始相率回校翌晨蔡巡按即派省視學鞏秉秋及孫房二君同往調查未識如何了結惟聞 
該校孫校長頗有奥援而女生又大半爲省宦鉅紳之眷屬雙方勢均力敵頗費調停者之苦心躊躇云 
[杭州各種之會合（靜眼）]  
　　杭城各種之集會此旬日内如雨後之筍雜然並起雖方面不同而均於社會有益綜合計之如左 
　　（一）全國靑年會幹事會　靑年會於本年冬季開全國幹事會於杭州假淸泰第二旅館爲會所該旅館地居西湖之濱室宇淸潔前數月間特恐房室不敷添建樓屋數幢以容各地幹事此次來杭即假該館爲會場連日報告各地狀况並提議將來辦事方針杭州之會長爲交涉使温佩珊君日夜奔走招待殊形忙碌前數日間曾代表朱將軍於西湖圖書館開歡迎會繼又在協和講堂開本會杭部會員歡迎會會畢後又請演說家余日章諸君分赴各學校演說務使一般社會知靑年會之旨趣及對於社會之利益云 
　　（二）國文教授研究會　前教育部召集全國師範學校長於京師以國文教授列爲研究問題之一此次浙省各師範及中等學校校長及國文教員咸來省城假第一師範學校爲會場開國文教授研究會遠道赴會者并可假該校爲食宿之所每日午後一時開會惜與會之人以校長爲多純粹國文教員研究有素者率以道遠且爲職務所覊不克咸赴斯會發表意見也 
　　（三）第一師範運動會　省城各學校校長注意運動者以第一師範經校長爲最生徒化之故運動成績較佳十一日該校令附屬小學開運動會團體之運動均演習純熟姿勢亦均合法各種競爭亦頗足以資嚴鍊較之前次杭縣各小學之聯合運動會所演殊爲進步且辦事人師生合力呵成一氣能各守所職以維秩序亦不易得也 
　　（四）中等各學校會操及校長會議　省城各中等學校舉行會操於重九日已舉行一次本月分因天雨延期於十四日補行是爲行二次各地中等學校長適因研究國文教授來省咸往參觀亦一良好機會也各校長於十三日假省教育會爲會場會議明年聯合運動會之辦法及其他各種聯絡統一之事 
　　（五）沿海水產協會之發動　天津水產學校長孫子文君熱心研究海產南北咸聞其名此次來南至蘇浙各地調查水產頗受就地人士之歡迎屈巡使特延至署中晚餐俾得詳細討論孫君欲發起沿海七省水產協會屈使亦大贊成之且允撥欵相助苟七省之中均有先識之士鼓動提倡衆擎易舉關於調查研究之事必能見諸實行 
而日本覬覦我漁業之謀亦可稍戢矣 
　　（六）省立各學校聯合運動會之籌備浙江學界對於體育上注意者頗不多見本年鑒於五月九日之事思欲振起尙武精神莫如年開聯合運動會此次江蘇開會於蘇州浙江教育會特派葉墨君張葆靈來簡齋王擎桂及黄某五人至蘇參觀以便倣效聞明年陽曆三月二十八九兩日將開會於梅東高橋大營操場各地方來會者或選手或團體皆可隨意其競爭種類如賽跑跳欄跳高跳遠撑高跳障碍竸走擲鐵餅籃球等甚多不日將禀請屈巡按使通飭各校預備云 
　　（七）水利委員會之開會　浙省組織水利委員會與修苕溪剡溪甌江諸水經營規劃亦旣有日茲値冬令水少浦陽江之水旣經公民酈忱等禀請開掘而曹娥江亦擬即日實行日内正在開會審查云 
[奉省法政學生案引渡紀]  
　　引渡之槪情　日前奉省法政學生張蕙田劉亞池王寳琦三人被日人認爲抛擲炸彈案内 
之嫌疑犯經日警拘去在日領署覊押四月有餘奉省當局屢次交涉迄無結果段兼巡按使到任後屢請外交部向日使交涉復經馬交涉員 
與駐奉矢田代理領事交涉日人始允其引渡交中國法廳處理前日瀋陽縣遣人到法校取三生衣服以便更換馬交涉員協同高等沈廳長旋即赴日領署按收一說則謂十四日已由日警察署將三生引渡至高等審判廳取保適沈廳長星期外出無人主持至晚六鐘始送瀋陽監獄暫時寄押兩說未知孰是 
　　當事之傳說　聞此案交涉情形及引渡後尙須如何訊辦之處據當事者傳說崖末略誌如下一要求賠償在彼國以延壽當一案絶對認此三生所爲要求中國賠償該堂損害洋二萬五千元聞作爲和平了結二尙須治罪掠劉亞池聲稱此次無辜被逮拘留該國囹圄半載有餘然日人則以劉雖未曾具供而王寳琦張蕙田二生已有口供故聞該國仍求治以相當之罪三暫未訊結高等廳以此事關係交涉在該國認爲有罪在該生等堅不承認故交付到廳高檢察官略訊原委代理邱檢察廳長因　炎生氏未返只得候梁炎生廳長回廳再作辦法四仍押堅獄法廳以劉張王三生雖據稱無罪然旣經嫌疑被逮經中央竭力交涉始幸顧全邦交送還我國不能輕易釋押是以交由模範監獄李典獄長仍行嚴拘獄中並令照依通常規則槪禁外人不時接見以昭愼重 
　　日報之條件　（一）對於村井延壽堂支出賠償金（二）逮捕首犯王樂民並加處罰（三）引渡人在中國裁判所對於犯罪之辯明認爲必要時日本官憲無論何時不得否認出庭（四處分明白事理及負責任者之警察警長（五）凡關於本交涉之調查以日本警察調查之事實爲根據以上等等條件内之賠償金一項額二萬二千餘元但公文不用賠償之文字 
　　事後之致謝　法政學生三名已於前日引 
渡此舉係由馬交涉員始终其事頗荷日領感情已親自致謝並將數月之引渡費悉數措交以敦睦誼 
[營蓋鐵路之進行消息]  
　　奉省營口爲水陸交通之巨埠遼河流域之土產貨 
物多從營口輸出營紳李仙洲爲便利交通挽回利權起見遂招集股欵修築由蓋平至營口鐵路一條前已將招股修路章程並測勘沿路經過路線需用之民地一併繪圖列表具禀省公署請轉咨交通部核辦當由部派員復勘尙無窒碍路欵已確實可靠允准建築茲聞李仙洲復具詳公署謂此項路工巳聘定英國工程師戈爾善氏擔任估定全線需欵二百萬元現已在蓋平州通衢海山寨地方設立事務所俟將用人包工購料等合同訂定即行詳請立案從速開工 
地方通信 
[蘇州]  
　　請兵保護鄉鎭　各鄉董事近以盜匪蠭起冬防吃緊特紛紛來城具禀道尹公署請求派兵紥防以安閭閻光福鄉董事馮小卿鄉區員何震堃並會同上呈陸軍第二師援照舊案撥兵一連駐防聞朱師長已批准矣 
　　水警拿獲盜匪　紥防吳江之水警第三專署巡官拿獲行刧周莊之盜犯一名並在該盜犯屋内抄獲老式鎗六支子彈數十顆刺刀三柄衣服等物一大包一併移解來蘇送交第三專署由仉志鸝署長鞫訊確實加鐐將贓證軍械等物一併押解水警第二廳司法科究辦 
　　盜案彚誌　蘇常道屬境内邇來搶刦之案日有所聞前日蘇鄉甪直開駛來蘇之航船滿載鄉民來城完租行至金鷄獨樹河交界河面突有盜船一艘盜匪七八人揚帆而至先放手槍數響喚令停駛旋即用竹篱搭住一擁登船將各鄉人所带之完租現洋數百元搜掠一空而去蘇鄉徐莊鎭前晚到有大批梟匪連刧六七家損失最鉅者曹源輿等雜貨店樓子頭徐聚興南貨 
 
 
 

Page 7

 
 
店前夜被盜匪三五十人擁至刧去　軟衣服首飾現洋等約値三千元並擊傷事主徐殷氏又本鎭恒泰祥南貨店同日被劫毆傷事主徐顧氏損失亦有數千元　武進縣屬奔牛鎭到有客船一艘被盜匪搶刧一空昨已來城報呈蘇常道尹請緝 
[松江]  
　　誤催訟費之爭執　馬某欠張某洋三百元張以屢索不還赴案告訴傳訊時承審員以馬未繳訟費令當庭補繳洋十二元研訊一過判馬已納利多年限其繳本三百元歸張收取完案翌日科員檢閱卷宗見馬原禀時未附訟費即繕條飭承發吏持赴馬處令爲補繳馬以已經當庭呈繳指承發吏有意浮收將條接去聲欲上控不知將如何了局也 
　　委員之酬酢忙　昨日縣公署焚燒禁烟案内查獲之烟具膏土等類先期榜示案由數目省長並派候補知事劉香圃來松監視劉即前駐松選舉事務所所長現因選舉人員奉札休戰遂順便與各事務員接洽將一切文牘名册妥爲收朿本日各員張筵欵之李知事以劉君即日旋省亦定明日爲之餞行 
　　浦南區員之更替　亭林戴區員因有控案現准暫時離任遺缺已由總局三等警佐陳鑑予往代另以沈春鰲補三等警佐之缺葉榭鎭區員壽君係本鎭人因辦事爲難現向所長辭職大約亦需委人也 
[鎭江]  
　　關於學產之查覆　丹徒縣章知事以奉財政廳淸理官產處會飭將縣屬城市鄉固有學產及官有土地建築物含有關於學欵之性質或原撥租息若干並官立校舍備用官產者造册詳報特飭丹徒縣教育欵產經理處限五日内詳復昨經董事程也魯王振文二君函致城市鄉各董按照省行指飭依限查復 
　　警察協查私警酒　丹徒章知事接准江蘇烟酒公賣局函稱蘇省烟酒公賣事宜業巳分區組織分棧漸次開始征費至巡緝私菸酒照章得由軍警協助除由省區各局各按主管區域選派巡丁發給執照携带隨地稽查外相應檢取緝私執照式樣及甲乙丙三種印照式樣函　貴知事轉飭各警區鄉團局查照遇有緝私事宜照章協助如有途經烟類酒類其重最應行徵費者亦可按照程則規定察視單照緝加查　用杜私運偷漏諸弊云云章知事已分飭各市鄉警區遵照辦理矣 
　　派員驗收河工　江北運河下遊一带堤工委員督理修築刻已完竣聞齊使巳於日昨派委專員由省過鎭前往驗收工程以昭核實 
[杭州]  
　　同袍社開幕　浙江陸軍同袍社定於本月二十一日開幕所有是日應到人員計軍事機關則省内自上尉以上省外各由主任官酌派中級將校一二員軍隊則省内自少校以上省外各由主任官酌派中下級將校各一二員於上午八時舉行開幕社員一律着制服搖鈴入禮堂由幹事肅社長入禮堂社長率領各社員向關岳神像行三鞠躬禮禮畢行團拜禮社長致訓詞各社員 
對社長行一鞠躬禮禮畢社長退各社員隨退各社員隨意運動及用茶點此其行禮之大槪情形也 
　　北京儲金圑致浙之電訊　北京救國儲金團昨致浙江分團 
一電大致謂救國儲金事事前經全國聯合會公决一致進行現在銀行增息郵滙儲金及其他請願各案均已完全辦妥自應積極進行何得自相矛盾云云文中並以滬團分别進行發還辦法爲怪意在令浙團電滬取消通告停止發還已發者責由處君補償電末有儲金收入目下雖稍停滞然請願各案旣已實行此後全國普及上下一致假定之額稍寛時日當不難達到時機不再務望堅持等晤此電主張進行亦無大奇惟前後列舉請願各案並爲一談言外之意殊難索解浙團如何復電刻尙未有所聞 
[安慶]  
　　北京宣講員蒞皖　前日北京統率辦事處來咨謂現派宣講員赴各省宣講偉軍民共知忠君愛國之大義等語昨日該宣講員由甯來皖過蚌埠時倪將軍囑带公文令省城各軍隊届時均往聽講故今日（十八日）李參謀長飭令各軍隊前往矣 
　　示諭商民勿信謠言　日前上海鄭將軍遇害消息到皖商民不無謠言驚恐昨經警察廳示諭云頃准電報局函開茲奉交通部文電開鄭鎭守使遇害兇手已獲滬上商民極爲憤恨惟衆情安謐市面如恒毫不受何種影響希廣爲宣佈等因奉此合亟函開等因准此合亟出示曉諭仰爾商民人等一體知悉務各照常安居營業切勿輕信謠言致滋誤會其各遵照 
[江西]  
　　巡使署添兵守衛　贛省戚巡使以本署關防本宜愼重况値冬防之際尤應格外嚴防是以於頭門守衛從十四日起加派警備隊軍官带崗守衛輪班替換惟本署警備隊現皆駐防在外僅第四隊之兵士駐守不敷分布已商請軍府派撥陸軍兵士十餘名於每晚荷鎗至署自交涉司旁東甬道達宅口一带梭巡推換俾資鎭攝昨又不派令軍士一棚至署帮同守衛 
　　新財廳長將到任　江西新財廳長羅述稷聞本月内卽可抵贛因財政部以贛省金融恐慌特催其迅速蒞任妥設救濟方法并籌備解濟中央欵項以應急需云 
　　商會推升正會長　贛省商務總會正會長曾秉鈺病故各帮 
商董於本月十五號在商會開會提議開追悼會决定於舊曆本月十五日假商團舉行所有正會長一席各帮董事已公同推副會長龔士村升任其副會長一缺暫不補人以章副會長福宗一人獨任俟正式改選再行推舉 
[靑島]  
　　紀日人恩赦事　日皇加冕慶典特頒恩赦核計靑島方面現在守備軍管轄禁牢内之囚犯現在總數除華人外日犯共有五十名十三日午前九時大谷司令官接到恩赦諭旨特派河内高級參謀芝生田高等理事憲兵總隊長峰長松大佐憲兵隊長平野大尉等會同參列將五十名日犯提到軍事法庭由芝生田理事將各日犯案由及判决刑期審查畢一一依照原判酌予減輕是日開釋者計日犯三十七名餘十三名則爲天鬼薄木等架掠盜犯亦爲減輕共懲役及拘役其限 
雜評一 
[中俄新約（默）]  
　　勝福因中國改共和而宣佈獨立今因中國將廢共和而取 
消獨立不可不謂其有贊助帝制之意也然因取消獨立而中俄又締新約地方租稅不准用於他方俄商契約一律追認有效則所謂取消僅空名而已 
　　雖然中國固以空名立國者也外人能承認取消而得其空 
名已爲幸事彼勝福取消獨立之與俄人交涉猶取消聲中交涉之小焉者耳嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海鎭守使遇刺十一誌]  
　　上海鎭守使鄭汝成君遇刺出缺後一切詳情連日迭載本報今日爲舉行出殯之期昨日本埠各團體在也是園開追悼會茲彚昨日各訪員之報告紀錄於後 
　　出殯前預備種種　鄭鎭守使靈柩定於今日舉殯其經過華租各界路由已誌前報茲悉鄭故侯治喪事務所因靈柩啓行各項執事爲類甚繁所有秩序亟應先爲規定以免臨時紊亂昨特規定秩序如下（一）工部局馬巡（二）警應馬巡（三）陸軍馬隊（四）警廳軍樂隊（五）總統區用花亭檯（六）總統聯執事人扛（七）花樓影相（八）海軍兵士（九）救火聯合會（在淞滬警察一區二分署前等候挨次加入）（十）花圈馬車（十一）陸軍步隊（十二）陸軍樂隊（十三）孝帳（十四）靈柩（十五）送殯人馬車及憲兵馬隊 
　　昨日本埠政界及軍警上級長官與地方紳商學各界籌議鄭使舉殯時恭送服式旋議定届時執拂者均穿便衣頭戴禮帽身佩各項勳章淞滬警察廳長特飭所屬各區署隊等届時遵照舉行故警正警佐隊長巡官等均定今晨十時齊集警廳隨同徐廳長曁各科長等前往鎭署伺候發引 
　　淞滬警廳之軍樂隊保安隊警備隊騎巡隊等各隊長亦均奉徐廳長飭知槪於今晨十時蒞廳排隊前往鎭署送殯所有前飭各區署每署撥派長警數十名一節因現値防務吃緊時代設經抽派誠恐防範不周是以從免調派惟飭二區總署轉知所屬各分駐所遵照届時鄭故侯出喪所經過地叚必須添派崗位落差崗警亦宜一律出爲照料 
已故鄭將軍汝成靈柩回籍因須經過租界曾由中國當道函知領事團請飭各捕房派捕協同 
保護昨由領袖領事函復略謂除知照各捕房外是日並由英捕房加派印度馬巡十名法捕房加 
派安南捕十名以便經過租界時隨時保護云 
　　英美總巡麥高雲君以今日爲已故上海鎭守使鄭汝成君舉殯之期其靈柩由滬寗火車運回原籍安葬須經過公共租界故昨預飭各捕房捕頭凡鄭君靈柩經過之處着多派探捕妥爲照料 
　　鄭君靈枢回籍係由滬寗鐵路特備花車運送由寗轉道津浦火車北上昨日（二十號）路局業已預備專車連同列車共計六輛花車並紥素彩陳設頗優車站亦略事點綴以便靈柩抵站祭奠並聞各團體中今日預備路祭者頗多想今日素車白馬喪儀必盛也 
　　各團體追悼情形　上海地方各團體因前任鎭守使鄭汝成遇刺慘死同深惋惜特定本月二十日在也是園開追悼會等情曾誌前報昨日爲開會之期會場設在也是國淸遠堂内各團體所送幛聯花圈等物先期送至公欵公產經理處由該處於前一日在淸遠堂内預爲敷陳堂中懸鄭君軍服全身肖像像前列案案陳各項祭品兩旁懸大總統所贈輓聯及各界幛聯布滿全堂花圈亦復不少應用軍樂係由閘北慈善團惠兒院送二十四名棲留所送十二名分班奏樂會場内外則由淞滬警察廳派來警察十二名巡護前任滬海道尹楊小川氏爲鄭君家屬代表於午後即先到會招待來賓繼而各地方團體如上海總商會總理朱葆三南商會總理顧馨一協理蘇筠尙紅十字會會長沈伸禮理事長趙芹波教育會會長吳懷疚賈季英市鄉經董姚子讓陸崧侯救火聯合會會長毛子堅閘北救火聯合會會長錢貴三慈善團郭聘之凌伯華閘北慈善團沈聯芳勞敬修新普育堂堂董陸伯鴻保安堂堂董瞿明琛修志局李右之公欵公產經理處丁賡堯羣學會會長王厚生普益習藝所張逸槎臧廉遜開明公司姚紫若等均陸續蒞止楊克威將軍　派參謀張志書副官劉化仁赴會參預計到會者約二百數十人凡赴會者先在該園門口簽名領得黑紗黄花分别綴胸纏臂然後入内先在諶華堂休憇至兩句半時乃羣至淸遠堂振鈴開會其追悼秩序首由軍樂隊奏樂公祭各員就位分别排班各行二鞠躬禮樂止賛禮者爲王桐生主祭者爲穆杼齋行禮後朗誦祭文（另錄）再行二鞠躬禮而退次由吳懷疚蘇筠尙賈季英丁賡堯等繼之（各界均有誄詞稿多不錄）禮成遂由楊小川氏代表鄭氏 
家屬向衆賓行二鞠躬禮致辭道謝衆賓答禮遂閉會分别握手而散時已鐘鳴四下矣附錄各團體公祭文如下 
　　惟中華民國四年十二月二十日上海總商會上海南商會上海縣教育會紅十字會上海縣農會上海縣公款公產經理處十九市鄉經董上海縣修志局上海市救火聯合會閘北救火聯合會上海市慈善團閘北市慈善團保安堂新普育堂普益習藝所羣學會醫學聯合會開明公司等謹以淸酌庶羞致祭於追封一等彰威侯勳三位二等文虎　海軍中將陸軍中將加上將銜彰威將軍兼行上海鎭守便事　將軍之靈曰嗚呼哀哉將星盡隕蜀道彭亡變生肘腋痛徹肝腸憶昔癸丑公來朔方旌旗整肅士馬騰驤運籌帷幄一掃欃槍以寡勝衆公名始張禁中頗牧鎭我南方市廛不擾民亦小康老幼懽忭東南保障昊天不吊折我棟樑坦不設備禍不及防白龍魚服困於滄浪嗚呼哀哉公之容貌曰温而莊公之體格曰頎而長公之宅心曰慈而祥公之處事曰果而剛忽白渡橋爲石家莊是張桓侯亦來中郎靑天湛湛白日堂堂淞山峨峨滬水湯湯我公之德天日在旁我公之功山高水長專祠翼翼春秋蒸嘗一死報國百世流芳嗚呼哀哉堕淚之碑有峴山羊釐面之刀有西平羗惟公遺愛婦孺能詳公名竹帛公功旂常邦士大夫銘公弗忘瞻公遺像揮涕徬徨生芻一束濁酒一　白雲變色紅日無光俯仰身世骨折心傷掩面相對百骸俱僵神其來思歆此淸香英靈不爽鑒臨此邦嗚呼哀哉尙饗 
[鎭守使署暫緩改組]  
　　上海松江兩鎭守使員缺奉令裁撤改爲松滬護軍使令文已誌昨報茲聞揚鎭守使昨日接到政事堂電傳後本擬即日改組因鄭使喪事未畢故仍暫用兼使名義並聞改組時將來楊君常駐在滬松江則設分機關以資兼轄所有内部組織凡鄭使舊有人員均不更動不過各課名義稍有更改云 
[訊結輪船用人私带烟土案兩起]  
　　粤人傅鈞在羅松公用新皮斯克（譯音）輪船充當火夫因從海參崴等處來申私带値價六千餘兩之烟土被海關西人查獲報由水巡捕房派探何阿春拘押因係洋商用人一再解送公共公堂訊供之下判 
交二百元人洋並保候查在案茲因傅自保出後迭經傅訊不到故於前日午後由廨飭傅保人某米店主沙錫卿到案訊據供稱被告傅鈞因販賣水菓離滬大 
約兩禮拜可以到申求請寛限交案關讞員核供商之俄副領事以該保人旣不能將被告交案遂判罰洋二百元充公示儆 
　　又魯人馬笪子向在羅松公司某輪船服役今因從海參崴等處來滬私带烟土九兩抵滬滬後經海關西人查獲報由水巡捕房派探何阿春拘解公共公堂訊押在案前日午後奉關讞員與俄副領事升座公堂復訊先由海關西人及水捕房包探何阿春上堂禀明查獲及拘押各情質之被告供認由友人託带因不知犯禁求恩寛宥中西官核供會商之下因判押六禮拜照章函送地方檢察廳執行刑期烟土銷燬示儆 
[小機業罷工風潮]  
　　本埠小機一業係專織緞带並札襪带等所有工人大都籍隷南京合城同業共有一千數百人歷久相安無事茲有該業在小東門内四牌棧開設熊錦記之熊錦如劉文記之劉錫文等合出資本向日本購到機器若干部設置於寳昌路地方每日每機所出之貨能抵數十人之工作因此一般同業中之各做工等以爲奪其生計遂通知全體工作於前日始一律罷工午後齊集多人羣向熊劉兩處商請將機器撤消以全同業千百人之生計熊劉二人以其集衆滋擾鳴警到來拘獲甲乙二工人解由一區二分駐所送警廳司法科訊辦於是激怒各工人連夜聚集數百人擁至警廳要求將在押之甲乙二人開釋當時奉警廳諭着靜候核辦不准聚衆暴動各工人始各散去昨晨各小機坊主舉出王煥章陳祥官王元善陳炳松孫兆明孫官保等六人爲代表分投淞滬警廳並上海縣公署具禀請究經沈知事等諭令靜候批示辦理 
[普益習藝所菊花會展期]  
　　大南門外普益習藝所菊花會自開幕以來已將期滿茲聞爲便利游客起見特展期二天以盡餘興云 
[兩大學比賽足球紀]  
　　南洋大學與約翰大學於昨日下午二時在約翰大學操場比賽足球延西人蘭生君（向在跑馬廳足球會中著名者）爲證人開會後比賽約一時許不分勝負證人鳴笛休息十分鐘重行比賽約十五分鐘後約翰大學勝一次繼即連續比賽約二十餘分鐘約翰又勝一次即行閉會來賓千餘人紛紛散去其時已四時矣 
[關於覆選之文告]  
　　上海縣知事兼初選監督沈寳昌昨日接國民會議曁立法院議員江蘇省覆選區監督巡按使齊耀琳發　通告云案查國民會議覆選前准辦理國民會議事務局陷電延期舉行業經通告在案茲復准局電此項選舉仍應接續辦理等因除俟一切籌備期限釐定公布再行通告外合行通告一體知照云 
[工巡捐局之牌示]  
　　上海工巡捐總局牌示云爲牌示事茲奉滬海道道尹周批發商 
民金桂馥禀奉批續陳由内開前據該商兩次具禀業經先後批示工巡捐局轉飭知照菜場之設置如果按照警局區域一區不准設兩處爲局章所規定自應抄錄章程禀明工巡捐局聽候核辦否則空言禀凟迹近把持於事奚益仰工巡捐局轉飭知照此批等因並抄發原稟一件到局奉此合行牌示仰即遵照切切此批 
[小沙渡不必添設渡船]  
　　上海工巡捐總局批陳桂亭禀云禀悉查小沙渡地方原有渡船由來已久尙無勒索情弊各廠工人間有由廠自備船只往來過渡亦無添設渡船之必要所請設渡認捐之處應毌庸議仰即知照此批 
[召充地保之牌示]  
　　上海縣沈知事昨日發出牌示云案查二十七保南十二圖地保張友堂抗傅不到業經斥革應即出示召充以重公務爲此牌示遵照如願投充該圖地保者着備具認保各結禀候提驗飭准舊有陋規悉數革除如有需索准指名控究特此牌示 
[偵緝隊長查獲大帮拐匪]  
　　閘北偵緝隊副隊長傅明業前日率同隊士在華安坊廣安客棧内查獲大帮拐匪葛金榮孫國樑王阿福丁四趙四王徐氏陳李氏等七名口及被拐婦人穆陸氏王陶氏二口带回隊内逐一嚴加盤詰據葛稱山東人其弟葛某在滬寗車站管鐵欄門故若輩拐來婦女小孩均由伊包送登車云云孫國樑稱伊嫂在天津三不管地方開設如心堂長三妓院託伊來滬選購婦女是實王阿福稱與穆陸氏私姘今擬託葛带往大連變賣丁四稱海州人與王陶氏姘識亦欲央葛带往大連出賣趙四供係葛等雇用之夥在途帮同照料等語王徐氏即王木祥之妻陳李氏即劉阿大之姘婦前因阿大李氏串拐許徐氏之十四歲女孩由木祥之子阿二擔保交還嗣緣阿大避匿租界經許徐氏在閘北檢庭告發後始由木祥之長子阿大將劉阿大扭案現與王阿二同禁地檢廳未釋而徐李兩氏又與葛等串同拐販均經一一承認詰之被拐之穆陸氏稱年十九歲紹興人伊父陸阿昌住牯嶺路太平坊第三家漆匠爲業王陶氏則稱二十二歲通州人伊夫王三毛現在浦東祥生鐵廠爲工匠被王阿福丁四二人誘出各姦宿敷宵復圖賣往他埠等語隊長遂將一干人暫押候傅到陸阿昌王三毛再行解科究辦 
[姦拐案解送檢廳]  
　　馬夫楊金忠姦拐穿心街紙匣作主許炳如之女阿貞一案兩紀前報茲悉此案已於前日下午由司法科解送地方檢察廳核辦矣 
[表嫂不願同居]  
　　向在揚州地方爲薙髮匠之黄金林於去冬娶再醮婦（即黄母舅之寡媳）吳朱氏爲室至今春該氏不願與黄同居來滬住在小東門内聚奎街伊母朱唐氏處前日黄來申尋見於昨互扭至上海地方檢察廳喊寃該廳以案關民事着赴審判廳起訴詎黄等出外後途中又起衝突黄將吳朱氏頭顱等處兇毆受傷由警一併拘送一區二分駐所轉送地方檢察廳驗得吳朱氏受傷屬實發送新普育堂醫治黄金林押候再核 
[扣子不准交保]  
　　住居六馬路三號門牌之婦人吳阿寳因與郭通桂串拐新閘路居人蒼金文之十二歲女孩秀貞藏匿北海路二十三號屋内希圖販賣被女父偵悉報捕將吳婦與郭及女一併獲解公共公廨訊供判女先交其父領回吳婦與郭分别押查在案昨晨復訊被告延費信惇律師上堂代表要求交保並據捕房代表牛門律師投案聲稱查得被告有用迷藥誘拐之事與尋常拐案不同未便准其交保請堂上察核中西官核供判被告仍分别還押候再復訊核辦 
[柴船失火]  
　　昨日天未黎明時滬南薛家浜口停泊之柴船上不戒於火頃刻成災經各叚皮带龍到場救熄僅燬船上稻草等物旁船均未殃及後由崗警將船户魏常大魏金招二人带至一分駐所詰問起火情由均諉稱不知警員飭送警廳司法科訊究 
[控訴掉土案之眞相未明]  
　　朱碎貴投法公堂控稱於七月十一日在法大馬路廣玉樓土店購得烟土六包計洋七百元寄在友人孫秀峯處至翌日因事往天津將土托夏安生带至温州詎眞土被僞土掉去有廣玉樓店主到案作證求請追究夏供於七月十二日有王阿昌囑民人至孫處取土带往温州在途被捕疑竊拘入捕房始知眞土已被掉換是實王阿昌供由民人托夏往孫處取土带往温州如何被掉不得而知請察廣玉樓夥周金榮冒店主到堂作證被孫指破聶讞員以不應冒名頂替罰洋十元着廣玉樓主王省三自行到案候訊詰之孫供朱將土一大包來寄時並將發票交與商人書明計洋四百元今朱所呈發票向廣玉樓補開增加七百元顯見不 
實况所寄之土原封不動交明夏安生取去商人並無掉換情事實被誣控求察聶讞員判候傳廣玉樓主到案再行訊斷 
[私售燈吸]  
　法捕房解周坤曹陳氏至法公堂禀稱周等均在密室私設烟榻違禁售賣燈吸今查獲烟具數副將周等拘案請究周等同供因家中均吸洋烟故有烟具多副實非私售中西官以贓證確實豈容抵賴遂判各罰洋二十元充公烟具銷毀 
[王襄讞馬車被撞]  
　　公共公廨會審員王肇之君昨晨與駐滬德師副領事會訊捕房瑣案畢乘坐馬車回寓該馬車甫出公廨大門適有外圓路之四十三號電車由北疾馳而南不及避讓致被撞折左邊後車輪一個惟馬未受傷王君即下車與禮明律師同乘汽車而去旋由者閘搶馬四十號西探目到來抄明電車號碼及四百七十二號司機人姓名以便禀請公共公廨出單傅訊 
[下電車跌傷求治]  
　　張小生前日下午乘電車至麥根路下車失足仆地受傷自雇黄包車回家昨因傷重由其家屬送入同仁醫院請求療治 
[電車撞傷小工]  
　　小工馬開甫昨日扛煤經過北蘇州路被某號電車撞倒致傷手足因無巡捕到來馬遂自赴同仁醫院求治 
[行兇人收押候訊]  
　　住在太平衖之小販浙江人陳初淸昨向陳明發索洋兩元起衅被明發用小長刀戳傷初淸頭顱由崗警併解第一區警局備文將兩造並兇刀一把押送地方檢察廳訊辦經該廳諭將初淸送上海醫院醫治明發收押兇刀存案 
[玩童嬉戲肇禍]  
　　上海縣公署大堂自拆除後其東旁之樓房二三幢尙未拆除然已破舊不堪大有傾圮之勢前日下午有玩童蔡利生與陳昌榮登樓擲磚嬉戲陳孩擊傷蔡孩之頭顱流血不止經蔡父盈泉到場將陳拘送一區二分駐所移送地方檢察廳訊辦當驗明蔡利生傷勢非輕判交伊父領回醫治陳昌榮押候究辦 
[押犯毆捕之加押]  
　　西牢押犯胡阿根因病送往工部局醫院醫治詎胡在院於前晚七時撬取糞桶上鐵環挖洞圖逃當被七百九十號華捕查見禀明諭着另行收押胡心懷怨恨乃野該華捕扭住兇毆旋由六百七十七號八百十二號兩華捕到來解散禀明捕頭於昨將胡解送公共公堂請究經中西官訊悉前情以胡實屬不法判照原斷加押三月示儆 
[踢傷判賠醫費]  
　　許紅岳在成都路七百六十二號屋内將婦人朱羅氏踢傷由捕獲解公共公堂訊供押候原告傷愈再核在案昨晨經中西官復訊屬實判許賠償原告醫費洋二十元無洋改押三禮拜示儆 
[律師書記被拘案]  
　　羅傑律師處之書記南滙人鞠也僧前日午後乘坐橡皮包車經過南京路被總巡捕房華探目李星福查見以鞠係過犯鞠其先又名鞠愛廬於前淸時代兩次在公共租界内犯冒官撞騙案曾經公堂訊辦逐出租界當即將鞠拘入捕房押至昨晨解送公共公廨請究先由李探目上堂禀明前情訊之鞠由羅傑律師上堂代表聲稱捕房控告鞠係遇犯然其近幾年殊爲安分現在敝律師處爲書記且其前案亦係受人之愚敝律師如早知前案當禀請將逐出租界取消復其自由茲應請堂上准予取消或令其交保具結保其以後安分云云會審員王肇之核供商之德師副領事判鞠還押候下禮拜六復訊再核 
[拆梢判押三星期]  
　　新閘肇慶路十七號門牌車庽主王俊彥及新閘路九十四號門牌車寓主王國樑控帮匪浦寳生先後向伊等拆梢洋三元等情昨由捕房將浦拘解公共公廨請究先由原告偕證王阿四等上堂禀明前情訊之浦供實因探夥王阿四向其拆梢洋五元不遂糾衆行兇將其頭顱擊破云云俞代襄讞核供商之德領裴君判浦押三禮拜示儆 
[僞賭攫洋]  
　　匪徒楊老四因在北京路擺設僞賭攤誘賭乘間攫取孫爾春鈔票洋十元被捕將楊獲解公共公堂訊供押候還洋再核在案昨晨復訊楊將洋繳案求釋中西官以楊不應誘賭攫洋判楊押西 
牢四月示儆 
[騙案二則]  
　　匪徒馮洪來於前日下午在福建路用擲包術騙取高逢春金表被捕查獲昨晨押解公共公廨請究經中西官研訊屬實判馮押西牢九月示儆 
　　北京路利康洋行用人毛阿二因冒用洋東名義向買辦陳楚　　取現洋二百九十元被控公共公廨經中西官訊供收押在案昨日復訊屬實判毛押限兩月還洋再核 
[限期交還賠洋]  
　　王秋江投法公堂控稱前有李阿才等承攬精益廠牛皮由李之友人錢旺慶陸金和前來托商人作保并擔任李等如有差誤由錢陸兩人理直後因定貨不交精益廠將商人具控奉判由保理償損失銀兩商人無奈賭去洋一千八百元應請堂上向錢陸追還訊之錢陸兩人均承認不諱判一併交保出外限七天交還王秋江賠洋 
[懲治竊犯]  
　　洪違林投法公堂控稱被周福生竊去値洋十元之衣服售與周阿全由探拘獲往吊贓物已被阿全轉售與人贓無着落求請訊追訊之福生供認行竊求宥阿全供不知竊贓誤收求宥判福生押一月阿全賠贓洋十元再罰洋五元充公 
[竊取顏料]  
　　葛阿見因竊取四川路拜耳洋行値洋一百餘元之顏料消贓與掮客毛春山由探將葛毛二人獲解公共公堂訊供押查在案昨經中西官復訊明晰判毛罰洋二百元充公葛押西牢半年示儆 
[流氓在押患病]  
　　流氓王寳生在五福弄　搶張正甫洋元由捕獲解公共公廨訊供押查在案昨晨復訊據包探稟稱被告因病現送醫院不斃到堂請爲展期中西官判候下禮拜六再訊 
[流氓形迹可疑]  
　　昨有形似流氓之某甲在途行走捕房華探見其形跡可疑拘禀捕頭押候查辦 
[無故闖入人家]  
　　某甲於昨日不知何意闖入乍浦路某西人家被該西人扭交華捕带入捕房請爲查究 
氣候報告 
[上海徐家滙天文臺天氣測候報告]  
　　巳過者之報告　十一月十九日河南及山東間有反旋風甚猛各海岸之信風和而適中上海天陰氣塞　二十日天寒漸晴凉風吹向北部氣壓仍升　二十日下午四時前二十四小時内上海氣候温度至高六一·七至低四二·三去年同日至高五四·四至低五○·四 
　　未來者之推測　二十日下午四時三十分豫測中國中央有猛烈之反旋風山東之南信風甚烈山東之北有不定之凉風天晴而寒 
雜評二 
[數月後之商務（納）]  
　　各地之金融阻滞而不進營業疲敝而不興運貨觀望而不前此目前之狀態也據商界中人言中國商務須俟數月後方有活動之望然則今日國體延期而商務亦在延期之中國體解决苟延一日商務亦得苟延一日特未知數月之後國體至延無可延時影響於我國之商務將何如耳活動之希望正恐難必也 
來件 
[發還救國儲金燃犀錄（柘水靜公]  
　　天下最苦之事莫甚於孤寡之領口糧饑民之乞賑濟饑寒交迫擁擠爭前而人不加恤孰知領回儲金之苦更有甚於此者靜公爲此事連往中國銀行三次身受平生未經之苦且目覩種種現象可驚可歎爰揭其大略以告世人 
　　發還儲金處共分三種機關（一）銷號處（二）核對存根處（三）發欵處辦事人之心思精密手續完備令人殊可敬佩然以靜公目光觀之旣有核對存根處則銷號處似可不必蓋領款者之苦浩即在於此處也 
 
 
 

Page 11

 
 
銷號處在中國銀行二層樓上僅開一窗門大如火車站之售票處窗前僅可容二三人而收回儲金之人常有數百盤桓樓上擁 
擠喧譁至不堪狀勇者爭先弱者在後甚有奔走數日不克近窻前一步者怨　之聲盈耳汗酸之氣觸鼻有時傾軋過甚竟有大呼救命者此種情形辦事人其知之否耶 
　　銷號處内置有長桌一桌上除筆墨帳簿及銷號圖記外另備息 
金助費木戳三方銷號之際先迫人以息金助費人之願意與否不願也司其事者係形似下流社會者二三人若有不願以息金助費者彼等即冷嘲熱駡任其呆立窻前不肯立予銷號於是所銷之號愈少則等候之人愈多前者不得出後者不得進擁擠數小時而時間至而窻門閉等候之人無可如何只得且怒且駡一閃而散如是者一而再再而三其有不能忍耐者怨憤之餘卽將收據撕破不願再來取欵在儲金之人所犧牲者不過區區數金而積少成多此中大利必有人取得者矣 
　　銷號旣畢須再持收據赴樓下核對處校對存根並加某日發還字樣該處存根簿自一册至五十册五十一册至一百册自此以上每五十册各有一人分司其事此中困難雖不甚多然不識字之人手持收據多紙册數不一號又不齊而欲其向各人輪流核對則又不免困難矣 
　　號數核對之後方可持收據至發欵處換取現欵該處雖一無留難然所發欵多係現銀（發新鑄之銀幣）儲金多者取携甚爲不便尙憶前日有某君取欵千金欲向辦事人取鈔票當有某司事答曰（此間有銀元無鈔票如欲鈔票須貼水）語甚奇異 
　　此外聞有失票者須五元以上方可掛失不知此項辦法根據何種章程果如所言則五元以下已失收據之款將來歸諸誰氏耶夫發還儲金原爲顧全信用起見今則發還之期僅限兩月而取欵之際手續又種種困難辦事人之用心苦矣而於信用之方面果能保全與否耶 
　　雖然滬上發還儲金情形雖如此而儲金者尙有收回之希望應他處則如何 
 
 
 

Page 12

 
 
[丹桂茶園十五夜戲大減價登樓二角特别正廳一角]  
白玉翠▲日月圖小黑燈桂雲峯一陣風界牌關花鳳英拾玉鐲楊文奎張文艷一聲雷二進宮花鳳英　十三旦　陳飛珠虹霓關張雲仙張少泉侯奎觀畫跑城張文艷紡棉花十三旦破腹張少泉驗花　 
[南市十六舖興舞臺十月十五夜戲（價目注意）特别包廂三角特别正廳三角頭等正廳二角二等正廳一角]  
劉春和▲銀勝關筱麟童浣沙計劉少卿轅門斬子易均安小活猴李壽仙無底洞王春華郭蝶仙韓俊峯遊龍戲鳳筱慶春徐德春大伐子都劉永春劉筱衡黑風帕打鼓駡曹韓俊峰新郭蝶仙郭彩雲陸金奎新夜馬遊路 
[第一臺十五日日戲三等客座一角二等正廳一角頭等正廳二角特别官廳四角頭等包廂三角]  
祁奎山祥梅　李琴仙六月雪王祥雲小明亮飛來鳳飛叉陣雙處張鳳台上天台王永祥張少甫拿高登張德俊武松殺嫂張少甫李春棠馮志奎馬德成馮子和麒麟童李慶棠雙處李少堂全部大漢奸纂位 
[第一台（十五夜）特煩拿手雙齣好戲二等正廳二角頭等正廳三角特别官廳五角特别包廂七角頭等包廂五角]  
高玉喜▲造白袍李琴仙小寶翠五花洞雙處薛家將王永祥雙張德俊收小明亮關陳永奎勝麒麟童戰馮子和蒲馬德成關陳永奎雙小明亮張德俊馮志奎王祥雲蓋桂芬全本四杰村洪羊洞苗勝春風馬德成波周五寳亭馮子和後本瘋麒麟童僧李少棠掃張少甫秦 
[大舞臺十五日戲禮拜日大减價二等正廳二角三層包廂二角特别官廳三角特别包廂四角]  
十月十四禮拜日日戲特煩最優等文武各藝員准演拿手好戲一齊登台 
武鑄臣●伐齊都小桂枝拷紅娘眞（小桂）芬叚燕春瓊林宴小如意鎖雲囊七嵅紅花蝴蝶伍月華呂月樵桑園寄武臣子賈璧雲紫霞宮沈韻秋眞（小桂）芬盖俊卿李春來小達子三四本取趙如泉殷春虎王永利徐春發何金壽萬盞燈范少山取南郡家主婆 
[大舞臺十月十五夜戲價目大减價二等正廳三角三層包廂二角特别官廳五角特别包廂七角]  
十月十五夜戲今夜特煩著名各藝員雙齣拿手好戲一齊登檯水仙花●元帥打更蓋俊卿 
小桂枝沈韻秋徐春發後本大名府小如意賈璧雲趙如泉陰陽河七歲紅李春來小達子王永利眞（小桂）芬大𧈢蜡廟萬盞燈呂月樵廖連卿戲迷傳三本王永利何金壽沈韻秋趙如泉賈璧雲小達子呂月樵小如意七歲紅殷春虎劉坤華二本宏碧緣 
[法界滬杭共舞臺男女合演夜戲頭等正廳二角]  
十月十五夜戲特别包廂五角頭等包廂四角特别官廳四角特别正廳三角二等正廳一角三層包廂角半 
章桂芳▲定軍山謝秀鳳霍春祥胭脂虎小花樓鴛鴦樓梁一鳴釣金龜陸菊芬白呂布關王廟六陣風李小來韓長寶應寶蓮大奚皇莊雲中鳳孫桂秋彭瑞林桑園會小金鈴紅梅閣李寶龍李小來小桂元孫桂秋小金鈴小金樓應寶蓮陸菊芬▲拿康小八▲ 
[預防冬至一陽生不發則已發則極險]  
本堂自戊戍年間驗治毒症以來凡就診者無一不痊早已名揚毋庸贅述邇因來就診者多是愈後復發之症良由初患時小便剌痛濁流黃色或跨下起核按之覺疼往往病家貪求速效當時雖愈殊不知餘毒遏入臟腑釀成楊梅結毒等症適値冬至一陽生忽發邁厲之風外邪行動内毒所以不發則已發則極險甚至遷延歲月連綿不愈可勝嘆哉未發者固宜預防已發者可免終身之患●茲將變症列后●毒攻巔頂頭痛如劈●毒攻頸項形如瘰癧●毒攻頭面破腦穿鼻●毒攻咽喉白腐痛爛不能進食●毒攻四肢骨節掣痛成爲梅風艱於步履●毒攻身上燥則如癬●毒攻肌膚週身癍疹●毒攻脛骨色白不痛甚爲險疽●毒攻肛門沿肛痔瘡癢不可忍●毒攻手足層層起皮形如鵝掌風●毒攻玉莖久爛不歛以及龜頭生瘰如形鷄冠●花毒攻眼目常時流淚●毒攻口角俗名打套結●以上諸症並婦女小兒胎毒等症如至本堂速來斬草除根永無再患自可高枕舞憂矣 
三馬路胡家宅耶穌堂斜對面永濟堂林渭川啓 
[民興社]  
三洋涇橋南首電話三一三○歌舞臺原址 
男女合演減價劵坐特别正廳收洋四角 
十五日精武體操會假座日戲暫停一天 
十五晚准演後本 
[梨花雪]  
長毛之亂　蹂躪東南半壁　幾無完土　金陵受創最鉅　今人提及　莫不談虎變色　紀亂之篇　盈箱滿篋　而梨花雪彈詞書　尤爲周詳　書中叙達官之庸闇　官眷之昏悖　長毛之恣肆　酋魁之狡桀　僚屬之忠勇　士民之慷慨　少女之悲慘　莫不歷歷如繪　茲特採其情節　編爲劇本　將當時受禍情形　演諸舞台　撫今追昔　曷勝感慨　本社恐境過情遷　故把往事重提起　觸目驚心　亦安莫忘危之意云爾　新添各種好佈景　有大炮堅城　帳棚官署　夢中雪景　風摧梨花　眞刀眞槍　當場出彩　開新劇未有之奇觀加之本社男女社員　均係一時上選演來尤有可觀也　癖新劇者　曷興乎來 
[大贈品]  
金表●金練●金絲眼鏡●白銀茶壺●鍍金擺鐘●鄭曼陀時裝美女●六寸四寸拍照免立費全身坐劵均可●二寸拍照免費劵●女社員美雲一嘯翔雲儂影硬光照相●日夜戲劵●各種美術品●化粧品● 
（位位有東西）（號號弗落空） 
[羣仙茶園拾伍日戲（大减價）正廳一角]  
小菊仙▲鳳鳴關 
沈月琴▲春秋配 
雲寳芬▲取榮陽 
陳長庚▲獨木關 
草上仙朱瑞雲（▲遺）（翠花）翁梅倩▲烏龍院小黑燈小長庚草上飛花鳳麟𧈢蜡廟小桂芬陳善甫陳堯卿程嬰救主吳新寳小蓮英林黛玉小蓉仙徐處▲借妻堂斷▲ 
[羣仙茶園十五夜戲（大減價）正廳一角]  
小菊奎●百壽圖 
小桃紅●池水驛 
小桂芬▲鐵蓮花花風麟▲賽勝奎▲沈月琴▲大收關勝林黛玉▲陳長庚▲回荆州草上飛水上飄紅閣梅陳善甫（▲鈞）（金龜）小黑燈小長庚金月仙▲連營寨▲丁桂芬●白虎堂小靈芝翁梅倩▲梅龍鎭小蓮英龍祥陳彩霞（全本四進士） 
[京都王德岩]  
王雙全王雙林文武燈彩戲法 
承蒙紳商學界貴府喜慶堂演相邀其價八元八角請至五馬路跑馬廳南泥城橋西墳山路中間壁西洋弄内接洽便是 
[聲明遺失收據作廢]  
茲遺失安徽平湖建豐農務公司農字第十一號張敦裕堂農字第二十四號張公記農字第二十五號張敦裕堂股份收據各一紙已向該公司註明遺失作爲廢紙特此聲明張定甫 
[孟河費繩甫老先生之快壻徐相宸]  
新著中國生理學補正出書預告敬贈○戒烟指南○戒烟普及法○訂正鼠疫良方○臨產須知○及各種時症要藥（外埠函索寄費另加）上海北泥城橋鴻興里號房啓 
[孟河費繩甫老先生子子敬内外科遷寓]  
英大馬路小菜場對過壽康里第一家號房啓 
[新舞臺十月十五日二等正廳五分頭等正廳一角特别正廳二角特别包廂二角]  
（北來車輛直達本舞臺免查捐照）（南市電話二百二十號）（北市電話三千四百九十一號）（承蒙預定全間計算） 
曹甫臣龍虎鬥劉漢臣四郎探母張順來張德祿夏月華許奎官大花蝴蝶毛韻珂拾玉鐲邱沁如邱治雲夏月珊潘月樵趙君玉周鳳文趙文連潘桂芳頭二三四本牙痕記 
[九畝地新舞臺十五夜戲二等正廳一角頭等正廳二角特别正廳四角特别包廂四角]  
北來車輛直達本舞台免查損照南市電話二百二十號北市電話三千四百九十一號承蒙預定全間計算 
張德祿●潮金頂夏月潤周鳳文天霸扮女潘月樵毛韻珂夏月潤黄鶴樓趙君玉趙文連後本虹霓關孫菊仙逍遙津邱治雲周鳳新排潘月樵初次毛韻珂趙君玉新演頭二本夏月珊趙文連夏月華海寃沉 
[迎仙新新舞台十月十五夜戲注意特别包廂五角特别正廳五角頭等正廳三角二層包廂二角二層頭等一角]  
小客串▲討魚稅洪際雲鴻鸞禧五陣風王益芳小鳳池收關勝張雨亭上天台陳寶珊古林樹森城劉松亭會芙蓉草虹霓關五陣風白七歲紅陣春海水小鳳池灘何月山吊金龜芙蓉草新十八址王小立林樹森本本何月山陣寳珊林樹勳鐵公鷄 
[苐一台十五夜特煩著名藝員各演雙齣拿手戲]  
大減價　特别包廂七角特别官廳五角頭等包廂五角頭等正廳三角二等正廳二角三等客位一角 
盖桂芬麒麟童馮子和馬德成張德俊小明亮 
[瘋僧掃秦]  
洪羊洞戰蒲關連演雙齣雙四杰村 
風波亭後本連演收關勝 
[真是兒科聖葯]  
瓣香廬主人驥雲先生有道僕南徐人氏旅滬經三十載矣膝下三兒一女均先天不足屢病驚悸長幼兩子不幸殤亡今者次子名多壽亦患急驚四肢抽搐目睜不語與前兩子病狀相同於是舉室驚惶急迫中夫妻痛哭手足無措鄰家子音朱君聞聲來視切囑至北市寗泚路口五開間門面瓣香廬購小兒百病無憂散或可挽救當時即奔至尊處不意倉猝中忘帶銀洋承蒙貴友見予涙痕滿目慨然在瓶中傾少許相贈予心嫌太少然不敢啓齒持歸用白糖調和撥開牙關用水灌入約十分鐘噴出痰涎不少四肢頓然和暖一點鏡後笑容頻作病已霍然矣區區之藥能奏如此大功誠出意料之外予感先生相救之恩特於前日踵門償還藥資并親筆書此請登報以吿育兒之家下略　寓上海花衣街陳思聰率子多壽同啓　此藥治兒科百病無不取效如神價大瓶一元小瓶五角不靈包退　上海盆湯弄過絲業會館寗波路口五開間門面瓣香廬總發行所併誌 
[民鳴社]  
三馬路大新街口電話三一四一 
每晚加演五彩新奇特色電光新片影戲 
新舊減價劵一律通用祇收大洋五角 
十月十五日日戲准演 
[西廂記全部]  
西廂記○係○齣絕妙好戲○文情兼茂○妙趣環生○自借廂起○至團圓止○源源本本○一日演完○至以優游飾崔老夫人○○天影飾張君瑞○憐影飾鶯鶯○寒梅飾紅娘○支配適宜○精神益顯○開日戲未有之盛觀○嗜劇者幸勿失之之交臂也○ 
十月十五夜准演後本 
[毒美人]  
新戲多矣　然而論歷史戲　無非后妃吃醋　論社會戲　無非大騙小詐　論家庭戲無非落難狀元千篇一律情趣毫無　改頭換面　欺人自欺　本社肇新劇之中興　爲中流之砥柱　所編各劇往往獨闢蹊徑　務使觀者耳目一新　若夫隨波逐流　同人萬萬不屑　此民鳴新劇所以獨見重一時　而民鳴名譽　所獨與日俱增也　茲又新編一劇　名毒美人　中叙一美人　運匪夷所思之理想　出陰險很辣之手叚　而陷其夫　其中情節　百折千迴　多爲人所萬想不到　洵新劇中别開生面之作　愛觀新劇者　不可不來觀也　茲定十四夜起演 
[十六舖興舞臺十月拾伍（日）戲特别正廳一角特别包廂一角]  
李來寳黃巢造反小麟童丁長勝樂毅伐齊萬彩奎長亭鍘姪小活猴李壽山小慶　易均安盖月山乾元山劉少卿▲奇寃報倪菊卿目蓮救母蓋月山韓俊峯郭蝶仙劉永春郭彩雲陸金奎李壽仙▲雙割髮代首▲ 
[丹桂茶園十五日戲（大）減價正廳一角]  
徐俊如反長安桂雲峯小黑燈▲▲▲▲武十回花風英汴梁圖楊文奎洪羊洞聲雷探陰山張文艷十八扯十三旦　雙珠鳳侯勝奎張少泉小桃紅（打鼓罵曹） 
[毛湘泉改良新曲遷移廣告]  
各界貴府堂唱相邀價目八元八角奉送外國戲法請至新世界北首珊家園人和里廿九三十號接洽　 
[遺失息單]  
鄙人有自置嶧縣中興煤鑛公司記名股票洋五千元不記名股票洋二百元以向憑息單按年支付股息上年六月間因靑島戰事將前項息單遺失除特具公函在中興公司聲明另行請補息單外所有前項息單均作爲廢紙特此登報通告王靜堂謹白 
[金星水火保險有限公司廣告]  
本公司實足資本一百二十萬圓辦理水火保險事業各埠均設分局保價公道賠欵迅速諸君賜顧請至英界四川路一百廿七號總理處鄒開興羅亮生二君接洽可也新設蕪湖分局一經一理李治平君上海總公司總董唐紹儀總理盧信協理易次乾總經理賬房啓 
[上海四明銀行廣告]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月四厘一年五厘兼營各業商號往來逐日收解無不克己儲蓄櫃存洋活期三厘計息定期六個月五厘一年六厘二年七厘其餘滙兌各欵格外公道　賜顧者請至本行面議可也 
 
 

Page 13

 
 
   
 
 

Page 14

 
 
自由談 
游戲文章 
[管城子自辯文] [  吳悔初]  
　　余自誕生後歷數千年以至今日自信彰善絶惡不稍假借庶可告無罪於天下矣昔者孔子作春秋寓斧鉞於褒貶彼時余實參贊其旁稍竭棉力至獲麟之後宣聖痛時事之日非灰心著作余亦乘機求退隠忍待時非余之不才見棄於宣聖也彰彰明矣若夫班超儕輩醉心利祿癡想封侯性情旣不相同齟齬亦因之而起神離貌合自不能作無謂之周旋不獨彼所不相容即余亦早思分襟割席也其餘莘莘學子苟願就余者余無不傾心相與從未敢開罪於人不意日者某先生不察痛加詈責輒謂天下之亂亂在吾輩人心之壞壞在吾輩風俗之偷偷在吾輩聞命之下惶恐萬狀且辭令便給幾使不容置喙雖然理直者氣自壯謹答辯一二以自明其心跡焉夫天下事有一定之公理理之所在縱多方穿鑿加意彌縫終難免馬跡蛛絲予人瑕𨻶一經明眼人點破無不朗若觀火是是非終不易顚倒黑白更不易混淆也其所以民氣不伸釀爲禍亂者乃爲上者利令智昏所致余不能任其咎也至於論學必推原其始論理必及於微芒此正余之苦心世人將襄揚之不暇而乃以此見罪眞所謂大惑不解者夫吾國人心惡勞好逸已成通病講科學則僅及皮毛言製造則拾人牙慧當此時而不導以實力進行旁敵側引使之洞曉其理由將何以處此竸爭時代乎謂之爲罪何甘忍受若夫描寫風情淫辭滿紙此正如燃温嶠之燭鑄大禹之鼎使若輩爲鬼爲蜮者知所警戒不敢現形於光天化日之下不於勸善一方面觀而於導淫一方面著想此余所以不能免於罪也日者從梁任公游亦曾賈其餘勇與某公宣戰而竟不獲見勝可見余在今日已無若何魄力矣面斷斷然相責何爲哉 
譯叢 
[聖城遊記（英國希波斯冬著）] [  甦]  
　　派來司丁即吾人所謂聖地者是也僻處地中海之濱凡讀過聖經者無不知派來司丁之名詞然是處風俗習慣之奇異殆無人能悉之者即嘗身歷其境亦莫由能知蓋遊歷者往往有人爲之引導而所經之處無非熱鬧市廛風俗習慣固甚文明要無異徵設至内地則大相逈異實與二千年前無所區别也然遊歷者足跡罕至故知者甚鮮 
　　派來司丁人之耕牧悉守二千年之舊法嘗見牧人夜宿田野惟恐狼之攫其羊羣以去者所見村莊殆無一處非上古時代之遺址村莊槪在山巔近泉水或通水道之處建築亦悉依舊法每一人家居屋祗一間開問大而方建築材料如爲山居則用石陸居用磚石屋製法恒極堅固牆壁厚率三尺所蓋屋頂平而作圓形亦爲石質外塗石灰復用棍壓實屋外砌階高及屋頂以便修葺屋頂云而屋頂又復平垣故凡　園疏果實輒假屋頂爲曬台柴草之類亦悉堆置其上土人呼屋頂曰麥司坦培時當盛夏則登屋頂納凉故屋頂之用途最廣吾人苟入屋中則聖經所執上古時代之狀况宛然在覩屋中四分之三爲平台所佔平台之下有洞作弧形復砌簡陋之梯級用以登台台上爲土人居處台下則牛羊居之台之一隅設爐竃及烟囱或鑿一二窗竇窗竇至小稍大者未之一見凡人家洞開大窻者土人輒自之爲膽大妄爲然此風至晚近五十年來已稍稍改變矣記者嘗入此等人家假窗𨻶及門𨻶之光線攝得影片一幀其時一婦人方於舊式磨上礱穀磨畔復有一婦人挽竹籃取穀入磨至於屋中什物除瓶罐棕薦草蓆數事外其他空無所有至於吾人所用檯凳椅凡土人實未嘗夢見之也平台用途亦至廣有時作厨房有時作起居室至晚則作臥室一交冬令則驅牛羊於平臺下而以柴草堆没其柴旣當門用又作柴棧土人所蓄牲口率爲牛羊馬驢之類然亦有蓄駱駝者屋外牆之四圍則設槽櫪爲石磚與石灰砌成者土人呼之曰羅移親客到者無處容納便宿槽櫪之中考古家約瑟與其夫人梅麗嘗遊歷是邦曾宿一宵於槽櫪中云槽櫪之中有一處凸起者則爲主人臥處蓋恐小羊之類遭踐踏也然在寒季主人尤喜臥之謂能得蓄類温暖之呼吸氣云 
筆記 
[醉靈軒瑣話] [  小蝶]  
　　劉武舉者爲左良玉將校陣亡無後其婦誓奉翁姑待其終年竟自縊死鄭克柔先生燮有海陵劉烈婦詩云濕雲壓窻燈欲死少婦停梭拂衣起夜慘心孤倦欹臥沙場夢入深閨裹破甲殘旗裹血痕手提敗鼓號寃魂自云轉戰身陷没斷骸漂骨黄河奔倉皇躑躅婦警覺羣犬亂啼秋籬根深夜欲啼啼不得淚珠迸落羅衣濕抹去胭脂罷曉妝翠翹雲鬢無顏色凶問傳來敗散軍果然與夢無差分温言緒語慰翁媪幽閨裂破繡羅裙椎心一哭數斗血紙錢飄去廻秋雲柴門寂寞　　鬭病婦把家門户瘦夜夜寒機達曙光朝朝破并提鴛甃十畝荒田歲不收一園花柳空如繡翁殁媪殁婦即殁宗祀無人妾何立拚將皓頭委紅羅要使芳魂覓沙磧丈夫死國妾死夫忠義不得轉呼吸至今墳樹晚悲號荒河白草秋原高寒鴉孤棲夜不定哀鳴向月求其曹 
小說 
[家庭小說嫣紅刧] [  常覺小蝶合譯天虚我生潤文]  
　　第七十四章（續） 
　　亨利曰但威廉甚貧安西來曰吾知之爲今之計當於廠中爲威廉增加股分更以海兒斯東舊居爲彼夫婦靑廬若是則梅麗雖嫁威廉仍與居家等耳亨利大樂曰阿父乎此實我平素夢想而不得者此後吾當隨威廉夫婦居爲其家上客阿父以爲如何安西來曰汝之心願吾安能知唯梅麗必當愉悅勝嫁哈雷多也亨利曰誠然實告阿父天下最可厭之人實當推哈雷弟一使吾妹而竟嫁彼吾必與吾妹割席不復往來旣又笑曰頃者吾聊與戲言令嫁哈雷渠竟信以爲眞幾至哭泣母亦不諒阿兄之甚安西來正欲語亨利忽莊容曰此事尙有一難題不知阿母之意云何耳安西來曰吾知汝母今實處於兩難之地威廉固其所愛而坐失一爵夫人之名位亦殊彼所不喜特不知梅麗已往告之否亨利曰梅麗與威廉作情話方未暇安能遽離安西來曰然則我當往見汝母告之言次遂離亨利入室適見梅麗亦孄孄而至安西來乃止步曰梅麗吾今背約又爲汝覔得一人此人當合汝意矣梅麗大羞不能作語安西來乃親其額曰吾愛願汝夫婦諧老梅麗忽失聲泣曰阿父乎吾乃未敢告吾母也然威廉實爲兒所愛安西來曰果也吾亦愛威廉今事吾當爲孺子述之老母必成功始已乃往見密昔司安西來告以其事密昔司安西來一時果不得主思令其女嫁威廉則爵位財產殊不忍捨棄嫁哈雷則哈雷人品固不如威廉也其意倘能威廉而兼有哈雷之富與貴者則得矣而安西來則謂倘梅麗嫁哈雷必不能再居海兒斯東且又爲梅麗所不願不如嫁威廉則仍可朝夕聚首 
[奇情小說秘密汽車]  
[東埜譯]  
　　第十二章（續） 
　　茉莉兒道這都是你推託之辭汽車那有不能毀壞的道理達而登此時不敢直稱我愛了柔聲答道茉莉兒聽說那汽車上面裝着一種烈性炸彈只有嘉而德和柏利德兩人知道那使用法我們駕着汽車出走不要說毀壞就是偶不經心也要做出磨骨粉身之禍咳貌躬何足道只你金玉之軀不復愛重我的罪惡不是上通於天麽他一壁說一壁留心察看茉莉兒的容貌只見他目光中一種怨恨之氣漸漸減少露出女兒家嬌柔模樣來了便又柔聲怡氣懇懇切切的說道茉莉兒凡人作事不可憑着一時血氣之勇不顧後來你先設身處地替我想想譬如我竟有法子把汽車和汽車上的機械毁壞了那時黨中人說我監守自盜恨我入骨我若不高飛遠走不是要做柏利德第二嗎我若果高飛遠走抛撇你在此叫我如何放心得下那麽我必挾着你同走雙宿雙飛預備一個偕老之計然而我們走到那裹去呢你也　　茉莉兒不待他說完又瞋目叱道你一派狗吠之聲誰耐煩聽你究竟揀那一條路走快說快說 
[苦情小說峭壁雙鴛] [  天白]  
　　夕陽紅照竹籬之影界地如畫籬影盡處有兩人並肩私語此時夕陽適射兩人之面容光皆至凄黯若蒙重憂蓋瑞典少年勃戈將有遠行來與其情人玫荔女郎話别也勃戈雖爲郵船司機人而長身玉立秀雅類文士玫荔則温柔嬌小如一枝百合花含苞未放淸艷無倫時勃戈捧其玉纎涕淚琳琅似有無限離情一時傾吐不盡者玫荔以巾拭其淚於懷中出一小圓鏡授勃戈曰君勿悲余身已屬君君歸時當即與君成婚禮茲先以小影贈君聊伴君途中寂寞也勃戈受而藏之衣底遂入謁玫荔之母道珍重而别玫荔直送勃戈登舟舟出港時玫荔猶癡立河干颺其素巾弗己 
　　玫荔自勃戈去後相思况味與日俱深一日方罷晨粧登樓凝眺見一郵者叩扉女意必有勃戈好音急自下樓啓關接函閱之一顆芳心幾手躍出果勃戈手書也書云玫荔吾愛吾作書時吾舟巳在大西洋中此淼淼碧波吾對之輒悠然遐想知數千里外當有卿亭亭倩影凝眺烟波念余不置也余在舟中作業有定時他無所苦惟歸期尙遠一念及卿不覺黯然久之暇於無人處輒出卿玉照再三展玩恍如在夕陽紅影中與卿把臂時也嗟乎吾愛何時當共樽酒一話别離情耶爾最親愛之勃戈上 
　　野樹陰陰雜以藤蔓幽翳不見日光人入其中衣袂皆綠惟墓石三五點綴草間如白色小羊跌坐地下中有一坏新塜塜旁立一黑衣女郎嚶嚶啜泣而塜上花圈芬馥猶濃蜜蜂營營盤旋其上似與女郎泣聲相應和女郎何人蓋即玫荔來哭共死母也傷哉玫荔之母别其佳婿未久乃奄然作塜中人不復能見若婿若女雙雙携手從禮拜堂成禮歸矣而玫荔之厄運猶不止此蓋玫荔家本淸貧其母殯葬之需悉出於借貸靈輀甫出家門賣屋之帖巳高揭於壁上玫荔不惟無母且無家矣　（未完） 
 
 
 

Page 15

 
 
   
 
 

Page 16

 
 
   
 
