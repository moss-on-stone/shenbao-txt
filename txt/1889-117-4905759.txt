# 1889 - 117 - 4905759

 

Page 1

 
 
[重印醒睡錄出售] [  申報館主人啓]  
　　本館曩刋醒睡錄久已風行海内不翼而飛兹用鉛板重印紙張潔白校對精詳每部訂成六本價洋三角五分准於卽日出書賜顧者仍照曩例 
[石印傳選戊子直省鄕墨出售] [  點石齋代啓]  
　　山隂傅子蒓先生每屆鄕闈揭曉後必取中作中之尤雅者加評　點都爲一編刋板流傳嘉惠士類此屆戊子墨選出在京友人寄示原刻受而　之泃是金科玉律爰託點石齋付之石印以公同好所有叙言例言與主試之官階科第並後附之試帖詩一仍舊貫至於文中之致勝奪目處另有眉批委曲詳盡以言之現在巿上所售鉛字本子無有眉批也則此本之所以勝人一籌者在此幸購者垂鑒焉分釘二本價洋四角半本埠申昌各書坊　外埠點石齋分局皆可購閱此佈 
[石印四書古註羣義彚解出書啓] [  點石齋主人啓]  
　　是書計九種一皇侃論語義疏一李文貞公大學古本說中庸章叚中庸餘論一毛次可四書改錯一劉楚楨論語正義一焦里堂孟子正義一宋君山論語札記孟子札記盖皆博考羣言闡明古義於章句註疏說文之學融會貫通精當不易較之尋常味根錄備旨合講諸書尤覺原原本本斷制詳明習舉業者果能家置一編臨文時自必别有慧心獨具雙眼惟是書見於叢書者多冋無單行本可購兹特以家藏九種彚爲一册精楷重抄圈點仍舊託點石齋石印字跡固然明顯校對亦復精詳每啊裝釘十六本外加紅木夾板二副現已成書從亷售價每部洋八元售處向上海北申昌點石齋帳房外埠京都琉璃廠本局粤省雙門底本局漢口黃陂街本局閩省皷樓前本局湘省府正街本局均可購取此佈 
[論文風]  
　　又風以京師爲宗以江浙兩省爲盛簡放試差最爲鄭重所以培植人才振興文教以上嫓乎一代之郅治也邇來廣東烝蒸日上蔚然可觀駸駸乎與江浙有鼎足之勢焉欲知各省文風當證諸歴科闈墨數十年來盛衰之迹可得而考也道咸間大都論又來講聲調取天崇國初諸大名家爲之式琢句則鏗鏘嘹喨設色則光怪陸離讀其又連篇錦繡萬顆珠璣警句名篇家絃户誦誠有不可磨滅者然而畫虎不成探驪未得其弊也山重水複屋架床連剩義蕪詞了無意味句效其體作二比以嘲之者云兩間乃宇宙之乾坤百姓卽蒼生之黎庶久矣夫千百年來已非一日矣撫時事以流連能勿　記載而考詩書之典籍大子乃帝土之元首辟公卽方伯之諸侯庶矣哉億萬人中固非一人矣感衷懷以棖觸能勿瞻黼座而登廊廟之朝廷令人忍俊不禁所謂嬉笑甚於慈駡也迨粤宼之亂而文風一變同光以來專尚清眞雅正一派取管韞山稿爲之式學者必深通書理精究題義而後紆徐爲妍卓犖爲傑日折千回無不如志讀其文純粹以精躁釋矜十不苟爲炳炳烺烺此之謂歟然而襲其皮毛啜其糟粕其弊也空踈而以爲清枯寂而以爲眞裝點而以爲雅陳腐而以爲正不知求清者當出於渾厚求眞者當出於詭譎求雅者當出於綺麗求正者當出於新奇凡少年文子氣象崢嶸者不渾厚詭譎綺麗新奇之是求而汲汲焉繩之以清眞雅正於是歛柳其心思挫折其志氣束縳其才力窒塞其性靈又困之以聲病對偶使不得不支離敷衍聊以解嘲讀之索索無生氣此猶幼穉村姑天然姿首而忽加之以粉黛則飾怪裝喬差作態未有不憎惡可厭者亦猶不覊神駿馳騁天衢而忽服之以鹽車則蹄蹶轍仆寸步難移未有不厭覆是懼者至今日而文風又將變矣何以知之以主司之愛憎取舍而知之近觀各省闈墨不拘拘以一格求之清奇濃淡踈密短長五花八門無不具備且兼於散行帖括一道最忌散行今則以散行爲能時有見賞於主可者何也蓋對偶之文往往有舌喉梗格格不吐之病苟其措詞未逹含意未伸雖繡虎雕龍無足取矣散行之文則灝瀚流轉磅礴奔放汪洋萬言一氣舒卷如急雨飄風之驟至如輕車駿馬之交馳俾閱者胸次洞開眼光雪亮必疑爲文塲老斷手故散行反較勝於對偶也但自有帖括以來未有以散行爲式者東坡所謂無據之法是也不知將來鄕會兩試復用何等花樣以振興大下文風也哉夫天下文風之盛衰振興之權惟主可爲最易旌别之權惟學使爲最詳每科鄕會闈墨一出下第舉子家置一册奉爲矩矱簡練揣摩競相仿效而學院考卷雖有刊行士子不甚措意姑置案頭聊備流覽而已此主可所以能振興文風也然主司統閱三塲制藝射策走馬看花未能逐卷推敲細心剔抉惟學使按臨某郡分塲考校制藝之外歴試以詩賦策論經學史學韻學算學考旣竣復進所取士子相見於堂上而訓迪之孰優孰劣了然於心此學使所以能旌别文風也以江蘇一省文風論之惟蘇州吳縣首屈一指鄕會兩試中式獨多進士舉人斗量車載科甲之盛無與比倫而夏黃兩宗師考竣覆奏歴數各郡文風吳縣雖經褒獎未見優異者蓋蘇州士子自束髮受書便知觀摩風氣仿效時趨非鄕會闈墨之文不敢讀非翰林端稽之字不敢臨用能博科名登甲第至於詩賦策論諸學皆非所長或反見絀耳我松郡幾社遺風綿延弗替人文蔚起今昔無殊惟昔則七縣中華婁稱最今則上海青浦駕而上之矣上海爲通商總埠青浦爲往來孔道地靈人傑理有固然且余嘗數至青浦每當夢醒燈炧更漏三催猶聞讀書聲清亮可聽此其勤學可知以上海洋塲之繁華奢侈而城中鉅紳世胃家風樸素氣象迥殊其子弟恂恂然不染一毫時下習氣此其專心可知於以卜松郡文風之盛止未有艾也 
[本館接奉電音]  
　　昨接在京友人發來電音有本月初二日上諭一道敬謹譯登○四月初二日奉上諭烏里雅蘇臺將軍杜嘠爾老成謹愼前在軍營帶兵剿賊轉戰江皖陜甘等省卓著戰功自簡任將軍後整頓營伍克稱厥職前因患病賞假調理兹聞溘逝軫惜殊深加恩着照將軍例賜卹任内一切處分悉予開復應得卹典該衙門察例具奏賞銀一千兩冶表由黑龍江將軍衙門給發伊子呼倪員爾副總營烏爾圖那遜着俟百日孝滿後由該旗帶領引見次子札木色林札布着俟及歲時由該旂帶領引見用示眷念藎臣至意欽此 
[取法乎上]  
　　日本於歐洲各國教育之法無不考究向推德國意大利國教育最善而意國教育之法大利於日本是以榎本文部大臣近命文部省各吏員專取意國教育法以便施行 
[智利新令]  
　　智利國政府近頒禁令不許中國人居住他國人亦然如有貿然前往者後半月後食料均無賃借處矣此邦之人不我肯榖浪游異地者可以知所返矣 
[聘請名醫]  
　　日本報云俄國皇后曾患神經病前次因在汽車中傾跌致受驚駭近來病勢日見增重國中諸醫療治鮮效特聘法國名醫可耶魯壳到俄診治聘禮計金一萬磅合日本銀六萬圓以上目下該醫生已到俄廷想負 
 
 

Page 2

 
 
盛名者必　妙術也 
[議禁賣貨]  
　　日商所開客棧有客投宿者往往　買中國綢縀等件以故福州人之背包販賣者必於每日黎明時携物前來　客交易歴來已久本年開客棧者初時限制福州人若非奉客呼喚不准妄人近更約同業齊議賣買人等一概不許進屋倘敢容情察出議罰揣日商之意蓋欲省煩惱而杜失竊也 
[皖省考信]  
　　安徽學憲錢犀菴文宗按臨徽州業已竣事按試池郡聞四月半卽當按臨安慶目縣陳雲溪明府先期諭令家丁督飭工匠將考棚裝飾一新恭候憲節戾止 
[補行賽馬]  
　　漢臯西商以上月十二三兩日賽馬後便春雨連綿直至十九日後方見開霽因於二十三日諸西商復邀集應賽諸君並帶眷至賽馬塲補賽一次以盡餘興云 
[篷户遭災]  
　　三月二十四日晚魚更冉躍紅光滿天登時隣近之龍局鳴鉦集夫栅門盡開及水龍馳到一帶茅屋將已焚盡矣是處係寶林菴前左靠綢業公所三元殿東牆脚幸是草厘不至蔓延耳 
[下車告示]  
　　軍機處荐記調署潮州府事特授羅定直隸州正堂加十級隨帶加三級紀錄十次曾爲條列曉諭事照得潮府界隣八閩去省千里所有吏治民生督憲在在廑懷故前歲冬間帥駕親臨巡閱軫念之深形諸言表兹復檄調本署府來守斯邦自當黽勉圖功力爲整飭以上慰殷殷求治至意查潮屬風氣二十年前官弱民强百姓罔知奉法自吳前府懲辦於前方軍門接辦於後氣象爲之一新而消長盈虚近又漸萌故態約而言之不離乎民則習尚爭競强弱相角官則坐擁重祿痛癢不關而已本署府仰蒙督憲知遇一歲之内四調繁區誓必事事認眞兾可稍報涓滴事若准之於理雖卜愚之官無不從情苟稍十以私雖當道之令所不受且念知府之責權在察吏誠以州縣得人則百姓自蒙其福也然使宰官賢而幕友不賢則助理非人百姓必隱受其累宰官賢而閽丁書差不肖則矇蔽骫法百姓且隂受其禍推之營弁兵勇搢紳巨室其氣燄勢力皆足爲害吾民是當察者不獨在吏而各屬之幕友閽丁書差營弁兵勇搢紳巨室皆所當察也本署府每任一處悉心查訪人情積習雖未必盡同而相去要不甚遠兹當下車伊始屬目方新特舉數端條列於後其有地方應興應除事宜稍寛時日擇其尤者再行會商妥辦又倣古人缿筒之法於頭門外設立木桶另有章　懸掛准受害有查照據事直書指名丢桶以憑核辦所願君子自重與本署府互相切磋是所厚望○一本署府賦性質樸不事文飾案無大小權皆自操不特門閽不敢妄進一詞卽親友亦不敢旁叅一議要皆准之以例衡之於理而已惟是學問不深閱歴尤淺冰淵自凛叢脞　虞所願頻攻吾短則他山有藉或可少免愆尤○一州縣爲親民之官以百姓之性命身家之一人其責亦綦重矣雖缺分繁簡不同而上憲委任之專下民待治之切則一也本署府前歴各任雖不敢謂有廢皆興而苟有益於百姓者莫不孶孶爲之各令　賢聲素著自能恪盡厥職加意講求如其因循苟且罔恤民艱　愚戅性成斷不肯　同害民我輩微末小臣君恩遠而憲恩近有以報憲恩者卽所以答君恩耿耿此衷尚祈共諒○一分府人員皆係奉憲派潮差委遇自缺出及年中例差本署府自必查照舊章察其賢否一秉大公分别請委其有才能出衆辦事勸愼者亦必優以相待藉資臂助尚望各安義命循分守常切不可鑽營于謁妄事招摇倘有懇求當道及幕府官親門閽爲之說項者一經查出定將名字扣除永停差委本署府上承督憲破格之恩下邀百姓過情之舉公平義理刻不敢忘斷不敢徇以私情致令遺誤事機上負委任○一幕友位處西賓才學固貴優長品行尢當自勵慨自世風日下品學兼優之士雖不乏人而鄙劣下賤濫受賄賂者不分大小衙門亦正不少或因嗜好過多歲脩所入不足供其揮霍或因交遊太廣情面所關不能不捨主助友亦有不肖居停吝於束脩終歲所得不足贍其室家劣類亦祗求借其幕名靠進外財甚有賓主通同舞法政以賄成互相爲惡者本署府深悉其弊故署内所延之友雖皆爲生平深信之人必先隆其禮貌重其脩脯亦必遇事預防權皆目主查廣東劣幕受賄顚倒爲我督憲奏明查抄定罪充軍一次爲前于臬憲通行驅逐一次民怨稍紓至形同木偶之輩竟有醜聲四塞猶復麻木不仁甘其銜勒貽害曷極潮屬各幕是否曰圭無玷盡屬嘉賓以其有關政治不得不嚴加訪查所願各寅僚察其賢否自爲去留或愼其防閑無使外交或豐其脩禮無使藉口或先事聲明使其自守廉恥庶幾爲我用而不爲我累且所聘果屬佳士則出入防招物議舉動時畏人言自必榮受範圍以明心迹倘有恃幕招摇賣批賄法是皆幕中敗類豈容濫竿耶此稿未完 
[粤東宫報]  
　　藩憲牌示准補英德洗口司張如川飭赴新十揭陽河婆可缺委候補典史李光斗署海陽典史缺委東莞中堂司崔楨署防城縣典史錢委另補巡檢何元龍署長寗縣　坪司典史缺委從九品杜桂森署 
[潯陽絃韻]  
　　九江天后宫演戲娱神已紀前報連日天朗氣清惠風和暢城廂内外紅男緑女往觀者幾有數千人熱閙異常一種年少子弟愈覺興高采烈邀羣結隊任意遊觀砩柳穿花評頭品脚　謂醉翁之意不在酒地方風俗可見一斑○某甲不知何許人也日前挈伴觀劇正在悅目怡情之際適有流妓某芳名頗噪曩年潯陽有一商與妓繾綣一月費纒頭千金妓以是得名觀劇時甲見妓於人叢中注目久之適有某乙爲作撮合山甲乃喚舟携友載美游湖不意　棍逐自而至船小人多一經跳躍立卽傾覆妓與甲雙雙落水觀者無不拍掌大笑幸船尚在岸邊經人救起然乘興而來者已敗興而返矣○前報紀娼妓誘人人彀復勾通惡痞訛詐各節近日聞得亦有數處如是客人受逼不堪前經道府等官出示嚴禁驅逐流妓土娼而若輩儼如狡兎之有三窟或倚惡棍勢或藉差役爲護符遂視禁令爲具文應如何嚴密查拿驅逐出境以安行旅是在賢有司 
[令尹新政]  
　　無湖縣王宇春明　履新後卽發告示交地保張貼各處一嚴禁青皮痞棍違犯獲案除從重責懲外定卽薙去髮辮一半並薙去兩眉以爲記認二嚴拿扒竊剪　獲案亦責懲薙辮三嚴禁賭博以及露天賭臺攤寶地保容隱一併治罪四嚴禁遊手好閒在街巿酗酒打降五嚴禁惡丐三五成羣向鋪户强討硬乞六嚴禁江上小划船不准貪和攬較多人致船小人多有傾覆溺斃之虞七嚴禁各飯店不准容留匪類行客投宿均須問明來歴詳細登簿以免匪徒溷跡八嚴禁烟館十二點鐘閉門熄燈不准留住外人在館歇宿並諭團保造具烟館花户册將館主姓名年貌籍員並家屬丁男子女夥計等人逐一塡寫明晣五家互具保結存案始准開門嗣後會同保甲局抽查如有多人定行從重處治云 
[禾中近事]  
　　嘉興文武各官以潘學憲將臨上月廿九日均往蘇塘恭迎文駕○府署西首向有朱福寺匪亂時燬於兵燹嗣經起造一間無如年久失修并乏住持以致坍毁客臘宗郡守念及禾人每年正月八日有進入寺香者該寺亦在八大寺之中因傳精嚴寺住持僧道秀到府太守倡捐洋數十元囑該僧勸募復興該僧奉命回寺迅速雇匠估價隨募隨造刻已建造三間由該僧帶管云 
[供給改章]  
　　上年戊子科江南文闈供給以未用熟手一如盲人索途東觸西撞頭破血出不止羊羸角于藩狐濡首於水而已也事後又有在本城來辦之米炭茶燭等項共銀一萬七八千兩不知何故彼此推諉至臘月底尚無下落經商民扶老携幼集有七八十人在督轅跪香 
 
 

Page 3

 
 
三日始由許方伯帶回審訊僅以一二成了結至今過闢門籲俊之下者咸以開門揖盜爲揶揄云轉瞬又辦恩科上游不得不以前車爲鑒格外鄭重官塲妄傳謂今歲須先將各官捐納成本由捐局預先核定多寡方敢授之以事此雖爲一官不足惜者而設究亦爛羊頭爛羊胃之所自致許方伯早見及此因委上元縣爲總辦江寗縣爲會辦而委江寗府爲稽查姚大令前辦北極閣工程一瓦一椽不遺尺寸磚木匠數十人悉受約束無敢試以虚僞因本成法部署供給聞已禀明方伯采辦改用委員各項司事改用家丁擬派委員三十人家丁十六人云云然未知確否因念天下事有治人無治法當局特患不肯破除情面耳苟肯爲請君入甕之來俊臣無論何弊何難一掃而空之 
[恤嫠及緯]  
　　金陵善堂林立爲善者必視善欵之多寡爲行善之地蓋有力勞力無力勞心亦彼蒼所默鑒而嘉許者也南門外公善堂現經劉君書亭端君瘦生查知有新漲沙洲一百五十畝可以援例禀懇當　撥助堂内善舉因立邀同志聯名禀請各大憲已邀批准劉君遂將一年所入租額加添寡婦糧六十名刻已查補滿數大約下月卽可按名發給惟糧非禹餘之多添又無海籌之盛未免向隅者衆一人倡之百人和之令人抱憾於善門之難開焉先是洲木升科時在水而浮沈者不知幾何年俱由江寧縣書吏中管姓者據爲已有至是劉君特爲發其覆管姓爭之至再終以無主之業不能塡無底之槖故上游謂請者有不名一錢之家風爭者可不畏三尺之法網云 
[宜昌近信]  
　　荆宜施道方觀祭於上月十四日抵宜十五日行香十七日課試墨池六一兩書院十九日回荆來宜時與外國領事官互相拜謁倍極輯睦云○北門外半頭街董某年三十餘向以負販爲生去秋忽得咯血症費用一空妻劉氏生有一女見夫病入膏肓約以司死現因懷孕與丈夫約云生男則苦志撫孤生女則甘從地下不料三月初又生一女纔八日其夫不起劉氏當欲殉節經姊妹行救援晚間三人同臥夜半該氏起赴庭前金魚缸内倒浸殉夫而死及姊妹驚覺已無及矣現在鹽局蔣觀察意欲代爲董劉氏請旌異日綽楔增榮宜郡又添一佳話矣○近日天氣隂雨連綿江中新漲頓添水已漲至河坡較去歲水漲日期略遲半月○現因洋船行走川河聞官塲傳言荆宜施道將在宜昌城内擇地盖造衙門以半年駐荆半年駐宜聞已看就基址矣 
[割肝療疾]  
　　湖北黃州府麻城縣東鄕南庄區有胡姓名孝君者今年二十九歲兄弟三人孝君居二家貧務農爲業事母以孝聞母葉氏年五十有八矣去歲患乳岩第三子孝成割股撩之三日乃愈今年正月病復危篤百藥罔效孝君遂於正月二十七日沐浴祈禱王夜深人靜時手提血物一塊冋妻云此我所求之藥也可速煎湯供母服言畢回房偃臥妻亦賢孝暗思得毋割股耶卽煎湯送姑服姑勿覺也至二十八日晚孝君謂妻曰我今身體不好妻問曾割股否初不答因問乃曰我非割股乃割肝耳妻聞言驚倒在地半晌方甦說與父叔兄弟無不駭異羣相詢問孝君曰我是夕禱告後將木匠所用鑿子向肚皮一割腸隨之而出兩眼昏花只覺金光閃爍恍惚左右有人亦不知痛探手入腹摸得一物卽割下一塊後將腸送入用腰巾將肚綑住衆人解巾共視自心窩全臍側刀痕約長七八寸衆恐性命難保爲之備辦衣棺孰料數日後依然無恙母病亦愈母不見孝君時復詢問恐其私自割股也孝君亦恐母知詭云有病且不肯安睡時至母處問省免母憂慮雖曰愚孝求之晚折戞戞乎其難矣然則斯人也不可上備輶軒之採擇下荷綽楔之褒榮哉 
[西湖餞春記]  
　　杭城遷善局押犯俾令改過遷善眞仁人君子之用心也局中章程又極妥善其尤爲法周密而意深厚者則莫如禁食鴉片烟定章於進局時將其人身上全行詳細搜檢一空倘有錢洋全行交還吸洋烟者飭令報明日吸烟數每日按時給食戒烟丸樂故吸烟之人一旦釋出其烟癮未有不戒淨者宜乎交口頌揚同深欽佩也○督辦保甲局務鄒渭卿觀察現奉崧大中丞札飭調辦採訪局事所遺保甲督辦一差聞崧振帥意擬裁撤該局事務統歸臬司主政至於詞訟案件自有地方官審理有向總巡委員控告者概移送地方官究辦此信係外人傳說究不知其確否○府考旂籍民籍連使考商籍各文童於三月二十七日俱已終覆完竣正案日内發貼郭太尊定於四月初二日開考武童早經札知各縣遵照矣○杭城天氣連日晴明薰風乍拂暖氣頓增崧大中丞示期於三月二十八日換戴涼帽○本年已丑恩科經許星台方伯禀商崧振帥札委候補知府顔太守鍾儁爲總理杭總捕同知孟可馬爲會辦辦理科場供給事宜 
[春賽三誌]  
　　春秋二季賽馬往往雨多而晴少西人曾戲謂賽馬之舉較華人之設壇禱雨尤爲靈應然使烈日當空薰風徐扇揮汗成雨噓氣成雲不獨據鞍顧盼者不免如吳牛之見月而喘卽携朋挈侣厠足於萬人如蟻之中亦復有何佳趣今屆賽馬惟第一日遇雨前昨兩日則嫩日微烘輕塵如麴天色半隂半晴氣候不寒不暖碧翁翁誠解事哉昨日第一次十一馬沙遜行東勝第二次十一馬匯票西人西夫牛勝第三次十四馬沙遜行道而司代跑勝第四次十二馬匯票西人西夫年勝第五次十馬沙遜行道而司代跑勝第六次十四馬南而代怡和行勝第七次八馬道而司代沙遜勝第八次十二馬跳浜有二馬顚人水中惟順記行寫字西人遵前餘勇可賈遂奪錦標五點鐘時海關道龔觀察英會審員蔡太守鳴騶蒞止觀畢始回及裴邑尊到時則賽事已畢矣又聞跪馬塲浜内停有空駁船二艘遊人均至船上觀看三點鐘時適價潮來人多舟小甲乙二人擠入河中趕卽救起未占滅頂然衣履已盡濕矣 
[挈眷來滬]  
　　權授北洋水師提督朗君前因有病回國醫治現已就痊昨日乘英公司輪船挈眷來滬不日卽當前赴天津管理戎務云 
[恭頌德政]  
　　本邑十六十八廿一等保鄕民感戴裴邑尊裁革粮差及准免各圖荒坆絶户條漕諸惠政遂由各圖董醵資公置匾額一方其文曰惠及三保德政牌一對其文曰錫山移愛滬瀆揚仁聞定於日内恭送入署藉非賢令尹之善政及民何以致此 
[車夫復活]  
　　昨報列車夫例斃一節兹悉該車夫係江北人當由善堂棺殮舁往西門外義塚費厝不意該車夫於十二下鐘時忽在棺中轉側行路之人駭而集視棺中忽大聲呼救經人敲碎棺木該車夫竟矍然而起揚然而去自言有胞姊住居褚家橋將詣姊家養病云云木焚返魂之香已是再生之日一彈指頃去來今可以了然因果矣 
[擲笤生竊]  
　　江北人某甲者在租界中藉擲笤爲生手持木笤二塊至人家門首連擲三笤口中喃喃不知作何語大都與之錢卽有吉利語不給錢卽咒駡甚至硬索强討前日下午甲至八仙橋某姓家門首擲笤家人適在内室某卽乘間竊取二馬車水烟筒一枝迨聞聲出視中已取在手内當時拿住送入捕房捕頭以若輩乘間行竊殊爲可惡着押候解案訊辦 
[凌虐買女]  
　　包探陳阿九查得住居德隣里内之馬王氏凌虐買女小鳳該氏之姘夫馬湘帆又敢助桀爲虐田該包探拘拿該氏及馬并帶小鳳至捕房由巡捕頭略詰數語送小鳳至仁濟醫院騐傷後將馬暫押將該氏及小鳳解至公廨請訊該包探申訴前情并稱查明馬湘帆係嘉興人與該氏姘識小鳳係江北鹽城縣人年十五歲其父向撑糧船由父將女押與該氏計洋一百五十元該氏時將小鳳毒打背有籐條痕并用銅錢燒紅燙使手臂又用烟簽剌于足昨又毒打中馬揪在小鳳頭髮該氏任意凶毆請辦以儆小鳳供時遭毆打痛楚難堪該氏供小鳳由我寄母受押下來因不願爲娼交我留養作爲使女因伊偷竊食物稍予責打昨因偷食所煎參鬚湯　將嘴燙傷又打數下並不敢任意毒打蔡太守得供之下飭將小鳳仍交該包探送歸醫院醫傷該氏發官媒收管俟捕房解馬湘帆到案再行核辦 
[縣案彚錄]  
　　山嘉人控應文升硬佔祖塋一案經裴邑尊親臨履勘卽登前報前晚經邑尊升堂訊究山申訴前情應稱地由洋商柤與 
 
 

Page 4

 
 
小的起造房屋墳坤概租在内並無硬佔情事邑尊謂本縣親往踏勘棺木業已暴露應胆敢拆毁山姓祖墓實屬目無法紀隨飭管押候從中証　案集訊核辦○引翔港周和記等盜案迭紀前報前日由捕役柴樛趙金往吳淞鎭拘獲徐兆葵一名押解來案於昨日解訊○李煥榮控　全全將寡侄媳羅氏恃强拉去一案會登前報前晚經裴邑尊升堂訊明情節飭將周笞責發押羅氏發堂由李擇良婚配 
[英界公堂瑣案]  
　　李金福稱在豐泰洋行爲侍者前月二十日失去時辰表眼鏡風帽等件查我房中並無閒人出入惟張全大小時來往疑伊行竊昨日相遇盤問支吾交捕送案黎阿湯供在行中爲廚司李金福失竊之日確無别人　過不知如何失竊張全大供嘉定縣吳家巷人與李熟識李失竊在二十日我於十七日回里昨始來滬安有行竊之理蔡太守飭將張全大交捕房查明確據再行覆訊○十三號巡捕稱昨日在跑馬塲彈壓見王志元所駕馬車停在街心有碍行路拘案請罰王志元供昨日載客觀賽馬駛王坭城因見東洋車來往甚多恐致碰　不改上前遂暫停擬俟東洋車過畢再行並非有意碍路該捕稱其時並無東洋車阻碍我先囑伊駛開伊不依然後拘拿蔡太守判罰土志元洋二元撥充醫院經費○包探張松樵稱倪金福前犯行竊拘案懲辦今又行竊唐友良之洋傘銅花扞等件當獲人贓送案失主唐友良稱失竊洋傘花扞已由包探拘獲人贓請爲究辦倪金福認竊求恩蔡太守判將倪金福笞責二百板贓交唐友良領去○十三號巡捕稱昨有陳馮氏言被沈阿炳毆打受傷爲拘沈阿炳送案陳馮氏未到沈阿炳供被該氏欠我洋向索不付昨又到伊家索欠伊反出不遜之言與論爭閙不敢行兇蔡太守以該氏旣未到案飭將沈阿炳父保如果被欠有憑向索不付儘可另行呈控不得冉往尋釁 
[上海四馬路文報局内山東賑捐收解處接到青州楊壽卿先生告災電]  
　　上海各賑所善長鑒沂廿一日自烟臺起程赴博興入壽光境卽有災黎僵斃於道該處地濱海河田廬淹没流離情形苦愈加苦居民掘食章根樹皮有求諸一二十里外而不得者道饉相望寂無炊烟鬻子賣妻哭聲進野睹此奇慘實非人世境界沂所帶萬金僅可延災民數日之命務懇各所善長代求東南諸善士廣發婆心大施捐助俾源源接濟濵海孑遺不致盡塡溝壑幸甚禱甚楊學沂日叩四月初一日發 
[潘君稼梅以五十自壽詩徵和謹以一律爲先生祝卽請指正]  
　　記得君先佛誕生慚無佳句佐瑶觥才華三絶人爭羡事業千秋世共驚高適學詩非晚逹貴臣奮跡使蜚聲河陽本有栽花譜怪底春風腕下輕[  高昌寒食生拜手]  
[輓仕燕更先生]  
　　慟哭惜斯才老大何酷哉漫言蟲有志君撰蟲天志說部未就慘說鵬爲災醉魄何年醒覊魂異地哀老成周謝後詩社怕重開[  太痴高瑩揮涙草]  
[輓李曉庵先生]  
　　一見會邀刮目看漫將國士譽寒酸先機預示言皆中噩耗驚傳涙不乾上壽未臻君已逝相知莫報我何安他年若得舒鵬翼定托遺編爲付刊[  太痴高瑩揮涙草]  
[喬居海上彈指世習染相沿爲害淺亟宜猛省爰占俚言誓當永戒登諸報章以祈共鑒云耳]  
　　戒洋烟烟花塞裏一翻身要向燈前索解人吸盡脂膏夻盡血勸君莫道味津津○戒女色醉裏看花總木眞姮娥豈愛曰頭人從今悟澈空空相咫尺桃源懶問津○戒飲酒多飲能教亂性眞漫言酒國有長春幾曾領略杯中味杜向楷邱葬此身○戒閒事是是非非豈盡眞終朝碌碌太勞人何推出窗前月落箇逍遥目在身[  武原如意館主人甫稿]  
[已丑中和節爲余三十一歲生辰述懷二律錄請諸大吟壇教正并希賜和]  
　　身過竇氏返金年回首光隂誤著鞭沽酒且邀知已醉看花反惹舊情牽堂萱茂盛聊堪慰庭草離披亦　憐把筆　摹春色　柳　繚繞興綿綿放眼韶華又一春依然僕僕走紅塵自吟詩句聊言志别有生　不礙貧虚領教言慚朽廢飽嘗世味辨酸辛更看道路多岐卸惟向迷途去問津[  廬山舊隱王承曾省齋氏求定稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[劉君子薌工山水爲余寫海天吹笛横幅俞君萍香工花卉爲余寫十二名花便面皆妙絶一時兹二君約同遷㝢寶善街必得利票號内無以爲賀各贈一律以表微忱]  
　　　壑胸中具烟雲腕底生感君驅妙筆助我發豪情夜永孤舟寂天高一笛清波濤何壯闊展卷見生平○善寫名花照從知雅士心猫來香影活屏却俗塵侵把臂情相契含毫思轉深抛磚翻引玉自顧愧難禁[  太痴初稿]  
[旣以金樓曲寄太痴太痴又以詞來相憐相慰情緒愈長令我更難消受因復勉步原韻以答雖鄙無當於大雅而拳拳之意要不能不由此而逹也]  
　　莫道痴如此問庸流隣矯惜媚誰能解是俠骨旣然天付與肯染人間腐氣况具此深心密意情到眞時天不負豈多情翻惹無情忌拭雙眼看擕袂阿儂　是情無已更蒙君新詞遠寄謬稱知已縱把嬌花深護惜敢道痴心盡矣藉尺素聊攄情　若得東皇親管領料春風應滿花枝裏指雲樹盼行李[  鏡秋生倚聲]  
[贈夏晉陔大令卽以送往臺]  
　　淪落風塵裏江湖感慨生琴槫横一榻談笑到三更廉潔終遭辱貪污反致榮遂令天下士常作不平鳴[  味道舘主漫草]  
[夢游龍華卽塵蓮花館主正可]  
　　黑甜鄕裏正酣眼恍忽龍華在眼前日映野花逾綽約風迎瘦爃更翩翻紅桃夾岸初經雨緑柳垂堤已着烟可借醒來都是幻　教忙煞小游仙[  聘三詞答醒伐稿]  
[送餐秀詞人毛君靜涵返武林]  
　　臨歧猶復惠佳章念到離羣暗自傷纔得相逢同作客那堪送别也思鄕灞　色艶　君折潭水情深莫我忘異日西湖容放棹携琴載酒話衷腸[  聘三詞客初脫稿]  
[寄懷田芄卿叅軍]  
　　經年不見田芄卿使余耿耿興離情憶昔論交在海上琴樽雅好歡平生喜君書法最古妙顔蘇歡柳　抗稀至今璧上映光采客來玩賞摇青情胡爲與我不辭别音塵契闊飄然行或返故鄕戀山水優游歲月無勞形成適地邦應厚聘長材展布成其名二者吾俱不及辨日夜也之魂夢縈吾謂君素有高誼緣何頓視離别輕古人相思尚有地江雲渭樹齊分明我今思君不可得四方求之心怦怦倘君不忘修舊好干里命駕來尋盟[  甬東小樓主人甫脫稿]  
[長者招游徐園卽占五絶句以誌鴻爪]  
　　追隨長者步園林流水聲中聽鼓琴都下經綸伊吕在讓他巢許入山深柳隂濃處一椽低　硯安排畫檻西共道主人眞雅絶入門先要索詩題雀屏開展暢天機一入牢籠困羽衣也似才人遭束縳冲天手段未能飛城北生涯别面開半權子母　徵才嗤他金谷諸名勝只有佳人結隊來風雨當年興不孤北堂詩句亦仙乎廿年韻事今堪續再寫申江薄宦圖燃青主人鳳北馬奉楞求定稿 
[已丑春日隨長親及舍弟鶴南姪少鶴桂馨同遊徐園卽事偶成錄呈諸大吟壇雅政]  
　　蘭亭修褉趁良辰不在山巓在海濵風月樓臺無界限琴書壇玷有親隣荆花賭豔春將暮慈竹垂青意倍眞我欲西園雅集鏡中畫稿最通神[  海昌馬奉楞鳳卜氏草]  
[識梅館主以獨立玉照索題率成三絶錄請高昌寒食生太痴生同政]  
　　萍蹤邂逅滬江濵風雨聯牀似故人漫說孤吟寡相識好憑文字證前因輭紅踏　厭喧囂千仞峯頭放脚牢四顧蒼茫雲海外幾回對月首頻搔磊落胸襟煦若春偶從物外寄閒身風塵縱說無眞賞抱璞空　品自珍[  榖雨後五日惜紅生初稿]  
三月杪　偕友遊靜安寺凭闌凝眺倡條冶葉撩亂春風紛至沓來均可寓目惜無盡中愛寵足寄遐思者日將夕忽見年未及笄乘香車冉冉而至衣服雅素情韻動　螓自蛾眉差足方物初不料風塵中竟有如此佳麗方冀飽開眼界而鞭絲颺處翩若驚鴻子素工痴是時竟嗒焉若喪失之覿面惆惘殊深急急尋蹤而已杳如黃鶴中心忐忑無可言宣　連移情殆不是過山昨驀見其招摇過巿嫣然一笑嫵媚春生當卽追隨迤邐至公陽里而止欣喜過訪乃知陸其姓筱舫其名坐談片時極蒙青睞此羣芳冠也未匪免俗爰紀以詩卽乞芳粲傾國姿容雅合時相逢忍說不相思春風過處開青眼花譜當拈第一枝一曲清歌繞畫梁按將樂句叶宫商動人别有宜人處風定池蓮自在香愛絶判將玉佩要得卿金屋合藏嬌平生眼界尋常窄到此吟懷忍自撩繡閣題詩當簡酬何須騎鶴上揚州申江好作春江宴蕊榜爭看姓氏留[  已丑四月二日山左咏紅館主未是草]  
[上海六馬路仁濟善堂經收咸有一德册施醫給藥捐三月廿一至廿七日第十五次清單]  
　　正和糖行洋廿元羅店隱名氏求身康健永潤堂尤郁氏應偉堂求病速愈粤省費守梅大合　隱名氏四户各洋十元金陵石柳溪洋八元絲業曾舘來漢口朱森翁洋五元杭省太和典來師竹齊洋三元昌於行恐堂無名氏無名氏蘇州有心無力求母平安無名氏高易籌賬公所來和悅州同記七户各洋二元顧錦堂一元四角總會酒棧洋一元一元謹江巡署軍山元裕雙桂阡無名嘉德堂顧辦香書屋樂堂氏江韶記蘇州愛莫能助求保平安鎮江大有全無名氏林誠濟局湖南省拳齋主人募朱方氏朱嘉貞朱佑寛朱仲貞朱容光十七户各洋一元義和洋九角隱名氏保安氏杭省張王氏女紅移助程覲周無名氏章良　唐錫卿七户各洋五角屈致良洋三角五分無民氏洋三角馮記洋二角五分無民氏洋二角元梯洞庭餘陳習庭三户各洋一角杭省師竹齋銅洋二元沙巿裕豐亨來當悌臣積慶堂續二户各錢六千文積慶堂錢四千文無名氏錢三千文邊願山樵守拙居士荆江漁者留餘堂心餘堂五户各錢二千文名香舘錢四千文博又堂蕉窗主人無名氏九户康健　竹嘯軒十三户各錢一千文蘇州憶苦子無民氏揚州楊全慶三户各錢七百廿文補過子錢六百四十文竹林主人桂馨居士櫝厚堂無名氏忘我子六户各錢五百文錢四百文蘇愼卿蘇成章周　榮二户各錢三百六十文方山子積慶堂補二户各錢三百文共收洋一百十五元三角銅洋二元錢五十三十八百八十文 
[上海四馬路文報局内恊賑公所經收山東奉天賑捐三月下旬清單]  
　　念七日○滬電局來餘姚陳福保湯餅移助七十元○九江鴻遇順號募鵝峰釜涵竇氏山人郭姓程德新堂三户各一元吟梅生三角王陳董勵王汪各姓無名無名洪八户各一角○維揚聚盛號募了願氏二元解惡一元又一千另七十五文立不足齋六百文平安五百文無名敬記二户各四百漢記無名占記三户各三百文錫記栢記存濟氏免灾嚴殿魁求名祀六户各二百玉記一百文實收洋八元○蘇城何須留姓名洋四元又來五齡女子節省點心資元○仙鎭鎔五元又來石林舊隱五元○本城楊家交來紀石仙侣一元○無名一元太倉陸貽安堂一元○蕪湖大昌布號交來隱名求財速成煦坤氏求子腿疾速二户各五角○誠濟局一元蘇城桃花塢逸居士募衆安堂原銀五錢無名原平銀一錢三分○沙谿吳美舟交來雙桂軒二元○杭省永利信局交來隱名善士十二户共洋二元○鶴漁隱求各血病愈洋六元○○本日共收英洋一百十二元小洋一角原平銀七錢三分　併聲明 
[上海四馬路文報局内恊賑公所經收山東奉天賑捐三月下旬清單]  
　　廿六日絲業賑所彚解第二批東賑規銀一萬兩○蘇省電局王募季留氏爲喉症痰壅求速愈助洋二十元祈安居二户各十元梅生季留氏爲復姪求病速愈並長壽求安居二户各六元茂苑同人節省五元二百七十文光裕堂遷願王錢氏身患外症止痛卽愈三日各五元心息氏四元願償室三山梅孫氏爲弟季留求喉症卽愈二户各二元又新橋巷江公舘經手補過齋主爲復孫祈病愈並求長壽洋五十元仲虎氏爲復兒祈病愈長壽二元胥江陶氏求平安一元共收一伯三十三元錢四伯七十崑　正心崇善堂盛巽卿先生募清河氏求昌壽回生四十元受書室求助十元延慶堂陸元姚張氏爲未庇助四元共收洋六十元内銅洋一元本埠王恆豐水烟袋店募王恆記四伯安記陳朗記王厚記三户各三百沈瑞記王鏡記曹丹記何厚記四户各一百大轉鎭盛賡先生募定方棠雲士節省針線資移助六元常熟萬興祥號捐銅洋八元又募句餘胡源祚省買用器移助兩洋横涇福緣氏乙洋又募立記一元大倉元亨仁募杏花醉士銅洋一元樓光記諸梁氏顧孔氏壽記程署記五户各二角聞人春沈嘉濤洪宗記桂記吳方氏顧金記陸大榮桃記南記和記十户各一角○蘇城孟容女史爐丕一元○湖口無名二元信和洋行來黃無病平銀一兩嘉興源昌魚行一元敎曉滄一元寗波曹明德募無名二百敬眉無名煦煦氏李又冉亞孫史壽之張金生敬時河望小毛菊香十一户各一百童歡名又無不書名哲生亦和名三無無名七户各五十小歡三十文實收洋一元六伯○浙省慶福號交到金理堂四角京口萬昌號來鍾之鴻一元又募無名五角恆義五百李錫如無名二户各二百無名一伯四十實收洋二元五角○仙鎭垣心室主人募四先生五元瘦珊居土石林舊隱二户各四元陳多福二元○木日共收規元一萬兩英洋二伯廿六元小九角爐丕一元銅洋十元原平銀一兩錢二千七百七十文一併聲明 
[揚州福和祥莊代收山東賑欵細户清單]  
　　光裕堂助揚平銀二百五十兩衆善主人助揚銀二百五十兩八十老人助洋四百元衆善堂助足錢五十干以上如數解交上海文報内山東收解賑捐處彚解散放合并聲明[  上海四馬路文報局内收解山東賬捐處代啓]  
 
 
