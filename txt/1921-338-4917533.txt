# 1921 - 338 - 4917533

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[眞實之處（冷）]  
　　我常有疑問以爲中國苟欲整理而建樹將由何道歟果如世人所言國家統一而其事已畢乎抑所謂國家統一者僅僅南北議和而不相征伐即爲其事已成乎我以爲未必然也何也苟僅如是亦不過返於五六年前之舊觀耳於整理建樹於何有　　說者每謂此次華會中之種種失敗皆國家不統一之故也是固誠然然假使不澈底之統一雖無南北之分而國中紛亂如故不能整理建樹如故於外交議會之間能免今日之不失敗乎故謀國家者而不於眞實之用力則亦决不能得眞實之益處　　嗚呼余之爲此言非謂國家不必统一南北不必言和也特謂统一言和各方必須有眞實之覺悟於眞實之處爲之耳命令 
　　十二月十日大總統令任命段水新署綏遠實業廳廳長此令　　又令國務院存記蔡成詔熊道琛著交財政酌量任用吳玉著分發福建交該省長酌量任用此令　　又令内務總長齊耀珊呈直隷黃河河務局南岸分局長葉樹勲因病辭職應照准此令　　又令内務總長齊耀珊呈請任命賀泮藻試署直隷黃河河務局南岸分局長應照准此令　　又令司法總長董康呈京師地方檢察廳檢察官劉元梓懇請辭職應照准此令　　又令陸軍總長蔡成勲呈請任命柳蔭爲施宜鎮守使署副官長應照准此令　　又令陸軍總長蔡成勲呈請任命孫　僖爲陸軍第二十八師步兵第五十六旅少校副官應照准此令　　又令張金標晋給二等嘉禾章高積服王福田均給予四等嘉禾章此令　　又令何裕樸楊世震鄒文蔚均晋給四等嘉禾章此令十一月三十日大總统令陸軍總長蔡成勲呈請將陳樹寛加陸軍步兵中校銜穆春授爲陸軍步兵少校並加中校銜胡鎮歆李國政劉永劉廣安張德貴唐德貴齊廣恩高長九楊致祥喜貴均授爲陸軍步兵少校張慶山王珣坤授爲陸軍騎兵少校劉翔九授爲陸軍砲兵少校錫榮陞授爲陸軍工兵少校劉振聲張仁純爲陸軍二等軍需正黃傳籙爲陸軍二等軍醫正均照准此令　　又令陸軍總長蔡成動呈准兼署吉林省長孫烈臣咨請以慶秦安榮景魁德勝阿陞補佐領均照准此令　　又令陸軍總長蔡成勲呈准黑龍江督軍吳俊陞咨請以那莫逹克陞補佐領應照准此令國内專電 
北京電美使前日面當軸謂太議决定各案雖與中國目前無利然基礎已確立所不澈底者乃中國現象所釀成的事實並非列國阻遏中國之發展苟利用此基礎速謀自修之道則分明中國希望各案已通過若爲衝動負氣而出會並此基礎而抛棄之今後恐不易再遇機會（十一日下午一鐘） 
　　北京電太議審查中國客郵某國專門委員簽註中國郵政尚賴俄國西北利亞轉遞一語章祜請電駁政府昨電美會謂中國郵政前賴俄國西比利亞轉遞係因歐戰關係現在並未專賴西比利亞轉遞（十一日下午一鐘） 
　　北京電某要人云鐵路公管問題國人中竟有主倡者此乃負氣之談無非以軍人干路扣欵路局萎靡多弊爲理由須知路在軍閥手至多三五年若路在共管下是永無收回把握（十一日下午一鐘） 
　　北京電西藏問題决定不議太會北京電本月十七日吾太議專門委員二十三人回國張煜全亦請回國黃宗法吳葆諴篠（十七）日亦回陸海軍專門委員亦同回　　北京電美京電七日討論無線電及在東方駐軍問題八九兩日續議無結果（十一日下午一鐘） 
　　北京電宋小濓向袒俄舊黨此次又以俄人未曷洛夫爲總務副長未爲庫倫政府財政次長且係露布跌價主動人（十一日下午一鐘） 
　　北京電謝米諾夫匿居天津某俄人謂曾見其本人（十一日下午一鐘） 
　　北京電遠東代表阿氏請外部再拒崴政府代表來京政府答初不因貴代表之希望而拒崴代表　　北京電陸軍大學因積欠經費二十餘月校長賈賓卿呈請停辦　　北京電馬福祥電外蒙俄蒙兵人數又少内部不洽請迅派大隊收復庫倫（十一日下午五鐘） 
　　北京電新楊電古城伊軍暴動現已繳械投誠又俄舊黨巴奇赤一股佔據比斯克一股竄至巴里坤繞往外蒙（十一日下午五鐘） 
　　哈爾濱電中東路反對崴政府拍賣路倉保管茶葉抵關稅佳（九日）日起停止哈崴通車崴政府定眞（十一）日開國務會議籌應付（十一日下午十鐘） 
　　濟南電各學校各公圑今（十日）在省議會開國民大會一致反對魯案直交甚爲激昻到約七千人議决電文及進行辦法畢卽列隊游行并散發傳單（十日下午八鐘） 
　　漢口電靳灰日電蕭預賀兼任省篆蕭覆允暫攝劉交代已備就政廳長鄧振璣秘書長錢葆青煙酒局長黃永熙均連帶呈辭　　漢口電旅漢皖人组皖事革新會駐漢通信處分電皖督省長反對召集違法之省議會（以上一日下午五鐘） 
 
 

Page 5

 
 
   
 
 

Page 6

 
 
國外專電 
華盛頓電英日盟約今日正式宣 
佈取銷（十日急電） 
　　華盛頓電今夜時局有急轉直下漸近結束之勢據美代表圑意見明日或星期六日可見議决貝爾福加藤維維愛尼休士今日開執行會議日代表雖否認東京覆電已到然衆信覆電現已到美京必屬結果重大之性質如日本退讓海軍比例而不以他種結果爲交换品則必使此間人士驚異英代表稱大會將議定四事（一）海軍比例（二）英法美日協定以代英日盟約（三）太平洋問題維持軍港砲壘之現狀（四）各國共同宣佈中國開放門户與完全之政策預料對華協定苟不牽連俄事則休士遲早必請各國宣佈對俄之约束政策此間日人主張在稳固政府未成立地方秩序未恢復以前暫不提議撤退西比利亞東部日軍之問題印度代表夏斯脫里氏今夜對美報談愛爾蘭爲自由邦事發表驚人議論謂英國許諸愛爾蘭者不能不許諸印度預料愛爾蘭問題之解决必繼起印度問題英相前有保全回敎徒土地之允言印度回敎徒信之以爲戰後塞拉斯及小亞細亞其他回敎徒叢居之地必能保全夏斯脫里氏又以明爽態度議論英日盟約謂約載印度有亂日本出兵助剿一條最爲印度所痛心苟不删除此節印度必反對續盟（八日） 
交通大學無線電 
華盛頓電中日代表議定日本允交還膠州租借地公産中國允償還日人於佔領時所造公産之經費惟日人學样塋地廟字純屬日人者日本得保留之　　華盛頓電中代表顧維鈞提議各國應依允未先商諸中國不得締結有關中國之無約以免損害中國主權限制中國行動自由貝爾福埴原反對此議貝爾福稱中國要求限制各國自行訂約之權未免礙及各國主權從前各國間所以締結有關中國之條約者因中國荏弱不得不然但英國現已廢除其勢力範圍大會現爲中國擔保不以爲時局所不必要之限制加諸中國之主權與獨立可見各國承認不再締結密約埴原稱各國有自己訂約之主權最後通過决議案各國不締結侵犯羅特四大原則之任何契約此次會議在實際上無異以四國盟約中國不能加入之意通知中國　　倫敦電倫敦各報社論皆盛稱華會現已成就之事業尤歡迎四國協定對於哈定休士舉詞满紙　　東京電官塲稱美英法日四國協定可增高日本國際地位甚於往昔俟協定成立英日盟約即取銷　　紐約電紐約銀行界逐漸恢復經濟上活動不似前兩年之停滯現有耶節前後發給豐厚紅利之氣象（以上十一日） 
特约路透太議專電 
十一日華盛頓電參議員領袖雖預料四國協約可望批准但參議員里特氏宣稱彼之同志將反對該約視爲奸詐叛國極惡之舉動按里特氏爲參議員反對凡爾塞和約批准强項者之一　　十日華盛頓電華會曾聆中代表發表意見而極注重之且審愼研究彼等之需要中國確如近電所述在華會中似爲主要獲益者路透社華盛頓訪員電稱英人各界之意中國就全局而論可謂甚獲勝利中國所索者當然較其所望得者爲多惟衆意中國要求已受大衆之同情今衆口一詞皆謂顧維鈞博士提出中國案件練逹堅决且具外交手腕中國似不望英國放棄九龍而大衆亦以爲日本未必肯讓旅順如中國得其要求之大部分連同所經各國接受之原則中代表必將满意而歸蓋遭遇絶大之困難而能得此結束已可稱盡責矣　　十日華盛頓電遠東委員會之各種决議案已在全體大會得一致之同意休士稱遠東委員會已有甚美满之進步羅特氏四大原則爲一種大憲章爲中國保險以防阻有損中國完整權利之行爲且爲各國將來行動有所遵循之約束協定委員會之决議案乃各國鄭重遵守自由平等機會原則不欲自覔特别權　損及他人權利之擔保中代表現已同意羅特氏决議案遂於歡呼聲中一致通過中代表對於委員會贊成廢除在華治外法權之决議案亦無異詞故亦一致通過又關於中國中立權之决議案及禁止締結與羅特氏决議案抵觸之决議案亦皆一致通過休士氏未提出關於在華外郵之决議案據稱此案今尚未到最後解决之時機聞撤郵日期尚未决定無線電臺决議案亦未提出此案討論尚未畢也大會旋休會不提及海軍比例問題　　十日華盛頓電今日開全體大會時美參議員洛志氏聲稱美國之簽此約視美日間之締結關於雅泊及太平洋中託管島嶼地位之合同爲轉移此約意在憑恃各簽約國於用外交或會商或調停手續解决一切争端時所具之信義與誠意以袪除地球上一大區域中之戰事原因如世界各國仍置天良於不顧籌備將來戰事而作征服他人之夢想則條約或盟約皆不足以阻之但世界想已從大戰争之可怖經驗而得敎訓果爾則防止戰事之最善方法定可得人類心理情感公理及高尚目的之贊同也法代表維維亞尼氏稱讚此約謂此約明白切實提出偉大原則法國欣然接受新國際協和中之地位英代表貝爾福氏稱渠對於新約有大信任以其能有益於國際交誼也此約旣成英日盟約顯然不復爲必要矣英日友誼曾經過兩次大戰事之磨折使之更密切聨合者不僅爲盟約文字渠一生始終主張英語民族兩大支派間之最親密友好之交誼（會場掌聲大作）今見兩大國署名於可永遠保持有關係區域内和平之約其欣悅爲何如可以想見貝爾福氏繼言及英日盟約謂盟約不廢則美國有誤會盟約遽廢則日本有誤會故唯一解决法惟有納舊約於包括有關係　國之新辦法中耳英日盟約爲俄德在遠東侵略所促成美人問曰今俄德方面尚有後患否乎英人必答曰無之於是美人必曰然則何爲繼續此約乎邦交已緊張而使之愈緊張此約得勿有害乎貝爾福言畢日代表德川氏稱日本對於新議定甚爲欣感渠重視英日盟約與貝爾福氏同深信有此新辦法太平洋和平可得充量之保護意代表山塞爾氏表明意國之满意荷蘭代表康碧克氏稱荷蘭對於新約深信其爲趨向永遠和平之步驟施肇基表示中國之满意又謂此協定宜再以包括中國及在遠東有關係之各國公约輔之中代表因大會他種事件之進行有所感觸想有礙中國主權未了問題必可得美满解决法中國當贊助維持太平洋與遠東最友好交誼美代表休士氏面帶笑容最後發言謂渠不知世界中曾有條欵如此簡單關係如此重大之外交文件否渠深信此約實施時各代表當已更有進步保障永遠和平甚於今日所爲洛志氏繼稱此約雖僅由代表圑領袖畫押然其主旨已爲美國所贊同世界路透電 
[華會中之四國協定成立]  
　　十日華盛頓電美英法日四國議訂之條約已提交今日全體大會該約有效期限定爲十年四國允尊重在太平洋島嶼及殖民地現有之權利如遇事端不能以外交方法解决則開聨合會議四國中無論何國得於十二個月前知照退出協約該約須由參議院批准　　十日華盛頓電參議員洛志氏宣稱四國協約條欵如下（一）締約國允尊重彼等太平洋島嶼所有地及島嶼殖民地之權利如任何方面因牽涉所述權利之任何太平洋問題發生任何争端而不能以外交方法满意解决勢將摇動諸國間今歡然存在之和諧則當邀締約國開聨合會議以該問題移交會議考慮調停（二）如此項權利爲任何他國侵逼行動所危害則締約國應詳細直陳俾協同或分别關於應取最有實力之方法商得諒解以應付特殊情勢之急變（三）該約效力定爲十年十年後仍有效惟任何締約國得於十二個月前知照終止之（四）該約應儘速按照締約國之憲法手續批准之並應在華盛頓調印發生效力於是一九一一年七月十三日倫敦所訂之英日盟約即應作廢 
[華會外之中日交涉]  
　　十一日華盛頓電中日代表昨日討論鹽場問題及膠濟鐵路管理權日代表稱按照凡爾塞和約日本須因此路償還德國欵項中代表答稱如日本以此路交還中國中國願償還日本欵項據公報宣稱中日兩國代表圑對於諒解已大有進步幣原男爵自病後昨第一次出席 
[英藏之接近]  
　　十日印度德里電近由拉薩回此之藏務委員圑以裴爾氏爲主任者業已解散該委員圑於鞏固鄰誼甚爲出力裴爾氏携回英藏草約一節已經當局切實否認裴爾氏之赴拉薩乃由逹賴喇嘛敦請逹賴喇嘛因中亞細亞近今發生之事變願依行裴爾氏提出發展西藏之計畫裴爾氏現已辭退職務日内將啓程回英 
[英法之財政談話]  
　　十日倫敦電喬治氏與白里安氏在倫敦之談話豫料將成一重要會議現信喬治氏將提出財政部官員研究多時之整理歐洲財政計畫或將請比意代表參與會議賴齊諾博士已於今日回柏林德國財政部秘書菲歇氏已抵倫敦代之 
[印度之不與政府合作]  
　　九日喀爾喀特電（不與政府合作）之運動志在傳播關於英太子游印之抵制者現大爲活動當道亦以嚴峻手段對付之昨日拘獲百人今日拘獲一百六十人已有百人因組織不合法之會社及從事阻撓被判監禁目六個月至兩年不等回敎主辦公所曾爲警察搜查抄去公文並逮捕官員數人印度婦女本皆拒從領袖之請求而不參與運動但因未來印度國民大會會長之妻及其姊於十一月十一日被捕羣情殊爲激昻 
[俄國之盧卜]  
　　十日里伐爾電莫斯科電稱一九二二年前九個月内之入稅共一四一○○○○○○○金盧卜實業一項收入八八○○○○○○○各項捐稅以貨代欵者收入一八○○○○○○○又付現者一一○○○○○○○發行紙幣所得者爲二三○○○○○○○按俄國圜幣之價值今較戰前低十萬倍故其總數當爲一四一○○○○○○○○○○○○盧卜 
國外要聞 
[中外通信社之華府消息]  
　　山東問題與四國協約 
　　國聞通信社九日華盛頓電云今日（九日）山東問題談判結果電燈電話屠獸場均無償歸還由將來中國市政廳辦理再議私産我代表謂按外交原則私産係依法取得者當尊重旣得權非法取得者均應公斷處置鹽田亦係私産日人無權開採故應由我收回日代表反對公斷並謂日人採鹽係合法我代表回駁争持甚久未結議我國約明日下午准先議鐵路四强協約現在各國攷慮中據非正式聲明其中未涉及我國事東方通信社十日華盛頓電云今日之本會議羅持氏先讀日英美法决定之四國條約文之内容繼有維維阿尼貝爾福德川及其他各國代表者之演說四國以外之諸國亦各承認本條約之締結施肇基一同承認之後頗希望將來擴張條約參加國之範圍而爲加入中國之世界列國間之條約至條約内容大概如九日之電報又十一日東京電云今日之東京日日新聞載十日華盛頓專電已正式將十日午前所開華盛頓會議本會議席上日英美法四國協商成立之旨發表又時事新報十日華盛頓專電云日英美法四國全權間交涉中之太平洋四國條約文錄下日本國政府亞美利加合衆國政府大不列顛國政府及法蘭西國政府爲確保太平洋一般的平和且維持權利故兹約定如左（第一條）締約國約定尊重太平洋沿岸領土及島嶼之權利締約國之無論何國如生紊亂現在調和之绥議時因須由外交手段而解决可會同協商之（第二條）締約國約定如有由第三國受侵略之威脅時則爲取對之最良（電文有疑義）手段可以得締約國諒解之目的互相詳細無隠通告之（第三條）本條約之效力爲十年自後如由締約國之一國爲廢棄之通告則於其後一二個月内有繼續之效力（第四條）本條約由以其批准書交付華盛頓之日發生效力本條約之效力旣發生同時日英同盟之條約即消滅 
[泰晤士論太平洋之和平]  
　　太平洋如有戰事美日英法均無利益　　世界新聞社譯倫敦泰晤士報社論云北嚴爵士在馬尼拉演說力言華盛頓會議之重要並謂倘華會無結果遠東因而發生戰争則彼確信英國人民與美國人民及在大戰中爲英人美人所贊助之人民必一致行動與自一九一七年起至大戰終結爲止彼等在歐洲所爲無異爵士又答日本新聞家之問謂據彼之意倘太平洋上或任何他處發生戰事而牽涉美國在内者英國以至全部不列顛民族必爲美國後援無疑正如美國人民在歐洲爲英人後援也此等率直表示之個人意見不但其自身耐人尋味亦且頗有價值蓋因其足以唤起英人輿論俾知華盛頓會議所討論之問題異常重大故也　　北嚴爵士夙具遠識歐戰未開之前多年彼即有見於歐洲之危機藴伏而求所以消弭之道今復注意太平洋問題親往遠東考察僕僕道途日歷數月此種考察自較從大西洋之北面或且從北美之大西洋一面觀察者爲親切故爵士之意見雖爲個人的其對於時局之診斷吾人自應予以愼重之考慮爵士尚須前往中國及本到此兩國之後以其所見所聞之結果或者稍紓其目前所抱之懸慮亦未可知要之爵士此種懸慮實爲數月來或數年來直接感覺太平洋問題之許多不列顛人所同抱者總之此問題之性質與其所含之廣大可能性苟能於華盛頓會議開會之前爲之明白指點於事亦殊有益也　　隠伏之危機倘能廣爲人所見到或足以減去泰半苟關涉太平洋問題之各國皆能確知消弭戰禍於彼等有重大利益關係回戰禍可望不作世界各國中無論美也日也英也法也於提倡太平洋開戰均無永久眞利益之可言而四國之政治家亦决無不曉然於苟有一太平洋國厲行挑起戰争之政策必遭全文明世界之反對者英法所最關切之事爲恢復全世界之和平而保持之美國政府與人民同一厭倦戰亂企望和平至於日本吾人深信其有一部分强固勢力連開明之政治家在内現均從事就保持遠東國際親善之範圍内擁護日本文明大國之地位但吾人亦知有一部分日人輕舉妄動肆行宣傳政策致造成一種觀念以爲日本政策之最後目的實與智慧所要求者相反然吾人深信此派人未必能得志於日本或露其頭解於華會而各方面終能明白覺悟日本此派人所行之政策不但不处於世界亦不利於日本而將其惡勢力打消也　　不列顛帝國爲日本之同盟國然非助日本反抗美國者關於英日續盟問題英人意見現不一致至於日本對於此事之若干輿論苟吾人可認爲代表的意見者則可斷言日人現亦不復重視此英日盟約矣總之一部分日人所主張之武力計畫决非代表日本政策中之主要勢力日本之眞利益吾人爲之擁護始終不渝今日秉此初衷仍確信日本倘自知彼之現在將來之幸福厥以和平爲歸則華盛頓會議實爲彼與其他太平洋國家通力合作以保證其前途之唯一機會吾人認北巖爵士之率直意見對於日本報界代表之忠告俾彼等一思太平洋若有戰事將於（不列顛合族諸國）勢必有若何之影響此諸國中有住於太平洋沿岸者其關心於太平洋之和平蓋與日本美國相同也吾人又認北巖爵士之警告其用意蓋在使吾英輿論深悉太平洋問題所含範圍之廣大任何争端影響於不列顛海外同族者不列顛本族所受之影響亦相等於禍福攸關之時會誤持緘默主義徒足以滋猜疑而釀危機而已此蓋爵士所不取者歟 
[爪哇通信（續）（佛）]  
　　華僑情况之各面觀 
　　巴逹維亞埠有閩商吕隆興者於社會公益素稱熱心對於擔保新來之人更爲熱心據荷官宣言五年以來吕隆興名下曾擔保新來之人將近三萬名蓋因有糾葛事爲他人不能保出者吕君毅然保之設來南洋無親友　倮者祗須函告吕君則吕君即竭力保出之且吕君所保者多不相識亦不盡爲閩人其熱心衛護同胞人皆稱贊不已荷政府對於新入口之工商界華人尚不留難而對於北京政府派來之員與敎員則不甚歡迎如學界中人由南洋學界聘請來者務須請南洋校董特具一說書請移民廳簽字認可後將來携該證書入口荷移民廳不再有留難事萬不可冒昧前來也據荷官云政府所以嚴查華人學界者蓋防過激黨耳移民廳有華人過激黨之小照共七十餘帧均爲駐中國各埠之荷領寄來者故對於學界不能不嚴加查考也（荷政府對於中國事異常明瞭蓋因荷領時時報告且爪哇漢務司聘請許多華員代爲翻譯中國報紙不似我國官塲對於荷屬事常　糊不知究竟也） 
　　九年前爪哇華商提倡中國輪船航行荷屬一帶未逹目的兩年前巴逹維亞商會發起中南輪船公司特派副會長梁君赴港滬聨絡又未成功去嵗安福派失敗海軍部擬將捕獲德國之商船租於華僑當經巴逹維亞商會電京商租已爲捷足者租去今夏商會副會長梁君炳農赴滬與中國郵船公司磋商先派（尼羅ＳＳＮＩＬＥ）號試航荷屬巴逹維亞寶隴泗水等埠慨然招股擴充航業前月（尼羅）號已自滬來爪大得華僑歡迎計自爪開回香港時頭二三四之拾客全满且有許多以未能買票特候至下次船期者其船票雖較荷蘭船貴三分之一（荷船自巴抵滬頭等二百餘盾尼羅號乃三百五盾）亦不嫌貴可謂踴躍矣聞荷船因（尼羅）號南來於彼生意有礙現正設法競争所有船票已經减價多派華人經理代爲招徠其收效與否雖不可知惟（尼羅）號之船票如此昻貴似非可以保持長久之道當事 
 
 

Page 7

 
 
者宜熟思而善籌之（尼羅）號插英旗船員除英人外全爲粤人粤籍華僑搭此船旋國最爲满意而閩籍華僑因言語隔膜頗覺不便蓋荷屬通行者爲馬來語　南洋者均能言之（尼羅號）之船員不但無一能通閩語馬來語者且亦少能操普通語者實爲一大缺點今爲該船前途計似宜延雇能操閩語馬來語者招待搭客則更爲完備矣國内要聞 
[北京通信]  
　　政府眼中之魯案及華會 
　　否認直接交涉代表辭職聲中之悲觀　　當魯案之决定會外談判也愚曾述北京政府之傾向及三代表來電之情形且深怪北京之社圑無所表現今則國民外交聨合會太平洋圑體聨席會皆有反對直接交涉之表示學生聨合會且决於十二日舉行示威運動並全體赴外交部切實要求其徵有異趣者惟華盛頓會議中國後援會致電華會本該會從前表决通過之主張專以無條件交還青島及廢二十一條爲唯一之辦法而不提直交與否似爲退一步立言而已然此劇烈反對聲中之政府果如何乎是不可以不記　　政府方面固自以此次開議爲不錯者也顔惠慶語人此次四國會議（注意政府方面係用四國會議之名稱）决非直接交涉二十三日大會時即與其他五項議案同時提交三十日又在大會上報告由主席聲明另會談判是已經提出大會且談判若無結果仍可在大會提出即談判妥協之後亦向大會報告存案是仍與大會有關云云故政府方面實否認直接交涉四字以與人民圑體相持而外交界人尤有强自辯護者謂如不就調停則必致擱置於大會且英之加入尚係勉强大會中之助我者實乏其人故美國之善意决不能不承受云云試觀顔氏對學生代表之談話及北京接近外交部之報紙立論概不出此範圍近自反對直交之聲浪日高閣議席上又曾提出其結果仍是自謂不錯且舍此别無辦法而專從自辯着手星期二之閣議已决發對内宣言宣布魯案調停之經過宣言中注重之點即在顔氏所述情形爲是提大會是非直接交涉星期四之閣議又將院擬之宣言稿提出研究交外交部再加討論定於一二日内由外交部發表蓋已入於官民論戰中吾知人民必有以折其說矣　　雖然政府近數日來對於華會亦確有趨於悲觀之象蓋所謂形勢不利之說也其形式之可見者爲辭職之聲其一秘書長刁作謙之辭職先見於路透電之宣傳刁之辭電遲一日而即至外間傳其因提案失利之結果然亦有人談及謂刁前任駐英秘書即與施使不合今次赴美係預備顔氏親往者及顔不赴美而華會之事施氏獨攬代表機關之大權刁空負秘書長之名無一事可做以是憤懑而乞歸其二爲王寵惠之辭職據外部所傳王之辭電語意渾含只言華會結果逆科不良不敢尸位以貽誤大局而内幕果係何如亦未得眞相且有與刁之辭因同一揣測者然刁已由外部逕電勸留王電已於昨日報告閣議結果復電慰留仍由顔致電其三三代表共同辭職今日外間始播傳之亦聞政府已去電慰留且電詞大意與路透巴黎電相似因外部對於華會内容多付秘密眞相如何吾人無從確悉然有可以推知者一外交上形勢之不利二代表圑内部之糾紛兩日來政府要人談及華會大率隐約其辭表示絶對無樂觀之意且有怪顔不赴美以致如此者是形勢之重大已無可疑不過路透電所傳退出華會一層則個中人尚謂目前决不至是耳而有一絶妙之說詞謂代表之辭係以國内責備太嚴反對直交主張無條件彼等逆料自身之不满人意而會内形勢又有種種棘手困難情形以此爲對内且對外之表示者而政府中對新聞界之訪問尤重在國内責備太嚴一語則爲一種新聞政策之作用所當揭而出之者也若就事實以觀則魯案甫經開議而最重要之膠濟鐵路問題我主備價收回日主合辦英美各國則傾向國際共管成一極棘手之事再如關稅增加案各國只允改抽百分之七五而對於用途有嚴重之限制又如外債問題遠東委員會擬令 
組一債務委員會以清理之咄咄逼人之勢皆已見於各代表之報告不獨領事裁判權客郵權尚留預期間爲不見良好之結果者則前途實希望絶少也（十二月九日） 
[代表圑紛請辭職]  
　　政府已去電慰留 
　　我國代表圑秘書長刁作謙辭電抵京後政府連接數電均係呈請辭職者繼刁氏而至者爲王寵惠共次爲周自齊與蔡廷幹又其次爲顧維鈞最後爲施肇基於是代表圑遂有解體之勢查彼等辭職原因據政府方面之言回謂係因代表等内受輿論之督促外感因應之困難其精神上之痛苦已有不可言喻之處而魯案自承受調停之後國内人士未能盡相諒解愈復攻擊故不得已而出此但據另一消息則謂係因代表圑意見紛歧所致至彼此紛歧之原則係因施肇基對於山東問題素來主張直接交涉而周自齊亦抱同一之見解自周氏抵美後即與施彼此聨絡而顔惠慶復篤信其說致有此次會外交涉之怪劇王寵惠等與彼等見解不同且交涉之後毫無順利之可言故憤而辭職施氏因之亦不得不略有表示乃有全體辭職之結果聞外交部已去電慰留矣 
[北京各圑體代表質問魯案記]  
　　北京各圑體國民外交聨合會前日討論魯案曾决議公推代表羅正偉林天木王冷齋鍾少梅劉陽生王孝英等六人質咗外交當局該代表等當於昨早十一時同赴外交部由顔外長接見各代表次第發言關於質問者可分數項（一）政府對於魯案歷次宣言均係尊重民意提出太會何以此次竟允許在會外交涉（二）此次交涉旣非於太平洋會議組織系統之下討論而英兩國不過居旁觀調停之地位並無表决簽字之權且我國宣言亦有保留提出太會之一項是顯然爲中日兩國直接交涉究竟政府方面是否承認此項交涉爲直接的若不承認有何理由（三）我國未簽凡爾塞和約即係不承認日本有與我國單獨開始談判之權能而此次仍由中日兩國直接交涉是不啻將不簽德約之根據根本推翻於國際人格上何以自解（四）交涉以來經過之眞相如何（五）政府認定交涉至何種程度爲成功與至何種程度爲失敗苟不能逹到我國目的時政府將取何種之方針各代表提出上項質問後顔外長當逐條答復（一）此次魯案交涉完全爲英美兩國調停而起政府鑒於友邦善意的調停不便再爲堅决之拒絶且太平洋會議亦以英美兩國爲中堅彼旣有意調停則雖由太會解决結果亦不外是惟政府爲尊重民意起見故宣言中特定有保留提出太會之一項且據施顧王三代表來電亦謂於未交涉之先曾邀集在美之各國民代表等討論衆皆表示贊同可見此次交涉並無違背民意之事（二）此次交涉不得謂爲在會内談判余亦承認但國民代表確將此案提出太會當時主席休士氏即表示調停之意則交涉之形式亦不得謂爲非由太會所産生旣然經過太會一度之手續且有英美兩國執斡旋之義務當然不能謂爲中日兩國直接交涉（三）此案開始交涉時我國卽發表宣言四項其第一項即係聲明中國以未簽德約之故目下談判非謂承認日本有享受山東德國權利與此未簽凡爾賽和約並無衝突（四）關於近日交涉之眞相有已經公布者現並决定發表宣言業已起草完畢交院簽閱明日即可公布（五）政府對於此案現時亦無若何把握惟可决定苟能如前此兩次駁覆日本節略中之願望則認爲成功否則惟有停止談判等語顔外長答復畢各代表仍認爲理由不甚充分繼續反復駁難並致其警告之意謂政府方面確持有片面理由但國民方面根據上述種種之事實總不能不謂爲直接交涉與兩年來奔走呼號極力抗争之精神實相剌謬我國民萬難承認言下並將昨日所擬之警告書面交顔氏並致其最後之辭謂希望政府於保全領土收回主權之外並須兼顧我國在國際上之人格顔氏謂外交之事政府自當按照民意辦理惟國民方面亦當輔助政府俾底於成即如近來外人常以我國不統一爲口實此亦外交上之一大打擊甚望諸君對於此點亦當注意合代表答謂南北雖有分歧而全國國民則仍一致即此次上海國民大會西南各省亦均有代表列席已足證全國國民之統一云云嗣即興辭而出 
[各國在華郵電局之詳數]  
　　各國在華之郵局前已略誌本報頃復據某方面之調查較爲詳明特誌如下查各國在我國之郵局始於一八四二年之南就條约英國最先獲得此項設置權及一八七六年日本亦在我國各都市自設郵局邇來各國均先後在我國設立郵電兩局其現狀如下（甲）日本日本自一九一六年二月締結中日電信條約以來在我國各地設立之郵電兩局各有十四所即上海天津北京漢口芝罘蘇州杭州福州厦門南京沙市汕頭長沙廣州前清光緒二十四年（日本明治三十一年） 
日本備價向我國購得福州淡水間海底電線光緒三十四年（日本明治四十一年）十月之中條約日本又獲得南满鐵路附近之有線電信設置權並下列各地之郵電兩局設置權即大連旅順柳樹屯金州普蘭店貔子窩瓦房店熊岳城開平大石橋牛莊海城鞍山立山遼陽烟台蘇家屯新民府奉天鐵嶺開源昌圖四平街公主嶺范家屯長春哈爾濱撫順本溪湖橋頭連山鷄冠山鳳凰城安源大東溝共三十五處均有郵便電信兩局此外尚同時獲得大連灣無線電信局及神户丸神丸兩輪之無線電信設置權民國四年（日本大正四年）日本復得大北電報局與我國政府之諒解獲得長崎上海間之海底電綫並强行繼承德國所修之旅順大連芝罘青島上海間之海底電綫以上郵電兩局在我國内地者屬於日本遞信省直轄之外國郵使電信課而旅順大連及東三省各處之郵電兩局則概屬於日本之大連管理局（乙）英國英國在我國所設郵局計有十五所即厦門廣州烟台福州漢口寗波上海汕頭天津威海衛海口喀什葛爾西藏三所（丙）法國計有郵電局十四所及厦門西貢間之海底電綫即厦門廣州烟臺福州漢口梧州蒙自寧波北海北京上海天津雲南重慶（丁）美國美國在華僅有上海郵電局各一所及馬尼拉上海間之海底電綫（戊）丁抺丁抺有日本長崎與上海厦門香港間及上海烟台大沽間之各海底電綫設置權（己）德國德國於歐戰前在我國共有郵電局十七所一九一七年三月十五日我國對德宣戰結果已全部封閉（庚）俄國俄國原日共有郵局二十八所因彼内亂我國否認俄國公使及各地領事資格後即同時消滅 
[東報中之中俄满洲里會議]  
　　中俄满洲里會議近因我國代表王景春尚未參與各事均未見進行頃據大阪朝日新聞長春三日特電云中俄間之交涉由三面派遣代表在满洲里會議赤塔與勞農政府二代表均已赴满站中國代表亦先後行抵該地該會議之順序擬最先議中東鐵路問題其次議通商問題最後始議交還庫恰問題據本月一日北京交通部消息赤塔代表對於中東鐵路問題先曾有一種意見表示惟中國代表則絶對否認已提出中東鐵路主權完全歸中國管理不問何國不得容喙且中東鐵路沿線之防備亦由中國處置無論何國不得要求駐兵之案而赤塔則希望分派在中俄邊境附近之俄軍於中東路各站以謀共同防備至於通商問題中國政府與張作霖商議决定者有左列四項即（一）俄國對華商之入境須免課關稅（二）救濟俄國飢饉之穀類其輸出須設一定限制（三）中國商品輸入俄國須免課入口稅（四）中國在松花江之航權俄國不得故作口實以行侵犯該四項中國政府擬要求俄國承認已電令中國各代表提出又交還庫恰問題中國方面雖主張無條件交還然赤塔與勞農政府則要求賠償軍費赤塔政府并提出三條件（一）締結中俄蒙協約承認蒙古之自治（二）保有中國之主權（三）外蒙地方不許中國勞動者居住赤塔政府駐北京代表亞格列夫氏日前又函致外交部略謂庫倫恰克圖之赤塔軍隊業已撤退交還庫恰問題已無提出满洲里會議之必要外交部以俄人之言動始終矛盾毫無誠意且庫倫恰克圖方面勞農政府已有加派軍隊之事因據此等左證完全拒絶赤塔代表之提議并對勞農軍隊之入境與以嚴重抗議又據外交部員之言該會議恐不能得好結果云 
[北京敎育經費之悲觀]  
　　北京敎育經費近來常在虚懸無着之中昨日（九日）上午八校校務討論會推譚熙鴻張瑾兩人爲代表往謁馬鄰翼催詢經費事件當由譚代表等歷述各校種種困難情形中小學尤不堪言狀若經費再不撥給恐敎育生命殊難維持馬氏答謂各校困難情形早已知悉無如現在財政因難以致愆期不能撥付現個人已向政府辭職但在政府未派定繼任人員以前仍當負責譚等謂旣負責任則對於敎育經費應從速設法撥給馬答稱當再催促交通當局趕緊設法譚等仍不得要領而去又校務討論會前致函交通部詢問該部咨請财部由關稅增加項下撥付敎育經費一事日久尚無答覆昨又致函催促當由該部派秘書萬兆芝到會申述一切據云張交長對於敎育經費願竭力維持始終欲覔得一宗可靠的欵撥充敎育經費因思關稅加二五一事若能實現則於此中撥付敎育經費比較其他欵項可靠因此商財部於將來關於增加關稅用途中列入敎育經費日前致函財部請在稅關加二五項下撥給云云即欲以此作根據以便將來列入用途之意至敎育方面未籌有確實經費以前交部對於敎育經費仍當切實負責特爲鄭重申明並謂十一月份經費現已籌得者將及一半一俟籌足即當撥給至十月份支票之不能取欵亦當商之張總長迅爲設法　　又聞八校敎職員人因八校及十一兩月及七月半月之經費當局拖延至今尚未能照數發給各校根本均已動摇而美術高師女高師三校月内即有不能維持現狀之勢該敎職員等特定於十一日下午一時在前京畿道美術學校開八校敎職員全體緊急大會討論辦法及各校本身維持問題　　又京師小學經費已三月未發敎職員困苦情形異常危急各校敎職員於本月五日開會議决先向校長索債並函致校長聨席會要求刻日答覆各校長無法可籌已於昨日由代表數人赴學務局報告各敎員索債情形並向國務院投遞呈文其文如下竊維國立專門各校及京師中小學校經費於本年曾經國務會議議决由交部直接撥交按月發放在案乃自本年暑假以來迄今陸續積欠至今已三月有餘各校以經費竭蹶實難應付曾於月前上書呈請鈞院迅將積欠經費籌發當由秘書廳傳示令各校長自向主管部交涉查敎育次長代理部務馬鄰翼前以辦理部務多形棘手業經辭職出京自馬次長解職以後該部部員罷工多日迄今敎部無人負責職等雖一再赴部交涉均無人接見際兹華府會議之時京師爲中國首都重地小學敎育尤爲國家根本要圖乃因敎育長官無人竟置學校事業於不顧任其經費告罄紘誦聲歇不惟坐使數萬學子學業就荒且國際觀瞻所繫尤足貽外人以口實爲此籲請鈞院迅任賢能之敎育長官以專成而奠國本並請將積欠經費刻日籌撥以濟燃眉伏冀採擇施行不勝迫切待命之至 
[厦門海後灘案交涉近狀]  
　　顔外長與聨合會代表談話 
　　厦門海後灘交涉近日形勢愈趨愈遠風潮漸有擴大之勢昨日（九日）北京國民外交聨合會代表特爲此事訪謁顔外長請求從速解决顔氏答謂此案交涉已有頭緒乃英使忽致電厦門英領准其開始興工以致釀成此次風潮前日（星期三）余晤英使時曾表示此次風潮之責任問題當由彼方負之彼殊無言可答惟歸咎厦民抵禦之過激余意此事雙方若均趨極端則甚難解决故甚望以和平手段磋商現已一面致電厦門各法圑請勿逾越範圍静候解决一面則極力與英使繼續談判現所争者即浮橋停工問題按此項工程至少須四月始能告成苟厦民能静待解决則此間交涉至遲不過數星期届時交涉妥協彼方安然停止興工此時殊不必爲擴大以致雙方面上抓破轉陷於不可收拾之境地云云該會代表當謂此事數十年來厦民方面均以和平手段交涉惟此次英使忽電令興工厦民爲保全領土計不得已始出此抵制之舉動目下形勢雖甚重大然亦深願從和平解决現祇要求英使速令厦領撤退軍艦停止興工請外部從速向英使交涉否則風潮若再擴大影響中英邦交厦民實不能負責云云顔外長當允照辦該會代表遂興辭而出 
[新疆抗争英人註册新例]  
　　國聞通信社北京通信云新疆地曠人頹利源充足英人注意於此非一日矣最近乃設法招致新人入籍爲伸長勢力之第一步業在繁盛衝要各城市施行註册新例以廣收納該省官紳各界以及烏阿蒙旗曁回部王公貝子等以此事關係重大一致起而抗争兹覓得省議員及王公貝子等聨名致政府電一件照錄如下英領在新疆施行註册新例廢棄歷年與地方官會查辦法業經新疆省長兼督軍及省議會先後將萬難承認情形電呈政府在案我政府對於此案並未承認乃英領任意施行如和圖洛浦等縣之英商則向我國城市鄕村張貼布告莎車等處之英商亦向我國土著人民傳播英領之密諭其内容大率謂凡欲入英籍者自具一禀覓干證一人繳票費銀二兩五錢英領即爲之註册發票作爲英民不與中國地方官相干命意所在無非招誘中民冒入彼籍查新疆土地乃中國之土地非英國之土地新疆人民乃中國之人民非英國之人民英人乃於中國領土之内自由行政於中國之人民有註册發票認爲英籍之權考諸國際公法旣無此例徵之中英條約亦並無明文英人此舉何啻視新疆爲印度蔑視中國侵犯主權莫此爲甚英人在新旣有領事裁判權又援照中俄條約暫不納稅所得優異之點甚多新疆人民程度不齊或藉外人之勢力以濟其奸私一經引誘冒入彼籍者必日見其多縱有良善人民不爲所動而擾之者旣衆其勢已屬難安即有賢明長官嚴爲防禁而趨之者若狂挽回尤自不易主權旣爲人所侵人民即隨之而去人民旣去土地何存此舉實關係新疆存亡非尋常損失可比新疆各界抵死不能承認伏乞政府與駐京英使嚴重交涉並電駐英公使向英政府嚴重抗議務令將此項公法所不許條約所不載之註册新例從速撤消以重公理而保主權不勝急切待命之至新疆省議會全體議員曁回部扎薩克親王貝子舊吐爾扈特地北部盟長扎薩克郡王鎮國公輔國公烏梁海左翼杜爾伯特旗（銜名部落名冗長下均節去）等同叩東印 
[張文生抵省後之皖軍餉]  
　　張文生督軍六日晚乘安豐兵輪抵省并帶利濟吉安兩兵艦拖帶民船三隻满載軍裝等件衛隊兩連二百餘人隨員秘書李實屏副官舒伯川等十餘人下輪後直入督軍行署次日即與省長許世英接洽軍餉事項言詞之問頗有迫不急待之勢許氏當將新安武軍餉皖省認籌七十萬支付之數已超過二十餘萬現在皖省財政奇絀無法再籌張仍堅請許氏爲之設法籌措開拔等費以應軍需此外并未提及他事新省議員八日派代表前往謁見張文生并無何種表示聞張氏此次到省尚有多日躭擱回蚌之期須俟陳德修將援贛軍隊調集出發後方而定奪　　　　　　　　　　　　 
 
 

Page 8

 
 
   
 
 

Page 9

 
 
   
 
 

Page 10

 
 
[國内要聞二]  
[津商會與交鈔]  
　　中國銀行恢復後交通銀行亦積極籌集現金預備完全兌現因之交鈔在市塲上已稍流通惟鐵路客貨票及各交通機關仍規定中交搭半商賈頗感不便天津總商會特於今日致電交通部請求飭令各路銷搭增辦法一律收用交鈔藉示負責維持之意原電略謂竊查交通銀行雖係官商合而大部占鉅額資本實爲該行大股東故得代理國庫爲國家銀行同系統治之下與政府休戚相關該行聲譽隆替尤與大部有密切關係此次限制兌現累及市面金融停滯影響於公安是大部之維持義有難辭責無旁貸凡屬鐵路郵電交通各機閣理應全數收交通鈔票以崇信用而挽狂瀾釋市民之疑慮藉示大公不意大部搭配收用必須中交各半而中行早經開放兌現無庸平列維持交行倘仍持各半交行益受影響徒惹商民之疑慮大部無以表示維持反有摧殘之惡意則交行前途益難辦理敝會雖具誠意恐大部爲利所朦終不能逹所期望惟有别籌方法以保商民損失更查大部津浦路局拖欠交行四十五萬鉅欵於此急需兌現竟不撥付聞以十萬餘元活期存欵反行函催提取天下有是事又寗有是理請大部郵念交行信用何堪再以此苛虐摧殘是敝會懷疑所不解者故不揣冒眛用敢以民治精神本於主權在民之意敬謹電懇大部俯予速行通令各路及交通各機關一律全數收用交通鈔票以崇信用而維民生庶交行尚有維持餘地臨電感禱不勝屏營待命之至北京交行總管理處所存已印未發及已收回之紅日字鈔票前由天津總商會呈請燬銷因高財長作梗僅予封存嗣經總商會一再電詰高氏並派代表赴京交涉高氏始行犧牲成見於六日起開始切燬兹據商會代表張品題報告除偕該會駐京辦事員于俊卿龔彩軒蒞場監視外並有財政部印鑄局步軍統領衙門京師警察總監交通銀行總管理處均派代表到塲計六七八三日之切燬者爲五元十元五十元一百元四種兌换劵（五元劵四箱）第四百六十四號箱四萬三千五百八十張合二十一萬七千九百元第四百六十五號箱三萬九千二百四十張合十九萬六千二百元第四百七十一號箱二千六百三十三張合一萬三千一百六十五元第四百七十二號箱一萬八千五百四十張合九萬二千七百元（十元劵三箱）第四百六十四號箱三萬五千二百三十九張合三十五萬二千三百九十元第四百六十九號箱一萬四千一百九十一張合十四萬一千九百十元第四百七十三箱八千六百十張合八萬六千一百元（五十元劵一箱）第四百六十七號箱九百四十九張合四萬七千四百五十元（百元劵一箱）第四百八十八號箱七百八十七張合七萬八千七百元以上共計十六萬三千七百六十九張合一百二十二萬六千五百十五元此爲已經切燬者此外尚有日紅字一元劵十箱三十三萬零六百十四張合三十三萬零六百十四元與Ｋ字五元十元五十元百元四種劵六萬六千張合八十萬元尚未燬畢現正在切燬中（十二月九日） 
[東省特别法院週年會紀詳（儀）]  
　　前清光緒二十二年出使俄國大臣許景澄奉朝命與華俄道勝銀行計立合同假道東三省建築中東鐵路以通歐亞當時中國政府以庫平銀五百萬兩入股與道勝銀行合股建築詎料俄人入境勘路即露侵佔之意許使按照合同派委員二人一爲江蘇寶山劉鏡人公使一爲京兆李鴻桂太守監督路務然二公不知關係國體之重大放棄職權一任俄人主持爲所欲爲當時東省猶在黑暗時代將軍都護類皆不識時務者以致主權盡失俄人除築路營業外進行殖民政策所有沿路各站設官治理行政司法無一不備儼同彼國之屬地我國雖設有道縣各官而其權反不及交涉局之一局長最可慨者民國二年前黑龍江都督宋小濓爲拘捕俄偵探高麗人一案俄領要求釋入拒不之理竟被俄領調重兵駕巨砲勒令宋督於二十四點鐘出境黑龍江齊齊哈爾並非鐵路界線以内地而俄人之行動如此其路線界内交涉事如前濱江道施肇基氏爲地方自治略與俄人争論即不安於位撤調内用江蘇上海李家鑿繼任道尹爲勒令俄國停止越界建築碼頭事竟被俄人派兵艦監督從事嗣因争論主權亦不安於位自行辭職此爲中東路已往之歷史近當歐戰之後俄國内亂不能統一各國公議監管俄國西比利亞鐵道初議中東鐵路亦在其列經吉林省長郭宗熙與高等委員劉公使盡力交涉不允各國監管中東路上年四月又經特派西比利亞高等委員李家　據莫斯科政府交還中東路之宣言歷上政府條陳收回中東路經吉林督軍鮑貴聊收回護路全權設立司令部撤退俄警建設中國警務機關以保主權中國政府於去年六月依據合同以地主兼股東之名義收回中東路管理理權特派宋小濓爲督辦宋君遇事相讓雖經交通部派有專門技術各職員相助爲理亦不盡能稱厥職近被張巡閱大加申斥俄人亦以鬍匪屢次刧掠火車嘖有煩言宋督辦於是出巡哈满西路哈綏東路哈長南路想必有一番整頓也去年九月中央命令停止待遇俄國使領簡派傳疆在哈爾濱建設高等審檢廳及地方審檢廳於沿路設地方分庭管理俄人及無約國一切訴訟事本年十二月一日爲特别法院成立週年之紀念日李蘭舟廳長秉承司法部命令於是日上午十一時柬邀哈爾濱文武各界蒞新世界舉行慶祝盛典先由李廳長率同到會同人對國旗行三鞠躬禮旋即報告法院成立之歷史及成績（原文附錄於後）繼由朱檢察長樹聲及吉林督軍代表張壽增道尹相繼演說均對於收回領事裁判權略述歷史極表慶賀並勉勵同人益加愼重張道尹語中且有希望收回全國治外法權之意高等審判廳俄人司君演說略謂哈埠在二十年前本一片荒凉之地迨俄人敷設鐵路日漸發逹並設有司法機關余爲地方廳廳長有年現充中國高等審判廳諮議深願協助本院前途之發逹至於俄民亦深服法院辦理之完善云云又俄律師公舉代表某君演說聲謝法院判斷之公平並表明彼等願盡力贊助之意均由譯員王君譯述後由李廳長答謝來賓率同全會人等撮影以作紀念然後入座荼點兼欵以洋酒盡歡而散時已下午兩鐘餘矣北錄李廳長報告詞如下今日爲東省特别法院成立週年紀念之期凡哈埠軍政各界外賓及本法院任事諸君薈萃一堂禮至隆也自俄使領停止待遇之後僑民已無法律之保護我國政府特設東省法院一則爲保護僑民生命財産二則爲收回領事裁判權之初基故自推檢以下各官皆由法部愼選而來查各廳庭經年以來判决民事案二千九百六十起刑事案一千零四十九起共計四千零九起而俄前廳積壓舊案甚多苦於赴訴無門又復特設舊案處從事清理現亦判决五百數十起外人已漸知信仰此皆各前廳長及任事諸君並各界協助辦理之成績也家鏊謬膺簡命忝領法曹自媿用非所學所幸規模粗具可以循序漸進即有未盡事宜家鏊自應博訪周諮收集思廣益之效立久安長治之基凡事靡不有初鮮克有終家鏊之意所望法院同人勿僅爲東省一隅計當爲全國前途計應如何振刷精神愛惜名譽同心協力積極進行必使外人無懈可擊有口皆碑則今日爲東小法院週年之紀念即爲將來全國收回法權之紀念也何等鄭重何等光榮家鏊常與諸君共勉之 
[湖北各校敎職員聨合會]  
　　反對汪聲代理敎育廳長 
　　漢口共和通信社消息云湖北敎育廳長一席經路壬甫二次辭職省長業已照准並派汪聲代理湖北各校敎職員以鄂省敎育諸待整頓必得聲望素孚洞悉敎育趨勢者乃克勝任汪聲之品學資望皆不足以長敎育業於昨日（七號）召集會議討論進行方法到會敎職員不下三百餘人公推范龍光爲臨時主席報告開會宗旨略謂汪聲資望甚淺以之代理敎廳必不足以資整理故同人開會反對云云次由樊理卿陳述汪氏之經歷略謂有稱其爲安徽鹽商者有稱其現辦某捐者實則汪氏爲道尹署敎育科科員其資格如此奚足以代理廳長之責願大家協力拒絶云云旋又討論反對辦法有主張先呈省長另委代理人員並致函汪氏阻其到差者有主張電呈敎部並派代表晉謁省長請其另委者陳淑澄則主張後說並提議推省議長兼高商校長屈佩蘭率同代表晉謁省長請收成命袁正道王義周提議分三步辦法以陳淑澄之提議爲第一步驟設第一步不能辦到則更由各校各派一代表再謁省署請收回成命如仍不蒙見納則施行第三步辦法通電各省并一律罷課以示堅决經主蒿付表决一致贊成主席以反對之辦法業經籌妥而繼任敎育廳長人物不可不先示以標凖提議三端如下（甲）學識優長經驗豐富者（乙）聲望素孚者（丙）洞悉敎育趨勢者而女敎員黃智更加以籍贯地域之限制經主席付會表决完全通過嗣後乃推派代表共十八人男代表爲陳時屈佩蘭袁正道王義周劉樹仁黃嗣艾范龍光畢祖高解景星樊樹模蘇道衡等女代表有李哲望胡清宜金荃懷黃智向瑛劉懿等並議定所推之代表於翌日（八號）下午一句鐘齊集外國語學校晉謁省署且申明如此去不見效果各校第二次代表即於是晚六時前推定函送會中文牘部云云始宣告散會 
[湘東桂軍解决之趨勢]  
　　桂軍首領沈鴻英現下確在軍中並未赴滬其所以用副司令黃鴻猷名義者蓋欲留出沈氏爲將來轉圜地步也湘政府雖已派員前往疏通並由旅湘桂人張其鍠致函桂軍各將領勸其勿再糜爛地方而所得結果僅日來秩序較好無殺人放火之事而頑强抵抗則仍如前日故湘軍即於五日下總攻擊令總司令部并電令現扼醴陵之第四旅旅長鄒序彬迅即率部進逼瀏陽俾早解决又鄂軍司令夏斗寅昨亦有電來省調其全部赴瀏協同防剿惟聞沈軍現在已决計退出瀏陽有兩事可以證實（一）鄂軍司令夏斗寅呈報已於四日完全進佔蕉溪嶺等語按該嶺爲長沙至瀏陽第一險要今沈軍棄此不守足見其無久戀瀏陽之意（二）平江知事劉永棟昨電省署報告沈軍已經入境原電略謂沈軍第一支隊兵士約三百餘人於江晚到縣城知事會同商會招待住食尚無他項舉動據云係任前站西南鄕陸續有沈軍入境等語請示辦法以便遵循云云據此足見沈軍之離去瀏陽已無疑義省議會昨五日下午由瀏陽議員臨時動議討論解决方法當開秘密會議結果决定和平解决將即日咨請政府照案執行以兩方趨勢觀之或不難早日結束也 
[贛敎職員之加薪運動]  
　　江西中等以上九校職敎員日前集議加薪並實行十二月制昨（七日）又開全體加薪大會歐陽魁主席謂現在生活程度日高農工商學無不受經濟之壓迫而尤以敎育界爲甚蘇浙直鄂等省專門學校敎員每小時四五六元不等中學亦在二元以上每年均得十二月薪江西俱以一元計算高農法政亦僅一元五角又暑寒假因無鐘點扣薪兩月相差過甚現時百物騰貴較之民國初年已增一倍收支不敷甚鉅何以維持生計不能不請求增加云云余謇程懋型等紛紛演說議論一小時久始付表决結果贊成加薪一倍者多數主改十二月制者全體乃宣告散會聞改十二月制一層職敎會持之甚堅必逹目的而後已至加薪之舉現時江西財政方悉索敝賦以供軍需恐無此財力楊慶鋆前聞各校有同盟罷工之說恐演成北京輟敎現象於陳光遠前力請先發敎育費以示和緩陳氏頷之現各職敎員又有要求加薪之舉陳光遠深滋不悅謂軍餉政費尚未發清他们得步進步不自知足祇有照　停發云云現聞此事將由李敎廳長出任調和但未必有效也 
[贛議會否决加徵募債案]  
　　官廳尚欲咨交覆議十二月六日江西省議會開第五次大會到議員一百零八人戴秉清主席秘書報告往來公文畢南豐議員趙惟仁（聞爲從蕃叔）臨時動議謂李議員薰提議撤銷丁漕借徵鹽斤加價募集公債一案外間嘖有煩言謂議員受官廳運動有意擱置昨審查會議决取銷苛政案報告亦未列議事日程顯有作用近日各縣人呼籲函電雪片飛來責難本會本席主張變更議事日程將此案列第一題各本良心通過要爲人民代表不要爲官廳代表云云特别股理事楊耀祖云審查會議决請省長於三日内將財政全案咨送本會討論不妨稍待趙以閱卷與通過此案各爲一題無擱淺必要大呼希望大家本良心主張通過此案以减輕人民負擔李薰云本會原議撤銷通函各縣一致反對現各縣紛紛函電呼籲若不即日通過信用安在以後議决案何能發生效力戴議長見此情勢亦不堅執即以變更議事日程付表决多數通過副議長歐陽莘議員劉子貞李政凖黃爲柏等則助戴說話謂將來總要通過何須争此三月主以審查付表决蓋仍欲設法疏通議員延搁不議也而趙等力争非本日通過不可鄭與權並主將所接各縣函電彚送省長俾知人民之實在苦情於是依暫行法由趙修正審查報告詞句謂照李提原案咨行省長撤銷丁漕加征鹽斤加價募集公債並通電各縣知照主席以此表决起立者本多數鄒祖祥忽高呼爲全體通過反對派遂藉爲口實李政準謂我未起立不得說是全體歐陽莘云我亦没起立遂又查點人數計一百零八人余新國云此種要案大家都應該贊成分明多數何必重付表决歐等相争不已蓋以重付表决或可僥倖减爲少數也詎重付表决起立者雖較先減少但六十七人亦屬有效失敗者乃坐不安席而平社人物以目的已逹皆興高采烈以去矣事後陳光遠以未先事接洽頗責戴議長之疏忽仍命其再事疏通七日楊慶鋆接議會來咨聞擬即咨交覆議未知議員能堅持到底否也 
[南方外交當局致太議電]  
　　表示主張三大端 
　　廣東政府外交部伍總長近曾致華盛頓太平洋會議英文一電粤報已譯登其大要兹外交部已將全文譯出照錄如下今日之中國問題意在抵抗侵伐免除危害保中國之安全成爲和平獨立之國家此應中國自動之事也中國必將其人民能力物質才力置諸一元首組織之下可以統一全國而維新其政治經濟者乃有成效此元首須照國中根本法律造成中國民意設立之政府所表現者爲要若别種解决雖不全爲幻妄實不過掩飾之法耳廣州已有正式之國立政府存在其不能行使職權者係因友邦承認北廷爲中國政府就現在情形觀察此舉不啻友邦以一薄弱腐敗政府加諸中國人民之上弗恤治者應得被治者所允許之公理爲世界和平計如能創立鞏固國際之時機則此種情勢必當终止所以中國問題之永遠解决有下列之要件（第一）爲取銷徐世昌行政之承認以其根本非法無權行使之職務而且腐敗故也如謂外國必須承認某一行政機關爲中國政府所以不能不繼續認北廷此說全無價值蓋回憶自一九一二年二月满人退位之日至一九一三年十月中國無國際承認之政府而獨有孫逸仙總統之臨時政府當時如得承認或將逹到中國統一（第二）友邦不應干涉中國政治此種干涉無論友邦與中國之權利均蒙其害往昔已有明證今不待言矣一國之前程其國自有主權經營之今日中國所受政治經濟社會發生各種之大變化中國人具有數千年之歷史自有能力解决固無疑矣（第三）列强與中國及列强對於中國之交涉應取公開熊度此不獨指將來而言且追溯往昔而言列强由北廷及各省官員所得之應允事物現無正式案劵留存而覊縛中國之發展是故所有合約割讓與允許各件關於中國者應盡行發表由此意見書内所舉之原理檢察及判斷之最明著之標本莫如二十一條要索之各條約與合同也根據中國民意産出之政府而維新中國之政治與經濟须實行三大公理即土地完全經濟完全統治完全是也公理之大概表示具有限之功用然往者雖屢經申說仍不能免其破壞人所其認是以本此公理詳列節目而實行爲必要焉土地完全之公理即指中華民國萬里長城内外土地之無分割與在該土地中國應有之主權按照此公理則關係下列事項（甲）山東問題之解决應將中日兩國爲山東所訂條約及各文件取銷而承認中國對德宣戰時取銷膠州條約爲有效（乙）满蒙問題之解决應將中日兩國爲南满洲與東内蒙古所訂條約及各文件取銷而改歸爲中國國有産業（關於各鐵路與外蒙古各問題應保留與俄國直接交涉）（丙）西藏問題之解决英國應承認中國固有主權及西藏自治（丁）退還所有租界（戊）退還所有佔領割讓土地與中國惟定於一期限内其行政權授與一議事局其主席爲中國人其議員半數爲由外國納稅人舉出餘半數由中國納稅人舉出（己）所有外國軍隊無論條約所允許者或全無授權者一律退出經濟完全之公理須將向來束縛中國賦稅權各條約脫離將主權歸還中華民國合法中央政府此條即關係下列各件（）一所有條約限制中國或關於關稅及内地稅授權與外國人有礙中國主權者一律更改而中國須承認不抽有妨商務等稅（二）棄索拳匪賠欵餘欠此項不獨中國財力負擔太重且實含懲罰性質不合近世國際所認賠補主義如得放棄索欠可將此欵特别劃出作振興敎育與工藝之用（三）消除各種勢力範圍或利權此種事實妨害現代趨勢統治權之公理要將領事裁判權分期逐漸廢除即如中國委法關於商律宜仿照西法中國須設立特别法庭審理外國人在中國者或中國人與外國人關係之各案件日本在中國各地所設各警察局當即廢除所有外國郵局原係中國姑容成立而近有妄濫行爲如私走嗎啡及别藥者應即廢除所有外國政府及人民之有線無線電報各建設須即拆毁 
[王大貞直泉後之行動]  
　　閩省查勘烟禁大員王大貞上月初旬由福州乘輪抵厦泉州晉江縣警備隊長因疊接王大貞禁烟文告又以王氏業已抵厦不日將蒞泉查勘而烟苗又遍野皆是遂連日督率警備隊按鄕剷除純良之民固任其剷除不敢抵抗桀驚不馴者遂效雲霄故事連結鄕圑合力抵抗謂（栽種烟苗非吾民所敢爲乃唐國謨旅及陶知事勒令栽種每畝收烟苗稅大銀十五元今烟苗已長尺許烟苗稅已繳三分之一又督派警隊剷除狐埋狐搰眞欲制吾民死命耶）一倡百和異口同聲上月十八號泉州警備隊在青陽市附近之某鄕剷除烟苗因農民反抗開槍射擊誤中由小吕宋回籍之華僑某氏遂激動公憤青陽市附近各鄕鄕圑集合隊伍欲與之决戰晋江陶知事大懼徧請城廂内外各士紳調停無效乃急電厦門王大貞及陳培錕道尹請速設法解園王大貞陳培錕二人即於十九號上午由厦門起程赴泉下午五句鐘已抵泉州即責陶知事謂其平日玩視禁烟任農民栽種近日始令警備隊剷除且擊斃人命速將警備隊長撤差拘押以待訊究陶知事唯唯從命翌日（二十號）又謂禁烟委員章静庵辦理不力亦應撤職陶知事又從命王大貞又擬將陶知事撤職電請李厚基改委知事於是民怨乃釋是晚七句鐘泉州農校籌備會開會歡迎到會者六十餘人由林叔潛主席報告開會宗旨張時英致歡迎詞略謂今日之會非尋常酬應因二先生（指王大貞陳培錕）自昔皆熱心農務如王大員官農政司時極力提倡農事試騐塲陳道尹爲福建省立農校剏辦人此次王大員以提倡農業爲禁烟善後要圖故對於本校之組織極表同情在厦時曾多方贊助 
 
 

Page 11

 
 
陳道尹然此種熱誠吾人應有歡迎之表示云云次王大貞演說略謂吾國自古重農故以農爲本富農業敎育之推廣在今日實不容緩此次張君傳君葉君等提倡校大貞爲贊成諸君在京横絶嗜好刻苦求學此大貞所諗知今兹之舉大貞甚樂爲贊助當惟力是視俾底於成次陳培錕演說略謂弟前剏辦省農校煞費經營惟弟於農學非素習故成立後祗好委託他人辦理今張君等皆有專門學識辦理定有成效弟對於此舉甚願襄助蓋不特素志所在亦責職所在也但凡事須有精密之計畫與强烈之熱心方克有濟此則弟對於發起諸君所希望云云次又由來賓相繼演說至九點半宣告閉會王大貞陳培錕抵泉州後連日受各官廳各圑體各士紳之讌請忙於酬應至二十四號始往青陽石獅安海一帶查勘見烟苗尚遍野皆是乃督令剷除二十五日回泉州城二十六號往南安查勘二十七號陳道尹因海後灘交涉案重大先行回厦王大貞仍往南安查勘聞北京昨有電來厦催王大貞往鄂皖兩省查勘烟禁然閩省四道王氏足跡所到者僅閩海厦門兩道厦門一道現僅查及晋江南安兩縣而建安汀漳兩道尚未履及王氏果欲認真查烟恐未易北上也 
[南京快信]  
　　齊督前擬親赴蘇鎮檢閱軍隊現因冬防重要不克親往昨特派（第一組）劉參某長率同參謀田文藻齊問渠許愼修劉著　副官趙金城劉彭礦軍務課員舒奎瀛熊之渭軍需課員周鴻誥軍法課員吳耀楠軍醫課員何宗青等赴蘇鎮及江陰等處檢閱已於十日午前七時出發（第二組）參謀阎祖培劉坎熊毅李維新副官聶金魁軍務課員丁志雲于希賢軍需課員夏嘉言軍醫課員吕克明等赴揚州等處檢閱定於十二日午前七時出發　　省署昨日牌示署金壇縣知事胡爲和調省另有差委遺缺以正任靖江縣知事連德英署理又委往各縣查禁烟苗委員吳江無錫武進陶恩培丹徒丹陽金壇溧陽胡世德東海灌雲贛榆胡源濬豐沛蕭碭李　聲高寶興東唐紹垚江都儀徵范家祺吳縣海常熟崑山周運恭江寗句容溧水賀式韓上海松江金山南匯郭玉裁鹽城漣水趙保泰川沙太倉奉賢嘉定許振鵬淮安泰縣阜寗江慕洵 
[杭州快信]  
　　昨日國民大會游行之學生隊有多數學生於抵站休息時提議赴拱埠詣英領事署請願贊助當由英領派代表出慰允電英政府援助江墅鐵路特開專車照圑體收費　　省參　員十二日將實行選舉每員票價已跌至五千元議員中運動當選者有四人非議員有林某洪某等競争甚力　　一師師長潘國綱呈經軍署核准組織軍官圑調本師各官佐入圑肄業補習軍事學及技術等科定九個月卒業圑長陳兆麟等爲敎官不日即將開辦　　江山縣知事徐元綬奉令調省遺缺委常開統捐局長姚應泰接署　　行素女校校長費隐毁家興學公家津貼每年僅一千元該校完全中校性質不敷開支今日（十一）開會推舉校董維持一切　　浙省近有人配合灰綠養硫磺製成炸藥用以獵獸藥性猛烈時釀命案富陽中沙中上地方有永康胡姓裁縫及城内小市衖徐阿根并妻巴氏日前均被炸身死該縣知事李瑞年呈請省長通飭嚴禁夾帶並取締各藥房　得販賣是項原料已令警察處查照辦理地方通信 
[蘇州]  
　　恒志　之外交表示蘇州愛國恒志圑爲魯案傾向直交昨日（十號）下午四時召集各圑員開緊急會議先由王席報告上海國民外交大會情形次議對外應如何表示問題經衆討論結果决定先開一國民大會徵求各界同意以便積極進行及示威運動方法兹將通告各圑體原文照錄如下太平洋會議開會在即魯案及二十一條件迄未解决外交風雲日趨險惡上海各界已開國民大會作政府後盾吾蘇各界自五四運動後熱心愛國衆所共欽現當危急存亡千鈞一髮之秋宜共策進行力扶危局敝國定於十二月十七號（星期六）下午一時在蘇州北局聞國民大會萬乞協助加入籌商大局母任盼禱　　銀行業之勃興蘇州銀行業近來有逢勃興起之象今年一年内創設者有上海蘇州淮海大陸豐大惠商華孚典業等八家在籌備中者有理吳合作銀行今又由蘇州田業會董事潘子起尤賓秋張紫柬等發起籌組吳縣田業銀行先定基金二百五十萬元分作一萬股每股二十五元已由發起人認足七千股籌備處設於海紅坊三十七號　　齊敊並未到蘇昨（十日）此間盛傳齊督定於本日下午六時抵蘇即軍警機關中亦有此說各機開長官並紛紛赴車站等候迎迓至下午五點零九分快車抵蘇時齊督並未來蘇特委參謀長劉玉珂副官趙連璧及參謀員數人先行來蘇劉參謀長到蘇後今日（十一日）先行檢閱軍隊自晨八時齊集閭門外二師第五圑操塲閱至午後四時完畢其校閱程序由朱鎮守使預先定妥頒發各圑營長遂行至齊督則有星期二親自來蘇之消息但尚不能確定也　　青年會定期正式開幕蘇州青年會自上月非正式開幕後會員日形發逹近來各項工築亦逐漸完竣兹已定期本月二十三日日正式開幕典禮昨由該會柬邀各界届時賁臨共襄盛舉 
[無錫]  
　　書院弄口之火警錫地自北門外壇頭弄火災後零星火警已有數次前日（十日）上午四點餘鐘天未黎明時北城内書院弄口唐裕茂五金玻璃店不知因何失火霎時胃穿屋頂店夥在睡夢中驚踰醒墻而逃得免於難立報警鑼右鄰咫尺之東北三段救火會首先到塲灌救城内外各段洋水龍亦先後到場極力施救至五時餘始行撲滅計共焚去中後兩進頭進未動總計損失約在六七千金幸未波及鄰右　　三師校長更動無錫學前省立第三師範校長顧述之任職以來已逾十載規劃校務頗有可觀近因患失眼之病向敎育廳辭職經廳核准已遴委該校敎務主任陳綸繼任大約寒假後將實行交替 
[鎮江]  
　　縣署取締蓮米丹徒縣張知事以米價昻貴人心惶惶昨特出示嚴禁打包運米以杜私運並不准各米商囤積居奇以維民食棉紗最近市况近日上海棉紗市况忽漲五六兩致鎮地亦隨之飛漲面客帮生意亦稍見活動昨市十四支本紗已提至一百九十二元二十支一百八十六元凡有存貨者均頗獲利矣 
[徐州]  
　　土匪架人鋼邑著名桿匪朱永太周炳長日前將西南皇姑窩莊黃土經弟婦掠去避匿城北門牌樓下徐家客棧經黃密報密探局日昨該局探長派人協同警察前往將朱周二匪並被架之黃陳氏一同拿獲解往鎮署訊辦又銅山東十里許上河頭莊昨夜突來匪徒十數人將王姓老婦郭姓幼子幼女三人架去内有郭女係新婦回門現已由各被害家屬分投報縣請緝矣　　烟犯破獲城内斗姥宫東巷黃崑山向以運售鴉片爲業近日又運到大宗烟土爲數頗鉅經保安隊劉隊長訪悉昨日率同石巡長及偵緝長警多人前往將黃捕獲並將嫌疑犯李某王某二人亦均拿住當即抄出烟土二百三十餘兩烟具兩套遂一併解送警局訊明轉解縣署核辦矣 
[揚州]  
　　催辦救災八策淮揚道屬災區廣袤前經胡道尹擬訂救災八策（一勸貸息欵二勸假屋宇三勸收棄嬰四勸典牛隻五勸廣因利六勸收粗貨七勸節糜費八勸興工作）以期補助久經通令各縣仿辦迄未據報值此天寒賑絀勢再緩昨復令江都等縣從速舉辦籍振災黎　　催完蘆課忙銀各洲蘆課上下忙久經開徵現王知事以赴　完納者寥寥無幾昨特傳各洲頭地保催督各户完納以重稅欵委員守提肉捐委員季開謨久著芾欠稅捐之名現又有兩月（十一十二）捐欵未解王知事昨特委郭體忠守提以資抵發學警兩費　　增捐延長荆廠場蓮食三商以揚城例放之粥廠雖經承辦人購米擇期開辦惟缺欵甚鉅恐難延長時間公决即日起於舊捐之外每引增加二十文以資挹注 
[清江]  
　　廢鐵運赴寗垣前月齊督軍派委員王煦文來淮搜羅淮陰舊式鐵砲並僱工匠多人將所有舊砲截斷日昨特備民船多隻將各斷砲筒完全運裝船上由運河南行赴寗大約數日後即可抵省矣　　鎗斃戕警案犯前有由興化解來殺害警官案犯曹克祥謝月庭等四人當收禁在鎮署陸軍監獄一面由馬鎮守使呈報督軍省長請示辦法現軍民兩署先後來電令即就地正法前日馬師長特由陸軍監獄將曹等四人提出騐明正身押赴城西門外刑塲執行鎗决並宣布四人罪狀張示城門 
[安慶]  
　　皖人電争魯案皖省太平洋議外交後援便因接上海商提出聨合會轉余蔣兩代表由美京來電報告魯案與二十一條尚未大會特於七日召集各會員假省敎育會開緊急會議僉稱責敎在政府應電中央趕催代表提出以維國權遂擬電稿拍發文曰北京大總統國務院外交總長鈞鑒魯案及二十一條全國民意力主提交太會解决乃會期將終吾國代表尚未提出報傳政府受日誘脅授意遷延羣情惶憤乞電催代表急速提案否則失機禍國惟政府負責國民誓不承認迫進忠告立待電示安徽太平洋會議外交後援會叩庚 
[嘉興]  
　　國民外交運動嘉興各界人士以我國在大會形勢日形險惡開議至今所提各案多未得各國諒解即最重要之魯案及二十一條亦尚未提出大會消息傳來羣情憤激商學各界特於十日在講演廳集議對付方法並組織國民外交後援會羣策羣力以作外交後盾當塲認集一百餘元即於當晚電致施顧王各代表全力争持以重民意 
[香港]  
　　相片中之中鬼影香港消息雲南人蕭正格乃軍長趙又新之妹夫也昨與趙之眷屬山上海搭招商局之廣利輪船來港寓於平安棧十號房蕭君由滬携來劉湘被舉爲四川總司令就任受賀時之拍照一幅此相征竟有兩鬼影活現於紙上此兩鬼影一爲軍長趙又新一爲前直督藍天蔚此二人皆於去年九月間與熊克武相戰死於沙塲者也此相片中有軍人持鎗立於兩旁中懸一黑板大書選舉劉湘爲四川總司令二十二票當選字樣各軍人之面皆向内只見其背惟兩鬼影則向外所影得之衣服面貌趙又新則極其清禁惟藍天蔚則面目糊塗祗得一薄而能望見之影子極目力而細察之所謂兩鬼影者確與各軍士影片逈異據蕭君述稱劉湘當選四川總司令後受任之日恍惚見趙又新藍天蔚二人到賀斯時劉湘狀若假寐及開眼而已失兩人所在亟問左右皆云不見劉湘連呼怪事但當時已經撮影不圖此兩鬼影活現於相片之上也伊將在四川撮得之相片在上海競芳影相店翻哂數士幅今携此一幅來將交與本港梁輝台三號唐繼堯君察閱俾知四川有此奇事並聞該相片現在唐繼堯手中日間將再令本港影相店翻晒多張以廣粤人之眼界云雜評一 
[整理機會（默）]  
　　各國表示尊重中國之意每謂須予中國以能自整理之機會是誠各國之好意也然對於旣得之種種權利又每謂須俟中國能自整理而後放棄則又不能不令人疑爲諉缷之詞矣蓋以前之中國因南北多故國内擾攘誠有不暇自行整理之處今則國民已能覺悟亟思從根本上謀發展之方法各國果有誠意予我以整理之機會則今日正予我以機會之時面所謂予我以機會者即放棄其旣得於中國之權利是也假使束缚過甚不稍放鬆即與我國人之自謀發展不無障礙而各國予我機會之好意亦不能贯澈矣　　是故各國而苟信我國民尚自立之能力者宜早予我國民以機會我國民而苟有自立之决心者宜早自樹立而勿再坐失此機會勿使他人常藉口於機會之未至 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[各圑體對政府之態度]  
　　政府不要山東與中國國民只可不要政府 
　　國聞通信社云本埠各重要圑體前次因魯案及二十一條在太會中代表迄未提出曾有電警告北京政府代表應請趕速提交太會否則國民將有嚴重表示而代表仍未加採納現太會已將閉幕而作蔣又連電告急以是形勢益覺緊急各重要圑體於昨日曾有談話會討論對付方法有人主張如政府仍無採納誠意國民將有鄭重聲明不承認政府之表示現此事正在醖釀不日將有所舉動云 
[南滙蘇州兩商會催提要案]  
　　南匯縣商民致上海全國商會聨合會總事務所電云太會閉幕在即魯案及二十一條提交大會爲我國存亡最要之關係若以會外解决凡我國民急謀挽救不特世界永無和平之希望國際人格斷無存在之餘地伏祈速起力争成敗在此一舉死生相賴後盾是民南匯縣商會叩蒸　　蘇州總商會因青島交涉現擬會外解决形勢險惡特開會議對待方法經公司决定電請太會代表速即提交太會以免坐失時機昨特將擬定電稿送由該商會駐滬國民大會出席代表王介安代交電局拍發原電云施顧王三使並轉余日章蔣夢麔兩君鑒魯案及二十一條速提出太會勿失時機而順民情蘇州總商會 
[浙學生會電責代表]  
　　應協力同心 
　　國聞通信社云浙江杭州學生會出席國民外交大會代表鍾以智姜維賢因報載代表圑内一部分有意見紛歧致憤而辭職昨特專電詰責電云華盛頓中國使館轉代表鑒聞代表中意見頗不一致國人引爲深憾當此危機日迫應協力同心共濟時艱不勝企禱浙學生會駐滬代表鍾以智姜維賢十二月八日 
[電争南潯鐵路借欵]  
　　草約已成 
　　國聞通信社云全國商界聨合會於昨日接到九江自治協進會支電請一致力争南潯鐵路借欵原電云頃聞南潯鐵路總理蔡儒楷擅以江西全路名義私向日本興業會社抵借三千萬元並將全路營業會計工程警察各權悉委日人草約已成行將簽字賣路賣省贛人誓不承認乞速阻止以救滅亡不勝廹切待命之至九江自治協進會叩支 
[國是會議之贊同電]  
　　國聞通信社全國商會聨合會全國敎育會聨合會自發起國是會議後各處響應者頗多並有電派代表與會者昨日該會又接來電兩通兹錄於下　　一貴州電删日快郵代電敬悉軍閥恣虐國本飄摇民生凋敝尤爲愴惻貴會等關懷大局力謀息争爲根本解决之主張行裁軍節費之計劃熱忱宏謀極深佩仰敝省除已電派艾振華王其澍兩君爲敎育會代表鄧鳴階爲商會代表就近與會外所有勸告停戰妥籌善後各節尤爲贊佩特此奉覆仍希隨時賜敎爲幸黔軍總司令兼省長盧燾篠　　二四川電奉讀篠日快郵敬悉諸公憂國勢之阽危痛民生之罔托爰聨合全國商敎育會在滬開聨席會議本自治之精神謀救亡之大計并邀同各省農會加入以集衆思而策羣力敝會同人等極表贊同願附末議此後各省函復情形及會務進行送派代表一切事宜警希隨時見告爲盼此復即頌公祺四川省農會漾 
[外交大會委員會之雜訊]  
　　代表有脫離者有到會者有尚有疑義者　　國民外交大會幸行委員會昨日在浙江路一二四號總聨合會開會公推崔通約主席孫鏡亞紀錄首由主席報告因人數不足改開談話會次南京學生聨合會編輯科長張恩輔因拍國民大會電來滬本會有人以報載南京學生聨合會代表葛銘勲列名脫離請其出席說明並報告謂南京學生聨合會執行評議兩部開會時祇以决派人赴會請更正電文或申叙理由並未言脫離鄙人首途時曾晤葛君亦未談及此事究竟葛君個人是否有函託人代其署名脫離則不可知俟回寗後面詢次浙江省農會代表樓鴻書報告杭州國民大會曾派代表赴領事署表示反對魯案直接交涉次熊本旭謂快郵代電應用鉛印汪劍農允捐印刷費次陳廣海謂應將本會消息報告各省次汪劍農主推孫鏡亞羅正誼同持電稿商請主席委員簽名拍發衆無異議次主席報告福建外交後援會添派代表陸品笙福建學生聨合會委派代表翁吉雲毛一豐浙江龍游縣法圑委派代表吳濟元黑龍江委派代表白良棟熱河委派代表張子釗到會又辭職者一人爲淞滬糧食維持會代表孫静山云 
[孫静山脫退外交大會之理由]  
　　恐招他人藉口反碍提案進行 
　　淞滬糧食維持會孫静山出席於國民外交大會昨日向該會聲請辭職並致書執行委員會云敬啓者竊全國國民外交大會組織以來全賴全國省區代表圑諸君子同志一心不遠千萬里聞風來滬偉論名言救國血忱誠足感化愚蒙也敝會奔走追隨欽偑良殷前讀執行委員會主稿之太會宣言及公致美國太會電文中有對北政府自由改造及否認赴美政府代表等語誠恐宣之中外致招他人有所藉口反碍我國太會提案進行敝會集議以（監督）（期成）（討論）等詞代之似收效較速也除敝會創辦人孫鏡瑚早已分别函致寰球學生會東亞旅社籌辦處外特此敬乞全國國民外交大會貴代表圑曁執行委員主任公鑒淞滬糧食維持會出席代表孫静山上言 
[威廉博士前晚抵滬]  
　　偕來者爲哥登君夫婦各界預備於今明兩日歡迎美國新聞家威廉博士定於昨日下午十時乘滬寗車由京來滬已誌前報昨晚本埠各報皆在準備赴站歡迎忽接密勒氏評論報主筆得生君電話謂威廉博士本想途中稍有逗留計於昨晚方可到滬但在京接見各界備受歡迎勞頓已極故須早日直接來滬以資先稍休息爰於前日晚間即行蒞滬寓禮查飯店重以滬上各界已預定歡迎秩序二日間集會甚多不能不預早休息以便至預定歡迎期間方有充足精神接洽而增歡趣因此種種故直至昨晚赴裴得生君宴時方由電話通知原委囑本館轉致各界然各界諒原云云本館接到電話後除分頭通知各界外并由張君竹平赴禮查謁訪博士博士因正將赴裴德生君宴忽忽晤談略謂此届檀香山世界報界大會中國代表到會者有六人之多殊足引起到會各國代表之欣慰對於中國代表所發之言論亦頗表同情再此次來華沿途見中國各種事業較前三年來華時所見已覺焕然一新大有進步對於中國前途爲抱樂觀云　　偕威廉博士同時來滬者有哥登君夫婦尚有美新聞家加拉士君以世界報界聨合會委員資格同博士來華須待本星期三方可來滬 
[今日威廉博士參觀之程序]  
　　上午十時半在愛多亞路四號六層樓密勒氏評論報館接見各界下午十二時一刻由密勒氏評論報主筆裴德生君在聨華總會宴請下午二時參觀總商會及商品陳列所三時赴聖約翰大學演講五時本館邀請中西各報同志及王正廷聶雲臺黃任之在本館開茶話會歡迎博士七時半上海總商會與江蘇省敎育會在總商會宴請 
[明日卡爾登之宴會]  
　　明日美國大學俱樂部與聨太平洋會將於十二時一刻在卡爾登公宴博士主席爲字林西報主筆ＯＭＧＥＥＮＥＳＱ 
ＵＩＮＥ届時博士演講題爲（遠東之新聞事業）此外尚有衣呵華大學校敎授ＤＥＡＮＷＩＬＬＩＡＭＦＲＵＳＡＥＬＬ演講題爲（如何使國民普及讀報）此會取開放主義會員得介紹男女賓預先留座餐票每客一元五角 
[英商之中國財政法礶談]  
　　世界新聞社譯上海英商公會月刋云華盛頓會議中勢必討論中國前途問題論及中國前途則其目下紊亂之財政必居其主要部分而外國贊助整理一問題必聨帶而及一言外國贊助整理則中國主權問題與其中所包之外國領事裁判權問題亦必相引而起英國在華商人深悉中國財政情形與領事裁判權之關係當然願將彼等對於此兩問題之意見布告世界至少使政界中人知之兹首言財政據本刋北京通信員所述中國海關收入此後十年間均已作内國公債統一計畫之抵押品此計畫之實施係　總稅務司安格聨爵士管理又鹽餘每年二千二百萬元亦抵作同一用途亦以十年爲期此外鹽餘所抵之債甚多故今後兩年間政府所能取用之鹽餘爲數將絶少各鐵路在歐戰中多不整理今後用欵加增於是北京此後多年内亦將不能得鐵路方面之欵而國中現行債欵逹三萬五千萬元其中有日本借欵一萬五千萬日元均過期未付息又有美國借欵兩宗各美金五百萬元此外尚有欠外商貨物之代價及以國庫劵抵押之本國商人借欵不知凡幾無可稽考一言以蔽之曰中國現遭破産之境而已然彼雖將破産而國内尚自相分裂有許多省分不服中央管轄因此外國所締之條約時被漠視然中國雖處此情勢而其在華盛頓會議之代表則提出重大之要求如廢止外國領事裁判權關稅自治及取消各種鐵路礦産協定等均在其内英國商人以爲中國代表提出此等要求實爲大不智英商此項態度絶非不表同情於中國之合於情理之希望彼等於一九一九年經鄭重考慮之後通過一關於領事裁判權問題之議案其爲顧念中國人民之天然願望自不待言英商固知依據馬凱條約英國實負有諾責贊助中國逹到司法自治之域而中國果能一理表示其確有自管司法事務之能力時英商必願意爲之後援亦無疑義特此種時機今日實尚未到耳 
[閩同鄕力争厦門交涉案]  
　　定十八日在泉漳會館開大會 
　　昨星期日旅滬福建同鄕會開幹事員常會時史家麟君提議厦門海後灘地被太古洋行强佔建築碼頭一案迭經厦門各圑體力争并推舉代表黃廷元盧心啓二人赴京請外交部向英使抗議現聞英使堅執交涉無效應開會員全體大會公决辦法惟兹事關係國家領土主權應並函請滬上各圑體選派代表與會爲外交後盾云云經衆公决贊成定於本月十八日下午二時在十六舗泉漳會館開會一面致電厦門各圑體請堅持到底兹將原電錄左厦門商會轉各圑體海後灘案英使堅執情形險惡本會定嘯日在泉漳會館開大會並聨滬圑爲本案後盾請堅持到底盼將近情電復旅滬福建同鄕會真 
[旅滬閩人電救林海生]  
　　旅滬福建同鄕會接福州學生會來電云學生林海生無辜久禁染病各界憤激本日赴督署法庭請釋乞向閩京一致力争等語聞該同鄕會接電後當即電請閩省檢察廳省釋原電錄左福州高地檢察廳長均鑒學生林梅生因陳謝案嫌疑與在滬學生劉開祥等先後被拘現劉等經滬檢廳偵查無犯罪確證已准保釋各界均深感其保障人權之意今林旣無罪證又且抱病諒貴廳當不忍此無辜青年瘐斃獄中務懇迅予省釋不勝盼禱旅滬福建同鄕會叩　　國聞通信社云南市閩商公所因學生林梅生無辜被捕迄未解决特於昨晚九時開緊急會議到者六十餘人由陳彛主席議題即爲援救學生當時討論頗久决定用兩種辦法第一步先行致電（一）閩高等檢察廳（二） 
司法部（三）閩各公圑（四）各處閩同鄕會一致援救第二步推派代表三人赴閩請願務必逹援救目的至十一時散會 
[中國飛行家之活躍先聲]  
　　上海福岡間歟大連福岡間歟　　十一日上海日日新聞云日本國之飛行協會定於明春舉行中日連絡懸賞大飛行正在計畫中參加者有伊藤飛行學校川石飛行研究所等之飛行機數台距離爲上海福岡間或大連福岡間尚未决定參加此次飛行之中國飛行家洪雪冲氏年二十九嵗乘本月八日上海進口之日本郵船筑後丸到滬氏於民國八年三月赴日留學於民間飛行家伊藤音次郎所經營之千葉縣津田沼飛行學校邇來積學鑽研三閱寒暑此次修完飛行術於本年十一月内外人十一名畢舉生中得優等之成績而畢業氏留學時習得妙技將於飛行界活躍而試其手腕故參加於中日連絡之大飛行壯舉云 
[本年三公司增添新輪詳紀]  
　　共多二十七艘招商五怡和九太古十三　　吾國近海與揚子江航業在上海經行者以三公司之船舶爲最多今年英商太古怡和兩行均有大批新輪之增添即招商局亦有五新輪之建造情形迭誌本報現三公司新船均將次第告成不久可以悉行開班兹將關於添輪之消息再爲詳誌如次　　（一）招商局本年該局所添之五輪以四艘開行長江（新江天雖行滬甬替出老江天亦開長江班）其中江安江順新江天之造價每輪均爲七十萬元較前已增一倍（曩時新銘號建造祇三十四萬元船身且較江安等爲大即江新輪之造費亦祇三十七萬元）至昨日由港來滬之新華號外洋輪船此次係從卡迭夫地方經曼谷來滬現泊金利源碼頭全身長二百七十英尺闊四十尺深二十一尺總噸爲二千零五十六噸除艙位外可裝净貨一千三百五十六噸該局自五新輪加入後秋間又以十萬元購得嘉禾號一輪抵代沉輪新大後故今已有三十一輪矣　　（二）怡和洋行本年秋間該行先購入行駛曼谷等處之德輪廣英號及天保號兩艘改名爲明生麗生派駛南洋港粤間繼又購入希臘船雲尼斯號更名曰茂生號一面又在香港自建外洋班輪四艘噸位均在三千噸上又添造長江船兩艘前曾略誌本報以工程未竣船名久未决定現得港訊此項新輪六艘年内均可下水但開班或將在明年二三月中至外洋輪之名稱兹已取定註册一曰吉生一曰阜生一曰定生一曰華生而新江輪兩艘則一名共和一名福和聞已在香港海關註册不久亦將彚報江海關矣　　（三）太古公司今年三公司添造新輪之多當以太古爲第一該公司在本年夏初尚祇六十輪迨蘇州號四川號黃浦號三新船加入後已有十三萬一千三百七十五噸至十月份其所建之（Ｋ）字七新輪如江蘇張家口廣東廣州貴陽慶源荆州等號均爲二千五百噸以上而航路已推行之海防海口北海等埠今亦有輪行駛但刻下又在揚子江一路着手進行本月七號其新添湖南綫之長沙號已經落成出廠二月内或可行駛而渝宜一路亦在籌備航行先定吉廷號一船開駛不久亦可造成此外尚有江匯號一輪專備行駛廣西各處總計該公司現有七十三輪逹十五萬三千噸本年一年中增造新船至十三艘之多共加三萬噸左右之艙量云 
[天花殺人數]  
　　三十七日中之死統計 
　　十一日上海日日新聞云據工部局衛生處發表則本埠之天花至昨今稍衰從十一月一日至本月七日止公共租界内染患天花者外國人五十六名而華人則數百人其死亡者外國人十四名中國人四十二名 
[蘇議會中之請議永禁獎劵案]  
　　基督敎聨合會之請議 
江蘇基督敎聨合會會長周寄高等請蘇議會提議永禁獎劵案云爲請願依法提議表决永禁獎金以遏稗政而蘇民困事竊查獎劵情類賭博本爲法律所不容邇來各省假託名目濫行銷售吾蘇交通較便推行尤甚以致一般人民趨之若騖因之傾家蕩産者不知凡幾且此項獎劵多屬外省創辦財源外溢地方蒙害莫此爲甚前經上海中華基督徒佈道圑及其他圑體一致上書先後請願在案歷時已久未見實行代表等此次在無錫聖公會開全省基督敎聨合大會公同議决推定江蘇全省基督敎聨合會會長周寄高南京基督敎聨合會會長夏光新躬蒞貴會面陳下情懇請貴會俯順與情顧念地方迅予依法議决永禁獎劵行銷市面咨請省長明令禁止以杜本省漏巵而蘇民困其有敢於嘗試者嚴罰不貸則地方幸甚是否有當敬請公决 
[新康里房客緊急會議]  
　　承認四分之三再加之主張須變更 
　　昨日下午一時新閘新康全體房客大會假寗波同鄕會五層樓開緊急會議開會秩序如下（一）報告經過情形（二）報告最近交涉（三）討論對付方法主席理事長李傳畊報告經過情形並宣佈會審公廨來函提出和解條件四條（一）至本年陰曆年終止仍照舊時房租付給（二）自明年陰曆正月起一樓一底房屋加租三元兩樓兩底加六元店舖加三元（三）自明年陰曆四月起兩樓兩底房屋再加六元店舗再加三元（四）自明年陰曆正月起兩年以内不得再加經衆討論對於公廨提出和解條件第一條第二條第四條完全承認惟第三條尚須請求公廨酌量變更已推定商店代表王肇成潘箴書陳志新杜子春何舟材又雙幢代表馮經逹虞禄君不日會同總代表李傳畊齊赴公廨面復接洽 
[縣商會塲中反對展收附捐聲]  
　　上海縣商會於昨日午後三時開第二十二次常會各會董全體到會列席與議首由會長報告開會宗旨畢正在提議會中進行事件適有各業代表聞知紛紛到會詰問此次稅所展期附加賑捐案之情形因上年已由松滬護軍使担任政府决不失信終以一年爲期所以商家允爲籌集春賑九萬元乃今忽變更食言以致稅所强迫勒令記賬要知此種辦法商家對於展期附加賑捐誓不承認况迫令記賬更難貼服務請會長力予維持迅電中央要求將展期加征事收回成命云云當經會長向各代表慰勸以是案商家否認宗旨早已會同滬總商會會長面謁何護軍使陳明種種困難狀况請轉電部處籲懇查照上年議决案之辦法外又會銜聨電省公署江蘇實業廳請示辦理速予解决以免阻滯商業等由去後現在未奉復電仍應静候上峯回電示明辦法徐圖解决幸勿於未解决以前妄生操切滋生事端云云各該代表始各退回直至五點餘鐘散會 
[約翰大學之理科實騐室]  
　　梵王渡聖約翰大學分理科文科醫科神道科其理科因試驗室狹小未能十分擴充該校有鑒於斯特於蘇州河對岸建築理科實騐室於去年動工今已完全工竣計建築費三萬餘兩其中水管煤氣管等尚不在内屋基成長方形寛一百五十三英尺深五十三英尺半外爲磗築内用水門汀修飾地板等亦均係水門汀東西梯各一座用鐵筋三和士所築計正屋三層下地窖一層上屋脊半層屋四角翹然爲約翰之特式因約翰校舍均如此也各室窗户面積甚大光線極爲充足室内設備有司汀熱爐有電燈有自來水有煤氣其自來水及煤氣二項係向租界借用因該處在華界而無煤氣及自來水惟該實驗室中不能不用此二項故暫向租界通管待該地有自辦水電即須移歸本國公司以重主權實騐室之布置今已着手各器械等於明年春可以應用其大概分配第一層爲物理實驗室第二層爲生物學第三層爲化學地窖一層係鍋爁室内有鍋爐一具通各室之司汀熱爐又有煤棧一间井一眞第一層物理實驗室分聲學試驗室熱學試驗室電學試驗室光學試驗室機械試驗室工作場暗室器具室辦事室敎室第二層生物學分博物陳列室試驗室敎室辦事室敎員試驗室微菌學试騐到生物搆造學試騐室圖書室大講廳此廳有二層屋高築就階級由低而高能坐三百人並預備演幻燈及影戲即坐於最高一級者亦能望見黑板　阻第三層化學室分工業化學試驗室普通試騐室物品處預備室定量分析化學室燃燒室有機化學試騐室敎室辦事室敎員試驗室天秤室再上半層爲堆物棧觀各室分配可謂學校中極完備之理科實騐室也現正趕裝器械等惟學生等往返須用渡船頗爲不便聞不久將造橋於蘇州河上以利往而免危險云 
[赴德電器學生平安訊]  
　　河南路九江路口華發實業公司前次派送德國西門子廠學習電器之學生早已趁義船波斯號出發昨日該會公司主任管趾卿接該船來電云該船已平安至江海該電係由鄧愛埠（阿拉伯附近之大埠）拍發該公司得電後分函報告學生家屬矣 
[江蘇義務敎育與天災]  
　　舉辦展緩經濟困難 
　　淮揚道調查員費璞　君調查寶應義務敎育報告云查寶應縣施行義務敎育經勸學所長周畫定試辦區域在城外河西一隅本已預備建築校舍從事進行後經改任朱君雲鵾爲勸學所長適值水災因而停滯進行兹據三科主任王君鼎彛及朱勸學所長云本年受災過重據報秋收不及五成年内能否開徵尚在呈請省示辦理照現在預算原有敎育費所感困難已極故義務敎育進行勢必展緩一年今以調查所及目擊實情展緩之舉殊非得已惟朱勸學所長對於養成師資辦法尚俗及時計議設法進行若組織支會尚須俟至明春也　　泰縣勸學所函復江蘇義務育期成會述該縣災况云泰縣三北隅一帶一片汪洋未成之稻固屬無望已收之稻亦發芽霉爛各莊民居室沉没牲畜漂流甚至水淹食絶致傷生命者不可指數該處所有學校大半沉没水中其有未沉者生徒亦艱於通學幸城内及上　河一帶地勢稍高田禾未盡被淹學校仍照常敎授故今年尚有五成收穫漕糧仍可開徵但完納正附稅者比往年恐亦僅五成之數 
[無錫米市之報告]  
　　滬北某米商昨接無錫快郵報告市情略謂當地糙粳數日來市面堅漲故各鄕來貨尚湧價格轉見定勢元米現届冬至節近銷路稍好其餘客秈等貨平稳小麥無市兹將本日做開各貨市價報告於下高糙粳七元七角五分至七元五六角糙大子秈七元四角至七元二三角粳羊尖七元二角至七元糙埠尖七元六七角至七元四五角糙客尖六元八九角至六元四角糙元八元三角至七元八九角粳稻三元九角五分大子稻三元八角三分羊尖稻三元六七角客尖稻三元七角至三元五六角 
[本星期洋布運往各埠之調查]  
　　本星期中洋布運往各埠者其花色有原色市布白市布漂白標布細斜紋等計運往寗波八千四百七十四疋鎮江五千八百四十四疋南京一千三百九十疋蕪湖四千四百七十一疋九江一千九百四十四疋漢口一萬八千九百二十六疋宜昌重慶一千九百二十疋高州一萬三千五百九十三疋烟台一萬五千零四十二疋天津一萬一千五百四十疋温州一千七百三十四疋大連八千七百零二疋香港二千六百四十六疋日本（轉口）四千四百八十疋蘇州四千零八十五疋本地二萬九千四百三十疋其餘别處一千八百二十五疋云 
[兩日間車運進出之銀洋]  
 
 

Page 15

 
 
前日（十日）滬寗路大通運銀公司承運本埠益豐實昶等莊現洋十萬元又交通銀行現洋四萬元又惠興等莊現洋八萬元均運至天津又中國銀行現洋十五萬元寶銀三萬兩又交通銀行寶銀一萬五千兩又金城银行寶銀二萬四千兩又大陸三千兩均運至南京　　滬杭甬鐵路上海南詀前日（十號）由杭開滬之早快車在杭州造幣廠裝來現洋十七萬元分裝三十四箱係上海中國銀行五萬元日夜銀行四萬元交通銀行二萬元鹽業銀行一萬元興業銀行五萬元又杭州中國銀行運交上海中國銀行現洋五萬元又松江順成運交上海順成現洋一千元又松江甡源運交上海益昌現洋四千元又松江典業銀行運交上海新華銀行五千元又松江典業銀行運交上海慶祥現洋一萬元又松江信餘運交上海益大現洋二千元又松江信祥運交上海均泰現洋二千元又松江甡源運交上海鴻賚現洋八千元又硤石大成運交上海泰和現洋一千元以上共計運到現洋念五萬三千元昨日（十一）由杭來滬之早快車又在杭州造幣廠裝來現洋十四萬元分裝二十八箱係上海中國銀行七萬元日夜銀行三萬元鹽業銀行二萬元交通銀行二萬元又松江信餘運交上海信元現洋）萬元又楓涇棣華運交上海衡通現洋一千元又松江甡源運交上海鴻賚現洋八千元以上共計運到現洋十五萬九千元均運抵上海南車站缷車 
[油市之近况]  
　　牛莊豆油籽油等貨各沙船於此封河期間循例將告結束各號家查存底貨預備度嵗嗣後漲落憑牛莊大連電報爲轉移本年滬地初因銀根奇緊各行商業莫不停頓至本月初銀行風潮平静銀拆亦鬆以是日來采菽堂貿易所各油成交日有二千餘件籽油存貨最缺價漲至十兩之外已無回跌之象生油夾倉輕皮亦少所存者皆中下之品牛莊豆油價昨開至九兩一錢半比前星期漲五錢之多因存底豆油祗五千餘件價尚看好本廠油因和豐廠擱淺他廠因豆價亦高出數不湧據油業中之觀測今冬油價當有漲無跌云 
[工商友誼會再告交易所員]  
　　上海工商友誼會近因滬上各交易所均紛紛摇動且有受此影響宣告解散者而所員方面羣起恐惶故該會特再警告各交易所所員謂近見報載滬上各交易所有宣告解散者而我不遠千里而來之所員猶迷夢不悟不自凖備　自身問題前日本會因某交易所形將解散特請所員開會謀對付方法在會塲中竟有痛器流涕者皆謂若實行解散則我輩不能還鄕矣並議决對付方法足徵所員之危險時期已至若不急謀自救方法則青年流落禍無了日矣本會迭次勸告何我同胞不自省悟也豈不歎哉 
[斛力提充公益費之疑竇]  
　　各斛司將質問米行 
　　南北兩市各米行斛司於上年冬季因米價奇貴貨本重大集衆會議增加斛力相持數月之久始經上海縣沈知事勸諭仁穀堂嘉穀堂兩董出爲調處解决由行家米店每石各出二文和平了事由來已及一載所有米店名下之二文各斛司已如數取得而行家所派出之二文當時曾將欵撥爲建築碼頭等公益之費現南市各斛司以時閱一年碼頭仍未開築公益亦未見辦且未將此項斛費用途指明發表是以咸抱疑慮現有康四春等爲代表商諸各斛司擇日開會議定辦法後向行家提出詰問如答復不能满意應將此欵提還云 
[浙清海局開辦之呈報]  
　　海軍總司令蔣拯因閩浙洋面海盜充斥該盜往往假作捕魚搶刦商船爲害航旅實非淺鮮特於日前呈奉海軍部核准在浙江定海地方設立清海局並委永績軍艦艦長蔣斌爲清海局長等情曾誌前報兹悉蔣局長奉委後即在定海北門外賃定民房數間已於本月十日開辦現漁船户之赴局領取牌照者爲數已有一百餘號已由蔣局長將開辦日期呈報本埠海軍總司令公署備案惟浙漁船甚多編號手續紛繁所派員司不敷辦公並請蔣總司令趕爲撥派以資辦公云 
[西砲台一帶之冬防事務]  
　　歸海軍陸戰隊施巡 
　　滬南兵工廠西部之西砲台一帶地甚荒野且臨浦濱防務重要向章由混成第六旅第二圑派兵巡防現在冬防期内該圑所轄防汎頗爲遼闊是以劃分巡邏區域所有西砲台至日暉港口沿浦灘一帶夜間巡邏改歸海軍陸戰隊派隊游巡在此冬防期間沿浦灘岸邊一律禁阻民船停泊以重防務 
[公共租界冬防之嚴密]  
　　英美總巡麥高雲氏以當此冬防期内暗殺搶刦等案時有發現辦理防務極應週密且天氣日見寒冷宵小更多竊發故於日昨通諭所屬各捕房捕頭飭知中西探捕每日午後六時後出外梭巡時須格外注意凡見形跡可疑之人必嚴爲盤查使一般匪人不敢逗留租界以保治安 
[武術會徵求慶成會紀]  
　　前日下午二時中華武術會假座寗波同鄕會舉行徵求會結束贈送徵求優勝諸君典禮奏樂畢首由吳志青君報告三年來經過情形及今年新增會員人數已逹千數百人成績如此均賴徵求諸君熱心劻勷爲此特開慶成大會以彰勞績藉表歡迎新會員云云嗣由陳琴軒君代會長王一亭致歡迎辭並道謝徵求出力各會員繼由陳維新君演說中華武術會之旨趣　座鼓掌鈕愓生吳山二君繼起演說懇切誠挈聽者動容後山女青年會體育師範表演跳舞及國技類思開叩俱樂部之音樂該會新舊會員及敎員各種武術精神焕發掌聲如雷該會原請名譽會長榮道一司令贈獎因病未到由護軍使代表陸逹權秘書長代行贈獎徵求成績以朱浩生之武功隊爲第一以盧緯卿之武山隊爲第二以陳琴軒之武强隊爲第三各贈懮勝紀念旗個人分數以盧緯卿君得第一由王一亭君贈以大銀杯一尊陳琴軒君得第二由葉惠鈞君贈以大銀盾一枚朱浩生第三山顧韾一君贈以銀盾一枚陳樂山君徵求會員最多由王叔賢君贈以乃父一亭先生所繪之無量壽佛及對聨其餘出力會員均各贈獎如次惟武强隊隊長陳琴軒君爲鼓勵下届徵求起見宣言將得獎之銀盾還存該會將來有超過伊徵求之分數計二千九十六分與人數二百二十一人者即將該銀盾移贈之閉會後舉行褒榮宴席間朱少近陳琴軒高子雲滕克勤諸君均有演說莊諧並用笑聲雜沓並有崑曲以佐餘興至九時盡歡而散 
[復旦大學近聞]  
　　復旦大學大學部中文辯論會定於本月十六日舉行题爲（解决中國人民應否即行集欵償還到期外債）分爲兩組由抽籖法定之正科二年級（主張正面）與正科一年級（主張反面）一組預科二年級（主張正面）與預科一年級（主張反面）爲一組兩組各在不同地點同時舉行决賽須俟諸明年開學後因今年爲日已無多也近日各級辯論員正在積極預備材料聞届時並須請校外名人作評判員云　　英文辯論會則在本月十九日舉行題爲（解决中國應否採用聨邦制度）REROLVEDTHATCHINASHOULDADOPLTHESFEUDELSYS 
TEMORGOVERNMENT）亦分兩組正科二年級（主張正面）與預科一年級（主張反面）爲一組正科一年級（主張反面）與預科二年級（主張正面）爲又一組其餘一切辦法均同中文辯論會　　該校長途賽跑頗負盛名去年於八大學奪得第一外復奪得滬上中西各校發起之越野賽跑錦標近日該校體育會田徑賽部特别組織野砲隊以資練習聞加入者頗爲踴躍前日下午該隊隊員由校門出發沿海格路極司非而路梵王流轉憶定盤路歸校作第一次五英里長途賽跑云　　該校足球隊亦稱雄健近兩月來練習不懈成績頗爲可觀本星期起即須與東南大學金陵大學東吳大學等正工比賽聞最後須與南洋或約翰一决雌雄云　　該校體育會發起之各級足球比賽已於上星期一起正式舉行大約本星期即可完畢惟錦標究屬誰得尚難預料以中學二年级及大學預料科二年級爲最有希望云　　該校江灣新校舍現已竣工共有敎室二十七間寢室四十間并其他辦事等室内部佈置已將就緒决計明春先將大學部遷入全國道路建設協會現徵求學生入會俾入才不致缺乏前曾請復旦擔任上海學生總隊長以便進行八日召集各校代表在青年會討論一切總隊長一職該校不願獨任後由滬上四大學（復旦南洋約翰滬江）分任爲四隊由各隊自行徵求會員該校代表并提議先由到會各校代表往其餘各校分頭接洽勸其加入嗣即通過前日該校代表往擔任各校接洽結果頗佳 
[耶誕節之莫干山旅館]  
　　正在預備招待游客　　滬杭甬鐵路所經營之浙省莫于山鐵路旅館秋間業已閉幕目下因月之二十五日係耶蘇聖誕上山游客必多故特從事布置以招待游客其莫干山至拱宸橋之渡輪武康號停駛多日機件或有損壞昨經該路機務處電調該輪來滬以備勘修但照内河小輪行駛章程凡各輪行駛半年須由江海關理船廳派員檢騐一次以保水上安寗該路武康輪現已届檢騐之期兹以來滬勘修之便特由路局派員咨請海關檢騐填給證單以便開回拱宸載客聞上項手續業已完善該輪准於即日駛回云 
[中法通惠工商專校消息]  
　　宿舍告成中法國立通惠工商專門學校添築宿舍業已竣工共有七十餘間可住三百餘人尚有浴堂閱報室俱樂室會客室打字間等均附設於内　　開辦法文預備科該校鑒於普通中學畢業有感法文直接聽講之困難擬另設一法文預備科專修一年以便授高深科學聞明春招生即實行云　　組織校友會該校開辦伊始校友會尚未成立近日始由各班舉出籌備員二人與敎職員共同籌備進行刻已就緒不日成立重印簡章該校簡章本年曾印二次因索者擁擠現復告乏且須加改並將敎室工廠宿舍機械等圖均印於上現正在印刷中 
[青夜學校兒童演講會紀]  
　　閘北青夜國民義務學校昨晨（星期日）十時開第三届第九次兒童演講會請青年會幹事趙士灜君蒞會演說藉以啓發兒童愛國思想繼由該校學生自治會員依次演說該生等措詞頗清利態度亦活潑云 
[同濟遊藝助振會誌]  
　　昨晚同濟醫工專門學校開籌振游藝大會假座新舞台表演各項節目有如該校自編之德國劇德國滑稽劇以及務本愛國之跳舞精武體育會女子體操學校之技擊均獨出心裁卓然可觀以是觀客之多鼓掌之盛洵屬罕見聞該校售出票劵過多恐觀客有向隅之歎頃准明晚仍在新舞台績演一日云 
[少年宣講圑三次交誼會]  
　　昨日下午二時少年宣講圑假寗波同鄕會開第三次交誼大會會員及來賓共到五百餘人較前次尤形踴躍首由該國總幹事汪龍超報告募捐狀况及該圑今後之希望略謂本圑分隊募捐綜計三次報告逹一萬二千餘金雖不及原定之數對於建築圑所儘可着手進行且隊長多商界巨子來春金融寛裕捐務更可發展至對於今後希望除圑所成立外尚擬創辦贫民工廠及模範村兩項云報告畢繼以國樂武術單弦拉戲五音聨彈等項遊藝復由邱稼甫鄭鷓鴣任矜蘋三人相繼演說語多警醒聽者動容最後爲新劇劇名（醒來）分七幕對於繼母罪惡形容盡致六時許散會 
[足球之戰]  
　　嶺南與競武大同與粤華 
　　嶺南青年足球會於昨日上午九時半與競武圑比賽足球地點在提籃橋精武體育場上半時各有勝負後半時競武圑加入數健將獲勝一球嶺南方面遂奮力進攻連勝二球結果爲三與二之比嶺南勝　　大同足球隊與粤華球會昨日在澄衷操塲作友誼比賽雙方球員頗爲勇敢其結果爲七與零之比粤華勝 
[華東籃球隊又佔勝利]  
　　前晚華東籃球隊與美國海軍隊在青年會球塲比賽籃球結果上半時爲十二與十七之比下半時爲九與十二之比最後爲二一與二九之比華東隊東隊勝二年前美國海軍隊曾蒞滬戰勝上海優選隊該隊爲中西最優等球員組織而成其成績已屬可觀此届來滬爲華東隊所敗亦出於意外也此次比賽公正人爲徐振東時記員爲五遐章記數員爲張國勲兹錄華東隊員如下徐振東（隊長）鄔承謨（幹事）李大星張則効王文華胡詠菜黃喬郝伯陽等聞此次爲該隊第二次之得勝本星期三將與美國學校比賽地址仍在青年會届時又有一番决門也 
[電工聨合會三週大會紀]  
　　國聞通信社云中華電器工界聨合會昨日四時假老靶子路百三十三號開第三届週年大會到者逹三百餘人四時振鈴開會公推李恒林主席略謂今日係本會第三届大會請大衆先向國旗行禮繼即報告三年來經過情形又次由會計員馬家模報告賬目繼請來賓張振遠朱定一孫友善等演說大致謂勞工神聖世所公認而其所以爲神聖之勞工尚須觀察世界之潮流研究科學上之學識以發明物質爲第一要義云次職會員馬家模何德顯等演說主張少說話多做事以增進工人智識及道德爲歸聞者鼓掌又由僵員張邵元試騐電池頗爲靈巧末由何顯說明電學一切精義略用茶點而散 
[日本外交官彚錄]  
　　上海日本總領事山崎與船津遷調各節迭紀本報兹據日紙所載日本在滬僑商曾於十日午後在日本俱樂部開歡迎送别會主客到者二百餘人甚爲熱閙山崎領事已於前晚離滬矣又蕪湖地方新設之日本領事館其領事草政吉乘昨日進口之山域丸到滬不日與屬員等赴任履新云 
[調派緝私船駐梅家弄]  
　　蘇屬緝私第二營長以西鄕梅家弄地方時有人私設鹽塲秤售私鹽特調巡船四艘於前日駛往該鎮分泊於進口之要港以資堵截 
[水警隊長請病假]  
　　駐滬水警第三隊隊長王壽良近因患病就醫具呈請假昨由第一區沈區長批示云查該隊長責任重要值此冬防期内更應督飭辦理所請給假之處未便准行惟查該隊長確係因病日久寒熱交侵旣據呈請病假十日自當准如所請以示體卹在此病假期内所有隊長職務暫派該隊第二分隊長龔國棟兼代除呈報並分行外仰即遵照俟期满即行銷假云 
[警察衣裘之通令]  
　　松滬警察廳長徐國樑以現值冬令天漸寒冷所屬各區署隊長隊士應加穿皮大袍以便禦寒昨特通令各總署長各隊隊長等一體遵照自即日起日夜班出勤均須外罩皮大袍故自昨晨爲始一律穿着矣 
[渡船須换新照]  
　　滬南工巡捐姚局長以浦江内八長渡各渡船向章由局給照營業每届年終時應倒换新照並隨繳費兩元今届已將换照之期曾經布告在案乃各渡船户遵照赴市舶所報名請换者爲數不多轉瞬陽歷年終深恐各船户有意觀望爰特傳諭該所承辦人錢寶如知照各該渡夫務須遵照定章於十二月二十號以前一律繳費换領新照以便稽查云 
[界路之火警]  
　　滬寗車站對面界路二百二十八號同潤和烟紙店内昨日上午四時天將黎明忽然起火焚燒雲時冒穿屋頂火光四射致其左右鄰二百二十九號永豐昌二百三十號松鶴軒二百二十七號順來二百二十六號十珍齋二百二十五號義隆等烟紙麵館糖食各店均遭殃及旋由救火會會員各驅皮帶車到塲汲水澆熄除松鶴軒義隆兩家僅燬門而外餘則概付一矩事後該管滙司捕房捕頭得報恐有别情立飭中西包探前往火塲調查起火眞相及有無保險等情禀候核奪　　又函云昨（十一日）晨四時零五分滬寗路上海車站對過界路順來號廣東食物店披屋内不戒於火登時冒穿屋頂近焚隔璧同潤和永豐昌烟紙號及十珍齊饅頭店當由救火會五人到塲救息云 
[新開河火警]  
　　前晚八點半時法租界新開河自來水亭子對面二十五號門牌東源海味棧樓上某桂圓號堆貨之處不知如何起火致兆焚如後由皮帶車到塲救熄已經延及二十七號門牌之樓面事後捕房查得保有火險飭探詳查起火情形禀候核辦 
[提船撞壞豆船]  
　　南市周仁和客於前日雇由小毛毛之出門船裝載黃豆二百四十包運至平湖交缷詎行至南黃浦杜家行突遇嘉興提船揭帆迎面駛來其時適值潮漲致小毛毛船不及避讓突被猛撞船頭損裂船伙落水二人幸皆救起未遭溺斃然黃豆已漂失百餘石所存亦皆濕水損失不資昨日小毛毛偕周仁和客向該提船主人要求賠償不肯承認現兩造擬請公正人出爲評斷以期解决 
[夫妻反目乃婦輕生]  
　　衅由責打小孩而起 
　　住居北浙江路福慶里一百三十三號門牌向爲油煎餅生意之王廣勝前日午後因其妻董氏責打小孩起衅夫婦争吵詎氏遽萌短見潛至床上解帶自縊畢命迨王覺察解救業已氣絶身死事爲該管匯司捕房所聞飭探往查事實當將尸體舁入斐倫路騐尸所候今日禀請公廨中西官相騐核奪 
[學生失蹤]  
　　住居法租界聨珠里之王掌王年僅十六嵗向在某學校肄業志向頗高關心時事前日忽然失踪有人見其二三友伴偕行而其父因渠不别而行疑有他故四處找尋毫無踪跡故終日愁眉雙鎖云 
[投機失敗者失踪]  
　　住居滬城穿心河橋相近之楊某年逾三旬近在棉紗交易所做投機營業虧欠頗鉅一時難以彌補遂托故他往迄今離家有一星期之久其母以三房祗此一子連日各處找尋毫無踪跡頗爲焦急 
[英日混血兒之拘留處分]  
　　十一日上海日日新聞云原籍長崎縣長崎市高平平町三十六號平民户當時在上海住所不定之出口政次郎年三十六嵗母係日本人其父爲英國人挾有所謂悲劇之父而洋妾之母姑不必其有相當活動之能力而常流蕩於日本内地或殖民地而爲乞食或强盜之行爲近來本埠不有一定之職業丸日午後五時十分在文監師路乞食經日本總領事館中之警察拘去處以拘留二十日之罰 
[兩夫争一婦]  
　　寶山縣江灣鄕人董阿全之妻袁氏年二十嵗成婚未久今年四月間背夫逃逸董各處找尋始知爲成衣匠吳阿毛誘拐姦佔匿居大南門外野三官堂附近前日報告二區警署加派長警前往將該氏與吳一併拘獲押解到署函送地方檢察廳由檢察官提案訊供之下原告伸訴前情要求將妻給領質之吳阿毛供稱今年六月間憑某甲爲媒出洋四十元娶袁氏爲室並無誘拐情事問官得供判吳阿毛與袁氏分别收押董退去候查明核辦 
[指控拐賣寡嫂案]  
　　已移送地檢廳 
　　本匠倪阿文控住新民路常熱人沈阿根之妻陸氏誘拐伊寡嫂周氏賣往常熟裡沙鄕姚阿金家一案兹經郝代署長解送司法科昨由段科員判移地檢廳核辦 
[顧妹郎領妻無着之控訴]  
　　本地人顧妹郎前娶住居閘北華興坊王陸氏之女爲妻昨顧扭妻母及浦東人楊維寶至四區一分所控稱上月民妻由母接加留住不放今日往領詎妻母抵賴不認正争論間忽有素不相識之楊維寶從内逃出情殊可疑是以一併扭案請爲究追經劉署員質訊之下二被告供詞支吾判轉解司法科核辦 
[學醫術冒騙欵項逃逸]  
　　有吳燦生者在福建路沈仲芳處學習醫術日前不别其師而去經沈檢查之下知彼冒用名義將存於百代公司内之四千二百元存欵悉數騙取沈即投該管捕房報告並述明吳之年齡籍貫面貌狀况請爲懸賞購緝尚有本埠新聞公布欄等轉入後頁 
雜評二 
[不承認之作用（无用）]  
　　今之北政府其無能其浪費其逢迎軍閥其詐欺國民平心立論早可不承認之矣而吾不敢遽以不承認三字出諸口者以國民不承認政府政府於有利之可得者仍承認國民有責之當負者直甘處於不承認地位是不承認者適以開政府濟惡之門而絶國民監督之路也　　以此國民果欲不承認政府必先凖備所以不承認之法不承認之後必使政府感何者比承認時代之爲苦何者比承認時代之爲不便卒也不復能覥顔自存此從政府方面言也夫國家不能無政府微獨對内對外亦大有關係不承認現政府者是破壞也將如何改造建設新政府以代替負責是爲至極重要者此皆須先自籌畫方可發生不承認之眞作用不然不承認政府亦僅不承認而止耳　　抑不承認政府而使之苦使之不便莫若從金錢上加以切實之制裁態度稍稍消極袞袞羣公便將餓死而改造建設惟有從省自治入手蓋省自治之力强而中央政府之力自削弱内政外交不致無人主持凡唱和平革命者似宜於此三致意而不承認北政府之作用庶可於此明效而大驗歟 
 
 

Page 16

 
 
本埠新聞二 
[咬傷中指擲破頭顱]  
　　住居滬城穿心街一百十五號之南京人劉坤山向爲古玩生理與胡南人屈子志素有生意來往前日屈到劃處向索貨欵洋八元面劉坤山以此項尾找已由屈夥收去不允付給因此衝突劉即以右手中指將屈侮辱當被屈將劉中指咬傷又將茶壼擲去誤傷劉妹蘇劉氏頭額流血由警到來將屈拘獲連同劉坤山蘇劉氏等一拼拘入二區一分署轉送地方檢察廳下午由檢察官提案研訊一過判屈收押劉坤山蘇劉氏所受之傷其微判令回去自醫聽候核辦 
[老主顧欠欵判折還]  
　　吳吉昌投法公堂控蔡文財不理貨欵七十五元求追蔡供與原告交易由李紀標介紹欵已交與李紀標收去判傳李到案再核又陸榮貴昨投法公堂控楊生林不理煤炭欠欵洋七十八元求追楊供商人與原告往來多年照商人核算祗欠二十二元並無如此之多請求訊斷判姑念原被交易多年准予着被告酌還洋四十元被告交保限理 
[拔據未冩全不能作證]  
　　王錦有投法公堂控陳阿瑞前開設仁康錢莊前年間倒閉虧欠商人存洋一千餘元雖經被告破産然商人未曾允認並有陳出立拔據爲憑求還詰之陳阿瑞供此莊實係父親所開倒閉後由丁紫垣爲理四員將賬清理經公堂斷决在案所有拔據實係勒逼書寫尚有十餘字未書請察中西官以此案已經由理賬員清理明白何不常時自投清理處報告實係自誤所呈拔據並未書全豈能作證所控證據不足將案註銷 
[控欠房租案兩則]  
　　新瑞和洋人昨投法公堂控房客白子卿虧欠租洋兩個月計二十二元有零向索不付求追等情白子卿稱商人九月房金已經付清祗有八月份之房租未付惟商人所住之房東係金興公司並非新瑞和原告無權具控請求察核判着被告交還八月份之房金完案又丁欽堯前控徐永坤虧欠租洋常因無力繳付判拍賣雜物作抵外尚少三十一元限徐交還在案昨又傳訊徐供商人現祇措得堂費二十元繳案所欠租洋仍求寛限判限五天内付清 
[帽店牌號糾葛之和解]  
　　陳壽康前延律師代表投法公堂控稱原告前將陳天一帽店租與樊均記營業現今期满原告不願再租請求着令交還等情嗣後原告二房陳壽昌不願收回情願再租判兩造各執着將牌號拍賣在案昨又傳訊原告律師稱今原被兩造已經在外和平解决雙方立據爲證今將憑據呈鑒請核中西官判以旣經在外解决准予將案註銷 
[火車站司事私取現洋]  
　　常州人顧林生在滬寗車詀爲司事昨由私取辦公處現洋八十元當被告站中人覺察將顯函送四區押候訊辦 
[攫取小孩金圈]  
　　劉阿炳之小孩阿大前日下午在愛文義路嬉戲時耳上所戴金環突被徐國康孫小流攫取而逃弳劉鳴捕由静安寺捕房包探沈崇禮與五號四探將徐孫兩人追獲帶回捕房捕頭命押候查明有無别案以憑解送公堂訊辦 
[查獲大批賭徒]  
　　匯司捕房捕頭凌處前晚九句鐘得到報告謂有人在北蘇州路新垃圾橋附近屋内聚賭抽頭因即率同通班中西包探馳往查明當將頭家陳和尚及賭徒三十餘名連同賭具一併帶入捕房捕頭略詢一過諭各存洋保出自赴公堂候訊 
[浴堂中之打架]  
　　浦東爛泥渡衛生園浴堂前晚正在上市之際有浴客某甲乘間竊去毛巾數條當爲堂倌李寶玉察覺將甲扭獲毆打復擬將甲綁在門首樹上羞辱當由衆人勸李揮甲使去其時有爲小工頭之周道生亦在洗浴覩此情形以李不應施此私刑上前干涉向李責備李不服彼此扭毆各受損傷互扭至三區警署將兩造備函轉轉解地方檢察廳訊辦 
[蔣桂生形跡可疑]  
　　前日下午老閘捕房六百四十八號華捕與包探陸根生在廣西路查見鎮江人蔣桂生徘徊觀望形跡可疑向其盤詰言語支吾因即蔣拘入捕房禀奉捕頭諭令收押聽候解送公堂訊究 
[查獲失米原贜]  
　　閘北共和新路震成米店前晚失竊白米十餘石銅元二十餘千及送貨小車一輛昨日該店報告四區警署由李巡官率領劉蔣二巡長在鐵路北天義里直隷婦人賈魯氏錢賈氏母女家中抄出原贜米七袋又六大包將二婦連贜解入區署押候究辦 
[英捕房緝獲竊賊彚誌]  
　　日來英租界各捕房緝獲竊案數起併記如次（一）紹興人周眞祥以至漢口路六十號門牌某綢莊内購買衣料爲由行竊值洋七十元之鐵機緞一疋經老閘捕房包探姚錫卿與二百五十四號華捕連贜帶回收押（二）新閘捕房出店吳和尚行竊華捕楊金銘趙長生邱亭漢等之銀表質洋化用經包探陳葆錄查悉禀由捕頭諭將吳拘押（三）本地人徐阿根江北人王阿四潘三官子串竊曹裕記置於蘇州河畔之黃砂十五噸石子三十噸瓦片二萬五千張案發由包探周少蓮將以上三人拘入新閘捕房收押（四）紹興人朱惠順深夜　開廣東路三百三十九號門牌王德生家後門入内圖竊適爲包探陳根生查見將朱拘入老閘捕房收押（五）常熟人李阿三在福建路竊取王福林之衣服一件（六）四川人王芝卿行竊福建路六百五十八號門牌洋店内值洋十八元之羽紗一疋（七）張桂生行竊愛文義路二千零十九號居户周吉洪之銅元鐵匣等物（八）吳銀虎竊取北海路三百五十五號門牌徐小六家值洋四十元之衣物均由探捕將各偷兒先後拘入各該管捕房收押以上各案概候分别解送公堂訊究 
[誌謝]  
　　上海婦人社出版之上海婦人十二月第三卷第十二號於日本家庭布置及結婚之改革等詳乎言之其華文欄之解放等篇思想亦取至極新頴者也又廣州光明月報社出版之光明十二月份第一卷第一號發刊宣言中云道個光明月報是中韓人民所組織唯一的言論機關是平民的是公理的等語又中華書局昨贈英文週報第一百三十七期一册又中華圖書館贈禮拜六第一百三十九期兩册書此鳴谢 
[中華職業敎育社通訊]  
　　校址上海西門外方斜路三四八號 
[美國殘廢者之職業敎育]  
　　一年前美國國會通過（工藝復原）LNDUSTRIALREHABILITATION案其目的在使中央政府會同各州對於殘廢之人民設法與以相當之職業俾得獨立自存有以自效於社會去年經費規定美金七十五萬元以後定爲每年一百萬元依各州人口爲比例以其一部分協濟各州最少數之州得五千元其事歸中央敎育局主辦特設工業復原股調查殘廢失業之人民視其殘廢之種類與程度先與以身體上之救濟能治療者則爲治療否則以人力補充之如斷足者則爲製假足之類以使其回復舊業爲原則亦有自經殘廢不能重理舊業者則另授以相當之敎練使别就一種相當之職業舉一二實事以爲例　　一人斷其背而家有一妻四子均幼工業復原股先爲設法支拄其背合全身得一相當之助力幸尚無碍於營業小商業乃爲商諸公司助以資本今其人營業甚佳　　有失其兩足齊膝而斷其左手者羣以爲終身廢人矣然以工業復原股之援助從某電報公司經理習電報術今且卒業　　一省女業浣衣在軋光機上斷其臂及於肩工業復原股促其在夜學校習使用加數機一面商由某保險公司爲製一假手女在小學僅及第五級羣以爲不宜習此科然其人今理其業甚得且其作工能過於其所需要　　一少女年二十四嵗嚮所受敎育僅及小學第七級傷其腦殼後雖能恢復其記憶力面對於新材料不復能速化其神經似甚不定工業復原股認爲只能從事機械的工作於是令習焊合工作與化製硬象皮工作　　盲人敎育亦歸工業復原股辦理據最近統計全國盲人有七萬五千然盲者並非絶對不能作事故全國四十八州中已有三十九州爲專設學校俾仍能自食其力來件 
[資産同益會草章]  
　　（名稱）本會無省界國籍之區别凡通商口岸曁内地鄕鎮享有動産不動産主權者慨得註册爲本會會員受同等之保護享同等之利益故定名資産同益會（地址）本會組織伊始以上海爲權興兹賃定口口租界口口路口口號爲總會先設籌備處於惠工銀行愛儷園（宗旨）本會爲保護資産家之營業促進非資産家之知能起見雙方並顧無所偏徇間有發生轇轕得以公平正當之方法解决之（建設）本會先於上海租界組織總會擬集資剏辦富民銀行爲資産家周轉金融兼爲非資産家鼓勵儲蓄並分設經濟學校以培養商業之人材（編制）總會設會長一人副會長二人名譽會長無定額餘分四部曰評議員部設部長一人評議員無定額以上爲選任職不支薪公曰總務部設部長一人法律顧問一人交際課員二人庶務課員二人調查課員四人曰文樞部設部長一人機要秘書二人常務秘書二人書記無定額曰會計部設部長一人出納主任一人清算課員二人統計課員二人造報書記無定額均由會長委任得支薪水夫馬以資辦公遇職員缺額時得以兼任（經費）入會時納報名註册費二間每月納費分五圓十圓五十圓一百圓二百圓五等凡月納百元以上者本會認爲特别會員（義務）本會附設機關如銀行如學校如慈善事業本會會員須分别認股認捐（權利）本會會員資産營業遇有外界之侵害曁意外之損失本會當爲之會議維持其維持方法或協貸欵項或請求官廳或取决法律因事酌定之（會期）本會每月開常會一次每年春秋兩季開大會一次臨時召集會議無定期（懲罰）本會會員如有不納會費至三個月以上者請其退會其有破壞本會圑體妨礙信用及名譽者宣佈除名並酌量情節罰欵移充公益（附則）本草章俟成立大會通過實行如有未畫事宜得隨時增减修正之來函 
[無爲縣農商敎三會乞賑代電]  
　　申報轉華洋義振會駐滬安徽水災急振會中國義振會同仁善堂江浙皖水災義振會廣仁善堂義振會盛澤臣善士均鑑敬啟者無爲縣三面濱江江堤二百六十里爲長江上下游所僅見其腹内沿河水道縱横又有千餘里築堤成圩與水争命本嵗自夏曆六月二十七八等日大雨如注平下二尺有餘急湍滙歸致將縣境大小六百餘圩及沿江各洲地十七八萬畝先後潰破廬舍牲畜漂没無存露宿風餐器聲震野僅存若干山田及埂邊稍高之圩田積水過深未幾又被狂風急雨捲捺入水幸得新任蔡知事下車時協同農會及城鄕警隊圩董等親冒風雨竭力搶救雖有微末之圩未破然已空留軀壳現時水雖漸退來春菜麥久已過時失望瘡痍满目蜷伏蓆棚迫於飢寒何以生活况已破之數百圩大小缺整不計其數悉被風浪摧殘幾無完土若不求振代工全邑竟成　海再沿江所破洲地四十餘里迭荒兩載苦不堪言惟望冬振救急以活餘生前經農會等公同請求軍民長官並將災民苦况撮影呈報兹特懇中外大善士慨解慈囊廣募救濟如蒙資助即乞派員散放或郵寄無爲縣署附投之義振協會隨即奉寄印收登報叩謝以揚仁風安徽無爲縣農會長盧恩澤商會長沈定揚曁各界率全體災民泣叩公布園 
[江蘇高等審判廳]  
　　民庭判决祝啓先爲房地糾葛不服崇明縣知事批示抗告一案（决定主文）本件抗告管轄錯誤應發交上海地方審判廳調查　判黃洪　爲貨欵紏葛不服吳縣知事批示抗告一案（决定主文）本案抗告駁回抗告訟費歸抗告人負擔李謝氏與黃鄭氏因經界執行抗告一案（决定主文）本件抗告駁回抗告費用歸抗告人負擔　　批示張懷徵等呈一件爲外沙承審員陳保漢被控不實請予慰留由呈悉查該承審員陳保漢前以家事需人照料懇請辭職等情呈由崇明縣知事轉請示到廳業經本廳准其辭職並令飭遵照矣仰即知照此批以上十二月十號 
[江蘇高等檢察廳]  
　　批示葛子卿狀曁抄件均悉候調卷核辦此批黃文卿狀悉候調查核尋此批邵芳粟狀悉准予保釋此批周春林悉候調卷核奪此批李女耀委潘承鍔辯護呈遞一狀忠世吉對於李朝相案爲申明豁累呈遞一狀施士江對於李朝相案據實聲明懇請免傳呈遞一狀以上三狀業經本廳查　函送同級審判廳核辦仰即知照此示以上十二月十號 
[上海地方審判廳]  
　　公示送逹（全文在本廳揭示塲公布）第一六一號（民二庭）一件邢之麒與陳鯉亨因贖單糾葛一案本廳定於本月十六日上午十一時爲公開　理日期仰該被傳入陳鯉亭依期來廳候訊母違特示右仰被傳人陳鯉亭遵照 
　　判决主文（民一庭）一件决定曹愼言與曹敏之贖單糾葛聲明窒碍一案主文本件窒碍之聲明照准一件判决陳竹君與張金華贖田糾葛控訴 
一案主文原判撤銷被控訴人在第一審之請求駁回本案兩審訟費歸被告人負擔（民二庭）一件判决劉錫品訴丁紉秋爲債務涉訟回復一案主文本廳民國十年十一月八日所爲之即時判决維持之並准予假執行聲明窒碍後訟費歸丁紉秋負擔一件判决郁勝泉與趙竹山因贖田涉訟一案主文上邑二十九保頭圖五百四十三號朱國芳户則田七分三釐五毫又同號郁士榮户則田一畝二分四釐二毫應由郁勝泉備齊典價錢五十錢文向趙竹山贖回所有趙竹山收受五百六十四號郁蘭芳户則田三畝一分八釐二亳代單一紙交還郁勝泉執管本案訴訟費歸趙竹山負擔以上十二月九日　　公示送逹（全文在本廳揭示塲公布）第一六八號（民二庭）一件章頌福與馮梅庭因貨欵涉訟一案（判决主文）馮梅庭應償還章順福所經理之協盛新煤號貨欵洋七十七元四角四分訟費　馮梅　負擔右仰被告人馮梅廷知照　　判决主文（民一庭）一件判决陳汝霖與施同濟堂主欠欵霸位一案主文施同濟堂主租賃晋大公司所有房屋應即遷讓並應償還房租洋三十六元本年陰曆十一月份起之房租仍以每月洋十二元計算應付至出屋之日爲止共租金繳由陳汝霖具領本案訴訟費用歸被告負擔一件决定黃翁氏與黃子山因柝産涉訟一案主文本件訴訟駁回一日判决戎康才與張志明爲租田涉訟一案主文原判撤銷張志明承種戎康才清節堂公田項下原額地一萬二千　步應即解約交還本案訴訟費用歸張志明負擔（民二　）一件判决俞嘉美　餘杏芳存欵涉訟控訴一案主文本件控訴　　本　訟費歸控訴人負擔一件判决汪　均與張阿梅因借欵紏葛一案主文被告人應償還原告人洋一百七十六元八角四分三釐原告人其餘之請求取回訟費由原告負擔二十分之一餘由被告人負擔一件施申福訴丁清泉等因責欵糾葛一案主文丁清泉應償還施申福貨欵洋四百四十四元三角九争王静成應償　施申福貨欵洋一百七十九元零六分訟費歸丁清泉負擔十分之七王静成負擔十分之三以上十二月十日　　批示一件張濤福狀交案欵訟費由准交此批一件孫晋和狀請暫緩執行由據狀悉此批一件胡松濤狀領動産由准領此批一件錢安樂狀請給領證據由狀悉該民交案契册等件已於民國八年十一月二十八日隨卷發還原縣矣仰即逕向海門縣知事署聲請給領可也此批一件許　由狀交欵洋由准交此批一件楊厚卿狀察核由狀悉付即來案候　此批一件張錦堂狀交欵洋由准交此批一件沈善成狀交欵洋中准交此批一件李成寶狀領欵洋並房租票由准領此批一件　領並狀交租洋由准交此批一件夏春　狀讀拘提由狀悉此批一件蕭文華狀領欵洋由准領此批一件李伯賢狀領欵洋由准領此批一件顧鹿賓狀請給領由狀悉該民應領控訴審訟　洋十元零五角尚未據嚴明章交案應俟追繳到應再行連同小股單等件一併給領此批一件蔣紹元狀請暫緩執行由狀悉准予暫緩執行此批一件施賢狀交訟費由准交此批一件顧景星狀請給費由狀悉候飭追此批一件鮑子山狀交假扣押費由存候支用此批一件徐逸蓀狀交欵洋由准交此批一件周良卿狀請銷案由狀悉准予銷案所有呈案票據並准來應具領此批一件沈寶昌等狀請保留聲請　緩核辦由狀悉應予照此批一件張純如狀保史錦華由狀悉所請不准此批一件楊景　芳委任全子靡代理由准予委任代理此批以上十二月九日一件　彛山狀請銷案由狀悉准予銷案此批一件張錦堂狀交欵洋由准交此批一件高聚華狀交欵洋由准交此批一件蔣雲屏狀交扣押費由准交此批一件陳文奎狀請執行由狀悉查本案控訴審判决尚未確定所請應從緩議此批一件張坤全狀請訊明移送檢廳律辦由狀悉本案業經傳訊至范慶華等果有攫取洋元將爾私擅逮捕等事儘可自向同級檢察廳告訴所請之處碍難照准此批一件朱以仁狀　給領由狀悉查案件之執行應歸第一審衙門辦理該民所交訟費是否應予發還着即逕向海門縣知事署聲請核辦可也此批一件夏昌揚狀請銷案由狀悉准予銷案此批一件張增榮狀請銷案由狀悉准予銷案此批一件喬維臣狀請强制執行由狀悉查本案卷宗尚未奉江蘇高等審判廳發回所請應從緩議此批一件李善夫等狀交查封費由准交此批一件沈　羣狀請傳訊　狀悉前批該民聲明控訴即於十一月十二日函縣調取原卷迄催未准送到所請傳俟送到後再行核辦此批以上十二月十日 
[上海縣公署]  
　　批示塘灣鄕民周立誠呈爲沈鶴山等勾串白拉請傳究罰并着領帖納稅費業由批據稱沈鶴山等花行憑證係屬白拉已由該民報告塘灣鄕商會等語應候該鄕商會查明再行核辦此批曹九思等呈爲宦裔盜賣公地請求傳究由批案經令行蒲淞市經董磪查候令催該經董查復核辦此批張倬雲等呈爲公舉同鄕會正副會長請立案由批查核粘呈會章僅有開支並無收入究竟該會之經常各費從何而來所舉之正副會長兩人本人是否愿充該便地址究在何處何時成立均未詳晰聲叙未便率准立案仰即知照此批英商愛而司呈爲請給諭保護由批呈悉該商所購地産屬於何圖何保來呈未經叙明仰即查明呈復核奪此批王根生呈爲遵照業規具結請求啓封由批呈悉旣據聲稱仍裝七星爐營業不再侵碍水爐業規出具切結前來候飭吏查明事實相符准予啓封可也此批結存王子香等呈爲請求查明匿糧田畝撥歸市鄕公産由批候令行蒲淞市經董確切查明據實呈復　　　 
 
 

Page 17

 
 
自由談 
閑話 
[旅美雜談] [  吕碧城]  
　　紐約游覽營業亦頗發逹備有各種車船招覽游客講演員陪行指示不憚其詳一日余乘汽船游覽各海港經過高大之鐵橋數重其建築費數百萬或千萬不等美之富力令人驚歎舟行數小時值大霧景物隠約令人倦厭抵岸時跳板甫放余即躍登顧板未落定致被纜索連板及余拖載而過幸余立稳未踣船主驚呼曰萬能之上帝汝不能等待耶　　GOODGODAIMICHTYCANTYONWAIT聞者皆笑蓋其語甚趣猶如吾俗情急則呼菩薩祖宗等是也同游之客某君語余彼有友爲兵艦人員當庚子拳匪之亂兵艦六艘英法美各二直駛揚子江江中某處民船甚多頭尾啣接以千百計蓋皆終年以船爲家者兵艦人員指揮令其移避不惟言語不諳且倉卒間無處可移各兵艦乃直駛而入悉衝毁之破裂聲及啼哭聲一時並作情景甚慘此乃該艦員所目睹而述之於某君者某君語余時余噭然曰萬能之上帝彼不能等待耶某君鼓掌讚余引用之巧妙此亦拳亂時一軼事殊可憫也　　北京上海等處之外國飯店亦有專營游覽事業者但皆外人所辦吾華人曷自謀之 
筆記 
[投井記（上）] [  鴟夷]  
　　盛傳吳中某校有學生投井事固言人人殊不得其實已而得其同學書詳其顛末因掬之以爲記投并者江陰生家世業農已爲之室荆布悃愊蓋柴米之妻耳江陰生入吳中某校觸吳中靡靡之習而百感以生夏假歸頗抑鬱無聊惟與二三同志縱酒優游以舒其懷江陰生有知友瑯琊公子惆儻不羣而有膩友膩友亦就學於吳中瑯琊公子與之共賞奇文共祈疑義况青梅竹馬已無猜於曩昔則此時更何所用其嫌避瑯琊公子酒酣耳熱時嘗以語江陰生江陰生艶羡不已深憾床頭黃面婆子無由脫去而此生伉儷之歡殆難冀及矣夏中瑯琊公子赴吳投試而被摒孫山之外去之日膩友招之話别且爲祝曰願君此去奪標而歸則秋後可以同至吳中同在城中無異故鄕可以免天涯地角之思矣以是瑯琊公子望眼欲穿無如盲主司盧王顛倒大殺風景乃不肯以實告膩友謂與試者十倍於額故不易得錄取僅能列備取備取遞補非可必得則兩人之希望在垂絶未絶之間也江陰生聞之忽起幻想以爲何妨以李代桃乎於是開學後三數日首以書抵彼姝所謂邀天之幸已傳補備取而來校矣如願以償殆非人力也彼姝亦欣然作覆書且以爲賀如是者此來彼往綠衣郵使竟爲紅線老人而江陰生亦大有可取而代之樂已而默念長此假借不能得其眞情一理暴露何以自解不如以個中眞相告之揭去面具以顯廬山度彼或加憐而許之未可知也 
藝談 
[記單口相聲中之一節] [  紓庵]  
　　單口相聲乃北技之一曩萬人迷有譽其爲笑話大王以單口相聲而諡之曰王則單口相聲之價值可知蓋游藝中稱王者千古以來不過伶界中一譚鑫培大鼓中一劉寶全及單口相聲之萬人迷鼎足而三耳然此三大偉人藝事究否能承王位實一疑問以愚觀之此王之尊號亦不外爲資本家利用而已最可笑者此傀儡之王竟有絶頂聰敏之士人擁之以自榮非王勿言表其丹忱且挾之以服人口反響之來勢所不免於是聚訟紛紜村婦駡街之聲不絶於耳擁王自榮者不免爲傀儡中之傀儡而乃又復有人與此傀儡之傀儡爲敵紛紛擾擾互相詆　不亦愈可哂乎游藝爲陶情悅性計無事相閧僕本此旨故記單口相聲之一節閱者或能囅然一笑則於衛生不爲無益僕之所記非述笑話大王萬人迷所說廼繹今在大世界吉評三所說也吉評三旣無王號當爲平民余性冷僻逈與俗異人喜擁王而余則畏王而厭王人所淡然之吉評三余乃轉覺愛而敬之不能已於言者矣有一日聆吉評三演藝吉謂孔子門生七十二賢人之一曰子路者率領學生二人　翔於市子路素貧而學生愈窮以兩餐未食飢腸皆雷鳴子路舉目見一賣湯元肆肆前懸黑漆牌牌上書粉字曰（元宵一文一枚）子路探囊則僅有一文以以不能果腹踟蹰徘徊意良悒俯仰間忽生急智命徒從遠處借一粉筆至覷無行人於黑牌粉書一枚之一字上再加一豎此一字立成十字乃棄筆從容入座自食元宵四枚而令學生各食三枚合計十枚飲畢探囊付以一文肆夥愠令補九文子路怒目起立憲曰余士人而乃以爲懦弱而相凌乎肆夥曰安敢欺客子路曰不敢欺客須找九文何哉肆夥曰君實昧昧不見招標書一文一枚乎子路佯怒曰余因視價標而始進食價標明明書一文一枚也足下何不自往視之肆夥曰諾乃抵黑牌之前察視則已變一文十枚矣嗒然半嚮謝過自入子路顧徒笑曰余爲善人苟不然者十字頭上加上一撇將成千字將食元宵千枚矣其徒服師之智齊聲曰眞聖賢也相與粲然揚長而去 
雜錄 
[麗湘閣雜掇] [  陳家慶]  
　　社友周大烈有疊漁陽山人秋柳四　余最喜誦之凄嫉纒綿不易多覯之作也诗云長條慘澹黯詩魂萬縷垂垂半　門南雁飛殘蠻舞影西風吹損黛眉痕枝疏空自横前路葉落絻堪見遠村飄泊天涯俱有恨小園寂寞不須論不禁玉露况經霜殘落蕭倏繞曲塘淡影照來清水鏡濃陰消盡翠雲箱悲秋有興傳名杜詠柳多才道信王猶憶莫愁家畔去晴烟掩映護閉坊柔枝摇落涙沾衣開府江潭感物非　　秋蟬聲未斷飛飛春燕影終稀愁生南浦流蘋瘦夢覺西窗落葉飛陶令歸來黃菊老五株無恙久相違蘇小門前最可憐疏黃病綠帶輕烟婆娑疇昔曾飄絮荏苒而今不似綿汴水新愁秋瑟瑟玉關舊夢怨年年近來消息何堪問蟬噪斜陽斷岸邊 
小說 
[求婚小史（四）] [  吳靈園]  
　　我述此節我又憶友人曾言他鄕有業縫紉者傭工於某巨富之家巨富有女孫容止非佳顧甚磊落常在工案之旁指點裁製縫工爲其金環寶石所耀炫頓生妄想以爲我苟得配此　奩資所頒則可以平地致富女當懷春未知亦有意否我嘗聞巨室之妻妾在滬多重車夫在鄕多重縫工我苟如願我必立捨縫工而不爲相與遁滬以樂餘年妄想旣生痴情遂盛故乃見女之笑面相向則信爲示意旁立而視則信爲有所待也俯而縫衣時時偷眼上覬然防爲女母所覺察則弗敢常然心中怦跳赭其耳頸有時引針欲剌衣領迷亂之間竟剌其手痛呻而醒付諸一笑然覩及女病必重發女或不在停針而思思極如夢幾信女終能爲已得月初在廟前問字據謂此月之間主有奇遇非此而誰女苟降身我懼犬吠不能掩入其深閨我將引之抵吾家我室中乏陳設破壁舊椅安足以使女坐歡然女果有意必不計較及此我或向老友彭四假得數元暫爲收拾後必得女之津貼可以使我光輝我與女共事洩奈何無害也女爲其祖所寵必得其祖之哀矜可以慨然與我重許我之情痴勿較我之身份早微也饋我以厚贈使我改圖别業我苟一日而如是我雖不見重於女之親友我亦足以自豪於朋儕徘徊於此室尚羊於後園食八簋而坐軟椅也此室之鄰爲客室室有廣榻可倚彫刻之八仙絶精細爲我所愜意我將倚之几上陳設山石多奇巧不知能否乞得一二陳設於我房中欲弄鋼琴琴音悅耳也不知能否受敎於女母餘瀋[  瀟湘白蘋]  
　　時雖不遇斷無長困之蛟龍命縱多舛豈有久窮之豪傑翻雲覆雨權當他牛鬼蛇神樹業立功須氣貫山河日朋參禪學佛懦夫之消極堪悲遁世忘機天下之仔肩誰負薑椒到老其味愈辛松柏後凋經霜彌勁男兒立志應百折不回一息尚存氣節未容稍貶也 
 
 

Page 18

 
 
常識 
常評 
[說閥] [  覺]  
　　閥爲伐之後出字伐从人持戈與戌字之構造同惟戌主守而伐主攻耳伐人而有功曰伐春秋左氏傳云諸侯言時記功大夫稱伐是也自誇其功亦曰伐晋郤至骤稱其伐是也後世以伐爲有功之稱遂稱有功之門第爲閥　　今人動譏軍人爲軍閥意欲毁之而反譽之則由不諳字義而致有此笑柄也蓋我國人以日本人不满意於其軍閥亦從而效之呼跋扈之軍人爲軍閥此正如理施之效顰矣日本之軍人固嘗立功於國外稱爲軍閥誠哉其爲軍閥也我國之軍人擁兵以攫取國民之膏血已耳其能戰者亦自殘同類已耳罪之不暇何功之有而乃人云亦云紛绥然相與軍閥之非所謂意欲毁之而反譽之者歟　　近更異想天開有政閥財閥學閥敎閥等種種名詞出現意存譏諷而於閥字之由來實未嘗了然於胸亦可見我國人之好學深思心知其意者幾若晨星之寥落矣衛生 
[菌類與人生之關係] [  王希成]  
　　菌類之爲人害吾人已知之稔矣顧吾人須知菌固不僅害人其直接間接亦未嘗在在不予人以利此非余之調言也試申說之　　（一）藉菌類之作用以分解土壞中之肥料也吾人置肥料於田中植物之根毛非直接能吸取之也蓋各種肥料無論爲廐肥（糞）青肥（草）要皆爲複雜的有機物此種極複雜的有機物根毛不能直接吸收必有藉於土壞中之菌類分泌酵素起發酵作用後則此有機物遂被分解而成爲較簡單之化合物變爲水炭酸氣及無機鹽類等而後始能溶解於水利根之吸收以生長值物按植物乃人生養命唯一之食料故直接利植物間接即所以利人也　　（二）藉菌類之作用以消化吾人之食料也吾人須知菌類不僅與吾人體外四周隨處相接觸即吾人體内亦不知存在多少且幸有此無數菌類存於人體而後吾人一部分之食物妈能賴以消化蓋食物種類雖多要不外脂肪蛋白澱粉纎維等數種化合而成但脂肪蛋白澱粉腸胃中各有特别之液以消化之惟繊維質則無物可使之消化所幸腸内有無數酵菌存在能以發酵作用使纎維質變爲水分及炭酸氣而不致存貯於腸内危及生命也（三）藉菌類之作用以造成食品也吾人所食之麫麫包以及所飲之酒其成因皆由酵菌之發酵作用（原理詳後）蓋發酵作用之結果能使食物中之炭木化合物變爲炭酸氣及酒精麫包旣因發酵作用而满貯炭酸氣其後此炭酸氣乃因受熱而被驅出遂多無數之孔隙於是麫包覺鬆軟矣至於酒精則可利用之以成一切酒類如大麥發酵以成皮酒葡萄發酵以成葡萄酒是也其他如造醬製飴有賴於酵菌之作用者尤多　　（四）藉菌類之作用使瘠土變爲膏腴也吾人所謂肥料不外氣氣磷酸加里三大類而　氣尤爲重要豆類含　氣最富故種豆能使土加肥其故則由豆根上生有一種根瘤此瘤爲一種菌類名豆根菌者侵入所成此菌能吸收空氣中游離之　氣以變成亞莫尼而肥碩其體成爲根瘤此菌繁殖與死亡均甚速死亡後則其體中之　氣養分即爲豆吸收豆不惟不患少且尚有餘者留土中土中旣富含　氣遂變膏腴蓋高等植物不能吸收空氣中之　以爲養料惟此菌能之故其利植物肥土壞誠有莫大之功能　　以上旣述菌類對於吾人之利益惟其爲害處亦正多兹復將菌類種種作用之原理分述於下　　（一）菌類之腐敗作用吾人之食物藏檢稍一不愼即易腐爛不堪入口此種情形於克夏之交爲尤甚此何故歟蓋此時氣候最潮濕徽菌裂殖菌之性最喜潮濕故此時繁殖極速遂侵入食品而使其腐爛黃梅時節吾人所以必須晒皮衣者即欲蒸發其水分使菌無從寄生也攷菌之所以能使物品腐爛係菌之一種呼吸作用菌在動植物組織中欲行呼吸而無充分之　氣故不得不將有機物分解發爲炭　氣及他種有臭味之氣其初不過一種菌類其後他種菌類繼之有機物旣經多次之分解而菌類乃日以繁殖菌類愈繁殖而有機物之被分解愈甚遂成一腐敗之現象矣　　（二）菌類之傳病作用菌類不獨能使物品腐爛其尤可怖者乃傳染疾病如霍亂瘵癆皆由菌所寄生之故攷其致害之由則因菌類當其生長及呼吸之時往往排洩出一種含有毒性之副産物（多種植物亦然譬如種蕎麥之地若繼種穀類植物必斃因蕎麥曾排洩毒性物於地下也）菌旣寄生人體則此毒性物满佈人體人豈有不危殆故吾人須知人有受殖菌裂害而死者乃此種副産之毒性物所致非直接爲裂殖菌所殺也　　（三）菌類之發酵作用夫發酵作用者乃一種菌類名酵菌者之呼吸作用也市上用以製酒之酵母即含有此種酵菌在夫呼吸作用爲吸　氣而吐炭氛氣今試以酵母投糖水中不久即見有氣泡上升可試之必爲炭酸氣此即可證明其與呼吸作用無異且此時之糖必消滅而變爲酒精蓋酵菌在糖不能和空中　氣以呼吸遂由此菌發生一種酵素以分解糖中之　化爲炭酸氣噴出而使糖變爲酒精可知前停之腐敗作用即發酵作用之變相耳　　（四）菌之防止及利用菌類之對於人生旣有利有害則其有利者吾人當設法培養之其有害者當防止之如土壤中之菌類有利者也則當不時耘耙土壤使之宣鬆俾空氣流通而菌類得以繁盛又如豆根菌亦有利者也則當製成培養液（姑不詳述）或將爲曾種豆之土焙乾研末以保藏其菌至於防止其有害之菌則清潔爲最要食品必須煑熟而後食因菌至過高温度即不能生存他如啖盂厠所等則當用消毒藥（如强酸類）不待洗滌以殺其種（乙種酬） 
道德 
[積財不如留名]  
　　直隷邢台縣東二十里有巨村進菴鎮鎮西北三里有閣家莊該莊住户百餘家均閻族莊之週圍以水渠爲藩屏渠盪廣栽蘆葦竹林築有土寨寨闢四門每門各設木柛一張備銅錢若干有乞丐索討者即給以一錢日以爲常莊董閻翁满清武舉年逾花甲遠近皆呼閻財主閻善人一日天將午時適在莊北門略坐見有鬚髮霜白之叟丐乞討者左右遂給以一錢叟丐手握銅錢倚牆仰面似作喃喃之狀莊董曰旣給汝錢何戀戀不去也叟丐嘆曰吾聞遠近皆以莊董稱財主稱善人以乞丐觀之不過千餘元之財主耳莊董曰吾田地數百傾牛馬數百頭資財百餘萬大小人丁三四十口我何不可稱財主汝試道其理由叟丐曰莊董年逾花甲焉能長生不死一理逝後以數百元置辦壽衣壽材以數百元作葬費此莊董實帶去之錢財故此只稱千餘元之財主且修橋補路創設學校以及普濟窮民爲種種功德而莊董一件未作徒積錢以供後世之揮霍甘爲兒孫作馬牛竊爲莊董不取也莊董聞言恍然大悟曰誠哉汝丐金石之言使吾頓開茅塞也即命左右取錢十串以謝叟丐叟丐曰敬謝莊董慈念不敢邀領賞賜莊董曰汝丐一貧如洗不貪吾財誠堪嘉許雖然汝將不受之理由再詳言之叟丐曰吾貧窮乞討者乃命也夜間所宿非荒寺即破廟吾若領受此錢同丐偵知必借貸俗云善財難捨何况他人借貸否則彼輩利我之財必謀暗害以區區之財於吾性命有關是以不敢受也說罷佯常而去竟不返顧瞬息不知所往該莊董以此大更方針四方道路高陷者即修之橋樑廟院破壞者即補之創設學堂開辦工廠如此二十餘年周圍貧民均感再造該莊董現年九十有五嵗强健如少年此亦陰德之善報願吾社會富户多作功德之事却勿積留孽錢以供後世之揮霍也（乙種酬） 
[西方格言（二二六）] [  謝介子選譯]  
歡迎爲一種懇摯之表情（英吉利諺） 
子女愈可愛其棒愈當重（丹麥諺） 
欲爲領袖人才應先熟察世事（英吉利諺） 
狡若狐亦可捕（意大利諺） 
善較惡安甚（何曼爾）ＨＯＭＥＲ 
劣始罕善終（莎士比亞）ＳＨＡＫＥＳＰＯＡＲＯ 
佳建築未有無佳基礎者（英吉利諺） 
希望能使愚者亦富（德意志諺） 
母與笨伯作戲言（英吉利諺） 
足當就履履不能自動以就足（葡萄牙諺） 
經濟 
[古經濟諺] [  林]  
　　一日一文錢三年共一千 
一錢逼死英雄漢 
有錢須想無錢日 
有勢不可使盡有錢不可用盡錢是國實要流通 
喫不窮用不窮不會打算一世窮 
家有千金不如日進分文 
寗爲鷄口母爲牛後 
當過家方知柴米價 
惜食有食喫惜衣有衣穿 
坐喫山空 
在家要好出外無襖 
和氣生財 
元寶在街上滾只是不去拾（乙種酬） 
法制 
[監護與保佐之區别] [  吳子雍]  
　　監護與保佐之設自表面上觀之皆爲保衛無行爲能力人之制度但律文中旣定監護之制度又定保佐之制度其中自不能無所區别然則其區别又安在曰就兩者所擔任之職務方面而言監護人乃包括被監護人之身體及財産二方面之保衛保佐人則僅保衛被保佐人之財産方面耳至對於被保佐人之身體方面則不負責任矣若就其被監護人被保佐人兩者而言所謂監護云者乃謂未成年者及已成年而受禁治産宣告者之保衛生保佐方面則在保衛成年人而受凖禁治産宣言者耳此監護與保佐二者之内容各有異徵而律文之制定所以特爲分畫者也（乙種酬） 
 
