# 1934 - 295 - 4908812

 

Page 1

 
 
[蘇州當日派報并赶遞常州無錫] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲兹特格外加工赶早刷印星夜飛遞前往風雨無阻俾當日卽可派送以饜先覩爲快者之心至無錫常州亦較前早到一日想諸君子酒後茶餘當必爭先披閲也謹此布陳諸維鑒及 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇歴代名臣奏議採之各家文集甘一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兑此佈 
[論報紀絞决犯婦事]  
　　上月廿六日本報紀絞决犯婦一則略云六合縣民人某甲於去年某日被寡媳某氏失手推斃一案當經六合縣某大令詣驗屬實將犯婦某氏帶回縣署疉次研鞫訊得是案實因圖姦起見甲屢向媳誘姦媳拒不從是以甲起意行强爲媳所推遽爾跌斃大令訊實之下擬以絞立决之罪當備文將氏解至省垣司院過堂並無異詞遂禁諸元和縣女監詎該犯婦於解省時在途中與批差有私珠胎暗結肚腹膨朜至本月中旬某日在監臨盆産一男孩不料未及三朝臬轅已頒到刑部釘封文書吳廉訪卽飭元和縣尊李大令將該犯婦提出綁赴法塲絞决示衆所産之孩幸經某差出洋四十元撫作螟蛉而卽以此資備辦衣棺爲婦屍成殮焉以上係據蘇州訪事友人所述顧執筆人閲之不能無疑焉人之言曰萬惡淫爲首百善孝爲先孝者理之正也淫者欲之邪也凡天下之人不孝者未必皆淫而淫者必不能孝不淫者未必卽孝而孝者必不犯淫良以邪正不並立理欲不並行也然而人之恒情犯淫易而盡孝難所謂飲食男女人之大欲存焉人非聖賢孰能無過是以國家定律治不孝之罪重而治犯淫之罪較輕若尋常和姦男女各杖八十無夫杖九十惟刁姦强姦以次加重至因犯姦而貽戚於父母或致羞忿自盡甚或因姦謀斃尊長則罪至極刑而不容　此中權衡各當實有至理存焉所謂天理人情國法一以貫之也今如此案中寡婦某氏因拒翁强姦失手推斃詎得謂之非節奈翁媳大倫同於父母若非拒姦而斃命罪且陵遲今因守節之故量减其罪予以絞决在問官實欲輕之無可輕而在該婦則以守節而蹈死罪詎非不幸之甚大可憫惜哉假令該婦定罪之後至於絞决一無瑕疵可摘則雖身命不保而平日節操之堅固自可信論者猶且略其無心之逆而嘉其可據之節觸奈何晚節不終一失足成千古恨也大率貞節之婦爲天地正氣所鍾雖百折千磨其心不改彼批差雖狡惡何敢逼姦犯婦致蹈知法犯法之愆哉假令婦而爲差逼姦也者則必忿恨塡胸亟圖自盡何乃含容隱忍俾姦而孕孕而産産而育而後委身於法意若謂此一塊肉得所儂卽死可無憾焉有覥面目其謂之何由此觀之該犯婦平日之節或有不能盡信者乎平日節旣難信則此推翁跌斃之故是否由於拒姦亦成疑竇倘一爲深求則婦之免陵遲而得絞决已爲失出矣或者謂婦旣身膺死罪則與批差犯姦固在輕罪不論之列吾子持論加嚴得毋周内不知該婦逆罪之輕重在於是否守節拒姦而該婦之是否守節在於此身之果否全節是此案關鍵正在犯姦一事烏得以輕罪忽之抑蒙更有疑者犯姦卽曰輕罪該差之藐法行姦胡竟未聞懲治該差旣未懲治大約犯姦一節南面人竟無見聞官旣不知犯姦則該婦之孕不在産後處决之例胡乃部文之到適遲産後三日且所謂出洋四十元之某差是否卽犯姦之批差乎抑此中别有大力者舞弄其間犯姦固未必是差或亦不止一差乎總之此案情節頗覺離奇其中有無别項情弊不得而知惟是就事論事則以上所疑皆屬題中應有之義願以質諸申韓家以爲然否 
[論旨恭錄]  
　　九月二十四日奉上諭巡視東城御史茹泰等奏拿獲結夥持械迭次强劫盜犯請交部審辦一摺所有拿獲之吳大雨卽武大雨李生卽李茂林宋慶華三名著父刑部歸案審辦其出力員弁著俟刑部定案時聲明請旨另片奏拿獲夥搶婦女兇犯請交部審訊等語王占魁一犯著交刑部嚴行審訊至各案内在逃各犯仍飭嚴緝務獲究辦該部知道欽此○二十五日奉旨工科給事中員缺著慶祥補授附生勞啓祝著以光祿寺署正用已革河南試用道啓續著以知府用前四川銅梁縣知縣王樹枬著准其開復原官原銜留於某肅補用保送直隸州吏部主事侯葆文著交部記名以直隸州知州用擬補東城兵馬司吏目嚴以敬著准其補授保舉山東候補知縣臧大勲著照例用擬補吏部文選司主事鮑心增著准其補授奏留吏部額外主事鄒洪緯著准其留部欽此 
[本館接奉電音]  
　　昨日清晨京師飛電傳來上諭一道敬謹譯登○九月三十日奉上諭太常寺奏請簡員署理該缺一摺太常寺少卿著楊宜治署理欽此 
[考校營弁]  
　　温州采訪友人云温州鎭總兵劉吉園鎭軍因上憲札飭裁併各營遵於九月二十三日親詣大教塲考校將弁擇其技藝嫻熟年富力强者開摺呈請上憲留營餘恐不能免於沙汰也 
[諭催訂單]  
　　淮南通泰塲鹽運至各引岸銷售須由運商先行訂單然後由總局按單分派統計每年額銷約四十萬引上下本年訂單鹽數寥寥推原其故因近來銀價太低錢價過昻各商皆懷觀望運憲江都轉以時届季秋未便聽其延宕昨特面諭總局各分轉嚴行催訂以濟岸銷分轉等遵卽示諭局門略謂頃奉運憲面諭本年訂單鹽引比較往年數月尙少飭卽嚴催赶緊訂買俾可源源領運以濟岸銷等因奉此合亟牌示爲此示仰鄂湘西皖四岸運商立卽赶訂領運毋悮銷市云云此示一出各商現已紛紛赴局訂買緣菜市在邇各岸銷數正在暢旺時也 
[糧駁滋事]  
　　糧駁大帮到處滋事前報已屢紀之近接蕪友來函云魯港某日有糧駁夜泊失去鐵錨欲責令地保捕役賠償地保捕役不善言詞致糧駁羣動公憤將地保捕役懸吊桅上鞭以籐條無算直至皮開血綻始經解釋該地保等遭此大創亦無可如何只好忍氣吞聲連稱晦氣而已又東梁山附近有某村婦年尙少艾獨自支罾江干不料糧駁水手見其孤弱可欺竟敢蜂擁上前競行强暴該處地頗荒僻雖喊破珠喉無從援救迨至雲收雨散該糧駁卽高張布帆啣尾遠去旣不能指出某某姓名無從控告且今之南面者大抵敷衍從事卽控告亦屬徒然祗得付之無可如何而已此外荒村野店被其欺凌者尤罄竹難書亦可見水手之肆無忌憚矣 
[煤礦興旺]  
　　厦門訪事友來函云南太武山金永和煤礦公司近來出煤頗旺且煤質甚佳各輪船有往該礦運來試燒者均言較日本之煤有過無不及厦門開此利源閩粤江浙一帶兵輪船政製造各局受益均非淺也唯邇來 
 
 

Page 2

 
 
經費不充須廣招股分業由開創承辦紳商徐玉田鹺尹徐楚南二尹周子香叅軍等禀稱招集浙紳林鍾崍觀察集股十五萬元福建漳泉富商紳宦湊股十五萬元仿照開平煤礦章程購買機器大爲開辦日下每天由人力挖取已得煤二三百擔將來機器一到自更蒸蒸日上故近日與股諸君皆欣欣然有喜色也 
[查抄備抵]  
　　上海震源永錢莊主王姓控咸德錢莊經手人馮山林圖賴巨欵一案自前年解省後被告馮山林收入元和縣外監押交銀十五萬兩洋三萬元詎今爲日已久而馮竟毫不措繳上月二十五日原告王姓遣抱投蘇州府署呈遞催禀桐太守閲禀之下卽於翌日親自升堂飭差提馮山林訊追馮供稱實係無力繳銀非敢有意延宕太守惡其刁狡喝令笞責馮再三哀求併懇再爲寛限太守格外從寛諭再勒限半月赶緊設法繳銀如仍延宕定當嚴辦一面委員赴寍波會同地方官將馮原籍之房屋田産查封備抵諭畢飭將馮仍還原禁 
[挾嫌行凶]  
　　鎭江有邵某者年三十餘素不安分與同村某氏婦結露水緣情好甚篤有尙姓者憾之因譖於婦曰汝勿與邵暱彼將誘拐汝也婦信之遂以閉門羹待邵邵探悉其情於是恨尙入骨欲得而甘心尙素居北門外每日清晨尙之婦必上街賣菜前日晨邵乘尙婦上街之際突往叩門尙聞錄啄聲不知其爲邵也披衣啓之邵遽以利刃連剌尙之左腿尙倒地大喊鮮血淋漓鄰右聞聲齊出將邵捆送縣署兇器一并呈案不知若何定讞也 
[遊勇不法]  
　　鎭江訪事友來函云七濠之北有紅橋鎭一小市集也有某甲在該鎭東首築室數楹開一小烟間以供有烟霞癖者前晚二更時有游勇二人覩門隙有火光叩扉而入剔燈共話小住爲佳更闌客散勇更請片席地藉免風露甲利其資遂許之翌晨匪别甲他往及晚復邀二人來衣裳楚楚呼之爲協臺囊出青蚨數百翼與甲團飲杯盤旣撤勇等四人復同寢至四更時趁甲熟睡將室中所有席捲而逃甲知覺追喊被勇兇毆野曠夜深無人救應任其呼嘯而去又聞八里鋪前日有某鄉人負布而行亦被游勇掠去鄉人欲向奪回勇拔刃相向遂無如之何其他游勇之生事者難以枚舉想良有司除暴爲懷必能竭力懲治以保護問閻也 
[方伯虚懷]  
　　漢陽同知一缺地當煩劇治理最難本年厲吉人司馬因病出缺尙未補人王爵堂方伯遴選冉三擬以襄陽同知唐司馬華國調補業經牌示轅門日昨有金司馬鴻翎赴藩署禀見自陳由進士出身截取到省多年例應頂補是缺理直氣壯侃侃不撓方伯從諫如流立將前牌撤銷卽以金司馬請補似此轉圜甚捷成見胥融方伯之虚懷不誠加人一等哉 
[並非正盜]  
　　前年十二月廿六夜蘇州府震澤縣境徐朝德家被盜劫去衣飾銀洋約值千金報案後經捕役等在本縣某處拿獲形迹可疑之鄒雲漢孫京秋丁福仁等三人解經前縣主疉次研訊供認行劫不諱爰卽備文申詳將三犯一併解省候勘詎該三犯在蘇州府堂上忽然翻供桐太守飭發回原縣再訊經現任震澤縣主許大令之玨悉心研詰一面親自至被刦處詳細訪查旋訪悉該三犯實係安分良民並不爲匪且附近各店鋪皆肯爲之具保大令訪明後復於上月某日將鄒等三人解省桐太守於二十七日升堂提訊三人皆極口呼寃太守訊得鄒等三人實係被誣並非正盜爰詳請上憲准予開釋一面札飭原縣另緝正盜 
[兇犯過院]  
　　上年冬月某夜蘇城太平巷某姓嫗被鄰右翁姓子因借錢不遂拔刃戳斃報經前任長洲縣主王大令履騐屬實飭將兇犯翁詠奎拘案訊實監禁一切細情均誌前報前悉該犯業已擬定斬梟之罪詳奉撫憲奎於九月二十八日提勘該犯俯首無詞中丞勘得案無遁飾爰飭當堂畫供仍還原監以待部文到日明正典刑 
[訪拿水販]  
　　江蘇臬憲吳廣涵廉訪訪訪得省城言橋附近耿子弄有著名水販顧大阿姐生平專以販賣人口併開設臺基等事無惡不作爰於上月下旬某日札飭蘇州府胡太守轉飭長元吳三首縣一體協拿務獲究辦 
[壽辰稱觴]  
　　兩淮運司江蓉舫都轉自歴任以來事事講求實濟不喜蓐節虚文故每逢署中辰幼壽誕以及喜慶等事從不舉動非惟餽送禮物一槪原璧卽登堂叩賀亦堅辭勿納其意蓋不欲重勞僚屬而示儉德也本年八月初五日爲都轉夫人設帨之辰凡隸帡幪者咸請宏開壽域俾得各盡微忱都轉却之旣因各官再匹堅請都轉難違衆意始允以九月二十五日補祝通泰海三分轉曁印委各員均先時到揚車塵馬足相屬於途詎至期仍槪不接見而餽送屏幛等物者亦一律返璧不受説者咸謂都轉亮節清風實爲罕見云 
[驅賭致命]  
　　鬥牛之賭同局者隨意執牙牌五張互相賭賽自有此賭而擲骰之戲絶矣兹當番攤賭局奉禁綦嚴故鬥牛之局愈盛城鄉市鎭無處無之其賭雖小其害尤甚蓋下塲博彩者囊中雖不名一錢可以指其身之衣褲爲孤注勝則取之敗則褫衣以抵由主局者典押以償勝者若輩反美其名　之缷甲每有盛服而往赤身而歸者此賭品之最下者故其爲賭也不時肇爭鬥之釁以至釀命者屢矣南邑神安司屬秀水五眼橋博徒於此　蓋篷廠設鬥牛之局初十日有甲乙等數人聲稱爲某勇丁到該廠驅賭博徒拒之互相轟鬥槍斃旁人梁某一名其爲勇丁所傷抑爲博徒所傷已不能辨兹聞屍親擬禀官所請云錄廣州中西報 
[戯言釀命]  
　　松江訪事友人云東門外某糖食店主狀類槖駝妻某氏半老徐娘頗饒姿首前日因鄰近戚串某病殁氏往吊唁爲該圖地保楊姓之弟某乙妄造黑白謂死者與氏有私戯其夫曰汝今日緑頭巾可免帶矣店主素性忠厚忍不與較移時氏歸乙又于干然來謂大好有情人不能地久天長成就眷屬傾間一别石瀾海枯古有傷心人我見猶憐已似嘲似諷呶呶不已氏於大庭廣衆之中遭此窘辱大難爲懷退入房中因羞成忿遂仰阿芙蓉以殉店主略聞聲息心知有異急入施救已無及矣鄰右競抱不平恿慫其夫向乙問罪遂由該地保出塲服禮並以洋蚨八枚延道衆禮　一天超度亡魂遂得了事 
[誣姦滋擾]  
　　松江訪事友來函云亭林己革武生胡姓犯案纍纍積卷盈寸前月曾由趙嘯湖大令訪拿到案苦口開導胡亦深願悔改詎釋出未久仍蹈故步眞所謂南山可移此志不可改矣事緣其鄰姚趙氏文君新寡頗能自潔惟家無壯丁倩夫弟某甲主持一切廿一傍晚胡竟糾集多人誣甲姦佔寡婦入内捕捉甲亟迎拒究以衆寡不敵大受夷傷倒撲中庭奄奄一息胡等見己釀禍哄然各鳥獸散翌日遂由姚之親族人等買舟載甲來松詣縣署喊控請騐想當獲案究辦也 
[一蹶不振]  
　　松江友人遞來箋素云松地東平橋南周姓老翁向充金澤汛弓兵自奉裁撤遂安家食前日其外孫某甲因細故遽觸翁怒翁赶逐責打繞室循行究係老態龍鍾忽倒於地痰擁氣逆甲駭極狂呼其孫某乙聞聲來援一轉瞬間翁竟口角流涎撒手西去乙乃負翁至甲家紛紛擾擾後經和事老出而排解始鳩資棺殮得免唇舌云 
[星使行轅紀事]  
　　出使德國欽差大臣吕鏡宇星使前日午後乘新豐輪船抵埠旋卽登岸至天后宫側行轅駐節江海關道蔡和甫觀察詣轅請見昨早上海縣黄愛棠大令英讞員翁笠漁大令法讞員鄭景溪大令升科局委員李葆初二尹曁法領事白藻泰君德國領事施妥博君先後詣行轅拜晤星使槪不接見均飭家丁擋駕云 
[拜拜未晤]  
　　昨日午前十點鐘時美國駐滬總領事古納君偕繙譯衞理君乘輿至英界公廨拜會讞員翁大令大令適因公他出不及晤談古衞二君遂留剌而返 
 
 

Page 3

 
 
[令節停訊]  
　　昨禮拜二法公廨堂期何繙譯清恙已痊緣下元令節例應停訊捕房飭探禀知中西各官所有應訊各案定於下期禮拜四解堂集訊英界讞員笠漁大令行將交缷亟須將積案清釐亦飭丁禀請西官暫停讞政 
[逐婢可憐]  
　　某號巡捕送迷路女孩春蘭至英界公堂前晚讞員翁笠漁大令升堂提訊春蘭供稱家在四川某邑年十齡母死父存前由父親售與蒯姓挈之來滬送與江海大關委員王大老爺處服役王大老爺係湖北某邑人兹忽被逐出外無處棲身不得已沿途行乞致被巡捕送案大令飭差役帶往大關詢明給領 
[過近燃眉]  
　　寍波人某姓賃居美界吳淞路長安里第五百十三號屋内昨早天將黎明時家人皆在黑甜鄉槐安國公主招親不知如何樓上忽然失火旋將蚊帳燃著家中人好夢驚回已見炎炎上熾立卽冐火逸出急明水竭力澆灌得以應手而息僅被焚去蚊帳一頂餘皆無恙惟事主被火灼傷尙幸輕微不致有碍事後經一百十一號三道華捕據情告知捕頭 
[嚴查匪類]  
　　江海關道蔡和甫觀察以滬上爲華洋互市之區五方雜處人類不齊而寺院菴堂客寓等處最足窩藏匪類貽害民間現届開辦冬防務宜加意清查以除良莠爰札委卽補分州應文蘭剌史專事稽查剌史奉札之下擇南市小南門外茅山殿後錠業公所爲辦公之地前日特傳十六鋪二十三七鋪各地甲帶同前往遍查各處客寓菴觀寺院似此風行雷厲匪徒當無托足之所矣 
[迎神誌盛]  
　　昨日下元令節本邑城隍率同四司出巡到壇賑濟乏祀孤魂循向例也自黎明至午紅男緑女入廟燒香者絡繹不絶午後二點鐘時恭舁神像出堂各會首排班執事前導有旗鑼扇傘一切托香拜香清音十景牌以及幼孩所扮各種犯人無不窮極工巧鬥勝爭奇黄大令恐無業流氓滋生事端請派兵備道親兵往頭門彈壓以是沿途觀者雖極擁擠尙無攫珥遺簪之患而且天氣和煦風景宜人在會諸人尤興高采烈云 
[局員提賭]  
　　本邑南市賭攤林列前經十六鋪巡防中局委員蔡蓉卿二尹親往查拿無如若輩咸視禁令若弁髦依然肆無忌憚誘人賭博貽害良深二尹知之特於前晚率同地甲勇丁巡至潮惠會館前見各賭徒蟻聚蜂屯興高采烈正欲喚勇掩捕若輩已聞風遠避祗獲顧瑞生一名帶回局中升堂研詰顧供稱小的係松江府屬南匯縣人向習成衣業刻在治下大東門外沙塲街某姓成衣店爲夥晚間散步消閒並未犯賭適被拘案惟求大老爺格外開恩二尹笑謂本委知爾竟日工作所得無多故欲藉此以漁利耳爰命勇丁傳店主某甲至案謂爾旣開店理應約束各夥勤於針黹何致任其在外賭錢供稱此人躭擱店中並非小的所雇之夥二尹謂顧曰爾冒稱甲之店夥以冀從寛今旣証明尙有何説乎遂叱令拖下從重笞責一百板押候覓的實人來案具保 
[竊槍逃逸]  
　　日前有甲乙二人同入八仙橋某烟館開燈甲竊槍而遁乙猶坐待值堂人疑爲串竊將乙拘入捕房捕頭訊問之下乙稱甲許代薦生意同入烟館開燈伊有事他往囑爲少待捕頭以此種鬼蜮伎倆數見不鮮爾爲值堂理應隨處留心今之被竊爾亦難辭咎一併麾之使出着將竊槍之人扭案究辦 
[呈控串竊]  
　　某石灰行向開鄭家木橋北首因遭失愼移入法界寳興里口前日行主以洋蚨三百元交司帳收存詎被竊之而逃行主疑行夥某甲通同串竊爰將甲扭送捕房捕頭命押候堂期解訊 
[賠洋釋放]  
　　前報記西人肇禍一則嗣查悉被媌物件約值洋銀四五元捕頭命西人照數賠償各給被毁之家領去西人禁押一宵卽子釋出 
[子限交人]  
　　楊樹浦鄉人周祥投巡防局控媳翠珍被劉妙英拐逃一案兹經李葆初二尹將劉拘案禁押於前日午後升訊並無端倪二尹著交地保邢梅溪保出帮同限半月内須將翠珍尋獲交案逾限嚴懲不貸 
[謀充差役]  
　　本邑英美租界會審公廨照章有差役十名迨至於今陵續添至二十二名當屠興之别駕任讞政時諭以此後不准再添洎别駕去任卽有差夥夏某某等六名謀充是役而卯首某甲以曾奉官諭不敢出具保結以致聚訟紛紛意者狗腿差果利之藪耶不然何營謀鑽挖如此也 
[請禁停棺]  
　　英界總捕頭麥根士函致公堂稱租界章程例不准居人停柩蓋防屍氣外洩觸之致多疾病耳兹查得西華德路之側有人創設停柩公所左近居民及西商殊多不便合請查照向章出示禁止未知讞員翁大令作何辦理也 
[罰鍰難免]  
　　和泰馬車行所雇馬夫陶阿根駕車而出假寐車中某號巡街捕以其有違租界章程向之呵斥陶逞强不服捕遂回至捕房請捕頭函致英界公堂傳陶至案於下禮拜四訊判想須照例罰鍰矣 
[匿物宜懲]  
　　包探石金榮巡至唐家弄見某小茶肆中有江北小車夫張有仁錢太平王阿茂葛榮坤蔣文炳江小剛施觀江等紛紛聚議傾耳聽之似言有鑲金玳瑁臂釧銀水烟袋等物因之拘住盤詰知曾代陳如棟之妻周氏移家乘間藏匿今在此瓜分爰卽傳陳質對將張等帶入捕房捕頭令押候轉送英界公堂禀請訊辦 
[羽士遞禀]  
　　駐紥本邑南市之江蘇撫標滬軍營歴年由管帶官於十月初一日始至明年二月杪止派一哨弁督率勇丁數人設爲冬防局專事尋緝匪類防堵地方此局向設南市大碼頭官廳内至去年因是處改設馬路工程局遂移至龍王廟中兹已届期管帶龍遊戎鎭國擬照章開辦仍就龍王廟設局廟中住持道士施某藉口於廟中向無餘屋除神像外須排設經壇未便於此設局爰於前日倩人繕就禀詞倩十六鋪地甲裘鎭赴十六鋪巡防中局投遞請局員蔡二尹轉禀遊戎另擇妥地設局 
[廣瘞旅文]  
　　昨日本邑南市陸家浜左近小溝中忽浮起無名男屍一具年約四十餘面黄有鬚秃頭跣足上身穿藍布棉襖外罩藍布單坎肩下身穿藍布舊單褲兩條均已碎破似是異鄉人模樣旋由十二圖地保顧桂榮報知同仁輔元堂堂董急派司事前來查明身無傷痕並無屍屬因卽照章給棺收殮發壇瘞埋 
[求請訊釋]  
　　前任江海關道劉康侯觀察准新關税務司函送犯事之姚毛毛一名觀察卽發縣訊辦經黄大令將姚收所管押在案前日姚之祖母倪氏投縣求恩釋放經蔣剌史將姚帶案訊問姚倪氏供稱年七十八歲子已亡故靠幼孫度日今蒙管押無人赡養求恩訊釋姚毛二供以後不敢再蹈故轍叩求恩宥剌史謂案係道憲送辦非税務司允准碍難開釋諭倪氏央人往税務司處懇求方能開釋飭將姚毛二還押所中倪氏斥退 
[移解拐案]  
　　幼女傅小妹被蟻媒胡黄氏誘之來滬售與鴇奴趙汀泉逼令賣娼凌虐不堪逸出籲訴捕房捕頭令解送英界公堂前晚讞員翁笠漁大令升堂提訊小妹供稱小婦人係浙江紹興府屬某邑人年一十有五父母弟妹均在原籍幼時許字同鄉陳姓爲媳過門童養陳家貧無力赡養因於本年六月由翁領至杭州送入陳姓家傭工每月工錢五百文至九月初悮碎其盌致被停歇欲往璃獅口訪翁住處苦於不識路途適遇胡黄氏俾稱伴送前往時已天晚卽在氏家蜷宿一宵不料氏存心不良次日誘令附船來滬居天后宫畔其客棧中三日某晚出賣 
 
 

Page 4

 
 
身契逼令蓋印指模次日送往趙處由趙携至三馬路野雞娼院交與伊妻逼勒賣娼不從則百般楚毒以致徧體受傷眼角亦腫又用鐵鍊鎖住閉置空房中四日旣而小婦人將鎖扭去得以逃出今蒙提訊叩求寃雪覆盆胡黄氏供稱小婦人係浙江杭州府屬某邑人小妹並非由小婦人誘之來滬事緣本年八月某日趙妻來杭禮佛進香橋居小婦人處談及欲買女孩鄰婦許姓聞之卽於次日偕小妹之胞兄挈小妹至據稱母病在牀貧苦不堪願將胞妹價賣趙妻再三盤詰知非來歴不明故與議定身價洋銀二百圓出立契據交付清楚旋由小婦人伴送來滬趙供稱小的係蘇州府屬某邑人在治下開設帽鋪曾出洋銀二百圓由杭州省城買小妹來此欲納伊爲妾因小妹憎小的年老不願相從私將箱鎖扭去將賣契撕碎抛棄於地小的察知忿而毆擊閉置房中小妹卽越窓而出意欲脱逃適被胡黄氏扭住以致爭吵賣契呈電大令判令將胡黄氏及小妹管押俟備文移解杭州錢塘縣請縣主提集人証訊供核奪趙交人保出自行投質 
[懲治竊犯]  
　　本年八月二十四日之晚匪人朱阿明竊取南市老曰渡鮑生泰缸甏店中湖州客吳鳳琪所携衣箱内單夾衣服三十餘件事後報知十六鋪巡防中局局員蔡二尹嚴比捕役跴緝前日由捕拘獲解至北局供認不諱旋由蔡二尹飭捕吊得原贓七件傳吳具領一面將朱懲責鎖繫局前示衆三日兹已期滿二尹提案覆訊申送保甲總巡局請究前晚鍾受百明府訊究之下朱供稱小的係南匯縣屬張江栅人向在鎭上操舟度日兹因癖染烟霞日漸流爲匪類去年七月某日來滬遍向戚串告貸思欲小本營生無奈不善經營資本漸涸不得已而學成穿窬伎倆計共行竊兩次一在祥記碼頭拆字人處一在鮑生泰當小的在中北兩局訊究時已蒙局員老爺笞責刻下自知悔悟嗣後當痛改前非矣務乞格外矜全明府判令枷號五日發大東門外十六鋪巡防局前示衆俟期滿後再行懲治 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局員諭話]  
　　本邑南市廿三七鋪巡防局委員姚殿卿二尹以目下冬防在邇巡緝宜嚴然往往有遊勇棍徒乘間攫物卽無賴宵小亦時時溷跡市　爲害閭閻實所深惡爰於前日飭地甲傳各處更夫栅夫人等到局諭以現值開辦冬防之始各處街栅凡有損壞者迅卽來局禀報以便修理嗣後務各勤愼奉公凡值夜深人盡時如有手無燈籠形跡可疑之人前來呼栅槪須盤問姓名不得擅自開放或得賄故縱倘栅内民户有竊案報局者須提爾等至案比責五百板爾等切莫以身試法旋又諭令各更夫每　勤於查察如見眷乞丐臥街上者須一律驅逐不得玩泄于咎 
[局批照錄]  
　　日前南市籌餉貨捐局總辦戴太守將所閲禀詞批諭懸掛頭門計劉正山等禀批查本燒一項應繳落地捐向恒升等行認定倘有江北運滬進淞口之貨不在認捐之内應由吳淞分局騐明收捐後進浦投行不再重捐循辦已久今據該商等所禀恒興等勒認落地捐欵如果屬實顯違定章候傳諭該行等據實禀候核辦此批又恊茂等禀現奉總局憲批示據情詳請核示矣仰俟奉到憲批再行飭遵可也此批 
[飭查劣迹]  
　　陸銀泉赴虹　巡防局禀控曹阿三前曾竊物今又爲蟻媒引誘婦女改嫁情由局員李二尹飭提曹阿三到案訊供之下以二人所供各有不盡不實一併送縣請辦前經蔣剌史訊供陸供在某訊捕處爲夥曹阿三前曾偷自鳴鐘今復慣做蟻媒引誘良家婦女失節改嫁求請訊辦曹阿三供推包車度日陸之所控俱係子虚小的前因與某氏姘識被陸冐稱捕夥向小的索詐洋六元當時未經付給以是挾嫌誣控求鑒剌史問陸曰爾控曹竊鐘誘嫁等事有何証據陸一味含糊剌史以陸拆梢誣控曹亦自認犯姦均非安分之輩判一併管押候飭差查明二人劣跡復訊嚴辦 
[驚散野鴛]  
　　本城晝錦牌坊某甲性喜漁色近娶一妾别營金屋以藏之其妻某氏亦係水性楊花以獨抱鴦衾難耐凄凉况味遂與某漆匠結露水不意春光漏洩爲陳所知前日陳遣其包車夫某同往捉姦適一對野鴛鴦正在雙雙交頸遂一擁而入登時捉住陳將伊妻及姦夫之頭髮齊根剪去擬欲送官究辦一時紛紛擾擾觀者若堵墻究不知若何了結也 
[欠數不符]  
　　粤東某邑人鄭福綏投英界公堂控江林氏積欠土價洋銀前晚讞員翁笠漁大令升堂提訊鄭訴稱小的賃屋治下開設土店氏夫江某前開小烟館與小的店中來往後因患病氏向小的商懇賒欠烟土計洋銀十九圓今伊夫已死小的屢次追索圖賴不還求提追給江林氏稱小婦人係江北某邑人丈夫生時與鄭來往祗欠貨價洋銀九圓立有摺據可查前次鄭前來索取小婦人苦無以應致被取去煎烟之銅鍋二口照價結算理應找給小婦人洋銀若干今又被誣叩求察斷摺據呈電大令諭令差役將帳核結是否該欠自行理處 
[賴洋被控]  
　　雷祥安陳海婁二人皆爲花子掮客前日雷向陳定購花子數千担當付定洋二百元陳約日交貨至期背約雷卽向陳索還定洋陳只許還洋一百元雷無奈將陳扭至縣署喊控經值日差禀明黄大令諭飭分别看管候訊 
[事涉支離]  
　　昨日午後一點鐘時川沙人洪阿關携其姊某氏與費阿連附某姓航船來滬正在南市公義碼頭登岸適小橋西首喬順興箍桶店夥張進生彳亍行來見洪姊似曾相識蓋卽向所私姘乾也及向訂問始知刻已另與某某相識遂酸風大起與之爭持廿三七鋪地甲夥役銅匠阿珠聞之向之詰問洪姊言未亡人寡居數載被屍姦佔非出本心張不服旋與扭結氏稱携有衣包被張攫取控請廿三七鋪巡防局訊追局員姚殿卿二尹以情節支離且犯事處係十六鋪所轄未便理斷爰著地甲持片送至十六鋪巡防南局請鍾偉臣二尹訊究 
[吞没無憑]  
　　前據王憶春投縣呈控汪德培吞没遺資且有吳本華帮同覇勒等情經黄大令准詞飭提在案前晚蔣剌史升座集訊先據王供蘇州人自幼依胞姊王氏素悉姊夫故後有遺資二千餘金嗣至孟河厘卡當扦子手前月接胞姊來信知悉病甚重小的立卽來申姊已身死屋中細軟物件盡被隣居汪德培吞没　存木器數件向汪索取一味支吾諉稱盡行變賣以作棺殮之費小的與伊理論當有吳本華出塲帮同覇勒求請訊追質之汪供徽州人在招商局爲司帳與施王氏隣居施王氏故後其喪務一切皆伊子施彩華料理前施寄存衣箱二只施來取去時立有收條今有素不相識之王憶春自稱王氏之弟來家滋擾竟欲索取遺資故來案矇控今將施之收條呈電求鑒吳供亦同剌史以王所控無憑本應究誣姑念回籍無資復諭汪曰爾與施姓鄰友王係施姓之戚可助伊川資洋八元汪願遵斷由差轉給剌史判王具誣告切結領洋回籍如敢逗遛定于提究 
[呈控局騙]  
　　鄉人某甲携帶銀洋來滬購買物件行至法界新開河畔有各賭後　聚於此以紅黑籌兩支置於筒内任人猜壓甲瞥見之下不覺見獵心喜隨卽入局傾囊爲孤注之擲將所帶之洋蚨十三翼盡數輸去總未肯罷休賭後復貸以資屢戰屢北迨局竣結算除己付外尙少洋蚨八角甲以囊中空無所有倩賭徒隨往親串處告貸於是同至小東門大街某肉店向店夥借洋八角並告以前情店夥立卽鳴捕將同來之賭徒某乙拘入捕房捕房命押候堂期解請問官訊懲 
[呈控攫物]  
　　前日下午有鄉人顧春泉投楊樹涌巡防局控被流氓陵榮堂攫去洋銀十五元縐紗襖褲一付求請提究李葆初二尹准詞立卽飭差將陸拘案於晚間十二點鐘時升坐訊問顧供本邑人刻在治下華盛紡紗廠充當小工兹被陸榮堂攫去洋銀襖褲等物叩求訊究詰諸陸供本邑人以成衣爲業顧父小的工洋七角向之索取彼卽誣指攫物叩求鑒察二尹謂爾前曾犯事經本委懲責後從寛放出兹又在外滋事顯係不守本分之徒喝令重貢至一千板令押候查明覆訊復向顧詰問爾被攫洋銀衣服時隣居有人聞見否答稱並無人聞見二尹謂然則爾之所控亦難信一面之詞卽飭地保查明是否被攫再行訊核 
[英界公堂紀事]  
　　昨日馬徐氏扭鄭新泉至公堂訴稱被鄭吞没股本存項向索恃蠻請爲追給翁笠漁大令著將鄭管押諭令徐氏明白補詞靜候傳訊○嚴鈞不知何許人昨日扭張振銓至公堂訴稱曾有洋銀若干被張借去向索無著是以扭案請追張稱並未欠伊洋銀大令著將被告留候訊理○女孩丁阿七年僅六七齡且行且泣自言尋覓爺娘四百三十四淲華捕見之挈赴捕房捕頭令轉送公廨翁大令諭令暫爲留養○錢新法吳阿三二人不知因何在路爭毆二百七十八號華捕見之拘入捕房捕頭令暫送公廨翁大令著留候訊奪 
[美界捕房紀事]  
　　偷兒陸夢生闖入崑山路第十三號洋房内竊取地毯一條報捕後昨經包探韋阿友緝獲拘解捕房押候吊贓送廨訊究○積竊王阿狗昨早闖入吳淞路某木作内竊取布衣數件旋經事主當塲捉獲扭交王陳二包探拘入捕房押候解送英公堂訊辦○張阿成鄧阿來二人皆積年老賊兹經獲解英廨奉判遞解回籍昨午捕頭飭包探王阿虎帶出將張解回寍波原籍鄧解回廣東原籍○住居下海浦地方之某姓家有東洋車二輛逐日出租詎至前日一去不回事主報捕請緝昨早經包探王阿虎將原車查獲送至捕房存候核辦 
 
 

Page 10

 
 
[上海北市絲業會館籌賑公所施之英經收順直山東湖北四川賑捐八月初一至十五日第廿八次清單]  
　　初一日補過子求子得中塲務平安洋五元○初二日安徐俞克柔募廣東黄門陳氏保佑次子寳澍延年益壽洋二元炳記二元杭州恆豐順守眞守和節醫藥資移助小洋一百角積善堂銅洋十二元○初三日烏程潘睿培祈保續妻省氏病卽愈延年益壽洋三十元臨平陳晚香祈保三兒昌言病體安康十元○初四日婁江益後居保安心願洋廿元陳永清求小兒痢疾塞熱卽愈十元無錫徐善卿爲兒　森平安五元又爲次男杏森平安五元江氏病愈完願十元培養居求病愈十元無力氏求咳嗽速愈五元東海劫餘生二元○初五日崇餘莊袁聯清先生募有憫氏洋二千元又消愆氏洋二千元存心　善士洋一百元無名氏六元○初六日式好居主還前願並求病速愈洋一日元求胎前産後大小平安洋廿五元崔基福堂廿元曹承　遵課　改移助七元○初七日瞿門朱氏求病卽愈洋一元七角五分無名氏爲前求母病及自病痊十元又爲求免風波險二元頴川顯親氏求母周氏妻程氏身健續助五元無錫正大趙旭昇求　目徐集三元改過子銅洋九元○初八日温陵無力子求妻病速愈洋十元蘇省老惇泰湖州鄭異遠爲子定安求病速愈五元楓涇不負一元○初九日溧陽史在不書名洋十元胡益記十元炕垣豐順幼孩根官求病速愈關煞開通福壽增長小洋一百角○初十日雲間葵記求妻病卽愈洋十元○十一日黔南楊海源求家宅平安身體康健洋五十元淮城干趙氏移誦血湖經資爲母趙康氏求資冥初十元廖德鄰爲先嚴貢甫五十冥壽以資超薦十元干門何氏十元趙延慶求父母冥福一元干門張　　角隱名氏四角如　徐石麟求免禍五元嘉郡放生室主人求卻病延壽二元靖江都梁王氏小洋十角○十二日丁門張氏求病速愈洋三十元○十三日古吳松溪漁人求諸　卽愈洋一百元吳興沛國氏求早得佳兒洋一百元○十四日嘉定信女錢慶淑爲生母求病速愈洋十元婁縣廩生杜炳鍔求孫懋鈞病愈四元蘇城元裕易隱名氏三元六角嘉興廢委員錢公舘放生室主人求卻病延壽二元○十五日無名氏醫藥費助富順洋五十元又助四川洋五十元槐蔭子六元九章各友折助月餅三元 
[上海北市絲業會館籌賑公所施子英經收順直山東湖北四川賑捐八月十六日至廿九日第廿九次清單]  
　　十六日嘉興棉力子任青求母病早痊身體增健將醫　資移賑由正大莊來洋三十元無名氏三元○十七日邗上補願氏洋三十元安定頴川氏求臨盆平安廿元梅涇戴耕書求保小兒六慶病體速痊永無災悔四元蘭學署鄭募汪鳳生領符還願四元○十八日富陽姚蔚霞翁募鎭海王承泰善士求諸恙速愈洋二百元常熟信泰典吳冠亭廿元守信居五元無名氏一元二角○十九日長崎園名氏還病　洋五十元許觔一元○廿一日無名氏洋十元周正諠堂楊清德堂各十元周介福榮伍竹朋有光登雲保和洪培七户各一角太倉胡增基一元一角○廿二日無名氏求病速愈洋廿五元鄭經記求妻諸病全愈十元無名氏四元○廿二日南匯喬咸全爲兒疳積病求卽愈洋一元南潯無名氏銅洋一元○廿四日嘐城省過子爲弟資冥福洋十元吳門養氣齋主人爲子病愈完願十元蘇州劉家偉求保平安退病一元劉李氏求長姪病愈身體强壯一角劉家慰家恕兩女士求長兄平安二角○廿六日福記善士求病速痊并合家平安由徐石翁來規元三百八十兩留溪姚氏洋十二元太倉蔣君由天保棧來十元杭州胡蓮齋一元○廿七日常熟信泰典吳冠亭求吐血卽止續助洋五十元南匯無名氏英洋一元湖北洋一元○廿八日無名氏洋二元棉力人求萱堂慶永合家安順一元問心十求卽日得差一元○廿九日濟陽仲子左田生發中郎詩人萱草茶華子建馬襄三槐三有金玉其相莫釐眉壽八户各二元謝筠齋畫潤一元○八月份共收規元三百八十兩洋五千四百六十二元湖北洋一元小洋二百四十七角半扯七七零五合規元四千二百廿八兩三錢一分一釐以上共收規元四千六百零八兩三錢一分一厘銅洋廿二元連前共收規元四萬三千五百十五兩七錢七分五厘銅洋二百十二元太乙救疫丹六千錠 
 
 
 

Page 11

 
 
   
 
 

Page 12

 
 
   
 
