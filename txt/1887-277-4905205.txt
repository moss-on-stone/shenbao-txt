# 1887 - 277 - 4905205

 

Page 1

 
 
[開印　二十四史　九通　資治通鑑　五種紀事本末　事華錄　預啓]  
　　本局所印圖書集成將媽竣工現擬印　二十四史　九通　資治通鑑　五種紀事本末　事華錄　紙張則務取　白墨則悉用上等與石印之墨一類視現印之圖書集成同一光亮字樣又新而且大校對當格外精細務使　字無　此種書印出行見士林中同聲讚歎視同拱璧至每書價值自當格外從廉且俟陸續出售時再行酌定　　家　欲　求善本願少緩須臾必當有以報命也用特預爲布知　圖書集成印書局啓 
[中西紀事出售] [  申報館代啓]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歷數十年之久始得中外爲一家誠千百以來未有之創局也蹇叟身居戎幕目擊情形因一一筆之於書以成信史知足軒主人得其原本託本舘印以聚珍板以公同好諸君其脅分訂八本每部價洋六角本埠外埠概由申昌書畫室經理惟是所印無多諸君子先覩為快請就近速購可也 
[更正佩文韵府悮頁按股分送告白]  
　　本齋代晉記所印佩文韵府一書印成後查悉其中尙有未盡善處本齋不肯含糊了事諱過悮人因即與詳登報章有情願自備貲斧復加校勘指錄悮處更正重印此早經布告四方君子者也現竭數月之力逐句逐字詳細雜校計共得五十一頁○上平四賈○下平十二頁○上聲七頁○去聲十八頁○入聲十頁一律改印另釘一本隨書附送其原書業經取去者只須將十灰第一頁割下對寄長順晉號以爲執照即可向取從此盡善盡美較別本尤為精緻矣茲准於八月初十日竣工所望股友速部晉記取書無稍遲延幸其此佈 
[論礦廠被毀]  
　　開礦之說自通商以來盛行於時六七年以前諸礦並起股票紛紛錯布於市談經營者相聚惟以礦事爲問買入賣出無非礦票一時之間幾於非礦不談厥後除素有之滇礦外惟存開平利國兩礦其餘皆有始無終此說遂寂寂于市至於今日有談及者尙以前事爲鑒然礦實利之大藪也西人之說富國強兵無不有賴於礦我中國地大物博欲求富強固不必惟礦是恃然輪船鐵路既次第舉行一切製造亦無不仿作煤鐵二物在所必需茍棄貨於地不廣爲開探而惟恃一二礦之所出則有時不足必將購諸外洋利源不免流出且出礦之地山僻之區瘠苦居多食力之流雖胼手胝足而一月辛資不過千數百文仰事俯畜胥恃乎此即使百物皆賤要亦不敷於用故民間無不困苦異常設或開礦則此等瘠苦之民皆可招之爲工日得一二百文亦可稍甦其困山林之氣鬱而不洩將流而爲煒爲癘若漸爲開採使地氣有所宣洩則嵐瘴之氣亦必稍殺是礦之當開固不可以前次之失而遂因噎而廢食因蹶而廢步也特恐創行開礦者未必能以此存心耳夫欲開礦而計及於利國利民者是其圖利也爲已亦爲大局也公也不度地勢不問輿情而惟思擅天地自然之利者是放利而行也爲一已也利在商賈之集懋遷有無惟利是視固不知執公而孰私而開礦之業似有與他業異者觀鴉髻山礦廠被毀之事可見矣前報載礦廠被毀一事云廣東花縣所屬鴉髻山五金並遲礦苗爲諸山之冠而墳墓極多例不准採某甲貪其利朦禀大憲搭盖廠屋張掛告示所有墳墓皆勒令遷徙否則必將掘毀鄉人不勝其忿遂將其所蓋礦廠與所應用之物料盡行焚燬是開礦之舉固不可與同他業同矣中國風水之說久已固結於人心凡有礦苗之地其苗之藏伏而未易見者固示及開即其顯而易見者亦多因風水之說甘於棄置故凡墳墓叢雜之山向有不准開採之例某甲豈竟不知其意殆爲茍得大憲允行則鄉曲愚民諒亦無如我何而不知眾怒難犯專欲難成智術賄賂可以愚一人者不可以愚眾人輿情之向背有非可以勢力壓者而欲以一紙告示縛眾人之手對眾人之口是適足以召禍耳開平鐵路近將推廣問其所拓之地有係民業者畝給以錢三十千有墳墓者則另給以遷葬之貲其法如是故眾人未聞怨言今某甲未嘗出一錢而欲遷人之墓已則貪利而先與人以不利又何怪人之不平乎夫成大事者不惜小費西人開礦有具百萬之資而無成者茍礦苗果佳則雖須資數百萬亦必集股開採設有不成亦終無所悔是以礦務日益加盛煤鐵等物用之而不竭盖彼不惜其貲本故能獲無窮之利也則爲某甲計者既遇旺苗之礦而墳墓眾多例不能採何不厚其貲本用開平鐵路之法凡有墳墓均給以遷貲與以地價有墓皆遷墓既遷移止可開採必不致有今日之患不然則集眾共商與人同利凡鄉之有業於此山皆令其從事開採有所得則爲股票之法照股均分則諸墓將不令其遷而自遷亦無今日之患矣夫中土之風俗凡墳墓之前雖一草一木亦不肯令傍人輕動茍有發其一坏土者若遇其人則雖與人匍匐公庭亦無所悔其禁忌如是而某甲不出錢而欲令人遷徙墳墓以致激眾怒圖大利者豈宜若是聞該省大憲聞此事已調安勇四千馳往彈壓而鄉人相率罷市大有與官爲難之意是此礦之不成似亦該處人情強悍之使然而罪魁禍首乃某甲也官聞其事不提某甲嚴懲其謊上抑下之罪而從調兵彈壓民不且疑官之助某甲乎嗚呼以惜小費之故以致興師動眾使利端反爲禍端某甲何其不善圖利歟夫某甲何足惜獨惜夫中國之礦務自前者諸礦未成以來從未有崛然而起以一雪其恥者豈時尙未到即何其利源之艱也 
[本館接奉電音] ○昨接本館在京訪事人電傳本月二十五日　上諭一道敬謹譯登○八月廿五日奉　上諭畢道遠高萬鵬奏查明順屬被水情形請賞撥糙米一摺本年六七月間雨水過多河流盛漲隄岸漫决順天通州等州縣同時被水小民困苦情形朝廷彌深歷系亟應籌欵接濟以拯災黎加恩着照所請賞給京倉漕米五萬石專備順屬冬撫之用即着倉塲侍郎照數發給由畢疲乏遠等分撥災區隨時散放務使實惠及民毋任稍有弊混用示軫念民艱至意餘依議該部知道欽此 
[忍死懷貞] ○梁苑有第四巷焉烟花撩亂弦筦嗷嘈紅橋白板閒一望皆珠簾玳押相傳宋時李師師嘗於此樹艷幟巷以是得名而後人誤以第四呼之巷中龜子張天保身矮而胖行步蹣跚狎客戲以一字字之曰蔡謂宜居以魯大夫之山節藻棁不應曳尾縮頭於委巷中家蓄三四雛姬皆善絃索工應酬掠鬢掃眉淺酌低唱客入其室禾有　惑志喪心者近爲其子娶媳某氏雖花容月貌頗能貞潔自持子憂之深謂白白種得錢樹子一株不能令其飛蚨滿地將坐令一家數口鎮日喝西風即張曰爾無然人家幾見有心堅似石着誘以利不動歆以色當不難意轉心回一旦遇 
 
 

Page 2

 
 
控鶴監中人安見其不易閉門羹　神雞枕哉閱匝月客有翩翩慘綠都麗叵馮子都者使媳伺應媳泣不從繼以詈繼以笞媳拒儘力詈奮高且出誓言張怒甚摔其髪提至庭中令妻扑擊之幷呼女使助之爲虐掣其兩肘使不得動而以砧杵搗其要害處媳惟忍受而已志不稍屈　　已懼釀禍端逡巡遁去矣無幾何媳以傷重而殞張忿詈曰小女子直恁窮骨相無福消受溫柔遂裹以敗絮殮以桐棺草草收成略不憐惜媳父母聞之赶往理論張懼賄以青妋四百千不足又益之以驢一頭媳父母方窮困若乞人室中無升斗米得此遂無言而去不復措意於一顆掌珠含寃負屈矣事爲坊保所聞曰似此淫兇殘暴終必有發其覆者與其事發而累笞臀不如先自出首之爲妙遂奔投祥符縣歷歷供陳朱邑尊聞報慘然曰此女煞是可憐本縣身居民上不能雪其寃而表其貞將人呼父母之謂何急呼輿從親臨檢騐詎穩婆已得張賄略略審視即喝報無傷邑尊白麵書生也雖明知所控非虛苦於一無憑証遂即將案注銷諸生中有悉其顛末者不忍令貞魄含寃相約控諸臬署臬憲仍發祥符縣審明核辦邑尊至此懾於上官之勢不得不澈底根求乃擇日建棚啓棺重檢穩婆亦不復敢從中舞弊乃按照洗寃錄之法舁置光明處鋪灰炭於地下復以薄布噀水令微濕臥屍於其上更將布覆其頭面肢體俟屍變軟以熱醋洗之搗葱椒鹽同白梅爛如泥罨要害處果傷痕顯然於是將張院內男女諸人悉數拘回升堂重訊張知事不得了然尙希爲漏網之魚巧語花言終不承認加以三木呼號若斬豕聲其子不忍見父懼毒刑乃即盡情吐露邑尊下諸人於犴狴而科媳父母以貪賄私和之罪迫繳所得錢爲女建坊表節後張知惡貫已盈萬無可逭乃賄通獄卒吞服鴉片倒斃獄中其子則定以絞罪刻尙未經處决噫若此女者殆所謂出淤泥而不染潔清自矢視死如歸者歟以視昨日所謂蒲愛妮事蹟雖殊而其至性過人則一也何汴省之多奇女子哉 
[上谷秋聲] ○北通州訪事人云平家疃一帶河堤先後沖刷共四百余丈所需工料估計銀子十五萬兩左右近由天津運到新鑄制錢五萬串俱貫以鐵絲先交堤工裝料局查收備放○平家疃河堤下游泥沙淤塞河底枯涸桂禮堂太守委員督飭挑夫由堤上往來挑探十數　以通水道○河運到通適值運河水淺經借引裏河水南船始得抵壩現運河上游水深不盈尺許一應貨船均停泊小河口外不敢進口至裝卸糧米貨物則在河口外僱小車推運云○歷年各粥廠定於十月開杓兹官紳籌議水灾之後貧民之食者多因禀請倉憲奏廢米石擬提前一月開放俾窮黎免枵腹之憂○游倉帥之夫人在原籍仙游開員之期官紳咸赴京寓叩奠十八日倉帥來通親往處拜謝○某日之夜張刺史在上房披閱公牘至鼉更四下始就寢次晨忽不見桌上所置對時表椸間衣服亦失去甚多當提捕值門差更夫逐一重懲責令緝捕○新城某甲家擇定九月某日爲子完姻新製衣服釵環無不力求精美一夜忽來賊匪數人手執洋鎗踰墻入院席捲所有一擁出門事後甲即報官飭捕拿究○近日盜案疊出鋪戶咸有戒心四街兩關現議添雇勇丁張夜梭巡以資防範○西集某芝蔴客購得芝蔴五百石交某船戶運至通州交和成店求售船戶中途攙水以致霉敗不堪原價每石值通制錢十二千現祇值八九吊當即約集寓通糧客數十人赴州呈控刺史將該船戶提案訊押責令賠償○湖南某氏婦年逾七旬精神矍鑠性狠戾與人不合輙肆兇鋒僑寓東關靈官廟旁已歷三載近忽造言蠱惑自稱活菩薩書符治病定能妙手回春一時哄動多人病者爭先延致甚至東方未白早已車馬紛紜數日間騙得酬資約數十金竟偃旗息鼓而去不知所之妖言惑眾王法難容該婦諒亦知久處此間必無倖全之理故既填欲壑即已遠颺也誠狡矣哉○臺胡莊某甲胆大妄爲人皆側目近值禾稼登場之際約集多人肆意割取看青人稍爲攔阻甲即操刀尋仇村中首事人惡之備情公禀張刺史准詞拘甲押候嚴訊一日午後看役稍有疏忽甲即乘間逃脫奔入水胡同過大寺登城至招商局前援城而下捕役追至東關渡口始得成擒想定當盡法懲治也 
[甬上雜識] ○寗郡北門外某錫滔作學徒人頗勤奮某平日不忍稍加呵斥其妻亦顧恤之某忽疑其與妻有私前日某自外歸適見兩人互相笑語某疑愈甚遂將其徒大罵痛毆而驅逐這徒有口難分羞忿交幷遂購阿芙蓉膏吞服涕泣歸家以情告母母急爲灌救則已不及死後徒母向某甲索命幷欲赴縣鳴寃某亦後悔不及央人調處出洋數十元爲棺殮之費始得寢事○鄞縣朱邑尊出示禁止私宰　牛日來城市中悉遵禁令惟江北岸一帶居然攤賣毫無顧忌○城中人某甲子中秋日在江東張斌橋看龍舟畢憶及懷中所帶洋銀數元探懷摸索忽化烏有按甲之洋銀方在江東某店收來轉瞬之間竟爾為剪綹者所剪去大凡熱鬧場中往往此等妙手小竊然則懷則財者安得不加意防範哉 
[冶城秋色] ○冶山與陶谷相連屬東麓則峭拔如削似在平地覆一盂者然前朝就其地爲朝天宮以道士司赤文綠字幫羽流之勱向推冶山爲正宗亂後改爲江官寍府學紺壁丹楹居高臨下實爲東南第一學前日丁祭以佾舞生不備取未肄習者以充之竟至舞不成行後又以收拾樂器不知何時失去扁鐘一具旋由門斗某查獲歸欵神靈呵護勝於典守如此○朝陽門外前月有僧徒謀奪其被剃師之方丈者師老矣恐不得善其終乃詣上元縣乞現宰官身者俯念龍華會上曾有一段香火緣爲之責其徒而逐之縣拘徒徒至則列名具保者皆三湘子弟格於情面立予保去詎該徒夤夜率領多人將寺中所有搶刼一空縛其師於柱援畫蕭道成肚臍爲箭的故事彎弓者再以供同行諸健兒之笑樂越日僧又鳴縣縣勒保人交犯則已爲孫行者之駕雲騰霧不可蹤迹矣現聞縣已牒僧網司另選恪守清規者一人住持山門云○中秋佳節每逢大比之年讀書人家輙興高采烈以蟾宮折桂爲佳話即寓考者亦爲先生報登科預兆故市面月餅竟至如禁臠遲則不可復得今歲固非鄉試年成然生意殊冷淡較上歲今日幷有陰晴之別而月餅消塲竟减至三分之一老於龍斷者握一把算子顛倒算來莫解其故豈非銀錢之艱難所致哉然而銀錢之所以艱難者以鴉片烟爲盛衰烟消日廣斯百物日减此一定之權衡有心人能辨之○寍俗嫁女人家其戚串於佳期半月之前先餽羊酒名曰待嫁爲新嫁娘者必強勉食之不食則父母必有後言欲博父母之離心爲歡心者輙飽且醉斯既近則又逐日遞减隔宿竟不下咽亦俗例也城南有某富室於前月初娶婦適酷熱新婦已不食三日在轎中似有轉側然不聞其有呼喚聲抬者亦不虞其有何意外也此轎由鄉間來距城十許里轎內又鬱悶非常既入門又惑於磨壓性子之說停數刻始扶新人出轎其時大家只顧歡天喜地幷無人念及此等熱天轎中人能耐受否者比却扇則新人已卷曲不動但覺轎內如蒸釜急捺其手欲扶起不意撫之已冰矣于是喜事轉成兇事不覺笑者皆哭云 
[上海陳家木橋電報總局籌辦河南水災賑捐公啓] ○啓者家福於八月十九日接盛杏蓀觀祭來電云十三汴省鄭州石橋河決三百丈全溜入准恐淮揚不堪望速請嚴佑翁諸君就近赴淮勘救須速集欵飛往可多救人等因當即電致佑翁請先在揚州借銀一萬由滬籌還並邀善士速往又飛電各處查探水勢兹於廿五日接到佑翁復電云探得水已至鎮洋水頭約高丈餘鎮洋以上至鄭州一帶災重非萬金所能了事績電云鎮洋即安徽西北之正陽關又江寗友人來云水巳到淮城等語竊思此次水災已連及河南安徽江蘇一省恐非佑翁所能獨任亦非一二萬金所能查賑巳電請佑翁不論人欵多少預備先往搶救並疊次電商任畹香先生請往協賑又電求各處官紳協濟惟值此東直水災捐欵枯竭之後欲遽得數萬金携往賑濟無論家福不敢期許即當面商與昌公所陳君竹坪絲業公所施群少欽高易公所李君秋坪文報公所王君心如亦極躊躇然水災非旱災可比稍遲一步死者已死莫可補救非尅日湊集四五萬金不獨去者不敢成行居者亦未便促駕山東河南安速愈妙家福當身任收解以副德意登列報章以資徵信急切上陳不及刊布捐册伏乞慈鑒仰企德音　谢家福叩上 
 
 

Page 3

 
 
[起節有期] ○江南巡撫德曉峯中丞由天津乘招商局海晏輪船蒞刻暫駐襜帷旋擇於今日午後登招商局江裕輪船赴江西任所上海道　觀察於前晚高筵公錢衣冠畢集水陸幷陳賓主盡歡其樂無極 
[新令閱獄] ○昨午新任上海縣裴浩亭大令督率捕廳計少尉循例閱獄計內外監共三十餘犯有三名患病大令一一查畢每犯賞錢一百零一文蓋取早日出頭之義云 
[示考代書] ○上海縣裴浩亭大令於前日牌示二十七日考錄代書有願考充者可先至承發房報名以便考取給戳 
[大令騐屍] ○昨報列老閘北首石工沈小才因所雇小工索分贏餘銀兩情急吞烟自盡由該處廿五保二圖地保張順之投縣具報裴大令飭候騐屍核辦云云當日蔡二源太守訪問此事即將沈之母舅周春岳小工胡海生舒志得馬三生等提案訊供送縣至晚大令升堂研訊周訴稱沈承包石工贏餘洋若干元胡等勒令瓜分以致情急自盡胡等同供小的等均寗波人在沈處做工昨向沈索取工資並無勒逼情事叩求明鑒可也大令一併叱退着趙屍塲候本縣騐明核奪及至昨日午後大令帶同刑仵人等詣老閘北首屍塲既升座即據地保禀訴前情周偕死者之姑母某氏叩求免騐大令命具自行棺殮求請免騐切結該屍新稱死者有母在寍波業已飛函報知可否俟其到來作主現在小的等不能棺殮大令再四開導謂既已報縣即須騐明既求免騐例須具結該屍親始願具結惟棺殮須俟生母到來至贏餘者實衹一元三角有司帳人周銀亭可証周亦執前詞大令飭將周帶候質訊幷諭以大凡相騐屍骸例由善堂酌給隨從人等飯食今既求免騐衹須給以一半不許勒索分文說者咸頌賢父母不置 
[縣訊賭徒] ○前報列縣署捕役王關寶在小東門外集水街空屋內獲到賭徒陸炳華王漢解經王鴈臣司馬訊供飭押在案前晚裴藩亭大令升堂訊究陸供稱小的自潮州初到上海實不知賭博爲犯禁之事求恩鑒宥王供稱小的自福建到來已二年矣覓就無着喚賣花生餬口適在該處找尋朋友致被悮拘大令謂爾等游手好閒藉賭博爲生財之道尙欲狡賴耶隨飭暫行還押候過堂發落 
[英界公堂瑣案] ○昨報列妓女徐麗娟以有志從良被人掯阻等詞控諸公廨蔡太守飭候訊供核奪兹悉當日該妓偕母王楊氏投案控訴被母之姘夫任柏福送入沈陶氏長順堂妓院今欲嫁王阿寶被任覇阻云云太守升堂訊供該妓申訴前情王楊氏供與相同阿寶供寍波人現在某輪船上月得工洋十餘元該妓堅欲從良叩求恩斷沈陶氏訴稱去年九月王楊氏送女至小婦人處取去帶擋洋一百四十五元立有票據至十月即懷孕今年七月初二日娩一男孩即僱乳媼撫養本月初二日滿月因前在長春堂妓院時曾欠男女傭人之洋逼迫甚急與另雇男女傭湊洋一百九十元以償前項在十九巳立據交洋迄今衹三四天晚日二點鐘時出外不返小婦人與男女傭着急成分找尋無着偶憶端陽節有機器行中人嚴姓欲娶爲妾交下洋四百元曾云連小婦人陸續被借去無據之洋均可照還當因女母之夫任柏福掯阻事不得成今　次母到來言及女有嚴處小婦人即同至虹口掃尋未面俄知女與母均在憲案爲此奔投候質計女到小婦人處未滿一載而懷孕分娩及借男女傭洋元小婦人大受其虧今既欲從嚴請追還有據之洋兩共三百三十五元無據之百餘元諒難追繳矣太守問該妓前取之帶擋洋何人用女爾是否懷孕分娩現是否嫁嚴十九日如何尙借男女傭人洋一百九十元徐稱帶擋洋被任取去生下男孩尙在院中男子傭人之洋實因前去傭人逼索起見現在均須料理惟請折斷幷請追任所用之洋至欲嫁者王也非嚴也太守問沈陶氏帶擋洋是否任用答稱洋交該妓問票據何在答稱容檢呈太守謂妓女從良美事也官無不准之理惟欠沈陶氏及傭人之洋爲日無多理合料理且欲嫁嚴不妨直說何必令他人出面隨飭將該妓及王楊氏暫發官媒以待料理○陳寶渠太守任英廨識案時有頭門地保張兆祥兼充上海縣二十五保二圖地保患病身死太守查得該保辦公誠實故後家况清寒因給資棺殮幷將頭門地何應領每日百文交工食撥給該故地保家屬爲養贍資數年來藉此義粟仁漿得以全家活命至去年蔡二源太守接任時頭門地保馮錫昌不願再出此欵該家屬聞之奔求瞿董事勸該地保照舊給資該地保允爲减半分給未幾該地保犯事由縣貴革今由張順之接充斯役前日遣副保到案遞禀訴稱工食被門皂吞沒無從給張之家屬云云太守諭候批示○西捕稱昨見倪阿林拉東洋車撞傷朱富林因將倪拘案朱送醫院醫傷不能投質倪供無心誤撞乞叩施恩蔡太守飭押候朱傷痊再行訊辦○一百號印捕禀稱昨見侯長生所駕馬車撞壞西人馬車約修理洋一百元爲此拘侯送案西人並未到案侯供彼此未經留神以致誤碰蔡太守商之質副領事從寬釋侯賈君然之太守又諭侯以後不得漫不經心肇禍干咎○虹口同仁醫院吳君虹玉失去石鐘一口由包探陶子卿緝獲霍阿順解請蔡太守訊供霍供並未行竊惟知竊鐘者張連卿沈金雲太守命將霍帶回補提張沈二人再訊昨由包探績獲張沈連霍送案霍執定前詞張沈同供實未行竊被霍誣扳太守飭該包探將霍張沈一併帶回查明實在何人行竊再行解候訊辦○張錦記訴稱有方明瑞者軋住小的強借洋元情同拆梢爲此嗚捕拘案方供小的與張相識欲向借洋不敢拆梢蔡太守察得方似生意中人姑從寬著否保釋出嗣後當安分營生如再有前項事情定干加等治罪○倪阿大訴稱在法蘭西銀行西人遊獵船上生理船泊浦江旁有煤船卸貨旋因漲潮煤船上升觸及我船橫檔恐其觸壞知照移開煤船不依反行毆擊爲此報捕拘得蔡小發陳阿順送案請辦蔡供小的撐駕駁船裝載招商局棧煤斤至碼頭繫纜卸貨旁有遊獵船上之倪阿大等四五人不許繫纜口角之餘竟被持篙亂戳致船身已壞直至船上陳阿順頭顱受傷倪始住手我船惟小的與陳二人不與計較仍舊起煤不料倪告知西人報捕拘案但倪未受傷橫檔亦未壞陳供與同幷請騐傷蔡太守諭倪曰爾是空船彼係重船豈有重船讓空船之理爾控毆無傷橫檔亦未壞且爾四五人恃眾毆陳受傷船亦被爾用篙戳壞咎在爾不在彼何敢率爾控人耶倪稱小的衹一人在船且未戳壞伊船太守問華捕駁船壞否答稱稍有篙戳痕無甚大碍太守問蔡陳欲控倪否答稱小的籌備工度日不欲多事乞恩釋累太守將倪大加申斥連蔡叱退 
[神水萬應膏方] ○麝香三分血竭二錢明雄黃三錢冰片五分乳香二錢生大黃一錢上硃砂一分沒藥二錢陳石灰三錢愈陳愈妙　以上九味共研上細末先用黃明膠八兩盛入砵內隔水燉化將末藥和入調勻用筆攤上礬紙上乾後收儲視傷痕之大小即將膏藥剪下用熱水浸軟貼之無不神效貼後不必更換愈後膏藥自落毫無疤痕也 
[此方係友人郵來囑登報章據云治刀傷毆傷其效如神久遠瘡癤收口尤爲應騐本館雖未深知醫理然外治之法或者有益無損故錄之 
[  本館附識]  
[蘇省撫轅抄] ○十四日彚榬牌示照得請補蘇海防同知鉦承筵現奉部覆准補斯缺自應飭令赴任供職於本月十八晶清晨來轅給札赴任照得太倉州學正許應魁在任病故遺缺查有吳縣人大桃二等教職汪鶴衢堪以委署金匱縣誤導吉榮桂在任病故遺缺查有如臯縣人拔貢教職顧承謙堪以委署崇明縣教諭周安仁在任丁憂遺缺查有新陽縣人試用教職許輝堪以委署新選靖江縣新港司巡檢蕭謙禀謝飭知即辭赴任○十五日藩轅示照得昭文縣知縣黃璨撤回遺缺查有候補知縣徐樹釗堪以酌補分發江　新班試用府經歷唐天爵湖南人由京驗看來省禀到○十六日二品頂戴前任杭州織造齊克森布自浙江來過蘇赴都候補同知聶申之禀知奉藩憲札委查驗宜興積觳差○十七日委署無錫縣陳壽昌禀辭赴任並銷書局擔調差運同銜候補知縣吳業壽服關卓異俸滿引見回省禀到諸可寶接辦書司提調兼通志事宜禀知本日到差委署奉賢縣與 
 
 
] 

Page 4

 
 
　　史胡撀基禀辭赴任分發江蘇試用府經歷陳德嵩浙江人由京驗看來省禀到縣丞朱正倫缷署吳江縣縣丞事回藩榬牌示照得嘉定縣諸翟司巡檢王承烈在任病故遺缺查有試用從九品棄洵堪以委署吳江縣汾湖司巡　周作憲在任病故遺缺查有儘先補用巡檢汪聿桐堪以委署均限本月二十日清晨來轅候給札赴任○十八日准補蘇海防　知鈕承筵　禀謝奉飭赴任候補知州楊鳳儀禀銷河運差候補縣孫寶榖禀知奉臬憲札委赴江寗緝捕即辭江蘇候補未入陶壽夑於入月十七日辰時在蘇寓浙紹會舘內病故定於十八日申時入殮○十九日懸丞趙雲倬禀知奉首府札委代理崑山縣典史事○二十日四品銜候選屬外郎姚鏞浙江湖州籍來代理崑山縣典史趙雲倬禀辭赴任巡檢給壽憑到省有於二十二日接印○二十二日候補府潘學祖禀銷河運總辦差候補理部王顯鉁禀知聞訃相母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年八月二十日京報全錄]  
　　宮門抄○發抄　旨十道○欽差恩等　奏湖南撫臣及鎮道各員被叅查辦情形摺○八月二十日工部鴻臚寺廂紅旗值日無引　見○工部奏派承修　孝陵江工程　派出烏拉布○召見軍機　怡王烏拉布尙宗瑞王文錦○皇上明日辦事用膳召見後至北海○發抄　倪文蔚奏十三年分新漕仍請折解奉　硃批戶部知道欽此○又請以毛得玉補撫標右營守備奉　硃批兵部議奏欽此○又請以牛建章辦脤修堤請飭議卹奉　硃批着照所請該部知道欽此○又解加復俸餉銀奉　硃批戶部知道欽此○又解裁勇節餉銀兩奉　硃批戶部知道欽此○李鴻章奏近畿水灾工脤審欵先就藩運兩庫籌湊奉　硃批着照所請戶部知道欽此○又騐收天津續造剝船奉　硃批該部知道欽此○又津海關收支洋稅奉　硃批該衙門知道單併發欽此○又東明黃河添做埽叚請添撥銀兩奉　硃批該部知道欽此○又制錢解京濟用奉　硃批戶部知道欽此　○○臣恩隨薛允升跪　奏爲湖南撫臣暨鎮道各員被叅等欵謹將查辦情形據實分案具陳恭摺仰祈　聖鑒事竊臣等奉　命來湘查辦事件曾將到省日期　奏報在案茲督飭隨帶司員按照兩次發交叅摺內各欵逐加詳究謹將查明各情形分件爲　皇太后　皇上陳之查原奏內稱卞寶　自回湘撫以來私心怨望得失縈懷屬員罕見其面以公事謁見者多託病以謝屬員之賢否生民之休戚漠置度外以故諸事廢馳　節查據該撫咨稱蒙　恩簡授封疆以來時虞難任九年五月況奉　命署理湖廣總督任大責重深以爲憂且管理兩省公事營伍多於湖南數倍竟無片刻之閒未幾籌辦江防日夜焦思舊疾復作嗣奉　上諭回湖南巡檢本任必情較減聞　命欣然同僚共見若得失縈懷何以風示屬僚至屬員有公事面禀均係隨到隨見於州縣到任尤殷殷告誡勵以操守勤民並　託病不見之事查所藩司孫翼謀泉司豫山鹽道普津署粮道長沙府知府呂世田先後　稱每逢衙叅之期各司道屬員均赴撫院按班禀見遇有公事請謁均係隨到隨見其候補正佐亦於衙叅日期分班傳見前年撫臣因病請假不過行步稍艱其精神言語俱係照常從未託病以謝實屬共見所有公事鉅細躬親如補署需人面與藩司商定刑名案件時與泉司考求且刊　課治表式將催科聽斷保甲緝捕義學倉谷及慎操守防壅蔽各條責成本笞道府直隸州隨時考察加以考語按季據實申報通飭各屬認真舉辦等語並由藩司送到撫院近年號簿及頒行課治表式前來悉心檢查委係逐日接見僚屬所訂表式各條亦皆委曲詳盡又原奏卞寶第恭逢　萬壽聖節冬至及元旦朝賀皆乘轎直入　萬壽宮庭階末弁攙越不辦等威　文廟丁祭並不親行一節咨據該撫覆稱左足素患筋痛前年冬月更深左骽筋攣行步需人曾經兩次奏懇開缺蒙　恩賞假毋庸開缺自顧何人迭邀　恩遇雖捐糜頂踵不足報答是以不敢再瀆於上年三月奏明力疾從公並實陳病狀實在足疾未痊步履不便　壇廟祭祀不克親行悉委藩司恭代惟　萬壽聖節冬至元旦事關　慶典不敢不躬親禮節藉展微忱循舊仍在　萬壽宮更衣公所下轎因左足筋痛不得已令武巡捕扶掖行走原以新展朝賀之忱不料轉以不敬致謗等語札據藩泉兩司鹽道署糧道長沙府知府先後查覆除臬司豫山到任　逾兩月恭逢朝賀　大典暨丁祭日期聲明無憑登覆外其餘所稱均屬相同又原奏候補道但湘良總辦厘金局務任意紊　舊章揑串同鄉戚族更易姓名分派各局司事開支薪水以致侵蝕賣漏並阿附卡寶第得以久踞厘差前署糧道泉司仍兼局務數年以來不獨毫無起色且至日見短少一節訊據但湘良供稱自光緒八年經前撫臣涂宗瀛委辦湖南厘金局務一切恪守舊章並無增减所有總分各局向係官紳並當互相稽查州縣以上差缺計三十九員均由撫院委派佐雜差缺計四十六員由局總會同藩司遴派襄辦紳士及內外收支文案核算照票稽查各司事統計六百八十餘缺向由官紳荐舉現經保　保委之人幾及千名勢難徧應明求係因前總辦鄒宗孟以用人獲咎撤去差使是以設立名簿將各處荐保詳細登記遇有缺出由提調傳見察看才具開單擬送仍會同藩司核派從未敢以戚族私人濫竽充數且迭經節省裁併有因地擇人煩簡互調者有一人兼司數事者委無定額虛報更易姓名冒支薪水等弊曾於十年三月間經前署撫潘鼎新委署糧道當經懇辭局　旋准前署撫龐際雲諭以局務緊要接替乏人飭照前局總裕麟等舊章仍然兼管又於十一年十一月間經撫臣卞寶第奏委署理泉司 
　　京報　第二千四百六十二號　丁亥八月二十七日申報附張不取 
　　因新任泉司崧審行將蒞任飭令仍兼局務實未敢有所通合惟自子口單盛行厘金不無減色伊極力整飭綜計光緒八九十十一十二等年厘稅各比較三四五六七等年將銀錢牽算實多收銀四十六萬餘兩委無短少等語札行厘金局將所有刊定章程彚纂厘務並歷年收支清册及奏銷庫簿咨送前來悉心核對檢查厘金舊章其曾經報部有案者通　總分局卡一百零　處每局遴派委員總辦之外復有紳士一人襄辦其餘分司各事惟收支稽查員紳並用文案核算填票等派紳士與委員互相箝制抽厘之法總局刊有三聯印票頒發各局卡一給行商收執曰照票一　總局核對曰繳騐一留外卡備案曰存查收獲銀錢並開支數目分晰造册每於月終由總局彚詳到字名日月報同治十二年復遵照部章半年奏報一次立法極爲詳密並據該局提調朱士杰等禀稱但湘良接管局務俱係照章辦理毫無更改其各局司事缺出俱係於存記各紳內按名酌擬會同藩司核派但湘良從未授意指派一人所　薪水悉依舊額發給委無揑串戚嫉更名冒支等弊復查近年收報厘稅文册自光緒八年至十二年但湘良督徵共收銀六百零六萬八千七百三十兩二分四厘四毫共收錢二百二十七萬一千三百八十三千七百七十八文比較光緒三四五六七等年少收銀五萬二千八百四十兩三錢五分九毫收錢八十二萬二百二十千三百四十五文照常行六錢三分市價折銀實多收錢四十六萬三千八百九十八兩四錢六分六釐四毫綜計該道五年以來收數有豐元絀歷歷可考至該道前於署缺時仍兼局務查據撫臣覆稱但湘良於光緒八年從前巡檢涂宗瀛委辦釐局十年經署撫商鼎新委署糧道仍兼釐局十一年間復經卞第委署臬篆其時候補道僅有三員各有要差是以仍令但湘良兼管局事所有釐務一切均係遵照奏定章程辦理毫無事改至於收數該道管理五年多收四十餘萬兩去年曾於奏報摺內聲明其各局司事悉由該局酌派撫署隨時比較各局收數多少以定用舍仍責成局卡委員就近察看未聞該道有戚誼分派各局情事等語是但湘良所供確屬　據又原奏湖南水陸防營原資以保衛地方彈壓奸宄寶第　視營務不加整頓鄖　鎮總兵龔繼昌統帶毅安營勇三千餘人分防外郡撫臣喜其逢迎聽其常　住省縱恣游戲該總後侵蝕勇額不滿五成該營勇目竟有一年不能支領分文者以致厚歛積怨勇弁離心於十一年秋冬間被匪類刧搶其家資巨萬該總兵不敢追究撫臣亦知而不部徒以瞻徇情面故意縱庇一節臣等以龔繼　所統毅安防勇各營分駐岳辰沅靖灃各府州暨省城附近地方一時難以調集一面遴派候補道劉鎮候補知府况桂馨馳往近省各縣防營調取弁勇花名册悉習點騐有無缺額查訊月餉有無侵　及厚歛積怨勇弁離心各情事並札飭岳辰沅各府知府靖灃各州知州就近赴各營嚴密抽查據實禀報傳訊龔繼昌據供所統毅安各營原號楚軍復奉撤援黔於光緒五年間經原任湖南巡撫邵亨豫奏調率隊回湘駐防沅晃辰靖一帶七年部蒙　恩簡放湖北鄖陽鎮總兵當經咨明護巡撫李明墀奏請　陛見並懇派員接帶防營旋經奏請暫緩赴任仍留統帶各營計所部勇丁三千零八十名分札辰沅岳州等處縱橫二千餘里分營分哨擇要駐紮每一哨不過五十人豈敷分布遇有緝拿土匪何能得力况親自周歷巡防隨時點騐均有册簿可查委員短少之弊間有巡至近省各營該總兵亦時在省停　並無常川駐省縱恣游戲各情至每月領餉係該總兵先具印領委員赴善後局領訖再由各營官出具印領派員分領回營按名散放如稍有尅扣早恐眾口難弭若勇目不能支領分文勢必羣相譁　各營從無鬧餉被控之案何有積怨離心情事至該總兵城步家中於十一年十一月初一日夜間被刧拒傷事主四人該總兵巡防在外當經家屬報明地方官諸勘獲犯詳經有案等語復查據撫臣咨稱龔繼昌統領毅安防勇六營分哨駐紮辰沅等處要隘地方水師則有長勝營長龍船一號舢板十二號分泊分同黔　辰谿三屬兼護厘卡分防雖有定地惟該營勇數較多遇有就近土匪滋事時有調遣該總兵防地太寬隨時按部到處集驂不能常住省垣平　益陽安化各縣防營皆近省地方來巡時亦即在省居在西路辰沅靖一帶遇有刧案多係黔邊匪徒該總兵可以越境拿人破獲不少西路近尙安靜多賴該營之力各營勇數如駐防之副前營省外金盤嶺之後營曾經查視勇丁均屬精壯並無短少其駐防較遠之區遇有地方官因公晉省或交卸回省及厘局委員均經賔詢命稱營官勇丁巡查得力約束亦嚴並取有該總兵如有虛伍冒銷自甘坐罪鈐結　此稿未完 
 
 

Page 12

 
 
[法界公堂鎖案] ○本月二十日報登陳阿渭等在一園前打架拘解公堂王司馬訊得陳爲首逞兇飭幷攫錢之王阿土管押捕房着交出錢一千九百四十文趙真增及失錢之陳阿土揮令退去俟交到錢文給領昨晨包探禀稱王在押所求捕頭釋出繳錢到來陳亦稱願央人保王出外捕頭允之不料事經三日竟不到來司馬着將陳提訊旋據趙訴稱王出外即向小的尋事司馬謂爾若遇見拉送捕房可也陳笞責二十板仍還押所下期如再無錢更當比責○廣信土行俞日新控各烟館拖欠找銀一節屢列報端昨晨烟館七戶携呈手摺三扣先由老義泰夥訴稱本有摺子今春二月已經俞收回故將帳簿携呈新同春訴稱我店與彼往來均屬現銀所欠祇幾分而已積至月餘祇銀二兩是以未立摺子翁協昌訴稱昨日禀明摺巳遭災燒去張同發摺昨已呈案慶和昨亦禀明雖曾有摺一時無處找尋王司馬部原告到否包探禀稱未到司馬着各戶退去明日到公堂候核○昨報列興聖街花烟館搗婦王陳氏扭陳春牛到案控稱來吸白烟肇事云云王司馬以陳前曾肇釁著覓妥實保人昨晨有寍波人張洪投案稱願爲陳作保隨將保單呈案司馬閱竟詰張曰是石裕茂酒店訐爾前來抑爾去訐該店稱稱小的在滬爲扛夫因願何陳故訐該酒店盖戳求將陳燡出若再肇事惟小的是問可也司馬謂陳曾鬧事今爾保夫若再犯事當追酒店斯時恐不能置身事外矣隨准其保去○八仙橋捕房解送某甲至大巡捕房據云與某乙爲錢十數文兩下爭扭甲順手將乙下體捏傷血出爲此嗚捕拘押昨晨備捕頭研問之下着押候禮拜四解案○密采裡送西崽某甲至捕房控其竊取糖食甲供實係客人剩下並非竊藏捕頭着押候解案○昨報列張阿小在宜昌輪船竊取棉被兩條由捕拘獲搜出小皮袋內洋四元因之解案云云當有王阿莊到案供稱小的係該船茶房被竊棉被一條尙有一條係船中司帳人之物王司馬着王先領一條尙有一條着本人投案請領昨晨宜昌船回滬馮阿五探案訴稱失去紅羅絨棉被一條至搜出之洋是小茶房之物司馬謂爾旦將被領去洋元須待本人來領供小的實在高陞輪船包飯鎖匙洋元均是己物洋元有印係高陞船所發辛工宜昌船上張棣甫是小的之母舅稱船上屢次失物元來爾有親戚在上故易於配製鎖匙司馬着馮領被出外謂張既在船包飯河至行竊區區豈竟可藉此爲發財地步乎着先笞責二百板依舊還押俟小茶房投案証明洋元上關書再爲核辦○徐某投案遞禀訴稱挈眷來滬在彩視街賃屋一椽開設小烟館爲欠一月房租致八月初四日被房主釘門至前日付洋啓門查得失去衣服零星物件爲此開單投案叩請　查王司馬問家眷幾人答稱一妻一女二子一媳共六人女年十四媳年二十二司馬謂既已釘門何從失物答稱後面有花烟館等衹隔一天井玻璃窓已壞可以入內司馬着包探帶徐前往察看有無由窓出入痕跡俟禀復再行核辦○昨報列湖南游勇邢萬生即容萬生福建撤回持鑲銀烟鎗一支至押店質洋肇釁一節王司馬研究之下容稱此項烟鎗共帶十支六支早已付質除此鎗外店中尙有三支司馬着包探李雲發帶容往查如果有鎗即爲釋放昨晨李包探禀明情由容亦投案携鎗一支呈騐司馬令將留存捕房之鎗比較無二當即一併給領容叩謝而去 
[壽筵移賑上慰高堂] ○歸安孫叔茀吏部祿增工篆隸淡於仕進養親吳門今年六月其母章太恭人入秩壽誔吏部先擬舞綵稱觴太恭人節儉慈祥堅持戒殺以素麵欸客迄有饋送一概璧謝惟至親有送分儀萬不能卻者命吏部收作賑捐約得洋四十餘元吏部善體親心爲之加足二百元欈來助賑再章太恭人壽誕先期陡患熱症綦重吏部方由滬回蘇舟次得電報搜檢行囊只剩二十元悉數助賑乞得藥方一服而愈幷錄之以爲好施獲報者觀　上海北市絲業會舘籌賑公所愚弟少欽施善昌謹誌 
[病痊完願樂善可嘉] ○凡人一時抱恙立大願助賑好就安痊者良不少矣今有如　縣林梓鎮沈善士印逢鎬求病全愈初瘧疾綦重寒熱不退當即將竃神疏文帶回祈禱以關聖疏文焚化許願即翕現助直錄賑洋五十元託友交來委充賑項偶涉欠伸亟存誠而修德欣臻立愈廼踐信以濟人可見片念慈祥自必逾恒康健也[  上海北市絲業會館籌賑公所愚弟施少欽善昌謹誌八月廿三日]  
[壽筳移資豫備旋粥] ○謹啓者今奉王菊泉大善士函悉今庚八秩大慶理合供奉壽星以慶介眉敞堂夏秋兩季向章延請內外科法家先生在堂施醫給藥而菊泉先生本埠外科中名手挈文孫菊蓀世大兄逢期早蒞臨診無分卑賤悉心診治且自製丹藥佈施仁心仁術妙手回春敝堂甫創經費支絀　瞬施粥伊邇菊泉先生撙節壽筵之資購辦白米五十石豫備開廠施粥今首先創捐寒天貧苦之人能飽餐一頓即可活命先生之存心濟世無出其右也寔惠所被眾目昭彰敝堂施粥半年經費核計三千　除敝堂諸同人自助外全賴在申各客帮大菩薩帮助接濟今菊泉先生節省壽筵資移助萬望諸大善士聞風興起粥捐源源而來全活本埠貧人同聲感戴矣[  上海北市六馬路仁濟堂董事同人公具]  
[憲賜彚登] ○謹啓者奉到蘇松太兵備道憲龔仰　觀觀察捐助敝堂經費規銀二百兩並蒙俯勸樹德堂大善士助造當經費規銀五百兩勸洋藥局捐經費洋一百元今又蒙憲　批撥藥局緝私罰欵洋一百四十五元歸施醫局洋五十元施粥米洋五十元旋棺木洋四十元惜字會洋五元以上共計規銀七百兩英洋二百四十五元彚刊徵信敝堂疊蒙關道憲賙濟感德無涯今特登報叩謝仁施幸隸帷幪同伸頌禱矣[  上海六馬路仁濟堂董事施善昌等拜啓]  
[上海四馬路高易籌賑公所撮要] ○昨接奉署河南臬憲鞠大人惠賜鈞函幷由元豐玖寶號匯來第五次賑欵稚匯費欠平短色外計淨汴平足紋四百一十四兩五錢核伸規元四百四十五兩七錢九分五厘遵照拜領望雲叩謝除按原册分別填掣收條備函奉復外謹列報端敬叩仁慈○三山恕道人來函云前因李七寶病許願助賑祈求速愈今幸獲邀神佑果符斯願足見助賑祈禱無不響應也謹將還願賑　幷求自己身健合家平安統助英洋二百元囑照登報以勸○頃由乾昌局交到江西沙湖局來函幷寄下經募公顏賀記錢四十千零三百六十文劉康記錢二十三千九百文龍記錢二十一千二百八十文統兌英洋八十二元內云此項募到已久未例寄下囑即登報云云敝所照數收領隨填收條交原局帶繳特彚列報章以謝[  李朝觀秋坪氏頓首謹誌]  
[京辭] ○孫氏桐城人以同治四年歸余爲　室越光緒七年余自山海關撤軍歸病甚醫藥罔效孫氏涕泣誓天　臂和　以進人弗知也而病乃以痊今年春余四女以疾死榮兒又多病孫氏傷家運之乘而已之無出也積憂致病坐時年四十三嗚呼死者已矣生者其何　堪即茲扶櫬南歸余以防務羈身浙西不克扶棺一慟感今悼昔爲文以哀之其辭曰　嗟我麗人天啓賢淑赫赫簪纓　孫姓爲桐城望族　鍾靈誕育質逾秋蕙顏耀翠苕衷和彌朗氣靜不驕磨蝎臨宮慘逢刦火鑿析離居十九歸我自爾之歸婦職無違門庭雍睦家人嘻嘻強俄背盟遠戌山海議和罷軍一病幾殆統旅南返相見悲啼遶床輾轉莫起刀圭爾心如椎願身贖死剜臂調湯血流不止爾血則　余病則瘳非余有幸惟爾之休彼蒼者天胡不我辱家運艱屯善人不壽是年丁亥余女亦亡既披我葉又翦我芳仰訴穹窿俯覺遺物耳目邈冥音容髣髴爰遣某某扶櫬歸鄉舟車穩便魂勿驚惶鳳山之陽蒼蒼松柏以妥芳靈幽明遂隔南望雲樹摧心裂肝化蝶歸去夢寐長嘆[  何紹彩子文氏稿]  
 
 

Page 13

 
 
   
 
 

Page 14

 
 
   
 
