# 1892 - 345 - 4907062

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印通商約章纂要告成] [  圖書集成局代啟]  
　　是書將道光季年通商而後與各國所定約章及交涉成案刪繁就簡别類分門羅羅清疎有條不紊誠講求洋務者不可不讀之書也兹巳由本局印成分裝四册每部碼洋八角諸君子有以先覩爲快者請移玉棋盤街平和里黄熙記及各書坊購取可也 
[再論士]  
　　子輿氏不云乎士何事曰尚志志固同而不同者也有祥麟威鳳不肯自矜而人亦莫之知者然而其德隱望而知爲道義中人其出言也中而正其處世也和而平斯其人雖羣誹衆謗之交集而怡然不以爲意蓋其自信者有素也次之則有攀鱗附翼不恥屈節以相遷就者卑矣而非卑也嘅遭際之不偶或悠忽而致悞有寍爲雞口無爲牛後必高其位置而始處者小矣而非小也恐事權之不假徒污辱而無益若龎士元之治小邑王景略之去中原人皆知其不得已而不知所不得已者非徒爲才能抱負惜實不忍漢與晉也是以千古豪傑所藉以自試者無論其地若何必皆光明磊落可以告人而絶無所苟且夫所貴乎敦詩書說禮樂識體統者雖趨舍萬殊靜躁不同而其胸中早有一種隱隱嶽嶽堅不可摇之操持於以定王霸别邪正鑒賢愚而百不失一其道合者雖至賤如屠沽刀筆而銳身拜謁人君供其驅策岸然登壇拜將畫計决策曾不引以爲羞不合者卽于旌蒲輪殷勤勸駕卒不能移其跬步所謂窮則獨善其身逹則兼善天下也或以爲俟河之清人壽幾何其將奈何然其望不可不切趨向不可不端故龜山作操尼父有斧柯莫假之歎由其惓惓宗邦至於栖栖異國無一日或忘東周終不克收朞月三年之效而隆中作對孔明偃蹇高臥幡然一起遂三分鼎足鞠躬盡瘁以延漢祚之餘非有異也亦運會適然耳然則孔子於車殆馬煩之後輙有乘桴浮海欲居九夷之思而諸葛氏值炎劉凌替草堂抱膝爲梁父吟若將終身不啻欲與司馬德操輩優游終老此其志豈有異乎無以異也孔子吾知其必執政於魯衛或委贄於晉鄭不然必不仕必不居於戎狄諸葛氏吾知其必待昭烈之三顧不然必不出必不臣吳魏而事庸有不然假使孔子居戎狄諸葛氏臣吳魏將安其獉狉之俗與任其僭妄篡試之行乎吾又逆知其必不然而或者時無魯衛及中山之遺胄則王化大道間於戎狄撥亂反正施之孫曹易如反掌直亦意中事耳業已有彼則孔子諸葛所不忍出此矣斯聖賢之心可獨見而默喻者士希聖希賢者也聖賢如此又奚惑焉夫然而士之去就殊重責備最嚴一行藏之間脫不躊躇顧慮斤斤以保全名節爲務而或摇動於富貴炫惑乎利祿愛惜天身命猶豫狼狽進退依違則雖抱經天緯地之才奮武揆文之略俱碌碌不足齒數所謂其餘不足觀也已矣况其瑣細無長輕慕浮榮自趨於罟擭陷阱之中者乎曷觀高名重望者流如揚子雲楊德祖輩回矯然於一時徒以狎比國賊旣隳其操復罹慘禍爲天下後世笑卒不能以其文采風流爲之稍寛更何論秦檜之屬以堂堂趙氏之臣乃心金虜調停奔竄鬻主自效致神人共憤千載猶唾罵之此可鑒也夫忠義不貳之誠固不能責之凡民然旣自命爲士則必愛其君國死生不撓憂辱不悔斯無愧於天地不然何以柳下惠三黜猶不忍去父母之邦屈原再逐於懷襄讒言中間而憔悴行吟終不離潇湘雲夢使人嘆慕追思而不容已耶卽或風氣日薄時局漸更而冠儒冠服儒服者亦必存尊内攘外之心而乃曠觀當世之所謂士者非迂腐詭異口不談洋務目不觀洋貨以爲立異鳴高之地則必事事追隨西人竟成亦步亦趨之勢殊不知中法未嘗不及乎西所以不及者因循誤之也西法未嘗不及乎中所以不及者操切誤之也知己之所短知人之所長舍所短而用所長乃可以應世乃可以稱士爲問今天下之士其若是者能有幾哉若但於羞惡中觀士貪厲中試士猶是論士之小焉者也客於是唯唯謝受教三揖而去 
[諭旨恭錄]  
　　十月十九日太常寺題十一月初三日祀天於圜丘視牲看牲奉旨遣載勛視牲李鴻藻看牲欽此○又題初十日祭先醫廟奉旨遣錢應溥行禮兩廡遣周之楨李德昌各分獻欽此 
[金關曉鐘]  
　　管理右翼四旗世職幼官學大臣松壽泉副都統溎升任工部尚書所遺管理右翼四旗世職幼官學一缺經幼官學咨取各固山都統副都統銜名開單於十月十五日具奏請派本日奉硃筆圈出廂紅旗蒙古都統文秀欽此○吏部爲知照事所有簽掣選補盛京刑部郎中嵩嵋一員本部於本月十六日帶領引見相應知照户部飭知該員嵩嵋於是日五鼓穿天青褂備帶補褂並佩帶對子荷包手巾赴西苑門六項公所内吏部公所書到伺候排班帶領引見萬勿遲悞因用印不及徑行白片○經筵講官禮部尚書臣崑岡等謹奏爲奏聞事查定例每歲十一月初一日起至次年正月十六日止朝會祭祀俱用緣貂朝衣禮部先期具奏得旨通行在京各衙門等語今光緒十八年十一月初一日起至次年正月十六日止遇應穿朝衣之處應照定例穿緣貂朝衣爲此謹具奏聞十月十四日奉旨知道了欽此○吏部爲批示事據湖北德安營世襲雲騎尉喬忠國呈稱查各項世襲有應得敕書將來承辦接襲卽憑核計職於上年八月赴京取具同鄕印結承領詢問該承辦之人據云年底彚發卽年底再領又云巳發往本籍職遵卽奔還本籍查未頒發不得巳於本年四月又奔投來京詎該承辦之人又云存在内閣曾於本月十三日遵備同鄕印結奔叩兵部請示遵行蒙訓示在大部頒發爲此遵備同鄕京官印結請領等因又據該世職聲明承襲原案到部查本部前因内閣將雲騎尉魯道正等二百四十八員襲職敕書發出到部日久未據請領當經開單通行各督撫飭令按限赴部請領在案兹准前因查核清單内開雲騎尉沈慶餘等二十二員曁該世職喬忠國應得敕書内閣尚未發出不在前次通行傳領之列且世職沈慶餘等二十二員應得敕書並非該世職喬忠國應領之件若由該世職一人取結代領恐滋包攬頂冐等弊除世職沈慶餘等二十二員並非該世職應領敕書應由本部分别查案辦理仍俟内閣發出時再行分别傳領外所有該世職取結代領之處應不准行○陜甘總督楊石泉制軍以二品銜巳故 
 
 

Page 2

 
 
山西河東道邁拉遜籌協十七年甘餉五十二萬兩一年撥解尅期無誤兹准山西護撫胡聘之開送職名前來溯其生前之績若竟删除殊無以資觀感查安徽已故在籍道員李鳳章前於捐賑案内由山東撫臣福潤奏請賞加正一品封典欽奉諭旨俯准今邁拉遜籌撥甘餉數至鉅萬尤屬有裨邊疆乞恩賞給該故員三代正一品封典以示奬勸等情附片入奏十月十四日奉硃批覽欽此○國子監算學爲曉諭事照得本學額設漢算學生懸缺業經出示曉諭招考在案惟恐應考諸生未能週知再行展限二十日限於十月三十日截止爲此曉諭各直省舉貢生監以及俊秀人等如有報考者務於限内按期取具同鄕京官印結赴國子監算學内投卷以便定期考試○吏部爲示傳事所有擬補國子監學正高凌雲擬補刑部漢司獄余受田等二員本部現改於本月十六日帶領引見相應示傳該二員於十五日晚在内城左近歇宿十六日丑刻穿天青褂備帶補褂元青褂並佩帶對子荷包手巾赴西苑門六項公所内吏部公所書到聽候排班帶領引見如排班時不到卽將緑頭簽撤下○新疆莎車直隸州屬和什拉普等莊閏六月十四二十二日及七月初五十二六七八等日天降大雨山洪陡發河水漲溢宛在水中民人蕩析離居困苦萬狀直至八月初三四等日水始消退署州尊潘直刺震赶急逐莊勘驗計被淹倒塌民房一百四十三間或沙石壅塞或刷成深溝共衝壞田地三千九百數十畝之多本年已顆粒無收明年更不能耕種此外田禾淹没倒偃實繁孔庶小民災歉情形殊堪憫惻報經陶大中丞核辦除飭該管司道籌欵撥往妥爲撫恤外刻已將如何酌緩豁免及需接濟之處上陳黼座矣○吏部爲知照事所有詹事府滿右中允景厚升授侍講所遺滿右中允一缺前由貴院將檢討格哷鑑額擬正編修惠純擬陪咨部今改訂於本月十六日帶領引見相應知照翰林院傳令該正陪二員於是日五鼓穿天青褂備帶補褂佩帶對子荷包手巾赴丁苑門六項公所内吏部公所書到以便排班帶領引見因用印不及徑行白片○兵部示傳此次武殿試以侍衛用之卞賡等五十六名於本月十五日經本部送交侍衛處當差在案内惟歐三拱是日未到爲此傳知該侍衛自行赴侍衛處認差毋得遲悞○宣武門内甘石橋西沈　子胡同路東德某家於本月初八夜四鼓時因八丙當差開門而出及五鼓有賊掩入其室掠取一空僅剩其妻隨身衣服及德差旋始知其事計所失約值四五百金箱内所存本年俸銀亦被竊去仰天垂涕幾不欲生隨報知本管官廳騐明後經步軍校猶多方斡旋意圖免報德執意不允廳官仍設法求情噫京師盜賊之多爲外省所罕見也 
[監司赴省]  
　　浙江寗紹台道吳福茨觀察於本月二十六日赴省想有要公向上游面禀也 
[寍波火警]  
　　十月二十五日黎明時寍波江東三官堂地方某姓家不戒於火紅光照耀警鑼亂鳴遠近水龍聞警赴救約焚半點鐘時始息共燒去房屋十餘間又二十六日下午寗波府城塔水橋某姓家不戒於火立時吳回肆虐烟霧漫空迨警鑼亂鳴各水龍聞警馳救得卽撲滅僅焚去房屋二椽然四鄰已破耗匪淺矣 
[蕪湖近誌]  
　　蕪湖關道楊子通觀察於本月十七日接奉電傳諭旨召見適因要公赴省垣旋於二十三日回蕪署督同保甲總辦吳春農太守逐加整頓并料理一切經手事宜俟廷寄到來卽須交卸北上其接署者聞係李篁仙觀察然尚未見明文也○新任牙釐局督辦許小巖觀察於本月十六日就舟中接事因袁觀察尚未出局特賃洋街夢范里房屋辦公二十一日由舟次遷入○去年袁觀察就南門外河干設立分卡查察匪船夾帶軍火及貨舶有無以多報少之弊凡往來商舶皆令澈底盤騐苟貨數與單開不合必令就卡補足厘金卡上每月收數亦大有可觀而怨咨亦從此起矣月前詳請撫憲將此卡裁撤以免貽累後人一時坐賈行商無不以手加額○本月初旬而後寒威料峭凍雨連朝魚塍麥隴咸獲滋潤所種二麥登時嫩緑如油十八日又下雪珠二十二日以來卽大放晴光黄棉普被然早晚仍嚴霜凛冽滴氷成氷戰於風饕雪虐中者未免縮瑟如蝟也○本月二十二日下午有一二十許之男子病骨支離獨行至新横街廣昌木作門首忽嘔吐鮮血俄卽倒地而殂一縷遊魂隨風飄蕩經人報諸家屬旋有白頭老媼緑鬢嬌妻號泣而來呼天搶地閱時舁棺木至謂之盛殮有知者爲其人久病新瘥不料其忽遇此變云○今年皖北鳳潁等屬先旱後蝗災象甚重際此窮冬風雪號寒啼飢之輩往往從緑林豪客以遊太和城中今夏新遭匪警居民尤惴惴不安補用府吳春農太守時在請縣中紳士督民舉行守望之法數夕内拿獲盜黨數名近始風鶴無驚閭閻得以高枕矣○新委皖北牙釐總局維幹臣觀察於本月二十一日由省垣乘某輪船抵蕪湖雇取民船渡江進裕溪口出巢湖至廬州遵陸赴壽春差次○饒芷香明府捧檄至蕪湖總辦保甲事務迄今已閱一載適東門渡厘卡缺出遂由撫憲札委代庖 
[赤嵌霜汛]  
　　臺灣訪事人云日前藩轅牌示准補基隆同知前署臺南府方祖蔭飭回本任前署基隆同知黎景嵩委辦金沙局務方樾亭太守捧檄之下卽於本月初七日趨轅禀謝並呈履歴十一日由大稻埕公館乘火輪車啟行擇於十二日接篆○斯美輪船於本月初八日由上海開回臺北下碇基隆口内唐薇卿方伯之夫人携其公子運溥中翰自吳下完婚而返先是臺地官塲接得電音屈計初五六兩日夫人公子定可抵臺遂紛紛赴大稻珵恭迓詎料初八午後斯美始抵基隆蓋中途遇風停輪小憇故也迨初九日各官均乘火輪車赴基隆而夫人公子已舍舟登陸乘車赴郡其時大稻埕碼頭有定海右營管帶袁佐卿都戎率全營隊伍鵠立車旁砲聲隆隆山鳴谷應各官亦爭迎道左脚靴手版忙碌異常及夫人公子進轅又趨赴轅前禀安蓋官塲禮節宜爾也○臺灣善後總局爲出示曉諭事照得臺地游勇屢經派輪資送在案兹查各營准假裁革勇丁久覊海外旣無業以謀生欲返故鄕又乏資以内渡困苦情形殊堪憫惻若不資遣回籍際此隆冬更罹饑寒之苦亟應派撥輪船資遣回籍俾免飄流海外該勇隸福建廣東者擬於厦門上岸隸湖南北江皖各省者擬於上海登岸定十五日前派輪　往各口一俟到岸再行量路遠近酌給川資以作陸路盤川之需俾示體恤除申報移行外合行出示曉諭爲此示仰該勇丁等知悉須知覊留海外生業無依何如趁便内渡别覓機緣惟輪船不能久待亦未便時常載送爾等務於三日内赴局報名給發憑單以便造册派員督同騐明記號換給船票查點上船資遣内渡自示之後若復逗留海外則是自甘暴棄設或因事查辦定照游勇究辦决不寛貸其各凛遵毋違特示光緒十八年十月初十日○前者陶碧軒協戎由澎湖調到宏字兩營奉諭駐紥大龍洞三板橋以資彈壓旣而將兩營一併裁撤兹又奉邵大中丞札委管帶基隆銘字右營○浙江候補縣徐榮齋大令國柱前以讀禮家居奉調來臺允基隆營務處及宏字兩營勇遣散奉唐薇卿方伯札委押解内渡以免沿途滋生事端日前大令已回省銷差照常任事矣 
[三紀曰船失事]  
　　日本由法國定造千島軍艦被英公司輪船撞沈於睦月島興居島之間已曾兩紀前報兹悉英船蘭華恩那鷁首亦成一窟横八尺半縱十三尺本月四號駛入長崎修繕所載雜貨一千九百五十墩運儲大浦鄕十九番貨倉候朝顏麥魯槐二船運往香港五號駐崎英領事官會同長崎裁判所檢事正岩野新平及檢事書記各二員傳英船主至署中查問得悉碰撞後英船主卽放小艇救赴千島船主以下十五人又法人一名一面急防自已船中海水浸入當時連發號砲掘江村役塲官及巡查及縣知事聞警馳至將救起之負傷者送入松山衛 
戍病院計在船八十二人除救起外共溺斃六十六人刻經郵船公司設立掖濟海員會創募義捐恤其遺族并派船撈屍猶憶往年日廷向法國定造兵船畝傍艦竣工後駛至南洋卽無影響至今日人猶引爲遺憾幸曾經保險其價歸製造處擔當此次千島艦雖亦保險然已駛入本國購費銀六十四萬四千二百八十五圓六角五分七厘頓歸烏有其憾更何可勝道現尚未决定在何處審問此事一說赴神户領事館又一說英公 
 
 

Page 3

 
 
使往横濵聽審 
[向島探梅]  
　　日本來信云美國兵船名潘洛司者去冬開往天津守凍途中機器損壞以致運掉不靈今年由他船帶至申江復折赴長崎上書請命於政府决定或修或賣兹者政府之命著於西歴本月三十號起至一千八百九十三年正月十三號止在長崎出售定價洋銀一萬一千圓合美金七百圓船中士卒則悉數調往别船刻下巳將軍裝運去據告白言此船係一千八百六十五年所造議者謂閱時已久若買改商輪修費必須三四萬圓殊不合算而價由政府所定又不能裁减恐購者乏人云○今春有福建人傅某因去冬聞乃兄在長崎病故航海而來欲向日所私之倭女領取二子回籍豈知倭女於主人故後早將二子呈報自已私生隸日本籍傅與之涉訟久不得直我大清駐崎理事官張子豫司馬諭飭三幫董事傳知各華人見有與倭婦生子女者乘早呈報籍牌一面令倭女投縣報明願歸與華人撫養以便照會清楚不使日後更改盖揣知華人與倭女相處時或生有子女决不肯啟攘奪之謀故有此舉也司馬之所全豈淺鮮哉○伊藤伯負傷未愈現當議院開議之時凡所議之事關係某省者例由某省大臣臨院演講本月七號政府提出德島岡山高知山梨四縣水災地方土木費銀六百萬圓二十五年分追加豫　發交衆議院應由總理大臣演說臨時由井上内務大臣代理是日渡邊大藏大臣臨貴族院演說地租改正案大意與政府略同　　　 
[京江雜錄]  
　　每交冬令卽有一種貧民由江北來或在街後荒地或在山坡之旁搭蓋蓆篷聊蔽風雨夜則歸篷棲宿日則出外營生至明春農務方興始將蓆篷拆毁相率回鄕惟是人數旣多難免無匪徒溷跡其間現經保甲局出示曉諭凡搭蓆篷居住者須先赴局掛號在本地覓得開張鋪户之人作保方准搭蓋一面編號立册以備稽查如不掛號覓保一經查出立將蓆篷拆毁驅逐出境不准逗留○近日鹽卡巡丁查緝私鹽甚爲嚴緊某日有江北小划船藏私鹽數包被巡丁查出盡數携去並伿將船户扭住船户再四苦求始得釋放又某甲由七濠義渡上岸携藍布大包袱一個其中藏有私鹽被巡丁扭住行過洋擺渡向南而去後不知其究竟○今年徒屬旱荒較前年爲尤甚而賑欵亦不及前年之多前年大口六百文小口减半聞今年大口僅四百文小口二百文○有游方儈三五成羣或敲本魚或擊竹梆在西城一帶高聲呌募無分晝夜無人禁止亦無人過問者緣鎭屬遭旱以來各業一律清淡卽稍能支持者又因勸捐助賑相率解囊安有閒錢擲於虚牝該秃奴可謂不識時務矣○十月初間雨霽後池沼已見薄氷厥後數日風日晴和至十八日東北風驟緊入夜聞雨聲淅瀝與檐鐵爭鳴十九二十兩日濕雲未掃急溜交喧鄕間得雨約有三四寸廿一早銅鉦高挂碧宇澄清氣候並不十分寒冷尚可緩着重裘云○前報紀某洋行之族人吞烟斃命經王大令相騐一案兹聞死者係行東胞叔刻下屍親已到大令判行主出銀三千給與嬸母爲養贍之貲兩造遵諭具結而退 
[縣試示期]  
　　浙江學憲陳六舟大宗師行文至寍波催辦試事寍屬縣試已定於十一月二十五日開考府試定於明正二十六日開考現已出示曉諭矣 
[龕赭寒濤]  
　　杭垣某甲素以販賣松柴爲業雇夥某乙素與庖人某丙相識丙有烟霞癖賦閒無事一日遇甲於途問曰目下柴價若何某家需柴若干擔約日雇船運載進城爾意如何甲欣然允諾將柴四十餘擔交丙銷售且告以松柴每擔實洋三角五雜柴每擔實洋三角九不料丙跌價出售又將所得洋銀吞入已槖中囑乙進城收帳而丙深藏不出甲遂疑乙與丙通同作弊乙不得已命輿夫將内妻擡至甲家對質及進城而重門已閉魚鑰森嚴丙妻遂寄宿城外翌晨丙邀同地保謂乙曰汝已得便宜矣我妻終夜不歸何以爲情尚欲取柴價乎當時甲亦在側向乙逼取洋銀乙無辭以對將購紫霞膏自盡後經旁觀再三排解始各散去○豐樂橋直街自遭回祿後南岸東首萬里雲烟室基地尚未起造房屋兹有某甲向產主言定租價建造洋式樓房開設茶室現已落成燈彩輝煌器具精美或謂較對岸松嵐閣尤爲害敞想有盧陸癖者自當把臂偕來也○鐵佛寺橋某甲家於二十日魚更再躍時有賊猱升屋頂偶一疏虞自上跌下家人在黑甜鄕中驚覺狂呼有賊甲持燭往視見一人年約三十餘僵仆在地不能行動兩頰鮮血淋漓向甲乞命且言下次不敢再犯甲亦憐其受傷過重笑而釋之○湖州府謙太守貴奉瀋憲劉方伯飭知赴任聞太守擇於出月初旬由省垣起節履新○十六日陰雲四合乍雨乍晴至十九日檐溜丁弟綵　　斷薄暮北風驟緊二十廿一兩日密雲不雨冷聳吟肩寒將刺骨大有釀雪情形當料理緑螘紅爐準備天公玉戲也 
[甬東紀事]  
　　日來寍波市面異常清淡眞有江河日下之勢惟食物店稍有生色此外各業皆無利益可霑轉瞬歲暮生計如此蕭條能無感慨係之耶○天氣嚴寒貧民凍餒交迫殊堪憫惻官粥廠仍照曩例於十一月初一日爲始在天甯寺開廠施放又備棉衣多件由六柱保甲局轉給鳩形鵠面之人受此闓澤當無不同聲戴德矣 
[瀛眷過滬]  
　　江蘇藩憲鄧方伯之夫人今年夏初回廣東原籍兹復乘招商局輪船來滬上海縣署接到電音立飭辦差家丁及差役等預備大號官舫停泊金利源碼頭伺候至前晚輪船駛進浦江卽卽在是處停泊夫人卽坐官舫移至天后宫碼頭暫泊候潮漲時向蘇進發 
[雙鳬將返]  
　　上海縣黄愛棠大令因公赴蘇謁見大憲已記前報昨日署中探悉大令將次回滬卽派差役執事人等預備迎接 
[冐差索詐]  
　　揚州人李榮林之女前被匪人誘拐四出追尋杳無影響在後訪知被地棍王標所騙立將王標扭赴甘泉縣具控王供李女實由車大廖子等所誘現已帶往滬上售與朱大奶奶所開花烟館由甘泉縣尊移文關提朱大奶奶歸案質訊忽有某甲冐稱甘泉縣差至朱奶奶花烟舘内大言恫嚇欲索酬洋二十元不遂其欲大肆咆哮龜奴等正欲出外鳴捕甲見勢不美乘間逃逸其爲冐充無疑矣 
[滬濵雜誌]  
　　本邑人某甲冋在滬北某洋行爲夥其家則在南市校塲左近前日薄暮携手巾包一個内有洋銀九元小洋數角至大東門某洋貨店購物將洋包置在櫃上揀選艮久尚未成交突來一匪將洋包攫去甲尚未知覺迨旁人喚醒甲飛步緊追該匪巳去如黄鶴矣○流氓肇事時有所間本報已屢紀之矣前日午後有小流氓三四輩在大東門外逐隊閒游見鄕人某甲貿貿然來以爲愚懦可欺以碰撞爲名軋至小茶館啜茗若　聲勢洶洶甲孤掌難鳴遂被訛詐洋二元錢三百文並惠茶鈔若輩始一哄而散甲無可如何惟有飲恨吞聲悵然而回然流氓如此猖獗誠地方之憂也○某甲者現住西門内前日清晨不知何故與其妻某氏反目初僅大聲辱駡繼竟以老拳從事喧嚷之聲逹於户外爲鄰人所聞齊來解勸甲悻悻出門該氏見夫去後自念遇人不涉生不如死遂取洋烟灰乘間吞服入房偃臥適有戚串某婦前來探望見該氏神色有異細察之知係吞烟急倩人尋甲回家設法灌救得慶更生亦幸矣哉 
[英界公堂瑣案]  
　　陳惠良訴稱昨夜被偷兒陳連生竊去錢十千五百文由某號捕阻獲人贓送案請辦陳供認行竊崩角求恩蔡太守判令管押三禮拜贓給失主領去○周阿苟訴稱小的在工部局看守造屋處昨日湯錫保拆取竹笆阻獲交捕湯供稱小的係江北人天寒瑟縮取柴爇之以後不敢再犯矣此次惟乞施恩蔡太守判令管押一禮拜贓給周領去○包探王阿二江阿三同禀稱無賴姚阿大等冐充包探夥向顧松林索詐洋銀一元小的查得其中湯桂生前曾犯案是以連姚送案顧訴稱小的家中豢大一頭姚等自稱控夥查問來源小的向之說明姚等不問情由將小的擁至某烟館强索洋銀兩元小的堅不依從然已費去烟資洋銀五角後仍被詐去一元姚供稱有鄕人失犬囑小的訪尋分用洋銀自知該死湯及張慶祥同供稱小的等隨姚至顧家尋大後得分用洋銀分旣到案尚乞開恩蔡太守判令將姚管押一月期滿遞解回 
 
 

Page 4

 
 
籍湯卽金仁林管押一月張管押一禮拜○包探王阿二江阿三同禀稱胙日丁坤泉畢成闖至裏虹口公和南貨店自稱糖捐局巡丁上樓搜索吵閙不堪後由店主報明捕房派小的等前去查問伊等雖稱巡丁並無腰牌且是處在租界中巡丁不應擅往查私是以解送來案及進頭門有多人到來意欲將二人刼去小的等向之喝阻伊等又將店夥面頰擊傷深恐釀成禍端因將二人之手鎖住所有紅白糖三包一併送案俞桂山訴稱在治下裏虹口開設公和南貨店糖向小東門外聚德糖行買來均已報捐蓋印兹將發票呈電昨日丁等在店中上下搜尋自稱巡丁然無憑據及由包探解案又敢將店夥毆傷至起案之紅白糖三包有二包已蓋捐局印一包是零碎併成其夥某甲訴請騐傷丁供稱小的係上海人畢供稱小的係揚州人均在糖捐局當巡丁公和南貨店在虹口租界之外查知有漏捐糖三包訴明馮師爺前往搜查並不犯法突被捕房鎖錮心不能甘况小的等不知是處尚屬租界現被將漏捐之糖藏匿佩副領事以丁旣稱捐局巡丁不應至租界中擅自搜查旣已定章且無腰牌請爲究辦察太守姑飭將丁畢暫行管押俟函詢糖捐總局若果係巡丁理應移請局總自行發落否則歸本公廨辦理起案之紅白糖三包暫存俟騐明後發還 
[法捕房瑣事]  
　　開小烟館之張駿前控車寓　陳陳二積久烟錢四百十一文又將銅四開小洋混用反敢行兇同轉卽將陳阿二管押諭令張將銅四開交案再核此已列報昨日下午兩點半鐘葛同轉莅捕房訊案時張又具禀並將　　　　　　　日爾之軍　從何處得來答稱先在揚州當差曾得六品軍功謂旣有功名何以所繕帳簿任意顚倒答稱此係文理不深之故同轉閱帳簿上載明陳阿二欠　　四百一　文收有銅四開小洋一枚錢二百零四文核算數目不甚懸殊張稱銅四開悞作銀洋收下作錢二百零四文並未收伊錢洋旋據張福生投案聲稱在清潔局司帳與陳阿二爲友陳因細故與張口角情願代爲料理同轉問爾知陳阿二向作何業素來安分否供稱陳開車寓人甚安分同轉謂旣有張福生願爲料理准將陳交保銅四開劈毁○王兆祥控木匠俞和中圖姦不遂誣控欠洋十六元一案其詳已列前報昨日有楊李氏持愼昌號保單投案欲將王兆祥具保同轉飭將王帶案謂爾欠俞洋十六元須在保單上註明供並不欠洋請傳問鄰入便知底藴同轉曰爾不欠伊洋伊不致在爾家吵閙供俞於本月十九晚乘醉前來向表妹誘姦不遂以致口角不料俞於二十晚又來吵閙經鄰人解勸亦被毆傷同轉卽傳鄰人李施氏到案訊問供稱與王爲鄰十九二十兩日俞醉後至王家吵閙手携菜刀敲樹拍凳聲勢洶洶且將丈夫腰間踢傷可請查訪同轉飭包探將俞傳案俞稱從前與王同居臨平里繼因王遷往後新街令小的代裝塞板王寒苦異常屢次向小的借洋王稱前確與俞兄阿三仝居臨平里内本年九月十四日遷居治下俞帮作木工曾給伊錢二百八十文問俞至爾家吵閙共有幾人供稱俞邀流氓小奎並開設又新園浴堂之妾附和行兇同轉飭令李施氏協仝包探將俞兄阿三傳到阿三稱王兆祥與小的本住一弄不知弟如何與王口角同轉著李施氏當堂將俞和坤至王家行兇事詳述一徧述至因何尋釁之處欲言又止同轉訊問俞和中仍不直供喝令掌責一百下覆問依然堅執著冉掌一百下暫行管押又問俞阿三曰爾與和中同胞兄弟爾弟所爲爾必知之阿三稱小的聞弟與王兆祥之妹有私王遷家後弟確帮做塞板借洋亦曾有之同轉謂旣有其事不應邀同流氓持刀恐嚇阿三稱弟向來安分不致如此同轉著各交保限下期邀同隣人到案質訊 
[來電照登]  
　　施少翁鑒維之來函悉衛輝賑欵尊處已電匯四千兩弟又電匯一萬兩以應急賑宣懷叩謹附啟者河南衛輝府六邑災重慘極首批賑欵不敷散放疊來急電敝堂與絲業會館勉力籌濟并蒙聶道憲慨助千金合成四千兩託李維之大善士解往接濟今接津電敬悉津海關道盛杏蓀觀察俯憐豫災一視同仁益濟萬金可見大君子愛民之心心心相印眞是萬家生佛頂祝無涯善昌惟有仰仗慈福以冀上迓天和億萬生靈庶幾有豸正不僅衛輝六邑沾恩再造而已也謹代災黎望雲叩謝心香一瓣無任依馳[  上海六馬路仁濟善堂施善昌謹啟]  
[東賑特誌]  
　　謹啟者敝堂接奉樂善堂大善士樂助山東賑捐由信昌隆號交來規銀四百五十兩山左災黎飢寒交迫值此冬賑孔殷蒙大善士憫念哀鴻解囊濟急救命之錢功德無量登報叩謝並頌福緣[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩事雜紀]  
　　福州茶稅　形陽　商家獲利多寡不等迄今　有已闌各　例　　停所有洪山橋北嶺丹洋南門井樓茶亭　　北門鼓山各處局卡委員已陸續卸差矣○西關外河道壅塞已久現經大憲籌觺聞濬以唐蘇事司馬　其成他日工程報竣一水淪　舟楫住來富無不同聲稱便矣○閩俗　訟各州縣又不能　審　結以致　案纍纍甚有因小案釀　大　者呈是誰之過耶張笏臣廉訪有鑒於此會同藩憲於州縣班中才擅拆獄平日頗有官聲者委赴各州縣帮同審理是舉也不獨民困可蘇而富此官塲擁擠之秋亦可藉以疏通　一舉而數善備者也○閩　兩縣文童定於本月二十四日舉行縣試先期赴學報名照章倩　生具保想　枝鄕裏鑒戰風檐下筆聲暄無異春蠶食　也 
[虐斃學徒]  
　　寗波叅議廟後張永林木作學徒某中家在東鄕年約十四五歲　性成乖戾往往扑作教刑稍拂其心便施撻楚徒不堪其苦時時泣涕漣而本月二十四日復因小過持鋸版擊之繼又以木棒亂擊徒遂萌　見潛呑阿芙蓉膏迨毒發呻吟已灌救無及矣徒母一聞凶耗立刻前來吵閙旋經人秉公理處以洋銀數十圓爲棺殮之費始得寢事 
[閩垣官報]  
　　巡檢朱景鎭委辦厦門稅厘局文案試用知縣方寳麟起服禀到同知陸雅南交卸深滬厘局本任福清縣何如謹卸署莆田縣事知縣劉玉璋交卸洋口官運局從九品丁惠　禀明委辦前岐厘卡新任　事同知景文自京到省歸化夏陽巡嶮陽定康病故遺缺委試用典史魏炳又署理典史張懋祺禀明丁父憂從九品張瑞圖自京到省　詔安縣王金城卸事 
[衆善補登]  
　　七月廿三日甘肅衆善士由協同慶號雷　來助山東規元一百廿五兩四錢清單於十月十一日登出現來衆善士花名兹特補登茂苑彭百忍堂幹各蘭平銀廿兩楚南戴交義堂馬隴西陳夢記心田氏四户各十四兩雲間劉十兩平江張氏五兩思　堂周二兩退省堂王金陵陸永德堂侯何福記關中張三槐堂虎　故蘇陳七户各一兩共十六户合符前數用特聲明[  上海北市絲業會館籌賑公所施善]  
昌謹誌 
[上海北市絲業會館籌賑公所施少欽經收順直山東河南賑捐九月廿五至廿九日第三千三百六十三至六十七次清單]  
　　廿五日邵士杰　象生辰節省酒筵移賑洋二十元恆善童子求痰厥速愈由羅店同福　寄來洋二十元章正堃　符求病愈洋二十元鎭江八浩無名字洋十元懺罪子爲母陳妣求資冥福由招商漢局寄來四元馬瑞之王錫榮各一元無名氏一元○廿六日高郵武　丁玉　募無名氏　三十元揚州劉慶熙因嚴痰喘宿　求愈洋十元江西臨江陳竹圃爲慈恙愈完願由大順祥來六元又臨江清勤堂宋宅爲兒瘧愈完願四元九江天水氏因氣痛願助六元松江順昌當梅隱盧主節省湯　費五元誠求子五元嚴子里求保兒女平安由如臯孫堯欽　寄來二元嚴增榮因夏間次女平安完願由如臯孫堯欽翁寄來一元潮橋官運局連城總埠棉力子由汕頭寄來七兌洋六元○廿七日吾見項士林願壬辰二次抽　貨費洋一十元求兄項士林康健多濤洋廿元舜湖知愧軒祈產病平安洋三十元鄭肖琴施智琴各洋十元陳厚烜同子庭棨改名庭順續繳五元陳式卿交來玉山無名氏六元平湖馬長康爲母洪氏求病速愈四元凌門張氏爲子病求愈由太倉延天齡寄來四元　城　鐵鑑求人提拔恩準一元○毘　阜成募曾咸吉　二元李氏尤麟儀黄　堂森記羅啺谷蔭名氏六户各一元補過齋彭吉各五角不書名銅洋二元○廿八日常熟顧源盛醬園顧麟翔求貲先父用碞府君冥福洋十元和記一元長慶里劉寓求合家平安錢一百文○太倉間錫奎翁募院花居栢蔭軒繡餘室拾翠山房四户各洋一元辛卯生無名氏蔣知非錢　月陸織雲辛巳生　田　蔣　南錢曉霞金辛未同善十一户各五角共十五户合大八元對四三元無名氏銅洋一元○廿九日沐陽縣徐方氏平常節省餘下清江謙裕號　來洋十一元葛士鑑求施松居濕氣速愈　十元　省逸八洋十元寄居東　王惕齋兄心願　神移助由新關來五元清江東昇氏五元平湖胡鹿苓爲次子病愈並　母病不發合家平安二元松江順昌典朱麗泉爲得子承友賜　称助保孩無患一元　　洋二元　經堂蔣完願五角常州松鶴軒由蘇　恆裕寄來銅洋十元○公大　交來江右豐城　宗煌爲面痛保佑全愈洋西元又爲妻毛氏保佑分娩清吉六元捐朗生爲妻華氏分娩　答洋二十元又渭春酬答洋十元楊熙亮爲稻香孫病愈酬答洋十元范道行酬答洋十元揚宗鎬爲妻陸氏分娩于詠香酬答洋十元無名氏求合家清吉稻　左手復原十元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十月十八日京報全錄]  
　　宫門抄○發抄硃批三道○粤督李等奏粤海關籌解第三批京餉等欵銀兩委員起程日期摺○護晉撫胡奏審明兇犯照例先行正法摺○東撫福奏請開復疏防盜犯各官原叅摘頂處分摺○十月十八日内務府國子監廂紅旗值日無引見○睿王等塲差完竣覆命○補用道府王嘉善等謝恩○值年旗代奏察哈爾總管三音額爾德穆圖謝恩○額中堂請假五日○瀾公請假十日○英侯續假十日○召見軍機崇禮懷塔布胡宗溎三音額爾德穆圖○發抄邵友濂奏户部駁查十三十四兩年海防善後收支各欵登覆奉硃批户部議奏欽此○又革令洪熙監追查抄各欵查明家產盡絶請准豁免遞籍管束奉硃批該部議奏欽此○又户部駁查十五年分海防善後局收支各欵奉硃批户部議奏欽此○○頭品頂戴兩廣總督臣李瀚章頭品頂戴廣東巡撫臣剛毅粤海關監督臣聨捷跪奏爲粤海關籌解第三批京餉等欵銀兩委員起程日期恭摺奏報仰祈聖覧衙竊照光緒十八年分　餉户部奏撥粤海關洋稅銀十萬兩新增盈餘銀六萬兩又本年東北邊防經費奏撥粤海關六成洋稅銀十二萬兩又籌邊軍餉改作籌備餉需案内光緒十八年奏撥粤海關四成洋稅銀十二萬兩六成洋稅銀二十萬兩此欵應令照案截留歸還洋欵之用又各關應解抵閩京餉改爲加放俸餉案内粤海關四成洋稅每結提銀六千兩又京官津貼改爲另欵加復俸餉每年粤海關應解銀四萬兩又内務府廣儲司公用每年額撥粤海關稅銀三十萬兩例分四季起解以上各欵銀兩均應赶緊籌解以濟要需查粤海關應解銀兩向曲西商无行借墊勢難起解現銀光緒十年四月間奏准仍行匯兌在案兹光緒十八年分第三批京餉等欵銀兩經向西商志成信協成乾銀號借銀一十九萬六千三百六十兩先行墊解隨後由稅收交還以資周轉飭據廣東布政使覺羅成允遴委候補按司獄毓森等領解光緒十八年分第三批京餉銀二萬五千兩另加平銀三百七十五兩飯銀二十五兩又新增盈餘銀一萬五千兩另加平銀二百二十五兩飯銀四百三十五兩又東北邊防經費銀三萬兩又籌備餉需四成洋稅銀三萬兩又加放俸餉銀六千兩又光緒十八年秋季分廣儲司公用銀七萬五千兩另加平銀一千一百五十五兩新增歸公加平銀一千八百七十五兩抬費用項銀六百兩統共銀一十九萬六千三百六十兩飭令該委員毓森等領齎匯單文批於光緒十八年七月二十八日由海道進京支取銀兩前赴户部内務府分别交納除分咨查照外臣等謹合詞恭摺具奏伏乞皇上聖鑒謹奏奉硃批該衙門知道欽此○○護理山西巡撫布政使臣胡聘之跪奏爲審明謀殺兩家五命兇犯照例先行睚法恭摺仰祈聖鑒事竊據署崞縣知縣曹廷杰先後禀報縣民李任虎挾嫌謀殺聶牛金等兩家五命一案當因案情重大批飭提省發委太原府審辦兹據著太原府知府國鈞審明擬議解由署按察使俞廉三覆審勘轉前來臣親提研鞫縁李任虎籍隸崞縣與已死聶牛金並聶牛金之祖母聶郝氏嬸母聶劉氏同村居住與已死冀梓並其妻冀常氏認識均先無嫌隙李任虎向在省城開設梨鋪和理光緒十七年六月間聶牛金因事進省至李任虎鋪借宿適鋪内失少銀物李任虎疑聶午金竊取尋向查問不認將聶牛金扭控送縣當經該前縣吳兆基訊明聶午金並無行竊情事將李任虎責押保釋李任虎因冀梓充縣刑書與聶牛金戚好擬係冀梓從中舞弊卽以前情由州道赴司院上控先後批縣差傳覆　李任虎不敢赴案積忿成仇遐意將聶牛金全家殺害洩忿十八年閏六月二十七日探知聶牛金與其叔聶鐵喜並趙萬春在地工作料其回家必　後予　地方經過卽在該處等候晌午時瞥見聶午金等走至卽向攔住聶鐵喜趙萬春畏懼逃避聶牛金用鋤撲毆李任虎左手用　烟袋架格右手用刀連扎傷其右肩甲左肋右胯右腿聶牛金轉身欲逃李任虎復用刀扎傷其左臂膊右手大指根右腰眼聶牛金喊跌倒地李任虎料其已死查尋聶鐵喜不見趨回聶牛金家見聶郝氏坐炕聶劉氏在炕邊做飯李任虎右手用刀扎傷聶郝氏右乳聶劉氏卽取廚刀向砍李任虎左手用鐵烟袋格落廚刀並毆傷其右眼胞聶劉氏用手奪刀李任虎復扎傷其右手食指根聶郝氏出院喊救李任虎趨出用刀扎傷聶郝氏右後肋左後脇倒地聶劉氏趕冋拚命李任虎又用鐵烟袋毆傷其左脇並肚腹近下聶劉氏倒地滾罵李任虎復用刀札傷其肚腹右後脇與聶郝氏均卽殞命李任虎又念前受責押必是冀梓舞弊之故起意將冀梓一併殺死卽出門起身次早進城至冀梓家見冀梓掃地李任虎持刀聲言報仇冀梓卽拿鐵鏟撲毆李任虎用刀格落鐵鏟並　傷其左腋　冀梓　頭拚命李任虎將其合面　按倒地用刀扎傷其兩脊膂兩後脇兩後肋冀常氏趨攏帮護字任虎用刀將其右腋　右肋扎傷冀常氏拉住李任虎喊駡李任虎復扎傷其右臂膊左後肋左後脇左腰眼冀常氏鬆手倒地與冀梓均各殞命李任虎卽赴縣投首報騐訊　詎聶牛金傷重延至七月初十日殞命復據報騐訊先後禀經批飭提省審辦供晰前情不諱案無遁飾查律載殺一家非死罪三人者凌遲處死財產斷付死者之家又例載殺一家三命兇犯審明後依律定罪一面奏聞一面恭請王命先行正法各等語此案李任虎因疑聶牛金偷竊銀兩物件送縣訊明致受責押復疑刑娌冀梓舞弊輒敢挾嫌起意謀殺聶牛金並其祖母聶　氏嬸母　　氏一家三命曁冀梓並其妻冀常氏一家二命實屬凶殘已極自應按律問擬李任虎除謀殺冀梓夫婦一家二命罪止斬梟輕罪不議外合依殺一家非死罪三人者凌遲處死律擬凌遲處死業經臣於審明後恭請王命飭委署按察使俞廉三撫標中軍叅　方　　照例將該犯李任虎綁赴市曹凌遲處死仍將首級解回犯事地方懸杆示衆以昭炯戒該犯李任虎查無妻子　免緣坐其尉產照例斷付屍　具領聶鐵喜趙萬春當時逃避訊係畏懼所致均毋庸議無干省釋除全案供招咨部外所有審明兇犯正法緣由理合恭摺具陳伏乞皇上聖覧謹奏奉硃批刑部知道欽此○○尚書銜山東巡撫奴才福潤跪奏爲疏防衙者被刦之知　汛弁現已獲犯過半兼獲盜首懇恩開復原叅頂戴處分恭摺仰祈聖鑒事竊照鄒平縣衙署被刼銀物丁役薛源等並被让傷一案經奴才奏請將鄒平縣知縣張楚林鄒平汛把總高鳳春先行摘去頂戴勒限嚴緝於光緒十七年十一月十四日奉硃批着照所請該部知道欽此欽遵轉行遵照先據該縣張楚林汛弁高鳳春選撥兵役跟蹤追捕於十七年十月初三日夜行抵長山縣境適該犯　狩心等正在事主沈文源客棧行刦卽協同長山縣兵役捕拿當塲恪斃盜犯謝鐵婁鄧春二名並將陳狩心姚來符孔柱等拿獲就近交送長山縣知縣程仁均提訊陳狩心卽陳明閏供認前因同夥李中元等被鄒平縣拿獲訊明正法心懷不甘起意行刼鄒平縣衙　洩忿糾允被格身死之謝鐵簍卽謝二鄧春卽鄧吹已獲之姚來符卽姚　楨孔柱卽何柱又名何金中在逃之郝愼發陳東舉苗洸　卽苗曠得又名苗乍郝潮舉卽郝泳王四張大興高挺鈺朱傳方卽朱宋鄧　　高挺晟孚鳳同夥十六人行刦鄒平衙署復至長山縣境行刦事主沈文源客棧各得贓不諱質之姚來符孔柱供各相同陳狩心姚來符旋各因傷身死復據張楚林高鳳春　覓眼線夥同各府縣曁防營派出勇役於十七年十二月十八十五等日續獲逸犯陳東舉郝愼發苗洸得三名先後禀經奴才批飭濟南府知府魯琪光行提犯眷至府訊明陳東舉等各供均與陳狩心等前供無異並向都愼發究明郝潮舉王四均因行刼沈文源客棧時俱被格　郝潮舉逃至寗暘縣王四逃至濟寗州各因傷身死分飭該州縣查明屬實孔柱郝愼發於訊明後旋各在監病故將陳東舉苗沅得擬議禀經奴才核明批飭照章就地正法彚入本年夏季奏報在案奴才查鄒平縣知縣張楚林業已開缺另補該　疏防衙者被刼固　咎無可辭第於疏防限内未經卸事之先與該把總高鳳春先後拿獲盜犯六名格斃四名僅止　犯六名未　實已　犯過半　獲盜首尚知愧奮兹據藩臬兩司詳請具奏前來相應籲懇天恩而准將開缺另補前鄒平縣知縣張楚林鄒　汛把　高　春　叅摘　處分均予開復出自　鴻慈逾格除將全案供招咨部並仍飭嚴緝逸犯張大興等務獲究報外理合恭摺具奏伏乞皇上聖鑒訓示謹奏奉硃批着照所請該部知道欽此 
 
