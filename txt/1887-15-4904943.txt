# 1887 - 15 - 4904943

 

Page 1

 
 
[專設測繪學舘說并章程四條] [  長沙鄭棠菊人]  
　　竊維六藝之學禮樂所以修文射御所以講武書數則二者兼需今日之輪船礮彈　昔日之兵車弧矢也當今之世内固疆圉外懾强隣惟恃船礮爲利器雖聖人復起不能易矣顧船礮雖爲利器而連用利器則存乎其人蓋連用船礮人當深明運用船礮之法尤當周知運用船礮之地必也於各海口洋面無不熟習胸中瞭如掌上夫然後駕　則操縱自如轟擊則發皆命中進可以戰退可以守而得盡利器之用矣中國自通商議成知　礮之利未可緩　於測算　　之術亦旣講求矣然有兼及無專門多空談少實騐迄今二三十年來　於天文地利測繪精祥足　船礮之用者實　其人豈中國之聰明才力果不及泰西乎抑學無專門且未嘗身歷實騐坐而言　未必能起而行也　　海軍初立　象更新舉凡選將練兵增船籌餉諸大端朝廷自有權衡非草茅下士所敢輕議而挽回風氣培　人　則惟有開設學館妥定規條不尚虚文力圖實效所已能者精以習之所未能者勤以求之庶幾風氣轉移人才輩　夫以中國之地大物博守先王道德仁義之經通目前氣連時勢之變酌古準今興利除弊富强之治安見不駕泰　而上之哉至於學館之設非止一途當分門别　實力舉行而專設測繪學館似尤爲今時急務蓋船礮之利必資測繪而测繪之用又不僅施之船礮而已棠幼而失學壯而奔走四方中年以後始究心輿地算數之學性之所近覺時有心得但測繪之法非身親歷練亦終屬空言難資實用爰不揣淺陋謹擬專設測繪學館章程四條可否施行敬侯　擇一教習宜中西並用也測繪之學首資算術近年中國精通算術者頗不乏人卽天文推步亦有專家堪充教習惟水陸測　實四人之長技設舘之初中教習外須訪求西人中之熟習輿地精於測繪者用爲西教習卽薪資多費亦在所不惜但須藝術精深且曾身親歷練非徒紙上空談者方勝此任如果得人則不獨教習測繪之事兼可繙譯測繪之書實爲兩得數年之後學徒中自有出類拔萃之才堪充教習之選矣一學徒宜因材教育也測算繪畫固文士之所爲而有時探水量沙登高陟險非强有力者不可故粗材亦宜兼收一二但須心性靈敏能習書算方堪造就至於或海洋或陸地測繪之法各有淺深難易之分亦各有所用當視其人之資質以教之庶免隔膜易收速效再學徒中有於算術繪事曾經學習者加以精進卽係成材當分别酌加月廪以示優異一書器宣備辦齊全也測繪西書有業經繙譯刊　者有尚木繙譯　當　其要者併譯成書以資肄習如學徒中有深通西文之人或其書未成卽能考究更爲便速測繪儀器水陸不同各適其用當一一購辦交舘中監督經理收存隨時領用不致缺乏至學徒用功之勤惰所學之優絀由監督認眞查察衂懲兼施庶日起有功不致虚糜月　並當不時諭以忠義俾知順逆誘以利祿俾知進取亦監督之　也一演　宜身歷實驗也查同冶間繙譯西人所著中國海道圖說因限於　幅眉目難清地名　界亦多從略且有舛誤而沙線之　遷無論矣設舘一年後各學徒所學已得門徑可派輪船一艘由監督教習率同諸徒局歷南北兩洋　以從前　說　藍本重加細繪略者詳之誤者正之沙線之變遷改之可成中國沿海輿圖善本而各學徒經此一番歷練所學可望有成也嗣後每歲宜遴派數人出洋一次非徒演習技能凡沙線變遷可隨時測改另成沙線改本由此精進近則東南諸島國遠則印度西洋皆可遊歷測繪矣而船礮之外凡資測繪之學者更何患無人耶 
鄭菊人别駕名棠余姻長也好學深思尤究心時事昨以此稿見示讀之覺識高志遠切中時宜所舉雖祗一端所見實關全局其所擬章程皆力求實濟非徒託空言者比敬佩敬佩爰請登諸申報以備當事之採擇焉伯和章　彝識 
[本館接奉電音]  
　　昨午接到在京訪事人來電有本月十八日上諭一道敬謹譯登○十二月十八日奉上諭彭玉麟奏長江水師總兵員缺遵照定章擬定正陪請旨簡放一摺湖南岳州鎭總兵員缺着張捷書補授欽此 
[倫敦要電]  
　　倫敦本月十九日發來電音云德相俾思麥克在議院宣言德國現應添募兵士且謂歐洲各國固共保太平之局惟與法國則必有戰爭云 
[都門紀事]  
　　京師訪事人函告云十一月杪户部堂官忽將銀庫書吏一名押禁南城坊署傳言因某督撫有電信與該部因部庫放欵平不足數遂將書吏押禁其中有無别情容俟續録○十一月二十夜間有一人倒斃於崇乂門外迤西火把廠經更夫瞥見禀報南城司署次日司官來騐見死者腰懸木牌上書南苑木匠李大屍之旁有燈籠燈籠左右有嘔吐穢物淋漓數堆嗅之尚有酒氣司官謂死者必係爛醉于嘔吐之際觸燈火氣臓腑被燃及啓具齒則見舌焦喉爛遂具　詳城　城憲批准次日棺殮擡埋此死于酒者也乃尚有因病而死於路者十一月十九日午後有年三十許之某甲衣履鮮明行至前門外廊房頭巷忽以手捫胸連喊數聲彳亍三五步跌地而死當經該街首事禀報中城司署次日清晨忽有甲之弟同甲妻女至尸旁痛哭具聲甚哀觀者無不爲之酸鼻至午後司官來騐先詰甲弟曰汝兄向有何病甲弟回稱素有胃氣痛病每犯時呼痛翻滾幾不欲生司官卽以其語具供狀令甲弟畫押復令仵作察驗經仵作騐明實係病死並無别故次日詳城經城憲批准完案甲弟遂具棺盛殮人生如朝露誠然○烏　雅蘇豪將軍進貢貂皮一十箱派員護運進京十一月十七日進德勝門經崇文門稅務司查騐照例免稅放入聞内務府於是月杪騐收○前門外大棚欄恒義洋貨店由天津販來洋廣　貨甚多以數車載運於十一月中旬入京經崇文門查騐仵數輸稅忽於箱篋中搜出私帶洋藥兩包當經稅務司將該鋪夥交東河汛守府收禁聞稅務司按罰欵章程辦理須罰十倍尚未聞該舖將罰欵交清否也○漢員秋季俸米四品以上者經户部仍劄通州中西兩倉開放五品以下者則劄派祿米倉發放自十月二十日開倉至十一月杪閉倉計限四十日所放之米尚不甚劣據聞此季漢俸本不應該倉開放户部因該倉頗有虧耗故爲以放代盤之計未諗確否○前門大街有琉璃瓦牌樓五楹上矗層霄下臨無地祗以年久失修遂致日就欹側十一月初旬經工部查估工料派天德木廠承修嗣經木廠以長木數十根周圍撐架擇於明春 
 
 

Page 2

 
 
二月開工興修聞需銀二萬有奇傳言須歸直隷制軍籌欵解京○十一月初間前門外北火扇有吏部書吏張姓者其家雇一僕婦忽患痰疾勢頗危殆張恐有不測遣車送往東北園王媒家養病及車至王媒門前御入連喚僕婦下車良久不應御人甚以爲疑向車内窺之則　已死矣御人大驚遂停車　張處報信張卽禀報北城司署次日經司官相騐實係因病身死俄而僕婦之子女由鄉間到來始具結完案而僕婦之屍已停車内三日矣張憫其苦况厚給棺木並給伊子女盤費甚多可謂備極體　矣 
[厦門洋欒近信]  
　　厦門友人來信云洋藥華稅局近日課厘稍有起色不似八九十等月課厘短絀每月由局貼交萬餘元之多惟近來走私者日見其多是亦一漏巵也查從前洋藥局與厦門各洋行皆有議約不售私土每月由局貼銀自數十元至數百元不等惟與某洋行前經涉訟未能和洽局中雖添勇梭巡而某洋行則添設土棧數處以與之相抗奸商巿儈卽借該洋行爲隱射偷漏之計走　之船或與巡船相遇往往互施鎗砲是以夜間每聞海上有鎗砲聲彈子横飛令居人咸有戒心人烟稠密之　何堪被其驚擾所願上憲設法禁止以免平民遭池魚之殃及則闔厦之民當戴德於無旣矣○洋藥局以海上走私日甚一日所招募之石潯鄉水勇百餘人不但不能認眞梭巡反爲走私者通風報信遂擬撤裁若干另招稻頭　人數十名以充巡勇聞該鄉人亦多爲走私者今乃招以爲勇或亦權宜之計耶○洋藥局舊董　君怡堂素有忠厚長者之名去秋辦理局　每月認繳二百七十五箱所認厘稅已屬太多又值洋藥加厘之際所用諸人不能盡力以致日形虧折至十月間所有股本八萬虧折一空遂議另招股分禀由奎道憲轉禀省憲核减箱數每月認繳二百廿五箱課厘仍以王君爲董事以容君蘭生　之　用某甲爲司事甲所辦諸事頗不滿於衆口未及期年已將股本折去三分之二道憲深恐該局不能支持適有蔡君碧溪邀合粤商禀請加額包辦於本年八月中秋前二日接辦而舊局帳目至今木曾結算月前王君訪聞某甲等有侵扣舊時股本之說遂告知闔厦錢土店鋪凡有欠繳梲厘者暫勿交繳俟局中帳目算清方准再繳厦門商民一聞此事咸代王君不平亦可見公論之自在人也 
[甬東命案]  
　　甯波江東三官堂附近有男屍一具横臥地上喉間繫有絲巾一條似係勒斃者後有屍親認領知死者係毛姓是夜由他處收得洋銀八元順途由新會舘觀戲歸時已更深不知如何死於道路當經事主報官請騐此甯波訪事人之信也按毛姓身帶銀洋看威而歸必無於中途自行勒死之理其爲他人謀財害命固可不言而喻復於喉間繫絲巾者將以掩他人之耳目耳時當歲杪匪類愈多孑身遠行之輩可不慎之又慎哉 
[蘇垣得雪]  
　　十七夜十二點鐘蘇垣雪花紛墮至天明而止十八夜復玉龍飛舞約積有五六寸農民皆額手相慶云 
[皖撫接篆]  
　　新簡皖撫陳六洲中丞行抵安慶已紀前報兹聞中丞于十五日午時接篆當卽恭設香案望闕謝恩並恭　奏摺泒弁飛齎進京至十六早八點鐘前署皖撫阿嘯山方伯至撫轅請見陳中丞命開中門傳點升砲以伸敬禮然中丞雖謙光　逮　方伯謙抑自持仍由宅門步至暖閣外升輿回衙是日陳中丞接見僚　至一點鐘始竣阿方伯旣卸撫篆卽回布政使本任丁潛生廉訪旣卸藩　卽　安廬滁和道本任張敬堂觀察旣卸道篆仍奉札飭督辦防軍支應總局新舊交卸萃于一時是以省中聽鼓各員往來道賀輿馬不絶于途也 
　　　補述風擣ＡＢ本月十二日上午西北風怒號有走石飛沙之勢長江雪浪滔天彷彿銀山十二是時京口義渡船俱暫泊南北兩岸無敢冒險開行惟各貨船之滿載貨物者不能久候遂各揚帆東下但見江水奔　澎湃驚濤駭浪有拍船頭而過者嗣聞是日失事者甚多有五船駛行尚不甚遠　爲風浪潑沈兩艘爲蘆柴船一艘爲羅蔔船又兩艘爲小麥船船貨皆被江神攫去幸人　皆得救起迨至夕陽西下風伯僉威義渡船始　泊江干以待行人喚渡風濤之險伊可畏哉 
[沈船述聞]  
　　太古公司之載生輪船由外洋來滬於昨日下午進口其時潮水甚急駛至公家花園前面卽行下錨適有鴨庇股船數艘順潮而至内有一艘撞於該輪船之首分爲兩截然尚擱於錨鳏上鴨庇股船上有五人卽坐自已之杉板船逃命後輪船錨鍊爲潮激緊鴨庇股船遂沈入水中卽有各小船在該處打撈零星物件查失事之處卽在蘇州河口是處水道本淺今復有沈船則舟楫往來愈形不便矣 
[再奬學童]  
　　駐滬法總領事曁法工部局西董等創設法華公書館廷請華人爲師教華童以語言文字曾於今年冬初在新闢之公家花園令各童拈圖分給物件以示奬勵已紀前報現屆歲闌定於今日散學俾各學童歸家明春擇日開館新任法領事德　廷君及各西董念各童劬學多時頗著成效遂擬再頒物件使之鼓舞歡欣定於今日二點鐘在法工部局齊集分别奬賞想屆時又有一番熱閙也 
[剪綹宜防]  
　　時屆歲闌廛巿之雜貨油酒等鋪生意較平時尤爲熱閙而飢寒無賴之徒乘間竊取財物者亦實繁有徒前日大東門外有東鄉人某甲赴某雜貨店購辦年貨約錢三千有奇及取物付洋而兜肚中所藏之洋七元均已化爲烏有細視兜肚上忽成一孔蓋被匪徒所剪破也當卽四面追尋杳無蹤影甲無可如何惟有垂頭喪氣而去然則入巿買物者可不格外提防哉 
[殺妻駭聞]  
　　吳起殺妻求將古今目爲忍人不謂今人亦有效之者此誠駭人聽聞矣本邑人圖張家橋民人某甲曾娶某乙之女爲室已閱多年近不知因何反目竟將妻殺死乙固未之知也甲乘夜將妻屍棄於乙之門前並向乙理說聞者咸莫明其故或有知其事者　該氏因與某丙私通被甲知覺起意殺之聞此事有人調處寢息並未報官請騐云 
[安置越女]  
　　昨報列越女被拐一節昨日捕房將廣東人陳阿榮等及越女三人解案法繙譯祁君亦到英公堂與蔡太守及英賈副領事會訊據禪臣洋行之北京輪船主投案稱從香港來滬船尚未泊碼頭時陳阿榮卽雇杉板船用繩將越南女子三人捆绑吊下杉板情狀可疑故將陳阿榮及同來之婦人并越南女子一併知照巡捕送案大副洋人稱陳阿榮帶同婦女及越南女　等乘搭我船在途時有肥胖之越南女子到我房中叩頭似有懇求之狀然言語不通及抵滬又經陳阿榮捆绑吊下杉板更屬可疑告知船主喚捕送案陳阿榮供越南女子向同鄉人家買來立有賣契三紙呈閱至該女等曾否作過娼妓我未知道船抵埠後因無扶梯用繩捆脚吊下我之妻女亦如此並無别情盧氏卽阿蘇供是陳妻王氏卽恩弟及盧阿英等皆是陳之子女供與陳同越女三人因言語不通不能取供惟據呈之賣契載一名大妹一名細妹一名亞妹太守商之賈君祁君以該越女等所供尚無通事可傳殊難核辦祁君請將人証歸法公堂冉延通事人以供質訊核奪太守允之隨飭值日差同巡捕將陳阿榮及盧氏王氏盧阿英及越南女子大妹亞妹并賣契併送法公廨訊理盖法領事德尚廷君以越南現歸法國管輕因將被拐之事歸法公廨辦理昨午十二點鐘時經英捕房西捕英包探　阿炳等將陳阿榮及越女等一併送至法捕房請爲收管　女已改廣服二女年約二十七八一女年歲稍輕衣服單薄法巡捕頭備德祿憐其寒冷擬請繙譯祁君禀於領事爲之置俻衣服一面先將　阿榮等四人分别管押越女等旣被誘拐何堪再遭覊押令法包探王榮培揀妥當容棧俾得暫時棲止嗣經該包探查得有經辦法工部　清潔事務之金餘慶所開金裕泰客棧在法界吉祥街甚爲穩便清潔隨卽禀明捕頭將三女暫送棧中安置法包探尚恐閒人有窺看情事另行派人照料此案諒於今日解訊也 
[人贓並獲]  
　　招商局江永輪船開放時有雲南礦務局某姓幕友擬附輪至揚州當雇小車將行李什物運至碼頭尚未下船忽失去　箱一隻内有信札等　緊要物件及至上船查檢物件始知書箱已歸烏有胡某因輪船卽欲開行不及守候因託上海礦局某君代報法捕房後 
 
 

Page 3

 
 
經法包探嚴頌眉王榮培等認眞查緝獲到著名小竊阿耕小薙頭小小順三人拘入捕房管押候訊聞原贓亦已起獲矣 
[領妻管束]  
　　陳勝榮扭控王根六誘匿伊妻石氏一案縣訊將王及地保顧調梅交差看管限交石氏已列昨報昨據王將該氏交到下午由帮審委員宋二尹研訊陳投案伸訴石氏供語支吾二尹飭掌頰四十下供稱小婦人並非脫逃實係　工出外被王奸誘與王同處約有七個月二尹復詰王根六王俯首無詞惟求恩宥二尹乃飭掌頰十下着具改過切結並着交保該氏交陳領回管束陳叩謝而退 
[續訊巡丁緝私案]  
　　西包探名羣者同紀林等捉拿緝獲私硝之護勇巡丁等解案由蔡太守會同賈副領事訊供候再行覆訊已列前報兹於昨日下午二點鐘時覆訊麥總　捕頭帶同西包探羣與紀林到案羣供華歷十四夜十一點半鐘聞有放鎗聲我卽跟尋見有一船拖杉板由浦江進蘇州河而西喝令停船不應路遇紀林及華捕在　之兩旁追赶直至鐵路大橋下伊始停船我卽下船見有軍械更屬可疑因同華捕等拿獲九名及私硝二十三包並未毆打伊　麥總巡捕頭稱伊等旣是官巡緝私何不知照捕　協同往捉便無意外技節且旣稱已獲販私人當時何不告知華捕護勇解樹仁供在船上同巡丁查私知有私硝船數艘當惟拘獲一艘因聞放鎗聲亦向水中放鎗冀　有所驚恐當獲販私者一人帶至我船之中艙尚有一人　水逃逸　在英公館碼頭爬起及我等駛進大橋似覺後有販私船追赶及至鐵路大橋有中西人抛石下來我等見是西捕遂卽停船將情告知西捕不理竟將我同伴毆打致已獲之販私人脫逃且失去皮褂兩件棉褂一件單褂一件及旱烟筒等件開單呈閱李恭寳供在船爲舵工捉私時彼先放鎗我船還放旣獲後我等六人在自已坐船尚有三人在私船上我在中艙被　捕併拿太守問其販私人在何處答稱在後面火食艙不知如何逸去賈君謂旣獲販私人西捕不知爾等何不說明卽有護勇梁天福王萬祥同稱我等欲言彼不許開口且遭西捕之毆這丁趙瑞甫供販私人寔被西捕放去實是情虚脫逃雖向西捕言明官差獲私然彼不問情形肆意毆打無可分辨又有護勇梁義亭曹三祥等同供西捕無理毆辱致我失衣請爲追償太守問當時有華捕否一百三十七號華捕答稱我同西包探同到船上我立艙後伊等並不說有販私人至西探旣　伊等起岸時伊等言有衣服我卽持燈照船内祗有棉被三條及水旱烟筒並無皮褂西探亦未毆打伊等一百五十七二百六十六兩華捕同稱我等分班照料二船並無衣服更無人敢竊一百零九號華捕稱是夜經我傳話伊等均未說及西探毆打包探王阿二稱當夜我不在場次日捕頭命我探聽據崇明船上人言當時獲私彼此放鎗甚致販私人跳落浦江西探聞槍聲竭力拘拿總之協捕拘拿便無此等枝節解樹仁等又同供西探旣不知官差獲私我等旣被獲又不許聲說一說便毆實屬無可奈何太守商之賈君謂情形山經訊明應飭該護勇巡丁等暫退再候會商核辦 
[究追來歷]  
　　前有盧啓揚投英會審公廨控開永義公號曾經開瑞泰號之朱宏福持洪源莊票銀五百十兩懇商掉換匯劃莊票當付惟康莊　豐莊等票銀卽將洪源莊票轉付與惟康莊曾向洪源照票及屆期向收據洪源莊之吳廷鮝言票由壳件洋行買辦黄省三止付明明被串洋商阻付票銀由惟康莊交還是票呈請提吳廷鰲黄省三追究等因又有惟康莊之王景春遞禀請究又據壳件洋行東投英領事署訴稱曾　瑞泰號之朱宏福定買火油先付下洪源莊　詎該號未交火油已經倒閉卽着買辦黄省三向該莊止付不料又有盧啓揚從中布弄砌　妄控洪源莊之吳廷鰲及買辦黄省三請爲究誣等因美領事據情照會蔡太守訂期於日前下午會同美繙譯易君會訊永義公盧啓揚洪源　王廷鰲惟康庄之王景春壳件買辦黄省三各執前情太守商之易君謂盧啓揚所控旣由朱宏福掉換起見而致涉訟理合究追來歷俟朱宏福到案質訊核辦至該莊等各訴照票情形可着各投　業會館議奪 
[客棧可惡]  
　　前夜有年約二十餘歲口操甯波音之某甲扶一老年人至英租界石路北延齡堂吸烟稍頃甲便去　烟館見老人病甚沉重恐有不測遂報捕房派捕送老人仁濟醫院旋於昨晨斃命當由捕房傳三圖地保查得死者有親屬在滬隨往知照備棺成殮傳言老人寓居客棧因病　棧夥送往烟館以爲脫累地如果屬　則該棧之居心竟有不可問者矣 
[行夥被控]  
　　西人某至英公堂稱開土行用徐履貞爲買辦鮑芝仁爲跑街被鮑私造假票及侵用各欵共有銀千兩之數報捕送案請究徐稱廣東人在洋東處爲買辦由同鄉人李姓薦保鮑芝仁兜攬生意不料鮑揑造蘇州福泰支上海立大票銀三百兩辦土照付届期向收無着始知其揑造及細查又有元和票銀二十兩亦是假票又有各項朦混之獘計銀七百九十三兩九錢八分洋二百十九元二角六分尚有客帳未經查明容再細核禀覆鮸芝仁供本邑人由李姓荐保在徐名下爲夥具保銀五百兩言明每月工洋五元經放一切帳目開係甚大設有欠缺要我賠　兹屆年終歸帳之際因向說及如有盈餘應分花紅伊竟因此將我送案至票銀均有來歷徐又稱伊祗要每月辛工五元票銀實係揑造兹特呈閱蔡太守商之賈副領事飭將鮑芝仁管押着令料理一面諭徐稽查細帳再向保人理追 
[英界公堂瑣案]  
　　廖阿順稱兒子阿根在裁縫店學習詎被陳阿林誘住客寓二宵剥去衣服質錢使用被我尋見詢得前情報捕拘陳送案阿根供與同陳稱已蒙訊明惟求施恩捕頭禀陳阿林屢次騙剥小孩衣服請爲重辦蔡太守以陳疉次犯事殊堪痛恨判押三個月期滿笞責百板○一百九十八號華捕稱見應雪雪所推小車有聲囑伊加油又見所載皆是電線不知何來卽帶至捕房旋有電報行西人來認今特送案西人司特而司稱電線是我行中之水線不知如何被車夫裝載應供有吳淞鄉間人趙華華雇　在河濱裝載赴鄉蔡太守商之買副領事飭將人贓交捕着交趙華華一面飭包探細查 
[重申謝悃]  
　　前承屈臣氏大藥房見惠西字月份牌并香摺亦旣愧恧矣兹乃厚貺屢加復以華字月份牌一紙見貽拜領之餘見其精工巧製花樣翻新更加膠　宛若玻璃其光可鑒殊見心思之巧以是知製藥之佳當更可不言而喻宜其藥籠中物四遠馳名不　而走也爰書數語重甲謝悃 
僕吳人也幕游齊豫暌隔故鄉每閱申報見海上諸名人跌宕詞壇輒深慨想率賦三律郵呈高昌寒食生天南遯叟小倉山舊主諸君子 
[郢政]  
　　劍匣詩瓢滬上留東來領袖屬何求縱横跌宕胸襟壯倜儻權奇議論遒海國梯航通象譯文壇袞鉞媲春秋依人苦恨年年慣欲識荆州願未酬天南一叟獨稱尊慷慨雄情老尚存東國人倫推郭泰西陲奇士失張元昔張吳二生以策干韓范而不用因乞之西　懷才不遇古今盖有同慨焉舊居有巷鳥衣識僕家甫里與先生比鄰故能識其故居旁腉無人蝨子捫聞說坡公歸海外何時樽酒與同　一時聞望重袁絲寰海人修祝嘏詞歌板舞裙開雅集碧雲黄菊寄新詩西洲蓬梗頻年跡南國棠陰舊日思猶有淵　通孔李隨園曾記拜名師隨園十三女弟子僕之祖姑與焉著有露香閣詩存已鏤板行於世[  汗漫游客嚴興傑紫縵氏初稿時在中州學署]  
[敬祝太原黄太孺人五十壽詩]  
　　大衍初登設帨辰堂前拜舞彩衣新昔年黄鵠歌聲切此日青鸞瑞氣臻荆布身安推儉德萱幃頤養葆清神稱觴一洗　華習座上應多風雅人賢郎藉藉著聲名省識平時母教明服賈牽車勤孝養論交傾盖矢眞誠不須丹樂延慈昇惟假詩文當壽觥愛日綿綿知正永登堂願共祝長庚[  海上侍生蕭雲鑾紫荃甫稿]  
 
 

Page 4

 
 
[脫稿後意有未盡復足三律分簡諸君子仍請指謬]  
　　大復詩名一代崇蕺山繼起亦稱雄風流比似張思曼豪挾賢於陳孟公交合瀛歐聲氣廣班聯士女笑譚同息陬未返游梁轍先柬新詩當刺通鬱鬱年來滬瀆居文園秋雨病相如家無長物游行慣窟有斕言感慨餘南部烟花條續録西溟蠻觸紀所書曾讀先生普法戰紀巋然　幸靈光在一瓣心香祝未虚當世終須作手推輪囷盤鬱此奇材張平子有四愁賦龎士元非百里才紅豆傳家吟側豔黄花延壽發新醅隔舟猶識袁生詠誰是征西謝尚來[  丙戌仲冬紫縵氏未定草]  
[浙省撫轅抄]  
　　十二月十三日候補府李景曾禀見辭赴甯屬厘局候補府經歷莊慎樞卸署永康縣丞回省禀到典史鄧麟祥起服由京騐看來省禀到○十四日開化縣丞洪恩培禀謝飭知赴任禀見叩謝前署武康典史夏曾飴交卸回省禀到○十五日從九品方憬禀知臬司委艮山門保甲差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十二月初四日京報全録]  
　　宮門抄○諭旨三道録前○發抄旨三道○川督劉奏爲川省文武官民應行整頓摺○直督李奏請副將暫緩引見片○將軍富奏爲揀員請補烏營佐領防驍各缺摺○護皖撫阿奏報續完鳳淮二倉正耗銀兩分數摺○東撫張奏報查明光緒十二年上半年京控案件分别　未完結彚奏摺○十二月初四日兵部太常寺太僕寺鑲紅旗值日無引見○肅王等因伊子授職謝恩○吳大　謝賞福字恩○绵宜等各謝調授缺恩○甘肅按察使方汝翼請訓○文彬彭鑾預備召見○雍和宮奏派熬粥之大臣派出巴克坦布○召見軍機文彬彭鑾方汝翼○皇上明日卯正至奉先殿壽皇殿行禮○發抄衛榮光奏豁免案内　欵各員現已解清請免處分奉旨着照所請該部知道單併發欽此○又請將虧挪庫欵之故今左紹斗等革職限追奉旨着照所請　部知道欽此○懷塔布奏請飭查勘黄新莊等處行宮工程奉旨該衙門查勘具奏欽此○○頭品頂戴四川總督臣劉秉璋跪奏爲川省文武官民應行整頓各情形恭摺瀝陳仰祈聖鑒事竊臣於到任後隨事留心考核其亟宜整頓者已有數端一部章委署州縣之缺定有三班實缺署别缺不得過一成久經通行在案川省委署人員太多又不遵照部章辦理另立章程按名遞署其實缺調署更逾一成之數辦理實屬紛歧臣現已檄飭署藩司游智開將州縣委署章程遵照吏部奏定頒發之式三班輪遞酌委仍限十日内將調署人具逐加考核擇其實在人地相需酌留十員以符部定一成之數其應回本任者撤回本任其才具不勝本任者調省察看如果實在不勝本任之缺自當隨時奏請開缺不使濫竿貽悮以肅官常一川省勇營積習太深臣於到任時沿途採訪難保無虚額之事現將壽字六營改委記名提督錢玉興統帶節制長勝武字四營改委記名總兵馬朝選統帶節制安定巡鹽五營改委總兵銜江西補用副將周士盛統帶巡緝務使各營精壯足額訓練純熟以兾通省勇營轉移風氣至緑營積習尤甚於勇營容臣逐漸察看次第整飭固不敢粼於操切亦不得稍於因循總期兵皆受練餉不虚糜方足以昭核實川省幅員三千餘里疆宇寥廓惟邊地盡屬磽瘠不能播種谷麥至於内地則又人稠地逼民間開墾除平地外栽及山頂游民甚衆米價日昂民生因之日蹙地丁津貼捐輸關係正供又爲甘滇黔三省軍餉所出當此需餉孔殷萬難議減而小民竊蹙尤當加意體恤惟有嚴飭各屬牧令不准浮政勒折一面明查暗訪如有不肖州縣敢於　　小民脂膏者立子叅劾决不姑容仍由臣督率僚屬躬行節儉力挽奢華之習麻幾以儉助廉俾窮困黎得以漸臻蘇息也川省盜風向來熾盛人心浮動伏莽甚多年來刼獄焚衙之案層見迭出實爲他省所罕見绿營旣緩急難特勇營又分部難周臣現已檄飭藩臬兩司仿照前人保甲之法撰擬簡明章程通飭各屬諭令紳耆認眞舉辦富者出貲貧者出力不得虚應故事地方官領其大綱不准胥役旋中牽制使各鄉各紳就地稽查務期發匪蹤編聯户口獲匪者賞匿匪者懲庶可以戢盜風而清　源一州縣經收正雜各欵關係廪儲交卸後必須掃數解清近經户部案頒章程至詳且備實爲理財第一要務兹查川省未盡遵行往往有交代未清又委署他缺者已檄藩司督飭交代局凡未清交代限一個月掃數解清如有逾延卽分别奏叅撤任停委以示懲儆而重庫欵除再由臣隨時隨事嚴加考核務期悉行遵辦外所有四川省文武官民應行整頓各情形外謹恭摺瀝陳伏乞皇太后皇上聖鑒訓示謹奏軍機大臣奉旨覽奏已悉所籌各節尚屬切實卽着該督認眞整頓以期吏治民生庫儲營伍日有起色欽此○○李鴻章片再保定營叅將陳本榮前請升補督標中軍副將業經兵部議准仍飭赴部引見再給劄付等因臣查省標營務　煩汛地寛闊現值冬防吃緊必須責令認眞督率該員在直年久熟悉工賑能得民心夏秋曾派會辦蠡高任雄一帶漫口各工今年水災較重來春以工代撫之處甚多亦須該員相助爲理以期得力勢難尅期赴部向例已升補各員如一時不克赴部准先給劄付該員旣准升補副將擬請勅部先給副將署札開去保定營叅將俾免底缺久懸仍俟經手事竣給咨赴部引見以符定制理合附片具陳伏乞奏軍機大臣奉旨着照所請兵部知道欽此○○護理烏魯木齊都統署領隊大臣奴才富勒銘額跪奏爲揀員請補烏營佐領防驍各缺以實營伍而資整頓恭摺仰祈聖鑒事竊查烏魯木齊滿營官兵夙蒙聖德優恩教養兼施歷次征戰號稱勁旅自同治三年遭兵燹後營制蕩然所遺旂丁星散流亡數載無所依歸嗣於光緒四年經前都統奴才恭镗體察其情派員四處招安始克逐漸成營當爲奏派設立左右翼協領佐領防驍各一員古城因設有領隊亦請設協領防驍各一員以期上下相維徐復舊制而裕邊防奉旨允准在案各處旗丁聞風亦漸次投歸因人數未定是以所設各缺均係隨時遴員委署多年尚未經請補十年九月間承准部議以官多兵少飭令裁撤以符舊額又以烏垣改建地省都統及各領隊均並議裁各等因行知前來復經前署都統奴才升泰檄飭烏古領隊大臣從爲釐定因古營兵少領隊現旣議撤其協佐防驍各缺應卽一併裁汰所遺兵丁卽統歸烏營管轄而烏營左右翼協領二缺按章均應議　因都統尚未卸篆姑暫留一員俟遷移時再爲併撤不計外統計烏古兩營共現存官兵馬步軍三百零七員名足符兩佐領所管兵額續爲奏請仍應留左右翼佐領各一員防禦各一員驍騎各一員奉准部覆准暫照辦各在案惟查此項員缺業已委署多年尚俱未請補授殊不足以資觀感刻下烏古巴三營定議遷併古城改歸城守尉統轄急宜各就本營揀員請補以實營伍而專責成兹奴才細加考核查有現署協領事花翎二品頂戴卽補協領儘先卽補佐領連喜老成練達孰悉營伍以之請補右佐領足堪勝任其右翼佐領查有現署此缺花翎卽補佐領儘先卽補防禦巴彦布明白諸練辦事勤慎委署斯缺已逾七年均能稱職擬請卽以該員改署爲補且查該二員前當招安旗丁之始親往南北各城查覔　爲認勞而得兵心各于請補佐領堪資整頓　左翼防禦一缺查有前署左翼協事花翎卽補佐領儘先卽補防禦都成額年力富强精明誠樸歷署該翼協領防禦各缺輿論翕然堪以請補其右翼防禦一缺查有前署古城防禦事花翎佐領銜儘先卽補防禦訥奇懇騎射嫻熟差操得力堪以請補其餘佐翼驍騎校查有現署右翼防禦儘先即補驍騎校伊克精額遇事奮勉歷著勤能數年經理屯墾尤能不辭勞瘁諸臻妥靠堪以請補其右翼驍騎校查有五品頂戴補用防禦儘先卽補驍騎校圖哩伸年壯才明勤於任事均堪以請補庶使該員弁等各有攸責得以力事駕輕就熟卽於營務訓練遷移亦諸有裨益合無仰懇天恩俯念旗營現當遷併需員整理之際可否賞准連喜等六員各補授烏營兩翼佐領防驍各缺以實營伍而勵戎行之處出自聖主逾格鴻慈如蒙俞允俟奉准後應行送部者仍給咨令其赴部引見以符定例除將各該員履歷咨部備查外所有揀員請補佐領各缺緣由奴才現因營制改遷鼓勵營務兵心起見是否有當謹恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○護理安徽巡撫布政使臣阿克　春跪奏爲查明光緒十一年分鳳淮等倉奏銷案内叅後續完分數職名遵章繕單具奏恭摺仰祈聖鑒事竊據安徽督糧道馬恩培詳稱案查户部奏定章程内開所有錢糧奏銷各依定限令各督撫一面具題一面先將未完一分以上各員名開具簡明清單專摺奏報由部核定處分先行覆奏其有具奏後續完者准其續行奏請歸本案開復等因兹查光緒十一年鳳陽淮安等倉錢糧奏銷册報未完熟田及各屬未解銀兩催據桐城潜山山陽阜甯安東桃源邳州甘泉等州縣完解鳳淮二倉正耗銀三千九百三十六兩七錢二厘先後續解道庫兌收仍有鳳陽等縣衛未完鳳淮二倉熟田銀兩當再　催赶緊徵解一俟續完之日另行造報所有各屬續完　准二倉正耗銀兩開具分數職名清摺詳請奏咨分别免議减議等情前來臣覆核無異謹繕清單恭呈御覽除咨部查照外理合會同兩江總督臣曾國荃漕運總督臣盧士杰江蘇巡撫臣崧駿恭摺具奏伏乞皇太后皇上聖鑒勅部議覆施行謹奏軍機大臣奉旨該部議奏單併發欽此○○頭品項戴山東巡撫臣張曜跪奏爲查明光緒十二年上半年東省京控各案分别已未完結彚繕清單恭摺仰祈聖鑒事竊查准刑部咨嗣後各省京控交審案件無論奏咨每年將已未完結數目分兩次彚開清單具摺並摘録案由註明交審日月及將未結各案因何未能審結緣由詳細聲明等因已將光緒十一年下半年東省已未審結京控各案彚奏在案兹自十二年正月初一日起至六月二十九日止交審京控案件依限審結者三十九起尚未審結者三十三起據按察司造册具詳前來臣覆查無異除咨部外理合將已未完結各案摘録事由並交審月日及因何未結緣由彚繕清單恭摺具奏伏乞皇太后皇上聖鑒謹奏軍機大臣奉旨刑部知道單併發欽此 
 
 

Page 10

 
 
[光緒十二年十二月初五日京報全録]  
　　宮門抄○漕督盧等奏爲查明守備被叅各欵據實覆陳摺○浙撫衛奏請開復知縣議處片○川督劉奏爲檄飭藩臬回任片○湘撫卞奏請革職教授片○十二月初五日刑部都察院大理寺正藍旗值日無引見○八額駙謝充奏事班長恩○徐樹銘讚授副憲恩○謨貝子續假五日○清安請假十日○内閣泰派騐放之王大臣派出肅王麟書徐用儀廖　恒○召見軍機○○頭品頂戴漕運總督臣盧士杰江蘇巡撫臣崧駿跪奏爲查明鎭海衛守備劉振鐸被叅各欵據實覆陳仰祈聖鑒事竊臣等欽奉光緒十二年六月十三日寄諭有人奏江蘇鎭海衛守備劉振鐸浮收銀米魚肉旗丁請飭查辦等語欽此當經恭録行知蘇州藩司糧道飭合蘇州府委員候補知縣馬海曙前往密訪詳辦嗣據訪查禀覆又經飭司將該備劉振鐸撤任由府提同衛書趙彚吉差役王和家丁孫桂旗丁陳震等至省確加研訊兹據按欵詳覆如原叅該衛巧爲影射擅照州縣章程勒加公費浮收一節緣鎭海衛屯田銀米從前本由伍丁包收包解因濫派浮費流弊孔多訟案迭出經升任藩司譚鈞培曁升任粮道王毓藻于光緒七八兩年議請仿照州縣民田法一律設櫃徵收每銀一兩收錢二千二百文屯米一石亦收錢二千二百文不隨漕價灝落以符以力抵石之義仍隨收公費錢一千文遲至年外加收錢五百文永杜伍丁私收陋習詳經前撫臣批准立案飭令該衛遵照分别徵收捐解又原叅該衛主使家丁勒索規費妄立名目一節查訊該備本有門丁吳海雲一人業因不協於衆早已斥逐另有徐姓家丁已亍本年春間物故現惟家丁孫桂僅止跟隨服役不預公事每届九月收租由衛備傳知各丁當堂給單授租完賦如有臨期不到准其隨到隨給並不假手家丁至按船案費私立票錢册費經催門帳隨帳等名目查訊只有催糧差役一項自改章以後亦已革除此外尚無其事又原叅將丁田奪付差收私取餘租一節緣有原僉運丁邢增泰姜紹　姜　棻等三户人亡故絶且該三船於兵燹時失少原田租不抵賦各關丁不願接充改章後由該備飭差代收租糧不敷完賦由衛貼補又有陳玉陳鴻陳庭槐等三船以該丁等讀書遠出於前守備黄英任内繳册禀追　飭僉允迄無舉報歷屆仍傳原丁領册授租總以遠出未歸禀衛差收計自光緒八年分起該備歷年所收租粮除完賦並收租　隻飯食等用外其餘租洋三百六十八圓又錢二千八百餘文收存衛庳上年查辦編審伍丁楊仁請將此項全租撥作編審經費該備以不得擅移批駁有案現已移交代理守備屈克敬收存又據旗丁陳鴻之子文生陳震供父兄讀書遠出恐誤租賦自願請官代收備衛傳領餘租因早經退丁在先不便擅領應聽候另僉運丁管業等語核其情節尚証該備奪取私收乾没餘租惟欵關丁田餘租雖據稱屢次傳領究未通報有案疏忽之咎難辭而邢增泰等身故多年陳玉等繳册退丁又延不選充均屬不合應請將劉振鐸量于懲處書差家丁人等訊無影射勒索情弊徐姓家丁現已物故均毋庸議門丁吳海雲不知去向應俟飭緝獲日另結等情由藩司易佩紳糧道成桂詳請覆奏前來臣等復查衛所屯田原與州縣民田不同完賦本難一律緣該鎭海衛屯田錢糧前由伍丁包徵包解名曰外辦而伍丁等　意帆激名雖以力抵石實則數倍浮收以致丁情紛擾互相訐訟是以前升司譚鈞培等委員會同該衛前署守備黄英查議因援照蘇省從前州縣裁浮定價成案將該衛屯田銀米一律改照州縣折價由衛官設櫃徵收並就外辦時原有費内核實減定每屯米一石隨收公費錢一千文遲至年外不完加收錢五百文由司核明轉詳前撫臣批准照辦該備劉振鐸到任係在改章以後復因外辮之積弊一清衆丁輸將頗稱踴躍是衛賦改辦新章並非該備擅專于國課丁情亦不無裨益且杳屯丁承種衛田例應編查僉選給種與民間自置田産有間從前該衛屯丁猶准以力抵石完賦係因江南年年河運體卹運丁長途挽連跋涉而設自改辦海運以來無藉丁力　雖有　漸規復之議然係雇用民船而非丁運前司道等請飭仿照州縣辦法與部議裁汰衛帮案内以屯田錯雜民田令將屯糧改歸坐落州縣經徽卽與民賦無異之意相合現在旣據該司道等分别查明所有該衛屯田銀米自應仍照改定新章折價數目由衛設櫃徵收其公費一項旣就原有費内减定較諸伍丁外收外解自派浮費爲數僅七成之譜現經改章徵糧此欵係抵支常年一切辦公所用更不能少惟該衛地漕米折究係隨時解交司道各庫與州縣漕粮之起運者情形稍有不同自應將所定之公費錢一千文酌量减收錢六百文祗准每石加收公費錢四百文于體恤丁情之中兼資該衛辦公不敷之用其年外加價錢五百文係爲激勵完賦而設亦應仍循其舊以示勸懲自此次酌定之後倘衛中官吏敢再浮收錢文刁劣衿耆或敢疲延包抗一經發覺立卽分别按律嚴辦至改章之舉前升司譚鈞培曁升道王毓藻原爲裕庫恤丁起見但有治法尚賴有治人乃該備劉振鐸係經徵之官於上司之良法美意奉行無力以致反招物議雖據查明被叅各節並無証據而待收餘租旣傳飭無人並不將收支剩存各數按年通報故退各丁亦不赶緊令選其辦理不善已可概見相應請旨將鎭海衛守備劉振鐸開缺另補以昭儆戒其餘書差家丁旣據訊無影射勒索情事亦請均免置議吳海雲飭緝獲日訊辦另結除飭將故退丁船速令後任守備僉選給種不許曠延外所有查明劉振鐸被叅各欵分别擬議緣由是否有當謹合詞恭摺覆陳伏乞皇太后皇上聖鑒訓示謹奏軍機大臣奉旨着照所請該部知道欽此○○衛榮光片再據布政使許應鑅詳稱各屬未完南米列揭題叅後如有續報全完者例應將原叅考成詳請開復　准户部具奏籌備餉需摺内聲明錢糧奏銷各依定限一面具題一面先將未完一分一上各員職名另開清單專摺奏報由部　定處分先行覆奏其有奏後續完者准其續行奏請歸本案開復等因遵辦在案今查湖州府屬之烏程縣光緒十年分額徵南米除蠲免緩徵外實應徵米八千一百六十石九斗一升六合二勺内已完省南米三千石匠糧米二百三十四石留充支給湖太二營兵米三百六十三石八升又抵給湖太二營兵米二百六十五石六斗八升月糧米三百五十二石九斗一升減兵餘米一百五十四石三斗七升六合尚未完省南匠兵零減等米三千四百六十石八斗七升二久於初叅案内核計未完考成三分以上已將烏程縣經徵正任知縣徐振翰彚案開摺詳請奏叅旋奉行准户部核議覆奏案内請將初叅未完三分以上之烏程縣知縣徐振翰照例議降二級留任帶罪催徵奉旨依議欽此又南米定例叅後三个月全完該縣於光緒十一年六月初一日起至八月底止二叅限滿僅據續宗省南米五百四十三石四斗八升八合五勺匠糧米二百三十四石减兵餘米一千九十四石一斗五升一合七勺抵給湖太營兵五百一十八石一斗仍未完米一千七十一石一斗三升於二叅案内核計仍未完考成一分以上又將烏程縣接徵正任知縣徐振翰彚案開摺詳奏復叅嗣奉行准户部核議覆案内請將二叅未完一分以上之烏程縣知縣徐張翰照例議降四級留任帶罪　徵奉旨依議欽此各等因行司欽遵在案兹據該縣將前項未完光緒十年分南米一千七十一石一斗三升掃數全完内匠糧米四百七十一石八斗解赴織造衙門投納散給並准縣解收司庫在案又零户米五百九十九石三斗三升照例每石折銀一兩六錢共銀九百五十八兩九錢二分八厘解收司庫所有被叅案内未完考成三分以上之烏程縣經徵正任知縣徐振翰議降二級留任帶罪催徵又三叅案内仍未完考成一分以上之烏程縣接徵正任知縣徐振翰議降四級留任帶罪催徵之案自應照例詳請奏准開復除前項續完零户折米銀兩歸入光緒十三年春撥册内報部撥用外理合詳請查核專案奏請分别開復等情到臣據此臣覆核無異除咨吏户二部查照外謹附片具陳伏乞聖鑒勅部核覆施行謹奏軍機大臣奉旨該部知道欽此○○劉秉璋片再查前署藩司游智開前經奉旨護理四川總督現在交卸督篆應卽飭回藩司署任現在署藩司沈守廉飭委署理鹽茶道篆俾專責成除分飭遵照外理合附片具奏伏乞聖鑒謹奏軍機大臣奉旨知道了欽此○○卞寳第片再沅州府教授劉士先充當明山書院監院閙考童生均在書院聚議並書寫糾人揭帖多張在街張貼該教授絶不禁阻迨至閧閙衙署毆傷知府經芷江縣知縣余良棟當塲拿獲童生三名供出緊要人犯責成　廪保交人獨府學廪保持該教授爲護符抗傳不到辰永沅靖道何樞按臨查辦飭將廪保送縣勒令交人該教授仍置若罔聞據該管禀請撤叅前來臣查該教授管理書院縱容童生在院聚議　考迨至毆傷知府復敢庇護　保不令交人實屬膽大荒謬若不從嚴叅懲何以正官常而端士習相應請旨將沅州府教授劉士先卽行革職由臣飭縣押解回籍交地方官嚴加管束以爲教官不肖者戒謹會同湖南學政臣陸寳忠附片具陳伏乞聖鑒訓示謹奏軍機大臣奉旨劉士先着卽行革職押解回籍交地方官嚴加管束該部知道欽此 
 
 

Page 11

 
 
[光緒十二年十二月初六日京報全録]  
　　宮門抄○諭旨六道録前○發抄旨五道○倉督興等奏爲全漕告竣請奬在事出力各員摺○又奏爲查明保員勞績請照原保奬勵片○陜撫葉奏爲神靈顯應請頒封號匾額片○江督曾等奏爲揀員調補要缺知縣摺○又奏爲揀員請補要缺知縣摺○十二月初六日工部鴻臚寺鑲藍旗值日無引見○陳卿雲王廉預備召見○工部奏派承修寳泉局工程派出潘祖蔭景善○又奏派查核錢糧數目派出曾紀澤敬信○召見軍機陳卿雲王廉○發抄希元等奏部頒徵信册請展限辦理奉旨着照所請户部知道欽此○又請將疏防盜刦之練軍署叅領驍騎校斥革奉旨明泰着卽行斥革兵部知道欽此○剛毅奏榆社令盧策　縣令吳錫田對調奉旨吏部議奏欽此○又署絳縣令馬鑑等署屯留等令奉旨吏部知道欽此○又補用直隷州孚仁等期滿甄别奉旨吏部知道欽此○○臣興廉臣游百川跪奏爲全漕告竣謹將在事出力員弁照案奏懇恩施恭摺仰祈聖鑒事竊照江浙海運漕白糧米改由糧道徑行起剥運赴通州交納直隷應辦事宜經直隷督臣曁臣衙門核議奏咨章程天津通州兩處辦運委員書吏核其勞績奏保每盧以六十五員爲度等因循辦在案本年江蘇浙江海運江北河運漕白糧米曁兩湖採辦漕糧奉天額運黑豆先後挽運到通經臣等督率坐糧　隨時騐收飭令派出在事各員認眞經理隨到隨卸轉運入倉業於九月初九日奏報在案所有在事各員不無微勞可録臣等詳加酌核除出力　次員弁兵丁應由臣等核給咨奬外通永河道許鈐身擬請交部從優議敘坐糧廳滿監督記名道府吏部郎中善承擬請俟簡放道府後加鹽運使銜漢監督禮部郎中周芳樸擬請賞加四品銜前任漢監督記名煩缺知府吏部郎中陳維周擬請俟得知府後以道員卽補此外辦運出力之咨補委員六十五員地方印官漕務等員共二十員臣衙門派出監督筆帖式八員大通橋所調京營巡粮武弁十七員分緒清單三仵恭呈御覽可否照擬給奬之處出自聖主鴻施除飭取各委員履歷先行咨送吏部外所有請奬辦運員弁緣由謹恭摺具奏伏乞皇太后皇上聖鑒謹奏奉旨已録○○倉場衙門片再光緒十年臣衙門奏保辦運人員内有知州銜署理土壩州同候補直隷州州判頴誠請給五品封典吏部以該員所得加銜是否勞績保舉應令查明覆奏旋經臣等查明頴誠同治七年辦運保加知州銜吏部猶以未敘保案奉旨駁令再行查明具奏又經臣等奏保十一年辦運各員案内有六品銜議敘儘先從九品　桂芳請給封典吏部亦以該員六品銜是否勞績保舉應令查明覆奏再行核辦又有大挑二等効用教諭張嗣陶請仍以教諭歸部不論雙單月選用吏部因查儘先字樣應歸本班後銓選惟大挑二等教職並無本班後班次應令另核請奬又有知縣候補州判閔毓淦請撤銷知縣升階仍俟補缺後以州同補用吏部以該員知縣用升案業經奉旨照准今請撤銷並無辦過似此成案應令另核請奬各等因當經分别行查嗣據禀覆前來臣等查頴誠於同治七年辦運經前任侍郎衍秀等保加知州銜是年十一月二十日奉旨依議欽此吏部核准於八年正月初五日咨照到臣衙門轉行在案郝桂芳係光緒十年辦運出力經臣等保加六品銜於是年九月二十九日具奏奉上諭交部議奏吏部核與章程相符應請照准於十二月十一日覆奏奉旨依議欽此知照到臣衙門轉行亦在案所有該二員加銜案據現均查明懇請勅下吏部按照臣等原保核議至張嗣陶應照部　請以教職歸大挑本班不論雙單月儘先選用閔毓淦改請賞加一級以示鼓勵謹附片具陳伏乞聖鑒飭議施行謹奏奉旨已録○○葉伯英片再鳳翔府屬郡縣境内省城西郭外向俱有廟宇供奉太白廟係歷代屢昭靈應封秩優崇昭垂簡册乾隆三十九年奏蒙勅封昭靈普潤太白山神迨後屢因　多效靈均經隨時奏蒙頒發匾額臣抵陜數年每届望澤孔殷之時隨同前撫臣設壇遣官赴山虔禱無不有成斯通甘霖立沛去秋今夏省垣附近及鳳翔府屬各州縣天旱日久或麥苗未能播種或秋禾將就枯槁民心惶懼旱象將成前撫臣與臣率同文武僚屬並鳳翔府縣等率領紳民先後潔誠步禱並遣員前赴太白山靈湫取水均於二三日内頻沾甘澍普慶優渥夏收秋成可稱中稔各處紳民等追感紳佑祈禱情殷呈由該管府縣轉據署藩臬　司具詳奏請勅加封號並頒發匾額前來臣查陜省兵燹連年旱荒相繼滿目殘黎瘡痍　復全賴　暘時若年谷順成始足以拯困扶危斬就富庶太白山神近年迭著靈貺通省士民感叩福佑去秋今夏雨澤愆期災異將見幸賴神威默佑斯土涸枯缺槁轉歉爲豐洵屬功德及民宜沐崇封盛典相應籲懇聖恩俯淮將昭靈普潤太白山神特勅再加封號並頒發匾額一方用彰圖報而順輿情謹附片具奏付乞聖鑒訓示遵行謹奏奉旨已録○○太子少保兩江總督臣曾國荃江蘇巡撫臣崧駿跪奏爲揀員調補省會要缺知縣恭摺奏祈聖鑒事竊照吳縣知縣陳汝欽於光緒十二年八月初七日病故開缺應歸八月分截缺所遺吳縣知縣係冲煩疲難四項兼全最要缺例應在外揀調該縣地居省會政務殷煩且時有發審案件在在均關緊要必得精明歷練强幹有爲之員方足以資台理臣等于通省現任正途知縣内逐加遴選非現居要缺卽人地　宜一時實無堪調之員惟查有吳江縣知縣夏宗彝年三十九歲浙江會稽縣人由難廕生奉部給照入監讀書期滿以知縣註册投供候選遵例報捐新班遇缺選用奉選陜西鳳翔縣知縣因親老告近改選江蘇金壇縣知縣領憑到省捐同知銜于光緒五年閏三月十二日到任九年分大計荐舉卓異歷俸已滿三年新章考試取列二等調補吳江縣知縣奉部覆准於十一年十月十一日交卸金　縣篆是月二十日到吳江縣調任復查該員才具穩練勤敏有爲以之調補吳縣省曾要缺知縣洵堪勝任人地實在相需與例亦屬相符據蘇州布政使易佩紳會同署江蘇按察使朱之榛詳請具奏前來臣覆查無異合無仰懇天恩附念省會員缺緊要准以吳江縣知縣夏宗彝調補吳縣知縣實於地方有裨如蒙俞允該員係難廕生出身現任知縣與正途無異請調知縣銜缺相當毋庸送部引見調補要缺一切因公處分例免核計該員係屬再調所有應完罰俸銀兩仍飭查明依限完繳清楚造册咨銷全該員吳江縣任内並無積案未清及欠解錢糧承審案件承緝盜案已起革職叅限情事謹合詞薛摺具奏伏乞皇太后皇上聖鑒訓示再所遺吳江縣要缺知縣容俟奉准部覆截缺另行　員請補合併陳明謹奏軍機大臣奉旨吏部議奏欽此○○太子少保兩江總督臣會國荃江蘇巡撫臣崧駿跪奏爲揀員請補要缺知縣恭摺仰祈聖鑒事竊照丹徒縣知縣馮壽鏡留省酌補奉准部文於光緒十二年五月二十三日奉旨後第五日行文按照限减半計算扣至六月二十三日開缺所遺丹徒縣知縣係冲煩疲難四項兼全最要之　例應在外揀員調補該縣地當沿江冲途民情狡悍兼管驛站政務煩劇必得曾任實缺精明幹練能耐勞苦之員方足以資治理臣等於通省現任正途及各項出身人　内逐加遴選非現居要缺卽人地未宜一時實無合例堪補之員惟查有候補知縣祁德昌年六十二歲直隷永年縣廪貢生應咸豐戊午科順天鄉試中式副榜同治壬戍科鄉試中式舉人癸亥科會試中式貢士殿試二甲進士引見奉旨以知縣卽用欽此簽掣江蘇在部領照於同治二年十月二十一日到省奉准部咨因國史館臣工列傳告成議叙加一級紀録二次五年在滇捐局捐加同知升銜並加一級旋經奏補丹徒縣知縣奉部覆准於七年八月初三日到任先因挑濬瀏河出力案内保舉加一級紀録三次五年分海運出力案内保加二級在捐銅局遵籌餉例報捐直隷州知州不論雙單月歸部選用八年調省差委卸事九年委赴河南直隷偵探民教事宜中途聞知父病順道回籍省親十年以父老久病禀經直隷督臣李鴻章咨由蘇省題請開缺留籍終養十一年在籍丁父憂光緒八年丁母憂十一年服滿起復請咨赴部因直隷州知州銓選無期在部註銷仍以知縣原官遵章請分發江蘇以知縣歸候補班補用十月十五日經欽派王大臣騐放堪以照例發往十六日覆奏奉旨依議欽此是月二十一日給照十二年二月二十三日到省復查該員心地樸誠情形熟悉以之請補丹徒縣要缺知縣人地實在相宜洵屬勝任與例亦符至該員係進士出身曾任實缺知縣毋庸照新章甄别考試據蘇州布政使易佩紳會同署蘇州按察使朱之榛詳請具奏前來臣等覆核無異合無仰懇天恩俯念員缺緊要准以候　知縣　德昌補授丹徒縣知縣實於要缺有裨如蒙俞允該員係曾　實缺候補知縣請補知縣銜缺相當毋庸送部引見亦毋須查造叅　謹合詞恭摺具奏伏乞皇大后皇上聖鑒謹奏軍機大臣奉旨吏部知道欽此 
 
 

Page 12

 
 
[接録中國創設海軍議] [  浙江甯紹台道薛取録格致書院丙戌夏季課藝超等第二名王恭壽]  
　　籌粮餉自巨宼竊發以來外而强隣扼境内而伏莽思蠢動製造器械藥彈等軍需告匱者屢矣至今日而議創設海軍需此巨欵若欲一律舉借勢必不能况海軍十隊每隊十二隻統計費銀不下五六千萬兩如此巨欵何從籌劃或　曰非借洋欵不可然欲借洋欵與洋人以　利何　辦本國富户收我自主之權統計十八省每省借三百餘萬便可成事以我中國人民之廣殷富之多豈無忠誠殷富者動之以利勸之以理曉之以恩必有心存報國無如中國官事痼疾已成出一錢須歸折費入一錢必加浮耗而且百計延宕胥吏中飽惶惶憲諭　瞬改章其不見信於民也久矣如此巨欵信者其誰不知有治人無治法誠能推心置腹擇篤誠司道公正紳士善爲勸導諭以時艱勢迫發其義膽忠肝不假州縣之手不子胥吏之權涓滴歸公民亦樂助其法以千兩爲一票司道盖印是爲母票作爲憑據只書號　不書姓名出借者自宜珍藏　一分起息每年另給一票爲子票　於千兩中拔百分之五歸還另紟一票爲報本票本旣拔還息亦按年　本遞减二十年後可以　清　票每年　司道紳士領取可抵錢粮實銀關卡稅銀如是無不流通每年各省司道合收母票三百萬兩子票六百萬兩解作部欵造册報銷倘本年　　收齊卽百年後亦作實銀用可向各縣庫房關卡兌換實銀則借票無不暢行近日商務艱難貿易塲中得一分息者已爲上等若此票旣無耗折又能穩安民亦何有不願且出借者卽欲抵押每年一分五釐可取亦可輾轉相售民亦便用無慮窒滯此開辦海軍之經費也若每年歲費以百二十船計之每船需銀二萬兩須銀二百四十萬兩中國商人傭工流寓外洋各國者不少吕宋一島約四五萬人新加坡及檳榔嶼約十萬美國　金山及其正埠　十四萬流寓越南及西　等處約三十萬古巴秘魯各十餘萬其他若日本若新金山若太平洋之檀香島或逾萬或不及萬合計不下百萬凡華人聚居之處莫不有會舘有經芋無不願集資銀望兵輪以保護海軍分佈各處造具户册記其人數大難撥船載回中國小難妥相保守每人半兩算之每年可得銀五十萬兩中國水師及戰船不乏海軍一設水師戰船皆可裁撤以浙一省計之戰船一百二十四號水師一萬餘名裁之每歲可餘銀二十萬兩以沿海七省設立漁團編其保甲伍長卽以兵輪護其來往彼亦願助護經費編定之後令各縣造報船數送海軍衙閂核辦再沿海小口岸無不有航船通其來往如浙之舟山温之玉環閩之臺澎宜出護洋費每省約二萬兩七省可得銀十四萬兩再于各省裁經制額兵十分之六項下裁　招勇丁十分之一項下截長補短每省措銀二萬兩十八省得銀三十六萬兩則歲費無慮支絀矣又於海軍逆歷附近各海島索未納粮記其人民繪其形勢可守者城其地聚其人謀爲屯積之所不可守者清其野以棄之無資敵國則聚集之處亦有歲費可收則糧餉日久自當漸出也○嚴舉錯水師之有管駕猶身之有心也不獨一船之安危基之卽一軍一國之安危亦在乎此今日水帥之不力在乎見賢而不能舉舉而不能先見不賢而不能退退而不能盡舉之不先使英雄無用武之地則與不舉等退之不盡使積習有難返之勢則與不退等觀今日之水師司機器引針路此中不乏人材而皆厄於下僚不得舒展其才能必其捐軀報國乎而爲管駕者不是夤緣卽是情面平日以逢迎爲盡職以揣摩爲能　鎗砲藥彈不視爲戰具而視爲利藪素不知風水沙礁一旦有事未必措施裕如不過聽一二詳悉者指皲彼指揮者不除職而去已見其有情安必其能用命况平時不能賞之以厚祿臨事欲望之以盡節亦斷無是事强敵在前避之不遑何論乎戰甚至以罪做功積習相沿視爲固然此等管駕若不去之務盡恐蔓草滋延補救無策慛刈草除根不使有一人渾迹其間則畏法懷恩頓然易轍或者曰錯之不難而在乎舉之難出洋童子雖然可用而究嫌其歷練未深可用而不能大用然則舉之之法將若何曰分其任以司之破其格以期之一其心以齊之兵輪要職有三曰司機器用羅盤放鎗砲近日製造機器中國不乏人才豈無忠誠練達者可以膺兵輪之用不必責以别事只將一船之機器盡責成於此人然後考其船身之重輕氣力之大小火磅之旺衰走水之緩捷日日試騐時時省察則司機器莫善于招製造之匠也羅盤之用惟視風水沙礁知風水沙礁者莫善於漁户是求人才於漁户可矣漁船小而且薄歷練於外洋不致悮事由其平日詳知何日之風若何何日之水若何何處之沙若何何處之礁若何擇其忠誠練達者充司羅盤之職此外尚有南北船之舵工歷練各洋海口亦申報充其職針路自無失悮則用羅盤莫善於招漁户及南北船之舵工也中興得力半賴長江水師况有彭尚書駕馭其間樸實迥異别師雖所用皆係前膛鎗礮而臨陣試放且欲奏功誠能擇其年將頴悟　訓練後膛準頭駕馭兵輪自無不善則放鎗礮莫善於招長江水師也如是三者已備然後使在水師學堂學習數月之後自可得力也所謂分其任以司之者此也近日訪求異才無遠弗屆朝廷詔下求言總理衙門俯取輿論不拒獻策之人學憲及各省道府或於案臨之日招考算學奇才或設立格致書院求志書院辨志文會以選取眞才亦謂無微弗至而工匠之輩未必能文何由選舉着沿海各州縣招募能　選者懸以重賞録取之後厚給薪水每月報名給川資送上海考騐期以三年千金巿馬骨而良馬無弗至者誠求之力也不得以濫收塞責不得以無人辭覆其功罪責諸州縣所謂破其格以期之者此也前明戚將軍兵律隊長有失全隊皆罪伍長有失一伍皆罪人心不同而必欲使之同者無他功以勸之罪以畏之也兵輪旣三分其職勢必不能聯絡一氣立其法曰一人有失三人皆罪有功亦不能抵其次視其同事以科罪師戚將軍之法卽吉萬人可聯爲一心况乎同船一命諺有之矣誠能於旣事之後不能寛其已往之罪則人無可逃之法而無不同心齊力所謂一其心以齊之者此也[  此稿未完]  
[恭祝施少欽封翁六旬大慶第五批壽儀移賑]  
　　十一月二十七日總辦招商局馬沈洋二十元同春榮號李貽培洋一元○二十九日戴鼈峯洋二元劉祝生洋二元程子猷洋二元汪意雲洋二元黄慶雲洋一元胡筱蓮洋一元王子獻洋一元韓祜卿洋一元趙蘭伯洋半元積蹞步洋半元徐冠庭洋二元鄭程光洋二元○十二月初一日羅少耕太守洋二元○初二日馮小谷洋一元張永祥梅江洋二元翁已蘭洋二元○初三日繆李豐率子榖礽榖壽洋一元沈蓉塘洋半元○初六日楊亷伯洋一元○初七日盛春臨洋四元俞慶生洋二元○初九日　懋初洋四元陳乾生洋一元○十一日壽蓉道人銀三錢二分○十四日蔡二源太守洋四元鎭江招商局李炳賢洋十元○十五日孫應培應增應基洋二元○十六日花潤之洋一元解右芝洋二元 
[上海四馬路高易舘籌賑以所經收十二月初十至十一等日賑欵清單]  
初十日同芳捐桶洋十一元一角銅洋二元錢八百文○南誠信捐桶洋三元五角銅洋二元錢一千九百文○十一日由柯成記匯來潮州府正堂朱丙壽太守經募二百三十七號册澄海縣正堂朱洋三十元○二百三十九號册吳維新吳垂裕堂二户各十元吳日新吳三元吳義順三户各八元吳宏德堂六元吳鴻賓　集德堂吳九如堂吳石泉吳鼎新五户各五元吳定新吳蘭垓吳存心堂吳敦厚堂四户各四元吳孫鶴堂三元吳同仁堂吳孝友堂吳信義堂三户各二元以上十九户共洋一百元重六十九兩六錢○二百四十三號册澄邑蔡衍慶堂蔡炎興王勝利三户各二元海記號一元五角王初揚王光利蔡理記曾財合號曾泰發陳太和堂陳永祥七户各一元蔡喜合記蔡順記汕頭成記三户各中元以上十四户共洋十六元重十一兩二錢○二百八十號册調署廣東黄岡協賑廣州恊賑府喀五十元特授廣東黄岡恊鎭中衡都閫府張欽加遊府銜署廣東黄岡恊　右營守府黄二户各四元署理廣東潮州海防分府卽補軍民府林六元以上四户共洋六十四元○二百八十二號册吳紫來居銀一兩吳懷德軒七錢鄭書帶草堂五錢鄭盛合鄭合吉余培德居三户各四角以上六户共銀三兩四錢○二百八十六號册菴埠口洋四元李訪記鄧輝記楊兩發黄全記黄雙記許成記黄積德堂八詠主人八户各二元以上九户洋二十元重十三兩九錢○二百八十七號册陳肇禋堂四元林大德林鴻書林春記林錫　林桐昌林振昌吳世世堂鄧榮八户各二元黄兆國黄永成黄永利郭愛吾廬林發財林弟子林賢俊洪木記林賢哲陳業記許亦樵鄧輝記林順治林希臣林瑞田陳里仁林合發林道合林宏興林宏泰二十　各一元以上共洋四十元重廿八兩二錢○二百八十九號册楊純嘏堂四元楊炳記楊杰合號楊秩記楊隆發號柯耀隆隱名氏六户各二元楊松盛號楊玉成堂楊　裕號　勤發號黄雙記黄全記黄鈺合號楊合記楊佳善　俊祖楊昌帮楊光合楊元琳十三户各一元以上廿户洋二十九元重二十兩零二錢八分○二百九十號册專誠氏　垂合堂王作述堂王啓裕堂隱名氏王樹桐六户各一元王佳緒王桂順王昌利王名烈王作梅王受興王順源七户各中元以上十三户共洋九元五角重六兩四錢七分○二百八十八號册文明　二元蘋香吟榭陳一元荔生勳臣卓臣太記美合號利源號紫彼萬源號滋盛號三美號靜植深處陳榜合號爵記森合號别墅探處陳有記少蓮怡裕號十八户各中元以上二十户洋十二元重八兩五錢○二百九十一號册陳壽吾二元許漱六鄭之楨楊文河柯廷槐楊瑾陳登仕陳祚賢許子立維芳許　　十户各一元廬景綸葉政卿林大迂楊廷釗許大鎔楊靜吾鄞漢陳鶴友許人源九户各中元以上二十户洋十六元五角重十一兩二錢五分○二百九十二號册方拱辰軒四元方瑞紳隱名氏二户各二元方拱英方緝卿方嶽南劉騰高陳允執陳十銘方光裕堂七户各一元方修盛方修藏方修曦方書麟方書順方書先方書元方書貞方恩岳方修和十户各中元以上洋二十元重十三兩○二百九十三號册陳合利號陳聚星書屋二户各二元陳振和陳萬裕當陳世德堂陳榮順號方味道山房抱膝山房陳餘慶堂陳偉合號明成號肇基堂　澄鏡秋　鶴山房十三户各一元無名氏陳寛陳樹賢陳躍龍軒陳進成號醒我精六户各中元以上廿一户洋二十元重十三兩○潮粮廳經募林興利林松記林裕和林清利陳年合陳采蘭陳合利林春記許進興林天和林　十一户各一元林立記林振昌林煥然三户各銀七錢林篤宴洋四元林旣錫慎記二户各銀四錢饒福記三錢辛雙喜二錢林朝旦　來二户合助五錢黄靜修居洪禾記黄成發三户各錢七百五十文林洪記林天和陳　記三户各錢六百文陳成合錢六百二十文林期悅林期爽鄞立記林其顯林宏思五户各錢五百　文陳理記錢　百廿文林道合林和興翁捷春翁益記四户各錢四百五十文林錦標錢四百文許泰合余萬發李濟和堂林和記林義昌林雙發林永記林並茂林吉春林增和林順治林安利林期彰林期棍林天賜黄垂臣鄞引玉樓陳裕利林勝記盧天發茂記金桃捷名黄炳合林培之吳萬興鄭德章張和瑞廿八户各錢三百文林明利盧榮興盧泰昌吳厥兄林嘉贈陳成利許定豐德興號方益盛耀記號鄭小塘潮昌陳俊發十三户各錢一百五十文林期暢銀三錢菴埠餉關銀五錢五分以上八十二户合共核伸銀二十八兩六錢七分以上總共册十四本共助銀二百九十四兩零三分除欠平外實收規元二百九十三兩二錢二分二厘○○以上統共收規元二百九十三兩二錢二分二厘洋十四元六角銅洋四元錢二千七百文 
 
