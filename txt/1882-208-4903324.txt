# 1882 - 208 - 4903324

 

Page 1

 
 
[聘請鴻儒] [  申報舘啓]  
　　本舘現欲請一司筆墨友人於作論作新聞外兼校對書籍如有願俯就者祈先緒時論二篇并將眞姓名及住盧開明封固交至本帳房彚由館主人酌奪果是首屈一指當再修函敦請面議一切望勿託人說項并勿先移玉趾惠臨是所盼禱 
[保護安南十策第三]  
　　安南自宋以前歴代皆置郡縣至唐攺爲都護府故其國中衣冠之制悉仍唐宋前明以黎氏賊殺陳天平發兵討之遂復安南爲郡縣設都布按三司分十五府五州治如内地後因柳升兵敗王通棄地而歸朝廷决意棄之乘黎氏謝罪之間命署國事於是復爲外藩論者謂唐以前皆隷中國版圖使明無中官貪黷之禍内亂不作從此永爲行告復漢唐之舊制可也乃自永樂至宣德不過二十餘年遽不能有當日經營締造之功一朝罷棄殊爲可惜不知此由於宋人之封丁部領也歴宋迄元自立爲國者四百年土人安之一日復置郡縣中朝聲靈不能及遠官斯土者難免威福自恣民之咨怨蓋有由來而故家舊族時啓窺伺陰圖恢復又在難料若盛陳兵備多置鎭將殊覺煩勞所以旣爲藩屬勢不能重入版圖非明人之不善護持也北宋以點檢起家藝祖陰謀盡在陳橋兵變之日其得天下甚易故其保有天下較之歴朝殊有因陋就簡之意燕雲十六州以石氏賂遼而失開國之始不復過問及至子孫德薄祚衰乃欲借力於金以還舊物卒至以宼召宼遂失中原假在太宗之世人才兵力未必爲契丹所挫也此因陋就簡之一證也徽欽旣亡江南有主中原名將迭報捷書金人雖得汴京而宋之勢猶全盛假令奸檜無權金人久將自去而乃志在偏安遽成和局臨安駐蹕留戀湖山居然以小朝廷自居此又因陋就簡之一證也然則其棄安南也宜矣一棄而後世不能復有是宋作之俑也夫安南東南面海北接粤西其在中原境上如閩粤江浙之海口而巳地勢旣非隔截人情亦復相聨國中制度悉如中朝何以漢唐可有而宋以後獨不可有又何以閩粤江浙可有而安南獨不易有瓊州古珠厓也孤懸海外設險立防疲中原以爭海中片土當時以爲非計故有請棄者然賈疏雖陳而朝議不允歴代守之久而勿失以視安南何如也臺灣野番所處自古不設都會山嶺叢雜爲海盜之藪沿海州縣時被剽掠漸爲中國之患前明幾次用兵不能綏靖我朝卒收之以入版圖置官府立學校風氣一開人文蔚起直與内地無異然亦孤懸海外之片土已耳方之安南又何如也夫本朝幅員之廣亘古未有武功之盛自東北滿洲諸部於發祥之初次第兼併於是東定高麗北綏蒙古定鼎以後漸拓而西凡回子部落從古不通中國者亦皆聞風歸化由西而南直與土耳其印度爲隣如安南者當亁隆之末黎爲阮逼棄國來奔苟發兵征討乘其内亂夷爲郡縣未始不可乃聖朝寛大之恩字小之義祖宗成憲恪遵勿替不肯貪尺寸之地以失藩屬之心是以復命阮氏爲王世修貢職也且安南西鄙尚有暹邏南掌緬甸三國同鞏南陲使廣西以西盡海之地皆有門户亦可以杜海外窺伺之心慮遠思深與太宗之不取高麗作東方之拱衞者無以異也雖然時有常變事有經權在當日旣命爲自主之國則國中政事中朝不與聞焉可也歐人航海東來南洋各島徧設埔頭漸而沿海郡縣輪帆聚泊地球四洲近如一家此千古之大變局中朝懷柔遠人素講睦隣修好之道然事有由來禍起倉卒互巿之初尚有不知局勢措置未宜爲他國所挾持箝制之事矧在安南小國而謂能與强隣妥議事事不失便宜乎目下中國於交涉事務講求愈切一切皆能振興已非道光末年左支右絀之勢而安南久列屏藩以不善爲謀之故爲法人所制旣有其西貢復欲謀其東京勢實岌岌不可終日爲安南計則偪處之憂巳不堪於守府爲中國計則門户之險大有碍於邊防顧欲安南舊發有爲内修外攘巳不及俟諸數十年之後不若中國速派大員往駐其國爲之籌救一切改換約章執萬國公法以與法人爭之或者以中國之聲勢猶能阻止法人使不至大逞其欲耳若猶不計及此吾恐轉瞬間已如琉球之爲沖繩縣甚非中國之福也 
[茶船失事]  
　　由漢開往外洋之兩茶船久無消息頗以爲危已經列報兹有本館西友接到英國發來電報言福留司蓋斯德里輪船在賴斯阿星地方撞壞麥司哥輪船則於賴斯阿分地方誤駛至岸上此兩處係紅海中之要隘查福留司蓋斯德里所裝皆係中等茶葉計二百八十九萬一千一百念磅其茶必已漂没麥司哥所裝則係上等茶葉擬運往俄羅斯者該船雖誤駛至岸或者尚有可救也至福留司蓋斯德里船上諸人則悉數救起並無所傷亦不幸中之大幸也又有寳和洋行之輪船名西克亦由漢裝茶岀洋早有信息云巳過蘇彛士河而迄今多日尚未行抵英國故皆不勝懸懸云 
[福州近事]  
　　字林報載有福州近事一則云福州船政局某委員不知何事舉足踢一學徒該學徒懐憤自盡鄉人咸抱不平羣赴船政局聲勢洶洶幾乎局遭拆毁黎星使見衆怒難犯因將該委員立卽正法以消衆怨始各散去云按此事恐尚有不實不盡之處姑據西報譯岀以符新聞體例確否容後續聞 
[京師瑣聞]  
　　閆丹初大司農平日自奉儉約今於五月十七日蒞任部中僚屬風氣爲之一變司農早年曾任福建司郎官一老茶房劉姓現尚在司農諭以每日早飯不須豐盛但可果腹而已早八點鐘司農巳來署視事竟無空期云○崇文門内裱褙胡同有廂藍旗漢軍人劉姓居住劉向在神機營當兵性好賭所得錢糧隨手散去或猶不足再貸之於戚友妻孥雖凍餒不問也婦金氏生一女甫十歳今春因病痞積而死歸以思女而癲欲以刀剖女屍尋痞之所在旋被人見奪刀埋屍事始已由是婦則時發時愈五月十六日族兄某來追逋值劉赴南苑操演未歸兄頗岀怨言金氏羞憤交并及劉歸金氏告以情事並以丈夫不自立致婦人被人奚落等語激劉夫婦遂反目中夜劉不臥於室而臥於庭金獨坐愁涙詎癲疾頓發遂持刀砍劉斃命旋被同院姻親夏姓將金捆綁比到公堂金只啼哭不能回語夏媪爲歴訴情形且稱素無别情訊及戚族所供僉同爰科斬决罪騐係有孕俟分娩後處决云○某甲嗜洋煙不能養其母與母分居母居崇文門外汪太醫胡同自携其妻孥居他處卒又不能贍妻子令妻縫紉子負担以供其煙鈔上月間一日 
 
 

Page 2

 
 
癮值發籌思無計見子有布衫在身向子索取付質庫子牽衣哭不巳甲怒揮以老拳强脫之而去子年十六青頗勝藍乃袒裼哭奔祖母家祖母因惡甲并兼惡甲之子故亦不詳問只催速歸不知已覔得煙灰吞服矣及岀門數武毒卽發倒斃於小廟之側經南城司相騐止屍母到塲甲避匿不岀官問子死由母以實告官乃飭追甲着卽棺險帶回衙掌頰二十斥釋云○上月初有官棚匠小張二與同業楊四戲謔張以足踢楊旋各散去但楊被張踢心懷隠恨遂愬於其戚喬大喬亦棚匠較張楊齒長次日喬乘醉尋張二謾駡語侵匠頭李二張與爭辯喬復起身欲尋李張恐李知之必加訓飭隨後追喬至西華門外南池子巷口喬復倚酒手拾小飯店門首之板凳腿回繋詎張急以奪械反撃中喬之顱額移時氣絶喬妻報官相騐堅乞以張二抵命或有以厚殮贍養來勸者喬妻槪置罔聞想悮傷之罪張必不能免也○順天府署看科房之差役王姓與同役李姓素無嫌隙五月初間王偶持刀戲李曰汝懼我否李曰是刀耳何懼之有遂伸頸迎刃王固戲李也詎刃甫接顯血卽應刃而岀李登時身倒四肢伸縮不定王大驚怖懊悔無及逕適空屋中自刎而死旋經署中人知覺往告兩處父母及李母來李猶能言母詰其故知因游戲而起兼王已自刎無如何矣移時李亦死兩家各領屍而還甚矣戲之無益也 
[騐屍彚述]  
　　五月念九日温州柟溪蒼坡地方岀一服毒命案聞蒼坡李某素開花會近被港頭地方人押着因下注甚重不能賠　卽逃避港頭人以我等自去歳至今輸錢不少兹幸獲中萬難短少分文遂集多人徑往李家逼索李妻岀爲求讓復被衆人扯打詎知手足過多竟將小衣脫落該氏謂似此羞辱何以爲人卽服生鴉片膏毒發身死當經報縣請騐張邑尊於次日早帶同仵作書吏前往檢騐並新龍地方亦有人命報案邑尊早欲動身因大雨兼旬山水甚溜内港船隻不能行駛是以遲至本月初一日多雇水手縴夫一同前往相騐可見爲民牧者無論風霜雨雪亦不能稍辭勞瘁也又西溪潘某欠旗人某甲錢本月初五日索逋過急潘妻因夫不能償當卽懸梁自縊其夫於初八日投縣請騐邑尊甫經回署而命案復岀諒必又當命駕也 
[倒牆類誌]  
　　杭垣自五月來梅雨連綿幾及匝月至六月初或偶晴霽而大雨傾盆每致兩三日不絶城廂内外之坍曠倒屋眞有記不勝記者本月初八日下午上城之黑橋地方有某姓巨宅之風火牆凌河高聳屹若崇墉其横亘約有十餘丈之闊是河爲城中各貨船往來要道往往擁塞河干停泊待濟是日適有雜貨船七八艘倚墻而泊突逢墻倒一時磚石瓦片從空缷下致將貨船三隻壓損沉没貨物亦皆　踢餘船雖皆受損傷然尚可修理其船中人之受傷者共有十餘人而傷重者惟兩船家爲最尚不知作何了結也是日上午時候下城後營之蕭王廟内亦坍倒後墻廟中有兩僧人盡被打傷一僧於光頭上打成碗許大一孔血如醍醐灌頂而下幸非在要害處所尚不致有性命之憂餘則如太廟巷内某家坍去竈房兩間壓斃僕婦一人又下城東街之某作坊内亦以倒牆壓損兩人其一人聞已絶命云 
[阻風回船]  
　　江天與惇信兩輪船平日往來寜滬二處江天本應昨早駛回乃至下午尚未進口人方懸念詎五點鐘時惇信輪船忽來衆皆詫異緣該船甫於前日開行何遽遄返嗣查得岀口時因風猛浪高至川沙洋面抛錨停輪以待風勢乃待至昨日下午風仍未息因是回輪計該船搭客有一百餘人其船費皆給還各客是知江天之遲遲不到者當亦爲風所阻也 
[電燈述聞]  
　　本埠點燃電燈已有數夜然不過暫爲試燃現在公司止用一西友該西友係初至中國者於中國語言風土等全然不知故有所指示每多誤會其意因而電燈尚不能十分岀色然此數夜中皆係月光團圓之時而電燈所映月色淡而無光直可以奪蟾光之明目前所燃之大燈每盞一禮拜收洋五元因機器力小不能多製待三閱月後所定大機器運到則力足以及遠并可添置小燈人家店舗均可通入每燈不過月費兩元之則而他燈可以悉廢是亦大便宜事也 
[美使北上] 　 
　　今日招商局海定輪船展輪北上有美國新簡駐華京公使楊君附輪赴都云 
[本埠風潮]  
　　本埠連日晴霽而入晚東風間作暑氣全收夜半則風勢益甚禮拜日及禮拜一兩晚十二點鐘後潮水乘風而入街路水深有至尺許者公家花園及大橋堍水皆没脛車不能行寳善街四馬路平地皆成積潦有兩客深夜作狎邪遊行近批把門巷而淖阻於前失足一滑一則半身盡濕一則仰面跌入淖中帶水拖泥并髮辮亦淋漓盡致殊可笑也老北門地最低窪潮漲尤甚水深約二尺許有住於門外者北門鎖鑰竟有不能啓閉之勢俟我於城隅不得不搔首踟蹰矣 
[戲棚新製]  
　　車利尼馬戲布棚前爲風雨所壞雖經補綴而破損尚多近復新製布棚一具潔白耀目前晚開演戲亦翻新岀奇車利尼親引黑白兩馬上臺献藝此二馬從前未曾演過其性之調良技之精妙迥異尋常其餘各戲亦復異常岀色觀者坐無隙地其官房椅位皆係西人上等次等板位華人列坐其次莫不眉飛色舞喝采不絶該班又增異獸數種均堪娱目聞不日將往福州該處有船政局大興洋務想欲廣眼界者定必以先睹爲快該戲班往彼必可大獲其利也 
[增設公司]  
　　公司之設向惟外洋有之年來風氣大開華商亦仿行斯舉計織布造紙銅煤礦保險外現又有玻璃公司主其事者爲唐君茂之擬紏合一千股購機自造先因股分較少經唐君曁發昌裕泰恒平和等四董事合辦而所餘股數無多故昨日爭相購買致股價驟漲二三十兩現聞已在新閘購就地基繪圖造廠將次舉辦聞唐君等通籌全局謂能獲利四五分云 
[鄉棍横行]  
　　前日午後老閘浜北唐家衖地方有北鄉一帶之無賴鄉民將一人拔去或云錢債或云奸情拔去之後該無賴等復至大橋南首小飯店吃飯見有售雞與該店者指爲偷鷄赶岀捕捉而賣雞人見此兇徒早已遁逃無賴等便將一行路人扭住此人身穿夏布短衫紡綢褲似生意中人因與辨論卽被拖至大橋北堍小茶館内兇毆臥地良久始得歸去又有萬福樓西首唱花鼓戲之莊塲上有一人聴唱閒議鄉人卽躍躍欲試其技幸經旁人極力解勸令岀洋兩元給彼等爲茶酒之費始得了事如此結隊逞兇胡行不法其爲害於地方者實非淺鮮矣 
[試演小火輪]  
　　本埠前日傍晚時有二人扛一小火輪船至虹口天元宫後面小河浜内試行其船身約長三四尺機輪烟囱火艙應有盡有無一遺漏不過規模細小耳及至下水試行而船不動當將機器火門復加開足霎時鼓輪欲駛乃火力太足煙囱爆裂船身粉碎中西人聚觀者甚衆爭相評笑喧閙間將一人擠落浜内幸水少人多卽爲救起然已泥汚滿身矣 
[落水幸免]  
　　昨日裏虹橋下有一十二歳之小兒入河洗澡不諳水性竟至沈殁經人救起水已灌飽不能展動乃以一釜覆地將兒覆臥釜上得吐岀濁水而漸甦然亦險矣 
[鳬水斃命]  
　　本埠陳家木橋昨有拖東洋車之車夫四人相約鳬水由橋東泅至橋西時正潮漲風狂水溜迅急三人見力不支急上岸内有一人南京人年二十二歳竟隨波逐浪向西而去羣往跟尋則已與波臣爲伍矣 
 
 

Page 3

 
 
[一死一生]  
　　昨日法租界浦灘有舢板船正在駛行風高浪急突遭傾覆内有二人同時落水其一人入水之後幸攀住一物浮沈待救經小船援之以起一人則竟遭淹斃至四點鐘時始將屍首撈獲也 
[失慎未成]  
　　本埠寳善街王大吉藥鋪對門某糖菓店昨晚一點餘鐘店夥上樓安睡用燈在帳内照壁虱偶不小心燃着蚊帳雲時烟燄從樓窓噴岀幸隣人集救得以撲滅然左右鄰巳受驚不淺矣 
[僞銀破案]  
　　劉雲順至英界公堂稱在法租界紫來街地方木器店生理前日有鎭江口音人鄭順之到我舗裏看定各色木器共價洋七十餘元伊則自稱老爺旋有范桂林張行福二人稱係鄭之師爺范則帶有手巾包放在檯上時聲似甚重狀若元寳銀洋鄭就還價作八折合洋五十餘元鄭又稱伊寓川南棧令我找彼洋二十四元當合付元寳一只再將木器交彼言畢三人卽去我因貪圖生理備洋二十四元尋到川南棧鄭等均住樓上我卽交洋與鄭鄭接洋交與一少年狀似家丁令岀外估看詎該少年岀去後鄭就邀我共賭我却之向其索取元寳則稱估洋未回候久不至知爲圈套遂下樓告知該棧帳房令卽報捕及捕至則鄭等慌將元寳銀洋亂藏被捕一併獲住元寳係鉛質洋係銅餅今蒙送案請追所付之二十四元周關金供開川南棧張行福先到我棧租定房間計住三天前夜又有鄭范二人與張同房共三人常有友人進岀昨國劉雲順告知各情卽行報捕拘獲鄭范張同供鎭江人來滬貿易住居該棧兹因與劉賭慱口角起衅並未另有家丁陳太守問該棧主鄭等究竟共有幾人周答稱鄭等確係三人又有一少年來往太守又問鄭等何日到滬答稱初八日又問初八抵滬迄今已有十日爾等住川南棧張祗三日范鄭二人祗一日餘住何處答稱雇朱阿四船來滬停泊大東門外大碼頭向住船上現始住棧刻下是船仍停原處船内尚有衣物太守將鉛元寳銅洋閱過交捕將鄭等一併帶回再飭捕往大碼頭查明朱阿四之船卽交船埠看管帶朱到案訊究 
[控追拐賣]  
　　朱包氏至英界公堂稱係蘇州人氏曾娶松江徐王氏之女阿蘇爲媳不料於五月間走失當查無着今徐王氏等訪明女被熊金生鄭阿五等誘拐到無錫由三阿姐等爲中價賣在該處南門外之陳姓家計價洋九十元熊等均分各用有人目覩情形爲此尋獲熊鄭二人向論不認交捕送請究辦徐王氏供亦相同熊鄭二人堅不承認陳太守得供之下飭將熊鄭二人管押着朱包氏明白具呈并邀見証人投案訊究 
[違章被押]  
　　今年四月間本報疊列木匠作頭應文生呈控法界公廨請追還地基一案經翁太守准詞傳到租户王金和研訊王呈岀應文生所給之地底稿内載每年地租洋十五元以十年爲期光緒三年到今祗有六年光景未曾滿期不能搬讓翁太守詢王金和可曾寫契答稱並未寫過卽以此紙爲據翁太守以王不諳事由不識字所悮卽將應文生開導斷令且待滿期再定應文生以地非由巳租岀今四面均在造屋不能久待求請酌核翁太守以王所造之屋共計八間内有竹屋泥壁卽滿期後亦當遷讓令應文生酌給遷費倩中調處詎兩造各有意見徬人不能爲力應文生復投案伸訴願岀貼費洋二十元王金和謂未訟之時早已說過此數且稱奉諭後已在某處尋到地基擬卽遷讓挽人向應文生說知應不之理致該地爲他人租去兩造因復投訴翁太守斷酌給洋三十元應已遵斷王仍不願應又稱王門首常繋牛馬家内畜猪穢氣薰蒸適法捕頭亦曾在該處查過果有牛馬故將王申斥王供稱願將牲畜遷往别處太守予限於五月底遷讓到期未搬復至公堂太守復判展期於六月十五日爲止業又到期應文生於禮拜六報捕將王金和傳到押遷昨解公堂訊理應亦到案翁太守詢之王金和仍照前固執總以滿期遷讓爲詞况年租巳付亦應到十月爲止翁太守再三開導王反挺撞請爲送縣太守謂不守法界章程而養牲畜亦該押遷着仍交捕帶回管押又斥應文生曰王金和實因犯章而押非爲租地之事汝不可自爲得計王金和遷去之後該地亦不准造屋必須守滿年期是亦見太守持平之道也 
[局賭破案]  
　　法界公堂昨據原告朱泰逓呈控稱素作洋貨生意因遇見周樹滋領到程錫堂家内會見一人據周稱此人乃嘉興人名艾芷齋係前任蘇松太道沈之外甥現在揚州辦理鹽務今有銀五千兩欲思開店我當引進等語說畢旋約至文運里妓家吃酒畢周又稱天色尚早我們何不手談答以不會彼等卽入局片刻之間稱我名下應泒洋數百元除將身畔所帶之洋銀票共三百餘元取去外尚短洋元勒寫票據等情翁太守詰其如何賭法爾身畔之洋從何而來與周如何認得答稱光緒五年在鎭江寓次會見認得至賭法乃彼等用銅錢排成一二三四作寳而我身邊所帶之洋係求志書院山長所交下者翁太守詰之周某自稱名周世名原籍江西現住湖南並未與朱賭博所說盡是子虚因五年分伊有東洋參被揚州關上扣住充公發賣時是我去承買因此挾仇太守謂關上扣貨爾不過往買何能挾仇現在住於何處答稱住於程錫堂家内太守謂程錫堂乃著名賭棍顯係與汝同黨當儘法嚴辦着爲管押云或謂周世名實是嚴秀溪未知是否容覆訊後再錄 
[控懲不肖]  
　　婦人顧李氏昨投法會審公廨訴稱有子顧殿卿今年十九歳本在錢莊生意今年三月間被陳宗曉誘引岀外未歸所有在店之皮箱兩隻舗盖等物均皆携去又到董家渡姊夫家取去金飾物件四處找尋不見迨至本月初七日尋到陳宗曉家内再四追問彼方囑往大亨棧尋覔及至大亨棧又不獲見詢之棧中據稱果有顧殿卿寓居但被人喚去未回昨方有人送來皮箱兩隻鎖匙一把其車資尚係棧中代付等語當卽索看確是殿卿之物箱中已空無所有嗣又訪得在吳淞口因塔小火船前往尋到并將陳宗曉一併送捕解訉陳宗曉供稱前在福和輪船生意現已失就曾與顧殿卿爲友本年三月間因杭州進香與顧殿卿仝徃伊自己花銷以致用去不貲翁太守詰之顧殿卿據稱閔行人在滬南錢莊生意三月初與陳宗曉認得彼旋同我到杭州家中未曉後於四月二十二日回申在其家内住過八天允我尋洋行生意可以發財故所有金器物件除金鐲自己兌用外至金小如意金茉莉等共九件乃被陳宗曉當去約計洋一百餘元衣服亦被伊私自質去約洋三四十元當票在於箱内共計前後用去洋三百數十元顧李氏卽於手巾包内將票呈案太守將票檢看約計有六七十千之則太守詢及顧殿卿究竟陳宗曉用去若干顧殿卿答稱約計陳用去洋一百三十元之則太守詰陳宗曉金飾質票在何處陳宗曉答稱顧殿卿自己說是兌去何來質票太守謂金鐲乃其自認換去全零件則爾所用諒必先當復賣今顧殿卿共用去洋三百數十元稱爾用一百三十元光景着交到此項洋元再爲核辦正在斥退之時旋有陳母趙氏投稱顧姓兒子可以請追用去銀洋我兒子亦被别人用去金戒子金押變金鐲等物向何人去追翁太守　此亦何難當將用人資財如數繳岀後何人用爾錢洋亦何追究限五日清理再核陳宗曉仍交捕帶回管押顧李氏又稱兒子不肖請求訓押數日以儆其心顧殿卿跪求其母顧李氏不顧而去 
[法界公堂瑣案]  
　　法界會審公廨昨據捕房解到在途無可歸着之男孩兩人送請安置翁太守詰其姓名居址年歳因何日夜在路一稱名尤阿雙年十歳家住浦東父母俱亡依叔度日叔家亦有兄弟姊妹因淘氣將我赶岀適本處有一十三歳之孩因習成衣業被師打罵不過一仝逃來巳有十餘日伊現在不知何往矣一稱名陸阿方年九歳無錫人在上海寄住玉露春地方三伯伯處母亡父在鄉目下亦因被逐等語 
 
 

Page 4

 
 
翁太守均着送歸普育堂收管云○五月二十二日報登合控倒帳一節係南巿恒信源米行倒閉店主王雲樵避匿於八仙橋地方被大德庄鼎康店正號庄及無錫米客等扭控法捕房將該店主王雲樵解訊巳非一次嗣經翁太守着爲調處王雲樵保岀事遂擱起迄今半月有餘仍然未了故昨日王雲樵由保人交案原告等亦齊集候斷翁太守訊問仍無就緒着卽將王雲樵送縣辦理原告等自行投案云○小東門外梨園姻舘主婦人顧吳氏投訴法公堂稱前日有名金生者來館携有手巾包一個安放枕畔開燈吸烟及半竟携鎗岀外欲遁經夥計看見追轉在其身畔將鎗搜岀及開看其手巾包中止有皮紙包内放洋元式盌片兩枚爲此鳴捕送究翁太守詰之金生據供並不偷槍手巾包亦非我物翁太守謂然則爾一無錯處是個好人矣當塲拿獲尚思狡賴着責八十板槍交失主領去○十七日報列醫傷類誌條内有嚴大將趙桂卿母子毆傷等事昨日法公堂據捕房解到李周氏周玉寳倪楊氏三人翁太守略爲訊問因受傷人在仁濟醫館未到着仍將倪楊氏管押待醫傷人痊到案再斷 
[浙省轅門抄]  
　　六月十三日代理鎭海縣束禀見叩辭赴任府經歴于肅家禀知藩司委署處州府經歷叩謝巡檢邱嘉樹從九品侯覲貴俱由京騐看來省禀到 
[蘇省撫轅抄]  
　　六月十六日蘇總捕同知朱守和禀謝海運保准知府卽補同知羊復禮禀知聞訃丁母憂莫葆辰禀知接辦奉派發審稽核差孔昭芬到西路總巡並銷發　　差知縣陳汝欽奉委簾差周孚先銷西路總巡差朱家壤禀知奉委發審局差直州判宋�坊辭赴華婁查驗倉厫積榖差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[娶妾涉訟]  
　　委辦温州某局委員某在温購得廖姓之女爲妾費洋二百餘元兹聞此女從小已許與金姓子爲妻委員特被媒人哄騙以致墜入彀中現在已赴道控告道批所稱金永清與廖昌鰲旣有媒妁仰永嘉縣立卽傳集研鞫訊明虚實質明曲直不得稍有徧執致使民　有所藉口云云委員恐與考成有礙情愿再貼洋一百元着此女轉歸父母家誰知此女竟執不許允云 
[設卡查私示]  
　　兼署湖廣總督部堂兵部侍郎湖北巡撫部院彭爲曉諭事照得武漢關徴收船料錢糧攸關國課不容稍有偷漏現值夏汛水勢泛漲江面寛闊港分岐船隻易於偷越亟應擇要設立分卡嚴密稽察以杜偷漏而裕課項本兼署部堂現擇五月初四日查照舊章在於蔡甸金牛港地方分設卡所認真稽查一俟江水稍退卽行裁撤合亟岀示曉諭爲此示仰商販軍民人等知悉爾等務須恪遵功令無論大小空問雜貨船隻一經入卡槪行赴騐卽將應完船料稅銀赴關照例完納親身登填簿扇給票放行毋得抗違倘敢闯關偷稅藉端滋事定卽嚴拏究辦該卡巡役人等亦不得任意掯勒如有額外苛索許該商販據實禀究本兼署部堂言岀法隨决不姑容各宜凛遵毋違特示 
[江夏縣修志規條]  
　　欽加運同銜補用府特調江夏縣正堂加五級大計卓異蔡爲示諭事照得江夏縣志前奉各憲札以擬修通志行令選派公正紳士將江邑同治八年以後未經入志之孝義節烈士女及志内應行記載者細加採訪等因並奉發續脩通志採訪章程到縣奉此除分别照會諭飭紳士採訪外所有採訪各事宜合亟擇要開列示諭爲此示仰合邑士庶人等卽行遵照後開各條逐項赴學禀報幸勿觀望切　特示計開一津梁新增幾處及修造年月有碑記及名人題詠一併呈送○一水利水道遷徙利害若何堤堰幾處分别官私修築卽歳修經費有碑記一併呈送○一官職舊志文職以知府爲限武職以參游爲限阮文逹公廣東通志謝韞山中丞廣西通志皆文職載至教諭武職載至守備今倣此例須查明任舉年月及籍貫岀身若年久失傳無可查明者闕之○一選舉歴朝同科如博學鴻詞薦舉孝廉方正進十舉人恩拔優副歳貢及武科均載明科分及所歴官階經學之類又年老賞給進士舉人副貢一併開載○一名宦請入名宦及有實政在民者均據實開載○一人物儒林文苑必採著述官蹟務有實在事功不得空言了事至於忠臣孝子順孫義婦等民與夫山林隠逸精通藝術及外省名人之流庽此土者一例搜訪總以碑銘傳狀爲憑無可據者家乘亦可○一烈女凡屬節烈已旌者著明旌年未經旌者旣符年例准紳士隨時報登不許羣吏取貲須開明某人妻某氏年若干歳夫故守節若干年其貞孝節女及賢淑有才者不限年歳一律搜採○一藝文名家著述務採全書送局不得僅列書目志成發還其已經散佚者或據序跋錄送亦可○一金石凡有古碑殘碣及鐘鼎等匜之類如有收藏者務拓全文形式並註明岀土年月及今在何所有考訂釋文者亦准錄送 
[顯鄒翰飛茂才瀟湘侍立圖]  
　　我聞古賢人寓言十八九好色侈登徒閒情賦五柳唯彼託國風一瀉胸中垢只爲知己無聊結元虚友何來范陽子落落世寡耦結愁常解胸問天徒搔首執學敢爭先吟詩恥王後修史筆如椽獨少雲鬟偶忽爲瀟湘圖願侍美人右旣非香尉司亦𢌿金童垸鸚鵡解新詩宛頸時窺牖猗猗竹數竿風至學龍吼畫工苦搜羅爰此記藉狃紅樓本事多名字窮誰某旣攷納蘭君復誌隨園叟紅樓一書成爲指納蘭公子或謂指隨園原書洵厚誣寄興更何有或乃目之哂吾已色爲愀因思人間世勞勞徒擾受公門工拜跪私室願奔走執鞭錢是求乞　顔不厚有此纒綿情或勝世故扭尚博逹士賞豈病腐儒㖃新句補所無願以覆醬瓿[  師室主元和江標建霞氏稿]  
[寄日本清香樓寳玉生校書]  
　　十里春風興太狂滿城花柳閙新妝一枝分自蓬萊島亦共人間闘色香盈盈十六破瓜年裙屐偏疑士散仙最羡一端眞慧絶對人吳語竟珠連碧緑茶槍雪白杯殷勤斟勸笑親陪小名寳玉呼偏熟豈是紅樓夢裏來樓號清香人自清不將絲肉闘凡馨滬汀花柳風波惡贏得多情尚有卿小飲樓頭月正高藏鉤拇戰興偏豪世間那有癡兒女觴政還疑隠六韜小妹新名喚阿花嬌如桃李艷如霞暖風吹起雲如火猶著唐家七寳紗清游吾媿不多留數日深情似繭抽記得樓頭閑語處一言猶帶九分羞絶艷空將彩筆描不堪衣帶水迢迢阿儂此後情何限勝似申江上下潮[  壬午五月下浣倚雯樓主初草] 　 
 
 
 

Page 10

 
 
   
 
 

Page 11

 
 
[光緒八年六月初九日京報全錄]  
　　宫門抄○閩督何奏爲世爵人員請改水師留補用摺○又奏爲查明覆陳摺○又奏爲特參知縣摘頂查辦摺子○川督丁奏甄别知府摺○豫撫李奏爲起解頭運日期片○六月初九日内務府國子監正紅旗值日無引見○文秀續假十日○掌儀司奏派時應宫行禮派岀繼勲○召見軍機○○閩浙總督臣何璟跪奏爲世爵人員熟悉水務懇請改用水師留閩補用恭摺○ 
仰祈聖鑒事竊據署閩浙督標左營參將事世襲三等伯爵李維寔稟稱竊曾祖原任浙江提督李長庚因總統閩浙水陸官官軍征討海宼蔡牽中砲陣亡蒙恩賞給三等壯烈伯爵十六次先經祖父李庭鈺承襲歴升廣東潮州水師總兵福建水師提督前在金厦軍營積勞身故復經父李逢時承襲留閩差遣護送外國往來貢船勦辦下游土匪報効之忱未盡壯年賫志而殁又經該世爵遵例襲職引見後發回本省學習同治十二年收標兩署閩浙督標右營參將現署督標左營參將第思累世水師籍隷海濱嫻於舟楫所以隨標日事弓馬兼習槍砲水師政務素常諳練禀請改留水師補用上報朝廷下承先志等情到臣伏查定例雲騎尉以下有願改水師者於發標時預行呈明旣在陸路營分收標之後槪不准復行呈改至於世爵以上巳發陸路收標後再請改用水師者例無專條伏查該三等伯爵李維寔經前兼署閩浙督臣文煜考驗給咨送部經部臣於同治十一年九月初二日帶領引見奉旨李維實着發回本省學習欽此領票到閩檄發閩浙督標學習歴署督標左右營參將篆務兹據請改用水師補用雖核與定章不符第念該三等伯爵李維實留心水務槍砲兼生長海濱風濤慣習且其祖父均以水師歴著勲績欲承先志圖報朝廷合無仰懇天恩俯鑒水師人材難得沿海水師尤非長江内河可比准以三等伯爵李維實改留閩省水師補用俾得用盡所長如蒙俞允容俟奉到部覆另行給咨送部引見恭候欽定是否之處謹恭摺具陳伏乞皇太后皇上聖鑒訓示謹奏軍機大臣奉旨着照所請兵部知道欽此○○閩浙總督臣何璟福建巡撫臣岑毓英跪奏爲知府通判被參各欵遵旨查明覆陳恭摺仰祈聖鑒事竊照福建候補知府蔣鳳藻請補興化府員缺及澎湖通判鮑復康辦理該處賑務經人參奏欽奉寄諭着何璟岑毓英將蔣鳳藻被參各欵立卽查明據實奏參興化府一缺該省如無可補之員看卽扣歸部選毋得以劣員遷就請補貽害地方並查明澎湖賑務如鮑復康有舞弊各情迅卽撤回從嚴參辦毋稍徇庇等因欽此欽遵轉行藩臬兩司及臺灣道分别查議禀詳前來臣等覆亦查核原參蔣鳳藻家資鉅萬由捐納京職鑽營海運躐保知府到閩後日以狎娼聚賭爲事官民誚笑有孩兒太守之謡曾委署福防同知旋卽撤委緣前撫臣丁日昌以夤緣嘗試參辦各節查蔣鳳藻由分部員外郎改捐直隷州知州雙月選用在籍隨辦海運岀力保奏俟選缺後以知府用核其海運四次照此獎叙尚非躐保可比續捐知府來閩年甫二十九歳維時另有候補知府蔣麟昌年齒較長致蔣鳳藻有小蔣太守之名所謂孩兒太守或卽指是今則年近四十矣光緒二年正月由司委令蔣鳳藻署理福防同知旋以委赴上海公幹改委接署是年閩省水灾勸捐辦賑蔣鳳藻由上海託人密寄票銀一千兩經前撫臣丁日昌奏參嗣由司訊明並無嘗試情弊由署撫臣葆亨奏奉諭旨交部議處經部議罰俸六個月完案蔣鳳藻旋委伴送琉球貢差晉京繼委催江西協餉在省日少狎娼聚賭查無切實證據核之丁日昌原奏亦謂其尚無他項劣跡興化府一缺前撫臣勒方錡會奏以沈定均請補部議以輪應蔣鳳藻序補奏駁奉旨依議欽此咨行到閩臣毓英抵任接據司詳遂加考會奏改以蔣鳳藻請補乃係遵旨辦理並非遷就部章也興郡民風好鬥夙非易治蔣鳳藻資望較輕未任煩劇前奏曾言及今尚未准部覆應否將興化府員缺扣歸部選將蔣鳳藻另行補用之處伏候聖裁其鮑復康一員被參著名貪酷在莆田任内辦理鬥案濫拘婪索擅請發兵會勦並酗酒濫刑袒庇勇丁以都司作隨員僣設令旗令箭各節查鮑復康由監生保獎從九品留浙補用同治四年間經大學士前閩浙督臣左宗棠調閩差遣加捐通判委署馬家巷通判保奏留閩補用歴委署理鹿港同知將樂漳浦等縣復署莆田縣篆因鬥案請兵並未准發知府梁景先訐其任性濫到私用營开僣設令箭等事臣璟訪聞相同且聞該府縣意見不合遂與前撫臣勒方錡�批飭司查明詳參並密委准補厦防同知程起鶚曁接署知府沈足均先後查覆有都司黄延福守備周宗南等四員均未收標貧難回籍鮑復康念係舊好收留在署帮辦雜務並無干預公事及用文差委其履任之始有誤公差役插耳箭小旗遊示城鄉又有府署轎班俞楝十三者在縣堂爭閙嚴責枷號種種事岀有因而情尚可原由藩臬兩司詳請記過完案至婪索貪酷均無實跡亦無告發此查而未參之實在原委也鮑復康現辦澎湖賑務有無獘端經台灣道劉璈檄委署卓南同知梁純夫馳往密查此次賑務由鮑復康會同委員通判湯承府經歴周志侃督同紳士行郊核實散給不假　胥之手當令各澳甲鄉耆將請賑飢民丁口及迭次領賑米石薯練等數逐一開明取具甘結送由劉璈查核與印委各員册報數目相符臣毓英在台訪查輿論僉同其爲辦賑無弊似屬可信原參鮑復康係已革武弁改名朦捐查其從九品是保非捐飭具該員禀覆委無改名朦保是否屬實應移咨安徽原藉查履另行辦理以昭核實臣等職任封圻安民必先察吏仍當隨時訪查如蔣鳳藻等貪劣有據或始終異轍卽當據實奏參斷不敢稍涉徇庇有負聖主澄叙官方之至意所有逐欵查明緣由謹合詞恭摺覆陳伏乞皇太后皇上聖鑒訓示謹奏奉旨巳録○○閩浙總督臣何璟福建　巡撫臣岑毓英跪奏爲特參縱容兵役藉案擾民之知縣請旨先行摘去頂戴撤省查辦以肅官方恭摺仰祈聖鑒事竊臣等訪聞署閩清縣知縣韓堃有藉拿案犯縱容兵役擾民情事當卽派人馳往密查旋據福州府知府解煜詳稱該縣據鐵商林道斗呈控林邦光等截留官鐵圖詐案内被告江彦昌一名經差役提獲解　半途被江志志等搶奪拒捕稟報到府江彦昌旋卽赴府投審批縣知照兹據鄉民江倫章等呈訴該縣於本年四月初五日會同汎弁督率兵役乘勢騷擾並將岩下等鄉江張各姓民房燒燬三十餘間由府派讞局委員卽用知縣丁芳密往查明據實揭報並據藩司沈保靖署臬司翁學本會禀前來伏查此案先據督標右營叅將岱齡轉禀該縣移營撥兵五十名會拿拒捕各犯經臣璟以請兵太多該縣何不自行禀報批飭將實在情形通禀一面酌派拿究詎該縣延不禀覆輒會帶兵役前往搜捕且江彦昌旣己到府投案無須緝拿卽使江志志等奪犯拒捕屬實該縣汛自富專拿正犯不容殃及隣鄉無辜良民乃竟縱容兵役挨鄉騷擾實屬謬妄巳極若不從嚴叅辦無以肅吏治而靖閭閻除將閩清汛外委�寳明林應春一併摘頂撤防並將該縣撤任提同兵役門丁及應訉人証來省審辦外相應請旨將署閩清縣事本任長樂縣知縣韓堃先行摘去頂戴提省質訉明確照例叅辦以肅官方臣等謹合詞恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○太子少保頭品頂戴四川總督臣丁寳楨跪奏爲知府試用年滿循例甄别恭摺具奏仰祈聖鑒事竊照試用道府等官到省一年期滿例應察看岀考分别繁簡專摺奏聞兹查發川試用知府羅以禮年三十二歳雲南昆明縣人由監生中式同治癸酉科補行辛酉科本省鄉試舉人揀選知縣光緒二年七月在湖南恊黔捐局報捐郎中不論雙單月選用並分部行走五年二月在駐川山西賑捐局改捐知府指分四川試用六年七月初十日經王大臣騐放十一日覆奏奉旨着照例發往欽此領照起程十一月二十八日到省扣至七年十一月二十八日試用一年期滿據　臬兩司詳請甄别前來臣察看該員羅以禮人甚誠實才具明練堪膺表率之任應請留川以繁缺知府補用倘該員始勤終怠仍當隨時核辦斷不敢稍事姑容致滋貽悮理合循例恭摺具奏伏乞皇太后皇上聖鑒訓示謹奏軍機大臣奉旨吏部知道欽此○○李鶴年片再臣接准總管内務府咨開光緒六年奏派河南採辦各色汴綢二百疋汴綾二百疋汴縐二百疋本色棉綢三百疋大布三千疋行令迅速解京以偹應用等因當經轉行去後兹據布政使覺羅成孚飭據委員採辦得各色汴縐一百疋汴綢一百疋汴綾一百疋本色棉綢一百胥大布一千疋作爲頭運定於光緒八年四月二十三日委員管解起程前赴内務府衙門交納開具色樣價欵清摺呈送前來除清摺咨送内務府查照外理合附片具陳伏乞聖鑒謹奏軍機大臣奉旨知道了欽此 
 
 

Page 12

 
 
   
 
