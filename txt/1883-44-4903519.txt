# 1883 - 44 - 4903519

 

Page 1

 
 
[增刻幻樓夢圖詠出售] [  點石齋主人啓]  
　　紅樓夢一書膾炙人口自昔人才輩出競爲踵事增華青山山晨爲之評論題詠著爲慶議華亭改七薌居士分繪爲圖筆墨精妙海內珍之兵燹後傳本絕少澄江王蕓階先生爰將書中諸美分繪百二十圖各系以事視七薌本幾倍之益足珍賞本齋取其原本用照相石印法縮印成書刻巳工竣訂成兩本綢面錦套裝潢精雅卽日出售每部收回工本洋八角售處仍照曩例諸君幸卽賜顧爲盼 
[復淮說]  
　　前論吳淞口宜事浚深至再至三爲通商言之也而農田水利寓焉吳江縣全境水利有上下江之分三江之水匯於吳淞全淮之水注於揚子是則下江水利以吳淞爲　　而上江水利又以揚子爲尾閭然猶非禹貢之故道也本館於疏河殺水諸大端曾著爲論分上中下篇三致意焉夫黃流旣以北徙矣而淮左右之民仍不免　魚之嘆者蓋以河道　淤而高上流諸派之水胥灌人淮有消融不及之勢橫流漫溢大爲民害而水行地上易漲易涸又不足資農田之灌漑夫淮流非漲卽涸兩失其官欲使無漲非水行地中不　欲使無涸非復入海故道不司水行地中則宜浚之復其故道則宜闢之昔山陽丁西圃先生謂黃何北徙應復淮水故道極言有益無損反覆論之何啻萬言掇其大要有四日堵三河曰闢清口曰浚淮河曰挑雲梯關按淮水發源於河南平民縣其在禹貢曰導淮自桐柏東會於泗沂東入於海淮卽今河南桐柏縣淮何皖歴省之㯋　盱泗并逕蘇省之桃源清河而東走者是泗卽今山東泗水縣之泗河歴曲阜滋陽濟寍鄒縣魚臺經南陽湖微山湖迄八閘而東南行爲中河逮清口入淮者是沂卽今山東沂水縣之沂河歴蘭山郯城經駱馬湖迄舊邳州會中河入淮　是入海之處卽今江蘇安東縣雲梯關地此神禹之故道也其時水分爲南北條四瀆安流各不相併有利而無害自漢及宋遂有河患冲决遷移靡有定地或决而復塞仍歸一道或决而分行匯爲兩渠或决而由鉅野入泗或决而奪汴水入淮胥不日卽歸故道此數千年中傾灌城邑淹沒田疇咎悉由於黃河而淮則安流如故然斯時黃流爲患僅及兗豫未嘗爲害於除揚也迨采神宗時大决澶州之曹村而河淮遂台爲一瀆斯時淮揚未遽被其害者以黃河猶分爲二派一合北清河入海一合南清河入淮水有所分力不甚强淮水之清足以刷黃河之沙而行且黃何經行未久淮流淤墊猶未甚高海口深通猶未遽壅是以二瀆並流暢行入海尙不致爲害育明宏治中劉大夏築斷黃陵岡河之北流絕而黃流全力遂足奪漼而行今清口迤東之舊黃河卽禹以來淮水之尾閭自是淮揚之害靡有巳時終明之世黃流之决於南岸因以入淮者五其最酷者隆慶四年高家大潰淮河乙水洚洞東注　白馬氾光諸湖决入八淺其時山陽鹽城高寶興泰諸州縣悉爲巨　於是命侍郎潘季馴治之馴之治大抵以蔬闢海口束清刷淮爲善䇿水患賴以稍戢逮入我　朝黃河之屢决屢塞猶議補苴而淮流之愈塞愈决迄無樂歲卽如一湖堤也而一决於武家墩再决於高良㵎三决於高家堰四决於舌溝　五决於余家壩六决於十三堡一運河隄也一决於露筋廟再决於嬝灣堤三决於清水澤四决於卲伯鎭五决於狀元墩六决於馬棚灣七决於荷花塘八决於六安閘而清水潭當康熙初十年之間告决者五斯時廟算非不周也河臣非不明也國帑非不足也疏源浚流憂深慮遠非不精勤而縝密也然而其患卒未能弭者三河未堵清口未闢淮河未浚而雲描關之故道未復也 
[呂宋近聞]  
　　○香港西字報載有呂宋近事云去年該處霍亂疫症屢列於報兹有某醫生查核數目計自去年西歴八月十九日起至十二月十二日疫氣方止統計因此斃命者共有五千四百十三人其中歐洲人九十九名華人七百八十九名土人四千五百二十五名亦巨災也又言去臘二十七日呂宋地方失愼焚去房屋四十五間其間有天主堂一所行家數區悉被殃及也 
[冒險救人]  
　　○去臘十二日有輪船名美力育納西亞在印義海面遙見有一失事之船舉號求救隨放小艇命大副及水手四人又庖人一名藉以傳話前住拯救維時風狂浪急小艇冒險而往駛近該船救得華人六名皆氣息僅屬據云該船由秘囊駛出首途一日卽遇颶風桅帆皆被擢壞昤中食物俱盡淡水亦罄召飢渴以待救者已八日矣於是援上輪船船主有房兩間讓一間以安頓　六人衣之食之備極周至至十八日該輪船　抵秘囊卽送該六人至中華會館彼六人者眞司謂死裏逃生矣而該輪船主之高誼亦正不可及 
[淛撫卸任]  
　　○浙撫陳雋丞中丞以調任東撫開篆前卽當啓程故於封印後日將經手案件理涉清楚定於初八日交卸委德曉峯方伯護理撫篆憲旌卽日可以登程也所還潘家巳札調寍紹台道瑞茀候觀察來省署理定於初九日接印蓋省中臬運道三缺皆係署任免得一齊更調也 
[捐給寒衣]  
　　○長白德曉峯方伯官浙有年大度待人和氣接物雍容靜鎭持重老成不獨庶司百職無不願托庇下卽兩浙軍民亦無不樂在包涵之內方伯於一切善舉尤極認眞去冬以天氣嚴寒各善堂所備寒衣均係破舊且又不敷分給因捐廉俸特製棉衣棉褲一千副表裏皆以新布裹以新棉旣温且厚足以禦寒發交善堂紳董暗訪確查遇有寒門舊族無以卒歲者卽以此祖贈昔杜少陵思以廣厦庇寒士白樂天欲以大裘覆洛陽然古人之虛言不若方伯之見諸實事也彼都人士有不熙熙而如登春臺哉 
[蘇臺碎錄]  
　　○蘇垣自彌羅寶閣落成後吳人以二十年來未登此閣羣思更上一層樓快瞻矚此已列報惟自元旦迄初五日連日暢晴天氣又寒陾自故遊人香客紛集如蟻閣上樓板微薄聲如擊鼔　有震撼之勢道流恐有不虞擬計初六日爲始暫阻遊人思再加搘拄俾得料實工堅云○吳縣前濟人典鋪有某甲以布衫袴五件質錢一于數十文合洋一元典夥付洋甲暗將洋掉換隨云此洋不好望換一枚典夥因轉瞬之間出於不意卽另以一洋換之及取洋覆着其人已杳如黃鶴悔之無及卽將所當號頭記開俟其來贖乃未逾數日果另換一人來贖衣衫𧟋褸並非　人典夥收其本利卽問其此衣何來其人云係朋友所托該典卽　地保告知原由卽着地保詢問其人領出伊友方匪付衣其人尋至春園荼館某甲正在告以典舖不肯付物四言少緩　自往取之逾時卽遁竟　敢復至典舖或謂甲係營 
 
 

Page 2

 
 
勇被革者專以掉包騙人爲專惟此事則假洋夫而衣亦無着未免稍喫虧矣○閶胥門內外沿途嚴設洋　昔係遊勇鹽梟串結無賴輩爲之鄉愚之受其害不可勝數現奉憲諭令各路巡查　密梭巡初四日在胥門百花洲拿護一名立卽責斥　示想其餘或可少戢矣○前報郭同來在押逃𨓜一案兹奉县示此案因郭同來與景玉山合開金桂戲園短虧玉山錢文以致爭毆同來用刀玉山受傷控告故提案質訊兹因無故逃𨓜已經飭役嚴捕並移文上海丹徒兩縣如遇郭同來卽當擒獲解縣并諭軍民人等一體知兹云 
[秣陵近事]  
　　○灣頭距揚州府治北十五里淮水入江至此一曲湍流卞急故就岸設柱以免行舟　人力之所不及也東岸有鎭鎭有閘通仙女廟而厘局卽在焉上游委王大令小園以監搉乙王召尙未首途也○金陵風俗小孩發家必先諏上年臘月之吉從師受書幾句寫字幾張亦有卽從受句讀不作兩度拜先生者近聞程閣老巷有發蒙某孩年已七歲性靈敏因懼先生之嚴每望師門而躊躇不進先生又從　洞喝之益似談虎者聞聲而色變前日忽夫所在師則疑其在家未來家則疑其在館未返至今莫　其蹤跡云○某機坊設機二十張工匠數十人生意久爲訪業之冠城中談七襄有允推某爲巨擘某亦碩腹自負頗形闊綽近日忽聞倒閉主人逃匿無蹤計虧　義和三干餘金其餘各家或多或少約在萬金左右于是放會票者見此情形各向前途追索創爲年清年欵之說一時居有無者迫於歲暮措辦不及殊深掣肘而錢土各店以追逋之故遂逐黑夜之鷄聲效青天之鵠舉前後已八九家矣 
[易弁而筓]  
　　○營口每逢元宵有所謂扮燈官者皆游手所爲以賺舖戶錢耳有張三者平日在妓寮中相帮一到元宵則粉面花衣扮作春娘子身小貌美態度逼肖旁觀者莫能辨其雌雄而張三亦自恃絕技十餘年來行才無間與張三狎者平日咸以燈官娘子呼之去歲市面清淡游手亦難覓食張三僞爲寡婦欲得鰥夫而嫁之適有擔糞人陳姓欲續鸞膠某羽士與張三串通僞爲撮合山陳見張三而悅之不料其巾幗而丈夫也出東錢三百六十吊遂委禽焉吉勘旣屆嘉禮遂成揭巾維視儼然好女子陳太喜過望燭施夜深陳偶不在室　卽乘間卸妝而逃羽士亦逃陳入室不見倉皇失措明任倩人尋覔而張三忽自稱新婦之弟登門索姊陳熟視良久謂張三曰適見我所娶之婦何與爾之面目酷相肖耶張三大肆咆哮調姊與弟面目相肖本不足怪今入汝家而不見我姊必不干休陳大爲所窘乃央鄰人說台又出錢一百四十吊以息其事而陳之鄰人猶復不解其故謂豈有一夕新婦而遽作黃鶴耶旬日後羽士茌他處述此事始知其與張三作此騙局也噫易弁而筓張三可謂惡作劇矣然如陳姓者當其逃而莫之阻當其來而莫乙辨出錢數百吊而不能謀一夕之歡其愚可笑其情亦可憫矣 
[白刃可畏]  
　　○揚州某曲本爲中等質庫貲本只十餘萬兩至人之子某憑父兄之　聯姻貴胄廣訂交游無利不射無孔不鑽爲一方之垅斷焉近復每逐仕途欲與某觀察相頡頑雖百計施爲而終弗津焉支歲該處疊現火災某典管事人某甲於二更後率二三健漢各處巡察中一樓則見一人盤踞梁上衆大驚其人卽下舉手一格健漢皆仆其人袖　利刃指某甲云我與爾主育仇今特來報適　遠出殺爾輩不武速獻三百金來俟爾主回揚我當再來某甲崩角在地其人大笑曰試汝耳此仇豈此金可解我去矣聳身一躍穿窓而去留下一信某甲幾於驚死戒衆忽洩而所謂健漢者次晨已津津於茶社云嘻梁上君子豈其俠客歟何逼人之甚也其來也如驚隼其去也如脫兎雖專諸聶政輩何以異乎寄語刻薄子尙其稍爲斂跡哉 
[汲井見屍]  
　　○揚州新城教塲西營口巷內井中去臘二十二日清晨有人汲水忽見一屍浮於水面卽刻鳴保由保甲局飭人起出一男屍年約三十左右身穿細布小褂袴綢綿袖紅裏外穿長形一件足有縀棉鞋一隻額上有刀砍傷二處左肋下有足踢傷一處背上有拳傷三處揣其情形必係被人謀害而投屍於井者該屍無親屬認領大約非本地人也當經甘泉縣騐明各傷飭　棺殮再招屍親認領云 
[潯陽信]  
　　○九江錢店均出花票城鄉通用每票發大錢一串認票不認人凡客之持銀換錢者兌現錢有少而兌花票者多以便於携帶也然店與客雖有利而亦有害利在通用錢票生意活動害在錢店虧閉則兌票不免落空此九江歴年之積弊也去臘二十六夜城外匯通祥城內吉昌兩錢店因與某姓有隙某姓遂揚言兩錢店無錢兌票將倒閉矣遠近諸人一聞此言卽持票往兌街道爲之擠塞至五鼓後幸有官紳等出爲調停始得無事云○九江水漲時龍開河內頗可泊船若水個時則河內淤塞凡過關船只均吊江灣泊每遇狂風白浪往往有失事之慮因此商民視爲畏途洪觀　蒞任以來卽以開塘濬河爲急務奈經費甚鉅欲行不果客臘觀以與朱鎭軍商議此事朱軍門亦樂襄善舉允調新勁選鋒三營兵弁擇於新正興工去臘月二十八日鎭道府縣均赴龍開河琵琶亭畔之蘆洲勘閱新正初四日己刻選鋒新勁三營哨官及兵勇等均從事畚挶分叚興工又飭兵勇搭浮橋一座挑土佳河之西岸塡街後低窪之地此亦便民之舉也○前營中衡署中某傳號家住考棚邊客臘被賊撬門竊去多物至今未能獲贓正月初五夜考棚邊居民捉住撬墻賊係南昌人腰圍布袋一個手拿撬　刀一把卽拷問此賊住在誰家賊云住城上更棚內某傳號卽常往前營禀周營官追究營官將賊送府刻己由府送縣矣○各處關卡每遇元旦均有放關之例商船得以揚帆徑過無　攔阻者惟九江關向無此例除夕及元旦日關道憲飭將各卡舢板調至大關排列兩岸不許商船越關砲火喧天戈旄耀日極爲整肅是以各商船一概照章完稅無敢漏稅也 
[䢴江近事]  
　　○兩淮孫穀亭都轉料事旣極精明居心又極仁厚下車之始深知鹽屬各員苦况凡應支應發之款無不早爲給發受其恩者歡聲載道去歲底有書役二人通同舞弊都轉兼得其情立破其好急命二人托詞禀退並不出革條又戒左右不得言其名姓此亦仁厚之至矣○揚州每逢正月燈市之盛甲於全省今年自元旦以後天氣晴明游人如織轅門橋教塲兩街幾無駐足之地各店之賣燈者早已星羅棋布炫異爭奇最也色者當推傅姓店中之十洲三島山水人物皆以玻璃羊角鑲嵌而成五光十色駭目驚心其次則王姓店中之伙虫亦以玻璃羊角製威栩栩如生以干百計可合可分能聚能散運以西洋機括可以負燭而飛觀者無不鼓掌呌絕○支月樵者鎭江人家素豐藥善好施每至歲底凡煮粥米票錢票等善事無不踴躍從事去臘與案人談及此事偶然高興自懷米票三百張小步於茅檐窮巷中隨其人之多寡而散給焉不意散至二十餘張忽來男婦多人將支按倒搜去米票並脫其皮袍褂一鬨而散支無可如何急奔浴堂令人回家取衣諺云善門難開顧不信歟○去冬揚州火災疊見動輒十數戶數十戶不等未火之先兄火球自空而墜不三日而火作最奇者東關外二十里有地名李墅河其後庄約三十餘戶衆姓雜處去臘二十日三鼓時人見雪中有一火團亂滾初祇一二人見繼則全莊皆起衆目共覩須臾入東首樹林而沒次日又見然時在黃昏人皆未睡遂共逐之見火團入一瓦屋中而滅於是人心惴惴至半夜而火起全莊盡成灰燼該處地保赴縣告災由縣賞錢五十千文以惠被灾之人此係揚友函述者 
[判牘賢勞]  
　　○英會審員陳太守之少君於昨日行納來禮本擬停訊一日已列前報兹聞太守以十一日係禮拜日照章停訊倘十二日再行停訊深恐公事羈延是以昨晨仍由捕房解案數起率係細故無足述者十一日另有粤妓郭阿彩投案聲稱住居老旗昌房屋內昨夜由客 
 
 

Page 3

 
 
喚至聚豐園侑酒雇東洋車而返在路被人攫去金圈一只有翡翠環者當卽停車呼喊遂由巡捕將攫物之人阻獲惟金圈則已被棄特請究辦并稱金圈翠環共值價洋十四元張阿大供乍浦人並未攫圈今旣獲案情願賠償太守隨判張阿大旣願認賠着俟繳判銀洋再行核辦 
[狗禁续述]  
　　○法巡捕頭出示禁狗巳　前報兹悉英工部局亦登告示於本报云巳通饬巡捕日間自早六點鐘起至晚十一點鐘如見有街上往來之狗項無帶子並無主名者當捉入虹口捕房閱閉限三日內無人認領卽當殺死晚間自十一點鐘起至早六點鐘如見有街上往來無主之狗旣行擊死云按近日開其洋行西人爲狗咬傷斃命故恐瘋狗傷人兩巡捕房皆大嚴狗禁然則畜狗諸家亦宜各自照管也 
[瘋婦被拘]  
　　○前夜十一點鐘時有瘋婦在路滋鬧由捕盤詰言語支吾該捕卽將該婦解送英界公堂陳太守飭將該瘋婦暫交官媒再行訊供發落云 
[情絲難斷]  
　　○使君自有婦而彼姝者子竟欲以野鶩之歡奪家雞之寵亦可謂不自量矣白渡橋堍青雲里粤人某甲家前日有一粤婦入門吵鬧將桌上菒盤及火油燈盡行打毀觀者如堵細詢其故盖某婦與甲本係桑中之密友眷戀旣久形影難離婦遂欲與甲同居以免跋涉之苦而甲因床頭有胭脂虎恐不能見容力却其請兩月以來又不以銀餅見贈婦不能堪故興問罪之師而甲至此時亦不念前情遂喚巡捕將該婦拘入捕房捕頭訪知其故謂該婦曰彼旣有妻則臥榻之旁豈容他人鼾睡惟所少兩月房飯金當令甲出洋十六元以償之從此斬盡葛藤不得再翻醋海云 
[甘戴綠巾]  
　　○法界新街一帶爲烟花之污藪粉黛之下流其間肇衅之事無日無之且各種烟妓半由拐誘而來甚有父賣其女姑押其媳者何出風之壞竟至此歟如前日打狗橋南玉樓春茶肆有數十人入座啜茗舌劍唇槍其鋒甚銳卽俗所謂吃講茶也靜聽之下始知係某花烟館某烟妓之事妓在家持巳賦于歸祗因婿家貧苦末免有遇人不淑之歎女之父見婿可欺潛將女拏至滬地旋經蟻媒薦至烟館爲夥女之姑因不见媳婦亦蹤跡至滬物色於曲巷中始得相遇及細詢顛末則此事皆係老親家所爲入館時曾得帶擋洋若干元故在茶肆與之評理無賴輩愈聚愈多旋將女父扭入捕房矣噫以親生之女而忍令爲娼一項綠頭巾竟甘心戴之耶 
[押店宜禁]  
　　○本埠當舖向祗十八個月爲期支年經兩江督憲左俟相通飭各典展期至二十七个月到月再寛三月利不准逾二分本埠各典一律遵奉小民之沾患者甚多惟小押店一項雖經官憲三令五申而若輩惟利是圖罔知法紀現在英美法各租界南市十六舖各押店皆按月九分取息四月爲期若逾一日之期卽不肯取贖盤剝小民莫此爲甚且此等押店盜物竊贓無不消納其中關繫地方實非淺鮮願與關心民瘼者借箸而籌也 
[客述九錄]  
　　○一行四人說笑而前過小山數重峯巒習靈秀清幽林木蔥茂道路雖不甚廣闊而整潔平坦不似他島之荒蕪不除也至一處兩山環抱中夾羊腸一徑有木柵當道而立如關口狀細察其險隘形勢不亞丸泥函谷也過柵見草屋數椽有數人居坐其間覩余到皆起立以迓因下騎焉視其人皆身軀雄壯闊背巨臂赳赳然知爲于城之寄也屋中列刀矛數事其製不同于中國矛細而長蓋爲鐵造刀則大小不一有闊大如門有灣小如鈎朱告曰此爲島內之一天險乃酋居之外山故設衛也方訖見老兵手捧一册請簽名其上余卽用華文效彼順寫橫行註明余來赴前酋之約是兵舉手謝退並進山茶一瓶飲而甘之朱指關傍一石窟曰此泉之水也島人因其甘呼之爲糖并謝刖而看山徑曲折不能驟馳攬轡徐行約三里許左轉出山別一世界但見高樓巨室咸作白色巨木于株環繞於外見道上行人如蟻往來不絕叩才乃知當彼教之令節也將近入村有數人首戴白帽立於樹下朱見滾身而下曰家岳也余聞亦離鞍步前其岳迎上舉手爲禮並謝遠顧隨偕行人村男女皆埀手道傍而觀意似甚恭是敬其前酋也南向一戶屋甚壯麗其岳先入爲導登樓叙賓主禮訖視其陳設頗華四　皆埀朱𧜞並多畫銳中有檯椅上覆以錦坐定岳告便入內少刻出請客浴彼浴至敬之禮也朱乃導余由傍梯下至一室爲白石所造極其鮮潔中置木盆上懸銅壺有塞啓閉水自上瀉巾皂皆備余入朱代闔扉余卽解衣而沐朱亦就他室浴焉洗濯旣訖朱仍引入客室則見男女十餘人皆席地坐向余舉手爲禮朱二指告皆其姻族也桌設茗菒請先小點數刻聞傳喧聲朱及其岳皆出迎於戶外室中男女並皆起立余自窓中窺之見一中年丈夫鬚眉甚偉乘一白馬至下騎與迎君笑立數語卽昂然登樓余亦離坐相待其人入朱先告曰此刻下之島主也余揖之酋笑執余手作慰勞語聲音甚洪而器宇亦誠不凡余肅然敬之不敢以島酋輕之也繼有白鬚翁偕一壯者至接見訖同入坐白鬚乃佐酋爲治者是卽山中之宰相壯爲武臣專司島中之戎事者也因思此土不過百里之　耳亦能井然如此可見天之予人者聰靈慧智無所厚薄不過覺悟有早晚耳喜言人不我及者是乃足未出里門少所兒聞故多喘月吠雪之談也朱邀入席食案設於室之西偏島主拉余南向並坐其輔弼則東西陪坐朱與其岳內向而就主位進食者皆其妻女侍者不得從事所饗乃牛羊鷄魚之類皆盛一大銅盤左醬右薑尙有古之遺意焉酒設而不屢斟想教規有誡也食數味酋笑問曰此處風景如何聞上國地大物博敝島古昔曾有人泛海一至歸記其事于書島人閱之無不羡爲天上也余前至馬加撒曾見貴國數人而行色忽忽未暇與語今得與君聯席而坐幸何如之予唯唯並告以同爲幸遇蓋凡有問答皆倩朱口傳通也酋又部曰貴國聞亦有奉穆罕默之教者然乎否余曰有之華語謂回教也問來自何年告以始于唐代高宗之朝距今約一千二百五十除年聞卽貴　穆罕默謝世之歲有所謂賽弟蘇　爸者奉遺囑載古勒經泛海入華而傳貴教繼之者則爲西歴七百五十五年中國天寶朝有亂事郭汾陽借　兵十萬由西邊入口事定留居與華民通婚姻今時支泒甚繁散居各省與華民無別不過不食猪肉耳酋聞而喜以爲聞所未聞並着朱細譯索筆而自記焉朱之岳則問由彼赴華道里方向並問子操何業而南游海國子歴舉以對又問中國蠶桑之法于畧告卽取所携萬壽綢以獻焉彼見讚謝不置並愀然告其鳥中向無蠶桑之利稿容續錄 
　　選錄叻報 
[臘月二十二日爲洪吉甫仁叔府中臘祭卽晚招飲醉中率成一律呈宗叔松堂司馬斧政]  
　　○異地相逢拚一餐圍爐團飲不知寒隻鷄豔說鄉情厚是晚赴飲半多同鄉友斗酒難傾海量寛忙裏閒人壺裏聖坐中高士筆中翰松翁工蠻書光精詩律醉闌漫唱歸來賦留與題箋送歲殘 
　　詒孫王昌遹禾定草 
[和詒孫宗姪原韻]  
　　○折得梅花當夕餐庭前獨立月光寒三又覓句詩腸窄一醉消愁酒國寛戴笠論交千里聚凌雲有志九霄翰何時共剪西窗燭幾度推敲漏已殘 
　　古滃松堂王恩溥稿 
 
 

Page 4

 
 
[江督轅門抄]  
　　○十二月廿四日知縣於培樹奉司委騐收復成倉工程澄波輪船王金相瓜洲回　○廿五日請補儀徵縣李清平奉蘇藩憲委海理津局差　知縣鮑恩銓解濯徐餉回　○廿六日請　儀徵縣李清平赴洊運辭　○廿七日慶餘橋厘捐慶錫王到北捕楊赴江浦公幹回　吏目雲渠赤山湖回府經趙希曾奉　河工陳委赴湖南辦煤辭　○廿八日同知　翰飛禀知丁憂回籍知縣葉琳銷高淳勘估圩埂差　縣丞劉洤謝委洋務局差遣　○九年新正元旦日文武各官均禀加　○初二日知縣葉琳奉司　　六合會審案件　初三日逐緝營楊在元　揚州營叅將朱元松到同知李開諒通判唐錫齡　知縣聯俊均辭赴河工　藩署牌示江甯縣黃慶熙飭赴高淳新任遺缺以上元縣郝炳綸兼署　○初四日長江提案李到　瓜州鎭吳家榜儀棧周崇傅王金彝　毅字營王之奉鎭江　將　靖戎江西知府鮑孝光　姜泰厘捐倪文英均到　○初五日常鎭道沈候補道楊錢　到句容張沈清溧水施春膏均到同知陳光烈　赤山湖楊福鼎赴阜寗提案均辭　○初六日同知高映奎到卽辭　六合縣呂　句容縣張均辭　○初七日宿州何慶釗　同知裘如林知鯀陳　煌均赴提工　朱之幹赴赤山湖河工知州謝陶湖北採辦木植回　○初八日太平府聯元　知府程儀溶海門厘捐唐際昌　馬棚灣堤工留衛同知羅兆升均到　常鎭道沈溧水縣施春膏回署　前溧水縣傅觀光赴都均辭 
[蘇省撫轅抄]  
　　○正月初九日高淳縣袁樹勛禀到並謝奉　江藩憲牌委調署銅山縣事撫轅牌未恭照正月十五日上元令節是日應穿補褂掛朝珠十三十六兩日均穿常服掛朝珠十四日仍素服　○初十日是翎新授廣東雷環遺缺道崇絢由京來赴廣東浙江候補道秦緗業杭州來赴蕩口　通州州同曲沼禀到縣丞吳鐘杰禀知辭奉委赴江北缉捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百三十二號]  
[光緒八年十二月十九日京報全錄]  
　　宮門抄○諭旨三道錄前○發抄　旨四道○太常寺題　旨九道○惠郡王等　奏爲　聖訓告竣進　呈摺○又　奏請酌保鼓勵摺○閩督何　奏叅革副將摺○直督張　奏廻避知縣對調摺○又　奏請加增兵餉實銀片○鄂撫馮　奏察看知縣片○直督張　奏甄別知縣片○十二月十九日禮部宗人府欽天監值日○恭王謝賞御筆字　恩○廣壽等謝議叙　恩○游百川前往山東請訓○薛福辰謝賞頭品頂戴　恩○莊守和李德昌汪守正等謝賞二品頂戴　恩○記名總兵顏延杰謝　恩○白桓請假十五日○召見軍機　游百川○發抄　左宗棠奏督標左營遊擊王鳳祥補無采營叅將奉　旨兵部議奏欽此○又簫沛二縣續完錢糧請免議减議奉　旨該部議奏單併發欽此○又請將不能約束兵丁之大道營外委鄧龍浩革職奉　旨着照所請兵部知道欽此○又請以儘先守備劉長春補蘇州城守營中軍守備奉　旨兵部議奏單併發欽此○太常寺題二月初三日致祭　文昌帝君廟奉　旨遣魁斌行禮後殿遣白桓行禮欽此○又題同日致祭　先醫廟奉　旨遣徐桐行禮兩廡遣周之楨莊守和各分獻欽此○又題二月初五日致祭惠濟祠　神廟奉　旨遣廣壽行禮欽此○又題同日致祭昆明湖　龍神祠奉　旨遣師曾行禮欽此○又題二月初六日致祭先師孔子廟奉　旨遣靈桂行禮兩廡遣翰林官二員各分獻　崇聖祠遣景善行禮欽此○又題二月初七日祭　社稷壇奉　旨遣世鐸恭代欽此○又題二月初八日祭文倡帝君廟奉　旨遣載敦行禮後機遣文興行禮欽此○又題二月十三日春分祭　朝日壇奉　旨遣隆懃行禮欽此○又題二月十四日致祭關帝廟奉　旨遣奕詳行禮後殿遣懷塔布行禮欽此○○臣奕詳等謹　奏爲恭辦穆宗毅皇帝　聖訓告竣恭摺進　呈仰祈　聖鑒事竊查光緒六年五月經實錄館將漢文　訓黃綾本奏交臣館校勘刊刻奉　旨兪允在案伏思　聖訓爲鉅典所開將以昭埀萬世自宜悉心讐校以期美備兼賅富經督飭提調等官照辦副本一分悉心核對發緒采字恭校開梓仍不時諄飭該員等敬謹將事現在全書告竣已將進　呈本一部陳設本十部刷印齊備臣等復泒提調官陳文騄趙增榮等揀選篇頁詳加覆校悉臻妥協所有進　呈正本一百六十卷彚爲三十二函業經飭令裝潢整齊完善其清文進　呈正本亦巳一律全備伏維　穆宗毅皇帝德　懋勳華治隆軒曍十三載　兢兢業業　闡宥密於一心　千萬言炳炳麟麟　埀典謨於萬禩　盛德久同夫覆載　法言宜炳乎日星我　皇上續緒承　家應　天翊運以　聖繼聖衣德言而　志切紹聞　念在兹取寶籙而道光揚　烈今當剞劂歲功之後正值嘉平獻歲之時凡屬臣民同深慶抃臣等職司檢校匠董棗梨幸逢有典有則之朝茯親紬繹敢忘是訓是行之戒益切欽承兹將清漢文止本恭呈　御覽至陳設清漢文本各十部應遵照成案一俟裝訂完竣再行知照懋勤殿請　旨安設爲此恭摺具奏伏乞　皇太后　皇上聖鑒謹奏奉　旨已錄○○惠郡王奕詳等片　再查歴屇恭辦　聖訓成案校勘完竣時除　栽不敢仰邀議叙外所有提調總纂纂修協修監造等官以及校錄收掌供事各官均經分別保奏優請獎叙因係襄辦　典禮與實錄事同一律用昭曠典此次恭辦　穆宗毅皇帝　聖訓全書一百六十卷較上屇卷㠸多至三分之一該提調官陳文騄趙增榮等均能校閱精詳督催妥速未及三年卽恭辦完竣洵屬異常出力台無仲懇　天恩俯准臣等詳較功課分別等第擇其始終奮勉尤爲出力者從優酌保以示鼓勵乙處出自　皇太后　皇上逾格恩施如蒙　兪允臣等再行另繕清單恭摺其奏理合附片奏　聞請　旨奉　旨巳錄　○○閩浙總督臣何璟跪　奏爲特叅貪鄭不職之副將請　旨革職查辦以肅戎行恭摺仰祈　聖鑒事竊照閩省籌辦海防亟宜整頓水師一兵得一兵之用而兵隨將轉各營將必先正巳方可正人臣藩任以來節經勝飭裁革陋規破除積習不啻三令五申乃訪聞閩安協水師副將劉光明在任時信用把總黃廷銓夤緣舞弊凡泒委防汛充補兵丁及南北芋塘西洋等處漁船繫戶一切皆有規費並有自　生神侵佔官地將該鄉水井圍入祠內聞紳民欲控始攺造神廟各情事當經密飭署左營叅將李維實親往確查旋據覆稱各欵果有其事並無確數查明經手人姓名開摺禀送臣猶不敢遽信復委據候補知府顏鍾軾查覆相符臣查該副將劉光明以武職二品大員爲一營之表率輒與劣弁黃延銓狼狽相倚收受陋規妄建生祠似此骫法營私實屬貪鄙不職該副將現因俸　引　見由京旋閩其在任劣跡先時人不敢言令旣訪聞委查屬實未便稍事姑容相應請　旨將花翎水師總兵福建閩安協副將劉光明先行革織拔去花翎容臣督飭藩臬兩司按欵確切查明再行分別奏辨以儆其餘將把總黃廷銓咨部斥革歸案辦理外臣謹會同署福建巡撫臣張兆楝恭摺具陳伏乞　皇太后　皇上聖鑒訓示謹奏奉　旨已録　○○太子少保署理直隸總督兩廣總督　張樹聲跪　奉爲短縣廻避京旗五百里以內照例捒員對調恭摺仰祈　聖鑒事竊據布政使崧駿按察使劉毅詳稱　選文安縣知縣桂秀年十六歲廂黃旗滿洲存保佐領下監生由吏部筆帖式奉　旨記名以知縣選用光緒八年四月選授今職領憑判省奏明將該員派入保定府讞局幫審案件尙未到任卯據該員以文安縣距京祇三百四十里係在五百里以內例應廻避臬司飭據大興宛平縣查明程途里數相符自應照例揀員對調查有新河縣知縣縣錫康年三十四歲浙江歸安縣人由難　知縣選授今職光緒六年九月二十六日到任堪以對調具詳前來臣查孫錫康才具　練留心教養堪以調補文安縣選缺知縣所遺新河選缺知縣卽以桂秀調補均眞例章相符銜缺相當毋庸送龍　　見該員孫錫康任內並無承審積案承緝盜案經徵錢糧已起降革叅限處分其罰俸案件及文安距京里數分圳造册送部查核至桂秀係於七月十六日到省八月二十七日禀司廻避合併聲明理合會同教管順天府府尹臣畢道遠順天府府尹臣周家楣恭摺具奏伏乞　皇太后　皇上聖鑒勅部議覆施行謹　奏軍機大臣奉　旨吏部議奏欽此　○○張樹聲片　再前因熱河圍塲克勒溝等處設立同知司獄巡檢各員經管錢粮緝捕等事應有弁兵協守經前督臣李鴻章奏明由河屯八溝等绿營移撥馬步守兵九十四名千總一員經制外委三員額外外委一員前往分駐巡緝在案該弁兵所食原管底餉官俸按六成兵餉按七成實銀支給因克勒溝等處地闊天寒經防辛苦食物昂貴不敷餬口據該管官呈由熱河都統直𨽻提臣商請加噌臣飭據藩司崧駿查得古北口張家口等處駐防官俸前已放給七成實銀兵餉米折攺給八成實銀奉准有案熱河素稱寒苦圍塲旗員俸餉較優此項移撥绿營弁兵本以補旗兵之不足差事同一煩重而得項獨少未免向隅請援照古北口張家口等處駐防加餉成案自光緒九年春季起官俸按七成實銀兵餉米折按八成實銀分別給領以示體恤核計每年所增銀數尙不甚多此外旗绿各營弁兵調防各處不得援以爲例其詳請奏前來臣覆核無異應請照辦謹附片其陳伏乞　聖鑒勅部知照謹奏軍機大臣奉　旨該部知道欽此　○○馮譽驥片再前准吏部奏定章程道府州縣無論何項勞績保奏歸人候補班人員以到省之日起予限一年詳加察看認眞考核分具切實考語奏明分別煩簡補用等因通行遵照在案兹查有　翎同知銜留於陝西歸候補班前補用知縣史彪於光緒七年十月十八日到省扣至八年十月十八日試看一年期滿又查有儘先補用知縣李嘉績前於光緒四年十一月初九日到省旋於是月十八日丁母憂冋籍守制計在省試看十日嗣經服闋起復於七年六月二十一日二次到省前後接算連閏扣至八年五月十一日試看一年期滿　應照章甄別據署藩臬兩司會詳前來臣查該員史彪事理通達奮勉有爲該員李嘉績年力富强趨公勤謹曰到陝以來委辦事件均能實心經理堪以本班煩缺補用謹會同陝甘督臣譚種麟附片具陳伏乞　聖鑒訓示謹　奏軍機大臣奉　旨吏部知道欽此　○○張樹聲片　再道府州縣無論何項勞績保歸候班補人員應以到省之日起予限一年詳加察看出具切寔考語奏明分別繁簡補用茲查候補知縣高紹潤到省一年期滿例應甄別據藩臬兩司會詳請奏前來臣查該員高紹潤明幹有爲當差熟當堪勝繁缺之任俟有應補缺出照例序補除履歴册咨部外理合附片具陳伏乞　聖鑒謹　奏軍機大臣奉　旨吏部知道欽此 
 
 

Page 10

 
 
[京報第三百三十三號]  
[光緒八年十二月二十二十一日京報全錄]  
　　宮門抄○諭旨十道錄前○守尉慶　奏爲特叅副都統摺○陜督譚　奏爲遵　旨查明據寔覆陳摺○副都統崇　奏叅守尉引見摺○浙撫陳　奏派織無欵請暫展緩摺○大臣色　奏查閱邊界及回藏日期摺○將軍銘　奏請補主事摺○將軍金　奏爲奏　聞摺○十二月二十日兵部太常寺太僕寺值日○惇王等謝賞綢緞　恩○敬信由　東陵回京請　安○掌儀司奏派　時應宮聽經　泒出定昌○召見軍機○二十一日○禮王等恭請　聖安○瑞聯奎潤各假滿請　安○薛福辰汪守正各預備　召見○召見軍機　薛福辰　汪守正　醇王○○莊浪城守尉奴才覺羅慶志跪　奏爲奉叅凉州副都統崇志任意妄爲劣跡多端叩懇　天恩派員查辦以示炯戒事竊奴才自光緒五年閏三月到任以來迄今將及四載惟有整頓營伍操演兵丁不敢稍躭安逸以盡厥職奴才到任後聞凉州副都統崇志劣跡多端遇事獨出巳見任意妄爲每逢酒後商辦公事毀罵屬員協佐等官甘受其辱不敢分辨奴才致函善言解勸置若罔聞該副都統自光緒三年到任以來所有凉莊衆官內勒令告病者畏懼告休者數員叅革者數員今歲軍政之年該副都統令奴才來凉面見是以奴才於三月望間到凉面謁崇志商辦公事意見尙同奴才乘間復又當面勸解伊不以爲然看其光景竟以强羈爲能不按正道從事彼時閱看奴才鵠射甚爲誇獎言說奴才年逾六旬步射嫺熟精神强健辦事妥協送給對聯褒獎並言秋閭軍政不必再爲來凉等語至七月闾軍政時奉准副都統來文除城守尉勿庸來凉外其佐領等官分爲兩班來凉考騐閱畢具奏時並未仃來摺稿聞得將奴才入於軍政摺內叅劾再查前於光緒四年二月間奏叅前任城守尉崇光之時一面奏叅一面撤任卽有屈抑無可分訴該副都統遇事巧詐陰險巳極並有　國服之內不遵禮節鼓吹放砲以及署內淫亂之事枷號家人上釘坤履大街未衆衆官攔阻不聽夜間私入兵家無故尋找是非種種惡跡實難枚舉以上各條事關風化奴才覺羅世僕受恩深重不得不據實奏明伏乞　皇太后　皇上聖鑒恩准派員查辦而分涇灣倘有不實之處奴才情甘認罪爲此恭摺謹奉請　旨奉　旨巳錄　○○頭品頂戴陝甘總督臣譚鐘麟跪　奏爲遵　旨查明據實覆陳恭摺仰祈　聖鑒事竊臣准軍機大臣字寄光緒八年九月十六日奉　上諭慶志奉凉州副都統崇志任意妄爲等語所奏各郁是否屬實着譚鐘麟逐款確切查明據實具奏崇志於軍政案內奉叅慶志年巳逾歲難期振作精神雖健心地糊塗等語是否允當着該督一併查奉慶志摺着抄給閱看欽此遵　旨寄信前來臣遵卽檄委候補道雅爾佳納前往凉莊密行查訪會同甘凉道鐵珊確切查明據實廪覆嗣據慶志來省呈遞清摺內稱崇志劣跡多端原叅有未聲叙者請逐欵一併查辦臣當將清摺併發該道等查覆前兹據鐵珊等會同查明慶志所訐崇志各欵惟崇志於三年十月十九日到任檢查檔案係倒塡十三日屬實此外各款逐案查明毫無確據並取具凉營協佐領防禦等官並無扶同欺隱公結前來臣查崇志曾任臣標中軍訪之同寅僉稱平日辦事尙屬認眞素喜飲酒性情組率醉後嬉笑怒罵亦所時有至謂其倒塡日期希圖多關銀兩先後究祗六日所得幾何崇志尙不至此特於奏報到任日期並不留心檢點殊屬疎忽應請交部察議至慶志年已六十有五精神尙好崇志所叅心地糊塗臣尙未謀面莫由悉其底蘊惟崇志果有劣蹟慶志應早叅奏迨聞　軍政神核後始行訐叅似近抵制應否將慶志送部引　見恭候　聖裁除將查覆各欵叧開清單恭呈御覽外所有查明覆奏緣由謹繕摺具陳伏乞　皇太后　皇上聖鑒謹奏奉　旨巳錄○○祟志片　奏再莊浪城守尉年己逾歲難期振作事竊本年軍政之期奴才自應循例秉公分別優劣以符勸懲大典其照常供職以及卓異之員循例專摺具奏外查得莊浪城守尉覺羅慶志現年六十七歲奴才詳加考驗該員精神雖健心地糊塗相應請　旨送部帶領引　見恭候　聖裁是否有當伏乞　皇太后　皇上聖鑒訓示遵行謹附片陳明具奏奉　旨覽欽此　○○浙紅巡撫臣陳士杰跪　奏爲泒織縀綢工料銀兩欵無可籌懇　恩暫准展緩恭摺仰祈　聖鑒事竊查光緒八年分浙省攺泒川省縀綢經總管內務府奏准由督撫曁藩司照案籌欵發交織造織辦限本年十月內照數解京以濟要需在案惟浙省攺泒川省縀綢所需工料銀兩未奉指撥專欵有於光緒六年分初奉攺泒織辦時係由厘捐項下設法籌措今春甫經解清續泒七年分之欵竭力摒擋尙欠一萬餘兩實因司局收數年短一年而本年各屬被水較重灾歉並成民情困苦生意清淡厘捐收數短絀錢糧徵解不前如杭嘉湖三府賦重之區自夏初至今俱未開徵以至應解協餉應給勇糧等項竭蹶萬分並經奏明在案所有泒辦八年分川省縀綢料工銀兩委難兼籌並顧惟有暫請展緩俟來年絲捐暢旺厘金項下有欵可籌再行設措解濟以資織辦據藩司德馨具詳請奏前來臣查本年浙省災歉並成厘捐短絀此項縀綢銀兩委實難於籌措合無仲懇　天恩俯念浙省司局各庫支絀萬分准予暫行展緩一俟來年春夏之交絲捐暢旺有欵可籌再行設措解濟以資織辦謹會同杭州織造臣廣英恭摺具奏伏乞　皇太后　皇上聖鑒訓示謹奏軍機大臣奉　旨着照所請該衙門知道欽此　○○奴才色橯額跪　奏爲查閱後藏三汎營伍邊界情形及回藏日期恭摺具奏仰祈　聖鑒事竊奴才前於八月十六日將帶印查閱後藏營伍邊界及委貝代拆代行具奏在案拜摺後於十八日起程由羊八井小路馳抵後藏先赴札什倫布山叩謁　聖容畢遂校閱漢番官兵丁等項技藝卽起程至定日汛閱操兼查聶拉木等處邊隘均屬平靜該營官等屋遞輿圖切結當經諭令嚴防重加賞賚均各歡欣鼓舞復折回後藏由大路馳赴江孜浿校閱營伍查三汎營番官弁兵丁等所演陣式以及行陣攻山奪卡施放連環棑槍籐牌刀矛雜技尙屬整齊聯絡各官兵馬步騎射與鳥槍中靶之數雖强弱不等牽計亦尙合式擇其技藝嫻熟者記名拔補次者賞給綢縀荷包小刀茶葉等物間有生疎者當塲責處以示勸懲嚴飭各汛都司守備戴琫等隨時認眞操練務期一律精强咸成勁旅以副　聖主愼重邊陲修明武備之至意奴才此次巡閱傳宣　諭旨裁革陋規各處藩民無不同聲　頌感戴　皇仁今歲雨賜時若沿途青稞豐稔咸皆樂業安堵如常堪以上慰　宸厪事竣後奴才於十月十三日赶回前藏所有查閱後藏三汛營伍邊界情形及回藏日期理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○奴才銘安玉亮跪　奏爲主事勒休所遺之缺揀員請補恭摺仰祈　聖鑒事竊於本年十月十九日接准吏部咨開本年盛京等處京察各員據各該堂官分別等第造册到部查有吉林主事明順年逾六十五歲上屇調取至今尙未赴部應照章勒令原品休致等因具奏奉　旨知道了欽此咨行前來奴才等查主事明順旣經奉准部文勒令原品休致其主事員缺自應揀員請補查有五品頂戴遇缺卽補主事年滿倉官喜成于光緒三年因歴次剿辦山匪馬賊案內出力經前署將軍古尼音布保奏請以本省主事儘先升甲奉准部覆准遇主事缺山照章序補當於五年三月給咨送部於四月初一日經欽泒王大臣騐放喜成堪以服例補用初二日覆奏奉　旨依議欽此又於六年以該員倉差四年任滿倉官任內倉糧並無霉爛虧短情事因巳有儘先升用主事升案經奴才等具題聲請遇有本省主事缺出卽行補用嗣奉部覆查與例案相符准其遇有本省主事缺出卽行補用以此次題覆奉　旨之日與同班人員比較先後補用於光緒六年六月十三日具題十五日奉　旨依議欽此先後奉准部咨各等因行知在案兹奴才等查卽補主事年滿倉官喜成當差勤愼且係遇缺卽補班列在先人員以之請補管檔主事實屬人缺相當所有現出管　主事一缺擬以卽補主事喜成坐補以重職守如蒙　兪允該員係業經引　見人員應請毋庸再行送部合併聲明除將該員出身履歴另造清册咨報吏部查核外謹恭摺具奏伏乞　皇太后　皇上聖鑒謹奏軍機大臣奉　旨吏部議奏欽此　○○金順片　再奴才准烏訥思素珠克圖舊吐爾扈特署南部落盟長札薩克哩卓克圖漢布老綽克圖之母福晉思克巴圖呈稱轉據管理中旂札薩克貝勒烏墜特固斯呈報伊祖母夫人薩音岱於光緒六年十二月初四日因病身故相應呈報祈請轉呈等因前來奴才覆相無異除咨朋理藩院查照外理合附片具陳伏乞　聖鑒謹　奏軍機大臣奉　旨知這了欽此 
 
 

Page 11

 
 
[京報第三百三十四號]  
[光緒八年十二月二十二二十三日京報全錄]  
　　宮鬥抄○諭旨七道錄前○江學政陳　奏恭報出省按試日期摺○黔撫林　奏查明鄉試未中老生摺○江臬劉　奏恭報到任日期摺○大臣毓等　奏並廳仃急修工和摺○將軍崇　奏爲奉　聞摺○將軍銘　奏續　進參枝摺○織造立　奏爲奏銷織辦各項銀兩摺○又　奏爲奏銷辦差銀兩摺○通政使劉　奏恭報都司病故日期片○十二月二十二日○劉秉璋謝授浙江巡撫　恩並請假十五日○常星阿假滿請　安○嵩山續假十日○英俊請假二十日○順天府奏京師得雪三寸有餘○索布多爾札布遞遣摺○掌儀司奏二十五二十九日祭　奉先殿𣿩貝勒載瀾行禮○召見軍機○十二月二十三日○伯王等前往　東陵請　訓○浙江按察使陳寶箴請　訓重請假兩個月○廣東正副考官吳延芬蕭晉蕃到京請　安○大額駙請假五日○太常寺奏　太廟親行禮節○內務府奏派堂子掛紙錢　泒出廣壽○兵部奏派查齊之大臣　派出松港海英慶福清凱明秀德福悳銘本謙○又奏泒理換八旗值年　派出惇王豫王劻貝勒文中堂景瑞恩全奎潤富勒渾泰○兆玨續假一月○關防衙門奏初九日　大高殿　大光明殿拜表溦貝勒漪貝勒行禮○召見軍機　陳寶箴　伯王　閻敬銘○皇上明日卯正二刻至　大高殿拈香　○○翰林院侍謂學士江西學政臣陳寶琛跪　奏爲恭報微臣出省按試日期繕摺仰祈　聖鑒事竊臣於十月初二日接印任事當輕具摺謝　恩並疏報在案一月以來詢求利獘訪延幕賓粗有端緒據報瑞州臨江兩府屬童試已次第舉行臣於十一月初二日由省起程先考瑞州次及臨江十二月杪可以畢事冋省明歲正月初旬當接考袁州遞及撫建各郡查江西亂定士氣未復今科卿試抄襲雷同之卷不下于本良由學額太寛送考太濫故士多求詭遇速化之術而不肆力於根柢至文童倩代槍替之風武童重名冒考之弊所在多有臣履任後巳出示剴切誥誡並責成教官嚴飭廪保務期剔絕獘端按試所至惟有倍密關防嚴懲藐玩冀可挽頹風而端士習以仰副　朝廷作育人才之至意所有微臣出省按試緣由謹具摺上　聞伏乞　皇太后　皇上聖鑒謹奏軍機大臣奉　旨知道了欽此　○○頭品頂戴貴州巡撫臣林肇元跪　奏爲查明鄉試未中老生循例恭摺具奏仰祈　聖鑒事竊各省鄉試如有年在八十九十以上老生三塲宗峻未經中式例准查明年歲籲懇　恩施歴經遵辦在案今貴州省舉行壬午科文闈鄉試所有未中老生除歴科已蒙　欽賜副榜年未九十照例扣除外查得年屇九十丙子科巳蒙　恩賜副榜之遵義府學附生祝先澤一名於同治六日入學時年七十五歲扣至光緒八年現年九十歲該生三塲完竣未經中式臣調閱原卷文理尙屬明順經學臣林國柱核對入學册籍年歲相符由布政使沈應奎造册詳請具奏前來臣查該生祝先澤青年力事皓首窮經扶鳩杖以觀光桂籍之姓名未與望鵬程而奮志揀闈之正草俱全洵爲　聖世祥徵實本　作人雅化允符年例宜沐　恩榮除册咨送礼部外理合循例恭摺具奏伏乞　皇太后　皇上聖鑒勅部核覆施行謹奏　軍機大臣奉　旨禮部議奏欽此　○○布政使銜江西按察使臣劉瑞芬跪　奏爲恭報微臣到任日期叩謝　天恩仰祈　聖鑒事竊臣恭奉　恩命補授江西按察使當經具摺籲請　陛見奉　旨着來見欽此於光緒八年七耳初一日到京蒙　恩召對二次　聖訓周詳莫名欽感　陛辭後遵卽起程於十月十三日行抵江西省城奉撫臣李文敏行知飭赴新任二十日准署按察使鹽法道臣王嵩齡將印信文卷移交前來臣當卽恭設香案望　闕叩頭謝　恩祇領任事伏念江右爲水陸要冲臬司乃刑名總匯安民察吏禁暴詰奸在在均關緊要如臣檮昧懼弗克勝惟有殫竭愚誠力矢勤愼遇事禀商督撫臣實心辦理以期仰答　高厚鴻慈於萬一所有微臣接印任事日期並感激下𢗑謹繕摺叩謝　天恩伏乞　皇太后　皇上聖鑒謹奏軍機大臣奉　旨知道了欽此○○奴才毓橚榮毓桂昂跪　奏爲應行急修工程專摺其奏仰祈　聖鑒事竊據　孝陵內關防衙門司員等報稱恭查　隆恩殿正暖閣內香龕所有香漆間有燭裂兩山木板裂縫底座下檻併仙橋間有香漆爆裂𡮦朽之處安裝隔扇海窩俱己吊落情形較重啓閉甚費周章又西暖閣內香龕上檻沉陷周圍木板以及底座均有鑤裂香漆間有瀑落之處安裝隔扇海窩沉重啓閉恐碍　梓龕關係綦車等情呈報前來奴才等親詣詳加履勘與原報情形均屬相符關係甚重且明歲方向相宜若再經停緩情形愈增不足以昭愼重理合專摺奏　聞應俟　欽派大臣查騐後可否歸入本年承修另案工程大臣一併修理之處奴才等未敢擅便伏乞　皇太后　皇上聖鑒訓示謹奏奉　旨已錄　○○奴才崇綺跪　奏爲尙膳人出缺揀選擬補恭摺具奏仰祈　聖鑒事竊查嘉慶五年六月二十一日欽奉　諭旨所有送京引見之茶膳得燈拜唐阿等俱係微末之差道路遙遠往返不無糜費嗣後遇有缺出着交該管大臣揀選奏補不必送京引見以示體恤等因欽此欽遵在案今　昭陵尙膳人德崑所出一缺奴才揀選得廂黃旗福晉佐領下食餉拜唐阿毓秀平日當差尙稱勤愼堪以奏補理合恭摺奏　聞伏乞　皇太后　皇上聖鑒謹　奏軍機大臣奉　旨知道了欽此　○○奴才銘安跪　奏爲續行採辦參枝專差呈進恭摺仰祈　聖鑒事竊於本年九月間欽奉　寄諭飭令探辦上等參枝並眞茄色鹿茸迅速解交內務府應用等因欽此選卽派委協領富爾丹文全等趕緊採辦業將所得參茸先後三次專差呈　進並仍飭該協領等留心探辦俟有所得另行呈　進在案兹據該協領又採得大枝參六苗中枝參十苗小枝參十二苗計重七兩七錢共用工價銀一千三百三十六兩七錢五分奴才謹將續採參枝親屬查騐可稱上品分盛三匣嚴密包封飭交藍翎雲騎尉玉林齎京呈　進所需工價銀兩仍由參稅項下以錢易銀照數發給惟鹿茸巳經過時必須俟明年夏闕入市之期方能購辦至採辦參枝專差呈　進仍飭該協領等轉年夏令入山妥爲採辦以俻　上用並咨照內務府驗收外所有採辦參校緣由謹恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○蘇州織造奴才立山跪　奏爲奏銷七年分內務府援案攺派織辦縀綢等項錢糧繕造黃册謹呈　御覽恭摺奏祈　聖鑒事竊照光緒六年承准戶部內務府來文奏將停泒四川縀綢攺歸三織造辦解等因七年六月初三日內務府援案其奏分泒奴才衙門織辦　上用錦縀平縐湖縐綾紡等項共討一千二百一十疋件奴才遵照奏准絲價核實估計照案咨由撫臣轉飭藩司撥到銀二萬九千兩併上年報銷存剩銀一百十三兩七錢九分二釐卽經購絲督飭匠工照數織辦於四月二十五日專差起解進京交內務府收納業經奴才具摺奏明在案今計料工及裝盛等項共計銀二萬九千一百二兩五錢六分八厘尙餘剩銀二千一兩二錢二分四厘暫存織庫歸下屇册報除造册咨送戶部核銷外理合繕造黃册恭摺奏呈　御覽伏乞　皇太后　皇上聖鑒訓示謹　奏軍機大臣奉　旨該衙門知道册併發欽此　○○蘇州織造奴才立山跪　奏爲奏銷光緒六年分動用辦差銀兩繕造黃册進呈　御覽恭摺仰祈　聖鑒事竊照奴才衙門每年奉內務府造辦處傳辦　上用一切活計例由滸墅關盈餘項下動支銀三萬兩遇閏加增銀二千五百兩以俻應用嗣因關稅停徵辦差無賴經前任織造錫祉奏准在蘇藩庫照數撥用歴經遵照辦理繕造黃册專摺奏銷在案奴才伏查光緒五年分報銷戳至六年二月止今自光緒六年三月接算起至七年二月止扣足一年由蘇藩庫撥到銀三萬兩陸續辦理灑金絹福方織金組花各色錦絹等項活計共用料工銀一萬六千九百三十二兩九錢三分七厘又裝盛解費及挑造花本等項共銀三千五百四十四兩七錢三分五厘計餘剩銀九干五百二十二兩三錢三分八厘因有奉傳帛匣竹籩並鐫刻玉册玉　賽等項以及前經傳辦未及解交各項活計之用是以存於職庫歸併動用將來歸入下届造册報銷外兹將光緒六年分動用辦差銀兩照例造册咨送造辦處核銷理合繕造黃册恭摺奏呈　御覽伏乞　皇太后　皇上聖鑒謹　奏軍機大臣奉　旨該衙門知道册併發欽此　○○劉錦棠片　再臣接准烏魯木齋提臣金運昌咨稱借補烏魯木齋提厲精河營都司張旺於光緒八年六月在精河防次積勞病故咨請查照核辦等因前來查該故員張旺借補精河營都司尙未傾到札　玆因積勞病故相應奏明開缺容臣等另行揀員請補以實營伍謹會同陝甘督臣譚鐘麟鳥魯木齊提臣金運昌附片陳明伏乞　聖鑒訓示謹　奏軍機大臣奉　旨知道了欽此 
 
 

Page 12

 
 
[京報第三百三十五號]  
[光緒八年十二月念四念五日京報全錄]  
　　宮門抄○諭旨三道錄前○選單○御史萬　奏糾叅職官摺○又　奏特叅指揮議處片○江督左　奏委署道員片○閩督何　奏擬請受傷武員弁攺練槍砲片○楚督涂　奏籌解京餉片○江撫李　奏調署知縣片○大臣謙等　奏審明分別議擬摺○鄂撫馮　奏恭報學政幕友姓名籍貫夾片○十二月二十四日○恩福謝授正藍漢副都統　恩○悳銘謝授止紅旗護軍統卸恩○銓林續假十日○召見軍機○十二月二十五日○志和奎潤各請假十日○穆隆阿恩全各續假二十日○掌儀司奏初三初七日祭　奉先殿絪貝勒漪貝勒行禮○太常寺奏派看視牲隻　泒出恩承○工部奏泒管理溝渠河道　派出志和瑞聯悳銘文秀○待衛處奏派　東黃寺聽經　泒出繼勳恩慶○召見軍機○○光緒八年十二月分選單　郎中戶部廣西司胡俊章正藍中　員外郎戶部雲南司康鱉亮順天監　知州湖南茶陵沈金潤浙江人　知縣直隸滿城張主敬貴州陜西懷遠李士塏湖北江西龍南鄭連壽貴州俱甲　府經貴州銅仁邱翊逵湖北吏員　縣丞湖北利川郭兆琛四川廪貢　吏目雲南羅平黃燦槐四川雲南路南劉秀源四川貴州平遠姜文吉安徽俱監　巡檢湖北荆門吳廷杰四川監　典史山西孝義孫際元直𨽻　藍蒲縣王殿陞浙江供事浙江遂昌林琮四川貢生河南新蔡孫郁釗山東監　○○掌山西道監察御史臣萬培因跪　奏爲職官倚勢招搖據實紏叅恭摺仰祈　聖鑒事恭閱邸抄本月初二日內閣奉　上諭給事中鄧承修奏幾視東城御史載彩聲名惡劣畀以城差必致貽誤地方請飭查叅等語着都察院堂官確切查明據實具奏欽此仰見　朝廷澄叙官方之至意竊臣前任東城與載彩共事不及三月因其聲名惡劣加意訪查雖於叅辦公事尙無掣肘惟聞都察院候補都事楊希祖向在載彩門下以三百金拜認師生招搖嚇詐遇事生風並有出入司坊衙門爲載彩宣傳事件經臣細詢司坊官等據稱十一月中旬楊希祖親詣外坊署中面述載彩諭傳赴宅有面交事件並稱有欲揭叅司坊之語意在挾制招搖証以平日所聞足知楊希祖實與載彩狼狽爲奸情節顯然臣正擬繕摺紏劾適奉　諭旨查辦相應據實揭叅請　旨飭下都察院堂官將候補都事楊希祖一併嚴行查辦是否有當伏乞　皇太后　皇上聖鑒議奏奉　旨已錄　○○小培因片　再臣前任巡視東城查知正指揮鐘子明有侵蝕練勇局口糧經費情事經臣迭次申飭令將每月支銷細數清册呈城禀核　指揮任意遷延至十一另間始將清册呈閱查册開銀兩換錢一項竟與市價懸殊計每月換錢合銀一百四十餘兩冒銷京錢三百餘千遂致局中經費虧絀雖經批駁另核造報適屇巡城一年期滿該指揮有意延玩迄無回覆相慶請　旨將東城正指揮鐘子明交　照例議處並請　飾下東城御史將該指揮前册贊鉤欵項勒限追繳另造清册存案庶於局務稍有裨益理合附片具陳伏乞　聖鑒謹奏奉　旨巳錄　○○左宗棠片　再淮揚海道桂嵩慶現請終養開缺所遺員缺應卽委員接署查有卸署兩淮鹽運使江蘇題補道徐又達熟悉地方情形輿諭孚合堪以委署淮揚海道員缺除檄飭遵照外謹會同漕運總督臣慶裕江蘇撫臣衛榮光附片陳明伏乞　聖鑒謹　奏軍機大臣奉　旨知道了欽此　○○何璟片　再查軍營打仗受傷武職員弁例准委騐屬實取結奏免騎射歴經遵辦在案此固國家念其効力疆塲優加髓恤之意惟人數旣多賢愚不等雖其中戰功卓著實有被創而藉有此例影射取巧亦雖保其必無現在各處勇營多巳裁撤所有軍功出身之大小武職俱准收標序補一經援案准免騎射則遇有軍政大閱之年均可邀免考騐究竟該員弁等是否嫻於技藝堪以督率弁兵不致受人欺滕無憑核悉臣愚以爲現在軍營利器悉以槍砲爲先較之騎射尤要不特水師應行訓練卽陸路亦須練習第騎射必須左右手足用力至於洋槍只須左手托槍杆以身靠緊右手勾動機撥用力較省如左手未傷卽可演練又如大砲一項則在裝藥靈捷施放從容對准口門卽能命中更無須手足用力擬請嗣後請免騎射員弁卽令攺練槍砲每遇收標軍政閱伍等案亦均考騐鎗砲庶免取巧而期實用臣患昧之見是否有當相應附片陳請伏乞　聖鑒訓示施行謹奏軍機大臣奉旨着照所請兵部知道欽此　○○凃宗瀛片　再前准戶都咨奉　上諭光緒八年內務府經費撥湖北鹽厘銀五萬兩陸續徑解內務府交納等因欽此行令欽遵辦理業經督飾司道籌撥第一二三批內務府經費鹽厘銀三萬兩委員管解赴京交納由前督臣李瀚章兼署督臣彭祖賢附片奏報花案兹據湖北布政使王大經鹽法武昌道武震續撥第四批內務府經費鹽厘銀二萬兩並隨平餘檯費布袋劈鞘等項銀六百六十兩飭委教習試用知縣何琮分缺先同知裘憲璟會同管解赴京交納所有本年奉撥內務府經費鹽厘銀五萬兩現已如數解清等情詳請奏咨前來除繕給咨文飭發該員等小心管解並取起程日期另口分咨外詣會同湖化撫臣彭祖賢附片其陳伏乞　聖鑒謹　奏軍機大臣奉　旨該衙門知道欽此　○○李文敏片　再豐城縣知縣楊松兆病故　另口恭疏具題所有該縣印務查有准補瑞昌縣知縣洪汝濂謹愼廉明堪以調署該員准補尙未到任並無盜刦三叅届滿已起四叅及錢糧未完叅限將滿有關降謁之案據藩臬兩司會詳前來除檄飭遵照外謹會同大學士兩江總督臣左宗棠附片陳明伏乞　聖鑒謹　奏軍機大臣奉　旨知道了欽此　○○奴才宗室謙禮奴才永德跪　奏爲訊明被竊餉銀護解官兵委無知情詞盜　欺裝點情事分別議擬被竊銀兩均巳責令照數分賠歸欵散放恭摺具奏伏乞　聖鑒事竊據接管卷內前於上年六月間據牛午群署副總管都嘎爾札普詳稱達里岡靉羊群委翼長奇莫忒巴勒珠爾報稱於六月初三日帶同兵丁由口領出本群七年分官兵俸餉銀八箱計一萬二千一百八十二兩分駝載運山口行抵察哈爾廂黃旗厲之鄂壘布拉克地方天色巳昏卽在該處支搭帳房住宿將餉箱拾进帳內夜閒因疲倦睡熟失去餉箱一隻內計裝盛銀八百九十七兩次早知覺遂卽往告左近台哨官兵跟縱追捕行至西南荒野尋獲原箱繩開鎖解內裝餉銀盡失衆復遍拿賊盜未護委係被竊等情當卽派委該群筆帖式文鑑馳往勘騐屬實惟官兵俸餉修關緊要應如何愼重乃該解員奇莫忒巴勒珠爾漫不經心疏於防範致被竊失餉銀八百餘兩之多實屬異常玩泄咎無可辭因委翼長之缺係應由奴才衙門揀放當將該員弁斥革其所失餉銀仍應照例責令分賠第口外蒙古地方實與內地州縣情形迥異每領解餉銀向才豫　知會前途撥兵接護自未便責令失事之察哈爾廂黃旗分賠擬卽着落營解之巳革委翼長奇莫忒巴勒珠爾及簽差不愼之該羣翼長珠克都爾札普照數分賠歸欵以重餉項至護防不力之巳革解員兵丁究屬有無知情同盜抑係侵欺裝點均應　切悵究遂經飭司會同該羣印房值年主事筆帖式傳集嚴鞫訊有確情再行按例分別辦理仍札飭失事地方之察哈爾鑲黃旗總管照例派員勒限承緝盜犯務獲歸案究辦等因具奏奉　旨着照所請該部知道欽此欽遵在案首任都統祥亨未及訊明具奏旋卽交卸奴才謙禮到任後與奴才永德復經督飭司員等嚴行究訊務得確情照例擬辦並飭該羣總管將被竊銀兩赶緊責令照數分賠歸欵散放以重餉項兹據審明解餉官兵實因之倦夜間睡熟被賊乘間竊去委無知情同盜侵欺裝點情事被竊餉銀八百九十七兩己據該羣總管詳報責令解餉巳革委翼長奇莫忒巴勒珠爾原委翼長珠克都爾札普等照例如數分賠遂卽歸欵分放該羣兵丁等承領並取具承領兵丁等押結呈送前來除飾司存卷備查外奴才等伏查已革委翼長奇莫忒巴勒珠爾領解餉銀是其專責沿途並不小心護解　密防範以致夜間被賊竊去餉跟八百餘兩之多雖巳責令按或賠出惟疏玩之咎實屬難辭自應照例懲辦以示儆戒第奇莫忒巴勒珠爾業巳革職應請毋庸置議解餉兵丁沙克都爾札普等擬卽責革飭交該管官收管喇嘛三音綺克圖係巳革委冀長奇莫忒巴勒珠爾胞弟跟隨伊兄前住雖非解餉正兵旣隨同帮護送亦難辭咎擬卽鞭責示懲至原委之上司翼長珠克都爾札普實屬簽差不愼例有應得之咎惟被竊餉銀旣巳責令該員按成賠出可否免議之處相應請　旨飭部核議施行除供　咨部查照並通飭所属各旂羣一體嚴拿贓賊務獲外所有訊明被竊餉銀護解官兵分別議擬綠由理合恭摺具奏伏乞　皇太后　皇上聖鑒訓示謹　奏軍機大臣奉　旨該部議奏欽此　○○馮譽驥片　再新任陝西學政臣幕榮幹於本年十一月初四日到任尙未考試其所延帮同閱文幕友例應開列姓名籍貫具奏茲準開幕友四人係四月廪生杨裕勋禀隸副質辭如　節禀副貫王文臣山東榖貢　作霖均非籍隸本省之人理合附片具奏伏乞　聖鑒謹　奏軍機大臣奉　旨知道了欽此 
 
