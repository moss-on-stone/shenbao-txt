# 1921 - 346 - 4917541

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[組閣與反對（冷）]  
　　每次當組閣之時必有人反對反對必事疏通疏通必有條件條件成而閣亦成矣然余謂組閣者不必先問人之反對之如何宜先問成閣以後己之能力如何己之能力苟勝任則组此内閣方爲有益苟不勝任則組此内閣之後不過苦己與苦國家耳何必勞勞以疏通反對者哉 
　　我何爲而有是言乎蓋事必有益而後與人約交換之條件若不勝任者之組閣有損無益之事也曷必與人疏通而定條件又有一端歷來内閣之倒者必爲自不勝任而自倒之决非反對者之倒之也有此二端故余謂組閣必先問己之能力不必消人之反對也 
[命令]  
　　十二月十八日大總統令　國務總理靳雲鵬迭呈懇請辭職情詞懇摯靳雲鵬准免本職此令 
　　又令　特任顔惠慶暫行代理國務總理此令 
　　又令　特任郭則澐爲僑務局總裁此令 
　　又令　任命李欽爲僑務局副總裁此令 
　　又令　財政總長高凌霨呈甌海關監督周嗣培另有任用請免本職周嗣培准免本職此令 
　　又令　任命胡惟賢爲甌海關監督此令 
　　又令　任命何炳麟爲蕪湖關監督此令 
　　又令　財政總長高凌霨呈東海關監督王守善另有任用請免本職王守善准免本職此令 
　　又令　任命徐世襄爲東海關監督此令 
　　又令　任命李心曾爲熱河都統公署政務廳廳長此令 
　　又令　調任王景春爲交通部参事此令 
　　又令　調任劉景山署交通部司長此令 
　　又令　任命安永昌爲陜西高等檢察廳檢察長劉豫瑶爲福建高等檢察廳檢察長黄德章爲江西高等檢察廳檢察長此令 
　　又令　國務總理靳雲鵬呈請任命宣鎭署秘書廳僉事應照准此令 
　　又令　財政總長兼鹽務署督辦高凌霨呈請任命王其康署鹽務署秘書應照准此令 
　　又令　兹制定僑務局組織條件公布之此令 
[國内專電]  
　　北京電　曹已於今日下午七鐘到京（十九日下午八鐘） 
　　北京電　曹延至今兩點四十分由保起程當夕到趙玉珂昨夕先來曹對梁閣有交換條件不苛閣勢無變化（十九日下午七鐘） 
　　北京電　曹昨起程又中止公府奉張均派員往迎聞吳不贊成曹入京故曹遲廻（十九日下午一鐘） 
　　北京電　昨顔早赴津謁靳晚回京今日九時接代揆任（十九日下午一鐘） 
　　北京電　靳走後張言於徐釀成府院風潮吳笈孫與有責任徐云梁如組閣葉長府秘保持府院一氣（十九日下午一鐘） 
　　北京電　昨日閣議張志潭與財高會提增加關稅定後每月增撥專門以上各校十萬此乃空心湯團須知各校分内應支之二十二萬張尚勿予（十八日下午一鐘） 
　　北京電　截至本月十五止吳佩孚共提京漢路欵一百七十七萬 
　　北京電　交張起身砲劉符誠爲郵政局長徐洪爲郵政司長聘諮議五参事行走三調部辦事二十月增預算五千元（十八日下午一鐘） 
　　北京電　靳辭准昨晚已出京徐張勸梁士詒組閣梁不肯復勸王迺斌王亦不肯昨晚傳顔惠慶入府請其暫代顔始不允徐涕泗俱下始允暫代（十八日下午十一鐘） 
　　北京電　靳閣提出總辭職昨晚徐張又急電曹錕請其今日來京共商改組辦法（十八日下午十一鐘） 
　　北京電　昨張志潭方面散出消息謂齊燮元反對交系組閣又謂曹不來京（十九日下午一鐘） 
　　北京電　在直蕭耀南之殘部工輜營定於月底全部由順德開鄂 
　　北京電　英使覆外部美勒在寗波設交易所容即查阻（十九日下午一鐘） 
　　北京電　中日劃分鴨綠江界綫張使與外部正在磋商簽註圖說 
　　北京電　京綏局長沈琪代處長王延煦署風潮平陳世華李懋勳踉蹌赴津（十九日下午一鐘） 
　　北京電　新議員憑高凌霨親批俟欵籌得多寡即發八個字要求即付欵高以人多不敢出派會計司長代見頗受議員奚落議員中有借軍人護兵陪到財部有可鄙 
 
 

Page 5

 
 
   
 
 

Page 6

 
 
[國内專電二]  
　　北京電　現年　在邇凡發行公債等議均緩不濟急擬以官産向内外銀團抵借内銀團以中央政令不出都門官産俱在外省不願而外銀團又須調查詳細再議故仍屬空談（十九日上午十二鐘） 
　　北京電　魯省菸酒商業聯合會郝鳳城等懇將山東菸酒稅改徵洋碼一事自十一年一月起仍再酌予展期以恤商艱（十九日上午十二鐘） 
　　北京電　菸酒銀行自組織籌備處以來内部頗多意見致未進行兹張壽齡下台更無形消滅所租西河沿之屋已退租（十九日上午十二鐘） 
　　北京電　孫烈臣銑日回省城 
　　北京電　皖事益複雜朝野雙方派人疏通張馬期懸崖勒馬 
　　北京電　黑吳電訥河土匪竄至海倫東北已撃散斃匪首三名夥共八十餘並在匪首屍身上搜獲前被动之訥河縣印信一顆 
　　天津電　本日巿民大會簽到八十五團體共三十萬人作游行大運動並拍照片供國人觀 
　　天津電　内閣全體已提出總辭呈繼任者以梁士詒呼聲爲最高靳氏於篠（十）（七）夜專車來津寓英界新宅（以上十九日上午十一鐘） 
　　天津電　全國商會聯合會議通電全國信照天津游行演說懸掛白旗書必須取消二十一條交還青島及膠濟路一切權利表示全國國民心理爲外交後盾（十九日下午三鐘） 
　　漢口電　省議會皓（十）（九）茶會議决即電政府及施顧王要求魯案勿直接交涉及撤廢二十一條並電華會各國代表請主張公道 
　　漢口電　國民外交大會皓日議决（一）取銷二十一條（二）無條件收回山東（三）反對四國新協定（四）國際一切平等如不達目的即國民絶交當電太會主席轉告各國代表並通電國内請一致主張 
　　漢口電　武陽夏學商界皓日正午大會約到四五萬人旋列隊遊行各手白旗沿途散發傳單二十餘種因租界派捕攔阻只遊行華界而散 
　　漢口電　聞劉湘分令川軍撤回川境中路唐張兩部逾火烽焙石退川左路但顔兩部由興山退走大寗右路湯潘兩部由建始横漕退川楊藍兩部由利川沙子嶺鹿頭嶺退入石柱廳一說宣耒兩邑藍軍三千餘被趙旅進逼退入湘西龍山被捕軍王團繳械遣散 
　　漢口電　陸榮廷又派参謀陳良佐携函來鄂述兩廣近狀 
　　漢口電　吳電蕭暫不返漢有事可派員至洛或函電相商（十九日下午八鐘） 
　　香港電　魏部第三師電告刻日班師回粤 
　　香港電　孫在桂林設大本營集軍事會已通請各省軍派代表列席 
　　香港電　南寗尚戒嚴因某種問題恐有軍事發生土匪遍地商務全停（以上十九日下午七鐘） 
　　香港電　省河建橋費用預算二百五十萬名陳公禁賭紀念橋鐫禁賭經過事蹟於橋邊石柱 
　　香港電　巧日（十）（八）在省會追悼林修梅程潛主祭陳炯明亦到祭 
　　香港電　財政廳佈告收用寺觀爲小學校 
　　香港電　工務局長程天固再辭職 
　　香港電　刦廣利賊同搭輪伍廷芳妻認係隨陳炯明入粤被遣散兵土廣利現返滬 
　　香港電　桂第一師某營開拔赴南寗被潰散桂軍在江口圍撃有兩團副一營長失踪槍盡被搶 
　　香港電　唐繼堯約删（十）（五）銑（十）（六）可到柳州（以上十九日下午九鐘） 
[國外專電]  
　　華盛頓電　顧維鈞告報界代表二十一條要求全文昨夜已分送各方面今晨提會尚無結果稍緩再討論午後續議膠濟路事中國擬於六個月内收回日人則主張九個月（十四日） 
　　華盛頓電　二十一條要求事確有停頓探悉日代表埴原在遠東委員會聲稱日本不願討論二十一條要求今日埴原又稱如中國向大會提出二十一條要求以期試騐大會有無修正在要求壓力下所成條約之效力則日代表不能以此意思討論此事英美代表現設法防免破裂擬籌調解方法將休會若干日從事密談並於休會期内商辦海軍問題故中日交涉之吃緊時期將展至下星期日人允於遠東委員會集議時提出書面答覆今日魯案談判中代表對其結果漸抱樂觀或有圓滿解决之望惟二十一條要求將繼此而爲大會最棘手之問題蓋此案勢必提交九國對華協約之起草委員會而此起草事宜現已開始進行也（十六日） 
　　華盛頓電　中國於十四日討論租借地時提出二十一條要求請予審查而廢棄之其所持理由爲威逼簽字不爲國民承認破壞主權違反開放門户牴觸羅特原則魯案仍無解决趨勢不定日代表稱日本僅討論中國贖路之議並未放棄鐵路權利及共管主張談判尚未至需人仲裁之焦點王寵惠力闢勢力範圍請求列强正式取銷刁作謙周自齊蔡廷幹等雖上辭呈仍照常辦事蓋恐零星辭職將貽惡影響於中國政策也外人亦以零星辭職爲不善謂代表團宜共進共退中代表團之非重要人員多擬早日返國（十五日） 
　　華盛頓電　膠濟路付欵方法現有爭議相持不下衆信日本必有意延宕魯案之解决俾滿洲問題提出時得肆其操縱手段也滿洲問題將討論至若何程度論者推測不一預实列强未必肯與日本力爭要求恢復二十一條要求以前之原狀致使大會各種成績因以破壞蓋以日本已有切實宣言不願討論此事也日本或願提出維持滿洲開放門户主義之保障藉以緩和美國之反對但日本必藉口於經濟生活之關係要求得發展滿洲利源之擔保（十六日） 
　　華盛頓電　上海銀行團之建議中代表不明其性質揣測其意係要求將膠濟鐵路歸私人所有由銀行團管理銀行團僅付欵與日本中代表以爲未便依此辦理蓋所代表者爲政府而非私人利益也中代表願銀行團借欵與政府而向政府索取此路爲擔保品（十六日） 
　　華盛頓電　遠東問題須俟海軍事解瘊後方臻吃緊時代一時尚不致發生衝突（十六日） 
　　華盛頓電　留美中國學生在中代表辦公處舉行示威行動要求宣佈魯案談判之真相（十六日） 
　　華盛頓電　大會因法國海軍要求現被牽入歐事旋渦衆信法總理白里安現方赴英與英相喬治會商德國賠欵問題故提出海軍要求以作挾持交換之具大約海軍問題解决地點將在倫敦而不在華盛頓各代表團領袖曾開秘會惟聞衆情激昂已達高度故大會不欲在辦理海軍問題之十五人委員會中交換意見已有人諷示法代表以爲法國阻撓陸軍限制案已告成功不能再破壞縮減海軍之讦畫法代表解釋己意謂法國非必欲即造巨艦但爲將來計不能不言其國家需要耳衆信法國所欲交換者不在主力艦而在潛艦蓋法國欲得與英美同量之潛艇噸數也美國輿論頗不直法國但法國確欲借此以換得英國之讓步俾德國無办償付賠欵時得以魯爾流域爲擔保物據巴黎消息德國關於賠欵之來文適如預料請求暫時停付但法國對之不致如去年有軍事之行動或進兵之威嚇法報對於白里安表示信任又據柏林消息德國之佈告賠欵辦法究與英國事前商洽至若何程度以期促成和約中賠欵條文之修改此爲主要問題德總理韋士態度從容謂可得某方面之保障傳說英國勸之改組内閣（十七日） 
　　華盛頓電　参議員波拉氏稱法國海軍要求可證各國不以四國協定爲保障和平之具蓋各國仍爭持欲多得軍備也又稱法國所要求者並不較英日所得者爲多（十六日） 
　　華盛頓電　費城公錄報本月七日發往上海電信内稱休士不接見赤塔代表並不予以外交官行李免稅等優待不意此電傳遞之際竟與與此無關之刁作謙辭職消息相混以致誤赤塔爲中國兹因駐美華使之抗議公錄報特發電聲明前誤中代表在美極爲美京人士所尊重美官塲亦予以極有禮貌之招待（十五日） 
　　按原電見本報九日國外專電來文確爲中國本報以中代表到美備受歡迎早見電傳且應請赴會美國斷無不認爲外交官之理故以常識判之斷爲赤塔之誤蓋中國與赤塔英文僅異一字母電信傳遞時易致錯誤也讀者以本報譯文與大陸報逈異有來函詰問者爰將更正電文錄左 
[交通大學無線電]  
　　巴黎電　官場論在美法代表團之態度謂法國未有切實造艦之計畫法國僅欲保護其威望耳 
　　華盛頓電　聞法國擬要求主力艦三十一萬五千噸其餘圃助艦視此類推 
　　華盛頓電　今日法代薩爾勞在海軍委員會陳述法國之見解謂法國不欲即造新艦須預算經費法國欲得與日本平等之海軍海軍委員會現待白里安關於法國提議及關於答案之覆文答案主張法國接受十七萬五各主力艦噸位以代現有十六萬四千噸數聞此答案美國所擬但薩爾勞稱十七萬四千噸數法國不能滿意意代表山塞爾稱法國如接受十七萬五千噸數則意國亦願接受之聞法國提案係白里安與維維愛尼離美後由法國海軍要員台邦氏所擬 
　　華盛頓電　休士以軍備大會主席之名義電致白里安 
　　倫敦電　駐英美使哈佛氏與白里安晤談内容不詳 
　　東京電　仇美少年會開公共大會通過議案反對華會擬在美使署前作示威行動但爲警察所阻警察並搜去許多仇美小册 
　　華盛頓電　法國要求主力艦噸數與日本平等致使大會停滯美代表皆大煩悶以休士爲尤甚以爲大會行將告成之最後結果將爲此破壞現方運用各種方法以期調解休士電致倫敦與白里安接洽由美使哈佛轉達法總理之到倫敦本爲與英相討論德國賠欵問題今則將兼辦海軍問題法國提出此案已引起美人不愉快感相蓋美人以休士限制海軍之大功告成方準備慶賀最快樂之耶節不意忽有此波折也半月前白里安離美後所留之良好印象今幾不復存在但料此項爭持終必有圓滿結束英國無論如何反對必力蓋法國有强盛海軍輔以意國則可危久英國在地中海之地位及蘇彝干河與英國海面通于印度者之管轄權也貝爾福從以雄辯之才請求廢除潛艇然法國亦必不抛棄潛艇（以上十九日到） 
[特約路透太議專電]  
　　十八日巴黎電　華盛頓電稱海軍委員會集議時法代表薩爾勞氏提出嚴重抗議反對美國報紙對於法國之批評薩氏稱法國來與此會欲以全副精神助成大會之事業並證明外人斥法國爲帝國主義之荒謬法國因其海軍之需要及其領干之關係故以大會提議爲不可接受法國業已自减海軍他人尚欲再加以裁减實爲不公云云現有良好理由可信此事終可得美滿解决 
 
 

Page 7

 
 
　　十八日華盛頓電　昨晚得悉法國海軍計畫欲得三萬五千噸大戰艦十艘者尚未經巴黎政府核准此消息傳出後衆遂漸抱樂觀蓋此計畫係法國海軍大將台邦氏於白里安氏與維維亚尼氏離美後始擬成也海軍股員會對於五國海軍公約之進行因此而停頓以待巴黎對於大戰艦提案及美國答案之覆文美國答案主張法國主力艦爲十七萬五千噸以代其現有十六萬四千之號數此層他國代表皆已同意意國代表山塞爾氏聲稱意國願接受美國答案但須法國亦接受之 
　　十八日華盛頓電　路透社員從可恃方面探悉法國海軍提案在提出以前確已得法政府完全同意其提議中包括逐漸建造新艦十艘共三十五萬噸一條第一艘定一九二六年起造時法國主力艦有十六萬四千噸全屬無畏式舊艦至一九三一年法國主力艦噸數爲二十萬噸舊艦二新艦六一九三六年法國主力艦噸數爲二十三萬五千噸舊艦一新艦七迨至一九四一年法國共有三十五萬噸計無畏式新艦十艘據法專家云依此計算在此後十年法國有戰艦二十萬噸較美國所擬分配者僅多六萬噸耳 
世界路透電 
[法英之賠欵會談]  
　　十九日倫敦電　白里安氏昨晚率專家多人抵倫敦擬與英相會商賠欵債務匯兌幣制諸問題雙方均不求於本屆會議得任保具體决議惟欲清除障碍俾供協約國貫澈討論耳最急之賠欵問題非比意兩國参與之不能解决該問題與歐洲經濟財政全局實有關係故有人遂抱奢望謂協約國之討論將發展成一如華府會議式之歐洲會議凡中立國前敵國均當與會或將尚加一俄國云 
[法國之國用]  
　　十八日巴黎電　衆院財政委員會採納一九二一年追加預算案因和約之結果國用已增至一一二七五○○○○○○○馬克國民黨志在以他人代韋干博士史汀萊斯氏昨發激烈之演說痛詆韋錉韋稱渠將力抗之衆院定今夜休會韋已不作請衆院通過信任政府案之思 
[菲列賓之財政]  
　　十九日馬尼剌電　菲列濱政府之財政困難現愈增甚伍德將軍刻與華盛頓通電擬向美國籌備巨欵此事之發展尚未爲衆所共知但此借欵問題提交議會時其内容必爲人所共曉伍德將軍預料菲列濱議會當可通過之不致爲難惟菲人有一種感想以爲向美乞貸無異自認財政失敗故屆時或有因此感情而發之反對伍德將軍現常與政府財政專家會商一切金洋巿價現高什一左右尚有繼長增高之勢商家因將來巿價無從逆料頗爲不安 
[各國近事記]  
　　十八日德里電　據當局宣稱印度瑪拉巴叛變摩泊拉族民被殺者一千八百二十六人受傷者一千五百人被俘者五千四百七十四人投降者一萬四千二百四十一人 
　　十八日匈京電　哇登堡公民大會投票之結果主張附匈者一萬五千三百四十票主要附奥者八千二百二十七票 
　　十八日巴黎電　聞塞政府已落尼拉杜恰氏之手詳情未悉 
　　十八日紐約電　駐華沙共同通訊社訪員電稱林登菲爾特氏供認與上年華爾街炸彈案有關並述陰謀詳情謂本謀殺摩根氏因炸彈預先轟發其計遂敗又謂莫斯科第三勞工大會曾以美金三萬元交由紐約共産黨分給五主要陰謀者今五人皆在歐洲 
　　十八日巴黎電　著名考古家羅振玉被選爲文學院通信員 
太平洋路透電L ] 
[北京代理總理]  
　　十九日北京電　顔惠慶博干今日已遵命令接代理總理任張志潭昨晚赴保定顔於晨間開内閣會議勸衆留任至新内閣成立曹錕昨夜未抵京大約乃欲聆張志潭陳述情形後始首途今聞已於午後二時離保定晚六時可抵梁士詒候曹錕至至商諸事故今尚無所發表對抗之兩黨與候補閣員今仍在討論一切且有人從中施行陰謀此次風潮之特點爲吳佩孚顯未與開吳之同黨皆靜觀時局發展未有舉動 
[廣利船遇盜記]  
　　十九日香港電　廣利船由滬開往香港於十二月十五日爲海盜所刦據船長克勞福氏聲稱禍起於午後十二時十五分時余正坐私室内有二盜握手槍奔入一盜開槍彈由余腹過相去僅容髮盜乃擁余至機師會食室第二機歸勞平森氏已先被禁數分鐘後總機師亚力山大氏亦被押至繼之以大副二副及大餐間搭客與眷屬若干人於是盜乃閉會食室之門窗吾人均坐於黑暗中旋聞呌喊聲·槍聲·驚亂聲·起於甲板間一小時後盜復入室以手槍脅迫船長至舵樓命其駛至三都羣盜聞船距三都一百八七十哩大爲驚惶乃命船長向香港進發船抵鯉魚島與兄弟島間羣盜會商後命船長過汕頭而勿近之船長因困憊甚請盜道以大副代之即經允可午後十一時盜在機器室減低速率至十六日午後三時始已盜見他船經船極爲張皇旋命大副靠近張網之二漁船但因浪大盜船幾覆遂作罷適又有一民船過盜命船長拖之廣利船後於夜間駛抵大西米灣（譯音）而停輪盜乃開始以贓品運入民船晨八時盜首登舵樓與船長握手道别並命船長非至星期六晨間六時勿起錨盜離船前損壞機器使不能動作盜既去船長釋出被拘諸人計幽禁一日有半總機師即從事修理機器午後十時船長起錨向香港進發於翌晨九時三十分駛抵華人搭客一中彈殞命船員及搭客貴重物品均被搜去银艙中有運交香港某華商银行之銀元五箱亦被刦去估計損失約值十二萬元盜自艙中取出絲多包因民船太小不能裝入遂委棄之盜以五百元撫卹死者之父盜首並投以金錶兩枚盜黨共約三十人操無文法之英語 
國外要聞 
[維也納通信（續）中一]  
　　中歐民瘼記（世界三貧國）（醫國三方） 
　　國家之不振猶乎人體之不健全也從來醫國之道原不外治本治標二義奥國今日病勢垂危僅存軀殻豈窬旦夕間遞奏藥石之效爲急則治標計則惟維持現狀而已美對奥兒童救助會醫士丕恢教授Prof.Pirquet最近發明一良方名爲『牛乳單位滋養度一覽表』Nem.System（N者滋養EＦ得單位M者牛乳）對於生計艱困之奥民於喫飯問題上不無裨益因並通人見解於財力不足時祇知選購廉價之食品而不能確知廉價品中何者滋養料較充足也不恢氏之法即以化學分解法斷定同重量各物所含滋養料之多寡其重量本位在定體爲一基羅在液體爲一冽度Liter如一基羅猪油所含滋養料等於一冽度牛乳之十三倍零十分之三則猪油在『牛乳單位滋養度』即爲十三基羅零十分之三以此類推一基維牛油得十二滋養基羅一基羅鹹肉得十滋養基羅一基羅糖得六滋養基羅其同爲一基羅者麫粉米蜜等滋　養基羅爲五豆莢白麫包等滋養基羅爲十分之三肉之滋養基羅爲二零十分之五山薯之滋　養基羅爲一零百分之二十五云 
　　食品（每基羅或可冽度）以奥國生活低廉之林泪爲準本年九月巿價　滋養價 
　　牛乳三四（古侖下同）三四（古侖下同） 
牛油「白榻油」四○○三三·三三 
糖一八二三○·三三 
猪油四○○三○ 
白麫包一○○二五 
山薯三三一八·四○ 
麫粉九○一八 
米飯九○一八 
　麫包一二·五○三·七八 
鹹肉五○○五○ 
枯果Kakao三四○五六·六六 
蘋果四○五八·二○ 
乳酪一八○七二 
蜜四○○八○ 
肉二○○八○ 
梨六五九七 
蛋二十五枚二五○一○○ 
鮮　四○一○○ 
酸菜九四一○三 
生黄瓜一五一二五 
各物就滋養度言以黑麫包價爲最廉次則大米與麵而實際上最昂者似惟素菜但素菜與果品中含食鹽及於人體構成最關重要之生活質Vitamine此項生活質一經烹炙即見消失故生菜鮮果尤合養生之道萬不窬長此偏廢此外蛋白質亦重要凡一切食物含有油脂與粮者必兼含此質惟多寡不一致含蛋白最多之物如肉蛋乳酪豆莢等實爲尋常食用所必需貧者力不能致肉及乳酪可購食魚類爲代其爲效亦正相同此表一出奥民日用更多一節省之途徑矣（未完） 
國内要聞 
[北京通信（穆）]  
　　靳氏辭職出京之實現　繼任問題及兩秘書之動摇 
　　今日閣議靳氏提辭職之議遂决定閣員總辭草呈送府下午七時靳即專車赴津表示掉頭不顧之意夫當此張作霖在京之日而靳竟辭竟去其去也張景惠王廼斌皆赴車站送行而不聞張氏留之况靳氏做官素稱易進難退者非水盡山窮亦决不會恝然舍去而今竟如此是靳閣之倒殆已爲不可避免之事實矣 
　　欲言靳之何以辭則當叙最近數日來之經過十二日張作霖到津事前未與靳接洽識者即知其不妙靳於十三日赴津其瀕行赴府也已含有「如不可留即不復返」之意到津以後與張並未得爲絮之長談張見面即邀竹戰局之中靳訴府院齟齬情狀幾於泣下而張責之曰「親家你也错了不可今日向東明日向西的」靳又辯訴數語未得要領而止十四日張氏入京係由牌局半途微行者張敬堯諸人尚在酣戰良久始知然靳之於張既未罄所懷又未約同走不得不留津以暫觀風色但受面責是常事又未見勸退之明示故次日復歸或謂靳氏之歸係甚私人以電促之且告以張見總統已一切說好内閣只局部改組者證以近日外間靳氏地位不動之風說赤容可信也彼返京時仍不甚得要領故即未赴閣議而返宅然至於昨晨而張作霖見徐薦朱啓鈐組閣之耗盛傳都下只下午以曹錕有電維持張志潭尚足爲解嘲之具然風聲終是不好且有靳上辭呈業可批准之風傳入張作霖之耳又由張作霖之口以入政界要人之耳不利之環境紛至沓來昨日晚間即有請假之擬議今日閣議衆以爲必不到矣然靳氏仍來來則提總辭職閣中各總長有一部分是幹不了者有一部分是動不掉者自然隨聲附和而總辭呈决定提出散會以後張志潭郭則澐等隨赴靳宅至五時而張志潭電交部飭路局備車聞當時尚有留行者而終不可挽遂於七時頃出都門矣 
　　辭呈之上也同時外間即有批准之說（外傳靳有單銜辭呈府早批准但靳之親信謂靳確未單辭按諸靳氏近狀靳辭至今始决亦必無單辭之事）然以時計之必來不及且東海亦善做作者决不會辭呈一至援筆立批况既曰總辭呈則非繼任定局前任准免之令不能下故批准一層當爲時間的問題而逆料終不可免且有謂繼任或代理之命令不可無人副署仍將邀靳一返者又有謂將先批靳給假派人代理待繼任確定者究竟如何將俟明日然靳氏今日之去爲仍有「色斯舉矣」之意蓋看定棧不能戀遂不俟繼任有人而即辭外間有謂係不贊成局部改組以去就爲張志潭爭去留者不過接近張志潭者解嘲之語耳然政府不可一日無故今日下午所决定爲靳决不留暫以顔惠慶代理明日即可發表實則以事實觀之亦必出此一幕也 
　　今當談繼任問題矣有繼任希望者爲王士珍朱啓鈐梁士詒錢能訓周樹模五人此爲近日纷傳之風說且有謂徐已開五人名單交張作霖取决者聞張氏到京謁徐之際徐大發牢騷以後即由府院意見問題而談入内閣問題張即謂翼青太勞可任其休息徐即以繼任爲問張歷舉王錢周朱以詢徐皆有彼未必幹之答語並述其未必幹之原因但張最後問朱而於問朱以後復綴一語謂「總統如欲用桂辛我當奉命勸駕」此外間紛傳朱氏組閣之由來也然現在情勢錢周决不成問題徐之第一部中人當然爲王士珍但劉恩源之赴正定王確未允來即張亦不願王來朱啓鈐之呼聲固高而據接近朱者所言本人尚未承認梁士詒之說即發生於朱氏未承認之際葉某亦擁戴甚力跡近來梁朱葉等之行徑似亦欲一握政權以解一切危難大約繼靳而起不出此兩人之外然所以不能决定者則張氏自始即言約曹來京共商辦法連日迭電邀曹曹終不至今日尚來一電以其子患病爲辭蓋直奉之間意見未能一致曹氏此番旨趣頗欲袖手旁觀看張如何做法而對於交系則素來關係既淺且交系附奉張氏力爲帮忙曹氏不肯爲張傀儡尤不滿於内閣布置惟奉所欲爲故彼之於或朱或梁皆有不贊同之勢惟爲之活動者已設法疏通外間有認籌軍餉約三百萬之說而今晚京漢路局專車已備仍將固請曹來則當視明後日間曹果來否及活動者之效果如何矣 
　　於此内閣更迭聲中又有聯帶之變動即張氏對於府院問題有所謂宵小攝煽者外傳所指爲張志潭氏實則府院兩秘書長皆在所指之列郭則澐於靳氏歸時即提辭呈實以此故今日閣議已改任爲新設之僑務局總裁明爲彼下台地步而府秘書長一席亦有易爲葉恭綽之擬議蓋於梁或朱組閣之日藉以通府院之郵者而張氏此來對吳笈孫長示不滿位置有不舠之勢亦彰彰也（十二月十七日） 
[靳雲鵬去職别報]  
　　與張作霖氏來京同時發生之政局變動截至昨日（十七）已由混沌境界漸即於開明之域即靳内閣之總辭職是也昨日閣議席上靳雲鵬氏向大衆宣稱邇來財政日困外交棘手主持國務負疚實深惟有辭職避賢免致終誤云云全體閣員討論結果知大勢已不可維持遂一致决定聯帶辭職當由院秘書廳繕具辭呈各閣員依次簽官於當日下午遞上公府各閣員亦即令所管各機關趕辦交代至下午七時靳即由東車站乘專車赴津至於繼任人物王士珍既不出山結局終將由交通系上臺殆已確定當局曾連電直曹請其到京商議曹初以病辭昨乃電允日内勉强一行至於交系中之朱啓鈐氏確聞不特不願組閣並已絶對不願入閣昨已對於其親信者表示决心謂余决不願被捲入漩渦除朱氏外如梁如葉如周凡係交系之人均有上　之意大概揆席必爲梁士詒氏而交次徐世章亦有陞任總長消息惟此一二日中當不能完全决定耳在繼任内閣尚未决定以前有暫以顔外長代理一星期之說並由東海通電宣佈外交方針不變初旨俾免國際間受有影響至郭則澐調任僑務局總裁聞係受楊祥熊之多方掣肘不願以身作的故决計不幹楊氏現思取而自代惟靳氏既去恐楊不能獨存結果仍是落空交長張志潭因有不能不去之勢連日已將部員紛紛更調王景春回参事原任以劉景山調署路政司長業經昨日閣議通過此外張之親信秘書等亦多改派爲参事上行走僉事上在事等職以爲臨去之紀念 
[北京教育破産中之呼籲聲]  
　　北京教育現又陷於破産之境公立各小學校經費積壓已有三月之久一般教職員枵腹上課苦不堪言前經集議向學務局請求發薪迄無確實答覆延至昨日（十七）全體决議對外宣言提前放假其實不過因經費無着無法維持實行罷課别圖生活至八校方面教職員既一再向當局索欠校長亦有辭職之說昨日下午二時八校學生代表因學校前途危險已極特假女高師開會討論維持辦法議决分頭接洽校長教職員開一聯席會議一致催促政府速簡教育長官並請校長教職員繼續維持經費一層合衷共謀使政府早日發下一面由八校學生上呈文於馬鄰翼促其早日卸貢以讓賢能是日午前學生代表並至國務院求見總理面遞呈文適靳氏不在秘書長亦出外無人負責接見各代表遂遞呈文而返其呈文内容略謂竊國立八校經費早經國務會議議决由教交財三部協定辦法每月准由交部撥付教育經費二十二萬元不得挪作别用等因在案生等方幸教育根基於焉稍固乃期年未滿交部便食前言七月份半月經費未付十月份支票不生効力而十一月仍未全給行見首都又將陷於無教育地位動摇國本騰笑友邦我總理素以提倡教育爲懷務懇嚴飭交部履行前議按月撥欵不得推延又教部久曠負責無人次長馬鄰翼溺職遠去遺誤要公懇立予撤換以奠國基而維教育 
　　又北京學生聯合會最近上國務院呈文云竊維立國根本首賴教育欲維持教育是又有賴於經費今歲三月國立各校教育經費拖欠過多致有教職員停止職務之舉青年有用之光陰無端虚擲言念及此可爲寒心九月教潮解决各校恢復原狀莘莘學子重理舊業方幸從此安心於學交收桑榆不料月來經費又復拖欠各校又將發生問題數千學子惶悚無似查四月三十號國務會議議决辦法自四月份起財政部對於北京國立專門以上八校及北京師範暨公立中小學校每月經常臨時各費廿二萬元未籌有的欵及確實保障方法以前由交通部每月儘先付財政部特别協欵廿二萬元充該八校及北京師範暨公立中小學校經常臨時各費（按八年度預算支配）此欵由財政交通教育三部訂明不作别用俟財政部籌有的欵或教育基金籌定時前項協欵即行截止云云既經明白規定交部責有攸歸口血未乾何能反汗且開議定案閣員應一同負責出爾反爾殊非爲政之道務望催促交通當局切實履行用維國本而慰人心又部總長自范氏辭職以來久成虚懸馬次長名爲代理實不負責最近且老不到部諸事聽其擱置長此以往寗有了局竊維整理庶政專賴得人政府若有維持教育之心尚望從速確定負責教育當局俾免教育機關陷於無政府之狀態至於新教育長官未到任以前仍望責成馬次長切實負責以免政務停滯敢備區區統希垂察 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[教育部罷工風潮擴大]  
　　部員將捲堂大散 
　　教次馬鄰翼自代理部務以來只知圖謀自已陞官發財之道次長薪俸早已全數領出而員司薪金則拖欠將及半載馴至釀成全體罷工風潮迄今月餘而馬氏仍行若無事近聞該部科長主任等忍無可忍特於十六日開會决定上呈府院瀝陳困苦情形請束發欠薪否則以明令罷免當由文書科吳某起草由各科主任署名蓋章以迅雷不及掩耳之手段發出事爲馬氏所聞急赴教部敦請各科長談話冀圖挽救科長等謂呈文已發祇有靜待命令與次長無談話之必要馬氏無奈乃命秘書陳某傳話要求將呈文展期十日候伊極力籌欵如仍不得要領則伊願首先辭職科長等謂次長騙人慣技久已領教且這番好話也說得遲了今呈文既已發出無可挽救陳某抱頭而去馬氏亦掃興而歸現部員又恐馬氏假公濟私圖謀報復大衆相約合力抵制已將科長代表會議改爲部員全體會議以爲代表之後盾日内政府哪無確實答覆則將全體呈請解散其呈府院文原文略謂震春等供職教育部均歷十年以黽勉從公差幸免於罪戾頻年來國家財政支絀薪俸每至積欠雖以本部與他部相較莞枯顯異而部員每凛先事後食之訓未敢稍有違言今歳十月間本部俸薪已積欠至五月之久部員感於生計日艱實際上有不能維持之勢適其時代理部務馬次長久未到部視事部員乃推舉代表陳情呼籲雖承次長温語慰藉然口惠而實未至往復延宕動輒經旬迄於十一月部員僉謂本部長官既以不到部辦公率先僚屬又對於僚屬所請求無維持之誠意加以薪俸欠至半年爲個人身家計告貸典質諸待奔走對於職務漸不免於缺勤於是公同集議不得已於十一月十四日起各司科處一律暫行停止辦公以冀長官之反省自是以後又疊經本部参事司長等陳明次長並詣鈞院剴切陳述乃輾轉匝月而次長之不到部如故部中各同科處之停止辦公如故部員俸薪之積欠如故且又加多焉言乎公而部中所收文牘函電積壓未辦者有數百件之多言乎私則部員既不能枵腹從公亦難於守株自困而此一月之中本部馬次長時而避處他方時而燕居京邸部員之苦况既未蒙體恤部務之整飭更未見端倪震春等雖奉職無狀然在部十載具有感情今本部之現狀至於如此實不忍唯阿取容再安緘默爲此合詞陳請大總統俯察下情飭下國務院公同酌議總理提付國務會議倘以震春等爲舉動乖忤即請一律罷斥震春等亦甘受而不辭或蒙垂念本部爲教育行政最高機關部務不可任其廢弛即請責成主管部從速勉籌的欵酌發欠薪俾部員咸感忠信勸士之義重圓報稱庶幾公私均得所濟助矣臨呈不勝迫切待命之至謹呈大總統國務總理吳震春·陳問咸·洪逵·柯興昌·張邦華·謝冰·錢家治·齊宗頤·秦錫銘·范鴻泰·朱炎·周樹人·徐協貞·黎惠中·毛邦偉
·陳文哲 
[歐俄代表到京　已向顔外長呈騐證書]  
　　蘇維埃羅斯社會主義聯邦共和國駐華特派專使巴伊開斯（A.K.Paikes）氏昨日（十七）偕同隨員多人親赴外交部拜訪顔駿人總長當由顔總長正式接見承受該專使之證書聞巴氏過哈爾濱時曾對人述及來華之任將略云中俄兩國問有關共同利害亟待解决之各種問題已至正式談判之期故予此次與中國開始之交涉無論何人皆不至爲之失驚蘇維埃俄國對華之毫無野心早已不辯自明俄國處分蒙古之事中國雖抱不澫然誤會一旦解除前嫌可冰釋查俄之對蒙絶無侵佔之意誠以當時恩琴勢力日强中國當局未能實行痛剿不得不派兵入蒙耳蒙境對於俄國之各種危險的組織完全消滅後俄國軍隊自當完全撤退中國如能諒察俄國之誠願蒙古問題即不難解决中國在中東鐵路一帶之主權蘇維埃政府完全承認之故談判　幕以後俄國將竭力使該問題圓滿解决以保路區以内俄國工人之利益 
[孟祿博士討論教育問題]  
　　在北京實際教育調查社發表 
　　十五號下午兩時半北京實際教育調查社假美術學校開第一次討論北京各校代表到者甚多南北教育家及本社發起人如嚴修梁啓超·李建勛·胡適·陶知行·張伯苓·陶履恭·鄭錦等三十六人均到會先由北高校長李建勛主席報告開會謂今天之會係討論前八校所提出的六種問題次由王文培教授報告略謂孟祿博士前三月即來北京原定先参觀北京各校再往外省後因病未能把原定學校看完决定從外省歸後再補行参觀此次歸京已經看過幾校因時間太短未曾看完再此次参觀學校因限於時間不能詳細考察博士很覺抱愧今天甚喜得此機會與諸君討論後由孟祿博士演說略謂在座諸位與高等教育機關很有關係鄙人近幾年來與中小學校關係密切看起來好像是各辦各的要知高等教育所以能發達的原因全以中小學校爲基礎則中小學教育與高等教育關係是很密切高等教育機關中對於組織管理課程等等不能說没有系統不過此種系統各有各的特點而中等學校的組織管理課程等等近於一律此種組織關係教育前途很大所以要先來研究在貴國高等教育機關中不論文科商科均有預科此種辦法實出於不得已因中學預備不足不能補充但對學生的精神·年限·經濟·均大有妨碍鄙人曾参觀一工業學校他們有二年預科預科下又有一年預科這種辦法很不經濟假如能在中學校辦理合法能以便學生直接升入大學如此預科可以取消現在諸位提出的題目可以依次討論不過我覺得自己不定能夠完全回答諸君只就所能回答者與諸君討論我以爲中等教育爲高等教育的預備所以僅以中等教育爲標凖與大家討論在未討論這問題以前對於學校的組織·課程·編制請先指明出來以作大家参考此次我往各地参觀時徵求各地方教育家對於教育上的意見大多數人對於中學校的問題有左列三種意見第一說學生在校所學出校後在社會上不能作相當之事第二說中學與富等教育機關連絡的機會没有第三說中學校自身上有種種困難情形關於以上之第三種問題很多如各地方人把中學課程分爲幾部分使學生没有自由選擇的餘地在貴國中學制度中課程不能活動時即用甲種學校甲工·甲農補助之不過我以爲此時間期學生年紀太小没有選擇能力改良之方法不如在中學校中組織職業預備的科目使學生緩緩的擇定終身的學業爲優今年廣東全國教育會聯合會開會定出新學制很是完密内中關於中學制度與法美相倣即中等教育爲六年分爲二部前後各三年並分出職業預備教育農工商三種與歐美制度相同對於考試問題中國許多人來研究此在學制中最好定出一定標準如考察學生成績不能專就年限論或就班次論最好要只考察學生所得的眞實知識如何依此作爲一個標準以後依次應用我並不是主張廢止考試考試現在歐美還舉行不過在美洲不呌考試換以别名其實也是一考試或用心理測驗或用他種方法此種在中學畢業時最好不但對於學校教育有好處即於教育全體上亦有利益所以不得取消（未完） 
[胡匪撃斃日人案]  
　　死村井少佐等九人 
　　奉天某日報載十三日齊齊哈爾電云日本陸軍運輸部大連支部員兼滿鐵囑託村井工兵少佐本月初爲調查地方經濟事務與滿鐵運輸部囑託歲崎少塵氏等十六名（内有非戰鬭員三名）經哈爾濱向黑河方面旅行於　二　午前十時二十分行至齊齊哈爾迤東二十餘華里　店南方三華里之丘陵地方突遭四五十名之匪團雙方攻撃即時惨斃九名重傷三名負傷及未傷者四名返奔二十里屯當時日員亦曾應戰故預料匪中亦有傷者匪等掠取物品及手槍後旋向北方逃走續電云村井少佐等戰死七名受重傷者五名無傷者六名當即奔告在齊齊哈爾之吳督軍顧問齋籐大佐派兵收容戰死及生還者並詳悉被害地點爲前此陷於股匪之訥河縣界爲匪勢素熾之地料此項股匪當即爲前襲訥河之匪十五日電云松井少佐等惨遭匪患齊齊哈爾接急報後立派醫師一人其他數人由華軍護衞急赴遭難處所十三日即將死者九名收容於甘里屯預備以自働車送至齊齊哈爾因一時無自働車之故十四日始行送到又負傷者三名亦於十三日午後七時歸抵齊城負傷之水野氏左頰骨及下額受彈透傷上膊亦受彈貫生命危篤藤川口腔中彈舌被衝斷小崎氏頸部被彈貫串據遭難之未曾受傷者言云遭難地點兩側有砂邱匪自邱後突出向一行射撃急揭日本旗而匪等不顧射撃益烈一行之馬車擬轉回逃遁而機敏之匪早已馳馬絶斷後路四面包圍一行進退維谷不得已乃出手槍爲對抗之發射匪等伏於丘上彈難命中對戰移時一行乃遭惨害馬賊之數約有二百餘名但参加此戰者似僅四五十名其後將死者之衣服手槍及所持物品取之向北方逃走胡匪方面亦遺棄屍體二具死馬八匹齊齊哈爾華官接此急報大爲驚駭吳督軍於十三日午後偕同交涉署長訪日本山崎領事就前項之不祥事件表示遺憾之意並將負傷者收容於中國陸軍病院療治云 
[湘省憲成立後之歡祝聲]  
　　湘省憲法既於十一日舉行授受式復定於明年元旦公布施行此事爲實行自治之始基且爲我國之創舉自應特别慶賀以光盛典乃日昨舉行授受典禮之時僅由省署舉省憲籌備處鋪張慶賀多數人未得参加不惟缺乏全民自治之精神抑且近於包辦趙恒惕有鑒於此故决計於公布之日爲開放的組織除通函全省各機關團體預先籌備届期慶賀三日外其應如何慶賀之處則已派省署科長雷鑄寰·股長楊宣誠·草定辦法大綱一面邀請省城各界各團體推舉代表二人於十三日下午一時齊集政務廳討論一切並推選會辦人員 
　　省憲籌備處三主任於文日通電各省長官暨本省各屬各團體云前准湖南憲法審查會函交審定湖南省憲法及附屬法五種到處當即依法交付全省人民舉行總投票兹據各縣報告總投票結果總計可字票一千八百七十四萬四千一百零六否字票五十七萬五千二百三十得最大多數可决本處特於十二月十一日依法將全省人民可决之省憲法及附屬法五種一併正式送達省政府收受請其公布施行在案竊兆璜景鴻才宏等受委託之重任籌制憲之進行听夕旁皇深虞隕越所幸一年以來軍民各界相與維持而督促之而省内外名流學者又或逾分嘉勉匡其不逮俾得以從容籌備由起草而審查而總投票循次漸晋以底於成此固爲兆璜等始意所企及然亦足見吾湘全民制憲之决心惟是徒法固不能自行時會尤不可輕失當此大法告成邦本初植欲求施之不敝行之無匱外足以順應世界之潮流内可以奠阢隉之政局　惟視人民精神之所注而尤在人民運用之適宜父老昆季同胞熱望於無極當能永矢而弗渝此則兆璜等所希望於吾湘人民者也吾湘輓近事變飽經人民固鮮寢饋之安當局尤深饑溺之感盤根錯節思求利器而莫由越矩偭規早無經常之可守現定憲章載在簡册尊重擁護責有攸歸自必實力厲行以期政府日趨於修明閭閻同享其福利此則兆瑣等所望於吾湘政府者也共和肇建綱紀靡存國憲同於泡影約法視爲贅　十年往事可爲龜鑑吾湘師法瑞美首訂省憲雖不敢謂爲自治模範而實冀樹聯省之根基酷望和平既不求損他利己力求寗息亦聊云愖第禍格天民意表現於成文宏圖肇始於此日明哲君子前此恒多贊助之詞海内同胞今後諒有提携之道此又兆璜等所希望於全國人民者也總之兆璜等此次籌辦省憲基億衆之公意建百年之宏規不敢告勞亦有榮施謹布區區幸垂鑒察 
[蔡儒楷發表潯路意見（續）]  
　　中國辦事最壞之習慣爲局外人不知局中事此由於局外者之放棄亦由於當局者不能清白乃心不願以眞象示人即如潯路禍端初起外人不得聞問及至敗徵已著則已不可收拾儒楷欲力矯此弊擬辦潯路月刋或季刋使公司内容一一披露即有不善亦可集君力以謀補救不特本省人士關於路事意見有充分發表之機會即他省路礦成績亦可藉資借鏡夫潯路危急已極矣爲個人計何必當此狂潮惟念路亡省亡痛癢相關不忍坐視且私衷絶無繋戀權利之心但使從前弊竇得以和盤托出公開之例已定來者無從隠秘監察督促隨時可行則當退避賢路遂我初服至於延長路線一層鄙意非不主張但須俟營業發達還清日債以後方可實行蓋外債一清信用自著再用内資以圖擴張則盈得一分即延長一分積少成多聚短成長何難之有乃外間竟有大借外債延長路線之謡不知何所根據此等無稽之談本無聲辯之價值第恐曾参殺人之事爲淆或聽聞之具不得不爲之聲明耳抑尤有言者欲聖頓潯路不得不結束舊欠前已言之儒楷點金乏術愧無長策諸公如有别法籌還舊欠謹當遵命亦步亦趨如僅爲不負責任之空言使息金無從償還坐待日人管路儒楷不每不忚負此重咎矣本欲與諸公面談惟離潯日久年關又屆待决之事甚多定於日間南下爰將對於路務計畫略爲申述諸公如有良謀不吝教害尤所歐迎儒楷不敢爲高言闊論惟知實事求是力所能至不辭勞苦此則區區之意以期無負股東付託之重與同鄉諸公付託之殷者也觀蔡氏答詞亦甚懇摯第未知言行相符否也至蔡氏此次返潯聞對各轉運棧每噸貨物駁力五分及裝運費給回扣二成均一律取消其致各轉運公司函云逕啓者查轉運棧七五折回扣不獨國有各路所無即世界各國亦無此創例惟既簽定亽年限未滿時期自應仍舊辦理但敝公司現時營業極感减滯加以每噸貨物駁力五分裝卸貨給回扣二成益覺損失匪淺况當此外債逼緊之時尤不能不通盤籌畫亟圖補救之方敝公司與貴公司交好多年至希曲諒苦衷互相維護所有每噸貨物駁力五分裝卸費給二成回扣即自十一年一月一日起一律取消相應函達即希查照此即其實行整理路政之一端也 
[厦門反對魯案直交]  
　　厦門商學各界公民接太會國民代表余日章蔣夢麐二君來電吾國代表受英美之勸告已於本月二日在會外與日本代表直接交涉魯案各界接閱此電非常憤懣十二月八號由教育會分發傳單邀集各校於九日上午十時在高井欄競存學校開會討論對付方法九日上午十時各中小學校均派代表蒞會當時議决事項如下（一）議决舉行游街示威運動（一）議决示威運動就下午三時舉行（一）議决集合地點在新馬路（一）議决推舉林敦厚嚴叔勤傳孫憲邱虚白張振才王雲標馬大慶等維持秩序（一）議决推舉黄幼垣李禧爲總代表向道尹接洽（一）議决自道尹署回來即至商會續開會議以上議决後宣告閉會時已十一點半是日下午三時舉行游街學界則省立十三中學大同學校崇實學校思明縣立高小學校尚志學校延陵學校蒙泉學校同善學校龍山學校鰲崗學校怡怡學校競存學校華僑公立女子學校女子手工學校女子義務學校雙十學校女子公學校雅化女學校敦化學校勵志女學校勵業女學校桃源學校吉祥學校鴻麓學校正誼學校英美烟義務學校通育學校菁化學校實善學校婦女職業學校三育學校鳳山義務學校同文書院鼎玉學校端本女學校和安學校厦港思明義務學校立人女學校商界則益同人社珠寳途錢業途雜貨途等總共一萬餘人齊集於新馬路九時半由新馬路之首端出發經鐵路局海後島美街鎭邦街港仔口停仔下街中街關帝廟前街石埕街懷德宫火燒街關隘内霞溪仔橋亭街南門城邊三官宫石路洞源宫直到道尹署其時羣站署内大堂外埕均滿乃由黄幼垣李禧二代表入謁道尹由黄幼垣陳述公民意見略謂魯案從英美之勸告在太會外直接交涉既違反凡爾賽和約吾國代表不簽字於第百五十六七八等條之精神且本年日本公使小幡氏提出直接交涉之勸告經政府兩次拒絶今竟推翻前議非獨違反民意且失國際信用公民等認此舉爲國家存亡問題政府喪權辱國勢難默視僉請道尹迅電政府轉飭太會代表取銷直接交涉將魯案並二十一條件迅予提出太會以平公憤而保國權云云陳道尹對衆演說略謂今日學商各界暨各團體到署陳述反對魯案在太會外直接交涉要求與二十一條件提出太會公决請鄙人電達政储及在美我國代表足徵厦人愛國熱心鄙人絶對贊成並認爲合法的舉動應即據情轉達但鄙人能力猶嫌薄弱莫如據情代電李兼長請其轉達政府及代表堅持到底較爲有效且厦門爲閩省巨埠厦門之民意即福建全省之民意李督代表全省傳達公意名義亦合協力抗爭必有達到目的之一日諸君如贊同鄙意自當萬急電達李督後此厦埠公民如有關於太會之要求鄙人極願代爲轉達以副諸君之希望云云道尹演說畢衆鼓掌旋由道尹親擬電福拍發其文云「閩城督軍省長鈞鑒本日據商學呼界數千人來署面稱太會關於魯案有從英美勸告在會外直接交涉之說實達反凡爾賽和約我國代表不簽字之精神若果成爲事實不特顯違民意且失國際信用應请急電政府轉飭太會代表取銷直接交涉將魯案並二十一條件提出太會以保國體等語道尹以公意所在亟請鈞座准予電京轉飭太會代表取銷直接交涉臨電屏營之至道尹陳培錕佳」電稿擬畢宣讀各校學生及各界始整隊而回鼓浪嶼商學各界於九日下午四時假座普育學校開會議决於十號上午舉行游街示威運動十號上午十時鼓浪嶼之尋源中學美華書院英華書院養元學校普育學校福民學校女子師範學校懷仁女學校毓德中學校毓德女學样教員學生及各界公民齊集於河仔乾時有工部局出爲禁阻交涉良久不得要領衆以事關救國不宜中止遂决意出發先往交涉署馮交涉員不在署中由總務科長馮某出而接見公民推勸學所長孫君印川爲代表陳述衆意請由馮交涉員電華盛頓中國代表以國民反對魯案直接交涉促提二十一條件若違反輿情國民誓不承認馮科長答云國權所關本署亦極贊同當即日據情電達云云各界復整隊起行到美國領事署由薛永黍君以英語向美領事陳明公民對於英美勸告魯案直接交涉大不滿意本日遊行特來要求代電貴國政府·貴國人民·及貴國華府代表俾知敝國民意希望魯案及二十一條件提出太會得公正之判决語畢即興辭而出各界復游行全嶼乃分隊而散是日馮交涉員至北京外交部電云「北京外交部鑒昌早商學各界列隊來署要求即電鈞部轉電未會代表山東問題由會解决並提出取銷二十一條約時聞馮祥光叩十日」 
[孫唐一致後之軍事消息（平）]  
　　孫招兵陳裁兵　主張不免歧異 
　　孫中山抵桂後關於北代事宜已爲充分之凖備近聞唐繼堯已取道柳州赴桂林特飭各軍預備歡迎李烈鈞並擬率同黔滇各軍親赴韋家渡迎接現唐已於六日抵柳城與滇軍司令李友勛商定出兵計畫定於十二日將駐柳滇軍一律移拔偕唐繞道永寗前赴桂林集中孫中山以黔滇各軍將領均一致擁戴唐爲靖國軍司令决擬准將各軍命唐統轄至軍事會議仍候抵桂始實行召集開議聞唐此次出山固山久靜思動然亦以西南南一致行動認爲已至可以發展之時機即不能統一全國而進取一二省便可成立南方聯邦政府彼將有取得副座之望也現孫中山以師行在即關於軍事之籌備有三（）一組織雷電隊孫昨下令粤軍長官組織水陸雷電隊開赴桂林行營聽候調遣聞總部昨已調集前水魚雷局學員就中挑選學識較深者編爲一大隊定名爲廣東水陸雷電隊委馬伯羣爲隊長已於十二日報告成立并蒐集水雷電雷百數十具將於日内拔隊西上馳赴行營効命（二）調遣飛機隊陳慶雲張惠良兩飛行家自去年返粤及今年援桂隨軍助戰疊著功績此次孫率師北討已令往隨征故兩君近數日業將所部飛機整理並作長途試演而航空局亦已凖備大號飛機實行試演由廣東飛赴湖南將來大軍一出長江飛機可爲前銘之助俟日間整備妥協即可隨軍出發（三）增募新兵第二軍軍長許崇智因本軍開赴桂林凖備出發須認眞訓練汰弱留强故特派第十五營營長梁若谷赴羅定招募新兵數百名故特派第十五營營長往北江韶關一帶增募新兵二千餘名以備補充現梁營長及各路委員已將新兵招足陸續運往桂林以便訓練成軍此外關於後方策應亦不能不預爲籌備查廣西内部土匪滋擾無論桂軍不能抽調即粤軍留守者亦不能移動　廣東現存軍隊實爲北伐之主力乃近聞陳總司令方着手裁兵進行甚速已將命令擬定不日發表其文略謂我軍自援桂以來軍費增加已達極點現當庫儲支絀亟須统籌收束分别裁汰以資撙節着本軍各部長官體察情形擬定裁遣兵額呈報核奪云云當此軍事緊急之秋而有裁兵之舉殊令人不能無疑也 
[徐州之國民外交大會]  
　　徐州各團體因太平洋會議魯案會外交涉二十一條件尚未提出羣情憤激於十六日上午十時在東車站球場開國民外交大會表示民意到會團體有省立各機關·省立各學校·縣立各高小學校·大彭巿立各國民學校及地方各機關各工團共五十餘團體約兩萬餘人塲外圍以軍警维持秩序當塲公推教育會長顧子揚爲主席全體向國旗行禮後即由主席報告略謂山東懸案從前罷巿罷課罷工犧牲許多纔爭刻不直接交涉今天太會消息甚惡山東懸案移於會外交涉二十一條件尚未提出吾人所以發起開國民外交大會討論救亡方法政府既不可恃國民須要自决奮起力爭報告畢徐蔭梧登台演說謂今天開會因爲太會不能主持人道所以我們不承認他所解决的山東問題范哲中演說謂自助乾天助我們不能靠人助我要求自助徐樹梅謂官吏向來壓制民意現在民氣發作了若能長此不懈一定可以得最後勝利七師校工演說官吏賣國趙光濤謂各處爲外交失敗開會足見人心未死但反對外交非開會就可了的要把這條事常存在心裏極力前進把失敗的惡根剷除自然就好了藍海秋謂前年開國民大會抵制日本没多日而熱過還原被外人察透了所以這個失敗若不自振奮連五分鐘的熱度都没了那末失敗的事情以後還不知有多少啦張文炳謂希望國民能從此覺悟把國内統一起來一齊向新生活的途徑上去走張祚芙謂今天開會要在個人生活上拚命去爭陳季襄謂光開會是不能彀的要反對强權並　要時時刻刻凖備去返對周剛直說明中國前途有三大危險徐文雅謂山東問題不獨關係中日且關係世界的治亂周治野謂外交上不是一個電報可以戰勝的要仿管子的軌里連鄉和陳競存的練民兵國家無兵費的負擔庶乎有望三女師李君謂外交失敗是政府之咎非國民之罪除去倚賴姓力圖自决甲師十中三女師一女高學生亦多演說者就中以范忠恕女士之灑涙演講爲最動人演說畢當塲宣讀逕電太會電文遂閉會游行並散傳單至下午二時始各散去兹錄通電如下申報館轉各報館各團體均鑒華府會議魯案會外直接交涉二十一條件尚未提出敝處 
 
 

Page 11

 
 
各團體聞此惡耗異常憤激特於十二月十六日開國民外交大會逕電華會各國代表拒絶直接交涉要求取消二十一條件並結隊游行表示愛國熱忱務望各地同胞一致進行時機危迫鏁宜奮起力争徐州國民外交大會嘯 
[蔡璜致張孝若書]  
　　蔡璜致張孝若函云孝若先生大鑒雒誦銷辭職通函磊磊落落丈夫固當如是至佩至佩覘今趨勢國事萬無可爲還從地方社會着手而南通與蘇省相揆又當務所重按諸理由辭職原不成問題一言可决祇以雲山疊障變幻莫狀悵焉何如今既懽聚一堂自相見心性素性戆　希踪汲黯對於足下及金陵俱樂部竊有貢獻期之過殷不免言之或激諒宥是荷謂曩以議長問題足下與仲老爲的不容相厄實則四日後仲老即已解脫兩月來紛擾痛史直是無謂所差只一坦然肯來往事且置弗論詆仲老者謂官僚政客美足下者謂歐化少年弟均平時所切景仰絶無偏見然日來默爲觀察仲老來去自由人亦鮮知假一榻於醫院蕭然如荒江老屋之流選出議長後便行到會多步乘火車與馬亦不恒見他人所不敢知弟與同屬且最切近蘇垣兩月來祇例通一剌竟未專謁相從空谷足音自徵行逕足下雖初蒞寗聲赫久已貫耳到京口則君英趨會金焦亦倖生色當未來則專員速駕及既來則鵠候江濱差有鬍帥入關聲氣試思忙者所爲何來受者更所爲何來值兹平民風軌高明諒必洞然至希屏絶以道義相期敢有貢獻者一民治潮流增進無已政黨名詞或漸成過去即以政黨而論亦至有研究日致徐議長果人書政黨作用服從多數誠通行原則第各國政黨所以行其政策吾國政黨率緣以私其政柄毫釐之差謬以千里數年來國是紛擾無藝此其大原國民進步政學極而安福安福前車可爲炯鑑就現象而言張南通幾做段合肥祈當事者萬萬弗爲徐又錚正惟受痛至深不覺言之有過意俱樂部號至多數人才濟濟省政百端待理根本問題尤關重要苟各盡知能發展詎可勝言陶議員席三前函有云不謂政團集合竟以個人爲重心引起糾紛使省會陷於窮境爲始願所不料是個中者亦至受精神痛苦嗣後必胥憬然敢有貢獻者二總之足下英發槃材前途何量切祈以固有道德爲體以所受歐化爲用振衣千仞之岡一空依附然後指揮部黨納諸正媤共策進行爲吾國政黨放一異彩一洗歷來受人睡棄之汙幸甚幸甚惟善人能受盡言且爲公誼不敢避交淺言深之戒諸希亮照弟蔡璜拜啓 
[蘇人辨明蘇州商埠界址]  
　　昨日下午二時爲蘇城巿民公社聯合會常會之其共到十二公社經道養沈束璋城南吳靜瀾等提議公巡捐局日前道尹公署會議時名稱上添列商埠二字查問胥門外馬路並非自關商埠故萬不能加此二字以免意外枝節並引前清成案爲證明當經公衆議决函請公益事務所團呈省道備案兹將議案錄下蘇州工巡捐局一案糾紛年餘迄未解决前以道尹公署會議名稱上添列商埠馬路城廂字樣蘇人爲思患預防力爭主權免釀國際交涉起見一致反對現經呈報官廳核准備案仍如前議定名爲蘇州工巡捐局不予更改此事本可告一段落無問題發生惟風聞有少數人堅請加入商埠二字以遂其私此中關係主權實非淺尠容敢爲諸君　陳之查甲午馬關條約開商埠四處即蘇杭沙巿重慶是也蘇州指定盤門外青陽地勘地公司繪圖貼說成案具在詳閱地圖其中分作三部分東爲各國租界中爲日本租界自日租界西至吉水橋止即爲中國自關商埠當時名商務公司地界厥後日人以該處地極偏僻商務萬難振興隠含有推廣租界接築馬路之意其時蘇紳先發制人手訂添築馬路章程呈請督撫備案該章程第一條自盤門外吳橋起添築馬路直接至閶門爲止界扯分明可爲鐵證不名之曰推廣自闢商埠而名之曰添築馬路於振興商務之中隠寓制裁人之意老成謀國眞有深心若誤認馬路爲商埠則馬路所及之地即主權所失之地小之釀地方之交涉大之開　居之先列設將來接展馬路通行長途汽車至虎邱至光福其亦可作商埠乎吾知此說一倡必有執商埠警察以相詰難者不知蘇州之有商埠警察廳其遠因在蘇州原爲省會警察經費浩繁縣費不堪負擔其近因在蘇州城外有一部分之商埠省憲遷就名義定爲商埠警察與淞滬同爲特殊情形可見當時完全爲支用省費起見此種辦法煞費苦心今警宗廳門首名稱僅有蘇州警察廳五字並無商埠字樣亦杜漸防徼意也敝社等同爲蘇州巿民但知維持主權其他問題一切不加過問無論如何凡工巡捐局對内對外萬不可有商埠名稱一有商埠二字不獨蘇人誤認馬路爲商埠外人將藉此以遂其蠶食之私地方隠患靡有已時爲此提出意見請求公决 
[南京快信]  
　　學界昨日下午四時在公用講演廳開會歡迎前萬國和平會副會長英國哈金　博士到男女學生二千五百餘人博士演說歐戰之經過及吾國所受之損失並痛陳戰爭實爲世界和平之障礙六時散會 
　　省垣警察隊昨日下午二時在公共體育塲演習閱兵式分列式連教練救火式及武技學術刀石雜技軍警政紳商學各界暨省會議員均到場参觀 
　　北京中國華洋義賑救災總會函復災况降列四等未曾通過蘇省賑災已委上海義賑會直接辦理 
　　江西招兵委員長袁樹勳昨由滄洲招募新兵一千二百名過寗轉輪運贛訓練 
　　吳佩孚派諮議周延熊來謁齊督有所接洽 
　　兩淮運使丁乃揚昨來寗今日轉車赴京 
[杭州快信]  
　　浙江國民外交大會昨（十八）開會由阮性存報告裁兵興學代表請願與盧督晤談情形並訂二十二日續開會議一面將請願書函送未見之各師長 
　　民治協進會昨（十八）開第一次幹事會首提議王正廷辭全國國民外交大會代表决以朱憲章補充次推出浙江國民外交大會代表楊曾綬孟毅並决定將馬巿街會址遷移至小茅衙衖陳宅 
　　浙江警察協會昨下午開評議會到會員宋鵬等二十餘人提議警察常捐辦法多數以兹事重要候召集大會再議 
　　一師校長馬叙倫代表赴京参與實際教育調查社會議昨函告到浙該社於十六日開會准十九至二十二等日各省代表與孟祿博士討論全國教育問題 
　　體育專校昨舉行同樂會由王會長報告一切到會者約百餘人佐以音樂幻術盡歡而散 
地方通信 
[金山]  
　　張敬衡贊成畝捐　金山自議决帶征義務教育畝捐七分詳請省廳核准後地方人士因擔負驟增紛起反對兹有小業户張敬衡等出而維持於昨日分電省長財政廳云南京王省長嚴廳長鈞鑑教育爲立國大本我國義務教育政府限八年辦竣本縣特征畝捐洵屬念務乃有少數反對者函電紛馳殊屬不解衡等亦有田産尚忍痛繳納彼張鉅富何吝區區鈞長明逹果斷懇始終維持以培國本金山小業户張敬衡金端章程紹先張爲德黄熊錫程朋叩銑 
[蘇州]  
　　麻稅務司調署厦門　蘇州稅務司麻振昨奉稅務處訓令調任厦門稅務司遞遺蘇州關稅務司一缺以瓊海關稅務司賈士調署來蘇麻稅務司奉令後已飭屬辦理交代一俟稅務司抵蘇即赴厦蒞新 
　　魯女生旅行來蘇　山東省立女子師範學生二十人昨由教職員陳汪兩女士率領乘車來蘇旅行抵埠復當夜寄宿於開門某旅社今日進城分赴女師女高参觀實施教授狀况聞俟游覽各名勝後兩往滸兹参觀蠶桑女校然後返濟 
　　警員發廳實習　省署近據警員洪百銓繳騐憑照請求錄用當即批示該學員應准分發蘇州警察廳實書仰即尅日赴廳報到該警員奉批後已於前日來蘇赴廳報到並由李廳長呈報省署備案 
[無錫]  
　　王省長過境　王省長因其座師蘇州劉雅賓氏之喪特於十九晚乘車赴蘇次日始有電傳到錫謂王省長於二十日親詣劉宅弔奠畢即乘下午三點十七分之快車返寗錫地軍警政各界届時均在站迎接四點十三分快車抵錫軍樂齊奏各官上車胥謁因因寗來之車遲到在車中晤談甚久辭出後寗車仍未到王省長又與各人在窗口略談數語即開車赴寗 
　　籌建名醫堂　無錫城内三皇街築皇廟内原有名醫堂一所洪楊之役燬於兵燹六十年來迄未修復今由醫學會同人提議募欵建築以復舊觀前日（十七日）晚間七時在該廟開醫藥業聯合會到者五六十人首由沈葆三王子柳兩會長與樂業同人商榷基地動工各節經衆贊成通過次幹事長起立請各會員公舉職員以便籌備進行當即舉定王燕庭華伯英爲籌備員趙仲平王頒芬爲會計員張國鑫殷耀文爲收欵員而散 
[清江]  
　　利淮轇轕可望解决　淮陰利淮電燈公司因有日資嫌疑地方各界君起反對而以學生聯合反對尤烈兹有地方紳士多人以長此纠葛究非地方之幸且學生方面亦難免不因抵制運動抛荒學業特擬就辦法四條微求雙方同意和平解决所擬辦法如下（甲）由淮陰教育商農各會會長學生代表及地方紳界公同呈請縣署將利淮電燈公司有無外資投入及上年（九年冬）呈報楊範五（上海中華電業公司）抵押田之時曾否有外人來縣報明丈地之案請縣長明白批答如果並無其事則是傳聞不實請批准立案以釋羣疑（乙）請縣長批答公呈准其立案同時請飭該公司經協理任佑之郭捷三出具切結聲明該公司並無外資投入更無以田地抵押外人之事倘有隠飾甘願將公司財産充公此結共繕六份除存縣署一份外其餘由縣分呈江蘇省長實業廳長淮揚道尹並轉送農商交通二部存查俾經協理二人負完全資任（丙）縣署批准立案並取結通送後應俟奉到各機關指令仍用原呈公團及代表名略叙原委交由該公司錄寄上海分登日文英報各一份又華文申新時三報均各登一月聲明從登報日起以一月爲限該公司如有外人關係應於限内向官廳正式交涉倘逾期並無外人出面報告日後設或發生何等約據除本國人外任何外國人均不得干涉該公司財産由出名立約者個人負實（丁）縣署取結後一面登報廣告一面開機舉辦倘或限期之内果有外人出面干涉應仍隨時停火聽候官廳核案辦理以上四項係由調人折衷學生會及利淮雙方意思而成刻下利淮方面已認爲可行但學生會對於四項中如甲項之「教育會農商會等」團體擬不列入又「曾否有外人來縣報明丈地之案」句擬改爲「縣署曾否因利淮押地事立案」其餘乙丙丁三項皆有更改調人方面允爲轉達利淮不知該公司能否容納也 
[揚州]  
　　演說會决賽結果　本届省教育會演說競進會在揚舉行其决賽結果如下中等組第一顧慰貞（省立第一女師）第二胡大順（省立六中）第三徐長頴（省立三農）高等組第一侯矅）國立南商師範）第二鄭鶴（滬江大學）第三江億平（復旦大學）以上均由評判員依據規章奬給紅黄藍優勝旗每人一面以資紀念 
[嘉興]  
　　區教育會改選職員　嘉興第一區區教育會因各職員任期已滿十八日召集全體會員開冬季大會改選職員共到四十餘人由程菊僧登臺報告會務經過狀况及收支欵項畢當即公推各部職員旋經各職員决議定於二十五日開第一次職員會互選會長暨各部部長兹將各部職員姓名錄下（評議）張文波趙海若嚴來秋譚紀仁沈仲于陸慕曹沈英甫文似蘭周夢龍方與人張季萍周朗涵（幹事）沈耕腸程井心沈子才吳仰　錢俠虹趙景仁程厚豐金劍秋陳榮昌張書林顧吉爻邱子久（編輯）田毓夫夏鳳章陳仁甫金漢聲姚　山程菊生趙梯霞 
雜評一 
[陳炯明裁兵（默）]  
　　浙江之裁兵運動浙江之公民動之藃東之裁兵運動操兵權者自動之公民運動而不得操兵權之督軍同意則動亦無益操兵權者自動則如心所願毫無阻碍故今日希望裁兵惟有希望擁兵之人自動而已 
　　此次陳炯明毅然裁兵其大有造於廣東功不在攻桂凱旋下蓋攻桂之功僅爲當局多得一地盤與人民可謂毫無關係若其裁兵而成則可减少地方無窮之苦痛粤人食其報福决非淺鮮故今日粤人歡迎陳炯明之裁兵而慶祝之吾知其熱誠踴躍當更甚於其慶祝攻桂凱旋也 
　　孫方在進行北伐增兵練軍意興甚豪而陳乃不惜重違其意主張裁兵非有堅决之精神不能爲此假使各省之擁兵者人人覺悟各奮起爲自動之裁兵不以待通盤籌劃爲推諉則雖裁兵之程度或多或少不能一律然裁一兵究少一兵之害各省當局苟有人心必不讓陳炯明之專美也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[余蔣之大會報告及輿論]  
　　二十一條提出　日本要求膠濟管理權 
　　外人望我革新政府 
　　余蔣兩國民代表來電云二十一條今日提出未曾討論日本要求綏緩考量膠濟一事且仍要求合辦並管理權又電云美及其他各國屢謂我國即除去各種勢力範圍並收回各種權利亦復能有何爲力促我等刻期革去腐敗之官僚督軍客而集全力於良政府之建設以施行革新計畫 
[國是會議之促進聲]  
　　武進商商催促急進　重慶商會詢問會期 
　　國聞通信社云全國商會聯合會事務所昨得武進商會于定一電云前月大會開會期間敝會提出組織國是會議一案荷大會通過在案日久未蒙通知進行狀况國事糾紛亟待我人民自救議案必有効力諸幹事若何執行如尚未有具體規模應如何督促急進諸幹事必能不負大會所委任伏祈詳示武進縣商會會長于定一等叩 
　　又上海總商會昨接重慶總商會電云准商教聯合會代電以時局顚危擬在滬開全國公團會議解决國是敝會尚表贊同未審他處贊同者刻已否得半數以上定於何日開會祈電復以便推舉代表前往渝總商會篠 
[閩人急議海後灘案]  
　　公决進行辦法四條 
　　南巿閩商公所於前晚七時召集緊急會議討論海後灘案到者一百八十餘人由董事林紹馨主席先由主席報告厦門海後灘交涉徑過情形及本日旅滬福建同鄉會所議决辦法本公所應一致進行當時王綸主張會同同鄉會組織委員會辦理此事施燮父謂宜分頭進行（一）召集旅滬閩人各團體合斩抵制（二）函請紹商局俯從旅京同鄉會及生會要求添駛港坡津滬航輪（三）厦門地方宜先組織「海後灌力爭會」專辦此事（四）請報界注意鼓吹當經會員詳加討論均多數通過遂公推伍仲雲陳軼凡史光久史光成四人爲執行委員辦理一切並預備通電京閩各處協力反對云 
　　旅滬閩同鄉會致外交部電云北京笔孫公園泉郡館盧心啓轉外交總長鑒厦門海後灘地案昨旅滬福建同鄉鄉及各團體開聯席大會僉以海後灘地并非租界乃英國侵我領土損我主權異常憤激公决請鈞部向英使力爭（一）收回該地管理權歸我國警察保護不得仍歸洋商經理（二）該地圍牆及英旗應即拆卸（三）交涉未結前太古所築碼頭應先停工以上三項均係交涉要點務懇堅持倘有讓步誓不承認福建旅滬同鄉會泉漳會館等叩 
[各路商界聯合會聯席會議記]  
　　議决贊同籌欵贖回膠濟路之主張 
　　並將本埠各路商界總聯合會兩所合併 
　　兩會合併後再與各團體籌備示威運動 
　　昨日下午二時滬北六路·文監師路·新閘路·山西路等四路商界聯合會爲應付太平洋會議事發起各馬路商界聯合會之聯席會議會塲假西藏路寗波旅滬同鄉會到會之各路商界聯合會代表如次杜椿蓀·徐鴻嘉·成燮春·（滬北六路）王肇成·（新閘九路）張振遠（北山西路唐家弄）程少泉（嘉興路梧州路）林仲餘·周伯堯（山西路）張志鵬（東北城）陳國樑（北海路）費良衡·方韻甫·陳家寳·張克友·翁裕亭（愛克界路）丁朝奎（楊樹浦）邱一峯（愛多亚路）史觀濤（滬北五區）儲紹基費心康（五馬路）林漢基·沈滌軒·沈佩蘭（西華德路）潘東林·范瑞卿（文監師路）並有工商友誼會童理璋·履業公會徐畏三列席開會後公推杜椿蓀爲臨時主席嚴諤聲爲臨時書記主席謂外交情勢緊急吾人應有表示共圖挽救第一次游行大會已經開過現應如何辦法請公議之成燮春謂第二次之舉動當有特别實力林漢基謂現在上海各界商會聯合會與銀行公會有籌欵贖回膠濟路之主張各路商界聯合會應亦加入潘東林謂現在上海一地尚有兩處各馬路商界總聯合會如何能言對外應先即行設法統一之然後商量對外事度席與陳國樑·張志鵬·潘東林·陳家寳·林漢基等贊成其說主席以潘君之主張即行將兩處各路商界總聯合會合併付表决全體起立通過潘東林謂兩會合併後可用新辦法不設總董或由各分會輪流負責史觀濤謂總董現可仍維持先合併兩會再修改章程亦可主席以爲然成燮春主張推舉交際員向兩方接洽陳家寳·張振遠均主張不推交際員但公請發起本日聯席會議之四路商界聯合會盡接洽之義務主席以陳張二君之說付表决多數起立通過王肇成主張對於外交事應聯合各界舉行游行大會林漢基謂應先定目的張志鵬謂應重實力主席謂應共同負責成燮春謂實在有大効力者當推現在上海全國商會聯合會與銀行公會之國民籌欵贖回膠濟路之主張如頃者林漢基君之所言吾儕各團體均應贊同一致進行王肇成和之主席以林成王三君之意付表决多數起立通過王肇成謂游行事可先與學生總會接洽一次林漢基謂吾人應先自己議妥再與學生總會接洽費良衡主張現在先速合併兩處商總聯會合併後再商對外之事故游行等示威舉動可稍緩幾日再議實行也主席以費君之主張付表决多數起立通過前進茶點盡歡而散 
[浙江實銀收歸省有之反對聲]  
　　浙江省議會議决將浙江地方實業銀行收歸省有一案聞上海銀行公會以該行商股一百五十五萬官股僅三十一萬且係股份有限公司完全遵照銀行通例及公司條例組織而成若省會以片面理由主張收歸省辦則凡在該省營業之公司皆有唇亡齒寒之懼此事關係金融大局未便緘默已由銀行公會函致浙江地方長官請其依法維護并函杭州銀行公會主持正論兹錄原函如後（上略）滬杭密邇聲教時聞引領吳山同深馳跂敬維勛祺介茀政履綏和忭頌之私匪可言諭比閱報載貴省省議會議决將浙江地方實業銀行收歸省有並經貴省長核准執行熟加咨訪深益懷疑年來我國金融事業甫在萌芽正賴地方長官扶植而奬益之方能日臻於鞏固浙江地方實業銀行遵照銀行則例公司條例組織而成屬於股份公司之性質本無官商歧出之名詞論者謂該行股本之一部分出自公家故因利乘便遂有收歸省有之議要知公家既投資於商業即入於私經濟之範圍其資格亦同屬股東之一既無特殊權力之可言安有取而代之之事實此按之法理對於貴省長之核准施行不能無懷疑者一也又查浙江地方實業銀行現有股本屬於官廳投資者僅占一部份若因别有用途收歸官欵則等諸一私人之股分讓渡猶可說也若竟將該銀行收歸省有則其勢非由官廳出資悉數買收其他之股份不可然一入於買賣之關係則一方提示一方承諾要不能不根據於契約之原理而其他股份之願讓與否又全屬於各個人之自由初不受何等之干涉萬一其他股東中竟有不願轉讓者則　公家買收之事實即未能完全實現而執行之道困難滋多此按之事實對於貴省長之核准施行不能無懷疑者又一也貴省長蒞浙以來嘉惠地方亦多矣而於維護金融熱忱尤佩乃者執行浙江地方實業銀行一案在貴省長初無成見而遠道傳聞或疑爲摧殘商業又豈賢明所願受敝會與浙江地方實業銀行誼屬同舟又深慮風聲所至商情疑懼關係匪輕敢進一言以効區區幸賜明察立予撤回執行命令則感荷仁風靡有暨極專肅敬請鈞安十年十二月十九夜發 
[取消滬埠附加稅調解辦法]  
　　還是要錢　但不必經官之手 
　　國聞通信社駢上海總商會昨得北京張公權等來電請轉全國商會聯合會云前奉函電辱荷公推赴部調查賑欵並力爭附捐嘉璈適因中行擠兌現潮無暇前往以致遲遲未復比經赴賑務處詳查所有收支賑目即日另繕寄閱交通部附收賑欵詳細收支數目容赴部詳查再告至滬埠附捐一節一再與當局磋商均稱欲以地方之欵辦地方之賑因本此意商請改爲由商家代募相等數目之賑欵交由商會轉交義賑團體散放適聞馮夢華出爲調處亦同此意鄙意如此辦法於國於鄉兩全其美倘尊處贊成此議當即由敝處轉請政府將滬埠附加稅一項取銷以紓商困如何盼復金釗嘉璈皓 
[閘北各團會議越界築路事]  
　　閘北東新民路越界築路一案迭由本埠各團體召開聯席會議討論對付方法詳情已疊誌前報昨日下午四時地方自治籌備會等二十餘團體又在該會事務所績開會議到者有前報所載各團體代表外又有新近参加之廣肇公所盧煒昌法界商業聯合會劉屏山履業公會徐畏三少年宣講團伍龍超等數十人至四時四十五分開會仍推徐乾麟爲主席即由徐君起述近一星期中交涉之經過畢並謂今得某方面消息本星期三（明日）或可得工部局之答覆惟能否滿意尚未卜今日請諸君到會但有一問題必須先事商榷因該案解决後無論是否可以得滿意之結果但懲前毖後吾人之責查此次發生該案之起原平心論之亦不能專咎外人因開門緝盜之虎倀專事敷衍之警政皆爲制造該案之主要原料故鄙意即算該案能幸而獲勝亦必須籌議一永久之善後辦法以防後此再有同樣之案件發生實爲到要云云次廣肇公所代表盧煒昌報告自得各貴團公函後本擬即日奉覆第以調查接洽均需時日故遲至今日方始赴會報告深以爲歉差幸目下可以告慰諸君者即六合公司方面之各股東已皆分頭接洽從事疏通結果現已得該公司之同意允予和平解决以保國土云云報告畢即由各代表互相討論主席所提議之善後辦汉結果决議函致警廳請在華洋處所尅日添派馬巡警察等常川在界路内往來梭巡以明界址一面總决議公請律師正式向地檢廳控告潘某處以應得之罪以儆其餘衆贊成遂散會 
[蘇社冬季理事會補記]  
　　議决反對日攫滬寗漢長途電話事 
　　蘇社之設原爲蘇省地方政務有所討論而贊助故自成立以來颇多建樹本月十五日爲該社開秋季理事會之期到會或委托代表者計有韓國鈞·王清穆·黄以霖·馬干杰·沈恩孚·方還錢崇固·黄炎培·吳兆曾·孫儆·張孝若等是日議决滬漢寗長途電話借用日欵由日本技師敷設一事電請本省軍民兩長并電兩湖巡閱使及湖北軍民兩長協同阻止進行（電稿附錄於後）臨時特刋從民國十年一月起出版次年大會日期議决民國十一年三月十二日起至多以三日爲限地點在上海公推瞿鉞主任籌備事宜此外對於蘇省被災各區及軍隊裁减等事亦均有所討議不日將有函電發出容探續志兹將關於長途電話之電文探錄如下（一）致本省軍民兩長電南京齊督軍王省長鑒前聞交通部由某司長擅訂契約用日本技師以日本電料敷設滬寗漢長途電話興論一致反對近悉部令又促進行此事本出於東鄰狡計意在攫取長江流域之交通權於軍政民政均有重大之關係蘇民誓不承認應請迅電中央力阻并電商兩湖巡閱使湖北軍民兩長一致電阻以保主權而重民意韓國鈞·王清穆·黄以霖·馬士杰·沈恩孚·方還錢崇固·黄炎培·張孝若·孫儆·吳兆　篠（二）致兩湖巡閱使及湖北軍民兩長電洛陽吳巡閱使武昌蕭督軍劉省長鑒前聞交通部由某司長擅訂契約用日本技師以日本電料敷設滬寗漢長途電話輿論一致反對近悉部令又促進行此事本出於東鄰狡計意在攫取長江流域之交通權於軍政民政均有重大關係蘇省誓不承認懇請協力電阻以保主權而重民意江蘇韓國鈞·王清穆·黄以霖·馬士杰·沈恩孚·方還錢崇固·黄炎培·張孝若·孫儆·吳兆曾篠 
[廣利輪船電告被刦]  
　　大德昌損失二萬元　謝姓客抗盜殞命 
　　各匪徒從上海混入 
　　招商局之滬港班輪廣利號此次在途中匪刦已見本報專電昨日此間有關係之商界亦紛紛接到報告電訊兹將所聞消息錄如次藉資参考廣利輪係於十三號開出盜匪均由上海上船混入旅客之中本埠大德昌銀號久無現洋裝出此次忽有一港商要購新國幣二萬元（即俗稱袁世凱洋）分裝五箱運去與大條銀同係裝至香港者該輪駛至厦門相近之洋面中輪機經盜匪拆壞不能行動各盜匪於船中搜刦旅客行嚢及現欵等共經歷有十數小時之久大德昌所裝之現洋二萬元悉爲刦去大條銀以不能兌用故未損失旅客之衣服飾物銀錢等則完全刦空有一謝姓旅客當時與匪盜抗拒竟遭撃斃致無敢與匪抵禦者太古公司之綏陽號由港來滬經過該處見廣利號在洋中久停不開疑爲船身損壞當即拉回聲問警詎各盜匪亦拉回聲報之致使綏陽號不疑也此次廣利號在厦門洋面遇盜停行共歷一日有半迨盜去後始修機啓行據此間商界得電除大德昌被刦二萬元現洋外各客之細軟物件均被奪一空而且今次之客人赴港粤者異常擁擠較平日爲多此間商界中人對於斯案發生多半稱各盜匪係師影戲片中之故智言下頗有感慨並云若不能破案則恐後患正無已焉 
[菲列賓狂歡節會預誌]  
　　明年（民國十一年）二月四日至十二日菲列賓狂歡節會（Philippine　Carnival　Association）發起在馬尼拉舉行馬尼拉狂歡節會及商業實業陳列會遠東各國正擬簡派代表同時在該地舉行遠東商業實業大會及遠東教育大會自明年正月一日起將印發入場劵歡迎中國士女預會云 
[查禁粤省新雙毫之省令]  
　　上海縣警察所昨奉江蘇財政廳令開案奉省長公署令開據上海總商會電稱滬巿行使角洋向除東三省等成色較次者外其餘均一律通用相安已久本年起粤省新鑄雙毫盈千累萬源源輸入驗其成色每角僅含銀五分六釐左右較之粤省舊鑄角洋銀色相差九釐有餘以致巿上舊鑄角洋逐漸燬新鑄劣幣日見充斥現時銅元流毒已苦無法整理若再任角洋步其後塵人民感受二重苦痛爲治標計惟有聲請令行海關嚴禁該省新鑄角洋進口如有私帶查出立予充公以資補救事機萬緊立盼施行等情前來除分行外令仰該廳長立即會同各關監督認眞查禁並行各道縣一體知照等因合亟令仰該兼所長遵照一體認眞查禁等因沈所長奉令後當已轉行各分所長遵照嚴禁矣 
[義賑會蘇災報告錄　漣水　泗陽　淮陰]  
　　漣水　逼近舊黄河堤更有六塘等河横亘境内村落農田本苦水患自雙金閘崩潰後水勢洶涌而舊黄堤欽工蔡工因而決於是接近欽工蔡之五港大飛潮河東路等三巿一鄉及毘連蔡工之魚塲久安長樂三鄉均遭淹没全境被災秋收絶望現在高下原隰尚屬一片汪洋計房屋淹没者十之二三倒塌者十之七八類皆栖遲堤岸露宿風餐或食糠麩野菜或食草根樹皮加以土匪刧掠時疫流行民不聊生死亡載道計全縣極貧應振三萬六千餘户而人數約在十八萬之譜哀鴻遍野深望各慈善團體急謀所以賑恤之苟再延時日則將索災民於枯魚之肆矣 
　　泗陽　據調查員第二次報告泗邑本年自六月初旬至八月中旬霪雨接續以致黄河運河砂礓六塘等河暴漲溢堤高至大餘濱湖東西約百餘里均屬一片汪洋田廬漂没當時有全家互繋草繩牽連淹死者有始登屋脊繼緣樹木無食無救久而墜水死者有由水登岸尋父呼兄哭夫喚子惨不忍聞至牛驢鷄犬隨波逐流觸目皆是全境被災地段雖有輕重不等要無不災之區加以土匪架搶燒殺擄掠姦淫村民未受匪害者十無二三哀哉泗民不死於水則死於匪如不急籌救濟則泗民將靡有子遺矣 
　　淮陰　中貫運河東南則濱臨洪湖西北爲六塘鹽黄各河所經過沂泗諸水之尾閭地勢本居窪下自本年六月初至八月中迭次暴雨急風連宵達旦高低田禾全被淹没又復長淮暴漲千里下注一牉汪洋不見陸地深者丈許淺亦數尺破圩决堤所在皆是所有村鎭但見産頂灶突樹梢而已此淮陰東南鄉之現象也運河泛濫雙金閘以下之許家塘西北各鄉盡成澤國漂没牲畜房屋糧食無數帆船往來遍行無阻此淮陰西北鄉之災象也現在四鄉積水尚未全消凡隄頂及高阜均有災民栖止其上室家糧食悉付波臣露宿風餐目不忍覩其經水涸之處一片沮洳草根樹皮腐不堪食災象如斯亦云惨矣 
[華洋義賑會撥欵賑甬之辦法]  
　　華洋義賑會昨日撥賑寗波現洋十萬元託本埠中國銀行裝新寗紹輪船運交寗波華洋義賑會散放聞該會致函會稽道尹暨寗波海關稅務司聲明辦法三項（一）賑務由華洋義賑會辦理須華洋共同監視除總會外各災區之分會官紳暨各教會一併監視尤爲緊要並不得假手個人設立機關（二）賑務應不分畛域不分宗教不涉政治不受利用（三）如能以工代賑尤較放賑糧爲佳惟所需材料及所經私人田地其費用應由政府或地方官供給不得在賑欵内動支 
[縣商會仍主緩徵土布稅釐]  
　　上海縣商會昨復稅務總公所函云逕復者接准貴公所函開（原函已見昨報兹不贅錄）等因到會准此查此案迭據本埠各布商以本年被災較重貧民困苦異常前項土布稅釐與小民生計攸關請求轉呈政府繼續免徵以蘇民困等情即經全國商會聯合會暨南北兩商會先後電呈國務院財政部農商仍予展免並由全國商會聯合會篠日電請督軍省長轉電財政部展長免稅年限收回開徵成命各在案自應靜候部示解决在未奉部復以前應仍照舊辦理未便先行徵收致滋紛擾准函前因相應函復貴公所查照辦理云云 
[印花稅堅執一角令　商民其從之歟]  
　　本埠各商民前因反對印花稅一角一事曾經上海縣公署將情轉呈核示在案兹奉江蘇財政廳並稅務處令開印花稅仍照前次通令辦理仰即轉行商會知照云云沈知事奉令後當已照轉矣 
[省令嚴查米私販]  
　　近來南巿各米店及發米行仍有私行打包暗托各輪船茶房水手等夾帶出口運赴北省等處其數雖祗一二十石然每輪分運併數則已成數百石大都混充食米實則偷販冀獲巨利現爲江蘇省長所聞以現值新榖登塲出數最量之時每届冬至節前後米價鬆動今届米價每石仍在九元以外或十元左右顯有奸商囤積私販殊於民食前途大有關係若不嚴行查阻恐明春青黄不接之際米價更形飛漲民食何堪設想是以令飭各處水陸軍警對於運販米糧必須注意嚴查云 
[警察冬防之嚴密]  
　　南巿第一區警察署王金山署長因冬防開始以來對於防護事宜認眞進行惟恐外來匪徒及盜黨等在境駐足致碍地方治安是以規定自即日爲始特令李申兩巡官於每晚五時起出外檢查各處崗警之勤惰情形以分優劣自九時起帶同長警在華租交界地點各要隘凡十六舖裏外橋樑並陸家石橋舊址等處如遇由北往南形跡可疑之行人須加意檢查有無夾帶違禁物品如搜獲確證者立即扣留帶署盤詰來歷以憑處置 
[航業雜訊　大批大條又將到申]  
　　濬浦測量員到滬　日本名人過滬 
　　大英公司之中英郵船登哥拉號明日可來上海船中由倫敦裝來本埠各銀行所購進之英國大批大條銀三千零五十條合銀三百十萬兩左右又有來貨一千噸又該公司之尼蘭亚號出口裝出之湖絲共五百五十一包云 
　　英印公司之鄧尼拉號二十三日從滬赴孟買上海有茶葉一萬箱湖絲三百包裝至印度又有山東府綢三百箱轉口運往云 
　　昨日日郵社之近江丸進口有留日學生之回國者甚多如明治大學生馮言安醫學專科生何俊方東京預備學校之王才裕·劉華齡·劉麟齡·及李彦等此外又有某鉅行大班倍尼及太古公司之技師愛立氏三人均同日抵此又有由歐洲還華之三島丸進口乘來有希臘之商務参贊卡惠列第氏又有黄浦港開濬之測量員猶格佛·恩堵等四人均已至申者此外由法國還東之大批日本學界士人如九州帝大教授小田學士會員理學博士九大教授田中餘愛橘東京帝大教授理學博士德承重庸又明峰正次由倫敦來者爲東京大學教授理學博士桑田地備又有台灣總督府之倉國彦助及参謀部之芳賀正吾及國民新聞記者小喬三四子等昨日進口後各人均在上海留連一天即搭原輪還日矣 
　　法郵船巴勒介之出口湖絲計裝往德尼斯有黄白生絲十六件密倫有十一件馬賽有一百十三件又野絲二件里昻有黄白生絲六百十四件野絲九十件聖愛丁乃有生絲十件聖卓門德生絲二十五件又亂絲頭之裝赴馬賽者計四百十一件云又該公司之包島斯號十九日六時由港開出將於二十二號八時進口停泊黄浦碼頭翌日即須往日本至於新輪安康號兹定三十日由上海還法云 
　　印度鴨家公司之托烈拉號十七號從格爾喀噠開出來電預報於一月十一日抵此又有並鴨家號現將抵港可自二十四日先赴厦門來滬將於二十八日進口該兩輪均載有大宗蔴貨及木頭至申起卸 
[九畝地營基業户注意]  
　　檢查契據再限一月 
　　江蘇齊督軍前因清查本邑九畝地營基地畝特派委員來滬設局會同上海縣知事前往勘明擬定辦法傳諭各業户所有契據檢出核辦各情兹奉齊督軍訓令以各業户延不遵辦殊屬故意抗違特再予限一月飭令傳知各業户速即呈繳如違另行召領云云令仰遵照辦理等因沈知事奉令後已遵照辦矣 
[鞋工增資運動解决]  
　　專做鄉式毛布底鞋工人集合團體要求各店舖增加工資等情已誌各報兹悉該工人等特於昨日邀集各店主等在法租界愷自邇路某茶樓重開會議討論良久旋因店主方面亦願和平解决雙方既均讓步當即議定每日人約加小洋一角云 
[家庭日新會開會紀]  
　　前日星期家庭日新會開常會於體育場由黄冰佩女士值主三時許開會議决各件如下（一）陰歷正月初六至初九日開家庭展覽會陳列者爲依食住各品及圖式又家藏珍玩又有音樂會婦女剪髮辯論會兒童游藝拳術等會以助興味（二）會務上改進事如排定每期輪番值主之人所發開會通告加入下期值主者姓名以便預備等（三）推舉展覽會籌備員黄樸栗·穆杼齋·沈信卿·楊項椒·顧蔭亭·汪傑樑·黄冰佩·倪菊裳·王志辛·王渥然·黄伯文諸君昨日星期一又開籌備會擬詳細辦法俟下期常會時公决即圖切實進行是日議事時自始至終到會者皆認眞討論極有精神又穆杼齋君鑒於會中卆記公忙殊甚因願囑其女公子良玉女士帮辦各事至六句鐘餘乃散 
 
 

Page 15

 
 
[中外交易所債務問題]  
　　發起人只到王才運一人 
　　王才運被屠心一徐石才等在公共公廨控所出四十萬元之支票到期不付等情兹悉屠等係中外交易所債權人因該所不付到期支票故向公廨起訴請求飭傳該交易所發起人五十二名到案訊追王才運係五十二被告中之一業已自行投案餘則迄未遵傳到案而王之所以即行投案者據其向人云彼本任該交易所保險部經理九月間因意見不合業已登報聲明與該所脫離關係並曾延律師向官廳備案當辭職之時尚在進行今之控案完全係被牽涉故亟應到案簽字且俟將來開審時提出與該交易所脫離關係之確切證據證明涉及眞相請求撤銷控案云 
[偪遷采芝堂等之堂諭]  
　　既牽出哈同應由哈同具狀 
　　公共租界直隸路采芝堂藥舖等兩家因房東南京路萬昌當舖所屬之夁興貽錫公司在門首圍成竹笆强迫押遷損害營業於上星期一延律師禀由公共公廨給諭協興不准以竹笆圍阻若有要求房客遷出情事應正式起訴詎該房東萬昌當舖奉諭後並未遵照將已圍之竹笆拆卸且仍繼續要令出屋而該藥店等則以無處租屋爲詞拒絶不理雙方相持至昨該當舖冀欲達其目的仍延律師投廨禀請押遷據其所持理由大致以哈同欲令當舖將屋交還故該當舖亦欲收回采芝堂等所租之屋俞襄讞及美丁副領事以原告律師輙稱係哈同欲令原告出屋所致又保故不將哈同邀案因下諭曰本案既係哈同房主應由哈同具狀該當舖之律師及該當到案備質之經理人聞判乃默然而退 
[世界語學會歌舞大會紀]  
　　中日俄韓之音樂家共同演奏 
　　俄國詩人愛羅先珂君來滬以後曾演講文學等備受邑人士之歡迎愛羅先珂君復精於音樂爲推廣世界語起見特與本埠世界語學會商酌發起一歌無大會由愛羅先珂君主任並邀請中日俄韓各著名音樂家於昨晚七時半起假座四川路青年會開會演奏特長之歌舞中外來賓約六百人其演奏情形如下（一）愛羅先珂君致開會詞略謂世界語創自俄人柴門哈夫人或謂其有過激主義等之作用實大謬誤因世界語純爲提倡大同平等主義者絲毫無惡意也今後願世界各國人士咸與以提倡實行是爲至幸云云（二）俄人希齡君奏鋼琴其妙處如聞流漟这淙淙令人神往（三）韓人玄仁謹女士奏佳耶琴低回幽鬱若含無限深意（四）日人壇青松君與其友吹尺八形似律逢音尾輒微摇其首助音波之摇曳初二人同調入後則一低一高調亦變異其實仍相和音乃清脆入妙（五）愛羅先珂君奏琴並歌俄國民謡多似牙牙學語聲亦天籟也（六）俄人斯維特拉挪夫夫婦作俄國式之跳舞初由其夫人翩然出宛轉回旋琴聲相和已多佳致繼斯君亦出若送若迎聯翩而舞有時如捉迷藏有時如撲飛蝶後復由其夫人倚立而觀其夫舞且鼓掌　以美之尋又由其夫却立觀其夫人舞舞罷則復相向背舞最後則相隨而入洵能爲高尚之表情者觀者鼓掌不絶表示請求再舞久之則復舞兩節而罷演奏至此主任宣布休息十分鐘（七）希齡君再奏鋼琴有似赴敵之兵馬奔騰而出者（八）韓人鄭蕙園·李義舜女士安基永·金永熙君爲四符連唱祝世界語發展音節尚佳（九）韓人李繡雲女干爲瑪特羅梯之跳舞女士年甚幼無式京甚相適爛縵天眞自然流露亦續舞一次（十）愛羅先珂君唱俄國之歌音調多轉換如人相語（十）（一）日人清水一衞君作劍舞演古志士之殺兒忠國事另一人歌則作多態曲盡哀痛之狀亦可念也（十）（二）玄元謹女士撫琴作歌多燕趙音（十）（三）日人飯森正芳君作劍無另一人歌繼復由日童舞約十齡亦甚雄武後又令年甫五六歲之日童舞亦頗司觀是亦更可念也（十）（四）愛羅先珂君再撫琴作歌音和且樂（十）（五）斯維特拉挪夫夫婦再舞視前益美又增無一次（十）（六）中國人陳芳雲君奏琴繁音促節亦有佳趣（十）（七）中國雅歌集同人演劇一爲武家坡一爲亡國奴前者演唱均甚精美後者之命名在昨日之會塲中似猶有可斟酌處也演至十一時許乃散未演劇前由青年會幹事陳維新君演說世界語與青年會同含大同平等之主義希望中外人士共勉云云 
[昨日之滙巿與金價]  
　　金融通訊社十九日告云今日英洪放長巿面甚平穏日金畧見緊勢美匯仍平銀價（星期六）近期長半辦士遠其長七五晨間開盤英匯掛牌長一辦士爲三先令七辦士半巿面甚定錢行買價本月份三先令八辦士八七五元月份三先令八辦士一二五賣價本月份三先令八辦士二五元月份三先令七辦士五華商銀行買賣均有巿面較星期六略疲成交價元月份爲三先令七辦士三七五至半辦士本月份三先令八辦士三七五巿况終日平穏收盤時略堅日金開盤小半分銀行買價本月份六錢主分七五元月份六錢二分七五華商買户較多成交價爲本月份六錢二分三七五大連票有成交五萬元價六錢三分二五收盤巿况仍緊美金開盤漲一元二角五交易較靜銀行多售户價爲元月份七十五元七角五午巿開盤平靜巿况大變動收盤時英匯仍疲日金則愈見緊勢元月份成交價爲六錢三分一二五以今日洪巿情形觀之明日銀價有回縮之勢 
　　標金巿面略佳晨間開盤爲三百十三兩旋跌小至三百十一兩半先令揭曉後巿面平穏漲落極少收盤時因日匯見緊且英金巿面較疲人心甚佳收盤爲三百十六兩一錢午巿開盤平平其後日洪益緊且明日銀價皆望回縮人心因之愈堅收盤三百十七兩二錢爲本日最高之價云 
[銀洋巿况報告]  
　　金融通訊社十九日報告云今日洋巿甚靜交易不旺趨勢略見疲軟早巿七錢二分八釐八毫七五較昨小二毫五午巿又跌一二五僅銀行巿面略有售出及錢莊同業自相賣買餘無交易故巿面頗少變動客帮需要已乏來源亦不暢旺巿面可望定勢大約陽歷年終尚有一度漲高耳 
　　銀拆早巿一錢一分午巿開盤弗動旋小至七分銀行收欵較多故拆息稍見高但巿面仍鬆收欵七十一兩 
[紗巿近報]  
　　棉纱自星期六之後星期日廠家休息客帮交易必少昨日星期一日巿面另有一種新氣象大阪三品紗來電上下午均漲二元左右美棉現期漲四十五磅音遠期漲二十個磅音紗布證劵物品棉紗等各交易所之標準紗又漲起二兩左右川帮買進十支二十支本紗二千五百包其餘漢口天津汪西野鷄各客帮亦買十六支二十支本紗日紗一千三四百包各紗現貨之價亦好起一兩至二兩不等客帮生意有此活動人心遂趨看高之勢其原因客帮覩此銀根寛鬆銀拆甚小按之錢莊存息本月份尚可十三兩五錢十二月份恐存息不滿十兩可結因此情願將銀買貨也花價連日步漲緣各紗廠開出明年期貨之後必有收買原料以備紡紗之用雖前此所到外棉甚多然現存微幾並聞通花浦東各棧存有八九千包而貨身不佳各廠大都不合用途所以廠家皆在交易所買進標凖花爲多據此以觀紗價有看好之機會也昨日漢帮售與紗廠及花號現貨漢口花二千五百包價二十六兩五錢至二十六兩八錢云 
[水巡西捕毆斃米船夥七誌]  
　　蘇州同鄉歟船户之不平鳴 
　　常熟米船羅子峯之船夥曹阿根被海關西捕泮迪生毆傷身死檢廳開庭審理正兇未據交案各節迭誌前報兹悉蘇州旅滬同鄉會以桑梓關係特於昨日分函交涉公署及地檢廳兩處請其向海關索交正兇訊明國籍如係有約國人民即與該管領事嚴重交涉務達懲兇目的云 
　　常邦米船夥曹阿根遭海關焉捕泮迪生毆傷身死後現經屍母曹包氏刊發冤單四處泣訴而船户同帮亦俱抱兔死狐悲之感擬與南帮及各貨船聯絡以結團體而促進行昨日南帮船夥領袖楊老虎等邀集各帮船夥在滬南一枝春等茶肆茗集籌議辦法如果此案官廳審理不能滿意吾等當同籌相當對付惟有同盟停裝以雪死者之冤而維吾等身家性命云云當經米客等以舊曆年關將近商業甚爲重要若果一時夥友停裝米價暴漲實有震動全局之虞還望靜候官廳置再圖進行可耳衆以爲然云又悉西捕泮迪生雖經催提仍未據海關解送檢廳於是許交涉員立派陳世光科長詣關詢問原委據稅司謂未曾接得檢廳正式公文經陳科長聲明檢廳公文係致海關監督轉關想必因輾轉時間之誤比聞關監督公文到關故稅司允於星期二（今日）上午將該犯案西捕解送檢廳候訊並聞該西捕確係瑞典籍因事出華界應行歸案訊問也 
[新加坡展覽會徵集物品簡章]  
　　英屬新加坡華僑定於來年三月舉行馬來半島滬羅洲展覽會通函上海總商會請征集中國出品前往陳列當經總商會轉請國貨維持會等各團體代爲征集兹將新加坡中華總商會所訂征集貨物品類及寄運辦法簡章十四條錄後一本總會征集物品畧分三大部（展覽會計畫書内陳列各品分五大宗一森林二農産三礦産四商務五藝術本坡以工商業爲主體故但照四五兩宗編訂之）（一）製造部絲織品·棉織品·毛織品·竹製品·木製品·草製品·紙料品牙制品·骨製品·甲製品·革製品·石製品·五金製品·橡皮制品·化妝品·藥化品·其他機製手制各品（二）美術部古玩品·陶磁品·繡工品·漆工品·圖畫品·雕刻品·模型品·教育用品·兒童玩品·其他各製品（三）飲食部榖製品·糖製品·岩茶品·罐頭食品·罐頭飲料·罇頭食品·罇頭飲料·其他各飲食品二各出品須具有左列之規定（一）已在國内各商埠暢銷者（二）已在外洋各埠銷者（三）有足供世界参考改良之助者（四）認爲有價值者三不在征集之列如左（一）關於政治上者（二）關於危險品者（三）有損害他物品者（四）有碍風化及衞生者（五）無商品之價值者四各處出品由各處商會征集當按算舟車轉運日期得於民國十一年三月十五日以前寄到新加坡由本總商會接收陳列以赴三月三十一日開幕展覽五各出口宜註明局廠或公司商店牌號或個人姓名及産地額産銷塲價月等字樣粘貼或懸掛於各品之上以便審查而資訂購六各出品人當塡具品名件數總單簽號蓋印交各該商會代收審查合格給予收條七物品如特别笨重必須二人舁動者暫不征集如有模型或影片亦可八物品除多件方合成件又稍重大者只限一件外其餘單件之品至多以兩件爲限以打計者一打爲限其樣本聽便九各處出品除内地轉運等費由出品人自理外至由上海福州厦門香港汕頭總商會彙齊配寄輪船到新加坡者其運費保險費概由本總商會擔任如非賽會之品不得冒混十本總商會收到出品時當照來單按件檢查有無破壞損失據情報告并塡發收據寄交經手之商會轉給以憑查核十一北京天津杭州南京漢口等處總商會所集出品概交上海總商會惟廣州總商會所集出品則交香港華商總會轉運來洋福州厦門汕頭等處總商會得直接寄運寄時求先電知船名件數爲要十二此次展覽會準於民國十一年三月三十一日開幕四月八日閉幕所有上列賽品如得奬牌或褒狀者（由英皇儲發給）本總商會當照寄交出品人領受並登報表揚至各貨品一律保存本會内爲商品陳列所之用概不寄還所有專章續行補徵來日再訂十三出口人如有欲乘此時機另購多件運到會塲除展覽外便於發售者可由本人自行計劃本總商會擔任監護及介紹之責惟必先期電知俾便接洽且可預備塲位照會塲定章佔地一百四十四英尺平方稅銀八十元由售品人繳還又當先期指定地點否則無可容納十四本届展覽會係臨時組織關於新加坡連帶之一偶範圍縮小期間短促與國際博覽大會之性質不同華僑部份雖在被動之列然於商業上尤居重要不能不籌集家邦物品獨樹一幟爲推消國貨之初步所擬辦法除函覆駐坡總領事并呈報北京農商部轉飭上列省界實業廳各商會查照外並報告以聞 
[滬江大學足球之聲譽]  
　　滬江大學自創辦至今雖僅歷十四五載而對於物質上（指校舍等而言）及精神上（指課程方面等而言）之進步大有一日千里之勢即運動一項近年來進步亦極神速兩月这前東方八大學網球比賽滬江既獲最後之勝利今屆足球比賽滬江一敗之江次敗東南又敗約翰金陵大學本月十七日滬江足球隊赴蘇州與東吳大學比赛結果爲二與零之比勝利又屬諸滬江聞最末一次於本月三十一日在滬江操場將與南洋决一雌雄屆時往觀者必不乏也 
[三育大學之演說與足球]  
　　寗國路三育大學每年冬至前有祈禱會一安息（即一星期）今年仍照例舉行自十號起每日上午聚集講演默思己過赴會者二百餘人皆立志懺悔大有從前種種譬如昨日死以後種種譬如今日生之概兹更將近二日來之消息分述於后 
　　演說會　昨晚七時該校文學研究會之演說系招集第二次演說會由會正沈緒成君主席演說者有沈勛鴻時篤信丁樹森黄大衞諸君惟黄君係用英文復有孫摩西君爲之翻譯此外有黄錫朋君獨唱吳愛眞女干奏琴鄔愛憐施路得二女士合唱李蔭桐韓倮羅單保忠三君遊藝均與演說相間尤助人興致云 
　　比賽足球　該校名爲三育體育當然注重是以足球籃球網球棒球等運動無一不備十八日商務印書館發行所職員乘星期例假特來與該校足球隊比赛校長梁思德君爲公正人結果爲三與○之比三育勝雙方友誼甚篤擬下安息再作第二次之比賽云 
[巿北公學之建屋招生談]  
　　滬寗車站巿北公學因學生日多無法收容特於去冬由校董會組織建築校舍籌備會發起自建校舍籌募捐欵計由各界共認捐欵洋五萬元早在閘北永興路購置地基於本年七月間興工建築瞬届半載所有五開間二層樓洋房大教室一座及膳堂鹽洗室應接室商店浴室雨中操塲廚房門等年内均可落成惟寄宿舍一宅因欵絀尚未興工擬明春再行建造聞該公學此次購地建築兩項共需欵七萬數千元之譜現除已募得捐欵外不敷尚多且新校舍落成後尚擬添設商業中學設備各項亦需欵甚巨自非繼績勸募捐欵不足以資挹注前日籌備會開會已議有勸捐方法日内行將宣布聞華僑方面如匪律濱中興銀行薛敏老君近亦函致該會允爲在南洋竭力勸募欵項諒該公學基礎既立不難得社會熱心教育者之贊助也再該公學因將添辦商業中學故先就原校舍添招商業補習科一班以圖學子升學之便利除該校高小畢業生全體升入外兼收新生凡乙種商科或高小科畢業生均可報名投考業經開始招生至男女兩校高小科國民科各級亦均在添招新生預備爲大規模之擴充云 
[安徽旅滬學生會成立紀]  
　　昨日（十八日）下午二時安徽旅滬學生會假惠靈預科校舍開成立會到會者計有十五校代表公推丁正鈞君主席議定會章十則並决定會址暫假惠靈預科校舍嗣投票選舉職員結果魏慶藩查汝霖當選正副會長丁正鈞段天增徐雲鵬陳鈞康東甦倪國喬等爲幹事段天炯爲文牘梅光吉爲會計朱世湘陳維稷爲書記 
[南洪沈莊塘將次竣工]  
　　南滙幹河前由該縣圖區聯合會議决全境應浚七條兹悉沈莊塘亦列入該境幹河之一當由邑紳朱祥緩等發起經衆贊同業於月前起浚聞現已將次竣工云 
[律師公會議案]  
　　上海律師公會會長蔡　倪培現將本會應辦各案（一）會員錢錫瑞周傑等提出議案請大理院解釋選舉訴訟一案（二）馬達律師請證明一案（三）高等廳飭令轉知本會各會員公文一件（四）會員樊炳熙请回復入會一案（五）閘北外人越界案以上各案業已决定交付本會書記即日擬稿分别呈送司法部暨高等廳請示核辦云 
[工界協進會改選紀]  
　　昨日爲中華全國工界協進會改選開票之期首由朱定一報告經過手續次由楊廣財王亨利朱定一監票公推姜醒文王吉人爲檢票員計檢出選舉票五百五十七張内有無名投票二百五十四票作爲無效改選之結果當選人計盧煒昌等三十一名 
[時間守約會今晚開會]  
　　時間守約同志會爲會所遷移事定於今日（二十日）晚七時假北四川路滬北五區商界聯合输會塲開全體會員會議已柬鸄各會員請其屆時到會共同討論云 
[韓國歸化人之查復]  
　　韓國人金之岡車均鉉等二十三人素在滬地經商現願歸化我國國籍以期保護日前援照民國國籍法歸化條例特赴上海縣公署具呈請爲轉呈省公署咨部核示當經沈知事令行警察所能主任派委郭稽查員分别調查去後兹悉郭稽查員業已查明該韓人金之岡等所營事業均尚正當保證亦屬確實並無别種行爲等情已於昨日復請熊主任轉呈沈知事核示矣 
[撞斃老婦之尸屬]  
　　滬寗火車前日駛至譚子灣地方撞斃老婦一口當經寳山縣二十三圖地保張鳳岐查無家屬報請地檢廳委派楊檢察官毛檢騐員等蒞塲騐明判由堂棺殮候示召家屬認領昨午該地保帶同屍子胡桂卿投廳據胡訴稱高郵人家住曹家渡死者爲小民之母胡陳氏今年七十六歲是日往太陽廟親戚家行經譚子灣在軌道上行走致遭炎車撞斃今已查明爲此來案請領屍棺楊檢察官提案訊明着具結送查屍棺給領 
[少年倒斃於火車]  
　　滬杭甬鐵路公司於昨函致地檢廳略稱本日午後由杭開滬火車經過松江有一少年約二十歲左右身穿皮袍緞褂手持康熙字典從明星橋車站購票上車不料車到龍華站則該少年驟然倒斃將屍帶滬目下尚未知其家屬何在業經車站報山檢察廳派員蒞南車站相騐云 
[收葬暴露棺柩]  
　　美租界梧州路上海聯益善會調查員陸秋心侯韓卿二人查得寳山縣轄境山海鎭北荒塲上有暴露棺柩三具又美租界兆豐路東圓通寺附近有露材三具皆無親族認領雨淋日炙深恐有碍衞生當即到會報告飭令扛夫抬至該會義塚妥爲掩葬矣 
[交易所養成員圖盡獲救]  
　　蘇人周某十月間考入四川路某交易所數月以來用度不貲典質告盡滿擬該所養成後即可領取薪水償還前欠詎該所有明春開幕之說且對於要求津貼及預借薪水均不允許周某聞訊着急遽萌短見突於前晚吞服紅頭火柴以圖畢命經同居陸某澩尚早設法施救始免性命之憂云 
[陳瑞喜窮途末路]  
　　安徽人陳瑞喜因來滬謀事不成資釜告罄不能回里於前日午後在廣東路外灘投浦圖盡經一千二百二十三號華捕查見設法撈救得生帶入捕房留至昨晨解送公共公廨經中西官訊悉前情判候函送徽寗會館安置 
[竊賊要人的命]  
　　杭州人陳紀友日前至租界黄浦灘馬頭投浦圖盡幸有船户設法救起得慶更生鳴捕將陳帶入捕房昨送法公堂請示詰之陳供民人日前由杭帶有緞子若干疋來申售得洋六百元不料被偷兒竊去以致不能回籍氣憤圖盡是實中西官判送杭州同鄉會安插 
[四牌樓火災記]  
　　昨日上午十一時四十分鐘滬城四牌樓臧生泰坐褥店因煮午膳不愼遺火積薪火從樓上發生頓時冒穿屋頂時適北風大作延燒左右並對門面東之恒升絲綫店等救火會鐘樓即鳴鐘告警各區火會咸驅皮帶車及火龍等到塲竭力施救直至午後一時許始行熄滅查被焚者除火首臧生泰外波及王傳隆柴炭店張興祥皮貨店孫源順回鬚店萬源祥烟紙店恒升絲綫店胡森泰神袍店及東西兩面腹内住宅多家南至涵德堂藥店面東張根記洋鐵店爲止北至面萬泰和帽子店面東黄長興壽衣店爲止是役也共燬樓房十餘幢一區二分署警局派警往拘起火之家到署訊罰詎臧生泰東夥皆逃逸無踪矣 
[天官牌樓火未成災]  
　　昨午後五時許滬城天官牌樓劃姓家不戒於火即經各區救火會到塲救滬幸未成災 
　　尚有本埠新聞公佈欄等轉入後頁 
雜二 
[集會結社之分合論（旡用）]  
　　人性本羣能羣可謂能盡人之性矣然君之範圍須定而性質須辨不定範圍則廣漠無垠終不免分子複雜内部傾軋之弊不辨性質則紛雜無序亦不免主張歧異同床各夢之譏 
　　滬中風氣早開社會倍極發達游於巿舉目四顧某某會某某團之名標彌望皆是然細究其範圍有極遼廓而無所不包者詳察其性質有本相同而各樹一幟者揆諸集會結社之原理不甚相合夫以不合集會結社原理之團體而謀福國利民根本錯誤斷難達的是滬上各私團之宜由分而合或由合而分洵爲當今切要之一大問題而研究討論所以分所以合之道亦爲熱心國事與社會事業者所應注意也 
　　今者有議由分而合者矣夫合則力厚而勢雄辦事較易吾敢預爲分而宜合之團體賀然亦有名稱廣大不能驟團一氣曾不如由合而分之爲愈蓋分則事簡而責專收效亦較易吾又不得不爲當局告何也欲盡人之性而神其羣之用分合之理不可不爲熟思審處之矣 
 
 

Page 16

 
 
本埠新聞二 
[英山丸撞壞碼頭]  
　　吳淞張華浜衣周塘岸之淞滬鐵路公司貨棧及煤棧之碼頭昨日下午五點餘鐘自滬駛出之日商英山丸輪船行經該處靠近碼頭深水方面而過詎管駕不愼當轉舵之際後半船身　　碼頭勢猛而將碼頭損壞數丈木檯十餘個面板亦俱粉碎當山鐵路公司報告新關河泊司查騐英山丸船即駛至口外停泊産山該船主赴張華浜理船廳報告碰撞詳情云於靠近碼頭時適有寗波釣船在外襠行駛恐肇禍端互相避讓急轉舵時牽動舵梗之鐵練斷折以致碰損實出誤撞云云據云該碼頭損壞修理費鉅約需萬元該英山丸昨夜寄椗三夾水定今日出口船中滿载牲骨運往日本現悉鐵路公司已函知滬關查辦轉飭賠償矣 
[肇興輪撞壞貨船　舟子幸均獲救]  
　　肇興輪船此次承裝煤炭由外埠開駛來滬昨晨八時許駛至黄家渡附近行駛不愼致將戴叙林裝重十八噸有桅船撞截兩段舟子三人盡行落水幸舟鄰近划船救起後由該船户戴叙林報告南巿水巡隊請求向該輪船公司索賠損失云 
[盜匪押三年二年一年]  
　　盜匪張金林蘇恒秀金玉南陸義廣及在逃之劉祀成胡麻子等六人於日前至法新租界奥禮和路某京貨店内掄取洋銀而逸後由探目黄金榮韓邦達將張等四人拘獲帶入捕房昨解法公堂請究原告陳杏生稱是晚共來四人搶去大洋二十四元金戒一只而逸今蒙拘獲求請查究詰之張蘇兩人供稱實由在逃之劉祀成糾同民人等往搶是實金陸兩人供民人等雖至原告處實係在外把風不敢搶刧求宥聶讞員商之法副領事歐君判張金林押西牢三年蘇恒秀押二年金玉南陸義廣兩人各押一年以儆 
[宿遷男孩迷路]  
　　前晚有宿遷男孩李立武在浦東爛泥渡小衖内迷路經崗警田青元查見帶署詰據該孩聲稱現年十一歲父母早故在鎭江學習手藝此次被師毒打私逃來此等語曾署長判解警廳發落 
[陸阿三自殘骨肉]  
　　通州人陸阿三日前由原籍帶來土布數十疋銷售與其姪陸洛五同居閘北新民路和民坊内前日因失去布一疋疑姪洛五藏匿將姪誘至鐵路北用斧砍傷其頭顱由洛五投報四區一分所提到陸阿三經劉署員質訊一過轉解司法科昨移地檢廳核辦 
[粤人拆梢案之情節奇離]  
　　粤人莫馨田王振禮李根馥朱正明等指控同鄉人歐子新歐子英陳永秋陸義章等在南京路翠芳居廣東食物店内藉端拆梢洋六十元等情由捕將被告等一併拘解公共公廨論各存洋三百元交保候訊在案昨晨由廨提訊兩造均延律師到堂代辯中西官核供以此案情節奇異須詳細研詰未便隨堂訊理判被告等仍存洋交保候特别訂期研訊 
[王子榮搶妻不得]  
　　紹興婦人葛王氏住租界陳家浜梅興里有女福妹許字同居魚販寗波人王子榮前日王雇馬車在新閘橋北候該女絲廠放工時將女搶上馬車被崗警一併拘入四區經顔署長傳到葛王氏質訊一過判將福妹給予領回王不應搶親違犯警章處罰洋五元着出外邀同原媒通知女家定期正式迎娶 
[曹阿五誘姦羅氏]  
　　劉萬正之妻劉羅氏不守婦道背夫私逃無踪兹爲劉查悉羅氏爲曹阿五引誘姦佔向詰支吾遂扭控警局轉解地檢廳經訊判曹收押候偵查實在再行核辦 
[租屋之訴]  
　　西婦六台昨延雷聲布律師投法公堂控稱原告前向俄國人百物利愛夫租得房屋一間因屋内破壞不堪故此原告給與被告洋二百元囑其修理不料被告延宕至今仍未修竣向論置之不理故此投案求請追還修費洋二百元今將合同呈鑒詛核中西官向被告畧詰一過遂判着被告於二天内交還原告洋二百元合同塗消 
[借用並非冒取]  
　　孫雋瑛控夥董立木塡寫空白支單向民新銀行私取洋二百五十元等情昨由捕房將被告拘解公共公堂原告延代表律師到堂聲明被告因有需用取洋後即向原告聲明並非冐取請爲將案註銷云云中西官得禀向被告畧訊數語判即將案註銷被告開釋 
[出店吞日人之洋]  
　　乍浦咱三號某日本人家出店通州人張福全因將洋東鈔票洋四十五元悉數吞没被該日人查悉報捕派探譚鳳池前往將張拘入捕房捕頭詢供屬實諭飭押候解廨訊辦 
[路刦日婦錢袋]  
　　前晚有一日本婦人携帶錢袋行經虹口吳淞路忽有人將其錢袋攫取而逃該日婦狂呼由包探譚鳳池聞警趕來追獲廣東人徐永飛一名帶入捕房據該日婦報稱錢袋内置有日本鈔幣三百八十四元昨晨捕房將徐解送公共公廨請究中西官訊悉原告係日本僑民判徐斩候日　堂期解訊 
[陳相義懷土得刑]  
　　江北人陳相義前晚身藏鴉片烟土一包經過愛爾考克路爲五百零六號一千三百四十七號兩華捕查出拘入捕房押至昨晨解由公共公廨中西官質訊之下以陳私帶烟土違章科罰二十元無力改押七天烟土送海關焚燬 
[賣烟犯處罰有差]  
　　徐阿金陸徐氏吳阿二三人邇在法界地方私設烟榻容人燈吃洋烟違章現爲探偵悉前往抄出烟槍烟具連同烟客一併帶入捕房諭令烟客薄罰斥退徐等交保昨日傳至法公堂請究先由捕頭上堂禀明前情並將烟具呈鑒詰之徐等供認私賣燈吃不諱中西官判徐等二人各罰洋五十元吳間洋三十元充公烟具没收 
[王連卿押而且逐]  
　　王連卿於上月十一號糾黨在鴨綠路將陳泰生板箔店内學徒徐森林之頭顱撃破彼包探譚鳳池拘解公共公廨押候訊究在案昨晨提審即由徐森林偕男女證人陳泰生徐魏氏上堂證明被告行兇情形而被告則延律師辯白中西官以王前曾犯案逐出租界願非善類判押西牢九月期滿仍驅逐出境 
[搶布犯過犯而無别案]  
　　周金海因在廣西路搶取鄉人邵章根之白布二疋被捕獲解公共公廨諭着押候查明訊究在案昨晨復訊據包探投訴被告所搶布疋前堂已奉交給原告領去現查被告並無别案惟係過犯請爲核辦中西官核供判周押西牢半年期滿仍逐出租界 
[陳氏叔姪都是賊]  
　　潮州人陳阿大與姪陳洪生前日同至漢口路六十號某綢莊買物乘間行竊華絲葛二疋當被號夥沈美華瞥見鳴捕將大贓一併帶入捕房昨解公共公廨經中西官訊明判阿大押西牢二月洪生押一月贓交失主領回 
[北火車站之扒手]  
　　蘇州婦人曹楊氏日前搭火車來滬在北車站下車被車夫鄭大來搶去金挖耳一支由該氏鳴警將鄭追獲解經五區杜署長研訊之下據供贓物已交與同當小四子云云奉判將鄭解送司法科核辦 
[公共公廨訊案彙錄　何月山案註銷]  
　　昨晨公共公廨民四庭由俞襄讞會同美丁副領事訊理各案併誌如次（一）私娼何月山（即阿金）訴已拆姘夫吳維清不還存摺案據被告方面之證人陳某上堂證稱被告吳維清係我舅舅原告原係妓女經舅舅納爲籧室之後仍不守婦道與大舞臺伶人姚俊卿姘識時至該戲館與姚眉目傳情我曾屢次目覩並見其與姚伶在路上携手同行故我舅舅立據與其分離原告亦願所有物件概不帶去據上業已載明原告亦經簽字故存摺應係舅舅所有且照中國習慣姬妾下堂主人應當追回身價今原告身價千元舅舅因共無力償還亦不追究云云原告代表律師因事未到故僅由被告律師辯論數語結果本案註銷存摺一扣存檢察處離異據一紙身價契一紙存卷七日後均准被告吳維清具領堂費原告繳（一）沈張氏書文同訴趙松壽不理欠欵案結果被告另案已經交保應准連作本案之保（三）蔡佐廷等訴已閉愼記顔料號股東董裕珍不給花紅案結果改期審理（四）葉德華訴鄒和森收用賬欵案結果准鄒和森開釋出外料理（五）大中銀行訴朱復安不理擔保許幼卿欠欵案被告延朱斯芾律師上堂聲請開釋結果照准（六）永益五金號聲請破産案結果准照理賬員報告書辦理 
　　又午後民四庭由張襄讞會同美約副領事訊理（一）婦人唐梁氏訴其夫唐麗南離婚案結果被告既不到案並不遵論履行應飭令到案再核（二）謙裕莊等訴已閉時新昌洋貨號欠欵案結果既據理賬員報告本案准照報告辦理（三）繼昌祥號訴汪仲堅不理押欵案結果改期再核 
[誌謝]  
　　昨承上海科學儀器館惠贈科學世界第二期兩册所載都係近代科學家所研究有得之文又承顧發利惠贈民國十一年即西歷一九二二年月份表一份印刷精美編製適用祇領之餘并誌數言藉鳴謝悃 
公布欄 
[江蘇高等審判廳]  
　　民庭判决　李頌夫與克昌洋行等爲債務　訟控訴一案（决定主文）本案控　駁回▲牛壽彭與牛長華田産　訟抗告一案（决定主文）本件抗告駁回抗告費用歸抗告人負擔▲陳祖貽等與費大鵬基地涉訟控訴一案（判决主文）本案襄善堂及湖南會館之控訴均予駁回本審訟費歸收訴之襄善堂及湖南會館各自負擔 
　　批示　陳富生等呈一件爲徐兆　張　菴産請令　轉飭退讓由呈悉查該民等抄呈金山縣公署批示内開該董基早於民國七年撥入教育欵産何得張爲干涉妾請發還不准等語係屬行政處分該民等如有不服應按行政訴願程序辦理所請令縣轉飭徐兆蘭退讓菴産之處應毋庸議此批▲歸味石呈一件爲訴追周厚甫貨欵一案久懸未結請求督促進行由呈悉已令行江陰縣迅予强制執行尅期辦結仰即知照此批▲項連生等一件狀請　　上海地方審判　　知　　根堂訴訟之拘束由呈恐　候令行上海地方　判廳查明辦理此批▲　　氏呈一　爲契載不符請飭縣調查分别辦理由　悉據訴各簡業經本廳於該氏上月五日呈内明白批示在　仰仍遵照前批辦理可也此批　以上十二月十五號 
[江蘇高等檢察廳]  
　　批示　王冕廷據稱遵判呈繳賠償衣　洋十五元應予照准並候蕭仲山來廳其領可也此批▲黄步程狀悉候調卷核奪此批▲郭裕三等狀悉候令武進縣知事乘公依法辦理　批▲王冕廷狀悉准予開釋　批▲陳華春狀悉查此案既已繋困於同級廳審理中如該案卷宗確有抽換要　嫌疑同級廳自能依法移送本廳核辦毋庸該民一再凟訴　批▲徐煥章狀悉查本案該縣已經判决該民如有不服應以控告論仍候調卷核尊此批▲時集生狀悉查本案又經原告訴人周其永抗議在案所請令將胡　釋放之處暫從繳議此批▲江志坤狀悉此案前據南通縣知事查復到廳當今指令該縣將本案呈送覆判在案候　到即行核辦此批▲李金土狀悉候調卷核奪此批▲王敏行等請求令縣吊取原結依法澈究呈遞一狀金一明補具理由呈遞一狀狄阿培補具理由呈遞一狀以上三狀業經本廳查閱函送同級審判廳核辦仰即知照此示　▲李元凹狀悉查此案同級審判廳以王慶甫部分尚未　結認該民有質訊之必要經本廳備文移送審廳候質在案所請保釋之處暫毋庸議此批▲姚長德狀悉候調卷核奪此批▲王則民狀悉前據吳江縣知事呈報判决王練伯（即王任詐）取張永發財物一案到廳經本廳指令該縣將本案呈送覆判并經同繳審判廳决定發還覆審在案兹據該民狀訴各節是否屬實候令吳江縣知事查明具復核奪此批▲吕慶庚狀悉候令寗地檢廳依法核辦此批▲石渭周狀暨抄件均悉此案前　江都縣知事呈送卷宗到廳業經本廳查核將原卷發還該縣並令迅予依法辯理在案該民如有申訴事實應逕向該縣呈訴可也此批▲徐日炘狀悉候調卷核奪此批▲王耿氏等六人兩狀均悉仰候調卷核奪此批▲陳錫武狀悉准予上告此批▲翁鈐狀悉查本案卷判尚未送本廳仰仍向審廳狀請可也此批▲喬鼎等狀及抄件均悉候調卷核奪此批▲王金瑞委謝爕鈞辯護呈遞一狀張子山補具抗告理由呈遞一狀張兆華對於李朝相案因病懇請免傳呈遞一狀諸時補呈證據并附理由狀求察核訴追呈遞一狀以上四狀業經本廳查閱函送同級審判廳核辦仰即知照此示▲趙壽山補具上告理由呈遞一狀顧懷補具上告理由呈遞一狀以上二狀業經本廳查閱候呈送總檢察廳核辦仰即知照此示　以上十二月十七號 
　　批示　李雲軒懇請易科呈遞一狀▲王敏行等補具理由呈遞一狀▲沈瀮不服高廳决定提起再抗告呈遞一狀▲龍　樞對於徐海籌案補呈理由呈遞一狀▲高周氏對於高萬聚案續辯理由呈遞一狀以上五狀業經本廳查閱函送同級審判廳核辦仰即知照此示　以上十二月十九號 
[上海地方審判廳]  
　　判决主文　（民一庭）一件判决計湄方與戈如何因租屋糾葛一案主文原告人之請求駁回訟費歸原告人負擔▲一件判决邱芷園與沈炎棠等地上權涉訟一案主文原告人之請求駁回訟費歸原告人負擔▲一件判决孫驥雄與張平山因貨欵涉訟一案主文本廳十年十一月二十六日之即時判决廢棄之原告人之請求駁回本案訟費除聲明窒碍費用歸張平山負擔外餘歸孫驥雄負擔▲一件判决張信揚與顧金生即曹良坤婚姻糾葛一案主文原告人之請求駁回訟費歸原告負擔▲一件决定楊秋濤等與楊全林出路紏葛一案主文本件聲明駁回（民二庭）一件判决張南華訴王耕華爲莊欵涉訟回復一案主文本廳十年十月十九日所爲之即時判决維持之聲明窒碍後訟費歸王耕華負擔▲一件决定高志芳與施鶴齋因租屋紏葛聲明窒碍一案主文本件窒礙之聲明照准▲一件判决王阿毛與崔廣寛因租屋紏葛控訴一案主文本件控訴駁回本審訟費歸控訴人負擔 
　　批示　一件陳許氏狀交欵洋由准交此批▲一件韓益齡狀交訟費由准交此批▲一件馬少甫狀保楊喜祿由准保此批▲一件謝大仁狀交期欵由准次此批▲一件許林祀狀交租洋由准交此批▲一件朱壽達狀領欵洋清薄由准領此批▲一件孫隆源狀領欵洋由准領此批▲一件梅建堂狀請撤銷執行命令由狀悉着即來案候論此批▲一件史錦華狀請開釋由狀悉候傳施賢銀到案訊明核奪此批▲一件祁德福狀請執行由狀悉本案業已派吏執行即即知照此批▲一件范詠狀領證據由准領此批▲一件沈鍾氏狀領欵洋由准領此批▲一件吳英君狀請追繳給領由狀悉候派吏執行此批▲一件徐紫峰狀請傳追　狀悉查朱志和未便傳追業經迭镒論知在案所請應毋庸議此批▲一件王壽祺狀領證據由准領此此▲一件楊喜祿狀領欵洋由准領此批▲一件范詠春狀請銷案由狀悉准予銷案此批▲一件周良卿將領證據由准領此批▲一件陳忠孝狀保謝大仁由准保此批▲一件安子元狀交假扣押費由准交此批▲一件施鶴齋狀請執行由狀悉查本案尚未確定所請應從緩議此批▲一件秦承康狀請傳訊由狀悉候飭傳債權人來案訊奪此批▲一件楊振清狀請執行由狀悉着即墊交查封費洋五元以憑核辦此批▲一件程隠塵具狀聲明由狀悉此批▲一件張復興狀交欵洋由准交此批▲一件徐寳福狀交房金由准交此批　以上十二月十六日 
[上海地方檢察廳]  
　　批示　顧新元狀悉案正偵查仰候核辦此批▲周建章狀悉候傳訊核奪此批▲王錦狀悉已訊諭矣此批▲吳桂林狀悉案經起訴仰候同級審廳核辦此批▲王吉祥狀悉靜候偵查毋凟此批　以上十二月十九日 
[上海縣公署]  
　　批示　張倬雲等呈爲縛設同鄉會續請立案由批呈悉查今鄉制區圖保學校警察即古時鄉序之遺意毋庸另樹一幟且查該粘呈會章跡近把持歛費礙雖准予備案仰即知照此批▲華商協興内河輪船公司呈爲遵論補送文　請備案由批呈悉補送註册各文件准予備案此批▲梁恒興等呈爲遵章設　請諭令遷閉　符成規由批呈悉候飭吏查明傳論遷閉可也仰即知照此批 
　　批示　陸榮占呈爲保認各結請求給　頒戳接充捆保由批候　查訊飭遵此批認保各結存▲顧石溜呈爲遺失方單請備案由批候令册書查復核辦　批糧串報紙清單存▲俞金朝等呈爲王際亭冒認祖墳請求究誣由批二十七保九圖地保姚徐祥業經飭提廳候提案訊辦此批 
　　批示　沈明年呈爲盜　田地懇求提　着令賠償由批地保　福册迭經催提何以尚未到案仰催征吏吳茂之迅行查提具復如再嵇延定干嚴比　世報纸存▲楊維嶽等　爲劣董僞倒携欵避匿請委新董由批呈悉查漕河涇鄉　經董避匿後早經本公署委住新董唐祖　接收矣仰即知照此批 
 
 

Page 17

 
 
自由談 
遊記 
[黄山紀游（七）] [  病猿]  
　　巔有松多株均婆娑異樣又有一碑上刻麗田生彈琴處六字體屬古隸考麗田姓江儀徵人生於清乾隆間善鼓琴放浪於黄山中其自記有曰『或稱始信峯有定空室開山僧一乘每日暮獅林課畢即宿其中風雨無阻吾族祖江天一先生來游書寒江子獨坐五字於扉今室廢蹟湮而猶嘖嘖人口蓋重其人也癸已秋七月余自雲各來探後海之勝邂逅巴君雪坪素稱好事由前海而來多標異蹟文殊院則題阿難禮佛於玉屏峯碣石居錫九如松之嘉名補八大名松之缺始信峯爲余作琴台於孤松之巓者山林勝舉可詠亦可傳也麗田摩崖記此「缅想其人蓋已渺不可識琴臺畔復有一碑蒼苔生其上余漠視而他顧余友曰盍去此蒼苔以悉其内容乎余曰從爾所請於是拾石去其苔竟得光緒間甲申季夏中浣太平崔國因游黄山宿獅子嶺所作七律兩章其一云三十年前此地游草房禪榻　淹留濕雲侵岫晴疑雨深谷藏風夏已秋自惜鴻泥成往跡重携蠟屐豁新眫山靈見我應相識清瘦形容仍舊不其二云解組歸來歷九　看由又作步虚行廿年宦轍身猶健半榻茶烟夢已清蘿月朗離塵垢相松風嘘出海潮聲文殊欲說前因果我是仙猿再世生語語寫景句句抒懷似此好詩誠不易覯時烈日高懸有如火球乃循原道而下往登清凉臺臺不完存基址而已唯有一石矗立於旁枯松一株出自石罅間此即所謂破石松前人多謂該松團圓如蓋今則死榦僅留耳停立良久始見雲漢來至則指若者爲始信峯若者爲十八羅漢上天台若者爲平天缸若者爲石筍缸余等均以不得親履其境爲憾移時由清凉臺而下經三尊大佛所謂三尊大佛　非寺院中偶像乃有奇石三狀如三佛前後三層並列似人爲之支配裝座者自此行數十步即見一峯上分兩股如剪刀狀此即所謂剪刀峯是其旁復有一峯上有奇石如雄鷄之戴冠此即所謂鷄公峯是過此而抵如意亭時則山徑難行汗流浹骨一入亭中凉爽自如出亭見隔溪巖壁之間有現黄金色之長方形宛如區額其中黑影有一綫狀似蟹行文此即所謂仙人掛區再向前行松谷菴已至矣天色將曉即下榻於此 
筆記 
[悔婚記（六）] [  西雲]  
　　職至此自念身世命運乖舛未亡人行塡溝壑但祈連死以了殘生縱念及弱息可憐而舊婚既解擬爲擇配而小女又堅執不可曰君子遠離或可踪跡之縱使我家寡情彼未必簿　姑俟三年三年後不至改嫁未遲及期音息杏然不得已爲之另婚則又誤適匪人幾十年曾不得一餐飽一席煖矣死　無異從　兄乞阿堵夫兄欲者妮子志故來此爲伴以避其銘今家破人亡子女飄零回想前因孽由自作此情尤不能爲君子道是以悲苦耳顧子之所悲正惟見君子而益痛悔耳言已嗚咽不成聲子急止之曰伯母勿悲胸中如有不平儘可爲小姪言之或能代爲解憂正言問女已捧茗至含涙曰女薄命夫復何言君子憐女志死瞑目矣余惻然慰之曰卿守節鬼神欽敬區區日用余當自任女曰日用不敢營君子夫家有田千餘畝爲夫兄覇吞悍不還苟能完璧歸趙則涸轍可蘇矣余諾之遂出紙幣一束總數千五百元以七百元歸償舊欠二百元供伯母甘旨之奉五百元爲英姊赡養之費戔戔者幸勿見却也媪曰鼎惠本不敢領然君子遠道來此想難固却祇可權受當代亡者九頓首以謝而女尤悲哀可憐含涙不言余不忍目覩遂辭出緩日適因事有漢臯之行數月重返訪其廬則又遷去自後屢覓不見余終以食言爲恨頃過海上懸重賞查詢亦無音耗是以悒悒不樂徘徊途間聊解吾悶耳胡君述竟予曰善哉君誠忠厚長者也乃呼童僕重温酒肴洗盞更酌不知東方之已白也踰月胡君返都余遂泚筆記之（終） 
劇談 
大駕光臨而要尋味 
[西崑雜憶] [  江南顧丸]  
　　辛癸以還國家鼎沸東南一隅涉及軍事地方有司藉口戒嚴將歲時祭賽一例禁絶於是邑人不聆雅奏者首尾幾六稔致山城寂寞無以爲歡某歲禁例始開羣情歡忭招文全福班演之於邑廟暮春天氣羣衆熙攘而邑人某慮廟塲不足以容衆將井亭拆去事後復建解私嚢百餘金亦足覘山城之趨尚矣 
文苑 
[辛酉秋代表團赴華盛頓會議重九日停舟横濱十日張燕南同年來約赴東京晚宴十一日解纜簡示燕南　靳志]  
　　島民依山居高下隨林麓岸轉路相引大海自回曲海水藍如靛映此衆山綠斜陽照宿雨草木新如沐徐福昔入海留此神明族有唐吾道東漢字或和讀詩卆啓愚蒙衣冠變卉服西風晚東漸百年相追逐泱泱强國風雄視東大陸齊魯兄弟國同出昭與穆莊周悲利合林回本天屬釜中豆欲泣相盛何太促昭陵會諸侯重整乾坤局我學魯國女欲向秦廷哭驚心來軫道怵目前車覆暫停海王帆投向人問宿東京五都巿肩摩車撃轂櫛比籐蓋瓦壁立板爲屋席地藉枕簟紙窗蔭松竹况復遇故人數蓋薦秋菊江南四　破故鄉風味足彼美抱琴來姣好如碧玉歌喉三兩囀明珠十萬斛紅顔對白髮細意慧且淑良宵苦易盡落月掛林木陽關吟折柳君去還躑躅 
小說 
[新衣（二）] [  張鳳]  
　　他覺得非常没趣因在新近回家的哥哥面前受母親的呵斥他没精打彩的退下去站在他母親的椅背後偷看自己一雙小手眞是髒得不堪不覺自責舉動鹵莽微微有些内愧但是没一會兒他哥哥新衣上一朶朶時花發出鮮艶的閃光照耀得他心癢癢地他又不知不覺上前去獨自輕輕指着數着了 
　　他們吃晚飯的時候他不住對他哥哥的新衣呆瞧着他想『這不是皇帝的龍袍麽但那龍袍的顔色是黄的這却像湖色的這定是哥哥賺了好多錢去教人定織的了這樣美麗的衣服我從未見人穿過哥哥走往外邊去定有許多人在暗地裏驚奇美慕要是那班人知道穿這華服的人是我的哥哥他們私下裏將要如何尊敬我呢要是我那許多同游的小朋友見這穿着華服的人携着我的手同行在街道上他們一定不敢上前來和我談話了但是倘使我自己有了這樣華麗的一件棉袍他們又將如何對待我呢』他這樣的痴想自然最後吃完了 
　　他先躺上床胡思亂想等他母親來和他同睡時他發問道『母親這樣從未見過的華麗衣料呌做什麽』 
　　他母親笑道『你眼紅麽那呌做華絲葛』 
　　他便默默記着半夜裏夢醒回來恐怕忘掉還自默念幾遍三天纔過他哥哥又出外去經商了他也忍耐不住向他母親請顧了他有好幾次找到了插話的機會想對他母親說但終恐怕被駁一股全盛的勇氣每漸打消但他在這三天中努力作這請願的預備他很留意於清潔他雖有時忘了仍同小朋友們頑要手上不免沾着泥污比着從前却潔凈得多了這天薄暮時候他出了校門逕回家中見了他母親囁嚅說道『母親你知道我穿了新衣究會愛護不會』 
　　他母親扁着嘴斜着眼說道『你想騙一件新衣穿麽你哥哥像你這樣年紀的時候很要清潔不用他人叮囑了所以他常有新衣我情願做給他穿他也穿得常和新的一樣你雖有穿新衣的志願可惜没有穿新衣的資格』 
餘瀋[  小仙女士]  
　　造物能賦西施以妍姿而不能必西施之見寵彼不幸則爲越溪之女幸則爲吳宫之妃美不美質也幸不幸時也然妍姿不修信西施之過修而不寵得非世俗之盲不寵而爭媚取憐固西施之鄙若不媚者自傷以死媚者擅寵乎宫聞吾誠不知世俗之何心 
 
 

Page 18

 
 
常識 
常評 
[政府之有府無政] [  箴]  
　　無政府主義爲有政府之國所同惡而我國之政府日日鬧窮日日鬧意見遂至一事不辦有政府與無政府等 
　　夫使政府而不需使用國民之租稅者一事不辦可也乃考查其鬧意見之故即由鬧窮之故考查其鬧窮之故即由使用國民之租稅一事不辦之故蓋惟其有府而無政其害乃深中於國民也 
　　且僅曰有府無政猶對於政府之恕詞也今且無政而爲百弊之府率天下以貪率天下以詐率天下以自私自利試問數年以來風俗人心至於敗壞而不可收拾者孰非政府爲 
之倡乎 
　　雖然此非可獨咎政府也我國民之放棄責任其咎亦無可辭自今以後政府既有府而無政矣國民果有自治之精神則一巿一鄉有一巿一鄉之政在我國民以不貧不詐不自私自利之心共同解决之而已 
經濟 
[商業問題之研究（續）] [  吳東初]  
　　非正當競爭（三）攻撃品 
　　商業中所謂犧牲的削價與勾通同行之二種非正當的競爭吾已言之兹篇所論第三種之非正當的競爭乃指特製或專備一種或多種之攻撃品以與新同行爭志在使其站立不穏而已可享受專和故此項攻撃品之用意完全因妒嫉同行銷路暢盛設計破壞之或奪得之例如某烟店新出一種烟購者甚多於是資格較老之同行即仿製同樣之烟除牌號不同外一應大小裝璜以及烟質之粗細均屬無異而售價特减只想奪去其生意遂不顧成本若干在購吸烟捲者祇圖便宜自當捨其舊吸彼烟之念轉向至此以致新同行將成功之營業被老同行之攻撃品所破壞惟有徒喚奈何而已 
　　又如内河之小輪船公司每值新公司開辦即另雇船隻專與競爭同時開班待遇特優有减半收資者有分文不取者有倒贈毛巾者此項特用爲攻撃之船隻在英文名目上曰"Fighting　Ship"譯其義即所謂攻撃的船也上段所言特製之烟品在英文名目上曰"Fighting　Biand"即攻撃的牌號是也 
　　考之美國商業史上此種竸爭不一而足限於篇幅僅將下列美國某烟公司之事實提及一端藉供吾人之考證嘗一八九四至一八九八年間爲美國烟絲業競爭最盛時期某公司一八九四年出品統計八百萬磅有零此外又有二大公司之出品一於一八九○年已超出二千七百萬磅一於一八九三年已達一千四百萬磅是均遠勝於某公司然不幾時卒爲該公司所特製之一種攻撃品所破壞之其於一八九一年售價每磅五角一八九四年每磅跌至三角越一年每磅再跌至一角三分除完稅每磅須六分外實收僅得七分顯於成本有虧一八九四年售額不滿九百萬磅一八九五年大减價後售額二千一百萬磅計增加百分之一百三十越二年即一八九七年售額竟超過三千八百萬磅比一八九五年增百分之八十比一八九四年增百分之三百二十可見其競爭之豪矣 
　　按此項競爭之不正當自不待言初因新同行之不利於己遂不惜折傷成本利用攻撃品出爲减價使同行不敗不已而自己方面以資格較老藉出品種類之多於其餘照舊售賣仍獲厚利或隨時增價即將其所獲以與同行作不正當之競爭如出攻撃品是也其居心非置同行於爾死我活不止也噫其對商業之不道德與競爭之非正當昭然若揭矣 
[論葬] [  武延琛]  
　　土地爲生利之原而世界爲生人所居人至一瞑不視已與世界脫離關係自不宜多佔土地除少數有功國家社會者宜稍崇其墳墓以留紀念外餘者一坯之土掩其遣骸而已足顧人之觀念不同主張亦不無稍異道家取達觀主義故主裸葬以天地爲棺槨日月爲連璧星辰爲珠璣萬物爲齋送沈之焚之露之瘞之均無不可此莊周晏嬰楊王孫輩玩世不恭之談本無討論之價值蓋上世嘗有不葬其親者他日過之狐狸食之蠅蚋姑嘬之此等惨酷景狀已爲現世所不德儒家取報酬主義故主厚葬哀哀父母生我劬營欲報之德昊天罔極樹欲靜而風不息子欲養而親不在故欲於愼終之際冀報親恩於萬一舉凡附身附棺一切務竭其恭敬不得不可以爲悅無財不可以爲悅得之爲有財君子不以天下儉其親子與氏主持尤力是說也入人最深猶爲現社會所沿用墨家取節用主義故主薄葬墨子鑒於周末文勝不惜以有用之金錢作種種無益舉動故於節葬一篇論之綦詳且於篇末制爲葬埋之法棺三寸足以朽骨衣三領足以朽肉掘地之深下無菹漏氣無發洩於上足以期其所則止矣雖其言不無過當而其意要有足取自郭璞著葬經後世堪與家揚其餘燄創爲怪誕不經之說流傳至今其言雖毫無理由而其勢猶彌漫於全國迷信其說而爲有力者選擇土地圈作墳圜高其丘壟繚以廣牆不惜舉膏腴土地任其荒蕪其無力者既不能廣購園林而以風水關係深恐不利後嗣寗願停柩不葬其流毒之深寗非痛心之事耶須知葬者藏也掩藏死人即所以便利生人今不爲生人留餘地而必侵佔之以爲快是以生人而殉死人矣起而糾正之莫如公葬之一法夫公葬之名辭雖新而其由來甚久周官墓大夫令國民族葬而掌其禁令正其位掌其度數度當時必有詳細章程可資遵守惜其方法不詳不能垂諸久遠今西人之僑居中土者常擇水木明瑟之處特闢一方築爲墳山俾僑民逝後叢葬一處佔地不多而秩序整然實爲可法竊以鄉僻縣分族葬之法最爲相宜合族醵資同購一地破除迷信昭穆有序宅兆相次春秋祭掃族誼既以常聚而愈十年中軍閥之夫敗者　徐 
敦公僱墳丁費用亦以難派而减省以葬法之最經濟者也其在通都大邑人口愈稠範圍當然擴大苟各縣同鄉會及各業公所承辦此事或熱心者獨力創捐或各業量力捐輸購置公地釐訂詳章經常臨時各有經費而乂公推正人付以保管之責人或客死異鄉而無力運柩還鄉者均可安葬墳各一碣標明姓名爲子孫者可以時常瞻視勝於暴露荒郊者多矣總之公葬之意無非縮少墓田面積騰出有用土地庶使北邙鈎斜荒穢之區悉爲黍稷葱蘢之地則民食問題或亦可稍舒於萬一吾國土地遼闊正不必如日本印度之用火葬也 
道德 
[記模範家長語] [  庚]  
　　吾友某君家小康有子女六人長子畢業於美國哥侖比亚大學今將就職於北京某大學次子營商業三女供職於電話局尚有一女二子年尚小俱在學校讀書吾觀彼六人俱惰之習氣且除穿戴普通之衣服鞋帽外絶不御金器及玩巧之裝飾品吾嘗問之友曰教子孫讀書學本事方爲父母之義務若爲彼等裝飾是無理之溺愛也且以飾物炫富足使匪人垂涎不幸傷身送命豈非父母害之乎故余嘗向兒輩言汝等如能勤懇求學或營正當業務余不惜傾家助汝等否則休想拿吾一文錢也友之夫人亦明理閨閣故不特贊其夫之說且亦本身作則不用婢僕不用化妝品及金器等此雖極平常事然在今日之上中流人家中確已難覓矣（乙種酬） 
衞生 
[蛀牙之原因及其預防法] [  彭菊洲]  
　　蛀牙者因寄生於口腔内之細菌發生作用而破壞齒牙也此破壞之原因有二（一）因細菌之作用能令食物中之小粉質糖質生出乳酸此乳酸能破壞齒牙之石灰鹽（二）因細菌所生之發酵素致齒牙之有機質在水中與可溶性之物質共蝕齒牙也要而言之蛀牙之原因爲乳酸之脫灰及細菌發酵素溶解之二作用也故其預防方法宜使乳酸與細菌勿存於口腔之内欲使乳酸與細菌勿存於口腔之内有種種方法今錄其最要者於後 
　　（一）驅除細菌　每日睡前早起須用有殺菌性之含漱藥水含漱一次以驅除口腔内之細菌 
　　（二）清掃口腔　每食後須用牙刷清掃一次勿使食物微屑存於齒間 
　　（三）注意食物　澱粉糖類及菓子類等食之每易發酵容易殘留齒間故須注意選擇 
　　（四）定期檢查　不問蛀牙之有無須按時定期檢查一次如有蛀牙須從速醫治免成劇患 
　　（五）選擇牙刷　牙刷毛不可過軟亦不可過硬須適乎其中過軟則不易刷去齒垢過硬則有害齒牙之珐瑯質及齒齦其刷毛之長短以能達到齒間腔者最爲適宜（不受酬） 
科學 
[動物需食之理] [  陳樹滋]  
　　今使執途人而問之曰子胡爲欲食則人將瞠目視之而笑其所問之荒謬不經蓋不食則飢夫人而知之何待贅論豈知此實科學中一大問題也約而言之食物即可稱爲燃料人之於食物猶爐中之煤燈中之油不可以一日缺蓋此身之内部日夕燃燒因而生熱吾人習焉不察以飢之一字賅之庸有當乎近世化學家嘗細察之知人身中之燃燒需料孔多　氣由空氣吸入肺中與食料化合每日共需三十盎司共燒盡炭質十二盎司即合麵包三磅每人每日全體所發之熱其量甚巨折衷能將五加倫半之水自冰度加熱至沸度合計約等於燒一磅所發之熱人身之熱既自燒毁體中食料面生故若不依時增其食料則行將燒灼機官不食則飢實此由耳（乙種酬） 
 
