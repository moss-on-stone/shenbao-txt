# 1905 - 278 - 4911671

 

Page 1

 
 
[電傳上諭]  
　　九月十四日奉上諭奉天馹巡道員缺著陶大均補授欽此 
[電傳宫門抄]  
　　九月十四日召見軍機杜本崇增韞 
[書銀價續議後（續昨稿）]  
　　精琪氏之宗旨辦法略盡於此果能如其言而行之我國幣制劃一之期殆亦非難致也雖一國幣制之改革其新舊交替之期恒足以擾動全國之經濟界或且虞改革後之利弊有難以逆料者不知天下無論何事當其變革蟬蛻之際必不能無不便於一部分之人惟是忍其小不便以去其大不便忍其一時之不便以圖其永久之便於此權 
 
 

Page 2

 
 
衡其輕重而定其取舍焉斯亦盡爲政之道矣况天下事後之利害惟閱歴深者能洞徹之而十中八九彼旣爲理財學之專家又親見其東方屬地斐利濱之成效其所籌畫異於嚮壁虛造毫無把握者又可决也 
　　抑又有一難决之問題焉卽用人是也是書於請一外國專門家爲正司泉以調度籌畫一切者三致意焉夫以保護主權而論中國之海關稅任外人壟斷專權已失策不復可挽今欲統全國之幣制歸諸外人統理不啻以全國之命脈付於外人之手也此議必爲我國人之反對無疑雖然中國而不欲整顿幣制也則亦已耳苟視此爲不可緩之圖而欲整理之必不可無專門家以當其任而我國無此熟諳中外財政之專門家固又人所共知然則將以無人而任其政之不舉乎又無是　也竊謂任用客卿本無不可特其權限不可不加以限制而去留之權又當一聽於我如聘外國教習之例若是則亦各國所通行者矣其最要者一面當自派學生留學各國以養成熟悉財政之人材預備將來退客卿而悉代以本國人日本變法之初以客卿爲顧問及任以一職者不少亦由聘請之時堅明約束故不至貽後患也此書於聘請外國專門家一篇中雖亦言及合同内應申明若不勝任或擾越權限當卽撤差云云然以財政全權予外人於我國積弱之餘究未見其可惟不用正司泉之名但簡廉明公正之大臣爲督辦而聘外人爲顧問官果其爲我謀而忠也不妨言聽計從否則隨時撤退亦易如反掌較之予以專銜者更爲無弊初不必以猜疑外人之故而因噎廢食坐視要政之不舉也 
　　自來吾國與外人交涉以無一事不失利遂馴至無一事不猜疑外人不知事亦未可一概論也如外人要求與中國通商其始深閉固拒以爲外人享其利而我國將承其害實則通商固兩利而無獨利之道也今整頓幣制之說出自外人議者又將疑金磅漲落無常吾國旣受其虧則彼國必受其益何必借箸代籌其必外人欲握我國財政權耳不知金價之漲落旣如賭博之不可預必則外人之受其虧者亦必居其半數彼但爲推廣其國商務起見亦不得不出於此至其欲握我國財政權之心其有與否雖未可必然我不與之彼又惡從而攫之乎當精理銀價條議初出時鄂督首爲駁議上之政府識者則以爲精琪之議不無可取鄂督所駁多門外漢語蓋亦猜疑外人過甚之故也雖然外人固有可猜疑之處所不解者則能許人之不是矣又何不急起圖之日籌良法而坐視幣制之江河日下爲商務之隱患乎及今不圖恐外人迫我以改革之日當不遠矣 
[清政府擬向俄人爭回石油權利]  
　　清國邊境之石油向爲伊國商人所壟斷清政府現詳設法以　商部輔助本國商人以剥奪此項利幣於俄人之手譯大　每日新聞 
[俄人不允照約停辦木植公司]  
　　十三日北京電云吉林將軍富順電告外務部華俄木植公司設已多年該公司合同現已滿期俄人不肯照約停辦乞將辦法速卽示覆譯字林報 
[俄政府擬改喀克圖條約]  
　　華盛頓來電云俄政府擬欲改訂一千七百二十七年之喀克圖條約命駐北京之代理公使向清政府開議此事譯大阪朝日新聞 
[駐英欽使電覆政府撤退威海衛問題]  
　　北京電云駐英欽使電覆政府之問云近英國之政治家有倡威海衛撤退之論者惟閣議尚未提及譯大阪每日新聞 
[法人增兵於安南廣州]  
　　安南平日法兵駐防不過三千自日俄開戰至今陸續添調至今連士兵已近三萬其兵輪之駐泊各　者已有二十艘現尚祇有增添不見撤回也（暑） 
[法商運動廣西省路礦]  
　　十一日北京電云近日清法兩國協商廣西省之鐵路開礦事務正當開始前二日法國公使訪問振貝子提議此事云清法兩國若合資經營該事業則法國政府願將北清事變之賠償金額可减十分之三聞此事係由法國某商人極力暗爲運動云譯大阪每日新聞 
[清國邊患彚誌]  
　　北京電云清國駐俄胡欽使刻又電致政府稱俄政府之意擬欲借保護鐵路鎭壓馬賊爲名永久屯駐大兵於沿長春以北之鐵路綫及吉黑兩省境内伊犁附近亦增駐兵數恐有侵略之虞請速籌預防之策同時陜甘總督升制軍亦有密電逹政府謂目下新疆伊犁西北一帶地方回匪蜂起勢頗猖獗若不迅遣大兵勦辦他口必爲外人侵入之藉口又四川省屢報成都邊境土匪蜂起綜觀以上各報皆是俄國於滿洲失敗後欲駐大兵於清國西北界并教唆附近之土民作亂乘其多事以爲扶植後日之勢力地步也譯大阪每日新聞 
[清國測量陸地以備製造輿圖]  
　　清國政府近來擬將國内陸地詳細測量以爲製造完全地圖之用命各省督撫督飭其部下之陸軍將校當其責任聞其意欲開鑿貫通南清之同東福建浙江三省完全軍道以爲殲滅連年蜂起雲屯不散之土匪之計畫故急欲成此實測之地圖已於上月杪就附近之陸地開工測量矣譯大阪每日新聞 
[改派曾廣銓代徐世昌出洋]  
　　十三日北京電云徐世昌已奉派爲新設警部尚書其出洋事宜卽以曾廣銓代之譯字林報 
[伊犂將軍之抱負]  
　　北京電云新任伊犁將軍長庚赴任時至天津與直督袁世凱商議軍事上之計畫宣言云赴任後當以全力法重於軍事邊防以遏阻俄國之侵害保全本國之主權此其抱負當爲世所屬望矣譯大阪每日新聞 
[美外部擬改工約稿續十四日]  
　　七中國旣允不拒絶中國工人在美註册之舉美國爲釃報起見亦認中國政府有權訂行同式律例章程令所有美國工人或精工 
 
 

Page 3

 
 
或粗工不論在中國通商口岸内外居住一律註册不收費用惟須知此欵並不因而托及美國人民在華應得最惠國相待之權利按一千九百三年十月八日中美條約所認保者 
　　八此約由互换批本之日起須奉行十五年十五年期滿前六個月此國政府如不將擬停此約或修此約之意知照彼國政府則此約續行再以十五年爲期 
[附第四欵所載執照式]  
　　按照某年月日中美國政府所定約章第四欵本□□承中國所派特給此照表明下開領照之人係該約所指禁外之人並經本國政府准其前往居留美國境土經美國合例遣派駐紥中國之代表員將照内情節查騐屬實今將持照人情狀詳叙於下以便識認 
持照人簽名（全名）爵位或官階異相生期身高□尺□寸從前事業何時作此事業何地作此事業作此事業若干年現在事業何時作此事業何地作此事業作此事業若干年如係商人下幅空白之處須填註現在營業名目該營業在何處該營業開張若干年該營業投入資本若干金元該營業現値若干該營業所辦貨品種類如係游歴下幅空白須填註該持照人在本國財産情形擬在美國停留若干時某年月日住中國某官等簽名一千九百年月日 
　　本□□係美國政府換權之委員駐在持領卜項執照之人住境將上項執照所載情節透撤攷察查得確係眞實是以將本□□簽名蓋印黏附持照人得遞本□□騎印之附帖正面側面相片識認無訛放入美國 
　　正面側面 
相片相片 
　　某某簽名 
[梁大臣復美外部文光緖三十年十一月初二日一千九百五年正月七日]  
　　爲照會事前接貴大臣西十一月二十九日來文附送貴國政府擬改華工約稿一件實不足以滿我帝國政府之意不能允認殊爲悵然本大臣經將來稿詳細查核雖不以該稿　然之處現在似不宜詳述然其中多不合之處實有不能不略爲指出者來稿將非律賓夏威仁等島酌准華人入境一欵删除查該島等處未經歸美之前華工任便前往歴有年所即京夏威仁一處而論該島讞員及各資本家均以酌定限制准華僑入境爲然也夫立約本意專禁華丁固甚顯然可見而貴大臣改稿乃除所指五項人外所有中國人民一概禁絶接公法報施之事爲獨立自主國應有之權若如該約所載可以實行則我中國政府得在境内將所有美國商人一概禁絶其不禁者惟該商情願赴中國政府指定口岸所駐中國僑民官員處聽候訊問一切生平已往之事所執之業所居之地産業所値之數營業投資之數營業情形及本國所有財産情形如所訊問果合中國僑民官員之意該商始得領赴華執照仍須附本人相片該商行抵中國口岸扣留監守或須數來復之久俟中國官員騐查拍照照内各節均聲明無誤然後准入中國仍須聽侯入室檢視倉猝拘拿非例監禁等事且也按之報施之道凡美國銀行家經紀人辦貨代理人商務游歴人司計人寫字人皆一概察入中國而凡輪船公司之東家經理人代理人鐵路之承工人代理人工程司建造司精巧工師礦務之辦事人運動人精業家保險公司及其他商務公司之代理人報舘撰述人醫生牧師傳教人亦皆將不許人中國矣如是專門職業等類實可廣爲臚舉以如如約報施足壞兩國交際商務之表証本大臣明知此等效果不在貴大臣意想之中甚望貴大臣將議約一事詳爲查考務期爲我兩國條約交涉立一基礎較之改約所擬爲加善焉本大臣奉帝國政府訓條再將約稿一件照送卽希貴大臣細心核酌善爲裁處爲此照會須至照會者計送約稿一件（金） 
[海鹽文明拒約社成立海鹽]  
　　浙省嘉興府屬海鹽縣來函云抵制美約同胞莫不共伸義憤吾鹽僻處海隅發起較遲上月中嘉興爭約會褚博甫先生來鹽特於天寗寺開會演說商學兩界到者三百餘人莫不一致贊成許君佩英查君佐卿亦以次登臺演說即於是日成立命名文明拒約社已經開會兩次商學兩界一律簽允現定章程錄要如左一本社主義以美約改良爲止境二演說宗旨以和平爲主三演說本地七日一舉並派社中庶務員至各鄉鎭勸導四商界簽允止進美貨（南） 
[江督致盛宮保函（爲寗滬鐵路事）]  
　　前致兩電諒登青覽寗滬鐵路一事議者紛起以仿漢粤鐵路收回自辦爲言而貴同鄉原奏意在指斥浮冐冀减成本爲他日易贖章本自比學界所議較有條理昨奉廷寄飭與春帥確查欵項嗣得尊電謂籌備三百萬自有好法具見智珠在握無任欽佩惟是江南因舉辦徵兵又須兼顧江北一鎭兩處開辦須每歳新籌三百餘萬羅掘俱窮萬難辦到若再籌鐵路之費實屬無可應命第事關大局羣情洶洶迭接各處來電均以失去路權來相責備兄力所能盡義無可辭惟是查核帳目如何力求節省現在本係寛打窄用公可核實計算示知兄曾辦津沽鐵路略知梗概本籌欵贖路一節除非地方紳商衆力併舉不克觀成昨已函復諸紳請其集衆籌商謹將前稿錄呈鈞覽此事始終翳公是賴望密籌辦法逐欵指示切盼（雲 
[新甯鐵路詢問五事廣州]  
　　新寗鐵路前經籌備　　股本禀請當道此核開辦嗣奉粤督批局傳詢前月三十日余紳乾耀遂赴局聞所詢五事一）詢股本是否可靠余紳答言股本九十 
 
 

Page 4

 
 
萬現存香港匯豐銀行尚有金山未匯到之股六十萬（一）詢有無洋股余紳答言全是新寗人股本并無洋股在内可以出結（一）詢沿途有無妨碍田園廬墓余紳答言據築路商人勘稱無碍應請發委督同覆勘（一）詢省澳鐵路章程五十年卽歸還中國政府此路應酌定年限不能永遠歸商（一）詢省澳鐵路章程所得溢利每百分報効三十分今每百分報効五分未免太少余紳答言此兩條均係查昭潮汕章程容與股商熟商現聞股商會議此路必須永遠歸商至報効一層僅允增至每百分之八分如不准情願不辦（暑） 
[商部嚴催開呈礦表鎭江]  
　　商部前日咨行江督頒發礦表飭地方官查明境内礦山種類填表報部詎此項表文官塲接到後置之不問昨奉商部嚴催於是江督用加急排單行知常鎭道限期通飭所屬州縣一律開呈延干未便（止） 
[札頒各屬洋務交涉表鎭江]  
　　江縣周玉帥近札洋務局轉飭各屬凡湡華洋各案每月造具四柱清册如遊歴教案交涉詞訟四大端已結未結按月報知洋務局造成簡明表頒發各屬以資　鏡日昨已頒發到鎭矣（身） 
[派兵勦辦泗源匪患鎭江]  
　　近日下游泗源港有著名梟匪葛五率黨　行經緝私營弁勇馳往驅　梟黨恃衆拒敵開槍擊斃某弁一人王統領聞信之下已飛派師船二十艘馳往剿辦矣（此） 
[北洋閱操員起行之期未定武昌]  
　　北洋大操湖北所派各武弁本擬十二日起行兹聞此期恐不克行殆因製備陸軍新制服一時不能膂全故也然遲至月望必須動身矣（國） 
[查封周榮曜家産廣州]  
　　周東生榮曜以海關庫房起家嗣因海關數目不符者一百三十餘萬爲岑督參揭已收回出使成命日昨岑督復密札南海縣陳令協同續備軍數十名馳往城西光雅里查封周德鄰屋宇一區廣州府廣州恊番禺縣馳往城　寳華正中約有封周榮祿第屋宇一區先將各門派人駐守適東生之妻赴港祇餘妾及女并男女僕役不許一人放出又聞周東生向有住宅一間在澳門　環出岑督照會葡官已奉封禁（暑） 
[幾釀教案鎭江]  
　　泰州所屬之新溝地方日前忽有民教尋仇之事幸經紳董力爲排解始得寗息（身） 
[電陳法人爲雲南鐵路招工事]  
　　駐滬法總領事以滇越鐵路公司工程浩除在甬擬招萬名外又擬在上海招工數千擬定章程十一條函請滬道袁觀察出示開招袁觀察已將章程申請外部核示以定迎拒章程附錄於下 
　　（一）所招工人自起程赴雲南之日即由鐵路公司送給每人洋數元（二）所招工人自動身至雲南工次一路川資飯食悉由公司付給（三）所招工人一至雲南每人每日由公司給飯米二斤如實因有病不能工作者亦每人每日照給米二斤（四）所招工人如願照雲南鐵路公司定　視所作工程受値尚可如不願照所作工程受値一至工次每日每人卽照所定各工價値給發如下工頭每日工資洋一元石匠工資洋九角水泥匠每日工資洋七角窰工每日工資洋七角木匠每日工資洋八角鐵匠每日工資洋九角小工每日工資洋四角（五）所招各工至雲南後卽由公司給屋居住（六）如有工人患病由公司發給醫藥調治（七）鐵路工程完竣仍由公司備給飯食船資送囘里（八）所如各工旣有公司照給飯米祇須買菜備衣而已（九）公司所給工値旣優必須招定勤愼守分各工工頭應覓的實保人保用承招各項　壯工人（十）此次招工數千人自安南東京起計工程二百五十里住此二百五十里内應聽公司所指派往何處工作（十一）此項鐵路工程約計二年後可以完竣（古） 
[江督札催滬道議復會審公堂章程]  
　　租界會審公堂議改章程奉外務部札道復當由外務部與各國公使會商下又經札道添議在案兹悉江督周玉帥以此事關繫甚要未便稽延故於前日札催滬道袁觀察赶速議復候核（近） 
[訊結印人槍斃華人案]  
　　印度人四大閣門司在山省肥城縣許家道口槍斃船夥沈合成一案昨日已將駐滬英按使蘇君第一次所訊供詞錄報前日午後二點一刻蘇君又與陪審及觀審各員升堂研訊由威金生律師傳見證人翟西三與印人所招之工人謝殿榮王勝章訊問其供詞與郭存善蔡三大略相同屍親沈三合求請昭雪威律師傳訊被告四大閣門司供在濟南福和公司辦事此次公司囑至内地招工未給護照所携洋槍公司給作防身之用已招工人二十餘名雇郭存善等船裝回濟南行至許家道口舟子停船各工人登岸圖逃因携洋槍追赶槍機忽觸樹枝彈即轟出誤中沈合成胸下斃命實是無心傷害供峯蘇君在堂諭曰杳洋槍一物其機括有快慢之别此次呈案之槍經律師騐係快槍無怪觸機卽發遂將此槍遍示陪審觀審各員並令扳試而又諭謂參觀此案供詞實是悮傷中西律例雖異惟悮傷甚輕不過覊禁若干時卽釋兹特舉一事爲証譬如有人携槍打獵其人心止中祇有野獸不知野獸之前有人獵人發槍擊獸不傷獸而傷人卽爲此案明證至於扳鎗一節機括本有快慢諸君已經試及此槍抵合軍前施用該公司不應給予防身實係公司之過是以此案以悮傷定斷實屬相當維時陪審之公正人等亦謂福和公司若不給此項快槍可無此事爲斷遂依誤傷律定將四大閣門司開釋完案（逼） 
[英人招工築路]  
　　十三日倫敦電云英國新築二路一名亞威人名金斯丸俱從斯屈郎山峽通出英皇將於本月十八日召募賦閒之人以供開築此路之用 
[俄亂略平]  
　　十三日倫敦電云莫斯科亂事較前已稍平靖據俄報所載謂可薩克兵及巡警之舉動殊爲野蠻云 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[岑督照會日領事撤銷日僧教堂廣東]  
　　日前劉有慶暪聳日本本願寺僧高田栖華覇佔寳慶新街當鋪旋經業主控告　大憲查明責令交還現該日僧函致雲帥略謂前據教内劉有　面稱有　置鋪店一間在寳慶新街可爲本教會分支之所等語拙僧一未加紳察姑尤其請旋據該店業主王祖祈鄭家楨訴稱有慶陳季祝二人　教强覇他業等情呈騐上下手紅契及　建當店工　簿　查核質實當卽督令將該店所懸教務扁額頭牌悉數　夫交地方興王祖祈等收管查王祖祈先　赴地方官禀控有案若不亟爲辨　大爲本敎名譽之累相應亟請貴部　札飭地方官一面將十祖祈等控案註銷以杜轕轇一面飭拘劉有　陳季祝二人到案懲　云云岑督當卽據日僧來函照會日本領事官略謂查日僧來粤傳習佛教一事前接貴領事官照會當查此事先准外務部電開曰約並無傳教專條碍難照准迭經照復貴領事官查照在案現該僧不候核准竟在省城東門直街開設教堂實屬違約除將劉有慶强佔王祖祈鋪屋一案飭縣從嚴懲究外相應照請貴領事官照即飭該日僧無得違糾傳教並將所設東門直街教堂卽行撤銷　敦睦誼云（定） 
[東三省擬設新官北京]  
　　趙留守奏哲里木盟科爾沁札薩克鎭國公旂荒務經前任將軍增祺派員設局收價招墾業解奏明在案兹據該局總辦張心田禀稱該旗熟地生荒將次撥丈完竣民蒙墾戶俱成村落該　叚南北約長一百三十里東西寛約一百里南通吉林長春府東連黑龍江新設之大賚廳西接南府北逹公營子地連三省　因戰事難民屯聚苟不設地方官誠恐詞訟命盗及應辦案件無以責成故請於該荒叚適中之律家窩堡地方建縣治考地爲遼之安廣軍即名曰安廣縣設知縣員巡檢兼管典史事一員隸洮南府知府管轄請定爲衝疲難邊要調缺　外簡補並請加理事同知銜巡檢兼典史請加六品銜該正佐等官均係邊地要缺之年俸滿應准保升其養廉津貼俸工役食以及修律衙署監獄等項均仿照開通靖安兩縣數日一律發給實銀又招募馬隊八十名撥給該縣作爲捕盗巡警之用並懇飭部頒鑄印信已奉旨著照所請該部知道矣（月） 
[繳價請領東隄岸地廣州]  
　　日前聯興公司商人羅宏發張福祥等月禀善　總局繳價請領東堤岸地東自東濠口起西至八旗會館側止大二馬路共一千六百八十餘井遵章應繳地價沙價銀二十萬兩餘聲明日後商務繁盛即在該處建設酒樓戲園妓舘如蒙批准先繳銀十萬元云云現聞此事經局憲核明章程分别轉詳已奉督憲批准如議辦理日昨局憲牌示該商先繳銀十萬元以　給諭餘俟該地築成若干卽禀繳價銀若干再行陸續分給執照管業（來） 
[英工部局函勸改良電氣路燈鎭江]  
　　鎭江大照電燈公司刻已大街小巷遍植電桿裝設路燈惟租界地叚至今尚未樹桿　因英工部局鑒於桿身太長易遭雷擊且入地不深驟經風雨將虞傾倒而銅綫又未裹以樹皮膠等物種種危險屢有責言現已禀由英領事函致該公司勸令改良矣（定） 
[美醫生七天娶妻七人]  
　　西八月二十五日紐約信息云美國有二十城　巡警差役現在跴緝醫生佐治亞維蘇輔氏甚爲忙碌事　該醫被人控告驅娶妻室將及百人聞該醫容貌甚美且極機警隨時　易　　鄉貫職業且曉七國領言近來一禮拜之内竟騙娶婦女至七人之多云（暑） 
[奏請考試滿御史日期北京]  
　　　由各衙門保送之滿御史是經咨照吏部日昨該部具摺奏請於九月十一日欽派大臣　保和殿考試以定去留業已奉旨依議聞現已知照各衙門轉傳各員於是日黎明至中左門堦上聽候點名領卷（火） 
[奏請商號失票由部發給諭單北京]  
　　七月初一日匯兌莊商會天成亨等商號在商　禀稱號商有失票之事均由地方官發給諭單庶拾票之人到號希圖支取時可以執單爲據與之理論或送由地方官裁判歴辦無異庚子以後改由商會呈請由部給諭惟交何處地方官裁判仍懇批示等情商部　得京師商號遺失票據　由五城地方官發給諭單以杜滋擾　奉諭旨將五城御史衙門一律裁撤擬請嗣後遇有商號遺失票據准由各該商會公向查察屬實呈由商部隨時發給諭單以禁滋擾而保商業業已據情附片具奉矣（盈） 
[控學紀聞江西]  
　　玉山縣小學堂教習洪　與包攬詢訟曾於念九年經毛某以齷齪事禀控廣信府批示謂洪嘉與同黃小恭等日夜在小學堂有串囑　事應查明禁止　肅堂規而免物議惟洪至今未辭教習故外人頗以爲有玷學堂刊發公啓訐之云（豐） 
[槍匪成擒漢口]  
　　前紀蔡甸義順昌京貨店被搶一事兹悉此案正犯梁潤何逗遛漢陽在兵工廠操塲看　身畔之火藥包偶然露出被衆瞥見立時就獲當堂訊時直說不諱現暫收監所俟餘犯就獲再行定罪（周） 
[劉朝陽求榮反辱廣東]  
　　昨有北洋將弁學員前朿鹿縣知縣武威新軍營　處候選道劉朝陽詣督轅欲竭雲帥禀呈條陳雲帥以其來之無因拒而不見三十日晚不知何故雲帥竟將該員發交番禺縣看管（空） 
[蘇撫咨送武進士人將備學堂蘇州]  
　　武進士林林芳張世賢以科舉旣停别無退身之路自願人江南將備學堂肄業其禀撫轅求請咨遂陸春帥准卽給發咨又令其赴寗肄業該二員已於九月初四日領咨啓行（業） 
[阻撓改設學堂寗波]  
　　日前甬紳張美翊等具禀寗波請以月湖書院改作初級師範學堂當蒙府尊喻庶三太守批准詳請立案嗣因寗郡各紳士俱不以此舉爲然日昨有某太史等謁見太守共相辯駁堅欲改廢是議太守甚屬爲難不知究竟作何辦理（惟） 
[招拆貢院改爲優級師範學堂廣東]  
　　日前督憲札飭委員温宗堯劉士驥將貢院改爲優級師範學堂刻日興丄等情已誌前報兹擬先將　公堂前至頭門止東西號舍及各樓房一律拆卸以便改建已由監督工程委員温劉兩君出示招匠估工承拆（虛） 
[陳墓小學堂勢將中止蘇州]  
　　蘇鄉陳墓鎭公小學堂開辦時本無的欵由崑山縣主寳大令捐助一百金併該鎭善堂籌墊若干勉力開辦現各教習因經費不　咸萌退志以致該學堂勢將中止云（黎） 
[吳鎭調補皖南鎭蕪湖]  
　　皖南鎭黃景山鎭軍屢次禀請告退上憲皆未尤准此次鎭軍以年近古稀精力就衰實難勝任又具禀懇俾撫憲誠果泉中丞業已俯如所請奏聞朝廷所遺皖南鎭一欽卽以前次撤任之狠山鎭吳繼培鎭軍裓授大約接篆之　當不遠矣（行） 
 
 

Page 10

 
 
　　謹報鎭江警察局及揚由關經募紅十字會捐欵清單抄登公鑒鎭江警察局濮龍洋三十元張谷桃龍洋一百元陸耀記閏洋五十元無名氏龍洋三十元丹徒縣張龍洋二十六元朱炳記龍洋二十元道生莊晉源莊永恆泰莊裕長潤莊鎭和莊五戶各洋十八元源生莊永康莊鉅元莊永泰源莊鎭大莊元泰莊升泰莊七戶各龍洋十三元海防理事廳穆寳善堂郭冬榮春滿齊熊淦記四戶洋各十元夏雲卿馬冠千合助龍洋八元永春莊恆昌莊公善堂三戶龍洋各五元武陵堂陸厚培羅春波三戶龍洋各四元崇儉堂揚永恆莊怡清三戶龍洋各三元孫舳記周德標于字記堬記寗違堂陳政大源老福興益記隱名氏振興昌洋行鄭耀記一支春鶴鳴園斯爲美十四戶龍洋各二元善慶堂程永和堂周隱名氏善記無名氏無名氏劉氏殷乘之三義棧九戶龍洋各一元共捐洋五百六十元揚關稅巡共募洋一百九十元由關稅巡共募洋一百二十元統共募洋八百七十元[  上海萬國紅十字會同人謹啓]  
[同仁輔元堂籌辦上南川義賑局第三次清單]  
　　孫夢記隱名氏各捐洋四十元蔡良鴻行德捐洋十五元沈戟儀捐洋五元席貽榖堂埽葉山房各捐洋二元以上由時中書局經收鄧漁傳率男二如捐洋十元周松亭談海泉各捐洋五元金裕記翁蓉溪沈杏春馬松記陳茂林許壽松鮑宏順成熙元各捐洋二元宏園陳步吟李廷侯徐志棠王增春胡桂芳李杏苑周劍人各捐洋一元以上由茶業會館經收王陳氏太太求病速愈延壽平安捐洋五十元又棺捐洋五十元周菊生求合家平安捐洋三十元葉儀釗藥資移賑捐洋十元常熟朱松亭捐龍洋二元諸梅記祁念椿森和鄧恂夫各捐龍洋一元金大順吕金高各捐銅洋二元蔣福安堂捐白米二石以上共收洋二百九十四元銅洋四元白米二石正 
[德發洋行經收上寳義務善會捐欵第十二次清單]  
　　錫金商會談募緯案 
少雲募到舊棉衣二百件銜名列後江隂西洋橋鎭合助五十二件樂善生張麟莊　寳綸劉子先何裕卿陳和記陳廣生周順昌各十件張泰福八件范谷泉范智范壽椿令七件秦叔良管叔龢保平安張念廣陳亦屏墨浪子施敦彝各五件王仁諸張癸卿合伍件趙談氏四件王子倫王　氏各三件施吉齋造福子合三件德祥行洋六十元公善洋十五元侯文軒金戒一只兌見洋十四元一角銅洋二元徐芝孫洋十元銅洋十三侯一鳴洋一元銅洋一元朱春伯洋一元米票二石以上共收洋一百零一元一角銅洋一元棉衣二百件米粟二石 
[德發洋行經收上寳義務善剣捐欵第十三次清單]  
　　樹滋堂廿元無名氏廿元沈楚玉求妻病愈十元張義記書作十元葛行慶五元隆號世兄　司　求平安五元公善四元陶耕餘章錫龢二元錫金商會經募第九批保記十元萬昌德昌東西瑞成棧各二元不留名惇裕益昌寳成棧恆裕棧洪源棧復生棧同仁棧各一元復成棧七角生仁棧仁餘棧范雨人鴻興棧日中棧長源棧允亨棧潤詒棧各五角又談慕韓宋少雲經募楊源記舊棉衣一百五十件天順祥陳潤翁交來霍香正氣丸二千服鮮疫丸一千二百服以上共收大洋一百元小洋四十七角舊棉衣一百五十件丸藥三千二百服 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[李方伯來漢運動鐵路股分廣州]  
　　九南鐵路總辦李方伯有棻於九月初二日抵漢暫駐迎賓江館蓋係運動鐵路集股事宜也（民） 
[廣信府城遣散警察巡兵江西]  
　　警察本新政亦善政也乃省屬廣信府城自上年創辦以來鋪戶居民時被警兵擾害上月有站街兵乘間攫取某店貨物當經店主拿獲各店相戒不認警察捐費事爲何太守汝瀚所聞遂於日前將警兵一律遣散省憲聞知此事警察總局王大令會同上饒縣周大令查明辦理（可） 
[俄國添開滬漢輪船紀聞漢口]  
　　邇聞有俄國商人擬在漢口上海行駛輪船期與各公司共爭權利大約冬間卽可開辦（民） 
[閩垣官事福州]  
　　水亭釐局委員李仲昌司馬自前年接辦後釐務頗有起色去歳瓜期旣届上憲札飭留辦一年現又届期滿各紳商昨已具禀投督藩兩署爲借宼上請未知能允准否也○侯官縣姚大令現由上憲調署福安縣缺所遺候官縣篆委胡司馬之楨署理（是） 
[蕪湖官事蕪湖]  
　　北洋軍米局前委聶汝正大令來蕪充坐辦差以查轉運昨北洋姜桂題軍門又添委邱伯飛大令來蕪襄理一切大約指顧間即可關斛矣○蕪湖關差向例六個月一換傾聞清弋江新莊兩關均届期滿由道憲童瑶圃觀察改委唐伯華少尉接辦清弋江關張鼎臣少尉接辦新莊關差（行） 
[寗波]  
　　前有某商集股開設往來餘姚寗波二處小輪船局現已佈置一切其小輪船日内亦將購到昨又雇工在桃花渡築造碼頭一俟工竣卽當開班行駛○甬江濠河頭有賭棍傅連生平時專以誘人賭博爲事日前經是處地保前往禁止適其時有巡防勇某甲同在賭博傅非惟不服且糾同某甲將地保兇毆受傷事後地保遂禀控鄞縣現已由高子勛大令飭差查拿矣○鎭海縣差役章標平時專做銅寳誘人賭博受其害者多矣日前邑紳劉某函禀寗波府當由喻太守飭差立將章提案笞責一千五百板發押鄞縣刑房聽候嚴懲○現届秋盡冬初宵小正思竊發提督呂道生軍門特分飭三練軍各管帶每於夜間親自帶勇巡查以安閭閻一面由鄞縣高子勛大令出示諭令各烟鋪茶肆及客寓不准夜留人宿違者查出重辦惟 
[蕪湖]  
　　上月二十五日之夜大橋布店源大和被盗扉破直入劫掠各物並槍傷事主王姓翌晨即赴當塗縣報案請爲緯盗追贜○上月二十九日蕪湖河沿某姓忽然失愼延燒大小瓦房二十餘椽（行） 
[鎭江]  
　　駐防鎭郡南洋常備第四標二營管帶易幹臣協戎因事撤差江督遴委陸師學堂畢業生鐘丙熙大令前來接帶大令於初四日乘舟蒞鎭進營視事○丹徒縣小學堂學生六十餘人因被監督何恩浩盗權壓制激成散學現縣主郭予華大令已出示另行招考新班自初三日起凡有報名者立即傳考聞須考至二十日始截止云○江蘇學務處前札各屬遍設蒙小學堂以廣教育丹陽縣洪鷺汀大令奉文後遵即設法籌欵設立速成師範學校後近復禀報設立蒙學堂若干處已於日内一律開辦並請立案備查○近日省憲以蘇松沿海各屬梟匪猖獗爰檄調駐鎭之新勝水陸各營管帶徐寳山都戎於初四日督率師船馳往剿捕（常） 
[滬江官事]  
　　崇將軍委赴北洋考閱練軍秋操之福建建寗鎭鎭台孫靜山鎭軍昨日因公命駕入城分投各署拜會○翰林院編修繆筱珊太史江蘇試用道王繩伯觀察候補府宋敦甫太守試用縣張燮廷周伯南候補縣洪希　韓紹文楊輔卿無錫縣趙明府等昨日均至道縣拜謁（近） 
[道憲傳諭要公]  
　　上海道袁觀察昨日因公傳嘉定縣熊小魯大令金山縣蔣瀾江大令寳山縣王緯辰大令上海縣汪瑶庭大令並川沙廳左念慈司馬前川沙廳陳桓士司馬等到轅會議（近） 
[尚賢堂定期宣講]  
　　尚賢堂於上月十八本月初二開講兩次疊請商約大臣呂星使美總領事羅思治君蒞堂演說兹又定於本月十六日下午四句鐘仍在新法租界石牌樓後三層樓洋房内開第三次講期題爲日俄和約與中國之關係請商約會辦大臣李伯行京卿首座諸君子有願往聆宏論者於三句鐘時先往茗叙俾中外友人互聯交誼云（外） 
[派委查辦漏捐]  
　　南市貨捐局總辦　松岩太守訪悉有代客包裝桐油之甲乙丙三船戶串通局中司巡包攬漏捐稽事以致近年此項捐務大爲减色　已密派委員查辦（近） 
[英界火警續志]  
　　英租界新閘路火警已記昨報兹悉火起于新閘路卡得路轉角一千一百三十五號房屋林桂松家　係肩挑貿易之人是晚臥病在床起身大便誤將洋油燈潑翻　禍延燒鄰屋兩間又染坊屋兩間卽經皮帶車救息（見） 
[飭造木槍]  
　　製造局總辦魏觀察飭徐嘉雯教習工業學堂各學生體操並爲製備操衣各情已紀前報兹悉觀察昨又札飭木工廠赶製快鎗式之木槍一百桿以備發給各生演操之用（欣） 
[給資限遷]  
　　南市外生義弄向有江北小民在彼搭蓋草屋居住以致蹧蹋不堪近因同益公司將生義弄至出浦一帶房屋翻造此弄改築大路以便車馬往來故特函請工程局總辦翁太守飭傳各戶到局各給錢一千文限令卽日遷移如違驅逐（欣） 
[匪黨解縣]  
　　城内某雕花作主沈順卿前日投新租界捕房報稱在舢板廠新橋北首被匪黨用刀恐嚇刼去金戒一枚鈔票洋三十元等情捕頭准卽深探李星福四處跴紏事爲閘北局員叢二尹所聞以白晝刧物此風斷不可長亦飭捕保訪拏昨在某茶館由原告指獲余阿玉王和尚張阿根徐阿四等四名並搜出快刀一柄解局訊供不諱二尹判備文送縣嚴辦（見） 
[飭傳藐抗]  
　　沈耀山投會審公廨控錦泰米號主韓景堂圖賴欠洋經關司馬准詞飭差協探傳韓訊究詎韓抗傳不到昨由包探禀覆司馬著再往傳如仍藐抗立予提究（近） 
[上海縣案]  
　　看管浦東寄儲俄艦軍火棧武　李萬青寓所被匪刼失衣服銀洋一案經製造局函送彭宣南並由眼線楊子祥指獲胡大漢子等到縣前晚經汪大令研訊楊供湖南人當勇裁革在鐵廠小本營生李千戎寓所被劫後小的在烟間聞砲隊營勇胡大漢子與人密語是案伊祗分得洋三元餘人各得五元因此作線指拿胡供在砲隊營當火夫同營勇丁劉某本月初三日言及看守浦東軍火棧勇丁彭姓邀伊夥竊李寓故約小的同往當時拒却初六夜李寓果遭匪刧劉恐泄漏反偕楊子祥向小的借洋三十元不遂其欲被楊指提到案求鑒彭供與弟福湘同爲看守軍火棧勇丁管帶李千戎寓所被刧是否弟邀劉某等所爲實不知悉惟弟於案發後不知循往何處大令判胡彭分押再究楊退候傳質○在碼頭竊洋布一疋之李來生由捕役解訊奉判贓交失主祥記報關行夥范茂順領去李飭收押在案昨日提案復訊判笞二百板開釋○張明月竊白鉛一方亦經捕役獲解訊押昨日復訊鉛從何處竊得供 
 
 

Page 18

 
 
向江北人王姓買來不敢行竊大令判交保省釋（近） 
[局事志略]  
　　日來南市有等不法之徒冐稱馬路工程局探捕向鋪戶滋詐洋銀事爲總辦翁子文太守訪悉以有碍局内聲明出示曉諭居民及各鋪戶如遇此等棍徒許卽扭局究辦○浦東張江栅鄉人陸阿毛陸金海被桑園街牛奶棚主張仁堂張妙林糾合流氓燙花阿三殺猪海兆等數人誘至小南門外隆記煙間搶去洋銀扭控二十三七鋪巡防局訊飭限交餘黨在案昨由甲勇拘獲流氓陸阿祥一名經朱二尹訊得並非此案之犯惟素不安分喝責籐條一百下又以原告不應以少報多判責手心五十下張妙林判掌頰一百下交保賠洋二十元並勒令帮同甲勇將名流氓拿獲解辦（欣） 
[會審分廨晚堂案]  
　　同和莊執事張吉生控裘小瀚不還抵押銀兩經商務局理處未了前晚奉襄讞孫明府集訊張供前年起與裘開之協記絲廠往來至去臘止結欠銀一萬四千有絲廠生財作抵迄今未了求追質之裘供僅欠銀九千兩將生財作抵據上書明到期不贖生財歸同和管業且此後又還過銀一千兩求察明府得供判裘交人銀的保出外理處張俟覆訊時投案○又訊方世春控顧鑑亭欠銀一案方供顧欠之二千餘金祗繳洋五百元所虧尚鉅求請嚴追質之顧供一時難以移措仍求展限明府判押候追繳延干未便○蘇婦吳顧氏控開腐店之沈協洲捐匿伊女阿盤珠一案前晚明府飭將供出知情之殷富根提訊該氏投求追究見証王小供是日日見沈協洲領女與殷在小茶肆啜茗詰之殷堅不吐實明府判重笞二百板押候補提見証再訊（見） 
[會審公廨早堂案]  
　　粤人陳洪弟紏同周阿英林春香王春喜等二十九人在新馬路師善里屋内賭博由捕房查悉飭中西探將陳周等共三十人拿獲於昨晨解辦讞員關司馬會同美安副領事研訊之下判將搜出之洋六十三元充公外陳罰洋一百元充濟良所經費周阿英等二十九人名罰洋十五元○婢女平安年十五歳在鏡清兵輪管帶施姓家服役被生人凌虐奔赴捕房泣訴由探朱桂生帶案請訊司馬判發棲流所留養○流氓李金生向張福朗借錢不遂毆傷頭面由捕拘究張投求騐傷司馬判李責三百板押西牢六月○龜奴王阿金肩負妓女金玉蘭出局由捕拘入捕房存洋十元保出昨晨臨訊未到判將保洋充公○馬夫陸忠蘭陳生才多載坐客違章由印捕拘案請辦判各罰洋十元充公○侯阿林在新閘路程謹記新造洋房内竊窓上玻璃七百塊售贓於張加子被包探錢少蘭查獲昨將侯張一併解究判侯責二百板押捕房兩月張責一百板押捕房一月○陳阿木竊何阿二高阿明顧榮金等三家衣物亦由錢探解辦判押捕房兩月○奚夢林在公濟醫院服役竊寓院之陳子山王壽堂等八人衣服報探孫阿炳拘辦判責二百板押一月○邵知劍衣服麗都日在五層樓青蓮閣怡園等烟室開燈乘間竊取烟槍由探王長桂查獲解辦並吊到烟槍三支判責二百板押一月○六次犯竊之秦小星又竊朱鳴高及協和恒號綢衣羽綢等物由探解辦判押西牢十八個月○包探陳金標解竊王少叔等三家衣服之顧阿星請究判責二百板押捕房十四天○捕解乞丐戴來福王廣元在馬路乞錢違章判戴送普育堂押半年王送庇寒所押半年○張桂生竊岳紀友木鐘陳阿福竊張友昌油衣由探解辦判各責一百板開釋（見） 
[法租界捕房事略]  
　　上年　月嚴兆先控媳嚴柳氏被伊兄柳阿掌藏匿希圖别嫁等情奉陳大令提訊該氏稱被翁姑凌虐須俟丈夫到案領加因判發交普育堂留養至本年八月始由其夫嚴子銀領去消案不意昨日嚴文禀稱柳氏又被伊兄誘出仍求究追大令以嚴不應疎於防範一再纒訟斥不准理○襪店夥蔡培　扭主顧褚錫倫控稱至店購襪論價行兇毆傷頭面等情質之褚俟因該店夥口出惡言誣指竊物而起大令判褚責五十板原告不應指爲行竊申斥數語喝退○某公舘家丁高敬文控房客趙漢　積欠房租三月計洋七元請追趙供祇欠租洋五元有東洋車一輛被房主拉去大令著付清房租交還車輛完案○張耀廷李伯新在途行竊爲包探拘訊奉判各責一百板軀逐出境○昨有四歳女孩一口在法界迷路爲捕帶回捕房捕頭因其年幼無從訊核命暫留捕房俟家屬認領（居） 
[美租界捕房事]  
　　陳阿江手持綢衣數伴至西華德路押店求質爲包探拘入捕房奉飭押候查明核辦○小孩馮子卿昨在西華德路拾得五元鈔票六紙正在檢視爲四百五十八號捕巡見將孩帶入捕房捕頭著將鈔票留下該孩斥退俟失主來認再核○一百九十號馬車昨在海寗路將某西人包車撞翻損及車板並將車夫撞傷由該西人鳴捕將馬夫拘入捕房旋由該馬夫出洋三元爲修車醫傷之費了事○高阿青無端闖入西華德路施仁法家爲施撞見疑其圖竊扭入捕房捕頭以所控無憑斥釋○陳王氏乘小車至馬昌路被龍飛行馬車撞跌受傷由捕將氏及該馬夫一并帶入捕房捕頭以氏僅受微傷將馬夫從寛開釋（古） 
[蘇省官報]  
　　初五日知府吳觀樂禀謝奉委浙西緝私鹽捕等營提調差准補松海防同知秦錫鎭知縣孫寳瑞赴鎭屬盧懋善赴常屬楊寳善赴太倉韓宗潮蘇屬均禀謝奉委勸辦江南籌餉賑捐差委辦工藝局提調知縣何乃蔚禀辭赴上海花翎同知銜江蘇試用知縣陳國培禀知由京領照到省初六日辦理蘇州府發審局通判王士暄禀謝奉委江隂釐局差通判丁方榖禀知解送滬寗鐵路四段購地契　赴滬代理新陽絲巴城司巡檢陳維新專丁來省禀謝牌示改委署理初七日辦理蘇州府發審局兼督審局通判吳家樞禀謝奉委同里厘局差辦理同里厘局知縣俞志差由同里來禀謝奉委調辦常昭内河釐局差知縣楊寳善禀知奉洋務局委赴常熟會審案件花翎同知銜指分江蘇試用知縣歐陽萼禀知到省直州判張鈞謝奉委勸辦鎭屬賑捐差蘇州府照磨姚禀知奉委秋祭文廟櫺星門彈壓差指分江蘇試用府經歴陳文斌禀知奉撫憲騐看到省從九錫永培禀謝奉委憲轅監印差初八日江寗藩轅牌示照得署贑檜縣知縣陳玉斌署事期滿遣缺查有候補知縣劉廷鳳堪以酌委署理史式珍禀謝委署阜寗縣事劉鴻禀謝奉委收發稽核文案差署江隂縣縣丞程楚雄禀辭江蘇分缺間補用府知事黃方鴻由京領照起復回省禀到禀謝奉委發審局差初九日委辦常昭内河釐局知縣俞志善禀知接辦到差管帶巡魯那划水假左營知縣鍾鴻鈞專丁來省禀知由太湖赴常州一帶梭巡初十日藩轅牌示照得請補松海防同知秦錫鎭業已奉部復准應即飭令赴任統領蘇捕節制飛划等營徐錦堂通知辭赴松江浦東出巡委署阜寗縣史式珍禀辭赴任仍指江蘇試用知縣劉鼎鎣禀知捐升由京引見領照來省禀到縣丞韓懿禀謝奉委閶門　關差正任元和縣典史龔承德又吳縣典史馮和根均禀謝奉飭回任指分江蘇試用從九汪原棠禀知由京領照到省十一日督轅牌示照得川沙營叅將員缺本部堂查有僅先叅將外海水師掘港營游擊張熙堪以請補知府孫葆珪禀知奉藩憲委勸辦蘇屬江南賑捐差辦理松滬貨捐局知府鐵林專丁來省禀謝半年期滿奉飭留辦知府姚繩武知縣高士彬均謝奉委勸辦江南賑捐差李相鈞禀謝奉委發審局幇省差委署南匯縣典史劉炳禀辭赴任十二日准補松海防同知秦錫鎭禀謝牌示飭赴新任同知袁世顯謝奉委勸辦江南松屬賑捐差直隸州陳彭瑞禀謝奉委發審局幇審差正任川沙同知陳家熊赴川沙知州黎朋赴南匯畢兆熊赴崇明知縣瑞成赴寳山均禀謝奉委赴各縣查水災差署華亭縣趙專丁來省禀知交代初限算清結移知縣陳寳頤謝奉委太屬勸辦江南賑捐差錢浦禀謝奉委江南振捐差　　禀謝奉委查　川沙被災情形差辦理四川賑捐解候補道陳瑜總辦候補道朱承昌會辦均通知奉撫憲札委　察局差崑山縣寳禀到五品　戴候補從九劉源禀知　賑回省巡檢任尚岐禀謝奉委海口釐局司員十三日同知吴其昌禀謝奉委發審局稽核差正任川沙同知陳家熊知縣管衡均禀辭赴川沙查勘被災情形差知州黎明知縣郝炳麟均南匯知州畢兆熊崇明知縣瑞成寳山均禀辭赴各縣查勘水災差縣丞韓懿到差從九楊永培均禀知　門阜關差正任吳縣典史馮知根禀知接印任事 
 
 

Page 19

 
 
   
 
 

Page 20

 
 
等評理當各唾歇詎王玉芝羞忿莫釋至次日上午乘王計氏不防投續殞命王計氏投報經該縣馮篔詣騐獲犯訊供詳報批飭審解兹據該縣提犯審擬解府覆審由司勘轉前來臣詳加研鞫據供前情不諱究詰不移案無遁飾查例載婦女因人褻語戲謔羞忿自盡之案如係並無他故輙以戲言覿面相狎即照但經調戲本婦羞忿自盡例擬絞監候又調戲未成者酌其情罪分别枷號杖責又律載不應爲而爲事理重者杖八十各等語此案余海仔因窺見室女王玉芝閉門紡線邀同李連喜等擲石擊門意欲將其引出調笑及被開門斥問輙以屋内藏人之言覿面戲謔以致王玉芝羞忿自縊身死該犯用拳相傷王玉芝繼應加等惟所犯本罪已至死無可再加自應援例問擬余海仔合依但經調戲本婦羞忿自盡擬絞監候例擬絞監候秋後處决李連喜羅開春雖據訊無褻語戲謔情事第聽從余海仔一同拾石擊門欲將王玉芝引出調笑殊屬不合應均照不應爲重律各擬杖八十仍按調姦未成例酌加枷號一個月滿日折責發落屍棺飭埋縊繩案結銷燬王玉芝係窮檐少女因被調謔羞忿難堪捐軀明志洵屬貞烈可嘉相應附請旌表以慰貞魂而維風化除供招送部外所有審明定擬緣由理合恭摺具奏伏乞皇太后皇上聖鑒敕部核覆施行謹奏奉硃批刑部議奏欽此 
　　宮門抄四月二十六日兵部太僕守廂白旗値日無引見意公假滿請安孫中堂等專摺謝賞紗葛恩前任寗古塔副都統雙齡專摺因伊子賞頭等侍衞謝恩兵部奏派管理馬館派出徐世昌掌儀司奏二十九初一日祭奉先殿橚貝子溥侗行禮召見軍機鐵良 
[湖廣總督張奏爲審明槍奪强嫁孀居弟婦未成致令羞忿自盡人犯按例定擬摺]  
　　太子少保湖廣總督兼管湖北巡撫事臣張之洞跪奏爲審明搶奪强嫁孀居弟婦未成致令羞忿自盡人犯按例定擬恭摺仰祈聖鑒事竊據湖北光化縣通詳民人周怔富搶奪强嫁孀居弟婦周温氏未成致氏羞忿服毒身死一案批飭緝審兹據該縣歐陽翥審明議擬解經署襄陽府知府金鼎覆審詳解該管安襄鄖荆道郭承舉提犯審訊無異咨由按察使岑春蓂核明轉詳前來臣　加查核緣周怔富籍隸光化縣已死周温氏係周怔富胞弟周長學之妻周怔富將在外學貿之子周雙過繼爲嗣時常照應近來周怔富因周温氏家道貧居時勸周温氏改嫁周温氏總未應允並被忖斥周征富生氣起意搶奪强嫁且所得財禮可爲周長學齋醮超荐三十年正月十四日周怔富之婿陳長號至周怔富家拜年彼此談及周温氏之事陳長號言有伊素識之河南人喬騾子欲爲其子娶媳願出財禮錢四十千文周怔富即託陳長號前往媒說言明喬騾子如果願娶明日即可過門希圖脫累陳長號隨往向喬騾子商定喬騾子因無現錢暫歸陳長號澹承日後再給陳長號走因告知周怔富卽紏允陳長號並添邀陳崇蓮陳崇猛同往搶奪次早周怔富探知周温氏在家帶同陳長號陳崇蓮陳崇猛赶至周温氏家喝令陳長號將周温氏搶背出門陳崇蓮等亦帮同拖拉因周温氏一路哭罵不從就近送至陳長號家暫歇勸解詎周温氏羞忿難堪私自覓得洋烟吞服毒發嘔吐周怔富瞥見用藥灌救不及移時殞命經周温氏胞弟温長志查知投保報經該縣歐陽翥騐詳獲犯訊供通詳批飭緝審兹據該縣提審擬由府解道覆審咨司核明轉詳前來臣覆核無異查例載孀婦自願守志夫家搶奪强嫁若孀婦不甘失節因而自盡者不論已未被汚功服尊長杖一百流二千五百里等語此案周怔富因周温氏家貧年輕慮難終守屢勸改嫁未允並被忖斥輒起意商同陳長號等搶奪强嫁致令周温氏羞忿難堪服毒身死查周温氏係該犯胞弟之妻服屬小功自應按例問擬周怔富合依孀婦自願守志夫家搶奪强嫁若孀婦不甘失節因而自盡者不論已未被汚功服尊長杖一百流二千五百里例擬杖一百流二千五百里恭逢光緒三十年正月十五日　　恩詔事犯在正月初一日以後毋庸查辦犯係尊長强嫁卑幼致令自盡擬流不在常赦得原之列應遵新章解配照擬折責收所習藝限令工作八年限滿釋放喬騾子許給財禮錢文並未過付應免著追逸犯陳長號等飭緝獲日另結屍棺由縣飭屬　埋再周温氏係守節孀婺因被搶奪强嫁不甘失節捐軀明志洵屬節烈可風相應附請旌表以慰貞魂而維風化除供招送部外所有審明定擬緣由理合恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
[雲貴總督丁奏爲騰越關第一百七十一結期滿筱收稅銀及提存支解各欵開單具報摺]  
　　雲貴總督臣丁振鐸跪奏爲騰越關第一百七十一結期滿徵收稅銀及提存支解各欵開單具報恭摺仰祈聖鑒事竊准戶部咨洋關徵收稅銀照章按結關單奏報一次等因業將騰越關自光緒二十八年十二月初三日至二十九年三月初三日第一百七十結期滿征收稅銀及提存支解各欵開單奏報在案兹據雲南騰越同知葉如桐將該廳前管關務自光緒二十九年三月初四日起至閏五月初六日止爲各海關第一百七十一結期内徵收正稅照章分别四六成以四成作爲京餉其六成洋稅項下除開支關用經費及傾鎔折耗外餘銀提一成五厘出使經費所收子口半稅全數歸入六成項下供支開列四柱清單詳請奏咨並聲明此結各商均遵章上納並無罰欵等情前來臣覆核無異除分咨外務部戶部南洋大臣查照外謹照繕清單恭摺具陳伏乞皇太后皇上聖鑒飭部查核施行謹奏奉硃批該部知道單併發欽此 
　　宮門抄四月二十七日刑部都察院大理寺廂紅旗値日無引見崇勲假滿請安亨公續假十日崇中堂奏請開缺召見軍機 
[雲貴總督丁奏爲蒙自關第一百七十七結期滿徵收稅銀照章提撥支解各欵開單具報摺]  
　　雲貴總督臣丁振鐸跪奏爲蒙自關第一百七十七結期滿徵收稅銀照章提撥支解各欵開單具報恭摺仰祈聖鑒事竊准戶部咨各關征收稅銀照章按結奏報一次等因所有蒙自關自光緒二十九年八月十一日第一百七十三結起至三十年八月二十一日第一百七十六結止一年期滿徵收稅銀及提撥支解各欵業經造册開單奏銷在案兹據雲南臨安開廣道兼管關務魏景桐將該關自光緒三十年八月二十二日起至十一月二十五日止第一百七十七結期内徵收正稅分别四六成以四成作爲京 
 
