# 1920 - 343 - 4917179

 

Page 1

 
 
   
 
 

Page 2

 
 
   
 
 

Page 3

 
 
時評 
[維持年關] （冷） 
　　鄂督與商會相商發行二百萬公債以維持年關商會允認一百萬余以爲此至拙之計也 
　　何也今之商人與其他之人民苟有錢助餉者一手授錢一手必取得裁兵之條件以爲交換然後多出一次錢即多裁一次兵兵愈裁而愈少然後錢亦可愈出而愈少不然此次助餉百萬維持而過年關則明年將奈何政府日窮一日地方亦日窮一日兵餉之欠日多而兵不一減是至明年不特一百萬即二百萬亦難維持矣况乎端午中秋難關甚多更不必待明年之年關也 
　　夫人之出代價也必有所得之物今鄂省商人百萬之代價所得安在嗚呼此誠至拙之計也 
[命令]  
　　十二月十三日大總統令兼署陸軍總長靳雲鵬呈請任命鄒廷賀爲陸軍第十六師正軍械官應照准此令 
　　又令謝培德給予二等文虎章塒爾杜齊蕯伐雅拉博拉均給予三等文虎章都沙多李巴孟等均給予四等文虎章此令 
[國外專電]  
　　日内瓦電日代表林權助昨夜向報界訪員談話無端攻擊中國謂中國除在名義上外實無中央政府國内眞正當道厥爲督軍云云各國代表圑聞之咸爲訝異以爲對於同會會員所代表之政府妄肆抨擊也今晚國際聯盟秘書處請報界代表晤談顧維鈞發言略謂欲求聯盟議會進行順利端頼各國代表和衷共濟好意相待日本雖自稱求聯盟成功然林權助之議論則與此旨相反余不願效林權助之所爲訾議日本蓋中國不獨自稱求聯盟成功且在實事上注重聯盟成功也衆聞言鼓掌不止有以山東問題爲問者顧答稱中國人民始終願國際聯盟及早解决之（十日） 
[國内專電]  
　　北京電新銀圑代表來京任務係表明該圑願諒解我府意旨將條件略爲减輕對華投資目的確在協助興修各路及改良閩浙蠶業與沿海漁業删去賦税抵押另定相當保證（十四日下午三鐘） 
　　北京電孫伍唐間接達徐再待一星期倘不明示重和取消統卽不必再與西南通電（十四日下午三鐘） 
　　北京電王瑚密派親信四員赴寗調查省會被毁案至王赴任期須一二日内到津與曹鋭將賑務交代後方可成行（十四日下午三鐘） 
　　北京電北京電車仍由法工師承築有明年元旦開工説（十四日下午三鐘）　　北京電張宗昌電據探報李烈鈞將由湘攻贛惟參陸處得另一報告李係回粤攻桂（十四日下午一鐘）北京電張景惠來電告捷稱所部騎兵圑在外蒙達堡與俄匪交鋒歷四小時敵勢不支潰散 
（十四日下午三鐘） 
　　北京電哈電運俄難民出境己由崴政府派人來哈辦理至謝部官兵因車輛不敷己陸續徒步出境（十四日下午二鐘） 
　　北京電陳遐齡密保劉存厚督川熊克武爲省長劉湘爲渝鎭守使請迅速任命（十四日下午二鐘） 
　　北京電奉吉黑三省長以袁金鎧王永江程德全最有望（十四日下午三鐘） 
　　北京電京奉車昨在石門出軌損失頗鉅故津來各號車均誤點（十四日下午三鐘） 
　　北京電日報載日使並無更迭説（十四日下午三鐘） 
　　北京電張壽齡辭職將照准（十四日下午三鐘） 
　　北京電卿雲國歌元旦公布 
（十四日下午三鐘） 
　　漢口電元（十）（三）日午後督署召軍事善後會議徐萬兩商會長被邀列席王督主發行二百萬公債維持舊年關徐萬允代募借現欵百萬一星期後復命（十四晿上午四鐘） 
　　天津電保定非正式戒嚴（十四日下午十一鐘） 
　　天津電曹錕令財廳長赴保會議籌軍費曁十一師善後事宜（十四日下午十一鐘） 
　　天津電曹錕調二十三師駐保並在京招武技隊兩營编入衛隊（十四日下午十一鐘） 
　　天津電曹錕擬自十年一月起各軍官减俸兩成俟財政充裕照舊發給（十四日下午下一鐘） 
　　天津電黑督電允移殖直魯災民各五萬惟限眞正農民有家眷者其鰥寡孤獨者不納（十四日下午十一鐘） 
　　午港電中行幣跌至七成在市面約四百萬商會代表謁陳請設法維持陳謂官商均負責無切實辦法各界昨在總商會集議除請中行長回省復業外無結果敎員因幣跌有罷課訊（十四日下午七鐘）　　香港電魏邦平辭市政總辦（十日下午七鐘） 
　　香港電陳定删（十）（五）就陸長職（十四日下午七鐘） 
　　香港電聞伍唐亦與孫赴韶將有軍事動作（十四日下午七鐘） 
世界路透電 
[愛爾蘭之大火]  
　　十二日倫敦電愛爾蘭柯克地方有馬達車一輛載見習軍官而行將近柯克軍營時被人以炸彈狙擊致死見習軍官四人傷十一人未幾柯克鎭起火此爲昨夜十時事但不數時火勢蔓延延燒不己市政局市議廳與美國迦尼基所捐造之自由藏書室悉付諸一炬夜間火光燭天其狀可怖而炸彈爆裂聲槍彈射發聲　屋頂牆壁頃倒聲相和估計損失不下美金二百五十萬鎊開燒死二人灼傷十四人全城皆由兵士管理以防續有變亂 
　　十三日倫敦電柯克城延燒一夜之久次日氣象可以比境佛蘭得斯受德砲轟擊後之情形喻之餘燼終日未熄雖杜白林救火隊亦來援助但不能即撲滅之耳估計毁屋三百所損失逾七百萬鎊店夥失業者約二千人 
　　十三日倫敦電愛爾蘭大臣格林胡氏今日午後在衆　院答覆關於柯克大火之種種質問謂柯克軍警皆出力相助清晨略有搶刧警察即將搶徒約百人驅散並捕數人至於起炎原因則未知之（言至此時工黨與獨立自由黨議員席發冷笑聲）格林胡氏乃力辯非英兵放火謂此説毫無證據又謂見習軍官慘被襲擊之後並無從屋内拖也平民三人以槍斃之之事亦無割斷救火隊皮帶轟繄救炎員情事實則軍警出隊相助苟無軍警之助力則救火隊將不能排　而行火己發作起於發火炸彈此炸彈惟新芬黨有之英軍警無此物也格林胡末稱軍警所指爲擲出炸彈以擊馬達車之某房屋確以火燬之警察此舉係奉命而行但他處之火則與襲擊事無關 
[國際交通大會]  
　　十一日華盛頓電國際交通大會因海電分配問題争持不下恐將展期再議以便代表回國商諸其政府前德國所有海電歸五國公共所有而不由五國互相分劃之議美英意贊成之而日法則反對之日法代表且反對雅勃海島（在太平洋爲交通集中點）爲萬國公有之議聞美國提議由甘姆至雅勃之海線給與美國雅勃與荷屬印度間之線給與荷蘭而雅勃至上海之線則給與日本但日代表反對甚力謂甘姆與雅勃間及雅勃與荷屬印度問之海電線日本有保留此項利益至少一半之權 
　　十二日華盛頓電據國務院稱前德國太平洋海電處置問題之争端暫時己不致决裂會議將繼續進行 
[各國近事記]  
　　十日蕯克拉門杜電加里福尼州知事己正式通告國務院謂禁止外僑置地産法定於本月十日施行知事將施其憲法所賦之權以公正而有效力之方法實行此律 
　　十三日倫敦電今日衆議院中政府允以五年爲金銀出口案之實行期限此案現開三讀會 
　　十三日日内瓦電馬可尼無線電公司在此爲聯盟議會各代表試驗無線電話接英國發來之電話聲甚清楚 
　　十三日巴黎電中國義賑會現由駐法中國使署與旅法華僑發起舉辦售物賑災會 
 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路透電 
[四國之賑災借欵]  
　　十四日北京電英美法日四國公使昨日討論振災借欵四百萬元事現有銀行四家願承借此欵但須總税務司有收集擔保品附税之權四國公使决定向各使詢問是否贊成此舉四國公使又因關於銀行圑之文件己有若干洩漏於外故討論應否請中政府宣佈全文但此問題未曾議决後又討論向中政府聲明銀行圑業己切實成立事决定於公文内添注「有關係之銀行己接到銀行圑切實成立之詳報」字樣云 
[葫蘆島港工之投禁標]  
　　十四日北京電閲葫蘆島海港工程督辦己接受日商之投標承辦全部建築計洋一千七百萬元包括電燈在内按此工程並未公佈招人投標華人素不以招外人承辦爲然 
[外部對於禍魁之覆牒]  
　　十四日北京電今日午後外部爲小徐脱逃事牒覆日使署對於小幡氏所持庇護逋客係國際習慣在中國己成常例一説力加辯駁謂無此前例如此行爲實爲今日各國所不能容忍中國無此習慣所可援爲前例者僅爲荷蘭使署庇護張勲一事但中國並未承認其合法故不得視爲正當之前例覆文並一再聲明外部上次所提出之要求條件四條 
[意飛機之紀念]  
　　十三日北京電意政府因意飛行家瑪西羅與佛拉林二人前由羅馬飛至北京之際備受中國歡迎故擬以瑪西羅所乘之飛機送與中國藉表謝忱並爲中意兩國聯絡之紀念現國務院己决計接受之 
[國際交通大會與日本]  
　　十三日東京電警局禁止各報發表關於華盛頓國際交通大會之消息 
[公電]  
　　長沙趙恒惕通電各報館均鑒湘垣五日因有少數兵士索發積餉經各軍長官切實開導立卽鎭定秩序如常人民安堵恐遠道傅聞失實特電奉聞趙恒惕陽印　 
　　廣東湯廷光通電各報館均鑒十二月二日奉軍政府電令任命廷光爲海軍部部長等因遵即於十二月九日就職廷光自愧愚庸素忘利祿辭不獲己勉爲其難艱鉅叢生時虞隕越謹達誠悃企候敎言湯廷光叩蒸印 
　　財部覆銀行公會電銀行公會鑒灰電悉津造幣廠抵借日欵並無其事特復財政部元 
　　濟南曹朱來電上海申報館轉各圑體均鑒頃致北京國務院内務部交通部一電其文曰慕管定一被上海國民大會策進會推爲出發代表歷經滬寗京漢汴洛正太京奉及津浦等路車加徵賑捐逾四元以上果爲賑濟應表同情惟據各報宣傅咸稱某系將利用此欵包辦選舉殊屬駭人聽聞平素痛惡金錢運動而無端爲人傀儡供給黨費心實不甘爲此電請鈞院部飭各路將每週收欵實數登報聲明官廳放賑流弊滋多並請將該欵如數撥交公正商家妥辦賑務以昭大信而杜中飽否則國民當援英人哈波田拒絶船税先例絶對否認幸勿借公濟私冀以一手掩盡天下人之耳目也等語請一致主張監督用途是所企禱上海國民大會策進會代表曹慕管朱定一元 
國外要聞 
[德國特約通訊（續（）王光祈十月十八日寄）]  
　　留法學生中途變更計畫改赴德國爲留德學界發達之第三原因赴法學生分儉學勤工二種現在法國儉學每月需二百五十法郎合馬克千餘故留德實較留法尤儉至於勤工學生亦有因不耐工作而改爲儉學者旣改儉學之後亦以德國生活便宜紛紛赴德惟德國生活　較法國爲儉然補習語言諸事則不若法國便利因法國有華法敎育會與法國各校特别交涉一切均極方便而留德學生則無此種組織也 
　　留德學生究竟有若干人刻尙無確實統計茲僅就記者能力所能訪得者列表如后 
　　僑居柏林者 
胡顯精湖北化學德國中校宣統三年廖馥亞四川電科同濟學校民國三年廖馥君四川哲學同濟民國三年楊權中工科奉天高等學校民國三年毛毅可浙江機械日本中校民國四年李景樅福建工科日本中校民國三年陸益善浙江礦科日本一高民國四年許陳琦浙江醫科日本高師民國四年王綱浙江土木江南製造局兵工學校民國四年凌翼江蘇醫科同濟民國五年馮王昌浙江醫科同濟民國九年朱家　浙江地質同濟第二次來德係民國三年皮宗石湖南經濟倫敦大學民國三年趙啓華直隷醫科同濟民國八年周威江蘇醫科日本醫校民國九年孫明義直隷醫科北京醫專同上丁孚遠雲南藥材日本同文書院同上沈覲宜福建機械同濟同上李祖芬浙江礦科同濟同上李中庸江蘇化學同濟同上杜殿英山東電氣機械同濟同上　寶琳山東電氣機械同濟同上于紹慶山東同濟同上黄鳴龍江蘇醫科同濟民國八年何逸福建機械青島大學民國九年莊權江蘇機械同濟同上鄒承芳四川機械同濟同上譚翊湖南電氣同濟同上沈奎江蘇化工哥侖比亞大學同上徐佐夏山東醫科北京醫專同上許勤安徽醫科同濟同上李祖武浙江工科同濟同上沈亞尼福建化學同濟同上沈成武福建醫科同濟同上沈樹寶浙江醫科同濟同上丁文淵江蘇醫科同濟同上莊旽江蘇醫科同濟同上項經方江蘇醫科同濟同上李祖益浙江化學同濟同上李功范福建醫科同濟同上謝兆堂浙江染織同濟同上鄭河先福建醫科同濟同上羅清濱廣東工科同濟同上王味根浙江醫科同濟同上佘宗銘四川天津德華同上劉運中四川重慶中校同上陳樹槐湖北礦科武昌高師同上馮爾昊廣東機械同濟同上王浙聲 
鄭家俊湖南工科同濟同上　　僑居佛蘭克佛兒ＦＲＡＯＫＦＵＲＴＡＭ者李宣果福建醫科同濟民國九年李宣襟福建醫科同濟民國九年魏嗣鑾四川物理數學同濟民國九年宗白華江蘇哲學同濟同上張夢九陜西經濟東京日本大學同上王光祈四川經濟北京中國大學同上鄭壽麟廣東地質化學同濟同上陳鶴鳴江蘇經濟同濟同上翁之龍江蘇醫科同濟同上趙士卿江蘇醫科同濟同上吳屏湖北化學北京大學同上詹學時湖北社會學武昌高師同上金井羊江蘇經濟南洋公學同上曾照江蘇醫科同濟同上　　僑居敏時台ＮＵＮＳＴＥＲＩＭ者汪振威浙江醫科同濟同上　　僑居打母時他可ＤＡＲＩＮＳＴＡＤＴ者李世熙江蘇工科同濟同上　　僑居苟提根ＧＯＴＴＮＩＧＥＵ者陳作紀山東醫科同濟同上陳作繩山東醫科同濟同上劉慶餘陜西醫科同濟同上 
國内要聞 
[北京通信（鏡）]  
　　記蘇同鄉大會　 
江蘇同鄉會以巡閲督軍之任命省會之被毁召集大會以解决此事定於十一日下午召集某系言論爲間接留齊故連日鼓吹蘇大會之必將破裂乃竟不幸而未如其願亦未始非隂謀派之小失敗也下午一時開會公推于寶軒爲主席于辭謂三時與人有約恐不克終會而去衆留之僉謂至時可推人爲代乃就席首由吳榮萃報告代表奔走府院及巡閲督軍發表之經過各省區自治聯合會之組織及其進行之情形事多見前報故不復紀孫幾伊謂代表受大會委託請求廢督及類似督軍制度乃奔走之餘毫未能得政府之注意吾人請廢督政府乃改代督爲署吾人請廢巡閲政府乃任命巡閲代表能力薄弱雖於其命令發表之先後曾力請從民意而政府乃置若罔聞代表等受大會委託不能善其事惟有引咎辭職某君謂此事之無成非代表之過乃同人之過也代表受委託而不肯奔走致事發表而代表未知此代表之過今代表於受委託後奔走之勞己盡其能事政府之聽不聽惟視吾人之能以全力爲代表後盾與否今政府不顧代表之言贸然任命督軍巡閲是政府輕視我蘇在京同鄉輕視我三千萬蘇人非僅輕視代表而己苟我蘇人能爲後盾則事或可有成代表與政府力争未肯稍讓步同人惟有堅留之而爲其後盾衆鼓掌顧名謂政府麻木不仁置蘇省人民公意於不顧此等政府吾人可不必再對之請願再對之請願無異向壁發言勞而無功向壁發言有時或可得反應而此政府則并反應而無之且政府旣目無蘇人蘇人何必日奔走其旁以表示親睦意故吾謂對政府無留代表之必要惟各省區自治聯合會主張國民自决廢督裁兵與本會宗旨相同又廢督之成當聯絡本省人民自行進行爲此二事當留代表主席以問大衆無一贊成允代表辭者代表請另易新代表且謂代表中巳有返蘇者非另推不可大衆以爲新推代表對於以前情形不熟辦事或反不易得手不如完全留舊代表孫幾伊提對於省會由本會向之請願請速通過省制以樹官民對立之局案謂争民治當由人民自動前此人民被治於官民屬於官今制定省制則表示我人民主張自治不贊成以前之官治民與官對峙之局成然後可進行第二步衆贊成顧名提議表示蘇人對於廢督運動再接再厲以此意用大會名義通電全國及蘇六十州縣請國民共起衆贊成吳肇基請辦蘇旅京學會由同鄉會援助鍾少梅以爲當由學生自動不必受同鄉會補助结果贊成學會有組織之必要惟當由學生自動未表决次爲省議員陳大猷張福增報告議員被毆情形並報告議會方面意欲將議會省會暫時移蘇以樹軍民分治之基待廢督運動告成後再遷寗此次警察不守職蘇人欲保治安非自辦警察不可朱叔源代表省敎育會及上海各公圑報告上海方面之主張與議會同付討論衆以爲省會遷地問題大一時不易解决且蘇仍在軍警武力下主先争自辦警察苟警察自辦則保治安者有人餘可不問乃表决合體贊成自辦警察次討論對於議會被毁而官吏不保護之辦法决由同鄉會將詳細情形函告内務部請嚴懲齊耀琳王桂林瞿壽申主并嚴懲王固磐凌文淵以爲當由王桂林負責許子常爲王桂林進説辭謂彼在請假中而大衆以爲王之請假出於有意便衣警察助毆尤爲明證且地在北區北區署長未至而東區署長便衣到場以致受傷尤有派員指揮便衣警察之嫌特以人衆不能相識遂誤毆耳以請嚴懇齊王付表决全體贊成次表决孫幾伊及顧名前所提案舉手者幾爲全體惟某君主張對政府當罷税大衆以爲此事非旅京同鄉可决關於廢督事惟有責成代表及幹事會共籌封付便宜行事苟本省公民能辦到罷税時即主罷税衆贊成時己六時遂散政府於蘇代表請願收回巡　成命時於其請願公呈批曰此等事非該自稱代表者所得過問無見之必要亦無批之必要着傅達處傅諭云云今蘇同鄉固未肯認代表爲自稱者而蘇人對於中央尙認爲中央政府對於警察問題猶主與之協商倘再不得當則省制定時卽蘇人自决之日所謂中央政府者其猶能置之不理否（十一日夜十時） 
[年關之財政與選舉]  
　　大陸報十一日北京通訊云各方面紛向中央索欵財政總長周自齊擬於年各撥若干聊饜其無窮之需索其分配之數如下一曹錕三十萬元二張作霖三十萬元三陳毅四十萬元四王占元二十萬元五張文生二十萬元六李厚基二十萬元七四川軍界十四萬元八京畿軍界三十五萬元九陸軍部四萬元十裁兵經費三十五萬元合計之共爲二百萬元 
　　北京晨報云財政總長周自齊日前確有引退之意據聞其引退原因係因選舉問題而起蓋某頗欲乘此時機恢復勢力選舉一事尤爲恢復勢力之大好機會外傅周與某氏發生衝突亦即因此惟某會長及某總長均不以爲然力勸周氏忍耐做去故周末將辭呈提出但聞其向人云我身爲財政總長總握財權我不辭職其奈我何即要辭亦非至明年選舉辦完之後不可云云又有謂周對人言非年關過去必不辭職 
[武漢之風鶴驚]  
　　武漢三埠自夏省長被迫改就漢口商場督辦辦公處接印視事以來謡言紛起武昌及漢口居民遷入租界住家者箱籠傢具絡繹於途恐慌情形一若大亂之將至者七號風聲最緊并有措詞悖謬之傅單到處發現定於該晚十時宣佈獨立之謡言歆生路及後城馬路一帶十時以後卽巳閉門收市較平常提早一小時因此一般居民驚惶更甚竟有坐待天明及和衣而睡竟夕不寗者迨至天明仍復相安無事經記者再三探訪聞係因欠餉之故軍心不稳謡言七號晚有所舉動幸事前由武漢商會銀行公會鹽業公所官錢局棉蔴局等五圑體擔任年内籌借鄂政府軍費洋二百萬元從前欠餉亦有候將公産抵押補還之消息以是各軍之心始安查近來駐紥鄂省主客各軍數在十四萬人以上每月軍餉須需一百九十餘萬元出入不敷爲數甚鉅聞此次各機關之主張係將籌得軍餉先爲就近各軍安置妥當即遠外軍隊自不敢冒昧來擾是誠急則治標之法也 
　　聞日前宜昌兵變之後有種軍人將搶來彼等無用之物通告失主謂係彼等在土匪手内奪回可以備價來營取贖又大冶兵變之次日某軍官反向商民要索犒價軍費聲言搶掠之土匪幸得彼　擊退該縣商民處勢力之下不敢不從此等離奇之事殊令人歎息不止湖北大局以現狀觀察目下數月中或不致發生意外惟危機四伏推想前途實抱杞憂蓋鄂省近來兵變之事時時發生内容不皆由於鬧餉因客軍改編旣如此之多黎王等又處處足爲心腹患加以民黨鬧鄂積慮己久時機一至必將暴發此鄂人不能不預防者也另據北京消息云自張敬堯出走長沙之後其軍隊完全潰散中央曾明令王占元設法將潰散各軍一律解散王占元以内中有毛思忠一旅俱屬山東同鄉遂將毛軍改編一旅令其分駐武穴黄州一帶最近因有不稳消息王占元乃於前日將該旅一部分調駐武昌城外之南湖地方九日令其下操兵士以無餉爲詞反抗長官命令並大呼「當兵爲要餉不當兵」等語内有十餘人負槍向隊外逃走某軍官槍斃二人全體兵士大爲鼓譟王占元聞訊速派重兵前往彈壓當塲槍决激烈兵士十餘人始稍鎭静王占元當即召集武漢兩商商長徐榮廷萬澤生等磋商辦法並向商會索餉一百五十萬元當卽照给武昌城内居民經此風波人心異常恐慌連日移居漢口租界者絡繹不絶聞當時王占元竟有欲親赴北京請示辦法之意後經商會會長等極力勸阻其議始寢 
[鄂省署暫設漢口]  
　　政府有默許意 
湖北夏省長擬在漢口設治一節鄂議會來電贊否不一惟靳力主夏氏駐省爲宜蒸日己由院拍去一電原文如下漢口夏省長鑒據議會屈佩蘭等陽電稱夏省長咨開因事觸發舊疾暫在漢口組設行署佩蘭等均表贊同等語武昌爲湖北省治省署統轄全省職責所在自以駐省指揮爲宜卽云抱病未痊就省調攝亦無妨碍執事再秉疆符羣望攸屬希以大局爲重輯洽各界　固地方並希轉知屈君等俾袪誤會院蒸印但設著在漢鄂人認爲天然軍民兩長分駐兩城之機會遂由旅京同鄉會主持卽在漢口設立省署始省議員陳英士等曾來電質問中央革遂據電轉促夏省長即時赴任嗣後省議長屈佩蘭等六十人又曾來電聲明省署暫設漢口一層省議會實係多數贊成同時夏省長又來電向政府説明不得不暫設省署於漢口之理由中央鑒此情形己認可省署暫設漢口故夏省長代表饒鳳璜氏定於今日（十三）晚車冋漢覆命矣 
[乘機復湘之主張者]  
　　王占元昨續有蒸電抵京陳報湘狀並擬由鄂省出兵援助原文略云此次湘局擾亂疊據確報係由總司令趙恒惕對於李烈鈞假道攻桂一事表示拒絶其部下旅長廖家晉司令李仲林圑長郭步高等起而反對因以索餉爲名於六日帶隊進省趙總司令於五日避入美國領事館省垣一時無人主持各軍益無忌憚所有軍省兩署及財廳造幣局曁殷　商民均被搶掠損失不貲嗣經戒嚴司令部勸諭鎭攝現狀稍趨和缓等語占元據報後當以湘亂關係大局自應不分畛域一致防弭頃巳飛電趙總司令如須鄂省出兵援助即當派隊進駐岳州俾壯聲援一面並派幹員卽日馳往湘垣密查眞相以便相機應付謹電續聞 
　　保定曹巡閲昨日亦有電致府院略云湘省自起變亂内中原因異常複雜須調查明晰以備研究故擬命閻相文王汝勤守鄂邊張宗昌方本仁守贛邊將來趙恒惕等無力維持時再由鄂贛兩路進兵則湘局可定此時若與趙恒惕等聯絡倘招各界之憤　我軍則難以維持不如待其漫散後而治之云云 
　　此次湘亂發生某方面曾密電到京陳述對湘意見略謂湘軍内閧秩序大亂趙恒惕己失指揮軍隊之能力若派勁旅一師南下收復全湘易如反掌且吳副巡閲使馮旅長駐湘有年若以之平定湘亂則老馬識途必收事半功倍之效云云惟政府以此事係屬湘軍内部問題頗不願乘機過問也 
[閩代表請求禁烟]  
　　福建自戰事發生以後南軍藉口籌餉公行提倡種烟抽税北軍尤而效之每畝自十數元至三十元不等去年全省計收入五六百萬元民間受害不堪言狀有南軍巳抽而北軍重抽者有北軍己抽而南軍重抽者有一鄉所種只在百畝而科税至二三百畝者有鄉民抗税而一鄉槍斃至百餘命焚屋至百餘座者有士紳禁絶於先而兵至無所抽税押勒賠償者馴至傾家破産賣妻　子之事時有所開言之髮指聞之心痛本年由華僑陳君嘉庚等提倡烟苗禁種會爲事前之補救曾電學生會及同鄉會要求一致力向政府交涉昨經福建同鄉各縣聯合會公推陳蓉光張國輝蔡振東學生會公推劉陽生楊慶霖等會同萬國拒土會英人藴道味君力向内務部要求提前派人到省調查禁止並電李督先事預防經張總長延見完全許可照辦未知能否有效也 
[京學生會援助豫閩]  
　　日昨（十二日）下午三時後北京學生聯合會在高師開會首由主席林實慈君請河南敎育員代表徐炳昶君及河南女學界代表報告河南情形大致謂河南學生檢查日貨軍警反庇護奸商毆傷學生並捕去學生代表現逮捕令與戒嚴令尙未取消而並令提前放假不啻將學校無形解散日來風聲更爲險惡請聯合會再予援助次由福建學生會代劉陽生君報告日人在厦門設警蓄意侵略亦請聯合會予以援助報告畢主席提出議事程序（甲）援助河南學生案先請上次派赴府院代表報告接洽情形爲援助河南學生事隨議决五條辦法一再派代表劉琋吳肇基二君赴敎部質問二致函滬學生總會請其設法援助三致函河南檢察廳請將學生受傷狀况答覆四促河南學生聯合會在平政　起訴五致函嚴責河南商會（乙）討論厦門設警本會應持何　應付案結果由本曾派代表鄔翰才蘇志宽二君赴外交部調查詳細情形後再行討論（丙）討論本會進行計劃案由高師中央政法三校提出取消評議幹事二部改爲委員制當時略有討論咸有贊同之傾向惟此項組織係對於本會根本組織法上加以修正非愼重考慮不可當議定先　各校代表回去徵求同意再行表决 
[豫學生被摧殘後之消息]  
　鄭州函云開封罷課風潮中軍警包圍學校打傷學生迭誌前報自學生受傷後敎育界人人自危職敎員秘密會商辦法多數主張與其在暴力之下螳臂當車不如暫令學生旋里敎育廳長李步青極端主張唯學生方面堅不願去乃昨日忽由戒嚴司令處發出一油印啓事明爲忠告實近威嚇其文曰「逕啓者迭奉河南督軍省長會令以奉中央命令飭查過激黨徒有案最近復奉外交部密函據俄屬黑河領事館電稱有不肖華人組織中華社派遣黨徒分赴京漢路河方面接洽因鄙人等同日奉到此項密函當以職責所在不容諉卸密飭軍警嚴查去後旋據查獲此項黨徒供認間接受委來豫煽惑等情不諱查時值冬防吃緊又在戒嚴期内地方治安關係綦重旣有過激黨徒來豫倘有思想不稳分子被其煽惑影響於治安前途必巨且烈昨接學生來函以改組國貨維持會及解散學生聯合會爲詞擬聯絡各校學生結隊游行分赴軍省兩署請願等語查國貨維持會係奉令改組學生聯合會係遵照部令實行解散在軍警機關奉行長官命令在學界方面亦應相共體諒即云請願不妨用書面陳述意見聽候批答如借請願名目動輒結隊游行並赴軍省兩署羣衆要挾跡近非禮示威萬一不愼有過激黨徒混入煽惑因結隊游行發生意外軍警受維持不力處分而學生方面恐有玉石俱焚之虞鄙等爲預籌地方治安及愛護各校學生起見故此特爲函達即希婉勸各學生萬勿出此結隊游行舉動否則鄙人等忝領軍警職責所在唯有依照戒嚴法曁治安警察法實行制止幸勿謂軍警不先預告也此致各學署許得勝柴得貴德啓龍敏修等公啓」各學校接到此項哀的美頓書後知官埸將興大獄始承認大多數先行旋里免再受摧殘故九十十一等日各校學生紛紛旋里而敎育當局乃得實行其提前放假之計畫而軍民亦得償其解散學校之夙 
 
 
 

Page 7

 
 
願矣微聞各校學生於去汴時曾在城外某校開一秘密會與定代表八人分赴京滬宣布趙張罪狀（十二月十一日早發） 
　　河南全體學生致北京電云大總統國務院鈞鑒趙督私借日欵抵押鄭州本月十一號下午八時己簽字全豫激昂誓以死抗生等於事前曾揭黑幕深中趙忌故趙於本月五號封閉學生聯合會又於七號派軍警包圍各校肆行毆打第一師範受禍尤慘統計受重傷者二十五名殆死者二人十一號更下令解散學校似此甘心賣國摧殘學生法典尙在情理難容伏懇鈞鑒嚴加究處迅予裁撤生等幸甚河南幸甚河南一體學生叩 
　　河南敎職員聯合會電云北大總統國務院敎育部河南留京同鄉鄉各省議會敎育會各報館各圑體均鑒開封軍民兩長因阻止學生請願連日派軍警圍困各校本月八號忽有軍警多名把守校門毆傷學生二十五名性合不保並斷絶交通及阻止向外乞救郵電除由本會特舉代表入都請願外懇速援救河南各校敎職員聯合會叩 
[粤聞紀要]  
　　省署官制改定省署改制一事迭經省署附設之法制編纂會討論現聞己經議定省長之下設立内務財政敎育交通實業五司及交涉鹽政警察土地衞生五局其每司每局各設司長一人司員若干人除五司五局外另設參事長一人參事若干人秘書若干人省署總務廳卽由參事長主各參事組織综核各司局事務其總務廳長一職即以參事長兼任秘書則專任當署機要文件此項章程現　印刷頒布　　葉夏聲尙未保出葉夏聲被逮原因頗爲社會注意茲將省長致警廳手令錄下「照得葉夏聲假冒官長遇事招謡仰該廳長即飭警查拘扣留聽候查辦此令」警廳奉令將葉拘回留押偵緝處後到廳探望者日凡數十起旋又奉省長第二次手令云「葉夏聲如有確實擔保可以准其在外候訊應同時由警察廳會同地方檢察廳起訴此令」葉之家屬聆此消息於八號上午着關翼庭携西南藥房曁雙門底新粤自動車公司圖章各一顆到案保領聞警廳以案關重要奉陳省長命令須繳現金五千元保證方准省釋故葉氏昨午仍未釋出 
[皖省近事]  
　　皖省新安武軍軍餉久懸無着迭經省議會張督軍聶省長分電中央請速籌撥以安軍心茲得陸軍部來電云己轉行財部核辦在案特先電覆查照 
　　聶省長此次赴蚌係會議籌措安武軍餉茲陸財兩部業己覆電籌撥故聶省長來電准明日返省 
　　皖省各界近以安正路日借欵關係安省前途甚鉅業己聯名呈請軍政兩署速令該路協理程慶福償欵廢約以免發生交涉牽動皖局 
　　大通榷運局長徐華清前次赴京因更調各分局改爲商辦向財部籌商茲聞仍無頭緒擬於日内返局 
　　法校新校長光昇近被敎員控告其違約業經高等廳定於十三日傅案質訊 
　　太平縣知事鄔縉桐前己被控委員撤查茲聞該縣禁烟廢弛將有更換消息 
[蘇議會之所聞]  
　　劉啓佑之通啓各報館各省議會江蘇旅京同鄉會各省埠同鄉會各公圑父老兄弟諸姑姊妹曁邦人君子公鑒敬啓者慶父不去魯難不己本會以職責所鬧先後議决彈劾蘇省長齊耀琳查辦警務處長王桂林竟於十二月二日突遭絶後空前慘無人道之報復啓佑不幸適與斯難覺身體上所受之痛苦尤不若精神上痛苦之甚焉蓋身體上之痛苦狀况己暴露於世僥倖未死無足重輕惟沿途聞聞見見有足令我全國人感觸精神上之痛苦者啓佑乃親受之故其痛苦愈甚　者身困虎穴忍隱難言現幸出險赴滬敢詳述焉當夫暴民蠢動攫出啓佑攢毆亦旣羊入虎羣如夢如醉不見不聞矣俄而驚魂忽歸聽能視能亦稍回復始知被擄己過鼓樓蓋暴民漸次稀疎凶燄亦漸次和緩之故也於此别一世界中悵目熟視而暴民也崗警也閒人也均能辨别就中以閒人爲最多街旁觀者如堵每見簇擁啓佑之暴民與彼相識者必呼不可打死人以警告之而暴民必答以省長廳長與陶董事魏董事説過打死無妨罪不加衆云云及察暴民口音又南北不一乃知有便衣警察在内旋過警察分駐所又警察總署所見除簇擁之一二人外餘皆閒人遂放膽呼救豈料警兵或俯首閒逛或睨視而笑百無一應光天化日寗有是耶謂余不信果有一警兵上前救護而暴民不服者則警察無罪直擄至緞業公所暴民喝置啓佑於前院牆脚之地上又約三數時始見警官形影暴民復擁啓佑至後徑屋内經脱險之同人多赴省署要求保護出險並環坐以待至夜十二時始獲生還噫齊係一省行政長官王亦簡任大吏竟不恤倒行逆施演此無法無天之慘劇國將焉賴而從此匹夫無罪議員其罪民誰適從所謂精神上之痛苦也抑又思之齊王主使暴民罪案鐵證有三啓佑所見聞不與焉夫繭行開放案提出於本會者達六起之多而付議而審查而報告而議决而行咨囂且塵上者數十日全國全省閲報者無不知之寗垣緞商豈無一閲報之人又豈無一與寗籍議員親故或相識之人乃默無一言從未請願蓋恃其納賄官廳之慣技稔知本會議决或仍執前議行政權均有救濟餘地况齊耀琳又向視本會咨文如廢紙是以毫不介意及齊忽交覆議而緞商請願案始隨之俱來並聲稱省長此事决不作主命其來會請願云云哀此愚民且待官廳之命何况暴動彼時之請願書由今思之即與本會宣戰之哀的美敦書耳果暴民而能自主宣戰也則議决咨交以前之數十日中何日不可發動此項宣戰書乃必待省署咨交覆議者實恃省署爲宣戰之實力也合觀暴民先後行動如出兩人而以省署咨交覆議爲其變化關鍵是官廳主使之罪百隊難辭矣（鐵證一）官廳旣主使暴民發難不得不預爲暴民卸罪以塞其口故現謂緞業董事因機工起事辭職以爲卸罪地步夫商董本非省署委任何故向省署辭職文不對題作僞日拙齊蓄報復之心己自辭職臨時王亦托假又使暴民師其故技計在雇買一二流氓薄懲銷案而不思古今之狙擊仇家者誰不預籌匿跡適以證明其主使之罪毫無疑義而己（鐵證二）事變以來中央電令本會請求輿論主張莫不以嚴懲首要爲第一要義故世人傾耳屬止皆謂官廳必下令封閉緞業公所逮捕緞業董事以戢衆口乃齊王竟敢一手掩盡天下耳目仍與緞業董事籌議對付方法并嗾無識機工大會於雲錦公所示威以表現機工委係愚頑蠻野不可理喻俾得藉詞遁飾主使之罪而不思一語破的天下果有貓鼠同眠之事乎更適以證明其主使之罪不知悛悔而己（鐵證三）啓佑遭此不幸以來每一回思遇禍之時並非起於啓佑私仇又未聞有一指明啓佑姓名者遂覺自然人之嫌怨無纎毫存於腦際故綜上所述絶非忿激之詞持偏見以聳聽聞也况本會議員職員同難者十餘人倖免者百餘人而道路旁觀者更萬人如海有耳共聞有目共覩啓佑何人安敢以讕言欺世歟除提出議案聯請本會訴諸法律外用陳梗槪敢乞我各圑體各大君子發抒讞論聯電中央務治齊耀琳王桂林應得之罪以警凶頑萬勿誤謂私忿而河漢斯言則國紀人道庶有賴乎臨穎徬徨惟祈矜鑒江蘇省議員劉啓佑啓 
　　　廷　等之緊急動議案查省議會暫行法第十一條議長對外爲省議會之代表所謂代表者其必根據於省議會全體之意思可知也省議全體之意思又必經大會之公决可知也然則舍議長外無論何人不得妄稱省議會之代表即係議長亦不能舍議會之公意而自由代表明矣茲閲本月十二日上海報紙載有王瑚出京省議會代表陳大猷張福增前往歡迎字樣殊深駭異夫省長蒞任陳張往迎或出於箇人交際若自稱省議會代表違法招摇陳張决不出此誠恐報紙流傅外界聞之將疑省議會於法定代表之外竟可另推代表使本會有違法之嫌斷斷不可用特提出動議請即通告同人此後有會外行動被外界誤認爲省議會代表者應由本人自行登報更正以免誤會是否候公决提議人龔廷鶚章紀網戴思恭葉理封沈明爔趙文郁龔滌瑕 
[蘇商會聯合會開會紀]  
　　江蘇全省商會聯合會在寗開會自九日起因人數不足迭開聯席會議討論各案具體辦法至昨日（十二）始到三十縣下午二時卽開大會列席者四十人公推蘇民生爲臨時主席報告開會宗旨及聯席會議經過情形旋用會名記名選舉法投票選舉正副議長開票結果聶其杰得三十二票當選爲正議長蘇民生得三十票馬炎文得二十八票均當選爲副議長正議長在滬臨時未能列席山副議長馬炎文主席依議事日程宣布第一案常關税所附徵賑捐案討論結果照上海總商會來電要求政府無條件之取消擬電即發一致可决時巳五點三十分遂宣告散會今日（十三）下午二時接開大會簽到三十二商會列席四十一人由副議長蘇民生主席宣布第一討論議事細則計二十二條上海南北兩商會兼南滙商會代表湯節之對於第十六條原文表决用起立表决法取决於多數可否同數時由主席决定湯主須以商會爲單位每一商會有一表决權衆嫌手續太繁湯謂不如此不足以昭公允争持頗烈决果於原文下加一括復（表决時如認爲有疑義得用投票法每會一票表决之）第二十一條亦略有修改其餘均照原文通過第二增加印花税案黄守孚曹蔭民馬炎文湯節之均先後發言結果交付審查主席指定湯節之黄守孚鮑執之王兆昌宋度盛丕華張謙培王錫光周彞臣沈沅曹蔭民等十一人爲審查員推湯節之爲審查長第三所得税案略有討論表决付審查指定盛丕華莊籙王兆昌沈芄戴慕逵邵子衡程兆棟姚澐等十一人爲審查員推盛丕華爲審查長第四裁釐加税案王兆昌湯節之曹蔭民黄守孚馬炎文周彞臣先後發言討論結果亦付審查指定王介安湯節之鮑執之黄允之曹蔭民等十三人爲審查員推王介安爲審查長並商定每日上午十時開審查會時己五點二十五分遂振鈴散會 
[南京快信]  
　　省議會昨日（十三）大會不足法數未開議昨晚調查在省議員仍不到五十人今日（十四）大會恐仍難足法數錢議長連日函電催促回籍各議員而來者仍屬寥寥聞有數種原因（一）在縣忙下届選舉（二）畏來省有危險（三）不满意於某方面議員 
　　地檢廳己將關於搗毁議會毆傷議員案内之陶少甫陶小甫拘獲不日開庭審訊 
　　王瑚尙未出京前日陳大猷張福增來電謂王又上辭呈昨日張一麠由京來未入城卽轉車赴滬據聞王日内准南下惟行期不肯告人現省警廳每日派人在浦口車站迎候 
　　江蘇交涉員許沅呈報俄郵局及儲金銀行定本月二十七日停止軍民兩長批俄國郵局是否祗上海一處與有關係者共有幾處係何名稱儲金人有無損失仰再查明具復查核仍候外交部核示 
　　省署委往各縣查禁烟苗委員江寗句容溧水方悦魯江浦六合高滬王景昭江都儀征汪鴻藻上海松江南滙金山唐紹壵鹽城漣水尹榮修丹徒丹陽金壇溧陽張允高清江江隂揚中左述枤海門吳縣常熟崑山郭玉裁豐沛蕭碭張景渠秦縣淮安阜寗李　聲高寶興東劉世謙川沙奉賢太倉嘉定劉寶壽通如泰宜許錫同吳江武進無錫周銘釗東灌贛榆紀藴玉淮泗沭王濟清銅宿睢邳史樹璋崇明青浦寶山舒志觀並聞所委各員均曹豫謙所定 
　　齊己三日未閲公牘嚴財廳長委仲頣兀諮議 
　　齊督昨委簡任職夏敬履充太署諮議月薪二百元又聘上海會審公廨正會審官關炯充名譽顧問委副會審官俞應望充名譽諮議 
[杭州快信]  
　　北京敎育會函浙以南北迄未統一與敎育前途大有妨礙應速共籌促成良策 
　　北京農業學校學生要求改組大學設立大學促成會詳叙理由五種昨函各圑體請爲一致贊助 
　　省署昨咨省議會請追認補攤留歐學生監督處七年分不敷公費洋一百零九元七角九分八釐 
　　南潯紳富龐元濟籌欵修築塘岸購連石料木椿己由省署塡發護照七十張飭縣給領俾便分運 
　　舊湖屬水災籌賑社主任劉兆鰲沈澤春昨呈報辦理情形並送收支清册到省己指令將捐户姓氏詳晰造報存候併案核獎 
　　卸署嵊縣知事牛蔭　報災不實經水災急賑會及旅杭公民俞煒等先後呈控省署查究飭記大過二次一面令道派委會縣覆勘具報 
地方通信 
[蘇州]  
　　香作工人罷工近聞蘇垣香作工人因米價日昂故有罷工要求增加工價之舉本月七號東區境内雙茂生香舗工人全體歇工擬要求店主每工（原價一百八十文）增加一百文店主不允迨後其餘各香舗工人亦紛紛停歇幾至全城香作一律罷工刻聞雲外飄店主己矣加五十文其餘各店亦有允予酌加者然意見不一至今尙未能解决也 
　　女校籌備自治滸關鎭省立女子蠶桑學校開辦以來將及九載成續優美目下在校女生計有五班約計一百八十餘名各生以近來各處學校提倡學生自治故亦於前日在本校召集全體同學開會合議籌備自治以合潮流聞議定章制大綱分議事執行裁判三部一俟籌備完善再行開會實行云 
　　碩士定期演説蘇州基督敎青年會特聘全國協會演講部幹事科舉碩士饒伯森君來蘇演講其講題爲無線電報與無線電話自十五號起至十八號止在謝衙前晏成中學及天賜莊約翰堂二處分期開講聞碩士現携有最新無線電話與遠距離無線電報及測量器等預備陳列研究有志科學者可前往聽之 
　　崔廳長之追悼會蘇州警廳崔廳長怡庭病故後由開門馬路商界沈少庭等發起於本月十三號下午一時假民興新劇社開追悼大會各界所贈花圈輓聯等甚夥各圑體均派代表列席並有上海國民大會策進會代表司徒俠海諸君演説後由崔公子長江一一叩謝叩散 
[太今]  
　　歡送考察教育江　　往歐美考察敎育蔣乃曾氏係太倉人現任省立第六中學校長近因治裝返里太倉敎育界於十二日下午在圖書館開歡送大會凡學界重要分子及地方士紳皆到會列席各致頌詞蔣君歷述奉派考察之來因及將來注意之要點嗣即合撮一影復在勸學所盛筵公餞頗極一時之盛聞蔣君己定一月十六日放洋同行者爲賈豐臻袁希洛吳福康蔣拱辰五人 
[鹽城]  
　　鹽城縣市鄉争毁墓電南京省長敎育廳長鈞鑒勸學所假新學説提倡毁墓伍佑市高小學校毁墓於先建高市高國兩校由學黄李養餘毁掘多塜於後證據確　業經被害者提起訴訟似此邪説誣民誰無祖墓岌岌莫保公懇飭縣嚴究以維風化鹽城二十五市鄉公叩 
[楊州　　代表赴京呼鄂岸在揚運商近以鹽署開放鄂西五府一州濟楚各岸試辦川淮蘆潞四項鹽斤認爲侵佔淮鹽銷額特推代表赴京向稽核總所曁鹽務署呼籲懇請取消前議 
　　呈運儲銅元兩淮運使近據濟南大德公司呈請在揚運大批銅元運往十二圩存儲陸續運輸漣水灌雲一帶誠恐各縣關卡留難請轉令各縣一體查騐放行以免濡等情即經轉令各縣一體查照 
[鎭江]  
　　江北匪風又熾聞江北蕭邳兩縣匪風又熾最甚者爲邳縣南鄉燒殺架搶時右所聞茲該兩縣知事各派游擊隊會同警察圑防等分頭緝捕己在　邳交界之王莊　獲匪首陳守中等三人解縣究辦矣 
　　創辦游民工塲鎭屬溧陽縣王紳等籌集鉅欵嚴在該邑城南創辦游民工藝廠專爲無業游民而設現正積極進行不日即可開辦 
　　黄豆價格己漲雜糧中之黄豆一項木年新貨上市以來鎭江一隅洋莊銷路無多購買者多爲無錫蘇州南通各埠油車等處近數日江北徐州宿遷及皖北懷遠等處之豆來源甚湧有某洋行購買中次之貨數百　由鎭運滬轉裝外洋故近兩日中次貨開盤每石己漲起二角矣 
[南京]  
　　武丹旅寗人士之公電各界各圑體公鑒省垣機工搗毁議會毆擄議員光天化日横肆暴行聞者莫不髮指姑無論開放繭行之利害如何彼　　工民胡能知此其爲少數資本家所利用無疑然使少數資本家而無大力者爲之後盾亦何敢在此軍警森嚴之地演此漫無法紀之劇當道事前旣毫無防範事出後置若罔聞人言嘖嘖咸疑挾彈劾之嫌償報復之私按諸當日情形蛛絲馬跡不爲無因今議議諸公旣己依法起訴滋事暴徒自不難按律懲辦但使元惡禍魁仍逍遥事外人將謂法網雖密不及巨奸此風一長徒滋兇燄且議會爲人民代表機關今日之事非僅少數議員之關係而實吾全省人民之公事即議員諸公而肯苟安甘休吾民亦决不應結舌噤聲屈伏於少數暴力之下敢乞各界一致奮起共作議會後盾務期水落石出澈底懲究以肅法紀而懾奸魂非獨江蘇之幸全國實利賴之武進旅寗學界同鄉會丹陽旅寗同學會寒 
[嘉興]  
　　核准收租辦法嘉興四鄉農民近以連遭歲歉多改種早稻以期豐收惟查早晚二禾收穫時期相差有四五十日之多各業主赴鄉收租時則云種植晚稻尙未收割若至晚稻登塲前往徵租則米石均己糶去甚或避匿不出現業主王某等規定徵租日期每年於隂暦九月初出發收取如鄉民早晚稻雜種當令其先償若干並傅圩長證俟晚稻收割時再納若干以昭公允刻己呈准官廳出示佈告業佃人等週知矣 
　　檢舉調查溺職平湖第三届省會初選選民人數業由各調查員分别查竣造册呈報共有選民九萬八千餘人較上届約增十分之七八然遺漏者仍所難免現公民徐嘉麟朱衣等以四顧官田外永凝諸坊遺漏選民甚多業於前日呈控到縣請求派員覆查以重選政 
[更正]  
　　本月七日本報譯登某西報所載華人投稿中日新密約説茲據北京方面探悉絶非事實特此更正 
雜评一 
[河南事件] （默） 
　　河南趙倜之摧殘學生借名於學生查貨與商界衝突實際則因學生之反對鄭州借欵而因以挾恨也以查貨事言學商界縱生意見豈有無法調解之理趙倜欲顧全雨方亦豈無較和平之手段而乃如此蹂躪等學生於仇敵就事論事非欲平息風潮直欲挑起絶大之風潮也以借欵事言趙果無此違反民意之舉則理應竭誠開導詳細解釋學生亦豈能以無爲有强誣當局之理何必如此壓迫如果有其事則返之良心更不應如此壓迫卽壓迫亦豈能消滅學生之反對蓋此種事實問題非强力所能掩飾縱暫秘密於一時决不能永閟而不宣也 
　　是故今日之事勿論其爲查貨爲反對借欵皆無如此摧殘之理自人民廢督之主張起督軍之仇視人民亦甚矣若趙之封閉學會解散學校其欲以廢學對付廢督耶嗚呼 
 
 
 
] 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[維持河南敎育之呼籲]  
　　河南學生代表涂亞超汪崑源來滬述趙倜解散學校　形籲請全國援助其辭如下 
　　趙倜於十一號上午八時下解散學　　託　　　放假其實以大隊軍警荷槍彈赴各校驅遂學生出校並聲言限二日内一律走盡否則以過激黨待之槍决無論學生等手無寸鐵難以　禦乃相對痛泣只得冋里　時開封城内軍警全數出發由各校門首排列至車站學生必携行李始准出校出校後必一直至　站買票上車始免無事推趙之摧殘學生其重要原因有三一清理財政豫省財政自趙兼省長以來半入私囊　不數年即虧空千餘萬累年私借日欵以塡塞之延至今秋虧空更鉅乃將敎育經費移作軍餉職敎員薪水數月未發遂有上次之罷工學生等慼敎育經費爲軍　把握則河南敎育前途何堪設想乃提倡清理財政　求敎育經費獨立此舉若成事實趙之家資須盡數賠償此其因一二監督選舉豫省上次省議員大半爲趙所指定此次北政府選舉令下後趙爲鞏固地盤計猶欲實用故智學生等見此事關係全省禍福乃聯合本省各界聯合會國貨維持會諸公民圑體組織公民監督選舉圑以免再蹈覆轍此其因二三反對借欵抵押鄭州趙因豫省財政虧空過鉅不惟職敎員罷工要求發薪即軍餉亦積欠月餘乃私借齊魯銀行欵四百萬以鄭州商埠作抵押　耗傅來全豫人民均甚激奮學生等乃組織國民大會嗣由國民大會表决無論如何絶不承認　種借欵此其因三有此三因所以趙决意摧殘學生解散學校　學生一去監督無人而後一己之私願可　所以於十一號上午下解散學校令下午八時與日本人簽鄭州抵押字吁河南敎育前途危險極矣但學生等一息尙存則一日奮鬭絶不少懈現己與職敎聯合一氣派代表圑赴北政府請願非達吾輩最初目的不止尙希全國同胞羣起聲援以覆成之云云 
　　學生總會通電云（銜略）河南學生突遭慘刦趙倜弄其淫威狂遣軍營挨校搜毆圍守如監　虜刀槍之下學生傷者纍纍乃猶爲未足竟下解散全體學校令於省城吾人發電呼籲之日日成河南無敎育之時矣此次起禍據河南學生代表來會報告原因有三（中與上略同從略）今河南敎育在趙等暴力之下己歸絶滅矣如謂河南學會所主張爲不合理軍警有圍毆學生之權者吾人尙復何言不然武人横暴至於此極凡爲國人義當一致聲討况同爲學生者乎本會同人歷經　暴早有决心寗與武人如趙等者俱碎不願與之俱存此次河南更甚於楊以德等之所爲對此而不持正義更何正義之可言是願一致主張恢復河南敎育現象驅逐趙倜及與朋比爲奸之吏並努力進行递泣呼籲固不　爲河南與學生也中華民國學生聯合會總會寒 
[滬北六路商界聯合會之兩電]  
　　爲河南學生呼籲代江蘇議員不平 
致河南電河南趙督軍鈞鑒報載豫地學生聯合會及　貨雜持會爲檢查劣貨被商會奸商揑詞誣控除封禁該聯合會外復派大隊軍警包圍各校痛毆學生並捕代表人署各節誦悉之餘不勝駭異夙仰我督賢明愛國薄海同欽此次學生等檢查劣貨雖含騷擾之嫌而满腔熱血可質諸天日豈能聽奸商之詞而任使摧殘敎育之舉乎現值人道昌　之際出此殃民違法之行有玷貴督平素之隆譽敝會旣閔莘莘學子之横遭蹂躪又不忍貴處敎育之演成悲觀敬特公電伏乞尊崇公理迅撤圍校軍警開釋被捕代表不勝翹企感禱之至滬北六路商界聯合會寒 
　　致北京電北京大總統靳總理鈞鑒蘇　議會因開放繭行議案突遭强暴　工聚衆搗毁議塲毆傷議員報章頻載令人髮指省垣爲軍警林立之區幾會爲法定最高之地一旦出此駭變負　衛也　之　警不能防患尙且臨時袖手旁觀一任暴徒逞兇致我神聖莊嚴之議會員痛被毁毆有謂地方長官挾恨縱使詞非無因然省議員爲全省人民之代表議員受辱卽全省人民之受辱議會爲政府法定之機關議會被毁即政府執法機關之被毁伏乞大總統總理嚴懲擾亂首要以及主唆護符人等以彰法紀而平公憤滬北六路商界聯合會叩寒 
[江浙蠶絲十圑體宴赴美代表]  
　　赴美代表圑長爲爲丁汝霖君 
昨日午刻江浙蠶絲十圑體假座東亞旅館宴送赴美參與萬國絲繭博覧會代表九人（丁汝霖君爲該代表　圑長餘八人爲徐錦榮吳申伯李登魁梅仲笙張鶴卿畢康侯王明軒顧心之諸君）書記一人（裘昌運君江浙蠶絲十圑體公宴赴美代表攝影 
）陪賓爲鄧斯安黄搢臣徐可亭君等十圑體代表爲浙江蠶絲會代表史量才君浙江蠶桑改良會會長陳琪君靈生工藝學校校主歐靈生君校長歐譚惠然夫人製絲部主任鄭普一君緯成公司經理　謀先君浙江原蠶種製造場場長黄龍孫君浣花室蠶種發行所經理杜翼雲君競進蠶業社理事沈亞傑女士浙江省立朁業學校校長朱顯邦君江蘇省立第二農業學校代表章孔昭君江蘇省立女子蠶業學校校　鄭紫卿君主賓共約三十餘人均係中國蠶絲業重要分子公推浙江蠶絲會代表史量才君主席席次主賓均有演説討論之問題皆極重要其旨爲對内謀蠶絲　根本上之改良對外求贸易之增　至三時始書歡罷宴復相將登先施樂園屋頂共攝一影而散我國蠶絲業向無聯絡商榷之舉故此次宴會極爲可貴也 
[赴法儉學生今日放洋]  
華法敎育會所送男女學生會日附智利　　洋　爲第十七　出發先由該會代購船票介紹切此次出發各生以四川籍占最多　到法之　分習絲紗廠紡織染織造船鎔鐵造幣紙電氣各工藝並　會　先知會各生准　日上午八時齊集黄浦灘法輪公司碼頭趁「黄浦」小輪渡登智利號其笨重行李昨日先交船公司運儎每件收費四角並聞駐法中國公便陳籙及隨員人等亦乘該號起程云 
[舊國會議員又陸續赴粤矣]  
　　自廣州軍府　張後在滬舊國會議員均陸續　住昨（十四）太古公司四川輪船　放廣州衆院副議長褚　僧曁魯籍議員于思波丁維汾　十餘人並兩院秘書廳職員多人均附該輪前往今日新疆輪船啓行亦　贛籍議員朱念祖等多人預定艙位其　院議長林子超君己由閩省原籍逕赴廣州褚君到粤兩院秘書廳即將正式恢復云 
[彚紀監視選舉圑電文]  
（其一）江蘇複選監督曁初選監督均鑒選舉舞弊愈弄愈工浮開冒濫幾諨客縣敝圑迭　各縣公民紛紛函告奠不證據確鑿言之可嘆選舉手續正在開始己詐僞叢生弊端百出將來結果之壞可想而知應請鈞右於宣示期内分電各區另委妥員將户口册對照比較以求眞相并令於宣示名單　將選民所住地址究在何鄉何圖詳細註明倘有未經註明圖名者責令速即補註以免隱戤面杜冒濫謹貢所知特此電告時期迫促請速辦理江蘇公民監視選舉圑寒（其二）江蘇六十縣公民均鑒頃致省縣電文曰（見前）等語查次各縣調查選民浮開冒濫之弊都由地方土豪惡棍包辦而成同是公民責職所在不容放棄務須從嚴監督免致一誤再誤并祈於宣示期内各在本區將户口册對照比较究竟有無弊病倘辦理選舉人　有意作僞所有宣示之選民名單倘祗註鄉名而圖名未註以致難以稽查者可勿予承認據實控告江蘇公民監視選舉圑寒（其三）嘉定縣林知　鑒敝圑頃據貴縣第十四鄉公民孫其文陸耕陽單陛華等函稱此次貴縣調查選民於選民册中發見浮開冒濫種種舞弊公然作僞證據確鑿業己據實呈請貴知事另飭覆查等語一鄉如是全邑可知貴知事職責所在是否聞知應請另　妥員切實抽查將户口册對照比較秉公澈究倘能從嚴整頓積弊不難廓清事關選政勿再漠視江蘇公民監視選舉圑寒 
[萬國拒土會消息]  
　　致北京電北京大總統國務院外交部内務部陸軍部鈞鑒報載十一月二十八日北京路透電西安消息陜西督軍陳樹藩擬許人民續種　粟每畝收税六元於是農民多拔麥而種　粟等語中外人士聞之無不驚詫查鴉片爲害人人深知我國自施行禁令以來内耗巨欵外訂約章關係於内政外交何等重要且近日某國代表在國際聯盟會有中國鴉片專賣之倡議危機急迫一髮千鈞若報載果實則禁烟善政爲陳樹藩一人破壞後患不堪設　除電致陳督軍詰問外用特電請　廢迅令該督軍切實電復陜西禁烟實情宣飾中外以釋羣疑上海萬國拒土會叩 
　　致西安電西安陳督軍鈞鑒報載十一月二十八日北京路透電消息貴督軍擬許人民續種　粟每畝收税六元於是農民多拔麥而種　粟等語中外人士聞之無不驚詫查鴉片爲害人人深知我國自施行禁令以來内耗巨欵外訂約章關係於内政外交何等重要且近日某國代表在國際聯盟會有中國鴉片專賣之倡議危機急迫一髮千鈞若報載果實則禁烟善政爲貴督軍一人破壞後患何堪設想敝會職任所繫未敢置若罔聞除派員親赴貴省　查並電致北京政府外用特電詢貴督軍對於上項事實詳細見覆爲荷上海萬　拒土曾叩 
　　大　報云萬國拒上會日昨會議因陜西種烟特電致陳樹藩請認眞辦理烟禁又因法租界私設烟店者不乏　人特函　法公董局嚴飭捕探搜查勿　鬆懈云 
[函請查辦浦口下關囤米]  
　　滬南學商公會致南京商會函云逕啓者米價漲　與地方極有關係今春米價飛騰幾至　成危害幸各處籌辦平糶消息於無形去年冬月滬地米價每石價洋七元今夏飛　至十八元有零爲從來所未有現在新米來源暢旺之際而每石米價仍在九元以外明春米價之飛騰尙不知伊於何底茲聞有無恥奸商將米打包預備私運出口而火車運至南京再轉浦口易車北上或由青島放洋或至大連交貨現在浦口棧房囤米己有五千餘噸下關南京棧房亦囤積不少嘖嘖人言羣情惶恐照此情形非一紙文告之禁止能生效力必須具迅雷不及掩耳之手段庶可水落石出想浦口下關均在貴會咫尺之間用是不揣冒昧速請貴會調查確實呈報官廳立將該米扣信查明販米主顧及運往地點如果私運出口務必從重罰辦庶足以寒奸商之膽而儆後人效尤不然蘇省之米荒可立而待也敝會同人蘇民一份子杞憂預切緘　難安故特函達台端是否有當尙祈察核施行是所盼禱云云 
[濮院絲商致蘇省會電]  
　　江浙絲綢機織聯合會昨擾嘉　濮院絲綢機織聯合會浙江桐鄉濮院絲綢機織業代表朱煥勲徐兆態鍾珍陳文科等抄送致南京省議會電文云南京省議會諸君鑒貴會破壞繭行條例實置兩省絲綢機織萬千平民於死地殃民禍國何樂出此此次省長駁回正可從長計議爲我兩省平民留一綫生計不此之圖審查後仍主完全開議天良喪盡安得爲人民代表今寗垣風潮驟起浙省險象環生推其致此之由何莫非諸公有以造成不然以莊嚴之議會何以有搗亂者以神聖之議員何以有被辱者乃不以興利除弊爲責公然戕奪民生爲務宜乎爲衆矢之的議會之價值不存議員之資格何在以取鵝取卵之議案釀百年未有之奇禍甘爲萬死莫贖之罪其何以對國家何以對桑梓又何以對祖宗按諸公提此議案一則曰營業自由冉則曰絲商壟斷誠如所云營業自由載於約章今限制繭行顯違　憲何以今之販賣烟土及私連公鹽者同受法律之罰裁營業之有妨國計民生者其不自由也可知至繭行受條例之束縛恐絲商之壟斷假使打破條例無限開放使絲商絶跡豈永久可保繭産不如絲商之壟斷耶而况絲商之未壟斷者乎代表專溯其旣往　察其將來賴實業或可圖存舍實業無以立國江浙唇齒相依利害與共心有所危豈忍緘默用特忠告一言務希平心静氣顧及民生謀完善之方法恢己失之信用亡羊補牢或猶未晚脱若　氣自争浙人以切　攸關願爲蘇人後盾區區之忱幸垂察焉謨電 
[滬西刦案八誌]  
　　上月十五號夜搶刦滬西憶定盤路永和雜貨店内大小銀洋銅元合計一百五十七元案内之盜匪王德甫陳實山趙五一子三名先後由中西包探拿獲除陳匪因有拒捕行爲經西探堯克槍傷斃命報官騐明飭令地保代爲棺殮掩埋外其餘兩盜解由公共公廨押候訊究等情迭詳本報昨晨捕房傅集證將王趙二人解至第二刑庭由李襄讞會同美約副領事升座研訊先由華探顧金林西探堯克上堂將承辦此案詳情禀陳一過次由永和號夥顧福卿上堂證明當時共有盜匪四五人從櫃檯外　入店堂出示手槍嚇禁聲張有一匪將伊頭顱撳倒於地以致　匪面貎未曾目覩辨認不出云云而該號經理李美卿亦派吳復康代表到案聲稱吳未覩盜匪實行搶刦故無證言旋由黄包車夫何阿三上堂證明伊是晚拉車經過該處見　王甫站在路上望風時有一西人亦見此情形　西人遂大喊於是各盜均從該店内逃出望風之王德甫亦隨衆而遁伊乃尾追至静安寺路相近報告　捕將王拿獲云云並由西人某上堂證明當時伊見盜刧卽大聲呼喊並用電話通知該管捕房云云質之王德甫供稱撑船爲業此事係由老六（即陳寶山）起意並無手槍老六姓張陳寶山係彼化名同往者有趙七郭四等數人但我及老六趙五一子均在馬路望風等詞趙五一子供稱伊與王在外望風實行者係伊叔趙七與郭四並不認識之兩人事後伊分得洋一元八角等詞中西官得供以王趙二人夥刦分喊業經證實判令押候錄供詳解護軍使署按律懇辦 
[解犯中途脱逃案四誌]  
　　上海地方檢廳日前派警押送入漕河涇監獄執行徒刑之王金福陸明圑二犯行至中途王犯突然脱逃曾將該法警蔣雲階汪鶴琴押辦一面飭緝逃犯在案茲譚廳長查得逸犯王金福原籍寶山羅店難保不潛匿在家故於昨日派警持文咨請寶山縣孫知事派警會往羅店查緝務獲解辦 
[江蘇第二監獄長更調]  
　　漕河涇江蘇第二監獄長　家楨業己奉令撤差遺差卽以江蘇第二分監長吳伯寅接辦遞遺分監長一缺卽以江寗看守所長黄馥接辦日内當可分别履新矣 
[衆院覆選監督任事之通令]  
　　上海縣沈知事昨接衆議院議員第二區覆選監督程學　第一號訓令云案奉江蘇省長公署令委任爲衆議院議員江蘇第二區覆選監督並定吳縣爲覆選監督駐在地等因奉此本覆選監督茲於十二月十日業將第二區覆選事務所組織成立除呈報並分行外合行令仰該初選監督知照此令 
[外洋輪船進出口行程紀]  
　　中國郵船公司尼羅號於上月二十二日由上海開出己於本月十二晨抵舊金山定二十四日駛出約一月十二日到滬又南京號於本月七日駛出舊金山現己行抵火奴魯奴約一月一日可抵上海好時洋行經理荷蘭國東亞輪船公司之根尼安號從大連返申後刻己運貨開往德國漢堡及荷蘭國之阿姆司　旦姆此番在上海裝出之貨有芝　四百噸蛋黄　粉烟葉三項共五百噸雜貨一百噸尙有愛爾巧勃號本定十五日開往德荷因在東洋行程不及遂展改十七號出口茲又接該輪來電謂刻在大連方面須一星期後方可抵滬因之開期又改爲二十一號矣又日本郵船會社之山城丸自日本來申後進口貨昨己卸清今日離滬開　門司此次在上海裝去之貨有菜子六百五十包武穴青蔴七百件鉛條一千餘　麩皮二千五百包花餅及餅屑三千餘件棉花二百件破爛布一百梱雞蛋一千六百箱地毯二十件此外則爲生牛皮等　貨云又有提督輪船公司之十字埠號從美國西雅圖來申於昨日上午進口　來　鐵洋貲一千五百噸明日可以出清隨即開往小吕宋香港須至一月十號來滬裝貨回美云又有太平洋郵船公司駛行寰球一　之貨船西開渡號自大連開來將於下星期一抵申在滬裝運貨物後便須開往　吕宋經星加坡而至哥倫布孟買取道北由經亞力山大到法國之馬　復駛往比屬之巴爾塞羅内然後折赴美國　提满城云該公司尚有往來中印之貨輪山谷湖號從印度喀爾格特開出係在上月下旬出發現在星加坡間將於二十五號進口抵申至從上海選航則至香港後先抵西貴並以　　　爲終點云 
[國内各輪船進出口貨之調查]  
　　進口貨（長江）昨日太古洋行之武昌輪船從長江裝來　砂一千三百四十箱油三百三十八桶紙頭一千二百零五件羔皮六十件白米一千八百八十六包桐油三百桶青　五百五十件皮油一百桶藥材四十八件船板五百件猪油二百七十桶芝蔴一百三十六包黄荳九百三十八包木耳四十五包其餘雜貨九件又有聯益輪船裝來之貨計茶葉四十五件皮油七十桶士粉四百包包餅三十五件小麥一百六十七包青蔴五百四十七貨（青島）怡和洋行之合生輪船昨自青島裝來羊毛二十八件絲頭及頭髮六十六件猪　二百件花生仁四百八十包雜貨六十件（烟津）招商局之新銘輪船昨自天津烟臺到來所裝進口貨中有紅棗子一千一百九十一包黑棗子一百七十七包葡萄三百七十一包西瓜子一百二十九包水烟六百六十二箱藥材二百三十三件木耳七十八件苦杏一百十五包大頭菜一百三十四簍石律石板二百零一件土布十三件粟子一百零七包生梨一千零五十四簍洋葱一百十四簍白菜四十擔絲綢七十三件粉絲五十件雜貨八十九件 
　　出口貨（青島）怡和之合生輪船鑒往青島貨中有糖三百九十包蔴袋三十件洋布九十七件小包紙二千零九十二件顔料十件　青二百八十五桶洋紗二十件烟仔一百八十八件洋釘一百八十桶砲竹二十箱雙連洋布十五件洋紙頭七十九件土酒九十　花衣三百三十件雜貨七十四件元鐵二十五件鐵皮二十件馬甲鐵七十件生鐵三百八十三件青白鉛絲二十五件尖口鐵二百二十五件舊鐵二百五十五件（寗波）招商局之江天輪船昨日裝出之貨有皮油苧蔴一千二百九十二件烟葉一百件生油九十簍柿餅四十件鹹魚二百四十件木頭六十五根牛奶二十箱蜼子七十一件黄荳一百四十九包洋布六十五件水菓三十一簍桐油一百桶烤皮三百件粉絲三十件雜貨九十四件（長江）　和之瑞和輪船昨日裝出鐵管三十件洋靛青十桶酒一百箱蔴袋四十件機器五件餘悉雜貨又三北之華利同日亦裝出柴錮一千五百餘條鐵條八百六十條海帶菜六十件洋釘三十桶荔枝桂圓乾二十五箱餘爲洋布肥皂鹹魚等雜貨尙有日清公司之鳳陽丸昨有漂粉二百件東洋牛肉聽頭二百箱洋布呢貨香烟等四百七十三件裝往長江各埠 
[景昌公司絲市報告]  
　　中美新聞社譯景昌公司報告云中國機器絲市面沈寂軟弱　户漸知現價不能再維持日本存絲亦甚多中國絲商非减價與之競争不可市價特别大號九五○兩特别號九○○兩中號八○○兩七里絲小有交易青龍與飛馬均八二○兩雲　與雙馬均八一五兩土色絲不活動上號三五○兩市號三三○兩黄絲及本地土色絲售出少許 
[水警查獲烟土之交涉]  
　　通利船局之公陞小輪來往蘇滬常熟一帶前日該小輪由滬開出駛至北新涇鎭爲水警三隊逕船攔阻查騐當在該輪茶房孫富生臥室内抄出烟土土皮烟膏等物無算昨日備文將人　申送上海檢察廳由檢察官訊供一過判令收押候辦證物存　 
　　另一報告云昨日水警隊長王壽良呈沈區長文云竊於十二月十四日據本隊特派冬防游巡之官張漢英李竟成會同派驻莊家涇巡官周金標會同呈稱於本月十三晚八時在經過北新涇之上海意華二商合辦之通利届申常班之公陞輪船通雲拖船艙而非客艙内眼同該輪茶房水手查獲私藏之大土一兩二錢建土六兩二錢土皮一兩旋向該輪帳房執事人索交帶土人犯當據賑房等答稱賑房先生今日家有喜事未在輪内正在詰詢間又在賑房地板下檢獲烟膏一盒計重三兩三錢五分巡官等即將關係人即該輪茶房孫富生一名解請訊究等情並　物到隊經隊長研訊無異並在孫富生身畔檢出大洋二元小洋八角又洋鎖鑰匙一把照章一併解送上海地方檢察廳依法辦理取其回證在案伏查該輪拖船前因夾帶烟土不受檢查并被奪辦公船只曾經分别呈請交涉有案乃該輪局又敢挾　揑報盜案涉及水警殊屬非是自應呈謂併案澈究除函致法庭注意訊究外理合檢同回證呈請區畏迅賜轉請加重交涉嚴行取締以肅烟禁而彰國法實爲公使是否不當仍候指令祗遵云云 
[三盜犯發犯事地方槍斃]  
　　松滬護軍使署前據上海縣公署獲解搶刦浦東塘　鄉區丁汝　家之盜犯秦阿金王桂堂周正明三名經軍署判處死刑　日上午十時由上海縣知事派警將該三盜犯押解对塘灣犯事地方執 
行槍决茲綠布告　後爲布告事案據上海縣先後拿獲夥衆持　搶刦塘灣鄉民人　汝霖家財物之盜犯秦阿金王桂堂周正明即小三子張文彬李克有即小老漢等五名訊據供認本案同黨共十餘人分本地帮及江北帮秦阿金五桂堂係本地帮由在逃之秦談糾約周正明張文彬李克有爲江北帮由在逃之商姓糾約夥同前往搶刦供認得　不諱當經該縣將犯等五名連同起案鐵統一管警笛一只衣服五件雪青土布掷備文錄供呈解到署發交軍法課審辦訊據周正明即小三子張文彬李克有即小老漢等三名同供行刦丁姓家一案伊等均係聽從在逃之江北人商姓糾約由周正明供給船雙夥同在逃之江北人數人分持鐵統尖刀呌鞭等物駕船前往將到該處聞有本地語音兩人招呼上岸伊等當即停船由張文彬李克有兩人在船看守周正明隨同大衆下船走至附近一墳田内見另有不議姓名之本地語昔數人分持洋槍鐵尺木棍等物在該處等候伊等會齊後由本地人等帶路一同有往侵入行刦事後周正明分得女衫兩件　被一條又香雲紗小孩衣褲各一件張文彬分得黑縐紗皮馬甲一件李克有分得銀洋四元六角旋因張文彬被捕供出周正明李克有兩人即由探警同前往分别指拿並在周正明船内 
 
 
 

Page 11

 
 
起獲香雲紗衣　各等語惟秦陶金王桂堂兩名供詞翻異迭　研訊堅不承認有夥刦丁汝霖家情事質之周正明供稱本案同夥係分江北本地兩帮伊祗能指認乘船同往之江北人至臨時會合之本地人等伊均不相識實難辦認云云正在詳加研訊中適在逃之案談即秦阿談一名因號犯刦案經上海縣拿獲呈解前來飭課提案併究據秦談供稱去年隂曆十二月初三日夜間三時許行刦丁汝霖家一案確係由伊與在逃之本地人王姓起意同謀分别糾約現獲之先不認識的周正明即小三子與在逃之江北人數名分持洋槍鐵器呌　木棍等物夥同前往侵入搶刦得　分川當時王桂堂尙搶有鹹鷄兩雙由伊索得一雙至張文彬李克有兩名實未見同行上盜等語續提秦阿金王桂堂到堂詳加質問始據供認伊等聽從另案獲解之秦談即秦阿談糾約於去年隂曆十二月初三日夜間三時許夥同在逃之本地同黨六人及不認識之江北人數名共十餘人分持洋槍及起案之鐵鋶呌鞭等物秦阿金持有起案鐵尺王桂堂持有褊担帶路前往丁汝霖家由其西面一單扇門擁入嚇禁事主聲張施行搶刦王桂堂搶得黑鄉紗女襆衫黑布女背心白夏布女衫各一件雪青土布一捲現均起案並搶　鹹鷄兩雙與秦談分食秦阿金分得布衫兩件綢衫一件事後均在杜家行當店質錢化用至現獲之周正明等均係江北人素不相識黑夜人衆無從辦認各等語後提周正明即小三子張文彬李克有即小老漢等三名到庭研詰供仍如前查本案秦阿金王桂堂周正明即小三子三名旣據供認夥衆持械侵入民居行刦得　均己觸犯刑律第三百七十三條第一二兩欵之罪當此盜氛不靖之際自非盡法懲治不足以寒匪膽而保公安應即按照懲治盜匪法第二條之規定一併判處死刑其張文彬李克有即小老漢等兩名供認聽糾夥刦得贓分用臨時在船看守並未共同上盜情節較輕應處徒刑候移解上海地方檢察廳按照通常程序訴辦秦談即秦阿談一名因犯有其他刦案應押候併案懲辦起案贓證各物應分别没收給領除飭提該犯秦阿金王桂堂周正明即小三子等三名騐明正身發往犯事地方依照軍法執行槍决以昭炯戒外爲此布告軍民人等一體知悉此布 
[趙輝臣准減刑期兩年]  
　　己經解送護軍使署槍斃之民黨薄子明同黨趙　臣（即趙　塵）由廨判押西牢五年在案茲由其家屬延律師稟准公廨知照捕房於昨派捕將中西案由單呈堂即　趙之代表律師上堂譯稱被告於西曆一千九百十八年二月二十號被捕當時共有十二人均經公堂訊解護軍使署　子明等九人大半判處死刑惟被告及其他兩人仍發回公廨現被告之父親由山東來滬得悉其事並悉被告在西牢品行端方且在押將届二年延敝律師代表要求堂上原諒核減刑期云云而捕房代表律師出庭反對以當時迭經己故王副會審與貴領事訊明判决如被告在押品行端正照章亦可扣押刑期被告律師所請核減一層應母庸議等　經關讞員核供商之美丁副領事判准減去刑期兩年 
[西人打獵誤斃同伴]  
　　公共租界看管西牢之英人名傑克索者日前同數友人赴南京鄉問打獵不意獵時爲友人槍彈所誤中以致殞命當由駐寗英領事騐明誤斃其屍己於前晚附車山寗運至上海定於今日午後埋葬云 
[西酒店内之兇案]  
　　前夜十一時四十分有美船機師二人在虬江路三號西酒店不知因何互起衝突時有一美人名海士爾敦者向在美興洋行執業上前勸解詎一機師開槍　擊致中海士爾敦之腹兇手　槍擬逃卒被拘獲受傷人抬送公濟醫院療治　舊勢甚險云 
[僞造鄂錢票案之續訊]  
　　專查特别事件之中西包探前在公共租界福建路浦江旅館拿獲僞造及行使湖北官錢局假鈔票之胡芝卿戴莘才陳河南陳文良等抄出每張計銅元一百枚之僞粟四千五百張並各種證據解經公共公廨訊押等情迭誌前報昨日又經陸襄　會同日副領事林出賢次郎升座繼續提審被告代表律師即令陳文良站入證攔述供對於本案一槪否認於是捕房律師乃詰問陳曰爾原名是否根寶西暦一千九百十四年爾曾在租界犯過僞造假鈔票案經公堂將爾判解鎭守使署訊辦後來爾如何得釋須照實供陳即供稱根　確係我名昔年係被僞造假鈔票案牽涉由公堂將我判解鎭守使署經鄭汝成發交軍法課訊轉解往北京檢察廳　押約有三個月嗣奉訊明我與該案無關因而得釋云云繼由戴莘才代表高露玲律師爲戴　護一過而陳河南之律師復命陳上堂述供其詞與前供相同問官遂宣佈退庭四被告仍若帶回捕房押候續訊 
[粤僑演助賑紀]  
咋粤商業聯合會在海寗路從多利亞院演劇所得戲資悉充北省災民收養所經費七　開幕先由該會長陳炳謙君報告略稱本年北五省災情深重災民瑣尾流離遍於各處近日滬上租界華界己發現北省災民扶老携幼街頭巷尾露宿風餐羣嬰呱呱裸處敝　啼　號寒聲嘶氣竭此種悽慘情形實屬見者傷心聞者　鼻無分南北同屬民凡此災黎何莫非我同胞本會特與本埠紳商發起北省災民收養工藝所惟以剏伊始敎養並施經費浩繁不得不藉衆擎以成善舉本日承各界熱心善士踴躍偕臨將見仁聲所播大地回春謹代北省災民叩謝云云計所演羣芳豔影班戲金七百元由簡實卿君捐助院租二百元由黄　深君捐助維多利亞院主西人亦捐助一百元簡程萬君　　捐助一百元陳會長之女公子陳桂妍陳桂容女士在場售烟極爲熱心譚竹韾君購南洋兄弟烟草公司金馬牌一罐洋五百元黄德賢女士購金馬牌香烟一包洋一百元周淑芬女醫生購金馬牌香烟一包五十元唐瑛女士李玉娥女士郭佩英女士各購大長城一罐各洋五十元其餘零售亦不下數百元悉數助　是夕該院座客之多爲從來所未有云 
[華僑關心祖國災兒]  
　　本埠中華職業敎育社附設之中華職業學校此次招收汲縣災兒二十餘人日間課以工作夜間令入補習班修習功課頗得各方贊助昨該校又接爪哇三　隴華英中學　來敎員學生捐欵三百十四元七角九分悉數移入災兒班以充經費一時咸欽佩海外華僑關心祖國災黎之厚意不置云 
[楊溪同志熱心興學]  
　　旅滬楊溪俱樂部日前假元芳路開會討論家鄉敎育事到會者甚衆當由經九主席厚菴紀錄報告大埔楊溪學校建築工竣情形並討論聘職員置校具定雜誌認月捐補助敎育經費等等後會昌中有臨時認　百元者有月捐三十元者一時非常踴躍結果公推經九君爲財務總理杏蓀榮光叔敷秀南四君爲籌辦幹事 
[聶雲台今晚在青年會演説]  
　　青年會今晚（星期三）八時請總商會會長聶雲台演説聶氏前任該會會長服務社會不辭勞瘁足資青年模範今春與該會華總幹事曹雪賡氏先後遊美考察各地狀况比復相繼歸國届時演講當有最新之經騐最高之理論以　聽者有志青年幸各偕往 
[兩美校合開成績展覽會預誌]  
上海美術學校校長劉海粟於前日彚同上海女子美術學校校長李超士及兩校敎職員開會討論合開臨時成續展覽會當經推定兩校各科各級主任爲籌備員並公推王濟遠爲籌備主任各項成續以本年第二三學期爲限聞有旅杭寫生成續百餘幀並木炭人體寫生及室内寫生數百幀俱見精彩會塲在上海西門林蔭路女子美術學校内定於十年元月二十日起舉行展覽云 
[繪畫展覽會定期舉行]  
　　上海天馬會第三届繪畫展覽會訂於十年一月元旦日起三日止假定静安寺路寰球中國學生會樓上爲會塲陳列國粹畫西洋畫二大部任中外人士到會觀鍳聞此次徵集日期限本月二十五昌截止云 
[呈送學事年報及研究錄之指令]  
　　上海縣知事接江蘇敎育廳指令云呈及學事年報研究錄均悉察閲學事年報叙述縣敎育當年之經過情形該縣各區小學均有推廣且有特建校舍者小學敎育研究會全年開會二十次提出研究問題均有價值確能切實研究名副其實實行巡迴講演尤於小學敎員裨益良多此外如實行取締私塾續辦國語講習所均有成績可稽殊堪嘉許翌年之教育計　推行義務敎育由宽籌經費入手辦法頗見扼要所擬籌費方法亦能不涉苛擾其他如厲行通俗演講籌設敎育愽物館確定小學敎育研究會研究方針均見切要廳即按照所定計劃積極進行至所列縣敎育行政會議議决案及敎育行政人員談話會均屬可行應由議所長分别督促實施其他報告事項及　學日記亦均見簡要學事年報及研究錄准予存查仰即轉飭知照此令 
[旅滬浙人議修東塘]  
　　吳興南潯鎭公民沈唐爲請願修築東塘一案函呈紛馳己由浙西水利議事會議决即行測估提前修築並經沈君致函湖州旅滬同鄉會及龐元濟劉承幹請其贊助茲悉旅滬同鄉會開會集議後當推舉楊兆鑒沈聯芳龐元濟邱炳華四代表赴杭晋謁沈省長面陳塘工緊要請撥官欵全修束塘一而由湖潯紳商擔任募欵三十萬元沈省長以桑梓清深痼　在抱允如所請現龐君己乘輪返尋該地人民聞之咸額手稱慶云 
[寶山縣報告秋收成數]  
滬海道屬寶山縣境瀕臨江海土性鬆浮民間種植向以棉稻爲大宗本年夏秋之間風雨失調間有害蟲秋收不無減色現由該縣孫知事報告秋收成分約計全邑　扯共得六分二五云 
[本年箓笋之市價]  
　　福建所産之箓笋（即笋乾）現届冬令出銷之時初因貨客未曾到齊致未開盤上月底各貨客一體來申前日由成茂順等行家及　主在青雲堂公所齊集議定開盤各貨價計大片每擔銀二十五兩二片二十四兩上中二十二兩二錢次中十九兩八錢短山蓋二十一兩行二尖十四兩二錢短中笋二十二兩四錢揀長二十四兩八錢拖水十四兩二錢拖尖十九兩八錢據云本年市盤商貨比上年每擔張銀一兩中貨貴五六錢計共浙江杭　湖及蘇州長江各客帮開出有二千餘件因來貨不多行家擬應本地市面故不肯多開云 
[雜糧油豆餅交易所將開創立會]  
　　雜糧油荳餅交易所業己招足股本設臨時事務所於法大馬路三德堂並定二洋涇橋南塊三層樓洋房爲交易所所址等情曾紀前報茲弳臨時主任顧韾一等定於隂曆十一月十五日開創立會並選舉理事員十五人監察員三人即於是日下午一時在事務所開匭咋己分發選舉票限自十一日起至十三日止到所投入票匭云 
[淞口定期試砲之布告]  
　　松滬何護軍使以本月十六日爲砲四圑二營在吳淞海口試放實彈快砲之期深恐該處居民届時悮會自應先爲佈告除令由寶山縣知事示論外並於昨日令飭淞滬務應一體出示催告矣 
[滬江冠蓋錄]  
　　海軍總司令藍建樞因接盧浙督電招定於今日（十五日）乘滬寗路花車掛在二點五十分開行之快車上赴杭隴海鐵路督辦施肇　日前因公來滬現己事畢於昨日（十四日）晚乘滬寗路夜車赴寗轉車北上上海造幣廠籌備主任鍾文耀因商廠中機器等事定於今日（十五日）晨乘滬寗路特别快車赴寗北上云 
[趙慶華赴甬]  
滬寗滬杭甬鐵路局長趙燧山氏昨日（十四）乘江天輪船前往寗波勘閲甬段工程情形經路局預電甬段工程歸濮卓雲預備隨行以便對於工程上有所接詢並電令駐甬路警王巡官在百官（甬段之尾站）預備大號民船以便過江赴杭察勘紹興工程及錢塘曹娥橋工然後由杭返滬聞定期旬日竣事云 
[溥益紗廠堆棧失愼]  
　　昨日午後一時許新閘救炎會得西蘇州路溥益紗廠失愼之報告即驅車往救見該廠B字貨棧下層有火若干廢花己被燒着該廠雖督人用皮帶灌救但無濟於事因水之黶力不足之故救火會乃用大吸水機從蘇州河取水與火奮鬭未幾火勢即　廢花等得保全半數上層之棉花則未受損失因　屋建築尙佳預防火患也 
[王占一逝世]  
　　皖籍民黨中人王占一（逸民）君當辛亥革會時起義淮上克復大通嗣長江蘇講武堂兼辦各種實業學校洎袁氏時代亡命海上奔走呼號不遺餘力即月前安徽自治協會成立君猶抒發偉論痛念時艱乃積勞成疾一臥不起竟於前晚在滬寓逝世身後甚爲蕭條僅子女各一均肄業中等學校聞該籍同志將開會追悼云 
[篐桶店内之命案]  
　　無錫人尤阿龍在小西門外大興街金庭便會館西首石牌樓口開設箍桶店雇用祝家橋人喬金　爲夥尤店對門亦有同業張家斌開設一店雇用通州人錢阿七爲夥喬錢二人向常往來昨晨九時許錢至尤店向喬索取借物起衅一時互相揪扭詎錢袖出鐵　向喬猛戳數下不料適中要害頓時倒在尤店門外地上氣絶而死事爲尤張二店主查悉立將錢扣住鳴警押送二區警署令飭二十七舗地甲陶愼忠投地方廳請騐未幾該警署備文飭警將錢並張押送到廳請示查死者喬金海今年二十九歲家屬住居鄉間　檢察長據報後下午委派周儉察官沈檢騐員等前往相騐當騐得喬金海左膀胱及肛門口共受刀傷三處但左膀胱一處深有三寸許委係致命而死　明屍格判由堂棺殲殮發封　壇候屬認領周君返廳後即揭同在押之錢阿七等到案預審該犯供認行兇不諱問官判令還押候　 
[田産糾葛之命案]  
　　浦東二十二保五十三圖東溝附近朱家弄地方有農民李　泉者昔年曾出資向同族毛毛活買良田一畝許迄今閲　己久　來李毛毛備本迭向晋泉回　詎晋泉故意留難由毛毛外甥徐掌福隨同毛毛迭向談判迄未解决前日變方又約在徐案會議届時晋泉亦往不知如何忽起衝突晋泉即持劆刀自勒常場倒斃徐家昨晨由該圖地保　逢春投上海地檢廳報請相騐譚檢察長以該處路遥定於次晨委派許檢察官沈檢騐員等乘坐小輪前往相騐云 
[鹽警擊斃良民二命]  
　　駐紮奉賢袁浦塲境大弄口地方之鹽　前日出外查抄私鹽擅自開槍致擊斃良民二命一係姚姓新婚獨子一係陳姓家中僅一祖一母賴以爲活者年均二十左右槍彈從背穿腹而死狀極可慘肚種草菅人命暗無天日之案不知如何了結也 
[汽車撞傷行人]  
　　昨日上午十一時許有某號汽車駛經浦灘撞倒在路行之寗波人童阿才右手腰部等處受傷由老巡捕房九百十八號華捕到來將汽車號碼抄錄另僱車送童阿才往仁濟醫院醫治即持傷狀單呈報捕頭候示 
[信局船遇盗續誌]  
　　浦東大圑鎭日生寶順兩民信局信船由大圑開滬在尖口廟地方被盜搶刦等情己誌昨報茲悉大圑商界於前日開會討論此事善後辦法推程慕周主席次方紳　報告調查得該信船被搶數目計現洋一千八百七十五元六角珠子兩粒次盛羹梅起述該兩信局於去年四月間亦遭搶刦并殺斃舟子高念五一案迄未破獲該處爲水警防地職責所在未便聽其再事敷衍云云議决公呈閔行水警廳長飭屬勒限破獲倘此案再不破獲即呈謂上峯將該水警撤消云 
[指控搶土證據不足]  
　　老閘捕房捕頭前日午後得一密告謂有三人賃坐三千五百十二號汽車於夜間七時至天津路費州路附近欲搶取某土販大宗煙土即飭華探目王潤甫西探目奎爾包探陸根生馮兆蘭等預往彼處守候届時果有三千五百十二號汽車駛來車内確坐三人即經該探等將該三人一併拘入插房經捕頭詰悉一名王學廷一名梁立斗均山東人充當看眼巡捕一名田永成係天津人諭令收押昨晨押解公共公廨即據該探等相　上堂稟明前請並由華商汽車公司内汽車夫顧寶生投訴被告等同來租乘汽車情形訊之被告三人均否認前情中西官核供以所控被告等有非法 
行爲並無證據未便究辦宣判被告三人一併開釋　後安分 
[縣署定期焚燬煙土]  
　　上海縣沈知事昨發布告云爲布告事案准松江　運副使咨准松江稽核分所咨送在小黑沙海面沙船内查獲大土十一個計重三十一斤十四兩紅土十五塊計重十一斤十一兩送請訂期焚燬等因准經代電呈請省長核示茲於本年十二月十四日奉江蘇省長公署第二四七三○號指令庚代電悉該縣收存烟土亟應悉數焚燬以昭儆戒茲定十二月十八日焚燬仰即先期宣布候令上海税務所長俞濤璋届期會同監視當衆焚燬可也此令等因奉此除分咨外茲於本月十八日上午十時在本署前當衆焚燬合行布告仰諸色人等一體遵照特此布告 
[花會賭徒之懲罰]  
　　袁有元徐寶生趙瑞桃糾同朱金兒朱阿腾及胖及婦人王李氏朱吳氏在虹口西華德路二百二十五號屋内組織會機關誘賭屬錢經該管捕房中西包探查獲昨解公共公廨請究由中西官逐一質訊之下判袁徐趙三人各押西牢一月餘人各閴洋五元充公抄出花會字據銷燬 
[搗婦違章分别懲罰]  
　　雲南路十七八號門牌雉妓院鴇婦唐徐氏又寗渡路二百七十四號門牌鴇婦王高氏均因縱令妓女在馬路拉客又龍泉園弄六十六號門牌鴇婦王談氏容留未報名妓女賣娼均屬違章被專查妓院之三十五號西捕與八百二十五號華捕查悉稟廨出單於昨將鴇等傅至公共公堂經中西官逐一訊明判唐徐氏王高氏各押女所兩禮拜王談氏罰洋十元充公分别示儆 
來函 
[大名天主堂災民學校謝捐書籍函]  
　　上海商務印書館送到國民學校實用國文第一二三册共一千本女子國文第一二三册共一千本捐助災音分文不取上海中華書局寄到新式國文第四五册共一千本只收半價以助災民特此登報誌謝奉揚仁風直隷大名天主堂災民學校謹啓 
雜評二 
[陜閩之烟禍] （訥） 
　　陜閩之大種烟苗爲民國之大汚點陜則爲北軍所種閩南則南北軍皆有勒種之舉我於是不得不爲南北兩方告矣 
　　北方當局須知今日他國方在聯盟席上指摘我禁烟之不力表暴我政府之無能苟不嚴加禁止非特遺毒禍於國民即國際上之體面亦將何以自全乎 
　　南方當局方以力除惡社會爲西南倡禁賭一事旣能博全國之同情苟於禁烟而不加注意則非特不能除恶務盡無以自解於刷新社會之主張卽外人責備又何能盡歸其罪　北方乎 
　　南北當局盍三思之 
公布欄 
[江蘇高等審判廳]  
　　民庭判决（民二庭）一件郭炳華即郭老大與何吳氏因租房　訟上告一案（决定主文）本案上告駁回上告審訟費歸上告人負擔一件趙小狗狗與趙大狗狗因屋　及田畝涉訟上告一案（判决主文）本案上告駁回上告審訟費歸上告人負擔一件王國榮與陳　等爲公所房屋涉訟上告一案（决定主文）本案上告駁回參加之訴亦予駁回本審訟費由上告人負擔（民一庭）一件劉松虎與周庚方爲木欵涉訟控訴一案（判决主文）本件控訴撤銷控訴審及前上告審訟費由控訴人負擔一件申天其與馬鵬飛爲　界涉訟上告一案（判决主文）本件上告駁回上告審訟費歸上告人負擔以上十二月十三日 
[上海地方審判廳]  
　　公示送　（全文在本廳揭示塲公布）（民一庭）一件羅　卿與郭　良因抵欵糾葛控訴一案本應定於十二月二十日下午一時開庭審理仰被告人郭瑞良遵期投廳候訊毋違特示右仰被告人郭瑞良知悉（民二庭）一件孫煒訴吳紹美欠租糾葛一案茲本廳定於十二月二十日早午十一時開庭審仰被告人吳紹美依期投廳候訊母得違誤特示右仰被告人吳紹美知悉一件姜補文訴沈鳳章欠欵涉訟一案主文沈鳳章應　姜　文本年五九兩期九八元一百六十兩姜　文其餘之請求駁回訴訟費用姜補文負擔三分之一餘歸沈鳳章負擔 
　　判决主文（民一庭）一件判决陳振甲與龔耕莘等因借欵糾葛一案主文龔耕　應償還原告人主任之江蘇省立第二師範學校儲蓄部借洋三百元其利息應自民國八年隂曆十月起按月一分五釐算至執行起訴之日爲止如　耕莘無力履行應由葉星如負代償之費訴訟費用歸龔耕莘葉星如負擔一件判决艾雲湘與孫顯鰲因米欵糾葛一案王文原告人之請求駁回詅費歸原告人負擔一件判决王樹生與俞石君因家産涉訟一案主文本件控訴駁回本審訴訟費用歸控訴人擔負一件决定願錫山與張升圑因車　糾葛控訴一案主文本件控訴不合法駁回本審訴訟印紙費用發還控訴人具領一件判决陸松記與朱金祥等借欵涉訟一案主文朱金祥應償還陸松記本洋五十二元一角四分如不能履行時應由王守清負責代償陸松　其餘之請求駁回訟費歸朱金祥負擔一件判决楊兆榮興宦　氏固執行異議一案主文原告人之請求駁回訟費用原告人負擔一件　决袁老三與袁周氏　婚涉訟一案主文袁老三准興袁周氏離異訟費歸袁周氏負擔一件判决俞罄如與何元增等塊煤糾葛一案主文何元　應照單付給俞罄如經理之裕豐成銀爐福岡　塊煤五十噸如不付煤應即賠償價銀六百兩俞罄如如其餘之請求駁回訴訟費用歸何元增負擔（民二）庭）一件判决李裕壽興鄭崇珍等因票欵糾葛一案主文李裕壽對鄭崇珍之請求駁回王　文應償還李裕　　豐亨票欵銀五百六十九兩六錢五分訟費歸王錦文負擔一件判决殷德緯與虞孔氏因貨欵糾葛一案主文殷德緯對於虞孔氏之請求駁回虞阿木　償還殷德緯洋三百零八元四角訟費歸虞阿木負擔一件判决沈金祥等與沈小福因由路涉訟控訴一案主文原判撤銷沈小福在公共走路南所建竹笆　一弓應即拆除本案訟費歸沈小福負擔一件判决郁鄧氏訴盛根林借欵糾葛一案主文盛根林應償還郁鄧氏本洋三百元並自民國七年舊曆十二月二十八日起至執行終了日止按月二分計算之利息訟費歸盛根林負擔 
　　批示一件許悦堂狀請緩繳由狀悉查金錢債務本不因再審而停止執行着即將案欵如數交清母得藉割延宕致千未便此批一件林錦笙狀領訟費由狀悉查本案發還訴訟印紙費證書本應並未奉到該民逕赴高等廳領取可也仰即知照此批一件陸伯林狀請拘　由狀悉候飭史協同該民前往指傅到案以翌訊辦此批一件袁長满狀領曾簿由候判决確定後再行給領此批一件廖　山狀領洋據等由准領此批一件許鴻　狀保許和福等由准保此批一件宦陳氏狀請拘案押追由狀悉查楊丙榮業己提起執行　　之訴仰候該案判决確定後再予核辦所請押追之處暂毋庸議此批一件包雨亭狀保舒懷銀由准保此批一件林孟氏狀請執行由狀悉己派吏執行矣此批一件　理卿狀請押追由狀悉候傅案勒追此批一件邵　松狀交契據由准交此批一件許悦堂狀交　洋由准交此批以上十二月十三日 
[上海地言檢察廳]  
　　批示李　　狀悉仰即來廳候訊此批張士其狀悉准予所請仰即知照此批張阿大狀悉候傅訊核辦此批楊吉甫狀悉本案迭經研訊爾均俯首無詞乃竟辯訴紛投殊不知究有何益廳候訴辦毋　此批沈三大狀悉私訴部分　送同級廳核辦此批王士忠狀番業己函傅查究矣仰即知照此批蔡柳氏狀悉候緝獲訊辦此批張阿友狀悉静　核辦此批强劉氏狀悉仰候核辦此批楊春桃狀悉仰三日内補具理由書以憑核辦此批崔蓉圃狀悉准予具領此批王　開狀悉准即飭傅此批吳阿三狀悉查此案己逾上訴期該民聲明控訴是否合法候送同級廳决定可也此批王楊氏狀悉仰　核辦此批以上十二月十三日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[南溟息羽記] [  中實]  
　　何謂十大一曰巴西之錢數大巴西之錢幣最小者爲當廿錢ＶＩＮＴＥＮ市上己不可見積五當廿錢爲百旒ＬＯＯＲＥＩＳ是即巴西幣之單位如我國近時大城市購物大抵以一銅圓爲單位也但其記錄上數字己居百位更進則千旒其書法以Ｓ位於ＯＯＯ之上彷彿他國之千元標記二曰巴西之進口税大巴西無物不税甚至報紙書籍一成小包便須貼數千旒之印花而一切日用品又均仰給國外以是物價奇昂爲他邦所罕觀三曰巴西各商店各坐販隨意漲價之慾望大大商家無論矣卽如一册雜誌經坐販手美金值兩角者竟可擅定加倍之價以兩千旒售出並無官府千涉因官府亦須徵重税也此等販賣生活大有我國俗諺「坐山老虎」之風味我國際此民窮財盡之秋一般無所憑藉之少年可异不能憑仗國力略習葡語以獲此好機會耳每念及此輒爲歎息四曰葡萄牙人把持中等商業之圑結力大中等商業如我國所謂柴米油鹽醬醋茶者均人民日用之所必需握此日用品之贸易權不啻掌握人民生死之權巴西人大抵有熱帶風習不事生産葡人遂起而經營之數十年間積重難返矣一九二十年十月五日爲葡萄牙民國十周紀念其改建時與我國相去僅一年而國慶節與我國相去僅五日我國人民望之益覺相形見絀葡萄牙雖非世界强國然其人民擴張語言文字於海外之能力以對巴西而言似足與英吉利美利堅之對其友邦者後先嫓美至云圑結力我閩粤鄞紹諸人士亦有之特無他原因以資其憑藉爲甚可惜耳　 
筆記 
[苦學記（四）] [  張舍我]  
於是予作賈一　積得微資又得倩鳳助乃克來此求學然吾後此所費正巨倩鳳力有限予半工半學所獲極微必不有濟故倩鳳爲予轉貸於其摯友某女士某女士亦俠腸慧骨者允年假五十圓　須以予之成續將來眞能有造於社會爲限耳倩鳳願爲吾力保此條件予亦自詡謂必不負某女士意今日信中謂十九有望者即指此也予曰人生得一知己死可以無憾况知己爲巾幗中人乎媚香樓主笑曰今子得二知己當快活煞矣張生莊容曰願兩君之秘之也二人皆诺明年之八月暑假旣過諸同學復相聚校中視面甚歡唯不見張生予與主人咸疑之五日後張生忽來面目黧黑容色甚憔悴方訝之張生問自白其故蓋署假後渠即入某蛋廠爲監工員日作工十三四小時日出而作日入猶未息飲食居處則粗惡陋隘大背衛生家之言然張生自謂食甚甘眠甚酣也如是者凡四年冬暑兩假張生未嘗不入工廠學之勤亦未嘗一日或懈殆畢業時張生己以文章能手與演説家鳴於時小説劇本之作時見之報章雜誌中同學因戲呼之爲小箸作家焉畢業後之三閲月予遇張生道中渠曰舍我子嘗謂吾於巾幗中得二知己耶倩鳳所謂某女士者卽彼之化身耳彼恐一人不足以激予故假人之名以立條件吾子聞之謂之何耶舍我歎曰嘻是天下之奇女子也鳥可以不傅吾將以是質之吾友蔣國珍而問其感慨如何（終） 
實用談 
[美國之新事物] [  識小]  
美國陸軍少將喬治施夸爾司ＧＳＱＵＩＥＲＳ近發明一種新法無線電果能實行則今日之無線電殆歸廢除無用按少將發明此新法係在歐戰之初至今日方始傅佈於外據陸軍中科學家之研究其電力有四種功用 
（一）飛機中用之可以定飛行之方向與其高度 
（二）飛機中收發此無線電時不需現今所用之電線 
（三）可用以探尋飛機之所在 
（四）不若現今所用無線電困難之多且其設備亦不如今日無線電之繁今日所需百尺之無線電臺此僅需一電竿計費約五元兵士可人人負之肩頭而接收前方及空中之無線電其利便爲何如者 
　　大四牌汽車皮輪廠定法甚嚴各工人所造成之皮輪上均須簽名倘有退回者即由其負責應受懲罰故各工人製造時均精益求精每個皮輪可行二個英里試就各用户所受之利益統計之無形中己節省五千萬元所有該廠之顧客無不贊稱此種皮輪平均計算每二百個皮輪中退回者猶無一個也（却贈） 
新聞拾遺 
[岳狠] [  幻夢]  
　　盛某蕭縣人居秣陵漢西門年弱冠家素封今夏聘娶同邑何氏女爲妻伉儷尙篤惟妻罔知婦道時常師寗盛心雖不慊然未嘗形諸辭色嗣以其妻歷久不回心殊忿忿乃往岳家告以來意欲接妻返孰意丈人峯聞之忽隱匿其女盛大憤向之理論致起衝突當被丈人峯叱令悍僕驅逐盛歸後愈憤竟在己之臥室内自縊死迨家人察覺早己氣絶死者父母乃投報官廳並具禀控訴岳家矣 
[母孝] [  薛]  
　　陸家浜何姓婦孀也撫一遺腹子年僅六齡婦愛之不啻掌上珠詎子於上月中旬忽發寒熱繼變瘧疾婦百計療治卒致天亡婦痛子心切數數晕厥日夜哀哭不休滴粒不進延至前晚竟追蹤嬌子於地下亦大可憐矣 
[犬惡] [  吳秉恬]  
　　寓十六舗某甲昨至城内某姓家索取某項欠欵一言不合遂起争端某姓所畜之犬更向之狂吠若助主人之威者甲怒蹴之以足犬不少却直撲之致被囓傷腿部血流如注某姓自知理屈爲犬謝過並倩人關説除還欠外更給以養傷費若干元其事乃寢 
小說 
[社會小說衆醉獨醒（二二二）] [  瞻廬] 　 
　　第三十六回貼報單鄰舍驚心買文憑先生染指 
　　青巖又道匠字旣不能輕視工字也不容小覷東翁説兒子做了工頭做老子的左不過做個老工頭誰曉老工兩個字到了現在比甚麽樣人都體面晚生常聽得一輩新學界的談論都説老工神聖老工神聖初時莫明其妙現在可明白了大約老工兩個字是指這輩工科學生的老子而言兒子在工科學校裏畢了業轉眼便做工程師這工程師的官階便和前清的工科給事中一般再一轉眼便做總工程師這總工程師的官階便和前清的工部尙書工部侍朗一般（虧他比附）東翁你想令郎做了大工師做老子的天然是個老工師老工者神聖也大而化之之謂聖聖而不可知之之謂神東翁的福分眞不淺這是天大般的喜事有人前來賀喜東翁合該受賀這一番議論眞把邦平説動了他平日不喜閲報世界的新潮流無論怎樣洶湧他都效法老僧以不見不聞爲上乘惟有勞工神聖四個字他彷彿曾在那裏聽過當時只算耳邊風也不曾研究這句話的意義所以青巖把勞工喚做老工他也深信不疑當下便和青巖商議開筵受賀的方法青巖道開筵受賀這是題中應有之義好在令郎不日回南授室的吉期便在目前大登科後小登科兩樁喜事併在一起兒做洞房花燭夜金榜掛名時自然一發熱鬧但有一層須得早日預備鳴金鑼貼報單這些雖是俗套郤也少他不得自從光復以後人家牆上的報單也都一掃而光這般殺風景的舉動晚生很不贊成近幾年來一切風俗習慣漸漸復舊城中紳宦人家漸漸也貼起黄紙報單甚麽考取縣知事當選省議員居然大書特書在門前張掛起來東翁有了這般大喜也該從着習慣吩咐報房分投親友家裏鳴　報喜 
自由談之自由談[  鵑]  
夏有電扇冬有炎爐一以招凉一以取暖熇暑嚴寒中目爲瑰實顧一凉一暖均非出於自然雖需之亦復厭之以視天賜之凉颸暖日瞠乎後矣故天下萬事萬物貴於自然其以矯揉造作相尙者終不足取也 
大昌煙公司徵文揭曉（丁等） 
[大小嬰孩牌香烟攤簧] [  風凉] 　　 
歡天喜地上海灘大昌公司送紅呀蛋倷也吃紅蛋我也吃紅蛋吃得男男女女心花朶朶開吻吻大嬰孩香香小嬰孩看看昌公司大老板説道恭喜　福氣大得來囝囝寶寶生得實在弗推板兄弟兩個面孔賽過雙胞胎小嬰孩人人愛大嬰孩人人贊兄弟兩家頭熱心商業眞非凡出品香煙銷塲通四海四條手臂一色望裏　　勒　　勒　拿個利權就此挽轉來老板聽子笑起來説道我也奉送各位幾句好口彩府浪向今年養個小嬰孩明年抱個大婴孩恭喜　吃紅蛋吃子我個紅蛋弗多　時就要還 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[選舉舞弊之罪] [  箴]  
妨害選舉罪具載於新刑律第一百五十八條至一百六十三條或爲四等以下有期徒刑或爲三等至五等有期徒刑或爲五等有期徒刑或三百元以下罰金或五百元以下五十元以上罰金或一百元以下罰金或三百元以下三十元以上罰金犯罪者并得褫奪公權其宣告三等有期徒刑以上之刑者於本刑消滅後仍於十年以下二年以上喪失其選舉被選舉之資格 
　　顧歷届之選舉舞弊昭昭在人耳目而從未有人舉發其罪雖有新刑律竟成具文國家欲此法律何爲耶 
或以爲法律成具文誠可悲矣而斵喪國民之道德其爲害愈大痛心者至謂敎育十年不敵選舉一次苟國民尙不覺悟亡無日矣 
今者有公民監視選舉圑之組織覺悟之機也然與其爲人所監視母寗自保人格甚願世之熱心選舉者服膺君子懷刑之古訓母再以金錢買票居議員之名而成刑事犯之實也 
政治常識 
[廢督之過渡辦法] [  素默]  
現在廢督之聲浪日高一日各省向政府函電要求者亦日多一日而政府始則敷衍推諉終以通盤籌劃根本改造等言答復雙方相持不下實非國家之好現象今定一暫時解决方法或可稍解争執乎方法惟何則一省軍民長官不同駐在一地方是也此事前清固己如此即民國時政府亦有提議及此者不知如何乃延擱不行蒙以爲欲解雙方之争執似以此爲較良之辦法其理由如左一前清督撫與提鎭均不同駐一城從未聞有意見不合輒以兵威相嚇制者二督軍威權日大者實以一般鑽營奔走者羣相趨附之故若輩以苟得督軍一言省長無不立允而督軍亦以自顧面子起見每有請託大有不允不休之勢於是事事干涉而省長如同附屬品矣此雖由省長之畏憚武人不能稱職實亦無恥之寄生蟲迫之然也若各處一方則營謀者勢不能僕僕道途常離省會即得函牘囑託亦可以不負責任自解决無面説無效之難堪也三旣以分駐爲未廢督前之過渡辦法則督軍之名義雖存實際不過如前清之提鎭尙何至掣民政之時雖曰未廢猶之廢也至於一省之治安當然由省長所屬之警備隊及水陸警察負其責而督軍所統之國防軍隊非至異常堅急時固無庸越爼代謀也以後之種種問題必須乘機觀變因勢利導非一時所能盡述鄙見如此未議有當於高明否（乙種酬） 
公民常識 
[免囚保護事業之必要] [  長風]  
以今日社會組織之不良道德之墮落犯罪者乃日有所聞雖不無甘心犯法者流而因生計逼迫致攖法網者亦所在多有故囚犯在獄時施以感化敎育冀其改悔俾出獄後成一守法之良民乃近世各國所力行者也 
然期满出獄習慣上一經犯罪頗難見容於世此後之生活至　社會苟不與以相當之援助則免囚於失望之餘或迫於　寒受環境之困苦難免再陷非辟擾及社會之安全故近世歐美社會有免囚保護事業之施行 
　　保護之法多以私人組成一免囚保護會凡犯人釋放時會中即出爲招待或給以衣食或介紹職業或贈給或貸與資金或給與旅費舉凡有益於免囚之事無不因時制宜力爲代謀務使免囚無舉世何往之難而有新希望之愉快試問以世所見惡之人一旦有人與之周旋且爲之謀衣食謀職業有不奪然感悔安居樂業力行爲善重爲社會有用之組織員者乎 
　　歐美政府深知此等事業之重要故提倡之獎勵之補助之不遺餘力日本亦奮起其後仿而行之我國慈善事業素稱發達年來敎會多往監獄講經冀囚犯悔改獨免囚保護事業未之或聞以我國生活之困難社會之險詐則時勢上尤有免囚保護事業之必要當世人士其留意之乎（乙種酬） 
經濟 
[郵政儲金] [  濟濟]  
　　郵政儲金爲儲蓄性質之存欵自民國八年冬始推行國内蓋以郵政局爲小規模之儲蓄銀行其存欵支欵方法與銀行中之活期存欵相彷彿惟其優點足述者有二 
　　一利率大銀行中活期存欵之利率大都爲年利二三釐儲蓄存欵之利率亦至多不過年利四釐惟郵政儲金之利率爲年利四釐二毫 
　　二存欵稳銀行錢莊往往因時局这影響使存欵者不免擔驚受損惟郵政局則完全獨立萬無一失 
　　郵政儲金之計算利息亦分一年爲兩届今假定每月存入銀一元則按年利四釐二毫之規定得逐届本利統計表如下 
　　期限本利統計期限本利統計 
半年六○七十年半一五七九一 
一年一二二七十一年一六七二八 
一年半一八五九十一年半一七六八六 
二年二五○四十二年一八六六三 
二年半三一六三十二年半一九六六一 
三年三八三五十三年二○六八○ 
三年半四五二二十三年半二一七二○ 
四年五二二三十四年二二七八三 
四年半五九三九十四年半二三八六七 
五年六六七○十五年二四九七四 
五年半七四一六十五年半二六一○四 
六年八一七八十六年二七二五九 
六年半八九五五十六年半二八四三七 
七年九七四九十七年二九六四○ 
七年半一○五六○十七年半三○八六九 
八年一一三八七十八年三二一二三 
八年半一二二三一十八年半三三四○四 
九年一三○九四十九年三四七一二 
九年半一三九七四十九年半三六○四八 
十年一四八七三二十年三七四一一 
（不受酬） 
衞生 
[夫婦宜分臥説] [  濟濟]  
夫婦同衾爲吾國之習俗西國則不然不特夫婦異衾各床且臥室亦有分隔者其不同乃如此竊嘗加以思索决其利弊則知夫婦同衾有害　利各居一室亦殊可不必折衷之法以夫婦同居一室而各占一牀爲最宜今言其顯著之利 
 
 
 

Page 18

 
 
點如下 
一舒暢吾國臥床多縣布帳夏隔蚊蠅冬蔽灰塵亦殊不可少惟因此不免將一小部空氣與外隔絶呼吸其間易致混濁大非攝生之道夫婦分臥則可減輕此弊又臥床面積雖廣大二人共衾必彼此牽制四肢不易伸展於身體各部之休養每多缺憾惟二人分臥則無所妨礙 
　　二習勞夫婦同衾往往爲夫者多不理其寢　晚宿曉起全不動手懶惰日甚殊非所宜今各占一床則無可推諉亦習勞之一端也 
　　三節慾性慾爲人類所不免然往往太無制限其原因實由於同衾可以無待細述苟實行分臥於節慾上殊有奇效養生者不可不注意也 
综上三端己可見分臥之有益願青年夫婦實行此説敢保於愛情上無絲毫虧損焉（不受酬） 
家庭常識 
[廢止媒妁與信用媒用妁之比較] [  縱鶴] 　　 
古者媒妁之設所以厚男女之别也男女何以必須有别則以始立婚姻之制懼不規則之男女反對之破壞之也其沿用迄今未之有改者則習慣上之關係非媒妁則不成其爲婚姻以男若女不許有直接求婚之舉動也今以當世婚姻之事論吾見受媒妁之害者矣未聞受媒妁之益者也故改良今日之婚姻制當以廢止媒妁爲第一事矣然而信用媒妁者則固振振有詞曰男若女之身世非媒妁不便調查詢問即結婚時兩家之意想又非媒妁不能達也則甚矣其惑也吾嘗就事實上研究之以爲廢止媒妁有利而無弊信用媒妁有弊而無利茲申言之於左 
　　（甲）吾對於信用媒妁者有疑問二事 
　　（子）媒妁所負之責任若何以媒妁之責任言今世通常之結婚完全付託媒妁者蓋尠今設有甲男乙女於此甲之父母或本人本有意於乙女則先使人授意於乙之父母或本人（非正式之談話）取得同意後乃煩請媒妁開正式之談話而婚事以成是媒妁者特趁現成之局而爲形式上之介紹而己初不負何等之責任也又設爲甲乙兩家素不相通必需煩請媒妁爲根本的介紹似乎所負之責任較重然　有之曰新娘上了牀媒人去過牆是男若女對於媒妁之心理己如是則所負之責任亦至於成婚而止也不幸夫婦不和雖追咎媒妁之誤人而己無濟於事則媒妁之責任亦徒託空言而己 
　　（丑）媒妁所盡之義務若何以言媒妁之義務則奔走雙方傅達意思無非磋議聘金與奩贈之豐嗇而己夫聘金與奩贈其與夫妻之和好與否關係甚徽則是媒妁所盡之義務初不專爲夫妻二人効力也 
　　（乙）媒妁之無利旣如上述至於媒妁之弊乃有不可勝言者有如媒妁之口未有不隐惡揚善以冀婚事之成者也聵者可謂之曰明聾者可謂之曰聰不識字者可謂之學富五車才高八斗且又善揣度人之心事迎機而導之若以其言爲信則男若女之失所者多矣又其甚者利用兩家之不肯直接談判也乃從中抑揚而挑撥之上下其手以取利勢必使兩家之感情大傷轉不如未結此婚以前尙留一見面點頭之交誼也 
　　若夫廢止媒妁亦有可言者 
　　一男女直接爲婚烟之談判爲世俗所不經見之事易動流俗人之駭詫而爲舊式見解之人所非難充其弊不過如此二男女爲直接之談判無絲毫之隔閡無不可達之情又可免聘金奩贈争多論少種種卑鄙齷齪之事實且又禮節簡單婚事易於舉辦其利不可勝數 
　　準此而言則信用媒妁與廢止媒妁世人當知所擇别矣（乙種酬） 
道德叢話 
[西方格言（七五）] [  謝介子選譯]  
　　純粹之眞愛能益智彗「道師陶」（ＴＯＬＳＴＯＹ）　　虚聲不如實譽「英吉利諺」 
　　君以纎小之海綿竟思吸收大海「荷蘭諺」 
　　微渴而眼者晨起必健「英吉利諺」 
　　一次娶婦爲天職再斯爲愚三則病狂而己矣「荷蘭諺」貧乏者健康之母也「英吉利諺」 
　　無物可買之人失其贸易之機會「西班牙諺」 
　　今日爲今日明日爲明日「英吉利諺」 
　　君今點火於風前「客佛」（ＫＡＦＦＩＲ） 
雜錄 
[世界之最] [  等雄]  
　　世界最高之山當推新幾内亞之墨爾果斯山高三萬二千七百八十八英尺 
　　世界最大之河當推北美洲之密蘇爾里河長凡四千二百英里 
　　世界最大之湖當推美國之蕭畢里河面積凡四萬五千八百方英里 
　　世界最大之沙漠爲非洲之撒哈拉面積凡二百萬方英里有奇 
　　世界最大之瀑布在瑞士之南部高凡二千四百英尺 
　　世界人口最多之國當推中國據前清末年調查所得計四萬二千六百餘萬人 
　　世界國土面積之廣亦當以中國爲最凡四千二百餘萬方英里占全地球陸地十分之一弱 
　　世界屬地最廣之國當推英國英人常自誇　英國國旗未見日落時也合計其屬地面積不下一萬一千餘萬方英里約大於其本國面積八十餘倍 
　　世界鐵道最多之國當推美國其延長線凡二十一萬二千英里合世界各國路線之總長僅乃匹之 
　　世界最大之都會當推英國之倫敦居民達七百萬而每口往來於倫敦橋上者計五十萬人 
　　世界最長之隧道爲意大利之聖哥撒長九英里半 
　　世界最大之銀行當推英國之英倫銀行 
　　世界最大之寺院當推羅馬之聖彼得寺能容五萬四千人世界最大之鐘在俄國之墨斯科此鐘高二十一英尺周圍六十八英尺厚二十三英寸 
　　世界最大之電燈當推奥洲雪黎燈塔所用者能照射四方五十英里 
　　世界最大之古樹在美國之加里福尼省此樹高三百七十六英尺直徑三十六英寸聞己歷三千五百歲云（乙種酬） 
 
 
