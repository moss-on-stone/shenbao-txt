# 1892 - 342 - 4907059

 

Page 1

 
 
[恭印秋季諭旨告成] [  申報館主人啟]  
　　本館恭印秋季諭旨業巳告成每本碼洋四分想中外臣民咸樂整襟　誦也此佈 
[精印隨園三十種告成] [  圖書集成局啟]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印　本悉心讎校排印成書紙張旣潔白無瑕墨色尤光潤可愛分釘四十八本盛以全椐木箱刻巳告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[三百二十號畫報告白] [  點石齋啟]  
　　蕪湖陡門巷福善菴老尼空悟近因誘拐某姓女郎强行披剃被入查悉縛尼於該庵楊樹上肆行毆擊火有人人欲食其肉之勢盖該尼之稔　也久矣他若串騙之譎術揭帖之笑談武童之雅擅文才僧徒之强傳戒律某富翁則喜娶醜婦賣菜傭則甘作螟蛉鬼魅畏周倉之名蚌殻現羅漢之像及新附點石齋叢抄並中西大藥房與樂善堂等圖說准於廿六日出售再本齋畫報自一號起至三百號止現巳重印齊全請速購取可也此佈 
[論婚嫁陋習]  
　　子輿氏曰丈夫生而願爲之有室女子生而願爲之有家此不特父母之心人皆有之抑亦先王制禮之常經也娶妻所以著代則其重之也亦宜然所以重之者重其禮非重其義也今之人不知禮意而但知踵事增華奢靡無節僭侈逾恒以爲詩咏關睢禮崇男女爲人倫之始王化之原不妨從厚從豐而不知旣爲人倫之始王化之原則凡所以盡禮者亦當於是乎始獨奈何以奢靡僭妄自外禮經也乎又可笑者嫁女之家索取重聘爭多論少如賣菜傭之爭值夫相女配夫古有恒言苟其門當户對才貌相若則彼以禮求此以禮許不過煩媒妁一言紅絲何難繫定所謂相攸者相其人也非相其家私也更非相其行聘之重金也昔司馬温公嘗謂娶媳當不若已者嫁女當勝乎已者蓋娶媳而不若已則彼素能食貧甘賤一旦稍覺充裕斯已饜足而無怨心若嫁女之求勝乎已則亦卽以娶媳之意對鏡參觀而已余嘗謂越中陋俗有典衣鬻產以嫁女者絶無典衣鬻產以延帥教子者嫁一女也千方稱貸百計張羅雖在巨富之家亦不免視此事爲畏途何則家巨者則其賠嫁亦巨也猶憶粤匪未至之前有某某兩姓共結朱陳男係世家女乃巨富其聘禮之豐盛妝奩之美備不待言矣男家門前臨大河女家探知此河爲他人之產業以爲我女出嫁豈有假道於他人乃出資爲購得此一帶河路而以劵納之奩中比妝奩發至男宅則太夫人顧而不樂曰奩具中多酸氣我家新相公最畏此氣味可扛至空室中堆之至新房陳設我家自有不欲費心也送奩具者方在爭力錢討喜封紛紜擾攘之際聆此言不覺㗳焉若喪旣成婚伉儷亦不甚篤無何髮匪變至遂至家室蕩然至今惟河流如故有知其事者尚能指而示之曰此卽所謂嫁資河也由是觀之爭聘禮與爭嫁妝皆婚禮中之邪魔外道而滬上風氣則更有所謂門包也者其數竟可以數百金計盖又於聘禮之外别開生面者也先時爭論聘金禮物冰上人已大費唇舌迨聘定之後擇吉迎娶乃復爭論門包其謂之門包者大約亦明知意近勒索不甚雅駟故托之於門者以爲此乃司閽者之所欲非女宅本意也以是爲掩耳盜鈴之計而不知掩之無可掩也其多者竟可以索取數百金少亦數十金不等女宅得此則　不自落腰囊以添助妝奩之用其有貧而無聊者則以此爲自贍而奩具草草不顧其女者亦有之而男家則已因此而受累矣其在豐厚之家或尚可以勉力而經營作夥者則因此而增累者殊屬不少假如在店鋪作夥者歲入不過數十千或百數千省吃儉用積得一二百金欲作娶婦之計屈指聘金財禮以及一切行用亦尚可以敷衍乃加以門包數百金再三爭論或稍稍讓减亦須百金或數十金當此之時勢成騎虎不得不稱貸而益之事後核算約計虧累數百千旣已成家家用又必較前稍巨遂至日增月盛債臺高築層累而上者竟無已時有因此而終身不能脫累者且此等尚係有生意者也設或一有變端偶爾失就則其苦更有不可勝言者而彼女家得此門包亦不見其大有生色然則前此之悍然不顧必索取此門包者又何爲也不過速其壻之貧而已矣夫人之愛女孰不願其　所孰不願其壻之富貴有以養其女而與有榮焉乃因當時勒索門包之故而致其壻貧而且窘甚而至於失業無就日漸凍餒與其女日相泣於牛衣之中清夜自思不亦愧悔無地乎昔朱子定家禮　婚嫁一定之儀則惜人皆以爲是文公自用之家禮而無人焉效而法之倘有挽回風俗之長官禁此陋習據文公之定禮以爲準則凡婚禮必須稱其家之有無無得勉强勒索且永除門包名目此則維持風化者卽所以培養近氣夫豈小補也哉 
[鸞坡珥筆]  
　　巡視中城國侍御秀禀報差滿所遺事務現據都察院滿漢臺掌等公同酌擬以掌山東道文侍御博暫署俟擬陪有人以之擬正帶領引見聽候硃筆圈出然後擇吉履任○大栅欄一帶戲園奉中城侍御諭於十月初一日起開塲演戲各戲園内黏貼城憲示諭其文曰奉都憲劄開現據慶和園應卯頭鄧永泰玉成班内司事張福等赴院控稱棍徒糾衆百八十人手持木械鋼刀闖入戲園或索站三五間樓或索站十數張桌或三面樓全行索站甚至將業已付錢買座之看戲人等駡走又於廿二日在慶和園演戲來有棍徒廿餘人携帶凶刃因强索戲座砍傷班内優人二名劄行到城亟宜秉公審辦以安生業並訊明如有本衙門轎夫人等在内滋事務卽捆送嚴辦萬勿姑容爲此示諭司坊官等知悉嗣後本城所屬戲園如遇演戲之日無論何宅持條索座各該戲園概不准給座倘再有强索戲座任意滋閙者准各該戲園扭控司坊訊明解詳本院從重究辦並按日派有練勇數名不時巡查以安生業凛遵毋違○大栅欄澤記鐘表鋪與門框胡同富有鐘表鋪先後歇業迄今巴閱半年澤記夥張某現自家鄕來携帶衣物移寓富有鋪内是夜有梁上君子乘張熟睡將衣物席捲一空富有鋪内並未缺少一物張某開單呈報繼念事若報官諸多周折况未必卽能破案前隱忍而止○北柳巷廣西會館寓有新科武進士某君以一僕供使令係自家鄕帶來深爲信任衣物銀錢無不交伊看管某日檢查洋銀忽少四十餘元盤詰僕人難以狡賴只得承認且言各物交與大溝沿某烟鋪收存某君立將僕人及烟鋪掌櫃某丙一併片交　内坊主王君傳案審訊僕人始尚堅指某丙寄贓坊主大怒飭役重笞四十下始據供稱所竊之洋藏在會館西北垣下並未寄交某丙坊主飭令僕人具結並飭役帶交某君自行管束旋在西北垣下刨挖果得原洋並未缺少誠幸事也 
 
 

Page 2

 
 
[津事彚登]  
　　今年春夏之交天津迭被火災天津府鄒岱東太守倡捐廉俸勸辦太平水缸分置城廂内外十八叚各要隘之區貯水滿缸以防火燭嗣以嚴寒洊至或防凍裂遂製木桶易之其桶高可及肩有圓者有稍扁者蓋係因地制宜以免　脝碍路似此苦心孤詣宜如何用心愛護俾得棠蔭常留不料現辦冬防所有守夜勇丁各取　桶側置路隅以爲坐臥之具致將桶水傾棄涓滴全無不知太守聞之亦將有以懲儆否耶○閘口下東面臨河每值天陰月黑之時常有行人墮水工程局員關心民瘼就河干竪立木樁更於岸上壘就圍墻藉以保全生命今秋風神廟下坍塌兩三丈許以致路人之墮水如前事爲工程局員所知飭司事督夫修理釘木椿於河壩外以灰土實之上亘木欄以便車馳馬驟卽行人來往亦可無失足之虞甫於九月竣工現又木樁欹側蓋是處適當回溜是以不能鞏固堅牢也○衛城迤西肉市口廣慶戲園本係廣和樓雜要館自房屋售歸某武弁遂改造戲館租與子氏昆季開張每當粉墨登塲笙簫競奏必令莽男兒將看白戲者攆之出門秋間曾因此與江北糧船水手鬥毆稱戈比干幾釀大禍本月十五日方演同泰合新班菊部有花旦曰李富才子者胡天胡帝艶絶塵寰甫上氍毺觀者已魂消欲死而營勇又陸續　門而入踞坐縱觀園主惡之將水師營勇王彩獲交某局若輩遂奮袂而起欲與爲難園主亟閉大門若輩遂於門外譁騷聲如擂鼓而臺上仍扮演如常也旣而門外愈聚愈多不得已倩親兵營號房轉圜將王彩釋回若輩始悻悻而去 
[北通近事]  
　　十月初一日俗傳送寒衣節是日好事者舁本郡城隍神偶像出游由北門至北臺美其名曰赦孤誠不知是何取義也○通永道楊藝芳觀察接得家中訃電驚悉太夫人染時症而亡卽遵例禀報丁憂交卸篆務○十月初六日卽西歴十一月二十四日爲西國節期北後街美國耶穌堂謝教士曾邀寓京各西人來通會宴杯盤交錯肴饌新奇盡一日之長始興盡而散是日義塾中生徒百餘人亦放學出外遊覽○嚴冬時節宵小叢生稍不防閑卽致失物是以大街小巷多設更夫守夜更有捕盜營通協右營兵弁分叚巡邏　聲鑼聲鼓聲柝聲徹夜不絶某夜孫直剌帶役查至東門後辛莊見各户燈燭煇煌人聲　雜視之妓寮也遂飭將龜鴇及妓鎖帶回署龜鴇分别枷責妓則遞解回籍○小雪後例不載運各貨是以運河内南船剝船跨子船均在碼頭守凍不敢冐險遄行○本月初二夜天降大雪平地積至二寸有奇日出卽消至初三晚又雪初四日天氣暖和易雪爲雨自晨至暮檐溜有聲初五六日大風怒號峭寒刺骨裏外河均結堅氷矣 
[假捐被獲]  
　　順直水災甚重待賑孔殷經李傅相奏准開捐咨行各省廣爲勸募粤省大憲旣在省城開局並派員分赴各屬冀廣招徠現據瓊州分局委員電稱先已有人在瓊攬捐所發實收係填給滬字號大憲聞之不勝詫異當卽電詢李傅相曾否派員來粤辦捐旋接傅相回電並無其事大憲知其假冐密飭地方官拿辦日前拿獲十餘人解至省垣内有一人裝入囚籠面貌端正頗似官員模樣大約爲首者卽此人也是否假冐抑另有别情想一經訊明自不難水落石出也 
[鳩江寒籟]  
　　駐蕪英領事福格林君前月廿一日請假赴蓬壺圓嶠間一暢遊懷兹於十七日乘怡和洋行元和輪船回蕪代理譚得樂君卽於十九日乘鄱陽輪船回滬○道憲楊觀察於十六日接辦保甲局所有應行諸事須俟禀商省憲再行辦理先委吳春農太守爲保甲總辦以專責成○江湖泛跡下榻旅齋間召一二花枝侑酒徵歌亦古人所不諱而青皮惡棍卽因此摧花斫柳逞其辣手世無黄衫客能不令人怒髮衝冠哉月之上浣有皖北某巨公暫住江口長春棧良夜無聊特染紅箋招名花兩枝姗姗共來忽有青皮多人蹲伏街嗙呼喝一聲叱令小妮子出輿待咱老子一試鷄頭風味平時龜奴遇見此輩惟哀懇饒恕給子陋規以免客子久待此夕恃有護花譒昻然不答以致各青皮齊聲喧噪竟欲大起風波某公聞聲而出呼僮詢問不覺皆裂髮指謂何處狗才取無禮至此叱令左右動手青皮知非佳兆狼奔豕突而去僅獲三名飭人片交保甲總局饒大令痛加懲責復送蕪湖縣管押不識此後能免重作馮婦否○十八日下午有二十許之男子病容滿面躑躅行來至　報局西首街心忽爾鮮血狂噴俄頃倒地一命嗚呼行人駐足闈觀有識者謂卽傭婦某媼之子也亟往報信媼飛奔而至無屍大慟幾不欲生旋經人勸阻一面將屍舁至街後空地收殮蓋媼子素患咯血症行至中途遽爾殂謝亦可哀也 
[潯上官場紀事]  
　　長江水師提督黄昌岐爵軍門於本月十四日　午秉節抵九江隨有護衛戈船十數艘九江文武各官均至江干迎迓水陸各營亦列隊鳴砲致敬德化縣飭差在龍開河接官廳預備供張爵軍門接見各員弁後入城投剌答拜前導有長江水師提督軍門節制五省水師各鎭三等男爵賞穿黄馬褂紫禁城騎馬剛勇巴圖魯諸銜牌次日黎明挂帆上駛各官仍恭送如儀○德化縣正堂羅爲嚴申保甲禁令事照得化邑附郭郡城水陸交衝華洋共處往來雜沓良莠不齊本縣上年蒞任之初正沿江會匪煽惑民教齟齬之際恪遵憲飭清查保甲并蒙各憲指授機宜迭獲巨匪解奉懲辦民教相安閭閻無警頗著成效巳將上届辦理章程禀請立案遵行以垂久遠在案本縣平日於保甲一端苦心强力月鍛季鍊實力講求不敢稍有鬆動兹届冬防愈宜認眞辦理現今禀奉道鎭府憲添派文武印委各員會督城廂内外各叚保甲紳董徹夜稽察大街小巷上下梭巡務使盜賊潛蹤匪徒歛迹以肅功令而靖地方合亟出示曉諭爲此示仰紳商鋪户軍民人等知悉務各按照前定條規實力奉行一家有犯十家攻之一家有警十家護之全在人人協力個個齊心比閭接壤聲勢聨絡衆志成城寓巡防於保甲之中師古而不泥於古以紳耆董其事無胥吏之驛騷而本縣考其成無紳董之廢弛凡諸客棧飯店車店與夫菴觀寺院最爲藏奸之藪尤宜時時查察刻刻留心概應設立循環號簿如繳循簿換去環簿如繳環簿換去循簿以便稽查而免冐混栅欄按時啟閉烟館二更息燈如敢違犯查抲究懲本縣爲綏靖地方實事求是起見不憚煩瑣再申禁令以收實效而臻至治其各凛遵毋違特示○新簡九江關道誠果泉觀察勳陛辭出都航海至申江小作勾留旋於本月十五日乘招商局江永輪船至金陵謁見制憲眷屬則卽拆　而上十八日午刻抵潯九江府崇太守江防府王司馬德化縣羅大令府經廳黄叅軍曁文武印委各員俱至江干迎迓明府復飭差將嶺南會館洒掃潔净俾觀察暫作行臺○署理九江關道涂牌示恭照十五日本署道率領同知并經　親詣文昌宫武廟城隍廟各處拈香同日令九江府率同德化縣曁典史親詣文廟龍王廟各處拈香屬下文武各員一體遵照○江防府王植東司馬儒楷去歲曾　九江府篆旣而大憲奏請調補南昌府分駐吳城鎭軍捕同知現已接奉部覆行知同寅均往道賀 
[續述宜昌閙事情形]  
　　宜昌閙事情形已由西字報譯出兹復接訪事人來函云旣值考試之期文武生童齊集地方官恐洋街一帶或有滋閙情事已會同文武各官派撥兵丁差役在洋街前後梭巡十四日江通輪船牴宜新任鎭軍乘之而至在城文武各官均赴江干迎接各州縣文武生童亦逐隊來觀而一種無賴　乘人多時肇釁　有某西人由船登岸隨而觀者甚衆七言八語擁至洋關前稅務司等置之不理無賴以爲人多勢盛遂將衆西人赶入洋關内將玻璃窗擊碎並將碼頭上欄杆拆卸東敲西擊聲勢洶洶稅務司等赴領事署以避之有一扞手西人見衆人擁入洋關卽將景帝廟門關閉當塲拘獲兩人已釋其一將一人送交地方官訊辦當衆人擁進洋關時經關上之人拘獲一人被其同黨用棍向關上人作當頭之捧喝乘勢逸去東湖縣及武營官弁因接鎭軍尚未回署聞信之餘赶來彈壓衆始分散此役也又幾幾釀成大禍外國兵船派兵三四十人上岸至領事署保護操防營亦派兵數十名至領事署方得化險爲平是夜文武各官梭巡不斷亦懲前毖後之意也 
[美盡東南]  
　　閩浙總督譚文帥擇期本月十二日就署中設席柬請希爵軍憲富統制潘方伯張爵廉訪陳儲憲龍鹺憲曁督辦南臺稅 
 
 

Page 3

 
 
釐總局吳觀察督辦省會機器局孫觀察督辦省會保甲總局楊觀察候補道胡觀察日初候補府候太守材龮并嬉梨園子弟侑觴上午十點時各官齊到督署少焉依次入席殽芬　冽竹脆絲清飲至夜闌始各興辭而出次日請長門統領曹軍門以下諸武員正在水陸並陳笙簫互作適浙江提督馮軍門到轅拜會文帥接見之下卽招留讌飲主賓歡洽其樂陶陶誠昇平之佳話也文帥復於十四日在署備筵藉伸東道之誼軍門以巡洋未竣卽欲言旋而希軍憲復再三挽留適沈叔眉文宗於十八日回省軍憲遂定於二十日敞設華筵請軍門文宗赴宴水陸紛陳笙歌雜奏塵襟爲之盡滌軍門於二十一日起程文武各官俱出南關五里亭恭送軍門抵中洲海關道頭督辦南臺稅厘局吳觀察聞之邀至局中殷勤祖餞鹽法道龍觀察亦在坐暢叙良久五點時海潮將退觀察卽派差官將小輪船安排停妥俄而軍門登舟吳龍兩觀察曁海防廳朱司馬總巡管叅戎等皆在江干送别異常熱閙軍門是晚抵馬江次日卽搭超武官輪繞道申江再赴武林 
[防弊有法]  
　　聞外邊傳言惠通銀行於華人之買股分者不肯登簿本館聞此消息細爲查訪緣有多人欲將股票另過户名經該銀行查出有原主尚未應允情事因此該銀行凡遇西人將股分售與華人者必詳加查覈今想得一法出一文憑其上有英文華文如有人欲買股登簿者囑令在文憑上簽名然後登簿以免日後轇轕文憑上又載明如股分内有尚未付清之欵將來由伊付出溯謡言之來或係有人播弄神通冀摇惑該銀行股東之心現該銀行旣設此法可以知誰是眞股東將來生意擴充收足股本時便可向收似此羅羅清疏如華商欲買股票亦無周折也 
[虹口火警]  
　　昨夜八點一刻鐘時捕房忽鳴警鐘分明一下聞係外虹口楊樹浦地方某姓家失愼及洋龍飛馳而去祝融氏已返斾矣其詳容俟續錄 
[不關中保]  
　　維羅洋行東前在法公堂控管事人陳新泉虧欠逃避查有洋燭三百箱經田乙卿作中李中良爲保押與祥茂買辦沈炳順處計押銀四百兩同轉曾將沈提案訊明中保均不在滬著將沈交保函追中保到案再核此已列諸前報昨晨十點鐘時葛同轉偕繙譯官魯鼐安君至公堂會審維羅洋東投案申訴前因並將陳新泉收下之期票二張交案同轉飭包探將沈炳順提案中保田乙卿李中良亦至同轉問曰洋燭三百箱爾經手抵押究係誰人之貨兩人同供洋燭係該洋行買辦陳新泉之貨押銀四百兩以四個月爲期確由小的等爲中保維羅洋東稱陳新泉係行中管事並非買辦期票兩張係田乙卿付與陳新泉於上禮拜六點鐘送案確曾目覩同轉檢閱期票共兩紙一係本月十一日期計銀二百八十六兩一係十二日期計銀一百五十兩卽問田李兩人曰是否係爾等經手付交陳新泉田稱小的並無期票送去恐被錯認同轉謂爾等旣爲陳新泉作中保想知伊下落須將陳尋交到案李供小的祗保洋燭三百箱餘不干涉且洋燭可值銀四百五十兩今少押銀五十兩不必擔憂同轉問沈炳順曰爾與陳新泉素來認識否洋燭如何抵押供稱與陳素不認識本月初六日陳新泉託出李等送到洋燭二百箱次日又送一百箱抵押銀四百兩當付鈔票八張每張計銀五十兩所有收付銀兩均有帳簿呈電同轉閱見帳上祗有初七日共收洋燭三百箱等字樣維羅洋東稱禮拜五陳新泉曾出洋烔二百箱想祥茂抵押之燭卽係行中所出之貨同轉商諸魯繙譯官謂祥茂之燭係由陳新泉送去抵押銀兩由陳立有筆據以四個月爲期須至明春再議或拍賣亦可然亦祗可抵償押欵期票兩紙係由陳新泉用下洋人須向原根追究與田李不涉著沈炳順帶田李二人帮同洋人找尋陳新泉又諭該洋人留心查緝若知陳之下落准卽禀案提究兩下遵斷而退 
[種火可恨]  
　　本月二十一日法界吉祥街失愼已紀前報昨日捕房將起火之評香居烟館夥王照榮及廣振盛烟飩館主潮州人蕭阿香並乘火搶取徐和成漆店内錢桶之丁桂和搶取烟槍之沈阿東等一併解案當有永定保險公司魏雨亭訴稱評香居烟館主譚菊生先在寳洪保險公司保火險銀一千兩繼在永定公司保銀五百兩此次失愼情有可疑是以來案聽審旋據評香居烟館貼鄰上金館飯店主鮑晉山聲稱查知評香居烟館生財不值洋百元伊竟先向保險行保銀一千兩繼又保五百兩居心未免太很同轉問王照榮曰是晚如何起火店主現在何處供稱不知起火情由店主於火發後避匿不知去向問伊常住何處供稱伊與馥蘭堂至好常在彼處躭擱問蕭阿香曰爾知起火緣由否供稱與評香居祗隔一板由評香居起火延及我店所有皮箱兩口及友人寄存之皮箱七口悉付一炬又據鮑晉山聲稱本月初一日黎明時見後屋檐火發當將店夥十餘人喚醒將火撲滅查有火油浸濕之破棉襖一件其時前後隣人皆已起身齊來看視惟評香居僞作不知並不開門揆度情形其設心不良顯而易見但小的不喜攻人之短不與理論含糊過去不料二十一日黎明時又有前項情事由是衆口一詞咸指爲種火蕭阿香一生勤愼薄有積儲今被波累身無長物深堪憐憫同轉著將蕭仍交原保王照榮押交店主譚菊生到案再訊 
[上海縣署瑣案]  
　　周王氏具禀訴稱張岑氏擅將祖塋柏樹掘去向論不理控請提懲黄愛棠大令准詞飭提到案倩帮審委員竇奠高明府升堂研訊周王氏遣子周衡堂投案訴稱母親今日因事不能到案祖塋坐落治下二十三保二圖裏虹口張岑氏家在塋前柏樹爲風水所關不料竟被掘去現在藏匿家中事爲母親所聞往查屬實卽向張岑氏理說張岑氏央地保錢師竹出爲調處後又半途而廢不得已到案控陳張岑氏　稱小婦人夫名打才現在某輪船執役家住虹口二圖周家祖塋之前柏樹並非小婦人所掘實由周王氏家傭人掘下寄在小婦人家叩求明鑒衡堂又稱張岑氏所供均由前充地保之朱增祥唆使現有地保陸坤咸投案候示柏樹亦已呈到案下錢供稱此事小的並未調處柏樹誰人所掘小的亦不得知現在掘下之柏樹由張岑氏家中取出明府以兩造各執一詞判令將柏樹給衡堂領去張岑氏暫交陸帶去餘人叱退候提朱到案覆訊○浦東南二十四保方十二圖三林塘人葉靜川訴稱孫晉山藉端拆梢糾合多人拆毁草屋黄大令准詞飭差將一千人解案晚間由竇明府研訊葉訴稱家住三林塘務農爲業今夏出錢二十一千文由馬雲山孫四餘爲中向孫洪生買田二分不料晉山竟藉端訛詐聲稱此田本係昔存今故之孫洪松產業洪松在日曾將是田價賣與伊現在洪生實是盜賣并糾合多人將小的之屋拆去復擊毁雜物甚多不得已來案控告叩乞訊懲洪生供稱小的係本邑人耕田度日堂兄洪松無後今夏患病小的爲之醫治無效而斃死後由小的代辦衣衾棺木成殮所遺田二分應由小的得受現在小的因有急需央馬孫爲中將田售與葉處收得錢二十一千文不料晉山藉端拆梢求恩訊究晉山供稱小的在鄕耕種爲生洪松在日曾將田二分賣與小的執有田單不料洪生膽敢盜賣與人小的聞之惟向葉理說並不行兇田單呈閱明府察閱田單實係僞造遂謂晉山曰今日本當懲辦姑念苦求從寛不究又向葉一再開導著再出洋銀五元給晉山具領兩造均遵諭具結○裕泰莊控張章和欠銀萬餘兩黄大令提訊之下判令將張收所迄今案懸日久尚未理清前晚竇明府升堂訊比張供稱現在小的已央人出外向原告清理大約再寛半月可也明府曰今日本當比責姑念初次帶比寛限五日理明如再稽延嚴究不貸 
[英界公堂瑣案]  
　　西人未德訴稱家有毡帽羢單囑馮盛銘售言明九五扣昨日伊言巳銷去計洋银七十八元交來票據一紙向之照對並無此票顯係誑貨吞銀爲此報捕拘案包探秦少卿禀稱小的查得此貨已被馮售去一半尚有一半藏在家中馮供稱未德托小的銷售毡帽羢單言明給工資洋銀十五元小的另雇二人在外兠攬迄今二月售去若干由陳桂生付下票據小的轉付與未德旣言不能收取洋銀情願措辦現銀繳案蔡太守飭押令繳洋銀七十八元票仍給未德收執○包探張九意禀稱虹口鍾寅伯家婢女秋香竊取主母寳銀金簪銀手釧 
 
 

Page 4

 
 
銀飾逃避鄰人嚴楊氏家經小的前去查獲人贓解送案下秋香供稱主母日肆兇毆并將面頰爪傷某日潛與嚴楊氏商量氏允帶往寍波爲之許字故竊取主母之寳銀金銀飾暫匿氏家嚴雲來訴稱小的係寗波人現在治下開成衣店妻子楊氏因鄰家婢女竊取主母之物致受株連然小的並不知情尚求鑒宥嚴楊氏供稱小婦人因見秋香被主母凌虐太甚故言願代爲擇配實不知其行竊更不敢藏匿在家蔡太守飭暫發官媒收管秋香留廨候示雲來從寛開釋贓給包探帶回交還失主　張阿二訴稱小婦人在虹口大英醫院傭工無端被同事工人王長仁毆擊致胸前受拳傷是以報捕拘案王供稱小的因被辱駡故與口角不敢行兇蔡太守飭令交人保出候示氏自行醫傷靜候核辦○包探張九意稟稱陳黄氏黄顧氏扭岳阿友至捕房稱被竊銀飾衣服小的查得陳黄氏前因串呑應姐之洋銀且與岳有曖昧事今特一併送案陳黄氏黄顧氏同訴稱小婦人等均被岳竊去銀飾衣服布被請爲訊追岳供稱陳黄氏串吞應姐洋銀案發管押時囑小的向黄顧氏借取首飾衣服質錢需用後已還過洋銀十一元尚有餘欠現被誣以行竊惟乞施恩蔡太守一併叱去所有各贓仍還質鋪著自備本取贖○西人小加婆訴稱乘鋼輪東洋車至某處被王金生所駕馬車撞壞是以報捕拘案土供稱小的在公一馬車行當馬夫昨駕雙馬船車行經四馬路突有洋人乘東洋車飛駛而來伊恐相碰先自下車以致輪上鋼絲稍稍拗曲後偕至捕房捕頭問明情由著小的爲之修補不料伊尚不干休致送大老爺案下蔡太守諭候會同英副領事覆訊核辦○僧維清控稱借宿寳源興客棧被棧主蔣福生卽蔣子橋串同流氓小辮子阿福范皆林誣指與棧主婦馮孫氏犯奸詐去洋銀五十餘元蔡太守訊供之下飭將蔣押候飭包探緝拿小辮子阿福到案再訊此已列入報章昨日包探顧阿六黄四福同禀稱小的等已獲小辮子阿福及范送案請訊維清申訴前情並稱是日僧人先被小辮子阿福用手銬鎖住雙手然後范等肆行呵嚇詐去洋銀五十八元蔣供稱小的雖與馮孫氏合開客棧其實由和尚備齊資本囑小的出面而已是日所得洋銀五十八元小的分用二十八元現可繳案小辮子阿福卽王阿福供稱小的係新陽縣人是日由蔣喚令前去言及馮孫氏與僧有奸及詐得洋銀後小的祗分用八元刻已用完只求恩典范供稱小的係浙江錢塘縣人由蔣喚去捉奸得洋銀六元亦已用罄矣馮孫氏訴稱先是蔣糾合小婦人開客棧曾付資本洋銀一百二十元現被串同流氓誣以姦情心不能甘巳具詞控告在案蔡太守判令將阿福笞責三百板范笞責二百板遞解回籍蔣押令繳出洋銀五十八元馮孫氏叱退 
[法界公堂瑣案]  
　　太古洋行龔小寳控王阿生行竊車上油布十塊人贓並獲送案請究同轉以王巳押捕房六日著掌責四十下釋放○仁記踏布坊吳阿金訴稱向同業吳大坤轉賃房屋同居一處有布疋等物放在大坤牀上忽然失去查問之下據大坤之學徒言布係大坤取去故將大坤送案請究大坤不認行竊同轉著交保自行理處○通事禀稱陳金生行竊昇平里某甲家自鳴鐘一架爲巡街捕查獲送案請究陳供稱在途行走悞被指竊同轉以原告不到著將陳釋放鐘存捕房○舟子鄭昌甫訴稱夥計王阿六將鐵錨棉被等物竊去典押送案請究王阿六供稱作工兩月分文無著因有急用故將物典押同轉著將王押候傳同船夥到案再核○郭士傑控黄少齏欠銀一千兩其詳已列前報昨日兩造投案禀訴前因同轉問黄曰爾言邀中人李福成到案爲何不來答稱李福成現因事往虹口下期可以到案謂欠銀一千兩有爾親書筆據不能推諉此次是否請西洋領事繕函至法公館代爾作保答稱監生曾請洋東麥利威利卽麥顚轉請領事冩信保出限一個月交銀同轉令黄少齋當堂將九月十六日郭士傑在英租界尋見同至法捕房失去帽子馬褂等物連到數次並未說及失去銀票等語須從頭至尾逐一具明限狀自本月廿五日起限一個月將銀繳案不得節外生枝黄遵諭當堂具結而退 
[壽筵預助]  
　　謹啟者敝堂接奉彭隱名善士交來無名氏大善士遵母謝太夫人慈命爲直東賑務孔亟預將明年七秩壽筵移貲濟急樂助山東順直兩處賑洋共助二百元以福星之朗曜爲菩薩之慈悲節用愛人孝思錫類施恩再造貴壽長春謹代億萬蒼生叩祝千祥百福拜揚盛德敬謝鴻慈 
[上海六馬路仁濟善堂籌賑公所施善昌謹誌]  
[慈濟平安]  
　　謹啟者敝堂接奉彭瑞保大善士爲子維駒祈病速愈樂助山東赈捐由東來升寳號交來洋一百十元又奉周秋如大善士爲子服符病愈完愿樂助敝堂施粥洋三十元又奉裏外鹹瓜街衆姓大善士公醮餘貲移助施粥洋二十四元八角樂施救命之錢吉人天　永保平安之福一視同仁却病延年康彊逢吉求登報章叩謝並誌善緣[  上海六馬路仁濟善堂籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　十五日巡檢蔡濟慶奉委採辦山東軍硝叩謝叩辭劉秉銓禀謝去年粥廠酌委一次知縣潘升南謝儀鳳門外粥廠差羅遵祖莫愁湖廖倬清孫慶璜漢西門外倉永榖曾家驥通濟門外黄國貞通判崔貞聚寳門外均禀謝粥廠差六合縣裘宗圻禀到縣丞馬騏謝委界口厘捐差澄波輪船王金相田湖南回並禀知修　機器候補道淩禀知交卸儀棧差十六日老湘營統領王赴蕪湖公幹知縣施以鎕赴象山委辦徐州軍硝候選州同顏榮琯赴徐州請補鹽捕營都司趙楚材叩謝十七日新授江西廣饒九南道誠勛由京來辦松滬釐捐總局候補道錢寳傳到禀見上元縣陶禀知赴東南鄕相騐候選州同郭立昌到由天津來赴九江海關差遣水雷輪船馬超羣辭赴揚接學臺十八日通判王彥澂奉委蘇鏕貨釐捐差禀謝知縣張篤張恩黻均奉謝委浦口粥廠差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
