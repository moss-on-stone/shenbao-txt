# 1915 - 100 - 4915150

 

Page 1

 
 
   
 
 

Page 2

 
 
時評 
[勸告性質（默）]  
不能辨善惡者非世界妄人即極愚之人也以常情言壓迫惡意也勸告善意也當日本提出覺書時不嘗聲明爲圖兩國親睦之勸告耶然而我國人對之已覺惶恐不安竊竊然疑爲惡意而非善意者其殆我國民皆妄人而愚人也耶我外交當局堅拒此勸告而不接受者當局中人亦皆愚妄也耶至於今日而此完全勸告性質之覺書竟變爲壓迫性質之條件然後知我國之人殆非妄而非愚矣嗚呼覺書覺書豈俟今日而始覺哉雖然强國對待弱國之慣例勿論其爲壓迫爲勸告無不以擴張已國權利爲目的者初無善意惡意之可分也 
[命令]  
　　四月十六日大總統策令　劉文炳程雲給予四等文虎章金　熊蔣家齋給予五等虎章此令 
又令　孫寶琦現在請假審計院院長著徐恩元暫行兼代此令 
又令　財政部呈請任命孫汝丹署僉事應照准此令 
又令　司法部呈浙江高等審判廳書記官長孫洵因事懇請辭職孫洵准免本職此令 
又令　司法部呈請任命鄭炳爲浙江高等審判廳書記官長應照准此令 
又令　巴圖瓦齊爾著進封輔國公噶里旺丹著進封頭等台吉此令 
又令　蒙藏院呈准綏遠都統咨請任命伊克昭盟盟長特句斯阿勒坦乎雅克圖補授吉農接管靑吉斯汗祭祀事宜廳照准此令 
[專電]  
　　北京電　日本提出要求條件時本聲明第一號二號須有條件的性質三號四號須帶有一半的條約性質第五號則完全爲勸告的性質故吾人名爲覺書今竟對此不求開議之件直欲訂爲條約外部已叙述理由詳駁 
　　北京電　比來會議甚雜議雜居時復議漢冶萍或鐵道東鱗西爪並無成議 
　　北京電　鄂財政紊亂張壽齡以蔣懋熙能整理故任爲廳長胡翔林則係周所倚任 
　　北京電　近日儲蓄票銷路甚旺財部調查新華持銷之實數已逹九百萬元以上 
譯電 
[其一（美人大陸報專電）]  
　　北京電　昨日會議日使忽要求中國准日人在東内蒙享與南滿相同之權利中國初曾拒之繼乃提出對案謂日本如能取銷第五號要求則中國要將内蒙若干權利讓與日本日本不允會議遂無結果而散中國促請日本解决滿洲問題日本不肯繼續討論蓋恐該問題解决後即無機會討論他項要求日本之態度已較前數次會議略形温和前之態度視中國直同戰敗之敵不類與友邦進行談判（十六日） 
[其二（英人字林報專電）]  
　　北京電　滿洲問題方在討論中而日本復要求東内蒙與滿洲相同之權利昨開會專議此事中國允於商務發展必要時在東内蒙開商埠數處惟不允照滿洲辦法給以優先權等種種權利日本要求將蒙古面積雖不大而極沃腴之一部分畫入其特别勢力範圍所持理由殊爲脆弱除因該地逼近滿洲外其志惟欲抵制近今俄國假定外蒙利益當歸已有之舉中國苟承認此項要求則不啻承認凡外國於其國内一地占有勢力者對於鄰近區城得享專獨優越之地位是直自促其亡耳（十六日） 
[其二（德人德文報專電）]  
　　北京電　昨日會議除討論東蒙問題外日使且圖開議第五號要求陸總長堅拒之（十七日） 
　　北京電　袁總統昨與徐國務卿及顧問十四員會商對付日本要求辦法（十七日） 
戰電 
[其一（英人路透電）]  
　　巴黎電　今晚公報局稱法軍飛機極爲活動向墨西愛爾電燈廠投落炸彈四十枚旋見廠中濃烟倐货發飛機雖受美的砲台之猛擊然能安然飛回中途有敵飛機三架追逐於後但被擊落法愱機又向洛士維爾火藥庫投落炸彈十枚火光與濃烟向上直衝法飛機又擲炸彈十枚以擊里哇巴特旭希及巴登製砲彈之廠德軍回擊洛萊特聖母院三次愛巴爾巨一次均敗退　蒙瑪里叢林有砲戰法軍將德砲三排擊至無聲又擊炸子彈若干（十六日） 
　　巴黎電　據今日下午公報宣稱前敵殊安静我軍炮隊擊中一德飛機在伊泊爾英軍陣線對面落下（十六日） 
　　倫敦電　今日下午德飛機一艘飛至英倫南部康特郡在赫恩灣法佛沙姆．西汀彭．附近擲下炸彈續電云德飛艇一艘飛過西汀彭後向希爾萊斯前進未至該處擲下炸彈抵制飛機炮發炮擊之衆信曾中之蓋見該機下墜後復上昇開足速力飛過希配島英國飛機昇空追之落下之炸彈未釀損傷（十六日） 
　　倫敦電　土耳其公報宣稱柏林公報謂十五十六兩夜德國海軍飛船轟擊英倫南部東海濱設防之鎭數處頗爲得中諸飛船曾受猛烈之砲火惟均安然飛回（十六日） 
　　倫敦電　荷蘭海濱島上今日望見齊泊林飛船三艘由英倫一方面飛回一艘直過佛里倫爲荷人鎗擊未中（十六日） 
　　倫敦電　荷蘭商船加特維克號未得警告遽爲魚雷擊沉該商船當被擊時正抛錨停泊遂於十五分鐘内沉没水中船員搖小艇而行費一夜之力始抵諾爾德興特燈船時已力盡精疲矣今日又有荷蘭漁船四艘爲德人拘留以致荷蘭人民大爲震怒衆信荷蘭政府必向德國要求賠償各報多有抨擊德國之論調（十六日） 
　　巴黎電　據公報宣稱法國巡艦擊毀聖約翰逹克與通入西利亞（東土耳其之省）内地鐵路聯接之橋梁（十六日） 
哈爾濱電　彼行格勒電社羅馬訪員電稱意國各處贊成加入戰局者不 
 
 
 

Page 3

 
 
服政府之禁阻於十二日集合高呼主張開戰以救特蘭特與特萊斯特之自由警察不能阻之各處德奥領署雖有重兵防守然仍爲衆人仇視之目的物而主張中立者亦有對抗之行動旋被解散　羅京來電謂旅客近從奥國歸者稱奥匈兩京刻方趕造砲台戰濠蓋奥人慮俄軍越過卡巴西安山後即將長驅直入也有奥兵一聯隊不允開赴戰地後爲他處軍隊所圍迫令交械解散波斯京城來電稱土軍已據加斯里希林刻向扣滿夏進發波斯常備兵一小隊駐紮扣滿夏與森哈者已向哈瑪丹而退雅典來電稱塞希兩政府已規定互相聯合以拒布人進攻之詳細辦法奥京來電稱奥皇近與奥匈兩政府大臣會議討論南方斯拉夫民族諸國大勢爲時頗久里虚電稱本月十日敵砲船一艘向貝爾格勒開砲數響微傷女子二人毁屋一所班恰夫一方面曾聞來福槍聲似爲奥軍各分隊互相衝突十三日敵軍以重砲轟擊貝爾格勒附近之地位及各砲台以探塞軍排砲之地位塞軍並不回炮（十七日） 
　　彼得格勒電　據公報宣稱卡巴西安山之俄軍　抵台里波柴及須拉兩村間敵軍障礙物前以槍剌衝破之獲高地兩處俘敵兵多名敵軍回攻戰事正在進行敵軍在洛斯土克及斯特里其猛攻無效黑海俄國魚雷驅逐艦在亞拉土尼亞海濱外擊沉土國輪船四艘帆船數艘且轟擊松戈爾逹克土國排炮（十六日） 
　　巴黎電　法軍於九日占據愛巴爾巨就交戰兵士之人數與敵軍抵抗之激烈而言此役較諸哈特滿維勒柯夫一戰尤爲重要愛巴爾巨乃一山峰長一千四百邁當高三百四十五邁當可以控制末斯高原與華愛佛平原其坡峻滑有許多泉流橫亘其間且陰雨連綿山土盡濕尤不便於馳驟去年八月二十一日德軍佔此要地布置周密並築戰濠多道據高攻下以制法軍陣線二三月法軍進攻三次得地三百五十碼四月三日法軍始奮力前進時大雨如注法軍步隊冒砲火而前泥深及股幾不能舉足晚間法軍於接近惡戰之後奪獲重要戰濠若干次晨德軍援兵大至回擊甚力兩軍迭爲賓主連戰三日法兵三聯隊因來復鎗爲泥堵塞施放不靈遂棄鎗握刀衝入敵陣敵衆咸辟易焉一聯隊須費十四小時之久始克行抵陣前地勢險惡可見山多深潭當風雨狂作之際戰士往往陷落潭中爲泥淖所埋法軍旣據其地從被俘德軍官處搜獲德軍應死守勿退之訓令而德軍機關槍隊兵士咸綴練於機關槍所以防其逸也（十五日） 
　　巴黎電　聯軍之勝利已引起意大利巴爾幹深可注意之時局現信意大利希臘羅馬尼亞等國旦夕將有大决斷希臘前任首相維氏曾在雅典市政廳宣稱彼之引退乃屬暫時之事此言殊出人意表蘇菲亞政界亦談及塞布條約事而尤注重馬其頓一地由現英法俄三國居間調停（十五日） 
　　開浦鎭電　陸軍大臣斯末茲君將親自指揮中央東南三部聯軍進攻西南斐洲德國屬地（十六日） 
　　巴黎電　時報載土耳其電稱君士坦丁舉行内閣會議德國戈爾資元帥亦列席據謂彼今被逼承認力不能勸喩德政府遣兵攻塞德奥目下所處之地位實不能撥一隊之兵助土云安佛提督及太拉特中將因德國坐視土京受逼棄土不顧故均痛斥戈爾資元帥且謂土軍宜於君士坦丁陷落以前與聯軍　獨媾和（十五日） 
　　昌爾邦電　澳洲首相今日在衆議院演說謂帝國殖民大臣宣稱將來恢復和平時將與殖民地會商和約條件此言殊可歡迎但余意帝國會議如能及早舉行則可不必俟戰事完畢後始開會也（十六日） 
巴黎電　據舊金山來電謂巴拿瑪博覽會開會及法國館開幕後衆益表同情於法當時演說者皆不作尋常套語而注重於交戰國建築巨厦者惟法一國足證其力量與眞誠一端法國於一年之内已兩次表示彼於各事無所不能（十五日） 
[其二（德人德文報專電）]  
　　柏林電　德國外交部宣布十六日大本營公報如下　敵國魚雷驅逐艦數艘昨在哇斯丹及尼曷濮爾參與砲戰旋爲德軍擊至無聲德軍於聖台洛瓦南邊占據二屋洛萊特聖母院高地之南昨夜復開戰末斯河與摩塞爾間僅有炮戰法兵之開毒氣　彈及步兵炸性鎗彈日見其多昨日天氣甚佳飛行家極爲活動敵軍飛行家擲糗彈於德軍陣後各處且飛至巴登之佛萊堡鎭擲下炸彈平民死傷者若干人孩童居多　東歐戰局未有 
變動　近數日内加爾伐里亞附近之小戰共俘俄兵一千零四十人獲機關鎗七枝（十六日） 
　　柏林電　德軍大本營特别報告紀自四月十日起至十四日止未斯河與摩塞爾河間之戰情謂法軍以遠大之規模而取攻勢獲小勝數次後完全失敗受創絶重是役主要特點爲黑夜以短兵苦戰據德國偵探敵情之飛行家報告法軍陣後現有大隊人馬行動不止足徵法軍擬再進攻也　奥軍大本營報告謂卡巴西安山四星期之戰事實爲戰史上未有之大激戰與戰者共有三百五十萬人是役數日前已逹極點俄軍攻勢已被阻所受損失駭人聽聞日有火車六百輛載傷兵運入俄國内地戰地醫院均滿住傷兵病兵已有數千人因無適當之醫藥調治痛苦而死俄國軍官謂此景此情慘不忍覩瑞十某高級軍官在蘇里治報載有一文推想俄法軍之攻勢必完全失敗英法艦隊圖以强襲法攻入逹逹納爾海峽英國海車不能擊敗及傾覆德國海軍皆足爲三協約國已居敗勢之明徵今所未决者惟何時始能事實昭彰耳　德國工學會會長米勒博士通告美國工學協會謂本年舊金山開萬國工學大會德國工師因今方出其技能効勞祖國故無睱躬與此盛且美德工師交誼向稱篤厚今美國以大批戰品接濟德敵德工師縱能赴會亦不願云南斐開浦鎭美領事以金洋一萬五千圓分給德國平民之被拘禁者此欵乃由約翰化浦金士大學各敎授夫人向美籍德人捐集者　德國現有一條理非然之　工局專爲賦閒工人謀生及徙運工人至急需之地今擬於戰後由國家組織永遠性質之此項局所（十六日） 
[東方通信社電（日本人組織）]  
　　東京電　中日交涉關於東蒙問題中國提出之對案謂東蒙古不能與滿洲一槪而論其所持之理由以東蒙古從來與日本無何等之關係如果允許日本之要求必開列國分割之端故於日本對蒙關係之根柢堅不承認於此問題形式之末節雖有或可讓步之餘地若此根本義則無傾聽之必要因其實否定日本之政治的滿蒙關係也故日本政府對於此點斷不讓步（十七日） 
　　東京電　中日談判本日在外交部開第二十四次會議聞因未定議題之順序故不能知詳細大約本日所討議者爲漢冶萍及東蒙古問題（十七日） 
　　東京電　中日交涉問題近數日間最堪注目傳聞日本政府之意中國政府如仍固執則當决定取相當之手段以期解决云（十七日） 
　　東京電　中日兩國鐵道運輸聯絡會議已經兩國代表在北京會同討議全部議妥遂於今日处此簽字蓋印（十七日） 
要聞一 
[靑島刦後觀]  
　　字林報十二日濟南通訊云日軍仍佔據濟南氣燄未曾稍減日前德國一平民與一日兵互鬥日本軍人竟非德平民之敵受辱倒地德人知日兵必不甘讓當即逃回旅赴天津以避之日兵圍旅館援刀出鞘勢洶洶然晝夜看守不准德人自由出入此後旅館幾同被圍之城濟德領事遂召該德人自津返濟以備質問並以解除旅館諸人所處之困境此間某西人近從靑島游歷歸來謂火車往來膠濟間十二小時可逹與從前無異靑島氣象安静幾若未經惡戰者然惟牆壁間尚留槍孔若干耳靑島德人尚多各著名行舖今雖復理商業然舖夥寥寥靑島商務地段大埠頭一帶滿住中日兩國人民日軍攻陷靑島後凡非體面人不准登岸日本國人大護以致日員取銷前項規定日人乃源源而來漫無限制内有若干人來此本無專業不過希圖搶劫而已但秩序已復今非搶劫之時若輩無業之徒遂不免於凍餓某家近爲賊掩入次晨起視則麵包一爐已不翼而飛此外幸無損失伊爾的斯角敎會房屋須俟修理完畢始可居住日員對於道路今頗注意與昔日之德人無殊海岸浴室似尚無恙聞海邊軍樂隊不久將奏樂藉以恢復昔日氣象云 
[新聞日記（再續）（四月八日）（遠生）]  
　　亡國人之自述　報館中之歷史　亡國婦人中　　之模範者　奇於小說之奇遇　奇女之歷史　　保護國之兵　　番菜館中之革命運動　　世界無亡國人立足之地 
一日薄暮予美詣予館而謂予曰昨夕一保護國高等兵官應富商之請就飮於予家聞兵官曰近日政府提防士兵極嚴吾等視士兵常有賊在背後之懼兵官此言何爲入予耳耶此消息頗惡爲今之計莫若豫爲之地某省城離東京雖不甚遠然必坐火車四點鐘乃至且爲保護國駐重兵之地君可往彼處暫營小餐館幸若無變則徐徐擴張爲吾輩第二機關若卒有變則恃此爲進退地幸不陷君於虎口此計良得君急圖之 
予抵某省城租一間屋開小小餐館亦在兵營之近旁予以函通知於予美予美甚喜覆予以函約早晚必來會予豈知予未及再聞予美之履而變已作某日月東京城河内突有士兵毒殺西官之事主謀者爲阮治平杜廷仁等此數人皆與予爲秘密交予本與此輩人往還甚親但予意則謂外兵若來當使彼等爲内應之準備今外兵不來而彼等乃出於急激之下策天乎天乎豈予心哉事初發予美即以電告予使急乘火船入中圻予倉皇就道案發予爲通謀之最重犯政府逮予急予已先三日走矣政府下予妻於獄予妻不能忍獄卒之凌侮縊於獄中此則他日予始能知之者 
　　保護國所取船脚金甚昻自海防至廣南不及一日一夜水程然三等客金有十餘元之貴船中大艙污穢混雜人世間幾無其比予昔入獄場已疑獄場爲第一污穢今坐火船大艙則獄場猶較潔淨其故何也蓋保護國人所乘坐必一等二等之客房若三等大艙客僅予兄弟族姓人而已船業公司毫無留意鷄豚牛犬與人爭地而處每船長檢票卒示及應則拳踢交下驅我如驅豚然船長公司皆保護國人也火船抵埠則爲廣南之沱　汛爲中圻之商埠亦爲保護國重要之海口予晚投一旅館主人問予以何業予以傭工人告是晚明日予投鐵路工廠充役人 
　　予在鐵路充工幾半年偵騎四索而不可得予心漸安復圖溟南之徙矣先是予美促予逃難時有密電囑予脫險後必以書信相告有緩急相助其通信之地點爲東京河内城某街某門牌西商某寓蓋予美與西富商所居屋　也彼時郵政局每於予國人往來書信以嫌疑故得政府之許可任其開拆惟西人處乃保無礙予於是乃寄函於予美 
　　予在工廠者六月此六月中予惟與石炭土木成爲莫逆之交所接於予目中者叱咤咆哮之管工人與焦頭爛額之作工人成兩極端反對有爲予所最欣慰之事乃於六月中發現則得一最如意之友即在此時也予友爲鐵路監工長之繙繹員前曾充商政繙譯吏抗租事起予友袒抗租人甚力政府疑予友爲亂黨逐出局予友之别號爲南昌君 
　　予於予美滙予金後之一日即詣南昌君告以相别南昌君曰君將何之予將走日本國人革命黨 
　　予入革黨後保護國干涉予於日本政府日本政府驅逐予以警兵押予赴長崎迫予出境予又返香港保護國又控予於香港總督指予爲謀殺人犯幽予于獄者三個餘月後以判審無殺人之證據得釋又被逐出英國境予果得何罪於日本與英國哉嗟夫予之罪無他予生而爲人之罪也予生而爲人而爲守公理之人之罪也造予者之上帝若使予爲非洲之牛馬美洲之鷄狗此各國固歡迎而養豢之哀哉人乎哀哉人乎予　者深信人道之可樂讀予書者能勿哀予愚著予愚懴 
雜評一 
[戰事盲談（二百八）（無名）]  
　　今日主要之戰報仍不遇飛機與魚雷之活動而已其外雖各報以前戰局種種之勝利伹可以震驚世人之要地未見或得或失也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日會議仍無結果]  
　　第五號問題之駁拒　昨日（十三日）迎賓館之會議仍以三時爲始聞陸總長以條件旣繁討論之點亦多每一會議必致暮色蒼茫而散擬稍提早改以一時半爲始聞日使已允准於下次實行昨日之會議於第五號内之七項問題幾乎無不述及實爲會議以來提議事件最多之日然而忽東忽西五分錢及此五分錢鐘及彼致無何等结果日使提出要求謂關於某地警政須歸中日合辦陸總長謂獨立國無與他國訂立條約合辦警政之前例此項條件實無討論之必要小幡氏再三申說謂此事純爲促進中國警政起見係善意的而非惡意的中國人千萬不可誤會經陸曹總次長相繼答辯後其結果則允於某地聘用警政顧問時當以日人儘先充任惟有聘用之必要與否中國完全有自主之權日本不能 
干預聞日使對此尚不滿意（按此說恐未必確）聘用顧問一事（指全國而言）陸總長謂中國如有機會必須聘請外國顧問時則日本人民或爲之聘用亦未可知惟無訂立專約之必要日使略謂日本與中國民情風俗均相彷彿充任顧問自不若西洋人之隔膜爲中國計又何樂不爲陸總長又謂此等事件均須隨時斟酌並無一定之可言故此項問題亦懸而不决傳播佛敎問題陸總長前誤須俟他國有要求傳敎時再行合併討論日使於昨日會議時謂此項條件儘可於此次解決何必再行懸宕陸總長謂此事之緊要不若他事故不如先將他事解决然後及此福建問題日使於昨日會議復申稱日本此次提出要求已得某國同意故該國國務卿迄無何等之抗議中國對於此事如能允洽即允洽之可也勿必以某國權利抵觸數字爲推却之藉口倠陸總長始終不以爲然聞星期日之會議日使擬再提議此事至沿海口岸島嶼不得割讓與他國一條我外交當局請求取消幾致唇　舌焦蓋沿海口岸一經照約允許則奉直魯蘇浙閩粤七省土地不啻割讓而東南之門户不保且與各國條約抵觸甚多亦斷非中國可以承認如英法二國先後均以吳淞廣州不得割讓與他國爲約一八九九年伊大利亦提議請勿割讓三門灣與他國事雖未行要亦日本之障擬物若日本堅執成見竊恐引起列强干涉聞日使亦明知此種要求無充分理由且於會議之程序不合不過得步進步以覘我外交當局 
之意態耳　　 
　　南滿問題之遷延　我外交當局曾以極誠懇之言要求日使將南滿未决之問題先行解决然後再議他項問題以清順序惟日使總以未接政府訓令爲言一味遷延其用意所在殊不可知我外交當局對此方針以爲從前交涉之情形惟有中國一方面事事讓步滿擬交步可以速决今日使忽持遲緩態度迭次會議不得要領實出中國意料之外今後交涉無論日使之態度如何在中國一方面實不能於讓步之條欵外再有何種之讓步而日使則稱早日解決交涉之希望兩國實有同情惟中國銖錙必較致談判難於進行云云且日使每於開會時必持强硬態度無論我國如何修改終不肯退讓一步而於購地一事尤爲堅硬聞前日（十二日）會議其所持理由謂日民現在南滿租賃或典押民屋甚夥該處所有者均係貧窮無告情願抛棄所有權貴國正可際此立約維持現狀與生計云云　　 
漢冶萍問題之兩說　漢冶萍問題發生後會議凡四次我外交當局始終以該公司係商人組織非國家權力所及礙難談判爲婉絶之辭雖日使再三爭執然因而擱淺不談者實已數日惟據十二日某西人言謂漢冶萍案中國已允日本由中國政府暫行代表該公司與日本開議合辦事宜施有人進謁某要人探詢此事則云某西人所述恐不 
的確蓋當局現因某項問題正在爲難尚未計及漢冶萍案兩說未知孰是姑並存之 
[中日貿易問題之英報紀述]  
　　京津太晤士報北京十二號通訊云政府近又續頒訓令誥誡百僚嚴禁民間開會集議抵制日貨及其他種種暴動等事蓋深恐日人藉口作梗反使政府兩面爲難况日人又百般尋釁豈能復爲階之厲然而近來展讀各地報告有以知政府預防之法亦難收效於萬一抵制日貨之事早日立定脚根南方各 
省行之尤力此足徵日本之威力僅足以迫使中國政府屈辱於武力之下而不能云中國國民無反對之心也更足徵中國國民對於　逆之來亦能犧牲一切爲國紓難即以現勢觀之中國之民憤恨在心有衆志成城之槪故日人此舉實自趨於險惡而使其將來在中國之地位不能穏固夫國民能因勢利導隨機應變政府雖百般阻止亦萬難爲力况中國人又知日本之經濟都半賴於中國之商業故此次不用日貨之舉在中國人視之實爲唯一之利器可藉以抵制日人之侵略者昨據某商人告余（該報訪員自稱）謂抵制日貨一舉見之事實者雖少而影響於日商之商業者實大試一檢閱海關進口表可以了然於日人之所謂華人必須之品者已大減其進口之數矣夫又何須乎開會與暴動也某君又言中國之民已鑒於政府之無能反抗故激於責任心而願各自爲力以示中國人之猶有可以自存之道且足以表見横逆之來而非無反動之力夫日人於此說初起之時卽知有抗議之必要情急智生理有固然蓋日人以爲此說若一傳播影響所及彼且受害無窮若謂此事與日人爲痛癢無關則又何須乎頻頻抗議不已也故余以爲抵制日貨之舉若長此不變能進行一如今日者則政府行見力竭智窮而無可阻撓日本亦將自知其困難之所由來矣中國當道洞燭現勢故力之所及靡不爲之苦心孤詣當爲人諒卽非然者日人萬難强其對於個人行動亦負責任也夫日人之在今日其欲規復中國固有之感情用心甚切然會議延長一日反抗之力亦日盛一日在日人於提出要求之初亦非不知中國人之必有反動力故防患未然亦非無策伹其爲效也亦僅耳一言以蔽之曰交涉縱有早日解决之望而日人之規復其原有之商業必大須時日也 
[沈仲禮已允在京發起救國儲金]  
　　北京社會對於救國儲金之心理及張栩人章偑乙兩君致函沈仲禮請其發起各節曾紀本報茲聞沈氏得函後昨已復函允爲盡力原函云栩人偑乙兩先生執事前日辱賜書以紅十字會北京院事正在籌備栗碌中致遲遲未復甚悵甚悵上海發起救國儲金會弟不自度能力之脆弱參預末議而念及中國國勢之危迫又不敢袖手作壁上觀乃兩先生以北京發起人相責望弟何人斯敢任以艱鉅乎惟細流滙成滄海高山起於培塿弟旣爲國民一份子自當竭此棉薄勉襄盛舉燕趙多慷慨之士楚子文漢卜式正大有人弟更當於此數日内聯絡同志集合有力者以爲登高之一呼想北京爲政治發源政客萃集之地鑒於外患之侵逼内憂之迭起腦筋中之激剌自非外省可比事半功倍可以預决且加以兩先生鼓吹提倡義聲所動望風興發又非海上一隅所可同日語也謹先佈復以慰熱誠耑　敬請毅安沈敦和頓首再上海所定章程弟時已來京近閱滬報似有不完美之處弟意擬俟集合同志後加之修飾想兩先生必以爲然也敦和又啓 
[日報述我軍國主義大要]  
　　十三日日刋新支那報云頃有總統府諮議某君建議軍國主義洋洋數千言聞其大要有下列四項一全國水陸警察及鐵路巡警宜一律按照軍隊之編制實行訓練以期整頓　二全國各地方保衞圑宜由該管地方官吏按照軍隊之編制實行訓練以副寓兵於農之義　三各市鎭及商埠宜一律興辦商圑亦按照軍隊之編制實行訓練以副寓兵於商之義　四全國各中小學校宜一律採用軍隊之體操法實施操練並添設普通軍學一科普及軍事之昝識以副寓兵於學之義 
[交涉聲中之北滿觀（化險）]  
　　中日交涉發生以來各國態度各有不同蓋歐戰未了列强多投入　渦未暇及此也最近據外間所傳謂日人對於中國之要求頗侵入揚子江英人勢力故英國輿論大不滿意而一面於滿洲問題其所要求又侵及俄國之勢力範圍論者謂現在歐戰形勢俄國適當敵衝必不暇計及滿蒙問題故日本得以肆其要索乃不意最近北滿之狀况俄人好整以暇且有着着爭先之勢此次中日交涉而中國過事讓步者則第二第三之日本將接踵而至矣茲錄北滿消息數則如下甸烏爾河兩處所駐俄兵屢次交涉未允撤退最近自賓縣知事李紫衡詳請濱江道吉林交涉署轉行照會俄領力爭後俄人仍堅不退讓此一事也黑龍江省接近蒙土礦產之富冠於他區自辛亥呼蒙獨立後由滿洲里下游至珠爾甘河一帶延長千餘里間之金廠悉落俄人掌握茲據黑河消息云連　卡倫對岸阿拉巴金斯克屯之俄人數十名日前携帶挖礦器具越界至該卡倫西北八十餘里地方採掘金礦而當道未暇顧問此又一事也同江城北沿江數里許自前清時代借與俄人駐兵藉以保護商船彼時不過暫爲借用並未訂立條約詎俄人久假不歸早以主人翁目居吾國商民有在該處建築者彼卽嚴詞驅逐故迄今數年無人過問近聞稅局局長鍾作人與孟知事會議擬於開凍後令商民前往該處建築房舍如俄人攔住即預備爲相當之交涉然聞該處俄人正欲着手整理斷不肯容我國人插足此又一事也 
[北洋粤人又電請禁賭]  
　　粤省賭徒運動復　賭禁經粤省同鄉京官梁敦彥等呈請禁止業奉總統批令交内務財政部轉行廣東巡按使查照茲天津北洋緩江同鄉公會復電請政府嚴禁原電錄後政事堂呈大總統鈞鑒聞粤省賭徒藉辭報効鉅餉擬請復開番攤花會各賭粤吏以軍政費無著利用此欵將呈請政府批准此事果確粤民受禍甚於洪水微特商務因之日衰婦孺亦受其害近讓大總統明埀四誡命令方以賭博懸爲厲禁粤吏或不至以此嘗試深恐變易名目矇請批准如現在之善後有奬義會實山票之變相謹電籲懇大總統速令粤吏另義軍政費勿再飮鴆止渴以賭餉抵充庶足以清盜源而蘇民困北洋緩江同鄉公會叩佳 
[鄂財廳長與賦稅譚]  
　　鄂省　財政廳長王荃本係熊鳳凰兼任財政總長時所任用及周子沂總長到財政部任即以王氏整頓財政毫無成效逕呈免去其官而以胡文藻繼任胡氏蒞鄂現亦有八月之久新稅雖頻頻加增而舊稅又因年荒及歐戰種種影響減色以致財政仍不能充裕茲周學熙任總長後决加徵田賦三四成胡以鄂省甫行劃一丁漕折價加徵串票捐雖無加賦之名已有加賦之實礙難再行加賦政今致貽民怨故反對不肯承認周總長遂請命將胡調京另候任用而以蔣懋熙調鄂現胡已凖備交代矣鄂省本年度預算虧短三百餘萬加以協助中央之欵約共非七百萬元不敷入正以來財政廳日日研求搜括之術然總不能足數茲探悉各種新稅惟印花稅進行甚速官紳商民均已遵照購用預計本年增入此項稅欵大約可得三十餘萬元但鄉關市鎭風氣未　進行不易據廳中人言若得地方官紳協力勸導在民間捐此區區斷無不遵之理第恐奉行不力則其數尚難預定耳又劃一丁糟折價及串票加捐二項預計雖可得一百萬串然遇水旱凶荒正供尚且蠲緩焉能如數徵足惟貨稅（即釐金）之加徵銷場稅五釐年共可獲二百萬元較有把握至若烟酒牌照稅現已奉行特種營業稅尚無把握所有宅地稅雖擬於武昌漢口沙市宜昌樊城河口等處先行試辦然巡按使以各該地方商務雖稱繁盛已經收有房舖捐以充警費今收地稅跡近重徵故與財政廳商議擬先於漢口一隅實行然後推及他埠 
[海軍司法兩部之裁員難]  
　　各機關裁汰冗員一節除以敎兩部呈復暫不裁員外茲聞海軍司法兩部亦已遵諭議復大致與内敎兩部略同而總統批詞亦與前批内敎兩部者一字不易爲錄兩呈槪略如次 
　　海軍部　查民國初元本部改組伊始其時凡百苟簡按諸初次公布官制懸缺頗多迨三年七月修正官制額設參事四人秘書四人副官十人視察八人司長六人科長至多不得逾五十人科員至多不得逾一百人技正四人技士八人查海軍用人專門科學及資格經驗未能偏廢然後用得其人非普通行政機關所可比冠雄對於用人極爲愼重非得其選𡩋缺勿濫是以現在懸缺者尚有參事一員副官一� 
員科長七員技士二員科員一項其下級者祗以辦事員名目爲任俸給較徵合計尚懸二缺司副官一項依官制每司現設一人目下部務漸繁實無冗濫之人虱乎其間惟國家財政困難已於無可裁汰之中擇其事務較簡者設法裁汰業將科長馬國賓一員呈請免職奉准在案又續裁辦事員兩員此外實無可淘汰合將各年度員額俸薪列表附呈鑒核又恭讀三月十二日申令各該部員額本以官制爲範圍其溢出於應有員額之外者大都拼拇枝　無所事事次� 
第淘汰尚不甚難更有特設機關原其性質本可併亦須綜核名實斟酌去留等因查本部所屬機關如總司令處各艦　司令處船政局各造船所各學校練營醫院陸戰隊等均係必需設置目下限於財力未能擴充已爲憾事萬萬無可省併合併聲明 
　　司法部　伏查民國初元政府改組所定員額實以本部爲最少計自元年七月奉令公布官制除依照官制通則規定外本部額設總務廳一民事刑事監獄各司凡三置參事四司長三秘書四編纂四僉事三十二主事七十三技正一技士二都凡薦委任各職一百二十三二年十二月修正官制本部省參事一編纂四僉事主事各十三所留之缺都凡薦委任各職九十二維時斟酌損益核减官缺凡三十一由是　職之員至數十人額定部官乃不逾百迨至三年七月政事堂成立後修正官制本部復添設參事一缺其他無所增損統計　署設員仍較各部爲少而秘書主事各缺尚有懸未補人者此本部歷此裁減員額之大槪情形也京外法院實爲本部直轄機關辛亥以來除京師及近幾各省外南省亂後草創設廳較多自三年四月以政治會議議决裁併廳區之結果計裁併京師初級審檢廳凡八裁員十四其外省審檢各廳實行裁併者直隷十六奉天吉林各十八黑龍江二山東十四河南三十四山西十八江蘇八十六安徽十六江西十八福建十浙江四十湖北四十四湖南六十四陜西四甘肅二四川三十六廣東二十六廣西十四雲南四貴州二都凡裁廳四百八十六因而停職之員數在千人以外今者設廳區城僅以省會或商埠及繁盛地方爲限目前限於經費雖未足據爲定制然較之未裁以前省併員額不啻倍　此本部歷次裁併廳區之大槪情形也本部組織以來尚無駢枝之弊惟改　之始總務廳分科凡五其第五科專辦司法統計事項當時特設專科實與各部統計科之設同一重要自上年四月宗祥體察情形司法統計一事暫時尚無特設專科之必要因將第五科暫予裁撤而消納事務於廳司又本部原設公報處辦理司法公報事項論其性質雖非冗散機關惟現時事務部員尚可兼辦此次兩奉明諭自應斟酌去留因將公報處即予裁撤原有事項卽責成參事兼辦此外尚存編譯處係爲編譯中外法規一應事項而設向派部員或辦事員兼任之人員不　外求機關更非别設目前情形尚敷分布此本部歷次汰留各種機關之情形也綜　本部員額設置因仍曩習比之清簡曹官故改制之初定員較少一再裁併省之又省乃如今制行之年餘雖不敢謂事浮於人然尚不至人浮於事至於外省廳員縮減粗定現時所需差足供給際此時艱度支匱竭宗祥惟有仰體明訓隨時考覈斬於一人得一人之用庶免糜費而策進行 
[智圓和尚上書論四誡]  
　　智圓和尚復總統四誡命令函云大總統鈞鑒敬肅者日昨捧讀明埀四誡眞乃一字一珠玉一字一血涙大總統救國之苦心昭然若揭曷勝敬偑知圓竊以爲第一二條戒婾惰戒贍徇此二層只須人人有愛國心鑒於中國之危亡不可日人人欲將國事辦好自然不婾惰贍徇矣然眞正之愛國心非有眞正之敎育不能養成之外國敎育家言一敎員費十餘年之心力不能挽回一學生幼稚時代養成之惡習慣試問中國社會之習愼無一而可又無眞正之敎育四百兆人中幾人有愛國心而有婾惰贍徇者國事烏有振作之望故擬請大總統飭敎育部用全力提倡辦理幼稚園改良男女師範及小學堂併改良敎科書俾國民自提携保抱之時以至於成人均受精神敎育自然以身許國至辦事之時愛國心油然而生矣第三四條曰戒奢靡戒嬉遊智圓嘗聞公府最可靠之人曰自公府及各部各機關無不人浮於事切實核減一半人數决無虞不足辦事之用彼輩旣非常奢靡可見俸金所入必甚有餘試以二十年前京官俸給比例直有天　之别民國當此困窮時代豈宜有此故擬請大總統毅然决然實行裁員減薪之事俟國勢稍有進步再增加未晚此舉决不能爲不在情理至於嬉游之最甚者爲嫖賭北京警界保護妓院無微不至聞每月所收妓捐悉以充巡警費用如果於核減用人經費及核減之俸金中移撥豈不甚佳今以妓捐充警費實不成爲政體似宜將妓院對禁俾無可嫖之處人自然不嫖矣否則政府保護妓院妓女公然營業而政府復禁止在官人員不嫖試問在官人員不嫖軍學界工商界及普通人民都應嫖乎人人旣不應嫖妓院卽不能存在而警費亦無着矣且中國人民萬無於妓院林立之時有不嫖之程度故擬請大總統毅然下令封閉妓院以保守國民立 
 
 
 

Page 7

 
 
國之精神至於北京之賭徒其爲何人旣在大總統燭照之中亦爲智圓之所　聞此輩神通廣大斷非一紙詔書所能戒愼恐懼故擬請大總統以刑亂國用重典之義破除情面嚴懲一二自然不敢弁髦法令矣抑智圓尤有遵者竊聞先哲之言曰一時之人才决無不足以供一時之用之理西人亦言中國四百兆人豈有其中無濟變之才者惟恐賢者在下而無由升不肖者在上而無由降耳伏懇大總統側席求賢畀以實權以救中國値此存亡一髮之際智圓不敢避出位之嫌謹瀝血忱上　清聽伏乞埀鑒智圓謹禀 
地方通信 
[蘇州]  
　　學界之救國儲金　蘇自閶門外振興電燈公司經理簣敏白贊成救國儲金後學界亦相繼發起聞昨日縣立高等小學第一第二第三第四各校議决敎員每人擔任十元學生每人擔任一元由各人自行送往中國銀行存儲 
　　殷道尹赴寗　蘇常道尹殷獻臣君棍責警察署長員一節已誌前報聞王署長高署員均已上禀辭職孫警廳長請假三天亦有將辭職之說昨晨殷道尹乘車赴寗謁見齊巡按使外　傳言爲北區事赴省請示恐係揣度之詞 
　　沙民搶築灘地　江陰縣沙民章廷華陳　毓章際治鄭同欣等電禀蘇城清理沙田局略稱方天壽等糾衆在伊等繳價報領之灘地内恃强圍築欲圖佔踞懇請查辦而方天壽唐堯臣等多人亦來蘇禀稱章廷華章繼華等恃衆搶築沙灘等情沙田局莊局長以雙方各執一詞究竟何人搶築非勘不明惟從前報領灘地未奉省公署核准及繳價未清者其灘地應否爲其所有尚難確定至私自圍墾已有議罪專條沙民嘗試亦非所宜聞已飭行江陰縣知事示令雙方一律停止工作聽候本局勘丈解决矣　　商圑議助警察　蘇州商務總會總協理及各紳士以現當戒嚴之際防務緊要第晚人民行路遇軍警盤詰口令時恐多枝節且城中崗位稀少梭巡尤形單薄擬商令各部商圑分段梭巡以補警察之不逮倘遇本地人民夜行可以隨時指導免生疑寳已於前日召集商圑第一九十各部圑員及各市民公社社員齊集商圑司令部籌商進行辦法當時各圑員等皆贊成願盡義務俟再邀其餘各部商圑籌議全　贊成後旣當實行 
[松江]  
　　學堂議助救國金　自上海發起救國儲金後各處人心感動松江商界已集議贊助昨日縣立北一高等小學校學生亦集衆互議僉以時局危迫外禍日逼人非木石靡不惴惴滬上發起救國儲金圑掬一片熱誠登高呼籲商界踵起巨欵瞬集可見人心未死無甘作牛馬之人我學生年齡幼稚尚無衞國實力正不妨解囊佽助稍盡區區於是大衆齊聲贊成大約校長敎員及各學生不日將集欵送滬矣 
　　鹽捕統領巡視轄境　兩浙鹽捕統領劉錫侯蒞任後例需赴各轄境巡閱昨由嘉興統部來松檢視浦濱鹽巡船隻赴鹽公堂宴飮旋往謁楊鎭守使何旅長　執法官周縣知事等事畢渡浦往漕涇巡視鹽左營 
　　鄉鎭搜烟毆警案　南鄉張澤鎭左近楊某與樂工陳迪元爲鄰棍對於陳迪元不知何故老羞變怒赴警區告陳私吸鴉片由警察三名便服往搜適陳赴婚嫁人家之召家中惟有婦女警察搜抄無獲遂就灶上取銅杓而走於是激起衆怒向之　　三警一味恫喝致被圍毆現已報由總局拘陳收押並派員調查實情以便　究 
[鎭江]  
　　巡官庇烟邀賭之敗露　丹徒警察第三區巡官劉鳳來庇烟歛費邀賭抽頭等情略紀前報茲爲王警務長覺察一面由電話飭該劉巡官到所議事一面派蕭隊長及稽查員突至劉巡官家搜檢查獲烟鎗四五支烟膏十餘兩烟具賭具俱全（聞庇烟外又行賣烟故有四五烟具）當將烟膏烟具賭具及劉之姘婦某氏一併獲解到所劉以人贓俱獲無從隠瞞俯首無語王警長又將該區孫區長傳到當面申斥隨將犯官劉鳳來犯婦某氏並一應烟賭贓物備文詳解縣署核辦復率孫區長同往縣署面禀一切聞章知事以現在禁烟功令何等森嚴該劉巡官身任警職竟敢庇烟賣烟吸烟邀賭抽頭實屬知法違法已極擬加等治罪以儆官邪云 
　　調查勘獲烟苗之眞相　諫壁鎭警察區長於日前查獲禦隆鄉烟苗時手續未全種户藉詞希圖脫卸經章縣知事飭委王警務長派員調查王警長奉飭後已於日昨委派收發員嚴敦懋馳赴該鄉實地調查矣 
　　常關加稅之實行　常關加稅一節前經各商會籲請緩限一再詳奉部示准展至三月底實行刻因展限已届應於四月一日一律按照加稅章程實行故部派委員方爾謙蒞鎭會同鎭江關監督兼管揚由常關事務袁君籌議進行袁君恐有阻撓情事咨請丹徒縣知事轉飭各警區一體保護 
[南京]  
　　水利講習所另行籌欵　齊巡按使昨接敎育部飭令略謂造就水利人才原爲當今急務所設水利講習所應另行籌欵以充經費不准牽動學欵致碍敎育前途等因齊使奉文後已遵照另籌　 
　　擬抽畝捐之覆電　齊巡按昨電覆中央謂蘇省抽收畝捐除蘇松等屬賦稅本重外餘擬每畝抽收銀二分云 
　　贛榆縣河堤决口　贛榆縣境靑口一帶新築河堤被雨水冲洗决口數十丈現擬重行修築需欵甚急業經該縣知事電請齊使籌欵撥濟矣 
　　政界人員之來蹤去跡　海軍部現派僉事劉綬傳魏春源於日内南下校閱海軍　司法部定五月一日召集各省司法人員會議昨日江蘇審判廳長蔡元康晉京赴會 
[杭州]  
　　警界首倡救國儲金　自海上人土發起救國儲金以來各地陸續贊成茲聞杭垣警務研究所全體學員以此舉實爲挽救中國最善最妥之策特首先捐助一百餘元以爲浙省各界倡並禀請該所所長江楚生設法匯繳竭力提倡以期各界聞風興起聞汪君已允其請與商學各界磋商辦法提倡此舉俾積成鉅欵留作他日救國之用想繼起者當不乏人也 
[安慶]  
　　鄭財廳長來皖有期　安徽財政廳長龔心湛前已開缺繼其任者爲鄭鴻瑞　因安武將軍電呈總統留龔哲辦皖振奉復照准以故鄭廳長迄未蒞皖茲因龔廳長留京委用已見明文財政廳一職關係重要未便久懸故由韓使電催鄭君作速履新聞昨拉覆電准本月十五號來皖想視事之期當不違矣 
　　飭定管獄員任免辦法　各縣管獄員向章由縣知事詳請高等審檢廳長核准轉詳省長委任近因韓使查得管獄一職於各縣知事更調時往往將管獄員另行詳請更替是此項職務竟視知事爲去留任斯戰者不免存五日京兆之心獄政前途安望起色爰特飭高等審檢廳長特别規定管獄員任免辦法詳請核定通飭各縣一律遵守 
[天津]  
　　警廳勸導商人之示諭　楊警察廳長因天津市面日漸衰落特出白話示諭略謂天津市面的情形自新年以來大不如從前單就生意而論一月關閉的百餘家二月關閉的二百餘家三月關閉的又二百餘家統共五百餘家推求倒閉的原因在小買賣家太多你擠我我擠你擠來擠去有個不倒閉囑如要維持長久的方法就個人的意見莫如結合圑體凡屬一行的大家總要聯成一氣多立大工廠不要分立互相爭奪資本旣厚生利自多久而久之未有不發逹的再一行要立一研究所大家無事多研究研究生意如何能發逹貨物如何能暢銷規則要整齊價目要公允研究妥當然後禀請官廳立案如有違犯的請官懲辦近來天津地方日增奢華尤以做買賣的人爲甚終日吃花酒打茶園買賣的進益本是有定限的如此一路大花有個不虧空啁且終日狂嫖浪賭名譽自必日壞久而久之週轉不靈有個不倒閉嗎故盼望大家商人互相立一條規不准浪費天長日久商業未有不發逹的所以做買賣的道理必要大家圑结一心而做買賣的個人尤須謹愼自持如此個人固先享其福而地方上也京受益不少啦云云 
來函 
[洞庭東山陳怡然來函]  
　　敬啓者洞庭東山各鄉向有劉猛將軍神十三尊每届舊曆正月初九各村鄉民舁神游行前後山一周此俗由來已久今歲正月初九各村鄉民照例舉賽不料後山各會行至前山嚴家塡地方因細故啓釁竟至互相激鬭事後兩方均有損傷延至正月十六日屯灣里會鄉民徐永福因傷致死沙嶺會人朱龍祥當時亦受傷遲至二月初身故其賽會日期及路由均是舊例非臨時所定賽會日所集之鄉民來則自來去則自去其中并無發起人亦無須發起人也至張積甫不過當時在該處附近之某木行午膳僣此事毫無關係因被誣控致遭拘押現有張巷石橋等村公民二十餘人聯名具禀吳縣公署請求省釋不知能否批准耳前昨兩日貴報所載東山賽會釀命事有拘獲發起人張積甫云云稍與事實不符用特函陳大略敬請登入來函欄内是所盼感　東山南望村人陳怡然謹上 
雜評二 
[裁員（默）]  
　　今日財政困難中求一切實可行而於減政主義較有希望之事非裁員之一事耶然而據内務敎育海軍司法諸部之呈覆非已汰之又汰卽曰裁無可裁財政部周總長之面陳亦曰並無閒員可裁交通部雖未呈覆第據部員言自梁總長到後添人極多每月槪算平添至八千餘元然今日一議裁汰則皆以不欲做難人會議迄無結果以此情形測之將來卽有裁汰亦不過揀擇一二無情面無勢力之人以稍飾面目而已夫以著名員多費糜之部裁汰猶若是其難他部更遑論耶中央各部且若是則外省各機關又遑論耶裁員減政之無望則惟有力事搜括加賦增稅以豢養此萬不可裁之無數高等游民嗚呼此中消息距僅　係財政也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[救國儲金紀要]  
　　第八日之收數　昨日（十七）星期六銀行例於下午休假中國銀行僅於上午半天收受儲金共收銀元一萬四千五百二十三元連前數日所收計共十七萬九千二百二十八元又規銀三十一兩六錢聞是日儲金者人數顧衆勞動家仍十居八九日將亭午待儲者尚擁擠未散銀行以中膳停收不及塡給收據聞約有千餘元之譜須俟下星期一儘先續收云　　 
　　開會廣勸之先聲　救國儲金　總事務所昨致南商會函云救國儲金一事幸蒙各同志一至贊同廣爲勸導日來赴中國銀行投儲者異常踴躍足見我國人心不死國事尚有可爲惟茲事體大非合羣策羣力難收集腋成裘之效同人等見識淺陋深懼弗勝素仰貴會諸公熱忱愛國 
具有同心應請邀集各帮各業特開大會廣勸儲金並請推舉代表兩人惠臨交通路救國總事務所討論進行方法如果舉定即行迅速示知以便酌訂日期專開大會救亡國存固我國民之天職而集思廣益仍有賴於羣公事機危迫幸勿　視是爲至禱專此奉布立盼復音　　商帮協會之敦促　旅滬商帮協會自開會提倡救國儲金後連日接各帮報告有五金帮公認二萬元信昌隆太古昌兩號棧各友認儲數千元該會昨日又繕函敦促各帮代表早日提倡一致進行 
　　洋布同業之踴躍　振華堂洋布公所屢將同業儲金造册報告爲數已鉅茲第五次清單亦已造竣計其總數又有九百四十二元似此源源而來亦可以見該同業之熱心愛國矣 
　　煤炭公所之會議　　昨日午後兩時煤炭同業全體在城内黑橋浜該業公所開會集議救國儲金問題先由鮑哲泰君主席報告開會宗旨次由袁履登兪宗周徐春榮嚴承業請君相繼演說聞者感動當場共認三千餘金仍由各號直接送交中國銀行存儲一面開明名册送至煤炭公會收存備查後再選派妥實職員向各同業勸認又聞該業總董謝蘅牕君因事赴漢待其返申定有銀欵可籌湧記號主亦回籍掃墓回申後亦有鉅欵擔任至南市柴炭行則由魏鴻文君擔任籌勸至五　散會 
　　宗敎家之愛國　城内穿心街回敎俱進會係庽滬各回民所組織該會辦事人哈少夫馬乙棠伍詠霞三君自經中華救國儲金圑總事務所舉爲幹事後昨日特在該會内集議提倡聞擬擇日請全體回民到會分任勸儲云 
　　嘉應同鄉之提倡　嘉應旅滬同鄉會昨爲救國儲金事開會提倡到者甚衆各紳商先後演說語多懇切當場認儲者已約有千元仍擬分途勸導以盡國民　　云 
[婦女儲金會草章之要旨]  
　　中華婦女救亡儲金會已於本月十一號開發起會　過草章印送各界徵求意見俟開成立會時公意採擇茲錄其 
草案中要旨如下　設總機關於上海分機關於各省内部分交際科勸　科文　科　務科會計科收　科其儲金以一萬萬元爲定額儲金處擬指定上海及各省之囗囗銀行其各處未設囗囗銀行者將來由各地事務處商由地方商會及公正有資望之人士審定妥當錢莊或殷實商號爲存儲處倘未滿期而國家有緊急用項臨時由該會電商各事務處評議部議决提取惟至少須滿一千萬元未及一千萬元時仍不得勸用存儲期限至短須俟三年以後如三年以後國家果能無事然後召集臨時評議會或即以本利全額開辦愛國儲金銀行或用爲振興女子事業之基金或仍發還儲金本人至各務處開支經費由各地熱心發起人自行擔任籌集而各事務處職員及推任之勸導員皆純粹義務不支薪津伹　用之人員及夫役不在此例其第末條並切實聲明除本會指定之銀行錢莊及商號外所有本會各事務處機關及各職員均不得代收儲金云云 
[組織國貨公司之緣起]  
　　國貨維持會爲提倡國貨起見擬招集股本二十萬兩組織一中華國貨有限公司專事販賣國貨及紡織物品先設總公司於上海然後再設分公司於各省各埠俟成立時禀請農商部註册立案現已訂就招股章程十九條董事會辦事規則八條查賬規則兩條茲錄其創辦緣起於後二十世紀一商戰劇烈時代也歐美各國注重工藝振興實業故 
國勢日臻富强我國地大物博出產豐富祇因不知講究商業以致互市以來洋貨充盈金錢外溢國計民生交受其困今就洋紗一項而論近歲進口逐年加增日本印度兩處輸入者計有一百萬包之多愛國之士知紡　業之利益在南省產棉之區相繼創辦然出品旣少又無各省特立機關爲之經營致使唯一之實業無從發逹查日本紗廠近年　充碇子輸出日增實得力於固結圑體連絡在華之營業商（卽洋行也）爲一大關鍵卽如上海一埠百貨薈萃之處亦即本紗出品最旺之地平時各紗均由號家售與客帮轉運各埠而洋紗華紗原無何等之觀念不過各隨本省銷場爲標凖乃自鼎革後各帮限於金融奇絀不能運滙自如而洋商洋行恃本國銀行爲之輔助國内紗廠可作後盾於是在中國銷紗最盛之地如天津漢口靑島牛莊各埠等遍設支店竭力經營廣爲招徠卒使洋紗到處輰銷而本紗則日形見絀此非盡由華商愛國心薄弱　因乏人出而維持蓋貨物必須由人販運然販運必須財力個人無此財力必須合羣策羣力以組公司是宜連絡各地紗廠集合雄厚資本俾得轉運各埠使各省同胞就近購辦於提倡國貨維持實業兩有禆益方今國事多艱商情渙散有志之士日思維持提倡然工商一道千端萬緒今擬急則治標之策先就已成之業設法擴充未興之局竭力創辦則他日紡織前途之發逹可　左劵焉今擬大綢列后（宗旨）專運本國紡織之紗布及各種國貨販運各埠設法推廣促紡織及各貨之進步作實業之導綜（計盡）先設總公司於上海他如天津漢口各通商大埠設立分公司調查各地之銷額以供社會之需要務使　而靈　　運迅捷廠家旣無積成之累公司亦得擴充之利同志諸君其有意匡　而輔翼之乎則本公司幸甚（志願）平日市况洋紗價格高於本紗五六兩故彼能歲獲厚利我則僅佔徵息本公司以改良製造爲已任勸用國貨爲天職自當直接向賣　解釋爲變倡之實　逹維持之目的（預算）　定資本二十萬　運往各埠何銀行押匯作十分之八每萬兩應墊二千兩則川流往來每月至少可做一萬餘包之貨額從極少計算每包應得佣金除去各處分公司開銷及利息等費約盈餘三千餘兩尚有各貨未計照現在上海月出四萬餘包約計四分之一他日紗廠發逹本公司獲利更鉅矣 
[預防喉痧之布告]  
　　淞滬警廳第二區第一分署長杜金釗昨出通告云爲佈告事照得痧症傅染爲害最烈現在時氣不正喉痧一疫隨患隨斃若不先事預防生命殊爲危險茲查城内金家牌樓沈姓家内數日之間因患喉痧而斃命者五人似此危險殊堪憫惻現爲愼重人命起見仰商民人等知悉嗣後如患喉痧者務速往閘北寶山路中國公立醫院醫治並不索費宜早預防切勿自誤特此佈告 
[租界新舊盜案彙誌]  
　　盜匪開鎗拒捕　前晚八時有盜匪七八人突至新閘愛文義路六百三十二號門牌龍姓家以問信爲由賺開大門一擁入内各出手鎗利刃嚇禁聲張大肆搶刧幸由龍姓幼子濳出後門大聲喊捕當由附近站崗印捕及鄰右人等聞警馳往兜拿匪等始情虚逃竄情有一匪沿途開鎗拒捕致將該印捕與探夥阿七及成衣匠某甲腿際右肋等處擊傷旋經新閘捕房頭得悉立飭通班中西探捕追至成都路將開鎗拒捕之匪追獲搜出勃朗𡩋� 
手鎗一支帶入捕房經捕頭詢據該匪聲稱姓沈名恆集紹興人向爲烟紙店生意係同鄉同業之某某等糾往搶刦等語奉飭受傷各人車送醫院醫治沈嚴行收押昨晨派捕押解公共公廨請究先由九號西探目與華探毛伊文上堂禀明前情並將手鎗呈案請察訊之沈供係現居西新橋之某某糾往手鎗亦伊所給代理讞員王肇之君商之德副領事師君判沈押候查明並補提供出之人到案併究 
　　偵探請求引渡　盜匪陳大德子（即林大德子）曾與已經解送鎭守使署訊明鎗斃之盜匪項明才等在公共租界内迭犯越貨傷人重案業經捕房將林查獲解送公共公廨訊押侯辦昨晨由廨復訊即據鎭守使署偵探投訴林匪係由項明才供出曾與項明才田四等在吳淞路瑪禮遜路開鎗擊傷西捕足骨應請帶回歸案訊辦中西官判林押候備文詳解鎭守使署訊明按例懲治 
　　包探偵獲盜匪　匪徒杭州人王生記曾於上月二十號夜八時糾黨多人持械擁入新閘愛文義路七百九十九號門牌張姓家各出手鎗恐嚇强捋張王氏張馬氏手上金戒五只金環兩副逃匿滬西义袋角華洋交界處前日經戈登路捕房探陳永康偵悉協同西探殺辣文前往將王拘獲昨日傳同原告解送公共公堂經中西官略詰一過判王押候查明再訊 
　　傭人不欲結寃　盜匪葉連生前曾糾黨夥刦泥城外大通路八號門牌白姓家贓物逃匿城内經淞滬警察廳拘獲業經静安寺捕房派探將葉提回並緝獲同黨周阿毛先後解送公共公廨諭着押候訊核在案昨由捕房將葉周兩匪解案請究即據包探陳永康禀稱事主白姓現已離滬惟其傭人徐開山住居麥根路十四號門牌曾往囑令到堂詎徐不允應請餫傳以備質證等語中西官判葉周兩匪帶回捕房候傳見證到堂下禮拜六解訊 
[楊家宅盜案續紀]  
　　本邑東北鄉楊家宅事主楊海坤家被盜强刧槍傷事主堂叔楊煥宗殞命所有勘驗查緝各情已詳前報茲悉該事主楊海坤向充小工頭近因生意發逹頗有積蓄盜匪埀涎已久去冬曾兩次被刧均因防備甚嚴未曾得手楊以是時有戒心除購置一後膛槍自衞外因有一妾另居租界遂將貴重物件移置妾處（故是日被刧失物無多）已則分日往來於妻妾問失事之夜適住妾處致疎戒備當被刧時盜知楊有備故糾合同夥多至三十餘名先將前後門把守分十餘名撞門入室爲首三人執手槍者二其一則持單刀又聞淞滬警察廳長徐君以該管五區第四分署王署員到差甫一星期即出此殺人越貨巨案實屬疎於防範除飭王署員勒限嚴緝外昨日上午十時特傳偵緝隊長翟世清面諭予限五天督同隊士務將案内贓盜破獲解究違干未便云 
[鎗斃勒頸攔刦之盜匪]  
　　黃包車公司賬房鍾信餘被盜陳三胡五及不知名之李姓等三人以蔴繩套住頭頸拉倒地上搶刦銀洋一案當由淞滬警察巡士拿獲盜犯陳三一名解經警察廳訊解上海鎭守使署請依軍法懲辦在案現由鄭鎭守使飭經軍法處訊明判將陳三處以死刑詳奉馮將軍批准業於昨日午後三時飭派衞兵提出該盜陳三一名驗明正身押往西炮台鎗斃茲將罪狀錄下　上海鎭守使鄭爲示諭事案據淞滬警廳詳解拿獲長案里攔路夥刧途人鍾信餘銀洋之盜犯陳三一名連同預審供詞曁起獲兇器勒頸繩一根併解到署發交軍法處審訊據該盜陳三供認於本年陰曆正月十九即陽曆三月初四夜由同業拉車之胡五邀約搶刧黃包車公司賬房鍾信餘身帶之銀洋遂同不知名李姓一共三人行至長安里附近馬路遇見鍾姓走來其時路上無人該犯卽用蔴繩將鍾姓頭頸套住按倒地上由胡五等將其身上銀洋搶刧而逸警察巡士聞聲赶來將伊拿獲胡李兩人脫逃等語查勒頸途刦係窮鄉僻壤惡盜之所爲乃敢行之於商場繁盛之馬路中可謂膽大玩法該犯陳三實犯刑律第三百七十四條第一欵之罪按照懲治盜匪法第三條處以死刑業經詳奉馮上將軍批准照辦除飭緝逸盜務獲懲辦外應將該盜陳三一犯依軍法執行鎗斃爲此示仰軍民人等一體知悉此示 
[處决暗殺犯之斟酌]  
　　法租界後新街精益里醫生陳容舫被傭人董兆貴卜阿奎二人糾串砍斃刧去財物一案曾經上海地方檢察廳訊實一併判處刑詳奉司法部批准行文到滬飭卽執行在案茲悉檢察廳林廳長因查司法部定章如有人犯執行死刑得於監獄内處以絞刑並無鎗斃定律此案兇犯董兆貴卜阿奎二人情罪較重應得鎗斃則執行時自應送請軍法機關代爲槍斃業已呈報鎭守使署定於某日將董卜二犯解請執行云 
[整頓小學敎育之通飭]  
　　江蘇巡按使通飭各道尹各師範校長云查小學敎育之良否惟小學敎師操其　本省各縣小學統計校數數年之間推廣非少實際之成效鮮著社會之信用未堅推厥原因由於小學敎師非師範生之濫竽者半師範生之尸位者亦半從前小學師資以師範敎育未溥不得不取材於非師範出身人員甚至以不明敎授管理訓練諸法者充牣其間而師範生之根柢浮薄者所學又不能應所用父書徒讀誤人子弟國民敎育之精神益以不振夫小學爲各種敎育之基本小學之敎育不良各種敎育焉能有濟爲世詬病抑固其宜今本省師範學校設立旣有多所畢業生亦年有產出爲整頓小學計惟有責成各縣知事就所屬各小學敎員從嚴甄别其有不合資格實在不明敎育原理務須隨時淘汰以師範畢業者承其乏被汰諸員如或尚堪造就不妨選送規定之省立師範學校講習科補行肄業俾翼成材至師範之畢業生查照部頒師範學校規程本有小學校服務期限之規定擔任敎職是其本　然或仍有根柢浮薄所學不能　所用者亦應由所屬縣知事悉心抉擇不得以負有師範畢業之頭銜即可恃爲衣食前途之左劵爲特通飭各道尹轉飭各該縣知事曁省立各師範學校校長須知取締現在之不良敎員惟各縣知事擔其責養成將來之良敎員惟各師範學校校長擔其責而各知事各校長辦理之是否得當小學敎育之良否實　是　之本巡按使爲整頓小學敎育力圖成效以堅社會信用起見爲此不憚剴切申誡其各一體遵照 
[採訪維持債票之辦法]  
　　駐滬内國公債經理處接北京財政部公債局來函以本局前擬呈請財政部設法維持債票價格推行全國典業將已經發行之債票的量收受以爲典質之品當奉部批以各省情形習慣均有不同是否可行殊難臆斷應候飭行妥議具復等因查歐美各國於債票發行之後莫不注意維持價格一事使舊票價高新債方易推行維持之法或直接由國家出咨收買或多開抵押之途使持有債　者需用現金不至賤價售賣牽動市價凡此種種本局於外國成法可爲我國採用者無不竭力採用施行惟各國之情形不同中外之情形更異譬如抵押於銀行一節我國除省名重要之地多無銀行欲以債票抵押現金殊非易事諸公熱心毅力對於維持辦法研求有素尚祈不吝珠玉各抒偉論以便採擇呈候施行 
[部員由杭板滬]  
　　司法部特派視察監獄專員王文豹由滬赴浙經紀前報茲悉王君業已查竣於昨日午前乘坐火車返滬暫寓英租界孟淵旅社聞明後日卽須由滬先赴寗省調查繼往皖贛湘鄂等省逐一視察云 
[拆遷房屋之展限]  
　　上海縣城濠官產丈放局通告云照得丈放南半城之濠基地建築馬路所有小東門至大東門及舊西門至尚文門該兩段基地上之房屋業經定限於陰曆二月底以前一律拆除拆除之後並由本局分等給予拆遷等費前經登報通告在案現查定限早逾而所有房屋尚多觀望不肯動手拆遷殊於馬路工程進行有碍本應即日會同縣警代爲拆除姑再格外寬限五日自舊曆三月初四日起至初九日止各該户務即遵照依限拆遷自此次通告之後倘再延緩逾限本局惟有實行會同縣警代爲拆除一法勿謂言之不預也切切此告 
[偵探拘獲匪徒] 　 
　　匪徒熊光輝陶小楊子等曾於上年陰曆十一月間在徐州强搶商民金銀飾物開搶拒敵官軍焚燬營房當經長江巡閱使通緝在案前日巡閱使軍事偵探高文升等自江寗乘坐滬寗火車來滬適在錢江遇見熊陶兩匪附車來申當場拘獲俟抵閘北車站後即就近送至淞滬警察第四分署寄押一宵昨日上午會同駐滬偵探徐某等仍由火車押送巡閱使署歸案訊辦 
[贛軍督撤回偵探]  
　　江西將軍李純前因上海爲通商首埠各省黨人多以此爲逋逃藪特於上年遴派得力探員管華庭等駐滬偵緝在案茲因各黨人已奉中央明令准予自首停止查緝所有駐滬偵探機關應卽撤銷昨已電飭管探員等回贛銷差矣 
[追繳忙漕之迫切]  
江蘇財政廳長查得民國三年上海縣冬漕迄未解清並拖欠是年上下忙銀爲數頗鉅除委派袁士芳來滬守提外一面飭由上海縣沈知事傳諭四鄉各鬭地保趕緊清繳母得再延嗣因各地保任意抗延復擇欠數最鉅之人提案押追前日又以本署催征吏承辦不力飭將范金生等一併押追昨日又傳其餘各催征　到署於午後當堂諭　飭於四卯内每卯五天）如數嚴催清繳設再抗延　追不貴各吏唯唯諭而退 
[理工夜學校明晚開課]  
　　南京路德馨里理工夜學校聞自組織以來索章報名者紛至沓來現已定於十九晚開課聞該校敎授嚴胡二君均富有工業經驗云 
[不認詐欺取財]  
　　胡楨如偕妻胡王氏控曹鶴亭恐嚇欺詐等情曾經地方檢察廳預審明確起訴審判廳昨日午後由審廳堵推事官　同樓檢察官開庭辯論胡楨如供稱在徐家匯開設荳腐店舊曆二月二十四日有自稱包探之曹鶴亭來店大言恫嚇索詐洋十元其時小民適無餘欵只被詐去五元不料二十六日曹又來店詐洋五元因卽囑妻王氏往喚巡警到來拘解案下叩求究辦該氏供詞與夫略同曹供爲成衣匠住在老北門内九畝地相近安分營生並不冒稱探夥小民與胡楨如索來相識此次向之借洋有之不敢嚇詐求察訊至此卽由檢察官當庭起訴略謂曹鶴亭詐欺取財罪當然成立請爲公判問官遂諭辯論終結判令曹鶴亭還押聽候宣判胡楨如夫婦退云 
[原被各執一詞]  
　　前公長興鷄鴨行股東葛子鴻控催宗榮不理股本一案昨日午後由審判廳賀推事官開庭辯論原告訴稱該行前由商人等股開後因虧本將行出盤與崔爲業惟商人等之股本崔竟置之不理請求究追被告供稱向販雞鴨前被公長興拖欠貨欵洋三百餘元屢索無着嗣將該行生財盤頂商人爲業除生財價値尚被欠洋數十元况承盤該行時由葛等各股東立據簽字目下豈能反悔問官以原被各執一詞諭候查明實情再行訊核 
[房客揑詞誣控]  
　　新閘橋　開牛肉店之吳晉生日前遣其夥朱長生投閘北審判分庭訴房東甘吳氏私將伊店生財拍賣並圖呑抵押之方單一紙當經孫推事傳到被告質訊之下據甘吳氏供原告於去年年底止結欠房租洋六十元屢索無着遂以方單抵押氏處由隣居開京貨店之趙顧氏爲中本年又被欠租兩月計洋五十元而原告一去查然且所抵之方單亦已期滿因特登報聲明將原告生財拍賣得洋十二元尚被欠洋九十八元並邀中人趙顧氏及收舊貨之阿香到案證明判原告朱長生不應誣訴圖詐着押繳洋九十八元將方單給領 
[再誌埋葬棺木之干涉]  
　　楊樹浦鄉人周柏生因將尸棺葬於沿馬路被西捕查見以天氣漸熱臭氣外溢有碍衞生將周拘解公共公堂訊供管押在案昨晨由廨復訊據周供稱所死木棺均已年久並無氣味中西官以周不應在道旁葬棺判罰洋五元充公並限三禮拜遷葬違干未便 
[私造錢票案並無證據]  
鎭守使署調查員林子勛前至法捕房報告稱有住居法新租界寳昌路之梁宗海在家私造湖北官錢局票請爲協拿等情當經石總巡飭派探目沈德福前往拘獲搜其家中毫無私造證據旋卽解送法公堂訊問梁供二次革命失敗後逃往日本於上年十二月間來申林子勛實姓袁向與我爲朋友因偕洋不遂揑詞誣報希圖引渡領取賞洋實則並無私造官錢局票之事判梁暫押候查明核辦在案茲經查得私造錢票一節並無證據故又由捕房解廨請斷聶讞員以梁宗海係鎭署協緝之人須錄供詳請鎭守使核辦遂飭該調查先將確實證據送廨訊明核奪 
 
 
 

Page 11

 
 
[工人受傷類誌]  
　　泥水匠郭錫成昨在北京路某號房屋修理失足墜下跌　右手並傷頭面等處當由同伴舁送同仁醫院療治又機器匠趙德興昨在泥城外公益紗廠内工作被機器軋傷頸部亦由該廠主　車送院醫治 
[再紀欺騙典舖之敗露]  
　　揚州婦人泰王氏（即錢王氏）因將僞質金練先後至山東路德昌四馬路保昌南京路萬昌等各當舖混質經萬昌　夥　錄成察出鳴捕將錢王氏及同黨周張氏一併拘解公共公堂訊供押候補提人證再核在案茲因捕房補提人證無着昨復將王張兩氏解廨經中西官研訊明晰以周張氏無干省釋判錢王氏押女所兩年起案之僞金練銷燬 
[姦拐女子之查究]  
　　浦東人奚錫川因姦拐北蔡鎭人潘俊賢之女　珍匿居虹口蓬路經潘控奉南匯縣知事飭提在案茲由潘俊賢夫婦偕該處地保來滬偵知奚之住址於前日報告捕房飭探將奚拘獲昨解公共公廨據中西包探禀稱被告與原告女之犯姦去年曾被女母撞破由被告立據斷絶詎至本年舊曆二月間復被誘逃請究代理讞員王君商之德領師君判奚還押聽候查明於下禮拜六再訊 
[拐案忽又翻供]  
　　朱登閣投法公堂訴稱民人有男孩一口在門外戲嬉被夏德金引誘拐去尋見後向索不還當卽報捕拘入捕房夏已供明孩交蘇阿金領往虹口寄於某姓家中蘇亦獲案求請訊追訊之夏忽翻供不認蘇亦支吾以對聶讞員判一併管押限十四天交孩到案訊明再核 
[男女交保候審]  [ 
　　揚州人車正福近由原籍將妻小妹（即阿珠）挈領來滬得洋五十五元費於虹口居人柏士如爲室被伊叔車鳳　得悉以此女由伊在揚州育嬰堂領養成人婚配正福爲妻不應轉質訴由該堂董事石際雲函請揚州縣知事派警備文投請公共公廨於前日轉飭捕房將柏與阿珠一併帶入捕房分别拘留昨晨解至公廨經聶襄讞會同德裴副領事略訊一遇判柏與阿珠分别交保候車正福到案質訊再核 
[債案缺席判决]  
　　德商德信洋行控德記號主四川人庫壽山不理欠銀一千四百七十一兩當經公共公廨傳訊判令交保並函請美領事畢干松堂爲理賬員將賬理明報告侯核嗣經理賬員報告人堂被告賓欠原告銀一千三百三十六兩八錢六分奉飭傳訊去後詎被告庫壽山已回重慶原籍故請重慶縣知事移提一面飭傳保人蔣華清到案候訊在案茲因被告庫壽山已由重慶縣傳案交保函復到廨復於前日午後由廨會訊被告仍未來滬原告西人上堂請追訊之保人蔣華清延律師到堂代辯聶襄讞商之德領裴君以案經理賬員報告到案被告雖經重慶縣知事傳案交保今仍臨訊不到遂照原告所控缺席判决候詳請滬海道尹轉行重慶縣知事諭令被告庫壽山照數遵繳轉送駐重慶德領事署以便　滬轉給原告具領蔣華清從寬開釋 
[誌謝]  
　　棋盤街中華圖書館編印之小說週刋禮拜六業已出至第四十六期昨承惠贈二册書此誌謝 
雜評三（訥） 
[責任心]  
　　中國存亡關頭不在外交上之勝負而在國民方寸中之一心今日國民忿怒而不可遏者其激於一時客氣乎抑激於責任心乎今日國民同聲提倡國貨者其出於一時虚憍乎抑出於責任心乎今日國民同聲贊成儲金者其感於一時榮譽心乎抑感於責任心乎客氣也虚憍也榮譽心也則必不久而即滅無絲毫實力者也若責任心則愈久而愈堅愈用而愈出其爲實力至强毅而不撓屈我國存　亡歟將來胥於此責任心之有無占之矣今日尚有敢懸斷也 
救國儲金一 
　　四月十五日中國銀行收欵報告單補錄今日本報第五張閱者注意 
[四月十六日中國銀行收受儲欵清單]  
　　此爲第七次報告 
　　第三十一册第三號 
倪　毫元五兩 
　　第五十册四十二號至一百號 
鄭文焯二元　張春庭二百元　益豐糖行二百元　周秋喬五十元　葛人瑞二十元　盛福笙十元　張湘笙十元　張恩芳十元　沈幼生章森懋一元　羅舉帆三元　宓晉卿五元　羅子雲二十元　余祖訓一元　蔡財深一元　單昌榮一元　徐貴堂一元　徐鏡蓉二元　張宏來一元　胡世銘五元　張欽章一百元　張翰章一百元　鴻昌號三百元　徐乾麟一元呂秀夏一元　張其祥一元　鮑筱山一元　龍順卿一元　朱陳合一元　潘張華一元　吳啓章一元　張錫鵬一元　吳鑑銘一元　王德康一元　陳如翔五十元　沈蔚芝二元　葉蘭生四元　葉祖源四元　葉有章四元　葉春蕃四元　葉盛官二元　葉富麟二元　朱彬卿一元　朱質人一元　徐少卿一元　穆嗃一元　王雲樵一元　朱文伯一元　協顧祥二百元　陳文福二十元　徐亮初十元　吳小坤五元　陳伯坪五元　蔣行潔五元　新康昶記五十元　新康昶記五十元　新康昶記五十元　新康昶記五十元　新康昶記五十元　新康昶記五十元 
　　第五十一册三十三號至一百號 
　　吳再耕五元　呂夢麟十二元　嚴雲逵五十元　陳玉泉五元　趙廷芳五元　鄭翔霄五元　劉旭初五元　戚兆元六元龔樑記五元　戚小邨十元　秦公望十元　席成章十元　吳錦萱五元　侯品南五元　葉品麟五元　楊　陞五元　袁圭田五元　施　　五元　席晉文二元　符英枝二元　李紀傳二元　蔡炳如二元　顧菊畦二元　席彤階一元　姚承昌二元　朱康伯一元　周馥一元　張少哯二元　程猗泉四元包新東四元　馮洪濤一元　李氏二元　孫澤霖五元　陳鳳斌十元　葛蓉甫三十元　楊宗瑞姚盤順一元　楊　生二元　汪湘剛一元　李玩心一元　李辰星一元　李貞女士一元　陳子良十元　李寅谷十元　任維周十元　徐鶴林二元杜月蟾一元　張雨材一元　包繡菊五元　楊秀華三元　陳慶餘一元　吳文英五元　王筱梅二元　周芳貞一元　吳佩珍一元　歐陽雲一元　呂紹瓊一元　胡根寳四元　李社英一元　鮑鳳雲二元　李均安二元　鄧叔貞二元　朱梅一元　劉惠文五元　紀國楨五元　楊麗記三元　倪愛親一元李月娥一元　馬希榮二元 
　　第五十二册二十七號至一百號 
保昌煤油號二百元　徐飮葆五十元　梁慶元二元　吳鴻章一元　陳國華一元　沈竹臣五元　陳仲華五元　陳恭安二元　徐文海二元　陳君善二元　姜連生二元　鄭鍾漢二十元　毛阿銀一元　賀璧談一元　陸九香五元　席裕康二元　徐冬泉十元　石鍾桂一元　應九臯一元　姜欽榮一元戴統元二元　李修平二元　湯錫卿一元　鄭雲卿二元　蔣志甫二元　王秋亭十八元　董嘉猷二十元　郭鶴松二元吳友三二元　出口公會同慶號合共二百元　出口公會華雲峰十元　出口公會顧全波三十元　夏其昌一元　徐友五元　陸慕貞一元　狄潤君二元　顧家鳳二元　雷雲錦一元鄭瑞珍五元　胡慶喜一元　黃人玉一元　沈紅金一元　張殿　二元　小阿二一元　王亭天一元　方阿太一元　金貢三一百元　胡鼎秀二元　搖紗房袁茂蘭一元　搖紗房柯榮姐一元　趙活金一元　李劍雄一百元　錢保夫二十元　周廷華十元　陳鳳山十元　吳葵靑二元　嚴轉廷二元　包正福一元　同人節酒一百十元　韓啓鴻一元　薜善祥五元蘇錫肉業永義堂一百元　新康昶記同人五元　新康昶記人五元　新康昶記同人五元　新康昶記同人五元　新康昶記同人五元　新康昶記同人五元　新康昶記同人五元　新康昶記同人五元　新康昶記同人五元　新康昶記同人五元新康昶記同人五元　新康昶記同人五元（以上新康昶記同人共六十元） 
　　第五十三册二十六號至五十六號 
胡鳳桃一元　胡萬逹二元　胡茂堂十元　曹甸臣二元　程訓琴一元　朱寳祥一元　謝友蘭五元　吳値培一元　程子英十元　黃女士二十元　張秉鈞五元　萬富卿一元　周郁文一元　習廣恩一元　趙伯廉一元　劉臨莊一元　黃漢琪二元　朱筱竹五元　謝子清五元　周紀才一元　王張一元　趙沈一元　大和尚一元　陳蓮生一元　嚴新坤一元　嚴新坤一元　金秋山二元　吳華松三元　顧梅棣十元　招　一元　林貞一元 
　　第五十四册十九號至一百號 
胡劉欄一百元　葉子鶴十元　嚴孟鰲六元　李頌椒十六元　石元鼎十二元　何紀雲十元　席立功三百元　席鹿笙五十元　顧嶺梅五元　戚昌記五元　葉子松五元　羅範之五元　席秀文五元　朱虞襄三元　捫心五元　嚴芝田二元勞升榮二元　席樹棠二元　兪祖惠二元　王炳榮二元　陸開璋二元　兪虞卿二元　金蓉生二元　張佩珍五元　湯悲夢三元　楊藍氏十元　宋景周郁讚祖合一元　邢家齊一元　徐曾源一元　陳邦錫一元　陸修祉一元　沈璿二元　胡承樵一元　蔣範德一元　顧亞倬一元　朱乃鴻一元　陳明生一元　程宣德一元　陸鴻吉一元　莊邦平一元　李維雝一元　羅硯儒一元　胡哲維一元　王福庸一元　唐秉堃一元　楊樹恒一元　戈堅一元　張毓祿一元　王漢俠一元陳謀琅一元　鄭翼燕王之鑅凌鵬程各一元　伍瑞林一元方感山五元　黃景澄二元　任雪濤二元　李長清三元　胡鴻甫二元　汪載揚三元　顏益生一元　王德昆二元　徐氣平二十元　陳春權一百元　大昌號五十元　源生德三十元　慶興三十元　蔡錦鏞三十元　倪瑞麟一元　何日升一元　馮嘉松三元　莊寳珍二元　張柏勳一元　張祖德汪照合一元　陳和興三元　顧正範十五元　中華製服公司二十元　周行　五元　水雲章三元　黃可方一百元　法界電車售票三十一人共十元　司機十八人共六元 
　　第五十五册二十七號至一百號 
丁金生一元　陳顧寳一元　王阿虎一元　盛阿大一元　戴蘭欽一元　許相堯一元　王子祥一元　徐復心一元　宋雲靑二元　施海江一元　八齡幼童余璉奎三元　余松奎五元　余松雲女士五元　五齡幼童余珽奎二元　余松貞女士五元　余幼雲女士五元　余王氏十元　王景馥十元　夏鈐洲一元　朱家駒五百元　十二齡童方篤生二元　汪撫之一元　范富全一元　張雲生二元　徐弗根一元　徐正美一元沈堯才一元　鄭志欽一元　張林生王財祥合一元　林萼輝一元　柴芝富一元　魯寳山二元　包　榮一元　錢正明二元　汪夏生三元　徐瑞龍二元　怡和紗廠細紗房男女副頭目及幼童合八元　胡阿生一元　莊春蘭一元　大金一元二寳一元　鄧錫如一元　邵屠記一元　寳梨一元　懹銀一元　小福一元　愛林一元　彩根一元　老三一元　小貴一元　全金一元　二四一元　正植庭一元　兪財興五元　丁玉坤五元　吳士元五元　吳炳聞五元　應時昌三元　余德謀二元　單永裕二元　兪阿文二元　黃文陽二元　陳阿金二元　樂根甫二元　黃炳高二元　張伯如二元　李阿四二元　陳靑雲二元　阮桃義一元　李永發一元　王介甫一元　裘阿榮一元　應小寳一元 
　　按十六日共收銀圓一萬五千五百八十六元又銀五兩其户名未及全錄明日續刋 
　　勘訊　第二十二册内費榮壽墉費榮廷（費字均誤爲黃字）楊昌民（民誤氏）又十七號報載第三十二册内凌震甫（甫誤肖）沈富林（富誤商）姚冠英（英誤莫） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[閻應元] [  古鹽官獃生]  
　　明末清兵攻江陰江之義民死守者較他處爲堅而典史閻應元之事尤烈應元字　亨北通州人崇禎辛已年赴江陰典史任弘光元年七月清兵偪攻江陰江陰士民請公入城守禦應元軀幹豐偉雙眉卓竪目細而長面赤有鬚每巡城一人執大刀以隨頗類關壯繆外兵望見以爲天神而號令嚴肅凡始安不法者必貫耳鞭背示衆然戰士困苦應元必親往慰勞之遇有事則走詢戰士皆稱兄弟一夕有人號於路曰我欲殺敵苦無短刀應元即以所佩之刀値二三十金者親解佩之當應元之方人城也謂士民曰爾等能從我言則可不然不爲若主也衆曰敢不唯命是聽及入城經七里廟題詩於壁以示决死之意江陰陷應元知事不可爲猶坐東城誰樓上索筆顯於門曰八十日帶髮効忠表太祖十七朝人物十萬人同心殺賊留大明三百里江山題畢擲筆於地復引千人上馬與賊格鬥遂以身殉焉 
游戲文章 
[收儲金記仿范仲淹岳陽樓記體（事見十四日本報）] [  吳縣馬恩紹]  
　　民國四年春滬銀行收受儲蓄金閱四日積雨路濘投資奮興乃不減於天晴計其總數逹七萬八千八百元有奇紹乃作文以記之予觀夫儲金發起在滬上一隅聯同業召友朋奔走呼號一倡百應朝募夕集不勸而成此則繳儲金之盛况也滬上之人偉矣今則北通幽燕南極華僑愛國志士熱心如此覽人之情能無奮乎若夫冶遊子弟絶足花業深閨淑媛鉛華不用博徒回首醉客酒形器用陶匏服尚元素積銖累寸相率儲金此一收也必有超過原額幾千百兆各地銀行應用不窮者矣至若内政修明國無游民學校盛興職業能營工商徧地大啓農林窮荒塞外郁郁靑靑而或開鑛千處築路萬里蓄牧成羣製造徹夜軍港器械全國鼎新此一儲也更能雄飛大地富强無雙兼弱攻昧邦及其昌者矣嗟夫予嘗考東西國之興莫不由於儲金者何哉不以私費不以外溢有巨大之欵則興公司有奇零之數則儲銀行是故整數固可利用散金亦足厚生如斯而國有不興者耶其必曰集天下之散以爲整然後任天下之重而無難歟噫微儲金吾誰與歸（四） 
[戲擬風箏怨電線] [  寄儂]  
　　我爲你不能上天我爲你有線難牽你說我尾兒掃斷你幾條弦你說我弓兒橫阻你好因綠你告到警察台前仗着你柱兒高絲兒遠消息兒靈便辭通半面心照不宣忽的動威權告示兒貼在十字街前有什麽四言六言嬴得人你諗我諗都說是不許孩童放紙鳶我一條線那及你千條線我趁東風怎比你雷霆電我在人手中焉如你關係八方連你雖擋住我三　路你自已又安能到北斗邊這才呌班鳩枉把鵲巢占况我平生縱抱凌虚志也無非獨立靑雲頃　旋那是你拉拉扯扯在地上生根萬年可恨你害得我難回紙紮店可恨你害得我空用　匠圈早息了打傘美人肩好一隻五彩鳳凰今生莫向雲中現可惜我百脚兒長全可惜我六角兒徒尖想當初尚　笑泥塗黃　不料今朝同不値一文錢怨怨怨怨你這蛛絲般的電線没來由逼我歸田（五） 
詩選 
[口占] [  趙賡雲]  
　　一劍光寒逼斗牛氣呑天地况瀛洲六鰲曉策渾閒事濯足扶桑萬里流 
[江上]  
　　霞脚飄霞綺波心轉月輪慈航飛一葉普渡亂離人 
[洗甲]  
　　洗甲歸來水更清江淮草木也知名三年馬上功多少話到滄桑百感生 
[有感] [  紹彭]  
　　養勇曾經附北宫年來倚樹敢言功重輕難問是周鼎得失易知惟楚弓萬里長城檀道濟一時孤注寇萊公每從趙宋追劉宋愛國丹忱將相同 
[排悶]  
　　去歲提兵夜渡淮淮山蕩蕩水湝湝披堅執銳軍人事憂感危明國士懹桃禮春風獅子井梧桐秋雨鳳凰臺戎機遽密憑誰說打破葫蘆悶自排 
筆記 
[西戍途中日記（十八續）] [  桐城劉雨沛]  
　　六月十六日早六時出隆德西門循隴水行三十里至沙塘舖飮茶又十五里至神林舖午餐又二十五里上峽口峽長七里緊鎖司家川口路在山腰旋轉曲折自隆德以西皆坦途至此始登山又十里出峽口即静寗州城静寗州即漢阿陽縣金改隴干縣明徐中山王率師受降始改今名其地蕭關後控秦嶺前横隴阪環峙河渭紮流故曹瑋築隴干城曰界時涇渭有警此必爭之地也自東五里之東山即吳傑拒金地北八里馬圈山即宋吳玠吳璘牧馬處西二十里抛龍川即宋任福輕騎趨懹遠處也 
　　六月十七日早五時半自静寗西門出發過祁家大山二十五里中𨺗阪深澗崎嶇萬狀又二十里高家　午餐自平凉以西多城� 
南四川人開飯店又十五里界石舖又二十里拐子峽又二十五里至靑家驛宿是日予瘧疾又作寄家信一封自高家堡以西之路多傍山隨嶺下臨深澗路幅一米突餘雨後土奔則行者裹足澗底之水東流静寗西經隴河仍匯於渭所謂倒回溝也 
自由談之自由談 
[愛國頌并序]  
　　報端救國儲金欄日以數百計名次林立多寡無論矣最奇者偶見有學徒葉俟寳棧司張寳生車夫卞阿三者各儲銀幣一元他如學生三人女僕一人際名不表亦各儲一元無惑乎明季菜傭殉國吃丐死難其忠義發於至誠所謂良知良能非好名之士所可比例也爰爲之頌曰 
　　四萬萬人同一族父老兄弟具親　忍驅鼎鑊就沸騰令人視我爲弱肉寗將膏血化橫流冲破囗囗之林麓我家亞東數千載子孫世食中華祿首陽之薇懦者飢汾陽之騎壯夫獨勿以個人而餒怯勿以自保而雌伏風枝簛播雀弗衞完卵烏有巢傾覆何其明哲而知時意氣特鼓於御僕袞袞士夫愧無地性命金錢吝儲蓄甚則俯首異類居棄我版圖歸化育朦隴　藉爲護符虎狼貪噬無厭　安宅弗居曠胡爲甇甇海嶠呑聲哭釜魚仍　得快游家國維繫同禍福[  薜新振]  
　　交涉事起人皆知恨某國以某國要求慘酷如此其甚也鄙人獨深感某國蓋國人昔日夢夢者多藉此足以警醒今則下至車夫亦無不知愛國矣是激發此愛國熱誠者實某國之功也此殆天之所以玉成我也吾以是而深感某國焉 
　　國貨提倡可也不必一定勸阻他人不用外貨但格外專心研究國貨自然無人用外貨矣語云各人自掃門前雪莫管他家瓦上霜又曰臨淵羡魚不如退而結網此之謂矣[  眞州趙二]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十章（續） 
菲雪曰吾終欲一試罷工之效力如何吾心如死克洛區乃吐其嚴厲之音曰菲雪此勿可汝蓋未知罷工之害否則此種思想亦不致入汝腦筋菲雪曰此種思想亦不祇吾一人克洛區曰此亦或然然海兒斯東之工廠正有多數未肯罷工也即以吾廠及安西來廠而言汝試以此事語之者彼將如何答復菲雪汝當知彼輩以力自食樂正陶陶乃能如子所言自謀飢死乎此事吾不能贊成汝然不妨以爲談助汝明日即可以汝之意宣之廣衆姑母論其不肯更各廠均從汝者其結果又如何耶菲雪曰克洛區彼輩主人受其窘耳吾海兒斯東自有工廠以來未嘗一日罷工故彼輩夢然不知其害果能如此者又何患不向吾人哀憐克洛區曰汝意如此耳吾試爲汝語吾人旣罷工之後彼輩主人亦不必恐慌彼所居者高堂大厦所饜者膏梁魚肉其用費自有銀行家爲之接濟且可因此閒暇游歷他所或一覽瑞典風景即英倫莊家亦不妨暫向巴黎定貨以爲接濟而吾輩又如何哉吾恐不出三日靴無其底衣失其袖空其囊枵其腹即不入卑田院者亦且入清渠矣朋友試思之罷工之結果吾儕敗耶彼輩敗耶其時密昔司白福而方蹣跚來菲雪曰嫂試再以皮酒來密昔司白福而曰然則汝所欠者已七瓶矣菲雪曰七瓶則七瓶耳吾今未失業何致遂賴若欵密昔司白福而不答撅基唇自去 
[埃及野史之一勃萊特外紀（十六）] [  偑筠女史]  
　　史齊克自勃萊特去後久待弗歸焦急乃殊甚次日天甫辨色立選行人之貳能專對者偕赴意逹理詢勃萊特消息至則意逹理王見諸朝曾之宮史齊克前致辭詢勃萊特王聞語不遽答目灼灼四視殿壁旣而笑曰史齊克吾殊服若膽不知從何處得此幻想敢以　言辱我奴不自思奴爲如何人奴之父若母如何人而汝姊而汝甥又如何人竟欲以鼠子耦吾女實告汝若甥已爲我禽現在石室中若欲得之者可以各拉特全城來獻不則母妄想史齊克聞語勃然而怒逕前握王臂王怒乃益盛顧左右曰來趣禽此傖斷其頭傖竟敢以手汪我語出侍衞數十人立前縳史齊克史齊克將時從加利弗征南服固孔武善戰今雖老而曩日之英勇尚在立奪衞士手中戟下堦而鬥且鬥且行將及宮門之次忽見健卒無數叢擁而來人咸作各拉特装蓋史齊克行後維齊恐事變特以勁軍來援至是乃曰殿下事如何矣凡事惟殿下命史齊克曰殱之耳於是衆應聲入宮莫不以一當十意逹事王雖勇然不圖有此着倉卒未及備遂乃遭擒史齊克下令覔勃萊特及公主雅梨娜兒竟不可得史齊克乃大驚立拘意逹理王詢之王怒曰狗若囚我則囚我耳胡爲問吾女乃天上安琪兒詎致爲若儕所獲若汝甥則吾已殺之史齊克大驚曰果耶意逹理王乃大笑史齊克知其譌心始少安乃使人四覔勃萊特蹤跡而以嚴兵守意逹理王於宮中 
痴情小說 
[美女花] [  小山梅郞合譯] 　 
　　第八章（續） 
　　侯爵心志旣决乃於翌日之晨命僕持剌往請日旣過午都而雷勒岸然而至侯爵急搶步相迓導入密室中心欣慰一若病危者得名醫之診視俄而胸中又突兀鹿鹿不能自制蓋恐醫生或以無可救藥爲辭也甫就座未暇寒暄即以簡單之言詞傾其胸中之所蓄言已又柔聲促之曰我之老友乎其果能以合法之行爲脫余於困難之境或有不損名譽不失利權之良策能驅逐此倍而那於門外乎言畢兩目直注都而雷勒之面静俟其答覆都而當勒年老而身瘦小爲人精細有才智好諷剌雅喜修飾然素不贊許以武功而得列貴族之人蓋以凡軍人出身者大都無學問而乏温和之性故對於塞里愛侯爵之驕矜無度尤所深惡而侯爵固不之知也 
都而奈勒之惡塞里愛侯爵尤甚者實以侯爵驕矜自尊之氣遇甚恒視貴族以下之人民若衣服奴隸之應爲主人服用者然且於三十年前侯爵之遇都而奈勒常自箕踞高坐反使賓客下坐相對一若長官之待下僚頣指氣使目中無人此無形之惡感辱之者固遇眼即忘而身受者乃永永不滅今見侯爵殷勤求助且自佈其　謀財產之罪狀不禁欣然自喜悠然而思以求茲事之眞相及利害之所在復向侯爵索斯當雷之贈與證書披閱一過而立知侯爵處境之危蓋按律而論昔日斯當雷氏惠贈塞里愛氏之財產旣有合法之嗣續人倍而那出現於世當然屬於其子而不能爲侯爵所有是則侯爵非特不能逹驅逐倍而那之目的而倍而那反有置侯爵及其愛女於格郎河外之權 
 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金二 
[補錄四月十五日中國銀行收受儲欵清單]  
　　此爲第六次報告 
　　二十四册六十八號至一百號 
　　李長榮一元　黃頌虞一百元　徐慶雲二百元　兪福謙一百元　徐盈朝二十元　葉雲樵十元　張延康五元　學生五元王子久五元　吳光裕五元　胡寬廉五元　陳啓發五元　施敏甫五元　謝永璋一元　董戇五元　謝念祖一元　馮寳泰一元　楊鋒六元　余鵬一元　鍾世英一元　張巡眉五元吳孝枸二元　陳煥德一元　邢禮鍾十元　江焯一元　劉耀昆一元　張鍾　三元　沈蓮芳一元　李光蘭二元　吳楚二元　曾注才一元　何伯驤一元　孫雨人二元 
　　三十四册九十五號至一百號 
沈鑪筠十元　徑濟英十元　沈玉成一元　王錫成一元　益利號學生同人三元　朱克家一元 
　　三十五册四十二號至一百號 
陶秉鈞二百元　陶馬氏三十元　陶顧氏二十元　陶湯氏十元　陶庭英十元　陶庭耀二十元　陶庭輝五元　陶庭煌五元　李殿豪一元　許作舟二元　蘇良甫一元　徐溢廷一元　陸世輰十元　葉桂芳五元　划船小和尚一元　張寳欽三元　潘九興十元　陸伯庚二元　陳德昌一元　張國銓一元　吳金泉二元　趙擇霖二元　陳紹麟二元　夏廷才五元姚元德二元　王奎鴻二元　石秀峰一元　葛仲圻一元　楊海昌一元　陳雲魁三元　招楚生五元　楊岳華二元　韓榮 
生二元　林有榆一元　石永康一元　李子昌五元　盧桂生一元　韋錦標一元　梁瑞華一元　丁顯章二元　久和銀樓五元　吳榮生一元　孫仁貴一元　陳鴻桂一元　郭志耕一元　董月洲一元　潘縵華二元　周桂生一元　聞蔭棠二元浦少雲二元　慶福銀樓五元　張錫甫一元　　霽蓀二元陳家聲五元　蔡鼓淵一元　許鑄江一元　周仲和一元　任慕程一元　李貫如一元 
　　三十九册九十四號至一百號 
　　凌張釜五元　潘其　一元　吳國光一元　任玉樞一元　史鑑年二元　施學齊一元　吳毓騰二元　　 
　　四十册七十九號至一百號 
　　永源漆號同人三十元　葉日萱十元　徐繼昌一元　何瑞昌二元　李廉德一元　張來生二元　劉孔昭一元　孫浩二元　程蕉生一元　謝楚亭一元　李時霖二元　陳開全陳定生一元　王蒓舲二元　周文華一元　蔣仲明一元　林牖銘二元　遂輰錢莊五元　許志毅十元　張章奎四元　吳炳生三元　胡福安三元　楊煥記一元 
　　四十一册五十四號至一百號 
彭志高五元　于景川三十元　益利號二十元　王杏亭五元　張茂林二十元　宋漢章五百元　宋梧生二十元　宋杏村二十元　宋美楊二十元　鄭也梅二元　羅楊氏五十元　羅月樵二十元　林益昌一元　張惕明三元　羅周書一元　羅文榜三元　羅芝靑三元　羅永曾五元　羅純卿二元　羅法書三元　羅壽延五元　羅壽曾五元　羅賓階五元　羅迎國一元　王念橋二元　王根生一元　薜振生三元　羅同開一元　林瑞泉五元　徐守芳一元　錢培珍二元　謝拙安一元　高太痴一元　林永生三元　余雲廷一元　楊修鴻一元洪翠庭十元　沈君綬十元　邱文齡十元　吳簡卿五元　陳恂如五元　張逹夫五元　朱大　一元　張慕程一元　任仲　十元　徐　泉一元　吳炳泰五十元 
　　四十二册一號至一百號 
　　吳吉庸一元　嚴特思一元　張鼎甫一元　蔣耕生十元　　桂亭一百元　趙寅鉅十元　怡記二十元　厲錫仁三十元邵志生五十元　葉秋巖二十元　張燦記十元　劉穉章三十元　朱富標五十元　蔣柏仁五十元　鄭克仁三十元　鍾通甫四元　泰蒼石一元　隋廷德二元　呂文田二元　陳忠五二元　林百川二元　車鳳亭十元　劉子鴻十元　王福康十元　吳潤庠二元　王道熊三元　周厚卿五元　王仲鈞十元　王蔭之十元　陳子英十元　滕嘉裕二十元　沈萼綬十元　許和甫十元　袁敦梓十元　王養安一百元　袁康祺五十元　羅琛芭五十元　宏興永二百元　張崇英一元　蔣貴慶一元　速蓉江二十元　程友于一元　宋幼琴一元　孫鳴模一元　顧月禅五元　何　雲五元　朱仲溪一元　曹芝舲一元　馮三多二元　許醉賓一元　陳鳴臯一元　潘文華一元　周川一元　楊瑞蘋八元　劉子釗十元　張順林五元　莊慶壽二元　顧柏亭二元　武瑞英十元　武毓英十元　武藴英十元　武亦申十元　武次申十元　武孟申十元　陳逹卿一元　武蔣鈺卿五十元　沈寬夫十元　余潤翔五元　同和莊一百元　王天富一元　張嘉林一元　徐蘭生一元　樂雙才一元　王才宏一元　徐德晉一元　陸根生一元　陳介眉一元　陸祥郎二元　陸歪生二元　張傳恩二元　羅春棠二元　陳順朗二元　劉金生二元　喬錫江二元　杜姚笙二元　虞友發二元　張惠廷一元　胡彬翼二元　儲秉彝三元張振聲三元　唐炳麟五元　陳木咸六元　李思壽二元　程金源二元　林生榮二元　徐子漁二元　陸龍虎二元　陳漳榮二元　吳孝悌二元　倪松濤二元 
　　四十三册一號至一百號 
　　張寳生一元　王鼎孫二十元　杜庭梅五元　元善莊五十元　陳松甫十元　陸舜臣三元　袁子崧五元　陳建勳二元鄭美棠三元　董雪峰二元　胡菊如二十元　馬浩卿二十元馮子備三十元　吳時若五元　石思鏗三十元　石松堂二十元　馬小弟沈再榮合一元　張德升五元　張啓任一元　張滌洲十元　張啓　一元　張啓鵬一元　久和永五元　孫榮卿五元　陳振聲五元　孔憲貴二元　嚴家銓一元　傅善芝一元　善麗水一元　翁志和一元　朱瑞章一元　王績祝一元　錢金緯一元　林承申一元　陳再陽一元　李時賓一元　程金桂一元　周益生一元　謝順生一元　禇軒根一元唐東園一元　謝俊發一元　唐關生一元　趙寳慶一元　謝榮光一元　姜錫年一元　馬雲山一元　徐梅村一元　金學禮一元　吳玉山一元　周寳銀一元　嵇得山一元　小工罰金二十四元　朱和尚一元　張渭山一元　胡連相一元　張振海一元　畢龍臣一元　沈彩山一元　李　友一元　阮筱生十元　吳溶林二元　陳秀芝二元　鄭楚英五元　吳全孝二元　伍長信五元　陳禮讓十元　陳永溥五元　呂榮銘十元　朱福基五元　時介康一元　張雷生五元　符瀾泉十元　培本小學校學生全體五元　衞錦　一元　高福麟二元衞愼昌一元　鮑寳貞女士一元　徐海芬女士五元　何梅貞女士一元　徐杏英女士一元　雲梅英女士一元　徐得路五元　張鮑氏二元　徐昌生一元　邱銀龍一元　徐復生一元　花寳　五元　張寳記一元　張寳英小姐一元　杜德英二元　杜麗英三元　鄭阿鶴一元　松風堂李十元　杜鳳英三元　杜益思一元　杜静英二元　黃錫山十五元　黃仁浩五元　四明姜敬義堂五十元 
　　四十四册一號至一百號 
　　三熾煤號同人五十元　王頌三五元　郭顧氏十元　吳孝違一元　黃思普二元　梁樂臣二元　章孟源一元　陳占三二十元　東來機器號三十元　陳清培十元　胡　生十元　張全山一百元　張阿大一元　寳川一元　恒豐米廠五十元丁相傳一元　葉瑞雲二元　殷錫榮二元　瞿雲祥二元　孫職卿一元　孫少良四十五元　孫洪泉五元　孫譽卿五元孫仲岐五元　榮容初十元　陸榮培十元　榮培興一元　兪清和一元　王煥文二元　蔣榮卿三元　陸鳳山三元　大舞能售資七百七十四元　大舞台觀客臨時擲上台二十九元張維德二元　康志慨二元　康泰彬五元　康潤興三元　張寳林二元　江生財二元　匯通公司五十元　陳勵靑二十元　邱瑞芳六元　鄭長初六元　董馥清五元　王載之五元曹炬臣五元　邱洪生二十元　王煥章十元　徐執中十元鄔　元五元　范玉林六元　桂藥丁四元　林子湘四元　包子雲四元　王林發四元　倪賓光二元　徐鶴林二元　邵永慶四元　陸憲章三元　兪賢志三元　邱潤卿一元　陳賓遜一元　培昌鐵行三百元　永豐鐵行三百元　成豐鐵行三百元　慶昌鐵行同人五百元　瑞大鐵行八百元　怡昌鐵行五　百元　徵昌鐵行同人五百元　茂順鐵行二百元　陳静濤五元　宋俊廷五元　裴少卿五元　無意來四元　邵根發一元　鄔孝生一元　趙阿炳一元　陳成林二元　謝庚友四元王桂田一元　邢洽卿五元　陸申福五元　盛梅生五元　丁和馨十元　盛叔仁十元　陸正康十元　丁苞臣二十元　王承珍二十元　載悅舜五十元　震豐北貨行五百元　陳誾笙五十元　謝松生五元　吳承堯五元　吳培初十元　陳鄭榮承五元　陳祺壽二元　蕭國芬二元　杜盛二元　葉俊寳一元陳竹儔五元 
　　四十五册一號至一百號 
　　張沐清一百元　陸仲雲一元　高昌大一元　唐瑞良一元傅賡甫五元　王茂卿十元　蔡尚質五元　張魁元一元　喩振發一元　兪漢生一元　郭慶全二元　朱言斌五元　周全林二元　張　鈞五元　范子翰五元　毛恭潤五元　曹炳甫五元　唐乃安三百元　徐峙雲一元　蔡永甫一元　佘姜元陳紀林合一元　蔣濟道一元　王壽伯二元　勞子康一元趙松淵一元　呂廷甫二元　葛培德一元　李植榮一元　唐祖堯一元　葉瑞蘭顧書林合一元　安昌昇一元　兪承安二元　邱彩堂一元　趙善根一元　孫炳樞一元　李根香一元　錢積成一元　王杏春一元　吳在春一元　朱立庭二元徐翔孫十元　沈雨春二元　畢光强二元　陳溪芹一元　周建生一元　胡梯雲三元　吳賡梅十元　徐新　十元　兪賢材一元　唐正楠一元　怡大鐵行同人一百五十元　亦昌鐵行一百元　湧源鐵行一百元　協泰鐵行一百元　陳浩然二百元　龔子清一百元　朱潤齊五十元　王守耕五十元　張秋園五十元　張傑臣二元　羅裕昆一元　王增祥一元　陳三杜一元　僧慕濤一元　僧信傳一元　僧戒定一元　僧智明一元　僧步月一元　僧化梵十元　僧廣樂一元　龔合記二元　屠鳳卿五元　賀廷芳十元　周星伯五元　王志鳴五元　蔡昌濬二元　徐秉銧三元　蔣伯玉一元　陳寳章二元徐維周二元　洪理卿五元　童洪瑞二元　王錫錦二元　沈鳳章十元　程逹記二十二元　范廉五五元　湧興裕號同人二百元　王楚寳一元　仁昌祥五十元　許源昌十元　顏德聲一元　朱寳辛一元　周錦華一元　王增泉五元　胡樹梅二元　陳韻松一元　王子芳一元　祝有順一元　邢端仁一元　劉少堂一元 
　　四十六册一號至一百號 
　　徵昌鐵行一千五百元　可熾昌鐵行三千元　恒康鐵行三千元　源昌鐵行祝蘭舫三千元　利昌鐵行戴運來三千元　鐵業公會二千二百元　童子京五元　默　民三元　洪松濤五元　陳桂亭五元　謝永平五元　何蔚士一元　劉芝藩五元　范清臣二元　鄭季生五元　王漢卿三元　陳子　一元陳伯琴五元　朱松高二元　陳宮榜五元　泰子敬五十元陳子籌一元　王永　二元　施志清二元　王志成四元　鄭祥驥五元　王福生五元　王瑞祥一元　顧文卿二元　兪守安二元　泰鳳庭五元　張友喬十元　王志湘五十元　陳惜陰五元　姚秀峯二元　錢省吾二元　沈祖謀二元　任鏡淵十元　茂典號二十元　劉寅梓一元　張鼎銘一元　張寳全一元　張蓮康二元　曹明軒二元　葛鴻來十元　金伯申五元　三靑高等同人十二元　楊鼎卿二十元　楊幼笙二十元　張瑞昌二十元　陳光顯十元　蘇世良一元　范子林二十元　田鳳　五元　陳鳳罔五十元　王潤侯十元　朱杏寳二元　毛煤如二元　夏維豐號十元　葉潤生二十元　　壽民一元　段翰章三元　駱義波十元　趙華甫十元　戴慰農二元　夏若梁二元　張道常一元　王敬安一元　潘承訓二元　怡和絲樓搖絲女工二元　孫阿英一元　盛金根一元　陳寳卿二元　羅一雷二元　葉蕃昌五元　黃顯庭五元　李星槎五元　呂飛鵬五元　管耿榮一元　施冠春十元　李寳書十元　時報館餘興部同人五元　顧利有五元　謝崇貴二元　黃子榮二元　翁榮炳二元　徐生有一元　章阿耕一元王厚錕一元　徐孝寳一元　盧鵬飛一元　顧耀斗一元　蔣元甫一元　胡福生一元　許仲耀二元　胡遜言二元　方麗春二十元　胡樹嘉二十元　陸鎭豫五元　孫學淵五元 
　　四十七册一號至一百號（均係復旦公學） 
　　兪大綸一元　曹德樾一元　黃修靑一元　石鐘一元　鄒楚靑一元　賀啓愚一元　吳　一元　張嘉祿五元　張鐸二元　朱益辛三元　裘配嶽二元　何世綮十元　史瑞銘二元王熊杰一元　谷秉澐一元　林廣懐一元　李國瑞一元　蔣其昌二元　温文緯一元　温文光一元　任鉅十元　張直廉一元　朱德熙二元　兪厚階一元　陸精治五元　徐去非一元　狄侃二元　宋國衡二元　何世棻十元　郁宇啓一元　郭端澄五元　潘炳榮五元　黃仁熙一元　冷鑑二元　吳隆坤一元　湯武傑三元　施顯民一元　李廣中五元　李郎軒一元　何伯驗一元　趙家邇五元　史宗棠三元　陳曉剛一元　盧文光一元　胡宏猷二元　卞樹年二元　梁廷光三元　董毅一元　楊定瀛三元　李宗晟一元　黃景溓一元汪楫二元　曹騰驤五元　宋渠三元　閔憲章一元　何國圻一元　陳憲章一元　陳昌齡三元　褚鳳章十元　陳祖貽五元　徐植仁三元　曹時敏一元　陳陸英二元　顧雲翔三元　盧思緒十元　丁禮方十元　鄭烺一元　夏道漳一元　蔣韋弟十元　黃選靑一元　郭成煦一元　沈元鼎三元　惲濟十元　鄭宏五元　潘廷　二元　無名氏十元　張度十元鄧邦言十元　鄭德元一元　劉廷陵一元　高家烑一元　周述五元　劉本深五元　章宛然二元　杜敦復二元　歐陽綬一元　邢孟英十元　倪永芳一元　華祖翼一元　潘有標二元　高雲程二元　季炳文三元　李榮祥三元　邢志明十元　鄧國鍇一元　朱佐庭一元　劉仲模二元　鄭玉書一元 
王光錫一元　史美淵二元 
　　四十八册一號至一百號 
　　孫潔人念元　王慶生十元　林筱谷十元　王堯欽念元　郎静山十元　鄭端甫十元　鄭耀南十元　陳寳賢十元　卞少卿五元　閔叔逹十元　陳裕卿一元　葉桂根一元　徐君善十元　李天裕三百元　徐順卿十元　顧維良五元　湯漢章五十元　湯漢章五十元　周振逹一元　周薪之十元　趙子梅二元　徐少峰五元　薜寳潤二千元　薜孫氏五百元　華記賬房十元　徐遜　五元　傳德甫二元　施明聰五元　黃書瑞三元　李珍五元　毛慶世二元　胡立範五元　吳荃五元　陳樹堂五元　孫雲泉三元　石人驥一元　嚴仲山一元　朱志剛二元　嚴京山二元　查煥春一百元　謝海鴻一元　楊炳泉一元　劉星耀一千元　李子賓二百元　吳善卿一千元　孫佐廷二元　吳美生一元　顧深惠一元　胡志勳三元　林如松五元　吳潤昌念元　樊正榜一元　樊正樞一元　樊徐氏二元　樊桂閏一元　武申父一百元　鄔寳生二元　包安生一元　沈菊生一元　楊叙庭二元　顧啓豪二元謝文祥一元　錢振元張景春包芳瀛金韻卿陳敏卿合一元婁元坤程品山一元　王廷玉一元　王陳生徐根堂毛和庭李建堂以上合一元　王漢漳一元　陳俊傑一元　李萬林一元　顧松泉五元　殷蟄夫一元　毛有生一元　華應元一元程庭生一元　鄒鑫山一元　顧仁泉五元　邵福堂朱繼明一元　章景　李　　一元　馮　祥十元　蔣元清陳　鑫郭　聖醳趾昻毛渭才合一元　羅同三陳福包一元　談懐仁一元　談懐德一元　曹俊生一元　錢文彬五元　順硯卿念元黃　度一元　吳芝山一元　沈夏貴一元　王順慈一元　鄭志高一元　章秀　一元　李忠奎一元　陳德康一元　王安發二元　武湘舲二元　沈桂棠二元　葉金生二元　董寳榮一元　孔少耕念元 
　　四十九册一號至一百號（均係復旦公學） 
　　余　一元　楊祚職五元　張鑑一元　楊祚璋五元　吳政璣五元　時蓉芬一元　沈有成三元　王允亮一元　劉澄一元　丁午中一元　戴中權一元　高雲梯二元　李日康五元談文彬一元　李寳珩二元　林如璋一元　錢模賢二元　金肇榮一元　凌雲一元　藍保福五元　吳報禮二元　鄭聯壁一元　李瀛一元　梁桂芬一元　施政二元　温季瑤一元孫毓麒五元　徐世坤一元　沈頌彭三元　陳清華一元　沈奎二元　鍾建閔一元　鄭杞一元　張　十元　張志讓十元　黃之格二元　凌愷一元　藍文蔚一元　徐柏堂五元　盧友誠一元　孔昭賡二元　未承洵十元　史久涵一元　楊頴一元　陳有威一元　洪濳若一元　汪文安一元　惲震五元　朱家騤一元　吳竸清二元　胡茂菁十元　盧銘芳五元陳咏書一元　趙東珍五元　何葆仁五元　鄺　　一元　黃紹炆一元　邱銘恩一元　卞鴻年二元　歐那彥一元　羅熾安二元　鄭公俠一元　司徒昻一元　顧耀基二元　禇棟二元　陳俊五元　章蔚然五元　李超十元張啓鉌二元　盧恩鬆五元　鄭生一元　呂鏡仁一元　張世鑑二元　洪輅一元　謝仕粦二元　蘇紹鄒一元　吳朗一元　陳敦仁一元洪家俊一元　尹澄一元　羅堯林二元　黃燦南一元　沈詩彥五元　李宏彥五元　徐樹聲一元　秦竟成一元　朱希杰二元　蘇紹蘭一元　鄢寳璜十二元　楊衍良一元　梁桂苓一元　何壽嵩一元　黃景澄一元　邵昌賢一元　毛國忠一元　胡茂欽五元　孫泓四元　權道泓一元　楊遵程二元杜德荃五元 
　　五十册一號至四十一號 
　　吳煩勤二元　吳玉君五十元　張韞甫二十元　黃禮堂二十元　朱志奎二十元　徐永清二十元　馬漢如二十元　方壽怡二十元　許國祥一元　方嘉麟一元　趙德祥一元　徐仲賢一元　壽榮生一元　張瑞清一元　杜恨日一元　蔡明發一元　劉文德一元　戴順祥二元　李壽林五元　陳裕卿一元　徐錫祥一元　王錫全一元　瞿廕生一元　浦可士一元　徐芝峰一元　洪偉庭一元　陳慶榮二元　萬冕羣三元朱贊虞一元　周維勤一元　陳企賢一百元　恆愼六十五元　徐蓮舫一百元　傳爾康二十元　鍾寳珩五元　虞厚生五元　嚴阿榮一元　陳邦俊一元　謝鑫寳一元　楊長根一元陳邦經一元　 
　　五十一册一號至三十二號 
　　吳煥章五元　薜炳生二元　嚴桂英二元　潘氏二元　施毓初二元　廉菊亭十元　汪筱亭十元　康錦榮十元　錢湘亭十元　鄭益新二十元　沈少卿五元　顧硯春一元　馮王氏二元　楊岐甫二元　楊掌才五元　黎裕生一元　陳吉慶一元　李培慶一元　陸利有一元　朱紫貴一元　徐季康一元　戚逹仁一元　楊洪坤一元　謝志凌一元　應炳乾一元趙錫田五元　趙承忠五元　戚敏偉五元　趙懹方二元　楊世卿三元　兪國甫二元　戚榮菴二元 
　　五十二册一號至二十六號 
　　湯正祥二元　孫根福二元　張徵祥二元　謝維鉦二元　陳全行三元　周紀根三元　高錫卿三元　黃進法三元　金福生三元　孫三山三元　孫慶大三元　毛永和四元　樂杖仙五元　樂仲升一百元　謝秉衡一百元　陳協卿三元　楊勳濤三元　樂俊壬三元　徐蔚祖三元　應兆芹三元　錢龍全三元　潘開記五元　曹友記三十元　馮阿妹三十元　孫金保五元　何孝才五十元 
　　五十三册一號至二十一號（均係復日公學） 
　　朱芹生一元　汪毅一元　黃漢偉一元　保昉一元　丁立三一元　孫澤隆一元　陸福震一元　羅浩二元　徐鐘麟二元　熊蒶椿四元　周邦瑤十五元　吳修漢一元　樓朝　一元　僉明　一元　楊定　三元　謝季康一元　王　二元　王傑一元　吳毓驤二元　楊遵炬二元　孫方　一元　孫方　二元　張竸亞一元　孫兢亞一元　陳寳鑑一元 
　　五十四册一號至十八號 
　　郭子安五元　尹梅生五元　章繼林二元　姚增榮二元　王馥生三十元　李忠耿五十元　章明甫五十元　殷吉慶一元劉瑞章一元　楊其郎一元　許重平一元　毛金泉一元　陶永福二元　劉書慶一元　劉孔夫一元　趙柏生一元　浦金榮一元　丁　生一元 
　　五十五册一號至二十六號 
　　戴爕山一元　李麟書一元　薜成芝一元　汪順林一元　陸海榮二元　趙富賢二元　席慶棠二元　吳昌林二元　陳桂生二元　顧培芝二元　潘長麟一元　楊家漢二元　陳鴻飛一元　程世珍一元　瞿志奎二元　王秋生二元　王金綬一元　許蒓孫二元　杜祥茂三元　唐伯裳五元　陳石年五元　楊鳳山二元　楊鳳岐二元　浦懐琳二元　吳月波十二元　楊信卿十元 
　　五十六册一號至十八號（均係復旦公學） 
　　余英傑二元　茹贊廷二元　賈孟雄二元　徐啓東五元　洪倫一元　徐宗鐸二元　楊衍垣二元　時蔚芬一元　孫鴻耀一元　盧允生二元　顧秉文十五元　錢文笏一元　陳竸一元　沈成章一元　李錫熙一元　劉愼德一元　錢文仲一元　鄒廷芳一元 
　　三十一册第二號 
　　唐佐卿銀二十一兩六錢 
　　十五日共收儲金銀元三萬四千九百六十二元又銀二十一兩六錢連前六日共計已收儲金銀元十四萬九千一百十九元又銀二十六兩六錢中國銀行謹啓 
[國貨調查此欄來稿擁積容俟陸續登出]  
　　花地蓆　福州高湖鄉所織草色潔白花紋精巧一綑寬一碼長四十碼價大洋五元四角旅閩外人購用甚多 
　　線襪　福州華興廠塔牌各色線襪每打二元二角銷路頗旺廠設尚幹鄉閩洋廣店均有售賣 
　　罐頭牛乳　福州葉國瑞所製内含杏仁第打三元淨牛乳（無杏仁）每打二元二角品質極隹經福州醫藥學會化驗騦爲衞生滋品且給有憑證廠在中洲雲章綢緞莊内滬批發所在三洋涇橋潤德里郭瑞記 
　　毛巾　福州耀華公司所織國旗牌雙紗毛巾每打一元四角單紗每打一元一角行銷閩垣求過於供　慶豐所織雙紗加大毛巾每條四角閩城内光復街　醒華工廠所織毛巾品質亦隹每打一一元角福州南大街 
　　汗衫　景綸汗衫廠在虹口中虹橋狄思威路二百八十四號成立於前清光緒二十二年爲已故粤紳徐雨之君獨力經營置地造廠機器購自德國司機均用華人其所造各種汗衫駕乎洋貨之上桂地椒地者花紋顯綻質地堅潔更有錦地衫褲猶爲特色春秋二季甚爲合宜售價亦廉本埠外埠各大洋廣貨號均有經售茲將花名錄下 
鹿頭牌 
　　赤白雙線紡半衿及長衿妃湖白女式之高花領花袖衫以及長短汗褲 
　　赤白桂地紡半衿及長衿妃湖白女式之高花領花袖衫以及長短汗褲 
　　赤白椒地紡半衿及長衿妃湖白女式之高花領花袖衫以及長短汗褲 
　　赤白單線紡半衿及長衿妃湖白女式之高花領花袖衫以及長短汗褲 
　　獅子牌 
　　白單紗布半衿及長衿妃湖白女式之花領袖衫以及長短汗褲 
　　白單紗綢半衿及長衿 
　　飛鷹牌 
　　錦地半衿長衿加領加袋周滾以及妃湖白各種女式花領花袖男女衫褲小孩衫褲被單等均各俱全最宜春秋所用 
 
 

Page 18

 
 
   
 
