# 1896 - 209 - 4908323

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏　洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六都處分則例碼洋一元二角○補莊洗冤錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記太洋六角○永慶昇平碼洋三角○玉堂字彚碼洋二角○徐氏二三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○中東議紀本末洋一元五角諸君欲購者請移王至三馬路申昌書畫室或申報館帳房可也此佈 
[書扛鼎社章後]  
　　國家以八股小楷取士今之談時務者皆目爲無用之物然數百年功令昭彰更變不易士人舍此無以取功名業此都故不能不求其精也然精之亦頗難若八股而廢猶可易以策論然異曲同工其運用結搆則一也惟不受束縛耳有精於八股者謂八股法律最嚴苟能精熟則無論今文古文整體散體清奇濃淡無所不能如織錦然機軸己成皆能組織此誠得作文三昧之言也然作文惟士人能之應試需之而應試之人未必皆精於作文也外此則不必皆能作文若作字則在在所需應試固須楷書卽非應試而楷書亦不可少無論内外衙門之章奏書牘幕友須善楷書胥吏亦能楷法卽民間田房契據亦須楷書以期清楚劃一惟商賈記帳可隨意爲之然謄清亦須朗若列眉字跡端好若是則字之爲用不亦大乎字之用大而人可不精習乎若以考試而論則更不能不精第一敏捷其次匀凈其次無差誤卽此三者習之己非易易且習之須少年大抵大字可與年俱進小楷必與年俱退也至於考試之事則殿廷尤爲講究坐則無平居之適意也時則無平居之寛緩也苟非熟練安能敏捷且安能匀淨并安能無差誤故童子入學之後宜卽教以握管大抵作字以握管爲第一握管得法則一日千里握管不得法卽終身習之而不能精握管之法載之記籍其說不一刻舟求劍膠柱鼓瑟往往有畫虎不成之患總之握管之法不外緊之一字所謂緊者非用死力也多冩楷書則律自能緊緊則光潔而敏捷矣京中士人講究楷法較外省爲佳者有字課故也外省向不講求書院卷子往往隨意謄冩潦草塞責及至春明高捷始作臨渴掘井之計豈非苦事乎哉前報紀揚州沈碧香太守以廣陵諸生之文頗有佳搆而竟無出色之字向來應試以殿廷爲最難須冩作兼勝方可中選若不習練於平時豈能爭長於臨事與本城諸紳籌議擬創一社専習殿卷一面籌議條欵一面出示曉諭其示略云照得士子應試以廷對爲最要必須練習居恒臨事方能問鼎當粤西楊處伯中丞設立試課己丑壬辰連得鼎元是其明效揚城爲人文淵教科第聨翩國朝時得鼎甲者指不勝屈道光庚戌後卽繼起無人亟宜振興冀希囊哲擬仿照粤西辦法創設社課除嚴寒酷暑停課外五七九月由運憲課四八十月由本府課逢閏由運憲加一課取數則舉人十名一名獎銀四兩二名三兩三錢類推至十名獎銀一兩五貢生員先取八名一名奬銀二兩二名一兩三錢類推至八名獎銀五錢領獎時各帶律硯面試一二行以對筆跡在明倫堂課試不准繼燭課題則擇歴科殿策或經書古文各端冩一通以七開開半爲率字體須愼各備字學舉隅檢閱破體省筆槪不錄取太守此舉振拔人才可謂慮周藻密大抵人才不患不出而特患無振作之者以致因循自誤老大徒傷書本在六藝之中盡人皆當習練而况爲士人乎况爲士人而欲思問鼎乎一郡之間與課者將來雖未必皆能問鼎而謀生之道卽在其中且照此辦法問鼎者必有其人願各省各郡各邑仿而行之不特士人楷法皆可蒸蒸日上而文風亦可藉此振興現在庠序中皆欲仿行西法鄙八股楷法爲不足爲吾恐西法未必能精而中學更形荒廢功令又不能變易久久行之必爲不稂不莠之才殊爲可慮太守扶輪大雅實有深心閱之不禁爲之喜而不寐故樂誌數語以弁諸報首焉 
[諭旨恭錄]  
　　五月初一日奉上諭巡視南城御史如格等奏遵保獲盜出务之司坊紳董懇恩獎勵一摺著吏部議奏單併發欽此 
[主賓歡洽]  
　　本月初八日倫敦來電云李傳相到德國佛郎勿城時一路經過之處百姓皆擺設奇花迎接該城兵官隨卽派出兵丁操演各種陣式請傳相觀看操畢仍設筵請傳相暨隨員飲宴主賓極爲歡洽 
[日使言旋]  
　　同日又電云日本赴俄之副使山縣有朋在巴司打城謁見德皇後因該副使偶有清恙現擬不赴英京仍由美國原路馳回日本 
[五述機匠肇禍事]  
　　蘇州訪事人來函云蘇垣機匠閙事疉紀報章兹悉此禍實肇於厘局司事王麻子蓋王係本地人自幼習絲業帳房是以該業中之弊竇莫不了然於胸經人薦至厘局當司事後遂向總辦馬太守進言太守從其議因有加捐查機等示并令王至各鄕鎭抽查機數四月二十日查至儀亭鎭某機匠家闖入内室查出私機一只謂須罰捐十六倍該機匠許以洋銀四枚王定欲照章科罰旣而索番佛十尊不能再少該機匠向之哀求王竟勃然大怒舉掌便摑其頰於是衆鄰不服當將王圍住而痛毆之王卽回至局中立飭局勇帶領砲船駛至該鎭將該機匠等拘綑六人押解回省候太守核辦事爲各機東聞悉遂相約歇業停工因此各機匠聚衆於廿七日肇此巨禍當朱觀察劉司馬受傷之餘若輩意圖搶刦庫房正在吃緊之際幸城守曾道亨軍門毓衢帶領健兒二十名各執刀义飛騎而至若輩瞥見軍門不無恐懼然自持人衆洶洶之勢仍未少却旣而一聲么喝竟向庫房亂擁軍門見來勢洶湧手提大刀向人叢中飛步而進若輩遂不敢猖獗逾時卽散迨一下鐘後臬憲以下文武各官及三營兵弁等次第到時事己平静朱觀察以軍門於衆情洶湧之際僅以兵丁十餘名保住庫房喝散數千人可謂智勇兼備因於初四日備函向軍門誌謝并賞出力兵丁銀洋各十二尊現在此事己由機業董事赴三首縣署請罪捐項則准照三縣尊所核章程己於初二日一律開工矣併聞該董事等以元利縣葉大令審斷持平有製送萬民傘之說惟朱觀察劉司馬之傷仍未痊愈觀察傷勢尚輕司馬頗覺沉重聞須續假調理至初二夜所獲之骨牌匠阿興希法小狗等三名現經長洲縣王大令研訊供係希法爲首觀察司馬之頭皆係希法擊傷以其素稱抛磗好手特應某機匠之召藉以献技云云大令得供飭釘雙鐐收禁内監阿興小狗則釘鐐收押刑房昨日晚堂大令飭提希法覆訊鞭笞一千二百下供出同黨七名大令卽籖差補提 
 
 

Page 2

 
 
務獲究辦現聞此事己經撫憲趙大中丞啓奏九重矣 
[彝陵夏籟]  
　　據訪事人函云荆州左翼副都統瑞公爺之公子於本月初十日啓程回京由沙市附輪東下是日八旗子弟紛紛出城俱往馬頭恭送○日本駐沙正領事永瀧君抵沙後初六日進城拜會荆州各官關道曹鍾三觀察於初十日出城答拜聞會晤領事時領事欲買洋馬頭上地叚觀察未之應適洋關委員柯君在側答以此係二十年前民買之地此時應如何辦理總俟張香帥委員來沙方能定議領事亦未相强 
[太倉碩畫]  
　　北通州訪事人竹簡云四月二十日倉憲提騐江蘇第十七起漕糧又浙江第十起漕糧二十一日採騐江蘇第十八起漕糧又江蘇第三起白糧前半起二十二日提騐江蘇第十九起漕糧又浙江第十一起漕糧又江蘇第三起白糧後半起二十三日提騐江蘇第二十起漕糧又浙江第十二起漕糧又江蘇第四起白糧前半起二十四日提騐江蘇第二十一起漕糧又浙江第十三起漕糧又江蘇第四起白糧後半起二十五日提騐江蘇第二十二起漕糧二十六日提騐江蘇第二十三起二十四起漕糧又江蘇第五起白糧前半起二十七日提騐江蘇第二十五起漕糧又浙江第十四起漕糧又江蘇第五起白糧後半起二十八日提騐江蘇第二十六起漕糧又江蘇第六起白糧二十船二十九日提騐江蘇第二十七起漕糧又浙江第十五起漕糧又江蘇第六起白糧二十船○浙江押運委員吳君在水次被刼一案迄今未獲孫邑尊備文移請順屬二十四州縣恊拿並懸賞銀一千兩如有將此案贜賊弋獲者當堂發給想重賞之下必有勇夫該賊恐難逃法網也○自南漕抵壩後每日倉憲率同坐糧廰提騐蘇浙兩省漕白米逐起詳騐騐畢批令三風五風至十風不等或風後呈樣遇有潮濕者立卽駁退南局近日運通之米多係沙船米石米色未能一律乾潔難名剥船户有使水情弊倉憲大怒嚴責船户面諭兩局總辦通飭小河口巡查委員晝夜嚴防船户如敢舞弊卽行拿獲重懲憲諭極嚴兩局總辦當卽添派巡查帶同差役乘船在小河口内外及黄亭予北壩一帶恊力梭巡有犯必懲漕務自必大有起色 
[營市刼灰]  
　　牛莊訪事人云厘捐局追收上年進口南貨七厘及糖茶八四厘捐巳將所收銀數計三萬二千餘兩禀報將軍軍憲謂數尚少與前密查委員原禀所稱八十餘萬吊之數不符因又派徐委員到營密查並諭西營值年首鋪義泰德號隨同厘局詳細查對各鋪買賣員帳計貨抽厘不得扶同隠匿致干重咎云云又宏盛店經手收捐在數萬金上下現竟杭匿不交任催罔應其中顯有情弊等因大會奉諭後定議先邀山東天津之東衛帮奈該船在營者寥寥無幾茫無頭緒次辦沙寍刁三帮最後辦火輪夾板○刻下上河水稍旺惟連日大南風小船到者甚少元豆四兩一八至四兩一二靑豆四兩六五吉豆六兩二八至六兩一高粱三兩二七至二兩五六銀市八吊三四豆餅七兩七五五月廿期付餅七兩七現餅貨缺○上年倭人踞營口所征關稅火輪夾板均照外國進口例南洋各口稅務司亦遵總稅務司劄文牛莊船照外國船一律征收正稅此日人在營時事也惟中國之東衛沙寍刁五項船隻每裝頭油一簍户關華官向征銀四錢二分六厘日本收四錢五分計多收二分四厘豆餅每十片户關稅銀八分六厘四毛日本收八分七厘五毛計多一厘一毛元豆每百石户關稅銀六兩四錢七分三厘五毛日本收九兩計多收二兩五錢五分六厘五毛其餘雜貨藥材皮包等件名目煩多大約户關每稅八成者日本加征二成尚有加至四成者商民身居虎口冐險營生上半年各鋪均未開張只有日本輪船送糧料到營卽購豆子豆餅裝載回國迨和議告成華人知營口確還中國商人始放胆貿易故七月底通市一律開板生意照舊熱閙各店之執事擋手均守效死勿去之義故獲瓦全他如南頭大户及宋帥公館衙署官房等處均因無主被本地貧民折毁一空竟餘幾堆瓦礫間有數家大掌櫃逃走各夥困而羣分所有以去者如致遠和等銀爐至今猶不可收拾云○道憲飭海防廰諭令大會遴選殷實鋪家各出一吊至九吊小票大會公選四十二家内慶隆昶興茂福恊玉機等六家堅不出票經廰署差傳過堂押令遵照内中恊玉棧本非殷實不過住小南帮辦客每日每人房飯錢一吊八百文並棧房内棧貨租錢而己卽南邊之客棧也聞其貲本僅六萬吊上年吃荒帳萬金幾不能支幸小南帮各客扶助將就敷衍今亦算作殷實之内是誰令豎子成名乎哉○厘局總辦榮道台於前日回營整頓局務革去司事林樂卿逄子和等六人林逄皆隨同查委員上街查帳封帳狐假虎威者此次被逐大快人心○北洋電報官局總辦派吳仲笙至鳳皇城設局通報另委黄燮臣大令運料至遼陽修理舊線通至東邊限月内通報九連城添立報房○今年高麗紅參仍舊照例進中江台邊時每斤抽稅銀五兩餘貨各稅亦照舊完納不能邀免 
[廉訪錄囚]  
　　安慶訪事人函云四月十八日江寛輪船上水官塲向於輪船到埠時必派兵勇在江干守候是日詢知船上有蕪湖縣李甘亭大令拿獲搶刼蕪湖同茂錢莊之要犯若干名解省勘訊省憲委王大慶直刺赴船迎提詎船到時適大雨魚鑰己在三更以後大令與委員均冐雨押犯入城誠恐盜黨不靖故諸犯於手銬脚鐐外又派多兵相輔而行每一犯約用數兵皆鈹交於胸極爲嚴整是夜分寄各監次日經臬憲趙廉訪委首府王太尊在臬署訊問訊畢仍分寄各監廿入日廉訪升坐大堂親提研究内有數名不但非眞盜且非盜夥因飭當堂開鐐釋放並一一以善言開導令其回歸後安分生理不可妄爲此次幸遇本司爲爾昭雪倘以後仍不安分守己被官拿去恐難免王法之倖逃矣各人叩謝而去聞各犯解到時市井皆言不日便當正法今聞悉由廉訪訊明確係無辜當堂開釋皆舌橋爲之不下以爲駢戮於市指顧間事倘非廉訪則草菅人命又將誰任其咎耶 
[拐逃聨誌]  
　　松城大吳橋碼頭船户嘉生者浦南人也客歲在婁邑西鄕誘拐某姓婦藏匿本城南門内某菜園中賃屋而居幾逾一載己生有呱呱矣近被其夫偵至向伊理論嘉生竟恃有護身符不自引罪雖經旁人代爲調停而彼招招者夙性慳吝莫可奈何本夫恨深刺骨除將牀頭人先行領回外一面具禀華亭縣署葛明府准詞飭差拘案笞責一千下荷校頭門並判出英蚨十六翼給與某甲又罰房主某乙以窩頓之罪令出洋二元了案○又小和者亦船户也泊此倉橋爲該船碼頭近日在上洋日輝港遇得小崑山人婦女兩口正擬搭船歸家小和隨招之入艙同宿數宵以一婦分惠其夥爲箝口計小和舟抵松城胆敢催禮樂人等與某婦成合禮查婦本係孀寡上年己醮與夫弟卽俗所謂叔接嫂者今又轉嫁於小和其夫弟聞之次日挈同親戚多人前來問罪現將婦領回而人言嘖嘖聞尙須涉訟公庭云 
[美盡東南]  
　　新授廣東按察司使魁廉訪元陛辭出都道經滬上假寓天后宫側行轅己登前報前日下午江海關道黄幼農觀察恭詣行轅設讌并徴菊部十點鐘時始盡歡而散陪坐者爲貨捐局總辦福和笙觀察上海縣黄愛堂大令云 
[記美國創興博物院事]  
　　美國擬度地上海楊樹浦開設常年大博物院其中陳設美國各省所出之貨准人入内游觀有合意者任憑購取并可浼院中經理人函致美國定購院成之後復就其地設一銀行領事官衙亦將遷入刻己將地購就并由美國繪就院宇圖式郵寄申江開工之期當不甚遠聞此舉由官商合力而成將來不特華人眼人界大開且可仿而行之俾商務蒸蒸日上矣豈非大有益之舉哉 
[馬戲翻新]  
　　虹口馬戲開演後連遇大雨以致暫停兹己修理一新定於今日日夜開演并由泰西續到狗虎諸獸皆能宛轉如意毫無齕啮咆哮有好奇之癖者盍往觀乎 
[馬車闖禍]  
　　前日午後五點餘鐘有四輪馬車一輛由英大馬路飛駛向勞合路而去轉灣時將一東洋車撞翻致軋傷坐車人手指一 
 
 

Page 3

 
 
時鮮血淋演見者欲將馬車拉住一轉瞬間己風馳電掣不知去向矣 
[所犯病斃]  
　　刨棺巨竊朱阿根前在浦東犯刨棺案經爛泥渡巡防局劉二尹飭拿送縣訊責收所於前月十三日患病沈重看役據情入禀黄大令飭發普育善堂醫治延至昨日無效而斃經堂中司事函請大令核示大令查悉該犯向無屍屬旣己病斃諭令堂中照章施棺收殮發壇掩埋毋庸相騐將案註銷 
[流民不法]  
　　浦東流氓黨計木林張阿弟等號稱一百零八將横行不法動輙尖刀相會視國法如弁髦結羣械鬥時有所聞前經上海縣黄大令出示禁止並出硃單按名飭拿當經獲到譚和尚等五名收所懲辦在案嚴阿雪羅金發亦在訪拿案内未獲之人前晚因爭賭起釁羅金發糾人將嚴阿雪左腿打折頭面右臂等處用刀戳傷鮮血淋漓倒臥於地昨午倩人以門板舁至縣署禀請騐傷值日差詢知原委禀明黄大令飭看管候訊 
[所犯復獲]  
　　改過所押犯康阿良於本月初五夜越牆脫逃巳紀前報事後駐局委員揭印峯明府查得該犯家住龍華因犯竊案經龍華汛弁陸君拿獲送縣訊責後發所覊收者因派看役所丁人等持函至龍華請陸君派勇多名恊捕果將該犯拘獲解回城中不意行至中途後有二十餘人追上强刦幸勇丁等奮勇相拒追者漸散當經拿獲三名一併帶回所中揭明府將人轉送上海縣請黄大令嚴辦到縣後由值日差入内禀明奉飭小心看管候辦 
[上海縣案]  
　　昨報紀蔡法林卽榮法林被王阿榮毆傷吞錢一案前晚黄大令委典史蔡季清少尉訊駖蔡少尉步行至縣升坐花廰提訊榮法林形如痴呆不發一語有弟榮阿全投案代訴稱小的在某茶肆爲堂倌無錫縣人與法林是弟兄法林在松鶴樓麫館走堂素與王小弟結仇玉每欲尋釁前經屢次被毆前日王小弟又糾同王阿榮將法林騙過老閘橋拖至壙野處羣毆後逼令吞錢四文八開一枚法林受此大驚頓成呆像回家後不出一語家中人查知情由投報捕房拿獲帮兇王阿榮送至英公堂轉解案下正兇王小弟在逃未獲叩求嚴辦質之王阿榮供亦無錫人在上元飯館爲堂倌與法林不相識伊被何人所毆小的並不在塲實被誣指求前察少尉問法林指阿榮而謂日此人在塲否法林目視良久而摇首少尉飭仵騐視法林週身並無傷痕惟據稱吞服錢洋難以憑騐少尉以其受驚痴呆飭送仁濟醫館醫法王阿榮交差看管候補提王小弟到案再訊榮阿全扶法林稱謝而去 
[英廨瑣案]  
　　水巡捕唐寳榮禀稱前者張錫之石作在浦灘堆放石塊逮案後允卽搬移至今仍未搬去故又傳請訊判張供石塊均堆在工部局界内至界外之石不知何人堆放並非小的之物求鹽别駕再三盤詰所供如前乃商之薩副領事著以此石充公待有人出認再行酌奪○包探趙銀河禀稱金元林王學文二人所開烟館並無捐照經小的查知傳案請訊金王同供本欲捐照因無錢暫緩數天别駕判各罰洋一元仍著補捐烟照○蘇州人賀春和乏資餬口前日掩入劉仁泉家竊取洋布衫袴一套正欲逃逸適被二百九十五號華捕拘獲劉投案領贜賀供失業無聊求恩宥别駕著笞責一百板贜還失主○流氓居阿三無端向船户顧茂根折梢洋半元顧不允竟被扭擊當經一百四十七號巡街華捕拘解到案顧供被居屢次拆梢今又强借半元小的不允致被扭毆幸巡捕至來拘獲居阿三供在泰昌棧爲接客夥因曾唤顧船到杭例扣用錢故向索取求鑒别駕以事屬細微從寛斥釋○包探秦少卿禀稱韓阿四昨晚在四馬路靑蓮閣吃茶有長衫一件袋内銀表一只被陳珍珠竊去報捕後經小的拘獲人贜送究韓投案領贜陳珍珠供蘇州人以後不敢求恩典别駕著笞責二百板○一百九十三號華捕拘解賭徒吳阿三到案禀稱此小在東棋盤街設攤聚賭經小的拘送吳阿三供本地人在失業不得己藉小賭餬口不敢再犯别駕以吳係著名賭徒著枷號兩禮拜發犯事處示衆○包探沈金隆禀稱前因方九霞銀樓被匪欔金約指三枚當有曾爲棎夥之朱阿狗在旁並不追赶小的疑其有弊勒令帮查今查多日毫無頭緒似係眞不知曉且其妻現亦投案求爲交保故帶案請訊朱阿狗供實不知情倘後有所聞見仍當役案報知叩求恩典别駕著交保○包探張阿五禀稱洋人了石於日前乘坐東洋東遺记皮靴絨衫各一件報捕後經小的在車夫孟冬勒車内查見拘送請究洋人因事未到孟冬勒供洋人遺物後小的逐日將物帶出找尋如係有心吞没决不仍放車内求鑒别駕以原告未到著從寛交保○一百二十七號華捕拘解王桂福計永全曹少榮到案禀稱伊等昨在馬順興粥店不知如何起釁互相毆擊擊破盌盆十餘只並毁壞檯椅約洋二元經小的查見一併拘送馬順興投案請追賠毁物王桂福等同供小本營生昨晚酒醉糊塗如今只求恩典别駕著三人合賠洋一元八角 
[法捕房瑣案]  
　　昨禮拜五鄭大令蒞捕房會同謝副捕頭發落各案命提金利源碼頭竊碱之金阿三竊烟梒之謝阿三照原斷各笞五十板從寛開釋○又提竊大羅洋行洋酒之嚴阿華照斷枷號一月期滿責放○流氓沈關康冐充探夥希圖嚇取瑞成衣莊學徒之雪紡五疋昨命提案照原斷荷枷二個月期滿重笞四百板再行發落○船户羅惠生竊取柴炭爲失主拘獲昨日照原斷笞責五十板從寛斥釋○粤婦倪蔡氏控郭月塘欠洋五十元圖欶不還一案兹在押日久命提案著具遵限切疆交保出外如期惜繳○家丁張海亭誘拐主人之妾來滬向老義和棧賺取寄存皮箱六只爲家主扭送捕房鄭大令一再勒限著將逃妾父安兹巳逾限帶案復訊張供主妾現在杭州迭次函追未接回音求恩寛限大令謂爾稱有功名何以在趙宦處當差顯見不實且獎札並不交案命拖下重責張連連叩求大令著還押飭給筆硯赶緊函追如再逾限嚴比○潮州人黄良海以匿名揭帖一事爲沈德福指拿到案訊代著交賭棍劉子南究辦兹在押日久昨日命提到案黄供劉子南現在廣東求恩交保出外尋交大令飭具攺過切結以後不再犯賭姑准交保 
[分發人員騐看名單]  
　　新海防掣籖分發員外則花翎四品銜寳康廂藍主事聶夢麟直隷朱興沂浙江國子監監丞曾炳熿湖南内閣中書喬保衡直隷陸桂星浙江穆炳壇河南光祿寺典簿崔恩熙安徽部寺司務范慶頤湖北○新海防指省分發道三品銜劉思訓湖南江蘇花翎那晉廂　直隷焦聨甲陜西山西同知萬賢鉌江西江蘇花翎朱寳瑩安徽江蘇四品銜顧廷枚江蘇直隷姚奎麟浙江南河吳文增安徽南河藍均湖南南河知州俞紹保江蘇廣西五品銜祥蔭王藍直隷通判梁文啓廣東安徽丁拜榕順天江蘇熊啓夏廣西雲南梅壽臧江蘇山東丁大櫞安徽江蘇談仁熙江蘇貴州藍翎鹽提舉銜德山正白江蘇覺羅春泰正藍江蘇景長春浙江直隷榮勲廂紅江蘇劉松年浙江江蘇鹽運判方臻壹安徽兩准知縣張都泰江蘇廣西王培璧江蘇安徽李瑞懋江西江蘇黄澤書貴州雲南馬長豐江蘇直隷徐麟石浙江山東沈啓宇浙江江蘇徐清鎭浙江江蘇儲先登湖南貴州張邦翰浙江四川胡沅江西湖南朱寳森湖北江蘇鹽提舉銜王焜陜西四川賴以治廣西四川鹽大使宗彭年江蘇兩浙丁恩焈江蘇浙江賴有秋廣東雲南布理問蔡應元安徽江蘇徐家端浙江江蘇州同徐寛濟安徽江蘇直隷州州判劉鄭相貴州雲南按經歴陳紀泰順天廣西府經歴 
徐鴻齡順天陜西費延澤湖南貴州霍壽銘山西四川范肇爵浙江湖北周以正江西廣西蘇鍾蓉直隷山東章濬順天江蘇李振奎湖南湖北孫兆泉山西江蘇章之屏安徽湖北張文蔚江蘇山東孫海澄安徽東河姚世傑江蘇山東方臻格安徽江蘇張振聲安徽江蘇洪丙炎江蘇北河丁恩焕江蘇湖北楊維楝河南湖北陳澤浙江廣西府知事李榮幹安徽江蘇州吏目徐長庚直隷湖北陳鼎枬湖南貴州土之楨山東直隷王銘宣貴州廣西余調元淅江雲南鮑相賢順天四川陸鴻勝安徽雲南縣主簿迮世楨安徽江蘇道庫大使劉崇啓浙江江蘇巡 
 
 

Page 4

 
 
澰高世恩福建江蘇鄭鼎勲廣東雲南杜焕章湖北湖南羅常保江西福建陳夢梅江西湖南王澤文安徽江　但永康貴州雲南瞿爾福江蘇湖北李家培江蘇湖北湯變江西湖北謝增綬河南湖北趙廷相浙江湖北莊慶孫浙江直隷黄中孚江西湖南景長春陜西四川六品頂戴劉敬義廣西甘肅從九品居承鑠江蘇廣西鈕存忠浙江江蘇婁同升浙江福建邵啓宇浙江四川單寳森浙江江蘇蔡虞盛湖北廣西張德寛湖南直隷范得成順天山東興只張彝順天江蘇張受益湖北甘肅吳近義安徽江蘇焦昌齡安徽山東李茂春雲南甘肅許英啓安徽陜西徐其昌江蘇山東鄭宗璠河南貴州謝崇光浙江湖北許履謙河南直隷盛光倬浙江四川李廷璋浙江貴州鹽茶大使矌永年湖南四川閘官謝黻浙江南河未入流董允斌湖北四川余文濤陜西四川○籌餉指省分發巡檢謝恒江蘇直隷典史高玉榮山東直隷樊煐浙江湖南未入流吳守玉安徽江蘇○勞績指省分發道洪恩廣湖北直隷柯銘安徽江蘇同知四品銜林際康浙江北河石耀宗直隷山西知縣戴運寅湖南江蘇安鴻中甘肅山東花翎同知銜羅毓祥湖南直隷藍翎鄭國僑奉天吉林全善正藍江蘇府經歴王玉衡直隷山東縣丞恩厚廂監江蘇葉葆齡浙江江蘇○截取呈請指省分發同知景啓驥河南南河祝欽山東山西○俸滿呈請掣韯分發知縣恩澤正紅○議叙掣籖分發通判陸長康江蘇○議叙指省分發知縣韓壽椿浙江山東鹽大使詹樹森浙江兩淮府經歴劉士林湖北安徽縣丞謝鼎勲湖南湖北張樟直隷江蘇王裕乾山東北河○恩陰呈請指省分發通判陳鴻材廣東江蘇○優貢呈請掣籖分發知縣王榮楙安徽○　滿教識呈請掣簽分發知縣唐濬源河南○應補呈請分發通判李煐江蘇四川縣丞丁毓溎湖南江西從九品王履泰淅江福建徐宗齡四川陜西未入流喻慶瀾湖南福建吕寛江蘇安徽王蘭芳浙江直隷 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡局瑣紀]  
　　吳瑞興昨日至十六鋪巡局禀稱失去單夾衣六件查被隣店戴阿培所竊當經祝龔雲二尹飭地甲傳戴審訊戴供認不諱命責三百板贜交失主具領○歌唱淫詞本干例禁昨日新碼頭顧金氏烟館唤唱春人在内歌唱經陰陽學訪知函致十六鋪局中請爲查辦李蘭史二尹立飭地甲傳該氏到局本擬從重懲責姑念婦女無知飭徐鴻元取保○昨日總巡鍾明府函致十六鋪局中爲因蔡楊衖口瑞裕米店主張殿臣控己歇夥友胡開興放出米洋三十餘元延不往收情李二尹傳薦保張迪甫到局着速了結後經胡之親戚日某代還洋廿五元了案○昨日滬南石街銅作内錢樹福陳子英打架後扭至廿七鋪局中經黄衡堂二尹審訊當將二人各責一百板具結完案 
[美捕房瑣記]  
　　虹口吳淞路第六十五號門牌德義樓麫館昨午十二點鐘因炸魚火力太猛鍋内勃然火發包司驚駭失措卽取水澆潑火遂轟然上識幾不可收拾幸左右鄰竭力撲救得以息滅惟盆碗器皿毁壞無數左鄰萬福樓飯館適值午膳食客盈坐猝聞比偉火發一擁奔出該館少收飯資不少事後經四百三十三號華捕將德義館主拘入捕房好捕頭親往查勘的係無心失火故卽開釋○逢路德榮里第三百三十二號房屋係江北車夫賃居前晚九點鐘因有肥蟲遂相與燭而掩捕偶不經心致蚊帳燃著　時濃烟四射幸人手衆多竭力澆　事經四百二十八號華捕報知捕房尙未查究也○剪給賊紹興人某甲昨晨在北河南路人叢中旋其伎倆致被人擒住唤交走街華捕拘入捕房身購搜出竊具數件存案押候飭包探倪順泉查明送辦○日本人某甲昨午在蓬路地方滋事經八十九號印捕拘送捕房捕頭姑念初犯大加呵斥然後釋出○寍波人某甲携畫眉鳥一頭昨晨至斐倫路閒游突有乙丙等五流氓蜂擁直前敬以老拳將書眉攫之而去甲卽奔告捕房捕頭遣包探竇如海將宋三子張文秀二流氓查獲捕頭飭押候拿獲羽黨併送英公堂訊究○甲乙二女郎居西華德路王家宅嘗往唐家弄新泰繅絲棧做工天中日往領工資甲女尚欲往親串家將所領工洋五元八角先囑乙女帶回昨午回家詢問工洋家中並未收到因向乙女根問則推下知甲女卽奔捕房控訴捕頭諭令候包探查明核辦○胡家橋地方鄕人沈長福去秋翻造房屋因佔地經鄰居某木行控諸縣署案懸一載尙未了結前日早黄大令飭差咨照英公廨派差王慶恊至虹口報知捕房捕頭飭包探范進才在百老匯路義發烟間内查獲拘至捕房捕頭令原差帶回訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十二年四月二十八日京報全錄]  
　　宫門抄○諭旨一道錄前○湖督張奏湖北煉鐵廠告成保獎文　出力各員摺○皖撫福奏報提督前報　慕到籍日期片○將軍恩奏請仍照原擬給獎片○滇督崧奏知州　案含混武員揑　誣人請旨交部分别議處摺○粤營　　奏據員請補守備摺○又奏據請代陳摺○護陜撫張秦採買戰馬請准免稅片○四月二十八日禮部宗人府欽天監　監　　　無引見○怡王等盤查銀　　命○傅侗假滿請安○定公請假五日○賡音布請假十日○崇光續假二十日○召見　　　英延芬溥善○○頭品頂戴湖廣總督臣張之洞跪奏爲湖北煉鐵廠告成尤爲出力文職各員仍遵前奉諭旨保獎恭摺仰祈聖鑒事竊前准吏兵二部咨議覆臣奏湖北創造煉鐵廠告成在事出力各員請獎一案著保各員銜名未據先期奏咨立案應　全案駁回俟奏咨立案另行覆奏請獎到部再行核辦等因知照前來業經臣於署兩江總督任内將著保文職各員聲叙情由開具銜名奏咨立案旋准吏部議覆此次單開在事各員銜名先行存案應俟另行具奏請獎到部再行核辦等因光緒二十一年十二月二十一日具奏奉 
旨依議欽此恭錄咨行欽遵惟查湖北煉鐵廠爲製造軌械兵船之根本關係軍實要需當日創造伊始一切經營廠工煤井工鐵路運道馬頭二十餘處全頼在事各員奔走往來盡心籌畫艱險備嘗閱時四年之久始克告厥成功計至目前巳逾五年委係始終奮勉異常出力但以所保限於額數經臣酌加删减　請保文職十員現旣遵照部議文識十員銜名先行奏咨立案旋准部議令另行具奏請獎並據前保知府黄國璸朱滋澤二員禀稱該員等欠繳捐免保與銀兩遵己赴部交納清楚等情理合查照前保名數先將文職各員繕列清單仰懇天恩俯准仍遵前奉諭旨給獎以昭激勸而勵將來徐牙職各員俟行取履歴至日另行核辦外所有湖北煉鐵廠告成尤爲出力文職各員仍遵前奉諭旨保獎緣由理合恭摺具陳伏乞皇上聖鑒謹奏奉硃批吏部議奏單併發欽此 
○○福潤片再據阜陽縣詳接福建陸路提督程文炳文稱總統皖軍剿辦甘肅回逆行抵河南奉旨遣撤於本年正月間在衛輝府分起裁撤事竣以該處距本籍甚近電請督辦軍務處代奏仰懇天恩賞假回籍省墓旋准河南巡撫臣劉樹堂咨准督辦軍務處電開奉旨程文炳著賞假三個月欽此欽遵由汴省起程於二月二十日回抵阜陽縣本籍所有到籍日期據由該縣轉詳請奏前來理合據情附片具陳伏乞聖鑒謹奏奉硃批知道了欽此○○恩澤片再奴才前在吉林奏保勦滅謀叛教匪案内在事出力武職各員奏奉硃批該部議奏欽此兹准長順咨文内開准兵部議駁令查照尋常勞績請獎等因奴才查逆首孟毓奇造作讖語妄言運會暗結匪黨有數萬之衆潛伏三省推朱承修爲僞王張九令等爲僞帥約期謀叛逆跡昭彰其時吉林兵隊大半調赴奉天助剿軍務正在吃緊道路閧傳也不可朝夕幸賴朝廷威福將士用命旬日之間巨魁授首匪黨潛消並出示不治脅從地方轉危爲安其異常出力之富順等三員固己隨摺保奏業蒙逾格恩施躬冐矢石手獲僞總兵岳祥等之佐領鳳祿等十一員必槪照尋常勞績獎叙似不足以示激勵而勸將來卽其次出力人員經奴才核實删减止保八員且僅一層陞階並未越級合無仰懇一特恩俯准飭部仍照原擬給獎俾免向隅奴才爲激勵戎行起見是否有當理合附片具奏伏乞一聖鑒訓示謹奏奉硃批兵部議奏欽此 
○○頭品頂戴雲貴總督兼署雲南巡撫奴才崧蕃跪奏爲知州辦案含混武員揑贜誣人請旨交部分别議處恭摺抑祈聖鑒事竊查上年七月據鎭雄州知州孟蔭桂禀報率同圑首陸永豐等捕拿盗匪李連鞍等七名格縛斃命等情一案據昭通府知府林紹年以委查該州辦理此案不無鋪張裝飾禀請核辦又經署迤東道錢登熙禀稱據署鎭雄營叅將凌益定函稱該州得受贜欵收富夷陸永豐爲門生誅其胞姪陸貿窑以報贜情並誅及六人爲陪襯道路呼冤各等情均經奴才批飭兩司將孟蔭桂撤省並會委補用知州丁澤化馳往該州嚴密確查去後兹據藩臬兩司裕祥等詳據丁澤化禀稱親赴各處嚴密訪查李連鞍陸貿窑等七犯實係夥衆持械在州屬田黄寨等村迭次肆刦事主吕正邦等家得贜縛人並擒捉事主吊拷勒贖曁綑縛事主婦女强姦及夥衆强搶民女與夥黨張淞停爲妻之犯紳民受害者甚上年六月孟蔭桂赴州屬伐烏關查辦案件據受害之王建候等及地方圑民紛紛指控孟蔭桂就近率同圑首陸永豐等在鸚哥嘴等處先後拿獲李連鞍等七名就地正法張淞停一犯亦己拿獲監禁禀辦當經傳訊受害各家及地方紳民衆口一詞調核案卷亦屬符合至孟蔭桂收陸永豐爲門生得受賊欵一節再四訪查毫無實據等情禀由兩司會同覆覈詳請 
奏叅前來奴才查奏定章程雲南盜刦土匪案件均應禀請委員會審或解該管府道覆審錄供禀由督撫核明批飭正法原所以昭愼重今鎭雄州知州孟蔭桂於率圑拿獲迭刼縛人併强姦事主婦女之匪犯李連鞍等七各卽先後就地正法實係爲地方除害辦理尙屬因公惟不照章禀請委審聽候批示又以格殺監斃各情禀報究屬不合又署鎭雄營叅將補用遊擊凌益定以不干己事轉揑贓欵作函誣人實屬咎無可辭相應一併請旨敕部分别議處以肅吏治而正官常除咨吏兵部查照並飭將張淞停一犯照例辦理外謹恭摺具陳伏乞皇上聖鑒訓示再雲貴總督係奴才本任毋庸列銜合併陳明謹奏奉硃批孟蔭桂等均著交部分别議處欽此○○太子少保頭品頂戴兩廣總督臣譚鍾麟跪奏爲揀員請補守備缺恭摺抑祈聖鑒事竊照廣東肇慶恊右營守備缺應用儘先人員經臣以儘先守備陳焕熹請補兹准部駁該員籍隷本府應另揀名次在前人員請補等因復查陸路儘先守備班内如黄麟翔馬松貴范蘭芳李樹勲趙興發劉登瀛梁承誥盧策勲陳國剛陳占魁或營伍未熟或人地未宜不合請補查有督標中營儘先守備譚復盛年四十七歲羅定州人由武童在黔剿匪遞保千總嗣於克復安南並安等城出力奏准免補千總以守備儘先補用並加都司銜回粤歸標准部註册序補該員年强技嫺前在外省軍營並無叅革朦保情弊合無仰懇天恩俯准以譚復盛補授肇慶恊右營守備俟部覆到日給咨送部引見以符定制謹會同廣東陸路提督臣張春發恭摺具陳伏乞皇上聖鑒敕部核覆施行謹奏奉 
硃批兵部議奏欽此○○太子少保兩廣總督兼署廣東巡撫臣譚鍾麟跪奏爲據情代陳仰祈聖鑒事竊准現任粤海關監督文珮咨稱前任監督聨捷於光緒十九年十一月十八日交卸所有洋稅常稅各欵數目均經核算清楚尚欠金價不敷及燕梳水脚共銀九萬三千九百十一兩八錢七分八釐又巳故監督德生十九年十一月接任二十一年二月二十一日交卸旋卽病故其子繼善在　守候年餘所有洋稅常稅各欵數目尚無虧短惟欠金價不敷及振成銀號例欠關餉並認攤大器價值共銀十七萬三千四百七十一兩七錢八分伍厘均係因公賠墊與有心侵挪不同交卸後覊留日久所欠庫款在粤賓無從譯補現據聨捷繼善分别咨禀均懇 
恩准予回京變産就近呈繳户部以重庫欵而免虚懸等語咨請據情代奏前來臣查前監督聨捷德生兩任交代遷延兩載未能清結委因金鎊價昻虧累太重與臣上年十月間奏查明關庫數目相符聨捷所欠較德生爲少而覊粤兩年一籌莫展德生家屬在粤舉目無親卽再留於此亦於公項無裨所稱變産就近措繳户部亦屬無可如何之舉可否仰懇天恩俯准回京措繳之處出自逾格鴻慈除咨部查照外謹據情代陳伏乞皇上聖鑒訓示謹奏奉硃批著照所請該衙門知道欽此○○張汝梅片再查定例採買戰馬陜西等省距口較近聽該督撫出具印票遺員採買以免紓廻其馬四數目報部知照各口核對放行等語又各省軍營委員赴各口採買戰馬准督撫奏明免稅歴經遵照辦理在案陜省前因甘肅回匪猖獗且勦籌防各營旗急需戰馬當經臣派委儘先守備于焕溶發給印票令先赴寗條梁榆林沿邊一帶就近採買戰馬二百匹以應急需如該處實在無從購買再赴北口包頭等處採買兹據　員以寗條梁等處馬四難購由包頭如數買就經殺虎口分局照騐放行回陜請奏明免稅前來除咨户兵二部暨殺虎口監督知照外相應請旨飭部該准作抵稅額以符定例謹附片其陳伏乞聖鑒訓示謹奏奉硃批該部知道欽此一 
 
