# 1916 - 40 - 4915446

 

Page 1

 
 
   
 
 

Page 2

 
 
時評 
[自作孽（冷）]  
　　以前有亂事人民每深惡而痛絕者以亂事之有害於人民也以前有外警人民每慷慨而激昂者以外警之有害於國家也獨至此次雖有内亂外警而人民忍痛受苦不敢有一怨詞者蓋以此次之内亂外警皆自作之孼人民自怨自艾之不暇而復何敢尤人所謂内亂外警者我本無事而由人擾亂之侵害之之謂也若内本無亂而外無警我自起一波生一浪俾内得以亂而外得以警者此所謂自作孽而非亂非警也内亂外警可以深惡而痛絕之可以慷慨而激昂之非亂非警而自作孽舍自怨自艾外無他法也 
[命令]  
　　二月十三日政事堂奉策令趙山給予四等文虎章馬雄圖給予五等文虎章此令 
　　又令　郝熹給予四等文虎章陳熙虎給予五等文虎章此令 
　　又令　郝熹授爲陸軍步兵上校此令　 
　　又令　任命龔聲揚爲陸軍第四師附屬步兵第一團團長此令 
　　又令　江蘇省會警察廳廳長王桂林着加江蘇全省 
[警務處處長銜此令]  
　　又令　國務卿奏據銓叙局詳稱遵核財政部附屬機關薦任人 
員資格請予叙官等語張師時徐紹熙陶琳李啓琛劉師詒許引之高增秩汪涵李大阮曹樹藩甘鵬雲劉濟坤席爾安均授爲中大夫張頎授爲上士此令　 
　　又令　國務卿奏據銓叙局詳稱遵核内務部任用人員資格請予叙官等語佘同禮特授爲少大夫此令 
　　又令　農商次長兼全國水利局總裁金邦平奏僉事諸宗元回籍修墓懇請辭職等語諸宗元准免本職此令　 
　　又令　司法部奏請任命尹祚霖于鴻儀爲察哈爾都統署審判處審理員應照准此令 
　　又令　署阿爾泰辦事長官劉長炳呈總務處處長楊承宗詳據辭職楊承宗准免本職此令 
[專電]  
 
 
 

Page 3

 
 
　　重慶電張敬堯於十號進赴合 
江十四旅二十八團已於九號到渝二十七團十號到即於十一號悉行開赴前方聞富順又爲土匪佔據曹錕已抵夔縣水淺舍舟登陸 
　　常德電近日黔軍紛紛入湘麻陽又已失守現鳳凰廳異常危急 
　　綏遠電現股匪分河南北兩路上竄北股至五百頃地南股至德盛恒各路援軍紛紛集綏遠沿途商民受困實深中央恐其事權不一專電責成潘都統用嚴厲主義維持軍紀馬福祥不日由綏起程赴後套一帶撫剿 
　　北京電陸使密報留日學生反 
對帝制會成立情形堂議主先用開導否則嚴重取締 
　　北京電陸使密電復陳日政府因我内亂所組維持東亞大局協議會關我存亡現各國多命彼駐使加入 
[特約路透電]  
　　廣州電日前太和（譯音）一役無關重要此不過粤省各處小戰之一端耳革黨謀在外縣起事以分省城兵力但當局擬以各處原有防軍對付當地事變而不輕調省城軍隊上月粤關收入共海關銀二十二萬八千九百零四兩較一九一五年一月多收一萬二千四百六十兩（十四日） 
[譯電]  
　　北京電華字報預料馮國璋將任征西總司令不日將抵北京（十三日） 
　　北京電政府電諭甘省將軍防堵晋匪竄入界内（十四日） 
　　北京電河南將軍奉政府命派兵一混成旅赴岳州（十四日） 
戰電 
[其一（英人路透電）]  
　　巴黎電今晚公報云比境德軍猛轟之後屢屢　在斯台斯特拉及海薩對面渡過伊塞爾運河爲法軍以大炮及麥肯沁砲擊退香巴業美斯尼爾小山及拉伐蘭小山附近砲隊甚爲活動敵軍猛轟數小時後攻入拉伐蘭與聖索泊萊路間法軍陳線之小凸點德軍復在美斯尼爾小山東北回攻希圖逐走昨日佔據戰壕之法軍失利而退法軍以炸彈進攻在戰壕東面續得進步伏斯巨聖狄愛東有敵軍進攻一次未能抵法軍陣前（十二日） 
　　巴黎電今日下午公報云維哇須愛恩北面之法砲 
擊散進至法軍障礙物前之德兵支隊克洛爾附近之德軍進至法軍戰壕即經法軍回攻逐走遺有死屍甚多且被俘若干人香巴業德軍垂暮時及晚間接續回攻美斯尼爾丘五次均未得利勞蘭略有砲戰今晚公報云亞土瓦德軍屢次進攻晨間第一次在一四○小山西未有效果下午猛轟之後分四地點進攻五處爲法軍猛烈砲火所阻尙有一處在一四○小由西法軍第一道戰壕線得有立足地但即爲法軍回攻逐走敵軍受創甚重德飛機一架爲法軍擊中起火落於奇凡希東面法軍陣線德軍在佛里斯南以炸彈進攻未果法軍砲轟瓦斯河敵軍防禦工程蘇瓦松與萊姆間德砲隊甚爲活動德軍屢擬以步兵進攻均爲法砲所阻法軍在香巴業俘有敵兵敵軍在太胡爾東法軍前鋒戰壕得一立足地亞爾薩斯上部有敵兵進攻一次爲法砲隊擊潰（十三日） 
　　彼得格勒電今晚公報謂加里西亞惡戰未已敵軍猛攻之後大受損失奪回楚白羅夫境之高地數處但經俄軍某聯隊鼓勇攻擊後復退走據俘虜聲稱俄砲隊甚爲猛烈敵軍乘夜回攻三次均未得利高加索俄軍攻勢刻正順利進行（十二日） 
　　彼得格勒電德奥軍屢圖奪回基瑪林與慈羅夫二境内之高地足微此數地點極關重要敵 
軍急欲阻止俄軍鞏固西南陣線之防務慈羅夫高地在太洛波爾西面八英里高二千四百英尺控制之地甚廣且控制太洛波爾至萊姆堡鐵路前會爲兩軍惡戰之地敵軍雖暫時佔據該地然一經俄軍回攻即大受損失棄地而退（十三日） 
　　彼得格勒電里加境有劇烈之砲戰德軍在茄柯自斯台附近進攻俄軍由戰壕衝出敗之德軍在特文斯克陣線用毒氣炸彈俄軍佔據加布洛夫加村該村爲庇護特文斯克之要地敵軍屢次回攻圖復未獲效果高加索積雪甚深氣候在零度下五十度俄軍不避艱苦攻破歐士魯姆附近之險要山隘數處俘土兵八百人獲砲七尊及戰品甚夥俄軍仍在猛轟歐士魯姆會聞砲臺之一發巨大炸聲波斯俄軍佔據哈瑪丹附近杜爾太巴特鎭（十三日） 
　　羅馬電敵飛機轟攻意國内地擊死十五人内有婦孺數名受傷者頗衆拉文那紅十字會所及敎堂皆被轟毀（十三日） 
　　巴黎電海軍公報謂輔助巡艦沙爾萊爾大將號（四六○四噸）自八日起蹤跡杳然德國某潛艇曾稱在某處擊沉法巡艦一艘故該艦恐已遇禍云（十三日） 
　　丹麥京城電德國水面飛機一架今日繞丹麥京城飛行兩次旋飛過海軍船塢而去丹人大爲驚異丹政府已向柏林抗議（十三日） 
　　瑪爾太電英船斯潑林威爾號（五五九三噸）於開赴印度途中未受警告爲魚雷擊沉救起辦事人役七十三人已在此間登岸（十三日） 
　　倫敦電海格將軍報稱本月八日德國無線電所傳德飛機攻擊英軍一事實則敵飛機出現天空者共十一架内有一架在英軍陣線後六英里擲下炸彈約六枚餘飛機並未飛過英軍陣線今日侵晨敵軍攻入比爾康附近英軍戰壕爲英軍炸彈隊擊敗棄死傷兵士而逃胡魯區伊泊爾北面公米萊運河均有地雷戰事（十二日） 
　　倫敦電海格將軍報稱昨夜英軍在胡魯區西面轟發地雷一具佔據陷穴之一部分日間 
雙方砲隊大爲活動尤以化漢索倫砲壘庫安希亞美蒂愛爾爲甚伊泊爾空中戰爭亦甚活動（十三日） 
　　倫敦電瑙威商船阿拉巴瑪號被沉船中人皆遇救比商船阿林狄克號亦被擊沉死水夫三人紐約電稱白星輪船公司之塞維克號行抵波斯盾謂在支伯拉太附近爲一敵艦所追（十三日） 
　　巴西京城電德國亨美公司輪船亞森興號（四六六三噸）羈留於比勒姆港中今夜疾駛出口希圖逃脫巴西戰艦發砲轟擊之德船始駛回今巴西政府已查辦此事（十三日） 
　　倫敦電竇比爵士所招募之未婚壯丁尙未召集及依據强迫兵役案所招集之壯丁政府將於此星期内出示召集入伍聞首四級徴兵雖已召集然入伍者人數不多故免役册將矯正（十三日） 
　　倫敦電飛行家蘭哈姆在白洛克倫由距地二千英尺之空中墜下不省人事已舁入醫院（十三日） 
　　巴黎電法報對於在巴黎設立協約國會議一舉極爲歡迎以期得密切之聯合行動且謂今當暫視政治目的爲緩圖以求公共之勝利云（十三日） 
　　巴黎電蘇格蘭首府消息云船隻缺乏運費奇昂政府已决計容許造船家將建造將畢之商船共有五十萬噸位者趕速造成以利航業（十三日）　 
　　蕯洛尼加電法援軍已抵此間（十三日） 
　　哈佛爾電比公報云德砲艦維斯芒號在唐 
干伊爾湖接戰後即被擊沉德兵死二人被俘者二十人英比艦隊未受損失（十三日） 
　　倫敦電克松爵士有任航空事務大臣之望（十三日） 
　　羅馬電法首相已抵意軍陣前（十三日） 
[其二（德人德文報專電）]  
　　柏林電德軍大本營十二日公報云香巴　　業法軍猛轟德軍陣線一大部分後晚在美細巨西北香巴業邸東進攻衝入德軍陣地一段廣不滿二百碼法軍在公白萊高地轟發地雷一具德軍佔據陷穴之 
一邊（西境戰况）俄軍斥堠隊與小支隊在東陣線數地點受挫（東境戰况） 
　　維也納電奥軍大本營十一日公報云九日奥軍佔據鐵拉萊及泊拉柴與巴柴西亞克間之高地（巴爾幹戰况）敵軍偵察隊仍頗活動飛蝶南大公陣前俄軍進攻者處處敗退（奥俄戰况） 
　　又十二日公報云鐵拉萊西面有意軍進攻奥軍所佔之高地均未得利（巴爾幹戰况）俄兵支隊屢次進攻失利奥軍棄太洛波爾西北前鋒戰壕俄軍即進佔之夜爲奥軍回攻逐出（奥俄戰况）伊森沙陣線有活動之炮戰奥軍於佛里區附近奪獲敵軍陣地一處俘敵兵七十三人獲機關鎗三枝（奥意戰况） 
　　柏林電奥政府以關於潛艇戰爭事之通牒致中立國各使内容與德政府致各使之牒文相同其結語曰奥國海軍將於二月二十九日起實行新命令故中立國政府應及時警告其民云（十二日） 
　　柏林電海軍部公報云英巡艦河拉比斯號沉失後又有英商船一艘爲魚雷擊中而沉德魚雷艦救起河拉比斯號之艦長與醫士及下級士官各一人又水兵二十七人但醫士與水兵三人因在水中曆時過久故不久即死（十一日）　 
　　柏林電瑞士百倫報云希臘首相斯庫魯狄因意國欲派警兵隊在柯夫島登岸已向提出抗議文中謂希人聞此消息大爲震動如因此發生意外事變希政府不能負責云（十三日） 
　　柏林電海軍部公報云九日午後德飛機向英國拉姆斯格特之船塢工廠與軍營擲下炸彈甚多（十日） 
[東方通信社電（日本人組織）]  
　　北京電某外國公使館接到廣西電云日前齊集廣南府之雲南護國軍第三軍之一旅於 
八日開始行動向廣西進發 
　　又由雲南向貴州熊克成（譯音）所率之部隊似由曲靖向貴州省西南之興義縣此等部隊想係對由廣西入雲南之龍覲光部下兵隊 
　　對廣西方面之雲南軍現於蒙自開化兩處設立兵站本部（十四日） 
　　北京電廣東電云現至南寗之龍覲光兵力僅約一團龍部下之大部仍在梧州（十四日） 
　　北京電據由安南轉來雲南電云雲南政府任周震慮（譯音）爲貴州北伐軍總司令官（十四日） 
　　北京電長沙電云佔領湘西晃州及鳳凰（譯音）之部隊即前駐防銅仁縣王（譯音）團長所率 
之貴州軍今王已致戰書與北軍司令官矣（十四日） 
　　北京電北京政府嘗與美國資要家交涉借欵惟其交涉似未進行（十四日）　 
　　北京電一月鹽稅收入共計三百二十萬兩關稅收入二百四十六萬兩常關收入二十五萬兩（十四日） 
　　東京電中日滿蒙兩銀行案本日由議會照原案議决其希望滿蒙銀行發行見票即付之一種銀劵亦决議許可 
　　政國兩黨之修正案即兩銀行併而爲一資本金五千萬元重要役員均分本店所在地不决定等之案以少數否决惟一般人民寗以此修正案爲可云（十四日） 
　　東京電奥國參謀本部附屬軍人二名奉其本國之命有向神户之形跡其目的在將秘密書類交付在天津之同類茲由英國官憲述明前因照會日本官憲請爲搜索逮捕故已開始活動（十四日） 
　　東京電伊集院彥吉氏已奉命爲駐義大使約於來月中旬赴任現大使林男爵待命之後暫時休養（十四日） 
要聞一 
[山東防衛沿海之會議（懷瑾）]  
　　第五師張樹元師長自奉命帮辦山東全省軍務兼轄各路巡防營之後昨又奉到密電令速 
注意東北沿海一帶蓋因烟台登黃一帶時有不靖之謠故也現張師長擬將五師全部移駐濰縣以濰縣爲主力軍集中地點爲司令部駐所俾便於策應烟濰一帶及膠濟線之防務故於十一日下午七時在普利門外換乘肩與進城會晤蔡巡按使籌商調遣軍隊辦法蔡巡按擬令兗沂一帶防營移往烟濰登萊一帶而留十七團保衛省垣張師長則主張將十七團及五師全部盡數移主濰縣據張師長之意見謂省垣雖緊要然地處適中現有九十四團一混成團駐防已足保衛即有事故而德州天津徐州蚌埠均駐有重兵津浦交通便利朝發夕至可惟救應不若膠東一帶有所牽制交通不便地方廣　土匪充斥等種種製肘豈素無軍事敎育之防營即可保衛乎故不若仍命防營維持地方仍置原處惟抽調三營挑選精强以補十八團調往蘇州之缺額較爲得策且由兗沂一帶徴調防營至烟濰須經海運經費甚鉅究不若十七團陸行出發往濰之費省而功倍也會商至九時蔡巡按似不甚爲然張師長乃辭别往將軍府磋商特開軍事會議公决張師長之說爲優勝遂决定調派十七團往濰故今日十七團全部自趙子才團長以下於下午一時出發步行往駐濰縣張師長則擬明晨啟節前往駐節至司令部先發隊之各員則均已於前日啟行往濰矣 
[南京快信]  
　　聞統率處昨電馮將軍請酌量調撥勁旅若干開赴前敵援助 
　　第二期儲蓄票票額五百萬元獎金此次加增僅開彩一次還本仍俟三年准五月一日發行財廳昨已奉到部飭 
　　保定武昌上海杭州廣州成都等六處設立視學監昨有通咨來寗 
　　本年内國公債定二月下旬發行蘇省派額照舊案辦理以省手續　 
　　建威艦長郁邦彥有調海容消息 
　　齊使委甘常慤爲貧民工廠及馬路工程總稽查 
 
 

Page 4

 
 
   
 
 

Page 5

 
 
   
 
 

Page 6

 
 
 
要聞二 
[緊急中之西南戰報]  
　　川江防務之注重海軍劉總長前因調查事件赴滬寗等處執行一切忽以滇事吃緊及鄂而反� 
茲聞政界確息劉子英氏昨復受命將二次出京其所辦之事係爲視察長江一帶江防情形及艦隊之調動並往湖南四川兩省與各軍政長官有面議事宜政府近日提議擬在川省另設江防使一缺辦理金沙江一帶防務以專責成劉君此行與此項問題亦極有關係不日即當偕同隨員乘京漢鐵路火車出京公府軍事顧問川人李凖氏前曾任虎門要塞總司令而對於川省水路要塞知之甚稔連日參預征滇會議指陳水路利害均中肯要頗爲政府所倚重日昨某要人條陳設立四川江防使專辦長江及金沙江防務政府甚以爲然頗屬意於李將軍一說謂黎鎭守使天才亦有希望但政府前擬增設宜昌警備總司令議特任黎氏兼任曾去電徴其政見聞黎氏昨已電覆力辭不就仍堅請率師征滇等情然則江防使之說即有任命黎氏之是否同意固未可知也 
　　叙瀘軍事之近報新支那報云據四川某處情報雲南省城尙屬平靖護國軍着着成功今預備派兵往援在四川之革命軍暗通雲南軍之四川第二師師長劉存厚所率軍隊之一部目下集中於瀘州附近之納溪正與在瀘州之四川軍對戰又龍覲光所率軍隊已到廣西省之南寗雖預定四五日間聯合廣西軍由南寗向雲南然廣西軍一切不應彼等之勸誘云云　數日以來京外已盛傳四川瀘州有被革軍陷落之說惟政界消息則謂瀘州陷落全屬子虚該州現爲有力北軍所駐防尙無他慮惟叙州方面之革軍　次東進北軍亦徐向西行其間距離不遠故雙方軍隊不免有小衝突云云然一方面宣布之官場捷電又歷數在瀘劇戰之各情是瀘州之現狀必非安然掌握於官軍之手而一無所慮抑亦顯然自見也並聞政府以叙州被南軍佔領後重慶亦在動搖之中陳宦困守孤城尤屬危險特擬遣派張岱杉氏赴川與陳協謀保川計劃蓋因張與陳交誼素厚故也並聞張氏三二日内即行束裝赴蜀 
　　黔省軍事之關係貴州獨立宣布後已有命令將護軍使劉顯世開缺聽候查辦官場消息謂在此命令發表時尙未確查劉顯世之確實行蹤昨據密探報告謂黔省獨立實係劉顯世聯合滇軍甘心附和其勢力並已及於湘西各處政府若不根究恐致威望益形墜落故擬日内即將特頒申令宣布劉顯世之罪狀並褫奪其職官及已對之一等子爵與已授之勳章等項茲正由内史處起草在此星期内外或當正式公布至於劉顯潛一曆新華富之征滇臨時軍務處昨日曾特開軍事會議並奉交諭略以貴西道劉顯潛自奉策令升署巡按使條經多日何以尙在本籍逗遛觀望不前且劉顯世蹤跡亦未據申明是否中途消息隔絕抑係别有原因飭令迅速明白具復並將近日軍情隨時飛電以慰遠厪云云該處爲貴州獨立問題最近數日連開特别密議籌畫進行征伐各機要惟中央各機關熟嫻黔省軍務地理情勢者甚屬乏人殊極窒碍昨已分電鄂湘桂各省將軍巡按使着即迅速物色精嫻黔省軍務地理情形專員一二人趕即保送來京以便參預機密 
　　湘邊危急之報告現據某處消息貴州自實行宣布獨立與滇省取同一態度以來其獨立政府意見第一確係欲阻止中央軍隊援救西蜀次則聯合廣西進取湖南是以黔省宣布獨立之際同時即侵至湘邊並聞湖南湯將軍已經探知此種計畫並據探報獨立軍日内即有分路進取長沙之說日來湘省已見有大批避亂商民紛由湘邊雜入湘省内地現已亂機四伏謠諑紛起人民大有一夕數驚之概頃曾由湯將軍將該省之危急現狀報告中央惟其内容極密先是雲南獨立軍逼入川境政府曾派兵征討並携有飛機藉資偵察敵情今湘邊又有亂事消息難得昨日軍事會議提及此事擬再派飛機兩架前赴湘邊偵探敵情以爲軍事上之一助 
[中央對於滇事之計畫]  
　　軍事權限之劃分難政府因海陸軍統率辦事處與征滇軍事處性質相近權限不分時形衝突目前特飭該兩處會商劃分權限之辦法詳細擬定呈核茲聞兩處人員對於此事主張不一統率辦事處自以該處爲海陸軍最高機關且爲法定者按之名實均較軍事處重要主張請改統率辦事處爲海陸軍大元帥府並規定軍事處爲該府之一部分專辦關於征滇之軍事在軍事處一方面之意見則以該機關爲雲南問題而特設固爲臨時機關但不可不有獨立性質以免諸事之牽掣貽誤主張請規定該處專辦征滇之軍政其餘隣滇各省之軍備及他項事宜隨時酌量情形或由統率辦事處專辦或由兩機關會辦陸國務卿擬將兩方意見呈請核定又聞政府因現時軍典各省郵電阻滯且恐往來探報機事不密特改用專人口頭傳遞之法現在出發者日必數起　 
　　政府規定之征南策公府中每日連開關於滇事之會議如政治顧問莫理遜君等均須每日到府以備諮詢其會議内容極守秘密據順天時報謂業經决定征南之策（一）對於南軍官用集中主義即一俟敵軍集中於一地之後則以北軍大隊一擊之下而適於殲滅彼軍爲主力至其决戰之場所則有二處第一爲重慶左近第二爲武漢現今南軍自各方面漸向重慶方面齊集是即敵軍將陷於術中之表示然萬一北軍戰於重慶附近而不利則退軍堅守武漢以决行第二次之激戰以收全功一俟成功即不移時直以外交解决之蓋北軍獲勝即對於南軍令其議和以期速行恢復太平（二）設不幸北軍第二次復於武漢失利即將採最後之外交手段敦請某國賴其力向各國婉求臂助而用平和手叚以回復長江方面之治安云云其說確否蓋不可知 
　　前敵軍隊之獎勵說政府爲鼓勵征滇前敵軍隊起見擬特定一優異獎勵章程迭在新華宮内會商此事聞現已確定爲四種詳章已飭政事堂擬訂其内容一進封如某軍克復某地統率該軍之軍長如已得有男爵則進封爲子爵餘此類推二加銜如統率該軍之長官爲中將以下之官則加以高一等軍銜或進授以中將上將三升職克復某地之某軍軍士或下級軍官最爲出力者則按其原職升用四加俸在戰爭中出力之軍士按照其原薪數目每月加倍發給但無論上級下級軍官及兵丁均不准同時得兩種獎勵茲據公府某要人云極峰以龍氏昆季効忠政府始終不懈對於防戰種種計劃尤爲出力除已授臨武將軍外特擬授予勳三位藉酬偉功又黎天才師長亦將任爲懷威將軍均將於日内發表昨聞政府密議此外尙有將任爲將軍者數人計爲川軍司令杜文詠桂軍司令韋榮昌及第七師長張敬堯第八師長李長泰等現正在密議之際或不久卽當先後發表政府此議係爲鼓勵前敵將領忠勇之熱忱起見亦即實行前項詳章之發端云 
[西北軍事之近訊]  
　　自綏遠包頭等處警電傳來以後總統對此擘劃靑旴倍勤茲據公府某政客云中央昨接山西密探報告謂晋省近有多數黨人散布反對帝制傳單意圖肇亂察哈爾都統亦有急電到京報告邊防吃緊情形閱後益形焦急至如何籌議對待辦法或剿或撫因關防極密無從深悉並聞雲南獨立後北軍多已派往南下中央所直轄之北軍共計有八萬餘人派往南下者約五萬其餘爲保衛京師及駐防各處亦難調動現在晉北革命黨之活動既如上述政府亟廳並顧兼籌無如軍隊多已派往南下擬調各處駐防軍而各該處防務亦極其吃緊又難免有顧此失彼之虞故尙未聞籌有若何善策 
　　奉天第二十七師長張作霖前晚奉召來京已見各報據外間傳言謂係與政府商議防範蒙匪辦法又一說謂當時盧永祥所部第十師南下後政府原擬調張軍塡紥北苑鞏衛畿疆惟因某項事情中 
變原議僅調來四百餘名現在北苑此次張師長之奉召似仍續商此事兩說未知熟是 
[秦晉間近事]  
　　自弓富奎續西峯起事後秦晉間之防務非常吃緊而電線一端値茲要電往來紛忙之時尤關重要設有　滯貽誤匪輕前因邠長至安化地方被人割去大線百餘丈之多以致由甘至陜綫路呼應不靈昨陜西省長嚴飭邠長速緝此項竊線贓證并令經過各縣加意保護認眞查防 
　　新簡財政廳長馮汝驥自簡任後因與財政部磋商要欵迄未出京頃得京中來信馮氏已將諸欵籌定陜省旅京人員業假安慶館爲之祖餞不日即乘京漢車來陜履新 
　　前月二十一晚距華陰四十里方山橋之西發見搶案聞當時天尙未明有匪徒數十人見路過銀車二輛欲行攔刧俟到極宮廟後槍聲突起護送車輛人聞聲加鞭急走被匪追趕上車將銀物搶去紛往西北逃走所剩銀洋報由華陰縣另派幹役護送前往估計贓欵約有九千餘兩并拒傷數人近已通飭嚴拿矣 
　　山西土匪首領盧占魁率衆蹂躪平魯窺伺河曲勢將演成大患後經同武將軍飭孔鎭守使駐紥朔縣黃旅長移師河曲合力攻擊現雖散去而地方尙未安靜也 
[江浙間之江防與海防]  
　　靖威將軍蔣雁行上月奉命前往江寗上海一帶調查水陸防務已見前報昨有電致統率處請爲代呈大致報告吳淞長江各路砲臺及各兵艦現時布置情形並奉寗諭與馮宣武將軍楊護軍使接洽關於軍事上各項事件聞尙須赴徐州與張定武將軍會商江防事宜二三日内即可回京 
　　浙江興武將軍朱介人氏昨日電呈公府略以西南戰雲緊急北海門户異常重要查鎭海東山下之震遠砲臺與東港浦之德威砲臺形勢險要但年久失修擬請趕緊修復並改換大砲以重海防等語聞已經政府核准即日測量估修矣 
[湘中告警後之鄂軍事]  
　　滇黔軍隊現進攻湖南晃縣已被佔領洪江常德防務吃緊中央慮湯薌銘馬繼增之兵力尙不敷調度昨恃飭新近移防武漢之第八師長李長泰率該師主力軍入湘並因鄂湘唇齒湘如岌岌鄂亦動搖復命襄武將軍王占元協同靖武將軍湯薌銘籌劃湘省軍務所有湘省用兵事宜均會商鄂省辦理以期鞏固大局聞前日湯將軍來電云常德現須砲隊鎭守王將軍即調駐紥南湖之鄂第一師砲團前往該團砲兵聞多係新募成軍未久 
　　武漢各軍現多調往川湘及本省邊界致漢陽兵備甚形單薄兵工鋼藥二廠爲製造軍械重地雖曾派有防兵尙慮防範未周或生意外王將軍特飭該二廠長將廠中儲存之各種鎗砲子彈悉數移至省垣楚望臺軍械庫保管即將該庫撥歸二廠附屬蓋以武昌兵力較厚於漢陽防務亦較嚴襄也 
[滇警中之川黨案]  
　　滇事發生後黨人在川積極運動該黨案層出不窮前此在提督街三義廟監獄學校内捕獲學生龍淵一案已詳前報龍鎗斃後無人敢領屍首用火匣埋於西門南巷子外之亂塜中亦可憐矣茲將續破之案錄左 
　　少城通順橋下前同仁工廠採買楊剛宅内一月十二號經偵探隊拿獲黨人高漢先一名緣高係雙流人在省無聊且不肯小就每在茶房酒肆中痛駡時事日前又在少城某茶館内肆口在罵間忽來一人與之談話頗相投契遂訂爲莫逆交互相往來者多日高遂謀往雲南而不知相遇者之即係偵探也該探見其無旅費助洋五十元高始將家眷移至通順橋楊姓宅内安置以便起身俄高又向該探借銀五十元收拾行李定一月十五日起程十二號夜高之友及該探等均往賀新遷并祖餞而偵探之密報已到軍署矣正歡宴間軍隊突至即將高及其友人等一併捕去迭經軍法訊問高供認往滇不諱遂於一月十五號綁赴北門外槍斃其餘則分别保釋 
　　少城包家四川甲種工業學校昨忽有軍隊前往檢查捕去學生十餘名聞因該校學生等製造炸彈被偵探查獲黨人與該生等之信（聞信内訊問炸彈製成否）現在軍政執法處審訊中則是否確有此信或此信爲人誣揑並有無製造之憑據等外間尙不得知近日省城各學校監視學生甚嚴各校校長均紛紛自行檢閱各生箱篋以防他虞 
[廣東省外黨人之紛起]  
　　廣東龍將軍以迭接高州淸遠東莞各處警電雖經酌撥軍隊前往鎭懾惟恐黨人乘機竄入省垣故特於月之七號晚發出命令加緊戒嚴是晚老城德宣街後樓房正南街蓮塘街天平街新豊街司後街衛邊街華寗里各街口除有軍隊扼守外並每處加派二名配足器械彈子通夜梭巡各路砲台及扼要地方亦均嚴爲戒備情形非常重要茲將各處　信錄下 
　　淸遠之役廣東淸遠地方同爲盜賊淵藪嗣經政府派委徐厲波前往招撫已將首領王洪鄭平等招集夥類五百餘人自行携械投誠編爲招撫軍頗能安謐近王洪受黨人運動於月之一號晚糾集本軍同志佔踞虞姬廟側之花塔塔内儲有火水十餘罐火藥數堤銅水應筆六枝乃進攻駐紥朱坑虞姬廟之警衛軍擄獲叚長一名勒令該處全軍響應該段長不從即將其槍斃警衛軍楊統領據報即派軍隊極力救護始將黨人斃七名重傷十餘名官軍亦傷五名斃三名並有四名失去無蹤是役通宵血戰鎗聲隆隆至二號午始行停息事後搜羅該處碼壳計有三羅之多同時龍頸方地駐守之警衛軍亦被招撫軍圍攻交戰亦甚劇烈又四號午楊統領派隊前往朱坑辦案行經洛坑地方突被黨徒數百人在山頂開槍截擊當場轟斃軍士四名重傷三名　得軍隊赴救始行散去現楊統領已派大兵攻擊並將以上情形詳報來省矣當道昨據淸花等縣紳商密報黨人數百大 
書陳炯明令旗圍困三坑市該墟駐防警衛軍警察被斃數十名掠去鎗枝團勇出救復遭擊敗該處淸花三廣四邑通衢極爲扼要倘爲佔踞數縣買賣阻塞乞速派大軍赴剿駐防云云人心之惶恐可見一斑矣 
　　道滘之役巡按使頃接東莞沈知事報稱亂黨東江僞先鋒吳積玉勾通土匪謀攻道滘昨集駁壳隊潛赴虎尾洲窩聚起事謀撲縣城當即督率棄隊長駕船并咨會李名璘迎擊水陸并進合圍攻剿擒獲多名已經潰散云云官場之報告如此實際上否已散則未可知也 
　　水東之役駐防水東陸軍第一旅三營連長巫紹光排長陳雲漢及兵士徐熾南等二十餘名受黨人陳興坤陳興泰等運動串同水東檢查局勇林慶祥圖謀起事被該營長察悉電禀將軍請示辦法旋由龍將軍一面電飭該軍㧞隊返省交替一面密電李團長文運預派軍艦前往崖門海口堵截李團長布置停當適一旅三營㧞隊乘水東信昌輪船返省該軍艦遂駛近信昌船旁將艙封禁勒令該營繳械並挾該輪駛返江門停泊西砲台河面將受運動各軍士長官詳加審訊即用繩綑綁押赴狗山脚鎗决矣又聞巫紹光等迫脅旅長陳宏萼獨立後陳旅長密電楊道尹派出李營長督帶大軍前往同時車統領亦派警衛軍第四十四十一兩營星夜馳往水東四面合圍巫紹光率所部相持良久因衆寡不敵而退現恐地方尙不能安靜也 
[龍使將何途之從]  
　　粤省征滇軍前鋒第一第二兩聯隊業於昨年歲暮出發已抵蒼梧惟第三團軍隊係最後調遣之帥須與龍使同行其所部各營亦於去臘在石龍等處取齊早晚領足餉項出發聞龍使此行係由省河乘坐兵艦逕赴梧州與先到各軍會合再由梧州溯游而上改淺水砲艦取道大皇江以達南寗不必繞越北江致稽時另一說云龍使初擬赴桂會師故各隨員先行遣桂迨起程時忽改由香港出發經北海海口直達海防旋繞安南入滇其偵探長陳品三到桂之後尙遣隨營稽查劉子安返粤探候龍使行程詎抵粤時正已出發劉某乃速行回桂報告按此兩說前說見粤報後說則見港報消息互異可見龍之行動頗不明瞭也 
[謀殺蔡乃煌敗露案]  
　　廣東通信云三省禁烟專使蔡伯浩寓所向由當道派出特務軍警數人輸値守衛防範極爲森嚴詎日昨突有黨人楊平等託名賀年夤緣認識守衛隊目鍾振許以重資使將蔡使暗殺該隊自佯爲答　許以乘便下手俟該黨人去後即將此事密報警廳王廳長據報贛嚴偵探　扮民裝帶同游擊隊馳往 
 
 
 

Page 7

 
 
緝拿果在陳塘允花妓寮拿獲王廳長以該隊目不爲利斷賞銀一百圓現已將以上情形詳報當道請將該隊目後優保獎以聯有功 
[延長油井輟工後之所聞]  
　　上海泰晤士報載二月七日北京通訊云據西安中國訪員函稱美孚煤油公司在延長開鑿之三井迄今未得豊富之石油公司中人曾言諸井均已無望公司大約將遷運機器至川省開採中外要員已有束裝離延長者又稱延長自美公司開鑿油井後日見興盛宛如直隸之唐山頗有成一要鎭之希望該公司輟工之後直晉魯之人僑居於此者均將大爲怏怏延長當地人民則因美公司之失敗咸恐外國公司無力能爲繼者又有一說謂延長油井工程中止實因上年熊希齡未與比尼斯在京訂定滿意之合同之故至於美公司入川一節恐難辦到蓋中政府前曾與某英商訂有開採川省石油合同此項特權未便許與美人也 
地方通信 
[蘇州]  
　　查造軍隊詳表蘇垣自魯軍十八團開調來蘇駐防主客各軍林立齊使飭吳縣知事孫少川君自本年一月分起將本邑駐防各軍隊兵力數目分紥地點到防日期並各該長官姓名限令十日詳細造表呈報事屬支配防務關係重要勿得等視具文抄錄上年成案以圖塞責並限令每於月之三號將上項調查詳送到署縣長孫君特備文咨請本城各軍隊查照造表以便彙案存轉 
　　參謀長履新禁衛軍第四團團附王兆鰲君經蘇常鎭守使荐充本署參謀長並將加委各員組織情形詳報省軍署核示茲聞王中校業於八號履新辦處參謀任務 
[松江]  
　　軍隊調防消息駐松十四團兵士連日操練非常認眞龔團長約束亦嚴有事上街均需胸懸號牌故新正以來無成羣結隊入市閒遊者刻聞該軍有調防龍華之說未知確否 
　　考試私塾敎員省飭調查私塾敎員示期考試所以防蒙師誤人子弟也松江各市鄉私塾敎員除免試資格外餘均於初十日起在荷池弄小學敎員講習所舊址考試由李知事命題學務職員監試第一日到七人題爲誨人不倦第二日到十四人題爲擇其善者而從之聞尙須考試二日始能竣事 
　　取締書場原因新歲以來市景闌珊惟城内長樂社得意園及城外百歲坊等演唱彈詞變玩戲法座客頗盛詎百歲坊書場前日忽由警局取締嗣知爲各界新年消遣所在並不釀事遂不即嚴禁聞此事發生由同業爲嫉妬起見裝點危詞函禀護軍使署軍署恐碍治安轉知松司令部飭下警局偵查現警局一方面已將各書場情形禀復軍署矣 
　　爲民請命無效松金寗三縣士紳前因官產局狄委員巧立優先權名目召賣湖河漲舊剝奪千百墾户生命聯名禀懇上游將優先權名目取消先儘墾户歡價承賣曾該訂報茲聞上游已批斥不准惟診臂奪食人不能甘或恐别釀事故也 
[太倉]  
　　女校遊藝會紀事太倉縣劉河鄉鄉立女子初等小學校於舊曆正月初八日舉行第三次遊藝會初定會期一日嗣因未開會前男女賓蒞場者已座爲之滿而後至者尙絡繹不絕遂由校長吳仲裔登壇宣布請男賓明日來觀延長會期一天統計兩日來賓人數達千餘人該校學生表演各藝共四十餘節均見純熟内有不識字之害一節描摹一女子受不識字之種種害處足令觀者猛醒閉會後分贈各來賓花子以留紀念 
[鎭江]  
　　去年錢業狀况舊曆去年鎭郡各項商業尙稱平平惟鎭埠從前以錢業贏餘爲鉅光復後營業一落千丈夾易既小獲利遂微聞去年鎭郡十餘莊祗盈餘三萬之數云　 
　　種樹保固鐵道鎭江安平廣利交通三人力車公司前曾提議合資於新馬路兩旁栽植各種樹木以固鐵道現已議妥實行故實山及黑橋西門外一帶之新馬路已植多株矣 
[揚州]  
　　知事撤任原因儀徴縣知事杜翰生於滇事發生後異常戒　� 
備日前忽接得匿名揭帖因恐有人運動煽惑即密禀巡署預防齊使以該知事措詞張皇恐難任重當即另委白士藝接替 
　　照章組織勸學所江都縣周知事前接部飭改訂勸學所章程當即會同縣敎育會磋商遵章組織茲聞已擬定委某君爲所長日内即將發表矣 
[南京]  
　　阜寗屯田繳價之風潮屯田繳價一事各廠多因辦理不善激成風潮現阜寗唐知事電致官產處謂該縣境内鄕民因辦屯田繳價聚衆滋擾請飭催陳孕寰駐辦員趕速回阜料理善後事宜云云曾處長接電後當即飭令陳駐辦於昨日星夜前往矣 
　　工人糾衆毆斃軍官誌聞下關洋商某洋行湖北帮工人多名昨在某茶館攢毆皖帮工人一名適有老虎山某營排長同兵士兩名在該館品茗上前斥以不應以衆欺寡詎該帮工人不服蜂擁前來用亂石將該排長頭顱撞傷腦漿裂流登時斃命嗣因崗警鳴笛經商埠警局派警圍捕省警廳聞警派出保安隊出城彈壓已於今早將肇事之人捕獲三十餘名乘火車押送入城解廳訊辦未知如何了結也 
[杭州]  
　　華洋輪船公司創設之緣起拱埠新設華洋輪船公司專走湖州下游各埠一節已誌前報茲聞該公司之創設個中底蘊頗與四公司略有關涉蓋據一般傳說謂該公司經理石阿唐本四公司之外場因某洋人邀往各處游歷有悞請假日朗送被斥退阿唐告訴洋人該洋人殊抱不安絟借資本二千元並代貨船隻獨絞公司近日已飾　妥善定於二月二十四號開行搭客價値較他公司低抑 
[廣東]  
　　粤中商况概略去年粤省商務因歐戰水災影響頗大茲錄各業狀况如左粤省出口貨物以土絲茶菜烟絲爲大宗省城絲莊因洋商停止辦貨一時消滯致各屬絲偈紛紛停歇全省禾稻因被潦水淹没收成已短穀商藉勢抬價後因外省運米接濟始無缺乏油豆柴薪皆由北江運入水災前後價格尙無起跌火油一項自戰務發生後價格漸起去年底星鹽每罐價値四元最次者十字　每罐亦須二元六七角其餘洋糖洋麵洋酒洋罐顏料花紗及各項用品無不騰貴數倍業洋貨者獲利無算據銀業中人言昨年出入銀根頗受牽連緣各屬絲偈繭市及省城洋莊向係付揭最大一時轉運未通以致付家紛紛提起揭項滯收銀行被其牽率至金飾生意獲利者居多數猪油洋麵果子亦甚暢消省河猪肉行春夏間生意平淡水災後始覺暢盛獲利甚豊以辦洋莊之臘味店生意停滯多受虧折他如消耗品之紙通花向有承辦外埠洋莊自戰務發生生意停滯虧缺亦屬不少生果柑蔗菜蔬年底似覺暢消然不能補水災時之損失又據屠牛商人言昨年生意平穩嗣因捐稅重徴應盈反絀參茸藥材不免亦有牽連京果海味多屬某國貨物昨年亦因一時失勢獲利有限醬料雜貨本無影響杉料磚瓦稍有獲利中惟官辦之紅毛泥廠因邇日建築浩大一時暢消雖日夜開爐製造仍有應接不睱之勢其獲利固非細矣此去年商務盈虧之大概情形也又上年羊城各銀號除澤安普德兩家倒閉外其餘無甚風波並聞中國銀行全年盈餘有三十餘萬云 
雜評一 
[戰事雜譚（默）]  
　　某京報載中央之軍事方略其决戰地有二一爲重慶附近一爲武漢蓋以重慶之戰不幸失利將退而决戰於武漢也然黔滇軍向抱出湘以趨武漢素志而據近日東電所傳� 
之湘中消息進行又甚迅速使果湘有變動則武漢之决戰不待在重慶戰敗後也武漢爲全國中心苟以此爲戰場則長江各省搖矣戰機瞬息萬變我誠不敢料其至此亦不敢决其必不至此 
　　各國戰爭中之飛機或抛炸彈或探敵情功效甚著中國自雲南獨立後中央所派北軍即携飛機以行然至今日雲南軍之人川入黔行動自如絕未見稍有所阻礙飛機之成績絲毫未聞而今之湘事緊急又以派飛機聞矣 
　　龍覲光粤東征滇軍之大將也全軍須以大將之行動爲行動乃軍隊既先大將而行而龍之出發遲遲今據報載忽稱將赴桂會師忽稱將赴港由安南入滇一若密使之取秘密行動者然是誠一可異之事也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新正商業調查錄]  
　　絲江浙一帶出口貨以絲爲大宗去年在開盤之初每包不過七百兩至舊曆七八月後逐漸增漲竟至千兩其價爲向來所未有舊曆小除夕有法船出口運出廠絲二百餘包均往法國之里昻市新正開市以來市面甚爲暢旺賣價約一千零四五十兩而頭號之貨均已爲紐約絲織品廠採購上海存貨幾乎無除現總計白絲一項本埠存貨不過五百包而已黃絲存貨則約有一千五百包上海絲市向由華商預先抛出今年繭市尙有數月而抛盤聞已有數千包之多而各洋行近以貨缺交貨時即稍低之貨亦不挑剔對於抛盤一層則即七八月之期貨亦願預訂由此觀之則今年銷路必暢旺蓋歐洲產絲之地以意大利土耳其爲最而二國皆在大戰爭中出產大減美國需要之絲遂多仰給於亞洲也至於上海現時存繭亦屬寥寥故絲廠有數家因無繭可得不日恐須暫行停繅以待新繭之上市云 
　　棉新正開市以來棉花一業生涯殊覺冷靜棉紗在舊曆歲除之前四川帮現買四千包價頗低廉開市後交易不多至正月初十日止售出之貨計十二支鐵錨二百包八十六兩十二支天官二百五十包八十八兩半至八十九兩十四支鐵錨二百包八十九兩十四支四喜一百二十五包九十一兩至九十一兩半十六支牧羊二百包九十四兩十六支鐵錨一千七百包九十一兩至九十一兩半十六支雙虎五百包九十五兩十六支鳳凰三百五十包九十二兩十六支紅團龍七百包九十五兩十六支文明結婚三百包九十五兩十六支寶塔四百包九十八兩二十支紗共三千五百包九十七兩半至九十兩半 
　　布疋頭一業自新正開市以來銷路頗旺長江下流及北方尤爲踴躍交易頗大價亦頗有增加漢口四川二帮尙未開買惟知二帮存有現銀甚多大約不日必有交易四川方面久已停止運貨初十日忽又開運由此推测春季市面必不惡西南之變若不蔓延至他方則疋頭銷路必佳茲調查英國十二月份出口額三年比較如下　原布民國二年十二月二千一百八十萬碼三年十二月六百五十萬碼四年十二月一千一百四十萬碼漂布二年十二月二千六百十萬碼三年十二月八百六十萬碼四年十二月一千八百二十萬碼顏色布二年十二月一千八百萬碼三年十二月八百四十萬碼四年十二月八百十萬碼印花布二年十二月五百九十萬碼三年十二月二百十萬碼四年十二月四十萬碼 
　　金本埠錢業上市單及盈餘單已誌本報金業與上海市 
面亦有絕大關係茲調查其上市單及結彩單如下金業本有三十七家年初上市者二十七家大豐永　成豐永　裕豐永　蔚豐永（換記）　全豐永　義豐永　恒豐永　春源永　晉大永　天昌祥　乾昌祥　震昌祥　永昌祥　久成　恒孚　福康　泰慶　福順　裕慶　元盛永　宏興永　乾亨　萃泰　正昌恒　協盛永　晉祥　昇平今年新店六家均未上市老店十餘家停歇者數家換牌者數家同豐永等數家日内上市結彩單宏興永三萬五千　天昌祥二萬五千　震昌祥二萬　永昌祥一萬　協盛永一萬三千　義豐永八千　裕豐永一萬四千　和昌祥六千　乾亨一千　晋大永五千　春源永三千　萃泰七千　餘十五家平 
[滬寗火車碰撞三誌]  
　　滬寗火車於十一號夜在途碰撞已兩誌前報昨又由蘇州訪員調查報告續錄於下十二號上午三時三十分由寗到滬與由滬赴寗之二十六號貨車在蘇鄕望亭下站之周涇巷地方互相衝撞龍頭矗天倒翻車輛兩車盡行出軌死傷共八人聞當夜望亭站長龔某因急欲賭博於開車之前未搖路線致無錫旗站未知來車致相衝撞事後由路局長鍾文耀君帶同小工千餘名由滬前往修理惟貨車有三十餘輛一時因機關均壞未能運動故於倒車之軌旁另築支路以利交通現已修理成功而滬寗路警督察長孫志鴻 
君亦立派長警二十名專往周涇貨車處保護以免遺失貨物惟十三號各小工到蘇時有稽查員某督率在後一時口渴見月台上有形如茶水一碗不察是非一飲而盡詎知係修理軌道之藥水飲下未及片刻即行倒地人事不知僅存一息比即送往福音醫院聞已不及救治竟致殞命至誤事之望亭無錫兩站長均已逃避無蹤云 
[財政部不許商會直接請願]  
　　上海稅務總公所致南商會公函云奉財政廳飭開本年一月二十八日奉財政部飭開據鹽城商務分會電稱江蘇財政廳更訂寗屬釐金各局名表鹽城祗列一鹽沙釐局自應收捐一道而捐局總分卡混征油捐兩道一局兩票一貨兩捐且捐率照舊共增一倍半以外現已照增遵捐一道捐局强令照增認捐兩道油船忿急出口全市商業停滯查鹽城自米禁後僅賴油市現因重征逼商他適市情危迫擬懇迅電廳長飭局無論在總分局征收新增油捐祗征一道勿再混征兩道以符增稅除弊之實並維現狀又木植捐應遵廳章暫仍其舊捐局堅按新例較舊章自四倍半加至三十七倍蘇屬加釐二成各商呼籲寗屬釐金較蘇本重忽增多倍商命何堪並乞迅電飭局遵示仍舊感效無既等情前來查該商會所稱各節是否屬實姑勿具論惟釐稅爲國家正供稅率輕重捐則疏密當事者自有權衡豈容該商會出而干預即使有不得之請願儘可向該廳婉商辦法何得來部越凟近日商會等遇事輒電部控訴此風斷不可長仰該廳長勸誡各商會勿再有此等舉動致干駁詰切切等因到廳奉此除將鹽城一案委員查復外合飭該局所長遵照勸誡各商會一體查照辦理此飭等因奉此合亟函致即請貴商會查照 
[浦東又起鬧荒風潮]  
　　浦東一帶於舊曆歲杪災民聚衆風潮迭起自過年關後此風業已稍息不意七圖地方前日又有此項情事發現七團鎭爲上南川三邑毘連之區民風素悍前日突有男女老小災民三百餘名至該鎭趙姓家要求賑濟致被取去棉花荳米約數十石洋銀一百餘元次至鎭東三里橋地方馬姓家適馬家正在延僧禮懺備有素齋即取米煮飯留災民午膳共食五十餘桌食後各災民復要求給散錢文馬姓不允乃報告該管警區請爲彈壓區員丁某立帶警察十餘名前往解散因勸導不服遂起衝突互有損傷（災民傷三四名警察傷二名）嗣經附近防軍得悉派隊前往始行解散 
[盜匪乘隙侵入]  
　　泥城外馬霍路一千一百十二號門牌居人陳榮甫於前晚七時在家晚膳因車夫陸龍山出外泡水門未關閉突有匪徒三人推門而進各出手鎗利刃嚇禁聲張登樓搜索迨該車夫泡水回家聞知盜刧即在門外大聲喊該盜等情虚祗刦取値洋三十元之狐皮袍一件從後門逃逸旋經老閘捕房三百九十四號華捕聞聲趕來追獲盜匪一人帶入捕房當經捕頭詰據供稱海州人年五十七歲名廖沛生甫由鎭江來滬欲至小沙陀找尋表弟行經是處由在逃之二人强邀同往搬物等語奉飭將廖收押於昨日傳同事主陳榮甫見證車夫張龍山將廖解送公共公廨請究先由九十六號西探奎兒華探張天林顧阿根與三百九十四號華捕等相繼上堂禀明前情並將吊到原贓呈案請究繼由事主與見證車夫投案訴明當時被刦情形訊之廖阿沛所供與在捕房供詞相同俞代襄讞商之英卓副領事判廖帶回捕房聽候查明於禮拜五再訊 
[强盜回刦未成]  
　　閘北陸家莊居民陸春林家被盜圖刦已記前報茲悉此案發生時適四區一分所李署員查崗警經過忽聞警笛聲趕即召集鄰崗長警前往兜拿因該處毘連匯四捕房轄境該盜等遂向租界逸去事主陸姓未失一物（前報記被刧飾物係傳聞之誤）陸之妻母及傭人臂上所受刃傷亦甚微業已延醫療治矣 
[華界防務又嚴]  
　　楊護軍使訪悉近有黨人在外佈散謠言勾煽愚民圖再一逞况値滇事發生之際滬上戒備不� 
可稍懈是以飭知淞滬警察廳仍飭飭所屬加意嚴防徐廳長奉文後以陰曆元宵伊邇恐有黨人混跡肆擾爰特分飭所屬各區署所自即日起督警嚴防母稍怠忽及於昨晚爲始防務又復嚴緊 
[籌備救護之復電]  
　　滇邊事起本埠紅十字會曾分電各分會籌備救� 
護又爲愼重進行起見電致各分會救護醫隊概不出發戰地經紀前報茲將該會所接復電錄後 
　　成都分會電蕭電敬悉分會救護人員已一律到嘉並遵電飭設立醫院專療傷兵不赴戰地該員等均誠實可靠請釋厪念 
　　嘉定分會電蕭電遵辦本境傷兵已陸續運到開始療救矣 
[小學校長聯合會開會]  
　　滬海道屬十二縣組織公私立國民學校高等小學校校長聯合會定於本月十四五六日開會三天其一切佈置情形已略誌前報昨爲開會之第一日於午前十時開會各縣會員到會者六十餘人首由道視學余芷江報告組織該會緣由次由滬海周道尹代表顧有容讀道尹訓辭次來復相繼演說次會攝一影於　開幕禮成各會員乃休憇於午膳後一時復開會討論各項議案至四時散會俟今明兩日再議茲將是日議事日程照錄於後劃一公立高等小學校經費案道尹交議讀經時間應在何科抽出其授課每周以若干時爲度案上海縣市立和安高等小學校毛恒遇提議請規定讀經鐘點案松江縣立第四高等小學校提議變通修身鐘點加添讀經案松江縣立第一高等小學校提議（以上三案合併）中學招考應在暑假期内庶高小畢業生得免臨時侷促案上海市立和安高等小學校毛恒遇提議變通歷史地理鐘點案松江縣立第一高等小學校提議縣市鄕立各高等小學校實行懲戒處分案海門縣東市長樂高等小學校校長張警提議高等小學校收受轉學生必須各該生有轉學證書案海門縣東市長樂高等小學校校長張發提議 
[道尹公署今日遷移]  
　　道尹公署定於十五號（即今日）上午九時遷往華興路新署辦公已誌本報茲聞周道尹之眷屬因新署房屋不甚竄敞另在新署左旁賃屋而居昨淞滬警廳長以該署今日實行遷移除派長警數名前往照料外並添設崗位四座二爲該署門崗其餘設在左近以資保護 
[擴充鍊鋼廠基]  
　　製造鎗炮均須鋼質現查上海練鋼廠所出之鋼不敷全國軍廠所用是以擬請練鋼廠之鍋爐放大廠基擴充由製造局李總辦詳准陸軍部添　北局門外民地二十餘畝俾將鋼廠展寛除飭二十五保十四圖地保查詢該處民地時價若干以便收買外業已派員測量繪圖送核矣 
[劃一營制餉章]  
　　兩浙緝私統領蔡和林將營制餉章酌量改編已紀前報茲於前日爲傳所屬各營長齊集統部宣布一切以此次改編營制並不減少兵力惟官長薪水自宜酌減現經規定營長月薪百元公費八十元各營隊長月薪三十元副隊長月薪十八元船長月薪十一元營部各部書記軍需司書等職以資輔助目兵餉項除第一第五第九三營事務較繁仍照舊章每名均在六元以上概免減少外其内巡之十四營略予酌減訂定舵兵每名月餉洋六元七角頭兵六元二角正兵五元七角伙夫四元五角所有閒雜人員如稽查巡查偵探管駕錄事等悉行删除以期撙節每月計可核減餉洋五百四十餘元現已將營制餉章劃一辦法詳報鹽務處查考矣 
[長警照常操練]  
　　本邑各區警察署所長警自去冬防務吃緊以來停操已久茲因防務稍鬆由徐廳長飭知於昨日爲始照常操練 
[酌給市舶所津貼]  
　　工巡捐局批市舶所承辦人連錦堂禀云禀悉據稱該所因開浚浦江縣人照料請求酌予津貼等情經飭查明自推放岸線以來事務較繁所禀尙屬實情准自開工日起至竣工日止酌給津貼一百元以示體恤現在先發五十元餘俟竣工後再行具領仰即知照 
[米行保證金不分等次]  
　　本埠南北市米行因上冬迭被米店倒欠虧累難堪爲懲前毖後計特在該業公所仁設堂開會修改章程議定嗣後行家與米店概收現洋不收支票如有尾找儘大小月底結淸由各行出具保證金洋一百元交公所代存年終取息遇有違背新章即以此洋罰充善舉經費已誌前報茲悉該業行家向分轉口發米門莊三種自此項新章議决對於繳存保證金一節除轉口發米各行並無異議外門莊行家以伊等專做吃米零星銷售生意不及轉口發米兩種之大今須一律照繳保證金力難負擔内有數家要求公所將何證金數目分别等次以免爲難該公所諸董事以事經公衆議定未便再分等次以致分歧若各有仍不依限照繳惟有停止春季較斛剔出同行以免破壞新章云 
[本廠肥皂漲價]  
　　肥皂本爲舶來品近來華商爲挽回利權起見自行設廠製造者甚多僅滬地一隅已有亨利豐泰怡茂鼎新涯中福茂南陽隆茂裕茂公茂華順滌新華隆等十三家各家各有商標統計已不下數十種所出之貨精益求精已有數種暢銷惟製造肥皂向以牛油洋碱爲大宗原料今因油碱兩物價格日漲成本增重故該同業公議定於陰曆本年正月初五日起各貨每箱概照原價酌加一成以願成本 
[少年宣講團宣講紀]  
　　本埠少年宣講團遠遊隊於前日（十三日）午後二時出發赴吳淞宣講在該鎭大街沿途演說其所勸導者如讀書淸潔戒賭博愛惜光陰等各店商人均出靜聽頗有感悟迨該隊返滬已七旬鐘矣 
[銀樓業學堂定期開學]  
　　大東門外花園弄銀樓業初高等小學校本届因推廣學額除高等生每半年學修洋六元外初等生減收學費洋四元定陽曆二月十六日即舊曆正月十四日開校聞即於舊曆正月十四日起二十日止續招挿班生 
[合於甲項資格之塾師]  
　　審查敎育會審查合格各員前已陸續披露茲將該會審查合於甲項資格尙待驗明畢業憑證各敎員之姓名續紀於後　王鼎言　程步才　郁芷皋　胡襄吉　王介人　戎戒　周達康　陶漁　孫步灜　張子灜　周省葵　江曙雲　瞿慶宜　徐宗培　費心康　陶景淵　朱文華　徐　先　周炳城　吳覺先　李學能　劉月池　以上合格私塾敎師由學務委員調取憑證先行出給收條俟送縣證明後再行發還 
[改正梓業行規之批示]  
　　上海縣知事公署據浙甌梓業商董張永齡等禀送行規名單設立公所請求給示保護等情於昨日明晰批示云禀悉查閱抄送行規大致尙屬可行惟第六條倘有不淸之處以下數語似嫌含混應改爲倘有欵項不淸同業謀挖須由挖用之店主將欠欵歸償不得推諉又第七條查出議罰一語應改爲查出公同議罰又第十條惟薦保人是問一語以下應加店主亦不得虐待學徒第十一條學徒三五年畢業公例謝師捐洋五元等語限制太嚴應改爲學徒三年畢業謝師至多不過五元本公署對於商工事業均已和平處置務期兩有裨益着即遵照修正另禀核辦此批抄單暫存 
[長亭岸之刦案]  
　　浦東南滙縣境張江栅人俞某前日在大東門内某茶肆搖會得洋五十六元有奇遂購買什物渡浦歸家至五時許行至長亭岸地方忽被匪徒二人各出利刃將俞擬倒將所帶之洋如數搶去嗣因俞狂呼救命被該匪等於腿際猛戳一刀而逸　 
[遺失鈔票之疑竇]  
　　西鄕閔行鎭裕盛花棧爲本埠某花廠之支店新正八日該棧執事命棧司王阿胖送來現洋七百元鈔票五百元詎王到廠交洋之時少去鈔票二百四十元據稱在途遺失該執事以事屬可疑昨已投禀警廳並法庭請爲提究　 
[火艙内尋出客貨]  
　　太古洋行重慶輪船於正月初七日進口卸貨時忽失去黃糖多件經該船執事趙阿貴四處調查毫無影響茲在該船火艙中查出數包遂疑火夫張阿榮等五人有串竊情事報告水巡捕房昨將張等五人拘送地方廳經檢察官預審不認押候查明再核　 
[絲廠女工被疑]  
　　居住新閘北首之王根祥有一女兒名露勛年二十客廠二十七日該女忽然失縱王以婦人魏顧氏向與伊女在絲廠作工素來交好此次走失該婦不無可疑遂控經警廳司法科將該氏提案詰訊因案關刑事昨送地方廳訊辦 
[幼女受創]  
　　甬人高少卿與其姘婦某氏賃居大東碼頭來安里内詎高將其姘婦所帶之十四歲買女郁阿蘇强姦受傷致該女於前晚逃出在墳山路橋上啼哭當經老閘捕房一千二百五十號華捕沈佈仁查見詢悉其情將女帶入捕房禀明捕頭派探陳阿四將女送請仁濟醫院經西醫驗明屬實遂飭中西包探將高拘獲昨晨押解公共公廨請究先由捕房代表牛門律師上堂譯訴案情並將西醫驗單呈案請察繼由沈捕與中西包探投案證明將女帶至捕房送往醫院醫治並將高少卿提案各節又據郁女投訴於去年陰曆六月十一月及年終三次被姦苦極逃出訴知華捕是實並由穆安素律師向各人逐一盤詰復與牛門辯論良久因時已過午中西官宣諭退庭判高還押候禮拜三再行訊核　　 
[父子供詞不同]  
　　著名拐匪卜桂生前誘拐孫姓等兩家小孩由探拘獲解經法公堂訊判禁押西牢五年卜子阿順發堂留養後又有朱虞氏投案請追所失男孩阿六卜供阿六係汪金生所拐當復將汪獲案訊供不認旋至堂中將卜阿順提案質訊據訊是晚阿六在榮祿里口禧玩父親購買花生一包囑我前往將阿六誘至半途由父親携往汪金生家中住宿一宵又由汪携出售賣惟售在何處我未同去故不得知質之汪仍不承認卜桂生供拐孩者另有一汪命生並非在案之汪金生聶讞員問卜阿順究竟是否此汪金生答稱並無差誤中西官判汪還押限一月交出小孩如違加等重辦 
[又欲售賣女兒]  
　　女子孫榮賓前由伊母售於陳明遠家爲使女得洋一百五十元爲時無多榮實即竊取主人洋二十五元逃逸昨由伊父孫阿榮携至法租界又欲售賣爲包探李祥卿查見拘解法公堂請究榮寶供由父親唆使竊洋私逃是實訊之阿榮一味求宥判管押三月期滿逐出租界榮寳交伊主領去 
[拐賣隣家女子]  
　　通州人顧友琴誘拐鄰人王桂生之十三歲胞妹阿美來滬串同朱雲之將女價賣無蹤茲經王偵悉於前日到申詢知顧匿居虹口西華德路永吉里報由捕房派探將顧朱二人查獲昨晨併解公共公廨原告投訴前情請究訊之顧供認帶同王妹來滬朱則供不承認會審員王肇之君商之英領康君判被告押限交出王女於禮拜五再訊　 
[拐匿女子]  
　　李發興住英租界成都路第十九號門牌有女名金鳳被住居閘北太平街之洪富佑誘拐藏匿前日由李妻顧氏尋至洪家當場獲住扭交崗巡拘入四區警署押候訊辦 
[女孩迷路]  
　　一區三公駐所巡警昨在小南門查見迷路女孩翁桑子當即解局由宋警佐傳案詰問據供年十四歲在新閘路翁家爲使女今日出外買物以致迷路判留候家屬認領　 
[婦人被夫凌虐]  
　　住居西華得路師善里某號屋内之錢興來前日不知因何將其妻朱氏兇毆受傷並將碎玻璃灌入腹内意圖謀斃幸有附近鄰人得信報知二百八十號華捕夫婦二人一併帶入捕房捕頭飭將氏送往同仁醫院救治錢押候訊辦 
[車夫猝斃續紀]  
　　黃包車夫曹成富拖車至老靶子路忽然倒斃報經美捕房飭送驗尸所候驗已詳昨報茲經所中西醫驗得曹係急病身亡並無别故旋由尸妻曹陸氏尸子曹張恒到來將尸舁回自行棺殮 
[逃馬撞跌小孩]  
　　閘北夏家弄楊阿春馬奶棚内前日逃逸一馬將隣居某姓小孩撞倒於地幸未成傷旋由四區崗警捉獲逃馬解入警署候傳楊阿春到案訊核 
[至親失和]  
　　美捕房一千一百九十三號華捕錢閒如前日與妻弟魏阿二在虹口源昌路互毆被二百號華捕查見一併帶入捕房昨解公共公廨請究據魏供稱因錢捕在家聚賭抽頭向阻不聽反被行兇旋由魏父春峯投訴兒子實不安分向我索錢大肆吵鬧女婿出爲勸阻致相爭執是實中西官以兩造均有不合一併斥釋了事 
[黃包車夫之惡習]  
　　李沈氏蘇馮氏至法公堂控稱婦人在途喚雇黃包車已經雇就詎有在旁停歇之包車夫王阿福强奪生意婦人不允王即行兇將婦人毆擊一拳又被推跌在地衣服汚穢後有旁人代抱不平報捕拘案請求訊究王供向該氏爭攬生意之際偶一不愼係車梗將兩氏碰跌不敢行兇判押三月期滿逐出租界 
[莊主控告經理]  
 
 
 

Page 11

 
 
某錢莊主黃振聲控經理黃某揑開户名私用賬銀一萬兩昨由捕房將被告傳至公共公廨請究原告延朱斯芾律師上堂訴明被告舞弊情形並請改期研訊中西官判被告押候禮拜五再訊　 
[私收客賬之控訴]  
　　康德洋行控用人高寳生私收客賬洋一千五百餘元昨由捕房將高傳至公共公廨原告投訴前情請爲追繳中西官以原告係屬　商判高押候照會西班牙領事訂期會訊 
[賬目尙未算淸]  
　　怡羅公司前遣用人至法公堂控李長弼經租黃包車虧欠車租並少去物件共計洋三百六十七元向索不付等情因李供稱賬目不符判令算賬在案現原告又請訊追李供八九兩天之車租不能承認况原告並不到來算賬求察判着原被協同算明賬目禀復候斷 
[被告傳案交保]  
　　英商康新洋行在公共公廨控告歐鏡堂違背合同不理租銀三千五百十二兩又五洲藥房控鄭振廷冒用商標又吳崔氏控子吳麗卿不給贍養費洋七百五十元又顧敬餘控蔣根祥欠洋六百九十餘元昨由捕房將被告各人傳至公共公廨請示中西官諭令分别交保候訊 
[誣竊圖詐]  
　　周海峯前晚手持棉被一條行經新民路太平里口被王永福瞥見疑係竊贓欲向訛詐致起衝突由四區崗警拘入警署據周聲稱棉被係是已物因欲送至新大橋胞兄家漿洗被王誣竊圖詐云云判押候查明核辦 
[考試報名之期限]  
　　上海縣公署昨出示諭云案奉滬海道尹公署第一五○號飭開本年一月二十六日奉江蘇巡按使第四二二號飭開一月二十日准政事堂效電内開文官高等考試奉令定於本年六月舉行所有報名限期亟應分别規定茲定於四月一日爲甄錄試及高等考試開始報名之期甄錄試報名截止以四月二十五日爲限高等考試報名截止以五月二十日爲限應請飭屬出示曉諭惟期周知至考試施行細則容俟奏准即通行知照等因准此除分行外合亟飭仰該道尹立即轉飭所屬一體出示曉諭俾衆周知等因奉此除分行外合飭該知事仰即一體出示曉諭俾衆周知此飭等因奉此查此案前奉滬海道尹飭知業經示諭在案茲奉前因合再出示曉諭爲此示仰圖邑紳商人等一體知悉 
[氣候報告（上海徐家滙天文臺天氣測候報告）]  
　　已過者之報告二月十三日反旋風仍在中國中部及蒙古北方有冬季信風及微弱之涼風南方天陰而多雲台灣北及斐利濱雨　十四日上海天晴而寒有西北微涼風及白霜氣壓與累年平均相稱　十四日下午四時前二十四小時内上海氣候温度至高四七．四至低二七去年同日至高五二．二至低三二．二 
　　未來者之推測十四日下午四時三十分預測天晴夜冷海濱新起冬季信風 
雜評二 
[財部乃有此電耶（訥）]  
　　商民苦釐金之重稅積弊而出於呼訴不得已也呼訴而不從不代爲澈查商民之心已傷矣然使宛轉其詞猶或有諒之者而今財部之電一則曰是否屬實不具諭再則曰豈容商會干預何得來部越凟三則曰近來商會遇事輒電部控訴此風斷不可長直不啻關此後商民一切之口矣商會爲代表商民機關乃使之不許開口不許一訴其苦痛怨抑此種嚴厲口腦雖在前淸不可多見獨不念商民之口關而商民之心去耶 
　　嗚呼以今之時局而有此電報財部誠雲南軍之功臣也 
來函 
[上海寗紹商輪公司虞洽卿傳筱庵復漢口]  
　　王海帆盛竹書二君函 
　　惠示敬悉專紹加入公票局一節敞公司實有兩種原因一爲甯紹買辦張吞虧虧欠公司巨欵若長此過去永無轉機一爲寗紹買辦如其更換他人必須減少價目於公司營業大有損失故有不得不加入之勢至於寗紹同鄕向於公司有維持之感情經一再磋議是以有統艙減半辦法此外與公司有關係者其房官艙價亦對折在鄙意中照此辦理甚爲滿足况原定統艙之價本係六无目下減至三元亦不可謂不便宜矣查從前競爭之時自滬至漢價僅六角飯須六七餐只可作飯金現下米珠薪桂在各公司實在不敷而且歐洲戰爭以來輪船水脚大漲至三四倍因鐵價飛騰船本較重之故今以長江水脚比之實有天淵之判我公將此事告之諒亦可以平心矣若論公司航線從前祗有滬甬一路往來水脚以五角爲止復因太古跌價至一角五分寗紹趁客日少後減爲小洋三角後又改爲小洋四角是趁寗紹之同鄕確係熱心可嘉然寗紹同鄉出外貿易者約有六七十萬人查寗紹公司股東册不過五千户係零星居多數千股以上者只有五六户計從開辦至今祗第一年分過官利以後公司虧耗官利無從分派幸諸股東原諒未甚責備前舊兩年雖獲微利祗可塡空其股價落至三四折弟等爲維持公司起見前年設法借欵訂造新寗紹而老寗紹改駛長江原爲維持公司計老寗紹來往長江貴處問鄕裝貨確是維持之意然從中水脚比三公司八折名爲客家維持公司實則公司維持客家矣總之我寗紹公司股東單弱除滬甬航線客身限以大洋五角爲盡義務外此外只有營業性質否則公司再不振作數年而後難以支持何以對五千户之股東更何以對兩府同胞乎至前者寗紹暫擱一節三公司本無扶助之交情譬如三公司擱淺寗紹亦置之不顧惟鴻安公司與寗紹有聯絡之誼是以彼此拖帶耳委商一節情形大有爲難爲特據實奉復尙祈鑒而宥之幸甚幸甚 
[湯爾和君來函]  
　　敬啓者本日貴報載中華醫學會職員内有賤名本月十一號雖承伍達德俞鳳賓兩君來寓堅邀入會當時小有商榷尙未妥協迄今未爲會員安有遽爲職員之理想係傳聞偶誤除函致中華醫學會外合行函請貴報據實聲明　湯爾和謹具 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[舊年與新年之談話] [  囦公]  
　　舊年退任新年上任任事十餘日一無頭緒蓋國事尙未大定甲曰君主乙曰民主議論紛紛莫衷一是故辦事無從着手乃造舊年而問曰夫世界政體大率有二（一）民主（二）君主若今日中國之政體民主耶君主耶苟謂民主何以有洪憲年號何以有五等封爵苟謂君主則君王何不登極總統之名何不取消君爲善解者請示我以今日中國之政體舊年曰今日之中國民主可謂也君主亦可謂也新君未曾登極而各國又未曾承認中國爲帝國况民國旗號雖不見之於北省然飄揚於南省是以余曰民主可謂也滇省反對帝制政府出兵往敵名曰征討此君王之口氣� 
也榮封爵位改建年號此君主國之事也是以余曰君主亦可謂也君如謂辦事難以着手可無慮也做楊柳條騎雨頭馬自然路路順當不致有虞也君亦以吾說爲然乎新年聞之大喜而退 
詞選 
[醉太平新年] [  碧琴]  
　　梅花傲春椒花頌春虚抛幾度芳辰是愁人恨人　桃符換新松醉釀新揚州月色如銀是三分二分 
[沁園春元旦] [  東園]  
　　駘蕩春風吹煖屠蘇盈盈酒筒正一窗燈火疏梅影裏幾家絃管爆竹聲中旗幟翻新衣冠感舊時事何須問碧翁幽棲處且頌椒約客者茗呼俯　匆匆換羽移宮恁月令循環十二筋記西泠曉泛蘋魚深碧南園雨阻花烏縈紅賦别江淹好遊王粲當此天涯灟寓公余生曉笑馬空冀北豕出遼東 
筆記 
[碧秋] [  天風外史]  
　　吾友悶紅君燕趙豪俠士也賦性狷傲有灌夫駡座名頭與余極契洒酣耳熱高睨大譚令人神往記其說碧秋娘事亦醋暢可喜晴窻無畢筆述之供談助惜余不文深愧傳神妙手也 
　　碧秋不知其姓氏父某幼從軍積官至游擊洪秀全揭竿粤西時率偏師塵敵某知縣與有宿憾初約爲聲援至期忽勒兵作壁上觀碧秋父憤甚以單騎蹴敵營陷陣中遂戰死碧秋無兄弟父没後與寡母焭焭相依時方七齡顧能宛轉爲母解憂見者都嘖嘖道個女兒玉雪可念也外戚某亦役軍職悉碧秋父死狀舉以相告碧秋雖幼聞母哭則亦泗交於頤氣勃勃如乳虎母常顧而歎曰兒男女者且仗劍殺敵伸父志今萑苻徧地肉食者急私忘公太平無日吾老矣轉死溝壑不足慮兒一弱女子身世殊未易言我又何暇爲汝父悲也兒幸勵志死生無足論一旦有急會與汝在兜率天相見耳碧秋聞言似能領會則收涕仰面曰母言然人世苦惱天上樂聞人言彼白雲片片中憧憧往來者盡神仙父去彼耶行與母共跡之母亦爲之竊然 
　　碧秋方十歲嬉門外忽不歸遍覔不得母號哭欲死偵騎四出久之杳然初以爲落水死矣顧屍身亦無有始疑其被拐母自失碧秋後更無所慰籍舉止漸乖謬似瘋人有妹遠適閩聞信因迎與共居意始稍解然求神問卜猶冀有合浦珠還之日如是數年好音仍渺死灰槁木至是始絕望乃長齋繡佛圖踐宿約未幾亦下世妹爲之卜地以葬此一叚故事遂日就淡忘初不料此零丁孤苦之女郎尙僕僕紅塵中也 
　　邦江城外周家村某日忽來一嫗携一雛囊蹴居一小宅嫗年約六十餘髮皤然白矣自言姓王爲人恂恂和雅人犯之無忤容口操北音自言從湖北避難來此女方垂髫荊布釵裙彷彿艷絕見人輙避去問之嫗則曰此吾女有僻性不耐煩雜故移此避喧人亦不之異也嫗設小肆於門售餛飩易米穀取價廉故人多樂就之女間作針黹佐食故顧客亦罕覩其面所居旁小山山之簏圍而居者十餘家大半業耕稼守本分無富翁亦無浮蕩子熙熙然成一小村落如是者非一日矣夏日之夕農人子某甲因溽暑無眠獨起至山半納涼倚石假寐中夜而醒朦朧間忽覺天際有紅光煜煜然驚起以爲火也升樹杪窺之見光發自山頭一叢薄中欵起倐滅如靈蛇之吐珠如是再三忽驟出光芒至數丈外上冲天若電閃久之又有白氣如虹繞樹旋轉更相摶擊侵曉始寂甲至是心駴魄戰慴眼不敢動至天明始下以語其父相與迹之則老樹縱橫亂石錯綜絕無朕兆父素迷信以爲是必深山老魅夜出煉丹否則鬼火愼勿聲懼觸神怒遭陰䜔甲唯唯然疑終不釋意欲一探究竟因約其耦耕者某乙於次夕再往伺之乙固好事自負膽略慨然願往日將入携樵斧自衛相將入林莽中以俟夜漸閘風露交侵四圍沉黑怪木伸杖如鬼掌二人至是亦覺徬徨無措因執手倚樹坐相約勿聲久之昏沉欲睡忽風聲瑟瑟然起天末有黑影掠面過隱約聞人語曰阿秋汝來此昨所授已純熟乎汝且耐之兩月後會見此物成龍飛去也吾當日得此不知經幾許磨難較汝今日其勞逸殆不可以道里計矣言已笑聲嗤嗤然宛然餛飩店女主人聲口也既而復聞一女郎小語曰阿媽厚賜敢不銘心特時不我待早一日好一日耳良久嫗復曰汝言亦中理我何忍誤汝第功成欲速則冥冥吕嫉之者衆汝識之老身不汝欺也女唯唯語不可辨忽見昨夜光氣又發如鵲起如兎脫影象變幻不可捉摸乙至此已不復能耐舉步欲前不意倉卒間足絆石腰斧堅地有　鏗然光遽歛木葉吟風有物如飛島　甲見事敗急從身詐取火出燭林間則宿鳥驚飛人　聞絕初與驚賊不置不得已怏怏返默念明明爲一嫗一女聲息彼賣餛飩姥殆異人耶明旦急邀數人往詰之至則桃花猶是人面絕非叩户寂然無應者破扉入人物俱杳桌上餘餛飩歎十枚附一柬曰吾事已洩此遼不可面居不告而行良非獲已回憶鄰誼長悵惘餛飩若干聊爲留别之念可耳末署雲耳兩字始知嫗已於昨夜移家矣不半日而此事遂喧傳滿城市以爲是殆劍俠有所圖而隱於此者也（未完） 
自由談之自由談 
[舊曆新年之五花八門] [  俠名]  
　　紅紅綠綠小孩頭上之帽花又白又亮時髦婦女胸上之珠花有黃有白人家廳上之臘梅花水仙花二八三七賭場中之抽頭花怪聲怪氣賣花老嫗之賣蘭花恭喜發財賀年客上門 
香燭元寶攤滿城隍廟之前後門另尋高就經手先生請夥計出店門穿新衣新褂小學生之進學堂門賭鬼晦氣堆牌九配死門 
輸極想翻本脫落衣裳進典當門銅鈿輸光裝假撤尿溜後門許多店肆至今還未開門 
小說 
[俠情小說紅蘩蕗别傳] [  天虚我生]  
　　第十一章（續） 
　　頃之二人議决定爲運煤小工并向白拉根内取得護照兩紙其上署名一爲來貝一名沃斯丁摺而藏諸衷衣之内安特魯曰白拉根内届時吾儕之車當停何所亦請君見示於是白拉根内起就地圖二人立其肘後白拉根内徐徐引其瘦臂指定一處曰此爲薇南門出門數武去運河不遠即畫有一矢形標記者君等可駐車於是二人曰是矣須即行乎白拉根内曰然明日當有煤船抵岸君等即可駕車前行助之搬運得一二工貲爲買麵包亦是佳事言次復笑安東尼曰然則吾當與吾親愛之襯衫告别矣吾無妻所愛者雖此襯衫白拉根内曰是當别以汝明晚即當露宿於運河橋上初無需乎此也 
 
 
 

Page 15

 
 
   
 
 

Page 16

 
 
   
 
