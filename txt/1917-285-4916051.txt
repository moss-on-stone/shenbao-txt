# 1917 - 285 - 4916051

 

Page 1

 
 
   
 
 

Page 2

 
 
   
 
 

Page 3

 
 
時評 
[法令與賞罰（冷）]  
　　法令不一則賞罰不信賞罰不信則法令更不能行矣是二者有互相消長之關係而於治國又有莫大之關係也 
　　是故法令之當否姑且勿論苟旣立是法而出是令矣則在我自當先之而行勿可中途而變也法令苟變則昨日所當罰者今且當賞昨日所己賞者今又可罰則賞罰爲無憑賞罰旣無憑則服從法令與反對法令無所同異而法令亦無人顧問矣 
　　於是作奸犯科之事愈演而愈進貪賄納賂之案愈出而愈奇此非他人之罪法令與賞罰之罪也 
[命令]  
　　十月十八日大總統令波多野敬直本野一郎均給予一等寳光嘉禾章稻葉正繩給予二等寳光嘉禾章此令 
　　又令户田氏共給予一等嘉禾章長岡春一給予二等嘉禾章渡邊直達西園寺八郎官松島肇均給予三等嘉禾章此令 
　　又令兹制定司法官考試令公布之此令 
　　又令兹制定律師考試令公布之此令 
　　又令特任孟恩逺爲誠威將軍此令 
　　又令特任田中玉爲吉林督軍此令 
　　又令任命張敬堯爲察哈爾都統此令 
　　又令派陳漢第充京畿一帶水災河工善後處坐辦此令 
　　又令内務總長湯化龍呈湖南辰沅道道尹吳耀金久經去任應請免職吳耀金准免本職此令 
　　又令任命張學濟爲湖南辰沅道道尹此令 
　　又令内務總長湯化龍呈署廣東瓊崖道道尹梁邁應請免職梁邁准免署職此令 
　　父令任命周沅爲廣東瓊崖道道尹此令 
　　又令任命魏宗瀚爲陸軍第五混成旅旅長此令 
　　又令雷恒成授爲陸軍憲兵上校瞿壽禔李　璋劉之龍高鶴秦華兪儲藻范士鴻謝保軒張世永高占鰲周傳元辛榮春蔡用勳錢崇培牛葆衡張福侃李濟臣周予覺張綸璜魏清和張之傑王維城李竟容許國卿杜鴻年宋煥章崔其樞胡志龢富達瑞何海鳴應振復吳庚均授爲陸軍步兵上校張文勝王起貴史文籙梁彥章馮玉榮高文進裘長慶杜經田張化南均授爲陸軍騎兵上校周口人魏朝彥徐勝張國賓張文元均授爲陸軍炮兵上校白武授爲陸軍輜重兵上校段昭正段瑞卿程慶曦曲受豐均授爲陸軍一等軍需正段曾金章戎鴻舉柳蔭陸連范連泌洪百新王鳴珂田錫珍顧四端鄭遐濟王國翰均加陸軍步兵上校銜郝鍾鳳范龍全孫定賢石玉芝何知章黄震陳於信王邦斌趙巖章炳文均加陸軍騎兵上校銜胡慶賡夏綺卿均加陸軍砲兵上校銜李占魁加陸軍工兵上校銜陳寳善花錫榖均加陸軍一等軍需正銜張用魁黄傳祚王連中口家彥均加陸軍一等軍醫正銜此令 
　　又令郡護副使烏里雅蘇台佐理員恩華呈烏署秘書長洪楨秘書桑寳王書聲陳光炳趙鐸　官王常印均請免職應照准此令 
　　又令都護副使烏里雅蘇台　　員恩華呈請呈命孟欒爲烏里雅蘇台公署秘書長　裕舉余大　爲二等秘　黄國士許慶炳爲三等秘書白桂清試署　官王鐘茂試署監獄言應照　此令 
專電 
　　北京電汪外長承馮意將川省又起戰禍原因通告外圑免生疑問（十九日下午四鐘） 
　　北京電中央急電陜督速派陸軍援川因派出之十五旅聞有在内江與滇軍接戰消息 
（十九日下午四鐘） 
　　北京電劉存厚先任爲川南司令復原有軍職（十九日下午四鐘） 
　　北京電昨馮德麟己謁馮將復職（十九日下午四鐘） 
　　北京電段以西南用兵防務吃重所有作戰計畫守備區域應取决軍事會議昨催各督迅派代表蒞會（十九日下午四鐘） 
　　北京電陳錦濤案昨出庭檢官答辯己認原判疏漏錯誤可望一部分破毁（十九日下午四鐘） 
　　北京電律師唐寳鍔包世傑承攬雍濤案索運動費五萬己得五千爲地檢廳舉發唐被捕包在逃（十九日下午四鐘） 
　　北京電馮昨召陸錦詢對滇戰計稍有疑問陸出即用汽車接王士珍入府解釋（十九日下午四鐘） 
　　北京電中央電令吳光新速入川據報己起程（十九日下午四鐘） 
　　北京電吉長路約明年一月一日起實行（十九日下午四鐘） 
　　北京電財部允撥贛省軍費二十萬魯十萬（十九日下午四鐘） 
　　北京電内部電催參議員未派省分趕派己派者速来旅費聽省自核定（十九日下午四鐘） 
[外電]  
　　香港電香港電信報云聞諸印度中國航業公司（卽怡和輪船公司）之總理外間所傳該公司與大英輪船公司己恊定營業辦法一說實無根據（十八日）路透電 
　　廣東電衡山方面本月六日以来有永州獨立軍之一部與北洋軍衝突至九日衡山爲北軍佔領十二日忽有安鵬程（譯音）部下之廣西第二師一部由衡州方面急馳来援南軍之勢復振十四十五兩日逆襲北軍遂將衡山奪回又十五日之役邱渭南所率廣東軍之一部亦與戰鬭云（十七日） 
　　廣東電惠州督辦張天驥於十二日宣言對廣東省政府獨立並公布條件如左一管内地方不許廣西軍駐紥一管内所有租稅及他收入之欵均不解送廣東政府據聞惠州獨立之原因緣陳炳焜以張督辦爲前省長朱慶瀾一派人物虞有萬一之變遽將張氏免職代以劉志陸以致激成張氏及其部下之反感又獨立之内幕有無段政府之關係現尚未明（十七日） 
　　廣東電日来勾留香港之龍濟光於十七日歸海南島（十七日） 
　　北京電總統府顧問馬利遜請假回國定於本月杪啟行前往濠州（十九日） 
　　北京電北京中日新聞記者俱樂部因東京時事新報主筆石井幹明氏及小川節氏等游歷来京定於二十二日假大和俱樂部開懇親會招待該氏等並招待段總理以次各國務員及日本林公使以次公使館附駐武官等 
（十九日） 
　　北京電今日國務會議决定討伐雲南方針今明日内當有命令發表（十九日） 
　　北京電四川代理督軍周道剛十七日發布全省戒嚴之令其告示大要如左雲南軍於四川逞其横暴竭詞勸告仍不悛改近日又於内江攻擊我軍蔑視法令本督軍今己忍無可忍不得不以兵力相見故從戒嚴法規認爲非常事變全省作爲警備區域與雲南接戰之地作爲戰鬭區域云云（十九日） 
　　北京電雲南電云據入川之雲南軍戰報顧品珍所率之雲南軍隊擊破川軍於十五日夜迫入内江又唐繼堯以周道剛爲純然之北方派究竟難與調和妥協故特向劉存厚陳說種種利害極力運動冀與和協（十九日） 
　　南京電中央擬派第七師出援湘南因欲决定方略急電張敬堯入京（十九日） 
　　南京電倪嗣冲之病勢近益危篤黨人欲乘此機窺伺安慶甚急倪爲籌定對付方略　特電招安武軍統領馬聯甲速赴蚌埠（十九日） 
　　東京電關東都督中村雄次郎男爵今日　後入京（十九日） 
　　東京電駐在中國財務官小林丑三郎博士大藏參軍官松岡芳三郎氏等七人定於二十三日午前由東京啓行經朝鮮滿洲前往北京遞信省技師池田武智氏今日奉命派赴中國（十九日） 
[以上東方通信社電]  
　　東京電章公使今晚（十九日）招待政友會幹部開晚餐會原總裁以次中橋野田及其他在京諸領袖均將出席（十九日） 
[共同通信社電]  
[戰電]  
　　倫敦電今日下午公報云海格將軍報稱昨夜英軍在加夫萊勒附近襲敵殺俘若干人英軍死傷甚少伊泊爾柯米萊運河及松勒白克附近等處敵砲隊頗活動（十八日） 
　　巴黎電今日下午公報云昨晚敵飛機復以炸彈擲擊南錫死傷平民數人昨日德飛機被毁者六架另有五架受損降落其本軍陣線法飛機亦以炸彈擲擊敵軍車站工廠等處（十八日） 
　　俄京電俄砲隊昨日轟毁敵軍於特維拉河上所駕浮橋數座（十七日） 
　　倫敦電今日下午德國公報云德軍佔據哇塞爾島後迄今己俘敵萬人逃往月島之兵僅數百人携砲五十尊德海軍一部分越過水雷區域至大月峽南口止俄軍艦二十艘短戰後退至該處月島與愛士沙尼亞海濱之敵排砲均爲德砲隊擊至無聲俄海軍現扼守加薩維克東部阻塞西面出入孔道（十八日） 
　　倫敦電俄公報云里加灣海戰之際俄戰艦斯拉伐號（一三五○○嚬載將士七百人置十二寸口徑砲四尊六寸口徑砲十二尊一九○五年造成）被沉 
（十八日） 
　　巴庫電俄國巴庫油鑛工人罷工巳止工人要求多經當道許可（十七日） 
　　俄京電化學家巳開始罷工俄京化學品商店二百五十家僅三十二家得許開門 
（十五日） 
　　巴黎電巴黎發展絶曖昧之時局十六日衆議院通過信任班勒凡内閣案後即開秘密會議領袖政治家對於媾和問題意見顯相歧異國務總理班勒凡氏旋當衆解釋其處置杜台氏控告瑪爾維氏一案方法復不能令衆滿意故法内閣旦夕恐將發生風潮改造内閣多視社會黨之態度爲决社會黨雖未加入班勒凡内閣仍佔絶大之勢力此次風潮是否起於政治家之爭意見或黑暗中别有深情今尚未可遽决（十八日） 
要聞一 
[東京通信（心危）]  
　　石井大使宣言 
　　供給兵器間題 
石井大使宣言發表後英美報紙評爲新孟羅主義幾聳動全世界之聽聞要之此爲日人素抱之主張蓋卽所謂極東主義大亞細亞主義東洋孟羅主義者近是兹抽譯日人輿論則可知尚以此次宣言爲未滿足也其一說曰石井大使之演說美人命名爲新孟羅主義而石井氏欲令美言論界爲之更正伹石井氏對華政策之宣言實爲孟羅主義若猶以孟羅爲非適當則可更進一步言蓋石井氏演說中謂中國之發達和平由善政時代以至於騷擾鄰國皆被其影響故日本之對華政策所以防護外間之侵略中國而得以自衞也云更言日本保障中國永逺不受外間干涉由此以觀是惡不可謂爲孟羅主義之進一步者哉直謂之積極的孟羅主義可也石井氏更聲明日本對華保障實優於美之對南美保障云云此可見日之於華乃樹立孟羅主義以上積極的保障也此次宣言歐美驚爲新異而不知日人早倡此說所持對華政策莫不根據於是然石井此次公式宣言未免過於放膽蓋所謂門户開放與機會均等領土保全三主義爲日本對華之方針無宣言之必要今反受英美之反響如美紙云保障中國不受外間干涉則日本得拓中國之運命而可免列國間之傾軋此可見日本有强力之保障也夫領土保全問題因有關日本之自衞而中國之和平也發達也善政也騷擾也卽謂有關於日本之自衞則其勢不得不干涉中國之内政矣寺内内閣素主張不干涉乃石井宣言則適得其反將奈何云云又一說曰此次石井大使放膽演說未遭美紙之疑忌抑亦日美交涉之進步乎蓋美國對於日本素抱懷疑今乃一變其態度似美國上下己能了解日本對華之眞意然即此　爲帝國外交之成功則爲時尚早耳至美人以爲此次宣言乃新孟羅主義其實乃似是而非者石井氏之意僅就保護獨立保全領土開放門户機會均等下一註解未有新意義寓其間也夫所謂日本自衞問題有關於中國之治安己無人不知何待石井氏之聲明而受英美之反響也云云 
　　邇来風聞中政府欲舉軍事借欵購買日本軍器泰平公司己得日政府之許可交涉漸有進步據日本陸軍當局者云中國兵器購入問題乃中政府欲改革軍制統一兵器然日本對之更有逺大之目的蓋中日兩國地理上之位置頗有密接之關係固有互相保衞之責故兵器同盟問題實至緊要先年中日交涉時曾出此問題蓋使兩國兵器統一而中國供給製兵器之材料雙方均有利益若中國欲訓練軍隊可傭日本各科將校故此次軍事借欵實含有重大意義又聞日政府之意約己决定蓋陸軍當局對於此事頗希望其成而外交當局則恐因供給軍器而助長北方故對此南北對峙之際當躊躇未决外交調查會己議及此聞己决定大體方針俟有條件則此交涉當即進行更聞中國所訂購者爲數至鉅鎗十萬枝機關鎗若干野砲若干子彈若干云 
[西報之湘衡軍訊]  
　　字林報九日衡州通訊云湘南事態頗不和平據所得各消息言之今尚未有眞正戰事惟一般輿情皆以爲若北軍冥頑不靈深入南境則其所可希望者被逐出境而己湘人心目中似絲毫不存北軍不敗之思想計宣佈獨立者都二十四縣聞與粤桂聯合大約又與滇黔一致進行但知其眞相者蓋鮮大批軍隊分駐湘南此爲顯著之事實廣西有兵抵此間其人數在一萬至二萬之間軍隊從粤省来者數亦相埒本處湘兵約及二萬此乃抵拒中央政府之兵力船隻紛紛由上游駛来有裝載野戰砲者軍隊行動亦甚紛忙所有道路北通長沙者皆有兵駐守衡山或爲兵士集中之點惟實在消息究不可得聞北軍刻由長沙出發湘潭曾見小戰戰本凶事至可憎惡如果不免則就現狀察之戰地當在湘潭之南衡山之北也 
　　宇林報十三日長沙通訊云衡山城刻爲北軍所得六日八日衡山北面略有戰事九日南軍退走北軍乃向衡州進取北軍佔領衡山之日未獨立之湘軍進據永豐其地介於湘潭寳慶之間距兩處僅兩日路程頃接寳慶消息謂南軍與敵接戰後有傷兵二人退回寳慶該處官場出示佈告桂軍陸續入湘之消息藉以鎭定人心長沙頒發示文據謂此後不再有强拘苦力服役情事實則一紙具文耳苦力被拘依然如故惟較前略鬆從前長沙警士（皆湘人）被迫拘人今則不復如是但北軍仍自行拉人與示文未發之前無稍異也 
[蕪湖快信]  
　　駐寗日領事高尾氏前日因某項交涉乘隅田軍艦来蕪會徐監督次晨仍乘該艦返寗 
　　安慶安武軍第八路一三五營譁潰案除將情節較重之十名鎗斃外將該路第五營遣散一半第一營遣散二五兩哨惟第三營尚待查辦 
　　安武軍馬統領刻將前次由蚌埠調赴安慶之第七路第二營即張桂森所帶移駐蕪湖以厚兵力日内可到駐宣城安武軍管帶馬仲凱前在寗國郎溪交界之金雞嶺地方截獲駐當塗定武軍第六營逃兵二十名聞該辮兵卽上月七號在當塗夔亂時出營竄往該處者日前自行繳械央地方紳商向馬管帶求恩免究馬前日由宣城来蕪赴蚌埠請示辦理 
　　駐當塗辮兵七營倪嗣冲改該軍爲新安武仍歸陳德修統領陸軍部又派張鎭爲該軍帮統查張號芷卿前曾充過南京第八師旅長刻己到當就職聞該辮兵經張開導後己有多數自由剪髮矣 
　　當塗定武軍前日派弁来蕪會同此間安武軍統部衞隊在十九道門地方緝獲前次在當塗搶刦之變兵劉克寛郭小奎二名解回當塗歸案訊究 
　　蕪湖之裕中紗廠洋工程師己到連日測繪廠基著手工作並賃江口同濟典屋爲公司辦事處 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[協商國對我答覆之意見]  
　　協商國於上月八日以共同提案照會外交部關於其中各國對我之希望條件業由政府於本月六日正式答覆曾迭誌報端兹據協商國方面旅京某要人所述當段内閣初發表宣戰時協商國公使圑關於中國從前所提之三條件及協商國對我之希望曾迭開會議當時旅京外人中有一部分輿論謂宜以交換條件之形式與中國交涉然公使圑會議之結果以爲中國旣自行宣戰援助協商則協商國願充分表示好意逕以中國所欲得者予之中國並以欲中國盡力之點同時告之中國旣雙方互相信用則無須用交換之形式此上月八日共同提案之由来也協商國方面之意見以爲中國加入戰圑有形無形可獲種種利益至協商國之所能得諸我者惟有銷滅德人商業運動之根據一事外此則中國宣戰協商國固毫無直接之利益也此番各國對我之希望條件雖條列多端實則祇此一事雖同一協商國中希望之程度略有差别然要爲一致之希望且爲對於我國惟一之希望也此番我政府之答覆案各使館接到後曾開一會議略有討論遂即電達本國請示訓令當時以朱爾典公使將次来京故未詳細討論今朱爾典氏到京將近一週公使圑尚未再作集會各國訓令亦尚未到故對於我國之答覆書外交圑尚無何等公式之表示惟聞某某等國以中國雖精神上容納各國之希望然如禁敵通商等重要事項尚有程度之限制故將来公使圑會議後對於某某等項恐尚須與政府再作討論要之中國與協商國之關係目下頗極圓滿惟因中外之地位不同中國所認爲己十分盡力者外國或未必十分滿足吾人惟望政府善處之而己 
[天津水災之報告與籌賑]  
　　天津大水後水利局李總裁即派技正楊豹靈赴津查勘兹己提出報告於被害之原因及除害之計劃言之甚詳其原文云天津此次之水災爲歷年所罕見究其原因者多云係南運河之水横溢所致竊謂殊不盡然考直省之大河有五曰潮白河永定河大清河子牙河南運河此五河者皆滙合於天津而入於海河其爲患者以永定河爲最甚蓋永定河之来水挾沙泥之重量甚多往時永定下游與潮白合流即恃潮白之水以資衝刷而沙泥始不致停滯海河爲患自本年舊曆七月二十日左右潮白河於李遂鎭决口後該河遂不行故道而由箭桿河入海所賴以衝刷永定河沙者至此遂失其功用而海河之底即日見增高據海河工程局報告云七月中輪船之吃水一丈五尺深者尚能至天津及八月則吃水一丈深者亦不能上駛觀此卽足證明海河之淤滯實永定河爲害有以致之矣當時白河下游業經淤塞後適值山洪暴發永定河上游之水不能暢洩遂由蘆溝橋之減河及金門閘入於大清河而大清河之下游復淤是時永定河之流量愈積愈增迨七月二十八日該河容量己達極點遂由北三工决口蔓延於安次武清一帶白河下游早經淤塞勢不能全由白河宣洩自不得不迫子牙河北隄遂於白塔寺附近决口長約二十餘丈永定河水旣至是處遂合大清子牙南運諸水匯於東淀西淀老君泊文安窪等處而成一片汪洋南運北岸祗有廣堤所賴以防水不向南流者全恃南岸之堤及九月二十一日南運河南堤於大蔣莊楊柳青等處决口此滔滔之水遂又進一步當時海河旣不能洩多量之水而又有津浦自陳塘莊至良王莊枝綫當水之南下遂灌入津埠而成此巨災此爲災於津埠之原因也目下以挑斷津浦枝線以圖洩水今所賴以引此水而入於海者卽海河金鐘河鹽水沽及靳官屯減河而己此諸河總流量大約每秒鐘十萬立方尺故津浦之水一時難以洩出加以被淹區域形如鍋底欲圖宣洩尤屬棘手而最爲缺憾者則無詳測之地形圖以考其究從何道爲直也今爲將来除患計宜使永定河之水由溻河淀開一新河取道金鐘河而入海而潮白河則由箭桿河入青龍灣河以入於海如此則永定河之河不致直入海河而將来津埠當不致再有如斯之巨患此外如於楊柳青以南闢一減河使南運子牙下游之水於盛漲時逕入海河下游不再繞道天津並將天津金鋼橋至岔口闢一河槽使上游来水暢流入海亦未始非曲突徙薪之計是否有當伏乞鈞裁技正楊豹靈謹上十月十日 
　　昨日順直同鄉會在松筠庵開京畿河道善後研究會公舉會長理事是日到會者約六百餘人開會後首由主席史履晋報告京畿河道善後研究會發起之原因略謂此會乃廣集見聞研究利弊以鄉人熱心桑梓之心爲熊督辦之一助以求根本之解决並謂大總統對於京畿水災極爲關切於此會之發起極端贊成除擔任欵項而外發起人以名譽會長一席相推亦慨然允許報告後推徐世昌爲正會長嚴修爲副會長當時嚴氏起立遜讓衆不允旋投票選舉理事五人結果史履晋劉若曾馮恕李士珍馮甘棠五人當選選竣遂散會 
　　督辦京畿一帶水災河工善後事宜處頃發出天津水災急賑募捐啟其文曰敬啓者天津水災蔓延各國租界數十萬人流離失所哭聲震野男女老幼露立終宵甚有兩日不食者餓莩在道慘不忍覩現商由天津紅十字會雇船施送食物並擇地搭蓋蓆棚以期救濟惟爲時甚迫籌欵爲艱弟己捐助現洋五百元并擔任募集巨資接濟敬乞我公解囊相助俾得轉交天津紅十字會迅速進行謹爲災黎九頓首以請無任迫禱之至熊希齡謹啓 
[張鎭芳捐助賑欵之由来]  
　　張鎭芳自判處無期徒刑後近己送至第二監獄執行當其判决之前後如張作霖倪嗣冲張懷芝曹錕等之来電江朝宗段芝貴之往訪司法總長皆爲張氏緩頰以戒煙爲理由以緩刑爲希望司法當局以無此辦法悉未允許但特開一例以後烟犯入獄准其在獄戒烟以謀張鎭芳執行徒刑之便利乃張猶不自知足前日又由該犯之弟張環芳具呈司法部謂在獄癮病俱發懇請交保出獄就醫司法部以無此辦法批駁不准至前日張犯捐欵四十萬爲天津水災急賑呈中並無希冀贖罪之詞有知其内幕者謂張犯財產現欵五十餘萬公債四十餘萬鹽業銀行股票二十餘票因向係黄承恩經手今皆在黄氏手中且以前清時官吏置產習慣多假托他人名義張不出獄難向黄索欵故張之家屬以爲與其爲黄氏之利母寗捐爲公用此又案中之案爲外問所不及知者而張氏之希圖出獄亦半因財產關係也 
[北京大學講演科學]  
　　昨日（十四）上午十時法國哲學博士沙来在北京大學文科第一教室演說法國與科學届時由北京大學校長蔡鶴卿致介紹辭博士登壞用法語演說由李石曾用官話翻譯其辭云鄙人今日在貴校講演荷諸君之傾聽實深欣幸鄙人所陳者雖有多端今姑約略言之即法國與科學是己彼德人欲舉世界科學之發展咸歸彼所創造而自豪於世人故德人最喜言某科學及某藝術爲德人所創之事業如彼自命醫學爲德人之特長試問德人之意旨是否確當不敢自必但德國固有大哲學家與科學家關於重要之發明然就世界最深逺之觀念及最重要之理想以及甚有用之藝術（如氣機火車飛機等）並非来自德國故科學並非德人專有之事業實爲世界各國之事業即人類共同之事業也蓋世界只有唯一之眞理而人類亦只有唯一之智識世界各國科學家咸於科學有所致力如法國亦有重要之位置試將法國與學術之關係略述於後（一）就哲學言之戴楷爾以存疑爲治哲學之方法於戴氏之先人咸以爲眞理己經成立或以阿利斯多德與宗教所持之理爲神聖不可侵犯自戴楷爾始主張非顯明確當之理絶不信以爲眞此卽戴氏爲後世一切思想家所開關之路徑也（二）就哲學致用言之盧騷亦以眞理攻擊迷信之强權而謂國民全體始應爲國權之代表惟國民有立法之權而遵從法律乃其義務故盧氏非僅平民政治之先覺實亦新教育之導師也盧氏之言教育也順自然而不尚强制因强制足以斵傷其活潑之天性故盧氏之說影響於近世教育者甚大（三）就科學言之陸化西發明化學陸謨克發明生物進化之眞理裴乃德以理化研究生物又最著者更有巴斯德發明微生物學以明病理之實因而與醫學得科學之基礎於是人類進化有免除疾病痛苦之希望矣（四）就人羣現狀言之孔德創社會學始之以研究繼之以致用以求人類之進步以上所云諸家學說皆具特出之理想與明敏而有統系之智識於是世界產生一種新學說與宏大之理想吾非謂科學爲法國獨有之事業蓋科學屬諸世界而法國有所致力者亦甚多耳吾盼在座諸公幸勿河漢斯言非但法國之幸實亦中國之幸也蓋因中國科學之理想與政治社會之作爲皆與法國相近耳 
[政府對於湘粤之策畫]  
　　政府自接陸榮廷第二次来電即於前星期五之國務會議特别討論此問題咸以爲無商榷之餘地兹聞昨日總統確有致陸第二次之覆電專就陸之第二次来電申明中央之意大略謂撤換傅良佐從各方面立論都難於實行幸爲原諒云云並聞政府除覆電須待陸使之第三次来電再决辦法外一面仍預籌策劃準備與戰如陸使三次来電尚無轉圜則中央當明白宣佈一種方法又一消息云政府對湘粤最近所定計畫表面上仍以湘事與粤事分離昨日曾致陸氏最後一電關於湘督易人爲最後之商榷仍要求兩廣速取消自主並不言及零陵之事一面則旣以湘省軍隊開赴衡山一帶復加入某某等師以爲後援似對於零陵早定始終討伐之策而零陵以外則决不侵入桂境俟該處軍隊果来援助零陵再行抵抗據某方面所觀察不久北方軍隊益復前進桂軍赴湘亦己進行兩方難免於戰事但陸氏方面亦不能以全力注重於湘蓋粤省尚有龍濟光陸不能無内顧之憂由斯觀察以言戰事雙方皆無充分之能力與勇氣政府最後之電不無一線和平之望云云 
　　又聞星期五閣議散後是夜全體閣員等入公府與馮總統面决對陸榮廷来電辦法次晨卽以馮氏名義致陸榮廷一電係表示中央最後之態度聞此電語氣較上次頗爲强硬含規勸及警告之性質又陸氏電中曾謂現内閣非依法產出關於此點亦有一番辯駁聞馮公語人現處非常之時旣無國會則無論何人組織内閣事實上不能盡然合法然要不能一日無政府云云然則馮公對陸電此點亦實不滿而覆電如何措詞可由此推見至於更換湘督一層則政府當然仍無即允之意也又據公府消息馮總統昨日尚與晋謁人士論及此點略謂關於用兵之事責任内閣自有主張余不便十分干預蓋馮氏旣不代内閣負責任而對於内閣政策亦不表示己意無論時局如何變遷而皆能保其超然自由之地位其眞正態度大抵如是也 
[湘省方面之戰事消息]  
　　湘南戰事詳情迭紀前報兹聞王旅長行營己移駐衡山縣城内初八日午後七時南北軍戰於藥王關北軍用大砲向南攻擊南軍敗北軍復以大砲進攻衡山南軍即於當夜退守衡州衡山居民見此情形紛紛逃竄市街商户均皆閉門歇業知事署及各機關人員悉數逃走大約均向衡州方面而去北軍是夜不知何故亦未進城至九日居民見無戰事間有仍回城居住者小貿易亦漸漸發現於市上然是日謡言甚多謂北軍將有大隊前来其實街市上並未見有北兵也十日早北兵始紛紛進城駐紥居民恐北軍騷擾不免又大起恐慌矣 
　　現在前敵之王汝勤旅長頗盡力於戰事傅督以王汝賢師長刻未来湘因令王汝勤代理第八師師長王汝勤與王汝賢本屬兄弟時人多稱之有謂王汝賢己於昨日（十三）由漢起程来湘至湘南總司令仍爲王汝賢副司令仍爲范國璋前次傳督呈請陸軍部昨己奉命核准業經通令前敵知照矣聞副司令范國璋刻因軍事上之必要電令河南開封信陽鄭州各知事招募預備補充兵士十二日第四十旅旅長張建功因公来省所商何事無從探悉（按張爲直隸清豐人）前次督令危副官長往任前站聯絡員兹聞亦於十二日回省大約係爲籌商兵站事宜不日仍當前往耳吳閣臣不知啣何項使命於十二日匆匆北上衡陽道尹林學衡則於前日狼狽回省不日聞將北上目下尚居北城外某處也周則范乃湘西鎭守副使兼第五區守備隊司令官此次回任後值此時局糾紛迄未聞其聲欬蓋湘西風鶴頻驚爲湘人特别注意之地昨據某方面所傳周則范己有長電致傅督呈報轄境内己經宣布戒嚴聞措詞頗涉含混第二師陳師長又有致西路各鎭守使一電報告湘南戰事情形文云魚電諒達敝師朱旅於魚日奪得界嶺後進駐長塘一面向洪羅廟進攻蒸日午前九時攻克馬屋嶺午後五時完全佔領洪羅廟擊走謝國光兵隊二千餘查洪羅廟關係重要旣經我軍佔領進取寳慶不難一鼓而下衡州方面第八師王旅亦節節獲勝己於蒸日午前十一時克復衡山縣城正在前進敵勢己蹙指日可告肅清也西路一帶仍盼公等極力防維以定人心而息謡諑是所禱切陳復初叩文印 
[兩粤援湘軍之組織]  
　　陸使頃己决定出師故旬日来之軍事計畫均經積極籌備近所組織之援湘軍聞定名爲湘粤桂三省護國聯軍陸自爲聯軍總司令鈕永建則爲聯軍總參謀而以桂省督軍譚月波爲粤桂二省援湘軍總司令陳仲萱爲總參謀該軍之支配共分三大軍每軍内設總司令副司令各一員支隊長二員營長十員第一軍所轄第一師全部十二營曁機關鎗砲工程輜重各一營總司令陸裕光副司令賁克昭進駐永州衡陽一帶第二軍所轄新募第一師十營另鎭署守備隊兩營總司令林俊廷現進駐黄沙河一帶第三軍所轄游擊隊十二營機關鎗砲各連均齊備總司令韋榮昌現駐桂林尚未開拔另編譚總司令衞隊四營以馬曉軍張國柱任毅符桐壽四員分任營長但譚月波旣爲總司令須親率大軍督戰所遺桂省督軍職務聞暫以財政廳長兼理省長之李靜誠代拆代行陸則仍座鎭邕垣居中策應一切 
　　湘南宣告自主後各屬軍隊均由鎭守使劉建藩旅長林修梅節制調遣並在永州設置總司令部居中策應兹聞劉等擬推戴陸巡閱使爲桂湘粤聯軍總司令敦請尅日蒞永督師以振士氣並派委陳强前赴南寗促駕矣 
　　陳督軍因接湘軍電告日與敵接續交戰現在情形緊急己極特令林虎馬濟各派後繼部隊迅往助力以利進取聞馬於九號下午己派卓瀛洲率領武衞軍兩營林則派陳德春率領兩營配足軍實星夜出發趕至韶關轉入来陽方面俾與桂軍齊到衡州會師進攻又廣東第一師砲兵營營長曾其新奉命援湘早經準備一切祗因餉項未經領到是以遲遲至今兹餉項己領决定今日向韶關前進查該營共分三連每連有大砲十尊共計新舊式大砲三十尊子彈千顆 
[戰事醖釀中之川軍界]  
（成都通信） 
　　旬日以来川軍各將領之意見較往日尤深黨中之黨派内之派究不知又有若干分别也然約而言 
 
 

Page 7

 
 
之可分兩大派卽驅滇派與和滇派是也驅滇派以周道剛代督爲首領當滇川初戰時周氏爲親滇派今一旦變爲驅滇派之中堅人物表面不免令人懷疑然其實周之用心貫澈到底並非前後背馳也初之親滇與後之驅滇皆挾本身地位之目的以相周旋而己此外進步系之三師鍾師長當然始終謀撲滅滇黔在川之勢力一軍第一混成旅劉成勛旅長早　希望師長者現除一混成旅外又新招勛字營二十營近與劉存厚貌合神離乃表同情於周道剛己與周取同一態度然亦决非爲南北關係也惟鍾師長似始終爲北系出力者現合計周鍾劉之兵不過三師左右耳 
　　主張和滇者近以劉存厚爲首領劉初本主張驅滇黔者今一旦反其所爲表面觀之亦殊可怪而不知劉早有南思近又主張自治與劉賡同調者有熊克武師長張煦司令陳澤霈司令此三人者皆民黨中堅人物初即不肯驅滇者一星期以来川滇間戰雲日緊周代督迭電劉氏囑其展開戰線而劉乃僅守防域三師之防線自簡陽資陽資中以至内江隆昌長數百里一師之兵延長數百里其薄弱可知幸滇軍己疲增援未到故能暫保無事周代督因是之故必先求劉存厚同意然後方下動員令劉近因各方面之催促不得己一面略令嘉犍之軍向前移動昨則又稱疾不理事矣劉於此時殆尚欲觀望時勢也 
　　新任四川省長張瀾亦驅滇派之中堅人物也（隸進步黨）前劉存厚氏驅滇黔時張不但贊同而且助三師實力援劉今劉態度稍變張於是不能無疑於劉故昨有電致京稱劉氏之軍己不下五師將来軍餉萬難籌出蓋冀中央之急令劉入京也張氏擬日内到渝同周督商籌對付辦法南方分子之各將領則積極進行成渝兩處民黨非常活動熊克武近因聞吳軍將入川己派第二十八圑全圑開往涪陵下游一帶駐紮渝中醖釀己深一般人皆謂不日即將暴發張煦司令前有衆三十營刻又擴充八營川邊彭日昇統領進兵攻殷承瓛所有駐防漢源滇軍華圑長奉調回鑪張即派軍將漢扼守并令將電局實力防衞現陳遐齡旅長正通電力爭聞張無論如何均不肯退讓陳澤霈之所以無何等舉動者因新募軍隊尚未蕆事之故刻間所委之司令共有十八路招到之軍亦頗不少皆麕集雙流縣聽候點驗矣要之陳本民黨又曾爲李協和之參謀長將来之意向不言可知據此以觀川省軍隊之南北兩系南系較有力也惟劉存厚氏爲舉足輕重之人物此時尚不可知耳 
[江西選派參議員情形]  
　　自召集參議院明令發表後戚省長特晋謁督軍商議派人陳以蒞任未久於地方猶未熟悉請戚先擬名單再行裁酌戚乃於前日請某顧問入署商議某主張由地方高級機關各選二三人呈送兩署會商指定較爲妥協况命令有選派字樣則似此辦法尤爲合宜戚則以各省無此先例即手續亦甚繁難故未照辦日昨（十二）復與讜言社某要人議論此事某力保宋育德聞宋頗不願任此蓋以袁氏時代宋曾被派爲國民代表故不肯再作馮婦况己有本省銀行監理官位置更不願以此易彼黄大壎亦爲讜社首領本有選派之望惟亦以老年倦遊表示辭意矣 
　　十三日接内部電催促速派戚省長復謁督軍面商陳督仍不肯指定惟言此次參院職權係改訂國會組織法及選舉法須選擇邃於法理之人方爲合格並請戚速爲物色戚復再三請命陳始言前國會議員李國珍王侃法學精深似尚合格戚謂李現任水利總裁不知可否兼任而對於李王之才學則極口贊成陳謂人旣合格則中央無規定不能兼任之明文諒無不可戚又以尚欠一人爲請陳復囑代物色戚因黄大壎宋育德均不顧與選乃謂毛玉璘任豁天（省會議長）似均可勝任惟不知願去否陳謂如不願去則舊國會燕善達劉景烈亦佳於是贛省參議員遂確定爲王李燕劉四人陳此次所派四人不特原係議員且對於地方亦具有分配平匀之意李籍隸潯陽道王隸廬陵道燕隸豫章道劉隸贛南道云 
[杭州快信]  
　　嘯日楊督軍在署會讌軍政警商學各界領袖俱蒞席分别認定賑欵一二四三師二萬四千元省長及各縣知事八千元財政廳四千元鹽運署三千元警務處三千元各級審廳一千五百元菸酒公賣局一千五百元内河外海兩水警廳一千元官產印稅兩處并杭關監督各二百元教育會二千元商會一萬二千元共得欵六萬餘金訂五日内提前滙解災區 
　　財政廳呈准省長定期二十五日集商界重要人物開農業銀行籌備基礎大會 
　　此間喧傳印花稅處長畢奎將更調有樓振聲接充之說 
　　杭地審廳刑庭推事鄭言然辭職委章光瀛接充又徐肅齋不日亦將更動繼其任者爲楊某高審廳昨又嚴飭各屬以前通令塡造審判案件己結未結表册迄今逾限兩月延不申送殊屬玩延限文到五日内趕速造送 
[南京快信]  
　　江蘇水利恊會職員朱紹文袁則先昨自海安回省報告云韓國鈞允就水利協會會長職准隂曆十月上旬来省並函請宗受子王叔君爲總務主任常年駐會派馮士奇武同舉陳伯盟奚九如等赴江南江北各水利局調查測量地圖及水利諸書以供開會研究之資料正式開會期約在隂曆十月下旬刻仍由董永成張偉如等駐會籌備一切進行事宜聞第八師師長王汝賢己督率所部由隴海鐵路轉車赴漢轉輪赴湘 
　　省議員来省者己有三十餘人第二次請開臨時會之請願書大約須俟下月初旬手續始能完備省議會正會長沈惟賢今早蒞會 
　　省議員王鳳誥之父王以昭被人暗殺一案昨奉軍民兩署批准飭縣嚴緝周九所供各犯到案澈究 
　　張敬堯有奉調援湘消息 
　　兪代省長昨委席務科李文濱爲選舉事務所辦事員 
　　軍民兩長以天津災情重大特飭軍警政各機關自十月起一律提薪二成助賑 
　　國務院前通電各省推舉軍事代表赴京會議兹聞李督軍擬派軍署主任參謀劉玉琦赴京參與 
　　烟酒兩業因財政部特開烟酒行政評議會昨公推代表四人北上列席 
　　兪代省長電令鹽城知事劉超查明助理員王燦元董事張炳有無設廠抽捐情事 
　　李督軍令陸軍第七十四混成旅派隊赴阜寗八灘塡防 
地方通信 
[松江]  
　　捉賭釀命楓涇浙界警佐楊昌達因捉拿賭徒致與賭之任三毛畏罪奔逃落河溺斃經附近人民聚衆騷擾將任屍找至警佐臥室等情己誌昨報兹悉嘉善孔知事得報後卽於十六日下午親帶檢驗吏来楓相驗先提屍屬任少甫夫婦訊問肇事情形據供關禍之際民夫婦均己熟睡民子任三毛係由程某来招鬭牌而去迨警佐拿賭民子因情急落河致遭淹斃但我夫婦年己老邁恃子開店過活要求免驗伸雪知事詰以當時爾子旣屬落河何以無人救護迨死後移屍至警佐臥室騷擾究聽何人指使任妻徐氏供稱扶舁民子至警佐臥室之時尚未氣絶原意不過欲請警佐請醫救治並非死後移動亦非聽人指使知事以爾子因何致死非騐不明况爾當時旣稱己睡所供定非目覩遂傳令檢騐吏依法相騐旋經驗得任三毛屍身委係失足落河而死唯右腿　傷一處别無他故云云當由屍屬領屍自行棺殮一面經孔知事親詣出事地點勘視一周知死者係從橋上跌下繼又回至警所詢問楊警佐肇事情形並向索己獲之賭客程少三程二相兩名警佐以所拿賭犯己於騷擾時被人硬保出去是晚如無軍隊保護警所房屋己被拆毁即警佐生命必遭不測云云孔知事遂至營部道謝旋卽乘車回署至對於是案之如何辦法尚未表示大約須於回署後定奪也 
　　匿捐釀命松屬得勝港釐局係五庫分卡向於貨船過境時往往有不肖司巡勒索私敬不塡捐票古曆八月三十夜十二時有葉榭鄉人張某載棉花十餘包過卡經巡丁檢查後索取捐欵四元並不給以捐票迨張某向彼索取該巡丁即持竹篙行兇致張跌入浦中屍身迄未撈獲云 
　　拐風日甚近来城廂内外拐案迭出兹有長橋南蔣祥雲之未婚妻阿囝及府南首吳姓長女均被人拐逃現莊妻雖己尋回拐犯亦己送警懲辦而吳姓之女則尚無影響旦該女受聘之乾宅業己擇期迎娶故吳姓家主非常恐慌 
　　籌備選舉之忙碌改選第二届省議員手續迭奉省令限期籌備己由李縣長委定翁問渠爲選舉事務員並於十六號召集二十四市鄉自治委員在署集議一切今日又因調查選民資格事續令各市鄉委員推舉調查人員以便加給委任着手調查其原文錄下案照本届省議會選舉初選投票區域業奉省長更代電查照第一届選舉區域辦理母庸另行劃分等因遵經查照上届辦法仍定投票區十區開單呈復在案查籌辦選舉首以調查選民資格爲當務之急按照省議會議員選舉法第二十三條之規定兹時正在調查期内惟本届選舉甫奉省令籌辦所有調查事宜自當急起進行尚可依期完竣兹經籌定就二十四市鄉分區調查而以各自治委員爲該市鄉區調查主任其應設調查人員卽由該委員趕速推定於三日内開單呈報到署以憑加給委令届時開始調查俾便分頭出發爲亟令行該員迅速遵照妥愼辦理云云 
[鎭江]  
　　擬設女子師範鎭郡公民楊有道等以丹邑興辦女學最早而女子師範尚未設備致令畢業高小者竟無升學之地日前邀集各學董會議創辦女子師範學校經費准於縣稅項下酌撥以宏教育業己聯名呈請縣知事轉詳核示矣 
　　錢業募賑鎭郡錢業同行以此次奉直水災哀鴻遍野殊堪憫惻特於日昨邀集各同業在錢業公所開會勸募賑欵聞大同行每家捐洋五六十元小同行每家捐洋十元五元不等 
　　師長出巡駐鎭陸軍十九師楊師長以鎭屬各縣現值晚稻收穫之際恐匪徒乘機圖刼特於日昨出巡所轄各區域考察防務 
[揚州]  
　　步兵全部赴如駐揚步兵一五二圑圑長顧廷藩及閻王兩營長率所部第六連第八連及九十二二連於二十日開往通州駐防 
　　委揚由關主任揚由常關監督李佑成現委李子卿爲揚關主任袁漢秋爲由關主任均於今日到差視事 
　　知事籌議選舉江都周知事於今日（十八）召集城廂市十區區董在署中籌議第二届選舉省議員應辦事宜 
　　運使接待紛忙皖岸樅陽榷運局局長李昌濂駐湘掣驗局委徐濤揚子總棧長宋尊望均於昨日（十七）来揚謁見張運使晤談良久聞徐李因湘皖岸銷不濟有所請求宋則爲運圩鹽斤稀少不敷分配故来與運使磋商 
　　貧婦慘遭跌斃揚州南門街樂善醫局施診以来貧苦就診者甚多詎昨日（十七）有某茶坊之婦人因幼子有疾抱赴該局求治甫入局門忽爲石絆倒登時氣絶殞命所幸幼子未傷當由該局喚到該氏之夫張某領回埋葬噫亦慘矣 
[江北]  
　　馬使剿匪紀淮揚鎭守使馬玉仁氏前以淮泗漣沐昆連各鄉匪勢猖獗於十月八日親率所部携帶大砲機關鎗數尊馳往剿捕匪原盤踞於淮泗宋集王集一帶及得馬氏親往之耗紛紛向海沐方面逃竄浦軍由漁溝前進經湯集至泗陽縣境之王集丁家嘴沿途緝獲匪黨十九人丁家嘴爲匪徒巢穴聞匪當逃竄之際所有房屋多己縱火焚燬馬氏除仍留第一第二圑所部扼要駐防外决計遄返清江以重防務當經鎭署分派衞軍軍樂隊往石碼頭迎接十月十六日午後三時許前站軍隊己將所獲之十九人解送署中軍法處審問其中豚昆垂垂者佔多數有頃馬乘籐轎由東門入城所有大砲二尊由兵士挽以前進其後輜重砲彈以人力車載運由北門入兵士押解絡繹於道馬氏此次出巡期間統計一週尚未與匪作劇烈之戰鬭也 
[杭州]  
　　軍署勸募水災賑欵浙江督軍公署於昨日（十八）中午十二時讌請軍政商各界人士計到署者有第一師童師長第二師張師長第一旅李旅長第四旅潘旅長第七旅陳旅長軍學補習所兪所長政務馮廳長胡鹽運使警務夏處長財政張廳長錢塘王道尹高等廳經陶兩長印花稅畢處長官產汪處長杭縣景知事商會顧王兩會長曁各銀行長各業董通志局提調等共五十餘人宴會畢即在花廳開會由楊督軍主席報告熊督辦請募賑欵電並言軍界方面己議定捐薪辦法還希列席諸君慨予捐助以惠災黎云云當由總商會長陳述商界方面己首先發起募賑先由地方實業銀行墊欵四千元滙往災區散放現錢典絲綢各業己陸續認定捐欵一面仍當竭力勸募以期多活數個貧民至政界方面由馮廳長回署請省長核定辦法議畢散會己三下鐘矣 
　　省議員初選之預備十七日齊省長致各道尹電云各道尹各初選舉監督覽各縣應設省議會議員初選舉事務所及照案支給各種經費業據樂清縣電於佳日通電各道轉知在案兹據各縣呈報情形每有沿用前民政司所頒初選事務所章程設置監理或設所長等員刋給圖記等情查省議會議員選舉法及施行細則均無規定初選事務所設置人員之明文前民政司頒發章程在選舉法公布以前本届自不適用縣知事旣爲初選監督所中事務均應歸其主持除文牘書記等員爲必要設置外不得另立監理或所長等名目並不得另刋圖記至各項經費惟調查一項應由各縣負擔於佳電明白指示其餘均應查照六年度省地方歳出預算案按等支給所有各縣初選舉支費等級己另刋登本省公報合即電仰各該道尹曁各該縣初選監督一體查照辦理總監督齊篠印 
[嘉興]  
　　籌備初選事務省議員初選事宜曾由省長通令各縣尅日籌辦在案本邑縣知事奉文後即令政務主任陳牧鄉從速籌備將初選事務所尅日成立以便派員出發調查各選民資格現陳主任己於日昨商同縣自治委員着手籌備其事務所限月内成立 
　　集議報災辦法嘉邑蟲災曾由省委汪濂朱綸二委員来禾由張知事曁縣自治委員盛譜蘭蔣輔卿等領導覆勘現嘉字各莊均己勘畢與縣知事所報成式相符業於十八日起至秀字新塍南滙池西王江涇各區查勘並定二十日勘畢卽於二十一日由各區自治委員邀請兩委員集議報告及核減糧賦辦法 
[安慶]  
　　財廳科員之大更動皖財政廳科員雇員等籍歷江寗者居其大半日前新財政廳長劉鴻慶接任後以該科員等多係前清藩署書吏且此次由蚌来省視事囊中帶来之人材甚多故裁汰本廳職員竟多至五十四人 
　　探訪營之組織安微探訪局近有恢復之說惟皖垣紳商各界反對甚力擬公禀駐省馬統領核示旋聞此項探訪即定武軍之探訪營歸婚督軍管轄該營長傳心田爲倪賞識之人故令彼在皖組立辦事處頃己派員到皖矣 
　　警署長之交替皖垣南區警署長高魯論因李統領被刺一案未能保護曾飭撤差現經警務處長劉道章遴派本處諮議官楊進祺接任南區署長業己到差視事矣 
[濟南]  
　　五專門學校運動大會續誌十六日五校續開運動會是日天氣清朗寒暖適宜男女来賓較第一日尤爲擁擠馬鎭守使之技術隊亦揚旗鳴鼓整列而来所演拳術劍術及各種技藝五花八門人多嘖嘖稱歎本日運動程序第六次九時至十時（一）二百二十碼决賽（二）立地躍逺預賽第七次十時至十一時（一）四百四十碼决賽（二）躍逺决賽第八次十一時至十二時一英里四人接力第九次下午一時至二時四英里競走第十次戴囊競走决賽又足球特别運動工校之鐵楨子及技術醫校攀旗競走二人三足母衣競走商校之拳術單刀雙刀花鎗大刀等類　　續誌龍口興築公司之近况龍埠興築公司總理趙君琪現由該公司董事等来電促趙君速往主持公司事務己誌昨報刻聞趙君己允回龍就職先行函復該公司查照矣原函錄下　諸董事各股東均鑒琪本輇材謬膺推舉任事以来深懼弗勝與其貽誤將来母寗知難而退區區苦衷諒邀鑒及兹承台電推挽殷殷關愛逾恒情文兼至琪何人斯亦克臻此五中感激莫可名言敢不勉竭駑駘以副盛意第念公司股欵純爲股東血本辦理稍有未當即恐虚糜無補琪賦性憨直將事認眞總期事舉費省早觀厥成尚希格外鑒原隨時指教刻將在省經手事件略事部署卽行束裝就道知關厪注先此奉聞並鳴謝悃 
雜評一 
[救災無分南北（一子）]  
　　世界之上凡事皆有國界獨此一點不忍人之心無國界故世界上慈善事業亦無國界卽至兩國相爭戰場中之敵傷兵亦且救護之捕虜之困乏者亦且周濟之此即由不忍人之一念而推廣之者也 
　　夫此不忍人之一念旣不有國界則在一國之内必更無分南北矣今者北方水災之慘爲中國數千年来所未有各界之人推此不忍人之一念起而解衣推食者吾感之友邦之人推此不忍人之一念而代我募捐籌賑者吾尤感之獨此倡西南主義之省隸於西南主義下之人物圑體鮮聞有發起救濟水災之舉者豈有之而我人未之知歟抑尚遲遲而有待歟不然南北主義雖不同而此不忍人之心固無分南北也推此不忍人之心以舉所謂慈善事業更無分南北也西南之人豈不知之 
 
 

Page 8

 
 
   
 
 

Page 9

 
 
   
 
 

Page 10

 
 
+本埠新聞 
[檢查總所通告註册地點]  
　　松滬檢查總所通告云爲通告事兹爲便利德奥僑民起見特在華界設立註册地點所有居住華界德奥僑民自十月起均須於規定期限時間内分赴滬南警察二區總署内檢查分所（肇周路二千零九十七號）閘北警察五區總署内檢查分所（寳山路二十五號）註册嗣後凡男子每月註册二次由十四至十五號二十九號至三十號其婦女小孩無論在租界内或在租界外自本月起每三個月均應分赴該各檢查分所註册一次其期限定二十五日起至二十七日止其註册時間每日上午十時至十二時下午二時至五時仰該德奥僑民一體遵照母違特此通告 
[公廨傳訊不註册德人三誌]  
　　公共工部局總巡捕房指控僑居虹口靶子路六十八號門牌之德國人喬其新納克不將姓名職業報請註册等情於上星期五由美捕房一百六十五號西探堯克將該德人傳至公共公廨研訊供詞西官諭勿繙譯姑照堂上情形登錄並摘譯大陸字林兩西報宣布供詞定於咋晨復訊各情己兩誌本報昨日届期至九句半鐘由關讞員會同英卓副領事升座樓上刑庭研訊即據喬其新納克上堂聲辯多語堂上仍不令繙譯而喬其新納克即要求堂上將其所辯各節倩譯員繙譯俾得大衆曉然中西官准之即據喬供稱工部局請廨出單傳余到堂係違背中國政府命令要知處置德奥兩國僑民之章程乃外交部主權不應由工部局發出然此項命令旣係中政府所發應由中政府之代表即駐滬特派交涉員處置揆諸法律上海公共租界工部局不能干預中立國人不能代中政府行使一切權力又未便照中政府權力範圍履行否則即爲違背法律譬如中政府在公共租界内拘捕政治人犯必須先由中國政府之請求而後呈出實據方能引渡如果預審不實决不能引渡此係租界之職權現工部局所控並非外交部之請求全係捕房所爲而工部局之意中以爲完全有管轄上海之權殊不思中國官長之公文中早有註册之事除交涉公署外均　違法九月十四號所出之布告係根據九月四號七號工部局總董兩次致函領袖領事所發生然註册之事工部局不能干涉以故領事圑與交涉使現正在力爭余最喜雙方以法律解决所異者註册之事中國官長不出干涉乃爲工部局干涉然自中政府與德奥兩國宣戰後我係中國之敵國人民並非工部局敵人工部局旣己出單傳余則此後余在租界内如有損害應由工部局擔負完全責任觀其所控各節毫無理由余居公共租界應享公共租界之權利查西曆一千八百五十四年駐滬領事圑開會議决出示布告租界管轄權限並租界土地權章程故公共工部局係各國僑民組織而成當時余亦工部局管理之一份子兹將工部局定章向堂上聲明蓋工部局代替中國官長管理租界所定土地之權全係各國紳商所議定中國官長並未干預現牛門律師所云所控係代中國政府察其所叙理由非但軼出範圍且逾越工部局權限之外因工部局亦係中國官廳所管此語余前次己向堂上聲明故從前工部局所做之事無中國官長預聞爲不合法現在工部局所辦各事非惟違法竟欲以德奥兩國人民註册事爲模範然此事與商約亦有不合蓋租界者係中國之土地租借與外國人居住通商而己而土地仍係中國之土地不過暫將管理之權與工部局代行是以工部局除管理土地之外無他權力不能與交涉使爭衡管理敵國僑民而敵國僑民亦不能遵照工部局所控情願尊重中國官長之告示前往註册工部局不能代替中國官廳註册租界旣名公共應以公法保護余請中國官長與陪審領事注意查西曆一千八百六十九年會審公堂審理權係中國官任之現在外國利權余己脫離己爲中國人民遵照中國政府頒布處置條例應由華官訊理不意此種案件美意日本各國領事均無訊理惟祗訊理華人控告華人之案迨自西歷一千九百十二年中國土地權己完全革去各國均保護自己權力查一千八百六十二年英國在滬所議英人歸英領事訊理一事中國雖不反對然己越出中英條約該約第一條司法權歸中國官長工部局祇管土地捐務並查工部局地產章程三十八條亦贊成之請爲注意現在英領之所爲輕視中國人民今向堂上聲明中國有完全管轄之權工部局祇能管理捐務其餘之事應由中國政府派代表管理工部局管理他事均屬違背公法十月六號所出告示亦迫令德奥僑民至工部局註册與工部局章程第六條有所抵觸工部局之職任亦祗管理土地捐務所有租界中之路橋公園等處無論何國人民均可前往所有二千四百六十六號之告示並非中國官長所請求前次外交部所頒章程中國全國應有效力然於外國僑民是否有效則余不知而中政府己在松江及西門等處設有收容所寄留德奥僑民請問堂上現在此事是否係工部局請求並請堂上將領袖領事傳至公堂余有言責問因交涉員之函並非正式係用拷碑紙勒出且交涉員並未奉命將註册權交與工部局惟領袖領事薛福德云及註册之事最好自己管理然此係個人意想並未與頒事圑或納捐西人開會議决要知此事中國己經執行薛領事之意想己屬無益至於交戰之事從前中國並不干預所有僑民概屬中立國人看待余在租界亦安分營生並無非法行爲現在原告所控不將職業報明註册余早經在中國官廳註册想牛門律師未將中國政府所頒條例參透上海工部局並非中國政府代表工部局祇有管理土地之權並無司法之權因中政府無權及於租界致行政管理權概由工部局捕房執行觀其所頒條例有云敵國僑民犯有刑事等案經公堂預審明白照章引渡内地官廳訊理請堂上察閱第一第八兩條均云敵國僑民之事現在租界中之德國報館兩家己由中國政府商請工部局捕房對禁言至此英領卓君諭謂發封德國報館係本公堂意見並非中國官長請求諭畢該德人復稱德國總會銀行亦由中國官長商請工部局捕房發封顯見中政府在租界有行政之權從前未經宣戰之時僑居租界人民均以中立國人民待遇自中政府與德奥兩國宣戰後工部局始則帮助中國繼因註册之事忽又反對租界執權之西人係從選舉而出故祗有管理土地之權並無行政之權此間公堂係中國公堂訊理各案應照中國律法請注意按照一千八百五十四年中英所訂條約所載准英國人民在上海居住貿易並准英國領事管理至一千八百五十八年天津條約第九條外人至内地游歷須有中國官廳簽字護照方無阻礙故原告所控毫無理由應請將案註銷並據牛門律師起而駁稱被告所言各節有知有不知者聽其語意彼欲延律師代表然其辯護言詞敝律師有許多反對被告云中德宣戰後中國有權管理而他人不能干預然工部局與領事圑在租界内有行政之權行政權亦在地皮權内發出被告又云工部局祗有管理地皮之權然現在租界所行除地皮章程之外公堂訊理各案均照中國新刑律辦理况德奥人民無人代表應由會審公堂訊理被告要求領袖領事傳案質證想公堂决不往傳因薛領事處於介紹人地位中國有事與工部局交接須由薛領轉致被告又云工部局無行政之權並云工部局係外國人民所組織而成然自外人組織工部局後中國己無權管轄須由值年領事核轉被告又云工部局不能代表中政府而工部局有兩種理由可以代表中政府且現今被告註册係爲善後起見蓋日前有一奥　人来函要求吊銷另一奥國人之執照是以工部局不得不令被告等註册如果被告不遵係屬藐視公堂且其所辯各詞殊欠文明請爲明察訊供至此時己過午經堂上宣告退庭諭候商明辦法於下禮拜一宣佈 
[處置德奥教士辦法]  
　　縣知事公署接道尹公署訓令云案奉督軍省長公署訓令内開案據特派江蘇交涉員薩福楙呈稱查奉外交部本月十五日訓令内開現在我國對於德奥兩國己立於戰爭地位但處置敵國人民條規早經内務部公布在案所有處置德奥兩國教士辦法經本部商准内務部復稱按照該條規第五條内載凡僑居中國之敵國人民得從事和平適當之事業教士傳教純以宗教慈善爲宗旨自可准其在原告地方照常傳教至教士往来傳教一節應援照該條規第六條規定一律禁士等語合行令知該特派員遵照辦理可也此令等因奉此除咨各埠交涉員曁函知蘭領事外理合具文肅陳仰祈鑒核通飭各屬一體遵照實爲公便等情據此除分行并指令外合行令仰該道尹即便分别咨行一體遵照此令等因奉此除分行合行令仰該知事即便遵照辦理此令 
[奥匠請入收容所]  
　　奥船鍋爐匠卡羅維趨現因病愈方離醫院緣該奥船公司無力供給特赴交涉署懇即轉請送入收容所安置並呈奥船公司及和領来函各一件證明此事聞薩交涉員咋己據情函請護軍使察核 
[請還奥人軍械]  
　　有来福鎗一枝刺刀一把及銅帽擦鎗繩帶等件係萬國商圑所發與奥人麥考維者當解散奥國商圑之時留存於奥船雪雷撒現該船押收此項物件存在南市海軍司令處兹由工部局報由領袖領事請交涉署發還聞交涉署復以該奥船前經海軍司令處押收除函致查復另達外函請查照轉知云 
[電飭調查黨人舉動續誌]  
　　松滬護軍使署接中央電令偵查滬上黨人之舉動己誌昨報兹悉中央因訪有黨首韓某及其部下黨人刻在浦東密設機關是以飭盧護軍使嚴加防範云云 
[軍警攔截黨人往南]  
　　松滬盧護軍使近因川湘事己决裂深恐匿居各處黨人潛往帮助爰於即日起飭派稽查分赴各埠碼頭嚴密偵查並飭淞滬警察廳加派偵探前往滬南浦東等處長江各碼頭密查攔截 
[辦理省會初選之着手]  
　　上海市經董陸崧候以第二届省議會議員初選舉事宜業經奉文調查本市區選民惟限期急迫自應從速會商進行方法故特訂期昨日午後二時分邀各圖董在尚文門内市經董辦公處會議决定此次調查手續均照第一届手續辦理 
　　浦東洋涇市經董亦己函邀各圖董於昨日午後二時在經董辦事處開會集議由經董潘作臣主席宣佈選舉章程畢卽向衆演說略謂此次市鄉選舉係屬確定一省立法機關之基礎將来選出議員之良否端在公民之秉公辨别故辦理初選手續至關重要務希注意云云旋經各圖董公同討論各項手續比及散會己鐘鳴五下矣 
[地方稅不能作直接稅]  
　　上海縣公署昨通函各市鄉經董云敬啓者頃接閘北市經董函稱查選舉法第三條第一項年納直接稅二元以上者得有選舉及被選舉權調查單塡寫法註明直接稅之種類以地丁糟糧爲限云云惟閘北市前於民國二年由閘北市政廳呈奉省公署核准開辦地方稅以充地方公用是以本市居民均有此項地方稅之擔負現由上海工巡捐總局按季徵收此次調查員調查時對於繳納此項他方稅者是否作直接稅論年納二元以上者能否得有選舉及被選舉權函請核示等語查民國元年辦理第一届省議會議員及初選舉時曾於是年九月奉前總監督程銑電開准籌備國會事務局元電衆議院議員選舉法第四條各欵疑義關於立法上之解釋業經呈請大總統諮詢參議院議决答復其第一欵所載直接稅之種類以地丁糟糧爲限電即迅與省議會議員選舉人資格一併調查又同月奉覆選監督艷電奉都督程沁電開據鹽城初選監督報告調查選舉情形於直接稅一項至欲以本省市鄉制之規定更易參議院通過之解釋除電飭從速更正外電即遵照辦理各等因又查市鄉制第十六條第四項年納直接稅下註明合國稅省稅地方稅而言是此項地方稅雖奉省公署核准究係用之於本縣地方自不能作直接稅論深恐各市鄉或有誤會除函復並分致外相應函達即希查照爲荷順頌日祉 
[鄉民反對檢查棉花三誌]  
　　浦東各鄉販花農民因反對棉花檢查局查驗濕共花聚衆滋鬧毆傷該局檢查員程寳森巡丁奚阿六拘獲兇證季全根王錫華由警廳移送地檢廳預審一面由縣署發出布告禁止滋擾各情迭紀前報兹悉各該鄉販雖己奉上海縣沈知事布告並令該局將檢查章程改良施行一面將員司巡丁大加整頓尚不能滿意故前晚由代表人金浩生等多人仍至各碼頭向各鄉到埠花船阻止運花上岸投行秤售如有私自販賣者一經偵悉即須追償損失於是各埠之貨雖己第運到仍須靜候辦法各花行昨日依舊停秤惟西南鄉一帶之農民步擔花衣到滬要求各行家收買各花行允爲秤收詎料金浩生等上前阻奪意欲將所得花價充作各人使用是以行家仍停止收花 
　　聞各市鄉經董對於此次花販聚衆阻止各鄉販户賣花一事因於鄉民生計行家營業兩有所繫自應設法疏通意見勸導衆鄉民照常販賣故於昨日午後兩時在西門勸學所集議善後辦法以期早爲解决 
　　上海縣沈知事訪悉各花販鄉民仍行聚衆把持雖經布告切實開導並不遵從殊屬藐玩功令有意阻擾若不嚴行取締解散風潮恐於市面有關是以派探至各碼頭查察情形外並傳該代表金浩生等三人来署詰問詎該探等去後徧傳無蹤當卽回署據情禀覆 
　　有鄉民某甲因急於得錢應用自將棉花七十包運至南會館前餘源花行售訖事爲衆鄉民與各船户偵知以某甲不應破壞衆議羣與爲難並至該花行中將花包五十只强取而去下午爲沈知事訪悉立飭偵探沈阿松馳往查拿攫包之人按名拘案訊辦 
　　各花行因停秤多日誠恐有礙營業於前晚邀集會議和平解决方法後經議定門莊收花價格每擔三十五元較前跌去三元乃昨日仍未開秤聞鄉人方面必欲將檢查局取消後方肯照常投售現在各處鄉人携花来滬求售者有一千數百人南市萬豫碼頭至南會館碼頭止浦江中各鄉運来之花有二百三四十艘約六七十萬擔云 
　　縣知事公署致淞滬警察廳長函云敬啓者查棉花販户金浩生等反對檢查禁阻上貨一案業經敞署妥爲解决並出示布告諭令照常營業在案詎今日訪悉各船仍不上貨其願意投行交易者輒被勒阻似此情形顯有不安分之莠民從中唆使各行家營業停頓被累何堪除訪拿爲首唆使之人從嚴究辦並派令催征吏分頭傳諭各船户迅速上貨外仍恐有集衆阻撓情事合亟函請貴廳令行該管第一區酌派長警若干人恊同前往倘有持强阻擾之徒並飭當場㧦拿依法懲辦以儆效尤而安商業至紉公誼又諭飭催征吏文云爲諭飭事照得販花鄉民指控棉花檢查局辦理不善聚衆要求查辦一案業經本縣查明令行該局力加整頓並將核定辨法出示曉諭在案兹查該鄉民等仍有聚集南碼頭等地方恃蠻阻撓不許裝花各船上岸售花等情似此刁頑覇阻實屬妨礙商業除函請警察廳派警恊同查禁外仰該吏立即特諭投候該管警區派警協往一面並赴花業公所接洽派員同往各該碼頭傳諭各船户趕緊上貨貿易母任遲延如有恃强抗阻即行協警拘案以憑究辦切切此諭 
[浙省聲請引渡逃犯]  
　　温州人程國平（即程子平）與彭品臣串向新閘白克路六百十四號門牌倪黄裳嚇詐被控新閘捕房由探將程彭兩人獲解公共公廨迭經訊供明晰判彭驅逐出境程押西牢三月期滿逐出租界在案兹爲浙江楊督軍所知以程前在浙江犯案判决禁錮十五年寄押永嘉縣被其越獄脫逃因特備文飭派調查員周璜於前日来滬告明新閘捕房捕頭昨晨派令中西包探將程提解公廨即據来員投案訴明前情將文呈案聲請引渡經會審員王肇之君會同英白副領事會商之下判程押滿九禮拜准予備文詳解護軍使署轉解浙江軍署歸案訊辦 
[禁錮截刦金條之盜匪]  
　　持械糾同在逃之某等在滬西戈登路勞勃生路附近攔路搶刦南京路大豐永金舖學徒陸樹棠雇乘馬車運往小沙陀路同豐藥水廠鎔化金條七百兩（計十根）之盜匪顧學福張祝福陸會堂陳金川張二郎等案發逃匿内地被淞滬警廳偵探緝獲抄出原贓金條一根及手鎗子彈連同盜婦陳張氏併拘警廳管押知照戈登路捕房派令中西探前往將顧學福等男婦六犯提回帶同汽車夫劉炳榮迭次解送公共公堂研訊各情屢誌本報兹經捕房查得被告陸會堂尚犯有於去年五月十九號三月三十一號本年三月十二號先後持械糾黨己由公堂判押西牢五年之徐永芳田阿根等夥刦海寗路一千九百九十七號百頓路三十六號唐家弄一號門牌等各户值洋三千餘元之金珠飾物現洋各案由廨出票緝拿未獲因於前日午後由捕提同在押之徐田兩犯與陸會堂等各人併解公堂復訊先由原告施兆祥之代表律師譯明被刦金條情形並將捕房所錄各被告等口供向各匪逐一詰問後要求從嚴懲辦繼據中西探上堂禀明陸會堂尚犯别案將公堂所出之信票呈察堂上即命將在押盜匪徐田兩犯分别帶案證明陸匪隨同在逃之某某等搶刦無訛堂上復令將陸會堂帶案駁詰良久詎陸堅稱被徐永芳等挾嫌誣指經王肇之襄讞核供與英白副領事會商之下以供證　鑿豈容狡賴因判張祝福顧學福各禁西牢五年陸會堂押四年陳金川押三年期滿一併逐出租界張二郎並無重要關係與陳張氏一併驅逐出界不准再来劉炳榮事前旣未預謀着即開釋 
[加懸賞格通緝縱匪隊長]  
　　上南川緝私隊長張占忠前因疎縱獲案之盜犯張茂堂曾經勒令追獲而該隊長畏罪脫逃故由 
 
 

Page 11

 
 
兩浙緝私秦統領特懸賞格五百元通令查緝一面呈請江浙皖三省督軍省長轉飭水陸軍警一體通緝在案迄今仍未緝獲昨由蔡統領加懸賞格無論軍民人等如能獲到張占忠者准予賞洋八百元聞風報信而得拿獲者賞洋四百元業己繕發賞格通令查緝矣 
[懸賞通緝天平山毁警帮匪]  
　　蘇省天平山警察派駐所被帮匪焚局刦械傷警一案經崔警廳長勒限緝匪迄未弋獲兹崔廳長又奉軍省兩長批飭勒限偵緝並懸賞格如獲正兇賞洋二百元若偵明地方報告拿獲者賞洋一百元捕拿從犯奬洋五十元崔廳長奉批後深恐該匪等潛匿来滬於特函致滬上軍警各機關一體偵緝務獲嚴懲 
[船户中流遇盜]  
　　船户高榮生於前日由金山開駛来滬是晚八點餘鐘駛至南黄浦夏家嘴突有匪船上前攔阻該匪徒十餘人口操安徽音各執鎗械蜂擁上船先將高榮生手上砍傷捋下金戒一只並將各船夥身畔銀洋抄去并將船内所裝衣箱一隻（内藏大洋五十元小洋三百餘角縐布衣服二十餘件）白米一袋一併刦過船去向附近之小港内逃逸該船户高榮生於昨日駛抵上海南市新碼頭停泊即行開單投報水陸官廳請爲查緝 
[巡警捉賭釀成命案四誌]  
　　浦東南滙縣屬張江栅鎭第七區警局長警前往潘家橋奚掌法木作内捉賭將鄉民奚和尚追趕投河溺斃並由鄉民毆傷巡警各情己三誌本報兹悉南滙縣知事杜福堃據報後於前日（十七）上午帶領檢驗吏法警人等蒞栅有衞隊六十名隨同保護彈壓當由徐區員迎入警局欵以茶點休息片時於十時蒞場如法相驗得死者奚和尚一名年約四十餘歳身無傷痕委係溺斃杜君親視無誤當卽塡明屍格飭麗自行棺殮聽候示遵驗畢重人第七區警局飭將毆傷之張戴二警逐一檢驗驗得張珊一名受傷甚輕戴榮泉一名因被擊破頭部流血過多恐一時難以治愈諭令延醫敷治待傷愈再核一面飭拿毆警鄉民解案訊辦事畢回城並派員調查起釁情形以憑禀復查辦 
[珠寳店被騙三誌]  
　　匪徒周一民串黨張天時等在滬城邑廟慶昌珠寳店騙取值洋一千七百四十餘元之珍珠當時以浙江興業銀行吕子英户名計洋五元儲蓄存摺塗改二千四百六十五元取珠逃逸當經該店將張拘送警廳派探復至英租界湖北路福新旅館續獲同黨顧榮林到廳飭押候究在案昨日午後又經該廳司法科劉科長提訊該店夥張某投案請追原贓並要求嚴緝周一民等問官命提張顧兩人詰問供詞互相推諉並稱不知周一民下落問官判令分别還押張退去候示 
[控訴僞造護照公文案判詞]  
　　公共總巡捕房刑事檢查科指控奥國人肯特勒與陸鑑齋尚允祖等串同僞造奥國領事署假護照等情迭經公共公廨訊供判肯特勒交捕房看管案證各人開釋陸尚兩人押候會商判决在案昨由捕房將陸尚兩人解案請爲核斷原被代表律師均各到堂候示迨至十時原審官關讞員會同英白副領事升座刑庭命將陸尚兩被告帶案即由關白兩君會同宣布堂諭云此案對於爭戰時代非常緊要惟該被告等尚無實在證據姑念商界無知從寛發落着陸鑑齋押滿四月尚允祖罰洋八百元並着各具安分結如二年内無違法行爲准將保結取消諭畢退座 
[包銷租界食鹽之布置]  
　　鹽商顧棣三認繳鹽課承銷租界食鹽因恐私販漏私致碍認包鹽課經要求緝私統領選派鹽捕營隊官一員招雇巡船以揖私鹽在案兹悉蔡統領以該鹽商所請委任隊官督兵雇船巡緝一節自應照准查有所部第二營二隊隊長羅正玉熟悉鹽務堪以委爲兼辦租界食鹽棧浦江緝私隊長職飭并令先雇巡船六艘每船派撥船長一員率兵五名在租界内之黄浦江面自十六舖迤北起至楊樹浦及蘇州河之义袋角爲止歸該兼隊長巡緝遇有私販即行解候變價充公昨己下令委任並以租界地叚較廣巡船六艘恐難查緝故擬再添十四艘惟事關鹽政自應報部核示至餉項一切均歸該商開支所有該鹽棧開辦日期現定十一月一號爲始咋將委任隊官兼辦鹽棧巡緝曁開辦日期各情報告兩浙運副各署查考 
[海工程師由津回滬]  
　　浚浦總局總工程師海德生君前因直奉魯水災經政府商由津埠白河工程師電請前往籌議善後等情曾誌前報兹悉海工程師業己公畢於昨回滬視事當即函致江蘇特派交涉員查照 
[旅滬川人電文兩則]  
　　致北京電北京大總統國務院段總理鈞鑒全川文局刻復危險前軍長劉存厚此次保全桑梓功高望重勞怨不辭其部屬亦深明大義敵愾同仇同人等室家財產均沐其救護之恩無以答報惟有公懇我大總統總理爲國愛才俯順輿情開復劉存厚原官從優加奬以便安慰其部屬爲日後收束軍隊之善計並藉以鼓勵吾川軍官將士邊漠各師同心協力捍禦外侮抑更有請者川省兵禍連年道殣相望嚴冬在邇待賑尤殷前蒙中央撥發川賑二十萬元交吳查辦使光新隨帶入川散發惟吳使刻旣因事一時尚難抵川無數生靈難忍坐斃仰懇電飭吳使急先滙交成都賑局曾督辦鑑會同省議會及正紳核實散放作爲急賑惟災區廣大需欵甚鉅竊思吾川鐵路股欵概由川民公認所集而来查宜昌漢口尚存現數二三百萬擬請我大總統總理慨發仁慈速即飭令宜漢川路經管人員分撥一百萬元抑或將去年本年交通銀行所存部還川路股欵之數撥還川省以作賑費如蒙恩准請卽飭交成都賑局繼續發放務期實惠均沾災民得免凍餒夫以川民公衆所集之財移作救川民無辜受害之生命情順理安全體川民義無反對而我大總統總理造福於吾川之功德全川人民亦永感戴無量矣謹代災民請命不勝迫切盼禱之至旅滬維持川局會周新吾李鴻賓徐道恭王宗培羅政秦家穆范梅君鄧雲卿孫陶羅文淵王漢章曠大昌陳維新田崇章李汝梅鄧崇峻李煥繆家輔段大鵬戴在田王仲儒曠文清熊正祿李光漢劉鐵錚張新橋孔混球徐魯宋昭漢曁全體同人叩銑 
　　致宜昌電宜昌吳查辦使鑒川省兵連禍結商民創鉅痛深溝壑轉徙死亡枕籍其慘狀己不忍言死者己矣生者數十萬災黎待賑孔殷前由各界懇將中央賑欵二十萬元作爲急賑提前撥發己蒙照准現接公私圑體迭電囑言催詢懇祈早日撥滙成都交由曾督辦會同公正士紳切實散放以布我公饑溺之誠而慰川人雲霓之望不勝感禱之至劉昌言叩 
[關於振務之往来電文]  
　　施子英君接北京唐慕潮来電云京屬慘被水災以寳坻霸縣爲最重武清次之涿薊通大宛三河香河固安又次之寳坻十年九澇民困己極本年有六萬一千一百户計十六萬三千餘名口之多再遲下月不堪設想宗愈嘯 
　　施君當即復電云嘯電悉寳坻弟助振多次極願前往散放第户口如此之多勸捐又極不易誠恐力不從心執事痌瘝在抱擬求募助免至臨時爲難可否盼電復則敬效 
[歡迎孔教會北京主任]  
　　孔教會北京主任陳煥章前日自由東曲阜来滬昨經滬上孔教會江浙聯合部及擁護孔教兩圑體會同在大馬路保安堂内開會歡迎上海松江嘉定各支會均派代表到會公推聯合部長姚東木爲主席宣布開會宗旨並由擁護會理事長陳潤夫曁該會戰員陸崧候普潤夫衞芝珊等各致歡迎詞畢陳博士登台先謝歡迎盛意隨報告本年第五届曲阜大會經過詳情謂曲阜自孔少霑歸道山後主任一職議以孔厚庵繼任會中仍擬續辦孔教雜誌且欲在京創立孔教堂講經傳道云云衆贊成蠻由會中同志次第演說散會己五時餘矣 
[孤兒院救濟會合開菊花會]  
　　龍華孤兒院因經濟困難爰擬發行急濟劵遵循曩例預募品物開會按劵給彩業經該院董事部訂定舊曆九月十九日輿中國救濟婦孺會合辦仍假座滬北紗業公所開第四次菊花大會届時陳列各式文明游戲等節以娛来賓清輿現己通告各界收品事務所在五馬路一號 
[郵務管理局布告]  
　　爲布告事現因歐戰關係且有數國於郵寄貨物之輸入加以限制是以凡由中國寄往外洋不論何處之包裹倘被接收國官吏（海關或别等機關）拿獲抑或充公雖經保險本局亦不負責此布中華民國六年十月十六日 
[關於南滙欽公塘之省長指令]  
　　南滙官產處召賣欽公塘一事經各市鄉經董呈請省議會議决咨請省長建議政府欽公塘確係民業免予處分嗣經省長訓令江蘇水利局派員會同南滙縣知事實地調查明確塘應保存以禦海潮地係民業有府縣各志爲證水利局呈復省長後業奉省長指令呈及繳件均悉應候據情咨請財政部查核辦理並訓令清理官產處查照仰卽知照此令繳件存 
[鐵廠甬帮工人同盟罷工]  
　　浦東陸家嘴英商祥生鐵廠東床間工頭甬人蔡阿喜於上月杪因病逝世遺缺經該廠洋經理另委張毛毛接充張係上海人與甬帮各工人感情未洽時起齟齬昨日（十九）上午七時許車床間小工甬人某某等發起糾集同帮小工二百餘人同盟罷工圍聚該廠門首不散要求洋經理撤換工頭該廠買辦蔡維新得悉恐人衆滋事立用電話通知三區警署解警正飭派長警二排前往會同駐紥香烟廠第一派出所巡官郝文翰到場彈壓並由郝巡官向衆開導諭令不得暴動靜候解决一面調查起釁原因以憑核辦 
[住友銀行宴請各界]  
　　英租界九江路一號住友銀行係日本大阪富商所組織資本雄厚該行總行設在大阪分行則設於東京名古屋司門長崎及國外之印度孟買曁上海漢口等埠營業頗爲發達邇因該行總董湯川寛吉君蒞滬欲與滬上官紳及各商領袖曁中外各報之主任聯絡中日親善之感情俾日後擴張營業故訂於明日（二十一日）下午假坐虹口蓬路日本俱樂部設筵邀請各界宴叙云 
[運輸公會對於樣單加印之復函]  
　　運輸公會前與仁榖志成兩公所爭掃麥站地脚由滬寗路車務總管韋燕君邀集仁榖志成兩公所代表磋商業經和平解决運輸公會業己添派司役多人在麥站照料絞包灌包等事兩月以来客貨損失頓少各客商亦均樂從并由該公會將三面議定事件繕就公函送由該兩公所查照日前該公會接兩公所来函謂調换樣單須由該公所加印昨該公會復函云逕復者接准公函以掉換樣單須由貴公所在單上加印以杜冒濫等因敝會於日昨開會集議僉稱本年四月間麥站竟有僞用樣單之事兼以老沙遜各商號要求取締扦樣敞會始有掉換樣單之議且此項樣單先由貴公所給發再由敞會掉換己可互相證明不致再有冒濫前在車務總管處三面議定彼此允協曾經正式具函未便再有變更致失信用所有貴公所来函加印一層可母需此項手續免致紛擾兹准前因理合具函申復務祈查照爲荷 
[海昌路火警三誌]  
　　閘北海昌路張源盛毛骨棧起火四區姚署長查得該棧保有火險傳到棧主張燦耀訊據供稱鄰居邵宏裕毛骨棧亦保火險情有可疑客節己誌前報兹悉宏裕棧主邵阿本前日投呈四區警署聲稱與張因同業關係素有嫌隙當晚確係源盛棧起火衆目共睹張希圖卸罪信口誣指謂民棧去年放火三次等情憶去年八月民棧内因煎熬牛油滾油沸起當即設法撲滅爐火並未兆禍張即唆使姚萬利投案誣告放火當蒙查明以姚不應揑報處嗣了案除此以外别無事故今民人無端被張毁壞名譽請求澈究姚君諭令退去聽候傳張到案質訊核辦　 
[通俗宣講社定期講開]  
　　通俗宣講社自夏期宣講完畢後未曾開講刻定於二十一日（星期日）下午三時假南區宣講所請單貽孫主講刻己通告各界矣 
[招領迷路男孩]  
　　淞滬警察廳昨發傳單云爲招領事據一區一分駐所解送迷路男孩顧福海一名来廳發科訊據供稱十二歳通州人現在上海某　帶子店學徒因被師父責打不敢回去以致迷路師父姓名住址均不知道等語除送堂留養外爲此傳單招領仰該迷路孩家屬来顧具領可也此傳 
[拐匪圖賣婦女之訊實]  
　　淮安婦人徐潘氏上月間被無賴王昌卿拐来上海住居法租界張容甫家王於日前欲圖將潘氏售與某妓院爲娼尚未成交適爲包探魏志餘查見將王及潘氏一併帶入捕房解經法公堂詰據王昌卿供携帶潘氏来申代薦帮傭不敢售賣等語判還押候傳到見證再核在案昨又傳訊先據二房東張容甫之妻王氏投稱王昌卿偕同潘氏来租房時僞稱夫妻後婦人見伊形跡可疑即向潘氏詢問始悉拐騙来申日前王意欲將潘氏售賣與西新橋街某妓院内言明身價洋一百六十元尚未成交婦人因事關拐騙深恐累及故報告包探拘案是實詰之王昌卿供認拐騙圖賣不諱中西官判王押西牢三月潘氏送堂留養俟函致伊夫来申具領 
[老人途遇失子]  
　　前日下午有一僧人領一年未弱冠之小僧行至大東門口忽遇一年約五旬之老者上前將小僧扭住聲稱此卽我子也今年己十六歳我家住在陸家浜去年春間我子忽失所在西處找尋無着不圖今日在此途遇云云一時觀者如堵當由崗巡到来詰問該孩老者是否爾父該孩曰然而僧人則稱我爲南門外某寺中僧此小僧到寺己有多年等語該警復向該孩盤詰孩見僧在旁欲言又止於是該警將兩造拘解該管警署訊究 
[預防車撞之辦法]  
　　淞滬警察徐廳長前曾通傳所屬各區署所警正佐凡於電車行駛地段其人力車應分别来去道路左右分馳崗警每逢電車馳至應於道左舉手阻止車輛俟電車過後方許通行免致衝撞肇禍乃此事迄今尚未實行昨日午後徐廳長召集各區巡官到廳會議時又面諭各巡官此事須照案實行以免電車與各項車輛再有碰撞情事南市第一區署及一分駐所王石楊三巡官奉令遵卽傳諭各棚長警自今日（二十）上午六時起凡在裏外焉路站崗時遇有電車馳至即須阻止各車前行並將人力車分左右路線往来馳行不得混淆如有車夫不服指揮卽宜拘罰其民國路中華路一帶亦由該管區署所實行查察 
[道尹公署批示兩則]  
　　崇明外沙代表施滋培等呈爲遵諭剖陳原委請求訊究唆誣以釋寃害由呈悉查此案前據該代表等呈訴到道當以詞出一面難保無隱撏别情令行崇明縣查案具復核奪在案迄今尚未復到據呈前情候再令行崇明縣尅日查案具復再行核奪此批抄電附 
　　周阿桂呈爲圖董仗勢弊欺壓捆拒糧愚民受累命難聊生號求檄縣迅飭議定而維公理由所呈是否屬實仰候令行上海縣查案秉公核辦具報此批 
[淞滬警廳批示三則]  
　　麵粉商民方洽根呈呈悉查此案關營業違章仰逕赴上海縣知事公署聲訴可也此批發票一紙發還 
　　浦東陸家渡渡夫頭孫瑞華等呈呈悉候飭水巡隊隨時驅逐禁止此批 
　　吳學賢等呈悉候令行該管區隊隨時從嚴查禁此批 
[謝劵]  
　　工部局立聶中丞華童公學定於今日午後二時舉行第二年秋季運動會昨承見贈入場劵五紙書此誌謝 
来函 
[先施公司来函]  
　　頃閱亞洲中華各報内載有遊先施公司紀盛一則辱承品題并加奬譽不勝感紉惟登歐靈生先生爲敝公司經理復刋有黄花南名字想係傳聞之誤敝公司總監骨爲馬應彪君正司理爲黄煥南副司理爲劉錫基而歐靈生即歐彬君乃先施燕梳公司總經理亦忝居敝公司當年董事並載有綢緞郡預擲十萬元以愽生意此說與敝公司營業宗旨殊相牴觸據各報之所言亦非無故不過未悉内容耳因敝公司貨品俱屬大帮購来並非零拆此次定入各貨適值司令價及滙水低折加以敝公司辦貨俱以現洋應付故未嘗不先獲其利外間一聆此信以爲先佔此優勝將来曾預擲十萬金亦無妨碍是此說之所由来也今各報如此登載第恐各外東一閱不勝詫異兹特修函奉告務懇即將此說及敝公司司理人名字登入来函欄以符實情無任禱切司事人黄煥南劉錫基敬上 
来件 
[檢查濕花之意見書（穆藕初）]  
　　日来以棉花驗水事激動羣情鬧成絶大風潮現旣由賢明官長詳細訪查孰是孰非終有定論無煩吾人之喋喋查棉花攙水惡習相沿至今己三四十年矣墮落出口信用損失金錢不可以數計十餘年前花行尚少行規頗稱嚴肅苟非多雨之年或特别歉收之歳卽使攙水亦有分寸近年以来花行及各紗廠收花處逐漸增多商場競爭於今爲烈因此獲利倍難於往日是以花商等因難取巧稍貶其價而以潮分爲挹注價愈貶而潮分則愈高信用則愈失矣玥嘗謂在碼頭上檢查濕花實非上策蓋鄉愚無知如濕花而能脫售則花衣中有幾何容水能力勢必盡量攙入彼亦何樂而不爲哉夫鄉人求售者也秤手收售者也苟秤手而不收濕花則市上之濕花立時可絶迹故拙見以爲整頓濕花方法必須自整頓秤手始今驗水局旣設立多年矣而鄉人之攙水如故濕花之充塞於市上也如故剔除此弊將奈何曰除花業董事隨時監察外應由同業另舉公正人若于名優其薪水重其職權派定地段每晨至各花行或其他收花處得自由入花倉間擇其潮分最重之花樣幾個每個約重一磅裝入不通空氣之銅皮罐内註明行名月日後卽携至驗花局各家所来之樣編成號碼按日逐一用電氣烘見准確核算當即塡成一表彚存備查並須嚴定行規花衣百分中含水分若干分以外者不准收買違者處罰各行皆應恪守如秤手收濕花若干次屢戒而不改者或罰洋或罰停秤若干日如遇不可教誨之人則雖削奪其秤花資格亦未爲過也苟照此辦法由地方長官督察於前由規矩行家力行於後堅結圑體不賤售不徇私盡力做去不患無拔除攙水積獘之一日今不揣其本而齊其末何其計之左也 
　　或者曰子言誠是矣其如行規之不易遵守公正人之不可多得何應之曰托業於此而一任流弊之存在己可恥有法在前而尚憂守法之不易更可醜孔工有云我欲仁斯仁至矣天下斷無做不到之事止問吾人有無决心可已 
雜評二 
[觀先施公司開幕感言（步陶）]  
　　先施公司爲滬上空前之一中國商場今日開幕其雄偉氣象誠有包掃一切之情勢焉吾人試思滬上商况每一大公司出現輙有一部份被其影響者例如書業有商務中華而書籍貿易遂多爲所獨攬游戲場有新世界大世界等之建築而夜花園遂寂焉無聞其他相因而略有感及者如戲場茶肆之類亦復所在多有今先於方開幕在此十里洋場中異日感受影響者不知又將何在也 
　　此中消息升沈之故其範圍僅在滬上一埠其業務又各有其種類而楚弓楚得要皆中國商人事其他固一無所與也然苟以此眼光而觀察吾國海外貿易與外人之在吾國經商者則人之所以凡百改進而氣勢日卽宏逺我之所以故步自封而日形渙散其主要原因何莫非能具此公司雄大魄力者之概屬諸人也且引而伸之以徧觀全國則今日舉國之大幾無一事非枝枝節節以各圖其一己之利便而人之對我籌晝者乃聯合全國或聯合若干國以用全力而相與捕持是又别爲一種之公司性質其影響蓋非僅在於商務之一端矣然而我人方昧昧不自思也嗚呼此我所爲觀於先施公司之規模宏闊而不禁感念深之者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬借司密士君飛機舉行登高勝會書] [  楓隱]  
　　司密士先生足下僕聞及時行樂者莫妙於春三秋九之辰異地借材者無間於東亞西歐之彥我中華舊俗於重陽令節嘗有登高之舉其事託始於桓景之避災固荒渺難稽莫可究詰惟際此秋高氣爽之時露重風涼之候相與陟丹崖坐朱閣呼朋引侣擊鉢傳觴躡落帽之高風踵題糕之韻事亦足以開拓萬古之心胸飽吸三霄之空氣風雅之士尚有取焉惟是往日登高大抵拘拘於一邱一壑一樓一閣間耳目旣局於咫尺見聞不越於方隅未免美猶有憾之譏尚乏盛難爲繼之樂乃者側聞足下飛行之技旣畢業於福特温校試演之佳又共見於楊樹浦路環行八大匝繞黄烟而成旁行斜上之書高飛四千尺入青雲而極擊磐控送之妙神技冠絶於環球絶藝逈超乎儕輩固非環龍諸君所能及其分毫亦非天遜女士所克望其項背也僕等因是忽發好奇之想妄作非分之求欲借足下之飛機創開登高之勝會倘蒙不加拒絶樂予贊成將見傍丹霄而樽開黄菊直欲邀明月而作嘉賓凌碧落而囊佩紫萸并可與飛霞而互爭艷色御風直上縱催租吏至豈懼追呼絶迹行空苟送酒人来將窮傳遞逐白雲而經故鄉廬舍不需吟佳節之思親隨賓鴻而過異域江山曾何慮黄花之笑客匪直此也方今中原多故時局方艱我輩伏處斗室未能曠覽域中縱使得之傳聞未獲覩其眞相苟得乘足下之飛機則可東可西旣克自由来去或南或北亦堪任意游行由是居高而睹京津之水患旣可拈毫而繪流民之圖憑高而瞻衡湘之戰雲亦堪握管而紀從軍之苦且也乘高而窺北京官撩之蠅營狗苟粤東黨人之攘利爭權更如禹鼎之鑄姦無從匿影温犀之照怪莫克遁形若此者皆前此重陽所未有後此登高所難效者也嗚呼升高能賦本中華士夫之專長馭汽而行實歐美英豪之絶技兹何幸適逢榮鞠之令辰忽遇名賢之戾止從此排空而泛陶令之杯不數盛事於商飆館裏凌雲而開滕王之宴獨留佳話於黄歇浦邊僕等無任驩迎不勝鵠望恭修小簡佇候覆音順頌昇安并希飛盼不宣（五） 
家庭常識 
[糊窗] 　 
窗紙每被風雨所侵而脫離若以醋調糊而貼之永不再脫 
[雕刻石章] 　　 
欲使石軟易於奏刀可以胡葱和水放罐中煑之久之自能柔軟刻成後以甘草復煑則堅硬如舊 
[壁釘] 　 
牆壁質地極鬆欲敲釘每慮脫落可於釘上塗以烟油則决不脫落螺旋釘亦可用之（栩按似宜塗石膏糊釘之） 
[生紙] [  祝劍初] 　　 
作字畫於生紙及綢綾每苦墨汁之潰散以生姜汁和水磨墨則可泯此弊其色尤佳 
[悞吞金器] 　　 
急用白鴨血灌之卽愈余友王君曾吞金戒延一日之久家人方知用羊脛骨灰服下無效後用白鴨血灌之數點鐘即愈後檢大便驗之其金戒均被鴨血層層包裹 
[銅器出新]  
銅器用久便生緑銹可用米醋浸一日取出再用錫箔灰擦之則與新者無二（如無錫箔灰可用爐灰代之） 
[煤油污木器] 　 
若煤油污桌上可用爐灰蓋之待數點鐘後去灰再用紙拭淨其氣全退 
[玻璃瓶燙酒] [  古黟屏塵] 　　 
用箸一根放入瓶内則沸水亦不致爆烈且瓶亦耐久用 
[煎蝦餅] [  德照]  
　　購大蝦剪去鬚足浸好醬油中又以乾麫粉加冷水及醬油（醬油之多寡以鹹爲没）攪成厚糊乃將此糊一匙入油鍋中（油宜多爲妙）速以蝦三四只置糊上炸之俟兩面徹黄可食味頗香美但此餅宜乘熟食之冷食味遜（不受酬） 
附白吳縣趙棟君鑒去墨水漬早有刋入常識彚編恕不重贅 
消閒集 
[秋蝶用漁洋秋柳韻] [  宋心廉]  
　　幻出韓憑去後魂也隨秋扇怨長門便從水面留新影飛過牆頭認舊痕庭院三春驚一瞬家鄉萬里夢孤村悲秋花事飄零甚栩栩丰姿更莫論 
　　腰肢瘦損粉如霜猶自隨風過野塘珊枕冷圍名士榻繡裙愁裹女兒箱傷心塞草憑鴻信入夢槐安問蟻王冉冉倦飛黄菊畔東籬寥落失春坊 
　　翩翩無復入時衣醉緑眠紅事己非金谷穿花同伴散章台宿柳嫩條稀醒来逐艷偷香服懶向曾游舊地飛桃李園中回首處不堪樂事故心違 
　　一着黄衣便可憐探花心事化灰烟幻身唐庫遭羅網約會長安侣渺綿謝逸新詩風己逺莊周秋水夢如年最傷十六商人婦翹首西園緑草邊 
工業須知 
[治淳鹵] [  讓竹] 　　 
鹹薄之地曰淳鹵此種地土含鹼質甚多恒有一薄層浮出地面望之潔白如霜是爲不毛地絶不宜於種植中國土地如此者實屬不少無論壅以何種肥料種以何種植物欲便其中植物生長終歸無效兹有一法先將土地犁起然後多取玉蜀黍軸（卽玉蜀黍穗之脫去黍者其中含糖分極富）敲碎鋪滿土上再用田耙梳破土塊使細隨種之以榖移時榖必生長而有收成迄下次耕種逐次減壅黍軸增擁肥料則所種之榖且能茂盛嚮之鹹薄地一變而爲膏腴土矣此法傳自老農的有奇效海内農家盍嘗試之 
長篇小說 
[社會小說貪嗔小史] [  常覺小蝶天虚我生合譯]  
　　第二十章（二） 
　　此時納蘭第覺奇冷徹骨然亦幸此一激暈乃稍醒張眸四望此身己葬洪濤巨浸之中幸救生圈尚在遂伸手緊握隨波而泳夫人以溺而死固易然在未死之前一刻則爲狀大難蓋求生不能求死不得殊費力也納蘭雖不畏死然在此時亦不免競向生路而力爭心念馬克不知生死如何乃浮身以出水面抗聲而呼顧海闊霧重誰則聞之納蘭大窘初欲捨其皮圈泅水往覔旣念此事亦無望船長果能生者亦殊無賴於己否則且隨波濤以去己又安從覔之故念船長之心轉靜其唯一之希望則望霧氣稍散或有行舟能見因而拯己向在船中惟恐聞汽笛之鳴而今則但願得聞汽笛顧時間乃愈過而愈緩分秒延成鐘點鐘點且延成時日納蘭神經俱暓但覺水氣入骨手足均麻木不仁口渴而喉枯知覺乃漸離而漸逺似醉非醉腦海起爲幻境依洛克諸人一一磨旋而過則心大痛悔悔行時不與告别今我且垂斃彼在涯角之外其亦能知之否耶念次忽覺有物觸手納蘭初一騙疑爲船長之尸旣而辨之則又大喜過望蓋漂流而至者乃一艙板四周有環可攀而登旣登則感謝上帝不置得此亦可少得蘇息特是白理海峽之中風潮起落初無定時隨時可占滅頂身畔又不携錶不知此己何時以狀度之殆己傍晚意者今夜殆於艙板之上度其長宵矣憊極思睡而頭熱如燒全身則怯冷而顫恨不躍入波心竟爾淹斃或可免無限之痛苦此時空氣忽覺一動則微風己起層霧漸散露其蔚藍之天色驕陽炙背乃如爝火蓋天色猶未午也納蘭極目遥望果見白帆一點趁風而行納蘭大喜欲呼則帆影己轉而他向又不禁失望自問此生殆己無幸卽有船至知覺亦且泯矣則復倒臥以手自掩其目不願再見天日致重悲愴顧海天闊處忽聞人語之聲從天而降納蘭初以爲幻聽之其聲愈眞乃亟躍起眺望則果有帆船一駛乘潮而前船中舵長方指揮衆人下其舳板向己而馳（第二十章完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之回顧 
[述我國赴賽會之始（見本報甲戍年十二月二十五日）]  
　　泰西各國之有賽會爲時未久咸豐元年英國在倫敦京城創設一會許士農工賈送物比賽優者賞之以示鼓勵劣者因以愧奮五年法京巴黎斯地方踵行之自後四五年必一會同治六年法京再會之期我國始行文各口令工商隨意送物赴賽惜乎事爲中國創聞送物非多赴曾游覽者更鮮惟時會内陳物之地大不過數十畝送物之民不過萬數千人游觀者不過合萬人費銀不過一二百萬兩至上年奥國嘖唁呐京城始設大會我國乃特派稅務司駐奥經理其事凡中土送去物件共有三四百箱之多胡雪巖覯察亦以商人名義備各色綢緞古玩送往約值數萬金焉論者謂胡君此舉實爲中國赴會之　矢中國寄去諸物中以蘇杭等處之綢緞爲西人所稱道其他除土產各物外若上海之小車並舢板小船等均無關中國之利益也日本人立志與諸隨爭賽隊羅巴人皆盛爲稱許且爲顯白其與歐羅巴殷動和睦之心除將日本運至各物陳設外且發工匠多名在院圃内建設一小村令泰西人得知東洋房式日本亦命使臣多員細察各國所賽各物詳錄之以便效法爲振興工業之基是會總計場内陳物之地己大至三四百畝送物官民增至三萬人遊覽者增至千數百萬人費用帑金約在六百萬兩所建會堂長樓飛閣頗爲華麗壯偉院内分數處最大者長一里半中間有一球亭周圍徑量約一百一十丈高二十餘丈旣非磚瓦造成又無棟瘐無窗牖殆即佛國之所謂無梁殿歟院外另設大屋高臺供来賓之遊覽各國運往之陳列品更僕難數場内皆另設門欄將各國賽物依次隸分復詳考此爲何國所獨有彼爲何國所特長研究討論以便改良實斯會本旨也現在美國又於丙子年春在　哩地費城設立賽奇公會發國帑一千萬元厥成斯舉藉以慶其開國百載之期我國己由總理衙門咨行南北通商大臣轉飭各口地方官曉諭士商百工送物赴會並札由總稅務司轉委山東寗波潮州三口稅務司辦理赴會之事并聞仍須奏派大臣往賀於此舉頗若愼重周詳者惜未知我國工商界能知赴賽之有利於國并足以廣其眼界開其心思而踴躍前往否也 
　　按我連四十年前之絲綢己爲外人所　道而今日赴賽之物外人稱道我者仍不外絲綢而己四十年前我國商界有胡雪巖出鉅資赴賽而此後繼起爲胡雪巖者有幾人也日本當時赴賽之物初無特色然其立志與諸靈競賽之心己爲歐人所盛稱至今乃能食其結果嗚呼强弱之原豈俟今日而始見哉 
西藝一斑 
[製冷器（見本報壬申年四月十八日）]  
　　葷腥等物夏令易變色味外國人製造冷房安置架子懸挂葷腥各物可保色味不變其法有二一用銅鐵等管盤旋架之周圍外面用機器吸水入管中周流無滯按寒暑表冷氣可到三十五分一用機氣吸風進管中往来不息按寒暑表冷氣可到三十分較之用水法更冷矣作此架者兩法俱稱妙絶且於酷熱時架上滿掛鷄魚鴨肉等物絶無變色變味之患作此架者一點鐘時能吸風五十萬尺云 
[傳聲器]  
　　西國有揚聲接聲筒揚聲筒形類喇叭而曲能吸聚聲音使之逺建旁立者不聞而其聲己播數里外航海者多用之海舶相遇各以此傳言舟工上桅理帆在下者亦用此通語又有接聲筒其形　似而其用則殊如二人在逺交談以此筒接聲入耳卽近在咫尺間矣藎一以聽人一使人聽也 
[測風器]  
　　西國有風秤其製有二皆以測風力一以銅條盤繞條兩地一釘木架一置方尺板條旁設直木畫成度數以板向風風力吹回若干條卽退若干度也一用玻璃曲管管兩頭一如　頸有口向外所以受風一則上直外　度數管中灌水更之均平按管受風水必下退而此管之水上升矣由是視其度數以量輕重惟二管選運處身必較細則水不生波而有準凡一點鐘行五里者微風也行五十里者疾風也每方尺有一斤之力行百里者大風也有四斤力行六百里者颶風也有十七斤力至行五六百里有五十斤之力者則拔樹覆舟　不可常矣 
四十年後之新世界 
[富有子女之模範]  
　　余信上帝乃欲使余杭　爲世界撫養子女者之模　而諸世人盡以爲法此美國梅恩省加南村農民狄開氏之言　狄開有子女二十三其長子今任開列福尼亞省桑太閱薩某　堂之講　師狄開嘗謂世人子女之多當莫君子居恒每以此自豪現年五十有八婦年五十有一和靄之氣充溢眉宇而自光弈弈望之僅四十許其家世業農善耕稼歳穫輒豐加南村之農家多就而求術焉嘗曰人生快樂之秘訣唯在弗憂慮耳余家食口雖多然多得一兒輒覺幸福亦隨之而增兒女之價值匪可以金錢計兒女者人生之至福也上帝生人於世男則勞筋骨求生計女則任撫育助家政苟不若是必受天殃余之培植兒女也如浩田然故兒女之長成縈纍纍如田中之穗世人多美羅其菲洛（美國煤油大王）之多金而余之多子女足以傲之且雅不欲以羅之多易余之多也以余薄產贍養此三倍於八口之家之人口固匪易易而余殊泰然蓋撫養子女以至成人責固在余然有賴於内助之力亦决非細故余有田二方未嘗負人一錢尤所感戀者上帝從未以不堪任負之事加於吾人也外史氏曰狄開殆有遵之人哉隆金錢重子女人之所難者狄開處之裕如人之所貴者秋開視之蔑如嗚呼彼慕利趨　殉身於欲與夫不善治生以累其家室者亦可愧矣 
　　默曰我國人口多於各國數倍亦一當世之狄開矣然撫有此四萬萬之衆而不能治且一任其流離而散亡焉對於狄開不更有愧色耶 
譯叢 
[將来之魚革]  
　　美國近有製革家偶悟以海中動物皮製革之法試之有效乃貫於政府於是漁務局關派代表集合漁人孜孜研究以期益臻完美且赴各處聯絡製革冢又以急需生料之故諄勸漁人虞貯魚皮以貨之近己製成魚革樣品多種頗爲精緻不久可望成一商品也 
　　默曰我國之漁業家其亦有注意及此者乎 
[爆裂彈之新發明]  
　　美國有華德氏者發明一種爆裂性砲彈據謂能洞穿最堅之銅版故可射入砲臺或戰艦之中央其毁物之力大於一切爆裂品二十倍彈式如一鋼錐其口徑有錄可斷有刺鐵線可射流火於戰壕雖落水中不失其爆炸力且毫無不炸之弊嗚呼戰爭愈烈殺人之器愈進步矣 
[飛機碎片之研究]  
　　德國飛機優於他國者多賴一種金属即名凱撒鋒者是也英兵某嘗繫落德飛機得其碎片而異之乃付化險知中含制一分許錫九十二分許銻五分許德人於五十年前己發明此合質金屬初僅用製餐案各品取其色如銀質而己至若將来能成軍用要品則固未嘗夢想及之現美國由此碎片得窺其奥大喜過　己極力仿製之蓋以此製造發動機至爲堅靱有絶大之抗强力也 
 
 

Page 18

 
 
   
 
