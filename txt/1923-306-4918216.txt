# 1923 - 306 - 4918216

 

Page 1

 
 
第一萬八千二百十六號;中華民國十二年 西曆一千九百二十三年十一月十一號
星期日 * *   
 
 

Page 2

 
 
第一萬八千二百十六號;中華民國十二年 西曆一千九百二十三年十一月十一號
星期日 * *   
 
 

Page 3

 
 
第一萬八千二百十六號;中華民國十二年 西曆一千九百二十三年十一月十一號
星期日 * *時評 
[徐國樑被狙擊（冷）]  
　　淞滬警長徐國樑氏昨日被人狙擊兇手雖擒原因今尙未悉誠一上海之重大事件也 
　　上海之暗殺事件在民國初年亦曾屢見至近年似已稍息矣然所謂息者特於政界或較有關係之人物則然耳若平常之人固無月不有無名之屍或被殺之案發見也是上海暗殺之根原原未盡絕不過或爲有權位之人或爲無權位之人則人之注意不同耳 
　　夫求之不讓則相爭爭之至極决之死明不能敵則出於暗生不並存則謀諸殺此乃無論社會政局以至國際莫不如此而所謂人道所謂慈悲云云皆無暇及也 
[國内專電]  
　　北京電近日反吳擁吳兩派對駡外無政團消息（十日下午一鐘） 
　　北京電八校代表吿院部文（十二）日無三十萬惟有一律關門院員亦組索薪會因不索無領到者（十日下午一鐘） 
　　北京電靑（九日）法使偕韓德衛見顧談金法郎案解决辦法政府答覆八國照會仍須修正文字再送將關於國會否决一層保留至將來政府與之解决時再爲正式承認此案院與財部完全付之外部辦理顧爲難 
　　北京電陳籙電金法郎因國會否决可先行承認補交覆議法外部函云如不速决將生外交變化 
　　北京電美休士著論投紐約時報謂美政府反對日本享有三井無線台專利權旣反華會精神又侵中國主權美爲保全中國主權維持華會尊嚴將努力反對之（十日下午一鐘） 
　　北京電施履本電催汪榮寳速東渡主持慘殺華工案（十日下午一鐘） 
　　北京電眞（十一）法使館舉行慶祝戰勝紀念會外部及使團均派員參預 
　　北京電靑（九日）晨固鎭北電桿被匪割斷電線亦割去數條並在出事處檢到子彈多排皖馬以蚌埠兵單調南宿之一營護蚌（十日下午一鐘） 
　　北京電湘潭華美社隨軍記者來電云庚（八日）趙軍政克衡陽（十日下午一鐘） 
　　北京電范其光電崴軍第十七旅開四站又新募華兵一團亦赴四站不知何意（十日下午一鐘） 
　　北京電商標註册定十一月十五爲截止期（十日下午一鐘） 
　　北京電江暐免職查辦令已下 
　　北京電灰（十日）衆院小議場到數十人决由反吳擁吳派各推代表開協商會解决議長由中立派十代表仲裁 
　　北京電灰（十日）夜甘石黨開起草黨章會（十日下午七鐘） 
　　北京電灰（十日）閣議派江庸劉彦沈其昌赴日查華僑被戕害情形又决皖敎廳江暐免職查辦謝學霖兼代又决陸部參事余普龢免凌必達繼 
　　北京電府息財長擬龔心湛煞費苦心龔就否未定昨徵同意 
　　北京電馬聯甲靑電吳團長已將搗毀議員宅物要犯管曙東等三名拿獲呂調元佳電院敎潮已撤換江暐並將首犯王蘭田管曙東陳紫楓三人解蚌嚴訊並嚴緝蔡曉舟先委安慶道尹謝學霖代理敎廳（十日下午八鐘） 
　　北京電施肇基電義使在美鼓吹第二華會仍力英義並請美政府改變對華政策經兩次閣議决電駐華舒使調查現象（十日下午一鐘） 
　　北京電英國資本家某在奉接洽承辦錦州熱河間鐵路（十日下午一鐘） 
　　北京電柏林魏使電奉聘德中校柏羅等七人敎練軍隊又聘技師四人造械已簽訂合同（十日下午一鐘） 
　　北京電府息代閣半月内尙不放棄且擬增補閣員去張弧任龔心湛長財挨到下月再派署新閣表面則候國會同意案曹諭某要人再候十天孫案不决只有派署但某秘長主再候二十天（十日下午一鐘） 
　　北京電曹向財部提軍警餉及各機關經費清單親自支配（十日下午一鐘） 
　　北京電軍事處電張福來范明新老洋人部有萬餘之衆望根本剗除奉諭特達（十日下午一鐘） 
　　北京電洛訊·吳佩孚巳飭鞏縣兵工廠撥開花彈三千顆交援川軍使用專攻要塞（十日下午一鐘） 
　　北京電張懷芝赴魯係奉曹令宣慰魯省各軍服從長官命令（十日下午一鐘） 
　　北京電曹令軍事處召李厚基入京面商要事（十日下午一鐘） 
　　天津電陜北鎭守使井岳秀靑（九日）晨來津王承斌殊優遇并囑與陜旅長岳維峻聯絡一致隨時備用 
　　天津電部派婁裕燾充直印花處會辦 
　　天津電二十三師從張家口綏遠購買軍馬四百餘匹由津運滄交四十五旅應用 
　　天津電高五電洛孫閣停頓全由吳 
景濓留難議長問題不决孫閣産生無望高將長期代揆 
　　天津電王正廷赴洛與吳協商某項重要問題（以上十日下午三鐘） 
　　天津電佳（九日）省議會發表兩電一催内部將彈劾京兆尹案提交國務會議一力爭威海交涉保護主權 
　　天津電楊以德請曹錕懲辦擾亂電車加價陳西齋等曹令交涉員和平辦理 
　　天津電新鎭使王維城定眞（十一）接任 
　　天津電各國委員議决附近各租界之運河由各國管理推舉代表向中國説明（以上十日下午十一鐘） 
　　天津電于冲漢劉恩格抵津謁段叩示方略靑（九日）夜回奉（以上十日下午九鐘） 
　　濟南電天津電熊電保李元亭爲東海關監督 
　　濟南電警廳擬建設平康院 
　　濟南電濟南至烟台長途電話鄭熊會議實行設立欵由財廳撥 
　　濟南電靑島連發生秘密招兵事當局派員往查（以上十日下午四鐘） 
　　漢口電湘訊唐生智率劉李兩旅庚（八日）晨由衡進攻排山譚軍據山峰抵禦唐軍仰攻不易僅佔領距排山四十里之路口暫取守勢湘北軍分四路會攻常德賀耀祖由益陽攻常正面馬濟率四十九旅砲隊掩護趙軍劉團蔡營攻安化窺常側面王都慶胡念先兩旅分路攻常背面佳（九日）已動員 
　　漢口電馬濟派王鴻逵李賡堅赴洛鄂協商湘事趙派李副官來漢迎眷回湘 
　　漢口電武昌成定寒（十四）開工撤卸派向中傑爲撤城專員（以上十日下午八鐘） 
　　長沙電趙令楊源濬指揮張湘砥旅進攻寳慶魯部騎團長唐希忭已被任爲十二旅旅長 
　　長沙電趙認自修大學所倡學説不正已令取消 
　　長沙電各校以經費久懸多定期停辦（以上十日上午十一鐘） 
　　香港電廣九路聯軍連日獲勝范石生由樟木頭進逼平湖王秉鈞沿馬路攻鴨仔步 
　　香港電庚（八日）晚大本營接電是日粤軍攻佔博羅二劉部隊退菉蘭粤軍將會事蘇村民軍撲石龍孫孫佳（九日）早乘車赴石龍轉往菉蘭督戰 
　　香港電河源曾克復未幾林虎大隊反攻復奪河源聯軍退柏塘泰尾林部前鋒抵廻隆古竹 
　　香港電公安局佳（九日）破獲陳炯明黨機關多起捕多人 
　　香港電孫對國會重集廣州不贊成因粤在軍事時期軍費浩繁難另籌欵馮自由迭謁孫孫均無表示 
　　香港電楊虎在士敏土廠組設海軍辦事處 
　　香港電官産處佳（九日）將山陜會館産業盡數釘封投變 
　　香港電蔣光亮佳（九日）再通電闢謠 
　　香港電海圻艦駛抵北海并帶千餘噸輪船一艘聞係運高雷粤軍往東江助戰 
 
 

Page 4

 
 
第一萬八千二百十六號;中華民國十二年 西曆一千九百二十三年十一月十一號
星期日 * *　　香港電廖仲愷令各縣長各屬縣會期滿應即解散俟訂定自治條例再改選（以上十日下午六鐘） 
　　南京電英公使麥克萊到寗兩長今午宴於軍署（十日下午四鐘） 
特約路透電 
[北京之局勢及各地兵匪]  
　　十日北京電靳雲鵬前主在京召集會議請各省派代表參與討論遣散軍隊辦法今此議復活政府已提出建議並請晋閻督爲主席 
　　十日北京電曹已命内閣儘速解决金佛郎問題 
　　十日北京電宜昌消息盧建章（譯音）已代趙慶華爲北軍司令連日有北軍及軍需運往萬縣預料將與二軍聯合 
　　十日香港電昨電所傳孫軍占用利發船之説不確今悉實爲乘小輪之海盜所刦開至澳門附近華搭客均被擄勒贖内有兩人已逃抵香港 
[黎氏抵日]  
　　九日長崎電黎元洪已於今晨乘高麗丸抵此 
[巴伐利革命已平]  
　　九日柏林電巴伐利亞邦京城之變亂現已剿平革黨領袖波納博士已被擒魯登道夫將軍與希特勒氏據陸軍部固守但卒俱遭擒據官塲報吿國防軍攻破陸軍各公署拘獲各黨魁雙方死傷甚少惟巷戰時死傷頗多亂事已平墨尼克各公署皆爲克尼林政府所有 
　　九日白根電由柏林轉來之威資堡半官消息證實墨尼克亂事已平之説謂巴邦現皆安堵人民與兵士皆矢忠於克尼林政府又由柏林轉來之彭堡無線電據稱嘉爾博士與洛索將軍皆自稱被迫服從希特勒與魯登道夫之舉動彼等甚不贊成革命希望今日可蕩平亂事已諭令搜捕全國社會黨聯合會之會員 
　　九日柏林電官場消息巴政府電諭巴邦各處官吏軍警勿得服從革黨之訓令 
　　九日柏林電巴伐利亞與魯魯斯之交通完全中斷柏林火車僅駛至巴邦邊界巴邦電報不通國家銀行停寄巴邦欵項但據最近消息鐵路交通已復 
　　九日柏林電魯登道夫將軍與希特勒氏被擒前雙方接戰共死傷十四人 
　　九日斯特迦特電維登堡邦内務部長出示宣布將以嚴峻方法遏制巴邦亂事延至維登堡之謀 
　　九日柏林電德總理答覆駐德法使聲明渠承認民治的憲法政府之必要與法國意見適同渠自己爲擁護憲法之總理云 
　　十日柏林電巴邦希特勒氏聞雖受傷業已脱逃柏林報紙巴邦消息之檢查現已取銷巴邦鐵路皆完全恢復據墨尼克官塲消息嘉爾博士士與洛索將軍爲威力所脅初不能不與革黨合作但旣得自由即着手推翻革黨 
　　九日巴黎電消息靈通之法人方面稱協約國鑒於德國近事如巴邦革命之類現已議定對德之態度昨日大使會議一致决定雙方分向荷蘭與德政府交涉請其注意於容許德太子回國之後果當塲擬定致荷德文稿呈請英意比日政府批准 
　　九日巴黎電柏林傳説美政府已聲稱如德國設立非憲法之政府美國將不復過問德國之經濟狀况 
[法德間近情]  
　　十日巴黎電法總理普恩賚已照會英使謂已訓令來因地法員對於分立派運動嚴守中立 
[美國不預聞調查德債]  
　　九日華盛頓電今日官塲消息國務卿休士與法使一再晤談後調查德國付債能力之議已因法國態度而不能成立蓋法國最近提議擬將調查限制至一九三○年爲止美總統殊不滿意以爲此種有限制之調查於事無補也國際專家委員會將未能提出完善之辦法故美政府不願合作召集此會 
　　十日柏林電德國已請協約國展緩在占領地内重施軍治 
　　十日華盛頓電協約國請美國派代表參與賠償委員會之議似已作罷 
　　九日巴黎電華盛頓法人方面電稱美國决計不參加專家委員會 
[匈國之黨人被拘]  
　　九日匈京電極端右黨議員烏蘭氏被拘後搜出合同一份内載藉巴伐利亞軍隊之助推倒匈政府建設新政府計畫由塞爾博士代表全國幹事委員會簽字塞氏亦被拘他方面爲巴伐利亞國民黨幹事會　尙未簽字蓋烏蘭被拘時正將赴墨尼克冀得巴伐利亞之認可也 
[英國閣員在市政廳演説]  
　　九日倫敦電帝國經濟會議今日最後一次之集議討論帝國無線電交通事宜郵政大臣發表意見後大會通過一議案證實從速設立帝國無線電交通之重要並表示帝國各政府應立即設法消除障礙俾有效率無綫電事業得早成立之意見又主張規定充分保障以免公共利益爲私人利益所支配 
[英帝國會議中無線電交通]  
　　九日倫敦電倫敦市政廳今夜開大宴會來客中有各殖民地大員及各大使英相包爾温稱帝國會議之决議當然須交殖民地覆議核准者定可爲英國會所歡迎英國與殖民地間更密切之合作現漸有接近之趨向至於進行之遠度與速率則繫於國民印人地位之討論足見印人資格之限制不以色種差異爲根據但實由於地方經濟上與政治上之複雜原因大會已决定關於國防之若干原則然猶願會同他國人民共商此後限制軍備之可能性英人以振興商務爲前提對外政策猶其次焉者英國對列强之關係將始終友好最可慮者爲中歐時局若謂列强應束手以觀歐洲之日陷於危境則眞莫可思議矣英國現以全力傾向與美國合作云云海軍代表裴迪伯爵稱抵制潛艇器具之發展視潛艇之發展爲尤速故潛艇不足爲海權國之大患主力艦足與任何軍艦或戰具相抵抗新加坡築港計畫係必要之舉澳洲今日之亟待保護正無殊於昔日而印度等處亦然設以保險爲是吾人利益須得適當保障則新加坡誠不可不極力刷新也海軍部當助各殖民地以發展此種軍港云飛行部代表賀爾爵士稱國内防力現已較一年前大爲强盛此後將日新月盛卒至成立五十二飛機隊與有頭等飛機六百架而後已云 
[荷瓓與屬地之飛航]  
　　九日巴黎電亞姆斯特丹消息約在明年四月間將有飛機一架由亞姆斯特丹取道泊拉格·君士坦丁·巴斯拉·克拉奇·喀爾喀特·仰光·盤谷等處前赴巴答維亞以試騐荷蘭與荷屬印度能否以飛機相通 
[各國近事]  
　　九日墨爾邦電因警察罷崗提出之公安議案已由議院通過惟限制職工聯合會存備罷曱欵一條未經通過 
　　九日倫敦電格拉斯哥報知報反對保護税則該報爲蘇格蘭有勢力之保守黨機關報 
　九日巴黎電布國數省前因共産黨起事宣布戒嚴今全國戒嚴令已取銷 
　　九日東京電著名地震學家大森博士由澳洲參與科學會議回國時攖疾今已逝世 
　　九日倫敦電對紐約匯率連日低落今日已達四元四角○二五因歐陸有巨欵由倫敦匯往紐約之故 
　　十日神户電日本郵船會实讓步補發扣除之工資罷工巳了各船將即開駛 
　　九日倫敦電雅羅造船廠不日將開工爲英薩油公司建造淺水巨船一艘航行於揚子江 
　　九日東京電英大使艾理哇爵士昨晚回抵日本 
[公電]  
　　南京專師皖同鄉會代電申報館轉各公團均鑒皖省敎育迭被摧殘從事其中者雖竭力維持多方恢復無奈官廳軍隊視學生如寇　以敎育爲玩物有意尋隙安心破壞今以敎育需費之故而呂調元竟以武力對待慘至流血反利用流氓假借公民混亂黑白莫此爲甚同人等聽聞之下不禁痛恨切齒夫以貪殘之徒握吾皖政權我皖人民痛不可忍今演此慘劇令吾皖人民忍無可忍故同人等特此申明誓逐呂賊出皖以全吾皖敎育人格固吾皖敎育希吾同胞協力同心非達此旨誓死無己南京專師安徽同鄉會叩 
　　屯溪來電申報轉旅滬各埠同鄉公鑒皖屬猪仔議員吳日法汪建剛此次參與賄選我歙正在議懲日法突潛入城經公逐仍主除籍合先電聞歙縣敎育會農會小學聯合會義務敎育期成支會自治協進支會曁各界公民叩蒸 
　　鹽城來電申報館轉六十縣農會水利研究會公鑒此次水利協會正副會長并未蒞塲主席徐果人王景常等自由投票號稱當選遠法舞弊矢不承認除電督軍省長乞一致聲討鹽城水利研究會主任卞同慶灰 
　　北京通電各省衙門均鑒本日令候連珠晋封鎭國公此令派胡祖舜前赴歐美考查政治事宜此令審計院院長莊藴寬呈請任命李彪爲協審官應照照准此令京佳印 
國内要聞 
[北京通信（一鳶）]  
　　吳景濓日暮途窮 
　　以毒攻毒之計劃在本年三月間倒閣呼聲轟天之際張紹曾行之曾見效果保派中人師張故智以孫寳琦組閣爲之燃線蓋明知吳景濓中毒已深不如索性使之盡發其毒而後反吳派以事急來歸甘石橋造黨之説乃得貫澈且事半功倍也 
　　愚於甘石橋造黨之班底曾在旬日前通信中詳爲紀載前日籌備會中之結合分子大都不出愚所預言小孫派下向以獨撑門户之民治社且亦加入據其所言此舉並非永久性質實以厚集倒吳勢力暫與合作此則以其首領牟琳謀衆議長之動作觀之亦自有幾分可信津派中人前爲擁吳計曾有相對的動作顧以吳景濓之環境已至無可維持時代曹鋭即一去不返暫持冷靜故前日甘石橋之盛會獨無津派中人有之亦不過如騎牆之吳毓麟以閣員資格出席而已 
　　吳景濓所擬議計畫中原冀津方出兵援應然王承斌亦不欲因吳而内外樹敵因是援絕而專以金錢酒肉收買中立派故其手下四大金剛日來疉在太平湖忠信堂等假座大請其客其所示鈎餌以補發民二民六之積欠歲費中立派中遂不乏動者所謂錢能通神前途一線之望或在此金錢之效力如何耳 
　　反吳派本以民治全民新民等社爲中堅全民新民向恃保方爲財庫民治則以小孫故南中不時亦有接濟然賄選成功後粤孫方面已算訣絕此所謂中堅之三團體於金錢上祇有甘石橋每人二百元之月費惟以對方以金錢濟其窮乃亦變更戰略决與吳氏算賬蓋一筆糊塗賬吳氏所中飽者何止百十萬有此殊足以動各小團體之念 
　　然而吳氏方面之財源津派方面旣無所助近之用如泥沙者除四大金剛略有貢獻外大抵出自吳之腰包據其語人將以大選得來之三十萬動用其實因來得不易已屢轉念到曹氏身上曹於新華宮堂高簾遠幾番進謁均爲已羽士攔阻曹受吳迭次挾制痛定思痛亦以左右遠之言爲然故自曹入新華宮後吳之芳蹝實止一見於後樂堂不過曹氏以如此訣絕未免予人以鳥盡弓藏之歎然又不敢親近因是特於星期二日派使者以價値二千元左右古玩玉石相餽並極言閣事未能帮忙之苦議長問題因屬院内事更不便左右袒寥寥數語即無異打斷吳之妄念也但吳念固不因此而止昨日仍藉餽爲名於晚間六時入府求見幾番周折直至將近九鐘曹始出見所談不過寥寥數語吳雖情急然仍毫無結果也（十一月九日早） 
[反吳派再接再厲]  
　　清查吳　　賬目 
　　自甘石橋組黨吿成北京衆院中反吳派之氣勢益高十丈昨日（八日）下午一時許倒吳派議員齊集衆院休息室預備開談話會事前吳景濓已下令將大議塲各門封鎖始覔秘書長鄭林皇不至電話亦不在繼令茶役往覔秘書皆避不見幸小議塲尙未封鎖倒吳派遂至小議塲開會計到會者僅有李燮陽陳純修王樞蒲伯英王乃昌牟琳景耀月等八十餘人推牟琳主席戴書雲主張吳景濓議長資格消滅同人應令吳將民國八年以後之賬目完全交出由同人組織審查會審查張琴謂余爲審查員之一但一年以來從未見吳景濓交出賬目以致無從審查現在鄙人可報吿經過情形以供參考討論結果决定推張琴陳純修爲發起查賬委員會之起草委員並由今日到會各人全體署名以公函通吿同人對吳查賬此事吿一段落景耀月主張議長問題固應解决但秘書廳之不受同人指揮應行先决因同人發通知不如秘書廳發通知爲週到應先組行政委員會負責指揮秘書廳有不受命令者解除其職務牟琳主張調查與同人表同情者若干人如過半數然後再組行政委員會一面公吿政府負責一面函吳辦交代結果决定每省推二人調查當時自願擔任者有三十七人並推景耀月專任起草改組行政委員會之提案以待同人連署時至三點遂散 
　　就昨日之形勢觀之議長問題之解决决非最初發起倒吳之民治社研究系等所能單獨奏效必須有待於甘石橋組黨之完成觀前日甘石橋開會到者雖尙只三百餘人而簽名實已有四百二十餘人之多此黨之吸收方法非以合併各小政團爲基礎乃以吸收其分子爲原則故若再加以拉凑自不難成爲院内之絕對多數黨其經濟之供應旣完全出之保派現時一般猪仔議員其目的只知金錢將來之發展必大可樂觀而議長問題之解决乃專待此新黨成立之後在該黨未完成以前不能解决議長問題議長未解决以前孫閣同意案又自無法列入議事日程也 
　　其在吳氏方面昨日又派鄭人康向倒吳派提出前日所提之條件（即讓其一度主席任大衆表决其資格有效與否）仍被拒絕至昨日傍晚吳氏擬以養疴西山爲名請假兩個月以事緩衝云 
[整頓路電將開聯席會議（酒瘋）]  
　　交部自認財政部流用年約一千五百萬 
　　年來我國以濫借外債爲能事財政部信用早失免開尊口於是乃以路電爲尾閻將交通部弄得拖泥帶水迨自身難保始想出召集各軍民長官開一聯席會議以求整頓之策但尾大不掉積習已深即能勉强召集亦不過官樣文章而已至該部前次開送整理會路政負債總數亦不過六萬一千九百三十餘萬今呈文中所報爲七萬三千餘萬相隔不過十月竟增一萬一千萬之多若非秘密借有鉅欵即屬前賬隱瞞茲覓得原呈錄下呈爲整理路電兩政先清積習以利推行恭繕清摺仰祈鈞鑒事竊查本部所轄交通四政其收入最鉅者無過路電兩途而頻年政變紛乘用欵浩繁率指路電抵借外債輾轉抵押悉索無餘綜核路政所負内外債已達七萬三千餘萬元積欠材料各欵四千餘萬元全國鐵路收入除開支外雖每年約有四千萬之盈餘而應還内外債本息每年約五千萬元材料欠欵二千萬元墊撥財政部之欵一千四五百萬元收支相較每年尙不敷四千四五百萬元電政所負外債五千一百餘萬元積欠材料各欵七百餘萬元全國電報除獨立省分及各省截留電費不計外每年收入雖約有七百五十萬元以供各局開支尙有不敷加以應還外債本息每年已達六百二十餘萬元積欠如此之鉅不敷如此之多債權者因付息愆期皆思監督財政現京漢路橋梁薄弱車輛窳敗鋼軌缺乏枕木朽壞車行每致誤時各項急待修理而招標購料非有現欵無人投標其他路局及電政所購材料亦同有此現象信用盡失若不速籌整理則收入日減應付無資現狀亦難維持整理之方固應標本兼治惟統一未成尙多扞格謹先其所急擬具關於整理路政者五端關於整理電政者三端雖爲暫時補苴之計實亦目前挽救之方但使實力奉行尙可稍資整頓理合分繕清摺恭呈睿鑒如蒙採納伏乞飭下國務院召集主管各部署及各省軍民長官派員來京開一聯席會議按照所擬各節合力統籌期能見諸實行庶於廓清積弊逐漸振興是否有當恭候鈞裁謹呈 
[財部發表金佛郎案函件]  
　　金佛郎案近因外交方面催促甚急曹錕曾下手諭令顧維鈞會同張弧迅籌辦法尅期解决對於衆院之否决似已置之下顧顧維鈞於八日閣議席上曾提出討論聞顧氏主張先以曹錕手諭交法使閲看以證中國方面早有解决之誠意只因有國會議决案之束縛不能不設法疏解目前祇能爲事實上之接近至公式承認須予以兩個月之猶豫至張弧方面本允與顧氏合作近因窺破曹側已無借重之意遂不願負此重大責任昨日特將覆外交部兩函間接發表把解决此案責任推在顧氏身上茲錄之如下㈠財政部復外交部函（十一月七日發）逕啓者案准貴部十月二十六日文開准法使館派員來部函稱接法總理嚴重訓條謂庚子賠欵事法政府要求中政府將對彼所訂之義務速爲實行法國國會定於十一月初間開會所有付給賠欵及實行一九二二年七月協定之兩間題應在該日期以前解决否則法政府不得不採用他法俾該欵得以償還等因除函國務院外相應函達貴部查照核辦並見復可也等因查此案旣於十月三日由衆議院議决應照一千九百零五年換文辦理本部别無意見事關交涉相應緘復貴部主政核辦可也此致外交部㈡財政部致外交部函（十一月八日發）逕復者准貴部十月三十一日函稱准駐法陳公使電稱法外部稱金佛郎案已訓電傅公使催結並擬於國會開會時將中國政府對於此案熊度向國會宣布如中國政府不願維持中法實業銀行及華法敎育法政府惟有取消已允前議但對於金佛郎案仍舊堅持到底等因除函知國務院外函達查照核辦見復等因到部查關於中法實業銀行復業及華法敎育事業等項本３ 
部甚願維持惟法國部分庚子賠欵似應依照十月三日衆議院議定辦法按照一九零五年換文辦理事關交涉仍請貴部主政核辦可也此致外交部 
　　觀上述兩函似此案尙未承認惟據中美通信社消息則謂北京當局議决承認此案後即由賀得霖以口頭向法使報吿惟此項承認之正式照會迄今尙未發出法使急不能待昨日再三以電話向外交當局催問聞此項照會所以擔擱之故係因承認金法郎後而匯理所發還之鹽餘不敷支配恐鬧出糾紛故當局擬俟分配定奪後再行照會法使外交當局已將此意吿明法使請其稍俟數時大約經昨（八日）閣議議决分配辦法後正式照會昨晚或今日定可送出是距公式承認僅差一間又滙理銀行所扣鹽餘昨日已實行放回九十萬財部已照數收賬此又不能令人無欵也 
[無線電問題將在美京交涉]  
　　美日無線電合同糾葛問題頃據交民巷傳出消息此項問題自本月五日以後已暫將北京方面之交涉停止改在華盛頓方面交涉因北京政府鑒於日美兩國駐京公使之態度各走極端頗不易於接近其中如日使方面之態度表面上雖仍極强硬但因本國政府於本年七月以來已向華盛頓政府提議擬改由日美兩國合辦在華無線電而三井洋行方面亦曾在紐約與費德理公司進行此種協商先有此等關係故雖堅持三十年之獨佔權之秘密換文爲有效尙非絕無通融之餘地惟美國公使方面則自始即主張無線電業乃一種善通營業不能有獨佔權如果獨佔即違反華府會議九國條約中美無線電合同與九國條約之規定並無抵觸日本當然無干涉之權利對於合辦一事迄未承認日本之提議是以若僅由我國與日美兩使交涉恐終無互相諒解之日不如先由日美兩國政府問進行協商俟彼此諒解再由我國正式答覆即作爲終極的解决故上月三十日之閣議經詳細研究後卒决定此案之交涉方針其内容大致以容認兩國合同之效力以互讓的解决爲主旨換言之即日本方面所謂中美日三國合辦惟未確定取何種形式而其具體要件則爲㈠表面以中國政府爲經營當事者資本與技術及運用則由美國日本兩國提供㈡取消三井與海軍部附合同之三十年無線電獨占權閣議决定後當局爲愼重起見曾托某氏非公式的示意日美兩國公使但兩使對此均無具體的表示且似無承諾之意於是决計將此案逕行移至華盛頓於本月五日下午由外交部致電駐美施肇基公使飭其向美國國務卿休士氏接洽請其與日本政府直接在華盛頓交涉並吿以此事决定之原因略謂前此日本方面曾在華盛頓由日本大使埴原氏與美國政府協商擬改由日美兩國合辦旣有前案可稽自易商得頭緒故擬先由日美直接協商俾得早日解决若美國贊成在華盛頓交涉則中國亦可加入協議以便共同商榷等語自此電發出後日美兩使方面亦已暫時停止抗議我國亦不再與兩使往返磋商故此問題此後當全在華盛頓方面解决矣 
[八校代表索薪無結果] 　 
　　北京國立八校自農大首先關門後各校擬相繼停課昨日（八日）下午一時八校敎職員代表又在美術學校開臨時會議討論應付方法結果根據前昨兩日會議議决再派代表前去國務院請願務必達到目的而後已並决定於今日（九日）上午十時再開臨時緊急會議爲最後之决定諸事議决後八校代表馬名海·陶瑞麟·陳彰祺·錢崇澍·張秉權·許繩祖·吳承洛·許松瓊·沈恩社·楊敏修·孫柳溪·共十二人即到國務院要求面見高凌霨質問八校經費政府是否有無誌意籌撥高以正在會議無暇延見爲辭派某秘書代見某氏劈頭一語即謂國務院窮到茶葉也無錢購買代表等堅請晋見高氏高不得已始出見許等當陳訴八校困難情形詢政府維持敎育之辦法若何高答謂政府對於敎育經費已籌得現欵十萬元府中以其爲數過少囑令先籌一月故此欵未及發下許謂敎育經費乃永久的問題非是一個月兩個月的問題現已欠至十個月之久即勉强維持一時終非長久之計此層務請注意高答謂辦法即是錢無錢即無辦法政府决不能置敎育於不問政府向來以敎育費與軍警餉一律看待不過國務院窮得連糊窗户紙都没有錢買祗好請諸君諒政府苦衷共相維持云云言至此即拱手送客代表遂興辭而出各代表旣去高五如釋重負始稍放心詎一波未平一波又起而敎育部代表洪達馮承鈞朱炎柯興昌裘善元徐鴻賓王家駒等七人乃接踵而至矣七代表到院亦要求見高五高拒絕不見該代表等無法要求見張廷諤張亦托辭不見七代表守候數小時不見人影只得相率出院 
　　八校旣决定關門最痛苦者當然爲千里負笈之莘莘學子昨日下午三時北京國立各校學生代表齊集工業大學開聯席會到會代表吳俊祥·丁廷偉·何培楨·易昌請·（工大）李國瑄·黃鵬荃·李駿·（北大）林篤信·姜師肱·（師大）孔慶禧·（法大）周掄元·（美專）吳臨照·陳照龍·（醫大）等十三人僉謂國立各校經費積欠至九月政府毫無辦法八校敎職員宣言不能維持各校行將關閉我們爲學業起見不能不急起直追力謀對付辦法討論結果㈠一致主張不罷課請敎職員尊重學生學業３ 
勉强暫維現狀㈡各校學生代表二人參加明日敎職員聯席會議㈢去函敎職員聯席會請求許各校代表到會旁聽並要求有發言權許各校代表充分發表意見㈣聯絡今天未到會各校明日派出代表一致行動工大代表並提出敎育基金運動一案因時間不早暫行保留待下次開會時再行討論 
　　我國敎育經費積欠九個月八校無法維持查率關門實爲中外古今未有之怪象外人方面對於我國多數學子之失學亦極爲嘆惜北大敎授柯勞文君（外國人）在導報發表關於北京國立學校經費問題建議各校代表向英日兩國要求將庚子賠欵内每月退還三十萬元定期二年以内直接交付北京學校以資維持若此提議能得國際間之同情或可成爲事實對於中國敎育前途裨益誠大我國人士幸注意焉原文限於篇幅從略 
 
 

Page 5

 
 
第一萬八千二百十六號;中華民國十二年 西曆一千九百二十三年十一月十一號
星期日 * *   
 
 

Page 6

 
 
第一萬八千二百十六號;中華民國十二年 西曆一千九百二十三年十一月十一號
星期日 * *國内要聞二 
[國有各路負債之調查（九）（九峯）]  
　　（戍）廣九鐵路該路負債僅中英公司一筆惟因粤省連年兵燹營業受虧現以到期本利百餘萬元不克籌償中英代表梅爾思致函交部謂不願以滬寗餘利撥還正在發生條欵上交涉故對於合同及沿革上不能不詳細報吿以爲後日交涉擴大之印證清光緒二十九年英公使竇納樂函請准由英商築由廣州省城至九龍接連英租界之鐵路總理衙門咨行盛宣懷與怡和洋行協議先是光緒二十五年二月十七即西曆一八九九年三月二十八日盛宣懷懷與該洋行訂立草合同五欵聲明光緒二十四年閏三月二十三日簽定之草合同即視爲將來簽押批准之滬寗鐵路正合同内所載各條欵遇有可以遵照之處一律遵照辦理滬寗旣於二十九年訂借欵廣九便須遵照是爲廣九與滬寗發生之關係三十二年四月粤督岑春煊與英公司代理人羅士濮蘭德議訂詳細合同二十條所有購地契據均交付該公司香港代理人作爲抵押又自借欵之日起滿十二年半後按照表列分期還本每年給與公司津貼一千磅自借欵之日起至借欵還清之日止其代理中英之滙豐又須酬勞每萬磅之二十五磅又股票半年之利息不能如期交付或股本不能按後列之表清還則全路及其附屬物産抵押於代股東經理股票之中英公司者應照該公司查律辦理（此爲英律觀於下文即係代爲管理之意）以確保股東之利益一俟到期之本利及欠欵還清所有鐵路及附屬財産應完全無損按本合同所載交還中國國家管理至滬寗路則有餘利憑票一欵即鐵路所得餘利以五分之一歸銀公司即照鐵路成本價値總數五分之一發給餘利憑票價每張英金一百磅與借欵債票同時發給五十年内中國可照票面原價取贖五十年後此憑票作廢等語梅爾思之不願以滬寗餘利照撥者係欲將餘利公積以保障餘利憑票之權利而我國則謂以國家鐵路餘利償還其他國家鐵路欠欵理所當然借欵到期係十二月一日照例前十四天交付亦尙有十餘天之期間想旬日後自有交涉結果也該路光緒三十三年興工宣統三年八月竣工以並無險工之路而每里平均造路費須四萬二三千元可爲各路冠且沿線二百六十七華里與水航競爭釐税又重運輸本屬减色又通車後適逢光復民軍林立乘車多不納費廣東紙幣低落兑換港銀折虧沿路盜賊又衆警備費鉅益以銀公司之津貼匯豐之酬勞及借欵利息七八十萬元因是種種歷所收八不過百萬元而支出倍之交部籌欵撥還數將千萬因爲合同所拘束亦只可唖子吃黃蓮而已茲將該路債額列下『外債』廣九鐵路借欵債權者中英公司英金一百五十萬磅原訂自民國九年十二月一日至二十六年十二月一日止分十八批清償截至十一年底止已還二十一萬七千五百磅尙欠一百二十八萬二千五百磅計十二年到期應還本金八萬五千五百磅息金六萬四千一百二十五磅該欵以本路財産及進欵爲抵押此外材料二户欠欵七千一百二十元零一角三分該路旣有總工程司洋會計材料上似不致零星掛欠或係請部代撥之欵尙未付去而列入此欠也姑列之以存其眞 
　　（亥）吉長鐵路該路發起於前清光緒二十八年吉林將軍長順密陳自辦事聞於俄公司代表達聶爾以與東清幹路有關要求歸俄公司承辦嗣經日俄戰爭由光緒三十一年八月初七訂立之條約移貸欵權於日本三十三年三月初三即日本明治四十年四月十五日訂定協約承認該路應需之半數日金二百十五萬向南滿鐵路株式會社籌借宣統元年六月訂借欵細目十二條以日人曲尾辰二郎爲總工程司日人内垣寳衛充司賬稽核全路賬目清政府派傅良佐爲總辦後改李鳳山孫多鈺至同年十月二十日由頭道溝至吉林二百五十五華里之全路通車惟當時因亟欲圖成對於工程艱鉅之土們嶺山洞以需費浩大僅築輕便鐵道以代之民國六年十月政府以别有所需藉該路未完工程名義又向南滿鐵道續借欵項合前欵凑成日金六百五十萬元該路南聯南滿北界東清將來可以東接吉會果能權自我操日後不無發展惜民四五月二十五中日新約換文關於南滿鐵路交還期限展至民國九十一年收回吉長亦被捲入此約不廢路權交還尙遙遙無期也茲將債務列下『外債』㈠吉長鐵路改訂借欵債權者南滿鐵道株式會社額日金六百五十萬元原訂自民國十七年四月二十二至三十六年十月二十二止分四十批清償計本年應付息金三十二萬五千元該欵以路産全部作抵㈡南滿鐵道株式會社墊欵日金五十萬元原訂自十一年十月一日至十三年九月三十日止分二十四批清償截止十一年年底止分文未付計本年應付息金四萬七千五百元該欵年息至九厘五毫無償則可展期而以本路利益金抵押之『其他債務』㈠財料欠欵四户以日人居多共八萬二千九百七十八元三角四分㈡吉林縣地價一萬五千二百三十九元九角 
[俄赤黨革命紀念之活動（旡）]  
　　哈爾濱快函云俄國赤黨日來大見活動近在哈爾濱地方將於十一月六七等日開革命紀念會遊行演説以鼓吹其能力在我省政府以俄人此種舉動如在我國境内過于放任結果或將發生别種枝節故朱行政長官先飭軍警注意偵查俄人之舉動旋據各方報吿俄人之赤化者確欲於此兩日大張旗鼓以哄動一般俄僑即駐哈俄代表在七八月間對於俄僑布吿凡未往該代表處註册者概不認爲俄人近則方針大變苟遇俄人稍受損害便爾出頭向我國抗議蓋所以籠絡人心也 
　　哈埠俄文報之赤色最烈者爲「特列布納」報本日（十一月五日）該報載關係職工聯合會之通吿極詳大旨謂十一月七日爲赤黨革命紀念會應仿照耶穌誕日之例舉行開會慶祝及演説休息所有火車除客車照常開駛外貨車等概行停駛一日此種議决能否完全發生效力尙須觀察當地官廳之態度而定也頃聞我國當局以赤俄之於今日我國尙未正式承認在國際法上當然不能爲國際的待遇惟中俄會議正在籌畫赤黨在華苟非有激烈舉動自無極端干涉之必要惟紅領紅巾旣未經我政府許可自未便任意使用共産主義旣非我國當局所贊同自不願任其宣傳至赤白黨爭則純爲彼内國政治問題在我雖可置而不問然在我領土以内亦不應有何舉動質言之凡政治行動實難容許警察當局業本斯意以爲取締之標準矣 
　　據滿洲里消息此次俄革命紀念日舉動似較歷次爲大凡在中東鐵路服役之職工與在海拉爾滿洲里等處者均擬於是日旋回俄境慶祝革命請求我政府特别通融於是日過境之俄人免領執照會畢准其即回我當局决定相機應付以此種習慣前此已有舊例故量予准許以示方便而哈埠方面亦較往年爲興高采烈也 
　　蘇俄代表加拉罕夫人適於今日（五日）午刻到哈將回俄國有何用意不得而知焉 
[滿站交涉案有就地解决説] 　　 
　　俄人拘押滿站我國海關關吏一案俄代表曾向該地交涉員·哈埠蔡道尹·北京外交部迭次提出抗議意欲藉題發揮要求查辦我國官吏等情疊誌本報蘇俄代表因未得圓美之答覆故向奉天提出同樣抗議經張司令作霖據理答覆（原函子已記七日本報）現聞該代表因鑒我方理由充足已來函對於我國官吏謝罪並將所留槍械如數歸還漸現軟化態度又聞駐京交涉員已於十月二十八日致函滿站蘇俄代表表示對於本案切實調查就地解决惟哈地各俄文報對於此事議論每多偏激本月一日濱江道尹特派李沼庚召集俄報記者到署談話略謂滿站發生交涉是非曲直事實俱在該軍無故捕辱華官反向我國提出條件殊失公理報紙言論過激有傷兩國國際感情應請注意云云此後未知能稍改變否也 
[陳幹力主速簽威約]  
　　魯人指爲顧梁留聲機　　 
　　威海交涉梁如浩及外交當局雖事退讓而山東各界代表及旅京東人則始終力爭不肯放鬆一步惟陳幹（昌邑人）以魯人而主讓步時時發表威案應急速簽字之論調自表面看去其言論似無足重輕而據旅京魯人之調查則陳與梁如浩顧維鈞一氣凡陳所發表之議論皆顧梁二人之留聲機耳日前來東幾爲濟垣各界所阨回京後遂又大放厥詞謂山東代表爲僞代表近又致電熊炳琦仍持其宜速簽字之謬論電文錄下濟南省長鈞鑒威案解决有三利㈠土地收回㈡外交不至孤立㈢可進行旅大及廣州灣为解决有三害㈠土地放棄英人在威海儘可從容經營將來結果契約有效與靑島案受同等之害㈡外交孤立所有各種應收回之事恐説不着㈢此關已破恐各國協以謀我雖欲呼寃不知向何國呼起幹嘗言外交之事無道德有便宜則攫以個人而論中國之尊崇威爾遜可謂至矣而威爾遜對我國如何初主張與中國一致及日人提出人種平等案則馬上變掛到處鼓吹言日人應承繼山東德人權利以國家而言比利士嚴守中立首先與德人對抗巴黎得以存在比利士全國亦以此幾成灰燼但當在巴黎和議之時言比利士非完備國家不能列席今中國之事動言訴諸國際裁判不知此公道之國際裁判在何地方故曰要知現在須視已往再省議會通電動言懸案究應懸到何時爲止在此懸案期中能否加一種規定除愛德華市誰也不准經營不准擴張不然名爲懸案事實放棄結果土地斷送爲旅大作一屏蔽省議會代表民意此種民意未免寃枉陳幹叩虞 
[濟南通信（鐵崖）]  
　　魯省黨派之縱橫離合 
　　魯省黨派數年以來即成爲張王兩派對峙之勢彼此互相監視故政權未能落於一方自田中玉兼任省長始具野心思欲改造山東政團適値潘復亦欲趁三届議會改選時機在山東造就地盤王派首領王朝俊窺破時機遂在潘田中間獻策擬將地盤讓於潘氏心膂謝鴻壽自己情願退休潘氏甚韙其意遂决意着手包辦選舉於是趁三届議會選舉調查時際假查悵賬名義多派委員多名馳赴各縣授意各縣知事辦理選舉王派計畫本係借箭主義利用政府金錢辦理自己選舉王朝俊一時雖犧牲議長但本届選舉旣推倒張派東省政局即可爲所欲爲謝鴻壽之議長僅一傀儡甚無足慮詎好事多魔田中玉謝鴻壽等限制王派建將當選王派大譁遂起同室操戈至此田謝之包辦選舉張派始知内幕遂約同王派失意分子與田謝奮鬭此時張王兩派因利害關係遂趨於一致而魯省黨派因此大生變化遂由張王兩派轉爲地方官府兩派官府派爲天壇俱樂部同仁俱樂部地方派爲誠社以治社正誼俱樂部雙方對壘議長選舉經年始决及議長産出同仁正誼等俱樂部合組爲濟社於是官府地方兩派局面又變爲誠社濟社民治社對待形勢論歷史關係誠社分子與濟社固多淵源但誠社首領張介禮議長宋傳典拘守誠民兩社携手條約不肯與他方合作嗣因民治社拍發電報遣派代表多單獨行動誠社議員大起懷欵適熊炳琦在京有以于元芳長政務曲卓新長財政之提議民治社遂反臉變卦認于曲爲誠濟兩社老人因對人問題牽及團體連日以來對於于曲二人極力詬詈大有滅此朝食之勢但一時聲勢雖極險惡將來恐亦不成問題蓋民治社議員大段分爲三部一部歸陳鸞書一部歸郝鳳城一部歸國進修郝與熊係屬同鄉素爲擁熊嫡派當然不能隨同倒熊國進修之部下多接近張肇銓自魯大公司國進修拚死力與張肇銓爲難後其部下多碍於張之情面與國不無介介設使誠社濟社果携手擁熊在議會足佔多數民治社恐亦不能作梗至于曲二人歷史于爲衆議院議員未涉政界無毀譽可言曲於民國三年曾長國税廳時袁政府勵行騐契有人獻策中央一再展限曲不謂然遂行辭職對於山東財政狀况極爲明瞭按二人雖屬舊議員公寓老人聞與現時誠社濟社并無關係不過民治社旣認于曲爲誠社濟社之人而反對而誠濟兩社鑒於民治社地盤過大已將膠澳公署敎育廳河務局等要缺攫去心猶未饜更排斥異己不遺餘力憾其把持不得不順水推舟聯絡于曲藉示抵抗至此民治社一般穩健分子始悟因倡驅熊主義反引起擁熊反動因排斥于曲反使友黨携貳異派握手皆出乎意料之外就目下觀察民治社内部旣不能統一敵黨又乘時而起雖具倒熊野心恐亦無濟於事徒受打擊而已但將來各派之縱橫離合尙不知演至如何地步也 
[鄭士琦將來靑島布防]  
　　靑島當局日前接濟南督署來電略謂據探報某派失意政客軍人近有在靑藏匿結納煽動之舉比來時局不靖亟應注意防範因此靑島警廳長成逸𤲅氏曾召集各區署長緊急會議關於維持地方治安及密防匪人侵入等項尤爲特别注意刻下膠澳一帶業經秘密戒嚴矣近口膠防司令部又接蘇齊督來電略謂巨匪李振方等五千餘人在海州郯城一帶肆擾已與軍隊開仗各有勝負並聞馬某在靑當慮其遙作聲援查海郯距靑非遙風船一日可到若不事先預防或致發生叵測祈予嚴加剿捕云云聞膠防孫司令接此電後一面嚴密佈防一面密報濟南督署矣 
　　鄭士琦初接督理篆對於本省治安倍加注意况靑島旣控海岸門户又通濟南咽喉一隅之安危有關全局自得匪警消息後曾與熊炳琦籌議防範方策鄭氏因此事關係綦重擬親自來靑佈置一切並帶有中央陸軍第二十混成旅來靑塡防以厚兵力之説 
[漢口通訊（星）]  
　　湘人避難者仍紛紛不絕大索楊司長之經過長沙被困五十餘日矣水陸斷絕糧食缺乏稍有資財者殆無不避居漢滬一帶高踞岳麓山頭之軍隊原爲蔡部粟營趙方以仰攻不易惟日以沙包掩護河岸以鐵板船游弋河面月前盛傳粟營長有納賄輸誠説茲聞此説亦不無限據聞當時所許條件有二㈠以三萬金爲贈㈡實授粟以團長職務粟辭不允趙方知不可以升官發財四字歆動乃决計大舉包圍岳麓因不北軍供給巨砲足彀仰攻之用遂於二號清晨開始動作一時砲聲隆隆不絕於耳直至午後二時始將岳麓山完全佔領蔡軍僅還擊二砲據傳先期即已抽向寗鄉方面退却趙方以是晨大霧濛故未敢放膽前進省城市民連月寢饋不安兢兢業業時懼死神之臨頭自此役經過以後亦不暇計誰方勝負但以一脱重圍即慶更生適近日湘水大發輪船已可暢行無阻更欣欣焉互相吿語以爲脱離苦海超登彼岸之時機已至於是競趁昌和輪船下駛赴漢大餐間僅祇十餘間早已包定官艙房艙直擁擠無插足地統艙價漲至六元有奇此外襆位有費吃飯有費每一統艙客至少非十元不辦一般人但求逃命自不暇論船價之低昻矣 
　　長沙政府之組織原有所謂七司皆本於神聖之省憲而誕生者也自前次譚軍襲取長沙各司司長類多狼狽逃潰旋趙方克復長沙捲土重來武人專政省務院已成贅物對於政事毫無置䧘餘地僅有三唐一楊尙在配饗之列三唐者·唐義彬之軍務·唐巘之財政·唐承緒之實業均仰承軍人鼻息得以苟全楊則因外交職務與軍事無甚關連亦尙能勉强見容其餘所謂司長則與一般難民僑居滬漢同享凄風苦雨之生涯此次李劍農辭職所遺省務院長一職依法應由省務員投票互選其初多擬定唐義彬以軍事時代應組織軍人内閣較爲運用適宜不料唐爲人甚爲乖巧表面雖若居之不疑實則已運動三四代理司長之科長一致選楊宣誠繼任開票結果楊果以六票當選院長楊聞而大恚謂有意與彼開玩笑始則向趙力辭不獲繼乃毅然决然出於一走臨行時僅通知外交司第一科鄧科長令其代行司長職務鄧舉以吿趙趙大駭即用電話召外交司科員魏荔州令商外人方面嚴防楊宣誠乘輪出口並令戒嚴司令部衛戍司令部派兵大索其實楊所乘者非他即二號太古公司開行之昌和輪也上船時即徑赴買辦室詢以時間已到何以尙不開輪買辦云適船主接官廳通吿現有重要人乘輪出口須待檢查楊即直認不諱曰所謂重要人即我是我非犯何種罪不過不願做官請善爲我向船主説明買辦連連搖首曰此非我所能負責容商之船主且看如何須臾買辦返顰蹙言曰此事大難船主疑我得保險費愈説愈遠恐不易通融辦理楊憤極乃逕往見船主船主方衣浴服見楊至但頷首爲禮楊曰此豈見客服式耶船主亟起遜 
 
 

Page 7

 
 
第一萬八千二百十六號;中華民國十二年 西曆一千九百二十三年十一月十一號
星期日 * *　　謝曰幸見諒因相與反覆駁辯良久船主始允設法得下榻一西崽室而脱險楊到漢寓福昌旅館記者前往訪問得備悉脱險詳情並叩以棄職出走原因楊謂主要原因一因軍用劵八十餘萬元發行在即彼屢爲趙氏言之趙已允中止不發而今卒發行恐激成巨變一因綁票勒贖之事層見疊出不忍聞見彼有至戚一人家僅中貲而竟橫被拘囚勒索至萬元之鉅再四陳説亦非六千金不辦大權旁落混亂已極實無顔再覥居高位重增罪戾云云楊在漢約勾留三日即行赴滬以示與趙决絕記者按省務院長一席位高而尊乃李劍農旣一去不返楊復避之若凂所謂亂世功名何殊糞土者歟 
[湘省戰事近訊]  
　　趙軍分三路攻衡山 
　　漢口通信援湘軍進駐長沙後趙軍勢大振三路戰事均甚得手據最近所得消息趙軍因得有北軍之實力援助决乘此時機一舉而下衡山故分兵三路進取衡山以葉開鑫由株州進兵攻衡正面唐生智由攸縣進兵攻衡南面以賀耀祖由湘潭進兵攻衡北面五日娵施行總攻擊唐生智部已攻過朱亭葉開鑫部亦逼近衡山附近之草關譚軍吳劍學謝國光兩部因鏖戰日久戰鬭力稍減惟魯滌平蔡鉅猷兩部則仍保持其實力足與趙軍相周旋現聞葉部與謝国光部及蔡軍二十七八兩團相持於草關戰事頗烈魯軍與朱耀華部則猛攻朱亭以牽制正面之趙軍六日朱亭方面戰事異常猛烈雙方死傷甚衆唐生智部猶受重創魯軍已克小集進攻攸縣唐部勢形不支株醴又爲震動趙恒惕已令劉重威旅趕往救援而令葉賀兩部力向衡山發展但衡山爲湘南最險要之重鎭譚方亦駐有重兵趙雖拚命攻擊恐亦不易得手也至西路戰事趙軍劉鉶所部與劉叙彝部仍相持於益陽沅江間無大勝負趙軍曾請鄂蕭令飭胡念先王都慶兩旅進窺常德以牽制蔡軍後路蕭已電洛請示矣洛吳對於湘事急欲乘此機會以實施其統一全湘之計畫聞與趙締有密約俟將譚軍逐出湘境後即宣布廢棄省憲取消自治所有軍政官吏一律由北政府任命趙因欲保持其勢力不得不一一承諾雖其部下有不願降北然以形格勢禁亦無如之何也洛以趙軍進攻衡山遂令鄂蕭接濟械彈又電馬濟助以實力俾竟全功故馬常往來於長沙與趙計畫軍事極爲親密鄂省亦於六日由武岳車運去開花砲彈五十箱以爲趙軍進攻衡山之用譚趙勝負將於衡山一戰决之矣（蕭蕭） 
　　長沙通信長沙對岸旣爲省軍所得則省軍方面之進取遂益猛進茲以各路勝利情形述之如下（寗鄉）寗鄉距省僅九十里其間並無險阻而防守該縣者又祇陶忠洵一部分之兵就譚軍方面言之長沙西岸旣失寗鄉即不能守故譚軍於向寗鄉退走之後僅在白葉舖地方（距長沙五十里）與省軍略事抗拒即行潰退其抗拒之目的非果有擊退省軍之意不過以此延宕時刻使寗鄉譚軍得安全退却耳頃據軍界傳述省軍已於三日收復寗鄉（湘潭）湘潭距省亦不過九十里而遙在潭以禦省軍惟易家灣可守然易家灣已入省軍範圍此外則爲一坦平陽之地加以西岸譚軍旣退湘潭譚軍尤無能爲力不過該縣譚部之衆亦及數團趙恒惕以其未可忽視特親赴易家灣督戰譚軍雖亦極力抵抗然終以實力不充旋即敗走趙氏旋即返省是日下午即得蔣旅鋤歐自湘潭來電報吿該縣已於是日收復（靖港）靖港爲長沙縣之一大鎭市在長沙下游對岸六十里該處譚軍自得長沙西岸敗走之耗知其難於再守即於二日退去及省軍謝煜　部抵靖時已無譚軍一卒計自靖港直達湘潭凡一百五十里以譚軍據守對岸之故江面戒嚴者凡五十餘日茲譚軍旣全行退去江面遂即時解嚴一般人民之生計至此方稍有轉機矣聞寗鄉湘潭譚部係退往湘鄉集中永豐等處其所以不退衡山者緣沈軍已自衡陽側面進攻衡陽是否能守尙無把握故退湘鄉以爲保守寳慶之凖備靖港等處譚軍則向益陽退走省軍對此方面業已派兵追擊（粹） 
[湘戰中長沙狀况之外訊]  
　　趙軍强拉人伕戒嚴時之刦案 
　　字林西報長沙通信云趙軍現已渡江將西岸譚軍逐退當渡江以前趙軍準備之一種則爲避彈船即以鐵片稻草及其他種種避彈之品置於船面俾兵士得匿其下而渡當前昨兩日凡有小船均被拉去充作此用昨晚（一日）且時向脚行拉雇脚夫充該渡船船夫此種事務當然利薄而險甚故當時脚夫抗拒甚力今日天明時砲火甚烈人心極爲恐慌上午三時有一砲彈落長老會敎堂尙有一砲彈同時將停泊太古碼頭湘政府一輪船之烟卣擊成一巨洞至晨九時瞭見對岸於昨晚登岸之趙軍衝突甚猛紛紛在岸上往來自是聲浪乃漸寂靜槍砲聲均行停止惟此係因缺乏軍火或其他原因則不得而知也兵艦胡德古號於三十日護送太古怡和各船開往湘潭受兩岸轟擊一路幾未略斷該艦當即還擊發彈不下五十五枚至星期三由上游開回兩岸情形已較去時爲佳今日該艦又開往上游矣星期二日晚距沿江城門不遠地方發生刦案是時戒嚴甚嚴至晚九時街上行人即甚稀少乃約在此時左右忽有人叩一營造師之門此門閂閉甚牢屋内人從門隙外窺見門外祗有一人身著尋常衣服據云有掛號信一件送來須老板簽字而其時該營造師適盼上海方面之信以爲此即係上海來信立飭僕役開門乃門甫開有十餘人一哄而進其中多携有武器其有槍之二人立即將前後門把守另有一人將電話把守其餘則在室内搜羅刦去現金二百餘元並其他什物等件事後據城門守兵言頃祇有兵士若干經過聲稱係從水陸洲而來其他則一無消息人民聞訊因是益以驚恐而當局爲供給軍隊復迭向人民需索故人民乃苦不堪言矣 
[川中戰事之鄂訊]  
　　萬縣徵實未失守 
　　援川軍退出重慶後長壽涪陵又相繼失陷熊但軍乘勝追擊遂有萬縣失守之傳説茲據上游軍訊萬縣尙爲援川軍所駐守惟側面戰事則甚劇烈川軍前鋒乃周西城部北方前鋒爲趙榮華部于支隊長統率十八混成旅及袁祖銘部第三旅並無若何勝負至前傳萬縣失守之説乃某外報傳聞之誤並非事實也洛吳武力定川之計畫並不因重慶失守而變更除分别慰留袁楊勿萌退志外刻正爲實力之補充日來由洛鄂接濟各軍之械彈軍服甚夥均由揚威輪擔任輸送援川總司令王汝勤六日電蕭報吿揚威輪江日由宜上駛俟其運去之軍服械彈到萬後即分配各軍一俟補充齊全後即由南北岸反攻重慶又聞援川將領因洛吳仍欲貫澈其平川之計畫特在萬縣召集會議公推趙榮華旅長親赴省洛面商援川軍事趙於二日由萬起程到宜五日換乘沙輪船下駛今晨（八日）到漢隨帶衛兵副官等百餘人暫庽新旅館擬晋謁蕭督後即轉車赴洛向吳請示趙之眷屬亦隨同來漢擬租法界昭明里爲公館外傳趙氏無意於川頗思退回施宜以資休養確否則不得知也（十一月八日） 
[西北邊防督辦官制之反響]  
　　反對干涉新疆 
　　新疆蒙哈回纏各族聯合會通函云逕啓者敝爵等於中華民國十二年十月東日曾致北京及各機關一電其文曰北京參議院·衆議院·國務院·外交部·内務部·陸軍部·參謀部·司法部·交通部·蒙藏院·北京王巡閲使·保定曹巡閲使·洛陽吳巡閲使·新疆駐京參衆兩院議員蔣舉清·劉雋佺·繼孚·張瑞·李鍾麟·李瀾·徐萬清·師敬先·孔昭鳳·那德昭·閻光耀·一不拉引·何海濤·李永發·李含荃·楊增美·袁炳煌·文篤周·李式璠·陳世祿·羅潤業·諸君均鑒近閲馮玉祥西北邊防督辦官制組織條例内有規定管轄區域爲内外蒙古及新疆一帶并於防區内擇地設置行署及鎭撫使員缺該督辦對於邊防負行政軍事上完全責任等語查此項條例竟將新疆劃入該督辦勢力範圍以内各界聞之均深詫異其關係於我新疆安危利害者至深且鉅我蒙哈回纏各族人民實有萬難承認者試略言之新疆自民國成立以來若蒙若哈若回若纏各民族莫不一心一德忍育茹苦擁護中央爲全國所公認豈得與外蒙宣布獨立者視同一例今西北邊防督辦之官制於新疆一方面竟欲事事干涉並欲派遣軍隊來新是直以對待外蒙者對待我新疆之蒙哈回纒也是直以防範外蒙者防範我新疆之蒙哈回纏也譬如以無病之人使之服必死之樂無事自擾其亦可以不必矣此以對内言之我新疆蒙哈回纏各族萬難承認將新疆劃入西北邊防督辦範圍之内者一也新疆沿邊多與英俄相鄰數年以來邊局無論如何緊急政府從未過問惟賴新疆官民苦心維持外交從無失敗邊局亦轉危爲安乃馮玉祥假託邊防爲詞對於庫倫問題旣不能以武力解决而欲以兵力加之無事之新疆不知馮玉祥於新疆來兵一師外人即可於沿邊增兵數師馮玉祥於新疆來兵一旅外人即可於沿邊增兵數旅我防人人亦防我我疑人人亦疑我馮玉祥欲以兵力對外則外人亦必以兵力相對待自在意中是馮玉祥軍隊來新不足以固新疆之國防適足以開新疆之邊釁我新疆十餘年來對於英俄各國講信修睦毫無惡感何必由馮玉祥帶兵來新轉啓猜嫌此以對外言之我新疆蒙哈回纏各族萬難承認將新疆劃入西北邊防督辦範圍之内者二也論者曰馮玉祥之所謂邊防其名耳不過欲謀奪新疆之地盤而已不知新疆自民國成立以來服從中央從無異志是新疆者中華民國之新疆中華民國中央政府之新疆第求邊境又安足矣何必亟亟謀奪此地盤更何必亟亟以兵力謀奪此地盤楊督滇人也督新十餘年未嘗用一滇兵也利用新疆之兵以守新疆則治利用非新疆之兵以擾新疆則亂然則馮玉祥欲派兵來新其爲有百害而無一利也明矣或者曰内地各省如滇如川如粤如奉天如吉黑其地盤皆不易攘奪惟新疆貧弱易欺耳不知新疆種族混雜與内省不同内省雖有破壞收拾尙易新疆若有破壞收拾更難十餘年維持之而不足者一旦破壞之而有餘全疆官民數百萬人維持之而不足者一二軍閥破壞之而有餘今欲擴張個人之權利而必舉完全無缺之新疆而破壞之是誠何心哉或者曰馮玉祥垂涎新疆其意不在對内不在對外不過欲以饖軍就食於新疆耳不知新疆向係受協省分前清宣統三年清理財政歲入不過數十萬民國成立剔釐中飽歲入已達三百餘萬新疆人民僅二百餘萬歲入三百餘萬擔負已不爲輕乃無識之徒謂新疆如何富饒譬之瘠牛有皮無肉而人人爭欲一割以供大嚼之一快不知新疆收支全是紙幣財政已極困難若再由内地來兵且來多數之兵加糧加賦必將固結之民心變爲渙散之民心淵魚之驅不可不慮而主客之衝突士卒之譁變可無論矣總之自民國成立我新疆兵民維持治安保全領土未嘗予人以可乘之隙無論對内對外應始終由新疆負完全責任不能由馮玉祥橫加干涉喧賓奪主貽患無窮敬祈參衆兩院及全國五族同胞主張公道忠吿當局速將西北邊防督辦辦事條例以内牽涉新疆一層完全取消劃除爲我新疆蒙哈回纏留一線生路以保治安而維邊局不勝感盼再此案曾於八月東日九月眞日通電有案尙未解决除通吿全國外特再披瀝電陳敬祈鑒核示復爲幸新吐爾扈特盟長親王納木加旺登·貝勒瑪克蘇爾札布·輔國公愛里宰德勒格爾喇瑪札普棍木朝克丹·新和碩特鎭國公達木鼎策德恩·札哈沁部落貝勒棍布倭齊爾·烏梁海左翼鎭國公噶拉森札布太平桑散札布圖魯巴圖·副都統策伯克札布·輔國公察罕畢力克那楚克多爾濟·右翼貝子護印楚拉圖瑪·鎭國公棍布札布巴達爾呼·舊吐爾扈特南部落署盟長諾們罕多布楝策楞車敏·卓里克圖汗滿楚札部郡王敏珠爾多爾濟·鎭國公阿拉什班吉爾·輔國公西勒達爾瑪·北部落盟長札薩克親王鄂羅勒莫札布·輔國公棍布札布·西部落署盟長布林孟德郡王達喜·東部落署盟長倭爾勒瑪親王敏珠爾　旺多爾濟·副盟長貝勒德恩沁阿拉什·和碩特部落盟長郡王班第·輔國公喇達納博堆格寗敦都爾·哈密回部親王札薩克親王沙木胡索特·吐魯番回部親王葉明和卓·庫車回部親王買買的敏·拜城回部貝子司的克·和關回部鎭國公拉承恩·阿山柯勒依哈薩部落郡王愛林·鎭國公薩阿敦拉寒大庇雅阿岱·輔國公沙塔爾汗伊犁黑宰哈薩克部落輔國公阿不勒坎·十月東日同叩印等語拍發在案相應函達即請查照主張公道以維邊局爲荷并頌履綏新疆蒙哈回纏各族聯合會 
[川戰中之外人私售軍火案]  
　　大陸報九日漢口電云揚子上游兵事區域内西人私售軍火各案此間僑商甚爲注意而鄂省官吏對此亦頗覺𣗥手據現泊萬縣之美艦蒙那加賽號無線電則目下被逮者共人西人四名若輩時以軍火售與戰區内各派人物且常更易國籍掩避耳目其中一人即前居上海之韋物萊氏其人原係英籍乃被逮後目稱爲瑞士籍美艦隊司令費爾浦氏曾爲之電吿上海瑞士領事伊斯萊氏故伊氏業向華官提出交涉聞韋氏被逮後華官日以大鐵鍊鎖之押令在重慶游街歷兩星期遂判處槍决韋氏乃於押赴刑塲時乘間逸出但兩星期後又在萬縣捕獲一爲不知姓氏之俄之現禁武昌獄内一土爾其人姓伏立氏其人於被逮後呈出入籍巴西證書因得保釋候巴西領事傳審餘一人芬蘭籍姓愒爾德氏係輪船二副以私帶軍火被捕已判處監禁一年九個月愒氏被禁多時始得設法報吿上海芬蘭領事辛納堡氏辛氏乃轉報芬外部並向倫敦中國公使提出交涉請中政府飭令轉解漢口覆訊 
　　大陸報又云韋特萊氏一案昨詢上海瑞領事署據稱所接報吿與上電大致相同伏立氏一案則上海巴西領事署未接報吿且亦未嘗以入籍證書給予伏氏 
[江蘇水利協會選長之波瀾]  
　　江蘇水利協會會長問題自正社議員選舉徐果人王景常朱鏡明爲會長而反對聲浪如風起雲湧而不可遏協會方面首由會員鮑友恪等詳述當日非法選舉情形通吿六十縣農商會及全體會員繼由研究員王汝塏等開會一致否認呈請省長明令撤消又有三日大會所推定之投票代表鹽城郝儒琳阜寗陳亞軒淮安陶鍾箎宿遷劉伯昌奉賢張志鶴蕭縣王慶瀾揚中姚湘如參叢逵昌南通袁承曾等向省署陸續聲明伊等係在四十四人之内並未到會選舉亦未另推代表投票是此四十四人中少去九人已不足法定四十一縣之數矣省公署方面並未派員出席對於張肇炘之報吿尤無承認之理由徐果人恐遭駁斥特用議長名義報吿當選爲水利協會會長韓省長已將各方面反對徐之文件逐一抄送與徐並叙明已請黃會長來寗矣至省議會方面本分兩派徐果人當興高采烈之時鮑友恪任桂森等以徐違法攫取會長損失人格提案懲戒一般非正社之議員以議長旣付懲戒當然不能主席擬即仿王景常在協會舉徐辦法自行召集自製票紙選舉臨時主席此事雖未見實行而大會已受影響故連日到會祇四五十人而已至總商會方面接到鮑友恪等通知開職員會僉謂商會與省議會同取得協會會員之資格商會前接武副會長休會通知並未到會今省會一部分子自行召集何能承認當推蘇民生主稿函請省長否認非法之選舉並催黃會長迅定選舉日期此近兩日内各方面對於徐王當選後之反對情形也 
 
 

Page 8

 
 
第一萬八千二百十六號;中華民國十二年 西曆一千九百二十三年十一月十一號
星期日 * *   
 
 

Page 9

 
 
第一萬八千二百十六號;中華民國十二年 西曆一千九百二十三年十一月十一號
星期日 * *   
 
 

Page 10

 
 
第一萬八千二百十六號;中華民國十二年 西曆一千九百二十三年十一月十一號
星期日 * *國内要聞三 
[皖敎職員流血案風潮益烈]  
　　呂調元指使衛隊毆傷敎職員一案發生後敎育界一致憤激日來爲呂氏奔走調停者頗不乏人官廳方面則爲團長吳大鶴·安慶道尹謝學霖·印花税處長馬伯瑤·紳商方面則爲史推恩·商會長張澍棻·所提條件不外敎育經費全發受傷諸人由呂氏給予醫藥費然各學校現均罷課并議商仿六二姜案辦法設辦事處於省敎育會内由各校推舉代表專辦辦此事規定每日開常會一次進行一切士氣激昻之下豈易言和昨日各調人齊集城西俱樂部招集各校校長至該處磋商辦法各校長應召而至者僅七人均以無調停餘地覆之雙方相對無言各調人遂以此情轉達呂調元現呂氏以風潮擴大竟將毒氣全化在江暐身上謂江氏當日若肯負責任何致鬧到如此地步其致北京之電竟稱江暐率領敎職員滋擾省署藉以蔽罪聞北京覆電已令呂氏將江暐撤任據知其内幕者云呂調元現因江暐已將印信交與科長汪開棟代拆代行脱離職守加入被害團體故聲勢愈鬧愈大極欲設法嚇走江氏俾易調停江暐前兩日因身體受傷至同仁醫院就診昨日出院仍回私宅此一日間連接匿名信函數封謂君如不走即以炸彈手槍對待江氏閲畢明知呂氏左右所爲一笑置之日來外間攻擊江氏之傳單五花八門不可勝計有書全皖公民者有書敎育界者更有所謂正誼社皖支部者内容無非恭維呂調元大駡江暐明眼人一望而知爲呂調元計窮力竭出此下策也據省署人云前夜呂氏與其長子振球計議欲將省篆交與安慶道尹謝學霖護理俾早脱身呂之左右以爲此時如印不在手馬上即有人來轟反而招祠禍極力阻止呂氏因亦躊躇不决旋有人建議此時騎虎難下惟有與之奮鬭到底團長吳大鶴旣不可靠不如將省署衛隊擴充成營以厚實力學生手無寸鐵即使來鬧儘可以實力對付呂氏頗以爲然昨日已派員偕同親信前往皖北宿縣一帶秘密招募限一星期内成立按皖省署原有衛隊計步隊十棚馬隊四棚（每棚十人）共一百四十名現擴充成營除原有名額外尙須添招二百六七十人（全營分四連每連兵額百名）實力幾增至二倍呂氏大可有恃無恐矣 
　　敎育界方面大有與呂偕亡之勢七日下午特召集省敎育會學生總會學校聯合會敎職員幹事會開聯席會議到者百餘人振鈴開會後首由各校長報吿謝絕調停次提議再推代表前赴京津滬漢各處求援當經議决推舉周松圃等即日起程分往各處此時呂調元不知得何人報吿謂省敎育會内又在開會將有大規模之舉動呂氏登時調集保安隊省署衛隊荷槍實彈把守頭門并東西轅門街市上人心惶惶不知又將發生何等事變蓋呂氏已成驚弓之鳥但聞學生開會即嚇得無所措手即此一端足見呂氏現在所處之環境矣 
　　皖垣報界自此案發生對於呂氏當然加以攻擊民黨中人所辦之民治報措詞尤爲激烈遂大觸呂氏之忌呂氏所旦夕不安者厥惟位置問題對於輿論之指謫總疑爲聶憲藩孫發緒諸人所使其實疑鬼疑神離題甚遠聞前一日即有電致馬聯甲謂此次敎職員之搗亂皆係凌鐵庵蔡曉舟王蘭田管曙東陳紫楓等所唆使並謂凌等爲亂黨擾亂治安馬氏覆電令其自行拿辦一面又電吳大鶴囑爲協助緝拿呂調元於七日晚間接電當傳軍警督察處動手拿人吳大鶴初尙猶豫嗣聞督察處已在動手乃亦分途拿人督察處方面當將管曙東王蘭田兩人拿獲吳大鶴方面即將陳紫楓拿獲一律解送團部收押吳已拍電蚌埠請示辦法呂調元比即請吳大鶴至署堅囑將已獲三人解至蚌埠以便按照軍法嚴辦現尙未决聞凌鐵庵當團部逮捕時本與陳紫楓同在一處見團部持條來請凌陳兩人赴海洞春赴宴凌暗中疑惑何以請客不先知會决定不往迨陳去被捕凌遂趁機出城幸下水船甫到當即登輪下駛得免被捕蔡曉舟早已赴滬此次亦在逮捕之列可謂奇談八日清晨呂調元下令委謝學霖兼代敎育廳長免去江暐職務外間紛傳呂氏抱定奮鬭宗旨江暐亦恐被其逮捕已潛行離省此説恐未必確惟聞省署各科職員有將聯合作大規模索薪之説 
　　各敎職員受傷最重者爲郭君美楊恂儒李仲賓等三人除李仲賓不願訴諸不澈底之法律外已赴地方檢察廳請騐具狀吿訴者僅郭楊兩人其他受傷較輕者亦以李言爲是茲將該吿訴狀錄後呈爲請求依法檢舉以保人權事竊安慶省立各校十二年下半年經費欠發至四個月之多歷經各校長曁學校聯合會向主管官廳催發主管官廳屢許定期籌發迄無信用各校敎職員生活窘迫萬分爰發通知招集全體同人籌商辦法君美等接到通知後即被各本校敎職員推爲代表於本月三日下午一時赴省敎育會址出席至兩點鐘各校代表陸續到會者三十一人公同議决援例向官廳方面索薪嗣因財政廳長胡思義現不在省遂於四點鐘至敎育廳催發經費途遇敎育廳長江暐並無圓滿答復同人等不得已遂邀江廳長同往省署到省署後省長呂調元不予接見嗣由江廳長轉達來意始傳見同人等於省署二堂階下由同人等縷陳欠發情形及生活困難務請省長格外設法維持呂調元突謂汝等誤聽謠言貿然來此不知我並不管財政如果要錢我已命財政廳先籌半月如有意搗亂與我爲難我亦不怕云云同人等聞言不知所謂當由竭力解釋以爲我們純爲索薪並無他意呂調元仍置不理並謂你們要錢我只有令財政廳籌措下次如再來我仍以籌措答復説話之時聲色俱厲即轉身入内同人等以爲迫切來此結果毫無仍聲請省長切實答復比時階上夫役衛兵摩肩聚立其勢洶洶突聞呂調元呼打之聲於是夫役衛兵拳槍交下君美等各受重傷始末情形有江敎育廳長在場親見查君美等代表各本校敎職員催發經費實出於欠薪太多生活艱迫又經敎育廳長代達來意准予接見始行晋見陳述苦衷情辭迫切何爲搗亂呂調元竟指揮衛兵橫加毆打實搆成刑律第三百十三條之罪爲此請求貴廳起訴務將傷人刑事犯呂調元拘傳到案以伸國法而保人權再除郭君美已由貴廳於三日夜間在同仁醫院勘騐外恂儒等傷痕已由博儒醫院騐看塡有診書並請貴廳徑向該醫院調閲或予覆騐實爲公便謹呈懷寗地方檢察廳附上招集開會傳單一紙郭君美受傷攝影一張 
[贛西匪患]  
　　以違甯兩縣爲最劇烈 
　　贛西廬陵道屬各縣號稱富庶盜匪因而生心前此遂川寗岡永新安福吉安等縣皆有土匪擄掠勒贖之事而遂寗兩縣匪勢尤爲猖獗官軍力薄不能制止誠可慨也 
　　遂川西北界連湘鄂山林叢雜民十迄今股匪據爲巢穴公然設立司令參謀游擊各部附近百餘里人民被搶被擄不可計數邇來因湘南十都逃兵（前有槍彈之匪六百餘人被湘招撫）復回故穴盤踞小井茨坪等處與附近土匪聯合凶燄就熾至十月七日竟敢派出大隊刼掠衙前市擄去男女十八人道經橫石市勒令當地紳士張淦鍾簡臣立籌現洋二千元未遂所欲即放火焚燒店屋十一日又派出百餘人向小湖大旺坑車垇等村騷擾所過搶掠一空擄去男婦老幼二十七人繞道垇頭市除搶刼財物外並擄去商人十四人槍斃一人十三夜又至上鏡村搶刦擄去男婦十七人一般人民連年遭禍被擄者無力贖回固甚惶急而未被擄之多數人民則亦流離失所器聲盈野慘不忍聞眞浩劫也 
　　寗岡界連湘境山林叢密盜匪出没無常焚殺搶擄時有所聞有居九保塘戽上楊性善家（係一届省議會議長龍欽海之甥）家資豐厚土匪久已垂涎十月二十日黎明土匪偵知其父帶同工人上山摘取茶子祇有其母及女工數人在家乃由匪首率領土匪數十人鳴槍擁入大搶特搶並擄去男婦肉票六名半途放回四人楊性善母被擄後迄未釋放須以鉅欵取贖聞龍前議長因該匪前曾擄其楊姓十齡女婿費洋二百餘元贖回今又擄其胞妹不勝憤激除面呈蔡督理請兵剿辦外並電縣寓探信人設法營救矣 
[九江近事]  
　　南濤鐵路機車腐敗興業會社代表由中曾提出質問該路調查課以其妨害營業亦密呈報吿請求整頓機務處長傅子餘以其不利於己與調查課大起衝突並擬停車示威以箝衆口現此事正待張協理回潯核辦 
　　潯埠抬商太古怡和鴻安四碼頭小工罷工曾經函請鎭道兩署出示制止並准要求每件加價十文者得加價二文其大件則須函請總局酌加復經警廳派員開導現已照常開工 
　　九江總商會改選正副會長鄭星垣金至大當選爲正副會長現已就職全體會董並開會歡迎 
　　新任九江縣知事王樹本已接印委傅邦彦爲第一科員楊友生爲第二科員舊任張鳳瑞亦已晋省赴貴溪縣履新矣 
　　九江紳學兩界於張知事交卸之際特在勸學所開會清查附加税張知事恐被包圍臨時出席邀請劉團長到塲旁聽地方人逐一詢問張知事稍有答覆並云附加税賬目儘可到署清查但鄙人任内尙有地方應攤之欵四千餘元未解省庫諸君應負責籌出結果由勸學所員馬祖楨在縣署附加税項下提取學欵洋一千元了事 
　　駐潯日領事江户千太郎日前往省謁蔡道謝贛省各界滙欵救濟日災現已返潯 
　　九江縣敎育會審察會現正審察會員資格預備改選惟舊會員資格應否審察已呈奉敎廳指令再行審察 
　　九江縣勸學所將改敎育局所員張敦錦馬祖楨運動局長甚力所長徐庭蘭因辦事𣗥手態度消極 
　　省立第六師範學生因斷炊罷講晋省請願聞敎廳允撥一千二百元維持現狀積餘金亦允發還校友會賬目黃前校長允交出清算現學生已回校照常上課 
[浙人催促召集參議會]  
　　浙江省議會據各屬公民孫亮功等七十人函開我國自辛亥革新迄今十有二稔禍患相尋迄無寗日揆厥原因半由軍閥專權黨人誤國半由人民自治能力薄弱致無參政之途幸我浙省地非中心得免兵禍但邇來因中央政潮之影響而謠諑頻興若禍患之將發於旦夕也者乃者省之行政已與中央脱離關係而省之自治基礎尙未籌及各團體聯合會進行省自治日急在官廳以時機未至容待考慮爲詞不肯見諸事實官民幾立於對待地位公民等念此時艱潮流所至過於遏抑恐非善全躐等而圖亦非良策再四圖維欲謀自治非官民合作不爲功去年十二月十五日省公署公布貴議會議决之參議會案正官民合作之良舉也正額及候補參議員均經貴會先後選出正宜及時召集籌備進行上諒官心下順民意按步就班循序漸進庶法有依據民無誹言茲當貴會開會之始對於時局亟應代表全民宣示正軌公民等管見所及故爲貴會陳之是否有當謹乞貴會公决行之不勝盼禱之至 
[杭州快信]  
　　張省長昨午往謁盧督辦磋商要公此間盛傳王文慶得洛吳五萬金圖浙及屈映光長浙説均非事實 
　　省議會昨開選舉會仍延會法定人數僅缺三人（聞俱係律師出庭未到）旋由寗屬議員張天錫柬請赴謝麻子巷沈議長住宅讌會討論對付時局問題 
　　奉籍國會議員仇玉珽羅永慶等昨晚抵杭今晨謁晤軍民兩長午後遊西湖靈隱等處 
　　淳安衆議員邵瑞彭定十一日起程返珂里該縣各法團已派人歡迎 
　　省會會救火聯合會定十九日集城内外洋水龍及各區消防隊演賽地點决假用公衆運動塲並請警廳督察長陳廉齊爲評判長西醫包金琳擔任救護事宜 
　　省敎育會十二日下午請顧爾突博士講演題爲天演之意義 
　　警務處昨委馬昌麟充崇德高橋警佐許台獄充東陽巍山警佐 
[南京快信]  
　　省議會昨（九日）開大會不足法數而散今日下午一時再開敎育實業内務庯請議審查會選舉各股審查長 
　　徐果人以本届常會法定會期已逾大半而日來又每次流會茲定十四日起續開大會昨特函電通吿在省及回籍各議員務盼依期到會出席免誤會期 
　　齊督覆省議會代電謂十年衆院改選依法辦竣當然有效 
　　江寗小學經費月短四千餘元凌玉成孫濬源陳學仁等昨邀財廳警廳人員會議開征錫箔絲經客棧等捐討論二小時無結果而散 
　　平民敎育促進會昨開二十次幹事會議决五項㈠發行平民敎育週刋㈡籌備試騐班畢業式㈢公推侯曜進行工廠平民敎育事宜㈣推定兪友仁從事敎會方面平民敎育運動㈤籌辦平民千字報 
　　吉林省視學張清岱王文選來寗參觀學校 
　　江西省立饒州第七中校學生二十餘人由指導員鍾靈秀率同來寗參觀學校 
　　省立蠶桑模範塲擬酌撥桑苗一萬株蠶種一千張分送江北各縣有志育蠶各户 
　　南京改良會定今日下午二時在講演廳開成立大 
會王警處長擬率全體警官到會聽講 
　　張福來電請將大舉勦匪請飭屬截堵齊督當即密電各軍查照 
　　楊繩曾以無錫商埠規劃界址諸多未合呈請兩長飭令暫緩進行俟徵取地方公意再行建築 
　　揚屬旅寗士紳因江都佛感洲今秋重被水災組織賑災遊藝會日内將在下關舉行 
　　馬路工程局以城内五馬街益仁巷等處街道過狹車馬常形擁塞現派員逐細丈量寬度以備設法闢展 
地方通信 
[北京]  
　　學田委員會之請求北京公立敎育學田委員會致敎育廳函云京都首邑爲全國文化之中心學子咸集非僅一方施敎之區域關係重大遐邇所聞惟近數年來國庫空虚學欵支絀敎育界同人恒思有以救濟如籌敎育基金等計劃雖倡説已久然尙未見諸實行其中最確切可行者實爲學田之法察各國學校往往以學田爲經費來源况我國地大物博甲乎世界若能實行其制效益自必更多此可斷言者也京師學界抱發志願有北京公立敎育學田委員會之組織各校置有學田稍試其端者亦已有之惟皆事小效微察此事非有廣大之農塲不足以達宏遠之目的本委員會根據總章第二條擬請尊處代爲設法撥給田地山林等官産若干頃以爲本委員會樹學田之根基爲敎育界圖經濟之保障事關公益必蒙鼎力玉成全國文化皆將受惠無量非僅本委員感戴已也云云現該廳已轉函墾務局核辦矣」 
[蘇州]  
　　關監督遷入新屋辦公蘇州關監督兼交涉員向租民房爲辦公公署自劉玲生君接任以來即商借吳縣知事公署餘屋（縣參事會址）修理應用自治成立參事會屢次追索交還而各公團亦迭函郭知事責問劉監督乃派員覓定大郎橋巷某洋式房即蔡道尹前住吉第爲辦公室已於本月（陰曆）初一日遷入近日雇工挑運器具非常忙碌劉監督曾於數日前因公晉省特於是日趕回親自檢理一切 
　　革兵串攫金戒案已破蘇城觀東大街洙泗巷口晋福金舖前日傍晚時被匪騙送金戒六只中途被攫一節已誌前報茲悉該店友被攫金戒後即返店報吿經理轉報蘇常鎭守使署分令蘇州軍警聯組稽查處曁水陸兩警廳及吳縣警察所偵緝隊與市鄉各警察署所飭令警探一體協緝贓匪並聞攫物之人身穿軍士服裝頭帶軍帽脱帽時店友見其帽内襯邊書有馬永二字而軍衣左右領襟上且有五一兩字軍警稽查處曹石卿處長據報後昨已派探在滬將攫戒之匪緝獲押解來蘇現押於閶門馬路軍警稽查處内據傳其人係蘇軍二師五團一營已革兵士但革時並未曾將軍裝交出一説係逃兵故稽查處曹處長昨已電知晋福金店即派原人出城投處認看是否即攫戒之人以便核辦 
　　浙同鄉定期開會選會董旅蘇全浙同鄉現因長春巷全浙會館亟須選舉同鄉會董管理故特定期於本月十一日（即夏曆本月初四日）下午一時在小市橋堍全浙會館内開全浙旅蘇同鄉臨時會公同討論修改館章並開選舉會投票選舉會董等情聞該會館昨已分函召集旅蘇浙同鄉凖時一體到會列席與議矣 
[松江]  
　　縣署催送省選名册松江縣辦理第四届省會初選前經召集各市鄉董佐議决以調查選民爲入手辦法當經决定以十一月十日一律調查竣事所有選民草册儘於十五日以前送署以憑分繕榜示電報選民總數及繕造正册現調查日期將已届滿各市鄉能依限吿竣者固居多數而尙未調查完全者亦所難免温知事恐有誤限期致礙全局故又照會松江亭林等各市鄉公所從速調查竣事儘於十五日以前將選民草册送署核辦 
　　攷核敎育行政人員敎育局近奉縣公署轉到敎廳訊令略謂興學攷成早經訂有專條爲督促敎育進行起見各縣辦理敎育行政人員自應隨時攷核分别獎懲本廳現派省視學曁各指導員分往各該縣視察指導該員等均負有攷核敎育行政人員之責除令知各該員隨時攷核實况專案呈報外合行令仰知照云云張局長已通知各區敎育委員查照 
　　布吿善後公債付息縣公署近接江蘇國庫善後公債處訓令以本年十月三十一日爲江蘇國庫善後公債第二次息票開始付息之期仍由蘇省各地中國交通銀行經理支付令即出示布吿等因温知事已布吿購票人等一體周知矣 
　　著名土販被拿松江東門外著名土販盛祥生綽號黃昏星阿四者剃頭匠也販賣烟土兼售嗎啡歷有年數因恃有某紳護符故雖營業公然無人敢爲破獲近被人密吿松滬護軍使署令飭警察所指名查拿乃由承警佐密飭稽查員繆銘槃於八日探悉其由滬批貨回松遂督同長警至明星橋車站守候迨晚車到時果當塲截獲搜出紅士數塊箬包數百小包即晚解送總所押候解縣訊辦 
　　救國同志會開會記松江救國同志會於十日下午五時開職員會議决案如次㈠猪仔議員高旭孫熾昌由會製就鐵牌上繪猪狀塡孫高姓氏懸諸四門㈡本會加入選舉監視團以清選政 
　　松市董事會之常會松江市董事會於十日下午開會討論預算問題議决案俟該會修正續布 
[常州]  
　　縣議會通過全縣預算武邑縣議會於九日下午續開臨時會延至三時始足法定人數議長傅越儕主席開會后將審查后油印之全縣預算三十餘頁宣讀一過付表决全體通過對於敎員加薪完全容納每週上課一千二百分月薪（連伙食）二十六元級任每人另增三元此外締禁私娼罰金全年規定三千元殊於風化攸關頗遭外界物議預算全案收支相抵不敷約在萬元左右擬以預備金爲添凑云 
　　西門商界請維持航運武邑以西門外爲最熱鬧之市塲近以天氣亢旱河水日就淺涸而木排空船阻塞河中致交通斷絕者已有多日該處大商號五十餘家九日特聯名致函商會云竊查吾邑西運河一帶商號林立航輪薈萃據交通之要道實運輸之必經年久失浚河身漸淺故每届冬令河水漸枯之時船隻每每擁擠數里之遙各處航班貨儎旣不能抵埠裝卸運送又非常迢遼各業感此困苦已非一年乃木排佔據南西兩運河面竟有十分之八空船傍倨亦屬不少今春因濟河風潮曾蒙姚縣長親自蒞勘深以木排及空船佔據河面太多擠軋由此而生非根本整頓無以救濟當即面諭理河局警保飭令木排改爲大王廟東單排停泊大王廟之西雙排停泊行排以十八節爲限空船改爲西運河雙擋順岸停泊南運河單擋順岸停泊復邀各業紳董會議訂立議案維持辦法數條出示布在案邇來天久亢旱河水日涸擁擠之狀較昔尤甚而木排及空船竟置縣示於不顧故態復萌旬日以來交通阻碍運輸斷絕長此以往則吾邑各業所係之命脈運河就此斷送於此竊思貴會爲吾邑商業領袖負有維持之責應請如何設法維持交通便利之處懇即邀集各業會議討論辦法以紓商艱而利交通實爲公便 
[無錫]  
　　商埠劃界之部批無錫商埠因劃界涉及人民墳墓發生糾葛各節早誌本報前經公民景雲市董代表楊光照等電呈政府請爲咨商楊督辦另擇商埠地點茲聞業奉部令其文云電悉當經據情咨請無錫商埠督辦核辦茲准復稱民間墳墓隨地所不能無然建築時能避讓者總當設法固不敢操切以從亦未可依違不定除飭仍商催各該市董迅速解决由局咨請本省最高行政長官派員勘定具報外咨復查照等因前來合即抄錄原咨批仰知照此批 
　　縣署會議秋成未定無錫今夏目自遭水災後縣署即將情形呈報省署及財政廳請核嗣經先派龍委員來錫查勘現復派郭委來錫赴各鄉查勘以定秋收成數前日（八日）業已查竣於昨日（九日）下午四時在署中會議秋收成數計到靑城泰伯富安開原天下揚名天上等市董事郭委員馮知事亦列席討論結果以本年災荒比較十年份增多一萬餘畝秋收成數大致與十年份相仿因尙有數市鄉未將覆勘情形覆到故不能呈復須俟各鄉覆到後方可彙案具報議畢即散會已六時餘矣 
[常熟]  
　　小學聯合運動會誌盛八日爲本邑地方紀念日一區敎育會會長季昌齡曁一區敎委歸斌魁發起第一區小學校聯合運動會地點在城西石梅公共體育塲上午九時開常會沈代知事致訓詞敎育局長屈如幹演説加入運動計十二校來賓運動計八校運動節目共七十節各學生按次表演各校運動成績雖間有高下而精神俱非常煥發縣立一高之柔軟操及私立女師之芙蓉花舞曁𦉍粟花舞俱表演純熟態度優美是日運動會係取公開主義不發入塲劵故觀者頗形擁擠迨散會發給贈品打破錦標採取普及主義每校各贈玻璃鏡架曁錦帡幟各一方 
[鎭江]  
　　市董事會布吿房地增租鎭埠市董事會昨（九日）發布吿略云准市會議長于函開以本會房地租金各租户承租有年租價與現時市價相懸甚遠現在自治恢復需用浩繁應即核議增加當經大會通過即請照市實行加增等情查麱雁翅房屋原爲本公所之産係屬自治經費之用維持公益各租户應一律增加云云 
　　丹徒靖江警佐對調丹徒縣署一等警佐江植前奉王處長訓令與靖江縣一等警佐黃士方對調茲聞江警佐已於日前（七日）首途赴靖而黃警佐交代完畢於昨（九日）抵鎭隨即到所接事 
[揚州]  
　　商會開會消息江都仙鎭邵伯宜陵瓜洲大橋五處商會於九日在江都商會開聯席會議討論揚由關税收問題並悉江都商會以寗垣商聯會於十五日開會遵照函知特委托會董周穀人代表參參與斯會 
　　市會選董未成江都市議會昨日（八日）補選總董因某派之議員延不出席祗到十六人不足法定人數是以未能開選 
[沭陽]  
　　土匪架人沭邑城南桑樹莊張如五家於本月六日夜間突來匪徒二十餘人撞門進内將其媳婦架去并將衣服搶刦一空當時匪放數十槍聞城内軍警並未出城救援云 
[高郵]  
　　食餅毒斃續聞縣屬二總四里鄧家莊趙某因食麫餅毒斃等情業誌本報茲悉死者之母趙史氏於昨（七號）日赴縣狀訴長媳車氏與子如香近年不睦今年八月間車氏在娘家帶有米粉回歸九月二十二日全家做餅喫食當有隣人趙如標亦喫數餅食後皆嘔吐於地飼與鷄食當即斃命猪食不進飲食長子如香於二十六日早身死鄰人趙如標至今臥牀不起頭起疙𤺥兩目紅腫形勢危險請求勘騐伸寃當經胡知事庭訊情形即委一科主任周漑新帶同檢騐吏前往勘騐矣 
[南京]  
　　南京改良會成立寗垣敎會機關爲增進人民福利起見發起組織南京改良會軍民兩長及本埠各官紳多表示贊助該會對於改良事項積極研究進行茲於本日（十日）下午二時假公共講演廳開成立大會推警務處長王桂林主席秩序如次㈠奏樂開會（警廳軍樂隊）㈡禱吿（畢牧師）㈢唱愛國歌（全體）㈣報吿宗旨（孫牧師）㈤頌詞（來賓）㈥官紳勉詞㈦西樂（華言學堂）㈧演説（梅雲英女士馬林醫士）㈨徵求會員（主席）㈩唱改良歌（全體）㈩㈠禱吿（高牧師）㈩㈡祝福（董牧師）㈩㈢奏樂散會（警廳軍樂隊） 
[和縣]  
　　財政審查會開幕該縣財政奇絀高縣長主即整理特於本月五號邀集城鄉各區區董三十餘人在縣署内開財政審查會討論整理方法及核算歷任財政局長出入賬目是否有無不弊端至今尙未結束 
[嘉興]  
　　二中校長定期歸國省立第二中學校校長計宗型前奉敎育廳令調查歐洲敎育狀况現已一年有半考察已届完竣據計君來信現已由法啓程歸國約本月十六日可以抵滬此間敎育界届時整備赴滬歡迎並擬請計君將歐洲敎育狀况報吿一切以資借鏡 
　　太和典開賠無期平湖太和典前因包樓完全焚燬僅以四成五扣利賠償各貧户因所賠成色殊欠公允曾於前月開賠時被好事者搗毀現時逾多日該典未將開賠日期宣示各貧户以時入冬令無衣禦寒仍推典户代表電請省吏重定成色飭令該典籌欵開賠俾惠貧民 
[寗波]  
　　警察與小工鬭毆慈谿莊橋薛將軍廟於七日晚演戲當時廟中有鐵路工程處小工陳阿毛等與某觀客因事爭執互相打架莊橋警察所巡長陳彩炳上前排解該小工陳阿毛等反向該巡長毆打拉碎警衣並奪去指揮刀該巡長見勢不佳逃避回所所長王鯉門即飭警士二十名往捉阿毛因與小工鬭毆小工等見勢不敵紛紛逃避惟小工陳阿毛朱雪林二人不及逃避被警捉住帶回所中當廟中激爭時巡士四人俱受重傷而王德清爲尤劇有某巡士竟將剌刀向小工陳阿毛頭部亂剌血流滿面朱雪林則受内傷甚重觀客有波及受傷者事後由站長當夜打電話報吿寗波總站九日晨鐵路副工程師及王巡官乘早班車赴莊橋與該警所正式交涉聞交涉結果因雙方各有受傷只得和平了結所有雙方受傷工警各歸自行調理 
來函 
[皖靈旅滬同鄉會來函]  
　　逕啓者本月六日貴報地方通信欄内徐州新聞載有蕭靈交界土匪刼案一則查王朝端陳益正等係蕭邑著名之地棍於民國九十年時越界霸佔靈璧境内之靑冡湖民田曾經靈璧公民游立成等數十人疊控在案己蒙安徽省長咨請江蘇省長各委淮泗徐海兩道尹會勘劃界懸案刻尙未結不意朝端等突於日前又率該寨團丁持槍架砲掩護强耕鄉民無法制止遂請由本縣駐靑冡湖附近之保衛團團總解道型等出爲勸阻朝端等理屈詞窮不得肆行强霸當即飲恨於心昧良揑造遽以土匪名詞强冠於解道型之上故使黑白淆亂因致採訪失實竟借貴報宣傳冀惑軍民觀聽設心誣陷狡詐已極此案情形除已由邑紳電呈本省省長咨請飭辦并另由本人提起汚衊訴訟外關於此事顚末敝會曾接鄉人報吿知之最詳不便緘默用特函請貴報幸予更正實爲公便皖靈旅滬同鄉會啓十一月九日 
 
 

Page 11

 
 
第一萬八千二百十六號;中華民國十二年 西曆一千九百二十三年十一月十一號
星期日 * *   
 
 

Page 12

 
 
第一萬八千二百十六號;中華民國十二年 西曆一千九百二十三年十一月十一號
星期日 * *   
 
 

Page 13

 
 
第一萬八千二百十六號;中華民國十二年 西曆一千九百二十三年十一月十一號
星期日 * *本埠新聞 
[徐國樑昨晚在愛多亞路遇剌]  
　　彈傷腰部甚重　當差楊子均頭部亦受彈傷 
　　拘獲兇手一人　護軍使已派陸榮籛代警廳職務 
　　徐國樑被剌及割治之詳情昨日下午四時淞滬警察廳長徐國樑至閘北弔錢貴三之喪後乘坐原來汽車至大世界對面温泉浴室沐浴至六時始畢因是晚有人請其赴小花園晚餐即出浴室命駕前往詎知其所帶護警楊志均（天津人二十一歲隨徐當差約年餘）甫將車門開啓徐正舉一足上車突有手槍一響子彈自雲南路口飛來擊中徐之後腰右面徐所穿之淺藍色印花綢棉袍被穿一洞子彈則留於腹中徐當即痛倒車中其時兇手已爲護警楊志均所察見即奮勇上前將兇手抱住兇手力掙得脱楊復飛步追趕袯兇手開放一槍擊中頭額子彈沿顱骨自左面太陽穴前穿出亦痛倒於地附近華捕印捕七人聞警前來捕拿該兇手即向北飛逃至申江影戲院轉灣向西將至遠東飯店門前時華印捕各放一槍擊傷兇手頭部跌倒於地即經捕擒獲拘入老閘捕房徐國樑楊志均二人則由捕車送仁濟醫院醫治徐之家族及警廳全部職員聞警咸紛紛趕往醫院照料滬上車政界何護軍使沈知事等亦繼續前往慰問仁濟醫院門前甚形擁擠七時半徐國樑舁入割症室由牛惠霖池石靑徐醫生等施蒙藥剖腹療治查得小腸旁之血管已被子彈擦破流血甚多腹腔爲滿至九時尙未能尋獲子彈只得先將血管拑住縫好傷口先先救其生命至九時半復舁入利記七號病房旋施用代盟鹽液注射聞牛醫生云傷狀甚危恐難生存若此一星期内不變則尙可用愛克司光尋獲其子彈云楊志均所傷亦甚重昨晚尙未克施手術云 
　　徐國樑傷處情形此事出後本館記者特分向各處訪問據仁濟醫院池石靑醫生謂檢察徐氏傷處槍子由左腰後部穿進彈子現仍在腹内迨徐氏抬入醫院後池君即立電牛惠霖醫生同來開刀由徐仲吉醫生施用迷藥然後將其腹部割開用手翻動大腸始發見傷口該處流流血續續不絕醫士深恐失血過多更難挽回亟將傷口縫好彈子暫不取出（因開刀後歷時太久反多𣗥手不取出並無甚關係也）復用鹽水洗清腸血目下傷口流血已止然傷勢甚沉重一時尙難斷定有無危險如二三日内並無變動當可保全性命目下徐氏神致頗清楚醫士仍按時打射鹽水以補其血記者曾入徐氏臥處一觀見其閉目仰臥床上身覆棉被床旁有牛醫生按脈看護徒聞其呻吟之聲而已 
　　徐氏差人楊子均之傷狀楊之受傷處在前額左際槍子射入後並未穿出目下子彈究竟是否擊中腦部要處須至今日用愛克斯光照驗後方能定斷目下口流黑血神致昏迷惟觀傷者神經上並異樣之表示可知其神經系或未受致命創傷情狀亦甚危篤楊子均係天津人年二十一歳在徐氏處當差僅一年餘此次見主被剌奮身捉拿凶手堪稱忠僕 
　　老閘捕房開立根君（ＩnspectorＴＫerrigan）之談話開君謂凶手放槍後即竄入雲南路奔逃該處站崗二百九十四號華捕聞聲隨後追拿附近崗警亦得信趕集凶手隨奔隨放數槍並未傷人旋轉入北海路（即六馬路）當時華捕亦還擊四槍均未命中凶手逃至申江大戲院門首不知何故被物阻跌不及立起各捕始上前拿住將手槍奪下見槍子均已放空手槍係最新式者隨將凶手押入南京路老閘捕房由捕頭詢問一過凶手態度鎭靜面貌清瘦有鬚約四十歲左右自謂安徽人係國民黨人物此次行刺實爲政治關係此外該氏均不肯答該凶手將於星期一解會審公廨云 
　　何護軍使令代警廳職務何護軍使據報徐警廳長被剌後以警廳職務關係地方治安即訓令淞滬警察廳總務科長陸榮籛云據報本日下午六時半淞滬警察廳廳長徐國樑在公共租界愛多亞路地方突被兇徒狙擊身中槍傷當經探捕將兇徒追獲一名該廳長即時移入仁濟醫院療治聞訊之下曷勝驚愕該兇徒膽敢於通衢大道行剌地方官長實屬目無法紀罪不容誅亟應澈究嚴辦除令公共公廨關委員迅將獲犯解署以憑嚴訊並派員前往醫院慰問該廳長令其靜心調養以期速痊而資倚畀外該廳職務重要未便稍爲停頓在該廳長調治期内即着該科長代拆代行以重職守仰即遵照妥愼辦理切切此令 
　　何護軍使之慰問何護軍使於昨晚十時親往仁濟醫院慰問徐國樑傷狀當即不手諭令總務科長陸榮籛代理廳長 
　　廳中人員急電蘇齊報吿昨晚淞滬警廳長徐國樑被剌後該廳人員聞之大驚當將詳情急電蘇齊報吿一切 
　　南市方面之加增警備昨晚自徐君被剌消息發生後警廳職員立即呈報護軍使署並分通電話南市各警區一律警備雖未下戒嚴令但對於地方上之警務已特别注重云 
　　閘北警區亦特别加緊閘北五區警署亦奉令竭力加緊警務云 
　　昨晚十二時半之消息徐廳長是晚所乘之汽車爲一千一百六十五號其右面玻璃窗亦擊穿一小洞昨晚十二時半徐之傷狀尙無變動其當差亦然 
　　昨夜一時一刻之消息昨夜一時一刻本館記者再往仁濟醫院知徐君獲醫救後已能發數言且正安睡醫士謂倘穩度至今朝即可期望出險云 
[禁止設造無線電機之通令]  
　　滬海道尹淞滬警察廳均接江蘇省長公署訓令云案准交通部咨開准外交部咨開准英國公使函稱據上海領事報吿在滬日有傳播無綫電之事于私人寓所内裝設無綫電收音機並可向許多商店購買材料自造機器全具等語查私設無綫電機早經懸爲禁例歷來中外人民違例私設者無論在租界或内地均經查明拆除有案誠以人民智識尙未普及不諳廣播無線電用途若聽少數人私自設立破壞禁例竊聽音波必使國有電信權利蒙莫大之損失現本部對於廣播無綫電事業一律照電信條例定爲國有並擬在各通都大邑次第籌設癀播電台頒布領照條例是將來有志研究者不患無實騐機會在此項條例未公布以前無論可人均不得私自購造無線電報接受機藉以營業或私自傳播相應咨請貴省長迅飭上海軍警曁地方長官嚴密查訪如確有私設與製造無線電收音機或商人貪利干禁售買者一律禁止以維電政實紉公誼等因准此除咨行外合行令仰該道尹廳長轉飭所屬一體查禁此令 
[湯姆斯在職工敎育館演講紀]  
　　題爲近代理論化學及試騐化學之進步 
　　德國化學大家湯姆斯博士已由日本來華業誌本報昨日下午四時半由江蘇敎育會及中華職業敎育社延請博士在職工敎育館演講題爲「近代理論化學及試騐化學之發達」博士與其夫人於四時蒞會先在休息室茶點由阮介藩黃勝白章伯寅黃伯樵江逢治等招待四時半起演講聽者約八百餘人由沈信卿主席致介紹詞略謂今日有二大榮幸現有世界著名之德國化學大家湯姆斯博士演講又延有名之中國留德第一工業博士馬君武翻譯湯博士乃起而演説旣畢時已六時乃由黃伯樵阮介藩黃勝白等偕博士與其夫人至中菜館晚飯今日博士將至友人家午飯下午四時參觀本館明午各團體代表在哈同花園公宴博士下午即赴吳淞同濟大學演講茲將昨日博士演辭錄下 
　　博士略謂今日日與君相聚一堂甚爲快樂惟祇以能德語談話爲憾世界人生如波動然歡樂悲哀未能一定至聲光化電亦如波動現鄙人欲講者爲近理論化學及試騐化學之發達考化學於一百年前在德始行發達此時專重理論不尙試騐後有勒佛塞Ｌavuisaie者實騐鹽酸與有機無機化學等問題是爲試騐之開始即爲化學上的進步自勒佛塞氏實騐後乃知原質與分子厥後克利Ｃuril夫婦發明「白克利爾Ｂeiguerel」吾人謂之光Ｒ光此種光非常奇異分正副與中和三種中和者即Ｘ光此光又分析成一種氣質名曰　Ｈelium此已有美人勒斯萊氏Ｒesleqe研究由此昔日原素不可分析之説動搖矣夫原素旣可分析爲分子但未幾分子又可分析爲電子電子之與萬物宛如恒星之繞太陽此亦化學之發達也至理論方面亦有進步昔日龐德Ｂovnt定原素重量以淡氣爲單位厥後有活弗與脱弗二人於研究鋁之原素後定重量有小數至化學中之生物化學爲化學家最爲研究者對於有機無機原素皆能人造如茶葉咖啡之原素皆可以化學方法造成但嫌對於手續太不經濟也未幾又研究得在空氣中可以取硝酸與阿摩尼亞二原素又有唯他命一質爲生存必需之原素克脱力司（此係譯音）一質係能助消化此二質皆可在糠中得之奈人皆喜食白米而去其糠此爲不智望諸君注意之又望諸君學習化學俾與鄙人共同研究使世界化學進步云 
[議員尙鎭圭之追悼會]  
　　到者二百餘人 
　　議員尙鎭圭之追悼會於昨日下午二時半在三馬路慕爾堂舉行到有護法議員及國民黨黨員二百餘人會塲佈置極爲莊嚴台上置尙議員遺像外綴以白布牌樓下置各處贈送之花籃上置國民黨總理孫文之「正氣浩然」四字推于右任君主席開會秩序如下（一）奏樂（二）與祭者就位（三）敬禮三鞠躬（四）讀祭文者有孫文代表葉楚傖君國民黨代表彭素民護法議員代表張鳳九（五）敬禮一鞠躬（六）禮成（七）主席致詞略謂今日追悼尙君一以示議員邪正之分社會自有公道亦以策勵生者善因必有善果（八）張秋白報吿籌備經過情形及尙君略歷俱已陸續見報（九）來賓凌鐵安周彬演説大致均係頌揚尙君生前之主持正義（十）家屬答謝一鞠躬（十一）攝影散會國民黨及護法議員兩祭文已誌昨報茲錄孫文氏之祭文如下維中華民國十有二年十一月十日孫文以同志衆議員尙君天德之喪致名花清酒於尙君之靈而吿之曰夫惟哲人邦國之寳慮其不壽以頌以禱然而國人所欲殺者每如荆𣗥之滋蔓欲生者屢見芝蘭之折夭倘非人力易窮不應訴諸天道幾年以來又以國步之艱責任之重死傷者之日多離叛者之可痛將欲簡練同人奮策義勇作庶民之朝氣登治理于極峯而君逝矣嗚呼文所痛哭者不始于君文所期望者不止于君而君則昔爲文所期望今爲文所痛哭之一人嗚呼哀哉尙饗 
[林支宇致趙恒惕之要電]  
　　斥其附北　望其能悔 
　　湘省議長林支宇昨致長沙趙恒惕電云長沙趙炎午先生鑒省憲失效乞靈武力支宇固期期以爲不可淺人疑之謂支宇身列議席奚爲而非議憲顧憲之爲義在掃除官尊民卑之陋習同納於軌物岡敢逾越其踐履之途與夫匡維之責俱應由人民自主非二三軍人所能越俎代庖不然矯誣之禍烈於破毀此識者所不許而支宇所爲寗在父母之邦未敢苟同者也吾湘兵燹連年民不堪命倡行省憲聊自慰藉國人不我遐棄備致朂勉何忍護憲其名附北其實認賊爲友引狼入室重陷我三千萬人民於水深火熱之中乎支宇曾就一得之愚慨慷陳詞於執事之前執事以意氣所激眞理爲蒙不加諒察目爲讆言茲則圖窮匕見支宇乃不幸而言中維誠不足以感人力不足以弭亂眷懷桑梓輒用痛心執事爲國賢勞飽經愛患當僞選賄成之會蒙北軍壓境之羞追維往呈得毌内疚神明外慚清議耶吾聞尙書以泰誓終篇所以嘉穆公之能悔執事賢者儻解斯義不遠而復予日望之林支宇蒸 
[黎黃陂去滬後之李根源]  
　　自謂此後不與聞一切政治活動 
　　黎黃陂赴日之後昨有某君昭李根源氏詢黎此行眞相據云純爲赴温泉養疴係個人之旅行不受任何招待大抵明春櫻花開後方行歸國某君又詢李氏本人今後之行動若何答云今夏因政變出京南下爲保持人格不得已之舉並以報答黃陂黃陂已行余今後已無責之任可言當茲天地晦瞑漫漫長夜之時此後惟奉親讀書看戲下棋此外一切政治知動擬概不與聞 
[安徽同鄉會緊急會議紀]  
　　議决通電各省同鄉 
　　昨日下午四時安徽旅滬同鄉會爲皖省呂調元摧殘敎育界事特召集臨時緊急會議到幹事許世英（王紹沂代表）李筱南等十餘人先由安慶敎職聯合會代表孫希文報吿皖呂嗾使衛隊凶毆同人經遇情形并謂現處暴力壓迫之下呼籲無門欲恃北京政府依法懲治此案尤屬萬不可能之事希文因被推來滬欲與旅滬同鄉會及各皖團體商榷如何恢復敎育之安全與如何懲治摧殘敎育之皖呂鄉老柏烈武許俊人諸公商議善後亦深表憤慨之忱諸君愛護桑梓對此暗無天日有損省格之謬舉深望主持公道加以援助云云次安徽學生總會代表劉旭光報吿拘捕學生詳情并云此次皖呂兩次摧殘學界非僅一省之辱没人格蹂躪敎育問題乃全國敎育將來能否安全建設之關鍵總會先已通電各省敎育會爲積極之援助使今後各省不再發生如皖呂蹂躪敎育之舉代表等實不勝跂望云云次王龍亭張振已均有意思發表公决由同鄉會再行通電各省旅外同鄉請爲一致聲援蔡曉舟主電文應以維持敎育立言不涉其他政治意味衆贊成旋推張已振起草電文如睛『北京及各省皖同鄉會均鑒陽電計達呂調元毆傷敎職員後自知罪無可逭乃更揑造名辭竟以亂黨二字加辱敎育界欲藉此逢迎軍閥顯係别有用心呂係皖人奈何倒行逆施至此目下各校敎員全體辭職學生一致罷課敎育前途危險萬狀若不速謀解决激生事變何堪設想諸鄉先生關懷桑梓夙具熱心務希速籌切實援助辦法電示方針庶集思廣益免陷皖局於不可收拾地步幸甚幸甚臨電無任企盼安徽旅滬同鄉會叩蒸 
[安徽敎育界代表來滬]  
　　　籲請江蘇省敎育會等援助 
　　皖長呂調元凶毆請願敎職員致釀成省立全體校長敎職員總辭職全省學生罷課迭經旅滬皖人一致申討安慶敎育界以呂不自悛悔擴大風潮敎職員聯合會特派代表孫希文學生總會特推代表王同榮劉旭光於前日來滬即偕同皖籍國會議員王龍亭赴江蘇省敎育會謁昭袁希洛袁君當允於下星期幹事會專案協商辦法昨日下午孫君等又出席安徽同鄉會緊急會報吿一切今日當與全國學生總會各團體接洽在滬約有數日勾留云 
[呂調元覆皖同鄉會電]  
　　出口米捐從緩施行 
　　安徽同鄉會前爲皖長呂調元加抽出口米捐事曾電請撤銷昨接覆電云上海英界牯嶺路十六號安徽旅滬同鄉會鑒勘電敬悉十五卡加抽出口米捐實因地方預算不敷甚鉅不得已救濟方法旣承電示紛擾情形元同係皖人决不堅持成見除令飭財政廳從緩辦理外希即查照呂調元陽印 
[第三次提倡國貨大會紀４]  
　　到者千餘人 
　　昨日下午一時對日市民大會假寗波同鄉會開第三次提倡國貨大會各大國貨公司均有國貨陳列會塲中給發特刋樓下爲男賓座樓上爲女賓座約到千餘人至時由棲留所樂隊奏樂開會幹事長馮少山主席報吿開會宗旨謂今日爲本會第三次提倡國貨大會意在提倡國貨抵制劣貨查本年三月十六日爲中國照約收回旅大之期乃野心國不予歸還實背公理此爲我全國國民所疾首痛心引爲奇恥大辱故本埠各大公團有經濟絕交之决議而組織本會專司其事成立以來毅力進行頗著成績查最近國貨之暢銷工廠之勃興可以知之惟衆擎易舉獨力難持故本會宗旨首在圖普及國貨不達目的决不中止云云繼有王東園演説略謂中日兩國交誼本屬同種同文今日人乃以至不平等之二十一條至不公道之强占旅大而予中國人民以至難忍受之剌激遂演成經濟絕交有人謂此案可訴諸國際裁判則吾人已見華府會議之結果矣有人謂可訴諸武力則吾國有槍階級之勇於私鬭矣是以今日吾人不得不出於消極的抵制有人問其效力如何則我不敢遽答惟我同胞試觀印度自實行不合作主義以來全國一致英人乃知其不可輕侮而改變其外交方針然則苟吾人經濟絕交到底當然亦可發生相當結果惟吾國人民旣知提倡國貨爲根本之圖則須注意外貨之冒充國貨否則爲人提倡其愚不可及矣云云林炎夫演説約有二點（一）請注意外人日來之商標註册運動（一）注意日人慘殺華僑事次中國體育會表演西洋拳術當塲比武勝者朱國福·張長義·朱國楨公正人王漢良次張羅演説略謂人世間最可怕之事爲反動力反動力之功效無論遲速必收效果推反動力之發展須合正軌諸君受國際之剌激而爲經濟絕交之反動至爲正當敢請下三不怕之决心（一）不怕難（二）不怕失敗（三）不怕死則力之所及靡不成功云次孫又英·曹慕管·曹軼飛·袁履登·等演説語極沉痛曹軼飛係實地化工講演自備器具到會當塲試騐次承天英華學校雙簧·三廉社幻術·鄭正秋新劇·民福女校唱歌畢散會又南京路模範工廠昨特提取上等國貨牙刷古銅泥塑玩具等數千件派員陳列該會會塲并將貨價减半出售來賓極爲歡迎云 
 
 

Page 14

 
 
第一萬八千二百十六號;中華民國十二年 西曆一千九百二十三年十一月十一號
星期日 * *[上海秋季大賽之第四日]  
　　「亞而皮兒」果勝大跳浜 
　　「聖保兒」又勝半哩路之失望杯賽 
　　「克司密司改夫」之失敗　　 
　　昨爲上海秋季大賽之第四日天雖陰而朱雨觀者不減於往時勝者亦多在意中「亞而皮兒」果勝大跳浜該馬於四天中共賽六次未進後門大香檳旣佔第三大跳浜又得錦標可謂良駒矣而最著名於大跳浜之「鎖雪兒尤寗」竟在其後良可惜也讀者諒曾記憶「聖保兒」於上春曾勝第四日之半哩路失望杯賽獨贏獎洋一千餘元今重又得勝時間亦速獨贏則不滿百元矣而「克司密司改夫」於是賽可預料必勝竟無位置豈爲近時不適抑另有他故則不得而知矣茲將昨日之詳細成續錄如左 
　　第一次搖會馬平力賽（路程）一哩四分之一 
　　馬名騎師重磅獨贏馬位㈠騰尼町Ｄunedin白蘭一五八六四○九一八㈡生南及姆ＳunnyＪim海而一六八六六六九一一㈢白浪司白辣ＢrunswickＢlack軋雷軋一五○三七七二　　總共二三六一三九一二 
　　（與賽而未勝者）恩司雷山鐵（康飛）白辣金（享特生）考克老意（糯而）大克老意（白羅田）敵軋（考克）騰馬（白里納）騰魯賓（抱而）及梅（派的生）麥記（蒙）買搶司（沙各洛夫）胖脱辣新納（羅斯）利倍鐵（馬辣）利利夫（利）太伯老兒（休士）叟丁（海石林）華脱司迷鐵（梅鐵倫）共十九匹馬起步 
　　頭馬勝三乘二馬勝二乘（時間）二分四十一秒五之三 
　　（獨贏）一六元二角（馬位）（一）七元九角（二）七元九角（三）四二元五角 
　　（搖彩）頭奬四九六號四一四四元二獎六七九號一一八四四元三獎七六九號五九二元搖出而未勝者各得洋二十元（搖出而未勝之號）一二八八二四一一三四四一三九二五二一○五九六八四七○○七一三一四○二一二七一一五一三一三五九一四七七四三二 
　　第二次老馬秋季平力賽（路程）一哩四分之一 
　　馬名騎師重磅獨贏馬位㈠哥倫布Ｃolumbia小道勒斯一五四九九二一四八二㈡金司无勞司ＫingsＣrksn派得生一五二四四○五○二㈢富而好施ＦullＨouse糯而一五○一八八四一三 
　　總共三九七九五五八三 
　　(與賽而未勝者）卡蓬（抱而）克司密司卡（利）哈佛司金（海而）地納鐵（蒙）共七匹馬起步 
　　頭馬勝大半乘二馬勝三乘（時間）二分三十八秒五之二 
　　（獨贏）十七元六角（馬位）（一）七元九元（二）一三元三角（三）一五元六角 
　　（搖彩）頭獎一五七七號四六七六元二獎一九四號一三三六元三獎一五五一號六六八元搖出而未勝者各得洋二十元（搖出而未勝之號）一四四八六五六九三七二二 
　　第三次新馬平力賽（路程）一哩四分之一 
　　馬名騎師重磅獨贏馬馬位㈠阿太門Ａtaman沙各洛夫一四九五二一七五七㈡湖達蘭Ｗoodland小道勒斯一五○一一一八一五二三㈢伊騰好兒Ｅdenhall白蘭一五○九五七一○二六　　總共四二五一五二二二 
　　（與賽而未勝者）阿鳳台而（梅鐵倫）特司鐵司當姆（利）歐白（立台而）火姆蘭（派得生）扣必（海而）聖喬治（軋雷軋）華盛頓（糯而）隊色不辣司（白里納）共十一匹馬起步 
　　頭馬勝二乘二馬勝大半乘（時間）二分四十一秒五之二 
　　（獨贏）三五元九角（馬位）（一）八元（二）六元五角（三）七元二角 
　　（搖彩）頭獎一七八一號五一五二元二獎一二九七號一四七二元三獎二五○號七三六元搖出而未勝者各得洋二十元（搖出而未勝之號）一○一○一一五七一四七八一二○九一八三九一五一一七三九七一三 
　　第四次大跳浜 
　　馬名騎師重磅獨赢馬位㈠亞而皮兒ＯldＢill白納里一五二一二六七一四三○㈡鎖雪兒尤甯ＳocialＵnion沙生一五八一九四○一二五九㈢辣去飛Ｌetchfield吼達一五三三七二三一六 
　　總共四四四九三九一七 
　　（與賽而未勝者）彼得司飛（馬立師）司拜百辣（海石林）共五匹馬起步 
　　頭馬勝數乘二馬勝四乘 
　　（獨贏）一五元四角（馬位）（一）六元四角（二）六元六角 
　　（搖彩）頭獎八一○號一三四二六元二獎四九五號三八三六元三獎六○七號一九一八元搖出而未勝者各得洋二十元（搖出而未勝之號）一八三八一七一九 
　　第五次老馬舒懷杯賽（路程）一哩四分之一 
　　馬名騎師重磅獨贏馬位㈠哈爾濱Ｈarbin白蘭一五五一二一三一五六一㈡印地安那Ｉndiana糯而一五二八五五九六○㈢克司山水ＣastleＳycee沙生一五○九五五一四九八 
　　總共四四五三六三五一 
　　（與賽而未勝者）阿抱隊（小道勒斯）卡林登（立台而）克司密司蒙（利）慷慨大利（梅鐵倫）及克亞蘭頓（白里納）立得而明去（海而）尼格（派得生）沙佛令（吼達）共十一匹馬起步 
　　頭馬勝二乘二馬勝半乘（時間）二分四十二秒五之二 
　　（獨贏）十六元一角（馬位）（一）六元八角（二）七元九角（三）六元九角 
　　（搖彩）頭獎六七四號六一○四元二獎三五六號一七四四○元三獎六五七號八七二元搖出而未勝者各得洋二十元（搖出而未勝之號）一八四四六七三一七六六一二九九一九一八一二一二五一一○○三 
　　第六次滿洲賽（路程）一哩四分之一 
　　馬名騎師重磅獨贏馬位㈠立剖白立蘭Ｒepublicland小道勒斯一四七五八五四六○㈡聖友白ＳtＨubert白蘭一五五一二一二一九七四㈢鮮克勞夫Ｓeacroft立台而一五五五三五七四一 
　　總共三四二一四五○八 
　　（與賽而未勝者）隊色司本司（白里納）呑特辣（沙各洛夫）惠利姆（吼達）揚軋雷（糯而）共七匹馬起步 
　　頭馬勝一馬頸二馬勝一乘半（時間）二分四十五秒五之三 
　　（獨贏）二五元七角（馬位）（一）八元一角（二）五元七角（三）六元九角 
　　（搖彩）頭獎三二六號六二一六元二獎七二號一七七六元三獎一一九五號八八八元搖出而未勝者各得洋二十元（搖出而未勝之號九○九一二七四四六一一三六一 
　　第七次老馬短路失望杯賽（路程）半哩 
　　馬名騎師重磅獨贏馬位㈠聖保而ＳtＰauls派得生一五八二七六四三八㈡剖兒Ｐerl吼達一六一六五一七○六㈢叟考令ＳirＣolin立台而一五二二七七四九三 
　　總共四八二二六二六三 
　　（與賽而未勝者）愛培（軋雷軋）平時（馬辣）却而司十二（海生）克司密司改夫（糯而）康門記（白里納）淡虚（利）弗拉英矮羅（抱而）温亞夫層（白蘭）也農（倍克）三台（休士）層大（梅鐵倫）共十四四馬起步 
　　頭馬勝一乘半二馬勝半乘（時間）五十七秒五之一 
　　（獨贏）七七元一角（馬位）（一）二十元二角（二）一四元四角（三）一八元五角 
　　（搖彩）頭獎四五一號一○一四三元二獎三一六號二八九八元三獎一五一○號一四四九元搖出而未勝者各得洋五十元搖出而未勝之號一六二一四二三一四八一九四一五九五九二三一五四一五七七一二四七一二二五一八六六 
　　第八次新馬短路失望杯賽（路程）半哩 
　　馬名騎師重磅獨贏馬位㈠生反埃Ｓunfire立台而一五二四一四五九四㈡拉鐵老爺ＲightＲoyal吼達一五八九○九一○七二㈢地却司納鐵ＴheＣhestnut蒙一五二六七七六 
　　總共四四七○五四六三 
　　（與賽而未勝者）阿新拿夫（沙各洛夫）敵軋（考克）弗立司頓（梅鐵倫）開得甘（糯而）司吿此堡（白蘭）地買對愛當（海而）惟司堡（白蘭沙林生）惠鐵買白而（馬辣）外而姆南（利）共十二匹馬起步頭馬勝二乘二馬勝半乘 
　　（獨贏）四七元五角（馬位）（一）一三元九角（二）九元九角（三）七四元六角 
　　（搖彩）頭獎五三二號六五一○元二獎一八三號一八六○元三獎二三五二號九三○元搖出而未勝者各得洋二十元（搖出而未勝之號）二二二一七八三一一七○一四三七八九二二○五二二二四九九三三一五七四 
　　第九次馬夫賽（路程）一哩四分之一 
　　馬名騎師重磅獨贏馬位㈠克司密司卡Ｘ＇masＣard馬夫一四开七二一九二九㈡湯茂蘭ＴommyＬad馬夫一四七一○八一二三㈢利亞南勝Ｒeˉorganisation馬夫一四七七二八八五八 
　　總共三六二四三八一六 
　　（與賽而未勝者）利等的夫白街利海老鷹司脱辣司堡立得而明去加利福尼先塞不來拿亨利飛托浦拉鐵共十二匹馬起步 
　　頭馬勝一乘二馬勝一乘半（時間）二分四十一秒五之二 
　　（獨贏）二二元一角（馬位）（一）八元二角（二）二九元七角（三）十元四角 
　　（搖彩）頭獎七六三號二一五○元二獎六二一號九百元三獎一三六號四五○元搖出而未勝者各得洋二十元（搖出而未勝之號）九九一四四五一一○九四○三九○一一○○三一一三二三一九一一六四 
[中國廣吿公會年會聚餐紀]  
　　中國廣吿公會於前日（九日）下午七時假座漢口路黃浦路口聯華總會舉行年會聚餐到會者中西會員及來賓共四十餘人餐次由副會長張竹平君致開會辭略謂今晚開會宗旨以改組爲主要本會無聲息者已久是以急需改組以圖各方面之發展所有會務之轉機全仗今晚之討論又報吿該會最初創辦情形與成立後之發達狀况會員由三十人增至百餘人之多及至會長衛斯德與英文書記桑特等君相繼因事返國致使會務停頓會員四散但凡事苟以毅力爲之未有下能成就者况上海爲我國商業之中樞各國商人在華營業者類皆會集於此故所需之廣吿亦多如有廣吿公會之組織即可用以改良廣吿上之學術云（下略）張君又報吿孔雀電影公司經理程栢林君因事赴日故今晚之秩序單與前日報端發表者略有不同繼由五洲藥房經理孫萍階君演講「自來血廣吿之成功談」大致謂該藥房所出之自來血全賴廣吿之力尤以報紙廣吿得力最多洎乎今日分店已有二十餘處經理者都百餘人孫君講時又將所登報紙之種類及寓意之圖畫等分示到會諸君孫君演説畢又有任矜蘋君之演説題爲廣吿社之責任」任君演辭甚長簡括言之即廣吿爲科學之一種且含有藝術意味故作廣吿者須具文藝與美術上之智識俾所作之廣吿能引起多數人之注意以是廣吿經理須鼓勵商家允付藝術廣吿之代價因廣吿爲商家獲益之利藪多付廣吿費若干其所收効果必當什倍繼又將擬定之新職員當衆通過西會長爲克勞君中會長爲許建屏君西秘書爲藍辛Ａ·Ｎ·Ｌethin君中秘書爲林振彬君西會計戴思穆君中會計林慕婁君又舉定西人李興·鮑威爾·及華人兪行修三君爲修改章程之委員又舉定華顧問五人即張竹平·董克仁·沈 
政之·孫萍陛等西顧問亦五人即鮑威爾華爾夫海搿包德李興等是晚中西演辭胥由謝福生君譯述取辭簡達語音流利在座者無不贊爲多能之譯述家謝君最後又述一英文故事張竹平君以接任有人即將往昔會務成績及已故南洋兄弟烟草公司經理所贈之銀盾等授克勞君是晚來賓中簽立志願書入會者爲數甚多所食之西餐皆係外洋運滬之罐頭物品故風味特異餐時又由鮑威爾君以詼諧語氣介紹菜單中各碟之來歷全座爲之粲然至十時三刻始盡歡而散云 
[僑日華人被害後援會成立會]  
　　昨日下午二時僑日華人被害後援會中閘北海寗路開成立大會到者謝碧田馬樹周沈卓吾卓武初等百餘人茲將開會秩序分錄如下㈠由許冀公主席報吿開會宗旨㈡由朱遐九誦讀本會宣言及簡章㈢沈卓吾謝介眉等相繼討論未合之點决由蔡鼎成修改㈣日本返國留學生張鎔報吿伊在千葉留學當地震之後受日本持棍提刀之靑年團種種之騷擾受驚較地震爲尤甚若非在千葉多年認識人多則已被殺蓋斯時日人見非本國人便要加害而加害工人比學生尤烈㈤謝介眉主張將來解决此問題必須組織中日特别法庭辦理並提議本會須與各團體連絡一致進行㈥蔡鼎成主張通函各團體請其贊同並請加入以集思廣益俾達圓滿之目的均通過㈦推舉職員當推定職員十三人（一）總務股馬樹周·謝碧田·朱遐九（二）法律股謝樂二（即介眉字）·蔡鼎成（三）交際股王漢强·沈苑如（四）文牘股楊印生·林佛心（五）會計股許冀公·沈卓吾（六）庶務股仇理卿·卓武初職員推定後並由主席約於每星期六開常會一次務望同人蒞止云云已五時半各進茶點而散 
[財政整理會復漢銀行公會電]  
　　財政整理會復漢口銀行公會電云漢口銀行公會鑒艷電奉悉承囑各節自係目前切要之圖本會職責所在亟應詳細籌畫迅速建議藉維金融而保國信除將來電轉達國務院財政部外照鈔艷日復上海銀行公會錢業公會一電原文（已誌前報）寄請查照顔惠慶 
[整理財政會議之滇代表]  
　　袁硯公君 
　　本埠富滇銀行經理袁硯公前日因事赴京返滬時接雲南總商會來函請代表該會出席全國整理財政會議故昨特親往上海總商會面謁該會會長因方椒伯君適値公出遂與該會辦事員沈君接洽詳詢整理財政會議之近狀及因事在京不克如期到會云云 
[泰縣姜堰商會之呼籲]  
　　反對揚由關增加比額 
　　本埠總商會前接揚州仙女鎭商會來電請對於揚由關增加比额侙擾商病民主張公道等情已誌昨報茲悉該會昨日又接泰縣姜堰商會來函謂該關自新章公布後武裝收税各關徵收員浮扦苛徵爲從來所未有若不從速解决商業阻滯地方秩序堪虞該關設立地點多係江北咽喉貨船往來備受凌虐不堪言狀請俯念商艱鼎力維持云云 
[第二次野外賽跑之結果]  
　　上海體育競進會第二次野外賽跑於昨日下午一時半起在南洋大學舉行賽跑路程及與賽團體已詳誌昨報與賽者第一到者得一分第二到者得二分餘類推得總分最少者列第一大學組南洋最優（得三十分）復旦第二（八十二分）滬江第三（八十六分）約翰第四（八十九分）個人名次第一申瑩澈（滬江）第二朱耀爕（滬江）第三徐一貫（南洋）中學組第一南洋附中（三十九分）第二廣才學校（五十四分）第三復旦中學（六十五分）第四省立二師（九十六分）茲錄大學組與賽者姓氏號數如後 
　　聖約翰大學野外賽跑隊 
　　陳建錚·孟長泳·ＭrＴucker（敎授）·兪師堂·陳維鈞戴行驥·何承惠（隊長）·吳師基·聶光墀·趙麟·楊增慶（管理） 
　　（中華照相館聶） 
　　名次　號數　姓名　　校名　　名次　號數　　姓名　　校名 
　　一　　卄七　申瑩澈　滬江　　十九　四一　　李起析　約翰 
　　二　　卄八　朱　爕　滬江　　二十　十一　　程本厚　南洋 
　　三　　二　　徐一貫　南洋　　卄一　卄二　　王啓汾　復旦 
　　四　　卄九　何存惠　約翰　　卄二　八　　　徐宗堯　復旦 
　　五　　七　　馮時清　南洋　　卄三　一○五　楊瑩　　個人加入 
　　六　　一　　邱金忠　南洋　　卄四　四　　　黃緯芳　南洋 
　　七　　十二　鄭志誠　同濟　　卄五　三一　　兪師堂　約翰 
　　八　　三　　駱美輪　南洋　　卄六　十九　　王步金　復旦 
　　九　　五　　左景鴻　南洋　　卄七　二十　　羊文濤　復旦 
　　十　　十六　胡詠萊　復旦　　卄八　四二　　徐安　　滬江 
　　十一　四十　楊鼎成　個人加入卄九　三四　　聶光墀　約翰 
　　十二　卄六　張大勝　復旦　　三十　三五　　戴行驥　約翰 
　　十三　卄一　沈昆南　復旦　　三一　三八　　吳師基　約翰 
　　十四　九　　張錫瀋　南洋　　三二　三三　　陳維鈞　約翰 
　　十五　三十　孟長泳　約翰　　三三　十八　　賈會文　復旦 
　　十六　三六　陳建錚　約翰　　三四　三九　　吳必彰　約翰 
　　十七　六　　李人鵬　南洋　　三五　三二　　趙麟　　約翰 
　　十八　十　　余宰揚　南洋　　三六　三四　　張英　　滬江 
　　尙有本埠新聞等轉入後頁 
 
 

Page 15

 
 
第一萬八千二百十六號;中華民國十二年 西曆一千九百二十三年十一月十一號
星期日 * *本埠新聞二 
[總商會之商號登錄辦法]  
　　擬定應行登錄事項 
　　上海總商會前經會董會議决籌辦商號登錄事務等情已誌本報現各華商商號因商會此舉對於商業頗有利便多紛紛要求登錄惟多數尙不明登錄手續故派人或函詢登錄手續者尤爲衆多現該會關於登錄之詳細辦法已由委員會討論擬議其已經議定之大略手續應行登錄之事項店號·營業種類·店址股份總額·資本·實數·股東姓名·及每人占股數·經理姓名·設立年月日·等八項以上各種均須明白塡寫由公會公所轉報到會其由自己直接報會者亦可註册云云 
[航業要聞]  
　　花旗輪之改班花旗公司之五太平洋郵船因東洋地震時爲救護僑民而致船期錯亂顚倒今該總公司已經將中美各船期重新改編規定由舊金山來滬之海程爲二十二日而上海赴美之行期則增快速率改爲十九天其新船期訂定如後 
　　（船名）（　美日）（到申往港）（來滬返美（取首）（抵美期）塔虎脱十一月八日十一月廿十日十二月十四日神户檀島克爾夫倫二十日十二月十二日二十七日同上十五日威爾遜二十七日十九日一月三日經橫濱二十二日批亞士十一月十三日一月四日十九日同上二月七日林肯二十七日十八日二月二日同上二十一日 
　　其表中威爾遜爲補足上次之誤期故與克爾夫倫祗隔七天便開來除此以外則排正十四天派出一船也 
　　各美輪之來華天祥洋行之太平洋輪茵納德號從北美來申滿載美麥來此昨得電訊准於下禮拜三到上海又有該行經理之東美輪公司向來行駛紐約上海綫者今特派蘇維力號一輪由波特蘭來申約十五號可到此間又花旗公司之貨輪海笏倫號從紐約來滬昨已進口載來牛奶五千一百箱香烟六百箱洋碱九百八十件白臘一千三百三十件鋼板銅條一萬二千餘件餘爲紙板香松等項刻在起卸中尙有福來之西崑乃號輪由舊金山等處來申船中滿載火油有二十萬箱云 
　　日郵船之罷工日本郵船公司因欲減省津貼經各海員反對以致激成罷工初尙祇四船受影響星期五滬上得電謂可望解决詎至昨日則情勢大變其原因爲日郵社不允讓步雙方各趨極端致繼續加入此罷工風潮中者迄今已達十七艘矣先則尙祇限於中歐中澳綫内之外洋輪中海員刻下則已波連及於上海班内各輪矣若長崎丸今已正式加入此罷工潮流中而熊野丸聞亦受此罷工之影響矣 
　　日兵艦之行踪日本海軍省派出練習艦盤手入雲及涉間號等三艘載得練習生員三百八千餘名由七號從東洋開出今日上午十二時可以到滬該三艦在申須留泊至十五號再行開到福建香港小呂宋而赴澳洲三艦今日抵申後頗有一番酬酢也又有前派長江艦隊内之二等驅逐艦檜號柳號及摼號等四艘上次日當道因長沙查貨之衝突而加派入中國者今該國海軍省以長江方面安靖無事故已命該四艦急返佐世保軍港但該驅逐艦赴日後即將改派安宅宇住兩砲艦來滬云 
　　封河前之航務牛莊安東每値冬令例須封河今年安東牛莊兩處之貨件運入汕粤者較平常爲多故各客商日來紛紛提前趕裝期在封河以前將大宗貨載去以故三公司及肇興公司輪日來之派行該二埠者較常日多加班輪而招商局已派嘉禾輪至安東直運雜糧二萬担至汕頭今又因該處需輪遂致電芝罘分局如秦順輪到即命其速赴安東裝貨如封河以後各航輪則將改駛葫蘆島轉接安東牛莊之貨使勿間斷阻止云 
　　澳后輪之修理昌興公司之澳大利亞皇后號自上月二十九日赴港後今已入廠修理故暫不開赴温哥武現經該公司改定至十二月之二十四號始來滬赴坎也 
　　新核桃之運美天津核桃今已上市美商已入手採辦昨日花旗公司之批亞士總統號由滬赴美已有大宗天津新核桃運美矣 
[美孚油船在湘江被擊之報吿]  
　　大陸報九日漢口電云據美孚油船駐船武員美海軍上尉葛洛斯廓夫氏報吿該船平安過長沙後遵湘江上駛翌日下午沿岸駐兵忽開槍射擊船上美水兵藉沙袋爲障立以機關槍還擊歷二十分鐘始止該船乃泊村莊圍牆下過夜翌晨鼓輪續駛兩岸兵士仍復縱槍不已船上亦還槍相擊歷兩小時許一所發子彈共以數千計該船不得已卒籍一小洲之蔽折回長沙是役美人幸未受傷然該船至長沙時自船首至船尾已滿處彈痕矣 
[新長和輪船失事]  
　　溺斃人甚多 
　　行駛上海崇明之新長和輪船在崇滿載花衣雜物及搭客二百餘人於八日晨八時許由崇明南門港起椗九時許駛至二條竪河該處新近起有漲沙致船身擱淺搭客驚亂向上圖避下層艙口即已進水各搭客均站立不定跌仆落水越十餘分全船傾覆幸離該處港口尙近經港内船户瞥見紛紛駛往失事處施救除救起船員搭客百數十人及行李貨物等外據聞溺斃者尙有百人左右該輪舵工甬人某年近花甲經人救起於昨搭漁船到淞乘頭班火車來申報吿新長和輪船公司矣 
[商總聯會今日重舉議長]  
　　下午二時開會 
　　上海各路商界總聯合會前因議長馮少山辭職議决於今日（十一）下午二時在該會重行選舉昨已由該會通知各路議董到到會投票選舉云 
[滬南煙兑業臨時大會紀]  
　　議决以停業對付烟税 
　　滬南烟兑業衆和社爲捲烟特税前午二時開臨時大會到者甚衆首推柴載元主席宣吿捲烟特税據各報載稱本月十日起征今已九日應請諸公籌議對付方法張炳源起言華界有税租界無税受禍者獨吾華界商民辦法不良斷難容忍沈培卿勵超賢夏錦龍等相繼發言均極憤激宓伯强陳妙松等建議謂本社已有傳單分送同業應待各該號將意見復來再行召集開全體大會籌决辦法復次張頌吉起言謂同人奔走呼號實出於無奈本業之夥友薪工甚微入難敷出而店主方面各貨來源昻貴門售難增雙方均覺支持不易今苛税復加何以營業度日吾人所售之貨固係消耗之品在理儘可改營他業因惟同業人衆一時萬難更變至爲今之計本席主張姑靜候公會解决緣本席查見四月十七日報載有上海總商會致北京税務處一電爲英商援應吾業亦該會會員同業困苦當更荷憐卹且本會聯絡南北同業早經專函請其轉求蘇當局邀免承託葉惠鈞趙晋卿二君爲代表赴省商聯會與議雖事迄未見復諒必獲圓滿之效果但萬一烟税竟實行征收則吾同業亦惟有一法即將全埠各號售存之烟退回公司一律停業如有出爾反爾者則待以相當之對付云云語畢經衆磋議僉以張辦法允當乃議决贊同旋即散會 
[北市米糧公會常會紀]  
　　滬北經售米糧公會於昨日下午三時開常會正會長范和笙主席宣吿開會提議各案列下㈠各行佣金參差不齊客家來函責問議决推定代表張子宣·華殿卿·蔣石稚·周夢熊·祝厚甫·祝寳玉等六人與米行公會會長磋商接洽後再行通知㈡本會會董陳叔敏病故遺缺公决下届開會補推㈢討論開浚吳淞江水利事宜公决俟本月十六日米業聯合會特會時集議定奪㈣請同業查核本本會各項收支賬目經衆閲過㈤提議錢公貴三初四日（十一日）出殯本會同人應否執紼公决届期全體休業一天送殯者者可至米聯會齊集出發議畢散會 
[昨日運出之銀洋]  
　　昨日（十日）本埠大通運洋公司爲各銀行及錢莊運往各處銀洋計南翔四箱一萬元崑山六箱一萬八千元鎭江一箱二千元又南京寳銀二百零一箱約計六十萬兩云 
[大阪發現虎列拉症之電吿]  
　　日本大阪昨來電報吿該處近忽發現極嚴重之虎列拉症現已嚴重警戒故望各處旅客加以注意云 
[温州同鄉會又遣送災僑一批]  
　　計一百三十六人 
　　温州旅滬同鄉會對於温處返國災僑曾經遣歸七批計有四千餘人日前又商承達興輪船公司准派升利輪船運載第八批災僑一百三十六人送回温州該輪已於昨晨六時起椗云 
[黃任之袁觀瀾將由滇返滬]  
　　十五日可到 
　　全國省敎育會在雲南舉行年會一節迭誌前報茲聞該會業已閉幕各省代表亦均出發返省江蘇省敎育會代表黃任之袁觀瀾二君將於十五日抵滬云 
[國語指導員過滬]  
　　敎育廳所委國語指導員馬敬時秦鳳翔兩君昨由吳江視察旋滬擬赴崇明南匯兩縣馬君等在吳江城内曁同里·平望·黎里·盛澤·震澤·等處臨時講演五次定期講演二日前後視察兩星期抽查學校三十九校據馬君云吳江全縣學校多數改用語體文敎學方法亦多革新之處惟社會方面對於國語間或抱有懷疑尙須敎育行政人員力爲提倡方收全縣統一之效云馬君等明日（十一日）即須乘輪前赴崇明大約至少亦需旬日再赴南匯祝察云 
[慶祝歐洲休戰紀念]  
今日爲歐洲大戰休戰紀念日各國參戰人士於昨晚在靜安寺路卡爾登飯店聚餐繼以跳舞盛極一時今日上午除法國旅滬參戰人士在天主堂街大禮拜堂舉行彌撒盛典外參戰同人會於十時四十五分在漢口路安甘立禮拜堂舉行祈禱大會追念大戰陣亡將士毌須入塲劵下午五時美僑在四川路浸禮會開祈禱會六時各國人士在字林報房子内開慶祝會晚間法國總會有極盛之宴舞會云 
[駐港墨西哥總領將移駐上海]  
　　大陸報云昨晚據墨西哥駐華總領事魯德士氏言香港墨西哥總領事或將於今後數月内移駐上海魯氏此次赴京於總領事移駐問題亦爲與墨使那赫喇民商榷之一要端蓋往日中墨兩邦間幾無商務之可言所有領署職務泰半辦理南方華僑赴墨事務故總領事署設於香港今自墨國禁止華工入境已無設置香港之必要惟墨國物産富庶適合華人之需要者正多如烟草·木材·銀·銅·油類等皆可輸至中國魯氏嘗視察北京上海等埠實以上海爲設置總領事最宜之所商之墨使具有同意一俟得墨政府批准即可實行遷徒至目下墨國在滬僅設一代辦領事魯氏系出墨國名族久任美國各埠領事最後由舊金山調至中國現住匯中旅館將於星期二日赴港云 
[英公使北上]  
　　英國派駐北京公使麻克萊爵士此次南下遊獵太湖各地調查江浙情形業於前日返申昨午乘滬寗快車北上官廳送行如儀云 
[外國要人來往紀]  
　　大晚報云路透社總董瓊斯氏將於本月後半月内來滬美國烟台領事魯百敦氏假滿回任乘林肯總統輪到滬不日即將赴烟美航務局駐滬代表愛士萊氏昨乘格蘭德總統輪赴神户菲律濱總督伍德氏之夫人昨自北京來滬趁林肯總統輪回馬尼剌 
[日艦員訂期參觀兵工廠]  
　　此次來滬日本練習軍艦本年畢業之海軍少尉候補生·海軍機關少尉候補生·海軍主計少尉候補生·共計三百八十八名擬於十三日上午前赴滬南兵工廠參觀昨由駐滬日本總領事函請江蘇特派交涉公署轉致接洽聞已由許交涉員函達兵工廠謝總辦查酌見復云 
[華官訂期會晤日司令]  
　　日本練習艦隊齊籐司令官帶同幕僚三四人與杉板武官擬於十二日拜謁本埠各當道昨由駐滬日本總領事函請交涉公署商訂會晤時間聞海軍林少將定於是日上午十時在海軍聯歡社候晤松滬護軍使何豐林定於是日十一時在軍署會見許交涉員定於十時半在本署相晤昨由交涉公署函復日本總領事查照轉致云 
[浚浦局美國顧問易員之函知]  
　　浚浦顧問局美國顧問員愛金生君近乞假回國遺缺由駐京美國公使舒爾曼委任賴曼君繼任聞已函致浚浦總局曁各機關查照 
[市鄉董請展初選調查期限]  
　　第四届省議會議員初選舉調查事宜由上海縣知事公署令行各市鄉經董分任調查原定十一月十五日爲限各區選民册一併造齊送縣以憑彙報省署核辦各市鄉分任調查則定本月十日爲限本届各市鄉調查主任爲愼重選政起見實行調查實查實報以致手續頗繁區域廣大之區人口衆多調查更難即如上海一市而論一門數户調查頗不容易原定期限不及吿竣昨日已届限期各處選民册尙未造竣若不請求展限數天恐難蕆事已由各市鄉經董據情呈報初選監督展期數天俾昭鄭重云 
[縣商會今日常會]  
　　上海縣商會以今日爲本月份第二星期應開第二十次常會之期已將所有交議各案由次第編定昨已由會備函分致該會各會董查照請於本日下午四時共同蒞會討論一切云 
[總商會圖書館消息]  
　　圖書與閲者均有增加 
　　總商會圖書館近又收到華商紗廠聯合會捐贈常期季刋及染色學紡續學各一册新華書局捐赠家庭寳庫四册大東書局續贈新書十種世界書局續贈常期雜誌數種杭州婦女旬刋社捐贈書報十八册格言叢輯社捐贈格言叢輯等二十册著易堂續贈新書二部漢口銀行公會捐贈銀行雜誌創刋號一份陸嘉桓君捐贈新聲雜誌八册Ｍr　Ｒ　Ｐokob捐贈Ｈow　to　Ｒun　a　ＷholesaleＢusiness　at　a　Ｐrkfit一部新購ＯfliceＭanagenent五册ＷhitereＭoney　and　Ｂanking一册新定農商部商標公報一份北京農報一份該館十月份閲覽人數現共達二千一百九十七人比上月又增五百零九人借閲各類圖書計七百二十三次比上月增一百四十三次統計借閲叢書二十九次哲學三十四次新會與統計四十一次經濟與銀行五十九次商品與商務三十六次法律與風俗三十四次方言五十三次科學二十四次醫學三十七次工業與農業三十六次簿記會計三十三次商業叢書五十三次製造與美術四十三次文學五十八次小説九十二次地理與歷史三十八次閲覽者每日下午來閲報閲書雖風雨不間晚間尤形踴躍 
[一週間之金融調查]  
　　銀幣本週間爲西人秋賽之期洋釐因而暴漲自週初以來總核原價漲起四釐左右杭州南京兩廠運來新幣雖有三百萬許而棉市大漲各埠用途亦廣以是出口者亦殊不少（星期一）午市價七錢二分四釐七五（星期二）大二釐二五價七錢二分七釐（星期三）大二釐七錢二分九釐（星期四）小半釐價七錢二分八釐五（星期五）小一釐六毫二五價七錢二分六釐八七五（星期六）大一釐六二五價七錢二分八釐五總計星期内各銀行由杭州運來洋二百零三萬元又由南京運來洋八十五萬元各銀行及錢莊之裝往天津洋二十萬元又裝去東三省七十萬元又裝去通州六十萬元裝往蘇州五萬元裝往烟台七萬元裝往營口十萬元往九江洋十萬元昨晚止各銀行及本街錢莊查倉存底洋三千四百零八萬元 
　　銀拆星期内市面稍見平落週初最高至七錢因各商業用途頗繁旣而大條已到漸見寬鬆（星期一）午市息價六錢三分（星期二）小八分價五錢五分（星期三）小二錢三分價三錢二錢（星期四）大一錢四分價四錢六分（星期五）小一錢三分價三錢三分（星期六）小一錢一分價二錢二分一週内各銀行由花旗太平洋等公司輪船裝來大條二千三百三十八條銀行及錢莊裝出口者去南京大條四百五十四條又去杭州大條一千一百八十三條去福州大條九十條現銀裝去天津四十萬兩去大連五萬兩去杭州銀八十四萬兩去南京八十九萬兩昨晚止各銀行錢莊存底查倉計庫存現銀二千一百萬兩大條一百三十二條 
　　各國滙兑本週間星期一二三係滬上秋賽之期午後均係休息半天大條銀全迵長面居多惟祗星期三弗動星期四小去零六二五餘日則均放長先令可稱平定在星期一掛長二五餘日均係弗動各滙市價在週初數天内極爲平平星期五六則逐步見硬共計本週内大條銀近期共長三一二五掛三十二辦士三一二五遠期長四三七五掛三十二辦士先令長起二五掛三先令一辦士印滙大七五掛二百二十羅比法滙大十五法郎掛一千二百法郎美滙小半元掛六十八元香滙小七五掛七十三兩五錢東滙小二五掛七錢一分七五嗬滙大一盾掛一百八十二盾新滙小五錢掛七十六兩十五俄匯仍未更動計仍掛五十萬羅卜（星期一）銀行賣出十二月份先令價三先令一辦士一八七五買進三先令一辦士三一二五又賣出十二月份美滙價六十九元半買進六十九元六二五又賣出十二月份東滙七錢零一二五買進七錢（以上係星期一銀行開盤價又係一週間之最軟價）（星期四）銀行賣出十二月份美滙價七十元零一二五買進七十元零二五（以上係一週間最硬價）（星期六）銀行賣出十二月份先令價三先令二辦士買進三先令二辦士一二五又賣出十二月份美滙價七十元買進七十元零一二五又賣出十二月份東滙價六錢九分三七五買進六錢九分二五（以上係星期六銀行收盤價惟先令東滙均係一週間最硬價）星期一開盤與星期六收盤相較計先令硬起八一二五美匯較鬆半元東匯見鬆七五其最高低相差計先令亦爲八一二五美滙爲六二五東匯係七五云 
　　標金本週間十一月份標金因大條放長滙市趨堅故漸見跌綜計逐日最高低相差星期一爲二兩七錢星期二爲一兩五錢之上落星期三則最爲平穩祗有九錢之升降星期四上落最大計有三兩二錢星期五爲一兩二錢星期六則有一兩之上落（星期一）開盤三百三十八兩九錢（一週間最高價）（星期四）跌到三百三十四兩（一週間最小價）（星期六）爲三百三十五兩一錢收盤計星期一開盤與星期六收盤比較小去三兩八錢最高低相差則爲四兩九錢云 
[友華銀行滙市報吿]  
　　昨日友華銀行滙市報吿云昨日倫敦銀價近遠期各長一八七五紐約銀價落至六角三分二五倫敦紐約間匯價落至四元四角七五今日此間匯價掛牌僅美金落至六十八元羅比落至二百二十枚佛郎長至一千二百枚今日市况仍硬英鎊售價十一月份三先令二便士○六二五十二月份三先令二便士一月份三先令一便士九三七五美金售價至夏曆新年止均七十元新年以後爲六十九元七五日金售價六十九兩三七五購價六十九兩一二五銀行滙票定價英滙近期三先令二便士二五夏曆新年後三先令二便士二五美匯購價七十一元七五法匯一千二百六十枚昨日倫敦銀市中國購入市况收盤穩定紐約市况亦穩定 
[道路會定期歡迎新董事]  
　　本星期六····在靑年會聚賓 
　　中華全國道路建設協會選舉第三届董事業誌前報該會將於陽曆本月十七日假座靑年會聚餐歡迎並互選報行會務各部董事·及協議進行各事宜公啓如下敬啓者本會通信投票選舉業於十一月四日在靑年會童子部當衆開匭由本會名譽董事陜西劉督軍代表張君鏡銘副會長江蘇許交涉員代表任君月樵及各界代表點查票數交與糾察員協同兩江勤業兩女師校職敎員學生代表等詳細查核計執事得票當選爲本會第三届董呈提挈得人欣慰無似茲奉陳新舉董事票數名單一紙至祈察閲並定於本月十七日在靑年會會食堂開會照章公推執行董事與各新職員並協議進行各事宜届時務希撥冗賜敎籌計一切値此全國一致提倡裁兵築路之際而本會各省區分會業已成立者計二十餘處尙在組織籌備者不下四十餘處會員創辦長途汽車公司計有六十餘處開車營業者亦二十有奇治路前途深堪慶幸正本會新任董事發憤有爲之日欲成利賴萬世之偉業尤非賢達鼎力　助不爲功是以衆望所歸各本良心選舉執事負此重責嗣後開會務懇撥冗惠臨以符法定人數而利進行實紉公誼云云 
[米業同人祭奠錢貴三]  
　　滬北米糧經售公會·米行公會·米廠公會等三帮同人昨日上午十時齊集長安路米業聯合會於十一時各整衣冠恭往大統路錢宅祭奠故米聯會正會長錢貴三到時已先有滬上官商數十團上禮堂祭奠一時樂聲幽咽各米業同人無不凄然落淚云 
[警廳招領男孩]  
　　淞滬警廳昨收有男孩一人姓名住址不詳年三四歲面貌圓方穿白條布破襖紅袖口藍布褲紅洋襪藍鞋和尚頭披劉海髮頸内有紅白繩二根現留置新普育堂即招家屬往領 
[火酒攙和燒酒之示禁]  
 
分棧實貼上海華界各燒酒行前俾衆周知茲將原文錄下泰興縣翁爲出示嚴禁事案准縣商會函開據本邑酒業册商季少如陳峯九略稱本邑燒酒運銷上海蘇常各地乃近有奸商將舶來品之火酒成箱購進攙入土酒在滬出售冒充泰興泡酒查火酒一物内含他種毒質外洋運入中國僅供燃燒之用並非飲料若誤飲之小則足以損腫重則傷害性命是以此種僞造之泡酒不獨於泰興酒業之名譽有損亦且於衛生有害故駐滬全體酒商議决切實訪查並請公賣分棧查察停止發給運銷印照誠恐本地商人貪利忘義或有將火酒成箱運入僞造泡酒運出銷售略請函縣備案如有大宗火酒成箱運來經人查獲吿發准予按律嚴辦等情由會到縣准此合行出示嚴禁爲此示仰商民人等知悉爾等須知本邑土出燒酒歷來運銷外埠原係大宗物品若攙入外洋火酒冒充泡酒希圖漁利不特生命受其危害於商業前途大受影響自示之後如有上項情事一經查獲或被吿發定即提案按律嚴辦云云 
[雜糧業稽查碼頭匪徒]  
　　南市浦江一帶碼頭匪徒時有行竊裝船雜糧各貨屢未破獲現由南市雜糧油豆餅同業計泰潤長義鼎泰德泰叙源裕豐德源七家公請楊世成等四人爲該業中代表分往浦江各碼頭一帶稽查匪類偷竊等情一經查獲扭送該管地方警區訊辦並由該同業呈請警廳飭區協助云 
[强刦女子之獲究]  
　　虬江路瞿家宅有客民徐耀成徐施氏夫婦年已逾甲有一孫兒領銀仙爲孫媳過門童養銀仙今年十八歲尙未成婚其未婚夫已故故每日隨同曹少林之妻黃氏往燈泡廠做工前日上燈時銀仙等放工歸家行至半途忽有郭懷郎者糾衆在途守候將銀仙刦去狂奔曹黃氏攔阻無效即尾隨其後直至引翔港附近張家弄地方曹黃氏乃向徐報吿立報五區四分署加派長警馳往郭家則郭已命其子郭長明正與銀仙交拜成親遂一併拘入警署收押昨午備文飭警移送地檢廳訊辦徐夫婦亦投廳候示下午奉檢察官提案研訊之下判郭懷郎郭長明分别收押曹少林曹黃氏斥退徐銀仙交徐耀成夫婦暫行收領候示 
[誘拐二女子敗露]  
　　菜市街福興里有爲水果生理徐桂林之姪女杏彩年十五歲又比瞵爲漆匠周阿生姪女阿喜亦年十五歲該二女毎日同赴平和洋行揀絲頭做女工苦度昨晨三時許忽據常阿生同姘婦常尹氏至周徐二家呼喚杏彩阿喜二女速去做工杏彩等允之跟其同往徐桂林周阿生聞悉大爲詫異以天時尙早事有可疑當時並不聲張在後跟隨詎常常與該婦將二女領到南市江邊碼頭正欲趁舟過江徐周始上前將常男婦扭交巡警解由二區警署移送法庭昨下午奉檢察官訊供明確判將杏彩阿喜分别交伊叔徐桂林周阿生領回管束常阿生常尹氏判令分别押候起訴究辦 
[浦東洋涇鎭火警]  
　　浦東洋涇鎭西市莊良寳家於前晚四時許忽然失愼火勢猛烈冒穿屋頂當經該鎭救火會員驅皮帶車到塲灌救撲滅焚燬房屋三間事後由該管三區二分署員飭警調查起火原由以憑核辦 
[慶成里火警]  
　　昨晨六時十分鐘滬城西門唐家灣西林路慶成里一百三十六號門牌爲漆匠阿桃家中樓上不戒於火當時冒穿屋頂阿桃同妻混名梳頭阿寳者從睡夢中奔出首由西區救火會聞警驅救火器具到塲接水灌救俄而各區火會亦紛紛蒞塲施救旋即熄滅共燬樓屋一幢聞阿寳前日甫産一孩當倉慌時不及抱出致遭焚斃二區警署派警將阿桃拘案候究失火情形以憑罰辦 
[徐子逸投繯殞命]  
　　江西南昌人徐子逸年三十九歲住居法新租界吳興里内第二十七號門牌前日徐不知因何輕萌厭世之念先將自己所有之中西書籍一併焚燬繼則解帶懸樑自縊迨至二房東董芝靑得悉往救業已不及身死當即報捕飭探將尸車送同與輔元堂騐尸所經聶讞員蒞所騐明委係自縊身死因無家屬由呇棺殮聽候家屬認領 
[攫金釧分别押儆]  
　　陳金生·陳阿根·馬錫根·先後在西華德路攫取婦女季素兒等金釧被　副捕頭鮑永順·包探何慶思獲解公共公廨押候查究茲由鮑等吊齊原贓昨晨將三被吿解廨經張襄讞會同日副領事逐一質訊之下以陳金生係過犯判押西牢一年期滿逐出租界其餘兩名各押三月贓交原吿領去 
[汽車夫玩忽撞傷男孩之罰儆]  
　　汽車夫王阿金日前駕車至法新租界南陽橋地方司機不愼勝張扣林家之十餘歲男孩撞倒受傷甚重爲捕查見抄錄號碼回禀捕頭一面將受傷人車送醫院醫治昨將王解送法公廨請究先由車務處捕頭稱查得被吿是日駕車至該處誤走路綫致肇斯禍請核繼由原吿張扣林稱是日民人令兒子送鞋子至對街皮匠攤修補甫至馬路中被吿之車疾馳而來致兒子不及避讓致被撞倒地詎被吿肇禍後反開馳快車圖逸今兒子在醫院尙未醫愈請求訊究詰之王阿金供民人之車由東至西馳至該處小孩忽從橫路冲出一時不及停機故肇此禍求宥聶　員商之法副領事葛君　王罰洋四十元充公外再賠償原吿損失洋十元醫費亦歸被吿負担 
[車松岩尋獲逃妻]  
　　紹興人車松岩之妻倪氏於三年前背夫逃來上海匿居華界地方前日乃夫車松岩來申找尋在法新租界徐家匯路遇見鳴捕扭入捕房昨解法公堂請究先由原吿車松岩投訴妻子私逃情形請求准予領回等語詰之車倪氏供因丈夫無力養活故此來　在城内張姓家帮傭不敢作非法行爲請求查察中西讞員判以被吿係居華界本公堂不能受理着將倪氏送内地檢察廳諭令原吿投廳起訴 
[倒斃男屍請驗]  
　　寳山縣吉一圖地保李順寳昨午後投上海地檢廳報稱閘北王家宅湖州會館門前今晨發現一倒斃男屍年約五十餘歲頭戴毡帽身穿元布襖·藍布作裙·柳條布褲·黑洋襪·布鞋查無家屬爲此報請相騐車檢察長諭候派員往騐 
[共發抽籤分請監祉視]  
　　共發百貨商店總事務所招募零股呈奉地方長官核准今日爲第一次抽籤之期該事務所已分請護軍使署淞滬警察廳上海縣公署及南北商會派員監視矣 
[汽車撞黃包車跌傷乘客]  
汽車夫顧新寳昨在乍浦路開一千四百二十二號汽車司機不愼撞翻日本人所乘之包車跌傷乘客由四十八號西捕查見將受傷日人送入日本醫院療治一面將肇禍之汽車夫顧新寳拘入捕房捕頭諭飭存洋一百元保出候訊 
[協傳欺詐案内牽涉人]  
　　住居湖北路三百零五號屋内之陳僊文因殷鴇汀在上海地方檢察廳呈訴梅偑玉欺詐案内牽涉昨由該廳備文派警報請老閘捕房加派中西包探協往將陳傳至公共公堂經中西官預審一過判陳隨同來警至地檢廳質証 
[兩過犯串竊各押一年]  
　　沈永奎高子卿·串竊北由西路居民張茂華·北福建路鈕祥孚·麥根路王金坤等三家衣服銅元被包探周榮生緝獲昨解公共公堂 
中西官質訊得實判以沈等均係過犯判各押西牢一年期滿一併逐出租界 
[工頭挾欵潛逃之緝獲]  
　　無錫人周阿滿在北蘇州路源昌鐵行充當小工頭目本年九月二十七號因將所領各工人工資洋一千元携之面遁經行主孫樹芳報吿捕房請爲查緝在案前日由包探季保林在元芳路五百六十五號屋内將周緝獲昨解公共公堂中西官略訊一過判被吿收押候英領堂期再訊 
[藏匿被拐女子之科罰]  
　　松江女子曹翠姣於日前被拐匪魏某騙來上海藏寄法租界成衣匠徐明烊家希圖販賣事爲包探程富生查知前往拘捕詎魏聞風逃逸祗將徐及女子翠姣帶入捕房昨解法公堂請究先由捕頭上堂禀明前情詰之徐明烊供女子由魏姓領來寄在民人家不知拐來現魏匿何處不得而知求宥中西官判徐罰洋十元充公翠姣送堂留養候家屬認領 
[販賣烟土分别押儆]  
　　公共捕房車務正巡史賓林斐爾率同中西各捕在廣東路六百零二號屋内破獲販賣烟土機關抄出烟土拘獲胡錦輝王有道等八人一併解奉公共公廨訊諭各交一百元舖保在案昨晨由陸襄讞會同義斐副領升座第一刑庭研訊先由捕房代表梅脱蘭律師上堂譯訴案情並將抄獲之烟土呈案請察訊之被吿等亦延律師到堂辯護並詰據胡錦輝供稱向爲布業並不販賣烟土旋由王有道唐國祥李明弟馬連金張春泉張阿大林有奕等供稱均不做烟土生意經陸斐二君核供退入領事憇息室磋商之下復升座宣判胡押西牢半年王押三月其餘六人各押二月分别示儆烟土送海關焚燬 
[縣警察移提竊賊]  
　　上海縣警察所昨派偵探投法公堂聲稱有竊賊蔡桂生於日前串黨在浦東等處竊取周姓家巨贓而逸現查蔡匿居治下故報捕拘案請求准予移提訊究詰之蔡桂生供詞支吾中西官判准予將蔡交來探帶去歸案訊辦 
[房東房客之訟案]  
　　海寗路北區公學中國烟廠任萬興等十四户及愛爾近路正豐永陸稿荐東昇裕昌隆等四户之房屋係由英商平治門洋行經租近、 
因業主欲行翻造該洋行故於八月間通知各租户統限於九月底一律遷移免去房租兩個月俾可於十月四號動工各租户一致抗議迄今尙未出屋該洋行乃延律師控請公共公廨諭令押遷昨晨傳審各租户亦延律師辯護謂原吿實欲加租故藉口翻造可使老房客遷讓另招新房客云云而業主泰豐洋行代表姚國香即上堂供稱業主實欲翻造且落成後係自用並不轉租可以具結負貴等語李襄讞商之英韋副領事判限被吿等一個月覓屋遷移房租照原議原吿讓去兩個月業主代表着具結該屋係翻造自用不得託詞加租此諭 
[公共公廨訊案彙錄]  
　　昨日公共公廨訊理民事訟案併誌如下㈠丁恩範延佑尼干帮辦施乃德律師訴婦人李氏（即鳳鳴閣老大）不還借去値洋一千一百元之首飾案該氏係以特别傳單逮案管押茲延甘維露律師請求准其具結候訊結果原吿保單取消被吿免交保自行具一千元結隨傳隨到候訊㈡程忠信延高露玲律師聲請破産案結果程忠信請求破産照准由理賬員照章辦理㈢公泰煤號訴顧順金欠貨洋案原吿代表朱樹楨律師到堂聲明被吿已遵判還洋請求銷案結果被吿旣已遵判履行應准銷案㈣朱樹森訴錢選靑欠欵案結果准予銷案㈤蔡李氏請求給諭執管遺産案結果准隔一日登申新兩報十四天期内如無人反對再核㈥汪雲山訴姚梅生欠銀案結果限被吿於七天内辯訴再訊㈦福隆洋行延許理律師訴俄人燕趣雷哈欠欵案結果改期訊理㈧嗬商隆倍洋行訴遠興恒號經理　途鴻定貨不出請追損失案由原吿洋行買辦陳宗朝到堂證明被吿訂約定購畫圖紙五箱顔料一箱貨到祗出去紙一箱餘均不出除收過銀外請判令償還二千三百七十二兩八錢四分被吿延羅傑律師辯結果改期續訊 
[誌謝]  
　　昨承大東書局惠贈第三卷第四號「半月」一册又中華書局惠贈第二三三期「英文週報」及第八十四期「小朋友」各一册誌此併謝 
 
 

Page 16

 
 
第一萬八千二百十六號;中華民國十二年 西曆一千九百二十三年十一月十一號
星期日 * *   
 
 

Page 17

 
 
第一萬八千二百十六號;中華民國十二年 西曆一千九百二十三年十一月十一號
星期日 * *本埠新聞三 
[華豐新鑿自流井]  
　　華豐紡織廠近由中華鑿井公司開鑿掁流井泉一口業已工竣經該廠技師試騐來源暢旺工程堅固水質清潔食用咸宜該公司上海分局在小南路中華路經理爲王君振亭君 
[老九章皮貨明日减價]  
　　南京路老九章皮貨部定於明日（陰曆初五）起大廉價一月所有組細皮貨一律九折該號向係實碼發售並不虚劃云 
[勛記呢羢廉價尙有十日]  
　　北石路香粉弄口勛記布莊兼售洋貨近爲推廣營業起見於舊曆九月十五日起將呢絨嗶嘰及各項洋貨减價出售迄今兩旬逐日顧客擁擠生涯甚佳現廉價期尙有十天所進駱駝絨嗶嘰等貨存已無多均爲便宜之衣料云 
[化學工業社之參觀]  
　　江灣復旦大學學生所組織之考察察團常於星期六課餘暇日赴各大工廠參觀藉補功課之不及近來該校學生加入該團者愈形踴躍該團曾於上星期六參觀申報館昨日又往檳榔路參觀中國化學工業社製造廠由該廠職員翁君領導至香皂雪花·蚊香·香水·生髮油·牙粉裝匣·裝箱等工場參觀末後又至原料庫參觀内儲原料値七八萬元該廠以新出品牙膠及日記簿分贈該團該團稱謝而返云 
[養蜂塲主講演養蜂術]  
　　戚秀甫君向在徐家滙虹橋路設立養蜂塲戚君近更搜集十年來養蜂之所得自製影片百餘幀以供講演之用較以前在靑年會寗波同鄉會講演時所用之影片更有可觀足爲吾國養蜂事業放一異彩前晚應南洋大學童子軍之招講演養蜂實騐今日在普益習藝所講演星期三在澄衷中學講演云 
[先施職員組織靑年會]  
　　南京路先施公司全體職員近組織先施靑年會於廣西路民康里賃屋二幢内設診病室養病室演講室會客室及寄宿室等又有藏書處内陳敎育衛生等書其宗旨爲研究德智體羣四育又分日學校粤樂班滬樂班新劇京劇等職員分正副會長各一人幹事十人庶務二人聞本届正副會長爲吳華甫及主任傳道靈子光二君云 
[聯益紀念劵定期贈品]  
　　勞合路南京路口聯益貿易公司前印贈紀念劵憑劵摸品茲准於陽曆十一月十八日下午二時至五時當衆摸取物品該項紀念劵尙有餘存各界可以函索云 
[大生製售杏仁精]  
　　南京路大生製樂公司發行杏仁精治傷風·咳嗽·等症其服量與服法如下每逢咳嗽時即倒杏仁精一格用開水半杯冲服每日服五六次至十餘次如年紀在十六歲以内者照量減一半服五歲以内者照十六歲以内服量再減一半（即四分之一）小兒服法可將開水内放白糖少許再滴入適量之杏仁精使其容易咽下云 
[歡送女武術家之大會]  
　　送朱重三女士赴漢口 
　　本埠精武會女武術家朱重三女士此次應漢口精武會之請由滬會委爲漢會技擊主任行期已定昨日上午中華女子公學紹興旅滬公學等校特開歡送大會到者三百餘人由該校主任張振遠主席致歡送詞謂重三女士爲本校同學送往學業凡我同人夙素欽佩此次挾其所能出任漢口精武會主任豈僅造福後生實爲女界之光榮鄙人代表全體敬以誠懇之意歡送女士並冀女士於提倡武術之外調查該地敎育狀况臨時報吿爲我校借錢敬祝進步云云繼由韓競芬·錢玉潔沈默毅·王秀清·三女士贈言次湯莘農·孫永昌·馮福林等演説最後由朱女士致答詞略謂予此次赴漢任務㈠提倡武術㈡考察敎育·吾人練習武術初非以力凌人若好勇鬭狠則適足以戕身害性故練習武術者又須涵養德性啓發智識若知其所以而不知其所以然則姿勢雖然凖確工夫雖然進步仍未可以與言武也矧吾國素號病夫故武術尤貴普及而吾女界亦不容後人至於予之學識實甚幼稚此往仍擬覓相當學校爲求學之地承蒙歡送愧不敢當云云最後由全體同學唱歡送歌進茶點攝影而散 
[日記者團延期赴杭旅行]  
　　本埠日僑記者俱樂部所發起之杭州旅行團原定昨日成行現因事延期改於十月十七日舉行云 
[瓊崖學生會將開會議]  
　　瓊崖留滬學生會自改組以來積極整理會務煥然一新「海南潮」旬刋出版後頗受瓊崖各界之歡迎聞該會定於本星期日（十一日）下午一句半鐘假座四馬路一家春開臨時會議討論一切進行事宜云 
[菊花會消息一束]  
　　半淞園滬南半淞園主人素擅藝菊佳種頗多每年必開菊花大會一次有淵明癖者相率聯袂前往本年會期已於昨日開始以兩星期爲度所有佳種均陳列園中昨日游客已不少此後兩週内車水馬龍必極一時之盛也 
　　貧兒院斜橋南上海貧兒院於藝菊一道素所研究歷年搜羅各省名種無慮數百袍貴鈎針無美不備昨爲該院第十五次菊會之第一天會塲陳列菊花二百餘種所用盆架均係協贊員家藏古品有梨香菊一種嗅之有梨味黑雲峯一種純色墨黑亦可折價讓售云 
　　習藝所南車站路普益習藝所開菊花會已誌昨報茲悉近有鄭君携來自藝之菊花多種花朶之大花本之矮葉包之潤實爲罕見現特陳列於新建之好風軒中五光十色精采燦然見者皆歎賞不置並聞今日有著名養蜂家戚秀夫君在所演講養蜂之經騐並有隨時照成之影片以燈光放大逐片演講有泉明癖者可往一廣見聞也 
[球戰歡聲]  
　　昨日下午三時南洋大學足球隊與本埠西人足球隊在該校操場作友誼之比賽結果六與零之比勝利歸西人足球隊云 
　　浦東楊家渡縣立第二高等小學校對於足球一項練習素勤茲聞秋來曾兩次與外校比賽第一次上星期六（十一月三日）與萃華英文學校比賽結果爲一與二之比第二次即昨日（十日）與虹口足球隊比賽下午二時銀角一鳴雙方球員均奮勇登塲上半時龍騰虎躍不分勝負者多時後因虹口足球隊攻守稍懈爲二高　進一球旋即休息十分鐘後重復比賽此時二高球員乘戰勝之威奮勇進攻不數分鐘又進一球其結果遂爲○與二之比總計兩次比賽勝利均屬二高云 
[卡爾登今晚映演新片]  
　　卡爾登影戲院今日換映之影片名"ＡＴailorＭadeＭan"爲電影明星却理斯萊CharlesRay之最近傑作此片計有九本該院譯之曰「成功捷徑」因此劇述一極寒苦之勞衝家能在片刻之間立成一社會名人此種捷徑實非金錢勢力成能造之其中寓意甚深而取情京頗入理故就此劇之結構觀之洵可稱之爲諷世劇也無論貧富貴賤之人觀之皆能獲益能充觀者益增興味茲將劇情略述于下 
　　有莊保羅者爲安東成衣舖内之熨衣匠也平素對於社會經濟交際等情時能刻苦研究舖主安東性好利遇富有者竭力取媚見貧乏者則不稍相接有女名登顔貌甚美舉止亦甚活潑故見者多爲炎之垂涎顧登顔憑乃父主意已與桑凱博士訂有婚約有名彼得者亦安東舖中夥友之一貌奇陋舉止極可厭見登顔貌美時作染指之想惟登顔之對博士及彼得多不經意惟 
[電影明星瑪玲黛維斯女士小影]  
　　瑪玲黛維斯ＭarionＤavies在電影界中所著之聲績盡入皆知因瑪玲之才能不僅以善演戲劇著而對於文藝上之貢獻亦不愧爲女文學家當瑪玲未入電影界前因在舞臺上獻演用樂器之趣劇所經之困難亦不勝縷述瑪玲又爲著名美術家賞識如葛立斯得ＨＣＣhristy史登老ＰenrhynＳtanlaws等胥譽其爲美國之美人 
　　瑪玲之美殊不能以筆墨形容之即世界上所有之愛情説部中之美女亦不能與其頏頡瑪玲生平所演之影戲其劇本泰半由著名文學家編製故其價値自與恒常女伶所演者不同耳 
　　對保羅則另加靑眼保羅對登顔亦狠滿意店中無人時倆相促膝談心保羅則曲曲爲之談社會學之眞諦並謂凡人苟具有活潑之才能能于衣飾上再求美麗毌愁不遇機會也 
　　某日莊保羅手携衣篋無意中途過一總會門首時門内有一胖者出來人多以亞伯鼐仁呼之時又有邀渠赴史登羅家宴會者莊保羅目覩交際家如彼苟能與渠相識當可與渠另圖别業即夜逕返舖與登顔商酌其時適有顧客來舖洗熨衣服約即晚五時來取莊保羅即取此禮服暫試一穿長短修度多適合並再加修節儼然一翩翩佳公子矣登顔見之亦甚欣悦保羅又設計預將桑得凱博士之手杖取來喬扮已就獨自逕赴該總會門首其時司閽者適在送客未及注意保羅僞作自内而出命司閽人喚定汽車一輛來史登羅家及五時半時安東衣舖中忽來一短髭顧客聲稱來取方才洗熨之禮服登顔佯説已送上該主顧信以爲眞迨後見藏衣篋在旁短髭客即携之而去短髭客歸家後發篋而視乃一套腰身寬大無比之禮服惟急欲赴史登羅家宴會即服不配身之禮服亦不之顧 
　　莊保羅旣來史登羅門首一時覺侷促不安不敢貿然直進所幸不一時男女來賓衆多保羅因得混入保羅手段良好得得與衆賓談話後短疵客一見保羅之禮服清潔心竊羡之因向前前與之周旋短疵客故説余之禮服曾爲安東衣舖所錯換今之所服者諸多不雅余本有之一身幾與閣下所者無異背心之衣袋内且藏有鈔洋五十元保羅聞言爲之一怔暗按背心袋内果有鈔洋在也於是保羅以鈔洋取出作借給之模樣迨後二人談及亞伯鼐仁短疵客云我曾救彼命現今余急欲會渠因擬託渠爲吾介紹至一划游總會一行保羅坦然曰余亦識之甚善容余爲君轉達可也繼後亞伯鼐仁亦來全屋地賓客之視線多凝視之蓋渠乃一航海輪船公司之主任也向負社會之盛譽保羅見之即借短疵客救渠之事乘機與之談話亞伯鼐仁誤爲救己命者即保羅因與之握手爲禮並爲之介紹别客主人史登羅夫人初見保羅意爲新客待遇故淡然旋後見保羅與衆時流周旋知爲上賓短疵客見保羅與亞伯鼐仁談話深信保羅與亞伯鼐仁爲故交 
　　後亞伯鼐仁與工黨代表數人爭辯保羅又乘機爲亞伯鼐仁辯護因得亞伯格外垂靑約以明日船上昭談翌日保羅乘小舟渡達亞伯之游艇上未幾工黨代表亦乘亞伯之游艇其勢洶洶與亞伯爭執是非保羅乘機將工黨代表推落水中由此亞伯益信保羅於公司中任以要職保羅因平日苦心攻習胸有成竹是以下難應付後工黨代表又來訪亞伯亞伯即將全權託付保羅保羅用二平之手段與工黨代表周旋接洽一面又命亞伯屬下高級官員簽訂合同約工黨代表次晨十一時回復不意被桑德凱博士所偵悉極力設法破壞且糾合羣衆候保羅出門之時搶取合同使渠不能往晤工黨代表演成罷工風潮保羅情急生智取合同放置口中游泳逃免罷工風潮因此未能見實桑博士一面又於報上披露謂保羅係一無名衣匠惟亞伯信任保羅已久依　囑渠辦公保羅不忘舊情結果乃得與登顔偕老云 
 
 

Page 18

 
 
第一萬八千二百十六號;中華民國十二年 西曆一千九百二十三年十一月十一號
星期日 * *[江亢虎之講演忙]  
　　南方大學校長江亢處博士擬於本月十三日赴南洋講學近日除辦理校務外尙赴各團體講演昨應曁南學校趙正平校長之約赴眞茹該校參觀趙校長設宴餞行晚七時爲全體學生講演「華僑性質之特點」直至九時方始回申云 
[柯脱博士演講「進化之意義」]  
　　寰球中國學生會於昨晚八時舉行演講會繼開交誼會到者有朱懋澄碩士·周增奎博士·張君謀博士·董鼎三碩士·殷芝博士·高璞女士·林彩金女士·胡蘇民女士·李佩蘭女士·鄔洵美女士·鍾慕貞女士·張近芬女士·張近澄女士等數百人先由主席朱少屏君致詞詞畢即開會秩序如下㈠柯脱博士演講周增奎博士譒譯（演詞附後）㈡晏摩氏女學林彩金女士奏鋼琴胡蘇民·李佩蘭·鄔洵美·鍾慕貞女士·合奏凡亞鈴㈢朱懋澄碩士奏凡亞鈴㈣活動影戲散會時已十時左右矣博士之演題爲「進化之意義」演詞如下 
　　進化之意義較諸各種科學易於誤解其故因未明眞相者對於此意義巳發種種議論以致所傳揚者盡非此義 
　　物質進化之稱爲無生機之進化者不過令人驚奇而已殆有生機之進化説出乃爭論起焉蓋以其涉及人類之進化也有生機進化之意義即動植物界依自然律而永久循序而進化之説一如太陽系之依自然律而發展也至吾人所以宜研究進化論者厥故有三 
㈠近世之思想已受其改變㈡進化之意義往往誤解㈢農業受其改革 
　　進化論在歷史上之分期從研究學衛之方法分其歷史爲三時期所謂三種方法者即論理學所謂懷疑·記察·論斷　 
　　㈠理論（臆説）時代有生物進化之觀念乃吾人昔日本有之思想蓋古神話家之所嘗論者也今日吾人雖有一種普通誤解對於現今顯明的一種進化學識但對於此種觀念固無人能明瞭者也如達爾文之名在進化論中占重要地位而吾人遂化學説與達氏學説如同一轍然至一七九○年進化學説僅爲一種在科學上無根據之臆説當此時期之未經一般思想家一度之考慮始以此種進化乃屬事實且目之爲一種科學此乃關於進化論歷史之第二時期也此時吾人在分類學上嚴定各種種類乃生物學上之起端也此後吾人於是知各種種類皆由起首之一端·繼續不斷的演進而生者也（待續） 
[愛國東亞聯合運動會紀]  
　　愛國女校與東亞體育兩學校昨開聯合運動會於西門公共體育場愛國方面由季毅生君主席東亞則爲朱少屏君總司令係張英穀女士與龐醒躍君評判則請郝伯陽·張天培·朱了洲等擔任此外並設幹事·監護·招待·衛生等部寳隆醫院且設臨時救護處南洋商校與市民公學童子軍皆蒞場照料來賓到者如馬子貞王小峯寗竹亭趙振羣等四五千人九時始開會由貧兒院軍樂隊奏樂樂聲洋洋中二校學生魚貫出場先環行一週次唱國歌及校歌畢乃依照順序舉行各項運動其節目有六十餘項茲錄其成績等如次 
　　技術潭腿東亞十三届潭腿愛國一年級國技啓賢女校來賓運動少林拳東亞選手少林拳愛國二年級脱戰拳東亞十三届功力拳八卦刃愛國二年級國技東亞選手大將球愛國一年級隊球愛國二年級大戰東亞十一届大戰東亞十二届雙扛木馬東亞選手鐵扛東亞選手童子軍擬戰救護東亞十一届童子軍旗語愛國一二扑級童子軍救護愛國一二年級 
　　跳舞歡迎舞東亞十三届雙人舞愛國二年級英國土風舞愛國二年級翩僊愛國二年級雙人舞東亞十二届水手舞東亞十一届接龍舞愛國一年級愛爾蘭對舞愛國二年級 
　　體操彩帶操愛國一年級農事表情愛國一二年級彩竿操愛國二年級混合徒手愛國二年級棍棒操愛國二年級倣傚操愛國二年級混合唖鈴愛國一二年級上由進行愛國一年級行進徒手愛國一年級倣傚操愛國一年級早操東亞全體混合操東亞十一届徒手東亞十三届兵式徒手敎練東亞十三届棍棒操東亞十一届排敎練東亞十一届歡迎操啓賢女校來賓運動 
　　賽跑愛國一年選手六十碼决賽結果第一王芝第二席裕璱第三季瑾時間九秒又五分之二愛國二年選手百碼决賽結果第一蔡麗蚐第二蔣壽娟第三區玉琼時間十六秒來賓啓賢女校百碼决賽第一李麗新第二張瑞珠第三吳玉環時間十五秒又五分之二東亞百碼决賽結果第一朱慶智·第二楊璟堂·第三劉凱圻時間十一秒東亞二百二十碼决賽結果第一朱慶智第二楊錦章第三臺建瑞時間二十六秒又五分之四東亞四百四十碼决賽結果第一陳莊第二蘇鶴汀第三朱慶智時間六十三秒東亞八百八十碼决賽第一陳莊第二張清江第三鄧興生時間二分二十八秒又五分之一東亞半英里替換賽跑結果第一·十一届第二·十三届第三·十二届時間一分五十五秒東亞一英里賽跑第一陳莊第二臺建瑞第三鄧興生時間五分四十六秒 
　　跳高東亞跳高第一郭敬高五呎第二張清江高四呎十一时第三文志英·徐培壽均高四呎十时東亞撑篙第一陳莊第二王乃揚第三杜振邦高度八呎十时 
　　鐵球東亞擲鐵球第一郭敬第一楊璟堂第三萬步臯遠度三十五呎八时 
　　鐵餅東亞擲鐵餅第一楊璟堂遠八十五呎三时又二之一分第二郭敬遠六十九呎三时第三萬步臯遠六十六呎四时二分之一 
　　跳遠東亞跳遠結果第一·二人文志英·臺建瑞遠十七呎三时第三楊錦章第三郭敬 
　　低欄東亞百碼低欄第一部振泉第二楊璟堂第三朱慶智時間十六秒五分之三 
　　各項表演均極孄熟至五時一刻始畢乃由張英穀報吿愛國成績龐醒躍報吿東亞成績末請朱少屏致訓詞而散云 
[追悼沈栢陽女士紀]  
　　務本女中學於昨日開會追悼沈栢陽君到者校友會中有吳懷疚夫人章太炎夫人馬崇塗夫人沈均·張光健女士及敎職員學生等七百餘人一時開會先由校友會代表何克明敎職員及學生代表葛興閨讀祭文次張校長報吿略謂沈君在校三年任職又復四年異常熱心惡耗傳來同事同學莫不震悼繼吳周二敎員及學生代表李守眞演説末由家族代表章太炎夫人詳述沈君自幼至長莫不爲一完全之人素抱獨身主義克勤克儉始終如一猶沉默寡言規行矩步非若世之好吹毛求疵揚揚乎一時者可比也惟吾輩當知栢陽之死非死於病實死於醫之不良故是後對於擇醫尤當愼之次答謝全體唱追悼歌而散 
[浦東中學校長將赴德]  
　　本埠浦東中學校長顧珊臣曾在同濟大學擔任高等數學敎授有年近因欲赴歐洲考察科學敎育定本月十五日放洋赴德大約須逗留一年始行返國該校職敎員已於前星期在本埠北京路功德林設宴祖餞並聞該校全體學生亦須開會歡送 
　　又該校自本學期改施新制因謀訓育及敎授上便利起見初高兩級劃分東西兩部高中部敎務由沈茀齊主持訓育由吳希鄭主持初中部敎務崔雁冰主持訓育由胡蒙子主持該校學生各種關於學術娛樂小團體之組織如春筍怒茁校内各方秩序均甚整飭而敎室臥室之佈置尤富有藝術精神又該校向有出版物多種近一年來因故中絕頃又繼續發行半月刋一種聞本月二十五日第一期可出版云 
[昨日之菜市]  
　　昨日南北市小菜場之菜價如下 
　　北市南市北市南市 
　　蝦每斤五角八百四十文甲魚每兩四十文三十文靑魚每洋三斤三斤黃魚每兩三十五文二十文鹹蟹每兩三十五文四十文鯽魚每兩四十文三十文鯧魚每兩四十文五十文鴿子每只二角二角半牛肉每斤三角二角半鮝魚每兩三十文二十文猪肉每洋三斤半三斤半黃荳芽每斤百四十文二百五文草頭每斤百文七十文菠菜每斤八十文一百二十文齊菜每斤一百二十文八十文銅盆魚每兩四十文三十文蚶每兩四十文三十文蟹每兩四十文二十五文鴨蛋每只四十文三十五文羊肉每斤三角二分三角鷄蛋每只三十文三十文雄鷄每斤三角二角五分蛤蜊每斤一百六十文百八十文鴨每只八角七角茭白每斤一百文一百二十文白魚每兩二十文二十文烏賊魚每兩三十文五十文天津菜每斤一百二十文一百文醉蟹每兩五十文二十五文冬笋每兩四十文芋艿每斤八十文一百二十文蚶子每斤三百二十文蛙肉每兩二十文二十文毛荳每斤八十文 
[果品市消息]  
　　近日橄欖到貨良莠不齊而其售市亦無次序刻佳貨市售十三四元次貨五六元但現下販斯果者往往以劣貨塗綠色迷目爭利購橄欖者宜細注意之云 
[記者會二週紀念將有新劇]  
　　新聞記者聯歡會定本月十七號假寗波同鄉會二樓舉行二週紀念大會昨日正午十二時特開籌備會討論各項游藝影戲（上海明星兩公司）幻術（三廉學社）音樂（中華音樂會及音樂俱樂部）武術（中華女子公學）外國唱片（中德商店）新劇（除會員扮演外並請徐卓呆·姚家璜·鳳昔醉·胡雄才君等合演）劇名爲「五千元」云 
[紀廣舞台前晚之「聚珠崖」]  
　　虬江路廣舞台於前晚星期五開演初次新排之「聚珠崖」第三卷未及七時半已客滿此劇情節之曲折離奇布景之新異别緻確前可取也 
　　是晚由張龍趙虎被燕珠捉獲·而張趙反監脱險演起前數幕無精彩可紀演至僧尼做功德一幕曾瑞英之燕珠牡丹蘇之艷珠在塲相遇一段之表情若驚若疑若接若離甚爲適當而艷珠回菴廻憶情人之閨怨一段牡丹蘇之唱工聲韻抑揚如怨如訴極爲佳妙臨空步虚一幕雖係夢景而立在臺上靜唱較之臨空尤爲妥貼陰陽河一塲牡丹蘇挑水姿勢甚佳惜乎因臺面太小不能展其所長惟曾瑞英在此數幕中唱做甚重頗爲賣力艷珠之死而甦甦而死合而離離而合幾令觀者莫明曲折幾將團聚又遭波折誠所謂好事多磨曾瑞英與牡丹蘇在此處之唱工表情均臻上乘艷珠甦後爲漁翁所救一塲貔貅蘇之漁翁與銀蝴蝶之漁女可謂全劇之最有精彩者貔貅蘇本爲男丑説白爽朗又善滑稽此幕扮演漁翁維妙維肖銀蝴蝶爲花旦非女丑然銀伶於此幕扮演漁女扮相像極且描演漁女之頏戇態度誠係天眞爛漫全塲爲之捧腹銀伶與貔伶雙方對答一塲口風伶俐情景逼眞尤爲生色卒演艷珠被擒燕珠落水銀蝴蝶之女與貔貅蘇之漁翁救護一幕亦頗可觀云 
[京劇訊中之琴雪芳譚富英]  
　　最近琴演「白門樓」···譚唱「王佐斷臂」 
　　琴雪芳善於靑衫戲劇又工於花旦彩曲復擅武小生之奇技前日雪芳演白門樓於北京新新世界以一屑弱嬌媚女郎居然扮飾呂布而具有英武過人之態武工嫻熟對貂蟬唱一段二六謂我爲你如何如何極有聲有色露出往日悲情入帳見曹操時唱····「低下頭進帳去情願投降」····一句極似無可奈何有侷促難安之態後曹操從劉備之言將呂布斬首轅門雪芳臨行又似恐懼又似驚慌於是赴難頗能演來如生也 
　　譚富英由富連成出科以後在新明戲院獻技第一日即演八大錘其中精彩已屬不少此次由回滬歸演來更有進步該劇本屬老譚絕作家學淵源自是不凡余最嗜觀此劇故往觀之富英飾王佐扮像儒雅上塲念白後鑼聲一響爲兵飛兵敗回營此時一聞鑼聲便抬頭觀天誠能體會入微即至欲往番營説陸文龍來降聞岳飛云用你不着出帳云罷）時譚伶忽忽吿辭出帳時略一歎息純爲惶愧之色 
　　二場簾内倒板甚爲平穩「爲國家秉忠心食君祿報皇恩畫夜奔忙」一氣呵成忙字連轉兩音出於自然「想當年在洞庭何等浪蕩」一句起伏分明「我王佐無功勞怎受榮昌」一句榮字略一跌宕昌字將音提高仍然落下即接「今夜晚怎能夠番營獨闖」一句闖字雖屬進板而行腔頗能合度二段元板「在營中思巧計番營來進」出音平淡緊接下句唱至「左又思右又想心神不安」一句其思索之狀毫不做作觀書神情説白甚佳念「要離斷臂剌慶忌」一句重複讀之將其欲倣效而笔之情景完全露出 
　　斷臂時唱搖板「顧不得生合死自作主張」一句下即將左臂置案上當舉劍一砍其搶背敏捷如猿猱摔倒在地鬚髮不亂衣服亦齊此爲乃祖之絕技當英亦有可觀令旗牌送書時其叮嚀愼重神色及到下場手持斷臂略一回顧其情可慘被擒見兀术時自「留頭講話」以下之説白委宛動聽「現有斷臂爲證」音暴而慘此即學乃祖之處王佐旣至番營到後帳窺探即即與乳娘談話時即稍帶喜色唱「聽一言來心歡暢」一段之後乳娘云「你爲我家公子受了苦了」并以手摸王佐之臂譚伶急退一步而作痛狀神情甚好 
　　搖板「這斷臂的情由不可聲張」一段頗的韵味説書時神情尤佳其咬字吐间高低分明令人聽而不倦當陸文龍問「此子今年多大年紀」時其與乳娘使眼色及云「此子今年一十六歲」之情態甚好末後文龍又問「他呌什麽名字」時兩次含糊回答後乃高聲答云「他叫陸文龍」衝口急出聲高氣壯令人喝彩統觀全劇譚伶唱工念白之老練神情作派之穩健不愧爲伶界大王榮封貝勒之後裔也然其亦不無小疵在於腰背稍彎如能從速改正刻苦用功後望誠匪淺焉 
[集會表]  
　　陽曆本月時間地點召集者事由十一日卄至五日南車站路普益習藝报菊花會十一日正午一枝香蘇醫專旅滬同學會叙　會十一日徐家滙南洋操塲南洋中學與澄衷中學比賽足球十一日復旦中學操塲約翰附中與滬江附中比賽足球十一日西門體育塲南大附中與省立一商比賽足球十一日至十八日下午外白渡橋新天安堂凱德博士演説及音樂會十二日山東路山東路商聯會常會十五日午醫華總會扶輪社常會十七日寗波同鄉會記者聯歡會二週紀念會十七日南京路市政廳上海開港紀念會八十週年紀念會十八日下午二時西藏路寗波同鄉會華商水泥公司股東會十八日下午二時愛文義路聯珠里淮南湘鄂西皖四岸運商總會第二届大會卄日下午一時九畝地新舞台上海中醫學會游藝會卄六日南市市議會議事會 
[今日多雲而暖]  
　　徐家匯天文臺昨日下午四時三十分氣象預報云天曇而暖有雨意北方海濱風勢微轉不定南方有和緩之時令風本埠温度在下午三時前之二十四小時内最高七○·九最低五○五去年今日最高五○九最低二八○ 
 
 

Page 19

 
 
第一萬八千二百十六號;中華民國十二年 西曆一千九百二十三年十一月十一號
星期日 * *自由談 
家庭半月刋 
[婚婣之類别] [  徐洯]  
　　夫婦之道人之大倫在昔獉狉之世婚媾全出乎男女性慾之衝動厥後民智漸開於是有所謂『父母之命』『媒妁之言』矣國人重男輕女之陋習夙爲外人所詬病因之婚婣之制敝而夫婦之道苦矣茲述婚婣之種類如下使國人有所覺悟也 
　　㈠性慾婚姻原人時代男女獸聚鳥散或離或合其婚婣全出於性慾是名『性慾婚姻』今之滿蓄姬妾者得新棄舊視女子如玩物者　匪類於原人時代之性慾婚姻乎 
　　㈡掠奪婚姻野蠻時代憑一羣强力以掠奪他羣婦女縱其慾性者是名『掠奪婚姻』今各地之謂『搶親』得毌類是 
　　㈢購買婚姻以金錢購買婦妇而成婚姻者是名『購買婚姻』置妾蓄婢者無論矣世俗之齗齗於禮聘之多寡門第之高低舊式之婚婣名之曰購買婚姻誰曰不宜 
　　㈣服從婚姻非男女雙方之同意所謂由『父母之命』『媒妁之言』强兩不相識之人以成婚婣者是名『服從婚姻』舊式之婚婣多屬此類此怨耦之所以多乎 
　　㈤合意婚姻以男女之合意而成婚婣是名『合意婚婣』自男女同學社交公開之説興男女接觸之時多於是雙方之學問品性儀容皆有深確之觀察志同道合結爲夫婦伉儷自篤矣夫自合意婚婣之説倡淫奔離婚之事常有所聞此不明合意婚姻眞諦之罪耳蓋戀愛以道德爲先自由以正義爲歸合意婚姻豈尸其咎哉 
[家庭的自治] [  立德]  
　　我國的家庭素爲複式制度的其組織法有昆仲同居亦有聚族同居拿五世同堂的話傳作佳話九世同居沿爲美談因種種的虚榮卒至操戈同室詬詈時聞其實大都缺乏敎育智識對於組織家庭背道而馳然而欲得美滿的家庭非自治不可余略有一二自治的經驗貢獻於下 
　　㈠凡生有子女年齡在七八歲的時候當送入學校讀書使子女有智識 
　　㈡爲父母者勿爲子孫作牛馬奴隸積財産以貽害子孫當令子孫自謀生活度日長大婚配後各自分居 
　　㈢經濟不充的家庭當量入爲出不可因虚榮而糜費　　㈣凡子女媳婦等輩偶有齟齬當用正言勸解弗專庇護子女説媳婦過處這種事實現在的舊家庭裏很多　　㈤家庭裏凡有喪慶等事當節省爲主弗專事奢華揮霍無度 
　　㈥組織新家庭亦當勤儉節省非居高堂大厦裝飾精華即是組織新家庭的宗旨 
　　㈦欲得日後的美滿家庭非先孝順父母不可 
[家庭間之廢物利用談] [  朱思忠]  
　　家庭間之廢物甚多而人不知用往往任意抛棄殊屬可惜茲就余所經騐者表而出之願家人注意焉 
　　㈠荔枝壳不可棄去若積而貯之俟嚴寒時泡湯作硯水用則寫字不凍 
　　㈡鰻鯉骨切勿抛棄可置之衣箱中則蠧自絕 
　　㈢食蟹時將壳留住與木屑焚之可除臭虫蚤䗞之類若置米桶中則永不生蛀 
　　㈣荷梗荷葉棄之甚爲可惜若煎湯以洗錫器則光潔如新 
　　㈤食藕時其節不可棄去若遇酒汚衣擦之即去 
　　㈥胡桃壳可燒爲灰藏針其中則歷久不銹 
　　㈦切下蘿蔔纓切勿抛棄可隨時擲諸屋上任其日晒夜露霜經雪壓若遇喉症初起煎湯飮之其效如神 
　　㈧荷花蒂棄之甚爲可惜若用以煑肉則精者肥而肥者沉 
[家常食品之調製法] [  天英]  
　　㈠九月内買薑取其最嫩者入糟次嫩者用麻布拭淨每薑三斤用香油一盞熬滾入薑略翻兩三轉身身即起攤冷次日拌醬入甕封貯 
　　㈠九月内取冷露茄細小者五斤用麯酒糟六斤鹽十七兩清水一碗拌匀連茄入甕封貯（糟薑亦照此法但用醋拌不用水） 
　　㈠九月内晚菱拇正盛而未老尖根葉凈盡水浸半日入鍋煑熟細切榨乾搗大蒜抄鹽拌匀入甕築實直到春日味尙美若菜少之年用前法醃食亦可經久不壞 
　　㈠蒜苗寸許爲度入醃蒜頭糟醋煨透不惟味美可以辟穢臭除痧氣 
　　㈠鹽　菜蘿蔔菜苔心菜每百斤用鹽三斤脚踏石壓二十日敌後取出晒乾科甑蒸透再晒極乾用熟香油洒菜上匀透再蒸如此兩遍以黑爲度入罈收藏不惟小菜肥甘若用猎油醬在飯鍋上頓過亦美味也 
　　㈠做豆豉法暑月用黑豆一斗煑熟乾細麵三斤拌匀遏七日俟色黃起出晒乾將杏仁去皮尖浸七日早晚換水陳皮浸胖去膜生瓜十斤切作細塊醃三日三項俱要晒乾加紫蘇葉瓜仁薑絲大小茴香甘草末川椒數項不拘多落甜酒漿拌匀甜三白酒亦可風乾三日再加落滷鬆鹽鹹淡隨意上瓶封固一兩月開用宜新瓶不宜舊瓶 
[訓育孩提之要點] [  古蒼]  
　　㈠小孩哭時不可以鬼神之言嚇止之 
　　㈠不呆敎以毆打婢僕及詈駡他人 
　　㈠不衛生之雜食當禁使弗良 
　　㈠能勉學言語時可敎以説數目及物品之名 
　　㈠食不可使過飽衣不可使過暖 
　　㈠不可使戴貴重之首飾 
　　㈠對於説謊當使痛戒 
　　㈠俚詞鄙語禁使弗言 
　　以上數端雖似無關緊要然果行之對於訓育孩提或不無小補也 
[家庭雜話] [  吳頤]  
　　俗説云「做天難做四月天做人難做當家人」言主持家政之不易也然今日小家庭制度盛行非若昔日大家庭制度之複雜做當家人亦非若昔日之難矣 
　　人不幸而爲女子更不幸而爲人妾苟爲人妾則往往受大婦之束縛不啻入人間地獄故家庭中有「但願樹上做隻鳥不願世上做個小（小老婆）二句以詠之我 
不禁爲做人妾者同聲一哭 
　　「當空的日頭晚娘的拳頭」二語係形容晚娘對於前氏子女之苛刻惟妙惟肖 
　　「清官難判家務事」噫家務之難判有如是哉 
　　治家首從勤勞早起最爲有益昔人云「早起三日當一工」概可想見矣 
　　「公要餛飩婆要麵」言公婆二心爲媳婦者極難服侍也 
[兒童之家庭衛生（下）] [  智軒]  
　　（戊）行坐身體練習須注意於幼時使成其習慣蓋兒童筋骨柔軟可隨時矯正否則待成人後雖欲正之而不能若坐之伏案行之低肩皆易使肺部萎縮促身體之發育其害非細爲父母者尤不可忽視焉 
　　（己）飲水水爲天然飲料今人好飲茶此殊不適宜於兒童茶性剌激能减少飲食阻礙發育能不飲則以不飲爲佳惟水必煎沸而後可飲 
　　（庚）烟酒烟酒之爲害盡人皆知然明知之而故犯之者皆緣於童時偶以爲戲遂於不自覺間漸成其習慣習之旣久乃不可戒矣故童時切宜痛戒勿以事微而忽之也 
　　（辛）漱牙食物之得以消化全恃乎齒故人之保牙亦爲最要凡極冷熱之水蜜甜辛酸之物咸宜戒忌晨起及飯後須用温水漱牙牙刷宜軟不宜硬因童牙尙嫩易使挫落若不用毛刷以指擦之亦可 
　　（壬）飯時五穀有天然養身之功效然食不以時適足傷身所謂不以時者一則恣口腹之慾任意浪食一則貪遊忘食兩端雖異而其食不以時其害則同於兒童尤非所宜又兒童於飯時往往喜肉食以適口殊不知曲膩滯胃亦非養生之道故兒童寗以少食爲佳 
　　（癸）雜類兒童戲嬉多有嗅花以愛其香持鼻端面呼吸之亦有以蟲類爲戲者凡此皆於衛生有碍蓋花蕊之粉花之下瓣均伏有微生蟲爲目力所不能見兒童不察常以爲玩若誤入體中爲害甚烈是不可不愼也 
　　上述諸端爲吾人日常所慣視且於兒童簡而易舉若能習之有素於兒童身性不無稗益作者寡學更乏衛生常識厚顔錄成以供家庭之採擇焉 
[兒時] [  霞]  
　　一間很精雅的臥室中電燈光照得似雪一般通室透明這時將及半夜窗外西風只颯颯地作響做出一片秋聲街上人家也都關着門睡覺了然而幾條狗却還在那寂寞無聊的空氣中狺狺吠着司他們應守的本分電燈光底下一隻寫字檯旁坐着一個眉清目秀的男子原來就是靑年著作家張蓴波這時他還没有入睡兀是坐在那兒呆想寫字檯上放着一隻擺鐘滴搭滴搭循規蹈矩的響着他抬頭一瞧便瞧見牆壁上掛的一張照片那照片是一個天眞活潑的小孩子赤裸裸地坐在桌上嘻開了嘴只是在那裏憨笑他看了眼前頓覺一亮兒時情景便也不住的在腦筋裏湧現覺得悲歡聯合無所不有一路想來無限悉思也隨之而起他想時光的過去眞是快啊兒時生活竟一刹那過了人們的流年給造化小兒暗中偷換竟一些不覺得人生如夢現在我已二十多歲了再過幾時怕不要由壯而老而衰嗎唉最無味的人生啊 
　　這是他兒時的一幕也是他生命史中的一頁他默默地想····伊不是我比鄰吳姓家的女孩子嗎蘋果似的小臉和兩顆漆黑而亮若明星的小眼好不令人愛煞我們兩家本是父母手中幾十年的老鄉鄰了我大伊不過幾個月所以襁褓時代時時乳水時時易呢及至大了游戲飲食也差不多常常在一塊兒就是兄妹之間恐怕也没有這樣親愛罷後來大家讀書了好得双同在一校每天早上用過了早餐兩家母親便都笑嬉嬉的立在門首看我們倆提了書包携着手兒並肩而行直要到不見了影子纔各回進去到了晚上我們倆至夕陽影裡携手而返遠遠地已望見各人的母親倚閭而待了我的父母所生不過我一個人並没有生過弟妹所以家庭庭裏冷清清地没有小件狠覺得寂寞但伊也何嘗不是如此因爲伊的父母也祇生伊一個人因此我們兩人分外親愛了兩家父母見我們靑梅竹馬儼然一對小耦喜得什麽似的於是他們便暗暗替我們倆訂下了終身大事那時我們聽了這消息也似乎覺得羞澀然而都並不知道這羞澀的所以然回想我一生最快樂的時間要算這時候了但是人事的變遷好不利害不多幾時伊竟突然患病死了我這時好不悲傷但那時還不知道情愛是一件什麽東西祇覺得失了一個小伴所以心中悲傷而已到如今追想起來不如橄欖回味愈想愈有滋味但這種滋味可不是甜甜蜜蜜的滋味都是傷心斷腸的辛滋味啊 
　　這事離開現在已有十個年頭咧伊的容顔當時似乎像很美麗可是隔了這許多時光即使伊今日立在我面前恐怕也不能認識咧伊並没有什麽紀念的東西在我處不過留這一些依稀糢糊的景像時時在我腦筋裏搬演着年來困頓風塵萬念都灰天天度着悉愁悶的日子做着人家的牛馬已絲毫没有生趣絲毫没有快樂流光如水只拚命向着老的方面前去兒時的事情也漸漸漸地淡忘了就是伊的肉體也變做一堆白骨咧還去多想些什麽來呢不過今天偶然見了兒時的少影纔不覺想起當時的事情罷了唉 
　　那間臥室中的擺鐘依舊滴搭不停一丸凉月至窗外偷看着見這靑年著作家張蓴波眼眶裏已亮晶晶地有了兩點眼淚便嚇得立刻逃入雲端裏去西風撼樹只是瑟瑟作響還似乎助他嘅嘆一般 
　　（問）嘗見有人搽用普能生髮油搽後往往容易乾燥甚者且有萎落之病其故何在 
　　（答）因其所用原料多係礦物油質内含揮發之性故不但無潤澤之功反將頭髮中原有油質盡行揮發用之日久遂致枯燥黃萎爲害非淺故無敵牌之杏與規那生髮油專用扁桃油爲主佐以鷄納莞靑等劑專能助長毛髮療治枯黃萎秃諸症是以信用者衆銷數尤以大瓶爲多茲特以介紹於愛用國貨諸君之前但剪此紙向總社購買者一律七折大號五角二號三角三號二角四號一角郵費外加總發行所上海家庭工業社 
 
 

Page 20

 
 
第一萬八千二百十六號;中華民國十二年 西曆一千九百二十三年十一月十一號
星期日 * *   
 
 

Page 21

 
 
第一萬八千二百十六號;中華民國十二年 西曆一千九百二十三年十一月十一號
星期日 * *一週間國内大事記略　尊 
[北京政局]  
　　本週北京政局仍爲内閣及國會衝突之問題孫寳琦同意案業由政府提出吳景濓亦只得列之入議事日程孫爲疏通之計已允吳派參加二閣員而此外並無政見發表呂公望介紹孫吳接洽甘石派尙擬另派人爲經手遂致有發傳單否認提出同意案者國曾中則反吳一派將不承認吳之繼續議長集矢其身就中以小孫派及甘石派爲最先日即集多數政團於江西會館協商其事曹錕主調停高凌霨派則將以甘石派撲民憲派使不成會前此大選秘謀吳派參預甚力倘窮加追究必生反動因之甘石猛進曹黨轉覺不安而孫閣之同意案亦更將混沌江西會館討論之結果谷芝瑞主席景耀月起草先否認吳發之議事日程再定先據議塲以備推舉臨時議長憲友俱樂部陸錦王謝家等則主調停留吳爲議長迨五日開議李燮陽即請先推臨時主席馬驤等起而反對之一部分人即行退席吳景濓硬欲就席蒲伯英王樞白抓吳擊之吳帶警察爲衛一時大譁遂即散會津派等但圖孫閣成立可以借欵苟延殘喘因亦主留吳爲議長而電曹錕使疏通之曹遂即派員調停催速投孫閣同意票且詢吳以如常會難開中樞且形停頓派署是否合法而甘石派並將吳之衛隊拘交警廳警廳則謂此爲院事非行政所可參預外報記者則謂按諸英德先例爲議長延長職權問題並非延長任期若改選後憲法規定議長任期三年則下届國會召集之前又將以未任滿而引起問題此係臨時會仍可由吳繼任以爲調停而經此爭端孫閣遂難實現孫避赴西山有以派署徵其同意者則謂派署儘可不拘何人洛則力主孫閣並遣代表呈書致意並將以顔惠慶長外交王克敏長財政張志潭長農商商凌霨吳毓麟不加更易而現代閣則不主派署反吳派自議塲衝突後更形團結王毓芝爲首領四出運動加以津貼再行收買小團體以自固王且允籌欵十萬爲後盾吳派則仍與王承斌聯合亦將由王以十萬組大黨爲對壘中立派則主開憲議解釋第四十九條在未開會前仍由吳主席而吳派尙不贊成至民國十年之議員又運動直系首領洛吳蘇齊以繼代立憲國會議員奉議會又主新新議員有效紛爭且益多至於解决國是議會中有人主洛吳發起國民會議由南北各推一總代表北方即以段祺瑞充之吳復謂憲法吿成一切可以依憲法解决不必另開會議直奉問題直方委曲求全奉以實力派關係尙未許可直皖問題則洛吳主予浙盧以副座藉爲緩衝皖派之計直湘問題則洛吳力主先行收回湘鄂路之管理權再援趙以統一湘局且可以馬濟開通湘桂之道路閣議無甚呆記但不肯負承認金佛郎之責及以委員團赴日調查傷害華工事件等而已財政爲最要之一事先至匯理商放鹽餘將就天津二百二十萬一部先放并直交金城鹽業收帳藉爲軍警餉項而所交換之金佛郎案八國已經提出閣員以無自甘承認之理故尙未咨覆將委之於國會而政府前以滙理指欵先借關税三十七萬兩亦待索還卒由匯豐指定下二月爲期且先付其尾數海餉杜司令自與中行接洽而以滙豐爲擔保匯豐却之至直魯豫餉則王毓芝將於烟酒捐中别籌之財部仍擬按董康任七萬制度交部亦提案整理路電挽回破産之局安格聯回京已允維持内債基金關税大借欵之説雖有動議政府尙諱言之高大尙謀參戰借欵之展期八校經費迄今一文無着即備罷工司法地檢廳且實行罷工矣外交問題英國已抗議紙烟捐種雅片京漢禁運洋元及延期還債等事且催威海協定無線電交涉迄未解决周旋美日之間備形困難護路亦遷延未定中俄事項前此所拘之僞造護照者將以中律懲處俄邊重兵甚多且封鎖東俄以阻華僑之出入又焚掠華商紅黨慶祝又傷及警察均待交涉王正延已呈辭中俄督辦顧維鈞亦拒加拉罕之交涉而國際聯盟我以未得再入選亦將申明退出矣 
[匪禍]  
　　官亭事變忽然發現駭人聽聞實以匪軍闖入車站未加攔阻遂致擄去站長槍傷巡警而向小禹州逸去老洋人又進魯山尉氏又發現土匪將與聯絡總計豫匪多至盈萬防剿兼難張福來以豫東尤盛將先於鹿邑西華辦理清鄉南陽亦復不靖敎士已電吿急遽范明新傳聞自殺並殺其妻直匪在鉅鹿白家寨嘯聚亦有戰事奉天則富錦正收降一部尙在談判甘肅前有刦掠幸吿平靜黑龍江且有刦旅客之舉鄂匪丁鳳山經撫復變占據宜昌等處待勦亦急香港運艦查無下落恐爲海盜所捕法使因有注意海盜之請云 
[南中戰禍]  
粤戰正在急遽河源雙方業已接觸日内恐有大戰龍門則粤軍四出以疲聯軍蘇村亦有起應粤軍者李烈鈞將親赴指揮洪兆麟葉舉自樟木沿鐵延進攻攻與范石生部接觸范部敗退洪葉且追近石龍而聯軍以博羅失守亦向栢塘退去孫已下令不准再退范石生且毁鐵道以自固增城方面之粤軍又將衝出石灘孫遂親至石龍又赴茶山督戰幸林虎自河源至增城之一部已退石龍方面滇軍亦得自固粤軍遂集中樟木頭將由橫瀝茶山進取胡思舜等敗之兼克河源袁帶等又佔小欖擊敗朱卓文面廣州忽聞砲聲風鶴之疑以爲粤軍起事因之大施戒嚴西江龍濟光將集舊部起事高雷桂軍又將請陸榮廷主持一切北江沈鴻英方本仁由韶關進迫樂昌由贛入湘犯彬州路考忱因兼程赴贛接濟樊鍾秀部爲防堵而譚軍亦獲勝利也 
　　川戰至今未了直系尤力主進援萬縣方面又戰事周西成與趙榮華及袁祖銘部接仗楊森則在夔困守求援卒由趙榮華親定赴鄂洛接洽比已赴漢矣 
　　湘訊趙軍頗形得勢河東各縣逐漸占領且攻克寗鄉湘潭渡河之際與蔡部接戰甚烈勝後長沙自益安穩而鄂軍亦陸續進援趙軍前線遂抵道林易家灣省軍亦備攻擊蔡至寗鄉又爲李亞平所敗靖港測臨泄一帶遂無譚部之蹤跡蓋已抽向永成退却而堅守衡山寗鄉守軍亦退向安化益陽蔡軍旣又反攻嶽麓山不克退常德趙且令唐攻衡山而副之以葉賀諸部軍隊已過朱亭開施攻擊譚方劉部仍在益陽元江相持不下趙因請馬濟爲助比尙在急戰之中謝葉接觸尤烈譚又反攻攸縣以孤其勢然據戰况言之譚恐不足以守衡山而向寳慶退却也 
一週間國外大事紀略　通一 
[德國賠償問題]  
　　歷久未决之賠償問題近因英國提議另行召集專家委員會並以協約國名義邀請美國參加此會故復有妥洽解决希望法國主義成此項提議惟主張專家所調查者以德國目前付債能力爲限並須保全賠償委員會根據和約而得之權利英國以爲德國目前付債能力幾等於零委員會之職務如祗此爲限則將無事可辦矣法執成見英今袒德本不足爲奇比素與法取一致行動而聞今忽變更歷來態度表同情於英國實出於逆料者也惟賠償問題須視法國之意志而决故專家委員會之權限刻由英比與法之討論中故請美加入之公牒至今猶未發出美國方面是否願意加入尚未明白之表示聞柯立芝總統以爲如祗以調查德國付債能力爲範圍則此議將無濟於事蓋不甚樂觀也 
[德國之分立潮]  
　　德國之分立潮正在震蕩中初協約軍取旁觀故其勢甚盛數日之前比國之態度忽變取締來因分立派甚力二日愛拉夏貝爾境正在興高彩烈之際協約國委員會且發令干預迫其出境分立派大爲沮喪然他處分立派仍在猛進德政储現竭力促令國民須保持統一不可自爲分裂云 
[英帝國會議]  
　　本週間英帝國會議討論之事件注重於經濟事項聞經濟會議之各殖民地代表已接受股員會所擬英政府接濟金融以便利英國所接定貨成單之辦法規定凡英國所接之定貨成單事關交通·溝渠·水利等而與核定之計畫有關者英政府得予以財政上之扶助政府將提出必要之條例經濟會議通過一議案核准設立帝國學院並議由殖民地與印度分認常年維持經費又主張該學院管理部加入財政部之代表一人並擬專設經濟委員會以研究一切保護政策能否實行則尙不可預測惟於帝國優待税已有所厘定矣 
[意希糾纷之回顧　昻若]  
　　（二）意大利佔領柯爾夫之後果今茲意大利之襲佔希屬柯爾夫島於歷史上甚足覓得性質類似之事實如一九○五年德皇之進佔登極爾Ｔangier即其一例當時法之同盟國惟俄羅斯而俄羅斯於其時以日俄戰爭正在進行屢次敗績忙於奔命之不暇無餘力能爲法助當時之英亦復礙難直接予法人以充分的物質上之援助法人孤獨之國勢欲與糾糾武夫之德人京亦且爲絕對不可能之事實德皇乘法人呼援無門之秋率領日爾曼軍隊開向登極爾進發法人不能不低首聽命法蘭西大政治家段爾楷守Ｄelecasse雖號多能不能無英雄無地用武之歎緣此一役法人在麻洛哥建設覇權之雄圖其實施不能不俟諸異日當時德人行動暴露於世後世人莫不驚認德皇之佔領登極爾地方爲德意志欲在麻洛哥擴充權力之前哨爲德意志欲與英法競覇之初步當時歐人莫不憂謂此後世界漸入多事之秋矣迨一九一一年亞格狄爾Ａgadir事件發生羣情惶惶莫不謂世界大戰將從此起 
　　今茲意大利之襲佔希馬柯爾夫與當年德意志之據領登格爾較其形勢固不若是之嚴重然其取威定覇之野心擴充權之政策初無若何軒輊英法兩國在地中海近東各地已鬰成偉大之勢力今意大利欲向該方圖謀發展兩大勢力難免抵觸意大利之佔領柯爾夫含有之危險其輕者可謂與希臘盡事其重者可謂與英法挑戰昔日英法德在非爭覇而隱起世界大戰之端今日英法意在地中海近東各地勢力接觸其隱伏之險象何可設想况意大利欲在巴爾幹謀一席地之痕跡處處已有明顯之表徵是爲巴爾幹諸部安全計則臥榻之旁豈容他人鼾睡所謂小協約者勢不能相安無事形勢至此意大利佔領柯爾夫之一點星火大有燎及原野之勢吾恐歐洲多數國家難免漩渦之牽入意大利佔領柯爾夫之舉動其形勢顧不嚴且重耶 
　　雖然欲使此滿天陰霾頓歸消釋顧亦匪艱意軍能立即退出其佔領地且此後永不再作此想則百結即解無復難題所難者恐意大利不甘抛棄此類計劃耳惟意大利欲實施其政策亦是大難何則意大利苟欲在近東關一新勢力則勢必先經一度戰爭使巴爾幹諸邦甘心屈服否則其政策終屬夢想如欲在地中海執牛耳則匪先期使英法歛跡其計劃亦無從實施也 
　　此類事實吾人不問觀察之結果須得如此即憑歷史之推測亦爲自然之趨勢如當日德國欲達修正麻洛哥條約之目的欲在歇里芬帝國ＳhereefianＥmpire之一部樹一根據地則匪先期戰敗英法雖有種種方略必不能一一諸實行而奏效也德人剛愎自用不察四週形勢遂於一九一四年掀起世界大戰卒至一敗塗地在非之發展旣遭無形夭折其原有之國家地位反罹割地賠欵之辱意大利如雄心不衰不察世界趨勢而仍抱在近東擴充之政策則行見其步德意志之後塵而不自悟耳 
　　更舉疇昔塞奥兩國之情形以例之奥國以塞爲其稱覇巴爾幹之梗故奥國處心積慮無匪欲使塞不國一九○八年併呑坡斯尼亞Ｂosnia之舉其用心則無匪欲塞隔絕出海之口如是則久困於陸不攻自斃故當一九一二年時俄能奮臂拔刀出爲塞人之助者恐歐洲大戰將不待一九一四之事變而即爆發矣 
　　（三）意希糾紛中之各國態度 
　　就今日形勢以觀苟法德間之魯爾問題幸得一旦解决英法趨於合作更與小協約成自然之結合共向意大利提出哀的美敦書令其於規定時期内退出柯爾夫吾知意人至此惟有唯命是聽必不敢作片刻之遲宕矣 
　　雖然今日之歐局糾紛自若英法之能否歸於合作實一疑局如不能者則英人單獨對意决不願輕興問罪之歸何則一旦英人艦隊集中地中海對意示威意人怒英而歸法自是意中之事至此則法獲意助對賠欵問題將益難就範魯爾久佔之心將益形堅决而英人措置將隨之愈形辣手矣 
　　是則英人助希之單獨行動必於英人不利法意兩國在德意志與地中海之行動其氣燄必有增無減英人縱有世界首屈一指之艦隊將無所用之職是之故英人對意希糾紛始終無具體之表示也就法人言單獨助希而結意人之怨法亦不爲雖法蘭西與小協約情感素愜今小協約雖屢有願法助希之請法政府必不能貿然有何舉動此蓋現在情勢有以使然也假令法人無德意志之顧慮無魯爾糾紛之覊縻則法人之不欲意大利在其地中海中勢力範圍之内與之爭覇乃一定之理吾恐法人不待人之請且自動的有所表示矣然而德意志未來之侵伐無時不縈廻於法人之夢寐九年前歐戰中梅恩Ｍarne之役之能獲得全勝半由於意大利之去德歸法此類思想法人至今未忘今貿然結意人之怨其於將來急難之秋不利可知職是之故法人對意希糾紛亦同一無澈底之舉動也 
　　魯爾事件之解决遙遙無期英法以之而各有所虞各不願批意之逆隣以失一臂助增一勁敵致魯爾問題之解决愈陷渺不可接之絕域此所以英法兩國對意大利之襲佔柯爾夫島徘徊歧途雖此事於其自身在地中海之權力有利害之關係亦莫敢誰何歟 
　　况甫過去之土爾耳事件洛桑會議英法自相傾軋致土爾其坐收漁人之利飲馬地中海再犯歐土逐希臘於小亞細亞之外重以戰勝者入君士坦丁堡亞曲里拿堡對英法反建議條件以嫌和凡此種種英法當猶能憶及今日之意希糾紛猶昔日土希傾軋也英法以干預土希事件而自起支吾幾至反脣以相向今以意希之糾紛而再蹈前車之覆轍惟愚者出此此亦英法對意希糾紛觀望不前之又一因也 
　　雖然意大利今日之行動實爲英法之一大打擊意大利之帝國主義一日成功則地中海中將有意大利而無英法馬爾泰喀雪楷埃及條尼斯各地之英法勢力將必隨之消沉而代以意大利之新勢力此其影響所及尤側重於英蓋以地中海中英人已樹之勢力較法人爲巨也是故意大利襲佔柯爾夫事件一經解剖其影響之大可以想像得之而於英法方面尤爲自前次近東問題傾軋以來之發行關鍵 
　　至就其範圍之大者以言意大利之佔領柯爾夫實爲人類曆史上推演國家主義之複述國家主義推演至於極地則戰事發生之吾人今日仍無以見帝國主義絕跡人世間實不能不爲世界前途危夫意大利之要求吾人固不能責其不當然其念念之忘實施其國家政策之痕跡已隨其柯爾夫之襲佔而揭示世人世界將來之和平吾人更無能爲力矣 
　　當意大利全隊之進佔柯爾夫也同時墨梭里尼曾致一最後通牒於彼爾格蘭Ｂelgrado而於非洲之登格爾Ｔangier則派兵監視其致彼爾格蘭之通牒中且明言其欲覇佔阜姆與亞得里亞海之心其遣往監視登格爾之軍則揚稱意大利將不問英法西班牙之態度何如而支配該地之意即此一端已足證明意大利進佔柯爾夫其動機非純在希人之殺其委員其含有帝國主義之意味可知 
　　是則吾人於研究歐洲問題之餘有一探意大利政策之必要矣欲在近東擴充勢力是爲意大利政策中之焦點其破壞希臘之要求使南斯拉夫計劃之無從實施爲其在近東爭覇之初步其間接使英法兩國傾軋不已爲其利於推行政策之過程今日之歐局俄德奥三國其勢力已不足道英法兩國奔命於賠欵日不暇給意大利之地位大有舉足重輕之勢故今日之時爲現實其帝國主義之大好機會 
　　苟有人對意大利之佔領柯爾夫與愛琴海中希屬諸小島謂爲與民族自决之説相勃馳與國家領土完全之原則相衝突則意人將振振有詞必舉英人不問西班牙之意志而收歸直布羅泰爲己有不顧意大利之可否而佔覇馬爾泰島更不詢希臘之願否而佔領賽坡列斯島種種前例以爲抵制故意大利之懷抱帝國主義實不能謂無前例可援况亞德里亞愛琴諸海原不屬英法不過爲其窮年累月之經營所囊括匪兩國之禁臠也在叙利亞Ｓyria墨索百達米亞Ｍesopotamia巴列斯坦Ｐalestine英法原有帝國主義之㾗跡遺留該處外來之責詰意大利殊可藉以自衢英法内疚神明終無以興問罪之師此所以意大利有恃無恐也 
　　一言以蔽之今日之世界强者之世界耳强者这政策無不是吾人祇有拭目以視今後之世界依然强權橫行創痛深巨之大戰所予之敎訓早已忘之威爾遜之十四條主義早已束之高閣矣（未完） 
[東大農科改良中棉之成績]  
　　國立東南大學農科棉作學敎授兼棉作技師農碩士　 
　　王善佺 
　　中棉佔中國棉産總額百分之八十至九十惟大都纖維粗短不能紡細紗爲世詬病致社會上有創輸種美棉以代中棉之論者查美棉在黃河流域行一熟制之區固有莫大之推廣希望但在長江流域兩熟制之區則能適合農情因其成熟較中棉爲遲不能如中棉之可以一年兩熟也故若兩熟之制不改則至少長江流域之棉作改良事業應注重中棉且長江流域所産之中棉幾達全國棉産三分之二觀其數量之鉅可知中棉之改良爲中國棉業上最重要問題之一惜乎社會上尙未澈底明瞭此問題之重要而與以充分之提倡耳 
　　據本校中棉育種及研究之結果知中棉之中不乏良好之品種以之與輸種之美棉相較其品質似不稍讓例如本校育種之考感粉光籽長絨棉其平均纖維長度爲一英寸最長者超過一又四分之一英寸故與愛字美棉相等而較脱字美棉爲長又研究得考感光籽長絨棉之直徑爲００００８９２１英寸愛字棉之直徑爲００００９４６４英寸而脱字棉之直俓爲００００９０７３英寸是以知良種中棉之纖維亦有細於美棉者且中棉品種之中尤不少良好之純系以之與美棉相較亦不稍遜或且勝過例如去年本校在江浦棉場所植之江陰白籽棉中選得一單本其纖維長二四七公釐甚整齊衣分爲四三一衣指爲六三三瓦鈴重爲三一瓦籽指爲八三三瓦論其衣指等於愛字棉衣分則較爲甚高若以與脱字棉相較則纖長及鈴重約相等而衣分衣指較脱字棉高百分之五十且成熟双較美棉爲早故知中棉之改良非取劣下之種而改良其種性或取劣下之品質而改良之也乃於良種之中覓其具良好品質之純系而繁殖之以代固有之劣種而已 
　　夫改良中棉首當明瞭其缺點之所在查中棉之缺點有三一曰品種不純二曰品質不良三曰生産力不豐是以本校改良中棉進行之步驟亦分三步第一步爲育成純種第二步爲改良純種第三步爲推廣純良品種至於運用之方法亦有三一曰純系選種二曰品種觀察三曰中棉研究茲將已得結果之大要述之於左 
　　一中棉純系選種之成績本校改良中棉實行純系選種法而輔之以去僞去劣之法三年以來頗有進步茲將已經育成之純良棉種之品質純粹程度繁殖力及推廣之區域列表於左其雖爲純種種子但纖維長度及衣分未詳悉者概未列入 
　　品種改良靑莖鷄脚棉改良白籽棉改良靑莖小白花棉考感光籽長絨棉純粹程度９８＋％　９８＋％　１００％　１００％纖維長度７／８－１英寸　７／８－１英寸　７／８－１５／１６英寸　１－１４／８英寸纖維直徑００００９６０５寸　０００１０１６寸　００００８９２１寸衣分３８－４０％　３５－３８％　３５－３８％　２８－３２％繁殖力３５０畝　１５０畝　４０畝　９０畝推廣區域江蘇通海淮揚及金陵諸區域　江蘇滬海及徐海區域湖北江漢區域　江蘇通海區域　湖北江漢區域 
　　二中棉品種觀察之成績本校採集中國十三省之棉種八十種植於南京而觀察其性態以爲育種及分類之參考兩年以來已根據之而行有條理之中棉分類方法今而後中棉育種家有門路可依不致如前此之混雜無章誤入歧途矣但觀察結果之最可述者厥爲富於抵抗畸形病棉種之發見願略言之 
　　畸形病爲中國特有之棉病今年南京武昌等處發生此病甚烈致棉收减少百分之二三十至百分之七八十若將來蔓延各處必致中國棉業根本動搖據本校二年來中棉八十種美棉七十二種之觀察中美棉咸受此病幸本校發見廣西棉四種廣東棉二種富於此病之抵抗力尤以廣西之象縣棉及廣東之香山棉爲最有育種之價値今後將繁殖之而注意改良其品質以備將來推廣於畸形病最烈之區 
　　三中棉研究之結果欲圖棉質之根本改良非賴研究不爲功故本校特設棉作研究室雖成立未久然其研究成績已有可述茲擇其大要者言之 
　　甲畸形病研究之結果前者畸形病之病源未經確定本有二學説一曰營養之關係二曰病蟲害之關係今據本校棉作研究室之研究此病確爲一種浮塵子名葉跳蟲所致無疑因該研究室曾以特製之木架罩籠四個於葉跳蟲未發見之前分别籠住愛字美棉及靑莖小白花中棉各二株於此蟲旣生之後乃於一籠内按時納放入葉跳蟲其他籠則仍舊不置蟲其後隨時觀察各籠内之棉株性態則見有蟲之籠之棉株皆呈畸形病之各種病狀而無蟲之籠之棉株則毫無畸形病之病狀也 
　　受畸形病之中美棉比較 
　　棉株未受病者 
　　至於兩廣之棉之所以能抗此病者似由於其枝葉蔽以密厚之毛而其葉之組織亦與通常中棉不同之故此葉跳蟲經江蘇省昆蟲局定名曰 
　　ＣhloritaＢignttulaＭats 
　　乙棉纖維研究之結果棉作研究室曾取本校所育之中美棉種各純系之纖 
 
 

Page 22

 
 
第一萬八千二百十六號;中華民國十二年 西曆一千九百二十三年十一月十一號
星期日 * *　　藏西象縣河岸棉 
　　鷄脚棉良本 
　　江陰白籽棉良本 
　　孝感棉良本 
　　維於顯微鏡下以附尺度測量各種纖維之直徑每種一百次及其每英寸之捻曲百五十次茲將其平均結果列表如左 
　　品種直徑（英寸）每寸曲英捻數 
愛字美棉０，０００９４６４　１４６，９７脱字美棉０，０００９０７３　１３５，２１８靑莖鷄脚棉考感光籽長絨棉０，０００８９２１　７２，７１６靑莖小白花棉０，００１０１６４　７３'９５江陰白籽棉０，０００９６０５　７３，６６ 
　　觀上表可得結論四如下一中棉纖維不必一定較美棉爲粗有種較美棉爲細二中棉纖維之每英寸捻曲數不逮美棉遠甚三有種中棉可以紡細紗未必能如同樣支數之美棉紗之强韌勢必混合美棉若干成而紡之乃可四今後之中棉育種家亟應注意於中棉每英寸捻曲數之增高以期爲棉質根本上之改良 
[中國五大富源之現狀及改進方針（續）恒楨心如]  
　　（乙）茶 
　　（十三）溯吾國茶産自有歷史已二千餘年爲世界農産發明最早之一世界茶産區分爲二種則中國及阿薩茶而已而中國茶尤豐美甲天下迨有宋時茶種輸入日本始有日本茶其茶去自中國地質變遷滋味較薄播殖近海疆域且饒水腥氣但台灣紅茶與吾國福建産味質競爽他如印度錫蘭之茶即阿薩蠻茶别有一種滋味雖優於華産特所含毒質單寧華茶固倍輕於他茶蓋産地之不同即優劣之剖判英美茗家已載專籍無待贅述也 
　　（十四）就吾國茶産言之西人略分二派福建廣東雲南等省謂爲南派中國茶沿揚子流域如安徽江蘇浙江江西湖南湖北諸省爲北派中國茶清康熙中葉即西歷一六六四年英人開茶市於廣東一六七七年復通商至福建及台灣一八六七年美國直接運輸華茶當自此始其時南派茶最盛咸同以還北派茶興紅茶漸移市漢口綠茶則屬上海而福建茶産遂式微先是華茶半屬俄莊一八七一年英美華茶市漸暢茲分述其銷數如左 
　　（十五）一八七一年美國華茶輸入者八·二一五·四三九磅値美金三·六三三·二二一元至一九○三年華茶輸入五五·○六四·二九六磅値美金六·九七四·六四三元日本茶三七·九八○·九七一磅値美金六·一五九·八二○元印并錫蘭茶及由坎拿大輸入者一五·五二九·六三八磅値美金二·五二九·七六六元統美國是年輸茶産爲一○八·五五二·九六三八磅値美金一五·六六四·二二九元華茶超過其半是爲最盛時期厥後美政府厲禁染色茶入口吾國商人泥於舊軌及俄莊漫然不察自是華茶被美國撥回者實繁有徒洋商亦相戒懼卒爲日本茶乘機鼓進信口稱華茶之種種不潔吾國茶商受此打擊按年遞减而日本印錫之茶乃得暢銷於美國矣據一九一五年美國輸入茶額計九個月爲七五·九六五·九五九磅値美金一四·五六七·○○○元其中華茶佔一四·一四九·七六八磅値美金二·○五二·四一三元日本茶三八·○九三·六五七磅値美金七·○八○·三七○元印度錫蘭茶及其他産二三·七二二·五二七磅値美金五·四三四·二二七元又一九二○年美國全年輸入總額九四·八一二·八○○磅計値金一七·四五三·六八八元華茶爲二三·七二八·四一五磅値金三·二四七·七六一元日本茶四四·三八一·二七八磅·値金七·七九三·一九七元印錫及其他産茶二六·七○三·一○四磅値金六·三九二·一七二元總是年所入華茶尙佔三分之一降至上年僅佔十分之二五而已 
　　（十六）英國茶業界以國威斯公司及麥米慶公司爲最大茶額銷路之暢滯輙視其爲遷移茲錄兩公司對於茶額之常年報吿於後亦可見英國茶業之一斑矣 
　　㈠國威斯公司去年之常會報吿云一九二二年之茶税雖兩次增加然幸恃軍人及工人之多用尙不至大減從種種方面觀之知是年之銷路尙不惡蓋是年用茶之程度實際上猶與前年相若也茲將三年來各地納税茶之磅數及其百分率列表如左 
　　出産地一九二○年磅％一九二一年磅％一九二二年磅％印度一七二七六一一八○　七五　一八四八一○三○七　五八　一八二二五○○○○　五八錫蘭九一四六七○九七　三○　九○六九六六四三　二八　九○一五○○○○　二九中國九六六九八一五　三　一三○一三七○五　四　一三○○○○○○四其他三一六三一九五二　一○　二九○一○八四一　一○　二九○○○○○○九總數三○五五三○○四四　三一七五三一五四九　三一四四○○○○○ 
　　（二）麥米慶公司亦於是年報吿云中國之茶須恃倫敦爲其棧房及其支配之中心點倫敦進口之中國茶視前增加惟增加之數多係復運出口者若論本國消用之數則反視前爲減縮也吾人就統計表上觀之覺歡迎老式茶者已鮮殊無暢消之望茲將商部所報英國十年前與是年茶項統計之比較照錄如左 
　　産地進口之數一九一○年一九二二年國内自用之數一九一○年一九二二年出口之數一九一○年一九二二年英屬東印度一一○二三○○○○　二二九二八四○○○　七五六八九○○○　一八二○一○○○○　二○一五○○○○　二四五四一○○○錫蘭一二一六八九○○○　一二三七五七○○○　一○一六八九○○○　九二七二九○○○　二○○○○○○○　二○○一三○○○中國一二○七五四○○○　四○八九七○○○　一○○六七四○○○　一二七八○○○○　二○○八○○○○　一八五六七○○○其他六九二四○○○　三九一六九○○○　五○一○○○○　二九八○五○○○　一九一○○○○　二三六九○○○○ 
中國差數减少七九八五七○○○　減少八七八九四○○○　增多一一五一三○○○ 
　　（註）上列數目皆以磅爲單位 
　　（十七）𢌞顧十年以前華茶暢銷英美之盛况寗毌撫然綜其受病雖不一端其要在無團體維持及直握機關以通運若日本及印錫之茶則反是顧印度阿薩蠻茶産一千八百二十六年始發明時値吾國嘉道南派茶市稱盛之際一千八百三十四年印度政府注意栽培一千八百三十八年印度茶始輸入英國而價値甚昻次年阿薩戀茶歸東英公司掌握名東印度公司一千八百五十年東印度公司遣人來華調查盡得栽培及製造法易手工以機器一千八百六十三年及六十五年英印茶市乃大於是後此四年錫蘭茶踵興一千八百七十五年錫蘭茶輸入英倫日就月將流布歐美爲世界著名茶産輓近印錫之茶在美國有二大公司曰ＬiptonＣo曰ＲidgwayＣo皆英人創設直接運銷資本雄厚就廣吿費論已年達數十萬金鄉市食肆皆爭售其茶售者多而貨少其價遂昻至日本産多綠茶銷流初僅美國及加拿大僉以其味淡薄不能博西人之濃嗜迨美政府厲禁茶色日本茶乃乘時大盛而臺灣紅茶自一千八百九十四年臺灣割據於日本後加意培植茶産益豐復設運輸機關於橫濱及大阪直達美洲由日本政府補助年數十萬金總銷售於美國之紐約散沾於各鎭茶肆利用廣吿成效遂致日本與臺灣紅緑茶皆騰銷佔美國全國輸入茶額之大部駕印錫之茶而上之其採製法多用新式機械與吾國製茶之用人工器械者遠勝是通滯之機一方面在於貿易之手段而一方面在於機械製造與人工製造之遲速 
　　（十八）苟欲恢復華茶營業必謀團體直接運輸如醫家論症標本並治先療其病後補其元吾國茶産蔓延十餘省業者皆散商茶名至雜多以千計而園户茶號·茶棧·即採製賣三者各不相謀稍獲售利則茶號爭買園户居奇山價陡漲成本遂重簡工陋料剽竊名稱今年甲製某茶購自乙地明年乙製之茶又得自甲地故同一名稱而優劣逈判同一原料而製法不同迨運至漢滬一時麕集互相競賣半屬散販貸人資本期迫利重不能久持售出之時以茶棧爲經紀機關茶棧則以經售之多寡定占利之豐菲故甘遷就受漢滬洋商扣磅抑價徒然束手曾不一考彼英俄美洲銷茶之地其價爲何夫洋商購之自我售而之他一轉手間所獲已巨毌寗自謀直接則貨價便而運輸捷乃園户茶號茶棧旣不相謀分爲三截遂至園户染色以朦茶號一經售與則此後鈍利不關也茶號不察輒受其累不可不巧更其名以蔽洋商而此後名譽不惜也循是而治其病舍亟設自運銷地機關無以矯洋商抑價壟斷之弊且宜時時審察投其所好營業盈虧固無異兵家勝負要之以知己知彼此印錫日本之茶所以日盛也然國際貿易當賴政府切實輔護擬請速設茶葉檢查所可附於出口之海關由農商部派化學專員主之嚴定茶格舉凡出口之茶必須呈騐其不及格者不准販運出口惟染色茶葉除俄莊報明特别概不許出口則對外信用可彰茶號亦不能孟浪從事矣由前之說足以通達市狀挽回名譽然於園户着色是爲茶胚一經濡染無從湔改政府當懸爲厲禁通飭商會布吿倘有犯者充公議罰於是園户不敢朦味矣以治標之策也 
　　（十九）吾國熟貨出口茶爲大宗又爲天然美産使採製賣三者合而爲一旣無園户之居奇亦無虞茶類之糅雜簡定名 
 
 

Page 23

 
 
第一萬八千二百十六號;中華民國十二年 西曆一千九百二十三年十一月十一號
星期日 * *稱注意廣吿端賴政府提倡或半集商股剏辦模範公司附茶事試騐場數千畝地五年培植可收茶二萬餘擔至舊有茶園或招爲附股參用機製循漸擴充設總售機關於上海分及俄美銷茶各地此治本之策也 
　　（二十）此外茶號所當研究改良者有下列之數端 
　　㈠採辦自美國宣布不准有色茶進口各茶號採辦毛茶辨别不可不益加精細稍一忽力雖號中製造無色茶葉時監察如可嚴密而本來之作色末由補救一經洋商騐出退盤割價受虧匪淺詎不大可惜乎至於一般之茶户晒胚烘胚之茶茶號貪扯均堆隨便採辦縱或少數究之瑜不掩瑕是故各號至茶户採辦毛茶須首先辨其作色與否次則凡晒胚烘胚之茶價雖極廉均宜以不貪買爲是（苟無人買茶户必自思改良）庶乎茶之原料旣無夾雜而製成必爲佳品此茶號首先改良注意之一事也 
　　㈡製造近十餘年來一般茶號以爭先恐後之故於製造時如做工揀工烚工多從疎略運至滬上與洋商交易時經洋行茶師品視或嫌做工之不凈或嫌揀工之太毛或嫌烚工之未足以此贬抑價値者時有所聞詎非咎之自致歟聞之昔者茶號製造茶葉極爲研究就揀場論每發揀一類之茶看揀者必先揀一小樣爲之標準且時臨視各揀茶桌案明白指示諄諄誥誡其審愼周詳爲何如乎至於帶鍋司做場諸工亦莫不各盡其職而無或疎略者茶號改良製造於此不可不傚也 
　　㈢裝潢洋商無論經營何業於裝潢上莫不極意講求雖甚細微所値不過數元數角之物要皆别有一種精緻耀目堅美可愛之裝潢品式足以供人把玩这置者就使其物已經食用無遺而其裝物之箱或罐或瓶或匣均有爲人假作一種適當之用而不肯輕棄故往往其物之食用或不能與價値相當或非爲人所必要而購物者之心理亦明知所食用之物與値價固不相當然其裝物之箱罐瓶匣亦得其用而因以購之者有愛玩其裝潢之美而因以購之者洋商營業之巧妙如此故無物不厚獲其利也吾國箱茶價値如何權不我操姑且勿論就以成本計每箱須合十四五元二三十兩不等使裝潢過自陋劣萬一茶有受傷之處鮮有不先自虧折其本者每見茶號裝茶之箱桶也錫罐也糊罐糙箱之紙也無一不採用其澆薄者以至成均上箱非錫罐先自破裂則桶箱先自損壞臨時張皇補苴敷衍了事是無惑乎箱茶運滬與洋商成盤後而洋商行復苛索吾茶商之破箱費也果也箱罐堅實洋行豈果爲苛求乎然則裝潢之事甚未可以吝惜小事而淡漠視之至於内牌或刋印說明者外牌則精刻招牌紙是亦茶號中一種用美術之條件夫又安可少哉 
　　㈣登刋廣吿推廣銷路開拓利源則刋登廣吿是凡經營商業者所必不可少之手續蓋先入爲主心理均同凡百品物當美劣未形時自久耳其名爲美者視之則遇物莫不以爲能自久耳其名爲劣者視之則遇物莫不以爲劣無他其感覺於未遇物之先早有一美劣之見存乎其間耳不觀洋商之美孚煤油公司乎即極微細如仁丹如香烟者乎其品或效用日喧闐於各報紙者旣踵事而增華且於各大商埠各小鎭市甚至有數家店舖之村落間牆頭屋角幾無不有其廣吿映人眼簾故其銷場日闢利源日開此其先例中國各商業如漢滬及各通商大埠間亦有刋登廣吿以招徠貿易者惟茶業則未之有聞焉詎非經營茶業手續上一大缺點歟刋登廣吿之法須於每批箱茶成熟時先寄登中外各報詳載某某茶號每第幾批箱茶採自何處茶質如何良好製造如何研究裝潢如何堅美色香味如何佳妙有何效用比較他國所産有何獨占優勝之處合何成本一一説明先印入於買茶洋行之茶師心目中如此則箱茶到埠市樣出售洋行茶師其有不着意品視而高下不别者蓋亦寡矣且可使向未購試華茶之國亦將有所觀感而興起焉 
　　㈤確定招牌信用二字爲人持躬涉世之必要况中外互市尤當以信用爲主洋商於此二字最爲珍重茶業爲中國特色之業茶商尤爲外人注意之商茶號招牌正所以代表茶業茶商用之具使一茶號招牌今年用某某字樣明年又更易之又明年又更易之屢次更易實足以啓洋商之猜疑而交易之間遂不能審愼遲回之態度而信用失矣此又茶號所宜改良之一也（未完） 
[塡塞揚子江口北水道計劃意見書　劉鎭邦]  
　　揚子江自江陰以下江面驟廣水流浩瀚故有人不以江名而以揚子灣名之（見上海濬浦局揚子口灣調查報吿書）蓋江身入海一部已脱江河之原態實海洋之一灣耳其人海處崇明島峙立中流鎖鑰南北分江爲南北二水道南水道爲江水排洩正幹航運要道揚子江之中樞要區北水道排洩江水流量之一部份而航運無賴也近數年來北水道日漸淤墊暗沙淺灘浮游莫定北岸萬家鎭與南岸三光鎭間之高潮距離不過一里餘宜於其間築攔江滾水壩或於兩岸建築楗埝等束水物俾江水漸由狹道入海上游來水挾沙越壩埝者淤淹定積成沙田考濬浦局測揚子江流量由蕪湖推測其毎秒之流量平均値爲百萬立方尺水含沙成分重量一年中之平均値爲百萬分之五百沙之比重爲一又四分之一則其含沙體積爲三百五十立方尺以一年計之則爲一千一百兆立方尺設揚子江排洩量百分之三十由北水道入海則挾沙量當爲三百三十兆立方尺北水道平均深度十尺則每年能漲十二方英里合一百零五華方里七年以内自東經一百二十一度十分至五十分間七百餘方里之江面（崇明島長三十五英里）盡漲成沙田價値每畝以九十元計之則沙田三十七萬三千畝足以增財産三千三百五十七萬元且崇明地處棉産要區土性膏肥五穀咸宜滿漲以後足以增每年棉花米麥收入三百七十三萬元（平均每畝收入以十元計）地方財力國家賦税兩得其益更於中央刷鑿水道深三十七英尺以容納世界最大輪舶駕上海商埠而上之（上海商港受揚子江南水道銅沙淺之阻礙致巨艦不能隨時入港不得列爲世界頭等商港北水道最深處平均約三十英尺口外無暗沙淺灘不若南水道之難於治理）再築鐵道北達魯直西至豫秦隴使内地出産直接運送各埠計劃實現後商務發達定操左劵不特爲中國之要埠亦亞洲商業之中心可與倫敦紐約之發達相抗衡且北水道塡塞後江水盡○由南水道入海洩量旣增水流自速由水力衝刷可除南水道淤淹水患而有疏濬之功俾巨艦入口直接無礙至沿江各地水利仍無妨害也綜其塡塞之利益約有下列數端 
　　㈠滿漲膏腴沙田使棉花稻穀等農産物增加 
　　㈡建商港築鐵道以便内地物産運銷各埠 
　　㈢開大商埠以與紐約倫敦各埠相並峙 
　　㈣南水道流洩量加增以資衝刷淺灘 
有以上四利北水道宜急於塡塞者也長江爲吾國水道最大幹流發源於靑海境内一萬六千尺高源長凡三千哩原揚子江之名出於江蘇省揚州府屬之揚子鎭僅指下流之一部然今日西人蓋以揚子江稱揚子江遂成世界大流名稱矣揚子江流域地味肥沃農産豐富乃國家財源廪庫數千年來平流順軌無决溢汎濫之災惟近水道失修江流侵削沙洲停堵島嶼叢生港灣紛歧因而航道阻礙江水汜溢民國十年外人有導江會之議中國當局恐主權損失設揚子江技術委員會以治理江流同時下游江常太寳靖如通海崇九縣組織下游治江會而技術委員會以陰以下揚子江治理權歸之治江會近治江會諸代表已積極進行助研究水利工程者因草斯書敬爲邦人士縷晰陳之蓋治江自下游始江陰以下爲有潮流域潮之流速及洗刷力較江水强四五倍（按濬浦局測得江之流速爲每秒○·五尺至一尺潮之流速每秒自三四尺至十尺）故先將北水道截堵爲疏治下游入手初步同時建築商港港道由潮汐之洗刷可永久保持深度上游旣塞則無挾沙定淤之患矣本書計劃注重點（一）墾殖沙田（二）建築巨港今再將實施計劃略詳於後 
　　（一）測量北水道揚子江北水道無詳細地圖足資參考宜先組織測量隊實測該流域之地形平剖面橫斷面水流速度排洩量挾沙量等測定後詳爲考慮然後設施適當與最經濟之計劃崇明境内每年之雨量可由上海之徐家匯天文臺及崇明之佘山二處所設雨量計查考得之惟該流域内須置備雨量計十餘處以得其詳細降雨量建築河道時可計算相當之橫剖面也總計測量經費須備十萬元 
　　（二）建築滾水壩測量吿竟擇江身深廣最適當處築滾水壩中留金門水小則攔水水由金門洩瀉水大則由壩頂滾洩並於下游建築束水楗埝等滾水壩由土囊沈置水底而以石塊堆置於上以成之江水長至一定分數始能由壩頂滾洩水旣由壩頂流下水勢漸緩雜沙漸漸淤積下游受束水壩之限止水由中間流洩深刷渠身壩之兩旁均爲靜水沙礫即能淤積成田設築滾水壩須銀一百五十萬元束水壩及限止水流建築物等須銀二百五十萬元共須銀四百萬元 
　　（三）築成商港並資灌溉北水道漸漲成沙田中築河道成商港河受海潮之漲落渠身深刷俾其底有六百尺之闊三十七尺之深庶數年後世界最大輪艦得泊近港埠（按上海黃浦江高潮時查現今止深二十八尺但世界最巨輪船數年後水當至三十三英尺故須備三十七呎之深港方能容世界巨艦）蓋北水道築港後巨艦能自由出入不若南水道受銅沙淺及礁石之阻碍致巨舶不得隨時入港斯港築成後定可執東亞商業之牛耳且河流可資濱河各地農田灌溉之利救旱潦不均之患商業振興灌溉便利二則皆莫大之利益也商港須建築護岸船埠等約須經費二百萬元 
　　（四）經費之籌措測量與實施工程皆須經費充足惟此等事業關於國家財源建築經費當然由國庫項下撥發但國事多故財政困難政府無暇及此則由人民組織沙田公司及沙田銀行募集資本銀六百十萬元興築各項工程將來沙田漲成售買民間則利息豐厚數倍於他種企業投資者必甚踴躍且商埠築後成關税必豐取其餘利興築鐵路以與西北各地互相交通則江口商業之發達定可指日而待也 
　　以上工程約分三時期一預備工章即勘察測量等屬之二計劃工程依據測量實情建設最經濟最完善之計劃三實施工程依計劃程序實行建築由前之計劃及估計觀之七年以内總共施工費六百十萬元加七年利息（每年以一分計）四百二十七萬元總共須費一千零三十七萬元而得地三十七萬三千畝其價値有三千三百五十七萬元足餘凈利二千三百二十萬元以之建設鐵路綽綽有餘利益可云厚矣施工之後設局養護維持商港與農田永久利益則塡塞築港之目的於斯達矣 
[南滿鐵道瀋陽附屬地日人設施之一斑（續）容]  
　　藩陽境内之日本病院 
　　滿鐵奉天醫院院在附屬地之中央爲滿鐵會社所經營也明治四十一年十月建設本院及病舍三棟於翌年八月竣工明治四十五年四月增築中國人診療所是年八月復在大西門内加設奉天醫院城内分院本院設置内科外科眼科産科婦人科齒科口腔科現又添設耳鼻咽喉科皮膚科小兒科等項爲奉天城内最完備之醫院院内計有本館一棟病舍十二棟其他房屋六棟佔地極廣共有三千五百餘坪備有暖房醫室設置醫科器具亦甚完備合計外來患病之人平均每年有日人十萬三千中國一萬五千其他各國共有二千人而入院之疹病者日人七萬二千中國人一萬各國一千七百人實爲鐵道沿線獨一無二之大病院也至於各科醫長皆係東瀛馳名大國手如外科醫長山井三七内野捨一眼科醫長船石普一皮膚科醫長橋本喬婦人科醫長醫學博士林榮耳鼻喉科醫長醫學博士松井太郎齒科醫長久喜田五郎精神病科醫長大成潔事務長堀磯右衛門等是也而各科之助手除由日本延聘外並有南滿醫學畢業學生實習手術以資經騐遇有疑難大病即與大連日本各專門醫家及大病院大學等反復研究精益求精决不似我國醫生讀過幾篇湯頭歌看過幾天本草即自認爲世傳儒醫岐黃大家亦不問病之輕重能治與否下藥問病先得醫費設有誤藥不治皮謂醫生係治病不能治命種種不學無術庸醫殺人者所可同日語也 
　　更正第二百十一期本篇概論第二十行五十餘萬人誤爲五萬餘人第二十三行木　　　　條約　誤爲刀字第三十八行辦理附屬地辦字遺刋南滿鐵路第四十八行使國家使字誤領字駐率領事第六行小池張造池誤必張誤片字奉天日警第二行令警視村令字誤會字奉郵局第六行水川富平氏富誤商氏誤民字特行更正 
 
 

Page 24

 
 
第一萬八千二百十六號;中華民國十二年 西曆一千九百二十三年十一月十一號
星期日 * *   
 
