# 1920 - 242 - 4917079

 

Page 1

 
 
   
 
 

Page 2

 
 
時評 
[江蘇省長問題雜感（冷）]  
以平日謹愼自守之李督無端而推薦一不利人口之王克敏爲省長非李督之别有用意必尙未深悉其平時之舉動如何耳 
以平日散蕩自由之王克敏無端而謀就束縛已甚之省長非王之别有見解或尙未知輿論之對己何若他日所受之爲難情形何如耳 
以平日人民與督軍之間無甚惡感之江蘇無端而忽有王克敏爲省長之關係致使多所糾葛非江蘇應有之刼或者有嫉忌江蘇者以是爲反間之計耳 
王克敏無爲江蘇省長之必要江蘇亦無以王克敏爲省長之必要然而王克敏之不利於江蘇人之口人所盡知也若必欲成之是三方均有不利也又奚爲者 
[專電]  
　　北京電曹午前張午後赴津起節時沿途戒備甚嚴（四日下午八鐘） 
北京電曹張昨晚宴請政府諸要人席間宣布今日出京回省希望政府當局一實行統一刷新政治 
 
 
 

Page 3

 
 
奉直必首先尊循力爲政府援應今日京奉路專車四次開行時刻尙秘密（四日下午四鐘） 
　　北京電財交兩部各凑現金二百萬以贐曹張欠餉由周任籌分四期解清二使乃返（四日下午四鐘） 
　　北京電交葉微露退意梁在津語人不以葉急爲然（四日下午四鐘） 
　　北京電本日令比年軍需政費支出浩繁國庫空虛日形艱困開源難恃節流宜先田中玉前於該省軍事費九年度預算核實裁節較上年減少二百五十二萬餘元現因暫兼省長復將行政經費裁減三十七萬餘元綜計所有軍政兩費爲數綦鉅實心實政勞怨不辭令績昭宣至堪嘉尙所期百爾有司力圖撙節共袪浮濫上紓國計下恤民艱有厚望焉 
（四日下午四鐘） 
　　北京電閣議陳籙爲駐法公使蒙院副裁治格免職三多調任經濟調查局副裁李景銘免職趙連琪簡任均通過敎部提出設奬學社由政府補助經費財部請以曲卓新充財政府金融討論會副會長均照准（四日下午八鐘） 
　　北京電東三省亦將設巡閱副使　（四日下午四鐘） 
　　北京電中小學校因敎部祗發五月分費停課以待（四日下午四鐘） 
　　北京電田中玉又請撤回駐贛潘張兩旅並請交部飭九南津浦兩路備車十四列（四日下午四鐘） 
　　北京電王占元電張敬湯案前電請按法懲辦至今未蒙復示惟紀綱所在不敢以私情有所出入請迅示遵行（四日下午三鐘） 
　　北京電王克敏尙在運動蘇省長並自謂已得某蘇紳同意昨晚又大讌在京蘇紳及李純代表 
　　北京電王克敏力謀長蘇除專員分赴寗蘇滬疏通外昨又大宴旅京蘇鄉老推莊某董某首席述李督推舉之殷與河間關係之切大有此席非王莫屬意衆唯唯王自謂諸第得此一飽意見消除（）四日下午七鐘 
　　北京電鄂王電大冶縣屬象山鐵礦爲中國著名礦區定七日開幕擬親往視察沿途檢閱軍隊（四日下午四鐘） 
　　北京電鄂王保葉錫平爲荆南道尹（四日下午四鐘） 
　　北京電魯田遣參謀長入京商青島問題（四日下午四鐘） 
　　北京電張宗昌電告來京（四日下午四鐘） 
　　北京電張懷芝因未得督軍地盤昨日起請假半月（四日下午四鐘） 
　　北京電漠北宣撫使官制修正將由敎令公布（四日下午九鐘） 
　　北京電豫趙再辭閣議由院電切留（四日下午九鐘） 
　　北京電豫十三圑體留趙（四日下午九鐘） 
　　北京電于冲漢爲國院參議 
　　北京電政府指提城大宗鹽欵由外交圑帮同護解電令晉閻加意照料（四日下午九鐘） 
　　北京電商德全爲將軍府將軍（四日下午八鐘） 
　　北京電閩李電察粤桂勝負無論誰屬亦必襲閩請示方針（四日下午八鐘） 
　　北京電軍府電詰王永清助陳攻粤速制止（四日下午七鐘） 
　　北京電邊業銀行議歸財部改組（四日下午七鐘） 
　　北京電俄黨高梅果夫冬（二日）自吉起解歌（五日）可抵京（四日下午四鐘） 
　　北京電哈爾濱電謝軍東行已取消聞謝現派巴郎胡將軍率馬步各四圑前赴蒙古（四日下午三鐘） 
　　北京電吉督電派蔣參謀鮑營長率兵六十名於二日起程押解高梅果夫入京（四日下午三鐘） 
　　香港電澳政府已釋江大雷震逃艦惟被卸之大帮軍械器物未還現尙交涉（五日下午五鐘） 
　　香港電聞舊國會將自解散擬每員補費五千元另集新會（五日下午五鐘） 
　　香港電陸憤莫榮新措置乖方有令陳炳焜率軍來率軍來粤代莫說（五日下午五鐘） 
　　香港電温宗堯科（二日）電阻旅滬僑商輸餉粤軍輿論惜其人格（五日下午五鐘） 
　　漢口電孫振家昨抵省歡迎人甚少行轅設甲棧聞定灰（十日）接篆（五日下午三鐘） 
[公電]  
　　夏門僑商來電申報館並轉各報館均賢國務院鈞鑒浙軍陳肇英駐軍巡海與張貞餘兵在安海苛虐百姓姦淫焚殺無所不至日前與鄉民因姦事致起衝突竟用大隊機關槍按鄉焚燒計被焚者數十鄉婦孺死者不計其數慘酷之狀罄竹難書迭經紳商及僑民電求中央並李督軍曁海軍司尅日派隊援救至今多日動靜不聞令人莫解李督有守土之責海軍有桑梓之情豈眞有所顧忌忍視人民慘死而不一救安海人民旣不知政治關係更不知南北問題不審何辜竟遭此禍今迫於萬不得已敢問軍政府留此軍隊駐紥安海是否欲禍安海抑别有作用中央政府是否視安海人民俱在覆載之中何以並不電令李督海軍出而干涉以除民害並懇各報館將此事實揭載報端俾全國公道共資討論迫切陳詞惟冀鑒察南洋僑商全體叩 
世界路透電 
[波軍勝俄記]  
　　二日倫敦電波蘭公報稱俄國布第安尼將軍進至柴摩斯克境外爲哈勒將軍在後攻擊布自覺被圍開始退走以其騎兵衝擊數次希圖奪路而出死傷甚衆僅餘殘兵數隊過激軍退走時秩序異常紊亂波蘭軍緊追於後波蘭軍獲戰利品甚夥過激軍陣亡旅長兩員二日倫敦電立陶宛政府因波蘭軍侵入國境已請駐柯夫洛之波蘭軍事委員圑即離立陶宛 
[英國礦工之罷工問題]  
　　二日倫敦電礦工代表大會决議各處分送罷工通知書俾在九月二十五日停工職工聨合會大會之國會委員會定於今夜在撲資茅開特别會議討論煤礦將罷工事宜大局雖甚嚴重但在二十五日前或有挽回希望 
[美國礦工之罷工]  
　　二日美國維克斯巴電今夜此間發生白煤業歷史中前所未有之大罷工風潮煤礦工人十萬名不滿意於白煤委員會加給工資十分之二之决議故罷工以示抗議礦工多已聲明非至少數委員所上增給工資較此爲優之報告由礦主允許後决不恢復工作 
[美國之選舉運動案]  
　　三十一日芝加哥電參議員調查總選舉經費之委員會今日開始調查首先盤詰共和黨選舉運動委員長海斯氏據海斯云民主黨候選總統柯克思氏之言虛僞毁謗其實共和黨一九二○年全部運動經費爲五百六十萬元調查會又盤問前届共和黨選舉運動委員長克明斯氏費時良外柯克思氏所稱各節皆無從證實至於議員白里登氏所謂英使署與總統選舉經費有關一層經調查會研問白里登毫無證據自認爲其個人理想 
[各國近事記]  
　　二日波斯盾電美國公民會乃反對美國内擾亂人心之外人勢力而設立者已以抗議書送交國務卿柯爾貝氏謂愛爾蘭柯克市長之絶食係出於自動且與美國無關美國不應出場干涉 
三日倫敦電新任駐英日使林權助男爵昨抵馬賽星期六日可抵倫敦 
太平洋路透電 
[北方政局記]  
　　五日北京電第二批俄代表星期五日由哈爾濱抵京代表赤塔海參崴海蘭池地方政府來京談判對華通商事宜至於俞林代表圑即顯係代表上烏定斯克與莫斯科者迄今尙未有趨近商約之進步惟外部已派部員三人與之開會數次作非正式之磋商靳總理條陳（一）裁減兵額至三十萬人或四十萬人（二）集中軍權元首以大元帥資格握總指揮權（三）除特别區域外統兵者號令所及不過一旅關於較大軍隊惟大元帥可發號令及之（四）如蒙古甯夏新疆等處因地方遼遠有單獨行動之必要者列爲特别軍事區域（五）遺散冗兵（甲）南北各需裁兵經費幾何由和會分配之（乙）預算案載定常年軍發之限額靳總理並主張資助移民殖邊擇中設立工廠 
　　五日北京電張作霖定曹錕之女爲媳在津舉行文定禮事畢張曹仍將來京外交部通告謂中國駐外使領署職員人數旣非衆多而職務則殊重要非有經騐者不能勝任故决定凡使署領署之人員槪就外部部員選派 
　　四日北京電據半　消息政府擬俟駐日新使胡惟德到任後即將引渡安福黨魁問題移東京交涉政府决議任陳籙爲駐法公使 
[大隈與美議員之演說]  
　　四日東京電前相大隈侯今日在其東京住宅招待美議員圑及女賓大隈致歡迎詞以美國禁酒令完全實行爲議員賀並以美國許婦女有參政權爲女賓賀大隈主張美日提携以發展中國而統一之並謂美國之占據檀香山與菲列濱島日本未曾抗議之蓋承認美國占領實與此兩島有益也日本絶未加何阻力以妨碍美國之進行美國對於日本之兼併朝鮮及日本在西比利亞之行爲亦宜採此同樣之態度而以機會給予日本俾實施其增進韓人幸福之好意開尼福尼亞州國會議員鄂思班氏致詞答覆謂希望日本仿美國之辦法　實施女子參政權渠承認對華有中日提携之可能性並承認中國有統一之必要渠信任銀行圑之効力 
[尾崎之論文]  
　　四日東京電前司法大臣尾崎行雄氏著文論美日邦交謂開里福尼亞州之排日運動乃屬細事而眞正　要務則爲中國與西比利亞問題此唯能以眞誠之精神解决之今宜就第三方面之觀察點研究種種問題始能得增進邦交之適當觀念日本應明白宣布擁護軍閥主義或反對軍閥主義尾崎行雄氏不以世界崇拜軍人之趨勢爲然並謂崇拜一日不已眞正和局决難告成 
[日本近事記]  
　　四日東京電報知新聞載稱新預算案將列有軍費日洋八千萬元該報探悉騎兵服役期限將自三年改爲兩年以便多練兵士軍法裁判度將大加修改嗣後可延律謂師辯護一切案件均公開審訊 
　　四日東京電外交省商務局第一科長齋籐氏今日爲一日人繫中腹部受傷甚重該　人行兇後即至警署自首據稱渠前在福建省被擊曾請齋籐氏向北京政府提出要求日久未有結果故擊之以洩憤云 
　　四日東京電柏林日本敎授及學生請日本帝國學院勸萬國學院重許德粤人加入因德國大學現不許日人就學之故 
　　四日東京電日本末羅蘭（譯音）鐵廠因受各項商業不振之影響巳辭去職員二十人工人五百名並停閉廠所一部分 
　　四日東京電國民報載稱警務處現議施行禁止歧視日本學校及寄宿所等處之中韓人志在消除排日之意志 
[謝米諾夫之現狀]  
　　四日海參崴電謝米諾夫現正從事將後貝加爾值錢之物悉數捲去使該地無政府無陸軍無欵荋項赤塔臨時議會議長維諾格拉杜夫氏等現每日電致海參崴乞助海參崴政府决議派議會有名人物數百赴赤塔組織政府洛克維斯基將軍不日將抵海參崴與政府磋商處置加貝爾將軍部下之殘兵事務 
國外要聞 
[猶太人重造之大會議]  
　　中美新聞社倫敦七月二十四日通信云猶太復郇派人近在倫敦開大會議已於星期四日閉會此乃自鐵脫斯毁壞耶路撒冷驅散猶太人至羅馬帝國田阿以後最重要之猶太人大會可謂爲猶太史上開一新紀元也本年四月二十四日在桑里摩之最高會議於對土耳其和約中寫入貝爾福氏之宣言保證本約簽字諸國贊成猶太人民在派來斯丁建一全民族界居之國邑英相勞合喬治卽對復郇派領袖威士曼博干云此舉係爲猶太人開一端緒以後須猶太人好自爲之矣復邭派人旣開會於倫敦猶太人無論爲領袖爲普通人物均知此爲一千九百年以來最大之機會猶太人復國之希望成敗胥繫乎此然郇爲一荒僻不毛之地復郇派人不但須從事建造並須充分去其六七百年來管理不善之惡果從前猶太人得一新居留地從事殖民其地恒爲純粹未開之地故所開墾輒得豐收但派來斯丁則情形逈異該處因向被棄置今欲開闢非先下一年之預備功夫不可目下該地　無樹木且多沼澤倫敦之猶太人大會即須討論如何改此瘠土爲肥土之法查三十年來猶人在派來斯丁所分設之小殖民地不下六十處其成績頗佳足證慘淡經營不難收善果也英國亦期望猶太人國邑之有成觀於日前寇仁貴族在上議院之說詞可見目下中部及東部歐洲人人大聲疾呼謂猶太人在各該處不能再久居從美國派回之猶人代表今更確知本國人之困苦在中歐東歐生活之猶民不下數百萬居猶太全民族半數以上其此後之境遇問題最費倫敦會議之審慮復郇派人之組織完全爲民治主義對於會員最負責任而會員無不力主立即移回派來斯了去年在美國之該派人開特别會議即决議陳請英國政府許猶太人之散處民界者遷回故土惟有一層困難英國對於派來斯丁具有代管權曾由其外交大臣宣言云」無論猶太男子婦女凡不能由派來斯丁地方供養者不得移入派來斯丁凡毫無别擇之大批輸入斷然不許」此限制一定凡移居之人必須先由復郇派委員會調查其能否爲該地所供給故會議對於移民一層非常困難此外則移民入境後應以何種方法從事耕種亦須研究又有一問題所謂阿刺伯問題者則猶太各代表到倫敦後幸已處置解决蓋阿刺伯人中之多數對於復郇派大希望頗表同情彼等知猶太人移回頗於阿刺伯有利也復郇派人對此問題今亦益中明瞭知欲發展派來斯丁并須預進阿刺伯人之地位猶太人之生活程度標準必須一律適用於阿刺伯人阿刺伯之小孩亦必施以與猶太人同一之敎育然後可以互享其利也復郇派人此次之大勢其關係之大責任之重實爲歷史上所罕有吾人咸宜以熱誠祝其成功也 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京國信（直言）]  
　　内閣最近之情勢 
　　靳内閣組成未久次長尙未完備今忽又有將行改組之風說傳播京華此雖未可信然亦足見武力下之難乎爲政矣此次内閣可謂爲曹張勢力下之内閣靳徐之主張尙在曹張後農交完全爲張之主張内財則靳人也敎法外海雖出於徐意要亦不過以其尙孚衆望而位置復不重要遂令備數耳曹在内閣未得一閣員然據熟悉内情者言曹意以爲總長多無實權在部握大柄親部務者次長也故注意在次長陸次旣得其一敎次又歸曹復求海次薩不允且以去就爭曹怒竺告人曰老薩若不從吾請者吾將以湯薌銘代其位張欲以陸次予秦華未成亦不滿意二氏留京以支配中央一切權利今利害衝突之勢已形矣此次戰事中勞苦功高之吳子玉中央論功行賞當然不能忘雖吳弗言祿政府固不能以介之推待之吳氏之意督軍非所欲以彼主張國民大會尊重民意者當此廢督聲高之時其不肯爲督軍亦意中事故對於中央但求得練兵以禦外侮他非所願其練兵計畫擬練成七師此七師若練成則在北方自有舉足輕重之勢政府見其志不在督乃以三省巡閱副使畀之練兵之目的或能達其一二　也奉張之意亦欲擴充實力故戰事甫定即從事招兵皖軍敗卒但易將易名宋子揚一旅則僅易名也通州兵變後張欲以熱河畀張景惠而去姜此事與曹固亦顯然不利者也葉恭綽之初與奉張接近本以張之秘書長張厚榖爲介張之令葉長交通冀以交通部之金擴充兵備者兩方旣有約言及内閣旣成張厚榖求爲京奉局長而張則欲以畀京奉小站長某交條於葉葉以其資望過淺不次之遷恐與人以口實迺開二名以見張謂此二人皆大帥部果將誰與京奉局長者張見厚榖名艴然曰厚榖胡迺亦求此缺耶時張志潭亦在座進言曰厚榖事巳成京奉事可勿與張問志潭曰厚榖亦向爾謀差乎志潭答云然已爲謀得國務院參議張拍桌曰吾待厚厚榖殊不薄身兼五六役又以爲未足而向各方活動耶迺悉去其職至是凡與奉張聨絡者咸惴惴焉懼王迺斌之旣爲總長也入謁張謂得今職皆由大帥栽培申謝意張高臥不起徐應曰爾旣得總長好自爲之頗有輕視意此說旣傳而各總長亦不自滿矣葉氏之未到部也以爲交部之富猶昔允到部後卽與張二百萬及至部庫欵一空細攷部中形勢幾有不久破産之槪外債多償期將届莫由應付前允之二百萬直無法可想而奉張索欵益急葉以失張厚榖内援益無術以支吾迺大困雖托人請緩告以交部近狀張殊不信以爲葉與厚榖欺己責如約益急而葉迺不得不出於辭職之一途前日葉赴津謁梁燕蓀鵠地以所告梁斥之並咎周謂此時本系尙非出山時宜培各人實力今汝等不聽余言急欲出失敗固意中事葉昨因頗怏怏不自得今日雖仍到部聞已預備不幹王迺斌本欲得交部葉果决辭此席必仍屬王而農商之逐鹿者亦多此又曹張競爭之一點或者能借此以次長交換亦未可知財長之周自齊果受影響而連帶去職否今尙未定不過有是形勢而張上松腦經靈敏已托人四出活動矣（二日下午） 
[北京通信（吹萬）]  
　　外蒙現狀與中央撫綏方法 
　　外蒙危機已於前函略述梗槪茲復往訪李護使垣及其他熟悉蒙情者藉考蒙亂之由來就所獲以告我國民之關心蒙事者 
外蒙自民國初年受俄人人煽惑宣布獨立因我國有出兵征討之聲言俄不欲戰遂取消外蒙獨立而終爲自治歐放洲戰事之將終也俄内亂大熾李垣爲恰克圖副護使聨電中央請取消外蒙自治復上書總統請乘俄亂平外蒙中央因有取消蒙古自治意令陳毅李垣等設法查自治條例都護止准帶兵二百副使五十一都護三副使·僅允携兵三百五十名會謝米諾夫謀以内外蒙爲大蒙古帝國設政府於海拉爾以内蒙某活佛爲之主遣人遊說外蒙陳毅力勸活佛拒其使謂此輩皆狼子野心不足與活佛遂拂謝使謝怒聲言外蒙倘不從當以武力解决外蒙懼請兵保護因有高在田騎兵圑赴蒙之舉其後謝有進捕消息蒙復請兵遂復派褚其祥一旅往時蒙古活佛已與陳約取消自治徐樹錚往以兵力迫活佛自治遂以無條件取消蒙王公頗有異言因向陳毅控徐以兵力迫蒙徐聞之以兵監視陳氏蒙王公於蒙民向以奴隷視之威信二字在蒙古頗有勢力以中央所任之大員未奉明令竟敢以兵力監視蒙王公及活佛以是人人自危厥後中央又從徐請而免陳中央威信在蒙古遂大減據李垣君云「蒙古人之性情一言以蔽之愚而多疑」先是陳氏所以能不令與日俄相接者正利用其多疑也自徐樹錚監視陳氏而活佛遂疑徐將以對陳者對己以是有外心蒙王公在蒙皆有特殊勢力凡有費用悉令旗民公派蒙民莫敢支吾故人民一律平等之新政爲王公所畏聞庫倫修治道路王公且以爲破蒙風水有繁言蒙民有病惟禱而弗藥華官爲設官醫院活者頗多而王公活佛復不喜在蒙設施之難可以想見 
蒙古王公自取消自治後欲入覲以觀光上國一半已行而中央政變起蒙留居張家口以待後來者其時初免徐樹錚職王廷楨謀兼統在蒙軍一面派譯員與蒙王公接洽一面電中央要求節制駐蒙軍中央方解决直皖爭且不暇未之允而蒙王公處亦未和要領及李垣抵張王氏疑其與徐樹錚有密謀監之己則偕王公來京復申前請政府仍未允王公見署理王籌邊使監禁李氏亦不善王反爲李請以故蒙王公此行政府雖十分優待但因在張家口見王李之衝突益知中央威信之不可恃頗爲不滿反蒙而後有無他變尙不可知矣 
中央對於蒙古竭力維繫知陳毅與蒙人感情頗洽則遣陳往然陳之爲人尙不離書生本色或不免失之庸懦李垣旣熟蒙情復有識能斷故任爲之輔李氏鑒於張家口之役灰心異常頗有不願再問政治意故陳與政府雖屢請其赴蒙尙未允而陳氏則以欵項無着一時亦難成行惟蒙事已急如薪火如此遷延終非了局蒙古疆圉寛廣高褚之衆以維持庫倫治安則有餘防蒙全境則不足且尙有一可慮者陳李二人無實權或不能臂指高褚兵倘文武或有異旨蒙事益難爲力陳李縱行其效仍難見也至於中央之待遇蒙人可爲恩至義盡前清時駐蒙官吏之需索竟有至蒙民不堪者而今則悉捐棄矣昨政府又有電致活佛宣示德意期以一言收懷來之效電文如下 
庫倫翊善輔化博克多哲布尊丹巴呼圖克圖汗鑒奉大總統諭共和締造五族一家凡在蒙疆皆吾胞與近者外蒙撤治翊贊輸誠本大總統尤深嘉賴前西北籌邊使徐樹錚處理蒙務不洽羣情蒙經另案褫懲並改任陳毅接署尅日赴庫就職該使與外蒙王公喇嘛等相處已久情誼素洽必能仰體中央德意以增進蒙民之樂利中央並頒布明令對於内外蒙古加意撫綏悉除從前需索欺凌等弊並崇尙黄敎維持習俗以順民情其有關蒙民福利者尤必悉爲籌辦總期緩安邊圉同我太平當爲該呼圖克圖汗等所共喻庫倫距京較遠間有外界謡言希圖煽惑該呼圖克圖汗等惟當益抒眞誠力匡大局望勿輕信摇惑使我蒙民復生驚擾須知中央之視餐蒙指臂相聨休戚與共主於外蒙地方利權無不力爲扶持當此謡諑紛起之時尤望鎭靜自持誠信相爭是爲至要遵此特達 
抑吾又聞之蒙古人民逐水草畜牧故草爲其生命彼聞内地人民前往開墾以爲奪其生活根原之草地頗懷反對治蒙者似當漸導蒙民自由遊牧而進於耕稼即赴蒙開墾者亦宜善自處之愼勿與蒙民生惡感是亦治蒙之一端也（一日發） 
[巡閱使問題之現在與將來]  
　　曹錕直魯預巡閱使發表之後曹錕已於上月三十日呈報就職同時聲明收束經略使署事宜擬卽就經略使署改爲巡閱使署以省手續並請頒給巡閱使印信藉資鈐用聞政府業飭印鑄局趕速刋鑄一面指令曹使在新印頒發以前一切文件暫行鈐用經略使舊印　　吳佩孚直魯預巡閱使發表之初原擬卽任命吳佩孚爲直魯預巡閱副使因吳氏拒而不受故暫爲擱置近以直軍撤回原防業已佈置妥協商民毫無驚擾純由吳氏調遣得法極爲當局所嘉許而贛鄂各督迭電政府以吳氏勞苦功高亟應畀以重任藉展其抱負故遂有巡閱副使之任命魯省人士尙多希望吳氏兼任魯督該省督軍田中玉前曾呈請辭職刻下辭意獞未打消如果田督辭去决將吳氏繼其後任而兼爲三省巡閱副使 
　　李純王占元前電政府請將李純照曹張一體待遇即畀以蘇贛皖巡閱使是也旋聞李氏亦有電到京表示允就之意政府方倚重李氏擔任和議總代表於巡閱使一職自無所吝今吳佩孚之巡閱副使業已下令而李氏猶未發表者特以皖督一席各方面俱有所推薦某方面主張鮑貴卿係北洋舊人使之督皖頗爲適宜意欲以李氏對於皖督之推薦予以讓步爲贊成蘇贛皖巡閱使之條件而李氏則以蘇皖肘腋非極相水乳之人恐難共事未便遽許其推薦之權利以此巡閱使及皖督問題俱不能不暫成懸擱據政界確息似日内意見尙未能接近也 
姜桂題政界消息謂中央將以熱河都統姜桂題任爲三特别區域巡閱使近日頗有成立之望其原因以曹張兩使在京面向當軸建議謂姜氏前次奔走時局調停各界極爲辛苦况其治軍有法在特别區域聲譽尤重故宜任爲巡閱使東海已有照准之意不日即可實行又一說則謂某方面以河南多毅軍舊部以姜氏代趙倜最爲相宜其熱河都統一缺則張作相正在希望中改設巡閱使之說深恐不確二說未知孰是 
[關於禍首問題之京訊]  
　　安系禍首將國帑捲逃一空討逆軍方面乃有請各銀行爲調查各禍首存欵股份以便處置之辦法各銀行又有以不充分理由羣起抗違之傳說據某要人言關於禍首之處置根本問題應速由司法機關自行活動搜查證據提起訴訟不關係於命令之列名與否惟問有無犯罪事實第二步乃可主張引渡並没收各罪犯之財産以便補償公帑銀行方面對於此種處置絶無可以抗違之理由蓋各犯之股欵存欵縱行收没亦不必卽行提出化私爲公而已與金融有何關係乎至所謂化私爲公須嚴格解釋若化私爲私必不足以服人且此事純屬司法方面之職責吾人甚望其勿抛棄此種重大之職責云云 
日本公使保護禍首一節曹張頗不滿意東海方面亦於前日傳見顔惠慶密商再向日使提出質問並責成顔氏無論如何總須以達到引渡目的爲是顔氏略有意見陳述遂興辭出府 
據外交某要人云中央頃接日本公使關於引渡禍首之答覆東海即命靳氏與外交顔總長籌商第二步之手續結果仍由中央調集證據及公民與討逆軍之意見直接向日本政府提出交涉並令司法機關進行訴訟證明各該禍首確爲刑事犯一併向日本政府辦理 
第二批禍首之光雲錦捕獲後就師軍警局對於偵緝益加注意聞三十一日晚間十時許京師憲兵營官兵等在東安門外錫拉胡同某日人住處將第二批禍首中之臧蔭松一名捕獲刻已將臧解交東四牌樓六條胡同偵緝隊分所中看管惟又據一方面消息臧蔭松在東城迺茲府被京師憲兵擒獲隨身搜出日本正金鈔票一千五百元並許日本人名片當即遂至京師衞戍總司令部看押 
[南北和議消息]  
　　蘇督李因病力辭和議總代表政府迭次電留並派員前往慰問均誌前報聞李督近有覆電到京申謝中央厚意惟以病體非經靜攝難望速痊仍懇准予給假一月在此假期内關於和議事宜依舊擔任接洽至總代表名義因前此業經聲明不取形式會議故仍請收回成命云云 
南京某代表述温宗堯已得李純之同意允予約期先行接洽李督原擬赴九江牯嶺養病經徐靳力勸暫勿離密和會移甯之事温氏亦無成見但李純續來一電對於上海之孫唐接洽毫無握總須得一相當之人疏通滇川以免一方鬧熱一方寂寞之景象聞政府主張在北方分代表中選擇一人專任接洽孫唐一俟得有頭緒再請李純與之磋商條件旣可多雙頭代表之派遣又略示尊崇孫唐之意但如此辦理或滇或桂又有孰先孰後之爭故當軸尙在考慮中又拋某方面消息云政府對於謀和進行决用雙管齊下辦法除派員向岑陸方面接洽外日前託人以非正式之手續詢問孫中山對於南北統一究持何種見解聞孫之表示略謂北方政府要與岑西林媾和此民黨所反對若北方追認唐紹儀進行滬會則諸事槪可商理且可種種讓步予可保證蓂賡處當亦無甚異議云云推孫氏之意毫無其他意見不過反對岑派耳惟兩廣方面對於唐紹儀仍無承認之表示結果恐須費幾度之疏通方可見效也 
西南唐繼堯一派旣擬以實力將舊國會移至重慶並爲統一川滇黔三省軍事以謀抵抗北方佔和議上之地步起見積極從事組織三省聨軍總司令部於重慶早經唐氏委託李烈鈞入川主持一切茲據政界所得消息李烈鈞已有電致各處言已取道貴州馳入川省並聞司令部組織大綱及軍費等已經擬定即由李烈鈞以參謀部長名義代行聨軍總司令事宜除黔軍總司令劉顯世巳定爲副司令外川省亦須推一副司令已决定以川軍總司令吕超擔任該聨軍司令部俟李烈鈞到重慶即可完全成立應需經費依照當初三省俱進會之議决案係提四川直接稅收全部以供支付並應歸聨軍總司令部直接管理茲將唐繼堯等發起原電及吕超贊成電文分誌於下（一）唐繼堯等電川中討熊迭獲勝利以後可望奠安聨軍目的在於出兵救國非僅川省一隅之事重慶聨軍總司令部應即尅日組織成立庶於應付時局整理軍學均有統一機關以爲籌畫顧總參謀長正在前敵督戰未克赴渝現托李部長烈鈞以軍政府部長參謀先赴重慶暫代主持即日組織成立指揮一切在李部長未到之先所有聨部應行籌備事宜電委王總司令文華趙道尹鍾奇會同辦理除分電李部長王總司令趙道尹外合行通電即希查照聨軍總司令唐繼堯副司令劉顯世印（二）吕超電電悉出兵救國非成立聨軍總司令部不足以應付時局整理軍事超對於鈞旨極所贊同江電敦懇兩公移節蒞川亦正爲便於總攬全局尊電恐組織稍緩有碍戎機特行李部長先赴重慶克日成立並一面電飭王總司令趙道尹籌備一切旣佩藎畫之周詳尤盼事權之統一臨電雀躍謹布區區川軍總司令吕超叩 
[北京各圑體籌備國民大會]  
　　北京學生聨合會於二號在北大第二院邀請各界開國民大會籌備會到會者有北京敎育會農會京兆敎育會報界聨合會律師公會基督敎徒救國圑女學界聨合會率北京學生聨合會八大圑體由主席報告開會宗旨後各代表先後發言均一致贊成并表示極滿意之態度已將草案携回分頭討論以便下次正次式過惟商會代表須經董事會推舉始能産出然已表示贊成聞組織臨時國民大會譜君甚願加入而各圑體對於此舉均異常注意焉 
[靖川軍發現後之川局]  
　　川省诠月來大局漸造平靜各處軍隊雖未就編制然皆趨於順利一面各方信使又相屬於道以爲從此可望和平孰知霹靂一聲川北之靖川軍突入創門關北防旣告緊急省中諸事遂致無形停頓殊可異也 
靖川軍之組織聞係劉存厚任總司令分路進行創閣一路之司令係劉部旅長田頌堯江油一路之司令係劉部旅長張邦本保寧一路屬於賴心輝餘兩路開由劉湘楊森擔任并傳聞熊克武任靖川軍副司令熊氏之任職與否雖不得而知然熊劉携手已不成問題觀熊氏退處保寗與陜南接近熊劉排滇宗旨顯歸一致卽其見端也 
自劍閣不守警報傳來吕超所部五師喻圑圑原特昭廣不知如何聞風即退劍閣知事逃回綿陽一若劉軍來勢汹湧無法抵禦者在前日傳聞劉軍一大部分已過大廟山（距梓潼二十五里）魏城驛又貼有靖川軍第一縱隊先遣左翼司令官田頌堯布告又聞上亭驛方面劉軍砲隊駐紥大路禁止行人昨竟謡傳綿陽吃緊巳遭火災者此種謡傳實因滇軍第一軍長顧品珍急返資中滇軍第八軍長葉荃急返重慶所致一說吕超之五師師部現已由綿陽移回省城其輜重營又由綿陽移到成都五師參謀長蔣特生（名綸）原留綿陽今見事急亦由綿來省吕超又在此時送其眷屬返叙府原籍有此種種可疑此謡言之所以日見加多也 
今日川報載第一軍軍長向傳義經吕總司令委任爲北路總指揮已定日内赴綿陽指軍事又云第一軍第三師第六旅全部移綿陽駐紥第五旅駐附省各縣擔任後方防務其因前方兵力單弱爲之補助力耶抑與五師換防耶總之前方軍情之非常緊急已可見一斑近數日間成都謡傅又盛不曰劉存厚軍已占綿陽卽曰熊克武軍巳　合川甚至謂王占元軍已到萬縣者目下種種謡言已息推厥由來皆屬神經過敏所致然亦不可謂非一無原委也綿陽敗耗係因吕超所部砲騎兩圑在昭廣劍閣江油平武失敗滇軍未往前方開發顧品珍·葉荃仍回前駐地點顧葉二人究竟是何態度殊非外間所知或謂顧初擬分兵一部到綿助攻·後見劉存厚熊克武方面之進攻不在川西而在川東遂改變方針退守遂甯以冀雙方兼顧聞刻下仍在遂寗蓬溪方面佈置一切 
吕超師部旣移省城指揮多感不便自劍閣梓潼不守後遂令三師師長向傳義來省與之熟商一切結果由向軍紛紛開往前所部三師六旅旅長劉斌近已由三水關移駐江油所屬之中壩以禦劉存厚所部張邦本隊伍三師六旅十一圑圑長郭景汾近已將近部移到梓潼所屬之魏城驛以禦劉存厚所部田頌堯部隊梓潼江油方面又有五師十九圑新近改編之等一縱隊三支隊及二十圑大兵雲集綿陽附近一時可無顧慮 
合川之耗係因熊克武近與劉存存聨合川軍取一致行動驅逐滇黔軍劉編四混成旅入川出川西者爲張邦本田頌堯二旅出川束者爲賴心輝·唐廷牧熊亦編四混成旅一旅爲喻培棣（原任一師一旅旅長）一旅爲張冲（原任警衞圑圑長）一旅爲李昌權（原任憲兵司令）一旅爲余際唐聞賴心輝在丁巳年與滇黔抗戰頗有勇名熊克武所部此次亦告奮勇頗冀背城借一業已下動員令目下川東一帶均甚吃緊滇黔各軍長官特在重慶開會籌議防禦之法北軍到萬尙無其事蓋萬縣輪船雖可到達王占元現在自顧不暇萬不能以孤軍深入重地聞萬縣之耗因顔德基態度不明所致顔本與滇黔接近前與石軍不睦遂改主張奉熊命令並新收鍾體道舊部潘文華一旅此次倒熊未能加入同盟熊在川北現作反攻有令顔德基規復萬縣之語一般人遂傳北軍已到其實係川北之軍耳 
 
 
 

Page 7

 
 
[魯人對於金庫證券之恐慌]  
　　魯省各界商民痛心疾首之金庫證券近日財廳方面更一再發行因而市面價值亦隨之一再跌落計上月三十一日間以庫券易現洋每千元貼水二十元至本月一日則增至三十元迨二日早十二點以前更貼至五十元至晚間則七十元矣市面行使在五元以下者尙能對付通用至五元以上則無人肯收所有城埠各銀號因損失太鉅已紛紛歇業而其餘各商家大之如銀行糧商小之如各種舖店皆因庫劵影響致受損失各商家以長此不已所有濟南各種營業皆須倒閉則不必言罷市而無形中已含有罷市之危險矣於是公舉代表數人遍謁當道請示辦法首見督軍說明來意田督以此事係屬民政範圍鄙人巳經交卸兼職似無過問之權請諸君面詢省長可也於是代表等又往見省長省長齊君答以到任伊始對於此事不甚明瞭請諸君往訪李財廳長商量辦法苟有挽救之術鄙人無不贊成於是代表等又往見李財廳長李於金庫證券只近日發行者已有三四十萬之多今見商界代表等羣來質問幾於無詞可答久之始勉强推諉曰此種證券雖發自財廳而當時實由城内商會會長張子衡出任擔保本廳長不負其責云云衆代表以遍謁當道皆不得要領决擬於翌日十鐘往見張子衡君質問一切無論如何非將已發出之金庫證劵由官廳全數收回誓不干休 
[湘省警務處成立之經過]  
　　此次湘軍旣克長沙譚督即委省防軍司令林支宇爲全省警務處長處省會警察廳長蓋以林氏曾任省會警察廳長三次警務處長一次辦理警政成效卓著惟林氏素性謙撝被委之始卽經再四堅辭旋以留之再三始薦省防軍副司令唐榮陽爲廳長而許暫以警務處長名義爲之料理一切迨警察旣告成立對於警務處堅不組織並將司令部移出警察廳一面仍上書辭職大意謂當當此公帑奇絀之時能節省一分即爲人民減輕一分擔負警務處之職責不過一傳達機關有省署之内務科辦理已足不必更設警務處以致多耗公帑云云譚氏對之雖經迭次挽留而林氏堅辭不已遷延至數月之久該氏迄無就職之表示乃至二十八日林氏忽然就職由唐氏整齊隊伍迎接至廳卽將廳内房屋劃出一半爲警務處處址林氏就職後卽委廖漢瀛·易慶彬·王正詩·馬祥曜等爲科長周斗山爲視察長劉清濤等爲科員楊國經等爲視察員湖南全省警務處遂於是成立探其所以忽然就職之原因（一）警界中人以林氏歷辦警務成績可觀當此各屬警察亟待恢復之時非有資望素孚之人出而主持不能期其有效因羣以大義相責並用警察協會名義呈請省署極力促林就職以資整理（一）自林氏屢次辭職警務處長一職雖有改委水上警察廳長岳森繼任之議然終不如林氏相宜自警察協會呈請留林譚氏乃决定仍煩林氏其慰留林氏之指令中且至以一己之去就相嬲並迭派曾繼梧·趙恒惕·陳樹藩等赴林庽勸駕請其出山（一）唐榮陽之爲人雖忠勇信義然以秉性剛猛遇事不免激烈此次警察成立與軍人感表不甚親善而以與傷兵之惡感尤深蓋以傷兵屢次滋事均爲警廳所嚴懲痛創也（唐氏之於傷兵曾前後斬决八名）傷兵以被殺過多遂有包圍警廳攻訐唐氏之事雖經譚氏設法解散並將所授　唐氏之大令收回以免濫殺然恐其或至更生變故故尤力促林氏就任林旣迫於各方之敦促而事實上亦須出而維持遂勉强就任云 
[皖國民大會協進會續聞]  
二日上午八時安徽國民大會協進會開議事會到會者約百餘人首由許君南先報告謁見官廳請予保護情形次由劉君體蘭提議應辦各案當經公衆逐條議决（一）公舉劉君體蘭·潘君柳邨·許君南先·爲京津保鄭一帶代表格君筱先·何君樹瑶·潘君受祉爲上海代表分途接洽聨絡進行（一）假安慶府學宫爲會址（一）通告六十縣各圑體設立分會並愼選代表來省與會（一）本會用欵暫以一千元爲限由同人擔任（一）組織審查會審查會員資格如確有附逆嫌疑者不得入會介紹人並受除名之懲戒當推劉君海屏·楊君仲明·陳君迺疆·姜君耕塵·江君健飛·何君哲人等十一人爲審查員以上表决各項即便實行議畢時已十二鐘乃散會 
[江西軍界消息]  
　　前援湘第二路總指揮暫編第一師長張宗昌此次來贛陳督極爲歡迎言談頗洽巳訂金蘭之好月前陳電中央請開復張褫職處分復令暫緩辦理後陳又請將張軍改編歸贛調遣中央允暫歸該省節制候令核辦陳已將張軍留贛事分電蘇魯兩督查照張師長以在贛無所事擬乘此閑暇入京覲見主座並謁曹張兩使欲謀自身活動陳督以江西財政困難原有各軍餉糈時虞竭蹶雖於張軍間有接濟然杯水車薪終難持久特送厚贐預備花車以送其行張遂定九月一日下午二時啓程嗣以是日午晚軍政界均設筵公餞延至半夜十二時始率機關槍衞兵數十人出城軍政要人紛紛親送復在騰王閣水巡廳稍憇茶叙話别候張上輪過渡後始各進城休息已二時矣 
陳督近來對於蘇李漸見疏淡而對曹張則日親熱近又以謀去贛南鎭使吳鴻昌·及函請北京換戚揚兩事爲李所不喜吳爲李之舊部親信平日聲譽尙好戚則屢爲李我保留去年戚被贛議會彈劾時陳恐安福勢力侵入江西亦保叔自固今則事過情遷一方面謀去吳使以位置其部下一方面撤戚爲直系留位置聞現已委李參謀長暫攝贛南鎭使職務（李遺缺委十二圑砲兵圑長陳寳琮暫代）將來或以李氏即眞或以畀二十三旅長張之傑氏至於戚揚本爲贛民所惡惟惜其所見之太晚耳並聞贛人以李陳之間恐有誤會已請國會議員熊正瑗分向兩方疏解矣 
[杭州快信]  
　　沈省長本定今日（五號）早車赴硤石勘視海甯塘工詎臨時風雨交作爰遣庶務鄭某技士王濟組先行俟天霽再行蒞勘 
三四兩日此間颶風大作今日尙未平息四鄉棉稻損失無算錢江輪渡曁諸曁汽輪亦一律停駛内河外港船隻之遭覆者不計其數 
杭總商會呈請通飭各縣准將米榖在内地流通省公署已訓令各該道尹轉飭各縣遵辦 
黄岩今夏水災該縣各法圑要求蠲免丁漕省長已令會稽道尹迅派妥員會縣查勘具報察奪 
吳興縐紗向由統捐局帶徵附稅按季撥解各機關現俞宗濓呈請省長改爲按月一解已令飭財廳查照 
海鹽積榖倉董吾鴻穉此次米荒因辦理不善激成風潮遷怒邑紳朱靜侯黄介人等　謂被伊等匿名揭帖所致誣控縣署擅行拘捕輿論大譁現已由李鍾崧張華清等八十人聨名呈縣究誣一面電省查辦 
[南京快信]  
　　李督前電滇唐請停止川東進兵前日得復稱無其事省議會明日開談話會討論促開臨時會手續 
王瑚長蘇將實現省議員陳某以王腦筋陳舊恐難勝任擬電京反對惟有人謂王雖稍舊然操守可信較勝於今之貪鄙者主張暫不反對且看其行爲 
南京國民大會研究會擬具簡章已禀准省署警廳立案又敎育界劉某擬聨絡省農會總商會進行籌備國民大會 
齊省長第五次辭職電云竊耀琳前以德薄能鮮民信難孚致召議會彈劾迭經呈請解職查辦均奉温諭慰留嗣因感患濕熱懼以病軀曠職四次陳情復蒙電諭時艱孔棘責令共維現狀耀琳盱衡事變仰體憂勤未敢遽卸仔肩再申前請茲者大難已平内閣改組方當刷新政治登進英髦耀琳衰鈍之資萬不宜更蔽賢路貽悮地方務迄俯鑒眞忱迅予簡員接替竚侯明命不勝切叩江 
軍民兩長將改派胡翔林赴京列席財政會議財廳長現有改提劉同春說 
各縣借漕解欵尙旺故八月份軍政各費已全發 
南京創辦市政所擬章程省署已咨内部立案 
張文生報告豐沛碭各匪已肅清 
張作霖派李釗曹錕派劉國昌來寗慰問李督病 
敎部委員王藴山陸依言昨日下午二時在江寗縣敎育會演講注音字母 
江寗縣設立女子職業學校定十五日舉行入學試騐 
南京屠宰場本月二十日開辦警廳委劉端甫充場長 
開武穴毛部竄入皖之六安等縣軍署昨電六師王圑長嚴密防範 
新安武軍統領陳德修已率所部六營回徐州分駐城内城隍廟及南關雲龍山一帶軍署王參謀赴徐犒勞 
地方通信 
[無錫]  
　　大風雨之損三日黎明時忽起狂風午後大雨翌日仍未平息各鄉川稻經此摧殘不免受損幸尙在處暑節期晚稻尙未開花若在白露更不堪設想矣其餘農作物之受損者亦不少布廠坍崖傷人光復門内勸工第三織布廠四日上午十一點半大風雨時突然向南倒坍女工二十餘人慘被壓入經西首廠中人聞聲到場立即呼同第一二四廠男工數十人將女工竭力救出計重傷女工袁金弟等六人小孩一名輕傷二人均傷在頭部腰部等處立即抬往大同醫院求治據該院長華君云尙無性命之虞未幾縣公署曁該管警察第一分駐所均派衞隊曁警察到場彈壓縣警察所主任警佐吳午亭亦到場勘視週並詢問包造該廠工頭以便究辦聞倒坍時適放飯工早帮女工五十餘人已出廠門晚帮女工尙在工作致遭此厄計共倒坍　首新添之廠屋十二間織布機五十餘部房屋紗布等損失約在二三千金據該廠執事云近日各項布疋正在暢銷之時不日即須添開夜工今遇此禍損失更甚聞該廠建造於民國五年九月迄今未滿四年即行倒坍可見建造之不固該廠主吳玉書尙須與包造該廠之尤榮根嚴重交涉是日該廠即僱工人將磚瓦等收拾以便早日動工重建而免女工四散云 
[鎭江]  
　　颶風爲災三四兩日狂風大作江面鉅浪掀天停泊江干之各划船猝不及防傾覆者少七濠八濠濱江一帶草房吹倒十餘家四日午刻風勢愈烈三江口有王姓雜貨船一艘被浪衝沉 
[揚州]  
　　復局事已得解决淮商改場運局爲場運食商事務所文軍使飭商恢復塲運局商人否認迭經會議迄未解决茲聞已經官商接洽妥定即以塲運食商事務所名義恢復場運局半數權限如給文發單扣還官欵輪售配銷等惟收入鹽價事則議定前五成由商人直接後五成歸事務所給發至務所仍設正副理事長兩人每年一易商舉官委以符官督商辦之本旨重定事務所簡章二十六條呈請運使察核矣 
[湖南]  
　　基督敎救國會成立會八月二十九日湖南基督敎救國會開成立大會到劉復生等二百餘人公推陳家鼐爲臨時主席略謂家鼐此次由上海來與上海基督敎救國會會長徐季龍君接洽來湘籌備本會旬日以來幸同人熱心會務致有本會之成立曷勝欣幸且循道會長老英國任修本牧師等極表贊同尤爲欽感今日最要者在選舉職員及呈請立案以期穩健進行報告畢由主席請劉復生牧帥祈禱遂全體推舉劉復生爲會長陳家鼐爲副會長兼駐滬總代表黄果一爲會員部主任王逢欽爲文書部主任郭仁銳爲傳道部主任劉玉堂爲經濟部主任張康侯爲交際部主任諸策爲調查部主任韓念茲爲審議部主任袁澤民爲學務部主任吳錦純爲庶務部主任選舉畢由主席請正副會長就職宣言畢議定後月十五日爲開常會期有重大事隨時召集事務所暫設南門外白沙街第十號由臨時書記吳錦純宣讀本會以上之記錄又山主席宣佈三則（一）呈請當局立案（二）將本會成立情形報告上海基督敎救國會本部（三）公請陳家鼐爲駐滬總代表隨時聨絡各虛基督敎救國會事務由主席宣佈散會是日會場秩序非然中西人士感欽佩不已 
[烟台]  
　　張裕公司呈請免徵公賣費烟台張裕釀酒公司經理張應兆頃分呈實業專使農商部云公司所造葡萄酒係純粹國貨抵制舶來品懇轉商菸酒事務署督辦援照洋酒例免徵公賣費俾維持現狀以資提倡云 
[來函]  
[江寗於樹鸞來函]  
　　怡和洋行之隆和輪船於九月四日上午七時半自蕪湖開駛至八時半剛抵和州瞥見民舟被大風顚覆舟中什物隨浪汎散舟中六人均在舟尾舵葉後互相圑結如水蟲之寄於荷葉上隆和即停輪往救六人生命得以保全比時隆和西人與各搭客共捐集二百餘元送該六人爲衣服旅費與損失之資鸞目擊事實佩服長　殷抵寗後寓啓華旅館告諸安徽鹽河釐局張君澤普于君介眉及予友胡君仕仁商將此事草擬報告請登貴報以揚仁風於樹鸞啟 
雜評一 
[武治與民治（默）]  
　　中國之欲實行民治爲期蓋甚遠矣或曰官治一變卽民治耳然吾謂欲變官治爲民治須經種種之階級焉不能一蹴而成也况乎今日尙不能成爲官治而猶在武治時代者哉 
即以省長一事爲例省長本督軍物也故國民第一步主張分治分治之後以外省人不明本省政治也於是第二步主張以本省人治本省然本省人豈盡賢者政府之選擇亦豈盡適當於是第三步主張省長民選夫必至省長民選而後始合乎民治之精神則其由官以前由官以後而至於民曲折不已多耶 
今者名雖巳分治然而省長仍多由督軍操縱苟不得督軍同意必難安於其位是則實附上第一步尙未能達其去民治不而遠哉嗚呼國民而希望眞民治也勿易視之而掉以輕心亦勿畏其難而中途放棄勉哉努力 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國霍恩佩克博士之談話]  
　　希望中國精神上之統一 
　　本報訪員昨晤美國霍恩佩克博士Dr.S.K　Hotnbeck談遠東事博士熟知遠東事乃美國派赴巴黎和會參議遠東問題之一人也博士談話大旨如下余游中國非爲談話而來實欲研究一切長途旅行之後復抵遠東無異久别回鄉計余離華倐巳七載今第一感想係中國非復舊觀事態似較大且較複雜矣上海繁盛似甚於前即以行路言汽車往來不絶行路者於此須格外愼重其步趨矣自歐美方面遠觀之遠東天際最顯著之形象首爲中日間之交涉次爲中國内訌之不息美國人民無一不願中國和平福利中國在巴黎和會所遇最大阻力之一卽爲中國政治上之不統一中國内政之爭西人不易了解之西方諸國因戰事之關係旨趣行爲皆趨於一致雙方奮鬭之人民各有異於尋常之結合中國獨同室操戈其不能爲西方諸國所忍耐也乃事理所當然自休戰條約締結後西方諸國莫不專注其精力以從事於善後辦法及商業之恢復與擴張中國較之不亦瞠乎人後乎全世界今皆屬目於中國其原料也市場也地利也與夫四百五十争人生之生産力也無不爲全世界所置念中國必須先有和平之時局良好之政府互助之精神然後經濟始可得適當之發展今圑結中國人民成一强國不獨强於政治且强於經濟實爲扼要之圖能使世界和平福利愈爲穩固者莫過於此中國人民當以專心壹志造成此種國家事業爲其天職爲其權利此不僅與己有益且亦可增進全世界之和平與進步也云云 
[京粤和議條件簽字之滬聞]  
　　聨合通信社得北京消息云岑春煊代表文羣已與北京當道將和議條件商定雙方於冬日（二日）簽字電達廣州即將宣布云云又在滬湘籍南代表彭允彝接譚延闓來電對於京粤和議辦法表示强硬反對就中於天津特别會議一則尤根本否認云 
[總商會新職員歡宴舊職員]  
　　昨晚八時總商會新會長會董曁全體會員在大東旅社新三層樓設筵歡宴舊會長朱葆三副會長沈聨主曁全體舊會董傅筱庵等三十餘人由秦潤卿主席先代表全體新會董及衆會員略伸數年來欽慕之忱並贊美舊會長董主持總商會之苦心與成績次略作謙辭謂新會長會董等才識不足以後須仍請舊會長會董督策指敎等語辭畢乃迎舊會長會董等入席朱前會長乃執盞先祝新會長會董等謂後此必大有功於商界故敢代全埠商界慶新會長之得人云云次亦無非謙詞答述畢乃相將輪盃勸酒歡宴一堂直至十時方各興盡而散 
[國民大會策進會會員會預誌]  
　　國民大會策進會昨日（五日）由會員霍守華陳良玉袁履登·孫道勝·司徒俠海·鄭鷓鴣·趙南公·江湘浦·李澤源等提議謂本會章程開成立會時本公决另開會員會修正故草案二字迄未删去現在會務進行間有一二辦事上感有不便之處且連日各省各大埠紛紛索取章程苦無以應是事實上亟應改定俾正式章程得早日分布等語連署者有三十七人照章已得十分一以上當由總務股通知全體會員一面借定愛而近路紗業公所爲會場决定九月七日（卽舊曆七月二十五日星期一）下午五時開會員會並登報廣告云 
[上海國民大會籌備會開會紀]  
　　上海地方自治研究會訂期五日在南市董家渡花業公所開國民大會籌備會已紀前報昨已届期於午後三時開會到者除該會沈潤挹吳叔田兩副會長及各職員外有閘北地方自治研究會·羣學會·閘北慈善圑·上海學商公會·閘北救火聨合會·花業公所·浦濱公益會·中華公義會·上海通俗宣講社·利濟校友會·淞滬駁船公所等均派代表到會開會時由吳叔田主席宣布開會宗旨後將各項議題共同討論議决如下（一）確定該會名稱爲上海國民大會籌備會（二）由本會通函南北各圑體一致加入（三）公推吳叔田賈督香顧霖周三君爲章程起草員（四）决定下星期邀集地方各圑體開大會通過簡章並推舉職員聞該會向設在本城也是園現因便於接洽起見故遷至小南門中華路羣學會内决定下星期准在該處開會云 
[旅滬皖事改進會致江朝宗函]  
　　宇澄先生執事前得旅京皖事改進會通啓及北京同鄉多人來函詳述執事受人嗾使擅挾私意假備武力阻止同鄉開會鄉人罔不切齒羣謂執事平素行檢藉藉於人口者毁譽何如執事當亦有自審之明祇以復辟嫌疑不見容於段祺瑞沉滯三年非眞能自拔於所謂皖系之外也皖系失敗執事久蟄思起欲借一二事見好於有力者爲活動地步又與張勳姜桂題臭味相投此次同鄉以拒張姜　開會標幟大不利於執事之主張遂勾結軍警干涉集會人民公意所在桑梓利害所關執事冥然罔覺悍然不顧别有用心異常叵測鄉里爲祖宗廬墓之所寄親族故舊之所居稍有良心者當願其樂利而不願其荼毒執事一反常人之心理一方宣言與倪嗣冲私交甚摯不能聽人反對一方爲張姜運動督皖爲拔茅連茹之地雙方見好三窟兼營執事自爲計則得矣如祖宗廬墓何如親族故舊何是而可忍孰不可忍衆怒難犯專欲難成心勞日拙甚無取也年來國事玄黄翻覆蒼狗白雲變幻頃刻回溯帝制之變復辟之變及此次安福之變國人受其顚倒亦已多矣即北京一隅所有馳驅權路締交戚里之表表人物如執事等輩者送舊迎新前倨後恭往事歷歷當能記憶執事豈猶視今之當權者有子孫萬世之固河山帶礪之長殷鑒匪遥魯難未已少留餘地再見有期敢盡忠言尙希反省順頌時祉不宣旅滬皖事改進會啓 
[商界要求引渡罪魁電]  
　　旅滬贛商吕靜齋因要求引渡徐樹錚等十罪魁公致北京領袖公使電云北京大法國駐京領袖公使鑒我國不幸逆黨披張虐民弄權人神共憤此次徐樹錚等十大罪魁稱兵畿輔殘殺無辜侵吞國帑勾結匪類種種不法情事完全搆成内亂刑事罪犯與萬國公法所載之國事犯逈不相同我各友邦公使或知其罪大惡極於各該罪犯逃匿使館界内時一律拒不收容華人等深感公道何駐京日使别具肺腸出而庇護不惜犧牲國際道德弁髦國際公法引起我全國人民莫之大惡感此則不能不爲日使深致惋惜者也惟是罪魁亞不置之法典華民一日不能放膽爲此請求貴公使勸告日使遵守通行之國際慣例速將庇護之各該罪魁尅日引渡交中國法庭懲辦以快人心而睦邦交無任企盼之至上海贛商吕靜齋等叩 
[預誌滬官場迎送外賓之兩會]  
　　海軍總司令薩建樞·松滬護軍使何豐林·江蘇交涉員許沅·訂於十一日星期六下午七時在滬北海軍聨歡社設備西筵歡送比總領事兼領袖領事薛福德君回國已預約南北商會會長滬上各官紳陪座 
又聞何護軍使許交涉員訂於七日下午七時在該社設筵歡迎法前總理班樂衞君昨已函約滬上各官紳及南北商會會長等陪座並須函復允否以便届時預備位置 
[滬濱大風續紀]  
　　貨船余中遇險滬上自三日下午陡起風雨幸先由天文台報告在滬船隻尙少遇險惟中途失事者仍不能免昨報已略有紀載茲聞有劉三三之窰貨船由嘉興等處至缸甏等貨船脚沉重行駛風帆順流而下在南黄浦王江涇相近忽遇狂風致將風帆吹折捲去船夥周巧林潘和尙二人船被風浪吹至淺灘擱住昨日劉三三趕上海報告貨主卽雇就駁船三艘趕往駁卸窰貨可無虞水漬惟恐擊碎耳又川沙航船前日由川沙裝載花衣布疋等貨並搭客七人開駛來滬天明時在白蓮涇遇風艙布花　失落十餘包搭客呼救卽有緝私巡船經過將貨卸去人口未傷 
　　搶修沿海堤塘連日疾風迅　水陸各路以及農田均遭損失而尤以沿海堤塘最爲危險當風潮劇烈之際寳山縣歐知事特派警佐朱家聲稽查趙林文會同水利局委員督率農工晝夜掩護聞東西兩塘愛育等圩均會同搶險但仍岌岌可危巳飛電報告仍在搶修云 
揭去火車車頃滬杭甬鐵路上海南車站之三等車一輛前夜（四號）被大風揭去車頃之蓋及氣筒等件當經騐車匠報告機務處隨卽將該三等車掛往閘口機廠修理並悉該路車務總管因連日大風雨勢甚猛烈特飭所屬人員特别注意凡各站存站車輛夜問均應將輪閘扳緊以免被風激動自行致生互撞危險云 
坍屋壓傷老婦小西門應公祠附近有樓房數幢已年久失修連日滬上忽起大風該屋遂於前晚一時許坍倒兩幢壓傷年逾花甲之婦人某氏昨晨由氏之家族舁送北市醫院求治聞壓傷腰肋恐有性命之憂云 
[將有大批美金洋到滬]  
　　美國現金洋之運華滬上已有三星期未到前據銀行消息謂本月十五號將有公司船運來大批現貨美金云云茲悉洋商各銀行昨接紐約電音云此次現貨美金係伊奎德銀行等所辦來計四百五十萬美金洋之數裝中國號郵船屈指航行十一號可到其中有二百萬巳售與華商各金號廣帮亦買定若干日來大修雖長而金價仍難看小緣日本仍有吸收現金之故現金不跌則期貨標金勢必連帶穩定也 
[滬寗路人員加薪已發]  
　　滬寗路全路人員加給薪水已由交部核准曾誌前報昨日（五日）已由路局將七月份起所加薪水一律發給故全路人員無一不喜形於色 
[滬杭路人員之臨時加薪]  
　　前次北方戰事時蘇浙誤會調動軍隊滬杭甬鐵路開駛專車往來一連數日所有該路之龍華新龍華上海南北兩站車務人員倍形忙碌日班人員兼辦夜班職務者爲數不少事後經各該站長將此項人員分别開列呈報現經該路車務總管准將日班兼理夜班職務之人按其工作勞逸分别加給工資如調車夫等按其兼作日數給以雙薪其餘人員則各加給半日薪水准與九月分薪水單一併發領 
[窶人謀生之機會]  
　　無利借錢爲成全小本營生起見使能自食其力惠而不費意至善也本埠如黄楚九之小本成業會巳辦有成效近又有南市基督敎普益社之因利會浙江路商界聨合會總幹事孫鏡湖發起之無利借錢局亦正在竭力進行茲又有湖北某少將之夫人孫氏發起放欵會凡貧民無本小貿易者可覓舖保借欵由三元至十元不取利息一俟集有成數即行着手會址暫設哈同路民福南里云 
[查詢有無糶餘贛米接濟京師]  
　　上海縣沈知事致南市縣商會公函云敬啓者案奉督軍省長號代電開准國務院元電開據京師糧食救濟會陳稱現經委託上海商會代購白米一萬石商由招商局減收半費由海運北上以濟急需已懇准稅務處飭滬關騐放請電達蘇省查照等情查京師食米缺乏糧價飛漲前由紳商各界組織糧食救濟會業經呈准有案所有該會由滬轉運白米一萬石事關接濟民食維持都市應請轉行上海關道縣等一體查照放行至爲紉盼等因除以京師米缺經糧食救濟會委託上海商會代購白米一萬石以濟急需自當飭屬查照第蘇省爲禁運省分又值米荒價漲實無餘力可供外運惟前據上海商會籌借大宗鉅欵採辦贛米辦理平糶現在此米巳未購到能否有餘堪資匀撥已電該關道縣查明酌核辦理矣等因電復外仰即遵照查明核辦具報並奉道尹公署令同前由各等因奉此相應函達即希貴商會察照迅卽查明見復以便轉報 
[烟酒聨合會常會紀事]  
　　中國烟酒聨合會昨開星期常會到者頗衆午後兩時開會首由主席陳良玉報告接京師來函近日美人方而與政府密議烟酒借欵以美人爲烟酒專賣局顧問計已成熟爲他國所反對始傳於外等語事關烟酒商人命脈及國家主權請衆討論俞葆康起言去冬美資本家與政府密議條件壟斷商業聘用顧問業由本會一再電請而美資本家曾答復本會否認其事并有尊重中國民意决不干涉内政之宣言今應賡續前案向政府及美人力爭沈子卿起言去年之事尙在安系未倒以前今安系已倒而政府仍有此類似之行動頗堪疑訝金印侯趙潤生等均有表示不滿之意旋經公决分電力爭次宣布閩侯城台酒商公帮敬有兩電（一）報告閩局長章景楓復遣妻姪王煊擅捕城内萬豐號等·城外長春號等各東夥并捕董事襲陶庵沿途凌辱經海籌艦長鄧公家驊函保不釋衆情憤激等語（一）報告閩侯各商號不得已另圖别業於有日一律宣告停市罷業宣布畢經衆討論僉謂如此情形萬難坐視此雖閩侯一埠之事然不得視爲一埠之事急應共籌對付方法嗣經金拜仁提議第一步先查照前案電催京署派員秉公查辦衆皆贊成通過至六時半始散會 
[紀電工聨合會之紀念會]  
　　電器工界聨合會昨日假座慕爾堂開週年紀念大會到者三百餘人下午四時開會先由李恒林主席報告開會宗旨請徐季龍曹亞伯君等相繼演說鼓奏軍樂鋼琴全體會員向國旗行三鞠躬禮由徐季龍代爲發給各職員證書後由蘇祖圭試驗無線電機械並備有茶點以享來賓並由馮一先等演習雙簧邢金生滑稽演說青年會童子部衞生運動圑表演衞生新劇末由俞銘巽報告市鐵工情形若有失業之輩請速至本會介紹科報名以便安置至於攝影一節因天雨未遂暫爲中止俟日後定有確期再發通告補行云云茲錄各人演說詞如下（一）「徐季龍演說」今日貴會是週年紀念大會鄙人有一句話欲貢於諸君者卽如古來有士農工商之别要知此不過因所做之事不同故有名稱之相異其實並無有階級等級之分譬如人身上之手足耳目口鼻因各有用處各有不同然不能因其用處之異而或貴之或賤之手有病則全體各部均受影響國家亦如之所謂士農工商各圑體猶之手足耳目口鼻也何者爲賤何者爲貴其可乎彼此互相圑結互相扶助互相指導則國家强矣（二）「李恒林演說」徐先生所說大槪諸位都明白了諸位出去可以勸告他人非人人互相補助扶持不能救吾中國（三）「曹亞伯演說」兄弟今日無别話預備不過要請諸位曉得凡世界上的人不做工·即不能吃飯若吃飯而不做工卽吃人是也無論何人總是天天有工可做不過所做之工不同遂有名稱之異外國人最重視工吾國反此故所有鐵路鑛務工廠等大好權利均斷送於外人而不知惜今雖稍有覺悟然已晚矣勞工神聖何可輕視耶（四）「蘇祖圭演說」無線電者二地相隔中間並不連以電線二處只有發電機及收電機機關者如甲處之發電機發生電壓時則其甲處之發電機機關中設有間隔之二金屬球此二球間即發生火花火花旣發則生電波此電波動中卽存有暗碼在焉此種電波可於轉瞬間傳達於徧地球上於是乙處之收電機關卽將此種電波收入於是收信械内因電波之震動而别而記號此但無線電信也將來推廣尙有無線電話無線電燈之創製吾等當拭目待之云云 
[工部局取締汽車之嚴厲]  
　　公共工部局對於汽車行駛取締綦嚴上月五號又出示張貼通衢告誡司機人等不得玩忽業務如違嚴辦不貸蓋所以鄭重人民生命也乃汽車夫與乘客兩皆以出風頭爲樂每至熱閙之處任意鼓機疾馳故自此項布告張貼後汽車下之新鬼仍時有增添現工部局爲維持人道計遂將取締手續更進一層譬如有兩汽車同向一方行駛而經過大馬路自黄浦灘至馬霍路之一段者後車不准超過前車蓋以該段行人最多各種車輛亦夥動輙肇禍故此項辦法先從該段施行巳由管理車務事宜之捕頭將此通知各捕房飭探分往所轄地段之各汽車行傳諭行主遵照並由老閘等捕房捕頭諭知派赴取締地點站崗或巡街之中西印各捕一體注意凡見汽車搶行及其他違章之事立卽抄錄該車號碼以便禀請官廳從嚴懲辦不知一般欲藉汽車而出風頭者聞此有所戒否 
[公共租界重定地價表（東段）（九續）]  
地籍號數每畝地價地籍號數每畝地價地籍號數每畝地價六一一三六○○六一二二七○○六一二六六○○六二二一八○○六二六○六○○六三一八七○○六三一九七○○六三二○七○○六三三○三○○六三四○三○○六四四○二○○六四四三五○○六四四五八○○六四四六八○○六四四八一·○○○六四四九九○○六四五○一·○○○六四五一一·○○○六四五三一·○○○六四五四二五○六四五五六○○六四五六三○○六四五七三○○六四六四三○○六四七五二五○四六九○五○○六四九一三五○六五○○五○六五○四三五○六五一○三五○六五一三三五○六五二○五○○六五三○二○○六五四○三○○六五六○三○○六五八五一五○六五九○二○○六五九三二○○六六○○一五○六六四四七○○六六四六一·二○○六六四八一·二○○六六四九一·二○○六六五○八○○六六五一七○○六六五二九○○六六五三九○○六六五六一·○○○六六五七一·七○○六六六○二○○六六七○二○○六六七五二○○六六七六四○○六六八○五○○六六八五五○○六六九○四○○六六九一二○○六六九二四○○六六九五二○○六六九六二○○六七五三三○○六八○八四○○六作○九四○○六八一二四○○六八一三四○○六八一四四○○六八一六三五○六八一八二五○六八二一二五○六八二七六○○六八三五一·七○○六八三七一·五○○六八三八一·五○○六八四二一·五○○六八四三一·五○○六八四八一·六○○六八五四一·八○○六八五五一·五○○六八五六一·七○○六八五八二·○○○六八六○二·三○○六八六三二·三○○六八六五二·○○○六八六六二·三○○六八六七二·三○○六八六八六○○六八六九二·三○○六八七○七　○○六八七二六○○六八七三六○○六八八○六○○六九○○六○○六九二○二五○六九二一二○○六九二五四○○六九二七　五○○六九三○六○○七○○五五○○七○○六三○○七○○五○○七○○八三五○七○七五一五○七○八二一五○七○八四一五○七○八五二○○七○八八五○○七○八九二○○七○九○四○○七○九四四○○七○九八五五○七一○○四五○七一○一四○○七一○四四五○七一一○四○○七一六五二○○七一六八二○○七一六九二○○七一七○二○○七一七一二○○七一八○五○○七一八一五○○七一八二五○○七二○一六○○七二○六五○○七二○七五○○七二○九五○○七二二○五○○七二五六○○七二三○一·○○○七二四○五○○七二四八二五○七二四九二五○七二五○二五○七二六○三五○七二七一五○○七二七二三○○七二八一一·○○○七二九○一·二○○一二九一三○○七二九三一·五○○七三○一五○○七三一○五○○七三五○一·五○○七四六○一·七○○四七八六·七四七九一·○○○七四八○一·六○○七四八一六○○七四八四一·五○○七四八五三五○七四九○六○○七四九一五○○七四九八四五○七五○○三○○七五一一三○○七五一二三○○七五一五四五○七五一六二五○七五一八四○○七五二○四○○七五三○六○○七五三一六○○七五三三四○○七五三四六○○七五三九四○○七五四○一·七○○七五四一六○○七五四二四○○七五四四六○○七五四六六○○七五四七　五○○七五五○四○○七五六二二·四○○七五六三二·三○○七五六六二·四○○七五七一六○○七五七二二·○○○七五七三二·五○○七五七四二·七○○七五七六五○○七六○○三○○七六七七二·五○○七六七八二·五○○七六八一二·三○○七六八二　二·○○○七六八五二·四○○七六九○一·○○○七七二一六○○七八五○七○○七八九三八○○七八九四四五○七八九五六○○七八九六五五○七八九七五○○七八九八七○○七八九九五五○八○○○五○○八○○一五○○八○○二七○○八○○三五○○八○○四六○○八○○五七○○八○○六六○○八○○七一·七○○八○○八一·七○○八○一○七○○八○一一一·七○○八○一二五○○八○一五五○○八○一九一·六○○八○二四四五○八○三一　·五○○八○三三三·○○○八○三六二·七○○（完） 
[上海物價指數表（四）（十）（六）]  
　　財政部駐滬調查貨價處八月第三週（十五日至二十二日）上海物價指數云本週指數爲一○七三比前月本週跌去千分之二十二適與前週相同就各類分别言之五金雜貨建築材料均　見提高糧食食物疋頭燃料工業用品五類跌去百分之○·一至一二不等疋頭糧食爲本埠市場之主要商品糧食類指數在本週爲一○九·七　在前月本週爲一一七·八匣月之間跌去百分之六强不可爲非暴落特自米指數猶在百分之一七一五以上以比例推之則去年值銀一元之食米今猶須納一元七角五分以上之代價無惑乎民食問題一時未易解决也棉布市面因各處棉花均有豐收之象無論花紗市面市目下俱難起色近聞有大批東紗疋頭源源來滬貶價脫售此於紗布市面尤不無影響本週倫敦電滙曾放長至六先令三　士一般四貨進口商　乘此結算先令頗多但去定貨時滙價尚差三先令左右照此合算成本猶在本埠時價之上也本週指數表列下 
（本表以八年九月物價作爲百分） 
 
[暹邏華僑回國]  
　　本埠華僑維持會會員許冀公劉燕卿前因調查暹邏華僑營業狀况及該國待遇華僑情形相偕前往實地查察茲因攷察事畢巳於前日附搭合生商輪回滬同來者尚有暹邏華僑陳欣木蔡俊卿二人聞陳蔡二氏此次回華擬投資祖國實業云 
[南洋兄弟烟草公司宴客紀]  
　　南洋兄弟烟草公司昨晚六時柬邀報界等人士在東亞旅館宴叙到者二十餘人由陳炳謙主席路錫三李鐵邃唐伯耆等招待觥籌交錯言笑盡歡至九時始散 
[請求撲滅田稻害蟲之呈文]  
　　日來浦東方面田稻間發現一種害蟲啄蝕稻葉一經被蝕全桿立時頓曾紀本報昨由洋涇鎭市農會會長沈文彬池廷棟等呈請沈知事設法撲滅其呈文云爲陳請事竊洋涇市區域内近日稻田中發現一種田瘟初起甚小不日即蔓延擴大甚至全田禾稻均現枯死農民驚恐異常年老者稱謂箬帽瘟以初起若箬帽大也且稱吾鄉數十年前曾患此惟偶一見之未有若此次之普遍且迅速而擴大者昨經農會長帶同農民親往田間察看見被瘟之稻枯死若灰指捻成粉與普通之死稻不同瘟稻根下發見細蟲成羣能躍能飛若蚋若蜢色黄身長一分餘跳躍甚速不易捻捉而其由何蟲化生并其化生程序驅滅方法農民全未知悉當勸農民將枯稻撤焚以冀稍減染傳伏查吾鄉農田慣例棉稻間種故禾稻實居半數農民日前受米貴影響巳覺惟悴難堪正冀今秋禾稻豐收庶幾稍蘇疾困乃晚稻登場祇須半月平價局有撤銷之議而田瘟日夜擴大照此情形恐不半月中卽將遍野焦枯顆粒無望設或至此何堪設想爲特備文急行呈報縣長鑒核俯賜派員 
 
 
 

Page 11

 
 
Ｈ>第三張 
偵勘并乞轉行農學機關派科學專家實地考察以便研求防治方法俾免凶荒而舒　民困實爲公便 
[農會限期改選之廳令]  
　　上海縣沈知事接江蘇實業廳訓令云案奉農商部第七九六號訓令開准江蘇省長咨開農會職員照章滿任至數年之久延不改選應否依據暫行法第二十六條飭令改選或改組處請明白解釋等因准此查農會暫行規程對於職員改選雖無明文限制惟該規程中第一十第五項有職員選舉任期及退職之規定是　項農會呈報時必將職員任期明白規定方能核准來咨所稱職員作滿延不改改選一節應即先行飭令限期改選如不遵從再按照該規程第二十六條違背會章第四項辦理除咨復外合亟令仰遵照此令等因奉此查各縣市鄉農會前經本廳通行各縣切實整頓並飭照塡詳表備核在案迄尙未據塡報齊全即察閱送到各表亦尙多任期早滿或久未改選等處奉令前因亟應規定限期將應行改選各農會飭令依限改選以歸一律而便整頓茲由本廳酌定限期一個月合行令仰各該知事趕即嚴飭縣内應行改選各農會一律遵限改選即行照章報候核轉並查照前頒表式一併補送備考如有逾限不遷應即恪遵部令辦理並仰知照除通行外此令 
[悚地收入准予暫緩解部]  
　　以公佈廳監預算之日爲止 
　　上海縣署昨接齊長第三九三○號訓令云案查前准司法部第五○五號咨開查本部於民國三年九月間頒行整理司法收入規則曁縣知事徵收司法各費規則歷經各省區照辦在案惟原規則所定各條因此次呈准司法收入作爲籌建廳監專欵有應行變更之處亟宜重行修訂以資整頓茲由部繕具修訂整理司法收入規則於本年六月二十日呈奉令准以案相應刷印原呈及規則咨達查照並希飭遵計鈔呈一件規則一本等因並續准函送改正規行先後到署當查規則所定各辦法核與蘇省歷年辦理情形殊多抵觸即經令行財政廳查案核議卽據財政廳復稱各縣司法收入向係抵支司法經費今奉咨飭將各項司法收入儘數提解部庫則司法經費頓成無着國家預算本未列計又將從何撥支應請咨復司法部體念蘇省財源涸竭應付維艱將各廳縣收入暫循舊案辦理等情前來又經據情咨達各在案茲准司法部咨開查分年籌建廳監計劃前經呈准事在必行並由部編具歲入歲出預算咨送財政部彙交國會審核在案惟此項預算核定尙需時日在預算未公布以前所有九年度司法收入暫照舊案辦理業經本部通令各省高等審判檢察廳遵照在案茲准前因相應咨復查照飭遵等因准此除通告外合行令仰該知事即便一體遵照此令 
[三誌長浜路西人越貨傷人案]  
　　自滬西長兵路一千八百號門牌内發現某西人越貨傷人案後駐滬外交圑因於外人信用攸關非常注意連日各捕房均遴派中西幹探分赴虹口輪埠車站嚴密偵查未識能弋獲否 
[王道尹派員調查奉賢越獄案]  
　　奉賢監犯越獄刦械一案齊省長以案情重大昨特令行滬海王道尹就近嚴密調查復候核辦王道尹已派某科員馳往調查以憑詳復 
[楊日華仍不服判决]  
　　粤人陳秉祥前訴同鄉楊日華將伊子陳錫霖擄去藏匿無踪請求究追等情曾經上海地方廳判處楊死刑楊不服遣家族投控省公署令飭該廳重審經地方廳提齊人證重審之下改判楊無期徒刑在案茲悉此案自重審判决之後楊日華依然不服提出理由具詞聲請上訴業經代理江檢察長核准備齊公文定於今日飭警將楊押乘火車解赴蘇州高等廳訊核 
[聶少卿已准緩刑]  
　　湖南人聶少卿當王揖唐爲北總代表駐足哈同花園時在外揚言謂王氏願出善價購米十萬石有米販宜興人歐陽漢友者信以爲眞三次子聶洋一千八百元作運動費迄爲介紹嗣爲王氏所聞報請中外官廳查緝五月間由老閘捕房將聶及與聞此事之邵澤棠獲解公共公廨王氏亦派代表到堂請求嚴辦業經張襄讞及義領羅斯判决聶押西牢三年邵具結開釋均誌前報茲悉聶之家屬知原告人業已離滬故延律師援新刑律第六十三條（受四等以下有期徒刑或拘役之宣告者自審判確定之日起得宣告緩刑五年以下三年以上）第四項（有親屬或故舊監督緩刑期内之品行者）於上星期六乘原審中西官之堂期禀准緩刑着聶省卿改交三千元舖保限五年内不准再犯刑事現聶之家屬正從事央人具保一俟覓妥即可將聶保出西牢矣 
[大圑鎭巡警毁店案歡了]  
　　浦東大圑鎭警局巡警向中市餘記南貨店賒物不遂搗毁該商店物件各商家羣起不平等情巳誌昨報茲悉此事業經地方紳董出場調停朱區員亦查明實係曲在巡警遂斥革肇事之巡警並備香燭邊砲送往該商店服禮向各商店勸導了事 
[浙軍官畏罪潛逃之協緝]  
　　松滬護軍使署昨日通令所屬各軍警文云爲通令事頃准陸軍部文開案准浙江督軍咨開據浙江陸軍第一師師長潘國綱呈稱該師步兵第四圑一營三連司務長胡福祥下士周其高又三營十一連額外連附孔宣中士胡韜等四員名於厦門撤防之際受陳肇英等之動希圖破壞事經敗露畏罪潛逃並携去手槍二支步槍七支繕具面貌君請通緝究辦查該額外連附孔宣曾經補有步兵少尉實官擬請轉呈即予褫奪一併通緝究辦等情咨轉到部經於本年八月十六日呈奉大總統指令呈悉孔宣着即褫奪原官通緝究辦此令等因奉此除分行外相應檢同面貌書希屬一體查緝務將該司務長胡福祥等四員名拏獲送解浙江督軍署依法訊辦以肅軍紀等因附貌書二紙到署准此合抄面貌書令仰該營長即便遵照轉飭所屬一體恊緝務獲解究此令 
[學校消息併紀]  
　　坤範女學新閘梅白格路坤範女子中學昨日（五日）上午九時第二次敎職嗣會議列席者有沈甫霖周冰心梅頌先俞良哉戴欲仁俞子舒諸君俞文耀毆陽紉秋王含章紀國楨楊英華郁潔如蔣佩玉諸女士由學監梅頌先主席討論之後僉以學生對於各種科學咸抱客觀思想以致無責任心即使成績斐然結果亦不過成一種器械敎育而已新閘一帶學風之不良實由於此吾人天職所在豈容坐視匡救之法當在引起學生對於科學上之趣味以自動觀念爲目的則教育庶能發達當時並由梅頌先將印就之紀事錄發給各敎員以便隨時記錄關於敎授上之心得及困難問題云 
　　愛國實業女校陸家觀音堂西首蒲石弄昌餘里女子愛國實業義務學校係校長汪織雲女士於去秋創立原以招致失學失業之女子授以相當之學業俾獲生活之獨立由其父汪寳山及董事魏廷榮魏乙表包達三徐維繪邵仲輝戈公振榮子威黄奠華等襄理校務任籌經費該校向設之家庭工業科不日舉行畢業現又添設機織速成科走一年畢業聞已開始招生云 
　　女子體操學校亦門外林蔭路中國女子體操學校於昨日午後三時行開學禮男女敎職員曁全體學生均準時到校敎職員相繼演說關於本學期之敎科及敎授上之種種方針閉會已五鐘矣 
　　珠玉業學校日昨侯家路珠玉業義務學校行秋季始業式上午九時振鈴開會公推創辦人張秉鑫主席報告上學期經過情形畢即行開校禮旋請校董鄭雲芳王友松并總理張秉鑫代表校董陳養泉程心伯致訓詞及校長張文棣致訓詞并定於陰歷本月二十四日正式授課攝影茶叙散槶時已正午聞張秉鑫張文棣二君在該校校設立義務英文商科夜校在便商業實用云 
[紀聖約翰大學補給學位]  
　　約翰大學上學期畢業詳情巳紀各報茲悉尙有未考學生三人已於日内將各科考試完畢得有畢業文憑云茲將補考生姓名列下楊宗慶得優等文學秀士學位并譯學况賽金牌一方翁文濤得優等政治經濟秀士秀位方麗生得文學秀士學位聞楊君現任約翰青年會中學敎席云 
[瀋陽高等師範學校招攷新生]  
　　上海縣知事公署布告云案奉江蘇敎育廳第一六二七號訓令内開奉敎育部訓令第三六一號内開據瀋陽高等師範學校呈稱本校現有之學生計國文史地部·數學理化部·博物部·本科一年級三班應於本年暑假開學時升入本科二年疑業國文史地部·英語部·數學理化部·博物部·預科四班應於暑假開學時升入本科一年疑業現在爲謀學級編制之順序自宜於本年暑假開始之學年再招收各部預科新生四班以資銜接而期完備茲經遵照向章擬定各省選送學額分配表曁招收預科學生辦法十三條呈候鑒核如蒙核准伏迄咨行各省區長官按照辦法攷選依期送校復試並祈特别聲明所有選送各生如該省不足額時寗缺母濫再本校此次招攷新生本應早事籌備唯以時局不靖道路梗寒故未能早日舉辦合併聲明所有擬具本年招生辦法緣由是否有當理合繕具各省學額分配表招攷學生辦法各一份備文呈請察核施行等情仰即按照該校招生辦法及名額表選送學生如期到校復試合亟抄錄原件令仰該廳遵照辦理可也此令等因並發下招生辦法及名額表奉此茲定於九月十六日在南京攷試合將招生辦法令發仰該知事查照布告週知如有志願招攷者務於九月十四以前携帶相片履歷及畢業證書來廳報攷聽候試騐逾期槪不收攷母得自誤除分令外此令等因並發招生辦法到署奉此除勸學所查照外合抄辦法布告仰中學及師範學校畢業各生一體知悉如有志願投攷瀋陽高等師範學校考務於九月十四日以前携帶相片履歷及畢業證書逕赴江蘇敎育廳報名聽候試騐母得自誤特此布告 
[青年會昨晚之演說]  
　　保定軍官學校廖登衢君富於軍事學識及經騐近應馮玉祥旅長之聘往任創辦該旅陸軍青年會事道經滬上四川路青年會昨晚八時特請其演說「中國軍人根本改革之要素」其主旨即在軍人宜重道德六字蓋中國現在之軍人本非可槪行菲薄但欲求全體之美善非注重道德不爲功也演詞甚爲鬯達至十時始畢由鈕立卿主席致謝而散 
[拳術研究會開談話會]  
　　拳術研究昨日下午一時開談話會到者數十人公推汪禹丞主席首由主席報告宗旨畢復謂會中用去欵項共洋八百三十餘元存欵所餘無多將來會中應支經費究應若何分别擔任請請諸君公决次由吳應培起言經費一事固屬重要惟會中内部章程均未擬訂完妥本席對於經常用欵尙可設法募集至章程一節急須從速擬訂否則未免有負林君發起之苦心云又由汪禹丞提議起草一切應由發起人擔任敎授一切應由各敎員　任吳應培又提議發起人中對於北社會服務者極少空閑工夫現擬先請于孟騰任起草然後再請人修正以期穩健最後朱賡石吳應培曾春生汪禹丞等相繼討論會務進行事宜六時遂宣告散會 
铁 
[救主堂舉行第二次大禮拜]  
　　昨日（五號星期）虹口狄思威路聖公會救主堂童子禮樂集舉行第二次音樂大禮拜上午十時來賓陸續蒞止適值烈風猛雨故其數較少於上期除該堂教友外約數百人會中秩序如下（一）禮樂全集（二）雙合四音（三）吳恩濤吳恩沛雙音（四）徐六律下音獨唱（五）三音合奏（六）李克坤上音獨唱（七）該堂區牧朱荷元歡迎年會陳已生升任鄭州青年會總幹事祝詞（八）禮樂選篇（九）會衆代表刁信德贈禮物（十）陳已生演講臨别紀念（十一）童音獨唱（十二）成人雙合四音時至正午散會 
[統益紗廠續集投本]  
　　本埠新組織之統益紗廠已舉定總經理吳麟書副經理張雨春等集六千股每股百兩計六十萬兩在公共租界莫干山睡購地四十畝建築房屋已購錠子二萬只並向愼昌洋行定購花旗機器現計購地造屋及購錠子機器等所費約六十萬之譜昨日（五號）下午七時在一权香召集各股東開會以前股六十萬已將告罄將來開幕營業尙須鉅欵故須續集股本三千股計三十萬元當經到場股東胡耀廷董仲笙等全體贊成並聞所購之機器錠子大半已到滬一俟房屋造竣即可開幕大約在九十月間所定商標爲彩花蝶云 
[四明公所酬贈劵發表號碼記]  
　　四明公所北廠募捐共捐集洋二十二萬四千七百四十六元每捐洋一元曾給有酬贈劵一張昨爲發表中酬贈券之號碼由該公所邀請朱荷三葛虞臣方式如周湘雲等諸同鄉到者約二百餘人在該公所日暉港南廠監視發表先由陳蓉館報告發表號碼辦法次公推周湘雲周茂蘭檢騐號碼木株次由洪賢鈁辦理發表號碼方法並由王蔭亭葛尉平將發表號碼逐次報明計第一名十一萬六千四百六十九號係杖錫山圑朱哲甫所募名下第二名三萬三千五百號係啓霞山圑范回春所募名下第三名十八萬八千三百二十五號係沙嶺由圑李詠裳所募名下第四名十萬零七千一百二十四號係金峨山圑孫梅堂所募名下　當一二三四名發表時拍手歡呼並奏音樂旋李詠裳君名下所得第三名酬贈洋一千元如數撥助四明醫院尤爲熱誠云 
[藥業公所遷回原址]  
　　小南門藥業飲片公所藥店主方而所組織自店夥葛克鑑因要求加薪問題雙方惡感甚深内地官廳對於該公所亦甚注意遂遷至法租界李梅路福安里十號暫避風潮茲各店主鑒於時勢潮流多數允加薪俸和平解决官廳訴訟亦已終了故該公所已於日前遷回原處矣 
[改建典當橋之會議]  
　　滬紳王一亭等發起修建浦東北蔡附近之典當橋一事曾誌前報昨在滬南浦東公所開會討論進行到者爲王一亭傳佐衡孫一善高德甫衞誠甫朱南泉陳文奎等公推王君主席首由傅佐衡報告發起同人募捐及預算工程情形次經衆討論辦法决定典當橋舊料移建香花橋之用該橋改建工程費計洋七千二百餘元除舊料估值四百八十元外尙有六千八百餘元由發起人先墊付一半以二十一人分派每份計洋一百五十元尙缺少五百元由王一亭再認募三百元北蔡高德　衞誠甫等再認一百元朱漢江陳文奎再認募一百元不餘募捐不足數及工程費溢出者再由發起人統籌完工定於本月内收欵嗣公推傅佐衡經收捐欵高德甫爲工程監察並請張效良君擔任打樣督工次議北蔡發起人募捐同時修理香花橋與典當橋併案請給佈告將來亦一併報消其發出之捐簿及收條票根將來亦須一律收回查造報告册以招信用比議畢散會時已傍晚矣 
[天韻樓新屋將開幕]  
　　永安公司屋頂天韻樓新屋現已完全落成内部修葺亦漸次竣工聞擬定八月初旬開幕現方羅致各種游藝聞大戲場中定開演小京班及最新長片影戲想開幕之日必有一番熱閙也 
[泰亨源銀樓分設甬埠]  
　　北市泰亨源方記金銀爐及銀樓自延亦銀爐公所董事姚明生總理以來營業已推廣至東三省曁南潯等處異常發達邇又在寗波糖行街分設泰亨源寗記赤金舖一切佈置業已就緒聞定於本月（陰歷二十六日正式開幕至金銀技司昨上總號派往三十餘人旋因輪船爲大風雨停開改乘滬杭甬火車前往矣 
[聨益施材會近訊]  
　　江蘇吳縣人趙阿大年二十八歲前患疫症於昨日死於公共租界天津路中國紅十字會時疫醫院内又江蘇泗陽縣人尙阿大年四十四歲亦患疫症於昨日死於華界寳山路中國公立醫院内　又威海衞人周惠益年二十八歲因病死於公共租界仁濟醫院内上海聨益施材會聞訊後　飭令扛夫分别舁材前往殮葬聞趙阿大與尙阿大之屍材埋於引翔港該會會塚周惠益屍材埋於徐家滙路南首山東會館所屬之義冢内云 
[水警區長通緝搶刦絲船之贓盜]  
　　江蘇水警第一區沈區長昨日通令所屬各隊略謂案奉廳長第三四六號指令本區呈報裝絲船户沈啓龍被盜在途截刦贓物情形由奉指令内開呈及贓摺均悉查此案盜匪結夥三人以上各持刀械攔路截刦雖失贓無多而情罪重大仰該區長嚴令各該隊購線上緊偵緝贓盜務獲解究以清航路而遏匪氛切切此令贓摺存等因查此案前據絲業會館轉報到區據經分别呈報通緝在案茲奉前因除分行外合亟令仰該隊長即便轉飭承訊警官加緊嚴緝贓盜務獲解究母任鬆懈切切此令 
[各被告交保候訊]  
　　邢伯韜在公共公廨呈控吳銘齋不理欠銀二萬兩並掯留賬簿又胡憲章呈控張梓祥不付珠花價洋一千五百元又亞西藥房呈控汪耘浦不理欠洋一千四百零五元又張漂記呈控張榮棠不付期票又張秉榮呈控大昌祥鐘表店之陳保康不理擔保貨欵各案均由駐廨包探於前日將各被告傳案着照章交保候訊 
[李伯賢被控案展期再訊]  
　　義商卜樂尼在公共公廨刑事科狀訴常州人李伯賢騙去洋一千元等情業由捕房票拘被告到堂訊判交一千元人洋並保候訊在案上星期六屆本案續審之期被告之律師已經離滬另託一律師到堂請求改期而原告之律師以被告臨訊不到遂亦有申述經中西官諭候展期再訊 
[途遇誘賣髮妻之拐匪]  
　　嘉定人莊愛生向在老北門内爲成衣匠其妻　氏偕伊姑陳氏同在西門内翁家弄葉姓家和傭已有多時今年四月十五日莊殷氏被唐關福勾引偕逃初則借宿旅館成姦旋即帶至本邑西南鄉閔行鎭串通蟻媒將莊殷氏賣入花烟同爲娼莊陳氏見媳走失報告伊子莊愛生各處探訪始悉端倪即赴閔行設法將妻贖出帶因家中昨晨行至西門内與唐途遇遂喚警拘送二區二分所並將殷氏送案孟警佐以安屬刑事命送檢廳午後經檢察官預訊一過判莊殷氏唐關福分别收押候辦 
[火車撞傷鄉人]  
　　昨日（五日）滬杭路由杭開滬之第一百零九次特别快車將到第一百三十六橋時有一鄉人在軌道中行走被車頭撞出司機人立時停車將傷人扶至車上送硤石鐵路醫院内請爲醫治 
[汽車撞倒老叟]  
　　湖州老人沈貸年已七十有二昨日下午二時半在公共租界南京路口福建路向南行走遇有某號汽車駛來不及避讓遭撞倒地跌斷左腿骨由老閘捕房三百八十九號華捕瞥見前來抄錄汽車號碼另雇車送受傷人往仁濟醫院醫治一面據情呈報捕頭請究 
[汽車撞傷男孩]  
　　某洋行洋人某甲前晚七點餘時駕駛自備汽車行經法新租界霞飛路適有陳姓家七歲男孩在途行走一時不及退讓被車撞倒跌傷頭部血出如注後由巡捕到來雇車將孩扶上車中連同該洋人一併帶入捕房飭將該孩送往醫院醫治聽候核奪 
[跳電車跌傷頭顱]  
　　昨日上午十二點時有年約三十餘歲身穿藍布短衫褲形似小販之某甲搭乘民國路電車行駛至小東門外法租界舟山路忽然躍下跌傷頭顱由巡捕到來旣入捕房諭令送往醫院醫治候核 
[警察查獲嗎啡犯]  
　　無賴丁華封薛阿二楊阿三等三人近在西南鄉一帶各村鎭專代人打嗎啡針經縣警察三分所查悉飭警將該三人拘獲抄出嗎啡及針申送上海縣警察所轉送地方廳由檢察官訊供判押候辦證物存案 
[搶攫煙土]  
　　唐怡生日前在某處購來烟土兩大包行經法租界菜市街突來流氓陳友根等六人將烟土强搶而逸唐大聲喊捕適有包探巡緝到來帮同將陳拘獲惟原贓已被同黨取去當將陳解入捕房經捕頭詰據陳供實係在逃之王某起意餘供支吾諭令管押聽候緝拿同黨到案究辦 
[鞋匠因貧圖盡]  
　　寗波鞋靳王阿希自失業後貧難度日遂萌短見前日縱身躍入蘇州河内圖盡當爲巡捕所見急即救起帶回捕房經捕頭詢明尋死緣由稟准公共公廨備函將王送交寗波同鄉會資遣回籍 
[小酒店深夜賣酒]  
　　新閘重慶路五百零五號門牌小酒店前晚夜半尙在賣酒被七百號華捕查見以其故違定章回訴捕頭業已稟請公共公廨出單傳該店主席明正到案訊罰 
[大閙花烟間]  
　　無賴朱六庭張漢云兩人日前至法租界吉祥街鴇婦張王氏所開花烟間内狎游不遂所欲前晚糾黨十餘人闖至該院將檯凳花瓶等物毆打一空當由王氏出外喚捕到來將朱張兩人拘獲餘均逃逸帶入捕房經捕頭詰據朱等供認毆打不諱諭令管押聽候補緝同黨到案併究 
[淞滬警察廳批示七則]  
　　顧貽孫批呈悉查爾子顧瀛前以游蕩不務正業業據該公民報警解案當以身上時患瘡疾片送上海醫院療治以期得除痼疾而收束放心乃前准該院來函陔悉竊取同室病人衣飾携贓逃逸如此怙惡不改殊爲法律所不容業已派探嚴緝俟獲案解送法庭嚴辦矣繳賠償醫院病人損失洋八十元仰候知照該院具領可也 
王世權批呈及匿保名信函均閱悉查警察之於人民有保衞安寗防止危害之責如果發生兇暴情事儘可就近報警拘究仰即知照 
徐留和批呈悉准予交保惟不得擅自遠離聽候隨時傳案質訊爲要 
胡端甫批呈悉案經函請救火聨合會調查仰候復到核辦毋庸多凟 
周尙卿批呈悉查爾女夫死守寡情殊可憐在姑嫂固宜施以慈愛之忱而卑幼尤應盡其侍奉之禮乃歸寗不返不告而行試問釀成此種情形是誰之過歟當前次傳訊一再勸諭侍姑同歸乃執意不從堅有進堂暫居之聲請本廳乃至從雙方意思起見姑准勉如所求來呈多誤會之處特爲明白批示仰即知照 
王翰章批呈悉查爾子王二寳訊明尙無不法行爲業准交保開釋仰即知照 
丁雲汀批據呈各節是不屬實仰候行區秉公查辦可也 
[誌謝]  
　　昨承勞動界週刊社惠贈該週刊第四册一册書此誌謝 
專件 
[草擬湖南省自治法大綱（三）（續）]  
　　（二十四）地方審檢廳以省長所任命之法官組織之其法官之任用及保障從民國法令所規定（理由）爲司法獨立普及起見應由本省自辦但高等廳以上仍歸中央監督 
（二十五）本省設平政署其組織以法律定之（理由）爲救濟行政起見不能專仰中央平政院故宜自設其最高審級則中央平政院也（以上司法及行政裁判） 
（二十六）凡他省軍隊永遠不許駐防本省（理由）國軍應存應廢固屬於别問題但現在客軍駐防全襲滿清遺制宜絶對排斥故當規定於省法中永埀厲禁 
（二十七）廢止省内所有舊式軍隊代以國民軍其國民軍之組織别以法律定之　（理由）省民爲自衞起見不須常備軍但有寓兵於農之國民軍而已足立國民軍之組織則瑞士成案可稽也 
（二十八）全省公民自二十歲至四十五歲之間須合計有十二個月在國民軍中服義務（理由）此項規定參酌瑞士制度蓋國民兵役義務並不免除但可以延長分期服役非如德法日等國之徵兵制度將初成年之國民奪取其求學謀生最吃緊之光陰以學殺人也且國民軍皆就地服役廢時廢業不多而於國民身心之鍜鍊皆有實益亟宜効之（以上軍事） 
（二十九）全省人民不論男女自六歲至十四歲皆有受敎育之義務（理由）强迫敎育之必要無待贅述欲求實施當以省法嚴格規定之（以上敎育） 
（三十）本省内各縣各市各鄉自行制定之自治根本法不與本法相觸背者皆......承認其効力（理由）民治基礎愈低級之自治圑體愈關重要故省根本法當以容納縣市鄉根本法爲原則（以上縣市鄉自治） 
（三十一）省議會三分之二以上之表决工全省公民十分之一以上之連署動議得提出改正省法案由全省公民總投票决定之（理由）美國各州憲法瑞士憲法德國新憲法之改正程序皆略同之（以上改正本法）（完） 
來函 
[少年宣講圑啟事]  
　　敬啓者敝圑定陰暦八月一日假座大舞臺演劇籌欵曾蒙各圑體各個人熱心諸君擔任售券及購券深感贊助盛意倘有退劵請於陰暦七月二十八日以前退下逾期恕不收退想此演劇籌欵係屬義舉定邀原諒特此預告少年宣講圑謹啓 
雜評二 
[京粤條件簽字說（訥）]  
　　靳閣所視爲第一大問題之和議據今日上海消息已經簽字矣謂爲靳閣政策之成功可也然吾所疑者所謂簽字者何人歟李總代尙在假期中果亦允簽字歟抑僅由兩方政府簽字而即發表歟吾謂和議機關旣尙在當必經過此一番正式手續而此手續果已經過否此不能無疑者也即簽字之手續完全矣而所謂粤之方面果已盡同意歟將來果能實行此條件歟即已同意而又能實行矣滇黔川方面又將奈何然則所謂統一者僅京與粤之統一耳京與粤以外之不統一如故也况乎京粤簽字之說亦尙未可盡信者哉 
公布欄 
[滬海道尹公署]  
　　批示崇明縣公民觎應乾等呈爲環請飭縣增設視學員以重敎育而促進化由據呈已悉查視學員應否增設仰即巡赴縣署呈候核辦毋庸來道率凟此批　又批寳山縣公民楊世棠呈爲設立燈塔事務所擬即自行收捐懇賜行縣函知商會併出示佈告由據呈巳悉查此項燈塔捐擬自行抽由有無窒碍仰候訓令寳山縣知事轉函吳淞商會查核妥議呈候核奪此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[隨便說說] [  丁悚]  
現在上海的奬劵就是前清發財票的變相我記得十餘年前老北門一帶的彩票店雖然不少然而還比不上現在的發達因爲年來人民的生計問題困難想饒倖發財的也就多了發行奬券的人是極能夠知道其中的緣故所以投人所好自己坐得其利你們想妙不妙至於這裏的重重黑幕我們局外人也揭破不了許多要望官廳方面去禁止也無非是緣木求魚實在没有希望的最好自己不求意外之財像我一般永遠不去買那彩票那末許多的彩票店大家祇好關門大吉了罷 
還有一般勞工苦力的人不論男女老幼都是歡喜打花會况且都是執迷不悟的我住的地方對過都是這種人家就我親見親聞因此而費時失業釀成種種可悲可痛的事不知多少唉可發一嘆 
社會上敎育不普及不但家庭受害而國家受其害亦不在少數就像現在七月的一個月裏無論大街小巷倒十有八九在那裏興高彩烈的鬧那個盂蘭勝會試問結果究竟得着些什麽益處我想國民程度高些能夠拿這些精神和財力去籌備國民大會豈不是很好的一件事嗎但是那裏辦得到所以我說這就是敎育不普及的壞處了 
筆剳 
[漢水記（下）] [  鴛雛]  
　　女大驚念其人必死矣雙死之誓猶在耳也吾從之耳遂亦騰其嬌軀步幾五步裙幅爲樹根所鈎一撕立破此兩人前後不少離蒼茫中撞倒公司之園役役即司門者方　瓶市酒而歸一撞瓶碎於鐵闌之桿酒乃四飛役大詈無恥男女披足追之顧侏儒狀乃萬苦園西爲漢陽之水横亘其前餘霞猶浮水面懷良奔至一返顧縱身即下女力躍從之江水起兩巨圜似弔求死者以花圈浪來并圈亦無有役毛骨驟聳失聲號驚爲遇魅數號江面似有應聲而江中之聨畹不復有聞浪觸其酥胸痛乃徹骨一身爲浪所抛輕如　子然尙有知覺張臂欲曏得懷良合抱而死勿復離去數攫不得指上所套心良定婚之戒指已爲湧去轉念懷良求死若是之驟彼特海軍學生殆紿我耶更轉念自責曰聨畹無良奈何疑吾心愛者思時一心待絶更無他慮不知更歷幾許時張眼以會鬼物此鬼境亦奇特乃在一巨輪之艙中環以男婦無數尤有外國老鬼婦進藥藥已園役之侏儒呶呶謂已生實彼之功吾㗋振啞矣吾酒瓶碎矣勿償吾酒吾肯干休者復有告聨畹以示死者謂適輪船到埠聞侏儒呼以求生圈得汝聨畹曰得溺人一耶二耶衆曰一耳聨畹大哭曰君輩母拯吾吾忍負吾懷良耳一哭而暈再醒時家人俱在易地爲醫院矣女無言但念長江滾滾良人之尸隨波上下矣悲極莫得死法則亦聽之月餘病起家人不以兩家事告女亦勿問某日讀報有京中雜訊一節云某日海軍畢業生婚於某巨宦之女盛梧一時云女不期慘笑如怪鴟一笑腦中溺人之幻象破矣（終） 
 
[筆姿不一越寫越難]  
劇談 
[霓裳新話] [  野]  
　　戲劇盛衰亦關國運昔時戲院延聘角角必以鬚生爲正宗今則反其道而行無論青衣花旦苟挾色藝而來莫不懸掛正牌致稍負時譽之鬚生反作依榜門户計（如王鳳卿於梅畹華譚小培於尙小雲）爲尤著者所謂正聲不作大雅云亡也 
人但知譚呌天與孫鞠仙齊名同爲鬚生界泰斗實則鞠仙於清光緒初年已負盛名彼時呌天正淪落京師迨長庚物故桂芬輟業呌天方融諸家於一鑪聲名大噪然就藝論藝譚祇能重神味不重氣魄唱時雖極一揚三嘆之致而冐大不韙者直痛詆爲亡國之音言者過甚正非無所感而發人有舉羅小寳謂尙得譚氏氣息者余謂羅委靡不振更較譚變本加厲使於病院中擇一略諳歌曲者强之登臺曰此 
　　譚氏宗派也顧曲者亦將甘受其欺乎一笑 
環顧海上鬚生一席幾不絶如縷劉永奎以黑頭改鬚生唱孫派上天台雍凉關曹操逼宫諸戲尙有一二是處有時效汪伶隱之獻地圖哭祖廟馬前癈水諸戲則又令人廢然而退矣 
偶至大世界劇場觀孟筱冬所演各劇臺步聲容均臻化境卸妝後依然活潑潑地十四齡之好女子娟娟此豸前途誠未可限量 
新聞拾遺 
[新嫁娘眞維新] [  諤]  
浙江硤石鎭富紳孫某之女年屆花信姿首可人在鎭上某女校肄業因沾染時髦習氣日與同學姊妹穿男洋裝招摇過市其佼屢次詰責仍不稍悛近其父爲擇壻於米市鉅商陳某之子迨出閣時依然着别洋裝登轎其母禁阻不可及抵男家一門大駭觀者亦爲之譁然陳某以該女如此放誕心頗不悅聞擬與冰人嚴起交涉結婚後仍交還孫某管束云 
[莽和尙太魯莽] [  率眞]  
寗垣舊王府某姓日前下午忽有一和尙藉化緣爲名見某姓家無男子便入門坐下意欲與某姓婦閒談某婦大嚇不知何意正惶恐間適某姓主人由外歸來見和尙高坐堂上便問來意和尙大窘一時面紅耳赤言語支吾主人見其情虛知非善良不禁大怒卽回和尙批頰數下後經街鄰調停和尙亦再三認錯始縱之去 
[是奚可者] [  醒佛]  
四馬路某印字店日前有某甲者定刻象牙圖章一個字爲賴鳴三豈該店夥某一時偶不經心誤刻爲賴鴻三及後察覺已無可如何遂異想天開將某甲所書賴鳴三之鳴字改爲鴻学迨某甲往取以所刻不符向店交涉該店反謂某甲自錯某甲以明書賴鳴三安得爲賴鴻三即將原書細閱墨跡濃淡分明改痕顯然而該店仍堅不認錯彼此爭攘不已後經鄰人出作魯仲連其事始寢云 
[又何必乎] [  露]  
本埠南門内虹橋朱姓家有女一年方二九讀於某女校本將於今夏暑假畢業奈至暑假女因考試不 
及格未曾畢業詎女好勝性成自遇此事後羞愧異常哀哭不巳其父母百般勸解之亦不止因於上月某夕吞銅元二枚以擬自盡迨家人知悉急送至醫院醫治聞至今猶未全愈云 
小說 
[社會小說衆醉獨醒（一四三）] [  瞻廬]  
　　第二十四回做活計補充學費理亂絲賠貼功夫 
善珍聽了這一派話又是好氣又是好笑只得勉强答道徐伯母我家一貧如洗不靠着做些活計怎能度日娘子把善珍身上打量了一徧點頭說道一家不知一家的事我是喜打牌的便道你們也喜打牌看你這般境况艱難自然要趕緊做活計不比你徐伯母吃飽了白米飯成日家没事做闖到你家裏來尋張老太太打牌消遣善珍聽到這裏才曉得他喚住自己並没有甚靡要話動問不過來覓房東張老太大賭錢消遣便說徐伯母請裏面坐張老太太今天在家裏你不妨去會他娘子尙不肯走依舊絮絮答答說些没要緊話小狗子吃完了糖瞧見善珍手裏的妃色經顔色鮮明十分好頑伸着潮濕黏膩的指頭想來拔取一縷慌得善珍掩護不迭正在没主張的當兒郤見房東張老太太從裏面出來招接徐娘子進門善珍如釋重負急急的溜入自己家裏郤見善寳帮着老娘都在那裏骨碌骨碌的掉絲善珍怎敢躭擱趕把一緺經分做四組綳在絲砣上又把六角形的軸頭穿上掉柄掉柄架上搜車捉了絲頭然後拽動拽車姊妹倆各放手段比較遲速善珍一壁掉一壁說道今天這十緺經須讓妹妹早完磋着了長舌根的徐伯母絮絮答答一時脫不得身他自没要緊我們的光陰是金子做的白白地爲他躭誤了一刻鐘善寳笑道姊姊你久不進門我料定你被他纒住了便在張太太那邊通個信呌他出門去招待客人張太太一出了門你才能抽身入内善珍道我原奇怪張太太怎能曉得門外客來郤不料是你通的信虧得你替我解圍要不是只怕這時還不得脫身 
自由談之自由談[  鵑]  
　　費長房縮地術吾每恨其不能行於今世果能之者則舟車可以廢止郵電可以不作游子乾思親之涙思婦無懷遠之情而有情兒女時興蓬山萬里之感者亦可朝夕把晤不復知想思之苦此寗非天地間盛事哉今日之世雖號稱文明而終未見有大科學家繼費長房而起者吾不得不歎今世之無人矣 
 
 
 

Page 15

 
 
   
 
 

Page 16

 
 
常識 
常評 
[國民大會與僚小會] [  箴]  
　　國民大會各人各主張主張愈多實現之期愈遠 
官僚小會經一度之協商必分得幾人之地盤而國民尙日日作門外漢自謂欲解决國事 
非官僚智而國民愚也人人挾一我之見存則雖聚羣智於一堂而永無解决之日而彼官僚之秘密談判早已各得其所欣然攫取地盤而去矣 
夫使官僚所執之地盤而無關於國民之利害則國民聽之可也然旣曰地盤則明明爲官僚攫得之大利可知矣官僚之大利即國民之大害又誰不知之知之而所謂解决國事之大問題乃人各一主張而日爲門外漢之討論吾甚惜其曠日持久而徒爲官僚留攫取地盤之地步也 
故吾謂今日之國民誠進步矣非復如從前之麻木矣而欲謂今日之國民巳能澈底覺悟不至坐失良好之時機則猶未敢信也蓋猶人人有我之見存而未能以遠大之眼光犧牲其箇人之主張也 
國民常識 
[國民自治的資格（上）] [  范欽堯]  
　　自從歐戰告終世界的潮流漸漸兒傾向到「民治主義」上面了原我國改建共和之初尊重民意創設自治不無成效可觀奈因袁氏叛逆摧殘民意以圖帝制安福禍國又復假藉民意以肆陰謀現在戰事了結與民更始所以這民治二字異口同聲舉國喧騰旣然應着世界的趨勢符合共和的國體而且順了社會的輿情依從國民的志願古人有句說「民爲邦三本固邦寗」而今而後國民得以發揮意見政客不至操持政柄庶幾國基可以鞏固不像從前的風雨飄摇滅亡無日了然而講到亭句話實行民治主義很不容易眞所謂「國家興亡匹夫有責」倘使没有完全的國民資格演出完美的自治精神來那恐怕「每况愈下」反而被友邦所竊笑授人以口實呢不揣譾陋敢將普通國民應具的資格做個芻蕘的貢獻以與諸位同胞相商榷 
一要有自治的能力立憲國政治的特色在中央是國會在地方就是自治而自治更爲親切有味各國完全的國會皆起於近百年來而自治的歷史實在演自千數百年以前辦那自治得純熟完美所以放大起來便成絶好的國會但是旣然呌做自治必須不假官力純由人民自動方得算爲眞正的治現在實行民治主義表演眞正自治第一要有以充分的能力去幹自治的事業不過自治事業也多得很像措辦學務講究衞生振興水利布置道路工程倡設慈善事業等都在自治範圍的裏頭總要就興利除害方面切切實實去做才有良好的結果况且國家能自立以地方能自治爲根基地方能自治又以個人能自治爲根基吾國民須知能力充足那就應辦某事某事應從某項籌費皆得自由議决自由執行自行籌措自行稽核而不要别人來代庖的哩二要有互助的精神自治事業大都是圑體的圑體事業是要協同動作的倘使缺乏互助的精神意志不相聨絡那就一事不能成功了况且社會當中程度不齊能力參差有甲能做而乙不能做的有乙能做而甲不能做的或則有獨力不能做而必須合羣策羣力以做的有獨力雖能做而勞費甚大不及合力的完善的所以必要互相帮助共謀公衆的利益才是不獨是對於公益應該這樣就是對於私益也應該這樣他們能力薄弱的有做不到的地方我們知識較高的應該去輔助他指點他吾國民須知公益與私益本無界限本無分别大凡公益的事業皆個人所謀私益的廣義現在旣有自治事事由我等人民斟酌辦理務求調和於公益與私益的中間而協力經營以打算公共幸福的結果 
衞生 
[廢止朝食之宜否] [  天]  
　　我友因是子中年病胃擴張旋用廢止朝食法療之效騐殊佳某女士病癆瘵亦廢止朝食並進麤食以冀猛健有力勸其矯正者而女士未從病歷年半卒至天亡此無他適應與不適應之别耳今有客於吳興某錢舖者投尺素書詢朝食宜否廢止余就管見所及答以一表如下 
（甲）宜廢止朝食 
一飽食終日無所用心者 
二患胃擴張而胃臟宜有適當之休息者可酌量引用此法作爲治療上之一助 
三平居多進滋養料而絶少運動者 
四年齡在三十五歲以上體育已長足者可試行之如無損害則可持之稍久 
五減食後不致輕減其體重者 
六中年過於肥胖者宜由醫生之指導而略節其飲食 
（乙）不宜廢止朝食 
一勞心勞力勤於工作者 
二身體虛弱須賴滋養料以培補者 
三平素生活簡單鮮進濃厚之味而事業上須有多量之活動與發展者 
四年齡在三十五歲以下體質上有增長之需要者 
五減食後有減縮體重之表現者 
六幼稚老年以及疾病初愈而飲食次數宜略增滋養料宜分配得當者 
諺云小兒宜自知飢飽實則成人亦然蓋過飢過飽有礙胃腸三餐兩餐所關雖尠而食料之營養分則宜充分吸收次數之配置尤宜調和匀稱人之職業有不同體氣亦各異均須善自省察而鑑定之此所以人人宜有飲食上之常識而以適應爲要旨也 
道德叢話 
[西方格言（三二）] [  謝介子選譯]  
未嘗經患難者僅見世界之半餘則茫然耳「散納嘉」Seneoa 
朋友貴於囊金「西班牙諺」 
人若稱汝善汝必反躬自省其當否「英吉利諺」 
罪惡成易而改難「丹麥諺」 
人在事後均爲賢者「德意志與西班牙諺」 
老狼不驚於高聲「丹麥諺」 
愚者常苦囊空「英吉利諺」 
兩犬爭骨必爲第三犬所得「荷蘭諺」 
世無能追回昨日者「英吉利諺」 
小盜繫鐵鎖大盜往往繫金鎖「荷蘭諺」 
惟賢潔之人能識賢潔者「道師陶」Tolstoy 
上期漏排一則今日補之 
 
[出版界之罪惡]  
[淫書畫之害] [  翰明]  
　　據心理學家言人當十二歲以至二十五歲爲感表最易衝動之期於此時期凡可誘起不道德之思想行爲者務須遠避耳之所聞目之所見使稍疏忽於身體前途危險滋甚蓋青年者血氣方剛志意靡定一經引誘感情卽因之而衝動其始不過妄想其繼必至逾軌是以對於青年易引起不道德之情感作用　者當力禁絶之 
淫書畫最足引起不道德之情感有百弊而無一利者也吾嘗推而論之總其大害約有三端 
（一）荒費金錢吾嘗見節省費用或借債於人以購書畫者矣細察之則非淫亂小說即淫畫也夫金錢有限以之購書籍置什物以及助公益賑饑寒時有不足而淫書畫能浪費人之金錢至於節省借債而不惜其魔力亦大矣 
（二）荒廢時間棄功課而閱淫書畫者有之抛正業而閱淫書畫者有之夫人一生求爲有用之一人汲汲遑遑惟恐分陰之將逝而淫書畫能使良好之青年棄功課抛正業爲惡何可言喻 
（三）流入淫邪淫書畫之使人費金錢廢時間且無論矣而閱之者且易有種種之邪行夫以前途無量方興未艾之青年致被誘以自行摧殘其惡如何 
吾嘗見一般惡書販有持春宫圖售於輪船上及市街者又見一般惡書肆今日上登一廣告曰某某之艶史出版矣明日登一廣告曰某某之秘史出版矣惟恐購之者不衆其毒不普及也傷盡人道禽獸居心我血氣方剛心志靡定之青年幸早覺悟以一錢購淫書畫寗以之置玩物以一分鐘閱淫書畫甯以之爲游戲痛詆其毒不稍嘗試則其毒雖盛其奈我何是區區微意也（乙種酬） 
識字捷法 
[應用字] [  濟滄]  
頁與𦣻同義　𦣻　凡几古文人字謂人之首也音葉俗以紙一開爲一頁加冊頁卷頁是 
面顔前也篆文作　　𦣻　者𦣻之前半平視之畫其邊線也又見也向也前也又方面當四方之一面也 
小說 
[模範商人（七四）] [  瘦鵑]  
　　一時全鎭中都起了一種驚怖的聲浪大家在那裏嚷着道大火大火快救火去快救火去瞧那火光起處燒得更利害了一大抹的紅光很快的推展開去像要吞滅全鎭的樣子嘉德喘息着道那些無賴們到處在那裏放火了他們多分要把這好好一座紅馬鎭燒成一片白地呢山爾格道正是如引我瞧他們的計劃或能成功你不見夜來鎭中正刮着大風那火燄就好似插了翅似的到處亂飛儘能從南盡頭燒到北盡頭咧這時嘉德眼　着全鎭不保倒把自己的危險忘了再也不怕無賴們拿他去私辦向着大衆嘶聲呼道來來鎭中人的身家性命都到了極危險的關頭了我們難道袖手旁觀瞧他們白白供無賴們犧牲麽我們須得盡我們的力把紅馬鎭救下來說完飛一般奔向黑夜中去旁的人也跟着前去沿路又喚起市上住民同去救火都向着那火燄最利害的所在趕去這當晚全鎭都覺着危險没一個人不暗害怕黑暗中只聽得人聲嘈雜又有一個個黑影在那裏串來串去都手忙脚亂似的没做理會處一時鎭中各處都鬧得烏烟瘴氣雜亂無章嘉德和嘉和在一起奔着彼此相牽相扯不忍分散也不管人家的奔走呼號只是向那起火處趕去不多一會火光已見了兩人都禁不住驚呼起來原來見那燒着的不但是一處屋子那隔離着的屋子中同時也有二三處起火這明明是故意放火不用說了况且這起火的所在恰是順風的蔓延開去分外容易瞧那屋子外邊都還搽着油一着了火立刻燃燒要是順着風一路燒過去大家不去灌救如此明天早上紅馬鎭可當眞要變做白地了那時第一宅起火的屋子早燒去了一大半完全成了一個大火窟那一片片的火燄好像是許多猛獸都向着近邊的屋頂上撲去有的飛向空中有的落在地上有的把旁的屋子引着燒了起來那鄰近的住民自然慌極了忙着要截住失路不給他蔓延嘉德正瞧着猛見又有一宅屋子已着了火有一個人提着一桶水爬上屋頂去灌救那裏知道他正要提起那水桶來向火灌去不知道從甚麽地方飛來一個彈子那人慘呼一聲水桶脫手倒在屋頂上接着流到簷邊撲的跌倒在地可憐已死了到此那在塲的許多人都變了色心知無賴們當眞要把紅馬鎭全部燒盡一壁便捉空兒打刦有錢的人家任是殺死多少人流多少人的血他們都不管的嘉德心中甚是難受霎時間又想不出甚麽法兒來和無賴們抵抗那時他咬着牙齒不住的喘息眼眶中射出兩道怒光瞧着那些火燒的屋子他的靈魂中也直要火燒起來嘉和聶嚅道亭個好不可怕人家怕都保不住了嘉德切齒道這一班害人的畜生已完全没了天良上帝在上可能瞧他們這地作惡不重重責罰他們麽一會他忽又轉身向嘉和道紅馬鎭是不保的了快回去把有用的東西收拾收拾嘉和快同着我來當下兩人便回大音報館去 
 
 
