# 1901 - 237 - 4910259

 

Page 1

 
 
[閱報須知] [  本館告白]  
　　本館紹城行銷報紙向由杭州分館汪傳臣在紹城小江橋設立分館派友張姓經理近聞有該處送報人在各聞戶處冐充　東私行收用報欵殊屬可惡今於本月終爲始各閱戶報資仍歸張友親自收取望閱報諸君接月交付張手嗣後再有假冐私收報欵等　　諸君知分館本館定卽禀請領事照會地方官從嚴究辦决不容情勿謂言之不預也 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有様本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[報紀醇邸閱視製造局及南洋公學華盛紡紗廠事敬書於後]  
　　本朝自世祖龍興遼潘入主中原分遣親藩略定各省其時如英王征陜西豫王征江淮偉烈豐功彪炳字宙蓋當開國之初雖在銀潢之貴玉牒之親其得以膺寵命而保功名者固無不自櫛風沐雨中來也迄乎治定功成萬方安乂宗室王公咸席先世勲勞養尊處優安居邸第其賢者如成親王之留心翰墨禮親王之紀述遺聞藝苑優遊惟與學士文人互相角逐而於國政之興衰民生之休戚固未必能了然於心不肖者更徵逐於聲色狗馬縱情娱樂顧盼自豪幾不知民間有稼穡艱艱道途危險之事嗟乎生長富貴因泰而驕固由境遇使然毋亦因閱歴未深之故乎今者醕王以皇上介弟之親銜命出使德國當其來滬時滬上商民懸燈結綵道左歡迎迨道經南洋各島流寓華民相率製就頌辭同聲稱祝不知者方以爲王挾天潢之尊詞色間必異常貴倨孰意謙恭和譪禮讓彬彬且能勸諭僑氓各勉以尊君親上之義尊國體順民心非甚盛德烏能臻此邇以國書旣遞返棹回華官吏之秉受機宜士民之仰瞻丰采中心敬愛出於至誠而王尤謙抑爲懷遇事詳加咨訪旣於前日駕蒞江南機器製造局閱視鑄砲造艦鍊鋼各廠昨日又命駕往南洋公學聞本月二十八日盛杏蓀丞堂請邸駕至楊樹浦閱視華盛紡紗官局攷江南製造局創於同治初年由前兩江總督曾滌生相國竭力贊成規制之宏爲沿江海各省製造局之冠年來所出槍砲及火藥彈丸專供各省操演之用修造各兵艦亦頗著聲名蓋經武規模固於此略備矣至南洋公學則由盛杏蓀丞堂奏請創設招集聰頴子弟肄業其中年來復延請通儒繙譯東西洋各國有用書籍所以培人才而興新學者至周且詳若華盛紡紗局由官商籌集巨貲合力創辦收回權利爲益甚宏凡此數者皆中國所謂經武之方育才之術興利之端挽貧弱而進富强其道皆由於此今醇王甫經回華卽親臨察閱夫亦以遠歴外洋行蹤所屆見各國之蒸蒸日上者皆由武備精强人才蔚起商務振興所致故特以所見所聞者互相印證與吾知他日返命之時何者可以仿效何者亟宜更張舉所聞知入告我后必能以彼之長輔我之短而中國舍舊謀新之業不難於此卜之抑吾聞日本明治之維新也距今祗三十年居然與西方各大國齊驅並駕溯其所以致此之由則惟因遣宗室大臣躬歴其境考其政治風俗歸而行諸國中故能興也勃焉國勢日盛而泰西諸國雖儲貳之貴亦必遊歴他邦以增長智慧今醇王之行雖係道逹歉忱而藉此親歴重瀛將泰西富强之規無不親知而灼見非特溺情聲色狗馬之宗室子弟固萬難比衡卽僅知以筆墨自娛而不知内政外交爲何事者其賢否亦相去懸殊也然則醇邸此行其關係固大且重而豈得僅視爲星軺來往之常哉 
[上諭恭錄]  
　　八月十九日奉上諭崑岡等奏遵旨續查殉難官員等第十五次懇恩賜卹一摺當諭令軍機處酌核具奏兹據該大臣等開單呈覽或臨難捐軀或闔門殉節允宜悉予褒揚以彰忠烈揀選知縣舉人莊禮本著照六品官例賜卹官學生常椿著照例賜閒散卹學生常順著照七品官例賜卹六品軍功周元祥著照六品官例賜卹旗民保通伊妻王氏子一名女二名均著准其旌表書吏王繼安著照八品官例賜卹伊子王柱兒孀婦程張氏均著准其旌表程張氏之子縣丞銜程瀛著照八品官例賜卹恩騎尉劉恩濬之弟婦劉陳氏姪女一名武備院鍍匠田福綏養育兵王厚之母趙氏均著准其旌表六品頂戴前鋒鳳玉六品頂戴護軍德玉均著照六品官陣亡例從優賜卹護軍桂升著照護軍校陣亡例從優賜卹馬甲成昌長福松齡領崇寛均著照驍騎校陣亡例從優賜卹五品頂戴領催常興著照五品官陣亡例從優賜卹馬甲鐵陞養育兵文瑞馬甲玉芳烏雲珠逹崇阿養育兵德文均著照驍騎校陣亡例從優賜卹閒散榮喜崇儀順福均著照七品官陣亡例從優賜卹六品頂戴領催玉山著照六品官陣亡例從優賜卹馬甲全順恩保均著照驍騎校陣亡例從優賜卹監生福壽著照八品官陣亡例從優賜卹養育兵恒元著照驍騎校陣亡例從優賜卹閑散奎榮崇海緒順均著照七品官陣亡例從優賜卹養育兵定成敖爾布興泰均著照驍騎校例賜卹六品頂戴藍翎長海英額著照六品官陣亡例從優賜卹護軍常瑞圖薩布均著照護軍校陣亡例從優賜卹閑散松山忠福均著照七品官陣亡例從優賜卹護軍常福著照護車陣亡例從優賜卹敖爾布光輝著照驍騎校陣亡例從優賜卹七品頂戴領催延壽著照七品官陣亡例從優賜卹護軍他克布連德均著照護軍校陣亡例從優賜卹門千總孟朝章著照守備例從優賜卹四品銜戶部員外郎殷育恩著照四品官例賜卹俟子文童壽彤子婦吕氏姪婦杜氏均著准其旌表從九品職銜張繼盛著照九品官例賜卹左翼宗學學習副管奕鑫著照四品官例賜卹園戶徐順著准其旌表前奉天寛每縣巡檢李煥炳著照八品例官賜卹筆帖式延宗之妻豫氏子勤勇女福兒均著准其旌表披甲人長榮慶福奎立 
 
 

Page 2

 
 
領催恩瑞均著照驍騎校例賜卹拜唐阿文全著照七品官例賜卹前戶部尙書立山之妾富氏著准其旌表委署庫掌彭舒著照八品官例賜卹伊子候補庫使增順著照七品官例賜卹彭舒之妻王氏子婦趙氏女一名孫全格均著准其旌表披甲裕炳廣鐸均著照驍騎校例賜卹披　百祿之妻吳氏領催百敏之妻吳氏領催裕煥之妻尉氏女一名監生李作霖之叔母劉氏僕婦劉氏均著准其旌表六品頂戴領催貴斌著照六品官陣亡例從優賜卹敖南布崇歡養育兵常來技勇兵全貴均著照驍騎校陣亡例從優賜卹前鋒桂豐著照前鋒校陣亡例從優賜卹閒散吉昆長山均著照七品官陣亡例從優賜卹敖爾布文海隊兵隆興均著照驍騎校陣亡例從優賜卹閒散文亮著照七品官陣亡例從優賜卹世襲恩騎尉覺羅年瑞著照守備例賜卹公中佐領舒祥之母吳趙氏姪女一名均著准其旌表六品頂戴領催鶴鳴著照六品官陣亡例從優賜卹護軍恩秀奎英成光均著照護軍校陣亡例從優賜卹養育兵存山著照驍騎校陣亡例從優賜卹閒散德元著照七品官陣亡例從優賜卹護軍玉壽著照護軍校陣亡例從優賜卹六品頂戴護軍全成著照六品官陣亡例從優賜卹護軍文福著照護軍校陣亡例從優賜卹馬甲林永養育兵吉祿萬善均著照驍騎校陣亡例從優賜卹護軍秀亮著照護軍校陣亡例從優賜卹養育兵立德馬甲德貴明安均著照驍騎校陣亡例從優賜卹護軍德謙瑞斌均著照護軍校陣亡例從優賜卹技勇兵伊里布著照驍騎校陣亡例從優赐卹閒散英振阿炳阿均著照七品官陣亡例從優賜卹六品頂戴護軍祥瑞著照六品官陣亡例從優賜卹七品頂戴護軍凌魁護軍彦祿永安常山雙壽興斌均著照護軍校陣亡例從優賜卹養育兵保春崇恩均著照驍騎校陣亡例從優賜卹鳥槍長趙陞著照驍騎校例賜卹副叅領銜護軍希拉春著照副參領例賜卹伊妻關白氏姊一名均著准其旌表護軍連陞崇連均著照護軍校例賜卹該部知道欽此 
[譯電傳合肥傳相開缺事]  
　　昨日午後四下鐘越三十分時京師飛傳專電到來譯悉本日午刻李傳相開缺因患嘔血電文甚簡餘未及詳 
[補紀醕王駕抵香港事]  
　　香港循環日報云出使德國之醇親王挈叅隨各員乘德公司巴仁郵船東返本月十九日午前抵港港中各兵艦皆鳴砲恭迎旣下碇粤省印委各員及善後局憲均詣船上請安英督卜制軍亦委某員入謁迨午後兩點鐘越四十五分時醇王偕叅隨以下乘小輪船至舊必打碼頭登岸坐八人肩輿赴督轅拜會中西巡差沿途護衛旣至制軍延入花廳茗談移晷直至鐘鳴四點一刻始握别而回旣而寓港衆華商邀邸駕赴康樂洒肆恭讌簉座者皆便服行常禮蓋承醇王意旨也當醇王在酒肆時偶倚樓窓街上行人瞻望丰裁無不喜形於色迨晚八點鐘許復應港中各英員之請命駕蒞督轅一時水陸軍人員及著名紳商均得追陪席末聞制軍本欲請醇王至山巔設席以便讌畢後遊覽孖葫蘆鐵甲戰艦嗣以爲時過促故改在督轅設筵云 
[俄人設戍]  
　　營口訪事友人云俄人占據東三省調兵屯守日昃不遑近在營口廣封大水塘一帶房屋以便分驻陸兵本月十六日先已調到兵四百名如虎如貔聲威甚壯意者其將在此度冬乎 
[滇邉匪患]  
　　香港循環日報登桂林友人來函云月前雲貴總督魏制軍雲南巡撫李中丞以廣西游勇闌入滇邊將廣南開化各府屬蹂躪不堪大爲肘腋之患因之會銜封章入奏籲恩簡派新任貴州提督馮萃亭軍門駐紥廣南悉心堵剿俟肅清之後方可履新按軍門前次蒙恩賞假三個月回籍修墓已於七月十九日回抵欽州珂鄉矣 
[飭折南漕]  
　　金陵訪事友人云江安兩省漕糧前經胡文忠官文忠奏改折色每米一石折銀二兩二錢永爲定額其征諸民則以錢五千五百文爲率所有赢餘爲各州縣辦公之用每年應解漕米由糧道發銀採辦航海運京來倉未幾有人以有事海運時不甚可恃奏請飭下江安糧道每年試辦漕米十萬石仍由河運入京奉旨准行由是歴久相沿至今未改本年河運雖已改爲海運而耗費仍屬不貲朝廷迭飭兩江總督劉峴帥漕運總督張安帥將兩省漕米十萬石一律改爲折色並准地方官於每石糧價内提錢五百文以資津貼日前峴帥會同安帥札飭糧道曁各州縣一體遵照自明年所解漕糧爲始悉數折銀解京由京招商辦米 
[請停分發]  
　　杭州訪事人云浙省候補人員本極擁擠現當停止捐納實官之際逐日禀到者不下一二十人撫憲任筱沅大中丞擬奏停分發二年以冀疎通仕路 
[振興實學]  
　　廣州友人函告云吾粤時敏學堂自前提督學政張冶秋大宗師親加甄别英才濟濟咸與維新日就月將無非研求有用之學兹者堂中同志復具禀文大宗師請自明年爲始添聘博通中外之儒爲中學教習宗師批示日據禀時敏學堂規模日益擴張講求有用之學深堪嘉尙據爾明年爲始聘博通中外之儒爲中學總教習此事極爲緊要必求品行純粹深明聖賢之教者爲之師長然後能不失愼重根本之意所稱游歴游學准予據情奏咨等由應俟會同督部堂撫部院辦理至考試甄别一節可於本月二十後酌定一日並應出何項題目開明送來本部院當屆時親往也 
[獲匪記功]  
　　杭州訪事友人云本年六月某日匪徒許寶淋等在省城花牌樓塔兒頭攫取洋銀刃傷事主經中城總巡陳大令德彝帶勇拘獲訊明正法當由臬憲賞給巡勇洋銀八十元以示鼓勵大令則記大功三次現由撫憲核定准其拔署一次本月二十日已由藩臬二憲會銜札知矣 
[籌辦房捐]  
　　金陵訪事友人云前者江寗派辦處議收房捐原擬巿房租值月可收房金十緡以上者抽取十分之一其在十緡以下者槪從寛免嗣經兩江總督劉峴帥親加改訂不論房金多寡一律抽捐其民居視屋之方數爲衡每方縱横各一丈每間作爲兩方又分别大小釐爲三則上則每歲捐銀二錢中則一錢下則五分俟丈量後頒給執照略如地丁之法分上下兩忙征收若巿房則不量方數不論間架按照每月租值抽取五釐亦分上下兩忙彚繳刻已飭下所屬三十六州縣城巿鄉村一律照行一面札令坐辦王鹿峯太守携稿赴蘇州請江蘇撫憲聶仲芳中丞核奪 
[江寗府試]  
　　金陸訪事友人云日前江寗府沈碧香太守以各屬文童縣試業已竣事示期本月十九日取齊二十二日舉行府考嗣查得句容溧水高湻江浦六合五縣人數較多遂於二十二日先行考試迨二十四日方考駐防及上元江寗各縣文童 
[桂林苦旱]  
　　有友自西粤至穗垣言及廣西邇來亢旱成灾自七八月之交以迄於今未見甘霖渥沛地方官設壇祈禱靈應全無日來由桂林以至梧州沿路田疇盡成龜坼梧州府縣各官下令自本月初八日爲始緊閉城門三日祇留小南門出入謂可仰邀嘉澍不知何來此種謬說其與古者暴巫暴　之事將毋同　 
[委勘災情]  
　　金陵訪事友人云今夏江甯府屬各圩田多被洪濤淹浸藩憲恩藝棠方伯委員分投查勘迄今尙未禀覆兩江督憲劉峴帥心焉憂之爰飭江甯府沈碧香太守迅速查明日前太守委冷大令利南詣上元錢大令浦琛詣江寗分别詳勘大約議蠲議緩定當大沛仁施也 
[物價飛騰]  
　　杭州訪事人云夏秋之交淫雨爲災米價因之昻貴至本月每石復加洋銀半元棉花往歲每斤售錢一百七八十文今貴至二百八十文猶且斤兩短絀權之每斤實祇十二兩之譜貧苦小民無不憂形于色矣 
 
 

Page 3

 
 
[浙省官塲紀事]  
　　杭州訪事人云本月二十日浙江藩憲牌示錢塘縣典史改委試用巡檢趙金鑑署理請補武義縣黄福元飭先行試署○候補縣丞萬二尹方潤前奉藩憲委署臨海縣縣丞擇吉本月二十日禀辭就道前往履新 
[黄陵夕照]  
　　宜昌訪事友人云卸署湖北宜昌府陳雲仲太守於本月初六日乘日本大阪商船會社大元丸回省○本月初七日宜昌府齊太守考試闔屬文頭塲仍作四書文童迨二塲始易以策論四書義聞太守俟試畢須赴荆州禀見道憲濮紫泉觀察或曰督憲張香帥傳令赴省果爾則太守又須赴鄂渚一行矣○新任巴東縣錢大令於本月初九日乘某輪船抵宜謁見宜昌府齊太守然後擇吉履新○邇來湘米到者寥寥價值因之陡貴漲每較前須加增錢五六百文蓋以長沙一帶蛟水爲災以故來源不旺也 
[醇王行邸紀事]  
　　昨晨八點鐘後法國駐滬副領事蓋雅君繙譯費甯祿君偕法弁九員日本駐滬總領事署繙譯井源君偕日弁三員先後進謁醕王均以禮接見本邑文武印委各員及曾君紀壽張君彬亦次第詣行邸禀安旣而醕王傳見督辦鐵路大臣盛丞堂宣懷山東試用道馬觀察廷亮午刻德國總領事署送來照像一頁係前日醕王赴德署讌飲時所映醇王中坐德總領事及夫人女公子在後德弁及繙譯諸君共九人旁伺華官之簉席者爲蔡袁盛諸公聞邸駕於今午十一點鐘時帶同叅隨各員赴楊樹浦華盛紡紗官局一觀尙有公事未畢須遲至本月二十九日啓行 
[上海官塲紀事]  
　　前行丹徒縣莫嶼香明府江蘇候補縣李藹人明府江蘇卽補縣江小梅明府均於昨日命駕至上海縣署投剌○丙戍翰林鄒詠春太史昨由蘇垣來滬命駕至縣署拜會縣主汪瑶庭大令大令延入花廳茗談良久而别○昨日蘇松太兵備道袁海觀觀察札委襄辦縣署冬防委員候補從九嚴少尹永清親詣縣署謁見汪大令 
[醇王視學]  
　　昨日午前十點鐘時出使德國回華之醇親王帶同叅贊張燕謀閣學乘馬車至南洋公學隨員侍衛内監均隨行至則公學中已盛設筵宴醇王入席小坐隨步至化學室等處閱視一周映成玉照至五點鐘許命駕回行邸 
[示禁露宿]  
　　蘇松太兵備道袁海觀觀察以轉瞬安冬城内外衆乞兒露宿街頭飢寒交迫深堪憐憫爰查照舊章於十月初一日爲始派員在大南門外開廠施粥凡有乞丐悉行收入廠中不准宿露於外先於昨日頒發示諭云現屇冬令天氣漸寒各乞丐夜間或坐臥簷下或竟至露宿飢寒交迫實爲可憫經前道在南門外蓋屋作爲棲流所准老弱乞丐前往住宿夜間給粥一碗本年仍舊照辦兹派委試用從九楚鳳翔經理彈壓定於十月初一日開廠所有城内無歸宿之乞丐等人應一律前往廠所棲止不准再在城廂沿街露宿如敢不遵必係不安本分之人逗留城内欲圖爲匪一經察出定即嚴究除札上海縣並各巡員外合行出示曉諭爲此示仰乞丐人等一體知悉務各屆期前往如再逗留城内致干嚴究切切特示 
[飭習洋操]  
　　本邑大南門外高昌廟左近江南機器製造局護勇及局外防營現經總辦毛實君觀察諭令早晚演習洋操不得仍前疎忽蓋亦時様文章也 
[思患預防]  
　　本邑大南門外陳家宅左近火藥庫委員因時將冬令深恐居民燃放爆竹致肇禍端爰於前日張貼簡明告示曉諭居民不准在近處施放花爆違者嚴懲 
[流氓揮刃]  
　　前日流氓蔡阿二小江北等人在本邑南巿德泰烟館内無端向烟客顧白白强索洋銀不遂所求揮刃恐嚇迨經旁人勸散後顧奔投保甲總巡局訴陳總巡朱森庭明府准之特於昨日飭差協向十二圖地保顧桂榮按名查拿解案嚴辦 
[賽馬三志]  
　　昨爲寓滬西商賽馬之第三日是行共賽九次第一次八馬斐培代香港拍之首到馬白色衣帽俱紅白色第二次七馬亦斐培首到馬及衣帽色俱同第三次五馬老公茂某西人代攤步首到馬黑色衣紅黑色帽藍色第四次十五馬利代正廣和某西人首到馬黄色衣帽俱紅色第五次十一馬順全隆某西人首到馬白色衣黄黑色帽黑色第六次五馬又順金隆某西人首到馬及衣帽色俱同第七次十八馬培培代電報局某西人首到馬黄色衣帽俱紅白色第八次九馬沙遜西人土也首到馬青色衣紅黑色帽藍色第九次十馬克明代麥格利同小袴之首到馬黄色衣黑紅色帽黑色 
[英美租界公堂瑣案]  
　　某野味店學徒徐阿仁竊錢敗露被師逐出濳入泰和館竊得象牙箸八雙持至某押鋪質錢被包探趙銀河所見拘解公堂禀請訊究讞員張柄樞司馬判責手心四十下以儆○蔣月生竊得姚玉生家綢衣二件經包探錢榮堂拘獲解案請究司馬判責一百板押解寍波原籍○李桂春濳入陳恒豐竊鞋一雙被包探劉阿炳拘獲解案請究司馬判責一百板贓給失主具領○粤人劉甘行竊張公館水烟袋二枝經包探陳金標拘獲解案請辦司馬判責三百板○積賊陳紀仁行竊錢榮記家銅壺燭臺等物經包探邊槐州拘解請辦司馬判責三百板○車夫裴玉林拉車不愼將洋人克老克所駕馬車撞壞經五百五十四號華捕拘解請辦洋人因事未及投案司馬令發回捕房候再訊奪○流妓秦陳氏金二寳在福州路一帶强曳行客經二百二十七號華捕拘解請辦司馬判各責手心四十下 
[法租界公堂瑣案]  
　　昨日法總領事署費繙譯别有要公倩聶繙譯到堂會同讞員杜枝園大令訊案旣升座卽有任申甫者訴稱小的家住治下瑞福里本年六月失去甯綢馬甲灰鼠皮統曾報捕請查今始由包探查獲竊賊王錫錫吊到原贓求准領回大令判令將王枷號一個月責五百板贓給還失主○包探禀槪徐阿泉前因犯竊破獲解經大老爺判責五百板兹由小的查知所竊銅錫燭臺水烟袋香爐等物已售與舊貨攤主袁顯春爲此提袁連原贓解請訊辦大令判罰袁洋銀三元徐從寛釋出○朱茂生訴稱前晚七點鐘時寓居對門餅店之山東人劉福卿闖入内室意圖行竊當塲拘獲送案請辦劉供小的向索餅資並非圖竊包探禀稱小的查得朱家有女兒年已及笄劉妄思調戯故有此事大令判責三百板○教民唐阿昌前因收贓事發收押捕房近忽患病求送養老院調治大令諭令痛改前非從寛釋出○沙永禮前控夏劉氏誘拐女孩藏匿家内大令訊供之下著沙邀同見証人顧裕堂來案候核昨日沙投案求追夏劉氏夏阿海夫婦同供稱當時沙偕人來家將孩領去求恩明察大令以証人不到無從質訊著原告邀顧來案候核夏劉氏還押夏阿海叱退○潘順德前控宓均揚嚴娥姊積欠會項洋銀二百八十餘元經大令訊供押追在案迄今日久挺押不理昨日提案復訊宓求飭探帶出與妻商議措資大令准之諭以如再玩延定予嚴比○某米店夥宣樹勛訴　馮道成鄭元順林奎記王錦泰各戶積欠貨欵延宕不歸叩求追給大令飭各交人保出限十日内歸楚○有一女孩前在小東門外沿途哭泣經巡街捕帶回捕房解巡大令研訊留待失主認領昨日縫工陳阿三投案訴稱主人王某家居英界六馬路買得婢女一口小字春蘭今知在案下特命小的來此求准領回春蘭供年十三歲原籍揚州前被父親領至滬上賣與王姓家得身價洋銀五十元母親猶未知悉前日因被主人笞責乘機逃出與陳並不相識求鑒大令著仍留捕房候失主自行投案覓保人具狀領回○包探禀稱偷兒毛德桂竊取劉敬堂所携皮夾袋一枚内儲鈔票一張已被用去今傳劉解案請辦大令判責毛三百板皮夾袋給劉領去○包探禀稱小利張德林行竊太古棧樹柴一捆經小的緝獲人贓解案請辦大令判責一百板 
[招領女孩]  
　　謹啓者大塲鎭同仁育嬰堂司事到鄉間察嬰見有女孩一口途中啼哭問係被人誘拐至此據云姓周名阿汝伊父名阿金係無錫口音今在大塲嬰堂留養務祈家屬到敝堂報明卽可給領請登報章布告[  上海六馬路仁濟善堂謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[照錄江西烟膏捐簡明章程]  
　　一擬請刊發木質關防一顆文曰總辦江西通省烟膏捐局關防以昭信守一擬先就省城設立總局一所爲收捐辦公之處俟省垣辦有成效再行委員分投外府次第籌辦一擬總局委派知縣一員辦理文案佐雜二員分查城廂内外又佐雜一員辦理收支專管收捐發票司事二人管理捐欵帳目清書四人繕寫文札巡丁十六人以備隨時差遣應給薪水夫馬並巡丁口糧以及總局紙墨油燭伙食局用等項試辦一月後核實支銷以示撙節而省縻費一擬遴委廉幹州縣數員派在總局隨同籌辦暫行不給薪水俟省局辦竣卽分别派往外府州縣勸辦以資熟手一擬城廂内外膏店烟館向由保甲局發給門牌似可毋庸再給惟另發膏捐總局執照一紙以便稽查凡開設膏店烟館須先赴總局報明地叚姓名及招牌字様每日認銷烟膏若干於執照内逐一註明以免一照兩開此項執照一年一換按月派員清查一次蓋用某月清查戳記如無執照或有遷移頂冐情弊一經查出卽行封閉究辦如果自願閉歇或招人頂開隨時赴局報明者准將執照繳銷另行換給一擬保甲局旣有稽查戶口之責自應責成各叚保甲局實力稽查如所管地叚或有新開閉歇遷移之膏店烟館須由該叚保甲局查報如經總局查出未報即將該保甲局委員紳士記過一擬城廂内外膏店烟館前經抽捐烟燈撥充蠶桑局經費現在旣辦膏捐所有此項燈捐自應停收歸併膏捐以免重復仍查其開燈之數目以定膏捐之多寡一擬膏店烟館多係零星小戶捐欵無幾最易遺漏查膏由土出先於各土店查明每日銷土若干酌量認抽膏捐若干由各土店認定數目照捐庶幾一無遺漏而於土藥稅仍屬並行不悖一擬此項膏捐照收十足制錢除應支薪水局用外餘均悉數移解瀋庫存儲聽候撥用一擬大戶土店膏店捐欵或十日一繳其零星小戶烟館燈捐向有各叚保甲分局代收現在此項捐欵仍擬責成保甲分局按日收捐五日彚繳總局如有拖欠短少准其報明究追一擬於八月初一日開局支領局用薪水各店膏捐一俟查明發照卽行起捐現在先行籌議釐訂章程冀免流弊而杜滋擾續定章程五條一每土膏一兩按照從前蠶桑局原定　捐章程抽捐錢四十文現經查明省垣城廂内外土膏各店共四十五家選擇殷實店戶十家到局令其充當首事具結認定捐數每月總共包繳九五錢七百千文以後無論有無新開歇業均以七百千之數爲定無所增减恐各屬情形不同能否照辦應酌量辦理禀復核奪一查明省垣城廂内外烟館四百十一戶每日售膏共五百四十四兩八錢五分每兩捐錢四十文共捐錢二十一千八百二十文合計每月大建共捐足錢六百五十三千八百二十文小建共捐足錢六百三十二千零二十文每日由保甲委員逐戶收齊按五日繳局一次以後如有續開或歇業者捐數亦隨時增減已捐之戶發給執照截留存根爲據各處應一律照辦惟恐每日收捐不能如省城保甲委員之便須各體察情形應如何收捐酌量辦理禀復核奪若不能不假手丁役務必從嚴查察約束毋任藉端需索滋事爲要一各州縣代收捐欵應提公費俾資筆墨紙張及書役辛工之用俟捐定數目禀報到局再行酌量多寡分别提給一各州縣應以委員到縣之日起定限十日内趕速會同查明捐定數目將辦理情形及起捐日期禀報到局如任意遲延日久辦無頭緒卽由局詳請懲處以示儆戒一各州縣代收捐欵須按月收齊於次月上旬解局其距省較遠之處或設法匯兌或按兩月一解不得再遲設遇交卸如有捐存未解之欵卽移交後任彚數解繳不得藉口自行清理任意拖延前任不清定惟後任是問逾期不解委員催提 
[上海縣署瑣案]  
　　前日錢張氏挈女素貞卽唐錢氏投縣呼冤至晚縣主汪瑶庭大令升堂提訊錢張氏供女兒素貞憑媒嫁與唐咸華之第四子林芳邇者林芳忽買某姓女爲妾將女兒逐回小婦人家小婦人訴知媒人復行送去唐父子堅不收留叩求訊斷素貞所供與其母同大令諭令暫回候飭差查明有無别情禀復核奪○緝私鹽捕營管帶吳叅戎解送被鹽販擊傷之巡勇王旭成萬春揚請騐大令研訊之下王供小的係安徽人在吳大人巡船上當勇丁昨日吳大人派小的等五人送餉銀至駐泊洋涇鎮之緝私船歸途忽遇鹽販四十餘人肩挑私鹽蜂擁而至各掣扁擔將小的等兇毆小的與萬大受傷夷並失去洋槍四桿號褂兩件因卽回禀吳大人今旣送案求恩騐究至各鹽販姓名刻由吳大人查訪俟有確音移請提究萬所供相同在令飭仵役騐得兩人受傷屬實諭令回去醫治一面飭差恊同地保查拿鹽販○蔡桂生扭控王梅生訛詐等情大令提訊之下蔡供小的向駕航船往來松滬兩處本月初五日金徐氏及陳氏由滬附船赴松抵埠後將衣包竹籃各一暫寄船中未幾來取忽稱失去衣服三件洋烟數兩勒令賠償旋經地保從中解勸由小的認賠洋銀五元當卽付訖詎料松江人王梅生唆使金徐氏來滬向小的加索洋銀爲分肥之計以故扭請訊斷金徐氏供小婦人失去衣服洋烟約值洋銀廿元蔡僅賠五元受虧尙巨故央王梅生勸令加償王供金徐氏因向蔡索賠洋銀爭閙不休小的好意解勸反被扭控大令判掌頰一百下將金徐氏叱退 
[美租界捕房紀事]  
　　前晚江北某邑人劉宗泰投捕房訴稱僑居元芳路第三百四十八號門牌屋内今日著名流氓王竹軒索詐不遂糾同羽黨顧學文張三等不問情由將門窗雜物盡情擊毁捕頭令包探劉阿炳前往查拿以便解送公堂禀請讞員張柄樞司馬懲辦○昨日黎明時偷兒張阿寳混入北河南路某姓家竊得衣服若干件携至某押鋪求質適爲包探錢榮棠所見連贓帶入捕房捕頭令押候解送公堂禀請究辦○昨午高劉氏投捕房訴稱原籍寍波某邑今僑居西華德路第一千三百四十六號門牌屋内頃間行經楊樹浦左近流氓郭和尙號召羽黨恣情調戯並攫去洋銀數元捕頭令包探顧福其前往查緝○昨日午後妓女李三寳投捕房訴稱在英界漢口路第四百七十二號門牌屋内賣娼前晚十點鐘時靶子路某洗衣作夥金榮佯來度夜乘間將毒藥水發被上以致壞爛不堪捕頭令包探倪順泉前往查明實在情由然後核奪○昨午跑灘賊李阿才混入公和祥碼頭貨棧中行竊舊鐵數十磅携之而出適爲包探劉光震所獲解入捕房捕頭令押候解送公堂禀請訊辦 
[金陵官報]  
　　九月二十一日美國二等水師提督開師欽文案水梁升施斯白登記管駕官高夫施令官布立登兵官施高德醫官德利和水選官依士立水師學生敦士仕千費而駐寗領事師圖爾駐滬副領事海士均會洋務局候補道汪見派辦處候補道潘禀知考試陸師學堂内外塲完竣接試卷縣丞李錫藩巡檢殳椿麟從九朱梓均禀知到省縣丞蕭長齡叩謝先行註册到省儀棧鹽厘候補道曾紀壽辭二十二日正陽關鹽釐候補道蒯光典辭通判王常珍叩謝奉委厘捐局差遺知縣吳錫官奉府委隨棚閱卷又沈兆褆禀知由江西賑捐奬給同知升銜又松麟禀知今日開收蕪湖採辦米石又施振　奉藩司委解蘇餉差又章心培叩謝奉府委帮審差指分江蘇試用縣丞鄭洪平李銘沂劉廣居巡檢楊壽春從九陸長庚吳宗培均禀知到省二十三日吳淞清丈局候補道何福海揚屬運河隄工局候補道丁葆元均到見提督洪茂勝叩謝隨員登瀛州兵船董全才保民兵船楊永年均到由岳州回卽辭赴江隂江蘇試用同知劉啓塘到由江西來知縣藍鏞禀知由江西賑捐奬給同知升銜州判陳年禀知過班知縣仍指分原省試用從九盛逹焦其祥典史方德孚湖北縣丞陸愷均奉示騐看縣丞王德培袁麎頤左容府經歴徐寅巡檢李煜燾吳世逹均禀知到省二十四日揚　運河隄工局候補道丁葆元辭赴滬接差後卽回揚直隸州周煦山奉蘇臬司委抽查上江合浦四縣保甲團練知縣林士菁辭解餉赴清江又劉文煜禀知加捐同知銜又尹佑湯奉籌防局委赴吳淞江隂公幹辭又齊堯年奉府委帮審差又鄧家瑜辭赴合肥分銷差巡檢戚文耀黄史舒應唐均禀知到省 
[維揚官報]  
　　九月十七日署吕四場黄鹺尹缷事回揚十八日泰　黎分轉楊鹺尹定斌均從省回梁鹺尹慶和辭回十二圩十九日邳州孔剌史祥辭霦過揚北批驗袁鹺尹禀到卽辭陸鹺尹積源委富安灘李鹺尹兆凱辭赴鄂岸差遣趙鹺尹忠顯委正陽關聽差陳鹺尹興嗣由新城卡到揚 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
