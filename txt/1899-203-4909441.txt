# 1899 - 203 - 4909441

 

Page 1

 
 
[讀史方輿紀要告成] [  圖書集成局代啓]  
　　本局前代二林齋排印顧祖禹讀史方輿紀要本約上年臘月告竣又顧炎武天下郡國利病書本約本年三月告　嗣因悉心讐校致延時日故曾登展期三月告白刻下讀史方輿紀要已告成准於四月初十日出售每部卅二本用潔白上等連史紙印釘格外精工是書原由二林齋出售股票請附股諸君憑票找洋向經售處取書至郡國利病書本年六月初准可告成此啓 
[新印萬國新史大事表出售] [  圖書集成局代啓]  
　　是書於各國形勢敢事　革及一切交涉公法探源溯流搜羅宏富於西史中獨得　要閲之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刊印裝訂十六本每部洋二元由上海望平街紹先書局蘇州彚文軒發售 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世餘篇歴代名臣奏議採之各家文集廿一史者以及文選文粹文苑文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻聞發兑此佈 
[常州劉可靑女史以所繪花卉人物等楨捐助義振書以美之]  
　　自史皇作畫而後之以繪事名者遂於藝林中别樹一幟歴代以來如郭熙之山水顧長康之人物徐熙之花卉曾雲巢之草蟲畫册流傳最堪寶貴至若圖繪寶鑑載西蜀李夫人月夕獨坐南軒見竹影婆娑卽揮毫濡墨模寫紙窓明日視之生意俱足宣和畫譜載端獻魏王夫人王氏以淡墨寫竹整整斜斜曲盡其態瑯嬛記載管夫人性嗜蘭梅下筆精妙不讓水仙自來閨閣名姝偶然遊戲後人得其寸縑尺幅無不貴等璠璵然當其時不過借紙上之烟雲消閨中之歲月乘興揮灑並無深心若乃以渲染丹靑之雅寓保全蒼赤之謀慧業仁心福田廣種如本報所紀劉可靑女史者豈非尤藝苑之美譚而璇閨之韻事乎女史籍隷毗陵藜閣餘芬木天俊望清華家世遠近艷稱幼時卽工翰墨衛氏簪花之格謝家咏絮之吟四美能兼三絶並擅而所繪人物花卉尤能遺貌取神得其鄉先輩南田老人遺意蓋其聰慧之性秀逸之資自非天仙化身固不能臻此絶詣也洎乎于歸世族克相夫君潔内則之蘋蘩和風詩之琴瑟介隨之雅聞者艷之自前歲滬上同人創設女學堂特延聘女史爲教習衛夫人親傳書法宋宣文大啓講堂方諸古人何慚斷軌邇者女史聞齊東淮北迭被水災慨念哀鴻藉籌補救爰於課徒之暇繪就花卉人物若干幅交本館恊振所發售所得潤資卽囑解往災區藉佐善舉殫辛勤於毫素溥子惠於茅檐風雅慈悲兼擅其美宜乎海内文人墨士馳書千里爭相購求蓋慧海慈雲固非等尋常縑素也嘗謂本朝閨秀之以畫名者載之國朝畫識等書固亦不尠其最著者如畫徵錄所記國初王端淑女史所繪花草疎落蒼秀順治中欲援曹大家故事延入禁中教諸王妃女史力辭不果又陳上元女史晚年自號南樓老人所繪山水人物花樹翎毛流入禁廷上爲親題神品藏諸内府一藝之神遭逢盛世得以名動禁掖彤管生輝何其幸歟猶憶曩歲已丑庚寅之間僕流寓都門薄遊廠肆見某南紙鋪懸有工筆花卉一幀鮮研靈動栩栩如生欵署滇南繆素筠女士下有小印一方白質赤章明艷奪目細審之文曰内廷供奉四字詢知女史係澄江望族嬪於滇南早喪所天精心繪事皇太后聞其名召入璇宫俾之從容揮寫盡獻所長其餘墨偶落人間雖祗鳳之一羽鱗之一毛而見之者已等諸景星慶雲不覺自誇眼福今劉女史之畫珠光玉潔鮮艷無儔他日學日進藝日精安知不遭遇際會繼王陳諸女士之軌而與繆女士爭衡哉僕更因之重有慨焉夫自前歳各處洊饑本館職司協振告災之牘乞振之書幾於筆秃唇焦勸無可勸海内仁人義士能慷慨解囊源源接濟者固不乏人而坐擁厚貲但知流連荒亡之足樂不知顚危疾苦之難堪不拔一毛難分半菽者亦所在而有今女史以巾帼中人而獨具利物濟人之意是則太和所感他日夫婦齊眉兒孫繞膝三槐五桂福壽綿長獲報之豐當不第以翰墨之名爭一日之短長已也謂予不信請俟斯言 
[諭旨恭錄]  
　　六月十二日奉旨四川督標右營守備著黎瑞綱補授欽此同日奉旨湖北荆門營遊擊員缺著謝定邦補授欽此○十三日奉旨在平稽察祿米倉宗室德藩稽察南新倉萬本敦稽察舊太倉秦　揚稽察海運倉慶綿稽察北新倉宗室宜烈稽察當新倉蔣式芬稽察興平倉榮壽稽察太平倉謝希銓稽察本裕倉恩順稽察儲濟倉國秀稽察中倉馮錫仁稽察西倉張兆蘭稽察豐益倉張承纓稽察内倉欽此 
[本館接奉電音]  
　　昨日京師飛電傳來旨一道上諭二道敬謹譯登○六月十九日奉旨著派舒存稽查三海牆外堆撥值班官兵欽此同日奉上諭江南福山鎭總兵員缺著楊金龍補授欽此○二十日奉上諭廣四提督蘇元春喀什噶爾提督張俊均著加恩在紫禁城内騎馬欽此 
[償欵有盈]  
　　日本報云前年中東一役日本所費實屬不資計自肇事之初至一千八百九十六年三月三十一號止所耗陸軍之費共銀一萬六千四百五十二萬三百七十一元海軍之費共銀三千五百九十五萬五千一百三十七元合而計之約二百兆元此欵向國家及民間告貸者一百十六兆元迨得中國償欵後撥出七十九兆元以還民間外核諸戰費尙餘一百兆元 
[奥國興商]  
　　西報云奥國官員近擬津貼巨欵於某公司俾公司中派人二十名至東亞詳詢中國及日本商務并代製造家經售貨物其貼欵第一年計一萬二千法羅令次年一萬法羅令再次年八千法羅令三年後觀其成效如何再定辦理 
[議員詆英]  
　　西報云日前英國議政院聚議政府所辦一切外政時議員貝思福提督力詆英國在華舉動不免過於因循并謂政府每多飾詞欺騙民人如山海關鐵路本專爲商務起見而俄人竟藉辭阻撓致我英不能開互市之門殊爲憾事又謂英美德日四國在中國利權最重宜互相聯合代中國訓練兵丁然非英國倡於前恐美日等國未必樂於從事外務大臣普魯的力氏宣言作答曰貝世爵所議之事恐難舉行况美國能否必從亦未可逆料至欲將揚子江一帶照德人所施於山東之事亦歸英國管轄恐英政府必不肯擔此不美之名也 
[奥人之言]  
　　西報云前者倫敦特報云奥國無覬觎華地之心今閲奥國報言有獨具遠見之大人竟忽變初　 
 
 

Page 2

 
 
見日展中國輿圖細意評按擬俟秋風薦爽暢諭於議院之中然旁觀者灼知奥人雖起貪心實不能决其時日蓋一在於經費之難籌也舉大事者必要其成若無奥銀數百兆福祿林之閒欵或致虎頭蛇尾貽笑他人然似此鉅金談何容易一在於善地之無存　中國沿海名區盡被他人攫取或雖仍在華人之手又有謬居保護之名者奥將何從染指職此二故或者免於饒舌亦未可知然奥報又言他國皆有分地於華乃獨屏奥於門外是果何道歟又西歴四月十七號奥國恒加利議員問於户部尙書曰我國欲租華地政府意見如何對曰曾有奥人問諸宰相尙未作答大約少遲時日必將振振有詞也 
[高密近信]  
　　德文新報云高密滋事中國人受創頗深現已平靜如常德兵亦退惟一德官與兵弁十二名五開築鐵路處保護鐵路工師其鐵路工程已照舊興作又云中國官賠償德官銀三千四百兩因德公司受虧故也 
[英俄劃分中國南北新約詳述]  
　　倫頓太晤士報云英廷新刊藍皮書一本載近日英俄二國爲中國鐵路利權而換約章之條目駐俄英公使差路士咳所遞與俄外部苗臘委户之公文其第一號與第三號兩紙文照譯如下其一曰英國欽差大臣奉命致使與俄國外務大臣侯爵苗大人鈞下爲聲明以下各欵事夫英俄在中國常有利權交際而生相持不下之難題今二國欲求善法杜絶此患並將中國有等地方分别界限歸兩國所伸之權思維公允如下二欵第一欵英廷不得承辦何等鐵路而至長城之北亦不得袒助英民或别人爲之但凡俄國承辦鐵路至此或助他人建路至此英廷皆允之不阻不論明阻抑陰阻俱作違此約論第二欵俄廷不得承辦何等鐵路於揚子江左近亦不得袒助俄民或别人爲之但凡英國承辦鐵路至此或助人队建路至此俄廷皆允不阻不論明阻抑陰阻俱作違此約論二約兩國各願不奪中國之利權又不侵各國與中國已立之約章權利此約訂後二國均以之明告中朝蓋有此約則可以免二國之猜忌又可以保持亞東之和平更以助中國自己之利益籖押差路士咳手書於聖彼得堡時在耶穌降世一千八百九十九年四月二十八日其二曰照此新約則由山海關至牛莊一叚鐵路應在俄權限内今已爲上海香港銀行與中朝立約貸欵以華人合辦承去於此約似有不合處故須注明加添此節卽二國此次新換之書不得侵損所云貨欵承辦之利益而中朝可任意簡派一英人爲工程師並簡派一歐人管理財務以期所撥銀兩用度得宜但須明白此路不能當作外國人産業宜永遠爲中國産業歸中朝管理又不得或當或典或批或賣與洋人公司承受惟華人公司始可承受之也又論及由沙喜莊至仙眠亭之支路二國亦曾公允任中國自行建築又准用西人工程師接期探察此路未妥者可獻計修攺旣妥者可發文憑准開火車又此次特約並非所以干預俄廷之利權若俄廷自以爲宜則可准其助俄商承築鐵路由滿州大路分支南行而與中朝將築之牛莊至仙眠亭之鐵路相接或相交一千八百九十九年四月二十八日籖押差路士咳再書於聖彼得堡至於第二號第四號兩紙公文乃俄國外務大臣還達英公使者文氣均同祗有英俄之稱位置相易耳二紙均有法文記其綱目用法文譯之以符立約之例 
[英艦出險]  
　　前日有英國快船名巴納温都臘者駛至琿春海面忽觸於礁兹閲西字報知此船業已出險開往日本之長崎埠以便修理 
[兵艦抵烟]  
　　烟臺訪事人云中國在英國新造之海天兵艦刻已駛抵烟臺一俟油漆完工卽可起椗大約二十日左右可駛赴七十二沽間矣 
[重建砲臺]  
　　漢口訪事友云泝漢而上有地名塘角者昔年建有砲臺以固形勢兵燹後蕩然無存兹以時事多艱外侮日亟鄂中督撫兩憲防患未然重行修建業已大興工役然竣事之期想尙須時日也 
[派兵彈壓]  
　　粤東訪事友來函云遂溪縣屬廣州灣自劃歸法人租界後土人大爲不服欲與爲難並有會匪乘機倡亂日前由該處紳士馮紹琮等至省投督撫轅禀呈一切大憲諭以該處地方已委潘道周道二員前往與法提督妥商并經總署電請出使大臣與法外部商酌　候覆到定奪云云並著該紳等速行回籍辦理團練俾免匪徒乘間蠢動日内復派馬介堂軍門率所部介字二營卽日起程前往鎭撫想得此　兵震懾此後當不再滋生事端矣 
[相節蒞蘇]  
　　蘇州訪事友來函云欽命查辦江南事件大臣剛子良中堂由金陵乘南琛兵輪船東下本月十七日駛抵京口水　各營健兒均列隊江干燃放排鎗象山都天廟各砲臺亦升砲數十門以伸敬迓少選常鎭通海道長久山觀察副都統吉晉軒統制長江水師　督黄芍巖宫保及鎭城文武各官咸詣舟次呈遞手版中堂一一傳見至鐘鳴六下始展輪下駛宫保及統領新湘全軍陳宇山軍門瓜洲鎭高軍門光効同乘鏡清兵艦隨行護送蘇州官塲得信後卽由地方官飭役在婁門内北街八旗會館預備供張并在胥門外接官廳　　結　　備恭迎十七日下午藩憲聶方伯臬憲陸廉訪排導至官馬頭乘官舫用小火輪船拖帶至無錫蘇州府彦太守亦於是時率同總捕同知王司馬及長洲縣汪大令元和縣陳大令吳縣賴大令乘小輪船至常州迎接撫標水陸各營則於十七夜一下鐘時拔隊出城至十里亭列隊鵠候十八日下午省垣得無錫電報知中堂於本日下午三點二刻鐘舟抵無錫大約夜半時可以抵省撫憲德中丞織造海尙衣卽飭差役人等備齊儀仗伺候俾憲駕抵埠時親詣大馬頭恭請聖安至十八晚十下二刻鐘時中堂果秉節抵省舟泊楓橋諭令藩臬兩司及府縣各官均回衙署十九日黎明各官復至接官廳迎中堂入城在八旗會館行轅駐節聞中堂此來除查辦事件外尙須閲兵云 
[滇撫過鄂]  
　　武昌訪事友人云新授雲南巡撫丁中丞振鐸由京南下道出鄂垣督憲張香濤制軍撫憲于次棠中丞率同司道各官　詣皇華館迎迓恭請聖安禮畢丁中丞命駕入城赴督撫署拜會江夏縣陳少石大令先期預備行轅以便旌麾暫駐聞中丞急欲入滇卽在舟次駐節不日卽須首途云 
[粤學行期]  
　　粤東訪事友來函云廣東提督學院張大宗師巡試欽州業已竣事本月初六日行抵高州卽日懸牌考試各縣生童一時懷才抱異之輩無不爭先踴躍冀奪錦標而省垣各闈姓廠亦紛紛招人售賣名利兩途大千世界中固無人能脱其範圍也 
[淫伶定罪]  
　　蘇州訪事人云淫伶高彩雲犯案後爲藩憲聶仲芳方伯訪聞委員提省發蘇州府彦太守訊辦旋經太守訊　擬監禁十年嗣於前日復提覆訊忽從寛攺禁流氓公所半年期滿遞解回籍 
[催請交地]  
　　英界會審公廨基址爲前道憲蔡和甫觀察飭前　員鄭瀚生大令售與英商新沙遜洋行别建公廨於美租界本擬於華歴五月十三日交地嗣因新廨尙未竣工以致逾其已久前日午後英繙譯梅君偕新沙　洋行主哈同蒞廨讞員翁笠漁直刺接見之下哈同稱此地逾期已久須請從速交下以便興工建屋今定西歴九月二十號卽華歴八月十六日務必交地不可再延直刺謂實因新廨尙未竣工以致延誤今旣如此俟禀明道憲再行回覆梅君等遂興辭而出 
[令出難行]  
　　新閘池浜橋同昌里開設臺基之淫婦嚴倪氏前因誘令良家婦女與游蕩子苟合由英界包探獲解公堂訊實後判令與趙如生一併枷號游街示衆已閲數日前日讞員翁笠漁直刺又令原差地保人等押往游行正在鑼聲鏜鏜之際忽爲老巡捕房所知以此事未經咨照未免違章遂倩包探秦少卿將差役姜昌榮徐阿全朱金桂副保謝嘉生及枷犯嚴倪氏趙如生一併拘押捕房昨晨解案請究副巡捕頭 
 
 

Page 3

 
 
投案聲稱凡租界拘拿人犯及一切辦理之事均須知照捕房方可遵行否則卽以違章論今該差役等並未知照遽爾游行請將各人管押一月以儆善昌榮等供是夥役奉諭押令嚴倪氏等游街曾至新巡捕房知照據言如欲人老巡捕房地界須再至彼處知照小的等正欲前往已被　拿翁直刺謂該差等奉公辦事並未在外滋事又非爲私何能判押白繙譯與副捕頭辯論再三副捕頭堅請懲辦直刺不允乃著仍交捕房帶回俟本分府照會英領事再核直刺於退堂後卽親至英總領事署拜會領事商議此案 
[嚴緝虔婆]  
　　滬城四牌樓左近虔婆蘇陸氏開設臺基引誘良家婦女與無恥之徒私行苟合傷風敗俗貽害閭閻事爲保甲總巡　子勵明府訪聞立飭差甲查拿嚴究詎被頭鋪地甲陸耀福暗地通信縱之使逃一面飾詞禀覆明府大怒嚴加詰責諭令赶緊獲解違干重比現閲蘇陸氏避匿法租界想終難逃法綱也 
[英界公堂瑣案]  
　　包探顧阿六禀稱流氓王鴻如在途　取某姓女郎所持洋銀一元女郎大聲呼救適爲洋人米拿所見帮同拘獲送入捕房今由小的解案請究女郎投案請領洋銀洋人米拿來案作証王供洋係在途拾得並非攫取讞員翁直刺商之白繙譯判將王笞責三百板枷號一月○包探李耀庭禀稱簡首山之子阿勤被王阿鑒王阿思誘同嫖賭並將家中衣服質洋分用今以阿勤不知何往簡與二王在途爭閙經小的拘獲送請究辦簡首山投案申訴前情請飭兩王交出兒子王阿鑒供小的曾向阿勤借洋數元並未誘與嫖賭王阿思則堅不承認直刺以王阿鑒供認分用判押半月阿思押候過堂復訊○二百廿三號華捕拘解張阿林到案禀稱此人竊取海利鐘表行金練一條當塲拘獲由小的送案請究海利洋人投案請追張供寗波人自知不合乞施恩典直刺判押一月期滿遞解回籍○包探沈阿岳拘解在途吵閙之蔡同春李霞明到案蔡同春供曾爲樂生輪船買辦用李爲司帳被伊盜賣洋貨八件代賠銀八百餘兩向索不認反敢吵閙今旣到案求恩究追李　明供曾在蔡處司帳然售去不貨八件並非小的一人吞用尙求明察直刺恐别有轇轕著一併押候過堂復訊○包探趙銀河禀稱賊犯高阿仁竊取周江泉銀表一枚經小的緝獲人贓送案請究直刺判責一百板贓給失主領去 
[法界公堂瑣案]  
　　大成祥東洋莊歇夥吳子方洪仁貴竊取店中貨簿碼單交同和祥棧主劉清泉轉交洋務委員曹維善向該店勒索鉅欵爲執事人王錄卿扭控迭經讞員朱森庭明府何繙譯會訊著曹交出貨簿碼單並禀明道憲追繳洋務委札昨日堂期明府接奉道憲來文飭將曹維善劉清泉吳子方洪仁貴提案復訊原告王錄卿投案備質明府將來文給曹閲視飭將吳洪二人先行帶回捕房曹劉二人及原告交包探帶至同和祥寓所候親往查明以便禀覆○陳瑞田禀稱在西門三聖菴傭工前晚菴中被賊竊去蠟臺香爐及衣服十餘件開單報捕現已查獲人贓送案請辦故特投案請領失贓包探檢點各贓尙少衣服三件賊犯馬新泉供衣服三件質在八仙橋某押店得洋九角明府判責二百板贓給還失主○陶瑞林上期遞禀控婦人陳阿二積欠房租三個月計洋四十九元五角向索不付明府飭探將陳阿二拘案昨日傅同原告　案請訊陳阿二供去年六月遷入是　時先付洋三十元陶欲將此欵作爲一切費用小婦人不允是以被控明府判交保限十日内理楚○　　林手携大錫茶壺至法界質錢爲英界包探夥董家鴻所拘巡街捕以不應違章送案請辦明府判責二百板釋放施根林經包探查明在桂仙　園爲茶房並非竊賊明府著卽開釋 
[美界捕房紀事]  
　　前晚日本人某甲由英界大馬路雇乘某號東洋車至美租界南潯路下車而去不名一錢車夫楊某向索車費甲　突出利刃向楊亂刺致傷頭面血湧如泉痛極呼救旋經巡街捕聞聲趨至卽將二人帶入捕房捕頭騐得楊果有傷痕令送同仁醫院求治甲　押往日本領事署禀請究辦○前晚有流氓數人見某西人踽踽獨行陡起不良一擁而上將西人扭倒在地大加搜索刼去金對時表一枚及　練等物始一哄而散事後西人卽赴捕房聲訴捕頭倩各包探將肇事之各流氓嚴密查拿務獲究辦 
[補脱]  
　　昨報紀快船過叻計船身長三百十九英尺六寸奪百字及六寸字合補於此 
[壽筵助振]  
　　王君春洲六十壽辰親戚交游贈儀伸祝王君以邇日山東皖北河南江西等處　見災荒飢黎載道因以所惠隆儀移　振欵本擬設筵申謝以答諸君子惠賜隆情但念振抧苟能多籌一錢則災民卽多受一錢之益爰之備筵洋銀四十元交本協振所代爲彚解駕諸君子痌癏共具當亦願减此一朝之膳而爲千百萬哀鴻果其枵腹也爲綴數言諸維公鑒 
[宋培之大令經放海州棉衣清册]  
　　今將經收海州賑捐收支數目造具四柱清册恭呈合鑒舊管無項新收项下一收治　經募蘇州協助海州賑捐英洋一千五百元一收清江陳郁庭助海州賑捐英洋二十元以上統共收英洋一千五百二十元開除項下一支清江托友赶做新棉衣褲一千套每套工料洋一元三角共計英洋一千三百元一支印賑簿三百本計英洋十八元一支刊印棉衣票計英洋五元一支在清江買痧藥藿香正氣刃丸英洋三十一支第一次派地赴鎭江接運寗滬棉衣四千四百六十件船價車力一應雜用共計英洋四十四元六角四分一支由蘇州押運棉衣由上海附輪至鎭轉運清江加添棉衣共運至海州計八千七百二十二件船價車力一應水脚雜用共英洋一百五元七角一分一支第二次派友赴鎭接運寗滬棉衣二千三百五十件船價車力一應水脚雜用英洋十六元六角五分以上統共開除英洋一千五百二十元實在項下除開除外實在無存○今將上年冬季經放海屬棉衣褲收支數目造具四柱清册恭呈台鑒舊管無衣新收項下一收上海電報局捐助舊棉衣褲一百套計二百件一收本局在清江赶做新棉衣褲一千套二千件一收本局在板浦買原典舊棉衣褲一百八十套計三百六十件一收上海協賑公所施守則敬第一次籌解新棉衣褲一千二百三十套計二千四百六十件一收江甯藩憲第一次發給新棉衣褲二百五十套計五百件一收江甯藩事第二次發給新棉衣褲五百套計一千件一收上海協賑公所施守則敬第二次籌解新棉衣褲四百二十五套計八百五十件一收治基經募蘇州各善士捐助新棉衣褲二千三百六十一套計四千七百二十二件一收節婦祝洪氏捐助新棉衣褲一千套計二千件一收宋祝氏捐助新棉衣褲一千套計二千件以上統共收新舊棉衣褲八千四十六套共計一萬六千九十件開除項下一支由板浦順濟局代發給本鎭貧民棉衣褲一百十件一支板浦河工局代發工次貧民棉衣褲一百十四件一支海州電報局代發給貧民棉衣褲一百八十件一支由海州韓書辦代發給貧民棉衣褲二十件一支由趙都司代給發貧民棉衣褲三十件一支散給新浦鎭貧民棉衣褲四十件一支由同　典零星散給棉衣褲一百八十件一支由鹽局代發給貧民棉衣褲四十件一支由海分司署代發給貧民棉衣褲五十六件一支由臨興塲代發給貧民棉衣褲一百件一支由大伊山高董事代發給該鎭貧民棉衣褲五百件一支查放板浦鎭四圩共發給貧民棉衣褲三千六百件一支本局派友查放四鄉各莊共發給貧民棉衣褲三千八百件一支由王董事代發給貧民棉衣褲十件一支由得勝營桂營官代發給貧民棉衣褲二十件一支由徐經歴代發給貧民棉衣褲七十件一支樹藝公司代發雲臺山四鄉二十一村貧民棉衣褲二千七百二十件一支托嚴紳所派查賑友代發東鄉各鎭貧民棉衣褲一千六百件一支由本局沿途零星散放貧民棉衣二百件一支散給粥廠就食飢民棉衣褲二千二百五十二件一支散給板浦鎭乞丐棉衣褲四百件一支散給病斃貧民棉衣褲五十件以上統共放給新舊棉衣褲一萬六千九十二件實在項下除開除外實在無存另有前署靖江縣蕃甫明府助藥茶三大箱均於春季散放清楚合併聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣訊自縊斃命案]  
　　本月初三日　　　　店主　少溪被　　　扭押法界捕房　　　　　　　主　　　大令因公　　　　憲曾經郛觀察札委海防廳劉乙笙司馬前往　騐旋經五大令飭　移提案内人証到　前　升坐　　　　　　　子　　如供年二十八歲父親鄭少溪在法界紫來街開設　　　粧店光緒五年分父親向表伯陳子橋借洋銀九百元至八年分已　本　　　　十八年分　伯故世其子墨卿從未來家索取亦未言及此項借欵前日忽同包探王金福將父親扭入捕房管押時　生因事出外　回店　　　　捐照投捕房求保不允且不許見面不得已擬俟翌晨解送公堂時再求諼頰及至黎明時經人來報父親已在捕房自縊斃命困卽奔往尙不容入迨蒙海防廳劉大老爺臨騐監生始奉傳入查閲父親管押之處並無同押人犯顯係陳墨卿賄令包探故意押在捕頭查察不及之處　行恐　威　父親如入地獄冤無可訴萌此短見否則卽使欠洋是實數亦不鉅何至如此迨蒙劉大老爺騐明後　令收殮監生　　騐辦理惟包探王金福受陳墨卿賄囑率意妄行致父親死於非命務求移提到案訊辦以雪洗冤陳墨卿供表叔鄭少溪昔在天源　　店執業曾代店主　故父借洋銀一百元天源閉歇後將木器推抵至光緒五年表叔開設隆泰木器店向故父熟商卽將天源推下之木器　與售賣作爲資本父親許之又另借洋三百元出立借票兩紙後又加借五百元共有借票五張言明按月一分五釐起息屢次向索本利全無至十八年分父親故　　員向索兩次仍置不理現在結算本利已有洋銀三十三百百餘元故於上月杪投法界公堂呈控蒙飭包探王金福同　員往提　少溪到捕房管押以便次日解送公堂訊追當晚鄭卽自縊身死並無賄探逼勒情事借票七紙已呈在法公堂卷内今請移提察閲大令得供大加申斥謂本縣深知爾之行爲素不務正日將爾父所積辛苦餘資揮霍無度卽使鄭少溪欠洋九百元雖已年久豈有利過於本二倍之外况彼皮係屬親戚贸然扭押捕房　成命案又敢央人來向本縣請託殊爲可惡本當懲責今姑從寛嗣後毋得再行如此致干重究陳聞諭　　　罪不敢仰視　稱以後不敢妄爲大令又謂鄭曰爾供昔年借欵業已本利還清何以借票未曾收回此供顯係不實爾父自縊斃命業經　大老爺騐明爾乃指爲威逼並無憑証陳雖大有不合爾亦勿得藉此混瀆鄭唯唯隨判將陳屬卿交保候移請法公堂將包探王鑫福並呈案之借　七　到案再行訊辦 
[上海巡局紀事]  
　　日前有汪某者冒稱保甲總巡局差役在城内西五家弄見木工汪　君　領　　　類流氓於是上前扭至近處某老虎竈啜茗聲稱定欲解至局中重究旁有顧阿福佯作解勸令汪　君賄給洋銀五元五角以免對　公庭汪允之當給以洋二元尙有三元五角約日找付本月初十日汪根君行至南市被汪某所見逼令找給前少之洋根君不服卽被扭至二十三七鋪巡防局禀控局員盛二尹以汪旣稱在總巡局當差卽將人証移解前往騎戴明府發落明府查得顧阿福在十二圖境閲設　　　　　　　　本局差役情殊可惡判將顧笞責百板所詐洋銀二元從速交還給汪根君具領各具切結交保開釋○南市外倉橋左近開設荳腐店之陸　　日前因比　恒利煤炭店主婦得有會欵洋二十餘元錫卿向之告貸許以一月爲期照數歸償及期氏向索無著口角之下陸　將氏踢傷小腹登時鮮血横流倒地呻吟約半刻許始醒當由店夥控諸二十三七鋪巡防局卽將錫卿拘獲管押候究○萬聚馬頭船户吳金寳去年向　春元借得洋銀一百五十元嗣又由金記生爲中續借洋銀二百餘元除陸續歸還外尙有尾欠約期歸措前日陳等向索無著將吳　扣留吳情急投十六鋪巡防中局控訴局員文斌臣二尹研訊之下以陳等不應擅扣吳之船隻絶其生路申斥數語限令速卽交還吳之欠欵限於明年正月内分期歸楚不准違延一併具結完案 
[英界晚堂瑣案]  
　　錢水香控　阿榮串同新沙　洋行同人阿生擅封房屋前日下午　員翁笠漁直刺　裏諭委員張柄　司馬提訊錢供寍波府　某邑人年四十有四同鄉人俞阿榮賃居富春里一百九十一號門牌房屋今春三月初六日將平屋一間轉租與小的每月租洋五元五角言明先付後住至四月廿五日俞　積欠房租被新沙逢行遣人發封小的見事已至此借給俞阿榮洋銀十四元俾付租金始得啓封今俞又積欠房租洋銀八十餘元新沙　行　來索取俞推諉小的所欠串同該行管門人阿生　封小的所住之處而俞反得安然無事叩求訊究俞供錢欠小的租洋十四元向索無著而小的亦欠房租致被新沙　行將屋發封小的卽向　商懇先付若干錢恃强不理遽爾來案控陳其實小的並無串通之事求准交保出外寛限數日俟小的付租啓封後將錢物件搬出司馬得　判俞交　保出外限十天内料理清楚著　將各物自行搬回錢稱謝而退○前者　姚氏控生女彩娥被王張氏　良爲娼請提訊究經讞員翁笠漁直刺派差將王張氏及妓女朱潤卿卽彩娥提案訊知朱妓並非袁姚氏生女著卽發堂擇記令袁姚氏王張氏各具結不准領回前日忽有施兆麟投案遞禀顯娶朱妓爲室直刺因卽飭差往棲流女所將朱妓帶案前日下午情張司馬提訊朱妓供稱小婦人顧嫁　兆麟叩求恩准施供湖州人向在絲綫生理小的因妻痛故願納朱潤卿爲室叩求給領司馬得供判將朱潤卿暫交官媒看待著施覓的實店鋪來案具保並助　流所經費洋四十元具結將朱妓領回原籍不准爲娼違干咎戾 
[邗江官報]  
　　六月初十日丁分　丙　　　　文　署丁　　　　　　公幹到揚汪鹺尹秉　　六　巡　差○十一日　　　五成委　泥港卡○十二日林　尹　開赴淮北西臨　　任分　文　由京回　解　　 
[爾多]  
　　昨　甫京鄧　堂代　　　　　　推　元二十元　叙氏子　求　洋五十元蔣谿再生老人求　　洋一百元　順德堂　　　　洋五十元　記烟葉號交來漢口無名氏爲子二次求　　　愿洋二百元　　　　交來南　　求痊氏洋五十元又求安氏洋四元　深　　　　　　古有行　　洋行雲　　　　　　　　者今諸　士仿其意而行之行見芬芳　桂長叨　蔭之患　回桑　永　　　之　乞登報牘　達頌忱[  上海六馬路仁善堂籌賑公所]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年六月十一日京報全錄]  
　　宫門抄○諭旨一道錄前○齊撫諭奏爲東平州高苑縣城垣被小坍塌撥欵興修摺○又奏爲冬振滕欵　　春賑完竣片○又奏　莊灌泊村二處村民失火派員撫恤片○閩督許奏報三都澳　關日期片○漕督松奏爲江北漕船挽上清江摺○總管延奏回任視事日期摺○六月十一日兵部太常寺太僕寺八旗兩翼值日兵部引見五十七名工部三名通政司一名廂紅蒙一名兩　十七名○濓貝勒假滿請安○徐用儀謝署吏部尙書恩○許景澄謝管大學堂事務恩○張仲炘謝授叅議恩○澤公請假十日○榮惠續假十日○文熙續假二十日○枚　劉炬翰預備召見○工部奏派承移火藥局工程派出清　○召見軍機拉禮劉炬翰○○山東巡撫奴才毓賢跪奏爲東平州商苑縣　垣被水坍塌亟應　欵興修　懇恩准以工代振恭摺具陳仰祈聖鑒事竊查例載各省府州縣城垣遇有坍塌地方官務須及時修理其坍塌過多亦由各官捐資修築細　例義係指常年情形而言若事出意外猝因被水冲塌防不及防問境又遇　緩錢糧普加賑撫之年在該營官旣無力捐修紳民亦無從勸募此時籌欵辦理祗可以工代賑有不得不得權宜之計者伏查宋臣范仲淹守杭州值歲大祲興役力以活飢民我朝乾隆年間侍郎裘曰修奉命疏濬山東河南上江等處積水工代賑蓋以實惠及民自可變通成例山東省水患以東平被災爲最重節經放過冬春各賑並酌給籽種錢文現在四百餘村莊尙未全行涸復災黎祗恃賑濟來日方長勢必無術謀生恐至流爲盜賊則地方滋以多事正在設法籌畫間適據署東平州知州丁兆德禀該州城垣被水浸潰内外坍塌過半岌岌可危况　河在其北運河在其西黄河又在其西如遇伏雨過多河水同時盛漲勢必圍城其不没女女墻者　數尺耳若不亟加修茸一有疏虞城數萬生靈不堪設想估計需欵頗鉅實難力任捐輪可否援照以工代賑辦法庶幾一舉兩得嗣據高苑縣禀該縣城垣亦經上年黄水浸灌查看工叚間有坍塌若不赶緊修理並補城根　漏恐至浸灌不可收拾擬請撥欵舉辦各等因奴才竊維兩處城垣旣係被水坍塌又罹災荒向來以工代賑所以濟賑務之　若以之擲借修城則招集流亡乘時工作不獨保障可復舊觀而地方亦消隠患是一舉兩得其益未便過理拘泥已飭賑撫局委員前往東平州勘估共需工料銀二萬四千六百四十六兩九錢一分其高苑縣修城之費約需銀九百餘兩事同一律均飭撥欵俾該州縣督同紳者　節動用核實經營得以及早竣事以上動支銀兩皆係賑欵項下劃撥據賑撫局司道詳請奏咨前來除咨部查照外所有修築城垣以工代賑各緣由理合恭摺具奏伏乞皇太后皇上聖鑒訓示謹奏奉硃批著照所請該部知道欽此○○毓賢片再查翰林院侍講臣黄思永上年集捐義賑銀一萬四千兩解東　交京紳户部主事葉揚俊丁乃安助放齊東章邱兩縣冬振八十三村莊除放餘存銀三千六百四十一兩零二分留作春振之用經前撫臣張汝梅奏報在案前存銀兩旋經葉楊俊等交由章邱紳干刑部主事孟廣模已於今春代易京錢七千七百十二千五百九十文儘數散放計放三十六莊共二千四百五十九户折實大口七千七百三十一口半報由振撫局詳請奏咨前來除咨部查照外謹附片具陳伏乞聖鑒謹奏奉硃批户部知道欽此○○毓賢片再據淮川縣禀報縣屬焦莊本年二月二十九日已時届民不戒於火適是日西南風大作延燒房屋四百餘間計二百六十餘户内中因搶運物件傷人一名當卽由該縣詣騐捐廉散放　餅并給發京錢三百餘串俾失事之家補　被燬房屋藉資棲止又據棲霞縣禀報縣屬灌泊村本年二月二十七日午時村中陡起旋風柴灰飛繞同時起火者四五家延燒房屋九十餘間計十六户人口牲畜尙無損傷該縣詣騐後捐放　餅并援案借動積榖八十石匀放各等情先後禀報前來竊維兩縣村民均遇火災實堪憫惻惟焦莊焚燒房屋較　泊村爲多然據該縣所禀尙止一村中之一隅且應用物件登時救出靑苗遍野收成可望小民尙不至失業至灌泊村前於二十三年曾　回祿當時值靑黄不接均經捐集錢文動用積榖復飭委員加撫今竟又罹此災揆諸今昔情形不獨元氣未復抑更彫殘實甚雖由該縣臨時布置聊救目前而災衆生計維艱仍恐難資拯救已飭賑撫局派員携欵前往會同該縣再加撫恤俾免流離失所謹附片具陳伏乞聖鑒謹奏奉硃批知道了卽著督飭印委各員認眞撫恤毋任災民流離失所欽此○○許應騤片再福寍府三都澳通商經臣專摺奏明於三月二十九日開辦並飭委　紅旗協領明玉會同税務司前往開關查此時商賈尙未暢行税務較簡應暫由東冲口委員就近兼管以節糜費俟將來開徵日旺再行添設俾專責成其餘應辦各事宜統容臣妥定章程次第舉辦除分咨查照外理合將三都澳開關日期附片具陳伏乞聖鑒再税務司建造洋關公所除地價外估計工料約需關平銀三萬五千兩請在洋税項下動文合併陳明謹奏奉硃批該衙門知道欽此○○頭品頂戴漕運總督奴才松椿跪奏爲江北運糧船挽上清江各閘日期恭摺由驛馳陳仰祈聖鑒事竊照光緒二十四年江北冬漕循辦河運糧辦分爲前後各四帮陸續兑裝前四帮於三月二十四日後四帮於三月二十九日次第開行業由兩江督臣劉坤一會奏在案奴才疉經嚴札　提兹據江北河運　辦委員候補直隷州知州方臻喜禀稱漕船各帮先後到齊當卽率同淮揚道謝元福等照例查騐未色尙屬乾圓潔凈共計　船三百七十六隻裝運交倉正餘米十一萬三千六百十九石四斗九升六合另備帶提淺太平船二十六隻已於五月初九日陸續挽過清江福興通濟惠濟四閘連檣北上查上年四空漕船渡費被凍備極險阻船身半多損壞本年行抵寳汜水次爲時已遲加以挑選修濬添雇新船兼之購氷安嚴開兑較遲現在惟有督飭該糧道吳重臺曁沿途文武各員加緊催　前進不任稍有停留庶可以速補遲除飛咨東河督臣山東撫臣飭啓湖口　按照定章尺寸鋪水接濟俾得早抵山東乘汛渡黄並俟全數出境續行奏報外所有江北漕船挽上江各閘日期理合恭摺由驛馳陳仰懇宸厪伏乞皇太后皇上聖鑒訓示謹奏奉硃批户部知道欽此○○熱河正總管奴才延曾跪奏爲恭報回任視事日期恭摺奏聞仰祈聖鑒事竊奴才前因不服水土時常腹瀉又兼染患骽疾不時疼痛叩懇天恩賞假回旗就醫調理於光緒二十四年七月初六日具奏二十二日奉到硃批著賞假四個月欽此奴才遵卽起程回旗赶緊延醫調治病勢雖見輕减惟奴才正氣虧虚一時未能復元於病體痊愈後卽呈報總管内務府銷假恭詣宫門跪聆聖訓仰蒙召見訓誨周詳莫名悚感陛　後束裝起程出口時經過兩間房事喀　河屯等處行宫復飭各該管千總督飭兵丁加意看守毋銷疏懈於五月初十日行抵熱河總管任内經副總管奴才恒啓將印　移交前來奴才當卽恭設香案望闕叩頭祗領任事伏思奴才内府世僕知識庸愚仰蒙恩命補授熱河正總管未報涓埃時深悚愧無如奴才福薄災生腹瀉骽痛復荷賞假調理回旗醫治病體得以速痊荷兹恩施之優渥實屬感激之逾恒奴才惟有失勤矢愼小心供職以期仰酬高厚鴻慈於萬一所有奴才回任視事日期並感　下忱各緣由理合恭摺奏聞伏乞皇太后皇上聖鑒再奴才出京後行至中途忽患痔症以致乘坐車馬維艱又兼風水阻滯是以到任銷遲合併聲明謹奏奉硃批知道子欽此 
 
