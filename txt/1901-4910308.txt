# 1901 - 286 - 4910308

 

Page 1

 
 
[勸募江皖急振啓] [  申報館協振所啓]  
　　本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之士旣籌集巨貲携往彼處核實散振然被災之地旣廣楊枝一滴實難灑遍大千况現在時屆隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀慈鑒 
[九通股票截止日期并提前出書告白] [  上海圖書集成局啓]  
　　本局前刋圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票茲因朝廷講求經濟實學變更考試章程因思九通一書於昭代典章歴朝政術窮源竟委實爲大觀爰首先創議仿圖書集成二十四史例用新鑄大號鉛字排印成書惟以卷帙浩繁刋成定價昂貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獵而備考核也惟股票所印無多續印者又將售罄現定期本年十二月二十日截止俾能核数欲購者尚其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局京都天津均電報局原豐潤票號蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都又重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[興樹藝說]  
　　嗚呼吾觀於古之爲政者而知樹藝之術之足以富人國也亞聖之言曰斧斤以時入山林材木不可勝用管子之言曰一年之計樹榖十年之計樹木可知古昔盛時無不以廣興樹藝爲當務之急至秦政焚書六籍皆爲煨燼而種樹之書獨存六朝五季武人秉政乃始焚林薙草百年喬木蕩焉無存夫以樹木之生大地間大者可爲梁棟小者可爲薪蒸榛栗則佐膳脩椅桐則爲琴瑟有益民生如此其廣乃古人則愛養培護而惟恐不及者後人竟視爲無足重輕戕賊芟夷日就朘削民安得不貧國安得不瘠哉雖然及今整飭之猶未晩也吾聞法蘭西之爲國也百年以前四境肅條林木稀少居民困苦刦掠爲生後有人請其國君廣行種樹設官經理屋隙田間緑陰如幄又嚴定戕伐樹株之禁比及十載嘉木葱龍翳然满目然後入山伐取運售各國歲獲數千萬金又漸伐其無利者又改種匍萄等有利之樹以故法之殷富名著歐洲此外意大利之桑美利堅之木棉亦皆利益甚饒國與民均以此致富今中國古時塲師之職雖已渺焉無聞然地利之豐腴天時之温煦較之各國固未嘗相形見絀且蜀省之竹木藥材粤省之果品香木閩省之茶葉江浙之蠶桑事雖僅在一隅效已彰彰可覩所患者民間旣扭於晏安不能竭力振作地方有司又心勞於簿書錢榖卒卒無須臾之聞種植之謀豈能計及卽有時偶頒文告而旣無實念以將其際民亦未必踴躍而從坐是曠土日多利源日涸言念及此可爲寒心今者粤東新寗縣某大令示諭民間各就附近官山荒地相其土地所宜廣種樹木如有欲種者開列土名四至頃畝報官准其領照管業不准胥吏需索並嚴禁土豪地棍勒詐滋擾此一舉也復三代之宏規仿泰西之良法開閭閻之樂利迓天地之和甘良吏愛民固已無微不至猶恐蚩蚩者起而阻抑有損大局也又設厲禁以爲之防凡樹未長成有摧殘一株者罰裁五株樹旣長成有盜斬一株者照價議償之外更罰栽三十株或有放火燒山林者准卽稟官究治除燒若干賠若干外並監禁一年似此良民則以利誘之頑民則以法禁之凡在宇下者豈有不鼓舞歡欣以成非常之大利行見不數年由一邑而推至一郡由一郡而推至一省閩中種植之利當不難獨擅一時矣雖然觀於此而僕竊有說焉今之言富國者曰畜牧曰開礦事非不善也利非不渥也然畜牧之說僅可行於西北沙漠之地南中各省未必相宜開礦則所費旣巨且礦苗之衰旺礦質之精粗苟非精於此學之人無由爲之辨别何如種樹一事地無論南北時無論冬夏遠則山巓水涯近則牆陰屋角無地不可種無時不可栽及其長養滋培干霄蔭日營建之需炊爨之用皆不難取給於斯無窮之利不妨立致所惜子路治蒲樹木甚茂子産相鄭桃李垂街古之循吏其蹟誠不可規矣茫茫宦海中倘有聞風興起者乎吾知南土之棠當亦有思其德而不忍翦伐者矣豈獨一時之盛哉 
[駕駐順德]  
　　昨日午前友人自直隸順德府專電告知本館云本月十五日申刻聖駕駐蹕順德府城召見袁世凱陸寳忠桂岑春煊隨傳旨十六日駐蹕一天 
[榮膺懸賞]  
　　德京柏林來電云意大利皇近以軍功大十字寳星贈聨軍總帥華爾德西按此項寶星爲歐洲無上寵錫即德法交戰時中爾德蓋將軍亦未嘗膺此曠典也 
[王道蕩平]  
　　聞之寓京友人云聖駕回京在邇現經承修大臣督飭木廠商人將正陽門外正陽橋一帶凹凸之處一律墊平以備鑾輿經行其地 
[旌節赴磁]  
　　聞之寓京友人云署直隸總督袁慰帥於本月初八日由保定省會赴磁州迎駕并札飭辦差人員按站供備御膳 
[督辦大差示]  
　　欽命頭品頂戴督辦大差總局直隸布政司周按察使司周爲出示曉諭事照得此次恭辦迎鑾大差隨扈各軍應需糧料柴草前奉督辦蹕路糧臺陜西撫臣升奏明由官設立平糶局價值酌减等因咨行到局自應一律並將米麫高糧菉豆麩料乾草柴炭等項均照市價酌减二成設局平糶至各軍以銀易錢亦照市價每兩酌加京錢五十文設立錢局以恤兵艱除價雇之長車夫役均照市價公平交易不計外所有平糶各項减價並兌換銀錢價自應即開明出示曉諭爲此示仰隨扈各軍弁兵人等一體遵照毋違特示 
[鉅典宜遵]  
　　聞之寓京友人云定例卓異官員引見吏部於奏摺及緑頭牌内將該員從前有無保薦及保薦次數詳細聲明親老告近人員如獲薦舉卓異准其一體調取引見俟奉旨回任候陞卽移付文選司在外准以本省之缺保題陞用在内准以近省之缺論俸推陞至離京較遠省分各員有因親老不願赴部者准其呈明督撫咨部立案俟養親畢照例補行引見吏部仍將該員親老告近卓異後應入陞班免其坐補原缺緣由於摺内聲 
 
 

Page 2

 
 
明以符例制明年適逢大計之期大約須遵照定章辦理也 
[議减償銀]  
　　天津直報云山東省自光緒二十五年撫臣毓賢袒匪搆亂數十州縣教民多被其害去年有法員至省索賠銀六十九萬餘金撫憲袁慰帥以數鉅未能議結兹經主教陶萬里詣省垣續商加以上年被擾各案共索百餘萬　再四磋磨始减至八十四萬迨慰帥將次交卸撫篆深慮繼其後者更爲棘手連日飭洋務局唐觀察反復籌商議定十七萬九千兩所有東泰武臨所屬數十州縣積年教案一律結清聞此欵擬以一半由分各地方攤籌餘飭海防捐輸局津貼 
[土藥加釐]  
　　廣州安雅書局世說編云和議旣定戶部奏准將各省土藥烟酒茶糖各項加釐三成以充賠欵本月某日咨行到粤卽由釐務總局將土藥加徵并出示曉諭曰照得本省徵收土藥向章每百斤徵收釐金一十一兩五錢在販運進口經由第一道釐廠完納一次黏貼印花爲據以後不再重徵前於光緒二十年部議加抽烟酒稅釐案内奉督憲札行華土藥亦應加抽當經本局核擬按照向章每百斤加抽銀二兩五錢共徵釐銀一十四兩詳請奏咨在案嗣於光緒二十五年奉准戶部咨行籌欵六條案内經就向來徵收數目加收三成銀四兩二錢共徵銀一十八兩二錢現又奉准行在戶部咨新定賠欵數鉅期迫亟宜合力通籌分派攤還案内以各省土藥一項茶糖烟酒四項非民間日用所必需重徵尚無甚碍擬令照抽釐數目再加抽三成等因具奉奏旨依議欽此欽遵咨院行局奉此自應按照本省現抽數目核計每百斤應續加銀五兩四錢六分連原釐併計每百斤共應抽銀二十三兩六錢六分此項續加銀兩應行專欵解局存儲以備撥用除詳請兩院憲察核奏咨曁札飭各釐廠遵照加抽外合行出示曉諭爲此示諭土藥商販人等知悉爾等嗣後販運土藥進口務須遵照新章每百斤報完釐金銀二十三兩六錢六分在於進口第一道釐廠完納一次黏貼印花不再重抽倘有繞越瞒漏等弊定即緝拿嚴辦並將私土充公毋得稍有違抗切切特示 
[黔中籌振]  
　　廣州安雅書局世說編云黔省連年荒歉民不聊生巡撫鄧筱赤中丞特於月前咨行粤省開辦振捐粤藩丁方伯隨卽出示曉諭曰照得光緒二十七年六月初六日奉准貴州撫部院鄧咨行以黔省連年灾歉奏請開辦振捐經准行在戶部咨知於光緒二十六年十一月初三日議准覆奏本日奉旨依議欽此相應將實收章程咨送轉飭各屬一體代爲捐辦計咨送實收五千張章程五十本清摺五十扣等因咨行到司奉此並准貴州振捐總局咨會前來當經派委原辦新海防捐各員並添派沈守啓榮分投勸辦於光緒二十七年六月十一日附入省城仙湖街捐輸局兼辦一切文件均署司銜並用本司印信黔省送到實收亦由本司加編字號蓋印無庸叧刻關防設局以節糜費而昭愼重捐案由粤就近按日造册請詳廣東督憲徑咨戶部核奬以期妥速而廣招徠除詳請咨明貴州巡撫部院查照及咨戶部立案曁移行查照外合行出示曉諭爲此示諭闔省官紳商民人等知悉黔省頻年荒歉待振孔殷爾等如有志切顯揚情殷施濟者宜及時照章上兌所有收捐封銜貢監翎枝等項條欵悉與歴屇振捐相同際此時事多艱其各踴躍捐輸以副厚望特示 
[俄員恤民] 營口訪事友人云駐營俄監督敖君交卸歸國後所遺事務由守備愛君接辦邇來愛君以天氣已寒民間疫症漸平遂傳諭官醫生不必仍前查騐如有患疙疸瘟等症者報知大會送入病院治之若偶抱采薪之憂則聽其自延華醫診視是以日來民心大定不復如前之驚駭非常矣旣而愛君復出示曉諭略謂奉水師提督阿札開撤去營口騐病各卡以示本政府體恤商民之意該商民自將院宇打掃潔净如有病人速赴巡捕廳或醫官處報明如騐係瘟病即入病院醫治病人居室用滅病藥水酒遍以免傳染倘敢隱匿不報一經查出定將房屋永遠封閉仍治執事家長之罪有人告發者賞銀五圓等語惟各官醫猶時往各處查察厠所院落多方挑剔或竟從重罰鍰相彼小民仍不免心懷怨望耳 
[郵政已通]  
　　營口訪事友人云此間商人往來信件前因鐵路被俄人占據郵政局無可附寄不免有濡滯之虞近經稅務司色君向俄監督愛君議妥是以日來已傳消遞息靈捷異常矣 
[核减餉銀　　松江訪事友人云近聞柳營中人言及提憲李壽亭軍門前赴金陵謁見兩江總督兼南洋通商大臣劉峴莊宫太保籌商酌改兵制事宜擬將正副兩旗改爲巡警軍每月餉銀酌量核减計什長月給銀四兩二錢正兵三兩五錢餘丁二兩七錢個中人聞之不免愁眉雙鎖矣 
[察看礦路]  
　　廣州訪事人云近日法國礦師勃利巴及葡萄牙教士斯克均由海南往内地遊歴隨有中國護勇及小工共七十餘名據云彼處有一金礦須詳細察看又擬由海口建一鐵路通入内地五指山 
[鬍匪未靖]  
　　營口訪事友人云日前有鬍匪二百餘人自號老疙疸携帶子藥兩大車羣擁至大平山各鄉刼掠海城縣某大令聞之急率勇丁追逐匪遂向東北方去大約一時未易遽平也 
[移軍防盜] 　　 
　　寗波訪事友人云浙江難縣西南鄉大嵐山爲盜匪出沒之所提憲余瑞廷軍門思患預防擬派寗防營勇若干名移駐是處 
[世俸已發]  
　　松江訪事友人云前者江南提標各世職應得俸銀蒙兩江總督憲劉峴莊宫太保加恩照常發給忽被司房吏掯勒因羣赴中營叅將署禀請張華園叅戎核奪叅戎慰以好言一面飭兵房吏飛函催取至近日始聞此項俸銀業已寄至松江惟每員仍被扣去三兩之譜 
[示准赴賽]  
　　蕪湖訪事人云美國准於光緒二十九年開賽珍大會中國議和全權大臣慶親王准美使咨文凡内地商民所有奇珍異寳及各種製造物料准皆擔之赴會到關祇須查騐並不征稅等因刻已行知蕪湖關稅務司出示曉諭矣 
[兩地需才]  
　　蕪湖訪事人云商務局總辦許九香觀察前經山西巡撫岑雲階中丞奏調赴晉皖撫王芍棠中丞以本省商務繁劇非觀察不足以勝任因卽專摺保留刻下批摺未回故觀察行止尚難自主也 
[勸辦房捐]  
　　蕪湖訪事人云此間開辦房捐由商務局總辦許九香觀察遵照皖撫王芍棠中丞所訂章程出示曉諭大旨以時勢艱難此事實係萬不得已之舉各商董及團總董宜實力勸辦以濟急需毋得觀望云云旣而蕪湖縣柳小汀大令見民情未能踴躍重復文告下頒諄諄勸諭未知果能辦理得手否也 
[化莠爲良]  
　　福州訪事人云閩侯兩邑獄囚多至二三百人本月某日兩邑宰擇其情節較輕者提至案前諭以目今法國方招募華民出洋墾土汝等如果願往當報明姓氏護養月餘然後送上輪船航海前去諸犯無不首肯是亦化莠爲良之一法也 
[勸工有法]  
　　廣東南海番禺兩縣主禀准大憲將墩禁各犯撥入勸工所學藝一事曾登昨日報章兹閱安雅書局世說編云此所業於上月工竣撥往之犯係南海縣所禁吳亞河等六十八名釐定章程入所後不准親屬探望早晩兩餐八人一卓茶飯均照料周妥工作勤惰每十日總核一次懶惰不足額者收入内進墩禁十日期满開釋再使學習若仍怠惰則嚴加墩禁永不釋回 
 
 
] 

Page 3

 
 
[霸阻濬河]  
　　福州訪事人云閩中各河久未開濬近經河工委員閔司馬曁閩侯兩邑主籌議疏通本月某日正在東關外興工鄉民以爲有碍民田忽地出而撓阻旋復鳩集鄉老數十輩赴各衙門羅唣不堪亦可見民風之蠻横矣 
[營口見雪]  
　　營口訪事友人云本月初七日之夜雨師稅駕勢如倒瀉銀河翌晨北風怒號天氣驟冷玉龍萬道飛舞長空未幾羲馭重臨玉質冰肌立時融化是爲本年初次見雪故誌之 
[粤西火警]  
　　廣州訪事人云本月初二日之晩廣西梧州下都城釐廠忽然失火焚燬無遺幸廠中人四出逃生得免於難聞比廠設在河邊木排上是夜有輪船過此木排被浪激動致所懸火油燈墜下立時火勢上炎云 
[直省官塲紀事]  
　　聞之保定友人云直隸藩臬兩司因望都縣民人控告洋務局勒派捐欵委候補縣程大令元鎔前往查辦○盛杏蓀宫保委辦皇差之候補縣唐大令貞吉忽於日前在定州差次病故刻由柯鄭諸觀察就近遴委幹員以承其乏○某日清苑縣主吳大令出示曉諭云照得省城各戶住宅刻因恭辦大差應辦公館過多業經大換局勘定諭令先將上房騰出裱糊以備應用在案兹奉大差局札飭以兩宫聖駕定於十一月初四日由豫啓鑾所有各戶住宅統限十一月初十日一律騰浄具領房租合亟出示曉諭爲此示仰各業戶人等知悉自示之後各宜遵照辦理切勿有意抗違致干咎戾各宜凛遵毋違特示 
[浙省官塲紀事]  
　　杭州訪事友人云本月十二日爲長至令節天未黎明浙江撫憲任筱沅大中丞率同僚屬恭詣萬壽宫在丹墀下行三跪九叩首禮禮畢退至官廳小憇然後分道而回○委署富陽縣陳挹霏大令本充撫轅文案及讞局正審差本月初九日交卸禀辭赴任聞擇吉十五日接印任事 
[上海官塲紀事]  
　　昨報紀前出使德國大臣吕鏡宇星使之瀛眷由烟臺來滬縣主汪瑤庭大令預備迎迓兹悉星使瀛眷已於昨日抵埠假寓長椿棧大令聞之立卽前往禀安○江蘇候補道龔宜甫觀察由蘇來滬昨日命駕詣道轅拜會道憲袁海觀觀察繼至上海縣署投剌縣主汪瑤庭大令飭丁擋駕 
[備迎旌節]  
　　法界讞員杜枝園大令探悉簡升江蘇巡撫恩藝棠大中丞由江寗起節將次蒞申特飭會捕局線勇至金利源碼頭伺候並咨照捕頭屆時多派包探彈壓閒人 
[局憲關防]  
　　日前本邑江南機器製造局總辦毛實君觀察發出關防示諭懸之局前其文曰爲關防詐僞事照得本總辦自本年三月到局以來本局員司各仍其舊或間有更調亦係遴選端方公正之員並未携有親戚本家到此予以事權惟念上海爲五方雜處之區良莠不齊保無有不法之徒借端撞騙冐稱本總辦本家親戚在外指事招搖假名請託等事合行出示曉諭爲此示仰本局員司工匠及與本局交易之各行掮客人等一體周知須知本總辦並無本家親戚干預局事如或有冐稱族戚指事招摇以及扶同假名請託之人一經覺察定卽移送地方官認眞嚴訊照例從重究辦不貸其各遵照毋違切切特示 
[水師移營]  
　　本邑南市積榖倉馬頭太湖水師副中營營房向賃公地建造現已期满管帶劉遊戎祥吉定期本月二十八日將營移至南首陳豐記屋中 
[覆舟小志]  
　　日前崇明船戶周玉品承裝英租界全泰美行磚瓦七千餘件駛至浦東張家浜口繫纜木排之上適招商局飛鯨輪船鼓浪至此悮觸周船立時傾覆所載貨物盡付東流刻由周具禀投招商總局籲求賠補不知局中總辦如何辦理也 
[格致書院本年十月課案]  
　　策論張燿王錫翰黄斌金念祖馬揚鑣程起鵬羅紹楣曹浩武紹文莊壽愷賈豐臻吳天祿陶慶豐李鵬壽姚文偉馮承桂鄭廷琛陳勳顧仰基周楨高崇厚姜臣顔陳義仁○算學丁文芑沈樹本張之梁余萼岫陳其麐成雄毅周宗華王佐許松雲陸榮生王霓仙吳榮鬯程勳吳彤錫萬億兆吳積仁李又蘭江炳奎盛衡韓經邦丁懷棨王文煥曹際昌莊壽愷聶文聲姜臣顔顧永暹高崇厚 
[催訊劣探]  
　　李寶泉投英美租界公廨控包探陸阿九霸妻謀産等情讞員張柄樞司馬提訊案中人供詞確鑿知陸探罪無可逃諭候覆訊定讞旣而有陸炳全者以陸探勒遷祖墳投案附控司馬遂於日前函致工部局董略謂此案訊得原告及見証人僉供稱陸探將媒人姚學文軋至茶會逼令居間離異後由姚柳記將學文保去可見霸妻毫無疑義雖陸探狡不認姦而姦情已可概見并陸炳全控陸探强移祖墳一案亦有鉛筆傳條確據查前者包探韋阿尤犯案懲辦曾由工部局出有告示謂此後知有包探在外欺壓貧民准其指名控告足徵一秉至公中外人民咸深欽佩此次陸探一案外間議論紛紛若不解訊究辦何以折服人心務請查照辦理等因想工部局董素稱公正决不稍有偏袒致民間受屈難伸也 
[奇禍難防]  
　　前日午後四點鐘時江北某姓孩子至美租界天潼路失火被焚之東陽南貨店基址搜取燼餘之物忽危墻倒下不及奔避遂被覆壓腦漿迸出一息奄奄某號巡街印捕見之急雇車送入捕房轉送同仁醫院求救無奈傷勢甚重未幾卽溘然而逝隨經家屬備棺收殮亦可憐矣 
[上海縣署瑣案]  
　　張金郎扭曾鴻斌至高昌廟巡防局控告局員馬午橋叅軍函送保甲總巡局總巡朱森庭明府轉送到縣前晩縣主汪瑤庭大令升堂研訊張供小的係蘇州府屬昭文縣人在原籍爲繩索匠家中妻子陳氏與岳母同居前年妻子私逃出外去年岳母來申尋覔歴久不歸本月初十日小的偕友人至高昌廟遇岳母隨引小的至某處與妻相見驀譚寳臣及曾鴻斌二人邀小的至某茶館商議旋由方十二圖地保張阿東勒令小的收洋銀二十元賣妻與譚小的不允伊等托故散去小的回尋妻與岳母皆已遠颺今遇曾鴻斌故扭至局中轉送案下曾供小的係湖南人在寍波瑞字營當勇今奉裁汰於本月初十日來此至江南製造局訪友未遇後遇同鄉譯寳臣約至伊家閒坐忽見張等三人入門隨偕往茶館中商議所議何事小的不甚清楚後小的借宿砲隊營内次日清晨上街買物被張扭控大令問譚何往供不知惟悉其父現在某營當差大令諭候飭差提譚父及張保到案訊追○前者朱徐氏扭控次子紀生不務正業索錢花費大令訊供笞責發收改過所三月今已期满前晩飭差帶案發落紀生供小的現已知過當回家侍奉母親叩求恩恕大令飭交其兄具保如再違忤加等重辦○清道局委員章喆卿明府函致縣署内開裝運垃圾船戶擅將垃圾傾入浦江請提訊辦大令准卽飭提夫頭顧慶榮蔣毛毛訊究供係船戶偷懶所致後當嚴加約束叩求恩典大令姑念初次從寛免責諭以如再察出定當重辦 
[法租界捕房紀事]  
　　昨日禮拜四爲法界公廨訊案之期捕頭以在耶蘇誕降節期禀知讞員杜枝園大令暫行停訊○偷兒徐阿榮行竊某姓家衣服十餘件被失主拘獲送入捕房捕頭命押候解送公堂禀請訊究○偷兒陳開福掩入浦濵所泊某姓船上行竊一口鐘一件携之登岸適爲包探所見連贓送入捕房捕頭命押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貞節可風]  
　　福州訪事人云省垣花園弄張姓女當其父在時曾許字孫老營林姓子爲室及父故林姓二亦相繼夭亡女聞之志矢柏舟誓不改嫁其兄屢勸堅執不從并欲過門守節兄見志不可奪乃於十月某日遍告親友友送之過門女以素願已償欣然而往似此堅貞自礪匪石不移巾幗完人殊足欽敬己 
[幾兆焚如]  
　　杭州訪事友人云某月十一日之夜廣福營左近張某家潑翻燈内火油霎時烈燄飛騰熊熊直上幸家中人急以醃菜遏之并用鹽滷灌澆始得熄滅然已飽受驚惶矣 
[馬路工程局紀事]  
　　前者福建杉板船戶丁阿六承河南中華茶樓啜茗被六個黨流氓沈阿昌等人兇毆受傷控之馬路工程局總辦翁子文太守太守倩襄讞委員余叅軍研訊沈堅不供認行兇前日傳到茶博士費杏生覆加研詰供稱小的係寗波人日前茶客打架時沈阿昌並不在塲其行兇者已先後避去矣馬如良供小的在茶樓司帳餘語與費略同沈供小的與丁同桌啜茗丁無端將小的髮辮扭住送至案下丁王氏供丈夫傷已略痊惟步履艱難求恩明鑒叅軍謂沈曰觀爾所爲决非善類命拖下笞責二百板具呈改過切結然後交人保出餘均斥退○前日水巡捕某甲在浦江中見陳姚元船上有煤一墩疑是竊贓拘送捕房轉解工程局余叅軍研訊之下陳供小的係寗波人素駕駁船此煤陸續積下並非竊來叅軍不予深求交人保去 
[英租界捕房紀事]  
　　前晩偷兒王章雲潛至北海路王福生所開飯店門前徘徊觀望適爲包探張寳成所見拘入捕房捕頭令押候解送公堂禀請讞員張柄樞司馬訊究○前日流氓華梁串同王雲堂至山東路向邱寶康訛詐洋銀二元經包探金立生拘入捕房捕頭令押候解送公堂禀請究辦○昨日楊得福投捕房訴稱被張阿寳竊去銅壺捕頭查得並無贓証不予准理 
[美租界捕房紀事]  
　　積竊阿林專在虹口一帶試其胠篋探囊之技昨日包探張阿五查知匿跡法租界中某里因卽會同法界包探前往拘獲帶回管押以便轉解公堂禀請讞員張柄樞司馬訊辦○昨晨東洋車夫陳某曳車至西華德路被某姓馬車撞壞輪軸因將馬夫某甲扭入捕房捕頭令償修車費洋銀若干從寛釋出 
[蘇省官報]  
　　十一月十一日同知周文煦禀辭赴江陰河工差指分江蘇試用知縣張嵩齡直隸人禀知先行到省太湖廳東山司巡檢瞿傳墫專丁來省禀謝奉飭調補小河司巡檢缺指分江蘇試用縣丞張源驥巡檢王文潮羅承燕徐濟清本班先補用州吏目姚業勤均浙江人禀知奉撫憲驗看到省指分江蘇試用縣丞余宏鑑府照磨姚鴻鈞均湖南人由津領咨來省禀到補用遊擊蔣仲修禀知到蘇防左營帮帶差借補撫標左營右哨千總孫盛發禀謝奉委撫轅武巡捕卽日到差十二日花翎四品銜指分江蘇候補班補用知縣王慶徵浙江人由京引見領照來省禀到同知銜候補知縣胡毓驊禀知由縣丞在順直善後賑捐案内過班知縣仍留原省補用縣丞樊肇崇沈丁文均禀謝奉委河工差指分江蘇遇缺先補用巡檢黄家傑江西人奉江西撫憲騐看給咨來省禀到典史楊永泰順天人由京騐看領咨來省禀到指分江蘇試用府經歴童時應縣丞陸光杰張景澄府照磨吳鼎禧應履康均浙江人又潘祁章巡檢程錫璋典史方家榖均安徽人遇缺先補用典史汪及麟浙江人均禀知奉撫憲騐看到省管帶浙西鹽捕陸師前營二品銜狼山鎭標補用遊擊孔德陞由松江來 
[維揚官報]  
　　十一月初五日　大令　麟委瓜濠總巡差　鹺尹延祉委寳坊寺卡許鹺尹調元黄鹺尹霖均委泰屬聘差黄鹺尹海長辭赴如臯南閘初六日運憲公座掣籖丁鹺尹兌孚銷太平局分發經歴廖鹺尹鈞漢蘆鹺尹其俊均禀到初七日毛分轉昌駿銷騐收涵洞差初八日杜鹺尹恩銳委寳帶橋卡章鹺尹　煒委新關卡許鹺尹承守銷泗源溝卡分發經歴田鹺尹寳成知事吳鹺尹三祝巡檢朱鹺尹尉景春均禀到 
[上海北市絲業會館籌賑公所施子英經收各處水災賑捐十月十六至廿七日第一百零九次清單]  
　　十六日黎里張觀光求妻胎産安健洋五元陳小五一元○十七日隱名氏病愈完願洋廿元許友胎堂洋五元○十八日無錫逹源莊募隱名不服藥善士八十元杭坦陳悟泉平安完願十元瓜瀝滌慮子三元○十元日沐陽程友蘭先生六十壽辰筵資移助洋一百元龔少渤翁徐映華翁陳麗西翁三戶均送程友蘭先生壽儀移助各洋十　　月被守戎求早生令子十元蘇城元裕易隱名氏五元○二十日麥文泉洋四元○廿一日武林隱名氏永自保福由東台寄來洋十一元小洋十角又求孫保福洋四元章洪源保　安十元梁門盧氏保子女平安十元葛玉君求病速愈由義善源來十元梁元波求保平安五元梁黎民保脚患全愈三元○廿二日硯耕林氏助棉衣洋十元晉泰銅洋一元○廿三日陳潤夫善士募高仰翁洋二千元悔過子求姊病速痊延年益壽洋一百元又求慈親病痊壽而糜合家平安廿五元又病愈還願十元壽記助棉衣十五元湖州無名氏三元○廿四日王隱名士洋五元○廿五日李榮甫龍洋一元銅洋二元藥水小洋四角○廿六日少思生洋五元○廿七日紀辛齋洋廿元劉濟舟求病速愈五元○十月分共收規元一千兩洋三千一百四十四元扯七三九三七五合規元二千三百廿四兩五錢九分五釐龍洋四十一元扯七三合規元廿九兩九錢三分小洋三十六角半藥水小洋四角扯六九合規元二兩七錢九分四厘以上共收規元三千三百五十七兩三錢一分九釐銅大洋六十二元銅小洋一百廿三角連前共收規元三十萬零五千三百三十六兩四錢一分四釐銅洋一千四百四十二元五角碎銅二兩五錢貂套一件砂錢六千二百文仇畫卷一册畫絹三幅殿板宣紙廿四史一部圖書集成醫部兩箱福報錄五千本字軸三頂畫軸一頂 
 
 
 

Page 10

 
 
   
 
