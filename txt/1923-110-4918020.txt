# 1923 - 110 - 4918020

 

Page 1

 
 
第一萬八千零二十號;中華民國十二年 西曆一千九百二十三年四月二十八號
星期六 * *   
 
 

Page 2

 
 
第一萬八千零二十號;中華民國十二年 西曆一千九百二十三年四月二十八號
星期六 * *   
 
 

Page 3

 
 
第一萬八千零二十號;中華民國十二年 西曆一千九百二十三年四月二十八號
星期六 * *時評 
[去名存實] [  冷]  
　　中國官界之行事大抵有名無實今則反是去其名而存其實矣閣員辭職而任事此其一端也奉直之續戰聲明無有而備戰益急此又一端也更推此義索餉不得則訴窮苦之詞而新軍則有纍纍招致之力平常之欵欠至數月而不得特别飛機之欵則以百萬請視其事若矛盾而亦一去名存實之方也至若外示與議員决裂之勢而内實奔走一夜而不息是又去疏通議會之名而存其實也 
　　總之有名而無實則呈衰頽之象去名而存實則有巧詐之心宦途惡德之進步歟抑人心之日益卑鄙而不堪問也 
命令 
　　四月二十六日大總統令内務總長高凌霨呈福建政務廳廳長許逢時請予免職許逢時准免本職此令 
　　又令任命蔡鳳禨署福建政務廳廳長此令 
　　又令財政總長劉恩源呈請將福建財政廳廳長費毓楷免去本職費毓楷准免本職此令 
　　又令調任林炳章署福建財政廳廳長此令 
　　又令敎育總長彭允彝呈請將福建敎育廳廳長王述曾免去本職王述曾准免本職此令 
　　又令任命王孝緝爲福建敎育廳廳長此令 
　　又令内務總長高凌霨呈請將署陜西榆林道道尹南岳峻免去署職南岳峻准免署職此令 
　　又令任命米材楝爲陜西榆林道道尹此令 
　　又令調任鄭賢炤爲甘肅安肅道道尹此令 
　　又令任命陳兆鏘署閩南關監督此令 
　　又令内務總長高凌霨農商總長李根源呈山東龍口商埠局總辦趙琪請予免職趙琪准免本職此令 
　　又令任命薛丕沾爲山東龍口商埠局總辦此令 
　　又令任命金馬鍾綸均授爲陸軍砲兵上校此令 
　　又令内務總長高凌霨呈福建全省警務處處長兼省會警察廳廳長史廷颺請予免職史廷颺准免本兼各職此令　　又令任命胡桂高爲福建警務處處長此令 
　　又令交通總長吳毓麟呈請任命章錫龢爲僉事祖興讓爲技正均照准此令 
　　又令内務總長高凌霨呈請任命胡桂高兼福建省會警察廳廳長應照准此令 
　　又令内務總長高凌霨呈請任命王建官爲東省特别區市政管理局主任應照准此令 
　　又令兼陸軍總長張紹曾呈請授蔣志周爲陸軍步兵少校施宇亮何權汪壽康爲陸軍工兵少校胡明愷爲陸軍二等軍需正均照准此令 
　　又令據兼陸軍總長張紹曾呈安徽阜陽縣保衛團總倪道煦縱兵殃民業經呈准褫奪官勳歸案究辦案懸數月竟敢抗不到案應請明令通緝解部究辦等語倪道煦着即通緝並責成該省長官飭屬嚴拿務獲解部究辦以維法紀此令 
　　又令馮玉祥晋給一等文虎章此令 
　　又令蔣廷梓給予二等大綬寳光嘉禾章此令 
　　四月二十二日大總統令兼陸軍總長張紹曾呈請任命安剛爲陸軍第一師騎兵第一團團附應照准此令 
　　又令徐彭齡給予二等寳光嘉禾章潘恩培麥鼎華均晉給二等嘉禾章祈耀川給予三等寳光嘉禾章殷汝熊葉在均桂齡左一芬吳汝讓均晉給三等嘉禾章郭雲觀給予四等寳光嘉禾章孫觀圻唐愷張景均晉給四等嘉禾章此令 
　　又令蔡毅給予二等嘉禾章陳謨程祖彝蕭傳霖夏兆英均給予三等嘉禾章姚亞雲晋給四等嘉禾章孫國楨黎少逸林文炳沈有濟均給予四等嘉禾章此令 
國内專電 
　　北京電劉由保歸卽向四國銀團提出借欵案將制憲墊欵每月二百萬原議攺變另提新案總額二千四百萬每月交四百萬以十三年一月後鹽餘每月提五十萬爲本息四年還清理由謂整理内外債期内維持政局之用四國團會議後電倫敦總公所請示一方要求參預整理内外債但劉謂整理内外債由中國自辦不允四國團代表參加故此約十分之八不能成立二十七劉向滙豐催詢滙豐答倫敦未來覆電（二十七日下午一鐘） 
　　北京電財劉辭呈黎未收敎彭辭呈黎交吳景濓轉送還彭彭希望辭呈留府不批旣可視事且能搪債（二十七日下午一鐘） 
　　北京電劉恩源一面辭職一面託府挽留彭允彝以辭職爲搪債手段（二十七日下午二鐘） 
　　北京電外次沈瑞麟再辭職今日特别閣議將公勸暫維並將使領費决定切實撥付辦法（二十七日下午一鐘） 
　　北京電張紹曾吕均及其左右奔走者二十四日一夜未睡次日院中極寥落（二十七日上午十二鐘） 
　　北京電張紹曾派員赴奉有函電報告張作霖對張閣甚好將於日内公布此函電（二十七日下午一鐘） 
　　北京電政府二十七與中交行接洽五月三日支票付欵問題並請稽核所於三日前先撥五十萬交中交應軍警之需（二十七日下午一鐘） 
　　北京電某疆吏電請接濟陳炯明彈械運往海豐欵陳自備謂一方助沈一方助陳必有一處成功粤事如决他方看風轉舵反側自安（二十七日下午一鐘） 
　　北京電熱軍報告奉以通遼爲中路佈兵力兩旅以義縣爲右路佈兵兩旅一枝隊以綏中爲左路佈兵兩旅（二十七日下午四鐘） 
　　北京電王懷慶與參陸處商擬以李進才爲熱赤邊防司令（二十七日下午四鐘） 
　　北京電二十七日特别閣議到者少改夜十時在張宅會議（二十七日下午八鐘） 
　　北京電二十七日衆院流會（二十七日下午八鐘） 
　　北京電二十七日法使訪張談法郎案申刻美使見張談無線電案張答須待新任外長就任時詳商（二十七日下午八鐘） 
　　北京電二十七特别閣議討論財政辦法及應付議員辦法因八政團今晨以交換條件口惠實未至向張劉抗議莫怪翻案（二十七日下午一鐘） 
　　北京電馮部十一師在南宿所招新兵將以三列車開京奉線之張莊下車又馮部在曹州一帶招募之新兵計有三營今日起分五批運京（二十七日下午一鐘） 
　　北京電甘綏航行公司原爲蔡質夫與比商林阿德倡經費中斷現與日人工鐵三郎借欵合辦（二十七日下午四鐘） 
　　北京電幣制局副總裁一席吳景濓堅持非畀告發羅案首功之徐世一不可已内定此亦二十四夕所訂條件之一（二十七日上午十二鐘） 
　　北京電馮玉祥迭電府院謂前領小欵無濟於事全軍數萬忍飢待哺務請迅予設法結果仍照例交財部速籌（二十七日上午十二鐘） 
　　北京電西北國道籌備處擬定西北國道局章程特派督辦下設三處二十四日閣議通過（二十七日上午十二鐘） 
　　北京電司法部設修訂司法法規委員會（二十七日上午十二鐘） 
　　北京電汪爲濬呈膠濟實業銀行先籌百萬發行贖路有獎儲金證劵八千萬元請提閣議（二十七日下午一鐘） 
　　北京電英使電外部前日由奉來京之印度人莫恒都拉伯約係陰謀家請注意（二十七日下午一鐘） 
　　北京電張錫元再核克門案已允撤換參謀長孟星魁等三人將照覆美使（二十七日下午一鐘） 
　　北京電勞農代表抗議天津漢口交涉員兼理俄領職權要求移轉新俄（二十七日下午一鐘） 
　　北京電中俄交换郵包政府决定援遠東先例與商暫時通郵辦法聲明不含政治意味並不牽涉商約（二十七日下午一鐘） 
　　北京電使團接港二十六電英德肇慶有小戰餘平靜（二十七日下午一鐘） 
　　北京電港電沈軍二十四反攻新街戰四小時孫軍退守江村肇慶失而復得周之貞被繳械數百孫添鑄臬幣三百萬令商會善堂合繳五十萬鹽商每家五百銀號每家二百楊坤如堅守惠州俟李耀漢返嘉應州再合進石龍在楊坤如手（二十七日下午八鐘） 
　　北京電曹錕電財部請撥特别欵一百萬購買飛機（二十七日上午十二鐘） 
　　北京電張懷芝派張履乾將所製奉熱地圖押送保定（二十七日上午十二鐘） 
　　北京電曹錕電王懷慶請速赴凌源察看防務（二十七日上午十二鐘） 
　　北京電開封電歸德老洋人部譁變一營已解散（二十七日上午十二鐘） 
　　北京電馬福祥電陜北剿匪據報大勝（二十七日下午十二鐘） 
　　北京電馬聯甲電請授殷恭先以勳位（二十七日上午十二鐘） 
　　北京電財劉欲以部令派薛篤弼爲崇文門監督但黎仍未同意如成事實黎卽欲免劉恩源職（二十七日上午十二鐘） 
　　天津電小幡偕夫人今日午前由京乘車於午後一時半抵津定二十七晨乘淡路丸返日（二十六日下午五鐘） 
　　天津電日領咨交涉署轉省長略謂津團體散傳單係鼓惑市民抵貨運動係有人强迫請加取締勿傷兩國睦誼（二十八日上午一鐘） 
　　天津電二十七日省會開會到五十餘人遂流會（二十八日上午一鐘） 
　　蘭州電寗夏道尹陳必淮晋省陳述要政已就緖不日回任（二十六日下午三鐘） 
　　蘭州電督省兩長每道派禁烟專員一人切實查禁烟苗（二十六日下午三鐘） 
　　蘭州電陸建亭病故津庽陸洪濤昨在督署開弔（二十六日下午三鐘） 
　　漢口電洛電令蘇鄂贛豫籌六十萬元接濟桂軍鄂攤十五萬贛二十五萬蘇豫各十萬鄂欵二十六日滙贛轉交（二十七日下午五鐘） 
　　漢口電張克瑤派副官黄金升持函來鄂配置械彈據稱該旅已向南雄開動（二十七日下午五鐘） 
　　漢口電聞川人仍要求民選省長楊森電洛協商洛覆須由中央任命惟改編軍隊可付上級軍官（二十七日下午五鐘） 
　　漢口電劉瑞裳在鄂協商定黔軍械彈已畢二十六日赴宜（二十七日下午五鐘） 
　　漢口電洛電鄂令造綏定川省出力人員表册以備嘉獎（二十七日下午五鐘） 
　　漢口電參陸處電蕭有自稱聯省統一黨匪人到鄂謀亂希嚴防蕭令武漢臨時戒嚴（二十七日下午五鐘） 
　　漢口電鄂商聯會及武陽夏三商會代表十八人二十六日赴財廳請取消賦税改徵及敎育附加税兩案郭幹卿答賦税改折敬允轉達省長暫緩實行至敎育附加税請直接向省署交涉（二十七日下午五鐘） 
　　漢口電美魚雷艦六艘二十六日到漢停泊六碼頭江面（二十七日下午五鐘） 
　　長沙電楊穆自湘西回報告蔡使擁護湘局湘西無問題（二十七日下午一鐘） 
　　長沙電議會駁還預算各司長因軍費難減收支難合二十六日全體辭職（二十七日下午一鐘） 
　　香港電二十四日劉震寰部攻銀盞坳右方此處有三山劉佔二隨用砲轟第三山沈軍不還槍劉以爲該山沈軍盡逃適大雨遂在此宿營詎半夜被沈軍猛襲劉驚覺令兵士緩退以劉玉山部應戰不及一鐘玉山部亦退沈軍乘勝衝進劉部大潰適盧師諦部趕至抵禦沈軍稍却二十五晨劉部退至鐵路被沈軍用車頭配機槍拖客車數輛載北軍數百由銀盞坳駛下大隊沈軍隨後衝劉軍爲兩截楊希閔聞報急於新街集兵並令火線各軍不許退惟劉軍仍退滇軍着其繳械劉軍亦允此時沈軍已過軍田楊希閔知新街不可守卽下令全部退往江村固守并拆鐵軌一部免沈軍急進沈軍前鋒已抵新街與江村滇軍相距十餘里其大隊仍在銀盞坳因此處地險利於持久沈軍車頭駛至江村附近時被滇軍在兩旁夾撃轟壞紛紛下車退走聞滇軍退却因子彈缺乏許崇智昨由汕運彈百餘箱到省料日内又有大戰（二十七日下午七鐘） 
　　香港電魏邦平二十四日抵省隨赴前線（二十七日下午七鐘） 
　　香港電孫二十六日下午親赴北路 
 
 

Page 4

 
 
第一萬八千零二十號;中華民國十二年 西曆一千九百二十三年四月二十八號
星期六 * *督師（二十七日下午七鐘） 
　　香港電聯軍二十五晚八時得水援兵復佔肇慶張希栻等部退回六步（二十七日下午七鐘） 
　　香港電二十五日滇軍戰報我蔣旅攻清遠敵傷亡多向英德潰昨日我軍圍攻銀盞坳血戰一日敵不支向源潭退（二十七日下午七鐘） 
　　香港電二十六晨有滇軍開回大朗小坪一帶並將畢村下大朗上之鐵橋螺絲拆開現黄沙軍車祗通至大朗（二十七日下午七鐘） 
　　香港電傳沈軍攻至高塘二十六下午北路龍眼洞大小紅谷流化橋三元里大小塘一帶居民數千人由小北入城避兵（二十七日下午七鐘） 
　　香港電昨晚機關大戒嚴人心恐慌孫擬任楊希閔北路前敵總指揮李福林劉震寰劉玉山盧師諦各部均歸節制（二十七日下午七鐘） 
　　香港電許崇智軍張民達旅敬日（二十四）電告二十四抵翁源擬趨馬壩英德（二十七日下午七鐘） 
　　香港電孫擬任魏邦平爲西江總指揮（二十七日下午七鐘） 
　　香港電各行商昨解繳大本營借欵共五萬餘元（二十七日下午七鐘） 
　　香港電孫擬委任葉恭綽爲財政部長（二十七日下午七鐘） 
　　香港電海軍昨調永翔豫章同安江固四艦駛返省河保護治安海珠之海軍司令部昨分架大砲四尊（二十七日下午七鐘） 
　　香港電東江緝匪司令徐樹榮因東江急防務空虚二十四率部由北路返原防（二十七日下午七鐘） 
　　香港電省署佈告沈軍敗退時城北十八鄉團曾在高塘等截撃沈軍深資臂助竟有軍人到塘溪等部騷擾除咨各軍長官保護外合佈告嚴禁騷擾（二十七日下午七鐘） 
　　香港電二十五晚沈軍攻至小坪砲撃兵工廠滇劉福等軍竭力抵禦將沈軍逐回高塘以上現兩軍在郭塘附近劇戰（二十七日下午七鐘） 
　　香港電滇軍副官黄某逼海軍第二隊長黄達生將所脱離海軍編入滇軍黄不允并繳黄械後黄探悉滇軍欲繳海珠槍械卽請命温樹德派艦返省防護在海珠架大砲示威現大本營參軍竭力調停（二十七日下午七鐘） 
特約路透電 
[南北政局現狀]  
　　二十七日北京電黎總統派前吉林省長許君赴奉請張作霖否認直奉戰謠 
　　二十七日北京電上海華僑聯合會及其他公共團體電致政府謂國民對於政府外交政策殊不滿意 
　　二十七日北京電上次閣議外交次長告總理謂駐外使署及領署經費積欠頗巨無欵可付故願辭職總理力加挽留閣議遂議决匯欵二十萬元至歐然此欵僅足敷發一月之俸目下積欠已有十一個月 
　　二十七日北京電敎育總長彭允彝因無欵發國立學校敎職員辛俸業已辭職未經總統允准内閣决議籌借十萬元發之聞擬向華俄銀行商借 
　　二十七日北京電國有鐵路會計長及車務總管已於四月十六日起開重要會議多次現正討論各路通車計畫山東及隴海鐵路代表今爲第一次與會聞所議决各事將與公衆大有利便四月三十日將續開會議南潢中東兩路代表亦將與會討論兩路通車問題聞五月二十一日東京將開鐵路會議中國擬派ＣＭＣｈｅｎ及ＪＬｏｃｋｈａｒｔ爲代表前往與會二君定五月中旬起程赴日 
　　二十七日北京電安徽裁兵督辦李玉麟（譯音）報告政府皖軍已裁四十營 
　　二十六日香港電華船西洲（譯音）由香港運米赴廣州今日在黄埔附近擱淺據經過之船稱現有舢板多隻在西洲之旁起貨有某輪船欲近之爲西洲舉號令避現信西洲已遭盜刦 
　　二十七日香港電華船西洲號已抵廣州據船長稱途中遇二小輪滿載携械之人攔阻前進即由兩面攀登船上勒令該船擱淺於是即開始搜刦並有多人將米卸下該船所載之貨被刦者約占半數又被擄去船員二人後至潮漲時西洲乃浮起開向廣州而進 
　　二十七日香港電英美烟公司香港職員羅森氏在北海北之摩里地方爲盜擄去勒索贖欵三萬元該公司已呈請英領事辦理此案 
　　二十六日廣州電戰局未變廣州當局否認陳炯明舊黨布於東江一帶之說 
[洛桑會議中之土地案]  
　　二十六日倫敦電洛桑會議之土地委員會現繼續討論各問題土代表伊斯美答英代表之詢問謂俄政府如願簽字於海峽公約則大會應予以簽約機會云財政委員會今日午後集議 
[德國之金融觀]  
　　二十六日倫敦電德國國家銀行行長海文斯丁氏說明貼現率漲高百分之六之理由對於德國實業家頗多微詞謂實業家破壞國家銀行固定馬克之計畫無日不作外幣之投機交易如此舉動仍不停止則必限制之不論其爲何許人也云據報載史汀萊氏近曾於一日内以數百萬金馬克購買外國匯票 
　　二十六日巴黎電哈佛通信社稱德政府與各黨魁實業家銀行家間之談判刻尙在進行中非數日所能完畢衆料德國提議未必有切實賠償辦法 
[英國之失業人數遞減]  
　　二十六日倫敦電工部大臣巴洛氏今日在下院說明工部預算案謂失業人數現已减至一百二十五萬人此爲一九二一年六月以後之最低額在過去兩星期内失業人數减少四萬五千查失業最多時其數爲二百萬人 
[荷蘭議院雜觀]  
　　二十七日海牙電第一議院討論外交豫算時外交大臣答議員之質問謂彼之獨立政策不含有荷蘭孤立之意自歐戰之後荷蘭素與斯坎狄拉維亞諸國及其他各國合作至於國際聯盟之事業彼對於貝爾福與薛西爾二君之意見願以貝氏者爲重 
　　二十六日海牙電第一議院討論外交經費時反對革命領袖亞尼瑪氏請外交大臣設法聯絡斯坎狄拉維亞各國及瑞士國以便提倡國際公道主義亞氏之意國際聯盟辦理國際大問題旣無威望且無權力 
[英國礦工礦主之不合作]  
　　二十七日倫敦電礦工幹事部與礦主昨在倫敦開會不能商定合同礦主拒絕修正全國合同俾允定更高之最大工資之要求礦工不允恢復每日工作八小時之舊章 
[英國殖民地之報紙政策]  
　　二十六日倫敦電殖民部次官在下院稱政府未有訓令分致各殖民地限定登載官塲公布之報紙此事由各殖民地總督自行辦理殖民部並不知錫蘭政府有因報紙政策不同而加以歧視之情事 
[瑙威兩銀行之歸公]  
　　二十六日瑙威京城電瑙威銀行名ＡｎｄｅｒｓｅｎＢｅｒｇｅｎｓＫｎｅｄｉｔＢａｎｋ者已决計遵照國家扶助力薄弱銀行之新法令將該行業務歸公共管理凡存欵於該行者不受損失該行資本將由二千八百萬克郎折爲一千萬克郎此事早在意料中故與瑙威商務不發生重大影響諾志之中央銀行亦自請歸公共管理 
[英國之糖茶價]  
　　二十六日倫敦電商部國會秘書今日在下院稱不欲立法限制食糖期貨之貿易因此舉不能阻止國外之買賣也又稱茶價上落大部繋於印度錫蘭之勞工與氣候關係 
[萬國棉業會]  
　　二十六日魯塞恩電萬國棉業聯合會昨日在此開會據到會報告觀之各國商業狀况皆極不滿意似一時無起色氣象會董决定發表一文佈告同業謂目前美國棉價之昂貴爲棉貨銷路之阻力故各國能於營業基礎上自產棉花者現有擴張植棉以增進其財政地位之機會會董又一致通過一議案贊成統一棉花標凖並通過解决因紗布成單而起國際爭執之草章此章將交在會之各國棉業聯合會考慮之然後始正式成立 
[英國棉貨行之結束]  
　　二十六日倫敦電孟却斯德之賴斯兄弟公司Ｒｅｉｓｓ 
Ｂｒｏｓ向作中國貿易以棉貨爲大宗現稱已呈請結束故官塲已派清理員其結束原因全爲一九二○年市况衰落時存於中國市塲棉貨價值之低落 
[英國對於遠東俄戰兵意見]  
　　二十六日倫敦電外部次官麥克尼爾氏今日在下院答關於振接北滿柯爾恰克部下殘兵之詰問謂政府雖表同情但不能再擔負財政義務惟已訓令哈爾濱領事設法援助俾一部份殘兵得回故里 
[海參崴之美領署]  
　　二十七日華盛頓電海參崴美領署爲美國維持在俄關係之機關者現已閉門因料俄國將不承認領事也如俄國重行討論此事則美領事或將留駐 
[西比利亞鐵路通郵]  
　　二十七日倫敦電郵局當道稱俄郵局現收受寄往遠東之信件由西比利亞傳遞惟寄往日本者除外倫敦信件每逢星期六日發出約隔二十二日可到北京二十三四日到上海如辦理滿意此後傳遞時間尙可縮短 
[葡船擱淺及船員失蹤]  
　　二十六日開浦唐電葡國郵船摩薩米特號在斐洲佛里哇角擱淺迨某船應無線電報往救至則見該船已抛棄海灘船中所載二百三十七人不知下落南斐政府已請西南斐警察派隊至無人烟之海濱尋覔之 
[德國船公司增資]  
　　二十六日柏林電白里門北德意志船公司五月十五日開會時將建議增加資本自六萬萬馬克至十萬萬馬克 
[澳洲之商船津貼預定]  
　　二十六日墨爾邦電澳洲税務大臣告商界代表團謂對東方口岸之貿易如確有振興之象則澳政府凖備津貼商船以期發展東方口岸如孟買·馬德拉斯·喀爾喀特·上海等處之貿易 
[美國全國科學會]  
　　二十六日紐約電全國科學會今日在華盛頓開年會時美國陸軍信號科主任陸軍少將史塊愛爾氏宣稱發明一種發電號新法可較現用之法增加傳遞速率百分二百五十云 
[各國近事記]  
　　二十七日華盛頓電參議員羅特氏已贊成哈定總統所提美國應加入海牙國際法庭之主張 
　　二十六日巴黎電匈牙利高等財政會已准財政部長在五月底以前向發行債劵之銀行借四十萬萬克郎　　二十七日倫敦電政府已派醫學委員會研究療治所需之高根可否另有代替品俾無遺患 
　　二十六日亞姆斯特丹電荷首相謂荷政府現正考慮以賦閒工人運往加拿大事不日將有百人先行啓程 
　　二十七日倫敦電每日新聞議院訪員稱政府現正考慮取銷英俄商約之議此爲閣員反對俄國處决敎士之結果 
　　二十六日華盛頓電海軍總長今日宣稱美艦駕砲經費將不動用彼擬以新計畫提交下屆國會 
公電 
　　泗水來電上海申報轉各報館各團體均鑒收回旅大撤廢二十一條關係國家存亡日本悍然拒絕通牒破壞國際和平僑民同深憤慨務望國人抵死力爭必達收回撤消目的僑等誓爲後盾泗水中華總商會宥 
　　南京來電申報轉縣議會聯會公鑒恢復自治實所贊同其他主張概不承認沭陽灌雲縣議會議長紀澍溶張曙東張福保等叩 
　　南京來電申報鑒縣議會聯合會最近宣言鄙人僻處海濱概未與聞特電聲明東海縣議會議長楊友熙叩 
　　西安來電各報館均鑒竊查收回旅大及取消日約廿一條關係國權時機萬緊陜省民意激昂省城内外各男女學校學生結隊講演業將大概情形電陳在案連日各界熱忱所激憤慨益增在省城開國民大會不期而會者數萬人莫不輸瀉血誠聲淚俱痛皆願誓死以爲政府後盾羣情憤激實爲往昔所無鎭華目覩輿情心怵危亡用特電達伏乞大總統及全國各界人士共策挽救消除内爭合力對外全我領土鞏我主權不勝迫切翹盼之至劉鎭華敬印 
國内要聞 
[北京特約通信洛陽歸客之壽筵上時局談] [  危言]  
　　二十二日吳佩孚五十初度京中要人多派代表赴洛祝壽今日已紛紛言旋矣歸客某君述其情形有可紀者洛陽祝壽之客多至一千餘人吳氏於使署及師旅團各部分别設榻招待洛陽西郊珠履爲滿有中央代表有各督代表有軍界要人有議員政客計中央要人中雖無閣員而次長有三金永炎爲黎之代表薛篤弼爲馮及程之代表劉治洲爲李之代表而奇怪之客則有兩人一爲康有爲到洛較早二十三日客散而康仍未去吳氏對之隆禮有加一爲清帝代表福啓賫一聯及周鼎一事以爲吳祝康氏估計鼎價謂可值二十萬至各督代表中黄河長江兩流域備具惟浙盧方面或謂未見代表或謂確有人來但不能舉其名則即有亦不甚重要也吳氏本有避壽龍門之說而迄未實行然除宴客以外無他鋪張揚厲之事有人爲招梨園子弟一班及雜要大鼓等玩藝至則吳氏不准開演廢然而返吳之壽堂正中懸清帝贈聯文曰『登壇裘帶標儒術經國韜鈐仗老成』依然皇帝口吻而以清帝此聯及康之來此不去有人戲謂豈吳亦有復辟醖釀乎此則作壽中之趣聞也有人贈吳一聯文曰『泰山五嶽之首黄河千年一清』吳閲之撃節稱賞然此聯實有所本即由楊士驤壽袁世凱之聯所謂『五嶽配天惟嵩曰峻極百年上壽如日之方中』脱胎而來者也 
　　言歸正傳近來要人作壽每於壽筵之上有關係時局之重要會議此决吳壽外間亦多擬議及之然愚遍詢來自洛陽諸人則謂會議之事絕未曾有即每日宴會亦各方代表雜坐一堂無從爲重要之談話然吳氏向來對於中央及各省率爲命令式之訓話則但觀其對各方代表之表示即可知吳氏之時局主張而不必另有會議也茲記各人所傳述者如次 
　　一對於奉天似乎尙在準備時代前傳六路二十萬人之布署在今次觀之沿途警備並不甚嚴且聞前此胡靳到洛對此不主急進是以略緩然吳實未嘗須臾忘奉現所困難者只是餉項不足吳氏今於祝壽時對蕭耀南之代表曾命其在湖北方面竭力籌措又對於劉恩源之代表亦囑其傳語劉氏力負籌欵之責蓋俟餉項有着即當實行而王懷慶氏今日忽親赴喜峯口亦洛陽做壽得間接之命令出而爲先事之布署者也 
　　一對於西南楊森鄧錫侯之戰勝爲吳氏得意之筆對人頗自頌其功而於廣東之戰爭則深信沈鴻英可以取勝且信孫中山不久必逃而口角之間不曰此人萬要不得即曰此人無用彼又信陳炯明氏必能與沈一致共逐孫氏惟對陳之信任不如沈耳而其重要之表示則對張紹曾之弟紹程謂此時形勢已是去統一不遠只要盡力做去無不成功但中山旣不成問題且無與之分庭抗禮之理由則議和二字直說不到「協商」「和議」請先斷此念而一以武力出之又謂閩粤命令始終不能不下則從前何故扭扭揑揑坐失時機須知當國者譬如女子既嫁與東家即不能與西家通情現閣旣在北方何必對孫尙有瞻顧尙通欵曲云云此一席訓話可謂吳氏對南完全迷信武力之表示張閣如必托身實力派不得不奉命唯謹矣 
　　一對於内閣既如上述之時局上重要表示自然以彼之計畫責内閣以遵行而無倒閣之流露彼又曾對張紹程請其傳語乃兄應做之事盡力去做不必與政客往來亦不必怕議員反對彼更於見某某議員時謂你們只議你們的憲法對於行政上事可不要管他此種語傳到都門正值不信任案在衆院審查之日於是張閣驟增其活氣擁閣派亦如奉綸旨謂吳大將軍厚我而倒閣派中亦有一部分軟化照吳氏助張於張預擬之通電有所影應而於已不利說者謂全院委員會以二百二十二對於四百三之多數否决不信任案此中實大有關係焉 
　　一對於國會及制憲旣以上述情形對於倒閣運動加以打撃而彼所表示者則除不准議員干政以外而其自身則直自冒干憲之罪而不避吳曾厲聲語某議員謂你們只管制憲趕緊公布出來但省憲二字却不許鬧我即不　何謂省憲但問你們一個人於一個頭以外再長一個頭能否做到云云某議員只得唯唯且聞吳景濓之代表某氏受吳之詰責尤烈蓋仍以首領觀念視議長且以民憲同志會爲主張省憲者也 
　　此皆吳氏與來賓之談話爲與時局關係重要者其唯我獨尊之意態可以見之而一鱗一爪中則有足資談助者則呂均之代表謁吳吳竟問呂均是什麽東西幹得什麽事蓋呂前在河南任道尹曾爲吳所逐吳至今對彼不滿而一般磕頭蟲不遠千里來祝千秋得一碰釘子之結果者實占多數又向來壽筵中所無也惟薛篤弼在洛對人揚言决不再幹法次因此紛傳吳已電保其監督崇文稅務意者得意以去惟此一人軟（四月二十五日） 
 
 

Page 5

 
 
第一萬八千零二十號;中華民國十二年 西曆一千九百二十三年四月二十八號
星期六 * *   
 
 

Page 6

 
 
第一萬八千零二十號;中華民國十二年 西曆一千九百二十三年四月二十八號
星期六 * *國内要聞二 
[衆院審查會退回不信任案擁閣派之成功] 　　 
　　衆議院昨日（二十五）下午二時開全院委員會審查不信任張閣案由委員長馬驤主席一次延長時間至二時三十五分出席委員三百十七人主席宣告開會請贊成反對兩派相間發言首由反對派徐蘭墅發言大致以不信任案在約法上並無根據參院不能以此法律毫無根據之案移付本院查民國二年民國六年兩次解散國會同人等屢以法律無根據認爲非法解散此次斷不能以此非法之提案而施諸政府如同人對於張閣果認爲失敗不妨提出彈劾本席對於不信任案認爲違反約法第十九條第十二項不能成爲議題先請公决贊成派王葆眞發言謂本席贊成不信任案但對於參院移付之案自應加以修正對於張閣種種失職應在不信任案内臚列庶幾政府接到是案無從遁飾如發行特種庫劵黑幕有三四百萬之鉅如財政部私印流通券印花稅及金法郎案延不提交種種藐視國會應條舉案内今日當即通過至於内閣繼任問題無庸過慮反對派李載賡發言謂本席對於本案有條正之動議張閣外交失敗財政溺職無可諱言惟國會對於推倒内閣自應有適法之對待斷不能國會自身先陷於違法應根據約法提出彈劾今日之不信任案設使通過亦屬無效應將不信任案修正爲彈劾案贊成派牟琳發言謂憲法會議出席人數已修改爲五分三而彈劾案要四分三之出席則彈劾案較憲法會議尤爲重要同人發言唱此種彈劾案之高調若要擁護内閣不妨明言何必用此手段反對派徐際恒謂中華民國國會並無不信任權而參院有此案亦并未經過三讀會手續本席認爲此案根本不能成立贊成派田桐發言謂中華民國係民主國家非君主國家祇要擁護君主一人故民主國之内閣有違法失職國會當然有罷免之權張内閣當時發表政見爲和平統一同人當然贊成他現在不和平統一同人當然反對他張閣早應自已辭職何必戀棧更不必觀望國會行動意甚簡明反對派周慶恩發言謂本席反對並非爲張閣辯護爲維持根本大法不能不按諸法律發言應請諸公愼重考慮斷不能使國會自身陷於非法地位從前訂約法時未預料後來有政黨内閣不過至今却無政黨内閣所以用不着不信任權不信任權者對政黨内閣之手段若以不合法手段對付政府恐失國民大多數同情贊成派吳宗慈請周不要亂比喻如此案通過豈非大多數尙鎭圭聲明取消發言並提起討論終局徐蘭墅李載賡范殿楝均謂案關重要不能討論終局尙氏又言本席贊成不信任案謂議員贊成内閣是贊成其政策他現在政策變更當然不能信任對於私人無關係請大家注意萬不能留此喪權辱國之内閣反對派張益方發言謂本席對於内閣是贊成推翻的維何以不用約法上有根據之彈劾案反用違法之不信任案自身偏要違法更要仿效於民六民八政府解散國會之違法應請鄭補重救改爲彈劾案免使政府對於國會不信任贊成派張善與發言謂不信任案係决議案之一種對於法律手續並無不合劉景烈提起討論終局舒祖勳反對討論終局尙鎭圭亦主張以討論終局付諮訽牟琳請主席根據規則第九十五條付諮詢主席謂現在贊成者報號祇有一人可否請此一人發言畢後再行諮詢（衆無異議）反對派梁俊耀發言謂憲法未公布以前約法即是根本大法不信任案於約法無根據當然反對贊成派符詩鎔發言謂本席今日接到七號俱樂部同人公啓一件囑本員反對不信任案但本席對於不信任完全不反對今日附帶警告同人切勿被人欺侮被賣而尙不能覺察應請注意反對派彭漢遺發言謂諸君要倒閣何必用此種違法手段孫文自已先違反和平並不是張閣違背方針贊成派谷思愼披露七號俱樂部通告發言贊成不信任案邵瑞彭提起討論終局主席以討論終局付表决在場四百零三人起立者二百六十人可决主席宣告討論終局主席以徐蘭墅主張應採彈劾案李載賡主張改爲彈劾案吳榮萃主張不收受三點先付表决徐蘭墅主張根據規則九十九條以投票表决主席以徐之主張諮詢有無附議（附議者十人以）上）主席謂但有人反對應將表决方法付一表决李載賡吳榮萃范殿林謂可無庸再付表决同時發言者甚多秩序稍亂衆議投票表决較爲鄭重吳宗慈主張表决一次推定檢票員八人並主張只須無記名李載賡范殿楝主張有記名主席以有記名付表决在塲四百零四人起立一八八人（少數否决）范提起異議主席再以無記名付表决起立者一五八人證明有記名可决主席指定吳宗慈徐蘭墅白常潔錢崇愷胡鄂公余紹琴范殿楝舒祖勳爲檢票員散票四百零一張開票結果白票二百二十一張藍票一百五十二張廢票九張主席宣告吳榮萃主張退回不信任案可决定日報告大會委員長請議長復席宣告延會時五時五十分 
[不信任案退回之内幕]  
　　衆議院此次竟將不信任案否决外間有謂議會中之穏健派以該案通過後張若辭職則陷於無政府狀態不辭則國會威嚴將以掃地均非國家之利故極力主張打消者此眞離題萬里之談其實重要原因純由金錢效力張紹曾近兩日來以生死關頭非常賣力每晚必至松樹胡同呂宅會議夜深始回擁閣議員大半與張直接接洽勢力較强者且於二百元外另許以其他優美條件昨又由張向某銀行借到現欵六萬元立即分撥此所以能一戰而勝倒閣派也至吳景濓方面聞事前亦有疏通以内閣局部改組爲條件經張再三陳述困難情形幾於聲淚俱下吳乃改提以孫鍾爲印刷局局長徐世一爲幣制局副總裁并謂此已極端讓步如再辦不到則我决不能爲君帮忙張遂即允諾吳亦擔任爲之助力此種條件所交換者不特維持張紹曾且須保全劉恩源劉已於昨日回京意氣揚揚不似前數日之頽喪亦即以此 
　　張紹曾本抱定不走主義昨日見此情形自然更覺高興茲將張與某記者談話一節錄下亦足見其精神之煥發矣某記者問假令衆院通過不信任案則政府如何辦法張否認昨日擬發通電之說且謂并不準備再交覆議仍始終以法律無根據之理由置諸不理談至此呂秘書長報告衆院已以原案退回參院某記者又問此後内閣有何辦法張答目下最要者厥惟財政據財長報告六月份爲最大難關各欵皆被扣無餘如能支持過六月則鹽餘等仍可接上而整理計劃亦可着手外交則積極進行國會此番不免有傷感情仍擬設法調和記者又問局部改組之說如何張答此事甚難說如果有辦不了者固當自退譬如我幹不了則我自當退然若由我主張局部改組則同事一塲何能出口故此說亦不至於實現張最後且言不信任案退回甚好如提出彈劾案通過則法律上有根據我自應引退而無一言也云云 
　　全院委員會對於不信任案旣取此種態度論理大會當不生問題乃據昨夕所聞謂議員方面以所得之二百元其義務僅限於審查之日爲止至大會則不受拘束簡言之即非另有代價决不帮忙是也 
[參議院二十五日開會記]  
　　昨日（二十五日）下午二時參議院開會仍由谷嘉蔭爲臨時主席延長時間至三時主席報告出席議員一百四十六人已足法定人數宣告開會當報告前日（二十四日）審查會審查衆議院移付之修正國會組織法案及修正議院法案請審查報告審查委員長解樹强報告審查之經過主席謂現在討論國會組織法請反對贊成兩方相繼發言黄佩蘭謂衆議院此次修正國會組織法實爲違背約法第四十五條之規定又據國會組織法國會以兩院構成之國會制憲必以出席人數三分之二者所以求兩院人數之平衡若如修正案則參議院人數過少衆議院人數過多此就事實言亦有不可者果欲保兩院制憲之精神則對於修正案應作根本之反對此次修改之動機說者謂爲因憲法不能開會不知因法律限制不能開會民六以前何以能開會憲法審查與兩院常會非二分之一之人數乎何以屢次尙有流會以本席所見拿修改法律爲制憲之手段實不免潦草之議故本席根本反對陳銘鑑謂本席對修改國會組織法第二十一條完全贊成現在國人渴望制憲前此流會之時均係參院出席人數甚少故參議員得發財議員之徽號此次修改爲救濟之方法代表四萬萬同胞望憲之成故主張修正案成立婁裕熊閻秉眞宋汝梅王用賓王湘等相互發表反對之言論潘大道雷殷韓玉辰張魯泉等相互贊成之言論金兆棪謂據議事細則之議事程序請即時開二讀會以便提出該修正案鄭江灝謂請發言之人就大體討論不必涉及内容閻秉眞丁銘禮主張討論終局附議在十人以上主席以討論終局付表决起立者多數又以交付二讀會付表决在塲一百四十六人起立者一百一十八人多數（通過）主席宣告延長十五分鐘湯漪主張散會主席遂宣告散會時正五時云又該院秘書廳發出通啓訂於二十七日（星期五）下午二時開大會其通啓如左逕啓者茲定於四月二十七日（星期五）下午二時開大會討論衆議院移付修正國會組織法第二十一條第二項（開二讀會）届時務祈佩帶徽章准臨爲盼特此通告順頌議祺參議院秘書廳啓四月二十五日 
[日人自行整理西原借欵]  
　　據外交方面消息日本政府近因中國政府對於西原借欵迄無整理方法本月廿日日本市來藏相與小野興業銀行總裁中川台灣銀行行長美濃部及朝鮮銀行總裁等在大藏大臣官邸討論應付方法聞小野等均以中國政府對於西原借欵旣無整理希望爲救濟計前擬再發債券由小幡公使向中國政府以非正式提出磋商中政府迄無具體答復刻以保全日本債權起見决照下列三項方法自行從事整理㈠對於西原經手與中國所訂之鐵路借欵擬要求中國政府將各該路分别已未敷設者改爲中日合辦㈡對於西原經手之電報電話等借欵則要求清還本息否則根據合同派員守提出入㈢ 
對於西原經手之參戰借欵林礦借欵則要求中國政府清償如中國政府仍行推諉則由外務省電令參與倫敦會議之日本委員提交該會將參戰林礦兩借欵列入整理中國外債案内由增收關税會議處分之云云 
[日本將要管理電話續聞]  
　　政府向四銀行商墊一千二百萬元之計畫已歸失敗而際此財政困難之時中日電信電話兩項借欵又届償還之期電話借欵原爲一千萬日元後復加六百萬元自訂約以來本利迄未償付本月二十五日業已到期國庫如洗無力償還按此項欵係以現在及將來之電話設備爲担保故日人謂自本月二十五日起即有管理中國電話之權聞日人已預備派人充電話局會計矣又電信借欵共二千萬元係一千九百八年由交部直接締結者而締結以來未嘗付息截至本月三十日亦届償還期限届時若不能履行契約則電報事業亦將歸日人掌握矣政府勢非與商籌展期辦法不可也 
[日報論鴉片公賣問題]  
　　日人丸尾千代郎對財劉條陳之鴉片公賣問題日來外人方面已甚爲注意連日柬報均有登載發見新事實之消息摘譯兩則如下大阪朝日新聞北京十八日特電云據確訊北京政府爲救濟財政起見最近閣議有已將鴉片公賣案秘密通過之事實此係採用日人某之建議此消息傳出後已惹起内外人士之注意傳聞張總理之赴保此事亦爲其要件之一最有利害關係之英國方面雖未發表何等正式之意見而公使館則已暗中從事調查又印度之有力者馬基斯史拉哥其人目下已抵北京除視察鴉片之狀况外並謁見總統總理交換意見惟英國方面内部意見現分爲二上海之鴉片商人及印度之政廳有條件附贊成鴉片公賣之意嚮而國際禁烟聯合會（按即萬國拒毒會）則從正面猛烈反對今後或不免成爲國際問題而引起糾紛云云又二十日東京讀賣新聞載稱四月十六七兩日北京各報均載有日本最近有援助財政之意之消息頗引一般人之注意其要旨謂日人丸尾某曾上條陳於中國財政部主張由中國政府實行鴉片公賣以所得之利益作爲擔保則彼有應一萬萬元内外大借欵之準備此事經日本當局從各方面調查之結果已判明實有其事惟丸尾某之身分履歷概不明瞭但無彼應允如此鉅額借欵之資力則甚明晰因此日本官憲乃繼續監視其舉動不料十七日丸尾氏爲規避追踪而逃遂不知其去向惟因該氏曾與北京各界要人接觸並招待名流及新聞記者等宴會大言大語北京方面遂有以爲將演第二次西原借欵者有一部分人則謂北京政府竟將此等事發展者蓋欲利用此事渡過財政之難關故意宣傳謂日本政府有援助中國之事但日本當局則迄今猶繼續搜索丸尾某之踪跡云云丸尾氏當旬日以前寄寓於東單牌樓日本旅館扶桑館已有數月之久近聞彼已遷居於東城蘇州胡同東亞公司日當局或未之聞也 
[秘魯排華案之夏容二使報告]  
　　秘魯排華事件政府接據羅代使來電曾電飭駐美容代使設法挽救並電飭駐巴西夏公使從速赴秘設法挽回聞外交部頃接到夏容二人來電似前途仍有幾分希望夏容二使來電分誌如下㈠夏使來電略謂奉電飭赴秘設法挽回廢約排華事擬即束裝赴秘協同羅代辦一致力爭現晤巴外長當即聲明奉派赴秘辦理廢約排華交涉不日將即離巴館務當交秘書代辦請即查照等語巴外長答稱現在中巴懸案亟待解决赴秘一節希望暫緩至於秘魯排華廢約如貴使能中止赴秘之行本國甚願美國協力調停等語請中央速定辦法云云㈡容代使來電略謂據美外部函稱秘魯排華日形險惡土人勢成暴動秘政府不加阻止華僑現由美海軍保護本國駐秘代使現已向秘政府提出警告請秘政府彈壓土人勿與華僑尋釁秘政府尙未答復聞羅代使因秘政府對於華僑肆意蹂躪不加保護擬提抗議請轉中國政府速加阻止靜待調停免生枝節云云 
[坎拿大華僑交涉問題周啓濓總領事提出十二大綱] 　　 
　　世界新聞社云坎拿大排斥華僑案尙在交涉中茲覔得我國駐坎總領事周啓濓氏致温哥華中華會館通告交涉情形公函一件照錄如下逕啓者關於中坎訂約及待遇華人入坎同等待遇事本總領事於二月二十四日與坎總理首次正式會議當經提出十二綱要詳細商榷惟議院政黨方面情形錯雜此項大綱提出後能否通過未能預定本總領事現正與議院政黨領袖各方面聯絡動以睦鄰大義曉以互惠利益盡力進行期於有成茲特將提出十二大綱條列如左送請貴會館查照佈告週知是爲至要『十二大綱』（一）中坎兩國政府本親善之精神應永遠和好益加親睦所有僑居兩國人民之生命權利財產當永遠保護（二）所有從前華人入境繳納之税金自本協定成立之日起一律廢棄並規定嗣後永遠不得施行（三）凡關於華人入境設備之留置所等曁一切違反本親善協定之各種事項自本協定成立之日起一律廢除（四）凡華人持有正式護照入坎者無論何時一律准其入境通行無阻即指商人敎習牧師學生等（五）前項規定持有正式護照華人同時得携帶妻子入坎居住（六）中坎兩國政府同意每年得准中華民國人民以適當之人數移民入坎（七）凡華僑子弟及學生來坎留學坎與西童同校不得分校敎授（八）第六條規定之中華民國人民入坎後得於官營或法人組成之各種工廠内自由工作（九）中坎兩國人民入境時檢查疾病與最惠國人同一待遇不得特别苛擾（十）凡中華民國人民在坎屬領土以内所生子女除與所在地外國人享同等權利外其土生男子有選舉議員之權（十一）凡中華民國貨物運輸入坎關員按律徵稅與徵各國之貨同（十二）中華民國商船行駛入坎運貨貿易卸載客商照最惠國商船待遇以上十二大綱主旨在廢除現行曁從前關於苛待華人種種條例設能得議院方面同意通過則一切障礙盡數删除嗣後凡我僑商所得利益實非淺鮮發端伊始事機重大凡所能及唯力是視特此通告即希轉登各報俾衆週知爲荷此致温哥華中華會館總領事周啓濓中華民國十二年三月六日 
[中暹訂約駐使事件在暹華僑共有七十餘萬人] 　　 
　　世界新聞社譯美國人麥克乃爾氏論文云聞中政府擬遣使至暹羅議訂條約設置使館此項消息大足引起研究國際關係者之注意中國與暹羅往來已歷二千年從前中華爲東方上國四方小邦皆執贊稱臣歲時遣使朝賀責獻方物暹羅亦然直至十九世紀中葉以後暹羅始不認中國爲天朝派使進貢皆行停止如是斷絕關係殆已歷七十餘年 
　　華人之移居國外者大抵分海陸兩路北往本洲各國西比利亞及高麗南往暹羅缅甸安南更遠者則往海外各島各洲亞陸南方及南洋羣島之土人其體格智慧大抵不如華人暹羅人性質柔弱而懶惰待外人極和藹國内富於天產氣候温和故華人往暹羅者尤衆華僑最多之國首推日本次即暹羅在暹華僑人數未能確計當一八七五年初期閩浙總督王某奏請清廷保護華僑有『聞僑庽暹羅之華民有二三十萬』之語暹羅直至本世紀首十年内始有户口統計但亦不完全據一九○五及一九○九兩年調查該國人口總數不滿六百五十萬其中華人約占七十餘萬首都曼谷獨占二十餘萬 
　　在暹羅華人除純粹華人血統者外尙有許多含有華人血液之暹羅人華人僑居國外者多與當地人民結婚在暹者亦然此於改良暹羅人種大有裨益蓋暹人之温良性質可與華人之聰明向上心及經商才能等結合也當西曆一七六七年間暹羅有内亂戰勝之軍人泊耶大新（譯音）氏統一全國置首都於曼谷自立爲王氏之母爲暹人父則華人也後發狂而死現在一朝之創業者爲泊耶却克里氏據云王室中人亦有華人血統關係觀於暹人之一夫多妻及華人暹人雜婚之慣習此蓋不足爲異 
　　暹羅華僑粤人居多其所爲職業及商務種類甚夥大抵廣州人爲木匠機匠工程師及養馬者海南島人爲人家僱傭及種苧蔴者Ｈａｋｋａ人爲泥水匠裁縫製鞋匠及洗衣工人汕頭人在曼谷一帶者最多則爲各種販賣耕種造屋包工拉車及其他勞工亦有爲海員者此外販賣鴉片及酒及開賭塲者亦多汕頭人與在婆羅洲之華僑相同暹羅政府每年由此收得税欵頗巨華僑之得控制暹羅一大部分工商業其故由於暹人祇善務農不喜爲他事但華僑在農業中亦占有鞏固位置尤以產米一業爲然據一九二二年『政治家年鑑』曼谷一帶共有米廠約八十家其中爲華人所有者至少占四分之三開礦及製糖兩業亦多握於華人之手暹政府對於外僑一視同仁並無限制華人入境條例且正式規定華人與僧侣及外國人一律免爲任何强迫勞役唯華人每三年納人頭税五六先令（並不抛棄中華國籍）以爲免役之報酬 
　　　觀於上述一切事實可知中暹國交斷絕七十五年中國竟遲遲不思恢復實爲可異其故蓋因中國對在外僑民向取消極政策又因數十年來國内常在俶擾之中耳在此斷交時期中於有必須通消息時輒由暹羅駐日本代表通知中國駐日代表近以在暹華僑之呼籲及關心僑務者之提倡北京政府遂决定派使前往議約聞擬以楊晟氏爲專使預備於夏初啓行倘談判成功楊氏即將任爲中國駐暹第一任公使中暹國交從此恢復誠暹羅華僑之幸也 
[全國國貨展覽會籌備說此僅爲第一步尙有第二第三兩步] [  尊庸] 　　 
　　全國國貨展覽會前經政府任命張维鏞王文典爲正副會長王曾一度謙辭并經政府指令慰留現在該會正着手籌備茲據該會人談謂該會之發起王文典在數年前即嘗有此計劃因政治上蔽障致未能實行本年因商聯會與政府接洽之事甚多又復舊事重提政府頗贊成其議於是遂以明令發表張王爲正副會長并希望其從速進行至張王之計劃分爲三步辦法全國國貨展覽會僅爲其第一步尙有第二步第三步之國内博覽會與萬國博覽會俱當依次進行至全國國貨展覽經費聞皆由工商界自籌現已定有辦法數種及預算需欵若干已皆定有把握俟到時機即可宣布至國内博覽及萬國博覽會經費則非少數所能成事國内博覽會經費至少須得二百萬元而萬國博覽會經費則非一 
 
 

Page 7

 
 
第一萬八千零二十號;中華民國十二年 西曆一千九百二十三年四月二十八號
星期六 * *千五百萬至二千萬元不可籌劃方法刻亦正在擬議但是此種巨欵極爲不易籌措現在裁釐加稅及懇讓還庚子賠欵兩事俱在進行國内博覽會經費欲於爭得加稅裁釐俟厘金裁撤加至抽十二五稅後即於關稅項下請撥二百萬元爲經費至萬國博覽會經費則非着眼於懇讓庚子賠欵捨此别無辦法因此項賠欵本爲拳匪戕害外人之賠欵并非國際間戰爭之賠欵在我納之爲無名在外人亦受之有愧所以外人講公理之學者近多主張將此欵抛棄但外人又以我國不統一恐將此欵抛棄之後復助長我國内爭因變用名詞爲退還并限定用途如美退還之欵則限定用於敎育可見外人與中國親善於此尤足見其眞正之好意萬國博覽會爲發達中外各國工商之舉各國旣注意遠東商務亦無不願中國之有此舉所以要求以退還庚子賠欵之一部充作萬國博覽會經費曾與多數西商討論俱得各個人之贊成可見此事只要有成效可觀外人亦且樂於贊助也至於開會時期全國國貨展覽會現定本年秋間或至明年春間以何時爲適宜尙須全國商會公同决定但至遲不得逾明年春季時期至國内博覽會現計在民國十六年可以開成因加稅問題至彼時已完全可告成功而萬國博覽會開會時期預計在民國二十年亦有開會希望至各會地點全國國貨展覽會已定在京師北海而似嫌於商務上尙不適中故國内博覽會及萬國博覽會規模則較全國國貨展覽會爲益大不可不取適中之地點將來吳淞漢口皆爲適宜之地但此時不能預定耳又全國國貨展覽會開成之後尙擬設一大規模之國貨陳列所以爲全國國货展覽會留永久之成績此項陳列所擬即名爲買賣國貨陳列所其内容即㈠賣品㈡非賣品㈢陳列品賣品者即出品人願將出品交所出賣者非賣品者即出品人願將出品寄存所中任人研究者陳列品者即爲有關歷史及爲所中貯藏希罕之物品永久陳列而但任人參觀者此項陳列所名稱或亦可名爲全國國貨徵集場亦須由全國商會開會决定故名稱或仍有變更亦未可知至買賣陳列所名稱之由來因民國五年王文典同伍廷芳即有在新嘉坡設買賣國貨陳列之計劃其時黎任總統而伍氏長外交已在籌備之中因忽遇張勳復辟之政變黎伍同時下野故籌備在新嘉坡設立買賣國貨陳列所亦驟然停頓全國國貨展覽會開會之後設立此項陳列所實更爲大好時機并不但擬設北京一處國内國外各大埠皆有籌設之必要但爲另又一事當隨察時機另謀進行方法焉此爲最近全國國貨展覽會籌備進行之槪况也（四月二十三日） 
[直議會力爭旅大片馬兩代電]  
各報館均鑒查收回旅大與廢止二十一條兩問題前於本會閉會期内曾由常駐委員會電請一致力爭乃我當局聲明廢止日本猶頑强拒駁跡其所持理由無非依據二十一條抗不交還查二十一條乃脅迫袁世凱個人所訂未經我國會同意旣不發生條約之效力我國自無遵守之義務期滿收回固所應爾况當歐戰急迫日本趁機國人引爲奇辱此約不廢國恥奚湔我國民秉持正義酷嗜和平但受暴力窘迫義不能不奮起圖存伏願我國民萬衆一心堅持到底不憑藉夫武力必求勝於公理旣力促當局之外交尤宜樹國民之後盾使彼覺悟以遼東之一隅失我全國之人心以强權之所得遠不及經濟之所虧利害旣明勝敗自定是在熱心毅力有以维持始終不渝耳謹電奉陳諸希鑒納順直省議會叩敬 
　　各報館均鑒本會閉會期内對於英人佔據片馬問題曾由常駐委員會通電力爭諒邀鑒納現本會已行開會同人尤深憤激查片馬交涉垂二十年徒以國變迭乘紛糾未解然解决之道宜由雙方派員劃界入手乃爲國際正軌何意外交手續未完而行政處分突至釐訂縣治設置官廳徵稅課捐儼然領土若非蔑視國人奚至呑噬宰割如是我同胞方以片馬僻處一隅遠隔萬里存亡成敗漠不經心而不知其扼滇黔之咽喉當西南之鎖鑰此地一有疏虞邊徼無復完土主權旣失軀榖空存名雖邦家實已不國爲此再請萬衆一心合圖挽救尺寸之土在所必爭况片馬重鎭雄甲南服交涉倘有不利國民死生以之本會謹代表直京察熱四千萬人民以盾其後順直省議會叩敬 
[錦州軍械庫被燬]  
　　奉天電訊二十三日午前十時錦州本關外雙岔山駐紮之東三省陸軍輜重第一營所管轄之軍械庫因步槍子彈爆發之故致肇焚如計燒燬彈子五萬五千發步槍二千三百支毛瑟槍十一架砲彈四百發軍服及其他軍用品若干營長陳德忠立將以上情形呈報二十七師師長張作相轉報總司令張作霖該守庫庫兵現已畏罪潛逃尙未破獲刻下正在通緝之中 
[黔袁失敗之經過]  
　　貴陽函云黔袁爲唐劉驅逐退出貴陽貴陽各法團即推舉劉顯世爲貴州省長劉遂由滇起程返黔就職聞滇軍追撃部隊近力向鎭遠方面進行已佔領從安袁已退出鎭遠吳傳心所部已就滇黔聯軍範圍羅成三所部亦已宣告脱離袁王就編爲滇黔聯軍第四混成旅其他劉昇昌易榮黔兩部早已發生變化除此各部外隨袁王逃亡者僅彭漢章所部及王天培所屬之傅覺民旅然彭部於開始戰鬭時即獨力支掌嗣節節敗退損失極大及袁出走之日該部有營餘退入貴陽城滇軍到後旋將槍彈完全没收大約有槍八百枝彭部經此大創刻所餘者最大限不過有槍千枝耳至於彈藥則消耗殆盡鮮有補充者矣袁離貴陽時宣言於鎭遠設行署今彼旣已遠颺此事當然不成問題此人深中洛吳之毒凡所倡論調莫不仰吳鼻息高談統一力詆聯省自治今雖根本失敗猶希吳氏接濟之械彈到手再圖反攻是以力向湖南引退便於取携也此項械彈號稱步槍一萬二千枝機關槍五千挺彈七百萬發去歲前往購取時係去徒手兵三千每兵負背囊一個囊内盛鴉片烟各四百兩其他隨行挑去者尙不計其數蓋以此物於湖北售去後即以其值購運槍彈以運入黔路缐最初指定由湖南嗣未得許可改由宜昌巴東來鳳等處繞經川境之酉秀入黔之銅仁思南此蓋袁之計畫而一般黔人所知者後經確實探詢吳濟彼械彈本有其事然其數目實未有如彼宣言之多其所以若是誦稱者乃此項購運械彈費係由各縣攤派分上中下等級勒令繳納統約得數百萬彼派何厚光許開鳳兩人率領前往在漢經理其事者則爲劉少南據識者云此大宗欵項未必用以購運械彈彼不過借名鯨呑耳至於彼到黔攝政十月以來所執行之鴉片烟印花税（每兩帖用一角）通關税交易所等病民至深各物勝貴甲於全國職是故也一般人民憔悴於虐政祇有敢怒不敢言而已 
　　昨日京中某西人得到施南敎會消息謂袁部健將王天培身受重傷在銅仁縣醫院診治迄無效果王命朝不保夕銅仁某牧師急電袁祖銘報告王之危象袁氏聞訊以大將身亡個人之前途已絕對無望因取手槍自戕矣現王袁遺骨正設法電告洛陽收撫以慰其身後云云未知確否 
[長沙通信湘西兩要人之態度] [  華] 　　 
　　近日有一部分人宣傳湘西不穏湘西與省政府隔閡之處或不能免但以時機而論目前决不足慮今將湘西兩要人之態度述之於下 
　　蔡鉅猷蔡鉅猷爲沅陵鎭守使兼轄步兵第九第十兩旅長沙每值軍事會議蔡皆未至僅派代表列席故與省政府感情甚爲疏遠然其人不是開口跳的角色陳嘉祐失敗蔡事政府愈恭謹陳敗後由湘西遁入鄂西率其殘軍經蔡防地盡以殘軍予之蔡乃任其從容遠颺以此爲省政府所疑孫中山與譚組安以蔡尙非趙之嫡系時時派人聯絡蔡以孫爲全國之偉人譚爲全湘之先進當然表示歡迎省政府愈益疑之但省政府對蔡之態度祇要蔡氏不先發難凡事皆可優容固無去之之心也而在湘失敗之軍人政客因見有隙可乘乃用離間之計謂政府將免蔡職蔡將宣布獨立雙方聞此奇說皆大驚訝卒以互派代表解釋了事上月陳嘉祐忽秘密謁蔡促其發難蔡有難色自是謠言益多雙方幾有備戰之勢但蔡兵力單薄敗則取辱且粤局未靖不能假道湘省北伐蔡處孤掌難鳴之地位尤不敢鋌而走險日昨蔡忽派沅陵知事易應崑抵省徧謁當道謂蔡爲人如何穏健如何擁護省政府如何贊助湘局乃外間不諒時起訛言望當局勿墜術中且力白蔡之無他云云以蔡之性質與大局之推測此言不無可信目前湘西方面當不至發生動搖其一切傳播之詞或皆含有政治作用耳 
　　陳渠珍陳渠珍爲湘西綠營統領其人不甚知名當去年選舉省長時譚派人物秘密與陳聯絡謂譚必得省長在君防地以内請速爲譚助力事成必有奇功陳於譚趙本無所謂善惡因受游說疑譚已占優勢於是在陳防區以内决選省長之票以譚爲最多及省長選舉揭曉仍爲老趙陳大驚疑嗣是趙之敵黨時以危言聳陳謂君已失趙之歡心不如另爲之謀今年又有人運動陳蔡聯合固湘西之勢以謀趙陳慮一再受騙迄不爲動陳又與蔡私感極壞不能結合省政府聞之急派專員訪陳告以省城之謠陳聞之大驚曰那得有此因通電自白謂彼但知保境息民决不供政爭之犧牲其代表陳聲駿至今仍留省城恒語人曰路遙知馬力事久見人心人有懷疑統領之態度者可於將來窺見之蓋極力爲陳辨白之詞也 
　　此兩人之態度旣已如是故湘省之内部不足爲憂人疑湘省譚趙之爭一如川滇黔諸省實不盡然蓋湘省之所患乃在對南對北尙未至内外交困之時也 
[陜西之災况急待振濟者二十縣]  
　　泰晤士報河東通信云陜災振務邇來雖有起色而此地華洋義振會仍以爲在春麥收獲以前仍有繼續助振之必要陜西居民生活情形至不一律起居極舒暢者有之伏居卑隘之陋室者有之至山谷之區人民尤多鑿穴而居平常糧食即就地之所出供給之人民喜聚族而居頗能收互助之益其中頗多直豫魯籍人苟見災患之至大抵皆相率遠去其留者多係貧苦不能去惟率多粗野食品尤不合衛生遠在陜省平地居人之下顧陜西飢民此次遭遇災荒而後與吾人在他省所見者逈異路旁旣不見乞丐亦不見圍官署求振惟見閉户相守男婦幾莫不如此有許多村鎭著名之學校均因荒停閉或己縮短學年殊爲可惜當道初責成各村辦振旅因村力已盡乃責諸縣現縣亦力窮乃不得不求諸華洋義振會統計現急待振濟者有二十縣之多聞該會會計已撥欵前往矣 
[魯學生界之對日運動]  
　　山東學生聯合會發起對日經濟絕交游行大會事前由學生會發出通知訂於今日（二十五）在公園開會上午九點省垣自小學以上男女三十餘學校即陸續到會各商家各報館亦隨後加入共約五六千人由學生會評議長王委高主席振鈴開會後主席報告開會宗旨略謂收回旅大及廢除二十一條問題雖經吾全國各界一致力爭而日人竟恃强以逞毫不讓步我輩不得不謀一最後對待之方法方法維何即經濟絕交是已鄙意對於此事當分兩種辦法㈠不用日本鈔票比年以來日人對於我國肆其經濟侵略主義發行鈔票我國若拒絕行使則日人金蝕上必受一大打撃㈡斷絕原料及糧米之供給日本土地狹小原產物最爲缺乏故凡工業上之原料以及普通民食泰半仰給於我國我國若對日人斷絕原料及食品上之供給何患旅大之不收回二十一條之不廢除今日學生會對於本會提出兩種議案㈠對日經濟斷絕計畫大綱㈡組織對日經濟絕交執行部簡章請學生會評議于同萼君出席報告于君遂將該兩項議案朗讀一遍衆皆鼓掌贊成主席又謂各學校及各團體應各舉代表六人籌畫執行部一切辦法但今日時間短促可先舉出一人在此開一代表會議餘俟隨後續推云云嗣模範講演員劉化普登台演述二十一條條文時已十一點各校學生遂整隊出發游行城廂内外師範小學童子軍維持秩序各團體代表遂又在公園内開一臨時會議議决二事㈠各團體代表訂於星期六日（二十八）在敎育會開對日經濟絕交執行部成立會㈡通電全國報告今日開會情形并希望各省各界表示一致行動㈢以國民名義致電日本國民令其警告該國政府速將旅大交還并廢除二十一條以免擾亂東亞和平時已下午一鐘遂散會各校學生之游行者至下午三點始各歸校云 
[九江各界之拒陶熱]  
　　江西省長陶家瑤有即日來贛履新之說省垣拒陶聲浪甚囂塵上蔡督理派參謀駱某來潯寓大慶旅社聞表面擬表示歡迎暗則與拒陶公民聯合由公民出面反對阻止陶氏晋省其計畫與前次拒謝時較爲巧妙公民首領丁偉濤李又怡等亦已來潯連日進行拒陶事宜甚爲忙碌此間紳商學各界本擬置諸不問嗣因潯籍國會議員許森返潯歷述陶氏平日劣跡及此次運動長贛之卑劣手段花費金錢二十餘萬將來到任必搜括以償其所失於是亦以利害所關起而隨省垣各界後通電反對陶氏茲探錄三電如下（一）北京大總統國務院鈞鑒明令以陶家瑤長贛閲之不勝駭異查陶本浙產胃充贛籍前任内務司時專助戚揚禍贛餘痛猶存此次久興紗廠虧耗早擬搜括以資彌縫故不惜背友求榮揑造謝電辭職運動軍閥力保百計鑽營冀塡慾壑贛自陳楊以後剥削已盡今又出虎進狼後患何堪設想應請收回成命以重民意而杜紏紛不勝迫切待命之至九江紳商學界羅綱紀劉公簡徐庭蘭廖濟寬徐霖泰伍柱寰劉廷輔賀子飛許運釗葉青萬和懌蔡懋棠李家沛等曁三百五十六人叩删（二）南京齊督軍鈞鑒陶家瑤行爲卑劣早爲人所不齒此次運動得任贛長業經國會省會曁地方各團體通電反對羣情一致公論難逃我公久駐贛疆情形素悉陶之爲人當在洞鑒諒不以贛人所好者而惡之爲一人而禍一省也綱紀等爲愛護桑梓起見誓死不能承認除電請中央收回成命外刻已凖備實力之對付萬懇曉以利害阻其到任以重民意而杜紏紛（銜同上）（三）南昌蔡督理鈞鑒陶家瑤行爲卑劣早爲人所不齒此次運動得任贛長業經國會省會曁地方各團體通電反對綱紀等桑梓關懷難甘緘默除臚陳陶之劣跡電請中央收回成命外萬懇勿予交替以順輿情而蘇民困（銜同上）至湖口縣爲水路晋省之要道聞亦有公民發起拒陶預備擋駕似此衆口同聲不特陶之到任目的難於達到而其顏面更不如謝遠涵遠甚也 
[贛聞紀要]  
　　江西省議員葉晋馨等八十八人藉詞一切預算决算及人民請願等案急待議决咨行遂根據何前省長召集之咨文擬定五月一日開第三届第二次常會特函請副議長歐陽莘（因正議長戴秉清副議長李凝均在京）執行職務先期迅發通告以便召集嗣徐文輝趙惟仁等十七人窥破此輩内幕恐竟開成常會亦聯名函歐陽議長極力反對并指根據何前省長之召集爲非法并對提議開常會之人大肆揶揄謂其前後竟判若兩人末并謂議長藉口於服從多數循其非法請求不經談話會討論遽爾開會即是違法蜂蠆有毒困獸猶鬭輝等雖弱當惟力是視與之周旋成敗利鈍非所計也云云聞伊等决定於談話會中予以搗亂使之不能議决因伊等皆膂力過人葉晋馨派聞此消息與歐陽商酌决即召集常會如伊等搗亂即函請軍警前來彈壓現雙方均各走極端未知將來若何結果也 
　　南昌各校對日外交後援會議决拍發第二次電報報告十九日冒雨游行表示誓死爲政府後援文曰北京大總統國務院外交部參衆兩院鑒日人勒認不法條約强踞滿租地是可忍孰不可忍本會效日冒雨游行以示頸血可濺此恥不可不雪望順從民意主持於上本會力雖微薄生死以之南昌各校對日外交後援會叩馬　　代理江西敎育廳長胡家鳳因與各方疏通就緒當於二十一日出京二十三日可抵漢其親屬已爲之在省城清節堂租定房屋并前往漢口迎迓聞胡到代理敎育廳長任可望無問題云 
　　實業廳以本城萬壽宫兩旁屋宇甚多原有各種雜貨店均散漫無統現擬乘此重修該宮之際將兩旁屋宇改爲勸業市塲業經飭派科員徐某繪具圖說以便轉呈省署撥欵辦理又聞所繪鬭說除設各種商店外並擬設公共閲報室云 
[蕪湖近事]  
　　安徽財政廳長何炳麟以軍需政費待支萬急特電蕪湖縣知事徐傳友將該縣四月底認解二千元仰速措齊依限解庫徐知事奉電後業已遵照辦理 
　　蕪湖總商會宥日電北京商聯會云奉讀貴會致國際聯盟會控訴日本侵佔旅大土地電文根據國際公法請求同盟仲裁足奪强鄰之魄敝埠各界現已一致實行抵制爲貴會後盾不達取消二十一條收回旅大目的不止謹此電復仍候明敎 
　　蕪湖常關西人戴韋司等二十五日在江干查獲烟土一百六十九包重約五百餘斤價值二萬數千元當即送至海關没收此爲歷來未有之大土案土販已聞風逃逸故未拘獲 
[三省師範附小聯合會紀三次開議情形] 　　 
　　蘇浙皖三省師範附屬小學校聯合會全體代表九十餘人二十六日下午五時應浙省敎育會之歡迎會省會中等以上各校長曁該會評議員相繼到會首由副會長李傑致歡迎詞次體育校長王犖一中校長黄人望淑德女校代表孫維奎均有演說蘇省代表楊聘漁皖省代表吳叔雲答詞致謝並由浙江書局朱鴻達分贈哥柹氏算術試騐格及指導法各一本又廢妾號一本遂各用茶點係虎跑泉煑龍井茶以示小學敎員雖屬清苦生涯具有龍虎精神之概八時二十分續開大會由羅迪先生席首議本會組織法全文十二條通過次議下届開會地點定於明年四月下旬在安徽蕪湖舉行並開美術工藝展覽會次用無記名法投票選舉主席指定王芋原朱心栽沈伯英爲檢票員理事部南高附小編輯部浙一師蘇一師皖一師研究部分五組（甲）課程組尙公小學浙二師浙七師皖一女師浙四師（乙（測騐組南高附小（丙）敎師待遇組皖一師浙一師蘇六師（丁）試騐敎學組蘇一女師蘇九師蘇二女師浙女師蘇一師（戊）幼稚敎育組景海小學浙女師蘇一女師次議署假學校組織法逐條通過次議㈠請研究新課程草案並討論實施方面以爲提倡推行案（蘇一師小尙公）㈡編訂小學課程表案（浙師附小聯合會）付課程組㈢提議優待小學敎員案（皖師附小聯合會）㈣定小學敎員俸額最低限度及年功加俸案（東大南高附小）付敎師待遇組㈤請組織道爾頓制研究會議案（皖師附小聯合會）㈥小學校施行道爾頓制與設計敎學法的比較研究案（蘇一女師小）㈦各附屬高級小學宜採用道爾頓制案（浙師小聯合會）㈧採用道爾頓的幾個間題（蘇一師小）㈨複式敎學可否採用設計法案（浙九師小提出一師二師三師省女師連署）付試騐敎學組㈩就三省師範附小製造智力測騐及敎育測騐材料案（蘇二女師小）付測騐組㈩㈠小學敎員必須有長期參觀的機會案（蘇二師小）付敎師待遇組比散會已十二時一刻矣 
 
 

Page 8

 
 
第一萬八千零二十號;中華民國十二年 西曆一千九百二十三年四月二十八號
星期六 * *自由談[  映霞]  
[一知半解] [  翰]  
　　肥皂泡厚一英寸中二五○○○○○○分之一· 
三言兩語[  鵑]  
　　北京專電不信任案衆院審查决退還將付大會表决此與伸手派有大利若表决則無買賣政客云尙有一星期可做國院俸七萬五爲扶閣派議員搶去擬再索薪秘長云只要總理無恙薪俸决不爽約我看了這一番話歎了一口氣竟做不出三言兩語來批評只得了三箇字道醜醜醜 
[國貨維持會調查錄感言（下）] [  天虚我生]  
　　惟其愛國者少故用洋貨者多惟其國民之窮故用西洋貨者少而用東洋貨者多東洋貨之價値固較西洋貨爲廉然以較之國貨則國貨尤較東洋貨爲廉蓋一物始出來自西洋商人以爲奇貨可居售價特昂東洋人覺其有利可圖於是起而仿造欲其售價特廉即其工料不能不減中國人覺其有利可圖又從東洋人之後仿造其廉價之品而售價尤必較之東貨爲廉則其工料又不能不减於是一再仿傚一再遞减其價以爲竸爭而工料亦即隨之遞減購者不察第謂國貨不能如外貨之佳而不知其成本售價固懸殊也是猶以一錢購米得不盈勺炊飯不飽而怪米之不能療飢殊不知農人售與碓工碓工售於米商則一勺之多猶且不及半文錢也嗟乎道德心之不存在於人間者久矣詐欺取財之徒憧憧皆是不有維持之策則人心日壞世道日衰國貨日趨於腐敗之途金錢日流出於外洋一旦民窮財盡國亡而爲人奴則爲主人翁者直將驅我國民爲他人製造國貨之勞工彼其時也我國人雖復萌其愛國之心亦無復有所謂國貨者供我國人之需求矣今請以此國貨調查錄一編爲我國人介紹凡我國人需要品物苟非吾國所無者幸毌舍近圖遠異地取材如其有缺點處儘得以國民資格爲之討論指導使其改良其有不得已之原因者亦得因討論而收指導之益凡在右列各製造家諒無不表同情是故本編之輯初非備作商業名錄而已將以爲聯名請益之願書願我國人有以進而敎之庶不失其維持之本旨焉 
[雙淚記（上）] [  蝶龍]  
　　吾友刧餘生幾入情網者屢幸能自拔不致一蹶不振不則殆矣彼嘗語吾曰情塲者恨塲也幾見一入情塲而能始終美滿無恨者有情人多成眷屬之說直欺人談耳况吾一貧士僅恃硯田所入聊資餬口囊槖所勝惟清風明月處二十世紀文明進化時代莫不以金錢爲前提貧者即到處無幸赤貧如吾者苟入情塲尙何善果之可言故吾之視情塲幾如畏途不敢稍一問津焉吾每聞是言輒亟視其面挺秀一如平日似非傷心者然彼固曾經滄海者特不肯以其往事告人耳一日吾堅叩之彼笑而言曰君殆欲以吾事作筆記資料耶當吾告君以一事此事雖初不涉吾然亦累吾一次爲局外之痴一夕皓月當頭燦爛有如白晝吾方被酒歸途次忽撞一人吾軀幾不支而仆一驚酒醒過半矣其人乃出聲曰噫子非刧餘生邪别來無恙聆其音似頗熟審視之悉爲老友葉振華振華年事已四十而吾祇二十在理應以前輩呼之然吾之與彼相識實由其妹蟾仙爲之介紹蟾仙齒與吾若少時同學前也凈几明窗奇賞疑晣耳鬢厮磨樂乃不翅尙憶某日與諸兒集園中共作迷藏之戲蟾仙亦與焉適値吾偶不愼誤觸杏樹額破血乃如注羣兒咸觀望不顧獨蟾仙以手巾覆吾創處且送吾歸家由是日來視吾其親尤逾骨肉歲月磨人滄桑屢易遂致勞燕分飛茲久别矣兩地復魚雁鮮通思彼之情遂亦由深而淡至於無有顧當窗紅豆輒惹相思有時猶若念勿已也特不知彼腦府中尙有吾之片影在否思時不覺隨振華同前因叩以蟾仙近况彼乃欷歔曰吾妹已字人不日且嫁矣顧妹壻蠢材殊不愜吾妹意遂致日夕與母爭執謂非離婚不可君爲吾思之離婚豈若是其易耶噫君固夙與吾妹善曷同吾至家能勸彼轉圜則感德無旣矣吾曰諾遂同往抵其家門外即聞蟾仙口角聲推門而入振華即呼曰勿爭徐君來矣行近蟾仙以目注吾若甚疑訝者忽顫聲曰密司脱徐耶此言出而哭聲縱矣 
[觀『古井重波記』記] [  次咸]  
　　「古井重波記」第一次在恩派亞開演觀客之擁擠得未曾有綜觀該劇光線充足背景審美實可推爲最近中國自製影片中之翹楚記者不文何敢妄加蜚語而覺對於此劇有不能不吐之數語願爲上海影片公司一商榷之（劇情見二十三日本報） 
　　開始最初所穿挿之殘花淚數張幽雅哀艷自能令人入勝使觀者於不自覺間將天然之「美」表同情於孤若零丁之弱女此等穿挿實屬難能可貴非導演家具有絕等美術思想者曷克臻此第一本開始時不即以劇中人面目相示而藉表情於地上之影亦極有趣劇中二主角嬌娜及福培之表情均非常自然毫無矯枉過正之做作惟於福培因繡品被胡特毁棄復被頑童奪去號哭而歸時嬌娜雖宜儘情撫慰之然對於失品亦似應有微戀之表情因售繡品以償房租則繡品之可貴也可知旣可貴則其被毁被奪必使其感憤决不能漠然置之也 
　　胡特狀固凶狠惜在做作工夫未能十分自然在强吻嬌娜及與馬凡搏鬥時均不能酷像眞正之扑撃徒以手作勢吾作是語並非歡迎搏鬥表演惟以劇情如此似宜稍爲逼眞耳 
　　在寰球飯店胡特與李克希相見啓釁時在外國片内至少須碎杯盆數只此片中竊以爲亦宜稍事點綴 
　　救嬌娜於胡特私庽中李克希與馬凡相繼登樓後馬凡與胡特搏一面則李克希繋索以釋嬌娜此固非常合理然嬌娜旣脱險後李似不應立即下樓而置馬凡與胡特相鬥於不顧因馬凡助李而與胡鬥李雖力弱亦當在旁助馬以創胡特何能隨嬌娜同下而令馬凡獨受凶徒之躪蹂哉 
　　以上數則不過偶記所及非敢曰評惟對此蒸蒸日上之中國自製影片覺有熱烈之感情極望上海影片公司能集廣思益謀永久之進步登峯造極爲期匪遙不禁馨香以祝之 
 
[可笑之前驅]  
社會小說 
[人間地獄（五三）] [  娑婆生]  
　　第四十六回舞榭歌殘春心飄蕩瓊樓賓退曉夢迷離 
　　秦摹亭等人聽到這裏都覺得廣東太太對於彭蒿洲一往情深姚嘯秋歎道這件事倘若單從情字一方面說來蒿洲未免絕人太甚似乎浮薄一點可是以道德上說起來蒿洲可算得守正不阿頂確是一個有貞操的男子我們大家何不聯合幾個有名人物替他具一個公呈到内務部根據褒揚條例請求褒獎呢秦摹亭笑道算了罷蒿洲也不過是這一件事做得板板六十四他在堂子裏還不混俏彭蒿洲道堂子裏本是游戲三昧之所胡鬧没什麽要緊這種緊要關頭名譽出入甚大豈能和逛堂子一槪而論柯蓮孫忙剪住話頭道你們又說得岔開去了究竟這位廣東太太後來怎樣呢彭蒿洲道他也没有什麽不過是責備了許多話我總是眼睛望着他含笑不答他後來簡直駡我不懂得情字的價値我道情之一字行年三十我豈有不知但是我處這地位和你所處的地位以及你和我認識的原因上一研究萬萬不能談情廣東太太抿着嘴笑道我家的他現在出洋去了∶∶∶我趕忙接下來道可是做生意去還是游歷英國呢美國呢還是南洋羣島我的意思想借著間他丈夫的生意可以堵住他這單刀直入的問罪之師誰知廣東太太拂然道他的行踪與你彭先生也没什麽關係你何必去問他我只和你談我與你的問題便了我聽了這話覺得他愈逼愈緊急得汗出如泉我心生一計道對不住今天是禮拜一外邊候我診病的人很多我們改一天再談罷廣東太太道診病的人候一刻也不要緊你常常替别人診病關著門一診半個鐘頭没信息我在外邊痴痴的候著也不祇一次爲什麽我來你緊著催我走那麽我再出兩塊錢算再診一次罷我笑道這眞是笑話了你不診病每一次來皆照例的買了門診劵我已受之有愧怎麽可以再買第二次的票呢至於我有時替别人診病診得時候長一點也是因開刀注射等事躭擱那裏是關著門像這樣談天那是一次也没有的廣東太太道誰曉得你呢∶∶∶你想這一派的話眞要氣煞人呢眞要寃枉煞人了 
談屑 
[貪] [  曹文海]  
　　余幼時見衙署前之照墻上繪有巨獸一太陽一竊不解其意乃詢諸老者據云此係走獸之王厥名麒麟因其貪心不足食太陽而喪其生命者是故圖之於衙署照墻上以示居官者俾知所自警也 
　　然今之官吏莫不重貪黷重增苛稅以飽私囊而於人民之生計未嘗顧及他日之不爲麒麟者幾希 
 
 

Page 9

 
 
第一萬八千零二十號;中華民國十二年 西曆一千九百二十三年四月二十八號
星期六 * *   
 
 

Page 10

 
 
第一萬八千零二十號;中華民國十二年 西曆一千九百二十三年四月二十八號
星期六 * *國内要聞 
[粤省西北兩路之戰况北路克源潭西路克肇慶] 　　 
　　北江方面雙方因連日戰鬭辛苦異常故二十一二兩日無戰事現查新街至銀盞拗左右一帶已無沈軍蹤跡沿新街至銀盞拗滇粤聯軍在山頭滿佈軍隊不下三萬餘人軍容甚整聯軍分駐地點如下新街以上則有范部全師及劉震寰韋冠英旅太和市以上則盧師諦全部共兩旅劉玉山一旅朱培德一旅楊池生一旅花縣以上則李福林及楊如軒全部已將軍田源潭包圍各軍所駐地勢甚佳倘一經總攻撃則源潭軍田之沈軍必不能守蓋聯軍所得之陣地甚闊包圍極易雖源潭崇山峻嶺地勢頗爲險惡以該處地勢而論有一夫當關萬夫無敵之勢固爲軍事上之所必爭但源潭之背係屬琶江口琶江之西經白廟直通清遠城據聯軍報告白廟地方已爲福軍佔領在該處可以直攻源潭之背是則源潭之沈軍腹背受敵倘聯軍四面夾攻沈軍將不戰自潰源潭以外則更無險可守退竄韶關之期當亦不遠矣至銀盞拗站當民團截撃沈軍時炸去鐵軌三十餘丈新街沈軍車輛不能駛去被聯軍截獲車頭兩架車卡數十架被炸毁之鐵軌二十日已由粤漢鐵路派工程師將其修好現由新街至銀盞拗可以通車現聯軍方面包圍沈軍之計畫係分三路追撃中路則由滇軍范石生全師擔認左路劉震寰李福林右路盧師諦朱培德劉玉山等二十一日下午四時有盧師諦部三團由西村出發加入右路作戰范石生師部昨已移駐新街連日由省輸運大帮子彈軍實前赴前線均由公安局派游撃隊護送前往各軍已佈置停妥定二十二日下午施行總攻撃云惟聞是日下午沈軍以源潭之西白廟墟一帶已被聯軍佔領腹背受敵當棄源潭向琶江方面退却現源潭已無沈軍蹤跡聯軍立即派隊沿鐵道而上分向各山巔露營已與白廟墟之福軍聯爲一氣現據北江土人所述沈軍在韶關以下仍節節佈防聞以横石（琶江口上站）爲第一防線連江口爲第二防線韶關爲第三防線連日仍由韶關運下軍實甚多希作孤注一擲敗則退入南雄云 
　　西江方面蘆苞之沈軍經滇軍撃退後已節節敗潰二十日下午六時有江門第一三兩師及陳策之艦隊江大江漢廣亨廣貞等夾攻永安背水等處沈軍不支紛向廣利敗潰至下午九時已將廣利完全克復在廣利陣擒沈軍團長一人營長二人連排長數人兵士三十餘人二十一早由滇軍附廣三尾車解回滇軍第四師司令部即於是日由一三師及周之貞各部分向馬房進攻四會清遠周之貞部及陳策艦隊則由廣利直趨後瀝進攻肇城下午四時聯軍同時水陸夾攻相搏一晝夜始將沈軍撃退乃向肇城方面敗走現沈軍已走至肇城外黄崗地方陳策則進駐六步沈軍張春榮旅退入肇城閉門死守東西兩門已被周之貞包圍至翌晨又停止攻撃駐城外陳天太部已與周之貞聯爲一氣俟施行總攻撃即可完全肅清二十二日下午二時據大本營參軍處通報㈠頃據前方報告肇慶方面於二十一日上午八時我軍陳司令策周司令之貞兩部完全克復敵兵向封川方面潰散現已派隊并艦水陸追撃肇城地方頗稱安靜㈡由三水至肇交通完全恢復并無阻碍㈢駐肇逆軍聞我軍開進先向封川方面退却毫未抵抗肇城安謐如恒又據翟團長二十一日電云三水來電急頃接前方捷報我軍於今日下午四時完全克復肇慶逆軍紛紛潰逃我軍拾獲戰利品及俘虜敵人甚多謹聞滇軍中路第五團長翟洪濱叩馬印 
　　西路討賊軍總司令劉震寰佈告云照得沈逆鴻英犯上作亂迭經我軍痛勦逆勢不支紛紛窮竄計瘦狗嶺白雲山兵工廠諸役逆軍陣亡過半爲俘虜者千餘人我軍奪獲槍枝總數達三千以上是逆之精銳喪失殆盡幾於不復可以成軍此皆仰賴元首之威靈吾商民之幸福用能一戰破賊五羊奠安逆膽已寒削平可待惟查漏網逆軍尙有少數匿聚北江一帶爲困獸之負嵎作螳臂之當辙本總司令躬率士旅掃穴犂庭務殲厥魁脅從不問須知沈逆此次叛圖神人之所共憤天地之所不容今當大伸天討之時與吾同袍子弟地方父老約有能生擒沈逆鴻英者賞五萬金得其首級二萬金俾知重賞之下必有勇夫將逆拿捉解送懲辦其各努力爲要須知本軍紀律素號嚴明各宜安居毌得自擾倘有不法軍士爲害閭閻定即按律嚴懲决不寬縱其各凛導毌違此佈 
[外報論江浙最近之局勢將由閩省問題而牽動] 　　 
　　字林報卡伯特氏論浙江地位云據南京極可靠消息稱蘇督齊夑元及其部下軍隊恐將牽入洛吳與其敵派之戰爭漩渦而蘇省軍隊之移動及種種戰事上凖備亦正在進行之中夫齊督地位旣非如前任李純時代有安徽之可虞而江西今日又復不足爲患環顧四鄰可與爲敵者唯有浙省而已吾人皆知盧永祥自督浙以來與歷任蘇督頗多潛伏之誤會而盧之保留淞滬區域及製造局即爲主要爭點之一惟盧之保有松滬依賴於中外人民不願見租界附近發生戰事之力尤較其軍隊爲多盧知蘇督决不冒險輕啓驅何之釁發生中外人民之惡感而何豐林之居滬實不啻有金湯之固然此種情形南京對之自必極端憤恨知收回淞滬之機會唯有使盧氏勢窮力蹙逼而調回駐滬軍隊故齊氏及前任蘇督莫不耽耽窥伺乘隙而動今盧適自啓其隙出兵痋邊俾蘇督得藉口以攻浙目下浙軍旣已有三旅侵入閩邊蘇齊爲直系要人之一自必取作戰狀態以爲閩孫聲援是故今後數星期内閩事之發展於將來淞滬之行政上將有直接影響而應爲滬人所注意者也蓋自閩亂發作李厚基倉呈遁走徐樹錚旋以不得志而去五永泉被擁爲附北各軍隊之首領主持閩事迨孫傳芳與王氏接洽妥協不戰而入福州盧以段系人物而南有孫北有齊夾居其間形勢益復岌岌據一般報告盧爲奉張所結南方擾吳三首領之一使其牽制洛陽俾留精兵於長江一帶倘孫入閩後假以時日得鞏固其地位盧將疲於應付自保之不暇安有餘力以牽制洛吳是故洛吳反對派皆以爲浙江苟欲發動者猶以及早爲宜乘彼王永泉尙有幾分笛浙之心作一勇敢之地動如目下以三旅侵入閩邊者或能促王永泉及李厚基舊部之叛孫並壯海軍閩你治閩之聲勢而俾閩南之民黨軍隊得安心回粤以助中山是故盧氏出兵行動亦事勢之當然者也惟據最近報告孫傳芳力與王氏聯絡以未來之督理餌王謂渠將北發禦盧倘王能忠附洛陽必無不得政府命令永久治閩之理渠不欲有閩而將取浙出兵之後非至杭州不止云云五氏於數月前不過邊隅一鎭守使今更歷數月將有督軍之希望聞之安有不入耳動聽者此種形勢將使盧永祥對於南方不得不取防守態度以禦三萬五千大軍之北侵而蘇齊旣無後顧之盧亦不難於數星期内就全省軍隊七萬人中抽調三四萬以向浙盧其時盧氏腹背受敵勢不難使其調回淞滬駐兵於是蘇軍之入上海不復有所阻撓矣雖然盧之讓出淞滬仍不能令孫傳芳滿意蓋孫若以閩讓王非取得浙省將無所歸也是故盧之出兵閩邊無異舉淞滬舉全浙爲孤注之一擲惟孫氏苟率兵入浙定不能爲浙人所歡迎浙江本省軍隊必將一心助盧死力相抗今直系旣抱盧必去浙之政策而盧之出兵閩邊又足以貽啓釁之口實竊恐今夏浙省之和平禾必能較諸北方更爲有望也 
[浙議會第一次臨時會閉幕]  
　　浙議會第一次臨時會於二十七日上午十時舉行閉會式張省長因事未到政務廳長徐鼎年財政廳長張壽鏞敎育廳長張宗祥實業廳長代表第二科長唐寳鎬相繼蒞止振鈴後沈議長杜祝兩副議長曁議員蔣玉麟等五十餘人先行入席次秘書長鄭永禧引導各行政官就席全體向上懸國旗行三鞠躬禮復相向一鞠躬議長述閉會詞大致本屆臨時會今日已滿三十日依法宣告閉會迴溯此三十日中開會凡二十三次議决案十二件其主要者厥惟决算同人等悉心探討逐項鈎稽務求澈底以企達人民所注望財政公開之目標至於敎育實業尙有應興事件胥關財政問題而財政之用途各有年度之限制限制現距十二年度開始期迫亟須繼嗣重申討論以竟前功云云徐政務廳長代表省長致詞云今日省長另有要公派鄙人代表出席第一次臨時會雖於今日閉幕而第二次臨時會業已定期召集十二年度預算尤希望提前議决次議員鄔榮鉞演說數語即振鈴散會定於五月一日開談話會商决第二次臨時會行開會式日期 
[杭州快信]  
　　一師慘劇案俞乃斌昨仍交原保今午後傳訊胡雅庭胡樂樵二人被害學生合葬西湖者計杜英起錢紹鏐邵錦湘吳戒等八人省敎育會及各校長籌設安全問題决二十九日續會討論 
　　湯溪羅知事苛派警捐騷擾病民經縣議會商會自治委員會聯電到省張省長昨令警務處派員查復核辦 
　　各縣欠解菸酒牌照税截至十一年終止共短解六萬數千元現奉督令清理王局長昨已通令各分局轉飭欠解各縣限一月内清繳違則派委守提 
　　菸酒事務局長王吉檀前因各分局收數驟短辦事棘手具呈辭職昨奉盧督辦指令嚴飭各分局認眞整頓按比解欵無庸固辭王已銷假照常視事 
　　通俗敎育研究會今日下午在公衆運動塲開理事會 
　　全國道路協會浙分會組織成立後現定二十九日假座陸軍同袍社恭讌名譽會長盧子嘉張喧初兩氏籌商進行又該會幹事部已由總幹事阮性宜籌備成立 
　　杭州道院曁集英社駐雲軒合辦祈禱會由王芳祥上將發起自夏歷三月初六日起禮懺二十一天設壇於虎跑塔院十五日該院適逢春季掃塔之期又爲該院落成開光之日各省壇院弟子均須來杭與祭現祈禱會又定於十四五六三天恭請范古農吳壁華兩居士慧明淨因兩法師在虎跑寺講經 
[南京快信]  
　　齊督生辰各方因接洽時局關係均派代表來寗祝壽督署已預定「華洋」「交通」等旅館特别房間以備來賓下榻之所 
　　連日各道尹廳長關監督縣知事稅所長又紛紛來寗祝齊督壽各稅所長並參與財廳召集整頓稅務會議 
　　省議會開幕期迫報到議員尙祇四十餘人一時恐難足法定人數開議 
　　齊韓兩長會咨魯督請派隊協剿蘇魯邊境匪黨 
　　齊督昨晨赴朝陽門外觀各師旅團營舉行野外戰術至午後一時返署 
　杜錫珪派第二艦隊司令甘聯璈宣慰長江上下游海軍已乘楚泰旗艦由寗出發 
　　海軍總司令署昨由兩淮鹽運使丁乃揚奉署令撥來十萬暫濟急需 
　　省署昨委賀式韓熊大遵許慶春許振鵬等三十人分赴各縣查禁烟苗 
　　一女師選派女生四名赴滬參與遠東運動會 
　　高郵寳應兩邑組織聯防應需經費由各法團議决帶徵畝捐已呈奉省長批准辦理 
　　蘇屬各縣報告本年因春寒陰雨日久蠶事收成大受影響 
　　女子專科師範定二十八日下午三時假公用講演廳開游藝大會 
地方通信 
[奉賢]  
　　募欵修理文廟奉賢縣文廟年久失修房屋類多傾圮該縣紳士屢次提議興修卒以欵絀未果新任歐知事因召集全縣紳學界會議辦法旋經議决全縣師範高小學生人捐一元國民學校學生人捐二角如仍不足再向工商界勸募云 
　　敎育會開會奉賢城市敎育會於四月二十五日下午一時開春季職員會朱會長主席報告滬海道屬敎育會聯合會開會情形次提議案件㈠主張退出遠東運動會案議决照原案通過㈠五九日組織游行隊案議决屆時聯絡城廂各校游行街市以期喚醒市民㈠呈請縣署添設各科指導員案議决呈請縣署委任以示專責散會已三時矣 
[松江]  
　　聘委七縣慈善欵產董事松江舊府屬慈善欵產董事前經省長派委會同松江縣召集農商敎各法團開會舉出張葆培朱世瑾周鑄盛元音楊文鳴張樹勳張芝李脩則八人已誌四月十二日本報茲松縣温紹樑知事已照案分别函聘所有奉賢董事胡德望莊仁鎭·金山董事莫寳勳畢治安·上海董事陸文麓賈豐臻·南匯董事朱祥紱傳恭弼·青浦董事金詠榴俞祖望·川沙董事張志鶴黄洪培·十二人亦已查照省頒董事會簡章第六條分函聘委並咨請各該縣知事轉知矣 
　　追繳柘林海塘草息柘林鄉學欵支絀向以海塘草息爲收入之大宗詎十一年度草息爲第八段塘長奉邑六圖之何星橋第五段塘長漴六圖之徐小和二人嗾使各塘延不繳納業由該鄉新董顧匡呈由縣公署咨請奉賢縣協提追繳以維學欵 
[蘇州]  
　　聯合運動會决賽昨（二十六）爲江蘇第二區省立各校聯合運動會之期在公共體育塲舉行上午八時朱鎭守使蔡道尹及廳縣兩長等均到會致頌學校團體到者有二中一師五中三師二女師中華體育學校竸志女學女蠶二農振華女職常熟女子初級中學及淑琴女校吳江縣立女子甲種師範吳江中學各團童子軍及各高小等計五十餘校九時奏樂開幕嗣即依照節目運動田徑賽各校選手决賽如下百碼賽跑甲組五中乙組一師八八○碼賽跑甲組二中乙組二工跳遠甲組三師乙組二中跳欄跑甲組五中乙組二工擲鐵球甲乙組均二中此上午之比賽也以五中二中及二農之國技最有精彩競志振華及常熟淑琴三女校所表演之各節舞蹈姿勢活潑動作合拍亦頗可觀 
　　敎育成绩展覽會開幕二十六日下午二時左右蘇常道屬敎育成績展覽會開會各長官自運動會塲先後蒞止各界代表及男女來賓亦紛至沓來約有千餘人會館東首戲臺設立會塲西首即陳列室塲内佈置并然有序迨鐘鳴二下奏樂開會各官紳來賓均入席徐孟荄報告會長述開會詞由道署第一科長徐儷江代表蔡道尹宣讀頌詞（詞長從略）繼由省長代表蘇關監督劉玲生鎭守使代表汪懷清水警廳代表何冀然吳縣郭知事商會代表宋友裴分别演講訓勉末由會長代表宣讀答詞畢奏樂攝影散會維時以人數太多由徐幹事長申述先請官紳各界曁男學生參觀陳列室女生暫緩半時並由幹事員散發傳單該室陳列物品係剌繡圖畫布疋玩具等件共有一百餘種迨閉會已五時餘矣　　奉賢呈報越獄案江蘇高等檢察廳昨據奉賢縣知事歐燊　管獄員汪斌先後呈報本月二十四日晚上一時餘逃逸監犯十七名内有無期徒刑及三等以上有期徒刑重犯等情檢察廳據報後即指令勒限嚴緝並准通令縣廳協助緝拏聞内有鍾桂卿等數犯曾於民國九年七月間反獄緝獲判决後呈送覆犯尙未核准該縣知事向駐南橋其城署分駐承審及警佐一員管理稍一疎忽即易脫逃余（訪員自稱）任該縣承審二年日夜注重斯事乃獲無事此監獄管理不可不研究者也 
[無錫]  
　　張網漁船被刦縣屬柘塘橋地方有張網之江北人仇某來鎭捕魚已有年餘相安無異前日夜間忽來小舟一隻逼近該網船之旁即有匪徒兩人躍入該艙船婦正欲聲張即被甲匪以木具猛撃婦肩婦即跌入艙中又被乙匪以長櫈撃婦之背婦乃大號攖匪之怒又被遍身痛打仇某在岸守網睹狀呆若木鷄後幸附近村民聞訊趕至該匪見勢不利立即駕舟逃逸翌日（二十六）即由某魚行引仇某及傷婦至市董事唐以成處鳴寃當將該匪遺下之長櫈一張呈視經唐董辯察之餘謂此事實礙地方治安但匪已遁去頗難着手旋察得長櫈有東林庵三字此庵在六二圖之東村橋待至該處訪得確實姓名後再行代爲伸雪云 
[江陰]  
　　月城橋閧鬧屍塲江陰月城橋鎭留春堂藥店股東曹仰高去冬與徐阿桂因田產事將徐送縣判押今因在獄患病於二十日由縣開釋歸家詎其胞弟阿康心不甘休張扶阿桂至留春堂吵鬧當允療治寢事乃醫藥罔效延至二十三日午後身死其弟阿康即集鄉人數百至店大鬧該店即赴縣訴告知事宋兆麟據報即於二十四日派承審員陳曜帶同長警檢騐吏到鎭騐勘詎屍屬不允相騐與陳承審員及長警等爲難陳承審員在人叢中逃出用電話報縣由縣派小茅山兵到塲始得解圍陳即返城復命請求依法嚴辦聚鬧之鄉人聞縣署擬再添派兵士前往押殮云 
[揚州]  
　　短少學租之請究宜陵市一帶學田約計五百七十餘畝前由任桂森經理時年可得租二千餘元詎自學董倪伯符經收不如遠甚積欠頗鉅以致敎費短絀刻經城鄉學校敎職員聯合會呈請敎廳澈究業經批飭縣署澈查核辦矣 
　　地方公會核准備案江都地方公會前將成立日期並修改會章呈縣轉呈省長鑒核現已奉省署指令略謂旣據呈稱該會與揚州地方公會權限劃分毫無抵觸誤會情事姑准備案仰即轉飭知照云云 
[南通]  
　　花衣市况堅穏通海兩縣棉市近因存底稀薄而外埠需求尙殷一般積貨者希望甚高均不願售脱故各行每日收進甚少連日美印棉市又復報漲致通花益形堅穏二十六日市肥淨花衣每擔五十四元後市尙有續漲之勢 
　　召集童子軍聯會通縣各小學童子軍現已組成十三團刻因編制及訓練問題亟待討論者甚多業由聯合會會長張邢二君訂期二十九日召集各團敎練員就勸學所集議一切 
　　縣署訊辦販土案城内市河岸顧槎石家販賣鴉片烟土自經瞿鴻賓知事密派史警佐左才破獲連日由劉承審員提傳該犯研訊以便依法嚴辦聞查獲烟土共裝一皮箱計重二百七十九兩並有關於販土帳簿數本所有烟户姓名均不難按圖索驥也 
　　金山參觀團來通金山縣敎育參觀團陳光煇丁楝等於二十六日抵埠當由市敎育會介紹至各敎育機關考察日内即行離通云 
[清江]  
　　鄉人捕獲刦匪二十四日下午二時有東海人包某由清江返里身藏銀洋六元詎行至羅家口地方突來短衣匪人二名將包藏洋刦去包心不甘尾踵其後詎被二匪用棍毆傷經包呼救當由該處鄉人將匪捕獲交給駐防縣警備隊旋由警隊押解到縣經朱知事訊據供認名潘得勝曾在某軍當兵另一匪人姓趙中途逃逸惟包某傷勢較重已將垂斃矣 
　　缉私軍隊被攻住西壩卡房内緝私軍隊六人前夜忽被十餘匪人圍攻當時槍傷兩人搶去套筒毛瑟槍六支事後有小部分匪人得贓逃至大興莊地方窩藏一張姓家内迫張嫗爲具夜飯張嫗託詞出外購買麵粉遍告就近保衛團練復由保衛飛報駐防大興莊縣警備隊前往包圍當塲格斃數名生擒一名得槍數支事經淮北緝私宋營長探悉除倩人將格斃匪人首級向縣索懸西壩示衆外一面並商朱知事從嚴格究此案云 
專件 
[江蘇各縣自治欵產調查一覽（一續）]  
　　（庚）寳山寳山現有欵產除純爲敎育項下之欵產捐稅已歸勸學所管理槪不列入外公欵項下積榖欵三萬四千零六十元年得息金二千七百元貧民習藝所基本金一萬六千三百元年得息金一千九百四十元實業經費六千三百元年得息金約收銀三千五百元公產項下倉房基六畝三分六毫現値銀一萬兩年收房金一百二十元公益捐項下忙銀附稅額征上下忙銀八萬一千四百九十餘兩年約收銀二萬四千四百餘元漕糧附稅額征� 
漕米一萬三千三百九十餘石年約收銀一萬三千三百餘元蘆課附稅額征銀一千七百七十餘兩年約收銀五百餘元契稅附稅無定額年約收銀四千八百餘元滯納罰金無定額年約收銀四千餘元房捐無定額年約收銀三千元（辛）上海上海現有欵產屬於敎育項下者已由勸學所管理其由欵產經理處管理者如公欵項下積榖公欵九萬零四百八十五元年收息金七千二百餘元公欵積存金六千元年收息金五百零四元公產項下老學地基十畝七分五釐一毫年收地租金一千零七十五元豫團龍船　地基四分三釐房屋六間年收租金一百六十四元邑廟頭門内房屋樓房八十間年收租金二千九百八十三元淘沙塲陳公祠餘屋平房四間連同基地年收租金一百四十四元節孝祠房屋共二十二間年收租金三百二十四元昭忠祠房屋平屋兩間年收租金三十六元邑廟灘基地年收租金一千二百元也是圃房屋年收租金約六百元馬家廠積榖房屋年收租金約一萬四千元蕊珠宮房屋年收租金十八元公益捐項下忙銀附稅年約收銀七千二百七十四元漕糧附稅年約收銀一萬四千三百九十一元田房契稅附稅年約收銀一萬二千元滯納罰金年約一千元年租餘欵年約五千元房捐年約八萬九千二百元馬巡費年約一萬四千元（壬）海門海門内務項下警察費二千九百三十二元選舉費一千六百六十七元文武廟祝費三百三十元欵產處公費七百二十元育嬰堂經費六百元涸甦堂經費八百六十元橋梁經費四千元清鄉經費三千元實業項下農會經費二百四十元農塲苗圃植樹經費六百八十九元道苗圃經費七十一元游民習藝所經費二千四百元財政項下畝捐征收費一千元輪船中資捐徵費二百元公租徵收費一百二十元敎育項下勸學所公費七百五十元縣敎育費一萬一千五百元市鄉敎育費一萬三千九百元臨時費項下補助私立學校費六千八百五十元推廣應設學校費二千四百元預備費二百四十二元 
　　蘇常道（甲）江陰江陰内務歲出經常費項下自治費三千一百十五元警察費一萬四千零七十一元地方欵產處經費一千四百元慈善費九千三百十九元祠廟公費八百七十二元貧民敎養積聚金一千六百元交通籌備處一千三百五十八元歲出臨時費項下地方行政會議費一百元警察費一千一百六十二元市鄉積榖費一萬零七百七十元預備金二百六十六元敎育歲出經常項下縣立學校費二萬七千一百二十元市鄉立學校費八萬七千零四十二元勸學所及敎育行政人員公費三千二百五十元社會敎育費一千五百二十元縣敎育及其他各項費一千九百元歲出臨時費項下預備金三千四百零三元實業歲出經常費項下農林蠶桑費二千三百八十五元農會補助費四百元商品陳列所澄北勸業塲補助費一千三百五十八元歲出臨時費項下預備金一百八十八元（乙）南通通邑自治經費從前恃以爲收入者僅地蘆附稅漕糧附稅地蘆特稅三大宗地蘆年徵銀四萬八千餘兩每兩徵附稅銀三角計銀一萬四千餘元漕糧年徵五千六百餘石每石徵附稅銀一元計銀五千六百餘元又地蘆項下每兩徵特稅六角計銀二萬八千餘元此項附特稅之支配在自治未經停辦以前經縣議會議决縣得三成爲補助縣敎育慈善公益及縣議會參事會經費市鄉得七成按照各市鄉方里匀派各區充自治經費及補助市鄉敎育慈善公益之用不敷由各區自行籌集自停辦自治後所有地蘆漕糧附特各稅除附稅内每年提撥警察祭孔等費地蘆特稅内撥出二成充各市鄉董事辦事機關經費外其餘悉數撥充敎育經費是此項經費之支用於地方者在敎育一部占大多數各市鄉辦事機關次之警察等費每年循案僅支四千餘元爲數最少現在通邑自治會已於前年成立各項自治費自民國三年取消自治機關後移作他項用途無從收回曾擬於花紗市三項就地抽收捐欵充作自治會常會經費嗣因未獲各商之同意迄未實行（未完） 
來函 
[陳承栻來函]  
　　敬啓者頃閲二十二日京津滬各報載北京電濟南火車站二十日大火膠濟站倉庫貨物全燬一節確係誤會查本路濟南車站貨棧附近之貨場於本月二十日早九時許各商自行保管之貨塲中有商家義德棧所存竹箒以看貨人誤遺烟蒂因起火焚幸獲施救甚速未致延燒計損失竹箒兩小堆與木材一小堆約値五六千金此外本路有貨車七輛車旁稍被燻焦又軌道亦被燒曲兩根隨即换就所受損失不過五六百金已向前途交涉賠償至肇事原因及前後情形與本路管理上並無關係外間謠傳甚盛用特序述始末詳情即乞代登來函欄内以資更正實紉公誼膠濟鐵路駐濟車務第四分段段長陳承栻謹啓四月二十五日 
 
 

Page 11

 
 
第一萬八千零二十號;中華民國十二年 西曆一千九百二十三年四月二十八號
星期六 * *   
 
 

Page 12

 
 
第一萬八千零二十號;中華民國十二年 西曆一千九百二十三年四月二十八號
星期六 * *   
 
 

Page 13

 
 
第一萬八千零二十號;中華民國十二年 西曆一千九百二十三年四月二十八號
星期六 * *本埠新聞 
[淞埠局與稅務司接洽港務]  
　　淞埠局自由閣議决定暫行兼理港務局職權後該局坐辦金其照曾與賴稅務司作一度之接洽彼此晤談結果頗爲圓滿如埠局之招商承辦公共碼頭堆棧等章程譯送賴稅務司並將由稅務司簽加意見賴稅務司請埠局制止以後灘地升科雙方每月集會一次江海關姚監督及許交涉員均將與會云 
[總商會今日常會之議案]  
　　上海總商會將於今日（二十八日）午後三時開本年第九期會董常會所有提議案業已刷印分送各會董茲錄如下（一）「修改給付會員證書細則案」此案前届常會議决推舉朱吟江趙晋卿馮少山三董審查節經於本月二十四日開審查會决定辦法開具審查報告書到會其主張如下（甲）團體入會照現行會章第十二條須有會員二人介紹惟改推代表時其入會資格並未中斷無須另行介紹所有細則第四條第一欵應將原文「仍由各該團體具函報告」字樣改爲「由各該團體具函報告之」（乙）細則對於入會須滿三年方可出會之限制旣於現行會章第十五條不符事實上亦萬難辦到主張將細則第七條原文三年後三字删去介紹入會規則第二條亦有同樣之規定主張一併廢止茲將審查報告書另附分送即請公决（二）「設立商標審查委員會案」此案由趙晋卿君提議以近來商標訴訟層見迭出應由本會呈准農商部設置此項委員會凡有因商標發生糾葛時應由當地法庭交該地總商會先行審查如確有假冒情事再行訴訟一面行知交涉員照會各國領事及各國商會查照以保商業等語應如何辦理之處即請公决（三）「入會案」㈠林宗陶字聽濤年四十五歲浙江慈谿人職業林大成布莊由會董樓恂如會員應金祥介紹入會㈡林瑞儀字聯琛年四十九歲浙江慈谿人職業裕豐錢莊由會董孫衡甫樓恂如介紹入會㈢朱景曙字竸如年五十歲浙江鄞縣人職業通遠水電材料公司由會董袁履登會員樂俊寳介紹入會均請表决 
　　附修改給付會員證書細則審查報告書（甲）「團體入會初入會時須有介紹更換代表時無须另行介紹給付會員証書細則第四條第一欵擬仍予留存惟於由字上删去一仍字」案本會現行章程第十二條凡正當營業無論合帮不合帮各行號及個人願入會者須有會員二人介紹等語所謂合帮者即指各公會各公所等團體而言章程旣明定有須會員二人介紹字樣是十年第八期常會議决案確係根據現行會章辦理証書細則旣係按照會章第十二條擬訂則細規定事项自不能與會章第十二條相抵觸有抵觸時仍通例應作無效此就法律點言之也更就事實點言之介紹人之設原爲保証入會者資格信用起見團體入會其資格信用必較個人爲可恃蓋此項團體旣係一帮或數帮商人所公共組織與其憑兩人之介紹不如憑合帮商人公共之信用謂兩介紹人之信用可恃而合帮商人之信用反不可恃未免輕重倒置此不主張介紹者極有力之論據也但團體資格至不齊一其中固多根基深厚歷史攸久者亦有或則官廳並未核准或則曾經被控勒停或則僅有一空設機關此等事實近來屢有發現故當日會章第十二條之規定不可謂非具有深意細則第四條第一欵所謂各團體另舉之代表仍由各團體具函報告等語細繹一仍字之意思是明明謂初入會時亦祗須具函報告非但與會章第十二條抵觸而按之事實亦不無流弊故研究此項問題之結果竊謂團體初入會時须照會章第十二條備具介紹而更换代表時可以無須另行介紹其理由如左（一）會章第十二條祗規定入會時須有介紹至於嗣後改換代表入會之資格並未中斷自不能與新入會者同論如責其另行介紹即軼出於會章範圍之外（二）另行介紹爲入會之團體介紹乎抑爲改換之代表介紹乎爲入會之團體介紹則業已介紹於入會之時固無庸多此一舉爲改換之代表介紹則代表係該團體所公舉無論其人之信用如何本會固無權令其另舉且本會所信賴者乃該團體自身之信用而非代表個人之信用故此爲團體入會與個人入會之絕大區别再令對於改換之代表補行介紹就事理言之亦殊覺其矛盾也茲本此意擬一條文如左第四條第一欵（一）各團體另舉之代表由各該團體具函報告之依照以上辦法則團體於初入會時根據會章第十二條仍須有會員二人介紹而改換代表時祇須具函報告細則與章程可不致抵觸而議案與細則亦無違反（乙）「給付會員證書細則第七條擬將原文三年後三字删去」案入會須滿三年後方能出會介紹入會規則第二條内亦有此項規定當初用意固爲預防因訟事臨時入會而設但事實上非但團體入會者不能受此限制（團體改換代表不得以出會論）即個人入會者亦往往有萬不得已之事故而自請出會舉其要旨如營業之失敗一也因業務之轉移而離去本埠二也拘執規定之條文而不許其出會非但爲情理所不順且此時將用何法以强制抑或令原介紹人繳足三年會費乎事實上旣萬辦不到何必留此空文且現行會章第十五條對於出會本有極平允之規定原文有云會員自願出會須聲明實在理由具出會書送會備核會費槪不給還等語是出會祗須有實在理由並無年限之限制細則規定以三年爲限未免違背現行會章立法之精神此亦就事實法律兩點觀察竊以爲必當迅予修正者茲本此意擬一條文如左第七條會員於入會後有因事自請出會者應將證書繳會核銷（附記）介紹入會規則第二條依以上理由應一併删除再商會法第二十八條須會員會議决者專指變更會章而言細則係根據會章而擬訂一爲母法一爲子法故修改細則與修改會章性質不同手續亦應區别證以本會年來改訂别種章程（如分科辦事職掌規程陳列所章程等）亦俱由會董會議决此項細則自屬事同一例且此次改訂細則原爲糾正與會章抵觸各條而設現行會章旣爲當時會員大會通過則修正抵觸會章之條文質言之即係執行會員大會之議决案固無所庸其再付會員公决也又上次訂定付給証書細則之時詢諸久在本會之辦事人據云亦並未由大會通過「給付會員證書細則」第四條第一欵（原文）各團體另舉之代表仍由各該團體其函報告（修正）各團體另舉之代表由各該團體具函報告之第七條（原文）會員於入會三年後有自願出會者應將証書繳會並具理由書送會核銷（修正）會員於入會後有因事自請出會者應將證書繳會核銷「介紹入會規則」第二條介紹入會至少以三年爲爲限（全删） 
[總商會最後要求公開財政電]  
　　本埠總商會昨致北京國務院財政部電云北京國務院財政部鈞鑒敝會要求宣布歷年財政狀况疊電陳請迄置不理未免有辜衆望又報載政府將假托整理外債爲名擬向新銀團訂立四萬萬大借欵並用一部分充政治及軍事用費如此違反民意濫行借欵紊亂財政滋長内亂凡屬國民能無憤慨使報載是確應請立即取消否則此種不正當之增加國民負擔誓死不能承認一面仍請查照敝會疊次電請於四月三十日前將財政完全公開共圖補救專欲難成民嵒可畏最後警告祈賜審察上海總商會叩 
[猪業運商公會之復活函請總商會維持] 　　 
　　上海總商會昨接猪業運商公會發起人陳筱蓀等十人來函請求維持以便進行原文如下竊運商等前爲保護同業公共利益組織公會曾經邀准貴會加具證明書轉請立案至深銘感嗣准貴會先後函開案准上海縣知事公署函開奉江蘇財政廳訓令開奉省長訓令據上海猪業商民王瑞龍等呈稱猪業公會違法勒捐請飭嚴禁以杜後患等情並抄粘勒捐實據各件令行查禁各等因即經運商等將組織公會之必要及王瑞龍等因利害相反設詞傾陷之用意向財政廳陳明原委乞賜鑒核茲奉上海縣牌示案奉江蘇財政廳第三一三四號指令開據該縣猪業運商公會發起人陳筱蓀等呈異業傾害陳明原委請予解禁並呈抄粘等情查此案前據猪業代表王瑞龍等呈稱敦仁堂公所係聯合販運各商共同組織該發起人等此次來呈以運商猪行分爲兩種一爲買賣一爲居間業雖同而行爲各異不能聯爲一家是王瑞龍等前呈連合販運組織一節並非事實該民等旣須組織運商公會如果確經同業一致贊成共謀利益在官廳方面原可不加干涉惟每猪抽收二分作爲會費未免過鉅曾奉省長訓令指爲剥削商民所有該會經費應再妥愼籌畫以免藉口仰上海縣沈知事錄令送達陳筱蓀等知照此令呈抄粘均抄發等因奉此查此案奉令查禁後該發起人所設南市籌備處業已撤銷無從送達合行錄令牌示仰該原具呈人陳筱蓀等知照等因奉此查運商等前奉財政廳批同前因業已遵照邀集同業議定改照敦仁堂猪行公所收費成例定會費爲每隻一分五釐由入會會員擔任並聲明敦仁堂猪行公所代表王瑞龍等因利害相反設詞朦禀等情呈奉省長批示候行貴會查復再行核辦等因合將遵照廳令改議會費情形具函公請貴會鼎力維持早日具復俾敝會得以繼續進行至紉公誼 
[集義公所改推入總商會代表]  
　　本埠函莊集義公所爲上海總商會團體會員之一原推之入會代表朱哲甫於日前去世故昨該公所函致上海總商會改推陳世榮爲該公所入會代表矣 
[直奉戰事將作之滬聞]  
　　國聞通信社云昨有政界某要人自京抵滬據云直奉形勢日見緊張直方以馮玉祥爲第一路總司令彭壽莘爲第二路總司令王懷慶爲後路總司令並取攻勢出關直搗邇來凖備軍費及械彈等等非常急迫如皖省之馬聯甲且報効子彈數百萬發業經解去百萬前日安慶發生炸毁子彈一案保定恐有内幕原因且慮以後供給不能如數故特派親信赴皖查看據其回報於原定報効數目不致影響云惟羅掘軍費尙有爲難故保洛對於張閣實力維持期於中樞不生變動籌欵較易著手依京中可靠方面消息僉謂戰事發生恐將在三星期内外云 
[廣東戰事之電訊]  
　　國聞通信社云本埠某要人昨接廣東來電三通茲將原電照錄如次㈠敬（二十四）晨敵由銀盞抅用車頭機鎗沿路襲撃我軍被挫及午滇軍全力撃退之敵向源潭潰走㈡周之貞部被圍退出肇慶梁鴻楷率一師往徑（二十五）早攻克之㈢三師已占四會各路均極得手感（二十七） 
[王永泉電告閩况]  
　　旅滬福建同鄉會於前晚十時得福州王永泉來電云旅滬同鄉會并轉商界諸先生鑒承電敬悉泉勉經閩局惟以地方爲前提耿耿此衷幸邀諒解旣感且慚第其中經過事實遠道傳聞徵有未符未盡之處另函郵遞詳陳尙希公鑒閩省凋敝之餘瘡痍未復當本諸君愛護鄉邦之意和平辦理以竟始終怱覆祈察王永泉有　 
[臧致平新兵往厦]  
　　駐防厦門之閩軍長臧致平因兵額不足曾經派員在滬招募新兵補充已經分批運厦等情疊誌本報茲悉臧氏先後派有專員之黄華堂·夏兆康·徐同卿·到滬住居中華大旅社分往各處招募新兵聞於前昨兩日募得新兵五百餘人定於昨日（二十七）下午五時由滬乘坐東洋公司之蘆州日輪前往厦門云 
[收錄閑散軍官之蘇督長代電]  
　　江蘇督軍省長公署會銜代電北京云北京國務院鈞鑒陸軍部財政部鑒迭據蘇籍閑散軍官汪瑞鈞等呈稱職等均籍隷江蘇或補有軍職或畢業於陸軍各學堂曾充軍官受歷次政變及裁減影響退伍賦閑已有多年生計斷絕窘迫異常民國五六年間陸軍部爲救濟此等閒散人員起見曾定錄用辦法無如經費挪作别用欠薪一年有餘以致改圖他業者有之鋌而走險者有之流爲餓莩者有之殊非國家作育人才·體恤軍人之道合詞籲請籌定欵項訂立章程量予收錄以資救濟等情據此當以軍官爲終身官一經解職生計即形困難自係實情從前陸軍部有收錄各省閑散軍官聽候分配補充辦法故對本省閑散軍官無收錄之必要現在中央財政困難陸軍部所收候差人員均已停止發薪以致蘇籍軍官流離失所者日見其衆夑元國鈞爲國家愛惜人才起見自應容納該軍官等所陳籌定欵項訂立章程量予收錄以備任使經會商核定除收錄辦法另行會同擬訂外應由財政廳先行預籌經費每年六萬元以資應用此項經費並應列入國家預算以期名實相符一俟鈞院貴部對於處置各省退職軍官定有相當辦法即行取消前已令行財政廳遵辦去後茲據財政廳長嚴家熾呈復稱已遵將此欵按數列入十二年度預算呈請財政部彙核電復在案除俟部咨核復到日即請令行遵辦等情查本省收錄蘇籍閑散軍官一案現已會擬辦法事在必辦據呈前情除指令外務請鈞院貴部迅予核准咨復以便實行無任企盼江蘇督軍齊夑元省長韓國鈞叩有印 
[縣區聯合運動會之第一日下午因雨未及終會] 　　 
　　上海縣區第四次聯合運動會昨日爲開會第一日上午天氣陰晴惟地上積水未乾故尙覺濘滑到塲參觀者計有一千餘人官塲到者有何軍使·沈知事·等數人九時起按照秩序開會奏樂後全體環行運動塲一周並行升旗禮禮畢由何軍使致訓詞云今日縣區小學校開第四次聯合運動會猗歟盛哉視前三次之成績當有進焉鄙人獲與觀光所期望於諸生者甚殷故勗勉於諸生者倍至夫聯合一縣之高小學校而從事於運動固含有竸爭之性質者也第所竸爭者以一縣爲範圍由一縣而推之一省則所竸爭者大焉由一省而推之全國則所竸爭者尤有大焉上海爲通商首埠全國觀瞻所繋則一縣之聯合運動即以全國學校竸爭之起點可也鄙人職在治軍不知者視爲與學校無關實在與敎育有隠相維繋之勢蓋敎育之宗旨德育智育而外尤重體育而以體育爲强國强體之基礎則學界之心理與軍界正同鄙人鑒於竸爭之故亟欲爲諸生告者厥有三端一曰專心志始植初基深造靡有窮期血氣方剛誤用必貽後悔上海地居衝要文化之輸進固易風潮之鼓盪頗多諸生正在青年自當一志求學勿涉囂張此時努力春華他日庶幾秋實此所勗勉者一也一曰宏聞見滿能招損固盡人而皆然虚以受人實爲學之要務上海各校與内地逈異就學者來自五方則性質不能無别諸生一堂聚處朝夕觀摩正宜化畛域之私藉收切磋之效此所勗勉者二也一曰愼步趨學問之優劣視乎品行之高卑高小學校上爲大學之源下爲國民之表率諸生一舉一動宜奉師長爲依歸今之主持敎育者類能愛惜寳貴之光陰明示適中之矩矱轉移風俗端賴人才此所勗勉者三也以上三端皆爲諸生切要之圖而在上海各校關係尤鉅昔法之勝普歸功於小學敎育可知學界之效果即軍界之光榮鄙人是以薄具物品分獎諸生蓋欲以學術之竸爭爲自强之要素而今日之聯合運動正所以發其端也前途孟晋跂予望之次名譽會長馬子貞演說次會長沈寳昌致訓詞云上海縣屬小學校聯合會運動會已次第舉行三次今日爲第四次小學聯合運動會開會與會各校諸生皆在校有年對於體育一端講求有素本知事於每屆開會時薄備贈品竊以爲體育爲三育之一無論研究何等學科建立何項事業端賴精神美滿身體健全値此二十世紀竸爭尙武時置置身社會以應世界潮流冀常立於不敗之地尤非鍜鍊身體不爲功今集各校聯合運動不知者竟有誤爲以體力角勝負其實運動會之舉藉以表示各個人體育之成績并喚起社會注重體育之思想爲要旨蓋體育發達則精神强壯不特知識易於增進并可擔當各種事業爲國家効力於國事前途有莫大之關係諸生其勉旃演說畢即依秩序單開始運動個人運動（田徑賽）及團體操同時舉行均分由預請評判員加以評判至下午一時三十分宣告休會二時繼續開會天忽下雨其初雨點尙小各運動員均冒雨照舊舉行嗣愈下愈大地上濘滑不堪不能比賽各校均紛紛退去以致各項運動未能照預定秩序舉行而散今日如能天晴再行續開云又昨日運動成績之優勝者如下（百碼預賽）甲組邵愼餘·王成良·邱聞六·賈興華·等乙組鄧澤綿·陳文輝·吳天錫·吳新榮·等丙組·鍾永祿·劉俊華·徐錫春·等（跳欄預賽）唐再生·談德寳·黄敏之·等（八百八十碼替換跑）時化·和安·等校（擲鐵球）丙組唐洪生·馮文彪姚久澄乙組陳桂芬·諸柏生·蔣錫麟（二百二十碼預賽）甲組吳天錫乙組曹恩勤兩組李原沛等 
 
[縣區聯合運動會攝影（一）運動之一節] [  心心攝]  
 
[縣區聯合運動會攝影（二）來賓之擁擠] [  心心攝]  
[樂志華案之昨聞仍從法律問題着手]  
　　樂志華案判决後之各方態度已略誌昨報連日外人及報紙輿論多紛紛傳說謂華人方面將有種種舉動尙係推測之詞因華人各重要團體如同鄉會等現時均極安靜并無何種主張惟始終認此事爲非常重大之法律問題故現時仍集合多數法律專門家愼重研究此案法律上之種種問題惟當事人樂志華日來因病勢忽又加重故在靜養并擬進行他部份之訴訟因此案之一部份訴訟雖已敗訴而其他部份則尙可控訴云 
　　字林報云昨日下午寗波同鄉會各幹事員開會商議樂志華案及虹口捕房二西探開釋事惟結果如何以會議並非公開未曾發表聞西藏路該會會所内外均布有偵探聞本埠寗波同鄉將於日内召集大會云 
[各國調查司法委員來華有期]  
　　大晚報云據昨晚本埠所得消息華府會議中之各國調查司法委員將於本年十一月抵華云 
[赴德考察敎育員放洋]  
　　胡定安奉北京政府命派往德國考察敎育等事宜昨日胡君已購定法郵船巴勒介號於下午一時離滬放洋先至馬賽次由法國轉往亨寳 
 
 

Page 14

 
 
第一萬八千零二十號;中華民國十二年 西曆一千九百二十三年四月二十八號
星期六 * *[今日江灣賽馬之預測] [  伯奮]  
　　第一次初學騎賽　　　一哩 
　　（一）哈杯隊ＨａｐｐｙＤａｙ（二）太古Ｔａｋｅｏ（三）纳巧立司鐵Ｎａｔｕｒａｌｉｓｔ 
　　第二次四月跳浜平力赛　　二圈 
　　（一）叭噠拍夫Ｐａｔａｏｏｕｆｆ（二）浪反羅Ｌｏｎｇ－ｆｄｌｌｏｗ（三）雷特背伯ＲｅｄＰｅｐｐｅｒ 
　　第三次吉帶會出賫賽　　七法郎 
（一）克司密司水面ＸｍａｓＳａｌｅ而（二）立司班底夫Ｒｅｓｐｅｃｔｉｖｅ（三）鮮飛Ｓｅａｆｌｅｌｄ 
　　第四次克塞平力赛　一哩四分之一 
（一）金菊ＧｏｌｄｅｎＣｈｒｙｓａｎｌｈｅｍｕｒｎ（二）尼古立鐵Ｎｉｃｃｏｌｉｌｅ（三）鮮克辣司Ｓｅａ－ｃｒｅｓｔ 
　　第五次波蘭賽　　九法郎 
（一）箱根Ｈａｋｏｎｅ（二）愛羅米脫Ａｅｒｏｍｅｌｅｒ（三）雪兒物司的克ＳｌｌｖｅｒＳｔｒｅａｋ 
　　第六次萬倫汀賽　　四分之三哩 
（一）司比隊反羅Ｓｐｅｅｄｙ－ｆｅｌｌｏｗ（二）考物立鐵Ｃｏｖｅｌｌｉｔｅ（三）軋落濱Ｇａｌｏｐｉｎ 
　　第七次利處出賣賽　一哩四分之一 
（一）色姆太姆ＳｏｍｅＴｉｍｅ（二）矮抱隊ＡｒｂｏｒＤａｙ（三）湯其司Ｔａｎｇｉｅｒｇ 
　　第八次小約翰賽　四分之三哩 
（一）白羅大夢ＢｌｕｅＤｉａｍｏｎｄ（二）百尼飛Ｐｅｎｎｙｆｉｅｌｄ（三）圈的吐開ＴｗｅｎｔｙｔｗｏＣａｒａｔ 
　　第九次斯皇彌陀賽　一哩 
（一）昔的層雪浦Ｃｉｔｉｚｅｎｓｈｉｐ（二）凡加特Ｖａｎｇｕａｒｄ（三）拍席鐵Ｐｅｔｚｉｔｅ 
　　第十次四月平力賽　一哩半 
（一）彼得司飛Ｐｅｔｅｒｓｆｉｅｌｄ（二）地的盧ＴｈｅＴｅｌｏｏ（三）開寗登Ｋｅｎｎｉｎｇ 
　　第十一次南海賽　　一哩半 
（一）騰司飛Ｄａｎｅｓｆｉｅｌｄ（二）唐銀司帶ＤａｗｎｉｎｇＳｌａｒ（三）地却店ＴｈｅＣｈａｔｉ 
[南洋大學學潮之結束今日起上課]  
　　南洋大學自交通部决定去盧後學潮告一段落二十六日學生會評議部執行部聯合會議表决於二十七日開全體大會因赴京代表二十六夜到校俾便於會中報告在京進行情狀並於會中討論此後方針昨日上午九時該校學生會在大禮堂召集全體大會到者約五百人首由代表報告略謂代表初入都時部中對學生甚不滿意蓋㈠盧氏電誣同學不承認北政府㈡部中誤會學生所舉行政委員會㈢有董會問題參雜其中不易解决代表到京後先將此種情形查明即極力辯解卒之部中竟能完全明瞭而能得有結果非代表之功實公理之勝利也云云旋由主席將此後方針提出討論先由聯席會議書記報告議决案㈠重組促進董事會委員會委員改爲七人當由大會通過當塲即舉出委員七人胡瑞祥趙曾珏柴志明潘世宜陳靖宇沈昌范存忠並舉胡君爲委員長次有人提議明日起照常上課全體通過更由代表將陳杜衡略歷報告謂陳爲英國著名大學航海工程科畢業年五十餘歳爲留英學生前輩辦事最爲認眞曾充烟臺等處海軍學校敎務長主席將對陳態度提出討論衆議俟促進董事會委員會將董會大綱重行討論後再定遂散會茲將宣言錄下 
　　南洋大學學生上課宣言我們爲了驅盧而罷課已經兩星期了這兩星期中代表方面的請願同學方面的奔波輿論方面的鼓吹以及其他各方面接洽才有盧去的結果我們不得不感謝各方面所給與我們的助力我們不得不爲南洋大學前途慶幸盧去了罷課的原因也跟着他去了我們當然要上課要補課要恢復原狀這是我們大會中通過的議案我們以後要聚精會神從長計議董事會問題了我們熱切地希望董事會制度的改善和實現使南洋大學再没有像這次的不幸南洋大學學生四百九十三人具四月二十七日 
[中外航務商業盛衰譚]  
　　上海至紐約航業自水脚公會復活於本月起增加五分一之運費後該路之營業乃異常衰落現時滬上外輪之專航紐约綫者有天祥·太子·兩家兼行者有太古·怡和·提督·花旗·大來·日郵·大阪等七家每月往來紐約者各十艘之譜近來由紐約之來滬貨多半不過火油·麥粉·小麥·三項尙有裝來若他種貨件絕少至本埠之紐約出口貨自四月份後竟無裝往有多數紐约輪在申卸清貨件後放空船還國惟近來漢口方面尙略有皮毛鬃革及油等物裝去因之紐約輪來申後多有往揚子江運貨而後還航者然紐約航業之清淡自歐戰以後當以今年爲最衰落也 
　　抵貨事起以厦門汕頭一帶最爲激昂該處商界業經實行停止提貨裝輪並勸華人之充當日輪水手者一律退辭近三四日中日輪由東載來之海員水手頗多與此事蓋深有關係也在厦汕方面之日輪此間大阪公司有航路三條即香港·汕厦·至基隆班使用船天草開城兩輪厦汕粤港高雄綫使用船蘇州丸厦閩基隆綫使用船温州丸茲得厦門方面消息該埠已實行不裝貨與各該輪不趁客與各該輪故該公司於此三路之航務上已受影響矣東洋汽船公司得總社電告以小呂宋之運美貨件甚缺上海生意亦異常清淡故决定於今次天洋丸起即停止兼走斐律濱航綫滬上運至馬尼拉貨色及旅客之乘往者於五月九日爲始即停止搭裝矣以後於太平洋綫内各郵船全體悉改爲香港直放輪也 
　　廣東方面因發生戰事而商務受其影響昨本埠商界得訊粤中戰事轉又吃緊商業牽動甚巨上海之運粤貨又告停頓矣惟厦門以抵制之關係運輸漸見起色太古乃特加一廣西輪開上海厦門班也 
[對日運動之昨訊]  
　　對日外交市民會上海對日外交市民大會昨接永安公司爲不售日貨函云逕啓者頃據貴代表林大松君到敝公司示及關於日貨事一節鄙等經將營業情形對於林君面述一切諒邀洞鑒溯敝公司自營業以來首以推銷國貨挽回利權爲宗旨數營業部份如綢緞顧繡·銀器·象牙器·江西磁器·絲襪·華鞋·皮革·皮箱皮貨·福州漆器·木器·廣東地蓆·等國貨占百份之四十餘此四十份外盡屬歐美什貨問中即有少數日貨如自來火·鮑魚·冬菇·等不過百份中之一二耳敝公司即使完全不賣於營業上無甚關係如各界果能同心對待敝公司具有天良安敢自外用特具函陳述鄙等不敏幸垂敎焉 
　　本埠參業公所昨日致市民大會一函對於高麗參有所辯白原文云謹啓者昨閲報載厦門市民大會電詢貴會以高麗參是否在抵制之列貴會覆電云高麗參並無不抵制之議决案在貴會愼重將事不得不詳細討論竊思麗參產自朝鮮爲韓民之種植品每年產額不下百數十萬金朝鮮地瘠民貧今若一併抵制豈非扼其吭而絕其命且朝鮮自秦漢以來歷數千年服從中國爲我國之附屬慨自甲午以後清政失網爲日本所吞併數十年慴伏淫威之下然其人民飲恨吞聲固未嘗一日忘祖國也我中華民國正宜扶弱抑强助其恢復故土今旣不能扶助若併其土產而禁絕之是制韓人於死命不啻下并投石况於日本則絲毫無損諒非諸君子經濟絕交之本旨敝公所同具熱忱自接貴會通告後邀集同業全體會議以東洋參一項確係劣貨全體議决自本月朔日起一律停辦高麗參係韓民生計關係請貴會詳加察核云 
　　國民對日外交會前（星期四）晚八時國民對日外交大會開委員常會議案㈠總幹事陳維新總務主任倪无我均因要事他適來函辭職公决去函挽留㈡宣傳股提出之請求各報送登「五九國恥」紀念特刋徵文之廣告公决由文書股繕具公函由交際股赴各大報館接洽倘承允諾即照實行否則惟有由宣傳股自行辦理㈢五九國恥紀念特刋决印萬餘份除於是日分發各界愛國人士外並分寄各埠各公團請其代爲散佈㈣檢查現存日貨之多寡或有無决由調查股於五月九日實行十時半散會又該會幹事部於前晚七時討論各該股應辦事宜㈠總務股置備各股圖記由各股主任負責保管於必要時應用俾遵會務秩序㈡調查股須備調查證庶不致調查時發生誤會㈢文書股僱用書記一人由會酌給津貼㈣宣傳股擬赴各公團各學校接洽勸其於集會或演講時鼎力宣傳俾對日外交問題人人得知底藴議至九時後散會 
　　商總聯合會上海各路商界總聯合會（江西路六十號）特派往台·温·兩州及沈家門·定海·四埠運動國民外交經濟絕交代表陳翊廷君昨已事畢返申報告一切㈠台州商會召集市民開會設立檢查日貨處於各輪埠嚴行調查日貨各貨到時均須加蓋「騐畢」二字截記爲憑方可出售如遇日貨即發入堆棧宣言待二十一條撤消後方能發還檢查之職皆由各校學生及熱心人士循環交替以免流弊㈡温州於三月二十八日召集國民外交大會宗旨與上海市民大會一致劣貨早已不准進口現存日貨限至五月九日爲止一律封存不許出售全體均極贊同蓋温州傘商被日人侮逐後全埠人士皆恨極剌骨云㈢定海於四月二十四日假都神殿開市民公會由朱捷三主席周少蘭提議請陳君報告申地經過情形（陳君發言從略）當塲公决現存劣貨一槪封存零貨限二星期爲止不達二十一條取消目的一致堅持到底㈣沈家門聚集商人組織檢查劣貨團經費由商會擔任「經濟絕交」「撤消二十一條」等印刷品觸目皆是所存日貨限至五月七日爲止完全斷絕交易云云 
　　全國商聯會蘇事務所中華全國商會聯合會江蘇省事務所致上海南北市商會公函云敬啓者本屆省聯合會開大會時對於中日交涉案一再討論經多數議决我商界同人應持態度曁對付方法茲特照錄全案一份備函奉達即希貴會查照轉知各商爲荷（附件）江蘇全省商會聯合會議决中日交涉我商人應持態度曁對付方法列左㈠立電政府嚴詞駁復如再被拒絕吾人應取自動對付方法（甲）實行經濟絕交（乙）建議全國商會聯合會總事務所將二十一條及旅大經過事實通告友邦請求援助（丙）請由全國商聯會據理訴諸國際法庭（丁）實力提倡設立國貨工廠㈡經濟絕交應有分别事項（甲）已買進劣貨（乙）已在途之劣貨（丙）已購定之劣貨以上三項須在事前報告各當地商會曁各業公所給予證明書俾清界限如在事後發生由商業全體公决處置之以免外界干涉㈢自動監察方法由多數商人組織監察團認眞檢查但須非洋廣貨業中人㈣尙有注意事項（甲）不賣糧食於日本（乙）不賣原料與日本（如棉蔴等）（丙）不乘日本輪船（請上海公票局不再與日本訂定合同）（丁）不用日本紙幣（戊）不存欵於日本銀行（已）不住中國各埠日本旅館（庚）不租房地與日本人（凡已租契約期限未滿者不在此内）（辛）類似以上各項者以上各事皆爲我商民團體曁個人力量所能辦到者茲特錄案通告務請一體照行作政府之後援促東隣之反省萬衆一心母忘國恥是在我商民之自視何如耳 
　　華僑學生會駐滬中華民國華僑學生會昨接南洋爪哇三寳壟工黨來電云華僑學生會轉各團體各機關公鑒二十一條約未撤消旅大未收回以前同人矢志力爭惟希國内同胞一致奮力堅持以表示我國民决心兼促日人反省三寳壟工黨 
[關於拒貨之兩函六合商會與烟台維持國貨會] 　　 
　　本埠總商會昨接六合縣商會函云竊旅大問題發生凡屬國民莫不聲張正義抵死力爭我商界自全省商會聯合會議决與彼經濟絕交發表後各縣聞風興起敝縣於本月初九日商界全體集議一致不進劣貨第以貨類龐雜難免混充而冒牌影射者内地無從鑑别貴會爲全國商業之中心内外貨物鑑别有素用特肅函祈迅賜國貨種類表一份並日貨商標一覽表一份俾有標本而免混淆實紉公誼云又據烟台維持國貨會函云上海總商會鈞鑒民八運動蒙南北各界贊助相持四年之久始得收回青島之效今爲旅大及二十一條之交涉較昔尤爲深重僅依空氣抵制誠恐難得實效敝團决定全國旅日客商定期如數回國以表永决除分電各埠外特此請求貴會如表同情賜復約期一致進行烟台維持國貨團全體叩養 
[私印印花案之内幕談爲成立小借欵地步] 　　 
　　國聞通信社云昨有自北京來者談北京印花案内情云胡仁鏡·薛大可等私印印花一案外間一般揣測咸以爲財政當局窮極無聊之作用實則其中内幕尙不若是之簡單緣海關附稅指定公債基金一事目前雖尙未定局而以内外债權者交相迫促此舉終難倖免聞若輩逆知關稅撥充基金後持票人所有之債權千穏萬妥乃以印花抵押撥交軍餉爲名擬成立若干小借欵以爲他日歸入整理案内一併整理其實均屬虚抵虚押現聞京·津·等處之銀團及商會已探得此項情形將向政府嚴重抗議云云 
[閘北公團歡迎水電估價員紀]  
　　昨日下午三時閘北各公團在慈善團開會歡迎閘北水電廠估價省委實業廳長張軼歐及視察員蔣仲翔到者有四十餘團體代表公推俞宗周主席首由主席報告略謂今日之會與閘北人民有切身關係自水電案經省會議决省長公布日盼估價今幸省委蒞滬會同總商會聘工程師估價大功告成即在目前國事之興首重敎育實業而實業當以利人爲前提閘北各公團請求商辦水電並非自私實爲謀全市住民之福利故對水電估價其共具之心理只望公平估計固不願吃虧亦不思便宜云云次沈田莘代表致歡迎詞次張廳長答謝首述來滬一月遲未估價原因並聘定工程師情形次述今日之會非尋常交際性質實足爲地方與官廳雙方交換意見使此事從速解决末謂正着手估價公司不日可告成立現旣官商合資即爲一家當不分彼此互助進行使精神之結合進而爲形勢之結合且省長與鄙人及蔣視察員均爲蘇人服務桑梓原無官商之畛域且信閘北水電公司成立後地方發達未可限量云云次蔣視察員演說略謂平素服膺地方主義惟欲貫澈此主義當備實力水電公司實力爲股本現應招股與估價同時進行云云次徐春榮發表意見並稱閘北水電廠之不敷供給實限於經濟非辦理者之過現擴充資本自能發展云云至四時半各進茶點攝影散會聞張廳長昨日乘五點一刻快車赴蘇有所公幹將於星期日返滬云 
[魚類機器冰鮮之新試騐]  
　　吾國沿海各省魚類出品至富惜於氷鮮一道素未注重致捕得魚類除醃銷外不能擱置時日而以鮮魚運銷遠處甬商孫泉標·李徵五·包達山·袁履登諸君有鑒於斯特行發起氷鮮公司並由工程司柏韻士君介紹丹麥國氷鮮專門家柏蘭克博士等數人來滬襄助籌備昨日爲該公司開始試騐之日邀請新聞界及本埠各巨商至南市王家碼頭和盛里實地參觀計到六十餘人其試騐處裝有丹國新發明之氷鮮機器由柏蘭克博士指導試騐其方法以各種活魚或各種海魚置於冰箱内由機器鼓動冷氣入水經一小時取出其時各魚均成爲硬體當時試行煮食其味與未經氷魚者相同據克博士說明謂以此種氷過之魚裝箱可經數月不壞且數月後之食味與新鮮魚可絲毫無異至内地河魚氷過後取出經一小時再置入普通之冷水則仍可使之復活當即試騐果如所言計昨日所經氷過之魚現共裝箱已由各參觀者加封蓋印定於三個月後再行啓視屆時如無絲毫變壞該公司即實行爲有規模之進行並定於沿海一帶自設小輪捕魚及於廣東福建烟台等沿海各處分設公司凡欲辦理者均可與該公司接洽進行至該公司魚類推銷辦法决不於各種魚之應時期間必待各魚產捕時期過度後銷行旣可使各魚行不受絲毫抵觸又可使該公司本身營業上占特殊利益聞該該公司現已於丹國領事註册及江海關呈准專賣於吾國漁業前途發展上當亦大有關係也 
[萬國商團稱職典禮]  
　　上海萬國商團每年至四月三十日爲全國稱職各課畢課之期故每年必須舉行大閲及參聖典禮各一次本年舉行大閲典禮訂於四月二十八日星期六下午三時半各隊三時前到跑馬廳故中華隊以二時半集合菜市塲由駐華英國陸軍總司令少將福勒君·曁該團總司令戈登君閲操當晚八時舉行大閲讌會敦請何護軍使交涉使及各國官長參與盛舉次晨九時四十五分舉行參聖典禮中華隊九時集合於操練廳至黄浦灘會齊再行分投行禮十一時半在英國領事館各隊軍官拍照又四月三十日下午六時舉行各隊校閲又五月五日工部局總董贈送全國軍旗典禮仍於跑馬廳舉行云 
[日貴族赴法過滬]  
　　日本貴旗婦女朝香宮妃勳一等内親王係明治天皇第八女現有赴法國游歷之舉已乘一號到滬之日郵船筥　丸放洋同行者有派駐法國公使官石井菊次郎夫婦及其女公子該輪一日到申留泊上海兩天聞石井大使及鳩彥王妃均將登陸至三號再乘原輪離滬云 
[徐紹楨覆粤團體電爲黄春華被殺事]  
　　旅滬粤人團體昨接徐紹楨電云上海送廣東駐滬大埔同鄉會·廣肇公所·粤僑商業聯合會·潮州會館·嘉應會館·同覽蒸電閲悉查黄春華被殺一案迭經本署令行高檢察廳轉飭廣州地檢廳偵查辦理並於前月佳日電復大埔旅滬同鄉會在案接電前由除再飭速確查依法妥辦外用特電復希爲查照併候大元帥核示徐紹楨哿印 
[航業消息彙報]  
　　提督公司之約斐遜總統號准一日赴西雅圖本埠有湖絲二百餘件雜貨三百噸載去又大洋丸出口亦有雜貨四百餘噸運美以荳子油等爲大宗 
　　法輪巴勒介號出口滬上載去有湖絲一百三十七件絲頭四百六十件茶葉一千四百二十七箱古董二十七箱烟葉八十件草編等一百四十四件綢子羊皮六十箱又該公司昨接總行來電謂阿拉米號新輪原定下月十八日開中法頭班今因客室未竣改至六月十五日離法 
　　現時各地來滬之煤其運費價如下日本南部至上海每噸日金一元八角至香港三元四角至星加坡三元七角至小呂宋三元八角又秦皇島至上海每噸一元六角五分（滬洋）至香港三元漢口三元五角大連至上海每噸兩元至寗波二元八角云 
　　三井銀行特派馬雄福·江上志·田秀五郎三人爲調查員來滬調查該行上海營業之情狀 
　　日本島原中學校學生七十名特組支那觀光團來華遊歷刻下已有電報到滬報告在下月二日至申 
　　日輪六甲丸由東運來有白糖一萬八千五百六十二包時計五百七十六箱紙頭五百九十件洋布三百零二件漂粉五百件錫紙二百三十九件棉花六百六十八件紗布五百零二件洋瓶一千二百十七件 
[讓渡行駛公共汽車之特權]  
　　文匯報云日前工部局以行駛公共汽車之特權允許費特烈克氏諒猶爲閲者所記憶茲聞此項特權業已讓渡與本埠著名之二大公司該二公司現擬合組一公司備資本二十五萬兩經營此事並將歸併某汽車行云 
[浚浦局再請禁侵佔工程]  
　　江蘇特派交涉公署近接浚浦總局來函略謂接奉上年十二月二十七日曁本年一月十六日大函敬悉貴交涉員關於下老鼠沙不合法之工程及圍塘已知照寳山縣知事矣茲鄙人奉局長之命特爲致函台端以該處侵佔工程仍在進行且較前爲尤甚直達至本局在一九○六年所購地產之前本局查該地曾執有當時地方官所發道契一紙（第一百六十四號係光緒三十三年所發）是以現在侵佔與前者不同因其不惟侵及本局管理之權且侵及本局尋常地主之權鄙人奉命前因應請貴交涉員再向寳山縣知事重伸前令其尤請注意者所有上述圍塘工程應令其尅日遷移至紉公誼云云 
[兩縣敎育會電請恢復自治]  
　　太倉·嘉定·兩縣縣敎育會爲恢復自治問題電韓省長云南京省長鈞鑒竊查我蘇恢復自治一案前經省會議决後本會等迭次電呈鈞署請予公布我公狃於請示中央未即採納遂致要案久懸羣情莫慰頃於報端復讀我公巧電擬照本省單行法辦理主張正確籲請慇懃𨿅誦之餘曷勝佩仰及讀大總統號電又有順洽輿情之嘉許是中央對於此案業已表示贊同内部雖未核覆而以常理推測其必當尊重元首意旨予以核准自無待言惟本會等竊有鰓鰓過慮者蓋以已往之事實徵之我公電部數月而部中迄無隻字之回復其溺職誤公殊屬出人意外今若蹈襲故轍久稽不復則我公所稱促進文化奠定邦基之自治事業豈竟任其擱置耶設或因此而叢詬招尤則爲人受過更甚於前竊爲我公不取也爲今之計謂宜以十日爲待復之期過期不復則部中旣以他種關係未便作顯明之表示自當視爲默認應請我公毅然决然根據省會議案先將縣自治部分立予公布施行一面並詳訂執行方法以利進行而慰民望况以法理言之一省單行法之施行初與國權無涉祗須咨部備案原無待中央之核復即如省會議决一種單行法按諸省會定章省長即可據以執行並無請示中央之規定其明證也本會等默察恢復自治一事爲全省民意所歸已成不可遏抑之趨勢爲敢竭其愚慮肅電奉陳芻蕘之獻伏祈察納是幸臨電不勝迫切待命之至再此電由太倉縣敎育會主稿會銜不會鈐合併聲明太倉縣敎育會·嘉定縣敎育會·同叩有 
[籌備五一節開會訊]  
　　昨日下午八時全國工團二人自救會上海部假北四川路仁智里事務所内開五一勞働節紀念大會第三次籌備會到會者籌備員十餘人議决事項如下㈠决定五月一日下午二時開會并製成大旗數面旗上繪一大工字又置維持秩序小旗一面㈡假上海青年會新靶子塲體操塲㈢以交通不便下電車後直達會塲路太曲徑又製導路旗一百面自下車處起一直標豎至場所俾易直達㈣敦請名人演說㈤推定糾察員十人招待員三十人主席臨時公推㈥通告各工團届時一律懸燈張旗誌慶㈦通告各工塲一律休業一天以誌不忘再由南洋兄弟烟草公司捐送愛國大香烟一萬枝又擬推陳廣海黎國良二君於今日下午一時赴馬玉山公司及泰豐公司請給餅乾糖菓若干以備工友等充飢云 
[三月份之英國對華貿易]  
　　昨據英國商務局報告云三月份英國對華貿易輸入爲四二·九○○元輸出爲六八七·六○○比較輸出超過六四四·七○○元云 
　　尙有本埠新聞等轉入後頁 
 
 

Page 15

 
 
第一萬八千零二十號;中華民國十二年 西曆一千九百二十三年四月二十八號
星期六 * *本埠新聞二 
[參加遠東運動會員準備赴日]  
　　此次遠東運動會不日將在日本大阪舉行華南運動員因此事特致函上海青年會囑其在申接洽住處俾該隊到滬時得以安置日前青年會曾致函江灣復旦大學商借該校宿舍已經該校校長允可届時華南隊來滬時該校體育會擬開會歡迎竭誠招待並擬比賽足球籃球等項以敦友誼云 
　　字林報云近兩星期内天氣雖不甚佳而本埠各女校隊球隊仍比賽不輟各校隊員將於明日在女青年會舉行最後之比賽挑揀派赴遠東運動會之女選手現南京及蘇州已各挑出選手六人本埠將挑取十人北京及廣州兩地業已比賽完畢其選手大約於下星期初可望抵滬香港網球女選手兩人聞將來滬後於五月二十八日與男選手一同赴日又辦理男選手事務之葛雷博士近接各地詢問本年是否赴日比賽之函件甚多葛氏以各體育家旣願前往比賽而籌備員又復一致贊成參加且在日華僑亦已籌備歡迎故悉以准定赴賽函覆云 
[中華球隊赴澳賽球訊進行選擇球員]  
　　澳洲足球會特派代表來滬邀請中國精於足球人士組織球隊赴澳比賽一事已見前報當時該球會代表曾邀請密勒氏進行此事茲聞密勒氏於日前復接到澳洲方面來函謂現已决定舉行此項友誼比賽同時並特邀定遠東運動會幹事葛雷博士爲選擇球員委員會主任組織選擇球員委員會聞球員擬在上海選出七名華北選出六名華南選出四名球員到澳以三個月爲期預定即日進行擇定選手於六月十九日乘日本郵船會社船由港起程七月九日可到西特奈登岸後休息五天即與澳洲球會選手作第一次比賽又密勒氏昨曾邀字林西報記者陳漢明君届時伴球員同往以陳幼年僑居澳洲熟悉該處情形惟陳以字林西報事劇不能前往又球員球衣服裝徽章現已决定形式矣云云 
[新學制課程草案從事審查審查員已先後到滬] 　　 
　　全國新學制課程起草業已完竣由大會舉出之審查員五人其中一人因在粤不克到滬外黄任之·袁希濤·本在上海其餘經子淵·胡適之·二人已先後由京浙到滬於昨日下午在公共體育塲樓上開會審查云 
[浙三師校旅行團參觀本館]  
　　浙江第三師範在吳興縣仁壽街其將畢業之同學近組織修學旅行團已赴蘇州·無錫·南京等處·參觀敎育等各機關前日由寗來滬昨晚參觀本館由本館職員招待參觀全館各部團員計二十七人由敎師王更三君伴同旅行明日擬往參觀商務印書館尙公學校尙擬於日内參觀徐家滙天文台等處下星期一即將由滬返浙云 
[蕪湖路發見槍斃男屍]  
　　老閘捕房四百三十三號華捕於昨日天將破曉時在蕪湖路月桂里附近查見一人被人槍撃腦部倒斃於地即報告捕頭飭探前往查勘一過將尸體舁入虹口斐倫路騐尸所報請公共公廨張襄讞會同英副領事威君蒞所檢騐一過遂升座公案據西捕頭投訴死者由華捕查見報告當即飭探查得死者名許春庭住居西藏路被人誘至是處謀害云云而尸兄許松林與見證徐阿虎亦投案候示並據尸妻許丁氏供稱昨夜與小姊妹等在家义麻雀至夜半腹飢同食點心斯時我夫已睡至三句餘鐘忽有人碰門喚起我夫一同出外候久不歸婦人至四馬路找尋無着未幾有人來報說我夫已被害等語中西官核供以丁氏所供似屬可疑諭令尸兄許松林等退去着將丁氏暫行拘留候剖騐明白再核 
[新茶運申後之市况]  
　　西湖龍井爲綠茶中之上乘品銷塲亦最繁盛去年新茶時節因年歲不佳收價頓昂數倍一時市上居爲奇貨凡有貨者莫不大獲其利均由同業放價購去以備全年之門售今屆新貨登塲收成亦殊不惡前後新貨龍井雨前已有二千餘箱運申現如汪裕泰程裕隆嘉泰等各茶號皆雇女工揀選客帮向各茶行購去應市者咸爭先恐後市形尙佳聞高貨每擔元一百兩次中者三十兩 
[潮州夏布交涉之總商會函]  
　　本埠總商會昨致仁川中華總商會及駐滬鮮帮公會函云上年潮商運韓夏布發生减價交涉揭陽夏布聯益公所曾因此事有所辯論而貴會與仁川商會鮮帮公會又將該公所函辯各節一一加以駁正當經敝會數次函致旅滬潮州糖雜貨聯合會請其轉運去後茲接該會函開轉據聯益公所復稱（原函已見昨報從略）查此次聯益公所函復各節詞旨和平誠懇貴會對此諒亦認爲滿意深期此後開誠佈公互相提携保持對韓貿易固有利源敝會忝執調人亦與有莫大榮光掬誠奉達至希亮察云云 
[茶業會館今晚開會]  
　　本埠茶業會館刻接祁門茶業公所函稱茲聞有人倡議洋莊紅茶仍歸漢口運售特函請召集駐申各棧公同議决俾照進行等因該會館接閲後以紅茶將次上市未便俄延比即通傳各棧定於今晚七時開會討論以憑答覆各茶棧當於通知單上蓋章並發表意見洪源永謂俄商未通萬無漢售之理乾記·恒記·主張同前惟須俟今晚議案經衆通過後方可據覆祁門公所云 
[有利銀行去年之餘利]  
　　文滙報云有利銀行報告股東云去年該行純利除撥底倒欠之欵外共有英金四○五一○五鎊零十一便士（内有上年滾存英金一三七六七一鎊八便士十先令）除去年九月派給股息八釐外本屆甲乙丙三種股息除所得稅外仍發八釐全年共爲一成六釐此外提出公積金五○○○○鎊職員酬勞英金一五○○○鎊自由保有不動產英金二○○○○鎊滾存下年英金一五二一○五鎊零十一便士云 
[友華銀行滙市報告]  
　　昨日友華銀行匯市報告云二十六日倫敦大條銀價近期縮一八七五遠期縮一二五紐約銀價落至六角七分倫敦紐約間滙價落至四元六角三分三七五今日此間滙價掛牌僅日金長至六十六兩七五餘均未動晨間開盤市况穏定英鎊成交價四月份三先令二便士六八七五五月份三先令二便士五六二五六月份三先令二便士半同時美金成交價近遠期均七十四元五角午後市况大硬投機家紛紛售出收盤時英鎊售價四月份三先令二便士八一二五五月份三先令二便士七五六月份三先令二便士六八七五美金售價近遠期均七十四元七角五分日金近遠期售價六十五兩六二五購價六十五兩五錢銀行匯票定價英滙三先令三便士三七五美滙七十六元五角法匯一千一百十枚昨日倫敦銀市中國售出市况收盤穏定紐約市况平售出照掛牌價 
[上海商業市况彙錄]  
　　金融 
　　昨日銀幣早市價爲七錢二分二釐午市收盤又小爲七錢二分一釐八七五較前日小八七五中國銀行賣出現洋二十萬元價七錢二分二釐花旗銀行買進現洋五萬元價七錢二分二釐中國銀行由杭州運來洋二十萬元又南京來洋十二萬元金城南京來洋五萬元鹽業南京來洋五萬元三月底期洋上午價七錢二分五釐一二五下午收盤同較上日小半釐四月半期洋早市七錢二分六釐二五午市收盤七錢二分六釐一二五小去六二五銀拆上午市價一錢九分下午同較上日大起六分交通銀行裝去南京銀二十七萬兩中國裝去銀二十萬兩又裝去杭州大條八十八條金城裝去南京大條二百三十八條 
　　昨晚止各銀行查倉庫存現銀二千二百六十九萬兩現洋四千二十七萬兩大條七百零九條 
　　國内匯兌 
　　昨（二十七日）内滙來電價格大致趨高京津銀滙比前日大五錢洋滙同漲二元半北京公砝爲一千零五十七兩半銀元計一千零六元半天津行化爲一千零六十五兩五錢銀元計一千零五元半濟南濟平高四兩計一千零四十一元半銀元增五元爲一千零十元青島膠足勿動價計一千零七十一兩正金鈔計一千零七元半比前日大二元五角漢口洋例爲一千零三十四兩二錢半計高一錢二分五銀元提高半元爲一千零三元五角重慶九七平銀暴漲十兩計一千零十兩銀元高十元計一千零十元成都九七平銀增高五兩計一千零三十兩銀元爲一千零三十元計大五元萬縣九七平銀計一千零四十五兩比前日好起十兩銀元高十元計一千零四十五元近來川帮因採桐油故匯欵甚旺價格緣以逐日見漲餘如宜昌宜平仍爲一千零三十六兩銀元計一千零十五元九江安慶蚌埠徐州海門等銀元各爲一千零四元南昌清江温州銀元各爲一千零五元蘇州銀元爲一千零一元蕪湖杭州寗波湖州紹興餘姚等匯價各爲一千零三元南京鎭江揚州無錫常州常熟宜興等銀元各爲一千零一元五角南通嘉興銀元同爲一千零二元蘭谿銀元各爲一千零四元五角奉天銀元計一千零十二元哈爾濱銀元爲一千零十四元各與前日行情相同云 
　　外幣 
　　昨（二十七日）各種外幣市况均屬和平各票銷胃雖不十分冷淡惟無躉數成交價格俱無上落僅美票比前日縮小五釐買價爲一元八角四分德票低五分爲一元七角半英票交易平常買價仍爲八元八角半荷票計七角日票計九角港票爲一元零一分三釐坡票買一元羅卜大票買三兩二百五十元票計一兩二錢五元至二十五元票及五百元老票買價各爲五兩各無上落法票受主甚少價爲一角二分五釐亦與前日市價無異云 
　　金市與匯價 
　　昨日星期五大條近期回縮一八七五遠期縮一二五標金開盤三百十八兩最高至三百十八兩四錢先令揭曉弗動　法　大十法郎東匯大二五德滙大一千馬克餘價均無更變是時標金賣者較多東滙雖掛大而未見漲故其價爲三百十七兩七錢嗣後毫無上落市况平穏銀行賣出六月份先令價三先令二辦士五六二五買進三先令二辦士六二五又賣出六月份美滙價七十四元六二五買進七十四元八七五又賣出六月份東滙價六五七五買進六五半以後至收盤時仍係如此標金最小至三百十七兩六錢後爲三百十七兩八錢收盤午後標金開盤三百十七兩六錢小至三百十七兩二錢先令揭曉弗動標金爲三百十七兩先令等市况較上午爲硬銀行賣出六月份先令價三先令二辦士六二五買進三先令二辦士六八七五又賣出六月份美滙價七十四元七五買進七十五元又賣出六月份東滙價六五七五買進六五半所以標金小至三百十六兩五錢後即略回高數錢移時市况尤硬銀行賣出六月份先令價三先令二辦士六八七五買進三先令二辦士七五又賣出六月份美匯價七十四元八七五買進七十五元一二五又賣出六月份東匯價六五六二五買進六五三七五以致標金最小跌至三百十六兩後爲三百十六兩三錢收盤 
[棉紗]  
　　昨爲星期五棉紗上午巿面本紗日紗及交易所標準均無上落午後客帮現本紗日紗交易頗形活動是以漲起五錢由牛莊天津烟台江西漢口青島威海衛蕪湖野鷄等帮各有買進惟四川帮未有交易各帮共買本紗七百包日紗一千三四百包十支印紗（牛耕田牌）五十包公會小包全無交易溥益廠開出另星十六支地球數十包價一百五十兩五錢扣佣現出申新開出十六支人鐘現出大包一百包價一百四十九兩又開一個月出十六支人鐘五十包價一百四十九兩五錢大中華開出本牌十六支紗數十包緯通開出大六支孔雀數十包價均爲一百五十一兩扣佣他廠未聞開出大阪來電三品紗無上落美棉電報現期跌十五個鎊音遠期跌四十七個鎊音印棉電朋搿而漲七個羅比白洛去漲八個羅比紗價大勢仍居平穏 
　　絲市 
　　昨日新廠絲交易繼續暢達行情亦仍堅挺信孚·和興·開利·華通·怡和等行計共抛成搿來方·藍龍·日魚·得勝·馴鹿·泰來等牌特别條份貨百擔價扯自一千五百五十兩至一千五百七十五兩怡和又購跑冰牌細條份貨二十擔價達一千五百九十兩市况仍極俏利辑里白經昨日仍無交易緣英法等莊雖有進意無如來價不符致未談成黄絲經亦無交易因存底將盡市况仍清灰絲經銷路昨日復盛上中等貨價仍堅定怡和計購雀枚等牌頭二號五六月份貨三十擔價均扯八百八十兩又購秃二號貨二十擔價小十兩愼餘亦購蘆雁牌頭二號十擔價同八百八十兩筆𡄍買中身貨鵪鶉牌十擔價仍七百九十五兩較前並無漲� 
賤又買大纊灰絲十五擔價扯四百七十二兩五錢較前漲二兩半云 
[閘北押店新張之轇轕]  
　　閘北居上寳交界之區近年來商舖林立居民衆多民國六年間有押店數家創設後該商等因營業爭執限定每押店相離百四十丈可以租房營業當時曾稟請縣署轉詳財廳與實業廳省長備案嗣奉批寳邑地點祗准設立十家不得添開在案刻下閘北已設有押店八家尙有兩家未曾滿額當民國六年九月間有押店商户潮州人翁漢乾鄭元福兩人具呈寳山縣署備案經張縣長詳奉財廳批示核准給與登錄憑證並由縣發給布告核准營業翁漢乾之店名生和祥鄭元福之店則取名泰昌祥旣而該押店主未能得相當地點即因家務返潮致一切停頓迄今又欲開張始指定閘北寳興路等處詎有閘北商董翁竹甫·陳蔭梧·知照吳淞商會謂該兩押店朦稟官廳立案碍難營業請轉呈寳山縣長云云而生和祥與泰昌祥兩押店以亦在昔年限止十家之内并領有登錄憑證近又補繳稅銀五百兩及商會等費具呈縣署業經馮縣長將所繳銀兩移解財廳以便候示遵行昨該兩押店主翁某等數人蒞淞赴商會與會長顧丹巢接洽聲明擬設兩押店始末並將布告等一切手續檢交察閲請爲核助 
[汽車在張華浜肇禍續聞]  
　　汽車夫陳阿祥前日因在吳淞鎭附近張華浜軍工路開駛四千二百三十六號汽車不愼將是處居民李再卿之五歲男孩順富撞倒碾傷要害斃命陳見肇禍端遂開快車逃滬旋至英華街又將黄包車撞壞復開車圖逃經巡街捕查見抄錄該汽車號碼回訴捕頭飭探查得該汽車係有利汽車行所有稟請公共公廨出單於昨由捕將陳提解公廨先由捕房稟明被告開車不愼撞壞車輛圖逃各節繼由淞滬警察廳派警備文投訴被告在軍工路撞斃李姓小孩開駛快車逃逸要求移提經李襄讞核供商之英副領事密君會判撞壞黄包車案着罰洋二十五元充公華界尙犯撞斃人命案諭送淞滬警察廳訊辦 
[請交西林菴財產之省批]  
　　西林菴住持僧谷雲具呈省署請求依法訓令上海縣勒令非法佛敎公會交出西林菴財產茲由江蘇省長公署批示云呈抄均悉查該民訴願一案現方行道催令答辯所請各節應俟審核决定後再行核辦着即知照此批 
[紹屬籌振防災消息]  
　　紹興同鄉會會長田君時霖以紹屬春振吃緊振欵不敷曹江兩岸塘身危險豫防災源尤需巨欵日前偕該會副議長壽君孝天往杭爲春振義勇隊及曹江測量隊事向各當道有所請求接洽並向水利委員會借取舊圖以供參攷現聞義勇隊已續有吳姓者擔任三隊測量隊出發在即隊内兼有西員軍民兩署已電飭紹虞嵊新各知事並派出警隊沿途妥爲保護矣 
[孟河旅滬同鄉會之籌備]  
　　孟河鹹跨丹陽·武進·兩縣四　地廣人密出產以米·麥·桑·　爲大宗近年以來旅滬經商　學者已有數萬餘人現有顧惠民·姚守誠·君等邀集同鄉發起孟河旅滬同鄉會正在積極進行云 
[寰球會改選議事董]  
　　卡德路九十五號寰球中國學生會向章每年改選議事董一次茲値改選之期業已印選舉票於日昨分寄全體會員限期五月十五日以前寄投該會並定五月二十日下午二時在會所内開票請會員到會監視又聞會員住址或有更動因而選舉票投遞錯誤未能達到者可於一星期内函知該會總務處補寄云云 
[半淞園開蕙蘭大會]  
　　南市半淞園定於夏曆十三日起開蕙蘭大會三天聞是日陳列各種名花較之春蘭尤爲特色際此暮春天氣賞花品茗第一樂事届時定有一番熱閙也 
[中華路昨晨之火警]  
　　昨晨四時許滬南中華路小西門北首第四十八號門牌石庫門内某姓住户不戒於火登時冒穿屋頂延燒比鄰三四家當經該處三區救火會携帶消防器具馳往灌救未幾各區火會亦相繼前來得即熄滅共焚去樓房十餘幢云 
[徐家滙火警併誌]  
　　法新租界徐家滙海格路一千一百零一號門牌於前晚十二時餘忽然起火當由救火會得悉立驅皮帶車到塲救熄幸未延及鄰居又昨晨黎明時徐家匯九百十七號門牌某鑲牙店不戒於火由捕查見報告救火會驅車至塲灌救始熄計焚去左右房屋五六幢後由捕房飭探將兩火首帶入捕房經捕頭略詰一過諭令交保聽候查明起火情形再行解堂訊核 
[小東門外之命案]  
　　揚州人劉世榮年三十一歲向在華界十六舖襄馬路永安里一·二·兩號門牌三慶池浴堂爲擦背於前晚十二時餘至法租界小東門外南泰昌里某花烟間内狎游不知因何被流氓張洪卿許金寳·等將劉扭信毆打以致受傷倒地氣絕身死旋由偵探督察員黄金榮·探目韓邦達·潘瑞福·包探李耀龍·等巡緝到來見當將張許兩人追獲帶入捕房一面將屍車送同仁輔元堂騐屍所聽候稟請中西讞員檢騐核奪 
[海格路小浜内男屍成殮自戕之青年]  
　　法新租界海格路小浜内於日前發現無名男屍一具已誌前報茲悉該屍姓李名佳芳年十八歲寗波人在公共租界北京路鴻生里宏興洋布莊爲學徒事前曾函致乃兄内稱不願生於人世惟父母之恩未報心甚慚愧等語旋即出外至該處投浜身死現由尸屬到堂認明無訛當即自行備棺成殮 
[法庭開審猪血作命案辯論終結]  
　　平安街猪血作夥侯盛祥於陽曆三月五號遭生記猪作夥范心其凶毆致斃由警報請地檢廳派員騐明並將范拘案訊供判押候究在案茲悉此案已由檢察廳派員預審明確據情起訴同級審判廳請爲以判昨日午後該廳張許推檢各官開庭命傳到血作主王少蘭及該圖地保李文沼等並提同在押之范心其等到案公開審理據王訴稱我作夥侯盛祥與范心其向來相識交情頗好並無惡感今年三月五號下午五時許侯盛祥前往猪作後面大便適與范心其相遇彼此戲言起釁一時揪扭不知如何將侯撃斃查屍叔侯章泉係寳山縣人家居大塲鎭日前已將屍棺盤回原籍迄今尙未到滬所以今天奉傳不到求鑒李文沼供稱充當二十五保十二圖地保是日出事後經警署傳喚往看屬實如何起釁則不得而知質之范心其俯首求恩並由選任義務律師出庭爲被告辯護一切問官遂諭本案辯論終結判王李等退去范心其還押聽候宣判 
[警廳注意運柩須先領照]  
　　滬上自前日水陸戒嚴之後所有各省旅滬商民在水道中雇舟盤柩回里埋葬者必須事前由柩屬報告淞滬警察廳發給護照方可運柩否則以違章論拘案罰辦蓋此等取締爲杜絕倫運軍裝及違禁品物也不料邇來遵章報廳者廖寥因此手續上多所窒礙茲經該廳徐廳長重申前令仰水巡隊派警偵查毋懈 
[毛裕昌猝斃續聞]  
　　協成火腿店夥毛裕昌同友人即恒隆火腿店夥魏長貴在竹行弄中華池浴堂洗澡忽然急病送回店中旋即斃命由保報請法庭相騐即由屍弟廣豐火腿公司夥毛裕鑫到廳求免一案已紀昨報茲悉本案經鄭檢察官提案研訊據毛裕鑫供稱死者毛裕昌是我之堂兄向有氣喘病時發時愈昨係舊病復發一時氣急致斃與人無尤現願棺殮要求免騐問官得供判令具結送查姑准免騐着速往收殮但昨因死者之家屬尙未來滬故未棺殮現已趕催屍屬到申云 
[塗改鈔票押四月]  
　　天津人侯川喜前日午後因將廣東省立銀行五元十元之鈔票塗改上海字樣持向新閘路源茂烟紙店和豐米店内混用當被察悉報捕飭探吳柚生將侯拘獲抄出塗改之鈔票多張一併帶入捕房昨解公共公廨經中西官研訊屬實判侯押西牢四月示儆所有塗改之鈔票没收 
[販賣烟土罰鍰]  
　　江西路二百二十四號屋内有人販賣烟土前日被總巡捕房四十六號西捕查悉協同包探婁寳生前往搜獲烟土當將該屋内之俞祥樵·傳榮生·蔡洪·高阿德等四人連同烟土一併帶入捕房昨解公共公廨經中西官訊明以被告等破壞烟禁判爲首之俞祥樵押西牢半年傳蔡二人各罰洋五十元高阿德訊無關係省釋烟土送海關焚燬 
[施徐訊係竊犯]  
　　昨日報總淞滬警廳緝獲施林發·徐　郎三名黨　　節茲由　緝隊郝隊長訊得該二人乃在浦東輪船碼頭竊去洋布等件並非槍刦烟土之案犯判令暫押候再查明核辦云 
[圖盡遇救者二人]  
　　江陰婦人秦陳氏年十八歲寓居寳山路景德里昨日下午與家人口角遽萌短見呑服生鴉片烟輕生幸即察覺送往醫院救治得獲無恙又有蘇州人十八歲男子羅景文在致遠街某店爲學徒昨日下午與同事衝突氣憤之下呑服紅頭火柴自盡經店中人得悉趕即送往醫院救治亦免於危 
[跳電車跌傷頭腦]  
　　江北人孫和尙昨日上午於靜安寺附近自電車上跳下跌傷頭腦知覺全失由靜安寺路捕房一千零三號華捕到來雇車送入仁濟醫院醫治聞生命頗危云 
[沈金官引渡警廳]  
　　沈金官於本月二十二號晨携帶來歷不明之衣服一包時鐘一架在西華德路被探目楊阿泉·包探陳儒海·查見拘解公共公廨判處徒刑在案前日淞滬警察廳徐廳長致函公廨以據偵探報告本月二十一號晚閘北居民某姓家被盜捕房所獲之沈金官係屬該案盜黨應請照章引渡故公廨即飭知承辦此案之捕房中西包探於昨從西牢内將沈提案閘北五區警署派警到堂守提經張襄讞會同英威副領事質訊之下判沈連贓併交來警帶去歸案訊辦 
[因姦傷人案展期再訊]  
　　在楊樹浦路電燈公司充當生火頭目之任銀生以郭仲和不應將伊與住房揚州路普愛坊王某之妻犯姦情事告知於王因於前晚挾利斧向郭尋釁將郭之腰部等處砍傷事爲該管捕房包探金養吾偵悉往將郭送入醫院任拘押捕房昨解公共公堂請究中西官以原告傷未治愈不能到案判任押候展期再訊 
[控拐生女候查核辦]  
　　揚州婦人王張氏在麥根路開設剃頭店前日偕証人張小鴻扭同鄉湯齊氏·王德山·至四區控稱氏女招弟年十六歲被王弟靠山串同湯婦拐逃無踪今晨曾由証人目睹女在湯家請究經劉署長質訊湯供因與招弟在同一絲廠做工故常往來氏家云云王供與弟分炊已久曾否拐逃原告之女實不知情奉判解科昨經趙科員訊判兩被告還押聽候偵查核辦 
[馬車撞斃行人]  
　　住居楊樹浦之夏振陽前日行經楊樹浦倍克路突被陳友芝所駕之馬車撞倒踢傷當經四百三十號巡街捕查見將受傷人車送醫院因傷重不及醫治斃命由院通知捕房將尸舁送騐尸所於昨午刻投報公共公廨由張襄讞與英領威君蒞所檢騐得夏振陽委係生前被馬車撞倒踢傷身死遂塡明尸格升座公位捕房傳同尸屬及車主王阿四等將馬夫陳友芝帶案即據四百三十號華捕投案稟明前情請訊並據尸妻夏尤氏投稱丈夫夏振陽現年三十二歲昨日六點餘鐘我夫出外如何被馬撞斃我不得而知要求伸雪等情據尸弟夏振碧·尸母夏尤氏投求撤究詰之陳友芝供稱昨駕車經過楊樹浦倍克路被一孩子亂擲石子致馬受驚奔跑撞倒行人等語中西官得供判尸屬具結領尸棺殮飭令車主撫卹完案 
[一週間之車輛違章案]  
　　前日下午公共公廨車務公堂開庭審結車輛行駛違章案二十四起如次邱阿鳳罰洋十五元再賠償撞損黄包車夫陳金山之車輛修費洋三元又撞傷婦人胡鄭氏醫費洋三元劉志剛罰二十五元馬桂生·殷兆祥·各罰十五元錢阿寳·張炳生·包永昌·吳阿三王梅生各罰十元吳阿榮·周阿三·王阿四各罰八元王益華·周琪包·周阿三·李桂生·王榮生各罰五元陶梅濤·奚金生·張阿四·陳玉了·張阿寳·張小任·童阿美各罰三元 
[公共公廨訊案彙錄]  
　　昨晨公共公廨民四庭由陸襄讞會同美阿副領事訊理（一）上海商業信托公司延許理律師訴虞芝生欠賣買股票價洋案被告延雷聲布律師請求减輕交保結果被告准改交五千元舖保（二）德商泰來洋行訴朱加官欠貨欵案被告代表許理律師請求改期結果照准（三）張德茂訴駱煥章不付票銀案結果本件聲請照准（四）楊壽生聲請給諭執管遺產案結果候續訊又午後民三庭由陸襄讞會同美阿副領事訊理（一）美商怡昌洋行延台維斯律師訴溥益火柴公司經理錢序生定貨不出請追損失案結果被告交一千五百兩舖保候訊（二）美商勝家縫紉機器公司訴方信厚私用賬洋案判决後方挻押不理茲請求開釋結果被告請求開釋不准（三）美商食物公司訴金少卿欠餅乾價洋案原告代表許理律師命該公司西人上堂證明案情結果展期續訊民四庭由俞襄讞會同美戴副領事訊理蕭漢卿訴嚴巍山柯則柯不付塡泥工價洋案被告延甘維露律師辯護結果改期續訊 
[誌謝]  
　　滬南半淞園於今日始開蕙蘭大會三天昨承贈券十紙誌此道謝 
中華職業敎育社通訊 
　　社址上海西門外方斜路林蔭路口 
[年會通告]  
　　本社第六届年會茲定五月二十七日仍在中華職業學校職工敎育館（上海小西門外新馬路南）舉行除秩序單確定續佈外舉其事項如下上午九時起招待參觀中華職業學校曁職工敎育館下午二時起開會（一）報告社務校務狀况（二）專家講演（三）改選第三届議事員揭曉（四）提出修改社章案（五）提出本年度社務進行方針案晚七時聚餐（地點及娛樂辦法臨時宣布）先一日下午二時開全國職業學校職合會邀集實業家談話展覽德國最新機械模型即晚七時在職工敎育館試演德國工業電影並招待旁聽參觀尙希同社諸君届時蒞會不勝歡迎再本社普通社員歲費二元特别社員歲費二十元照章於每年五月繳納（以本年五月一日至次年四月三十日爲一年度）倘荷於出席年會時帶下最爲便利否則或托人代繳或用匯票或用郵票寄社均無不可如用郵票請以半分至一角者爲限本年度應贈雜志自四十五期起至五十四期止一俟社費繳到敬當按期寄請指正除專函奉聞外合并布告統希垂察 
來函 
[胡家木橋商聯會救火會來函]  
　　貴報四月二十六日本埠新聞載有引翔鄉公團聯合會紀一則與事實不符胡家橋清潔所勒索拾糞船户捐欵事誠有之已由旅滬江淮同鄉會會員吳仲文出向交涉敝商聯會及救火會並未預聞貴報云云想係傳聞之誤應請更正胡家木橋商界聯合會·胡家橋救火會啓四月二十七日 
公布欄 
[上海地方審判廳]  
　　批示一件周錫龍等聲請執行由狀悉候飭吏執行此批一件孫徐氏聲請執行由狀悉准予傳追此批一件吳厚卿聲請執行由狀悉准予傳追此批一件徐菊卿請領分據由狀悉仰於本月三十日下午二時持證來廳具領此批一件諸少卿聲請暫緩執行由狀悉查此案業經調處允恊定於本年舊曆三月十五日以前清償現在限期已届仰即迅連償還所請展至端節繳案之處碍尀照准此批一件姚鳳亭聲請執行由狀悉案已傳追仰即知照此批一件徐陶氏委任王煥功律師代理由狀悉准予委任此批一件全横貴聲請執行由狀悉查此欵業已交案仰於本月三十日上午十時持證來廳具領可也此批一件蔡龍生具交銀洋由狀悉交洋八十元存候給領此批一件馬正大請領欵項由狀悉准予繳證具領此批一件張秋白請領銀洋由狀悉仰於本月三十日上午十一時來廳具領此批一件張秋白聲請銷案由狀悉應准銷案此批一件湯長松聲請執行由狀悉已飭吏迅速執行矣仰即知照此批一件王子卿具領銀洋由狀悉仰於本月三十日下午二時來廳具領此批一件王子卿聲明案已執行完畢請求銷案由狀悉准予銷案此批一件邵阿金委任代理由狀悉廳照准此批下年甘邵氏聲請執行由狀悉候飭吏執行此批一件馬天保聲請執行由狀悉准予飭吏執行此批以上四月二十七日 
　　刑庭主文一件徐四弟鴉片烟一案（判决主文）徐四弟帮助吸食鴉片煙之所爲處罰金二十元未决羈押日數准以二日抵罰金一元如無力完納 
判决主文）夏國卿夏文共同侵入第宅之所爲各處罰金五元未决覊押日數准以二日抵罰金一元如無力完納罰金以一元易監禁一日一件陸阿七竊以盜一案（判决主文）陸阿七竊盜之所爲處五等有期徒二月五日未决覊押日數准以二日抵徒刑一日一件郭士龍鴉片煙一案（判决主文）郭士龍吸食鴉片烟之所爲處罰金一百元未决覊押日數准以二日抵罰金一元如無力完納罰金以一元易監禁一日烟泡二小包烟槍一支烟扦一支没收一件張百順侵佔一案（判决主文）張百順侵佔陳春源衣服之所爲處五等有期徒刑二月未决覊押日數准以二日抵徒刑一日一件姚阿三鴉片烟一案（判决主文）姚阿三吸食鴉片烟之所爲處罰金一百五十元未决覊押日數准以二日抵罰金一元如無力完納罰金以一元易科監禁一日一件陳吳氏略誘一案判决文）陳吳　氏共同略誘張施氏之所爲處三等有期徒刑三年未决覊押日數准以二日抵徒刑一日一件蔡沈氏毁損一案（判决主文）蔡　沈氏連續損壞他人所有物之所爲處罰金二十五元未决覊押日數准以二日抵罰金一元如無力完納罰金以一元易監禁一日一件李六竊盗一案（判决主文）李六竊盜之所爲處拘役十日未决覊押日數准以二日抵拘役一日一件程海珊侵佔一案（判决主文）程海珊侵佔業務上管有物之所爲五等有期徒刑二月未决覊押日數准以二日抵徒刑一日一件王其美鴉片烟一案（判决主文）王其美販賣鴉片烟之所爲處五等有期徒刑三月併科罰金八十元未决覊押日數准以二日抵徒刑一日罰金如無力完納准以一元易科監禁一日烟土七包共重八十兩没收一件王如棠强姦一案（判决主文）王如棠强姦薛氏之所爲處二等有期徒刑五年褫奪爲官員及入軍籍之資格終身未决覊押日數准以二日抵徒刑一日以上四月二十七日 
　　民庭主文一件何小毛爲遺失田單聲請備案由狀悉該民故父何裕堂去世至今旣已六載當初田單如何遺失何以向不查究而該田糧賦又據稱自前清時已過入馬頌環户其中恐有别情所請備案應勿庸議此批一件判决陸桂生與金幼梅因借欵一案（主文）金幼梅應償還陸桂生借欵本洋三百元又利洋三百元訟費歸金幼梅負擔一件裁决劉効忠陳壽彭債務糾葛請發支付命令一案（主文）本廳氏民國十二年支字第九十號之支付命令廳予强制執行一件判决魏绩臣與魏　氏因婚烟糾葛一案（主文）被告人應與原告人同居原告人其餘之請求駁斥被告人反訴之請求駁斥訟費由被告人負擔三分之一原告人負擔三分之二一件裁决莊决莊金如爲貨欵涉訟聲請一案（主文）本件聲請照准一件判决林正明與案世木因欠租及租屋涉訟一案（主文）秦世木向王聞氏租住之房屋應即遷讓並應償還房租洋五十八元本年陰曆二月起之房租仍以每月洋六元計算廳付至出屋日爲止其房租繳由林正明具領本案訴訟費用除四分之三歸林正明訴陸增福姚和尙和解部分解决外其餘四分之一歸秦世木負擔本判决關於遷讓部分應予假執行以上四月二十七日 
[上海地方檢察廳]  
　　批示姚金林狀悉靜候偵查此批陳陸氏狀悉候偵查此批葉陸氏狀悉仰即來廳訊明核奪此批錢孫氏狀悉爾夫辟匿何處仰即查明報告候函請恊拘可也此批喬文煦據訴核　刑律第三百六十條之公然要件不合所請應毋庸議此批楊楊氏狀悉候訊明核辦此批黄漢章第狀悉案應澈究所請求准此批王朝雲狀悉仰覔妥保來廳廳候核辦此批藍萬選等狀悉案已起起訴仰候判决此批張克宣等狀悉業予以不起訴處分矣以後勿再多事致干咎戾此批任同心狀悉候查明核辦此批沈郭氏狀悉候傳訊此批傳介山等狀悉候審廳卷到核辦此批程倪氏狀悉所請於法不合礙難照准此批李殿江狀悉旣經警廳省釋仰安分守已毋再多事此批郁天培等狀悉已　訊此批沈鄭氏狀悉准予所請此批以上四月二十六日 
 
 

Page 16

 
 
第一萬八千零二十號;中華民國十二年 西曆一千九百二十三年四月二十八號
星期六 * *   
 
 

Page 17

 
 
第一萬八千零二十號;中華民國十二年 西曆一千九百二十三年四月二十八號
星期六 * *本埠新聞三 
[大宗國貨橡皮件將運滬]  
　　華僑陳嘉庚君在新嘉坡設廠製造橡皮已歷多年其出品甚良行銷極廣本埠亦設有陳嘉庚橡皮分公司推銷其所製造之橡皮物品如車輪·汽管·地氈·鞋底等營業極佳聞昨得南洋總公司來電已配發大宗橡皮品運滬不日可到並囑分公司經理謂在祖國推銷當照原本定價發行以資提倡國人愛用國貨之興趣云 
[景泰行之春宴]  
　　景泰進出口行在滬開設有年自本年一月一日興遷仁記路二十一號新屋後營業益臻發達雖由於辦理準確其泰半亦在於本埠各大商號聲氣聯絡所致該行爲酬答主顧起見昨晚開筵於五馬路復興園欵待來賓到者爲滬上著名疋頭商·呢絨商·洋雜貨帮計數百户人數約在五百以上並請外洋製造廠代表及本埠銀行界領袖均由該行總經理陳景塘君·及進口部經理蔡緝臣君·竭誠招待觥籌交錯頗極一時之盛入夜始各盡歡而散 
[蚊帳窗簾新上市]  
　　寒春將過夏令已不甚遠防衛蒼蠅蚊蟲者甚宜及早注意現東武昌路滬江影戲院斜對門之全新號新近運到蚊帳窗簾用品多種如英國貨三十英寸闊五絲白洋羅八十五英寸至九十英寸闊細眼珠羅紗一尺闊者三絲及五絲潮州產國貨潮羅三十英寸闊稀薄彩素花門簾布以及三十四寸闊稀薄清水白布以上皆帳簾應時用品云 
[大美烟公司經理回國]  
　　本埠大美烟公司經理美人馬克訥及營業部主任馬毅克兩君與各同行素稱融洽茲因兩君有事回國經各同行挽留無效故擬於陰曆本月十三日下午八時假座西藏路一品香大廳公宴兩君以聯感情並誌紀念又聞届時尙須邀請公司中西同人作陪云 
[美國新到之保安剃刀]  
　　南京路先施公司五金部日前新運到美國老人頭牌保安剃刀及刀片多種此項保安剃刀爲世界最著名者銷行各國已有多年因其刀片銳利歷久不損保安齒亦能耐用所有之各項附件均極堅固且裝配簡單易於應用每種均有精雅之裝璜頗爲美觀且携帶便利實爲家常及旅行必備之品旣可隨時整容更得節省零星修面之費云 
[張順興號之新式鞋樣]  
　　北浙江路橋左二十七號張順興翻鞋莊開設已十有餘年營業殊爲發達工匠五六十人尙屬應接不暇去年該莊主張潤泉特在南浙江路渭水坊五十號即寗波路轉角增設張順興南號營業尤盛該莊主張君鑒於市上年來所盛行鞋樣若大圓口·小圓口·剪刀口·深口·尖口·鴨舌頭·等樣按諸式樣雖五花八門而於穿着者非但不宜於人身足部之發育且鞋亦不能有合時耐久之用究其原因鞋之所以易損皆爲鞋之式樣不佳所致比如尖頭·深口·之鞋·每多不一星期而鞋頭即壞其大部份則尙新不棄有礙雅觀棄之又未免太費究其所以損壞因鞋頭太尖而足部之力不及以致易於踢碎並非穿壞現欲免除此種障礙祇有鞋式改良現該號已將改良新樣俾客試騐其樣子與舶來品之鷄皮相髣髡鞋口圓方而長底皮與鞋面聽主顧選擇惟鞋須按足之大小量凖尺寸妥盡足底闊狹足背高下按式定做日來前往定做此鞋者以學界爲獨多爲數頗鉅該莊南北兩號日必百餘雙此鞋被人歡迎不僅式樣雅觀即穿着亦甚爲舒服故銷路特旺云 
[美信洋行遷移新屋]  
　　江西路十號美信洋行爲紐約各綢廠採辦華絲之分莊茲因擴充營業該處房屋不敷辦公現已擇定四川路廣東路口四十一號新造洋房四層設立寫字間定於明日興遷絲樓棧房亦同時遷往昨已由華總理黄吉文君預備一切至該行大班愛文斯君前因請假回國現已徦滿業於昨晨由美乘格倫得總統號郵船返滬照常任事云 
[錦華鍚紙廠明日新屋落成]  
　　本月二十九日即陰曆三月十四日上午十時錦華鍚紙製造廠將舉行新屋落成典禮廠址在兆豐路北岳州路東首云 
[南洋烟廠職工積極辦理會務]  
　　虹口兆豐路十七號·南洋烟草職工同志會自去年十一月成立以來會務頗形發達延聘張炳焜·錢益堂·二醫生在該會贈醫即會外之人亦可到會受診並創辦「國語」·「英文」·義務夜校以便工友工餘補習延聘禮明大律師爲法律顧問今年五一勞働節由公司總理簡照南君允使全體休息一天以便開會慶祝現正籌備一切並分布紀念特刋云 
[五馬路商聯會義校開會紀]  
　　五馬路商界聯合會附設日夜學校昨日午後五時開敎職員聯席會首報告春考成績次由陳春盈報告出席市民大會之經過并希望從事宣傳經全體决定日夜校均延長授課時間由各敎員負担宣講此次抵制之主因並擬組織宣講隊藉助進行議畢散會 
[環球影片公司調查員之行蹤]  
　　本埠美國環球影片公司ＵｎｉｖｒｅｓｌＦｉｌｍＣｏ之分公司自開設以來連續運到之影片爲數頗多本外埠影戲院向之租演者亦屬不尠是以該總公司對遠東營業深加注意前次派遣來滬調查影戲情形之葉爾茂ＭＥＳｈｉｒｌｍ君以欲轉往他埠考察故不克久留聞葉君已於前晚乘往新加坡大約一月後尙須旋滬云 
[影戲事業之述評（十四）]  
　　美國前郵務總司海士君所撰之影戲事業論文已疊載本報茲再續譯之 
　　美國人民糾正影片之能力與糾正報紙及講壇上之偉論同故若輩之地位實可稱爲美國電影界之糾正員以是對當道專人干涉之行動極表反對如干涉報紙記載講壇言論及檢閲影片等胥屬美國人民所不容者也蓋凡諸迂遠越軌之事人民自能糾正實毌庸當道之紛擾將來人民知識程度日高當道糾察之政策勢必失敗設影片事業直前躋於完美之成績則當道實無糾察之必要諸如此類之事苟人民能具自正之精神則當遊監察之需要自歸淘汰矣（待續） 
[閘北影戲院開映孝婦羹影片]  
　　中國影片「孝婦羹」爲商務書館所攝内中情節係採自聊齋描演舊家庭惡婆賢媳及事親孝順等事曾在本埠映過數次此次新由北京運回巳爲閘北影戲院租定於今日起連映四日四夜價目仍售一角二角云 
美國電影界中有一犬名馳强浪哈德Ｓｔｒｏｎｇｈｅａｒｔ靈敏善縱能解人意故美國人士亦稱之爲明星此圖爲美國利連克戲院ＬｙｒｉｃＴｈｅａｔｒｅ開映馳强浪哈德之影片時院廊前遍懸此犬之各種小影其聲名之大殊不下著名之演員云 
[層出不窮之愛情影片]  
　　卡爾登影戲院於昨日下午五時半試映一愛情影片名ＴｈｅＧｒｅａｔｅｔＣｌａｉｍ計長六本該院譯爲「拒媳迎媳此片係美國米曲羅影片公司一九二一年之出品主演者爲女伶挨麗斯蘭克ＡｌｉｃｅＬａｋｅ内中情節頗有理想且帶滑稽趣味說明措辭與佈景之清幽大可爲我國自製影片之模範聞此片定本星期日起連映三晚云 
（尙有本埠新聞轉入後頁） 
 
 

Page 18

 
 
第一萬八千零二十號;中華民國十二年 西曆一千九百二十三年四月二十八號
星期六 * *[「古井重波記」開映後之佳况]  
　　上海影戲公司新製影片「古井重波記」在恩派亞戲院開映前昨兩晚在開幕一時前已有百餘人佇立院外等候未及七時全院滿座而第二次觀者復羣在院外立待内西人約占十之二三至七時開映先映美國新製之滑稽片繼「古井重波記」映演其光線之充足勝於外國所製者觀者無不大爲驚異羣稱中國影戲界空前之作品全劇大鼓掌處不下二十餘次之多可見中國觀影戲者已有愛美之觀念但二春尤受歡迎較之美國童伶賈克哥根實有過之而無不及對於悲哀·滑稽·義勇·之種種表情莫不滿意而如此盛况實爲上海自有中國影戲開映以來從未有過云 
美國考樂鼐爾戲院開映「ＴｏＨａｖｅＡｎｄＴｏＨｏｌｄ」一影片時以貨車載運此片廣告板在街上行走此圖即其景象車上所載之畫板即該片内容之一幕下注此片名稱顯明觸目路人皆能見之是亦影戲院採用廣告術之一種耳 
[潘宅雙壽誌]  
　　本埠長豐及順興隆主人潘仲甫君夫婦昨日六十雙壽由其公子輩假座太和園慶祝所有本埠各綢莊及其友朋前往道賀者達三四百人晚間並備有各種游藝賀客均盡歡而散云 
[金陵同學會明日開常會]  
　　金陵大學同學會上海支部定於本月二十九日（星期日）下午五時假座靜安寺路江蘇交涉公署開會務常會討論興革事宜以利進行昨已由會長許秋颿君柬邀各會員届時出席共同討論云 
[復旦體育會之春季運動會今日午後舉行] 　　 
　　徐家匯李公祠復旦大學體育會定於今日（二十八日）下午二時在校中舉行春季運動大會該校對運動一項頗負盛名届時各級選手互顯身手定有一番熱鬧云 
[武術研究會將編印會刊]  
　　楊樹浦龍江路武術研究會日前開會議决公推沈卓吾·元殿安·李少舫·爲名譽議董茅俗生·馬方侯·爲正副會長·沈松壽·翁國勳·朱國勳·爲編輯王振聲爲武術主任江則隠爲評議部部長周自修爲庶務主任現由會中專函致以上各職員請其分别任事矣又該會近擬增設會刋業已撰就宣言一俟齊備即當付印云 
[青年會之演講與參觀]  
　　青年會星期德育演講會本星期晚八時仍在殉道堂開會已請定約翰大學學士郭書青牧師演講「人生勝利之秘訣」届時當有宏論以饜聽者 
　　又該會每逢星期六必有參觀工廠及旅行郊外之舉今日定於午後二時出發參觀南市陸家浜粹華製藥廠凡爲該會會員均可偕往惟須於二時前到會會齊至於會員同樂會則本星期暫停一次云 
[靖江同鄉會褚副會長作古]  
　　靖江旅滬同鄉會自去秋成立以來各種事業皆有進步其内部主持最熱心者爲副會長褚君愼齋不料褚君因積勞過甚竟於本月初六日在原籍病故該會得此消息異常震悼特於十二日下半旗以誌哀忱並擬發起追悼會定期函邀在滬同鄉蒞會致祭云 
[工兒撫育院之近狀]  
　　婦女節制會附設之工兒撫育院已在楊樹浦留春里開幕多時已有工兒三十餘人每日自上午五時起即由女工將工兒送來至六時始領去由該院備有木床十二只每床可睡工兒五個一切看護乳哺均由該院負責並不收費又於樓下辦一幼稚院專收五六歲年齡之工兒又於晚間設一義務學校有學生十餘人聞工兒院將於今日下午三時舉行董事會云 
[貧兒敎養院三週紀念]  
　　膠州路上海貧兒敎養院爲潮惠會館所創立已歷三載茲訂於五月一號舉行三週紀念大會陳列成績表演遊藝并請名人演說云 
[少年團定期宣講外交問題]  
　　少年宣講團演講股主任王守先通告定本月二十九晚在該團辦事處舉行定所宣講講題「我國今日之外交」又由該股游行宣講主任董國耀通告約集同志亦於是日出發宣講以後每逢星期日日間分游行宣講隊兩隊赴鄉間宣講晚間在辦事處舉行定所宣講云 
[對日問題之鄉村演講]  
　　民福學校昨日續行對日鄉村演講課後由翁校長率隊出發分赴虹鎭·及分水廟·兩處沿途唱歌引人注意旣至老幼已麙麕集許生主席報告宗旨繼派柴·應·陳·王·金·戎·等六生挨次演講「不承認二十一條密約」·「收回旅大」理由·及經濟絕交目的農婦孺鼓掌踴躍秩序井然講畢返校已萬家燈火云 
[奥國音樂家到滬將在市政廳獻技]  
　　奥國音樂家克拉福氏昨日由日乘長崎丸船到滬本埠市政廳日内請其奏演音樂克氏届時將一獻好身手但行色匆匆不日即須離滬返奥云 
[昨日之菜市魚類較廉]  
　　昨日南北市小菜塲魚類較前爲廉各價如下 
　　北市　　　　南市　　　　北市　　　　　南市 
蝦每斤五角　　八百文　　明蝦每對一角　　一角半 
大黄魚每兩二十五文　二十五文　小黄魚每兩十文　十文 
鹹帶魚每兩三十五文　二十文　青魚每洋三斤　三斤 
銅盆魚每兩三十文　三十文　班魚每兩三十文　二十文 
甲魚每兩三十五文　四十文　白魚每兩二十五文　十六文 
墨魚每兩三十文　五十文　鰻魚每兩四十文　六十文 
麫條魚每兩十五文　十文　　魚每兩一角五分　一角四分 
沙魚每兩三十文　十五文　鯽魚每兩四十文　三十文 
鹹蟹每兩四十文　三十文　蛤蜊每斤一百六十文　一百文 
栂蛤每兩二十五文　三十文　猪肉每洋三斤半　三斤四兩 
蠟子每兩　　　　三十文　　　子每斤二百四十文　百六十文　　 
毛蚶每斤八十文　六十文　搶蟹每兩三十文　三十文 
鴨蛋每只三址五文　三十文　雄雞每斤三角五分　三角六分 
鷄蛋每只三十文　三十文　鴨每只一元　　九角 
牛肉每斤三角　二角　羊肉每斤三角六分　三角 
雌鷄每斤三角六分　三角六分　白菜每斤一百文　二十文 
鴿每只三角　　　　二角半　菠菜每斤五十文　四十文 
青菜每斤四十文　三十文　天津菜每斤一百文　八十文 
薺菜每斤八十文　四十文　黄韮芽每斤一百六十文　一百文 
大蒜每斤八十文　八十文　黄荳芽每斤百四十文　八十文 
草頭每六十文　四十文　　葱每斤一百文　八十文 
鹹香瓜每兩四十文　三十文　馬蘭頭每斤六十文　四十文 
油菜每斤四十文　二十文　枸杞頭每斤百二十文　百二十文 
胡葱每斤八十文　七十文　菜莧每斤四十文　三十文 
蘿葡每斤八十文　八十文　　天菜每斤　四十文 
春笋每斤一角三分　一百八文　萵苣笋每把二十文　三十文　　 
毛笋每斤一百六十文百三十文 
[程艷秋在京結婚之滬聞頗極一時之盛] 　　 
　　去歲在亦舞臺演劇之著名旦角程艷秋已於日前在京結婚介紹人有梅蘭芳在内是日來賓極衆除各名伶外政界中到者亦頗多贈送之賀儀除普通禮品外尙有香艷文字之作品頗爲熱鬧一月前本埠某舞台派人往約程即因婚期在即相拒故未允可大約今歲南來終須在中秋節後云 
[今晚亦舞臺之好戲尙小雲朱素雲之「玉堂春」] 　　 
　　亦舞臺新聘之旦角尙小雲三晚之打泡戲爲汾河灣·販馬記·寳蓮燈·三齣其中當以前晚之販馬記爲最加以朱素雲故益見妙處素雲爲當今小生之冠實可謂全國獨一嗓子則因年齡關係故不免稍乾然韻味之深與夫身段之工表情之大方當然逈非尋常所謂小生者可同日語也今晚爲小雲素雲之玉堂春此劇則較販馬記當能愈見二人之藝術小雲飾蘇三素雲飾王金龍故今晚之戲大可算絕佳之劇矣 
[集會表]  
愓歷本月時期　　　　地點　　召集者　　　事由 
卄八日至卄九日　西門體青塲　　縣立各小學校　縣區聯合運動會 
卄八日上午十時　南車站路文安里　南車站及黄家闕兩路商聯會　籌備會 
卄八日　　天后宮　　總商會　常會 
卄八日　青年會　　東吳二中　田徑賽會 
卄八日城内凝和路也是園　七縣學校聯合會　第五次會議 
卄八日下午　　吳淞　同清大學　運動會 
卄八日下午　南泥城橋跑馬廳　萬國商團　　校閲典禮 
卄八日下午一時半　十六舖潮惠會館　潮惠學生會　第主届大會 
卄八日下午二時　徐家滙李公祠　　復旦大學體育育　春季運動會 
卄八日下午三時　楊樹浦留春里　工兒撫育院董事會 
卄八日下午三時　南市縣商會　縣商會　評議會 
卄八日晚　楊樹浦　　滬江大學西樂會　　一週紀念會 
卄九日上午九時　賬員公會　賬員公會　徵求會 
卄九日上午十時　兆豐路北岳州路東首　錦華鍚紙廠　新屋落成禮 
卄九日　川路三號　滬北實業恊進會　　複選會 
卄九日　丹陽旅滬同鄉會　丹陽旅滬同鄉會　春季大會 
卄九日　　金隆街　工商友誼會　星期常常會 
廿九日下午一時五馬路二五○號留東同德會　成立會 
卄九日下午一時　三馬路路樂里二六九號　川民自决决會　討論會 
廿九日下午一時　大新街四馬路口南洋旅社禮堂　平民義務學校　三週紀念會 
卄九日下午一時　東新橋恆豐里洋貨商業公會　熒昌火柴公司　股東會 
卄九日下午二時　愛而近路紗業公所漢冶萍公司　股東會 
卄九日下午二時　三馬路盡錦里振華堂洋布公所　達豐染織公司　股東會 
卄九日下午　閘北共和新路興路口啓明學校　閘北八路商聯會　第二次談話會　 
卄九日下午三時　陸家浜職工敎育館　家庭日新會　年會 
廿九日下午三時　戈登路六十號　網球會　　開幕禮 
卄九日下午五時　靜安寺路一二二號交涉使公署　金陵同學會上海支部　討論會 
卄九日晚　南市尙文門口　少年宣講團　定所宣講會 
[今日天氣仍難望晴]  
　　徐家滙天文台昨日下午四時三十分氣象預報云此間沿海天氣陰霾間有雨霧低壓將過中國北部向東南東進行黄海渤海有旋風東海有西風台灣以南有霧及方向不定之微風本埠温度在下午三時前之二十四小時内最高六七·一最低五三·七去年同日最高八六·四最低五六·○ 
 
 

Page 19

 
 
第一萬八千零二十號;中華民國十二年 西曆一千九百二十三年四月二十八號
星期六 * *常識 
常談 
[金錢政策] [  箴]  
　　洛電謂不信任案係金錢政策所買來果欲維持須改變政策誠現政府之當頭一棒也 
　　余謂金錢政策而竟買得不信任尙可使萬惡之政府稍有忌憚也若金錢果能買得信任則愈可笑愈可憐矣然試一解剖今日議員之心則非獨金錢能買得信任也有金錢即信任無金錢即不信任故昔之信任者今可不信任甲之信任者乙可不信任萬變不離其宗視金錢之有無而已矣 
　　蓋旣以金錢爲政策則金錢有時而窮信任即無從斷續雖欲改變政策而决難維持其命盡何日不過遲早之間耳是以智者愼其始 
經濟 
[利息之種類及吾國重利之原因] [  薛遺生]  
　　第一利息之種類 
　　論其性質可分爲金錢上之利息及物品上之利息二種　　㈠金錢上之利息此種利息乃關於金錢上之貸借而所生之利息也如普通借貸之利息及儲蓄之利息是 
　　㈡物品上之利息此種利息乃由於金錢以外之動產不動產之賃貸借而所生之利息也如房租地租以及各種賃銀是 
　　論其利率可分爲約定利息及法定利息二種 
　　㈠約定利息此種利息乃當事人兩造以契約約定利率因而算出之利息也其利率之高下可以任意約定惟不得超過社會上一般所通行之利率否則認爲盤剝重利不生效力 
　　㈡法定利息此種利息當事人兩造無特别之契約以法律規定之利率算出之利息也民法規定吾國之法定利息爲週年五釐（民草三三○條） 
　第二吾國重利之原因 
　　㈠信用不固夫信用不固是以重利此人所共知者也吾國政府之信用旣已喪失殆盡而商界之信用亦非一律可恃毌怪恐慌之事時起（如中交擠兌之類）而利息日重也 
　　㈡幣制不良幣制不良亦爲重利原因之一蓋吾國幣制向無一定之標準驟漲驟落且銀圓之通用銀兩之秤色各地又皆不同奸商旣因之而牟利物價即以之而昂貴故貸主若不加重其利息誠難保其無虧本之虞也 
　　㈢不動產過多我國富貴者流輒以銀行爲不可恃遂相率而購土買屋以謀將來之大利故不動產增加而市面流動之資金因以缺乏而利息即因之而日高矣 
　　㈣戰爭瀕年以來戰雲彌布内訌不息往往募集公債以爲戰費數百千萬轟然一炮烏消雲外旣滅其子又亡其母社會上之財富即因之以缺乏矣資本少需求大利息高此自然之理也（乙種酬） 
衛生 
[滅除蚊蠅之商榷] [  怡如]  
　　邇來天氣日漸向暖蚊蠅之屬將次發現今江蘇省敎育會等團體又發起第二次辦理滅除上海市蚊蠅事宜已於日前開會討論進行其有益人羣造福社會豈淺鮮哉 
余意滅除蚊蠅誠爲公衆衛生之要圖未雨綢繆及早預防尤爲根本之辦法客歲各地學校對於滅除蚊蠅事宜異常熱心頗見成效現在蚊蠅雖未發現然老蚊蠅恐猶未能絕滅故爲今之計急宜捕殺老蚊老蠅據衛生家之報告謂老蠅一頭產生蠅子蠅孫約五百萬云誠若是吾人可不及早設法撲滅哉 
　　鄙意以爲收買之法最好其法於學校中使學生捕捉而獎勵之或招集一般貧苦兒童使彼捕捉老蠅給以若干銅元作爲報酬所費者少而收效實大深願國人速起圖之 
　　再衛生警察幫同辦理滅除蚊蠅事宜此法甚善但警察具有衛生智議者殊少更不明勸導之法又衛生警察而兼有他務亦屬不宜此豈所以不能收效之故歟關於前者應請警察廳招集衛生警察授以衛生普通常識後者應請警察廳責令衛生警察專司其職切實勸導從事巡邏俾毒媒殲滅疫癘消除實爲社會之幸（乙種酬） 
道德 
[一個村婦的良心發現] [  文貞]  
　　村婦胡馮氏年四十餘家赤貧紡織爲業夫已逝世遺有子女各一子習洋貨業女尙幼稺子所習業之洋貨店中劣貨頗多子歸家偶與母談及抵制劣貨之事重復發生並告以某店慣以劣貨牟利母聞發其枯燥之聲痛詆該店主之良心汩没禁子不復習該店業翌日某戚至詢子何以不復入肆婦具以告戚曰善哉嫂氏之志也雖然我聞嫂平日亦好用劣貨者何不自省悟而獨苛求一店肆也村婦曰惡是何言余何嘗用劣貨者戚曰嫂或不知吾試言之嫂非以織布爲生乎布機上之經紗每喜用某牌棉紗不知某牌者係前劣貨水月牌之變相嫂屢屢用之謂其質良而料重易以獲利也今機上依然如故而猶謂未用耶村婦曰有是乎余實憒憒乃出快刀一柄作孟母之斷機以示戚曰余雖女流要亦國民一分子斷此以表示我人對於國家的良心戚贊嘆而出（乙種酬） 
　　按國民無購買用品之辨别力者安在非此村婦之類乎旣購入之而毁棄之雖激於愛國之熱忱仍間接損及國家之經濟力非計也吾願國民之愛國者必先事事養成其辨别力而後眞能救國不獨國貨非國貨宜有辦别力也凡愛國之舉動無不然也漸 
法制 
[推事廻避之原因] [  張一琴]  
　　推事審理民刑案件係立於原被告之間以第三者之資格判斷其曲直苟於一方有偏必於他之一方有所不利故法律規定凡推事有左列原因之一者皆須自行廻避不得執行職務 
　　（甲）推事之於民事訴訟應行廻避者 
　　一推事或其配偶爲該事件當事人或就該事件與當事人有共同權利人共同義務人擔保義務人償還義務人之關係者若推事之配偶爲當事人時雖婚姻消滅後亦同 
　　二推事與該事件之當事人爲親屬或有養親養子之關係者其關係消滅後亦同 
　　三推事爲該事件當事人之未婚配偶者 
　　四推事爲該事件當事人之法定代理人監督監護人保佐人或親屬會員或曾爲以上各項人者 
　　五推事於該事件爲訴訟代理人特别代理人或輔佐人或曾爲以上各項人者 
　　六推事於該事件曾爲證人或鑒定人者 
　　七推事曾參與該事件之前審判或公斷者 
　　（乙）推事之於刑事訴訟廳行廻避者 
　　一推事爲被害人者 
　　二推事爲被告或被害人之親屬者其親屬關係消滅後亦同 
　　三推事爲被告或被害人之未婚配偶者 
　　四推事爲被告或被害人之法定代理人監督監護人保佐人或曾居此等地位之人者 
　　五推事於該案件曾爲被告之辯護人代理人或私訴人之代理人者 
　　六推事於該案件曾爲證人或鑒定人者 
　　七推事於該案件曾行使檢察官或司法警察官職務者右列民事刑事各七項皆爲推事應行自請廻避之原因有其原因而推事竟不廻避時當事人依法得聲請其廻避此尤不可不知者也（乙種酬） 
科學 
[化學常識] [  天夢]  
　　（三十六）鎘之說明 
　　㈠名稱鎘 
　　㈡各種名稱拉丁英德都呌做（Ｃａｄｍｉｕｍ）日本呌做（加杜米姆力　　　　）我國舊譯新名都呌做是（鎘） 
　　㈢符號Ｃｄ 
　　（四）存在他的原質大抵存在鋅（在後再述）礦裏面 
　　（五）性質爲白色堅靭的金屬物在空氣裏面極難變化如加熱便變成氱化物因爲同了空氣裏面的氱氣化合如投入硝酸裏面那是容易溶解了　　三百餘度約　方溶爲液體受七百七十度熱方沸騰化爲氯體 
　　（六）舉例工業上用的一種黄色顏料就是鎘和硫的關系 
　　（七）製取用炭末和鋅屑混合把他蒸溜便得 
　　（八）總結　的化合物有氱化鎘硫化鎘硫酸鎘硫化　等 
等適用於工業及化學上（乙種酬） 
敎育 
[我之家庭敎育] [  苑庭]  
　　家庭敎育爲一切敎育之基礎其優劣之關係良非淺鮮茲述數則於後 
　　㈠和愛和愛是人羣團結的粘膠有之則聚無之則散兒童自幼養成和愛的性情將來就有合力互助的行爲發見養成和愛的初步首從提倡親善禁止怒駡入手如孔子家兒不知怒曾子家兒不知駡方妙 
　　㈡誠實誠實是對成人說的話養成兒童之誠實便是不說謊說謊則後來之巧言飾非從此萌芽所以禁止說謊是養成兒童誠實之本 
　　㈢勤勞兒童天性好動爲父母者須利用之以導於正軌凡兒童所能爲者盡任自爲不宜以姑息之愛埋没其本能　　㈣示範以上三條要敎兒童實行爲父母者必身先作則故爲父母者一舉一動便是兒童的暗示不可不留心焉 
（乙種酬） 
雜錄 
[此次遠東運動會我國應參預之管見] [  張匡]  
　　回溯遠東運動會之組合於茲有年矣今年在日本大阪舉行而我國與日本因旅大及二十一條問題致起恶感刻有一般人士提議退出之說余未敢苟同茲將應參預之理由粗陳述之并將不應退出之理由解釋之觀者可釋然矣夫該會乃由三國共同組成豈容異議今因政治上之衝動而妨及國際竟提議退會致失信用於理論之似屬不妥况出爾反爾君子不取也故當出席以維持數年來之定例再此次運動會其名冠以遠東二字我國於遠東固主人也豈可不參預以喪失自已之地位哉至其中選手運動皆三國中優秀之才充之其於政治若風馬牛不相及也且外人視我國人爲病夫我國人極宜自勵自奮盡力練習以備參預將技能一一表示庶可一洗病夫之恥是不特個人之榮譽抑亦國家之榮譽也反是則不但無益又將使體育家遏其進取之心雙方俱損也以此言之維恐參預之或緩尙何退出之可言乎國人對於此次運動會不免誤解往往謂日本運動會我國不參預而不知此乃遠東運動會但在日本舉行耳三國輪流盡人皆知我若退出如僅對日本或可無奈尙有菲律濱在未免太傷邦交之感情矣或曰日人陰險異常此次經濟絕交頗受影響我國運動員遠適異鄉恐遭意外之變因欲退出此尤度量窄狹者之猜度非正大光明之論何足爲退出之理由乎不然一九一五年（即民國四年）日人方提出二十一條件我國人痛恨之恐甚於今日之日本之痛恨我人而日人竟毅然决然前來參預毫不顧忌今我若退出得不爲日人所笑乎且他國人知之亦必謂我國人不知大體也綜上所述我國對於此次開會有應參預之必要而無退出餘地若泥於小見則不特自已放棄亦未免被人挪揄也（乙種酬） 
 
 

Page 20

 
 
第一萬八千零二十號;中華民國十二年 西曆一千九百二十三年四月二十八號
星期六 * *   
 
 

Page 21

 
 
第一萬八千零二十號;中華民國十二年 西曆一千九百二十三年四月二十八號
星期六 * *申報汽車增刊 
評論 
[引翔港鄉業户反對築路平議] [  毅]  
　　凡世事物未有能軼出情理之外者情者人情也理者事理也人情事理不相背則情與理無辨别之必要然世事不幸而情理每至立於相反之地位則處其間者宜屏除成見平心和氣揆情度理以求其平此謀建設者必由之道也若平不可得而事理又爲極名正言順者則雖背違一部分之人情亦無不可也何也人情每易受外界之作用因地位利害關係之不同而其情乃異不若事理之昭然在人耳目孰是孰非不能强飾也 
　　余持此義以論引翔港鄉業户反對築路事夫築路可以利交通實爲當今亟務固不待言引翔港業户反對築路則謂給價不及原有田地價値之半而以按照軍工路陳例爲不允當其呈縣公署文中臚列苦衷亦自有眞情在爲今之計欲求事理人情之平則莫善乎酌增相當地價以紓業户之困蓋築路本所以謀當地人民將來之福利今於入手之初反令之入水深火熱之中毌乃不洽乎情理惟業户所宜認定爭執之目標在地價而不在築路在公平之地價而不在藉此爲非分之要求若謂奇貨可居故爲作難是謂乖情作用則國家購地築路之條例具在亦無所施其伎倆也 
　　余於引翔港鄉事作如是觀余於其他之反對築路事亦莫不作如是觀 
專論 
[汽車界偉人之一席話] [  丁祖澤]  
　　享利福特美國福特汽車工廠之創辦者也嘗有愛倫生朋者往謁之記其相晤之一席話頗多工業上之心得嘗載於大陸報之汽車增刋爰亟譯之以饗慕福氏者 
　　地蓬之製造福特運貨汽車廠今已改爲福特廠之試騐所福氏之辦公室即設於此所中室頗狹小廣約十五英尺闊約十五英尺不裝電燈僅藉射入之日光以福氏資本之雄厚事業之偉大其辦公室當若何宏麗今乃知爲一陋室豈非不倫蓋福氏之宗旨欲常與其工人雇員相接觸故對於辦公室之需要頗尠也 
　　余因收集福氏之言行爲之傳記故特往地蓬訪之抵該試騐所時福氏已候於辦公室而其僕傭正移一書桌至其室以備余記錄時之需是時福氏顧余言曰朋君乎今可就此室以記錄一切矣設君更需打字機或他物者余當囑余傭人取來以供君用也蓋此室中福氏踪跡之及之者頗暫故一應需要之物均不完備也 
　　福氏每日乘迅疾之汽車來所且常停車於工塲之門前從未先抵辦公室而後再至工塲者其所乘汽車有車夫爲之駕駛顧有時福氏亦獨自駕車抵所後即在各部分往來巡視如參觀之人從無停留過久者惟經繪圖室如見有工師正繪一車頭或車身等機件則將留駐稍久或有半小時之長留此室時常喜據坐一舊木椅上而與工師等討論釘在巨板上之圖畫焉 
　　福氏在試騐所巡視後必立出時計觀之急載帽披外套乘每小時五十英里速度之汽車直向海倫之福特分廠而發怱怱然如時甚促者在分廠巡視約半小時或留宿二三日始返地蓬總之福氏所有之光陰幾皆供給指揮其雇員之用 
　　福氏爲近世一大實業家對於事業之創始與保守必有獨得之見解故嘗提出數事以向詢問余先問設有人欲創辦一種製造工業則君將給以如何之忠告乎 
　　福氏答謂凡人欲創辦一種製造工業必先具有能親自製作其所欲造物件之資格如此方得熟知其工人工作之是否合法且收得與工人合作之功効否則全持其工人勞動所得之利益以維持彼一已之生活者直一寄生物耳於是工人之工値因維持寄生物而减小更因創業者不明製造情形遂致製品窳劣不得不貶價出售事業乃因之而失敗矣是以創一工業之人必熟知其製造情形方合格 
　　余又問製造家購進原料及沽定製品價値及定工人之工値應如何 
　　福氏答謂凡製造家之熟悉其事業者必能熟知所用原料之價値且彼所定製品之價値僅於製造費外稍加微利使之利於行銷而全持其製品銷路暢旺爲生大利之目的至於工人之工値宜按工作之時間及工作之能力爲標凖 
　　余又問製造家之失敗者其原因如何福氏答謂製造家之不熟悉其事業者所購進之原料其價格决不適合且欲速獲大利妄增製品之價致市面不振而又妄減工値致工人處境不安影響於製品工作之不良皆失敗之道也 
　　余又問君對於製造方面與管理方面之意見如何 
　　福氏答謂余於製造方面每一舉一動必有精確之計算即如吾廠中引擎之製作自鑄成鐵坯起至能自行轉動止其間由此一部分移在他一部分在昔幾須搬行四千英尺之遠後余設法改良更換一簡單之計劃則僅須搬行三百英尺觀此一小節則吾廠中每年可省去搬運重三萬萬磅之鐵件行三分之一英里之費用且各處應用搬運機及電力起動機以省勞力以省時間至於各機器之排列尤宜各按次序譬如打鐵製品自火爐中燒紅後搬至一部機器上打過再換第二部機器則自火爐至第一第二部機器其間經過之距離務使互相靠近庶幾製品在移動中其熱度不致散去即可省却一次煤火燒熱之耗費總之耗費愈小則製品之造價愈廉又如製造一種物件最好用一特别機器則頗可省勞力如吾廠中有許多特别機器凡他廠製造同樣之物件須經多種機器多數工人管理者吾廠中在一部機器上即能將多次手續一氣完成且僅一二工人以管理之相形之下費省顯然可見矣 
　　余又問如有因製造費太鉅而失敗之廠欲君整理則君將從何處着手乎 
　　福氏答謂余必先視察此廠之佈置是否清潔蓋因失敗之廠百之九十九爲佈置不清潔也污穢之場所最易頽喪人之性情是以即有良好之工人亦難得良好之製品次則檢查其製法有無缺點及其製品之是否爲社會所需要因製法程序中一有缺點則製品之價値必昂製品不爲社會所需求則銷路必絕皆屬工廠失敗之道　 
　　余又問廠家之製造部及營業部雇傭之人員如何可以合格 
　　福氏答謂第一當擇用身體强健者余决不願傭慵弱之人蓋慵弱者乃表示彼一身尙不能顧及何能望彼顧及工作之事且社會上人對於慵弱之人每多漠視不若强健者能使人一見奮起也次爲年齡余以爲年在四五十歲以下之人辦事能力頗難信託惟一般人每以四十歲以上之人精力已衰决無作爲要知人非抵此年歲即不能經過種種挫折經過之人則其對付一切事務之經騐閲歷自甚充足矣 
[汽車與電車肇禍比較] [  嵩生]  
　　上海汽車總數達四千餘輛其中自備者計三千餘輛而電車總數則爲百輛茲論馬路上車輛肇禍事吾人每貿然以肇禍所致均歸咎於汽車此實未爲確當試觀下列之兩年來電車汽車肇禍比較表則可知電車肇禍實較汽車爲多也 
一九二一年 
　　電車共一百輛死者八人占百分之八傷者二六五人占百分之二六五 
　　汽車共二千六百輛死者四八人占百分之一·八五傷者六二○占百分之二一·三八一九二二年 
　　電車共一百輛死者二四人占百分之二四傷者三二二人占百分之三二二 
　　汽車二千九百輛死者五四人占百分之一·八六傷者七○六人占百分之二一·三五一九二二年較一九二一年加增之數 
　　死者　　傷者 
電車占分之十六　百分之五十七　　 
汽車百分之·○一百分之二·九七 
　　就上表觀之電車肇禍之有過於汽車明矣當一九二二年自備之汽車增三百餘輛而肇禍致死者爲數較前年多六人電車未增輛數其肇禍殞命者增加至十六人之多按上海街道太形狹隘車輛肇禍最難避免欲擴充路面又極困難故目前之電車雖足以阻礙交通而增人命之危險然爲大衆所樂乘不能因之而倡廢除電車之論調也 
　　記者謂汽車肇禍其咎大半在駕駛人而電車肇禍則乘客自不當心者爲多且近來因乘客愈擁擠意外事更不可免補救之方惟有添置車輛及注意乘客上下耳 
[汽車中電氣器具槪論] [  張延祥]  
　　在汽車中而談及電氣用具第一觸於目簾者惟電燈電燈光耀明亮清潔美麗其啓閉僅樞鈕一轉而已因其便利故幾至於無車無之電燈之電有僅用蓄電池一具以取給者然若電燈常用蓄電池易於用盡必時常取出充電法非完備故 
 
 

Page 22

 
 
第一萬八千零二十號;中華民國十二年 西曆一千九百二十三年四月二十八號
星期六 * *此法已少用者又一法係於車内引擎旁裝小發電機一具以供給電燈用之流電如此則引擎停止時電流亦停止電燈必致熄滅此法近亦罕見最佳係取前二法合併用發電機又用蓄電池當車快時發電機以電流供給電燈有餘則充入蓄電池當車慢時或停時蓄電池之電流放出以供給電燈此則新式車上通用者也汽車上引擎當停止時不能自動必先用人力轉動之而後能自動故老式汽車當開車前車夫必至車前用手搖一轉灣然用手搖動一則費力二則多危險故新式車中用一種自動機可不費人力而引擎自動此無他不過一具電氣馬達而已電氣馬達受電立即轉動乃有齒輪接於引擎地軸上引擎即被轉動猶諸用手搖也殆數轉後引擎即能自動電氣馬達即開放至於電氣馬達取給之電亦可用蓄電池一具供給之不過馬達取電極多電池不久被其用竭時時須取出充電甚不便利故車上又不可不裝一具發電機在車快時以電流充入蓄電池車上之蓄電池可以兼用以燃電燈及發動電氣馬達又因火星發火亦可用直流電取給於蓄電池及發電機故汽車上電氣器具之多少及各種應用方法各有異同今大槪分爲下列數類 
　　第一丨三件制 
　　此蓋言主要電氣器具有三件也此三件者一電氣馬達二發電機與蓄電池三麥宜多麥宜多管理火星發火電氣馬達發動引擎電流則取給於蓄電池電燈亦取電於蓄電池發電機則於車行時充電入蓄電池 
　　第二丨二件制 
　　此蓋言主要電氣器具有二件也一件係麥宜多第二件爲電氣馬達與發電機合併之「電機」此電機可以用作馬達或作發電機二者合而爲一而其功用與第一類無異亦有蓄電池 
　　第三丨一件制 
　　此則僅有如上段所云之電機一具而無麥宜多火星發火之電流亦取給於蓄電池其作用與上二類無大差異 
　　此三類可以槪括汽車上各種電氣統系諸君若能辨明電氣馬達發電機麥宜多「電機」蓄電池則關於電氣器具思過半矣 
[行僻靜路較熱鬧路爲難] [  飛鴻]  
　　行僻靜路何以較熱鬧路爲難乎蓋因汽車行駛快速不及防避耳凡汽車行於車馬輻輳之地须按工部局定例開駛速率減低緩駛而前開車者又復格外當心不敢稍忽其事行路者尤兢兢自愼左顧右盼或恐大意即遭危險且此等熱鬧地巡捕甚多一見行人與開車者有失點即隨時指揮之是以車水馬龍之處如日昇樓抛球塲鮮聞有肇禍事也若僻靜路則不然開駛汽車於空曠之地例可開行快車開車者以面前無人障碍甚至警笛亦不甚鳴行路者以路上車馬不多即看見汽車駛來以爲相離甚遠固不妨緩緩避開殊不知汽車速率加快瞥眼即至目前讓不及讓因而肇禍事生焉傷命有之殘廢有之且僻靜處路警甚稀汽車一見肇禍即飛駛而去遂致肇禍之車亦無從稽查此誠行路者之患也愚意開車者駛至僻靜處宜時鳴警笛以警行人而路人亦宜自加留意最好行於路之兩旁勿以路中無車輛行駛則可徘徊於道中至轉灣處尤宜注意蓋恐車身轉頭不及避讓也以上所述皆記者居滬數年觀察所得故瀝陳以告於一般人士加以注意或於汽車肇禍事未嘗無所裨益也 
[論路綫之規劃] [  旨顯]  
　　將欲製新衣必倩名匠爲汝度量身材籌算裁剪然後能修短合度式樣入時且衣料節省適合經濟此人人所知也夫造路亦何獨不然實行築造之前必先將所經之地詳細測量悉心考察若者當塡若者當鑿若者宜橋若者宜灣規劃旣定按圖設施此工程師之任也鳩工它材夙夜操作以竟其成此工匠之事也工作之良否固影響於道路而設計之關係則更重焉是故欲造一路必得才大心細富於識騐者任之庶幾有妥善之計劃經濟的建設不然見聞淺陋不知大體安望其有濟哉 
　　道路之設計於建造之經費駛車之安全與經濟等等關係機重工程專書中論之綦詳然而思想進步日進無已汽車運輸蒸蒸日上爰採譯名人之論說俾國人之從事道路者有所借鑑焉 
　　規劃不善之路有急促之轉灣有竣險之坡斜汽車到此必須緩行以免出險上坡之時速率降低以增機力下坡之時必用輪掣以防下衝於是行駛之時間延長其費用增加其安全减少欲免此弊須將上種危險路段設法除免務使灣之半經在平地者不下二百五十尺至三百尺在山坡者不下四百尺至六百尺望線之長不下二百五十尺如是即全路之設計未能盡善亦不致影響於汽車之速率故行駛費用不致虚增 
　　望線者即駛車者能望見車前之一段路程也苟能瞭望及遠即遇阻礙及早防備可免無虞設道路驟轉形勢急促車中所見僅及數丈機發難收肇禍極易故望綫之長短當爲設計時所必不可忽者自行車之安全及費用言在商務繁盛之要道望綫之長似宜有三百五十尺左右在次等之路有二百五十尺即足今欲求得如是之望綫雖至增費鉅額之建造費亦所不計苟已有如是之望綫而更求其瞭望遙遠多費金錢即爲虚糜矣 
　　平原之地周道如砥多山之區跨谷越嶺大地非盡平原故斜坡實爲道路所必不能免然而路之斜坡耗廢能力之物也坡愈竣耗力愈多茲從汽車立論路之坡斜可得一最大之限度在此限度之内則路能適於汽車之行駛而無大影響過此則險而費不適於用矣無以名之名之曰適用的最大坡度然而此最大坡度亦非一定不變之物視乎路上之商務與性質及車輛之構造而有所損益茲將各路適用的最大坡度擬定如左 
　　平原上商務之幹路長程百分之二坡度　即每百尺高起二尺之謂）最所願有然不必多靡建造以求得之或者在百分之五以下之任何坡度均能合用於長程也在短程則百分之六亦可苟路上有大宗貨物用拖車運送者則用稍小之坡爲便山地上商務之幹路長程百分之五斜坡最所願有如採定此坡度不致路綫之加長則雖費多金以求之亦所不惜在一定之高低二點間爲增長路綫計即用百分之七坡亦不可謂不當 
　　長程百分之六坡尙堪採用惟以汽車機力言當百五坡不易得時不妨逕用百七坡短程百分之七或百分之八坡與長程百分之五或百分之六坡並用允稱適當 
　　次要之農業路在百分之七以下之任何坡度均可行用於長程而無弊短程則百分之十亦不嫌其過竣然而百分之七以上路面修養之費用每年甚巨 
　　風景路自駛車之迅速及乘客之安適着想百分之六坡最爲便妥再峻則不能速駛矣不然即百分之十亦無妨礙各種路之適用的最大坡度已如上述故當造一新路必先决擇適用的最大坡度下列各條不妨因之略爲犧牲 
　　一爲守用此坡度之故開掘或塡築之工雖增高極鉅亦屬得當 
　　二爲守用此坡度之故路線不妨更爲延長然而路坡如已在最大坡度之下者則萬不宜展路線以求更平易之坡 
　　三設或造路經費不甚充足無力擔負塡鑿之巨工則不妨採用曲折不良之路綫以節省建造費而仍保守其最大的坡度苟其坡度已在最大度之下則不良之綫絕不當採用如當不得已而用之在危險之一段亦須將坡度減少以補救之　 
　　四兩點之間有一定之高低及遠近其中一段可用最大坡度其餘路程用低斜坡如是所得效果常較全路用一率之坡度爲佳譬如一綫延谷而上全程苟採用一率的較平的坡度則路綫必須在山　早離平地循山旁而行以達山巔不如採用最大坡度將爬山之程集中而减短蓋山旁之路大槪蜿蜓屈曲不良於行而開鑿建造之費亦甚巨也 
　　路線之曲直關於駛車之安危路直而灣寬者安曲而急者危至於灣曲之影響於行車之費用則甚微薄可無過慮是以規定路綫當以行車之安全爲目標下列各條當注意焉 
　　甲良美之路線决不可爲减小已在最大坡度以下之路坡故犧牲之而用較劣之綫 
　　乙如路綫果良直而其坡則在最大坡度之上如是當犧牲此良直線而採不良者以守用此最大坡度焉然而在危險之點其坡當酌量減小 
　　丙路線之改善如能使危險免去則雖增路之長亦屬値得如祇能使已平易之灣更爲平易則屬不當 
　　丁用較竣之坡度（以適用的最大坡爲限）與良美之路線勝於用平易之坡度與不良之路線 
　　戊有非常良美（幾直如矢）之路綫則其坡度雖稍大於上舉之最大坡度利害亦能相抵苟非其地較平之坡度及二百五十尺之望線必不可得者此條不可輕用 
　　己規定之線能有二百五十尺至三百五十尺之望線者即爲安全若爲再展長線故而多耗資本務須審愼爲之又爲此故而致增加最大坡度尤不相宜 
　　兩點之間最短之距離直線也故道路愈直愈短而愈佳雖然行車之安全地形之起落適用的最大坡度等各問題常致變更此愈短愈佳之通理下列各條所述是已 
　　㈠路不妨增長以得較良之綫以减少危險如在橋端之磴道鐵路與道路之交叉及艱險之地勢等等 
　　㈡在一定之高起路當增長以合乎適用的最大坡度然不當增長以期減少坡度之已在最大度之下者例如平地至嶺頂高百尺以百分之五爲路之最大坡度則路之長可增至二千尺然决不當增至二千尺以上以减少百五之坡焉 
　　㈢如坡度不過百分之二者路中即有忽起忽落之處不當增長路綫以避免之 
　　㈣如坡度在百分之二以上則可增長路綫以免避路中之起落然在最大坡度以下者設非略增路長而即能免去顯然之起落者則增綫之舉亦非値得蓋增長之效果使路綫環繞而蜿蜒在尋常之地勢其直如矢之路綫大抵最良雖有起落無傷焉（未完） 
討論 
[雨天不能駛行長途汽車之救濟] [  飛羽]  
　　近日春雨連绵致滬上各長途汽車公司如滬太上南滬閔等皆以煤屑路鬆軟常使車輪陷入以至不能開行營業上受莫大之損失實屬不幸雖然汽車公司僅無金錢收入而已其害尙少而交通上之不便旅客受種種阻碍致因誤事而受累者其害實多鄙人不揣謭陋爰將雨天不能駛行汽車之補救方法分條舉之如下尙望閲者諸君有以敎正是幸 
　　（一）治標法 
　　㈠平時須預堆煤屑於各站路面旣被車輪損壞必須重加煤屑修整之但平時因疏忽不計及此致欲應用時無煤屑可舖而一時必不能得多量之煤屑因之輟修而誤開車時日影響匪尠故平時最妥於各站間預堆煤屑以備臨時應用 
　　㈡雨後須趕施搶工修理煤屑旣已備矣則一遇雨後即施搶工修理車路里程長者則以數百人里程短者則以數十人按站分段同時施工務須半日間或一日間修理完畢以省時間而维持營業若僅雇工一斑則自起點修至終點必須多費時間其法實拙甚 
　　㈢輾路須用重力壓機煤屑質極輕鬆非用重力壓機輾之必不易入土雨後泥土濕潤煤屑易壓入經日光照射與土相凝則頗覺堅固俟下次雨後再以煤屑舖之復用重力壓機輾之則底層煤屑入土更深如是二三次後路基穏固遇水不易發軟則雖屬雨天亦可開駛　車矣 
　　㈣遇雨時須即停駛汽車若路基未甚堅固煤屑入土甚淺則一遇降雨宜立即停駛汽車蓋雨時土軟煤屑鬆薄車輪必致陷入則全路必遭糜爛無完處反至晴天須大加修理多耗時日妨礙營業實大 
　　（二）治本法 
　　煤屑質輕鬆無凝結力又無彈力實非築路材料故歐美各國絕少用此築路者我國道路建設事業正在萌芽時代一時限於經濟無雄厚資本築完美之道路似不得不應用煤屑以之舖路藉得减節資本然就實際言之煤屑路遇雨須停止其損失一養路費甚鉅其損失二易損橡皮輪胎其損失三因粗糙不平滑阻礙力强使汽車速率减少汽油銷耗加多其損失四故爲一勞永逸計尙不如以較佳之材料築路爲得如地瀝青路石子路碎石泥沙路等等聞上南汽車路將舖築鋼軌則此後雨天自可照常開驶汽車吾甚望其他汽車路雖不舖設鋼軌亦希早日將路面改良庶交通上獲美滿之便利焉 
[興築錫蕪長途汽車之我見] [  少逸]  
　　自皖省之蕪湖至吾蘇之無錫有創辦長途汽車之消息鄙人曾草一文登諸上月三十一日本刋略將大槪情形報告於閲者諸君矣竊以爲此路之能成功與否非獨關係於錫·蕪·及經過各地之交通利便及商業興盛即蘇·皖·曁鄰近諸省之實業與文化方面亦莫不有極大之影響惟此 
 
 

Page 23

 
 
第一萬八千零二十號;中華民國十二年 西曆一千九百二十三年四月二十八號
星期六 * *路線計長約四百餘里欲築成馬路通以汽車非籌足六七十萬元資本不辦吾蘇·皖兩省人士雖不乏富豪巨賈及熱心汽車事業者籌集六七十萬元似尙非難事惟近人對於長途汽車事業知其眞正有利益者尙少故投資或多畏葸而不踴躍也愚意以爲可先將自無錫至溧陽一段路先與興築通車茲將理由分述如下一白無錫至溧陽以直綫築路不及二百里則築路費·購置車輛費·以及沿途設備費約有二三十萬元即可開辦資本小則籌集自較易 
　　二此段無甚高山大河築路時少阻礙則進行可迅速 
　　三溧陽爲附近各地商業之中心高淳·郎溪諸縣出產之米·麥·豆·魚均先輸至溧而後運至他處銷售而行旅往來亦多集中於此現在祇有民船及小輪二者供輸載旅客與貨物之用然民船行甚慢小輪則容積小裝貨有限故二者均感不便設此段汽車通行後則行旅運貨事半功倍其營業有不蒸蒸日上者乎 
　　有此三種理由故予主張將自無錫至溧陽一段先集資築路通車徐圖自東而西以達蕪湖是否有當尙請籌辦該路者之進而敎之 
[杭餘汽車因改良處]  
　　此届清明予回里掃墓初擬雇船直抵鄉間後以杭餘汽車通車以來尙未乘過乃改途乘汽車至留下途經古蕩東嶽二站車中共坐十八人（本可只坐十二人）頗爲擁擠歷三十分鐘抵站復雇船下鄉茲將予個人對於該路之觀察書之於後 
　　㈠價宜酌減現規定自松木站至留下站需費大洋二角半需時三十分自松木站至餘杭站需費大洋五角需時一句鐘（此段尙在建築中）茲就遠者言之自松至餘路長四十餘里若坐快班船三小時餘可達船資兩角若雇划船四小時餘可達船資八九角兩者均可隨帶多數物件後者猶可坐四人據該公司規定車價外如携帶物件過三十斤須另收行李費一角半是車行雖較快數小時究以坐船爲便宜不啻失却一部分乘客故予意車價酌減藉以招徠蓋自松至餘均官塘大河不虞氷凍不虞旱涸汽車無所專利也 
　　㈡宜設護路警現汽車路兩旁有新種樹秧時交春令正在發芽不免有無知婦孺戲手折弄致受意外耗費故宜酌設護路警分段紮設以保護之并可指揮行人他日喬木蔭可增行客美感可增公司利益 
　　㈢車務改良長途汽車係永久營業性質非若杭州環湖汽車之暫時游覽性質務使改革至善使乘客安適忘却行旅之苦該路宜注意之點有三（一）路宜滾平現已成之路突兀不平車身震動異常亟宜設法免除（二）愼用汽車夫及辦事員乘客之生命懸於汽車夫手若一有不愼致釀意外各界人士心存畏懼則營業必受影嚮而辦事員尤宜和順待客使有賓至如歸之槪（三）增加車輛現屆香市乘客異常擁擠每有多數香客要求集十餘人另開一車則不許蓋公司中來往汽車僅備八輛或虞不敷也若他日路線展長來往較遲車輛尤不得不加也 
　　㈣路綫宜展長該路長僅四十餘里且餘邑出產有限路綫終須展長曾有人提及設自餘至徽一綫後以意見不合遂解散深爲可惜該路若展長至徽則徽省大宗出產運輸極便早發夕至非復前之須水行二星期餘諸多遲緩故茲綫可發展兩省之實業并可構通兩省之文化而該路之營業定卜蒸蒸日上兩省不乏明達之士甚願雙方放大眼光免除私見成茲偉大工程并願該公司亟起圖之 
　　建築汽車路工程浩大切不可草率從事該公司去年通車僅數日汽車行至半途陷入泥中係所塡田蕩尙未結實乃停車修理時方歲闌收入旣無復加耗費損失甚大現在方築自留至餘一路望於工程方面深加洋意焉 
工部局車務處在南京路石路口設一車輛停止牌號·白色紅字·非常明顯·上圖爲車輛可以前進時之牌號位置·下圖爲不能前進之牌號位置·其機關上下另由崗警司其事·（心心照相館攝） 
[滬柘長途汽車公司增開龍滬專車] [  吳羽白]  
　　龍華爲滬西一小鎭以產水蜜桃擅名春二月間桃花盛放遊人絡繹於途自龍華寺開放以來香汎漸復舊觀去年最盛之日汽車之自滬上來者有五百餘輛滬杭站售去車票六千餘其盛况可以想見滬閔南柘汽車公司有鑒於斯特開龍華專車每次售小洋二角自普益習藝所之公司内出發沿新築之滬柘汽車路經斜橋至四明公所遵裏日暉橋由謹記路至龍華寺爲終點車行共約十五分時以試開不久知者無多且首站僻在地方廳故乘客不甚踴躍然此線果能繼續開行大可宣傳長途汽車之利益於一般社會因取價甚廉而龍華又爲滬人士惟一之風景瀏覽處即無乘長途汽車之興昧者得此亦躍躍欲試况與人力車同等車價而迅速則數倍之又何樂而不一試耶余以爲該公司欲求營業發達宜納余次述之三項條陳（一）宜遵電車辦法沿 
 
 

Page 24

 
 
第一萬八千零二十號;中華民國十二年 西曆一千九百二十三年四月二十八號
星期六 * *途可以上下而所經行之徑宜遵西門至斜橋西門一站宜停數分時蓋此處爲租界及城廂各處人士至龍華之要道即該各處人士之總匯處汽車經行大可吸收遊客且不至令專誠趁車者必遠赴該公司總站蓋該處甚僻也沿途可以上下則乘客使利之至可以分爲四小站總公司爲首站西門爲一站斜橋爲一站裡日暉橋爲一站謹記路口龍華路爲一站至龍華寺爲末站（二）行車宜有一定時刻今該公司之行車時刻並無一定以達某數以上之乘客即開行一次如此辦法每有多數乘客皆因不願虚擲光陰於沉悶無聊之期待中寗乘遲緩之人力車蓋天下最難堪之事無過於旅人之候車稍有旅行經騐者皆知此等苦趣故行車時刻宜有一定寗可省開班次不可誤開車時刻（三）辦事秩序不可凌亂此爲吾中國人辦事之通病該公司之執事人亦不免此弊余曾乘該車一次初至站不知何車係專開龍華詢之站役及辦事人亦瞠目無以對臨時始指定一輛及開至半途怱由車上一執事囑下車換車以至乘客無所適從其後始以兩車之乘客併爲一車雖該執事人藉口滬站車輛缺少不得不合併然辦事者之無一定秩序可見一斑矣 
[西門路政宜改良之點] [  達]  
　　滬上西門一帶居民甚衆交通亦稱便利惟道路則不甚佳地土不平淤泥堆積凡車輛行至此地皆感顛簸之患與租界相較幾不可同日語今以交通發達之華界而道路不加以整頓在外人目中固不雅瞻即吾華人亦感種種不便是誠不可不亟改良也茲將改良之點略陳於下以促關心路政者注意焉 
　　（一）方浜橋至老西門一段車輛最多行人甚衆此處道路急宜舖平勿使有高低不平之處 
　　（二）西門一帶晴天灰塵甚多一經車輛駛過灰土飛揚迷人眼目宜常有噴水車灑除之 
　　（三）一遇陰天則水塘遍地淤泥堆積行人步履維艱亟宜建設石子路以免此患 
　　（四）由老西門至小西門一帶馬路中間車輛甚多而兩旁之水門汀堦沿甚稀即有者亦不甚寬蓋因居民房屋多外邊不設堦沿耳以致行人多行於路中殊不甚妥宜設法將路旁已有堦沿者改寬無堦沿者亟建造之 
紀事 
[引翔港業户反對築路]  
　　引翔港鄉於去秋由副董王銓運建議興築馬路激成反對風潮迄今尙未妥恊已誌上星期二本報前日各業户具呈縣公署云（上略）去歲秋王銓運接任副經董後借交通便利爲名遽行築路政策事前並未與各圖董保集議事後亦未與各圖業户妥商揑詞朦報任意開工竟將民等全家生命所靠之良田盡行衝破迫太倉縣道籌備經年徒以公欵難籌興工尙需時日縣屬毛市鄉離城十三里本屬北鄉孔道日久侵削逼仄不堪近由本鄉紳董籌欵興修分東西南北四道共長一百二十餘里合計築路建橋兩項需費二萬餘金業經籌有辦法先於本月二日實行興工其入城一線兩月後即可通車開工之日行政官廳均親臨行禮因攝影以留紀念圖中自右而左爲工程長吳君伯勛縣議員顧君希文鄉農會長李君式實業科長蔣君育仁縣警佐楊君俊丞縣知事廖君麓樵第一警察分所警佐錢君衛三勸業委員聞君冠塵市總董錢君復三鄉董顧君渭侯監工員楊君選衡副董章君子華省議會議員兼里道籌備處主任許君九疇 
不得已奔走呼號於各圖董保間責問僉云並未預聞其事旋由各圖董聯名禀呈鈞座一致否認在案是王銓運之武斷横行已可槪見荷蒙訓令體恤下情勘丈給價仰見周而且至乃王銓運欲猶未遂心起不良援照軍工路陳例給價殊不知當時開築軍工路大半本屬官塘放寬加高雖有擴展農田均係偏僻之處價額稍賤非三五圖中心之良田所可比擬地點懸殊價値自異古聖有言物之不齊物之情也其田價之不同亦猶是耳今再以受害之苦衷歷陳於鈞座之前㈠吾鄉田畝即在卑僻之處第畝已値百元以外現被路綫經過均屬高阜良田其價値更屬昂貴今爲劃充馬路每畝僅給洋五十元未免相去太鉅㈠民等藉以租產耕種爲業日用所需全賴田禾之收入凡遇歉收入不敷出往往藉此田單向親友處稱貸照市値價銀每畝總可抵百元以外今將是項田畝劃充馬路索債者日逼而來苦以給價五十元歸償本尙不足而况息乎領則受負債之累不領面犯抗令之條進退爲難天下斷無有如此不平之法律㈠民等靠祖遺產業一畝半畝者亦屬不鮮當此生活程度日高之時人口繁多已屬難乎爲繼一遇事故每將田單抵押於外俟一年耕作有餘償息以待今被劃充馬路僅給價洋五十元須繳單截角方能具領勢必向債主相商同時領價其所領之價總爲債主所得不問可知果爾田充馬路價歸債主民等全家何以爲生不將行乞乎即此數端已覺不可設想以外之因是而發生糾葛者更難枚舉名爲善政實爲民累此次築路不徵同意獨斷獨行難保其無復萌故志將來貽害地方實非淺鮮爲此瀝陳苦衷請求縣長鑒核恩賜迅將王銓運撤委杜絕後患民等願將路價一律捐輸以保路權而昭公允實爲德便云云 
[汽車公司催繳股欵] [  湄]  
　　江北長途汽車公司童事會查前次議决添股十萬元除舊股東攤認半數外另招新股半數刻以新股五萬業經滿額而舊股東承認之股欵大半未繳致進行方面頗多掣肘特函催舊股東刻期繳納云 
[興築浦六長途汽車] [  蔣名]  
　　六合西北界安徽東界揚州商臨浦口南京每年出產以米麥雜糧爲大宗輸運出入全賴以滁河即安徽南境所產米茶亦多取道於此然當夏冬二季則受河水過大或過小之影響所有輪船皆不能開行全賴民船爲之輸運一遇逆風交通更爲不便商民旅客苦之去歲杪有某長途汽車公司派員來六與浦六紳董接洽建築浦六長途汽車本地紳商頗爲讚成已於去歲測量繪圖聞現已招股着手進行矣該路路程計六十里沿途經過上馬頭葛塘集等處云 
灜聞 
[美汽車家漫游記]  
　　皮佛立奇將軍之日記（ＣａｐｔａｉｎＶｉｃｔｏｒＢｅｖｅｒｉｄｇｅ）美國支加哥城每日在街道來往之汽車約計之凡三萬七千輛此該城警務總巡費氏之語也驟聞之頗以爲誇誕然曾游是地者或將謂費氏之說猶未能盡其眞相支加哥固如是而其他國中之各大城市何獨不如是當地隨處頗多寄車房每月取費若干營斯業者盈餘甚豐云 
　　按諸美國律法車駐道中不得過三十分鐘巧於規避者令司機人於每半小時内將車開駛十尺或前或後並有繞路角一週即路警見之亦不能以違法拘執之此外並有賄賂路警以謀方便是爲手續之最簡捷了當者 
　　美人習尙親友有用汽車爲酬贈之品而尤以運動比賽獲錦標者每易獲此種珍貴禮物年來棒球及游泳著名人物所置汽車爲親友所贈者什之八九一月前賈蘭德女士獲一九二二年全國婦女打球錦標親友羣爲道賀揆之往例花籃爲最適當之祝賀物而今日賈氏所得者竟爲麥赛跑車一輛美國汽車事業之發展此亦一證也 
　　余曩曾登報出售某車翌日得就詢函件頗夥一信措辭奇特余乃覆書囑其面晤其人應召至和藹可親殷勤與我握手因詢售車事曰出售汽車計無乃太左吾有良法其所入且可三四倍於變賣之價法爲先將汽車保險一面將該車移置秘密處所拆卸車中機件另星售出一面向保險行追付賠欵綜計所獲不將數倍於是乎聆其言論始恍然知其命意所在叱之使去然余未嘗不嘆其處心積慮狡詐乃至於若是也 
 
 
