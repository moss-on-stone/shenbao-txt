# 1903 - 246 - 4910917

 

Page 1

 
 
[新印歴代史事政治論] [  點石齋啓]  
　　是書集直今論史之作多至五百種如王夫之　通　論沙張白讀史大略之類悉數採人無一遺漏其中更有不經見之書如明刻于愼行　史漫錄王榖讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以時代　　史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[重印十三經注疏○五經備旨○十七史商搉出售] [  點石齋啓]  
　　自來詁經解經之莫詳于十三經注疏一書其次若五經備旨則疏解五經語意雖各樹一幟而其閛發精義類皆詳盡無遺本齋前將此二書營校精詳悉心石印以惠士林海内風行早已不歴而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意請求茲亦用頭等潔白連史紙印成每部定價洋銀五角卽日出售 
[論各省興辦警察事]  
　　中國初無所謂警察也從前各州縣遇有應拿應緝之犯類皆責成差捕及馬快等人爲差捕及馬快者亦自知惟以緝捕盜賊爲事此外則不敢與聞蓋若輩狐假虎威魚肉良民是其長技故除本官出票飭拘外餘人皆不得要拿杜漸防微用意固甚深遠其在省會及通商大埠地方遼闊事務殷繁或按叚設立巡防局以助地方官耳目所不及不必冬令而後舉知然爲委員者旣視爲例差若何巡緝之方毫不措意上憲亦視爲調劑閒員之舉得失皆無與考成故除令各巡勇每夜排隊出巡虚應故事外從未嘗以戢奸禁暴爲心間有能破獲一二偷兒卽已盡其能事問有隨處梭巡留心偵緝如租界探捕之有犯必獲有獲必懲者乎無有也夫國家不惜帑項養此差捕馬快以戢宵小不足又佐以巡勇所以爲安良除暴計者責望不可謂不殷矣乃膺是役者玩日愒月游手好閒曾不稍奏安靖地方之效是豈用人之不當使然歟殆亦立　之未善有以致之耳近者朝廷有見於上特仿日本巡警章程舉行警察籌經費募勇丁某也爲總辦某也爲會辦某也爲提調各直省次第開辦風發雲起規模務極崇閎其他昭然在人耳目間者若江蘇之鎭江安徽之蕪湖浙江之寗波江西之九江等處皆已規畫井井布置秩然出其塗者惟見巡勇身穿號衣手持木棍街頭植立無間盺宵有警亦吹號呌召他勇助之務使犯者無右逃逸一切皆仿租界捕房章程辦理宜乎界内流氓賭棍以及訛詐拐騙之徒皆將聞風遠颺不復敢肆行無忌矣不意自開辦以迄今日屈指已閱半年餘所費資財不知凡幾而何處曾破巨案何處能獲强梁令人稱道巡勇之力而羣傾警察局之功者則獲　能所見此其故何　　　　　　　而知有治法無治人其弊固與無法同當軸者不可不及早整頓也夫租界之有捕房不論爲英爲美爲法爲各國公共之地大坻每一處皆立事捕頭凡是處包探巡捕皆歸其管轄雖未必一律公正無私要皆由平日　傾從公用能以次陞傳故探捕皆有所忌憚不敢稍肆斯蒙而於所獲之人應押應襗應交保胸中亦自有權衡未聞有藉以舞弊索賄者此租界捕房之所以人無問言也若南市捕房種種辦法創自蔡和甫星使備兵海上時星使深悉曾𨽻英籍之華人王經� 
年曾在香港練習捕務特招之使爲捕頭主持其事初時寄居彼處者頗覺相安迨王經年應直隷總督袁慰庭宮保之召赴保定興辦警察南市捕務遂不可問至今年而革捕犯案被逃而不復追查矣銅圓被搜暫留而忽報失竊矣甚至近日捕房中華捕被竊之案層見疉出虎兕出樿是誰之過以視租界各捕房豈可同日而語哉夫同一捕房也西人治之其效如彼華人督之其弊至此然則邇來各處之辦警察者不從此可知其要領歟或謂南市捕房因用華人爲捕頭致招物議若警察則除直隷必招王經年管理外餘皆督以委員似各種弊端可以無慮不知近日委員之不肖正與華人之爲捕頭相將試觀彼膺巡局之差者官雖小固規然身居民上者也乃自得差委巡緝之事絶不念及惟境内如有人欲送一案欲辦一人必先獻若干金多者十餘元少者四五元笞之枷之無不惟命是聽否則卽或送一竊犯到局亦必託故推諉不肯遽收彼辦巡防者旣比比皆是矣曾是辦警察可使革面洗心乎則甚矣得人則一捕頭理之自能有效委員坐觀其成可也不得人則雖易捕頭而處之臨以委員名異實同於事終無所濟也嗚呼袁宮保籌辦警察而必委之於王經年一人殆深知此意也矣 
[法申前約]  
　　香港孖刺報云聞駐京法國公使向清廷究問前任廣西巡撫王之春所批准與法人之利益接任之官是否照辦外務部答以且待細查然後作覆 
[西省捷音]  
　　廣東訪事人云日前聞省中得有粤西軍報謂粤督岑雲帥與馮萃亭宮保剿辦西匪頗爲得手匪等敗續陣斃者約有三千人 
[軍容甚盛]  
　　廣西訪事人云此次雲帥丁征其徴調之兵除兩廣外若兩江若兩湖若四川若雲南若福建莫不恊兵恊餉調撥兵船西匪之猖獗於此可見今者大兵已陸續而至想以雲帥之烕更竭九省之力當不難一鼓蕩平也 
[惠州匪耗]  
　　廣東訪事人云七月初五日晚惠州水東街出有鉅劫案堂夜十一點鐘有大夥强盜百餘人先將練勇軍械奪去弊并勇一名傷勇七名計劫掠銀號三家一名恕安一名惠豐一名駿興并連劫利棧銅錢店天和堂藥材店失贓逾萬各匪直至兩點鐘始從容而去翌日各街以兵勇近在咫尺竟不赴救人心大爲不平遂一律罷市噫惠州方辦清鄉而府縣兩城尙出此種鉅案遑問村落哉 
[委解軍裝]  
　　福州訪事人云廣西匪亂未平軍需孔亟粤督岑雲帥札飭廣東善後局委員陳紐雲大令來閩請領洋槍子藥彈前赴潯州接濟現　兼署督憲崇佑帥飭軍裝局將洋槍砲子等件共三千餘件點交外并委候補知 
 
 

Page 2

 
 
縣姜國梁丁惠釗二君押解於本月十一日午後由馬江輪船赴粤 
[澄海董大令札看守起撈寰泰兵輪札]  
　　廣東訪事人云寰泰兵船沈没後日前由潮州府澄海縣董大令飭看守起撈照料其文云爲札飭協同看守起撈照料事現奉道憲褚札開光緒二十九年七月初六日奉督撫憲札開南洋寰泰兵船在汕頭附近海面被英商昌興公司印度皇后輪船碰沉計溺斃管駕水勇共十三人全船及軍火共二千一百八十七箱槪行沉没應由道會同潮海關稅務司設法起撈以免沿海漁户人等私撈濟匪撈出之後卽就近知會汕頭英國領事官公同騐明數目及有無損失潮壞分别登記選擇妥地暫行存　其打撈經費俟由南洋大臣札飭江海關道會商駐滬英總領事官定案後彚向英商昌興公司照數索賠一面仍由道飛飭地方文武多派勇役前往梭巡看守勿任匪徒私撈及將桅桿偷砍以致無踨可尋除札潮海關稅務司遵照並派廣金兵輪前往帮同料　外札道遵照辦理等因計黏抄軍火清單轉行下縣奉此查本案先奉督憲曁道憲電檄當卽簽差移行馳往看守設法打撈一面親詣汕頭會商潮海關稅務司雇輪駛往查審寰泰兵船在惠來縣屬石碑山燈塔東四十五里之海面碰沉中桅露出水面尙有二丈餘先後電禀督憲曁隨同道憲連日查辦並會恊同廣金輪船李管駕超元看守打撈一面懸賞救撈具文禀報列憲各在案兹奉前因並又奉派陳統領廷威吳管帶嘉法乘坐廣玉兵輪于初八日到汕經九龍稅務司派有能下水打撈之華人兩名附搭前來設法起撈除簽差移管並札飭鮀浦巡檢前往恊同辦理墍函致洋務局一體照料外合亟札飭到該管帶卽便遵照會同鮀浦司督帶縣差弓役團勇親身馳詣該處或卽附金山江東輪船及廣金廣玉等兵輪前往恊同看守照料起撈需用大小民船隨時封雇應用並騐明撈起軍火各物數目以及有無損失潮壤分别登計妥爲擇地存儲仍將起撈情形並開列撈起軍火等物清摺禀覆赴縣以憑核報毋稍泄延切切特札計黏奉行軍火清單一張管帶寰泰練船花翎補用都司祁鳳儀謹將卑船運到各項槍子藥名目件數繕具淸摺恭呈憲鑒計開無烟槍彈訂裝一百箱共十萬顆毛瑟槍四十二箱共一千枝快槍二十五箱共五百枝馬槍五箱共五十枝砲軍六箱車輪六箱車轅三箱車軸二箱砲彈六箱零件三箱皮帶十箱砲架上截六箱馬鞍十二箱皮件二十八箱十響毛瑟槍彈一千箱共一百萬顆毛瑟槍無烟藥鋼頭彈五百五十箱共五十五萬顆五生七砲開花彈二十箱共六百枝又碰火三箱共六百枝又底火一箱共六百枝又銅殻千二百箱共六百枝無烟砲藥共二箱六百出黑炸藥二箱共六百出盖銅殻　餅一箱共一千二百片手板裝藥器一箱計一副無烟槍藥一百箱共五十磅新毛瑟兵槍二十五箱共五百枝新毛瑟槍子二百箱共二十萬顆五件頭皮件十箱共百副以上共計大小二千一百八十七箱 
[整頓武備]  
　　金陵訪事人云兩江總督兼南洋大臣魏午莊制軍經武整軍不遺餘力邇緣上江上下匪黨甚多亟宜密設防閒始足以杜亂萌而寒匪瞻查得南洋兵艦存者寥寥且損壞不堪難資防範爰飭各兵艦駛赴申江估勘以備興修並添委候補郎中張正郎通典爲兩江營務庭正辦委員藉資臂助似此大加整頓南洋武備庶幾有起色乎 
[方伯違和]  
　　金陵訪事人云新任江寗藩司黃花農方伯下車伊始政體已小有違和邇又感冐風寒益形不豫日前遣丁詣督轅禀請病假所屬官吏踵門禀安和緩之流駢肩錯趾參苓迭進一時尙未奏功是以方召新猷迄未見及鋒而試然吉人天相想轉瞬間二豎卽可告退也 
[赴任述聞]  
　　福州訪事人云新簡閩浙總督李勉林制軍函致周子迪方伯稱仲秋時當可赴閩果如此則接篆之期卽在指顧間矣 
[廉訪過潤]  
　　鎮江訪事人云前任淮揚海道升授湖南按察使司沈愛蒼廉訪瑜慶交卸道篆後起節南下七月十五日道出鎮江泊於皇華亭碼頭鎭郡各官均往迎迓旋卽解攬赴姑蘇公幹然後繞道滬江附輪船航海北上入都陛見 
[訪拿述聞]  
　　揚州訪事人云客有從袁公浦來者稱山陽縣署司事某甲因收取房捐激成衆怒闔城罷市并將甲之房屋及衣飾等全行擊毁衆怒猶未息復至漕督衙門呈控此夏間事也聞上憲以房捐係爲賠償新欵奏明開辦各處均已遵行彼處豈能獨免皆由地方用人不當以致激成事端除將文武各員分别記過摘頂外日前又札飭將某甲赶卽訪拿到案聽候訊辦云 
[白門考市]  
　　金陵訪事人云江蘇提督學政李蔭墀宗師科試寗屬業已竣事兹定於月之望日取齊蘇省各生考錄遺才安徽提督學院綿宗師亦已於十三日抵省刻下兩江士子霧集雲屯附近貢院曁上下江考棚各民房假寓考生幾有在坑滿坑在谷滿谷之勢東牌樓一帶考店林立視往屆尤多日前江督魏制軍已飭龔二尹鳳藻吳千戎連喜馳赴清江迎接楊紹兩主司文旆 
[時症流行]  
　　金陵訪事人云此間自夏徂秋倐暑倐涼天氣不正自七月上浣以後時症大作遠近傳染幾無一家不有病人一家中有一病人傳遍全家十人中能有不病者二三人卽屬幸事病情如出一轍始則手足酸痛頭眩目昏繼則熱勢更增異常痛楚後則頭面肢體一律發出瘀點紅則三日卽消不藥可愈紫則非藥不愈黑色較爲難治尙非死症然用藥錯悞亦有喪命者較之去歲之　羅痧其險易蓋不可以道里計矣 
[狂風覆舟]  
　　宜昌訪事人云六月二十九日午後天氣酷熱忽風雨骤至江中往來各船斷纜走錨不可勝計有某姓船一家七口同時覆溺無一免者又有一船由西壩流至寳塔河船上人狂呼救命適遇關上某西人之遊船急爲設法救出男婦三名口送之回家○上月二十七日某輪船駛抵南門外大阪碼頭挑夫某甲躍登船上爭攬生涯一失足遽墮波心轉瞬已無蹝跡二十八日午前又有某姓學徒淹斃輪船之側亦可慘矣 
[閩省官場紀事]  
　　福州訪事人云福州督中協曹協戎春發現奉調署順昌恊所遺督中協篆則委城守協謝鎮戎國恩署理遞遺福州城守協缺委福州城守王參戎書選兼理○厦防同知黎伯鄂太守卸事後經手各欵業已掃數解清聞宦　羞涩入京引見之欵尙須籌畫故一時尙未能起程○前督辦省中河工清道總局委員閔笛颿别駕因案去差後辦理者均不能及别駕之善聞前日西門關外官河失修已久亟須開濬上憲又委别駕會同舒少卿明府前往估勘以專責成想别駕輕就熟當不負上台之委任也○福州緝捕局彭别駕訪悉臬署書辦之孒某甲年甫弱冠輒敢率衆持刀傷人飭拿到案重責千下發縣管押懲辦聞者快之 
[鎭江官場紀事]  
　　鎮江訪事人云常鎭通海道兼鎭江關監督郭月樓觀察近因沿江一帶梟匪蠢動深恐闌入本境滋蔓難圖特咨商 
 
 

Page 3

 
 
南洋續備護軍副四旗分統徐瀚臣軍門及南洋續備新湘全軍統領錢琴齋觀察恊力嚴防並添派員弁帶領勇丁日夕周歴城鄉各處嚴密稽查如遇有形跡可疑及恃强滋事卽拘拿訊辦誠保衛閭閻之善政也○日前署丹徒縣洪鷺汀大令政躬小有不豫想吉人天相不日卽占勿葉之爻矣○前者督撫憲曾行文沿江各屬文武各員嚴拿長江梟魁曾國漳縣賞洋銀三千元志在必獲常鎮通海道兼鎭江關監督郭月樓觀察仰體憲意飛札所屬各府州縣及水陸各防營一體查拿盖京官樣文章不得不爾也 
[南徐攬勝]  
　　鎮江訪事人云前者鎭郡當道各員曾奉上憲札飭仿照日本章程將保甲攺爲警察嗣以當事頗費躊躇需欵較鉅籌措維艱大約開辦之期尚需時日也○此間自六月下旬以後晴少雨多兼之江潮盛漲江北都天廟一帶圩工殊爲吃緊說者謂此後圩水若再添一二尺恐農民皆患其魚矣○江南全看天主教主教姚大司牧宗李由滬江乘太古洋行鄱陽輪船溯江而上七月十二日駛抵京江下椗後鎮江天主堂司鐸施方禮君及租界總巡周錦堂恊戎洋務局委員邵虎伯直剌咸登舟迎謁大司牧接見之餘舍舟登岸詣洋馬路天主堂暫駐行旌旋命駕至租界一帶閒遊常鎭通海道兼鎭江關監督郭月樓觀察知之特飭協戎親帶勇丁隨往保護聞小作勾留卽須馳赴揚州淮安徐州三府所屬稽查教務觀察遂先期飛札各地方官各營汛弁於大司牧過境時一體妥爲保護○常鎭通海道兼鎭江關監督郭月樓觀察近因六合骨河一帶水勢甚漲小輪船往來冲激東西隄岸危險異常爰函致鎭江關稅務司雷樂石君轉飭各小輪船局暫停十日以保圩隄 
[黃山夕照]  
　　安慶訪事人云本月某日城北俸姓家所雇之童赴飮馬塘汲水時天氣炎熱童遂解衣磅礴入水洗澡藉豁塵襟不意一轉側間竟占滅頂俸憐之助以洋銀二十元備棺收殮狎水者可不戒哉○四牌樓左近張恒泰紙坊學徒某甲以細故爭執服毒斃命甲父母卽大興問罪之師後經魯仲連其人一再調停令坊主出洋銀一百六十元爲甲殮埋之費其事遂寢 
[星軺蒞滬]  
　　新簡出使日本大臣楊星垣星使入都陛見旋卽請訓乘某輪船南下昨日抵滬上海縣汪瑶庭大令聞知前往迎謁聞星使小作勾留卽當秉節赴日 
[監司謁客]  
　　前日午後新簡廣東臬司吳廉訪引孫乘四輪馬車至美界揚子路碼頭駐滬日本總領事署拜會小田切君茗談片刻然後握手而别 
[廉訪過滬]  
　　新授直隷臬司前署江西督糧道寳廉訪芬交卸糧篆後昨乘招商局江永輪船抵滬暫駐英租界長發客棧聞勾留數日卽須北上也 
[教育得人]  
　　美國進士李佳白先生今春假六馬路格致書院開辦尙賢普通學堂課以中外實學一時豪傑之遊於門者莫不有化雨春風之頌兹定於七月二十日開館重振董帷牗啓後進惟以堂事紛繁恐不克親授功課使委之華教習則不免負諸生殷殷向學之心因特聘英國名士裴義理先生爲總教習挨班教授務使來學者音正課勤程功甚速聞裴君幼肄業於倫敦大學堂有神駒之譽卒業後周游列國聞見尤宏旅居中國有年曾充北京大學堂英文教習爲人和易善教循循他日誘掖俊髦當必不少也 
[潔治街道]  
　　保甲總巡朱森庭明府自兼辦清道局務後親赴城廂内外遍歴稽查昨日淸晨九點鐘時巡至小東門外陸家石橋見有小販顧阿新曹錦泉將茭白壳堆積街道因卽拘局訊明飭各責四十板枷號七天又船牙顧阿榮承裝垃圾船遲延不到命提至案判責一百板枷號十天並飭十六鋪地甲將沿城一帶堆積垃圾之處每日押令挑夫打掃淸潔 
[再停讞政]  
　　昨日爲法租界公廨訊案之期緣法總領署費繙譯清恙未痊飭丁咨照捕房並函知讞員魏蒓塢大令再停讞政一期 
[懲責賭徒]  
　　昨日保甲總巡朱森庭明府巡查至大東門外恒生碼頭見有無業游民多人在街擺設賭攤立卽飭差拘拿各賭徒均飛步而遹祗拘獲李桂生一名帶局研訊命責一百板枷號一月發十六鋪小衆 
[研訊縱火案]  
　　英界捕房前延律師高易瓊師投英美租界會審公廨控北河南路第二百零十號譚葆華店屢次失愼恐店主譚兆淮� 
與夥鄭心恒有縱火圖賠保險銀兩經讞員孫建臣直剌會同英總領事署繙譯迪比南君訊供飭候會勘再核直刺與迪君會勘後訂於前日午後復訊瓊律師稱垷在人證已齊請堂上研訊被告所延之呫律師傳詢蔡富全供在第二百零九號周阿炳所開之錦順飯店爲學徒是夜洞口有火引進柴卽燃著當卽喊同店中人取水救熄店内向用荳油且係現買並無存儲飯店收市時由店中人將灶火撲熄迨第二次火發眼見洞口伸進一手手中尙夾火煤又復取水救熄當卽囑夥至譚店敲門無人答應古律師問手有多大答似小孩之手又問灶間内各火俱熄安能見手之大小答稱第三次火發時店中人已將燈點起是以得見又問天明時後披曬臺上有人走過否答見有兩粤人走過又問一切前後各情起案之先有人教供否答無人教供求察又傳周阿炳供稱江灣人在北河南路開設錦順飯店雇夥並學徒十一人在店住宿惟小的宿於家中是夜第一次火起小的得信到店業已救熄卽回家中古律師問爾店曾保火險否答前後保銀七百兩嗣保險行内見儲柴甚多於西歴五月分將保險單註銷退保店内屢次火起將蘆柴搬過查見墻上有一小洞並遺有紙煤在地方知是鄰居所爲迨到二三次火起救熄後卽報捕房派控查察小的店内火燭最愼屢次失愼均從洞内引進叩求明察傳訊錢錫寳供在錦順飯店爲夥是夜聞蔡富全聲喊救火當卽取水救熄數次均在蘆柴堆處將柴搬開見墻有一小洞尙有火油浸透之紙煤在洞學徒在旁看守見有一手將火送進救熄後卽至譚葆華店中推門無人答應查伊店保有火險顯有情弊餘供與蔡富全同傳訊盧富先供在錦順飯店爲庖丁餘供相同古律師復稱查該飯店各入口供雖同一轍然不能指實諒堂上必不相信兹本律師代譚所邀見證均係極體面之商人及保險西人亦已到案請爲傳訊老公茂西人供商人承保火險查譚店來保火險先係譚以生出名來保貨物衣服生財共銀五百兩嗣因代售嗎非加保銀三百兩共銀八百兩是夜火起後七十二號西探依的來商人處說係譚縱火圖賠唆使商人控告商人以譚所保之數與伊店貨物衣服估計以多保少况查譚人甚規矩所以不願控告請察西探稱曾經延上海最著名之估價西人至譚店估物共値價銀七百餘兩之譜顯見以少保多請察旋有陳鶴樵投案稱尙在太古洋行充副買辦已歴多年與譚相識最久知其家道殷實今正月間譚携眷來申時有規銀三千兩存在本行有摺可憑嗣因先後取用及因此案保銀支取外尙存銀九百兩縱火圖賠係無資本之人所爲譚旣有銀决無縱火情事請察古律師復稱縱火圖賠係乏資本之人今譚家道殷實且有存銀欵項縱火有何益處容再邀老公茂等處買辦亦願投案作証縱火一層不辨自明兩造律師分辯良久時已下午不及傳訊直剌商之迪君判各退去本訂於昨晨十點鐘會訊定讞迪君見直刺精神委頓遂攺訂今日午後兩點鐘復訊察斷 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴辦門丁]  
　　紹興訪事人云諸曁地方俗尙强悍尤以同山二十圖邊壽等村爲甚每喜集衆鬭毆甚至時有閙　　前年一日内突毁教堂等屋四十餘所邑候因之撤任者五人旋由紳土等自向教士理明認賠出具五年内如有閙教願爲擔認之結方始了案旋經紳等分往各鄉勸導近果相安刻由天主教士查得尙有前案未清之餘欵應須追究故張子厚大令飭傳列名滋事案内諸人之親族家長到署押令分繳以便轉交教堂結清前案免再紏葛詎料門丁杜某藉端向衆需索當被大令知悉勃然震怒立卽將杜嚴責革逐押解出境不准逗留聞者咸嚴大令之不存私見 
[醫生狡獪]  
　　松江訪事人云東北鄉效河浜醫生朱某以盤剝起家富有資財鄰人某甲向借若干朱屢索不還乃設計誘甲至家逼寫售田文契甲無可如何一一惟命黎明始縱之歸甲入城告之某紳紳大怒欲將朱送辦經人緩頰令甲還錢朱亦還田其事始寢 
[鷺島秋雲]  
　　厦門訪事人云本月初二日鳴福堂妓院中狎客某甲被人刃斃一案嗣悉甲姓林名秉治前與兇手某乙同在某營當練勇嗣以滋事被革逗遛厦地日似酗酒訛詐爲生此次乙向甲借貸不遂所欲啣恨甚深是日偵知甲在是處糾集羽黨懷刃入室見甲正在吞雲吐霧揮刃便砍甲受傷甚重立時倒地旋卽殞命乙等卽乘間而逃當由龜奴投報厦防廳署次日清晨乙欲乘小輪船赴泉州被差擒獲解回廳署廳尊鄭司馬提訊之下供出同黨六人隨命釘鐐收禁一面簽差嚴拿同黨冉行核辦○局口街某丙設攤販售花生藉資餬口日前某丁向購四文丙以小錢過半堅令調换丁不允致相口角丁大怒遽以拳足從事傷内要害立時殞命當報厦防廳鄭司馬騐明飭差緝拿兇手然聞丁已乘某輪船出洋逃逸恐獲案懲辦尙未可期諸旦暮間也○厦門歌妓自經厦防廳鄭司馬從嚴禁止以來若輩無可謀生日抱琵琶沿街度曲略博纒頭之錦冀得殘喘苟延不意日前某妓行至本廳口左近突遇匪徒六七人要截於路將其所帶小銀錢十五故連琵琶一張攫之而去閒花零落復遭風雨摧殘有情人見之能無扼腕不置 
[上海縣署瑣案]  
　　徐菊卿控妹夫吳勤舟攫銀逞兇吳亦控徐吞没借欵一案前晚縣主汪瑶庭大令提訊徐供小的在本城陳市安橋開源順錢莊事緣母親病故吳恃無左証妄稱存有欵項憑空索取前蒙訊斷吳復敢唆使胞妹來店吵閙將櫃上所收洋銀攫取抛散並糾人將小的毆傷求恩究辦吳供妻子未嫁時蓄有制錢八百千由岳母經手借與陳姓有方單作抵迨後妻子過門陳又來加借錢四百千此係小的之欵今被徐與陳說合私將此欵收回悉數吞没反揑情誣控尙求明察大令問吳曰憑據何不呈案答稱已被徐騙去所有小的之四百千血本務求究追徐堅不承認徐妻王氏挺身上堂代夫辯白大令喝差拉下毋許羅唣隨令將徐掌頰五十下一併斥退○去冬王春生被毆身死一案兇手日久未獲近始由英美租界公堂拘獲兇犯小連生卽李連生移送到縣前晚大令提訊李供小的係江北某邑人向在滬上工作度日與王春生素不相識從無口角安有帮兇之事求察大令以共刁賴喝責二百板仍不供認著收押所再行研訊○紹興人徐三五向以收買紙錠灰爲業前因同業翁茂芝有違章情事糾領陳念二陳長生向論被翁毆傷斃命報經大令騐明日前提到翁弟茂金當晚大令研訊有毛小中者投案供稱小的曾將樓面餘屋轉租與翁茂芝至徐三五因何向翁尋釁致成命案時値小的出外不知細情求鑒翁茂金供小的與徐同業與茂芝是昆季行吾業定章每年五月至七月皆回籍耕種不得再收錠灰茂芝不遵此章私自收買被徐糾人毆擊不知如何徐竟因此殞命今胞兄茂金逃匿何處小的實未與聞陳念二陳長生同供與徐同業向章五七月停收錠灰翁茂芝私收違章是以由徐邀小的等向之理論及至翁處徐先登樓小的等祗在樓下守候致被翁茂芝將徐毆斃求鑒大令判毛與兩陳及翁茂金一併交保俟移交英法公廨恊緝翁茂芝到案訊辦 
[上海巡局瑣案]  
　　昨日萬裕碼頭義茂隆花衣行執事葉永煜投二十三七鋪巡防局控駁船户陸野南藏匿油蓬請爲追究局員韓仲甫二尹飭地甲傳陸至案澈底根究○前日江北人朱阿珍投浦東保甲總巡局控同業王三吳大行船不愼將伊所駕之酒船撞壞請爲訊斷總巡謝岳松明府傳集一干人至案研訊王等供稱風逆潮急以致撞及朱船初非有意求鑒明府勸朱認虧諭王吳二人略償修葺之費各具遵斷切結而退○前晚浦東保甲總巡謝岳松明府巡夜至中途拘獲積竊喬長生孫阿福兩名帶案研訊供認行竊火油池左近某姓家衣服等物明府判各責六百板候移送攺過所禁押一年 
[英美租界公堂瑣案]  
　　包探倪順泉解陳晉法至案禀稱此人在日本某婦處服役前日失竊衣物查無外竊入内報由小的拿獲送請究辦讞員孫建臣直刺商之英總領事署翟繙譯判笞責二百板枷號一月期滿之後發押捕房半年○小車夫姚烏洪朱洪福串竊工部局鋪路石子由包探倪順泉獲案送請懲辦直刺判各枷號一禮拜發竊石子處示衆○許明郎掩入魏生海家行竊衣被等物報同包探沈阿岳獲案請懲直刺判責二百板 
[法租界捕房紀事]  
　　腐敗牛肉不准携入租界歴經示禁在案昨有甲乙丙三車夫裝載此項牛肉行經法界爲巡街捕所見一并拘入捕房捕頭命押候堂期解請讞員魏蒓塢大令究辦○流氓王金才又名杏生本年三月間向朱新海拆梢訛詐大令判枷二個月責五百板發攺過所監禁三個月兹已滿期昨日送回捕房捕頭命押候解送公堂請讞員魏大令核示○偷兒沈某昨日在法大馬路行竊鐵鏟一柄當塲拘獲送入捕房捕頭命押候解請魏大令懲辦 
[美租界捕房紀事]  
　　前晚粤人吳某在滬北唐家弄與同鄉某甲口角互毆甲突出利刃向吳肩背亂刺吳痛極狂呼甲見勢不佳當卽逃去後經某號華捕所見將吳帶入捕房捕頭見甲傷勢屬實令送同仁醫院醫治並派包探前往將甲拘獲轉解公堂禀請讞員孫建臣直刺懲辦○昨日午前某貨車行經北河南路將江北人劉阿二小車撞倒吳扭貨車夫至捕房捕頭令償修費洋銀若干從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
[直隷總督袁奏揀員請補選缺知縣摺二十六日]  
　　太子少保北洋大臣直隷總督臣袁世凱跪奏爲揀員請補知縣選缺以資治理恭摺仰祈聖鑒事竊查新城縣知縣謝愷調補雄縣知縣經部覆准應以光緖二十八年十二月二十二日接到部文之日作爲開缺日期歸十二月分截缺是月僅止一缺毋庸掣籖應卽照例選請補查定例人地不宜撤回另補之員仍由該督撫察看候補裁缺卽用三項無人准酌量補用等語今新城縣　縣一缺並無坐補原缺及裁缺卽用等項人員自應在於另補班内酌量請補兹據藩司周浩陞任臬司楊士驤查有撤回另補知縣鄭輔堪以請補會詳請奏前來臣查鄭輔年五十一歲河南祥符縣舉人由保與選用知縣因鄭工合龍出力保俟選知縣後以直隷州知府在任候補選授香河縣知縣光緖二十三年四月初八日到任因人地不宜奏請開缺另補二十七年八月初八日奉硃批著照所請吏部知道欽此應以是年八月二十一日作爲到省日期該員妥實詳明究心吏治以之請補新城縣知縣選授與例相符人地亦屬相宜合無仰懇天恩准以另補知縣鄭輔補授新城縣知縣員缺實於吏治有裨如蒙俞允該員銜缺相當毋庸送部引見除將該員履歴清册咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
[奉天府尹玉奏交卸篆務起程入觐摺二十七日]  
　　奴才玉恒跪奏爲恭報交卸尹篆起程日期恭摺仰祈聖鑒事竊奴才前因三年任滿籲請陛見於光緖二十九年五月十六日具摺在案閏五月一十一日差弁齎回原摺奉硃批著來見欽此跪讀之下欽感莫名當將任内經手事件料理清楚於六月十五日謹遵　旨將印信文卷等件循例派員移交奉天驛巡道志彭接收暫行護理奴才交卸後於本月二十四日束裝起程叩觐天颜跪聆聖訓所有奴才交卸尹篆起程日期理合恭摺具奏伏乞皇太后皇上聖鑒謹奏奉硃批知道了欽此 
[直𨽻布政使楊奏報接篆任事並謝恩摺二十八日]  
　　頭品頂戴調直隸布政使臣楊士驤跪奏爲恭報微臣接印日期叩謝天恩仰祈聖鑒事竊臣於本月初六日初十日疉奉諭旨補授江西布政使調補直隸布政使當卽具摺謝恩籲請陛見奉硃批毋庸來見欽此兹於二十四日由調任布政使周浩將藩司印信文卷委員齎送前來臣卽於是日恭設香案望闕叩頭謝恩祇領任事伏念臣備員近甸歴踐外台溯頻岩之遞遷愧片長之未效復蒙轉簡晉筦藩條首自京師愈懍承宣之重中書行省敢云敷布之優當朝廷振興爲治之初正井邑綏集方蘇之後維新庶政待理百端舉凡興學練兵勸農興藝均已及時創辦仍須漸次推行臣自揣迂疏深虞隕越惟有隨時隨事禀承督臣認眞經理力戒因循固不敢以急切圖功亦不敢以艱難避事常持勤愼冀答生成庶幾不負高厚鴻施於萬一所有恭報微臣接印任事日期緣由理合繕摺叩謝天恩伏乞皇太后皇上聖鑒謹奏奉硃批知道了欽此 
[署直𨽻臬司龐奉報接署臬篆並謝恩摺二十八日]  
　　二品銜署直𨽻按察使大順廣道臣龐鴻書跪奏爲恭報微臣接署臬篆日期叩謝天恩恭摺仰祈聖鑒事竊臣在署天� 
津道任内於六月十三日日奉督臣袁世凱檄行以按察使楊士驤陞任布政使所遺按察使篆務奏委臣署理遵卽交卸天津道篆於二十四日馳抵保定省城准陞任布政使楊士驤將印信文卷移交前來臣當卽恭設香案望闕叩頭祇領任事伏念臣三吳下士一介庸愚東觀備員迂疏滋愧西台奉職報稱毫無渥蒙恩命之施俾任分巡之寄初臨近甸守澶　足巖疆移攝繁區居津沽立要治地境無補鄖越方虞兹復臬事權陳刑名暫掌職司察使當飭官方正在安民宜平庶獄如臣濤昩懼弗克勝惟有矢愼矢勤實心實力遇事禀承督臣竭忱辦理斷不敢以暫時攝篆稍涉因循冀仰答高厚鴻慈於萬一所有微臣接署臬篆日期曁感激下忱理合繕摺叩謝天恩伏乞皇太后皇上聖鑒謹奏奉硃批知道了欽此 
[新疆巡撫潘奏委員署理知州片二十八日]  
　　潘效蘇片再庫車直隷廳同知經前撫臣饒應祺奏請攺爲庫車直隷州知州奉部覆准在案應仍委現署新缺之候補直隷州知州甘曜湘署　據署布政使李滋森署鎭迪道兼按察使銜慶秀會詳前來除由臣批飭給委外謹會同陜甘督賢崧蕃附片具奏伏乞聖鑒謹奏奉硃批吏部知道欽此 
[欽差大臣瑞奏援案開支辦理阿爾台山安輯事窒應用騎馬匹雇價片二十八日]  
　　瑞洵片再光緖九年間前帮辦大臣額爾慶額奉旨前赴哈巴河勘分界址隨帶文武員弁兵丁應用騎駄馬匹駝隻烏拉齊等項因爲數較多間係雇用並加賞犒以輔台力之不及均經造册報部奉准覈銷有案奴才此次前往地方卽是阿爾泰哈巴河一帶蒙哈情形較前益形困苦更不能不少加體恤擬即查照前案辦理斟酌發價事竣核實報銷除咨部外謹奏奉硃批該部知道欽此 
[欽差大臣瑞奏陳明支給隨員盤費俾資食用片二十八日]  
　　瑞洵片再奴才現隨帶章京三員驍騎筆帖式八員千總把總外委十員分任差遣操防營兵匠投蒙古親軍書手通事亦分别擇帶約不逾二百名之數但取足供驅策而已伏思奴才此知本爲安民自宜先除苛政與之更始一切撫綏將向來行走台站所有遞禮圻羊前站通事跟役規費一槪革禁不准絲毫需索當於沿途明白牌示該官兵等遠役極邊差使艱苦亦應量加體恤現擬隨往之官員兵丁每員名均照軍需則例支給盤費銀兩俾資食用差竣卽行往支奴才亦遵照出差定章按日支領盤費如此則蒙哈不 
 
