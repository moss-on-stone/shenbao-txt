# 1912 - 184 - 4914149

 

Page 1

 
 
評論 
[就敎育政策敬告中央敎育會（續）（寒）]  
　　就政治各方面之中而注意於敎育此政策也就敎育各方面之中而注意其所急此敎育政策也專制時代學校未設而敎育則固有之矣特其所採之方法不同耳方法不良民智日窒可勝歎乎朱陸分門聚徒講學天下則之乃啟門户此理學敎育也一字之解證以萬言上師許鄭是曰漢學此攷據敎育也吚唔呫嗶律調是工講章之外加以帖括此科舉敎育也國家旣懸之以爲的天下决抬而從之狂瀾一倒不可復挽要亦一種政策使然前清之時雖已漸設學校然大半爲塗飾天下耳目之具其去於文明國之學校敎育蓋猶遠也卽就學校敎育論其先後緩急之間一行之不謹採之不當矛盾自見權衡於先後緩急而政策於以生焉竊以爲於此所當注意者蓋有數端（一）敎育政策應放任社會自求進步不可過爲縛束也世界各國非無取嚴重之干涉主義然干涉過重或者有害於社會之發逹故中央政府宜持定方針以指導社會其非中英權力之所及者悉放任之而聴其自謀蓋放任之者並非絶對不干涉之謂也 
（一）敎育政策應持其大體而不可務其細節持大體則率履皆寬務細節則支節時見敎育之不發逹政策之不良爲之也豈惟不良蓋無策焉（一）敎育政策應謀學制之統一而不可爲辦學者之桎梏學制不統一適以啓邦内分崩之漸識者懼焉然以統一之故而嚴加箝制弊之所至往往具形式上之規模而失精神上之活潑此亦必至之勢也（一）敎育政策應示天下遵循之軌而不可示天下騒擾之端弊之所在革之可也而不可并及於無弊之途朝更夕革此必爲利害兩端所迫而然而非好爲是紛紛也若朝三暮四狐搰狐埋徒亂無益耳（一）敎育政策應適應乎社會之程度與心理而定程度不合過與不及皆可憂也心理不應則愈引而愈離敎育無效果之可言也 
（一）敎育政策應懸一鵠的以一天下之觀聽下當聚天下之觀聽强而使趨於一能此者順而易集不能者勞而無功吾國人情風俗習慣之不一如是奈何舍易而强爲其難也此大不可也以上皆敎育政策之所必注意者也蓋政策必本於一國之國情而一國之國情非由散在於各省之人士無由爲之探究無由爲之設查塗飾而爲之亦必不能與一國之國情相應不與國情相應則其政策亦必不良而無以收敎育之良果雖曰敎育部特其大網而恊助之者則中央敎育會之責也 
要件 
[農林部咨國務院擬在天壇等處分設農林畜牧試騐塲文]  
　　爲咨呈事竊惟闢中國固有之富源必以興辦農林爲亟聚全國視綫之所注仍以中央行政爲先本部自成立以來亟欲於京師首善之區籌辦中央農林分科試騐塲以爲全國農林模範惟値財政支絀之際購置大宗地畝經費固屬難籌且旣爲開通全國農智起見必須密邇國門方足便各省人士之參觀而樹全國農事之標準查有正陽門外天壇先農壇安定門外地壇向爲前清郊祀祈穀親蠶之所民國初建此項典禮應否繼續舉行尚未確定惟顧絇思義該壇設立之本旨均與本部農林行政相關在前清僅隆明禋報饗之文在民國宜行敎民稼穡之實是宜於上天處分别設立農藝林藝畜牧試騐場各一所合之舊有西直門外之農事試騐塲須重行組織攺爲蠶桑園藝魚藝試騐塲及張家口外舊有官荒擬設一墾牧試騐場共成塲所七邪則組織可期完備試騐可期精密俾知民國更始首以重農務本爲前提庶全國大勢所趨胥歸重於本計且該處迭經本部派員踏勘天壇於林藝試騐塲最爲相宜先　壇於率牧試騐塲最爲相宜地壇於農藝試騐場最爲相宜一轉移間即化無用爲有用旣於財政上可資撙節並於首都内先樹風聲在該壇所餘空曠之地已敷試騐塲之用其原有殿廡壇塲本部更當就近竭力保護隨時修繕以美舊觀而存國粹至將來郊祀祈榖親蠶諸典禮倘民國定議續行時仍可在該處舉行實屬兩不相悖况谬處爲國都之公有地實應設法利用以籌全國公衆利益若僅供一日祭祀之用長令其終歲荒蕪亦非民國時代事求實際之道何如於其中設立試騐場任人參觀更允恊民爲邦本食爲民天之義而本部開宗明始之辦法即庽其中以上所擬各節實屬農林要務如荷鈞院贊同除關於典禮事宜仍咨商該管衙門辦理外所有試騐等事頭緒繁多亟宜由本部及時赶速佈置以期早日觀成如何之處相應咨呈鈞院察核見復施行咨 
 
 
 

Page 2

 
 
[財政部收放欵項清單]  
　　茲將銀行團第二批撥到墊欵及放款各數目開 
列公布如左 
　　（一）收入項下　銀行圑撥到墊款共京平銀一百六十二萬七百五十九兩二錢八分　計開　匯豐銀行京平銀四十萬五千八百八十七兩六錢七分　德華銀行京平銀四十萬四千五百兩　花旗銀行京平銀四十萬五千八百七十一兩六錢一分　匯理銀行京平銀四十萬四千五百兩　　（二）支出項下　陸軍部直轄各鎭餉七十萬二千五百八十四兩七錢二分　拱衞軍餉十五餉萬兩　禁衞軍餉及衣履費十二萬兩　軍政執法處餉六千七百五十七兩七錢　旗餉三十二萬六千二百三十三兩四錢一分　武衞左軍餉十二萬六千八百十九兩九錢六分八釐（此項原預算應放十二萬七千二百六十七兩八錢四分係上月决算作爲本月預算之額本月實放十二萬六千八百十九兩九錢六分八厘核與預算數目相差四百四十七兩八錢七分二厘此項餘欵現尚存儲蓄庫中）武衞前軍餉八萬六千六百十四兩　步軍營　餉四萬兩　内外城兩廰　餉六萬一千三百七十一兩六錢一分　以上九項共放京平銀一百六十二萬三百十一兩四錢零八釐　　以上收入支出兩項相抵仍存銀四百四十七兩八錢七分二厘　又海軍部經費二十一萬三千九百四十二兩八錢以墊欵未到尚未放訖 
[專電]  
　　北京電六　國公使昨在外交部晤陸總理熊總長謂今日來此係奉政府命申明巴黎議定四欵須中國承認方可借欵即數千元數萬元亦須如此熊云斷難承認公使云以後不必再商遂散 
　　北京電　銀行圑向財政部爲六國公使致意非照前定四條無論借欵執欵俱難接議故大有决裂之意 
　　北京電　借欵决裂後國務院正在籌計搘拄之策京中人心依然安靜與兩月前驚慌情形迥殊　　北京電　大借欵新增四條件有代爲管理財政之議故至决裂　　北京電　法國某銀行願借欵千萬息五厘陸總理擬簽字　　北京電　外交部接各公使函訽洋欵賠欵還期陸總理甚焦灼商者袁總統請各省攤還　　北京電　財庫存金條數根金數十錠銀幣十五六萬　　北京電　叅議院咨請政府速編 
臨時預算交議案俾便通過　　北京電　承宣廳法制局等官制修正案及各部官制能則修正案已由參議院能過　　北京電　十四日三黨將開政談會解决西蒙古問題　　北京電　蔡宋王三總長聲明自初十日起不至國務院十四日起不到部　　北京電　四總長三辭不得决計自後日起不顧公事　　北京電　四總長已不理公事袁總統擇賢代替袁再三挽留不得詢其故答非個人意　　北京電　外匀長劉人鏡袁總統已電訽表同情即日交叅議院通過發表　　北京電陸總理擬整頓財政（一）清查全國地丁（二）整理財政從工商入手（三）茶絲（四）鹽斤（五）稅關俟以上五條查清卽令各省設財政官由中央撤換　　北京電　陸總理擬除免斬刑袁總統已允　　北京電　陸總理通告各國請承認民國蘒交但致賀　　北京電　陸總理將於三四日内出席於參議院　　北京電　陸總理本定十二日出席參議院宣布政見因事攺期　　北京電　袁總統擬任鈕永建查閱邊防并規畫布置　　北京電　袁總統熊總長俱電請張謇來京籌商鹽務　　北京電　袁總統因國民公報案警廳久不集訊特飭徐謙轉催　　北京電　袁總統得參議院質問 
田桐等毆徐佛蘇事書即命趙秉鈞查辦外城總廳　　北京電　中央敎育會舉定前直隷學務公所議長王紹濂爲正長張受因爲副長　　北京電　東三省都督攺爲奉天都督業已議决實行惟外交仍須合辦　　北京電　袁總統斑催滬都督陳其美速即交卸來京畀以政事顧問　　北京電　袁總統擬就前清大内之北海爲國會　　北京電　范源濂　上書辭職　　北京電　陸軍部催蔣作賓回京　　北京電　鄂省議會得干涉軍政　　北京電　參議院擬以副總統爲將來參議院議長衆議員複選另行劃區每省以六區爲限由各省參議員商定即列表通行　　 
[特約路透電]  
　　北京電　駐京各外國代理人現紛紛向中政府承攬小借欵内有數人純以借款爲主意其餘則於合同之中包含種種之言辭現信中政府與各國銀行圑代表不日或將重行磋商借欵條件惟將以何題爲磋商基礎則不能豫言　　北京電　參議院討論預算案時各議員皆詰責政府不應遲遲以槪算書交院參議院催請政府交出預算案已有數次後由政府草率咨送該院殊不萬意謂彼等雖知新政府之困難惟政府應將所收各省及外債之欵詳細宣布該院遂擬定一表式交與財政部限一月内詳細塡明送院　　北京電　據開封府華人消息第六鎭之兵一隊昨夜刧掠該城　　北京電　唐紹儀接電甚多戒其勿作南行因南方鹵莽之人甚多殊爲危險故也　　北京電　中央敎育會已於今晨（十二號）開會　　東京電　漢城謀剌朝鮮總督一案開審已十月之久株連之犯共一百二十三人逐一鞠訊均不認罪據供彼等從前之供詞皆因毒刑難熬故不得不供認云各犯中有基督敎徒及愛國共濟會員甚多據警察報稱該會係爲煽動韓人排日而設裁判官問供之時嘗以同謀之重罪嫁於美國敎士目下此案仍在鞫訊之中　　更正　昨載王芝祥由南抵京係已抵南京之誤合亟更正　　 
[譯電]  
　　北京電　駐京各國公使之進言不特與大借款之代表銀行有關係即其他國家銀行之期望借欵與中國者亦同受影響各使之意若不按照銀行圑條件而訂成借款則各國政府卽槪不認可此事極關重要恐中政府因此而無法訂借外債也　借欵大局仍無變動中政府力拒銀行圑之條欵此殆因多數官員自信優勝於滿清時代故有此種見解聞彼等近擬以京奉鐵路批押借欵而不知該路早已抵出矣　　北京電　外間盛傳財政總長行將更任聞趙爾巽有代熊之說　　　北京電　據政界中人云粤都督向某處借洋二千四百萬圓已成議　　北京電　聞熊總長現與天津德國某公司商借銀一千萬兩以五　起息每百實收九十六兩五並訂卽行交欵　　北京電　新國務院三四日内可以組織告成列名同盟會之國務員今夜（十一日）擬在司法總長王寵惠住宅開會公决應否留任現料諸人决議必贊成辭職　　北京電　劉人鏡極有外交總長之望按劉爲駐俄中國使舘叅贊現充海牙萬國匯兌及支票律大會中國代表 
[公電] 　 
　　廣西都督電　北京財政部熊總長各省都督均鑒程都督敬電主張劃分國家稅地方稅問題陳都督豔電贊同此事關係財政前途極重敝省深表同情應请總長提議各省都督贊助無任盻禱廣西都督陸榮廷叩江印　　又電　急京大總統國務院　黎副總統各省都督均鑒南昌李都督敬電領悉總稅務司藉口截留稅欵李都督連覆辨論爭存國際諸政皆所欽偑前清原約業經中央政府一體承認賡續有效倘仍任其截留此端一開後慮將無底止而中央命令亦同前日締造之初寜守自治對外政策尤其要著務懇大總統國務院據理嚴爲交涉以維大局是所盻禱廣西都督陸榮廷支印　　安徽都督電　皖南旅滬同鄉會諸君鑒庚電悉英華在靑田產聞係黎宗嶽變價充餉並非爲人呑没現正飭該縣知事查明變賣情形俟覆到後再行秉公核辦此復柏文蔚佳　　又電　皖南旅滬同鄉會諸君鑒庚電謹悉承賀慙悚蕪湖兵士暴動當飭胡旅長萬泰率帶兵輸迅往鎭攝業經拿獲潰兵十餘名分别首從按律究治官長等亦應嚴懲一面將軍隊善後事宜妥籌辦理商店損失已飭秘書長查衡冲前往調查後候酌核路事已另函詳報矣用特奉覆文蔚蒸　　要聞一 
[唐紹儀遇險詳記]  
　　敢死隊嚇回前總理　　總是比欵害人唐少川君由津乘輸南下遇險折囘已誌昨報聞唐君本擬初五早搭京漢火車至塘沽下船後因所事已了遂於初四午後二時在紫竹林碼頭上船適遇前敢死軍司令現充黎副總統參謀黃禎祥君在京奉大總統命令赴滬公幹亦乘新銘南下與唐相見黃當即責唐以棄國濳逃不顧大局之罪並出手鎗擬之幸當時送行者未散卽上前排解唐始將去位之不得已苦衷向黃歴歴申訴並謂此次赴滬原爲與黃克强孫中山兩君見面後即可將此欵用途開出以白孫黃兩君之寃至種種原委來必普告天下以明心跡黃謂君苟能如此亦丈夫所爲鄙人當爲贊助萬一事無究竟亦斷不讓君逍遙事外等語當出槍時唐從人赶卽登岸鳴捕當有英捕頭到船囑黃不得違章黃答以身在中華民國商船公司之船中不得謂有犯英租界章程捕頭謂船尚泊在碼頭猶未出界也黃答以陸上原爲租界然碼頭亦係中華商人之私產　船固在水水則不得謂爲英之租界英捕頭亦以黃並未肇事故即以個人名義向在座者寒喧數船與黃換一名剌而别但唐受驚後不敢同行設法由某西人保護登岸俟後再定行期至其赴滬原因據云日前大總統派梁士詒來津催唐將經手事件清爲交代並將比欵用途登報聲明唐旣不能交代經手各事又不能明白宣布借欵用途更因孫黃二君在滬急電相召故匆匆南下以便到申與孫黃並同盟會諸人議商動支比欵（旣有實用何須議商）及對待現政府之方法一俟籌商就緒卽放洋西渡與其新婦在某國結婚但經此波折不知何日始能成行也又另一訪員報告云唐紹儀登新銘輪船赴滬適遇鄂將黃禎祥黃出手鎗擬之曰汝卽唐紹儀耶汝前日棄職濳逃幾陷我國於無政府之寺位今陸總理已就職汝不赴京辦理交代乃濳行赴滬何耶果欲與陳其美有所謀耶唐戰慄幾無人色惟連聲呼曰先生饒命不敢不敢旋由黃友顔李等將黃左臂纒住（黃之右臂係去歲南北戰爭時被槍撃斷者）黃乃大聲喝曰從實招來饒汝一命若有半字虚假定不汝恕也唐云此次赴滬係一面清理比欵一面勸告陳其美勿因我個人事貽害大局黃笑云汝欲赴美國結婚耳我豈不知唐曰此係北京時報誣我君其勿聽黃云汝果爲此兩事我不特不殺汝且願爲汝保護俟抵滬後我當邀集統一共和黨共和黨同盟會及各界之重要人物在張園開一大會聽汝詳細報告果爾則唐紹儀方算一好漢亦可藉此收回名譽黃正譚笑間突由唐之姪某偕英捕頭洶洶而至時有李君在旁見之因謂英捕曰此二人一係前任總理一係湖北革命首義之人所言皆國家大事汝等何得干預英捕見黃身着軍服且理直氣壯舉手行禮而退詎唐臨開船時忽濳遁去聞現仍避居天津英租界云 
[國民公報風湖始末記]  
　　國民公報被田桐仇亮等搗毁並毆辱該報經理徐佛蘇及主筆藍公武一事迭載昨報専電茲調查其詳情如下　　暴動原因　國民公報素與同盟會宗旨不合故與同盟派各報時有辯論同盟派人久思有以創之適該報時評中有南京假政府一語遂緣爲口實以國民公報破壤共和爲辭合民主國光國風女學亞東等七報率工役等數十人於午後六時齊赴該報舘發難　　當場情形　彼等至館時並未經由警廳傳訊擅由民主報同盟會幹事仇亮國光新聞同盟會幹事田桐逕赴國民公報晤經理徐佛蘇詰問時評中語並問主筆藍公武何在徐答以藍君外出不知所適報中責任應由鄙人担負且告以假政府三字作者殆指假定政府而言日本刑法中嘗有假出獄等名詞乃未數語又來六人率領工役二十餘人均身帶武器其勢洶洶將徐君痛毆並聲稱我勸你入同盟會你不入今日你又如此隨將報館搗毁後拘扭徐佛蘇徒步赴外城警廳而去　方徐田諸人之衝突也藍公武適在後房陪客閒談聞徐君與人衝突卽出外探視正遇隨來諸人藍見勢不隹急往外逃遁忽又爲衆所遮藍云吾輩文明人不宜動蠻衆云什麽文明不文明卽羣起毆之揚言擁往國風日報館途遇某巡士亦即交之送外城巡警總廳云　當田仇諸君到國民公報時參議院議員李國珍適在該館及衝突之後李君欲往外遁被來者擒獲奉以老拳李君言我係參議院議員非此間主筆衆仍不信李君脫帽示以名片卽揮之曰你去你去不關你事至門又阻其出謂恐走漏消息經旁人善言勸之李乃狼狽而出　　受傷狀態　徐君以一書生被大衆毆撃已受重傷又被衆凶徒推擁奔走顚沛於數里濘泥路中比至警廳已口鼻流血面靑氣喘後腦左頬均有裂痕左手靑腫兩足跟筋露血出其内傷更重已由警廳檢騐藍君公武亦内外受傷幸身體較强然亦咯血不支矣　　牽連被累　國民公報係在羣化印字館印刷當田徐諸君赴廳後即有一部分人到羣化印刷所工人不知其事驚欵萬狀有人 
 
 
 

Page 3

 
 
持手鎗宣言謂爾等速退以全性命於是工人皆鳥獸散來者即先將字架推翻餘物亦多被搗毁事後由内廳警察檢查情形約値洋三千五六百元其營業損失亦不亞於機器鉛字該館承印之新中華國民公報亦因之停版損失尚未可以槪計也　　各報憤激　國民公報受此蹂躪後當即遣人赴訴於亞細亞新中華新紀元京津時報等二十餘家均先後至警廳共保徐君回庽而田桐等早由警廳任其歸去矣時將夜半各報館又集議他處以報界有此風潮玷辱實甚即擬電致各省都督及京外報館宣布實情并約定次日會議進行方法由新紀元報約請非同盟派各報會議於廣和居到者甚衆當塲議决辦法一面呈請大總統參議院質問行政官廳並推定新紀元報起草云　　兩造起訴　國民公報及羣化印刷所已於昨日提起訴訟大致以無論被辱損失甚大而徐君腦部又受重傷生命不知有無危險等語已直指田桐仇亮等爲罪魁訴於審判廳矣並將田仇等事後起訴原呈附錄於下以資對勘　具呈人白逾桓田桐仇亮公孫長子仇鰲李元著魏堯等爲反叛民國破壤約法公同告發事頃閱七月初六日國民公報時評載有南京所設假政府以迄今日云云竊現在政府產自南京叅議院由南京遷徒而來約法由南京所製定袁大總統由南京所選舉國務員由南京議員所通過若得曰假叅議院亦假也國務院亦假也約法亦假也民國與袁大總統何亦非假據該報所載其反叛民國破壤約法罪據昭然警廳有捕拿之責任檢查廳有提起公訴之職務人民有告發之特權國民公報總理徐佛蘇編輯人藍公武罪在不赦伏乞貴廳拿獲交審判廳盡法懲治以彰國憲而維國體是爲公便謹呈 
[衆議員與諮議局]  
　　大雷雨終朝不息庭中積水盈尺勢不能出門探聽新聞乃專追憶昨日參議院會議情形筆錄如下開議時即議衆議院議員之分配各員所主張者約分數派分大中小省　田馳　主之陜甘山西及東三省一部人和之人口比例　曹玉德江辛王之以現已　查者雖不可恃然　查　舉人必不可免即可乘便調查人口 
[諮議局舊額爲標準]  
　　楊廷棟湯化龍主之谷鍾秀李國珍敼吹之因各說皆於事實上辦不到萬不獲已就歴史上求一標準且其結果使大省小省之名額不甚懸殊合於全院人之心理討論良久表决之結果皆贊成第三說此問題在議塲中純爲省界之關係無黨議可言故發言盈庭不易得其要領今日却不然議塲甚整肅且發言者亦有秩序共和黨與統一共和黨皆有一致之勢田君且自取消其說似兩黨皆有預備惟同盟會發言者旣不多而贊成各說者均有恐係無預備之過又議定各省照諮議局舊額三分之一爲應出衆議院議員之定額於是又發生一問題凡以三除餘之零數如何處置有議零數爲二亦予一議員零數爲一者棄之亦有謂非滿三數不能出議員零數不論其爲二爲一皆棄之表决時贊成前說者少數贊成後說者亦少數此在參議院習見不鮮然昔僅見於三說分峙之際今止二說亦復爾更覺可笑議員中提出異議議長譁辨并止令勿言而提出異議者大聲斥議長不應如此遂用唱名表决法卒决定取後說傳聞議長爲奉天人奉天諮議局舊額五十人除出十六名衆議員外尚餘二數頗欲因是多得一議員見其說否决不免悻悻也唱名時大約該員本省無零數或零數止一者皆搖頭含笑此種神情煞是可觀次議兩院同時開曾閉會劉成禹起云上院議員除暑假外應常川駐京并歴引英美成例爲證谷鍾秀詢其命惹所在劉云谷君如多讀外國書自然知道谷云讀外國書者恐僅閣下一人衆笑和之猶是頑童在村塾中背師吵嘴之情形恒於堂堂參議院中見之鳴咱可嘆表决時仍照原文次議任期有主張改爲二年者有主張改爲三年者爲主張仍照原案爲四年者籍忠寅力主三年表决得多數上院仍定爲六年惟改爲每二年改選三分之一議至此鐘鳴十二下遂延會 
[清談（萍桴）]  
　　鳴呼比款果何日宣布耶孫中山黃克强之被誣曰以比欵故唐少川之赴滬受驚中途折回亦曰以比欵故然而自諸公言之則曰此西人因妒生忌設辭以誣陷我民國之元勛耳世人不察從而輕信之其厚誣我民國元勛實甚雖然比欵眞相一日不宣布則諸公之毁譽榮辱尚付之於雲霧查　之中愼母謂一指可掩太行一傳可敵衆咻而遂不汲汲於宣布也小說 
[俄王之偵探（一百十六）]  
　　余忙將末姑娘扶了起來背回了原洞深恐鄧方回時尋不着我們因又將那衣内的落葉舖好在地上請愛末姑娘在原地臥下然後再走出洞口探看鄧方回來没有并察看方纔逃去那人的蹤跡看了一看忙又回來守住在愛末姑娘旁邊再不敢稍離一步又守了一點多鐘看看天已近午腹中饑餓起來還不見鄧方來到正在盼望忽聽洞口外有脚步聲響鄧方便走進來了手中携着　包等類說道葛蘭君你等的久了一個在這　悶麽余道險的兒弄了大禍出來鄧方驚道什麽大禍余因將愛末姑娘失去後尋回來的話述了一遍鄧方道這樣看來此地非可久居之處已有人蹤跡我們來了你們兩人現在想已饑餓快吃了些　包預備走了余道現在輪船還不曾來我們走到那　去鄧方道方纔我碼頭上經過今日輪船到的早已經進了口了我纔見了船主說明了這事他已允許我相助故此急急回來送他前去說時早將兩個麵包一個给了我一個用小刀切了開來一片片請愛末姑娘吃吃畢鄧方又取出所購的藥水替愛末姑娘塗在眼中又敎他含在口内隔不多時便聽得愛末姑娘歎息一聲微微的有些聲音了鄧方便催促道我們走罷余道我們什樣走呢依舊是你背着他人家看見不要欵心麽鄧方道這倒不妨我來時候早呌着一　馬車便停在這山的前面 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川軍征番之捷報]  
　　四川軍隊征勛松潘　頗極得手茲將捷報彙　如左　　四川參議處電云　自我軍雄據鎭江關後逆番四面狙伺是夜環攻昨據西路軍報告五月二十六號宵分我軍　枚夜進五道圍攻一由平夷堡梯山𢰶鎭江關之北直登洒拉墩一由關左涉水潜渡西岸巡取山巴寺一𫐑度格逹壩山嶺據平番東北危峰以爲中路軍聲援一由金屏岩深谷繞出關東北之大梁山一由中路直　夜我迷離五道軍分壓番　時天大風雨逆番度我軍不克冐險而來卒不及仿我軍槍聲四震自天而下羣番驚惶奔走　鳥　散乘勝追四十里許鎗斃逆番二十餘名負創者尤夥我軍毫無損傷於是分撥大兵移駐歸化餘軍同標長某仍率隊回紮關上迨二十九號之夜番匪假冐猓兵口號潜遇我駐關營　四　紛繫幸衞兵嚴守仿線逆番開砲守兵卽鳴槍報警我軍方准備作戰猓兵已與逆番短兵相接戰繫成圑駐關軍隊奪勇兜　白兵麽戰對河軍亦渡河援助一面採據形勢截番歸路戰至天明番始縮退奔四里餘整軍收隊是役生擒逆番十二名受傷者無算沿途山野血跡殆徧我軍陣亡數名受傷數名猓兵亦陣亡數名以防爲戰是以未獲大捷然而鎭江關天然險阻安守無虞操建　之勢揮鞭　伐　掃番氛當可拭目俟矣　　又函云　五月二十九號我軍由鎭江關進歸化關二面辦理九關漢番投　事務一面指揮軍隊廣續進行三十一號我軍五路進攻至距松四十里之安順關與番匪遇番馬隊四百餘步兵千餘三路來迎直接交　我軍奮力銜繫助以大砲大奪逆番之氣但傷夷未甚不能驟降　番匪數十人我軍陣亡一人負傷七八人聞此次金屏崖至鎭江關我軍利用中央陣法自鎭江關而上改用分列陣故番夷莫測連次奪回數關兵不厭詐陣　出奇我軍有之 
[余蠻子擒斬情形]  
　　川匪余蠻子（卽余梀臣）被擒正法已兩紀前報茲又探悉如下重慶函云六月十九日第一鎭周鎭長率師攻朝陽寺明晨繼進分兵攻其正面以出其不意轉攻侧後深山　時大雨如注路甚　　步行殆二十里且戰且進直逼其前三面已繫斃匪百餘人生擒余匪及其黨十餘人復追奔數十里羣匪皆鳥獸散　日周師率隊旋永川是日合拍像片以紀凱旋之盛余匪亦卽正法觀者稱快東道疏通 
[雲南出師征藏]  
　　西藏爲川愼藩籬現逹賴喇嘛詭謀獨立川軍屢爲所敗如不即日平定於民國前途非常危險前聞中央政府曾電致蔡都督由滇從速派兵入藏助討蔡督以餉需無着復電請款今聞日來連接京川來電及滇邊報告均以藏中糜爛日甚一日非有大兵速往征勦必致蔓延無窮蔡都督深以爲然爰擬速撥大兵就近入藏助勦現已成立征西軍司令於前圖書館内趕籌一切以便出征云 
[豫軍痛勦魯匪]  
　　河南陸軍二十九協張協統於六月二十六日由寶豐拔隊啓行馬隊礮隊步隊依次進發行抵山前匪人漫山過野蜂擁前來放鎗抗拒礮隊開礮　　馬步隊分爲兩翼左右夾攻賊力不支遂狂竄入山陸軍因兵力已疲且山内路徑不熟亦未窮追當日卽到魯山該軍軍紀頗嚴人民頌聲載道距魯山城南七八里路石佛寺袁寨等處爲匪巢穴恃悍負隅已八閱月陸軍當於二十八早三鐘半由魯山出隊直撲石佛寺匪等登寨放鎗死力抗拒陸軍三路夾攻槍礮環繫數小時匪勢窮竭向南　逃竄且戰且走陸軍搜殺匪人安撫良善計是寨匪衆數斃者數十人陸軍遂　得　餘成進攻袁寨袁寨地險賊衆　石佛寺尤　而各將士合力痛　　至兩旬鐘寨破槍斃悍匪五六十名餘匪亦往南京陸軍又南追十數里天色已晚遂收隊回城次日連剿謝寨湖泉店依嶺村諸賊窟賊衆潰散一空數月所不能破者僅於半日肅清魯民得　更生矣 
[昌邑暴動之眞相]  
　　山東昌邑縣於七月二日因勒損剪髮啓　焚燒參議兩會并殺　三十餘人茲將　　英致山東都督電錄左都督各憲台鑒英五號抵昌傳集紳董書　詢悉縣城二號十鐘暴　係濱說員同忽議員登台演說强派民損迫逐剪髮勢甚洶洶民衆走避各員用炸彈手槍轟繫民有傷斃肇　閉城格鬭會所被焚演說曾員人民縣幕共傷斃三十餘名會所檢有女屍查悉會員時有在所携妓情事張令彈壓無効匿避他處約五小時解散并無搶掠張令昨甫回暑庫獄毁失亦無士匪就近撥仿仁字營一哨入城駐仿經英切實開導宣布憲仁並將各屍棺殮傳領候辦紳民同聲感激現城門已開秩序漸復惟傳說此事係會員徐昌言煽惑現又赴省運動報復紏民惶懼　力爲担保無他并請扣辦衆甫冰釋楊守已到除隨同詳查縷陳外先此電聞劉朝英叩魚 
[景德鎭亂首正法]  
　　　省景德鎭裁兵會匪謀變搶刦情形已紀昨報查此次官商損失數近百萬現在浮梁知事五明德會同商務總會調查數目造册報告頗形忙　聞亂首唐桂卿於三號黎明乘船起行赴饒州府郡預備密議聯合黃錦龍舊部同黨大謀舉動幸經景鎭開仗潰散憲兵偵悉報告該府燕知事調集軍隊一體戒嚴復經憲兵派人跟蹤偵探知該匪首確於五號抵郡粗服上岸因前後堵截至一狹巷從後將其挾抱該匪氣力猛勇幾被脫逃卽經偵探開放手鎗將其傷倒始得擒獲綁赴府署由燕知事調兵圍護提案訊實確屬在鎭亂首且供九江刧案渠亦在内請求速死等語當飭軍隊綁赴校塲拍照鎗斃矣 
[贛省第一期預算總表]  
　　南昌贛都督電北京財政部云贛省辛亥年决算總數業經電逹繼復編造决算表册連同財政槪算說明書派員來京接洽諒已早塵冰鑒頃據審計廳財政司遵飭編造本的正月一號起至六月三十號止第一期預算總數呈請電咨前來計歲入經常總收入二百二十三萬三千一百零二元歲入臨時總收入一百三十二萬七千三百七十五元歲出經常總支出四百二十四萬七千三百九十六元歲出臨時總支出五十三萬五千八百一十二元以入抵出不敷銀一百二十二萬二千七百三十一元均係增發銀錢兩項紙幣以資周轉至本年第二期預算數及按月槪算書已飭趕辦一俟彙造齊全即行電逹合併聲明贛都督李烈鈞叩 
[湘軍反對減餉之風湖]  
　　湘省减餉問題係由第四第五兩師發起（第四 
師係就前四十九標　充編制第五師係就前五十標　充編制該兩標挾去　充復之功氣　甚盛敢　共鋒者　其間尚有多數人不肯承認日前第五師已因此事發生喑湖以不應津貼學欵及認暗長沙小學之二萬金爲藉口）前次軍界 
打毁長沙小學都督已認賠二萬金（幸經勸解遂即平息六月三十號第五師軍士復聚衆至敎育會開會籌畫抵制之策又有人至廣益學校將其什物打毁並將發起減餉之軍官陳某由敎育會扭至軍務司逼令究辦織復將軍務司圍住多至二千餘人司長黃君　鳴見來勢甚兇不敢出見次長陳君强出爲勸　致被毆辱該兵士等恃其人衆遂將扭來之陳某自行殺却軍務司見其無可理喩恐亦遭害司中各員走避一空其時合天驚惶以爲必至　　都督亦恐　異常急下戒嚴令除飭衞隊砲隊及未滋事各營嚴密巡查防範外並　巡警沿街　論自夜九句鐘後各家須　閉門户不准一人出外逹者正法故是夜合城商民均派人防守不能安睡幸終夜無事次日雖開市如常而風湖仍未平息　督　可如何遂商同軍務司曁各師長爲智取術　之計議將昨日所殺之陳某指爲宗社黨人冐稱第五師軍士借減餉問題煽惑軍人聚衆開會已經拿獲一人正法等情各出告示到處張貼一以雖致各軍人免其再行暴動一以掩飾人民耳目冀得消弭無形云 
[襄陽散兵之大騒]  
　　老河口之遭刧 
　　武昌之戒嚴 
　張國荃在襄陽擁兵倡亂嗣以衆寡不敵卽搜括富户挾　濳逃所部軍隊雖經就撫然以黎副總統所派王安瀾一軍並未撤退大爲欵憚而新附之匪類又從中煽惑故該軍名雖願受代理協統節制實則仍在地方騒擾　劉仲文率兵回襄該軍欵爲來剿並挾宿仇遂於上月二十八號在樊城附近以巨砲邀繫幸劉軍預作仿備亦開砲還繫兩軍　戰一盡夜各有死傷後經劉軍以機關槍砲　之始敗北四竄分向上下遊而逃有一股逃至老河口約五六百人尚有該協參謀官蕭向志標統王開典統率初到之日地方紳商卽　代表往說願備供應承認餉需故尚無不法　動翌日忽大搶刧商店當舖無一倖免河口有光化縣知事团（係新移住該鎭）銷埸過境稅局均遭波及稅局存欵二萬八千串全被掠去且將局員及紳富數人拘押勒贖河口原駐有陸軍一營（本張舊部新編 
人第八鎭）該營管帶羅錫炎人甚明白本欲力勦恐勢弱不敵只得與城守營協力防堵一面電催鄖陽標統龐之淦（龐前奉省中進勦命令已率隊起程來襄）趕速前來以便會剿茲　得羅管帶電都督文略謂襄樊張劉二軍大戰一盡夜張軍潰逃昨午有張部參謀蕭尚志標統王開典　潰軍三四百人到口地方卽水認供應餉需今晨又到三百餘人忽然大肆搶全鎭商民閉市該潰軍心懹叵測已電請鄖陽總統帶趕速拔隊前來與敝　協防如何處置伏候示導云云聞黎公已電催龐君迅往剿辦並飭王統制安瀾速人山襄河下竄除飭八鎭季雨霖統制水師何錫番認眞在漢川仙桃鎭一帶查拿攔截外並以順流直下四五日卽可抵武漢故於七號起鄂垣格外戒嚴八號之晨各城門啓關極遲凡衣箱包　皆須驗視即手提皮包亦在查驗之列於是謠言大起有欋而遷徒者然皆莫知其故適是日連殺七犯（五人 
爲在漢口捉獲之宗社黨二人係在附城地方行刦之小排隊匪首）於是謠言益惡至有謂某政黨某某等要人已發傳單約今夜十二句鐘舉兵攻繫某反對黨者居民惴惴夜不安席俟至天明無事始各　然黎公見人心惶惶時出示曉論大致謂省中軍隊林立巡防嚴　縱有匪類煽亂有難立刻敉平萬勿輕信謠言自亂秩序云 
[鄂都督府之袖箭]  
　　鄂省近因黨派　爭謠言征爲可駭省城以内格外戒嚴都督府四周圍墻並派有衞隊　巡以仿奸人妄動本月五號叅議廳人員因事開會黎副總統適因公事未了自夜間八時起各員陸續到廳至九時尚未見黎公到會因此各參議員閑坐談天正在興高彩烈之際忽聞主席座前連響三下似有物從外飛來胆大者即趨前查者乃鋼質袖箭三支長約一尺三寸尖銳無比皆穿入主席位一寸餘深各員連稱怪事駭極而散當時立傳守衞官分途查緝並無閑人至上房探聴亦無蹤跡是夜會議遂中止說者謂當時設黎公在席難免不爲暗箭所傷縱不喪命亦可危矣至此箭似係由牆外射入其技可謂神矣 
[鄂省政黨双生衝突]  
　　湖北財政司長李春萱同盟會巨子也前因請欵需次京師見黨爭甚烈心竊憂之七月六號事竣回卾以卾中此風尤甚每不惜同室操戈不顧大局特與共和促進會商議歸併以期化除黨見促進會人員意亦贊成特於七號開會討論兩會會員到者甚多首由同盟會幹事居正君報告開會宗旨次由李春萱君濱說歸併之利與不歸併之害詎辭尚未畢促進會會長趙均騰與該會反對派多人羣起阻止李君發言衆口鼎沸你言我語爭論極烈且有呼抓李居諸人痛打者同盟會中人見勢不佳衹得讓步未　搖鈴均已紛散聞　和促進會贊成合　　　釀此惡劇甚爲抱歉皆願脫　 
[蛇山開闢馬路之阻力]  
　　鄂省舊撫署前之蛇山現經開關馬路建修涵洞其傍則擬立起義殉難之彭劉楊三烈士銅像藉爲革命紀念並便交通業經各界贊成　會議　此　修築　係藍天薜君獨力損認五萬金故已着手開工詎有張　李有　聲夏君　鈞等老紳耆十餘人合力反對謂開山修路不過爲便利行人怛開挖之處係屬蛇山正脈關係省城文風若使鑒斷則有名人物必有損傷云云全屬一派迷信風水方刻已遍發傳單於初七日假座南樓積習善堂開會公同討論阻止之策到會者百數十人多屬老邁龍鍾與善堂董事聞議决以後卽至副總統行轅上書求見黎公却之惟伤留書呈　諒必批駁也 
[蕪湖兵變餘聞]  
　　廬州駐蕪軍隊初三夜暴動焚刦商舖詳情已三誌本報茲續接訪函云蕪湖臨時議會於初八日下午又開臨時會當由吳誠長宣布謂昨日公舉代表四人往晤查秘書長要求賠償據查君云此次到蕪係都　委託調查情形賠償損失一　在　限之外不便擅專惟有代爲呈請云云今早又晤胡旅長胡君亦以袛能擔任保護爲詞如何辦法應請公　次崔議長云本日接到孫師長胡旅長來文因語句之　尚待斟酌特要求損負保護地方完全責任俟其答復當再傳知各帮董一　開市會議結果由　會公舉代表赴省直接向都督要求賠償當舉定吳雲汪慰　兩君赴省一面由商會協理崔　門君坐辦邵倪如工會姜少廷三君上街勸慰次晨除受害各家外其 
餘一律照常開市　　現蕪湖江面有英美日兵艦二艦又都督派來安豐兵船一艘又海軍部派來建威兵船一艘初九日又由九江開來英兵艦一艘（名　柯斯）鄂省水軍管帶趙進鏡乘楚材　來蕪鎭　均停泊江干英兵艦（白蘭姆）　長白理哲氏每晚六時派水兵六名登岸至英領事署保護次晨八時回艦　　商會上孝督電云此次駐蕪兵變商民惶極至今示敢開市要求長官力任完全保護　　孫師長胡旅長咨稱嗣後地方治安本師旅長在蕪一日力任完全保衞以　任務等因經商會開會通集各商董親至街市挨户勸請於本日四時一律開市至損失之數一俟查實再行呈核知關　系先此電呈　　又十五師前日奉國務院來電云奉大總統令支電悉兵匪勾結暴動實堪痛恨當場拿獲之亂兵及叛兵多名應卽嚴行懲辦分竄之兵仍須分電堵截獲辦以安市面母硝鬆懈等因合行電逹國務院陸徵祥魚 
[收回過路環之先聲]  
　　廣東參謀部咨云准陸軍司咨奉都督批據香山縣令林壽圖呈　查明路環等處確爲中國領士請嚴重交涉並派兵駐守一案仰外交司陸軍司會商軍司令官速選能員酌派軍隊查照原駐地方屯紮以資鎭懾等因竊思澳門地方本爲我國疆土良由前清積弱外交失敗致爲外人抑壓始而藉口租借繼則希圖越佔得隴望蜀慾壑無窮今我國肇基創業氣運方新路環國土所關豈容外人侵略自當嚴重匀涉用杜覬覦之漸應即酌派軍隊前往駐紮以爲後盾相應咨請貴軍司令官鑒核飭駐紮前山營隊　照就近兼攝照應以資保衞而重疆圉云 
[甬江毁警風湖續紀]  
　　寗波江北岸警察分署被廣帮紏衆　毁已紀昨報茲聞是案始因該館主阿友於七月六日往　辦貨阿友嫂某氏出外觀劇同帮廣惠館司馮任粤東惠州人年五十餘歲前來借貸無着適菜司王阿福與歐陽喜案不相能卽向馮𪮝造歐陽污言初八晚歐往阿翠房間取物馮同阿福卽用鎖　將伊二人捆綁初九晨阿友回　各店舖目賭此情恐有牽累　向勸阻　知粤帮理無可喩阿友反謂六號夜間經菜司阿福親見歐陽與姪女阿翠通姦竊去廂内物件勒去金戒一只當時曾將情由告訴其娘我們廣東風氣最重廉恥雖阿翠係兄買來我亦可管等情各商舖不得已聯集二十四家具呈警署略謂姦情未　邀用慘刑　在街鄰不能坐視聴其刑斃能無責否况該館目無官長毒無人理一任商等再四要求送官懲辦該館竟置若罔聞猶然私自鎖撻意關勒斃並又僞詞擬送鎭海馮統領（馮係粤籍處核辦因想貴署長爲江北保衞閭閣　有　任之自在若廣東人祇許廣東人自辦則各帮人亦可以各帮自辦矣不議其視地方爲如何且甬江素稱五方雜處在滿清時尚無此等野蠻何矧今日五族大同乎且善女用酷刑在民國已所不齒况姦情未明豈該館主擅能行兇是二人生死憑之貴署長矣者任其暗施毒打或半夜狠勒實不能諉過　街鄰一切　求查察以明眞僞而援民命當由　　務長兩次傳訊各情面論王阿友謂捉姦憑人傳說已不足准　之姪女現謂歐陽往取火柴時也並不在房姦從何見勉着阿友出洋四元以爲歐陽養傷之費工資一併結清原冀和平了案不謂阿友等說旣已犯姦尚欲出洋賠禮天下安有此理嗾紏同帮致演成此次搗毁之事現除余巡官受傷外其餘　士王宏淇陳金標費光辰殷春生彭財定五名　拿住廣帮范阿海洪阿狗洪阿發又該館養女馮阿翠已備文移送檢察應矣餘犯洪阿木洪阿唐洪廷貴馮任王阿福等　在逃未獲俟拿到送　余巡官傷勢昨　西驚藍　谷施治當可無恙至檢　　何核辦尚未採　本埠新聞 
[外人不應私向地方官交接]  
　　江蘇都督令上海縣民政長文云據南京交涉局局長温秉忠呈稱准駐寗美領事丁家立函稱現查本領事轄境以内近有美國人往往以應由領事署經過公事竟直接函致地方官下種習氣爲本領事所不許可特此函請貴局長轉移各地方官嗣後如有美國人仍前以私人自向地方官交接者務均令先至敝署爲　倘常照此章辦理本領事信其可易保守彼此邦誼且一切誤會及不公之處則尤易轄除也等因到局查向章外國商民遇有與中國地方交涉事應先呈明該管領事衙門照會地方官照約辦理不得以私人資格逕向地方官交接茲察閱美領事來函係爲申明舊章愼重交涉起見自應照辦已咨明南京巡警局府知事查照原江𡩋府屬曁常鎭二府及江北之揚徐淮海通各屬並安微全省地方中美交涉事件向均歸駐寗美領事商辦相應呈請通飭各屬地方官一律遵照辦理等因到府據查外國人遇有以事照約章應由該管領事與地方官交接不獨美國爲然他國亦應彼此一律免生弊　合行通令該民政長查照遵行以符定章 
[黃吉人坦坦白白]  
　　前在江西充當軍官之胡謙因剌死該省都督府内務正長鐘文恢之姪鐘震川逃匿滬北經鐘來滬訪明住址禀請滬軍都督移文公共公廨轉飭捕房派探在四馬路一家春悉荣舘内將胡拘解公廨訊據供稱姓黃名吉人並非胡謙西官以並無証據本擬開釋嗣因華官以案情重大且原告與案証均未到堂商由滬軍都督暫存保証銀一千兩判胡押候原告及見証到案再行訊核在案昨日午後仍由聶襄讞會同英翰副領事研訊先由原告鐘文恢投訴被告是否胡謙不能辨認不敢妄指旋據都督府偵探科吳寅賓投稱原告旣不能指實偵探又不識胡謙面貌未便冤累無辜現都督愿將保証銀給償被告損失嗣據被告代表愛理司律師譯稱被告實是黃吉人並非胡謙且原告所控之事發生時被告已在上海可傳見証到堂証明聶襄讞商之翰君以胡謙是否黃吉人化名並無佐証且原告亦稱恐非胡謙自應開釋所有保證銀一千兩應即給與被告以償損失判畢黃吉人聲稱旣奉訊明深爲感激所賠損失銀兩决不敢受中西讞員以此係被告與軍政府之情意領受與否着自行商酌黃稱是而退 
[徐固卿電覆領用債票情形]  
　　前衞戍總督徐紹楨覆北京財政部總次長電云豔支兩電均悉楨前在衞戍總督任内於三月杪領到貴部債票十萬元時値軍需緊急現金缺乏不得已以之分售支用并搭放二三四月總督府人員月薪曁三月份衞戍所屬各軍隊薪餉計共用過債票六萬一千八百七十元應存債票三萬八千一百三十元唯當時領到曾以二萬元派員 
 
 
 

Page 7

 
 
　　持往華僑求售昨准來電即飛電經手人停售但曾否售出尚未確知容催查造報并將存票解繳楨文 
[報告劉基炎被困近狀]  
　　駐登州滬軍總司令部參謀官崔維堪呈報滬軍都督云爲報告劉基炎困於黃縣之狀况劉司令於六月十三日由登州赴黃縣清理軍事隨行有一圑圑長方日中參謀王樹幹副官曹和三秘書二人軍書六人軍需三人當賃民屋居信辦公數日市井安然軍容整肅毫無暴動之象至十七夜半衆方鼾睡鎗聲忽發約二十餘人已擁入中院譁亂聲號召聲被執呼號聲一時鼎沸莫識由來但聞相約不要走了劉基炎斯時劉已起立濳至中廳而衆人已入廳矣劉乃大呼劉基炎在此不要誤傷他人爾等皆我兵士欲何爲乎衆兵良心不昧猶知上下即不敢動一官長大呼曰還不下手更待何時衆兵迫於官長之命於是拳脚交加刀槍並舉正淆亂間不知何人厲聲曰汝尚敢得老唐乎突發手槍一出繫傷劉頂深及半寸劉比暈倒衆以必無無生理始停拳脚將劉抬至二營三隊百般辱　擬即戕害幸各營兵士極爲反對始得保全僅予拘禁其時隨行各員如方日中則左腿受剌餘則盡遭毒打捆至二營監禁所有帶往黃縣餉銀四千餘元及劉之信章一并刦去隨員之行李衣物搶掠一空房主窗欞器具亦遭毁壤土匪行爲不過如是劉旣被獲探問兵士孰爲禍首以及舉事之故始悉倡首者爲二營三隊隊長端木憲柄係唐之道至戚奉唐命必將劉推翻置於死地唐得以代其位也其時爲端木運籌者爲一旅參謀吳樹榮營長劉少坤武銘唐之死黨安萬民等惟同謀人甚少又兼公道具在阻力横生野心遂未敢竟逞然已騎虎難下不得已又施魊伎揑造劉司令呑欵罪狀冐全軍名義又通電北京上海等處唐又在京運動以爲劉必死無欵矣詎料大總統明如日月見伊等所發之電不敢確實具名冐全體名義已知其盧謬特派部員查明核辦唐之黨類一聞此信大爲失意謀旣未遂又恐干上誣控之罪一時并發倉惶萬狀畏罪潜逃者已有數人未逃者則受唐方略求轉　之法勒劉電禀大總統辭職仍將劉及隨行諸人放回原駐所只暗中派兵監制避拘司令之罪也旋又將隨行人等放回登州因諸人衣物被搶一空恐干部員查究也所有刧去之衣物則擬全行送還駐所之窗欞器具并加意修整避搶掠之名也且於劉飲食起居亦極意順承似此彌縫殊爲欺世顧不知底藴者必爲彼所朦混特據黃縣放回人員所述情形錄陳鈞鑒伏乞垂察滬軍都督致登州崔參謀電云報告悉黃縣兵譁擾全軍震動該參謀處之以靜鎭内保治安外防奸究全登秩序始終井然現在大局甫定該參謀更能令營長督飭兵士照常操課尤屬無　厥職良堪嘉尚至此案辦理結果已由大總統派員確查自得全案眞相應即靜候核辦以一事權 
[註銷僞造軍用鈔票案]  
　　僞造軍用鈔票一案曾由滬軍都督委派員詹鳴岐延請聖文律師至西洋領事署起訴屢次審訊均誌本報前日午後二時　又開庭訊問要證陳變山患病甚重略供數語與以前所供不符訊之陳少春供稱並不知情西洋領事以此案迭經開訊並無完全證據無從核斷遂判將案註銷陳少春卽行開釋陳變山交滬軍都督府帶回送往醫院醫治 
[伍長太不自量] 　　　　　　　　 
　　滬軍都督府警隊長王詔君查知該隊一等伍長楊廉不守軍紀在外招搖故於本月十一號將楊開除以示敬戒詎楊不服以王隊長假公報私等詞在外傳布昨日午後經王隊長傳問楊又一味飭令暫行看管候請都督核辦 
[防範疫癘之通令]  
　　滬防全長李統領通行各營隊云奉都督令開滬軍病院診治病兵傳染已有發見現在時交夏令疫氣漸生速即認眞調查有則送院療治無則如法預防等因奉此合行令飭來管各營隊一體遵照辦理以防蔓延而重衞生 
[强盗和尚死期至矣]  
　　滬防營拿獲盗僧姚廣發德廣等經李統領訊實擬將姚廣發即行槍斃德廣監禁五年備文呈請陳都督核奪業奉批示以情罪相當應准照辦在案茲悉李統領以該盜情眞罪當急應嚴懲示儆爰定於今日午後二時將姚廣發一犯綁赴大南門外校塲開槍繫斃 
[結社集會之怪狀]  
　　賈新崔西林等以保安會代表名目禀呈滬南市政廳請爲立案昨經廳長莫子經君查明所稱已奉蘇都督准行各節盡屬子虚爰即批斥云呈及暫章抄批均悉查本年五月十三日江蘇都督府牌示江蘇淮揚徐海通保安會禀在滬組織保安會粘章請立案由奉指令禀及粘章均悉該會分設籌備敎育生計交通調查編輯宣講七科未免侵入行政範圍之内且淮揚徐通海舊時府直𨽻� 
州名目早經改革卽設會亦難遙制江北各屬所請飭知各屬民政長之處應母庸議仰即知照此令等因在案令該會將名稱章程略爲改易並抄粘江蘇都督批示云據民政司申稱旅滬江北保安會兩面報案均屬一致應准立案仰即知照等因尋譯批詣顯係　鼎結社集會文明之世固准自由不圖有此現象此誠地方風俗之憂也此批 
[冐充軍營偵探]  
　　朱掌銓前日代銷製造局被竊白金絲案内贜物事爲遠　茲有自稱城内某營偵探之陳杏卿張鍚鑑二人向朱掌銓之弟朱阿弟即張阿弟訛詐事爲閘北光復長統領李徵伍查悉分别函詢滬防各營有無陳杏卿張鍚鑑二探現據查復各營皆無陳張二探之名顯係冐充現已飭探查緝矣 
[何庸越俎代謀]  
　　滬防全軍李統領批砲隊營代表成育桃等禀云閱禀悉余管帶久歴戎行威望素孚是以特令兼管該營亦爲整頓該營起見至於是久是暫本統領自有權衡該隊長等未便越俎代謀軍隊首貴秩序與普通人民不同詎不知層層節制何得輒舉代表自取妄干之咎該隊長等心跡縱甚可嘉亦應呵責以爲有犯法紀者戒後各懔遵母違 
[陳旅長對於皖人之歉仄]  
　　陸軍混成第二旅旅長陳漢欽覆皖南同鄉會函云貴會館久假不歸時時引爲内疚現在敝司令部業經移駐閘北所有儲存軍械不日亦可全數運出惟馬圑及工兵營一時尚無相安地點昨已令飭趕緊設法移駐大約亦不致再有淹留一經部署妥帖當卽布逹執事派人接收明知會館爲公益之地斷不敢藉詞搪　也臨穎不勝愧報 
[湖南都督咨滬軍都督文]  
　　爲宗堯年事 
案准敝省財政司呈稱案奉鈞府令開准滬都督咨開查傳前清大清銀行　辦宗堯年等一案查宗堯年寓滬已久頗有實業且住居租界查拿頗費手續因派外務科長沈翔雲前往晤催旋據呈復情由前來業已分别准駁批令先將華豐乾泰德源泰泰　福和公司等五户共計銀三萬七千二百三十一兩二錢五分批解來府以便匯解貴省以重公欵而濟要需餘欵仍責成追繳合　錄批並宗堯年呈復原文備文咨復是否有當仍候核復施行等因准此除行曾計檢查院外合行令仰該司遵照來咨事理妥核具呈以憑咨復此令等因奉此本司遵卽轉飭大漢銀行查核具　另　呈復前來稱前總辦宗堯年於前清宜統元年七月來湘承辦大　分行至宜統三年七月始行交卸北京另委沈致　接辦　行未久　　湘省反正遂　濳逃所有湘行料葛案件均出自該總辦在任之時今查原呈清摺之内有華豐乾泰兩欵　已承認並奉滬都督電示該總辦業經呈請於日内如數繳清及常德分號分　將學海所經手之德源泰福和泰豐之欵亦山宗蔣認於三個月内限期照數呈繳以一五欵自應遵照滬都督批示勒令如數繳清匯湘敝行卽將華豐乾泰兩欵抵票呈送貴司轉呈都督府咨送滬都督府至蔣學海之欵抵票蔣已於去秋携帶赴滬應令其隨同票款一併呈繳其餘該總辦所稱舖户個人承借之欵該總辦責成原經的恊理原不能　其責然該總辦高居監督位置自有主特全權豈能毫不負責案奉滬都督批示有該總辦一併負責成一語自應仍仰總辦督同王陳二人共同追　（未完） 
[其果能免虚飾耶]  
　　　防全軍李統領前日通令所屬水陸各營管帶云照得迭奉北京臨時　動局上海調查處長滬軍都督陳令飭造具去秋光復時上海出力人員詳細事寔清冊送呈都督府調查處俾便稽核情形量予褒奬等因奉此當已通令各該營管帶一體遵照在案茲又奉調查處第二次通告内開上海一隅一吾黨英雄豪傑薈萃之淵藪也近年以來每内有志之士恒輻　於此前皖豫川粤歴次血戰諸同志運動籌備又皆以此爲後方援助去歲武昌起義未匝月而上海首先響應論者訝成功之还豈知諸同志經營慘淡幾歷艱辛匪伊朝夕之故矣南北統一後京師設局稽勲時對於上海一方面尤爲泩重爰設蘇寗兩局外特設調查總機關而以其美當時躬逢其盛情形較熟電囑兼承斯乏材輇任重深懼勿勝衹以典禮攸關未便畏難諉卸故於本處開幕伊始登報宣佈並置信櫃二處　徵投函務期諮訪　遺名寔相副惟竊念吾國革命思想發生日久由萌芽至於成熟已更數十寒暑其間屢興屢仆再接再厲事實異常複雜恐非一人之耳目所能週知况我黨素持高尚主義功成不居飄然遠引者當不乏人介之推不言祿祿亦不及介固高矣母乃當道者亦與有過耶其美旣忝負采訪之責苟以一時見聞未廣致令滄海珠遣不獨辜同仇者之孤詣苦心抑他日國史編成終留一絶大缺點言念及此良用隠憂茲特再祈同志諸君念鄙人表彰　勞　成信史之微意各舉所知以匡不逮凡有關於上海光復前後事略合京局所定五項條例者無論各圑體或個人務將實在詳情函知本處以便派員覆查經審定後彙案轉報云云本統領深恐部下於光復上海時竟有動績確著而或遣漏未報者致失勸功奬能之旨爲此再申前令令到各該管帶仰即切實調查所部出力各員事宜通除虚飾限文　三日内趕速繕具甭册呈送本部以便彙齊呈由調查處察核施行幸勿觀望自悮 
[戈鵬雲案近聞]  
　　滬軍都督照會通商交涉使文云案查戈鵬雲函請轉飭交　箱件一案業經照曾貴交涉使卽與捕房交涉在案茲據戈鵬雲以七月四號字林西報所附之工部局公報載有此事　案未由捕房執有拿戈姓之牌票云云不知大閙公堂案旣由袁樹　作爲個人事賠欵了結則捕房早應將此項牌票銷廢函請轉知値年領袖領事請將订件發還并將牌票取銷等情到府相應照會貴交涉使請煩查照辦理實爲公便 
[俄人來華游歷]  
　　奉天都督咨滬軍都督文爲咨行事茲准吉林西北路分巡兵備道李家　來文有俄國人石羅甫斯克宜由哈爾濱前赴奉天北京天津上海漢口等處游歷除分行保　外相應咨行貴郁旨查　飭局照約一體保　須至咨者　　滬軍都督復文案准貴都督咨開據吉林西北路分巡兵備道李呈稱有俄國人石羅甫斯克宜（中略）等因准此除轉飭民收司長遵照　約章保護外相應備文咨復貴都督請煩查照爲荷 
[乙級選民投票]  
　　上海市選舉定期陽曆七月十二日（卽昨日）先由乙級選民至就近各區投票事畢之後卽由區長彙齊封固送交市政廳長至於今日上午　票並定十四日續令甲級選民至各區投票　日（卽十五日仍在市政廳閱匭宣示 
[匪徒禁錮西牢]  
　　長江積匪劉永順（卽劉麻子）與同黨王友生張桂生胡芝鄉等專在租界内身帶手鎗搶竊財物業經捕房將劉等四匪一併查獲解送公共公堂訉供收押在案昨由包探周小弟傳同華洋各原告並將在押之劉等及同黨趙金生等一併解廨復經王襄讞會同英　副領事研訊屬實判將起案各　着各原告認領所有手槍四支及鎗彈一併充公王友生押西牢三年劉張各押二年胡押半年期滿均逐出租界 
[覆訊仁和錢莊之訟案]  
　　仁和錢莊主龐元濟控申莊經理倪鍚　（卽交通銀行總理）及副經理吳芷亭濫放鉅欵一案前晚復經公共公廨　訊先據原告代表梅吉言担文帮辦沃沛兩律師上堂請追　由被告代表德雷司帮辦莫肅律師向原告反覆盤詰訊至鐘鳴五下由王襄讞商之觀審西官英輪副領事判倪吳均交原保候下禮拜四上午再訊瑣聞 
[城内]  
　　民政長批示○二十七保五　册書周樹春禀批禀悉此案陳迪卿受抵田單遺失無憑收欵槪經核對版與出額各册户　相符並據地保郁蘭亭結稱黃春成户田二畝七分三釐七毫方單一紙實係遺失並無在外抵押情舉出具切結前來復准陸莫二紳公函爲証候卽發給印諭以示體恤免致興訟册發還二十五保十一　册書汪東如禀批禀悉屋基佔地勘丈自明該書向不註册本可不負責任惟稱汪文連户田三分五釐朱姓已立契承　二分五釐何以該書按額全過殊不可解候卽據情備文連册移復核辦可也二十七保八　册書陸鴻動禀批旣據禀明藪册呈核並由地保姚瑞福禀稱此項學田卽係在册之申江田户名自無欵義惟該册内蓋有對同字樣紅戵似係有單今已無從查考但册額三畝九分毫除已和德商一分二厘九毫應存三畝七分九釐五毫現丈見四畝一分七厘一毫照額計多地三分七厘六毫此又未識何故此項學田旣經德商劈祖有案候卽吊卷復核前今地價再行酌奪册發還　　地方審廳民庭批示○顧鑑堂呈批此案前次開庭卽將該被告交保并派員督吏假執行在案所稱點檢店貨行將逃逸一節殊屬過慮該被告旣交舖保不慮毫無着落本係莊客營業無店貨之可點檢緩其期間或能籌措操之過急恐非債權者之利旣據呈谖姑准傳訊可也磊鏡清呈批狀悉旣據聲明窒碍自應按照民事訴訟律第五百零一條另定日期開庭辯論繕本并送逹相對人知照可也　　地方檢察廳批示○談晋堂呈批據訴聲稱高坤成等因欠工資在爾店内滋閳等情前來查該社曾慣例凡受雇傭自應享有工資之利權今爾不照約履行先有不合以致搬去物件是高坤咸實施强制履行債務之手續並無串奪不法行爲事關私訴本　未便干涉着卽另呈審判衙門棧辦可也 
[南市]  
　　未便自由○陸家浜唱灘　人戴福生之妻陸氏不安於室上月間與駐紮增祥馬頭之軍隊庶務長某甲私識同至北市某客棧姦宿數次戴已偵知實由妻姊李陸氏勾引卽扭李陸氏至東區控究責令尋還後戴陸氏仍不悛改又至法租界德興樓與甲續歡被戴尋見扭區解裁判所訊究氏供父親陸次興向爲醫生迨父母故後卽至魏姓家爲董養媳被戴誘出作不端事致魏姓退婚改嫁於戴係於去年完姻姊等均未深知現實不愿相隨裁判員將氏申　交戴領囘完聚並論李陸氏以後勿再勾引如逹重究　　命垂呼吸○大東門外梅　街住户划船婦沈林氏之媳徐氏卽新妹近被隣居同業人楊王氏同女招弟挾嫌痛殿致徐氏受傷甚劇由巡士帶至東區論　楊王氏償還傷費洋一元了事示幾沈林氏又舁其媳至區訴稱受傷甚重頗有性命之　求請究辦當卽飭該氏將傷者舁送地方檢察應請爲騐訊一面將被告　洋一節卽行註銷並派巡士護送至城門口轉知城内巡警押送到　以免中途爭關 
[閘北]  
　　警務公所批示○商人徐景生禀批該商擬在八區新園舊址開設花園按月　繳警捐等情查旣爲振興市面起見本可照准應如何取　之處候呈圖樣並詳細章程後再行核奪商人薜夢舟等禀批該商擬在入區新園舊址開設花園按月　繳警捐等情旣爲振興市　本可照准查該處地址先據徐景生禀請在案惟　様章程以及如何取　之處均未明白具　該商等應如何繳捐及一切詳　　章一併送候核奪再行飭遵　　另行婚配○陸阿華因誘拐閘北居人　鴻彬之妹阿意價賣與黃渡某姓後被阿意乘𨻶逃回訴明其兄控奉裁判所提到陸妻毛氏訊知阿意已許與張晋發爲媳判毛氏押候核辦阿意着� 
其兄送交夫屬在案昨日張晋發投案聲明女曾被拐有損名譽怀愿退婚所長准之着其兄領回另行擇配 
[英租界]  
　　超拔幼女○浙江路西安坊二百三十八號門牌妓院内容留十二歲幼女陸寶寶十歲幼女朱二寶被人函告清良所轉報老閘捕房於前晚派令中西包探往查屬實當將兩女並　奴陸正根一併拘入捕房陸存洋五十元保出兩女併留濟良所昨晨由探將兩女與陸解送公堂訊供不諱判兩女發濟良所留養陸從克斥釋保洋發還　　凌虐女孩○婦人朱老三　居新閘太平坊二千一百三十七號屋内因將四歲買女秀珍凌虐經隣人函訴卜總巡飭知新閘房派探朱子藩往查屬實昨將朱婦與女一併拘解公堂請究先由鄰人吳倪氏等多人上堂証明　忽有身穿白夏布長衫之某甲持日本律師　罔名片投案請爲緩訊堂上不允論令退去訊之朱婦一昧推賴不認中西　員以女受傷尚輕姑寬判將朱婦開釋女發濟良所留養　　醉眼　　○蕭金堂前日飮酒遇醉在湖北路悮將老閘捕房包探朱阿巧認爲仇人阿二將朱探扭住兇毆旋經巡捕查見將蕭拘入捕房昨解公堂訊明着罰洋五元充公　　拐案訊實○朱榮生奸拐陳阿大之妻王氏並女孩招弟匿居法界小客棧内由陳報告捕房於昨日將朱與氏並女一併提至公堂質訊屬實判王氏與朱分别各押兩月氏期滿仍交本夫領回管束招弟先行領去　　限期理處○大慶樓酒館經理董瑞林因虧欠四明銀行押欵及陳志記萬永盛火腿店振大等海味行德昌鷄鴨行等十四户存項貨欵共計銀一萬餘兩被控迭經公廨訊供收押在案前晚傳集各原告復訊董供認屬實判交五千元人銀並保限兩個月向各原告理處所有拍賣銀兩如除去房租有餘再行分别公攤　　理應償還○天樂窩書場主婦陳慧智（卽馬陳氏）曾將樓下市房轉租興劉錦高開設點心店　忽悔議不租控奉公廨迭奉傳訊在案前晚由廨復訊兩造各延律師到堂互辯良人判交保限兩星期賠還原告損失及已付租金共計洋五百餘元違干未便　　房產難保○黃春記控顧全卿不付木料價銀五百兩一案前晚由廨復訊原告請封顧之住宅偶抵質之顧供住宅早經抵押與人聶襄讞商之觀審西官克君判交妥保赶緊理處一面候查明顧之住宅是否已抵與人再行封抵　　小孩迷路○男姟朱三郎女孩閔梅才均因不辨路徑由捕轉送公廨昨由官媒解案請示朱孩供年九歲崇明人近隨父母來滬寄寓迎賓旅館内因獨自一人出外游玩以致迷途閔女供年十歲江北人家居新閘附近在絲廠打盆判朱孩留候懸牌招領閔女先行派捕帶往新閘尋交其母領回如無從尋覓仍着帶回候核　　遞解婦女○虹口住户陳巧生因與王松林等容留來歷不明之徐州清江等處婦人張李氏王蔣氏蕭唐氏並女子徐小七子曹阿林高阿林蕭大毛子等希圖販賣被捕拘解公堂訊明判將陳等押辦所有婦女一併留廨以便分别送請各該民政署安插在案昨由官媒將各婦女併送到案請示卽由蕭揚林投稱蕭唐氏係是妻子請予領回在滬做工母庸遞解關讞員商之英康副領事論蕭退去各婦女一併留候備文送請上海民政署分别遞回原籍　　學徒遇騙○烟紙店學徒黃菊堂控被匪人王春山前日在南京路山東路轉角用　包術騙去洋七元昨由捕房將王拘解公堂訊供不認判押候見証到堂質究　　欠債不還○徐瑞甫向張鴻叅借洋八百元不還被控昨由公　將徐傅案交保過堂候訊 
[美租界]  
　　建造橋梁○胡家木橋華洋交界處　嘉路近由英美工部局　建橋梁一座業於前日開工築造矣　　當頭一棒○粤人維忠木前晚在天潼路姚源坊弄内坐於黑暗地方被該處某成衣匠所見欵伊大便用棍　破羅之頭額某見肇禍逃逸羅由捕送往同仁醫院醫治候查行兇人究辦　　女孩被拐○陳方氏住北四川路昨報捕房云前晚被匪拐失十三歲女姟一口名彩英請爲查緝捕頭准之　　廨員驗屍○楊樹浦陳家弄後坆山旁發現男屍一由捕房車送驗屍所候驗已紀昨報昨日下午經廨員會同美領事　所相驗據檢驗吏報稱死者刀傷腦部四處致命因查屍屬飭地保報堂收殮候緝兇手究辦 
[法租界]  
　　自順賠償○某法商前有牕帘四幅約値洋十元債姓洗衣作洗刷迄已日久向之索取據稱原物業已失去該商立卽報知英捕房將被告移送法廨經聶讞員會同李副領事提訊陳林氏稱氏夫已故洗衣作亦已盤歸他人現情願賠償惟原告　欠洗衣工洋二元三角應請追還判除將工洋扣除外賠洋七元七角給原告領去了案　　全憑見証○某號電車司機人　伯堂在浦灘與工程局垃圾馬車夫徐阿堂之車互　彼此推諉昨經捕房飭傅兩造至　質審　稱馳車至浦灘見徐拖垃圾馬車在前當卽踏鈴知照徐不拖　致相碰撞徐供　並不踏鈴故不知後有電車馳來以致互撞見証汪炳生供　確曾踏電鈴徐不讓開實難辭各判徐罰洋五角以儆來件 
[紏正招商局董事召集股東大會佈告節略之平議]  
　　（招商局股東一份子何覺悔來稿）（續） 
　　此其自認辦法之不可行者一然旣明知　洋人代辦之决不可行矣而又必多耗此一拐一抑之評論何歟至於招商包辦令股東坐享其成同人亦極　主張然股　巨商財力與本局相等者華商旣無從招集洋商又未敢輕畀若由二三商人展轉　集則實不敢因貪此一分之息舉本局千餘萬之財產貿然付託　此其自認辦法之不可行者二然旣明知招商包辦之亦不可　行矣而又必浪費此一縱一擒之筆墨何歟總而言之均所謂　空言無裨者也仍不脫議論多成效　之痼弊而已或有云可包請政府專辦者以謂東西洋實業公司多有國家輪助奬勱今民國成立事事效法友邦於商局本應特别津貼以助其發逹應卽要求政府代爲營業年與股東一分子息有餘仍畀之股東不足則由國庫支付振興航業鞏固海權亦政府應盡之責任理由原極正大順中國官商之情向不融洽民國之官又未必遽　於清廷欲保股票之信用轉滋股東之欵慮同人等亦未敢輕於相諾三則另組織全權辦理公司事務也招商局股本四百萬兩財產估値一千餘萬兩　　以不及二百萬資本之商局除數十年來已派出利息一千二　　百萬不計外今股本已値四百萬局產且値一千餘萬議者亦　　旣明知而筆述之試間成此偉大之業均屬伊睢之力我華更　　有他公司能與並駕齊驅者否是則辦事人亦可告無罪於股　　東矣而議者又復千方百計必欲傾軋而推翻之其意何居今擬拆中定數集合鉅資作爲新公司給與全權辦事此項集資先儘舊股東如舊股東不願者可將股本加若干成收回以後公司一切大小事件悉歸集資之新公司全權辦理鞭舊股東之不願退股卽令與新公司合股利害共之其退股之股東收給現銀後卽與公司斷絶關繫惟不集洋股專集華股此爲另集辦事之人項莊舞劍意在沛公通篇種種做作至此眞相畢露顧旣曰另集辦事之人矣則必有推翻舊辦事人之理由也而何以又置之不議不論之列蓋無論按諸萬國商律凡公司辦事人非有虧本甚巨辦理不善之確據股東不應有另集辦事人之舉卽照其鹵莽之手叚從事盡舍已著成效富有經驗之辦事人不用另集一股議論多面成效尠之人辦事其爲免險居於何等而尚敢貿然號於衆曰思整頓也求發逹也自欺欺人母乃太甚並非將公司出賣而股東之不願再入股者仍可收回現銀且可較票本酌加實爲有百利而無一弊　按局產現値一千六百萬之數以四萬股核實攤派每股應値　銀四百兩若不願入股者收回現銀理宜查照此數給還方平　允今乃僅云可照票本酌加豈不知票本之數核　局產所値　之數經辦事人慘淡經營日積月累已加數倍而乃竟欲於一　轉移間驟令股東損失一千餘兩應享之權利是尚得曰有百　利而一弊乎然則其所謂辦法之可行者亦仍萬不可行而已同人等全體所贊成者惟此一節綜上三節皆關變更公司成例同人等之以爲非者固不敢輕於進行同人等之以爲是者亦未敢堅於自信惟有大會届期翹昐諸股東惠然　　多數取决總之公司痼疾已深人心離渙已　欲求全局之固結生意之豐盈非事權統一不可欲求事權之統一非改　更張不可此另組新公司議案同人等所用詢謀僉同而極望諸股東之認可者也　綜觀各節無一是處所願我股東深思愼行力袪　惑勿舉應　享一千數百萬之權利輕於一擲則大局幸甚股東幸甚諸股東不乏明逹時務之流或不以斯言爲河漢歟 
 
 

Page 8

 
 
   
 
 

Page 9

 
 
自由談 
游戲文章 
[新孟子] [  冰]  
　　都督曰烟妓蒙不潔則人皆掩鼻而過之惟我兵丁成羣結隊則可以嫖煙妓孟子曰倌人之言情也則錢而已矣錢者以多爲貴所惡於錢者爲其少也如有錢若鄧氏之山也則無惡於錢矣都督之闊也行其所無事也如贫者亦行其所無事則興亦豪矣荣之美也房間之潔也苟入乎此千金之日費可立而盡也清和坊有女之美都督往嫖入門有進而與都督言者有就都督之位而與都督言者公民不與都督言都督不悅曰諸君子皆與某言公民獨不與某言是簡某也公民聞之曰禮上官不出位而與人嫖不出城而相友也我欲行禮都督以我爲簡不亦駭乎 
[游鬼世界記（愛）]  
　　有冐失鬼馬屁鬼者聞得地凄凉可以避暑遂即乘搭鬼船直至鬼門關卽庽於惡狗村旅館該處新設有夜游花園云有鬼趣可尋冐失鬼遂偕同馬屁鬼往游其地見園門首懸有一匾曰九幽佳境入園蔓草荒烟陰氣森森斜月將沉露侵鞋襪寒風砭骨眞赤帝威行不到之處也樹稍挂有鬼燈籠數盞蘆席棚下設有　座座上縊鬼與色鬼數人正在任情調笑同在一處鬼渾鬼胡調又行數十步見一處鬼影幢幢往來不絶覘之知是　鬼戲文是夜所演者探陰山活捉張三郎顯魂殺嫂陰陽河紅梅閣鳥盆計駡　羅大香山遊十殿觀戲畢遙見望鄉台上施放烟火因立觀稍久足力已倦乃入孟婆荘餐館小酌飮畢行過奈何橋上見血污池中燈舫停泊者有二三艘舫中風流鬼正在設筵欵客拇戰聲尚接續不斷冐失鬼見而生羡直入燈舫被風流鬼誣爲竊賊幸馬屁鬼再三認過始罷二鬼將出園門時見亂草叢中有男女二鬼鬼鬼崇崇不知作何勾當又過一家門首見一面白如紙口大如柿眉濃若刷之女鬼低呼來噱來噱不絶冐失鬼心怦怦動馬屁鬼復在旁慫恿方行近欲與有語忽見女鬼伸頭吐舌驚號呼曰鬼捕來矣冐失鬼回首見一帶高帽方肩偉體之無常鬼手執孝杖棒舉手作驅逐狀冐失鬼馬屁鬼乃急返庽舍互相謂曰吾等以謂鬼世界必大有樂趣原來如此殊覺敗興云云 
[社會小說學員現形記] [  是我]  
　　第一回帶烟具遊學上海　　第二回　電車訪問　　　　第三回拉　陪主昇平樓品茗　　第四回拈　呌局　　　　花　　第五回尚　應脚布忙揩　　　第六回印書館郵片不花錢　　第七回趕時式剪小羅衫　　第八回爲攷試裁坏識義　　第九回當筳轉局　　第十回隔牕倫花　　第十一回言晤不通三呌無味局　　第十二回講義代領頻使請求權　　第十三回見蠟人淫心勃發　　第十四回敲竹扛　說難聽　　第十五回要體面冐雨買汗衫　　第十六回上學堂乘車吊膀子　　第十七回大嚼波羅蜜　　第十八回倫窺　　　　　第十九回匯中館下樓尋梯　　第二十回華清池入浴無門 
 
[害羣之馬] [  丁悚]  
[新幼學] [  劍樸]  
　　膛子初開招牌始奠母出資本而營業者爲　師携胡琴而　 
　　跟跑者爲龜六塊跌倒謂之么二揮霍無情謂之長三費爲和酒之宗舖有乾濕之分濫綳場面乃嫖客之瘟氣曲院勾　仍都督之熟徑台未擺面局票飛美人來而手足舞相好名爲恩客移愕號曰　邊 
[妒律（再續）] [  龍]  
　　一凡婦房使婢借名駡人並及主人姬妾擬坐以公差人員欺凌長官律杖六十主婢辯非主使記過一次　判曰狼心帶劍何堪謗杏譏桃巧舌如簧甚且咒風詛月　　狐擾擾無非假牝虎之威衆犬嘷嘷若個有臣　之技不是　火城之禍何致殃魚絶無忌器之心居然投鼠主婦姑從寬　典醜類宜加痛懲一凡婦見夫入室與妾悄語即假公事突入衝散擬坐以宮殿門擅入律杖一百如止渾擾不作喚狀引例减笞五十　判曰芙蓉帳底寜舞桂樹微　　翠　前忍　狂風直入是　使嬌　調舌心驚　眼之横張　諸駭鹿入　胆落獅聲之　一吼雖東陌西阡厚無畫斧豈此疆彼界不有分茅審其　　喜定以重輕一凡度夫與妾正在綢　之際忽喚妾起囑以他事擬坐以　調官軍律杖一百發邊遠充軍判曰夫人城上正圖鐵甲之衝娘子軍前忽起金牌之召白登之　將破桴　聲停黑水之路未通鐃歌曲斷　功西徼先轸之唾固宜　肘東窗王氏之罪難蔽有違令興亟正刑章一凡侍婢稍長婦恐其夫沾染悉皆　賣另易小者供用擬坐以略賣人口律杖八十徒二年若略實至三口以上加枷一個月發邊衞充軍經手人呼咸一等並追價入官判曰花猶舍　何　便有蜂喧柳未成陰早已先防鶯占豈是懹心惻隠易羊之意謂何懸知不　姑容養虎之虞有以　姬已去使治容無復誨淫胡婢休追使人種不妨竟失是宜律之略　庶可懲厥凶禎（未完） 
海外奇談 
[電話滑稽] [  慶霖]  
　　支茄哥某捕房一日得電話云沙司抛弄四千八百四十六號門牌内斃命者多人速派巡捕前來捕頭大驚即派捕前往行約有九里之遙始抵該弄查得四千八百四十六號門牌係郚抱尼勿司坟園之一部分始知打電話者有意作弄乃派探至電話局查問打電話者何人局中人已不能記憶事遂寢 
尊聞閣詞選 
[靈澤夫人廟漁洋元] [  碧梧女子]  
　　千里思親夢人吳精魂望帝蜀山孤衹今環偑歸何處曾向劉郎訴怨無金屋明珠久寂寥靈祠高樹晚蕭蕭門前遙望西江水腸斷潯陽九派潮 
[辛亥感事] [  了靑舊作]  
　　偶然一子　全枰蜀道如天客夢驚垂　　書　頴士（川代表） 
蕭湘）抗章去國馬長古人亦作平用卿乞　共有杯　意煮豆誰　　沸聲檄喩難文降不得哀猿啼斷楚山横鸚鵡洲邊落日孤江南江北夜鳴狐倫生疆吏縋城出發難雄兵動地　烟　萬家殘劫火舳　千里僨師徒補牢曲突嗟何及半壁憑誰隻手扶楚歌聲裏起吳謳剪取吳淞水一漚千里雷車馳夜月滿城風葉擾清秋騒壇旗鼓　傅檄香閣環　助唱籌别有桃源人不識紛紛來泊武陵舟　得黃金使罷休旌旗空掩白門秋荒陵風雨尋造碣衰草祠堂想故侯鉄鎖終隨樓櫓　謂鉄良靑衫誰記板橋游受降未築睢陽遁天塹長江日夜流北望京華每　神靑　誰踏鳳城春中州鼓角雄燕趙西塞　烟徹晋　玉步漂搖丁劫運翠華想像動征麈將軍空抱　天路大樹封侯一夢新鐵雨金風幾戰爭共和聞道爲民生江東人物推孫氏河北勛名主夏盟斷髮首頒新律令書元已廢舊胡正髑體遍綠荒　划魂魄何年見太平 
戲攷[  健兒]  
[春秋配一名拷打檢柴]  
　　商人江韶妻早故遺女秋蓮繼娶賈氏秉性妒悍待女甚苛江韶因事遠出賈氏即命秋蓮往荒郊檢柴秋蓮辭不能賈氏怒其逆命大駡而兇毆之乳娘不忍挺身請代賈亦不允秋蓮無可如何乃允與乳娘同往郊外時有書生李春發走馬荒郊見其主僕不類貧家景象欵而前詰乳娘斥其無禮李忍不與較再三致問秋蓮見生英俊倜儻儀表非俗遂以繼母虐待之事含淚相告李爲惻然憫其零丁孤苦慘遭凌虐出金贈之囑其購買柴草免受樵採之苦乳娘又斥爲不羲之財嚴詞却之李掉頭竟去秋蓮感其厚意呼之回問其姓名住址并詢及年齡幾何有無家室有願託終身之意李生一笑而去後江秋蓮竟配李春發而從之偕老焉 
小說 
[滑稽短篇家庭革命記] [  鐵血]  
　　某邑有曾姓者良田千頃家資鉅萬富翁也有子三長曰滑次日游三日淫潘安而貌宋玉丰姿皆翩翩美少年惟不事詩書終朝蕩逸所交皆下流沐浴薰陶與之俱化於是尋花覓柳倚翠偎紅殆無虚夕然曾持家甚嚴財產大權一人掌握三子窘於經濟終不能輰所欲爲前月滬上發起國民捐兄弟大喜集議於室老三曰何不借助捐之名將此老東西金錢騙出不允我者卽以手槍挾之此後我等挾巨資居滬上任情揮霍彼又將奈何耶二兄皆曰　一日三子果各懹手槍入父室正色謂父曰民國初創財政支絀愛國之士皆輸國民捐以抵外債我父盍亦解襄一助父大怒曰我以半世心血換得此區區呅孔爾等何忍以之助國民捐乎速閉而口否則以大逆不道論三子知不可動乃各出手槍作開放狀且大聲言曰以極卑賤之妓女極下流之乞兒尚知出資相助我家富甲全邑反不肯稍解囊　豈甘爲人駡守財虜耶時其父已呆若木鷄面作灰白色良久始顫聲言曰汝等要錢助捐固爲善事然不可作如此不法之行爲汝等稍待予立與汝等可也語畢含淚入内室傾筐倒篋將所有田產契據錢莊匯票盡行取出擲諸案上日我之半身積蓄過半於斯矣三子見目的已逹大喜遂懹手槍袖契據各返私室次日束裝往滬花天酒地其樂無極後有熱心妓女某　以三子所得錢間接輸於國民捐 
 
 
 

Page 10

 
 
   
 
