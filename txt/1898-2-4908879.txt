# 1898 - 2 - 4908879

 

Page 1

 
 
[閩刻武英殿聚珍板叢書寄售] [  本館謹啓]  
　　刻有友人寄售閩刻武英殿聚珍板棗書計共一百四十八種釘成一千本板旣精緻紙猶潔白裝訂亦工欲購者請移玉至三馬路申報館　　昌書畫室閱看可也此佈 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二　欲購者請至三馬路申報館及申昌書畫室購取可也此佈 
[裱成著色五尺衆神圖出售] [  申昌書室啓]  
　　送臘酬神迎年祀竈門楣集慶氣象萬千風月更新韶光百五莫不換桃符於當户翦華勝以遺人藉迓庥祥用增光彩本書室爰倩名畫師精　五尺幅衆神圖　之石工加以采　爲諸紳商新歲供奉之用每軸取價洋一元六角賜顧者請速至三馬路申昌書室購取可也此佈 
[書工部局示後]  
　　西人之設工部局及巡捕房猶華之保甲局及各巡局也所以保衛地方嚴查匪類上海自闢租界以來租界之中居民鋪户皆惟工部局巡捕房之命是聽工部局之爲居民籌劃者亦幾無微不至一切皆有定章違則罰之戒之所以懲一而儆百也且可以助華人之所不及類皆實事求是故行之壧十年居民咸安之然辦公者究竟西人少華人多初則言語不通風俗未悉不能不用華人公佐之繼則地方日廣皆用西人勢必不敷則又不能不用華人以佐之故巡捕則華多於西而辦事幹練者則拔爲包探其事較捕爲多其權較捕爲重捕則雖在一界之中各分地叚每人派在何叚則僅管一叚之事遇有馬車東洋車小車違章則拘之驅之遇有拆梢打架之事亦拘之逐之而且自朝至暮目暮至朝皆街頭站立無惰容遇有人家半夜門開燈火熒熒者亦必入内關照俾小竊無所施其伎倆火燭亦因之小心法至良意至美也十里洋塲中五方雜處良莠不齊使無巡街捕晝夜在街頭站立吾恐日間之車馬往來更多肇事打架拆梢之事更無論矣夜則鼠竊狗偷之輩可以肆意妄爲安能如此之安然無事哉是巡捕之設其有益於地方豈淺鮮哉說者謂巡捕之中豈皆爲公正之人亦不免有以强凌弱之事雖地方賴以安靜而人亦不免有受其欺者如前報紀蘇州有巡捕毆人之事執筆人曾著爲論說者也在蘇州初設巡捕者其毆人視者罕有之事若滬上時見有毆人者豈皆應毆而毆之者乎曰此事雖在所不免而捕房自有章程巡捕而若不以情理毆人幸不爲捕頭所知耳然地方之賴以安靜固非巡捕不爲功若包探更非巡捕可比盜賊之案非探莫能破賭博之窩非探莫能捉凡捕房工部局之事巡捕所不及爲者皆惟包探是賴包探猶縣衙之捕快租界不能無巡捕尤不能無包探包探之事華人必奇視之然亦不過供奔走探聽之役耳與輿臺僕隸等近來滬上包探皆有肥馬輕裘之概頤使氣指權傾街巷所謂奔走探聽之事皆有探夥爲之不必問其探夥之工食何在卽包探之工食領自局中者亦斷不敷其揮霍苟不取非分之錢亦安能如此之綽有餘地耶乃貼票之獄興包探之莊倒局中知之初則斥革繼卽開復其斥革者儆其招摇也其開復者因其尚未誤公也然余尚疑局中之處置包探究屬模糊乃閱昨報所登工部局示一則始知局中非無耳目深佩西人辦事之周且密也示云查本局捕房所用各包探如沈金隆孔阿才何瑞福黄賜福等原因租界遼闊公務紛繁不過藉作耳目之寄冀收指臂之勞殊不料該探等近竟恃勢弄權擅作威福舉凡開莊貼票則空紙害人糾會作頭則厚利肥已茶坊酒肆挨家索取陋規妓館戲園逢節勒酬花費甚至混淆黑白平民被其拆梢顚倒是非好人因而抱屈任意妄爲至於此極貪得何厭將何所終爲害不輕可恨之極合亟嚴禁爲此示仰租界商民居户人等一體知悉嗣後如再有包探擾害情事准該被害人隨時指名禀指到局定當立予嚴辦不累原告幸勿顧慮自悞在西人立法必行斷非托之空言可比此示一出包探之威風可以稍减而懦弱之人亦不致任其魚肉在西人向非不知包探之所爲因其並不誤公故無從發作近因貼票事發并而懲之誰謂西人不知底藴哉觀於此示益佩服西人不置矣 
[本館接奉電音]  
　　昨日淸晨京師飛電傳來上諭二道敬謹譯登○十二月初七日奉上諭徐樹銘奏請飭令各省舉行蠶政等語蠶政與農功並重浙江湖北直隸等省均已辦有成效各省宜蠶之地尚多著各督撫飭令地方官認眞籌辦以廣利源欽此同日奉上諭浙江歸安縣征收錢糧有浮收情事經御史陳其璋叅奏並民人朱祖謀等在都察院呈控先後諭令廖壽豐查辦兹據查明覆奏所叅各欵或查無其事或事無實據均著毋庸置議歸安縣知縣朱鑑章人地不宜業經撤任調省卽著該撫督同藩司隨時察看並飭令現任知縣將革除殷户包飯食費名目永禁糧差湯吉等卽著提省並勒緝滋事之葉順流等務獲訊辦欽此 
[英國電音]  
　　南洋新加坡實得力太晤士西報接英京來電云英國兵部侍郎世龔俟爵連頓昨在伊珍日寳論英國陸軍如何整頓之法并將國家擬欲整頓之意預佈於衆云我英國當置三軍守國以備退敵之用并置二軍以爲游擊之師如須撥用小隊兵卽可由此二隊中調出不寗惟是我英國更須嚴備一切或遇印度及各外府有請兵之處可以卽時調往也連爵臣又言現在國家擬將營制略爲更改前以二隊作爲一營者今則改爲四隊復於每年以另募閒散兵軍若干并增糧餉以備有事之秋爲之調出庶不至分及額兵之务在本爵部之意則惟望國家於此閒散兵之糧食每名每日給至一仙令之數并望國家再募閒散勇隊以三載爲期期滿之後願入營伍抑或仍就閑散則任其志之所向但諸軍隊中於巨砲一項則寗多毋缺云 
[中德電音]  
　　南洋新加披實得力太晤士西報接英京來電云倫敦泰晤士報接得駐紥華京採訪人電稱德國已允中國將其所駐膠州之兵概行退去而中國則准給予閩省之三沙一地與德以爲屯貯煤斤之所此次德國在華所爲已將東方大局大爲更動然各國須知中英於一千八百四十六年立之約所有揚子江濱一帶口岸之權已擬歸英國然則我英當乘此時將各海口岸取以爲已有云云按三沙在福建省垣東北與浙之温州對峙向歸福寗府福鼎縣屬乃閩是最勝之處物産以茶爲巨居民多有赴南洋以充閭旅者其港口可至一英里之七五河道甚闊水深且堅固一最善之區云 
[星軺過叻]  
　　南洋新加坡叻報云中國新簡駐德大臣呂鏡宇星使於十一月十八日乘德國郵船馬然行抵新加坡翌日卽由原船西渡按星使於本月初十日由滬放洋十二日下午卽抵香港十四日由港展輪乃甫及四日 
 
 

Page 2

 
 
卽經抵叻亦可謂異常迅捷矣當過叻之際恐勞地主酬應之煩故未經登岸惟中國駐叻總領事張弼士觀察登船謁見晤談良久而後興辭此外叅隨諸員則多有登陸游行者并聞星使此次出洋所帶叅隨人等計共二十五人 
[俄人欲動]  
　　南洋新加坡叻報云某日歐洲來信云俄國海軍大臣出令黑海軍隊飭預備快船戰艦十一艘一俟接有將令卽便啓行於此觀之東方一帶恐又有摇動之虞矣噫 
[派隊防邊]  
　　營口采訪友人云自德人佔據膠州靑島後省中謡言蜂起大帥恐滋事故檄令奉字左右營步隊親軍馬隊等營分紥金復遼海各要隘駐紥營口之各軍亦　事操練槍聲隆然 
[聖主恩威]  
　　傳言升任川督李制軍秉衡因辦理東省膠州教案不愜聖意朝廷震怒將子革職處分賴恭邸曲原其心力爲懇請聖顔始霽乃降開缺之旨云 
[軍門入覲]  
　　甘肅提督董軍門福祥到京已見邸抄兹悉軍門入都帶親兵小隊二百名寓前門内萬億號富商李姓宅中請安之日皇上召對至四刻之久所詢何事甚爲秘密外間概不得知至此次軍門由甘帶來馬步軍各千二百人均係揀選勁旅馬隊駐紥京西長新店步隊駐紥永定門外海子西墻外鐵路旁將來朝廷如何調遣容俟續訪再錄 
[祗值一圓]  
　　天津采訪友人云京師門禁極嚴每晚下鑰後將匙繳呈提督衙門除正陽門於三鼓啓鑰以便城外官僚之入朝待漏者餘均於黎明時請鑰不得啓閉從心月前西陲提督董軍門福祥被命入覲九門提督榮大金吾飭暫留　俾呈遞膳牌預備召見是以夜間僅閉關而不下鑰蓋專候軍門騶從而然也詎料某西人由天津附第二次火車入京旣進永定門已暝色蒼茫迨至前門而門已閉呼之不應以番佛一尊贈門者乃得門而入洎回津輙以此相嘲笑謂京師城門祗值洋銀一圓有之則可啓閉自由往來無礙其他事件亦不過十圓百圓或至千圓卽可餌令俯首帖耳云嘻西人之輕我中國何至於此極耶 
[失電虚驚]  
　　天津采訪友人云俄德法日本諸員向有武員等駐吾華刺探山川阨塞兵制沿革以及國政利弊民情向背之類其位次於使臣而薪水則幾與使臣相將終年南轅北轍無一定之所惟析津則地鄰畿輔暇卽携襥被勾留亦近水樓臺先得月之意也北方各要隘無論砲臺營寨一一繪圖貼說寄歸本國綴錄成圖卽沿海之一村一堡一水一石亦纎悉靡遺瞭如指掌俄國此等武官雖向祗倭氏一員而聲息靈通已臻絶頂現又派某氏爲之副行蹤尤無定船唇馬背鎭日不寗日來河道已冰因憇裝於紫竹林西旅邸一日有電傳要事旣已繕成電碼因夜深未發比曉已失去其電有何語言旁觀者無從知悉惟見其張皇失措升天入地求之不獲深恐如多魚之漏幾欲以身殉之後由其僕出之於夾袋甲叩問遺忘者是否此件某得之如獲至寳亟問從何而得得後曾否示人僕曰今晨灑掃屋宇在地板上拾得疑爲廢紙也遂用以裏番梘旣未示人亦未别用某乃命去番梘較紙之折紋果相符取紙嗅之梘氣具在始釋然於懷噫西人之環而伺我者無國不然亦無日不然此特其一端耳而我國夢夢焉尚如在睡鄉不亦大可哀哉 
[魚雁飛馳]  
　　天津采訪友人云我中國於今歲創立郵政局寄費旣廉而又迅速從未有浮沈之悞魚來雁往民咸便之入冬後北洋冰合照章改由馬遞督辦赫鷺賓總榷使深恐途中濡滯爰咨請北洋大臣王夔帥飭令開平礦局借一輪船停泊烟臺以便接遞往來信件議旣定礦局派令北平輪船司事於上月二十五日駛至北帶河將信件轉附火車飛遞至津按住址分送合計郵程不過七日較之往年其速維倍二十七日北平復回烟除遞信外並准附搭行人每客收洋銀十圓蓋以物希爲貴也然朝發夕至較之長途跋涉勞逸不啻天淵故人亦樂於附搭云 
[鐵路利益]  
　　津蘆鐵路火車啓行迄今已半載有奇所往來者搭客雖甚稠密而商貨尚屬寥寥胡雲楣京兆近與總稅司會商自冬月起將坐糧廳所設鐵路旁抽收釐卡四處全行撤去而由火車洋稅項下提出三厘撥給坐糧廳監督以抵額稅撥給之欵按年分四季劃算貨稅較前輕减俾商賈樂出其途邇又時值封凍河路不通故自冬月以來火車商貨日見起色云 
[擬設小輪]  
　　京師訪事友椽筆云本年秋間曾有增修津蘆鐵路自京至通支路之議嗣倉塲滿侍郎長倉憲萃面奏皇上謂支路一成恐通州地面益形淸苦請停斯舉故此議已作罷論近聞通州有某富紳擬出重資購製小火輪船拖帶商船由津赴通以補救通州蕭條之弊此舉如果可行當在明春開河時矣 
[京師火警]  
　　京師訪事友來函云上月廿四日已午之交崇文門外磁器口迤南同聚染坊失愼詢其起火之由係因該坊者粝紅顔色加燒酒於釜中火力過猛火燄中釜底飛出酒氣然著直冲暖棚頂上遂致燎原時值西北風猛烈燭龍借勢逞威霎時赤燄騰空黑烟迷目雖警鉦亂鳴水會齊至奈封家姨勢甚猖狂無從撲救自西北隅轉向東南計延燒房屋四十餘間幸地勢寛敞四無居鄰旁人尚不致爲池魚之殃及至四點鐘時　漸衰息該染坊向與都中諸大洋貨店皆有交易生意殷實存貨甚多所有各家來染之綢縐布疋大半付之一炬聞所值不下萬金當火熾時五城練勇地方文武各官到場彈壓該染坊怱忙之際擡出板箱八隻中皆藏鏹每錠重五十兩忽有某甲乘隙竊取三錠匿於懷中又貪心無壓梭巡不去旋被東城練勇瞥見其懷中有物近前搜取則原物依然遂扭見本局委員鎖帶回局想須照例懲治也 
[局務支離]  
　　天津采訪友人云唐山向未舉行保甲自開平煤礦就此處設局採煤　由通永鎭某鎭軍派弁駐紥詰奸除暴綏靖地方現在礦務蒸蒸日上榆蘆鐵路又度地設爲機器製造廠由是員紳司事爛其如雲聚賭抽頭事所或有而粉白黛緑列屋而居正不啻管敬仲之女閭三百焉今秋大吏始議設保甲局以楊積堂太守局員賈某爲局董陳全則充保甲巡查前月初旬有粤人被賊所竊禀請保甲局緝查突有武弁楊鳳斌者投局會緝至則適太守已隨礦務局總辦張燕謀觀察于役北帶河陳叩以胡爲乎來以致互相口角賈紳見而忿怒令陳用繩綑綁楊弁謂我雖微末亦係朝廷命官且爲公事而來胡爲縛我賈紳知事不得了禀報太守太守轉請觀察電禀北洋大臣王制軍制軍飭解灤州辦理不知唐山人衆何以竟備具公禀赴州署具保州主向楊弁慰以好言親解其縛迨制軍札委營務處某觀察赴唐山訊問飭責陳軍棍一百下楊弁卽撤差當訊問時有某黄冠插身多事操讞政者以其事不干已叱令伍伯掌頰數十下詰知係保定府人飭發灤州遞解回籍目下楊弁尚未甘了結聞日間有提省審供之說云 
[盜犯熬刑]  
　　姑蘇采訪友人云夥刼吳江縣陶雲經家之盜犯田阿三姚小毛解省後經蘇州府桐太守交發審局迭次研訊本月初六日承審委員董明府復提姚犯推鞫所供仍如前詞矢口不移明府大怒喝令笞責五百板復上天平架姚犯閉目熬刑毫無實語明府飭仍還禁候再刑訊 
[就地正法]  
　　姑蘇采訪友人云小王家巷沈夏氏於十月初五日之夜被木工尤錦泉糾同季阿三謀財害命經長洲縣汪瑶庭明府先後獲犯迭次研訊上憲以省垣重地該犯竟敢見財起意臨事謀命實屬不法已極批飭將正兇尤錦泉就地正法明府奉文後於本月初七日下午飭差提出尤犯略詰口供會同嚴守戎綁赴北寺大校塲斬决梟首示衆是日復有絞犯譚鳳笠斬犯苗錫田同時綁赴市曹處决聞譚苗所犯 
 
 

Page 3

 
 
係海州毆斃人命之案苗爲正兇譚係帮兇云 
[格致書院丁酉冬季課題]  
　　第一題問東役旣終策富强者競言效西法固已何效之曰築鐵路以便兵商開礦産以收地利振商務以裕國計設議院以逹民情他如折衝則復海軍禦敵則練陸兵利用則興製造培材則創學校比年於此數端逐漸講求規模粗具未始非變法之一證惟是時局孔亟外侮頻繁伺隙興戎急在目睫諸法恐未竟行海疆又多故矣然則救急之道安在籌邊之策安出何以固自强之基何以弭外邦之患抑或於效西法外另有一籌可爲藥時良劑諸生蒙國家培養多年朝稽夕考博古通今蒿目時艱如洞癥結發爲議論必有切中今日要圖而可備酬知之具者試各抒所見結實詳晰以對毋隱第二題整頓長江防務說此題係蘇松太兵備道憲蔡和甫觀察所命自出題之日爲始限至明年正月三十日截止前時試卷大小不一以致參差不齊殊屬不合體裁今請與課諸君自備白摺子每半頁六行每行二十二格庶歸一式凡交卷至三馬路格致書室者務祈將試卷封固外標姓名籍貴以杜剿襲雷同之弊至寄呈道憲鑒閱時始行拆開此次蔡觀察留意眞才凡列前茅者加奬必豐作者幸毋自域焉再本年秋季課題已請寗紹台道吳觀察命題尚未寄到一俟接奉題目卽當布告不悞 
[中外聨歡]  
　　昨日爲西歴一千八百九十八年履端之首捕房循例停辦公事淸晨七點鐘嚴孫土三包探咸赴公事房叩賀新禧捕頭慰勞數語並雙以香餅酒各一盞勉以勤愼辦公逾時退出至鐘鳴十下江海關道蔡和甫觀察提右營叅將廖楚材叅戎松海防同知劉乙笙司馬上海縣黄愛棠大令英法兩界讞員張賡三直刺鄭景溪大令曁道署譯員鳳夔九太守尤步雲司馬赴法總領事署道賀年禧適總領事白君少有不豫由副領事科君曁繙譯何君降階迎入内廳依次列坐各道賀忱法捕頭戎服佩刀葭領中西各捕排班鵠立擎槍致敬嚴孫王三包探帶領通班控夥到塲彈壓逾時各員興辭而出分赴駐滬各國領事署拜賀 
[入署先聲]  
　　江海關道蔡和甫觀察擇吉本月初十日鶯遷入署昨日諭令家丁差役先將細軟衣物分裝小車二十餘輛搬運入城在道轅安置 
[校武記事]  
　　本月初七初八兩日上海縣黄愛棠大令考試武童步箭技勇内有秦姓十三歲幼童請開頭號硬弓大令及廖楚材叅戎以其年未成丁恐有失損諭令改試二號秦童唯唯應命及試畢上堂叩謝神色自如見者咸嘆爲得未曾有後有一年逾而立之童當盤舞大刀時失手壓於身上幸其師爲之撥去始免受傷 
[局員謝世]  
　　本邑西門外巡防局員鄭厚餘二尹到差未久忽於前日因病而亡璕家丁據情禀明保甲總巡鍾受百明府明府轉詳江海關道蔡和甫觀察閱日觀察札委城内北局委員王二尹德齡前往接辦所遺差使遞遺北局一差則以大東門稽查委員李齊之二尹宗賢接辦 
[批示肉莊]  
　　報紀三泰等各肉莊因工部局議抽肉捐具禀英公廨並執香求免等情兹悉張直刺與蔡和甫觀察妥議之下卽懸牌批示云據禀情形實深可憐除面商英領事允准後再行牌示爾等亦不得多事此批 
[徒托空言]  
　　英界各小錢莊因出空票太多以致紛紛倒閉遂有歡陽蕚顧澐等人創議設立公司曾經議就章程禀呈英公廨張賡三直刺以其徒托空言並無實在銀兩深懷疑慮歐陽等微窺其意遂文辭退現經孔阿才等爲首復又辦理聞已略有端緖矣 
[吞烟不救]  
　　八仙橋西首居民某甲積有洋蚨一百餘翼擬作娶婦之費其母某氏以前者盛行貼票托人將此洋貼出冀得重利不圖上月各錢莊紛紛倒閉所執之票頓成廢紙無處收銀邇因吉期已屆情急萬分前晚購得紫霞膏一盞背人吞服逾時毒發呻吟床第其子察知有異立卽施救不及延至天明溘然長逝貼票之害人甚矣哉 
[保人保出]  
　　法界大興茶食店主馬裕坤與哈德順二人連環互保錦源莊主楊春甫因楊挈眷潛逃經鄭大令傳訊當堂管押旋經人保出著交楊春甫到案究追 
[勒限繳銀]  
　　前者詹世爵投英界公廨呈控張振聲吞没股本銀一千兩等情由前讞員翁笠漁刺史准詞提案迭次訊供判張振聲繳銀九百兩在案乃張振聲至今未繳詹世爵亦因他案在押張直刺於前晚又提案訊問詹供被吞股本銀一千兩蒙翁前憲斷銀九百兩張振聲仍不繳案求請訊追以抵欠欵張供詹之股本議單上已批明作廢求恩明察張直刺以張振聲挺押不繳殊屬刁玩限十日内將銀繳案如違擬比不貸二人均還押 
[呈控舞弊]  
　　王文孝投英界公廨控沈岳甫經理帳目從中舞弊等情前晚堂由張賡三直刺提案訊問王文孝供寍波人於光緖二十年份集股本銀一萬五千兩開設成泰木行用沈岳甫爲經理歴年生意有盈無虧所有餘利均被沈岳甫舞弊侵吞不得已呈控案下求恩訊斷質之沈岳甫供寗波人在成泰木行經手今已辭歇並無侵吞餘利有帳可查求鑒張直刺得供之下判將沈岳甫押候飭差同往向原告算淸帳目禀復核奪 
[革退船户]  
　　南市籌餉貨捐總局所需浦江巡船向由船户孫瑞華充當近因傳喚不到屢次悞公且聞在外向人滋詐不安本分爲帮辦孫明府查知爰於前日飭差傳至局中略詰數語卽判革條黏諸頭門永遠不准復充 
[懲責搶火]  
　　上月二十三日黎明時滬南大東門外篾竹街馬添興弄董姓家失愼延及潘二尹公館被匪徒王雙喜吳金生石阿毛等將所藏之狐皮褂料乘間携去當時由捕役拘獲王等三人解至十六鋪巡防中局經局員潘二尹提集嚴行推鞫供認不諱二尹判將王枷示五天日前已有人具保開釋吳金生枷號半月石阿毛枷號十天兹由吳母某氏投案求爲寛釋石阿毛亦由其父石阿四於前晚投避求恩地甲卽將枷犯解案二尹升堂覆訊先命將枷開釋然後向吳研詰謂本委將爾等枷責實係格外寛宥現在尚未滿期由爾母一再具懇姑不予深究判責一百板具保開釋復諭石謂此案係爾爲首當爲嚴辦石供小的刻已自知犯法嗣後當痛改前非决不敢胡作妄爲叩求恩恕二尹命拖下重責一百五十板具改過切結覓保斥退 
[行竊受責]  
　　南市大東門外毛家弄太昌鞋店學徒前晚在門前上排門板突有乞兒張阿狗乘其不備將門柱一根肩負而逃適被店主李聖炎瞥見追上得以拘獲解至十六鋪巡防中局請爲究懲局員潘仲泉二尹立卽升堂帶案研訊李投局領贓張供小的係本邑人前爲小本經營奈因癖染烟霞流而爲丐不得已學作穿窬伎倆今旣拘案務乞逾格施恩二尹喝責五十板著勇甲驅逐出境不准逗遛起案之贓著李聖炎具領 
[分發人員騐看名單]  
　　新海防例製籤分發郎中高爾羲浙江錢宗藩浙江員外郎花翎四品升銜慶珍廂紅花翎四品升銜慶琛廂紅崇海正黄主事宗室德祐正藍倪毓棻安徽王慶頤浙江朱麟藻浙江俞縵浙江都察院經歴郭恩熙浙江光禄寺署正周國麟浙江内閣中書林旭福建胡源淸直隸金兆藩浙江部寺司務馮汝玠浙江○籌餉例分發大理寺寺丞員外郎銜何南燮江西新海防例指省分發道閻迺竹陝西山西花翎二品頂戴繼善廂黄河南花翎史悠贊江蘇陝西知府鮑國楨安徽江西 
 
 

Page 4

 
 
直隸州知州沈琬慶福建廣東知州張楏湖北貴州通判陶仁壽順天廣東劉于禮湖南四川吳毓煃浙江廣東龔親釗湖南浙江潘履亨浙江福建知縣方汝梅直隸河南陸藻章廣東福建葉維藩湖北四川陶美中湖南河南周家鈞湖南四川薛銓忠四川廣東文潤正紅廣東胡國昌浙江湖南馬相四川雲南鹽大使石洗直隸浙江州同吳佑曾江蘇廣東直隸州州判居鳳標江蘇河南潘仁坊湖南廣西州判王家彬四川安徽鹽經歴朱咸德江蘇廣東府經歴吳祖蔭順天四川崔瑛廣西四川張書城江蘇山東徐煌雲南四川周邦彦雲南山東李自華河南山東縣丞史秀椿直隸安徽何志寅直隸河南劉家驪奉天山東童廷蔭順天河南左樹修湖南廣東王永琨湖南廣東徐培華湖北陝西彭光壽湖南廣東向傅幹湖南廣東曹鑫山西陝西黄式顔湖南廣東士鴻聲安徽廣東顧維周浙江福建張繼祖浙江湖南葉學仁浙江安徽黄用光江西廣東州吏目劉啓業順天甘肅巡檢鄒榮華福建廣東朱柏淸湖北廣東張嗣崇湖南廣東李炬齡山西山東高玉臺山東陝西王繩武江蘇廣東方桐安徽廣東孫榮瑹安徽廣東張綸安徽廣東趙震江蘇安徽松峻廂白廣東徐培堃正藍河南向森四川廣東潘翰章浙江安徽王應祚四川廣東呂燾湖南新疆從九品霍介臣直隸河南潘運芷湖南廣東呂紹祖安徽陝西典史楊毓琪順天廣東史書雲江蘇山東陸費鼎增浙江河南董暄河南山東張恭先浙江廣東陳封銓貴州四川未入流齊義端江蘇廣東劉文鑑江蘇河南○籌餉例指省分發通判鹽提舉升銜吳增瑞湖南廣東知縣張鳴和陝西四川州吏目任建勳四川○勞績指省分發同知蘇思温河南奉天知縣同知銜經文浙江直隸巡檢徐士騏浙江奉天○恩廕指省分發通判張景山山東新疆何泣坦安徽江蘇○教習製籖分發知縣王子銘奉天○議叙掣籤分發知縣五品銜蕭佐廷浙江縣丞李壽松江西○議叙指省分發鹽大使鄒守誠江蘇浙江○應補呈請分發知縣同知升銜凌漢安徽山東李弼淸湖北湖南李長郁湖南安徽州吏目李樹德浙江四川從九品王傳澤湖北江西喻鳳翔湖南福建未入流朱鼎勳江蘇浙江廖加理廣西浙江彭壽祺陝西甘肅 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[黄堂弧旦]  
　　金陵采訪友人云本朔日爲江寗府劉嘉樹太守覽揆之辰各善堂委員及明屬廳縣諸官與夫本　書　差役依次登堂叩祝太守謙詞却之惟與夫人公子輩小宴後堂出家樂侑酒淺斟低唱其樂融融白下官紳咸頌太守之淸風亮節云 
[斷路宜防]  
　　廣州采訪友人云十一月二十日之晚二鼓時某紳赴席而回有僕提燈隨後行至某處突有三匪開槍攔阻迫令脫去身上之衣僕告以此係某大老爺爾等安得無禮匪人不答紳知難與敵只得褫衣畀之狼狽而返二十一日之晚二鼓時某宅主人行至第十鋪曾巷不隄防三　尾隨其後將近宅門前黑暗中開槍指嚇主人不敢與較盡脫身上之衣予之匪人乃持之而去　近隆冬有緝捕之責者當如何在在留心耶 
[訛詐受懲]  
　　有都三福者住居本城大東門内水仙宮左近向以攻銅爲業邇來製得銅梗旱烟袋三支於前晚時携往南市肇源樓茶肆中求售迺有干谷良張小泉等兩人均操湖南口音冐稱捕役指爲竊贓將烟筒三支悉數携去都不服上前將彼等扭至十六鋪巡防中局控究局員潘仲泉二尹立卽提集人証分别研鞫先據都投案供係常州府屬無錫縣人專製此項一二尺長之銅梗小烟筒在市集賣是日在外灘茶肆中突有素未相識之兩人指小的爲行竊將烟管携取不還不得已扭送案下求究二尹謂爾之貨物可有暗記供稱小的所製之烟管中用竹質外包以銅可以拆缷如意爰命如法拆觀果然無悞復提王谷良張小泉至案研訊王張二人均供湖南某邑人是日亦在該茶肆啜茗所携銅質烟筒置之棹上爲都乘間竊去不還是以向之索取一尹謂果係已物必有記號可辯可從實供明以憑核對王等至此言語支吾毫無實証二尹爰判兩人各掌頰四十下復命各重笞一百板都交的實人具保開釋 
[登徒受騙]  
　　雉妓趙月卿前在英界梅春里作賣笑生涯後與爲洋貨掮客之張樹齋相識趙妓托言丈夫已故家中祗有老母如不嫌烟花賤質許充下陳只須代償債銀百餘元卽當侍奉箕帚張聞言心動遂措洋一百五十餘元爲之脫籍妓言須回告老母再定行止豈知此次來申偕有三十餘歲之男子據稱實係藁砧張聞之大駭然事已至此無可如何只得具禀英公廨請爲備案以防後累 
[逼醮宜懲]  
　　寡婦朱氏卽翠金前投英界公廨控稱丈夫故後自願守節兹被該處地保周關寳唆使伊嫂朱王氏及曹鶴祥鮑子仁朱春榮等逼令再醮故特投案控請提辦張直刺准詞後飭差將朱王氏曹鶴祥鮑子仁朱春榮及地保周關寳提案看分别押候訊究 
[舟中竊案]  
　　前晚有妙手空空兒潛登美租界蘇州河畔源裕碼頭所泊某木輪船上見搭客某甲已入睡鄉身畔有綢布衣服及水烟袋等物遂竊之而去及客知覺登岸窮追而賊已去如黄鶴矣乃開明失單投水巡捕船報請查緝未知人贓能弋獲否也 
[不予深究]  
　　寍波人張才富投英界公廨控顧錦亭誑騙洋銀等情前晚堂由張賡三直刺提案訊問張才富供小的與顧錦亭初不認識於二月間邂逅相遇渠自稱係鐵路總管顧大人願薦小的們到彼做工須先付禮敬洋銀若干小的們共有五人湊齊洋銀一百七十六元由小的經付事後始知被騙因特扭案請究付洋帳簿一并呈騐求察顧錦亭供向在盛大人處當千總於三月間來甲與張才富在茶館相遇張卽懇托薦伊爲鐵路工頭千總未曾答應亦並未取過渠洋銀此次被他紏衆拆稍誣扭案下求鑒張直刺得供之下以張所控無憑未便深究判令張才富具結顧錦亭交保兩造遵諭而退 
[兩案併訊]  
　　南匯醫生沈吉仁改姓周名園波來甲游蕩與蕩婦謝阿大私識在虹口賃屋同居抛妻棄母歴九年矣前月伊母周張氏來滬尋見後以違忤行兇不顧養贍等詞控諸上海縣署縣主黄愛棠大令提訊之下判令取戒尺責手心一百下交人保出限卽日將姘婦及出外時所取田單繳案周自經保出法外逍遥具母再四禀催大令正在飭差役著令保人交案忽虹口巡防局員某君派勇將周送案前晚倩帮審委員蔣壽林刺史廿堂提訊閱日局中來函内開有充當長隨之李耀南扭周永全到本局喊　光緖十七年間伊妾張氏被周誘出價賣等情一案並在周身畔搜出洋銀五圓及田十畝之紅契一張以及竹筒剪刀各一一并送請核奪等因問差役曰原告何在差役禀稱小的查得原告未到刺史怒曰多大的長隨旣欲涉訟何以竟不來此伺候實屬藐視公庭卽者往傳候質又問周永全爲誰差役禀稱小的查明周永一卽周園波刺史向周笑曰爾之名字何若此之多前者限繳各物已携來否周囁嚅久之含糊以對周張氏投案求追各物復請重懲刺史問李所控之事究竟爲何供稱李向在英界公廨當家丁每每作威作福其妾於光緖十七年被冷攤主張姓誘出小的並不知情聞張現已病故李疑小的發財稱永昌泰染坊有存欵洋銀七八百圓硬借若干小的力辯其無旋又糾小的出資貿易小的亦婉言却之以致懷恨於心暗在買妾據上將身價一百五十圓改爲二百五十圓以小的誘妾等情扭控巡局如果實有其事何以延宕六年之久至此始控追耶且今日不來對質顯見情虚刺史曰然則爾母控爾違忤爾尚能推諉乎周俯首不答刺史喝令責手心三百下收入所中限交姘婦謝阿大一面傳李到案再行研訊起案之洋銀及紅契先給周張氏具領 
[上海縣署瑣案]  
　　本邑西鄉叉袋角裕源紡紗局主某甲函送圖竊未成之陳德三至縣署前晚黄愛棠大令倩帮審委員將壽林刺史升堂提訊陳供稱小的年二十有六安徽某邑人向在吳淞自强軍營當火夫偶犯營規被總營務處沈大人斥革是日　往局中當小工見路上遺有竹竿因之拾取不料局丁竟指爲行竊刺史判令枷號一月發該局門前示衆○歹人周阿春誘拐謝姓婢女案發由高昌廟保甲局委員解送縣署黄大令訊供之下將被誘之女交其主具領周則暫行收押前晚倩蔣刺史提訊周别無一語惟泥求乞恩刺史判令笞責二百板飭差役送交巡局發落 
[法捕房一則]  
　　東新里三弄四十九號門牌陳鄭氏與隣居五十一號李姓之婦因孩童口角起釁陳鄭氏被毆受傷赴捕房控訴又赴公堂遞禀鄭大令飭探查明兇毆屬實命將潑婦玩童一併拘入捕房押候堂期解訊 
[美界捕房紀事]  
　　昨日賊犯施三明竊取北蘇州路第十五號門牌某姓家鐵五條計重一百五十磅賣與杜王氏所開鐵店事爲程包探查知將施拘入捕房捕頭令押候解送英界公堂禀請讞員張賡三直刺究辦○前夜賊犯袁阿章竊取蘇州河中所泊某姓船上布被三條布衣二件甫携之登岸卽爲程包探拘獲帶入捕房捕頭令押候解送公堂禀請訊辦○前晚賊犯孫輝章竊取楊樹浦路第一百五十六號門牌某姓家布衣綢衣各一件釘靴一雙過爲王包探所見拘入捕房捕頭令押候解送公堂禀請訊辦○前晚賊犯楊桂生竊取蘇州河中所泊某姓等船上鐵錨三具昨爲傅包探查知拘入捕房捕頭令押候解送英界公堂禀請訊 
 
 

Page 10

 
 
辦 
[金陵官報]  
　　十二月初四日分發江蘇補用府張預見湖北知縣盞汝濟辭回湖北正任寳應縣徐福增見○初五日巡道胡謝委辦工蘇賑捐又應局候胡道吳機器局候補道郭謝委會辦江蘇賑捐南瑞兵船吳克威辭　滬委署長江蕪湖營遊擊陳麟書叩謝陝西試用巡檢李三元南河試用閘官孫宏鑑鹽巡檢　錫　均奉示騐一批騐大使鮑誠寫履　均見水師左營　雲能禀知巡上江汛地丁憂直隸州恩　到由藉來知縣游毅之孫友蕚　　暄戴光張壯彩劉德元楊覲圭陳仕楊均禀知在巡道著閱卷文松齡禀知在泰興公幹回海州州判吳紀勳補江寗城守左營守備調署蘇州左軍守備王永貴均辭赴任藩轅解示上江典史蘇有炯叅軍遺缺查有候補班補　　人流傳　芬堪以請補又江寗府聚資大使章灝調辦瓜州司　遺缺查有分缺間用典史萬光裕又淮安府稅課大使趙景愷病故遺缺查有遇缺先巡檢熊雋江又儀徵縣舊江司巡檢徐岱署事期滿遺缺查有試用從九陳其慶均堪以署理 
[蘇寍官報]  
　　十二日初　　總辦蘇滬鐵路兼駐滬官書局山東機器局採辦傳運事宜二品頂戴軍機處存記　江候補　補用道潘學祖明保引見廻避　省由京赴折禀到來蘇知縣李嘉福禀知奉善後局憲委赴上海機器局公幹又藳意深禀知奉藩憲委解金陵餉差卽辭　經歴業宗綬禀知奉儲憲委赴太倉鎭洋催兌　卽辭　九徐兆雲禀知奉委　　　程　卽　驛報前任浙江學憲徐今日黎明由平望開行前來○初五日新任安徽學憲徐致祥由　來赴皖復　明　　　通　林步　　　　　淞沙釣船捐　一問張振榮禀知奉委楓橋稽查漕船差道庫大使孫彭齡由江震公幹回主簿　慧係巡檢　敬如均禀銷閶胥門外編查保甲差又　大　禀知奉儲　委赴嘉定　山催兌差卽辭新科浙江舉人鈕澤晟由湖南籍來卽辭○初六日首府桐禀知本日初覆吳絲江震崑　五縣又童　捕　並禀知奉山使德　大臣　　委　　辦上海　　事宜同知胡鍔並辭赴海運　局差知縣陳文藻禀知奉才厘局憲委赴江海關公幹又俞世球禀銷　查山陽淸河桃源　甲差並禀知奉儲憲委赴元崑　催兌差又　榮烈　銷抽查銅蕭宿睢等縣保甲差又沈金午禀銷抽查高寳東興等州縣保甲差又陳　議禀知奉糧道委提元崑新　項等欵銷差　子監典薄　　選蘇州府震澤縣　　訓導陳洵慶儀徵縣人禀到州判倪善慶禀知遵例改指安徽府經歴沈乃楫禀銷西路三叚編查保甲差縣丞絲之澧田寗回巡　黄炳綸田滬見追憲回 
[上海六馬路仁濟善堂開廠施粥捐十月初一至十一月三十日淸單]  
　　余桂基善上助洋一百元眉壽主人爲　　大　親友祝　移助計開文卿王　榕沈菊圃沈伯馴丁問槎朱舜欽沈和甫沈吉哉張定補沈協軒黄子言周湘舲係梅村吳安甫朱壯百蔡秋圃沈靑士許子頌丁　　　謂滄李蓮王王壽　同渭　戴愼卿施　庾何昌來何階係周吉齋孫少川未敏生錢丹銘金月笙周滌峯金松友　省曾元春泉周厚　孫子搢孫調甫錢洛祥吳子祁趙問軒　　舫曹政一阮少伯　　微　　　　蓉　顧　馨范耀雯戴子謙施純裁汪蘭生金謹齋越生祝滇士葉端甫程與九阮菊樵許益齋徐曉秋徐纓輔祝怡士郭蘭生鄭冠二卾生項繩　沈念孫張　　董味靑　養　程禹疇陳秋實瞿鬯軒孫子梅王德門吳荇開戴勤生汪子用張子虞許笙甫朱藴輝瞿子臯子卓許子詳何菊生何濂生以上各洋八十四元胡幼芬吳稷卿　石氏各户五十元同承德堂洋四十元林寳善逵升記各洋三十元如臯孫堯翁洋廿七　王純立上紹勳錦文記合記四户各洋廿元候守梅洋十五元王心容十一元祝濟　長　蕪　陳曙明山陰錢汝梅焦惟佑趙春山徐上毛丁　崐周維新程永淸劉夢熊孫瑞秀靈誠子錫堂氏韓隱名久敬主人無名氏無名氏李陳氏汪遺德堂十九户各十元陽女隱名八元十六鋪巡防北局楊憲撥來米行罰欵五元陳仲平滕子亮許永良王惕齋補助張陳氏無名氏　户各五元隱名氏文昇各四元姚金垞沈文增沈翊　沈瑞雲辛韵蘭袁經笙無名氏　于林氏錢宅虞陸氏吳淞求合店順遂人十一户各二元姚琢軒儲俊卿鄭司証　正國門姓袁光氏嘉興方朱氏七户各一元同吉祥洋一元銅洋一元無名氏四角無名氏三角務本堂銅洋六十元三泰米行銅十元鴻源木行銅五元無名氏銅四元閱同春銅三元一角無名氏銅三元合豐衣莊銅二元乾茂銅一元陳燮翁白米六石吳榮泰白米五石以上共收洋八百四十四元七角銅洋八十八元一角白米十一石 
 
 
 

Page 11

 
 
[光緖二十三年十一月二十三日京報全錄]  
　　宮門抄○諭旨一道錄前○直督王奏爲京控審虚仍照原案定擬摺○魯撫李奏爲擴充機器廠並籌撥各欵摺○魯撫張奏爲恭報接印任事日期並謝恩摺○粤東撫許奏爲據情代奏片○十一月二十三日内務府國子監廂紅旗值日無引見○吳樹梅假滿請安○良培請假十日○錫公請假十五日○文熙續假十日○召見軍機○○直隸總督臣王文韶跪奏爲京控審虚仍照原案擬請恭摺仰祈聖鑒事竊查故城縣童生王親賢京控柴冠林等率衆尋毆書差教供縱兇並夏維銀包攬人命等情一案經都察院奏奉旨此案著王文韶督同臬司親提人證研訊確情按律定擬具奏等因欽此當經飭司提省審辦嗣據升任臬司季邦楨督同署保定府知府沈家本訊明擬議解勘值臣駐津飭委藩司員鳳林代審無異臣覆加確核緣王親賢籍隸故城縣與柴冠林柴玉秀同莊居住該莊柴姓共二十餘户王姓共七八户柴姓族中地畝在王姓族中墳地南首彼此毗連光緖二十年七月初間柴冠林族人柴勝淋因地有積水向北開溝宣洩王姓恐墳墓被淹擋築土埝是月十二日柴勝淋因地内水不能洩鳴鑼集人前往扒埝經莊首買玉淸張德樹攔回邀集柴王兩族管事人偕至柴冠林家議在地南另開溝道洩水尚未商畢柴冠林之子柴鈺其誤聽傳言嚷稱族人柴十成自往扒埝已被王姓毆打柴勝淋聞知氣忿喊同柴鈺其並柴玉秀之子柴大堂柴二堂及柴洛干柴群柴小狗未獲之柴張詳柴張二柴張六柴小𠯨子柴二麻子柴二把把等共二十人持械徒手不等柴勝淋在前率領走出莊外適王淸賢之父王得存並王得存小功堂弟王得薪小功堂姪王書左由地回歸與柴勝淋等會遇柴勝淋斥其不應將柴十成毆打王得存等不認互駡爭毆柴張詳用槍將王得薪札傷倒地柴二麻子柴二把把亦用槍刀向札不知何人將王得薪札傷查係柴張詳下手傷重彼時柴鈺其柴張六柴小𠯨子用槍將王得存札傷係柴鈺其下手傷重柴二堂柴大堂柴張二亦用槍將王書左札毆致傷係柴二堂下手傷重柴勝材柴洛干柴羣柴小狗等俱未動手詎王得存王得薪王書左傷重旋各殞命報縣騐訊兩造各執王親賢疉次上控提省發交保定府審辦柴二堂柴鈺其先後在逃在監病故將柴勝林依毆死一家三命率先聚衆之人例擬斬立决柴大堂依兇器傷人例擬軍柴洛十柴羣柴狗依共毆傷人律擬杖貢生柴冠林文生柴玉秀不能禁約其子致釀多命將其衣頂咨革從寛免議逸犯柴張詳等緝獲另結等情由司轉勘經臣題准部覆柴勝淋先已在監病故免其置議咨部在案王親賢因誤聞傳言懷疑京控經都察院奏奉諭旨交臣督同臬司研審行提人卷至省卽據王親賢以查明伊父王得存等委被柴勝淋率領柴鈺其等扎傷身死前辦各犯並無錯誤等情具實禀首隨提集案訊悉前情不諱案無遁飾查此案王親賢京控柴冠林等糾毆斃命刑書舞弊教供原差縱兇不緝並夏維銀等得賄行毆包攬人命等情現經訊明均屬不虚本應照律反坐姑念事出懷疑並誤聞傳言並非有心誣告且一經查明卽據實禀首並不始終狡執情尚可原惟控詞失實究有不合王親賢應酌照不應重律擬杖八十折責發落柴冠林柴玉秀訊無糾毆情事應照前擬斥革免議夏維銀于二紅于有訊無得賄行毆包攬人命書差亦無教供縱兇委員更無勒逼具結均毋庸議案已訊明與前次審結相同所有前次擬軍之柴大堂擬杖之柴洛干柴群柴狗應分别解配發落除備錄供招咨送刑部並咨都察院銷案外所有審明定擬緣由理合恭摺具陳伏乞皇上聖鑒敕部查照謹奏奉硃批刑部議奏欽此○升任四川總督降二級留任又降二級留任山東巡撫臣李秉衡跪奏爲東省機器局擴充製造謹將添建槍廠購買機器籌撥各欵銀兩情形恭摺具陳仰祈聖鑒事竊查東省機器局由前升任撫臣丁寳楨於光緖元年創立原議次第推廣自造洋槍嗣因籌欵維艱僅造火藥槍子經臣於二十一年整頓南運籌出欵項擴充機器奏明常年提南運局餘利銀四萬兩作爲添造槍械之需奉旨允准欽遵在案兹據總辦機器局務按察使毓賢候補道番延祖會詳稱添造槍械必先採辦洋料增建廠房購買機器方足以資製造前與局員再三詳度在於機器廠後建立洋式大槍廠一所造槍需鋼鐵零件曁多熟鐵廠必須擴充當於舊鐵廠之後另建洋式熟鐵大廠一所造槍則用子倍多故于槍子廠之東另建洋式槍子廠一所槍子需銅最夥故另建軋銅大廠一所外洋視鍋爐之大小以定烟筩之高下兹造成九十五尺高烟筩一府七十五尺烟筩一座五十五尺烟筩一座鐵烟筩一座廠基挖深五尺烟筩基挖深八尺均密釘排樁上築三和土蓋以大石板再砌條石以南墻脚上則扁甎實砌純灌灰漿樑棟皆外洋方木柱則生鐵鑄成以期鞏固方勝機器震撼不致有鼓裂之虞此外軍械日富當預謀存儲之方工匠日多當代籌憩息之所是以建造軍火庫二十間工匠房四十間又如水龍房以備不虞泥工廠以資修葺皆係必不可緩之工共計添廠四座羣屋八十餘間較原廠擴充三分之二均經修造完竣委員騐收結報在案到製造抬槍機器外洋本無抬槍名目故無此專門機器嗣經江蘇候補道潘學祖與洋行叅酌定造抬槍機器並可兼造毛瑟洋槍計共六十餘種鐵爐地軸皮帶鎚鉗軸枕螺絲各種輪摸刀鑽共一百七十餘件俱已運解到局一俟機器裝齊工匠募到造槍銅鐵鋼料購運來東卽可開事鑄造統計購買機器建造廠屋一切工料價值運却均在其内約共用銀十二萬兩内南運局先後籌撥銀七萬兩並在藩庫借撥銀二萬兩仍由南運局分年籌還等情詳請奏咨立案前來臣維槍械爲行軍之要需製造實當時之急務東省建立槍廠幾費經營規模現已大備惟期推行盡利精益求精所造之槍足與外洋火器相敵庶臨事不必購自遠方可以有備無患除飭將機器價值運脚彚入建廠工料項下造册報銷並分咨總理各國事務衙門曁户兵工三部查照外所有東省籌欵添建槍廠購買機器緣由理合恭摺具陳伏乞皇上聖鑒勅部立案施行謹奏奉硃批該衙門知道欽此○○頭品頂戴山東巡撫臣張汝梅跪奏爲恭報微臣到東接篆日期恭摺叩謝天恩仰祈聖鑒事竊臣於陝西藩司任内蒙恩補授山東巡撫當卽星馳抵京仰蒙召見二次聖訓周詳莫名欽感並奉諭旨令臣速赴新任遵於陛辭後束裝起程十一月初五日行抵山東省城初六日准升任撫臣李秉衡委濟南府知府劉景宸撫標中軍叅將劉雲會恭齎山東巡撫關防一顆鹽政印信一顆臨淸關監督關防一顆並王命旗牌文卷等件移交前來　卽於是日恭設香案望闕叩頭謝恩祗領任事伏念臣中州下士樗櫟庸材士載從戎倖膺豸服廿年歸養祗遂烏私荷蒙不次之恩洊歴監司之任開藩秦晉建樹毫無權篆封圻淆埃未報兹復欽承簡命擢撫東邦查巡撫綜兵刑錢榖之全山東擁礪山帶河之勝舉凡吏治軍政關榷鹽漕事事均關緊要事繁責重報稱綦難檮昧如臣深懼弗克勝任惟有矢勤矢愼不激不隨以寛猛兼施爲察吏安民之要以經權互用爲救時弭患之方冀答高厚鴻慈於萬一所有微臣到任日期並感激下忱除恭疏題報外理合專摺叩謝天恩伏乞皇上聖鑒訓示謹奏奉硃批知道了欽此○○許振褘片再准廣東副考官劉　姚函稱竊福姚奉命典試廣東於八月初一日到粤初六日入闈將試卷悉心校閱取中如額九月十二日揭曉現已事畢應卽回京惟昨接廣西家電稱祖墓日久未修近多頽壞瞻望松楸理應奔往修理因思兩粤隣省程途亦便函請代奏籲懇天恩賞假一月自備資斧回籍修墓以俟假滿卽當迅速回京恭覆恩命不敢稍事躭延等情准此理合據情附片代陳伏乞聖鑒謹奏奉硃批劉福姚著賞假一個月欽此 
 
 

Page 12

 
 
[光緖二十三年十一月二十六日京報全錄]  
　　宮門抄○教職單○蘇織造海奏爲接收前任交代庫欵稽核相符摺○雲督崧奏爲滇省鹽務經委員舉辦著有成效請將出力各員分别奬勵摺○滇撫黄奏爲調署州縣片○又奏爲甄别知縣留省補用片○十一月二十六日户部通政司詹事府八旗兩翼值日無引見○裕德因伊子以文職用謝恩○薩保謝授齊齊哈爾副都統恩○奉錦山海道廷雍謝恩○鄭王鈕楞額各續假五日○大額駙請假五日○椿壽續假十日○召見軍機薩保廷雍○皇上明日卯初二刻升太和殿看版已初二刻至天壇入齋宮○十一月分教職單教授奉天府韓潮海永平舉正諭奉天寗遠李敬亭順天舉直隸懷來高作賓天津舉隆平齊錫朋永平舉陝西寗羌安秉璋同州舉　建建陽張夢鼎福州邵武張希顔福州建寗林志濂福州俱舉湖北嘉魚朱又襄黄州廣東羅定諫蘭芬廣州俱舉廣西蒼梧黎承澤桂林廪上思廳何顯章鬱林會理潘淸蔭重慶俱舉訓導直隸新樂張學鵠順天優内邱任惟誥河間歲江蘇蕭縣王程太倉桃源顧蘭升通州山西太原許上林蒲州俱舉河南原武趙國珍汝州陝西扶風　炳炎西安俱歲福建尤溪陳朝楨福州舉江西興安冷檾瑞州歲廣東開平陳冠朝廣州舉四川鄷都楊立雪卭州歲復諭山西平遥喬世温太原附大同程望澤霍州拔壽陽劉鑑汾州廪陝西咸陽劉源森鳳翔副復訓直隸淸豐邢懷誠順天廪天津府何方桂河間山西永濟程履坦汾州甘肅安化董志鄉張登瀛鞏昌俱廪湖南祁陽雷飛鵬桂陽舉雲南龍陵廳楊體健武定歲貴州都匀府殷謨貴陽附○○二品頂戴蘇州織造奴才海豐跪奏爲接收前任交代庫欵稽核相符恭摺奏聞仰祈聖鑒事竊奴才蒙恩簡放蘇州織造所有接印任事日期業已恭摺奏報在案兹將前任織造莊健移交各項錢糧收支淸册按欵稽核除光緖十六十七兩年所辦運務所放匠糧所用申餘　及十七年至二十年添派各項活計并恭備慶典應用内務府工部傳辦一切要需又造辦處傳辦各件動用辦差等欵均經分别題奏報銷外其餘已辦未銷各欵動支工需銀兩應由奴才接代造報查每年運務分兩批大運赶運儘欵辦解添派另傳各項係由户部核准指欵辦理至本年奉傳活計料工銀兩業經撥到者前織造均已趲辦解京交納現盤查移交餘剩銀兩計正欵項下存庫銀一千六百七十四兩一錢二分四厘指欵項下存庫銀三百八十二兩四錢五分六厘辦差項下存庫銀三千三百二十三兩四錢四分一厘匠糧項下存庫銀二百四十九兩四錢八分六厘申餘項下存庫銀四萬五千四百五十三兩三分一厘與册列各數均屬相符並無短絀所有奉傳未辦之件曁本年大運現已地限奴才當卽咨催司關等處迅速籌欵一俟撥到敬謹赶辦解交不敢遲誤理合將接收前任交代庫欵稽核相符緣由敬謹恭摺具陳伏乞皇上聖鑒謹奏奉硃批知道了欽此○○崧審黄槐森跪奏爲滇省鹽務前經委員分赴各井舉辦節稱提價事宜已著成效在事尤爲出力各員籲懇天恩俯准分别奬叙以示鼓勵恭摺仰祈聖鑒事竊臣等奏滇省鹽務應徵雜欵開支以六成爲額有餘撥入溢課欵内留備邊防要需一摺光緖二十三年七月十三日奉硃批户部知道欽此並准户部議覆内稱該省鹽務近年以來徵收雜欵較前暢旺辦理尚屬得务所稱委員等辦理節稱提價事宜歴二年之久已著成效仍請酌量奬叙一節查該省應徵雜欵現尚未復舊額應否給予奬叙非本部所能　議應俟雜欵徵足再由該督等奏明請旨可也等因咨滇轉行遵照辦理去後查此案所以於兩年限内卽將現支之六成雜欵如數規復並撥入溢課項下銀二萬五千兩此後尚可遞年加增者凡由舉辦之始卽經臣崧蕃前兼巡撫任内附片奏明請奬故該委員井員等各能奮勉從事迅著成效在部臣欲卽現在之雜支律以承平之舊額雖爲力維定制起見然卽以承平之額徵而論則現抽之鹽厘九萬八千餘兩爲承平之所無若以鹽厘併計挹注雜欵固已早經徵足此外尚長徵銀七八萬兩查滇省鹽務正雜兩額本定於嘉慶五年時當全盛繁庶異常今則兵燹後户口凋零迥非昔比卽僅復承平之舊額已覺程功匪易况又加抽鹽厘更多出一鉅欵本年查看銷數尤爲暢旺必可遞年增長若非該鹽道普津委員迤東道興祿會同督飭各員任勞任怨認眞辦理何能有此成效若不擇尤請奬無以鼓勵謹將在事出力各員銜名分咨户部查照在案合無仰懇天恩俯准將督辦出力之雲南鹽法道普津加二品頂戴雲南迤東道興祿交部從優議叙所有承辦委員在任補用知府准補雲南安平同知署理白鹽井提舉江海淸擬請俟補知府後以道員用該員以委員而兼提舉尤爲出力並擬加三品銜又在任補用知府本任雲南黑鹽井提舉鄒馨德擬請俟補知府後以道員用分省試用知州王玉麟擬請俟得缺後以直隸州用五品頂戴在任前先補用知縣本任雲南麗江井鹽課大使秦發慶擬請俟補知縣後以同知直隸州知州前先補用又各井之提舉均能和衷共濟所有准補雲南蒙化直隸同知署理黑鹽井提舉何亮標擬請以知府補用俸滿應升同知雲南石膏井提舉許之載擬請俟升缺後以知府用四品銜本任雲南白鹽井提舉前署黑鹽井提舉丁恩榮擬請在任以運同　部不論雙單月儘先前選用俾昭激勸出自高厚鴻施除將各員履歴造具淸册分咨吏户部查照外所有辦理鹽務已著成效尤爲出力各員請奬緣由謹合詞恭摺具陳是否有當伏乞皇上聖鑒訓示謹奏奉硃批該部議奏欽此○○黄槐森片再署威遠同知胡程章調省遺缺查有現署劍川州知州本任威遠同知張舒翰應飭赴任所遺劍川州知州缺查有現署安寗州知州本任劍川州知州左肇南應飭赴任遞遺安寗州知州缺查有新選該州知州陳淸源應飭赴任又署趙州知州葉如桐調省遺缺查有現署石屏州知州准補趙州知州王作楫應飭赴任遞遺石屏州知州缺查有現署羅平州知州選補石屏州知州李炳麟應飭赴任遞遺羅平州知州缺查有准補該州知州王朝楨應飭赴任又署文山縣知縣李良年調省遺缺查有現署彌勒縣知縣本任文山縣知縣王懋昭應飭赴任所遺彌勒縣缺查有試用通判汪應芬辦事明敏堪以署理又署賓川州知州黎文熙署會澤縣知縣李慶鏞均調省所遺賓川州知州伏查有本任該州知州魏朝瑞會澤縣知縣缺查有本任該縣知縣李明䥍應飭各回本任又祿豐縣知縣唐樹譽因病請假遺缺查有大挑知縣劉鳳篆實心任事堪以署理又署邱北縣知縣謝春生撤任遺缺查有試用知縣田亮勳幹練有爲堪以署理又代理阿迷州知州時鴻文署嶍峨縣知縣晏端溶均調省所遺阿迷州知州缺查有准補該州知州鄭克仁嶍峨縣知縣缺查有現署嵩明州知州選補該縣知縣羅會元應飭各回本任遞遺嵩明州知州缺查有補用知縣賀宗章才識明練堪以署理又永善縣知縣安寳宸因病請假遺缺查有補用知縣通關哨經歴趙紀瑞詳愼勤能堪以署理據藩臬兩司先後會詳前來除分檄飭遵外謹會同雲貴總督臣崧藩附片具陳伏乞聖鑒謹奏奉硃批吏部知道欽此○○黄槐森片再道府同通州縣等官到省試用一年期滿例應由督撫察看才具出具切實考語奏明甄别以肅官方兹查有試用知縣謝春生自光緖二十二年八月十七日到省起扣至二十三年八月十七日止試用已滿一年據藩臬兩司會詳前來臣查該員謝春生明幹有爲堪以本班留省補用除履歴淸册咨部查照外謹會同雲貴總督臣崧藩附片具陳伏乞聖鑒謹奏奉硃批吏部知道欽此 
　　昨接十一月二十六日京報先行照登尚有二十四二十五兩本容俟續到卽行補刊[  本館附誌]  
 
