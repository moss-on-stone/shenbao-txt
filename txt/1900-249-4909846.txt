# 1900 - 249 - 4909846

 

Page 1

 
 
[新印大字本讀史方輿紀要天下郡國利病書告成] [  圖書集成局代啓]  
顧景范先生祖禹讀史方輿紀要後附　地總圖顧亭林先生炎武天下郡國利病書二林齋主人藏有精妙抄稿本倩本局用大號新字排印廣延名宿悉心校讐二書業已告成用上等潔白連泗聶日釘裝成六十本外加据木箱每部售洋十二元海内有志之士欲講求經濟學問　則此二書不可不備　請認明封面後有二林齋校本庶不怫購仍存上海文瑞樓蘇州緑蔭堂蕪湖河南文苑山房　君就近選購可也此佈 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[解散匪黨策]  
　　自義和拳匪肇亂京津當事者不早搜剿以致大局動摇海内鼎沸各處梟匪因之蠭直土匪復從而和之地方官苟稍疎防範其勢卽日漸蔓延康梁二逆以爲有隙可乘遂乘間散布羽黨陰爲勾煽冀復肆其逆謀當李傅相坐鎭兩粤時彼等已露萌芽惟畏傅相威望赫然故尚不敢猝發時日本東京某日報已載其事謂康黨日夜盼望傅相量移以便乘機肆亂并已暗中募集巨貲將欲揭竿而起本館曾譯登七月初七日報章冀大吏杜漸防微早爲之計不意相節移駐滬上閱時未久若輩遂肆無忌憚知舊時所創保皇曾不足哄動愚人改名大士會創設富有票到處遣人散售蠱惑鄉愚復聨絡各項會匪亂民潛圖不軌匿跡鄂省花樓街寳順里與新堤紅燈會匪消息暗通約期七月二十九日起事時勢之危誠岌岌乎不可終日哉幸機謀漏洩湖廣總督張香帥先有所聞卽於七月二十七日之夜密派幹員拘獲唐才常林錫圭及傅慈祥等逆黨二十餘人立予正法又以諸逆供出涌圻崇陽沔陽咸寗各州縣早已廣布爪牙下游若九江蕪湖金陵等處亦均有黨中人伺隙而動且安徽大通刼掠之案亦卽若輩所爲除飭所屬州縣營汛一體嚴拿外并飛電皖撫王芍棠中丞贛撫松鶴齡中丞兩江總督劉峴莊制軍飭屬協同查緝旣而金陵果獲黏貼匿名揭帖之人研訊之下供由湖北某甲主使旋又獲出售富有票之中乙二匪一已梟首一尚待懲此外各省有無查獲刻尚未有所聞然跡其蠢蠢欲動情形實與一切會匪散放票布無異而其蓄謀之險圖亂之亟實又過之若果各虚梟匪土匪爲之羽翼雲集讐應同時並發天下事其尚堪設想乎香帥以首惡已除陶從者偶受其愚情尚可恕特開三面之網予以自新札飭武昌府余堯衢署漢陽府施鶴　兩太守於武漢通衢安設木櫃多口出示曉諭車民人等如有誤購富有匪票者准投入櫃内以便彚齊銷燬概不深求若仍執迷不悟一經拿獲卽照會匪懲辦解散逆黨挽回人心立法誠善矣顧鄙人竊以爲今天下匪類之盛名目之多伏莽不除久必釀成隱患而其最足爲禍天下者莫如會匪然會匪旣以結會聨盟爲事必各執有証據特行蹤詭祕兵差未易稽查此次康黨大士會之散放富有票布祗以所委非人故得先後破獲否則人將孰從而知之今旣天誘其衷傑黨均已伏法其餘誘惑之輩自應原情宥罪以離其心惟彼衆旣誤入彀中縱大憲明有赦宥之文或猶畏罪懼誅不肯顯然自呈其名姓是宜採用荆州府屬江陵縣張雲生大令治匪之法大令前以公安石首二縣解到之海湖會匪首鍾克偉等四犯業已明正典刑恐其黨猶不免潛滋暗長因設自新木桶限兩個月許悞買票布者將票上姓名用濃墨塗抹并於票上密記暗號或字或押各從其便仍令書明某年月日投入桶内由局紳按日開桶照號登簿當將票布銷燬其簿存局備查將來如有供扳誣指者許本人確切禀明何年月日是何暗號由官調簿核對無誤卽是悔過的憑立予省釋如逾限不投卽係有心黨惡一經到案决不寛饒蓋人旣知入會之干犯法紀未有不思反正者故僅令投票入桶尚多疑沮不前不若使之塗抹姓名而後入桶則人自樂於改過况今者康梁之謀雖破而元惡大憝依然法網倖逃蹟其梟傑之才安見異日不另肆狡謀陰圖起事而其餘若哥老會匪之類其數更無從稽考不早防之後必爲患故爲今之計宜由各省疆吏一律飭屬出示曉諭每邑各設一桶如有誤購票布者不論何項會匪苟能悔過均准塗抹姓名將票投入有陰謀未發先自投首者非惟不罪且復予以不次之賞如此則若輩旣得免罪又可邀功復何憚而不爲哉羣公衮衮盍早籌之 
[恭錄電傳諭旨]  
　　八月十五日行在軍機處奉旨李鴻章劉坤一張之洞等會奏摺片曁李鴻章初九日電　同日覽悉七月二十一日之變罪在朕躬悔何可及該大學士等與國同休戚力圖挽救宗社有靈實深鑒之所陳各節悉係目前最要機宜慶親王奕劻計約初十日可以到京本日復有旨加派榮祿會同辦理現在俄外部允爲撤兵是機有可乘不可一悞冉悞該大學士應卽馳赴天津先行接犯仍卽日進京會商各使迅速開議至罪己之詔業於七月二十六日明降諭旨播告天下該大學士當已接到自行剿匪一節該大學士未到任以前已責成廷雍認眞辦理本日亦有明發諭旨矣其餘皆當照請施行惟事有次第不得不略分先後耳朕恭奉慈輿一路安善現距太原兩站駐蹕久暫俟抵太原後體察情形再定進止此次變起倉猝該大學士此行不特安危擊之抑且存亡繫之旋乾轉坤匪異人任勉爲其難所厚望焉此旨仍著端方轉電李鴻章等知之欽此 
[詔促議和]  
　　中秋日欽命全權大臣直隷總督李傅相欽奉行在電諭著速赴天津履任然後入京與各國議和等因欽此因卽部署一切定於本月二十一日啓行若此則棄嫌修好在指顧間薄海人民當爲之喜而不寐矣 
[英爵宣言]  
　　昨日英京倫敦來電云本日英國議政院中集議中英交涉事宜軍機大臣總理五印度事務之哈密登爵臣對衆宣言曰目下歐美二洲諸大國已訂明不准將中國剖分或攘土地爲已有惟向之索償軍費及責令永保匪黨不復騷擾西人而已 
[願襄和議]  
　　昨日美京華盛頓來電云聞某某二國政府中人電告英相沙侯謂中朝如由赫鷺賓榷使介紹飭僕等爲議和全權大臣則僕等咸願壇坫周旋俾化干戈爲玉帛也 
[美軍將退]  
　　昨日英京倫敦來電云本日美廷電諭駐京馬步砲諸軍統領蔡飛氏預備督師出京　輪船載赴小呂宋羣島 
 
 

Page 2

 
 
[天災流行]  
　　昨日美京華盛頓來電云西歷九月九號卽華歷本月十六日美國西南陲得克司省所轄葛勿斯登城風雨爲災以致房屋大半傾頽壓斃人民約三千名口嗚呼慘矣 
[日釁已平]  
　　厦門訪事友人云日本調兵登岸一事已由興泉永道延少山觀察電達蘇松太兵備道余晉珊觀察商諸駐滬日總領事小田切氏准卽將兵撤回一面出示曉諭居民俾各安生業此已錄登昨日報章者也嗣悉此事起釁之由實緣有江湖賣解者至東亞書院附近曠地上賣弄神通藉博蠅頭微利時適日領事上野氏過此見其以兩指夾靑蚨二十翼頃刻碎如虀粉誤以爲拳匪也立卽電致外務省大臣請派兵來厦保護適日僧所建本願寺被火益復有所藉口向地方官聲辯斷斷日政府深恐兩國失和卽將上野氏撤任本月初七日上野氏起程回國日兵亦卽於是日回船當事之初起時各國領事咸有戒心爭先調艦增兵爲保全之策於是港中除日艦兩艘外另有英艦三艘德艦一艘美艦一艘俄艦一艘迨事平俄德諸艦及甲乙二英艦先後鼓浪啓行祇存日艦二艘英艦一艘美艦一艘仍下椗原處日内傳聞日艦亦將次起程矣 
[詳述大通匪亂情形]  
　　上月十五日安徽大通鎭會匪勾結水師突然作亂本館已將蘇皖各處訪事友函告情形錄登報簡兹又得蕪湖采訪友人箋素云當此股會匪肇亂之前數日徽寍池太廣兵備道蕪湖關監督吳季卿觀察已飭緝捕局李副戎偵悉飛禀撫轅撫憲王芍棠中丞尚未批回卽卒然變起先是十四夜其黨在上遊相距六百丈許之江干一帶焚殺淫掠蹂躪不堪十五日午前十點鐘時分乘各划船蔽江而下對準江岸施放排槍大通所泊水師砲艇弁勇聞之卽翕然響應快槍利砲遠近交轟爲匪爲兵幾不能辨和悅洲督銷鹽局藥彈叢集棟宇全傾岸上更伏有悍黨若干人呐喊連天幾如鼎沸合埠店鋪倉卒扃門街後居民更女哭男啼嚷成一片捷足者紛紛逃至江滸渡往對面鐵板洲其有未及奔逃者鋒刃猝櫻慘無天日督銷局中官幕箱篋被劫一空并將幕友馬君砍傷旋復往劫利和錢莊申大雜貨鋪自十一點鐘時事起至午後四點鐘時方止是處僅有省城練軍五十名分駐鹽釐各局當起事之際倉卒並無藥彈只放空搶抵禦以致被傷十有餘名原其起釁之由僉謂匪黨預約之期實係下旬某日不料風聲洩漏被大通釐卡總辦許太守所知派人禽獲匪首黄花亭等六名擬卽訊明正法餘黨遂迫不及待先於是夜羣起爲非江干泊有常平官輪船被匪開砲擊沈並毁及商船數號所獲六犯未經斬决均被劫回督銷局總辦錢觀察避入厠中得免於難是役也除督銷局及利和申大二鋪被刼外某裱畫店主啓户探視中槍殞命某待詔見洋銀遺棄滿地俯身拾取飮刃而亡此外斷頭折脇倒斃街心者多不可以數計最慘者居民當倉皇喚渡時擠入河中致淹斃二十餘名口或曰此事已據漢皋所獲匪犯供出亦係康梁逆黨所爲若是則其肉已不足食而猶得妄稱保國保皇哉 
[木主南歸]  
　　松江采訪友人云袁爽秋京卿昶籍隷之江由拔萃生掇巍科學貫中西颺歷數省夙慕九峯三泖之秀曾就郡城營菟裘種竹養魚俾他日宦成歸隱不料拳匪事起中外交訌京卿痛哭上書致觸黼座雷霆之怒本月某日瀛眷由京奉木主南歸舟抵郡城卽在裏館驛馬頭登岸素冠丹旐闇然無華觀者傷之 
[禀移藥庫]  
　　松江采訪友人云郡城東南隅火藥庫存儲五省軍火爲數過多居人惴惴於心歷次稟請遷移靜僻處無如當道恐經費支絀且泥於成功不毁一語以致因循至今邇者時局多艱訛言四起不特刀匪會匪江湖遍布卽康梁諸逆黨亦復潛蹤各要隘乘隙肆其陰謀閭巷小民幾致寢不安枕日前在城各紳士又繕詞環禀府署求准將庫中火藥散儲各處以免意外之虞誠徹土綢繆之至計也其文曰具禀郡城紳士姚肇灜周桓高崇珩姚大任廖宇斌徐宗駒耿善劻劉至喜沈葵閔萃祥符鍾華潘應鰲錢同壽姚肇瀛張則華陳宗彝甘調鼎黄恩煦陳乃績顧蓮龔源達朱福淸吳前楣蔣軾顔鏞宋承昭葉其蓁姚筠張祖蔭沈致實張薇馨呈爲藥庫偏重求紓民憂事竊聞持盈揣鋭宜鍳於微曲突徙薪當籌於預郡城東南隅建有火藥庫爲儲藏各色火藥之所紳等曾以儲藥過鉅民懐隱憂屢經具禀請移建人烟稀少之處郡人監察御史宋承庠又經奏准在案旋以因循未果紳等所以未敢再瀆者亦知移建非易不得已隱默至今然郡民之憂未嘗一日釋也今年夏外人内侵内匪蠭起訛言四播遠近驚惶南省旣有保護之約而郡城又非衝要宜無他虞然藥庫所在遂爲重地攷郡城南距浦江不過數里鹽梟之所出没輪楫之所通行雖防衛綦嚴而民間不無過慮紳等非不知軍火爲國家要需而儲藏之所斷難擇絶無人跡之地在上憲經營擘畫豈必欲詒我民憂而况撥兵防護如是其謹且密耶然紳等嘗見前出使英吉利大臣薛福成考察近事謹呈管見一疏歷舉咸豐以來各省藥局之覯巨禍者實繁言之甚慘前年浙江省城藥局又無端轟炸所傷又復不少本年六月龍華子藥廠失愼不過子藥耳雖燬屋無多而聲震數十里又聞外洋各國儲藏火藥必擇空曠寥廓之區且有以地窖散儲而亦不免於僨事蓋藥性猛烈有觸卽發是知從前之肇禍非盡防衛之不周矧乎郡城儲藥乃有四十萬斤之多而且製藥之精其力十倍於從前儲藥之厚其數二十倍於他處人非草木孰不寒心紳等欲默而不言無以安桑梓之情欲再請移建則値此國事方難未免鄰於不識時務晝夜以思請陳芻見現當防務戒嚴各處防營軍火取資松郡藥局者爲地甚廣與其偏重一隅孰若分儲各處應請於防營較近之府州縣擇要分儲臨事無轉運之勞倉猝卽有取携之便聚之一處慢藏易啓覬覦散之各方有備均可無患是不特可以紓郡民難已之憂而於鄭重軍火之道未始不寓乎其間也爲此不得已瀝情上訴伏維憲臺愛民如子民之所不安當爲憲臺所憫惻尚祈俯鑒愚衷速賜轉詳俾如所請登我民於袵席則我郡之民戴德靡已矣上呈本月十一日府尊張子虞太守批其牘尾曰郡城火藥庫所儲之藥近因防務加嚴撥濟軍需存數較少所請此後分儲各處以免偏重爲患係屬實在情形惟能否准行應候據情轉詳督憲察核示遵 
[力阻利源]  
　　寗波采訪友人云奉化縣南鄉梅園山麓有石塘關者產靑石甚佳美刻碑碣者咸於此取材焉顧土人愚甚謂採之必遭火厄以故互相禁阻永不許施鎚鑿之工去年江北岸北元成廣貨店主某甲欲濬利源鳩資開採鄞縣徐蓉齋大令確守舊法者也至日前始聞有是事急飭役將山封禁卽工人所携鋪蓋行李亦一併扃閉其中噫朝廷方惟日孜孜以興利爲自强之本而甬人士乃惑於風水謬說力阻利權彼築路開礦諸大端尚何望有振興之日哉書此爲之憮然者良久 
[淛水官塲紀事]  
　　杭州訪事友人云原任杭州府林迪臣太守因病出缺例應於通省實缺知府内揀員調補藩憲惲菘耘方伯以嘉興府宗子材太守培兩次大計保送卓異遂會同臬憲榮廉訪詳請調補本月十六日已牌示轅門矣○杭州協副將李副戎鳳來奉上憲委統新左軍全營遺缺委金華協蕭協戎接署月初某日恊戎交卸來杭初七日舟抵江干趨詣撫轅禀見隨命駕入署發出紅諭擇吉十一日子時接受關防 
[吳郡官塲紀事]  
　　蘇州訪事人函云本月十一日省城忽來難民四五百人形跡可疑地方官立卽飭差驅逐出境旣而府尊濮紫泉太守總捕同知黄司馬長州縣蘇大令元和縣王大令吳縣田大令及各路文武總巡恐若輩仍逗留附郭爰於夜深人靜時各帶差勇出城巡緝雖難民已無蹤跡而護城河畔泊有艒艒船甚多因諭令悉數解維不得在此繫纜○淞滬釐捐局提調江蘇候補知府譚少柳太守泰來偶櫻小極因於上月某日由滬回省就醫不意元精已損參术無靈延至本月十二日遽爾撒手紅塵歸眞兜率公子筮期十四日大殮一時素車白馬弔者 
 
 

Page 3

 
 
盈門 
[京江秋浪]  
　　鎭江訪事友人云常鎭通海道鎭江關監督長久山觀察鎭江府向子振太守目擊時事多艱深恐土匪竊發用各捐廉招募團勇三百名以資防禦日來每當金烏西墜卽持槍佩刀齊集道轅操練步伐然後列隊出巡赳赳桓桓頗極如火如荼之盛○金陵營叅將陳叅戎麟書於本月十三日乘長安輪船抵京口假某客棧暫駐襜帷翌晨詣提憲行轅禀見黄芍巖宫保商議緝拿會匪事機聞須小作勾留然後遄返白下也 
[傅相行轅紀事]  
　　内閣學士張京卿翼拜會候選道嚴觀察復沈觀察玉麒柯觀察欣榮翰林院編修劉太史燕翼江蘇候補知縣吕大令美璟試用鹽經歷王鹺尹澤長均請安○午前七點鐘時接山東省城電報一封九點鐘時接金陵電報一封十點二刻時接保定電報一封午後三點一刻時接大北公司電報一封四點鐘時接湖北省城電報一封 
[委騐砲艇]  
　　駐泊本邑南市浦江之水師營砲艇數艘年久失修均已滲漏日前蘇松太兵備道兼江海關監督余晉珊觀察傳知各哨弁令將損壞之處開單報明隨於昨日委戴子澫明府親往勘騐 
[朱旛回郡]  
　　日前署松江府知府張子虞太守因公來滬事畢後於前日詣道轅及各同僚處辭行昨日已命駕登官舫遄返九峯三泖閒矣 
[巡員更調]  
　　本邑南市十六鋪巡防南局委員曾虚齋二尹近奉蘇松太兵備道余晉珊觀察調赴西門外辦理巡防事務所遺十六鋪南局一差命城内巡防東局委員陳禾亭二尹接辦 
[悞認姦夫]  
　　本月十三日之夜鄉婦吳邱氏至本邑南市董家渡附邱阿根所駕航船至周浦鎭探親不意被船夥某甲姦宿前日氏在浦畔訪尋邱船某航船夥王桂林疑爲搭客向之招接氏悞王爲甲扭住理論王深爲駭異力辯其誣三十一號巡街捕見之一併拘入捕房轉解馬路工程局總辦程雨村大令向之研訊吳邱氏供小婦人年三十有二係南匯縣境丈夫務農爲業召稼樓人前日之晚由滬附邱阿根航船還家翌日天未黎明突有一人潛至小婦人臥處用强姦汚大令問同舟共有幾人答稱房艙内有三人小婦人與相識之陶姓婦及一小孩向宿頭艙是日船抵周浦陶姓婦先偕小孩及其餘搭客登岸祗小婦人在船迨十六日小婦人仍附是船至滬被伊續姦一次大令謂爾旣不甘被姦何以又附伊船顯有不實不盡究竟圖姦之人曾否許爾銀錢答稱許給小婦人洋銀百元并勸令不必在外傭工以後可賃屋同住大令拍案怒曰爾似此愚昧無恥受人誑騙尚欲來案妄控耶王桂林供小的係周浦鎭人耕田度日暇時爲人駕舟前口在馬頭上招接搭客氏卽誣指小的强姦然不的在金姓船上爲夥並無姦宿之事求鑒邱阿根供小的年二十有九駕駛航船餬口十三日之晚此婦曾附小的之船遄回周浦小的連船夥共三人内有潘咸坤者已於前日辭歇是否强姦小的不知其細求恩鑒核周竹亭供小的係航船埠頭王桂林確是金姓船夥且十三日之晚船在周浦事出兩歧斷無强姦之事務求明鑒大令命吳邱氏指認堅稱當晚用燈火照看實係王桂林小婦人不敢妄指大令以案關姦情命移解上海縣署訊辦 
[彩銀難賴]  
　　太德山彩票公司夥某甲投英美租界公廨控吳鑒波塗改票上號碼冐領洋銀迭經讞員翁笠漁直刺研訊諭令原告將票根呈案以憑核斷昨晨會同梅繙譯升座後細察原告所呈票根與吳票頗相脗合並無假冐痕跡吳所延律師侯魯公訴稱此案已訊兩堂被告並無不合該公司屢易開彩之期復圖賴彩銀何足取信於人務求將銀如數追給吳供小的前次持票至公司核對時曾允先付洋銀一千元及復往師誣稱塗改號碼貿然投案控陳意圖吞賴求恩明察直刺商之梅君以核對票根並無不符之處應將彩銀照付著吳赴該公司照領如竟有意不付准赴　總領事署控追 
[禁販牲口]  
　　邇者各國紛紛調兵至滬藉以保護商民人數旣多所需食物亦必不少工部局董恐内地所豢牲畜有限若再縱令出口必有後難爲繼之虞因於本月十五日起所有牛羊猪各物一概不准販售他埠 
[紫玉烟消]  
　　本月十三日本邑英租界惠秀里高鳳仙校書被債主扭控英美租界公廨迨浼人保出後各債主益逼勒難堪不禁羞憤交縈潛於十八日之夜兩點鐘時吞服生烟至次日一點二刻時卽香消玉殞聞者憐之 
[鴇兒鎩羽]  
　　鴇婦朱陳氏卽陳二小姐因欠龜奴趙培生等帶擋洋銀四百元致被扭控於英美租界公廨讞員翁笠漁直刺倩襄讞委員張柄樞司馬研訊以妓債未便究追斥不准理趙等遂於昨日糾集流氓擁氏至朝陽樓偪令賣娼以淸此欵氏無奈將情訴知其夫朱子敬朱怒而斥之氏情急吞服洋烟逾時毒發而斃三圖地保王阿大聞之立卽投報捕房想須報官相騐也 
[英美租界晚堂瑣案]  
　　協泰漆店主沈雲生控木匠應金奎卽尹桂卿串同葉翰寳裴文光杜慶等騙取貨物計値洋銀五十元及金戒指一枚後復私立期票意圖索詐等情讞員翁笠漁直刺准詞飭差提訊旣而應等以沈圖賴往來銀具詞禀請追繳前晚直刺倩襄讞委員張柄樞司馬研訊沈供應前因承攬德律風公司電桿向小的借去洋銀五十元並金戒指一枚久而不還向索無著復至店内竊取圖章私立期票串出葉裴杜三人藉端索詐求恩訊追應供小的前次承造德律風公司電桿與沈議明通力合作因此由沈先發洋銀五十元俾小的購備木料嗣因小的無力墊銀倩沈接辦沈卽起疑遂以串騙爲詞投案控詐所有期票均由沈付各處償往來之帳與小的無干且小的並無騙取金戒指之事求察葉等同供小的等與沈均有往來被欠洋銀二百八十元當時由彼付出期票迨後向收無著反敢以串騙誣控情實難堪司馬謂兩造供詞各執非核算帳目不能理明著傳諭董事黄芝香妥爲理算禀覆候核○鴇婦朱陳氏卽陳二小姐向在四馬路開設妓院曾欠龜奴趙培生趙張氏顧阿大等帶擋洋銀四百元經趙等具稟控追前晚直刺倩司馬研訊趙顧同供五月某日小的等被朱陳氏借去洋銀四百元言明中秋節如數歸還至今竟置之不理求恩究追朱陳氏供小婦人因開　院向趙等借銀無奈時勢艱難門庭冷落以致此欵無力歸還並非有意延欠尚求矜而宥之司馬以事涉穢瑣一併斥釋不予准理 
[法租界捕房紀事]  
　　昨日小東門外一枝春茶肄左近各花烟館龜鴇十餘人投太自鳴鐘捕房訴稱頃有外國銅匠小連生等流氓二十餘人前來滋擾向論不理反被兇毆克捕頭令卽退去候派包探前往查拿○玉露春茶肆左近某粥店主林鳳義虧欠某洋行房租洋銀十餘元携物潛逃延不淸理昨日管門人某甲遇諸長浜之畔因卽扭至捕房聲訴捕頭令出外自行理處○昨日本邑人王某扭某甲至捕房訴稱被伊用刀割破衣竊去小洋銀數枚捕頭詰之不認令押候派包探查明再行定奪 
[美租界捕房紀事]  
　　昨晨有年逾古稀之甬人劉昌記行經百老匯路適某西人乘四輪轎式馬車迎面而來致被撞倒西人知已肇禍卽停車呼三百三十號巡街捕至將劉舁送捕房訴明原委捕頭見劉所傷尚無大碍令西人給養傷費洋銀數元揮之使去○前晚有崇明銅匠名介寳者行至西華德路不知何故被小流氓團團圍住恣情毆擊巡街捕喝阻不依遂一併拘入捕房捕頭令押候解送公堂禀請讞員翁笠漁直刺訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[領事文言]  
　　厦門訪事友人云駐厦英領事滿君見日本調兵登岸後居民驚擾異常本國商民恐或不安其所因卽調兵百名於本月初五日乘某兵艦駛至暫駐太古洋行以資保護旋發出告示曰爲出示曉諭事照得現因日本兵丁上岸人心驚惶甚多搬去移避爲此出示曉諭英國屬民凡在鼓浪嶼居住者仍由地方協官同本領事保護因爲此舉並非他意所以派撥本國兵丁上岸在租界之内巡視以資保護儘可放心各安生業毋須疑慮特示 
[巡丁肇禍]  
　　有友人從皖公山下致書本館執筆人云安慶招商局躉船稽查委員所轄巡丁易常兇横本月初五日江寛輪船泝江而上水手帶有私鹽有錢楊二人向之購取因計價値以致忿爭不隄防被巡丁拘獲將錢痛毆受傷錢憤不能平遂於次晨投江身死越兩日始由救生局撈獲家屬舁至委員公館門前委員恐被侮由後門遁隨浼人向之勸和屍屬不允奔投懐寗縣報官十二日午刻縣主某大令委員相騐仵作唱報無傷錢係回教中人同教馬某能讀洗寃錄爰代屍主與仵作辯駁謂指甲無泥沙明係因傷身死委員乃飭吏填明因傷重落水身死不知後將如何定讞也 
[好雨知時]  
　　安慶訪事友人云皖城日久未雨農民望澤維殷地方官禁屠祈雨雨師終未惠臨直至撫憲王爵棠大中丞設壇虔禱始能上感天心十一日傍晚陰雲密佈大雨傾盆四野田疇盡歌霑足豐收可卜三農無不喜上眉尖矣 
[上海縣署瑣案]  
　　前日浦東祝家橋航船户管耀泉控稱本月初三日小的泊舟爛泥渡浦濵維時風雨大作船遂傾覆搭客五人均占滅頂旋由划船十二艘救起四人其一已溺斃經救生局撈獲屍身備棺收殮事後查點艙中失去洋銀三百五十元係祝家橋萬順南貨店付上海同豐之欵及向各划船户理論反敢行兇求恩訊斷縣主汪瑶庭大令察核禀詞謂事在初三日何以今始來喊控未免不實不盡及傳訊划船埠頭名小顧者一味支吾不禁勃然大怒命卽收押隨發出硃籖飭提划船户王朋其等四名看管候訊○昨日淸晨縣主汪瑶庭大令因公詣道署及回有山東人王湖者攔輿遞禀訴稱南市湯養眞參店夥葉錦如吞没參價洋銀數千元久蒙票提訊追迄今抗不到案求再催差往提大令諭令靜候提追毋再瑣瀆○日前陶洪寳控許裕發訛詐不遂屢向媳婦奚氏滋擾前晚經汪大令提訊奚氏供小婦人在某處紡紗廠做工六月十八日之晚工畢回家途遇向不相識之三婦將小婦人拉住稱有汚衊伊等情事并被拽至小茶肆中爭論旋由許裕發出爲勸散翌日許來家稱三婦之夫心不甘休欲索洋銀五十元是以由翁控告叩求恩鑒陶洪寳供詞相同許裕發供小的並無此事實係開設茶肆之福山與姘婦王小妹起釁誣指奚氏揚伊穢名扭至茶肆中訛詐由小的勸散事後福山向小的索洋銀五十元故小的轉向奚氏索取求鑒王小妹供詞含混六 
令判將許裕發掌頰一百下交差看管王小妹因英美租界公堂另有他案飭差送回隨叱令陶洪寳與奚氏退去○兩淮候補鹽大使委辦安徽振捐局務之趙壽銓與陳殿恩因賭涉訟由差拘獲同賭之劉裕湘解縣前晚大令升堂研詰劉供小的係甯波人向爲洋貨生理與趙壽銓素未相識去年趙命人邀至伊家賭博輸去洋銀四十元陳亦在局輸去洋銀二百餘元因無洋銀付給將房契一紙托趙抵押未成旋卽交還今實由余小亭唆使誣告求恩鑒察大令飭押候提集全案人証訊明察奪 
[英美租界公堂瑣案]  
　　道勝銀行執事西人遣人投案訴稱庖丁劉金榮無端藉故停工送請懲儆劉供小的因别有枝棲故向洋人辭歇何得遽以抛工爲詞貿然控告讞員翁笠漁直刺判令枷號一禮拜○五百十四號華捕禀稱捕房細崽錢阿華近以虧空洋銀無可彌縫乘間逃避捕頭令小的將其父錢春谷解案請訊惟錢究竟虧欠若干尚未查明實數直刺著帶回捕房俟查明數目並拘獲錢阿華再行送案訊奪○工部局某西人見江西路左近居民陸杏林殘害小猫五口命包探倪順泉拘拿未獲因傳其夥田炳倫請訊田供陸向患痴癲前日適見路上遺棄死猫遂肆意玩弄尚乞鑒原直刺判罰洋銀五元撥充保畜會經費○三百二十二號華捕禀稱王文標在馬藿路五十八號門牌屋内吞烟圖盡經小的偵悉舁送醫館救治而愈今特送請安揷王泫然曰小的旣被某氏子汚辱復攫去衣物無顔立於人世故欲遁入枉死城中耳直刺著交人保釋○六百零八號華捕禀稱前晚趙阿三在金小寳處宿娼忽强攫皮夾袋一口内儲洋銀一元八角由金娼扭交小的解案請究趙供認不諱直刺判令枷號三日○日彰盛葆臣控吕玉山騙去眞珠八十六顆銀質對時表一枚銀練一條旋經包探潘應奎解案直刺諭令吊贜復核昨晨潘探吊到贜物禀請訊奪盛投案領贜吕供詞狡展直刺飭將贜给原主具領不予深究一併斥釋 
[樹德務滋]  
　　頃蒙彚記烟葉行交到鄭世椿善士爲尊閫竺氏求病轉危保安助振洋一百元高湻縣李肖鶴明府集募洋一百元無名氏規銀二十兩零三錢於籌欵萬難之際尚能念繫災荒殷殷栨助非心存惻怛福慧兼全而能如是乎德門集吉左劵可操矣上海六馬路仁濟善堂籌振公所施則敬等謹誌 
 
 
 

Page 10

 
 
   
 
