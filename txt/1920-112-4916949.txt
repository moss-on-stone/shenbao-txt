# 1920 - 112 - 4916949

 

Page 1

 
 
   
 
 

Page 2

 
 
   
 
 

Page 3

 
 
時評[注意（冷）]  
　　注意亦勢力中之一種也中國自來所有之喪失權利大半由於不注意者居多或則由於當局者之不注意或則由於公衆人之不注意故今之誠心擁護國家權利者宜先於注意之點有所表示焉 
　　古語有曰萬目睽睽又曰十手所指十目所視其嚴乎此即注意之形容詞也又即注意勢力之形容詞也國人其善用之 
[命令]  
　　四月二十七日大總統令傅彊給予二等大綬寳光嘉禾章欒駿聲給予二等寳光嘉禾章此令 
　　又令丁道津晉給二等大綬嘉禾章于芹晉給三等嘉禾章劉文田給予四等嘉禾章此令 
　　又令温納司登給予二等嘉禾章此令 
　　又令史久紹晋給二等嘉禾章陳鼎晋給三等嘉禾章毛迪康周贊光程維嘉均維予四等嘉禾章此令 
　　又令王載新張客公黄寳璋均晋給二等嘉禾章季麟晋給二等嘉禾章趙鎚程祖畬均晋給四等嘉禾章此令 
　　又令陸世炎晋給三等嘉禾章此令 
　　又令張國鈞晉給三等嘉禾章方澍桐施侃均給予四等嘉禾章此令 
　　又令陳興予晉給三等文虎章此令 
　　又令國務院存記馬丕緒著交財政部酌量任用盧耀著發往河南曹慕時著發往江蘇交各該省長酌量任用此令 
[專電一]  
　　北京電日照會内容略謂德約現有四國批准實際上已發生效力更由德政府與出淵大使接洽日本取得山東權利手續已完一月十九日通牒係以友誼請中日間自行商辦乃未見答復反生許多誤解至爲遺憾此項權利並非俟中日允許而取得者如再延宕卽作爲默認帝國另取斷然之處置以後如有葛藤帝國不負責特以好意聲明希卽見復 
（二十八日下午八鐘） 
　　北京電日牒催議魯案外部先派員赴青島各處調查青島及膠濟沿線土地大半爲日買占經濟上亦多作久遠計連日府院部密會决定拒絕日牒惟是否用公文答覆尚未决定（二十八日下午四鐘） 
　　北京電昨閣議對日使照會决不復但暗中告日人因學潮正急此案暫緩表示（二十八日下午二鐘） 
　　北京電院昨電滬盧對協定閩魯兩案詳加解釋囑向學生曉示 
（二十八日下午二鐘） 
　　北京電滬盧何電告各領事允不助學生並從嚴取締（二十八日下午二鐘） 
　　北京電安系以新衆院名義函靳及財李明日出席衆院答復中行查辦案質問昨安系外各派已相約不出席（二十八日下午一鐘） 
　　北京電關餘四百萬前日已交分撥軍餉立盡但西南應得者仍由銀團交外國銀行保留 
（二十八日下午二鐘） 
　　北京電顧維鈞等催速批准奥約以便列席國際聯盟外部覆奥約須有三國以上批准方生效現各國均尚未宜稍待（二十八日下午四鐘） 
　　北京電顧使電告美已承認阿爾尼亞國應一致承認閣議照辦 
（二十八日上午九鐘） 
　　北京電道勝行聲明勞農政府之退還中東路只能抛棄皇室官股商股權利應仍繼續（二十八日下午一鐘） 
　　北京電英法義三國均因湖廣借欵付息事向外部抗議 
（二十八日下午四鐘） 
　　北京電有人向公府密控京漢局長受黨派意旨以販烟牟利供選擧費徐已交内部查辦 
（二十八日下午二鐘） 
　　北京電葉夏聲通電反對議員回粤赴滇兩說主合併制憲 
（二十八日下午三鐘） 
　　北京電拉門德自五月一日起辭退宴飮三號出京赴日此來各方希望借欵均未成亦無何種商定（二十八日下午四鐘） 
　　北京電外部電莊代辦詰責不應對館役張金海交付日人喪失體面責令索還但莊來電謂已交涉多次日人不理（二十八日下午一鐘） 
　　北京電薩鎭冰擬派李和赴粤接洽林葆懌招徠海軍（二十八日上午九鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電蘇李電南北决無戰事撤兵不關大局且可藉以整頓預備對外請任何軍隊請撤者概予允准（二十八日上午九鐘） 
　　北京電陜電據報二十三忽有盧匪馬步數營由鄠屬北境渡河經駐防張營長漢鼎前往查阻不料該營立卽開槍將張營長當場擊斃各兵憤激對擊數小時始知係奉軍移駐誤會啓釁等語除飭令停戰外請轉奉軍總部速令停止戰爭（二十七日下午一鐘） 
　　北京電陜又電據奉軍總司令部電稱我軍黄旅在草堂寺渡河被駐對河之嵩軍轟擊致開爭端查奉軍原定咸陽渡河今忽變更地點致與嵩軍誤會請轉飭奉軍停戰仍就原定地渡河 
（二十七日下午一鐘） 
　　北京電陜許劉衝突由陳樹藩調和並派員歡迎許軍東移許給某營長家屬恤金萬元了事 
（二十八日下午八鐘） 
　　北京電甘張續電葉荃盧占魁均竄退現飭孔繁錦追剿 
（二十八日下午一鐘） 
　　北京電黑督電據稽領稱俄舊黨退駐黑河新黨在黑河南岸取締甚嚴除飭嚴諭該俄兵等安分守法外究應如何辦理請示 
（二十七日下午一鐘） 
　　北京電李家鏊電告各國代表堅留共同進行各事勸勿遽歸請示（二十八日下午三鐘） 
　　北京電黑孫電告海站捷克軍退盡赤塔方面有新黨大隊將到日軍細川聯隊已急赴赤塔 
（二十八日下午二鐘） 
　　北京電海參崴華僑電謂生命財産素賴宋支隊長保護請勿撤回（二十八日上午九鐘） 
　　北京電信陽各界電述上游軍第八旅以中交京鈔及國庫券强兌現金又强借軍餉商民前後損失十餘萬請速調該兩軍離豫並由中央發餉（二十八日下午三鐘） 
　　北京電日擁謝米諾夫稱爲東方合法執政派重兵往助 
（二十八日下午四鐘） 
　　北京電王瑚電號日抵蘭州所經隴東一帶尚無烟種惟隴南與川陜毘連擬先察勘如查出卽遵訓糾彈懲治（二十八日下午四鐘） 
　　北京電崴電謝根據闊氏讓政宣言重組政府已見崴報 
（二十七日下午一鐘） 
　　北京電設禮制處曹秉章爲處長（二十八日上午九鐘） 
　　北京電徐樹錚擬灰日前後赴庫俟王公會議畢仍回京 
（二十八日下午一鐘） 
　　北京電徐擬自任博覽會總裁朱啓鈐爲副（二十八日下午一鐘） 
　　香港電軍府欲撤伍總裁職已密商孫光庭陳鴻鈞迅開兩院聯會以擅離職守私携公欵罪宣布解職（二十八日下午四鐘） 
　　香港電軍府宥日電熊克武勸留任（二十八日下午四鐘） 
　　香港電軍府財政極絀職員薪餉雜費無所出借欵又無成昨黄副官迫將印花票向某銀號揭二千元濟急（二十八日下午四鐘） 
　　香港電伍秩庸代表律師入禀法庭請撤銷禁提關餘令謂該令全無根據法庭定陷日審斷 
（二十八日下午四鐘） 
[各通信社電]  
　　北京電院致盧永祥電學生要求三事（一）廢除軍事協定（二）取消中日密約（三）駁回日本通牒查第一項駐俄軍隊撤回已無形消滅第二項除外部宣布外則無密約第三項現正審愼辦理希宣告各界勿滋誤會 
　　北京電黑督電捷克軍養日由滿站完全退出又聞新黨軍隊赴赤甚衆日本石川軍隊率隊帶槍亦往赤塔不日必有大戰 
　　北京電盧永祥宥電今日租界内外各商店一律開市工界安靜租界各領事允助協同取締並不助學生（以上二十八日）以上中華通信社電 
　　北京電張作霖仍擁段故贊成合併制憲李純近亦與段聯絡同盟局勢破裂 
　　北京電院通電各省駐俄華軍巳單獨撤回并無與日共同行動之意勿信謡傳致生誤會 
　　北京電各國駐崴代表勸李家鏊緩回京李電請示 
　　北京電院部處聯席會議决厚集兵力於哈爾濱以防日俄意外事變 
　　北京電旅京粤人聯合電廣州政府阻止變賣省有産業並反對欽廉屬桂 
　　北京電教部聞學界將於五月一日開勞動會視爲越分行爲令當事確查如有其事預加禁止 
　　北京電日使致外部公文大致謂歐洲和約實行德國已將關於山東文書交付日本希望中政府從速開議云云 
　　北京電對奥通商手續已籌備就緒即提交新國會 
　　北京電直系督軍於南北法律問題之主張意見未能一致聯名電因不克發 
　　北京電奉陜軍發生衝突閣議决派員查辦 
　　北京電漢陽兵工廠長將易人韓春麟有望（以上二十八日） 
　　香港電桂陸不以岑派之處置軍府國會爲然莫督態度近稍退沮（二十八日）以上中孚通訊社電 
[公電]  
　　郴州譚延闓通電劉督軍卅電政務會議佳電均誦悉自東牒西來國民奔走呼號唇焦筆秃乃北廷藉口愼重考慮迄無嚴拒决心而賣國奸寮且與日人秘密計商重肆隂謀祗知勾結外援不恤違拂民意東鄰如彼北廷如此僅恃此文電呼籲結果如何殊難逆料劉督軍主張公推代表赴歐請願深符民族自决本旨王專使折衝樽俎歷著勳勞旣奉軍府派充國際聯盟代表伸張公理挽救利權當有最後希望惟外交上能力之强弱視國民能力之大小爲權衡前此拒簽德約本爲國際創舉然各國絕無非難之意且有贊許之詞民意從違可見一斑况當和會叙議之際美總統曾言中國所受不平等之待遇訴之國際聯盟必當力爲救濟並協商英法各國將日人可爲讓步之限度預記於會議錄以爲異日根據是各國本有取决於國際聯盟之預約即負有仲裁此不平條約之責任况魯案眞正事實我國直正輿論歐美遠隔重洋多未洞悉而東鄰狡黠又復以片面之詞顚倒是非淆亂觀聽和會失敗此亦爲一原因今欲尊重國民之主張監督北廷之行動堅友邦援助之趨向戢東鄰侵略之野心請願一舉實爲補救要策全國省會商會爲法律上商民代表機關擬請先於滬上各開一聯合大會選舉代表若干員討論進行方法豫備交涉資料然後馳赴國際聯盟會爲誠懇之接洽作平反之要求不惜秦庭之哭終邀趙璧之還愛國同胞望共察之延闓銑叩印 
世界路透電 
[和局新會議與法德交涉]  
　　二十七日巴黎電法總理米勒蘭氏明夜由桑里摩回京星期四日將在大使議會宣布桑里摩大會之結果微言報載稱總理於是日午後大約將臨衆院宣述一切 
　　二十六日巴黎電高等議會已贊成英法聯合宣言書之條文該宣言書將於今晚發表據法人方面確實消息意相尼蒂氏宣言反對軍事計畫喬治氏與米勒蘭氏同向尼蒂氏說明此項計畫之必要比日兩國代表均贊成英法之意見於是遂得通過宣言書說明協約國决計施行各項計畫以保和約之履行如有必要將再佔德國土地一部分云云協約國已允在斯巴會晤德總理 
　　二十七日巴黎電魯爾國防軍總司令華特將軍業巳辭職 
　　二十五日柏林電此間發表半官文告謂德政府擬要求法軍退出近今所佔各鎭之說實無根據惟德政府希望法國踐其約言俟中立區域内之德兵不超過所許之數額時卽撤退諸鎭之軍德政府巳實行撤退中立區域之軍隊今該區軍官士卒不復超過高等議會所限一萬七千七百人之數 
[國際聯盟與和局]  
　　二十六日倫敦電國際聯盟會行政會發表文告解釋該會關於阿米尼亞之態度謂聯盟會不能直接指揮關於阿米尼亞之軍事與財政行動今最佳之解决爲不見一受託代管國此亦阿米尼亞人之所願者但苟非協約國予此代管國以軍事與財政之保證及關於阿米尼亞得有通海孔道之保證則難覓得之高等議會今宜聲明願否於聯盟會未完全召集時墊付欵項並聲明關於阿米尼亞通海孔道及驅逐土兵二事能得何保障 
　　二十六日桑里摩電巨哥斯拉夫外交大臣已接受威爾遜總統提議之亞德里亞海問題解决辦法以阜姆爲緩衝國 
[愛爾愛黨人之絕食與政府]  
　　二十五日倫敦電威姆胡特鄉獄中所禁愛爾蘭囚徒一百五十人自四月二十一日起絕食内有多人幾將不支若輩决計絕食至出獄始巳否則甯死不食今已有一人因勢危得釋 
　　二十六日倫敦電新芬黨五千人聚集威姆胡特獄外向同黨囚徒歡呼諸囚於窗前揮民國旗且在獄中燃放花砲教士一人與羣衆誦禱詞羣衆與諸囚聚談並互傳消息卒乃散去警察未加干涉波拉拿氏今日在下院答覆質問謂政府之愛爾蘭政策仍以保護守法人民之生命財産爲務政府擬施行各項必要計畫以達此目的云 
[英美勞工家之言論]  
　　二十五日倫敦電美克杜拉特氏在勞工代表大會爲主席演說之際謂勞工關於外國事務殊欠活動實可扼腕如勞工欲爲主治者則必自有其外交政策且必與他國勞工聯合以定世界之和局云 
　　二十五日華盛頓電美國勞工領袖戈泊士氏投稿某報謂國會關於和約善後事務生活昻貴及其他與國民幸福有關之重要問題皆使全國失望美國於國際交際不能長此兒嬉世界事務輒與美國有關不過關係之程度或有大小耳戈泊士氏又謂調查美墨交際之國會股員會擬挑釁促成戰爭云 
[各國近事紀]  
　　二十七日巴黎電霞飛上將定星期日午後由巴黎赴西班牙京城 
　　二十五日華盛頓電威爾遜總統已批准郵務議案内列紐約芝加哥舊金山間航空郵路之經費 
　　二十五日紐約電民主黨克拉克氏巳允爲候選總統 
　　二十五日華盛頓電今日參議院通過之河港議案所需之經費共美金洋二千四百萬元 
　　二十五日芝加哥電芝加哥肉食公司宣稱現已商定以值美金洋四千五百萬元之糧食售與德國以猪肉製品居多 
　　二十六日華盛頓電衆議院與參議院合開大會討論海陸軍議案已贊成增加下級軍官與兵士月俸一欵 
　　二十五日開羅電此間得有消息謂巴力斯坦之英軍與阿刺伯人業已開戰 
　　二十六日倫敦電據紐約電稱美國航務部與外國航務公司開會兩次商定由美國各口岸駛出輪船之運費概歸一例消除競爭美英日航務公司代表定五月三日開會决定由美國開至遠東輪船之運費 
[科學家與火星通信]  
　　二十四日倫敦電泰晤士報紐約訪員電稱美國科學家昨日在哇瑪哈無線電臺圖與火星互通消息昨晚火星距離地球視後此數年較近故特選用是日米勒博士曾述彼等之經騐謂初用之電浪長在一萬五千至一萬八千邁當之間世界之種種聲音靡不聞之旣而電浪展至三十萬邁當其長超過地球上之一切以耳聽之久無聲響 
[太平洋路透電]  
　　二十八日北京電華兵巳由西比利亞撤退駐於中東鐵路東端某鎭中政府以此電覆促請取銷中日軍事協定之督軍電文且謂政府雖未正式取銷此項協定但協定之精神巳不復存在云 
　　二十八日北京電政府接各省來電請保全中國銀行勿落安福部之手 
　　二十八日北京電粤漢鐵路借欵德國之部分北京政府現不肯照付利息因此項債券在中國對德宣戰以後售與他人實有作用中國今不欲取銷此項債券但在中國宣戰時德人所有之息券則不復有效 
　　二十八日北京電徐總統宣布願任博覽會名譽督辦段祺瑞任副督辦朱啓鈐任會長該博覽會定民國十一年三月在天壇舉行規定經費三百萬元 
　　二十七日廣州電瑪西羅中尉有微疾佛拉林中尉現亦展緩啓程希望與瑪同赴福州上海如瑪疾未愈則佛擬獨行决計照預定行程於星期四日午後飛抵上海自廣州至福州需時三小時自福州至上海亦需時三小時故佛拉林中尉縱於星期四日啓程亦能於是日午後五時飛抵上海 
　　二十八日福州電佛拉林中尉於今晚六時三十分抵此渠於今晨十一時由廣州飛出兹定明晨如天時合宜即由福州飛往上海同行者有機師加巴尼尼氏 
　　二十八日福州電佛拉林中尉於輕霧中由廣州出發沿汕頭海濱飛過厦門離厦門後飛入濃霧中乃降落距地面五百尺以半速力飛行致費去多時迨抵福州降落停駐場時機中汽油所餘無幾時霧猶未散佛氏大受歡迎福州俱樂部曾開招待會瑪西羅中尉仍病臥廣州擬儘速出發 
　　二十八日東京電自星期一日起美日兩國資本家在銀行俱樂部開會集議其所討論之問題内有關於西比利亞朝鮮青島移民美日共投資中國與通至美洲之海電等事美代表方面爲樊德里勃（銀行家）裴志（前財政總長）塔孚特（律師乃前總統塔孚特之弟）金斯萊（紐約夀險公司總理）與其他九人日代表方面爲澀澤（第一銀行創辦人）阪谷（前大藏大臣）近藤（日本郵船會社總理）目賀男（前朝鮮政府財政顧問）金子（前農商省大臣）與其他十一人詳報俟會議完畢後方可發表 
　　二十八日東京電朝鮮李親王今晨在邸與日本郡主行結婚禮後開非正式招待會東京與漢城兩處之正式慶祝將俟明春李親王父喪期滿後始能舉行李親王於結婚時陞陸軍中尉職並准佩菊花大綬章皇室頒布朝鮮罪犯大赦令 
國内要聞 
[魯案已無延宕餘地]  
　　日政府催牒到京 
　　山東問題停頓已久靳雲鵬藉口愼重考慮屢取延宕態度日本方面前以我國民氣之激昻亦不敢極力催促乃前日日政府訓令猝然到京小幡公使並有即行到部催議之說此中原因頗有注意之價值據外交界消息日政府訓令驟來之故實有三項原因（一）與某方面接洽之結果已知無拒絕之意（二）德國移交公文業已收到（三）西伯利亞方面軍事頗爲得手擬趁此時藉長聲勢聞該訓令到京後日政府並附有致我國之照會一件囑令日使親賫外交部催議故外傳日使將於昨日到部催議惟經確實調查該項照會截至昨晚二十六七時止尚未送到外部但日政府旣催促開議此項照會旦夕必將送達苟我政府不預先籌有對付辦法而一如前日之因循則舉國生死力爭之魯案恐將陷於萬刼不復之境焉 
　　又聞昨有某客卿向政府建議山東問題當美國未加入國際聯盟之前我國宜取光明態度先行電致國際聯盟事務所登記然後依照國際聯盟第十四五兩條之手續與日本開始談判至爭執時則提交國際聯盟因聯盟無干涉之明文故此事一面宜在國際聯盟登記一面我國宜開一日本不能依從之條件然後可付聯盟之判决山東案必以民族自决爲歸宿或者竟令青島人民全體投票歸日歸華以多數爲取决亦未可知等語某客卿之建議如此但據一般人揣測多謂其頗近理想不切事情也 
[京學界罷課中之各方面]  
　　學生方面京中學生罷課以來連日均有會議惟因議决各案外間每先發表致於進行上發生阻碍故此次决議凡未經評議會議决認爲可以發表者概不發表一面自組新聞股内别爲中文英文二組將通過各案及事實悉用中英文合記備案俟至可以發表時再行檢出發表因此日來學生雖迭開會議而外間知其詳情者絕鮮兹從可靠方面探悉昨日（二十六）學生開會共通過七案（一）派赴滬魯代表滬代表仍爲周炳琳（二）電上海安慰受傷學生已由文書股擬稿今日（二十七）當可發出（三）上書府院（四）派代表謁靳當派定代表六人計陳藎民（高師）樊淵溥（北大）王厚貽（醫專）楊迪康（中大）林寳慈（法專）趙增桂（一中）等下餘三條則因學生嚴守秘密無從探悉並聞六代表昨日午後已赴國務院請謁靳氏適靳未到院各代表等擬於今日下午三時再往其陳請事件不外要求依從滬會要求决定外交方針宣示全國並懲治上海首禍軍人等又聞學生對於被捕同學及上海罷市情形異常注意今日續開會議商籌一切 
　　政府方面前日（星期二）國務會議時各閣員對於北京學生罷課頗有討論聞其主張多不一致最後定有兩種辦法（一）催促教部轉托各校長極力勸道（二）如北京學生在罷課期内無何項行爲則决取不干涉態度但軍警須較平日增多又聞靳我以此次各省學潮復起於内政方面有莫大之關係故特定數種辦法以期早日平息（一）通電已罷課之滬杭皖等省責令各長官竭誠勸慰並宣佈政府近來對於外交之苦衷（二）調查各校借端生事之學生（三）嚴禁各項傳單及印刷品（四）訓令未罷課之各省學校教職員設法防範學生一切激烈行動（五）施行教職員辦事奬勵章程曾於昨午入府呈示東海東海深以爲然不日卽將此項辦法一一實行 
　　校長方面昨日各校校長特爲學生罷課事假法專開會討論辦法有主張辭職者亦有主張出任調停者但其討論結果全體通過一面向當局陳請早日答覆學生之要求一面向學生極力勸導 
[中東路近訊]  
　　對日之抗議行政權之收回 
　　日俄衝突事件發生以來日本在中東路沿線各站遍布軍隊侵我主權當局連日迭開會議聞已决定由外部及吉黑兩省大吏分向駐京日使及日司令部嚴重抗議一面責成沿線防軍對於該路實行保護以免外人有所藉口政府旣有此决議然據二十五日齊齊哈爾電稱黑龍江督軍孫烈臣頃向該地日本領事提出抗議「一」日本軍隨意逮捕處罰鐵路從業員深恐因此惹起同盟罷工風潮請從速停止「二」日本軍隊在中東路屬地内隨意行使警察權實有損中國之主權亦請速予停止日本細野司令對於上項已有一極無理由之答覆則將來政府提出抗議後其結果如何亦可知矣細野答覆之内容謂鐵路從業員每因不合己意即羣起同盟罷工此不過平常之一種手段日本軍自在海拉爾逮捕處罰鐵路從業員之過激派嫌疑者後於是一般從業員皆異常安靜逮捕從業員之過激派深信於防止同盟不軌之 
 
 

Page 7

 
 
行動有特大之効力又鐵路附屬地内之警察權中國巳由俄國自由取得然自是以後中國方面之行使警察權頗爲不完全甚至日本軍隊爲保護列車之運行及專用電線之安全出以必要之行動時而中國軍隊反加以妨碍刻日本已向後貝加爾州出兵兹爲與後方聯絡實行保護中東鐵路及電線之安全有絕對之必要然中國之行使警察權旣有前記之情形故日本軍隊爲自衛計並補中國軍隊之不足始有是舉實非侵害中國主權云云 
　　關於中東路行政權問題中俄兩方交涉甚久迄未完全解决聞吉督鮑貴卿昨日由奉來電報告謂此事已經解决政權由我國完全收回路警各權由中東路董事會决定施行坐辦由董事塞棉諾夫擔任王景春代表等則爲帮辦以後共策進行路事可望整頓惟日本鐵路隊忽然移駐五站未識是何用意現已切電阻止此外鮑氏又有一電係報告中東路沿線俄警自經遣散之後全路警權業由我國完全管轄現將全路劃爲五大警區每區設區長一員除原有警察之外各區均添募一百五十名分任守護特呈准政府將前定護路警察局之名稱改爲東省鐵路路警處以符名實 
[京華短簡]  
　　交通部發行公債一千萬早已見諸實行惟該公債在國内旣無從銷售歐美人在華設立之銀行亦不甚歡迎該公債遂形積滯最近交通部竟以此項債票向日商大倉洋行商借日金五百萬元聞已成立有日至於合同内容及借欵用途外間尚無從探悉 
　　日本近以俄新黨仍在設法報復布置備戰故除從營口大連調遣一師團以爲抵制之計外日武官東乙彦刻又協商西北籌邊使要求依照中日軍事協定共同出兵以防俄亂東侵聞該使已向政府聲明日本之意 
　　吉林督軍鮑貴卿最近有電報告政府准於星期一由奉起程星期二（即今日）到京聞鮑氏此次來京原因係中東鐵路及邊防一切善後辦法擬與當局有所磋商 
　　錢能訓昨日呈辭江浙太湖水利督辦其呈文内容略謂能訓於前日擬具說帖一件請政府先行墊給五十萬以爲江浙太湖開辦之需將來仍由江浙兩省籌欵歸還與原來兩省合辦之旨並不相背迺閣議併此勿予則能訓難爲無米之炊應請將督辦太湖水利一切事宜一職開去另簡賢能云 
[湘省學潮之近訊補習學社之查禁]  
　　湘省自實行罷課後多數學生恐曠廢學業遂紛紛組織國文英算等項補習學社隨時研究以免虚擲光隂近來公立各校雖已多數開學而學生以目的未達仍不肯遽行上課又恐同學不能堅持復發布傳單阻止上課是以學生到省者人數雖多而正式入校者仍居少數大多數則皆分住各旅館或寄宿舍入各補習學社補習各項科學各學社爲應時勢之要求又多增加他項重要科目學生旣多樂就各學社乃日爲推廣現在省署迭據報告謂此等補習社有妨學校教育特訓令警察廳飭即查禁原令如下據報告稱省垣各校開課巳久學生來者甚多祗以私立補習學社號召入社以致妨礙學校教育請以明令取消等語又據稱學生寄庽旅館及寄宿舍不卽入校並有代表鼓吹學潮情事請飭廳派員勸導遇有阻學代表即照中央辦法拿交法庭辦理等語又據稱各種阻學傳單公啓大率由各印刷局承印請飭廳檢查禁毁並根究經手付印之人等語並呈明補習學社約有數處請飭廳查報前來查所擬辦法原爲弭消學潮起見其檢查旅館寄宿舍印刷局等項前經令行有案何以學生仍多觀望傳單公啓仍然流行自係檢查人員不力所致應由該廳加派熟習學界情形人員認眞檢查隨時勸導如有鼓吹學潮之學生及阻學代表即行拿究並檢查各印刷局遇有前項印刷品即時禁毁並根究付印之人至補習學社除正誼學社呈報有案由本署訓令改良外其餘各社應由該廳查禁以免妨礙學校教育合行令仰該廳即便遵照辦理 
[魯省緩和學潮之方法]  
　　日來政府方面外交消息異常混沌而各省學生又巳相繼罷課於是魯省各界忍無可忍因擬於本日（二十六日）假省議會開各界聯合大會决定對待方法全省中學以上各專門學校並擬於一二日中宣言罷課表示决心惟田督軍以兹事體大未便率爾從事聞信之下當允先電中央請其俯順民意駁回通牒如政府始終不能允納再出此最後之舉亦不爲遲此議乃暫時擱止聞田督之電日内即拍發矣 
　　另一消息自上海學生罷課後北方學界亦躍躍欲試山東學界初亦有罷課運動繼因官府防範綦嚴各界亦恐罷課後有碍秩序遂於前日假省議會開各界代表聯合會議决罷課一層暫緩須臾先行逕電中央請求俯從民意拒絕通牒廢除密議釋放代表倘政府仍不採納再爲進一步之運動兹將原電錄下北京大總統國務院外交部鈞鑒此次日牒之拒留爲吾國存亡之關鍵是以全國一致力主駁回東省各團體前經迭電中央請延一息之命遍遣代表冀回當道之聽無如申包胥徒哭秦庭蘭相如莫完趙璧對外旣不思利用時機因循實誤國之漸對内反務爲摧殘民氣操切乃釀亂之媒比者上海學生總會罷課之聲各處響應東省痛切剥膚凡有血氣罔不激昻矧在青年學子愛國熱誠出自天性聞風興起何怪其然惟無激弗動學潮誠政府所促成而易發難收士氣尤人民所愛惜但使當局克知變計外交稍有轉機此間各界酷嗜和平雅不欲見四民之首獨先失業致效而尤之者將紛紛罷市罷工罷税而靡所底止也用是各團體聯合會議公推代表首向學生會接洽勸以暫緩輟課靜候解决當此千鈞一髮安危呼吸之頃惟有環懇鈞座俯順民意明示方針通牒迅予反還密約力謀廢止釋放被拘之代表緩和方發之人心非此則無以遏亂萌而弭禍本縱能强鎭於一時難免暴發於異日洎至隂謀敗露威信喪亡瓦解土崩何以善後竊恐反抗不僅起於學生紛擾更有甚於罷課者勢迫情急鳴不擇音無任悚惶待命之至山東省議會教育會商會農會報界聯合會有印 
[意國飛機抵粤紀]  
　　二十一日下午四時三十分鐘忽有雙葉飛機一架在長堤一帶空際飛繞數匝最後一匝繞過白鵝潭折入西關自來水塔附近然後徐徐向東而行折向東南方面飛至中流砥柱大夫圍而下查此機係意大利遠東飛行隊先發隊之飛機爲雅時威伊（Ｓ．Ｖ．Ａ．）式第九號由意國飛機師馬沙路（Ｍusiero）馬喱嘉（Ｍarerto）兩少尉駕駛於二十一日上午十時由安南東京之河内（Ｈanoi）出發沿欽廉北海一帶海岸線向廣州而來兩地相距一千五百餘里（約八百啓羅米突或五百英里）僅費時六小時三十分鐘抵步至本省當道所豫定之中流砥柱停機場下降惟該機飛來本省當道事前未據意國領事通知故飛機隊飛行協進會交涉局各機關均無由預備歡迎迨飛機隊旣覩機來卽由該隊參謀劉毅夫邀同副隊長林福元工程師譚榮粤軍飛機師張惠長等乘坐電輪前赴停機場察視查得意機係陸上軍用飛機有二百四十匹馬力該兩飛行軍官下機之後卽由意國駐粤領事富馬加利接往沙面休息飛行隊員林福元等隨將機察視一過遂返飛行隊本部乘自由車到沙面與兩飛行家會晤并申述景仰及歡迎之意旋偕赴亞洲酒店暢談約半小時因見兩飛行家長途勞頓亟當讓其休息遂興辭而出卽由飛機隊長譚根備文呈報當道現聞兩飛行家在亞洲酒店六樓二百零二號房居住擬於今日上午九時再行飛演逗留至本月二十五日仍在此間出發飛往福州再赴上海復由上海飛往膠州灣取道東行飛至日本東京其全隊飛機亦於日間到步并聞飛機隊飛行協進會兩機關擬於日間東邀各界開一歡迎會以表中意兩國航空界之交誼想届時必有一番熱鬧也 
[漳州有過激主義傳播說]  
　　大陸報十八日厦門通訊云漳州傳來驚人消息謂閩省有人傳佈極端過激主義之文字其尤可驚者則爲漳州陳炯明之資助此種鼓吹此事在本月初始傳聞於外緣月初有許多中外人士赴漳州參觀各校運動會開會之日傳單亂散陳炯明且親將傳單送給外人此項鼓吹非所謂過激主義但是無政府共産主義對於各種有組織之社會似皆反對而對於政府資産家庭宗教抨擊尤力據謂凡各政府皆須廢除法律皆須銷滅人當僅受治於共同主義財産由公共分享人每日工作不得逾二小時餘暇則從事遨游休養身心家庭制度須完全打破男女得自由集合老幼衰病悉由公共機關養護之勞動與協助爲唯一之宗教人宜奮鬭以達此境凡信仰無政府共産主義者宜各竭其力或演講或鼓動罷工暗殺革命以傳佈此主義云云以陳炯明之身分而竟贊成此種主義似不可信但陳固公然爲之矣其目的所在似無人知之陳之心理趨於社會主義此爲一般人所共知者陳在漳州頗有作爲非他處武人所能及陳對於共産主義予以財力上與精神上之贊助蓋陳所用之人實作此鼓吹事業也陳曾邀一人由滬來漳專辦教育所有傳單文字多出此人手筆數日前此人持紅旗行於漳州各街後隨多人散播傳單又據某華人言約有三十人受僱分赴各處向兵士學生及大衆演講今閩省情形若是若他省亦然則將爲中國之大患人常預料過激潮流將至中國不意今已至矣 
[贛議會通過米禁案學生監督之力]  
　　江西省議會於二十四日開大會到七十餘人龍議長主席秘書報告畢主席宣布第一題省長咨交覆議禁運米穀出口案黄炳焕謂昨巳討論詳盡可付表决歐陽煒請以維持原案付表决王鎭寰主張繼續昨日投票手續用記名法投票表决黄爲柏主挨次唱名給票均無異議遂查點人數並隨後加入者共七十六人主席將投票意思宣布贊成仍持前議者投紅票反對者投白票開票結果得紅票七十一張何鳴鹿葛第春王鎭寰鄭與權黄煇五人均聲明放棄計贊成維持原案者巳超過出席三分二以上之數本日即咨覆省長查照原案施行昨日爭論一日所不能解决之案竟於此數分鐘内一致通過實爲吾人初料所不及此中原因就訪考聞見所及紀之於下先是議員中贊成反對兩派爲免在議塲上衝突起見特於未開會之先在省議員公寓交换意見贊成維持原議者本居多數而撫建各議員雖有持地方觀念者然以少數服從多數亦不容堅持過甚於是决定分兩種表示（一）不出席以消極處之（二）出席不投票以明主張事已决定適學生聯合會代表赴議會要求必須原案咨覆省長并請求旁聽胡議長接見謂旁聽當然歡迎但旁聽規則諸君是要曉得的必須有議員介紹方可未及多語便藉故他去學生等遂亦遵照規則魚貫而入旁聽席約有三四十人聞學生方面初以爲是日必仍如昨日情形不知省議員公庽已先議定原案通過也故亦預備有求達通過目的之方法方法維何即恐議員逃席俟機會到時預派多人在議場門外守候有出場者則婉勸之或跪求之動之以貧民生活之關係請其通過此一方法也如不然則卽請其將反對禁口之充分理由入場宣布仍請列席總以不妨害表决爲主此又一方法也及開會時全場無異議一律皆投紅票於是學生預備之方法亦無所用議長宣告結果後旁聽者旣鼓掌歡呼而去列席議員亦舉欣欣然有喜色蓋雙方均已達滿足之希望也 
[皖學潮之要求條件]  
　　主要犯尚在審訊中 
　　此次西路商團捕毆學生情形迭誌本報昨日地檢廳第二次預審當將主要犯鳳岐山拘押現鳳之同業久大恒布主左大巴運動商會要求會長保釋經蔡程兩會長嚴詞拒絕且以事涉刑事範圍不便與聞故彼輩雖竭力運動恐難達保釋之目的也刻下學生已要求法庭從速公决聶省長亦主張嚴懲禍首以平公憤一面令教育廳長與省教育會長調停並飭勸導學生卽日上課免荒學業遂在教育會開會學生提出四條件要求允許（一）反對直接交涉與駁回日使通牒要求政府明白宣示（二）學生行動不受干涉（三）學生與各省取一致態度（四）懲辦此次捕毆學生之禍首以上各條由劉會長一一詳細答覆並請省議會（省議會今日開議）與省長致電政府須得圓滿效果議畢卽散會今日蕪湖各埠學校來函謂即日派代表來省觀審對於此案亦極注意惟究竟法庭如何審理刻尚不知其詳 
[蘇議會記事]  
　　蘇議會截至昨日報到者才八十餘人而報到後回府者却有半數故第一臨時會期已過三分之一而大會尚難開成無事可做只得再開談話會昨日下午二時半開會到者三十餘人由錢議長主席其所談如左（一）主席報告勸告學生聯合會本有解决之希望適滬杭軍警暴行事實發生不能少有阻力現在對於軍警本會應否表示主張結果爲面謁督長陳述高壓之非行並電護軍使認戒嚴爲非必要並請懲辦不法軍警（二）本會議員不來如何辦法結果爲由到談話會者全體署名分函各議員促其速來對於原具名請開臨時會而現尚未到者已簽到而又去者與尚未簽到者分别措詞（三）可否先開决算審查會結果以審查員雖經委任並未組織成會現在人數不足組織爲難只可暫待（四）爲江皖水利協會事件結果爲會函復 
　　蘇議會不忍學生荒廢學業從事於愛國運動乃起而代肩其責向中央力爭外交其會議情形及通電巳錄前報兹再將張福增提出之「擬通告各省議會聯電中央請順民意解决外交時局以靖人心而維教育意見書」錄下民國肇造九年於兹内爭未平外交日亟舉國呼號經年迄無解决方法近以密約魯案種種問題政府未能順從民意宣佈解除又引起學生罷課風潮旣費時而失學欲挽救而何從誰無子弟誰非父兄任彼青年獨負其責於心安乎本會爲人民代表對於以上問題迭經建議值此時局不寗若不急圖救濟不獨無以副維持教育之初心抑且重吾人之罪戾本員目擊心傷難安緘默擬由本會卽日通告各省議會聯電中央請順民意從速解决外交時局並一面勸慰各地學生早日上課回復原狀以靖人心而維教育是否可行立候公决 
[杭州快信]  
　　昨（二十七）日午後四時教廳夏敬觀召中等以上各校長在本署（花市路）會議弭平學潮辦法到者爲張羽生（法校）錢崇潤（專醫）姜伯韓（一師）郭成九（一中）葉墨君（女師）陳伯圖（安定）朱文園（甲蠶）周幼山（甲農）許緘文（甲工）李維岩（甲商）王卓夫（體育）等相繼到會討論良久以此次學潮無非爲爭外交問題而起自應借重民意機關應請省議會電京力爭並由省教育會電達政府宣布外交方針一面勸導學生上課通過後即推定張羽生王卓夫郭成九葉墨君分赴該二會接洽 
　　財廳長張厚璟今日（二十八）上午三時許（二十七夜丑刻）因病出缺在綄紗路十六號私宅治喪所遺職務齊省長已委本　秘書長兼杭關監督沈爾昌暫攝一面電致中央遴員接替 
　　張厚璟定明日（二十九）戍刻大殮乃弟張厚源向充北京陸軍大學教務長昨電覆奉母來杭即日可到 
　　官場消息杭關監督沈爾昌有調任財政廳長說遺缺已保袁思永充任 
　　杭垣各錢業現醵資五萬元組織錢業公會巳購定高喬巷某姓大厦爲事務所籌備一切進行 
　　江干秀春堂茶行公會昨頒發新訂議條七則通告各運商進出收付仍暫以滙劃單爲本位 
　　省立甲種蠶校預科生巳於昨日上課本科及補習科亦多遵照校章看蠶實習 
　　鹽運使蔣邦彦赴京巳將兩月昨始旋省 
地方通信 
[松江]  
　　各界聯合會之聯席會松江各界聯合會於二十七日午後開評議執行兩部聯席會評議長翟健雄主席先由主席報告經費支絀情形决議函請各團體措繳認任之常年經費次議會長李二我辭職問題决議一致挽留再次討論對於上海學生之犧牲及商家之罷市事件本會應行表示之態度徐偉聲主函請盧浙督禁阻軍警摧殘學生多數附議通過女界聯合會長方綠君主具函全國學生聯合會請將要求條件縮小範圍俾官廳容易容納學潮即可早日結束三中學生竭力反對甚至以出會相爭因之方君主張未能貫澈翟健雄主函謂各商家將包物用紙上所印之店招一律改印關於愛國運動之揷畫及文字多數附議通過遂鳴鈴散會 
　　關於聖經學校之會議聖經學校外國職員因罷課延期宣言即日解散該校因之該校學生乞援於學生聯合會由該會於二十七日假座省立三中討論此事終以事體重大議無辦法而散 
[揚州]  
　　對付塲商租用日輪之方法揚州學生聯合會評議部因接灌雲學生會由板浦來電告發濟南場七公司租用日輪運鹽遂於二十六日下午召集評議員會議對待方法出席者爲商業周庭棟五師黄植李希濤湯贊書八中孫多頒趙世忠美漢殷慶昌等十數人從多數主張先由調查科人員至揚濟南七公司偵查該公司與日商租船之約是否新訂抑或舊約以資考證 
　　磁業董事受辱十二圩函云有李開喜者向無正當營業近冒戴裕興車脚行名義向磁業董事高咸池要求磁貨出進歸彼包挑高答以事關全體未經通過不能擅允李遂隂圖洩忿於隂曆三月初六上午八句鐘時誘高至三三茶社坐甫定遽將預備之荷葉包人糞灌高由頂至踵淋漓盡致旋經警局將李拘留并激動公憤昨在商會開會經高當衆宣佈經衆公議辦法結果稟請地方官從嚴懲治未知如何解决也 
[南通]  
　　泰源公司被毁蘇紳韓紫石前在東台縣屬安豐鎭地方創辦泰源懇牧公司以叢佩功爲測量長陳蔣二姓爲購地及賬務司事計共墾地三千萬畝成績頗佳惟地方農民知識淺陋測量購地時多齟齬日前竟有土豪余某煽惑農民二千餘人携帶農器蜂擁前往將該公司器具物件盡行搗毁并將陳司事曁其僕人捆縛毆傷幸陳之僕人當人衆往附近某洋油公司搶取洋油圖焚時縛繩忽斷陳僕遂乘機解放其主之繩縛相率由公司後面小河鳬水而逃現已由東台縣知事履勘稟請省署撥派官兵一營至該鎭駐紥爲首滋事之余土豪業經獲解縣署鞫訊聽候補提其餘要犯一併擬辦調查該公司房屋均被焚燬計損失洋一萬餘元鐵櫃内儲藏現洋八千元亦被搶去連同器具損失不下三萬餘元云 
[南京]  
　　採集西南植物標本之發起我國地大物博西南各省尤富天産植物美人威爾遜曾往採集各種植物標本幾達六千種而英人亨利亦在滇採集甚夥我之寳藏爲人採取寗非可惜國内各大學有鑒於此特由北京大學北京高師瀋陽高師南京高師四校發起邀集全國專門以上各大學集資遣員前赴川滇一帶採集威爾遜亨利二氏所已採與未採之各種顯花植物標本敦請南京高師農科植物分類學教授胡君先　爲採集主任胡君爲美國加利福尼亞大學植物學學士曾得榮譽歷被舉爲西格馬塞科學榮譽學會白塔恰怕亞華生物學榮譽學會會員回國後曾任江西廬山森林局副局長學術經騐均極宏富對於此舉定能竭其所能貢獻於科學界目下函復加入者已有十餘校之多各中等學校亦有函請酌認欵項分給標本者刻正向美訂購各種應用儀器九十月間即可運到届時胡君及各職員即行出發聞胡君此行擬山雲南西行至大理折而北行至麗江以及藏邊等處復又南下至永昌騰越龍陵緬寗鎭邊各地再北向至普洱東折至蒙自開化廣南再往澂江還至雲南復由雲南至東川昭通入四川叙州溯岷江而上至嘉定再至雅州成都東川順寗重慶沿江而下至宜昌而返此次採集標本至少須歷十八個月方可蕆事所得標本按照加入團體數目平均支配誠吾國博物界空前之盛舉也 
[蕪湖]  
　　軍警包圍學校蕪湖各校自十六日罷課後學生均分組演講二十一日起並派出哀求隊紛往各商家哀求簽字蓋章抵制日貨二十三日又齊集總商會自晨至午哀求簽字蓋章以便着手檢查午後各校集隊前往跪泣至八點鐘之久該會長依舊固執並打電話招呼統部及警廳派軍警來會提人至夜八時統部兵到學生長跪號哭慘不忍聞兵士此時良心亦發當即退去其時天雨不止學生跪泣泥中復有五小時之久夜半該會長及會董始各簽字蓋章學生各散二十四日黎明兵士已將各校包圍以二農爲最多交通斷絕如臨大敵夜深撤去次日又如之二十六日兵士又到且有各種警告學生進行一切亦因之稍形停頓現惟望各界有以援助之也 
[安慶]  
　　籌還蕪湖米公債問題皖省公署頃據汕頭總商會呈請籌還蕪湖米公債一案當令財政廳查復據稱此項米公債原募三十萬係以半數代皖路公司墊還材料價目自皖路收歸國有此項債欵應由交通部擔任歸還所有皖省攤還之十六萬早已還過并代部墊付二萬刻下皖庫支絀應請咨部迅將路欵撥還以維信用云云 
　　五師通告罷課申報館轉各地各界聯合會學生聯合會鑒敝校已於本月二十六日實行罷課與全國一致進行寗予犧牲共爭外交鳳陽安徽省立第五師範學校啓 
[嘉興]  
　　濮鎭醫院成立嘉桐交界之濮院鎭地方寬大市廛繁盛尚無相當醫院際此時疫流行中醫乏術施救人民無法預防極爲危險頃由嘉興西密姚肇虞等擬在該鎭創設一濮鎭醫院以便患病者就近赴院醫治刻己聯絡當地士紳籌備就緒並呈准官廳於前日正式成立矣 
　　窰業公會會議記嘉善窰業公會於隂曆三月初八日召集會員在洪家灘事務所内舉行春季大會是日到會者約二百餘人正會長秦吉人因病未到由副會長薛少巖主席報告收支各項復由計幼泉報告八年份經過會務情形畢主席遂將會員沈衛卿黄世欽戴補齊等所提出之撫卹工人議案提出討論大致謂窰工服務窰墩密邇水火如挑水運坯等事稍一不愼往往危及生命嗣後遇有此等事情發現窰主當酌給撫卹以重人道主義云云經全體通過後又推舉沈淇泉柳佐卿兩君爲干窰鎭議董以資建議議畢振鈴散會已五下鐘矣 
來函 
[劉世傑來函]  
　　上海申報館緼輯先生鑒頃見貴報三月二十七日專電攔内載有趙倜電南陽鎭守使吳慶桐舉動乖謬有碍治安並聞暗中與王天縱劉世傑聯絡亟謀破壞豫局一則又貴報四月七日開封攔内載有南陽鎭守使吳慶桐日内又派親信往陜南之商州與劉世傑聯合劉自稱靖國軍北伐總司令吳已允設法接濟等語閱之無任詫異鄙人自去年五月因公回省旋奉督軍令委兼充督軍公署行營總稽查處處長職務將届一年並未回商州一次貴報所登各節定係傳聞之誤除電趙督辯白並查明外特此電達請即更正以符輿論陜西商雊游擊司令兼督軍公署行營總稽查處長劉世傑電印民國九年四月二十日 
雜評一 
[哀湘學生（訥）]  
　　湘省學生自去年罷課後迄於今日學業之犧牲不可謂不重然而要求目的絲毫未達在學生方面活動之力已窮且亦自知長此犧牲之非計而又不願中途上課自背宣言於是不得已而各自分組補習社以冀減少其犧牲此種名罷實不罷之舉固爲非策然其情亦大可憐矣乃湘當局旣不自悟其謬查辦學生之不足而又查禁補習社絕學生求學之一線生機嗚呼湘生何不幸而陷入此進退兩難之境乎吾謂湘生處此絕地當速謀自全之計而政府當局亦宜稍發天良母徒以坐視其斃爲得策也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[伍廷芳致西南各要人之勘電]  
　　否認假用政務會議之文電 
　　上海林吳王褚議長國會議員諸君孫總裁唐總裁各報館廣州岑總裁林總裁莫督軍李部長各省各軍代表諸君方會辦海軍各艦長各報館南寗陸總裁譚督軍李省長雲南唐總裁貴州劉督軍王總司令成都熊督軍楊省長并轉各總司令夔州黎總司令王總司令施南柏總司令三原于督軍鳳翔葉軍長郴州譚督軍辰州田總司令并轉張胡林各總司令漳州陳省長汕頭吕總司令均鑒頃讀所謂廣州政務會議通電不勝駭異查民國七年五月十八日國會非常會議宣佈之修正中華民國軍政府組織大綱第三條載軍政府以由國會非常會議所選出之政務總裁七人組織政務會議行使其職權等語是政務會議之分子僅限於七總裁其職權之行使亦僅限於七總裁之公意法文煌煌無待解釋故同年七月十八日公布之政務會議條例第五條載會議時過半數列席即可開議等語夫組織政務會議之分子旣限於七總裁矣則此條所謂過半數者當然指七總裁之過半數而言即以同年九月十九日公布之修正政務會議第八條言之亦祇云各部長得列席政務會議夫僅曰列席而不曰加入可决否决之數則其不能行使職權可知也曰得而不曰必則其與法定人數毫無關係又可知也原軍政府之改組也易獨裁制爲合議制亦欲網羅各方面之勢力而以七總裁爲領袖以收集思廣益之效耳該電謂各部長得列席政務會議現總裁雖有辭職解職而列席人員仍屬絕對多數云云果如所言假如一總裁串部長八人開九人會議亦將稱爲政務會議乎發電者亦知不能自圓其說於是又曰即以總裁而言唐總裁紹儀向未就職孫總裁文已經辭職公電久未列名現任職者五人列席總裁及代理總裁實爲三人以上亦爲多數何得謂政務會議開會無效等語孫唐兩總裁未經國會許可誰得而去其職况組織大綱明明規定政務會議職權由總裁七人行使之何得以所謂現任之總裁五人爲限果如所言假如總裁不在職者六人然則一總裁亦可自開政務會議乎溯自軍府改組以至於今閱時幾二十月開政務會議一百五十餘次未見有總裁及代理總裁不滿四人之列席而開議者又議事紀錄均係總裁及代表總裁署名而列席部長向不簽名如此可見部長不能可决否决行使總裁職權毫無疑義也會議紀錄班班可考按之組織大綱則如彼稽之會議先例又如此此次通電其必有人竊用政務會議之名義而發毫無疑義至其他各節如停發國會經費無形解散兩院而謂廷諉過他人謂運署未欠國會三個月經費應有兩院所給運署印文收據作證似非憑空所能揑造私遣代表參與南京會議訂定解决時局條件而謂照例轉達絕未參以己意抑知此種維持軍閥犧牲國會漠視外交之條件皆與護法救國之旨絕對不能相容雲老身爲總裁不予拒絕且不經政務會議私與接洽竟爾復電復電之後方示廷以電稿其中云云純係雲老個人意見今乃靦然曰照例轉達絕未參以己意其將誰欺變賣敵僑財産二十七萬餘元由敵僑督辦李書城私借七萬餘元於自兼鄂軍總司令之李書城私借一萬四千餘元於冷遹并私借於各機關者而計之不下十八萬元而謂私人把持不知所指支銷關餘等欵經廷隨時報告於岑總裁及政務會議而謂未見有片紙隻字領欵八萬爲滇軍出發湘邊之用乃以一部分逕用個人名義犒賞桂軍又一部分則爲沈鴻英扣留而謂廷憑空臆說左袒李根源抗拒唐總裁繼堯命令而謂廷不負責任監視部員多方設法始能逃脱扣留行李幾番交涉始獲取回而謂廷欲加之罪何患無辭凡此諸端事實昭彰難逃公論廷亦不必曉曉置辯此後如再有假用政務會議名義之文電及一切行動絕對無效廷亦一概置之不理務祈國人明鑒勿爲所愚特此聲明諸希亮察伍廷芳勘印 
[公共公廨開審關餘案旁聽紀]  
　　昨日（二十八號）下午公共公廨開審章行嚴以西南軍政府名義控管理關餘之軍府總裁兼外財兩部部長伍秩庸不將存於上海滙豐銀行關税餘欵算清交代一案至二時半原告律師麥克勞被告律師費信惇相繼至第四民庭候示惟雙方當事人則皆未親自到案而至廨觀審者不下二十餘人坐爲之滿至鐘鳴三下承審官李萼仙襄讞及陪審英副領事包克本君升座首由包君諭話一番據聞其所言係指駁被告代表費律師所遞辯訴詞内各欵而發諭畢費律師起立陳述據其譯員譯稱適堂上所諭敝律師尚須與敝當事人接洽請求將本案改期再訊包君遂又與費律師問答數語其言未譯至此原告代表麥克勞律師起而譯稱敝律師適聆諭話非常贊成聞被告律師今天到堂本係欲請求取消前次所下堂諭不期堂上先之而言殊爲該律師意想不到故其聞諭即請求改期若不學該律師所呈請求禀詞註銷彼必再有請求總之此案未結之前滙豐銀行之欵當然停止此舉敝當事人非常滿意且可使兩造尚有商量之餘地譯畢費律師又起述數語中西官諭改期再訊 
　　又聯合通訊社云章士釗以軍府代表名義控保管關税餘欵之伍老博士於會審公廨一案由公廨定期開審巳誌本報昨（二十八）下午二時半原告章士釗携書記郭成沛與其代表律師哈華托之帮辦麥克勞被告伍博士之代表律師費信惇均先後到堂候訊觀審人亦有多人國會方面有參議員朱念祖王慶雲等軍府方面有前司法次長徐季龍印鑄科長傅秉常等三時九分會審官李萼仙英副領事包克本兩君蒞庭開訊首由包副領事宣讀案由並略述其意見費信惇律師卽起言本律師代表伍廷芳並將章士釗無權代表等情向堂上陳述請求却下如堂上不能遽定即請展期再訊云云麥律師起言被告請求展期本律師並不反對惟堂諭未下以前被告所管之滙豐銀行存欵必須保留不能任何一方支取並聲明原告目的係以非訴訟之手續保留此欵之存在云至是李襄讞與包副領事會商一過宣告候調查證據後改期再審據伍博士秘書某君云伍博士對於此案絕對否認章士釗有代表起訴之權除委託律師代表到堂陳述意見外另不派人代表至到堂之傅秉常君係軍政府職員如果堂上查詢軍府内容及現在形勢時傅君即以軍府職員資格明白答復並携有軍府公文委狀預備與原告章士釗所持委狀比對以騐其有無代表權云 
[褚輔成抵滬]  
　　衆院副議長褚輔成君偕議員陳策衆院秘書長潘訓初及秘書多人乘英國郵船於昨（二十八）日上午九時進口舊國會兩院正副議長四人至是巳全數在滬矣據潘訓初君言兩院議員在香港領資來滬者衆院有二百四十餘人參院有一百零幾人現留廣州者不過七十餘人尚有一大部分有願意來滬之表示至兩院文卷（除不完全之印品）及重要物件粤中無一留者 
[戒嚴中之種種]  
　　本埠華界工商雖已上工開市然戒嚴令仍未撤消因此住居城内及南市而在租界執業者晚上歸家殊多不便紛紛陳請商會轉請警廳給發通行證三日間警廳已發出二千餘份之多而軍警兩界聞各界工人陽曆五月一日爲世界勞動紀念議定是日同往西門外公共體育場開紀念大會之舉除出示查禁外對於戒嚴愈加嚴厲昨日南城等處各要道日間亦加派雙崗九畝地新舞台及福佑路小世界游戲場自戒嚴以來其夜戲之戲目雖按日排登新舞台已改在日間開演小世界則並不開演云 
　　江蘇交涉公署先後接到請領通行證函計美總領事爲郵差法總領事爲電車公司工人泰晤及字林西報爲訪員好時洋行爲行友均亟楊交涉員專請何代軍使發給通行證券楊交員巳轉函請給矣 
　　松滬護軍使署參謀處昨日通傳各軍警機關文云頃奉軍使面諭以現值戒嚴期内所有警備區域自應按照戒嚴條例嚴密查察認眞辦理惟軍紀風紀服裝務宜切實整飭其對於人民之舉動尤貴和平蓋滬上乃華洋雜處之區爲中外觀瞻所繫倘舉措稍有不當未免貽外人訕笑失商民之感情應即通知各處轉飭所屬一體遵照再夜間斷絕交通時間應改自下午十一時起至翌晨五時止藉以利便行人等因奉此相應通傳卽祈查照辦理云云 
　　淞滬警察廳署昨接軍署函略謂邇因戒嚴夜間交通原定晚間十時起卽當禁阻人民通行惟居住警備區域之商民營業於北市租界者較多若於十點時阻絕交通則恐營業於租界之商人或有不及歸家之虞兹爲體恤起見特於即日起改爲夜間十一時起阻斷交通至次日上午五時以後仍予通行希卽轉所屬各區飭警遵辦等因故由廳署立即通令各警區改爲夜間十一時起禁阻人民交通 
　　兵工廠謝廠長以本廠爲製造軍用品物之要地向有禁阻閒雜人等不得擅入之禁令值此戒嚴期間軍廠門禁尤宜格外森嚴除服務本廠之員司工匠人等均經核發銅牌印布佩帶外嗣後凡非本廠有職人員並無銅牌携帶者守門衛隊即應禁阻如有出入之人無論日夜皆須呈騐牌布方准放行倘有形跡可疑之人在廠門窺探者即行拿究昨巳函發步兵十六團王團長轉飭輪派守衛本廠各門之士兵等遵照辦理矣 
[王才運對於救時之意見書]  
　　最近學潮澎湃瞬將數日自軍警毆擊學生後日前商界團體特開聯席會議南京路商界聯合會會長王才運以個人資格曾於聯席會議中提出意見以供各界人士之討論原文如下此次學界之罷課商界有欲罷市者有不欲罷市者雖彼此愛國則一而方針容有不同夫罷市爲商人唯一之武器屢發屢用恐亦無足輕重而反爲外人所輕視故除電達北政府外無論有效與否不欲忍痛須臾要知媚外終有去職之日臥薪嘗膽必有雪恥之時今日内外種種受辱即養成將來救國之種種教訓願我青年努力準備救國之心永矢勿渝俾從前之大犧牲免付流水如果人人存改革之心養成改革之實力目今正宜寳貴精神寳貴光隂寳貴金錢留待最後之大作爲蓋吾國非獨政府腐敗而社會腐敗亦然吾能處心積慮實事求是各盡其能不到十年必有雪恥之心也處此窮困之日非人人節儉不可有志救國非再籌救國儲金不可興實業育人才練民團項項要圖舍此莫屬故此計不可緩也目今就吾人力所能爲者惟抵制劣貨萬勿私販糧食苟力所能爲者尚違反良心背道而行只顧貪利不顧亡國此等社會蟊賊恨其不盡吾人當共起設法聲討之如能始終堅持不出數年恐侮我者將不自支矣彼旣不支將不戰而自敗矣同胞同胞須知亡國之慘痛急宜激發天良不貪目前之微利免致子子孫孫作他人之奴隸牛馬然以學生犧牲光隂慘遭痛苦我商界同是國民豈忍坐視可敬可愛之青年獨任其勞應請諸公妥籌援助之第鄙人不才聊述一得之愚祈請公酌云 
[上海各界聯會致商界團體函]  
　　上海各界聯合會昨致商界各團體函云商業公團聯合會廣肇公所寗波同鄉會商帮協會上海各路商界總聯合會全體諸公均鑒本日於報端得讀諸公聯名電具見救國爭自由之熱忱至爲欽佩我國旣對德復和軍事協定絕對無存在之理由德約拒簽魯案通牒絕對無承受之理由業經全國各團體力主宣布無效及原封駁回文電紛馳巳越數月矣乃親鑄大錯者不惟充耳不聞且輒據戒嚴法或治安警察法以剥奪人民之言論集會種種自由權京津魯杭之慘劇後先疊演勇者豎髮怯者寒心本月二十四日本埠學商工各界擬在公共體育場開國民大會討論辦法軍警肆其摧殘赴會者備遭鞭朴鎗刺國旗爲之撕毁重傷者數十人傷者不勝縷舉至今猶有五六學生創鉅痛深展轉於上海醫院之牀褥此爲各界所目覩無待贅陳頃聞日本利用軍事協定在中東鐵路一帶布滿軍隊將實行併吞滿蒙且致電小幡催促直接交涉上海工界舉行勞動紀念亦爲官廳所阻諸公之請尤屬刻不容緩倘彼輩果有悔禍之心繫鈴解鈴責無旁貸萬一敷衍遷延究應如何對待想諸公必胸有成竹今之官僚武人政客早已醜態畢露所謂偉人名流者或人格破産或精神墮落非農工商學報界澈底覺悟積極互助無以挽此危局敝會向以救國爭自由爲前提對於任何方面皆無私恩私怨之可言惟吾儕共有之河山必需之自由不忍供賣國殘民者之犧牲如彼輩迷途不返同人爲貫澈目的計不能無進一步之主張深恐綆短汲深無補時艱端資鼎力策勵始能有濟區區愚忱統維諒察 
[楊交涉員報告學潮之兩電]  
　　（其一）北京國務院外交部内務部教育部農商部漾電計達昨夜護軍使函以學生罷課糾合流氓分赴華界脅迫商店罷市並打毁電車阻礙交通業已宣布臨時戒嚴囑爲轉致租界領事等因當巳函致法領事及領袖領事曁兩租界總巡晟親與接洽均允協助一致嚴密防範再昨晚中等以上各校長會議决定限令學生於五月三日前回校上課除電督軍省長並隨時續報外謹陳楊晟二十四日（其二）北京國務院外交部内務部農商部二十五日電計達法租界商店業已開門其少數之小舖雖尚半開實已照常營業其窗門上所貼背謬字條亦已一律抺除矣除仍嚴查續報外謹陳楊晟二十五日 
[外人學校對付罷課之一致]  
　　此次學潮凡教會所設立之學校事前微有所聞卽經各該主管西人會商對付方針咸以學生熱忱未便過遏但舉動旣爲當局所不諒逆料發生衝突必多教會學生勢不能脱出潮流交涉糾紛行見疊出爲避免外界誤會計議决凡與西人有關係之學校有罷課舉動卽令學生概行遷出校外嗣後學生校外行動該校即可不負責任滬上及内地均已一致遵此方針對付故如虹口麥倫書院等罷課後卽不准一生逗留校中今有某某數校學生悟長此荒學之無益要求該校即日授課各校西人爲鄭重學業起見公同議定必過半數以上之學生來校簽具勤學志願書方肯重行開課否則如至五月十號尚無過半數學生報到即提前放暑假而不能給予本學期學力分數云 
[豫西學生罷課消息]  
　　學生總會接豫西學生會函云外交乖方國事危急敝會同人業於二十二號起全體罷課與各地取一致行動特聞豫西學生聯合會啓 
[照錄淞滬警廳布告兩則]  
　　（其一）爲布告事照得近日本埠學生相率罷課游行演說言詞激烈並分向華界各市場脅迫罷市甚且散布傳單倡言革命擾亂治安莫此爲甚業經奉軍署宣布戒嚴並經軍警依法制止在案查該學生正當青年求學之時而乃干預國是已違古人思不出位之戒况其所摭爲口實者無非外交事項殊不知中央對於膠澳問題現正審愼籌維並無直接交涉之議閩案亦正商議進行自應靜候解决何可受人運動爲此逾越範圍之舉爾學生等誰無父兄何莫非商工等界之人一日停止營業即受一日之損失國家未受其福而家庭巳蒙其害想亦爲爾學生等所不取也自經此次佈告之後爾學生等務各照常上課學業成就報國之日正長若再自甘暴棄舉動違法則是不以學生自居本廳即未便再以學生相持惟有執法嚴繼不稍寬假倘有地痞流氓附和生事擾亂地方並當依法逮懲從嚴究辦本廳長負維持治安之責令出惟行决不能爲姑息少數之無知青年而使大多數人民受其痛苦除通令所屬遵辦外爲再剴切佈告務仰一體遵照切切毋違特此布告 
　　（其二）爲佈告曉諭事照得現在地方戒嚴所有集會結社自應依法停止乃查近來發生傳單有各界工人定於五月一日在西門外斜橋公共體育場舉行勞工紀念大會集衆游行等情當此奉令頒佈戒嚴是本埠已在軍事警備區域以内倘敢擅自散佈傳單定期集會實屬顯違戒嚴法之規定除通令各區切實查禁外合亟佈告仰即一體遵照務各安分營生將勞工紀念會之舉行即日停止毋得再有羣衆集會游行等舉動致干犯法紀如有故違則本廳長職責所在定當執法嚴繩决不寬貸凛之毋違切切特佈 
[護軍使致縣商會函]  
　　轉知各工廠禁止集會 
　　松滬何代軍使昨致縣商會函云逕啓者據報有自稱工業協會名目散布傳單以陽曆五月一日爲世界勞動紀念日議定於是日午後一時集合各界工人同往西門體育場開勞動紀念大會等情並檢呈傳單一紙前來查集會結社本屬人民自由惟現值戒嚴期内自應照戒嚴法第十四條第一欵之規定停止集會除飭軍警依法查禁並布告外相應函達貴會即希查照轉知各工廠預爲疏導勿任附和是爲至要 
[列寗生辰之賀文]  
　　大陸報四月二十五日莫斯科專電云列寧五十生辰在俄韓日革命勞動團體之代表公進賀文願列寗將來爲亞洲人民解放運動之領袖具名於賀文者爲在俄韓人團體總幹事會在俄中國勞工團總幹事會日本革命黨與朝鮮革命黨大陸報按語曰此電二十七日到滬發者爲上海知名之伏尼森斯基氏曾爲上海俄總領署副領事並充俄領事公堂之裁判員云 
[女界聯合會將開歡迎會]  
　　女界聯合會接歐洲萬國女子參政同盟會來電據稱該會巳訂期開會請中國女子届時派代表前往以此廣東女界聯合會特派代表唐女士來滬接洽聞女界聯合會已定本月三十日卽星期五假八仙橋永樂里全國各界聯合會開歡迎會并討論遣赴歐洲代表事宜兹將歐電錄如下女界聯合會鑒尊處能於六月六日前派代表往眞膩華之萬國女子參政同盟會出席否倫敦亞丹街十二號發 
[併紀贊成廢督電]  
　　浙江旅滬學會昨發通電云（銜略）慨自辛亥迄今俶擾十載猶不能蜕出革命狀况者雖因果萬端而督軍制度實爲大亂之源人民疾首痛心浸假而鼓吹極端之社會主義浸假而求外人干涉皆此省自爲國國自爲帝之督軍有以激成之不然猶是前清人民何以前者聞亡國而色變今則相率而求其速亡現象至是國不可一日終矣今讀盧先生漾電毅然爲廢督之主張全國人民皆將奉之爲救世主五體投地若崩厥角惟是廢督之義年來輿論激盪無形中已有一致之呼籲而卒不能一聲喝破見諸實行者則事實問題也與虎謀皮人民固不敢出諸口政府亦豈能貿然發難盧先生身爲督軍發爲宣言此眞佛家所謂無上正等正覺視古人敝屣萬乘撤手歸去者有過之無不及傳云一言興邦又云坐而言者不如起而行中國不亡亦在盧先生决心犧牲而已率佈區區貯盼實行浙江旅滬學會公叩儉 
　　又姚桐豫等電云杭州盧督軍鑒督軍制度與民國根本衝突早爲一般輿論所不容徒以秕政嬗蜕之故造成軍圖割據之局坐使八年變亂覆轍相尋來日方長般憂曷極讀漾電主張廢督現身說法直舉開國以來之重大障礙一掃而空之仗義一呼必有起而應者果能實現豈惟軍人榮譽民國實嘉賴之姚桐豫周學宏祝震趙舒陳允中劉欽謨朱寳楨周積芹叩勘 
[關於意飛機之消息]  
　　上海日人通信機關得廣東急電云瑪西羅中尉所乘之意國飛機飛行不久因摩托發生故障再降下北較場修理須兩句鐘時佛拉林中尉先向福州飛行上午十一時半再開飛行惟因摩托未完全之故遂墜落距北較場數百米突之地點機件雖破壞幸搭乘者無事江蘇特派交涉員楊小川爲歡迎飛機事於昨日下午三時許特開會議與會者松滬何代使代表滬海道尹海關監督徐警廳長沈知事等均先後蒞止會議結果决於下星期一歡宴意飛機大佐瑪西羅及佛拉林二君並確悉該飛機准於今日下午五時可抵江灣跑馬廳所有滬上軍警政各機關均派員及兵警並軍樂隊前往該場歡迎云 
　　今日滬上飛機俱樂部准於本日歡迎飛機後卽晚下午八時在禮查西飯店宴請飛行大佐瑪佛二君並請意領及松滬何代使楊交涉員王道尹海關監督徐警廳長沈知事及中西紳商各界重要人物同時蒞冥云 
[張君謀在青年會演說紀]  
　　昨晚八時青年會請理科博士張君謀君在殉道堂演說先由徐可陞介紹繼張君演說云今日之講題爲毒物之利用而以硫化輕爲其主題以硫化輕分五類說明之如下「天然産處」動植礦三界内皆有硫化輕也如在腐蛋中煤氣中火山氣中及一種礦泉中「取法」（一）硫汽與輕氣直接化合於紅熱管中Ｈ２＋Ｓ＝Ｈ２Ｓ（二）硫化銻與强鹽酸同煑再於水中洗之得純凈硫化輕Ｓb2S3+6HCL=2Sbcl+3H3S硫化鈣硫化鋇硫化鎂和强鹽酸於尋常温度中亦可得之（三）試騐室中取多量之硫化輕者用硫化鐵融於淡鹽酸或淡硫酸之中ＦeS＋Ｈ２ＳＯ４＝Ｈ２Ｓ＋ＦeSO4或ＦeS+2HCL=H2S+FeCL2此法未能純凈蓋硫化鐵内有未化之鐵故所得硫化輕内時有輕氣混於其中「性質」硫化輕無色而氣臭如腐蛋然性毒青酸（ＨＣＮ）外無有過其毒者空氣中如有硫化輕占百分之○·二·小獸於一分鐘許聞之立斃如占百分之○·○七於一小時許立斃解此毒者吸醋酸（CH3CrOH）與漂白粉（Ｃ１ＣＬＯＣＬ）所發之綠乾硫化輕者硫化輕通過燐養（即燐二養五）蓋燐養能收濕氣也硫酸未能乾物者惟不適用蓋硫化輕能減 
　　綠化鈣亦不適用惟所化之硫化少而慢故較硫酸爲良ＣＡＣＬ２＋Ｈ２Ｓ＝ＣＡＳ＋２ＨＣＬ 
　　硫化輕則融氣水内而成硫化輕酸藍色之立德本司紙變爲紅色證之惟酸性甚弱 
　　硫化自然而不助燃自燃之時其發燄如淡藍色而成硫養二與水２Ｈ２Ｓ＋ＳＯ２＝２ＳＯ２＋２Ｈ２Ｏ如以二分之硫化輕及三分之養氣和合則爆烈甚猛如或空氣有限則硫磺可得
２Ｈ２Ｓ＋Ｏ２＝２Ｈ２Ｏ＋２Ｓ其不助燃者如以一已燃之燭置於一瓶内含硫化輕者則燭立熄硫化輕有一種減力如變溴爲溴化輕綠爲綠化輕２Ｂ２＋２Ｈ２Ｓ→４ＨＢＲ＋Ｓ←２ＣＬ２＋２Ｈ２Ｓ↓４ＨＣＬ＋Ｓ←如鉀猛養四和以硫化輕則紅色立減（未完） 
[波特蘭市政局派員來滬]  
　　大陸報云美國新築之波特蘭口岸費數千萬元經費今已告成佈置完善交通便利其地爲太平洋糧食之集中點且爲木業之樞紐現提督輪船公司有船行駛於波特蘭與東方之間東洋汔船會社現已决計指定輪船三艘往來其間每月一次以該口岸輸出硝鹽甚多故也今波特蘭市政局爲招徠航業起見特派布克萊氏前來東方游說各航業公司勸其發展遠東與波特 
 
 

Page 11

 
 
蘭間之商務布氏在日本勾留一月今巳到滬將與出入口商家與航業家接洽告以波特蘭口岸種種便利並携有圖書分送各界以叙明波特蘭之情形克氏在滬將盤桓二十餘日然後赴馬尼刺香港新加坡巴達維亞仰光孟買等處云 
[萬國義勇軍重行閱兵式]  
　　萬國商團義勇軍本年大閱原定二十四日下午舉行嗣逢竟日天雨片刻未息馬步砲各隊雖按時到場預備檢閱乃閱操官之意以爲閱兵禮節各國向所注重未便率爾遂傳令决意改期是日各隊到場作會操一次兹聞擇定（今日）二十九日星期四下午五時三十分在泥城外跑馬場舉行正式閱兵想届時糾糾武夫與國爭榮必有一番大觀也又聞中華隊前發出參觀券數百張以備紳商各界蒞場現聞毋須改换仍可入場參觀云 
[江浙水利聯合會請留錢督辦]  
　　江浙水利聯合會致北京電云大總統國務院鈞鑒頃接錢督辦梗電以太湖水利經費中央未允籌墊工程無法進行業已具呈辭職查太湖年久失治致沿湖各縣迭受漫溢之患屢告荒祲國庫歳收影響滋鉅轉瞬已交夏令淫雨堪虞長此遷延湖流無宣洩之期即農田尠豐登之望中央縱不念及地方命脈僅顧目前支出之困難甯不慮將來收入之減少若復准其辭職何以慰江浙士民之望伏懇大總統總理俯憐民隱賜予挽留一面仍令飭財部會同江浙兩省長從速籌撥經費俾湖工早一日開始卽國課收入得早一日保障完全利國利民實深頌禱江浙水利聯合會勘 
[招商局董事挽留孫會長電]  
　　招商局董事等挽留孫會長電云北京税務處孫督辦鑒巧日快郵代電祗悉我公領袖董會同人等方幸有所秉承忽奉辭職宣言羣情惶駭籌商再四萬難承認謹代表全體股東一致竭誠挽留尚乞俯鑒全局愛戴之切仍予維持同人等不勝大願專電馳懇伏祈俯允並盼賜復招商局董事公叩宥 
[昨日金融之驟變]  
　　滬上先令大條美金日滙等爲多數商業之關鍵本年以來困進口貨多出口貨少華商少營洋貨者皆須購買滙票故每星期間或縮二三辦士四五辦士不等扯計終以縮多長少至昨日「大條」近期大縮至四辦士六二五之多遠期亦縮三辦士半「先令」上午九時半至十時一刻共縮小四辦士「美金洋」亦縮十元由一百二十九元跌至一百十九元「日滙」漲二分七五以是人心頗見恐慌五月份標金每條驟漲十一兩烚赤亦漲十一二兩左右一般定洋貨將欲到期而未先結匯票者莫不吃虧不小云 
[豆餅買空賣空之懲毖]  
　　豆餅黄豆抛盤一事現經該業領袖及各行家等議訂標準以杜流弊該業領袖等復嚴定取締將各掮客中之不殷實者概搌交易並於前日印刋通告略謂抛盤賣空買空之弊害前次大連餅空盤義順東字號倒賬至今尚未清了前車可鑒願同業勉守實貨實賣勿蹈危機云云 
[豆船失事]  
　　船户馬金生在滬承裝周姓客人之九江黄豆二百六十搌散艙裝入船内擬開赴浙江嘉善油車交卸前日乘潮漲之時開往下午五時駛至滬西南黄浦杜家行浦中爲風浪衝激黄豆着潮未滿一刻鐘黄豆爆漲船之中艙崩裂馬力不能支開至淺灘擱住豆亦潑翻水内損失五十餘擔昨日馬金生趕回滬上報告貨客周某因向内的保險公司保有水險欲索賠償公司則以行駛不愼以及貨品不能自己遮護致遭損失均背章程不允賠償雙方各執一時尚難解决也 
[騐放紗廠聯合會購運棉籽令]  
　　上海税務所接財政廳長訓令云本年四月十日奉財政部訓令案查前准整理棉業籌備處咨開准上海華商紗廠聯合會函稱本會爲改良棉質推廣棉産起見特向美國及南通等處價購凈純棉籽五百擔分運江蘇浙江安徽湖北湖南山東河南直隷山西等省分散鄉農並設廠試騐所需種價共達一萬餘元惟查沿途税釐及輪船火車運費所需尚屬不貲本會於棉籽正價之外殊不能再增一重擔負鈞署提倡棉業中外同欽擬懇咨明財政部通令沿途關卡遇有本會棉籽准予照騐放行並懇咨明交通部通令滬甯津浦京漢粤漢正太各路局免除運費足紉公誼等因到處查現在紗業盛興棉産之供日不敷給坐使洋紗充斥漏巵日溢本處現正竭力提倡推廣棉田改良棉種以求根本之補救該會所稱各節係爲減輕經費便利運輸起見似可准予通融以挽利權而資提倡咨請查核辦理等因到部當經本部以八年二月晋省由澳洲購運羊種棉籽等項一案前經部處特别通融准免税釐在案此次該會由美國及南通等處價購棉籽五百擔分運江蘇等省以作改良棉種之用旣與營業性質不同所請由經過各關卡一律查騐放行概予免徵各節本部爲贊助棉業發達起見其由南通購運者旣係土貨經過廳關局卡自應准予免納税釐至購自外洋者所有内地税釐應准援照晋省成案一律通融概免徵收以示提倡其運輸此項棉籽免納税釐護照應由本部塡發以昭愼重等因咨復棉業籌備處請將分運各地棉籽數量如何支配曁經過地點以及需用護照若干張轉飭查明以憑辦理並一面將海關進口税等應否一併准予照免由部咨商税務處核復去後兹准税務處復稱此項棉籽五百擔旣係爲該聯合會購運江蘇等省改良棉種之用其海關税項自可一律准予免徵以資贊助除令關騐放外咨復查照等因並准棉業處將此項棉籽分運各地數量經過地點曁需用護照張數開單咨復前來除由部分别核塡護照十張咨送棉業處轉發該會持用並分令外合卽令仰該廳長轉令經過各關局卡俟此項棉籽分批報運騐明重量與護照相符即予放行可也此令等因到廳奉此合行通令各該局所長一體遵照隨時騐明照貨數目相符卽予放行此令 
[友華銀行報告]  
　　中美新聞社譯友華銀行二十八日報告云昨日倫敦當地銀價漲四便士又八分之五遠期銀價漲三便士半紐約倫敦間滙價跌至三元七角七分又四分之三此間開市時定價金鎊六先令六便士金元一百二十三元日金三十八元半收市時賣出金鎊價六先令五便士半金元一元二角二分日金四十元市面終日不定因倫敦紐約均無銀價大跌原因之報告紐約銀價受倫敦影響跌至一元一角二分現在未接報告之電信故市况如何變動難以逆料云 
[工部局發行六釐金債券]  
　　工部局今日發出通告發行工部局一九二○年六釐金債券債額英金七十五萬鎊照數實收債券分千鎊五百鎊一百鎊五十鎊四種年息六釐半年發息募債時期自五月一日起至六月底止工部局有權提早截收收欵處爲滙豐銀行凡以銀向本埠滙豐照市價揭合金鎊購債券者利息即日起算而以金鎊購債券者須俟倫敦匯豐收欵時始起算利息電滙費用由購債者擔任繳欵後即由銀行給予收據以便日後憑换債券如認購數目超過原額則逾額之欵加息攤還債期限定三十年以一九五○年六月底爲清償之期但在一九三○年六月底或在此後發息時期工部局得清償全部債欵或抽籖清償一部債欵由工部局早六個月前公佈之 
[交通銀行之新發展]  
　　交通銀行各埠業務日見發達去年盈餘甚豐股東官利紅利共有一分四釐不日可以發給並定五月三十一日開股東大會於北京現總行協理任振采南來視察江浙各行藉圖擴充營業並注重國外匯兌云 
[東陸銀行開辦滙兌]  
　　本埠東陸銀行自開幕以來營業發達近聞該行開辦匯兌國内各省埠國外東西各國均可通滙云 
[基督教救國會常會紀事]  
　　昨晚八時基督教救國會在本會事務所開第十二次職員常會徐季龍主席歐彬領禱書記賴綬臣報告經過情形張炳榮報告上禮拜赴上海抵制劣貨會並學生聯合會代表會議事實龐子賢報告上禮拜代表赴傳道聯會經過事宜然後討論上海學生聯會來函結果暫緩答復次討論上海各界聯合會來函范子美蔡式之包世傑均有建議結果承認五月一號懸旗紀念并由書記發信通知各公會表示歡祝復次又討論天津朱夀恒來函質問本會宣言書疑問結果主席主張此稿係主席秉職員會委託起草尚未經本會正式發表應先由主席用個人名義答覆又討論京津學生代表久覊不審侵犯人民身體自由本會應如何對待包世傑提議范子美附議結果舉包世傑起草主席潤色函達京津當道又討論浙督盧永祥漾電廢督問題應如何發表意見其近日命令戒嚴應否附帶否認結果包世傑范子美蔡式之張炳榮龐子賢賴綬臣陳家鼐各抒意見請主席起草用本會名義專誠發函贊成廢督表示極端欽佩不必涉及戒嚴一節因戒嚴與廢督本是兩問題當然無相提並論之理由至是訂五月十六號午前十一時就北四川路横浜橋北一百三十四號半中華基督教會請徐季龍演講救國主義再爲徵求會員之舉均全體通過又有賴綬臣介紹周澹如柳冰聲金文卿入會胡念劬介紹王夀生張鏡清韓教農林子安胡泰生入會陳家鼐介紹陳唐家偉羅俊榮兩女士入會均全體歡迎鐘鳴十一時蔡式之祝福散會 
[續誌愛仁輪上查獲大批烟土]  
　　海關扞巡在浦東楊家渡招商局碼頭愛仁輪船内抄獲大批烟土八百餘磅等情巳誌本報兹悉此項烟土及香港銅盒烟膏實數共有四十五擔計逹七萬二千兩係津粤兩邦土販合股購買原價共計十五萬金藏匿筍干山芋粉包内報關密運來申詎海關預得密報得以抄獲聞該輪某司事已經該局總船主飭令看管水手中亦有逃逸數人現海關税務司對於此案頗爲注意已於前日拍電厦門關澈底根究云 
　　又函云招商局之愛仁輪船日前由厦門等處開駛回滬時當由海關扦巡洋員率同水巡捕房探捕等登輪查獲大宗烟土計九百十五斤帶回海關候燬此案發生之後水巡捕房梅捕頭異常注意秘密偵察查得該輪副買辦兪受安對於此案頗有關係是以於昨日飭派何探目將兪受安拘入捕房由梅捕頭盤詰據供寗波人此項烟土並非商人所帶想係船中水手火夫木匠等代人携帶等語梅捕頭得供以一面之詞難以憑信立卽備文飭探將兪受安押送地方廳下午經檢察官提案預審一過諭令收押候究 
[輪船上查獲烟土案又有兩起]  
　　招商局同華輪船昨晨由厦門温州等處開駛來滬下椗浦東楊家渡碼頭海關税務司當卽密飭華洋扦巡緝私隊乘坐滬安小輪前往查抄計共抄出烟土一千餘兩（内有烟膏數百盒）當卽帶回海關存儲候燬 
　　安徽人姚龍蘭此次乘怡和洋行之建星輪船由外洋來滬於昨日抵埠姚正擬携取行李登岸爲水巡捕房探目何阿春登輪檢查見其形色慌張當在姚之夾底箱中抄出烟土十二磅卽將人證帶入捕房經梅捕頭略詰一過除備文將姚龍蘭送請地檢廳究辦外其烟土送往海關候燬 
[五誌麥特赫司脱路之命案]  
　　無錫人李和尚（即李偉民）因不還向婦人吳陳氏所借之珠項圈經氏催索乃於本月一號將氏誘入滬西麥特赫司脱路五百六十一號伊之家内謀斃攫取價值五十元之金鐲一副棄屍挈妻朱氏而逃案發被兵拘解公公共廨訊押候究等情迭誌本報昨日午後又經關讞員會同美丁副領事升座第一刑庭將被告提案續審據李和尚供從前曾向死者借洋二十元至去年九月又向其借得珠項圈一個質洋一百五十元兩欵均定年終贖還到期未果死者雖來催索然並未衝突迨至本年隂曆二月十二日有工人趙生覬覦死者資財令我向永安公司購得洋刀一柄翌日趙亦買就石灰一包威迫我下此毒手我妻亦在場帮兇等語並延律師代爲辯護旋由捕房律師起稱被告在捕房供係向死者借得珠項圈不能贖還死者聲言起訴伊因前犯竊案被公堂判押西牢一年恐死者一經起訴定必再入西牢故情急買洋刀石灰下此毒手等語當錄有供單呈察今所供自相矛盾查被告實犯謀財害命罪請引渡護軍使署嚴懲云云中西官訊畢命李朱氏仍留本廨李和尚帶回捕房候下禮拜二宣判 
[訂購廢鐵案判决後之辯論]  
　　已閉永茂公司股東武進人汪坤瑜於歐戰未終時向江蘇軍民兩長訂立承購價值一百萬元之舊銅廢鐵合同迨大戰旣停鐵價跌落承購人遂不照約履行被李純齊耀珊延律師控於公共公廨將汪等傳案訊押迭紀報端兹悉此案業已判决係被告敗訴着原告提出證據證明實受損失數目原告代表律師奉判後昨邀一證人投廨證明其受損之數當由關讞員會同美丁副領事升座第四民庭據原告律師稱原告受損計達三十萬元已邀到富有鐵業經騐之人證明請訊即有一人上堂供稱名沈廷棟在唐晋記鐵行爲經理已有二十二年當西曆一千九百十八年歐戰未停時之鐵價與同年十一月歐戰停止後之鐵價比較每兩已跌三錢嗣後惟見步落迨至於今則彼時凡售價銀一兩之鐵已減其半良由水脚賤而來源多之故等語而被告之律師亦到堂辯稱今原告所證受損之數即使判决被告亦無力擔負因被告所有財産均在案卷僅值二千金但其在押已有年半雖蒙一再減輕交保數目仍難以保出敝律師之意以案旣判决惟求准予被告具結出外云云中西官核禀諭被告還押改期七天再核當訊問時原告方面除律師外有督軍署軍法課課員劉君到堂旁聽云 
[染藝公所之董事問題]  
　　上寳兩縣染藝公所業董顧藩因被陳湘濤在上海縣公署控告後　　顧恐强弱不敵特向衆工人聲明辭退業董責任一面呈請沈知事批飭衆工人另行舉董接替旣而該業各工人羣起反對即於昨日午後在該公所開特别大會到者甚衆僉以陳之行爲頗不合法一致反對公决仍挽留顧董繼續任職嗣後阻止陳干涉公所事宜並再公呈縣公署請撤銷其副董名義云 
[定安艦開駛赴閩]  
　　海軍部前將交通部所撥没收之德與敵船華王號編入第一艦隊差遣經海軍藍總司令飭令該艦入塢修理改裝艙位砲門改名安定修竣後藍總司令派令開往秦皇島裝煤現已裝運完畢於前日開駛到滬今因閩厦一帶需艦巡弋奉海軍部令飭開往閩省協防藍總司令奉令後已轉飭該艦劉艦長於昨日啓椗往閩矣 
[大世界之小火警]  
　　昨晨十句半鐘法租界大世界之大觀樓屋頂不知如何遺火以致有烟縷冒出經救火會立時撲滅房屋一切概無損毁以是午後照常開幕至究竟如何遺火已由捕房飭探徐新發往路管理三層樓之茶房雇工等帶入捕房澈查矣 
[兩電車軋壞汽車續誌]  
　　汽車夫李阿二日前駕駛一千五百十九號汽車至法大馬路鴻運樓門前欲穿過前面之電車以致汽車被來往兩輛電車軋壞不能行走後由巡捕到來將李帶入捕房候究等情已誌前報昨將李解送法公廨請究先據捕頭上堂禀明前情詰之李供認實係民人欲穿過前面之電車致肇此禍自知不合求宥中西官以李有違定章先罰洋十元充公以儆至於電車公司欲追損失一節着李交保出外聽候核奪 
[婦人聲明不願隨夫之理由]  
　　鎭江婦人金高氏（即王高氏）前在原籍背夫私逃來滬匿居法租界與金春林姘識今正被氏夫王玉林偵悉來申具控法公堂將氏提案判交王領回嗣因氏不願隨夫回家故諭着押濟良所三個月期滿仍交原告領去在案昨因屆限提訊金高氏延達商律師代表投稱被告金高氏實於數年前被原告押入三馬路妓院内爲娼上年間原告具控公共公廨奉訊押娼屬實判令將案註銷旋有金春林出洋二百五十元將高氏贖身出外此次原告實係投案朦控請求查察詰之王玉林供民人前在公共公廨具控時因婚帖未曾帶案故判註銷實未將妻子押娼如有說謊願甘重究中西讞員判王交保出外聽候由捕房派探查明實情再行核奪 
[昨日公共公廨訊案紀]  
　　昨日上午公共公廨民事訟案由關讞員及美丁副領事在第四公堂審訊共四宗除汪坤瑜被控違背購鐵合同一案另行紀載外其餘三起併誌如次（一）「聚成絲號訴四川人王玉堂不理所欠絲價尾找銀八百六十九兩九錢五分案」因飭　被告無着業於六個月之前諭令原告登報傳達至今被告仍未到案是以原告代表律師到堂要求缺席判决並稱判决後其欵可向第二被告同康泰絲號索取云云又由原告絲號經理朱啓麟持簿據到堂證明被欠數目「結果」候派本廨查賬員查明原告賬目報告公堂再核（一）「婦人陳鄭氏訴陳梓南離婚案」被告不到延律師請求改期三禮拜再訊「結果」照准（一）張紱卿訴趙松夀不還託爲保存古玩初審判决不屬管轄將案註銷因原告不服請求准予復審案」所有兩造及人證口供均已訊畢兹係兩造代表律師辯論「結果」候核供宣判第一公堂由兪襄讞及英卓副領事審訊印度人阿莫星訴夏廷華不還借洋五百元案此案係原告不服初審判决註銷請求復訊者兹邀到二百二十四號印捕上堂爲其證明去年曾在嘉興路向被告索債不還扭入捕房等情並由兩造代表律師辯護之下「結果」着被告照數還洋並擔負訟費 
　　又午後第四公堂由李襄讞會同英包副領事審訊瑣案併誌如次（一）「沈九記訴婦人阿狗娘不理木器租金案」前已判决被告償還無欵押追兹原告到堂請着其具結開釋出外料理「結果」准如所請（一）「李銘傳訴繼母李陳氏不還携去值洋一千九百五十餘元之首飾衣服案」訊明被告住居華界所控未便受理「結果」註銷（一）「寡婦李史氏訴夫弟李銘傳不還價值百元之傢具等物案」訊明屬實惟價格當無如許之鉅「結果」着被告還洋六十元並繳堂費 
[私賣鴉片罰五十元]  
　　法租界小東門捕房捕頭日前偵悉居民張金榮家私設烟榻容人在内燈吃有違禁令故於前晚帶同包探及暗差捕數名前往張家抄出烟槍四支烟燈十餘只煙客十餘人一併帶入捕房烟客薄罰斥退張交保候究昨將張傳至法公堂先據捕頭上堂稟明前情並將煙具呈鑒詰之張供認私賣燈吃不諱中西官判張罰洋五十元充公烟具没收 
[道士携帶煙槍之科罰]  
　　邑廟西房羽士邱金生病故後遺存煙具一副甚爲精緻價值頗鉅前晚夜深時由南市龍王廟經理之羽士喬某將該烟具携至該廟行經外郎家橋爲巡長劉某查見其携有洋鐵筒一個並竹籃一只形跡可疑尾隨至該廟附近向之查看始知係違禁品喬情急賄給該巡長銀洋六元懇爲免拘劉佯爲允許遂將大宗烟具看明後連同賄洋將喬帶入第一區警署喬化名王品橋供稱實非己物趙署長飭解警廳司法科由劉科長預審之下從寛飭罰洋二十元烟具烟槍存候銷燬事後聞該羽士挽人力懇得以將貴重之烟槍領回云 
[違犯煙禁分别科罰]  
　　虹口捕房捕頭愛活生偵悉嘉興路一千五百六十六七號屋内有人開設私烟間於前日諭飭中西探捕協往將烟間主張阿四費甫榮周其三及烟客韓其林顧春子方阿成周阿金等連同烟具一併帶入捕房昨晨解送公共公廨經張襄讞會同英包副領事研訊明白以被告等故違禁令判張阿四罰洋五十元費甫榮罰洋三十元周其三稱係自吃着罰洋五元餘人各罰洋三元一併充公如無力繳洋按照罰欵改押烟具銷燬 
[汽車夫開車疏忽之罰儆]  
　　汽車夫顧竹亭前日在百老滙路開駛三千一百三十八號汽車不愼將某西人包車撞倒當被三百十二號印捕查見抄明號數回稟捕頭請廨出單於昨由捕將顧傳至公堂經中西官訊供一過以其開車疏忽判罰洋二十五元充公以儆 
[攫取小孩銀飾]  
　　閘北開封路三十四號門牌居民全步友家之三歳小孩小連子前日在門前嬉戲忽有王寳慶上前將小孩頸項中銀練一條連同銀鎖一併　去飛步奔逃當爲旁人目覩代爲唤警將王　獲抄出原贓解至警區申送警廳昨日移送地方檢察廳下午由檢察官研訊之下贓給全步友先行具領王收押候辦 
[介紹新刋]  
　　同德警學專門學校同學新輯醫藥學雜誌一種定名「同德醫學」其總編輯爲寳隆醫院監黄勝白君已於四月二十日出版昨承惠贈二册又銀行週報第一百四十五期亦已出版昨承惠贈兩册書此誌謝并爲介紹 
來件 
[工界對勞動紀念宣言]  
　　我們上海工人今年舉行破天荒的五一運動因爲五月一日是世界各國工人得着八點鐘工制幸福的日子我們紀念他的意思第一是感謝各國工人的努力第二時唤起中國工人的覺悟我們各業工人團體的目的是在改善中國工人的生活增進中國工人的智識表現中國工人的人格絲毫没有政治的意義並且决不願意中國可憐的工人捲入混沌不明的政治漩渦這一層意義要希望社會公衆明白了解須知各界的人都有他的快樂吉祥的日子何獨對於工人這個快樂吉祥的日子便用驚訝疑慮的眼光來看呢至若中國官廳方面對於五月一日的世界勞工紀念日不惟不表示同情照近日報紙所傳的態度等等好像是非常誤解以爲工人紀念五月一日是對於他們官廳和政治問題有甚麽特别意義這種見解完全是疑神見鬼所以我們特地懇切宣言我們的五一運動是很快樂很平和的紀念日所含的意義完全是社會的經濟的意義和甚麽政治問題都絕對没有關係請社會公衆不可有絲毫誤會萬一因爲中國官廳的疑神見鬼由無意識的懷疑没理由的干涉發生出不幸的事來這個不幸在我們工人是絕不自己躱避却是造出不幸事件破壞很吉祥很和平的紀念日的責任完全要官廳和社會公衆負責我們工人是絲毫没有負擔責任的理由的船務棧房工界聯合會電器工界聯合會中華工會總會中華工業協會中華全國工界聯合會中華工界志成會藥業友誼聯合會同啓四月二十八日 
來函 
[許理律師來函]  
　　啓者本月二十五日貴報載蔣季範汽車夫開車一則其中不無稍誤蔣君非汽車夫渠所開之一百號汽車乃係自備况渠所備之車不僅一百號一輛昔日蔣君開車曾誤斃人命一次公堂判罰洋五百元此後並未更有違章等事發生但此次渠開快車因有一病友在車中須速其返庽致有此失兹將以上情由祈登入裘函一門以當更正至幸許理律師謹啓四月二十八日 
[上海呢絨公會來函]  
　　閱報仰悉浙督漾電認定謀和機關提倡廢督主義名言偉論令人欽佩不遑身任督軍而能犧牲個人之權利共和促進　日必享昇平故書云一言興邦者亦天使之然也實係人民困於風雲靡定者久矣諒必人心厭亂當頭一棒至於暮鼓晨鐘則民國基此之發達大有和平之望想熱心愛國者必表贊同不勝引領翹企之至上海呢絨公會及普博濟等同人公啓 
雜評二 
[不進不退（默）]  
　　世界事惟有進退兩途能進則毅然進之不能進則毅然退之若旣不能進而又不能退徘徊於進退之間而徒荒廢時光者此最惡之一境也 
　　夫所以陷此不進不退之境者一因無審判情勢之知識見理不明主張無定於是遲疑於不進不退之中而不能决二無擔當大事之能力雖明知其不能進而猶不敢言退者懼人責備多顧慮也亦即懦弱無能之證也三爲冀倖心與依賴性之表現已不能進而猶希望人之進勢旣不得不退而猶欲賴人以不退於是遂假此不進不退之一隙以暫時觀望焉此亦人類中之劣點也凡事之不進不退者原因必不外乎此願改良舊習者一洗之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　中國乞丐最多之處殆爲上海乎推其原因上海爲通商大埠水陸交通綦便中國富人多麕居滬上故各地乞丐視上海爲天堂於是携老扶幼不遠千里而來滬南十六舖高昌廟一帶與南市陸家浜等各通潮小河遂爲若輩專有之殖民地蘆蓆作舍不蔽風雨遠望若狗窠沿河岸道旁而立者其數當以千計此中人日出則遠行求乞日入則飽載而歸偶逢賽會或值良辰（如滬人於春日游龍華踏青之類）則所入更多此輩皆江北人於本鄉無謀生之術乃來滬求乞性旣節儉雖丐乃有積貯久則捆載而去回江北購田置産儼然作「富人」矣江北人見爲丐之勝於爲工爲農也乃有棄其固有之作業而來滬求乞者是江北人之求乞直視之爲一種特别營業而以爲作「富人」之初階此上海之所以多乞丐乎某君告予彼與友人游半淞園歸途中男女乞兒之相隨而哀聲求乞者絡繹不絕給之錢不勝給也不給則噪求無巳覩其狀又覺可憐數人卒爲之解囊彼以是歎乞丐之一家數口老小各能自食其力勝於吾輩一家之食者衆而生者少丐有積貯吾輩祇堪温飽也然吾以爲江北人之善於爲丐必非出之本性實以江北地瘠民貧實業未興工廠未立謀生乏術乃迫而出此不然南通州何以無一乞丐耶豈南通州無一人肯爲乞丐者乎工廠林立在在足以力自活固不必求乞爲生也救濟之道專在多設工廠上海工廠雖多尚不足以收容此輩江北人若吾人以婦人之仁而給之錢但助長其怠惰性而多誘一部分人入丐窟耳不特於社會無益實不啻犯減殺國家生産能力之罪吾以是願滬上之男女大善士勿再以金錢助彼乞丐但熱心於興辦教育捐助經費不足之學校投資於各種實業合羣力以設工廠則道上可不見一丐亦無有人肯爲乞丐者矣世有明達其不以吾言爲廢語 
筆剳 
[離京記（上）] [  鴛雛]  
　　靈威將軍年未滿五十而功名煊赫域中莫與京矣將軍之貌近不爲細民所或見然細民類能記之蓋時復影之報張而將軍自有令人難忘處爾將軍之出先有衛卒一連于于而過市人車馬悉避但聞履鐵擦沙之聲自遠而邇邇而復遠而騰空之塵隨如征蓋衛隊過後行者皆依閾行無敢挺走衢中者此時崗警徧植如鵠槍刺受日作耀意在沮人人亦遺警少時有騎士十人并鐙而飛過士皆金章銀刃馬復高駿土起漫天落葉與驚鴉盡掃似蹄未着地而人爲神人也有當之者身立虀粉然近巳無之騎士旣遠巨聲猶滯耳際更少時將軍之鐵甲汽車始一瞥而嚮其所詣眼力神者辨車上雁列之武士人手靈敏之短槍實彈以外指將軍中坐尚挾兩親信爲護似虞衢外稠人皆爲刺客實則果有一刺客稠人巳相率　矣將軍車去警士乃出勞力以理秩序蓋積數小時之蔽塞人人心急　摩縠擊紊如逆潮紛呶之中尚慕將軍之豪貴以爲我有如其一日者必令警士舐我鞋尖之泥而撤其威稜於地警士心煩又誰復諒之者迨將軍返邸念今日弔其著名之同儕盛乃無極微憊斜欹於錦榻之上榻背爲精銅所鏤花朶作天花天女盤舞仙雲之罅臥茵爲寸寸粉霞旣温且輭高枕如之枕面美繡墳起而甚服貼此榻價已難舉若推而論此一室殆足以匹皇宫盡室灑西來之香水非麝非蘭直欲踞福人之鼻官而嚏之不去者榻次尤馣馤裹將軍虎躬於香中將軍面裏適當巨鏡不期自鏡其容以將軍儀表言嶽嶽然自非凡近膚白而菱髯烏黑眉尤清揚近辨始有額紋幾縷而鬢亦着微星矣 
劇談 
[梅訊（十五）] [  春醪]  
　　日昨畹華演四郎探母歷時八刻之久到底不懈可謂勞矣王雪老本訂昨午之畹華處一談並貽以繪事旣而偶嬰傷風畏寒不出託人代致畫二軸一錢叔美梅花秀麗入骨一蔣予檢藍筆蘭花時蔣在闈中署曰作於奎照樓雪老更親作二詩題蘭花曰 
　　小譜宣南溯昔年祖庭風義喜嬋嫣幽香久未聞空谷不覺情移海上絃 
　　其題梅花曰 
　　化人游戲見天眞月影分明一證因何必羅浮更尋夢亭亭元是此人身 
　　畹華得之雀躍不巳並擬即日答拜雪老面致謝忱云 
　　畹華演古裝劇其假髻固製成者常日庋諸木篋演時携篋之後臺出髻加諸髮上縛之以繩即可矣或有謂畹華之髻由細君親往梳攏者似傳聞之誤也 
　　畹華在滬勾留十餘日非至交不來往深居簡出亦不與闊人晋接昨聞友人輾轉述少將贈古玩書畫事不期大駭大約眞贈者昨日王雪老而巳 
　　畹華虚懷若谷從善如流所有報紙上評論所及率浼人分别摘取瀏覽之其盛譽者一笑而已漫駡者亦不之理惟針砭合理則力矯前弊毫不固執於心也 
　　商務書館製影戲事業年來頗爲發達今巳央人致意畹華請演一二齣播之異域他年畹華出洋時亦可使西方人士倍益歡迎畹華亦首肯曰不錯咱們就幹一會兒罷大約必天女散花麻姑獻夀等劇矣 
雜錄 
[新畵苑] [  瘦鵑]  
　　亡友沈泊塵爲吾國新派畫家中卓卓可稱者新新百美圖之作風行一時綠鬢紅顔一一皆珠玉也曩吾婚時君嘗手繪一時妝美人圖見貽縱二尺横尺有半圖中人僅半身及胸而止作側立狀當頭有錦羃珠珞之燈發爲玫瑰色之光映此美人頰際羞紅可掬也曼眸亦下注睫毫欲動若嬌羞無那然全圖設色絕艷而寳氣珠光令人不可逼視題其下曰『洞房銀燭照新妝丁己孟春泊塵寫』字致亦頗秀勁見者亟稱之歎爲絕作而吾尤目爲奇珍者則其頰痕眼波與夫盈盈玉立之姿適絕肖吾心坎中之一人也今君嬰疾卒中國美術界上又弱一個而遺澤在眼朝夕觀賞更令吾念君不置矣君亦工諷刺畫嘗主上海潑克畫報人至今稱之 
　　西方畫家之作人物畫也每物色一人摹其面目鮮有虚搆者故見美人之畫則可知世間眞有此美人在非若天女仙姬率以想象出之也英國名畫家奥却生勳爵ＳirW·OrchardsonＲ·A·繪一拿破崙乘艦赴聖希倫那荒島之圖欲物色一貌肖拿翁者杳不可得因以擱筆後於市上見一老媪無意中覩其面目與拿翁英姿頗有相似處因携以歸令被拿翁之衣日事臨摹比成則赫然一拿翁也予嘗得一彩色縮印本陳懷蘭室中 
新聞拾遺 
　　雙林鎭外之奇屍湖州雙林鎭外有厝柩四具爲附近某庵之尼姑浮厝年久棺木已朽爛鎭人近擬積資拾骨瘞之乃旣碎其棺四屍毫未腐爛皮肉如舊且遍體生毛狀甚可怖據老年人云再過若干年必成僵屍則出而害人危險匪淺惟四屍俱如此則不無可異殆地氣關係乎[  豐]  
　　娘子軍大鬧浴堂南京王府園某浴堂主人某甲積資頗厚素喜漁色近與城南某姓婦結不解緣兼旬不返事爲髮妻某氏所聞特於日前邀約姊妹多人前往浴堂尋得某甲於是二人扭作一團一般浴客均由池中奔出後由堂倌竭力排解令甲與某氏一同歸家再行理論其事始寢[  冠英]  
　　理髮店之妙聯余昨日行經北泥城橋某理髮店門首見有一聯字跡惡劣聯句粗俗其語云「同是頭顱可修平頭分頭」「旣爲同胞不論七十八十」一般路人見之莫不駐足大笑或云出於某拆字先生手亦云妙矣[  一動]  
　　倡解放三代平權城内太平街趙姓家祖父子三代萃集一門父子均新派人物該婆媳等又受女校教育以故人稱爲文明家庭近又染新思潮盛倡解放昨聞乃祖八十老翁曾發起家庭演說柬邀親朋旁聽除講解放眞詮外繼之者有父妻子妻略謂該宅實行解放凡如大小所行事件囑婢僕等遵行者須得三代夫婦之同意方達平權之域旁聽者咸拍掌贊許云[  不倒翁]  
短篇小說 
[諷世小說捕鼠機（十一）（二）] [  宋春舫宋懷玉女士合譯]  
　　竭納（呆了一回說道）一隻鼠子在這房裏呀天可憐我（他也就跳在造麥跪的旁邊一個椅子上連造麥也嚇了一跳） 
　　造麥「你看見了這隻鼠子没有呀咿......」 
　　竭納說「......我不知道這兒是有鼠子是了讓我來想一想（二人互相握住彼此叫喊起來聲浪直傳到客廳裏驚動了那邊幾位夫人就一齊跑到書室裏來了） 
　　他們見了造麥同他的女僕這個樣子就問道「這是什麽一回事」 
　　造麥「呀有一隻鼠子在這房裏快快跳上椅子來」 
　　密勒拚命爬上大榻喊道「一隻鼠子」！ 
　　老倍密斯（跳上小椅子）「呀！造麥一定不在這房内：......快快不要這樣說」 
　　觀文坐在桌上又是笑又是怕又是歡喜問道「在那裏」 
長篇小說 
[社會小說衆醉獨醒（二十六）] [  瞻廬]  
　　第六回激衆怒信口開河抱奇寃走頭無路 
　　許氏慌慌張張的說道妹妹你做甚麽尤氏喝道賊婆誰是你妹妹拍拍列位這拍拍兩字怎麽講不消說得便是老大的耳刮子了：：妹妹放了我有話好說：：長毛婆你没張開眼拍拍誰是你妹妹拍拍：阿呀妹妹：敢再呌妹妹拍拍拍：：阿呀你：：你甚麽拍拍拍：：你你你你：拍拍拍拍：：尤氏拍灰似的一疊手拍了十六拍（比着胡笳十八拍尚欠兩拍）拍得許氏兩腮都腫鮮血的鼻衂都流了出來頭上青絲披散滿肩一時氣得說不出話號咷痛哭自悔落了毒婦的圈套（眞是千中難選一萬中難得雙）這條街上來往的人又多一齊釘住了脚來瞧熱鬧黑壓壓的把街都擠斷了東鄰西舍聽得呌唤也都捱入人叢裏把兩造勸開了動問啓衅緣由尤氏拍得手掌都疼落得暫得歇手嘴裏仍是賊婆長毛婆短流水般的呌駡許氏坐在階石上捧着兩爿腫腮呼天搶地的哭衆鄰舍子細看時又都不認識他大家很覺奇怪原來那天許氏上門巳是黑夜後來又被尤氏娘女花言巧語絆住了脚所以不曾與衆鄰舍會過一面要是與衆鄰舍會過一面大家明白其中的委曲或者還有些公論可憐許氏是個鎭江人又是初次到杭州說些話兒都是土白大家不大理會得更兼氣得昏了明明理直氣壯他竟呐呐不能出口衆鄰舍不明不白宛比丈二長的和尚一時摸不着頭腦在這當兒老奸巨猾的尤老娘跑到門前指手畫脚告訴衆鄰舍道諸位伯伯叔叔嫂子嬸子老身活了五十多歳眼睛裏瞧見的人物千奇百怪五光十色也說不盡許多從來没瞧見這般十惡不赦很心辣手的婆娘說出來只怕諸位聽了也要動怒又把許氏一指道諸位鄰舍這婆娘便是劉官人的前妻從前劉官人待他很不薄誰知他不懷好意口吃南朝飯心向北朝人偷鷄摸狗那一樁事不做到劉官人是個正人君子凡事總忍耐幾分打落門牙和血吞從來不曾與他破過口 
[自由談之自由談] [  鵑]  
　　千古艱難惟一死人而能死固非易易也若以疾病死以横禍死皆出於不得己度死者之本心必不願死也至若毅然决然而至於自殺以殉其所愛之一人其痴與勇誠有足多者於是而蔣紅英家之五娘傳矣 
 
 

Page 15

 
 
   
 
 

Page 16

 
 
   
 
