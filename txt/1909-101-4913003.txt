# 1909 - 101 - 4913003

 

Page 1

 
 
   
 
 

Page 2

 
 
宫門抄 
　　閏二月二十七日召見軍機璞良錫良 
交旨 
　　二十二日軍機大臣欽奉 
諭旨鑾儀衛着改爲鑾輿衛鑾儀使着改爲鑾輿使治儀正着改爲治宜正整儀尉着改爲整宜尉内務府掌儀司著改爲掌禮司欽此 
論說 
[粤西叅案感言]  
　　三代之。治德以化民。政其迹。也刑以輔政之窮。又居末焉。蓋三代聖人。雖曰辟以止辟。而哀矜惻怛之意。未嘗不隱寓乎其間。自秦以來。德不足而。　　 
恃政。政不足而恃刑。網密穽深。上以此爲整齊天下之具。而下亦得綠以。爲奸。於是民不聊生。而無所揸手足。乃始忘其樂生之心。畏死而下懼。老子曰。民不畏死。奈何以死懼之。吾蓋觀于桂臬王芝祥之參案。而不禁慨然有感也。 
伊古以來。未有以嗜殺得民心者。乃王芝祥之電飭上思廳同知也。曰劉永福通同匪類。捉到即行正法。夫劉永福歷任東粤提鎭。以知兵聞。即果。有通匪實據。詳院奏參。歸案審辦可也。今不問其情由。而遽電飭屬員曰捉到即行正法。此其草菅人民之心爲何如。且猶不止此。羅廷珍之赴任欵賓。酒酣面語士紳曰。奉臬憲諭。以殺爲務。吾不知臬司一職。所職何事。豈專以殺人爲職乎。大易之取象刑罰者。明在上咸在下。厥卦噬嗑。而文王繋之象詞曰明罰勑法。蓋明罰者。所以示民而使之知避。勑法者所。以防民而使之知畏以今觀之。誠各臬司之天職也。夫府廳州縣之所帥。以奉行者。惟默視乎。臬司之趨向爲轉移。臬司以明刑爲念。屬員自不敢。以濫刑定案。臬司以勑法爲心。屬員自不敢以骫法徇私。苟或不然。則風行草偃。上之所好下必有甚焉者矣。芝祥何人。而竟目憲政爲倒行逆施。悍然以殺人爲倡也。異哉。 
 
 
 

Page 3

 
 
粤西之匪亂。近十年矣。慴之以威而不知懼。臨之以兵而不即定。東勦西竄。兵去匪來。其地磽确險阻。崇岩斗壑。延袤千里。與滇黔交阯壤地相錯。其民種族不一。陵弱暴寡習于張悍。而又衣食不給日趨遊惰。强壯者剽。掠爲生。故往往無十年不亂。而長民者遂莫之或治。三國吳薛綜謂土廣人稀險阻毒害難于爲治。唐柳宗元亦謂唐虞之仁不能柔秦漢之勇不能威。五嶺之外。視爲别區。此豈瓀性之好亂。歟抑亦長民者之不得其道。也。夫醫之治病也。當先究其致病之原。然後用藥有準。苗猺獞黎。種雖不。同。然其保身家戀妻子之心未嘗或異誠得賢良司牧才智過人者撫而。輯之。若龔遂之治渤海。張綱之定廣陵。虞詡之平朝歌。爲之泯其猜疑輯。其爭次𨷵。因其地之瘠。講求種植以厚民生。量其地之宜。振興林業以阜民。財。察其民之愚且悍也。則爲之廣設學堂以開民智。當此預備立憲時代。襄同撫藩。實心提倡。俾窮荒僻壤含生。負氣之倫。皆曉。然于自治之便利。而。一化其。獷悍之性獉狉之俗。則邕管蒼梧。根性雖劣。亦未始不可得而。治也。非然者。于清端盍爲以羅城著。王文成盍爲以龍塲傳。不此之務。而沾沾焉以殺爲事。其意將果謂懲一可以儆百耶。抑亦邊氓蠢愚無知。不草薙禽獮。不足以。張威而固圍耶嗟嗟一省之中。司法大吏且如此。憲政尙可望耶雖然桂省之憲政弗爲無與于大局也。一省之憲政難成。即一省之治安。難期。而况匪徒之倡亂。莫不以官逼民反爲藉口。原官之所以見逼者。刑耳罰耳。誅求耳。需索耳。在　無上下公同保守之憲法。以維持其間耳。平時。不能撫綏控馭。而遇。事反欲因以爲利。奉一派十。漁利侵肥偶不如意。則不憚其刑求威迫而殘民以逞。小民無知。乘機鼓煽。激于忿怨者什之六。困于衣食者。什之四。猖獗蔓延。紛然。響應。涓涓不息而流成江河。星星不。已而勢且燎原。天下之患。大率由此。且以粤西已事言之。黄巢揭竿倡亂。自桂林編筏。沿湘而下。出潭州而勢遂不可。遏金田之亂。洪楊出湖南。略武昌。陷金陵爲僞都。蹂躙遍十六省。爲中國腹心患者垂十六年。憲政之。障礙。猶其餘事。今日者革黨伺機於滇。桂各邊。處心。積慮。亦幾有年。而法。人更挾其鯨吞蠶食之心耽耽虎視。乘間抵隙。誠充王芝祥之意行之。微特憲政之行。有不可期。將粤西之空。不可盡殺。其勢不至於激成民變。爲革黨先驅爲法人虎倀不止。吾爲粤西憂。吾不僅爲粤西。憂矣。 
專電 
[電一（北京）]  
　　禁烟大臣奏禁烟事宜雖已嚴飭舉辦然採諸輿論各署迭次調查之員以冗閒者爲多其工於奔競充當要差者每多隱匿兹續擬章程十條已革之員作爲永不敘用京外大員徇情隱庇者予以欺朦處分已戒復沾者調查得實革職治罪並咎長官其各署得力之員該管長官不免代爲隱飾應令再行出結若再隱飾調查得實并將長官請旨懲處以後無論騐過與否每三月查報一次外省亦同此辦法分發各員著令加具切結又聞各省調查諮議局選資格沾染嗜好者亦頗不少以後議員人格已可慨見倘日後被人指告或訪查得實應將本人局長一併懲辦凡各省各項局員董事紳士有沾染嗜好者無論何項公事一概不准與聞 
[電二（北京）]  
　　江蘇清理財政副監理官經度支闸派定（寗）景凌霄（蘇）王建祖（兩淮）梁致廣 
[電三（北京）]  
　　學部奏派分科大學監督（經學科）柯劭忞（法政科）林棨（文科）孫雄（醫科）屈永秋（格致科）汪鳳藻（農科）羅振玉（工科）何燏時（商科）權量　 
[電四（北京　）]  
　　稽查禁門王大臣因出入人等查騐相片不免紛擾奏請免驗奉批知道 
[電五（北京）]  
　　吏部奏京察定三月二十一日封門二十五日起帶見京堂四月初二日帶見列入一等各員 
[電六（南昌）]  
　　財政學堂定四月報名五月招考七月開學並由度支部資各省迅速招生 
[電七（杭州）]  
　　遂安鄕民聚衆反抗禁止種烟毆打兵差辱官哄署並乘勢刦獄該縣已到省請兵 
[電八（杭州）]  
　　浙路火車昨日（二十六）由嘉回杭經過長安忽然出軌幸未傷人 
 
 

Page 4

 
 
緊要新聞 
[奉省審判檢察廳退還司法巡警奉天]  
　　東督徐世昌奏稱竊臣於光緖三十三年十二月創設奉天省城各級審判檢察廳調普通巡警八十名隸於司法部分分布各廳遣用名曰司法巡警原係仿照京師審判檢察廳初時辦法本一時　宜之計嗣經法部民政部會奏司法警察章程京師審判檢察廳遂將司法部分所有巡警悉還警廳其關係司法警察事務統歸警官擔任而審判廳法庭上所用之人祗另募庭丁以備任使於是警廳有完全之職權司法收助理之效用實爲正當不易之辦法兹據提法司吳鈁轉據高等審判廳廳丞許世英署高等檢察廳檢察長汪守珍呈稱審判廳爲預備立憲重要之圖按照年限添設不容遲緩若每廳必須專用司法巡警匪特欵項支絀力難籌辦且所用人數有限亦决不能舉地面搜查逮捕之事並顧無遺誠不若警察之布满城鄕耳目心力較爲周至是以司法巡警事務皆應以行政官廳任之毋庸於巡警中特標司法之名亦毋庸於司法中另立巡警一部此各國之成規部院之所由取　也查警察一官有代表國家保護公益之責職務甚繁廣土衆民决非少數之檢察所能盡其事故必以行政官廳爲補且自各廳撥用巡警以來巡警局之巡官長警於此中權限職守未必盡人皆知或以爲司法旣有專官則緝捕非復已事恐習焉不察將至行政官以放棄而溺職司法官因乏助而鮮功設不及時變通勢將兩受其害夫司法警察權本係法部監督而委任檢察廳以執行檢察廳爲司法巡警之長官故有指揮巡警及印佐矢弁之權蓋檢察巡警實有息息相關之誼東三省試辦審判檢察各廳實爲各行省司法分立之先聲若以輔助之未良致使推行之寡效影響所及關係匪輕揆諸法理徵之事實擬將各廳撥用巡警悉數還之警局而使各巡官長警遵照部章擔任司法警察事務受法司之委任承檢察之指揮庶畛域不分而訴訟易理所有對於巡警局辦事章程均經遵照光緖三十三年法部民政部會同奏定章程辦理從前奉省咨部之檢察廳對於巡警局辦事簡章概。行廢止等因呈請奏咨前來臣竊維司法之權最尊故必完全獨立而後職權不撓司法之事至𦣱又必有所協助而後實效乃獲該使吳鈁呈請各情臣覆加查核按之各國辦法旣已從同揆之兩部定章亦皆符合應如所請辦理 
[東督奏報第一年籌備成績北京]  
　　東督徐世昌奏稱查奉省諮議局改爲諮議局籌備處並附設自治研究所一切组織情形業於上年十一月具奏奉旨該衙門知道欽此欽遵在案惟查關外地廣人稀各州縣新設法者居多萓荒初開土客錯處凡遇創辦新政動生疑阻臣因體察情形於上年十一月間飭該處監理民政司張元奇會同紳士盛京副都統多文妥愼擬議刊刷奏定章程編撰白話告示徧發城鄕村屯督令研究旋選本籍法政畢業學員及辦新政素有經歴之人員計十六人充當司選員分赴各屬恊助選舉事宜同時並飭該處附設之自治研究所學員一百八十名曁憲政講習所學員一百名於年假限内各回原籍由各初選監督派充調查員詳查選舉人資格該學員等粗通法政熱心桑梓講演調查尚能悉心辦理乂各屬地方苦瘠誠恐籌欵爲難藉端攤派特仿直隸辦法於稅捐項下撥支經費以資應用計每初選區撥給三百兩每複選區發給三十兩照章奉省應劃初選區四十五處複選區八處統共發銀一萬三千七百四十兩復將選舉應辦事項嚴立期限製成間明表通飭各屬依限辦理無得稍有逾延惟是選舉雖有定章而各屬輒多疑義函電紛馳頭緖複雜均經該處證引條文或援據憲政編查館電覆各省成案詳細解釋藉免岐誤而便遵循計自去臘開始調查至本年二月間陸續完竣造具初選舉人名册呈送前來共得合格選舉五萬二千六百七十九名預計三月間可行初選舉四月間可行複選舉九月以前諮議局必能成立不至逾誤至建築諮議局亦應急爲籌備現正派員繪圖估工一俟解凍即可興工營造 
[浙撫奏報第一届籌備成績北京]  
　　浙撫增韞奏稱竊維籌辦處爲諮議局之總機關頭緖紛繁而著手伊始籌辦之難約有數端府廳州縣無成案可稽難免觀望推諉一難也事屬創行無熟悉諳練之材二難也各府廳州縣每多自爲風氣辦理未易劃一三難也開通之處籌辦敏捷而或慮有罣漏僻遠之區風氣閉塞則恐不無延誤四難也浙省上游各府交通不便文書往返動輒兼旬兹事體大欽限綦嚴一處愆期牽動全局五難也奴才深鑒於此即於事先飭該處悉心籌畫自開辦至今五閱月籌辦綱要請爲我皇上縷晰陳之一分設駐府參議以資聯絡也調查選舉總其成者籌辦處而直接督促州縣之實行則在於各府然而一府所轄州縣有距離甚遠耳目難周者徒恃文書申報滋多隔閡故飭每府各舉公正明逹紳士一人仍駐本府參議關於調查選舉事務並徧歷所屬州縣悉心查察分别報告而籌辦處亦即藉此而周知各府州縣辦理之情形矣一選派　政畢業生研究選舉事宜以求諳練也議員選舉事宜法理精深條文繁密非具有法政知識者未易措置裕如而期限迫促造就需時倉猝研究復恐難資應用故於浙省法政學堂講習科學生擇其已經畢業程度相當者錄派八十人分往各州縣以備司選之用然猶恐學與事實不無扞格用先就該處附設司選員研究所責成該處職員分任講演兼旬而舉此項司選員按每州縣各派出一人帮同辦理現在各屬造成人名正册均依限送到迭加查核尙無錯悮之處一代各府廳州縣编訂各種章程規則表册以便遵循也查諮議局議員選舉章程關於調查選舉各項事宜均由初選監督自行籌辦或呈由複選監督核定施行此次籌辦諮議局限期成立各府廳州縣於辦理 
 
 

Page 5

 
 
之次序苟無一定標準殊無以杜紛歧之弊故飭該處分别擬訂各項章程規則表册由奴才核定刊刻成書頒行各屬此外投票紙投票匭等均由該處遵式代製分别交由司選員携帶前去初選當選人額數定章须由複選監督分配者亦經該處代爲除算一遣派職員分途視察以司糾正而任督催也各府廳州縣雖有章程等項可據然或奉行不得其人即辦理難期合法且各處辦理情形僅據文書之報告殊難據以爲憑故飭該處於司選員未經派出以前派職員分往視察其未曾舉行者嚴行催促已舉行而未能如法者極力改良一變通公文成式以期迅速而利推行也各衙門辦公向例送稿送簽展轉濡滯加以交通不便往返需時若不量爲變通必致遷延貽誤故飭各府廳州縣遇有籌辦處應行禀報文件分别最要次要最要事件概用電逹次要事件祗用函禀以上所陳五端該處辦理妥愼尚稱得法至諮議局爲全省議員薈萃之所觀瞻所繋從事建築不可不籌備於事先現經勘定省城總織局地址預備如期建造惟諮議局規模旣當務從宏展而建築經費亦不能不力求撙節迭經飭繪圖樣一再商酌始行定議尅日興工此浙省諮議局籌辦處開辦以來實在情形也奴才查該處籌辦諸事悉協機宜輿論交推實非奴才初願所及各府廳州縣遵章赶辦自分區調查以至造具名册均無貽誤扣計本年九月初一日議員舉定諮議局卽能成立第一年期内應辦之事不至延誤其第二年應行籌備如舉行資政院選舉籌辦地方自治設立自治研究所調查人户總數歲出歲入總數籌辦省城等處各級審判廳創設廳州縣簡易識字學塾推廣廳州縣巡警諸事宜浙省或業經開辦或正在籌議容由奴才分别督飭次第辦理遵照定章按期陸續奏報 
京師近事 
樞府某大臣提議各省財政監理官到省後如能辦理合宜著有成效則將來即以度支使奏保派充以資熟手 
度支部澤尚書與各堂提議整頓幣制首以限制外幣輸入爲最要我國流行之外幣以墨洋居多數前曾電致各省調查迄無確實之報告現在幣制局將次成立决意將此項調查事宜歸該局辦理 
日昨海軍大臣肅邸澤公鐵寳帥薩軍門又貴胄法政學堂總理朗貝勒監督熈侍郎錫學士等分班召見均蒙攝政王賞以杌座肅邸等奏陳籌訂海軍大綱辦法朗貝勒等力辭才不勝任懇請另簡夙有學望大員未蒙俞允並奉攝政王諭囑認眞經理勿負委任 
民政部以地方自治業經奏請頒行惟其中條目紛繁亟應酌訂著手辦法如劃分自治區域之一切設備及自治團體之辦法行政官之監督財政出入之檢查各項均爲地方官應行籌及者因特咨行各省督撫飭屬參酌情形詳籌布置 
　級審判前經法部咨飭各行省籌設現聞部中以辦理此項非改設提法使爲之統轄經理不能逐件完善布置劃一惟就目下情形而論一時未能改設似宜先就埠頭設立地方審判其餘各屬初級審判暫歸地方官巡警辦理隨後再行體察情形陸續推廣仍限於五年内令全省司法一律獨立 
郵電學堂之經費業由郵傳部奏定現查借欵官辦各路每年解部欵項有二十萬兩除開辦鐵路總局用去六七萬兩外其餘十三四萬兩均可撥作學堂經費故該學堂經費異常充裕 
政府以各省鐵路所有基本金多藉紳商籌集始克舉辦而股東權利未有成規實不足以孚下情現議擬定股東應享權利章程頒行各省商辦鐵路公司庶能官商相信足鞏路政之基礎 
京師分科大學曾定今年先辦經科文科格致科工科聞即以此次預科畢業學生升入肄業而預備師範兩科學生如有遠到之才亦准變通辦理統限本月内務將各科學生學業程度照式塡明彚呈核奪以便將來分别升學 
游學畢業生召試已奉旨定期四月初十日聞應試人員共一百餘名度支部堂應以湖北銀幣局現已改歸部轄所有撙節經費爲數甚巨現值整頓財政之際應再行派員襄辦以求進步故已札派候補道袁勵貞爲該局會辦 
新疆巡撫聯魁及烏里雅蘇台將軍庫倫科布多大臣等前會咨報該管各地人民生殖日繁一切訟事亦日見增多而設立審判廳一時未能周密等情現經戴壽兩尚書商定各地再行添設理刑司以助各該地方之裁判 
籌議海軍王大臣肅邸等以南洋開辦捐助海軍會急宜訂立奬勵章程凡捐欵逾萬兩即請旨與以實官其未及萬兩者彚奏請奬榮銜外務部昨接江督電稱據分部郎中方臯等二百八十五名聯名具禀請向英商凱約翰力持廢約冀保礦權以免激成重憤致釀事端並請電咨外務部轉商英使飭令該商即日停工速行議結等情即請貴部查照迅速轉商電復 
德宗景皇帝梓宫奉移係從景山西門出西直門沿途經過道路業由民政部會同響導處勘驗丈量所有碍路舖户曁應修道路應歸民政部辦理故肅邸已於日前飭交内城總廳敬謹預備 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[電請嚴辦徐屬杆匪徐州]  
　　徐州道奭觀察陳統領田太守等禀督撫憲電稱開辦清鄕迭准防營拿獲頭等杆匪朱麻杭二等杆匪李敦須龐二道均係購拿之犯並由局緝獲積匪劉郎鮑德修馬連文即馬二頭三名訊據朱麻杭認刦豐縣事主陳永亭唐瞻藻及在謝樓拒殺馬勇三案李敦須認刦宿州事主張朝煥並搶泗州上塘集店舖銅山事主蕭雲遠李獻彩及在青陽湖拒敵官軍五案龐二道認刦碭山事主黄金榜岳滋善張華峯三案劉郎認刦銅山事主趙占榜家得贓一案類係執持洋鎗拒捕殺人核與該州縣原案相符情罪較重除龐二道已病故委驗馬連文訊定另禀外請將朱麻杭李敦須劉郎三犯電飭照章正法以昭炯戒至鮑德修訪係積匪而供極狡展又劉郎在沛董周煥堂家内捕獲提訊該劣董不認寄械分贓而認窩匪値此清鄕之際若不嚴懲無以示儆擬將鮑周二犯各監禁二十年錄供補禀統求示遵旋奉督憲電復云覃電悉朱麻杭李敦須劉郎三犯迭次行刦得贓並有拒敵官兵情事實屬兇悍不法旣據提訊明確准即一併先行就地正法以昭炯戒電到即照辦鮑周兩犯亦如所擬監禁二十年仍俟續獲匪犯質明如有重情再行從嚴懲辦仍分别錄供補禀查核再聞徐屬各杆首頭目爲數不少應由該道該統領會督營縣上緊購緝毋稍鬆懈 
[憲政館奏訂貴胄法政學堂章程（續廿五日）]  
第三章資格及限制 
第八條宗室王公世爵蒙古王公世爵满漢世爵及其子弟曾習漢文者均應入本學堂肄業 
第九條宗室王公世爵及其子弟年在十八歲以上三十歲以下非實任行政官曁特賞要差逐日入直者即須一律入學惟已入其他官立各學堂者聽之 
第十條職官及閑散之宗室覺羅與满漢二品以上之大員子弟及世職凡在中學堂畢業者均得考入本學堂肄業惟開辦之初此項畢業者如不足額亦可招考文理清通品行端正及高等小學畢業生取其程度相當者充補 
第十一條凡應入學而不入學之宗室王公世爵及其子弟如已襲職停其差俸兩年未經襲職停其襲封兩年均勒令人學如逾兩年仍不入學再停其差俸襲封五年 
第十二條凡宗室王公世爵及其子弟入學後故犯規條情形較重以致開除學額及無故自行告退者如已襲職停其差俸五年未經襲職停其襲封二年襲封後仍停其差俸五年其他項學員均按照學部定章辦理前條及本條所列停封及停差俸等事項均由總理會同宗人府奏明辦理 
第十三條凡年逾三十歲業經從仕之貴胄及满漢四品以上各員有欲補習法政者經各該衙門咨送來堂均得入聽講班一律聽講 
[第四章學额]  
第十四條本學堂學生總額暫設一百八十名分三班肄業均不寄宿其有願住學者聽 
第十五條分正科爲兩班簡易科爲一班每班以六十名爲限 
第十六條聽講員共作一班不拘額數 
[第五章入學]  
第十七條凡應入學之宗室王公世爵蒙古王公及其子弟均先由宗人府理藩部查明咨報本學堂以便定期到堂肄業 
第十八條凡應入學之满漢蒙古世爵及其子弟均先由陸軍部理藩部各旗查明咨報本學堂聽候定期考錄 
第十九條凡具有第三章第十條資格願入本學堂肄業者應各具圖片或印結呈請入學聽候定期考錄（未完） 
分類新聞政界 
[會委滬寗鐵路旱卡總稽查蘇州]  
　　滬寗鐵路新設旱卡總稽查一差督撫憲已會委盧崙三太守𢡟善前往接辦 
[營弁鎗斃良民之結果蘇州]  
　　鹽捕營盈前在鎭洋縣地方誤傷鄕民馮懷堂身死一案營縣各執一詞當經總统鹽捕營瑞方伯札委分統松江戚太守會同太倉吳直刺會審定讞禀復完案略謂此案現經知府等確切訪訊已死馮懷堂委係安分良民並未夥販私鹽亦未帮同拒捕其被營勇轟傷身死實由該弁勇等拿獲私鹽被奪誤傷查陸得福越境販私本屬例應緝拿設被營勇放鎗格斃照例應准勿論今因此而誤斃旁人正與捕役拿賊與賊格𨷵誤殺無干之例情事相同亟應訊明何人放鎗照例擬罪但此案殺係過失卽使訊出動手放鎗之人亦復厥罪甚微律准收贖若因案未審定竟將該弁勇等久押候訊不惟放鎗之人無從訊實案結爲難覇累將無底止且以拿私出力之人而轉令因公受累亦似理有未洽現據該艙長鄭長周自願繳洋三十元撫卹屍屬當堂求予各勇早釋免累核其認繳洋數已較過失殺之贖銀有盈無絀且該屍弟馮桂堂亦願及早領洋完案求免深究可否從權將案了結就此追繳完案給付屍屬具領以歸簡捷而省拖累之處伏候示遵至該鄕民等帮同私販拒毆營勇情亦可惡本即飭查首要提案嚴究惟現據葛令面禀該鎭董周進昌等自以鄕民毆勇咎有應得在縣繳呈營勇傷費洋四十元爲民代乞恩施懇求免究似應從寛并免置議以示體恤 
[茶稅改歸商辦寗波]  
　　奉化茶商同昌等號日前具禀道轅求請懲革蠧胥改歸商辦當經桑觀察批示查奉化等處茶稅自錢商包認以 
 
 

Page 11

 
 
後叢生枝節屢肇訟端不洽商情大可概見去年由關自辦亦未見起色徒滋怨讟亟宜改絃該商等以茶業請循章隨釐認繳茶稅本屬正辦周知商隱亦易稽查復由商會轉陳願歲繳稅洋六千元較之往年認額亦屬有盈無絀自可酌量准予試辦候即照會稅務司妥商辦理該商等并覓的實妥保另具認狀保結先繳押欵聽候核奪 
[嚴催文武官員具送烟結蘇州]  
　　蘇省禁烟公所奉撫憲札開蘇省候補人員應具各結至今尙未齊全不免有意玩違希圖延宕應再由所定限牌示飭令趕緊來所遵章具結如再逾限不到則是始終違抗無可成全即由該所移司查取職名造册詳院咨部註銷官職以示懲儆至蘇省武職有缺當差候補三項人員以及常備新軍官佐亦應照文職辦法一律出具保切各結並即勒限嚴催不得再任延宕等因當牌示云查禁烟取結一案節經定限嚴催此次展限補結原係格外從寛凡未經具結者趕速邀同同鄕同官來所遵期具結限於三月底截止倘再逾限不到不能再有通融其丁憂起復及出差请假在初次牌示以前有禀牘可稽並新到省人員仍遵前示准其隨時補結 
[鄖府禁烟之明决湖北]  
　　鄖陽府程太守恩培前充省城禁烟公所提調鄂省禁烟各政策咸出其手督院近接該府禀稱以禁烟首在禁種𦉍粟鄖府遼遠瘠區調查種烟地畆爲數無多現擬於年内一律禁絕俾收拔本塞源之效陳小帥以禁烟爲自强基礎該守辦事向來認眞現擬尅期將境内種烟地畝一律禁絕足徵辦事明决深堪嘉慰仰即督飭各屬勸導禁絕以凈根株 
[添派巡警稽查蘇州]  
　　蘇省巡警總局以巡警爲内治要政蘇垣地方廣闊人烟稠密城内外曁馬路商塲設立分局區所文武員弁衆多本局總司機關耳目難周自應添派總稽查員以資攷察查候補知縣宗能述堪以派充月給夫馬費洋二十四元大令奉札後即於二十六日謝委到差 
交涉 
[平湖歸併膏店之交涉浙江]  
　　平湖方國祥設立烟膏公司禀准試辦當經駐杭英領事一再函致增撫以據老沙遜洋行禀稱囑將禁烟公所膏店章程酌量删改請禁平湖方國祥專賣烟膏並一面禀呈本國欽差大臣會商北京外務部核辦在案增撫刻已函覆略謂浙江禁烟公所現擬之土膏憑照吸户牌照捐章及稽核膏店章程均仿照直隸省成規並非獨倡新格前經該公所抄送商會就地公議原爲力求周妥起見此時尙未議定實行何以老沙遜洋行遽請删改應請貴領事秉公駁復以昭公允又查平湖縣原禀商人方國祥開設膏店係與零星售膏之户商明歸併原有之資本夥友均可聯合該縣係爲易於稽查起見是以准其試辦然仍是湊集資本開設膏店並非官膏專賣亦已飭令改去公司名目如有不願附股者但取切實妥保可以呈明地方官候示辦理倘無妥保又思兼設燈榻事碍禁烟該縣亦不能不遵章嚴辦也禁烟政令頗承貴國贊成良深欽佩本部院於兩國交際之誼素所講求斷不肯使所屬地方有違約之舉但關於禁烟事例必當實力奉行稍紓愛民報國之忱並副鄰好相期之雅想貴領事亦必以爲然也 
軍界 
[偵探隊派往安陸緝匪湖北]  
　　湖北安陸府屬土匪糾集飢民滋閙經陳小帥電檄水陸防營並札派省中新軍二十九標第二營戴管帶鈞南馳往協緝已紀本報兹巡警道馮少竹觀察因職守有巡緝全省地面之責亦派侦探隊管帶徐弁率所部綫勇四十名分乘舢板由小輪拖帶往安陸分途巡防冀獲首要 
[大定巡警練軍之衝突貴州]  
　　大定府開辦巡警與練軍常有衝突大有勢不兩立之象上月十六日午後九句鐘府城東區巡警楊連升楊炳臣焦子庭等巡邏至大街忽遇練軍數十人手執利器跳盪而前三人知其爲已而來欲圖逃避詎行不數武刀已及身楊連升登時斃命楊炳臣身負重傷焦子庭匿矮簷下得免警務公所聞報即馳往救護時練軍等已如鶩散惟見尸横街心當即投報府署而練軍管帶和繼聖已先在據稱殺人時伊營中營兵無一在外者逾時府役拿獲該營中劉老三供稱係差官和國貞謝炳臣謝麻子三人督隊出營所爲於伊無涉吳雁舟太守即差人往營提三人訊問供稱係尋章叔三拚命不意巡警當道故先殺之十九日吳雁舟太守乃將三犯送交和管帶按律懲辦令屍主領屍屍主不允而巡警參議某君及府中吏役等僉謂和管帶旣將該犯正法局中亦必懲辦一二以全和之體面乃以教練所學生張文杉徐燕翔李登朝曾干預其事遂繋之獄中次日吳雁舟太守又懸牌自警務長以下學生警兵俱記大過一次吳章二科長撤差現練軍尚三五成羣冀圖報復警兵等戒於前事無一敢站崗者 
學務 
[貴池高等小學之腐敗安徽]  
　　省視學員錢令煥綺奉吳學司札委前往池郡各屬調查學務兹已竣事返省詳覆以貴池高等小學開辦四年學生計七十餘人該堂管理規則漫無限制學生異常放蕩有數星期不到堂者有年餘不到堂者即在堂亦公然聚賭肆行無忌種種惡習不堪枚舉今春學憲札派師範畢業生接辦數月以來頗能認眞辦理力加整頓而學生冥頑如故迭經管理諸員拿獲賭具請地方官示懲該令素視學生如虎置若罔聞似此學務腐敗地方官漫不覺察力圖改良致現今管理諸人莫能振興成敗所在名譽攸關咸有退志懇請札飭該縣迅爲整頓以期教育日有進步 
[僧學定期開校寗波]  
　　定海普陀化雨僧小學堂因就韋駃殿旁拓地建造校舍尚未落成暫假普濟寺内客堂先行開辦業已聘定後寺雲峯僧爲校長了悟妙圓二僧爲教員定期本月二十六日開學 
實業 
 
 

Page 12

 
 
[典商請減捐欵之批斥安徽]  
　　皖省籌議公所上詳撫憲云乾興等典商擬請每年減輕架本捐息萬餘串兹經公所核查該商等均爲殷實之户所稱錢賤虧耗過鉅在該商等每年僅减捐二百餘串左右卽因虧耗折本此數亦不能補救况公所每年忽少萬餘串實屬難以設籌事關賠欵要需未便照准 
[皖撫渡江勘閱圩綫安徽]  
　　日前東流縣因踏勘圩綫被劣生章虎臣等毆辱各情業紀前報日昨朱經帥督同司道等乘吉安小輪渡江先行閱視八都湖墾務公司復行察看堤綫至下午返轅此次閱勘後帥意擬札該縣楊令傳知該公司赶緊挑築並派兵彈壓以免鄕愚滋閙 
[華昌鍊礦之專利杭州]  
　　農工商部咨行浙撫院略謂據華昌鍊礦公司總理候補四品京堂楊度呈稱致遠公司願將所有在赫倫士米會社購得提鍊纯銻水銀白鉛雄黄各種礦質之秘法及機器專利權並合同内所有一切權利全行售歸華昌公司管理查致遠公司禀請存案時聲明無論中國及外國人除由致遠公司購與專利權一種或數種外不得在中國境内倣造及冒用致遠所購得之鍊礦法及其機器經本部允准通咨在案今此專利權旣由致遠售與華昌則無論中國及外國人除由華昌售與專利權一種或數種外不得在中國境内倣造及冒用華昌所購得致遠之鳏法及其機器自應與致遠公司前案一律辦理應請通咨各省督撫存案并咨出使法日葡大臣轉咨法國外部知照赫倫士米會社日後如有應與該會社交涉之　即由華昌直接交涉等情前來查此案前據出使日法葡國劉大臣咨開留美學生王寵佑等購機組織致遠公司各節當經本部通飭在案兹據華昌公司呈請前情自應查照前案一律辦理 
[皖北肥料公司之組織安徽]  
　　皖北蒙渦一帶均屬邊壤惟該處土地膏腴爲天然農業之鄕該處紳董張筱亭等前曾遠歷重洋攷求農業兹返國後毅然以振興農業自任爰集當地熱心富紳糾股開辦農業肥料公司擬具章程呈請勸業道轉詳立案 
雜記 
[巡官調戲婦女初訊詳情浙江]  
　　巡官徐士炎調戲酈姓之妻迭經鄰右及同鄕會先後禀請各憲澈究撫帥札飭杭府提訊並派周志靖太守查辦各情略紀前報兹悉二十四日下午經卓太尊督同讞局初次質訊三句鐘原告酈廷亮便服到案三句半徐巡官營裝藍頂繼至問官詢徐係何處人答云台州黄巖問何功名答云騎都尉父充本縣庫書問此案究竟如何答云誣控問平日與酈有仇隙否答云無問官曰撫憲札文有人言藉藉之說可見事非無因答云有人平空陷害問是誰答係吳復齋問與汝有無深仇大恨答云因拿革黨事問官曰此事吳甚感汝何以出此答云吳託某報館耳問汝何以要牽涉報館及師範諸人答云皆係酈巡記所運動問鄰右公禀亦云確有其事答云鄰右張某因巡官在上二區時禁其傾倒垃圾因此積怨問官曰衆鄰居皆因垃圾悉答云在區時過於認眞辦事之故且云此事終要有證據方可問官曰吃半箇燒餅之小孩及撫台委查之周太守均可作據徐云周太守亦被運動者問若據汝說須傳周太守對質乎徐默然問官詢酈前後情形酈略述所控各節問官頷之時届六句鐘即命退出俟請示憲諭再行訂期復訊 
[首縣到任之阻力浙江]  
　　正任石門縣沈令惟賢前署桐鄕頗著政蹟增中丞賞其幹練適署石門莊令因與紳士衝突上峯即委現署仁和李令前泮往代外特札沈令暫權首邑原擬本月十七日視事嗣又改爲三月实三兹悉沈大令與臬司啟廉訪微有意見日前面禀中丞以沈令嗜好甚深雪茄烟刻不離手人言藉藉首縣爲全省表率擬請飭入禁烟公所照章試驗以息浮言當經中丞許可諭飭暫緩到任大約首縣一差尙須另委庖代云 
[江北難民滋事蘇州]  
　　　蘇垣胥門外盛家弄内日昨到有江北逃荒難民男婦老小等數十人强討銅錢硬取食物各店夥等喝阻該男婦即臥店吵閙恃强打人滋閙不休經萬興水菓店及點心舖各店夥等拘住最强横者兩人交該處地保金壽保收管旋由十家店舖具禀閶胥門外巡警分局求請提辦乃該路巡官當將原禀擲還以此等乞丐略給錢文卽可了事各店等不允堅請提訊並派差驅逐卽經巡官飭傳該處丐頭前往向各店服禮一面勸令江北男婦等散去了事 
[短篇風俗小說苦婢（朗）]  
蓬頭散髮。而目焦黑。露碎痕絲絲。帶血色。衣齷齪不完之衣穿。補碎有也之屨。一十三四歲小女子。倚於路墻而泣。 
（天呀。）（爺呀。）（苦呀。）我流落到這等位。置。（好苦呀。）（好苦呀。）（有誰知）（有誰知）時圍而問訊者約有數十人。余雜其中。側耳而聽。女方欲言。已泣不成聲。則喃喃訴。斷續。不可辨。 
路旁人聚而觀者愈多。忽聲如潮湧。衆人倒。退數步。（唉。這可惡之女子逃在此。） 
（快拿。）（快拿）余聞而心悸。 
忽見二三健僕。風湧而前。後有一衣服麗者。年三十餘之少婦。蛾眉倒竪。面現殺氣。隨之。而入。（快拿。快拿。）之聲。震動不已。 
那女子如聞虎吼。面淡白色。倒地不起。 
那健僕直上前。揪其髮。倒曳之。女子悲哭之。聲。尤凄絕不忍聞。衣服麗都之少婦。嬉笑自。若。余欲窮其異。隨之行。約數十步。有高大之。門閭一。那健僕等向之人。 
（呀）（呀）（呀）闔門。余立於外僵若木鷄。良久良久。 
有道旁人知其底藴者。告余曰。此菜氏也。家富而貴。好畜婢。主婦性暴戾。虐其下。有種種。酷刑。或鞭之。或笞之。或剺其面。或劃其胸。或用火燒熱針。刺其下體。如炮烙然。女婢等往。往體無完膚。繼以死者。不可僂指。 
土婦則端坐歡笑。一若非此食不下咽者。又若非此不足以申主婦之威者。其夫頗慈祥。性懦弱。敢怒而不敢言。蓋有季常癖者。 
言至此。又重語曰。今日所見。亦一婢也。畏刑。而逃。（殆將死。）（殆將死。） 
噫天下最可悲者。孰有如婢女。 
或遇兇荒。或遭盜刦。家室流離。不得已將生。女價賣。（渠亦父母親骨肉。忍教鞭撻苦肌膚。）藹然仁者之言。念及此而尚有忍虐婢。女者殆非人類。 
余書至此。手顫。心痛。勿有所感觸曰。海外之華工。 
余書至此。後爲一般婢女請命曰。政府其速。行禁止賣奴律。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局舉行初選舉開票 
[江蘇寗屬（揚州泰州）]  
　　泰州初選舉於閏二月十五日在光孝寺開票十區共投二千六百八十六票以七十票半爲當選計當選者七人 
王培蓁九十八票鄕滕舉傳九十七票（鄕）劉芹九十六票（鄕）王錫光八十三票（票鄕）徐炳華七十八票（城）陳良弼七十七票（鄕）黄㴻深七十一票（鄕） 
舉行第二次初選舉開票 
[江蘇寗屬（揚州泰州）]  
第二次選舉二十三日開票十區共投二千四百四十票以一百二票爲當選計當選者十二人 
周紘順二百三十五票（鄕）李毓彬一百四十九票（城）崔保齡一百九十二票（鄕） 
程恩洋一百二十五票（城）顧元杰一百七十六票（鄕）王廷琥一百二十三票（城） 
凌文淵一百六十二票（城）曹炳耀一百十五票（鄕）朱葆逵一百五十票（鄕）余文海一百十三票（鄕）王家傑一百五十票（鄕）王輔臣一百五票（鄕） 
官長設立 
[江西]  
鄱陽司選員致籌辦處電南昌諮議局籌辦處鑒鄱陽調查員皆程運熈一人引用内有程體元實有嗜好且熈藉端挾制覇册不繳請電飭遵辦司選員慈叩號 
鄱陽紳士致籌辦處電南昌籌辦處總辦鑒選舉總理程運熈有所内鼓衆干涉小學聲言暴動乞電飭止鄱陽舉人黄裳吉等叩 
籌辦處致吉安府電吉安府鑒選舉經費按府縣酌給不准派捐業經前月電飭並牘詳兹蓮花廳禀仍籌捐何以前電未轉速查復籌辦處號吉安府致籌辦處電南昌諮議局憲鈞鑒號電敬悉派費一電並牘詳久已轉行無誤但聞各屬費多不敷仍會紳就地籌補即如府中奉發五十串製匭十二具將已去半餘亦恐難敷用謹覆潤叩箇 
初選舉訴訟 
[江蘇蘇屬（松江青浦）]  
　　青浦縣生監汪承寛等禀訐該縣當選之朱光輔等四人内有一人於選舉事宜營私舞弊其餘均烟癖未除複選監督戚太守以此係一面之詞未能懸斷即飭青浦縣知會被控吸烟者來府人所查驗派妥員監察並准原告一同入所從旁監察如有實有烟癖立即照章辦理虚則坐誣其被控營私舞弊者亦飭該縣轉飭該區管理員將指控各節據實禀復並知會被告到府集訊惟複選名册應於三月初七日造送限期已迫未可遷延因又諭令原告在郡守候並限被告於三月初一日到府極遲至初三日爲止逾限不到即停止其選舉權如被告到齊原告不到亦即將案註銷並聞原告於本月二十六日午前具禀戚太守立刻批發專差飛檄限翌日午後到縣責令該縣飭承錄批於二十八日清晨分派曉事專差知會被告各紳問明何日到府先行申報管理員禀復公牘亦限初一日送府如有延誤須將承差提案嚴辦云 
本埠新聞 
[公共租界第三次禁閉烟館]  
　　昨爲公共租界實行第三次禁閉烟館之期仍在南京路菜巿場樓上舉行拈　所有應閉大小各烟館限西歷六月三十號即華五月十三日一律收歇門牌商標列左（英界僅列門牌者俱係妓院） 
福州路一百二十六一百二十八一百三十八九華樓二百二十三三百四十一四百三十八海國春四百七十四百九十一五百三十五百四十五百四十七奇芳清園廣升榮一百六十五一園天樂窩 
福建路五十五八十七九十二九十九一百二十九一百六十五一百七十一百七十六一百八十八一百九十六百五十四七百七百十二雷正心協成祥鄭有源楊同興 
河南路五百四十六三十九五十周宏泰申園張榮豐 
西棋盤街十五十六八十三一百二十三一百四十九一百七十一通泰四十六 
山東路一百十九一百二十四一百二十九一百三十三二百四十三百零七三百十七三百十九三百二十一三百三十三三百三十六義昌 
山西路三百零七三百十三百零八楊復興天盛昌一百二十六一百三十三一百三十九一百五十馮興丁廣源 
北海路福園廣順昌一百九十二慶記福記三號 
湖北路協記和成二百十六二百二十七二百二十八二百二十九二百三十一三百四十九暢記一百二十二 
海口路戍記松記 
浙江路三十一三十二三十六三十七三十九四十四十一四十三 
五十三五十九六十二一百三十八宏泰七百二十一八百零八八百零九東園德豐 
松江路一百零二一百十一百十五 
蕪湖路壽記榮昌周益大 
廣東路德記一百八十三二百三十五金記二百六十一廣陞榮三百八十五三百八十七德茂昌珊記第一家恭成錩 
西蕆路五十五六十五福興 
月桂里七十八增泰昌西上林里三十五 
漢口路榮成二百念八二百三十二百五十四二百九十翁鴻昌二百七十一三百零六 
九江路德月樓廣誠興廣維新廣協盛清芬堂 
英華街四十四十一東興街六號二十二十八二十九三十一 
又新街八號九號 
汕頭路五十二九十九 
雲南路一百三十六一百三十七一百三十九一百四十六一百四十七一百五十一百五十一號半一百九十三二百十二百十五三百二十四百五十三和成 
廣西路一百六十一四百三十一四百三十五四百三十九眠雲閣四百六十五四百七十一四百七十四四百七十五小憇室四百八十一四百八十八德意樓五百三十五 
愛而　路一號二號一百四百八十一 
東棊盤街廣源成金隆街廣萬泉廣復興 
 
 

Page 19

 
 
南京路五百十人一壺春靜遠街六十六 
百老滙路二百三十 
北京路新龍園廣裕源一千二百八十振隆一千二百八十九十七 
無錫路協泰 
寗波路六十八順源龍泉園弄二十五福弄復昌隆 
直隸路周協興 
香港路八十六 
天津路三十八林湧盛廣盛昌 
四川路二百四十七 
大沽路十五二百七十五二百七十九三百九十四 
墳山路六十 
叉袋角三百十一 
徐家滙路三百六十五 
厦門路二百九十七 
芝罘路益成八十二 
自來火行街六十六 
西西藏路二號 
靜安寺路五十 
新閘路一百八十六三百七十九四百七十三五百二十八一千六百二十三一千九百六十八二千零四十八二百三十四一千九百七十一 
平橋路八十七一百七十九二百七十四 
梅白克路六十一號半 
新閘橋路四十六一百四十六一百九十二二百十三四百二十五四百二十七四百三十七 
成都路一百八十三四百十九 
卡德路六百五十八 
麥根路九百六十五樓上一千零十八 
北福建路十三五百五十八五百九十三六百二十六 
新唐家弄七百十 
甘肅路五十六一千一百六十六 
北浙江路一百九十七二百三十八 
茂海路三百五十八 
華德路二十 
楊樹浦路二百六十七二百七十五六百七十六一千零零一一千一百九十三一千三百十二一千三百三十六一千三百三十七一千三百六十九 
下楊樹浦路二千一百四十五二千六百六十一 
華德路尾八十六二百十二二百十九二百九十二 
百老滙路東三百十五六百二十四七百五十四一千零九十二 
菜巿街二百七十五二百八十 
狄思威路九百二十三一千四百七十一三號 
東嘉興路一千零六十九一百七十七一千三百四十一一千三百五十二 
哈爾濱路十二號 
裡虹口街四十一一百七十二二百四十八 
梧州路九百三十九一千一百七十五 
東西華德路二百二十五七百四十四七百四十九七百五十二一千四百十七一千七百十七一千七百八十四二千三百九十七二千六百二十一 
元芳路三百五十六號半五百六十八五百三十九 
華記路二十五二百五十四六百零五 
東漢碧禮路二百三十八四百六十一一千零零九一百五十二 
吳淞路三十三六百六十八一千五百七十九一千六百零九二十二 
有恒路二千零三十七 
嘉興路六號一千五百六十三 
頭壩路一百四十五 
武昌路五十二七十四一百六十七 
天潼路三百五十四六百六十六三百八十八三百九十六五百十二五百三十九 
南潯路一百零八 
斐倫路一百五十八 
北蘇州路五百九十三 
阿拉白斯脫路十六二百二十四 
北西藏路三十六 
文極司脫路十號 
開封路五十二五百八十 
文記路五百四十四二千零七十二千零七十六二千零八十三 
北河南路四號一百零一四百四六四百八十二 
東唐家弄九十九二百零二九百三十四一千零十四 
七浦路五百八十四七百五十 
百登路七十六七百九五 
靶子路三百二十五 
海寗路九百九十五一千九百七十六三千一百零一二千七百二十四 
北山西路三十八七十 
[法租界禁閉烟館之先聲]  
　　字林報載本月十二日法工部局議事報告有關於禁閉烟館事宜者譯錄如下西三月二十九號法總領事致書法工部局謂華官對於禁閉烟館之實力現已昭然共白法工部局自宜設法議定期限將界内烟館逐漸禁閉惟所定期限不和較公共租界所定之期稍爲延長查近來十八個月以内雖因增捐及收還執照之故烟館之數已見大减然如此策畫僅爲權宜之計時至今日未便再行云云故本月十二日工部局集議時即將總領事之意見討論多時旋經决議三欵（一）先行出示告知各烟館自西七月一號起（即華歷五月十四日）所有未閉之烟館其烟榻不满十張者（綜計有三百家）一律拈　停閉十分之五（二）按照上策凡應閉烟舘約有一百五十家其損失之捐欵即向餘剩烟館一百五十家抽足原數所有大烟館二十五家在西七月後仍准照常貿易惟自一千九百零九年十二月三十一號起（即華歷十一月十九日）亦須挨次停閉（三）禁閉煙膏店特别辦法則俟公共租界及城内華界有所舉動即與同時照行　　 
[四誌南北警界之衝突]  
　　閘北巡警局巡羅隊陳隊官與南區探夥巡士大起衝突已三紀前報兹悉南區正副區長與各區董連日會議僉以工程局裁判員孫賡梅辦理此案殊欠公允其訊斷失當不合公理者共有四端（一）廻護同鄕（二）巴結上司爲自護功名起見（三在總） 
董前尙欲力述其審結巨案之能力（四）破壞南區主權兹擬將以上各節先行報告局董轉禀滬道請將孫裁判官立即撤回若不照辦則南境内廳收捐欵以後恐難足數區長區董及偵探巡士均擬辭退工程局總董聞之以此事激動公憤爰即邀集各議董商議辦法和平勸解又聞陳隊官拘獲之成長生戴漢亭二人前日已由巡警總局裁判課員（即 
 
 

Page 20

 
 
工程局裁判員）孫賡梅提案研訊成供駕船爲業並不爲盜餘與在工程局時所供相同戴供與成向不相識是日適在望江樓吃茶疑係流氓拆梢故投警局報告判成責五百板與戴一併還押候再覆訊 
[新築馬路告成]  
　　西門外肇家浜周涇浜前因淤塞經滬道飭由總工程局塡築馬路以便行人繞避電車碰撞之虞兹工程局已將肇家浜塡平名曰肇周路周涇浜亦已塡築一律竣工築至法界交接處之第三塊界石爲止先於該處添一隂溝天窗以作華洋分界記識昨工程局董復禀請滬道飭令法公董局會同西區局員訂期會勘以便再立界石 
[毆辱日本教員]  
　　龍門學校日本教員小倉君月初由西門進城道經普育堂門首突被無賴多人打破衣服日前由該校監督禀奉滬道飭由一路一區遊巡官傳諭各叚巡士嗣後遇有洋人經過務須妥爲照料並查提行兇三人嚴辦示儆 
[定期會訊不付船租案]  
　　德商華友洋行控陶子卿不付船租一案昨經公廨讞員寳明府查悉陶子卿業已回滬禀報滬道由蔡觀察定期三月初一日會訊核斷業已函請德總領事傳諭原告届時投案質訊城内 
[查究勒索]  
　　値年領事以租界每出命案必有地保差役勒索開銷今後租界日盛居民更多呑烟服毒自縊毆斃之事恐不能免若被差保需索貧民不堪其擾因於日前照會滬道飭縣查禁刻經李司馬飭差查覆謂本署差役並無需索情事至地保需索一節亦已飭傳二十五保二圖地保張兆岐及三圖地保唐全坤即日到案以便訊問 
[教民慷慨]  
　　蘇路車站附近有教民沈某之地九畝刻經公司丈得該地實有九畝有零願出上等最優之價每畝銀三百兩向之商襄業將地價銀兩送至縣署由李司馬飭差往傳沈某到案具領刻據沈某禀復謂該公司需用之地祇須三畝有餘情願報效不領地價其餘六畝有另何論何人肯出何價斷不售賣云 
[道批二則]  
　　李樹同禀批該商嚴葆純即嚴其逹將元源莊票代調銀兩致遭倒累自應斧鑿根追惟元源莊所出各票是否爲往來各户所支用輾轉入嚴之手抑係由嚴自行支取而來向與該莊有無進出存欠若何仰代理上海縣李丞再予轉移商會查明具復以憑核辦抄黏並發鄭義興禀批此案催准新關稅務司函復陳長華已畏罪遠颺請着具保狀之鴻源泰號任玉貴覓交質訊等因已札行法租界會審委員將該保人傳案着交如不交出即令照結代賠冒領土價在案着即知照 
[官事]  
　　直隸籌賑統捐蘇局總辦浙江候補道費毓楷津浦鐵路南叚彈壓委員候補同知馮鈞昨均到道拜謁上海縣房捐委員候補知縣陳廷楨禀知赴蘇謁見撫憲糖捐局委員姚炳熊現奉撫札調辦瀏河釐局差遺差委補用知縣周以存接辦 
南巿 
[習練打靶]  
　　商國體會操司令員昨日分佈傳單令各會友於今日清晨共赴浦東三林塘三林書院内習練打靶 
[派充敎習]  
　　南區副巡員陳學詩現由總工程局警飭長派充預備班教習業已辭差定三月初一日開課 
[収殮屍身]  
　　淮安府清河縣人李丹文日前由崇明趁大逹公司某輪來申起岸後因病倒臥由巡士送至工程局次日送往仁濟醫院醫治昨日局中接該院函告知李已在院病故當即知照地保報堂收殮 
[變賣生財]  
　　已閉元源莊主沈上之股開之源裕東洋莊由總工程局封閉在案現經商務分會查悉該莊執事現已避匿請先啓封將生財佔價變賣攤賠公欵 
閘北 
[發布警律]  
　　西穿虹浜新塡馬路早已告竣昨由四路二區蕭副巡官出示曉諭發布關於交通衛生之違警律十二條俾居民有所遵守並飭長警人等隨時查察如違拘罰 
[巡長降級]  
　　四路四區巡長錢武因託巡士惠廣艮代叉麻雀以致肇禍已紀前報兹已由錢副巡官禀知總辦昨奉批諭着將該巡長降爲一級巡士以示懲戒 
[雙雙捉奸]  
　　曾雙喜之妻李氏與夏小德子私姘匿居閘北白菓樹地方昨被曾友陳阿二尋見偕曾投報四路分局將姦夫淫婦在姦所一併捉獲送局訊究該氏初尙不認喝令掌頰一百下鞭背一百下始認通姦不諱判氏暫送棲流所留養夏因兩腿已被毆傷暫免笞責還押候辦 
英租界 
[强姦女子]  
　　繅絲女工黄阿二前日誘令同廠女子張彩貞至北蘇州路長華客棧空房内將門關閉逼令彩貞與薙髮匠王阿二姦宿該女不愿被王强姦旋經女母張劉氏知悉鳴捕往拿王乃越屋逃至左隣天井内旋仍拿獲收押捕房昨晨由探陸協庭將該棧主田秀貞一併解廨請究並禀明女工黄阿二現匿西門地方旋據張劉氏偕女投案求究訊之王阿二供認不諱判王押西牢九月田秀貞罰洋四十元充公一面函致西門巡警局移提黄阿二到案訊辦 
[限交養媳]  
　　鄕婦薛王氏控張勝泉陸坤囡祝楊氏串拐養媳一案昨日由廨復訊陸供該養媳由祝揚氏領來住居七八天即被逃逸訊之祝楊氏供該養媳被姑虐待逃出婦人見其可憐送至陸處暂留並無别意判仍分别還押限一禮拜將養媳交案再核 
[客棧起火]  
　　昨晨五點鐘廣東路附近西上林街八十三號小客棧内起火焚燬房屋二間事後捕房飭探將該棧主朱梅生拘獲解廨請究判朱押候查明於下禮拜六再訊 
[手槍充公]  
　　陸阿連韓金桂因持手槍在武昌路行走由捕查獲昨解公堂經中西官訊明違章屬實判韓押兩禮押陸押一禮拜手槍充公 
[累及女婿]  
　　德商魯麟洋行控劉矞卿虧空巨欵逃逸昨晨由探將劉壻張子善解請公堂訊究張延律師代表中西官以劉逃逸時張父知情判張交一千元人洋並保限三月尋交其父到案再核 
[串竊火油]  
　　腦威商信亭洋行控施文興袁阿林串竊火油五千箱昨由腦威領事鄂爾升君蒞廨與寳讞員會同復訊判施袁交妥保着尋交爲首之桂萬興到案再訊 
[經理虧空]  
　　吉林帮玉發記號駐申經理人賈中甫因虧空裕源長等錢莊往來銀一萬五千四百兩由廨提案押候晚堂訊追 
[打破船隻]  
　　日商中野善兵衛控沈桂山嗾令苦工將所裝礱糖船打破等情昨由差探將沈傳至公堂判存捕房銀一百五十兩候訂期會訊 
[便宜巡捕]  
　　浙江路薈萃樓茶館出店張配福於前禮拜六早晨前往新閘找友被六百十四號華捕指爲行竊毆傷頭面一案昨日由廨復訊張訴明被誣遭毆情形並呈蔣沛堂等公禀求請澈究訊之該捕供張在公廨暫留所鐵栅自撞受傷判張開釋了案 
美租界 
[副領調任]  
　　駐滬美國陪審領事巴爾逹君近奉美政府電飭與駐津副領事對調巴君已於昨晚北上　 
[洋員回滬]  
　　駐滬美國副按察費生梯君請假回國曾記前報兹悉費君已於昨日乘神户船來滬矣 
[德領回粤]  
　　德國駐粤總領事樂斯勒君前牽德政府派充禁烟會代表來滬會議刻已事畢於昨日乘輪回粤 
[縣令驗屍]  
　　昨報請無名男子縊死待驗一節前日榜晚上海縣李司馬蒞所檢驗委係自縊身死即飭地保報堂收殮 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[和蘭匯票律譯稿（照商律第六節第一百條起至二百零七條止）（纊）]  
　　第一百八十七條執票人執有旣允不付之立證票得用替券以代原票俾票欵仍得償還所謂替劵係一重立之票由執票人憑向出票人或添　　 
註人中之一人索取欵項至立證票之元金及雜費則照更劵時之巿價計算設更券後仍不付欵此種替券終不失其向共任債務人追索之效力第一百八十八條向出票人更券應照原票付欵及憑票索付處兩處之折中巿價計算不得憑最高巿價勒令照付第一百八十九條向各添註人更券應照交付或對易原票處及應行撥還票欵處兩處之折中巿價計算第一百九十條設上兩條所述之兩處均無巿價則更券時應照該兩處最近城鎭之巿面定一酌中價值第一百九十一條替劵附回帳單一紙第一百九十二條回帳單所載如下立證票之金數立證費一切合律花銷如銀行經手費匯兌家花銷印花稅郵票費等凡與訂替券人之姓名及易票價值應一併載明單内由匯兌家一人察核若在并無匯兌家之處則由商人兩名察核此外如業經立證之原票或公證書或公證書之謄本一分應作爲該單連合之件設此項替券係向添註人中之一人訂立則連合件除以上所述應照例同附外應更將一百八十八及一百八十九條所載之原票付欵憑票索付或應行撥還票欵之處之折中巿價另立保證書一紙與該單一併連合第一百九十三條每一票祇能備一回帳單單内各費其撥還法先由添註人遞相交付而後歸根於出票人第一百九十四條替券不得多立每添註人及出票本人祇能擔當其一第一百九十五條旣允不付之立証票其元金利息應從立証日起算第一百九十六條立證費更券費及他項合律費其利息應從涉訟日起算第一百九十七條設一百九十二條所載各件并不與回帳單連合則更券不復出費第一百九十八條一八九六年正月二十號第九號官報所載之律作廢第一百九十九條設執有立証票之執票人與出票人或收票人另立願約即不得向各添註人追問設此種願約係與添註人中之一人所立即不得向此人以後各添註人追問然仍得向以前各添註人及出票人收票人等追問設與出票人所立則未收實欵之收票人可以弛責不然則否設與存有實欵之收票人所立則凡可與出票人追問之權盡行失去（未完） 
小說 
[護彈小說滑稽魂（四十七）]  
第九回擺雙檯名妓捉瘟生破温柔巫山驚好夢 
包松濤聽了。心上方才恍然。當下衆人都謝了主人。告辭走了。包松濤這一夜。却就在陸佩芳那裡借了一個乾舖。自此之後。包松濤和陸佩芳就算有了交情。包松濤只覺得有生以來。從没有過着這樣快活的日子。眞個兩股腋生風心頭奇癢一連在上海躭擱了半個多月在陸佩芳身上花掉了無數的銀錢。這一天包松濤住在客棧。覺得翻來覆去的睡不穩。一直到了五更。方才朦朧睡去。一覺醒來。看着窗上日光透入。只道時候不早。便坐起來。下床漱洗。叫茶房叫了一碗麫來吃了。又吃了十幾口烟。過足了癮。又覺得有些朦朦朧朧的想睡起來。想着佩芳這個時候。一定還没有起來不如跑到他那裡去睡他一覺。主意定了。便出了鼎陞棧。往東薈芳來。進了陸佩芳的門。只見客堂裡頭。靜悄悄的相帮們一個也不見。包松濤一直上樓。起進陸佩芳房間。只見也是空空洞洞的。一班娘姨大姐。不知往那裡去了大床上垂着湖色縐紗的帳子。湘簾不捲。四無人聲。那大床面前的梳粧檯上。擺着一個白銅香盒。微微的嬝出一縷爐烟。流蘇四垂。羅帷不動。大床上微微的有些呼息的聲音。包松濤見了。知道佩芳睡着。也不去叫醒他。走到床前。在床沿上一坐。脫了鞋子。和衣就向床裡一滾。不想這一滾就滾出笑話來佩芳這個時候。已經有些朦朧睡醒。却是香夢迷離。芳心缥緲。還有些惺惺忪忪。的不肯起。來包松濤進來的。時候。佩芳只認着是房間裡的娘姨。並不放在心。上那裡曉得包松濤不。分皂白。竟揭開帳子。跳上床來。陸佩芳猛然睜開兩眼驟然見了包松濤。這一驚非同小可。驚出一身冷汗來。一時没奈何。只得連連的喊道。慢慢。交隉。勿要𠵋。喊聲未絕。包松濤早見大床裡　面。跳出一個少年男子來。身上只穿着一件緊身小襖。狼奔豕突的。冲下床來。一溜烟不知逃到那裏。去了。 
國外新聞 
[日本糖公司控案續聞]  
　　二十六日東京電云日本糖公司控案株連無已國會議員頗爲張皇 
[美國麥價大落]  
　　二十六日倫敦電云美國芝茄哥電稱此間麥價猝然大落裴登君竭力收買以冀挽回又電云鈕棉業各商因聞裴登君將　購棉花之說大爲震動 
[羅斯佛將任巿長]  
　　二十六日紐約電云近有倡議舉前任總統羅斯佛爲候選鈕約巿長說者謂此舉不啻爲民政黨多樹一敵云 
[土爾其政變三誌]  
　　二十六日土爾其薩洛里開之青年黨不肯承認新政府並擬出死力抵拒國人亦出力助之據最近消息第三軍團宣言若政府不仍反前象則將進軍君士坦丁現並與駐紥阿特里之軍團互通消息以期協力行事君士坦丁昨日雖已安靖而水兵則仍聚衆示威反對新任海軍大臣星期二日有巡洋艦司令官命水兵移砲於宫前操演以期暗助聯合黨進步黨各軍皆違令不從並將該司令官拘解至伊爾笛治以私刑 
 
 

Page 27

 
 
   
 
 

Page 28

 
 
   
 
