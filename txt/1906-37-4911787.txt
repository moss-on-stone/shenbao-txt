# 1906 - 37 - 4911787

 

Page 1

 
 
   
 
 

Page 2

 
 
[電傳諭旨]  
　　正月十八日奉 
　　上諭工部左侍郎仍著胡燏棻兼署欽此同日奉 
　　上諭醇親王載澧之第一子著命名溥儀欽此 
[電傳宫門抄]  
　　正月十八日召見軍機唐紹儀 
[議除烟毒說]  
　　嗚呼鴉片烟之流毒我申國也久矣國以之弱民以之貧元氣日衰奄奄一息以地球各國未有之奇事而我獨承之天之禍我中國抑何甚也道咸之間屢議嚴禁迄無成效邇者直督袁宫保派員赴台灣調查禁烟章程江督周玉帥派員赴印度攷察銷土數目慨然思重定辦法俾烟毒日漸銷除其辦理大致不外加重膏捐奏立烟籍官創戒烟局官設賣烟室諸事推其意蓋欲售烟者有所限制吸烟者有所戒懼制防之法誠美善矣然外則尚須與英公司竭力磋商内則必須地方官盡心籌辦大綱縱己粗具而欲實行此事千頭萬緒紛亂如麻故目下基礎雖立而將來能否克底於成亦未敢遽必吤然愚有一策焉無論專賣之法成與不成而烟害必可漸除者其法維何試陳其畧 
　　一在官塲官者民之表率也行政之樞紐也内自尚侍以至郎員外自督撫以至州縣有一官必有一事終日政務甚繁須有精神以貫注之倘一染烟癮必致神氣頑喪諸事廢弛望其振作有爲留心政事也豈可得哉今欲澄叙官方必須申明禁例凡京外大小各官無論實缺候補逐一清查如己吸烟者穢地呈明注之於册定以限期責令逐漸戒絕逾期不能戒者叅革無赦若甫求入仕途無論爲保舉爲捐納所具結内於堀明並無刑喪過犯之外并須加以並不吸烟字樣且責令同鄉聯環互保如有欺飾一經發覺官卽叅革具保狀者亦不得置身事外如是則仕途中人既吸者可以逐漸戒除未吸者不致再吸數十年後官場必絕無吸烟之人雖未遽足言振興吏治而積弊既除精神自奮於暫移習尚之道或亦不無稍裨矣 
　　一在學界興學爲今日挽回國勢最要之事人之期望學堂也甚切學堂中人之自待也尤極高然期望切則責備必愈甚自待高則約束宜愈嚴今學界中無論敎習學生雖尚少沾染烟癮者然無限制明文萬一有一二不知自好者流厠身其際則學堂名譽必因之大壞欲防其漸凡學堂所延敎習如吸烟者卽學問尚優名望素重亦卽行辭退比聞江蘇著名之某學堂從前所延總敎及監督均癖染烟霞此等積習最爲學堂污點除之不可不亟至學生則於入學之初不難驗明曾否吸烟迨卒業後所給文憑亦須塡明永不吸烟字樣倘日後不能實行則文憑必須追繳出身卽予註銷如是學界可斷無一吸烟之人而烟患將漸除矣 
　　夫中國之人如此其衆吸煙者如此其多而必首嚴官塲與學界者以官有治民之責學堂操敎育之權關係至爲重要如此二者能永除吸烟之事此外工商各業與夫無業閒民或施勸導或用强逼必不難漸袪痼習政府諸公果欲議除煙害也盍採吾說以試行之乎 
[寳山縣兵民衝突吳淞]  
　　淞口防營自商統領德全接統以來營務廢弛本月十六日值寳山城内外舁神出會該營弁某在城内邵姓藥店門首調戲婦女旁觀不平羣將營弁毆打受傷倒臥邵姓門首經邵姓邀朱哨官到塲檢視朱某袒護該弁衆人又與朱某衝突時朱營有營兵數十人蜂擁到此與民衆千餘人互相各鬥聲勢鼎沸城守宋千戎寳山縣王大令聞警一面發電話到營一面親往彈壓其時民衆兵多雖阻喝亦不解散未幾該營官班某到場始各四散此次兵民格鬥互有損傷經王大令驗得傷痕甚微飭各回去自醫事後由縣主邀請商統領蒞縣秉公議辦（不） 
[陝藩詳請先修咸臨鐵路陝西]  
　　陝藩樊增祥前詳督撫請辦西潼鐵路大致謂陝西毗連五省路線有三條束曰秦豫西曰秦隴西南曰秦蜀蜀路褒斜棧道安軌維艱隴路未開則西路之線出境卽斷均暫無庸置議所最急者京漢枝路己向洛陽則由西安以達洛陽爲第一條要線長不及三百里無山澤之阻深駕駛飇輪地稱利便若秦豫同時并舉彼由洛陽而西指我由西安而東騖兩線交會於潼關之外則南通江漢北至京師攸往咸宜朝發夕至惟自秦入豫以三百里計之約需欵三百萬兩陝省凋敝集欵殊非易易陝人未盡開通但勸捐而不開工終無以化其疑沮莫叵先修咸臨七十里之軌道其所費不過數十暪兩使秦之士紳商農目覩其成而心知有利則以後醵資有不能自己之勢並使人人有騖於遠大之心陝庫雖窘然一面集股一面騰挪自青門以達驪山尚可尅期集事云云旋奉陝撫曹中丞批云世無難事事在人謀西潼鐵路自本部院函商豫省以後久無端倪該司獨倡大議先開工則股易集緩設局則費不糜以及籌欵用人動中肯要佩悅曷己 
 
 
 

Page 3

 
 
第三版 
一切如詳奏咨惟言出必踐事在必行仰將開辦章程預速釐定以便隨時奏咨免致臨事倉皇該司爲建議之人責無旁貸即以該司派充總辦當勝任愉快也繳（霜） 
[華商電留梁欽使廣東]  
　　駐美梁欽使今春當任滿同國各華商致電政府請再留梁使復任電文略云中美工約尚需時日方能就緒梁使憲情形最悉若易生手轉多窒碍云云（冬） 
[署鎭道謁見蘇撫之意見鎭江]  
　　署常鎭道陶榘林觀察當奉督憲委札之時卽赴督轅辭委蓋以舊任郭觀察爲通商銀行經理尹稚山虧累在任兩年有餘非惟未獲利益抑且不無虧空若接印之日核算交代過令郭觀察爲難殊非忠厚之道然含糊承受又何以對後來之劉觀察故不如其己也江督知其意勉慰之陶觀察遂定計禀見蘇撫陳明情形以備日後劉觀察如有責言可爲督撫公斷之地步故觀察十五日到鎭先行赴蘇晋謁陸中丞然後回鎭接篆（佳） 
[陝撫批紳民上控主簿貪墨事西安]  
　　陝省江口紳民曹傑豪上控徐主簿貪墨一案派方委員查覆經陝撫曹中丞批云事出有因查無實據是近日查覆案件者八字訣也該委員查徐主簿被控各節據禀摺所開該衙門堂規踵加至二千四百文己不成事徐主簿又加三百文作爲過犯口糧究竟該鎭過犯每年需錢若干三百文之堂規每年彚存若干該主簿果一一開支乎抑借名以自肥乎士販漏釐議罰自應一一禀報該主簿罰過張布客賈十一杜老二劉良臣永玉豐等家銀十六兩錢六十二串歸交何處其爲自飽貪囊不問可知又石道生石立禮儲廷春羅老四地土銀錢或充學費或作香資是否一一禀報有案果係各歸各欵乎抑各處擔其名而該主簿享其實乎内中羅老四一欵尤爲無情無理該主簿之訊案亦卽此可見一端其差役張林開店窩訟唐老四以二三千文之案花錢如此之多該主簿並不查禁反代惡役討債逼及死者之親心肝何在仰布按兩司督飭西安府迅按批指各節核實據詳候奪并將惡役張林按情擬治曹傑豪事不干已挺身求情又敢首名上控必非安分之人亦應一併儆懲此繳（霜） 
[附生獲奬道員廣東]  
　　粤東附生王隆惠報効西軍餉銀二萬兩經岑督奏請給奬以道員不論雙單月分省補用業奉硃批著照所請現接户部咨查該員尚應聲明入學年分並應赴部庫捐免保舉銀兩俟堀明補交到日再由本部核辦至該員應交部飯照費俟聲明及捐免保舉銀兩時隨時交納以資辦公（暑） 
[刑錢幕友擬給札文辦公江西]  
　　贛臬余廉訪署中幕友杜沈楊三人皆多年刑名家也自廉訪蒞任蟬聯辦公迄今未將關書送給聞廉訪擬將關書改作憑札並擬通飭各府廳州縣凡充幕友者皆須捐有官職方准就幕每一幕出錢穀禀由藩司刑名禀由臬司分别給予札文前往辦公以杜流弊（用） 
[擬抽串捐爲辦學經費江西]  
　　藩憲周方伯近因辦理學堂需欵甚巨刻值庫儲支絀無從籌畫擬將丁漕屯餘雜稅各項串票每張加抽辦學經費錢三十文以十文留存該縣爲辦理學堂之需以二十文提解來省爲興修學堂之用云（用） 
[學務處批串捐南京]  
　　溧水蕭文齡等禀學堂經費不敷公議酌捐錢糧串票由江甯學務處批云溧水縣學費不敷經該生等會同十二鄉董集議擬酌捐錢糧串票上下忙每張五文另由單亦收錢五文每號共收錢十五文懇予詳請核定等情此項錢糧串票事關加收捐項候札飭溧水縣刻日查明禀復核辦（雲） 
[両浙鹺務學堂成立杭州]  
　　兩浙鹺業本有商籍學額兹因科舉已停故由總商沈君議設兩等學堂已就珠寳巷内賃定校舍出示招考如非鹺業子弟不得報名公舉周湘舲爲總理并延鍾寅丞爲校長暫定學額六十名俟有成效尚須擴充（市） 
[户部議擬併司北京]  
　　日前户部各堂會商以近來改良政治綜核名實亟宜力加整頓查闔署冗員尚多擬將各司併爲四司分任公事亦汰冗員節糜費之一斑也（受） 
[警部擬辦半官報京師]  
　　日前巡警部徐尚書商之各堂謂警務有關治内要政尤宜開通風氣擬先速辦警務日報首諭摺宫門抄次警務規條及隨時改良章程各局示諭一併刋入並採訪京外新聞凡有裨於吏治學界商務民情者概行登錄派員督之招商經理以期民智開而敎化易進於政治大有裨益云（伯） 
[八紀粤東官紳因籌路政衝突事廣東]  
　　江督致粤紳電許筠帥易楊諸公鑒鐵路事弟奉廷寄查辦適在病假期内擬酌派員往查惟官紳不和大吏固當體恤民情紳商亦應維持全局弟己力勸岑雲帥禮遇諸紳和平了結仍望諸公共聯團體速籌經費辦路政並勸諭商民靜候查辦愼勿暴動至要馥蒸印 
　　粤省七十二行公禀具禀廣東七十二行職商土絲行協綸堂凌朝康等爲蔑法擅拘監司大員全省公憤勢將激變謹將廹切情形據實禀陳聯乞據情代奏以維大局事竊粤漢鐵路贖回自辦制憲擬加抽台砲經費各捐以充鐵路經費先於本月十三日奉制憲飭令廣州府南番兩縣會同釐務鐵路局委員傳集商等會議商等當將台砲經費難再加抽情形略陳大概是日并無允議加抽之語十五十六等日復由商等邀集各行再議均以粤省各捐繁重已極民窮財盡斷難再加鐵路本以利民不宜先以此而失民心結民怨且加重台砲經費商人必相率改用三聯單議加者固慮落空卽原抽者亦因而短宿又况路費惟靠加抽之欵爲挹注一旦無着巨工立停彼時不特病官病民病官款且病路政商等再三籌度均以爲加抽台砲經費决不可行不如議行股票較爲有着七十二行衆論僉同十六日共簽書不允字樣存據以表决議之意此十三日憲委傳商會議及十五十六等日由商邀集再議之實在情形也制憲牌稱十三日各商均無違言又稱十五十六等日梁黎李各紳出頭邀集 
 
 

Page 4

 
 
第四版 
鼓煽并令商人簽書不允字等示均與當日情事不相符合商等十六日决議後因思此事既奉制憲派委傳議料必准商人獻議且此次所議加抽其欵係充路欵之用議抽者如投股被抽者如附股事同湊股營業與别項抽捐不同又因黎紳國廉等先經制憲曁紳商等公認爲粤東鐵路代表員故商等亦卽公請黎紳等爲代表十八日制憲委員到廣濟醫院會議時黎紳等遂將商情代達詎辯論之際陳府憲望曾委憲朱祖蔭忽逞意氣誣謂抗抽拍桌謾罵紳商解說又謂凌蔑喝令拿人紳商譁然遂散是晚四鼓番禹縣憲柴維桐親督警兵十餘人到黎紳國廉住屋云奉督命將黎紳拘捕斯時黎紳正向詰問番禺縣憲耳語警兵上前或執辮髮或執手足扛擡以去行不數武警兵蹶黎紳亦倒於地别警兵接執其辮并一手斜曳而行幾易扛曳乃抵巡警南正局而管押之此十八日官紳衝突及是晚拘捕黎紳之實在情形也商等竊思十五十六日之傳行再議係山商等自行傳集并非黎紳等出頭邀集簽書不允係出於各行公意亦非黎紳等鼓煽此皆商等可以証明者至十八日之事黎紳等不過代達商情謂台炮經費不宜加抽非謂鐵路經費概不可籌正惟妥籌路欵豈得謂阻撓路政如謂其阻撓路政該紳等又何必往返鄂粤跋涉數千里籌畫鐵路經費此又可以証於實事者商等公請黎紳國廉等代求免抽并非阻撓路政且無一語談及國事制憲牌示謂其辱官謗國有不如臺灣之隸日本一語當時紳商共聞共見并無此言未免故入人罪且制憲日前札委黎紳國廉必以其鄉望素孚今牌示又謂其鄉評素劣豈非毁譽前後各異耶今以在籍監司大員爲地方公益徒因制憲妄逞意見竟將未奉旨革職之員夤夜帶警兵掩捕踐踏凌辱甚於重囚似此慘酷固無國法豈尚復有人理紳商鑑於此事必無有肯任路事之人粤路不成全路瓦解起事者何以對湘鄂何以對朝野上下爭路之官紳至目前紳商激於公憤連日集議羣情洶湧勢將激變粤省亂民徧地皆是年關在卽遇機輒變萬一釀成亂事不獨粤省蹂躙且恐牽動全局商等爲大局起見合將迫切情形禀陳伏乞據情代奏 
[駐滬法總領事照會甯紹台道請勿阻止載運工人赴滇]  
　　聞昨日法總領事照會甯紹台道略云雲南鐵路公司所招工匠等人前承貴道准許已有一輪滿載送往兹本總領事探悉不准第二運上輪船開行此船名泗納係屬腦威國商産現爲雲南鐵路公司租用已定西二月十三日開放本總領事與貴道交誼素敦而此事與木國家及鐵路公司利益大有關礙惟有將此情節詳明上憲相應照會爲此照會貴道請煩查照核准所請以便泗納輪船載運工人出口並嗣後一律准行以免本總領事轉詳北京上憲云云（之） 
[敎堂産業一律充公]  
　　探得駐滬法總領事近奉本國政府訓條略謂租界内所有敎會産業須照本國現行章程一律充公如有徇隱頂替等事亦一律嚴懲不貸（之） 
[中俄會商交收東三省全案四續十七日]  
　　光緒廿六年十一月二十九日午後二點鐘率繙譯陸徵祥往唔俄外部大臣拉姆斯獨夫寒暄畢楊云黑海别後未見貴大臣忽己兩月有餘一切情形不甚接洽前在黑海時貴大臣曾而告東三省事當由俄統帥逕與中國地方官商辦何忽改主意本大臣接奉電旨特授商辦交收東三省全權初甚不解及見户部大臣始知係貴政府之意拉云不錯前貴大臣電催交地撤兵我曾電覆俟地方安靖即行撤兵等語現地方尚不甚安靖阿提督與格總督均己奉諭與中國將軍先議地方吏治己訂條欵彼此畫押現俟兩政府批准施行揚云聞係兩邊各派委員議定條欵我疑政府未必知情恐難批准拉云畫押之後須由兩政府批准亦通行之例楊云我從未接政府來電提及此事初在英國報中見之尚不甚信後詢户部大臣方知是確現既有此條欵此間商議之事似可無庸急急拉云彼所訂者係暫行之件日後撤兵辦法自當預先商明貴大臣所奉電旨業已看過以後便可開議楊云貴國忽改主意欲在此商議是何緣故拉云此間商議較爲使捷緣户兵兩部均係貴大世至好接洽一切甚覺方便如在北京商辦須每次將户兵兩部訓條電知格使亦甚周折楊云既與我商議本國利益我當力爲保護我與諸位大臣交好雖密然公事與私交是截然兩事我不顧中國利益便是不忠諸位大世亦可無須看重此友拉云貴大臣之言我十分佩服楊云現在商辦是否專爲撤兵一事拉云尚有他欵此次東三省鐵路毁壞甚多不得不明訂條欵爲保路之計免後日再滋變故楊云此次條欵由誰定擬拉云由户兵兩部擬稿後我與貴大臣商議楊云現條欵尚未備好我今日亦非商議公事惟鄙見所及不妨爲貴大臣言之拉云貴大臣有何看法楊云此次俄辦事宗旨無非欲保全中國貴大世不僅爲我屢言之即宣告各國亦莫不然可見俄之好意出於至誠我迭次電告政府現又議交還東三省我政府感俄好意自不待言惟交地之事不僅在空名而在實惠現中國正與各國商議善後條約如俄於東三省事和平商辦作一好榜樣不但中國人民感其大惠卽天下各國亦莫不服其至公於貴國實大有益拉云貴大臣所云好榜樣係是何意楊云所損鐵路自當清核賠償其餘各欵如均在情理中俾中國易於照辦便是好榜樣拉云先撤北京之兵不與保定之役何處不作好榜樣如北京俄兵不先撤退不知德兵更若何胆在妄爲本國皇帝之意始終如一本大臣亦願此事早了至户部大臣待中國好意亦貴大臣所深知楊云貴國皇帝之眞心曁貴政府各大臣之美意實爲可感中國皇帝早己知之惟外人議論甚多至謂滿洲地方已歸俄保護此雖不可信然現議條欵倘稍侵中國主權貪圖利益恐英於長江一帶曁雲南德於山東法於廣西及日本等國各指他地爲援案地步則中國從此受害流弊無窮拉云外間議論切不可聽楊云外間議論我本不信然貴大臣有議事之權此事全仗主持勿令中國吃虧過甚致我商辦爲難拉云我當竭力相助不令貴大臣爲難惟我應說之話甚少緣此係户兵兩部之事但户兵兩部利益我應爲保護揚云東三省利益我亦應保護况他國在中國他省亦各有商務勢必效法俄之所爲故東三省事實關中國大局拉云他國情形不同他省亦未滋事毁及他國鐵路産業我祗能照户兵兩部所定條欵與貴大臣商議故我亦有難處楊云此層我亦明白但總須貴大臣從中湊合方可議成我辦此事亦須上可以對國家下可以對百姓否則誤事之咎全在我一人我何能担此大咎拉云貴大臣之言極是我與貴大臣交好有素斷不肯故意要索且俟　欵擬就再約期商議楊云條欵須何時擬就拉云現在尚未交來大約十日内必可擬出言畢握手而散以上爲第四次會議情形 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
第九版 
[電飭建造八省膏捐總局武昌]  
　　鄂垣近接户部來電著柯遜庵侍郎在鄂省擇地起造八省膏捐總局所有一切經費在十稅項下撥取開工之期應不遠矣（家） 
[官設公估局已作罷論南昌]  
　　前報紀會議官設公估局救濟銀荒一節兹聞因公欵支絀力有未逮且省城祇鹽欵丁漕行用寳銀無庸公估其餘商市進出皆用過條劃條别無寳銀可估故將設局一事作爲罷論矣（　） 
[再開徵兵大會鎭江]  
　　鎭江府屬徵兵總局於十四日由學界商界又開徵兵大會到者數百人由郭大令登壇演說開會宗旨次由商會總吳君澤民徵兵官陶君賓南周恊戎德標曁學務公所副議長等以次演說三小時之久莫不慷慨激厲鼓掌雷動云 
[咨請保護商業蘇州]  
　　日前上海商務總會移咨蘇臬略謂據職商張麟魁榮瑞錦呈稱籌集股本銀洋三十萬元就無錫西門外太保墩原辦已有成效之茂新麫粉廠側踵設振新紡織有限公司禀蒙商部註册批准有案該職等係爲推廣貿易起見自應妥爲保護以闢利源除將章程商標等件禀請商部轉飭註册查照辦理給予執照並咨請督撫憲轉飭地方官切實保護外相應咨會查照希即轉飭無錫縣切實保護云云（示） 
[禀辦紡績公司鎭江]  
　　金壇縣在籍訓導王廣文兆元擬集股欵購辦機器於常鎭兩府屬地方興辦紡績公司日前禀請農工商礦局存案現奉批示已准如所請矣（拜） 
[興安縣瓷窰停辦江西]  
　　廣信府興安縣距景德鎭不遠上年某官紳會合商賈創開瓷窰招集股本四萬餘金乃因講求不精製造不良所出瓷器不適於用以致虧本甚巨力不能支聞己於去冬停辦矣（精） 
[鹽船觸磯沈没蕪湖]  
　　湖南鹽商鼎和祥由十二圩運鹽一千四百包赴湘本月初八晨大雪迷離誤碰蕪湖上游之寡婦磯旋卽沈没船主蕭榮卿已禀縣請騐矣（門） 
[籌議疎通塘閘紹興]  
　　越郡塘閘關繫内地田疇水利向有公欵設局由縣會紳派役專司啓閉本甚盡善奈各役漫不經心且將修閘挖沙等欵任意私肥每届水汛沙淤盈閘未能宣洩底窪之區均成澤國迭由士民上控奉憲查禁在案兹由公正紳耆先期集議妥訂章程禀請立案以期維持水利云（目） 
[紳士墾荒禀懇江督蠲租鎭江]  
　　紳士嚴月波秉承故父作霖遺志銳意救民特捐錢四千串爲紳富之倡以備收買山鄉荒田開塘樹藝以盡地利而紓民困已具禀督憲立案並懇具奏請旨將此項荒田暫緩升科云（工） 
[估修民房武昌]  
　　省垣興造學堂局廠占地甚多以致居民鋪户異常擁擠房價亦因之日昻當道廉得其情委員在城外覓地建築民房以便招民承租昨已委黄觀察祖輝估修武勝門外一帶工程矣（世） 
[盜匪刦掠傷人紹興]  
　　餘姚一帶盜風夙熾新正初七日東鄉富户蔣某家突有盜匪數十人托稱逃荒難民向索柴米故意爭執擁入行刦蔣鳴鑼呼捕鄉農畢集盜隨放手槍致傷三人衆皆畏懼不敢追逐致被負贓而逸現己報縣勘騐未識果能弋獲否（目） 
[枷犯脫逃緝獲寗波]  
　　枷犯抱勿羅客臘同包阿丙毁枷脫逃當經縣差追拿未獲今正由鄞縣高令飭差於十一日在鎭海縣鄉拘獲當卽解至鄞縣由大令發押自新所禀請府尊核辦（具） 
[結婚新式松江]  
　　正月初十日松屬青浦有沈朱兩姓行文明結婚禮所有冠袍面紅以及拜天地合卺坐床種種俗例一概屏棄當場請見證人某君宣證書男女又各設誓男守不娶妾不吸鴉片烟之約女守不纒足不迷信鬼神之約親友觀禮者皆以辦法甚當可見内地風氣已有轉機矣（也） 
[重慶]  
　　英國威進兵輪船主西木生由重慶前往遂寗撞川等處遊歷後再行晋省復由嘉定水道遄回○重慶鎭總兵己簡放張慶雲軍門因軍門在皖辦理營務不克分身嗣又丁母艱不能赴任因調馬邊廳恊戎開泰來重慶署理不日卽當抵渝矣（處） 
[甯波]  
　　甬江北太古洋行有天津輪船一艘裝載火車白糖七千數百包並拷皮雜貨等由香港開駛至甬十一日抵埠當卽將貨起運儲棧鼓輪出口○甬江自客臘迄今棉花出口甚形清淡市價亦疲近日每洋一元可購上白花五斤四兩據此事人云花市若不暢銷市價必更跌落（具） 
[巡警部奏酌擬本部官制並變通工巡局舊章改設實缺摺]  
　　奏爲酌擬巡警部官制並變通工巡局舊章改設實缺恭摺仰祈聖鑒事竊維各國警政精密整齊所以保全國之治安定人民之秩序臣部奉旨設立統率各省警務自應通籌全局先求合於現在中國政俗之宜以漸致東西各邦公安之治今當創建伊始設官分職最爲至要必使大小相維事權相屬迺能各專責成徐圖美備臣等參酌外商兩部官制章程並考求各國警察規則挈綱要以綜其成析科目以副其實擬設左右丞各一員左右參議各一員分設五司十六科隸焉以期統屬定而各有等差任使專而無由諉卸且京師地方遼闊從前工巡局辦事人員皆係兼差心力既分職非專畀故數年以來一切規模尚未完密兹既設立專部且將整頓各省之警制京師爲首善之區自應先定額缺俾昭久遠擬請變通舊章改設額缺内外城各設廳丞有員參事知事各官分隸焉廳丞爲地方表率與各省警務同轄於臣部以一事權所一臣部司員及廳員額缺臣等公同商酌擬就官制章程謹分繕清單恭呈御覽伏候欽定再臣部設立伊始事同草創如嗣有應行增減變通之處及部廳各員升轉亷俸一切詳細章程隨時由臣部酌量情形奏請辦理至警務事繁責重各國郡縣村町均設有警務專官自應酌擬各省巡警官制以期與部廳内外相通考騐實績即由臣等續擬詳細規制另行奏陳所有臣部酌擬部廳官制緣由謹恭摺具陳伏乞皇太后皇上聖鑒訓示謹奏奉旨依議欽此謹將臣部酌擬官制章程繕具清恭呈御覽計開一臣部擬設左右丞各一員位正三品統率各司佐臣等整理全國警政籌議警察制度設左右叅議各一員位正四品分判各司事務稽核司員以下功過所有京外警章均歸丞參詳審覆核呈由臣等奏咨一歷考中外官制皆謂多設專理之官不宜多設總轄之官臣等詳加酌度丞參職掌頗皆近於總轄宜令各分責任而郎中員外郎品秩畧等同辦一事亦恐互相牽掣難於整理查日本各省所轄分局分署之長品秩皆畧如京堂是以職業易舉臣部甫經設立自未便於一司設 
 
 

Page 10

 
 
第十版 
一京堂除左右丞己酌定職掌外左右參議擬仿唐以侍郎判分曹辦法酌按擬設五司一所職業以類相從分令左右參議管理以專責成凡所管之司一切稿件曁司員書記功過均由該參議核定考察呈由臣等辦理以重事權而杜牽礙嗣後警章陸續擬定部務日繁仍當添設叅議以資分理統俟屆時由臣等察酌情形奏明辦理一世部擬設五司曰警政司曰警法司曰警保司曰警學司曰警務司司中應設各科分别於下警政司行政科掌凡關於警衛保安風　變通及一切行政警察事項須飭傳内外各廳及各省遵辦者均歸該科辦理併會同編輯科商訂一切行政警察章程考績科掌考核各省警官之能否及舉劾之事並各省警官選用記名及奏補事項又管理部廳各員一切升轉事宜統計科掌各省警務欵項考核部廳各處支發俸餉購辦物件及豫算决算列表之事其各司各科所辦警政分類統計每年編成總册刋布户籍科掌審定稽查户口章程管理各省地方户籍報告户口計凡各省寺院僧道人數敎民人數外國人入國籍皆隸之警法司司法科掌審定司法警察辦事章程凡司法警察官之配置及考核成績與調查罪犯種類等事均歸核辦國際科掌審定國際警察事務規則調查各省租界警政情形與一切交涉及繙譯事件檢閱科掌查閱報章書籍如有違報律出板者隨時檢舉并管京外及報館書坊一切事宜會同商部學部分别辦理調查科掌調查各省政法民情各地方習慣風尚會同各司各科審定一切警章警保司保安科掌凡豫防危害保持公安宣布應行告誡禁止之一切命令併查奸民棍徒結會拜盟扶亂等事衛生科掌考核醫學堂之設置醫生之考騐給憑並清道檢疫計畫及審定一切衛生保健章程工築科掌京城内外道路工程均歸計畫調查各省都會及商埠修路工程並審訂京外各科廳房屋式樣與工廠戲館建築之檢查凡公私營造皆隸之　營業科掌市中一切營業開張申報存案並審定鋪捐車捐各項捐章及市場紳董公所辦事章程將來京城内外所設電燈自來水市街鐵路均歸核准保護警學司課程科掌審定各省巡警學堂章程考核警官學業之成績及給憑註册等事要編輯科掌編繹各國警察法規及各種警學專書警務司文牘科掌辦緊奏稿及關涉全部事體之文件並電報電話及報告機要事項其各司專件仍歸各該司辦理庶務科掌理部中一切雜項事務稽核部員功過簿册並考查司書生勤惰及約束夫役人等以時報告藉憑考核以上各科皆就目前擇要設立嗣後如有增減改置之處當隨時奏明辦理 
[滬城官事]  
　　四品京堂龐萊臣京卿前駐英欽使隨員候選知府陸寳庠太守昨均因公到道拜會○候補縣徐性菴明府退頤昨日由省來申到道禀見並呈銅山縣要公一件（君） 
[道憲定期晉省]  
　　聞滬道袁觀察訂於今明赴寕禀見江督周玉帥賀年禧並陳要公（曰） 
[飭丁部署交卸事宜]  
　　前日關道袁觀察以新任道台瑞辛儒觀察不日來申接任故飭家丁等先將雜物搬赴新洋務局以便届時交卸暫行遷住云（曰） 
[道賀日本令節]  
　　昨係日本紀元令節又爲立憲紀念日午前公共公廨讞員關司馬駕詣駐滬日本領事署道賀（當） 
[法文書館開館]  
　　法馬路法文書館於本月十七日開舘由監院神甫先期傳知在館肄業各生屇時一律到舘母悮（力） 
[催解漕米]  
　　江蘇海運局總辦吳子佩太守查得各縣解到漕米僅有二萬餘石近奉糧道札飭限三月底各屬必須一律解清以便裝輪運赴北通交納故當卽日催解云（寳） 
[傳知居民裝設電燈]  
　　總工程局總董查得滬南裏街未曾裝設電燈查得電燈廠内機器馬力尚可加裝至二百盞是以遍發傳單民間如欲乘此裝設不取裝費祇收燈資云（尺） 
[滬南擬抽煙館燈捐]  
　　滬南總工程司總董查得近來轄境之内烟館甚多擬仿租界章程收取燈捐現飭司事傳同十六鋪地甲至各烟館先行查明烟鋪若干禀明道憲核奪（尺） 
[商抄房租細帳]  
　　滬南總工程局總董出示佈告各商按照局租五釐抽收清道路燈警察捐資已紀前報近日各董恐店鋪有朦報之處是以商請泉漳會館及思恭堂潮惠會館李久大號等各房主先將房租抄帳呈核以便收捐時有所查考（寳） 
[地保控糧差勒索案府憲擬親提訊究]  
　　糧差吳阿林因向地保孫耀增限交虧欠漕銀被孫至府上控謂該差藉糧勒索奉省憲扎縣查究虚實兹聞日來松府戚太守擬親提此案研訊云（曰） 
[醬園聚賭罰鍰]  
　　本城警察西局委員謝建侯二尹前晚訪悉紅橋西萬康醬園有糾衆聚賭情事立飭巡士拘獲該園執事等數人研訊判該執事罰洋二元夥友罰洋六元學徒罰洋兩元一并省釋（曰） 
[英租界火警]  
　　昨日黎明四點三十分鐘英租界南京路東首五百七十五號洋房海馬琴行樓上失火一切貨物器具焚毁殆盡樓下幸未延及卽由救火會西人救息捕頭派包探何阿春往查起火緣由回報該行每日大門落鎖無人住宿在内不知如何失愼云（力） 
[循例停訊]  
　　今日爲滬上各衙署開印之期公共公廨關司馬預於前日照會英副領事循例停訊一天（力） 
[上海縣案]  
　　張月槎趙文元劉竹坤等同投縣署控被施發倫吞没彩票銀洋等情前晚經汪大令提訊張供與趙劉兩人俱在虹口施裕泰帽店爲夥上月十六商人擬買湖北彩票一條店主施發倫自願四股合買小的等三人因交施大洋七角五分十七日施云已買三萬六千四十九號票一條後據城内老店學徒來稱萬有裕彩票店來報已中三彩得洋一千元小的等喜出望外向施詢問詎竟抵賴爲此控究趙劉二人供同施供城内虹口開設兩店張等三人祗交小的洋五角故于十八日代買湖南票一條湖北票係老店夥汪春生所買汪春生供買票得彩是實大令以兩造各執判吊萬有裕帳簿查核○警察西局函解在關帝廟串搶婦女金飾之陳慶元韋才富到縣奉大令提訊供金飾他人所攫被失物婦女誣指誤拘大令惡其狡賴判各責二百板押交搶飾之犯到案再核（嚴） 
[總工程局案]  
　　報紀裏郎家橋北首孫昌記布號失愼一案前日午後由孫明府提訊房主陸杏生供賣報爲生此屋轉租與盛丁氏請察鄰居司徒驥陳淦生盛丁氏鄭義盛投稱昌記保有火險求飭賠償昌記號主孫彭壽供松江人去年十月搬至該處前在法界開設已數十年向保火險銀四千兩前晚不知火從何來及至驚醒見樓下客房内已經透頂小的與妻子倉卒逃出刻尚不知去向求恩明鑒明府判押候查明核奪○豐記碼頭船户唐李氏之女被船户宋阿狗誘出連日不歸前日將宋尋獲送局飭押候訊○萬茂藥材行夥唐幼亭在船上被康阿祥竊去洋二百零七元窩頓閔行朱熊氏花煙間内控局提訊尚少洋八十一元奉判將氏交保賠洋康收押改過所在案兹因逾限該氏並不交洋保人某地保置之不理昨唐投案請催總董因函請上海縣提該地保訊究（尺） 
[英租界捕房事]  
　　滬氓虞阿章新正十二日在漢口路攫取阿高之對時表一枚經失主投報四馬路捕房請緝捕頭飭探王阿巧將虞拿獲並在押店吊出原贓押候解辦○前日下午某甲乘東洋車在黄浦灘經過突爲某洋人馬車撞跌稍受微傷當投捕房禀訴捕頭謂如欲醫治當送醫院甲稱不願車夫欲追賠車輛捕頭諭 
 
 

Page 11

 
 
第十一版 
謂該洋人住坭城外一百五十號洋房爾等可穢地向償甲與事夫唯唯而退○四馬路巡捕房押所前日查得有甲乙二犯染病遂飭三百九十號捕送至仁濟醫院療治經醫生騐得甲犯病重留院乙係微疾給以藥餌仍由該捕帶回管押○前日有投匿名信函於四馬路巡捕房者内稱三馬路恆興綢莊及鼎豐里清和閣等處每夜有人聚賭輸赢頗鉅捕頭得悉派捕往拿詎各賭徒消息靈通早己停止故未獲一人（當） 
[英美公廨紀事]  
　　美商信昌洋人控昇太號定貨糾葛奉關司馬核准飭傳在案昨日司馬飭承將被告所訴禀詞照錄一分送請美領事核奪○餘杭婦人陸小二陸大士前控陸能求陸金記等違章綑縳一案經包探解案訊押嗣陸延郝律師翻案奉中西官判將在押之陸能求馬金生等交保候備文移提陸小土等來廨復訊己詳本報兹悉關司馬以案延日久未據餘杭縣移解到申故於昨日飭承備文往催（當） 
[法租界捕房事]  
　　法大馬路首善里協森呌貨店失火時被竊犯朱阿三吳和尚乘間搶刦洋布二疋與售某彩票店夥陸子梅爲包探緝獲解入捕房捕頭判將朱吳二入押候解訊陸准交保○流氓王阿大身藏利　前晚向途人索詐爲包探拘入捕房奉飭命押候解　嚴辦○流氓劉阿林前晚在某浴堂洗澡與同座客借端滋擾經店中人代鳴巡捕拘入捕房押候　期解懲臨 
[美租界捕房事]  
　　西華德路世和煤棧馬夫崔金生等三人在陳阿春煙間開燈起釁五百七十五號捕喝阻被毆馳禀捕頭飭探張才寳查辦○一百零二號捕報稱西華德路二百五十九號門牌修理房屋未領執照捕頭當卽飭探往查房主姓名函請公堂出單傳訊○王炳生道經武昌路謝錫山門前潑出污水濺濕皮衣向理逞兇由印捕將兩造一併拘入捕房奉飭王自赴公廨控告○百老匯路龍園茶館所懸遮陽未領執照違章由捕將館主拘入存洋保出候罰○陳阿明方友良在南潯路兇毆由一百零六號捕喝釋後詎仍互毆不已當即拘住押候核辦○楊樹浦路單文連違章焚化冥　由捕拘獲存洋保出候函請公堂出單訊罰（似） 
[上寳義務善會經收崇寳川南沿海水災急賑第十八批清單]  
　　趙水如萬少卿二翁營口經募三江茶帮助洋三百元營口大會助洋二百元粤東會館三江公所唐晉記袁雲生昇昌利昇昌裕源昌鎭萬雲祥大有昌怡生三江公所以上各助洋一百元鈞裕泰全昌榮盛陳祥蓀程春園承茂順不求知陳豐記王德潤陸歧剛以上各助洋五十元茂盛長隆泰興順魁同興宏義泰德西義順元康成鎭康愼記可熾順以上各助洋三十元永茂泰東盛和裕發祥天合達永同慶東永茂裕成增厚發合裕盛長仁裕號茂生隆勉力同人昌天餘號以上各助洋廿元乾泰豐恊玉棧咸春堂聚茂乾陳榮豐陶魁記以上各助洋十元會春堂萬豐泰裕和成泰森恆沈和泰聚亨大成順天成東德順隆瑞錦書屋馮李瑞記吳發和泰豐天明玉恊同昇裕記義興永東記升德盛福以上各助洋五元寗波扦子帮助爐銀一百零一兩以上共收英洋二千八百三十五元又收營銀一百零一兩趙水如翁經募益三堂劉助洋五十元得豐號助洋三十元慶隆昶助洋廿元鄭藍田趙水如鴻盛玉義豐恆恊豐德廣增仁晉太豐信昌恆志發合恆有爲同聚興世昌德廣豐號義順長會通錦益泰隆鴻盛利恆義利裕盛源同茂昌永惠興大盛亨天合益東和泰興順金永發祥義盛德天合瀛正祥孚公順東福興合鼎和號興茂福振昌號福德棧同聚源以上各助洋拾元德聚長萬順魁束魁興恊興萬恆利德同興公宏利和玉昌棧萬興利義順棧永興長廣德慶天合錦同泰興福春長乾豐泰東怡生福有長義泰慶同豐福天隆泰信昌永　元興益盛泰盛記號和順長公裕興永遠興泰盛德義順復義順華亨泰棧天合深永同和興懋長宏順成大森茂天有慶東聚福天增棧興記棧興記源成公東成玉成順號興順新恆增通恊盛豐大德亨以上各助洋五元寳和長天生　同興茂謙豐久源成東興合勝德合興和記莊以上各助洋三元以上共收英洋七百廿九元以上兩項共收手票洋三千五百陸十四元七千六百四十三合銀二千七百廿三兩九錢七分以上兩項共收營銀二千八百廿四兩九錢七分　合規元二千三百七十二兩九錢七分五厘 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
一咨一畱分别選補此等官缺似不必加題調要字樣爲督撫意存扣留地步自此次整頓以後此項人員既經一律升轉所遺員缺險　例辦理外請於各班中揷選揷補小京官數人以示互相調劑之意擬以郎中揷入運同監掣同知兩項班内員外郎揷入運副提舉班内主事揷入運判班内其小京官之應以同知用者亦揷入監掣同知提舉班内至七八品司員亦准以鹽大使改用部屬小京官改補此項官缺一經俸滿亦必一律題升以免戀棧各等因吏部查品級考内開運同應升知府運副提舉應升運同同知運判應升署正知州運副提舉通判等官鹽大使應升京縣縣丞外縣知縣按經歷鹽經歷州判等官以上各項均係論俸推升在部銓選之缺近來捐納勞績花樣繁多升途到班不易遇升班到班應升此缺者又不止鹽官一途是鹽官之久不升轉實因升階有名無實並非各該員賄託夤緣所致查臣部辦理選缺均係較俸推升實缺之員如遇到班雖欲求免升轉而不能擬請嗣後凡鹽務官員自到任以迄試俸期滿歷俸期滿各節由臣部屇期咨催各省按限咨報註册預杜年滿戀缺之弊至咨選留補缺分字樣除鹽運同及提舉鹽大使三項定例原係一咨二留仍應照舊辦理外鹽運副本係孤缺鹽運判祇有五缺缺分既少均係題補之缺由各督撫按班奏補行之既久尚無流弊似不必更換名目至所請以示京員改補鹽官一節查鹽運同鹽提舉額缺甚少輪選不易監掣同知及運副運判均係由外題補之缺並無選班至鹽大使缺分較多其各項候補候選者人亦甚衆臣部銓選班次正在删繁就簡急求整齊畫一之際似未便於各項京員多添揷班致涉紛歧應請無庸置議正所請鹽務皆係優缺查明進欵酌提歸公之處户部查鹽務外銷雜欵多未報部而司鹺務者亦以其非報部之項動多寛縱現當籌款之際擬請飭下有鹽務省分之各督撫將所屬官缺各項進欵認眞釐剔酌提濟餉總期無缺無濫不使盡歸中飽並將如何分别擬議奏明辦理所有臣等遵旨會議具奏緣由恭摺具陳伏乞皇太后皇上聖鑒訓示遵行再此摺係吏部主稿會同户部辦理合併聲明謹奏光緒三十一年十月二十二日奉旨依議欽此 
　　宫門抄十一月十一日商部鑾儀衛鑲黄旗值日無引見榮慶等謝調授署缺恩常山玉璋各請假十日召見軍機熙瑛 
[練兵處奏臣處上年選派第一届陸軍就學日本前經奏明在案片]  
　　練兵處片再臣處上年選派第一屇陸軍學生就學日本前經奏明在案兹值第二年應送出洋學生之期除廣東河南雲南三省寗夏廣州察哈爾密雲四處駐防或無合格學生或因上年該省出洋人數己多未及送考外其餘各省旗均一律咨送當經臣處考取一百零八名合之廣西省先在日本肄業卽由出使大臣就近考驗學生二名並直隸附送聯隊一名測量部三名共計一百十四名直隸附送四名由北洋撥款其一百十名由臣處及各省旗照章籌給川資學費適原派駐日監督候選直隸州知詶趙理泰回華卽於八月二十七日飭令帶領各學生出洋俟到日本後交由該參謀本部考騐送入振武學校肄業其一切事宜已飭該監督照章禀承出使日本大臣核辦除咨該大臣及外務部外理合附片陳明伏乞聖鑒謹奏光緒三十一年十月二十四日奉旨依議欽此 
　　宫門抄十一月十二日吏部翰林院正黄旗值日吏部引見八十名出使大臣曾廣銓到京請安植公續假二十日鍾靈續假五日兵部奏派恭送金棺派出橚貝子溥侗掌儀司奏十五日祭奉先殿溥侗行禮召見軍機曾廣銓皇上明日卯正二刻至壽皇殿行禮畢還海 
[雲貴總督丁奏爲州縣繁簡情形今昔異宜擬請酌量改定缺項以資治理摺]  
　　丁振鐸跪奏爲州縣繁簡情形今昔異宜擬請酌量改定缺項以資治理恭摺仰祈聖鑒事竊查雲南阿迷甯州路南彌勒宜良呈貢河陽江川等八州縣向係月選之缺自滇越鐵路開辦以來或則路軌所經或則毗連路綫工役薈萃良莠混淆而處匪徒皆視洋員聚集之處卽爲銀錢屯聚之處垂涎窺伺查察難周目前勘路保工緝奸捕匪以及開車以後事務紛雜交涉繁難均非昔比非得精明幹練情形熟習之員難以勝任故近日委署各員缺均係悉心遴選不能按格循資特委署不過一時而實任尤關緊要自非改定缺項酌量變通不足以資治理據雲南布政使劉春霖會同按察使陳燦具詳前來臣覆查無異相應請旨敕部將雲南阿迷甯州路南彌勒宜良呈貢河陽江川等八州縣一併改爲衝繁要缺由外於實缺應升應調並候補人員内擇其才具人地相宜者酌量升調補用以裨地方如蒙俞允嗣後遇有缺出卽行分别辦理除咨部查照外謹恭摺具陳伏乞皇太后皇上聖鑒敕部核覆施行再此鐵路所經尚有安平文山蒙自昆明西廳縣向係題調要缺應母庸議合併陳明謹奏奉硃批吏部議奏欽此 
　　宫門抄十一月十三日户部宗人府正白旗值日無引見倫貝子續假五日召見軍機 
[河南巡撫陳奏爲拿辦陝洛一帶會匪首要解散脅從地方一律平靖摺]  
　　河南巡撫兼管河工事務臣陳夔龍跪奏爲拿辦陝洛一帶會匪首要解散脅從地方一律平靖恭摺仰祈聖鑒事竊前因晉南匪徒滋事欽奉電諭緝拿業將遵旨辦理情形電陳並奏明在案查晉匪南竄之時戕官刦庫聲勢甚熾意在結連豫境匪徒一同滋事維時豫省陝洛等處謡傳頓起民心甚爲驚惶臣准山西撫臣電咨立卽電飭文武各屬一體嚴防堵緝一面派撥常備軍一營馳往彈壓恊拿該處界連秦晉崇山疊嶂緜亘數百里素爲匪徒出没之區若與晉匪連結必致滋蔓難圖未易撲滅署陝州直隸州姚詩聰於匪徒未經起事之先已有訪聞卽出示勸諭愚民母受誘惑故該匪渡河而後無從脅聚復經管帶豫北營游擊謝寳勝中途截擊立時抛棄旗械潰散先後經州縣營哨拿獲匪目米連盛史柱趙守成楊榮盛卽楊永勝等四名趙守成畏罪自戕餘均解晋訊實正法又續獲楊雙虎李占鰲張起才冀占標張添順等五名解晋歸案審辦外來匪勢已就消滅惟本境匪徒趁此人 
 
