# 1924 - 268 - 4918534

 

Page 1

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *   
 
 

Page 2

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *時評 
[戰事損失（默）]  
　　戰事早了一日國民可減少一日之損失戰事多延長一日國民即多一日之損失故無人不希望戰事之速了也然而觀近日之情形則有欲速了而不得者京電亦謂此次東北戰事有持久性則國民之損失將不知達何程度矣 
　　據外人估計今回南北軍事損失國力在五億元以上非十年不能回復此雖約略估計之言未必十分準確然其損失之鉅實足令人痛心况乎尙延長而不决耶 
　　戰地外商之損失已有援臨案例開單索賠之議是外商之損失亦即我國民之損失也外商之損失可向我政府索償我國民之損失又將向誰索償况乎此所謂損失者僅就物質而言也若以精神論人格道德之墮落敎育文化之破壞一切向上 
 
 

Page 3

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *進取之發展皆將因此而受大打擊則其所受損失又安可以計數哉嗚呼戰之爲禍烈矣 
國内專電 
　　北京電法武官云榆熱戰事恐有持久性即淞滬問題解决亦不能很快徒苦人民外人估計今回南北軍事損失國力在五億元以上非十年不能回復（一日上午十二鐘） 
　　北京電使團通令戰地外人商業直間接損失開單備案俾援臨城案例由列國組委員會共同審核提交政府索賠 
　　北京電津領事團息榆關陣線二十九夜開戰槍砲齊發三十晨未止三十下午又對砲但雙方并無多大傷害（一日上午十二鐘） 
　　北京電政府非正式否認建平失守 
　　北京電劉富有報爲戰略上必要扼守平房查平房在凌源東北六十里 
　　北京電王懐慶已抵平泉謠傳受傷不確因　凌間五百里無電報王派員由凌源電京請速設建昌營即冷口及叨爾登濼陽城即喜峯口遷安平泉等電局吳令交部趕設（一日上午十二鐘） 
　　北京電吳擬下星期内出發前敵督戰闔署人員均隨營出發（一日下午八鐘） 
　　北京電敖景文今午由北苑向濼州出發遄赴前敵指揮空中作戰（一日下午八鐘） 
　　北京電米振標呈熱河宣布戒嚴組織戒嚴執法處委郭鳳書爲處長（一日下午九鐘） 
　　北京電中美社息近有俄人五百餘名富有軍事經騐由哈爾濱抵滬尙有百餘日内將到（一日下午九鐘） 
　　北京電通州胡景翼師昨日始開拔馬隊一千名步隊今晨開拔不多（一日下午八鐘） 
　　北京電第三師王軍械官昨由鞏縣領砲彈萬顆炸彈五千槍彈百萬運豐台轉濼州 
　　北京電豐台兵站託警廳物色能烙餅蒸饅頭者百名每日給洋半元（一日下午八鐘） 
　　北京電津兵站派人到各處採米請財部稅務處通飭各關卡放行以該站執照爲憑 
　　北京電陸軍第二十師騎兵營昨開到豐台 
　　北京電齊燮元捷報總攻擊後嘉定方面前進一千餘密達約二千餘步黄渡方面右翼已强渡河（一日下午八鐘） 
　　北京電使團對淞滬問題認爲已過軍事解决之時期當進而爲策略上之解决如對杭州辦法然使團并證明楓涇附近蘇皖軍在黄浦江西岸略佈防務孫傳芳之孟盧部兩團已護孫到杭州城外楓涇附近近日並無戰事（一日上午十二鐘） 
　　北京電使團得滬領事東（一日）晨電云黄渡嘉定陣線昨下午已岑寂昨晚有疏慢之砲聲在天文台望遠見馬陸附近有火光似爲燒房屋又黃浦江下遊有武裝浮尸陸續飄來等語（一日上午十二鐘） 
　　北京電英商建議英政府請劃淞滬三十英里爲永久不交戰不設防地帶英政府恐涉内政嫌尙待列國之表示（一日下午十二鐘） 
　　北京電李濟臣請卹陣亡南翔之豫三混旅第四團長李保國（一日下午九鐘） 
　　北京電吳應衆院歡宴定三日酉刻移樽四照堂陪客全閣員府院秘長參謀總長吳之參謀長參議等（一日上午十二鐘） 
　　北京電吳聘張英華張弧潘復等爲總司令部高等財政顧問（一日下午八鐘） 
　　北京電吳擬委張紹曾總參謀張力辭 
　　北京電政團協商會决定星期五大會請顔閣全體出席質問大政方針又質問司法總長逮捕彭養光案（一日下午八鐘） 
　　北京電東（一日）參院大會到一百三十八人報告萬國議員在巴黎開會請派員出席决咨衆院又新疆議員花克馥補孔昭鳴缺審查無誤即出席又决以後開會不限每星期一次并不限法律案重要案亦可列入遂散此爲休會後第一次 
　　北京電將授馬濟威字將軍耿錫齡等五獅軍刀（一日下午八鐘） 
　　北京電院聘劉鏡人爲顧問（一日下午八鐘） 
　　北京電外部覆院東北戰事不許外人參加已照會各使（一日下午八鐘） 
　　北京電財部函安格聨此次六釐抽籤日期已照貴稅務司所訂宣布但以後公債抽籤日期不許貴稅務司代定須由本部决定（一日下午八鐘） 
　　北京電外次諭以後收發文件廢止輪流法由文書科派定八員辦理收發 
　　北京電外部派陶履謙兼交際司第三科長派許瑞鋆芝加高領事（一日下午八鐘） 
　　北京電中美息孫科擬由滬繞道赴奉 
　　北京電世界晚報與北京晚報互控現有人擬爲調處勿自殘（一日上午十二鐘） 
　　北京電外交團息美對政府感情甚好且比前增進（一日下午八鐘） 
　　北京電近日各報著論討論京師銅元食料燃料價格激變謂奸商獲利良民損失生計日艱盜賊日多請政府注意勿斤斤取締言論（一日上午十二鐘） 
　　北京電公債暗盤整陸現六十七元六角五玖陸二十四元六角柒長現五十七元角金融現除息七十六元（一日下午八鐘） 
　　天津電報載榆關艶（二十九）電早八點起兩軍開始接觸機關槍大砲聲并作傍晚勝負未悉又前線戰事兩軍距離甚遠僅用大砲互擊結果不明 
　　天津電據榆關外人觀戰者謂直奉兩軍戰備完成持滿待發直今日當下總攻擊令戰必烈 
　　天津電據英人某君自奉返津述前線直軍雄厚奉亦妥協直軍械足奉人心結海軍雖弱飛機似可防抵兼氣候漸寒戰將久持云云 
　　天津電奉張確離省駐錦奉總部暫由楊宇霆代理 
　　天津電第四軍總司令曹鍈昨特假河北中州會館設總司令部正式成立 
　　天津電直王昨晚亥刻專車返津 
　　天津電河北總車站昨今兩日直魯各縣解大車過津赴濼約計千餘輛 
　　天津電省會原定二日開常會直王刻因軍費殷繁歲費無着囑暫緩 
　　天津電日領署傳訊石家莊製造乳糖豐泰公司之嫌疑犯日人山脇松下二氏到津罰懲（以上一日下午五鐘） 
　　吉林電日僑密電由領館檢查負責拍發 
　　吉林電金融轉穏滙水落至二十七元惟巨商升字號因投機虧至百萬省令永衡官銀號撥欵救濟免牽動全市 
　　吉林電奉俄協定簽字此間官塲尙未得正式通知 
　　吉林電平敎請省助欵現有二十四班千二百餘生進步頗速（以上一日下午三鐘） 
　　漢口電豫鶚湘防務會議聞下月六日開會 
　　漢口電本比市面奇緊儉日倒裕成錢莊曾昌仁鐵號裕大昌花行同益祥疋頭號公和典當厚生祥等店（以上二十九日下午十鐘） 
　　長沙電葉開鑫已抵武岡將由寳慶入省唐生智陸榮廷亦將由衡來省賀耀祖擬視察益陽防地後來处省城將有軍官會議 
　　長沙電連日各軍防地多移動聞葉師將以一部開駐湘南 
　　長沙電唐生智向防地籌餉葉琪亦在湘潭籌七萬民團均電請發令制止省議員陳一清提專案請制止唐生智提徵湘南田賦先通令各知事如未奉省政府明令不得盲從（以上三十日下午一鐘） 
　　長沙電三十日湘西議員在大會報告川滇黔聨軍將假道湘西出攻鄂西一面咨湘政府實力制止一面電阻熊但出發 
　　長沙電賀耀祖催淮商繳借欵十萬 
　　長沙電趙下令不准造幣廠停鑄 
　　長沙電馬濟赴衡迎陸榮廷陸將通電因年老下野兵柄交馬掌營譚浩明麇亦抵衡陸譚均將赴滬陸不日偕馬濟唐生智來省陸部韓彩鳳駐永州聞尙有槍二千餘枝（以上一日上午十鐘） 
　　重慶電渝炒菜館因席桌捐仍改抽售價百分之二釐罷市旬日現警廳允照舊捐額遞加兩倍徵收已全體復業　　重慶電賴心輝部已切實收編共有快槍兩萬支惟伙餉困難楊森允讓仁壽與賴部屯駐（以上二十八日下午九鐘） 
　　重慶電警廳今日召集各報館會商記載浙奉戰事辦法（二十九日下午八鐘） 
　　厦門電楊樹莊佈告滬埠因軍事影響金融吃緊牽動厦門輸出現洋過量以後輪船出口每人携銀不得過五十元如有大宗私運即行扣留充公（一日下午十鐘） 
　　香港電四鄉輪渡因滇湘桂軍附加軍費陷（三下）一部罷業餘東（一日）全罷業 
　　香港電孫令省内外商團携購械收據赴民團統率處掛號掛號三日内發還每槍繳軍費五十元商團六代表即函范廖謂經開會議决不承認各自請領辦法須依條件將械完全交與商團總所 
　　香港電東莞桂軍撤防後縣民議决不准任何軍隊入駐現由商團守城 
　　香港電艶（二十九）北伐軍某部由西村開拔拉鄉民數十名充夫大隊鄉團聞訊馳至要求放還鄉民該軍允放回鄉團始散 
　　香港電孫令裁後方參謀處參軍處 
　　香港電廖仲愷胡漢民東（一日）赴韶 
　　香港電孫因各軍撤防派王文翰赴東江視察情形 
　　香港電孫電沈鴻英望迅殲餘孽會師江漢 
　　香港電趙成樑艶（二十九）忽率全部由韶返省佔駐西關民房傳與滇軍易帥問題有關 
　　香港電葉舉調練演雄全部即日進駐石龍 
　　香港電李福林范石生陷（三十）派艦赴黄埔起回扣械一部即日運省 
　　香港電洪兆麟儉（二十八）由惠赴淡水 
　　香港電聞林樹巍此次乘永豐艦赴南路目的在販烟土因該處土價最賤 
　　香港電林樹巍由北海乘商船返省永豐仍留安鋪（以上一日下午八鐘） 
特約路透電 
[東北戰事劇烈]  
　　一日奉天電據司令部消息今晨全陣線有戰事李景林與張宗昌所部之奉軍現取攻勢 
　　一日奉天電此間今日得有報告奉軍已占據建昌俘直兵若干獲砲數尊 
[聨盟會中之草約 
　　三十日日内瓦電　日代表所提出之難點旣已解决裁軍股員會乃於商諸英殖民地代表後集議以製成草約路透訪員探悉股員會頗以加入之字句爲滿意因其旣右饜日人之願且可銷釋疑慮也 
　　三十日日内瓦電草約第五與第六兩條之修正文字] 已由全體委員會一致通過衆大歡呼第五條原來規定國際法庭得决定所爭者是否全在一國内政範圍之内今添列一句規定海牙法庭雖决定其爲内爭然聨盟行政會或議會仍可依據會章第十一條之規定加以考慮第六條原來規定凡違反聨盟會章或草約中條文而作戰者或知其與他國間之爭執起於國際公法所認爲他國内政範圍内之事件而作戰者爲侵略國今修正之改爲此種國家如未預先將所爭問題依據會章第十一條之規定提交行政會或議議方可視爲侵略國此條中尙有一欵原來規定凡違反行政會所定之休戰者亦爲侵略國又規定行政會有權傳召各簽約國執行所决定之懲戒今亦添註一句規定凡被召之簽約國得執行交戰國之權 
　　三十日日内瓦電　一般人所視爲滿意之解决法乃英法意日法學家會議之結果後以解决法商諸英殖民地代表並無異議當委員會討論時各代表皆出以甚友愛之調解精神以使日代表滿意日代表見委員會之同情努力大爲感動乃稱如各委員凖備接受此種條文渠亦凖備接受之聞英國與殖民地之代表會同討論時從未言及移民問題 
　　三十日日内瓦電　英法意三國法學家今日議定日代表安達氏所欲修正之草約條文字句日代表乃撤回修正案會章第十一條將增注行政會爲和平解决爭端起見有權干涉内政一句 
[英議院討論愛爾蘭條約]  
　　三十日倫敦電　衆院今日集會討論愛爾蘭條約修正案此次特會雖名義上以愛爾蘭案爲唯一事件但議及之問題仍必不少議員有詢及伊拉克之地位者殖民大臣湯姆斯答稱英土間現未有戰爭狀態之問題英政府尙未接到土政府關於英國抗議土軍入境之覆文當地官場對於軍事布置聞有把握云議員繼詢及勞動家週報主筆康白爾氏被控煽惑戰士違抗命令案何以起訴中止之問題雙方辯論意氣激昻司法大臣哈斯汀氏稱此案經愼重訓查後渠判定所謂煽惑文字之發表不能使康白爾負責渠之判决並不受外來勢力之運動云此後保守黨與工黨議員爭辯愈烈首相麥克唐納爾乃起稱渠現不願說明起訴中止之眞正情形此事可展至秋間再議云卒决定下星期上議院討論愛爾蘭案時各政黨可辯論此事前相包爾温言中含有反對黨將動議彈劾政府之意首相動議二讀愛爾蘭案謂此案如不提出則此約等於失效政府已盡力擬得可爲愛爾蘭南北兩方所採納之辦法但莫能如願故除提出修正條約案外别無方法各黨宜襄助通過此案以此爲國家榮譽所繫之案也全國應一致請北愛忠於此約約文實施則愛爾蘭之和平方可保云保守黨包爾温與自由黨愛士葵皆聲明不反對二讀包爾温謂修正案可交委員會審查當愛爾蘭全境大爲安寗之時而有邊界問題之提出實爲不幸云保守黨李德氏動議反對修正案謂未得有關係政府之同意不應更動界線自由黨麥克茀森氏附議謂北愛應有六州諾言具在云辯論進行後頗沉靜未幾休會 
[阿眞廷飛機赴滬]  
　　一日福州電　阿眞廷飛行家柴尼氏今晨十時二十分繞全城一匝後即飛往上海 
[日本要事]  
　　一日東京電　早稻田大學學生難波氏年二十五歲於上年十二月二十七日圖暗殺攝政太子經豫審八個月後於今晨正式開審除被傳及與案有關者外均不許到庭今晨各報皆請衆注意難波之父之自伐其人爲前衆院議員自此案發生後即自閉寢室現患病甚重 
　　一日東京電　今晨日本太平洋運輸稅則局書記發表一函内謂外國航務公司反對日本航務公司預發提單及外國航務公司聲言如此種習慣不即廢除則將退出公會之說實無根據提單問題固未解决但有關係各方面現正以和平友好之精神交换意見可望得滿意之解决 
[各國近事紀]  
　　三十日西雅圖電　此間將造一高十五尺之花鋼石紀念碑以慶環飛世界之成功 
　　三十日西班牙京城電　公報稱西軍已攻入希雙拉那奇區曾見惡戰雙方皆大受損失 
　　三十日巴黎電　德國代表團之辦理商業談判者已於今日抵此法國答覆關於徵稅百分之二十六事之德牒謂此稅與英國所徵者相同載見陶　斯計畫並未增重德國之擔負法國不欲違背陶威斯計畫云 
　　三十日莫斯科電　波克哈拉代表團今日抵此擬協商正式加入蘇俄聨邦共和國事並開始談判蘇俄中亞細亞土地勘界問題 
　　三十日紐約電　美國銀行家前爲墨西哥政府不付到期之債劵利息决議不再貸欵與墨政府茲有台克才斯某銀行家爲墨募債五千萬元定價之低可收利息九釐衆甚注意此事 
　　三十日亞姆斯特丹電　荷蘭飛行家於今晨八時四十五分飛往巴答維亞 
　　三十日倫敦電　路透電社今日得悉伊拉克之時局土軍似仍在摩蘇爾州境内曾焚燒村莊英飛機自九月二十四日後未施攻擊僅於先被槍擊時回擊而已雙方現嚴守陣線不致發生衝突現信航空部大臣湯姆森勳爵已抵摩蘇爾 
國内要聞 
[北京通信（隨波）]  
　　直奉努力於空中戰爭 
　　此次直奉戰爭對於飛機之凖備雙方皆以全力致之形勢所趨似長城前後此曠漠無際之天空不難爲中國闢一空中作戰之新紀元恐佈之中寓以新奇實吾人所可注意者據西人所云日前奉張曾致一電於府曹内稱東三省飛機超出全國所有之總數現已駕練訓熟翺翔自如吾兄願否一觀近日天高氣清或將逕自前來一瞻三海之盛亦未可知也云云此項電文顯然爲恫嚇之語據軍事家言奉飛機决不能爲此長途之飛行然旅京西人尙示免有萬一之慮觀昨日八國公使致勸告書於兩方一再以勿波及無辜及保護外人生命財産爲言則其對於飛機作戰之重視已可槪見但市民對此頗爲漠然意蓋深信其不能遠飛之說也 
　　奉天飛機之多寡傳聞異詞或曰數十架或曰一百三十架或曰一百架究竟若干殊難斷言其在山海關一帶者就直方承認之數目而言亦在三十餘架以此度其總數必多於直方之飛機可以斷言惟直方力稱其無用謂前後奉飛機襲擊山海關七次所擲炸彈均未爆發地方毫無損失直方現已運高射砲四尊埋伏山海關内待奉飛機來即彈射之在朝陽方面毅軍曾以平常之野砲射落飛機一架則其能力可想且自前線歸來之外人言奉天飛機行動以來並未有何成績則確乎事實也 
　　奉天飛機共分八隊總司令部設於葫蘆島其在朝陽一路者以戰線甚長大部分屬於偵探敵情之用在山海關一路者其目的則有二一在破壞鐵路交通一在燒燬直軍糧草直方爲避免此事起見聞關於輜重之儲蓄已守秘密鐵路亦以砲守之晚間則以探海燈向空中照耀以探奉飛機行踪山海關附近之機關車廠曾被奉飛機襲擊數次尙幸無恙惟工人則不無惴惴恐炸彈之自屋頂下墜也 
　　由上所述奉似恃飛機之多以爲制勝之具其設司令部於葫蘆島者則完全爲抵抗海軍蓋奉天之渤海灣内門戶洞開温樹德艦隊若由秦皇島前進則長驅直入便可垂手而奪營口及葫蘆島葫蘆島一去關外數百里鐵路即難維持營口一失溝帮子總糧台亦將搖動故奉對於海防不得不嚴密注意然奉固無兵艦不得不以飛機代之奉航空司令部所以設於葫蘆島正以防直艦隊也温之艦隊亦防此着業由京運去高射砲三尊以備制奉方飛機之用昨日温樹德出京赴秦皇島領有現欵五萬元爲開拔費决定凖備進攻日内海艦之砲或將與飛機之炸彈在山海關海面一較手段矣 
　　至於直方之空中戰備現亦儘量擴充所有清河保定兩處飛機均已調赴前防在山海關者有十餘架中有四架爲維梅式最大之飛機據濼州電訊二十四日奉有飛機三架飛入關内直航空司令敖景文聞報即下令開維梅式兩架直冲霄漢飛入奉飛機之上層向下壓迫奉飛機並未抵抗即相率飛回雙方並未搏擊但以勢度之終必有一决勝負之日秦皇島方面直軍亦有飛機數架蓋爲衛護海軍之用奉機數次前來襲擊均怱怱即去因之直機亦未出而驅逐其他如喜峯口朝陽兩方交通不便空中戰事如何佈置尙無所聞但以運輸不便之故當不如榆關之多也 
　　直軍飛機之總數此間頗守秘密大槪除巳經南運者外可作爲軍事用者约有三四十架駕駛之人才訓練有年自信均在奉天之上且皆躍躍然以參與對奉作戰爲樂現京戴京津航空均已停辦飛機與駕駛員皆已開往前線在京之航空署並已有非正式的通告謂山海關至京有六百里奉飛機如果前來暗襲北京來往有一千二百里之遠無論其無此項駕駛者且飛機無處換油在空中不能支持如此之久京人之所以無恐蓋即恃此說也（九月二十七日） 
 
 

Page 4

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *   
 
 

Page 5

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *國内要聞二 
[北京通信量沙]  
　　軍需問題之槪况 
　　自洛吳入京傾北方數省之兵以對奉自稱人數兩倍於對方然械彈及金錢二物乃爲惟一之需要有自鞏縣來者謂各軍訂購製造不及欠欵纍纍無從收取原料工資已苦不給月前蔣廷梓曾赴洛一次陳述苦衷且曰如無欵接濟中秋以後將不能開工三家店所存義械在吳未到前已搬取一空天津之軍械商日來貿易大好但有械彈無不搜出以供購買雖軍實内容究竟能支若干日斷非局外人所能問而凖備之繁忙與供求不能相應之現狀則有可見者矣 
　　至於餉項一層則爲外間所知者吳氏所定之額爲開拔費每師三萬每混成旅二萬其出發後之軍費在開拔前預付者爲每師十萬每混成旅六萬各軍一律無有參差欠餉一層已不能說近來四照堂方面各軍領袖踪跡不斷十九皆請餉請械者卒依此數領去但時迫深秋所往又爲東北服裝一層有並棉衣而未備者此亦亟須籌備之事且軍行以後每日給養依軍事家計算平均每人約須兩元以二十萬人計之每日至少須四十萬如以兩個月計則須二千四百萬合之開拔時所需巳非三千萬不辦而服裝械彈尙不在内如再曠日持久數必依此加增吳側人言萬事俱備只欠東風蓋金錢尙有所爲難也 
　　從前直皖直奉兩役用兵不如今次之多戰線較今日爲狹而尙有長江一帶比較完善可以爲資糧扉屨之供即以江蘇言其財政之援助亦不下千萬今則江浙先戰皖贛加入東南已舚糠及米自顧不暇吳氏本擬令不出兵之省分擔任金錢然只甘肅陜西山西數省前　只　　　已電陜甘晋各出四十萬頃聞到京以後山東一省　陸續撥來六十餘萬近又時召各該省駐京代表囑其致電該省續籌接濟然如綏遠則已派一旅加入陜西電稱主客各軍靜候調遣山西亦電稱派兩旅助戰旣已派兵則金錢之擔負必求輕減故各省之接濟亦大不易據外問所傳直隸省將擔任千萬曾由各長吏開會商分攤之法京兆二十縣將擔　二百萬如何攤派尙未之知又傳天津房産公司前擬以一個月房租撥充賑欵今將援例令其再撥一月或先移用則確否尙未可知耳 
　　吳側所傳謂政府方面有欵一千萬可以動用此欵何從來外間頗不明了德發債票收回之欵早已罄盡金案外傳本月五日解决然據外人方面言當局所望爲收回緩付兩年庚賠之千餘萬而法國方面以不願助此戰事未允交付此案仍無解决之望前傳滄石借欵業已簽字欵額五百萬而中外兩方面皆否認之故一千萬之說直一悶葫蘆但財政當局今已奉吳諭令於合法狀態下寛籌軍費而王克敏之計畫今爲各報喧傳者爲庫劵四百萬以海關雜欵擔保又在計畫中者爲崇文門稅押欵一千萬爲擬發軍用鈔票一千萬究竟能否實行亦在不可知之數張英華乘機進身獻策不少惟内容尙無所聞上星期六吳氏招宴各銀行經理見面的 
之頃僅說請諸位維持市面並未開出墊欵數目面事後有人接洽則所冀之數亦在千萬左右市而疲　存戶提存欵紙幣不敢發各銀行未知有無辦法也 
　　曹鍈日前通電有關諸要人謂平日受恩今當圖報勸大衆輸私財助軍餉爲卜式之所爲而首先響應者則爲印刷局長崔虀忠願捐五千元並通電各機關表示此外有何人繼起現尙無聞曹銳受命來京已特派爲軍需總監說者謂府方諸人以李彦靑爲軍需總監之原議未通過於吳今以曹銳代之李仍爲副以使軍需之有辦法可見籌餉一層已爲今日最急之要務矣（九日二十六日） 
[東北戰事將急]  
　　各軍趕集濼州　榆關戰事已劇 
　　東方通信社十月一日北京電云據可靠方面消息吳總司令於九月二十九日電命第二軍總司令王懐慶迅將部下派往乾溝鎭頭道營二道營三道營一帶之要路與在乾溝鎭之第一軍左翼聨絡又第七混成旅長張之江已抵承德該隊已抵濼平第三軍（馮玉祥）之騎兵因與其本隊分離取獨立行動目下停留於千金屯壩嶺王懐慶第十三師之一部今尙在濼州待輸送之車輛其抵平泉者僅一聨隊熱河都統米振標及龔漢治目下在平泉譚慶霖在凌源吳總司令命張福來以第二十三師第三師並閻治堂之第二十師之一部先赴濼州作爲第二軍之援軍屯於通州待命令之陜西第一師胡景翼已有報告於九月三十日離通州出發王懐慶於九月二十六日電請速購皮外套二萬五千件以便第二軍之前進據調查該軍本祇有皮外套一萬件 
　　三十日天津電云二十九日晚八時山海關前面槍聲甚盛而在中央地域尤甚時聞砲聲不絶想係奉軍夜襲山海關東方通信社小林特派員電二十八日晚奉軍右翼似前進戰機漸逼二十九日赴戰綫觀察見直軍以長城前面六百米之舊俄國堡壘爲中心右至海岸左至覺山斜面已將防禦陣地佈置完畢向其後面觀見配置野砲重砲高射砲各部正在陸續增兵奉軍有飛機數台至二十九日晨午後五時起交戰一小時望見直軍野砲彈在前方高地炸裂入夜又繼續交戰 
[奉直兩方作戰新計劃]  
　　吳對奉四方針　張對直五政策 
　　直方三路軍隊已由彭王馮三總司令親在前方指揮其餘十路援軍亦皆陸續開向前線據各方面密　奉張雖亦主持傾三省兵額死力抵抗但祇觀於米振標第一次電報開戰係在本月十五日彼時直軍僅有原定防線未增重兵奉軍巳被擊回嗣後二十萬大軍向東北齊發勝負之機不難預卜惟昨晚及今早（二十六二十七日）中央連接彭王馮三軍來電請示何時頒布總攻擊令吳在四照堂與各當道討論以三軍所請軍令自應速頒遂决定四種最新方針（一）對　軍方面　榆　一股之奉軍最爲精悍應分三路輪　擊之敵敗則共追逐勿留後患其喜峯口各軍爲吳俊陞李景林舊　此時挑戰盡屬騎兵直軍宜按剿匪方法設防　朝陽敵軍出没無定該路更宜增加後路寬取包圍（一）對助奉方面奉軍雖乘浙事突起實則奉張蓄志已久内養實力外樹聲援顯然助奉者一爲孫文移駐韶關聲言北伐此事宜乘粤商向中央呼籲之際頒令討孫由贛軍就近入粤一爲有潛勢之各方面暗幕運動反對應責成各地方長官嚴加搜緝（一）對調人方面日來仍有在野派從事倡和者然在浙奉尙未動兵時已難收效現雖具有熱力究非罷兵時期然各界果有愛護地方誠意只須中央所討首領交出兵權政府决不嚴究屆時可望停止進攻接收素日無形獨立境界然後可納調人主張取消通緝申討諸令另議善後辦法否則堅决到底不納和平運動（一）對外界方面目下祇有對於動亂各處外人妥加保護另定辦法使各主管長官完全負責其有提議劃分中立區域者决難允許而外界近復發生干涉論調無論是否暗對某國限制如有露骨的表示時政府均應據理拒絶 
　　張作霖昨二十二日午後在總司令部召集高級軍事人員三十餘名大關會議議定左列諸諸）爲貫徹倒直之目的起見積極充實前線之兵力並整備後援隊（二）由總司令部印刷勸降書五百萬張派飛機散佈於直軍各營其降服奉軍者軍官則破格升用兵士則當賜銀元並量其才能提升下級軍官（三）直軍軍官之來降者能帶來大砲一尊賞千元每步槍一枝賞百元以至百五十元（四）如前線軍務緊急時即召張作相氏代理總司令職權張氏親至前線督戰指揮（五）張氏親身出馬之際應帶副官處長李夢庚軍務處長臧式毅參謀處張厚琬副官景介五等五十餘人此外衛隊一旅憲兵十餘名稽查偵探二十餘名機關槍隊兩連以便就近警衛差遣茲據軍界消息現由蒙古王公達爾罕王王賓圖等發起每簱出兵五千共計兩萬餘人於二十一日開到通遼加入第五軍吳興權所部之右翼以資援助該項蒙兵武裝齊備頗壯觀瞻張作霖頗爲嘉納該蒙軍之司令官包吉達魯已於十九日報告所部開至突泉之經過情形日内當可到奉聽候調遣騎兵第三旅頃招募俄人一百餘人均於十八十九等日到奉住小南關娘娘廟胡同瀋陽道院編制成隊於十九日晚六時發給服裝日内即令開赴前敵奉天新置軍艦兩艘一名陞利計重兩千噸一名興利計重一千三百噸自濱江所來之水兵即分搭該兩艦艦上砲位俱已運去安設一俟妥協即令其游弋葫蘆島營口等處 
[外交團提出通牒]  
　　爲防止飛機投擲炸彈問題 
　　外交團因恐飛機投擲炸彈危及外人生命財産特向奉直兩方提出通牒曾誌前報茲悉二十四日使團全體會議所討論者計兩項問題一防止張作霖飛機在京投擲炸彈問題一爲京奉路交通自由問題關於第一問題决議後即草就通牒簽名者爲荷使歐登科一人蓋以領袖之資格代表使團據外間傳言上項通牒業於二十五日下午送出一致政府一致奉天張作霖其通牒列後中國戰爭之暴發或使各實力派軍隊之各司令在其軍事行動中推廣航空隊之用途駐京各國公使館之各領袖雖决定對此可憾的戰爭不爲任何的干涉但有向閣下提明者各國公使館之各領袖以爲此項武器（即航空隊）之利用較諸軍隊之在田野或砲台海軍所在地以攻擊對方者其關係實更爲重大由飛機向未曾設防之城池擲下炸彈不僅爲一狂妄的破壞　動且囑犯擾亂公共和平之罪雖炸彈由空中准確的擲下實際上亦極難擊中其目的物而目的物鄰近之居民及房屋則必難免至大之危險此皆人人共知之事實也北京城不僅爲各友邦公使館之所在地且城中有極多之宫殿廟宇及其他歷史上之建築皆人類文化史上最有價值之紀念物也由飛機向鄉村鎭擲下炸彈實無若何軍事的價值不過使無辜的非戰鬥員受無量之損失與災禍並使有價值的紀念物爲之破壞而已未參與眞實戰爭與嚴守中立之外人其　　　産　將陷於嚴重的危險情境之中駐京各使館之各領袖因上述各種理由在其職務上應提出此勸告書於閣下閣下前旣通告充分保護外人生命財産各公使甚表滿意則危及外人之空中戰爭各公使亦可信其無有如果因飛機攻擊之結果而使北京或任何條約上口岸之外人生命財産遭受損害則各國公使不能不嚴課命令飛機攻擊之當局以重大之責任矣 
[國務院會議詳情]  
　　昨（二十六）日國務會議於上午十一時開會顔總理及全體閣員一律列席議决案件甚多除院方公布者尙有下列五起（一）孫傳芳電呈浙江第一師師長潘國綱背叛中央請明令褫奪官勳通緝懲辦結果議决即日辦令發表（二）杜錫珪電呈閩艦司令楊樹莊弭亂銷萌厥功甚偉擬請授以威字將軍以昭激勸又林建章等叛國罪無可逭亟應褫奪官勳明令通緝嚴辦結果議决即日辦令發表（三）吳總司令呈請特派張錫元爲察區防務總司令馬福祥爲綏區防務總司令結果議决准如所請辦令發表（四）吳總司令轉報川督楊森呈請任命藍世　爲四川第十一師師長張安成爲四川第十二假師長結果議决交陸軍部核辦（五）監務署轉據稽核所呈報福建鹽稅有包商承辦計畫閩江上游業已實行此舉妨礙滋多請從速設法制止結果議决由院分電周蔭人等嚴切查禁此外尙有院方公布之　案三起 
[北京發行某種庫劵說]  
　　日前吳使宴内銀團於四照堂聲明請爲政府帮忙而内銀團答覆之程度僅看在擔保品上以可作擔保品者不外乎鹽餘崇關收入及退回之德欵茲三項者鹽餘負債過多九十兩月如克利斯浦借欵如九六債基金等共需四五百萬將無餘滴可剩加之軍興以來鹽稅收入不旺今年年内難望起色不足作抵至退回之德欵實際上亦已用去一大半所剩木抵押者不過二三百萬不能抵借大批欵項故現在籌欵之道除私人爲國出力另行設法移挪外只有發行崇關庫劵之一法據財政界人言額已定爲四百萬元（外間則傳言爲五百萬元）條例已經擬就一俟閣議通過即當趕辦大槪已無問題矣除此之外則尙有兩說一謂王克敏有一種國庫劵計畫擬以海關雜稅作抵向外銀行借墊欵一千萬新來京之張英華亦謂另可在鹽業上設法或能籌措四五百萬元正在努力中或有一方面成就亦未可知也發行某種庫劵一事原額本擬發二千萬因爲數太多恐安格聨不願保管基金故與安格聨商量時已改爲一千萬因安仍有難色復减到五百萬銷路不限定内銀行一方對於外銀行亦正在商量中但昨日有人見安格聨安表示只要擔保品確實管理基金無不樂爲否則不敢負責由此觀之則庫劵之能否發行正尙有問題也 
[奉俄秘密協定之内容]  
　　北京政府已向俄大使正式抗議 
　　關於張作霖與蘇俄訂立密約事據北京蘇俄機關載稱謂此事加大使爛2已屢次通知顧維鈞意謂中央於此似已默認惟外交當局昨對此說加以否認謂顧維鈞曾對加拉　聲明反對此種辦法並云地方官憲在未得中央承認之先絶不能與任何國訂立協定且關於實行中俄協定事中央現已積極籌備進行則加大使不宜再與奉方訂立部局協定以滋糾紛云云 
　　另據日訊奉天所訂對俄協定因張作霖鑒於時局之緊張以速行簽字爲有利且加拉罕亦予同意故急成立此協定成立後奉張可不受赤俄之逼脅於軍事上可收利便之效而加拉罕方面則乘此時機解决一切其協定内容如左一北京之中俄協定悉予承認二關於中東鐵路有同一發言權三關　蒙古松花江問題日後委派委員協定細目四本協定簽字二星期後即發生效力聞加拉罕對此協定雖以大使館員爲簽字代表而自身則僅稱了解二字蓋以避外交部抗議之張本也簽字奉俄協定之當事人奉天方面爲奉天省議會副議長盧忠桓交涉署　　也銘張作霖秘書程　（澤音）而蘇俄方面則爲蘇聨駐京全權大使署一等參　古闪尼特夫該條約之内容如何現雖無從詳知但可信就中除關於中東路問題者外尙有七條與中東路問題並不發生關係也此外并聞英美法日四國公使有將向中國政府提出抗議之說惟其抗議之提出必待本問題已略有發展之後至於目前則仍當暫取冷靜之態度 
　　華俄社消息奉俄交涉之消息確屬事實按此事由來已久自中俄協定簽字後奉方即拒絶承認協定中　路仍爲白黨把持三月以來加拉罕曾與顧外長會講多次指出東三省之重要局面且屢次通知顧外長關於派員赴奉從事疏解俾在京所訂之中東路臨時管理協定能臻於實行等事現俄大使館已接得報告謂前此與奉方之了解不久即可實行其内容與在京所訂之中東路臨時管理協定並無出入至於所以立行驅除中東路白黨勢力根據中俄協定中相同之基礎從事管理該路就中防範列强侵略乃另一要因至於白黨自必盡全力援助列强故尤應及早驅除耳 
　　奉俄協定成立後政府對於此事之抗議確已於前夕（二十四日）送交加拉罕大使抗議原文現雖尙未發表惟大意謂中俄間業已正式成立協定按照公法蘇俄實無與奉省成立此項局部協定之可能且奉天爲中華民國版圖内之一省對外並無締訂任何協定之權即平日對外有所接洽亦必須於事前取得中央政府之同意况奉省在反對中央中政府正以國家權力明令討伐故對於此項局部協定絶對不能承認並不能發生效力云云 
[戒嚴聲中之長春景象]  
　　長春爲中東南滿吉長三路之交點人烟稠密商業興盛地位十分重要自駐防該處之第八旅奉令開往前敵後地方空虚時出搶案雖經省城將警備隊二營調長協同巡警保護地面惟際此人心不靖防務究嫌單薄故榮道尹日前曾同張警察廳長親至城内商會召集各大商號銀行錢號等百數十家開一臨時會議擬招募保安隊一大隊人約約計三百名不分日夜分班巡邏以備不虞預算經費約需一萬元暫由各商家按照資本多寡分别擔任軍械子彈則悉歸道署設法籌撥業經各商號將欵籌足開始招募大約月底必能成立同時警廳宣布臨時戒嚴令略謂江浙搆兵震動全國匪徒四起擾及邊陲本埠以阻隔較遠尙稱安謐然臨渴掘井何異望梅旣雨綢繆不啻畫餅故本廳長爲防患未然計特於二十四日上午十二時召集全體人員會議戒嚴保衛居民祈各凛日毋違戒嚴條例如下（一）現值靑障將倒匪徒無匿跡之所時局不靖宵小起跳梁之心誠恐潛入城埠乘機思逞各署宜組織臨時戶口調查隊由督察處及警戒課負主任之責各該署長爲正隊長署員爲副隊長各分所巡官爲分隊長臨時各署部組織調查警十名署長員分帶赴各該所協同該管巡官分往妓館小店伙房工人下處詳細調查如見石形跡可疑之人須送廳詳偵但調查時不得入入閨閫及産房病室但認爲有刑事上違法行爲得臨時檢騐之又届時由督察處派員督察之並帮同辦理每逢舉行調查及結果臨時以命令定之（一）近來江浙搆兵影響及於邊疆難免不有宵小之徒造謠惑衆攸關地方安寗秩序宜隨時查禁（一）如有由外省遷移來長者各署得隨時調查其籍貫人口年齡財産多寡何種職業詳細報廳以備查核（一）對於管界内旅館伙房小店等處居住之旅客得詳細盤詰不得稍事敷衍（一）對於來往軍人得施行從旁偵察手段不能如普通旅客之盤問致生阻礙倘有形跡可疑處可電報督察處轉請鎭署前往查察（一）偵緝隊每日編定日夜班分赴各區所客店暗爲探訪查有旅客來路不明及有不正行爲者輕者會同該管署所辦理重者報廳核辦（一）各官員長警非有萬冰獲已之事一槪不准無故請假 
　　鎭守使署亦派兵數連開赴城外各要口設卡防堵並在北大街盡頭日本橋南堍大道口排立軍警多名盤查來往行人入夜九時凈街取消夜市十時後路人須 
 
 

Page 6

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *　　　　令否則不准放行似此情形竟將一燈火輝煌之長春商埠僅見慘淡之路燈及徵聞軍警之步履聲而已回視日本附屬地車龍馬水較平日更形熱閙一橋之隔相殊遠甚不禁令人生無窮之感也（九月二十四日） 
[杭州快信]  
　　孫傳芳率謝盧兩旅及衛隊團駐嘉善蘇軍皖軍亦雲集共有一萬餘人被炸橋樑支搭竹木爲渡定今日下總攻擊令孫任總指揮對方聨軍爲四師陳樂山部隊堅取守勢在松江設防以待不日必有一番激烈之戰爭 
　　吳佩孚電孫抵浙後務以收拾人心爲第一要著又聞此間當道已派前國務院秘書參議員杜師業赴京謁吳磋商浙省善後事宜 
　　新任省長夏超今晨（二十九）上午正式接印赴署道賀者不下數百人先延見本署各職員次在省各長官至候補人員一律擋駕旋與各重要軍官晤談片刻而散 
　　警務處長一職夏擬以前浙軍某旅旅長葉煥華（字南坡）代理所兼警察廳長一職擬以一區署長馮光宇兼攝即發表 
　　代行督理職務之劉參謀長宗紀及副官長張世銘等分謁各界要人督理署門禁森嚴前後各路阻止交通 
　　第一區烟酒分局長寗慰曾係盧至戚已早赴滬遺缺現以五區局長沈灝調充遞遺五區局長以六區局長彭彝調充另委沈範民充六區局長 
　　財政廳長蕭鑑本係擔任暫攝現又奉委兼任政務廳長蕭昨向省暑提出辭呈聞財廳一職將電促張壽鏞回任如不允以兪煒繼任政務廳一職以現任南湖工程總辦吳憲奎呼聲最高 
　　實業廳長王吉檀當盧去浙時請假回江寗原籍並未辭職不日銷假回任外傳林大同繼任說不確 
　　暫代軍務廳長周承菼現寓西湖凈寺杜門謝客昨復上海全浙公會函云各團體公推蔣屈諸公及鄙人組織保衛軍鄙人殊難兼顧好在蔣屈諸公才望夙著必能因應咸宜以濟時艱 
　　省垣米價近因新米源源而來行盤每石已减輕六角今日（二十九）起門售食米亦减兩角計頂米每石十元六角起米每石八元二角（二十九日） 
[松江軍訊]  
　　石湖蕩　面至一日上午尙未發生戰事 
　　三十日上午飛機至石湖蕩一帶視察陣線 
　　浦南張澤駐兵已移防浦北張莊 
　　拉夫又嚴厲執行所剩守屋之人亦已逃滬 
　　警局已不派崗位專重巡邏商會職員四散無人主持城内外商店因夥友自由出號存貨傾盡無法支持閉門者已居百分之九十五 
　　二十九夜南外長漊等處有匪徒赴陸姓刦掠將陸姓主婦周氏當塲槍斃鄰近老嫗亦被彈傷該處吳姓亦因匪徒索米無着被毆當經鄉董周鑄報警往捕匪徒已去 
　　上海白十字會已派輪來淞救濟松難民赴滬 
　　紅會醫院傷兵出院者已居十分之六現在留院者祇四十餘人（一日） 
[蘇皖客軍到後之湖州]  
　　皖軍蘇軍於二十二日下午自泗安合溪陸續到湖計皖爲王普之第五混成旅第三混成旅亦將續來蘇爲白寳山之蘇軍第一師已到騎兵一營步兵一團砲兵機關槍各一連全部到後即將假道南潯往攻嘉興昨晨據長興電話白已到五里橋商會仍派閻荆山曁西敎士畢立文趙湘泉代表前赴歡迎一面整潔錢業會館爲白行轅該處有亭榭花木之勝爲湖州各會館之冠 
　　現在商會市政籌備處縣公署警察所犒賞客軍供應營房稻草木柴米糧以及迎送無片刻閒而最難問題則爲無法籌欵杭商會借過一次未便再借聞沈譜琴李恢伯盛南苕曹鑄等紳官擬以某項官産抵借鉅欵以救眉急惟中交兩行以被刦無欵且在停業敬謝不敏錢業亦以無處可資挹注惟軍隊方面催索甚急以故城中又起恐慌 
　　愛山書院甲商校址江浙事起即爲紅會辦事處昨日讓居蘇軍第一團二三兩營該會現遷女師茲以長興一帶已無戰事將掩埋隊　護隊先行解散藉節　　　　屬之海島婦孺救濟所（即敎會辦之　郡女塾東　附中校址仍行續辦以　萬一 
　　杭嘉申蘇各輪船業爲聨軍運兵去嘉至今未見放回一艘祇郵　備烏山船一隻往來杭湖運送郵件昨晚皖軍需船泗安運兵無船可拉故將江北小船拉去郵信電報均仍檢查（二十五日） 
　　蘇皖兩軍已至湖城者已有三千餘人馬隊砲營尙在聨翩入境寺院廟宇胥爲屯紮凈盡後至者乏容身之地現擇民産大厦勒令騰空以備遲至者駐紮 
　　比來地方秩序全賴士紳維持軍糈餉銀勉强設法供給今則負擔益增而地方亦爲搜括凈盡故主持其事者無法維持亦已置之不顧矣此間自遭兵燹後目下驚魂甫定而局勢昨又轉緊工商兩界强半停頓 
　　蘇軍一師所部一二兩團今晨離湖赴潯待命進攻嘉興頻行之際招募輸送卒甚夥駐湖客軍責成吳興縣商會日解軍米四十擔業經勉力擔任惟籌餉問題因民生凋敝無從應付擬將婉言拒絶 
　　兩省駐湖軍隊已有七八千人所　砲隊營胥經開到蘇部暫紮府主城隍廟皖駐舊府學日内均須開赴前線蘇皖兩司令今日榜貼會銜佈告略　本軍紀律素嚴師行所至秋毫不犯仰爾等人民各安生業毋自驚擾惟因輸運忙碌輪班駁船已被封僱凈盡拉夫風潮亦見較前尤烈甚至穿長衫者間亦有被拉者（二十六日） 
[常州快信]  
　　常宜守備司令陳宇鈞因有要公於二十八日赴寗二十九日下午返常 
　　商會於二十八撥欵一千元由縣署轉解白寳山 
　　武邑商團經商會議决擬擴充至五百名現正注意招募團員及募集經費兩項 
　　縣署奉令招募輸卒三百名后東門北門等處又發生拉夫情事士紳惲錢等君至縣署面請釋放姚知事當即允許現被拉者已回復自由 
　　東門白家橋附近宗榮林家二十八日下午二時有身穿軍衣之李瑞田及便衣者一人入内行刦被保衛團拿獲一人解縣訊辦 
　　擄人勒贖案内要犯孔阿二徐才錫二人已由齊督核准正法二十九日下午四時往鳳尾墩執行槍决 
　　縣立各校長以上課后無欵維持二十八日在一高開會議决推代表一人赴省請願務達經費照發之目的 
[南京快信]  
　　楊春普所部第十九師七十四開第一營營長周某前率兵在宜興應戰忽而譁變齊立命正法嗣爲多數軍官求免遂押解來寗交軍事審判處看管近調該營赴崑行至溧陽忽又生變昨齊電令軍事審判處將該營長押赴鎭江槍斃并飛電各路守備司令嚴行截剿 
　　韓省長因楊春普部兵潰散之兩營竄擾溧水等處昨特通電丹陽金壇丹徒各縣知事文云宜興有潰兵三百餘人共裝民船八隻以輪船拖行恐經過該處速即嚴防勿任滋擾如果入境即應收械解散具報 
　　海軍總司令署接財部來電墊發滬艦欠餉三十萬即日滙撥 
　　傳温樹德電杜錫珪謂所部海軍陸戰隊已在秦皇島登岸設防惟確否待證 
　　新由鞏廠運來三八式砲彈五七開花彈各五百枚及各種引信底火又由德廠運來子彈二百箱均交由下關兵站轉運前線應用 
　　李岐鳳昨帶同護兵四兵率領由濟募來新兵二百二十名抵寗即在督署點名派人編制訓練 
　　南京紅十字分會救護隊昨（二十九）日下午二時由釣魚台本會出發隊員五十餘人均身着制服佩帶徽章排隊步行至下關並隨帶救護藥器多種乘滬寗快車開往戰線 
　　紅十字會南京分會爲救濟災荒起見定十月一日下午二時開　籌商一切進行事宜 
　　韓省長定今（三十）日上午十時赴下關參觀紅卐字　所設臨時醫院難民收容所及慈善救濟會所設難民粥廠 
　　代理崑山縣　　　　　省長以　事　　得力特令改代爲署以專責成 
　　韓省長訓令蔣敎育廳長囑通飭各縣知事除在戰區小學無法開學外其餘應一律照常辦理不得藉故輟課並限於文到各該縣十日内報轉查核聽候考成蔣廳長當即通令各縣遵照辦理 
　　寗垣各私立學校除有一部分已上課外餘擬國慶日開學次日上課惟省立各校則因經費問題尙有待 
　　財廳續委龍雲藻赴丹陽方明遠赴江浦均勘秋災 
　　西醫馬林相又新諸人在府東街益友社所設之臨時施診所本定陰曆八月底截止現特展期一月並請華言學校某醫士用顯微鏡騐病法治療 
　　灌雲敎育局長方理彊呈以前灌雲知事李作交代案賬目不清請暫緩核銷並飭宣布細賬以便審查韓省長當令財政廳查核飭遵 
　　分發蘇省任用之薦任職及候補縣知事多以政治研究所月考奬金稍資津貼現考試雖未停止奬金已積欠數月其境况清苦者每晤同瞭輒相對太息 
　　寗垣緞業近受戰事影響銷數頓減聞近來牽織兩項機工停機者約達三分之一 
[甬屬各縣之現狀]  
　　鄞縣浙軍　國綱軍隊抵甬後旣由總商會籌集餉銀復由陳田二紳晋省接洽茲因餉銀及省方均有把握甬地情漸趨平靜故二十九三十兩日商民恐慌較前稍减現潘本人赴滬未返其眷屬及伍旅長文淵家眷均於昨日到甬暫寓江北岸東亞旅社潘軍司令部頃有致甬總商會謝函一通謂此次還師貴境諸荷關垂巳深銘感二十九日又承惠我士卒犒以豚酒餽以被蓆一時拜登嘉賜旣歌飽德之句且欣挾纊之温仰見父老優待之深情益念軍人應盡之天職惟當鼓舞士氣互相維持專此略表謝忱云云寗台鎭守使署副官處亦有謝函　甬總商會謂頃接貴會送到剛鬣四頭寗酒八罎業已如數收領代爲犒賞云云惟時事公報二十九日晚奉寗台戒嚴司令部令謂該報館故意造謠勒令停刋茲該報已於三十日起停刋現正在調停中 
　　鎭海　自一師一團兵士約一千餘人回防後該縣警察許所長爲安排駐紮地點非常忙碌惟民間則頗起恐慌多有挈眷他避者 
　　定海　鎭海水上警察廳長來偉良業於三十日晨率領水警三四百人乘靜海等兩巡艦遷駐定海家眷亦一同搬往 
　　慈谿　縣知事王秋根昨出有布告略謂第一師軍隊紀律素嚴且寗紹各縣爲原駐防地此次開回原防所經各處地方均各安靖如常誠恐各商民一時不察互相驚擾合行布告仰阖邑商民人等一體知悉照常安業毋得聽信謠言稍事驚慌如有不肖之徒任意造謠一經查明定即從嚴懲辦不稍寬待云云該邑紳商兩界以梁營長遠道而來發起醵資犒賞該營軍士聊盡地主之誼（九月三十日） 
[蕪湖快訊]  
　　馬聨甲前因軍餉萬急以金庫券向皖岸鹽運商抵借現欵四十萬元經駐揚皖鹽商總代表賈頌平來蕪與馬氏接洽後允借三十萬元訂八個月歸還第一期定十月一日先交十萬元此欵由皖岸鹽商攤派計蕪湖一萬五千元大通二萬五千元棕陽二萬五千元運漕二萬五千元滁來全三縣共一萬元尙有二十萬元限以十一十二兩個月内陸續付清將來此欵亦須由皖岸各鹽商攤派以昭平允 
　　皖南軍事日來異常岑寂二十八九兩日督理行署亦未有戰訊公布聞皖軍已山湖州向嘉興進發皖軍司令王普有親赴嘉興就近指揮之說又軍署參謀長兼補充旅長田錦章日前携帶現欵萬元赴前方犒勞兵士茲得軍事機關消息謂田氏已抵長興日内即赴嘉興犒勞賈支隊長所部軍士 
　　此次皖浙戰爭廣德首富其衝該縣富紳巨商均已紛紛遷蕪據來滬避　者云廣德城内商店雖照常開門營業現均不肯進貨而各種貨物業已將次售罄各質舖每日僅開門數小時且只贖不當街上行人稀少市面更形蕭條近日鄉人皆不敢進城蓋恐拉差之故又　郎溪已正式宜布戒　每晚十句鐘後一律斷絶交　各城門均有軍隊駐守無論何人出入須檢查後力可放行 
　　六安合肥兩縣毘連之雙河鎭日前到有刀匪千餘人盤踞該鎭大肆焚掠商民損失頗鉅當經駐六王營前往兜剿雙方劇戰數小時匪勢不支乃向南逃竄又據廬江來蕪者云該縣所屬之礬山鎭亦有刀匪發現勢甚猖獗連刦商店二十餘家城内團防總局現已　募團勇百名名曰游緝隊即日派往四鄉剿匪 
　　蕪湖縣知事兼警察所長汪開棟前以時局不靖匪氛甚　特令各舖紳董提前組織保衛團行春陶辛兩舖早已成立舉定團長呈請縣署發給槍械子彈以資應用又保豐舖定於夏曆九月初十日開辦業已呈報縣暑備案 
　　此間米市因受江浙戰事影響市况益形疲滯近日廣潮各帮米號雖仍繼續採辦爲數亦屬寥寥加之内地米盤紛至沓來市價較前陡鬆三四錢廬江蔴秈每石五兩二錢三河回冲四兩八錢五分機器米四兩六錢南陵糙籽四兩八錢桐城糙籽四兩三錢（廿九日） 
[衆院二十六日之臨時會]  
　　法律案付審　表决議員兼官吏案 
　　北京衆議院臨時會第四十二號會期昨日（二十六日）下午二時開會李東璧主席延長時間至三時五十分秘書長孫鐘報告出席議員三百十二人足法定人數開會又報告議員劉奇瑤等請假事由畢衆無異議政府委員司法部參事湯鐵樵陸軍部兪鑅農商部僉事漆運鈞農商部參事秦瑞玠等出席孫鐘宣告開議第一案「刑法草案初讀」政府委員司法部參事湯　樵說明提案理由王樞將第二第三第四各案先由政府委員說明　由後即交付審查當由政府委員兪鑅說明第二案」獸疫預防法案初讀」政府委員漆運鈞說明第三案「工人協會法案初讀」政府委員秦瑞玠說明第四案」修正商會法案初讀」等各案理由孫鐘宣告以上各案合併審查葉夏聲請指定三十五人組織特别委員審查會當指定張益芳陳堃李載賡羅家衡王玉樹葉夏聲陳家鼎馬驤景耀月林樹森吳宗慈彭漢遺等三十五人當交付審查孫鐘宣告開議第五案「京熱察綏四區國會議員名額及衆議院議員復選區表應如何規定案審查報告」由審查委員長恒詩峯報告經過袁弼臣請將第二十九案「請將川邊國會議員名額與政府咨請本院議决京熱察綏國會議員名額案合併議决案（議員袁绯臣等提出）」合併討論袁弼臣說明提案理由後孫鐘宣告第五第二十九兩案合併審查李燮陽臨時動議變更議事日程先議議員兼官吏案孫鐘以付表决在塲三百六十二人起立者一百九十五多數由審查報告後孫鐘宣讀兼任官吏議員名單薛丹曦請以限三日内由各兼任官吏之議員自行辭官吏付一表决王蔭棠請分别表决塲内揭出「按憲法第四十五條兩院議員不得兼任文武官吏認畢維垣兼任官吏者請起立」宣告畢張益芳馬驤吳宗慈蔣宗周薛丹　金燾等相繼發言咸謂如此表决殊不公平議論分歧莫衷一時秩序甚亂旋秘書長咨詢可否將此案重付審查限期報告葉夏聲謂只能擇有疑義者付審查其他無問題者應今日解决秘書長以審查報告第一次辭官吏而有確實證據者李燕文等付表决王樞謂本項内之梅光遠確未辭官吏應單獨提出討論不能列入第一項内表决吕復李有忱張琴等相互發言爭論多時秘書長謂暫將梅君除外先以第一項二十人付表决在場三百六十三人起立者二百九十三人可决第二項加入梅君重付審查繼以第二項調查並非官吏者范殿棟等付表决起立者二百五十五人可决繼以第三項不辭官吏又不辭議員者熙鈺一人付表决起立者二百五十八人可决秘書長宣告第一第四兩項皆無問題其第三項旣已解决應按照憲法執行衆贊成李燮陽提出恩華已就司法次長職吳榮萃任警官學校校長應同時表决衆謂先將恩君交付審查另日討論王植提議吳榮卒曹瀛劉昭一陳　疇恩華等均應重付審查衆贊成秘書長宣布簽定錢崇塏等二十七人爲審查委員遂發出席證散會時下午五點三十分 
[尙有要聞及地方通信轉入後頁]  
 
 

Page 7

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *國内要聞三 
[渤海艦隊之備戰忙]  
　　靑島通信自温樹德任海軍副怀令後渤海艦隊調兵遣艦忙碌不堪該司令部職員除例行公事外並日夜加班趕辦備戰事宜昨晚林副官奉命赴濟提取魯熊擔任之海餉三萬五千元並領取洛吳發給之步槍五百支高射砲八尊向來陸戰隊僅過半數有槍且種類複雜陳舊不堪即使勉强可用將來補充子彈當亦極感困難此次新領之槍即係供給該隊高射砲係安置兵艦上以備射擊飛機者日前温令永翔肇和兩艦限三日内開赴秦皇島後以情形有變又急令停止北上仍待命出發現該兩艦日夜準備出發並演習戰時動作昨日通知督署警廳略謂本部艦隊不日先後開出口外實行演放高射砲即希轉知所屬知照爲荷云云温於數日前即有電來靑謂不日返靑頃又電靑謂於二十六日午後四時出京預定今日（二十八日）到靑俟温到靑後即再發餉一月即凖備出發並須協同駐在各軍佈置沿海海防云昨（二十七日）秦皇島海圻吳艦長之戰報如下梗（二十三）午奉方飛機數架飛來亂放炸彈有一架經過本艦即以砲射擊見該機有欹倒欲墜之勢旋向關外逃去昨據魚船報告梗日傍晚在菊花島洋面見有飛機一架墜落海中考其時地當爲本艦砲擊受傷墜落無疑云云 
　　軍警督察處長關步霄於入京謁吳後即咽靑組織一膠澳船舶運輸司令部聞該部之組織係專由膠澳區採辦各種軍需品用船向戰地輸送並聞現已將政記　司之宏利勝利兩船租爲輸送之用日前高恩洪向烟台大沽　送煤炭即係該船所輸送該司令部業已宣告成立即由關爲輸送司令（九月二十八日） 
[魯省所受東北戰事影響]  
　　較東南戰事爲尤甚 
　　濟南通信自直奉交戰後山東所受戰事影響較江浙戰時爲尤甚當局者籌餉佈防早已日不暇給詎吳佩孚昨又密電鄭熊謂中央現决計發行五千萬庫券用濟軍需東省應擔負三百萬元鄭熊當與龔積柄磋商結果擬令城裏商埠兩商會擔銷五十萬元銀行團擔銷五十萬元鹽運司柴勤唐與靑島運副常壽宸各擔銷五十萬元餘一百萬元則由財政廳長通令全省各縣知事分派惟以近來市面金融窘迫異常恐商會與銀行團方面不允擔任派銷特定十月一日大宴商界從事疏通防　方面最注意者爲津浦膠濟兩路以防奉方勾結土匪毁路刦車渤海艦隊司令温樹德二十七日晚十點由京來濟下車後即赴督署謁鄭磋商靑島海防聞温氏已奉吳令獨當靑島一面海防夜十一點温即搭乘膠濟車怱怱返靑省署之籌備後方司令部自成立後各股職員異常忙碌每晚至十二點方始下班昨日熊炳琦特召集全部職員開會議决事項爲（一）派員查勘後方糧台設立地點後方臨時航站地點（二）規定軍需採辦手續（三）規定輸送軍隊辦法（四）籌畫糧台需欵保護糧台兵隊立即次第施行交通部近又派部員來東調查膠濟路及津浦路南段機車貨車客車共有若干殘廢車車輛共有若干修理需欵若干聞其計劃　將劃出少數車輛以供營業之用餘悉調往山海關以供軍用吳佩孚前會電魯當　徵車募夫省議會及各界竭力反對尙未發生效力詎吳昨又來電要索大車四千輛牲口一萬二千頭夫役四千名較前索之數反加一倍省會三議長於二十七日下午又往省署謁熊磋商反對方法熊謂軍令不敢違故卒未有結果山東學生聨合會總會昨有電致吳佩孚請其顧念農忙停止拉車原電如下吳巡帥鈞鑒數年以來東省土匪遍地水旱頻仍民問困苦已達極點我巡帥關懐桑梓諒已屢聞現因戰事運輸命東徵車小民自宜丢　農務運派供應惟東省節氣中秋一過爲耕田種麥之期如此時躭誤明年無麥收且所川車輛多係牛駕日行數里重笨異常用之軍事運輸難免不誤戎機擬懇帥座效古人不違農時之旨成命收回免予徵車則東省三千八百萬人民當均感大德無埃矣謹此電懇山東學生聨合總會未悉有效否也 
[戰訊中之皖政聞]  
　　勒令停辦私校　江浙事起進修公學皖江專科師範均以事故先後將敎員逮捕學校封　皖馬又以爲未足并牽及各私立學校日前命敎育廳長盧殿虎將各私立學校無論有無補助費均即解散封閉盧以此等辦法未免玉石不分隨即陳明馬　謂私立各學校中亦有辦理得法者際此軍需孔急之時不給補助費則可若一律勒令停辦則當此外縣匪氛甚熾學生解散同家沿途頗受危險殊非正當辦法馬乃令盧回省查明辦理頃盧已派視學切實考查除進修公學皖江專師不計外餘如體育師範學校開辦於大關帝廟内校長胡坤元從前每月發給補助一百元現在調查祗有學生五六名平民工讀學校開辦於南區警察署對面校長張春帆現在調查祇有學生四五人又有商業夜校現經調查祇有三人均無存在之必要一律勒令停課此外東南法政講習所江淮法政講習所八皖法政講習所龍山中學皖江中學貧女學校等均聽其自行辦理官廳不加干涉惟補助費槪不發給所有應行勒令停辦各私立學學已於九月二十八日令飭遵照辦理并將分别辦理情形一面具文呈報省署備案矣 
　　質問新鑄銀幣　皖造幣廠内部主持完全在該廠科長耿朝泰父子之手所鑄新銀幣成色極低一經用出即不收回因之引起商界反對昨日安慶總商會開會議决公　戒嚴司令部請派員會同前往檢查以維金融茲錄原函於後「現因市面發現新鑄銀幣甚多成色亦低頗難使用前報章曾載有皖造幣廠尙在私鑄證以新幣充斥不爲無因茲因各業公舉代表十人前往該廠查察用特函請貴部即刻派員同往檢查有無私鑄情形以明眞相刻值金融恐慌之際又屬戒嚴期間尤爲重要務祈俯賜維持是所切禱云云現戒嚴司令部能否派員會同往查現尙無所聞 
　　酌定秋成分數皖省六十縣秋成向例於秋收後財政廳與該管道尹派委專員分赴各縣履鄉查勘會同縣知事核定全年錢糧徵收分數今年皖南北各縣兼有受災區域核定較難是以廳道委員迄未回省俱報銷差者頃馬氏以軍需孔急亟待各縣徵收錢糧以資接濟昨有皓電致財政廳略謂鄂豫各省均有預徵錢糧情事本兼長不忍累民惟值此軍需急迫之時若待各委員查勘回省具復核定分數再行啓徵實屬迫不待仰該廳長按照各縣最近五年秋成分數平均酌定飭令刻日啓征并着各縣知事先將該縣本年應征錢糧先行墊解二成如有遲緩即以貽誤軍需論罪云云電令非常嚴厲財廳長胡思義刻已遵照辦理矣 
[湘軍防邊自固計畫（萍）]  
　　葉開鑫回駐寳慶 
　　江浙之潮直奉之戰湘省原無所牽涉乃自孫中山高唱北伐之議任命譚組庵爲北伐總司令程潛爲援湘總司令消息傳來遂不能無所戒備程潛與湘政府原無何種隔閡去年且極不以譚三先生回湘爲然今忽躍躍欲試湘政府認爲非其本意特派省議員朱侣雲赴韶關與程接洽如果前說非虚則勸程氏以桑梓爲重勿供譚三之犧牲蓋程所部僅有新編數營其力不足以攻城占地反授譚氏以漁人之機也 
　　湘省當國内戰爭發生之初原定計畫槪置不理無所謂中立與否惟孫譚苟欲經過湘南統其滇桂湘豫之師實行假途伐虢之計則斷然予以制止至對於省憲一案繼續修改不稍中變現今湘南之戒備已臻完善對於桂局則卸除調停責任撤回葉旅僅留相當之邊防軍隊陸幹卿自揣未能爭勝遂有棄桂來湘之說留居長沙東門捷徑之馬濟　行營現已移居小吳門外講武堂蓋欲以原址讓作陸氏行營也所幸桂省沈黄暗潮已起其力不足以越境挑釁故今後之所扼要者乃　粤而非對桂 
　　此間昨接洪兆麟通電響應直系討盧中有憲法頒布羣倫望治膚永祥違反憲法障礙統一等語則洪氏之態度不難窺見林虎則與洛吳蘇齊皆有舊誼湘人以是深信粤軍必趁孫中山北伐埘期大舉反攻果爾則孫譚尙不能加兵於湘然湘省亦未可因是而自滿關於湘南布防計畫統由第四師長唐生智主持唐自信禦侮有餘而餉源不裕殊足爲累故唐師日前下令提徵湘南十四年田賦以備緩急之需又近日湘西蔡部就範股匪漸告肅清第三師長葉開鑫遂將防區劃定如下（一）溆浦以東歸第一師長賀耀祖（二）辰州鳳麻各屬歸湘西鎭守使田應詔（三）劉重威駐寳慶湘鄉（四）將鋤歐駐武岡城步（五）劉叙彝駐芷晃（六）鄒鵬振駐洪江黔隅（七）楊源濬　靖會通綏布防旣妥葉遂於二十五日由洪江啟程回駐寳慶 
　　　葉唐二師皆湘軍勁旅葉師前負驅逐湘西蔡部之任務故湘南防粤防桂唐帥兼籌並顧今湘西告安謐葉之直轄軍隊如劉蔣兩旅其防地皆毘連湘南一日　警可收策應之効最近省政府派赴衡州接商防務之代表荆嗣祐已返省城葉開鑫電告抵寶以後將於陰曆九月上旬來省一行如至必要時期各軍要人大約仍將集省協商一次然就現局觀測政務機關異常鎭靜商民亦未起驚疑當不至有何變化發生云 
[九江拒毒大會紀]  
　　年來烟土紅丸暢銷贛省每年營業總在千餘萬左右即就九江而論西門外正街一帶錢莊如廣帮潮帮徽帮南昌帮本地帮無店不買土城内西園梅綻坡一帶民房無家不開燈賣烟人民受毒極深前途不堪設想近又據商界消息謂九江各店販賣烟土紅丸近尤明目張膽以本月二十日各土商已與某某各機關接洽妥貼每土一兩繳稅洋一角五分紅丸亦照樣納稅約計每月可收稅洋六千元至十萬元不等　近繳城外某機關處收受此說是否確實尙無佐證即詢之有力者亦已否認萬國禁烟大會將於今年十一月在瑞士日内瓦開會上海巳有拒毒運動故九江亦起而響應而以美以美會基督敎徒尤爲熱心贛北鎭守使吳金彪亦該會基督信徒發起九江全城拒毒大會於九月二十八日下午三時開會吳鎭使主席會塲秩序稍帶耶敎色彩（一）奏軍樂（二）祈禱（三）主席報告宗旨（四）報告上海拒毒會發起經過情形（五）學生演講（六）戒烟歌（七）張濟川醫生演講（張爲九江醫院院長）（八）來賓演講（九）討論拒毒方法（十）散會該會秩序中以儒勵女生戒烟歌最足動人而張濟川醫生演講有幾句話能言人所不敢言如謂「拒毒的一件事是很難辦到的軍界離了他就没有軍費商界離了他就没有營業」痛快淋漓各界來賓頗爲動容厥後討論拒毒運動方法公决於十月一日舉行全城軍政紳商學界大規模之游行演講運動吾人惟願該會切實做去則贛人之幸也（九月二十八日） 
[南北混戰中之陜局]  
　　憨玉琨力謀陜督　劉鎭華遇險幸免 
　　國聞通信社西安通信云近日以來在陜主客各軍中謀陜督者有陜北井岳秀省東閻治堂陜南吳心田并由鎭嵩軍改編之三十五師憨玉琨井原係陜人久欲利用陜軍爲在陜活動之憑藉前年旣將與二十師在武功交戰之楊虎臣部收容今年又暗將交口變兵容納如駐蒲城之緱保傑駐武扶之李奪又皆與井隠隠有密切關係井一面聨絡陜軍一面飭其駐京辦公處劉虎同極力在京洛運動詎爲劉鎭華探知故於江浙戰事未起時劉屢欲向陜北進兵表面爲勦交口變兵實則爲侵略陜北撲滅井岳秀也忽江浙事急劉遂未見諸實　省東駐潼華一帶之閻治堂於去歲謀督之心即甚殷原藉府曹爲後盾詎爲劉鎭華由洛陽方面攻擊閻大有一敗塗地之勢而其所部則以與劉之惡感巳深故日與駐潼關之三十五師憨玉琨極力聨絡欲共倒劉而謀陜督忽直奉風雲又緊閻師已奉令將全部調出關外移駐長辛店一帶陜南之吳心田當初抵陜即欲膺督席馮玉祥離陜詎督軍卒爲劉鎭華捷足先登然吳之督陜心至今未灰所有陜南興漢二十四縣每年之地丁收入吳完全用以招兵購械吳初到陜原不足一師近已達一師一旅以上業早爲劉所偵知故劉於江浙戰事發生以後迭發數電向洛吳拍去謂吳係皖系急應調出陜境又揑造陳樹藩餘黨復在陜南紛集劉意欲利用時機將吳逼出陜境惟至今未見洛陽覆電至憨玉琨則原係由鎭嵩軍第三路改編爲國軍憨在鎭嵩軍内本最跋扈自經編爲三十五師劉即駕馭乏術憨論資格在鎭嵩軍第三路中本爲最淺而編師則以憨爲最早在劉意本欲温存使之就範而憨則自今夏以來與劉貌合神離分道揚鑣觀陜督一席除在京洛專人運動外在陜方面已一面極力聨絡陜人一面秘密進行據昨軍署消息陜劉近又於軍署遇險有劉之老表孫某竟敢於前日晝間公然以手槍擊劉詎早爲劉所覺隨即向外逃避一面即由馬弁將孫捕拿是夜經劉親自嚴密審訊聞又與憨之謀督有關劉除將孫某立地正法外聞又有嫌疑犯四五十人均經劉伏誅劉因江浙之風雲未已直奉之戰耗又來而内部現象如此現已將省西駐紥之鎭嵩軍第一師長柴雲昇由西路招回一面爲佈置西路防務問題一面即專爲密商制正憨玉琨之自由行動也 
[魯商專學潮尙未解决]  
　　山東商業專門學校自激起風潮後學生曾到省會請願議會已將撤朱查辦案通過學生方面昨日開會除少數擁朱派外多數主張積極倒朱已通過自今日（星期一）起實行罷課以俟省政府撤朱非達到目的不能上課云該校畢業生之在省者昨特假商埠緯五路開會到者畢業同學百餘人公推李容甫主席討論結果决定組織商業協會以聨絡感情俾免渙散對母校風潮認爲朱正均營私利己廢弛校務非另行更換不足以謀整頓於是决定辦法三項（一）發表宣言使社會明瞭商校畢業生之態度陳述不撤朱氏不能改革（二）由本呈請省政府接替校長（三）推代表謁見官府請願以上三條均已　過當時推舉會中職員完竣後五點散會計會董王文瑞莊達中評議長劉梅齋評議公性眞王彬如高景文董養文馬秀千王建侯幹事長李容甫幹事　吟謝駱立叔李特卿諸人（二十八日） 
[各省敎育界雜訊]  
　　粤敎廳經費有首　粤敎育廳自去年十月成立以來困於經費一籌莫展職員薪水積欠五六月其聘人專編之敎育　刋及敎育周報均因經費　着迄未付印雖編就數十冊亦只能束之高閣也現專供　廳經費之花捐附加已批商承辦月餉七千三百元比從前代收代繳約增二千元連佛山容桂江門等處收入計之月收總　九千元以上該廳月費約七千餘（從前敎育委員會經費每月多至一萬四千餘元）抵除之外尙可節存二千元將用以清理舊欠 
　　安徽工專與東大續訂協約　皖省工業專門學校辦理有年由江前廳長下令改組停辦所有該校學生生送入東大工科雙方訂立協約託其代辦本年東大工科自身停辦承代辦之皖工科當然不能存在曾經敎育廳函知東大解除原訂協約嗣經該生曹贊卿等一再請求轉科繼續原約並由該前校長劉貽燕親赴東大接洽經繼續訂約三條（一）此項學生得隨意選擇東大現有一科肄業（二）每名每年由安徽敎育廳津貼東大敎授費及實騐費二百五十元（三）十二年份議約内第三第四兩條作廢現已由敎育廳正式函知東大履行矣（明） 
　　江蘇省立五七師範反八中開學　蘇省自兵事發生以來省欵益形支絀省校遂亦頓呈停滯之狀第九中學校長張開軒以淮屬距戰區較遠學生乂已到齊曾以靑年寳貴光陰至宜愛惜爰擬變通辦法先就學費收入儘先支配維持現狀俾免停頓等情呈請省廳核准在案茲有八中五師七師等校亦相繼援案呈請先予開學并經敎育廳蔣廳長分别核准矣 
　　揚屬敎育界雜訊　（一）江都縣視學張雅煌前因任期問題致被丹徒敎育界拒絶交換視察後現聞該視學已由縣署配以一小校長沈繼慶二小校長張紹志呈請敎廳聽候圈擇惟沈張兩校長位置較做於視學絶不願就結果恐仍屬張雅煌聨任（一）江都敎育經費積欠四月發放無期敎育局洞悉敎職員艱窘故特法外設法遇有敎職員實將斷炊者可由局代賒柴米以應衆急連日赴局要求者已有十餘校之多萬一校校援例該局亦不易於應付也（一）江都縣立初中校長洪詮因資格發生疑義决計辭職專就五師敎員聞繼任有六中敎員曹芻及敎育局長兪錫崇願棄局長而就此職之說其餘逐鹿者不乏其人（叔） 
地方通信 
[無錫]  
　　近事一束　（一）錫宜郵政已恢復　江浙戰事起後各地郵遞頗稱不便　現宜興戰事結束郵政亦已恢復昨日邑中某商號接宜興來函云可照常投寄郵局並不檢查等語可見該地市面漸見愀復（二）錫湖輪船開行消息錫湖太湖輪船前因戰事發生即進止開行現太湖方面風雲已息故　輪有不日開駛之說（三）紗廠有開全工消息邑中各紗廠自軍興起後因金融不通即暫行停機一部分現戰事雖未終了然工人生計艱鞹故慶豐等紗廠有不日即開全機以維工人生計之說（四）鄉間農人困苦之一斑四鄉田中早稻均已結實不日　可登場一般貧苦之農民已迫不及待業已刈割稻頭充飢並已發生偷竊稻禾情事農民無法可想均叫苦連天深望當道善其後也（五）禁止集會結社本邑戒嚴司令程星三昨日出示布告禁止集會結社（六）警所飭拘流氓乞丐　縣警察所馮兼所長傳知警察各分所及分駐所將轄境内流氓乞丐及紅丸癖之莠民分别拘留以爲此後拉夫之凖備連日已拘獲數十人備用（七）大陸報記者韋爾生　觀商團大陸報館記者韋爾生君前晚參觀錫邑各商團駐防所由楊翰西總司令等殷殷招待各團員之動作頗得韋君之贊許 
　　前洲鎭商團成立　縣屬靑城市前洲鎭市民唐棟如唐鳳會兪乃章唐鳳九陳少軒賈亮功孫星槎鍾蕙蓀等因見時局未靖兼之四鄉盜匪日熾爲治安計非力謀自衛不足以寒匪膽除成立三百餘人之保衛團外更擬組織前州商團以固防務團員暫定三十人以後續加推鍾蕙生爲團長唐棟如爲督察長朱士來爲敎練官經費由發起人及各商店暂時墊用刻正分頭佈置不日即可成立 
[南通]  
　　時局紛紜中之軍務　海籌永績兩艦現由瀏河駛近通埠暫泊劉海沙江面在天生港即可望見又海容軍艦來通已歷三日於八月三十日離埠駛赴鎭江一帶游弋日前蘇軍受傷之團附張善祥係新編江蘇陸軍第三師步兵第九團軍官頭部被槍彈擊傷已由南　醫院療治痊愈張定一日渡江前赴滸浦馬師長玉仁留駐清江一帶之軍隊將於日内由通陸續開往江南馬已派王副官駐港照料白蒲平潮天生港等處董警刻已預備供應 
　　地方設防中之所聞通如崇海四縣聨防公所總　會辦各員於三十日奉督省二長會令加委縣署以吕四區尙未舉辦團防亦未派警駐港稽察殊屬忽略防務三十日特訓令申飭並令嚴查奸商偷運米糧出口情事尅日具報核奪瞿知事奉督令飭籌一二千元轉交通　守備司令部應用昨已籌撥二千元將來京派欵内照扣通海交界處之聚興鎭及興仁觀永等處有迎神賽會之說縣署已通飭嚴禁　重治安 
[鎭江]  
　　車站調用小站職員　鎭江小車站設立江口平時專運客貨至大火車站裝車職員亦頗忙碌自戰事發生後客貨全停該站等於虚設而大站則事務殷繁日無暇晷麇奉代局長令將江口小站職員調往大站辦公以資平允該站職員已於日昨（二十九）赴大站分别負責辦事矣 
　　潰兵槍傷橋頭鎭巡警　鎭江護路隊隊長趙金富於日昨（三十）呈報該隊總指揮略謂據橋頭鎭劉排長報稱二十九日下午四時有潰兵一名由高資鎭鄉間往南山中行走爲下蜀街第八分駐所巡士三名瞥見當令該兵停止盤問詎該兵不服檢查即開槍猛擊致將巡士擊斃反身逃去跟追未獲至出事地點係在謝家浜離橋頭鎭尙有五里之遙 
[揚州]  
　　軍事雜訊　江蘇陸軍第三師師長馬伯良出征日久兵額有缺經督軍電令添募别動補兵一千五百名將來有功改編成團以資補充而厚實力即經該師長遴委補充團募兵主任祁蔭之計龍章營長敷德本朱覺基火效良分往淮揚兩屬各縣村鎭招募輸送前方以備編用一面電飭各縣妥爲照料矣又揚州守備司令齊惠庵前遵軍令派員至中國銀行監收截留鹽稅以充軍餉數日以來已截到六萬餘元於二十八日彙解軍署核收矣又江蘇高等廳訓令江都縣署以現在時局不靖監犯衆多械護不易仰即轉飭管獄員知照如有合於保釋條例者即速分别呈請保釋以資疏通 
[高郵]  
　　展設長途電話　縣署准揚州電話局函奉部令展設長途電話由高郵至寳應並於汜水設電話收發處即在沿途運堤電桿上加掛話線接通九月二十五日開工請咨警所派警保護并傳諭各段地保妥爲看管 
　　商會長晋省會議　縣商會准南京總商會快函奉省長督軍快郵代電軍興用繁金融窘乏現已電商中央核准就鹽稅項下籌撥銀幣一百萬元發行江蘇省兌換券先行籌借基金濟急券定六個月收回一轉移間於政局商局均有裨益即請貴總商會召集各商會共籌擔任四十萬元俾利進行值此時艱重賴鼎力扶危濟困不盡拳拳等因並接哿號兩電略謂兌換券百萬勢在必行無法諉卸務請迅派代表儉（二十八）日到寗會商　共籌應付王會長於今（二十七）晚乘輪晋省參與會義矣 
[南京]  
　　女職傳習所繼續開課　江蘇敎實聨合會委託中華職業敎育社代辦之南京女子職業傳習所前以兵事初興謠諑甚盛暫行停課茲以人心略定一般女工長此失學停工殊於生計學業大有損失由職業敎育社設法籌墊經費定於十月五日繼續開課該所主任潘碧如女士等於今晚乘江順輪船赴寗籌備 
[徐州]  
　　津浦隴海運械之忙碌（一）二十五日午前一時北來慢車有海軍總司令部駐京辦公處處長閻祖培由京運來子彈三十萬顆到徐轉乘津浦快車赴寗又同日午前三時許津浦南來專車有江蘇督軍署一等課員高維嶽押運大砲子彈壳三千八百個到徐轉乘隴　火車赴河南鞏縣兵工廠裝修又同日午前八時許銅山警隊派排長毛玉章押送新兵三百五十名並鎭者差遣員蔣春浦押送子彈二十四箱同車赴南京（一）二十六日上午三時四十分北來加車有馬廠某軍副　樊寳寰押運七九步槍子彈二十萬粒過徐赴寗又同日上午七時三十分有江蘇督軍公署委員劉炳文山河南鞏　兵工廠運來大砲彈一千五百顆當轉津浦車赴寗 
　　二十七日雜訊　（一）二十七日午南關紳士張相臣等以該處添招警隊三十名經費問題尙缺三百餘元特偕段董等沿戶勸募當日在興仁街一帶募得大洋百零二元（一）昨（二十七日）午商務會召集各　業董開會聚議聞係本省軍民兩長因軍費不足决發軍用票百　元（原定四百萬）先由各縣分籌基金四十萬元徐埠各業灘派數目未詳（一）昨（二十七日）午城北敬安集因年來防軍剿匪出力致有陣亡　長多名（五旅第六師警備隊第二旅）開會追悼本埠各官廳均有代表前往致祭徐海于道尹除派胡隊官前往外並助經費三百元 
[蘭谿]  
　　二十四日雜訊　閩軍司令孟昭月二十三早晨率隊往杭城中尙留第一團步兵兩營其餘均隨孟司令赴杭錢　振興兩駁川公事二十三恢復開駛餘外均在停頓中滬杭報紙二十三午後頭次到班消息　靈二十二午後有義烏人某甲往大雲山觀閩軍大砲被守砲兵士開槍擊斃亦云慘矣蘭谿縣公署及統捐局烟酒分局捲烟稅局等機關所有辦事人員均已逃避無踪每處只留工役一二人看守門戶惟監獄署人員照常辦事 
 
 

Page 8

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *常識　 
常談 
[自保自衛] [  覺]  
　　自戰事發生以來各地方之議辦保衛團者多矣余以爲保衛團之要點在本地方之公民各自團結其實力以自保自衛而非可雇人以自保雇人以自衛也 
　　藉曰雇人以自保雇人以自衛則無業游民反得混雜其間非徒無益而且有害是故團員之資格須確有職業確有妥實之保證人團員之責任須知此事爲公民之義務所謂自保自衛者非徒保衛其身家實爲保衛其所居地方之全體夫如是然後可滿其自保自衛之量而地方自治之基礎立矣 
經濟 
[時局不靖中之家計] [  謝鑑]  
　　一勿餘酒勿吸烟勿逛游戲場凡無益之消耗槪行節省 
　　一勿宴客勿送禮惟於戚友之慶弔仍照常行之 
　　一早出晚歸路途較近皆安步當車惟於較遠之處則乘電車 
　　一衣服器具之非急需者槪不添置 
　　一原有僕役照常雇用渠如自辭即勿再雇一菜蔬比尋常減三分之一小孩零食亦明定限制惟敎育費照舊 
　　一早起早眠藉省燈油之費 
　　一量入爲出仍勿欠帳及向人借貸（乙種酬） 
衛生 
[戰後與秋令之防疫] [  王士弘]  
　　疫癘本以秋季爲最盛察其所以致此之由實由於夏秋之間氣候鬱蒸易於伏受暑熱蠅蚋叢集因以侵入菌毒乍寒乍暖以致感患風寒飲食不愼由此腸胃積滯於是赤痢傷寒零亂等症相繼暴發每届此時罹斯病者極衆因而死亡者亦復不少今歲兼之大戰以後雙方死亡頻仍尸骨棄露徧野惡臭四溢紅十字會以及慈善機關當設法妥爲瘞埋或實行火葬爲社會除害庶大兵大水之後可免大疫然而個人衛生亟宜注意首當謹愼飲食留意寒暖凡大便閉塞者每週或旬日服蓖麻子油oleum　ricini）二○○至三○○克（小兒减半）以通大使而除腸胃積滯各物每日用稀鹽酸（acidumbydrochloricum　dilutum）一○克（小兒減半）和溜水或清潔開水二○○○克時時服之用以代茶有殺滅霍亂菌毒奮發胃液之功倘能於未病時舉行預防注射尤有成效若已罹疾病速宜就醫治療勿延誤時日而蹈殺身之禍也（乙種酬） 
道德 
[各地辦紅十字會者須知] [  濟生]  
　　（一）須知紅十字會爲中立慈善機關不得受何方指使作間牒 
　　（二）須知紅十字會在戰時以救護傷兵救濟難民掩埋死屍爲專責其人軍事槪不應參與 
　　（三）須知紅十字會旗幟祇能本會機關懸掛如個人私産或學校等除借與紅會用者槪不能濫用 
　　（四）須知紅十字會不能含保險性質寄存箱籠物件 
　　（五）須知徵求會員要身家清白　品行端正萬不能因多得會費而濫收 
　　（六）須知紅十字會救護時不能私取傷兵難民分文（乙種酬） 
[風鶴聲中之孝婦] [  西西]  
　　客有自崑山避難來滬者謂述途中所遇一事殊覺難能可貴足爲一般人之模範爰記之以實常識 
　　余（友人自稱）以江浙風雲吃緊家人惶恐不得已於日前棄家携眷來申暫避余等行至某處遙見一婦人推小車車載一老嫗遲遲其行似力不勝任者漸即爲余等追及見其滿面淚痕狀至慘苦余奇之因詢其何往婦曰「余家居某村以農爲業日前余夫因事入城兩日後猶不見回家遍詢鄰右驚　已爲軍隊拉夫往戰塲充扛夫去矣消息傳到痛不欲生孰料禍不單行我家又遭土匪之刼搶掠一空無衣無食何以爲生計惟沿途行乞耳但我姑年逾古稀豈堪遠行我雖孱弱無能饑火中燒然又安忍棄之獨行因以小車載之余力疲足破不顧也惟老年人已竟日未得飲食矣」語至此哭不成聲涕淚已濕透衣襟余悲其遭禍之慘見其事親之孝深爲感慨出銀圓一枚與之婦感謝而受購餅餌先享其姑然後自食此誠風鶴　中不可多得之孝婦也（乙種酬） 
敎育 
[告戰爭時之學生] [  迪]  
　　江浙兩省之學校多因時局關係暫行停課使吾莘莘學子費時輟學良堪浩嘆予江蘇省立第二師範學校之學生也於八月問即得校中展緩開學之通告心中頗焦灼後同學錢君告予曰子苟購闊巾報其益殆與入學等也蓋申報有常識自山談平民　刋等讀之進益無量而常識材料尤豐富讀道德衛生法制經濟等欄之作品猶受公民課讀科學欄之作品猶受博物物理理化各課均足以長進知　也予從其言即日起訂閱申報迄今已匝月矣覺錢君之言洵不我誣凡吾同學盍仿予行之（乙種酬） 
宗敎 
[李太白與基督敎] [  邠牟]  
　　李集樂府中有上雲樂一篇繆刻本標題下原注云老胡文康詞或云范雲及局捨所作今擬之云自來注釋者均含糊敷衍莫名其所謂李詩固多恢詭之詞乃遂諉諸不解解之之例暇日諷誦偶有所觸曰此唐代基督敎輸人之徵也其價毓不在景敎流行中國碑之下茲錄而釋之 
　　　天之西白日所没（謂泰西也）康老胡　（曰文康曰康老疑其所見之人蓋自康居來者六朝唐代每以外人之國名爲其姓氏也惟旣曰老又曰鶵似自矛盾疑指馬利亞抱耶穌像而言）生彼月窟（言其爲泰西人也）巉巖容儀戍削風骨（高顴而瘦）碧玉耿耿雙目瞳（碧眼）黄金拳拳兩鬢紅（紅黄色之拳髮）華蓋垂下睫（深目）嵩嶽臨上　（高鼻）不覩詭譎貌豈知造化神大道是文康之嚴父元氣乃文康之老親（彼謂是上帝之子也）撫頂弄盤古推車轉天輪云見日月初生時鑄冶火精與水銀陽烏未出谷顧兎半藏身女媧戲黄土搏作下愚人（以上皆六日造成世界之說也）散在六合間濛濛若沙塵生死了不盡誰明此胡是仙眞（旣云是仙眞當非指常人而言故疑謂所見之畫像也）西海栽若木東溟　扶桑别來幾多時枝葉萬里長（言其蔓延之速且遠也）中國有七聖半路頽鴻荒陛下應運起龍飛入咸陽赤眉立盆子白水興漢光叱咤四海　洪濤爲簸揚舉足踏紫微天關自開張（此言唐代之勃興及遠略也）老胡感至德東來進仙倡五色師子丸苞鳳凰是老胡鷄犬鳴舞飛帝鄉淋漓颯沓進退成行（此言基督敎徒以動物入貢也）能胡歌獻漢酒跪雙膝並兩肘散花指天舉素手拜龍顔獻聖壽（此言基督敎徒覲見時之儀節也）北斗戾南山摧天子九丸八十一萬歲長傾萬歲杯（以頌禱作結） 
　　按唐代疆域焉及陶富汗自地中海以東交通大啓於是　敎末尼景敎靡不輸入我所敢言此爲基督敎者其證有三袄敎即拜火敎與陽烏未出谷云云不合摩哈墨特不尙畫象且自稱天使不曰上帝之子即摩西舊敎亦不云上帝之子也然則此詩所云　基督　莫屬矣客中無書考證不足極願閱者考　敎之亦饒有趣味也 
雜錄 
[忠告租界内之旅館] [  天夢]  
　　此次齊盧戰爭凡庽居江浙兩省　滬寗滬杭兩路及兩省交界各地方之居民無不驚心吊　　大禍之將臨紛紛　移至上海租界托庇　人宇丨以免池魚之災籍以苟延殘喘不料滬上各旅館利人之災乘機居奇其號稱大旅館雖本加價（房金平時本大）在於伙食則大加特加藉口海上避難人多糧食鮮貨價俱增高以爲文飾猶可原諒其餘中小客棧竟將懸壁之價目表撤除隨口任意索　往往平時定價八角者索價至三四元不等自城内居民紛紛遷入租界以　甚至按人計算不論房問例如一家老小八口者以每口一元計每日即　八元豈不駭人聽聞乎嗚呼彼避難者苟全性命倉皇出走非盡富室　操旅館生涯者爲營業計不必責以救災恤鄰之義但願平諸良心勿乘人之厄而意外需索已爲有人格之商人否則避難人民雖離兵革之苦隠受鉅大之損失值此金融緊迫無可　動其何以持久乎深望旅館主人三思之也（乙種酬） 
 
 
 

Page 9

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *本埠新聞 
[盧永祥抵滬後之戰事消息（十）（三） 
　　昨日各方無大戰　松江方面未有開火訊]  
　　昨日各方戰事均不劇烈惟嘉定方面激鬭稍猛松江之西石湖蕩方面亦未有正式開戰之報告茲分錄昨日消息如下 
[（一）昨日各方均無大戰]  
　　昨日各方之戰報　昨日（一日）日問黄渡方面二軍未有戰事至下午七時二十分雙方略放槍砲衝鋒隊均未進攻至十一時半雙方始用大砲機關梒來福槍轟擊陣線　未變化聨軍傷兵共二十三人業已載運來滬　日（三十）聨軍陣亡連長馬春會已由司令部備棺收殮 
　　昨日劉河方面之蘇浙二軍日間均無戰事槍聲甚稀陣線仍未移動至下午八時蘇軍用大砲機關槍轟擊聨軍亦用大砲還擊雙方仍在河之兩岸衝鋒隊亦未進攻各取守勢下午九時十時之　雙方攻擊稍猛未分勝負至十一時半滬上總司令部接瀏河司令部消息　敵需用子彈甚急特備汽車六輛分載大批砲彈槍彈至瀏河接濟至今晨半時雙方正在攻擊中 
　　又函云一日嘉定瀏河日間均無戰事入晚僅有小戰蓋雙方於該處均不甚注重也南翔方面自三十日晚兩軍在黄牆馬陸間激戰後澈夜未絶兩軍因兩日間犧牲過鉅故各保持原有陣線至黎明停戰一日上午八時後兩軍繼續作戰槍砲聲時稀時密雙方旅進旅退無進展之可言午後二時許砲火稍烈聨軍進展四五里等獲戰溝一道至晚十時南翔隠聞砲聲足證聨軍陣線展遠至十一時又復逼近未幾又漸遠至今晨一時未有變化黄渡方面一日日間僅有小戰迨至傍晚四時後兩軍戰事稍劇機關槍大砲聲時稀時密雙方均取守勢均不肯犧牲猛攻截至今晨一時止無甚勝負兩軍猶相持於第二十四號鐵路橋梁間 
　　三十日晚黄渡一役聨軍三十九團連排長各一員彈傷頭部昨日黄牆一役聨軍陣亡某營長一員及二十四旅連長一員（外傳某旅長在黄渡彈傷腿部不確）四師師長陳樂山一日午後三時一刻由龍華來滬旋於五十五分赴翔督戰晚間八時返滬楊化昭一日上午十一時由龍華抵北站　即轉車赴嘉定臧致平於一　晨七時許由翔返　午後又赴南翔第三軍前敵總司令王賓於前日（三十）由松來滬　晤盧永祥密　防務即晚七時半由北站專車返松 
　　三十日黄渡一役聨　奪獲蘇軍機關槍彈三萬八千餘發計二十餘箱於一日午後四時半解往龍華 
　　一日北站裝出軍　汽車兩輛至南翔以備行駛嘉翔間之需一日由龍華運赴南翔機關砲一尊機關槍四架及機關槍彈大砲彈子彈共計四車 
　　一日由南翔黄渡等處運來傷兵約有一百餘人内有第六混成旅者七八二十人由北站轉至南站計開專車五次計車十三輛聨軍第六混成旅陣亡團長王保國字子平（昨誤志明） 
　　嘉定戰况　昨晚有鄉民自嘉定來滬者云連日西北城方面戰爭頗力昨日蘇軍大隊於數　圍攻聨軍亦防守甚固彈加飛蝗未幾聨軍稍退進駐城中憑城而戰居高臨下蘇軍在城河之外互相轟擊未有勝負又函云昨日（一日）嘉定方面西門外高陞橋北門外之黄度南門外之黄牆二軍自下午六時五十分鐘至今晨（二日）一時四十五分均用大砲機關槍盒子砲轟擊城牆已被蘇軍擊毁一角二軍仍在城外劇戰（離城約五里）往來南翔嘉定之間汽車裝運子彈不絶故南門外甚爲注重聨軍調大隊駐守聨軍之生力軍向黄牆進攻方泰鎭雙方進攻亦甚烈至今晨（二日）二時雙方正在劇戰中滬上司令部載運開箱子彈三十箱至南翔以備應需各方急用 
　　石湖蕩之備戰情形　昨由松江來人云孫陳兩軍確抵石湖蕩西約有兩團之衆即日尙有續到蓋因輸運困難也聨軍大隊集中三十一號橋一帶及松江等處亦有五營譜兩軍相距僅五華里聨軍在三十一號橋旁築有極高之土阜安設砲位軍士則嚴密防守形勢日亟恐接觸之期不遠矣昨日滬杭路松滬客車仍開往返各兩次南北站來客共有一千七百餘人行李箱件在一千五百餘件惟搭客頗維大半均貧苦之人扶老携幼厥狀甚慘 
　　石湖蕩尙未開戰　昨日（一日）松江之石湖蕩方面尙無戰事發生惟雙方軍隊均在佈戰想戰事即在目前矣 
　　松滬杭嘉兩段客車昨仍開駛　滬杭鐵路昨日（一日）滬松客車往返仍開兩次由松開滬之第一次客車到滬古午三時十分抵站乘客約計男女二百餘人其中有多數平民貧苦等人均手提衣包肩負鋪蓋形甚狼狽聞杭嘉客車亦仍照開 
　　洙涇到有大批閩軍　洙涇上月二十八夜到閩軍約四百名一時全鎭搖動二十九晨民間遷称各處者絡繹不絶幾至十室九空頓現蕭條景象二十九日復開到蘇軍三四千人設司令部於棋杆内民間内眷逃避一空商市震驚民間大厦都被軍士佔居 
　　前夜昨日之軍事運輸訊　前夜（三十）十時南站裝出夫役八十二人送往南翔又麵包一車運往松江昨日（一日）上午七時由瀏河運來損壞决槍七十餘枝送交兵工廠修理上午七時十分由南站裝出槍彈二十箱送往南翔七時半裝出槍彈蚕餘箱乂新式快槍二枝快槍三十枝送往南翔八時半由龍華站裝出補充隊二連又開往松江八時三十五分由南站裝出第四師衛生隊二十人隨帶藥品六箱麵包二百包並造橋木料一百七十餘根快槍十枝送往松江上午十一時半由南站裝出夫役六十名機關槍二架送往南翔下午一時五十五分由南站裝出機關槍一架砲彈二十箱送往南翔下午四時裝出快槍五十枝運往瀏河 
　　盧永祥佈　軍事乘車規則　聨軍總司令盧永祥於昨日（一日）發出佈告一通分貼滬杭滬寗路之上海南北兩站及新龍華老龍華松江及滬寗路之南翔等站茲錄如下爲佈告事查鐵路行車必須得前站路清電報發給路簽方能開車此係行車保安之唯一方法無論軍事輸送亦應遵守定章乃近查各處軍隊乘車輸送時常有不待路清電報不憑路簽不經站長或車站司令許可擅勒開車情事甚至少數兵士亦欲强開專車路員在威逼之下不敢不從設前站有車對駛而來則中途危險萬難避免歷次戰事中因强迫開車而致中途相撞者已數見不鮮日前滬杭路車亦幾釀成慘禍亟應嚴申禁令切實制止以杜危險嗣後鐵路輸送臨時開車必經站長或本站司令許可照章辦理軍隊不得强迫干涉倘有違犯定予重懲除訂定軍事乘車規則分令各軍隊遵照外合行布告仰各乘車軍人一體遵照毋違切切此佈計開軍事乘車規則十條如左（一）軍隊及軍需品須用火車裝運時應由所屬之高級司令部通知車站司令轉知站長備車（二）所在地方無最高級司令部者由輸送長官知照車站司令轉知站長備車裝運（三）除軍隊及大批重要之軍需品或任務急迫立待出發之軍人外不得請求專車（四）非任務急迫之軍人及非急用之少數軍需品仍由普通列車載運（五）列車搭載後非得前站之路清電報由站長發給路簽不得擅令開車以防中途危險（六）開車事宜悉聽車站司令或站長主辦乘車者不得干涉（七）乘車者應遵守路局所定乘車規則對於路員機手不得有强迫威脅行爲（八）乘車軍人有違犯第五第六第七各條者重懲不貸（九）各車站所用軍事專車由車站司令或站長逐日列表報告本部其報告事項爲載運部隊或軍需品之名號發着站名發着時刻車輛數目等（十）軍用列車到着後應立即卸下以便騰出空車另供他用 
　　南車站昨日運到傷兵　上海南車站昨日（一日）上午九時由滬杭專車由南翔運來傷兵十六人又上午十一時又由專車運來傷兵二十餘名又十二時又專車運到傷兵十人又下午二時半專車運到傷兵二十名以上共計傷兵六十餘名除有重傷幾人車送上海醫院外其餘均由滬南紅十字會分車用汽車載送太平街滬南紅十字會分會醫治 
　　龍華飛機昨赴南翔黄渡視察　昨日（一日）下午二時三刻由龍華駛出飛機一架至南翔黄渡等處前綫視察下午四時駛回龍華 
　　聨軍裝出大批毛竹硬木　聨軍於昨（一日）由北車站用軍事專車裝出大批毛竹硬木等件據軍事家云此項竹木係搭蓋浮橋之用云 
　　聨軍廣購麵包餅乾等食品　聨軍司令部近以戰事劇烈前敵軍士不遑寢食乾糧需要甚殷昨又派員分赴南京路馬玉山泰豐等餅乾公司廣購麵包餅乾罐頭食物等用竹籮蒲包等存儲裝由運貨汽車送至北車站分裝汽車及火車分運至瀏河南翔等處以備兵士充飢聞該公司等尙承做大批麵包餅乾等定貨現正日夜趕製云 
[（二）各通信社消息]  
　　昨日各路之戰訊　中國新聞社云嘉定至瀏河陣線間自二十八日晚劇戰以來至昨始稍息方泰方面三十日下午六時大戰又作聨軍前鋒多用炸彈刺刀突衝蘇軍陣線蘇軍被俘甚多至一日上午十時戰事始息黄渡於三十日晚槍聲又密惟不若前日之烈至昨晨九時始停戰聨軍進展三華里瀏河方面一日蘇軍　攻兩次均被聨軍擊退靑浦方面由盧帥第十師衞隊二團金榜辰率部於三十日夜進攻冀與北路方泰聨軍包圍安亭是役聨軍獲蘇軍大砲一瘭槍五十餘桿俘敵六十名已解送龍華現總核聨軍方面陣線自靑浦黄渡嘉定以至瀏河已成一直線昨日兩軍以整理防務白晝各路俱無大戰 
　　國聞通信社云連日黄渡嘉定一帶齊軍進攻甚猛大砲之聲終日不絶據軍界消息昨日拂曉黄渡聨軍一部分奮　反攻血刃相搏殺死齊軍百餘人齊　被　退却四五里其他各路齊　因連日傷亡過多亦未再攻僅有小接觸而已據俘虜供稱湖北援軍損失已達二千該軍業已失去戰鬭力至魯軍潘鴻鈞一旅前傳奉洛吳調令北上助戰現亦證實確已離崑赴寗轉道北旋齊軍最後一次之總攻擊已可認爲完全失敗至松江方面迄無戰訊據聞聨軍防禦工作甚爲堅固决無可慮且聞孫傳芳以蘇皖兩省軍隊入浙以後紛委知事稅局紊亂系統已回蘇齊皖馬交涉請將客軍調離浙防現孫之佈　似亦祇在防守云 
　　黄渡昨日戰訊　遠東通訊社云昨日（一日）下午三時許有自黄渡　線來滬之傷兵某甲記者詢以前敵激戰情形據云蘇軍自二十九晚猛攻黄渡車站後至前晚（三十日）下午八時許又有大隊前來猛攻聨軍竭力抵禦蘇軍以機關槍爲前陣所發彈子有雨卜其開花砲則經十餘分鐘即發放一響聨軍方面則專以步槍射擊前陣衝鋒隊均以刺刀與蘇軍血肉相搏兩軍現仍激戰於離黄渡車站四五里地方時進時退直戰至昨日（一日）上午十時許槍砲聲始暫停息當兩軍激戰時雙方前敵祇距離數十步彼此面目均可遙遙相望蘇軍人數甚多故一時陣線不易進展記者問以午後戰况如何據云伊於下午二時許離黄渡車站時尙聞槍聲頻頻恐戰事正酣記者又詢以戰線上之陣亡者多否據云昨日兩方陣亡約數百人蘇軍較多屍横枕藉甚爲可慘云 
　　黄渡方泰間之兩軍戰况　遠東通訊社云安亭蘇軍連日由胡家橋開至方泰分三路進攻左翼南攻黄渡中路東攻黄墻右翼攻白蕩黄渡聨軍亦分兩路迎敵一路向北猛攻方泰一路向西進展擬絶蘇軍後路黄墻方面由馬陸聨軍向西抵禦 
　　嘉定兩軍仍在激戰中　遠東通訊社云嘉定西南北三面兩軍交戰日形劇烈戰况如下（一）北城蘇軍以婁塘爲根據地連日進攻北門外之黄慶聨軍前敵在黄慶交戰後路回守北門陣勢無甚變化（二）西城外岡蘇軍連日西進三十日竹簫弄鏖戰甚烈一日上午蘇軍已佔領竹簫弄前哨在護國寺離城不及一里聨軍用大砲猛攻（三）南城蘇軍由方泰東注白蕩聨軍由石岡門西進迎敵雙方激戰亦烈 
　　松江方面之軍訊　中國新聞社云　楓涇孫陳軍隊以石湖蕩河港縱横不易進攻前日叉被聨軍擊燬巡船三艘其勢尤不能前進乃改變其進行計畫由金山洙涇等處前進轉道張澤鎭渡浦而直撲松江一方則仍預備木柴塡河而攻石湖蕩惟此路聨軍防守至嚴對方亦不過虚張聲勢面已聨軍方面接報後業已派隊分赴金山洙涇得勝港等處塡防惟司令部仍在松江云 
　　聨軍靑浦戰報　國聞通信社云聨軍第一路司令昨晚接無線電話第三分隊隊胡午後三時三十分報告已將重固克復其報告云頃接靑浦第四分隊石隊長來電謂我軍昨晚已與敵開火戰線長十餘里重固克復敵已敗退現正在追擊中云 
　　朱涇搶刦之經過　中國新聞社云二十六晚有松江著名土棍張阿福率領流民七百餘人向朱涇鎭前進抵鎭後聲稱奉沈保義命令來此防守金山縣公署本設在朱涇鎭聞訊後即設宴爲之洗塵張被邀後竟敢前赴宴會席間暢談亦未露聲色隔日當地紳商又柬邀張之部屬竟被謝絶乃由該地商會籌欵四百元及糕餅等物送往犒勞張接此後即分發其于下流民殆至下午五時徝即分隊搶刦市上商店未及提防已蒙其害共計此次損失大約在三萬元以上現在該項土匪已向張澤等處騷擾云 
　　何使優恤王團長　中國新聞社云陸軍第六混成旅步兵二團團長王保安此次江浙開火後王氏屢建奇功二十九晚王氏又在黄渡方面指揮作戰正在率隊追擊之際忽有一彈洞穿背部兵士勸其回隊王氏高聲　成敗在此一舉安能棄吾天職再進百碼許便倒兵士乃搶其屍身回黄渡第二路總司令何豐林以王團長此次爲國捐軀奮不顧身殊堪欣慰爲特自行祭奠並予優恤其家屬以張其功 
　　瀏河戰事沉悶　遠東通訊社云昨日（一日）瀏河兩軍前線仍相持於西北市梢一帶前哨均各武裝守候接觸梢近則試放一二槍並非正式開戰陣線亦並　變化據云瀏河戰事所以趨於沉悶者因蘇軍方面已　後隊調往嘉年作戰聨軍方面則祇須將瀏河堅守以待黄渡各面之戰報再定進攻計畫此刻决不越雷池一步故日來瀏河可謂無甚戰事紅會昨日亦未派車至瀏河以該處並傷兵可運 
　　聨軍要人行蹤　遠東通訊社云聨軍要人楊化昭於昨（一日）晨由南翔乘車來滬車抵北站正擬下車又接黄渡　線戰報形勢甚爲吃緊當即原車開回南翔下午二時十分第三司　陳樂山乘車開赴南翔聞將前　繼續督戰 
　　北站昨日之傷兵　遠東通訊社云北站昨日（一日）陸續運到傷兵六七十人均係前黄渡方受傷者有傷兵面部爲開花彈炸傷又有一傷兵彈子尙在腹部運往吳淞醫治未能剖出迨再運至北站已氣息奄奄當即專車送往總會醫治又有　傷兵彈子均從胸部穿入血流滿身慘不忍睹據云各傷兵由黄渡至北站由北站而至總會上車下車雖經數次之移動尙能忍痛無妨其體格之强殊堪驚人云 
　　蘇州來客之溧陽兵變談　國聞通信社云昨日晚間有人自蘇州方　來滬據云溧陽金壇齊軍前日譁變該處店舖人家均被刦掠一空至常州附近之鐵路軌道於昨日毁壞一段故寗崑上下行車均不能通云 
　　奉軍占領建平訊　國聞通信社云路透電昨傳奉軍占領建平現已證實據聞本埠軍事當局昨早已接奉張三十日山刻電告略謂　　吳副軍長光新李梯隊長爽塏已於艶（二十九日）晨攻克建平俘獲五六百人並槍械十彈甚多餘敵潰退預計赤峰凌源日内均可攻下云云聞建平在赤峰凌源之間爲山朝陽前進之第一要縣云 
　　閩軍已進温州之續報　國聞通信社云　軍占領瑞安後即向温州進發昨接電訊自上月二十八日下午起閩軍前鋒抵温先後入城現已全隊進城云 
　　浙軍陸續開抵台州　遠東通訊社云據台州來滬者言前日廣濟商輪自温州運到砲兵二隊一排砲四尊步兵二連兵一排當該輪抵海門時居民甚爲震恐　上岸分駐秩序尙好人心稍安聞某營長說此兵係敗退後臨時集合非純粹屬於何團何營者二十六日平陽商輪又送到一營廣濟仍回温州續運自温處出發由陸道來台有二千人左右必須經過仙居臨海温嶺黄岩等縣致各縣人心大起恐慌富家婦孺遷避一空出鄉轎力每乘昻至五六元不等市面蕭條銀根緊急商店貴重物品搬移淨盡當舖典質以五角爲限大有風聲鶴唳之槪云 
　　郝國璽部隊郮動　遠東通訊社云駐防温州之郝國壐旅於二十九日奉潘國綱令將第一團開到鎭海第二團開到海門郝氏於二十九日親赴寗波與潘氏接洽 
　　浙東各縣紛紛來滬借欵　東南通信社云夏超代理浙長後財政問題之第一步辦法即從責任各縣知事勸募第四次定期借欵入手惟浙東各縣富室自戰事開始後皆避居滬上因此辦理勸募手續頗感困難而夏氏復派員守提急如星火故連日各縣知事之來滬向旅滬各浙籍富紳勸募者極衆昨又有鎭海縣知事盛鴻壽委派實業科長孫豪持函來滬從事勸募其原函如下逕啓者財廳第四次定期借欵凑撥各處軍餉維持本省現狀　在需欵此次奉夏代省長電催並派員守提不容稍緩弟自任地方際此時局難離片刻茲特請孫筱齋先生來滬代弟而懇台端竭力帮忙慨認鉅欵至少千元以上請先塡入縣印簿内加蓋名章一面速將該欵賜滙鎭海愼祥錢莊俾便解省云 
[（三）各西報之消息]  
　　大晚報紀松江西面之小接觸　大晚報戰地訪員甘問氏一日下午二時松江報告云松江方面昨晨十時開火小戰至今未停聨軍僅傷三人但孫傳芳軍隊與聨軍俱未用大砲僅於松江西十里某河兩岸挖濠相持云 
　　大晚報之戰訊　大晚報云各路前線自昨日一晝夜砲擊未止後至今日黎明停戰陣地未變雙方俱無　展蘇軍此次進攻所遭損失據俘虜言僅豫軍已傷亡二千人魯軍一旅前曾開來助戰者已奉吳佩孚命令退出戰區乘車回寗轉道往津今日瀏河嘉定及黄渡三處僅偶有砲聲戰事絶稀上午瀏河方面有疏落之機　槍聲藉破岑寂據軍署陸秘書長言今日大約不致再有戰事目下聨軍復取守勢此次攻擊太倉方泰陣線曾進展五哩嗣以星期一蘇軍反攻退後二哩刻在嘉定馬陸一帶固守陣地軍署消息據昨晨黄渡所俘　兵言鄂軍之在嘉定黄渡前線者損失極重宜興開來之陳調元部六千人亦已有百分之四十不能作戰估計此方蘇軍傷亡總數當在二千以上按陳調元本在宜興督戰自該處戰事結束後即由齊氏調一混成旅至崑山餘一旅進入浙境現經徵實有二營已開至楓涇其調赴崑山之一旅即派往太倉　泰抵禦進攻之聨軍嗣又命鄂軍一旅進攻以求恢復上星期杪所失陣地而是役乃受極重大之損失陳氏司令部設在方泰昨日蘇軍飛機在南翔抛擲炸彈數枚 
　　文匯報之戰訊　文匯報云蘇浙軍戰事昨晚暫止據龍華陸秘書長稱此役浙　獲勝陸並謂浙軍損死較諸蘇軍覺甚細微蘇方張允明部下折兵及失福槍尤多浙軍受傷者約六百名兩軍陣地依然如前蘇軍稱在黄渡稍進浙軍稱在嘉定稍進蘇軍之攻勢目下可謂已遭失敗嘉定方面浙軍司令楊化昭對於此役之結果甚爲欣奮松江方面之戰事日夕將發　盧之第十師現駐該處聞潘國綱仍忠於盧氏其部下之兵將兩寗波開　松江今日黄渡戰事時作時輟惟不若前二三日之劇烈蘇軍仍依舊例於今晨拂曉作敷衍之攻且用飛　爲　導飛仍未抛擲炸彈僅翺翔浙軍陣線之上偵察陣地今晨有蘇軍飛機作　落狀浙軍見之大歡前數日内蘇軍曾運子彈數百箱至前敵陣線乃由漢口運至寗垣繼由火車運去再由苦力扛至火線昨日薄暮後有浙兵一小隊告奮勇出探蘇軍陣地迄今未咽昨夜大砲之聲甚少前二十四小時内之戰事其結果仍爲兩軍陣地無重要變更今晨火車運來傷兵多名臧致平楊化昭即將附此車抵滬浙軍皆　蘇軍之進攻得被拒却皆二將指揮得宜之力陳樂山於今日午後二時十五分乘火車赴南翔慰勞兵士前二十四小時内傷兵抵滬之數較前昨兩日大減自昨夜至今天津路紅十字會僅收容新到傷兵一百六十名其中重傷者甚少 
 
 

Page 10

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *　　泰　士報之前日黄渡戰訊　上海泰晤士報三十日黄渡通訊云自星期日以來黄渡嘉定間戰事之劇烈殆爲中國近世史上所罕見戰塲附近已漸淦爲赤地陣線前後死亡者以數百計浙方傷兵之運滬者計星期日及星期一約有四百今日人昨日復有二百餘人陣亡之數或亦如之蓋雙方多用機關槍作戰故傷亡極衆今日有某兵告余昨夜之戰陣亡者約有六百人兩軍自星期一上午交綏後下午砲火甚稀入夜復有大戰蘇軍於十一時許向全線攻擊鏖戰至今日清晨稍事休戰上午復戰浙軍陣線受重大之壓迫有數處顯似退却而星期日所稱進展十哩之勝利亦已不若初料時之顯然可見矣雙　俱用　砲而蘇軍砲火尤密其步兵藉砲隊之掩護前仆繼如怒濤巨浪向黃渡嘉定間聨軍陣線拼命衝擊聨軍　固守陣地用機關槍來福槍向敵猛射蘇軍砲隊似較聨軍爲勝黎明蘇軍停止進攻砲火汼息但砲彈仍有飛過頭上者黄渡聨軍奉有命令不問代價若干務期固守陣地故守禦甚力昨夜蘇軍自一百五十步外突向聨軍衝鋒聨軍亦用刺刀相抗搏戰甚厲時在黑夜兩軍俱穿灰色軍服孰爲友軍孰是敵人頗不易辨認睢有混戰一塲星期日及星期一浙軍右翼曾自黄渡衝進敵軍陣線少許未耗一彈全藉巧計蓋蘇軍大舉進撲聨軍抵禦逾時子彈告罄乃用刺刀衝鋒結果俘獲蘇軍機關槍兩架及太宗子彈遂用以射擊蘇軍迫其退却統計聨軍勝利器除機關槍兩架外並獲來福槍多枝俘團長一員該團長於夜間率衆進攻黄渡左方聨軍以砲火猛烈部衆皆退却僅留該團長一人在前遂致被俘而聨軍方面亦陣亡王團長一人兩軍飛機現已逐日向敵人抛擲炸彈蘇方飛機之命中程度似已稍有進步但雙方飛行路線僅沿鐵路而已 
　　造船所長解職說不確字林報云昨載江南造船廠廠所長已被辭退消息今悉不確劉　二氏仍將照常服務 
　　法租界僱　俄人防範　大陸報云聞法租界當局因租界防務吃緊已伈用俄國士官學生多人昨日曾見有一大隊携來福槍在法租界行走 
[（四）籌募警餉與徵收公債]  
　　縣商會昨開聨席會爲警廳籌餉　上海縣商會昨日午後三時邀集滬上各公團及該會全體會董會員等開緊要聨席會議到董事李平書姚子讓凌伯華楊東山並會董會員等首由會長姚紫若宣告開會宗旨　即報告謂刻接淞滬警察廳長來函内云警察保護地方商業至爲重要現因九月份警餉一項省中請欵一時未便應請貴會邀集各法定團體及名業代表等共同商榷設法暫行籌措墊繳以濟要需俟應募之公債項下再行悉數歸還除巳函閘北各團體商董代爲籌措外南市各區警察應派餉銀一萬七千餘元等因到會查警察固屬保衛地方之最要者所有籌借警餉一節應請公同同商酌辦理云云旋經公决照保衛團認定經費之數分别擔任籌墊當塲到者所擔任之欵約有一萬元左右惟未到諸君及各業代表等當然由會　告一體擔任派定該欵務於兩日内送會即便彙集送請警廳收領議畢於六時散會並聞警餉定於今日由廳令飭各區署所長官備具領狀到廳分别具領後按名發給云 
　　閘北籌借警餉昨聞　閘北市經董處前因籌借閘北四五兩區警察經費函請閘北各工廠商號竭力捐助已誌昨報昨日該處已接到各廠允捐者惟尙未答復者亦不少特再備函派員前往收欵函云啓者九月份閘北警察經費承允墊借若干元感甚惟警餉已定本月五日發給爲時甚促茲特備就收據派員詣前即祈將該欵加數擲交帶下以便彙送警廳爲荷云云 
　　昨閘北市經董沈聨芳王棟等先　募勸認定之商務書館一千六百元絲廠同業三千元及其他認定凑足五千元先行解送警廳餘欵已分函催繳 
　　松滬公債局函請總商會贊助松滬公債局昨函上海總商會謂此次籌募松滬公債二百萬事屬創舉恐商民誤會或有觀望游移諸賴貴會鼎力襄助俾得進行順利因念此項公債全爲維持治安軍使不得已之苦衷當承共鑒已嚴飭經收員和平勸募母許稍涉苛嚴總期民樂輸將事歸實際貴會領袖羣商一言九鼎素切欽遲幸祈俯賜維持以成此舉云云 
　　房東討論抵制方法　東南通信社云自松滬公債票宣布發行以來條件中有可作房租之用昨日爲開始先行徵收之第二日華界各房客以於自身無利害關係對於此舉均可照納惟各房東則十分恐慌連日正在秘密會議討論抵制方法擬掛洋旗使中國官廳不能行使職權惟大部分房客方面鑒於前次宜樂里案之失敗對於確係華人産業而臨時用洋商出面者自願證明但希望官廳此後關於加租及勒索小租之事加以阴制關於此事淞滬房客聨合會召集各房客聨合會代表會將表示意見云 
　　絲廠紛紛懸掛洋　　上海爲絲業交易中心地絲廠開設頗多十年前約計五十六家目前則已增至七十餘家此次戰事發生後該業地點多在老閘新閘閘北一帶影響所及已收歇六七家其餘亦多向意法美英各國領事署請求駐冊僞托洋商名義藉資保護故近日閘北各處紛紛懸掛洋商旗幟云 
[（五）救護傷兵與收容難民]  
　　紅會救護之昨訊　紅十字會昨日之消息如下（一）前日下午五時半至昨日下午五時半計運到吳淞傷兵二人瀏河五人嘉定五人南翔七人黄渡四十六人另有直接送往紅會第四醫院（即公立上海醫院）者十七人（二）該會總辦事處昨接特别區熱河之建平分會之來電云熱河建平縣戰事已開刻救護隊長張九宫龐萬芳督隊前線理合電請鈞處加急電達濼州王巡閱熱河朱都統奉天張總司令電令各前線軍官兵士妥爲保護以利進行候覆建平分會會長劉振鐸（三）又接熱河建昌（即凌河）分會來電云熱河戰事緊急現由會員要求請設立支會於凌屬南營另設救濟婦孺所於東大城及二道灣請電奉天張總司令通飭所屬各軍一體保護盼復建昌分會叩艶（四）昨日到紅會接洽組織分會者有閔行代表徐亞伯通信組織分會者有四川忠州紅十字分會（五）昨日上午八時止各醫院所有傷兵確數爲時疫醫院七一總醫院一五三時濟醫宼和三公立醫院一一六新普育堂九六商務書館二七同仁醫院四五南洋醫院二三亞東醫院一八廣慈醫院四三粤商醫院八○寳隆醫院二人麥根路紅會醫院一二 
　　新舞台假爲傷兵第二留醫所　九畝地新舞臺近因戰事期内暫行停鑼聞已由紅十字會城内分會假爲傷兵第二留醫所 
　　聨軍第二軍設立總醫院　連日中路激戰由聨軍第二軍大隊應戰受傷兵士較多各　院有不敷容納之態由總司令陳樂山特委任第四師軍醫院長吉少良充任第二軍總醫院院長假南站貧兒院爲臨時醫院内有醫生十二人看護十四人内容傷兵已達六百餘人昨日特派醫生錢守山至北站照料救護事宜 
　　藍十字會救濟之昨訊　閘北慈善團藍十字會昨日救濟消息如下（一）自上午開始收容難民後截至下午三時計投到該會得爲白鶴江五人瀏河十二人黄渡三十人（二）該會近來連日均須添置棉被六十條以濟難民之用截至昨日連同各慈善家之送贈計有棉被五百餘條又該會昨特購置草席八百餘張大鍋數口（三）閘北救火會近來均於夜間在慈善團内排好水管令人梭巡作不虞之備并由藍十字會職員輪流值夜（四）凡住該會而有病者輕則由本院醫治重則送至粤商醫院（五）昨日上午隊員顧哲民高志耕楊翼臣姜懐素向瀏河一帶出發救濟下午由隊員姚祥生王雲卿向北新涇出發救濟（六）該會於九月二十九日徇北市米行公會之請呈請何護軍使一函昨已接有復函云逕復者接展台函以米船章福生在泗涇鎭被警署扣留等情已轉令松江縣知事查明放行云云 
　　白十字會救濟之昨訊　中國濟生會白十字救濟隊昨日救濟消息如下（一）隊員朱醒亞由南翔救到難民八十餘人送第八所安置（二）隊員潘子卿由　音堂救到難民一船計八九十人惟該處兩軍業已開火潘君雖冒險抵滬而沈佩蘭等尙有帆船兩艘在觀音嘗膹險施救云（三）該會第三收容所昨收黄渡三人方泰四人第八收容所昨收黄渡四人婁塘八人又永錫新堂亦由該會假作第一暫留所支所并又收容松江難民七十餘人云 
　　紗業公所現有難民數　愛而近路二十七號紗業公所内現有難民數及姓名調查如下 
　　馬陸周巧林及女何唐氏唐汪氏徐黄氏楊紅珍邵施氏顧王氏李仲華及母姊印全寳及母妹陶大新及母姊希巧壽徐氏女及孫女趙小杏及母妹徐洪元家四人朱錫生及母妹劉生保及母張和尙家六人金鄒氏朱阿娟及母王其昌及妻女徐阿巧及母嫂朱邵氏吳邵氏王徐氏陸張氏及女陸拳英及子女陳金大家五人鄒關新及母妹楊保康及子一女一王子銘家三人張江寳及母馬吳氏及媳施氏等四人張杏弟及母陳愛君及母妹蔣葉氏楊大昌及母張雲寳及弟陳阿毛及妻尤阿榮及妻女一子一尤陸氏瞿金及妻女二子一徐三寳及母陳興根及母與二弟徐阿狗及妹陳茂生及妻女一男一陳阿榮及妻女一子一顧金生及妻女一子一張沈氏及子一女一秦福堂及妻女二子二趙根寳及母嫂潘仁寳及母婁雪華家五人潘阿末及母弟陸賡言家四人陳寳成及妻女一子一徐巧雲及母姨母張守千及妻女陳徐氏尤阿毛及嫂與姪女陸林寳及母吳昆全及妻與二子高顧氏徐慶良徐阿大李龍生吳洪章查文業嚴保經何福根楊田卿吳炳福（以上嘉定）陸秋生及母與二妹汪文舍及母顧桂祥及母顧雪華及母張紅寳及母與姊張倪氏徐三寳徐季氏家五人陸阿茂及母楊張氏陳王氏張阿囝及母與一弟二妹徐曹氏及女張錫貞及母蔣張氏（以上徐行）楊王氏及女楊高氏及女朱陸氏王金桃及姊弟妹王阿和及母許切弟及母張永　及母與一姊一弟徐吳氏及姪女徐阿全及母徐阿銀大及母　根深朱阿毛陸桂甫（以上方泰）孫銀和及妻與三子一女係阿全及妻與二子二女孫和尙輿母妹黄秉榮家五人黄心寳及母姊黄和尙及妻管顧氏黄阿四及母與妹（南　）黄强氏丁和尙及母與一弟二妹熊文元（石　門）顧桂堂家七人（新涇橋）陳香寶及母（瀏河）李培芳及母與一妹陳潤生及妻與二子一女陳阿全及母與姊妹萬唐氏朱尹氏張阿林及妻妹張王氏及一媳二孫湯茂林及母姊弟陸阿大及母沈汪氏華阿大及母張王氏沈吳氏劉張氏金根全顧阿虎徐深第金聲振金大昌金大東李松泉韓阿四沈鎔澄華昌明張雲龍（婁塘）張芝棠　及妻與三子二女任壽方及妻與二子二女吳思忠及妻與子女王阿茂施　貴孫長根及母與弟妹梅阿小家五人陸升林及妻張傳氏及子女　桂榮及妻子杜阿一及妹弟張阿第及妹杜宜氏及子沈桃源及母與姊妹梁湯氏及女浦顧氏及一男三女汕元禮　母浦森林家六人蔣阿琴及母與姊妹弟金茂庭及妻與二子二女姚雪坤及妻陸王氏家五人張阿三杜念山及母姊浦顔氏家三人陳李氏家六人浦陸氏及二男一女李施氏一男一女吳項氏袁吳氏及女　宣氏龍汪氏及男一張楊氏及女一陳來生及母妹陳達生及母與姊弟陳朱氏家三人金王氏家三人李阿香及妻與二子一女張阿雄及母王新大及母弟王阿大及母傅阿大及母陸阿小及母張周氏家三人金囝囝及母妹王雲囝及母王金氏朱庭祖與妻二子二女陳金囝及母陸顯親及妻妹王阿雪及母妹嚴馮氏孫阿大朱榮堂家四人周阿雄家四人金煥章及子媳朱金氏邵季榮及妻與二子一女王銘　及母浦阿福張阿生章阿松五福海朱明福王福康葛壽坤張季林（茜涇）王福華及妻與子王阿小及母姊唐如松及妻李阿貴及妻與一子二女高進言王大昌居雪林（王慶）唐阿興及母　阿舍及母（朱家橋）張阿妹及母妹張王氏張景華及母與姊弟　阿大及母（石家橋）（黄渡）張耕第及母與弟妹（外崗）顧杳生家四人（六里橋）楊錦芳及妻與一子一女共計五百六十五人 
　　各同鄉會之救濟　旅滬嘉定樹德善會昨日陸續收到難民數十人由會分送各收容所安置該會昨日并假定靜安寺路滬寗紹水木業公所爲該會之難民收容所云又安亭同鄉會昨日收容同鄉陳王村五人陶家橋四人西市梢五人均送叉袋角收容所安置 
　　南翔旅滬維持會於昨日上午九時接紗業公所收容所電話云有南翔難婦强王氏年八十歲昨夜有瀏河老嫗病故誠恐年老者有染疫氣情事囑將該婦設法領出等語當派沈叔庚君前往領出另送至怡和棧收容所留養又該會以各收容所嘉翔難民甚衆際茲秋深天寒寒衣無着特會同嘉定同鄉會捐購新舊棉被二百二十條分送各收容所以惠同鄉災黎昨日上午九時又有大批嘉定難民乘紅會救護船來滬共男女一百二十人由嘉定同鄉會轉送舢板新橋後金業育倫收容所留養云 
　　嘉定同鄉會發給禦寒品　嘉定同鄉會送入各收容所之難民不下數千人日來天氣漸寒諸難民衣被無着故該同鄉會昨日購備棉被數百條分送各收容所尙須趕做棉衣供給難民云 
　　寳山收容所之進行　寳山收容所專以救濟戰地難民不分籍貫現已在提籃橋舟山路塘山路轉角建造蘆席棚數十間可容難民千餘人辦事處在虹口元芳路徐少圃醫寓通訊處設新閘橋浜南同豐裕酒行如有難民可逕往以上三處報名云 
　　菉葭浜被難留容所之發起　菉葭浜旅滬人士本不甚多此次鑒於避難來滬人數日增而戰事一時又不易了結若不亟謀救濟則轉瞬冬寒衣虧食缺告貸無門眞有不堪設想之勢爰特邀集旅滬同人發起菉葭浜難民留容所以便留養該鄉逃難之婦孺暫設辦事處於新閘橋堍義成米行一俟籌有的欵即可着手進行 
　　靈學會難民收容所近訊　靈學會於北浙江路八百二十號内設立難民收容所入所居留者達千餘人除由親屬保領出外外現尙有六百餘人該會會長葉惠鈞等以所内難民留居無事特將男子分爲三班施以相當敎育又選送程度較高者許金泉等三名至該會設立之盛德第二義校肄業女子則令其作縫紉之工給以工資又聞該會因風雲時有變測時局未能樂觀特再借得城内某公所房屋爲開辦第二收容所云 
[（六）糧食問題又趨緊急]  
　　米價昨又暴漲　滬地食米因無來源接濟故存數不多連日米價又見增昻昨日竟飛漲至二十元左右人心因之大起恐慌滬南北雖有五處平價局出售平價食米無如存貨有限購者又極擁擠預料祇有數十天可以維持聞南北各局每天出售之數約一千餘石所剩萬餘石之米恐緩不濟急是以由該局主任函請滬商會轉呈官廳給發護照速向内地各處將米糧運滬接濟然後紛赴外洋各埠採　秈米以期民食有濟而免告匱云 
　　米行公會請禁拉封米船上海米行公會因松江拉夫封船挨門逐戶無一倖免以致掛旗運米之船亦在被封之列則米糧來滬立時斷絶殊於民食有關故特函請上海總商　籌擬救濟辦法昨接總商會復函謂已轉　何護軍使請即禁廿原文如下接展大　祇悉一是　松屬拉封米船於　埠民食來源　有　係承示已切　函陳何護軍使請戡　嚴禁矣知注謹復 
　　漕河涇航船護照已領到　漕河涇鄉鄉董張秀麒以全鄉各鎭商號食糧將斷呈請縣署轉呈軍使給發航船護照以便運輸而資接濟在案茲奉縣署指令以民食不繼關係重要自應速爲設法流通先由本公署給發漕河涇鄉航船護照一紙趕速開往裝運米石以資接濟外再候備文呈准軍使故該鄉航船昨已開出運米接濟矣 
[（七）各保衛團積極進行]  
　　南市保衛團昨日開始訓練上海南　保衛團於昨日上午七時召集開始訓練六時三刻董事長姚子讓及董事沈信卿等十餘人團長姚慕蓮副團長穆杼齋葉惠鈞團副何永壽江政卿朱匡時吳志靑楊德壽夏國樑王壯飛兪元爵陸錦麟陳天生張秉鑫總敎練黄伯樵敎練邱銘九劉鳳麟稽查潘炳章錢鑄禹等並團員到者二百餘人齊集公共體育塲大操場内升旗行注自禮嗣董事長團長等與團員相對一鞫躬次董事長演說第一保衛地方安寗第二與巡警有聨絡互助精神與軍事無涉第三當貫注永久之精神團長演說注重風紀及服從總敎練訓辭第一服從第二鎭靜第三勇敢第四四相敬相愛第五嚴守紀律即由總敎練偕同邱劉二敎練及各團副開始甄别選出已受軍事敎育者約十分之六有餘由敎練團副等分排敎練其未受軍　敎育之團員由總敎練將各種動作詳切說明並施以精神講話約十分鐘嗣由葉副團長演說羣爲鼓掌至是巳鐘鳴八時矣即由總敎練將各排集成方形告以明晨六時半繼續在塲訓練須凖時上操旋卽散隊 
　　董家渡保衛團之實習　南市董家渡保衛團昨晚十一時由司令金炳生傅昌裕同銘初率領在薛家浜新碼頭一帶實習放哨及散兵密集諸法散隊後分道梭巡凡狹巷僻衙更爲嚴密所編之手槍隊日事操練亦於每晚分隊梭巡云 
　　閘北保衛團昨訊　上寳兩縣閘北保衛團昨各支團已紛紛呈領薪餉各團丁對於服務頗能認眞夜間按段出勤除由排長團目從嚴督率外各支團長並皆親行查察該團敎練處對於團員操防每日上午六時至八時勤加操練大約日内即可分發各支團服務昨團本部並委任王則民爲試用特務排長令其常川駐團督團目丁分任勤務云又該團胡家橋第六支團業已實行出防昨晨團目劉桂升率領團丁盧春富等巡邏至分水廟後面查見潘有才（即小有才）手提竹箱一具在途行走形跡可疑當即扣留盤問將竹箱啓視倆儲絲繭當將人贓帶入支團由朱團長詰據供稱專收賊贓業此已有二年該絲繭係由某絲廠竊來尙有同黨匿跡附近云遂飭董排長將該犯先行攝影並押赴各馬路游行一週後備函解送五區三分署協警前赴天同路續獲同黨顧文標一名一併申解閘北事法科訊辦 
[（八）水面上之見聞]  
　　美巡艦抵淞　此次戰事外艦中以美艦來申最多其原因爲馬尼刺軍港相近徵調甚便現在留滬美艦有　逐艦九艘旗艦砲艦等三艘當戰事初起時該國又由太平洋内調來大巡洋艦一艘名曰愛希惠爾號昨日業抵上海駐滬艦隊司令命該艦暫駐吳淞口外云 
　　嵯峨艦往漢　日本二等海防艦嵯峨號此次由佐世保調滬停泊吳淞口外頃因揚子江方面該國第一外艦隊内各警備艦多調至上海漢口一帶無艦駐守故駐滬艦隊司令已命嵯峨艦今日趕赴漢口 
　　英軍官返國　駐威海衛英國海軍副司令及中級軍官勃洛恩巴登佩夫克里奇及愛得華中尉恩廷格拉漢麥奇氏勞勃氏等八員均奉該國海軍部電調歸英該員等俱卸職來滬將轉搭英輪喀什瑪號輪歸國 
　　奉張購暹米　昨悉奉天張作霖以各軍出發需糧至巨故特委員南下定購暹米二萬石每石計洋九元八角此項暹米逕運大連灣交卸聞第一批即將裝去 
　　商帮議運貨　各省旅滬商帮聨合會於昨日下午召集　帮代表集　由馬驥良主席報告本會對於戰時運輸問題迭有討論前經討論對於滬杭運貨電請浙省當局保護業已拍發長江一路現亦受各地戰區影響紛紛來電　止裝貨應如何維持之處請衆公决旋經議定事項（一）致電漢口九江蕪湖南京鎭江等埠各莊號現銀交易免致損失（二）倘有已運各埠未經成交之貨物應即退回上海原銷處藉免雙方損失應通知各同業知照（三）在戰事未發生　往來賬欵卽行清結議畢散會 
　　滬南各業商所雇運貨駁船近因扣船拉夫之事層見迭出對於運貨恐一艘船家恐慌懼避不出關係商業誠非淺鮮現已由糖行業南北貨業等　船戶姓氏開單　具旗職呈警廳長　印　　給　　以　記别云 
[（九）戰事中之鱗爪]  
　　女子訪軍官被警擊傷　本城太平街紅十字會分會内昨晨有一女子年約二十餘歲形似女學生闖入該會守門詢以何事該女子聲稱找尋何營長因該會内適有何姓軍官駐守在内由守門者引導入内與何姓會面毫不認識結問來歷亦含糊其詞匆遽　逃駐會巡警疑是間諜聞槍捕拿適傷該女之足即行拘住已送上海醫院箝取槍珠後再行送請警廳訊問云 
　　懼子被拉投浦圖盡　滬城凝河路有寳山人顧阿元混名燈泡元元向賣洋燈罩爲生有母李氏年六十八歲依子爲活前日阿元出外貿易到夜不歸有人向該氏報告謂阿元莫非遭拉夫者拉去昨晨該氏親詣各機關探問咸稱並無其人該氏情急奔至大碼頭投浦自盡有裝貨駁船戶帮同設法救起雖未氣絶然年老受創由好善者送往南市醫治聞者酸鼻 
　　站員遺失通行證之呈報　北站車隊長張元龍於前日失去護軍使署第二百六十五號通行證一張當將遺失情形報告車務總管即經轉呈松滬護軍使飭令所屬軍警凡遇該項通行證發現一律扣留究辦云 
　　市民大會聨席大會　國聞通信社云上海對日市民外交大會昨日下午舉行緊急會議討論滄石鐵石借欵及二十一條案等到各同鄉會各團體代表五十餘人陳翊庭主席議案錄後（一）報告五省弭兵會對吳　電翁國勳主張分電吳佩孚及銀行團嚴重警告請其切勿斷送國權助長内戰史家麟主張同時警告中國銀行團如有私借欵項供給直軍内戰者人民全體抵制之虞仲咸謂曹錕吳佩孚之罪惡爲全國人民所深痛惡絶與其宣言警告不如人民以實力討伐則其種種禍國殃民之罪惡均可解决胡菊生謂二十一條約關係重大如果吳佩孚有私自交換條件之事實應舉行示威大會對外表示民意議决用本會名義致電外交團中外銀行團警告如有私借欵項助長中國内戰者國民誓不承認并致函各公團宣布吳佩孚罪狀請一致開會表示反對（二）王漢强提議請市民組織勞軍團案首由王君說明提案理由王東園附議主席付表决以市民提倡國貨會名義組織勞軍團備辦物品慰勞前線軍士全體贊成通過（三）臨時提議請查禁各處劣貨廣告案議决函請各馬路商聨會注意查禁并推童理璋調查云 
　　滬北六路商聨會開會紀　滬北六路商聨會昨晚舉行第五届二十七次職員會到二十餘人成燮春王席報告開會宗旨畢討論要案如下（一）維持民食案主席略謂日來米價又見飛漲小民生計備感痛苦應設法維持以資救濟並由孫愷麟陳文韶報告米價飛漲中詳細情形議决向仁榖堂董事張樂君質問米價逾限之理由一面致函總聨會議長葉惠鈞召集臨時議董會採辦客米維持民食一面致函何護軍使請即取消米捐并通飭沿途軍隊遇有米船槪予放行（二）取締銅圓案由陸文韶報告市上銅圓日增無已設不救濟則商業前途將何堪設想議决致函海關監督禁止進口并函請總聨會討論辦法（三）討論自衛案主席略謂時事多故吾儕商民應宜亟謀自衛並由陸文韶發表種種意見議决組織特别巡捕函催總聨會積極進行（四）総難民收容所案由陸文韶報告避滬難民日見其夥啼飢號寒慘不忍睹本會以救災卹鄰責任所在爰與各聨會共同發起組織難民收容所藉救刦後之餘生諸君慈善爲懐請量力捐助當塲解囊者頗不乏人（五）裕泰昌宏源樓因房東三源地産公司增加房租請求援助案由該號代表方秉衡朱樹森將該詳情報告到會議决定初四日晚召集該段房客討論辦法（六）申夢世提議國慶紀念應否舉行案僉謂國事蜩螗悲之不暇何慶之有議畢散會 
　　西華德　商聨會職員會　西華德路商界聨合會昨晚舉行職員常會到十餘人副會長主席先謂蘇浙照此鏖戰不休人民蕩析商市寂寥全場呈嗟不已繼由邱嘉樑報告總會一切經過情形謂總會婦孺收容所業經成立向各路捐募集腋成裘經衆議决本會准助洋一百元送上海銀行總分行經理代收繼派職員向各商號勸募以濟流離失所之難民又提議本會會章凖十六日再當討論至前屆所議工部局每路派認調查員兩人惟爲愼重起見應俟下屆人數充足再付表决議畢散會 
　　閘北呈請動用敎育欵之指令閘北市經董辦事處前以地方需欵孔亟呈請上海縣知事擬由敎育欵撥借一千元移緩濟急容即歸還昨該辦事處已接到上海縣公署復到第六號指令云呈悉查敎育欵項不准移作他用節奉明令轉行有案據陳係暫時移緩濟急是否可行候令縣　育局局長核復飭遵仰即知照此令 
　　郵政總局遷屋展　　本埠郵　總局之新屋在北四川路橋堍於去年動工　築刻已完全竣工内部各　亦佈在置中該局本定於雙十節遷入新屋辦公現因戰事關係業已改期其時期大約在陽歷十一月初旬云 
　　楊思橋三林塘因謠言受驚　浦東楊思橋三林塘一帶距滬較近商業頗旺前日下午該鎭附近怱有謠言謂大兵即將到此駐防等語於是人心惶惶紛紛遷移或往上海或赴東鄉擾亂多時後經地保分投知照證明誤傳人心始得稍安云 
[俄艦請給離滬執照]  
　　俄國義勇艦隊公司託姆司克號輪船於九月二十九日由海參崴抵滬擬於十月四日或五日駛回崴埠昨由該公司函請交涉公署發給離　放行執照并請轉函海關查照聞許特派交涉員除將船單簽給外已函海關監督轉致稅司照章放行云 
[尙有本埠新聞轉入後頁]  
 
 

Page 11

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *本埠新聞二 
[總商會選出特别會董]  
　　本埠總商會以商會法第十條與十九條規定總商會得設置特别會董應由會董推選富有資力或工商業之學術技藝經騐者充任此項特别會董現於二十期會董常會公决以朱葆三李雲書聶雲台秦潤卿王一亭貝潤生嚴子均七人之資格與與商會法規定相符即推爲特别會董藉作導師用匡不浸業已備函分致諸君查照慨允矣 
[阿根廷飛機昨日抵滬]  
　　大晚報云阿根廷飛行家柴尼少佐於今日午後三時二十分由福州飛抵上海氏於今晨十時十五分由福州出發計飛行五小時零五分氏飛抵此問時未即瞭見陳家角美孚煤油公司貨棧外之降落地點曾向滬城繞一大圈約三十分鐘後始安然降落即由阿根廷駐滬代表加里爾氏等乘小輪前駛歡迎柴氏與其機師裴爾特萊姆氏旋登小輪中國警察隊樂隊奏阿根廷國樂以表敬忱無何中外官員及西商代表登船致賀者絡繹不絶聞柴氏將於日内由滬北發云 
[蔣德壽由英卒業歸國]  
　　江都蔣德壽君年二十五歲前在南通紡織專門學校卒業旋任山東魯豐紗廠裝機事宜事竣於民國九年自費赴英留學入孟却斯坦工業大學習機械科本年暑假考試卒業裒然首列得第一等榮譽學位自校長以次成爲致賀茲聞蔣君取道巴黎由馬賽乘法國郵船公司安得來朋號歸國已於上月間抵滬云 
 
[蔣德壽君肖影]  
[商人赴墨被拒登岸之函請交涉]  
　　商人羅南羅能曹容根費桂根段术段明段秋林等於本年六月間向駐滬交涉公署請領護照赴墨西哥國並由駐滬墨領事署簽字茲聞中華工商研究會函致交涉公署稱頃接電報該羅南等船抵墨境該處官吏不肯承認所執護照不准登岸請商墨領電致墨國速予騐照批准予以登岸等因聞許特派交涉員已函請墨領迅電該處官吏騐照放行以敦睦誼云 
[絲業會館籌備改組公會]  
　　上海絲業會館係旅滬潯震白絲帮所組織成立最早茲擬改組公會特於前日邀集各董事曁白絲同業等開対會由施省之主席宣布開會宗旨略謂農商部對於工商同業規則業已頒行會館名稱於今恐不適用現擬改組公會應請討論云當經列席諸君互相討論之下公决進行辦法五條（一）延聘張一鵬爲法律顧問（二）公推施省之龔叔平沈田莘等爲籌備員（三）籌備期間假定兩星期（四）公會名稱擬用江浙絲經總公會俟籌備竣事再付大會表决（五）董事人數初擬十二人繼改十四人正式投票選舉議　散會 
[] 德大紗廠拍賣消息日商蓄意承買 
　　楊樹浦高廊橋德大紗廠資本一百萬兩在初設時營業發達每年獲利頗巨嗣受花貴紗賤及投機風潮影響轉週不靈中途停頓現已由債權人永豐錢莊呈准會審公廨將生産物件標價拍賣抵償債務并登報公告據聞日僑棉紗同業頗有意承買此項産業云 
[受傷崗警路運生傷重斃命]  
　　一區二分署二棚巡警路運生奉派在民國路安仁街口二十崗位夤夜遭匪槍擊肩背受傷奉發徐家滙紅十字會總醫院醫治各情已紀前報茲悉路警所受傷較重醫治無效於前日上午在院斃命該分署楊筱亭署員據報後即轉禀淞滬警察廳陸廳長以該警因公致命殊屬可憫特賞洋元仰該分署代辦從豐衣棺爲之棺殮二棚全體巡警前往恭送其棺柩候其直隸家屬來滬時領回安葬云 
[日人私販軍械禁二十九天]  
　　文匯報云日人島田因與蓬路二十五號私販軍械案有關在倍開爾路三十二號被拘解交日領事署今晨被判監禁二十九日 
[大批盜匪候特别訂期訊理]  
　　駐紮總巡捕房特别機關中西包探先後緝獲盜匪王志湘周老四王一亭陳桂林陳正徐要證曹金福何郭氏及投函嚇詐鉅欵之蕭小春翟阿二馬華等男婦十名搜出手槍一支子彈數粒解由公共公廨諭令分别收候查究在案茲養所獲各犯其行爲均有連帶關係昨晨由華探長鍾星南探目張芝卿　探王長根白忠麒蘇長生等將若輩併解至廨禀明調查情形以要證曹金福亦係盜匪曾於本年八月十二號晚兩次糾同本案第一二三五等被告持械搶刦肇勤路一百三十五號門牌米長林家值洋二百元之衣飾及在狄思威路攔刧行人陳明高之銀洋一百六十元王志湘王一亭陳桂林三名并於去年十一月二十九號在甯波路夥刦通易信托公司之五十萬元公債票而王一亭又與蕭翟馬三名於本年八九月間迭次書寫恐嚇信向西華德路蔡幼笙周家嘴路周英財塘山路李永福二戶索詐欵項就中祗婦人何郭氏係屬証人云云隨將捕房所錄各被告之口供單呈案請察經陸襄　與英領馬君磋商後以本案人證衆多非短時間所能訊畢諭令被告等仍分别還押候特别訂期審理 
[擇業預備科之新辦法]  
　　中華職業敎育社定於本學期在中華職業學校試辦擇業預備科特别注重職業指導以事屬創舉關於辦法方面屢次徵求各專家之意見以求完善除指導方法外其課程内容尤特别注意曾由課程專家朱經農及劉湛恩鄒恩潤等審愼酌定後經該社職業指導委員會各委員詳愼討論與原定辦法略加變動以後該校工商各科之初年級全爲擇業預備科將各該科課程之近於普通基本知識者略爲提前敎授近於專門者略排在後故擇業預備科畢業者依指導之結果即可逕入各本科之二年級如不近工商科之學生亦得於畢業後插入其他初中二年級擇業預備科之課程經多數專家之釐定即爲務使能與各方面銜接現該科尙有餘額校中正在續招新生定於十月六日開課云 
[調查戶籍三聨單業已備就]  
　　上海縣知事公署日前印訂之調查戶籍三聨單現已編　蓋印完竣於昨日分發各區戶籍事務所具領以備應川云 
[搶匪還押改期續訊]  
　　住居三泰弄德安里之婦人楊藍氏被乘坐汽車盜匪搶刦金飾報告捕房陸續緝獲邱阿盤季道士江其中孫全煜等解山公共公廨押候查明訊究等情迭誌本報昨晨由李襄　會同英惠副領事升座提審據探目陸連奎包探李子榮上堂禀明此案發生後捕房先將汽車夫江其中查獲繼　邱等三名情形並稱各被告在捕房詰問口供均皆推諉應請訊究云云旋由事主楊藍氏偕見證劉恒司投案訴稱上月十一號上午被盜匪搶去金鐲一副金戒三枚金壓髮一枝現洋七十元有零各盜臨逃時開放手槍三嚮將孩子兪子祥擊傷腿部盜之面貌則因當時受驚我記不清等語被告季江孫三名各延律師代爲辯護中西官判令還押改　續訊 
[流氓攫取賭洋之押儆]  
　　舟山六路二百十一號門牌居戶樂宗俊前日在家聚义麻雀突被流氓陳品生糾黨闖進攫取賭洋三元而逃經樂鳴捕將陳追獲昨廨公共公廨中西官質訊之下判陳押西牢十四天示儆 
[搶親案之發落]  
　　靜安寺　一千一百十七號門牌裁縫店主郁永賢將其女招弟許配與雇夥任愛生爲妻任近欲迎娶而郁因所索茶禮未能如願遂藉口時忆中不靖嫁娶從緩任則不甘中饋久虚乃於前晚八時半雇就汽車一輛央同友人喬木生前往郁家將女抱登汽車駛回虹口元芳路四百十二號門牌而郁以任搶女成親控由該管捕房派探曹阿三馳抵任家見新郎新婦衣冠楚楚正在行禮遂即與帮同搶親之喬木生燃放邊爆之曹阿大一併逮捕昨解公共公廨經中西官逐一質訊之下而招弟則聲明願爲任妻此番實係其父需索茶禮過鉅云云結果任喬兩人被判各罰十元充公曹斥釋招弟開釋 
[婦人被拐爲娼受虐案之訊判]  
　　安徽婦人趙桂花年二十三歲於今年春間被親戚楊張氏以領來上海做絲廠女工爲由賣入法租界方梁氏所開妓院内爲娼計得身價洋二百元邇因桂花迭遭鴇婦百般凌虐以致遍體鱗傷受苦不堪爰於前日自投法捕房禀明前情求援當申捕頭飭探高金林前往將鴇婦梁氏及龜奴方炳元並關係人汪大姑娘邵鄭氏等一併帶入捕房昨觮地公堂先由捕頭禀明被虐情形繼由趙桂花供丈夫趙正富向在原籍爲裁縫度日婦人因貧無奈隨同姨母楊張氏來申即被姨母賣與梁氏爲皮肉生涯示料被鴇婦屢次毒打不堪受苦故此投案請求超豁等語詰之方炳元方梁氏同供趙桂花因於前日欲隨客人私逃故此毆打是實汪大姑娘供楊張氏將趙桂花賣與方梁氏時由婦人爲中保等語邵鄭氏供婦人係方梁氏之二房東方梁氏毆打妓女婦人不知捕房章程故未報告等語聶讞員商之法領事馬君判梁氏罰洋一百元方炳元汪大姑娘各罰洋四十元邵鄭氏罰洋十元充公趙桂花暫行留堂俟其夫到案具領 
[指控唆使罷工證據不足]  
　　法新租界海京地毯廠洋人昨扭工人牟福林至法公堂控稱被告牟福林於前日串通其餘工人六名爲首唆使全廠工人一百餘名一體罷工故此報捕祇將牟一名拘案餘均逃逸請求訊究外飭提在逃爲首罷工人到案究辦等語詰之牟福林供民人是日因病告假睡臥在牀不敢唆使罷工實被原告誣探請求明察中西官判以訊得被告旣無唆使罷工行爲應即開釋外准予改提唆使罷工之人到案究辦 
[汽車夫違章罰十元]  
　　汽車夫陳巧生於前日駕車至法新租界地方司機不愼誤走路線爲四十七號西捕查見以陳違章抄錄號碼回禀捕頭於昨日傳至法公堂請訊詰之陳供認違章中西官判陳罰洋十元元公以儆 
[私設类榻之罰鍰]  
　　法捕房探目李榮卿唐雲卿潘瑞福偵得居民吳金生張魏氏兩名在王仲卿家私設烟榻容人在内吃食洋烟有違禁令爰於前晚偕同西探前往抄出烟具等物帶入捕房昨日傅至法公堂請究先山捕頭禀明前情詰之被告等供認私賣燈吃不諱中西官判吳等各罰洋三十五元充公 
[弟婦控夫兄行兇]  
　　鹽城婦人徐張氏前日偕具母張賈氏扭夫兄徐　榮至四區控稱丈夫如坤被大伯　匿不窬氏會面故向理論膽敢持刀砍傷氏之頭部並傷氏母之手面等處請究當經劉署長質訊如榮供不知民弟何故避匿亦不知棲身何處而弟婦來家吵閙自己碰傷頭部云云奉判解科昨移檢廳核辦 
[公共公廨訊案彙錄]  
　　昨日公共公廨訊理之民事訟案併誌於下（一）祥康木行延廿維露律師訴興昌水木作欠貨銀案堂諭被告不到原告呈出證　證明欠數屬賞應判令被告償還原告銀一百另六兩九錢六分並自起訴日起至清償日止按年八厘之利息及堂費飭被告輿昌水木作主到案父保（一）祥康木行延廿維露律師訴徐煥文不付貨欵期票銀案堂諭被告不到原告到案証明欠數屬實應判令被告償還原告銀一百八十六兩並自記訴起至清償日止按　八釐之利息及堂費飭被告徐煥又到案又保（一）　泰　　　陳瑞福不理担保私收客賬洋案堂諭改期候飭傳滋大昶酒行倪仰周到案作證再訊（一）　許氏訴其夫季巧福抛棄不顧案堂諭着季巧福與其妻季許氏同居並盡贍養義務堂費免繳（一）徐潤才訴兪德財等不理押欵案堂諭兪德財請求開釋候改期一個月着邵如川查明兪德財原籍財産具報再核或兪德財覓得减輕舖保准其隨時請求核辦並限邵如川分償原告欵項（一）粤商酒樓訴梁定菴欠房租洋案堂諭改期十四天原告不到案請求即將案註銷（一）黄作雲訴虞瑞繼欠借洋案堂諭着被告償還原告洋五十元並堂費（一）陳禮文訴周盛松不理代償債務案堂諭原告呈堂證據確鑿着被告償還原告洋九十四元七角五分堂費被告負擔（一）王松年延朱樹楨律師訴何勉三欠貨欵案被告代表陳志剛律師請求分期拔還堂諭原告呈堂支單一紙被告承認欠數屬實着被告於六個月内平均分期拔還洋六百六十三元八角六分利息按年八釐由起訴日起計算堂費被告負担（一）汪福康訴蔡小毛欠米洋　堂諭着被告償還原告洋二百四十元六角二分被告現無資力念兩造交易有年准予分期拔還按月還洋二十元連按年八厘利息以清爲止堂費被告負担（一）楊茂金訴蔡子山欠借洋案堂諭被告蔡子山臨訊不到原告呈堂借據一紙確鑿可證即予判决着被告償還原告洋一百五十元及起訴日起至清償日止按年八釐利息并堂費（一）馬沈氏延高露玲律師訴馬德寳不分遺産案堂諭原告代表律師請求發封自來火街六十五號照准並　　告於三大内　　　　項　單　　公堂如果抵押　　　亦於　　證明一面　　告於六　月内擇定昭穆相當之人爲嗣毋違此諭（一）婦人周安卿訴周雨卿不遵故夫寳成銀樓主周維翹遺囑將遺産分給案被告延甘維露律師代辯堂諭改期再訊（一）陳志剛延甘維露律師訴金有章不還所借期票案堂諭候傳　泰莊司事到堂作證再核（一）胡阿坤訴湯阿二欠洋案堂諭被告還押改期着股東沈金能七天内到案　證如違准原告請求將該理髮店發封備抵 
[誌謝]  
　　昨承大世界惠贈九月份游劵二十紙謝謝 
來函 
[中國紅十字會總辦事處來函]  
　　逕啓者此次江浙戰事本會救護前敵傷兵借各醫院設臨時療養所十二處内分在租界者七處有愛克司光鏡治療重傷在華界者五處治療輕傷凡傷勢就痊垂愈者則由租界調送華界靜養迨傷勢全愈即由本會交警察廳派警按站遣送業已辦有多起至警察廳交付第二者本會未便預聞乃今日貴報於本埠新聞欄内載有治愈之傷兵仍送前敵一則不知何所據而云然核與日來　　十字　海陸戰條約似有抵觸而就近日事　而論亦屬捕風捉影之談本會忝列萬國紅十字會之中此種並非事實之新聞關係重要務　更正爲荷中國紅十字會總辦事處十月一日 
[浙江陸軍第一師司令部來函]  
　　謹啓者貴報陽曆九月二十七日本埠新聞欄内載有甯波發生刦案一則閱之不勝駭異查甯紹温台各屬本爲敝師防地各將士駐紮有年對於人民素極和洽此次師司令部由五夫移駐寧波原徇當地紳商之請爲保留吾浙一隅凈土之意到寗以後不特全軍紀律嚴明併亦絶無盜賊之事發生事實昭昭豈可厚誣貴報所載想係傳聞失實又同日載有甯波獨立一則亦屬毫無根據事關治安尙乞迅予一併更正爲禱浙江陸軍第一師司令部啓九月二十八日 
[典業公所來函]  
　　或啓者昨閱貴報九月三十日本埠新聞　界常舖限制當贖一則内載城内各當舖預防危險起見已將當下之貴重物件存儲洋棧槪行保險門　當贖　以三元爲限云駢殊與事實不符綠本公所範圍内各典大多數均照常營業並未將物件存儲洋棧保險每日當贖均不加以限制間有資本不足大票略爲限制容或有之諒因訪員傳聞之誤故特　函乞爲登報更正以昭實在毋任感盼典業公所謹啓十月一日 
 
 

Page 12

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *商業市况 
[釐拆鬆落]  
　　昨日銀幣市價見鬆早市收盤爲七錢二分五厘至午市收盤價七錢二分四厘二毫半比前日小去一厘銀拆已逐見鬆落早市收盤小至六分午市又小至三分與前日比較共小去一錢二分劃頭白劃 
[上海銀行國内滙兌行市報告]  
　　昨日津電銀滙爲一千○六十一兩滬市掛牌爲一千○六十三兩洋匯爲一千○○九元北京銀滙爲一千○五十五兩洋滙爲一千○十元京津銀滙均較前日跌去五錢漢未到滬　無掛牌洋爲一千○十元又蚌埠臨淮已可通滙蚌爲一千○○五元臨爲一千○○六元鎭江爲一千○○五元南京爲一千○○六元哈爾濱爲一千○十元 
[日本滙訊]  
　　神戶　昨日神戶滙兌市午前電日美賣價跌一二五計三十九元八七五買價不變仍爲四十元零一二五日英賣價一先令　辦士半正午電日美賣價高一二五計四十元買價不變日英買價亦不變買價爲一先令九辦士五六二五午後來電與正午市同 
[外匯平疲]  
　　昨日星期三先令開出弗動惟法滙小十法郎餘滙均　變更各滙市况平平互有細微上落結果較前日略疲計銀行賣出十二月份先令價三先令五辦士三七五買進三先令五辦士四三七五賣出美滙價七十六元七五買進七十六元八七五又賣出東滙價五錢一分九三七五買進五錢一分八一二五嗣後銀行賣出十二月份先令價三先令五辦士三一二五買進三先令五辦士三七五較前價軟零六二五美滙價無變更交易清淡計銀行賣出美滙七十六元七角半買進七十六元八七五又賣出東滙價五錢二分買進五錢一分八七五較前價緊零六二五嗣後交易惟束匯進出價略鬆英美則仍清是以價格無更計銀行賣出十二月份東滙價五錢一分八七五買進五錢一分八一二五至收盤時仍回緊零六二五計賣出價爲五錢一分九三七五買進五錢一分八七五較上日收盤則鬆去一二五成交數計由台灣銀行賣出十二月份東滙十萬元價五錢一分九三七五又住友銀行買進十二月份東匯十萬元價五錢一分八七五昨日成交總數約七八十萬元之譜午後例無市面 
[標金趨穏]  
　　昨日星期三大條銀來電近遠期各漲零六二五均掛三十五辦士一八七五日美晨電小二五十一月份標金毛盤小四錢計爲二百五十三兩二錢又小至二百五十二兩九錢（全市最低價）人心尙趨穏故金價祗二三錢上落先令揭曉時金價爲二百五十三兩二錢其時因銀行家開出東滙價較上日收盤鬆一二五當時因賀氣甚旺未跌後以東滙價復緊故金價漲至二百五十八兩三錢（全市最高價）其後市况尙平祗三四錢高低十一時許日美來電小一二五是以金價回小至二百五十三兩一錢其時銀行賣出東滙五錢一分八七五買戶較清價祗四五錢漲落後東滙價復緊零六二五金價亦回高至二百五十四兩後即平定有四五錢上落收盤爲二百五十三兩七　烚赤交易數平計做開三百二十兩至三百十九兩七錢五分較上日漲銀七錢五分十月份登賬價格爲二百五十四兩十一月份二百五十三兩補水二百五十七兩午後市况緣滙價無市祗一時交易日美來電小一二五計開盤價爲二百五十三兩七錢市面平定人心趨穏計小至二百五十三兩四錢收盤價爲二百五十三兩六錢與上日收盤價相同補水二百五十八兩 
[紗市平平美棉報跌三品畧漲]  
　　現紗　昨爲星期三現貨棉紗市面尙屬沽動川帮雖未買進而漢口江西兩帮已停滯多日現已稍　動辦本紗市價仍與上日相仿惟日紗小去五錢至七錢五總計漢口江西廣東汕頭福建蕪湖等帮共進本紗二三百包日紗六百餘包各廠皆未開出市面尙稱平穏 
　　期紗　交易所之　準市價本月份漲起四錢遠　漲起七錢三品紗大孤來電近期漲日幣三元六角遠期漲二元美棉電報現期跌三十三五個磅音遠期跌二十三個磅音印度棉花朋搿而漲十四個羅比奥浮辣漲十三個羅比白洛處漲十一個羅比 
　　又據華商紗廠聨合會報告云昨日星期三美國棉花現貨小三十五個磅音近期小三十個磅　音遠期小二十二三個磅音印度弗洛去漲十一羅比三品紗近期漲三四元遠期漲二元八九角現貨二十支紅財神不動標準紗因空頭了結致近期漲起五錢遠　漲八錢現紗零碎交易仍有惟　價頗疲午後標準人心平平近期略漲一二錢遠期回小四錢市面現紗由天津廣東汕頭雲南江西福建等帮共進七八百包價小七錢五分 
[大阪三品新期貨尙有起色（一日大阪電）]  
　　三品市場新期貨漲起八角其餘均略趨跌風此由美棉漲風告一段落各月期貨均因獲利轉賣惟遠期貨如四月期（即新期）方開始拍板賣貨甚少故行情反稍有起色 
[大阪紗市大暢（一日大阪電]  
　　棉紗現貨雖因美棉跌落略形混沌惟期市堅俏銷　極暢中支紗買氣更見旺盛交易旣有進步行情亦有起色中等二十支現貨叫價爲三百六十元本月期爲三百五十二元次月期爲三百三十六成交千包十二 
　　鶴鹿　四支　現貨　五○○○○ 
　　合同　十二支　十月期　三三六○○ 
　　福助　三十支十月期四一八○○ 
　　　　十二支十月期三三四○○ 
　　金魚　二十支十月期三五三○○ 
　　金魚　二十支十月期三五四○○ 
[大阪布市微漲（一日大阪電）] 　 
　　棉布市况因市中賣貨稀少三品轉俏人氣頓形暢達交易雖無大進步而輸出貨行情漲起五分乃至一角二幅布漲起三角惟　　　　　　　　　　　　　 
　　三星　十月期　九四○ 
　　茄子　十月期　一八一五 
[粉市激漲] 　 
　　昨日粉市驟形暢達洋粉價漲之消息傳播市塲人氣頓形堅挺投機者急　直入幾有一瀉千里之勢各月份之市盤漲度已達二三分上午開盤後各月漲度尙祗分餘迨後接得海外來電美粉又漲三角計合申洋七元三角市場洋粉喊價雖逐步上升而無貨應市故人心一致　漲空頭乘機補購市價又各漲起數厘惟上午十二月份新交易祇拍一盤午後開盤日商鈴木洋行於二盤中忽然抛進期粉三萬安東帮成交二萬包營口帮五千包市氣更形堅俏市價步高本月份計漲二分半十月份漲二分七五十一月份漲三分十二份亦漲二分半嗣見廠家開出現期二萬包價祗八分至九分市價稍回收盤結果計本月份價一兩九錢三分較前日收盤張一分二五十月份爲一兩九錢八分半較漲二分七五十一月份爲二兩零一二五較漲二分半十二月份爲二兩零二二五較漲一分七五標準粉成交額上午二十萬一千包下午十九萬五千包收市十二萬包共計五十一萬六千包較前日增三十餘萬包 
[絲市又趨停頓] 　 
　　昨日星期三洋莊絲市寂靜蓋歐美絲商咸以海外電報不轉横濱日絲續賤是以態度沉默本埠各華商則以戰事延長銷路衰微無從談判各經交易因而停頓 
[横濱絲市賣方態度轉强（一日横濱電）] 　 
　　生絲現貨需要之家仍有進意惟行情過低賣方不願出售故交易無大進步惟三井原等進意頗濃亦有多少成交之望云 
　　絲屑市况各洋莊於此二日中極力搜索樣本惟談成極詳 
[祁寗茶市面堅暢] 　 
　　昨日星期三本埠洋莊茶市祁寗兩路之紅茶怡和新泰天裕錦隆等行進胃均極爲湧旺市面續呈堅漲之象寗紅成交三千三百五十六箱爲近週以來未有之暢旺售盤自二十四兩五錢至三十六兩較前日乂漲一二兩祁紅成交五百二十箱售盤自三十五兩至四十三兩市價亦略爲堅漲武紅成交二百八十四箱價二十八九兩市盤亦頗不惡至路莊綠茶珍眉大帮貢熙等項均不十分暢銷全市總計成交一千一百八十六箱珍眉售盤自三十八兩至七十三兩貢熙售盤自三十兩至三十八兩蝦目售盤三十七八兩針眉售盤自二十三兩至四十兩市價均較前略爲見低 
[糖市賤跌] 　 
　　東白八號自上月底交割後現貨驟充故劃盤價格逐步賤跌兼之新廠八號進口數額亦多故市勢有漸漸賤　之虞各路銷場以出口帮爲多杭州方面自松江時局吃緊航路又復阻斷惟紹帮莊客方面迭接内店催裝之信故巳設法由甬輪　往寗　轉運進紹爲數甚夥云 
[木市尙無起色] 　 
　　昨日星期三各木市况尙無起色本埠營造帮鑒於時局不靖工程清淡故進貨寥寥木器號木作雜戶除門市零售外均無大宗交易客帮受戰事影響運輸阻滯故無來滬採辦市場上形勢頗呈沉寂之象全市成交祗九萬五千餘尺各盤互有更動 
[煤市平淡] 　 
　　昨日星期三行市各貨拆出依然平淡外埠方面鮮有大宗交易惟國煤到貨斷絶價格仍見趨俏昨午商場新盤又漲上一二錢 
[五金不振] 　 
　　昨日星期三市場上情形依然不起各帮胃口悉見衰弱故仍無　　特殊消息可告售價前途亦莫不停頓如故云 
 
 

Page 13

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *本埠增刊　 
[意大利運來雕刻品] 　 
　　先施公司近由意大利運到大批石像及裸體美女像雕刻精巧爲意大利名匠所刻現陳列三樓價格不昻云 
[金城牌毛羢線到滬] 　 
　　英國著名金城牌毛絨線現已運滬滬商郭健　君等特組織專銷金城牌毛絨線商店在北四川路清雲里口定名爲維格非商店昨日開幕贈彩十天云 
[合興隆號减價] 　 
　　北四川路合興隆號昨日起舉行大減價十四天其貨品以毛冷疋頭爲大宗云 
[旣濟公司之擴充] 　 
　　浙紹旣濟水火保險公司於前月間設分公司於三馬路九號營業發達現爲擴充起見請外埠經理員數位云 
[脚踏車新到多輛] 　 
　　南京路同昌車行現有脚踏車極夥近更運到飛馬牌三槍牌等車數百輛四十九元至百二十五元云 
[中西籌備紅會藥貨] 　 
　　自江浙戰爭以來中西藥房反較平時更爲忙迫近日南京鎭江嘉善松江吳淞大塲泗安　山安吉丹徒高資等處紅會又向中西添配藥品云 
[出版界消息] 　 
　　劇聲雜誌　第一卷第一號昨出版戰事照片數幀均係實地攝來著作有金逸韻陳仲回沈頌芳林如松胡憨珠作品胡亞光寫圖材料豐富訂裝美麗每冊售洋一角總代售處世界書局云 
　　百獸爭王　爲兒童長篇小說著者爲兪慕古君業已出版實售一角二分郵費另加各地書坊及學校願經售者可與法租界辣斐德路一一九七號童友社接洽 
　　社會之花　第七號昨出版鈍根禹鐘編輯藜靑社張君恒夫等發行每冊一角四馬路大陸圖書公司出售 
 
 

Page 14

 
 
1;第一萬八千五百三十四號;中華民國十三年 西曆一千九百二十四年十月二號
星期四 * *[中外影片同時開映] 　 
　　虹口梧州路中國大戲院今天起日夜開映中國愛情影片「採茶女」夜戲加映新到軍事長片「美國革命黨」云 
[卡爾登新片之映演（二）] 　 
　　臨去紐約時曼蘭爲置襯衣於提箱愛茂生即棄之於桌下蓋前次之出游未遂者即因曼蘭修埋此襯衣所致今之棄之者亦略舒　氣耳車站拾巾車已開動尙與彼姝娓不休跳舞塲中挾葛縷麗而同舞舞罷送歸葛縷麗問以曾結婚否一幕當時路易斯之神氣眉目之問充塞愛情之氣又僞言未婚頻搖其首其後察得葛縷麗已有情人而家信已發不發信則尙可挽回中心焦急故返家之後其身雖在禮堂而心實不在觀其時時向外或皺其眉或彈其指此種表情最難合體蓋過甚則旁人且疑否則即　演不到非精於此道者斷難表出 
　　其餘諸角如飾曼蘭及露絲者一則待夫之狀以其年老而不與言愛情一則正當靑春之年與人過從之態皆極可觀飾葛縷麗亦頗不弱其滑稽處如巴勃入隣室竊領帶方整衣間而隣人入乃急以衣蔽之不令見返身急趨而出一肥胖之情人修飾之間因髮直立不雅觀以剪剪去及食糖時之神氣皆頗堪　噱危險處有汽車與火車相逐等幕 
　　其中又有一幕即當愛茂生閉窗之間見隣家夫婦情愛之時但見先閉其戶後見樓下之燈滅於是樓上之燈明再下簾與藍克斯殷克蘭姆導演之「牢獄三結義」之結局相同亦頗令人尋味 
　　論其劇情則叙述愛茂生之多情已覺應接不暇又參入其女之艶史有條不紊復互相牽引　出無隔膜之弊病觀劇而至此嘆觀止矣（伯長）（完） 
[學務併載] 　 
　　南方大學京校之現况　南大校長江亢虎博士由京返滬已誌昨報該校京校現有學生一百五六十人校舍頗優美已於九月十六日開學爲京中官私各大學中首先上課之校敎務長係唐有恒博士云 
　　民國公學現尙有餘額　新閘路西新康里民國公學附設英文晨夜校商業英文科曁高初兩級尙有餘額可　補云 
[藝苑清音] 　 
　　甲子社　甲子文藝社仍續徵求社員一俟大局稍定即正式成立閘北永興路三益北里一二四號該社現照常辦事云 
　　陳庚同　字文潞粤之順德人幼承家學工書法將於今日乘輪南返省親中國書畫保存會金石書畫文藝研究社滄社等均於今日開會歡送已由錢季寅通告各會會員云 
[醫訊二則] 　 
　　吳宗亮　松江吳宗亮女士爲西法産科專家醫術精湛經騐宏富在松從事診務十有五年遠近知名現以避亂遷居來滬寓居法租界長浜路貝勒路口泰安里四號仍從事應診云 
　　王潤霖　爲松江醫生姚水一高足在松行醫多年現因避難來滬寓四馬路後面雲南路口泰盛米店樓上云 
[新世界雜談] 　 
　　新世界羣芳會以某種關係故角色大有更調翠英已停唱黑頭蘇延齡將易金秀珍林娟娟亦已重行加入著名滑稽家陸嘯梧已於前晚在新自由廳達社演其拿捭戲鄭元和落難唱歌聞除原有各劇外陸君又新編關於戰事之滑稽新劇數齣不日　將開演云 
　　附設新世界之新世界飯店内部已將工竣聞九月半左右（將左式開幕云（情） 
[貫大元之打嚴嵩] 　 
　　「打嚴嵩」一劇貫大元唱嘉靖爺坐江山一段原板抑揚頓挫頗堪動聽與門官問答時之白口清楚動人 
 
[己演臨别戲之貫大元] （心心攝）（本館製版）　 
　　見嚴嵩時隨唱隨做唱則圓轉如珠做能脫盡火氣至佳一段二六清脆異常抑揚有致也（醉花館主） 
[集會表] 　 
　　陽曆本月時間　地點　召集者　事由 
　　二日　愛多亞路三十八號　法商其來洋行　開幕禮 
　　四日　寗波路一零零四號　尊華貿易公司　開幕禮 
[天氣報告] 　 
　　徐家滙天文台昨日下午四時三十分氣象預報云天冷而多雲此間及黄海一帶風勢微弱而無定並有局部之迷霧東海及台灣海峽内東北風稍大因太平洋低壓迫及吕宋與中國海所致甘姆颶風將　向西北　又昨日下午三時前二十四小時内本埠氣温最高八三七最低五七六去年同日最高七五七最低六一五 
[本刋啓事] 　 
　　胡費覺非伯長澄北狂人儂花林如松老貓囁倩）光　室主培笙大頭筆花吳靑民鑑秋波影詩朱家麟天雁廷浩黄道扶意誠楊柏林麗芬次咸唐和華劉衍廬劳草瞿汝沛目池尋悅軒主鄷鳳恩志古哲夫　艶家驥寳書姚　春江時翔陳培森小玨趙錩章極厂大倫樂陶陶劍影陳積勛阿絜（恂卿）李雅聲則民冷秋塔雷楚君白孫楚靑孫石生李冰陳家漢愛娥瘦澄曹西崖陳光斗洪洪水賓諸君鑒九月份辱承投電影戲劇等稿略備酬資請各具條蓋章向本館會計處領取爲盼 
　　嗣後如承惠稿無論篇幅長短字跡均　清晣且須於稿上蓋章以便領取酬資時核對付給否則作却酬論各種稿件除預先自備寫妥信封貼足郵票者外登錄與否槪不奉還本刋稿件擁擠積壓爲極當有之事來稿遲登或竟無機會登出幸各原亮倘有此類詢問函件恕不奉覆再會計處爲劃清手續便利結賬起見酬資以發表日起六個月戎滿届時仍有未領酬資者詔爲不願受酬即行將賬取消並希亮察此啓 
 
