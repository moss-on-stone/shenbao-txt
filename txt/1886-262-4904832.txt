# 1886 - 262 - 4904832

 

Page 1

 
 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招股每股出洋十六元先惠四元成　日繳洋十二元取晉一部等語均詳　報第一條告白想薄海士林均經洞鍳現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利錢莊○天津針　街　　里源豐潤匯票莊○京都煤市街興隆店内源豐潤匯票莊○漢口郭家巷復源盛紙號均可代售如願躉買准至上洋大馬路集賢里天　棧内長順晉號面議○再者此次送觀之樣張專爲呈電紙張墨色字形起見並非定本其中校對容有粗疏處日後仍應校正閱者不必據爲憾事此佈 
[石印歷代賦彚出售] [  點石齋主人啓]  
　　是書係康煕年間陳宮詹元龍奉旨編輯者上起周末下訖明季所有古賦律賦無不採入分正　補遺逸句一百八十二眷賦共　千餘首　　浩繁兵燹後鮮存完璧茲雙梧書屋主人將家藏舊本並假到桐城方氏藏本託本齋石印是編搜羅極富選擇至精校對則絲毫不爽墨跡則　　得中準於月杪出審分訂十六本價洋十元古學家亟宜家置一編如有躉售者請速監本齋帳房面議價當格外從亷因工本甚大所印無多　　者勿爲捷足先得也此佈 
[論雲間育嬰堂事]  
　　客有自茸城來者縱談郡中近况遂連及育嬰堂其言曰公事之難也不難於創始而難於持久不難於集費而難於得人不難於限制而難於無定額若松江育嬰堂則名雖經久實無異於創始近雖得人且復急於集費况嬰無定額非如清節籌濟等善堂均有限制晝間無事請爲縷析言之堂之以育嬰名也已多歴年所矣屬縣收養男女孩處僅以接嬰顔其堂接之旣多例得送往郡城或月一送焉或月再三送焉送來時乳媼舟人皆需犒賞騐收之後卽當加意栽培凡哺育之勤勞者率視小兒肥瘠安否以爲獎勵設有偷懶致兒疾痛及不易長大則示罰甚且斥而逐之立　非不　備也一年兩次齊堂有願認作子女領回撫養者准其覓探携歸倘將男女孩歸於下賤察出嚴懲并保人是問一切規條約束洵堪永遠遵行所謂無異於創始者何哉前人爲此堂壽久遠田畝之以租計者歲得若干房屋之以　計者歲得若干復敦勸各縣典商之以錢計者歲又得若干使遵而行之卽不能有贏餘斷不至有短闕奈積之旣久接替多人幾於無從究詰余不敢翹人之過然其中興替自有不得隱瞒者何妨略陳梗槪以代千百嬰孩請命乎去歲時太守攝府篆地方善舉一一清查知育嬰堂積弊尤深特延總董四人司月下二人皆般實而公正者中擇一人以專綜核始知田畝之列於册者租額多虚盖田巳盜賣矣房屋之贉於人者賃貲無着蓋屋已柢錢矣各典商之捐欵雖無增減而總之入不敷出久難爲巧婦炊矣於是今之司綜核者多方籌畫田房之可贖者贖之不可贖者補之不以鳴官冀全各人之體面不呼將伯唯憑獨力以經營唯於各典商爲益　衰多移緩就急計或於各堂善舉量抽一二成或卽各　援嬰項下妥議章程以濟目前之急此實出萬不得已而一處有一處要需豈易一呼百應卽如上海亦有育嬰堂則本地　　尙虞支絀倘欲挹彼注此恐徒畫餅以充飢耳然人之欲善誰不如我事歸中飽雖一二文亦覺其多廣積陰功則千萬金猶嫌其少尙冀冷眼人從旁靜察熱腸人加倍扶持焉客言未旣余笑曰子毋然方今之世唯得過且過四字最得秘密法况煌煌加董事銜乎同治朝陳子莊大令其元劉積殺法通詳大憲飭屬通行仿陶文毅　意名曰豐備倉其時署青浦令所上條陳上憲爲之擊賞一時言積諸者飭以青浦爲法然而買田不及四百畝已嘳有煩言　其遇荒不能以泥土飼人積榖不過五萬石始猶米榖兼儲迨以米易錢則五千石之米已虧錢五千餘千例應紳董攤賠多方彌補以米之石數仍歸原額而後已迄今又六七載如有以推陳易新之說進者諸紳董輒頭焦額爛不敢應承兹因米價過昻擬將陳榖碾糶一空而定價每石二千五百文日後贏虧不知若何交代唯米堅難碾往往糠秕之内完粒頗多精於牟利者專買糠秕所獲巳倍蓰矣可知利之所在人爭趨之雖王法亦不能以禁而謂育嬰一事此後必有利無弊焉誰則信之又誰則久而肩之耶抑又聞松江近事瘟疫盛行卽育嬰一堂本月十八九日死者四人一女管堂一外司帳其二則乳嫗也噫豈天之恝置此嬰孩耶何從前上下相蒙轉無此厄今有人爲之謀整頓爲之計久長而降此鞠凶若爲諸顢頇者開出脫地步是眞欲索解人而不得矣諺有之曰好事難成客退爲書其問答以諗世之逹權變者 
[閩垣大火]  
　　下南街自道光二十年來久無火患本月十九日二點鐘時安民巷口高連陞帽店夥友某甲在店前工作偶吸淡巴菰遺火種於櫃下延及碎紙旋兆焚如紙灰被風空中飛舞燃及簷角頃刻燎原祝融氏分頭亂竄紅焰狂飛左右居鄰無從救息時適東南風起由黄巷以上燒至巷内文昌宮郭遠堂中丞第中花廳亦付一炬最慘者常典烟店後鄭姓家資十萬墻屋五進悉付丙丁矣楊石泉制軍親到獅子樓瞭望救護地方官及　勇從卽官巷口拆毁店屋以便安設水龍楊中協興科尤身先士卒親自上屋督令標下灌澆失足墜地頭上血流幸文興里墻甚高火遂得熄忽風轉東北宮巷一帶又勢若摧枯欽香林香店後葉家撫稿書之居全遭焚燬順勢直趨安太橋左穿魁輔里牛育巷只隔一河危如壘卵右從軍門前至廖尙書第前而止蹸近某紙盒店主某甲抱病而逝親友之送殮者聞火起悉走避不遑家人卽令便衣入棺舁往撫署前避患管帶立字營熊鎭軍常富勇敢異常親冒危險知安太橋最關阨要督勇極力拆毁斷絶火路復派營弁分赴各巷口救護得以不至十分蔓延者皆鎭軍之功也至傍晚回祿氏始捲旆而回事後查得店屋民居約共燬四百餘家直街墻屋燒透三十二座悉屬面東者因風勢所向故也其時城中驚駭欲狂卽火所不到之方人亦異常擁擠婦人孺子絡繟於途蓬首哀號殊爲可閔是處屬閩縣管轄照例起火之家應　懲處店主早卽躱避經差拘拏其徒林春春到案李大令提訊之下判枷一個月以儆見者憐之現被災各業户遍插界址各舗土木尙未興工閩俗起火之地别家殘破瓦礫盡行挑棄其處纍纍如山輿馬阻碍兩縣飭備土船載運一面示禁傾棄無如若輩貪圖近使置若罔聞嗟嗟省垣水患一月未週而火星始照南臺續臨城内哀此氓庶其何以堪 
[閩浙總督楊石泉制軍奏片]  
　　再閩省籌辦法防案内先因運送軍餉赴臺乏船遣用經福建水師提督臣彭楚漢由厦門派委管理平安輪船候選同知薛樹輝前赴香港向合成公司訂造小火輪一號帶同造船廠主來厦立約 
 
 

Page 2

 
 
應需船價洋銀一萬一千元并約明船身尺寸行駛咪數完工以後由定主自行雇人在港落船駕駛到廈所有費用人工伙食均由定主自當領掛英國旗號出港嗣據造竣駕駛到廈經提臣彭楚漢派員勘騐行駛尺數與原約不符當飭經手之薛樹輝轉向理論該廠東已换無可退還時値臺廈乏船差遣查騐該船尙能留用當配管駕管輪升火舵水人等一十六員名駐厦聽候遣用月需薪粮銀八十八兩一錢於光緖十一年六月初一日領支秘有船價節次向造船廠主反復辦論按値估計照原約一萬一千之數減二成遞減一成核給計應給計七千九百二十元又添置杉板帆布旂幟地圖羅經千里鏡風雨針一切等器具及由香港來厦雇人駕駛工資并保險煤炭等項計用洋銀九百二十八元九角八毫統共用洋銀八千八百四十八元九角一毫折合庫平銀六千三百七十一兩二錢六分五釐六毫先後籌欵給發清欵另行歸入海防案内報銷兹復由提臣彭楚漢飭據該管駕給具該船正側圖說并丈量該船船身長八十五尺闊一十二尺舵内深六尺馬力一十三匹毎點鐘行八咪於圖說内登註發由善後局司道核明詳請奏咨前來除日支薪粮細數并將送到說圖分别咨部外謹附片具陳伏乞聖鑒再此案因該船與原約不符與廠主反覆辦論船價呈明具奏稍遲合并陳明謹奏○再奉七月十九日恭奉電旨提督陳由立據曾國藩稱其謀勇兼優　着飭令隨同楊昌溶赴閩俟鮑超到後歸鮑超調遣欽此嗣因鮑超并未到閩陳由立末由相從臣暫留差遣奏奉俞允在案該提督沈毅勇敢亦能耐勞前値法防緊急委統律健凱等旗營勇尙屬精實於閩浙營伍寺方俱稱熟悉曾國藩稱異謀勇兼優洵非虚譽現籌辦海防　飭戒機之際合無仰懇天恩俯准記名提督陳由立照原保官階留於閩浙差委以資得力出自鴻施除履歴前己咨部無庸另送外臣謹附片陳明伏乞聖鑒訓永謹奏 
[首善摭聞]  
　　十九日午刻廣儲司銀庫開放八旗十處内務府三旗護軍營左右翼步軍營恩賞日前恭備海差各項兵丁銀每名二兩其餘應放月例口分津貼等欵槪未開放○户部行文各旗營每月應領馬乾銀兩自本年九月起務須造具花名細册以便查核支發○宗人府空事處圏禁宗室覺羅人犯全行逸出有歸宿其家者有逗遛在外者至値班筆政三日換班之候始回獄内應名　畢卽去値班人員明知此弊無術補救惟冀免其在禁生事而已○十九日晨内縀庫開放折賞前在三海備差之三旗侍衛鑾儀衞官員上虞備用處侍衞等人各尺頭一卷計開放紅緑藍紫各色尺頭約五百餘卷其前賞王貝勒等袍褂尺頭則人各二卷云○八旗漢軍砲營承辦旗知照步軍統領衙門略謂八旗在各城門樓存儲砲位現届蘆溝演放之時照例請往相應知照貴衙門轉飭各城門領於本月二十八日該旗弁兵各赴本旗城門眼同請出拉往演放○神機營左右翼幼丁隧官兵於二十一日清晨列隧出德勝門外在兩黄旗較楊預備專操大臣閱視合操○步軍統領衙門交諭左右翼步營官兵略謂附京各處水災甚重每有不肖匪徒湷入京師以烟館爲藏奸之藪乘機行竊除札各廳嚴行抄拿烟館外惟恐地方官徇情回護卽令海察官兵無分畛域遇訪有烟館立卽抄拿送究以清盜源 
[解犯脫逃]  
　　日前有某邑起解犯人兩名行過蕪湖時已深夜管獄官早經查監下鑰未便寄監解差不得已商將兩犯寄住署行土地祠外扃以鎖待次日再行投文寄監次日天明解差欲帶犯往茶館早餐兩犯不允解差仍扃以鎖自往茶肆兩犯見無人看守隨從窗隙扒出脫逃行人見該犯鐵索琅璫狀貎獰惡咸不敢聲張迨差回得知四處查緝已鴻飛冥冥無從弋獲矣 
[蕪湖近事]  
　　雙鍚五觀察進署後因關庫重地防衛宜嚴飭匠將四圍崇垣加高數尺除轅門左右派兵駐宿外復派兵兩棚駐宿庫旁更調集守關杉板環泊署後河中署中家丁　役等人不得偷閒出外閒人亦不得過堂皇一步各門俱於二更一時律下鎖誠可謂密以加密　○新榖登場頗稱豐稔惟沿江沿河間有以水災呈報者楊璞生明府示准各圩岸將實在被灾之處顆粒無收者限八月廿五日起至九月初五日止持契報縣以憑親騐後申請分别緩蠲逾限則須照熟田納賦云○潘文卿都轉駿猷前河帥文愼公之三公子也歴官工部司員攉任監司現在廣東肇陽羅道任内奉命升授山東鹽運司都轉昆仲子姪多有僑寓蕪湖者日前電音傳至故郷人士詣宅第道賀者車馬喧闐冠盖相望頗稱一時之盛云○有人在大通和悅洲倣呂宋票法刊印發財小票每張售錢十六文頭彩得錢百千餘彩類推中彩者照八折兌錢行之已久獲利者頗不乏人近日派人在蕪分售一時貪利之徒趨之若鶩某紳見之謂有類賭博擬聨名禀請地方官嚴行申禁云○秋陽燥烈雨少晴多疫癘流行較前更盛病瘧痢者十居七八諸醫蹀𨇾街頭幾於踵趾欲脫牲畜亦多倒斃者肉鋪幾於無人問津保生者尙其加意防維也可○邇日秋水漸消外江内河不似前此之汪洋一片矣 
[潯陽雜錄]  
　　九江都府巷口張姓婦前夜在火油燈下縫紉衣裳懷中尙抱女孩起身時偶不經心竟將衣袖拖翻燈蓋火油濺及衣襟立時然着婦倒地亂喊旁有一人取水潑火火𦦨愈熾其女孩經人扯開兩足已焚婦又經多人脫去上下衣火始熄然已焦頭爛額一息奄奄呻吟床褥閱三日而斃用火油燈者可不愼之又愼哉○西關外源吉錢店開設有年店夥某甲忽於日前持寳紋一錠聲言往某店換錢直至黄昏不歸店主知有異遣人尋訪無着乃赴甲家根問甲之眷屬反欲向店主索人兩相齟齬尙未了結然甲以店夥而竊財物恐以後貿易場中無插足之地矣○九江久不得雨四鄉望澤甚殷且天時不正城廂内外病者接踵而起轉筋霍亂最多痧疹次之瘧疾喉症又次之醫生獲　三倍 
[鷸蚌相爭]  
　　粤人某甲前在京口洋藥局當巡丁近已斥革鎭日無事或歌呼市中以自鳴其憤懣日前忽扭一老嫗自江邊拖至鎭江關後巷中巡捕見而追及拘入捕房然嫗已大受磨折矣捕頭詰問之下嫗言自江北來此將爲人傭工陡遇强徒詭稱索債未飽貪槖遽下毒手甲則謂嫗本鴇而龜也者其女前在二馬路某花烟館爲夥被青皮騒擾賴我爲之解紛曾代墊洋六元現其女已回去自應向索前墊之洋無他意也捕頭得供乃將二人解英領事署轉解保甲總局未識如何究辦 
[曉諭游勇示]  
　　江蘇撫標中軍叅將閃城守中軍叅將劉爲出示曉諭事照得蘇垣南北孔道五方雜處良莠不齊自去年裁撤海防添募各軍各大憲加給口粮賞以路費遣令歸農所以體䘏者至周至備其奉令還鄉者固多而或有意逗遛去而復返者亦所不免爾等亦念各肓交父母妻子兄弟親鄰何必甘心抛棄流落他鄉轉瞬秋盡冬來得有生業尙可支持至於游手好閒無營可投無業可就飢寒交迫勢所於然一經盗匪鹽梟煽惑便易入其彀中抑思利實鏡花水月害則損命喪身爲盜之罪例所必懲有登時得贓登時破案者有今日得贓明日破案者律例所載但問上盜得財不分首從俱擬大辟至此雖欲改行而不能人之貪愛財帛無非欲及身受用父母妻子足食豐衣一旦罹於法網身何能保父母　子何能養贍徒貽千萬人嘻笑怒駡良堪浩歎本叅鎭念爾至愚心無主張悞罹罪戾不忍不剴切指示使知趨善避惡各宜善自保全有家作速歸家無業急圖生業勉作好人庶慰一家懸望卽子然一身亦當不玷辱祖宗人生不過數十寒暑惟此强壯之年最爲有用果其克勤克儉何難日漸豐盈安享晚年快樂倘仍不知猛省貪財不義流入匪黨妄存漏網之心省垣各處防軍星羅棋布極爲嚴密本叅鎭分派巡查多員布置卡房林立除嚴飭晝夜巡防並會同各營督率訪緝斷不使之倖免與其貽誤於後何如審愼於前萬勿以身試法爲此示仰裁撤勇丁無業游民人等知悉務須速歸故里立意勉作良民善自謀生切勿誤投匪類利害兩途悉心抉擇毋貽後悔懍之切切 
[爵帥行程]  
　　揚州官場探悉曾爵帥抵清江浦後卽將徐屬各營調齊與淮揚鎭標各營合操閱畢卽行返棹約計月内憲舟當可過揚 
 
 

Page 3

 
 
南下按臨蘇省矣並開有先至吳淞簡水師之信 
[邗江官報]  
　　二十三日湖北題補道卽補知府李太守謙過揚泰興縣楊大令激雲遇揚赴省錢鹾尹筠孫委赴通泰查探水勢○二十四日程太守赴各屬查勘秋歉通分司楊分轉禀辭回署○二十五日許分轉開文委赴海屬查災易鹺尹　喬委解南京餉差 
[甯波辨志文會四月課案]  
　　漢學超等十名歐陽鴻濟梅調鼎胡玉庚歐陽克昌許克勤汪開祉孫同廉王亨彦吳廷採吳廷撰特等十名金承熙曹元忠陳漢章王廷鼎秦在鎔張昌年孫灝吳敦詩金文樑金文杜○宋學超等十名吳廷採葉秉鈞葉秉衡黄家橋劉孝思黄煥黃方慶葉慧業虞景璜趙鈞炤特等十名葉和聲黃炳胡振濓葉晉綬李鼎頤毛震黃家梓王亨彦李志莘袁瑞傳○史學超等八名夏啓瑞朱逢甲楊魯曾汪開祉陳卓人陶之觀胡昌年吳廷採特等八名李鼎頤張廷鴻林植梅陳龍耀秦在鎔陳康　毛震吳廷撰○天算學超等七名盧雲鵬李鏐林植梅方丙南莊租佑沈春元李賡詩特等七名沈崇超沈昌燾余仰后盧榘黄方慶王益彰王仁熙○輿地學超等十名朱逢甲于鬯王亨彦項戴楹汪開祉楊魯曾許克勤孫錦江王廷鼎江青特等十名葛士濬王舟瑤管世駿張善煒吳廷採裘豪權董遵珊范麟蔡肇孜陶承侃○詞章學超等七名楊家謨秦藩清張景衡張士集顧天爵蕭壬森裘翰章特等六名姚學鼐李鼎頤劉伯蔭張廷鴻王文鍇陳德圻 
[松郡茗]  
　　郡城内外時疫大行而以迤西爲尤甚育嬰堂内一日之間患是症者共有六人僅兩人得以無碍一女司事與三乳婦俱不逾時而斃命郡人集資在西門外獄廟建壇祈禳凡三永日二十六夜又奉照天侯楊尊紳賽會藉以辟疫驅邪好事者謂倣古者鄉人難之　意然不思自衛徒務媚神果何益之有哉○西門跨塘外關王廟地方逼近泖濱時有匪徒出没數日前有米客三人舟經其處被鹽梟將錢洋貨物劫掠一空一客見勢不佳赴水逃命餘以躱避不及均遭戕害世途皆荆棘吾知行路之難不第在於蜀道也○署理江南提督滕茂亭軍門赴澱湖閱看淞南北水軍操演旋於二十四日回轅懸牌示九月初二日閱提標陸營正副練軍營操演初三日校閱各弁騎射○入夏以來恒有賦閒之徒假神廟梵庵延請嫻於聲律者講求曲譜名曰清客或鐵板銅琶唱大江東去或紅牙紫玉效十七八女郎唱楊柳岸曉風殘月此中人自命爲雅人深致實則以大家世族學梨園子弟之所爲雖云適性陶情未免不知自愛近有裙屐翩翩麕集於城内安于道院趁二十六日酬神之際登臺演唱一時紅男緑女聨袂偕來徴色選聲歡樂無極中有老於樂部者謂若輩如青草池塘吚啞蛙鼓嬌喉掗折都不成聲於是臺　哄堂座中失色隨卽收拾筝琵不歡而散 
[拜客再誌]  
　　昨晨龔仰蘧觀察偕蔡二源太守葛蕃甫同轉沈仲禮叅軍沈鼎忠司馬至天主堂新關造册處日斯巴尼亞欽差署英刑司署拜會午刻至官銀號用膳 
[俯允交保]  
　　冒收地租一案訊此各情疉登前報前日王夢雲具禀聲稱所領之銀購買年租底册花費甚多此册爲年租地保所必需並非冒領營私且日來患病甚重叩請交保清理莫邑尊俯如所請淮予交保出外 
[徒犯過站]  
　　前日南匯縣差役押解搶劫婦女案内徒犯陳小寳來滬赴縣投遞文憑莫邑尊飭暫收禁昨日備文加差解赴嘉定 
[着呈帳據]  
　　韓正裕控已革英包探方志畏並寗人武以仁卽武維城合股承充公和祥囤頭被方侵吞銀兩一案經英廨蔡太守提案訊供移送縣署以上情節已見報章前晚縣中　審委員李司馬升堂研鞫韓供光緖九年四月方武王三人合股承充公和祥扛　囤頭方認四股武　各認三股用余鴈卿爲司帳議給每月辛工洋七元小的爲扛夫頭目每月許給工資洋二十元并派乾股二分小的與余各得其一立有合同議單各執一紙事成之後碼頭費用甚多未免入不敷出小的因向方等辭歇方商之余將余所得一股划歸小的得受至是年歲杪結帳方言袛餘銀七百餘兩當卽照股均分給小的洋百圓後小的查得是年餘銀四千八百兩顯係昧良乾没向之理算方等一味遊移洎本年七月結算小的應得股銀甚鉅　之索取方等掯不付給因特備情控諸英公廨奉訊移送至案方晶頂煌煌與武同投案下訴稱我等合股承充公和祥囤頭韓爲中保並非夥友不料此次竟憑空索詐架詞朦控叩求明察司馬請爾等旣無糾葛韓斷不致平空誣　所有余贏餘之銀究作幾股分泒答稱十股又問合同上載明十二股分攤理應秉公理算答稱小的爲夥不得不聽從東人之言司馬復詰之方方稱議單上確是十二股然二股係小頭目分派韓稱小頭目亦係小的所用司馬以兩造供詞各執未便定讞着將方武兩人交保出外檢呈帳據再行復訊韓余交還原保戳 
[賠繳民欠]  
　　各州縣應征錢粮間有實在無力完繳者例得核數呈報藩司兹由部駁行咨督撫仰藩司稽查各州縣呈報民欠若干着令核數繳銀聞江蘇省前任現任各州縣禀報民欠者共有三百六十餘員設或本人已死則着子孫認繳如果抗違將家產查抄備抵葉顧之觀察在上海縣任内應繳銀五千餘兩前日將銀備就由上海縣莫邑尊盖印解送蘇藩矣 
[販賣幼孩]  
　　販賣人口律有明條而租界中此風特甚恨不得發其覆而定以罪育孩之家一經失去女則往往淪落烟花男則運往閩廣等省或賣爲奴隸或賣作螟蛤骨肉分離終身不得見面種種情狀慘不忍言聞英租界北京路保康里内右邊第五弄底有中年粤婦時與釋子往來或扮作此邱尼長齋念佛能效滬音常與土著人來往陸續買得男女孩五六口時時毒打肉爛皮開哭泣之哀非但不忍聞亦且不忍道隣里咸抱不平然亦無可如何苟得當道明查暗訪拔出火坑其功德豈淺鮮哉 
[炸傷告斃]  
　　炸藥傷人已登昨報兹悉該洋行卽地亞士出店張阿士無鍚人周長春引翔港人皆遍體受傷司帳溤梅卿廣東人僅傷頭面當經行主雇人舁送仁濟醫院醫生敷以上等火傷藥水馮似無甚妨碍張周二人受傷較重昨晨張已斃命院中查有母弟在申大約行主當酌給撫卹銀爲之備棺成殮也至周長春傷勢亦殊可危馮咽喉及頭面俱腫脤寒熱亦漸見沈重云 
[明係臺基]  
　　二馬路西首某姓家留有年甫及笄之浦東女郎前日下午女之母兄到來尋見謂女係私逃遂與某家理論一時哄動隣右路人亦皆側足聚觀咸謂某姓家開設臺基向之滋擾有人恐樓房坍倒釀成大禍因投報捕房後不知其究竟 
[服藥圖詐]  
　　中和棧接客某甲日前在輪船不知爲何事與新關扦手某西人齟齬兩下爭扭及次日有人將甲抬至新關稱被西人打傷垂斃關上人卽報捕將甲送仁濟醫院醫生見甲挺臥板上口眼皆閉似將死者然偏體並無傷痕惟頭上抓破一條脉亦安和顯係裝腔圖詐隨用藥放鼻間薰之甲始開眼且能言矣其時抬送之人尙執定有傷因將甲置醫院中該醫院定例凡病人出院須給竹籌管門人見籌放出詎甲之友人忽於前日早至醫院趁管門人不備將甲劫出復抬至新關其時醫生未知甲之已經出外也迨新關上見甲復來祗得仍扛至醫院醫生覆視依然無傷仍留舘中至次日晚甲忽大瀉不止兼帶紅水醫生聞而查察據同房病人稱見甲友人携來紙包不知何物見甲呑下醫生再三盤問甲不肯言隨於床上搜出紙包一個内係末粉想是甲所服也諺云吃了砒霜藥老虎其甲之謂歟 
 
 

Page 4

 
 
[法捕房瑣案]  
　　英捕房西包探偕華包探楊阿炳至小東門外晋隆押店查看英副領事所失之金表旣到押店先查帳簿某日果有金表押下卽着取表觀看夥徒進内許久始從茶葉罐内取出見並非原贓而表上亦無票籖不無可疑隨將店夥拉至法捕房訴明原由法捕頭着將人表一併送英捕房辦理○小東門外捕房解到一人據云與六號西捕爭扭倒地以致徧體污泥捕頭着將其人暫押候訊○蘭芳里某花烟館龜鴇於前晚投法捕房訴稱有人將穢物擲進致污器皿請爲查究捕頭謂須將人送到方可嚴辦 
[急救時症來函]  
　　近聞間霍亂吐瀉之病甚多亦甚速昨舍姪工人亦患此症卽服痧氣丸藿香正氣散醫者無法甚屬危險幸家中有新鮮火秧櫪葉食四片立刻止吐瀉而獲全自試屢騐請貴報佈告於人功德無量如遇此病速取此葉生食四片大有起死回生之功倘病家無此葉可着人來取雖在夜半亦不敢不開門而救人舍下在信和洋行對門卽大英書信公署左側牌寫梁寓便是梁寳鑑頋首八月廿八日 
[招領屍棺]  
　　啓者太倉横涇鎭人戴竹仙於廿五日赴水遇救捕房送至本醫院醫治情形已登廿七日申滬兩報本醫院於送來之後經醫生如法施治已見氣體少順自能飲食不料於廿七日下半夜戴若冤氣難伸志欲必死乘人熟睡之時遂用襪帶扣諸床上身潜下床繫頸自盡及至天明出店等人始得知覺隨去通知捕房地保前來看視本醫院遂向大馬路保安善堂讓買棺材一具以及鞋襪帽子等件當同捕房地保收殮今寄於閘北保安堂之義塚上如有親屬來認領者望向保安堂問明領回可也[  虹口同仁醫院啓]  
[來啓照登]  
　　敬啓者前承各業慨助常捐均經登報申謝兹蒙書坊各寳號樂助捐數關單蓋戳面送前來計開掃葉山房南號助洋十元掃葉山房北號助洋十元醉六堂味三堂抱芳閣樂善堂各助洋五元翼化堂　左書林文玉山房寳文閣各助洋三元千頃堂者易堂文瑞　暢懹書屋芸緗閣福灜書局文宜書局裕泰厚讀未樓萬卷樓各助　二元還讀樓萬選樓務本堂大文堂文楨堂寳順堂管可壽齋松筠閣各助洋一元東壁山房助洋半元宏文書局助錢三百文荷蒙踴躍樂輸當代流離九頓叩謝惟以上捐欵現掣收單當派司事趨向各寳號照收伏祈惠交是荷此啓[  棲流公所董司事拜啓]  
[卽席贈葉吟濤花湘雲兩詞史并調張公子]  
　　吟成寫向薛濤箋水在湘江雲在天更得一枝京兆筆畫眉眞箇有心傳御溝紅葉題非偶紙帳梅花夢亦香老去詩人歸未得鶯鶯燕燕爲誰忙[  古越高昌寒食生戲筆]  
[桂笙夢畹兩先生招飲於三慶酒樓同席有日本北條并上二君卽和小藍田懴情侍者韻錄呈諸大吟壇斧政]  
　　良宵雅集友如雲尊爼才空冀北羣交洽冠裳聨兩國詩成旗鼓約平分玉臺新詠情偏麗金谷醇醪心早醺赤幟騒壇誰獨樹先聲已足張吾軍新儂葉慶頤稿 
 
 
 

Page 5

 
 
   
 
 

Page 6

 
 
　　英十月票○頭彩三萬元 
　　本行售票以來大彩常臨遠近購票諸翁洞悉○今售十月票全張六元條頭七角來信指明上洋棋盤街北長豐綢庄對門原班回件 
　　易夥聲明 
　　啓者何慶雲經於本年六月辭職不在本號僱工嗣後倘他與各寳號交易貨物銀兩一概爲經手是問與本號無涉現本號司事係劉搢廷馮仙槎兩位如有彼此貨物銀兩數目來往等件須要劉搢廷或馮仙槎的筆簽字方爲實事特此佈聞光緒十二年七月吉日上洋高隆泰謹白 
　　英十月票已到 
　　本行專售吕宋發財票全張六元半張三元條頭七角信購原班回件上洋同芳居間璧吕商恊記行啓 
　　保德蘭四門町泥出售 
　　才倍惡齊利脫喃勃勒特四之四門町較别種均高久已馳名今運銷中國如欲購或定辦者請移玉來行面議可也經手中國各處義記洋行啓 
　　招攬生意 
　　啓者今有　製機器師一切機務無不嫻熟現願受人延請在各機器厰執事如有欲請者祈爲信致機師交與本舘轉交可也此佈 
　　英月十票 
　　全張六元半張三元分條七角遠客函購原班回件上海棋盤街北首本行信封有恭喜圖爲記萬利行啓 
　　招商局中北棧 
　　啓者無論絲茶洋布煤鐵及一切什貨存在本棧均可抵　銀兩以五百兩至五萬兩止利息亦格外公道如合意者請至經理人密而登面議可也 
　　啓者今有多雷藥師所製頂上醫治白濁藥水名曰加迭洗毒水其店開在法京巴黎斯布雷伐迭南地方第七號門牌此種藥水瓶上俱有倣單包裹賜顧者請閱倣單可也託中國之上海大英醫院一家代售此佈 
　　鶴齡堂戒烟膏丸發兌 
　　四香戒烟膏每兩二千四百文此膏用之和八烟中仍在鎗上燈吸癮自漸减由多而少由少而無一月之間就可斷根保無心癮亦無他患專門包戒斷癮取資外埠託妥局寄買請認明本堂招牌庶不致悞○又名鎗上斷癮膏此膏用上等藥材製成就可當烟一樣呼吸入口淸香並無惡昧功仝四香惟不須加烟入内每兩一千二百文○龍涎香參茸戒烟丸每兩一千二百文○雙料戒烟丸每兩三百文每包十二文外埠客商光顧　妥局寄買務請認明本堂招牌庶不致悞此佈上洋晝錦里洋貨公所後三馬路大街廣東鶴齡堂丸藥號主人謹啓 
　　古今名畵 
　　是書集古今名人山水人物花鳥蟲魚蘭竹計百念八頁上自石谷下至江浙各名家止每部一元六角分售各册亦可木天楷則子祥册均四角吳榜眼晝錦堂賦馮探花皇甫君稗朱太史曹娥碑共三角上海法馬路還　樓後馬路早安里唐宅白 
　　家傳秘製永平丸 
　　專治肝氣胃氣心痛等症兼能潤氣淸胃平肝養血爲主另有仿單如法服之立見奇效每瓶洋三角寄在上海寶善街恆鎰祥布號出售 
　　屠戸覽 
　　來本　包賣牛羊生　凡屠　願　　到新　大王　對岸江蘇藥　厰面　可也 
　　大英公司英十月份票出售 
　　本公司自向吕宋專運發財票出售現售英十月份票全張六元半張三元分條七角頭彩得洋三萬元二彩一萬二千元三彩五千元其餘小彩另刋仿單隨票附送准於華九月初十日在吕宋開彩遠處函購　明本號圖記庶不致悞天源發記大寶來大有恆大吉昌老泳記 
　　董合興告白 
　　本號典當典衣粗細皮貨綢棉夾單衣揀選重料加工定做新衣各色布衣等向來照行情賣現今情原另售照本减價新開河城河浜向來衣店俱有額價上落但我號新立章程五月初一日起照碼洋串七折劃一眞不二價誠信無欺諸君欲買便宜衣服者請速來吉祥街口河浜上西首購買 
　　命相第一 
　　余春遊申湖北上任久聞寳善街佛照樓京都慈松半顚僧命相如神請判終身僧斷余宫星面獻現掌大權五十日高昇直决無疑今果皆騐登報揚名序初譚均培 
　　新設關泰士棧 
　　本號開設上洋　善街西長仁里自向夷船揀選頂尖大小洋藥凡士商賜顧者或辦原箱或買零折價當公道貨皆頂眞如有假貨任退任　本號實　招牌永顯非取巧射利者所可比也棧主告白 
　　英十月票出售 
　　本行由吕宋分設來申開張有年專辦按月吕宋票批發門售均可並售吕宋烟兼收彩票格外公道諸公光顧函購指明投交當班回件上洋四馬路 
　　聯發土棧 
　　本號開設上洋寳善街口揀選大小洋藥照箱批發提庄監製淸膏每洋一兩四陳膏完灰二兩四公膏二兩六冷籠二兩八熱籠三兩三小膏三兩三平頭外加比前格外公道仕商光顧請移玉步 
　　英十月份票 
　　全張六元半張三元裁條七角遠客寄購祈指明上洋抛球塲騐明信封五字爲記不悞 
　　參茸鹿胎種子丸 
　　易曰大哉乾元萬物資始至哉坤元萬物資生天地以陰陽化生萬物自然之理也然而乾以健運旣不失氣體之　强坤以順承或有歉眞元之孕育施之者有道受之者無權則生機窒矣可知賦質之壽夭得氣之靈頑皆本於先天之禀受先天者何胎是也是故受孕之初莫患乎胎元之不固保胎之品莫妙於鹿性之靈奇盖鹿爲長生仙獸督脈通焉觀於夏至之日陽盡陰生而鹿角遂解是秉純陽之性者莫如鹿而根本於至陰之地者又莫如胎取胎於鹿卽陰陽互根之理也本閣前經製售四鞭丸以濟陽事之窮因幷製備鹿胎丸以補陰道之缺無論婦人諸虚百損苦難孕育者服之立見奇功夫胎也者太極無極之始渾淪元氣統備生生不息之機是方以鹿胎爲君佐以扶胎藥品本閣家傳屢代從無輕授外人向以贈諸戚友無不應如桴鼓茲特公之於世庶急於� 
求嗣者可無遺憾焉精而言之造化之生成無非陰陽之配合共旨深其用神矣大丸每丸洋一角小丸每兩二角半廣東延春閣蠟丸號分設上海棋盤街南首開張　　法國新到 
　　本醫院寄售金鷄挪酒是酒佐以鐵液治火瘧久痢失血腸紅幼時多病至中年則精力不支志昏神亂此酒性味和平一者補劑男婦均宜每瓶價洋一元半小瓶一元金鷄挪鐵液漿其治病之法與酒同凡幼孩及不飲酒之人服此其味甘美頗以適口價亦同也賜顧者請認明白籃格招牌庶不致悞大英醫院告白 
　　同穢福利 
　　本行逕向吕宋宋售十月份票價穢大市批發公道紅票升足得彩者認明上洋棋盤街 
　　專收彩票 
　　本號開在吕宋香港上海並無枝分别埠所運吕宋票係由宋號親到皇家處辦來不假别人之手保無意外之虞諸君托辦請留意焉如定貨每張本號必蓋暗印門庄零賣號頭俱蓋牌子華英字印以杜假冐來信買者原局回件並售吕宋烟老巡捕房三馬路口廣揚興行 
　　十月份專售大票 
　　本公司英九月份新章票售出頭二三彩得主姓名另列報章其餘小彩候號單到日照章立卽付洋英十月份新章停售售出之票開彩前准可退回還洋以照信重以免後論現售英十月份大票全張半張分條價照大市批拆比衆公道收兌紅票格外克已遠處託局寄購卽班回件惠顧指明上洋棋盤街北首認明本公司牌號庶不致悞 
　　廣惠和 
　　英七月份吕宋票頭彩第四千六百八十七號二彩第二萬六千六百三十號三彩第五千零五十四號其頭彩由本行拆與同業同福來洋行二彩由本行售與杭州德記轉與高駿甫翁所得現售十月份票全張六元半張三元並收紅票格外公道此佈上洋棋盤街廣惠和啓 
　　汪正興烟袋號 
　　本號向在漢口堤上福建菴上首自辦雲銅專造提莊賽銀時欵烟袋各色俱全其花工一切精巧異常貨分層次價亦相亷今於甲申年分設棋盤街中市倘蒙賜顧請認招牌爲記 
　　大吕宋公司英十月份票出售 
　　英十月份票全張六元半張三元分條七角頭彩得洋三萬元二彩一萬二千元三彩五千元其餘得彩另列章程隨票附送開期華歴九月初十日在吕宋開彩卽晚有電報到申如得彩欲隱名者悉聽其便遠處寄買務祈指明吕商公司牌號並乞騐明各號信式回件圖章是要此啓大吕宋公司分設各洋行列後廣惠和立發天成必得天祥同得利 
 
 

Page 7

 
 
　　新法秘製代針治病保命太和膏 
　　醫學之道由來古矣考之神農嘗百草而藥石始興迨軒轅繼作諮於岐伯作内經藉以抉性命之微究天人之奥其所述寥寥數方外專以針灸爲法溯岐伯所言謂是上古先師僦貸季之所授當軒轅時旦稱僦貸季爲上古可見歴年雖久精微之學聖聖相承雖千秋如一日也是故九針之用通於神明寒温補瀉效如桴鼓古人師弟相傳按對銅人穴道濳心學習十年面壁始出應世如扁鵲倉公而下代有傳人治病之神不差毫髮自華元化斃於獄中遺書焚燬針刀之術嶄然中絶漢季張仲景出始著傷寒論金匱玉函經方法皆備實爲用方之祖歴唐宋金元劉張朱李輩各著成書并各局方書專言湯劑治病於是置針法於不講抑或習針法而不精論者謂古人不作針法無從考究矣然針法雖失師傳穴道彰彰可考僕祖傳數代業醫有年每歎古人針灸之精由未仰朔幸有家傳秘法製煉膏藥用代刀針每出應世靈騐無匹盖内科病症不一五腑六臟各有受病之源按穴貼膏直透單微無不立效他如癰疽瘰　一切陰陽惡毒大瘡等症取效於外科者更不待言矣僕得眞傳不敢自秘特將此膏公諸海内并附刋銅人穴道開列各種症效分别治法庶使婦人孺子皆易適從是亦簡便濟人之一術也粤東延春閣壽松氏自序○此膏專治内科五癆七傷遍體疼痛腰脚軟弱痰喘氣急咳嫩吐血手足麻木癱瘓遍枯行痹走痛男子遺精白濁婦人　白帶下月經不調臨期腹痛紅白痢症風寒瘧疾膀胱　疝疴嘔吐病週身浮腫胸腹飽脹痞塊癓瘕頭風脚氣肝胃氣痛小兒急慢驚風以上各症治法另有銅人仿單凡用此膏必須查明按對銅人穴道分别施治神效兼治瘿瘤瘰　癰疽大瘡無名腫毒疳疔魚口刀傷跌打遠年爛脚疲頑惡癬一切外科疲頑等症未成貼之即消巳成卽潰凡有紅腫痛癢濃水淋漓久不收口者將此膏貼患處立能止痛生肌其功不能盡述諸君凡有染症者請來試之每張價洋大三角小一角廣東延春閣臘丸號鋪在上洋英界棋盤街北首開張 
　　詹誠德堂再聲明 
　　今接加禾黄君來信云上月寄滬一元託○○信局在尊號買發四草戒烟丸該丸到加未遑細辦惟覺食之有異視該丸粒粗而濕統之一洋不過三伯零粒憶前買過數元每元數有六伯幾十粒不似此粗視匣面招牌亦不仝所信而食者惟尊號仿單書一本然終食之不安故卽將前買藥之書細心比對始見不仝乃知受該局之騙今由别局寄上原仿單一本並匣藥之樣乞尊號辨明禀官究辦以儆狡詐刁風遠近之受惠者不淺耳○以上之言係加禾黄君來信追究假藥乃去年之事也本堂已將該局招牌登列申報以儆效尤之意非好揚人之醜誠恐日久復萌故智特再聲明惟該局招牌姑存厚道隱其名也上洋中和里内詹誠德堂啓 
　　西門町坭出售 
　　啓者本行現經久馳美名之卜而哈姆轉泥公司特託所有該公司之鐵水泥卽英語所謂巴德蘭西門町在中國各口消售者均歸本行經理該公司所造之泥貨眞價亷倘貴客欲購者請至本行面議旗昌洋行啓 
　　龍涎戒烟斷癮丹 
　　夫人首重身命然嗜洋烟每致身體虛弱甚而百病隨生推原其故烟自外夷而來收用藥名鶯粟之膠蕊而成于太陽未昇之時而採究其氣味寒毒不輕初食以爲提精神不知日積月累寒滯凝痰因而毒乘臟腑之虛而入吃必應期如數名曰上癮若期後不吃百病叢起入心經小便頻數時輒驚悸入肝呵欠涕涙入脾泄瀉腹鳴入肺咳嗽氣喘入腎白濁遺精或陽事頓痿必要應期如數吃足然後快心久則氣血虛弱精神衰痿深爲可憫宜戒之以保全身命然戒烟之方如林有能止不能去癮能去癮後生他病怪乎立方未得宜而巳矣本堂祖傳良方配製爲丸不但去癮並解其毒能和臟腑養血調痰健脾開胃永無復發癮之弊每吃烟一錢用丸三分滾水送下屢經應騐誠戒烟之一助云耳每瓶重五錢洋五角廣東接元堂何均年選料監製上海四馬路巡捕房對門 
　　十月票出售 
　　自運吕宋票全張半張分條照市收兌紅票克已紳商賜願原班回件上海棋盤街中 
　　治喘斷根九製蒼术丸 
　　余見世之治哮喘者按症擬方暫愈則易斷根爲難何也見喘治喘寶脾燥濕僅治標究未深知其本綠夫痰飲停蓄日積月累留匿於中結成窼臼外無所觸伏而不洩一遇外寒牽動内積發作遂致肺覈壅塞中氣隔絶甚至手足無力呼吸難通此喘之所致實水之爲累也明矣當其喘作胸痛便急面赤服藥無靈遍投以寒熱温凉諸藥格格不入從權治之惟有設法大吐乃得稍安可知治喘以先治水必使水之審消然後喘之患息余少年常患此病屢醫不能斷根後遍覽諸書搜得九製蒼术丸一方如法製服其病若失原此丸之用法在倍土制水土旺而水自無權專治其源自然脾土健運痰飲濳消哮喘之病永無復作但王道無近效必當喘未發作之前預爲服食由漸乃可奏功若臨喘服之無濟也服丸多少視乎症之重輕隨時服之輕則二錢重則三錢自見奇騐竊見哮喘之苦人甚矣余經見效不敢自私用製此丸公之於衆亦欲使斯世同歸方便云爾每兩價洋角半廣東邇遐蠟丸號分設上洋英老巡捕房對門○另有暫治喘洋金花每兩錢五十文 
　　上海匯豐銀行告白 
　　本行所存原本洋五伯萬元並招新股尚未交足計股洋二伯零七萬四千七伯四十四元七角五分兩共計洋七伯零七萬四千七伯四十四元七角五分另外公積洋二伯三十萬元並新股餘利洋一伯五十六萬三千三伯六十一元六角六分兩共又計洋四伯零六萬三千三伯六十一元六角六分總行開在香港今在天津紫竹林設立分行廣招中外商務凡上海香港福州廈門漢口小呂宋西貢新加坡並外國倫墩法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息請至本行面議可也特此佈聞 
　　泰和館佈 
　　本館翻造房屋現已工竣一律更新客座寛暢裝璜時式承辦滿漢筵席掛爐猪鴨按時小酌格外道地以圖四遠馳名選定八月廿七日復移原處先行交易擇于九月初三日開張特此登報佈告 
　　廣東梁愷悌堂馳名丸藥略列 
　　小兒回春丹 
　　專治小兒急驚風發搐天吊傷風咳嗽哮喘嘔吐夜啼寒熱往來瘧疾痢疾撮口臍風與及一切疑難雜症書所未載醫所未識者皆能治之五粒頭每丸錢一百廿文三粒頭每丸錢八十六文　　參茸戒煙丸 
　　此丸靈效如神可以包戒一服此丸立能將烟具藏起戒時毫無難過戒後永不生病每兩錢三百文雙料一千二百文 
　　神效活絡丸 
　　專治風濕骨痛筋脉拘攣半身不遂難於動履腿膝浮腫中風癰瘓口眼歪斜頭頸强直俯仰不能等症每盒十丸錢三百文 
　　追風如意膏 
　　專帖一切風濕骨節作痛手足麻木左癱右瘓跌打損傷長寒瘧疾小兒肚瀉臍風等症大帖錢一百文小帖錢五十文 
　　燕窩肥兒糕 
　　此糕用燕窩爲君加以米粉及各上藥製成大人常食開胃健脾小兒能去五疳積滯有病治病無病肥兒每包錢一百廿文　　化痰止咳丸 
　　凡男婦氣血虛弱飲食所進積而成痰咳嗽不止或風寒傷肺而成咳者無論寒咳熱咳均能治之每丸錢一百廿文　　附桂大仙丸 
昔有雲南周富翁年高無嗣遇赤脚大仙授以是方麟祥五兆虺夢兩占專治男子頭眩耳鳴眼花腰軟自汗盜汗遺精陽舉不堅婦人子宫久冷崩帶經水不調久不受孕每兩錢一百廿文　　枸札桑椹酒 
　　此酒滋腎益氣生精助陽强筋健骨袪風明目利便消渴利五臟關節安魂鎭神常飲烏鬚黑髮益壽延年每瓶錢二百四十文外有參茸衞生丸參茸白鳳丸寗坤丸蘇合丸小兒疳積散心氣止痛丸跌打丸立止牙痛散頑癬藥華陀愈瘧丹三鞭鹿茸酒痢症丸人參再造丸午時茶癰疽拔毒膏龜鹿滋腎丸發兌上海棋盤街北首梁愷悌堂啓○○一分寄江西省城磨子巷羅春臺號○○安慶小南門内羅春臺號○○九江廣泰源洋貨店○○湖州府城泰和坊申昌書畫室内發兌 
　　百發百中肚痛藥 
　　凡痛之症不一有寒痛痞痛熱痛滯痛火痛濕痛鬰痛痰痛虫痛一遇此症卽用本堂此丸服下百發百中萬無一失每個錢六十文如購便存貯家中方便於人隂騭無量也○一寄上洋抛球塲萬勝祥吕宋票號○一寄江西磨子巷羅春台號發兌廣東梁四遠堂啓 
　　新刻尺牘初桄 
　　南窗侍者以分類緘腋摘錄成書幷增輯書札規格天文地理歲時職官人品政治文物雜事異名摘要書奉肅拜啓禀套語並親戚黨族一切交接稱呼慶祝壽誕年節禀啓書札起首語凡有足資尺牘之用者無不綢羅畢備定價洋五角上海法大馬路還讀樓發兌 
　　老悅生號 
　　本號刻到時花各花加闊頂上漳絨羅絨又超號各色公司大呢又有中號醬　墨祿天靑各色大呢每碼一元二角五算做長袍等件甚之合式貨眞價産格外公道貴客光顧請至英大馬路口抛球塲朝東佈達 
　　出售 
　　啓者今有英國家明輪兵船名威奇能擬欲出售其船現泊香港九龍水師厰對過長二百二十英尺寛二十八尺二寸船身重一千零十一墩船前吃水十尺七寸船後吃水十尺七寸船内能裝五百七十墩係西歴一千八百七十一年在英國之德文博船厰内製成船殻有三層板之厚其　皆用硬木及桃花森木合而爲之船之前後俱用銅皮包裹一千八百八十一年又經從新包銅其横木皆係松木船之前艙横擋全係用鐵機器乃晝忒公司所製其原馬力一千二百三十匹水爐計有四只皆係一千八百七十七年在希爾納斯厰製成至一千八百七十八年載至香港裝入此船氣力本係三十磅現今則十五磅另有淸單開明船内一切器具有連船俱賣者有須除出者均已詳細開載如有欲買者可向管理水師厰之人索取閱看倘其合意請寫信封固信面開明承買船信送至管理水師厰之洛浦先生處收至禮拜四卽一千八百八十六年九月三十號下午兩點鐘爲止成交之後須付銀如付銀後有遺誤等事則買客自行理涉與賣者無干此佈一千八百八十六年八月十六號管理水師　人　　在香港啓 
 
 

Page 8

 
 
　　法國精製羊癲瘋藥 
　　嘗聞羊癲疯一症中外素無治藥倘其病日深患病其隱時發時愈人不介意殊不知因在小壯尚能力禦迨至年老血衰精神不支往往道路倒側甚至一日數發竟有因此而殞命其害豈淺也者至傷筋損骨皮破血流猶其餘事耳患者嘗苦終身不遂而見者又生代憐茲有法國監瘋院林醫士在院歴二十年之久處心積慮煉得一方將在院患瘋者試之果能獲效漸而推之英美普等國並皆全效人舉稱奇兹林醫士不忍自秘將方抄給法國大藥局囑爲照方配合以濟世人惟願患斯症者得此藥而療痼疾則本藥局亦有厚望矣服法第一日至第三日日服三次分早午晚每服一茶羹水少許調服第四日至每七日每日早二羹午一羹晚二羹水冲服第八日至十六日每日服三次每次二茶羹仍分早午晚水冲服只此十六日病能霍然若失不拘男婦老幼舊病新起服後立能奏效可保永不復發在中國專托上海大英醫院藥房代售賜顧者請認明招牌庶不致悮每瓶價洋五元法國巴里司城大藥局謹啓 
　　新刻銅板詩韵扇面　 
　　裱成十六方白綿紙扇面平上去入五聲全刻於半面每張二角躉發面議上海法馬路西雙鳳樓東首興昌里内東壁山房並抛球塲掃葉山房 
　　兩得其益 
　　本行在申歴已年久凡殷實巨家共稱莫逆屋地進出皆託本行如貴仕商有房屋地基買賣者本行俱能代辦神速週到其時價無不如業主之願也屋地貨物欲做押欵本行格外公道甲祥福洋行白 
　　請得頭彩三萬元 
　　本行自運英十月票全張六元半張三元分條七角收兌紅票加升折票公道信購指明上洋棋盤街北首 
　　英十月票 
　　全張分條價照火市信購原班卽奉 
　　召租 
　　現有洋平房一所工部局第四百廿五號門牌在四川路二洋涇橋北首如合意者至臨平東里本帳房領看定見可也地亞士行經租帳房白 
　　新開大亨通棧 
　　本棧飲食精美房間暢問傢伙新買無臭虫之患仕商往麥並可代搭輪船客載貨物格外周至若荷貴客賜顧請至寳善街東桂馨里便是 
　　聲明廣藍竹布正店 
　　本莊在廣東汕頭埠開創有年親自督染廣藍竹布立崑記提尖崑廣崑裕崑記美景崑則崑財崑恆崑足等牌貨莊頂眞工無苟且遠近馳名自光緒九年分設申江英大馬路靑陽里口開張近有不肖之徒將低貨假冐本莊牌子希圖射利悞客不淺茲特聲明凡貴客賜顧者請至申江英大馬路靑陽里口廣昌崑記本莊面酌庶不有悞廣昌崑記主人謹啓 
　　果然得錦標 
　　自運逐月吕宋出售全張六元半張三元分條七角收兌紅票格外克已遠處來信至棋盤街北首原局回件不悞兼售石印各種書藉俱全此佈 
　　召租 
　　現有大棧房一所上等木料地板在蘇州河江西路西恆泰木行對門弄内如合意者到四馬路六號門牌定見可也長利洋行白 
　　新輯增廣試律大觀彚編 
　　試律大觀一書分門别類彚集大成續編繼出愈臻美備久已風行海内惜坊板糢糊漫漶錯誤尤多爰倩名宿合正續編細校精抄益以近科舘律共得詩八千有奇原書題解間有未備今爲逐條增註以便稽考後附詩裁駢玉韻語　珠二種羣言傾液六藝漱芳扢雅揚風無乎不備洵詩學之大觀也現託同文局石印縮成袖珍本以便舟車之用宇大行疎印工精美來月便可告成分裝五本價洋二元四角如欲躉售請來面議此佈二馬路　昌生號啓 
　　寄售避邪圓香 
　　京都鳩居堂監製避邪圓香淸芬馥郁佩之衣裏可避瘟疫痧脹等症屢經神騐頃聞滬上偶有痧症流行因在本藥房寄售此香以資濟世每塊價洋一角另有淸香固齒探牙粉每匣價錢五十文諸君光顧者請認明上海英界河南路老巡捕房對門東瀛仙傳招牌庶不致悞此佈樂善堂藥房謹啓 
　　揚名 
　　家慈年逾六旬前患心痛吸食鴉片繼逐上癮迨今年高氣弱爲害日深屢閱報章得悉申浦英祖界北市詹家園誠德堂大藥寶號發兌發四戒烟膏斯膏可以代烟鎗上燈吸一能戒烟兼能益人站往購試果隱效驗銘感大德登報揚名五品銜山西候補府經歴丁維昌拜書 
　　聲明 
　　實三號由章兼三經手向本行定買羅夫有岙達帆船煤油五千箱價一兩二錢半貨已過期屢催未出本行只得將此貨另售一切虧耗向前途結算特此聲明以免後論福隆行啓 
　　調經種子坤順丸 
　　竊謂乾以健行坤以順受天施地生陰陽自然之道也本齋承有祖傳秘方先經製就乾健丸專補男子之元陽茲復製成坤順丸並濟婦人之不孕二者交資爲用相助有成人事可以奪天功勿謂人無子嗣遂安之於命己也此丸藥品純和藥每一味動經數製專治婦人多年不孕子宫寒冷月經不調臨經腹痛赤白帶下七情鬱結四肢困倦頭暈眼花面黃肌瘦胃弱嘔吐甚至經閉咳嗽成勞各等危重之症服之立見奇效未孕之前可以調經種子將產之際可以安胎寧神衞生保產臨盆以後又可以去瘀生新扶元養血倘或迫於求嗣尤宜男服乾健女服坤順並行交濟奏效更神此誠廣嗣之良方家傳之秘寳也每丸實價洋一角雙料二角半小丸每盒四兩計洋一元並有治各症單另呈廣東邇遐齋蠟丸號分設上洋英老巡捕房對門 
　　硃批隨園尺牘 
　　袁子才太史名重古今所著尺牘文乎風流備臻綺麗尤妙在散行贈答以故仕商皆可取法山隂胡又廬先生重爲箋釋一字一典靡不詳盡益臻美備今將箋釋易以硃色更覺醒目無比白紙每部價洋五角上洋抛球塲並城内掃葉山房啓 
　　英十月發財票出售 
　　全張六元半張三元分條七角惠顧驗明本行回件國記　不致悞抛球塲鴻運來二馬路必中行仝啓 
　　救火藥水出售 
　　啓者今有哈斯答救火藥水托本公司寄售其藥水無論男女老幼均可使用其水沾染衣服或貨物之上並無損壞瓶上有餓絲鈎子可以懸挂無論帳房棧房内室船上各處咸宜取携甚便用此藥水可以保全無數銀貨性命所費者小所全者大假如起火之時取藥水數瓶攅入火中立卽熄滅每箱計藥水十二瓶其價每箱洋十六元購此藥水切須留意勿購僞物本公司所售之藥水瓶係藍色瓶上有星一顆塞口堅固塗以石灰藏之水久不致損失此種藥水惟本公司一處寄售此外並無分售賜顧者須認明瓶上之一顆星勿悞此佈上海福利公司啓 
　　减價 
　　本公司新由外洋運到各色貨物與别家格外公道及大小水龍大小保險鐵洋箱又點洋燭新式燈各色花紬每碼計價五角花洋布每碼一角五分外國女襪每雙三角鑽石每粒五角又每粒一元白花邊每碼一角又大小漏空邊等其餘貨物花色多多不能細載賜顧者請至本公司樓上樓下面看此佈上海福利公司啓 
　　新到金剛鑽 
　　啓者本行今有新到金剛鑽其貨愼佳價士亦便宜各商賜顧者請來本行面訊可也天福洋行啓 
　　八月廿八日錢洋並匯銀票行情列左 
新會劃收市七錢三分四厘二五 
本洋八錢五分 
銀拆收市一錢五分 
洋拆一分 
洋找頭七錢三分七厘 
錢找頭一千一百文 
卡錢一伯四十五千文 
衣牌一千零九十文 
銀行現銀四先令五辨士 
六個月期票四先令六辨士三八 
又四個月期票四先令六辨士一八 
商人票六個月期四先令五辨士二五 
又四個月期票四先六辨士 
　　八月廿八日進口船禮拜六 
江表輪船由寧波招商局 
江永又由長江招商局 
富有又由福州招商局 
保大又由天津招商局 
北京又由香港禪臣行 
會司買又由東洋元亨行 
芝罘又由厦門太古公司 
有落託又由東洋三井行 
　　三十日出口船禮拜一 
　時麥輪船往基隆華友啓 
保大又往烟台天津招商局 
江永又往長江招商局 
富有又往福州招商局　 
北直利又晚往厦門汕頭怡和啓 
順和又晚往烟臺天津怡和啓 
寶華又晚往漢口廣利和啓 
西多又晚往長崎琿春禪臣啓 
北京又晚往香港省城禪臣啓 
通州又晚往烟台天津太古公司 
宜昌又下午三點半往寗波太古公司 
　　九月初一日出口船禮拜二 
北京輪船晚往長江太古公司 
江表又下午往寗波招商局 
　　初三日出口船禮拜四 
波利謙也輪船晚往香港禪臣啓 
厦門又晚往香港省城禪臣啓 
　　初四日出口船禮拜五 
托局麥魯輪船正午十二點鐘往東洋等埠三菱公司 
 
 

Page 9

 
 
　　上海同文書局石印各種書帖發兌價目 
　　本局股印廿四史巳印就陳書史記後前漢書三國志梁書周書有北齊書所有取書晚單等由迭次登報諸附股諸君均經鑒及今晉書又成分訂州本請持單來取　印　宋兩書不日亦可次第告成此佈八賢手札裝訂二本一元二角 
三國全圖演義　本夾板　元增廣羣策匯源四本價洋一元碧血錄分裝五本每部洋一元蕭選韻系二本布匣計洋一元爾雅圖分裝二本每部洋六角新編峴傭說詩一本價洋三角毛詩稽古編八本木夾洋二元聖廟典蹟圖考四本布匣一元加批四書味根錄四本洋二元孫鳳居篆書百體千字文三角宋版唐人合集八本一元四角凌烟閣功臣圖像一本洋三角殿本篆文六經四書十本二元陸操新義二本布匣價洋一元殿本康熙字典六本夾版三元茜窗小品畵譜兩本布匣二元佩文書畫譜十六本兩匣七元快雪堂法帖五本布匣洋二元說文解字雙聲疊韻譜二角半舊拓皇甫君碑綾面計洋一元宋本切韻指掌圖一本洋三角趙文敏墨蹟洋八角未裱五角通鑑輯覽放大二十本洋七元劉文清墨蹟洋八角未裱五角合肥李光祿愚荃詩集洋三角成親王墨蹟洋八角未裱五角 
新編行文寶　二本一元二角何太史墨蹟洋五角未裱三角海上名人畵稿二本　匣　元鐵將軍墨蹟洋四角未裱三角新印舘閣習楷裱　未裱四角管夫人小楷金剛經墨蹟五角圖書集成目錄廿本兩匣十元戴文節臨顔魯公墨蹟洋二角殿本子史精華八本木夾四元馮展雲中丞摺楷千字文六角蜀本孔子家語五本布匣一元張文敏臨九成宫二角裱三角聶本三禮圖二本布匣洋一元王夢樓墨蹟洋四角未裱三角鍾刻韵史讀本一本計洋三角汪巢林墨蹟洋三角未裱二角詩句題解彙編四本二元六角官靜夫墨蹟洋六角未裱四角漢書蒙拾分裝兩本價洋四角易筋經圖附八叚錦圖洋一角洗寃赛鑑裝一本洋一角五分文章潤色裝訂一本計洋四角文選課虛裝訂一本計洋三角典林瑯環四本綾匣一元六角大悲神呪綾匣每部計洋一元試帖玉芙蓉四本每部洋三元花甲閒談四本每部計洋八角幽穽雪鴻圖每部計價洋一元何太史楹聨洋五角未裱二角九歌圖每冊洋五角未裱三角玉堂揩則每冊七角未裱四角錢十蘭篆聨洋五角未裱二角四書典林四本綾匣一元六角樂毅論每冊洋二角未裱一角五經類典囊括六本一元六角四書題鏡四本每部一元二角制藝精華二本每部價洋五角四庫全書簡明目錄四本一元袁翔甫輯談瀛錄二本洋三角俞蔭甫太史註金剛經洋四角蘭閨清玩圖說每部價洋一角張子翔繪水滸圖每部洋三角大題文府二十本每部十二元董文恪書冊裱五角未裱三角五經合纂大成二十本洋十元經藝宏括十六本每部洋八元各省課藝匯海八本每部四元汲古閣文選十本每部洋五元策學淵萃四本每部價洋一元詩韻合璧六本綾匣每部二元廿四史策案二本每部洋四角十三經策案二本每部洋六角陸批四書二本每部價洋一元文料大成二本每部價洋六角增圖聊齋誌異八本價洋五元精選小題味新八本價洋四元學庸理鏡每部計價洋三角國朝柔遠記裝訂一本洋二角小題文府二十本每部十二元蔭挂軒墨選二本每部洋四角詩經集句類聯二本每部四角京塵雜錄四種每部價洋六角地經圖說訂一本每部洋六角小試金丹訂一本每部洋二角宋本說文解字二本每部一元聊齋全圖錦布匣共四本三元萃新畵譜洋四角董文敏墨蹟裱六角未裱四角雲溪畵稿二本洋八角史姓韵編十六本計價洋五元本局設在上海虹口西華路分局一在本埠二馬路抛球塲一在京都疏璃厰一在四川重慶府一在廣東天平街其外蘇城許幼庄翁福州徐潤田翁江西省永泰昌號及各處書坊均有寄售同文書局啓 
　　英十月份票 
　　自運吕宋票及頂陳吕宋烟均可發行門莊零售照市公道遠客信購指明牌號原班回件專收彩票克己英二馬路禮拜堂後首○廣泰祥棋盤街萬寶同啓 
　　逐月批發 
　　新遷上洋英巡捕房對門自運吕宋票及吕宋烟批發兼零沽專收紅票英十月份票全張半張分條均照市價遠客信購當班回件兼售廣東蠟丸馮了性藥酒漢口水烟袋 
　　天生發財票行 
　　余向力謀利路詣神前占問得屠狗晚成之兆當未深明舊春行年五四忽得吕宋票頭標始明神之所指功由天錫非關人力然後知生財之道自天申之也故顔天生茲售英十月份票凡欲奪頭標者速來購取是幸 
　　義豐烟膏店 
　　本店開設上洋老北門外城河浜精製淸膏每洋一兩三錢陳膏還灰二兩二錢公膏每洋二兩六錢冷籠每洋三兩熱籠每洋三兩三錢小土膏每洋二兩五錢平頭外加比衆公道凡仕商賜顧者請認本號招牌不誤 
　　同文石印佩文韵府招股 
　　本庄定印同文書局佩文韵府一書早經登報茲特議招股新章凡預定者每部先收洋四元掣發收票准本年十月内成書携票向經售處找洋念元取書一部如欲定購請至棋盤街本莊及各埠代售處均可惟前經各戸認定之書其價不無叅差今悉照新章定價取書換給收票俾歸一律但所售股票限一千部爲額滿額後仍照同文仿單每部洋四十四元發兌此佈上海抱芳閣啓 
　　英北商人保險公司 
　　啓者本公司代各華商貴客保火險或保房屋或保貨物其價格外公道以前本公司所保房腿貨物等件有遭燬者一切均已照數賠償可知保火險一節最爲有益一經保險給有保險單雖經燬壞仍得賠還此事爲保護之要着有欲保者請至本公司面議可也本公司上海代理人旗昌洋行啓 
　　頭彩三萬元 
　　本行香港分設運售吕宋票吕宋烟批發今售十月票分裁均可紅票升足兌 
現信購至上洋寳善街中 
　　鴻福齊來 
　　小行售出英八月份頭彩附彩俱詳前報現售十月票分裁價照大市紳富信購原班回件紅票升足兌現　　參茸坤順丸 
　　易日乾健也坤順也乾健而坤順化育之功效在是矣本堂秘有良方旣製成乾健丸能治男子益髓固精今又製就坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孚之故皆固月信不調赤白帶下子宫寒冷憂思怒鬱所致其人必面黄體瘦四肢無力夢寐不寗曖悶吞酸咳嗽潮熱服此丸則功效如神未孕之前卽調經種子旣孕則保産安胎産後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子巷羅春臺○一分安慶小南門内羅春臺○湖州府城泰和坊申昌書畫室發兌棋盤街北首廣東梁愷悌啓 
　　秘書到滬 
　　影宋本鐵華舘叢書文子徐注列子張注新序羣經音辨佩觽字鑑校刋精審俱詳前報茲旣到滬價洋十元初印無多請至後馬路蔣同泰交易勿遲此佈 
　　高麗參减價 
　　自在高麗年久專辦老山别　大小參尾其價照市八折仕商賜顧格外克己請至上海二洋涇橋萬和里廣大號啓 
　　參茸扶陽乾健丸 
　　嘗謂伯道無兒人身恨事推原其故亦人謀之不臧也本堂藏有參乾健丸一方承遠祖之秘授得盧扁之真傳其性補而不燥温而不熱能補坎雖未足之氣能助天地再造之功換骨卽是此丹催丁莫如此藥俱用王道補養之功并非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可覯生梯之象幽蘭定占入夢之祥矣外有參茸坤順丸專備婦科所有兩者分服則男精固而女經調取效爲更速也早晚每服三錢淡鹽湯送下無容戒口小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子巷羅春臺○一分安慶小南門内羅春台○湖州府城泰和坊申昌書晝室發兌棋盤街廣東梁愷悌啓 
　　愛的生電氣燈告白 
　　啓者本行今有愛的生所　之電燈出售其燈有各樣用處或醫生或牙科或各樣格致處均可點用其燈上機器一切俱全如街上店鋪戲園彈子房各房屋要用可來面議以便開價此衞光緒十二年二月十四日代理愛的生電氣燈公司人豐泰洋行啓 
　　活人無算 
　　此丹專治楊梅結毒魚口下疳一切毒症無論遠年近染服之立效並能續嗣久名中外每服洋兩元信局函購一律烟臺囑電報局代售局設盆湯衖閔小槎醫寓 
　　杭州大井巷德記 
　　開設有年向蒙信任近有無恥之徒魚目混珠外埠信購原班寄奉信面劉海爲記否則係假冐並外國各藥水 
　　洋酒出售 
　　本行今有頂上巴得温酒爲四葛酒出售其酒甚佳價亦相宜如賜顧者請來面議可也此佈天福洋行啓 
　　致語道謝 
　　竊維志在濟人訣發枕中之秘功能種子方傳海上之仙此在昔所嘗聞迨於今而始見得斯法者其爲梁愷悌堂乎該堂創從粤海開設申江以其所得良方製爲各種丸藥兼臻衆美獨步一時治則對症必廖名已不脛而走矣僕弟兄年過三十虛熊夢而求子情殷椿萱壽並六旬感麟趾而望孫念切禱神未應乞藥無靈亦旣意沮心灰自謂數奇命定矣癸秋有友歸自滬江出梁愷悌乾健坤順兩丸仿單相示具言其妙且囑購嘗其初猶未信心取用乃徵實效按乾坤之命義别男女以分餐日服數錢月雙坐喜甲申九十兩月先後各舉一男二老藉以開顔衆親咸來稱賀筵開湯餅慶集堂階旣而語及緣由罔不詫爲奇異其有未曾得子者彼此傳言相率購服近聞各皆懐孕徒知應效如神此外則同里郭肯堂多年白濁中表朱雲甫素患遺精服乾健而均愈内戚何范氏每病經期隣婦張李氏常流白帶服坤順而並痊事豈偶然功誠偉矣設非該堂方藥良美製煉精純惡能若是也耶余弟兄旣愜心期不忘所自特登申報略表寅忱所冀芳名愈播咸欽種子之丹吉兆可徵不羨宜男之草謹佈姑蘇閶門陳亷石鏡秋拜啓 
　　十月票批發 
　　逐月彩票全張零拆紅票克已遠年鼻烟超等宋烟四方信購原班回件設三馬路 
　　石印縮本時文出售 
　　多寳船時文大題文彚皇淸巡解文獻通考四書翼注論文以上各　均登前報毋　縷述如蒙購取　卽至上洋新北門外直街六合堂函議　　八月廿七日上海各茶市行情列左 
　　太茂行 
玉香工喜三百三十八箱十九兩 
　　生元行 
仙桃工平一百四十三箱十五兩五 
谷雨又桃一百廿六箱十六兩二五 
廣達又各屯五百八十二箱廿五兩七五 
祥太又州一百七十八箱廿兩零二五 
瑞乾平水四百九十八箱十七兩二五 
桂字又又四百五十八箱廿兩零七五 
　　旗昌行 
鼎聲元四百七十八箱廿四兩 
廣聲又屯五百八十八箱廿三兩二五 
中和平水三百四十六箱廿一兩五 
桂芬又四百八十九箱廿一兩五 
　　太隆行 
陸仙工寧二百三十八箱十六兩二五 
　　恊隆行 
永裕平水四百六十二箱廿一兩五 
瑶芳又又三百零二箱廿八兩 
萃芬元二百五十八箱廿四兩 
　　寶和行 
裕盛屯一百六十二箱廿兩 
　　德興行 
大成平水五百九十八箱廿二兩五 
 
 

Page 10

 
 
[光緖十二年八月二十三日京報全錄]  
　　宮門抄○署閭泉解奏報　署泉篆日　摺○大臣明奏請更正保員原保職銜片○豫撫邊奏保出省查閱營伍日期摺○大臣祿奏報接護將軍印務日期摺○湘撫卞奏請旌表片○閩督楊奏爲叅追革道繳欵搭解赴部投納片○雲督岑奏爲對調總兵飭各赴任片○又奏都司留慎補用片○將軍慶奏請開缺回旗調理摺○八月二十三昌禮部宗人府欽天監八旗兩翼値日　引見○大額附續假二十日○晨顺請假五日○克俟請假十日○孫家鼐纘假十五日○召見軍機○○鹽運使銜署理福建按察使鹽法道臣解煜跪奏爲恭報微臣接署臬篆日期叩謝天恩仰祈聖鑒事竊臣於光緖十二年六有二十二日奉閩浙總督兼管福建巡撫事臣楊昌濬飭知以署福建按察使督糧道劉瑞祺欽奉諭旨補授浙江按察使奏委臣接署閩臬蒃務兹於七月初一日准署臬司劉瑞祺將印信交卷等件委員齎送到臣當卽恭設委案望闕叩頭祇領任事伏念臣由翰林出守煩郡擢任鹽道五年曾署臬司粮道各篆務愧無涓効懍切冰淵兹復委署臬司亟須清理積案整頓地方事宜臣淮有勉竭愚誠倍矢勤愼遇事禀商督撫臣認眞經理不敢稍涉因循以冀仰答高厚鴻慈於萬一所有微臣接署　篆日期並感激下忱謹繕摺叩謝天忍伏乞 
[皇太后皇上聖鑒謹奏軍幾大臣奉旨知道了欽此　]  
　　明春片再奴才據歴保花翎知府銜留甘補用直隸州知州姚文林禀稱卑職於光緖九年雖離營禀請給咨送部引見　於是年十一月十二日到京投遞咨文旋奉吏部批示據該員供稱同治十三年七月十二日保舉免選本班以　縣分發省分歸候補班儘先補用並加同知銜之案本部檢查同治十三年七月十二日原保清單内該員係由新選縣丞保舉俟選缺後以知縣用並非保舉免選本班以知縣分發省分歸候補班儘先補用並加同知銜字樣本部礙難辦理相應　示可也卑職　詢部章應由原保大臣奏請更正等情禀懇具奏　來查該員保舉知縣之案原係奴才咨詢前正白旂漢軍都統伊犁將軍金順彚案奏保奴才　閱底案原擬由藍翎卽選縣丞於克復肅州城關内一律肅清案内保舉免選本班以知縣分發省分歸候補班儘先　用並加同知銜兹據該員禀請更正奴才核與底案無異其彚案時所請將該員俟選缺後以知縣用之處　係錯誤合無仰懇天恩俯念該員在營多年迭著戰功於克復肅州案内尤爲異常分力　准將該員照原保免選縣丞本班以知縣分發省分歸候補班儘先補用並加同知銜飭部　正註册以符原案而免向隅理合附片具陳伏乞聖鑒訓示謹奏軍機大臣奉旨吏部議奏欽此○頭品頂戴河南巡撫臣邊寳泉跪奏爲恭報出省查閱營伍起程日期仰祈聖鑒事竊豫省本年輪應查閱營伍之期前奉諭旨派臣逐一查閱當以甫　到任奏請緩至秋間舉行奉旨允准欽遵在案兹臣擬於八月初八日起　渡河查閱河北鎭標各營先由彰衛懹次及河陜　道回省挨次接閱滿營曁臣標左右城守各營屇時察看情形　行出閱南陽歸德兩鎭標營伍臣惟有懍遵諭旨認眞以重　備其沿途地方情形一切應辦事宜办當留心體察力求整頓以期仰副朝廷　軍練武　吏安民之至由臣覆核具題以免延擱所有出省查閱營伍起程日期理合恭摺奏報伏乞皇上聖鑒訓示謹奏 
[軍禨大臣奉旨道了欽此]  
　　奴才祿彭跪奏爲恭報暫行接護將軍印務日期恭摺叩謝天恩仰祈聖鑒事竊將軍文緖前因舊疾復發懇請缺回旗調理奏請恩准兹兵部開奉上諭兵部等部會奏遵議處分一摺前黑龍江將軍文緖看降三級調用等因欽此欽遵行知前菜隨於十一日准將軍文緖委派兵司協領常明將將軍印鑰應行交代一切事宜均交奴才接獲當卽恭設　案望闕叩頭暫行祇領任事訖伏念奴才一介世僕知識庸愚仰蒙天恩攉授副都統六載有餘涓埃未報上年十月復荷鴻施　理將軍印務　凛冰淵幸無隕越兹復再行權軍篆益切悚惶將軍爲全省統轄舉凡嚴飭操防愼固封守在大均關緊要惟署將軍恭尙無起程日期奴才祇有矢愼勤矢認眞辦理斷不敢以暫行護理稍事推諉自外生成以期仰答高厚鴻慈於萬一所有奴才暫行接護將軍　務日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○卞寳第片再據湘鄉縣知縣任之駒詳據邑紳候選郎中曾國演刑部主事楊　楷等呈稱本邑貞女成鍾氏係浙江候補道判鍾贒梓之女浙江台州府知府成邦幹長子　職翰林院待詔成頭瓚之　妻幼讀詩書深明大義事親以孝聞擇吉於光緖十年十月十九日婚嫁　先期五日顯瓚突患咯血病歿　氏聞　悲號誓以身殉念未立嗣堂上祖姑乏人侍養卽日毁容截髪過門守貞於　前成禮持　明夕慟哭哀感行路其勇成邦幹爲　族子詩昕以嗣顯瓚該氏現年十九歲孝事重鹿恩撫嗣　戚黨莫不憐而敬之該紳等生同中閈聞　較眞開具　實册結公懇詳明奏請旌表田縣具詳前來因查貞女成鍾氏幼嫺内則長字名門正結　之有期痛所天之遽　奔喪　誓完太璞之貞事親撫孤允洽代終之義伏查貞女過門守節迭經中外臣工奏奉特旨准予旌表有案該氏事同一律合無仰懇天恩俯賜旌表以闡幽光而維風化出自聖慈逾格除册結咨部外謹會同署湖廣督臣裕祿湖南學政臣陸寳忠合詞附片具陳伏乞聖鑒訓示謹奏軍機大臣奉旨成鍾氏着准其旌表禮部知道欽此○○楊昌濱片再已革臺灣道劉璈叅追各欵前據台州士民代繳湘平洋銀一萬兩經臣據情具奏奉旨着准其在閩呈繳卽行解部等因欽此轉行欽遵去後兹據該革道劉璈禀稱奉叅勒追各營空額繳署銀一萬一千六百五十四兩零又扣存夫價銀四千五百三十二兩又船價銀一萬零六十三兩零統　應繳銀二划萬六千二百四十九兩零除原籍抄封資産估變庫平銀一萬三千三百八十三兩零又臺任所杪封銀兩　　銀一千三百四十兩零並台州士民代繳湘平洋銀一萬兩均蒙奏咨有案核　叅追各欵尙不敷一千五百二十餘兩現向親友挪借呈繳　平紋銀一千六百兩有盈無絀至台州士民代繳一萬兩係湘平洋銀應照閩中時價補平補水再繳湘平銀一千二百三十一兩零合成庫平紋銀一萬兩禀懇察收轉解等情前來臣查該革道劉璈叅追各欵旣於一年限内全數完繳除原籍任所抄産備抵各銀須中湖南撫臣卞寳第褔建撫臣劉銘傳先後奏咨解部外其在閩呈繳庫平紋銀一萬一千六百兩現有委解京餉便員已飭藩司詳咨搭　赴部投納相應請旨勅部核收照例辦理再該革道劉璈前支統費一項經部另案飭追現據出具限結於七月内律清繳俟欵清病痊卽行起程所有追欵解部緣由臣謹附片具陳伏乞聖鑒謹奏軍機大臣奉旨該部知道欽此○○岑毓英片再臣前會同貴州撫臣潘霨奏請將貴州古州鎭總兵丁槐與雲南騰越鎭總兵張松林對調署理於光緖十二年六月初十日准兵部　票遞　原摺後准軍機大臣奉旨着照所請該部知道欽此欽遵在案查該總兵丁槐辦理防務亟應飭到騰越鎭署任以專責成總兵張松林前經奏派統帶分紥開化府屬之橋頭新店木廠普元古林　一路防管現在亦應飭赴貴州古州鎭署任以軍職守所有橋頭等處　營已飲　歸道員岑毓寳統帶調度以資　助除分别飭行遵照外謹附片具陳伏乞聖鑒謹奏軍機大臣奉旨兵部知道欽此○○岑毓黄片再臣前准部咨本省人員保舉　叅補缺例應　避籍隸他省保舉各員均應照章　留省分補用等因在案竊查副將銜儘先補用都司濟勇巴圖魯楊春標係廣　賓州人在　出力多年熟習邊情據臣標中軍副將屈洪泰詳請收標委用前來臣覆查滇省正辦邊防壽員差委該員打仗奮勇　有　略堪以留滇委用合無仰懇天恩勅部註册留子雲南歸班補用　自逾格鴻施除將履歴送部查　外謹會同雲南巡撫臣張凱嵩雲南提督臣黃武賢附片具陳伏乞聖鑒訓示謹奏軍機大臣奉旨着照所請兵部知道欽此○○奴才慶裕跪奏爲假期已滿病勢增劇　懇天恩俯准奴才開缺回旗調理恭　具陳仰祈聖鑒事竊奴才前因患病懇恩賞假調理奏奉諭旨着賞假一月欽此當卽加意調治現在假期已滿病勢愈增失眠日久以致精神恍惚接見屬員議諭公　毎多健忘雖非臥床不起致命之症惟精神日漸衰敗氣體不支查盛京將軍一缺　任綦重政務殷煩管轄全省在在均關　要非病軀所能勉强奴才由軍機章京内閣侍讀簡補湖北　陽府知府屢蒙聖恩洊摧疆吏九年十二月復蒙簡授盛京將軍受恩深重報稱毫無現值時事多艱自當卽時圖報何敢遽萌退志有負深恩無如病勢日增精神漸敗惟根本重地設有眙誤關係　輕台無仰懇天恩俯准奴才開缺回旗調理如蒙俞允所遣盛京將軍一缺請旨迅賜簡　以重職守奴才年未六旬報効之日方長一俟調理就痊卽行泥首宫門求賞差使斷不敢性耽安逸致負生成所有奴才因病懇請關缺回旗調理綠由謹恭摺再陳伏乞皇太后皇上聖鑒謹奏軍機大臣奉旨着再賞　一月毋庸開缺欽此 
 
