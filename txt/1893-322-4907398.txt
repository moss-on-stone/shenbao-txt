# 1893 - 322 - 4907398

 

Page 1

 
 
[開印繪圖海公大紅袍全傳] [  圖書集成局代啓]  
　　大紅襖一書歷紀名臣海公事蹟雖不脫章回科曰而筆歌墨舞有色有聲閱之足以解睡魔遣族思兹由熙記書莊倩本局代爲拂印錢　開工一俟印釘告成當再佈告遠近也此啓 
[三百五十五號畫報告白] [  點石齋啓]  
　　鄂垣有一銀否樹大可數圍忽然火起將樹腹燒空外間樹皮依然青葱可愛歷三日始息誠可異也他若有情人得成眷屬窮指大志切功名牝鷄以惡牡而相殉罷龍以貪餌而被獲求雨則至誠相感化生則妙術無雙留鬚者忽而薙鬚董孝子能誅不孝及所附叢抄等圖說准於十九日出售此佈 
[論臺灣鐵路開捐一]  
　　中國事業之最關緊要者無過於鐵路火車余嘗以前此西人在吳淞上海往來孔道築成鐵路行之多時頗獲其利行人皆稱便焉厥後中國向之購回聞之不勝欣幸謂從此歸中國管理將來必當推廣擴充鐵路之利中國可以自享矣孰意購回之後不但不爲推廣而且並不管理遽爾拆去至今止餘馬路一條人猶呼之謂鐵馬路而爲之咨嗟惋惜者蓋不乏人也自從吳淞鐵路拆缷之後中國鐵路之議迄今雖己有成而推行總不能迅速現行者惟開平及山海關與夫臺灣之基隆而巳前者聞邵中丞有暫停鐵路之奏深爲駭異或猶冀其傳之非眞乃昨觀赤嵌城來信而知邵中丞之於鐵路固有心精力果志在必行者特以欵項難籌經費不足不得不搔自踟蹰耳查臺北所築鐵路其北則抵於基隆海口其南則直逹新竹縣界倘再由新竹次第接辦則全臺之地不難皆有車轍軌迹焉豈不大快事哉而乃忽然暫停夫曰暫停則其不肯終停可知也蓋邵中丞老成謀國其於臺灣鐵路之舉統盤籌算南北創辦迄今開支繁鉅巳虧庫欵數十萬金不得不暫行停止再籌良策兹已籌得在本省開捐之一法庶幾經費有着工可不停刻已奏經大部議准其折成則照海防例再减收一二折並聞不日卽當另派委員辦理其事果如此也則鐵路之成不但臺灣一處可以冀其成功卽他處之以鐵路爲要需者亦不難援例籌欵齊心協力其成也無難矣前此張香帥之議最爲扼要之勢惟苦地方廣遠一時大功未易驟集說者不免有所躊躇李傳相所議逐叚增製其法最善今臺北之鐵路卽照此辦理者也其根基則立於基隆起初專以供運煤之用運煤之便人所共見則載運他貨豈有不便之理卽以載人亦便捷更甚俾見之者咸知此中有因利乘便之妙其益甚大斯人人踴躍以樂觀厥成乃由基隆漸推漸廣以徐逹乎新竹縣界此正因勢利導之舉人心之所喜卽天心之所順者也然而臺灣地方瘠苦籌欵實難故約計自開辦至今虧短庫欵己至數十萬金盖除庫欵之外别無他欵可籌也臺灣之地雖曰瘠苦而土田饒沃者亦頗不少其間殷實之家未嘗無之往往安於自守不敢輕拔一毛惟於旣富之後不免有求貴之念而求之殊苦無術邵中丞洞燭其情特順其情而請開捐則彼坐擁厚貲者皆得以納貲爲郎納粟坐監其踴躍富不知爲何如蓋以素所想望而不可倖得者一旦梯雲有路指日榮身則捐局一開該處人民當有樂輸恐後者矣夫海防之捐其折成巳屬便宜之極今者較海防之捐再减一二成則其便宜也更甚故吾以爲如此辦法不但臺灣一處可以集貲卽他處亦未嘗不可倣而行之巨欵之集亦有何難者說者謂近來名器之濫實爲己極大將軍告身一通祗博一醉此非好景象也胡爲乎一再减成至於如此且减成愈甚流品愈雜如此一减再减勢必至徧國中無論士農工商皆不與齊民爲伍而官且多於民或竟至於有官而無民尚復成何世界雖曰此時爲鐵路要工起見而統籌大局不亦難於啓口乎顧流品之雜與不雜究不在乎捐官之减成不减成不開捐則巳旣開捐則彈冠于于而來者皆未必端人也故操銓政者尤當於此格外留意認眞挑取量才而器便之未必捐納一道皆無一長可取也而折成旣减則投捐者更衆來者旣衆而挑選亦當愈精若此則雖以貲得官而亦未嘗不可以收官之用况近來所謂開捐减成者往往祗有封典虚銜除貢監可以南北鄕試而外别無實職可捐則更於仕途無害何樂而不爲哉邵中丞蓋有成竹在胸智珠在握者矣余聞此說而喜鐵路之可望有成也於是乎書 
[本館接奉電音]  
昨由京友電傳上諭一道敬謹譯登○十月十四日奉上諭容貴等奏武闈人數不均據實陳明請旨飭查並申明舊例一摺著兵部順天府查明覆奏欽此 
[北地雨雪]  
昨接都門發來電信云京師於十四日晚得雪二寸有餘又接保定來電云十五日早得雪寸餘至今未止此爲今年得雪之始故揭而出之 
[賜壽誌盛]  
小陽朔後一日爲固山貝子溥倫二旬正壽懸弧令辰皇上賜以御書匾額一方御書楹聯一副壽字絹方一幅無量壽佛一尊紫檀三鑲玉如意一柄蟒袍一襲白玉壽字翎管搬指縀疋尺頭古玩等物皇太后亦賜給匾額楹聯福壽字益壽圖長壽佛玉如意袍褂料活計等物派英苑卿送往由内務府備辦黄亭綵亭十數座分奉賜壽各物由内廷蘇役以行由内出東華門倫貝子雇備鼓樂龍旗玉仗於東大栅欄以迎並派本府護衛數員蟒袍補褂乘馬恭迎導引出東安門沿大街至甜水井胡同本府第倫貝子吉服於門左跪迎後將賜壽諸物分奉設陳於壽堂内黄案上倫貝子向上謝恩祗領苑卿退出回海覆命倫貝子送如初儀赶卽具摺於翌晨謝恩而是日王大臣往爲祝嘏者甚夥倫貝子在府肆筵設席開塲演劇以欵賀客云 
[合操派員]  
年例仰山窪合操例應由兩翼前鋒統領八旗護軍統領中奏派四人分爲左右兩翼帶演交衝馬演轉旗連環兹因合操期邇經景運門呈進緑頭簽奏派仰山窪合操帶演交冲大臣一摺於十月初二日具奏本日奉硃筆圈出廂　旗護軍統領奕功正紅旗護軍統領賡音布署廂白旗護軍統領克勤廂藍旂護軍統領恩普欽此旋由景運門檔房恭錄諭旨行知兩翼前鋒營八旂護軍營遵照矣 
[倉員記名]  
記名倉差滿監督人員傳輔幾竣經戸部咨取内閣宗人府六部九卿等衙門迅揀合例滿司員出具考語保送一則巳綴前報兹經各衙門先後將保送滿員開送到部經戸部查覈　于例未合各員咨駁外實計所保合例之禮部郎中文麟等二十一員分列三排擬於十月初四日帶領引見奏請硃筆圈出以倉監督記名用合將列入引見各員銜名照錄如左奏請記名滿倉差保送第一排禮部郎中文麟刑部員外郎音德亨額理藩院 
 
 

Page 2

 
 
員外郎瑞慶宗人府主事宗室桂茢吏部主事聯芳兵部主事慶茹起居注主事聯盛第二排都察院都事長慶太僕寺主事惠榮内閣典籍覺羅榮麟通政使司經歷有恒内閣中書瑞鳳中書科中書英泰光祿寺署丞德麟第三排國子監助教成樸大理寺司務連祥翰林院待詔聯莊戸部侯補員外郎全順刑部候補員外郎覺羅桂恩戸部候補主事英魁工部候補主事志凌 
[澳門失火]  
香港西字報云本月初七日下午四點半鐘時澳門板帳廟相近小菜巿失愼至夜間十二點鐘始止緣其時河水甚涸水龍無從施救加以風力猖獗祝融氏更跋扈飛揚後有兵船上之兵上岸赶將房屋拉倒以斷火路夜深風定火始息滅是役也共焚燬小菜市及房屋六十幢亦可謂大災矣 
[粤火兩志]  
初七日上午廣東南關珠光里怡源店不知因何失愼烈燄飛騰不可嚮邇幸水龍聞報踴躍而來且臨近河干取水便利頃刻撲滅僅焚去房屋一間隣里皆慶無恙是晚初更時城内清風橋安懷里口興聚雜貨店因　炊　火積薪内又兆　如火光　天如同白晝城廂各水龍均往灌救多至百餘架奈城内並無河道只靠汲引井泉杯水車薪無濟於事致延燒二十餘椽後將火路打通拆去數間使其不能相連始得媳滅是處密邇撫轅故司道府縣及營官等均往彈壓剛中丞亦出轅觀看視民如傷覩此情形不禁憂形於色待火滅後始入内就寢翌日卽發出洋二百元賞給水龍夫以示鼓勵領賞之人歡聲雷動咸頌憲恩於不置云 
[武闈述聞]  
廣東武闈馬箭地球業已試畢刻經接試步箭聞主試剛中丞擬於本月二十日完塲廿四日揭曉然尚未奉有紅示不知確否 
[匪徒縱横]  
初六日有某甲至羊城第八鋪闈姓廠收得彩銀三百餘兩出門時被匪徒窺見行至大巷口卽出刀槍向甲恐嚇盡奪其銀而去甲目瞪口呆不知所措惟徒呼荷何而已又寳華坊陳姓爲其子娶親女家先將妝奩送來美備異常至晚卽有緑林豪客前來刦搶幸有一僕見機獨早升屋疾呼匪等始不敢動手各鳥獸散然陳姓雖無所失巳大受虚驚矣 
[白雪遺音]  
湖北訪事人云江漢關道惲崧耘觀察曾諭令漢口鋪戸居民凡屋頂有晒臺者須安置水缸以防失愼邇又因漢江淺涸祝融氏迭次爲災復出示諭通衢令將門前過街凉棚概行撤去○有趙孝子者黄陂縣西南鄕離城六十里樸王廟左近趙村人本年七月母死厝諸南山之陽丙舍己卽伴宿其中數月以來遠近數十里内人民咸願一瞻光範成羣結隊各帶紙錢杳燭向靈前祭奠孝子卽匍匐而出向窓前拜謝自朝至暮晷刻無休孝子雖應接不遑而亦未嘗　有懈怠眞純孝矣哉○本月初九日寓漢西人舉行賽馬會先期數日司事者將賽馬塲糞除净盡屆期天宇清朗和風扇人西人咸策騎而來各呈罄控之技漢鎭文武員弁亦多有帶勇臨塲彈壓者○漢口金價甚昻從前巳漲至二十七換現則須二十八換然較之滬上尚稍稍從廉也○洋布踴貴異常零剪每尺加青蚨四五翼十餘翼不等斜紋必加至十七八文蓋因外洋先令價昻不能與中國之銀合算以故若是飛漲有謂因滬上織布局被焚而致此者眞無稽之談也○吳彭二主試自出闈後卽赴各署拜會刻己事畢吳主試擬於本月初五日回京覆命彭主試則乞假回湖南衡州原籍省親省墓當起節時各大憲及道府州縣咸詣江干餞送衣冠車馬來往如梭 
[潤州寒信]  
本月初十日恭逢慈禧端佑康頤昭豫莊誠壽恭欽獻皇太后萬壽聖節鎭江關道黄觀察都統保統制率同文武印委各官於五鼓時齊集萬壽宫行朝賀禮威儀秩秩肅靜無譁如覩閶闔九天衣冠萬國氣象誠盛儀也其前三日後三日俱穿蟒袍補褂不理刑名駐　旗營曁西人教堂亦皆懸掛紅燈上書萬壽無疆金字鎭江關循例停辦公事一日以伸慶賀是日黄觀察特召梨　子弟登臺演劇琅璈曲奏寳遏行雲午刻在署肆筵設席邀請府縣文武各官讌飮樽前山色筆底江聲直至魚更三躍始各盡歡而散○黄橘流香丹楓闘　或賈南徐之棹或登北固之樓竹杖芒　或追跡於郊外茶鐺酒榼或小憇於江干此吳下逸士騷人每於秋杪冬初藉以攄懷遺興者也今年至本月初八九等日西北風乍轉加以微雨廉纖凛冽逼人頗有寒意不意翌　銅鉦高掛霽日晴明仍復易寒爲和融融可樂遍覽四野外龍塍鱗隰二麥雖經播種尚盼土膏雨潤方見生機而附郭一帶連畦寒菜尤見暢茂葱蘢令人欣賞惟農民男婦老弱今秋疫氣流行多染邪瘧迄今雖漸痊可但祗能安居服食不堪操作辛勤惟曝背南檐效野人之負曝羣欹有脚陽春而己○丹徒縣王伯芳明府日前感受風寒現已喜占勿藥特於初五日清晨詣道署禀安銷假近因民間詞訟案件紛繁連日高坐堂皇一一審訊○辦理鎭江下游厘捐總局朱錫慶大令近奉藩憲牌示調署丹陽縣事所遺下游一差由上憲札委賴豐喜明府接辦明府奉札後卽於月之初六日天甫黎明乘舟抵鎭擇於初七日進局視事矣○調署丹陽縣朱大令將經手事宜交清後旋於初七日清晨躬往文武各衙門投剌辭行卽於初八日上午時由皇華亭碼頭乘坐官　前往履新○特授鎭江營守府焦安邦守戎於本月初十日午刻接兩江總督劉峴帥發來電信調署東海營都司所遺守府一缺　委武巡捕許芝生守戎署理大約新舊交替在月之二十左右云○今歲鎭屬雨暘時若四鄕新榖早已刈割登塲千倉萬箱大慰篝車之望邇　農民紛紛運載至鎭頃聞十月初十日業巳開盤頂上者每石洋三元四角次上者每石洋三元一角最粗者二元五六角不等咸謂此等價值爲近數年來所罕有且江北裏下河一帶連米而來者絡繹不絕窮戸小家想不致有啼饑之嘆矣 
[五茸雜俎]  
松江訪事人云　君鹿笙積學士也夙負文名歲科試輙冠全軍顧性喜杯中物日與麴生紅友結不解之緣每當醉態瞢騰輙高吟杜工部酒債尋常行處有人生七十古來稀之句磊落襟期誠可想見已本月初七夜向壚頭覓醉而歸行至察院後街邱家灣偶一欹傾墮入河内時則銅壺將竭路絕行人直至天明始得經人援起則己腹如五石瓠氣息全無矣一時士林中人無不爲之扼腕○火神廟後街蔣姓家景蕭條艱於度日本月某日忽患暴病遽爾云殂其母某氏痛子情深遽於蓋棺後躍入河心冀以身殉幸經　人所覺爲之援救得慶更生然已帶水拖泥淋漓盡致矣桑榆暮景滲目傷心竟如是哉○某日有鄕人數輩舁一棺過秀水浜止欲掘地瘞埋忽青　縷緩然自槍縫出鄕人大爲驚異急將棺抛置墳頭而烟出愈濃繼之以火不得已將棺側鑽成一穴汲水灌之良久始熄有知者謂臨死焚化衣服殮時　其灰入棺中餘火復然致有此禍云 
[蘇州府屬試題續錄]  
江蘇學政溥大宗師科試蘇州府屬各題前已錄登於報兹又接訪事人來函謂本月十一日招覆合屬生員經古算學題爲風管雲歌賦以風管晨凝雲歌曉轉爲韻賦得鄧橘未全　得黄字禮記文王世子凡大合樂鄭注大合樂謂春入學舍菜合舞秋頒學合聲是時天子則視樂焉試申鄭誼周禮地官黨正春秋祭榮亦如三鄭注謂雩索水旱之神蓋亦爲壇如祭社稷云試甲鄭誼割圜連比例以半徑爲　率本弧通弦爲中率倍正矢爲求率其理云何或以半經爲首率半弧正弦爲中率半正弦爲末率其理云何是日兼補生員歲考補 
欠題爲前日願見而不可得賦得南湖月待船得船字補二欠題爲今一見之詩題同十二日考江震崑新西縣童　塲吳江題爲在邦必聞至樊遲從遊於舞雩之下震澤題爲天時不如地利至七里之郭崑山題爲鼻之於臭至有命焉新揚題智之於賢者也至有　焉逋塲次題爲人不可以無恥詩題賦得　朝危坐學僧跃得朝字十三日覆各學一等生題爲或生而知之兩節詩題　詳 
 
 

Page 3

 
 
[穗垣近事]  
廣東正副主考顧吳兩星使原擬初一日起程回京覆命嗣因接到家信知先塋年久失修亟須回籍修理　赴　院冏懇代奏請假兩月兩院允之星使遂改期初三日起節乘坐輪船遄回珂里云○廣西副主考勞次鄕太史係鶴山縣人其府弟在省垣西門外太夫人年屆古稀精神尚健太史於撤闈後卽請假回籍省視以遂孝思前日行抵梧州省中當道聞之卽派官輪一艘駛　迎按富貴　歸故鄕此景此情咸爲歆羡不置矣○潮州人賴某日前具禀撫轅詣福建汀州中營遊擊　成順係假冐己故遊擊賴文華之名潛　福建　標等語剛中丞接閱之餘不勝詫異立卽批示略言如果屬實厥罪綦重但該員係爾　祖兄弟聞見旣眞何以當時不卽呈訴迨其赴任之後如行禀訐此中緣故揆情核案可想而知仰潮州府確切查明禀覆叅辦以重名器而杜假冐云○日前撫憲排導出轅往東校塲閱射　鄕民數革　執狀詞欲欄輿呈訴中丞揮令兵差逐之不肯收閱緣中丞現在主試武闈一切詞訟照例不能兼理業經出示曉諭在案乃　民無知　遭屏　也○十八鋪某藥店經已歇業有一老叟在内看守初三日清晨該叟尚在睡鄕高臥未起鋪内忽有烟燄冲出勢將燎原隣入見而大驚鳴鑼　　幸人手衆多頃刻撲滅不致成災而附近鋪戸己擾亂紛紜受驚不小矣○初二日午後有某甲携銀二百兩欲往某號交收行至第八　水脚突遇强盜數輩迎面而來露出刀槍向甲恐嚇遂掠其銀而去聞甲係河南杉店雇工此銀奉主人之命送往城内者今被掠去難以回覆竟投入河中欲以身殉幸經旁人拯救得以不死云 
[勸捐肉鋪]  
寗波清節堂及遷善公所兩處善舉經費不敷禀請准向各肉鋪募捐兹悉己邀允准告示列後寗波府鄞縣正堂楊爲出示曉諭事案奉道憲吳批發寗郡紳士張善仿董沛范雲棟陳漢章等禀稱寧郡清節堂及遷善公所二處善舉經費不敷勸諭各業捐輸　覺入不敷出再三籌畫惟有猪肉鋪一業仿照紹郡肉鋪章程每斤抽捐大錢二文應令經理肉鋪司事並各柱　勸各鋪出具認狀按季繳縣派撥善舉經費禀請飭縣出示并諭令勸辦等情詞夺批仰縣速傳各柱首切實勸諭取具認狀按季抽收彚數繳縣備撥一面曉示遵照妥速辦理勿任舊役從中弊混致滋紛擾仍將遵辦情形具復察奪並報府查照毋延切切等因並據該紳等具禀到縣當經分諭肉鋪司事並各柱　等勸辦去後嗣因各柱首等延不認捐呈請邀免查勸辦肉捐每斤抽捐二文係爲津貼善堂之用並不假手吏胥在肉鋪取諸食戸輕而易舉在善堂楨少成多藉資補助該鋪等初因惑於人言以致互相觀望現經本縣傳集柱首吳起久等劉切勸導該柱首等尚知顧全大局當堂出具認狀在案今定自光緒十九年冬季爲始由肉鋪抽存彚繳以備撥用誠恐未盡周知合行出示曉諭爲此示仰城廂各肉鋪以及諸色人等一體遵照毋違特示 
[派兵彈壓]  
粤省闈姓廠因派部延遲及部中篇數短少被人查知疑其有心作弊相與滋閙迨初七晚魚更初躍滋閙之人益覺衆多并有匪徒揷足其間隨聲附和意圖搶掠雖有兵勇彈壓衆寡不敵莫奈之何各廠見如此情景急登屋鳴鑼大聲呼救諸人始稍稍畏懽一閧而散次日大憲卽添派營兵分駐各廠車械整齊威武異常人皆望而畏之不敢越雷池一步矣語曰火烈民畏信然至各部之篇數不齊者大憲亦責令該廠等赶速查明更止再爲印派云 
[儲憲抵滬]  
江安糧道馬植軒觀察赴都公幹事畢乘輪南下於前晚抵滬上海縣黄大令預飭辦差人等在馬頭伺候觀察旋卽登岸在英界同慶公棧暫駐襜帷本邑道廳縣及印委各員均往迎迓昨日亭午時觀察乘坐緑呢大轎赴文武各衙門答拜至縣署時大令預飭家丁擋駕 
[詳鞫失火]  
前報列尚須會訊一則前日午後據機器織布局將經理各項事務之華祖勲高鳳德馬炳炎王德澤　仁銳並工頭唐景蘭王松林等七名解送到縣是晚上憲札委來滬之徐太守因别有要公並未到縣曾訊由黄大令升坐二堂獨自訊鞫先據華祖動供稱係無錫人在局總理諸務高鳳德供稱係安徽人爲稽查各廠司事馬炳炎供稱係江北人爲管棧可事王德澤供稱係本邑人在該局專司批發　　淹仁銳供稱係寧波人在局管理銀錢帳目唐景蘭供稱係本邑廿三保五圖人在局爲機器匠人王松林供稱亦係本地人家住廿三保六圖地方在局爲加油工頭大令問前月爾局失火究竟如何華等同稱是日清晨小的等分管各事爲何失火實不知情惟悉係清花廠地板下起火及冐穿屋頂小的等前往灌救苦無洋龍祗將皮帶接取自來水噴射奈其時風力甚狂四面皆火大有顧此失彼之勢且皮帶不甚得力遂致火勢披獨實不知如何起火唐供稱管理清花廠被器是早作工多時至八點餘鐘忽見地板下火起急往施救勢己不及連擲滅火藥水三瓶仍無效　其時廠門已焚人不能出祗得越窗而遁王供稱是日小的進廠加油共有三次旋見該廠矢愼如何起火實不知情大令一再駁詰諸人執定前供察閱所呈帳簿尚與清帳相符惟　帳尚未呈案遂問曰本縣查得爾局昔時曾經保險何以此次不保致罹浩刼供稱局中於三年前曾保火險嗣因保險行見添設清花廠欲將此廠畫分爲二始肯再保局中總辦不允以致不保火險大令判令華祖勲等七人分别退去候吊到帳簿十六本再行覆訊 
[火犯遂縣]  
昨日英公堂差　某甲解送小竊陳阿二王阿三至南巿二十三七鋪巡防局局員劉穆亭二尹提訊之下陳王同供稱小的等均無錫人來覓枝棲以致流落本月初六日董家渡被火小的等在磚瓦中扒出洋銀八元持至王家碼頭購新衣八件計洋銀七元尚剩一元零星用盡前日偶至英租界閒玩被某包探拘至某茶肆盡情毆擊務欲偪認行竊小的等痛苦難禁只得勉認卽由包探解至英公堂祭大老爺訊得事在南巿故飭差解至大老爺案下邢雲卿投案訴稱原籍南匯本月初八晚在南巿觀火焚失去身畔所帶洋銀十三元上有圖記後知陳王二人所竊行至英租界經包探拘獲旣而解送公堂因往領取蔡大老爺以事起南巿一併移送老爺局内故特投案陳明二尹飭局勇將陳王解送上海縣請黄大老爺訊辦并諭令邢自行投質 
[研訊水手傷人案]  
東洋車夫施耀章及小本營生人沈大興行至香港路被德國水手戳傷由某號巡街捕拘送德領事署昨晨鐘鳴十下領事曁文案散君醫官美君並延請精通德文德語之張筱軒鹺尹升堂集訊施供稱是晚九十點鐘時小的在香港路某粥店中啜粥將車暫停門外旋有西水手多人行過中有一人欲雇小的之車乘往法界小的回伊未捐法照會不能前去水手不知華語悮以爲有心辱侮隨將車拉去小的赶上向索伊卽拔刀猛砍小的畏懼奔逃伊飛步追赶小的逃入沈姓老虎灶内伊卽將燈撲滅向小的先戳一刀又將大興猛砍當經報捕拘拿管押現在小的痛極難堪惟求公斷大興供稱小的在上海小本營生是夜偶至老虎灶見水手追施拔刀猛戳又將小的戳傷捕頭禀明當日拘拿之事水手供稱姓克來夫脫承認行兇並不諱飾訊至午刻而畢聞擬於明晨定斷 
[斷償帶擋]  
日前娼婦　文君卽王文娟投英公堂訴稱小婦人現在治下百花里謝姓龜奴處賣娼曾欠男女龜傭帶擋洋銀被逼不堪甚致突遭批頰叩求超豁俾出火坑蔡太守諭候訊供核奪前晚　宋二尹升堂訊問王娼申訴前情二尹謂爾旣不願賣娼究竟欲嫁何人娼泫然曰苦海茫茫　是當意但得脫離火阱則釵荆裙布於願足矣二尹謂本委當將爾發堂擇配爾意何如供稱小婦人本有丈夫實因窮苦不堪以致失身術院二尹謂然則所欠帶擋洋銀不得藉端賴去供稱刻下小婦人己央人向各債主調處其母費氏訴稱小婦人願領女兒出外料 
 
 

Page 4

 
 
理各項帶擋洋銀二尹著覓保具領并具料理欠項不再爲娼切結旋有杜松林者願爲具保事後捕頭查知杜母在本城天燈弄杜混名假天津與野雞鴇婦某氏私識外雖應酬　綽實則專管齷齼事包拔娼妓藉以賺錢惡跡昭彰久爲正人所不齒因令諸包探查拿管押　便澈底根求 
[縣案彚錄]  
邵友初在滬北山家園施放風筝被張阿發爭奪用刀剌傷其腹由捕拘送英公堂轉送上海縣訊辦嗣因　　漸愈大令判將張收禁擬以杖責之罪當奉上憲核准奉文之日適遇皇太后萬壽花衣期内未便行杖遲至前晚大令始提張至案張俯首求恩大令曰今日本當照例責懲姑　苦求著减責三十卽由值堂書站在堂上發下杖簽一根兩旁差役呼喝助威杖責五下挨次共發杖簽六根共杖責三十下責畢著具切　交保管束○張心觀之妻周氏因病身死由地保投縣具報黄大令騐明屬實卽將箱籠七件暫交地保看管俟親屬來案具領巳紀前報兹悉張周氏之母周吳氏現己到縣求領前晚大令升堂周吳氏訴稱係寧波人祗生一女前年憑媒許與張心觀爲室招贅以來相安無事心觀現以爲舟爲生出門日久尚未回家前月女兒患病忽有竊賊混入家中女兒受驚後病勢日劇遂以不起現求將棺木及箱給領其餘人證求免追究　求銷案大令判將周吳氏交與三圖地保協同前去將箱七隻面交該氏領去該地保遵諭而退○范家林控范寳林串通十三旦及該婦姘夫陳　星等將妻方氏誘匿一案經黄大令提訊並無實在前晚大令又提原被至案研訊各執一詞大令謂爾等纒訟已久受累不堪今本縣衡情酌斷著寳林及陳各出洋十元給與家林爲另娶一妻之資可乎家林與寳林等均叩首遵諭大令著各具切結令將寳林及陳交保限交洋銀家林叩謝而退 
[美界捕房紀事]  
黎副捕頭訪知裹虹口著名流氓百勞海和頭六眼等人糾同大順子小福子大揚子聚賭抽頭與某甲持械奮聞遂飭中西包探厥巒查拿想惡貫巳盈終不能任其漏網也○東洋車夫薛良元因事回鄕倩同業宋崔將車出賃與人宋雇沈金華爲之修理沈竟串同黑皮陳郎售與某甲宋聞之向之索取以致紛爭旋經阿寳富郎從中解勸令給宋洋銀四元沈祗給一元四角反投捕房控稱被阿寳富郎訛詐洋銀四元捕頭飭包探江阿三查明情節押候解送公堂請究 
[好善可風]  
順直一帶災祲未巳值此寒威漸逼凍雪紛飛載道飢黎誠有朝不保暮之勢本館恊振所昨承沭陽補過氏求病速愈助揚平北寳銀一百三十兩零四錢三分五由惠泰莊遞來票元一百三十九兩九錢四分八以極大願力作極大布施溝壑餘生有不同聲稱頌者哉又昨日所列伊脩　善士助洋三十五元爲手民漏去五字兹特校正以昭核實 
[上海六馬路仁濟善堂彚解順直第八批急賑啓]  
順直賑務孔殷現屆隆冬待欵尤極敝堂彚解第八批規銀一萬兩兌現分裝五箱乞招商局海晏輪船免收水脚運往天津交褚敦伯經佩卿兩君分投接濟是批申報館銀一千兩係業會館銀四千兩敝堂銀五千兩惟願薄海仁人同襄義舉盼切慈霎仰祈公鑒 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
唱灘簧人戴玉書遇同業沈仁卿於野雞娼婦王大寳家大起酸風致被沈用菜刀砍傷右足由包探孔阿才拘拿送案蔡太守訊供之下飭將沈押候戴醫痊再訊此已列入報章矣昨日孔探禀稱小的查得戴傷漸痊可故將沈送請發落王娼供稱戴大少與沈大少均是小婦人之恩客初時並未見沈持刀及聞戴呼痛聲急起視之則足上己血流如注太守判令將沈管押四禮拜戴及王娼申斥數言喝令退去○包探黄四福禀稱吳阿金在某處炒茶葉棧毆傷吳茂林目下茂林在某西醫院就醫不能投質故先將阿金送案吳升遞禀申稱叔父茂林名文鑒曾入邑庠現被阿金擊傷請爲究辦阿金供稱小的係蘇州人不敢行兇惟求恩赦蔡太守飭押候受傷人投案以便質訊核辦○包探江阿三禀稱山東人張錦山張小山王金山等人專以購貨爲由乘間行竊彼中切口謂之對賣今又竊取自鳴鐘洋貨經小的拿獲人贓知照失主認明是以送案請辦薛連寳鍾才元葛慶廷各失主均投案領贓錦山供稱小的前在四川提督軍門宋大人營中當洋教習後遭斥革流落此間度日艱難不得已而爲此小山俯首求恩王供稱小的亦山東人與二張同鄕以後决不再犯尚求曲恕一遭蔡太守判令各笞責三百板管押三月期滿遞解回籍贓給各失主分别認領○陳阿雙訴稱小的在福利公司爲夥昨日吳勝夫來買千里鏡議價未諧竟被乘間竊藏是以交捕送案吳供稱小的係嘉善縣人開設京貨店昨日來滬購物順道至福利買千里鏡陳索價十六元悮以爲六元卽伸手向袋中摸取洋銀豈知竟被疑爲行竊陳稱小的憶及十年前伊曾竊泰興洋行之物事發到官後交人保出捕頭禀稱包探陳阿九當差己二十年之久此事問伊便知蔡太守曰諾卽向陳探詳詢陳探禀稱十年前泰興洋行拿獲之賊較此人身材長大面色肥胖並非此人太守隨飭將吳交人保釋○包探唐寳榮禀稱王錦全投捕房訴稱王阿虎將東洋車拉去不肯交還是以送案請訊錦全申訴前情阿虎供稱錦全欠小的之錢有中有証向索不付故取伊車蔡太守謂欠錢旣有中証儘可向索何致匿車著卽將車交還再向索欠 
[法捕房瑣案]  
昨禮拜三葛同轉蒞八仙橋捕房發落各案命帶在吉祥街吉順樓茶館聚衆滋事用鐵鍾擊破吳和尚頭顱之張福生著交出前堂吳和尚所供之同黨大風子等張供稱並不認識無從交出同轉著將張福生還押飭探帶同受傷之吳和尚由公堂出票往英界協同探夥將該流氓指交到案究辦○烟鴇王徐氏偕烟妓王胡氏控吳順元吞烟圖詐經葛同轉訊供押候傳到見証等情己紀前報昨日提到見証錢孫氏供稱由吳順元及酒店阿二同薦王胡氏至小婦人家爲妓當出帶擋洋十五元去年八月問領來立有票據至本年正月初五日由順元等付還帶擋洋銀仍由原人領去問吳順元究與王胡氏有何糾葛供稱實係姘識問以後如何供稱不知王徐氏供稱正月間由吳順元等領來小婦人出帶擋洋十元由寄女王胡氏將衣服當洋五元交還錢孫氏問吳順元因何吞烟尋釁供稱欲向王胡氏索借洋十元王胡氏供在寄母王徐氏處傭工吳順元强欲索洋十元吳金氏在旁嘵嘵置辯同轉謂爾生此不肖之子尚敢　護耶著將吳順元笞責一百板問王胡氏有夫家否供稱許字王阿木尚未完姻向以耕田度日尚有姑嫜在堂小婦人家住松江西門外離城六里之吳家村並無姊妹兄弟母親年已五十只知小婦人在外傭工同轉以王胡氏甘爲下賤著從重掌頰一百下王徐氏不應誘良爲娼著掌頰四十下吳金氏不應袒護不肖之子本當責懲姑念年邁免責錢孫氏從寛免責著赶緊回籍又據包探呈出鐵尺一根據王徐氏供稱此卽吳順元用以打人者也王胡氏供此物向寄横涇阿三卽投案爲見証之錢孫氏處小婦人已屢次受毆同轉著將吳順元加笞一百板押候交的實保人具改過切結以後不准再向王胡氏滋擾王徐氏王胡氏還押吳金氏斥退○又提在空屋撬竊銅鎖之夏元發及圖竊未成之田阿狗著照原斷各笞一百板○又提招商局六號棧房竊取檀香之葛祥林及竊取藥材之陸阿增著照原斷先行枷號半個月期滿各笞四十板○又提某號華捕在西馬路拿獲犯夜圖竊之王阿田照原斷笞責二百板申斥一番卽子釋出○又提包探拿獲竊賊汪生元訊據供出各贓除閔行外尚在小東門十六鋪等處行竊同轉飭探帶同該竊至各處對明候失主投案具領包探將該竊帶回捕房禀明並無失主承認同轉著將汪生元笞責一百板還押贓存捕房如七日内無人具領仍交各押店帶回○製造局縫工楊賠堂竊取衣料持赴長生庫爲包探拿獲管押捕房待失主具領己紀前報昨據劉春祥持函投案請領各贓同轉飭探逐一檢點除已領外計算當本尚少錢四千餘文著繳到押本方准具領命提楊賠堂到案　尚有未齊之贓現在何處此係劉總辦四少爺之贓不能乾沒供稱未齊者俱向質鋪質錢業己用罄同轉著從重笞責一百板諭劉春祥措齊當本及領狀投案具領楊賠堂交劉帶去 
[粤東官報]  
十月初三日藩憲牌示連平州上坪司巡檢缺委從九品王紹華署理鶴山縣藥逕司巡檢缺委先用巡檢郭培賢署理高要縣横查司巡檢缺委迴避神皋司巡檢羅福長調署淮補連州直隸州秦福和海康縣知縣王皇齋均赴新任 
[江西官報]  
九月二十三日署貴溪縣張察缷事清理交代回署瑞金縣王啓烈禀見謝委署崇義金坑司張遠觀缷事回禀到見藩台牌示新選樟樹三府龔宗海業巳到省應行飭赴新任○二十四日藩台牌示委署建昌縣俞官坵現據首府禀留帮審要案該縣印務以尚未據報交缷之正任斯缺張國楨留任○二十五日署廣昌縣　宜鐸禀見謝委府經吳文煥禀謝保舉補缺後以知縣用縣丞歐陽卿安義帮辦保甲回禀到○二十六日新選贑州遺缺府專格禀到見廂紅旗人建昌縣張國楨禀見謝飭知禀辭○二十八日補用府鄧承渭禀見知辦義寗州釐卡饒燮動禀謝咨補臨州縣丞行知○二十九日藩台牌示准補袁州府惠格現己到省應卽飭赴新任上饒縣胡鴻澤據報病故所有該縣印務以補用縣任國銓酌委署理○十月初一日賀運隆禀見知接辦候審公所○初三日汪培鹽局委辦景德鎭緝私卡儘先補用縣唐顯謨繳照湖南人從九朱蓉缷署崇仁典史事回署南豐典史潘怡禀謝委藩台牌示新選南安府胡耀斗現己到省應卽飭赴新任○初五日周應熙缷辦生米釐卡回指發補用從九姚光運繳照浙江會稽人禀　許　林禀辭回崇仁帮辦保甲藩台牌示南昌府曹秉濬據報病故所遺印務以饒州府倪恩齡調署尚未到任之前以補用府龐福祥先行代理所遺饒州府印務以現署斯缺尚未據報交缷之九江府崇俊接署其九江府印務仍以補用府邵夢善署理 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十月初七日京報全錄]  
宫門抄○諭旨一道錄前○直督李奏東明河堤迭出險工另案添撥經費摺○護江撫方奏九江新關一百三十一結洋稅收支數目摺○福藩黄奏報接印日期摺○福臬張奏報缷署藩篆接授臬篆日期摺○川督劉奏委署知府片○又奏派員護柩起程片○又奏川省承襲各世職照章彚案辦理摺○十月初七日吏部翰林院廂藍旗值日無引見○禮王等謝賞綢縀恩○召見軍機廖壽恒○○大學士直隸總督一等伯臣李鴻章跪奏爲東明縣黄河南隄今夏迭出巨險竭力搶辦平稳照章另案添撥經費恭摺仰祈聖鑒事竊據兼護大順廣道陳啓泰詳稱東明黄河南隄六十里地勢北高南下河身淤墊日高險工迭出非從前情形可比本年春間將各汛卑矮巡叚擇要廂修整齊並將新舊各磚壩分别加抛甫交桃汛分投廂護其稍可從緩之處因歲欵支絀未能普律加廂土工一項仍係大名練軍恊挑用鐵車運取遠土帮寛壩基追壓掃面又添築外越隄一道自上汛十二堡大隄之東接歸越隄向北至中汛頭堡止工長二千四百三十丈弁兵挑辦不計工價入夏以來河流屢漲洶湧異常上汛十堡中汛十六十七下汛十二十六各保掃叚或蟄與水平或沈蟄入水嚴督廳營汛委各員力與水爭晝夜搶廂原估歲防料物業巳用罄六月初四日河水陡長一尺八寸大溜奔騰側注中汛十八堡壩頭情形危殆竭力搶下新掃八叚甫經稳定是月二十一日河水復長三尺三寸驚濤駭浪泊岸盈隄下汛十二堡圈埝九掃迤下坡脚坍刷搶下新掃九叚溜勢忽提至新挑壩迤上撐壩向無壩磚掃叚之處全河擁注兼之風狂雨大危險萬分搶下新掃五叚不分畫夜撒手搶辦始臻平稳計搶下新掃二十二所共需　料一百十九萬一千餘束合銀五萬餘兩麻柳支工等項合銀二萬三百餘兩統共需銀七萬三百餘兩此項工程委係新出險工並非原估所及請歸另案添撥等情前來臣查東明黄河南堤爲東南數省運道民生屏蔽關繫甚大近因東省河身淤堤海口宣洩不暢工程繁重防守倍難每屆歲欵僅銀七萬三千餘兩本多不敷必須照章湊辦本年入夏後黄水屢次盛漲較往屆爲大各汛掃叚紛紛蟄陷防搶幾無需日歲料早己用罄中汛十八堡長壩下汛十二堡新挑壩迤上撐壩曁該堡圈埝九掃以下皆係無工處所六月初旬以後全河先後側注猛悍異常又當風雨交加情形危急三次搶下新掃二十二叚始得力挽狂瀾保全危局另案用銀七萬三百餘兩委無絲毫浮冐己飭藩司及練餉局設法湊撥仍照定章另案造報不與歲欵牽併以清界限所有東明南堤新出巨險竭力搶辦照章另案添撥經費緣由理合恭摺具陳伏乞皇上聖鑒勅部查照謹奏奉硃批該部知道欽此○○頭品頂戴護理江西巡撫布政使臣方汝翼跪奏爲九江新關第一百三十一結洋稅收支數目開列清單恭摺具陳仰祈聖鑒事竊查案准戸部咨鈔奏内開各海關洋稅收支數目辦理未能畫一以致無從稽覈應請飭下通商大臣曁管關督撫將軍監督一體遵照前次奏案卽將徴收洋稅及收支數目按結開列清單奏報一次仍按四結奏銷一次一面造具四柱清册曁支銷經費銀兩清册分送戸部曁總理各國事務衙門以憑核銷等因同治十三年七月十九日具奏本日奉旨知道了欽此欽遵歷經查照辦理在案兹據九江關監督誠勲詳稱查九江新關徴收洋稅以英月三個月爲一結前截至光緒十九年二月十四日第一百三十結止業將徴收各數開單詳奉奏咨今自光緒十九年二月十五日起至十九年五月十七日止第一百三十一結期滿共收各國輪船及招商局輪船並夾板船正半子口各稅共銀三十六萬五千四百八十六兩八錢三分一釐共支解銀三十九萬九千九百二十二兩九錢六分六厘又上結支欵不敷融借此結銀十二萬八千四百七十五兩二分八厘實不敷各國輪船稅銀十萬六千八百四十二兩六錢三分八釐商局輪船稅銀五萬六千六十八兩五錢二分五厘其本結支欵内扣解部庫存儲四成各國輪船稅銀八萬三千八百八十三兩九錢一分三厘内除奉文每結提解加放俸餉案内銀六千兩及預先撥解銀二萬二千兩外實撥賸四成稅銀五萬五千八百八十三兩九錢一分三厘又扣解部庫存儲五成二厘商局輪船稅銀七萬一千七百九十九兩五錢八分五厘除預先撥解銀一萬三千兩外實賸存銀五萬八千七百九十九兩五錢八分五厘又應解總理衙門三成商局船鈔銀三十二兩四分三成罰欵銀一百六十一兩九分容分别歸入下結提還及該員批解清欵等情具詳請奏前來臣覆核無異除分咨戸部總理各國事務衙門外理合恭摺具奏並繕清單敬呈御覽伏乞皇上聖鑒謹奏奉硃批該衙門知道單併發欽此○○頭品頂戴福建布政使臣黄毓恩跪奏爲恭報微臣接印日期叩謝天恩仰祈聖鑒事竊臣七月初四日陛辭後取道天津航海南下八月初五日抵福建省城奉閩浙總督臣譚鍾麟札飭赴任旋准署福建布政使按察使張國正將文案卷宗移交前來臣卽於初十日恭設香案望闕叩頭接印任事伏念臣備員京外報稱毫無陳臬權藩媿具官於浙省承流宣化又奉職於閩疆荷綸綍之迭膺凛冰淵之在抱查福建地濱海嶠藩司責重旬宣吏治宜切講求何以頽風之力挽庫欵本形支絀尤防冗費之潛滋檮昧如臣懼難勝任惟有隨時遇事殫竭血誠禀承督臣認眞經理以期仰答高厚鴻慈於萬一所有微臣接印日期並感激下忱理合恭摺叩謝天恩伏乞皇上聖鑒再臣經過地方民氣綏安雨暘時若洋面亦極靖謐堪紓宸厪合併附陳謹奏奉硃批知道了欽此○○福建按察使世襲三等子奴才張國正跪奏爲恭報奴才缷署藩篆接授臬篆日期叩謝天恩仰祈 
聖鑒事竊奴才於本年八月初七日接奉督臣譚鍾麟行知福建藩司黄毓恩飭赴新任奴才仍回臬司本任等因遵於本月初十日交缷藩篆准署臬司督糧道陳鳴志將印信文卷移交前來當卽恭設香案望闕叩頭祗領任事伏念奴才一介庸愚渥承寵眷由蘇臬調任來閩先後四權藩篆未報涓埃今兹重綰刑章倍深兢惕臬司有察吏安民詰奸鋤暴之責在在均關緊要奴才惟有隨時隨事勉竭愚誠禀商督臣認眞經理以期仰答高厚鴻慈於萬一所有奴才缷署藩篆接授臬篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○劉秉璋片再雅州府知府重燠丁艱遺缺查有候補知府雷鍾德安詳明白堪以署理兹據藩臬兩司會詳請奏前來除由臣批飭遵照外理合附片具陳伏乞聖鑒謹奏奉硃批吏部知道欽此○○劉秉璋片再查前駐藏辦事大臣升泰之柩經接辦大臣奎煥奏派記名總兵張騰蛟護送回旂並令該總兵便道赴部帶領引見等因奉硃批知道了欽此該總兵遵於十八年十一月二十二日護柩起程時當冬令邊地嚴寒冰雪交加跋涉七千餘里沿途一律清平至十九年五月初八日安抵成都適值夏雨時行蜀道崎嶇遄征不易且升泰眷屬本宗省城料理行裝亦需時日兹定期於八月二十日該總兵由川護柩並眷屬等起程禀請將起程日其奏報前來伏查自川至京道路亦甚險遠臣察看該總兵張騰蛟久歷戎行熟習洋務忠勇性成樸實耐勞以之護送回旗實屬可靠除由臣籌給川資銀兩交該眷屬收明俾作沿途旅費外理合將該總兵自川護柩起程日期附片陳明伏乞聖鑒謹奏奉硃批知道了欽此○○頭品頂戴四川總督臣劉秉璋跪奏爲川省承襲各世職照章彚案辦理恭摺仰祈聖鑒事竊查前准部咨同治元年二月十六日奉上諭嗣後陣亡殉難各員子孫承襲世職均著各　州縣將應襲職名迅速查明徑行具報督撫子限半年彚奏一次欽此歷經遵辦在案兹查光緒十五年九月起至光緒十六年二月底止陸續據成都等縣先後詳請承襲接襲各世職呈請騐看造具各故員履歷事實曁應襲各員三代宗圖年貌族鄰供結前來經臣先後騐看將册結宗圖彚總專咨報部查覈所有光緒十五年九月起至光緒十六年二月底止川省各屬詳請承襲接襲各世職遵照奏定章程繕具清單恭呈御覽伏乞皇上聖鑒訓示再單開各故員履歷籍貫均經飭令各地方官查傳家屬里鄰到案訊明取結詳送惟原准議卹文人凡在他省投營陣亡者多未註明籍貫及死事地方雖　臣分别咨查久未具覆其中有無舛錯川省無從查對相應請旨敕下部臣查照各該省請襲原案分晰覈覆以昭愼重合併陳明謹奏奉硃批兵部議奏單併發欽此 
 
