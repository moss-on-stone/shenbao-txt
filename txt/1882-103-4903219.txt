# 1882 - 103 - 4903219

 

Page 1

 
 
[論設建火藥局]  
　　省城重地必有火藥局以製造火藥又有存放之處蓋省中營伍較多緑營外府鎭協所需用之火藥必向省中領取以故製造不輟卽存貯亦多然省城之中街衢廣闊之處兩岸民居鋪户必皆鱗次櫛比若短街小巷則矮屋寮房更有湫隘囂塵之慮近城牧地雖有寛餘例不准起造民房然積久弊生地狹民稠滋生日衆且地方完善從無兵燹之禍則房屋日增無減而牧地又爲營中所轄武員貪利保無私自放租任民間造屋者以致空隙之地亦不甚寛營制於每年冬　季考之時皆　城隅擇地試演然後赴校場聽大憲閱看排陣打靶尚覺寛展然百步之外卽與民屋鋪屋相連可以爲營兵操演之用而不能爲存儲軍火之處設省城竟無别地可以建造藥房豈非大慮若勉强擇建卽使四面無有民房而相去至多不及半里竊謂火藥局之設最妙於城外隙地而不宜於城中省城之兵有督撫標又有城守皆本地土著之人充當者也口分之糧不足以仰事俯畜不能不别謀生計承平之時軍制不暇講求冬操季考純是循行故事往徃一兩月不入營伍僅於放餉之日到署點名而已或竟不點名將口糧分交棚長散給者此兵丁别有生業之大槪也旣係土著卽有室家散處城中與遷居城外無以異也火藥本係營中專司若於城外設局而卽以兵丁管局於附近藥局之地蓋造房舍以居之則旣免轟製之禍而亦無竊盜之虞何必城中始爲愼密哉近日報中言浙撫陳中丞於三撥營地方周視良久謂將於此處設存放火藥之所又據皖中傳述信息言城外將軍冲起建火藥局碾房等所現已完竣惟照向章造成之藥運入東門内三庫收貯有一城之隔夫役往返不便且恐疏虞是以於局左右另造儲藥之房不復運入城内二事同時傳述竊謂浙皖二省之大憲其所見互有軒輊也大抵皖省並無空隙之地可以建造不及浙城之大故謀及城外耳顧浙省雖有空地如三撥營之遼闊尚不止一處從前梅小岩中丞相度情形以該處周圍一二里許闃寂無人行深夜剪徑者多出其間以處楚軍殊爲兩便今陳中丞擬建藥局於此所見亦同殊不知杭城中段以下空地雖多而從前原係民房基址自兵燹以後久不承糧疑是絶户設如此後有人建造房屋仍成市面亦未可知假造火藥局於此將來以民居稠密更行拆卸豈不多事不若擇建城外可以一勞永逸乎且城中設立火藥局且禍已非一次矣道光之末余尚幼稚聞邇時火藥局在吳山南址察院之旁此察院爲前明巡按御史署入本朝裁革乃爲拜萬夀之所後燬於火不復起造而火藥局卽在其側一日局中之藥忽然轟起延及民房焚斃者不可勝計咸豐十一年九月間賊匪徧竄浙中寍紹已瀕於陷省城將次閉關其時軍中所需火藥儲於内行宫之後一日午後聲如震霆巷中相傳謂局内火藥炸裂幸藥儲不多其力不猛僅炸左近民房數間且不傷人最甚者莫如同治初年小城隍廟之東乃局中工役正在午飯歸局羣聚春碓之時不知何處火種將白中藥屑引着猛然轟炸全局工人無一得免有爲家人掄出者滿身如炭火毒内熾呻吟一日而斃其餘血肉紛飛有由空中落一肘者有從墻外墜一股者不可悉數杭人信鬼於關王閣下醮度七日此處兵燹之前本亦空曠同治初四無居人碾藥設局殊爲得計乃其禍至於若是雖曰數定豈非人謀之不善哉葢藥局總宜於城外而局房之建造與一切器用尤當精益求精愼之又愼嘗見西人之用電氣者其盛之也不離於洋鐵玻璃二物卽造自來火之屋有全以玻璃裝成者因思電氣自來火與火藥一類者也何不仿其法而行之以免轟炸之禍哉至於春藥之用木臼木杵房屋之四面砌磚猶易事也願主其事者一詳度之 
[俄事電音]  
　　前月二十九日倫敦發來電報言俄國莫斯哥城内有大殿一所凡俄皇新立卽在此處登極現在查出殿下有人挖成大洞或恐又有匪人將於此地埋藏炸藥以逞逆謀其形迹可疑之人已被捉獲不少矣 
[放槍謀弑細情]  
　　前報載英人開槍謀弑英皇一節係由電報譯出未知其詳今閱外國新聞紙備載其事因譯登之據云逆犯名墨格林是日英皇出宫巡逰倫敦京城巡遊旣畢行至鐵路登火車而回及由火車出換坐馬車將次回宫車輪甫動斯時人民夾道觀瞻人千人萬忽於稠人中有放槍者訇然一聲時俌萬衆瞻天歡呼動地之際其聲亦不甚響在旁諸人立卽將放槍者之手執住槍隨墜地而英皇之車赶卽閉門馳去斯時英皇但微聞槍聲亦無懼色回宫後令人查問而墨格林已爲巡捕所獲當擒獲逆犯時卽在人叢中拘住衆人爭欲毆擊巡捕護之以出納於馬車送至捕房尾隨者甚衆該逆犯衣服藍縷身長五尺六寸搜其身畔僅有三分洋一枚泥烟筒頭兩枚并信一函此外别無長物其槍係六門手槍係德國製造之物兩門則空無所有兩門有藥有彈兩門有藥無彈杳視英皇乘車亦無損傷痕迹訊其何以謀弑供稱並非謀弑因我窮極故特於皇輿行過之時放槍驚衆欲藉此以出名使人人皆知我之名姓而已再三研鞫迄無别語乃着監禁一禮拜後再訊 
[越南近聞]  
　　二月念三日香港接有私家電信謂法國之駐劄西貢兵官於十四日發兵二百六十五人乘尼雨歴兵船由海防向海内進發查海内係越南東京之首邑此次遣往之兵内有砲兵步兵水師不等並有大砲六尊俱裝藥十二磅者另有輪船四艘一爲法國之東京輪船一爲德國之黄浦輪船一爲英國之海内輪船一爲中國之江南輪船至法國因何用兵及中英德三國輪船因何與之偕往皆未詳悉或謂係越南與法違約法故耀以兵威示以將取東京之意三國之船偕往者蓋欲觀其動定也或又謂越南黄黑旗二黨時出刦掠爲患商旅越南不能剿滅法特越爼而謀之二說究未知孰是苐閱兵抵海内後越南之人心惶惑卽有越南官往問駐海内之法領事領事亦含糊其詞未肯明告云竊思越南爲中國藩服雲南廣西兩省賴以屏蔽今若越南有失則迤南之藩籬盡撤隣之厚豈中國之福哉 
[香港火警]  
　　上月二十三日香港皇后大道失愼其屋係三層下一層及中一層則爲藥鋪上一層係屬華人遊玩之所其火由後面隣居燒起延及藥鋪火勢上燄光可燭天俄而蔓延西首不可嚮邇各洋龍畢集竭力灌救始獲撲滅否則不堪設想矣此次港中人之驚惶奔避其情形較前尤甚至其起火之由則尚未查悉也 
[設局繅絲]  
　　前報曾言澳門地方擬設繅絲局兹閱香港西字報知澳門擬設局三處其一處業已工竣機器幹物已皆裝就可以作工其二處亦當次第營造聞開設此局皆多係粤商錄香港至澳門輪舟往來極便而該處工役 
 
 

Page 2

 
 
食物一切無不便宜故就　處設局興辦也 
[春耕盛典]  
　　杭垣慶春門外半里許有上新廟焉廟中有先農壇爲每歳迎春之所上月十九日又值春耕之期之期是日府縣及司道先後俱至八點鐘後陳雋丞中丞亦朝冠朝服乘輿而來首向先農壇致祭行三跪九叩禮祭畢則下田耕種其籍田本在廟中時鄉農已將犂具置諸牛背牽牛以待中丞乃將　衣前後攝起從事以草履縛諸靴下然後推犂略行犂後卽有鄉農進五榖種一盤中分五格爲榖麥豆菽等中丞各取數粒洒於田間鄉人　携鋤畧爲　植逾時卽上報五榖豐登十二分年歳矣中丞行禮旣畢卽行還轅是日天氣晴明中丞又誠肅將事是以四鄉之來觀者充塞道路云 
[温郡竊案]  
　　温州偷竊之案近來層見疉出上月初七夜大南門外茶園寺頭新恒春藥舖被賊撬門而進店内錫瓶等物席倦罄盡同夜馬曹頭任家亦遭竊賊扒墻進内失去多贓初八初九兩夜萬歳里林家泉坊巷鄭家均遭失竊皆緣失物無多故未報案惟新恒濟同任少坪終日在捕者懇情飭役追贓然仍未破案諺云贓落賊手魚落貓口斯言良然 
[毁田種桑示]  
　　欽加三品銜補用道寍波府正堂宗爲示諭事照得本府在寍數年不能爲民興利除害深切疚心利害之大者莫如慈谿杜白二湖五都十萬之田全賴湖水灌漑此其利也而佔湖爲田一遇旱年多佔一畝湖田卽少一畝湖水此其害也沿山沙泥日積月壅逐漸成地貪利者築而成田成田則甚易爬平則甚難細閱湖書萬歴十五年以後幾於無一年不斷改正爬平而仍無一年不控告佔墾天啓六年五都里民控詞曰憲德力復全湖不數年間仍行壤佔今計一千餘畆等語是其明証蓋佔墾是實事爬平是虚詞何也爬盈千累百之田挑濬之經費甚鉅堆積之沙泥如山湖書中不言費自何來泥堆何處殆無其事也欲明前事請觀近時同治七八年官斷復湖買田之價捐自五都湖田之糧完自五都奏明剷毁削平且藩臬憲會銜告示務與湖底一律深平泯然無迹乃十餘年來並未剷毁一坵削平半畆至今未符奏案豈盡辦事紳董之過乎其事實非易易也同治五年沈杞沈書賢洪禹鈞等七十餘人公禀曰今日剷除非易徒奉虚文後日阡陌漸開依然故轍防禦之疎不敵覬覦之密將何以斬不了之禍根至今日而其言益騐搆禍成訟捐資買廢墨迹未乾不逾年遂多私種有私種遂有搶割同治六年秋間幾又釀禍可爲寒心沈杞等之禀請作公田建立書院施前令之禀請開種收租儲充公費本府再四籌思以爲不可公田仍是種稻前之佔墾者藉口後之佔墾者援例非湖之利且種稻必取湖水湖田近湖佔水實多亦非五都之利旣不能爬平又不可種稻因而思及田之根株雖不可驟扙而田之阡陌必應先毁計惟有毁田種桑之一策北鄉百姓向本瘠苦種桑教蠶可興大利利一改田爲地此後有欲新墾稻田者桑麻界限分明不敢於白晝而行穿窬利二一切脩閘建塘保護兩湖公用有資無須民捐利三多儲蠶桑利息終歸於開掘復湖之大用利四旣議興辦則勘湖田之定界以免民田受累本府方將親勘補未給之田價以免弱户向隅本府方將籌欵五都紳董之老成公正者已具有願辦公禀欲本府詳請具奏乃又有紳士陳邦瑞陳景墀葉慶增朱璜童春五人赴省具禀欲阻此舉意似湖界亦不必定田價亦不必補目前局面已甚妥當本府亟欲延見五紳乃飭據縣委查禀陳葉朱四紳皆出仕在外僅童紳一人在家並不知情五紳皆紳士之賢者顯係私種圖利人揑名本府日來益切躊躇欲舉則恐非衆意欲廢又恐貽民害爲此詳明曉示臚列各條諮詢於衆願爾衆人深體本府之反復計慮皆爲百姓利害起見無論紳宦生監耆民但有眞知灼見或就近赴縣城縣官委員處或來府遞禀亟盼采擇特示一削平剷毁自屬上策如能認捐經費籌畫辦法速望具禀一不能平毁聽其爲目前之局面如有杜絶私　之方籌禦搶割之策速望具禀一旣不能驟圖復湖又不可聽其自然如於權種桑麻之外另有善策速望具禀一興起蠶桑保全湖界如何不妥如何有害望速具禀一湖界前此雖印委屢勘然僅有空禀並無有形有迹之界可遵究竟有碍無碍望速具禀一原案奏明杜湖有碍水利田八百二十餘畆白湖有礙水利田六十二畆零沈書賢等已給之田價據其自稟則曰六百二十餘畝外間傳聞則曰五百數十畝凡未經給價之田是否每年尚可收花究竟應否補給或本人或旁觀望速具禀一五都百姓公完湖田之糧每畞五文每年約三四百千文十餘來亦費吾民數千事矣本府飭據縣委查禀湖田之隸慈谿者每年地漕銀米祗須完錢一百七八十千隸餘姚者田數無多合計不過二百千每畞五文之數實覺浮多亟應酌减或謂另有公用究竟湖上有何公用望速查明具禀一私種之人秋收被搶枉費辛勞搶割之人徒被惡名何嘗得利彼固有過矣而不早定章程致成慢藏誨盜官亦豈能無咎故本府反躬自責亟欲采北鄉之議論定北鄉之利害若北鄉紳宦生監耆民緘口不言官之示諭尚不若朋友私函可得回復則甚非所望於諸人也一具禀者或論一端或論全局或數人出名數十人聯名或赴縣或赴府均須親身來遞赴縣者縣官委員當面切詢赴府者本府面詢隨到隨見隨見隨歸斷不延累光緒八年二月日示諭 
[欽憲行程]  
　　麟薜兩欽憲於二月念二日回京此己列報兹傳得於清江浦須略作勾留蓋俟奉到批摺後一面移咨督一面啟程北上也 
[糧道將臨]  
　　　糧道王觀察向例每届春融督同員紳押運漕白糧米由海道北上本届循例照辦聞憲駕定於本月初一日由蘇來滬暫駐行轅不日卽當展輪也 
[釐局更員]  
　　督辦蘇省牙釐總局兵燹後本係四品卿銜内閣中書何子永舍人愼修綜理上年以疾卒於蘇旋奉大憲委江蘇候補道汪耕餘觀察福安接辦刻又奉衛中丞檄飭前臬憲郜荻洲廉訪雲鵠督辦廉訪慈惠精明官民愛戴定卜裕國惠商於釐務必有一番整飭也 
[鄂省官報]  
　　前漢鎭關道憲何觀察卸任後有本鎭衆紳商不忘德惠公爲捐資製備牌匾旗傘恭送轅下以誌去思聞觀察於前月十四日赴督撫兩院稟辭十七日附搭江表輪船東下將在鎭江易舟赴清江由陸入都云二月十九日藩轅牌示江夏縣鮎魚套巡檢缺以補用巡檢朱錦庚咨署黄梅縣停前巡檢缺以補用巡檢方榖咨補鶴峯州吏目事務詳委補用府司獄金孝誠署理 
[浪打覆舟]  
　　本埠太古行輪船碼頭有磚瓦船一隻十分重載在該處候潮駛入内河昨晨九點鐘時忽因浪打傾覆隨卽沈下幸未傷人云 
[出水旋斃]  
　　租界中小客寓時有抛棄病客及已斃者事聞於陳太守深爲　測旣創設棲流公所卽出示曉諭客寓中設有病客而無親屬者着卽問明姓名籍貫年歳知照地保舁送公所醫養自示之後不得仍蹈前轍違干究辦等語各情節經列報數夜前有年約四旬之寍人某甲似乎酒醉兼有病容行至英租界中洋涇橋浜失足落河又似有心投水當由華捕看見慌忙撈起已遍身濕透問其住所稱在打狗橋東首小客寓中先舁至捕房由捕頭飭送往該客庽安頓該客寓不認爲所寓之客不肯容留捕仍將甲置於該寓稱俟天明再行斟酌及至次早甲已氣絶該庽　捕知照地保查訪屍視無着報由善堂棺殮甲如果係該庽之客則該庽所爲未免不情已甚也 
 
 

Page 3

 
 
[疑生小象]  
　　本埠老閘北二里許王家宅地方有農人王茂家畜母豬一頭前夜生小豬十頭及至天明王見猪圈内又多一小猪毛色白而齒甚長身較其餘小猪肥大異而觀之惜已斃遍告鄰人咸往觀看猪本可生象故人疑之爲象因初生時未如法用刀劃之至于脹死王聞言懊惱殊甚又有人曰此小象携往城市中售諸藥鋪尚可得善價王始轉悶爲喜隨携至英租界地方歴問各藥鋪無欲購者王又甚不悅帶回時在南新街口遇見友人談及其事友人駐足細觀一時圍而觀者愈聚愈多旋經巡捕驅散是物之形果略似象云 
[違禁再罰]  
　　法界會審委員翁太守訪得小東門外烟館仍有雇用女堂倌情事傅人申斥内有松江樓施阿賢抗傳不到祗令其拚識婦王戴氏投案稱施有病回寍渡就醫業經函催速來等語太守詰其寍波住址王戴氏不能對太守以其玩延刁狡將王戴氏兩次掌頰在案各情均登前報查此案初訊尚在正月杪今逾匝月施阿賢仍未投到太守續查得尚有煙舘八户亦用女堂倌故飭開單着包探將前後訪知各户共十二家一并傳案昨日訊期除恊盛泰未到外天源祥徐雙珠令前次到堂之宋阿才投案餘及松江樓士戴氏添順長李陳氏緑雲深處蔡銀珠天順祥濮華氏青香閣唐陸氏青雲閣章顧氏生生泰秦錢氏合興成王吳氏悅來祥王太春榮記楊沈氏等共十一户均到　太守訊畢姓名謂此禁去歳到今不啻三令五申况經傳案科罰何得復蹈前轍本應重懲姑念均係婦女格外從寛除松江樓王戴氏仍行發押俟施阿賢到案再辦並榮記楊沈氏稱係昨日新開亦待查明核辦外其天源祥等九家着每人罰洋二十元充公不繳者掌頰二百下云 
[庽客遭竊]  
　　有王茂生路經滬上庽居法租界同德興客棧失竊皮背心馬褂水烟袋等物而棧夥沈桂榮指湖北人閔子雲所竊鳴報法捕將閔解至會審公堂訊究翁太守見閔不類穿窬閔亦不認偷物太守問何以沈桂榮指爾行竊有何仇讐閔直供因正月間在某妓寮設抓錢攤局賭贏得人和當中郭姓洋五十元沈桂榮硬欲分去十元不允是以挾仇誣指太守質之沈姓供詞含糊問其店主何人稱名金賢卿太守以閔子雲自認局賭飭差管押沈桂榮交保出外着同棧主金賢卿投案聽候核辦詎沈桂榮出外後連次訊期不到太守着包探往催於昨日傳集覆訊問王茂生失物價值幾何答稱約十三元閩金賢卿何以沈桂榮不到答稱不知逃往何處太守斷謂棧中失物應得棧主賠償着金賢卿先出洋十三元賠還王茂生俾得動身閔子雲本應懲責今從寛送請縣署遞解回籍至沈桂榮或有自竊誣人情事伊在棧作夥當有薦保着金尋到其薦保着爲交案候究 
[賭博滋事]  
　　英界會審公堂據巡捕解到因賭爭毆一起人並起竹牌請訊陳太守訊據鄭阿六供在茶肆中與任子甫李阿朱賭博伊等恃蠻竟將我銀洋四十四元金戒指一只表一只攫去幸有巡捕到來獲住任李二人在李身畔　得原表銀洋金戒指無有云任供搖杉板爲生昨與李至茶館適鄭推牌九我與李一同入局　鄭使伎俩被我等覷破與論爭毆李供詞與同陳太守以鄭與賭亦干咎戾惟據稱尚少銀洋金戒指己屬吃虧從寛免處斥釋任李二人各押三月竹牌銷燬 
[誣竊圖詐]  
　　昨晨英界會審公堂據捕房解到原告甲被告乙請訊乙先呈禀詞稱名張小弟操舟爲業昨路經新閘地方突有素不相識之丹陽口音人將我扭住毒打聲言報覆前仇又被拖至廟内關閉一宵及至天明始知錯認仇人又稱恐我尋死用鎖練鎖我兩手言欲送我回家及至途中又爲我開去鎖練鎖在伊自已手上訴捕稱我鎖其手等語陳太守閱稟謂是稟之書法甚佳而情節甚屬詫異隨問書禀者爲誰張答稱我托友人長桂轉托人寫者旋原告禀稱名孫紀順丹陽人在新閘北徐家宅地方開設蒸粉作昨送蒸粉出外回家至坭城橋堍木作内購買木花柴五六斤携過新閘橋落鄉突有四人前來阻路稱係縣署捕役誣我爲賊先鎖我手繼云須交彼洋四十元方可了事否則送官究辦不由分說卽被摸去大洋三元四開洋二枚又欲拖我往别處時適有我友二人前來帮同理論扭獲張小弟卽劉小弟餘三人逃去當卽知照該處地保旋有無賴輩出爲調停願備香燭清音服禮繼又反悔故商將劉扭送憲案乃甫行至坭城橋浜又有無賴二三人趕來希圖將劉拔回致我友均被毆傷幸有巡捕到來一併帶至捕房由捕頭爲我開鎖云包探陳阿九禀華捕將孫劉二人帶至捕房時孫手上果有鎖練劉稱孫先銷伊手繼又自行鎖手誣劉用私刑捕頭以各執難憑飭我下鄉查得劉等果係誤孫爲賊圖詐擅用私刑繼有孫之友人到來帮同扭劉關在廟中毆打是實陳太守飭將劉小弟管押候補提據稱之長桂着交寫禀人再究 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月十八日京報全錄]  
　　宫門抄○發抄曾四道○旨兩道錄前○閩督何奏爲請補陸路　將摺○川督丁奏爲揀員更補知州摺○給事中彭奏爲議錢卹　○　西　慶奏爲補閱省城營伍並循例委員代閱外協營情形　子○黔撫林奏爲請褫革舉人片○直督李奏請補都司片○又奏爲請旌表片○二月十八日户部通政司詹事　　曰　　　無引見○寳廷往西陸請訓○芸公假滿請友○掌　　　二十日　　先殿羣王行禮○召見軍機○發抄彭　賢奏拿獲榖城縣盜犯梁老二　　　旨刑部議奏欽　○又　　黄陂縣盜犯馬得籐等　　奉旨刑部　奏欽此○岑　　奉廣東試用通判周德　等　閩　奏奉旨着照所請該都知道欽此○又記名擬督楊國發　清請假回滇調珒奉旨知　了欽此○○閩浙總督臣何璟跪奉爲　　　路訓將員缺緊　遴員前　以重職守恭摺仰祈聖鑒事竊　浙江樂清協副將號金初因案督行革職訊辦所遺副將係陸路　　之缺接准部咨輪用　　　襍人員行登揀負請補　因定例各省陸路題補之缺　輪用應弁人員　擊以上歴俸二年始　　　　福建浙江兩省　路副將缺出如本省無何例之員准其於兩嘗通融　補各等語　查　　將係駐紥樂清縣城地處　　　　　　　須精明勤幹有爲之員方足以資　飭　　在於閩浙函省額設陸路各營實任叅將内逐加遊選或保升副將應歸副將班序　　　俸未滿或因　記過或　憂例停并轉或與是戰人地不甚相宜俱未便遷就　補惟查有福建長福營叅將秦懷亮年四十八　係湖南寍鄉縣人由投　　軍歴在湖南浙江等省勦　著績遞保叅將補授浙江太平營叅將同治十一年十二月札任續經調補　　營叅將曾委著　閩浙　營副將　務辦理與屬裕如該員　力甚强曉暢營　歴俸早滿二年　年内並無違碍事故以之請　　　　勝任核例亦屬相符台槃仰懇子恩俯念沿海陸路副將員缺緊要准以該員秦懷亮升補浙江樂清協副將於管伍地方　　　益如蒙俞兀俟奉部　　該員俸滿之案一併給咨送部引見恭候欽定除飭取履歴另文咨部其所遺長福管　將　時路　補之缺俟部　列日再　按　定章揀員請補外臣謹　同浙江巡撫臣陳士杰署浙江提督臣張其光合詞恭摺其陳伏乞皇太后皇上聖鑒勅部議覆施　謹奏軍機大臣奉旨兵部議奏欽此○○太子少保頭品頂戴四川總督臣丁寳　跪奏　　　更補知州要鉄以資治是恭　仰祈聖鑒事竊聞重慶府屬合州知州費兆鉞前經　叅革職於光緒七年正月十八日奉旨等因扣至三月初二日作爲開缺日期係冲煩難三項要缺應　酌補毋庸掣籖前以候補知州黄華鎬請補嗣准部咨該員甄别簡缺補用之員卯章不准請補題調要缺令另行　例揀選等因查該州地方水陸交通五方　處民情刁健政務殷繁必須精明幹練之員方期勝任臣督同兩司復於通省　任府屬知州内逐加遴選非　居煩要卽人地未宜實無堪調之員其應補班内現無記名分發人員此外各項勞績及卓異　升各以亦與是缺不甚相宜惟查有候補班儘先前補用知州沈芝英年四十六歳係安徽蕪湖縣監生由發川分缺先巡檢遵例捐升通判仍指四川試用投効貴州軍營攻克永威兩州收覆八寨城池出力保奏同治十一年三月奉上諭着免補本班以知州仍留四川歸缺補　儘先前補用欽此力解安順城圍攻克香爐山各路堅巢由力保奏十二年九月奉上諭着賞戴花翎欽此光緒三年離營請資引見四年四月初五日蒙王大臣騐放領照起程於光緒四年九月十八日到省甄别留省補用移司疑到任未及三月例不註考查看該員以之請補合州知州實堪勝任該員向未在川流寓寄籍置産經商開典游幕亦無例應廻避及捐免迴避情事等情由潘司　傳霖署臬司崇綱詳請奏補前來查該員沈芝英心地清晰才具　强以之請補合州知州實堪勝任惟　缺請補與例稍有未符但人地實在相需例得尋摺奏請合無仰懇天恩俯准以候補　州沈芝英補授合州知州實于地方有裨如蒙俞允該員係候補知州請補知州銜缺相當毋　送部引見亦毋庸查叙叅　所有揀員請補合州知州緣由是否　當　合恭摺具陳伏乞皇太后皇上聖鑒訓示冉此案　扣至十二月二十五日　滿　併　明謹奉軍機大臣奉旨吏部議奏欽此○○給事中彭世昌片再咸豐六七年間　獵竄機吉　郡城失守一時匹夫　　覆節摺軀並得上邀旌典查有廬時縣營帶復吉軍外奬八品軍功文童　子侏六品軍功武童李寳林晏鎭八品軍功武生周勳在黄家壇勦賊衆寡不敵同時陣亡當經原　江西　　覺羅耆齡　案奏請　卹於咸豐八年十二月二十二日奉旨飭部核議　子侏間步兵例給卹銀五十兩應得廕襲由東部　議李寳林晏　周勳各功　　戴是否奏明奉旨黨給抑或軍營大臣　時奬賞　令該　查明另造清册報部辦理咸豐九年四月十一日其奏本旨依議欽此由兵部咨行江西撫臣轉飭吉安府查覆何干洙雩四人均係咸豐七年分隊管帶復吉軍勦賊　獲勝任由總　援　糧臺原　　　　知府黄覧各　給外奬同治三年三月初四日准勝任江西撫臣沈榛楨批候咨部查核議謂在案迄今二十餘　何干　等應得　　卹典未　　　臣與該軍功何于洙等　　同鄉備悉非勦賊及死事慘狀不忍聽甘湮　　無　懇天恩飭部查明　　鴻施從優賜卹　　思魂而資觀感謹爾片　陳伏乞聖鑒謹奏奉旨已錄○○　西　　　才慶裕跪奏　補閱省錢營伍並循例委　代閱外協營情形恭摺具陳仰祈聖鑒　竊奴才欽奉諭旨巡閱廣西營　　將　　閱過平樂潯州左右兩　鎭標梧州及擬標等協營營官兵及同省日期恭摺奏報　聲　尚有省城各營因值奴才患病擬請　　又　　義寍全州　林融懷思恩上思永寍等　營衛　向例委貴代閱俟閱過報到　　具奏在案兹奴才病體稍愈隨于十二月十八日將省標左右兩營並桂林營挑練之官兵　　三營常操額戢弁兵投營候補員　調集校場親往校閱三營叅游營務熟　投　各　及各備弁人　　馬均尚可觀隨營學習之世職武舉亦　造就馬步戰守兵丁合　大陣步伐整齊槍砲發機迅速聲動聯絡　牌長矛等技亦尚嫻熟查騐軍械馬匹額　尚無短　　節撫各委員將閱過慶　等協營官兵　册呈報前來查馬步可箭槍　　靶尚多合式當　核明　細將槍箭中　較多繞藝精熟者酌加奬賞生疏無準者分别勒　學習　滿如無長進一併革伍以示懲　奴方　維兵欲來精全在　時訓練惟有督飭　將備實力勤操俾成勁旅以副聖主　　武備之　意所有補閱營伍情形理合恭　具奏伏乞皇太后皇上聖鑒訓示謹奏軍機大臣奉旨知道了欽此○○林肇元片再查案據署思南府知府　蔭梅轉據　安化縣知縣羅慶春詳稱縣　舉人馮鼎元與民人楊得有挾嫌糾衆互相爭　　傳不到應　褫革褆　等情由薄泉兩司會詳奏革前來臣查該舉人　鼎元原名楊再振由安化縣增生應本省鄉試中式同治八年補行已未辛酉壬戌三科第六十六名舉人　　　宗更名馮鼎元該舉人胆載　民人楊得有挾嫌糾衆互相爭閙並抗傅不到實贏巒符妄爲目無法紀相應請旨將舉人馮鼎元　革以便轉飭　　擬案訊明確情鼎例究辦除咨部查照外　附片具陳伏乞聖鑒訓示謹奏軍機大臣奉旨着照所請　部知道欽此○○李　章片再天津鎭標大沽恊中左營都司傅　超病故遺缺接　部咨應用揀發班人員　都司駐札大沽北岸後砲臺專司操防係海疆要缺照章應揀熟習槍砲口令布置合法人員請補查有補用都司馬虎臣年四十一歳清苑縣人由縣丞承襲　都尉世職軍務出力保以遊擊補用因案降調旋因勞　聞復仍歸世轉原案送部准裝光緒四年期滿經欽泒大臣騐放覆奏請發回本省照例以都司禮用奉旨依議　此該員材幹樸健操防耐勞請補大沽恊中左營鄰司堪以勝任應請准其補授除履歴咨部外理合會同　臣李長樂附片具陳伏乞聖鑒訓示謹奏軍機大臣奉旨兵部議奏欽此○○李鴻章片再准順天府尹咨開據户部主事梁作舟等呈稱寄籍宛平縣鴻臚寺序班陶守謙之祖陶冶係江蘇上元縣廩生續娶周氏爲妻不數年陶冶病故周氏茹苦守節撫子成名至道光十三年年六十九歳而殁守節四十八年又據大城縣知縣李均豫詳稱縣民馬松年之妻高氏係貧家女自幼童養夫家卽知孝事孀姑先意承志光緒七年馬松年病故該氏年僅十六歳其母强使他適該氏矢志靡他到官申訴遂斷歸夫家守貞並由該縣捐廉生息以資養贍均請奏懇旌表前來臣查節婦陶周氏貞婦馬高氏均屬深明大義擬請旨勅部旌表以彰貞節理合會同兼管順天府府尹臣童華順天府府尹臣游百川附片具陳伏乞聖鑒訓示謹奏軍機大臣奉旨均着准其旌表禮部知道欽此 
 
