# 1894 - 273 - 4907708

 

Page 1

 
 
[新印日本海岸全圖及日本新政考日本師船考] [  三馬路申昌書室啓]  
　　是圖爲日本海軍省所珍藏近以軍務方興敵國情形要宜深悉是以設法覔得付諸石印以廣流傳其中潮汐之疾徐沙礁之深淺燈塔營壘之若何布置川原港　之若何防維以及國名道名府名縣名臚列精詳如指諸掌誠輿圖中最善之本也計未裱者每張洋三角正摺式者每張洋四角五分裱成横披者每禎洋五角又新政考爲顧少逸比部所箸得自王君惕齋其中詳稽日本政治瞭如指上螺紋欲料敵國情形者不可不細心披覽每部兩本價洋二角五分師船考爲沈仲禮太守所箸將日本各兵艦譯成中西文字并註以倭音而船身之長短　狹機器之堅跪疾徐成自何年建自何廠一一開列臺髮糜遺每部一本價洋一角留心倭事者請臨三馬路申昌購取可也 
[重印增廣申江勝景圖告白] [  點石齋主人啓]  
　　本齋曾於光緒十年分石印申江勝景圖乃吳友如先生手繪並諸名人題咏寄託遥深形勢畢肖久巳風行海内所印七千部早經售罄今又添入愚園張園徐園及織布局諸圖重加印出筆精墨妙海内咸知近有射利之徒將此書略加去取原書翻板照印更其名曰申江名勝圖魚目混珠殊足令閱者齒冷用特詳爲申說爲諸君告幸勿爲所惑幸甚計卽日出書價洋七角在棋盤街本分局北申昌並各省分莊均有發售特此佈聞 
[增廣華英字典出售] [  三馬路申昌書畫室啓]  
　　增廣華英字典一書爲粤東鄺容階司馬所輯其中縷析條分便於檢閱較初印本更爲美備誠牔人之賓筏度世之金針也爰付剞劂以廣流傳每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈　 
[罪言]  
　　有客於六七年前襥被浪游日本與彼國士大夫樽酒往還琴歌互答得以縱觀水陸各軍之制槍砲製造之塲及營壘之匿何堅牢海岸之若何扼要歸與友人談及謂我中國與日本同在亞西亞洲文字相同面貌相同卽一切制度文爲亦與我中國古時無甚差别論同洲之誼兩國固應和好無間言玉帛往還永敦輯睦庶丙足以消反側外足以禦强鄰苟一旦失和不特啓外人窺伺之心卽兩國强弱情形亦顯然可見何則中國人民十倍於日本兵額且二十倍於日本然中國兵制尚未能悉攺舊觀昔時所稱驍勇絶倫用以削平赭宼者若一旦與外邦交戰恐音之稱爲驍勇者未免束手無能而其專閫大臣則惟是尅扣軍糧以肥巳槖日沈迷於花天酒地夜以繼日樂且未央甚至有終年不在營中不復知訓練爲何事者若日本則兵額雖少實能將士一心凡統兵大員必由學校出身學之旣成則航海至泰西隷名軍籍勤加練習勞苦不辭如是者一二十年必由兵士而升爲武員然後遄回本國軍符手握號令風行若山縣有朋　本武揚之流今之位重爵高獨當一面者皆昔在歐洲充黑衣之籍執戟荷戈者也且不特武員爲然卽文臣亦何莫不然聞明治維新時子爵伊藤博文欲詳考歐洲之俗深苦不得其門而入乃依某西官當賤役閱十餘年始歸今且堂堂然爲首相矣若是之臥薪嘗膽慮遠謀深始得積習全除重張國勢試問中國能之乎不能乎故以僕觀之　中國惟宜修好睦鄰萬不必輕開兵釁客所言如此斯時友人中有鄙爲不經者有笑爲過慮者有目爲狂妄謂此等人心思巳變他日一有兵事必被日本人勾結作漢奸者友遂默爾無言退而林下箸書不敢妄談中外事及今歲日高事起中國不甘任蕞爾島國侵我藩封調重兵遣大將連檣東渡仗義執言而彼國仍恣意横行全忘信義於是天威震怒詔令開兵初時敵兵數尚無多連被我軍所挫衂收平壤抵平陽乘勝長驅卽韓京亦將收復飛　告捷薄海臚歡於是向之目客所言爲不經爲過慮者益羣焉詬詈指客誠漢奸謂昔曾言中日兵力强弱不同而今竟何似哉客在林下聞之益惴惴焉不敢出一語乃未幾而日本之兵來者益衆其數以十餘萬計而華軍之由旱道前往者不但稽延時日抑且爲數無多於是平壤乃以失守聞矣左軍門以殉難告矣甚且義州巳陷我軍退至九連城鳳皇城矣嗟乎嗟乎何倭奴之猖獗如彼而我軍之畏葸竟若此哉客乃仰天痛哭跌足長吁廢寢饋者累日旣而蹶然以起握管疾揮大發議論曰此非倭奴之猖獗亦非華軍之畏葸實官塲之惡習有以致之也夫中國之爲官者非必通敵人也非必爲國蠧也惟是居移氣養移體平日高自位置極聲色狗馬之娱文則養尊處優愛財如命不知國計罔識外情譏以伴食而不妨誚以素餐而不顧直至兩軍交戰砲火喧天猶思忍辱偷生甘以巨金償兵費俾得戰事速了苟免目前武則粗鄙不文語以行軍之地圖砲火之準頭駛船之通例則昧焉罔識充耳不聞惟知挾妓看花徵歌選舞揮金如土意氣自豪亦知所揮之金何自而來則固剥削軍民等於盜泉之類者也而尚望其能殺敵致果戮力沙塲乎今者旣往巳不咎矣所望聖天子聰明睿智燭照如神將貪官懦將而悉除之重振乾綱一洗因循委靡先將吏治整飭去其貪墨擢厥清廉然後整頓戎行集泰西之良法勤加教練漸卽於强行之十年成效可見則不特倭奴不復敢猖獗卽泰西諸大國亦不難駕而上之矣豈不美哉豈不美哉客之論旣成持以示執筆者執筆者曰是亦杜司勛之罪言也今雖不能有是事然亦不可無是言乃急取以付手民而卽以罪言標其目 
[天威震疉]  
　　天津訪事人來函云出使日本大臣汪芝房星使回京後入覲天顔皇上詢以倭國形勢並諭倭人處心積慮覬觎我高麗斷非一朝一夕何以不見不聞絶不奏報試問出使大臣樽俎折衝所司何事而竟養癰成患陷我藩服耶星使碰頭謝過慶郡王等復代乞恩施天威始霽諭令退下而星使巳汗流浹背矣 
[欠餉啓衅]  
　　天津訪事人遞來消息云總統小部盛軍衛達三軍門統率所部各營馳赴高麗原領餉銀三月以應軍需但軍門部下步隊計十二營馬隊五營三月餉需爲數實屬不菲深恐開仗時或致遺失千繫匪輕爰將此欵截留若干以免失事及届發餉之期倉率不能齊發以致軍士嘖有繁言事經言官訪聞封章入告皇上以正在用人之際量予姑容現聞此軍降虜者計有二千人如果屬實恐不免上千嚴譴也 
[平壤餘聞]  
　　本館派在天津採訪軍情之友人來函函云平壤之戰除左軍門冠亭陣亡外尚有營官三人殁於王事或又謂盛軍左軍統領孫子揚軍門亦力戰捐軀及讀邸抄左軍門巳蒙優卹而孫軍門係正任重慶鎮總兵恩卹闕如或者孫軍門之死事係傳聞之悮也華軍自失平壤後退紥安州由鳳凰城至高麗門計十七里由高麗門至義州一百七十里由義州至安州又百餘里及後倭人又佔義州我軍遂退紥九連城鳳凰城一帶俟厚集兵力方圖大舉 
[大兵雲集]  
　　天津來信云勝負乃兵家之常善用兵者不以驟勝而驕亦不以小挫而餒中國自平壞一戰後添兵遣將源源而來誓欲蕩平在高倭虜而後甘心除由汴梁調到豫軍馬步精銳等營巳於八月廿八日開差外凡京旗前隊復於廿九日到津河北旅店現巳掃除整潔預備桂大帥祥並各員駐節云 
 
 

Page 2

 
 
[西眷出都]  
　　傳聞各西官之駐京者邇日每將眷口遷出都門意者以京都苦寒故時值深秋卽回南以就煖耶其中曲折非外人所得知巳 
[蜂蠆有毒]  
　　有濯足扶桑客貽書本館云僕浪跡東瀛於彼國之政令規模閒嘗默加考察幅　　廣狹人數之多寡財力之盈絀固萬萬不及中國然其水師將士自幼皆入學校讀書歴加考校又派至練船練習海戰諸法故西人之作壁上觀者咸謂彼國水師與西國與殊其陸軍亦仿德國之法募民爲兵訓練三年卽令其退歸田里一旦有事招之入伍雖遠在異國不得不聞召卽赴其兵雖散在各處然前巳訓練三年與臨時招募以巿井少年充數者有别僕身居異地心繫故鄉所望中國統兵大帥勿存藐視之心處處以慎重出之謀定後戰計出萬全水陸兩軍互相策應相持旣久彼進不得逞退無所歸有不全軍盡覆者哉客言如此是亦有心人也錄之以告有統兵之責者 
[審訊倭奸確供]  
　　倭奸楠呐友次郎福原林平被獲後解至金陵訊供巳疉紀前報兹聞楠呐友次郎粗通英法言語復帶一舌人舌人住飯店中奉傳卽到洋務局總辦羅觀察精通英法諸語卽以英語詰問設有不清楚處卽飭洋務局所雇知東語者傳話楠呐友次郎供稱本在上海設洋行此次奉國家之命探聽軍情共有三十八人除我二人外尚有三十六人均在各處探竣回國我祗繪吉林地圖並探明各海口砲臺險要處各統領各管帶姓名尚未探竣巳被獲住爲國辦事惟有一死以報我國福原林平供我是讀書人今年二十二歲兹因年幼不知利害受楠呐友次郎之聘帮司筆札繪圖等事家中尚有老母可否超豁等語其時上海營務處劉太守巳回申銷差由羅陸二觀察會同督轅巡捕汪大令將二奸供招禀陳督憲聞不日卽當明正典刑連日江寧縣内監門啓閉異常嚴密以免疏虞云 
[續獲正凶]  
　　松江考生被戕一案屢詳於報潘陸二家屬均蒙督憲劉峴帥撫恤各料理扶　回里附生張邦燮傭人周雲亭受傷過重亦蒙峴帥各給湘平銀五十兩惟峴帥雷厲風行嚴催各員弁赶緝三逃犯如三犯不獲承辦各員弁比有未便哨官朱克齊守戎雖巳革職不能逍遥事外聞者爲之悚然近由清江獲到逃犯一名當卽禀明督憲營務處陸春江觀察督同二首縣在江寍縣署開堂審訊提齊十一人認明的是滋事之人該犯供稱年二十二歲五房合一子初次當兵是日因公捉船揷定旗幟小的坐在考先生船上考先生將纜繩斬斷一有鬚之老者將小的先掌頰二下卽有七八人一擁而上拳足如雨痛毆一番將小的捆縳如豕定欲抛入江中小的哭求至再其時巳到下關將小的縳脚之繩解去捆手之繩未解推入蘆葦中小的倩人解脫尋見衆人訴知受苦情形什長不忍坐視約集隣棚多人小的皆不認識因考船甚多無從辨認直尋至北河口始見一船棚板下露出旗角尚恐不是急令小船追上始見先動手之老者在後船認明無錯卽行上船小的忿甚卽砍一刀並不甚重决不致命後來衆人一齊動手考生之傷皆别人所砍尚有一白面考生係什長用船上之樹棍打下水中用力過大大約斃命與小的無涉觀察謂張生受刀傷七處汝認一刀尚有六刀何人所砍供稱什長所砍觀察笑謂曰什長早巳正法汝巳認一刀與七刀無異若不供明當請軍令斬首該犯大哭供稱實祗一刀小的不能抵命尚求各位大人開恩念小的五房合一子從寛釋放以後安分守巳决不恃氣與人打架觀察命釘鐐收入内禁飭禁卒小心看管候將供招申詳督憲再行核辦 
[試演快砲]  
　　金陵製造局巧匠唐坤朋所造快砲爲軍中之利器前日總辦郭徐兩觀察命將快砲及二磅礟多尊在下關試騐然後送往吳淞口以備防堵 
[天鳴]  
　　金陵信云本月初三日晚七點二十五分鐘時靜坐斗室忽聞有聲淅淅瀝瀝幾如雨打芭蕉啓户視之見人皆昻首而望共呼怪事側耳靜聽但聞空中如千軍萬馬聲至八點半鐘其聲始寂是何祥焉請質之談天家 
[監臨出闈]  
　　代辦江南文闈監臨安徽學政吳肅堂文宗督飭各員將三塲試卷認真抄謄不准草率本月初一日始行謄竣由内收掌解至内監試文宗於初三日出闈暫以淮清橋察院爲行轅命駕拜會劉峴帥並軍憲尚衣方伯諸當道擇於初八日起節回太平辦理武生錄遺 
[電傳甲午科廣西鄉試題名全錄]  
謝寳樹思恩鄭幹材平南鍾朝綱横州蘇汝佶靈川黄家崇容縣林作桐梧州叚璧光賓州茹自逸陽朔邢遠正臨桂翟富文來賓劉中蕃融縣周維宗武宣黎啓勳陽朔黄冕藤縣蔡慶雲貴縣張备慶臨桂左慶欣象州蔣士奇灌陽盧玉珍容縣程式榖潯州許紹垣蒼梧楊裕達靈川楊超綸岑溪李長培恭城廖鴻年靈川賴逢清新宗姚殿基平樂蔣德彰靈川奚莊臨桂夏寳萹横州黄榜標永安鍾裕魁梧州區家彦蒼梧陳紹祖梧州何源毓鎮安姚慶恩桂平周紹鳳靈川龍德中臨桂黄維垣賀縣陳智捷臨桂謝光庸平南覃步連桂平雷延光宣化胡梅藤縣張日耀平樂梅自春懷集盛鳳翔臨桂馮希京陸川韋蔭槐梧州雷智龍宣化盧中權修仁劉榖臣臨桂朱賢志臨桂黄鳳儀桂平梁祖使來賓姚廷朱永安吕端期横州黄祥光貴縣凌天衢平南楊書甲臨桂陳松桂平 
[副榜]  
　　張鴻年臨桂于紹修臨桂譚龍章上林余子昭融縣陳麗生梧州秦沐霖靈川吳興蕃玉林李肇榮桂林周安芬臨桂 
[勁旅待發]  
　　揚州來信云某軍門新招勁旅數十營駐紥江口一帶待船載送赴浦聞丹徒王大令巳雇備多艇尚不敷載連江甘兩邑宰亦奉上憲來文襄同備辦兩邑宰連日諭令船埠頭分投覔雇奈揚河一帶船隻寥寥蓋各船聞此消息均不敢繫纜馬頭早巳避往他埠也刻聞各埠頭經兩邑宰比責勒催巳遣夥星夜四出覔雇想指日卽可雇齊運送北上此項勁旅聞卽程從周軍門新募之威靖等營或又謂仍係陳廉訪公子所募之後隊傳聞如是未知確否 
[皖北招軍]  
　　客有從皖北而至蕪湖者言鳳潁泗六壽亳等府州自夏徂秋每有虎頭燕頷之客前來招軍各縣皆懸旗於城隍廟或空曠之區一時草澤英雄聞風興起每日自投旗下投名入册者自朝至暮總有數十百人總其事者挑選精壯操練成軍計先後帶隊北上者巳有三十餘營近聞又有某統領奉札來募六十營大纛旣懸桓桓﨣﨣投袂偕來依然絡繹不絶可見我國地大物博取之無窮用之不竭不似蕞爾扶桑徵調旣空甚至逼脅老幼以充兵怨聲載道岌岌焉朝不保暮也 
[安慶官塲紀要]  
　　署安徽巡撫德靜山中丞近因皇太后六旬萬壽須恭詣京師祝嘏所遺撫篆由署藩司貟梧岡方伯暫行護理方伯本擬九月初一日任事旋以是日批摺甫由京邸齎回因攺爲初二日丑時履任遞遺藩篆由現署臬篆之本任安廬滁和道丁濳生廉訪兼署德中丞交卸後卽用吉安差輪船帶官舫起程順道查閱沿江各砲臺道出清江望長安進發○署安慶府邊卓存太守月前經貟梧岡方伯札飭查勘安慶各屬秋收旋於八月二十九日回省詣各憲轅銷差○調補安徽巡撫福大中丞將次蒞皖懷寍縣黄漢池明府卽籌集鉅貲飭親信家丁往江西蘇州上海採辦所需物件分置撫轅上房東西花廳會客廳簽押房十色五光華麗奪目本月初一日鐘鳴十二點署巡撫德靜山中丞命駕詣撫轅一一騐視 
[古元州述事]  
　　北通州訪事人云原任軍機大臣兵部尚書許大司馬庚身靈柩於八月初六日出京由石路八里橋進北通州西門 
 
 

Page 3

 
 
前導有引魂旛開道鑼黄牌六對上書誥授光祿大夫晉贈太子太保軍機大臣兵部正堂賞銀二千兩治喪派貝勒奠祭賞給陀羅經被沿途地方官妥爲照料子謚恭慎繼以陰執事數對官傘一頂魂轎一乘柩用獨龍大槓舁以三十二人繞出東門至黄亭子登船船上高掛藍布大旗上書奉旨回籍四字至初十日卽起椗赴天津○試用典史王少尉押解盛京餉車三輛於八月初四日過通假寓距城二十里之燕郊鎮西門外張家店四更時失去餉銀一鞘追尋無跡天明少尉赴州署禀報榮直束立卽帶同差役營兵親來履勘一面許以赶緊措賠一面將店主更夫帶回推訊并在四門黏貼賞格購綫追拿○八月十一日有朝鮮國官民二百餘人由天津行抵通州寓南門内南街某客店次日有官轎三乘外罩白轎衣内坐朝鮮國陪臣頭戴紗帽身穿大領蛋青袍每轎舁以二人餘人或騎馬或步行由石路入京蓋卽前報所紀之貢使也○官塲探得八月十三日衍聖公遵旨入都祝嘏道出南門道府州各員遂次第排導出城在火星廟迎迓遲之許久探馬回報衍聖公巳在碼頭登岸乘金頂紫襻緑轎由張家灣取道進京各員遂排導回署十四日衍聖公之太夫人及夫人乘舟抵東關碼頭十五日乘緑轎入東門出西門順石路進京○前者張筱傳觀察面諭四街兩關紳士練長循照舊例勸辦民圑各圑演習月餘巳有成效公請觀察閱看十七日觀察會同陳司馬榮直刺親詣南倉校塲十點鐘時升坐虎帳練長衣冠至前請令觀察令先演擡槍火槍未演籐牌雜技閱畢賞以花紅銀各團勇叩謝而去○歴年中秋佳節鼓樓前後鮮果攤棋布星羅此次有客在東山買得鮮果數百筐苦無驢騾馱運因之果巿寥落價值倍昻○每年七月人家所豢駱駝驅往張家口馱運俄商所購紅茶今者兵差緊急駝主率多裹足不前亦可見委奴之害　不淺也○城北順義縣盜風日熾爲害行人縣令訪悉岡子地方惲姓家曾充鹽巡實係夥刼要犯爰星夜帶同捕役營兵一馬當先將惲拿獲 
[禾中人語]  
　　前報紀嘉興日久亢旱經地方官設壇祈雨雖得甘霖大沛無如四鄉田禾村惀太甚寳巳無計可以挽回是以土各各鄉民紛紛其禀報災某日宗太守乘舟親赴各鄉勘視被災情形並悉兩首縣亦往各鄉查勘情形然　禀詳各大憲核奪施行也○嘉　　　役唐某經邑尊傳諭繳還經手錢糧疉傳不到乃派護勇往拘唐役畏罪情急遂吞芙蓉膏以圖畢命幸卽知覺赶緊設法施救得以吐出毒水漸漸醒轉護勇覩此情形未便再拘祗得據情禀復銷差○近日天時仍復隂寒乍晴乍雨以致時璇依舊不滅醫家利巿數倍○宗太守於八月小盡日乘舟赴外五縣各鄉勘視被災情形如何辦理之處冉當續錄 
[江右試事餘聞]  
　　江西鄉試謄錄近科皆於八月二十四日出闈本届二十二日卽行出闈聞差卷極草率較上届爲甚未免屈抑寒畯然所費祗四五串卽可爲琢卷認真書寫寳興公費尚堪籌給有志者不甚爲所困所苦者　外傳搶財力所至無求不得然冥冥中自有主之者亦不患銅臭之薰天也○代辦監臨盛宗師督飭第三塲各卷於八月二十三日一律繳進　門宗師卽於二十四日命駕出轅仍壽諭内提調監試各官小心防範始終其事毋稍疎懈○某科生富家子也與黌門某委員熟識卽下榻　署員處旋以物議沸騰爲提調監試所聞卽將某委員撤銷以杜弊端 
[豫章談屑]  
　　上饒縣朱紹霞明府上月履任初次放告呈詞近百紙明府當堂詰問分别准駁旋卽按期審結甫閱一月呈詞大减每期不滿十紙亦可　此邦風俗之厚矣○江西各屬上年瘟疫大興死亡甚慘署奉新縣汪芍卿明府察悉瘟疫之來皆由溝道汚穢厲氣薰蒸所致今年慨捐鶴俸並向民勸募將各溝道大加修治疏通潔淨此亦使民之一端也○江省各叚店房滿銷極大每歲迎神養會建設清醮演唱戲劇裝修神像整理廟宇非苛派無着卽貼黄紙於店門某次欠若干閉歇愈久積欠愈多偶有承開者卽勒令補清積欠始允開張往往一歇數年無人過問致成廢業上月佳山廟裝修神像勒令房東捐資房東不得巳禀巡南昌縣周金箴新建縣何悔閣兩明府出示嚴禁 
[蠡水秋光]  
　　九江訪事人云周德泉鎮軍於八月二十五日赴湖口縣閱視東門外武曲港西岸悔家洲及查機等處砲臺諭令守臺各營弁兵操練精勤毋稍懈怠翌日卽命駕回轅標下各營恭送如禮○八月二十七日黎明時關道誠觀察總兵周鎮軍知府崇太守江防同知盛司馬德化縣薛大令前營守備兼護中衡丁守戎後營遊擊傅游戎城守營楊守府龍開河水師守備王守戎及府縣學四廣文齊赴文廟行釋菜禮蹌蹌濟濟極盛一時漢官威儀恍乎目睹矣○特授九江府崇太守以倭人犯順時有奸細混入各口岸偵探軍情保甲冬防亟宜舉辦遂諭令五屬認真辦理○特授建昌縣張東之明府國正二豎爲災醫藥罔效延至八月二十三日出缺尚未悉繼其任者何人也 
[備迓靈輀]  
　　福州將軍希軍帥靈櫬扶歸珂里道出滬江不日可到昨日上海縣黄太令飭辦差人役在金利源碼頭整備一切 
[浮屠遭刼]  
　　本月初二日有游方僧數輩　宿本邑西南鄉龍華寺塔之第一層出鍋益煮蔬筍以致失火延燒幸寺外有保護製造火藥局之勇丁恊力救援得以熄滅估計修整工值大約至少須四五百金云 
[幸免火災]  
　　寍波人名長春者不知其姓挈其妻孥在本邑南巿某會館附近開設老虎灶專以賣熱水爲生昨日灶中火力過猛致火星從烟囱中飛冒適雨師稅駕得免蔓延後經隣人猱升屋簷用鹽滷灌之得以告熄 
[幾遭火厄]  
　　虹口人陳生發縫工也家在魯班殿後要之棘之生涯不惡收有藝徒某甲年巳成丁忽患瘋癲日甚一日昨晨家中人偶疎防範甲卽取自來火向室中蚊帳燃之烟霧迷漫充塞户牗幸家中人知覺急呼隣人襄同撲滅事後陳將甲重責送之回家 
[拆梢案發]  
　　江北人江蘭廷向爲包探夥役近因罣悮斥退日在租界中藉拆梢餬其口前日至虹口西華德路東桂芳里某氏婦家冒稱包探唐清山之夥敲詐洋銀十三元氏投報捕房請爲究辦捕頭立飭江阿三張阿五二包探往查江情急萬分願將洋銀繳出不知捕頭肯從寛否也 
[流氓送縣]  
　　高和尚者著名流氓遇事生風魚肉良懦受其害者不知凡幾現爲保甲總巡葉臨恭司馬訪聞飭差拿獲函送上海縣黄大令卽飭收所候訊 
[奸細收所]  
　　上海縣黄大令前奉南洋大臣密札飭差在滬北新閘醬園弄拿獲奸細某甲到縣密訊後交差看管巳紀前報兹悉黄大令慮及日久交差萬一有失關係匪輕遂於昨日改收所中以免疎虞 
[上海縣署瑣案]  
　　江北人周銀貴偕妻周劉氏喊控被朱長興佔妻行兇欲置之死地求請提究黄大令倩葉司馬提訊周銀貴供江北人妻劉氏於十六年分逃避來申當時小的偵緝無蹤付之無可如何現在來申在大東門遇見劉氏盤問之下據稱在朱長興老虎灶内小的同到朱處理論朱反敢行兇持刀恐赫小的遂扭劉氏來案控告周劉氏洪三十三歲當十五歲時嫁與周銀貴爲妻巳閱十八年從無壞事光緒十六年七月二十四日因四壁徒存難以度日聞丈夫在申做小生意遂來申找尋旋在大東門遇見同鄉之潘三姨張大娘兩人囑暫住其處後爲撮合開設老虎灶朱長興與之姘識小婦人不允潘張兩人卽將小婦人逐出加以辱駡小婦人進退維谷祗得應允卽住朱處前日天假之緣適遇丈夫訴知苦况丈夫同至朱處訊問朱卽持刀恐赫丈夫遂與小婦人來案司馬曰潘張兩婦得身價多少現在何處答稱身價多少當時並未問詢兩人亦住大東門司馬飭差將周夫婦暫行看管一面立出堂單提蟻媒潘張兩婦到案究辦○小東門外金合順魚行股東陳麗生童屠氏與金松濤因店務紏葛扭控縣署黄大令飭差暫行看管著候補詞訊核巳登前報前晚陳等補具呈詞黄大令倩葉司馬提訊陳麗生　本地人 
 
 

Page 4

 
 
父親與金梅溪童屠氏股開金合順魚行金六股小的與童各二股共計十股開設多年今父親與童金梅溪三人先後去世店務歸梅溪之弟金松濤一人經理生意頗盛盈餘不少歴年餘息均被金松濤把持不分中秋節小的與童屠氏到店支取餘息查閱帳簿金一味蠻横旣不許支息又不准將帳查看置股東於不理顯係意圖吞没若非稟請公斷勢必被伊一網打盡是以扭案請究童屠氏供寗波人此店由丈夫與陳金兩人股開丈夫二股自丈夫故後金松濤欺壓寡婦餘息不肯支付與之理論佯若弗聞小婦人忍氣吞聲巳非一日中秋節邀同合股之陳麗生同到店内向金支取盈餘股利仍不肯付蠻横異常帳目不肯攤散伊之居心巳可想見求大老爺俯憐寡守飭金將歴年簿據秉公舁理付清餘利俾得收用苦度金松濤供店係先兄金梅溪與陳童二人股開梅溪巳故店務歸小的經管陳麗生童屠氏支取餘利並非不肯算付實因歴年帳目尚未結清陳父亦有支宕故不能草率支付司馬飭金將帳赶緊算明以便復訊核奪并謂金曰旣巳經理帳目自應逐時結算明白苟有餘利亦應分派何得一味覇持實出情理之外飭令回去將帳算清聽候復訊陳童叩謝而退○本城人徐李氏扭控寡媳徐許氏不安於室親家母許宋氏通同一氣求請訊究爲前報所巳紀黄大令倩帮審委員葉司馬升坐茶廳飭值日差將原被三人帶案徐許氏供年卅四歲丈夫逝世巳閱四年生有二子長者十二歲次子六歲同至堂中小婦人自從丈夫故後守節撫孤毫無異志自去年十二月間被姑徐李氏與舅婆表伯人等串通領一外路人到家囑小婦人與之姘識伊等可藉爲餬口計小婦人思守節巳閱四年况家中尚可苦度兒子又漸長成冉俟數年長子可以學業次子巳能上學讀書漸有可望所以不願行此敗名之事伊等强許外路人出入我家常與我說若不與之姘識無從　伊取錢伊等老命休矣至七月間小婦人患病暫回母家伊等向外路人勒索洋八十元從此不到我家徐李氏供並未領外路人到家許氏任意妄訴惟常住母家聲名不雅司馬謂此等攸關名節之事本委姑不深究毋庸嘵嘵置辯判將許氏交徐李氏領回以後各守婦道不得妄爲并著具結完案許宋氏尚欲禀訴司馬謂此係徐家之事與爾無于一併斥退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探何瑞福禀珠寳掮客馬阿二日至同業之楊春泉處掮取珍珠二十料珠花三件翡翠雙蓮蓬管一枝葉莉簪五枝西式嵌寳戒指一枚持至潤昌質鋪質洋二百三十餘元及楊向收價值避匿不出今得拘獲送案請究楊春泉申訴前情請領被騙各物馬阿二供向爲珠寳掮客八月初至楊處掮取各貨因有急需暫時付質曾於中秋節付洋五十元現有一會可將會洋劃抵楊稱中秋節收洋五十元乃係另欵與此項貨物無關潤昌質鋪遣夥求追質本宋通刺以質本與楊之貨物俱不能落空判將馬阿二管押追繳質本珍珠等物富堂點明暫存俟馬將質本交到方准給領○德律風公司洋人控工頭張榮泉工作自由不聽調度及將伊辭歇　用張四海張四海恐其滋擾不敢接做請將張榮泉研究張榮泉供吳淞人因洋人屢次藉端少給工資以致散工如張四海接做之後决不再往滋擾張四海投案訴稱實因洋人欲另招浦東人當工頭令我教習我以心手不能相應故不願爲录洋人令我招人則願充斯役通剌商之易副領事著張榮泉具以後不再至工作處多事切結存案備查并令覓的實人保去○小孩王甲奎竊取應海生土布棉被帳子布服等七件由包探施富寳拘獲人贓送案通事以王甲奎年紀尚輕竟敢竊物著戒責手心一百下以儆將來○華捕禀昨日見顧海榮在虹口火塲搬取檯凳等物向伊詰問含糊以對送案請究通剌判將顧送回浦東○粤人俞光友在虹口火塲行竊卓姓之空皮箱一口經包探拘案請辦卓投案申訴前情俞光友供認行竊通剌著枷號五天○車夫蔣小金蔣阿炳至任義高所開老虎灶内藉端滋擾并將任毆傷任心有不甘至美捕房控告經包探竇如海拘案請訊任義高申訴前情請將二蔣究辦通剌略詰情形判令二蔣具結交保任傷自行醫治○馬夫王峯高在車上磕睡巡街捕以其有違定章拘案請罰王供在羅姓處爲馬夫昨日該捕欲將馬車拘入捕房答以俟我回明東家同至捕房該捕不由分說强令小馬夫拉入捕房以致將車撞壞通剌以現須先照違章例判罰洋一元至撞壞之物俟查明再核 
[法界公堂瑣案]  
　　蘇州人翁許氏控王仁桂擔保某倡婦所借洋銀二百五十元意圖吞賴葛同轉飭令王傳諭娼婦將收清據繳呈昨日有　傳集一千人解案王卽土麟書齎呈光緒十六年八月十六日在義園茶社由翁許氏之叔翁在塲倩沈少田所書收清據并稱此項由娼婦折償當立據時翁許氏之胞姊珠姐曾知之求大老爺訪查判斷翁許氏遞禀訴稱此紙收清據係王沈僞繕小婦人並無胞姊同轉飭探持紙單各令書十字呈案旋問王曰陳長生巳故現有知立據之事者乎答稱有當日在義園當茶博士之夜飯知其事立據所用之筆向夜飯借來今夜飯住英租界中小的不難交案問翁許氏有見証人否答稱無同轉與祁繙譯官再三商略然後判令王仍交原保限下禮拜二邀夜飯到堂覆　察斷夫滬上無賴之混名多矣兹竟以夜飯爲名不亦混名中之别開生面者乎至倡爲誰訪者旣未報知則亦惟如潯陽商婦之無名無姓而巳矣○包探禀稱銀工李維照控流氓小眼阿生卽顧阿生紏黨兇毆一案小的奉大老爺之諭傳李覆訊兹李巳情虚避匿是以來案禀陳同轉　　曰爾等効黨究有何人現居何處顧供稱李係牌九司務欠小的洋銀一元小的向之索還以致揪扭並無羽黨尚乞原情同轉商諸祁君然後判令將顧比責五百板荷校兩月期滿再責二百板○包探禀稱蔡宗平因賭拘押倩毛榮懷轉求顧阿松具保出外今巳交到請卽訊懲同轉問和尚成象二人何以至今不到答稱巳逃去矣同轉與祁君議定判罰和尚成象小洋銀各五角連蔡一元五角皆由蔡代繳○怡昌順白純源遺失票銀一百五十兩衆指泰順洋行司帳人劉星章拾檢同轉移知英捕房傳劉到案訊無理楚延宕迄今昨日泰順買辦曹渭泉投案遞禀聲柟奉斷劉繳銀若干巳在外理楚洋銀七十餘元巳交白姓兹將收條呈閱同轉謂七十餘元一項係爾等下情今爾旣求釋劉何以與曰姓不到隨商諸祁君然後諭令將原禀存案并諭包探往傳原告○某西人訴稱有賊捱門而入竊取皮鞋一雙拘獲人贓送案請究同轉將皮鞋給領捱門賊陳桂昌判令掌頰八十下○車寓主吳三訴稱車夫李長生借租車爲名將車竊去旋由小的在西門外尋獲是以將李扭交捕房轉送到案同轉判令將李枷號半月其滿笞責二百板○昨報紀閩人某甲　寧波附武寗輪船至申誘得婦人一口小孩四口昨日包探將婦孩及甲解案四十七號華捕偕其兄李芬寳禀稱小的由籍來此銷假見甲卽黄子蘭與此婦同食向之查詰一味支吾迨船抵埠卽欲拘拿詎黄稱失去錢銀小的觀四小孩大都瘦比黄花實寫可憫顯係拐賣請卽訊懲同轉令將黄帶出向婦詰訊婦供稱係陸吳氏紹興人年三十八歲寄居寗波一孩爲小婦人親生餘三孩不知黄由何處拐得本月初三晚先由黄之姘婦令小婦人送至上海當酬洋三元小婦人允之旋於初四日黄偕友阿昭約向登武寗輪船小婦人在寍波離黄居處約里半之遥同轉命提黄嚴究黄供稱小的在寍波當船夫問女孩如何入手黄狡供不認同轉問邀氏送至上海酬洋銀三元確有其語否黄仍一味堅執同轉怒商之祁君著將黄押候比究四孩撈飭陸吳氏好爲撫領俟訊有端倪冉行斷定 
 
 
 

Page 10

 
 
大清光緒二十年九月初七日申報附張 
 
 
 

Page 11

 
 
[光緒二十年八月二十六日京報全錄]  
　　宫門抄○諭旨三道錄前○教職單○陜撫鹿奏查明甘肅被叅各案摺○又　奏將軍藩司進京祝嘏緣由片○八月二十六日刑部都察院大理寺正紅旗值日刑部引見八名鑲藍滿十八名○懷塔布等各謝署缺恩○志鈞等加級謝恩○召見軍機熙敬張蔭桓顧璜○光緒二十年八月分教職單教授廣西鎮安李康年思恩舉正諭江蘇高郵王同德蘇州無錫簷嗣勛揚州山東章　郭濟遠萊州浙江仁和梁沅湖州福建上杭林雲燾福州湖北均州吳天錫荆州江夏徐承頤漢陽俱舉訓導直隷淶水田爾硯順德舉山東館陶高駿聲濟南優山西天鎮晉華藻平定舉廣西陸川覃季蓮潯州歲永福李先芬思州挨復諭江蘇贛榆劉應權揚州恩高淳韓樹榕淮安甘肅文縣沈一清秦州浙江嵊縣馬兆龍杭州雲南廣通王秉鈞雲南俱舉湖南安仁彭承棠岳州廩山西歸化叚雨田沁州禀河南通許蕭九澤歸德拔復訓河南汝寧張效銘開封歲湖南灃州蕭榮爵長沙舉貴州青溪胡廷錚貴陽廪安順江長春黎平廪○○頭品頂戴兼署西安將軍陜西巡撫臣鹿傳霖跪奏爲遵旨派員查明甘肅被叅各案恭摺據實覆陳仰祈聖鑒事竊臣承准軍機大臣字寄光緒二十年五月十一日奉上諭有人奏陜甘總督楊昌濬爲巳故河州鎮總兵沈玉遂在河州城内建修祠宇按畝加徵集資鉅萬大興土木該州士民等敢怒而不敢言該督前爲沈玉遂奏請優卹摺内所稱據該處官紳軍民人等禀請呈内所列之名大半本人不知另片奏巳故提督周達武在任多年並無異常勞績高台縣噍噍會一案誤聽知縣揑報派兵剿辦殃及無辜請降旨不准建祠又片奏甘肅候補道陶兆熊總辦厘務任意苛索楊昌濬未敢查問迄今三四年之久又未敢更換各等語著鹿傳霖派委道府大員按照所叅各節確切查明據實覆奏原摺片三件著鈔給閱看將此諭令知之欽此遵卽派委陜西候補知府周銘旂前赴甘肅按照原叅各案逐一確切查覆並咨行現任河州鎮總兵湯彦和安肅道何福堃一體確查去後兹據各員先後查覆前來臣覆加查覈如原叅陜甘督臣楊昌濬爲巳故河州鎮總兵沈玉遂在河州城建修專祠按畝加徵集資鉅萬署河州知州查之屏鞭扑取之謟奉上司之意大興土木該州士民敢怒而不敢言該督臣前爲奏請優卹摺内所稱據該處官紳軍民人等禀請呈内所列之名大半本人不知等語查同治初年甘回叛亂河湼淪陷十一年春提督徐文秀率楚軍數十營與該故鎮沈玉遂分統果軍六營進剿河州徐文秀戰殁於新路坡全軍盡覆該故鎮以孤軍懸挂董家山深溝高壘併力死守卒能獨出奇制勝殺賊數千使河西百萬之宼俯首就撫厥功甚偉至今訪之回漢紳耆猶能道其梗概該故鎮自擢河州總兵在任二十年之久威惠並行尤善馭回於是河柄馬福祿馬永林等約同各紳歴叙該故鎮戰績禀懇州鎮請於河州捐建專祠其所呈公禀列名者彼時或未能逐一通知訪之輿論皆言如此其建修祠宇工程費用准現任河州鎮湯彦和抄錄全案及捐輸姓名碑記咨送前來查共捐銀五千兩有奇錢三千串有奇而民捐錢數僅九二錢二千八百餘串綜計所用經費地方文武各官及所統各營弁捐數十居其七民間捐項十居其三當時係由城鄉士庶公同集議隨田地之多寡量力捐助定有章程禀官立案並非加賦所收捐欵多係出自回民衆心情願捐項均交由董事之人經收不假官吏之手未聞用刑比追惟經管建祠委員都司黄福廷係沈故鎮玉遂之戚性情執抝諸事獨斷獨行與地方紳耆致有齟齬因怨招謗蓋由於此該州知州查之屏居官尚好並無謟奉上司及鞭扑比追捐欵之事此查明捐建沈玉遂專祠並無按畝加徵鞭扑追比之實在情形也又如原叅巳故提督周達武在任多年並無異常勞續高台縣噍噍會一案誤聽知縣揑報派兵剿辦殃及無辜請不准捐建專祠等情查光緒十年十二月間肅州九家窰地方有外來匪徒李九明孫九山莫松林等創立噍噍會煽惑居民聚衆滋事頭裹紅巾形同叛逆分赴村堡掠取馬匹裹脅　民入夥並竄居高台縣屬吳家堡等處經肅州清水營都悮龔得勝高台縣知縣羅佐清先後具禀尚非揑報故提督周達武聞信卽派甘標叅將劉得騰管帶練軍遊擊梁慶章率領兵勇前往相機剿撫前督臣譚鍾麟亦調派各軍前往會剿旋將匪徒全數撲滅當高台縣稟報時噍噍會匪徒巳起事高台縣距蘭州省城千有餘里而周達武駐紥甘州去高台縣僅踰百里當時事起倉猝周達武接據禀報刻卽派兵前往旋將匪徒撲滅地方賴以乂安是其辦理迅速不爲無功原叅乃責以不待督臣調度似非通論惟當進兵之時堡内良民與匪黨雜處寨垣負嵎抗拒官軍攻入倉猝之際良莠難分玉石俱焚誠所不免維時鄉村婦女間有畏懼投井之人其被難流離婦女當經該縣設局留養旋由本族領回訪之該處紳耆據稱叅將劉得騰軍律不嚴兵丁不免乘機擄掠此案事越十餘年訪詢當日情形其說不一難得其詳檢查原案前督臣附片叅奏内有剿辦不力副將兩員經部議以革職一爲肅州鎮總兵督標副將陶世貴一爲管帶肅西馬隊副將童世俊並附叅失察之高台縣知縣羅佐清經部議以罰俸一年均係隨同正摺附叅其羅佐清撤任叅革則在調補徽縣之後時隔數年原叅謂將揑報之知縣及副將某以他詞奏叅革職藉平衆怒殆係傳聞之誤至該故提督在任有年威惠素著雖無異常勞績地方頗資鎮懾不聞有尅扣兵饟之事卽其加惠士林尚不止河西書院購書一端原叅疑其尅扣兵餉要結士心爲日後俎豆馨香之地蓋屬虚擬之詞此又查明巳故提督周達武辦理噍噍會匪之實在情形也　如原叅甘肅候補道陶兆熊總辦厘務任意苛索督臣楊昌濬未敢查問迄今三四年之久又未更換等情查甘肅候補道陶兆熊起家戎行氣質麤率聞其叅謁督臣時因傅禀稍遲陶兆熊遂忿怒不平向巡捕官大聲疾呼繼以毆詈該巡捕未敢禀知督臣未幾辦鞏秦階厘局原叅謂其　駡得差或由於此甘肅釐差向係二年更換陶兆熊於二年差限届滿時經蘭州總局詳稱該道稽查得力請再留辦一年奉督臣批准本年四月又届期滿始攺委候補道徐錫祺接辦局事陶兆熊卽交卸回省雖肩挑贸易未免嘖有煩言其如何苛索亦查無確據調閱該局底簿遞年收數皆略有加增尚非毫無起色此又查明候補道陶兆熊委辦厘務之實在情形也以上各案業經逐一訪查確實臣竊維巳故河州鎮總兵沈玉遂自從軍以來轉戰數省生平戰蹟卓有可觀卽其奉調入甘河州一役尤能以孤軍克敵使百萬强回勢窮就撫論者謂於當時用兵大局實有關繫其在河州鎮任内威惠素孚尤善駕馭回民鎮撫得宜一切詳細情形業經督臣楊昌濬臚列具陳懇請優卹建立專祠奉旨允准其建祠之費多由地方文武湊捐民間捐數僅十分之三惟當日係按田畝之多寡量力酌捐爲數無多實非加賦現在所建專祠早巳竣工似可毋庸置議惟都司黄福廷經理修祠剛愎自用致招浮言應請以守備降補巳故甘肅提督周達武在任有年其辦理高臺縣噍噍會匪徒一案接據禀報隨卽派兵前往使該匪不致日久勾結旋卽全數勦滅地方未被蹂躪其功誠不可没惟於勦辦之際派去員弁未能分别良莠以至玉石俱焚雖該提督未在行間而事後未能查實叅辦其過亦不可掩該故提督應否准在甘肅建立專祠之處聖主自有權衡非臣下所敢擅擬惟叅將劉得騰奉派勦匪不能嚴束兵丁又不能分别良莠實屬咎無可辭查劉得騰現署肅州鎮總兵應請交部議處甘肅候補道陶兆熊委辦厘務不免怨言且氣質粗暴難勝監司之任聞其前在軍營尚稱勇敢可否從寛以武職副將攺用之處出自逾格鴻慈所有派員查明甘肅被叅各案議擬緣由是否有當謹恭摺具陳伏乞皇上聖鑒訓示謹奏奉硃批另有旨欽此○○鹿傳霖片再臣前者欽奉上諭本年恭逢慈禧端佑康頤昭豫莊誠壽恭欽獻崇熙皇太后六旬萬壽欽奉懿旨於各省將軍督撫副都統提鎮藩臬内每省各酌派二三員均於十月初一日以前到京並各酌帶道府丞倅將備二三人隨同班列欽此陜西省蒙派出西安將軍榮祿布政使張岳年赴京隨同祝嘏遵卽欽遵咨行在案兹西安將軍榮祿布政使張岳年均經先後交卸起程當隨帶陜西宜軍營叅將錫善補用知府候補同知繆鍾洛候補知縣陳鳳翔進京届期隨同班列除咨部查照外理合附片陳明伏乞聖鑒謹奏奉硃批知道了欽此 
 
 

Page 12

 
 
[光緒二十年八月二十七日京報全錄]  
　　宫門抄○諭旨二道錄前○奉天學政張奏考核教職摺○將軍裕等奏奉天旗界民欠各項課賦徵信册刷造完竣依限遂部摺○鄂撫譚奏委解京餉銀兩片○又奏動支司庫耗羡銀兩造辦生樂摺○又奏徵收十九年錢糧比較上三年完欠各數摺○東撫福奏報江北江蘇漕船全數渡黄入運摺○將軍依等奏徵收烟厘斗秤稅捐各項銀兩摺○大臣永等奏揀員更換卡倫侍衛摺○八月二十七日工部鴻臚寺廂白旗值日無引見○余虎恩謝授廣東高州鎮總兵恩○謙光稽　中左門覆命○耆齡假滿　女○陳彝續假五日○召見軍機懷塔布汪鳴鑾余虎恩○閱卷大臣派出麟中堂徐中堂汪鳴鑾○○奉天府府丞兼學政臣張英麟跪奏爲循例考核教職恭摺仰示聖鑒事竊臣查准部咨各省學政於任滿時將通省教官是否均堪司鐸之處專摺奏明等因歴經遵行在案伏思士習之轉夥視乎教官之賢否文風固宜振作而敦行勵品尤在所先臣於各學教官中逐加查訪留心察看間有辦事未盡周妥者業巳記過示懲以觀後効此外循分供職之員臣皆諭以認真訓課砥礪廉隅爲士子導其先路其中學養兼優堪勝師表者亟應保薦以勵其餘查有遼陽州學正司空羣精詳穩練悃愊無華復州學正李其端持躬端謹訓迪有方義州學正姜有筠辦事勤懇篤實不浮吉林伯都訥廳訓導吕廷翰敏事慎言老成諳練以上各員合無仰懇天恩賞加國子監學正銜以昭激勸俾各該員愈加舊勉各士子亦皆有觀感知所矜式益勵前修庶幾士習文風蒸蒸日上臣爲鼓舞學校起見是否有當謹繕摺具陳伏乞皇上聖鑒训示謹奏奉硃批另有旨欽此○○奴才裕祿濟祿跪奏爲奉天旗界光緒十八年分民欠各項課賦徵信册刷造完竣依限送部恭摺仰祈聖鑒事竊查光緒十二年户部奏頒徵信册式章程通行各省一律照辦所有奉天旗界經徵江餘各地應造光緒十二至十七等六年民欠各項錢糧徵信册均巳按年刷造奏咨送部在案今光緒十八年分徵信册應卽接續辦理查覈刷印遵照部咨覆准定限於本年六月内彚齊送部以嚴限制兹據各城旂界於十九年十月奏銷續報考成後將經徵十八年巳完未完各項錢糧數目先後造册呈報到署經奴才等飭司按欵詳覈除巳徴收全完無欠者應遵部章毋庸刷造外其有民欠之牛莊義州　蛇驛養息牧廣寍並廣寍屬之巨流河白旗堡小黑山閭陽驛開原之法庫興京之撫順等城界册報民欠未完十八年應納正　並催徵十四十五十六十七等四年拖欠曁因災遞緩帶徵各項錢糧均校閱核對與奏銷考成各委相符陸續擺印完竣應卽頒發各界分散鄉村查閱以杜侵欺弊竇仍按界按欵各檢一分開具本數清單遂部查覈至此次刷印工本按照部定章程仍請由部庫支領作正開銷俾資公用除將徵信册並刷印用過工價銀數開單咨部查覈外理合恭摺具陳伏乞皇上聖鑒謹奏奉硃批户部知道欽此○○譚繼洵片再光緒二十年京餉湖北省奉撥地丁銀四十五萬兩内除留抵恩賞賑款銀二萬兩外實應解銀四十三萬兩業經先後委解五批共銀二十一萬兩赴京交收在案兹據湖北布政使王之春詳稱復於地丁項下動撥第六批銀四萬兩查候補知縣裘憲璟補用知縣吕動堪以委解等情詳請奏咨前來除繕咨轉給該委員等妥速起解並飭將應解銀兩續籌委解外謹會同湖廣總督臣張之洞附片具陳伏乞聖鑒謹奏奉硃批户部知道欽此○○頭品頂戴湖北巡撫臣譚繼洵跪奏爲動支司庫耗羡銀兩造辦生藥恭摺仰祈聖鑒事竊照湖北荆縣滿營每年常操需用生藥鉛彈工料　價循例動支司庫耗羡銀兩給發荆州城守營具領製造歴經照辦在案兹據湖北布政使王之春詳准荆州城守營請領光緒二十年常操生藥一萬一百五十四斤三兩二錢需硝八千一百二十三斤五兩七錢六分例價銀三百八十九兩三錢九分三厘需磺一千二十五斤六兩七錢二分例價銀四十七兩三錢八厘柳炭器具工料價值銀七十一兩五錢八分七釐又應用黑鉛三千五百三十三斤四兩例價銀一百三十三兩九錢一分五釐工料銀一十二兩四錢二釐又例定水脚銀六兩三錢八分七厘共銀六百六十兩九錢九分二厘巳於司庫耗羡欵内動支並就平扣收硝磺二項價銀移知善後局分别支給餘銀給領製造俟造辦事竣由營造册報銷等情詳請具奏前來臣覆核無異除咨明户兵工部曁荆州將軍查照外理合會同湖廣總督臣張之洞恭摺具陳伏乞皇上聖鑒謹奏奉硃批該部知道欽此○○頭品頂戴湖北巡撫臣譚繼洵跪奏爲查明湖北省徵收光緒十九年錢糧截至奏銷止比較上三年完欠各數循例開單恭摺具陳仰祈聖鑒事竊照徵收錢糧部議三年比較之法開單奏報歴經遵辦在案兹據湖北布政使王之春於光緒十九年奏銷截數後開單具詳請奏前來臣覆加查核湖北省光緒十九年新賦項下額徵民屯地丁起運共銀一百一十萬六千六百九十八兩九錢一分四厘内除坍没漬淹挖壓沙壓展緩豁免共銀一萬五千一百六十七兩二錢七分二厘又除公案縣並荆州荆右二衛被水成災蠲免地丁等欵正銀二千五百九十二兩七分八厘蠲賸緩徵地丁等欵正銀三千四十五兩七錢一分六厘又除江夏威甯嘉魚漢陽漢川黄陂孝感沔陽黄岡蘄水黄梅鍾祥京山潜江天門應城江陵公安石首監利松滋枝江荆門等州縣並武昌武左沔陽黄州蘄州刑州荆左荆右等衛被水受旱勘不成災緩徵地丁等欵正銀一十六萬五百九十一兩五錢一分三厘外實應徵銀九十二萬五千三百二兩三錢三分五厘以十分計算巳完九分三厘零銀八十六萬五千一百三十八兩二錢五分七厘未完六厘零銀六萬一百六十四兩七分八厘比較光緒十六年徵數多徵銀六萬八千一百六十八兩一錢九分八厘比較光緒十六年完數多完銀六萬九千五百二十四兩六錢三分七厘比較光緒十七年徵數多徵銀二萬五百三十一兩一錢五分九厘比較光緒十七年完數多完銀三萬三千七百二十七兩四錢六分八厘比較光緒十八年徵數多徵銀一萬三千三十三兩一錢九分六厘比較光緒十八年完數多完銀一萬八千六百七十兩六分二厘除飭司嚴催各屬赶緊奎完並咨明户部户科查照外理合繕具清單會同湖廣督臣張之洞恭摺具奏伏乞皇上聖鑒謹奏奉硃批户部知道欽此○○尚書銜山東巡撫奴才福潤跪奏爲江北江蘇漕船全數渡黄入運日期仰祈聖鑒事竊本年江北江蘇河運漕船前於四月二十日挽抵東境當經奴才奏報在案查夏初汶源微弱南運河水勢較小舟行遲緩五月二十日始抵十里堡口門又值運高於黄未能卽時啓壩守候伏汛至六月二十日方得全數渡黄迨駛抵陶城埠挽進北運口三帮黄水又落奴才深恐候汛稽延嚴飭東昌府知府黄用舟挑挖口門淤沙抽溝導引兹據禀報集夫晝夜挑撈並設法借用附近坡水以資洩送幸黄流亦卽續漲遂將在後各船赶緊縴挽入運統計十帮共船五百三十隻於七月十一日酉刻悉數駛入北運河連檣北上除仍檄飭催趲俟出東境再行奏報外所有江北江蘇漕船全數渡黄入運日期謹恭摺具陳伏乞皇上聖鑒謹奏奉硃批知道了欽此○○奴才依克唐陶増祺跪奏爲徵收十九年分煙釐斗秤稅捐各項銀錢照章儘收儘解恭摺具奏仰乞聖鑒事竊照呼蘭等處歴年徵收煙釐斗秤稅捐前於光緒十四年經將軍恭鏜等奏請按照牛馬稅例儘收儘解等因在案兹據總理稅務委員烏爾卿額等册報光緒十九年共徵收過煙釐正課銀一萬四千二百六十八兩二錢照章辦公火耗銀一千四百三十六兩八錢二分正斗官秤正課銀一千八百七十二兩五錢照章辦公火耗銀三百七十四兩五錢斗秤捐稅正課錢四萬九千二百一十一吊照章辦公錢一萬二千三百一十二吊七百五十文等情鵠具清册報由户司轉詳前來奴才等覆覈無異除造册咨送户部查核外理合恭摺具奏伏乞皇上聖鑒謹奏奉硃批户部知道欽此○○奴才永德覺羅崇歡跪奏爲年滿卡倫侍衛循例揀員更換以重職守恭摺具陳仰祈聖鑒事竊查烏里雅蘇台科布多所屬各卡倫侍衛三年期滿照例由奴才等奏請更換歴經辦理在案兹准科布多大臣咨稱瑪昵圖勒幹卡倫侍衛紀德於光緒十七年八月初一日到卡任事之日起連閏扣至光緒二十年七月初一日止三年期滿祈請另行揀員更换等因前來自應循例請旨飭下領侍衛内大臣迅卽揀員更替以重職守謹將年滿卡倫侍衛循例揀員更換緣由理合恭摺具奏伏乞皇上聖鑒冉蒙古參贊大臣親王那木濟勒端多布現在請假未經列銜合併聲明謹奏奉硃批該衙門知道欽此 
 
