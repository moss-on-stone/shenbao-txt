# 1910 - 333 - 4913592

 

Page 1

 
 
   
 
 

Page 2

 
 
上諭 
　　監國攝政王鈐章十一月初六日内閣奉　　上諭唐紹怡奏因病懇請開缺一摺唐紹怡著賞假一個月毋庸開缺欽此軍機大臣署名奕劻毓朗那桐徐世昌 
　　宮門鈔十一月初六日召見軍機薩鎭氷袁大化交旨 
　　十月二十九日軍機大臣欽奉　　諭旨憲政編查館奏遵限考核京外各衙門第三年第一次籌備憲政成績一摺又奏續派館員分赴各省考查憲政一片又奏派充本館科員等一片均知道了欽此又奉 
　　諭旨憲政編查館會奏　覆浙江巡撫增韞奏浙省諮議局議長在籍度支部主事陳黻 
 
 
 

Page 3

 
 
宸請免扣資俸一摺著依議欽此　　十月三十日軍機大臣欽奉　　諭旨壽勲陳夔龍奏北洋陸軍第二鎭兩届校閱著有成效出力各員照章擬奬繕單呈覽一摺著該部議奏單二件併發又奏北洋督練公所總參議記名協都統陸軍部步隊正參領舒淸阿請賞加副都統銜一片舒淸阿着賞加副都統銜又奏第二鎭統制官提督銜記名總兵馬龍標請量加奬勵一片馬龍標着交部議叙欽此又奉 
　　諭旨壽勲奏校閱陸軍第一第二兩鎭在事尤爲出力各隨員請照章奬叙繕單呈覽一摺着該衙門議奏欽此 
論說 
[中國國會一院制乎二院制乎] （希） 
　　立憲國之特色。其顯著而最重要者曰國會。國會者。由國民。選出代表者所組織以爲立法機關。且有行政上之監督權者也。故無國會則不成立憲國。而立憲國未有不確定。代議制度者。此蓋。現今世界上之通例也。今中國以各省督撫及各省諮議局與人民代表等。一再陳請速開國會朝旨已允縮改於宣統五年實行開設議院矣。凡𤍽心國會者。莫不歡欣鼓舞。以縮短期限爲幸。而一二深識之士。盱衡時局朝不保夕。又莫不以未能即開國會爲憂。夫憂之誠是也。幸之亦是也。憂與幸之觀念不同。而以國會爲中國今。日救亡之唯一。政策。其目的固同焉者也。 
　　夫開國會以救亡。朝野上下。輿論亦旣一致矣。而叩以國會之如何組織。則有一。絶大關。係存乎其。間我國民或有未盡知者。僕不敏。請舉各國之先例言之。 
　　各國國會之組織有取一院制者。有取二院制者。一院制者。不分貴族院衆議院而以一院爲國會者也。歐洲如希臘盧克森堡。瑞西聯邦之各州德意志聯邦中之四五小或皆取此制。然僅限於小國。未足以槪諸大國也 
　　二院制者。關於國家議會之機關。分爲二級。各有議塲各有議决權者也。但其議事時期。如開會閉會。二院須同時行之。而其議决權。又以一致爲主。如一院。議决而一院否决者。亦不。得認爲有効之議决。此二者各立憲國皆同。夫談憲政者以英國。爲鼻祖。英以習。慣而取二院制。最初模。仿者爲美國。繼之以法蘭西之革命而又模。範於美。於是英之。慣例。遂傳播於各國。如匈奥意比荷蘭丹麥瑞典那威西班。牙葡萄牙。等國殆無不取二院制者也。 
　　各國國會之制。不外此二種。而考其得失。究其利弊。一院制不如二院制之。理由蓋。有三焉。 
　　（一）預防議會權限之瀘用立憲國之議會。對於國家一切事項。如預算及法律案。皆有制定之權。若僅有一機。關而濫用其權則國家於政治上之活動。未必適當。而其弊害。或較暴君專制爲尤。甚如用二院制。則於一院所議决者。非得他院。之議决。不能有効。自不至有濫用權力之時。此第一之目的也。 
　　（二）預防政府與議會之衝突立憲國議會與政府。立於對等之地位。則意見之衝突。在所不免。歐美各國議會中。往往以數人人意見。惹起劇烈之衝突。而於國事之處理。甚有釀成大不利之結果者。若取二院制。一院起衝突時。一院得於其中審查事由。以爲調和之計。此第二之目的也。 
　　（三）立法必有鄭重之手續凡制定法律。非僅應一時之用。必對於人民。期有永久之效力。則其手續自不得不鄭重。若用一院制。則當制定法律之時。或因一時之感情。而有輕率從事之弊。其無完全之効力。可以斷言。故用二院制者。所以鄭重立法。使二院相互審議。得以。同意决定。較爲美善。此第三之目的也。 
　　觀以上三理由。則二院制之勝於一院制。已可槪見。故當一千七百九十一年。法蘭西之議會。爲熱心政治家所組織。其旨在預防貴族之專制而謀立法機關之統一。故取一院制。及後屢起衝突。生出種種之惡結果。乃於一千七百九十五年。改用二院制。繼續至今。無或變動。現今德意志聯邦。雖爲一院制然於一院以。外尙有聯邦參事會爲意思機關。此聯邦參事會。由各聯邦中舉出之代表。組織之。其地位與各國之上院略。同故自表面觀之。祇可稱爲一院制。而在實際上。蓋具有二院之規模者也。然則中國不欲開設國會則已。欲開設國會其惟取二院制乎今縮改之旨甫下。組織之意方新。頗聞時人之言。有採取一院制之議故書此以與我國民共同研究之。 
來稿 
[上海福建學生會對於福建諮議局近事之意見書]  
　　福建諮議局因法政學堂事。提出質問案。法政學堂一部分之職員。刊布紏謬書。諮議局一部分之議員。又刊布駁議。此已發表之一事也。又聞諮議局對於省會各校之豫算案。有所裁判。各校一部分之職員。發起抵抗豫算會。呈控松督要求懲罰議員。此未發表之又一事也。本會同人。覊居海上未悉内容。不敢輕下批評。惟日來疊接雙方及局外之印件。紛紛不已。則故鄉人士。心目中猶未忘本會。本便又安敢默而息乎。此次紛爭之起。爲公益乎。爲私利乎。同人無從逆臆。惟尊重諮議局愛護諮議局之心則凡爲福建人所應同具。本會同人。蓋猶是心也。同人之尊重愛護諮議局。非對於現。在議員之人格而發是心。誠以諮議局議員。爲吾全省人民 
 
 

Page 4

 
 
所選出以爲吾。全省人民之意思機關。諮議局而能舉其職。也吾馨香而祝之。諮議局而不能舉其職也吾。垂涕洟而道。之道之而不吾。聽則於再選舉時。愼擇其人。（國民監督諮議局祗此一途至於議員不稱職苟罹刑法則受檢察官之檢舉苟犯罰則則受局内之懲罰此指議員個人行動而言不可誤認爲代表諮議局而受罰也）勿使更蹈覆轍。此吾全省人民。應盡之天職本會同人。蓋猶是心。也諮議局之能舉其職與否。同人誠未得知但以區區一質問案而法政學堂一部分之職員。信口肆詈。刊爲紏謬書其非出於匡正之意。而有凟諮議局之尊嚴。不待辨而明矣。夫紏謬。書之作。其爲無意識之舉動。抑亦不便於私計。有所蔽而出此也。殊不能遽下。斷語至諮議局之提出緊急質問案。雖稍失議會安。詳之態度然欲謂其違法則無論據何法理均不得以此。加之雖然。諮議局中一部分之人。旣知議員不受局外之詰責。則對於。糾謬書。正可置之不問。故議。員所出駁議雖。非以。諮議局之名義爲之。然同人尙爲議。員惜。此本會同人對於前一事之意見也。至於抵抗豫算會之舉。尤出情理之外此。事旣未發表。甚望其爲傳聞之訛。若果有之。則同人竊爲吾福建人羞之。豫算爲諮議局之本職。使人人以削減其部分之經費。倡異論以干涉。則諮議局。幾冋虚設。况竟以此控告於督撫。亦知督撫。爲行政機關。諮議局爲立法機關。地位相等。豈能加以裁判。（查諮議局章程督撫監督權以第四十七八條爲限諮議局苟不犯該二條之各項督撫無從過問）今以區區經費之故。不惜導行政機關以踐踏吾全省最高之立法機關。苟非喪心病狂。豈忍出此。爲督撫者稍明權限。自必拒而不納倘亦利用少數人民之控告。遽從而裁判之。諮議局雖忍受之。吾全省四千萬之人民。亦能忍受之乎。吾福建雖忍受之。此外二十一行省之諮議局。亦能忍受之乎願諮議局熟思而有以力持之。此本會同人對於後一事之意見也。總而言之。諮議局對於局外無價值之議論。不可效賈孺女子之爭言。所以保諮。議局之尊嚴也。然苟有人不顧法紀。以間接直接侵奪諮議局之權利。又不可不磊磊落落以死力爭。亦可以保諮議局之尊嚴。也本會之意見如此。敢以質之諮議局。敢以質吾福建全省之人民。敢以質之二十一行省之人民。 
專電 
[電一] （北京） 
　　駐美欽使張蔭棠奏請速設新内閣頒布法制歷陳各國立憲之利害又奏赴墨參觀百年紀念會有入圖剌幸而獲免刺客遍索不獲 
[電二] （北京） 
　　某國駐使往晤那中堂謂資政院頻開秘密會議殊礙邦交如不自禁將干涉 
[電三] （北京） 
　　新内閣擬設六局已得樞府同意 
[電四] （北京） 
　　翰林院將於年底裁撤 
[電五] （北京） 
　　陸軍部决議裁撤財政局添設審計局 
[電六] （北京） 
　　奉天葫蘆谷開放商埠事機緊迫度支部允撥濟五十萬 
[電七] （東京） 
　　日本史學家文學博士重野安繹于陽歷十二月六日夜逝世享年八十四歲 
緊要新聞一 
[胡思敬固仇視報館者北京]  
　　胡侍御思敬日昨呈遞封奏一件探係專參帝國日報三大端大致謂該報館即當年被封之中央大同報緣被封後運動一洋東附名改爲帝國報其平日信口雌黄挾嫌毁謗數見不鮮前以温御史奏請嚴訂報律該報恨入骨髓誣指爲冒名通顯殊不知該御史之父某曾任湖南某府知府經兩廣總督張作過墓誌碑記温氏家世詳載無遺子姪名諱歷歷可考其爲挾嫌己可槪見陳寳琛係國家二品大員該報居然圖畫列說肆意醜詆顧忌全無尤屬誣衊已極且該報圖記髮辮擬不於倫更覺有傷國體篇中時登妓院瑣事淫詞讕語無非引人入勝致使少年子弟趨之若鶩以上種種實屬藐視王章違背報律例以不敬之條更覺罪有應得應請飭民政部逕行封閉以示懲罰而儆效尤摺上奉密諭著民政部核辦惟民政部以胡御史小題大做意不謂然擬即從輕了結以免爲輿論所詬病 
[浙撫電請統一行政機關北京]  
　　浙撫增中丞于上月二十九日致軍機處長電一道聞係電陳遵旨籌備憲　七項提前進行辦法略謂籌備憲　七項何者常分緩急先梭總須矣 
 
 

Page 5

 
 
憲　頒後始能決定現在誠有如明諭通盤籌畫　力合作兩語爲至要之圖然通盤籌畫莫如速立責任内閣特簡總理大臣以爲統一之機關通力合作又莫如集權於中央商榷剔除各省之舊弊又謂國會尙待召集就令責以負擔尤屬收效難期請飭政務處速將通國財政提前决議庶昭大信於天下云云三十日奉電諭增韞電奏遵旨籌辦憲政提前辦法著該衙門知道 
[且觀鄂督之查辦何如北京]  
　　江北海豐麵粉公司一案自江督奏覆後該公司股東人等以江督查辦不公甚爲憤恨已由竇以藩領銜具禀農工部部代奏請另派公正大臣查辦農工商部始尙遲疑不决嗣經資政院江蘇某民選議員運動某貝子恐嚇該部堂官謂貴部如不允代奏則該公司必遞說帖於資政院資政院又必對貴部提質問書至彼時不知貴部其何辭以答溥尙書因即於日前爲之代奏已奉硃批着鄂督秉公查辦 
[順直議局亦請查辦督撫違法矣北京]  
　　順直諮議局已於十月二十一日閉會現該局又於二十七日起開臨時會二十日探其原因係直督陳筱帥於上月間奏請援照舊案續募公債事爲諮議局所聞當即提出質問書質問所辦公債是否作爲地方公益之用抑充行政經費之用直督均未答覆各議員以直督對於此案旣未肯申說理由又不允取消奏案是直蔑視諮議局應有之權將來一切議决之案安望其切實施行故特開臨時會提議此事擬合全省之力與直督爭持如再不允决令地方上之捐稅一槪不納以爲抵制之計務使諮議局之權力不稍損失並由議長通告各議員此二址日中當以全力赴之不得一日請假云 
　　另一函云直隷諮議局目下正在開臨時會已提出直督侵權違法案呈請資政院核辦其呈請書中主要之點一爲公債案一爲鹽斤加價案（此因還津浦路債而加徵者）其鹽斤加價案謂直督對於此案任聽直紳李士珍一人把持盤踞不令諮議局與聞聞所加之價共有六百餘萬息銀百餘萬現在路債尙可緩歸李乃於息銀中提出三十萬經營灤礦公司又以三十萬經營豆腐公司諮議局以鹽斤加價係義務增加之事今直督不聽諮議局與聞是有意侵權違法故一併紏據呈請鈞院核辦云云 
[京師剪辮問題之大活動北京]  
　　近日剪辮問題京師輿論巳漸漸一致聞洵。濤兩貝勒日前特爲此事親謁監國力陳不可不剪之理由監國亦已有允意並聞日前政務處王大臣會議時亦研究及此各王大臣竟無一人倡議異者惟李殿林尙書謂剪辮雖好但恐天寒頭冷耳衆皆一笑置之 
　　周君震鱗等自呈遞說帖於資政院後現又組合同志擬倡設剪辮不易服會於京師其章程不日可以脫稿該會主恉在鼓吹社會一律剪髮謂朝廷發布明諭允剪亦剪不發明諭吾人亦應卽時剪去云 
[海陸軍之新氣象北京]  
　　陸軍部擬擴充軍械廠一事聞廕尙書確因各省軍械每多購自外洋非惟槍彈參差不齊亦且利權外溢故擬將各軍械廠大加擴充嗣後各軍所需一切軍械先儘本國製造者購辦試用如有未能適用之處准其詳細聲明飭令各廠逐加改良不得遽再購自外洋致使利權永無挽回之日况軍械未能劃一亦爲軍事大忌仍俟朱京卿恩紱調查回京詳報後再妥議擴充辦法並擬試行軍用手票惟因事關餉制須商准度支部方能具摺請旨核辦 
　　原訂陸軍各鎭薪費章程統制薪水四百兩公費六百兩恊統薪水公費各二百五十兩標統薪水公費各二百兩管帶薪水一百兩公費一百六十兩合下級軍官併算但公費一項每鎭每月共需六七千兩每年共七八萬兩定制之初本爲供給紙筆煤炭等項雜費之用無如各軍官皆將公費視同私財對於鎭恊標營中種種雜費百方勒掯遂致國家徒耗鉅欵而軍中不得實用現廕尙書查知其故以此欵爲數甚鉅若任令各軍官私飽殊非實事求是之意擬從明年正月起將公費一律裁去而將各種雜費改爲實報實銷庶公欵旣資節省軍中亦獲實用實屬公私兩便聞已擬訂章程不久卽頒發各鎭一律遵照 
　　陸軍部廕尙書自到任以來卽注意於軍官敎育現已議定擬於京外四省設立陸軍中學四處而京師設立陸軍大學一所分步馬砲丁輜等科專門敎授其陸軍中學各生挑選升轉畢業試騐奏派王大臣會同攷試分别授官所有學術資格年齡修業學期專章已一併咨明各省查照辦理矣 
　　海軍處前據粤省查報沿海軍港情形内列沿海島港類多要隘之區而廣屬九洲零丁各洋尤爲省城門戶瓊崖沿海則爲西路要衝欽廉一帶復接東京灣及越南海島此外惠潮嘉海口海峽多至二十餘處均屬東路握要之區當此實行振興海軍之際該省現有魚雷船等項爲數亦屬不少宜編制成隊以立海軍基礎日昨已咨行粤督酌度情形辦理矣 
　　洵貝勒因海底電線爲海軍上之至要交通機關此次調查海軍頗知其 
 
 

Page 6

 
 
利用而尤以美國最爲靈速組織安置亦極完善亟應預行籌畫以備將來敷設惟事關軍事秘密不可假手外人擬即咨交郵傳部物色精於電政人員其有曾經研習此項專門學術者破格錄用以爲派充修造管理之預備如一時尙無此項人才卽由軍界遴選專員先行派赴各國考查一切總之事在必辦云 
[西報譯要]  
　　外人對於薩鎭氷之評論字林報載初五日北京電云薩軍門已奉諭授任爲巡洋長江艦隊統制官惟願就是職與否尙不可必蓋薩素有能名其誠直已得世界之承認今忽隱然降秩故中外之人皆以此事爲極有關係云 
　　九廣鐡路開車又載同日香港電云九廣鐡路中國部分之一叚巳於昨日正式開車禮節極盛該叚計長三十英里 
[京師近事]  
　　外務部日前會同法部通咨各省云中國近時交涉案件每因中外法律不同彼此一時未能速結現經法律大臣先將中外交涉極有關係之法津提前改訂頒示嗣後如有外人干預訴訟情事各遵守權限照律實行毋稍徇縱其有倚恃外人故違國法者應從嚴禀請懲辦以重法權 
　　度支部澤公日來與各王大臣提議路政收入各國皆視爲官有物進欵之大宗關係財政至爲重要近年各省官辦商辦各鐡路己成者弊端叢出未成者遷延縻費當此公私經濟亟待整頓之時若不從嚴審查浮濫實無底止擬由本部奏請特派公正員紳每路二員爲審計專官惟於財政範圍外槪不得干涉以淸權限各王大臣已皆贊成想不日具奏矣　　海軍大臣洵邸自歸國後屢次面奏海軍興復萬難再緩　欵項不敷甚鉅焦慮異常日前曾在政務處與慶朗澤三大臣面商擬將各省認解之欵提前一期爲開辦海軍學堂之需澤公頗覺爲難蓋因各省此次預算均有虧額恐難辦到洵邸因之愈形焦慮 
　　海軍借債一節頃經詳細調查英國湯姆士工廠現派代表來中國與軍諮處陸軍部海軍處各大臣密商投資我國以爲興辦陸海軍之費用並在中國創辦一工厰專製造關於陸海軍之戰艦器械刻正商定招股辦法擬招集一千股計共一百萬金磅以其中之四成報效政府及各省督撫要求免去一切關稅聞奔走其間者爲海軍處粤人某氏 
　　閩督松壽於上月二十九日午後有極長條陳一道到京係詳陳新内閣設立制度及其利益監國覽畢即交纂擬憲法大臣知道 
　　樞府於三十日特約肅邸澤公廷尙唐尙在憲政編查館會議擴充警察劃分國家稅地方稅及統一國庫並籌設審判廳强迫敎育各事宜 
[時評]  
　　其一　　嗚呼今年之諮議局何其多故耶。　　湘諮議局之於公債案也。贛諮議局之於統稅改洋碼也。川諮議局之於提加馬脚銀也。蘇諮議局之於借洋債也皆以督撫侵權違法見告者也今順。直諮議局。又以直督續辦公。債鹽斤加價兩案。提出督撫侵權違法之動議矣。何諮議局之不幸如是也。 
　　諮議局之職任範圍。一制限於憲政館再剝。奪於于式枚。其所存。亦僅耳乃明明爲諮議局權限内之事。而督撫猶侵奪而不與聞。雖一再經諮議局之質問。而悍然不顧如故也。嗚呼諮議局。督撫視汝。如無物也久矣。汝曹何尙戀戀此。議員空銜而不舍耶。 
　　然而今日之諮議局。則除宛轉乞援於資政院外。無他法也。嗟乎彼資政院。果能援若曹也哉 
其二　　可憐哉今日之資政院。　　諮議局與督撫異議事件。固待决於資政院者也。督撫侵奪諮議局之權限。尤賴有資政院爲之平反者也。然而今日之資政院。對於此種案件。其核辦之效力。果何如乎。上不見諒於。朝廷。上復懐慚於諮議局。爲政。府所輕蔑。爲督撫所非。笑進退無所據。可憐哉今日之資政院。 
　　資政院之可憐如此。奈何世竟大。言爲戰勝樞臣戰勝督撫。欣欣然作得意鳴而不已乎。 
其三　　湘撫對於公債案之引咎自責也。一則曰（實屬有違局章。）再則曰（追悔莫及。）三則曰（若因寛容文鼎一人之過失。致拂羣情。恐於憲政前途有礙。負罪更重。）累累言之。勿稍諱飾。嗚呼其眞出。於本心耶。 
　　記者曰湘撫猶勝於始終怙過。而斥諮議局之紏舉違法。爲逾越範圍者。然而湘諮議局之餘憤。固尙未平也吾不知彼爲違法。侵權之督撫橫加考語者。亦甘忍受否耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[贛路電請提議募債南昌]  
　　贛省南潯鐡路公司現因路工需欵急迫異常而郵傳部借欵先允許而復翻悔且有收回部辦之意事甚急迫舉局慌恐以故當事者商議咸謂非合全體股東互謀維持不足以挽救路權聞駐省路局業已提議召集省内外股東定於冬月初二日開特别大會公議籌欵保全方法并聞北京路局日昨有電致贛諮議局云南昌諮議局公鑒前議鐡路籌欵五條（已紀本報）甚佩碩畫惟需欵太急昨電星帥代借尙未得復現公議請貴局提議募公債以救危急如諸公認可即請妥籌辦法一面在省會開辦以從速集欵爲主並轉董事局京局勘 
[贛省規定巡撫司道公費一斑南昌]  
　　贛省司道各缺公費一項前經贛撫馮中丞督飭淸理財政局調查各處情形分别酌擬數目現將該項公費擬定計布政司月支實銀二千兩提學司月支實銀一千一百兩提法司月支實銀九百兩巡警道月支實銀九百兩勸業道月支實銀九百兩南瑞袁臨道月支實銀九百兩撫建廣饒九關道兼管關稅交涉費用較繁月支實銀三千兩以上均以月計遇閏照給吉南贛寗道向係歲支實銀一萬二千兩現仍以年計遇閏不加均自宣統三年爲台一體實行計南瑞袁臨道歲增銀二百兩吉南贛寗道數仍照舊其各署幕修及向支歲修換季等費及關道署内原有火耗等欵除照支現定公費外一律飭令提解司庫以充公用每年共可節省銀二萬二千餘兩至巡撫公費向來每年例支俸銀一百四十五兩七錢養廉銀六千三百九十二兩公費銀一萬二千兩遇閏照加現亦經馮中丞酌中假定自宣統三年正月起月支銀一千八百兩原有各項名目一律删除以歸劃一經於上月間繕摺入奏已奉硃批該部知道矣 
[皖省大操詳情補紀安慶]  
　　皖省今歲秋操測定戰線自五里舗起至練潭止凡來賓准在兩旁參觀毋得侵入戰綫以亂軍紀十月二十三早六點鐘陸軍各隊齊集協司令處六點半鐘分爲東西兩軍出發西軍佔五里舖山後一帶小崗東軍佔對面之小龍山一帶相距里餘朱中丞居中央之小山來賓不下二萬人皆在西軍之西山參觀七點鐘砲隊先合繼馬隊繼步隊下午三點鐘始行收隊一切出奇設伏猛擊包抄頗合機宜二十四日六點鐘於宣溝地方合戰東軍地勢頗劣西軍又援兵大至一從宿松來攻其左一從太湖來攻其右車軍孤注其間勢難久持先設伏數重徐徐退出集賢關外卽將關轟壞以緩追兵西軍見東軍雖退恐爲詭兵不敢蹈入伏地按兵時許偵騎四出知敵果退然後大隊追擊不及一時西軍追出集賢關外己逹十五里之遙參觀者自朱中丞以及來賓見軍官指揮敏捷軍士精神勇健鼓掌若雷二十五日戰八時之久西軍少却二十六日兩軍始合西軍砲隊中轟斃一人傷二人砲營管帶伏屍痛哭余協統顧謂管帶曰哭軍士固義也然恐亂軍心兩陣相接豈汝慟哭時耶卽脫外套覆之叱之使進薄暮收隊全軍皆傷此軍士獨遭慘禍而重其没於王事爲之欷歔不置聞此砲所以失事之故由於前年兵變時損壞數門本擬運往湖北修理計費當在八百金左右因其太巨遂以百五十金延一法人收拾未爲盡善致有不燃脫子復轟之失二十七八日大雨傾盆寒風刺骨軍士櫛沐於泥濘中隊伍嚴肅勇氣培增操至練塘毫無懈色二十九日振旅凱還皆口唱軍歌紳學商各界及來賓以我國陸軍進步迅速至此同呼宣統萬歲陸軍萬歲皖撫及各界並致頌詞軍士亦致答詞大呼萬歲云 
[東三省通信]  
　　東三省淸理財政局以不日將行用國幣惟奉省幣制複雜中外互用特於日昨咨請交涉司將現在各國幣制行使辦法市面交易情形代爲調查明確咨復以憑核辦當經由司備文照會駐奉日俄總領事請爲查明該國幣制即日見復等情現聞已接准該領復稱謂此項幣制辦法請向本地正金道勝各銀行自行查詢即可得其詳情韓司使現已咨復財政局請即派員前赴該銀行諮詢矣 
　　奉天沿海一帶地方漁業最稱豐饒其始設立公司專爲保衛漁戶鞏固海權起見董其事者理應極力維持以求抵制日人詎該公司協理叚懋德營私罔利胆大妄爲僞造札飭詐取錢財經該股東宋𢡟思等查出日昨來省呈控督憲批飭勸業道併案澈查核辦具覆 
　　哈爾濱近有俄國派來探險家謝莫皮立古茲二人日前由西比利亞鐡道乘車抵埠休息數日即赴吉江蒙古中俄沿邊各緊要處所詳細調查一切並聞謝氏係阿莫爾江探險家之領袖立氏係蒙古商務探險家之幹事相繼而來者尙不乏人云 
　　東督昨准外務部咨以東省地屬邊陲中外雜處且地廣田沃烟戶稀少而待墾之土地尙佔十之五六近來各屬屢有外人並不呈報官府竟私自越界開墾殊爲不合應即查照約章外人不准在内地有墾牧情事通行各屬嚴加驅逐不准稍有留滯以免轇轕而保主權云云己由錫淸帥行知各屬一體遵照矣 
分類新聞 
政界 
 
 

Page 11

 
 
[城自治董事會之進行蕪湖]  
　　蕪湖城自治公所董事會已於上月二十八日起連日下午開議監督何敬敷大令正副議長呂仰南潘伯和兩主政均到會與議聞所議者即議事會兩届所交各種議决事件以及籌欵辦法該公所自治宣講員則自上月初一日起每日到所練習現已純熟於初四日就各區支搭布棚分兩人爲一班宣講衛生及調查學童諸淺說該公所總董湯君鈺泉現頗注意積穀前日電禀皖撫以日前呈請鈞座派員來蕪守催積穀迄未奉批明歲春荒至爲可慮先事預防勢難再緩乞迅賜核奪施行至該公所在通衢街口已設立閱報所二十處每日觀者甚夥刻聞該所董事崔星門君擬再添設十處現己勘定相宜處所日内當次第安置以通民智 
[皖審判廳不能添籌經費蕪湖]  
　　新署蕪湖關道鄭紀常觀察前日准藩司移開度支部劄開制用司案呈准安徽巡撫朱咨據按察使玉詳稱并據布政使呈報各等語查各廳員役薪工等項應俟各省報齊法部會商本部通盤籌畫奏定施行所有未經奏定以前該省前項經費應仍查照本部核准四萬五千二百四十九兩六錢之數暫行支給不得遽有增加其由司庫認籌加撥銀兩並令轉飭儘數提還以重欵項再查該省各廳經費由藩司與皖南道分籌現皖南道動撥何欵迄未據咨報到部除關稅照案不　動用外仍令將撥解前欵查明聲覆毋得遲延相應咨行安徽巡撫查照劄行布政使等因鄭觀察奉此現已遵照辦理矣 
[規定審判廳受理詞訟辦法杭州]  
　　浙江提法司李橘農廉訪具詳撫院以審判廳開廳後照章於審判廳管轄區域内地方官不得受理詞訟其舊案仍擬責成各原衙門辦結各緣由到院當奉增中丞批詳悉省城商埠各級審判廳成立以後凡在各級審判廳管轄區域内所有辦結民刑詞訟案件自應責成原問刑衙門迅速訊辦結具報以淸界限拱埠理事府及巡防局審理事件均歸該商埠初級審判廳審理前據該司請裁理事府詳内業經批准在案至高等審判廳成立後按照法部奏定高等以下各級審判廳籌辦事宜第四項管轄内有依法遞控到省之案向歸臬司或發審局審理者俱應向省城高等審判廳起訴由該廳按照前條區别應以本廳爲第二審者判决之後許其照章向大理院上訴應以本廳爲終審者判决時并宣告該案無上訴於大理院之權等語是該廳第二審各案上訴堦級應屬於大理院該廳終審案件大理院且不能上訴本部院衙門自無再准上訴之理仰即於開廳時明白曉諭通飭各屬一體示　遍貼城鄉俾衆週知毋庸電請部示餘如詳辦理并即分飭各府並移司道司各衙門遵照 
[資政院電告統稅改征銀圓界說南昌]  
　　資政院致南昌諮議局電云統稅改征銀元一案經本院核議以此案經度支部議駁本院自可毋庸置議至該部原摺内叙遵照幣制則例按照市價改征銀元一節係指將來折合國幣而言非指現在改征洋碼而言應俟國幣通行後全國一律辦理此時仍照向章徵收如有另擬改徵辦法應由贛撫照章交諮議局議决公布施行具奏奉旨依　除錄旨抄奏由撫轉劄外合先電知欽遵辦理資政院沁印 
交涉 
[電查葡人勒收公鈔情形廣州]  
　　廣東香山縣屬瓦岡寨等處曾被葡人前往勒令該處居民繳納公鈔經粤省大吏嚴詞照會詰責葡官業已停收現聞駐京葡使向外部聲稱不過暫時停收以期界務易于了結不能作爲葡國放棄主權以見得非澳門屬地之據現外務部以瓦岡寨原屬香山與澳門全不相屬葡國此舉顯欲意圖侵佔惟葡在該處勒收公鈔起自何時部中尙無案可稽昨特電致粤督查明當時勒收情形詳晰確查電復以憑交涉 
[照請申飭違約插訟洋人廣州]  
　　新會縣日前申報粤督文云美國人士蔑持照到縣遊歷違約插訟請照會美領事將其申飭等語增督據此以美國人士蔑甫經請領游歷護照乃到新會縣地方公然干預詞訟案件實屬不安本分大違約章斷難再准前往内地游歷致滋事端照請美領事即將該美人士蔑嚴行申飭並將前領游歷護照勒令繳回塗銷 
軍界 
[軍官奉調晋京之原因鎭江]  
　　駐鎭南洋陸軍三十五標第一營管帶張仲書君日前奉陸軍部札調晋京探其原因係由蔭午帥日前奏請監國以現在整飭軍政之際非派員赴日留學專門學校實地調查不足以收實效當蒙俞允嗣以他事中止現又由軍諮處援案奏請派員赴日肄習當即蒙欽派軍官十四員赴戶山留學張君適當其選聞奉到札調後刻已預備交卸營務擬由漢口乘車北上一俟面謁監國後便須聯翩東渡矣 
[贛省軍馬之廢殘不堪江西]  
　　贛省陸軍馬隊營前辦軍馬喂養不宜陸續倒斃現經馮中丞撥欵札委胡守周令携同軍隊人員赴張家口地方採買四百六十匹早日到省現因秋操事畢逐一驗收惟其中有老殘之馬一百餘匹實不堪軍隊訓練之用以致軍人嘖有煩言聞此種老殘之馬均因賤價購來充數統計每匹實價在三十兩左右未悉承辦之輩如何報銷也 
[張統制分配冬操隊次湖北]  
　　八鎭統制張軍門以此次冬操不日即當出發若不預爲配置則臨時倉猝各標營隊不無紊乱秩序之虞特將該鎭分爲兩軍按兵數多寡支配以十五協爲南軍以砲兵一營騎兵一營丁兵二隊輜重兵二隊附之以十六協爲北軍（所附砲騎丁輜重兵數目與十五恊同）昨已分飭各營先期準備一切矣 
[張統制編練衛生隊湖北]  
　　張軍門以本届冬操在即特於前月三十日將各協標營醫兵傳至講武堂挑選在學堂練過擔架者一百三十二人編成一隊演習一切衛生之法免致臨時張皇 
學務 
[美國葆靈女書院被燬詳情南昌]  
　　贛省德勝門外美國葆靈女書院地址寛闊創造三層洋式樓房四面臨空油漆光彩招有女生六十餘名敎授中外文字管敎員役均係中外女士規則極嚴詎於十月三十日夜間一句鐘時烘盆起火燃着樓板該女校師生輩慌亂不救以致火光頓起黑燄飛騰警鐘亂鳴各處水龍出城奔救巡警道陸觀察　同地方文武官員到塲彈壓無如風狂火烈又係深夜撲滅不易全院房屋財産信之一炬直至四句半鐘火燄始息幸洋敎員及女生人等均得無恙及至天明始分别女生住所代爲送回 
 
 

Page 12

 
 
[支配請假敎員之薪水揚州]  
　　兩淮中學張監督鶴第以該堂黃敎員霖日前因事請假所有各科鐘點均係堂中各敎員分擔迄今日久尙未到堂查甲乙丙三班學科紛繁難以各缺刻值師資缺乏未便添請敎員斟酌至再當卽商請各敎員量力兼授現擬於黃敎員薪水一百元内加給監學兼歷史王敎員月薪五元又監學兼地理李敎員五元又英文博物趙敎員三十元又英文龔敎員二十元又國文王敎員四元又法制敎員二元其各敎員未及兼授者擬請高等小學濮敎員兼敎英文算學一科月給薪洋四元均於黃敎員薪水項下撥給昨已據情移請學務毛委員知照矣 
實業 
[委員督收官欠之成效杭州]  
　　杭垣鼎慶兩莊先後擱淺迭經各大憲維持商業大局特派幹員會同商會分别淸釐數月以來疊經兩憲委及存戶莊夥紛紛禀請要求加委嚴追當奉中丞核准札派知縣王念祖萬康等三員開單十三處飭令馳往守提忽忽半月分文無着刻已先後銷差由勸業道批飭新任杭州府另行委員催追矣 
[電力碾米公司成立蕪湖]  
　　蕪湖商人呂碧堂吳竹溪二君集股組織同豐電力碾米公司機器業已運到本月即可開辦聞每日可出米五六百石廠屋巳賃定江口某米棧現已佈置一切云 
[各鄉農務分所成立常州]  
　　武陽農會成立照章各鄉應設農務分所該所坐辦奚九如君辦事切實現在各鄉分所成立者己三十一鄉擬即專聘宣講員分投調查以資宣講 
[鄂督籌設布蔴絲紗轉運分銷處湖北]  
　　鄂督瑞莘帥以織布紡紗製蔴繅絲四局所出織品甚多銷路亦旺現擬在上海重慶岳州九江漢口宜昌等埠設立轉運分銷處以興實業而廣銷路聞巳飭令勸業道籌議核辨矣 
雜記 
[鐡路工程處火藥失愼詳紀長沙]  
　　上月二十三晚十句鐘後長洙鐡路第三叚工程處因土工抺牌失愼致將炸山之火藥炸裂彼時各土工正在睡鄉多半不及走避共炸斃三四十人傷二三十人幸附近尙少居民未曾殃及其時響聲隆然火光大作直至十二句鐘後始行熄滅其被炸者莫不焦頭爛額血跡糢糊聞各親屬來領屍首者多有難於認識盱亦慘矣 
[荏港市土匪搶刦傷入江西]  
　　贛省南昌縣屬荏港市地方人烟稠密商務繁興詎於十月二十七日一更後下街晋豐錢莊忽被土匪數十人手持槍刀頭紥白巾擁入該莊大肆搶刼並敢拒捕殺傷萬善修李萃升李金升龔細順萬五德等五人以李金升龔細順兩人傷痕尤重命在垂危　市雖有巡警及水面砲船均以事急援救不及市人見者皆噤舌寒心聞被刼之數約在千金左右現巳控縣緝拿嚴辦矣 
[挑水夫大起風潮鎭江]  
　　鎭郡城外銀山門後街小街一帶西巡捕房日前曾商由洋務局員出示曉諭通衢以洋馬頭大隂溝馬路各地叚不許各挑水夫行走著在義渡停泊處填築馬頭以備馬路附近小街各處居民及茶坊水爐取水之用各挑水夫亦須由該馬頭取水上岸改從工部局隔壁巷内往來行走不得有違等情無如現届隆冬江潮退落該處馬頭又未築好不能取水洋馬頭江邊又不准行遂致各茶水爐一律於初二日閉歇停市有集衆鬨赴馬路滋閙之說旣而駐鎭巡防隊統領陸如仙協戎以及府縣警察各官員得信後於初三早七時同至洋務局會商辦法復往勘義渡馬頭並趕飭工人築造冀圖即日實行詎十句鐘時各挑水夫悮會其意且急於挑水餬口竟糾集同業二三百人各持扁擔蜂擁至馬路欲與西巡捕房爲難當被華捕拘去一人各挑水夫不服鼓掌鳴寃聲勢洶洶幾或暴動而一般旁觀者愈聚愈多亦多不平揚聲爲助幸經文武各官在塲彈壓竭力勸解衆始散去並一面與英領事慈必佑君商酌仍令各挑水夫由舊路挑水行走候新馬頭築成後再定辦法 
[租界碼頭夫又起爭端蕪湖]  
　　蕪湖租界成立後有李慶雲者設立義利公司承辦租界碼頭夫爭訟多年迄未定案刻聞租界又有左近農民以田畝均被租給外人建築碼頭無田可種亦擬就近在租界挑擔作糊口許現已集合團體佈散傳單定期開農工勞働大會提議辦法禀請地方官要求承辦據理力爭矣 
[淸談]  
　　對于整軍經武之質疑　　二十世紀之世界。一武裝和平之世界也。中國不幸。丁茲潮流亦知。以戎裝爲保障以考察爲前提。整軍經武。汲汲焉若有不遑終。日之勢。但記者今日。竊有二大疑義於此。 
　　今日者。設海軍新部矣。改陸軍部之編制。矣然簡用副大臣。一則舍。海軍出身。富有經驗。之薩鎭冰。而用旅進旅退。落落。無能。之譚學。衡一則舍。考求陸軍著有專書之姚錫光。而用循資按格没没無聞之壽勛。揆之爲事。擇人。之義竊不知朝廷之用舍大權。何竟令人不可測度之一至于此耶。 
今日者皖省舉行秋操。贛省舉行秋操浙省鄂省亦先後舉行實地之操演矣。紏紏桓桓。若有不可一世者然。然試問今日之訓。練較甲庚以前之。訓練其優劣何似。今日之操演。較之甲庚以前之操演。其異同何似。今日。軍人之知。識較之。甲庚以前之軍人智識。其高下何似若第不問其高。下較其異同辨其優。劣而惟隨聲附和曰。新軍成。立新軍成立。吾恐今之視昔亦無甚懸殊耳。 
　　猶憶甲午以前亦嘗練陸軍。亦嘗辦海軍荼火。軍容喧傳。萬口。然卒之中日一。戰師徒撓敗。而名譽掃地　願治軍者。刻刻以前事爲師。愼毋侈言吾軍已有成效也。 
雜著（續） 
[波蘭最近之狀况] （歐洲來稿） 
　　今波人如是在轄波人者尙不知也惟知布警兵於。滿道。鹵莽横暴一任。其意。對於行人。拿釋可以隨意。甚至。搜其衣袋。奪其銀囊。　判。失公枉法違律（每訟僅與律師以一時間辯議及詢。問訟人並証人之用。）偶有棨會。雖極平和亦必臨之以兵。其兵。士可任意鎗殺工商諸人或刳面割耳割臂以快其。刀鋒在獄中。（凡巨室甲第前之供游。憇者今皆成獄。）之國事。犯均以野蠻相。待施以酷刑甚至拉齒牙剝指甲以逼其供。 
　　某國所轄波蘭其波童受虐尤甚凡學校中童。子不能操彼國語祈禱者罰至監禁。或棍擊受。創至不。能坐立。小校敎員。可用燒紅。鐡條以烙生徒或以手撕裂其耳受此。而病死者。日必數鑡。見此猶不過慘劇之一。二今日。波民。凡有人心者。則皆。致力。於改革。其功效之所。至不徒增進波。人民。愛國。之心。且擴充其範。圍使之悉。泯畛域行業。等級而自結爲一。羣彼等皆知波蘭爲其故國爲其應。恢復之國也 
　　波民財力今亦暗增十。倍瓦沙非城已成爲商業上歐。亞交通之要點。今居。民數。已自四萬而。增至八十萬矣。羅次。及孟乞司拖等城人數。亦自。一萬。增至四十萬。自一八七十年至今製。造出産。價值。則自三千。萬而增至四萬萬。二千萬蘆布。工人總數。自十萬增至四百五十萬。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[資政院旁聽錄]  
　　十月二十九日第二十次議事　　是日下午二時十分開會議長入座報告今日到會者一百二十七人秘書官報告文件十五種（甲類）議員質問各部說帖均經議長諮詢全院意見得多數賛成（乙類）股員會報告 
　　議長謂預算至二十九日爲止因審查未能終了請展限衆意如何經手數賛成股員會報告審查剪髮易服案情形易宗夔以此事已於前日議塲得多數同意議决似不能無故中止請仍交議議長謂若再提議須得三十人以上之賛成西面及南面議員聞此言起立者五十餘人周廷勵請以廣東禁賭案作爲議題議長謂此事俟將交旨宣讀後再提議劉述　謂此事度支部所奏不担責任請仍作爲議題諮詢全院并請作爲禁賭議案具奏方還謂此事尙須討論劉述堯仍堅執前說方還謂并非不贊成禁賭惟廣東來電寥寥數字難於審查即强勉從事仍恐不合情形劉述堯請將廣東禁賭情形當衆說明許鼎霖謂於報告畢後再說亦可作爲各省諮議局關係事件牟琳報告審查主旨一爲關係山東安徽四川預算事一爲廣東禁賭事劉矅垣請將廣東禁賭事付特任股員邵羲亦請將浙江鐡路付特任股員審查章宗元倡議請將國庫統一議案提前會議衆賛成章宗元復登台說明中國無國庫之弊將該章程逐條解釋謂將來宜以國庫事務託於大淸銀行康詠問大淸銀行是否爲國家銀行章答按章程言其性質確爲國家銀行康詠又問是否卽以大淸銀行爲國庫章答并非以大淸銀行爲國庫惟以國庫事務託其辦理而己崇芳問日前陶議員葆霖質問大淸銀行云度支部尙未答復若照此章程以國庫事務託於大淸銀行尙宜斟酌此種辦法恐未盡妥善余鏡淸謂討論大體宜在股員報告後今日若遽行討論恐無益而反躭誤時光議長謂今日尙爲初讀可不必討論即付法與股審查 
　　次爲報律案汪龍光倡議謂報律十一條於表决後易議員宗夔倡議反對今本員欲援前例於二十四條亦擬倡議反對謂此條專爲個人名譽處罰與洩漏國家秘密處罰相同殊失輕重未見平允今以本律前後合觀之第十條爲關於朝廷之事第十二條爲關於國家之事第十一條爲關於社會之事第二十四條爲關於個人之事其中層次井然今如此規定似於輕重之間尙未斟酌盡善也本員非向報館討好惟本院爲一國立法機關議决法律總須平平妥妥使外間無所訾議又於立法上關於個人如此規定頗嫌太重似宜减輕一半爲十元以上百元以下之罰金庶幾平允 
　　議長謂旣表决不可再行倡議反對汪龍光謂前日於十一條易宗夔提起反對倡議今於二十四條又何不可爲之陶峻主張與汪同謂於再讀時仍可提議反對邵羲謂非適用此條辦法余鏡淸謂宜適用細則七十五條俟三讀時再行討論大體汪龍光謂若以國家與個人相提并論某則期期以爲不可籍忠寅謂據章程言再讀之際可以提起反對倡議此廿四條業於前日表决已到二十五條是非爲再讀之際而爲再讀之後也若有不滿足時於三讀時再行提起倡議未晚也陶峻力駁籍說而與汪爲同一主張邵羲謂前次於十一條表决時人數已不滿三分之二恐難表决故於十二條前卽提起此倡議此則已通過至二十六條不得援用此例辦理汪龍光謂絶對以爲可以倡議但雖倡議并非欲求通過實欲發表自己意見耳籍忠寅謂前日於十一條非易議員之倡議實邵議員之倡議邵議員以前次表决人數不足非正當表决故求再表决許鼎霖謂於三讀時有意見無妨再說何必於再讀時發表顧鼇於此時要求議長至演台前說明議長允之顧鼇謂二十五條之處罰專指十二條洩漏國家秘密而言并非關於個人名譽事項則决非有過重之弊從前陸軍部曾有修正案到憲政館本館以爲太苛曾經議駁報館本爲言論機關此種罰則是爲違反禁止命令之處罰其宗旨所在并非不許報館評論時事實臨時認爲必要者不許登載而已故憲政館回文仍照原條辦理歷數十分鐘不得要領汪龍光質問特派員主旨所在顧鼇謂請諸君叅照現行律及新刑律無他意也于邦華謂洩漏秘密向有刑律規定不必於報律再設專條前日雷議員及易議員俱有修正案請議長即付表决黎尙雯謂須以先後爲序請將雷議員修正案付表决隨由秘書官朗讀得多數贊成 
　　二十六條亦爲雷奮修正二十七條爲股員會修正自二十八條至三十修亦爲股員會修正三十一條爲雷奮修正雷謂二十三條旣有處分此條不必再加停止發行字樣三十二條三十三條均爲股員會修正三十四條曹元忠於保押費有反對雷奮駁之謂保押費爲一種保證金至報館違背法律卽以保押費抵充罰金如無處罰情事保押費仍可收回于邦華謂保押費自保押費罰金自罰金不得混爲一說雷奮謂罰金最少限度爲二十元保押費最少限度爲五十元以五十元抵充二十元其餘三十元是否仍須收回顧鼇說明與雷奮相回三十五條至三十八條又附加條文無甚異議均得多數贊成惟第三條中邵羲謂便字如何解釋顧鼇說明謂無審判廳地方仍由地方官辦理易宗夔謂報律爲特别刑律刑律爲普通律不能以特别限制普通雷奮謂現在新律旣未通行故第三條可删去隨以第四條改爲第三條第五條改爲第四條報律再讀畢時已五鐘由議長宣告休息五時後復入塲黎尙雯提起倡議謂宜以本日第四第五關於禁烟議案提前會議衆贊成易宗夔亦倡議謂議員無故不到會者宜照章懲戒八十四號議員屢次不到請議長照章辦理議長謂此議頗是但稍覺難辦即如每當休息之後便私行散去何能獨懲戒一人陶峻謂每次開會時刻過晚必遲至二時殊與定章不符議長謂院章本係一時恐有道遠者故延長三十分然每次知會俱係一時雖知會再早幾時其如不來何此後請各股員長約束各議員若不到院者須預先聲明再有無故不到者調查後必加懲戒時以在會人數己不滿三分之二不能開議乃將本日議事第八九十三號先付審查又宣讀彈劾軍機具奏稿議長令傍聽人一律退塲故彈劾案内容無得而聞也 
本埠新聞 
 
 

Page 19

 
 
[研鞫金琴孫被害之嫌疑犯]  
　　公共公廨前將金琴孫被害一案之嫌疑犯王三解至縣署經田大令諭飭釘鐐收押在案前晚由襄讞承明府提訊王三供係山東人年三十九歲向在滬上爲碼頭小工此次聞有人誣攀偷竊洋藥將由公廨出票拘拿小的懼被拖累逃至鎭江又因痴病復發跳入江中旋經黃老爺喚人救起小的又將洋刀戳傷肚腹被黃老爺瞥見奪去故未致命後由黃老爺囑令小的到堂供認鎗斃金琴孫一案係小的所爲謂若能如此可爲小的薦一極好生意并有靖江縣境某姓家被盜刼掠鉅贓一案亦令小的供認當時小的舊病復發心志糊塗遂在靖江縣堂上一一照供旋由公廨移文派探提解到廨轉解憲案今則神志略淸恍然知黃老爺所敎各供全爲陷兇圖賞地步求恩鑒宥明府謂人命重案豈肯聽人敎供當時如敎爾加認命盜重案數起爾亦肯一一順從乎諭畢即著撩起衣服騐明肚上確有刀疤三處判仍釘鐐還押候再覆訊 
[中國公立醫院檢查鼠疫續誌]  
　　公立醫院於初六日早接衛生局電話謂阿拉巴司德路美華里第三十九號屋内先有疫鼠發現繼有老嫗女子二人病故病情可疑等語當經總理派出王培元史惠敦兩醫生馳往該處查得該女王姓年二十五歲尙未出嫁查閱藥方病情可疑復查其同榻幼弟腿脚己有小核幸未發𤍽即經王培元君商明衛生局將女屍驗畢免其送入騐屍所以示體恤一面將其家小孩遍種防疫苗以免傳染辦法甚爲和平附近居民毫不驚詫 
[革除絶産加價之惡習]  
　　本縣田大令出示曉諭云奉府憲戚札本年十月初五日奉藩憲陸排單札本年九月二十六日奉督憲張札據江蘇諮議局呈報議决事件案查奏定諮議局章程第四十二條内開凡議决事件除議長副議長同意認爲應行秘密者外均公佈之並應隨時報告督撫及資政院等語本月初五日本局會議議决革除民間絶賣田房産業加價惡習案一件查田房賣買之習慣有活典者有絶賣者活典爲債權之擔保品經過一定期間可備價贖還絶賣則所有權永永轉移賣者買者旣以合致之意思結成契約則田房之如何處分賣者均不得干涉並不得向買者藉端加價此中外之通例也乃敝俗相沿訛索情借視爲固然倘業主稍稍吝惜且係懦弱畏事則愈視爲奇貨紏合市并游民哄擾逼勒不遂其欲不己視此惡俗習而安之不以爲怪勤儉之民受害猶小契約爲法律行爲契約而可以玩視則法律之効力安伸實爲法律治國人民之玷爲此議决示禁革除呈報除呈資政院曁撫部院並本局自行公布外呈請督部堂公布施行等由到本部堂據此查此件議决之案係爲保護業主力挽澆風起見應即照准除札復諮議局並咨明撫部院查照外札司通飭等因到司奉此合就轉飭所屬一體遵照辦理到府奉此除將奉發排單申繳外合亟轉飭札縣立即遵照出示禁革仍將示式通報查考毋違轉札等因到縣奉此合行出示諭禁爲此示仰合邑諸色人等一體知悉嗣後絶賣田房産業不准再沿惡習藉端加價任意紏擾倘敢故違一經告發定卽提案從嚴究懲其名凛遵 
[訟棍播弄無效]  
　　江北婦人張周氏前控金德寛串拐其媳如意押於四馬路某雉妓院爲娼經閘北四路分局黃正巡官訊供不認收押在案前日移文英公廨將金如意移提歸案詎周氏忽又投禀求銷巡官以該氏起滅自由顯有訟棍從中播弄批斥不准昨將原被人証一併解送總局澈底訊究 
[牛痘局請示保護]  
　　郁頣培禀陳滬道略云施種小孩牛痘實爲當務之急惟租界華人自設施種牛痘局甚少有孩之家尙多因循不種頣培心竊憂之自願集欵在租界添設施種牛痘局兩處一在美租界天后宮内一在英租界胡家宅及城内道前街郁氏宜園遴聘優等種師選購上等痘苗逢三六九日在保安堂按名施種不取酬資如種者過多當再分設别處或增加日期除登報廣告外恐有流氓及無知愚民滋擾作踐爲敢呈明乞賜分札公共公廨曁法公廨一體給示保護實爲公便 
[規定巡士夜差時間]  
　　自治公所警務長以時届冬令防務宜嚴是以在東區添招巡士二十六名南區添招巡士二十名西區添招馬巡九名己於昨晚上差巡緝茲又擬定巡察章程每晚下午五時整隊出巡至次日天明五時爲止每班巡邏除以三時爲一差每名兩差歸巡長統率巡緝以保治安 
[車站附近之搶案]  
　　向住西門外方浜橋之松江人符養和前日傍晚由松乘坐火車抵滬在車站旁雇令車夫楊布連推送行李不料行未數武突有外路口音之匪徒三人從後赶上將車推翻出刀恐嚇遂將身畔所儲之鈔票洋一百十五元又小皮夾内大洋一元小洋十餘角湖北彩票九張及信函等物一併攫去事後疑係車夫串通遂將楊扭交某號巡士拘至西區移解工程局經湯裁判提訊符供三匪内有一人身穿短衣最爲强横訊之楊供賃居高昌廟旁丁姓家素來安分與匪徒向不相識判交的保出外候再派探嚴緝 
[園主樂善不倦]  
　　味蒓園主張叔和向於公益之事樂爲贊助此次江皖水災由福開森沈仲禮諸君發起華洋義振擬於本月十一日下午四句半鐘假張園安塏地開中西大會宣告成立當由竇希文李少穆兩君同往該園磋商租價張君詢係振災善舉慨然應允不取租金且於是晚在安塏地加裝大汽燈兩盞所有燈火茶水等費悉行捐助並允代盡布置會塲招待來賓等義務若張君者亦可謂樂善不倦矣 
城内 
[押解盜犯]  
　　川沙廳成司馬派差移文上海縣請將紏衆搶刦川沙廳境徐家路口欽公塘鄉民夏元元家衣物之盜犯董三郎等八名連同贓物一併提回歸案訊究已紀昨報茲聞田大令巳飭承備文加派捕役定於今日將該犯押解歸案訊究 
[道批彙錄]  
　　合盛元等禀批察閱前呈節略於官墊代還票欵一百四十萬並未提及所議尙未完妥惟移送商會淸理一節事屬可行已於日前檢齊三莊帳簿送請商務總會轉交南北市錢業董事公舉理帳員秉公理算一面並由本道特淚發審員王倅嘉熙赴廨會同廨員寳令查案嚴追解道彙總核辦着即知照王康治禀批此案先據廨員將該商上控禀詞申送到道已批飭補錄原供送道核辦矣著即知照稽之松禀批巳批王康伯詞内朱衡宜禀批已批王康伯詞内謝鑑林禀批據　鼎生股東洪佩卿名下應攤之欵除先還現銀一萬兩外其餘 
 
 

Page 20

 
 
所抵房屋或所值甚微或已先抵四明通商兩銀行並無餘欵可收乃洪佩卿輒行逃避自應責成担保之陸德震限交洪佩卿設法淸理一面即將該店先行封抵仰會審官寳令遵照辦理仍具報毋違 
南市 
[遺失行李]  
　　法租界名利棧寓客薛鈺傑前日率其家丁張榮發至南市附乘長安輪船赴寗當將所帶箱籠物件雇車送至大逹馬頭後忽失去舖蓋皮篋各一件内有皮衣及陸軍學堂操衣兩件又將弁學堂畢業文憑輜重科將弁學校文憑講武學堂文憑及奬札等物當卽開明失單報告總工程局請爲查緝 
[倫减燈油]  
　　西區境内燈夫陳阿三迭次偷减燈油昨由路政處送至工程局經湯裁判訊實戒責一百下從寛斥退 
[扭控船戶]  
　　陳茂興煤炭店執事黃文林扭送柴船戶張秀林至工程局控被宕欠貨洋二十八元三角求請追還訊據張供該欵巳在鎭江　於公估局内之楊某判交保出外催揚下處如違向保人追理 
[獲原贓]  
　　閩人林來發在小東門外馬頭上失去鐡練一條後由探夥在其同鄉杉板船戶林福壽處查獲拘送工程局訊明判戒責一百下逐出贓給失主領回 
閘北 
[從何租來]  
　　新瑞和洋行控瞿勝銓冐收地租昨經四路分局黃正巡官查明該地係被陸正先等在彼蓋造草屋已有五年且查無瞿姓其人故即將陸提案押候質訊 
[追獲竊賊]  
　　竊賊龔根隆前晚至盛馨齋香店香竊銅元三千餘枚水烟袋兩只香烟數十匣當被店夥龔炳才追獲扭至四路分局收押候辦 
[掘洞圖竊]  
　　陳國泰前日將馬四扭至四路三區控被掘壁圖竊等情昨移分局暫押候訊 
英租界 
[預備起解]  
　　拐匪張老二前由揚州誘拐小孩來滬販賣被汪毛氏控奉上海縣移請公廨將張拘解公堂押候江都縣來文再行核奪昨日復由捕房將張解廨請究寳讞員與英康副領事以該縣已行文到廨移提判張押候備文解送江都縣歸案訊辦 
[變産抵欠]  
　　英商麥坭而挖金友梅抵押道契避匿不贖等情由廨將金之保人黃自豐提案押交在案昨由差探將金提獲解廨請究原告延高易帮辦律師請追本利銀六萬三千餘兩訊之金供現在市面淸淡應請寛限將此項單地變價淸理寳讞員商之英領判金押候查明别項産業再核黃開釋候示 
[無可推賴]  
　　收生竊人陸王氏因誘拐江北婦人許樹森之妻周氏被控收押在案昨由捕房將二房東周羅氏傳至公廨証明　拐情形訊之陸王氏供仍推賴判氏仍押候交許妻到案於下禮拜三再訊 
[女孩迷路]  
　　前日午後有一身穿柳條布袄花布褲子之女孩一日年約四五歲在大馬路新巡捕房門前啼哭由捕帶入捕房轉送公廨留候認領 
[不理欠欵]  
　　英商矮皮古興控陳霖坤不遵堂諭淸理欠欵等情昨由捕房將陳傳至公堂判令交保候禮拜五訊理 
[追繳租金]  
　　英商老沙遜洋行控陳順興欠租不理昨經公堂傳訊明晣判陳先繳租洋十二元餘候查明再核 
[有無寃誣]  
　　王宋氏控　婦張周氏竊取金飾一案昨日由廨復訊仍不承認判押滿女所三月一面飭提其夫到案究辦 
[屢戒不悛]  
　　過犯汪阿星復來租界由探查獲昨解公堂訊實判押三月期滿再逐出界又過犯張阿金竊取干文元值洋五十元之銀器由探查獲解廨訊實判贓先交原告具領張押候查明另案再訊又過犯黃大利林阿發竊取許松春韓友亭等花衣由探一併查獲昨解公堂訊供屬實判黃押西牢一年林押一月期滿仍逐出租界 
[追究保人]  
　　趙李氏控陸定華王阿二串拐六歲男孩福寳由廨訊判王陸交保限令交孩在案昨復提訊因陸保出避匿即由捕房將保人秦文虎傳案請究據供陸在通州呂泗地方判王還押着秦隨同差探前往指提再核 
[貧不欲生]  
　　粤人梁會昌因貧無聊賴投入新閘橋河内圖盡由捕查見救起昨解公堂請示　送廣肇公所安插 
美租界 
[請拿賭棍]  
　　住居吳家浜之鄉民徐阿三昨至捕房訴稱有江北賭棍陳六等硬在門前空地上擺設牌九檯向阻不聽反敢行兇肆毆等情請爲拿辦捕頭准之 
[茶館聚賭]  
　　周順川在漢璧禮路一百念四號屋内開設茶館每晚紏衆聚賭昨被捕房查悉請廨傳案科罰 
[尋獲學徒]  
　　吳淞路祥泰漆店學徒長生日前逃出昨爲店主尋見扭控捕房捕頭諭飭領回管束 
[妓院喧擾]  
　　住居密勒路之某西人昨至捕房報稱鄰居二百九十三號某妓院徹夜喧擾請爲禁止捕頭准之 
[欺侮車夫]  
　　某西人昨坐二千三百七十五號東洋車至怡和碼頭不付車資反將車夫兇毆後由巡捕拘入捕房飭償小洋數角從寛開釋 
[索租違章]  
　　天潼路一百念九號萬順永雜貨店因欠房租被收租人將排門掮去該店主以其有違租界章程投報捕房請爲查辦 
法租界 
[得不償失]  
　　八仙橋和順館飯店主近因積欠木匠工資及米店菜攤等往來貨欵無術彌補棄店逃逸當由各戶禀請公堂准將什物拍賣公攤在案兹經捕房賣去各物祇得洋十二元除去捕房所墊扛費一元外飭給各戶公派仍候補拿該店主到案究追餘欠 
[違章被拘]  
　　宰甡所西人查見張金扣手持牛肉未盖公司印花係屬違章因即拘捕解廨判令交保候再訊核 
[繳還骗欵]  
　　保險掮客楊鴻川因冐簽愼和保險公司洋東之名向徐姓私收保費銀一百念五兩嗣被洋東查覺控由公堂訊判交保限一月交銀在案業已逾限昨始將應繳之銀加數呈案准即開釋所交之銀存候給領 
[不繳醫費]  
　　吳金發前因擊破張某頭顱由公堂訊判收押兩禮拜並令認償醫費洋一元迄已收押期滿應繳醫費仍稱無力遵繳昨日復訊判再加押三天了案 
[懲辦流氓]  
　　沈雪安之妻前日在途被流氓顧金生圍住攫去金挖耳一枝常即喊捕由旁人帮同獲住送捕解廨訊究聶司馬以顧係多年積犯未便寛縱判枷一月押西牢半年 
[海上閒談]  
　　敬告租界敎育調查部之華董華人在租界内所設之學堂。工部局。向不干涉。今乃組織租界調查敎育部舉中西董分擔其責。以督促敎育事務之進行。是誠熱心敎育之舉也。 
　　雖然西董對於中國敎育情形及其利弊。當不如華董之熟悉無遺故華董對於華人自設之學堂。其責任甚重。凡目前應訂辦事各章程。及將來調查實行後。關於一切手續。與凡遇有困難各事我華生應與各西董恊商妥善。以盡維持力爭之責。否則。因循且就。是華人。自棄其敎育權也。可危孰甚。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[陸軍部奏定陸軍審判章程] （續） 
　　第二章軍法會審之組織第二十三條軍法會審之類如左一軍軍法會審二鎭軍法會審三協軍法會審（以獨立協或混成協爲限）四高等軍法會審五臨時軍法會審第二十四條各軍鎭協之軍法會審設於各軍鎭協高等軍法會審設於陸軍部臨時軍法會審設於軍中或敵前及特設或分駐之陸軍處所並其他之獨立營隊等第二十五條高等軍法會審以陸軍部軍法司經理之各軍鎭協軍法會審以各軍鎭協之總正副執法官經理之　時軍法會審以各該軍營處所之軍法專員或執事官及與執事官負同一職務者經理之第二十六條各軍法會審以審判長審判官司法官及錄事等編成之第二十七條審判長審判官以左表所揭各官充之但在軍中或敵前及特設或分駐之陸軍處所並獨立營隊等因遇有緊要事件開臨時軍法會審得依左表减去審判官一員或二員第二十八條凡未授軍職各入員因有軍事任務應在軍法會審審判者即依所充職任照前條所揭審判人員表組織之第二十九條以上等官爲審判長或審判官時由陸軍部奏請派充以中等官爲審判長或審判官時在高等軍法會審由陸軍部堂官派充在其他各軍法會審由總統官統制官統領官等於所屬軍官中派充若各鎭協中欲以非其所屬之軍官爲審判長或審判官時則應依統制官或統領官之申請在各直省由各該省督撫派充在近畿各鎭由陸軍部派充第三十條凡在軍中或敵前其長官得另派專任審判官並得使部下頭目行錄事之職務第三十一條審判長審判官司法官如有下揭各項情形時不得從事審判一身爲受害人或被告人二身爲受害人或被告人之親屬三身爲告發人或曾述證憑之人第三十二條凡曾從事於原裁判之審判長審判官司法官不得列於再審之裁判其曾爲此事件之檢查者同但於缺席再審者不在此限 
　　第三章軍法會審之權限第三十三條各軍鎭協之軍法會審即以各軍鎭協之所管地方爲管轄區域審判所屬中等官以下或與中等官以下同等軍人軍屬之犯罪者第三十四條高等軍法會審審判上等官或與上等官同等之軍人軍屬及直隷部中任職之各項軍人軍屬並受理各軍鎭協軍法會審再審之訴在受理再審申訴時遇有境地窵遠或别項障礙者得由高等軍法會審指派審判長一員司法官一員或二員馳赴各該軍鎭協另行組織審判第三十五條凡在軍中或敵前及特設或分駐之陸軍處所並獨立營隊等臨時開設之軍法會審即以各所守備之地方爲管轄審判中等官以下或與中等官以下同等軍人軍屬之犯罪者第三十六條俘虜降人之犯罪亦由軍法會審審判之第三十七條軍人二人以上共犯罪或附帶犯如各異其管轄時卽於先從事審判之軍法會審審判之如與屬於高等軍法會審之管轄者共犯或附帶犯時即於高等軍法會審審判之若數罪俱發而管轄各異或在審判中其審判管轄有變更時亦卽於旣旣手審判之軍法會審審判之第三十八條軍人犯罪在就職就役前而發覺在就職就役中者則以軍法會審審判之若所犯雖在就職就役中而發覺在免職免役後者則歸地方各級審判廳審判之 
　　第四章陸軍檢查第三十九條陸軍檢查掌搜查關於陸軍事事上之犯罪及收集證憑等事第四十條陸軍檢查官以下揭各官充之一陸軍警察官長頭目二中軍官護軍官三執事官或與執事官負同一職務之官長四標營隊值日官長第四十一條凡陸軍各該管長官統帶官管帶官隊官及獨立或分遣之隊長並監獄長衛兵司令等如於其所管知有現行犯時得即行陸軍檢查官應行之職務亦得以其事委託於陸軍檢查官辦理陸軍司法官於辦公之際知有現行犯時亦得爲訊問及檢查證憑之事第四十二條無論何人凡因軍人軍屬犯罪受損失者得向犯罪地或被告人所在地之陸軍檢查官或第四十一條所揭各官曁陸軍司法官告訴第四十三條無論何人若知軍人軍屬有犯罪時得向前條所揭各官告發第四十四條陸軍檢查官知軍人軍屬有爲法律上現行犯時得即逮捕之第四十五條地方巡警見軍人軍屬有爲法律上現行犯時得即逮捕之交付陸軍檢查官或第四十一條所揭各官及陸軍警察第四十六條凡陸軍警察於巡察時逮捕現行犯之軍人軍屬或接收前條所載之軍人軍屬時應即解交陸軍檢查官或第四十一條所揭各官第四十七條無論何人見軍人軍屬有爲法律上現行犯時得依前二條所揭辦理第四十八條陸軍檢查官逮捕現行犯或接收解交犯罪之軍人軍屬於施行訊問及檢驗證憑後應詳記其事實備案第四十八條所揭各官逮捕現行犯或接收解交之犯亦須照前項辦理或以其事委託陸軍檢查官辦理其有告訴告發及自首各事件亦同第四十九條陸軍檢查官及第四十一條所揭各官或陸軍警察逮捕現行犯之軍人軍屬或爲檢驗證憑之事遇有不服及抵抗時得施用公力其地方巡警於逮捕現行犯有前項情形時亦得施用公力第五十條陸軍檢查官及第四十一條所揭各官或陸軍警察並地方巡警知有與軍人軍屬共犯之常人時得照第四十一條至第四十九條辦理第五十一條陸軍檢查官及第四十一條所揭各官辦理檢查完結後應以其事實證憑等附以意見書依下列各項分别辦理一認爲有犯刑律上之罪者當呈請陸軍部堂官或該管長官核辦認爲有犯違警罪者當移付管理該事件之官長辦理二認爲管轄違異者若係陸軍軍人當送致管轄該事件之陸軍檢查官辦理若係海軍軍人當送致管轄該事件之海軍檢查官辦理若係常人當送致管轄該事件之地方各級檢察廳辦理但與軍人共犯之常人或犯軍事罪之常人應呈請陸軍部堂官或該管長官酌核情節或命組織軍法會審審判或在京約會法部在外約會提法使派法官會同陸軍司法官審判（未完） 
小說 
[義俠小說盜俠] （十八） 
 
 

Page 27

 
 
凡强掠女子。擄入刧贖。種種盜賊之舉動。見於英國之私家紀載者磓多。吾書今亦略而不叙。即一一叙之。讀吾書者亦决不之信。且今日撒克遜與腦門豆已合而爲一。吾亦何爲嘵嘵然叙此慘酷之事。以傷兩種人之感情。綜言之撒克遜之遺民被苦至矣。讀者須知亡國遺民。安有伸眉之地。不特吾英如是。卽天下萬國亦莫不皆然吾書掬此一腔血淚。以示讀吾書者。蓋吾書之言。事事確也。 
　　格蘭那極以書延惠而司敎堂之敎士雷里喀魯。至堡中爲結婚之大主敎。雷里喀魯者。雖身爲敎士而嗜酒好色。爲格蘭那極之老友。平日格蘭那極至愜其人。今日待之久久弗至。日光己薄崦嵫而敎士之蹤影皆渺竟不見至。格蘭那極。焦悚不可耐。則頓足罵詈。此敎中之狗。計當早得吾書。顧乃遲遲弗至。此何爲者。格蘭那極遲之又久。堡中之燭燃矣。而敎士仍弗來。格蘭那極大怒。跳踴如瘋人。恨不力扼此敎士死之爲快。果此時敎。士至者。敎士之生命危矣。顧敎士不至。而格蘭那極詈久舌疲。遂力飲蒲萄酒以解渴又立奔内寢。見麗榴曰。敎士至斯時不至。或有他故弗來矣。狗雖不來。吾輩今日結婚之局。如何可緩。麗榴待康吉之極。至此時弗至。殆己絶望。然尙冀有萬一之幸。未肯肆詈。强答之曰。敎士爲衛敎之人。必無誑語。旣允將軍以今日必來。决不無至之理。今必當待敎士至堡。乃可舉行今日之婚禮。非是者將得罪於上帝。格蘭那極聽此麗榴之言。覺至有理。不能折狂走而出。則奉聖衞敎之敎士至。矣徐行而入。不作一語後隨高碩之侍者二人格蘭那極見敎士已至。旣喜且愠。張手。作色。謂之。曰。雷里吾老友。何爲於此時方至。吾幾焦棘不可耐矣。雷里喀魯披敎士之外帔。面色靑白。俯首垂睫。不作一語。若蒙絶重之眚進。與格蘭那極執手。慘默無聲。執手時。敎士之手瑟瑟然顫動不已。格蘭那極始大異。張目視敎士久。乃曰吾友汝今日豈有所不適於體耶。何不出一語。而兩手顫動也。 
國外新聞 
[英國政界近事]  
　　初五日倫敦電云昨夜演說者均以國民公决權爲論題貝爾福君在希菲爾特演說謂内閣之權如爲愛爾蘭議員操持則今日實不能不行國民投票之制葛雷君在胡納演說謂如國民公决權之制旣定則不必再有上下議院（譯字林報） 
[荷屬印度之煤油業]  
　　初五日栢林電云美國火油公司（係美孚公司之分行）現正開採荷屬印度之煤油一俟得有結果即須設立煉油廠 
[駐德日使之演說]  
　　初六日倫敦電云日本駐德大使至柏林德日會社赴宴曾於席間演說初述兩國邦交之輯睦繼謂日本實業家遊覽德國工廠時德國實業家過守秘密以致失望而歸故現在日本實業家多往他國游覽雖他國亦有猜疑日人者究不如德人之甚也 
[塔孚脫總統之政見]  
　　初六日華盛頓電云美總統致國會之公牘業已宣布其措詞含保守性質並述及國内國外情形粗舉預期之法制主張增進中國之邦交興築菲列濱砲臺及添置陸軍士官 
[美國國會開議商業政綱]  
　　初六日紐約電云國會己重開會議討論商業正式之政綱 
[法國水手被控]  
　　初六日香港電云法國淺水砲艇水手濮的曷被控謀殺人力車夫業已逮獄（以上譯文匯報） 
[瓣香廬驥製萬病回春虎骨熊油膏]  
此膏通三十六處血脈鎭二十四道骨節專治風寒濕熱手足拘攣骨節酸痛久年痞塊女子血虚以及腰疼心痛痰核瘰歷胸膈脹滿小腸疝氣夢遺滑精陽事不舉心胃氣痛脾胃虚寒負重傷力遍體作痛楊梅毒瘋赤白帶下五勞七傷月經不調一切跌打損傷等症此膏一得入身煖氣藥力即從毛孔透入功能通經活血止痛軀風凡百疾病應手奏效雙料每張洋一元用舊後送到本廬每張作洋三角單料七角不靈包退包還請留心假冒須認明藥紙包上有驥雲氏肖像五開間門面方是的眞切記切記　上海盆湯衖走過絲業會館後寗波路口五開間門面瓣香廬驥雲氏發行所謹啓 
[專治痔瘡三日斷根]  
大隆藥房治内外痔瘡第一奇藥 
本藥房發售三十六種痔瘡斷根丹功力之大效驗之速爲别藥所萬不能及久已風行中外咸贊奇靈治愈各種痔瘡數以千計據勃林醫生云余嘗治一老年痔漏之人歷試良方妙藥無奈隨愈隨發發則痛極聲嘶寸步難行後用痔瘡斷根丹服之其效即止三日血淸濃止痔肉連根脫去竟不復發云又蜜利醫士云諸醫治痔藥石罔花轉用刀圭針炙殊不知大傷臟腑甚爲危險惟内服痔瘡斷根丹外用除痔蘇格萊生可保無碍且收效極速不傷元氣有粤人患痔二十餘年内服外治不數日管脫肌痛而愈歷試諸痔無不應手奏效由是類推雖極頑極惡之痔余敢决其萬無一失去故無論内痔脫肚便血痛徹心肺外痔發腫流濃大便艱苦甚至生管成漏坐臥不安諸醫束手百藥無功但服此丹立刻止痛消腫硬塊化軟血水收乾四圍連根脫落極至三日包能全愈妙在攻補並進愈後身體返强與市上純用苦寒者大有天淵之别天下各種痔藥惟此最靈最妙極神極速誠二十世紀翹然獨步聖品也每盒一元雙料二元如用雙料收效更速另有外治痔瘡蘇格萊花此花力大效速能除諸痔之根倘内服外治雖年久根深之痔痛不可忍一沾藥性非但立刻痛止管消且能永不再發一試便知每瓶雙料四元單料二元　上海望平街大隆藥房啓 
[賞格聲明假冐]  
近有無恥之徒假冐本行肥皂牌號製造市上混售務望客商切勿受其欺朦以購僞皂今本行查訪冐牌子人察出立即究辦如再有冐製本號肥皂在市混售等情有人能指出冐造肥皂之處或扭送售賣肥皂之人知照本行隨即酬賞蓋本行所造肥皂係用特别方法擇其頂上料質製造日久則直而不灣分兩尤不至輕减所用質料均極潔凈本行之皂每條每塊上均有樹牌爲記兼固本字樣必須認明牌號以辨眞僞勿爲假冐者之所欺朦也製造固本肥皂廠駐滬經理上海瑞嘉洋行謹白 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
