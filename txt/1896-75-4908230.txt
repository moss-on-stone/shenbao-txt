# 1896 - 75 - 4908230

 

Page 1

 
 
[四百四十一號畫報出售] [  點石齋啓]  
　　某西人自海外來携一海狗圖見示且述集當日所見云云眞海外奇談也他若樹魚之離奇守宫之碩大登冰山以打滑澾製金匾以雪私仇殁後竟爾生鬚缸中無端畢命營官捕盜殃及平民孝媳事姑忍於殺子及叢抄等圖說卽日出售此佈 
[沈氏尊牛書景岳全書出售] [  圖書集成局代啓]  
　　沈氏尊生一書久已膾炙人口按是書爲錫山沈孝廉所著孝廉博通今古於醫學尤爲精邃窮半生之方著爲是書行之醫林奉爲枕秘惜坊刻模糊漫患毎多帝虎辛羊之誤本局覔得原刻善本代書肆友人重付手民印以大號新式鉛字挑選潔白紙張裝訂無訛校樣盡善刻已告成分裝二十四本爲上下兩函裹以錦套毎部定價碼洋三元二角又張介賓先生景岳全書尤醫家所奉爲圭臬裝訂廿四本外加錦套定碼洋三元均分存蕪湖湖南寶善分局金陵詞源閣及本埠寶善分局愼記書莊三馬路申昌書室出售世有欲樹醫林之幟者尙其各置一編乎此佈 
[紀蘇郡義園代葬事]  
　　中日議和後内地通商蘇杭兩處商務日見振興而租界之地皆多曠野民人墳塚纍纍雖經地方官限期諭遷奈有主之家旣無遷費又無遷地徘徊觀望勢必亦被開掘骸骨抛棄若無主之家更無論矣本館已屢紀報章閱之頗覺驚心思之竟無善策乃前日報登遷埋荒塚一稿并捐啓一節不禁憂懷頓釋爲數萬枯骸慶得所矣稿云蘇州葑門外青陽地一帶因商務局拓土開工掘起枯骨不知幾千萬億幸錫類康濟兩善堂隨時收埋今又聞覓渡橋一帶卽日興築馬路是處墳墓亦難不遭其刼是以本園鳩集同志捐資預備棺匣代遷代葬如其間有礙之墳無力遷葬者請至閶門内閭邱坊巷雲錦義塾報名或至葑門外本園寓所報名本園雇工遷葬給照爲憑以便日後遷歸本塋并恐有墳主外出未盡週知故登申報布告幸勿自悞其餘無主之墳一律由本園遷埋義塚立石編號標記等情此事誠爲當務之第一舉可知無地無善人無人無善心無事無善策患人之不肯爲耳不肯實心爲耳入苟能實心行實事凡有益於地方有益於民生者何事不可舉何事不可成豈僅掩埋代葬云爾哉掩埋代葬本爲地方向有之善舉並非創見未足爲奇然平日尙不妨從緩因此事可以隨時舉辦非迫不及待之事也而此時興辦馬路及一切商局房屋皆有尅期而成之勢苟能從速一律遷埋尙不能無遺漏之虞若稍遲延畚挶齊興不特恐有損傷且一經錯亂有辨之無可辦而標之無可標者有主之墳將與無主者何異該義園勇於爲善一概遷埋所立章程亦無微不至又恐將來錯認致生死不安先塡執照於報名時發給以備墳主遷葬時易於查核如此而無力者祗須報名雖究竟終須籌劃師葬而暫時可以安心一善也凡事有一利必有一弊善舉之事弊竇尤多往往有施者務乎名而受者未必得其實縱創行者弊絶風清而不能不假手於人旣假手於人卽恐不能無需索侵蝕之弊該園議立章程先行刊而代遷代葬所用船隻土工石灰等項概先發給不准司事土工等向墳主需索如此而無力者免需索之患而經手者自無所侵蝕矣滴滴歸公頭頭是道二善也叢葬之區棺已朽壞骸骨散亂苟不細心檢點分匣妥裝則遷葬後雖立石編號標記而其實已顚倒錯亂將來領葬者仍不免不誤而誤該園預備木匣若有年深月久棺木已經朽壞者必另換新匣檢點收拾且恐有老少易體男　同骸之患必毎匣檢點配裝全體如此而不特殘骨不致狼藉而且無混雜矣三善也且不特叢葬之地易於錯亂卽有主之墳有葬一二代者有葬三四代者卽子孫亦有難辨某穴爲高曾某穴爲祖父某穴爲附葬若一經代葬更屬模糊將來遷時何從指認該園先虞及此故仍照亡者原位次序排葬則遷葬時昭穆自不致紊亂四善也有此四善自非平時奉行故事者可比然行善之心雖處有餘而行善之力仍虞不足故又附刊捐啓廣募樂施以期竣事雖現在各項捐輸紛至沓起如行山隂道上幾於應接不暇而如該園之如此實心辦事似不難集腋成裘且非經年累月之端亦非重大難籌之欵樂善者目見耳聞自必源源接濟成其美舉斷不致慳吝解囊也然尤願創行者始終不懈若照章程所刊者偶有所忽卽不難盡棄前功貽人以口實者猶淺貽鬼以怨恨者實深也是不能不爲諸君勉也并聞浙省亦已有仿而行之者澤及枯骨報在兒孫惻隱之心人所皆有不禁馨香祝之 
[本館接奉電音]  
　　昨日午前京師飛電傳來上諭二道硃筆一道敬謹譯登○二月初四日奉上諭張之洞奏總兵丁憂開缺請旨簡放一摺安徽壽春鎭總兵郭寶昌著改爲署任仍統帶卓勝軍認眞防緝以靖地方欽此同日奉上諭魏光燾奏進剿川北獲勝攻克蘇家堤老巢一摺西寍川北地方匪目劉騰蛟踞蘇家堡老巢與西川逆衆互爲聲援本年正月初十日魏光燾所部提督湯秀齋會同西寍鎭總兵鄧增各軍進剿蘇家堡官軍分投抄擊踴躍爭先十一日遂將蘇家堡攻克附近各堡踞賊亦相率奔潰計克大小堅壘三十餘座陣覱悍目多名擒斬悍賊二千餘名著乘此將首要各逆悉數殲除以靖地方而弭後患餘著照所議辦理該部知道欽此同日奉硃筆曾廣漢補授光祿寺卿欽此 
[奉諭移營]  
　　揚州采訪友人云客歲海氛不靖凡濵臨江海之處均經大憲調營駐守以捍地方揚州爲南北能衢署兩江總督張香帥檄調南字數營歸瓜州鎭高鎭軍統領駐紥便益門外五臺山刁斗相聞民咸安堵日前劉峴帥奉命回兩江總督本任由京南下鎭軍在瓜州迎謁峴帥諭以目下寰海承平各處防營亟應分别移撤揚州本有湘軍合字營駐防所有現駐五臺山之南字左右等營著卽移駐鎭江緣此處萃軍撤回後尙未派營塡紥故也鎭軍唯唯而退轉飭南字營裘統帶料理一切准備二月初開差南渡統帶除行知各哨外並出示通衢大旨謂本營紀律素嚴所有營兵入市購物均係現錢交易不准稍有賒欠久經示諭在案兹本營開差在卽用特示諭爲此示仰本營弁兵知悉倘有蒂欠各店錢文赶卽料理清償以昭公允如敢不遵致店夥隨營索討卽照犯規懲治 
[官米解鄂]  
　　湖北采訪友人云湖廣總督張香濤制軍署兩江總督時曾運米赴鄂平糶以濟飢民及抵鄂之第三日卽有在江皖等屬采辦之米陸續運到照貲本出售專供武漢三鎭善堂煮粥之需各善堂定章施粥至三月而止兹者各路災民未經解散是以香帥欲令各善堂將粥施至盛夏時意美法良無逾於此聞解鄂之米多至十萬石衷鴻遍野當不憂果腹無資矣 
[裏河水淺]  
　　揚州采訪友人云如皋泰州一帶水道統名裏河凡通屬九塲所出之鹽運赴儀徵必於此取道焉河本狹隘地勢尤高精於測量者謂河底較之上河高出四五六尺不等是以上河之水不易灌入時有乾涸之虞頃有從　處來者言及刻下河水又異常枯淺上月中旬某日有邵伯划船滿載貨物行駛至如皋以上忽爾膠滯難行不 
 
 

Page 2

 
 
得已貲雇少舟分起駁運及貨已運去船身仍不能行駛自如乃招雇夫役多人牽挽而上轉瞬各塲鹽正當捆運至棧配銷鹺業中人聞之殊深焦灼矣 
[嚴訊兇犯]  
　　漢口采訪友人云正月二十五日午後漢陽府逄子政太守會同漢陽縣薛誠伯大令升坐公堂飭提去歲黄陵磯搶刦楊天生染坊各犯嚴加推鞫各犯供認如前旋訊滬上解回在漢口泉隆巷豫恒德小票號内砍斃二孩刼財逃脫之兇犯王家金王了無怖容施施自得是誠愍不畏法者矣錄供已畢令暫行收禁俟申詳上憲然後定讞 
[燈市尾聲]  
　　鎭江采訪友人云上元節過燈市闌珊梨園菊部中人乃采烈興高賈其餘勇製就龍馬獅象諸燈綵玲瓏剔透神妙如生自正月二十六晚起連夜游行火樹銀花陸離光怪先以幼童扮八蠻進寶故事虯髯碧眼狀貎離奇分携火齊木難沿街舞蹈繼以綵亭一座内懸玻璃燈作繡毬形上書平安吉慶四字然後用鐵絲毬兩對中約以繩長丈餘栗炭通紅廻旋盤無蓋以辟游人之擁擠也由是而燈牌四對琉璃燈一對高燈十二盞隨有鞦韆兩架遴幼童之眉目倩盼者扮成各種戲劇花嬌玉軟婉孌宜人差疑月府仙人飄飄乎離塵獨立猶憶昔年予贈吳伶陳桂林詩曰嚴妝初罷繡簾開恍惚天仙謪降來笑我持裙無氣力癡心要築避風臺宛轉低吟殊自笑書生癡絶矣又有五色紗絹傘燈上下四旁遍綴琉璃所製之翎毛人物鬚眉欲活鱗鬣宛然燃燭其中徧照光明世界更以四五歲小兒或　甲執弓或塗脂抺粉英雄兒女各擅勝塲卓立健漢肩頭掉臂而行高出檐際其扮作採蓮船中女子者爲某樂部妙伶蟬鬢低籠蛾眉淡掃秋波一轉靡曼無雙所歌樂府詞古艶如齊梁金粉而鶯簧清脆尤足令聽者魂消驀聞伐鼓摐金百獸齊舞廻旋夭矯辟易萬人至於綵龍三條一紅一白一青長約二丈許千枝樺燭照耀於之而鱗甲間使葉公見之當曰所好亦不過爾爾時則明星照夜殘月生輝十里銅街鞠塵不起以故西園公子北地佳人翠謔紅顰歡樂無極直至銅龍漏轉猶聞環珮聲輕嗚呼盛已特書此以爲燈市之尾聲 
[燕市酒痕]  
　　京師采訪友人云四牌樓三巷某旗人素以勇力自矜曾在護軍營當勇去年聞日東生事遂投効於遼東捷勝營及和議已成隨大帥人關毎以不得繫單于頸斬樓蘭頭爲憾當在營時因凍生瘡兩腿作紫黑色肌肉腐爛痛癢不知嗣經友人勸赴西國醫院求治醫士將兩腿鋸去裝上義足刻已步履如常矣○前門外掌扇胡同人某甲遊蕩性成日趨於下恣情揮霍全不知祖宗創業之艱石頭胡同某妓年將花信艶若天人甲見而悅之毎當月下花前色授魂與鴛盟鰂誓一刻難忘旋效阿瞞之贖文姬以百金落其籍納諸金屋穏抱衾裯未幾家業凋零難謀温飽至舊歲妻忽物故棺殮無資賴親朋集腋成裘暫厝某處而甲則已棲身無地仿鄭元和之沿街唱蓮花落向人求捨一文矣吁○毎歲止月二十三日德勝門外黑寺奉旨舉行打鬼之舉寺中喇嘛二十餘衆扮作鬼形袚除邪祟紅男緑女携手往觀耳鬢厮磨不以爲忤地方官派兵彈壓以免滋生事端 
[篋山曉月]  
　　天津訪事人云北洋武備學堂係由傅相經營創設其學生先由各營牒送嗣因粗莽之儔難資變化乃議考募聰頴子弟肄業其中已有年矣時際承平所有學業已成考取優等各生仍復置散投閒無從位置自前年軍務旣起若輩始得効力行間然仍充當教習者多而派爲營官者寥寥無幾比胡雲楣廉訪奏募定武軍十營於是議定營官不論資格但簡賢能一時學堂肄業各生半膺拔摧甫及一年有由營官而當統領者矣去歲改爲新建陸軍由袁慰庭觀察總統營制雖更而營員依舊高俸厚祿衣輕策肥由是學生直如泰山北斗之高不可攀而學堂幾等於終南之捷徑從前募考學生不過虚循故事自去歲始認眞去取文字須通順身家須清白肢體須魁梧年歲不過十六者方克入選不似從前乞憐於紗帽遞一紙條便得入學肄業今正該堂總辦示期於十二十八招考新生兩日特不知公侯干城之選果屬誰家千里駒耳○津蘆鐵路業經奉旨開辦兼撥的欵以便奏工所有經由地叚已於去冬派員勘定沿路挿標價向民間購買現在春融氷泮已就河東陳家溝起墊土興工一切士程仍由原辦北洋鐵路之西人金達總管以資熟手另由金達毎三十里另派一西人分管以專責成而期迅速云○窖氷須於三九過期與不及期均不堅凝勢難持久而一交夏令津人多以氷雜入食用之中爲哺啜所必需故必須非常精潔若坑氷則與行潦無硃食之必生疾病去年津郡不寒河道苦未全氷氷廠以納於凌隂之期已届而氷遠莫能致斷不敢以坑氷充數因就河上冲冲而鑿其爲數計不及往年三分之一而又已逾三九之期尤不知當届開窖之時尙能存若干否說者謂今年夏令冰必缺少想蝦鬚簾底佳人雪藕當勝於公子調冰也○津城市面用錢交易者十之六七其餘用銀出入不過十之二三至於民間開門七事柴米油鹽醬醋茶則無一而不以錢購取從前錢價行平化寶毎銀一兩約易津錢三千文洋銀毎元易二千一百文去冬孔方兄聲價高擡有加無已迨至臘尾春頭紋銀毎兩只易二千六百五十文洋元一千八百六十文民間固暗耗不資而錢鋪亦不敢以錢帖暢行市面頓形掣肘酌盈劑虚是所望於圜法在手者 
[武林春燕]  
　　兩浙屯溪督銷局總辦馮太守相華於上月二十七日晉省面謁撫憲禀陳要公隨禀見藩運各憲已於初一日禀辭回局矣○處州鎭總兵缺現由撫憲委記名簡放總鎭正任杭州恊副將林鎭軍耀光署理杭恊一缺委升用副將儘先補用叅將統領江防湘軍營叚副戎生福署理○新正以來杭地雨多晴少至廿九日爲甲子之日天忽開霽居民以爲可望久晴矣乃三十晚又復細雨廉纎本月初一日午後大雨如注入夜未息而天氣頗冷諺云春寒多雨水信然○仁錢人之考商籍者向來十居三四今年因甲商極爲認眞不准借引必須眞商子弟方准塡册故商籍考者不及百人仁利約二百有零錢塘則幾及三百人○二月間各鄉赴天竺拈香者實繁有徒上年因中日失和來者寥寥今年香市極爲繁盛正月下旬香船往來已有數起至初一日上天竺法喜寺中男婦進香者約有千人香火之盛可預卜焉○撫憲於上月二十八日考試敷文三十日特委新選安吉縣注大令卽用縣陳大令永昌葉大令南金張大令賡銘邱大令炳宣候補縣寍大令本瑜金大令文翰趙大令恊莘校閱○杭有陳某者在弼教坊開設舊貨鋪於新正某日門前收買紫銅香爐一座計錢五百文隨有人向之購買約價二元乃於廿六日忽有地保差人帶間原賣之人前來弔贓蓋此爐係洋壩頭某公館之物爲妙手空空者竊去共計贓物約值七十餘元報縣緝捕嗣因破案賊供衣服等件俱當於長生庫内而此爐則云賣於陳處陳以其物業已售去不知買者姓名難將原物歸原又懼經官再三託人調處願出洋蚨四元以償爐價并用差保小費二元始得了結 
[嘉興近事]  
　　訪事人云嘉興縣劉邑尊日前因公乘舟晉省昨晨回署○東門内大街某甲與某乙兩相口角乙經衆人爲之勸散矣不知甲因何復購芙蓉膏吞服以圖畢命幸卽經人知覺赶爲設法施救嘔去毒水若干始得漸醒夫借人以洩忿猶可說也乃自忿之極而繼之以輕生其愚亦太甚矣○近日洋價又短毎洋祗兌錢九百文再加缺串砂壳薄錢生民受虧不淺○昨號午後有水龍數架由北門外進城向南飛馳而去約一時許忽又馳回詢之則稱並無火警之處不知誰爲捉狹鬼謊報警信以致往返空勞云○郡城鴛湖書院向係郡守主政所有春季課試今已出示曉諭擇定二月初四日在院給卷考試限五日繳卷飭仰諸生意預先赴禮房報名塡册至期按名領卷也○前報縣考改於初四日然至今未見明文確否容待續聞 
[漢皋春漲]  
　　漢口訪事友云去歲湖北安陸縣屬秋收欠佳米價陡漲縣主會同鄰邑高張示諭禁米出境詎日久玩生重利商人依舊敬賣經縣主風聞其事立拘懲辦若輩昧於大義銜恨在心上月中旬某日安陸府尊因赴省賀年道出該縣屬地若輩悞認爲縣主勢直洶洶幾 
 
 

Page 3

 
 
至釀成大禍府尊星夜馳赴撫轅據情實告撫憲譚大中丞謂爲事由縣主而起立飭開缺另委河工局劉明府春生補授旋卽派員赴該縣緝查犯首拘案照例懲辦明府刻已行裝告備打點起程云○有友自山西省來者據云該省近日缺錢亦甚紋銀一兩兌錢一千二百文又汴友云該省近時錢價漲至八錢零刻下武漢錢價更加漲至八錢四公云○湖南提督羅惠廷軍門前因東方有事調駐盛京以防外禦和議告成後奉命回湘用專職守上月廿一日之晨憲節抵鄂舟繫漢陽北岸旌旗飄颺燦若朱霞勾留數日更換民舟三十餘號打槳飛帆直望三湘進發武漢印委各員曁駐防營等皆恭送如儀○漢口向有川欄杆杭欄杆諸名目自泰西洋紗進口湖北廻龍山一帶土民爭相交買仿而製成欄杆形象遂又分而别之曰洋莊價碼旣賤貨色亦佳人樂購焉復一年日行日廣上如雲貴川陜下如閩粤津沽諸省行商紛集於斯互相羅購此項利權遂爲漢口所獨擅故近時洋莊欄杆店增至十數餘家抑亦盛矣去歲諸家均獲利金刻下新盤開市頭號白只計銀七兩零次號五兩零下號四兩零 
[滇撫行程]  
　　新任雲南巡撫黄植庭中丞槐森日前蒞滬已紀前報兹悉黄中丞於前日遣丁進城分投各衙門辭行業已附乘海晏輪船北上再行履新云 
[公讌餘談]  
　　名園公讌已列報端兹聞當日沈子枚觀察等各家眷屬皆在樓上垂簾觀劇至晚九點鐘時傅相興辭而出仍由馬隊兵護送回轅餘人洗盞更酌直至十一點二刻始分道遄回并聞蘇松太道黄幼農觀察定於今日亦在張氏味蒓園備設盛筵恭請傅相宴飲以伸敬忱 
[具禀不准]  
　　前有候選知府沈太守康赴江寍投督轅禀稱刻因制錢短絀錢價日昻職等集成商股銀三十萬兩擬在上海試辦鑄造銀錢商局乞示遵行等情當經張香帥批諭前據吕明鐘等亦是禀請集股在滬鑄造所禀殊屬謬妄卽郷批駁並行知蘇寍兩藩司及江海關道立案今據該職所禀同一荒謬批飭斷不准行業於前日札飭黄幼農觀察行知上海縣立案黄愛棠大令奉札之下遵照辦理一面錄批移知沈太守查照縣署投文之人不知太守寓居何處所領公文無從投遞云 
[禀裁局員]  
　　本埠烟膏捐局前奉張香帥札飭開設辦理按月向各烟戸收捐彚解以濟餉項屢登前報兹經該局委員顔凝閣鄭讓卿兩明府查核自開辦以來城鄉各處總收之數毎月不過一千串之譜而局内瑣項開銷數亦不少因而不得不變通辦理擬將本城魚行聟及南市潮惠會館四鄉各鎭所設捐局概行裁去歸入縣署會同經辦以節經費禀請江海關道黄幼農觀察轉禀督憲劉峴帥批示准如所請札道轉行到縣著黄大令暫同顔鄭兩明府在縣署經理黄大令奉札後遵照辦理業於前日將此項各捐局一律裁除矣 
[大令騐屍]  
　　浮屍報縣二紀報章黄大令諭飭於昨日上午臨騐地保毛大奉諭在蘇州路吳淞路口預備公案鐘鳴十二點一刻大令呵殿而至升坐公案保禀稱死者並無屍屬前來認領小的係由水巡捕前來通知當將屍身帶至是處報請相騐官問可知屍身由何處氽來禀稱實不知其底細但傳聞係華順碼頭浮起問其處歸幾圖管轄禀稱小的充當二十五保三圖華順碼頭係二十三保二圖並二十三保十三　毗連問該二圖現係何人充當禀稱二圖宋朱錢十三圖沈茂山飭仵作檢騐良久唱報騐得屍者年約三十歲左右赤體穿襪手足用麻繩緊縛右足骨被木器拷斷頭面有刀傷四處一在面部一在眼眶惟在天靈蓋處分十字花紋二刀其口寛而且深的係數命身死大令離坐親視一週無訛飭向某善堂領棺收殮毛保恊同宋沈二保赶緊查明屍屬並兇手到案辦理遂命駕回署報時鐘已鳴一點矣 
[盜糧被控]  
　　前有糧米經頭謝永發扭送承裝糧米船戸錢根祥王陽大盜賣糧米七十七石控縣請追一案前經帮審委員曹明府提訊時有某米行亦遣夥投案具詞請追謝供錢等承裝震澤縣糧米二百餘石中途盜賣七十七石有姚富泉作保錢王兩人彼推此諉均各支吾錢稱有糧米船一隻價賣作抵王惟求恩而已明府喝令將王笞責一百五十板錢責五十板均收待質所諭令謝姚兩人出去將錢根祥之船變賣若干是否可敷抵清禀復核奪 
[賭風未盡]  
　　滬南廿七鋪陸家浜橋南首有賭徒鄭某在彼開塲聚賭並招延米行夥徐某著名牌九司務登塲呼么喝六逹旦通宵輸贏頗鉅賄通地甲朦蔽上聞以故禁忌毫無害人莫甚前晚有本城某甲年少翩翩素性嗜賭大有一擲千金之概聞知前往撞入迷魂陣中不料五木無靈三戰三北傾囊而返行至中途靜思洋蚨百翼輸盡無存如何歸見母妻摸索身際僅剩小洋數角嘆悔交深行至河岸先將小洋抛棄意圖投水幸經旁人撞見再三勸解彳亍而回恐家庭未免有一番吵鬧也 
[英界公堂瑣案]  
　　自李傅相涖滬後屠别駕連日停訊至昨晨始會同英副領事薩君允格判斷各案旣升座包探沈金隆卽禀稱日前陳小毛糾同流氓夏昌枕等多人至浦東瑞記火油棧前刺傷棧中執事人陳福順旋由管棧洋人報知捕房捕頭倩小的帶同眼綫鍾錫林在法租界將夏拘獲陳傷痕頗重尙住某醫院今特先將夏解請訊辦鍾供稱當時小的見小毛帶同夏等多人至棧由夏人内喚福順出外卽抽刃刺傷夏供稱小的與小毛福順爲友小毛停歇生意後邀小的至福順處說情後卽爭毆然小的並未動手别駕仍發回捕房令包探帶出尋小毛到案再核○包探沈金隆禀稱日前謙信洋行失去顔料四箱業經小的查得售與城内刷染店主王金道轉售與金士銀現已起出二箱解送請究謙信洋人投案領贓王供稱小的係本邑人顔料四箱向不識姓名之人買得金供稱顔料由王來信並不知是竊贓别駕判令王繳呈洋銀一百圓金繳呈二十五圓○林紀生竊取金錦甫陳阿福兩家綢布衣服及零星各物由包探杜雲卿緝獲人贓送請究辦金陳投案領贓林供稱小的失業無聊不得已而犯竊别駕判令管押一禮拜贓物給還兩失主○前報紀江南製造總局失去銅斤昨日包探竇如海倪順泉會同公堂差役姚恒禀稱收贓之成和機器店主嚴錦榮掮客余紀生已由小的等拘獲惟李阿毛尙未到案别駕著將嚴余押候過堂覆訊○黎副捕頭禀稱巡捕姚承芳譚耀邦黄增奎及前曾當過巡捕之徐阿昇並王阿卿金木生等多人在王阿虎竹器店中聚賭是以拘拿送案阿虎供稱小的抱病在家故邀伊等作伴偶爲葉子戲以消長夜姚等所供略同徐供稱小的向當巡捕業已斥革偶爾鬥牌以後不敢再犯矣王金同供稱小的等均係竹工不敢賭博黎副捕頭請將辦公之各人格外從重懲辦以儆效尤别駕曰諾卽判令將姚譚黄徐各管押四月王金各管押一月阿虎罰洋銀五十圓○包探倪順泉禀稱沈金榮携妻顔氏在西婦美士處傭工竊取小金約指一枚報捕後捕頭倩小的查獲送究美士投案申訴前情沈供稱小的身充細崽妻子亦在美士處傭工被欠工資十餘圓金約指由美士交下繕有文憑且小的曾投領事公館控告别駕判令發回捕房管押一月顔氏交官媒管押一禮拜贓給還失主○包探張阿五禀稱小竊陳阿金竊取虹口某號小車上紫銅兩方值洋銀三圓兹由小的查獲送請訊懲陳供稱小的係江北某縣人見此銅遺失在地上是以拾取别駕判令笞責一百板遞解回籍○包探張阿五禀稱日前毛錫千行經楊樹浦左近賭徒沈桂清忽糾令同黨强盜雨生等多人攫去銀表金約指各兩枚及洋銀二十五圓報捕後捕頭倩小的將沈拘獲磅請究辦毛投案申訴前情沈供詞一味支吾别駕判令笞責四百板發回捕房管押一年○包探顧阿二禀稱前晚伶人張老沈韻秋等在王阿和家聚賭經小的拘　當往拘時沈跌傷足蹀故今日先將張王解案張王同供稱小的等偶爾消遣尚乞施恩别駕令各罰洋銀十圓○積竊陳金寶屢經犯案送懲　出夫幾又連竊粤婦王阿惟等四家衣物由某包探緝獲人贓送案請究王等先後投案領贓陳一味求恩别無他語别駕判令笞責一百板管 
 
 

Page 4

 
 
押二月○包探趙銀河禀稱小的見野鷄流倡楊小妹周阿毛沿途拉客至家頗爲穢褻是以拘送案下請卽訊懲别駕判令交官媒管押兩日○王鳳標竊取章阿生陶金林等家零物報捕後捕頭派某包探緝獲人贓送案請究章陶投案領贓王供稱小的由蘇州來滬訪友不遇無示行竊别駕判令管押兩禮拜○騙子蔣桂寶串令陸道生之親戚徐逹甫誘陸子私取家中女帽一頂上有珍珠若干粒質錢分用及用罄將孩送至左近令自行回去後經陸報知捕房捕頭倩包探黄四福緝獲送究陸投案聲訴前情蔣徐俯首無詞惟求恩典别駕判令各管押一月期滿後再將蔣笞責一百板 
[法捕房紀事]  
　　廣申源土行主某甲投法捕房控裕康店主某乙圖吞股本洋四百餘元克捕頭准詞飭探拘乙至捕房訊調問之下著覔保出外理處如理處不明著保交案解堂訊究○彩字街某粥店深夜不閉門戸人聲嘈雜有違租界章程巡街捕喝阻不理將店主扭送捕房經捕頭申斥一番禁押一宵從寛釋放○上月某日虹口火警拘獲匪徒經捕頭訊問供出同黨丙丁二人住居法界卽飭某包探拘拿到案究辦該包探帶同探夥至法界清芬堂烟館將丙拘獲丁已乘間逃逸旋經丙父投訴捕房以該探夥不應越界拘人扭送捕房捕頭命將丙帶回一并押候該包探親投捕房帶回歸案辦理 
[美捕房紀事]  
　　偷兒周雨生前晚潛至斐倫路一百九十三號屋内竊取衣服等物正欲逃遁爲事主捉獲喚走街捕拘至捕房捕頭令押候飭包探范進才查明送廨訊究○積竊胡阿瑞某日溷至直隷輪船上竊取搭客李阿祥之綢衣若干件經事主報知捕房前晚爲包探石金榮查獲抱解捕房押候送廨究辦○洞庭山人郁春生昨日午後二點鐘在百老匯路某烟間開燈吸烟適有同鄉某甲貿然而至與之横臥傾談一時言語不合互相格鬥甲突出戒刀猛戳正中郁首血流如注店主見已肇禍出喚某號華捕一併拿送捕房捕頭騐得郁稍受微傷飭送同仁醫院療治甲則卽解至英公堂訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[鐵路及各項機器出售]  
前書瑪體孫在旗昌洋行經辦英國著名大廠製造銕路及各種機器在中國久巳馳名前在台灣經辦鐵路己蒙大憲奬賞今由瑪體孫托本行經理各樣鐵路開礦礲米等機器各式俱全其價格外克己倘蒙　紳商光顧請至五馬路二號帳房面議可也　英商巴勒洋行啓 
 
 

Page 9

 
 
[丁祭例誌]  
　　杭州訪事友云二月初二日爲丁祭之期浙撫憲廖榖似中丞業已銷假行期牌示親臨致祭丁祭局董預將應用各物備辦齊整三十日傳集執事各生在殿庭之下演習禮樂以防隕越是口府憲陳六笙太守親臨觀演各牛俱衣冠濟濟一切儀文均如正祭之禮初一日夜二鼓時先舉行致祭崇聖祠由首府陳太守主祭祭畢文武各憲均陸續駕臨然後由兩學師備具手版恭請撫憲一面將大成殿前燈燭點齊俟撫憲駕臨卽發鼓三通由紳董恭請行禮廖中丞更換朝服在丹墀之下行三跪九叩首禮分獻官東配龍方伯西配聶廉訪東哲惠都轉西哲王觀察兩廡先聖仁錢兩邑尊先儒翁陳二廣文各穿朝服咸就位次其餘陪祭各官文東武西均隨同展拜禮樂佾舞諸生俱隨引導而上初行迎神禮次上香次獻爵後乃撤饌送神通贊高唱禮成各官乃退入官廳更衣略坐一時隨卽排導而歸是日兩邑尊因考縣試赶卽回署點名比及封門則已天明矣 
[局案送縣]  
　　前日本縣准虹口巡防局函送朱錦文控沈蔡氏卽朱蔡氏異姓亂宗一案移請訊斷等由　縣後值日差禀明内署奉飭看管候訊 
[法公堂自一千八百九十五年正月起至六月底止罰欵收付清單]  
　　正月初八收紫陽觀失火罰洋二十元○十四收葉松林失火罰洋一百五十元○二十二收愼德碗店持蠻罰洋一元收張金生繳烟妓身價充公洋十元收德大源失火罰洋二百六十八元五角○二月廿一收李生包庇佛店罰洋二十二元二角五分○三月二十六收王益生失火罰洋三百九十九元四角○四月二十五收莊錫壽兌洋糾纒繳充公洋一元收洋婦兌洋糾纒繳鍋洋一元○五月初二收王雲山失火罰洋五元○十一收夏春榮　毆捕罰洋四十五元内銅洋一元○十四收錢鴻生收贓罰洋五元○二十一收王中紀收押贓物罰洋一元八角○三十收　廷春容吃講茶罰洋二十元收張阿福駡捕罰洋五元○六月初八收陳子卿收贓罰洋五十元内小洋一百角收周南恩免資罰洋十元○十三收陳子卿收贓罰洋五十元内小洋三百角收丹桂園　演禁戲罰洋二十五元○十五收許茂盛閉逃拍賣充公洋十五元六角二分○二十二收朱見珍違章停泊糞船罰洋五元○二十七收徐純孚賣贓罰洋二十元○二十九收洋鳳　等　媒罰洋十元以上共收洋一千一百四十元五角七分内銅洋二元小洋四百角○正月十四付升和里失火延燒被累各戸卹洋七十五元○二十二付會審處茶水洋一元○二十四付掛貼告示木板洋一元六角付赴會審處中十一十二兩月車力洋五角○二月二十付洋人大那百斐斯川資洋十六元二角一分○三月初五付義成煤洋二元二角○二十六付興昌里失火延燒被累三戸卹洋一百九十九元七角○四月十六付赴會審處正二三月車力洋七角二分○五月初三付洋人倫特蒙哀矜洋二元○十四付雷生福川資洋五角○二十七付會審處茶水洋一元○六月初三付仁濟醫館治施阿六飯資洋一元○初六付洋人弗朗西斯哀矜洋二元○初八付邵金榮川資洋一元四角○十三付仁濟醫館治順　春傷飯資洋九角○二十二付周秋手拉風半個月工洋三元○以上共付洋三百八元七角三分除付餘洋八百三十一元八角四分 
[法公堂自一千八百九十五年七月起十二月底罰欵收付清單]  
　　上半年付餘洋八百三十一元八角四分○七月二十收張才增收贓罰洋十元○二十七收張阿能縱子行竊罰洋二元○八月初三收陳薛氏窩賊罰洋五元○十三收清河樓容吃講茶罰洋五元○二十收李昌生貼毁敎圖盡罰洋五元○二十四收賀聖福窩賊扣賣充公洋八元五角三分收張阿四犯竊搜出洋六元收李林泉犯竊搜獲洋四元○九月十九收蔡炳生犯賭搜獲洋二元四角○二十八收張筱宗失火罰洋五元收陳餘宸失火罰洋五元收鮑月山失火罰洋十元收杜仲玉買贓罰洋十元收沈阿全買贓罰洋五元○十月初五收　益卿失火罰洋五元收王盛興買贓罰洋六元收施正林買贓罰洋二元○初八收崔仁昌販小錢罰洋十元○十二收岳錦才買贜罰洋二元○十五收老義和棧客不登簿罰洋二十元收陳星舟收贓罰洋五元○十一月十八收王大元收贓罰洋二十元○十二月初五收張文敏販小錢罰洋五十元收閔永陳誣告罰洋十元收泰豐窩賊罰洋十元内銅洋一元收嚴瑞文用銅洋搜獲洋七元○十二收鴻泰賣假牌烟罰洋十元收郭家生窩賊罰洋五元○十七收劉○川等代客被騙罰洋二十元○二十一收王介堂等失火罰洋十元收周沈氏　贓罰洋十元收同盛失火罰洋二百二十七元一角七分五厘○二十八收吳子峯借捐　告狀罰洋五元○三十一收永豐收贓罰洋十元收合豐收贓罰洋二十元以上共收洋一千四百七十八元九角四分五厘内銅洋三元小洋四百　○七月十八付捕房押犯葵扇藥茶洋二元濟二十一周秋生拉風工洋六元○八月十九付周秋生拉風工洋六元○九月十八付赴會審處四五閏六七五個月車力洋一元六角付周秋生拉風工洋六元○十九付包探往吳淞查案川資洋六元○十月初四付會審處茶水洋一元○十一月十六付元泰公堂用窗窗　毯地毯洋五十八元六角付赴會審處八九兩月車力洋四角九分○二十付周昌泰煤洋一元三角五分付順和煤桶甲鈔洋二元一角付楷布劈柴斧等洋七角一分付掃箒　錢等洋三角六分○十二月十七付别發洋墨壺洋筆等洋三元六角付點錫硃墨硯等洋一元七角五分付公堂用人宋升工食洋六元付錄案　子洋四角○二十八付蔡洪　川資二元付磁痰孟洋一元二角付周梅生做棉被五十條工料洋七十一元付公堂外栅門鐵鍊洋鎖洋七角付彚成煤洋九元五角付仁濟醫館善舉洋二百元付普育堂善舉洋　百元付放生局善舉洋九十元付輔元分局善舉洋六百元五角八分五厘内銅洋三元小洋四百角○以上共付洋一千四百七十八元九角四分五厘内銅洋三元小洋四百角 
 
 
 

Page 10

 
 
   
 
