# 1931 - 128 - 4920876

 

Page 1

 
 
   
 
 

Page 2

 
 
   
 
 

Page 3

 
 
國内要電 
[國民會議昨晨閉幕]  
　　于右任讀宣言戴蔣演說 
　　閉幕典禮 
　　（南京）　國民會議十七日晨九時、行閉幕禮、程序爲（一）奏樂、鳴砲一零一響、（二）全體入席、（三）唱黨歌、（四）主席恭讀總理遺囑、（五）向國旗黨旗總理遺像、行最敬禮、（六）靜默、（七）宣讀宣言、（八）主席團致閉幕詞、（九）蔣主席致詞、（十）呼口號、（十一）禮成、奏樂、（十二）攝影、參加人計主席團于右任戴傳賢·張學良·周作民·吳鐵城·林植夫·陳立夫·劉純一·秘書長葉楚傖·秘書主任程天放·中委國委蔣中正·何應欽·陳果夫·朱培德·吳敬恒·蔡元培·李石曾·張人傑·邵力子·宋子文·王樹翰·劉文島·陳布雷·何成濬·王伯齡·孔祥熙·恩克巴圖·邵元冲·張羣·王正廷·方覺慧·張道藩·克興額·張貞·朱家驊·等、全體代表胡庶華·莊崧甫·陳調元·張之江等、及中外來賓約千餘人、由周作民主席、行禮後、主席團推于右任讀大會宣言、全體鼓掌、表示贊同、次讀慰勉國府蔣主席詞、次主席團推戴傳賢致閉幕詞、略謂全國國民、渴望多年之國民會議、今日在很圓满結果中、行閉幕禮、國民會議是總理遺囑所昭示、直至去年、戡平叛逆、乃克召集國民會議、總事務所自二月十七日成立至今、恰爲三月、以中國地方之大交通不便、仍能於三月之中、開會閉幕、圓满舉行、此皆各地人民熱誠擁護、始克有此、本會議之重大任務、在完成建設、而建設之基本爲約法、故本會議亦可稱爲約法會議、現在制定之約法、完全根據總理遺敎、總理遺敎所昭示我人者、爲敎養兼施、此次制定約法、對於敎養工作、均有明顯規定、希望大會閉幕後、全國國民與政府、一致努力於敎養工作之開始、使全國人民、均瞭解總理遺敎、對建設事業、有確定之信仰與努力、則憲政之實現、爲期不遠、今當大會閉幕之時、謹代表全體、祝國民會議一切决議案、完全實行、並完全成功、在最短期内、達到取消不平等條約、使國民到自由平等之地位云云、次由國府蔣主席致詞、旋呼口號、（一）接受總理遺敎、（二）遵守訓政約法、（三）擁護和平統一、（四）信任國民政府、（五）實行大會决議、（六）中華民國萬歲、（七）三民主義萬歲、禮成攝影散會、（十七日專電） 
[蔣主席之演詞]  
　　（南京）　蔣主席在國民會議閉會日致詞、原文如下、 
　　國民會議此次集會首都、先後十有二日、與會諸代表旣以莊肅熱烈之誠意、表示全國國民一致接受總理之遺敎、復以周詳之討論、制定訓政時期之約法、議决關於經濟敎育外交等各要案、而示今後建國圖治之方針、諸代表任會議時期中之辛勞、不僅無負各地同胞之付託、亦且對於整個國家克盡其應有之使命、茲當會議告終之頃、中正敢代表國民政府再致鄭重之敬意、 
　　國民會議之目的、在謀中國之統一與建設、其性質旣與尋常集會不同、故其所議决者條目至簡要、而成就之也則至爲艱鉅、此等决議案之能否實現、不僅爲尋常實際之工作則爲建國、執斤運石、邪許同聲、非全體一致各獻其長於工程之總計劃、則偉大閎實之建築不能平地湧現、而吾人皆將無所庇風雨、故確認統一與建設之需要爲一事、辨明統一與建設必由毁譽榮辱之問題、而實爲國家民族生死興亡之所繫、在鞏固統一與完成建設之二大原則下、圖存救亡、政府與國民實有同等之職責而不能别其熟爲重輕、中國今日在政治推進之階段上曰訓政、而其何道以求得之又爲一事、接受總理之遺敎固重要、接受而以全力奉行之尤爲重要、於此中正又敢以十分之誠懇、對於行將言旋之吾全體代表、貢獻下列之各點、願懇切開陳於各地交老昆季之前而 
 
 

Page 4

 
 
蘄求一致之努力、 
　　一曰鞏固統一與尊崇法治欲求統一之鞏固、當於民主與法治植其基礎、必以民主之精神爲統一之精神而後統一乃爲澈底、必以法治之軌範爲統一之軌範而後統一之效可久、統一之重要、不待煩言、苟以國家建設譬之於建築工事、則統一者基基址也、無基址即無建築、非統一則不能建設、然統一云者、非僅削平反側之謂、亦非僅統一行政事權之謂、眞正之統一、要當植基於全體之國民、誠以統一非單一之謂、必匯合衆流以歸趨於共同而後統一之力量乃生、然欲就衆異以求其共同、則又必須有共循之軌範、此中正之所以主張由國民會議制定約法以資共守也、總理重要之遺敎、其精神悉已包容於約法之中、今後全國同胞祗須以全力維護約法之尊嚴、則統一之基礎自固、唯頒法爲一事、行法又爲一事、我國從來守法尊法之習慣、較爲缺乏、民主與自由之、意義常被誤解、致受一盤散沙之譏、以貽國家危亂之禍、是則法治精神之培養、又爲訓政工作之要件、必使法律有效、而後國家乃可久安、建設方得實現、在積極方面、凡法律所規定其應爲者、必須各盡其事而不可放棄職責、在消極方面、凡法律所限制其不應爲者必須絶對遵守而不可絲毫畔越、今後全國國民以至政府官吏與軍人、必須皆知守法爲立國立已立人之要則、不可再蹈放縱恣肆之錯誤、以陷國家於凌亂不安、無法律即無自由、皮之不存、毛將將安附、此爲吾全國同胞所應共勉、而在敎育方面亦應以嚴格的規律、生活之培養、造成國民崇法守紀之精神、則民權主義乃得以充分實現、而憲政亦克早見其完成、 
　　二曰確認民生爲建國之首要依照總理之遺敎、討論民生問題爲國民會議重要之任務、政府此次鄭重提出實業建設程序案、與敎育設施趨向之注重生産化職業化、以及約法國民生計章之規定、皆以此旨爲中心、中國今日陷於國貧民困之狀態、必須在經濟上有自給自足之能力而後方可言實現民族之獨立、亦唯國家在經濟上有自給自足之能力而後國民方有均給均足之享受、故增加生産實爲實行三民主義之根本、代表諸君子回歸之後、希望特别闡述此義於國民、農民能每年增加一斗之農産、工人能每日多作一小時之工作、即國家與民族可少受一分外國經濟力之壓迫、故國民必以游惰爲可恥、以勞動爲可貴、而後可以自存、可以救國、民生主義方得實現而民族亦始可遂其生存、 
　　三曰培養民族之毅力不平等條約之束縛、國民旣已加以一致之否認、中國在國際之完全平等與自由、政府自當本其固有職權、必期其實現、唯於此有更願吾國民痛切認識者、國家完全平等自由之獲得、必以實現民族的獨立爲主要關鍵、苟民族之經濟力與自衞力未能達到獨立與充實之地步、則國際的平等與自由、託基猶極縹渺、故吾國民必須力屏虚矯之惡習、恢復民族的自信、涵養剛毅忍耐之德性、日夕不忘於雪恥圖存之工作、中正敢言以吾四萬萬優秀之民族、果能一德一心、刻苦黽勉、實行三年生聚三年敎訓之决心、則不惟國家與民族達到完全獨立與自由、决非難事、且必能以三民主義之成功、植世界大同之基礎、此中正所灼然自信、尤願吾全國同胞之同具此自信心也、 
四曰推進敎育設施　敎育爲立國之基礎、訓政時期之敎育、量的增進與質的改善、應同時並顧、關於敎育普及、中央及地方均當視爲首要之急務、而尤當恢復三十年前學校初興時代之精神、由各地人士引興辦敎育爲自身應盡之義務、而後經濟與師資之困難、方有適當之解决、一方面質的改善、同爲重要、過去敎育之不良、國家與人民已交受其敝、今後敎育設施、務須依照中華民國敎育宗旨及其實施方針之規定、與夫此次會議通過敎育設施趨向案之原則、特别注重於固有德性之培養、强健體魄之鍜鍊、與夫近世科學之灌輸、蓋非培養吾民族固有優美之德性、不足以奠民族獨立之根本、非提倡體育以增進民族之健康、不足以保障民族之生存、而非注重於科學之灌輸、則國民生産能力與生活技能、無由增進、而違反科學精神之傳統惡習、亦將無由更革也、 
　　五曰安定地方秩序目前國家之大患爲地方秩序之不寗、政府對於剿除匪患之未盡、實深引爲疚責而當督率負責者以努力、唯地方秩序之安定、尤賴當地人士之協力自謀、更能事半而功倍、故興辦保甲、清查戶口、緝除匪類、充實人民自衞之能力與組織、改革人民不良之嗜好與習慣、各地人士均當效法前賢舉辦鄉約之精神、各有盡瘁鄉里之努力、而後社會之秩序必日見安寗、國家之元氣乃可恢復其旺盛、近年可憂之現象、尤在各地優秀人士之羣去其鄉、鄉村空虚之結果、必致庶事不舉而基礎日隳、此尤社會之隱憂、所當努力以挽回之者也、 
　　六曰完成地方自治　建國工作以地方自治爲根本、此爲總理特具之灼見、吾人旣已接受總理遺敎而努力奉行、則今後工作、即應以建國大綱爲人人必備之課本、而於其第八條所規定之調查戶口、丈量土地、辦理警衞、修築道路四者、尤當以加倍之努力、盡量促成、蓋憲政開始時期之到達、依於省縣自治建設成績之如何、訓政六年、時限至促、吾人正須以團體競賽之精神、各自爲奮迅之前進、甚望諸代表加緊倡導、與各地同胞相互策勵、省達於縣、縣達於鄉、父詔兄勉、一致爲地方自治之促進、此爲國家建設之最基本的要件、三民主義之實現、將視此爲關鍵、蓋必自治事業一一興辦、而後四種政權之使用、方得歸着於具體之事實而不流於空虚、 
　　救國建國、端緒繁多、所欲與代表諸君子言之而希望由諸君子以達於全體同胞者、右之數端、未爲能盡、唯是此次國民會議之後、國家之政治已入一新階級、總理昔日在北上宣言中說明國民會議之意義、諄諄以國民自决其命運自擇其需要爲言、而歸結於國民之覺悟與奮鬥、自今以往、國家之建設與復興、旣已共定必循之步驟、揆諸知難行易之訓、唯在吾國民之艱苦力行、語有之、作始也簡、將畢也鉅、數載以來、國事之艱危至矣、而民族内在之生氣、則常蓬勃發露而不可掩、由磨厲而進光明、從奮鬥以求生路、此爲今日國民共有之職責、而代表諸君子所尤當珍重前以期共勉者、蓋國民會議以前、革命成敗之責任、在於國民政府之能否領導國民而指示其應循之道路、國民會議以後、革命成敗之責任、乃在全國國民之本身、全國國民能否盡其最後之努力並督促政府完成訓政之大業、此國民革命成敗之所繫、亦中國興亡所由判也、（十七日專電） 
[慰勉蔣主席詞]  
　　（南京）　國民會議慰勉國民政府蔣主席詞、全文如下、國民政府蔣主席中正、以三民主義忠實之信徒、爲國民革命不二之楨幹、許身報國、矢志勿渝、豐功偉烈、邁越等倫、當孫中山先生在世之日、追隨賛畫、扶危理紛、多所參佐、經始軍校、特著勛勸、中山先生旣逝、墨絰從戎、肅清兩粤、奠革命之根本、肇進展之始基、十五年秉命誓師、長驅北向、雷奮靄迅、所指披靡、未及匝歲、湘鄂贛皖、以次奠定、閩浙滬寗、先後克捷、其時共黨勢燄日張、陰圖纂竊政權、戕我國脈、社會洶懼、不可終日、乃力排羣疑、斷然清查、指揮若定、國本以寗、奠都南京、繼籌北伐、中更艱阻、奉身引退、旋受黨命、再起視師、進退皎然、匪躬是恤、風聲感被、薄海雲從、洎師次濟南、强敵圖逞、决大疑於俄頃、救國難於非常、謀以濟勇、忍以圖功、卒奠齊冀、完成統一、溯自興師、不及二載、振邁古之功勳、慧字内之祈望、戎衣甫釋、即議裁兵、卓識公忠、不爲僉人所喜、李白張唐、相繼稱叛、皆以神速之奇謀克奏戡平之偉續、軍政告終、不遑寗息、黽勉籌維、開始訓政、而軍閥餘孼、懼異志無冉逞之機、聨合勾串、又起兵戎、蔣主席則統率討逆之雄師、爲澈底蕩平之苦戰、北戡魯豫、南定衡湘、統一基礎、於焉鞏固、遂乃遵奉遺訓、主張召集國民會議、制定約法、共納軌範、以確保統一與和平、回溯最近五年以來、每值國家危疑之頃、罔不賴蔣主席運其英斷、而措於安、和平有破壞之虞、罔不賴蔣主席奮其忠勇、而歸於定、居政府則宵旰宣勤、在戰陣則躬冐矢石、知此曠世之辛勤、允爲史乘所罕見、本會議代表國民、籌議建國至計、綜念殊勛、彌深嘉仰、爰以全塲一致之决議、建國民慰勞之悃忱、今後建國大業、來軫方遒、對内則確立統一、完成建設、對外則維護國權、實現平等、更望蔣主席以賡續不斷之努力、挈全國國民以共進、繼中山先生未竟之遺志、埀民國奕世之庥禎、（十七日專電） 
[民會發行專刊]  
　　（南京）　民會秘書處以民會中各項議案法規、極關重要、已决定發行專刊、正由該處搜集各種關係文件、以備採錄、（十七日專電 
[蒙藏代表昨赴宴會]  
　　（南京）　蒙古·西藏兩駐京辦事處、十七午假中央飯店、歡宴蒙藏出席與列席國民會議代表、到六十餘人、對改進蒙藏内部事宜、有所商洽、（十七日專電） 
[張學良歡宴中委府委]  
　　擬明日乘飛機北上 
　　（南京）　今日福特號飛機、試飛一周、係活動機件意、外間因有張飛回平之推測、其實張左右仍在行轅、張今午在勵志社、宴中央各執監委員、到者二十餘人、張親自招待、至兩點始歸、今夕張宴國府各委及部長等、明午張宴各部次長等、張預擬十九北飛、（十七日專電） 
　　（南京）　張學良已令隨來之衞隊、由津浦路先回北平、今下午已到浦站、其副部北平行營人員、及東北邊防長官署人員、此次來京、已介紹見蔣、今日另備一列專車、日内由浦北開、所有總部犒勞物品、本擬在京點發、因所部立待上車、改運至海口散發、（十七日專電） 
　　（北平）　行營方面訊、張學良約月底返平、二十七將出席濟南華北運動會、（十七日專電） 
　　（北平）　劉多荃今返平、籌備張來平時歡迎、（十七日專電） 
[王樹常昨到平]  
　　與于學忠商洽軍事 
　　（北平）　王樹常今午來平、參加明晨省黨部紀念週、胡若愚今晨赴津、料理蘆鹽事宜、（十七日專電） 
　　（天津）　冀省主席王樹常、十七早車赴平、與于學忠商洽軍事上之聨絡、及防務事件、定十八晩旋津、（十七日專電） 
 
 

Page 5

 
 
   
 
 

Page 6

 
 
時評 
[歐聨委員會論戰開始]  
　　歐洲各國自大戰後。以國會議員大都非經濟專門人材。不足以解决經濟之難局。於是各搜羅其所謂經濟專家。創設經濟會議。以圖解决一國之經濟問題。德國努力於此而英法意等國亦相繼爲是項之組織。宜若其國内經濟狀况。必能達於整理完美之境。然而觀察目前狀態。各國之經濟。皆有不能支持之勢。可見整理一國之經濟。猶且不易。况乎今日欲進而解决全世界經濟之難局乎。試觀日内瓦歐聨委員會開會之初。德法兩外長。對於税約劈頭論戰。暢發其意見之後。復寄其希望於歐洲經濟之重造。而意外長則陳述解决歐洲經濟危局之不易。並引以前不魯塞爾日奴亞羅馬日内瓦之各種經濟會議毫無成績爲證。末復伸明一己之主張謂各國固宜締結一國際通力合作之議定書。惟仍須各保留依其本國需要與他國直接談判條約之權。其言固甚圓融而巧妙。但其經濟合作難成之意。亦已顯然矣。吾人觀察歐局大勢。德奥税約。誠爲經濟合作之第一大障。碍而其唯一要點。仍慮牽涉政事與軍事。且德奥税約之外。尚有賠欵等問題相逼而來。國内專家之所研求而討論者。大抵爲自身利益之成分多。今各以其主張貢獻於國際間之會議。勢已捍格而不入。又加以外交政治家意見之紛歧。欲求合作成功以挽此經濟危局。豈易言哉。 
國内要電二 
[粤桂不能融洽]  
　　（南京）　外人得廣州電、陳濟棠分配粤桂軍任務、將張發奎部編在桂軍之内、張不悦、謂本人爲粤人、部卒十九粤籍、應列入粤軍序列之内、張並率部到梧州、向西江進發、謂粤軍回粤、誰敢阻當、陳濟棠頗焦急、派兵前往堵截、或者發生戰事、亦未可知、（十七日專電） 
　　（廣州）　粤桂領袖之地位似將摇動、蓋兩省小黨派甚多、意見紛歧、主張各異、殊難歸於一致也、且有多人視陳濟棠之力量不足統率羣衆、現一切須視第十九路軍之向背爲轉移、保安隊陳濟棠軍在黄埔交戰之一役、聞死傷者共二百餘人、（十七日路透社電） 
[豫北軍隊移動]  
　　（南京）　豫來京者云、豫殿英部擬自動由澤州調往豫北懷慶府、該處駐有劉茂恩部、聞信已將兩師集合於新鄉附近、至石友三部、最南綫在彰德、距劉茂恩部百餘里、前昨兩日、平漢間客貨車均通、外謡石如何孫如何、及豫北開火等、均非事實、（十七日專電） 
[商震携欵返并]  
　　勉强可發欠餉兩月 
　　蔣張續撥軍費百萬 
　　（北平）　商震今晨偕胡頣齡·羅承維離平返并、商在站語記者、本人携欵共二百萬、將以一半整理金融、一半分配各軍、補發欠薪、勉强可發二個月欠餉、整理晋鈔、極關重要、據余駐京代表來電、中央已有允恢復公債意、粤陳經各方警告後、當無問題、若仍堅持、中央勢必明令討伐、粤内部複雜、有數部、陳不能調動、俟張副司令來平後、本人仍將來此、承商晋省善後財政諸問題、（十七日專電） 
　　（北平）　蔣張兩司令電晋將領、撥欵百萬元、作五月份軍費、（十七日專電） 
[二十六軍收復東韶水匯]  
　　赤匪向東固方面潰竄 
　　（南昌）　南昌行營通電、我第二十六路軍於十六日未刻、佔領東韶水匯、我十九路軍、於十六午佔領城崗圩等處、斃匪數千、俘虜千餘、繳獲步槍四百餘枝、匪向東固方面潰竄、正派隊清剿中、（十七日專電） 
　　（南昌）　孔匪十四日由萬載·宜豐竄奉新、何派胡譚兩師及劉旅圍剿、由省派隊馳堵、十六日得飛機報告、匪被圍未入奉城、謡言不確、（十七日專電） 
　　（南昌）　雩都經蔣部二次克復、（十七日專電） 
　　（南昌）　范熙績十四電、大塢·潛澤·渚田各股赤匪、次第擊潰、共斃匪二百餘、郭郝兩師克潭頭太瀼、將東固包圍、即克復、高師十五克小榼嶺、（十七日專電） 
　　（南昌）　匪以各路軍向寗都猛進、極恐慌、僞省主席曾山、勒令民衆供匪軍菜飯、將糧搬山中、在寗永界、以肅反會名義、屠殺無辜數千人、（十七日專電） 
　　（南京）　軍息、贛省赤匪、經中央軍會剿、勢已不支、刻正麕集于寗都·雩都·瑞金·石城一帶、圖最後掙扎、刻當局電令各剿匪部隊、限三星期内、完全肅清、（十七日專電） 
　　（南京）　第十九路總指揮蔣光鼐電京、謂本軍奉令與廣昌安樂永豐一帶各友軍、圍擊寗都·雩都等地赤匪、已於十六由興國原防、向前推進、（十七日專電） 
[豫南勦匪大捷]  
　　（漢口）　吉張葛聨銜電告、茅嶺匪萬人圖犯宣化店、十四被擊潰、斃匪數千、爲克復宣化店後第一次大捷（十七日專電） 
[班禪贈蔣名馬]  
　　（南京）　班禪此次來京、携有西藏産品頗多、分贈中央各要人、班禪尚擬將留養蒙古之名馬百匹、贈送蔣主席、以示擁戴、已電令運至張家口、轉道運京、（十七日專電） 
[立法院起草營業税法]  
　　（南京）　關於營業税法、立法院委員陳長衡·史維煥正從事起草、以前次頒佈征收細則、及補充辦法、作爲藍本、並向財部搜集各省調查材料、及上年五省裁厘會議之報告書、以便參考、約本週内可提出經濟財政兩委會、會同審查、（十七日專電） 
[荷屬華僑考察團謁陵]  
　　（南京）　南洋荷屬華僑商業考察團、十七午由中南銀行在中央飯店、設宴招待、並贈歡迎旗一方、下午經華僑招待所引導謁陵、晩間公宴於安樂酒店、定十八北上、赴平津瀋陽等處考察、（十七日專電） 
[逸仙艦定期升旗]  
　　（南京）　海部以逸仙艦下水後、成績優良、已定六月一日、實行升旗、編制作爲第一艦隊輕巡洋艦、並定調永建艦長陳宏泰爲艦長、（十七日專電） 
[孫希文昨晨抵京]  
　　（南京）　陳銘樞代表孫希文、十七晨抵京、下午赴總部謁蔣、報告粤中情形、並代陳銘樞陳述一切、（十七日專電） 
[英藍使定今晨抵京]  
　　（南京）　英藍使定十八晨抵京、晤外王、繼續談判中英法權、（十七日專電） 
[關金券之信用與價值]  
　　（南京）　中央銀行於五月起發行之關金兌換劵、每一單位等於美金四角、票面分一角二角一元五元十元五種、以便完納進出口關税之需、財部茲爲提高該券信用與價值、通令全國各海關、轉飭税務司、凡商人以此項換券完納税欵、一律充分收受、（十七日專電） 
[川江險灘炸燬經費]  
　　（南京）　交部以川江崆嶺險灘、阻碍航路、所需炸燬經費、據總税務司梅樂和估計、須關平銀一百萬兩、已電川江航務管理委員會、在宜渝運費項下、帶徵附加、并在宜昌·重慶兩地募集、不足之數、由政府撥助、（十七日專電） 
[首都機器廠擇定廠址]  
　　（南京）　實部籌辦之首都機器製造廠、已擇定下關三汊河爲廠址、資本三百萬、擬先組籌委會、從事設計其經費預算、並擬提出本屆英俄庚欵董事會議、請通知英國、以便購買機件、（十七日專電） 
[首都紀聞]  
　　（南京）　今夜張人傑離京赴滬、不日仍回京、（十七日專電） 
　　（南京）　漢口女律師陳維到京、（十七日專電） 
　　（南京）　敎部爲普及民衆敎育、擇定湯山敎育館、規畫鄉村民衆敎育實騐區、由該部直接籌辦、（十七日專電） 
　　（南京）　首都建委會對於建設首都各院部會計劃、已繪製圖案、即提本星期之委員會議審定、（十七日專電） 
　　　　（南京）　洋市美術展覽會、陳列作品分四部、（一）圖畫、（二）雕塑鐘鼎、（三）西畫、（四）書法、（十七日專電） 
　　（南京）　中央國醫館理事長陳立夫、館長焦易堂、以事繁不克兼顧、向理事會力辭、各理事仍極力挽留中、理事會成立後、本月即行召集會議、（十七日專電） 
　　（南京）　韓復榘定十八返濟、馬鴻逵將偕行、（十七日專電） 
　　（南京）　張靜江·吳稚暉·李石曾今晩夜車赴滬、（十七日專電） 
　　（南京）　交部以上年俄人開釁時、扣留中東路郵件、郵局損失甚大、經吉林外交特派員、與俄方伯力交通委員會、數度交涉、彼藉口遺失不肯發還、特咨外部、電令該特派員繼續交涉、（十七日專電） 
[胡若愚談開灤事件]  
　　（北平）　胡若愚語記者灤余病未全復元、醫囑仍須多靜養、開　鑛路爭執、現經中人調解、日内可望解决、（十七日專電） 
[北平要訊]  
　　（北平）　津各業商反對特種産銷税、並組請願團向當局呼籲、荆有岩特於今晨赴津、視察籌備開徵特種産銷税事、（十七日專電） 
　　（北平）　模範馬路、下月開始修築、（十七日專電） 
　　（北平）　平市敎育費擬設法增加、營業税决日内開徵、設計委會下週正式開會、（十七日專電） 
　　（北平）　日本支那視察團三百餘人、今晩專車赴津、（十七日專電） 
　　（北平）　朱慶瀾今晩赴瀋（十七日專電） 
[津水公司復起糾紛]  
　　（天津）　濟安自來水公司未履行工人條件、無故開革工友九人、工會昨派代表、向市府請示辦法、市府允俟調查後再定辦法、恐工潮將再起、（十七日專電） 
[冀省糖業消費税停徵]  
　　（天津）　冀省糖類消費税、經該業一再诅願、荆有岩允自十八停徵、（十七日專電） 
[東北近聞]  
　　（哈爾濱）　聨航局派代表十人赴吉、向張作相陳航聨原因、（十六日專電） 
　　（哈爾濱）　日满鮮考察團二百五十名來哈考察、（十六日專電） 
　　（哈爾濱）　特區各機關爲張景惠籌辦六十壽慶、（十六日專電） 
　　（哈爾濱）　東鐵電權會議合同草案、已由雙方各請示當局、尚未批准、（十六日專電） 
　　（哈爾濱）　東鐵近日密派要員、在满綏邊地、以長途電話向莫斯科報告我政軍消息、當局派員密查禁止、（十六日專電） 
[陜省西部各縣安謐]  
　　（西安）　陜省西區各縣、自春至　　極爲安謐、刻下岐鳳汧隴扶等縣、由十七師四十九旅配兵駐防、另派步騎各營、及獨立連、分途出發剿匪、該旅長楊渠統、擬分往所部駐防各縣視察、並商同地方官紳、進行清鄉事項、以弭隱患、（十六日專電） 
[青島漁業公司創立會]  
　　（青島）　漁業公司十七日假市商會開創立會、選出董事張玉田等十五人、監察邢傑甫等五人、由董監中選出梁和璞董事長、張玉田總經理、姚蔚東協理、于維廷經理、常務董事姚仲拔等四人（十七日專電） 
[王金鈺過濟赴平]  
　　（濟南）　王金鈺今搭平浦車過濟赴平、（十七日專電） 
[安慶衞生運動大會]  
　　（安慶）　十六晨九時、各界在黄家操場、開春季衞生運動大會、省整委羅愛林主席、開會畢遊行、（十六日專電） 
[南昌各界勸陳濟棠]  
　　（南昌）　市工商學敎五會、十六各電粤李四監委、請以剿赤爲前提、勒馬懸崖、（十七日專電） 
[徐源泉師克龍灣黄沙]  
　　（漢口）　徐源泉師韓旅克復龍灣、劉團克復黄沙、殘匪竄監利境、又潛江竄匪亦被擊破、反竄洪湖、（十七日專電） 
[蕭師將增設獨立旅]  
　　（漢口）　蕭之楚師將增設獨立旅、（十七日專電） 
[湘鄂將領日内返防]  
　　（漢口）　何成濬定國議閉幕後回鄂、徐源泉·何健亦定十九過漢、分别返防、（十七日專電） 
　　（南京）　夏斗寅因民會閉幕、定十七離京返漢、即轉麻城防次、（十七日專電 
　　（南京）　何鍵以國議閉幕、亟須返湘、定十八與財宋商湘省財政辦法、十九乘飛機赴漢轉湘、（十七日專電） 
[武漢捕獲大批綁匪]  
　　（漢口）　警部連日在武漢捕獲綁票匪十七名、正審訊中、十七日又搶决匪共汪子祥等十名、（十七日專電） 
[陳渠珍部開鶴峯剿匪]  
　　（長沙）　陳珍渠部開鶴峯、會勦賀龍老巢、（十七日專電） 
[陶廣部移駐永州]  
　　（長沙）　陶廣率三十一師部由衡移永州、（十七日專電） 
　　（長沙）　新八軍侯人松部請歸何鍵指揮、推進桂境、（十七日專電） 
國外要電 
[泛歐委員會議法德大開舌戰]  
　　觸及關税同盟問題 
　　寇蒂斯詞鋒鋭不可當 
　　白里安從法律點進攻 
　　意代表主張經濟重造 
　　法疑德抱有黷武野心 
　　國民十六日日内瓦電　今日歐聨委員會議、先由主席白里安致辭、歡迎俄·土·但澤·冰島代表後、德外長寇蒂斯起立演說、首語即稱、吾人必須明白辯認做成今日經濟危局之種種原因、嗣乃加以分析、謂其主要原因、由於糧食與原料之生産旣感過剩、而各國購買力與消費量又形鋭减、歐洲今日已深蒙影響、且因一洲之内分爲無數小範圍、更感受非常痛苦、詞鋒至此、乃輕輕逗出德奥税約、謂德國經大戰與鈔幣狂跌兩重打擊、經濟力大爲削弱、不得不謀一救濟方法、故特别注意於此種關税聨合、嗣乃轉至本題、暢論經濟危局、將歐戰後造成二萬公里關税新壁壘、與增添十三種新幣之種種不合理情形、闡發無遺、謂日内瓦關税休戰會議曾圖補苴此弊、不幸慘遭失敗、苟各國不欲補救則已、否則若干國家間倘經濟利益可以互相協調、成立一共同關税政策者、必須向破除關税壁壘方面開始談判、即法國亦曾鑒及於此、故有與比國商訂關税協定之舉、不幸未竟其功、最後又力言德國極願與他國合作、共奏膚功、無論何國有意考慮此種提議者、德國準備與之交換意見、俾將來亦成立關税聨合、並聲明德國經濟界要人、多主張德法關税聨合、請會中對於德國此種願望、幸勿漠視、嗣白里安起立演說、劈頭即謂吾人值此時期、必須極端審愼、勿作益增時局困難之語、嗣乃揭出寇蒂斯所力避討論之一點、進攻德奥税約之法律問題、聲稱、關税非造成經濟危局之原因、乃由經濟危局所鑄成、關税休戰會議雖告失敗、但向此繼續努力、並無不可成功之象、言至此、乃陡然轉入德奥税約本身、謂渠不能容許有背反現行條約之任何契約云云、白氏演說畢、寇蒂斯答稱、此層國聨理事會將於星期一提議、不在本日討論範圍之内、繼意外相格蘭第演說、不認歐洲問題爲任何公式所能解决、將日前在羅馬召集之榖物會議、作爲任何救國間單獨協定所得結果之明證、但詞意之間、似反對德奥税約重在理論的原則上、在政治與法律方面比較稍輕、至其所抱經濟重造計畫、則與法國如出一系、大致分爲四項、即農業貸欵制度·工商協約制度·優惠待遇辦法·及關税聨合制度是、最後奥總理史科白演說、詳述奥國歷年多方挽救經濟刦運之無效、最近因他國益趨保護關税政策、致奥國經濟江河日下、現奥政府雖準備同情考慮一切提議、但以情迫勢促、不能坐待無盡期會議之結果、現此間對於德奥税約問題衆議紛紜、有主張在幕後覓一和解辦法者、亦在主張組織特别小組委員會、不僅研究德奥税約聨合問題、且兼及法意所提經濟重造計畫、設法調和異見、融歸一致者、並聞現正有人以壓力加諸奥國、令其放棄與德關税聨合計畫、而由各國貸以巨欵爲報償云、 
[]  
[]  
[]  
[]  
[]  
[]  
[]  
[]  
[]  
[]  
 
 

Page 7

 
 
[接國外要電]  
　　國民十六日日内瓦電　歐聨委員會今日開會時、德法外長均提出歐洲經濟蘇活之重要建議、並彼此口舌爭辯、德外長寇蒂斯表明德國對關税問題之立塲後、主席白里安即起而抨擊之、法代表龐賽今日提出法國之詳密計畫、處置多瑙河濱各國過剩小麥及發展工農業之國際同業組合辦法、凡工業國均當締結直接優惠條約、及宜設一國際農業銀行、當此建議提出之前、意外長格蘭第曾追述不魯塞爾·日奴亞·日内瓦·羅馬·曩日之經濟會議、均未能得一解决世界經濟危局辦法、如農業貸欵·國際同業組合·優惠税率·關税聨盟·長期短期借欵、種種均不能實施於各國云、格氏主張締結國際通力合作之議定書、惟各國仍保留依其本國需要、與他國直接談判條約之權、今日白里安之枰擊德國建議、亦自有故、蓋法國之見解、以爲操日耳曼語之兩國間成立經濟聨盟、寖假將成立軍事上之統一、果爾則德國陡增八百萬人民、其在中歐之威望與政權、將因以高固、而舊日權力平衡之危險原則、又將復活、要知此次歐洲遭空前之戰禍、國團間之均權政策、亦爲其原因之一、故中立之政治觀察家皆以爲德奥秘密商訂關税協約、突然發表、使全世界爲之驚愕、實一至不幸之事、蓋法國久疑德國抱有黷武之野心、今證以事實、蓋將牢不可破也、亦有謂德國之舉動、志在對付英法意三國海軍協調者、更有謂德國欲借此與法國處於平等地位者、然德國亦振振有詞、謂奧國今後陷於財政與實業衰落之厄運中、爲拯救奥國計、不得不出此辦法以蘇息之云、 
　　路透十六日日内瓦電　法外長於今日歐聨委員會集議時、提出說帖、指德奥所擬之關税同盟爲違法、該說帖主張東歐中歐所産之剩餘糧食、應用優惠税率疏通之、並提出下述辦法、（一）應有國際工業之合作、以謀製造國之利益、（二）東歐中歐資金之缺乏、應以金融合作法補救之、如國際農業貸欵制是已、（三）國家借欵應在國聨管轄下募集之、 
[埃及續有暴動]  
　　路透社十七日開羅電　昨日暴動之際、死警吏一員、嗣有暴動者一隊與軍隊衝突、兵士被迫開槍、死暴動者六人、傷二十三人、開羅死傷者中有英僑一人、星期杪止因選舉騷擾而死者、共有九人、各省區投票匭多被竊去、達满化附近有客車一列脱軌、翻車二輛、幸未傷一人、此次暴動、爲開羅多年來所未有、由國會初選而引起、 
[德當局定期赴英]  
　　磋商雙方有關係問題 
　　路透社十六日倫敦電　報稱德總理白魯寗與外長寇蒂斯來英之程序、業已擬定、其詳則尚須待英德當道在日内瓦談話時通過之、德總理等約六月五日晩間到英、應英外部之夜餐會、翌日赴英相别墅、乘星期杪之餘閒、與英相討論雙方有關係之問題、九日德總理等即須返國、 
[瑞典罷工潮仍熾]  
　　共黨舉行盛大示威 
　　法紡織業準備罷工 
　　牽涉十二萬五千人 
　　國民社十六日瑞典京城電　瑞典諾蘭省罷工潮仍熾、今日國會内爭辯至烈、致有共産議員數人攆出議塲、政府已允不再派兵前往、並限定業已派去之軍艦、僅從事保護上工者之家室、現有許多城鎭爲表同情故、加入罷工、總計罷工人數已達四萬二千名、今日共黨舉行巨大示威行動、抗議星期五開槍事件、僅京城内游行者有五萬人、卒致警察用指揮刀彈壓示威者受傷數人、 
　　路透社十七日魯貝電　法國南部魯貝與託柯因區域内之紡織業工人等十二萬五千人、已接紡織業公會等之通告、囑於五月十八日罷工、以反對僱主逐漸减資之提議、紡織廠所僱之五金工人運輸工人及機匠、皆可贊助此項罷工、 
[日政府斷行减俸]  
　　持内閣最後决定 
　　路透社十七日東京電　首相藏相内相鐵相商妥於星期二日請内閣贊成自六月一日起實行减俸、如果實行、則本財政年度可省二千萬元、下一年度可省二千五百萬元、 
[俄政府謀解决欠英舊債]  
　　擬照舊匯率償付四之一 
　　國民社十六日倫敦電　據消息靈通方面傳稱、蘇俄政府現圖與英國解决戰前之舊債問題、英俄委員團將於下星期集議討論此事、聞蘇俄建議於十年内照一九一八年十月一日匯兌率、償付各債百分之二十五、惟英國須許蘇俄在倫敦市塲籌募同數之債欵、一般人士之意、英政府恐未必許可、蓋照此辦法、不啻以新債易舊債也、 
[美對貿易激減]  
　　路透社十七日華盛頓電　四月份美國出口品共值美金二萬一千萬元、實爲一九一四年以來最低之數、按去年同月則爲三萬三千二百萬元、四月份入口品、共值美金一萬八千七百萬元、去年同月則爲三萬零八百萬元、 
[坎拿大森林大火]  
　　廣及數千英畝 
　　焚斃野獸無算 
　　國民社十六日温尼丕格（坎拿大）電色披利奥湖端與東部薩斯加溪萬間森林數千英畝、今日大火、刻正有數千人從事灌澆、設法免其延及賴愛亭山國玄公園、火塲内焚斃野獸、無慮數百頭、 
[公電]  
　　潼關來電　各報館均鑒、頃上國民會議一電、文曰、南京國民會議公鑒、頃聞大會於文日第四次會議决議、通過約法全案、植訓政之丕基、樹和平之保障、從此國民知所信守、庶政悉有遵循、戮力一心、共臻郅治、佳音遠播、歡騰海宇、謹電肅賀、諸維照詧等語特聞、顧祝同陳繼承叩元、 
　　元山來電　各報館均鑒、赤匪曠繼勛部、前經我師張旅、擊潰於蕎灣樓牌等處、昨偵悉該匪復聨合新由皖回竄之衆約萬餘人、有反攻潑皮河模樣、我張旅長敬兮、於元辰率陸黄莫鄭四團、向該匪進剿、激戰於鄭店附近梅林河一帶、我官兵奮勇衝鋒、肉薄前進、戰至黄昏時、將其全部擊潰、因天黑雨大、未予窮追、是役斃匪二千餘人、奪獲校標旗幟無算、我軍陣亡營長李敬華定國二員、傷亡官兵約二百餘人、現仍積極從事搜剿中、特聞、陸軍第五十三師特别黨部籌備委員會叩寒、 
　　杭州來電　申報館　鑒、頃致何總監删電、文曰、奉讀眞電、詞嚴義正、語重心長、足以正人心而寒賊膽、捧誦之餘、不勝感動、竊國民革命、經幾許頭顱熱血、始造成今日統一之局面、凡屬國民、應如何竭其精誠、以愛護此數十萬革命先烈所換來之代價、乃古鄧林肅等、身爲監委、濫發陷電、昧於私忿、妄啟爭端、蜚語倡論於前、陳濟棠響應於後、甚且迫走廣東陳主席、積準備軍事、勾結赤匪化身之改組派、及閣桂餘孽、圖謀異動、值茲赤氛囂張、列强環伺、竟敢挾持武力、違反黨紀、破壞國法、置民族國家存亡於不顧、察其所爲實與閻馮軍閥、如出一轍、在黨國爲叛逆、在民衆爲罪人、此而不除、何以樹中央之威信、奠黨國於安全、而慰我永深火熱同胞求治之望、我公瞻念時艱、委曲求全、致最後之忠告、具見爲國爲民之忠摯、倘陳氏仍惑於邪言、執迷不悟、是自建反革命之途徑、自取滅亡、應請中央痛加討備、本會謹率全體武裝健兒、枕戈待命等語、尚希一致主持正義、遏亂謀於危急、救黨國於艱難、臨電不勝盼禱之至、中國國民黨國民革命軍陸軍第四師特别黨部籌備委員會叩删、 
要聞 
[東鐵實行華俄文並用]  
　　先自繙譯材料四處開始 
　　其餘各處六月一日實行 
　　哈爾濱通訊、東鐵華俄文並用、創議於去歲莫德惠第一次出國前、提出此案於東鐵理事會、經過中俄理事討論多次、决定施行、惟案雖决定、但如何施行、則尚未議定、繙譯處倡設時、華方本擬以此爲施行華俄文並用之基礎機關、至今年莫氏第二次出國前、復在理事會中討論實施方法、因决定趕速成立繙譯處、延攬多數繙譯人材、除派在路局所屬各處、并於各站酌委數人、專辦俄文繙譯華文事項、繙譯處以預算及招考譯員問題、曾發生一度爭議、迄最近方始妥恊、督辦公署考取繙譯、已經派委辦理、理事會以繙譯處旣已成立、則華俄文並用一案、即宜實行、因是於本月四日令飭鐵路管理局、從速籌備實施、沿綫各站、由路局所隸處局督促實行、管理局昨并下令、先由公務較繁之總務·材料·機務·三處、於本月十五日起實行試用、各該處内公文、無論呈遞華處長抑俄處長、均須具備華俄文各一份、兩份互爲正副、其發見譯意或有不通、或文詞捍格者、以俄文爲主體、局長處畫行簽諾、華俄文件一律簽畫、其餘各處、則令趕速籌備、於六月一日一律施用、此次華俄文並用、僅爲試騐性質、如有窒碍難行者、則俟呈准理事會核擬、再行改正、然後再行實施、唯路局各處華員、以應用俄文、相沿日久、一旦華俄文并用、反感不便、故尚有少數華處長、不顧國權不識大體、陰嗾俄方、反對此舉、以故六月一日各處一律施用一節、恐亦未必能實現也、近日此地盛傳東鐵改制、將取消局長、而以理事輪流管局、合併理事會路局於一起說、據愚調查、此爲上月内東鐵理事茶話會時、俄理事班都拉非正式有此提議、旣無議案、又鮮贊成、故此際傳播改制、猶嫌過早也、（十二日） 
[遼省設立外事人員]  
　　南满安奉沿線鴨綠江沿岸 
　　瀋陽通信、遼寗省政府、前爲節省政費、先後裁撤鑽領交涉局、營口安東兩市政籌備處、所屬該管各縣外交事宜、即歸各縣政府直接辦理、嗣以各該縣地當南满安奉沿線及鴨江沿岸、對日外交、事務繁複、非有諳熟外交人員、不足以與折衝、而收外交圓满之效果、當令由外交特派員通盤設計、以昭劃一、并將設計辦法、提經省委會議通過、以營口安東撫順本溪遼陽五縣列爲一等縣、各設外交秘書一名、月薪定爲一百二十元、外支交際費四十元、助理員一名、月薪六十元、開原通化海龍西豐新民遼源列爲二等縣、月薪一百元、外支車馬費三十元、鳳城懷德復縣蓋平海城列爲二等縣、月薪一百元、無交際費、梨樹輯安臨江寛甸新賓賓桓仁長白列爲三等縣、月薪八十元、以前設置之交涉員及主任并佐治員、一律撤消、新定之外事人員、得由各該縣政府保薦兩名、呈請外交特派員遴派充任、其各縣外交經費、規定由省庫項下支撥、 
[葉案第二審判决]  
　　法官依背誓加重論罪 
　　葉在獄中自草上訴狀 
　　瀋陽通信、葉翼熊案第二審辯論終結後、當經高等法院判决、除以妒忌謀殺論罪外、并以其身任法官、依背誓例加重論罪、仍處無期徒刑、褫奪公權終身、判决書并已由法院送達監獄、交葉閲看、葉現仍不承認預謀殺人、向法院索閲全部筆錄、準備上訴、并在獄中自草訴狀、自葉案發生、不但引起社會之注意、且關係法界之全體榮辱、故法界中人對於葉案之審判、均極非常認眞、聞本案經檢察官陳士杰到庭陳述意見、不服本判决、得於送達後十日内、向本院提出上訴書、上訴於最高法院東北分院、故葉决定起訴也、茲錄法院判决主文如下、原判决撤銷、葉翼熊預謀殺人未遂、處無期徒刑、無期褫奪公權、未受允准而持有軍用槍彈處有期徒刑一年、褫奪公權、 
[日俄兩國間形勢嚴重]  
　　漁業鮮銀問題交涉無結果 
　　兩國各佈置武力備爲後盾 
　　哈爾濱通訊、日俄漁業問題、自新任駐俄之日本大使廣田到任後、開始與俄交涉、雙方以日金與俄幣核算率之相差爭持許久未决、同時海參崴朝鮮銀行被查封、使沿海州日僑、斷絶經濟之周轉、先後被俄官廳威脅出境、在日本方面、對此尤爲不快、亦經廣田與俄方交涉、仍無結果、此兩事均關日俄未來之邦交、及遠東之和平、因久未解决、遂致謡諑甚盛、沿海州庫頁島等處、時常發現日巡洋艦·水上飛機·潛艇等、故民衆惶恐、頗多遷地爲良者、俄政府以日方武力爲交涉後盾、近於威脅、亦恐萬一交涉决裂、發生戰事、在此時間、乃不得不爲相對之佈置、所以近兩星期中、駐西比利亞及後貝加爾軍隊、空砲步騎、各於一週内調去大部、設防於海參崴、政府中之軍事委員會最高委員、則於四月中旬、奉命到伯力與遠東政治局共同計劃一切、其佈陣區域、業經劃别爲四、一·在海參崴、置步砲兵約兩萬、除遠東第一艦隊一部留守外、另派砲艦三艘、開在庫頁島北端、與當地陸軍策應、伯力第二艦隊、則調出軍艦三隻、塡防於海參崴、二·在伯力設遠東海陸空軍總司令部及空軍根據地、另配有砲步兵三萬餘、三·在海濱省駐騎砲步兵兩萬餘、附有飛機坦克車隊、四·在北庫頁島、約駐步砲兵一萬餘、除以上兵力配備外、烏蘇里鐵路沿線、海參崴港口、均已施行戒嚴、對於入境之韓日人、檢查極嚴、濱海漁戶、出入則由軍艦保護、日本漁船、其出入亦以軍艦相隨、沿海州日橋、則於五月一日、陸續出境、其所設商店、由國家查封、貨物等項、點單交存日領、五月二十日、日俄雙方代表、對於鮮銀行將爲最後一次談判、倘有解决之道、則遠東空氣或可和緩、否則長此相持、劍拔弩張、終恐難免兵戈相見也、（十一日） 
[寗夏災情勢將擴大]  
　　華洋工賑會急謀救濟 
　　寗夏爲西北邊區、水陸輻凑、依河穿渠、夙稱富庶、惟自民國十五年以來、疊駐重軍、供應甚巨、兼之十八年旣遭城陷、又經克復、軍旅往來、疲於奔命、十九年收撫各軍數萬之衆、其間飛芻輓粟、羅掘一空、民間已感乏食、幸經政軍各界、設法拯救、始免餓莩成災、又因隣省甘肅、亢旱業逾三載、而陜北旱荒、又將五年、寗夏米糧、運出增多、而飢民之來寗夏者亦日衆、洎乎今春、寗夏全省農民、因無籽種、不得春耕者約佔十分之四、而鄉間極貧之民、無米爲炊者、約佔十分之三、故省城各界、特成立籌賑會、及華洋工賑救濟會、急起募捐、以資購運籽種賑糧、速謀救濟、惟日前調查各縣鄉村災荒、更有日見擴大之勢、一因各處農忙、及來糧稀少、以致米麥日見騰漲、貧民無力購買、二因甘西與陜北兩處、失業貧民、來寗夏圖謀生活者、自去秋迄今春、不下數萬人、人口陡增、供不應求、鄉鎭間尤爲恐慌、故最近情景、上月儲籽種待種者、今則以飢烹食、上月每村失種佔十分之四者、今則已逾半數、上月每村飢民佔十分之三者、今則逾十分之五以上、若再過兩月之久、如無大規模之賑救、恐寗夏災情、益加擴大、故該省華洋工賑會、正急謀施救矣、（五月二日） 
[烈山礦廠庇匪案]  
　　匪首供稱屢逃匿礦廠井底 
　　宿永蕭各縣歷舉各種證據 
　　徐州通信、皖北宿縣北境、爲烈山煤礦之區、該處毘連徐南、形勢頗爲險要、久爲著匪張傳文·三毛猴·王昆侖·周老老等所盤踞、迭經駐軍剿、擊、迄未肅清、宿縣靈壁渦陽蒙·以及徐屬之蕭銅·豫屬之永城、邊鄙村落、均受股匪蹂躪、日前津浦路警備司令部派七師三十九團龔朝美部駐防徐南、剿擊皖北股匪、敗匪以後、追至烈山礦區、匪忽匿入礦區之中、龔團乃派第三營長李鵬、入礦偵查、將近該礦廠時、突有匪徒開槍狙擊、傷李鵬之坐馬、嗣經弁兵奮擊、格斃匪徒一名、李營長當據情報告龔團長、龔即派毛團副前往查究、次日在該礦廠内緝獲匪犯十餘名、同時民團在附近之宋莊陶墟黄大莊等處、捕獲匪首三毛猴·著匪張麻子·周三·鄭丕根等、訊供屢次潛逃、均匿烈山礦廠井底、由井工股總管徐子勤率領下井云云、龔以案情重大、立即呈報師部、時宿縣各界聞訊大譁、乃於十一日在財政局開會、决議（一）電呈中央黨部國民政府總司令部監察院省政府黨部警備司令部、要求嚴懲該礦通匪人員及總副經理、（二）電請皖省出席國民會議代表、向實業部嚴重交涉、（三）聨合受害鄰縣銅蕭永蒙渦靈各縣、一致進行、（四）擴大慰勞七師剿匪士兵、（五）呈請津浦警備部轉請總部嘉奬龔團、同時宿·永·銅·蕭·渦·蒙·靈·七縣黨部政府、亦發表宣言、略謂烈山煤礦、原爲故皖督倪嗣冲所創辦、其所用、職員及護礦隊、均係由安武軍調撥而來、本係兵匪不分、十六年後、匪漸披猖、以礦廠爲堂奥、以附近之蔡里南莊化家湖大有寺老龍春一帶山套村莊、爲其盤踞塲所、奸燒淫殺、狼奔豕突、縱横於宿永銅蕭渦蒙靈七縣、攻圩破寨、時有所聞、有時軍警進剿、匪徒或遠竄他方、或藏匿烈山礦塲、而七縣民衆、歷年因受烈山煤礦庇養匪類之損失、雖無精確之統計、約略計之、殺傷不下千餘人、綁架男女肉票不下五六千人、財産損失、當在數千萬元以上、茲將其最近經人告發、經匪供出、確有實據可證可質者、列舉數端於後、（一）據蕭縣捕獲著名匪首三毛猴·積匪宋開雲·宿縣捕獲匪首張麻子·鄭丕根·紀欽聖·周小三等供稱、該礦重要職工徐家棟錢、唐潮徐子勤等、均與匪首勾通、著名匪首張傳文、曾在該礦醫院治傷、迨狙擊國軍第七師李營長事件發生、始由四號井送至八號井潛出藏匿、（二）國軍第七師三十九團第二營李營長鵬、在老龍脊一帶、將股匪擊潰、窮追至煤礦附近、匪踪忽斷、李營長親率弁兵數名、前往該礦偵察、不意甫近礦廠、而匿在礦内之匪徒、突起狙擊、傷營長坐馬、李營長險遭不測、幸弁兵得力、當斃匪首魏憨子一名、餘匪由礦内向南逃竄、（三）十九年秋、宿縣捕獲匪犯張結巴、該礦要求暫保候質、及魏前縣長函傳到案張結巴已潛逃無踪、無法尋覓矣、（四）二十年二月、烈山毘連之鄺家窪圩、被匪攻破、架去男女十七名、牲畜財物無算、該圩抵禦約三小時之久、該礦養有礦警數百名、不惟袖手坐視、一槍不發、而事後贖票洋五百二十元、均交該礦南窰大櫃代收、曾經被害人鄺元凱等控告有案、（五）二十年三月、宿縣警備營長單碩卿·保衞團副團總任鎭南、追剿土匪、眼見匪徒竄入礦廠、彼乃關閉廠門、拒絶搜剿、有單碩卿任鎭南二人可證、（六）二十年四月第七師三十九團第一營錢營長至睢溪剿匪、保衞團捕張傳文之匪夥段瞎子、該礦竟派警務股長錢塘潮謂係該礦重要工人、要求保釋、未遂、因而罷工要挾、并朦禀總司令、冀遂其庇匪殃民之願、（七）十九年夏、匪首張傳文一股、搶架銅山所屬之官橋台上兩處男女肉票百餘名、均係由烈山起隊、遐邇盡知、（八）十九年四月、宿縣祝莊祝兆坤之六歲小兒、在該礦圩東廢窰内起出、同年四月、宿縣房莊楊姓婦鎭溪南門外蔡姓婦、均由該礦附近廢窰内跑回、同年五月、宿縣口東集河東圩李永錦、甫出該礦數十步、即被匪徒殺害、同年十月、宿縣鎭溪區永清集張寨陳允明、在該礦被架、屍骨無存、以上所舉事實、不過擇其犖犖大者、實不能盡其萬分之一、似此憑藉中央名義、肆行養匪殃民、使宿永銅蕭渦蒙靈七縣民衆、産破家亡、流離失所、實屬罪不容誅、我七縣業經先後電呈國民政府主席蔣陸海空軍總司令蔣監察院院長實業部部長第七師師長、請求迅將該礦主任徐家棟警務股長錢塘潮工人總管徐子勤等、盡法懲處、以肅國紀、并飭該礦出欵撫卹被害民衆、一面再將該礦澈底改組整頓、以期肅清禍根、永保民衆安寗、惟恐該礦負責人員、自知罪大惡極、難逃法網、揑詞狡飾、欺朦長上、致難澈底、爲此列舉事實、呼籲於各級黨部各級長官各同胞之前、泣懇一致援助、除此巨害、曷勝感泣盼禱之至「」（十六日） 
[魯南土匪西擊東竄]  
　　郭馬蜂股竄回蒙山 
　　濟南通信、魯南土匪、原分蒙山·與抱犢崮兩股、官軍會剿之初、係先肅清蒙山之匪、繼乃合圍抱犢崮、近來愈圍愈急、土匪遂作最後掙扎、匪首郭馬蜂、并乘機率衆六七百人竄回蒙山、餘匪聞風集合、勢頗猖獗、現縢縣第三路參謀處長劉書香·已嚴令谷良民·陳耀漢·馬騰蛟各部、會同魯南民團總指揮王萬清部、嚴密堵剿、以期早日肅清、茲錄該參謀處最近通報如下、（一）據谷師長眞辰報稱、據唐旅長佳甲電稱、在西楊家泉、搜獲婦孩十餘名、供稱匪已四散、（二）據濟南民團王指揮萬清佳辰電稱、聞郭馬蜂於五日率股匪六七百名回蒙山、連日并集合達二千名、刻正攻寨征糧等語、（三）據馬旅長眞午電稱、在景王灣搜獲肉票二名、已遣送、土匪一名、已槍决、匪旗四面上書魯南第一·二、三·四·支隊字樣、據匪供稱、郭馬蜂股匪、現分二股、一向蒙山逃竄、一在毛家宅子洞中、（四）據陳師長眞辰電稱、在鋸梁山南洞中、搜獲土匪劉俊明等三名、步槍一枝等語、（五）已令各部仍嚴密搜剿匿匪、并令王指揮集合所部、堵剿郭匪、以期早日肅清、 
[蘇省食糧管理會會議]  
　　蘇省食糧管理委員會、十五日開第一次會議、出席委員葉惠鈞·馮沛三·祁崙·韓壽晉·陸小波·林文琴·冷禦秋·葛建時·夏承棟、主席葛建時、討論事項、（一）關於省縣糧食管理委員會組織章程及本會辦事細則·預算草案案、决議、一·本會暫設總務·調查·管理·運輸·統計·五股、股設主任一人、除總務股主任專任外、其餘各股由各委員兼任、二·本會經費暫定爲每月二千元、三·推葛委員長及林祁二委員根據以上二點、起草省縣組織章程及本會辦事細則預算草案、（二）决議、呈請省政府解釋本會對於縣食糧管理委員會行文、是否用令、（三）决議、呈請省政府通令各縣、從速組織縣區食糧管理委員會、（四）决議、呈請省政府依據省管理食糧試行規程第七條指定的欵、爲省備荒專欵、（五）省政府令據民財農三廳、會呈關於糧食産地登記一案、令仰妥議具報核辦案、决議、推冷夏馮三委員審查、由冷委員召集 
 
 

Page 8

 
 
[蘇省漁業改進之步驟]  
　　分三個時期指導 
　　先設指導所四處 
　　蘇省濱江帶海、水産極富、農廳近特擬訂改進蘇省漁業設施方針、曁籌設指導所計劃、先後提經省府委員會議、議决通過、聞該廳關於指導漁業計劃、計分三期、第一期、計分二十四項、一·漁業技術上淺近智識之指導、二·漁業法規上之指導、三·國際海事智識之指導、四·本國頒布海事關係法規之指導、五·本省各港口重要規則之指導、六·漁會組織之指導、七·漁業合作社之指導、八·本省外海海洋形勢之指導、九·氣象觀測上之指導、十·簡單航用機器信用之指導、十一·漁具材料染料上之指導、十二·淺海利用之指導、十三·水産生物保護上之指導、十四·沿海漁場劃分之指導、十五·漁業港口合作事業及安全設備之指導、十六·漁業經濟上之指導、十七·漁業救濟事業之指導、十八·舉行各種漁業臨時講演、十九·漁民識字之指導、二十·代行介紹關於漁業之設計及購置事項、二十一·編輯淺近水産常識、二十二·舉行漁業巡迴演講漁業自衞上之指導、二十三·舉行漁村社會事業之指導、二十四·舉行漁業宣傳運動、第二期、計分十二項、一·繼續第一期各種指導事項、二·舉行漁船船員講習會、三、舉行漁業合作社講習會、四·舉行漁業展覽會、五·舉辦漁業上初級技能實施指導、六·各種漁業合作事業之指導、七·近海漁業之改進、八·定置漁業之整理與指導、九·漁業關係事業之指導、十·漁獲物處理上之指導、十一·擇定區域進行漁村改進指導、及漁村改進人員之訓練、十二·提倡漁類運搬事業、第三期、計分六項、一·繼續第一期第二期指導事項、二·舉行漁船船匠機關人員講習會、三·舉辦漁業高級技能實施指導、四·舉行漁業討論會、五·推廣漁民敎育事項、六·推廣漁村改進事項、現該廳决定、先在如臯常熟南通鹽城四縣場、各附設漁業指導所一所、從事進行、已將該項指導所組織章程、頒發各該縣政府轉飭遵照矣、 
[蕪湖快信]  
　　蕪各界夏季衞生運動大會、因雨延至今（十六）日下午二時舉行、到各界代表數百人、公安局長趙經世主席、報告開會宗旨、希望民衆注意家庭衞生、繼由縣長虞育英·醫師單問樞·講演蚊蠅之害及傳染病預防法、最後分六組、游行掃除、 
　　總預備隊總指揮陳調元、刻爲增厚所部實力計、計電令所部各師汰弱留强、駐蕪一七一旅三四一團、昨已奉到此項命令、 
　　績溪旅蕪同鄉代表吳興同等、近以荆州昌化界務糾紛、有擴大情勢、昨特電國議安徽代表、請向大會提議、令雙方在界務未解决前、停止一切進行事項、以弭事變、 
　　當塗匪患、經駐蕪許團派第一營前往搜剿、連日協同保衞團先後撲滅青山街三星圩等處殘匪、十六日已進駐唐南閣、 
　　縣立各小學校、以今春開學上課、業已三月有餘、所有經費、未蒙敎育局發給、實難支持生活、特於今日連袂赴縣政府敎育局索薪、敎育局長鄭上元、擬呈准縣政府、以田賦附加担保、商借八千元、以便分發各校、稍資點綴、（十六日） 
[杭州快信]  
　　浙江整理舊欠公債第十次還本抽籤、業於十五日舉行、本次還本三十六萬元、發息五萬零四百元、基金收入（鹽斤附税）至十四日止、僅二十五萬元有零、尚差十五萬二千七百餘元、六月一日起開始還本發息、如財部未將鹽附轉匯到浙、準由財政廳負責籌墊、以固信用、 
　　本年一二三四各月浙鹽正附税收入、比較上年同月份收數總結、相差頗鉅、兩浙稽核分所現已密飭各秤放局、並嚴令各緝私大隊、督飭員弁、厲行查緝、俾增税收、 
　　杭州市緯成慶成各織綢公司、附設繭行、昨已分别開秤收繭、繭價上等每百斤四十五六元、次者四十三四元四十一二元不等、 
　　餘姚爲全浙産鹽特區、鹽民不下數萬人、現悉國府新訂鹽法、勢將實行、該塲鹽民、遽起恐慌、特推派代表賞瑞連呈電省政府、請轉呈院部、予以救濟、 
　　省政府據報、衢縣拆卸城垣、劣紳藉名籌費、威脅少數村委、擅請加征田賦、每兩六角、案關加增田賦、昨已分令民財兩廳查核辦理、具復察奪、 
地方通信 
[松江]  
　　莘莊電燈廠改組　縣屬莘莊居松滬鐵路之中心、爲本縣巨鎭之一、昔年有商人倪某等集資倡辦電燈廠、嗣以商業之不振、與管理之失當、致該廠營業不發達、歷年積虧、幾致一蹶不振、損失甚巨、茲經幾度洽商、已由第四區公所接辦、訂立交接手續、呈報縣府核准、聞該所接收後、並擬大加整頓、 
　　刦輪犯在洙槍决　水警一區第一隊長范國忠、前緝獲行刦新倉等處及截刦平湖輪船擊斃查票員抗拒官兵之匪犯陸阿大一名、慓悍已極、犯案果累、解經金山縣政府訊供不諱、詳請省府電准執行死刑、該匪於十六日在洙涇槍决、 
[無錫]  
　　周鐵橋發現大批匪船　錫宜武三縣交界處之周鐵橋分水墩一帶、近日忽發現匪船二十餘艘由太湖馬蹟山方面行駛而來、先後停泊該處、意圖刦掠、事爲駐防了河橋水警二區第十隊二分隊長郭樹屏得悉、即飭屬嚴密防範、一面派警飛報武進第十隊部、隊長韓雲波據報、除打長途電話報告二區區部派隊應援外、並會同武進警察大隊部、前往防剿、毛區長據電後、當令洪平艦長楊文奎、保蘇艦長許濂蓀、即日升火駛赴馬山左面包剿、以期一鼓殲滅、 
　　警局捕獲兩盜犯第九區（北上鄉）公安第十分局長王慰祖、於前日（十六）忽據密報、謂有匪犯王根寳（綽號小梁王）者、犯案累累、曾由江陰縣府呈准省府通令協緝在案、現王匿居后橋河北、自願領捉等語、王分局長據報、隨即派警前往、當將王根寳獲住、移解總局、轉解縣府訊究、又公安局偵緝隊長薛福瑞、亦於是日在社橋頭老工房内拘獲盜犯顧阿二一名、帶隊盤語後、解送公安局、移解縣府核請、 
　　夫妻涉訟案辯論終結　第四區（開原鄉）果新鄉西壩頭鄉民吳宗岳、於上月間與其妻王氏發生意見、即指稱王氏抓破伊的腎囊、而王氏則指稱乃夫將理髮店中之二刀頭髮、塞入陰戶、奇癢難當、嗣後宗岳具狀縣法院檢察處告訴、並請騐明傷痕、依法究辦、王氏由局拘解法院訊狎、並經祝檢察官偵查終了、提起公訴、茲悉、本案於昨日下午二時、由楊兼推事升座刑庭、原告吳宗岳、遵傳到庭、即簽提在押之吳王氏、開庭審理、被告委任唐瑛律師爲辯護人、祝檢察官亦蒞庭執行職務、首訊吳王氏、次訊吳宗岳、訊畢、旋由祝檢察官宣告、本案已經親夫告發、並經騐明傷痕屬實、被告之傷害罪成立、當由被告辯護律師起立辯稱、略謂被告供稱原告有繡球瘋、是否抓破、請發往醫院覆騐、方能明瞭云云、至是、楊推事庭諭、本案辯論終結、被告發押、原告飭回、聽候宣判、 
　　各業决定包認營業税本邑縣商會、於昨日下午三時、召集各業代表、開臨時會議、繼續討論認徵營業税最近辦法、到錢業蔡有容、油廠業陳進立等四十九業五十三人、主席陳湛如、行禮如儀、一、報告現在各業已報會者、認額祗二萬元、其餘未報各業、及會外各戶、再連四鄉在内不過四萬元左右、應如何辦法、請討論、結果、主席以各業究竟包認與否、付表决、全體贊成包認、繼即討論認額增加問題、議决各業召集同業開會、儘本月十九日以前、重行報會、次提議組織審查會、審查承包數額、議决除常務委員錢孫卿等五人爲當然委員外、再推定審查員十人、即日組織審查會、審查各業報認税率、並議决定本月二十一日下午、開審查會、二、報告縣府來函、令發商業概况調查表、議决即日印發各商號塡送到彙轉會、三報告上海籌募陜災臨時急賑代電、並捐册二十本、應如何勸募案、公决由各業熱心勸募議畢散會、 
[常州]  
　　疑死案開棺覆騐、武邑第六區洛陽鎭附近發生疑死案、屍體由法院檢騐收殮、旋由屍屬吳沈氏投院狀稱、死者係其夫名吳連法、外間傳說係被人毆傷斃命、請求開棺覆騐等語、縣法院檢察處以案關人命、當命將屍棺運至東郊天寗寺前、當於十六日上午、會同西醫恩德·陳舜名·祝紹煌·閔仰騫·等、並檢騐吏沈幼春、前往屍場如法開棺相騐、屍體已腐臭不堪、經由醫生及檢騐吏騐明週身並無傷痕、遂諭屍屬具結收屍棺殮、 
　　八區刦案獲盜五名、武邑第八區前思橋張蘭生等家、前被盜刦、現由公安八分局會同保衞團先後拿獲案内盜犯謝玉茂·僧法元·張張·殷鑑盤·僧宏善·等五名、於十六日一併解城、送公安局訊辦、 
[常熟]  
　　刦航犯并犯謀斃人命案　行刦新莊鹿苑兩航船之盜犯陳二·王小老漢·吳大全·孫大寄子等四人、除孫大寄子仍無下落外、餘均先後就擒、或自行投案、據已供認行刦兩航不諱、惟該匪等、又供出陳二等在蘇州犯有謀殺案件、蓋即未獲之孫大寄子、已爲陳二所殺、故懸而不能獲也、緣孫大寄子、鹽城人、前在蘇錫交界處犯傷人一案、被吳縣地方法院判處徒刑一年下獄、孫有妻周氏、生有三子、自孫下獄後、即與陳發生關係、旋即同居、儼若夫婦、今年廢曆正月中、孫刑期已满、陳二乃將孫保出、仍居一處、不久陳與周氏之關係、均爲孫所察悉、因念友誼、並爲交保出獄、故未與孫交涉、至上月下旬、即招同黨吳大全·王小老漢等來常、擬作偷鷄生涯、待舟至湖喬、突遇二航船、即行動手行刦、後又返蘇分贓化用、是時孫大寄子、以爲己妻久爲人占、終非所計、乃與陳正式開談判、擬仍將周氏領回、陳故作延宕、至五月七日、陳特約蔣小六子·孫大寄子·及周氏等下船吃酒、舟由蘇州婁門開出、一路將孫大寄子灌醉、然後與其妻周氏將孫謀斃、棄屍湖中、以圖滅跡、事後、陳及蔣小六子周氏等、仍駛舟至常、而當時同黨吳大全、因當局追緝刦航犯頗嚴、乃投十三隊充眼線、將陳蔣二人設計誘獲、現水警十三隊方面、因案情重大、於十六日將一干人犯、解赴蘇州水警區部核辦、 
[奉賢]  
　　緝私船長通匪被扣　縣政府刻查得浦江緝私游巡隊十號船長宋炳元·與上次鄔家橋刦案、不無嫌疑、同時匪首金瑞章等、並供認該船長有借槍分贓情事、故特呈准民廳、於隔昨派由公安督察長陳晋航、前往協同該管長官、馳赴葉榭防次、將其扣留、解縣訊辦、 
　　清丈經費分忙帶徵、本邑清丈經費、現經四十七次縣政會議、按照上屆地方行政會原案辦法、規定每畝帶徵上忙六分、下忙四分、即於本年度起、以三年爲期、歸由欵産處保管生息、而於縣土地局之籌設、則俟該欵全數徵起後、再行規畫、業於昨日由縣財兩長、報省核辦、 
[南通]  
　　設立江岸保坍會　南通江岸大坍、建設廳派委徐驥來通勘察、十六日就建設局召集各界代表開會、議决設立江岸保坍會、施工計劃、由省核定、工程費省縣各半、地方徵收保坍費辦法、由保坍會擬議呈省核决施行、 
　　催辦蘇狼兵田案　軍政部令縣府、轉奉國民政府令、催辦通海墾牧公司侵佔蘇鎭狼山兩營兵田案、勒令該公司代表、補繳價銀、否則收回標賣結果、 
　　財政局長易人、南通縣財政局長傳同、刻由財廳撤職、另委視察員汪璧來通接充、 
　　傷兵工廠遷地案解决通邑各界、反對駐漢十一師派員來通、接收貧民工塲、改設傷兵工廠、電總部請願十六日總部參謀處電復各團體、已由陳軍長誠、與十一師羅師長妥商遷地、 
[江陰]  
　　楊利坤使用傷莊票南通二甲鎭鼎升恒糧食行、前日有江陰人船戶楊利坤經手代客陸桂榮等、購買黄豆一百九十担七斗九升、共計洋一千九百七十八元三角二分、當付莊票一千三百元、票面載明江陰北外榮泰莊、向南通匯餘莊兌付、該行以楊利坤係老客人、當即收下、屆期至匯餘莊兌現、以江陰並無榮泰莊、即行拒絶、并說明此係僞莊票、昨日（十五）鼎升恒行主、已來澄交涉、楊已逃避、該行擬向縣府起訴、 
[清江]  
　　船戶與警察衝突淮陰公安局第三分駐所、十日上午、據人報告東圩外圓通寺旁河内、有小船多艘、内載貨物不少、恐有違禁物品暗藏等語、該分駐所即派巡士朱鉅臣·王鴻幹二人往查、不知何故、雙方忽起衝突、據警局方面消息、朱鉅臣腿部受傷、制服被撕、王鴻幹被船戶擄去、據另一方面消息、則謂猪販反對猪捐、警察干涉裝運猪隻南下、遂起衝突、現在淮陰境内各大小猪販、一律停止買猪、致各猪行、亦無形中停止交易、今日（十一日）各猪行主齊集縣成、羣謀解决辦法、 
[揚州]  
　　宜陵鎭又出刦案邑屬宜陵鎭有人民陳國安家、於前日晩十時左右、忽來盜匪四五人、均身着黑色短衣、手持鐵棍小刀、破門入内、嚇禁聲張、翻箱倒篋、任意搜查、約半小時之久、始揚長而去、計被搶去銀洋細軟物件共四五百元、 
[嘉興]  
　　縣商會討論營業税　嘉興縣商會、因據會員紛紛函稱、此次營業税覆查員、至各商號檢查時、翻閲帳簿、跡近騷擾、請求救濟、特由會函請營業税局、暫停覆查、即於十六日下午四時召集各同業公會代表在商會討論辦法、經衆討論結果、（一）全縣營業額、連資本額在内、暫定二千萬爲比額、屠宰税當帖税應作營業税、惟不在以上税額内、（二）先由各同業公會分别自行整理、更正列表、函送縣商會、彙轉營業税局依額認辦、（三）由縣商會分函征求新篁新塍王店三鎭商會據實列表所屬商店應納税額、（四）縣商會所屬商店、由縣組織特别委員會自行整理、及更正税額、以上决議之四項辦法、當塲推定顧速明·周鳴生·陳希淵·許崇遠·鄒亦祥等五人爲代表、前往營業税局、報告會議情形及决議辦法、請予接受、 
　　石灣刧案又獲一盜嘉興二區水警區長周偉烈、自崇德石灣鎭被湖匪洗刧後、曾躬親率隊出發太湖一帶地方偵緝、日前已拘獲是案匪犯多名、刻正從嚴鞫訊、並緝拿餘匪、茲悉菱湖水警分隊、又在該處附近拘獲行刧石灣盜犯潘志枚一名、並搜獲槍械一枝、贓證多件、業已電知二區水警區部、周區長特飭偵探長潘輔耕率探兩名、乘輪前往菱湖迎提、 
[平湖]  
　　兩花庵付之一炬　本屆蠶汛、因天時寒冷、一般育戶、大都以炭盆取温、俾資發育、本城西門外雨花庵、於前日（十五日）午後、因烘蠶失愼、致肇焚如、刹那間、火勢燎原、無法施救、迨各義龍聞警到塲、一座明代建築之雨花庵、已完全焚燬無遺、並灼傷六旬佛婆一名、勢甚危殆、 
　　保衞團又獲著匪縣屬金絲娘橋保衞團、昨日據探密報、謂著匪宋志清（已正法）部土匪盛阿根、潛回襲家衖地方、經該團總率團士前往、果將盛犯拿獲、覊押團部、不日解縣法辦、使用僞鈔被拘解縣乍浦義興館、有顧客以五元某銀行鈔票找兌、察係　鼎、報知公安局、押赴所寓旅館中搜查、搜得同樣鈔票多張、當即備文呈解縣政府訊辦、 
 
 

Page 9

 
 
敎育消息要聞 
[紀第二日蘇童軍大露營]  
　　上午正式檢閲 
　　十七日爲江蘇全省童子軍大露營之第二日、上午九時許、在體育塲舉行正式大檢閲、是日天氣陰沉、到會來賓及參觀民衆頗多、茲將詳情分述於次、 
　　抵場情形　上午九時各縣童子軍、計一百四十三團、四千一百三十五人、在南門外營地整隊集合、由總指揮朱重明率領步行至仁章路體育場、蜿蜒約二里許、進場後、游行一週、密密重重、半小時始畢、隨即分列縱隊、圍繞全塲、　　到會人物　到會有省黨整委張淵場·曹明煥·省府委員孫鳴哲·何玉書·陳和銑·李明揚·葉主席代表金體乾·綏靖張督辦代表李慶施·中央訓練部代表史維煥·中國童子軍司令部代表張忠仁·暨各界來賓及參觀民衆等約近萬人、 
　　行禮檢閲　十時奏樂、升旗、唱黨歌、由張淵揚主席、領導全體向國旗黨旗及總理遺像行最敬禮、繼恭讀總理遺囑、全體循聲朗讀、繼靜默三分鐘、嗣行分列式、報告參加團數及人數、先由小隊長向團長報告、團長向分指揮報告、分總指揮向總指揮報告、總指揮向檢閲員報告畢、省黨政委暨來賓等、下檢閲台、緩步巡視、檢閲一週、復由全體童子軍作進行式、正步沿檢閲台而過、其時天公作惡、細十霏霏、然男女童軍仍不以爲意、服裝動作、均極齊整、精神尤見煥發、操演畢、分三縱隊、集合台前、恭聽訓詞、 
　　訓詞紀要　（一）首由省黨部常委張淵揚報告總檢閲之意義、謂一年來之努力、照數字上比較、去歲參加人數、不足一千、今屆參加者竟有四千一百卅五人、較前增加四倍、至組織方面、各縣理事會紛紛成立、指導員增多、惟希望童子軍要能在敎育上估重要位置、爲民衆訓練之中堅份子、須努力以下三點、（甲）繼續造就幹部人才、（乙）完成各縣理事會、組織省理事會、（丙）發揮青年軍人的精神做一良好國民、（二）中央訓練部代表史維煥致詞、對於此次露營成績優良、童軍精神館满、至爲欣慰、希望四點、一、提倡農村童子軍、二、由學校推廣到社會、爲人羣服務、三、注意建設工作、四、江蘇省應成立一理事會機關、指揮各縣童子軍事業、次由省府葉主席代表金體乾、敎育廳長陳和銑、綏靖張督辦代表李慶施等、相繼致詞、語多勗勉、 
　　歡呼散會　訓詞畢已十二時、乃唱童子軍歌、萬衆齊聲悠揚可聽、最後高呼中華民國、中國國民黨、中國童子軍萬歲萬歲、擲帽散會、於微雨中返歸營地、 
[敎部編輯三民主義千字課已出版]  
　　敎育部前奉中央令編輯三民主義千字課、以供全國民衆學校之用、該部即依照中央訓練部所定之編輯要點、編定三民主義千字課暫行本兩種、每種四册、甲種程度較深、供高級用、乙種程度較淺、供初級用、選材以三民主義爲中心、並依讀者切身的需要、及了解能力、旁及國民道德·歷史·地理·自然衞生等常識、錯綜排列、揷入圖畫、極有興味、曾送中央訓練部審定后復經該部加註注音符號、交付印局排印、詳細校對、現已出版、即分發各地應用、該部前曾公布仿印三民主義千字課辦法九條、准各書坊仿印、惟仿印之書坊、須具聲請書連同樣本二份、呈送敎育部核准后、方得發行云、 
[西安中山大學改爲高中]  
　　敎育部據陜西敎育廳呈報改組西安中山大學爲省立高級中學、略以西安中大、係由西北大學改組、截至十九年度寒假時、僅有高中一二年級五班、專門部法律科、政治經濟科兩班、其專門部學生均係初中畢業程度、雖曰專門、實無異高中、名實不符、與大學組織不合、現改爲省立高中、直轄於敎廳、原有學生高中一二年級者、按其程度、分别編入高中普通科一年級及預備班、專門部者、則編爲高中商業科一年級、連同新招學生、至施敎方針、除商業科外、預備班及高中普通科、均特别注意自然科學、以爲下學年開辦工業科、農業得、及將來籌設工業專科學校、農業專科學校之基本、亦即所以應陜西省地方之需要等云、敎部指令云、查陜省文化低落、毘隣各省、尚無比較完善之大學、本部原擬將西安中山大學、加以切實整理、改辦文理學院、以爲發展該省高等敎育之基礎、茲據呈報該大學現辦情形、自應改爲高級中學、以符實際、所陳施敎方針、注重自然科學、以爲下學年開辦工業科農業科及將來籌設工業專科學校及農業專科學校之基本、頗能適合該省現時之需要、並准備案、但前項開辦文理學院計畫、仍應由該廳酌量地方經濟情形、逐漸籌備、以期實現仰即知照云云本埠 
[東特區敎育考察團來滬]  
　　東省特别區敎育廳長周守一氏、到任以來、對於特區敎育、力謀發展、是以歴時未久、而成績昭然、茲派廳員及所轄中小校長張佩瑶等二十二人、組織國内第一次敎育孝察團、前往杭州上海蘇州無錫鎭江南京及平津一帶實地考察、於十二日由哈首途、已於昨日來滬、下榻於西藏路東方飯店、 
[上海生物科學學會年會]  
　　中國生物科學學會上海分會第一次年會於廿三日在滬江大學舉行、該會常務委員會委員、主席黎國昌、委員鄭章成···· 
蔡國昌、委員鄭章成·蔡無忌·許逢熙·朱元鼎執行委員會委員、年會程序如下、上午會員簽名報到、會員宣讀論文、下午滬江大學理學院邀請宴會、并敦請蔡子民鄭洪年楊杏佛秉農山講演、並有會務討論、各會員臨時題案及改選職員、 
體育 
[華北運動加入十一單位]  
　　濟南十七日電　華北報名截至今日止仍十一單位、田徑選手、男四六八八、女一二八人、韓已函津浦路備車返濟、 
[江大體協會選舉職員]  
　　江南體育協會、前日在光華大學、選舉下屆職員、容啟兆當選會長、陳掌諤當選副會長、王復且當選書記、沈昆南當選會計、 
昨晩乒乓香檳盃决賽 
[天馬隊獲錦標]  
　　五比二勝古甲 
　　---表演賽期佈聨軍勝--- 
　　第四屆乒乓香檳盃决賽、昨晩八時起舉行於寗波同鄉會、觀衆甚擠、圍得水洩不通、結果天馬隊五比二勝古甲隊獲錦標、天馬陸愼桐名將威風、三比一勝古甲冠軍阮耀輝最精彩、七時起表演賽期佈聨軍四比一勝交通聨軍、結果如下、 
　　---香檳盃錦標--- 
　　天馬五比二勝古甲 
　　天馬　古甲　成績　優勝 
　　陸漢俊　楊觀賜　三一　天馬 
　　馬廷亮　駱洪勝　一三　古甲 
　　沈主鋭　黄安邦　一三　古甲 
　　陸愼桐　阮耀輝　三一　天馬 
　　翁壽峰　周潤棠　三○　天馬 
　　周維新　梁薪志　三二　天馬 
　　錢喜霖　陳紹基　三一　天馬 
　　裁判王心康紀錄袁宗基--- 
　　---表演賽--- 
　　期佈聨軍四對一勝交聨 
　　期聨　交聨　成績　優勝 
　　田常青　徐堯堂　三○　期聨 
　　竺永康　胡亦生　三一　期聨 
　　謝餘勇　陸昌慧　三二　期聨 
　　傅積義　葉全根　一三　交聨 
　　張德才　黄潤卿　三○　期聨 
　　裁判袁宗基記錄朱良--- 
[第一次華人公開十二英里競走]  
　　---參加者二百四十五人--- 
　　冠軍凌寳榮---成績一點五十三分三十二秒--- 
　　---中華競走會參加表演--- 
　　冠軍石金生---成績一點四十六分二十秒--- 
　　第一次華人公開十二英里競走、昨日上午八時舉行、自卡德路靜安寺路口出發、中華田徑塲終止、參加公開競賽者二百四十五人、冠軍爲凌寳榮、成績一點五十三分三十二秒、中華競走會參加表演、冠軍石金生、成績一點四十六分二十秒、沿途觀者、人山人海、熱閙非凡、此次競賽、即作下星期日馬拉松競跑之預備、詳情如次、 
[比賽成績]  
　　第一凌寳榮　一點五十三分三十二秒 
　　第二凌　鵬　一點五十三分三十八秒 
　　第三劉善富　一點五十五分十五秒 
　　第四王兆祥　第五蔣履春　第六虞定安 
　　第七周鶴鳴　第八楊　俊　第九王世梀 
　　第十唐　欣　十一黄雄福　十二吕文俠 
　　十三張兆海　十四張文怡　十五吕崇義 
　　十七孟廣義　十八莊以臨　十九路　德 
　　二十虞云棠　二一沈永康　二二孫克謀 
[表演成績]  
　　第一石金生　一點四十六分二十秒 
　　第二謝行導　一點四十六分三十二秒 
　　第三程　宣　一點五十一分四十五秒 
　　第四劉祥堃　第五張金州　第六王兆祥 
　　第七馮子能　第八沈增爵　第九侯根仁 
　　第十劉家軍　十一龔錦濤　十二蔡松岩 
[全程路徑]  
　　自卡德路靜安寺路口出發、經靜安寺路、入極司菲而路、白利南路、過凱旋路至惇信路、南走哥倫比亞路、西走安和寺路、復經凱旋路而至虹橋路、北走海格路、經霞飛路姚敎主路貝當路、直向西走福履理路薛薛華立路、北經薩坡賽路而入中華田徑塲、爲程共計十二英里、 
[鳴槍起步]  
　　昨晨六時起、卡德路靜安寺口、觀者已絡續而來、七時半已擁擠不堪、中西警探、及童子軍、往來維持秩序、鐘鳴八下、賽員齊集、依號碼四十人一排、發令員下令整備、白線一鬆、槍聲起處、五百餘條健腿、飛步向前、浩浩蕩蕩、排山倒海、直向靜安寺路進發、 
[沿途狀况]  
　　靜安寺前齊驅並進 
　　出發後十餘分鐘、大隊人馬、已至靜安寺前、精神皆飽满異常、此追彼隨、相離俱不甚遠、爲首三人爲石金生謝行導張全洲、並駕齊驅、同行前進、距離數步、劉祥堃王兆祥張兆海緊緊跟隨、侯根仁丁杏根及以後二百三十餘人作長蛇陣依次而進、 
　　兆豐花園虎躍龍騰 
　　折人極司菲而路、行來已至兆豐花園門前、途程二英里矣、八點二十六分、石金生已首先過去、張全洲雖不肯放鬆、有若拚命、已漸漸落後、老將謝行導劉祥堃飛步向前、均趕出張上、石在謝前約八十米、劉則後二十米、張全洲王兆祥只能追隨、程宣侯根仁珊珊而來、其後則爲凌寳榮劉善富楊俊王世棣張兆海蔣履春韋開金陳連捷黄雄福張顯崙周鶴鳴等、 
　　步履維艱健兒叫苦 
　　過兆豐花園、已見滬杭鐵道、沿鐵道爲凱旋路、泥地高低不平、低則如深窪、高則若土墩、車行甚顚、遑論步行矣、競賽員雖未出聲、均已呌苦、入敦信路、漸漸平坦、 
　　一半途程老將放步 
　　由敦信路過哥倫比亞路安和寺路、再入凱旋路爲一半途程、計六英里、其時八點五十三分、石金生首先到達、謝行導已相距約二百五十米、又二百米爲劉祥堃、又一百五十米爲張全洲、其後爲程宣劉善富王兆祥侯根仁蔣履春楊俊凌鵬凌寳榮馮子能唐欣輩、 
　　交通大學蛟龍昻首 
　　向南再走凱旋路、西人虹橋路、道路平坦、樹木陰翳、淮海格路、已至交通大學、路程爲八英里、全程已畢三分之二、石金生仍在謝行導前二百米、九點十分過此、八百米後爲劉祥堃、又四百米爲張全洲、更後五十米劉善富與王兆祥並進、凌寳榮一躍居先、已追上矣、氣宇軒昻、知其不凡、楊俊侯根仁隨之、二十尺後爲蔣履春凌鵬、周鶴鳴、馮子能諸人、 
　　福履理路空氣緊張 
　　過貝當路、遥遥福履理路在前矣、路程爲十英里離終點僅六分之一矣、爲山九仞、胥在於此、變化漸起、空氣頓形緊張、石金生於九時三十分過十里旗、謝行導加緊脚步、與石相差僅百米、劉祥堃反見落後、程宣已在前、而凌寳榮接連超過四人、突居競賽組最前矣、時間爲九點三十七分、共後人員如下、張全洲、凌鵬、劉善富三人並進、楊俊、王兆祥、金桂生、周鶴鳴、虞安定、馮子能等次之、奔向薛華立路而去、中華田徑塲已在目前矣、 
　　姿勢重要功虧一簣 
　　一百六十號張全洲、觀沿途經過、皆在最前、迄末段漸落後、達終點、裁判員議决取消資格、因路上發現跑跳情狀、故競走姿勢、亦甚重要、競賽者宜知改進、 
[冠軍到達]  
　　况走終點在中華田徑賽塲内、門口高懸國旗、塲内四周、由童子軍維持、秩序井然、給奬台在塲之西隅、台上满列奬品、燦爛奪目、西北二隅之大看台、人山人海、極熱閙而又秩序、不易多見也、賽員入門、尚須向左繞塲一周、過奬台五米處爲終點、奬台後坐有女童子軍軍樂隊、賽員入塲至終點時、樂聲洋洋入耳、以資歡迎、籃球房中、備有茶水點心、專爲賽員解渴充飢之需、來賓職員概不招待也、 
　　石金生名不虚傳　九時四十分左右、西隅看台上之觀衆、齊起鼓掌、俄而兩賽員先後入塲、相差三米、視之、前爲石金生、後乃謝行導、斯時謝氏雄心勃發、脚下用勁、頗思一嘗冠軍滋味、何奈石金生健步如飛、一路當先、精神十足、迨至終點時、先謝五十米之遥、金之成績、一點四十六分二十秒、謝則後十二秒到的、再五分十三又見第三名程宣光臨、以上三人均係表演賽員中之佼佼者、 
　　凌寳榮奮勇奪標　未幾、兩賽員逐影而至劉祥堃首先現身、緊隨後者凌寳榮、凌氏爲正式賽員之最先覓得新大陸者、手臂擺摇合式、腿部行動有致、昻頭挺胸、有英雄不可一世之概、最後五十米之發奮、益能鼓起觀衆之興趣、掌聲震耳欲聾、凌氏脚步更健、形勢漸衰、被其越出先到、成績一點五十三分三十二秒、奪得大會冠軍、亞軍凌鵬後六秒至的、第三劉善富、第四原係張全洲、犯規取消資格、王兆祥遂升第四、十四歲之王孟茂、成績二點零五分、四十一歲之葛仲高、到塲名次七十四、尚有十四歲之楊長康則在八十名之後、 
　　上優勝昌「右」第一凌寳榮「中」第二凌鵬「左」第三劉善富 
　　下全體在靜安寺路出發時情形 
　　（本館攝） 
[爲公服務]  
　　表演員苦心孤詣　此次除公開組外、尚有中華競走會加入之表演賽、共計十一人、爲石金生謝行導程宣劉祥堃馮子能沈增壽侯根仁劉家軍龔錦濤蔡松宕張造九、加入目的、即在爲後進者作模範引而進之、故昨日張造九侯根仁俱在後引導、初不能以名次分之、石金生則努力在前造新成績、苦心孤詣、良可佩也、 
　　童子軍勞苦功高　昨日遥遥十二英里路程、除中西警探、協力維持秩序外、全線胥由男子童軍警備之、無一處無童軍、服務團體如下、東亞體專、勵志小學、廣肇公學、廣肇義學光華、慕爾堂、南洋、復中、上中、新華、東南女體、兩江女體、浦東、愛國女學、育才精武等十八團、 
　　上譚雅聲夫人給牂、旁爲總幹事史友惠君、下優勝員「右」年齡最幼楊長康「中」年齡最老葛仲高「左」年齡最幼王孟茂 
　　（本館攝） 
[給奬盛典]  
　　法定時間、共計二時有半、至時由終點裁判員周家騏將先後入塲之賽員名單、交與總幹事史友惠、按名點將、由譚雅聲夫人給奬、給奬之前、並請會長沈嗣良致勉勵詞、得勝賽員中之最引人注目者、厥爲一對年齡最幼（各十四歲）之王孟茂楊長康及年齡最老（四十一）之葛仲高、旣畢由史總幹事授花於譚夫人、以資感謝、一幕轟動全滬之競走賽、遂於軍樂聲中、宣告閉幕、 
[奬品一覧]  
　　第一名　程貽澤贈銀杯一　凌寳榮得 
　　第二名　程貽澤贈銀杯一　凌鵬得 
　　第三名　程貽澤賤銀杯一　劉善富得 
　　第四名　黄明道贈銀杯一　王兆祥得 
　　第五名　鴻翔公司贈銀杯一　蔣履春得 
　　第六名　標準公司贈銀杯一　虞定安得 
　　第七名　鴻成公司贈銀杯一　周鶴鳴得 
　　第八名　法電公司贈銀盾一　楊俊得 
　　第九名　友聲團贈銀盾一　王世楝得 
　　第十名　友聲團贈銀盾一　唐欣得 
　　第十一　張菊生贈銀盾一　黄雄福得 
　　第十二　華昌華聨會贈銀盾一　吕文俠得 
　　第十三　王福道贈銀盾一　張兆海得 
　　第十四　王福道贈銀盾一　張文怡得 
　　第十五　標準公司贈胞鞋一雙　吕崇義得 
　　老年杯　饒惠生贈銀杯一　葛仲高得 
　　幼年杯　姚六海贈銀杯一　王孟茂得　 
　　幼年牌　康泰公司贈美術牌一　楊長康得 
　　公開第一　萬國體育會贈銀盾一　石金生得 
　　公開第二　姚銘士贈銀杯一　謝行導得 
　　公開第三　萬國體育會贈銀杯一　程　宣得 
[今日離津來滬之黑白籃球隊]  
　　二十一日抵此　已定四次比賽 
　　平津有聲之黑白籃球隊、健將有唐寳堃何步雲沈聿恭等、定今日自津南下、二十一日可抵此、住交通大學、已約定有四次比賽、即對滬江約翰持志東西、如有其他强隊願作比賽者、可向滬江大學王錫良君接洽云、 
[工商足球賽賓功得享組冠軍]  
　　健光得同組冠軍 
　　市一塲工商足球賽如下、 
　　組别　隊之勝負　成績　 
　　享商　强乙勝中工　一比○ 
　　享工　滙理勝少年　三比一 
　　享字　賓功勝英工　一比○ 
　　同字　健光勝也是　三○一 
　　健字　太古勝鑄豐　一比○ 
　　五塲比賽之中除第一二塲與錦標無甚關係外、其他三塲、則賓功與英工、健光與也是、均爲冠軍之决賽、太古與鑄豐爲三角淘汰賽之第一戰、其中當然以决賽二塲最爲興奮、紀其略情如下、　　賓功得享組冠軍　英工爲享商組之霸主、賓功爲享工組之覇主、一朝會戰、堪持兩難並爭、英工陣綫聨絡、氣勢優於賓功、惜勝利之神、不肯光降在十分鐘時、爲賓功打進一球、後雖反攻不已、時有山雨欲來之象、無片刻間即風流雲散、終以一對○之比數、屈居亞軍、 
　　健光得同組冠軍　下午二時、同商組雄師健光與同工組雄師也是交鋒、上半時也是鋒利無比、獲得一球之後、猶續攻不已、下半時始、健光氣運漸轉、不移時、即報復一球、演成平局、嗣後迭爲攻守、相持不下、時間旣屆、續戰十分鐘、而在此十分鐘之内、健光竟打進二球、榮膺冠軍、蓋其體力實後優於也是也、 
[日四百六十四英里長跑]  
　　第一千葉...費時五十五小時 
　　東京十七日電通電、奬健會發起之青森東京間四百六十四英里馬拉松賽跑、本月六日午前八時、在青森縣廳正門前起步後、十二名選手、皆欲爭得先着、但在途中、已有五名落伍、尚餘六名、今朝八時在崎玉縣與茨木縣境栗橋町出發、本日跑到東京、發起者等、已先在二重橋前終點鵠待選手之至、至零時十五分、千葉選手首先跑到、繼之者爲松木選手、第三爲楠選手、所費時間如下、第一、千葉彦右衞門（北海道）費時五十五小時二十六分一秒、第二、松本四郎（東京）費時五十六小時五十八分二十一秒、第三、楠好藏、（香川）費時六十小時二十分十三秒、跑得第一之千葉選手、年祗四十四歲、每跑完一日路程、宿客棧時、必沽酒晩酌、表示愉快云、 
[京平運動會之電訊]  
　　中央政校　（南京電）中央政校十六日開運動會到羅家倫吳挹峯均有演說、旋舉行各項預賽、定二十决賽、由蔣給奬、 
　　北平市校　（北平電）平市春季運動會、今晨在中山公園、由胡若愚夫婦發奬、 
[松江中小學運動會情形]  
　　松江中小學聨合運動會、於十二日起在公共體育場舉行運動會三天、上午八時參加各校、均齊集運動場、由正會長金慶章縣長主席、行開幕禮、各校繞行全場一周、行禮如儀、會長副會長張守白相繼致詞、攝影畢、會長宣告比賽開始、參加學校、有縣立中學、縣立師範、七縣女師、成年女校實騐小學、公一、公二、公七、公八、崇文初小、朱家行初小、景賢小學、松筠小學、麗德小學、孤貧兒院、公開組等十六團體、運動節目共三十六節、茲將成績探誌如下、中學組百米决賽、甲組成績十三秒、乙組十五秒、公開女子組八十米、成績十八秒五、又二百米、成績三十四秒八、公開女子組跳遠决賽、成績四·零七米、中學男子四百米决賽、甲組成績六十四秒八、乙組成績一分十秒二、女子公開組標槍、成績一五·五米、其餘成績尚在整理紀錄中、聞本日中學組以縣師及成年女校小學組以公一及松筠女校較優、 
 
 

Page 10

 
 
   
 
 

Page 11

 
 
自由談 
[世界小事記] [  海客]  
　　英國有四對㝈生子。同在倫敦摩士威爾山Mmuswell　Hill一所學校中讀書。都聰明勤懇。得到學位。 
　　咖啡是全世界普遍的飲料之一。在常人心目中。以爲只此一種。其實也各不相同。總計有一百多種之多。南美洲的巴西一國。獨有四十種。 
　　紐約有四座公寓的大厦。都用一種特别的厚玻璃作墻壁。能使天然的紫外線的光照入室内。有益於人體。但一面仍備有極厚重的帽幙。以便隨時掩蔽。 
　　倫敦哈特公園Hyde　Park一隅。在十二小時中經過的車輛。要是合計起重量來。共有十六萬六千噸。 
　　西藏人彼此相見時。往往戕舌子伸出來。其作用與西方人握手脱帽相同。 
　　杜鵑在每年四月間。發見於英國。因爲在這時期間。有一種毛蟲。　它們愛好的食料。太早或太遲。毛蟲未出。杜鵑也不來。 
[國民會議瑣譚] [  霞扉自京寄]  
　　燦爛莊嚴之國民會議。已於萬衆歡騰中如期開幕。實爲吾國空前未有之盛舉。其關於犖犖大端。已分載各報。茲撮錄會塲瑣聞。以實自由談。 
　　中央要人之題字忙　國議代表。爲留存紀念起見。多備有册頁。於會議休息時間。分請中央要人題字。藉留鴻雪。十二日第四次會議。中委褚民誼氏。爲某代表書「提倡體育養成健全國民」數字。足徵褚氏對倡導體育之熱心。十四日第六次會議。李石曾氏尤大受包圍。求書者絡繹不絶。李皆一揮而就。題字有「天下爲公。」「親愛精誠。」「互助。」「博愛。」「各盡所能」等。且有某代表爲其亡父求賜誄辭者。氏亦書「遺範猶存」四字貽之。此外有向蔡元培。邵力子。余井塘等求書者。但人數不若李氏之多耳。 
　　會議塲中之女代表　此次女界當選國議代表。有劉純一。史志英。李峙山。鄧蕙芳等四人。主席團特許列席者。有唐國楨談社英等十人。殊爲全塲所注目。劉純一更當選爲主席團之一。渠等提案頗多。皆謀男女絶對之平等。第四次會議。李峙山對剿滅赤匪一案詳爲論列。切中時要大爲議塲推重。史志英於休息時。復持提案。往來各代表間。請求附署。狀極匆忙。所提普設兒童寄託所案。誠爲减少農工婦女之痛苦。促進生産發達之要圖。此種設備。歐美行之已久。在生産落後之中國。需要尤切。史氏洵一有心人也。 
　　主席團諸氏之賢勞　主席團中戴季陶氏對議事富有經騐。處理案件。有條不紊。第四次會議。通過全部約法。僅以二句鐘圓满解决。洵屬難能。于右任氏言論丰采。逈異恒流。惟氏操秦語。旁聽席中不甚了了。張學良劉純一諸氏。多伏案揮毫亦云勞矣。 
[吳稚暉之小文章] [  某]  
　　近訪丁福保君。見丁君近又編說文詁林補遺一百三十餘卷。尚未卒業。吳稚暉先生書其編輯室之額曰詁林精舍。而跋其後曰。仲祜先生博精小學。又好禪理。頻年綜貫許氏書。爲說文詁林兩巨編。垂惠藝林。比迹儀徵長沙而有餘。顧先生正逃佛隱海市。如慧琳之潛養。以餘力治諸經音義。其韻致相髣髴。額小築曰詁林精舍。聊以寄意。其友吳敬恒爲作篆張之。 
[難病診治談] [  半狂]  
　　方愼盦君。爲金針神醫黄石屏先生得意弟子。石屏先生故後。方君供職軍中。久不以金針問世。以是滬人士之仰慕石屏先生針術者。均以失傳爲憾。前年方君退職庽申。友人乃均勸以金針活人。懸壺之後。凡有疑難雜症。經方君一針而愈者。不知凡幾。其最著者。如某婦患臌。經方君一針。吐出毒虺。（形如小蛇。不知是否此名）病即霍然。此毒物至今浸以瓶　。陳方君醫室内。又如師景山先生中瘋。邱子嘉君病足。俞逸芬君背傴。均由方君針愈。最近余又目睹方君診治難症二則。尤堪欽服。一則爲陳滄舟君之子。生甫念月。月前兩腿忽痛不能立。先由某西醫診治。（陳君爲留英學生篤信西醫。）但云病重。不能舉其病名。並謂即能治愈。其腿必廢。照以愛克司光。云爲毫無辦法之腿病。後又陳友黄竹笙君。介紹至新閘路和藥里方君診所針治。方斷爲温熱病。果數日而痊。又一則爲乳癌病。中西醫均斷爲難治之症。大致由於肝鬱。西醫解剖。亦未必均能全愈。有浙湖張氏。年已六十。忽病乳癌。延他醫診治。兩年未效。後亦由友介至方君處針治。未幾痊愈。張氏之子。特贈以神針壽世之銀盾。以誌感忱。方君針術之神。固有值得一紀者矣。 
[春游歸來] [  沈廷凱]  
　　好春易逝。遊興闌珊。予本年春遊行程。歷禾杭蘇錫諸地。旣歸。述其所見。以寄瘦鵑。 
　　南湖爲禾中勝境。烟雨樓尤著盛名。自來巨卿名公。履烟雨樓者。無不有雪泥鴻爪之留。清乾隆帝。曾兩次駐駕。故墨跡獨多。彭雪琴宫保。寫横直梅花各一。鐫碑於寳梅亭中。有詩云。「作别孤山處士家。又來鶴渚泛烟艖。風流太守多情甚。笑索梅花向水涯。」樓臺四面皆水。植名花異草至繁。南湖昔日之船娘芳譽。載歌遊湖。傳爲韻事。今則格於禁例。漸次銷沉矣。國交孫中山先生。於民國初元履斯。故自舟渡樓。首先即見「民國元年孫中山先生來遊於此」之横額。令人生偉人與勝境千古之心。予已五載未履此摟矣。覺烟波之無恙。嘆人事之已非。登樓遠眺。感慨系之。 
　　由嘉興赴桐鄉。三小時可達。輪行先抵雙橋。改由渡船入城。雙橋之西。有明代鍾將軍廟。其地雖屬窮鄉。而於吾國古代戰爭史上。則占極光榮之一頁。蓋當明代日軍長驅犯浙。至雙橋而兵馬大挫。即歷史上所謂鐵菱關一役也。入桐鄉城。遊軟石橋鳳鳴寺諸勝。縣長某君。致力縣的建設。殊費苦心。故規模甚備。滬上名醫程志和敦生昆仲。皆桐鄉籍。適於時在桐。故得週旋兩日。縣長聞程君返里。曾詣程宅。有創設平民醫院之計畫。維其事尚在討論中。而地方長官與地方士紳之爲平民設想。殊值得爲予遊記中之一節也。遊杭未至西湖。即赴富春。舟過六和塔。漸入富春江。數百里水明如鏡。已不啻身入畫圖。而綠水青山。容與中流。眞有飄飄欲仙之感。旣抵桐廬。越宿遊七里瀧。予固未嘗遊斯。嘗聞朋輩力繩富春之美。今履其地。信矣。去年東渡扶桑。歷彼邦勝境。深嘆國内無地知之。今入七里瀧。反覺我勝於彼。至盛名之下之嚴子陵釣台。與謝臯羽哭台。分峙東西。台上有亭。西亭豎有清風千古之大碑一。山中有嚴先生祠。及客星樓等古跡。惜斯日舟行迂遲。抵山已逾中午。而遊人寥落。以未能盡餐秀色爲憾也。桐廬有美味曰桃花鱖。殊不讓松江之鱸。至富春江上之好山好水。苦吾無文以形諸筆墨。而幽雅靜趣。至今猶縈繞於心頭焉。 
　　蘇錫之行。同遊者爲滬上李祖桐邱褚聨兩會計師。及李承洪馮錫庚諸君。以兩日光陰。歷天平虎邱獅子林汪義莊怡園諸名勝。大都舊地重臨。無足述者。更以兩日光陰遊梁溪。歷黿頭渚梅園蠡園惠山等處。吾人蘇錫之行。其目的在吃。觀景玩園。不過因時制宜而已。李祖桐君。一餐能盡二蹄。旣大爲同行者生色。而又爲酒家所驚嘆。李君尚自嘆弗如乃叔李五爺之量洪也。（李徵五先生）頻返之日。李承洪君等將由錫而湖。予儕伴之太和號船中。承洪即吳興名勝桃園之少主人。堅囑同赴三吳。惜以事而未畢。汽笛一聲。遂於揚巾伸手中道别矣。（却酬） 
　　出版界消息　荀郎慧生。爲現代四大名旦之一。其藝術與梅尚程異曲同工。各造峯極。而年富力强。虚心好學。則非其他名旦所能及。大東書局「戲劇月刊」主任劉豁公君。有鑒於此。爰定於該刊三卷第八期。出一荀慧生號」又以菊朋爲譚派健將。特照前出艶秋少樓合刊例。附刊「言菊朋號。」有以關於荀言之文稿。於十日内。寄予該刊者。酬資一律從豐。逾期則恐不及刊入云。 
[黄海環遊記（六）] [  黄炎培]  
　　所謂東綫。從瀋陽經海龍。達吉林。從此遼吉兩省城的交通。不必經吉長與南满了。所謂西綫。從北寗路之打虎山。經通遼。洮南。至齊齊哈爾。再北已達克山。不久可達嫩江。---另築支路從洮南向索倫。尚未到達。---從此齊齊哈爾可不經中東及南满而直達關内了。這兩路所經。都是農産林産狠豐富的地方。葫蘆島築港在進行中。落成後。西綫可自由進出海口。這是何等痛快的事。而况南满路用金。這西路用銀。金貴銀賤。不又是發達該兩路的好機會麽。可是金融家告訴我。西路生意狠不好。不但借欵還本息辦不到。連開支都不够。爲什麽呢。據說還是管理法不講究的緣故。如果這樣。這是應該何等趕快努力改良的事。 
　　東省對日交涉的枝節。還有一件。就是朝鮮移民。日本把本國的人民。移到朝鮮南部。朝鮮南部人民。移到北部。北部人民。移到遼吉兩省。現朝鮮人之移入兩省者。已達二百萬。他們政策非常巧妙。一方解决本國人口過剩問題。一方利用朝鮮人國籍問題的不易解决。做他們取得满蒙租地權的先驅。因此東省地方官吏。對鮮人事件。非常頭痛。種種糾葛與蠻横。加以制止。日人便從而挑撥鼓煽。蓋堅其傾向日本的心思。供他們的利用。 
　　吾遊東省。見鄉間種水稻的。都是朝鮮人。問水稻是否好。答好。問。當地人何以不種。答不會種。只有朝鮮人會種。在這大豆過剩的當兒。應否勸地方人民改種他物。某地有水。應否定爲水稻區域。用什麽方法。招關内慣種水稻的來提倡種水稻。或指導種水稻。而勿讓朝鮮人以種水稻爲專業。這不是政府應該確政策。一步一步進行的麽。 
說部扶輪會 
[霍桑探案轉灣（一七）] [  程小青]  
　　伊低頭想了一想。摇頭答道。「我不認識他。昨天的男賓很多。我所認識的不到十分之一。我不曾注意到這樣的人。」我道。「你再想想。在你認識的男賓們中。有没有這樣狀貌裝束的人。」佩芬道。「實在没有。我記得穿西裝的祇有江家的表兄。和王家的小舅舅。還有我的同學寳珠姊的哥哥。還有對門秦家。歐陽家的兩個鄰居。年齡似乎相仿。不過身材和面貌都不相同。」我忙道。「你說的那個同學寳珠姊的哥哥。呌什麽名字呀。」佩芬道。「他姓姜。名呌靜源。他也在江蘇大學裏讀書。高我一級。寳珠却是和我同班的。」我又道。「這姜靜源住在那裏。你可記得他昨夜什麽時候走的。」佩芬道。一他們住在虹橋路。昨夜他們兄妹倆一塊兒走的。那時候廳上的男席已散了大半。並且他是一個瘦長身材的人。比你高出不少。我們背地裏曾給他起過一個綽號。呌做白無常。這個人怎能合得上你所說的人呢。」我又不禁失望。一轉念間。我又想到一種新的問句。我突然問道。「你的男同學中。有没有這樣的人物。」佩芬想了一想答道。「這個難說。我記不得許多。」我道。「那麽。男同學中和你比較接近些的。可有狀貌相同的人。」佩芬的面頰上微微紅了一紅。反問我道。「姊丈。你說的接近。指什麽說的呢。」我故意沉着臉色。索性直言談相的答道。「我老實說罷。在這男女同學的潮流之中。往往有許多不顧人格。不自量力的男同學們。抛了學問。專心在單戀上做工夫。芬妹。你可也有這樣的經騐麽。」我這問句自以爲冒着此險。如果被我的岳母聽得了。說不定要加以申斥。可是佩芬倒也並不怎樣。伊但笑了一笑。緩緩答道。「這樣的經騐。我敢說每一個都不能不有。我在每一星期之中。接到這樣莫名其妙的無聊信。終有五六封之多。我起先還上當拆閲。後來祗覺得他們的可鄙。所以我但瞧信封上筆跡生疏。便順手付之一炬。從没有一封例外。所以那寫信的人是誰。不但面貌。連姓名都不知道的。」我覺得我的問句已窮。這一次的任務。大概終不能免於失望了。但我在立起身來告辭的時候。還發了一句最後的問句。我道。「那麽。在你的意識之中。完全想不起有這樣的人麽。」佩芬仍持着前議。答道。「完全没有。」於是我就辭了出來。 
 
 

Page 12

 
 
商業新聞 
[金融上週金市稍俏]  
　　掉期中無大變化　上週標金稍趨漲象、狀態和平、因將掉期、故無鉅額買賣、亦乏特殊變化、每日不過四五兩迴旋、常在七百四十兩以外、惟國際銀價會議案消息時有紛歧、同業意向似處徬徨、自週二（六月份）最高價七百四十九兩九錢、週四最低價七百三十九兩二錢、然僅十兩0七錢迴顧0統核計漲七兩一錢0蓋海外銀市潛伏軟勢、計英銀共跌一二五至一八七五、美銀共跌二五、而滬市外滙計先令亦縮半檔、（計一二五）日金加一分半、銀行内盤均亦趨緊、業中紛向扒結、大致套頭焉、迨週六適逢掉期、七月份上塲矣、仍由多方貼出、自前一天已私開交交、初爲一兩、旋後加至二兩、正式開盤二兩左右、後爲二兩七八錢、結果二兩半、而七月份初開四十七兩半、殆同業中大多數已掉妥、惟有一部份空頭者未掉、將屆六月一日起照解現貨、然此屆掉期如二兩以内者尤屬吃虧、因不敷抵現貨之利息也、萬興尚空一千餘條、係大連帮預將解現、據業中人云、觀察情勢金市前途、恐難樂觀、或係有一度盤旋、茲將一週間經過概况、摘述於后、 
　　一週間過去迴顧　自週一（五月十一日）大條縮0六二五、銀價跌一二五、滬市先令掛牌勿更、内盤似緊同業向扒、惟套頭較前接近、僅離開十五六兩、至於六月標金開盤、即漲三兩、爲四十一兩半、以後漸向上騰、傳聞國際銀市恐難解决、乃人心趨堅、午後漲爲四十七兩七錢、收市四十五兩六錢、因印滙回大、且賣戶似多惟比上週六計加七兩一錢、終日六兩七錢上落、投機商吳某售出、信亨羅某補空、次日大條又低0六二五至一二五、銀價小去一二五、滙票掛牌縮半檔、内部尚平、業中續抛、殆金市即漲一兩四錢、開盤四十七兩、大戶等奮購、遽漲爲四十九兩九錢（曾做過五十兩）復以吳羅等賣出、遂退至四十五兩半、下午到過四十四兩四錢、迨收市四十六兩七錢、比上日略加一兩一錢、（已迭漲三天計十四兩七錢）然前後市不過五兩半迴顧、週三大條回升0六二五、銀價加二五、故先令亦鬆、然業中仍有結進、掛牌勿更、殆標金即開低盤、爲四十三兩八錢、後由四十三兩加至七兩、下午五兩半、收市較上日回小一兩二錢、交易極淡提早一小時而散、全日僅四兩升降、翌日大條銀長0六二五、銀價加一二五、先令掛長半檔、内盤略絀、惟華商復已抛出、金市即開低盤、計四十一兩、以後賣多、且聞美國於六月一日將做遠期銀市交易、故人心挫下、猝爲三十九兩二錢下午忽傳銀市會議難成、兼由志豐永福昌等買進、遂漲至四十二兩八錢、至收市四十一兩八錢、較上日尚跌三兩七錢、統市不出四兩上落、次日大條銀勿更銀市减二五、先令如前、内盤暗堅、華商復扒、至金市開盤四十五兩八錢、即加四兩、以後羅某抵空二千餘條、故漲爲四十七兩六錢、下午因已開掉期、且由永豐志豐永傾向脱手、𨺗轉下風、收市四十二兩二錢、較上日只加四錢、計有五兩四錢旋轉、週末大條銀價均縮一二五、先令亦减半檔、内盤稍挻、而扒者敏活、標金開市四十五兩一錢、惟因正式開做掉期、故六月份已無交易、收市爲五兩六錢、比上日計加三兩四錢至於七月份已上塲、頭盤爲四十七兩半、次爲五兩三錢、復因買多、計漲爲九兩三錢、然吳某等售出不已、故抑至四十六兩、午收復堅、計四十八兩、較六月份遞加二兩餘、乃掉期由多方貼出也、半日間計有四兩迴旋、比日匯結價已撳小三十餘兩、現貨去路無多、赤條約加七兩之間、茲將英美印銀市及匯票標金高低價、分述於后、 
　　種類　最高　最低　比上週六 
　　大條近期　十三辨士一八七五　十三便士0六二五　縮一二五 
　　又遠期　十三辨士一二五　十三　辨士　縮　一八七五 
　　美銀價　二角八分三七五　二角　八分　縮二五 
　　孟買市　四十四羅比　四十三羅比一0　縮　0四 
　　英匯掛牌一先令三辨士一二五一先三辨士縮一二五 
　　美匯又　三十元0六二五　三十元0三七五　縮　二五 
　　日匯又　二兩六錢二分七五一兩六錢一分二五漲　一分五 
　　標金六月　七百四十九兩九錢　七百三十九兩二錢漲　七兩一 
　　又　七月　七百四十九兩三錢　七百四十五兩三錢 
　　第一天掉期 
[英銀跌進十三便士關]  
　　昨日倫敦來電、大條銀迭見跌落、遠期復又跌進十三便士關内、如近期縮去零六二五、爲十三便士、遠期亦縮零六二五、計十二便士九三七五、脚地印度稍有脱售、市况平靜、又美銀價未有伸縮、計現貨仍爲二角八分、英對美及美對英均升零三一二五、同爲四元八角六分三二份之十三、日美小去一分、計四十九元四角一分、日英仍計二先令0三二份之十三、英滬先令仍計一先令三辨士半、孟買現貨小去一安那、計四十三羅比十三安那云、 
[星期日銀拆堅俏]  
　　昨值星期、銀行照例休業、故市面上銀欵頭襯、徵覺俏利、結果銀拆掛高而有六分市面、較前日白借市情相差懸殊矣、厘價則依然無甚差落、早市爲七錢二分八厘、午市爲七錢二分八厘三毫七忽半、較前日午市轉小一毫二忽半、做出滙劃票欵、早市四十三萬五千、午市三十八萬五千、鈔票兩市均無交易、即塲外鈔票亦祗午市做出四萬、錢莊銀公單收解三千七百餘萬、洋公單收解四百三十餘萬、各路滙欵收解六十餘萬、小錢莊交易三十餘萬、輔幣市况、江南小洋早市爲六錢五分三厘、午市較好半厘、爲六錢五分三厘半、做出交易、早市五千角、午市二千角、廣東小洋早市爲六錢四分六厘、午市爲六錢四分六厘半、亦好半厘之譜、做出交易、早市七萬五千角、午市五萬角、銅角較前日略短一千五百文、爲三百八十千0五百交、交易三萬二千串弱、 
[證劵上週債市極盛]  
　　成交達一萬三千萬元 
　　價較前週回跌三四元 
　　上週内本埠證券市場各公債市况、現市甚清、全週僅成交五萬一千元、内一九關佔三萬元、其他僅數千元、期市則非常熱閙、市塲賣買始終旺盛、成交達一萬三千萬元、較前星期復增一千三百六十萬元、就每週計之、爲額之巨、已又一新紀錄矣其中二0捲仍最旺、佔二千八百廿九萬五千元、裁兵一九關善次之、而遠期成交亦仍較近期爲旺、債價之趨勢、以粤方問題未獲解决、市上頗有謡言、人心不安、故零戶及投機者之抛空、在市上恒佔優勢、但同時有力大戶、則鑒於民會方面經過良好、時局依然良好、故態度鎭定、且乘低收進、因之債價上落尚平和、蓋每日盤旋不定、而未見有重大漲落也、察週末時之形勢、如時局前途不另有新變化、債價或即有回漲可能、但查上週末各債價、如一九善·一九關·二0關捲等均跌下二元數角、裁兵編遣整六等亦小下三元左右、但一九捲金融等則幾無變動、茲將上週内各債價高低漲跌統計列後（單位元） 
　　債别期現　最高　星期最低　星期額差　漲跌 
　　整六現貨　六七·00　一　六七·00　一......二·七0 
　　整六五月　六八·00　一　六五·四0　六　二·六0　跌二·三0 
　　整六六月　六五·八0　一　六三·一0　三　二·七0　跌一·六五 
　　關税現貨　五七·00　三　五七·00　三......跌二·00 
　　關税五月　五八·四0　一　五五·00　六　三·四0　跌一·七0 
　　關税六月　五五·四0　三　五三·七0　六　一·七0　跌一·四0 
　　編遣現貨　五八·五0　一　五五·一0　六　三·00　跌二·七0 
　　編遣小現　五五·00　五　五五·00　五......跌二·四0 
　　編遣五月　五九·八0　一　五四·八0　六　五·00　跌三·七五 
　　編遣六月　五八·八0　一　五三·七0　六　五·一0　跌三·二0 
　　裁兵現貨　七八·00　一　七五·二0　三　二·八0　跌二·三0 
　　裁兵五月　七八·七0　一　七二·九0　六　四·八0　跌三·0五 
　　裁兵六月　七九·00　一　七四·七0　六　四·三0　跌二·七0 
　　一九關現貨　七四·五0　一　七一·五0　五　三·00　跌二·八0 
　　一九關小現　七二·五0　一　七一·00　四　一·五0　跌一·二0 
　　一九關五月　七五·七0　一　六九·八0　六　五·九0　跌四·0五 
　　一九關六月　七四·一0　一　六八·五0　六　五·六0　跌三·四五 
　　一九善五月　七五·八0　一　六九·六0　六　六·二0　跌四·二五 
　　一九善六月　七四·八0　一　六八·四0　六　六·四0　跌四·一　 
　　二0捲現貨　七0·五0　二　七0·五0　二......漲一·00 
　　二0捲五月　七三·00　一　六六·二0　六　六·八0　跌四·一五 
　　二0捲六月　七一·七0　一　六五·五0　六　六·二0　跌四·一五 
　　二0關五月　七五·00　一　六八·三0　六　六·七0　跌五·二0 
　　二0關六月　七三·一0　一　六六·六0　六　六·五0　跌四·八0 
　　一九捲現貨　六八·四0　一　六八·四0　一......跌0·0一 
　　一九捲小現　六六·五0　二　六六·五0　二......跌0·四0 
　　一九捲五月　六八·00　一　六八·00　一......初開出 
　　金融現貨　三九·00　一　三九·00　一......漲0·一0 
　　金融五月　三九·0五　二　三八·九0　二　0·一五　漲0·二0 
　　九六五月　一七·七0　一　一六·五0　六　一·二0　跌0·八0 
　　九六六月　一八·一0　一　一六·六0　六　一·五0　跌0·八五 
　　一九關債現　七五·二0　四　七五·00　三　0·二0　漲五·二0 
[紗花時局左右紗市]  
　　標準擊落三兩...現紗北銷不絶 
　　上週紗市、因受時局打擊而趨跌、兼之美棉又轉下游本埠人心愈虚、賣方壓迫尤烈、市盤摇動不定、惟匯兌堅挺、日本紗價高貴、若合銀盤、在二百十兩外、此因該處底貨缺乏、三品期紗又有軋空之勢、漲勢乃劇烈在華採辦本紗、輸送日本、聞申新紗廠已售出不少、五月份之貨悉數售空、但時局謡諑紛紜、加之美棉頻頻報跌、故投機家隨勢抛出、壓力重重、市面終趨下落、時局能平靜、美棉立定、或有轉漲可能、不過匯兌不長、銀盤物價亦無十分大跌面也、現紗各帮買去不少、北方一帶以三品紗匯兌關係、故採辦不絶、漢口四川内地等處均有辦量、惟華南一帶受政局影響、久未動辦、蓋時局與紗市、大有密切關係也、查全週各帮買去統計一萬包光景、輸出日本及南洋等處、尚不在内、同行中進五千九百包、日紗市較堅跌一兩以外、標紗價比前週跌三兩三錢至二兩六錢、成交計十五萬一千六百五十包、三品紗本月份比前週漲四元六角、茲將各帮口買去之包額分誌於後、 
　　帮口　包額　帮口　包額　帮口　包額 
　　天津　七一五　江西　一一五　寗波　一五五 
　　漢口　一、二六五　内地　一、六四0　汕頭　八二五 
　　長沙　六五0　北帮　四二00　四川　二、四00 
　　青島　二00　高陽　一一五　香港　四八五 
　　廣東　一00　雲南　一四0　雜帮　三00 
　　同行　五、九00 
[上週棉市受美棉摧殘]  
　　現棉消費力非常單薄 
　　棉市趨疲、以美棉步步向下、形勢悲觀、本埠底貨雖枯、受其重大打擊、惟日商仍拉緊不放、現棉生意異常岑寂、各廠均無需要、故散戶一致抛空、總之存貨太枯、棉市跌風未熾、加之匯兌尚堅、有一部份皆不敢抛出、前途須視美棉爲轉移、標棉各月比前週跌九錢半至七八錢、成交計三十五萬七千六百擔來源計姚花一千一百五十包、木架花一百包、各廠買去均係零星交易美棉現貨比前週跌六十磅音、茲將各廠家買去之量額、分誌於後、 
　　廠商進　最高價　最低價　成交數　期限 
　　九江花　三五·00......一00包　現貨送廠 
　　陜西花　四一·五0　四0·六0　四00件　現貨送廠 
　　本花　三八·二五......　一00包　現貨送廠 
　　美種花　四六·00......一00件現貨棧交 
[美英印棉跌勢未衰]  
　　昨日美棉因天氣良好、華爾街疲弱、賣戶增加而軟、計期貨跌十一至十三磅音、現貨跌十磅音、英棉期貨跌三至五點、現貨跌十點、埃及棉現貨跌十點、印棉市况堅穩計平果爾跌四羅比、奥姆辣跌三羅比、折羅溪跌一羅比、原電錄左、（十六日電） 
　　美棉　比上日　合申規　英棉　比上日　合申規 
　　五　九二六　跌一三　四0·七0　七　五0九跌五　四五·二0 
　　七　九四四　一一　四一·五0　八　五二三　五　四五·六0　 
　　十　九八0　一一　四三·一0　十　五二二　三　四六·五0 
　　十二　一00二　一一　四四·一0　現　五一六　一0　四五·三0 
　　一　一0一二　一三　四四·五0　埃及　五二0　一0　七二·九0 
　　三　一0三0　一二　四五·二0平果爾　一四七跌　四　二九·八0 
　　現　九四0　一0　四一·三0　奥姆辣　一五八　三　三二·一0 
　　白羅溪　一七六　一　三五·八0 
[絲茶蘭溪新繭收成大歉]  
　　統扯祇有三分年歲......繭價開四十一二元蘭溪蠶汛最早、今歲農民所育之早蠶、均因天氣寒冷、發現白殭、晩蠶亦因天時奇冷、雨多晴少、時起變化、在大眠旺葉最要時期、而大雨兼旬蠶食濕葉、咸起吐黑洩黄等病、傾棄十之七、新繭現已上市、全邑繭行祇振興振源等四五家開秤、繭身不佳、因上簇後天時寒冷、更兼狂風暴雨不足、繭價開四十一二元、統扯祇有三分收成云、 
[上週絲市華洋擯持]  
　　海外絲銷不起　電轉絲價難漲 
　　内地蠶事失利...華商態度堅挺 
　　上週中本埠洋莊絲市仍無起色、查海外市場、日絲價廉、華絲廠銷依然呆滯、滬白廠經電轉價上漲、華絲商僉以内地蠶事失利、繭收勢必大歉、手中執有存絲者態度堅挻、價小不售、週間絲市幾成擯持、全週祇共成交各絲經百餘包、輸出七百餘包、歐美華絲價雖見轉漲、而與華絲成本相鉅仍巨、茲將上週末海外市塲華絲市價列表於下、（紐約每磅價單位金元里昻每基羅價單位法郎） 
　　絲别　紐約　里昻　紐約　里昻 
　　高等滬經　二·八五　二七二　上等乾經　一·九五　一四七 
　　上等滬經　二·四0　二二0　中等乾經　一·五0　一一五 
　　中等滬經　一·九五　一六五　下等乾經　0·0五　0八七 
　　下等滬經　一·五0　一二0　上等大經　一·六二　一二0 
　　上等魯經　一·八八　一六八　下等大經　0·九八　0八四 
　　上等川經　一·九五　一七二　上等白絲　0·九六　0八0 
　　上等灰經　一·三八　一0九 
[祁門首帮茶已運出]  
　　祁浮各號首帮紅茶、因急趕滬搶新得盤、莫不加工趕製、除貢茶已於數日前運出外、大帮均於近日啟運完竣、兼之祁河昌江水勢漲大、鄱湖輪運暢行、先發者大半已抵饒潯、二帮日内續可成箱、三字亦在開篩督製、如首帮到滬得盤有利、實力較厚之號、仍須續辦子茶、添做末帮云、 
[糖市粗砂白步漲錢半]  
　　號盤續開三千袋 
　　昨日糖市因值星期、産區電訊無來、公會市塲劃盤荷糖二十四號粗砂白、買氣尚濃、成交價自十兩○八錢至八錢半、交易頗湧、趨勢且挺、中砂白喊十兩○四錢、尚少問津、九號荷赤九兩一錢半、成交數百袋、亦屬俏俐、日糖市亦步漲、N嘜十兩○八錢至八錢二分半、J嘜十一兩二錢、YP嘜十一兩一錢半、YT嘜十兩○七錢半、YRO嘜十兩○二錢、明華貨十兩○二錢二分半、後市賣方更扳、買方漸懈、而市形堅俏非常、號盤有聚德隆開出二號小吕青一千五百包、價九兩四錢、華新號售開香港粗砂白三千袋、價十兩○八錢、行方進意尚濃、如數開通、十號荷赤號喊十兩○四錢、一時尚少受手、本廠冰原價續有成交、市氣亦頗挺秀、 
 
 

Page 13

 
 
本埠新聞 
[今日紀念先烈陳英士]  
　　市宣傳部縣整委會 
　　均各召開紀念大會 
　　今日爲陳英士先生殉國第十五週年紀念日、陳先生追隨總理革命垂二十年、辛亥革命、先生光復上海、厥功尤偉、其後襄贊總理、組織中華革命黨、袁氏稱帝、先生首先發難、運動獨立、袁氏恨之甚、遂買兇手剌殺之、民國五年五月十八日、遂被害於上海、時年僅四十耳、 
　　上海特别市黨部宣傳部、特於今日上午九時、在南市林蔭路市黨部三樓大禮堂、舉行紀念大會、本市各機關·各團體·各學校·各級黨部·均應推派代表四人、前往參加、其浦東、梅隴·眞茹·江灣·吳淞·等離市較遠之區、均得分别召集附近民衆、舉行紀念大會、市執委會告民衆書及一區黨部宣言、（文長從略） 
　　上海縣黨務整理委員會、以今日爲陳英士先生殉國十五週年紀念、特定於上午九時、在大禮堂、召集縣屬各機關、舉行紀念大會、並有告同胞書、（文長從略） 
[律師公會請收回法公廨]  
　　呈國民政府電 
　　上海律師公會、前日呈國民政府蔣主席·司法院·司法行政部·外交部·等電云、（銜略）鈞鑒、上海法租界會審公廨、制度詭奇、審判黑暗、破壞我法權、芻狗我民衆、害毒所屆、罄竹難書、迭經當地民衆之呼籲、屬會之建議、請求收回改組、顧狡獪之法人、慣用懷柔示惠之假面具、勾結、一二祇圖私利不顧大局之奸徒、以和緩我當局收回改組之勇氣、迄今茲此種非法組織、仍屹然存於我領土之内、最近變本加厲、由法國領事、憑藉會審地位、單獨出票、傳喚我國人民、到案後、即單獨簽票收押、其雇用之會審華官、始終不曾過問、法籍西捕、更無故開槍、殘害居民、各該被害人王行素·忻海珊·迭經分途陳訴、報章具載、中外咸知、此種暴舉、爲公共租界歷史所無、法人悍然爲之、長此以往、不知伊於胡底、今國民會議宣言、撤廢不平等條約、所有僑華外人、將一律受我國法度管轄、乃法租界數十萬居民、尚置諸僑華外人之下、何能更進一步、以管轄外人、公共租界中國法院、成立逾年、而法租界則置之度外、且聽法國領事、單獨處理華人事件、更何足以昭公道、情事急迫、用特電請主席、毅然英斷、尅日開始交涉、先將法租界會審公廨收回改組、一面採斷然處置、收回法國領事裁判權、以免英美日本臨歧觀望、致蹈華盛頓會議調查司法案之故轍、除委託國民會議秦代表聨奎·面陳備細外、謹此電陳、敬祈鑒核、上海律師公會常務委員李時蕊·譚毅公·陸紹宗·叩銑、（餘電同從略、） 
[本市米價連日高漲]  
　　滬上食米、近日因各埠進口貨减少、以致米價日有上漲、昨日特别白米、已售至十四元、頭號白米、則售至十三元六角、二號三號亦售至十三元二三及十二元七八、聞今日特别白米將售至十四元四角左右、頭號白米亦須在十四元上下、即最下等之三號白秈米、亦須售至十二元内外較諸兩星期前、已高漲至一元有奇、據新聲社向米商方面調查、最近米價日漲之原因、實以連日天氣不佳、及客商運輸大批米糧出口所致、至滬米之來源則甚旺、今年當不致感缺乏、預料天氣轉佳後、可望漸次恢復云、 
[肉商將全體休業]  
　　兩租界一千三百餘家 
　　議决明日起一致行動 
　　本埠南北市及各鄉區等鮮猪業、爲反對市財政局直接點隻征收屠宰税、實行斷屠、業已三日、前昨兩天、各店所有售餘之隔宿肉、業已售罄、故今日起、華界均無鮮肉出賣、租界同業、昨亦議决、一致行動、市商會呈請市府救濟、茲將各項情形分誌如下、 
　　休業狀况　　鮮肉同業、因屠税問題、宣告斷屠後、昨日南北市各鮮肉舖戶、已無肉可賣、實行休業、雖大都仍照舊開門、但祗留學徒看守店堂、頗爲清靜、一般住民、及飯店麵店等麵均赴租界内購買麵市公安局第一·二·三·四·五·六·七·八區曁分所·分駐所·派出所·均派長警分路巡查詢問麵 
　　一致行動　鮮肉内業實行休業後、英租界陸稿薦等三百餘家、法租界永大等二百餘家、美租界王紀仁等八百餘家、連日分組開會、討論援助事宜、聞現已决議十九日起、停止進貨、租界内聚興·仁元·寗海·蘇錫·等宰牲公司、勢必斷屠、二十日起、一致休業、表示援助、 
　　影響猪商　南市薛家浜長順·長源·預和·長和·源太·源順·昇元·潤大·春元·等猪行、吳淞萬茂·嘉泰·萬愼·等猪行、洋涇復興猪行·閘北隆茂猪行·自南北市鮮肉同業休業後、銷路驟减、並聞租界内肉商、將起而援助、已預備减少進貨、並電江北各地猪商、暫緩裝鮮猪來滬、 
　　函復當局　鮮肉業同業公會、昨函　　市公安·財政·衞生·局云、逕啓者、敝會昨日奉到會銜訓令内開、（中略）奉此、查敝會宗旨、原爲維護同業營業生計、此次同業間、因要求屠税改征營業税之後、爲顧全國課起見、曾據情呈請市民訓會·市商會·轉請市府、體恤辦理在案、惟恐同業間有人煽惑滋事、徒遭營業上之損失、亦曾派員分别勸導、勿受人愚弄、靜候上級處斷解决、詳陳下衷、祈請鑒諒爲幸、 
　　呈市府文　市商會昨呈市政府文云、呈爲呈請事、案於本月十五日接本市鮮肉業同業公會函稱、（中略）查屠宰税按照營業税徵收大綱補充辦法第十一條規定、暫照原定税率徵收、意在維持原有税源、使原來指定之敎育經費等用途、不致驟减短絀起見、所云原定税率、自指歷年未實收之税率而言、庶與部定立法、保持税源之用意相符、上海屠宰税、據肉商報告、歷年繳於省敎育經費管理處者祗六萬元、則現在第一步合法手續、即爲應照補充辦法第十一條仍照原來六萬元之税額徵收、蓋部令辦法、所以不得驟行改從營業税率者、爲防税額之縮减、所以仍照原定税率者、爲防負担之增加、折衷至當、具有深意、本年省敎育經費管理處、委託市財政局代徵、聞照歴年税額已有增加、此與部定補充辦法、已有未符、然據傳述不過改爲年繳七萬元、是所增尚屬有限、市財政局旣處於代徵地位、即應就此年額分配攤派、乃忽抛棄歷來之辦法而改爲按隻徵收、據肉商估計、其所負担税額、當較從前增加三倍、顯與部頒辦法維持現狀之意、大相違反、此項增收之數、如果不解歸省敎育經費管理處、而歸入市庫、則市庫以代徵而得意外之收入、肉商即以代徵而得意外之損失、殊未平允、根據此項理由、該肉商爰不得已而有改辦營業税之請求、蓋爲顧全市庫收入、减經肉商負、舍此實無辦法、理合備文呈請鈞府鑒核、俯准照辦、實爲公便、 
　　肉商意見　據肉業中人云、此次停市、實出於不得已、外界或有不明眞相、疑有人從中煽惑、其實各店完全出於自動、故市府雖飭令公安局調查煽惑休業首要分子、以便究辦、不知從何處調查、蓋現在包商認税、表面上雖宰猪一頭、納捐三分九分、實在各店并未點隻繳税、目下南北市較大之店舖、每天售出之白猪四五頭或六七頭不等、每月納税、不過二十元左右、或十元左右、較小店舖、每天售白猪二三頭、所納之税、月僅四五元不等、若財局直接點隻收税、則每天售猪六七頭者、每月須繳税六七十元以上、售猪四五頭者、每個月須納捐四五十元、較諸包商認税、相差一倍以上、故各店皆能不約而同、報載點隻徵税、每年預算可收十四萬元、其實尚不止此數、所以各店等皆如是堅决云云、 
[馬超俊將赴歐美考察]  
　　中央委員馬超俊、現因國府委任爲歐美勞工考察專員、已於日前由京到滬、昨據其親屬談、馬氏現在滬尚有一二星期之躭擱、大約至遲於下月初即可離滬放洋、赴歐美等處考察勞工情形云、 
[時人行蹤錄]  
　　李石曾·張靜江·吳稚暉·陳調元·錢大鈞·夏斗寅·等、昨晩由京乘車來滬、今晨抵此、 
[王延松向中央黨部建議]  
　　本市商界曁實業團體出席民會代表王延松、頃因民會議案、限於統一及建設範圍、所有滬上各業提案、其關於局部問題者、除已向立法院陳述外、復摘要函陳中央黨部、作爲建議、請予分别察核採納、以慰民望、其所述共有四點、内另訂錢、莊法一點已見前報、其餘三點如下、（甲）擴充立法院委員名額案、查立法貴合乎時代潮流、尤須適於民族精神之特徵、及社會生活之變遷、若偏重理想、勦襲歐美成文、非失之陳義過高、離事實太遠、即異於民情、而非社會之需要、所謂橘逾淮而爲枳也、且法之易於實施、在乎民衆能於遵守、故立法者非但求之博學碩彦、並須來自民間、庶與社會情形、不相隔膜現在訓政期内、立法委員、雖不由國民直接選舉、亦應羅致各項專門人才完成大業、其辦法、爲（一）請政府擴充立法院委員名額、（二）羅致各業人才、須具服務該項事業有五年以上之經騐、且學識淵博者、（三）關於法規初稿、應公布徵求全國意見彙集審查、以爲增損張本、（四）無論何項法規、在未公布施行前、應予全國民衆討論之機會、爲行使複决權之初步、（乙）請决定征税原則案、查增加人民負、担須得人民代表之同意、民治國家、已奉爲金科玉律、商民納税、固屬應盡之義務、惟取之過當、非商民力所能勝、加以商民外受帝國資本主義之侵略、内苦於國計民生之憔悴、維護保育、均繫於税則、擬請决定征税原則各項如下、（一）嗣後增加商民一切捐税、應先由財政部征得商民代表機關之同意、并送請中央政府立法院審議通過、方得開徵、（二）奬勵對外貿易、對於國貨製成品、應一律免除出口税、（三）除工業需用品等·及本國所缺乏者外、提高進口關税税率、（四）迅速施行傾銷税、以抵制外人故意低價、推銷外貨、（五）於出廠税實施往收後、凡外人亦設有同類之廠者、如棉紗絲織捲烟之類、所有華商出廠税、應另以奬勵金名目、退還若干成、飭由實業部擬具奬勵章程、以期無折扣收税之名、而實際上華商得所保障、（六）豁免絲繭一切捐税、（丙）收回開　煤礦案、查開平礦務局、係於一九零一年二月十九日、被英商墨林人理人胡華、用欺騙手段、無代價侵佔以去、而　州礦務公司、係於民國元年六月一日、與開平合併、期約十年、由兩造商定公道價值購回、迨至民國十一年、進行收回、則無效果、現開　煤與日本人所佔之撫順煤、朋比壟斷、使中國之經濟、每年漏巵至二萬萬元以上之鉅、一方面壓制國人所辦之煤礦、致令不能發展、中國之經濟不能充裕、民生不能解决、欲求免除之道、惟有積極設法收回開　煤礦、至撫順煤礦、則有待於廢除不平等條約之時、上海煤商、極感開　煤礦之爲害於中國、至深且鉅、認爲非積極收回、是中國之財富漏巵、莫可遏塞云云、 
[法租界市政概况演講記]  
　　上海青年會前日下午四時、請由上海租界納税華人會秘書陶樂勤君作市政演講、講題爲「上海法租界市政概况、」其辭云、（一）上海法租界市行政區域、上海法租界爲我中華之領土、舊屬江蘇省之上海縣境、今屬上海市區、自清道光二十六年八月、英國根據道光二十二年南京條約第二欵、「中國允准英商在上海廣州厦門福州寗波租地居住經商」之規定、派英領事會同江蘇蘇松太道、劃定英商在上海居住經商地界後、法國與美國、援利益均沾之約、遂亦派員與粤督向清廷爲之奏准、於道光二十九年四月六日起、法商正式得在上海城河之北、洋涇浜之南、爲租住經商區域、今雖名爲租界、實際上照南京條約所稱僅爲居留地、茲姑從俗、概稱租界、法租界區域、當時法領與上海道所制定之而積、爲九百八十六畝、咸豐十一年十月二十九日、推廣一百三十八畝、光緒二十六年一月二十七日又推廣九百零九畝、同時並確定道光二十九年以前法人所佔據者一百十六畝、以上均爲中國已承認之租界區域、民國三年七月二十日袁世凱帝制運動時、北京政府又許推廣一萬三千零一畝、但不稱謂範圍則均及之、故法租界市行政區域、可謂實佔一萬五千一百五十畝之面積、（至其眞正之租界 
 
 

Page 14

 
 
區域、僅佔二千一百四十九畝之面積、）其四至北爲愛多亞路及長浜路、西爲海格路、南爲自徐家匯橋迤東沿徐家匯路至斜橋、而沿藍維藹路、轉東人唐家灣、轉北人肇周路、又轉東人民國路、東沿至小東門、又轉東入黄浦灘、東爲黄浦江、（二）上海法租界市行政之體制、上海法租界之市行政、其體制並非自治、完全爲官辦性質、所以即使法國居民、對於市政並無議事機關、雖設有公董局董事會、而所有董事、全由法國駐滬領事聘請、係屬顧問性質、最顯著之一點、即董事會會議時、由法國駐滬領事爲當然主席、而其議决案、必須與法國現行法律不違背者、方得實行、故决議案之公布、由法領署名、而其措辭、則必曰「本租界公董局董事會本年某月某日常務會議决各案、並無違背法國現行法例、應照......之規定、准予尅日照案施行」是可見該公董局董事會議决案、施行與否、須經法國駐滬領事决定、是非自治體制、可以推想而知、（三）上海法租界市行政機關之組織、上海法租界市行政機關之組織、大别可分五部、即督辦處、總辦處、各種辦公處、警務及工程處、五部之上、有董事會、即前述之公董局董事會、董事長由駐滬法領事兼任、凡屬重要市行政、由督辦總辦兩處規劃後、交付董事會議决、並須經騐滬法領事核准公佈施行、惟尋常市行焉、督辦總辦兩處有直接處斷之權、茲將上述五部之組織概况、分述如下、（一）督辦處、即督辦辦公之地、管理全局行政、督辦即由法領事任之、（二）總辦處、即總辦辦公之地、管理文牘會計捐務事項設總辦一人、爲有給專任職、（三）各種辦公處、管理衞生醫院醫藥天文台慈善敎育火政屠宰公園公廨公債及儲蓄銀行事項、（四）警務處、管理監獄車務巡邏偵緝及一切公安事項、其總巡則由法國政府直接任命、（五）工程處、管理道路建築材料水電疏濬棧戶工塲及道契事項、（四）上海法租界市財政之概况、上海法租界市財政之來源、爲房捐地捐營業税照捐碼頭捐、尚有不足、發行公債、地捐爲千分之七、房捐爲百分之十三、據法租界公董局民國十九年之財政决算書、計經常收人銀四·九二○·九○六·一七兩、經常支出銀四·七三六·八一一·八三兩、臨時收入銀二·四四○·五五五·九五兩、臨時支出銀二·二三三·六三○·○四兩、兩共收支相抵、加入上年結存、計共餘銀一·五七六·○三八·六○兩、由是觀之、上海法租界市財政之收入、雖與上海公共租界同年收入銀一二·六七九、二○七、七七兩、相去甚鉅、而比之上海市政府之去年收入銀七百萬元左右、已較爲多、而且如公共租界之工部局、同有巨額之盈餘（五）上海法租界公董局之與敎育、市政之進行、最重大之任務、爲公安建設與敎育、而敎育尤爲公安與建設之發動機能、所以上海市政府、雖經費不甚寛裕、而於敎育則突飛孟晋、其經費佔全經費百分之二十以上、然一視法租界之敎育狀况如何、所可足言者、則爲外人之學齡兒童、均有學校可進、而我國之學齡兒童、僅有一中法學堂、且學費又高、不特無以足容、且爲財力所不許、至於專辦之小學、而依照我國部章辦理者、竟無一處、所以法租界之市政、可稱謂未合近代市政之趨勢也、（六）上海法租界之路政、法租界之路政、以前比公共租界爲優、且又整潔兩旁樹木、尤爲美觀、每晨如公館馬路一帶、必用自來水冲洗、洎乎今日公共租界各馬路之建築、積極改進、因之法租界之路身、漸有不如之處、不過法國人民崇尚美化、故其路政、仍有可觀、不過如再保守下去、恐難免不爲後來居上、（七）上海法租界之公用事業、法租界公用事業、都非由公董局自辦者、而公用事業中、最重要者、水電與交通工具、其電燈電力電車自來水與公共汽車、由法商水電公司辦理、每年盈餘不下三百萬兩、然均爲法人所得、至於電話、現由國際上海電話公司辦理、與公共租界相同、惟有一點可述者、從前上海南市閘北法租界與公共租界自來水、以法租界最爲清潔、今則南市閘北均見改良、所以法租界之自來水、不能專美於前矣、（八）上海法租界各區域之分配、大凡市區、有住宅商業等區之分、法租界亦不能免之、大約在八仙橋以東爲盛大之商業區、居民區附之、在黄浦灘永安街一帶、則多堆棧、工廠則以康悌路一帶爲多、其餘多大住宅、而商業附之、惟近有一最顯著之現象、即自經蘇俄排斥白俄後、所有在滬白俄、大都羣集霞飛路一帶於是遂匯成俄商之中心、其商業之成績頗爲可觀（九）上海法租界華人之意思機關、法租界現雖爲法人所主持、究係我國領土、故我國華人居住、而經商其地者、爲數甚鉅、約有四十餘萬人、自民八五四運動後、民族自决之觀念、漸形普遍、於是初則有各馬路商界聨合會之組織、繼又有納税華人會之設立、創始時發表意見、頗難邀得重視、經多年之奮鬥、遂爲公董局所重視、因之且認爲華人惟一之意思機關、近則公董局之中國董事五人、委員六人、亦請由納税華人會推舉矣、（十）上海法租界之會審公廨、我人所深知者、市政機關斷無自行設立法院、以審理區内之民刑案件者、所以公共租界之會審公廨、經我國政府收回改組、而臨時法院與特區地方法院、悉照我國法院編制法辦理、依照法律之規定、凡不合法院編制法各院審理之案件無效、乃法租界之會審公廨、自設立以來、其主持與法官之任命、均由駐滬法領事辦理、雖經自動改組、然其性質並未變動、所以至今仍僅爲一事實法院、而非我國合法之法院、因之其所有審理判决、在我國家僅視爲一種私人行爲、於法概認爲無效、我國外交當局近正繼續努力、交涉收回改組、尚未就範、然而市政機關、而特設法院、實爲世界上所罕見、且就有識者意見、會審公廨如不收回改組、市政上如烟賭等項事件、更　容易辦理、似非無理由也、臨末將鄙人對於市政之感想、略一述之、即市政機關、即於建設公安表面均甚可觀、如於市民之敎育、不加注意、不予提高、其所成就、斷不可云完全、總之敎育之普良、更足以助長建設與公安之進步也（完） 
[律師公會執監聨席會]  
　　第七十九次 
　　上海律師公會、昨（星期）日正午、召集第七九次執監委員聨席會議、公推李時蕊爲主席、行禮如儀、提案錄下、（一）主席報告、國民政府現對收回法租界會審公廨事、頗爲注意、本會因案關緊急、故於本月十六日、繕發代電、分上蔣主席、司法院、司法行政部、外交部、請求交涉收回改組、並致電國民會議　代表、請其就近向院部接治請追認一案、議决、追認、通過、（二）上海地方法院函復解釋陳奎棠律師當事人裘錫九對調解處所生誤會案、議决、轉函陳奎棠會員查照（三）上海地方法院抄轉司法行政部對於欠租案件、厲行保全處分之原令案、議决、再函市政府、請求撤銷此項曾法推李時蕊委員起草、（四）湯應嵩委員報告、交審查市鷄鴨業公會訴劉相律師顚倒事實混亂是非一案、議决、認爲應置不理、照審查報告、轉原報告人查照、（五）唐行健會員報告、淞滬警備司令部拘押民事被告、請主張公道、呈請政府飭查一案、議决、俟調到司令部副官原函後、轉函司令部糾正、（六）沈鏞會員請轉函新會員沈鏞更改名號案、議决、轉知新會員沈鏞查照見復、（七）葛肇基會員報告、被謡共産嫌疑、請轉函法院調查案、議决、函復該會員、請自己先設法澈底調查後、再向主管機關聲明、（八）胡崇基會員請解答律師能否兼爲影戲院經理人案、議决、函復、該會員旣不妨礙職務、自可兼營商業、（九）董慶餘會員報告、江世義律師會計師主張、律師職務、不能代人清理債權債務、破壞會則、妨害律師全體職務、請議處理案、議决、函知董會員、將江世義律師起訴文抄送到會後、再行致函江世義會員查復、（十）舊銀證章鎔化結果、每枚含銀成分二分五厘六毫、請核議案、議决、除登報通告各會員、自新證章實行後、其舊證章無效以後、如有發現、概歸持有人負責、（十一）全國律師協會開大會期近、應否提出議案、議决、登報通告各會員、如有議案提出、應儘本月二十二日以前送會（十二）律師張冶平·瞿錚·周文質·高丹華·王建春·何潤漳·顧若蘭·等聲請入會案議决、通過入會、議畢、散會 
[公共租界電車工潮昨訊]  
　　一度商議仍無結果 
　　日日社云、昨日公共租界電車公司銅匠工人、仍繼續罷工、雙方形勢、頗爲緊張、一時似難解决、茲將日日社記者探得之消息記之如次、 
　　商洽無效　昨日、聞工方曾得公司方面通知、着派人往商洽、乃派工人領袖、出而談判、惟無圓满結果、故仍繼續罷工、工人方面、態度甚堅决、團結一致、聲言須達到目的爲止、而公司方面、則以事難辦到、故未能允許云、 
　　罷工統計　電車公司之銅匠工人、共分三處、一在倍開爾路、係總廠、規模頗大、工人大約有五百餘、一在楊樹浦黄浦碼頭附近、一在赫德路靜安寺路附近、該兩處規模較少、且分車務機務兩部、車務爲售票司機辦車之地、機務部即銅匠工人工作處、每處日間工人、均僅十餘人、夜間則有百左右人工作、此次罷工、工人均係倍開爾路總廠全體工人、至其餘兩處工人仍尚工作、 
　　損車暫擱　倍開爾路總廠銅匠工人、乃修理電車之大損壞處、因該廠規模大、而機械精、銅匠也有高深技術、其餘兩處、則祗能修理車之小損壞處、故現在電車發生損壞時、小者由兩廠修理、大者則暫時留置、須俟罷工風潮解决後、方可進行 
　　工作加緊　該公司所有電車、計有軌電車一百零一輛、拖車一百輛、無軌電車九十八輛、統計每日損壞之車、約有六七輛、現公司督楊樹浦赫德路兩廠工人、加緊修理、以資需用、三五廠門外之戒備、昨日稍寛、各該管捕房仍派印捕二人守候門首、已非前日之形勢森嚴矣、 
　　要求條件　英商上海電車廠全體工人交涉委員會所要求者、爲（一）釋放被捕工友喬生發·金伯棠·並保證不再發生捕人事件、（二）公司停人或辭退生意、要給退職金養老金、起碼一百元、满一年二百元、年多照算（多一年加一百元、譬如五年六百元）、（三）無論開車賣票銅匠小工等、每人每月津貼房錢六元、（四）禮拜休息工錢照給、做工給雙工錢、做過時工作、亦給雙工錢、（五）銅匠小工等乘車免票（派司）英法租界通用、 
[市社會局昨日召集國藥業勞資雙方談話]  
市社會局、昨日下午二時、爲組織工會問題、召集本市藥業職業工會、國藥業同業公會、代表問話、勞方出席代表趙振輝·方清鑑·資方出席代表莊梅棠·岑炳璜、社會局顧炳元主席、先向勞方代表詢問工人在店服務狀况、據代表答稱、藥業工人、素分内外二塲、内場有刀上料房格斗打雜揀藥細貨粗貨、專做内塲工作、並不參預營業賣買、外場、分丸散飲片二種、而飲片部分、除破麥冬扞橘紅外、概負專司櫃上賣買責任、丸散部分、雖負櫃上賣買之責任、均有相當技術工作、如吊蠟壳·配合各種丸散、煉丹升丹膏藥等類、嗣向資方代表詢問、所答情形、大抵相同、雙方陳述意見畢、由主席根據法令、對雙方解釋店員與職業工人之分别、非直接服務賣買者、當然係職業工人、應可依法組織職業工會認國藥同業公會之請求、太屬偏面、殊覺不當、諭令雙方將確實情形呈報、以便核辦等語、旋即退席、 
[各工會援助財印局工友]  
　　三十餘工會聨合宣言 
　　國民社云、上海市藥業工會等三十餘工會、爲財政部印刷局工友事、特發宣言援助文云、看了財印局工友支日的快郵代電、歷數郵政當局的黑幕、使我們感覺到他們的注意國營事業多麽關心、同時郵政當局的甘心摧殘國營印刷事業、和舞弊的黑幕、已昭然若揭、於此我們不能不佩服財印局工友的精神偉大、而予以同情的贊助、更不能不把這般利己慾薰心的腐敗官僚、羣起鳴鼓而攻之、這事情的發生、是爲了郵票的氶印問題、郵務當局吹毛求疵的、說財印局技術不精、不給他們承印、而交給英商德納羅公司、於是引起了財印局工友的反響、我們試想一想、中國的印刷事業、果然不能和外國相頡頏、但是在這萌芽的時期、應該奬勵之不暇、那裏可以多方的指摘、扼阻他的發展、更何况國營的印刷機關、並且這種措置、一方面使國家的利益、間接受了損失不算、另外還給國家的體面以重大的恥辱啊、我們誠實地再把這事件的背面推尋、可以看到郵務當局的用心、承印郵票、是絶大的印刷交易、經手人的回佣不用說、當然是有利可圖的、假使把這大宗交易、給華商印刷業承印、非但價格低廉、佣金因而減少、並且舞弊的黑幕、不難揭穿、所以當局要把他交給英商德納羅公司、旣可以高抬印刷費、而得巨量的回佣、同時種種黑幕、就可以得心應手了、林實爲了自己的利益、不避公理的批評、那航空科長李景從、又何苦甘心冒不韙、作這偏袒的言論呢、財印局的工友、爲着國家利益和體面而奮鬥、爲着印刷事業的發展而競爭、是合乎理義的舉動、我們應該盡力起而援助、務使貪墨官僚、不再胡作妄爲、整飭宫常、挽回權利、這是財印工友的一片苦心、也就是我們共同起來援助的一個希望 
[查良釗電告陜振近狀]  
　　上海籌募陜災急振會、昨接查良釗來電、報告放振近狀、文曰、釗押運滬各善團所助陜振藥品等、於文日抵津、寒日抵平、商雲汀唐慕汾尹光宇三善長、偕同放振人員、先於眞日赴陜、協放急振、釗隨橋公日内亦即前往、頃接崔獻樓饒聘卿諸君自陜來電、醴泉乾緊興平扶風岐山等縣急振、業已次第散放、鳳翔寳維郿縣等災區、現正調查、並聞、云云、 
[河口所受共禍之慘狀]  
　　中國紅十字會、接江西河口鎭難民代表陳常等二十五人聨銜代電云、竊去年十二月十三日拂曉時共匪方志敏乘上饒勝後餘威、率槍三千、農匪數萬、頃部攻陷河口、駐軍新編第十三師第一團團長李坤抵禦受傷、全軍潰散、步槍機槍迫砲損失殆盡、以致全鎭人民、悉陷赤色恐怖之中、三千搜殺隊、包圍搜殺實施所謂馬克思屠殺主義哀哉鎭民、逃生無路、抵抗無能、蹂躪三日、積屍如山、巷尾街頭、委臥幾满、凡稍具知識無一倖免、尤其是各機關人員、不憚窮搜大索、戮盡方休、其殘忍慘毒手段、尤屬令人髮指眦裂、或斷脰支解、或剖腹剮心、或數刄不令遽死、或斷肢而任其呼號、酷烈情形、言文難狀、實創空前未有之浩刦、綜計被慘殺者無慮數千、擄捉者又千餘人、洗刦財物、固無論已、難民等或父母被戕、或昆季被殺、或妻拏皆盡、或孤幼零丁、或十餘口之家、孤丁脱險、或全家遇害、收屍乏人、嗚呼、罹此巨刦、血涙交流、血海寃仇、何時得報云、 
[濟生會寧海工振最近滙欵]  
　　中國濟生會浙江寗海工振、興修古渡等區數十塘堤、并加修川洞新老平岩三塘、前由甬中行續滙石浦源生莊工振洋三千元積極進行、茲又於五月十日、滙該堤塘工振洋五千元、又寗海紳士葉子布君、籌捐川洞等三塘捐欵一千二百元、亦於是日由甬中行滙撥石浦源生莊、交該工主任孫君蔭庭親收、加緊工作矣、 
[通俗演講場化裝演講大會誌]  
　　小西門通俗演講場、前晩舉行化裝演講大會、開會如儀、尹九謀主席、報告「經騐和閲歷的効果」、汪龍超講「需求正當娱樂互助精神的愉快」、姚天良講「幾句忠實的話」、末化裝演講青年問題「良友、」悲感動人、十一時半散會、 
　　尚有本埠新聞轉入後頁 
 
 

Page 15

 
 
本埠新聞二 
[法租界一男子被暗殺]  
　　被擊一槍人中洞穿 
　　口内鮮血汨汨流出 
　　昨日上午三時、法租界茄勒路奥禮和路口、發現被人暗殺槍傷身死年近三十身穿長衣男子尸體一具、倒臥血泊、由巡邏西捕查見、報告嵩山路捕房、捕頭派探前往、察勘得該尸倒臥在茄勒路東邊街沿上頭南脚北被擊一槍、珠彈擊上唇、人中洞穿口内鮮血、汨汨流出、身穿元色嗶嘰面藍洋素綢裏夾袍嗶藍縐紗夾襖嗶本廠條子線呢夾襖褲嗶白汗衫嗶腰束白紡綢褲帶、和尚頭、戴黄色毡呢銅盆帽、脚着直貢呢橡皮底新鞋、當收尸舁入同仁輔元堂騐尸所、在衣袋内檢出東南旅館賬單一紙、上書王才發、年三十歲、甬江人、開房間十天、是否死者姓名、捕房尚在派探調查中、昨因星期休假、聽候今日報請法公廨檢騐、 
[急色兒搶親求歡記]  
　　季玉龍一相情願 
　　大粉子受驚非淺 
　　檢騐得仍係完璞 
　　二房東不應帮兇 
　　楊樹浦路大康紗廠小工揚州人季玉龍、年已二十有三、尚未成立家室、對於異性、不免動非分之想、因探悉附近大生紗廠女工李大粉子、姿首不惡、年才十九、猶屬小姑、且係同鄉、乃於相值時設計誘惑、詎大粉子頗自矜恃、投梭嚴拒、然季竟不忘情、比乃籌得一策、向與女接近方面詢明女之生辰、遂購紅紙、挽設測字攤者、書就八字、一面租賃海州路一千另另四號門牌後樓一間、以便搶女成親、前晨六時半、邀集無賴多人、候於女寓、及女自廠返、衆即强搶、背負而去、季則高燒紅燭、闔門求歡、女遂狂呼救命、不料二房東鹽城婦人王張氏非特不爲女解圍、反爲虎作倀、立於室外、出言恫嚇、謂苟不從、當飽以老拳、於是季胆益壯、挾女登床、强去其褲、正千鈞一髮之際、女妹小粉子、又追踪而至、欲毁室門、援姊出險、乃王張氏力大將小粉子推下樓梯、小粉子隨即奔至途中鳴捕、旋由探捕偕往將季及王張氏拘獲、並命大粉子穿就衣褲、同赴捕房、捕頭詰問一過、飭將季與該婦分别收押、並派探員送大粉子往醫院、檢騐得仍爲完璞、次晨、解一干人婦至特區地方法院、由蕭推事提審、捕房律師陳明此案經過、請求展期、俾可將帮助被告搶女各犯、一一逮案懲辦、繼由大粉子訴稱、父母皆在原籍、祗我姊妹在滬做工、與被告等向不相識、是日係從廠中放夜工回寓、忽被强搶、我雖屬待字、但不願嫁與被告、應請懲辦云云、並由其妹小粉子證明伊主在寓所晨餐、聞外面有伊姊呼救聲、故即趕出、詎已被搶去、經探明所在、追踪而往、乃至該處、竟遭王張氏阻攔、且推伊下樓以致足部跌傷、言時捋其褲脚管、果有青腫傷痕、推事質之被告季玉龍、供與大粉子爲表兄妹、昔年由其母將大粉子配我爲妻、嗣因我父逝世、其母遂悔婚、八字係沈姓友人着我請測字先生代書、並承認糾衆搶女不諱、五張氏供、將餘屋租與季玉龍、因季並無傢具、故又將眠床借給、但否認將小粉子推跌、推事嗣諭兩被告仍分别還押、改期查明續訊、 
[今日兒童紀念節]  
　　特假中國播音公司 
　　播放國際親善宣言 
本埠中·日·英·美·法·德·意·奥·等二十二國兒童、前日在徐家匯路中日聨誼會園内舉行上海國際兒童聨歡會後、今日爲兒童紀念節、將由國際兒童代表、於下午五六時之間、假愛多亞路中國播音公司無線電台、播放國際兒童親善宣言、祝願人類親善、國際和平、並希望全世界兒童共起組織國際兒童聨合會、防免戰爭、維護和平、屆時宣讀此項宣言者、計者中·奥·丹·法·德·英·意·日·葡·俄·等國兒童代表各一人、分别操本國語言云、 
[卡爾登將映陜災影片]  
　　活骷髏以樹葉爲佳饌 
　　旣觀名片復得救災黎 
　　市社會局、前據陜災急振委員會函送陜西災情影片數卷、請分送各影戲院放映、該局以陜西災情奇重、待振孔殷、急振委員會旣攝有災情影片、自應廣爲宣傳、經派員與各大影戲院接洽、茲悉該片將在卡爾登首先開映、該戲院以事關善舉、允於本星期五六兩天上午十時開映、並加映著名鉅片、以調劑觀衆興趣、票價减爲樓下小洋四角、樓上小洋八角、所收票資、全數撥送急振委員會、轉送災區分發、映演費用、統由卡爾登捐助、該戲院熱心公益、惠及災黎、殊堪稱述、觀衆旣睹名片、復振災民、一舉數善、預料必甚踴躍也、聞將來該片尚須在中央公司各戲院及其他大戲院公映云、 
[滬南公共汽車公司股東會]  
　　滬南公共汽車公司、昨日下午一時、假座西藏路寗波同鄉會、開全體股東大會、到各股東一百四十五人、股權八千零九十三權、照章已過五分之四以上、遂振鈴開會、公推屈文六主席、（一）會計程則鴻報告賬略、（二）廠長倪丕煥報告廠方失愼、及處理之經過、旋即討論、（一）二十年度設計及預算事宜、（二）增加股本、（五）臨時動議、末後選舉監察五人、結果、張梅庵得八三三四權、唐敬熙得七五七四權、黄瑞生得七四一三權、毛酉峯得七三六三權、高鐵厂得七零零三權、以上五人、當選爲監察、吳中宣得一零零權、殷義方得九六零權、以上二人、爲候補監察、散會已鐘鳴六下矣、 
[華商電車公司換洽廠所工友新乘車證]  
　　七月一日起實行 
　　華商電車公司、前因所發兵工廠及江南造船所各工友乘車證、發生糾葛一案、迄未解决、茲悉該公司方面、因此項乘車證、係於民國十六年間、原爲臨時發給優待乘車證、共計四千八百張、内計高昌廟兵工廠二千三百張、按月貼費二百元、龍華兵工分廠一千張、月貼三十元、江南造船所一千五百張、月貼二百元、嗣於上年間、該公司向廠所方面要求、將該乘車證取消、或改爲月季票、或增加月貼、曾經公用局·公安局·社會局·出面、向廠所及公司雙方磋商調解、仍無結果、以致延擱日久、致車務工人與廠所工人、時有爲乘車發生糾紛、現悉該項乘車證、由該公司燈務科主任陸仲麟、因爲電燈關係、向廠所方面直接談判、交換條件、已將乘車證解决、換給新證、而月貼由廠所方面略爲增加、准於七月一日起實行、換給新乘車證、乘車糾紛、從此可和平了結矣、 
[梁筠貞失足成訟]  
　　劉阿寳始亂終棄 
　　筠貞母提起訴訟 
　　麥特赫司脱路通安里八十七號之梁徐氏、有女名梁筠貞、二九年華、頗具姿色、平時常至舊交陳氏處游玩、適陳氏之同居有一男子、名劉阿寳者、（又名劉紫標）雖已年逾不惑、而色慾未衰、見筠貞面貌可人、遂施百般勾引之手段、以達洩慾之目的、初則寒暄談話、繼以甘言蜜語、筠貞年幼無知、遂於去年二月間、在鳳凰旅館被其引誘成姦、嗣後阿寳並對筠貞謊稱並無妻室、稱緩即當擇期成婚、筠貞信以爲眞、聽從其言、絶不使伊母知曉、至去年十一月間、後將筠貞騙往青浦路、租屋同居、同時並逼令筠貞簽立脱離母女關係、惟筠貞曾經受過敎育、認爲不當、拒絶簽字、但阿寳自此以後、即懷恨在心、後即迫令筠貞回家、筠貞至此、不得已始將實情告知乃母、梁徐氏得悉前情、遂於日前延律師、以刑法二百五十七條妨害家庭和誘未满二十歲女子脱離享親權人罪、向特區地方法院起訴、 
[店夥被控誘姦人妻]  
　　住居七浦路唐家弄七零五七號之劉金西、日前具狀特區地方法院、控告棋盤街河南路四十一號、文源齋紙店夥計劉金科、訴狀略謂、略誘强姦、請求嚴辦、因告訴人之妻孫氏、自鄉間來滬、方始半月、不料族兄金科於本月一日乘人不在家中、引誘民妻出外遊玩、騙至四馬路新大中旅館六號房間、嚇禁聲張、威逼强姦、任意姦汚、當時告訴人以爲孫氏不識路途、遊玩不能回家、即四出找尋、查無踪跡、至翌日民妻返家、數次欲尋短見、始悉前情、乃將被告扭控老閘捕房、於本月四日解送特區法院、不料被告神通廣大、覓保開釋、反使告訴人等候終日、並無動靜、因此祇得另行起訴、 
[江南銀行總理被控]  
　　婦人姚舜華爲原告 
　　控遺棄及妨害風化 
　　寗波路江南銀行總理蘇州人錢增寳、近已被住居新閘路聚慶里三百六十六號之婦人姚舜華、延律師在特區地方法院、以刑事控訴遺棄及妨害風化等情、特院據狀、遂發傳票、飭警傳達被告、於本月廿三日午後二時、投第二法庭、聽候葛之覃推事審核、茲錢已委任江一平律師、屆時出庭辯護、至所控事實、容開審後再誌、 
[結褵八載婦欲離婚]  
　　現住廣西路吳阿弟、與鄒秀英結褵已經八年、並育一女、年三歲、近忽委託施卓人律師具狀特區地方法院請求離婚、據聞原因伊夫行爲不檢、沉湎賭博、並時加虐待、毆打成傷、萬難再行同居、祗得提出仳離、 
[多年未娶要求解約]  
　　餘姚女子沈雅仙、現年二十五歲、家住西門萬生橋、民國十八年夏、憑蔣戚兩媒與同鄉邵芝香訂婚、當時言明翌年完姻、顧到期而消息杳然、沈乃挽原媒至乾宅催娶、亦無眉目、於是沈狀請法院調解、結果仍屬無效、乃正式對邵起訴、要求解除婚約、聞此案不日即將審理、 
[妻患瘋病夫請求離婚]  
　　青浦人何承澤、家居斜橋製造局路餘慶里一號、現在信大窰廠服務、昔娶徐氏（學昭）爲室、夫婦感情頗篤、茲因徐氏久患瘋病、礙難偕老、乃延徐國偉律師、向地方法院調解處請求離婚、其詞略謂、聲請人於民國七年正月間、聘娶對造人徐學昭爲室、相處十餘年、感情素洽、不意十八年二月十五日、對造人突患神經病、即經各西醫診治無效、至十九年初始暫清楚、至七月九日、忽又加劇、毆打親族、搗毁什物、撕破衣服、日夜不眠、乃送往新普育堂瘋人院醫治、迄未痊愈、而對造人生有子女五人、且聲請人上有八十四歲之祖母、家無内助、不得已聲請准予離異云云、昨由趙振海庭長特開第六法庭審訊、對造人徐學昭不到、僅由聲請人偕同律師到庭、訊據何承澤供、年三十四歲、青浦人、現爲磚瓦生理、（問）是否要離婚、（答）是的、因她患有神經病、（問）如無憑據證明爲神經病、（答）有的、遂將藥方一束呈案、（問）是否知道醫不好嗎、（答）患病已有二年了、官曰、新法律雖則對於患有神經病者可以離婚、然亦要證明不能醫治、方爲合法、徐律師起言、請庭上爲之鑑定、官曰、對造人今日不到、不能調解、又謂聲請人曰、所生之小孩幾歲了、（答）最大的十二歲、小的三歲、官曰、她旣生有五個小孩、要講道德、你還是好好的爲她醫治、否則對於人情上亦講不過去、（答）迭請著名各西醫診治、均無效果、緣聲請人每日出外服務、家中祗有年邁之祖母及小孩五人、中饋乏人主持、對於離婚一層、實出萬不得已、（問）你有若干財産、（答）約萬金、（問）你每月能賺若干、（答）月入百元、官曰、然則一家足敷温飽、還是在外和解爲是、（答）請求庭上再傳對造人到庭調解一次、惟對造人現已不在新普育堂、係住在母家、（在閘北公安路香山路一百八十號門牌）訊至此、徐律師起稱、請庭上下次補傳對造人之母到庭、趙庭長准如所請、再行傅訊核奪、遂退庭、 
[養女失蹤之糾紛]  
　　無錫人吳順泉、年四十四歲、向在法租界捕房内充當特務員、家住法租界南褚家橋同康里第二十五號、吳雖年逾不惑、而膝下猶虚、乃有相識之沈興泉傅玉隆介紹出給洋二百元、購買向在南市青龍橋開設籐椅店之揚州人喬以盛之女爲養女、該女今年十三歲、至吳家後、甫越四月、即乘吳不備、私行逃出、潛匿無踪、吳自養女忽然失踪、即向沈傅二人交涉後、沈等立赴喬之店内追詢、詎喬早已遷家避去、無奈注意偵察、以期水落石出、迨經過數月以來、仍無端倪、直至昨日上午十時許、沈等偶在小南門外南倉街地方經過、忽見喬妻陳氏珊珊而來、相值後、立即 
 
 

Page 16

 
 
扭住、交該處第十五崗守望警曹玉桐帶回該管一區三分所、由所長預審時、詰之喬陳氏供稱、年三十三歲、揚州人、現在北市自來水橋某姓家帮備、我女名鳳、確於去年六月間、由沈興泉·傅玉龍·兩人介紹、賣與吳順泉家爲養女之後、我已與鳳金脱離關係、至於該女在吳家逃走之事、我實出不知等語、當飭將原被分别暫留、候偵查核辦、 
[兩人服毒]  
　　一男一女各有苦衷 
　　劉吉甫　湖北人劉吉甫、年二十六歲、日前由原籍來滬、满擬托友代謀枝棲、詎抵滬後、因人地生疎、竟未找得友人所在、前晩十一時、至北浙江路常州新旅社、開十六號房間、當場將房金小洋五角付訖後、剩餘銅元數枚、想念前途、憤不欲生、遂吞服毒藥自盡、比至翌晨一時許、經茶房察覺、報告匯司捕房、飭二四一號華探到來、車送同仁醫院求治、聞服毒過多、恐有性命之虞云、 
　　陳許氏　居住塘山路元吉里六弄四家甬人陳根喜、向在日商億拿氏洋行供職、月入數十元、生活尚堪維持、無如陳嗜賭成癖、恒不返家、置家用於腦後、其妻許氏（年二十一歲）因感受生活困苦、前晩與陳發生口角、陳當夜仍未返來、氏挹挹於懷、吞服生烟自盡、後經隣居覺察、車送同仁醫院求治、 
[少女失足墮河死]  
　　滬西漕河涇二三五號之萬秀瓶現年十七歲、於前日下午七時、至街上購買洋燭回家、路經監獄前漕涇支江、偶一不愼、以致墮入河中、經人瞥見、設法救起、奈飲水過多、不及施救、旋即香消玉殞、氣絶身死、現由屍父萬雲廷、備棺收殮、 
[東溝浦灘上發現無手男屍]  
　　市公安局吳淞水巡第四分隊警長錢作民、於昨日下午四時許、率水警錢春棠等、乘坐巡船、遊巡至東溝港口、瞥見該處淺灘上有屍身一具、當即上前察看、見該屍係屬男性、年約三十餘歲、身穿藍布短衫褲、脚着黑洋襪、布鞋、面貌已糢糊難辨、週身腐爛、兩手全無、厥狀甚慘、察其情形、似由他處被潮水漂來者、經警檢查屍身袋内、有皮夾一隻、中置洋二元、小洋六角、此外並無他物、錢巡長當即返隊報告、業經隊長丁小屏、據情呈報公安總局、一面通知救生局、並飭地保投地方法院請騐矣 
[小工頭目被已歇小工刀砍腦門]  
　　兇手當時被逮 
　　江北人朱會武、年逾耳順、賃居元芳路元和坊六六六號、在三井洋行爲小工頭目、自設工務處於鴨綠親仁里、標名朱文記工務處、昨晨十一時、朱由工務處步出門外、忽被已歇小工李小坤子用菜刀砍入朱之腦門一刀、深約半寸許、後經人鳴捕到來、將兇手拘獲、帶入捕房核辦、傷人由原捕車送同仁醫院醫治、 
[陸阿寳自縊案之餘波]  
　　　蘇州裁縫陸阿寳　在城内舊倉街八十號常熟人朱惠卿所設成衣舖内爲夥、近因負債纍纍、爲經濟壓迫、於前晩九時許、背人上樓自縊圖盡、經人發覺、報由二區一分所、經徐所長派王巡長、將陸阿寳車送仁濟醫院救治因發覺尚早、生命不致危殆、昨該成衣舖朱惠卿聞悉阿寳自殺之起因、係被同業沈葆榮强索會洋六元、而陸阿寳畏懼、遂上樓自縊、於是朱將沈葆榮扭交崗警郭仲元帶所、並經朱惠卿控沈有威逼陸阿寳自殺嫌疑、經徐所長訊據沈葆榮供稱、陸阿寳所欠之會洋、業於日昨（十六）下午二時歸還、而陸阿寳自縊之時間、係在是日午後四時許、實無硬迫情事、徐所長以朱所控無確切證明、判候調查再核 
[搶吞假鈔票殘留一角]  
　　湖北人陳桂林·張國華·前日串同將交通銀行十元假鈔票一張、向北蘇州路二號門牌俄人度老新斯所開之咖啡店購買食物、被土氏察破、鳴由八百九十號巡捕到來、該匪竟由土氏手中、將僞鈔票搶去、吞入腹中、祗剩票角、一併帶入捕房、捕頭諭令押候解究云、 
[奚桃生投浦獲救]  
　　前晩九時三刻、有一青年男子、在九江路碼頭喚乘第八八八號舢板、聲言渡浦、詎摇至江心、該青年突然縱身投浦自盡、舢板夫眼快手手、假岸上電燈餘光、趕速將其救起、得未滅頂、當即送至水巡捕房、由捕頭訊據供稱、姓奚、名桃生、年二十一歲、浦東高家行人、來滬謀生未成、備受經濟壓迫、故而厭世等語、旋又在其身畔搜出絶命書三對、係分致父母兄姊等、内容陳述經濟窘迫狀况、及從此决别等語、捕頭諭令暫留捕房一宵、昨命包探吳榮生將其送歸家中、 
[捉姦之目的在索詐]  
　　住居滬西虹橋鎭西首余家宅寡婦陳杏珍、（即余陳氏）現年三十二歲、伊夫於去秋病故、遺有子女各一、但杏珍雖徐娘半老、丰韻猶存、復因不慣獨宿、與虹橋鎭開設唐協記米店主唐和尚、發生關係、近更親暱異常、儼如夫婦、現被該鄉民王劍秋（又名杏高）等多人、於前晨四時許、前往捉姦、當場擒獲姦夫唐和尚、連同陳杏珍、一并從被窩中曵出、捆綁柱上、並向唐索詐洋二百元、爲若輩壽、斯時一對野鴛鴦全身裸體、煞是可憐、後被唐之叔父唐梅汀知悉、報告該管派出所警長潘學曾、令其穿好衣褲、連同捉姦之王劍秋、一并解送六區一分所、王所長以男女均屬無恥、而王劍秋亦敢糾衆索詐、實屬不合、着即備文送法院依法訊辦云、 
[沈和尚謀殺親妻]  
　　賭博之害家破人亡 
　　養女之言證明經過 
　　世居浦東洋涇附近季家宅之沈和尚、向業泥水匠、娶妻張氏、現年三十四歲、手中稍有積蓄、即來滬在法租界平濟利路開設永順小客棧、營業尚佳、而沈嗜賭性成、平日時向伊妻索錢、以供賭博、最近因沈將永順客棧名義、向人借得洋百餘元、悉數輸去、債權人向張氏索取、氏因念夫妻情義、代沈設法料理、於是沈遂疑張氏手中、頗有積蓄、即於正月底誘氏返鄉、向氏索洋二百元、無着、即持斧向氏頭部猛砍、受傷流血、而沈並不送醫、即將巨練將氏鎖閉房中、廢歷二月中旬、張氏即傷重斃命、沈即諉稱病斃、草草棺殮、事經氏叔張梅貴偵知、以侄女死甚離奇、而人言藉藉、苦無證據、不敢訴究、嗣經張氏在日所領之義女玲弟十二歲、詳述伊母被父砍傷鎖禁各情後、即行具狀地方法院、請求伸雪、前日派警將玲弟傳案、預審一過、往拘沈和尚、業已逃逸無踪、現正派警跴緝云、 
[陳勝大漁船主被質]  
　　寗波漁船陳勝大、近由寗波裝載冰鮮魚貨來申、投行銷售、乃駛至戢山洋面、突遇大帮海盜駕盜船多艘、將一商船攔住、正在搶刦、陳船船主郝某見之、即令各夥　足風篷疾駛、免遭危險、不料前面又有兩小船、係盜之探船、駛出而在後之盜船開槍、乃兩探船聞聲、將陳船圍住、迫令停駛、陳船見狀、難以脱險、祗得落篷停駛、而在後之盜船三艘亦追至、迫令陳船駛回、盜在後監視、詎至戢山南面一灣處、着陳船停泊、各盜蜂擁上船、有三四十名、執槍或刀棍、皆操台州音、郝船主避在梢内、被盜拖出、逼交銀洋、郝將藏在被中鈔洋二百元交出、盜不满、要郝上山、郝聆言哀求、無效、被盜擄至盜船、繼將各夥身上搜抄、所有銀洋鋪蓋衣服、盡行刦去、臨行時、向船人云、着即備洋速來將船主贖回、有一夥當盜搜抄身上與抗、被盜開槍、當塲擊斃、昨日陳船兩夥來申、報告行中、並向借貸銀洋、設法贖回船主、一面由行陳請外海水警緝捕、 
[虹鎭刦盜之截獲]  
　　海門人張小友、年二十三歲、住居塘山路日光里一弄五家、前曾爲銅匠、現賦閑在申、淪爲盜匪、昨晨六七時許、偕同黨二人、均持手槍、侵至虹鎭鄉下、搶刦某戶、計刦得金銀首飾衣服等物、二盜携贓往鄉間逃去無踪、惟張向租界方面逃來、將手槍抛諸田野中、其時該管五區三分所公安局聞警、飭武裝警士在後追捕、當張逃至華德路租界轄境内、適站有印捕瞥見華瞥追趕一人、知非善類、遂協助華警、用馬槍轟擊、射中張之左腿、子彈穿過、血流不止、不支而踣、旋被後面三零七二號警士趕上、將其拘獲、一併帶入捕房、經捕頭預審之下、飭捕會同該警車送同仁醫院療治、 
[盜匪仲龍寳移常]  
　盜匪首領常州人仲龍寳、前在原籍糾黨持械槍刦崔橋鎭附近婦人許張氏家財物、並擊傷事主、案發逃滬、經武進縣公安局巡官朱森偵知、備文率同警探來滬偵緝、茲悉該匪首匿跡法租界菜市街餘慶里二十一號燕子窠、即於前日投報法捕房、協同中西包探、按址馳往、將該匪首拘獲、帶入捕房、准予引渡、昨由該巡官將仲匪押乘火車帶回常州歸案訊辦、 
[拒毒會提倡戒烟]  
　　中華國民拒毒會、以鴉片流毒、受害之人日多、其中不少立志戒絶、而無適當之機會者、該會有鑒於是、用特商同各醫院、設法收容、先後經該會戒絶者、已逾二百餘人之多、近以登記而未　戒絶者尚多、一般烟民、紛紛向該會請求、繼續設法、俾可早日戒絶、脱離苦海、除經該會酌視烟民境况、設法介紹各醫院免費或半費戒絶外、現又商得適當醫院、願收免費烟民二十名半費烟民數十名、凡經該會介紹者、便可享受此等權利、凡屬有志戒烟者、均可於每日下午三時、到該會先行登記、按先後之序、定人院之期、又該會爲提倡大規模戒烟起見、正商同天主敎會當局、根據羅馬敎登提倡拒毒之意旨、請全國各地敎會醫院、特闢戒烟專部、此事業經該會代表、與徐家匯方面、作初度之接洽結果甚佳、預料不久當可實現云、 
[華忻坊房聨會全體會議]  
　　楊樹浦路華忻坊住戶二百數十餘家、組織房客聨合會、要求業主溢中銀公司、取消加租成議已迭誌報端、該會昨又召集全體會議到房客二百餘人盧鳳鳴主席、首由主席報告要求取消加租未果經過情形、交際·文書·總務·各科、均有報告、詞長從略、繼由俞阿富·鄭覺儂·王淞濤·胡俊傑·彭德標·等相繼發言、略謂、業主昔年以最低價格、收買地皮、建築工房、原爲華盛東里、房租僅一元六角·二元四角·不等、嗣後改建華忻坊、尚未十年、房租較前幾及十倍、且附近在本坊以後建築之房屋、其造價當然較本坊爲巨、房屋亦較佳、租價則未高逾本坊、茲受三新紗廠易主之影響多數房、已經失業、斷不承認加租云云、議决、（一）推舉俞阿富·盧鳳鳴·金正江·彭德標·胡俊傑·等五人、爲經濟保管委員、（二）應付房租儲存辦法、（甲）指定儲存上海商業儲蓄銀行提藍橋分行、（乙）房客可直接自行儲存、又諸儲存手續者、得交由經濟保管委員代存、無論如何、不得移作别用、（丙）俟加租問題解决後、由全體經濟委員簽字或蓋章、取交溢中銀公司、以昭愼重、（丁）房客自行儲存、須由經濟保管委員證明、不得自行付回、（四）（略）議畢散會、 
[洪順互助會執監常會記]  
洪順互助會、前日開第七次執監常會、主席楊文道、行禮如儀、報告畢、討論事項、（一）本會組織經年、除年預算當責統計股將每月會務工作及救濟介紹受益者統計報告之、以增會員的明瞭、通過、（二）本會常委李詠鎏、被人暗殺受傷、兇手經法院判决徒刑六月、傷人送院醫治、業呈各上級機關備案、緝獲餘兇究辦在案、除由本會熱心同志、概助醫藥費、尚擬製章賫贈因公受傷者、以資狀勵、通過、（三）會員報告、有非會員在外假昌本會名義招摇者、須查明呈請上級機關懲辦、以杜糾原而保名譽、通過、（四）本會體育部業已籌備就緒、擬擇日舉行成立、兼邀請各社團體參加指導以榮盛典、通過、（五）月刊出版期近、徵求全會員投稿、以申言論、通過、散會、 
[記者會昨午舉行改選]  
　　上海新聞記者聨合會、於昨日中、午假座四川路鄧脱摩飯店舉行執監改選、公推戈公振主席行禮如儀後、主席報告、（一）會務、（二）記者週報彙刊現已出版、續集亦在續辦中、討論事項、（一）全國體育恊進會來函、併交來藍球賽欵一千六百五十元零三分支票一紙、此欵本會取回後、應如何保管、議决、本會前屆組織籌募建築基金保管基金兩會、在本會舉行執監委就職禮日、討論結朿辦法再行籌組、關於藍球賽欵保管問題、即在會議時表决繼改選執監執行委員、當選者戈公振·余空我·孫道勝·杭石君·蔣劍侯·朱應鵬·范敬五·馬崇淦·徐恥痕·湯德民·胡仲持·等十一人、候補執委馬直山·吳中一·季子寛·三人監察委員當選者、張振遠·錢滄碩·嚴獨鶴·周孝庵·姚蘇鳳·等五人、候補江紅蕉·朱羲農、 
[大方萬襪公司遷移]  
　　本埠四川路二十九號之大方萬襪公司、係襪業界謝冰如·鄭海若·兩君所創辦、專以國産原料、製造各種絲襪線襪、運銷國内及南洋各埠、現擬在本埠熱鬧市區、廣設門市部、以冀擴充營業、因此原有地址、不敷辦公、乃於今日遷至白克路九號洋房中、 
[小觀園月季花上市]  
　　前年初夏、小觀園曾假大世界舊址、舉行月季花大會、陳列名種數百本、各界參觀及撮影、題名者頗極一時之盛、兩年以來、該園精益求精、對於各國名種之搜羅、不遺餘力、并滋長繁衍、現於大世界西首愛多亞路四九一號該園門市部、陸續陳列、往購者頗形踴躍、 
[火警彙誌]  
　　界路　昨晨三時左右、北山西路界路火警、起火者爲二百零一號裁縫店、殃及一四四至一四八號等、虹口救火會聞訊後、立即驅車到場趕救 
　　武昌路　昨晩七時四十分左右、武昌路同仁里八零一號失火、延燒八百號及八零二號等、 
[迷路小孩待領]  
　　崇明小孩王海道、年十三歲、前日下午、隨叔王建賢來滬、在途中忽然失散、至昨日由五區公安局警士帶入警署待家屬往領、 
[同業公會消息]  
　　火機軋花業　火機棉花一業、本爲帶子棉之製造、歷史久遠、今以應順潮流改進業務、由恒源興軋花廠陳子馨君等發起、組織同業公會、得市黨部之許可、籌備成立、已於本月十五日、在愛多亞路德培里一零一號開成立大會、是日到者、除各會員外、有市黨部代表曹振卿君·社會局代表宋鐘慶君·市商會代表薛光前君·蒞會監視、於下午三時開會、公推徐右方君爲臨時主席行禮如儀、由主席報告籌備經過、應通過章程即選舉執行委員九人、計陳子馨·程渭漁·何允梅·鄒九如·馮人傑·陳麟生·施其光·楊心正·潘志文·爲執行委員、復選陳子馨·程渭漁·馮人傑·爲常務委員、陳子馨爲主席、各職員當塲宣誓就職、各代表致訓詞、由主席答詞感謝、各代表致意、散會時已五句餘鐘、茶點後盡歡而散、 
　　電器業　電器業同業公會、昨開第一次執行委員會、公推王榮昌主席、開會如儀、首由主席報告、次投票互選、結果、王榮昌·丁滌新·袁永定·孫志厚·趙魯卿·等五人、當選爲常務委員、末討論各案、散會已七時矣、 
　　酒菜館業　酒菜館業同業公會、昨開第十七次執委員、主席程克藩、報告各處來函後、討論事項、（一）工部局布告酒菜館業執照費案議决、函請納税華人會解釋、（二）市商會催繳二十年會費案、議决、通告各會員、徵收二十年份市商會會費、各會員應繳數目、等於公會會費二個月、（三）减輕營業税討論案、議决、交總務科辦理、（四）徵求會員辦法案、議决、張紹平·邵月潤·負責徵求、（五）執行委員關仲文·張一塵·缺席案、議决張紹平郡鶴齡提補、（六）常務委員張一塵缺席案、議决、張紹平補充、（七）李满存提議、會所遷移案、議决、保質、餘略六時散會、 
　　洗衣業　洗衣業同業公會、昨開第二十五次執委會、湯衡山主席、（一）主席報告會員樂象記協興隆等積欠會費、已由法律顧問董康律師去函追繳、（二）討論事項、（甲）市商會來函、囑爲提倡職業敎育、以培植人才、發展事業安、議决、通告各會員、徵集意見、從長計議、（乙）會員方義茂之營業、被黄章記接去、發生糾葛、應如何處理案、議决、調查核辦、（丙）規定職員發薪日斯案、議决、定每月十五日、爲發給職員薪水日期、惟各職員不得預支薪水、議畢、散會、 
　　鞋皮釘楦業　鞋皮釘　業同業工會、昨開執委會議、主席張際海决議案、（一）市商會函爲外商保險公司、不償閩帮投保貨欵、意圖狡賴、請轉飭所屬會員、一律不向外商公司保險案、議决、轉和全體會員、（二）市商會函、爲國府糾正民衆團體證章配用黨徽式樣案、議决、存、（三）市商會函飭塡具市民訓會之工商同業公會登記表案、議决、照塡、（四）會員嚴復泰欠繳會費、屢次勸導無效、應請上級機關設法案、議决、函請市商會令其繳清、以維公用議畢散會、 
[各工會消息]  
　　自來火行工會　昨開成立大會、出席代表六十二人、市黨部代表吳家澤、社會局代表張叔夜·及各工會代表王文華·湯浚生·張雲鶴·等二百餘人、票選王錫貴·陳根生·姚連坤·包裕根·曹阿章·吳歧貴·徐永秀·爲理事、瞿鑫發·陳鶴亭·劉玉潮·爲候補理事、朱文輝·朱德玉·柴本德·爲監事、樓茂生爲候補監事、並議决要案、（一）增加工資、非達到目的而後止、（二）遷移會址、應遷至民立路泰德西里九號、（三）各會員如接到本會通知、應如期出席案、 
　　第一區針織業産業工會　前日開第五次理事會議主席戴劍霞、討論事項、（一）顧愛寳提、本會重要職員、如有腐化及借公濟私、不正行爲者一經察覺、應請上級嚴重處分案决議通過、（二）本會理事唐世昌事應如何辦理案、决議、去函警告（三）本會會員王仁林等四人、因交涉满意、願助公益費洋若干、由本會會計股照數入册、决議、通過、（四）本會會址仲德里五號自與二房東發生糾紛後諸多留難、應如何辦理案、决議、另擇相當地點、推周維新負責辦理、（五）本會書記周維新報告、因生活難以維持、請求津貼案、决議、因經濟無着、暫予保留（六）顧愛寳報告、金城襪廠非會員應秀英、混入該廠、拒繳會費、應如何辦理案、决議、派員澈查究竟、（七）王秉權提、本會奉社會局訓令、着令預防霍亂、注重工友衞生案、决議、派員分往各廠切實調查、（八）周維新報告、本會奉黨政機關會銜訓令、改滬南區針織業工會爲第一區針織業産業工會案、决議通過、 
　　陽傘業職業工會　前日開第七次理監聨席會議主席盛慶同、討論、（一）方夢周尚有許多文件未繳、應即日派員追取案議决、推盛文桐·孫有良·楊萬興·負責前往、（二）方夢周遍發信件除已呈請上級查辦外、應即通告各工友解釋案、議决通過、（三）華利廠方今年不給包骨工錢、應呈請上級辦理案、議决通過、（四）新大陸工友郜玉坤事、應派員調查核辦案、議决、推盛文同、陳初元負責、（五）中和廠開除孫學高應派員調解案、議决、惟陸美中負責、（六）書記方夢周經市黨部撤職後、應另聘書記案、議决、改聘工會書記訓練所畢業學員陳初元同志爲書記、（七）本會會務急待整理、擬於本月十七日下午七時、開臨時代表大會案議决通過（八）本會規定每月一日與十五日下午七時至八時、爲常會時間、倘九時不到者、公議罰洋五角、作爲聚餐費用、但遇特别事故可預先請假但一連不能過二次、臨時會議不在此限案議决、通過、 
　　第三區繅絲業産業工會　十四日開首次籌備會議、主席楊叔梅、行禮後、宣誓就職、議决案、（一）公推楊叔梅爲常務委員、（二）呈請市黨部懇求撥給籌備費、以資籌備、（三）接納工友請求、向資方交涉、立即恢復工資原額意見、交常務室速辦、聲請調解手續、議畢、散會、 
[天氣報告]  
　　徐家匯天文台昨日下午四時三十分氣象預報云、揚子流域及全國海濱、天曇、間有降雨或霧地方、東海有東北風、黄海有北風、太平洋上低壓中心、顯已折向東北方進行、又昨日下午三時前二十四小時内本埠氣温、最高六八·七、最低五八·六、去年同日、最高八○·二、最低六五·七、 
專件 
[中國銀行民國十九年度營業報告]  
　　民國十九年、内有西北之戰、遷延四五月、瀰漫五六省、公私損失、逾數萬萬、外則市面銷沉、存貨山積、失業日增、銀價狂跌、富力減少、互全世界、皆呈蕭條萎靡之象、凡此兩者、我國皆適當其衝、故國家財政社會經濟工商各業所受之影響、至劇激而深刻、爲數十年所僅見、銀行業者之職務、旣在乎扶助工商、發展社會、則舉財政經濟工商各業所受之影響、又無不一一波及於銀行、銀行將如何屹焉自立、以避免此風濤之震撼、復進而盡其救濟援助之責、以奠國家經濟組織於磐石之安、斯固銀行業者所應負之責、而又自慚其綿薄者、以中國銀行與國家社會關係之密切而普遍、益感其責任之重大、同人畢歲兢兢業業、毋敢或怠、猶恐不及其什之一二、此同人所引爲深憾、敢不益自警惕、以期本行所盡力於社會者、得與年而俱進、尤冀社會時時加以策勵指導、使同人等益知所以奮勉、斯又豈獨一行之幸已、爰將十九年度本行營業之進步狀况、與夫是年世界經濟及金銀價格變動情形、以及我國對外貿易、市塲金融、農工業等狀態、分别縷述、藉以明中國與世界之關係、即以明本行與國家社會之關係、非敢辭費也、 
[中國銀行民國十九年度營業之進步]  
　　民國十九年度值内外多事之秋、而本行營業狀况、較之十八年度、仍得日見進步者、良由本行之穩健政策、已得社會之眞實諒解、而是年一年間對於業務之種種革新、亦不無成績足述、此對於股東、堪以慰告者、謹縷述如左、 
　　存欵　十九年度活期存欵餘額爲四一六、三八八、八一五元·五六、較十八年度增加三三、六○三、二三○元·○九、定期存欵餘額爲六九、六八八、九○二元·三○、較十八年度增加一四、三七七、八九六元·一一、兩共增加四七、九八一、一二六元·二○·其最顯著之現象、厥爲增加部分、大都爲工商界私人團體、而機關方面反見減少、此由本行之爛業務方針、方圖與社會工商界接近、一面盡服務公衆之責、一面方避與中央銀行趨於平行綫、而期副國際匯兌銀行之實、凡斯志願、幸得實現、茲將存欵之增加部分之成分、及機關存欵減少數目、開列如左、機關存欵、較十八年度減少三、九三九、九四五元·九六、工商業存欵、較十八年度增加三一、四六六、四八五、一七、佔增加部分之百分之六六、團體及個人、較十八年度增加一六、九五七、四五四、九一、佔增加部分之百分之三四、 
　　放欵　十八年度活期放欵餘額爲三○九、二二九、五五七元·五三、較十八年度減少四、四二四、一五○元、五二、定期放欵餘額爲一○九、三八四、八四五元·八二、較十八年增加一二、九三一、四二○元·九一、關於放欵、本行抱定輔助工商實業之宗旨、凡可以增加國民生産力、改進國民生活之事業、無不勉力赴之、以贊其成、觀下列放欵數字、即可知本行精神之所在、而差符於十八年度本行宣言之業務方針、以朝社會對本行之信任、日增月進也、機關放欵、較十八年度減少三、二一五、六二九·八一、同業放欵、較十八年度減少二一、八二六、四一○·四五、商業放欵、較十八年度增加一一、○九○、三四○·四五、實業放欵、較十八年度增加一一、六四九、三四三·七三、團體及公用事業放欵、較十八年度增加四、一九九、一一○·四五、個人、較十八年度增加二、二三九、七六○·八八、 
　　查本年度、貸借對照表、活期存欵、活期放欵内、各有國外部、期收付外幣、十九年底未到期者、合本位幣約四千六百餘萬元、未列上列比較數内、 
　　有價證劵　十九年度爲六五、○八五、一二三元·八四、較十八年度增加三一、八七四、五二三·八二、良以存欵增加、爲運用分數起見、同時爲增加金貨投資、力圖資産確實起見、故增加數目較鉅、茲將金銀兩公債之成分分析如左、 
　　十九年度　十八年度 
　　銀幣　六二·五　七五·○ 
　　金幣　三七·五　二五·○ 
　　本行投資之金銀公債均取分散主義、不集中於一二種、以期減少風險、其公債决算價格、内債按年底市價、照八折結算、外債於照市價八折結算外、復以先令按行市八折折價、似此可免公債狂落及先令反長之種種影響、而期資産之確實、 
　　房産　十九年度營業用房産器具爲八、三○四、四九六元五三、較十八年度增加一、九一八、二一二元二二、其增加部分中之大宗、爲上海分行購進本行後面仁記路圓明園路地皮、爲改築總行及上海分行之需、同時又購進虹口及同孚路地皮、爲改築虹口及西區辦事處之需、共費價欵一百六十萬元左右、此項地皮之購進、適在地價狂漲之前、無形中獲利匪尠、至總行及上海分行、現在之房址狹舊、固亟待改建、而此項新屋之建築費、值茲材料奇昻之際、爲數度不在少、爲負擔均匀計、擬於每年盈餘項下、陸續提存一筆基金、以爲準備、 
　　發行兌換劵　十九年度之發行餘額爲二○三、八四七、四四三元八九、較十八年度增加六姨一九、一五六元九一、所增不多、而滬行發行數目、則自一三一、九○二、七一五元、降至一三○、六一二、六八○元、計減少一、二九○、○三五元、良以全國不靖、商業阻滯、通貨漸有過剩之象、本行不得不略事收縮、俾社會通貨不至有不自然之膨脹、而本行區區目前之利益、固非所計也、 
　　兌換劵製造費　此項科目列入資産項下、殊欠妥適、十八年度報告書中、曾聲明擬於一二年内、儘數提盡、本年度全行成績尚佳、因已儘數實行提盡、本行决算表之資産項下、已不復見兌換劵製造費一科目、以期資産之確審、諒亦爲股東諸君所樂聞也、 
　　國外匯兌　本行分行之大者、夙已辦理國外匯兌、十九年七月一日總處增設國外部、以謀擴充外匯業務、值世界市面不振、貿易蕭條、加以金價漲落不定、致未能充分進展、本行於審愼從事之中、仍以促進國際貿易爲主、凡本國商人之經營進出口業者、無不竭力輔助、務使满意、故外國商家、夙與我國銀行不通聞問者近亦多樂與本行往來、而内地商人及機關之向國外定購貨物者、因外國廠家對於此種顧客及其所提供擔保品之性質、不甚明瞭、雙方多託由本行居間介紹、爲相互之保證、半年之間、本行承攬之進口押匯及開出信用狀之數、纍計約達美金三百萬元、倫敦經理處業務亦日有增加、大阪經理處、得日本政府之諒解及日本同業之援助、取得許可、不久即將開幕、深冀大阪機關之設立、能於中日貿易、有所裨益、以副兩國貿易家之期待、則本行同人咸與有榮施焉、 
　　損益　十九年度純益計二、○八五、九四四元七七除照章提十分之一、即二○八、五九四元四八爲公積金、及攤派官股商股十釐正息共一、七二九、七三五元外、下餘一四七、六一五元二九、歸入滾存項下、本年度純益較之七八年度、雖所增無多、然如提盡兌換劵製造費及有價證劵之核實結價等、皆所以謀資産之確實、股本之安全、不特增進股東無形之純益、而本行屹爲金融重心之地位、亦可賴以維持於不墜者、（未完 
[來函]  
　　敬啟者、昨日敝處航警與二十三號電車寳票人衝突一節、因貴報登載不符、與敝處名譽攸關、故特將經過情形、詳陳左右、請即更正爲禱、查本月十六日、航警徐耀麟、被法商電車公司二十三號賣票人、於車將到站時、將徐警推下跌傷、向其理論、先則　駡、復又集衆兇毆、經法捕房巡捕、將該賣票人及徐警、一併帶至捕房、騐傷屬實、至於電車公司方面、自知理屈央經捕房、派探員陪同公司錢總稽查、到敝處道歉了結、但此係個人之事、且敝處素守紀律早經派往各輪服務、並無回隊集警復仇及副主任繳械等情、或係貴報調查失實、應請貴主筆照此來函更正、以免淆惑、至紈公誼、此請申報館大主筆先生、招商局南棧視察主任劉震·副主任喬崧仁·同　、五月十七日、 
 
 

Page 17

 
 
   
 
 

Page 18

 
 
上海市場 
[商塲消息]  
　　先施公司宣稱、本公司春季大减價、舉行以來、承各界蒞臨光顧、頗爲踴躍、日來突見擁擠、惟良機不常、祇餘三天、最後機會、幸勿失之交臂云云、 
　　南京路三友實業社宣稱、本社門市部及南市蓬萊市場門市部、聨合大减價二十一天、各部商塲、倍形擁擠、茲爲酬答各界盛情起見、於今日起展期三天云云、 
　　虹口東熙華德路萬國影戲院隔壁聨益貿易公司宣稱、近爲優待顧客起見、特舉行八折廉價、如輕靈打字機每具二十八元、中外電影明星箋每本三角六分、玲瓏活叶箋封每袋洋三角、時式新裝箋每袋二角五分、新裝明信畫片每袋一角五分、練習簿每打自四角至一元、全銅標準警笛每只五角、自動縫紉鑽每具一元五角、支票防弊夾每付二元五角、萬能修補品每套七角五分、凡在七月十五日以前購買者、皆得享八折利益、其餘如縫紉機打字機銀箱戤司淋修汽車器械中山紀念表花旗漆布彈簧鎖聨益美術信箋等、定價公道云云、 
　　四馬路大新街口致美樓菜館宣稱、本館開幕伊始、荷蒙各界埀青、曷勝榮幸、茲爲酬答惠顧諸君盛意、特聘技司、烹調適口、近日預定宴席者、甚爲擁擠云云、 
[出版界消息]  
　　陜西書畫大家蒙壽芝、近有妙法蓮花經書行、于右任·王一亭·印光法師等、均有長跋、蒙君書法黄山谷、筆力遵勁、大可爲臨池家之參考、精紗一册、定價一元、代售處爲四馬路世界書局云云、 
[醫藥訊]  
　　法租界貝勒路華隆中醫院宣稱、本院爲名醫丁濟萬君主辦、設備周全、布置雅潔、爲流上首屈一指之中醫院、住院醫師、有内外二科、如蔡仲一管理平董抱一諸君、皆爲丁院長得意門人、不但醫術高深、且宅心又極仁慈、故住院病人、咸稱便利云云、 
　　黄文華醫生、爲孟河名醫黄體仁之子、專理男婦内科、各切雜症、經騐宏富、前以有事回籍、致滬上病家徒勞往返、現黄醫生已於前日回滬、仍在法界南褚家橋厚德里照常應行云云、 
[劇塲消息]  
　　渴望已久之國産聲片虞美人、爲一鳴有聲電影公司之出、上海友聨影片公司所攝製、由名導演家陳鏗然導演、徐琴芳朱飛尚冠武等諸大明星主演、現此片已决於本月二十四日起在夏令配克大戲院公映、預卜屆時必有一番空前之轟動也、又友聨影片公司請程小青編劇之霍桑探案舞場魅影、由姜起鳳導演、現已開拍云云、 
[金石訊]  
　　常熟吳明遠君、精研金石、十有餘年、所作多遒勁雋逸、神與古化、每爲黨代鉅公所激黨、近寓滬西徐匯、爲廣結石緣起見、贈刻石章、每字祗收洋三角、以示限制、聞收件處爲本埠邑廟香雪路九號甌美利美術公司、徐家匯蘇新書社、下圖即其近作、 
 
 

Page 19

 
 
社會消息 
[法將福煦歐戰日記] [  顧昻若譯]  
　　在孔碑討論無結果而散的時候、海格總指揮正同威爾遜將軍在阿伯費會議、杜格拉爵士完全憬悟英法兩軍分開後協約國的危險、力主設法避免、因向帝國參謀部長建議即行提出福煦將軍爲總司令、他的忠告在當時尚未完全爲人重視、 
　　當天晩上、威爾遜將軍到了凡爾賽、同米爾納伯爵交談之後、他在下午十一時來到巴黎看我、他主張指定克萊孟梭君負責「確定兩軍間更切實的合作和一切可供調遣的後備部隊的更善運用、」我則做他的專問題問、 
　　我不加思索的向他指出這個計劃的無濟於事、因爲他的主張非但不能使種種事情化爲簡單、且易使他們更爲棘手、我的理由很簡明的包括在米爾納伯爵的記事裏面、 
　　「關於福煦將軍、他無意於指揮一切、他所請求的無非是要兩政府切實指定其主持兩總司令間最高度的合作、換言之、他要與一九一四年頁普里之戰霞飛將軍委托他主持英法兩軍間更切實的合作時的同樣的職位、不過現在他希望兩協約國政府予以正式任命、」 
　　米爾納侯爵和威爾遜將軍均想在目今形勢之下這是最好的解决辦法、 
　　三月廿六晨、杜倫會議開幕時、形勢大致是這樣、「註、海格將軍曾召集他的各軍司令在杜倫會見、所以他不能不到杜倫去、原定在杜里會議的、現從其請、改在杜倫舉行）我到杜倫的時候、約在上午十一時三十分鐘、未幾米爾納侯爵亦到、海格總指揮、正在市政廳接受他的各軍司令的報告、會議延長、我乘機走訪隣近的小學堂、一九一四年十月六日、我來到杜倫參加敵我兩軍向北競進的時候、我與我的參謀部曾同駐此校、這種軍隊調動、前已記及就是産生頁石爾和頁普里兩次大戰擊退了敵人的、回首前塵、我把一九一四年時我軍的兵力組織軍備以及種種接濟同現在比較、我不相信在一九一四年時我們能克敵制勝、在一九一八年時將爲人擊敗、 
　　善用我們的聨合的實力和百折不撓的抱着必勝的决心、這仍是成功的公式、有此財有此力、克敵制勝的問題成爲高等司令的意志力的事情、假使聨軍首領能張開眼晴注意到層出不窮的危險、能以密切的積極的合作精神抵禦這些危險、我對大戰的結果心裏絶無疑意頁石爾河和頁普里之戰是我們的先例、 
　　我們在杜倫市政廳花園裏靜候開會時候、我就在法政府官員面前發揮這些基本觀念、會議在下午十二時四十五分鐘在市政廳裏開幕、法國方面到有法總統克萊孟梭與勞休爾兩君·福煦·貝當·和魏肯等將軍、英國方面到有米爾納侯爵·海格總指揮·及威爾遜·勞倫斯·和孟克漠等將軍、 
　　起初、全體一致承認亞眠必須救護和大戰的成敗在此一舉、我於此點提出有力的意見、我們戰綫早被擊退到白留沙姆、在一九一六年的戰線之後、現在最關緊要的是不能再退、咫尺之地亦不能拱手讓人、務以全力堅守現有的陣地、這是第一個原則、須明白解釋、通告全軍、且須立即實行、尤其要急調後備隊促成聨軍鎔接、 
　　現在英軍、除非從阿拉斯戰區抽調、實無兵可供調遣到沙姆河之南、阿拉斯區域正在劇戰自顧不暇、所以唯一的援助祗有來自法軍、 
　　貝當將軍繼即說明他的計劃、他决定增加幾師軍隊送到畢卡特萊、日前孔碑會議主張派兵十五師、現擬派遣廿四師到孟鐵第歐、這樣、他希望擴張陣綫至沙姆河、不過他對於此點不能擔保、更因爲一天調動兩師軍隊、全部開拔完竣頗須是日、所以陣綫的擴張祗能緩緩的逐步進行、 
　　會議至此、米爾納侯爵就同克萊孟梭君私談、他主張委我指揮戰事、（未完） 
 
 

Page 20

 
 
青年園地 
[破天荒的藍球賽] [  殊]  
　　復旦中公的校工隊 
　　我們裏近來眞是打球熱、什麽級際了、女生科際了、江大籃球錦標了、幾乎天天都有、所以體育部的揭示處、天天都佈满着這些通告、 
　　前天是星期日、照例總有比賽的、我信步跑到體育部的佈告欄一看、一張青色而寫着大字的通告映在我的眼簾、 
　　破天荒的藍球比賽、 
　　本校工友隊對復旦校工隊、 
　　時間、五月十日下午二時、 
　　凡我工友務須武裝備戰、奮勇殺敵爲盼、隊長佈 
　　實在這是破天荒、新奇極了、記得去年江大的足球賽、交大組織校工啦啦隊到暨南助威、已經奇特了、現在居然我們兩校的校工賽起籃球來、那更奇之尤奇、 
　　.................................... 
　　灰黑色的天空、吹着絲絲的微雨、我坐在房子裏、看着秋從上海購來的「前鋒月刊第四期、」房裏的兩個同伴、他們因爲明天要考數學大綱的緣故、埋頭在看、這個斗大的臥室、一時間眞是萬籟俱寂、我早把那破天荒的賽球忘在腦後了、因爲外面絲絲的雨依然下着、 
　　「來了、來了、」我猛聽見一個聲音在窗外飛來、鼓掌的聲音亦隨着而起、 
　　我這個時候才想起這定是復旦的校工來了、我跑到窗口一望、的確他們來了、前面有二個穿着西裝的領着隊、我想這兩個定是復旦的校工頭、 
　　比賽開始了、宿舍的同學都出來看這一幕破天荒的比賽、人數比我們校裏舉行級際賽看的人還要多、可是上面絲絲的雨依然下着、我想假使没有雨、看的人還要多呢、我站在一個没雨的地方觀望、 
　　我們工友隊的隊長、就是圖書館的那個茶房、兩個前鋒、一個是我們的惰茶房（他很惰、嘗給事務處記了一個小過、）一個是我們呌他做急促鬼的厨房了、後衞一個是珠江餐室的伙計、一個我不認識、好像是園丁、 
　　笑聲佈满了球塲、同學亦有啦啦的助威、他們球藝眞不錯、兩隊的實力亦甚平均、他們每日因爲職務的關係、幾乎没有什麽練習、居然有這樣的成績眞出我意料之外、 
　　那個穿着西裝的評判員、满口都說着英文、我可不知那些工人、會不會「鴨子聽雷」呢、 
　　第一局我們的工友隊敗了、大約有四五分之差、同學們代他着急、大呼加「油」、「汽車油」、「麻油」不止、第二局開始了、我們那個惰茶房因爲第一局失球太多了、換了一個不知那裏來的工友、這一來眞晃勇氣百倍、衝鋒陷陣、殺得復旦落花流水、他們個個的面孔、由着急轉變爲微笑了、我想這個新換的工友是從那裏來的呢、旁邊的一個同學說、「他是專管敎室的茶房」、 
　　哈、哈、那個急促鬼的廚房打得满面是、血這是從鼻孔流出來、被他的手一擦、弄成满面了、他依然鼓着勇氣打下去、因爲時間所餘不多了、同學們都笑得彎了腰、 
　　校門口的老婆子以及茶房的妻子都跑來觀光、小孩子在場子亂跳、有幾個工友歡喜得大聲的喊起來、跳起來、這------這無非就是勝利的現象、 
　　時間到了、同學們替他們歡呼、一個個面孔含着了微笑、回宿舍内去了、 
　　可是他們------工友------事還多着呢 
　　一幕破天荒的賽球、遂告閉幕了、三分鐘後球塲上已無一個人影、天上的雨依然絲絲的下着、 
[交大舉行清潔運動] [  荃]  
　　交通大學鑒於一切疾病之生皆緣於不清潔之故、時屆夏令、瘟疫又將肆威、學生健康與學業大有關係、爲預防學生染疫起見、除飭校醫打預防針外、並於本月十五日舉行清潔運動一日、各院辦公室工廠圖書館體育館、均由僕役大掃除一次、牆壁粉刷潔白、油漆煥然一新、各學生宿舍、由學生自行整理就緒、屆時由訓育部曁學生自治會衞生部派人分别前往察看、 
　　察看程序分全校宿舍爲一二區、新中院南宿舍爲第一區、上院中院西宿舍爲第二區、新宿舍女生宿舍爲第三區、每區察看員四人、訓育部占其二、學生自治會衞生部占其一、校醫處占其二、察看目的、只取其整潔、不尚華麗、察看後由察看員分别計分、每區各取三名、第一名贈以銀杯一隻、第二名贈以大銀盾一隻、第三名中號銀盾一隻、上面刊寫該室同室同學姓名、以示奬勵而留紀念、 
　　察看結果、第一區第一名爲南宿三十號、第二區爲女生宿舍二號、吳陶兩女士室、第三區第一名爲新宿舍胡可時李荃蓀室、全校各室、大致均合格、在六十分以上者占百分之七十、在七十分以上者百分之三十、八十分以上者百分之二十、九十分以上者不過百分之五耳、 
　　三區中等一名分數最多者當推女生宿舍、吳陶兩女士室、室内零星什物均不知藏於何處、牀上舖以白毯、殿以紅被、一則潔白無瑕、一則鮮艶奪目、地下更纖塵不見、桌上蓋以漆布、置花瓶等數事、當察看員蒞臨時、咸稱贊不置、四位不期然而均批予九十五分也、 
　　分數揭曉後、即由訓育部訓育長發奬、訓育長並致辭曰、「現在蔡元培先生在國民會議提案中有整頓敎育方案、其中有一條頒令學校當局注重衞生訓育、本校清潔運動、實開各大學風氣之先、與蔡先生提案頗相符合、以後擬在敎務會議席上、提出每年舉行兩次清潔運動、一次在五月十五日、一次在十月十五日、並於該兩日放假一天云、」如此可見交大當局之注意清潔衞生、願全國各大學相繼舉行提倡清潔、勿令交大專美於前也、 
[青年園地稿例]  
　　（一）文字以關於青年問題之討論、國内國外學校或學生之消息·墮筆·學校生活之描寫·筆　等爲範圍、體裁不拘 
 
 

Page 21

 
 
   
 
 

Page 22

 
 
   
 
 

Page 23

 
 
   
 
