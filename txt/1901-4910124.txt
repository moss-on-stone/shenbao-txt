# 1901 - 169 - 4910124

 

Page 1

 
 
[古今圖書集成减價] [  圖書集成局謹啓]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬将所餘之書减價出售每部計九八規元二百兩是書間有誤釘處刻已查准補釘完全賜顧者請至申報館帳房交易再前所出股票尚有數股未經将書取去者亦請從速找銀取書幸勿再遲特此布聞 
[新印日本國志]  
[圖書集成局啓]  
　　是書爲粤東黄公度亷訪所著亷訪前曾贊使日本研求彼國數千年來禮樂兵刑而于明治維新力行新法尤三致意焉成書四十卷原原本本洽見殫聞本局排印精良分装十本告成之後購者如雲計每部碼洋二元五角世有先覩爲快者請臨三馬路申報館申昌書室及各書坊購取 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文穌不易讀山陰湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書警校精詳紙墨加料有識共寳分装六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[亟遺親王宗室游學各國論]  
　　去歲拳匪櫌亂仇殺洋人各國聨軍入京皇太后皇上蒙塵出走京畿沸亂海内震驚今幸和議告成聨軍盡撤兩聖已定期返蹕四海将重覩昇平雖賠欵四百五十兆限期四十五年羅掘幾窮難於籌措然不至如波蘭印度之竟覆其國猶足爲天佑我朝而推原致禍之由實係諸親王大臣之昏庸謬戾所致論者謂毓賢剛毅之罪固萬死莫贖而苟無端王荘王以陰爲之庇則彼諸亂臣者亦烏敢肆其狂悖之爲而皇太后亦何至遽惑於僉壬之讒説且亦安保非端王荘王之本信妖異而諸小人之皆容悦之也物必先腐而後蟲生故愚以爲毓賢剛毅諸人者固爲罪魁禍首而端荘二王則尤罪魁禍首中之罪魁禍首也夫滿洲子弟本鮮讀書明理之人其賢者亦祗謹愼威儀免爲習俗所染能於狗馬珍玩之事聲色貨利之塲不極沈迷已屬此中翹楚至若天潢貴胄類多不學無術之流養尊處優習於倨傲飛揚跋扈漸至暱比匪人習染不端其來已久愚以爲欲開闢滿洲之智慧宜先廣使親王宗室游學外洋肄習其文字語言接見其公卿士庶熟察其政教風俗之美善詳究其格致製造之精良然後能一洗從前固陋之風而洞知治國交鄰之要道不徒勞苦其心志磨勵其精神則一切驕矜泰侈之心自足以消磨凈盡而嚮學旣久必有成材風氣所開庶旗人皆能周知時事日後朝廷親信近臣無復有如前之牢守舊習嫉視外人則一切新政之頒必能翼贊朝廷變通盡善或損或益或革或因朝廷以有親信近臣之言先入爲主則行之必能無所疑慮而徐俟收效於異時故愚以爲國家欲圖自强非行新政不可欲行新政非廣使親王宗室游學外洋不可蓋一傅衆咻終無以啓沃當㝉之心雖事事效法泰西終恐徒事虚文未必能實心行事惟有親王宗室以爲之匡弼於左右而後疎逖遠臣乃始能盡言之而盡行之然非使其游學各國終無以啓其愚陋而倚之爲輔翼也强弱之機轉圜於此然則廣使親王宗室游學外洋詎非當今第一要義哉昔者俄皇彼得遺其國中俊秀子弟至意大利荷蘭日耳曼三國以觀其禮俗講其文物並學諸術藝傳習造船航海之法兼考求地理法律政治諸學已亦埋名隱姓厠居其中後又獨至英國船廠考騐造船之事卒能雄視環球爲近世霸主邇者暹羅國王亦復自傷孱弱恥爲法美所侵游歴歐洲将以圖自强之計并遺其王子往學焉國中俊彦往學焉我中國萬乘之尊高拱以治縱不能如俄皇暹王之親歴各國寗不能使親王宗室身歴而涉閲之耶嗚呼日本之維新也遣親王以下二十二人分赴各國習技於學堂而收功於伊藤博文數輩我中國昔年亦嘗遣子弟出洋學業然分旣不尊學成而又不重用宜乎與不學同也今朝廷特遣醕邸持節赴德代逹德使被害之　忱然此不過修好睦鄰並非學習其良法美意也愚以爲宜乘此時卽分遣親王宗室學業於外洋各國而予使臣以轄制之權使之不得驕縱肇事以貽邦國羞則他曰學業旣成歸而從事風氣丕變實肇於斯而自强之基亦卽在於此矣豈不偉哉 
[行在宫門抄]  
　　四月十三日翰林院侍讀學士劉永亨到行在請安召見軍機十四日召見軍機及孫家鼐吏部奏派騐看分發人員大臣派出敬信陳邦瑞陸潤庠貽榖彭述艾慶瀾十五日山西蒲州府知府楊樹謝恩神機營虎神營代奏兵丁謝賞給漕糧恩召見軍機及楊樹十六日召見軍機及陳邦瑞 
[日兵留駐]  
　　京師議和准各國酌留兵士若干名保護使館兹閲日本報云日廷刻經酌定留駐近衛師圑砲兵一中隊将校八員準士官以下二百八十七人已於東歴六月二十一日卽華歴五月初六日上午十一點鐘時携帶砲車十二輛由東京新橋附火車赴宇品以便分乘某某諸輪船來華矣 
[日員被剌]  
　　本埠西字報云東歴六月二十三日卽華歴五月初八日日本遞信省大臣星亨氏突被匪人所刺立時殞命事後查悉行剌之人姓井塲年已五十有一誠不知其有何宿仇以致下此毒手也 
[日艦遇險]  
　　日本報云東歴六月十八日卽華歴五月初三日清晨九下鐘越三十五分時日本千早兵艦在房州館山灣外距大房崎冲約一海里處試行時有新製快艦名曙者方在附近海中練習不虞互相磕撞以致千早左舷中間水線下煤艙突遭損壞水卽汨汨而來幸有防水壁護之得免全船浸灌事後曙相助爲理将千早帶入館山港旋於二十日開赴横須賀入　興修當互碰時曙氣鍋中蒸氣暴洩致上等機關兵曹山野常吉三等機關兵曹　田金次郎一等機關兵曹早田德次郎皆被火灼傷宛轉而斃誠慘矣哉尚有二等機關兵曹服部多十郎雖受重傷猶可保全性命千早則死一人姓名未悉 
[謄黄恭錄]  
　　宜昌采訪友人云前者欽奉上諭敉平教案宣播刑章并著各直省将軍督撫黏貼通衢俾民人家喻户曉近由鄂省大憲頒發到宜飭地方官懸掛各城門一時觀者密若環堵其文曰奉上諭各省匪徒以滅洋爲名糾衆立會攻擊各國人民迭經降旨嚴禁不啻三令五申乃近年山東各屬竟有大刀會義和拳等名目到處傳習肆行殺掠蔓延直境闌入京師以致焚燬教堂各國人民各項房産圍攻使館開罪列邦貽誤大局朕以保護未至 
 
 

Page 2

 
 
負罪滋深爾百姓平日食毛踐土俱受國恩乃敢逞其好勇鬥狠之私習爲符　邪妄之術拒捕戕官殺害各國人民肆無忌憚遂爾肇此奇禍上貽君父之憂返念之餘尤深痛恨業經嚴飭各路統兵大臣實力剿辦務凈根株並将縱庇義和拳之王大臣各予以應得之罪分别輕重盡法嚴懲殺害凌虐各國人民之城鎭槪停文武各項考試五年以爲懲儆惟是鄉僻愚民尚未周知特再嚴行申禁以免不教而誅爾軍民人等須知結黨入會例禁綦嚴列朝辦理會匪之案從未稍寛况各國皆屬友邦教民亦係赤予朝廷一視同仁毫無歧異無論民教卽或果有被欺情事亦應呈報官司聽候持平判斷何得輕聽謡傳藐視刑章迨事敗之後黠者遠颺懦者受戮法所難容情實可憫自此次嚴諭之後各宜悔悟自新痛改舊習如再有怙惡不悛之徒私立擅入仇視各國人民各會持械格鬥公然刧掠将首從各犯嚴密查拿盡法懲治决不寛貸各省将軍督撫大吏均有教民之責務各嚴飭所屬剴切曉諭並将此次諭旨刊刻謄黄徧行張貼務使家噲户曉勉爲善良以無負朝廷諄諄誥誡辟以止辟之至意将此通諭知之欽此湖廣總督臣張之洞湖北布政使臣瞿廷韶湖北按察使臣扎勒哈哩敬謹謄黄 
[皖撫裁軍]  
　　安慶采訪友人云安徽巡撫土芍棠大中丞曾於去歲招募三湘子弟用新法訓練成軍其中五營名曰武衛楚軍派令由陸路北上而另以副五營剿平大通南陵一帶土匪旋卽分駐江淮各要隘正五營則留駐皖垣以資守衛未幾京城淪陷兩宫西幸秦中北上之師逗留不前遂檄飭暫駐黄河各處兹者和議已定申丞爲節省餉需起見特委新餉所總辦李瑜　觀察帶同武弁吳龍海押解餉銀馳赴河南遣散已於本月初三日附某輪船往漢口以便馳赴汴梁矣 
[試事述聞]  
　　金陵訪事友人云兩江總督劉峴帥前以沿江一帶伏莽堪虞且有　逆徐春山私携炸藥至省垣陰謀不軌深恐一旦乘機作亂必至勢若燎原爰具摺秦請将本屆江南鄉試緩至明年奉旨俞允旣而省中紳士以鄉試事關大局禀請照常舉行峴帥批斥不准兹者欽奉上諭現在有人奏稱停緩鄉試有碍大局著再體察情形奏明候核等因時徐逆已在上海禽獲解省明正典刑當無意外之慮因此舉行與否日内尚在躊躇也 
[造就将材]  
　　漢口采訪友人云湖北大憲度地獵馬廠左近創設将弁學堂就護軍愷字各營挑選精壮入堂練習中西兵法以及布陣測量體操諸藝以備将來爲國于城月初某日漢防營都司陳慶門都戎接奉督憲張香帥札文飭就營内挑選勇丁五十名示期考校都戎以各勇胸無點墨絶少可造之才爰特出示開招略謂凡有文理粗通者准卽來營報名以期錄用旋由都戎試以師出以律論一首特不知若輩果能藉毛錐子策奇勳否也 
[逆犯授首]  
　　金陵訪事友人云自立會逆犯徐春山私携炸藥濳入長江圖謀不軌經兩江總督兼南洋通商大臣劉峴帥訪悉懸賞嚴拿旋由新勝水陸各營統帶徐寳山都戎派弁在滬緝獲押解省垣峴帥飭江寗府王鹿峯太守詳加研究上月二十八日太守推鞫一次未得實供本月初一日峴帥復委營務處某觀祭會司太守刑訊徐逆知難狡展道認逆匪頭目觀察當卽禀覆峴帥峴帥以徐逆前與洋人梅生私販軍火接濟匪人業已幸逃法網今又暗中助逆謀轟營署未便冉覊顯戮著節就地正法以儆其餘太守爰於初三日會同三大營将領及上元江寗兩縣主趨詣督轅恭請王命然後由縣獄提出如法綑綁押赴笪橋市斬决梟取首級装入籠中傳示沿江一帶其所扳黨逆諸人飭卽嚴密訪拿盡法懲辦 
[海盜伏誅]  
　　烟臺訪事友人云前者鎭海兵輪船管帶官某君在埕子口洋面緝獲盜船一艘盜匪二十餘人解由地方官訊實口供詳奉上憲批飭就地正法旋於四月十一日斬决十一名尚有十餘名定期十三日處决是日押至興隆街諸犯忽堅不肯行勇丁驅之不動不得已諭令劊子就地行刑説者謂是地俗名强盜街今適爲决盜之塲此中豈亦有定數耶然聞者已傳爲異事矣 
[拐匪正法]  
　　蘇州訪事友人來函云前者吳淞獅子林砲臺統領班福齋軍門邏獲稔惡拐匪鄭四桂陶沅義高步雲藍秋亭蔡王氏男女五名口解赴省垣經蘇州府發審局員迭次研訊鄭陶供認用藥迷拐幼孩其餘三犯供認從中兠攬買主略占微潤等情府尊向子振太守據情申詳督撫憲隨經批飭将鄭就省中正法陶解往寳山就吳淞砲臺　前正法高藍及氏覊候分别擬辦本月初四日午前太守率同長元吳三縣主及中軍守備帶領營兵數十名詣撫轅請令箭然後飭差至吳縣獄将鄭提出如法綑綁押至北市大校塲處决迨回至撫轅繳令時已鐘鳴一下至陶犯曰内亦将派委員起解正法之期當不遠矣 
[浙藩盤庫]  
　　杭州訪事人云已革浙江布政使榮伯衡方的交卸藩篆後擬卽趨赴行在聽候解往軍臺四月二十六日新任藩憲誠果泉方伯札飭杭州府宗太守候補府聨太守隨同盤查庫欵清晨方伯命駕親臨行祭庫禮隨将庫銀按册查點然後封閉庫門是日宗太守奉札赴富陽公幹盤庘事畢卽禀辭啓行 
[會勘洲地]  
　　九江訪事友人云江西德化縣境張家洲與湖北黄梅縣境葉家洲壤地相接洲民例赴圻州衛完納屯糧近年中間漲一新洲兩處居民爭欲管業紛紛擾擾訐控不休四月二十一日德化縣沙珠垣明府黄梅縣任豈山明府會同圻州衛楊守戎前往踏勘翌日詣潯城城隍廟訊取口供尚不知若何斷結也 
[催提地丁]  
　　杭州訪事人云浙省奏銷册現由藩憲誠果泉方伯查照成案提前赶辦定於五月内一律造齊呈送撫院所有各屬欠解地丁銀均限本月十九日卯期解省投庫毋得遲延如實係途中阻帶准二十三日以前解交惟須聲明阻滯緣由由所過地方官加結呈報所有欠解之各州縣分委各員前往催提以昭愼重兹将銜名列後杭屬候補縣鄧大令之瑛嘉屬卽用縣謝大令福慶候補縣錢大令寳鎔湖屬大挑縣羅大令綱乾候補縣左大令元鼎甯屬候補知州蘇剌史嘉淦候補通判文别駕慧紹屬候補知州閻刺史楨台屬卽用縣陳大令緯候補縣王大令朝俊金屬候補同知過司馬仕昇衢屬候補縣黄大令紀年大挑縣王大令嵩年嚴屬候補縣潘大令駿湯大令坤温屬候補縣查大令蔭元卽用縣李大令鍾嶽處屬候補同知黄司馬昌甲高司馬治源各員俱已於本月初旬先後禀辭就道矣 
[課卷被刧]  
　　蘇州訪事人　上月下旬某日江蘇督糧道羅少耕觀察課試紫愓書院諸生童嗣以另有要公将課卷委蘇州府向子振太守代爲校閲太守閲畢卽於本月初三日清晨打疉成包飭役送呈道署行至衛前街匪徒某甲疑包中有貴重物自後趨上将役毆仆於地　之而逸迨役扒起疾呼匪已不知去向不得已據情禀知太守太守立傳西南二路總巡諭令赶緊嚴緝一面移知各營縣一體協拿現經二總巡懸有賞格謂如能拿獲眞贓正犯者賞給洋銀五十元 
[潯郡官塲紀事]  
　　九江訪事友人云上月中旬某日江西廣饒九南兵備道兼九江關監督明華亭觀察因公赴省謁見李勉林中丞至二十二日遄返屬下各員俱往迎迓○票匪未靖謡諑紛仍江防同知兼稽查輪船保甲事宜鄒子秩司馬每日督帶兵役嚴密巡查更由前後兩營遊擊胡寳林徐翰鄉兩遊戎出示各城門每日黄昏時一律下鑰惟西門地當孔道限九點鐘後閉門○候補知縣黄麗生明府奉廣饒九南兵備道明觀察委赴饒州辦理教案事畢卽於上月二十四日回潯趨詣道轅禀請銷差卽于是日接辦保甲總巡及稽查輪船差使○月初某日九 
 
 

Page 3

 
 
江府孫景裴太守札委宋吟樵二尹赴彭澤公幹 
[鎭郡官塲紀事]  
　　鎭江訪事人云月前常鎭通海道長久山觀察因公赴江寗旋於本月初一日遄回府縣各官咸赴江干迎迓○上月二十九日江蘇提督學政李蔭墀大宗師行文鎭江府屬定期五月十一日取齊文武生童聽候按臨考試署理鎭江府許東　太守立飭所屬各學教官出示曉諭○月前新湘全軍統領陳宇山軍門因事赴江寗謁見兩江總督兼南洋通商大臣劉峴帥事畢後於本月初四日乘江永輪船遄回麾下各營員均赴江干迎迓 
[揚郡官塲紀事]  
　　揚州訪事人云督辦揚州保甲總局王季棠觀察已及瓜期兩江總督兼南洋通商大臣劉峴帥調辦江西督銷局所遺保甲一差檄委章觀察接辦局中人聞信後卽假安徽會館爲觀察辦公之所大約本月望前卽可抵揚視事至王觀察則擬於日内先詣江寗趨赴督轅謝委然後前赴往豫章○兩淮通州分司所屬石港塲大使某鹺尹因事交卸運憲程雨亭都轉查有候補大使金鹺尹上迪堪以委署因特詳請兩江總督兼理鹽政大臣劉峴荘制軍核示旋奉峴帥批准都轉隨於月初某日牌示轅門一面檄飭鹺尹遵照○督辦儀徵十二圩淮鹽總棧龔觀察際盛於上月之杪輕車减從鼓棹至揚拜謁運司程雨亭都轉隨就分棧小駐襜帷聞因會商鹽務大局及北鹽南運事宜大約尚須小作勾留然後回棧也 
[吳郡官塲紀事]  
　　蘇州訪事友人云蘇州府向子振太守蒞任伊始示期本月初一日招考代書是日投考者共八人題爲刑期無刑論勸諭流氓改過自新示次日牌示錄取二人一爲顧桐生一爲陸理卿○署震澤縣王竹甫大令蒞任年餘一以勤政愛民爲務而於查辦匪棍尤餘力不遺以故宵小潛蹤閭閻安謐上月二十七日交卸回省紳民餽送德政牌傘多至二十餘起有乘舟送至省垣者 
[漢水新蒲]  
　　漢口訪事人云某營撤勇某甲逗留漢鎭無惡不爲上月某日糾約司黨多人至沙家巷某姓娼寮惡鴇母奉迎不善飽以老拳適中要害而斃旋各出利刃奪門逸去事後苦主報諸夏口同知署陳少石司馬准詞委員蒞騐飭差緝兇以便按律懲辦○江漢書院山長周太史嘉模邇因國家舉行新政學校諸事大有變更爰将院規預先整頰以期造就人才聞院中懸額尚多端陽節後卽須補足至前山長吳侍御兆泰已改就鹿門書院講席矣○燈草會館附近有頑童焉傳者佚其姓年甫十齡孔武有力屢與童子軍角鬥無不勝者上月某日與鄰居張姓子嬉戯忽然起釁持巨木擊中頭顱血如泉湧立時斃命屍父張某痛子死於非命奔赴夏口同知署控請伸寃不知陳少石司馬将何以了之 
[廬山眞面]  
　　九江采訪友人云附郭各鄉農每日入城挑取糞穢用以肥田遍就大街小巷間安置　桶間有在　市中窑巨缸者每逢天氣炎蒸穢惡逼人最易釀成疫癘至於鴉片烟館納汚藏垢人類不齊尤爲地方上藏奸之藪保甲總巡黄麗生明府惡之限各烟館每夜二鼓時熄燈并派出親兵協同地保坊捕傳諭各挑糞夫限十日内将糞桶各加木蓋否則不准入城所窖糞缸一律遷至偏僻處似此風行雷厲當不難弊絶風清矣○去年某署幕友徐孝廉邀友出城散步行經張官巷適有陳義山者與某土倡小立門前驀見孝廉恣行毆辱因何起釁傳者固未得而知也孝廉忿不能平歸而訴諸德化縣主及保甲局員将倡寮發封并禀請前鎭憲照會駐潯領事在案陳義山者新義奏報關行夥也近忽聳令某洋人白諸漢口領事照會道轅以孝廉不應将陳汚　聲名請爲究治廣饒九南兵備道兼九江關監督明華亭觀察准之立卽札飭德化縣沙珠垣明府查明申覆 
[委查捐項]  
　　江蘇巡撫聶仲芳中丞欽奉諭旨和議已成賠欵浩大著妥籌巨欵備撥等因因擬将各項網捐人加整頓前日特委陳荇香明府來滬稽查旣戾止卽命駕赴淞滬釐捐總局謁見督辦朱詵伯觀察宣傳憲意茗談良久始辭赴上海縣署拜會縣主汪瑶庭大令詳詢征收烟膏捐事宜 
[公學欵賓]  
　　昨日午刻督辦鐵路大臣盛杏蓀丞堂設筵南洋公學柬請日本駐滬總領事小田切君萬壽之助子爵長岡君護美赴讌並邀蘇松太兵備道兼江海關監督袁海觀觀察陪賓主賓酬酢中外聨歡亦一時盛會也 
[局員請示]  
　　前日英商老公茂紡紗廠派查攙水棉花之洋人洛神羅臣飛在南市萬裕馬頭查獲舞弊鄉人王雲松王綱松連桃夫某甲解送捕房捕頭立卽禀知馬路工程局總辦葉孟紀司馬昨日司馬查知甲於此事並不與聞從寛開釋洛神飛以二王法無可貸謁見司馬訴請重懲司馬允之命駕隨詣道轅禀請蘇松太兵備道袁海觀觀察核示施行 
[葺治堂皇]  
　　昨日天将破曉時風雨大作上海縣署大堂梁揀忽然倒下縣主汪瑶庭大令聞之立卽飭差傳到都料匠諭令赶緊鳩工修葺以壮觀瞻 
[兇犯解縣]  
　　本邑楊樹浦民人楊少春卽楊小喜因與楊勳勳爭奪田産拔刃将勳勳戳斃案發被拘前日英美租界公廨　員張柄樞司馬略詰情由飭連加功之魯炳春周增林押解上海縣署縣主汪瑶庭大令飭差将少春釘上脚鐐收入自新所魯周二犯暫交差役嚴加看管聽候訊取口供申詳上憲核辦 
[嫌疑宜避]  
　　浪子周寳興橋居本邑南市浙寗會館左近前晚挈一年將及笄之女郎怱怱歸去汛捕陸升見其形跡可疑帶至二十三七鋪巡防局局員邱友林二尹立卽升堂研訊周供小的向操米業現已賦閒是女王其姓秀貞其名夙與小的相識今日偕往滬北閒遊並無别故秀貞嬌羞滿面俯首無詞二尹命傳其母王張氏到案責以閨教不嚴申斥一番給令領回管束周本應懲辦姑從寛典著具呈改過切結然後交其父帶回 
[南市捕房紀事]  
　　邇者捕頭王經年查知新馬路一帶每有東洋車小車並未按月報捐私将舊捐照朦混因倩各巡捕留心偵察務獲嚴懲○二十九號華捕劉德榮性喜招摇近被捕頭查知立卽斥革○前日小孩趙和尚躑躅馬路中由巡街捕帶至捕房捕頭倩人傳令其父趙某領去 
[美租界捕房紀事]  
　　日前駁船户陳桂林瞿阿富串竊外虹口某馬頭畔貨棧中所儲舊鐵十餘擔售與常州府屬無錫縣人張芝山朱玉龍昨爲包探張阿五查知一併拘入捕房捕頭令押候解送公堂禀請讞員張柄樞司馬訊辦○昨日清晨浙江寗波府屬某邑人郁有光至外虹口華記碼頭左近向高寳順索取會項一言不合遽肆兇毆巡街捕喝阻不依因卽一併拘入捕房捕頭令押候解送公堂禀請究辦○昨日午前小竊楊長福濳至外虹口華順碼頭上貨棧中竊取所儲煤若干携之而出適爲某號巡街捕所見連贓帶入捕房捕頭令押候解送公堂禀請訊究 
[鴻仁渥荷]  
　　本月初七日承劉彦卿大善士交來規元二千兩本會拜領之下感佩良殷伏思屢請發棠已成弩末誰爲泛粟俾合塔尖兹則潤分東海惠洽西京　涸全蘇五福上臺萊之頌鴻施渥沛三多效嵩華之呼除卽日逕解災區外謹綴俚言用伸謝悃上海有道公會同入啓誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　黄夢榮扭控胞妹施黄氏前晚縣主汪　　大令升堂研責供小的係崇明縣人向在治下當車夫七年前胞妹年方十九卽被未婚夫施某誘之來滬今在某紡紗廠做工小的訪悉　　　　　　　　氏供小婦人年二十有七自幼在施家爲童養媳嗣因父母逝世由施浼媒妁告知母屬涓吉成婚數月後卽隨丈夫來此做工叩求　　大令謂旣有媒妁其非誘拐可知飭交官媒看管候傳其夫到案給領○周雲江扭吳宗發到縣請追所欠漕糧前晚汪大令研訊之下周　小的於光緒二十三年當地保時被吳欠去漕糧錢十餘千文今向索取一味圖賴求卽訊　吳供現在田地已被母親賣去所欠周欵無力　　　求寛限大令限五日措　○前者張桂堂控稱張阿堂圖姦小的之妻陳氏小的父親撞見向之　冀突被阿堂毆傷大令研訊之下飭　　　氏訊　前晚升堂復訊桂堂供稱阿堂確曾圖姦小的妻子并敢将父親毆傷陳氏供上月十六日阿堂來向小婦人借貸被翁所見疑有别情以致互相　扭實無圖姦情事叩乞鑒原阿堂供詞一味含糊大令喝令笞責二百板交地保張良洲帶去　以如再犯事定予重懲 
[英美租界晚堂案]  
　　施楊氏投英美租界公廨控工頭華阿實事同胡體慶爭奪生意毆傷兒子施國秀請提訊究等情讞員張柄樞司馬准之飭差提到華阿實前晚升堂研訊施楊氏訴稱小婦人係江　府屬某縣人兒子國秀向在抬和繅絲廠當工頭突被華阿寳向洋人唆弄以致停歇後復串同司事胡　慶任意辱毆兒子畏其兇横不知逃往何　叩求究辦以雪沈寃華阿寳供小的與施國秀同在怡和繅絲廠當工頭國秀在廠吸香烟有違廠規以致停歇旋向胡體慶尋仇是以洋人投報捕房小的並未兇毆叩求恩鑒司馬謂本分府察核供詞事屬細微且無兇毆實據何必涉訟公庭諭畢飭役一併斥逐出 
[英美租界公堂瑣案]  
　　楊順記朱式文等五家被馬金　　去古銅香　花　等物報捕後由捕頭派包探竇如海将馬拘獲昨晨解送至案禀稱小的查得尚有贓物未及吊齊讞員張柄樞司馬商之白楊　諭令将馬帶回捕房押候吊齊各贓再行訊辦○朱金荘奪取小孩胡洪富所提鳥籠并用刀戳傷其手報捕後經包探石錦榮拘獲解請訊懲司馬判責一百板交妥人保釋○陳阿五在菜市中竊取某甲所携洋銀六元報捕後由包探劉光　拘獲解案請究司馬判責三百板遞解回　○包探沈阿岳解陳岳松到案禀　此人屢次犯案由小的等人請大老爺訊責遞解兹又　來租　中向陳慶生訛詐洋銀十元報捕後經小的拘獲解請訊懲陳慶生供小的有地一方賣與陳岳松收得洋銀九元嗣被母親查知阻不許賣向索原契陳岳松掯不交還婪索洋銀叩求究辦陳岳　供小的付伊洋銀三十元伊竟掯不交還叩求察核司与謂沈探曰此係售地糾葛並非訛詐何得妄報拆梢遂飭将原被一併押候過堂訊斷○有林桂者竊得和豐廠所唯舊鐵數斤經包探劉森堂拘解請究司馬判責二百板枷示一禮　○吳松之彳亍于寳善街中見金桂輻携有洋銀十二元八角逞强攫取報捕後由包探顧阿六拘解請究司与判責三百板管押捕房兩月 
[法租界公堂瑣案]  
　　扒手費阿金冐充細崽混入美最時太古兩洋　竊取古銅香爐掛鐘金絲眼鏡古銅報時鐘等物分質各典報捕查獲吊出原贓詰知另有銀匣賣與英租界天仙茶園對門某銀飾店昨禮拜二堂期捕頭令某包探傳同失主解請讞員杜枝園大令與費繙譯會訊美最時太古兩洋行夥洪蓮卿陳新蓮投案領贓各典鋪夥聲請給　富本英租界四十三號西包探偕華包探徐榮珊投案禀稱費犯案纍纍請准帶回研訊法界包探禀稱小的在費身畔搜出當票三十餘張大令著押候弔贓嚴比所有已經起獲之各贓先行給領○某洋行失去綢縐衣物值銀五百餘兩開單報捕查緝並将細崽沈克林出店宋桂林女傭沈單氏送案請究沈克林供父親在行中爲細崽歴十餘年後由小的接手今亦多年從無差悞求鑒宋桂　供沈薦小的在行中供出店之役因不請西語另雇唐阿昌代庖未幾唐卽告退當主人失物之先伊子曾住三層樓上迨後英界包探偕小的至浦東将唐尋獲帶回滬上忽稱欲至公濟醫院探望親戚隨由後門逸出情殊可疑大令與費繙譯會商飭将沈單氏宋桂林交人保出著将唐交案候訊沈克林暫行管押○松江人間某之妻吳氏潛逃來滬周報知捕房經某包探連伊子海生拘解請訊周吳氏供小婦人年三十二歲子名海生丈夫不務正業時向小婦人索錢不子則欲　入娼寮是以逃來滬上求恩明祭大令著押候傳伊夫到案冉核○鍾仁祖周勝帶同小車夫蔡雲巖許龍川吳阿福胡卿投案訴稱昨日雇車装載花子餅路經洋行街突遇流氓金阿開冐充貨捐局巡丁将車攔住勒令輸捐當卽喚捕将金拘案請爲訊辦金供小的在货捐　當　丁已十餘年大令謂爾旣當巡丁應知租界章程並無輸捐之例周勝稱貨捐局並無其人顯係假冐大令著押候查明復訊核辦○潘順德控高陞棧主嚴娥妲積欠會欵洋銀二百八十五元大令研訊之下娥姐稱係宓敬愓所欠大令著交保出外邀宓來案候訊昨日原告投案求追娥姐供宓住虹口篷路求飭探帶同小婦人前往指是大令准之○韓梅生前控陶王氏勾引其妻　黛玉爲娼大令訊究之餘陶王氏供稱　黛玉實由韓梅生買與東公和里某龜奴家改稱花小寳偪令賣娼昨日大令飭将黛玉發堂擇配不准韓冐領 
[三四月份月捐]  
　　道署洋四十元隱名氏二三四月洋三十元進修堂　　　洋廿四元　情軒唐　臣二户各洋十二元陳善亭史夢仙各洋十元戴季仁李光琴二三月韓潤住徐貫雲二三四月各洋六元豐泰二三月朱葆三黄佐卿譚幹臣韓山　者順記甫順記戴生昌　源昌存濟堂正二三四月各洋四元荘源大洋三元二角龔府三月　江第一樓二三四月　昌成正二三月三户各洋三元戴運來三月徐　良二三月　　　老悦生　順記大觀樓二三月鋪順泰復泰愼餘堂各洋二元周樂　正二三四月小洋廿角源豐潤二角洋一元八角萬有全二三四月小洋十五角嘉綸小洋十四角中和洋行帳房小洋十三角久成九章北　成永裕成正二月泳記二三月各小洋十二角可熾可熾順周永普金松泉各一元益昌李珊記龐竹卿思補齋隆昇梁煥南漡　生　佩　各小洋十角晋昌二三四月恆茂二三四月復記正二三月各洋九角恆升洋八角青　閻其萃　尹梅生施　豐徵昌怡昌熾大允章二三月一壺春二三四月生大二三四月各洋六角鴻運樓義盛　德大二三月萬　正二月祥順正二月治隆各洋四角亦新圜正月春園三月二月各洋三角源通官銀號錢三千六百和康壽康餘大滇　元　元茂衍大永豐存德鉅亨恊昇宏大源吉寳和寳順承裕正大彙康崇餘永康瑞大哥大延源義營源福康兆豐恆飾仁大久大恊餘源利森康厚大各錢一千二百淵餘升大　元恆益均四月各錢六百瑞昌二三月錢一千張家鶴火章均二三四月各錢九百九和宏章泰金合順二三四月各錢六百恰大五雲日昇樓各錢四百恊成洋永愼寓　均二三四月各錢三百鉅康錢二百英法美三界一文愿捐洋八元小洋四百五十二角五分銅洋三元錢廿四千一百九十二文以上共收洋二百四十七元小洋七百八十九角五分錢七十六千二百九十二附第福册捐心餘子洋一元神户源生號一元禾郡觀　氏八角孫九　堂六角○北天后當前廣益善堂司輩嚴信厚施則敬朱佩　　　　　　　等　　 
 
 
 

Page 10

 
 
   
 
 

Page 11

 
 
[奏疏彚錄]  
　　袁世凱片再新授山東督　道　斌現准　　行在吏部給咨到東自應卽飭赴任供職升授臬司尚其　交卸來省亦卽飭赴新任各專責成除分檄飭遵並咨部查照外謹附片陳明伏乞聖鑒謹奏三月十五日奉硃批知道了欽此 
袁世凱片再督辦下辦下叚河工候補道吳承恩經臣調省另有差委所　該叚修防事宜最關重要必須素諳工程切實可靠之員督理其事方免貽誤查有委辦中游河工候　道吳煜廉明穩練任事實心堪以調派接辦其原管中游汛叚查有降調道員候選提舉丁　意樸誠果毅　幹耐勞曾充中游督辦多年于河工情形最爲熟悉上年六月間經臣奏派統領抽練河防各營措置悉臻妥善堪以委令兼理除分檄飭遵並咨部查照外謹附片陳明伏乞聖鑒謹奏三月十五日奉硃批知道了欽此 
余聨沅片再署平湖縣知縣陳敬修調省差委所　員缺係要缺應行酌量　署兹查有正任　水縣請調臨海縣知縣陳　勛堪以調著據藩臬兩司會詳前來除批飭檄遵外謹會同閩浙總督臣許應　附片具奏伏乞聖鑒謹奏三月十七日奉硃批吏部知道欽此 
頭品頂戴署理浙江巡撫湖南布政使臣余聨沅跪奏爲浙江省第六十七次彚辦　　請襲各員繕單恭摺仰祈聖鑒事竊查授管卷内浙江省殉難各員子孫應行襲應世職人員向按半年彚奏一次前因已逾二十年未經請　各案遵照奏定章程兩年限滿經前撫臣劉樹堂彚案開單具奏聲明未逾年限及接襲各案仍照章歸於上下半年辦理在案兹據各　先後詳請兼襲接襲曁承廕世職邱錫智等十五名其有遠年議卹逾限請襲之案均據該　商等於限内在部呈明自應仍准承襲前撫臣惲祖　示及覈辦移交前來臣覆查無異除繕造各員年歲籍貫總册同呈到履歴宗圖供結分送吏兵二部外理合敬繕清單恭呈御覽爲此專摺具奏伏乞皇太后皇上聖鑒飭部覈覆施行謹奏三月十八日奉硃批兵部議奏單併發欽此 
頭品頂戴陜甘總督奴才崧蕃跪奏爲造報陜西司庫收支各欵銀兩交代册結恭摺仰祈聖鑒事竊前准部咨嗣後尋常年例題本卽著暫緩送部若實係緊要事件准由各省督撫改題爲奏等因兹據署陜西布政使李紹芬詳稱遵查例載直省布政使交代例限兩個月新舊任各分限一個月造報等語查前司端方自光緒二十六年十月十四日到任起至本年十二月十八交卸前一日止将任内經手正雜錢糧交代一應收支各欵造具管收除存四柱清册移交前來署司逐股勾稽收支相符並無虧短實在項下存儲銀兩均屬相符惟前經部議由藩司升任本省巡撫准由後任布政使　查具結呈明總督加結保題前司端方護理撫篆事同一律署司自應親盤以符例案並照造清册加具印結呈請加結具題前來覆查册造欵目尚屬相符惟現在尋常題察暫緩交代係屬要件自應改題爲奏除将齎到册結由奴才加結分送部科外理合恭摺具陳伏乞皇太后皇上聖鑒再此案限期扣至二十七年二月十七日限滿今於本年二月十五日限内造齊並未遲逾合併陳明謹奏三月十八日奉硃批户部知道欽此 
端方片再查本年二月間調任山西巡撫臣岑春煊携所部誠信軍赴晉奏於該軍内選留誠信左旗馬隊誠信右旗馬隊誠信右旗步隊三營駐紥陜西省城護衛行在並經陳明将各該營旗歸奴才節制調遣在案現在奴才奉旨補授湖北巡撫應卽交替赴任所有駐陜留護之誠信軍三營旗係屬新經招募之軍一切操防事宜皆關緊要擬請旨飭将三營旗仍歸護理陜西巡撫臣升允節制調遣以肅軍政而一事權又查雲南開化鎭總兵蔡標所部錦字八營前亦經調任撫臣岑春煊奏明留充陜省以資拱衛現奉旨将該軍八營裁遺三營兵數雖已無多而該軍時有應須陳奏事件尤宜得所統攝方昭愼重可否一併歸護撫臣節制之處出自聖裁奴才爲整飭營務起見是否有當理合附片具陳伏乞聖鑒謹奏三月十八日奉硃批著照所請欽此 
端方片再上年五六月間陜省軍書旁午佐理需材前辦營務處道員嚴金清又隨升允北上奴才夙識陜西候補知府唐承烈穩繡精明能知體要爾時該員丁　在籍當經電調來陜辦理全省營務處時值添募勇營揀擇将佐該員無不實心經理地方賴以安謐八月以來恭值乘輿幸陜奴才委該員提調支應局務陜本瘠區復值歉歲一切供應皆取辦於臨時該員肆應之材綜核之智旣不致虚糜帑項又復能籌畫周詳近復辦理籌振局一身兼任數差皆能不避勞怨措置裕如實　陜省萬不可少之員　睛将該員留陜差遣以資匡助除咨部查照外謹附片具陳伏乞聖鑒訓示謹奏三月十八日奉硃批著照所請欽此 
張人駿片再上年夏間北方軍務孔棘前漕臣松椿以清淮爲南北咽喉奏請添募新軍四營以資防守迨臣到任正值各防吃緊未能裁减當經奏明在案交春以來防境尚屬安謐臣先将新軍馬隊一營步隊一營於正月庇裁　另給一月餉銀以資路費均經安靜散歸並無逗留滋　現在尚存二營容臣察酌地方情形或减或裁另行奏明辦理所有先裁新軍二營緣由理合附片具陳伏乞聖鑒謹奏三月十八日奉硃批該部知道欽此 
崧蕃片再奴才道經湖北省城與督臣張之洞談及度隴辦事需員查有二品銜湖北補用道江聨葑才　識練任事寳心堪以辦理文案公務事件合無仰　天恩俯念邊省需員准湖北補用道江聨葑調甘肅差　委用藉　　助除分咨外理合附片具陳伏乞聖鑒訓示謹奏三月十八日奉硃批著照所請吏部知道欽此 
端方片再陜西布政使升允現奉恩命護理巡撫所進藩司篆務查有陜西按察使李紹芬甫經交卸藩司堪仍派委署理遞遄臬司篆務查有現署漳商道崇　　官刑部有年例案明習堪以派委署理遞遺潼商道查新授是缺之譚啓瑞現在省垣應卽飭赴新任以專責成除分别檄遵外謹會同陜甘總督臣崧蕃合詞附片具陳伏乞聖鑒謹奏三月十八日奉硃批知道了欽此 
連順等片再查鳥里雅蘇台科布多額設戍防守兵五十名向由綏遠城派令佐領一員　騎校一員管帶來營原係三年期滿照例更換等因歴經遵辦在案嗣經科布多大臣等奏准擬将換防嘵騎校一員責令管帶科布多成守兵徑赴該城換防等因亦在案兹查烏里雅蘇台守戍官兵前於光緒二十三年奏明更換計今已屆三年期滿自應照例更換以符原　奴才等将現在戍守官兵照章揀擇平素當差勤奮者二十九名仍請留防辦公其餘年滿回城者及升任員缺者遺出兵額四名照例互換除咨知緩遠城将軍遴選年力精壮考核滿蒙繙譯清通漢文書寫工揩之兵如額選派以寳辦公而免竭蹶並派換防佐領一員遵照奏案一併　帶恊解餉銀由驛來營充補原額而資立公除分咨辦理所有循例更換滿營戍守官兵緣由理合附片陳明伏乞聖鑒謹奏三月二十日奉硃批該衙門知道欽此 
岑春煊片再調署大同鎭繪兵太原鎭總兵楊鳴禮現有欽奉諭旨飭查之案自羅飭其暫行交卸聽候查辦惟山西記名提鎭甚少署理無員查有請補盂　營　　王殿　堪以護理大同鎭總兵篆務除分檄飭遵外謹附片具陳伏乞聖鑒謹奏奉硃批知道了欽此 
 
 

Page 12

 
 
   
 
