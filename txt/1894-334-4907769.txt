# 1894 - 334 - 4907769

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[代印萬壽盛典點景工程圖說告成] [  圖書集成局代啓]  
　　是書　萬壽盛典點景工程地叚傲法分門别類井然　然閱之無　掌上　紋本局爲人代印今巳　成每本價洋一角半由掃葉山房　各　坊發　賜顧者請卽移玉爲　 
[正續古文辭類纂出售] [  圖書集成局代啓]  
　　正續古文辭類纂搜羅安富選　精　古今鉅　名篇燦然大備由王益　祭酒付之剞　早經風行海内今用石印法印成紙張潔白字蹟淸疏每都釘十本定價碼洋一元六角期顧　請向文淵山房掃　山房醉六堂購取爲　此布 
[論倭奴殘暴]  
　　嗟乎天下之殘暴不仁金無人理者孰有如今日之倭奴者哉夫兩國交爭事所恒有搴旂斬將不得謂爲兇殘至於安分民人手不操戈矛足不履戰陣各安其業贸易爲生此則與戰事無關鳥可恣行殘害乃如本報所紀倭奴於旅順之役焚燬街巿一條人民之不及奔逃者悉數葬身火　噫此果何道哉此豈公法所準行者哉抑戰例所不禁者哉昔宋襄公之論戰也曰不重傷不禽二毛當夫兩軍相見之餘猶且以仁術仁心施諸勁敵况此無辜赤子而忍令一炬成灰耶聞之泰西教中人創行紅十字會擇醫士之技能出衆者製備醫傷諸藥約集同志身衣袖上綴紅色十字之衣親赴戰塲爲兩國受傷人悉心敷治不分畛咸一視同仁倭奴之能醫者亦嘗倣而行之謂之慈善會乃名雖慈善而其心竟毒若虺蛇借回祿之淫威肆意摧殘民命不特我華人恨之刺骨恐西人亦將聞而齒冷鄙其爲性等野蠻矣顧猶曰兵士本用以殺人故不妨恣情殘暴也然倭奴之　留滬上者其或甘爲間諜　探華情我中國地方官亦惟遞解回倭並不概加誅殛除罪惡貫盈之楠及福原之外餘皆不忍戕其生至於安分商民則由道憲委劉子貞都轉編立門牌給以護照優加保護無異平時迄今開戰以來已將數月而倭商之來此贸易者從無人與之尋仇豈人之愛此倭奴哉亦以官吏旣有保護之明文民人卽不敢私行仇報耳中國之厚待倭奴若此彼倭奴天良稍具自宜感激圖報不復跋扈鴟張乃聞華人之留寓倭邦者雖經美領事眷念邦交爲之保護而倭奴横加欺侮實足令人怒髮衝冠昨有客自横濵來言及横濵作客之華人偶或閒步街頭倭奴必向之辱駡或曰鏘鏘罷士蓋以華人薙髮編辫目爲一半似僧也或曰排格則直指爲　與鹿也甚且詈之爲畜類呼之爲豚尾公偶或反唇相稽則彼且以老拳從事訴之巡捕巡捕亦憚倭奴威燄惟有一味含糊致華人之安分經營者裹足不敢出門咸思收拾作歸計洎乎九連城失守之信傳至横濵卽有巿中無賴之徒嘯聚千餘人於倭歴十一月十七日置酒相慶酒酣耳熱則以旗幡大書祝賀大運動會字樣挿之於背若斬條然四出游行故意關人華人租界向之挑釁以便尋仇幸捕頭立派多人四出攔阻華人亦相與閉門罷巿得免禍端噫以若所爲直無異明之闖獻本朝咸豐年間之赭宼乃猶欲詡詡然自稱爲亞細亞最强之國獨不顧顔甲十重耶然猶曰此皆巿井中無賴之徒是以不知大體耳乃聞我國操江兵船被擄之弁兵經倭虜僞官百般摧辱臉上亂塗原墨押令游遍巿廛將髮辫绑以細竹技使之　立空中名曰　辫子而東省不知順逆之痞類間有役人倭營者彼僞官卽翦去其髮訓練成軍名之爲降卒隊駈令衝鋒陷陣身受戈鋋其咸疾病呻吟則迫使扛擡軍火行帳日加鞭撻酷虐難言噫曾是是有教化之邦而尙行同犬豕若此乎或曰彼倭奴旣殘暴若此我中國曷弗卽以其人之道還治其人之身先將上海租界中倭商一一懲處絶其贸易辱其妻孥至於陣前所獲倭兵則更施以非刑使之生死兩難慘無天日庶足以消我胸中之忿而略報此不共戴天之仇則應之曰惡是何言歟我中國固大國也仁聲昭著薄海同欽使竟效倭奴盜賊之行爲不特大拂官吏保護之心且亦何以示我皇上柔懷之德以故抗我天討者惟宜在　上殺之若各處守分商人仍須以大度寛容不得稍加凌虐如是則我國之慈惠益著彼宼之狂暴益彰天下人民咸　然於曲直攸分羣知倭虜之非同人類况倭奴之行爲若此天罰早已降臨矣昨報載倭奴第二隊運兵船正義刃裝　禦冬棉衣及軍火諸物船上更有夫役一千二百名兵二百名駛至奉省花園口忽然火發船中人焚斃二百餘名其餘鳬水而逃溺死者又不知凡幾倭兵之盤踞高麗境内者皆患痢血之症死亡枕藉人心惶惶倭主又因其下縱火營中蒼皇逃命幾若驢之磨粉四面盤旋驚悸之餘病勢危殆近將往西京中倭剿暫避以冀殘喘苟延由是以觀殘酷不仁早爲天心所厭棄他日者國亡身戮左劵可操何若我之愷惻慈祥順天而動雖値交綏之際猶存忠厚之心天鑒非遥凡事皆邀眷佑哉勝殘伐暴蓋可跂足以須己 
[本館接奉電音]  
　　昨由京友電傳上諭兩道敬謹譯登○十一月初七日奉上諭裕祿奏遵查金州失事大概情形請將各員分别懲處並自請議處一摺金州副都統連順雖於賊衆攻城時力　受傷惟城池被陷咎實難辭著卽革職仍令帶罪圖功以贖前愆提督程之偉救援不力著交部嚴加議處趙懷業前　擁兵不救並有沿途騷擾情事降旨革職著卽拿交刑部治罪協領佟茂蕃赴救遲延著交部議處裕祿身膺疆寄備禦未周亦難辭咎著交部議處餘著照所議辦理該部知道欽此同日奉旨淮安關關督著文紳去欽此 
[旅順攷略]  
　　旅順一口西人呼爲砵鴉打乃中國水師駐紥之要區也十一年前該口僅爲渡船避風之所蓋地處中衡凡渡船之由鴨緑江載木料往遼東及直隷皆道出其間而南船之往牛莊者亦於此寄　焉斯時岸上僅得一村落内有土屋七八十間鄕人居之店戶數間客店三五家爲北方征夫停驂之所其隘口峻嶺環繞高低不一有高僅三百尺者有高逾一千五百尺者土人恒於山峪營樹藝焉自水師移駐後地方爲之丕變房屋鋪戶約及千間兵房棋布商賈雲集居民約六千丁口其中土人銀號及大廟宇戲園亦各有二間當西歴一千八百八十一年北洋官憲卽欲在其地建設船澳惟久議無成迨一千八百八十七年始由法人承接起造閱四年而工竣其進口河道經已浚深雖當潮涸而口内之水尙深逾二十五英尺並築有埔頭車路以便駁運兵械且與工作廠相連中有旱澳長英度四百餘 
 
 

Page 2

 
 
尺雖屆潮退澳内亦水深二十四尺欲竭其水若用機器抽汲不過費數點鐘之久另有小澳一座堪供修葺水雷船之用其中新式機器無一不備澳内密布電燈光燭霄漢六年前曾用挖泥機器將埔頭各處挖深其霸口由十二尺挖至二十四尺故雖大戰艦亦可進内灣泊該埠北距四西里始有淸泉已用水筒引至船澳卽各居民亦藉以供挹注隆冬時候河道雖不至堅冰惟自西歴十一月至三月船艘不能進澳修飾因天氣盛寒油飾不乾也埠内砲臺甚爲合用各砲亦俱新式居常守兵七千儘足以拒禦水陸且兵皆精壯效西法操足備戰守並有水雷以資防護雖當時際昇平亦有頭等水雷船七艘二等水雷船六艘在此捍衛又有小水雷署在於岸上以備水雷操練其船澳歸大員管轄而派水師機哭官二員在此駐守地方本甚阨要今竟爲倭奴所得然則地險人力俱不足恃耶此有志之士所以投筆而歎也 
[鐵甕寒潮]  
　　常鎭通海道吕鏡字觀察接篆以來勵精圖治每當屬員進謁必殷刀然咨詢地方利弊而於保甲尤三致焉每逢一五衙期則傳諭裁免蓋以脚靴手版徒費周旋於事毫無裨益現因日人犯順恐不逞之徒乘間滋事特於日前會商副都統保統制嚴飭各城門値班官兵認眞稽查並將啓閉時刻變通辦理每辰八點鐘開門晚七點鐘下鑰閉門保統制並置對牌十對如遇有緊要公事必須持對牌至値班官處騐明方准開城各城門又添派八旗營兵數名常川稽察較前愈形嚴密○日前鎭江府彦詠之太守出示大略謂力田爲衣食之原耕牛乃力田之助自示之後爾等倘仍不惜生命惟圖倍利私買屠宰一經察出定卽提案從重究辦决不寛貸○鎭江水陸總巡稽查商輪委員周德標守戎涓吉十月二十八日爲長公子完姻局中懸燈結綵鋪陳華麗其坤宅係浙中人服官嶺南者先期送親來鎭暫住城内王姓房屋是日午後四點鐘彩歟由大巿口過紅旗口至衛家巷儀從烜赫鼓樂喧闐沿途觀者頗形擁擠迨彩輿登堂儐相人等高唱啓廉行交拜禮謝女才華王郎標格洵可謂天合良緣也本郡印委各官均備禮物齊往　賀冠裳畢集輿馬盈門頗極一時之盛○鎭江無業游民無所事事日在山巷南首賃屋數椽開設賭塲引誘良家子弟人局賭博旣卜其畫更卜其夜　燭高　金錢爭擲凡墮其設中者小則失業大則傾家其害實非淺鮮前夕邀集五六人團坐一桌開塲聚賭正在喝雉呼盧忽被彈壓局巡　　知不動聲色一擁而人諸購徒見勢不佳有吹息燈火者有收藏賭具者有與巡勇爭鬥者有乘機遠避者後有一巡勇將門攔住使賭徒無一漏網諸賭徒各自用武手　長板凳作當頭之捧喝巡勇奮力抵拒竟獲住賭徒三人帶回局中禀明局員當經李明府升座訊問謂爾等不務正業膽敢開塲聚賭有違禁令豈不知王法乎賭徒出言不遜明府勃然大怒飭各笞責六百板責後各賞獨桌酒一度飭地保肩荷高脚牌鳴鑼遊街示衆一時見者咸鼓掌稱快 
[南海刦案]  
　　粤東訪事人云南海某鄕落於上月廿七夜更深時突有强盜多人明火執仗人鄕行刦鄕人畏其兇暴不敢聲張盜遂肆意搜刦一家不足又顧而之他連刦數家慾壑旣盈始揚長而去事後查檢刦去贜物約値洋千元有奇當卽來省禀報邑宰聞報後卽委幹員帶領兵差馳往勘騐飭捕查緝但未知卽能獲案否也 
[薇垣上壽]  
　　十月二十九日爲署浙藩司惠菱舫方伯壽辰同寅僚屬饋送禮物方伯一概不受并嚴禁門丁收受門包其送壽幃壽聨者僅收欵字二十八日杭府以下現任候補府同通州縣及前領佐貳鹽務各官均親往預祝方伯設筵欵待在署演劇直至二鼓始散正日淸晨司道各官咸往拜祝廖中丞亦排導而來方伯卽命擋駕省中大憲如軍憲常統制學憲徐宗師林副戎白叅戎統領李軍門咸命駕往祝車馬往來不絶於道少頃方伯卽乘輿至撫轅及各憲署謝步禮也 
[章江寒鯉]  
　　江省武闈試馬步地毬迭經列報十月二十四日德曉峯中丞親詣箭道面試弓力石力由中丞躬親其事不復分闈襄校每日試三十牌計三百人約十日内卽可竣事惟二十五日風雨交加各武生監不能棲遲箭道中丞飭暫停一天幸是日小雨廉纎頃刻已止遂於二十六日接試○萬載縣土産以夏布爲人宗歲出不下萬餘捲每捲一千五百尺貧家婦女針黹之外製花爆者半司績蔴者亦半從無在家閒坐者而夏布亦堅靭耐用較别處爲佳遠而浙江江蘇近而湖北湖南皆有商人來販亦有由士人運往者誠地方一大生機也近因倭人搆亂浙商飛信至萬停止不買别處商人繼之夏布遂大跌價甚至無人過問婦女之生計蹙矣○江省城垣自咸豐三年被赭賊圍攻九十日當時守禦甚備銅鐵巨砲林立迄今四十二年砲位尙在城上中有崇禎十二年十四年各鐵砲已閱二百四十餘年不堪復用復有康煕乾隆道光問銅鐵砲多尊亦係舊式間有同治年間洋砲則皆前膛不似近時之後膛較稱利器且皆日炙雨淋霜侵雪壓砲外有銹砲中積水徒飾觀瞻無裨於事亦安用此巨砲爲哉○江垣之内初本一湖後因方異名分之曰東南北三湖三湖水道深淺通塞關擊城廂利害兵燹後同治庚午劉峴帥撫江大加修治三湖四圍周砌石岸基址堅固並多釘石界開載明晰使後人相沿謹守可期有利無害光緒内戌德曉帥復加修濬淺者深之塞者通之前規賴以不墜近年石岸偶有坍塌石界亦多毁碎小民貪圖小利不無侵佔湖地惟北湖之北有一小湖適當行臺門首天然形勝惜前岸污穢不堪寓目上月經余晴橋别駕修砌完好始不啻一幅圖畫矣 
[飽受老拳]  
　　蘇州道前街復茂祥錢鋪開設以來已逾三十載生涯鼎盛上月二十六日不知何故遽爾閉歇所出錢籌不下五六百千當於門上高貼字條謂所有錢籌准於十一月初四日在某廟發錢屆期取錢者及傍觀者盈千累萬擠軋異常不料靑蚨發盡而錢籌尙有百數十千於是未經取錢者大聲譁噪該鋪夥等見勢不妙乘間逸去當有道前街某蓆鋪夥某甲亦持籌來取靑蚨數百翼見人多喧嚷乃上前排解曰汝等不必吵鬧諒當有以付之也衆誤以爲該錢鋪中人不由分說一擁上前拳脚兼施復拖至復茂祥鋪中定欲向之理直甲有口難分呆如木鷄幸經認識者竭力勸止始將甲携之而出然已飽受老拳矣非　妄之災乎 
[榷憲還轅]  
　　蕪湖關道袁爽秋觀察於上月十八日因公赴金陵謁見張香帥本月初五日乘招商局輪船回蕪湖屬下文武各員咸在躉船鵠候 
[軍律嚴明]  
　　前任湖北提督程軍門總統皖省威靖馬步練軍十二營士飽馬騰駐紥張家灣北門一帶母日督同管帶練勇演習步武陣法鎗砲竹槍等藝紀律森嚴有犯必懲一日有某勇在張家灣南稿村地方遇一農夫肩擔紅薯回前喝住飽餐一頓不給分文農夫向之索取勇持棍亂擊頭顱破裂鮮血淋漓遥見巡查哨官經過農夫哭訴於前哨官當將某勇帶回本營詢悉情由禀明程軍門少時發出令箭喚將滋事之勇押解犯事地方正法示衆其時同營弁勇環跪求恩無能爲力程軍門之言出法隨以視尅扣軍糧縱兵掳掠者眞有霄壤之别矣 
[松郡試事]  
　　松郡華亭婁縣兩縣考試文童先期出示各鄕鎭之應試者均於初三日先後買棹前來赴學保結至初四夜三鼓後華　兩縣宰排導進校士館小憩鐘鳴四下然放三砲兩邑俟各步至儀門兩旁分東西升座由禮生喝名給卷諸童肅靜無譁恪遵功令計與考者華亭二百八二餘名婁縣二百六十餘名比點畢封門天色將曙次夜漏下三商始放頭牌東方旣明卷乃陸續收楚兩邑尊亦鳴騶回署所有各題照錄於左華已冠堯舜之治天下至悅周公仲民之道未冠此武王之勇也武王亦一怒而安通塲次題士以旗詩題賦得用賢無敵是長城得賢字五言六韻婁已冠不億不信至子曰驥末冠而不信乎至言而有信通塲次題其間必有名世者詩題賦得兵氣銷爲日月光得光字五言六韻 
[潞水霜鱗]  
　　北通州訪事人云榮心莊直刺交缷通州篆務卽於十月二十一日回京排齊全副執事捕盜營馬步隊恭送行旌闔署　 
 
 

Page 3

 
 
差四街紳商各備菓席餞行以示永矢弗諼之意○通邑中西兩倉監督帶同花戶倉舍人等開放王公貝子貝勒以及三品以上大員俸米近日持票領米者絡繹不絶又放鰥寡孤獨殘廢病苦之人七千餘石名曰孤貧糧亦先王發政施仁之遺意也○坐糧廳滿堂英竹農廳憲慈近染時症請假回京調理想吉人天相定可喜占勿藥也○十月二十三日大雨一畫夜雨後朔風凛冽寒氣侵肌港　中堅氷凝結招招舟子未能自在游行矣○時屆小雪例不發載由津至通運河船隻卽當停泊守凍○總統乾字東武練軍六營之甘肅總鎭田鎭戎在田來通駐紥曾列前報　聞鎭戎奉命飭回甘肅本任所有乾字練軍以甘肅提督李軍門培榮接營於十月二十四日出京抵通六營勇弁均在西門外八里橋列隊迎迓二十六日在南倉大閱旗幟連雲戈矛蔽日居民作壁上觀者頗形擁擠也○北關吕祖禍東關積善齋南關王恕園三處粥廠業經開放十月二十四日潞河暖廠開廠留養貧寒婦孺二十七日北門内敬信齋西門内敦化堂兩處粥廠亦相繼開放○道憲張小傳觀察奉上憲札飭辦理四十營後路糧臺張觀察奉委後卽派吳直刺彈壓郭直刺採買並募勇四十名以資護衛已在東門外招商局布置一切○某甲娶妻某氏伉儷甚篤甲之友人某乙輕薄性成慣以戲謔爲事一日乙飲酒過度信口污衊謂甲妻與鄰人有染甲信之誓以利刃殺妻經人勸阻後又訟諸琴堂吳直刺恐釀成人命向甲再三開導甲疑竇始終不釋乙因此覊押多時從可知飛短流長害人卽以自害不待死後墮入拔舌地獄也○十月二十九日晚彤雲密布瞑色蒼茫大有釀雪之意夜半果見六出紛飛氣候驟冷沴厲潛消正不僅瑞兆豐年已也 
[米巿先聲]  
　　蕪湖訪事人云米巿不開民生困憊上月中浣合埠紳商聨名禀於道轅邀請轉詳弛禁袁觀察俯察所禀俱係實情惟大　意旨深微碍難空言瑣瀆蓋鎭江旣許開糶無湖仍然封禁者欲使上游一帶米糧由民船裝運下駛俾經過大勝關大河口兩處厘金可以按石抽收藉以寛籌餉源之意也各紳商亦能仰體憲意願由蕪湖略加捐項適上月十八日觀察因公赴金陵謁見張香帥順將商情上逹香帥諭總署祗許鎭江弛禁者亦惟圖收兩處厘金俾充餉項苟米商能將兩處厘金每石合共大錢一百零四文就蕪湖出口時一併呈繳自不難與鎭江並駕齊驅本月初五日觀察由金陵公幹回各商隨復遞禀願將下游大勝關大河口兩處厘稅合共一百零四文由蕪湖出口時如數呈繳作爲海防加捐經費異日海氛肅靖卽請裁免觀察俯准轉詳請示辦理未識上憲果能恰如所願否 
[繡水文波]  
　　嘉興訪事人云某日有脚划船數艘由硤石開行至嘉興上燈後行經三里橋之野貓洞突來一匪船截住去路過船搜刼幸船夥將洋銀等物抛入河中事後得以如數撈取及抵埠卽據情訴諸秀水縣縣主諭候緝拿○前報紀嘉興竹林廟盜案本月初三晨劉邑尊乘舟往勘當晚回署詢知事主姓徐雖所失不多然已苦矣○北門内鍾秀靈光兩水龍會經紳董擇定本月初四日傳鴻福部梨園子弟在天后宫演戲敬神並設筵以欵龍夫下塘街碧漪坊則於初八日傳鴻壽部演戲循舊章也○北門外城灣及荷花堤衆姓集資延羽士設壇三日以求永息烽煙噫以有益之資財作爲無益之舉動胡弗卽以此項助餉俾得殪盡倭奴乎 
[薇旌過滬]  
　　署理江蘇布政使黄幼農方伯於昨日下午二點鐘乘招商局輪船由金陵東下迨抵碼頭本埠印委各員均往迎迓登岸後卽坐馬車往北並飭將行李移至觀音閣碼頭換坐官舫回蘇 
[縣試招覆案]  
　　欽加運同銜特用府調補上海縣正堂黄爲歲考事案奉本府正堂恩札奉江蘇提督學院漙憲行歲試文童等因行府轉飭到縣奉經會同各邑禀請展緩至十一月初四日一併考試在案今閱其文理淸順者合行招覆爲经示仰後開各童知悉先期赴學保結親塡公座册於初十日齊集縣署聽候本縣扃門覆試仍自備試卷均毋遲延自悮須至榜者計開陳思謙陸定潘如棟沈亮槩楊振銘楊保恒包河淸顧宗堯張祖欣陸鶴江紹墀嚴兆椿葛士煕張其柟顧名驥周淞蘇庭驤董家禮賈豐臻蘇本銚楊廷珍吳惟張吳家頴金慶章黄中理周行貴郁鐘鼎徐文鏞鈕永康劉欽勵艾惠靑黄錫福瞿本瑚萬鏡氷錢樹琮　洪燦章陳紹周木邦藩韓其燦包仁浩夏鼎彝江紹陞王遵善葛士洵任晉康丁祖蔭朱瀚淸王銓運吳樹梅陳觀光羅文運朱綬章丁承弼夏廷楨魏孔張金堅蔣宗煕曾澤霖沈毓才盛朝爵郁萃葉芬曹登墀李希哲黄慶斌朱祖濬林祖源胡宗瑗張秀峯陶鴻藻毛恒遇曹勛汪增祥陳時夏未思明金潤章祁祖章謝永炘楊洪森劉瀛汪國楨陸培業唐在復嚴恭陳洪範侯紹祖劉鍾福張祥華秦錫珙曹廣鑑尤鍾泮金字文劉錫祉徐錫瑨陳昌鳳張鏐鞠維昌曹濟淸張承桂金汝礪孫士昌黄藝錫張介福趙掄元曹堅夏廷棟劉鍾龢毛恒受葉大本丁文龍程宗鵬曹浩凌希曾周彝尤彭泰李景星俞元福李士林劉瀚俞志堅朱秉恒曹永恭尤彭煕楊洪魁郁鐘均張臣良徐衣蕃朱有常王增善王殿綸薛繼裘姚鳳翥黄公錫王祖修葉爾松穆湘瑶沈兆梁馬斯作顧祝淸丁守璠劉文彬吳繩伯王銓趙斌杰王國賓周炳文朱世城金文藻胡祥翰唐書紳巢吉孫徐偉楨曹鐘祺王錫畸歐陽森沈懋德王臨棨朱黻張逢時郭廷杰黄壽仁邵懷淸錢崇光曹汝霖顧河藻王樹功陳德淸楊汝銘潘光耀秦毅侯文德毛煕王琪潘俊麟楊望高周逈周家鳳葛士釗王銓逹黄慶瀾周文熾曹永福陳乃斌喬慶琪徐上逹曹永敏王紀昌丁本昌朱耕莘朱樹棫李士珍李鍾瑛隨元龍秦錫芝厲觀光陳經孫其秀陳師咸徐元炳唐煥文陸振家陸企文張楚香蘇寳瑍銘勳楊振文王豐華秦錫芷周豐謝以悌賈豐潤周愛仁汪迨錢時煕朱東階蔡爾童徐福謙喬慶璜張士琛金祖貽沈建章鄧汝鈺張煕齡吳中順唐祖滋賈豐芸韓鴻藻張大文孟迺釗喬以仁趙錫寳顧詠孫鑄陳慶丁烈蔣家鳳朱惟弼倪錫圭宋人傑黄祖弼張友棠徐寳　顧光煥王豐鍾徐寳賢張兆圻葛尙迪喬占鰲陳綱沈在田 
[學塾懸燈]  
　　聖方濟各沙物天主教中神父也當三百年前先至印度繼至中國日本傳教後游中國南方患病逝世教中人以其證成聖道遂在上海美租界南潯路創立學堂卽以聖方濟各沙物爲名以志勿諼堂中教授學童二百餘人彬彬絃誦前日爲聖方濟各沙物誕辰學童停課一日行慶祝之禮明窓數十扇各畫花卉人物蟲鳥之屬藻繪精細入夜於室中然點明燈光射於外鮮明奪目如觀小李將軍靑緑山水屋角檐牙挂燈數百盞銀花燦爛彷彿元夜淸游初放鞭爆千數百響繼以西式烟火神仙排雲出但見金銀臺誠大觀也游人縱目者不絶於道至斗轉參横始緩緩而歸 
[佛地藏奸]  
　　美租界蓬路第七百九十六號樓房向有優婆塞五六輩盤踞其中卽所謂佛店也近奉憲諭禁止若輩仍藏頭露尾意將終老是鄕不再作遷地爲良之計前日下午比鄰之寍波人混名癩子者窺知尼庵内藏有頂上光光之活菩薩二尊借皈依凈土作歡喜道塲大呼捉姦衆鄰聞聲齊集破門直入安樂窩中人急從後門化作一縷金光破空而去低一老尼安坐不動詭作莊嚴相將癩子扭住不肯甘休喧閙之餘經一百零三號三道頭華捕至將癩子並老尼一併拘入捕房捕頭勃然大怒立飭華捕解送英公廨請宋通剌懲辦 
[軍犯脫逃]  
　　本邑西鄕人顧木堂家被刦一案在靑浦縣境緝獲首犯徐阿二夥犯蘇金禾二名解縣訊實解省勘訊徐阿二在省正法 
 
 

Page 4

 
 
蘇金禾擬定軍罪發還本縣監禁備齊文牘由本縣起解赴配四千里充軍兹接陜西商南縣包明府來文謂該軍犯蘇金禾在配脫逃守役疎忽以至毫無知覺現雖勒令嚴緝尙未獲案誠恐逃回故地移請飭役嚴緝務獲解辦黄大令接閱來文立飭捕役上緊跴緝勿使漏網 
[相騐傷斃]  
　　浦東高橋鎭人楊錦泉於上月廿六夜六點一刻鐘時被强項乞丐在法大馬路興昌里口用刀連戳八處登時暈絶不省人事行兇人一哄而散逃人英界旋爲三號華捕瞥見報知八仙橋捕房捕頭命送西醫院療治迨到院時已不能言語無從詢問後因傷勢沈重延至前晚十一點鐘身死當由醫院報知捕房克捕頭卽飭郁包探協同四圖地保投縣請騐上海縣黄大令帶同刑仵人等臨塲詣騐先由三圖地保曹福卿預備公案大令升座四圖地保陳振邦禀稱小的查得死者被乞丐十餘人用刀戮傷由三號華捕舁送醫院至如何起釁小的訪問鄰居均稱不知又據三號華捕投案供與略同問其人向操何業郁包探禀其人前在英包探富寳名下爲夥因富寳停歇伊亦與之俱停行兇人係以前有隙下此毒手惟兇手早已逃逸無蹤大令謂此等案件與吞烟自縊之類不同旣有刀傷必須先獲兇手爾等以後宜先將兇手拘住本縣方能照例究辦諭畢命將屍身舁出大令離座親視命仵作檢騐旋據唱報死者左邊手受二刀腿上共傷六處大令騐畢將硃筆立判騐得已死楊錦泉手腕與腿各受刀傷週身黄色委係受傷後因病身死卽飭棺殮交地保發壇標誌一面飭差協同地保包探嚴緝兇手到案究辦騐畢鳴騶回署已鐘鳴五下矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南巿琐談]  
　　昨日有某姓婦由小南門外城下行至　　大車門突有匪徒從人輩中攫去頭上簪珥婦極聲呼喊匪徒已奔逃無蹤矣通衢大道之間化日不天之下匪徒　　如天大盗意　行我不　　勇巡丁所司何事耶或曰傳勇巡丁惟司夜間巡察靑天白日並不巡　若是則夜間當地方安謐矣而奈何狗　　　依然有　　於　　人靜時者謂子不信請觀今日所紀巡局案由○陸阿狗向在本邑小南門外葉家弄中開設小烟館數椽老屋頺敝不堪　日某沙船夥某甲正在一榻横陳忽聞屋上作悉率聲突有磚墻倒下不及奔避以致壓在亂碍中陸知肇禍端急倩人將甲扒出則已渾身血染頭上有三處傷　遂　藥敷之扶之回去 
[上海巡局瑣案]  
　　劉某家住大東門外高巷頭前晚突有匪人結隊而至破扉直人攫取衣箱一口蜂擁而逃比及家人四出窮追匪人已去如黄鶴少頃劉回家知悉卽開列失單　巡防局請緝○單某下居小南門外梅家弄口某晚忽失去客堂中所設報時鐘一架詢之各　　均云並未見有人來此質錢乃投二十三七铺巡防局請緝局員准之　飭禁地等人留神查察 
[英界公堂瑣案]  
　　西教士某姓　稱教中華人某甲家曾　匪人拐去子女據言業已有人承認不肯交出究竟此案如何請爲查訊　費氏李阿春杜周氏同　稱小婦人等家曾失去小孩二口有沈和尙等人承認將孩交出現忽反悔是以控請究追至案年糕店主　奎芳現　到案容往邀來和尙供稱邵費氏等家失孩後由盛託小的及李瑞林鮑成才後尋尙無下落不料邵費氏等誣陷小的求老爺　盛到案訊供可也宋　　商諸易副領事謂此案須盛到來再行覆訊易君曰諾通剌遂令將和尙等還　候禮拜四覆訊察核○黄瑞堂曹　榮戴　　等鋪中曾經包探沈金隆查得有以新牌火油冒充老牌情事昨晨宋通剌提案會訊黄供稱在治下開設裕盛祥洋貨店店中有新老牌二項火油山　日前適有人來買新牌火油一箱因新牌者尙未盛以木箱故用老牌木箱存貯其實並不冒充蓋洋鐵箱原有瑞記字樣也　爾之　　火油　何處買來供稱老牌者向德大洋貨號買來新牌向瑞記火油池買來曹供稱小的在萬生隆南貨店爲夥包探來店查出之　油俱　　順　　貨店買來應用並不出售與人戴供稱小的在泰昌廣貨店爲夥查出之火油向虹口老　大買來並未開箱如欲查究須問老德大　　著一　交人保出候傳到德順祥等家主夥再行核斷○周之卿連竊許　桃林淸溪二家　燭臺布作裾等物經包探杜雲卿緝　人贜　　　　　　刺略問緣由判令管押三禮拜贜分别給失主具領○工部局管理垃圾洋人麻令禀稱淸潔局所　穢　已總包與　榮昌昨日忽有轉包之　　氏至局吵閙覇阻工人是以交捕送請訊究藩供稱工部局所掃穢　由小的包下至虹口則有小的轉包與張　氏之夫今　夫已故無人　理故轉包巽他人不料伊竟覇阻工作張顧氏供稱丈夫在日曾承　工部局虹口垃圾今　　轉包與人故向理論宋　剌判令交　保　　　後不得再往滋事○積竊朱阿金串同朱阿桂連竊林寳寳等九家物件經包探黄四福查獲請究林等紛紛夜案領贜二朱　供　　　　皆無州人行竊該死惟乞施恩宋通刺判令管押二月期滿遞解回籍 
[法界公堂瑣案]  
　　包探郁庭湘禀稱本月初六日王長在武昌輪船竊取鋪蓋一副經小的拿獲搜出當票今特送請訊　王供　小的　江北人乘某輪船來滬雇小車至八仙橋見車上本有鋪蓋並不知其從何得來郁探禀稱小的見伊在八仙橋西首東張西望形迹　　因卽　拿管押同轉命將鋪蓋打開見内有絨毯一條灰色哆呢被一條羅絨夾襖一件曰洋布　衫一件藍布單被一條花布包袱一　枕　　對外　毡毯一條問究竟何來王仍供稱小的不知同轉著押候笞責一百板贜　捕房待失主認領○朱萬全訴稱小的由揚州至鎭江　江　　　來滬登岸時被賊竊去　猪肉西塊計五十斤其外裹以蒲包兹已人　並獲請　究　冠探將收贜之計　坤争訊計　稱　　在治　　炒　店　猪肉二塊已由某客出錢一千零二十文買去矣竊賊周春餘所供與計相同　稱其肉共四塊二塊實被别人竊去小　　　　舟　業一時貪小叩乞恩施訊至此包探又解竊賊吳杳生至案禀稱小的查得吳在北京輪船　取烟槍洋傘小鞋等　吳　稱有客裝　時將各　　　　下小的貪小拾取並非行竊得贜同轉問各贜應値幾何供稱約値洋銀五　　轉飭　吳周二賊押候各枷號半月笞　一百　　　洋銀八　以一半給失主一半充公○戴成守携妻高氏投案訴稱兒子桂生待刀行　並用火油縱火深恐害及鄰　請爲嚴辦縱火所用之　絮　火　呈電桂生供稱小的向來小本營生同轉問爾父母已老境衰颓今爲爾而匍匐公　　　爾大逆不道戴稱小的祗此一子求　　　　轉　押候枷號一月笞責二百板待期滿傳戴領回管束戴夫婦同稱此子寳在兇横不堪　　待刀欲殺若經大老爺放出恐不免人命攸　　　　禁捕房感德非淺同轉商諸祁繙譯官然後諭以待期滿後送押自新所○陳　金訴稱小　在小東門外同樂園承値烟客被周阿六　去銅　一枚當塲拘獲解案請懲周供　小的疾病纏綿欲役醫院求治尙有票據存在捕房同轉著　候掌頰八十下贜給失主　去○前　　　　控　永春圖賴洋銀一案疊經同轉研訊並交保出外限期理處昨日陳遣章文桂投案遞呈領狀並求銷案周亦呈到范招福等保結同轉署　傳　陳自行投案具領周押候責手心一百下 
[虹口捕房紀事]  
　　偷兒金松署日前在美界華記路第一百二十號門牌之江姓婦家　後門而進竊去枕箱一隻繼又至長江輪沿上竊烟槍一枝失主次第投報捕房昨農經美界新包探張阿根將金松拿獲送入捕房捕頭命押候解送英公堂究辦○百老匯路第十三號門牌西人所開整容店因積欠房租累月不歸前日又經收房租之李某向索房租則該西人早已兎脫惟見空屋一椽而已李乃投報捕房捕頭　西　往查確已杳無蹤影遂命李投領事公館控告 
[蘇省官報]  
　　十月廿二日同知周懋鎬銷崑新常昭抽查保甲差知縣　鎭山華亭公幹回並奉委騐收飛划營　又王國振銷通州公幹差又馬瑞煕禀知　訃丁　生母憂縣丞陸琪禀請飭知十六年分海運案内　保補缺後以知縣用並辭回上海製造局差從九劉樹銘銷落地捐局差又龔心折銷虎邱釐卡差到落地捐　差　韓國　　知奉委閶門外三叚海防巡查差藩轅牌示照得無錫縣敎諭柳昌霖終養遺缺查有試用訓導許垚　金壇縣敎諭丁　綬　故　缺查有試用訓導陳任暘均堪以委署又示宜興縣典史萬毓桂署事一年期滿撤回遺缺查有　補斯缺之馬長康又署江陰縣　山司巡檢莫琪署事一年期　撤回遺缺查有現署陽湖縣馬蹟司巡檢准補斯缺之吳廷勳　署荆溪懸典史魏湘署事亦一年期滿撤回遺缺查有准補斯缺之汪湛恩均堪以飭赴新任○廿三日藩轅牌示照得鎭洋縣知縣劉樹仁一年期滿前經飭委金匮縣知　王念祖調署在案兹該令已留省隨辦海防營務差使自應另委查有候補同知王用龢堪以酌委署理○廿四日　鎭山銷騐收飛划營船差從九申士　禀謝奉委　壇縣保甲差又韓國楨禀知到　門外海防分巡差○廿五日知縣李嘉榮專丁來省禀謝飭知徒陽賑捐宁内蒙保以知縣補用並謝過班知縣蒙准先行到省駐册五品銜指分江蘇試用縣丞易晉奎湖南人指分江蘇試用典史李倬英廣東人到省吳晉謝接辦上二叚水巡差銷閶門外海防分巡差○廿八日藩轅牌示照得署平望司巡檢俞侃署事巳逾半年應卽調省　缺查有海防卽補用巡檢文濬堪以酌委署理府經霍鎔炳遵新海防例過班知縣從九沈學書禀謝奉委婁門永關差○廿九日委辦開平礦務二品銜浙江儘先試用道徐潤廣東人由滬來卽辭行知縣鍾爾　禀知到發審　差又張晸銷抽查海州贑沐三縣保甲差又黄楙禀知聞訃丁本生母降服憂巡檢俞侃專丁來省禀知七年分河運案内蒙保加六品銜○十一月初一日同知鄭述祖禀知奉委發審　帮審卽到差卽用知縣葉芸山東人到省又　鎭山奉委　　公幹卽辭又宗能述辭赴江北公幹　陳官慶奉委木　釐局差又李秀鍾銷高寳興東抽查保甲差又童寳善禀知交缷署華亭縣事回丁憂知縣沈祖燕謝奉委　局總校卽到差縣丞葛鏞銷婁門水　差並委華亭保甲差卽辭又王茂華到齊門旱關差從九李約禮禀知到牙釐局文案差並銷南路二叚海防差又沈家書禀知到婁門水關差又黄錦　銷齊門旱關差府照管崇　禀知到北　一叚編查差○初二日縣丞陳翊榮辭赴嚴家　釐卡准補貊貔司劉澤寰銷差從九文裕到差均禀知閶門水關文吳受康禀謝奉委常昭　河釐局司員　辭巡檢劉炳禀知奉委西二叚海防差○初四日候選通判姚祥符赴滬採辦機器卽辭孫傳恕銷抽查江北保甲差○初三日署鎭洋縣王用龢辭赴任同知銜知縣用分發江蘇試用縣丞　以　安徽人禀到從九胡澄江禀知分常差委准補荆溪縣典史汪湛恩准補宜興縣典史馬長康二位禀謝飭知赴任家人禀報候補巡檢陳彤華十月廿九日在省寓病故 
[邦江官報]  
十一月初一日運司升座掣　金沙場劉鹺尹禀辭管分轉貽芬委赴淮北騐收壩工申鹺尹汝齡委赴淮北聽差○初二日河南補用道曾　察繼勳過揚龔鹺尹照琨由大　山來揚公幹○初三日陸鹺尹賞委解蘇州餉起程 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
