# 1902 - 51 - 4910363

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○繼鑑易知錄白紙價洋一元五角竹紙一元二角○潘頤福咸豐朝東華錄寳洋一元三角○王益吾咸豐朝東華續錄實洋二元五角○左文襄公奏疏碼洋四元○隠園三十六種實洋五元○刑案匯覽洋七元○景岳全書碼洋三元○資治新書碼洋一元五角○繒圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[開礦尤亟於築路說]  
　　曠覽五洲富强之本其惟築路與開礦乎蓋鐵軌通行風馳電掣可以尅轉運之期濟舟楫之利四通八逹消息通靈考之各國美國鐵路最多承辦鐵路之巨商又互相爭利故新式之車日出日精力速而車穏價廉而工省故通國商務較别國爲盛國亦因之日富此外各國亦爭相添築泰西一帶幾如棋布星羅惟中國則瞠乎在後强弱之判此其明證也礦產則更爲天地自然之利取之不竭用之不窮若金若銀若銅鐵若鉛錫若煤無一不出於礦取之旣多則用路自廣上可以裕國庫下可以養民生各國之沾沾於此精益求精擴之又擴者誠以非此不足以致富也而果皆如願以償惟中國則雖有開採之處而如不欲戰幾同兒戲不啻藏錦於篋而不知裁屯粟於囷而任之腐致外人惋惜之深頓生艶華艶羡之極嘗思越俎若不及早整頓外人必皆將起而圖之矣論路礦本相輔而行不能偏廢蓋築路所需材料大半皆屬礦產苟非開礦何以濟鐵路之需而礦產在萬山之中地方遼遠苟無鐵路則工人往返運貨出入不特經費較大而且不能迅速故築路不能無礦產而開礦又不能無鐵路也然爲目前之計則不能不微分先後中國鐵路雖不如各國之多而己次第舉行工多未竣經費之浩繁己有羅雀掘鼠之勢就所築者求其竣事己非易易若再擴充非但顧此未免失彼而經費亦何從籌畫權其輕重緩急則莫如急辦礦務苟有幾處成效可覩則逐漸擴充利源益厚以之津貼路費則鐵道之迭興不更可操劵乎說者謂開礦固爲急務惟經費亦大現方帑項支絀非藉民間股分斷難集事溯自光緒初年開礦招股幾於舉國若狂皆因經理者不能妥善虎頭蛇尾遺累無窮且有不肖之徒招摇撞騙巿儈鄉愚之受害者尤指不勝屈故至今談及此事無不掩耳昨舌民間不能踴躍集股必難爲可慮耳不知當時開礦雖皆奏准而朝廷尙不甚注意故至敗壞而不可收拾方今朝廷力求整頓百度維新雷厲風行民心自不難渙而復聚民心一聚則合股何難耶正月十六日内閣奉上諭中國地大物博礦產無窮實天地自然之利十餘年來屢經降旨通飭開採而各省舉辦迄今尙無成效亟應切實講求著派張翼總辦路礦事宜仍著王文韶瞿鴻禨查勘並籌欵擇人及應如何招商集股之處著卽責成張翼認眞經理妥議隨時具奏務當悉心籌辦以闢利源不准敷衍因循空言塞責欽此恭讀之下仰見朝廷日籌富强之策詳究中外之勢宵旰勤勞無時或釋當軸諸公其亦思分君上之憂而竭力從事乎苟在上者實事求是擇能而使則斷不至如從前之半途而廢徒耗資財况中國礦產爲五洲之冠列邦礦苗不如中國尙皆因此致富豈中國反有入寳山空返之理礦產之中惟煤最爲易見而亦易採西人嘗謂山西煤礦共有一萬四千方里約可得煤七十三萬二兆墩以天下各國歲用三百兆計之可供二千四百三十三年之用且白煤居多較美國白煤更堅就煤一種一省之地出產己如此之多利源之厚可想而知推之各省各礦則更何可勝數惟願承斯乏者其無負朝廷之付畀也則中國之幸也 
[美喜聨盟]  
　　英京倫敦來電云美政府接准英日二國朝廷所寄聨盟之約甚爲嘉許蓋美人雖自居局外然英日旣願互保中韓國土於美國亦大便宜故不禁喜生意外也 
[兵凶戰危]  
　　天津直報云歲在庚子英國海軍部官弁兵士之有事於中國者計共陣亡九十員名其中官弁七員兵士八十三名此外在陸地開仗及保護使館援救天津者共官弁一百六十三員兵士二千零四十名除陣亡不計外傷及官弁十三員兵士二百五十六名兵凶戰危誠可懼也 
[暹王蒞叻]  
　　前日南洋新加坡來電云本日暹邏國王由濱角京都乘某輪船戾止駐坡英總督以禮迎之按暹王世子向在坡中肄業今將附德公司某輪船往泰西游歴暹王故來此送之也 
[照錄兩江總督劉宫太保致外務部及全權大臣電文]  
　　外務部全榷大臣鈞鑒向來借欵計磅故還時不問銀數總以還足所借磅數及應付之息爲斷賠欵如係議定銀數卽照數付銀今各國賠欵約載海關銀四百五十兆息四釐按照表列分三十九年共還本利九百八十二兆有奇照此係應還銀數然第二條甲欵又載有本息用金付給或按應還日期之巿價易金付給照此似又須付給金磅故葛使照會有應按光緒二十七年二月十三日巿價易金按四釐息卽爲諸國償欵一定總數全權照復改爲按付欵時磅價惟旣須付給金磅每期究竟應付若干磅數並未列表頒行且旣定付磅各國祗須按照磅數收取則銀兩平色彼可不問乃約載必須關平色則又係付銀是否卽照約表所載平色銀兩儘數按期交付照巿易磅分還各國多寅不再過問抑係如何辦理務望詳抄電復以憑飭遵光緒二十七年十二月二十二日 
[照錄外務部及全權大臣覆兩江總督劉宫太保電文]  
　　劉制臺鑒養電悉賠欵以銀購磅係按隨時行情昨 
 
 

Page 2

 
 
詢據赫總稅司覆稱賠欵原非銀數新約所載之銀數四百五十兆兩祇按本年西四月初一日折兌行情算出若彼時付銀則可以四百五十兆了結因不能一舉付清是以各國卽以賠欵之金數作爲中國之借欵議定分三十九年還本付息並付交還本息表一件内所開各數均按西四月初一日行情計算雖與以後付銀數目似無甚相懸然金銀易換行情每日改變倘匯兌時銀可多易金則表内數目卽有餘若少易金則所開數目卽不足緣約内所開之數不過舉一式樣並非確數至每六個月結算時或有餘或不足上海道可與銀行董事面定辦法等語是現籌賠欵按關平銀數計算至隨時購磅亦按關平巿價折兌希查照飭遵光緒二十七年十二月二十五日 
[續張冶秋尙書奏籌辦大學堂大槪情形摺]  
　　惟是國家需才孔亟士大夫求學甚殷若欲收急效而少棄材則又有速成教育一法應請於豫備科之外再設速成一科速成科亦分二門一曰仕學館一曰師範館凡京員五品以下八品以上以及外官候選曁因事留京者道員以下教職以上皆准應考入仕學館舉貢生監等皆准應考入師範館仕學館三年卒業學有成效者請准由管學大臣擇尤保奬師範館三年卒業學有成效者由管學大臣考騐後擇其優者定爲額數帶領引見如原係生唄准作貢生原係貢生准作舉人原係舉人准作進士均候旨定奪准作進士者給予准爲中學堂教習文憑准作舉貢者給予准爲小學堂教習文憑蓋豫備科學生必取其年歲最富學術稍精者再加練習儲爲眞正合格之才速成科學生則取更事較多立志猛進者取其聽從速化之效此目前姑請緩立大學專門先辦豫備速成二科之實在情形也至將來奏定京師大學堂章程擬卽全照大學規模恭擬上聞以備異日學成升入正科之用仍將現在所辦高等學堂之豫備科並附設之速成科章程曁頒發各直省高等學中學小學各章程一併奏進候旨遵行再專門正科開辦雖尙可稍稽歲時而考求不能不預爲地步擬俟照現擬章程先行開辦後再由臣愼選通逹純正之員派赴歐美日攷察其現行章程應用書籍又講求化學電學其房屋皆有一定造法以及光學家之暗室醫學家之暖房凡欲深究專門皆須先造特室其圖式皆宜豫向各國考求再中國學堂所請西人教習向皆就近延其本居中國者或爲傳教來華之神甫或爲海關退出之廢員在教者本非專門而學者亦難資深造且西國學問數年一變則其人才亦月異而歲不同將來延請教習專門亦非在彼國文部及高等學堂攷問不能分其優劣似派員考察一層爲必不可少之舉現在湖北聞己派人先赴日本卽用此意屆時擬由臣選得其人再行奏請辦理一講舍宜添建也查現在大學堂從前原係暫撥應用原議本須另撥地面俾可建合格之屋又須令四面皆有空地以便陸續增造工醫等項專門學堂今請仍照此議將來另須撥地新造方足以便推廣而壯規模惟目前一切尙待推求一面赶爲開辦只好仍就舊基修葺並將附近地方增拓辦理臣親往勘視丈量學堂四面圍牆計南北不過六十丈東西不過四十丈中間所有房屋僅敷講堂及教習官役人等之用其西北兩邊講舍共計不足百間非大加開拓萬萬不敷居住現勘得學堂東西南三面皆可拓開數十丈其地面所有房屋多係破舊民房若公平估價購買入官所費當不甚鉅此項新拓地面卽作爲增建學舍之需查大學堂開辦約有二年學生從未足額一切因陋就簡外人往觀者至輕之等於蒙養學堂此於上國聲名極有關繫朝廷興學育才方以振起全局爲要歸臣誠不敢希圖省事至使中國未收變通之效而先貽外人以口實之譏况一經開辦學生足額之後若再加以同文館學生以及官員司役人等總在千人以上斷非此方數十丈之地所能容納查外省如廣東之廣雅書院湖北之自强學堂兩湖書院上海之南洋公學視大學堂現在基址皆大至數倍或一倍不止斷無京師制度反减於外省之理若過於狹隘不特無以示天下亦且無以示國中是增建講舍實爲學堂首先應辦之事不能不據實上陳者也[  此摺仍未畢容俟明日續登]  
[京卿仙逝]  
　　天津直報云去夏督辦四川礦務大臣李鐵船京卿由蜀中赴粤與嗣君直繩太守同寓天平街政體違和己逾數月延至臘月某日竟致不起聞者惜之 
[警覺愚頑]  
　　金陵訪事友人云邇來長江一帶哥老會匪時有蠢蠢欲動情形兩江總督劉峴帥深恐愚民被其煽誘卽不免自蹈刑章爰於日前大張曉諭首言本部堂迭獲匪徒無不立卽正法爾等當共見共聞次言匪徒放票無非誑騙錢財愚民買票無非圖免禍患殊不知一入匪黨即爲國法所必誅未能免禍反以速禍且訪聞匪中私刑極爲槮酷觸其忌諱輒至剖腹刳腸人亦何樂而自蹈死地爾軍民人等如能訪拿匪首送官或禀官拿獲究辦本部堂必從重賞賚云云婆心苦口洵足警覺愚頑矣 
[中丞清正]  
　　蕪湖采訪友人云安徽巡撫聶仲芳大中丞下車之始卽殷殷以商務釐務垂詢各屬員某日華陽卡員何太守均衡大通卡員劉太守沛然運漕河卡員黃太守國璸梁太守泰亨及蕪湖商務局總辦許太守鼎霖同時入謁中丞首詢許太守日鳩江商務目下如何太守答以邇來國家日漸貧弱外旣朘削殆盡内更羅掘俱窮時勢艱難非一言所能盡惟有將商人盡力保護或可望漸濬利源耳中丞深以爲然旣又詢各釐卡弊竇各員皆瞠目不敢對中丞微笑曰僕撫吳時有一通家子向僕求釐差僕正告之曰爾欲辦釐金爲發財地也余將執白簡以繩其後矣一旦身敗名裂幸莫怪余無親情通家子乃默爾而退總之各釐卡司事扞手弊竇叢生僕恨之入骨髓試觀長吳元三縣獄徽　纍纍者皆此輩也諸君其亦有所聞否各員聆言咸不寒而慄刻己紛紛寓書各分卡互相勸勉期於弊絶風清矣若中丞者眞不愧古大臣之清正哉 
[豸旌小阻]  
　　姑蘇采訪友人云新任江蘇臬司效述堂廉訪定期本月二十六日由江寗秉節來蘇涓吉二十八日履新視事旣而官塲得廉訪來電悉日内偶攖小極未能卽蒞柏垣大約受篆之期須俟臨時再擇矣 
[軍斾回松]  
　　姑蘇采訪友人云江南提督李壽亭軍門於本月初十日秉節來蘇拜賀不蘇巡撫恩藝棠中丞年禧至十五日卽馳回松郡節轅瀕行省中文武各員均詣胥門外官馬頭送别 
[行用銅圓]  
　　金陵訪事友人云去冬江南銀圓局總辦劉少峯觀察遵奉兩江總督劉峴帥檄飭鼓鑄當十銅圓以補制錢之不足初出巨萬發往蘇垣試用至歲杪始分發省垣各錢鋪行諸巿上人皆便之 
[出人頭地]  
　　姑蘇采訪友人云獻歲以來賭風大熾不特牧猪奴輩呼么喝六無夜無明甚至燒丹鍊汞之流亦舍其金灶眞詮以花骨頭誘人黃曰物閶門外神仙廟某羽士夙精五木訣近竟糾人賭博高燒紅燭一擲千金事爲北路總巡某明府訪聞特於某夜率同差勇等人親往掩捕青頭之鴨一網無遺略詰情形卽備文移送吳縣署縣主田春庭大令研訊之下飭卽笞臀若干下連諸賭荷巨枷發往廟前鎖錮示儆有 
 
 

Page 3

 
 
善謔者見之曰恭喜恭喜時甫新年君己於博塞塲中出人頭地矣羽士頳顔不能答 
[粤垣大火]  
　　廣州訪事人云新正初三日省城十七鋪昌泰羊肉店忽然火起延燒對門奇有海味店富珠茶樓雙英酒樓轉入楊巷燬去某疋頭店直至線巷而止計十七鋪所轄燒至愛育善堂東則延至槳欄街寗波會館北則延及清樂街長樂街主端德油店此外金花巷曁興隆南街一帶亦盡付楚人一炬是役也約共焚去二百餘家所失資財不下百餘萬并焚斃二婦人自未刻起至酉刻祝融氏始興盡而回誠浩刼也 
[鳩江火警]  
　　蕪湖采訪友人云去臘中旬某日某姓家小樓上無端火起熊熊光燄幾如萬道晴霞迨樓旣悉化劫灰回祿神亦遂倦游而返東鄰西舍未受其殃尙幸事也迨十有七日火又肇自道署後圍牆外甫一轉　卽己延燒至四五家茅舍竹籬摧殘迨盡幸精健保衛各營弁勇高駕水龍而至四面圍攻火始漸漸衰熄否則燃眉之禍更將慘不忍言矣 
[蘇臺火警]  
　　姑蘇采訪友人云本月十六日午後閶門内中家路某鋪忽遭回祿之災十隊燧牛爭先蹴踏地甲見己肇祻急出鳴金各叚水夫相與高駕水龍電掣星馳而至各擇要地吸水狂噴約閱一下鐘時始得漸漸救熄然房屋若干所己化爲煨燼離梁畫棟祗存敗　殘磚矣 
[上海官塲紀事]  
　　昨日江蘇候補道陶榘林觀察因公至滬命駕赴道轅拜會蘇松太兵備道袁海觀觀察○嘉定縣知縣章菡亭大令蘇松鎭總兵陳印波鎭軍同於日前到滬昨日先後赴道轅辭回任所 
[鳬舄飛回]  
　　日前上海縣汪瑶庭大令命駕赴蘇垣賀各大憲年禧昨午回至滬江旣返署卽趨詣道轅謁見蘇松太兵備道袁海觀觀察禀陳一切情形良久始辭出 
[示禁招摇]  
　　日前本邑南巿馬路工程局總辦翁子文太守訪聞有己革探捕在外招摇自稱係局中包探時在指南白玉茶樓藉端索詐因於昨日嚴諭捕役留心查緝一面發出硃諭粘貼局門其文曰爲出示曉諭事照得本府蒞差以來事無鉅細皆出親裁權無旁落所有内外當差更皆愼選樸誠可靠之人以備驅使並隨時約束誥誡諄諄偶或不循規矩立刻斥退蓋誠恐倚勢招摇易滋流弊也乃近來頗聞謡諑有謂本局門差等輩在外薦人招摇多事者滬地人類不齊難免不有人勾結往來藉圖漁利習俗所染或亦爲其所愚然辦公重地聲名攸關此風斷不容長除由本府嚴密訪查外合亟出示曉諭爲此示仰商民人等一體知悉嗣後如有本局門丁差役人等在外招摇多事以及矇冐薦人情弊爾等查有實據准卽隨時禀明本局以憑澈究毋稍徇隠切切特示 
[彈壓流氓]  
　　前日蘇松太兵備道轅接各國總領事官照會以浦東沿浦一帶各洋商所設棧房時被宵人行竊並有近處流氓結黨成羣與小工爲難酗酒打降日有數起請卽派勇彈壓云云道憲袁海觀觀察立飭上海縣及保甲總巡浦東洋涇鎭爛泥渡陸家渡各巡員一律派出差勇輪流巡綽以免滋生事端 
[愼防鼠疫]  
　　英公司巴拉竦輪船由外洋駛經香港隨卽折而赴上海在途猝斃二人西人因此大爲疑惑前日旣抵吳淞口卽倩醫生登舟察騐經醫生騐得舟中己有三人傳染鼠疫乃急命登岸設法醫治迨後啓艙查察見有死鼠無數因令照章將船下碇口外不准駛入浦江中 
[英美租界晚堂案]  
　　周林氏控尤趙氏串同王寳姐將伊女珠鳳勒令賣娼掯不放贖等情前晚讞員張柄樞司馬升堂研訊周林氏投案訴稱小婦人前倩尤趙氏介紹將女兒珠鳳向王寳姐抵借洋銀一百四元不料尤趙氏竟與王寳姐串通偪令改姓洪名曰翠芬賃屋迎春坊高張艶幟今者小婦人備銀向贖伊等竟掯勒不放求卽究追尤趙氏供周林氏向王寳姐告貸確由小婦人說合但伊自願將珠鳳押入娼寮不于小婦人之事司馬著一併逐出不予理處 
[英美租界公堂瑣案]  
　　前者恊成昌主疑許德金行竊洋銀一百元報經包探金阿三拘案讞員張柄樞司馬研訊之下並無贓証諭令押候查明覆核昨日金探將許解案禀稱小的奉諭詳查實無贓物惟許前曾犯案以非好人恊成昌主投案請追司馬商之白繙譯判令將許遞回無錫原籍○無賴錢仁金在浦灘强曳洋人之袂冀承斷袖餘歡四百零一號巡捕見之拘案請究司馬判令遞解甯波原籍○孟阿寳行竊木工徐桂生家鋸銼等物報經包探劉光震拘解請究司馬判責四百板逐出租界○沈榮桂行竊錢阿三家衣物報經包探陳金標拘解請究司馬判責五百板發押捕房半年期滿遞解回籍○流氓丁德喜向陳四宝强借洋銀不遂所欲肆意兇毆經包探邊槐洲拘解請究司馬判責五百板遞解寍波原籍 
[美租界醫院紀事]  
　　前晚下海浦世和洋行煤棧出店人某甲被載貨車碾傷足踝流血如泉痛極倒地經行中司事人送往同仁醫院求治未識能免殘廢否○昨晨楊樹浦某機廠内工人張某偶不留神被機器軋傷其手廠中人急舁送同仁醫院求治幸傷勢尙無大碍大約不日卽可告痊也 
[惠書志謝]  
　　昨日本館承烏目山僧以庚子記念圖二帙見眙爲畫爲文爲詩爲詞不一其類蓋皆爲拳亂而發也先書數行藉以鳴謝嫁衣稍暇容當盥薇讀之 
[辦糧救災]  
　　謹啓者客歲長江二千餘里均被水災江西鄱陽湖則爲尤甚疊次登報布告公鑒兹承川省重慶府川通源號曹君　珊同興隆號趙君資生德生義號劉君華亭俯念災黎困苦募集渝平銀二千兩合規銀二千一百兩兩其花名容再登報霖自捐洋三千元竊思長江南北乃產米之區均遭水患壞堤破圩轉爲乏食之地因此米價騰貴日見缺乏轉瞬春黃不接何堪設想爲特託樊君時勛向浙東寗台沿海一帶採辦山茹絲三千擔蒙甯關道春觀察俯允免稅招商局太古怡和三公司免收水脚業己陸續起運而來查此項山茹絲係鮮山茹三觔曬成一觔本屬鄉農常服代米每萬觔合價洋一百八十元現在如江西南昌災民日食觀音土充飢今以山茹絲運往散給可以活命惟是災黎遍地而三千擔之茄絲亦屬杯水車薪祇有仰求四方善士大發仁慈值此災黎垂斃之時或解囊金或助雜糧或施大力於東關採辦包榖高梁來南散放不惟可救眼前之殘生又預防夏間米糧之不接是誠兩全厥功尤偉不勝盼禱之至[  陳作霖潤夫謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示捐屠戸]  
　　欽加同知銜賞戴花翎安徽蕪湖縣正堂柳抄奉籌議所藩臬道憲湯聨吳爲諭辦肉案捐輸黏示章程事照得本所刻因賠欵事宜業將房捐等項章程諭飭遵辦在案此次皖省派籌鉅欵非設法湊集無以急濟要需查湖北江西等省所捐肉案仍於肉價取償購食者决不因價值稍增或有吝惜是此項捐欵於貧民無害且于各肉案亦無妨而積少成多於賠欵殊有裨益除通飭各屬照辦外合行開列章程出示曉諭爲此示仰各府州縣城廂内外及巿鎭開設肉案人等知悉須知爾等生意雖小而所定捐數亦屬無多自示之後迅卽遵照後開章程按期示繳由各該地方官核收彙解毋得違延致干咎累各宜凛遵切切特諭計開章程一定捐數凡宰猪羊設案賣肉者生意大小不齊頗難逐日查考惟有酌中定數每案每日令捐制錢一百文若日售肉五十斤每斤加價二文便足此數並不爲多年節生意較大不復加捐平時亦不减少以示公允一嚴查城巿集鎭由各地方官會委督同董保稽查肉案共有幾家卽以木牌書明第幾號某肉案開設某處給令釘于設案處所如有添設須令報明給照牌長八寸闊三寸一定繳期捐欵旣以日計凡小建應照二十九日核算惟積日太多措繳不易宜限五日一繳以便事輕易舉一禁需索各肉案除日捐一百文外不使再有絲毫浮費卽向來官肉亦應永遠禁止屆期催繳不得不派人經理辦公各費由官酌給毋許差保藉端索擾如違重懲不貸 
[路斃堪憐]  
　　昨日本城三牌樓街上倒斃一人年約三十左右旋由八鋪地甲沈裕查悉其人向以製金缐爲業並無家屬近因患病躭擱友人才保處前晚才保拒不容入遂致路斃爰知照同業中人備棺收殮厝諸荒阡 
[上海巡局紀事]  
　　日前有僧人名洪良者至小南門外三昧菴掛單不知如何與住持僧悟修口角扭控二十三七鋪巡防局局員邱友林二尹研訊之下以洪良不應在外滋生事端申斥一番命具呈改過結移錫他往○昨日午前鄉人某甲來滬購物行至萬裕馬頭裏街見有無賴多人在被設攤賭博因之駐足而觀旋被若輩誘入局中屢戰屢北輸負洋銀十餘元勒令褫衣償給甲無奈至素識之萬祥米行聲訴行主遣人投控二十三七鋪巡防局洎局員邱二尹派勇馳往拘拿則各賭徒己聞風逃匿矣 
[法租界公堂瑣案]  
　　流氓楊小圃冐充法界包探向章連生處弔贓並勒索洋銀二元章先付小洋銀十角事爲包探查悉將楊拘入捕房昨日傳同章連生解案請訊大令判令重責五百板送改過所監禁三個月○王阿五在護城河畔設舊貨攤收買燼餘雜色布倩陳阿六轉賣與徐天榮被包探查獲解案請訊大令判罰徐洋銀十元陳王各罰三元○偷兒張阿福竊得紙十六刀賣與葉茂順被包探查獲拘案請辦大令判罰葉洋銀五元張責四百板驅逐出境○前年八月西門外許姓家婢女東林被蟻媒劉錢氏誘出賣與羅店鄉間得身價洋銀二百二十元東林不耐勞苦前日逃回滬上向主人泣訴前由許立即報知捕房將劉錢氏解案請辦東林供嫁與羅店劉杏全爲妻業己有娠尙有金銀首飾均被呑没大令著將劉錢氏押候嚴比東林交家主領回取具領狀存查○鈞和輪船火夫俞世友誣指周阿三行竊私自用刑被巡街捕拘獲解案請訊大令判罰俞洋銀三元周釋出○偷兒張金寳行竊各烟館烟槍被包探查獲弔到原贓昨日傳同失主解案請辦大令判枷一個月責三百板烟槍四枝分給失主具領○拔維宴洋行主控華人張蘭生經辦絲繭虧銀二千零七十餘兩大令研訊之下行主遣買辦沈志雲到堂代質張蘭生供去年八月曾向行主商懇折償洋銀二百元大令謂如此鉅欵豈二百元所能了事著覓的實人保出赶緊理楚隨諭令沈志雲於下期邀同原保人沈信初來案候核○拔維宴洋行夥俞日新姚守貞訴稱尹阿桂代辦牛皮欠銀一千餘兩求卽訊追大令著交人保出赶緊理處○前日王子坤向倍發呌貨行買得胡麻三十七包載至紫來街被籌防局巡丁王立芳扣留王子坤遂投報捕房捕頭將巡丁送案請判大令與費繙譯會商判罰洋銀三十元○積竊朱阿林迭次犯案驅逐出境前日又潛來行竊被包探拘獲解案大令判押改過所三個月期滿遞籍○偷兒朱順林行竊各色布疋持向某押鋪質錢被包探查獲吊到原贓昨日解案請訊大令判枷一個月責三百板贓存捕房待失主認領○偷兒李國詒行竊太古棧所儲白糖被包探拘獲解案請辦大令判責二百板 
[美租界捕房紀事]  
　　昨晨妙手空空兒韓阿新掩入裏虹口某姓家行竊烟槍一枝及衣服等物携之而出適爲包探劉阿炳所見連贓帶入捕房捕頭令押候轉解公堂禀請讞員張柄樞司馬訊辦○前晚跑灘賊陸阿二闖入公和祥碼頭貨棧中行竊白煤若干經六百四十二號巡街捕所見拘入捕房捕頭令押候解送公堂禀請懲辦 
[維揚官報]  
　　去臘十二月十九日午時運憲公座封印各官禀賀梁分轉世禮辭回焦山差次裴鹺尉士麟委北鹽二十日金分轉耀忠由泰屬差次來徐鹺尹讓立委解南京餉二十一日汪鹺尹祖齡由六閘卡來分發大使孔鹺尹昭剡山東人禀到二十二日孔鹺尹昭剡委監工差光緒二十八年正月元旦運憲拜廣回轅各官禀賀徐鹺尹讓立銷仙六巡護差初二日湖北候補縣李大令堅公幹到揚吳鹺尹瞻廷到巡護差初三日海分司繆分轉抵揚初四日泰壩黎分轉禀到初五日儀徵縣凌大令來揚工幹初六日姚分轉近愷楊分轉葆鈞均辭回差次知廳梁鹺尹辭赴陳家溝工徐鹺尹讓立委解金陵餉起程初七日永豐壩任分轉文瀾抵揚初八日梁分轉世禮辭回焦山卡尹鹺尹政平銷黃橋緝私陳鹺尹興嗣由新城差次來初九日總局胡分轉光國由省公幹回 
[皖省官報]  
　　光緒二十八年正月初一至五日江蘇特用知縣譚學衡到廣東人號亦張奉無憲咨調來皖扎委辦武備學堂提調候補直隸州王鑒謝奉行知期滿留省補用知縣沈訓忠知奉委解京餉同知王壽堃辭奉委赴督修提工州同毛熙淦知奉委較騐洋藥局並解洋藥差按司獄魏邦華辭赴上海領取書籍初六日調署宿州方永昺署東流縣周德興代理宿松縣曾光煦均到吏目福蔭知奉委帮辦牙厘局文案差初七日寗國府桂鍈到謝卓知縣異蔡錫元辭奉委解甘肅餉府經喬仁鑑辭奉皖北道咨調差遣州同程建猷縣丞陳蘭均謝超委一次初八日指分安徽試用巡檢田德璋到江蘇人知縣畢登謝儘先超委一次初九日安慶文報招商局通判史悠祺謝奉撫憲知扎委謝文報局候補知縣陳寳謝儘先超委一次初十日武備學堂提調江蘇知縣譚學衡知到差指分安徽試用知縣張撫曾到湖北人號伯英按照磨黃承祿知由順直賑捐過班知縣仍留原省補用縣丞鄭壽彛知由順直賑捐過班知縣 
[祝儀移賑]  
　　鄭鄧賦司馬七十壽辰承親友祝儀計徐君毓卿劉君松甫各洋四元趙君元卿三元周君耕泉朱君幼梅王君善慶率子祖椿祖蔭陳君富齡率子承祿許君春榮周君蔭齋趙君雨亭徐君少甫八戸各二元沈君毓桂江君保涵江君漢璋蔣君啓榮顧君杏軒祝君小汀顧君子槃戴君養田萊門周君蓉塘陸君伯亷邵君琴濤鼎裕號十二戸各一元顧君靜安龍洋一元吳華堂冰如合一元[  上海北巿絲業會館籌賑公所施則敬謹誌]  
[辛丑歲十月十一日起至十二月卅藥捐并各項捐清單]  
唐釋滋翁洋一元陳柱臣翁交來江西衆隠名氏洋三元隠名氏銅洋一元鄧室炘翁先後交到洋三元唐韶笙翁經募招商局各輪船廿三戸共洋四十七元又募唐韞輝堂洋十元姪病駒翁洋十元鴻源紗廠洋二元王松堂翁洋廿元升大莊銅洋一元沈煜記銅洋三元金太太洋廿一元王永甫翁洋二元陳心餘翁六元王謙盛洋二元干復泰銅洋五元唐仲良翁洋一元無名氏洋三元梁宅求合家平安助洋四元無名氏洋甘四元李珊記洋二百元丁甘翁經募裴勉三翁育嬰捐洋一百元陳貫雲翁洋廿六元永安主人洋二元丁甘翁經募燕詒堂楊安懷捐洋十元又募陶秉鈞翁洋五十元九江程繼賓翁等六戸捐洋五元福州源豐潤匯到錢作轉翁洋十六元申報館交來無名氏二戸各一元長源泰寳號交來吳城齋翁等四戸集福捐共洋三元榮春華寳號錦泰寳泰二戸各捐洋一元丁甘翁助珠黃錫類散兩瓶以上共收洋五百七十五元銅洋十元珠黃錫頻散兩瓶[  滬北天后宫前廣益善堂司董嚴信厚龔心釗施則敬朱佩珍唐榮俊葉貽釗等謹誌]  
 
 

Page 10

 
 
[江西官報]  
　　廣百橫州王芝祥奏調來省禀到蔡汝嘉辦巿汉卡彭騰瑞九江就醫回李光表缷辨弋陽卡回道庫　光訓接查廣　門章紹曾帮辦瑞袁臨分局王朝　捐加知縣　陳廷章胡毓沅並捐同知銜先行到省歐陽保福繳照殷葆祺魏文壽劉坻曹自元俱投文汪正大葉樹聲裘鏞俱就近禀到陳敬芳管理派辦處文牘知府王祖蔭通判周謙俱奉　先　禀到朱拜庚准過知縣班張玉衡辦高安保甲惲金堂張秉鈞潘謫安俱投文謝起源守催前都昌縣胡令交代何敬釗委辦文案莫錫赴蘇州錢慶安往九江俱就醫喬奎翰稽查章江門分缺候補縣馮政賢繳照縣丞姚近辰徐德淵俱禀到新淦縣周宗洛缷事清理交代回倪望隆辦樵舍厘卡余靖戴濟清俱辦文案鍾元贊解第八捕漕折進京季士膠謝酌委本班縣缺一次行知 
 
 
 

Page 11

 
 
   
 
 

Page 12

 
 
[光緒二十六年正月日報全錄]  
　　宫門抄　　諭旨均錄前○楚督張奏生員報効鉅欵助餉懇恩破格優奬摺○盛京將軍增奏請撥吉奉二省的餉摺○越撫任奏拿獲台州首要盜匪請將出力員弁奬勵摺○齊撫袁奏己革知府查明實無縱拳劣跡請開復原官片○秦督崧奏報俄卜營遊擊出缺片頭品頂戴湖廣總督臣張之洞湖北巡撫臣端方跪奏爲生員報効鉅欵助餉懇恩破格優奬以昭激勸恭摺仰祈聖鑒事竊臣等前於光緒二十六年六月二十日奉上諭現在軍務緊迫需餉孔殷有能倡捐鉅資者奏請破格優奬等因欽此嗣准戸部咨核議奉旨停止實官捐輸一摺光緒二十七年八月初七日具奏本日奉旨依議欽此查原奏内稱凡有報効鉅欵奏請優奬之案須聲明報効銀數較籌餉例有增無减並欵項全數解部聽候撥用槪不准逕行截留等因兹據黃州府知府魁麟委員候補知府李沛恩署黃岡縣知縣寳豐等會禀據黃岡縣學附生羅榮袞呈稱先世耕讀相承沐聖朝休養之恩薄積資產目擊湖北省練兵製械增勇籌防在在均需鉅欵敢效古人毁家之誼將祖遺家產酌留祭田數畝餘皆悉數變賣湊繳庫平銀一萬兩以充軍需之用不敢仰邀議叙並聲明捐銀己繳存縣庫申解等情由湖北布政使瞿廷韶會同善後局司道具詳請奏前來臣等查該生羅榮袞平日勵志好學講求商務閱歴頗有心得兹因慨念時艱忠義激發報効庫平銀一萬兩罄家輸資助餉不遺餘力實與欽奉倡捐鉅資破格優奬諭旨符合查籌餉事例貢監報捐知縣遇缺先選用例銀九千五百餘兩該生報効銀數有增無减雖據聲明不敢仰邀奬叙究未便没其微忱應如何破格優奬以昭激勸之處出自逾格鴻慈除將捐銀飭司儲庫備撥並飭取該生履歴咨部外謹合詞恭摺具陳伏乞皇太后皇上聖鑒謹奏奉硃批羅榮袞著戸部核給奬叙欽此奴才增祺薩廉等跪奏爲請旨飭撥奉天吉林壬寅年的餉並撥奉省本年辛丑的餉以濟要需恭摺仰祈聖鑒事竊查東三省舊章每年請撥餉銀數逾百萬兩嗣經前署將軍崇實於光緒元年體察情形按照折扣章程通盤核計除本省應征之欵抵放外每年請實撥銀七十萬兩當經奏陳由廷臣核議欽奉上諭東三省爲根本重地現當整飭戎行之際著照所議自明年爲始每年由部撥銀七十萬兩作爲東三省的餉此項銀兩仍著戸部於各省鹽關地丁項下指欵奏撥令各省督撫如期籌解盛京戸部分别交納等因欽此歴經戸部奏撥在案慨自去歲三省相繼遇變道路梗塞大局未定以致辛丑年的餉未能按期請撥各省雖有應征各欵而兵燹之餘實難遽行追繳餉源旣匱生計維艱奴才等目覩奉省駐防各官兵嗷嗷待哺苦不堪言故由借俄欵内並於各外城極力搜索湊集銀二十萬兩始將本年春季俸餉先後兩次開放其二成制錢因無欵可挪暫行停領拮据情狀當在聖明洞鑒之中今屆秋餉業己逾期而雜支各欵如陵寢祭品兵部驛遞一切急需在在均關緊要轉瞬明年春餉又將屆期再四籌思萬分焦迫想吉江兩省諒亦同此艱窘而仰屋興嗟也惟有請旨飭部按昭舊章撥給奉省壬寅年的餉二十六萬兩並將辛丑年應領之餉一併補撥以資接濟而廣皇仁吉林及打牲烏拉本年辛丑的餉業由該將軍請領經部奏准指撥銀三十萬兩應如何扣算之處當歸該省自行清結其吉林省壬寅年的餉除應徵作抵外尙需銀二萬一千八百五十二兩三錢三分四釐又打牲壬寅年的餉除應徵作抵外尙需銀三萬六千四百五十兩零五錢七分四釐七毫一絲二忽六微四纎現據該將軍咨催前來自應合併奏請飭撥至江省歴年餉項向由盛京奏撥現准署黑龍江將軍薩保咨稱江省辛丑壬寅兩年的餉己由該將軍自行陳奏應俟奉有諭旨再行欽遵辦理奴才等目擊時艱當此庫欵奇絀之秋何敢以瀆陳者重煩聖慮惟地經變亂欵項蕩然無存而通省官兵異常艱苦合無仰懇天恩俯念餉項關繫甚重飭部迅速指撥設法籌解並分晰奉天吉林打牲烏拉壬寅辛丑年各欵目以免牽混所有吉林壬寅年的餉並奉省本年辛丑的餉各緣由理合恭摺由驛馳陳伏乞皇太后皇上聖鏖謹奏奉硃批戸部速議具奏片併發欽此 
　　任道鎔片再台州地方崎嶇山海伏莽潛滋近年盜風尤熾結夥肆掠出没不常其黨衆甚多而尤以吳玉葵吳金寛爲魁首查吳玉葵卽老吳初甯海縣南鄉糾黨搶刼因被營縣捕拿輙將千總王芳成掳去旋被槍斃上年十月間與竇　孫村團民尋釁率衆三百餘人闖入村内放火殺掠派隊往捕瞻敢列仗让敵傷斃勇丁多名哨弁梅占魁骽受彈傷仍奮力衝擊匪始挫退旋又在方廣寺等處接仗經守備沈平和等擊退嗣游弋健跳海遊一帶匈結洋盜隨同伺刼迭經水陸各營會合兠勦格斃積匪老葉老周兩名擒獲匪目黎考周及夥黨數十人兇燄稍衰後爲水師所躡潛登健海岸經沈平和梅占魁帶隊於三月初一日將吳玉葵格獲因傷旋斃水師亦截獲匪船十數艘救出被擄難民無數吳金寛卽大寗常與吳王葵同移肆刼及後收合餘黨自成一股焚殺擄掠搶人勒贖本年八月間搶刼寍海東鄉拓浦莊民殺斃多　其兇惡狡黠往來飄忽尤甚於吳玉葵經副將王立堂等聨絡水師會商營縣設法偵緝並派劉朝焯鮑全勝等跟蹤追捕匪猶死力抵敵槍砲齊施歴一晝夜之久十一月十一日在山陽之石端寺將吳金寛擒獲並獲悍黨十餘名先後奪得旗幟槍彈多件又著匪小毛卽毛鳳倫亦經哨弁花耀魁拿獲均經由縣訊明正法並戮屍梟示據該統領王立堂迭次禀報前來臣查該匪首吳玉葵吳金寛糾黨至數百人肆行劫掠抵拒富軍經水陸實力　捕將首要各匪殲除殆盡人心稱快地方獲安仍飭搜捕餘黨務絶根株在事員弁出入锋鏑艱瘁不辭實屬著有勞勩副將銜補用叅將劉朝焯擬請免補叅將以副將補用花翎都司銜儘先補用守備沈平和擬請免補守備以都司補用補用守備台州中營干總花耀魁擬請俟補守備後以都司補用儘先千總梅占魁鮑全勝均擬請免補千總以守備補用仰懇天恩俯准照擬給奬以資　勸其餘出力各員由臣酌給外奬千把總以下照章咨部核給傷亡弁勇團丁查明彙案請卹除咨兵部查照外所有拿獲台州盜匪首要各犯緣由理合會同閩浙總督臣許應騤附片具奏伏乞聖鑒訓示謹奏奉硃批著照所請兵部知道欽此 
　　袁世凱片再臣承准軍機處鈔交慶親王奕劻寺奏己革永平府知府重燠保教甚力並無縱拳實據一摺光緒二十七年十一月二十五日奉硃批著袁世凱查明覆奏欽此遵查重燠前在永平府任内謹飭安詳深明政體上年拳匪倡亂勢　甚張該守毅然以保教爲己任郡城有天主耶穌教堂各一處房屋旣未焚燬人口亦無殺傷該守如果實有縱拳情事教士高若翰何肯瀝情代訴總稅務司赫德稅務司德璀琳又何肯一再陳明力請伸雪原奏謂其保教甚力並無縱拳實據信而有徵該守旣非公約指明懲辦之買年力尙强官聲頗好未忍任其廢棄終身仰懇天恩俯准將己革永平府知府重燠開復知府仍留直隸補用俾得及時自効出自鴻施逾格理合附片覆陳伏乞聖鑒訓示謹奏奉硃批著照所請吏部知道欽此 
崧蕃片再署甘肅提督焦大聚咨稱正任涼州鎭屬俄卜嶺營遊擊王有才於光緒二十七年十一月十三日在甘提左營遊擊署任病故委騐屬實咨請核辦前來奴才覆核無異相應陳明請旨開缺除查取該故嗣嗣領劄付及委員承查印甘各結至日另咨送部外所遺涼州鎭屬俄卜嶺營遊擊員缺甘肅現有應補人員容奴才另揀請補謹附片具陳伏乞聖鑒訓示謹奏奉硃批兵部知道欽此 
 
