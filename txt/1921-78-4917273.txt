# 1921 - 78 - 4917273

 

Page 1

 
 
   
 
 

Page 2

 
 
   
 
 

Page 3

 
 
時評 
[强權之例（冷）]  
　　强權今人厭聞之語也然昔之强權自有强權之公例今則旣不能免此强權之行爲而又每反此强權之公便此世事之亂所以愈演愈下也　　强權之公例維何即用其强横之實力以取得其權利而享用之之謂也故有實力者而後可以得權利曾用實力者而後可以享用其權利今也不然巧詐之徒專伺他人之用其實力因機乘勢取其權利而享用之於是彼用實力者未必享權利而享權利者并未嘗用實力巧詐之徒固自以爲得計而不平之氣遂因此而亦瀰漫於强權之間雖日調和雖日疎解而裂决而相併終必不能免也世人有言盜亦有道彼强權之自破其例誠盜道之不知矣命令 
　　三月二十五日大總統令任命郭松齡爲暫編奉天陸軍第三混成旅步兵第二團團長此令　　又令任命鍾萬福爲陸軍第二十八師騎兵第二十八團團長此令　　又令署内務總長張志潭呈准新疆省長楊增新咨請任命陶明樾署温宿縣知事應照准此令　　又令參謀總長張懷芝呈請任命安錫嘏署陸軍第二十四師二等參謀官應照准此令　　又令兼署陸軍總長靳雲鵬呈請任命王盛椿爲暫編奉天陸軍第三混成旅步兵第一團第三營營長宋九齡爲第二團第二營營長鄒作華爲砲兵營營長均照准此令專電一 
[北京電]  
　　王士珍昨見徐仍力辭蘇巡閲徐慰留并催促速赴任奉天方面已無問題王唯唯而退（二十六日下午二鐘） 
[北京電]  
　　直曹推王士珍組閣王不同意徐接見王勸赴巡閲任王以奉天未疏通就緒辭報載已派王廷楨往徐州設行署説尚非事實（二十六日下午二鐘） 
[北京電]  
　　張景惠今晚可到奉張行期仍未確定據某代表回京報告此次奉天會議重要問題均無結果（二十六日下午七鐘） 
[北京電]  
　　赤塔電電部恰城兵擾後秩序漸復舊黨未來恰現赤政府决議恰城能保彼不代吾平亂（二十六日下午二鐘） 
[北京電]  
　　鄒芬電我軍現分駐滂北猴頭廟水泉滂西八青布拉克滂東北紅果爾一帶（二十六日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國十年三月二十七日星期日（申報第二張）舊曆辛酉二月十八日（六） 
專電二 
[北京電]  
　　院電奉吉黑熱察綏規復外蒙宜先安輯因蒙除派員往各旗宣慰外所有與内外蒙毗連處請先撥隊布防（二十六日下午二鐘） 
[北京電]  
　　科布多於二十日俄兵民暴動與我軍開戰俄人死七名我兵死一名該俄人向東北逃竄現聞該俄人復由沙克賽一帶糾衆有反攻説（二十六日下午二鐘） 
[北京電]  
　　宋小濓迭電呼倫貝爾上年雖取消自治蒙人多疑謝黨浪人潛伏東路加之車臣汗已附逆一旦亂作滿海首蒙其禍請電張使增兵呼倫大賚（二十六日下午二鐘） 
[北京電]  
　　蒙藏銀行督辦定陳廷傑兼（二十六日下午四鐘） 
[北京電]  
　　外團以端王回京違反一九零一年條約正式提出抗議要求送回原地（二十六日下午四鐘） 
[北京電]  
　　施肇基電二十二晤美商務總長霍富詢美俄通商有無動議霍氏答係列寗有此請求但此事須得國會同意又云樊得立赴俄非政府代表（二十六日下午二鐘） 
[北京電]  
　　庚子賠欵外傳英法退讓但使團會議適得其反英法使主停付五年之賠欵照償約於一九四零年以内完全匀付日義主卽延期五年亦可但應照算利息至一九四五年付清某美人語予報載英法將讓賠欵助華敎育恐非事實（二十六日是午二鐘） 
[北京電]  
　　胡維德東京二十四電日政府正式通知延琿日軍撤盡暫留警察（二十六日下午二鐘） 
[北京電]  
　　駐荷王使電國際工商商議行將開幕前已請派代表列席茲查列强趨勢注意此項緣歐戰停息各國將圖工商業進行以謀眞正和平請另加派人員赴歐參預會議專待歸國後得將我國實業振興（二十六日下午六鐘） 
[北京電]  
　　張謇請蘇裁兵二成編工程隊修運河陸農兩部今已咨行王瑚查覆（二十六日下午二鐘） 
[北京電]  
　　直隸安國耆紳請查明本月十七兵變損失（二十六日下午二鐘） 
[北京電]  
　　廣州總商會電桂省現復整頓軍械擬與粤省作戰政府旣謀統一似不宜出此請電飭陳督辦中止進行以謀和平（二十六日下午六鐘） 
[北京電]  
　　閣議（一）法部提法官貪贓治罪條例通過（二）交部提災地運糧免費展限兩月可决（二十六日下午六鐘） 
[北京電]  
　　本日閣議財周請自本月起各機關政費減半發放内長張敎次王聲明警餉學費未便折半討論良久兩項仍照前給（二十六日下午七鐘） 
[北京電]  
　　今午史梯芬宴報界聲明新銀團决議在前斷不與中政府結合政治借欵外傳五千萬墊欵説完全不確（二十六日下午六鐘） 
[北京電]  
　　姜桂題來電催餉詞極迫切（二十六日下午六鐘） 
[北京電]  
　　敎職員第五次聨席會議（一）宣布各校長復函聲明盡力設法（二）敎次否認京報所載談話暫免置議（三）决定本會議每校發言權三箇（二十一）開會將除代表幹事外不得列席旁聽（二十六日下午二鐘） 
[天津電]  
　　天津初選結果當選十三人候補十三 
[天津電]  
　　檢疫醫官俞樹棻敬（二十四）晨染疫在桑園身故遺電屍葬桑田二年後遷浙原籍並云家有寡妻無子請優撫恤並推全紹清等繼其後任（以上二十六日下午十鐘） 
[香港電]  
　　軍府准恢復新寗縣名取銷台山已咨陳省長執行 
[香港電]  
　　聞孫欲急攻桂擬按粤礦籌欵已密派員赴港進行 
[香港電]  
　　昨各團體向巿政廳請復西濠廳孫贊成先開水道 
[香港電]  
　　省會昨議欽渝鐵路案贊成滇省主張電京廢約 
[香港電]  
　　軍府訊滇顧來電對軍府主單一制孫派極樂觀 
[香港電]  
　　聞孫派主復籌餉局弛賭禁碍陳力阻故謀去陳（以上二十六日下午七鐘）公電 
　　各省自治聨合會關於皖事之通電各報館轉安徽六十縣各團體均鑒新安武軍移駐皖全境責令皖省每年擔負軍餉七十萬元皖民驚疑羣情惶惑本會爲無故增兵阻礙自治起見特於月之十二日大會議决分呈府院陸軍部文曰新安武軍移駐皖省衆志驚疑仰懇電令阻止以定人心事竊維安徽係居腹地並無國防關係該省原有安武軍五旅軍費占全省收入三分之二皖民正苦兵多糜餉致敎育實業前途無從發展將無自治之可言迭經籲請裁減在案乃近聞署皖督張文生復將向駐徐淮舊部之新安武軍悉數調入皖省有分配於皖南皖中各縣及安慶省城之説查該軍原係定武軍改編向隸長江巡閲使及四省剿匪督辦麾下完全係中央軍隊餉項亦向由中央發給今張文生以舊部關係利用皖督威權旣欲强迫皖省每年增任該軍餉項七十萬元又欲將該軍全部移駐皖境爲移口就糧之計查皖北毘連魯豫徐淮雖爲土匪出没之地然有舊安武軍及殷恭先所部已足彈壓無再須增兵之理若皖南皖中素稱安全區域無兵則無匪有兵則匪且隨之故該處人民對於舊安武軍駐紥之地已深感此種痛苦敢怒而不敢言久矣今無故陡增此項重兵勒令歲增七十萬元之擔負皖民何辜忍令受此荼毒而不顧耶且兩種軍隊逼處一隅無事則悉索敝賦已屬難堪一旦稍有齟齬更易立召奇禍前例甚夥不待煩言本會以廢督裁兵發展自治爲職志對於新舊安武軍初無軒輊不過依公理上之主張如果舊軍裁撤新軍塡防或新舊各減半額合之餉需兵數不見增多猶有可説今舊軍依然存在新軍又復加入駢拇枝指蟻集蜂攢增皖民之擔負肇隠患於無窮是何居心百思不解爲此仰懇大總統總理陸軍總長迅令阻止移駐並撤銷皖省擔任該軍餉項七十萬元之議一面勒令兩軍限期裁汰减少皖民與國庫之擔負自治前途幸甚國家大局幸甚不勝惶悚待命之至等語務乞尊庭一致主張拯皖民於水火保自治之進行臨電無任企盼北京各省區自治聨合會叩　　南京高師請維持國立各校電北京徐總統靳總理曁各部總次長均鑒報載北京國立各校以欠薪不發敎職員停止職務學生數千人同時失學聞之不勝惶駭查專門學校爲人才産地實國家命脈所系中央財政雖極困難要不能不力予維持務望一面將欠費籌放俾各校先行開學一面速使敎育經費獨立並籌敎育基金以維永久南京高等師範學校曁南學校全體敎職員梗世界路透電 
[德國賠欵問題]  
　　二十四日巴黎電賠償委員會接德國不允照繳五月一日到期占領軍費用一萬二千兆金馬克及不承認協約國估計德國所繳貨物價值之覆文後即再致文德政府聲明惟賠償委員會有權以决定所繳貨物價值依照和約第二百二十五條所須繳付之二萬兆金馬克必須於五月一日償付今德國竟不願繳故委員會已將此情通告協約國矣委員會所以要求將未付之欵儘於三月二十三日以前撥付一千兆金馬克乾固知德國確有可變價之資産足抵付此欵也 
[德國共産黨亂事]  
　　二十五日柏林電普魯士撒克遜共産黨之亂事似已爲當道壓平愛斯里本之共産黨與警察用機關槍激戰後其領袖請警察長休戰未經允可現全鎭已由警察控制警察於猛鬭後且佔據希特塞德但哈爾附近之勒拉淡氣廠仍由共産黨佔守黨人共約六千名有軍械子彈甚夥　　二十五日倫敦電倫敦有責任之各界皆不重視德國共産黨之事變據最近消息黨人曾圖炸萊浦齊與特萊斯登之公署愛斯里本鎭已入黨人之手 
[上西萊西亞公民大會後聞]  
　　二十五日巴黎電上西萊西亞協約國國際委員會出示布告居民承認公民大會進行之際大衆能尊重治安秩序惟謂有一部分之人今仍在各處希圖倡亂委員會故命在白才恩鎭與加土維資鎭及其四周並在泊萊斯區宣布戒嚴令波蘭籌辦公民大會委員會主任柯方蒂氏將發表敬告國人書勸衆少安毋躁勿中德人之計波蘭各報以公民大會之結果波蘭人在礦區獲絶對之大多數羣相慶幸各報並批駁德人報紙所稱該區不能割予波蘭之説波蘭克傑日報謂德人在各鎭雖占大多數但如波斯拉尼亞諸地之應屬波蘭决不因此而變其眞相德人之占多數純出奸謀蓋以境外德人運入投票也且自休戰以後諸鎭德人之數日見減少如一九一八年十一月間波森城之德人占居民百分之四十一今日僅剩百分之六而尚有續減之勢預料上西萊西亞實業區域波蘭人已占絶對大多數者不日亦將呈此狀况波蘭總統與國會議長已電囑公民大會委員會向上西萊西亞波蘭居民中謝彼等愛國之熱忱 
[希土戰事記]  
　　二十五日倫敦電希軍在士麥那攻擊土耳其國民黨之戰事雙方均自稱獲勝君士坦丁黨道宣稱土軍俘敵一千七百名獲砲二十尊此間希使署則否認此説且謂希軍現向烏斯哈克與白魯薩陣線進發希軍已在白魯薩陣線深入十二哩土軍刻正紛亂退走 
[愛爾蘭黨人之襲擊]  
　　二十四日倫敦電昨晚愛爾蘭柯克郡巴斯蒂爾地方有共和軍一隊希圖刦獄釋出已定死罪之黨人若干名爲巡哨隊所阻失敗而退 
[美俄通商之前提]  
　　二十五日華盛頓電國務卿休士氏致電里伐爾勞農政府代表謂美俄恢復通商事須視俄國能否適當保護生命財産及造成維持商務所必要狀况之種種根本改革爲决 
[印度之財政與加税]  
　　二十五日倫敦電印度事務大臣蒙台格氏今日接見蘭開夏棉業代表團與本星期印度議會通過預算案規定入口貨連棉貨在内按值抽税由千分之七十五增至百分之十二一事有關蒙台格氏告代表團印度之增税並非專對蘭開夏而施但爲税項計不得不如是耳將來印度理財政策根據於印度税則委員之條議者當係保護性質因印度或皆主張保護政策也惟目前之加税則出於財政上之絶對必要非有他意也希望印度能與帝國一致而用其理財自由以贊助英國與殖民地所採用之制度但帝國執政者若以帝國特别優惠辦法强施諸印度則大誤矣帝政府决計予印度政府以首先考慮印度利益之權英國因准印度享有自理其財政之權致英印間之福利爲之增進而英印間之商業當可因以擴張云云蒙台格氏允將代表之意見轉達印度並將蘭開夏棉業遭遇困難之情形通告印度各界末謂希望此舉之儘速發生效力 
[英國礦工與礦主交涉]  
二十四日倫敦電礦工代表大會今日决議拒絶礦主分區定工資之辦法仍主誤一全國工資處礦工幹事部後稱此項决議如不由政府出而干涉則恐四月一日全國礦工均將停工云 
[英國僱主聨合會之物價談]  
二十五日倫敦電全國僱主聨合發表一文詳論商業之現狀謂目前物價之暴落大都係用貨者之縮手不購所造成此乃一種遍及全球之心理上奇異作用倐然使各國億兆人民潛移默化相率不購以待價落又謂今年歲杪生活代價當可落至較諸戰前猶高百分之六十六之度 
[英議院之中國雅片問答]  
二十三日倫敦電下院議員李斯爵士今日質問曰中國閩滇兩省大種罌粟他省亦因内訌相率恢復鴉片條約未立前之舊狀照此情勢印度之鴉片政策尚擬繼續行之致使印度人民擔負捐税愈重而中國人民毫無所獲乎印度事務大臣蒙台格氏答稱印度之鴉片政策不因中國之復種罌粟而議改變此事現在海牙公約範圍内中政府旣禁鴉片入口則印度政府依然照海牙公約當然須禁止印土輸往中國也 
[美國之非縮減軍備説]  
二十三日美國康登台拉威爾電超等無畏式戰艦柯洛拉杜號在此間紐約造船公司船塲下水後該公司舉行茶會時有數名員演説反對裁減軍備海軍次長羅斯福氏曰國人今有作裁减軍備之説者或出於完全誠摯之和平家或出於完全誠摯之愚夫二者同一主張羅氏又曰吾人欲吾國之海軍時時能出應戰吾人欲告成目下造艦程序參議員尼柯爾森氏曰余不理會英日之海軍程序余所欲者力量充分之海軍耳彼懦夫所作裁減軍備之説余不能忍受云 
[法國之節用政策]  
二十五日巴黎電參議院昨日繼續討論預算案財政總長杜美爾氏主張節用政策以助佛郎匯價之恢復而减輕生活代價並稱雖賠償終必由德國擔負但在目前法國爲德國墊付賠欵至四千萬佛郎政府不宜悉數貸諸法蘭西國家銀行前總理李博士極力贊助杜美氏節用之説 
[法國進出口統計]  
二十五日巴黎電據税務處統計載稱本年一二兩月入口品共值佛郎三千五百九十六兆枚（按上年同時爲五千六百四十六兆枚）出口品共值三千四百八十二兆枚（按上年同時爲二千七百五十八兆枚）入口品較上年同時所減者計食物七百五十四兆原料七百四十一兆製造品五百五十五兆出口品所增者計食物三十兆原料二十六兆製造品六百三十八兆郵寄小包四十五兆二月份製造品一項出口者共有一百零一兆但此可見法國商業已漸有轉機矣 
[各國近事記]  
二十三日巴黎電陳籙參觀里昻陳列會後曾閲視聖夏芒之大綱廠及鑄造廠中國青年機務工程師約五十人刻在該處各廠練習二十四日西雅圖電此間商會接電謂陸軍少將伍德氏定四月九日由西雅圖乘船赴馬尼刺二十五日倫敦電維爾登氏已任爲駐愛沙尼亞與里特倫兩國之英使按維爾登氏曾充駐漢口總領事在華頗有聲望二十三日比京電比國下院已以一百二十九票對二票通過追索德國賠欵議案有議員十七人不投票二十四日巴黎電法總統昨日接見參與倫敦大會之土耳其代表團諸員二十三日巴黎電法政府議在國會提出取消煤油業取締例議案僅入口之數逾十噸者名目上仍由政府管理二十四日紐約電此間接倫敦消息英國航空部已定造最新式海面飛機兩架此機能翺翔天空兼能駛行海面如一軍艦然其構造之堅固超過一切海船故能衝冒重濤巨浪且能加入海軍大操每機置機關槍五架能驶许一百五十哩之遥二十四日華盛頓電氷鮮業工人已簽定合同允減輕工資約百分之十二二十五日海蘭泡電此間紅黨因白兵支隊集於庫頁附近大起恐慌刻正日夜建設有剌鐵線障礙物堵塞街道駕機關槍於敎堂塔上及高屋之巔商業已全停頓麵包大缺太平洋路透電 
二十六日海參崴電伯力消息赤塔政府軍總司令愛奇將軍現往伯力會晤日本軍事代表二十六日香港電港督已派員調查工廠雇用孩童事以郵務長羅斯氏爲主往國外要聞 
[美日海軍之比較（續）]  
觀於以上之比較假定日本爲大然爲細加比較則建造力與進行之程序彼此無甚相差所有巨艦業已投票决意建造以上所舉數目大小艦俱已列入擬造之輕便巡洋艦及毁滅艦等完成必較巨艦爲速故將繼續建造这小艦與大艦并算亦不爲無理由預料美國之海軍建造决不超過所立計劃之上因美國近頃方有縮减海軍軍備之行動而國會方面對於海軍預算案亦均竭力主張節省所有海軍費用愈少愈妙日本方面則擴張海軍一層爲大多數人所贊成前列建造之表並非海軍官員之空望實已列入海軍部計算之中觀表中所列則日本之海軍建造一旦完成即可與一九二八年之美國海軍力相等美國所有巨艦中至少當有兩艘爲最新式者艦身特别放大加足速率并有極巨之砲至日本新造这巨艦及輕便巡洋艦等爲數計達六十艘茲更爲切實之比較日本新艦但以已經决定建造者爲限而一九二八年以前提議建造之輕便巡洋艦毁滅艦等姑置勿論復列表於下戰艦美國十二艘日本八艘戰鬥巡洋艦美六艘日本八艘輕便巡洋艦美國十艘日本二十艘毁滅艦美國一百二十艘日本八十五艘潛行艇美占優勢日本以戰鬥巡洋艦及輕便巡洋艦占優勢砲力固亦以美國爲優然相差亦不甚遠不若一九一○年間之英國海軍遠勝於德國海軍也當此世界和平之際而日本竟鋭意擴充海軍幾將國家入欵六分之一用以建造新軍艦苟使全數告成則且爲世界第二海王雖海上勢力不及美國而美國不能更爲領袖至於日本海戰之推陳出新則又足以超過英國也試問日本果以何故擴張海軍乎大約在遥應美國一九一六年之海軍建造計畫觀其擬造之阿梅奇阿開奇二艦直與美國之來克新頓及其姊妹艦相比卡加與土撒則與美國青薩諸塞及其他五艘無畏艦相比日本經濟上並不甚裕然好勝心重故必欲致之也至日本欲與美國開戰一説則殊不確試思渡過太平洋五千里事豈易易即日本海軍中人之工於夢想者亦知其不可然則彼將恃此極大之海軍力以抵禦美國之攻擊乎則美國方面即主張强横外交之新聞記者亦未嘗有以美國艦隊往攻日本海岸之論調然則彼將以張大其詞而覓一聨盟國乎此聨盟國者决非美國而欲與美國反對者論海軍力之偉大則屬之英國然英國曾明告日本萬不能與結對美作戰之條約也惟有一事似尚可信者則彼欲恃偉大之海軍横行遠東以抵制他國之壓迫然他國欲壓迫日本亦非有偉大之海軍不可而海軍偉大之國則舍日本外厥惟英美二國英國將仍爲日本同盟國而美國則决不無故壓迫他國者逆料將來之遠東大半操縱於日本之手然彼究將施行何種政策而懼他國之加以壓迫乎此大可深長思也 
 
 

Page 7

 
 
　　中華民國十年三月二十七日星期日（申報第二張）舊曆辛酉二月十八日（七） 
國内要聞 
[北京通信（一士）]  
　　蜀江歸客之川局談川局糾紛傳者亦不一其詞茲據新自蜀歸來者爲記者詳述川局之近况茲照錄如下熊克武與劉存厚之下野也一出於自動一出於被動其原因絶對不同蓋熊之爲人比較的尚近人情顧名譽雖握兵柄多年手中確無多錢此則川人之所共信也劉則不然好權好利性亦稍偏狹其初熊與之聨合驅逐滇軍未嘗無願共携手同維川局之心但繼因性質行爲距離太遠知其不足與共事然又不能遽爾翻臉遂藉反抗北京政府命令爲詞先行通電辭職自鳴高深一方面旣博人民之同情一方面益得將卒之愛戴蓋川民對於熊氏本無惡感而所謂十五個師長三個軍長者又皆熊之腹心手足足以共患難者也因熊下野於是各軍仇劉之心乃益不可遏如劉湘但懋辛劉成勳（三軍長）周皆與劉積不相能今見熊之飄然遠引劉仍坐鎭成都當然益不能容又據一部分傳述謂熊之下野實預定計謀蓋專爲驅劉而設觀其通電朝發而動令夕下其爲預定手段可無疑矣　　劉氏部卒雖號稱九旅實則不滿二萬其所委九司令且有半數與之離異不肯供其指揮加以軍紀極不講求前此學生慘遭蹂躪尤大失全蜀人心一時絡繹赴渝請熊派兵西行討伐者不一而足是亦劉氏不安於川之一大原因也劉氏環顧全蜀知人心已去攻者蠭起己之軍隊又不足恃窮蹙無聊乃向劉成勳表示退意意在仍率腹心之軍退守邊境劉成勳贊成其退而不贊成其率軍謂君如隻身引去我可派兵衛之以行保無危險若仍欲統兵而出則東南北三方面起而擊君者多矣劉不得已乃將靖川軍完全交出現已住入成都某敎堂有謂其已出川赴上海者或不至如是之速也　　劉氏下野通電係與劉成勳商量妥協而後發者聞發電之前曾召集所部各級軍官開一話别會演説時狀極慘淡且深悔前此所行之非各軍官已將靖川軍交出由三軍長分别編入川軍各營目前尚能相安至於由渝西下之兵因目的物已去當然可以止而不進自是以後川中戰事或亦可以少息矣　　現在川中全省軍政皆由劉成勳劉湘但懋辛三軍長主持但時時仍復請命於不在職之熊氏省城秩序目前可保無虞惟外縣盜匪出没頗爲民害現由各將領集議擬大舉清鄉編練警備隊以清盜源一方面並擬將各師軍隊分期裁減或墾荒或築路務必設法安插使其解甲之後不爲游民軍事旣收束應即發展自治善後各端將來或仍推熊氏主持現已有人提議矣　　川中盜匪徧地皆是且多爲大股動輒聚至四五千人有快槍有大砲有馬匹旗幟前此滇軍退出川境時曾被匪截去快槍三千枝其匪勢之强可想見矣川中全省軍隊共十五師每月軍餉須一百八十餘萬即每年共須二千萬以上雖號稱天府之國亦不免竭蹶萬分全省現銀日見減少省政府雖有限制現銀出境之命然軍人之以輪船運載東去者仍紛紛也現銀旣少紙幣又不通行是以川省金融界異常恐怖　　近來川中提倡民治之聲浪甚高即熊氏亦甚熱心鼓吹因此頗有人推測熊氏謂其含有未來民選省長之願望者據聞省制組織中擬特設軍事一廳專管軍政即爲熊氏所主張熊又主張對南北政府皆不附從若就樂觀一方面説川省目前可算已脱去破壞時期而漸近於建設矣 
[蒙事糾紛愈甚]  
　　俄新舊黨已在恰城接觸蒙患已有西侵傾向中央昨接援庫總司令部來電報告庫倫俄黨開至恰克圖後即將該城東北方面各要隘一律占據恰城現駐俄黨三千餘大赤塔新黨爲自衛計實恐舊黨再向前攻故將駐貝加爾之第二支隊開赴恰城至赤奎河南岸即與舊黨相遇遂在該處激戰雙方傷亡甚劇迄今尚未息止　　俄蒙匪連陷庫叨後南逼烏得北攻恰防聲勢頗爲猖獗惟赤軍進駐恰城俄舊黨不無顧忌烏得以南亦不敢勞師遠襲故匪衆漸有西侵之傾向如科布多烏里雅蘇台等處形勢已漸告緊急昨聞新督楊增新來電告急謂烏科瀕危新防亦大受影響前經收容各俄黨均已蠢蠢思動務請迅示機宜以便應付　　援庫軍隊退至滂江蒙邊風雲益緊中央昨得管領事來電謂恩琴所部現在已入恰城恰城商民現均逃至赤塔赤塔政府已派赤塔陸軍第二師在恰北四十里設防目下赤塔俄軍騎哨已與恩琴所部發生衝突又聞烏里雅蘇台方面已有俄黨來攻該處駐軍無多勢極可慮聞政府現已急電新督令其將科軍開赴該地駐防黑督孫烈臣前派孫參謀赴恰與陳毅洽商防務早已行抵赤塔因陳氏行蹤不明從緩前進嗣已偵悉確在後營業已馳往晤商一切矣　　參陸辦公處消息滂江防務現甚吃緊援軍各支隊均已完全退至該地察區援軍亦已開到騎兵一團步兵二營兵力尚雄厚又一消息云叨林失守烏滂告急張家口形勢甚爲吃緊聞政府已决定將某某二師之一部開往張家口嚴爲扼守據某軍政機關得庫倫探報云活佛近在舊宫又招集籌蒙緊急會議所提議之事件一爲外蒙軍事問題由獨立政府設立軍事廳總攬一切公推統率一人副統率一人一爲蒙政問題各軍長官不得干涉一爲組織獨立政府積極進行至於一切建設均由各旗王公討論辦法再由活佛核定表决昨聞參陸處將各要人對於蒙事條陳彚案討論計共九件其中主速派大兵平蒙者佔八件主撫慰者僅一蒙古某王公之建議耳核議結果將派直奉聨軍三萬人大舉平蒙並由財政部從速趕籌二百五十萬爲平蒙費所有不關蒙古軍事費用一律從緩以爲先其所急至財政部能否辦此鉅額軍費尚是問題也又據軍政機關確息東海以援庫軍隊因餉彈兩缺不能進行甚爲焦急日昨傳見周自齊令其從速由某項借欵項下支撥數十萬暫交奉黑兩軍作爲開拔費聞周氏以該借欵尚未成立極爲躊躇現已另籌辦法能否如願仍難預卜 
[管理特種財産事務局之近况談（巿隠）]  
　　管理特種財産事務局初名管理敵僑財産事務局機關成立於對德宣戰而後其用以處理德奥僑民所有在華之産業歐戰告終名目斯易計該局成立以來對於在華德奥財産之處理大小不下數百件即以文書論亦不下萬餘種茲則中德通商之議已有動機該局所管之財産自應預謀收束日前該局局長特諭告局員謂本局一切事件亟待收束應由各科課股議定收束辦法云云因此各局員於前星期六開一會議議定辦法多種（一）關於專管造具表册事項由統計課會計股公同擔任惟金錢之稽核清核則由會計股專負其責而統計課則只司製圖編表（二）關於調用人員則由每科股各指定二員以便帮同處理一切（三）關於辦公時間限定每日須在上午十時以前一律到局並在局内由公家備具中餐以免各員往返消費時間（四）關於此次辦理結束人員如有勤勞卓著者應由局長酌予奬勵各項問題議决之後並將指定各科人員銜名繕一清單一併開呈局長鑒核局長即批照准據聞自本星期四起即開始實行且聞該局擬儘一個月内完全將收束手續辦完即宣告裁撤云 
[京聞拾零]  
　　王士珍赴任前之意見王士珍抵京後即寓西城西堂子胡同靳雲鵬因師生關係於昨日（二十四）上午乘汽車往訪王使以受各方面之委託决計南下就職即决定下列各項事件（一）暫以南京爲巡閲使署地點如不相宜再移徐州（二）日前由海參崴撤回之模範軍隊紀律甚好擬由内中選出一連以充衛隊偕之南下請政府略撥經費即可赴任　　小借欵預先分配用途周總長近日所進行之某項小借欵五百完全應付故將該欵預爲分配其中最主要者一爲中央本月行政費及各部薪俸一爲援庫戰費　　俄舊黨移堪安置問題新疆俄舊黨近因庫亂影響蠢蠢思動該省當局爲預策安全起見擬將該黨一部分移往甘肅之敦煌地方妥爲安置聞里省長官對於此事亦經覆電贊同惟以該黨武裝據報尚未完全解卸將來入甘時須由省派員先在境外嚴重檢查不准携帶絲毫武器入境其乘用馬匹多至數百甘省草糧不足難於給養此項馬匹仍須由新省悉數帶回從事牧放至該黨由新來甘沿途須多派馬隊護解並將安置地點預行告知以免疑慮生事又該黨由新出發日期須俟甘省飭令肅州文武將糧料一切措備齊竣後再行電知新省轉令該黨登程以上均爲防患未然起見已電懇中央鑒核矣　　延琿案仍歸中央辦理外交界確息延琿交涉前因吉林各界呈請就地接洽以免多費時間中央因該案所關至要若無主體負責之人决難達到圓滿目的特電吉督公署從速結束各項宗卷移交中央進行辦理一方又電孫烈臣迅即着手調查 
[津浦路疫勢中止時消息]  
　　津浦路局致交通部電云交通部總次長鈞鑒本路桑園安陵兩站發生疫症自經積極防遏勢已就殺該兩站附近亦已數日未再發現迭據各醫員報告業經按日電陳在案頃據車務正段長邱鴻勛代理總醫官朱家楣二十日自桑園來電稱今日乘一次車到桑園與北洋防疫處劉處長曁顧問羅賓醫士及内務部所派之醫官俞樹棻等會晤據羅賓等聲稱此次防疫頗屬順手深信不致蔓延擬請先自滄州以北德州以南恢復售賣客票伊等可負責任劉處長及俞醫官並可代表直隸山東兩省長同意但爲格外愼防起見伊等提議對於三等票及小工票售給之前從事檢驗以滄德兩站爲限其他各站各等搭客均免檢驗其辦法如下滄德兩站各搭蓆棚作爲檢騐所並各另搭一棚遇必要時爲短期留騐之用凡三等搭客及小工等購票時須先由票房發給號牌以憑檢騐如係有病卽暫行留所以便再騐無病者即由檢騐醫員在牌上簽字票房即憑以售票此項檢騐員即以路局所派在該站之醫員充任仍由俞醫官及羅賓醫士指導負責滄州設檢騐員二人德州三人實行日期請由路局酌定伊等不主張延遲其磚河桑園問各站仍照舊停售客票對於防疫辦賑人員仍須憑直隸山東防疫會發給之通行證照售給車票等語詳核所擬辦法於交通防疫均屬兼籌並顧擬即定於本月二十三日照此實行除俟鈞部核准後登報廣告並分電沿線四省軍民長官查照外是否有當理合電請鑒核迅賜示遵世章沆雪（三月二十一日）按據昨電滄州北德州南疫勢又作内部俞醫官樹棻疫死路段長邱鴻勳亦入隔離故恢復售票恐又從緩矣 
[鄂省軍隊之變遷觀]  
　　第八與第十八兩師要求撤防 
駐在鄂西之近畿軍第八與第十八兩師軍隊均有北歸征庫之消息當此蒙事棘手援軍不進之際得此兩師以禦勁敵未始非大佳事惟該軍駐鄂已有數載忽爾求去其内幕必有可言者去年皖直戰爭劇烈時吳光新警備軍已調來兩次窺伺武漢王督知悉乃調回趙榮華第十八混成旅與孫傳芳所部二十一混成旅先發制人繁吳於獄論功行賞趙升施宜鎭守使孫部改旅爲師其時鄂西諸將已浸浸有不平聲矣詎孫趙得勢後陵鑠衆將氣燄大張夏壽康來鄂就任時孫並不徴求諸將同意羅列衆名發電拒絶因是頓動衆憤相約不出席於軍事會議以抵制之當局無法始乘王懋賞力辭施宜警備司令之機會以孫調往宜昌此次規復施鶴孫雖爲總司令而衝鋒陷陣均爲他部軍隊勳位中將坐享其成且要求畫施宜爲特别區已爲護軍使儼以候補督軍資格自居當道無如何爲請於中央（第八師駐在荆沙第十八師分駐施宜若孫請得實現則該兩師駐在地皆孫所管轄之區域以兩師長兩被轄於一混旅長必不甘心）雖已經中央批駁而彼此暗潮已生勢難同處一隅北歸之議即由是起此外尚有一事爲該兩師師長（第八師長王汝勤第十八師長王懋賞）所最不平者即餉需支配不均是鄂省主軍一二三四四旅軍餉由省庫發給自不能與近畿軍相提並論而近畿軍之駐鄂者除二王兩師外如王督自兼之二師閻相文之第二十師孫部二十一混旅趙部十八混旅張聨陞之第十七混旅劉躍龍之第二混旅及吳心田毛鴻恩第各軍餉需皆由中央發給然欠餉最多者則爲二王與閻部最少者爲孫趙二部及第二師餘雖有蒂欠亦無有如二王及閻部欠至十數月之多者政府旣無欵接濟鄂省又不爲設法憤欲北歸亦固其所現趙榮華所部已由荆沙移駐施南孫部之留駐武漢者亦掃數運宜似即爲該兩歸撤歸後之準備至駐嘉魚一帶之閻師亦有撤防北歸之陳請若確爲征蒙及減輕鄂人負擔起見而撤退此二師固亦吾人之所樂聞惟恐其因撤退而引起糾紛耳 
[湖南省長問題之近訊]  
湘省省長問題自經各方面决定由省會解决後其改設行政委員會之議即已無形取消以省會對於改設行政委員會一層曾表示反對其意以省自治根本法旣已定期起草不過三數月即可成功何必更於此短促時間多所更動至繼任省長人物其初各方面均推李漢丞趙氏亦甚贊成力許爲之援助但省議會方面不甚謂然蓋以李氏雖資格尚符然去歲曾經本會提出查辦（行）以省署未予照行且曾提出質問茲忽舉爲省長無異自相矛盾招外間之訾議失本會之信仰於事實上實有所不能故李省長之實現甚屬爲難議會一部分意思仍主張由趙氏兼任擬於省會召集後先徴趙意見倘趙堅執不可則擬改選曾繼梧氏按曾氏字鳳岡新化人辛壬之間曾任湘軍五師師長湯薌銘出走後又經暫權湘督兼省長譚氏抵任後任爲湘軍軍長兼兵工廠督辦去歲復經譚氏敦請任爲政務廳長於軍事政治均有經騐爲譚系中之卓有聲望者又聞財政廳長一職姜濟寰决計辭職繼任者以岳森爲最有希望岳號宏羣醴陵人爲譚氏三次督湘時之副官長兼任水警廳長 
[山西通信（端端）]  
閻錫山之南巡晋閻督以二月二十八日由省出發南巡各縣本月十四日返省雖前後不過十數日但其間經過各種情形在在與政治有關閻氏年少平日爲政無不採用實騐主義事無大小必經親察七年之冬以入覲之便曾巡閲省北各縣對於南路各縣迄未巡視故今春於軍人募賑會閉會之翌日即乘汽車直達平遥經靈石霍縣趙城洪洞而抵臨汾復折而東南至安澤長子等縣經襄垣武鄉祁縣而歸省共經十七縣費時十五日晉省遍境皆山閻氏於途中常川騎馬或竟步行隨帶屬員二人副官四人及馬弁十數人當出發前電令行經各縣嚴禁供張飲食均由副官處預備極爲簡約也出巡之要旨有三（一）查勘路工山西已於前年發表修路大綱創設路工總局以修治全省之高道現自省城至平遥一段已能通車再南自平遥至霍縣間須經過韓信嶺推爲省路最鉅之工程需欵至夥測繪已竣正待開工閻氏以路工雖居各政之最而未經親察不便着手故於新年中曾兩次查路此次南巡原定之目的地本爲平遥介休靈石霍韓信嶺之路工尤其注意之特點（二）察看荒情以實際言之晉荒在北五省中尚爲较輕顧閻氏頗知注意去的初荒時已周查附省各村並一臨荒情較重之平定縣茲值春賑緊要之際故又親臨多縣以察災情之究竟（三）宣布政綱閻氏自兼省長以來對於民政頗思用種種方法使人民曉然於新政之原理以促其自動故常喜與人民接觸作長時間之講演或談話最近如陰曆之除夕及元宵均微服游行於巿至各商店訪問商情此次出巡沿途講演多至三十四次每經一村必下騎詢問人民困苦（如村費攤派及村長副能否盡職之類）到一縣則集衆演説務期政見得盡宣達蓋彼固嘗以古循吏自居也此次南巡之結果閻錉所得之觀感不少已經着手施行者如路工方面則韓信嶺將由就近軍隊修築其餘亦分段包修務使速成又令各官廳應積極辦理種種除暴恤貧方法此次隨從南巡者文員方面僅馮君及某科員兩人馮君係省敎育會長兼省署第五科長蓋山西政治上的敎育家也 
[河南自治前途之悲觀]  
河南籌辦地方自治自去歲始其大致辦法係仿照山西自治成規分爲巿區自治街村自治而縣自治不與焉其意蓋欲從下級自治辦起使民意得以團結則百政易舉當時省中官紳迭開會議草訂自治條例煞費苦心及條例公布定期實行（去歲五月）原定三個月辦竣乃遲至現在各縣有僅設立自治籌辦處者有尚未着手調查者有已調查完竣尚未劃分區域者有因劃區發生衝突停止進行者有已將區域劃齊爭充巿區長者自治前途實已早萎縮之象其原因約有兩種（一）清季興辦自治弊竇百出官場中人引爲話柄一聞自治聲良莫不匿笑各縣奉到功令即束之高閣其設立自治籌辦處委派籌辦員不過爲敷衍面子起見非眞能實行（助民政策）促進自治也（二）巿區街村條例雖係省議員議决之案議員中了解自治意義及實心提倡自治者僅百分中之一二去歲自治施行時適值該會開臨時會討論全省預算案議員等遂與豫當局密商條件各縣派一自治督催員月薪六十元非現任議員不准充當其薪水由各縣契税附收項下提撥否則不通過預算案當局受其挾制只得承諾原定三個月自治辦竣督催員即停止支薪迄今已將一年督催員支薪如故日前又經省長聲明督催支薪以自治成立之日爲截止期各議員兼此優差唯恐自治成立不得支薪不唯不肯督促且與知事勾結阻撓進行亦怪事也 
[尚有要聞二及地方通信轉入後頁]  
雜評一 
[今日之時局（默）]  
現内閣以南方北歸漸接近對時局又抱樂觀吾謂現内閣之樂觀不如是之易也以今日之時局言之對北與對南孰重南方之各省縱能北歸而北方之庫倫將何法以使之南歸耶南方一時不北歸不過略延不統一之局面而北方不南歸則蒙禍將從此不堪收拾况乎今日所商之南方北歸者不過川黔而川黔之北歸尚屬渺茫北之俄蒙則非特不南歸且將進而攻呼倫以襲海拉爾圖塔城以佔伊犁勢且蔓延益甚兩方比較其爲憂爲喜不待言而明矣使置蒙事於不顧而以南方條件之接近遽對時局抱樂觀者世界寗有如是不明利害之人耶然而對蒙不聞有所展布對南則疏通之使磋商之電急急忙忙若進行之一日不可或緩固事實也 
 
 

Page 8

 
 
　　中華民國十年三月二十七日星期 
國内要聞二 
[林支宇表明心跡電]  
　　林支宇赴漢後湘中各將領發電挽留林仍謝却來往電文如下（宋鶴庚等去電）我公去職并不相謀委曲之情無從懸揣或疑公爲因困難而退鶴庚等知公非畏難者丁已之役大敵當前餉絶兵罷旦夕不保而公不以爲難出爲湘南民政處長戊午之歲長岳相繼淪陷我軍蹙於一隅未知所處而公不以爲難出爲湖南民政處長茶陵去位謡喙繁興不測之變觸處皆是而公不以爲難出爲湖南臨時省長今烽烟漸息内禍已平人存厭亂之心事有可爲之勢公不必去護法驅張之事公與其謀旣以刀兵水火苦我父老即當以身軀性命贖茲罪孽公不能去今民治之業甫有端倪根本之法尚未成立自當稍盡培山及木之心不宜苟爲牽髮動身之舉公不可去乃公一切不顧毅然出此不惟無以告慰望治之心亦且無以間執讒慝之口爲公計爲湖南計更爲自治前途計眞有不能爲公解者鶴庚等生死患難永矢勿渝口血未乾豈能遽失公如有一絲不忘湖南之念必有一線可攀挽之機如有一念不忘鶴庚等之私必能得我公一言之諾洞庭春水相見何時鋒鏑餘生已無他望宋鶴庚魯滌平謝國光吳劍學唐義彬賀耀祖唐生智劉銏鄒序斌葉開鑫趙鉞陳嘉祐羅先闓張輝瓚葛豪同叩銑（林支宇復電）支宇任事計逾三月用人行政何處能當人意故獨居深念引爲愧恨除去職外苦無自解之地卒讀銑電忽忽若失得朋如此不足有爲尚復何顔訴茲離緒但凡事之難不在爲難之時而在爲難之後前此之役了無他望故得孤行其志翌贊公等今艱難如故責望加多心之所苦口不得而言分所當爲事不可得而舉例如用人最關治本支宇曾於危難之際招攬　弛之才今居高位各有倖心棄之則爲負人用之適以僨事甚至入司簽秘亦因薦牘而來出作宰官尚無知名之雅於此求治何可卒得此不能不去者一也例如行政省長對於地方爲福利之官湖南對於各省有鄉導之責今之要着必能整齊軍實而民力始紓必能發揚民治而邦基始固乃民治之説則如火方然而内容之雜則如絲已亂舊來稗政因便於聚歛而存已有良規反任其顚蹶而滅已爲違心之舉尚不足以應時勢之求徒居守府之名又何以報付託之重此不能不去者又一也湘省頻年兵燹民力彫殘三摘之後其蔓已稀再剝之餘其骨已疲今人民即有捐輸之力而官吏已無征榷之名來日即有從事整理之機而支宇已無與民相見之地臨行凄切不敢告公誠以支宇爲民選省長又與公等爲生死骨肉之交告公等而行則近於絶情告公等而不行則近於挾愛無以自處亦無以處公故不爲耳後軍政於民政變籌欵如理財皆公等今日之責支宇無與矣蒼茫世故聚散何常珍重起居我歸有日支宇叩號 
[孫中山之五權憲法演講]  
　　昨（二十）日孫中山在九㬬坊講演五權憲法是日由國民黨發出入塲券二千五百張公請國會議員省會議員及工商學敎報政軍警各界人士赴會至十二時會場已極擁塞樓上樓下絶無餘隙門外尚有千百人不得入及下午一時布告開會先由廣東敎育會長汪精衛述開會理由畢遂由孫中山演説五權憲法壇上掛圖表三幅第一圖曰比較憲法分中國憲法外國憲法二種中國憲法分爲君權考試權彈劾權而君權之下又包括立法行政司法三權外國憲法分爲立法權行政權司法權而立法權又兼彈劾權司法權又兼考試權第二圖曰五權憲法内分考試權立法權行政權司法權彈劾第三圖曰治國機關其下爲國民大會國民之下爲政府政府之下爲考試院立法院行政院司法院監察院行政院之下爲各部各部之下爲省治省治之下爲縣治行直接民權直接民權之下爲選舉罷官創制複决四權四權之下爲民國代表每縣一人而最上之國民大會即由此國民代表組織之孫中山初舉五權憲法發揮後繼持本竿指三圖逐次詳細解釋演至三時半而止當演説時有茶居工會等團體二百餘人列隊來聽因會場稍狹多站之門外孫演説後告以將來擇日再行講演乃散會 
[杭州快信]  
　　嘉興桐鄉烏青鎭絲商義昌等號電省絲巿衰落較他處尤甚若認附捐難維現狀祈通融暫緩以安絲業　　全國敎育聨合會昨函到浙謂查促進本會議决案件實行案辦法内有各省區敎育會應派定幹事擔任通信聨絡事宜本會議决各案進行狀况每三個月應報告本會事務所並各省區敎育會一次現逾多日請速照辦　　自稱法校畢業之嘉善人計詠沂至高檢廳長陶思曾私宅謁見面求委差並出二百金爲壽陶怒甚立交崗警解廳由檢廳訊明起訴今日已判處行賄罪徒刑五月紹興僞造某銀行鈔票首犯黄皆卿由縣解省後經省長發我法庭究治連日地檢廳秘密偵查已供認不諱電縣捕拿餘黨一面提起公訴　　沈省長臂痛稍痊昨下午五時親赴督署謁盧並至浙江病院韓院長處復診　　水亭趾舊錢塘學宫本（二十六）日舉行戊祭盧督親詣行禮食米禁讒石粉案城内米商紛起反對現湖墅米業公所又以蘇皖來米分糙白兩種白者即爲機碾必和石粉若不收買民食攸關等詞呈請官廳察奪並乞取消禁令地方通信 
[蘇州]  
　　廢署改設寺院説蘇城護龍街中穿心街前清城守參軍衙署光復後棄置不用由朱鎭守使派人看管現聞該空屋將改建寺院奉祀關岳不日即興工建築矣　　工巡捐局開會蘇州工巡捐局近因商會會長有反對函件呈遞道尹公署特於前日下午二時開會討論辦法七董事均先後蒞局討論結果僉以現在馬路等三公社已由縣署調停和平解决城外捐欵亦已陸續收起根本業已妥洽儘可將工程事宜决第進行至商會反對一聽官廳如何辦理局中可以不必過問云云議畢散會已鐘鳴五下矣 
[金山]  
　　處理舊松江府屬欵産電南京王省長鈞鑒號電計達二十一二日申報載鈞署有派委提存奉金松互收租欵之説竊維松江拉收上海輔元强恕及金山大觀田租該租係各該縣所獨有物應如明令飭遵繳還至奉金截留七縣公有租欵係執行六縣人民代表議决截留保存解决發還之辦法在六縣原無分割之私乞鈞署暫免提存之舉仰祈賢省長鑒察是非分别施行並仍賜納號電令催七邑士紳速從根本解决則一了百了地方幸甚金山縣敎育會機會商會各巿鄉自治助理員等漾叩 
[鎭江]  
　　初選舉訴訟案本届丹徒初選當選人揭曉聞有沈某以某某不合當選資格經呈縣署批示云呈悉旣據呈稱另呈省署應候省長批示核辦沈以該批意屬推託又赴南京呈控請依法處分經省長批云呈悉旣據赴縣提起訴訟該縣知事應予依法辦理何得以應條省批藉詞推託所呈究竟是否屬實姑候訓令丹徒縣知事迅予查明核辦具報沈某奉此又將進呈未知張知事如何辦理也　　覆選票價又昻無錫本届衆院初選代表計五十八人近以該邑組織覆選三人所有票額不敷特派人來鎭吸收聞每票價至六百元之鉅　　創辦煤廠被阻商民李蔭曾蔡厚培等創設庚源煤廠牌號前在丹徒鄉開辦煤窰因地方人民反對未能實行現又移至焦東鄉三接跳地方建屋開辦聞辦聞該處鄉民亦以煤窰煉焦爲害滋大羣起阻止恐又須改覓地點矣 
[南通]  
　　失愼遺燒十三家縣境西鄉劉海沙毛竹鎭之毛姓家因晚炊不愼致肇焚如延燒鄰屋十三家約計房屋五十餘間積榖千餘石均付一炬 
[揚州]  
　　小言報館出世揚州敎場南首小言報館新近創立聞將於夏曆三月二日出版用鉛版印刷刊行兩在張以普及敎育促進社會幸福爲宗旨頗爲純正該社經理爲王康國與徐笑世二君云五師運動會揚州第五師範於二十五日舉行春季運動會體操敎員沈屏周擔任司令員其他校職員分往評判糾察等職秩序如（一）百碼預賽（二）跳　高以上甲乙丙丁組（三）五十碼（六）跳欄甲乙丙組（七）拳衛選手（八）擲鉛球（九）百碼决賽以上甲乙丙丁組（十）撑篙跳高甲乙丙組（十一）原地遠跳丁組（十二）二百二十碼决賽甲乙丙組（十三）疊羅漢選手（十四）五十碼决賽丁組（十五）八百八十碼决賽甲乙丙組（十六）擲八磅鉛球團體（十七）原地遠跳團體（十八）五十碼决賽團體（十九）替換賽跑各級　　請發參觀費揚州第五師範學校四年級生黄秀野以本籍出發參工觀在即特具呈敎廳請飭縣署給發參觀費以利進行 
[清江]  
　　五校聨合會改選會長淮安省立九中與清江省立六師三農以及淮陰縣立一高乙商前以提倡國貨之故曾組織五校聨合會數載以來成績昭著現届該會改選會長之期事前由舊會長羅致遠君分函各校通知開會日期（十九日）是日午後三時各校皆派代表齊至六師禮堂先由舊會長報告年來本會經過各種情形與個人對於本會之希望旣各會員分散選票行改選手續開票時計最多數爲六師學生秦兆鰲君當推爲正會長次多數爲三農學生湯謹餘君推爲副會長舉定後各人對於利淮電燈公司招收日股事略加討論結果主張澈底反對迨散會時已鐘鳴五下矣　　初選監督被控東海縣知事陳師曾於此次衆院初選放棄責任除由該縣公民王賡銘等電控省署外日昨並來本區（第四區）覆選龍監督處控訴該知事與沈蕃等選舉舞弊任意指分云云又東海公民沈禾生等前在龍監督處對於陳知事亦有同樣控訴聞龍監督業電飭該縣查明電復矣　　泗陽匪患可平泗陽縣境向以匪患著稱自張宗昌部在贛潰散後凡伊以前在泗陽招安丁明常孫小勝子（孫爲丁之安清徒弟丁在張部充當營長孫連長）等近復陸續潛回泗境與股匪首領顧大秃子陳得標等結合聲勢甚大雖陳得標黨前經駐防該縣二師五團軍隊將陳匪擊斃並奪槍傷匪甚夥而兵力究嫌單薄茲馬師長爲肅清匪患起見特於日前復將第六團生力軍隊郮往助剿聞已在泗陽西北各地連捷數次矣 
[安慶]  
　　合肥公民揭發選舉黑幕電申報館轉合肥同鄉諸先生鑒此次合肥衆院選舉根本全未調查任意塡遣選册將公民選權無端剝奪前經公民等函電官廳請求依法辦理在案乃官廳與劣紳任意把持種種舞弊竟以合境選民公權壟斷爲少數人之私産前初選監督左海濤並敢由省明電事務所所長王德煦以八千票爲唐劉二人酬勞無法無天莫此爲甚業於三月十七日由就近官廳正式起訴外並電北京内務部司法部安徽督軍省長高等審檢廳派員來肥澈查根究夙仰貴報主張民權乞登報端並希同鄉諸先生主持公論以爲蔑視選政者戒合肥公民張踐初吳伯䕫胡佩齋李亞伯李克安李誠庵單仲驂鐘右麟陶竹軒薛仲瓊李馨齋周希侯朱沛農張養民張聘臣同叩 
 
 

Page 9

 
 
   
 
 

Page 10

 
 
　　中華民國十年三月二十七日星期日（申報第三張）舊曆辛酉二月十八日（十） 
本埠新聞 
[各公團救濟留法學生電]  
　　江蘇省敎育會等七大公團昨爲救濟留法勤工儉學生特致北京及各省兩電茲錄如下　　致北京電北京敎育部鈞鑒留法勤工儉學生困苦情形至可憫念同人等昨經集會討論竊聞大部已電駐法陳公使就近借欵將無力自給各生資遣回國具仰維持盛意感佩同深惟日來已否接有陳公使報告辦法如何同人等懸盼良殷查此項學生約一千餘人程度旣有不齊辦法似宜各異除學力較優資産亦裕之學生聽其繼續留學外其程度甚佳而貧寒無力者似應責令地方官酌撥學欵或公欵匯法接濟俾免中輟而廣作育其查係貧乏子弟旣無工業知識又不諳法國語文者應請一律資遣回華惟人數旣多霈欵亦巨應請切商法政府發給特别廉價船票尅速遣歸以篤邦交又查此項學生籍隸川湘者約數百人將來回國之後若聽其麕集滬地無力回鄉亦殊可慮并請設法預籌資送回籍以貫澈救濟宗旨除分電各省長官一致維持外爲此電陳大部懇祈迅賜察核辦理俾留法者獲資造就歸國者得免逗遛無任屏營禱祝之至江蘇省敎育會上海總商會上海縣敎育會上海縣商會中國青年會全國協會寰球中國學生會中國青年會寢　　致各省電各省省長鈞鑒敎育廳敎育會鑒留法勤工儉學生困苦情形至可憫念計已早邀洞鑒同人等昨經開會討論聞敎育部已電駐法陳公使就近借欵項學生程度旣有不齊辦法自宜各異除學力較優資産亦裕之學生一聽其繼續留學外其程度甚佳而貧寒無力者似應責令地方官酌撥學欵或公欵匯法接濟俾免中輟而廣作育其查係貧乏子弟旣無工業知識又不諳法國語文者應即一律資遣回華惟此項學生各省均不乏人將來回國之後轉回原籍其距離稍資斧告乏者勢必麕集滬地無力回鄉亦殊可慮并請設法預籌資且回籍以貫澈救濟宗旨除電請敎育部積極主特外特電具陳統祈察核辦理無任企禱（名同上） 
[狄雷博士在省敎育會演講紀]  
　　題爲（共和國的敎師）三月二十六日下午三時江蘇省敎育會·新敎育共進社·中華職業敎育社·請美國狄雷博士蒞臨省敎育會演講先由沈信卿君介紹然後狄博士上臺講（共和國的敎師）一題大致謂中國不患不能成立共和國家祇須社會上有知識的領袖指導國民而學校敎師便是知識的領袖其地位高其責任重社會上該尊敬之敎師之責任不但敎學生讀書識字要有經濟的眼光指導國民支配經濟的方法不但就一國的情形而定經濟的支配方法要有世界的眼光拿來定一國經濟的支配敎師的責任旣如此重大地位如此高尚故在敎師本身宜隨世界潮流增進其新知識而在社會也宜有充足的敎育經費使得敎育事業充分發展中國的學校敎師果有上述的資格共和國的基礎不患不固講畢仍由沈信卿君伸説狄博士演講要點并全體起立致謝聞該會本定四月二日請狄博士續講一次後因博士有杭州之行故改定四月九日下午三時續講（中國社會政策應采法約翰門户開放主義） 
[周維新投江自盡痛古國將亡之故]  
　　昨午招商局江華輪船駛抵上海經該輪買辦孫鐵舟查得三層樓二十二號房艙内闃無其人遍查無着旋即檢點行李見有留下親筆字據一紙内係（周維新上海人余因國事日亂東亞古國終難久存人生在世更有無樂趣故在通州之下投江自盡所有行李請一律投之江中住河南許州英國烟公司寫字之職）等云該輪停泊金利源碼頭該處爲法捕房管轄故由該買辦命將行李等原件交法捕房騐存以便招死者家屬曁親友等認領一面又函致本埠英國烟公司澈查茲將周維斯之行李列后原鎖白皮箱一只原鎖籐小箱一只小線袋内存大洋九元銅元九十八個舖程計綿被三條線毯一條被套一個枕頭一個綱籃内存雨衣一件雨帽一個洋布帳子一頂皮靴一雙夾襖一件綿褲一條短衫褲一套面盆一個茶壺一把 
[暗殺王文華兇手在漢捕獲説]  
　　傳聞暗殺前黔軍司令王文華之兇手已在漢口捕獲公共租界捕房麥警務長得訊後已派探前往漢口迎提云 
[滬杭路區間車在嘉興出軌]  
　　昨日（二十六）滬杭路由滬開行之嘉興區間車駛至嘉興車站在倒車時行至分路口有客車一輛忽然出軌略損分道當由該站站長派工匠修理因此杭滬之夜班快車中途被阻二方不能往來須候出軌之車納入軌中始能二面通車惟至昨夜十一時得悉尚未修竣云 
[吳淞口外兩輪相碰之小交涉]  
　　吳松口外三夾水方面於本月二十四號夜十二點鐘左右由外洋駛至之日本皇后輪船及由北進滬之增利輪船在彼寄椗守待天明驗疫詎料潮水適漲兩輪船梢相碰船面各有損傷至二十五號晨增利輪船進滬日皇后號領港亦即來滬各投江海新關河泊司處報告情形稍有交涉嗣日皇后輪船即於翌日開出昨日滬關用電話至張華浜新關詢問此事調查兩輪到時之先後據述是夜適值暴風又兼大霧該處停泊出口輪船有十餘艘均因避風寄椗約有十時之久始得開放外洋云 
[一週間之金融調查]  
　　洋釐上週調查時（十九日）洋釐午後收盤爲七錢二分三釐三七五後因安慶蘇州杭州等處來源略旺而出口除厦門外餘者甚少所以（二十二上午）最小跌至七錢二分二釐七五嗣又有某某等銀行收買二十餘萬元致價回高至七錢二分三釐七五較前週每元漲起三毫七五此次稍漲原因緣各錢莊所有街底不及三百萬元而各銀行適因西國節期休届四天（連星期日在内）各錢莊不能向銀行購買（平日錢莊需用之時向中交兩銀行購買者爲多）昨日應用祗得放價向同行以銀易洋所致惟三月底期洋二十號之後常在七錢二分六釐半左右現距新絲新繭巿尚有二個月繭商收繭事尚未提及而茶商亦有停辦新紅茶之説有此種種原因今後之洋釐恐難驟漲所以做投機銀洋者較上年爲稀　　銀拆華商近因進口疋頭等貨受鎊價高昻銀價低落之影響及錢業謹愼放欵之故營業範圍縮小大半用銀有限故此一週間之銀拆未見大漲落最大五分最小二分今後銀拆之增高與否須視進出口貨之活動及各業之發展爲轉移也　　各國匯兌自星期一鎊價改漲一辨士計三先令一辨士後迄今未有更動惟東匯已小云三分現掛七錢九分近期大條銀上届爲三十三辨士半遠期三十三辨士今則近期改爲三十三辨士一二五比前小三七五遠期三十二辨士八七五亦小一二五然其中各銀行結出之鎊價四五月份者可以照掛牌加一辨士半至一辨士七五銀行買進之價須加一辨士八七五至二辨士美金四月份者亦有六十三元可以結出買進者再加一元五角東匯結出七錢六分半至七錢六分買進計七錢五分以是金價照東匯掛牌核算尚撳去十七兩二錢（指每條標金）今後之金價恐難恢復四百兩之巿况即鎊價亦漲多縮省之象云 
[絲繭巿况之昨聞]  
　　此次北蘇州路大火焚去大宗絲繭以來各廠曾抛出定貨絲者逐有辦進乾繭惟繭主睹此情形莫不欲得善價而沽其中未抛出之各廠因繭本已大繅絲甚難合算故均觀望待時進行昨聞乾繭成交者僅天來絲廠買進嵊縣貨三百餘擔價一百七十七兩五錢並聞浙路存貨尚多故預料乾繭巿價不致再漲今後之繭價須視洋莊絲價之升降爲轉移也　　大二挽（絲吐）久無交易聞其緣由因洋莊不動之故去年最高時之價最好廠貨每擔可售一百八十兩現巿最好廠貨祗可售一百零二三兩充廠貨七八十兩最次者五六十兩尚無受主滬上存貨甚多一時不易銷通云 
[茶業會館會議紀]  
　　滬上茶商各茶棧及茶行自俄國内亂停辦紅茶後綠茶交易亦均减色茶棧直接受虧茶行雖不恃銷洋莊而紅茶不去巿面步跌茶行進貨向山客採辦成本亦大全年跌價亦受間接之損失以是去年遂由茶行之茶業會館提議於本年内停辦一年以冀疏通上海存茶現存之工夫茶（紅茶名稱）尚有五萬餘件之多目下春令正擬及早籌畫故茶業會館於前日邀集同業集議大致謂祁門紅茶近來洋商購者稀少價值低落茶行茶棧虧耗之巨無可計算惟有先行電致祁門浮梁兩處茶業公所實行停辦存貨改爲内地銷路同業中如有私自破壞者即視爲公敵並商諸上海茶棧固結團體不可再行跌價以圖補救並因得福州茶業公所來函謂去年中紅茶産額該地本係極少僅有三萬六千箱至今祇售去一萬餘箱茶商虧本甚巨亦甚贊成停辦一年之實行又秋浦茶業公所領袖林錦文來函亦贊成各處紅茶均實行停辦將存貨改製花茶銷於内地俾能疏通遂經到會公衆議决分函各産處實行停辦一年如有同業私做即將去年未售之紅茶充公處分云云議畢散會 
[路莊案業之近况]  
　　本埠茶巿年來受歐戰影響因之滯銷惟路莊婺源等處綠茶産質頗佳外銷亦不見十分呆滯故各棧存貨無紅茶平水之多也月來英法美等國駐滬各洋行所買進之珍眉秀眉熙春麻珠等貨價雖不昻然較之紅茶稍有銷路近據自婺來滬業茶者言今年天氣尚佳晴雨時宜産質定見優嫩舊有茶號未見减少仍照常設莊備收新貨惟鑒於山户做法不能改良轉瞬立夏新茶將採公議由茶商公會出示勸告各産茶山户夏前宜先採製做法求精以期暢銷國外預料今年新貨當較舊時爲優美近更有旅滬徽屬茶商胡哲明洪仲煌洪有泉等發起組織新茶棧接租江西路五福里同春舊址名曰公福隆基金充足不放客欵始做清棧（綠茶）將來擴充營業視外洋銷路轉機爲進止此亦最近茶業中之好消息也 
[棉紗巿面轉機]  
　　滬上棉紗巿面自上年頻跌後至本年正二兩月並無十分漲跌惟視客帮之活動與否稍有上落昨日客帮中如四川帮仍有購辦之意而各紗號手中現貨仍缺議價不合故未成交此外烟臺牛莊營口長江漢口江西等帮及汕頭野鷄等埠均有購買英廠日廠本廠所出大包紗約計一千餘包又内地各帮向公會售開現貨棧單小包本紗日紗五六百包故各紗價均漲起四五錢巿面已有轉機之望 
[中國歷年出口之芝蔴]  
　　芝蔴爲土産出口雜糧之一銷路以日本爲最旺産於大連徐州江西歸德南京牛莊山東毫州等處即以地名分類巿上開售者約有十二三種以九江黑芝蔴爲最貴價約每擔六兩一二錢歸德産次之價可六兩左右明光産最賤每擔只售五兩一二錢歐戰以前出口極旺一九一一年出口總數達十九萬四千四百餘噸若每噸以兩擔計每擔扯價五兩半是年出口價值在二百十四萬兩以上其中十分之八皆運往日本歐戰以還此項出口物頗受影響至一九一七年僅出口七千餘噸一九一八年降至八百餘噸近二年來歐戰旣平秩序漸復是項出口亦應時振起惟仍不及戰前之盛巿價旣已回硬新年開價高等貨開至六兩三錢數月來頗有交易預期本年統計當不難較去年增高也茲列十二年來出口數額如下一九○九年一○三八一五噸一九一五年八三三七八噸一九一○年一一八七一二噸一九一六年七○一五七噸一九一一年一九四四三○噸一九一七年七三三四噸一九一二年八○四九四噸一九一八年八四二噸一九一三年九二二二四噸一九一九年九六九七一噸一九一四年五五七一七噸一九二○年九三○五○噸 
[函請實行停止附加税議案]  
上海總商會曁縣商會致上海縣公署公函云逕啓者滬上商家請停止附徴自籌賑欵一案業於本月六日兩商會開聨席會議議决通電財政部曁本省行政長官嗣奉財政部删日覆電謂已據情剴切咨達督辦賑務處核覆最近部委陸濚來滬與兩商會接洽數次據稱財政部與督辦賑務處並無若何成見惟以災區過廣各省乞賑者現仍絡繹而來不能不勉力籌措但使滬商籌有與附徴相當之捐數此案不難取消等語查此案迭承護軍使一再勸導諄諄以災黎商困雙方並顧急籌解决爲言茲據部委傳述前情是當局旣有尊重輿論之誠意商家即宜表示協助之决心因復由兩商會於本月二十三日召集各業商董在總商會開第二次聨席會議僉稱日來商家所認春賑據籌賑各團體報告不下六七十萬已數倍於附徴賑捐原額茲爲急籌解决俾抒商困起見即日發起商界籌募急賑會所集賑欵至少以九萬爲限將來以五萬解交北京督辦賑務處由商會推定監視人員支配散放其餘四萬由商會聲請督辦賑務處指撥上海慈善機關代放現已舉定職員刊發捐啓所收之欵先交銀行代爲存儲俟附加賑捐准予取消即行分别照解等語敝會等竊查附加振捐一案相持日久商情惶惑遂致誤會者别有揣測流言四起茲幸當局旣有順從民意之表示商家亦實地賑災之準備雙方意見漸趨一致相應將是日議决情形函請查照轉呈護軍使代電中央將上海貨税附徴賑捐辦法迅予廢止庶幾災黎早拯一日商困亦早紓一日實紉公誼 
[函請研究對外貿易]  
上海南北兩商會昨日接奉北京特派勸辦實業專使公函云逕啓者查吾國出口貨物數年以來異常減少前以歐戰甫終各國工業尚未復常致呈如此現象比者各國正在競行整理實業之時金價又見昻貴是爲我國海外貿易这絶好機會乃近月出口貨物尤形停滯究屬係何原因及應如何補救亟應實地研求商榷茲派李處長澂處員善揚前往尚希妥與接洽詳爲研究至紉公誼 
[華商銀行業自定銀洋價消息]  
本埠華商銀行業有自四月一日自定銀洋價消息茲經調查此議原因實緣本埠金融界向惟銀行錢業二種錢業則有公同合組之巿場一（即向稱錢行者）每分早晚兩巿齊集互巿其洋價銀拆及一切貨幣之上落均視巿塲進出多寡以爲衡而銀行與錢業之關係如銀行吸收存欵之銀除自行抵押信用及各項放欵外餘銀多存於錢業（巿場稱之存街）一切洋價銀拆進出均照街巿稍打折扣銀行業不能直接至錢行互易必須由錢業轉行進出以是銀行業頗感不使擬即自開巿價醖釀已久今始定期實行云 
[新華儲蓄銀行股東會紀事]  
三月二十日爲新華銀行第四次股東常會之期假銀行公會爲會場到會者一百三十餘人當推葉恭綽爲主席董事陳福頤報告上次股東會提議之件已分别已辦緩辦各情形總理方仁元報告營業情形略謂九年度盈餘已達七十萬元較之前兩年又有進步實因本行對於存欵放欵及各種業務無不審愼從事故得有此現象至上年股東會議决交辦各件亦已分别遵行即如儲蓄票一端迭經與部磋商始有償換公債辦法業已由部設處派員專理其事從此可告一結束但此後營業方針仍望諸君隨時匡導云云會計股長楊祖頤報告營業賬目主席宣告投票選舉監察人投票結果盧鑑泉得一千八百六十五權陳幼山得一千八百五十四權當選爲監察人孟錩珪得五百三十八權鄧鎔得三百二十七權當選爲候補監察人主席報告各股東提議案六件由董事陳福頤朗讀各股東原函畢第一件寒木堂提議限制多分股利案主席略謂此案係主張厚集資本鞏固行基起見每届决算除官利六釐外紅利亦擬六釐如有盈餘應代股東提存爲將來續繳第二期股欵之用經董事會審查擬嗣後官紅利至多不得過一分六釐如尚有盈餘即撥入特别公積及股利平均準備金俟集有成數再行妥議辦法此係根據原案爲股東將來續繳股欵地步現時尚不能預定特提出大會公决諸君有何研究之處僉謂此舉極好於股東利益甚厚將來大有希望决不願此時多分利息不留餘步當然毫無異議孟錩珪謂旣如此請付表决主席謂贊成者請舉手會場一致舉手贊成主席謂以次五案槪作爲報告第二件錢靜孫請發行儲蓄雜誌案經董事會審查以本行各種廣告已屬不少若發行雜誌需費多而收效微可不必多此一舉第三件敦本堂請推廣分行及代理處案此事董事會審查應由經副理隨時察度情形商明董事會辦理第四件錢翼如等請嚴禁行員不得買空賣空案此事經董事會審查認爲當然之事應嚴切誥誡由經副理負其責成第五件蔡報暉堂請興辦職工儲金請政府明發命令案經董事審查此係本行營業範圍以内之事自應極力推行毋庸呈請命令第六件李鳳池請續辦第二期儲蓄票案此事經董事會審查以爲其意甚好但本會對於儲蓄票一事經過若干困難始有結束辦法現在一般人雖明了此事與本行無甚關係然儲蓄票信用名譽尚未恢復本行如因增加資本吸收存欵起見正不必採用此種方法以上五案諸君有無意見僉謂均無異議主席又謂提議事件已畢諸君如無臨時動議即請全體照你遂宣告散會 
[調查輕質銅圓之來歷]  
商界聨合會前以輕質銅元充斥滬埠有碍巿面電請江蘇省長令行海關對於進口船舶嚴行搜查爲時已久而此項銅元巿上仍未減少日來每洋一元尚可兌一百四十五枚其中質輕者頗多不但銅質輕薄而花紋亦非常糢糊據聞此項銅元並非鼓鑄而成實係某國人在湘鄂等省以生銅片軋就故上刊省分字樣以湘鄂等省爲多專售與一般牟利之徒販運來滬其販運方法異常詭秘故海關殊不易破獲自此項銅元流入滬巿後小販大受影響物價亦已暗中增加外人方面亦多訾議北京幣制局總裁爲注重圜法起見刻已委令虞某來滬調查此項輕質銅元之來歷以憑轉咨該管官廳從重查辦云 
[匪徒攫鐲殺人續誌]  
在法租界二洋涇橋祥泰恒報關行執業之太倉人張如生其妻周氏年四十三歲向居法新租界霞飛路鼎吉里八號門牌内前晚七點餘時臂戴恒孚牌號計重二兩三錢之金鐲一副出外泡水行至里口突有匪徒數人上前攔住强捋臂鐲該氏大聲喊捕該匪恐被人追捕袖出手槍開放擊中左邊乳部要害登時身死迨至霞飛路捕房捕頭得悉立率探捕到來該匪等已經逃逸當將尸身車送同仁輔元堂驗尸所昨日聶讞員與葛副領事同蒞尸塲當由尸夫張如生請求免驗中西官准如所請諭令備棺成殮聽候緝兇到案究辦 
[文監師路發生殺人越貨案]  
斃一婦重傷一男撑煤船爲業之寗波人徐和尚寓居虹口文監師路德永里六百七十號門牌内昨日過清明節於晚間宴請親朋男賓食畢女客甫入座時約七句半鐘突有盜匪二人各執手槍闖入門内在外把風者似亦有二三人先由進門二盜鳴空槍三響繼即用强捋取女客王趙氏及另一女客之金鐲王趙氏拚命爭奪被盜開槍擊中面部二下當即痛倒又有一男客江陰人周寳大奮勇上前將一盜攔腰搿住被另一盜開放手槍擊中左乳彈穿至背部腰際痛極釋手遂被逸去當由事主投報該管閔行路捕房即經中西探捕前往兜捕時盜匪已失踪跡未能擒獲只得問明贓物多少盜匪形狀歸稟捕頭候示一面由捕雇車送受傷男女往同仁醫院醫治王趙氏抵院時未及醫治即斃命周寳大旋由西醫用手術將彈鉗出聞傷狀亦甚可危云王趙氏之屍嗣經捕頭派捕車送斐倫路騐屍所候報請公廨中西官蒞所檢驗 
[選舉訴訟案辨論終結]  
上海選民楊春綠在上海地方審判廳控初選舉監督上海縣知事沈寳昌並調查員主任上海巿經董陸文麓等選舉舞弊一案曾由該廳於本月十四號開庭審理論候傳逃寳昌羹一切同名之各人證到案定於二十六號上午再審各情已紀前報昨日届期所有着被告往傳二人同名之要證如錢少卿黄炎培王鑑冰朱志如朱寳修沈信卿錢祿臣錢森桂等以及沈丹丞王鵬王壯飛沈宏昇等臨時均不到案迨至午前十點三十分鐘民庭庭長陶嘉春特開第二庭審理被告沈寳昌陸文麓等均不到遣代理人律師張葆培到庭候示先據原告楊春綠訴稱上庭結果奉庭上諭令陸文麓下次邀同沈寳昌一同到案今日非但沈不到陸本人亦不到庭不知何故問官曰今日沈寳昌遣代表到庭亦是一樣楊又稱前庭奉訊之後庭上有調查手續不知如何問官曰調查手續頗繁所以派一個承發吏往查難以週到所以又加派承發吏一名按段偵查有云未送入塲券者有云入塲券送來未去投票者均已報告前來矣楊又稱選舉訴訟關係重大今原告有三事請求問官問曰請求何事原告答稱第一點請求閲看本案卷宗及選舉人民册第二點請求庭上依法院編制法辦理勿以獨任庭審理應加派推事以合議庭審理第三點請求庭上另委推事官再行實地調查以明眞相本月十八號下午原告曾至保安堂向該被告詰問調查一切至十九號該被告來到我事務所一次供至此原告又將時事新報與商報各一份呈閲問官得供謂曰爾之請求第一點與第三點尚可通融第二點所云獨任與合議本廳自有權衡爾如不信任本廳亦可拒却也乃命被告律師出庭問曰今日沈寳昌陸文麓均不到是否答稱是又問爾可知沈陸年歲籍貫否答稱陸之年歲籍貫前堂已經呈案沈寳昌今年四十四歲原籍浙江問官問浙江何縣答稱不知並聲稱今番選舉因爲時侷促辦理困難主任陸文麓當二十天調查期限内分派各機關加派調查員分投偵查實因上海巿選民更衆同姓同名之遺漏者事或有之應由本人於期限内聲請更正問官問曰同姓同名之人各有住址否答稱有的今日並不帶來同名各人曾經前去知照命其今日到庭詎彼等不來亦不便向之强迫問官又問原告曰爾還有無陳述楊供稱按照選舉法第八十二條第一項選舉人民册舞弊牽涉全體經審判確定應作選舉無效又第二項投票簿本人不簽名者係違背法令亦作選舉無效問官得供遂諭辯論終結如雙方若有理由須於二天内提出之遂宣告退庭 
[逆倫案騐明後之檢廳訊問（四）]  
三林塘張萬興米店主張駕雲遭伊子張欣生毒斃一案已由上海地方檢察廳開棺蒸骨驗明而逆子張欣生亦當堂供認不諱詳情均紀前報昨又由譚檢廳長飭警往傳牽涉之一干人證如茅佳生之妻某氏並趙望官以及臨時雇來乳來乳母陸氏等均於午刻到廳下午由譚君會同郭檢察官等開庭命一干人證並屍堂弟張安臣等到庭又飭提在押之張欣生張徐氏夫婦並張之二歲幼子七寳以及朱潮生朱健臣等上堂由問官逐一駁詰良久判將幼孩七寳交給張安臣具領回家着乳母陸氏好好哺養趙望官與茅佳生之妻等着退去候示朱潮生着當堂加釘雙鐐與張欣生夫婦並朱健臣等分别還押候示 
 
 

Page 11

 
 
　　中華民國十年三月二十七日星期日（申報第三張）舊曆辛酉二月十八日（十一） 
張駕雲尸體開棺檢騐之第一日上海醫院院長王彰孚及醫生張紹修曾應檢廳長之邀到塲取去肝胃及腸少許嗣又由檢廳將民臟貯以玻璃瓶交該院化騐該院以化學分析化騐得張駕雲臟腑似中有嗎啡毒已於前日（二十五日）據情備文呈覆檢察廳矣 
[約翰大學消息]  
　　滬西約翰大學定於耶穌受難日（二十五日星期五）放假一天復活節放假三天自明日（二十八日）起至三十日爲止　　本年束方八大學籃球比賽結果錦標爲該校所得已誌二十日本報上星期三（二十三日）晚八時半該校籃球隊又與本埠青年會球隊比賽在青年會體育部内舉行公正員爲友華銀行辦事員赫司葛爾君至九時半爲止共賽四十分鐘約翰林二十四分青年會得十九分約翰勝聞本星期五（四月一日）晚間在約翰體育室内再行比賽云　　該校科學會於前星期五（十八日）晚八時請淮河工程總工程師雷君演説（河道工程）在物理講堂内雷君隨帶影片多種以助演講　　該校於上星期四（二十四日）晚八時請全國總青年會幹事沃司古特醫士在同盟廳用影戲各片演講生殖器種種疾病略謂改良人種爲目前第一重要問題賣淫事業固不合人道主義即染花柳濁淋者亦自貶人㮞云云聞沃君將於日内赴南京金陵大學重演講此題云　　本埠青年會體育部會員於明日（二十八日）假該校運動場舉行田野運動聞該校於日内布置一切云 
[滬江大學近事彚誌]  
　　滬江大學近得紐約來信謂洋房住宅兩所之建築經費今已有人捐助又有人助美金五萬元起築女子新校舍現住宅工程業已開始而女子校舍則正在繪圖其地點爲距江岸不遠之新地五萬美金之建築費當可使此校舍極爲美觀新造之科學講堂現已築至二層因天寒而雨工程不能速進然九月問總可完工而成中國最完備科學講堂之一　　去年春季在滬江大學擔任生物學敎員威爾德氏前曾在華搜集鯢·蛙·等物裝載數筐運往美國茲悉内有鯢三種爲美國任何博物院所無者一係神户專校日人某博士所送乃日本新種威爾德氏定其名爲HynobiusKrimurai一係威衛德氏在西湖赴靈隠寺路中所獲者一名爲TrilurnsOrienlalis一係上海工部局醫官史丹萊所送名稱PachytritonSinuensis上星期中滬江大學裝置發電新機故全校大放光明云 
[武術會消息]  
　　本埠各高等小學前於勸學所公議加入遠東還動會並請中華武衛會教務主任吳志青規畫一切教材分新體操疊羅漢歡呼三種現聞自二十一號起各校學生已逐日於課後往武術會練習如潮惠·養正·縣立一高·二師附屬·等校莫不加意研究即各校之體育敎員如叢審法石慕雄章啓東張少華曁該會謝嘯僊等亦加贊助俟練習純熟後尚擬先在公共體育場預演一次請滬上各體育家蒞塲指敎云　　南巿中華武術會創辦之社會童子軍日來報名者異常踴躍尤以商界子弟居多前定訓練時間爲每日下午四時半至五時半現恐對於商界時間不經濟擬改於上午七時至八時有志研究童子軍事業者盍速往該會報名也 
[省會召集臨時會之函知]  
　　上海縣沈知事昨致在籍各議員函云逕啓者案奉王省長敬代電開茲因十年度地方預算案亟待交議依省議會暫行法第二十二條之規定於四月十五日召集臨時會除咨内務部督軍曁省議會查照轉知并公布外仰該知事即便轉知在籍議員准期到會預議爲要等因到署合應函知貴議員即便依期赴會爲荷 
[通緝援庫逃兵]  
　　淞滬警察廳昨通傳各區所除文云爲通緝事案奉松滬護軍使署稽字第一百六十四號通傳内開頃准陸軍部咨開准援庫總司令咨開援庫察哈爾陸軍騎兵第一營四連第一支隊正副兵才聚山趙相和譚文宫馬延武陳忠仁等五名於九年十一月八日在店齊廟防次携械潛逃檢同面貌書請通緝等因到部除分行外相應抄錄面貌書咨行貴護軍使查明飭屬一體協緝務將該逃兵才聚山等獲案逕解援庫總司令部歸案訊辦可也等因准此合行抄粘面貌書傳仰該廳長即便遵照轉飭所屬一體協緝務獲解辦切切此傳等因奉此除分行外合亟抄附面貌書令仰該署所隊即便遵照轉飭所屬一體協緝務將該逃兵才聚山等五名弋獲解廳以憑訊轉法辦是爲至要切切此令附抄援庫第一支隊逃兵面貌書原隸察哈爾陸軍騎兵團第一營四連逃兵才聚山年二十六歲奉天扶餘縣大往户屯人面黑口大齒白耳大身長四尺八寸又四棚正目趙相和年二十八歲由東肥城縣趙家莊人面黄口大齒白耳大又二棚正兵譚文宫年二十九歲直隸清豐縣人面紅口大齒白耳中身長五尺二棚正兵馬延武年二十九歲山東曹縣馬家村人面白口大耳小身長五尺一十二棚副兵陳忠仁年二十九歲河南南陽縣城内人白面口大耳小髮黄身長四尺八寸以上五名均於九年十一月八日在店齊廟往正東潛逃各携去三十年式槍一桿子彈五百餘粒黑馬一匹全鞍一盤 
[本星期疋頭運往各埠之調查]  
　　本星期中本埠進口之英美日本本廠疋頭其花色計有原色白色巿布三十二寸三十六寸及漂白標布·粗細斜紋布·粗布·印花布·絲光布·紅布·翦絨·洋紗·法蘭絨·羽綢·羽綾·絲羅緞·染布·及絨質等貨運往各埠者計有寗波八千四百六十一疋鎭江一萬四千一百十疋南京一萬二千四百五十疋蕪湖九千八百七十疋九江一萬二千零九十五疋漢口五萬七千七百五十三疋宜昌重慶七百七十疋高州二萬二千五百八十疋烟台四千九百六十一疋天津三萬二千六百二十七疋牛莊七萬四千六百四十一疋温州一百六十八疋大連一萬二千九百六十七疋福州一萬一千四百三十七疋香港二萬六千疋日本二手五百二十六疋蘇州四千零五十五疋本地四萬二千八百十疋其餘别處一萬三千三百九十一疋共計三十六萬三千六百七十二疋云 
[重征煙税之呼籲]  
　　中華國貨維持會昨接南洋兄弟烟草公司來函内開頃據敝公司安徽合肥代理范章甫報告查烟酒各税前經安徽修正章程呈由財部核准施行在案其第四條規定征收關税須無烟酒分所地方始由縣署或釐局征收之第十二條之規定烟酒出産落地兩税均須塡發專票不得藉用百貨大票是有烟酒分所地方釐局並無抽收落地税之權與釐局代行收税場合不得妄用百貨大票條文甚爲明白毫無含糊淆混之弊乃合肥馬家渡釐局分卡旣違定章故意於設有烟酒分所地方硬行越權征收並又反背明令不給專票以百貨大票朦混抵塞致使烟酒分所將烟籍扣留飭令照章補税累加雙倍迨向烟酒税分所按貨納税領票詎料馬家渡釐金分卡竟謂專票無效妄將香烟扣留七十餘箱之多經請求合肥商會函詰釐局始終並無答覆等語查烟酒税定章旣由專局征收經過釐卡不應重征且外商貨物憑三聨單一半税通行全國華商貨物尚於應納税外重行苛征致國貨不能暢銷無異自殺實業今該貨扣留日久變壞損失爲數不貲貴會維持國貨夙所欽承懇賜分呈安徽省長財政廳長烟酒事務局長立飭該卡迅予放行以維商業等因該會接函後當已據情轉電皖省長等連飭該卡放行矣 
[華商電車將改築雙軌]  
　　華商電氣公司整理電車事宜已於去冬由該公司開董事會議决自薛家浜至滬軍營舊址一帶並尚文門外至車站路等處原有單軌車輛往返停頓時刻與乘客車務兩有妨碍曾擬改爲雙軌以利交通故已向滬北某洋行訂購鋼軌若干噸以便來滬從事改築嗣因原訂期限已逾迄未運滬致難興工爰由公司函催該洋行此種定造鋼軌究竟何日可以運交茲據復稱約於下月中旬準可運滬等情故該公司亦訂期下月間實行開工云 
[閘北興辦電車之籌備]  
　　華商電氣公司擬將塌車事宜推廣至閘北一帶已由陸總理派工程員按址丈勘後即繪就路線圖式從事籌備進行並聞該公司前已與某洋行訂定合同定購車機及車底輪軸等類現聞車底六輛下月望日左右先行運到一俟到滬即可從事裝配車面積極籌備云 
[催造十年度縣地方預算册]  
　　上海縣知事接江蘇財政廳訓令云案查各縣應辦十年度縣地方預算前奉省長公署第四三○號訓令飭速支配妥協編繕表册統限陽曆二月底以前分呈查核業經本廳黏式轉令各該縣知事遵限造送在案現在逾限已近兩旬除高淳江浦邳縣已據先後造送到廳分别准駁外餘均延未造送要知此項縣地方預算爲一縣收支之軌範必須在新年度開始以前支配妥協呈奉核准庶臨事應付有所遵循在公家藉以清挪移之弊即各該知事亦可免賠補之虞關係計政何等重要迭奉省令何等森嚴斷不容任意延悮合行令催各該縣知事迅速編繕分呈核奪毋再片延致類委提再本年度册式早經酌定粘發務各按照定式於歲入門各欵下及歲出門各類下將本年度及上年度各項各欵散數併算分塡小計比較增减衙數亦須併算分塡小計其總計合計兩項須將新舊兩年度總數及比較增减總數依式分塡各欄方可一目了然易於總核並仰遵照毋違此令 
[商界聨合會開會彚紀]  
　　南京路南京路商界聨合會昨晚舉行本路納税華人委員會關於華顧問問題頗多討論與建議以關係重要將於本月三十日繼續召集會議委員會畢繼續舉行常會討論（一）徴求新會員案（二）斥却徴收會費案結果（一）議决先分段調查未入會之商店次發通告敦勸入會（二）議决暫緩舉行議畢而散　　西華德路西華德路商界聨合會昨晚開第四次常會到者二十餘人會長沈佩蘭主席報告開會宗旨次林河基提議華人納税大會定於四月四日在大馬路巿政廳開會本會應發通告單與各會員倘未接到該大會入塲劵而有下列資格者可持本季捐票至總商會内納税會辦事處換領入塲劵計開凡在租界執有地産五百兩以上及每年付房地捐十兩以上或每年付房金五百兩以上爲合格事關華人權利幸弗放棄次由各職員報告聨合急賑大會派董沈兩君爲第八隊至本會勸募時當有各職員協同第八隊向各商店竭力勸募三日爲數有七百餘元當交該第八隊董沈兩君轉交急賑大會再次議本會各種進行事項儀畢散會 
[老閘捕房添派華探偵查要案]  
　　公共租界麥警務長據南京路捕房（即老閘捕房）頭開立根氏稟稱所轄地段内近來屢次發生命盜重案殊鮮破獲若不嚴爲防範不足以保安寗而防範之道尤賴得力探捕查本捕房所有華探實屬不敷辦公一遇事出殊難分佈應請增加人數以免有顧此失彼之虞云云是以麥君連日諭調總巡捕房虹口捕房新閘捕房三處華探六名前往老閘捕房協同原有中西探捕上緊偵查未破各案矣 
[妓女熱心籌賑]  
　　花界籌賑會擔任募欵之妓女連日除各向稔容竭力勸募外凡遇應召出局均隨帶華洋義賑會所給之捐册而往歌罷一曲即代災民請命向徴召者乞助賑欵一般徴歌選舞之流以妓女而具熱心頗爲可嘉以故多樂於輸將然亦有吝人仍不欲解彼慳囊云 
[寰球學生會日校旅行宋園]  
　　靜安寺路寰球中國學生會日校於昨日下午一時許由敎員沈壽鵬率領學生四十餘人旅行閘北宋園途行約一時半始抵園中參謁宋憑父先生石像且由沈君略述宋先生遺事至三時半始興盡而返途中又徘徊于曠野之間故返校時已萬家燈火矣 
[長崎教育課長來華考察教育]  
　　江蘇特派交涉公署昨接駐日本長崎領事郭則濟函畧謂茲有長崎縣教育課長鈴木致一前赴上海考察行政教育事務由長崎縣廳商請介紹用特專函奉達即希轉行介紹云云聞鈴木君業已抵滬并擬赴江寗考察教育昨由許交涉員函達温交涉員查照矣 
[義勇隊在江灣演習野操]  
　　萬國義勇隊於三月二十四日起至二十九日止率領馬隊百餘人在江灣賽馬廠演習野操曾由代理華隊司令正隊長徐通浩稟請松滬護軍使届期令飭駐紥處軍警妥爲照料何使特於前日分令陸軍第四十團及淞滬警廳佈告該處鄉民切勿驚惶並令該處所駐軍警妥爲照料云 
[舉行植樹典禮之預備]  
　　上海縣公署前奉農商部訓令遵照成案於本年清明節舉行植樹典禮等情已誌前報茲悉逃知事定期四月五日即舊曆二月二十七日上午親往浦東東溝苗圃旁植樹場舉行植樹典禮昨已函致該鄉經黄等查照一面特向塘工局借用小輪一艘於是日停泊新關碼頭以便渡浦前往 
[閘北一段救火會改選新會長]  
閘北一段救火會正副會長均有事故特於前日下午召集全體會員開會議决公推副會長顧紫霞爲正會長會董王彬彦姚滌源爲副會長整頓會務力圖進行聞衆會員擬於日内開歡迎新會長大會云 
[周浦商會改選議董]  
浦東周浦商會於舊曆二月十五日下午二時在本會改選議董當由南匯縣公署委派第三科長顧恂候到會監視各會員紛紛投票迨至揭曉計當選議董二十四名姓氏如下馮蓮生•張雪洲•張嘉生•朱雲溪•湯永昌•顧鹿賓•陸菊生•奚克家•張新餘•吳振銓•陸紹霖•楊潤霖•姜秉華•賈贊堯•賈紹藩•胡簋銘•顧吉卿•周寳初•范芳裕•吳品臣•吳墨生•周禎祥•沈根甫•王靜岑 
[雜糧油豆餅交易所公告]  
上海雜糧油荳餅交易所理事會昨日發出公告二則第七號云各經紀人所有買賣本廠豆餅於到期交割時所交之廠棧單須由原經紀人至該廠於棧單上註明出貨日期以便本所查騐又第八號云各經紀人在本廠所賣買二月下期大連黄豆現賣出者已有現貨交到如買進者欲提前收貨即將原成單到所證明交銀出貨可也 
[人力車公會選舉會紀]  
昨日白克路華洋人力車公會開選舉大會到者頗衆提議選舉各事如下（一）議前董曹顧泰陳阿堂事（一）選舉投票（一）開匭檢票（一）報告本月份賬略由華洋會長劉繩武變白梯司二君向衆宣稱今日爲本會選舉之期前董曹陳二君忽來云辭職此事本不生問題俟選舉畢再議當請各會員依法投票畢由律師張籌雲證明當衆開匭檢閲被選票數曁被選權數揭曉飛星公司當選洋會長亨利公司當選華會長捷成公司當選洋會董殷長餘曹順泰陸德徐永興陸長順蔡慶雲蔡長根蔣海青八人當選爲會董次報告本月份賬略並議下月照會扣繳公會仍照向章半成准定十號繳會封存議畢散會 
[彫刻紅木作工人要求加價]  
本埠彫刻紅木作之工人多温台州籍近日該工人等因米珠薪桂百物昻貴所得工資不敷度日爰於昨日相約同行工人在大東門外荷花池山景園茶肆會商請求作主照前定工資加給二成現正由變方酌議未識能否達到目的也 
[青藍業董呈控同業之縣批]  
京紹青藍染業公所業董楊嘉悌因該同業志成坊違背同業規則私領恒大布號新摺布疋常經該公所稽查員張慶竇查悉將布扣留一面由該業董具呈縣署請縣知事限令遵章營業以維業規當經縣署批示云呈悉飭吏傳諭該坊主限令遵守規章該業盡應再爲理勸以息爭端仰即知照 
[請阻普愛堂收租之交涉署批]  
江蘇特派交涉公署近據蔣陳氏呈請函致比領禁阻普愛堂收租息昨日該署批示云呈悉此案前於七年六月間准上海地方審判廳來函以判准分給該管業之女安樂里等處房産被蔣沈氏抵押與普愛堂計洋一萬一千元已由該氏措洋繳案請求通知該堂將印諭等件贖回請仁比領商定日期派員面繳等情當經陳前任轉函比領事未允旋准地方廳以本案無論如何糾葛决不使普愛堂受絲毫之損失本廳當負完全責任等情函請陳前任轉商比領始允於七年八月二十六號在比署交換乃地方廳復函謂該氏所繳之洋尚少利洋三百餘元應俟補繳後再行訂期交換迨後比領屢次函催而地方廳謂案卷已送高等檢察廳應暫停止執行以致延宕至今未能了結是此事在帝愛堂方面實由該氏當時不即補繳利息速向贖回以致有此糾葛現在比領屢函催贖該氏旣未履利前議本署未便以空言照轉也仰即知照此批 
[蘇屬緝私營近事]  
蘇屬緝私石統領前曾令行各屬親自出巡茲聞閔行之第三營及漕涇之第四營崇明之第五營所轄各防地均已考察竣事已於前晚抵滬即於昨日（二十六）乘坐早班火車逕赴無錫查察第七營繼往當州巡視第八營及駐防江陰之九十兩營防地並定二十八日由江陰折回逕至太倉瀏河考察第二營所轄之防卡就近查勘吳淞第一營所屬各船隊其六營與十一營各汛地約在下月初旬回蘇後再行出巡云又蘇屬緝私第二營第二隊汛地所轄上南川三縣交界之各河港内素爲梟匪出没之區現以江鳳興熱諳緝務堪以接辦該隊隊長昨已令委江隊長到差視事矣 
[蘇澄如欠債案兩則]  
蘇澄如前欠林慧波銀一萬八千五百兩逃往廣東後被林之胞兄尋獲當經粤官廳飭探將蘇移解來申解經法公堂判令押候訊核在案昨日提訊先由原告代表農復律師聲稱現據被告供認欠欵惟所云尚有銀六千兩存在原告處實係荒謬應請堂上察核原告聲稱被告欠我一萬八千五百兩有親筆據可證並未有六千兩存在我處詰之蘇供民人實有某處之欠欵六千兩劃抵與原告詰其有無證據蘇語塞中西讞員判還押聽候函致潮陽縣查明被告有無家産俟復到後再核又姚青峯昨投法公堂控稱蘇澄如前在治下開設公司陸續虧欠商人銀二萬一千九百兩向索避匿今旣出面應請堂上訊追詰之蘇澄如供此項欠欵實係股本詰其旣係股本有無股單蘇供並無股單原告又稱實係欠欵商人有賬簿可證中西官判着原告將賬簿交呈公堂候查所控之數被告旣經認聽候破産核奪 
[被告不到之科罰]  
王連生前投法公堂控煤炭店主羅阿毛不理欠欵洋三百二十五元請求傳案訊追經中西官核准於昨日傳訊被告由夥計代到聲稱羅阿毛有事出門故未到案請求堂上寛限十餘天即能到案候示原告聲稱商人昨在途中與羅遇見實係有意避匿不到請求察核中西官判以被告不應抗傳不到着罰洋十元充公限七天内自行投案候示 
[兩案被告交保候審]  
劉石蓀在公共公廨呈控張裕坤不理欠洋一萬元又羅紫台訴木逢春吞没滙寄雲南省中和茶莊洋一千五百元兩案業已由廨准詞出單飭探將被告傳案命照章各交舖保聽候排審 
[定貨不出准先變賣]  
王國楨徐秉彝等股開之裕康顔料號去年同洋商所定貨物甚夥後因先令暴落到貨不能照出遂與夥友人等棄店逃　迄未出面料理故本星四美商利達洋行延代表律師至公共公廨聲明該顔料號所定貨物共值美金二十萬元迄未將貨出去請求准原告先行將貨變賣損失若干再行稟請判令被告償還云云當經俞襄讞商之美丁副領事判准原告將貨自行出賣著開清單報告公堂提前排訊 
[房租餘欠限期還清]  
義品銀行昨遣收租人至法公堂控房客朱曉生虧欠租洋二十五元八角請求訊追詰之朱曉生供認欠租現祗措得洋十六元有零餘欠請求寛限繳付判繳案之洋交原告領去餘欠限七天内如數還清 
[往領逃妻無着]  
當熟人李永春其妻殷氏於民國八年來滬在赫德路張公館帮傭被茶房孫金生拐匿閘北德生里日前由本夫偵知尋往該處詎孫與殷氏均從後門逸去當由二房東阿三允許翌日交人届時李往領妻忽有江北人阿二自稱係孫金生之老頭子謂李曰孫願出洋八九十元爾可回籍另娶云云李不允投四區告發顔署長諭令退去聽候飭提一千人到案質訊核辦 
[懸賞通緝積竊]  
新閘牯嶺路十號門牌某姓家於一月十號失竊貴重古玩及寗波路四百二十一號屋内於三月七號失竊財物兩案現由捕房查得係前經公共公廨訊押西牢三月之積竊湖北人王芝陞釋出後所爲經刑事稽查科發出賞格將王之照片印於其上無論何人將王拿獲立給賞洋二百二十五元此項賞格除由各捕房公表外並派探持請華法兩界官廳一體協緝矣 
[誌謝]  
昨承中華書局惠贈第一百期（英文週報）一册又中華圖書館惠贈第一百零二期（禮拜六）一册又醫學書局贈（佛學撮要）（該書須附郵票三分）一册誌此併謝雜評二 
[援庫逃兵（訥）]  
兵而逃將領之羞也援庫之軍而逃援庫軍將領之羞也然而今日援庫軍之逃吾知其不可計數苟欲通緝將不勝其通緝矣且今日之援庫軍總司令則假做壽名逗留觀望猶之逃也前敵指揮各將領一再退至察綏猶之逃也戰敗而逃猶可説不戰而逃望風先潰不可説也逃而能收集殘衆背城一戰猶可説也逃而一蹶不振從此不能成軍不可説也是故今日而欲正失地喪紀之罪罪在援庫軍之將領區區三五逃兵又何足責哉公布欄 
[上海地方審判廳]  
布告爲布告事案准京師地方審判廳函開查日昇昌倒閉一案前於民國七年四月間據在京債權人白常文等五十八户呈稱繼續清理頗　困難曾於三月間集合會議擬將該號總清理處所收之債欵推日十六萬元留存該號生理即以所得餘利補助清理經費以期清理得以持久而債權人亦可減輕損失等語並將原訂清理條件酌加修正一併呈請採擇施行當經本廳詳加審核該債權人等所陳各節係爲妥籌清理經費起見用意雖有可取惟清理辦法以收帳還帳爲宗旨歷經本應監督辦理成效頗有可觀如果驟予變更弊殊難逆覩况據原呈所稱生理辦法係由總清理人梁懷文經理營業並非該號舖東恢復舊業省可比難免滋生糾葛且該號經當商業與本廳監督清理同時並行揆諸法理固屬不合核與呈准原案尤不相符遂即票傳该債權人等到廳將窒礙難行情形明白諭知一面責令總清理人繼續清理以寛全功嗣於同年七月間又據該債權人等呈稱日昇昌清理條件遵行數年法律事實兩俱便利惟是三年以來該號收帳情形不無隨時遷　前經在京債權全體開會討論深慮此後若不妥籌辦法槍予變通條件必致清理經費無出勢必停止進行其听有未收之帳宋　之産非任其自然銷耗以盡必將放棄無人經理而數百萬　　血本殊屬可借當塲决議擬吳　通辦法以十六萬元交由梁懷文負責生理所獲利益除補充清理經費薪資持久外悉數併入續收之賬拍賣之産源源分配一面修改條件以資補救此種辦法明知與原案及法律問題未盡符合第念該號歷年修理費用第年不下二萬元此後將從何出若在正欵開支涸可立待債權更從何取償若將現欵盡予分配則此後清理無費更無新法勢必悉數放棄加以時局不靖如四川陜西河南湖南等省將已收各欵屢繼損失若精予變通一切悉由梁懷文經理或可咯免拘牽隨時佈置所以前有修改條件之呈請嗣奉面諭於法律問題種種隔問且與原案根本抵觸伸承鈞示欽佩莫名惟事實所迫則立法亦不外人情旣爲事實之必要法律即因緣以變通前次呈請原祇北京債權一部分之條陳並非各省全部債權之同意斷不可謂事必可行撰請通行各省埠法庭通告各債權限期徴求意見個得大多數贊同默許則法律據以轉移亦無不可至於破産原案與復業問題法律上應如何遞嬗之處鈞應自有辦汉自應靜候裁處等語本廳審核原呈雖於清理困難情形言之綦詳而於復業之利害尚未悉心研究究竟際此時局紛擾之秋營業能否獲利如果獲利是否足敷清理經費之用萬一虧累有無救濟之方以免第二次之破産他如不動産之變賣賬務之收入債權之分配以及清理經費之開支比較繼　清理究竟效果若何該債權人等槪未慮及若遽准予變通將何以善其後因即諭令該　監察員蘇錫綿等通盤籌盡再圖進行該監察員等遂則召集在京債權全體開會提出寳行破産及試辦復業兩租計畫徴取各債權人之意見討論結果一致贊成試辦復業並由各債權入提出試辦復業大綱一律簽字認可一面分函各省分清理處徴求外埠各債權人之同意復由在京債權團擬具試雙復業條件草案三十四則函送京外各債權人查閲並廣登各埠報紙以便週知又由總清理人梁懷文商得該號舖東李五典等之同意呈請京師總商會通函各省埠商會將債權團所擬復業條件廣爲布告以期週密計自八年三月起截至九年一月止京外各債權入函覆贊成復業者二百七十二户占債額銀一百七十九萬九千餘兩在京債權人遂據以爲多數贊成之證明合詞呈請准予復業以保債權當經本廳調　該　京外債權户名册及贊成復業函件簿詳細核對認爲復業之主張確非一部分債權人之私意自應悉心審核以定准駁遂即檢齊歷年卷宗詳加研究凡關於復業之利弊復業之範圍營業之種類産業之變賣帳目之追收以及經費之開支監查員之權責均經分别聞列定期傳集全體監查員在該號地址開會除本縣派員主席外監查員恩壽白當文壽鵬飛蘇錫綿馮潤田徐錫年姚世侃謹山楊敝彬格楊煥宸訥謨賀及杭州債權代表陳　琳等均行到會逐項討論尚有應由監查員及總清理處查明呈報事項並經責令分别查復現在業據陸續呈報前來綜核該監查員等之意見曁查復之原呈如果准其復業不獨疲廢之帳可望逐漸追收不動之産可望高價變賣即將來以營業及收帳變産之所得分配償債京外債權人旣可享受逐年分配之利又可期其悉數清償亦較繼續清理利益爲多惟該案債額頗巨人數甚多若僅據債權人私自往還之信函遽爲多數贊成之認定似不足昭愼重茲擬由本　分别通知本案各債權人徴集憲見以憑核辦除在京債權人有住址可查者業經本廳飭吏送　通知盡外相應送上通知書二十五份希轉飭本處分清理人開列該處債權人住址單呈案即請豈廳派吏分别送逵惟各該債權人散居各處遷徙無常所發通知恐未能一一遞到并希查照上聞各節出示廣爲布告仰債權人等一體知悉對於在京債權團所擬復業條件草案充竟意見若何限於十日内具呈直接郵遞本廳免致延誤再復業條件草案業經在京債權團分别函送各債權人查閲如有未曾收到者應迅向本廳聲明以便轉知監察員檢送此節亦祈一併布告傳衆週知所有辦理情形請迅予函覆過廳以資進行至認公誼等因并附送通知書二十五份到應除有住址可查之各債權人業經本廳飭吏將通知書分别送逵外所有住址不明之各債權人仰即查照此次京師地方審判廳來函將對於在京債權團所擬復業條件草案究竟意見若何於十日内具呈直接郵遞京師地方審判廳以憑核辦毋得延誤再復棠條件草案如有未曾收到者并可逕向京師地方審判應聲明以便轉知監察員檢送其各遵照毋違特此布告判决主文（民一庭）一件判决薛文元與忻善興爲股本及賬簿牌號涉訟一案主文原告人請求改正牌號部分准予註銷兩造股開錦江春菜館内出入賬簿均應由被告人交出與原告人清算被告人繼續開設江華春菜館原告人在未坼股分以前廳認爲有一百元之資本本案訴訟費用歸被告人負擔一件判决主文海與王耀耶共産糾葛一案主文本件訴狀准予註銷一件决定林阿呌與馬張氏　衣物控訴一案主文本件控訴狀准予註銷本審訴訟費用歸控訴人負擔一件判决吕煜齋與沈步奎等欵項糾葛一案主文沈步奎顧償還吕煌齋本洋三十五元利洋八元沈步奎應償還吕煌齋欠欵洋一百元如到期不能履行時應由吳孫氏吳錦元負責代償訟費歸沈步奎負擔（民二庭）一件决定高瑞章訴朱氏離婚涉訟一案主文本件訴狀准予註銷訟　歸原告人負擔一件决定凌佩卿聲請撤銷假扣押一案主文本廳民國十年二月二十六日假扣押之决定准予撤銷一件决定黄子苑聲明窒礙一案主文本件窒礙之聲明照准一件决定盛子卿聲明窒礙一案主文木件窒礙之聲明照准批示一件林嘉章狀請給領由狀悉查本案卷宗尚未奉江蘇高等審判廳發回所請應從緩議此批一件顧阿生狀領單據由准領此批一件喬理卿狀領單據欵洋由准領此批一件翁大　狀領圖據由准領此批一件王士誠狀保嚴珠穿由准保此批一件顧阿生狀領摺據由准領此批一件榮錦堂等狀請銷案並開釋及啓封發還由狀悉准如所請辦理此批一件張彩聲狀領案欵由准領此批一件苗憲甫狀請註銷并開釋由狀悉准將被告湯鳳早開釋完案此批一件周友瑞具狀聲明由狀悉此批以上三月二十六日 
[上海地方檢察廳]  
批示張萬壽等狀悉准予交保此批李金換狀悉仰即帶同爾女扣弟來廳候訊此批周開孝狀悉本案業經却下已於前狀明白批示仰即知照此批張康氏等狀悉候查明核辦此批以上三月二十六日 
 
 

Page 12

 
 
   
 
 

Page 13

 
 
   
 
 

Page 14

 
 
自由譚小説特刊（第十一號） 
論文 
[論小説於教育上之價值（下）] [  厚生]  
三小説能增長教師之興趣教育生涯。本屬冷淡。。無大功業。。足以震駭邦人之耳目。。乏大利源。。足以聳動世人之心幕。。聞鈴聲。入課堂。翻課本。授句讀。今日如是。明日亦如是。今年如是。明年亦如是。居之旣久。興趣索然。。消極懷抱。。與時俱進。。教育前途。。能不危哉。。德儒消辨萬爾Schopcnhanen曰。宇宙之根元在慾望。。自我大宇宙之分身也。。故自我之根本在慾望。。渾特Wumal曰。自我之要素在感情。。里頓曰。溶化愛情者爲欽仰。。若彼興趣索然者。無慾望。無欽仰。對於感情。尤形薄弱。然欲陶冶其性情。。增加其慾望。。興起其欽仰。。則舍小説不爲功。。故世界各國諸小説家。恒利用愛情。以增長人各個之情緒。。Emotiou參之以弱女飄零。。稚子受侮。。使生道德的哀憐之同情。。充之以毁家興學。。槐巿談經。。使興道德的欽仰之愛戀。。愛戀旣深。。則景行仰止之心悠然起。。或作迺所願學之慨。。或興舍我其誰之想。。洞徹書中情事。。可謀施救之方。。詳審書中理論。。取合時勢之宜。。扶長捨短。。奮力孤詣。。其於教育熱度。。能偕時齊增。。有如慾火中焚。。亟求實行。。教育前途。。何可逆覩。。是則小説之能鼓勵小學教師有如此。。誰云小説之能。。僅爲茶餘飯後之消遣品。。九夏匆匆之破寂劑耶。。（　説亦足以增進兒童之興趣。然兒童智力薄弱。血氣未定。神智未。一易於趨入歧途。故吾良不主張兒。童之讀小説。如能由校中代購關於德育上體育上智育上之説部。分借兒童。其收效當較課堂爲巨。特我國是類説部其尠。惟某坊之童話。尚堪採用。然猶偏於神秘。採辦者不可不愼）。　　四小説能補狹義教育之窮。。天地一學校也。。萬物一教具也。。人類一學生也。。雜誌説部。。則大學校之絶妙教科書也。。不觀夫賣槳之徒。擔糞之叢。吁吁呿呿。蠢如鹿豕。爲狹義教育所不能及者。。宜平嗤嗤茫茫。。一無所知。。苟言及貞操問題。彼亦知雪梅弔孝。談及宦途風波。彼亦稱子春赴任。而木蓮救母乾隆出游諸事。尤爲彼等所樂道。。彼等所崇拜。。是以里巷之問。。桑樸之埜。。時聞禮義廉孝之風。。烈勇互助之習者。。皆小説感化之魔力也。。噫狹義敎育之薰化。。不過校裡。。小説之功效。。則廣袤於全球。。舉空氣所至之處。。靡非小説勢力所及之地。。吾故曰。能補狹義敎育之窮也。。　　小説於教育上之價值。旣如右述。吾更不能不勉進一觴。以敬於我國諸小説家之前。竊以爲吾國小説極盛期。則在民國初年。彼一時之坊間出版者。與夫驻人付印者。不下數百十種。然多駢言　語。。自比於宋豔班香之作。。旣不切於人世之現象。。又常出於鉏魔槐下之綺語。。觀者視作賦學大全之美海。。作者聊以抒其八殷對律之餘技。。降及近代。故小説界漸形式微。久矣夫失却本身之價值。。遑論其在教育上之價值乎。。然則欲其價值之常存。。則在吾人專心致志。。默察社會之現象。。自然之景物。。得其具體的槪念。。然復把筆爲之。。自覺揮灑自如。。親切有味。。動人情處。。最是實事實物。。嗚呼。吾國小説界。豈乏名手。安能任彼莫泊三易下生輩。專美於前耶。。其在好爲而已爾。。其從寫實方面著手而已爾。。旣眞善美。。不特增高小説本身藝術之價值。。而敎育之受其影響。。當亦匪淺也。。勉旃勉旃 
軼事 
[説海珍聞錄] [  瘦鵑]  
　　史蒂芬係Ｒ·Ｓ·Ｓtevenscn爲英國名小説家之。一所著（黄金島）（新天方夜談）（易魂術）諸書。頗爲世人所稱。英人尤樂道之。夫人曰佛南格立夫德。FannyAanGrift系出荷蘭。生長美國。年十七適人。居數載。不相得。遂離婚。間關赴歐。入一巴黎晝校讀。時校中尚無女生。且挾子女三人俱。巴黎人咸大震。史氏方旅法。聞之亦震。。遣其表弟往探之。。視此女生爲何如。。人表弟去。。戀戀不即返。。又屬一友人往。。亦然。史氏大異之。。躬往巴黎。。則二人方與佛南格立夫德飯於一旅舍中。。談笑甚樂。。史乍見佛南。。心即躍躍動。。蓋情絲一縷。。已牢縛其身而不能脱矣。。雙方友誼。進步絶迅。未幾遂結婚。時史氏年二十六。佛南則長十齡。史有肺疾。。瘦骨支離。。而佛南竟不之顧。。伉儷之篤。。逾於常人。。以後十四年間。。史恒困於病。。藥爐病榻。。日夕不去。。夫人親侍湯藥。。辛勞無懟。。十四年如一日也。。史病時已時作。仍事擇述。賴夫人力。得支持至十四年之久。其生平傑作。悉在此時期内成之。史氏甚感夫人。嘗語人曰。吾今日之所以至是者。。當感謝吾妻之殷勤將護。。微彼力。。吾已爲泉下人矣。。直與死人爲近。。實方在吾瘦骨如柴喘嗽不絶之際。。爾時爲狀。。直與死人爲近。。實復類新郎哉。。夫人偶他去。。史氏念之切。往往詠入詩歌。嘗有一詩。將佛南五字母析爲押韻。每兩句押一字。肫摯之情。溢於行墨間。略謂吾妻他去。。則呈心憂。。吾意鬱。。吾生寂寞而無歡。。世界萬物。。一一皆成慘影云云。。英之人。多能誦之。史氏以多病故。醫生勸以遠游。遂偕夫人赴台灣。長途迢遞。艱苦備嘗。。凡事皆由夫人主之。。舟中嘗過火。。史氏説稿旣被燬。。亦賴夫人力。。奮身攫之出。。後客死台灣。夫人痛悼欲絶。日趨墓次啜泣云。 
談叢 
[小説叢談（八）] [  寂寞徐生]  
　　歷史小説此類小説。可補史鑑之不及。廣蒐某時代之遺聞軼事。而以小説體裁組織之。讀之增益歷史智識不淺。如三國·列國·清宫二年記·二城譚·髯剌客傳。有此種事實編小説者。中西人類優爲之也。　　社會小説有功於世道人心滋大。描寫社會種種腐敗情形爲主。使人知所警戒。於趣味之中。藴教訓之目的。若官揚現形記·（李佰沅著）老殘遊記·（江都百鍊生）廣陵潮·（李涵秋）歇浦潮·（海上説夢人）儒林外史·滑稽外史·等皆甚佳也。　　倫理小説此種小説。長處在造成修身孝悌之德。必有心人爲之。迭更司之孝女耐兒傳。其最著也。家庭小説屬之。　　神怪小説此派小説。以迎合社會好奇心爲主義。顓揑造荒誕支離不可究詰之事實。然或有所憑藉。非一味　説者。如西遊記之類是也。其害能長人迷信。今人崇拜姜太公·觀音菩薩等種種人物。篤信天堂地獄之説。未始非此類小説養成之也。三千年豔尸記·金塔剖尸記·天方夜譚·鬼山狼俠傳等。言神怪有吳道子給地獻之妙。不可謂非名著也。 
新話 
[小説應當改造了] [  鏡性]  
　　（此係小説家言耳）的一語。。在一般人口所表示。。便是不信任小説家言。。了也是不懂小説與社會的關係。。更談不到小説與人生藝衛與人生美感了。。這都是羣衆的心理。狠難屈服他的。但是吾們抱着有目的有個性的做小説的人。應當趁早覺悟。趁早改造了。大槪無論什麽事。倘然到了敝疲的時候。。一定要扶持他。。或英國名小説家史蒂芬孫小影者一部分的修理。。或者全部份的改造。。但是逃了不兩個時代。。這是一定的道理。。那兩個時代是什麽呢。。一個呌做破壞。。一個呌做建設。。要改造小説。。也應當如此。。所以新派的文字。。就崛然的起來。。他的毅力。。他的勇敢。。他的責任。。都是使吾們狠驚奇贊嘆的。。但是吾敢説一句話。。現在新文學的影響。。只不過創造了幾個新青年。。那敝疲的舊人物。。却大都依然如此。。創造新青年固是一種狠好的現象。。可以滿足吾們的新希望。。但是現在社會上。。大半是舊人物的勢力。。大家趨了極端。。他的結果一定被舊人物不許新人物踏進社會。。那新青年要改造社會。。怕就費力了。。所以吾的主張。。是應當一面創造新青年。。一方面改造舊人物。。也是要緊的。。要改造舊人物。。就要借重戲劇和小説了。。但是舊人物敝疲的原因。。都是間接受的舊式小説的蠱毒。。小説對於人生。。原狠有功力。。可以引誘羣衆或個人的感想與行爲。。使他起一種衝動。。發生一種人生的變化。。所以做小説的。。人一定要先研究羣衆的心理。。現在是個什麽狀態。。應當提倡呢。。還是攻擊。。都要抽象的表示。。吾覺得現在我們社會裏。。平均有程度講馬克司託爾司泰郭克里學問的人。。能有幾個。。懂新式標點能做白話新詩的。。又只有幾個。。都是狠少數罷。。就在上海的人。。懂得的。。也不是狠多呢。。也有許多的人。。始終還没有知道新文學是怎樣一件東西。。這輩人你去同他談什麽社會主義。。什麽新式標點。。總是格不相入。。一些効果都没。。有但是也不能不去改造他聽他數疲。。要是不改造。。一定要傳染到已創造的新青年。。他的羣衆的傳染性引誘性衝動性的勢力。。吞没新勢力。。是狠容易。。這是狠危險的事情。。譬如許多陳舊的屋子。。不久就塌了。。却還在他環境的中央。。另造一所小屋居住。。基礎也並不十分堅固。。以爲那破屋是没用的東西。。值不得費力去改造。。有了新星居住就興了。。不知道那許多破屋。。風雨飄摇。。一齊塌倒。。連逭新的小屋也壓塌。。從前狠辛苦的建設。。立刻化成零度。。所以要改造。。一定要連舊的一起改造才有穏固遠大的功騐。。改造舊人物。。也是如此。。但是吾們應當知道羣衆的心理。。是不容易改造。。的不容易指導的。。那法律制度去制裁他。。效騐狠爲薄弱。。宗敎意味去引誘他。。流弊更多。。了所以要用小説去感誘他。。指導他。。到新的路上去。。指導的方法。。就是做富於剌激性奮興性的小説給羣衆。。要普及。。一定要用白話。。文言就偏於一方面了。。與其用新式標點。。被舊人物厭棄。。不如用舊式句讀。。但是白話的句調。。應當傾向着新文學。。慢性的改革到新文學上去。。吾們攷察各種歷史上的改革。。急性的改革的功効。。大槪没有慢性的改革爲宏大。。所以吾個人的主張。。是承認現在時代。。新文學是不完全適用的。。應當折衷。。但是對於現社會。。也應當下一種猛烈的攻擊。。在小説裏面表示現社會的弱點。。激剌他們。。使他們自己覺悟。。再施入新思想。。過渡到理想的新社會去。。這類小説。。决不是紅樓夢水滸派小説所擔任得起的。。因爲這派小説。。就是現社會的犯罪的兇器。。所以應當另外創作。。評着作者的觀察力感想力奮鬭力來做這件事情。。責任狠不輕呢。。第一自己先要超然在現社會的境外。。用精細公平的眼光。。考察他的弱點。。第二要自己思想先鬭一條正大新猷的坦途。。自信這條路是不錯的。。但是要有這自信力和新文化不背道。。就是一件不容易的事情。。有了這兩項能力。。方許他改造小説。。這種小説。。印刷出來。。一定是新舊人物都歡迎。。都有益。。這是講新文化新文學一定要經過的過渡。。要是不過渡。。新的儘新。。舊的還舊。。將來新文化運動。。預料一定要失敗的。。吾們微小説的。。知道麽。。小説是應當改造了。。 
瑣錄 
[説林拾雋（一）] [  君豪]  
大凡男子能强力支十里崎嶇之路。。萬不能須臾忍聽女子之哭聲。。（紅礁畫槳錄）舟中征人之苦。。較諸春閨夢裏之思。。似閨人苦也。。（不如歸）一人占了幾個婦人。。天下必有無妻之客。。（儒林外史）婦人之所欲。。不啻天帝之所欲。。（沈艷記）今但覺家政未悉毫釐。。恨前此在家。。初不留意於瑣瑣者。。及身爲人婦。。可無所能。。滋可恨也。。（不如歸） 
小説 
[嬌兒] [  青芝]  
一月四日雪少霽。余野游之興勃發。乃欵步而出。時積雪盈尺。途徑爲封。如是大雪。實爲年來所僅見。余彳亍於粉堦玉砌之間。。革履一舉。。𦄵綷作聲。。意滋欣悦無爇。。興旣闌。擬覓逕而返。瞥見大厦一宅。搆製絶宏視。樓閣玲瓏。都藴美意。屋前餘空地。則布以花木。時爲雪幕所蓋。僅凹凸可辨而已。少須。門斗闢。一穉子突出。年約七八歲。而舉止備極靈警。觀其服飾之華都。度必爲巨厦中之小主。獨雙目精光耿然。。似於慧黠中寓矜戾之氣。。時兒手一竹鞭。　奔且躍。瞬及路次。適一少年踽踽然來。爲寒所欺。肅瑟弗已。而衣亦敝舊。厥狀如丐。顧但深蹙雙眉。。初不爲求乞之態。。忽爲穉子所覷即趨前叱逐之。少年不爲動。兒則舉鞭力撻。時屋中有一麗人遽追踪出。喘息呼曰。吾愛。天寒若是。。何爲輕出。。言已。携兒欲返。仰覩少年。塊然木立其次。即遥擲小銀幣一枚。曰。個人可憐生。將此去休。乃少年於此。。初不拾錢。。一若不聞不見。。忽而低喟一聲。。眶睫瑩然。。回首含淚而去。。余覘此情景。乃大亳異。展轉思索。莫得其故。即追而詰之。少年見詢。乃止悲答曰。先生何問爲。吾有所感耳。脱質言之。殊足貽羞先人也。余曰。君僅言所感之梗槪可耳。姓字則不妨諱之。少年躊踷有頃。應曰。諾。吾父爲古吳鉅紳。生時擁厚資。頗好施與。邑人之受吾父惠者。殆不勝縷指。吾父老而得吾。鍾愛逾恒。吾以受寵故。。幼即不肖。。長益無賴。。而吾父初不加督責。。迨父旣淹逝。。逾益放恣。。不計生平揮霍。。不下十數萬之譜。。而牀頭金盡。。意猶未饜。。因轉而謀及妻。疑妻有私蓄。則百端肆虐。冀能勒索得資。吾妻不勝悲憤。尋竟自縊。事爲妻黨所悉。訟之於法庭。我無以自白。遂爲鐵牕中人矣。先生乎。今日何日。蓋爲吾脱離囹圄之第一日也。當穉子痛撻我時。我頓憶曩時情况。。蓋我幼時驕養縱恣之狀。。適同此雛。。以此。自悲之餘。。且爲穉子危。。惜此中人酣夢未覺。。其殆不免前車之續乎。。余聆言。爲之憬然。因出二銀元授少年。少年不受。余曰。廉固美德。然君眞懺悔者。此時正需人助。脱復堅辭。不惟負吾美意。抑且自負而亦負令先君於地下。蓋彼於冥冥之中。。必亦企望其後人之力能自新也。。少年聞之。不勝哽咽。肅然曰。先生誠長者。請示以姓字。余曰。君爲圖報地耶。是無須。第好自爲之。他日果不忘吾。。則以君之餘力助人。。亦猶我今之助君。。足矣。少年含淚頷首。似欲稱謝。顧口吻張翕。氣逆不復成聲。余知其心片片碎矣。。自由談之自由談小説之作。。現有新舊兩體。。或崇新。。或尚舊。。果以何者爲正宗。。迄猶未能論定。。鄙意不如新崇其新。。舊尚其舊。。各阿所好。。一聽讀者之取舍。。若因嫉妬而生疑忌。。假批評以肆攻擊。。則徒見其量窄而已。。（鵑）紹介新刊（禮拜六）週刊。係由瘦鵑謬爲纂輯。由中華圖書館出版。内容奚。奚不敢自伐。然除拙作可供覆瓿外。餘皆名家手筆。新舊兼備。莊諧雜陳。茶餘酒後。似可作消遣之需。敢申一言。以爲紹介。（一百○一期一百○二期均已出版） 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
[一週間世界大事撮要] [  圓]  
　　本週間路透電所傳歐洲方面大事之經過分别記述之如下　　（一）對德懲誡問題倫敦會議决裂德國不承認賠欵條件協約國實施懲誡原案已迭誌前刊懲誡案第二條府之條件英法政府均經提交國會請求通過十八日兩國國會三讀通過授權政府實施條例矣　　（二）對俄通商問題英俄通商談判延長半年有餘幾經波折至本月十六日而始簽定商約俄意通商談判亦已告竣美俄間亦已有通商之動機參議員波拉氏公然主張恢復商業商部總長霍佛氏亦正集其全力討論此事惟又一消息謂政府否認此説霍佛氏宣稱此爲政治問題而非經濟問題美俄大事通商恐尚不能成爲事實云　　（三）上西萊西亞公民大會上西萊西亞在德國東南隅地方一萬五千方哩居民二百五十萬人舊爲波蘭領土自一一六三年後德版圖一九一九年凡爾賽和約原案斷令德國讓予波蘭嗣德國提出抗議謂該地雖有波蘭住民而依據歷届選舉成績德人實佔多數操不純粹之波蘭語者祇百分之二十二且其地産煤甚富若予波蘭德國實業將受一大打擊不若開公民大會投票解决其前途協約國許其請修正原案故六月二十八日凡爾賽和約之第八十八條規定和約實施後十五日内德國官員退出該地設立國際委員會暫時管理政務六個月乃至十八個月内召集公民大會投票解决至本月十八日開始舉行公民大會據傳德國似已在大部分佔有多數惟在東南數區則爲波蘭所得一俟正式宣布其結果即將實行分劃矣　　（四）俄國叛黨已經撲滅上月杪在波得格勒西面克朗斯泰要塞所發生反對勞農政治之亂事近據倫敦電已於中旬撲滅克朗斯泰完全肅清矣 
[何謂遠東共和國] [  圓]  
　　中俄通商之俄字作何解釋下動員令集烏里源者何國乎英俄通商簽約消息抵滬之時遠東共和國商務員陶加希夫Ｔorgeshev氏適在上海作中俄通商之活動本報重視其事因往訪問與作短時問之談話登載上星期日本埠新聞欄内於是而中俄通商之問題遂爲一般人所注目矣又自庫倫噩耗傳來之後俄人曾有出兵助剿之請求我政府以國家主權所關不容他國越俎一再拒却及恰克圖陷落而俄人乃眞下動員令擬越境南下助勦舊黨（見二十一日本報專電）於是而俄人助平庫亂六字遂爲交際塲中談話之資料矣然而普通社會中人對於（中俄通商）（俄人助平庫亂）十字之兩個俄字猶多不知作何解釋或曰與英俄通商美俄通商之（俄）字同義耳尤可哂者曰是亦不過往昔攫取我旅順大連覬觎我外蒙北滿之俄人耳作此誤解雖非盡人皆然而西比利亞之形勢則須藉本篇之説明之矣　　英俄通商美俄通商之俄字指歐洲之勞農政府也往昔攫取我旅大覬觎我滿蒙之俄羅斯爲革命以前之舊帝國早爲歷史之陳跡矣現在（中俄通商）（俄人助平庫亂）之（俄）字非他乃指西比利亞去冬新建之遠東共和國也因述兩年來西比利亞之槪况及遠東共和國成立之事實如下　　當一九一九年秋冬之間舊黨（即反過激派）首領柯爾恰克將軍被紅軍之進迫節節敗退沃木斯克失守而後西比利亞西部舊黨勢力完全失隊其一綫氣息僅賴東部加貝爾Ｋappel謝米諾夫Ｓemenoff之維持繫得不斬絶加謝二氏皆得日本之扶助者也當時歐美保守派報紙多目加謝之衆爲保障文明攔阻紅俄之柱石焉然加謝部下之在西比利亞東部也暴横恣睢爲人側目村民無辜苟其不出金錢壯丁或其少婦不願從兵士所好者則指爲沾染過激嗅味而舉村焚殺之白俄之恐怖行動往往過於紅俄所爲當地人民不堪其擾遂攘臂而起揭社會革命黨之旂幟爲驅除舊黨之運動一呼而農民亦釋耒耡來助共襄義舉其時柯爾恰克之衆悉數瓦解沃木斯克南部阿爾泰地方及貝加爾一帶肥美區域悉入新黨手中舊黨殘衆及哥薩克隊之首領無容身之地乃潛遁外蒙勾結蒙匪以圖再逞貝加爾湖以東地方亦無舊黨蹤跡當地社會革命黨乃收地方行政權而自執之而乘勝東進之紅軍則劃伊爾庫次克爲其東封約定貝加爾以西屬過激黨由隨軍文官建設營農政治以東屬本地社會革命黨聽人民自理其政然社會革命黨異軍特起各地委員會林立舉其大者西有上烏丁斯克政府東有海參崴政府中有阿穆爾政府主權分裂形同割據雖其主旨同爲非勞農的反對舊黨之組織而無統一之政府爲居高之統馭至一九二○年三四月間各地委員會及各處軍隊始舉定代表開一聨合大會爲組織遠東共和國統一政日本皇太子赴英實爲英日同盟關係外間傳言缔婚蓋將娶開尼親王GeneralＰrinceＫuni之長女内哥公主ＰrincessＮago爲妃也此爲東京出發時攝影漫游歐洲之日本皇太子府之磋商會中代表意見分爲兩説甲派主張建設勞農共和國與歐俄聨合乙派主張穏健謂西比利亞之需要爲和平安寗與實業之回復若建勞農政府足陷地方於混亂促起外界之攻擊反損勞農俄國之安全不若建一民主主義之自治政府爲能增進西比利亞之眞實幸福也結果乙派勝利决以上烏丁斯克爲新建遠東共和國之首城儘一九二一年之初召集憲法會議訂定民主憲法選舉正式官吏是爲遠東共和國成立之基　　代表大會又復授權遠東共和國之臨時官吏驅逐謝米諾夫加貝爾舊黨之燼餘妥洽外國軍隊之撤退并統合東部西比利亞之零星政府建設全境各地之地方自治其時赤塔附近猶有捷克軍隊乃先與約定開始撤退中留一百俄里之隙地以免衝突及捷克東退而謝米諾夫死灰復燃突據赤塔日本軍隊復從而扶掖之於是遠東共和國首尾不相接統一事業爲之延宕日人又倡建設緩衝國之説欲收赤塔以東地方爲軍國主義之屏藩舊派勢力一時頗熾然人民反對極烈左黨不願列入選舉謝黨根基動摇已甚未幾赤塔克復謝米諾夫加貝爾之徒皆似喪家之狗相率竄入滿蒙今届庫倫之變即若輩陰謀之徴象也舊黨旣敗赤塔阿穆爾之日軍亦即撤退遠東共和國政府即自上烏丁斯克遷至赤塔其他零星政府先後取銷籌備選舉事宜至今年一月而憲法會議成立矣此遠東共和國成立後所經之波折卒致統一告成之槪况也 
[美國議員團視察中日韓三國之報告（五）]  
　　（五）造泰山之巓桼山道中最難堪之點綴品厥爲乞丐八月十二號余等抵泰安縣登泰山最近之車站也泰山之巓孔氏書中數見之大哲學家索居深思之處也崇拜孔子者奉以爲參謁之地者已千數百年矣山頂有大廟數處高出海平綫約五千尺泰安站平地約四千五百尺據謂自車站達山巓約十三英里余則以爲未必有若是之遥也登臨之方法道路形態吾人驟見之殊爲驚奇人力車猶不適於用汽車馬車無論已假以代步者惟轎子耳轎子之遲吾等於車站之轎者約六七十乘除吾團應用外彼接待吾等之中國官員亦得乘之矣轎夫約二三百人體格皆極魁偉轎以繩編成上有薄布以禦烈日轎座苟無綫毯覆之者吾股必受大楚　　吾等乘轎穿過各小街兩旁店舖俱爲純粹中國式的轎下有踏鐙其高度適足安兩足轎之形式較在杭州所　　中國絲商抵美後攝影乘者更爲簡陋當其停留時若不經意亦必隨之而踣出城後過一平原長約三英里登山之道初極平坦循一溪流極似在加利福尼亞所恒見者山道頗闊且極整齊漸上有石級石級最多連續有十餘層少亦三四層不等闊約十四五尺高五六寸及登斜坡輿人祇以一肩承轎步履敏捷脚力穏定據謂是等輿夫業此已數世云 
　　道旁植松柏極目葱翠山谷溪流澄澈水底之品石歷歷在目兩旁巖石每有琢磨平滑而刻字其上者此種文字非歌頌孔子之德即咏賞景物之美途中所經寺廟所見銘刻不計其數售賣茶餅小舖亦隨處可見余等在一規模稍佳之舖中進膳多數團員以天氣太熱至此即返 
　　途中最難堪之點輟品厥爲乞丐老少男女無不備有其形狀極人類間之慘象手足之有殘廢者特暴露之以動人憐乞丐在中國無處無之且自成一種階級有首領有組織有規律一城之中如有商舖拒而不濟之者則其首領必將率其黨徒圍繞店門百端擾攘令主顧不得入内購物而後已於是店主不得不屈從所求矣將達山巓道路愈形崎嶇幾似垂直線全程石級約有七千五百此道在耶穌降生之數百年前已通用之迄今猶極完好實爲可異其有今日之光滑平治者千數百年來千萬人之手膝脚底磨成之者也近巓四五百尺之道旁有鐵練焉造此峯者可以攀懸而登登練旁石道造有深凹蓋朝香人踐踏而成者也途盡處有一大門入門後復須經若干斜道而達泰山之頂山頂孔廟在焉余等進食於廟之某院立頂下眺景物絶佳宜孔子之擇此爲其修養冥思之地也回首斜望山如壁立廣漠肥美之平谷迤邐於其下再稍遠眺則黄河如匹練隠約可見吾曹之登此聖地也須費五小時下山則僅行三時輿夫飛奔而下越石級如履平地蓋亦神乎其技矣 
（六）濟南之遊及京津道中所感 
五四運動之餘熱在山東所見者爲尤著華人對華之良好感情爲美國希世之寳中國法律亦有禁酒與婦女參政權之規定乎華人何爲不以禁止華工入境令來相詰責乎八月十三日晨九時抵山東省會濟南府迎迓吾曹者有官員學生軍隊及人民不計其數其所表示之熱誠逈非吾人前此所見者可比濟南約有居民三○○•○○○此三十萬人民以日人之承襲德人在魯勢力而極爲憤懣美國參院拒絶批准和約故若曹對吾國感懷之情自至深厚今吾曹親臨其地受其極誠懇之歡迎固意中事也車站對面駐有日本軍隊爲數頗衆然終吾曹濟南之遊街道上祇見日本軍官二人而未見兵士可知其頗能趨避也此届漫遊中國隨在皆有迎送之酬酢然從未見有日人揷足於其間日本蓋善於儲蓄情誼不願在中國境内輕易泄露之一俟吾曹趨奉天車站出華境而臨彼土則將極意奉承矣五四運動之餘熱當吾等在華時尚滂薄於全國而以見諸由東者最爲顯著吾曹行程之預算本定上日（即十二日）夜間十一時可抵濟南然吾等於十三日晨間七時許方自泰安啓行聞前一日有男女學生三四千人遲吾等於車站歷三四時始歸家稍憩然當吾等未到之前彼等又至站列隊鵠候矣其誠摯之情直令吾等受有餘感吾等周遊城中街巿至一公園稍憩後參觀某敎會所設之齊魯大學主持校務者爲英國某敎士校中有博物院一搜集甚富皆饒趣味出齊魯大學至省公署與田督軍朱省長行正式相見禮並進午餐飯後應師長馬良之招往閲軍隊馬良爲近今直皖戰爭中之重要脚色貌甚糾糾一望而知其爲軍人彼在軍隊中提倡一種軍人練身術督率者有軍官五六十人是日所見之拳術與西方人所習者逈異手足並用蹤躍靡定忽蜷伏於地忽拓臂伸拳若二人對打則伏地而縮拳者未必爲敗蓋往往出奇制勝能秉植立張拳者於不備也若刀槍對打雙劍對施則其聲霍霍其光閃閃更令人心驚目眩後見一人負石於背厚約七八寸一人以鐵錘擊之巨石裂爲數塊而其人泰然自若又有數人置重笨之磁器於頭頂以拳擊之磁器毁爲碎片而頭不稍捐可謂神乎其技盡體力之能事矣據聞馬師長篤信回教此届單事嘗遭失敗云後吾等被招至女子師範茶宴東道主不僅爲該校學生若商商等團體與席者約有七人茶會畢遊大明湖湖修廣約百畝植荷殆滿時荷花正盛開象耳之葉密佈花間湖水盡爲之掩中國之公園宫殿宅第每有極大之荷花池以點綴之吾等乘横闊而底平之小舟撩花葉渡登對岸沿岸有美麗之房舍多幢吾等即就餐其中吾人之遊華除進三餐外日必有此等閒食半打許以茶與餅果爲主要品間亦雜以檸檬或蘇打水夜間省長與督軍等宴吾曹於某大戲園食時縱觀歌舞雜要甚樂散席歸車已十一時殊困憊然困憊中猶有餘樂也山東省會將永留爲中國人愛國心之焦點對美益形親善之導線而吾人感受其優待之紀念地也田省長席間演辭中有（願美國確定對華政策）一語夜間車向北行翌晨九時半抵天津迎迓吾曹者亦爲一班慈祥好客之官員及軍樂軍隊等吾美駐津第十五團步兵團長茂羅Ｍorrow氏及其屬員亦遲吾等於站次吾等擬先至北京而后返津故車停少選即重復鼓輪進京其時北方適患旱災未雨已久故田中植物遠不若南方之燦爛可觀據謂苟長此不雨今冬將有大荒云華人對美篤好之情誼常呈於吾曹眼簾之前而深印於腦際茲舉一例以證之中國軍樂隊甚多所奏多美國音調其最普通者爲JohnBrown'sBodyLiesAmoulderingintheGrave及MarchingThroughGeorgia二譜吾美喬治亞州之名曲也吾團中有參議員赫黎司君喬治州人也此届蒞華所遇樂隊每奏此二譜赫君謂此蓋爲余而發也（衆大笑）每至一站必見督軍與省長在••••沃斯本士語至此衆院主席曰此君之時間已告終沃斯本士君曰主席先生余之報告猶未開篇也（衆歡呼）依根君曰此君願延長其時欄乎沃斯本君曰余頗願之依根君曰此君願延長若干時沃斯本士君曰余願再得半小時主席曰依里諾州之麥克恩特羅君有四十五分鐘之餘時可以讓予沃君依根君曰余贊成此君得再説半小時主席曰此君今可再講半小時矣沃君於是繼續演説曰在吾曹所至之各車站皆有慈祥好客之官員率樂隊軍隊迎迓吾曹軍隊舉槍致敬官員鞠躬爲禮間或交換名片以示親善茶點隨在皆在咄嗟即辦彼等悉心籌備而吾曹之至不至則不遑顧及也余恒於夜間醒覺或在十一時或在十二時或在一時許不定某晨三時許余忽醒而MarchingThroughGeorgia之樂聲又洋洋觸吾耳鼓矣憑窗外眺月台之上軍隊樂隊及慈祥好客之官員在焉而吾曹之無情火車則竟未嘗稍停片刻華人對吾曹情誼之深厚於此可見一斑華官之演説大都情達乎理義見於辭吾曹聞之未嘗不深爲感動者彼等每謂美國政府爲其所最敬愛之政府退還賠欵以敎育華人一舉實屬慷慨可嘉今中國青年之在美留學者以數千計而每年送出者仍極衆將來之造福於中國者正不可限量也並謂吾美爲扶植正誼與公道之健將對於世界中之個人或國家莫不以二者待遇之然其於中國主持此二端爲尤力云彼等又謂自中國與各國接近以來各國之中能不據中國之利以自利者惟有吾美山東問題時亦論及之日本承繼德人在魯利權一事極爲彼等所注意參院之拒絶批准山東條欵實獲其心咸以爲美國實爲中國之摯友能爲其排難解紛者舍美其誰余今得餘暇有一言不得不爲國人忠告者現在華人對吾所有之良好感情實爲希世之寳吾政府當竭力維護之勿使泯滅此種感情不僅爲政治上之意想華人本此感情不祇尊敬吾人民尊敬吾政府並亦愛購吾貨物抵制日貨之風潮現正嘭湃於全國日本被困幾至於踣於是謀假中美間之友誼以標竊利益余嘗得日本自來火一盒今日未曾置諸衣袋中以示諸君至以爲憾盒子之上印有（美國紙烟）字樣其居心之鄙陋可知華人深願購美貨而末由獲得余爲華人憐並亦爲國人惜吾美對外貿易之法令往往爲推廣營業之阻亟宜改訂之旅華美人亦屢以此爲請矣語至此福煦君曰主席先生此君能暫止其辭以容余發問乎主席曰加利福尼亞之先生能許本薛文尼亞之先生發問首沃斯本士君曰甚願福煦君曰余願聞吾美耶教徒在華之工作華人對之作若何感想彼等仍爲諂事偶像之愚民乎中華民國之法 
律有禁酒與婦女參政之規定乎若有之未識其施行之道若何沃斯本士君曰耶教在中國有一日千里之勢然以人口比例律之則尚極弱小也敎士極爲華人所善視彼等工作之進步極爲神速禁酒與婦女參政尚未訂有法律在帝制時代婦女秉政已屢見於史乘近代之慈禧亦爲政潮中顯著之人物民國政府現極軟弱與帝制時代之政府較未必見强此則數千年之風俗與習慣有以使之然也一般人民所持之政治觀念爲（政治窳敗而不宜革之）此等觀念純爲闊克式Quakerlike的徒事追悔而不知猛進者也中央政府之孱弱則因各省之權力太大成尾大不掉之勢也語至此希克司君曰主席先生此君能稍止以容余發問乎沃斯本士君曰極願希克司君曰此君頃所謂之闊克觀念究作何解沃斯本士君曰不抵抗之謂也然此祇爲余個人所得之影像福煦君曰此即爲孔敎之主張乎沃斯本士君曰然此乃孔教之結果然孔敎實爲一種倫理學案稱之爲教於義未妥麥根司君曰主席先生能許余發問乎沃斯本士君曰可麥根司君曰未識君嘗與中國人士論及美人派遣敎士至華勸華人崇信耶教一事乎據耶穌之旨凡屬教徒死後可同登天國今美有禁止華工入境之法令是在天國可同居一處而在地上則反不能與吾等爲伍其説頗矛盾華人對於此點嘗詢及之乎沃斯本士君曰余與彼等對於此點未嘗論及余在中國上自總統下至平民皆有所接談然從未聞以吾美禁止華工入境來相詰難者余信華人深知美國訂此法律自有不得已之苦衷在也 
[田徑賽運動詳解] [  麥克樂]  
（四）撑竿跳高（甲）設備（一）跑道此項跑道長一百呎寛四呎深六吋滿鋪煤灰並使比地面高出少許以免積滯雨水（二）跳坑此項跳坑與跳高所用者無異（三）坑邊之板跳坑近跑道之邊釘木板一方此木板長六呎寛十二吋厚三吋埋入土中其高與跑道之地面相等方向與跑道成正（四）揷竿穴在坑邊板之旁掘一十二吋見方之穴深三吋以備起跳時揷竿之用（五）竹竿跳者所用之撑竿最好以竹爲之午之竿之下端須鋸平而削去其棱使之略圓不宜加以鐵質之尖脚此竿須較本人所跳之最高點更長數呎例如能跳十一呎者所用之竿須長十四呎至十五呎例如此則跑時持竿稍得平稱不致費力過多最好在竹竿上用一面有黏性之帶以纒繞之防其斷折纒繞之法係由下端二呎高之處纒起至九呎或九呎半之處然有可注意者即手撑竿之處不可纒帶因恐其澀滯有礙於跳時手向上之滑動也竹竿之上上端亦應纒之以防墜折（最好跳時以一人立於架旁將竿接去不使墜地）（六）跳高架最簡便最適用之跳高架可用二木桿各長十六呎寛四吋厚二吋其下端埋入地中深三吋其最小之距離爲十二呎居揷竿穴板後八吋此木架亦可隨時前後移動其法係另製二木座埋於地中座上各鑿四穴每穴相隔二吋移動時可由此穴將木桿拔起揷入彼穴可也二架由六呎高處起每高二吋各鑽一直徑四分之一寸之小孔另用二熟鐵條各長五呎並各於其一端之　呎處折成下角以便揷入小孔支架横桿（乙）撑竿跳高之法（一）執竿法執竿用兩手隔離約三十吋兩手大指均向竿之上端跑時以竿靠近臀部右側右臂由右側向後伸左臂平屈以手伸至右胸旁左手掌向下右手掌向上其右腕當壓於竿上竿之兩端（第一圖）其高或相等有人或使其下端稍高竿之方向須正對揷竿穴兩手握竿須略寛鬆不可過緊則有礙奔跑跑時不可向兩側摇動身與顔面均宜向前執竿處（以在上之手爲準）之高低與横桿之高低適成一反比例然此執竿之高低與跳者之體質亦頗有關係非盡人皆同者例如身體靈活及强有力之人雖彼執竿之高低無異於較弱之人而所跳之高度則能優於常人又執竿之高低與跳者身材之長短亦有關係通常横桿之高爲九呎則執竿之處宜與横竿相齊横桿高十呎則執竿處可較横桿低三吋横桿之高爲十一呎則執竿處可較横桿低六吋至八吋横桿之高爲十二呎則執竿處可較横木低八吋至十二吋由此可知横桿愈高執竿處距横桿亦當逾遠（二）步點撑竿跳高亦宜用三步點法與跳遠跳高略同第三步點即在地跳之處第一步點在起跑之處第二步點則在第一第三兩步點之間跳者須預先練習 
 
 

Page 19

 
 
　　中華民國十年三月二十二日星期日申報星期增刊舊曆辛酉二月十八日（三） 
脚步使起跳之脚（左脚）皆能踏於此三步點之上惟此三步點須視所跳之高度隨時加以移動因高度愈小則執竿之處亦愈高即起跳之處離揷竿穴自應愈遠且愈高則需力愈大即奔跑之速度與脚步均當愈加大故高度愈增三步點皆當愈遠　　高度加增一呎則第三步點之增遠幾一呎半至第一及第二之兩步點其所當增之遠人各不同有與第三步點之增加相同者與第二步點之增加此係因脚步速度之關係人各不同故也跳者須知横桿之高度即能測定步點之應在何所且須知風向及跑道地面之鬆緊均與步點之遠近有大關係也　　（三）跑步及速度跳者跑至第二步點時幾已獲得最大之速度及一遇此點則須增至最大速度如此跑至離起跳處三步至五步之處已無須再行加速因至此處即須將身體稍挺俾起跳時可用全力於向前及向上之騰跳如跳遠然其起跳亦相同而其最後之三步亦略作蹲踞之狀使起跳之腿可以用力騰躍起跳之脚旣至起跳之步點須將小腿向前略作欹斜之狀以便停止向前之速度而向高躍起倘於此際悉任全身由奔跑所得之力度一往直前並不留意轉而向上則全體重量皆壓於竹竿上即無由得向上之速度而振擺亦不能極高至用小腿跳其法與跳遠無異惟此軀體須略直同時加以振擺而已蓋此種跳法實使身體之重量盡傾於起跳脚之小腿並非壓於竹竿之上也　　（四）插竿與起跳將竹竿由奔跑時之部位舉起而插入插竿穴此動作須快須穏須準須用大力行之且須恰當其時更不可與奔跑之速度相衝突故爲至繁至難至敏速之動作初學者實覺其不易然練習數月以後自可漸慣而反覺其易且極自然而不費力矣此動作須於右脚最後一步將着地時起始爲之及至足一着地則此動作已畢須知在奔跑極速之時行此種動作至爲神速學者須極留意焉由跑時舉竿插入穴之時須將兩手由奔跑之位置舉起幾成兩臂向上直伸之格式但兩手離頭須約六時之譜左手則向高滑動使近右手或與右手接近而不與之接觸當左手滑行時須仍握竿不可脱手（第二圖）右手向上滑動後其與右手相離人各不同由世界上最優成績之人觀之則知此點與事實尚無何等關係蓋成績最優者其所取之法並不同也然由經驗所得亦可得兩種理由其一騰跳如不得法則以兩手離開可得較好之結果其二若其他動作均合宜則兩手愈接近跳躍可愈高因兩手接近可增臂之長度而擎身較高也　　（五）雙目之注視由起跑時二目宜注於第二步點迨旣達此點即應改注於插竿穴及身體已騰空再改注於横竿之上如此直至全身已騰過横竿向地下落仍不他顧此等注視不可不愼倘有差誤立受其損如起跑時不注視第二步點則左脚不能恰落於此點左脚不準則步點已亂當然不能落地起跳步點此其一旣至第二步點後而不改注插竿穴則插竿時亦不能正準而騰跳即難得勢此其二倘騰起後而不注視横桿則兩脚易自下踢落横桿軀體與臂亦可將横桿碰落此其三有此三弊故不可不愼也又竿插當騰起之時手與脚之比較位置亦最重要故宜注意此際宜略屈其臂而將兩手舉至頭上使其位置正在起跳之脚上（第二圖）當兩手至此時二目宜自左臂之内側或外側注視插竿穴惟不得由肩上窺視致使手與臂有向右偏出之弊　　（六）騰身法撑竿跳高之振騰其初實與奔至横杠下將身體吊起時之一刹那無異若於横杠之前將脚步練準使左脚於跑行最後一步時即可至横杠之下將身體吊起則心中之感覺與撑竿跳高時之感覺無異騰身時身體須取一直之方向而上其位置適當竹竿之右（第三圖）幾與竹竿相接觸當兩脚未過横杠之前不可將身體旋轉故當振騰而上未達高度之一半時跳者之背宜正向第四地面（第四圖）當升高未達其半時軀體與脚須成一直線迨上升已達其半於是始屈膝及臀部之關節使兩脚可以蜷屈（第五圖）以便伸過横桿不致自下將横桿碰落此種屈曲又可使脚與腿高出頭上兩脚已過横木兩小腿即須伸直此時軀體亦經向左旋轉並當即於此時力壓竹竿而引體向上及臀部至横桿之上時軀體已旋轉二分之一而顔面則向地下視（第六圖）此時因臀部略曲以致軀體成一弧形此時軀體之位置實高於手執竹竿之處（第七圖）蓋因引體向上及直伸雙臂二者之作用然兩臂之直伸乃緊接　　撑竿跳各种姿勢圖（一）（二）（三）（四）（五）（六）（七）（八）（九）（十）引體向上之事二者係連接之動作非同時之動作也跳者旣至以上所説之位置時當急停止其軀體之旋轉而注意於藉竹竿之用力以使全體得安然度過横桿欲得此效果又須於極短小之時間屈其臀部之關節更使兩小腿下落（第七八圖）使臀部高起之姿勢可以暫保少許之時問跳者更當用肩臂之力以抛動其身體且繼續將身體向左旋轉又當釋其左手（第八圖）使兩肩可以較高至是始可急將臀部下落並用右臂抛擲竹竿（第九圖）使肩部完全經過横桿　　（七）落地法身體自起跳至落地計旋轉四分之三即二百七十度之角落地時身體之右側須正向横桿左脚首先着地身體之平均力須傾向身體之左側故墜落時祇軀體之左側與地面接觸實則自兩臂經過横桿以至接觸地面其間並無他異不過一種之墜而已故跳者所當注意者在利用各種之踢動而後蜿蜓下降使左脚逹地落於軀體之前以免落地時之振盪而獲安全之利益可也（第十圖）　　（丙）學習之方法與次序撑竿跳高法至複雜學者宜分段練習俟各段皆已純熟始可漸漸連合之實爲最要　　學習此項運動應先學左手向上滑動法習此法時當以手執竿作奔跑之姿勢先用右脚居前忽換左脚前進一步同時舉竿而行揷竿入穴之動作習至一二日後對於此動作均已合法且極自然脚步與手運動之時間亦復毫無差誤方可進而學習較難之動作旣熟此法即可執竿步行而習揷竿入穴之法但尚不可將身體騰起如此數日之後始漸習奔跑揷竿入穴之法此則須將身體騰起不必求過高騰起時先以面向前再轉而向左至落地時方轉而以背向前即面向起跑處也初學不宜跑遠以十五呎至二十呎爲限練習旣久跳則愈高方可增遠跑步　　初學之兩星期架上不必安置横桿學之較易得法即使安置横桿其執竿之處亦不得高過横桿十二吋至十八吋學者旣已能將身體騰起達於平臥之位置即須學習利用步點法將脚不整匀使可恰落於步點之上由此並漸增速度俟能跳過九呎時始可加用横桿其初横桿不宜過高以八呎至十呎爲限至於下落時以前恒用足立地至是應變其格式因跳躍愈高愈失身體之平均故下落亦愈似傾跌之勢也學者且須學習轉體四分之三之法初學時覺有極難之處即騰起之時不使左臀與竹竿接觸是也蓋左臀接觸竹竿其因有二一係因離地時脚步過於偏左欲除此弊須將左脚之最後一步踏於跑道中心線之右側少許但不可過二吋二係因揷竹時兩手與臂皆在身體中心線之右欲除此弊揷竿時須使執竿之處與左脚指向成一直線正當右頸鎖骨之中心此外另有一弊爲初學者所恒有即離地時之旋轉向左是也所以運動員之面與軀體於未過横桿之前必須正向前面及旣過横桿宜驟轉左手尤不宜仍回至本來之地位故於練習之時並須練習左手不向上滑動之法庶進步可以加速然左手之不滑動若係因怠惰之故則又大誤且其結果亦不能完美騰跳時須將身體舉起使高過兩手方爲有益此種練習宜每日爲之　　（丁）練習法初學者不宜多行撑竿跳高每星期只宜實行二次其餘則以兩日行慢跑兩日作長距離之步行有人不知運動之利弊往往笑此種之行爲無味以爲慢跑及步行與此項運動有何關係不知慢跑與步行爲撑竿跳高入門之時所必不可缺者因初學者苟非體力本極發達之人則稍一過勞即有種種病痛發生如脛痛踝炎等等實屢見之事且一次患之永難驅除尤爲可畏者也故於星期一宜撑竿跳高星期二宜慢跑星期三宜步行如此順序周而復始倘能如此實行自無疾痛發生矣尚有一事即每當跳躍之前宜於中心將各動作完全預行想像一過然後發動横桿愈高想像愈不可少於比賽時尤爲重要因發動之前如能預想其跳躍時之一切舉動而將己之身體各部分配一切職務則於騰跳時之各動作自然與正當之格勢暗合即騰起亦自能高出尋常矣　　練習時尚有能以養成撑竿跳高之能力之各運動法尤宜兼行之其法如下（一）短距離賽跑跳者於此其學習之勤幾應與短距離賽跑之人無異惟所跑以五十碼至七十五碼爲度不宜過遠最好宜養成自然之步法與格式及速度三者務須並重若常執竿跑尤爲有益（二）引體向上每日宜就横杠或其他同類之器械作引體向上之動作多次約五次至十次之譜（三）隊重滑車牽引墜重滑車之運動宜於冬季行之每日約練習十五分鐘最爲有益惟腹部諸肌肉須特别注意（四）練習倒身行走（即以手支體而行）及以手支體而屈雙腿之動作但仍須保持臀部之高度並曲臀部而翻觔斗尚有其他普通健身房中之器械運動在冬季行之最爲有益　　（戊）應注意之要點　　（一）揷竿穴之位置須在跳高架之前約四吋至八吋若隔離過遠則將自上擊落横桿若隔離過近則將自下擊落横桿　　（二）奔跑之速度須視執竿之高低執竿愈高速度亦愈大俾騰起可以增高凡富有經騐之人恒於適當之時機自地上力作跳躍以助其騰起之力當揷竿入穴之時兩手舉至頭上愈高則振騰亦愈易但亦不宜過高恐竹竿易於鬆脱　　（三）若奔跑之最後一步離揷竿穴過遠而於揷竿入穴時兩手上舉脚與手同在一垂直綫之内則須用大力始可因此而背部將有用力過甚之弊蓋因振騰剛得其半時背部當作一極速之扭轉也反之若離揷竿穴過近則跳者幾至自竿振落而肩臂又不免用力過度　　（四）若速度不足則跳者之騰起幾與直舉而上無異故跌落當在跳坑之前與跑道接近若速度過大則必將横竿碰落身體當墜落跳坑之對面邊上　　（五）若兩臂於揷竿入穴時過於直伸則跳者亦幾自竿振落若過屈曲（即舉竿置頭之旁而不舉至頂之姿勢）則不能得擺動之作用且速度亦固而大減 
[吾國棉貨進口之趨勢及今後之補救策] [  丘心榮]  
　　棉貨佔進口總額三分之一明成脚踏编紗機價廉功鉅吾國數十年來外貨輸入遠逾輸出利權外溢積重莫返觀歷年海關報告誠可爲痛心也茲特節綠民國七八兩年之入口貿易總額及棉貨所佔之位置如左入口貿易總額表據海關册七年總額五萬萬五千四百八十九萬餘兩就中英國及其屬地二萬萬三千餘萬兩日本二萬萬四千餘萬兩八年總額六萬萬四千六百九十九萬餘兩就中英國及其屬地二萬萬五千餘萬兩日本二萬萬四千餘萬兩棉貨歷年入口總額表據海關册七年一萬萬五千一百三十餘萬兩日本幾占一半八年二萬萬零九百七十餘萬兩日本幾占一半依上表觀之棉貨入口占進口貿易總額中三分之一由日本輸入之棉貨有數字可計算者幾達一萬萬兩就中尤以棉紗本色巿布本色粗細布粗細斜紋布洋漂布棉布占最多數吾國人日言振興實業提倡國貨而此需要最鉅且切之紗與布乃亦坐令舶來者攘奪我利權剝削我經濟求其所以致此之原因則以吾國棉貨出産新舊蟬脱青黄不接舊式之手工紡車生産力弱不足以應社會之要求新式紡紗之工廠非大資本不能舉辦故已成立者猶屬鳳毛麟角職此之故遂呈吾國今日棉貨出産彫零疲敝之現狀茲將新舊機説明比較之舊式人工紡紗車規模甚小搆造簡單生産之力極少每日只出十支之紗四兩或五兩且須童而習之方能熟練而有此數大工廠紡紗機每日二十四時每錠能紡十支之紗一斤全廠有一萬餘錠即可紡一萬餘斤每機三百錠由清花機以至成紗約六人可管其規模甚大搆造複雜出産雖鉅需資亦多以三十萬元之資金可置一萬二千餘錠之機器年可得八千包以上之棉紗國人倘能羣策力創辦此大工廠則漏巵之塞固可立待無如勢有所不能力有所未逮蓋資金不易集人才不易得因之舉辦之際艱鉅萬端今欲補救此至小至大兩極之缺陷非於二者中求一折衷之方法不可據心榮個人實驗所得則有傳君煥功九年四月時在農商部註册之明成式脚踏紡紗機確能補此二者之缺點此機之優點能紡單紗合股紗且能紡羊絨老幼均可使用每架價值不過三十餘元左右每十二時能出十支之紗三斤以上若改用電動力則出紗尤多無俟乎極巨大之資金極輪奐之工廠極專門之人才也倘以三十萬元之半購置五千架之明成式紡紗機每十二時每架可出紗三斤五千架共可出紗一萬五千斤試列表以明之大工廠一萬二千錠每二十四時可出十支紗一萬二千斤明成式紡紗機五千架每十二時可出十支紗一萬五千斤不特此也依大工廠以爲生活之工人不過一千餘而明成紡紗機則直接可養活五千之工人間接即可養活其無數之家族古語所謂不患寡而患不均者若此機推行全國以後則不均之問題自能於無形之中解决矣今之世界一平和戰爭時代也試以此三種機器與武裝戰爭之槍砲比擬其名稱可定如次舊式紡車如從前之前膛土藥槍大工廠之紡機如今代四十二珊的攻城之重砲明成式紡紗機如今代之機關槍或毛瑟槍就此名稱之所表示即知舊式前膛槍當然歸淘汰之列而四十二珊的重砲攻堅陷固雖收奇功倘不輔之以輕捷利便個人所能肩任之機關槍毛瑟槍則伏於重砲力所不能到處之敵人斷不能一一掃除而收戰勝之實效故重砲固須速造多而機關槍毛瑟槍尤須急製廣製以與重砲相輔而行而操凱旋之勝算今明成機之效用實等機關毛瑟不徒能挽利權尤能普遍於山陬海隅交通不便之區邦人君子不欲挽回每年入口二萬棉貨之利權則已不欲予國民以勞働之機機富裕之生計則已倘均欲之則舍推廣明成紡紗機外其道末由國中有心人士倘更欲知情形者可通信上海法界新永安街永安里内明成鐵工廠事務所當能以説明書奉呈核覽也 
 
 

Page 20

 
 
   
 
