# 1918 - 145 - 4916268

 

Page 1

 
 
   
 
 

Page 2

 
 
時評 
[力盡（冷）]  
　　人與人鬭力盡而止軍與軍戰亦力盡而止所謂力者即體力物力心力是也 
　　軍之體力兵士是也軍之物力財力與械力是也軍之心力計算力與團結力堅决力是也今北軍之體力唯恃奉軍而奉軍又敗矣物力之困難於索欵借債二端亦已暴露矣至於心力川粤之無功曹張之北返督團之電和段徐之不再執戰亦已錯亂渙散頽喪而無餘矣 
　　然則將有何力之足以清湘定蜀平粤之足以貫澈其主義耶 
[命令]  
　　五月三十一日大總統令陳復初著交湖南督軍張敬堯酌量任用此令 
　　又令任命朱澤黄爲湖南陸軍步兵第一旅旅長此令 
　　又令任命孟星魁爲吉林陸軍第三混成旅步兵第二團團長張玉振爲第四混成旅騎兵團團長此令 
　　又令陸軍總長段芝貴呈請任命金壽波爲吉林陸軍第一混成旅步兵第一團第三營營長吳志臣爲第二團第三營營長王德林爲第三營營長劉繼武爲第二混成旅砲兵團第一營營長孟昭與爲第二營營長郝有增爲第三混成旅步兵第一團第二營營長路永才爲第二團第二營營長韓玉廷爲騎兵轉第三營營長趙國城爲輜重營營長郝壐臣爲第四混成旅騎兵團第一營營長張慶祥爲第二營營長高錫祿爲第三營營長裴長英爲輜重營營長徐士臣爲吉林陸軍憲兵營營長均照准此令 
　　又令參謀總長廕昌呈請任命邱鍾嶽爲陸軍第二十七師二等參謀官應照准此令 
　　又令據湖南督軍兼署省長張敬堯電陳本月二十四五等日湘省大雨如注山洪暴發省河漫溢長沙株州醴陵湘潭寗鄉湘陰湘鄉等縣沿河皆被水災懇請速頒急賑以惠窮黎等語湘省兵燹之餘繼以災寝被難情形殊堪憫悼著財政部迅撥銀三萬元尅日滙交該兼省長遴派妥員以赴災區核實散放此令 
專電 
[北京電]  
　　前敵力主休戰小徐勸阻無效當局以將士解體决意引退昨晤元首已有表示（一日上午十鐘） 
[北京電]  
　　段以時局又生變化急召小徐返京商决（一日上午十鐘） 
[北京電]  
　　六督電陳民生凋敝情勢不言主和而希望息戰並以探政府方針（一日下午三鐘） 
[北京電]  
　　曹錕由漢起程時會張懷芝王占元趙倜陳光遠李純來一急電密陳實力上不堪再戰已飭各軍暫停進行以待後命（一日上午十鐘） 
[北京電]  
　　聞曹錕回津病已略減不日將向段提出息戰主張（一日下午三鐘） 
[北京電]  
　　龍濟光抵京見人痛詆陸榮廷無謀引起滇桂内訌此來即在利用時機解决粤局（一日上午十鐘） 
[北京電]  
　　龍來京（一）索欠鉅餉（二）商對粤方針如欵不交龍不回粤（一日下午三鐘） 
[北京電]  
　　馮派趙俊卿赴寗與李督有所接洽（一日上午十鐘） 
[北京電]  
　　甘督自請援川政府去電奬勵並飭迅速籌備候令開拔（一日上午十鐘） 
[北京電]  
　　財部規定遺産税通令各財廳遵辦（一日上午十鐘） 
[北京電]  
　　政府對日警凌辱留學生一事已令章合相當抗議 
（一日上午十鐘） 
外電 
[北京電]  
　　半官消息謂過激黨八千人刻向鄂倫河進發俄京所遣出之德奧俘兵二千七百人俄水兵七百人挾砲三十尊機關鎗四十架已抵中東鐵路與阿穆爾鐵路之接軌處（三十日） 
[哈爾濱電]  
　　哈埠報紙云霍爾瓦特將軍所逐出满洲境外之工黨幹事員行抵格羅柯夫車站時過激黨以軍樂隊迎迓之凡被逐出之人皆得位置於烏蘇里鐵路謝米諾夫前敵戰情未有變遷俄國未有電信來此想係俄國各處反對過激黨而起戰爭以致電報不通近有行客自俄境到此謂西比利亞鐵路一帶城邑頗多德奧人之蹤跡（三十日） 
　　以上路透電 
[北京電]  
　　總理與總統已久不會面昨日段總理始進謁馮總統面述中日交涉之始末且關於國内之大局互交換意見（一日） 
[北京電]  
　　龍濟光到京後已進謁總統及總理聞龍氏此行其主要事項在要求中央給軍器軍費以便用以挽回粤省之大局（一日） 
[北京電]  
　　因曹錕歸津張懷芝回魯及北軍倦戰政府内部之主和論者頗有躍動之勢至段總理之態度亦有牽動之說且長江各督軍昨日亦連名致政府電調停南北戰事時局將有調和之朕兆（三十一日） 
[北京電]  
　　前日出發香港之龍濟光今朝（三十一日）十時半由塘沽上陸乘專車於午後二埘半抵京 
（三十一日） 
[北京電]  
　　據總統府方面消息龍濟光此次東京非與政府商量結果係自稱報告南方一切情形且更有商議之事項云（三十一日） 
[北京電]  
　　今日（三十一日）發表命令十七師長陳復初着湖南督軍酌量任用蓋因陳常德之失敗故耳（三十一日） 
[北京電]  
　　據英國人方面消息敵國人驅逐問題由英國公使向中國政府督促中國亦擬由十日以前實行但現因和蘭公使要求除外婦女小兒之故其解决不免稍有遷延也（三十一日） 
[漢口電]  
　　長沙來電二十五日北軍在祁陽方面正在交戰時忽暴風雨驟至南軍司令韋榮昌乘機率其部下突進奉天軍五千大敗致死傷二千生虜三千之衆同日湘鄉方面之北軍亦大敗死傷者千餘名分乘民船五十隻於二十八日到長沙下游之新關（三十一日） 
[漢口電]  
　　張懷芝昨夜（三十一日）忽然出發回魯已如前電聞在湘第二路之山東軍由參謀長及第一師長施從濱指揮俟與奉天軍交代後分二期撤回又安武軍十五營脱離張懷芝之指揮爲獨立步隊暫駐紥湖南云（三十一日） 
[奉天電]  
　　政友會床次竹二郎氏於本日晩間抵奉天擬留此兩三日由大連來奉天迎迓床次氏之南满洲鐵路公司理事樺山氏及大谷光瑞氏將於今晩抵奉天（三十一日） 
[東京電]  
　　侍從武官尾藤陸軍少將今日首途前往满洲今村財務官今日首途前往哈爾濱（一日） 
[東京電]  
　　伊爾庫次克電五月二十八日此間勞兵會在同市及附近一帶宣布戒嚴令（三十一日） 
[東京電]  
　　六月一日在横須賀舉行戰艦陸奧（三萬二千號）之起工式該艦所謂八大艦隊之主力也（三十一日） 
[哈爾濱電]  
　　因謝米諾夫將軍與哥洛其耶布將軍意見不洽戰况漸陷於悲境且屢被過激派軍來襲部下之哥薩克亦有離叛之狀於是謝將軍於二十九日遽由哈爾濱前往戰線聲稱繼續戰事頗爲困難故將部下全部悉行解散自將遁至蒙古等語謝米諾夫軍毁落大概不逾今後一星期間（三十一日） 
[東京電]  
　　服部海軍少佐及其他技師二名因無線電報告成之功受破格之叙勳據少佐言彼等所製成之無線電報其效力能達六千英里之遥能與歐洲直接通消息云（一日） 
　　以上東方通信社電 
戰電 
[巴黎電]  
　　今日下午公報云夜間大戰進行無間協約罼力守蘇瓦松西邊敵軍雖屢圖進撲未能如願稍南蘇瓦松至哈爾丹萊路境戰事至爲劇烈菲勃安太爾特洛瓦至佛齊萊陣線亦然協約軍於此二處得後備兵之助抗拒敵軍異常勇武右面協約軍在白羅葉至蒂洛瓦陣線及萊姆西南敗衝擊之敵軍並堅守陣地（三十日） 
[巴黎電]  
　　半官公報云陣線自蒂洛瓦（距萊姆西四基洛邁當）起向北沿愛恩運河在萊姆鎭前二基洛邁當成一半圓形敵軍壓力如再向西南加緊則該陣地將被包圍恐難扼守德軍雖得進步並未破我軍陣線今全陣線扼守頗固且協約軍之生力兵已抵德軍進步已爲大緩敵軍志在得最後勝利一部分之勝利殊不足貴也（二十九日） 
[倫敦電]  
　　昨晨所望協約軍兩翼之抗拒可以收縮德軍前進之陣線藉此恢復已失之陣地一節未能成爲事實敵軍在陣線兩端續得進步衆皆承認已使該問題更形困難敵軍之志顯在進窺巴黎如須阻其進步必須急調巨數之後備兵助戰福煦總司令未敢冒險空其要點之生力兵蓋德軍今所用之兵僅一小部分軍事專家數員估計攻軍總數不满二十五師此次打擊是否僅此而止抑尚有更兇險者繼其後今尚未定故福煦總司令不得不儘力展緩調用後備兵惟該將决不致不籌備應付直接進逼巴黎之攻勢各報對於戰局雖殊憂慮惟並不因以震恐皆謂法軍屢於敵軍狂喜將獲大勝之際使敵敗退其鎭靜堅决令人欽佩今次大戰終可轉危爲安云 
（三十日） 
[巴黎電]  
　　各報承認德軍此次攻擊布置確殊精密敵電於兩日之内前進十六英里其目前之目的顯在萊姆自由報云德軍何以能突擊我軍何以能猝以四倍之衆投入戰地將來須加調查二十五日所俘敵兵已言德軍集兵與戰車甚多定期二十七日進攻我軍今未能僅以守勢抵禦打擊云該報訪員紀愛恩河大戰情形云德皇太子之軍旣破我軍防線進控愛恩河此爲大戰最危急之際時在星期一日正午蓋對岸右面英軍左面法軍仍在力抗若任令渡河其危不可勝言總司令鎭靜察視戰局乃以艱險之職務委託精兵一師使阻敵軍前進至對岸英法軍携其戰品渡河而後已該師各聨隊後以勇武均得勳章下午德軍各師逐一趨前乃發展異常劇烈之戰事雙方肉薄延至夜色蒼茫之際始已聖瑪爾高地之砲隊曾風掃密集之敵軍下午一時至晩間六時敵軍渡河者三 
 
 
 

Page 3

 
 
倍之衆仍未能逐走諸陣地之法勇士聖瑪爾村曾易手六次某聨隊獨當六倍之衆之敵軍且屢次回攻逼退之戰至夜半所定退走之時間始已此後敵軍乃源源渡河愛恩河對岸英法軍之戰品幾全出險其不能携走者皆經炸毁 
（二十九日） 
[倫敦電]  
　　法軍大本營路透訪員二十九日電稱今夜戰局最可慰者前二十四小時内敵軍進行速率業已大減敵軍之困難已見增大協約軍之後備兵陸續馳抵戰地德軍於此役用兵約四十師尚有後備兵四十師協約軍今以一敵五敵軍大約尚將於亞米安或登扣克方面出兵突擊協約軍今須壽畫分配後備兵俾能於兩陣線扼制敵軍目下敵軍之全力用於愛恩河與瑪恩河間之大戰蘇瓦松鎭經劇烈之巷戰後始爲敵軍佔有二十七日敵軍前進約六英里達愛恩河濱二十八日復進六英里今日續進二三英里（三十日） 
[倫敦電]  
　　德國公報謂此次大戰開始至今已俘獲二萬五千人（二十九日） 
[巴黎電]  
　　公報云昨晩敵飛機大爲活動於陣線後數處抛鄭炸彈數飛機曾向巴黎進發晩十一時二十四分發警號但敵機無一越過巴黎防線郊外落下炸彈數枚且有敵機一架中彈起火十二時三十四分發肅清信號（三十日） 
[倫敦電]  
　　奧國公報云土拉爾境大戰仍在進行亞達美洛境敵砲隊轟擊益力奧軍在泊里塞拉格拉細厄南面數敗進攻之敵軍（三十日） 
[倫敦電]  
　　海軍部宣稱運船里沙維開塞爾號於二十六日在地中海爲潛艇擊沉船員失蹤者九人船長與司無線電報者二人均與其列想已溺斃此外尚失軍官十三員兵七十九人（二十九日） 
[倫敦電]  
　　路透電社莫斯柯訪員電稱桐河共和國代表團已抵基夫據謂該共和國乃聨合桐哥薩克·庫班·亞斯特拉于·北高加索連同黑海濱與伐特羅波爾省之土地而成已與俄國現有之政府開戰云（三十日） 
[倫敦電]  
　　每日郵報東京通信員電稱外相後藤另爵謂日本與協約國關於出兵西比利亞事均未提出建議惟此議如提出時日本殊願審愼考慮欲求遠征勝利必須有平等性之陸軍故如聽日本獨爲之更易收效協約國苟願參與此舉日本亦不欲峻拒至於報酬問題須視各種事變定之惟日本目下並未思及報酬不過志在促進協約國之主義而已過激黨主義與德國之統治皆爲日本所反對日本且願中國之安寗後藤男爵又爯日美之增進邦交實賴英國斡旋之力後藤男爵否認彼爲袒德排英之人總之彼係日本人耳彼意戰爭非一時可了惟信協約國必獲最後勝利云（三十日） 
[亞姆斯特丹電]  
　　荷屬東印度西里泊斯島發見鐵礦其鑛質一約在千兆噸以上聞開採頗易云（三十日） 
[亞姆斯特丹電]  
　　德海軍大臣在柯洛業向祖國黨演說承認德國未能藉潛艇得海上必要之自由惟他日再起戰爭時荷蘭瑙威大約將加入抗德方面德國必須佔有佛蘭　　海濱以保將來之安寗云（三十日） 
公電 
　　舊金山僑民公會來電上海日報公會轉各省督軍各報館鑒僑民誓不承認辱國速亡之中日新約如不得已即謂爲正當之力爭無任盼禱舊金山僑民公會會長代表及六大公司同叩 
　　美國加里福尼省斯託克頓華僑公會來電中日協約危及主權請各報警告國人 
要聞一 
[北京政界紀聞]  
　　中央選舉近息中央選舉會各部近數日來以第三部報到者較爲踴躍聞除報端前揭布之金明川梁士詒等一百零四人外新報到者又有陳文蔚陳道巖陳士雯周英管汝霖陳邦燮喬映霞喬佑謙曹克讓曹中梁濟郝登郜承業等一百十五人計至二十九日止已經報到者共爲二百十九人此外如福建浙江甘肅湖北尚有大部分選選人未經報到似此則將來第三部之初選人數恐達三百人以上云又聞此次修正參議院選舉法中央選舉會第一部資格限制本嚴其有有學術上著述及發明者尤爲不可多得故調查時不得不略爲從寛凡刻有詩集者亦可審定入選故現時第一部互選人頗有詩翁數名在其中云 
　　張勳難邀特赦贛督陳秀峯等續請特赦張勳惟段總理於前日閣議時已表示絶不贊成之意并有張勳如亦可赦則此後不應有犯法之人之語似此則張勳特赦之望已絶矣 
　　張樹元密函報告聞山東軍務帮辦張樹元密函告某當道略謂吳大洲顧德麟等日前俱潛至濟南省城附近某處（非本省權力所及之處）預備聨合土匪以護法軍名義攻打省城幸經覺察設法防禦吳等知不能得手現已他去惟省中尚須時加警備云云 
　　新疆迭催派兵聞政府以新疆楊督迭次催發參戰軍隊移駐新省中央以現在國軍陸續南下無兵可派而在湘前敵各軍亦多以轉戰勞苦亦請中央另調新銳軍隊因之段總理前日下午特召徵兵局趙理泰局長赴宅面諭再於近畿魯豫徵募新兵即先以魏宗瀚之第五混成旅擴充成師並擬再添一師云 
　　段氏防邊計畫段總理以邇來邊地外交風雲日漸緊急直接則地方上先受恐慌間接於中央方面亦有至大之影響二十九日特擬定一種維持邊政計畫書於日内提出國務會議研究其中最要之點略紀於後（甲）關於軍事者（一）酌加軍隊之數額（二）邊地聨防之要著（乙）關於外交者（一）嗣後辦理外交之權限（二）緊要地方加添外交人員之辦法（丙）關於財政者（一）另編邊地省區域預算（二）維持邊境地方金融以上各件均須全體另案研究云 
　　藏番犯隴之警報政府二十九日接蘭州張督軍宥（二十六）電略稱頃據寗海馬使電稱川邊藏番作亂玉樹同普昌都等縣相繼失守知事潛逃團警大半投降彭統領日昇亦繳械投降藏沿邊千百戶土司及寗海等處亦被煽動兵力單薄不敷堵剿請速派隊增援以圖恢復等語除電該使嚴飭派部防堵外特此電陳務乞速示機宜以資遵循云云 
　　吉林代表來京吉林督軍孟曙村現因吉省邊防日亟特派上校參謀陳鴻逵代表來京與政府磋商要政並請示方針聞陳參謀二十九日下午二時三十分赴公府晋見大總統報告吉省邊防緊急及派兵駐防情形更將孟督軍擬擴充吉省軍隊鞏固内地軍防計劃詳陳元首深邀主座嘉許只緣迫於財政枯窘恐非一時所能辦到云云 
　　商會聨合會近訊全國商會聨合會各省代表自齊集天津以來對於促進和議及要求宣布中日新約問題不遺餘力據某君云該商會聨合會自因選舉會長問題發生衝突以來各省代表紛紛散退即選舉會長問題已無完满結果大多數代表遂主張俟本年九月再行改選而全國總商會一切會務仍由舊會長吕逵先君暫行負責即前傳另行組織評議會一節亦已無形打消云云 
　　江監督定期東渡留日學生監督江翊雲自受命後因留日學生發生回國之風潮遂久未赴東就職據某敎育當局傳出消息江監督近日因留東未回國之學生業經陸續上課已回國學生亦有尅期回東消息故亦决定於六月十日以前起程東渡以便代各學生辦理一切交涉並疏能中日學生方面之感情云云 
　　陸軍生卒業回國政府於前歲咨送第一次學員肄業日本陸軍大學已届十八個月於本月在日卒業頃聞該學員上校楊敬齋等八員已先後回國前日曾晉謁段總理常奉總理諭赴漢口徐司令處協贊軍事各員因征車甫停擬稍事休息再行爲國効力云　　日公使請償損失聞日本政府據該國派駐我國長沙重慶領事之報告要求將該國人民在各該地爲中國南北戰爭事所受之損失擔保賠償於日前以訓令電致駐北京日公使林權助氏林使備具正式公文一通致我外交部原文中有貴國南北發生戰事後我帝國臣民之在長沙成都重慶等處所蒙之損害不少除詳細情形由各該領事向該處地方官直接通知外所有以上三處本邦臣民之損失顯見貴國地方官吏不能盡條約之義務等語聞國務院因以上三處或尚在亂事之中或戰事尚未結束將以此時未便置議等語答覆 
[兩日之中央政聞]  
　　公府情形二十九日馮總統於下午一時十分 
臨辦公室披覽鄂湘贛等省拍來重要軍電數件於二時三十分延見吉林督軍公署上校參謀陳鴻逵四時又見本府秘書文羣（聞文氏係新由上海歸京者）五時五分文秘書退出後元处又閱各部呈遞緊要文電多項至六時十三分始進内室休息又訊馮總統二十九日兩次至居仁堂先後見各數人與張仲仁秘書長談話片時後即退回私室云又得公府消息魯紳夏繼泉日前來京及晉謁總統情形現聞總統以其品學兼優特聘充任公府秘書以展其才夏氏業赴公府叩謝並二十九日返魯料理個人私事下月初即可來京就差云 
　　參陸辦公處二十九日參陸辦公處於上午九時辦事各員即照常齊集該處會商各項軍事問題關於進攻郴州零永肅清湘東湘西及防邊援粤種種計畫尤有極詳細之討論下午二時由專電處致張湘督楊新督李閩督陳贛督等重要密電多件一說則是日參陸會議時對於第五期之作戰計畫亦有極詳細之討論據某方面消息云此次參陸處新變更之作戰計畫係屬第五期之作戰計畫蓋因四期作戰計畫已算終了因是將行另訂第五期作戰計畫電飭前敵賡續進行聞本期計畫川湘鄂西贛閩各省之軍事統括在内除特定作戰大綱外並另定各該省局部作戰之辦法云云又聞政府對於攻克郴縣爲最注意之問題聞段總理曾將攻郴計畫親加修改於二十九日分電張湘督及吳佩孚總指揮囑其積極進行又據某方面云政府現以敵軍窺謀湘東之心迄未稍減二十九日由參陸辦公處分電駐攸縣張宗昌張宗昌張福來兩旅長駐醴陵施從濱師長從速會師搜索湘東餘匪務於六月十五日以前將湘東各要隘肅清以杜敵人再來暗窺云云 
　　國務會議三十日國務例會日程方立之秘書長於二十八日閣議散會時即與段芝泉總理商定其中議案仍以關於財政方面者爲多此外如徐樹錚所陳述之某項軍事計畫亦當提出討論并聞陸段兩總長亦有軍事外交重要報告須臨時提出云又一消息三十日國務例會茲將議案分紀於下一爲陳陜督電請增兵問題一爲籌撥南下奉軍餉欵同題一爲前敵各軍請發暑藥費問題一爲緊要邊防問題一爲任命官吏問題此外如重要軍事議案及秘密外交議案均未預先列席云 
[關於軍事之最近京聞]  
　　茶陵有不守之說據軍界某要人云湘東戰事北軍雖稱得手惟敵軍仍未肅清故安仁茶陵時有戰事並聞茶陵地方又有被敵軍佔據之說 
　　徐樹錚電告軍情奉軍副司令徐樹錚二十九日由長沙致段總理重要電報一件歷陳湘省各路軍事形曁第五期作戰計劃并請湘境人民受害甚烈比後前敵各軍務宜以軍紀爲重等語聞段總理披閱後已交參陸處核奪云 
　　吳光新感電紀要政府於二十八夜接宜昌吳光新總司令拍來正密感電一件内容據稱馮旅（卽馮玉祥所部）進攻湘西請以第八師爲宜軍後援是否可行乞訓示遵行云云 
　　張作霖又有會議據某交通機關所得奉天電訊謂馮麟閣已於感日（二十七）抵奉即在督署下塌張雨亭督軍慰問備至并許以某項要職云云又據某外人機關之奉天電報云北軍前敵總執法官殷洪壽及倪嗣冲代表劉國三（譯音）同時抵奉表面上雖稱到奉賀張作霖外甥之結婚式其實有張氏召二人來奉開軍事會議消息馮麟閣回奉亦與此事有關然其會議内容尚未判明云云 
　　武平被民軍佔據政府接攻粤總司令李厚基由厦門轉來一電據稱武平被敵軍佔據已派馬步雲沈柯帶步兵一團砲兵一營機關鎗隊兩連星夜往援云云 
　　龍濟光由港來電據可靠消息兩粤巡閱使龍濟光二十九日午曾致中央要電一件詳述粤省之最近形勢並要求政府飭令閩贛兩軍趕攻粤省以分南軍之勢段總理披閱後即交參陸處核覆并聞龍氏此電確係由香港拍發云 
[南京快信]  
　　軍署接粤軍政府通電伍廷芳林葆懌已就政務總裁之職　　兩湖宣撫使曹錕通電艶日（二十九）起程回津養病 
　　直督軍署參謀長趙玉珂昨由漢乘輪來寗面謁李督聞爲協商解决時局辦法 
　　贛督陳光遠電李督密商贛西贛南軍事李督派王參議赴贛面謁陳督協商一切 
　　省議會昨日（三十一）下午二時開各項審查會 
　　省議員多半又已回籍活動新選在省議員又不足法定人數　　省署昨委候補知事趙惟寅等二十餘人分赴各屬抽查省議會議員初選名册 
　　省政研究會昨開職員會聞爲新選舉力謀進行 
　　凌文淵解樹强運動當選衆議員現與某某競爭甚烈 
　　江北商會代表昨謁胡財廳長商改税率未得要領現各商異常憤激擬再向省議會請願提案修改以蘇商困 
　　第十九師副官長蔣濬川前日奉派來寗面謁李督禀商軍事昨已事竣乘輪赴贛 
　　長江巡閱副使王廷楨昨乘車赴蚌祝倪嗣冲誕辰 
　　徐屬各縣土匪已告肅清中央特奬五千元給賞在事出力官兵飭由蘇財廳撥發 
　　中央新任修改税則主任蔡廷幹昨出京來寗即轉車赴滬　　警廳籌設旗語學校已呈請省署核辦 
 
 

Page 4

 
 
魯意師摩洋行 
始創自同治十三年即英一千八百七十四年 
准于廿七日下午四時在本行拍賣地産列下○第一方坐落楊樹浦路底ＢＣ九千二百六十號工部號頭二千二百五十二二千二百五十三六千二百三十二七千零八十七花旗號頭四百八十七到楊樹浦路五百尺到河八百尺在楊樹浦路方面一百六十七尺北至凉州路南至楊樹浦路東至黃浦路西至花旗公館註册二千一百廿八計地三十三畝三分二厘五毫○第二方在臨平路之東ＢＣ二千四百五十九號在ＢＣ九千二百六十門前其地後面靠河沿河邊八百尺但其地在水之下面拍者有權衡可以升科之利益○第三方在善鐘路杜美路之北ＢＣ三千九百三十三號計九畝二分另五毫倘造房屋極好○第四方狹地皮靠善鐘路一百四十五尺ＢＣ五千七百八十七號計八分另四毫○第五方在善鐘路杜美路南角一畝二分另七毫北靠杜美路南至江産東亦至江産西至善鐘路○再拍者注意第一方第二方近黃浦第三方可作住宅至租界極便地圖詳細一切可問本行此佈　魯意師摩洋行啓 
[遺失聲明]  
在途失去申儉源莊八百五十號卅期本票一紙計元一百兩已向該莊聲明止付以作無效請中西人士切勿收用特此聲明公裕白 
[英大馬路望平街口]  
緯羅襪機公司　鱔魚骨機器織襪　機織襪　針大價廉 
[瑞和洋行禮拜三拍賣]  
准於念七日兩點半鐘在本棧拍賣華記三磅半至六磅鴕鳥獅牌紅漂英皇藏寶三人玫瑰花順風車桃童桃柳圖元羽綢絲條白洋紗三鷄旗漂白失丁轉祥興賽珍會條子白洋紗天綸色絲紗公平雙蠂仙永慶昇平三廣三隆接頭漂布信記湖素羽綢稍漬公平甘露九德白洋紗餘貨不計此佈 
[禮拜四拍賣貴重房産地皮寶和洋行]  
准于念八日下午三點鐘在本行拍賣威海衛路念八號計地一畝五分道契英册五千零九十號上有四層洋房一宅屋頂花園内有會客廳大菜間房間浴間廚房以及草地汽車間屋内裝有自來火電燈電鈴自來水一切俱全如貴客欲知詳細者請駕臨小行帳房領看可也此佈　寶和洋行啓 
[三發洋行奉法公堂諭禮拜六拍賣地皮房産]  
准于卅日下午三點鐘在本行内拍賣方單地皮該地坐落浦東廿四保四區四十七圖慕字圩第四百號業户陸念春則田七畝五分正又廿四保四區廿圖潔字圩二百廿五號業户丁徐氏則田五分八厘三毫正連有房屋三間披屋兩間倘貴客欲拍者請駕臨法界黃浦灘四號本行内詢問詳細可也 
三發洋行電話三四八一 
[雲紗拷綢]  
籐椅籐床籐席草蓆正嗎　蓆全皮枕頭皮　喼籐箱銅灶皮箱洋廣雜貨批發五馬路 
上海萬安祥披露 
[雅人共賞千年紅]  
用以傳面但覺芬香潤澤肌理微顯白嫩絕無粉質之可尋不第美好容光一若天然生成即如額有皺紋亦能隱退淨盡面且無痱子熱癤之患冬免凍瘃肌裂之虞洵男界所共珍尤粧台之傑品 
注意　陽分漸衰難免面黃肌黑發生斑點但以此質和水塗面不數日而皮色白嫩兩頬紅潤用以沐浴則體亦柔滑竟類玉人（用後再以乾燥手巾或手帕揩拭使質入毛孔藉以養血）每袋兩角每打兩元 
經售處　上海英界晝錦里月中桂香粉號○妙香室香粉號○吳榮泰香粉號○萬花樓香粉號○百花洲香粉號○祥雲壽香粉號○戴春林久記香粉號○祥茂絲線莊○祥升絲線莊○同昌絲線莊○棋盤街裕昌洋貨號○興昌祥洋貨號○華慶公司總批發所上海卡德路任文孫藥廠電話西字一千三百九十六號凡與本廠電話接洽請將西字説在號碼之前以免錯誤 
[一匣包好小腸氣]  
疝氣一症肝經受邪寒氣伏於厥陰之中陰嚢時發脹大難忍此丸專治小腸疝氣能散肝經寒氣使陰嚢縮小脹痛亦平輕者一匣痊愈重者二匣斷根每匣一元上海浙江路三馬路口時芳照相店隔壁認明德法製藥公司 
[高级繙譯]  
竊思繙繙一事必須眞正相對方得不誤茲本館主人英國博士於繙譯講究三十餘年又約有中國儒士帮同辦理凡官商信件合同俱可代譯或有金石磁器字畫古董均能譯其朝代名目及詩賦題跋或名人著述大部書籍皆可譯出以廣流傳倘有各大工程欲開辦者本館亦可代譯其工程條欵永無紏葛之處　上海南京路十二號同文館繙譯處啓 
[滙票遺失]  
十七寄與申信元莊恒和上久和一千二百另一號廿票元二千兩長有上王星南一百念五號念票元二百五十兩又上劉敏之一百廿二號念票元二百兩又上王鏡仁一百念六號念票元一百兩又史麗卿一百十九號念票元二百五十兩又一百念一號念票元二百五十兩建鎰上安記行十九號過期票元一千兩恒和順上祥茂十九號念票洋三百元以上八票因在途中遺失已向各家止付如有中外人等拾得作爲廢紙特此聲明　杭州謙泰莊白 
[京都天寶齋嫩面玉容散]  
此散專治男女面上黑氣雀斑烟色酒刺油膩暗晦等患每晨搽擦自然嬌嫩滋潤淸秀眞整顔妙品也每瓶大洋二角每洋照拆六瓶雙料每瓶四角每洋三瓶舖設上海二馬路中市西鼎新里口 
[聲明保單作廢]  
逕啓者小號于甲寅年間曾向長沙太古車糖公司躭保衡州怡慶德分銷車糖事務當立保單一紙交與太古車糖公司收執計保洋例銀四千兩分銷至今頗守信用惟近來時事多變自顧爲艱特于本年陰歷二月間敦促分銷經理劉介爾來長與太古車糖公司將一切手續面爲接洽所有以前來往帳目毫無蒂欠自此退保卸責倘後繼續分銷事務與小號絕無關係惟書之保單日後尋出作爲廢紙深恐中外各界未咸週知特此登申報聲明　長沙禮和館啓 
[遺失派司]  
今遺失東方紗廠１９５８號ＯＣＳＷＯＯＺＺＯ　中國棉紗派司一紙計二十五包除報過十六包尙多九包又怡和紗廠５５８１號ＥＷＯ　中國棉紗派司一紙計三十一包除報過十七包尙多十四包以上兩紙均已遺失除向海關掛失另補新派司外特再登申報聲明如有人拾得作爲廢紙 
瑞記茂新號報關行白 
[失票聲明]  
鄙人十八夜在路遺失小東門天眞寳號四月十六期之憑票英洋四十五元如有拾得者作爲廢紙不得支領特此聲明 
余楚齋披露 
[王嶠崧命相五角陞官發財傳授符咒]  
男女走失拐帶金銀生死不明終身結局求子財壽大圓亡魂光治病紫竹算命不報能知八字寓四馬路東首杏花樓對門滙中旅館後進土號看三世果報上看天堂下看地府觀音臨壇治病符小兒邪驚病符法搖會 
[失票聲明]  
茲在途被竊皮夾失去中華銀行第二千二百四十一號四月廿六期元一百零二兩四錢四分二又萬亨通支裕康莊第十二號即期元三十九兩三錢一分以上兩票已各向前途掛失作廢外特登中外報聲明請中外人等切勿收用　同孚永倪文炳白 
[受盤聲明]  
今於四月念一日接盤小南門外朝陽路丁元興慶記鐵店生財貨物盤與石記繼續營業以前往來諸事均歸慶記自理與石記無涉恐未週知特此聲明 
丁元興石記啓 
[爲六百元本票止兑]  
小號前與九江袁啓興往來磁貨今復查帳有不符所有出與該號分期本票除兑之外當有本票六百元一律止兑望各寶號切勿收用並請袁啓興老板見報速來當面算賬面找特此通告裕和源白 
[遺失棧單]  
今遺失内外三四廠陽歷一九一七年十二月十五號蔣福記户第七十四號小屑飛花五十一包棧單一紙已向該廠聲明掛失另補棧單將貨提出如有中外人等拾得作爲廢紙恐未週知特登申報聲明 
蔣福記白 
[永豐餘金號]  
本號營業志在馳名眞字足赤提煉最淨上海獨一可以自信中西首飾花樣翻新條錠葉金貨頂色眞定價克已報載詳明進出一换分量極準普通足赤價又減輕各種金箔貨皆上等倘蒙惠顧竭誠歡迎上海望平街大馬路口電話二四一四號 
[沈製鏡面散之靈驗鐵証]  
不論男女老幼面無瑕玷顔若芙蓉爲人生第一快事本醫藥室主人發明沈製珠粉羊脂鏡面散行消十載以來得確實報告治好男女老幼面上雀斑粉刺烟容酒刺紅瘰白點油光黃黑瘡疤痘疤汗斑滯氣粗皮燥裂狐騷臭等類有一萬三千四百餘人曾經醫學專家化驗給憑去皮膚上污點寰球獨一妙品爲善天下所公認前淸恭淸王府以及官學界軍界紳商女界用鏡面散完全醫好來信鳴謝並詩詞歌賦讚頌神妙積有六千一百餘函選有郵局民局蓋印信封集裱屛幅張持門内人人可看以照靈驗昔年赴美賽會曾得嘉獎此爲本藥確有價値之鐵據乃人心不古冒牌影戤層見疊出以圖朦混凡購藥諸君請認明上海盆湯弄即山西路集益里對門人壽醫藥室方是的眞沈製鏡面散雙料重用羊脂珠粉每洋二瓶每料六瓶二元五角單料每瓶二角 
半每洋五瓶惟市上假冒者多必須郵寄上海總行妥而便捷切切注意 
[招聘國文教員]  
某校擬聘國文教員一位願就者請隨帶自薦信即日至寶山路頣福里八十號接洽一切 
[上等洋房出租]  
法大馬路東領事公館隔壁有新造洋房樓下出租此屋裝飾華美用以開銀行或船頭房及寫字間等最爲相宜如欲租者請至隔壁庚興洋行接洽可也 
[聖約翰大學招考新生]  
本校定於陽曆六月十號即陰曆五月初二日招考大中兩學挿班新生大學每生連試四日中學每生連試二日有志來學者先期至上海樊王渡本校辦公處報名随繳報名費洋一元或開明姓名通信處用中文函報亦可惟報名費洋須由郵局滙票随函保險寄下空函無效並須聲明投考大學或中學考生均應於是日晨九時前到校隨帶本生最近四寸小照一張呈驗如錄取後到開學來校時須經本校校醫驗明身體强健且須有該生現經肄業之學校校長出具品行純正之證書方得留校肄業欲閲詳章 
請寄郵票二十分示明住址即當照寄過期不試報勿自誤　　　校長卜舫濟啓 
[論語講義]  
預定四月底截止一律隨書奉贈孔子彙考一册本校課藝二册 
預定每份實銀四元　經售處　上海四馬路文在山房上海函授國文專科學校啓 
[夏開泰聲明]  
鄙人原籍江都在滬經商歷有年所且蒙同業信用禍緣於去年八月間無故遭同鄕銀業搜挑李如山之妻李楊氏揑造三百七十元之借據及首飾價挾嫌在會審公堂誣控曾奉飭傳鄙人遵即投案繼奉傳訊乃原告抗避不到迨至上月二十九號第二次公堂傳訊而原告他楊氏仍情虚不到幸蒙　中西讞員明鏡高懸不致被其朦蔽業奉堂諭判决將案註銷深恐各界莫明眞相特此登報剖白以昭　公鑒 
[老聾竟能復聰]  
市上耳聾丸藥極多○當推二馬路西鼎新里京都天寶齋爲第一○僕已親自試過○方知眞實效驗○購者留神 
大凡有一病必有一藥有一藥必治一病如服不見效者即非對症之藥雖化費千金終難取效僕年近五旬兩耳重聽已七年矣遍訪良醫服盡諸藥毫無影響於是聽天由命不望復聰矣乃去歳偶觀申新兩報見京都天寶齋告白云萬國九洲耳聾第一聖品治耳聾極妥極靈即由郵局滙洋十元購耳聾藥品兩料按日試服果覺身體漸强兩耳稍聰又續購兩料虔心呑服漸服漸愈未及服完居然復聰如故矣而且起居一切勝如壯年想數年宿疾一旦失去豈非喜出望外爲此登報以揚仁風謹告同病者　　南京四牌樓陳子福謹告 
[大學眼藥]  
大學眼藥　各處大藥房及洋貨舖均有代售 
此圖有兩個扇形一見如有大小之差然其實没有大小其感如有差者是目之視力不完之故而即爲所謂錯覺凡希目之健　者宣速用馳名世界靈効無匹之大學眼藥也 
本舖日本大阪參天堂大藥房 
[德醫張近樞自東瀛返滬依舊開診啓事]  
鄙人因驅體不適曾遊歷東東瀛以休養已經月餘今遊畢返滬定陽歷六月十一日即陰歷五月初三日仍在華英大藥房照常開診得與　諸君重爲聚首也此佈 
[會審公廨諭]  
爲通告事案據日商新大洋行訴曹永敏擔保湯世明立約定購生鐵付過定銀一千八百兩以曹永敏已産上邑二十五保一區十五圖已字圩二百七十五號則田二畝四分八厘五毫爲擔保品貨不交足湯即逃避致原告受損洋五千九百六十九元二角又定銀一千八百兩請查封擔保田産等情迭經飭傳該被迄未到案茲據原告律師福岡請求登報立限缺席判决應即照准爲此登報通告着該被曹永敏於十四天内到案如再逾限不到即照原告所控缺席判决合行通告此諭　西歷一千九百十八年五月　日 
[會審公廨諭]  
爲通告事據日商久竹二訴王志良欠洋二千元不還一案迭經傳提未到茲准原告代表福岡律師所請合行登報通告限被告王志良十四天内到案如仍不到即照原告所控缺席判決毌再自誤此諭 
[孟河費繩甫老先生子子敬特開診例]  
本醫士在滬有年存心利濟念時局之不　　生計之多艱每遇寒貧尤深體恤刻交夏令時症將與不惜降格相從實爲便人起見茲　　曆四月十八日起每日上午門診特設小號三十人號金一角診金隨送不計下午小號出诊限定八人診金亦然聽送車力祇取一元不復再論遠近欲看大號者診例照常凡我同胞庶無裏足恐未周悉專此聲明　　寓英大馬路先施公司西首三　泰號隔壁民康里第一家 
[惠通舜記新號受盤聲明]  
啓者今受盤得張黃氏所開設上海英租界五馬路公順里第七十三號門牌惠通棧一座棧内所有電燈自來水床帳被褥掉椅以及生財雜物等項一應在内憑中立據自夏曆四月初一日以後槪由王姓受盤接管改記開張所有前欠賬欵均歸張黃氏自行料理與王姓無涉除呈請會審公堂立案外特再登報聲明　受盤人王舜臣謹啓 
[鳴謝萬豐内河水險公司賠欵迅速]  
日前裝潘木蘭黃豆一　運住内地詎該船行近閔行　遽　遭傾　幸向萬豐保險公司保有水險今已由該公司調查確實當即照單賠償足見該公司信用卓着賠欵神速爲此特登報端藉鳴謝悃　　滬南宋也香謹啓 
 
 

Page 5

 
 
   
 
 

Page 6

 
 
要聞二 
[鄂訊中之時局和平希望]  
　　聞曹錕領銜會同張懷芝李純陳光遠趙倜曁王督軍於二十七日由漢拍發萬急長電一通致中央提議和平大意不外外侮已將接踵而至何可再行同室操戈措詞極爲沉痛云 
昨有人至武岳站見各星者爲北兵書繕家信一則曰前敵停戰大局可望和平再則曰停戰議和我等生還有日據各星者云某等昨日代書家信伊等即云確有議和消息云 
　　鄂省會議員提倡和議幾及一年雖未達到目的某志不稍更變此次烂於未來之議會聨合會議尤欲多所建議昨經發出通告邀集一般留省議員於二十九日（即今日）特開茶話會即爲討論與議解决時局之一切進行辦法以便付與赴寗代表届時提交公决云 
　　又據燕京旋鄂政客云最近南北當軸對於議和問題大有彼此遷就之勢其主要原因雙方俱有困難非謀和平解决不克維持現狀其事實如下（甲）財政支絀（乙）兵力日衰（丙）外交險惡 
[湘鄂戰事之鄂中消息]  
　　湘南軍事又漸活動聞王旅承斌於禡日（二十二）晨刻進攻零陵之北部據永州外線之永安舖一帶現向永州之古城進攻湘西戰况北軍亦尚得手昨軍署接馮玉祥旅長來電中述分據常德要隘邢家河及榮家河之林（德軒）田（應詔）兩部於哿禡兩日經該軍擊敗林退打宕廠田退石門等語張學顔聞亦攻克五道河之南軍戰地現復進偪陽梧山惟湘東各地南軍之進行頗速 
　　又聞馮玉祥所部之軍隊分駐於津市津城機花崗任攻常正面連日鏖戰頗獲勝利茲聞馮來電報告現距常德僅二十餘里四周用兵約在二師以上現已電商各路軍隊一齊進攻以期收夾擊之效云 
　　至衡山方面聞吳子玉師長現駐衡山所部第三師之第十團第十二團現已向方州方面進行扼守要隘並無激烈戰鬭第三混成旅駐衡山城内江南會館分隊游巡該軍病者甚多頗難作戰云云 
　　據軍界消息最近鄂西戰事北軍進攻巫山之劉旅躍龍養日（二十三）將巫山前方之西溪峽佔領惟南軍之敗是否係軍事作用未能驟定至施鶴一帶本爲北軍注擊之點作戰兵力較强戰况亦較激烈連日宣恩左右數十里都在戰雲瀰漫之間滇軍黄毓成之所部刻已加入此方戰線之中其兵力乃至雄厚而北軍之與是役者亦在五千人以上（按即趙旅孟團兩部）旗鼓相當結果難以預卜云 
　　又聞吳光新所屬軍隊戰於巴東施南一帶已偪近川省擬即舉兵進川特電政府請示辦法所詢之點如下（一）光新所部各旅不足攻取夔萬應如何添助援軍（二）管旅入川援助職部軍隊可否暫緩開往川北（三）攻取重城計劃幾路進行（四）嗣後糧餉如何接濟（五）光新率軍入川宜昌維持地方重負應由何人接替又一消息鄂西戰事甚烈沙宜防務加嚴公石亦有不靖消息王督軍已令水陸軍警特别戒嚴聞二十七日有紅十字隊上駛究其戰爭地點或云在施南方面或云在湘西公石方面未知孰是 
[湘省又遭水災（長沙通信）]  
　　刀兵水火四字本相連綴其威力亦復相同湘省自兩軍大戰以來小民已飽嘗刀兵之苦最近株洲醴陵寳慶等處之火亦接續發生所未至者水耳不意近數日來湘水忽然大漲與前次丙午甲寅之兩大水災相等湘人所遭之厄運可謂達於極端矣湘城於五月二十四日早四句鐘起大雨傾盆終日始息各處街道宣洩不及有水深沒踝者有深至七八寸者至是日晩間湘水遂突然大漲一晝夜間竟漲至一丈六七尺澎湃奔騰異常洶湧低處房屋衝倒極多人民不及提防多有淹斃者現在西門一帶水已入城上游又傾瓶瀉閘而來其勢更大恐一二日中尚難望其消退也 
　　二十五日長沙知事姜濟寰警察廳長周斗山以水勢大漲特會同出城勘視隨即進謁張督報告水災情形並請酌量撥欵散放急賑張督當即核准撥發洋銀三千元即日派員散放以濟災黎往年湘省遇有水災沿城一帶居民即多數遷居城頭暫爲棲止茲以軍事緊急之際城上均有軍隊防守並奉有張督命令嚴禁災民登城被災之家遂無駐足之處長沙郵務長鈕满氏覩此情形甚爲不忍特函由長沙姜知事呈奉督軍核准就城内酌撥公廟數所以資安揷 
　　此次水災影響於農事者甚大沿河各處田畝悉遭淹沒小吳門外之某官垸並被水衝倒苟水勢不速消退則田禾之捐傷必更有甚於今日者現在省城米價已因此飛漲每石竟需錢三十五六千文之多且無米可糶缺俏異常逆料將來米價必在四十千文以上云 
　　湘潭知事余屏垣昨已有電來省謂該縣於敬日晩問驟漲一丈河正兩街業已通流後湖一帶盡成澤國刻正親往各地查勘以便酌量請賑 
[援閩粤軍之消息]  
　　援閩粤軍捷報到粤彙記如下（第一號）（一）本軍第一支隊於本月十九日上午九時佔領永定屬蘆下壩敵軍向永定方面敗走現正在追擊中（二）是役斃敵軍官連長二排長二敵兵被擊斃及淹死者計百餘名生擒連長一司務長一敵兵數名獲鎗三十餘桿六五子彈七八萬顆砲彈十餘顆輜重甚多（第二號）（一）本軍第一支隊於本月二十日上午四時完全佔領上杭屬峯市奪得鎗彈輜重無數（第三號）（一）本軍第二支隊於本月十八日下午八時完全佔領武平廳敵軍敗退（二）是役斃敵軍連長二排長三兵士數十名生擒排長二兵士六名奪獲步鎗枝十桿駁壳鎗二桿子彈千餘箱軍用品無數（三）我軍士陣亡一人微傷三人司令許崇智已入城安民（四）十九日上午八時我軍前隊已到距武平縣城七里之觀沙亭高地圍攻武平縣城 
　　陳炯明赴三河壩督師連日攻入閩境現陳又調田喬所部黄福芝馬永平兩營回汕又電惠州鍾司令預備三四中隊出發以厚兵力務將閩省尅日收復與李協和援贛軍互相携手期達會師武漢之目的云又聞攻閩滇軍方聲濤所部現以夏述堂所部已完全入閩駐汕中一軍日内亦卽開赴前敵茲特組織續備隊一　指定在梅屬五華平遠兩縣招募入伍就地編練昨已委任曾桂芳爲招兵委員並令武弁王鴻發率兵一排保護分投開招云又黄岡一帶接近閩疆羅鄧兩司令以戰事發生各部均已開拔入閩後方防務空疎特即飛電由陳督辦立召大紳商定招集民團二千名以資守衞昨已委任余構堂爲邊防團練總長着即切實進行云 
[四川靖國軍進取昭廣消息]  
（成都通信） 
　　四川靖國軍第一軍長但懋辛因預備北備特由川北兼程返省面見熊總司令請示機宜聞但氏此次旋省一面令前方王縱隊出劍閣進攻昭北廣元（鍾體道在昭化）（劉存厚在廣元）一面請熊總司令指令機宜以便進窺秦隴但部五師十九團於十四號午後亦奉調回省暫駐提督街恒貞旅館傑英官店等處日前五師王縱隊追擊到劍閣武連驛時曾與鍾部三師大激戰劍城於三師將到之先人民即紛紛逃避後三師到該縣及現在五師到該縣給養均頗困難軍官亦多食乾糧三師師長鍾體道現由綿陽退駐昭化部下只有一旅左右軍官士兵多已離心三部砲兵團長余昻在綿陽敗後僅率馬弁數人向劍閣方面而去其團長職務現由該團第一營營長龐奇義兼代王縱隊長所部佔領劍閣後仍擬尅日前進日前王縱隊長保委該部軍需官蕭承澤代理梓潼知事電請省議員郭亮東任該部參贊五師二十團（即王縱隊）留守部盧營長日昨已開赴前敵矣 
五師攻入梓撞後該縣張知事逃去繼任馬知事特呈警務處及熊總司令請飭張回算交代昨四川全省警務處訓令警廳略云案據梓潼縣知事馬驤呈稱竊知事於民國七年四月二十三日奉四川靖國軍援陜第一路先遣縱隊司令部令開委署理梓潼縣知事當以前任知事張正心携印潛逃山部暫刋木質印信一顆文曰梓潼縣印隨文令發下縣飭即承領啓用以昭信守各等因奉此隨即四月二十四日到任視事惟查前任張知事業經乘變潛逃所有任内經手事件以及關於行政司法警隊倉榖各項均未准咨交前來加以歷任卷宗率多散失以致首尾不相銜接清釐亦無從着手合無仰懇鈞處令飭前任知事張正心回縣清釐交代俾得依限結報以完手續而理交案等情據此當經本處指令據呈已悉仰候令行省會警察廳轉飭該縣前任知事張正心迅即回縣清釐交代外爲此令仰該廳即便遵照速傳張正心到案飭令取保赴梓交代仍將遵辦情彩報查 
　　援鄂第五路總司令陳炳堃宣布就職後即電令所部王團及袁支隊尅期東下刻陳總司令又令楊指揮官駐防通江南江曾鄭二指揮官逼近昭化廣元以便進行茲聞陳部王團長由巫山來電云成都熊總司令鑒頃得葉黎兩軍電稱宜昌敵軍因湘西吃緊急退回原防一俟上遊援軍到集即行反攻施建方面柏總指揮烈武迭經擊退北幂於野山關陪石責石火峯界嶺等處軍氣甚振特電奉聞團長王楨叩文印 
[雲南軍警圍搜張董私宅紀]  
　　前雲南陸軍第一師長張子貞係日本陸軍士官學校畢業满清末時由日回滇初任陸軍管帶及敎練官辛亥重陽光復張身先士卒血戰一日夜繼援川平榆立功尚偉擢升爲雲南第一師師長前年唐蔡起義反對袁氏張雖經袁氏命令任爲雲南督軍並未應命去年雲南宣布自主出兵討段乃將第一師裁撤唐督軍令張爲駐粤滇軍總參議旋又命張爲全權代表赴京與馮代總統疏通一切張於是由香港赴京得與馮投相識旋因滇省要求恢復國會總統復職諸事未能辦到張乃由京回滇唐督軍擬以憲兵總司令鄭開文改任駐粤滇軍師長所遺憲兵總司令及講武學校校長兩差畀張氏接充惟尚未發表乃近二十日來滇中隱有謡傳謂陰曆三月二十八日夜間滇省必有内變然並不知由何說起何人主謀不過满城人民因此恐慌至陽曆五月七日始知六號夜一點鐘軍府曾派憲兵警察數百人同時圍搜張子貞私宅及卸任團長董鴻勛私宅董被捕張已私逃董宅無確實證據張宅搜出快鎗十餘支子彈無數及其他函件甚多近日更傳言軍署已有密令通緝張子貞並　有重奬究係何故迄無正式明文宣布惟聞張氏受段密令在滇運動軍隊定於陰曆三月二十八日舉事旋經軍署先期探明故搜捕張宅董宅云 
[江北匪勢之猖獗]  
　　江北苦匪已久此剿彼竄迄未肅清今淮陰漣水又告急矣馬鎭守使日前因泗陽吃緊親率大軍往剿現在已有多日尚未回浦而漣水之和尚圩遂爲大股土匪佔據聞有數百人之多其佔據之原因由於軍隊調防該軍每届調防之際必拿若干輛車子爲彼運輸軍用品與非軍用品此事已成習慣此次又拿車子若干不意皆係土匪冒充行路之時故意落後該兵士因天暖有將所帶之鎗棄之車上者正在徒手之時而土匪之伏突起放鎗一排傷兵數十名僞車夫亦取該兵車上之鎗於手於是已傷之兵則臥倒未傷之兵則逃走聞輜重與兵士生命之損失甚屬不資且有爲匪生擒者此即前兩日之事也該匪因之即將附近之和尚圩佔據聲勢甚大淮陰之孫家圩大興莊五里莊等處皆齊集鄉團晝夜防守婦女小孩均紛紛送至清江淮陰縣李子鶴知事聞報星夜派警備隊一連馳往鎭守署亦復檄派步兵數連前往三方面會同兜剿已血戰兩晝夜匪仍未退互有死傷現在官兵以老張集孫家圩爲根據地倘此次不能擊散或撲滅則清江亦恐吃緊矣 
[蘇育行政會議紀事（六）]  
　　昨日（二十九）爲江蘇第三次省敎育行政會議之第四日上午八時三十分開議議員到九十六人符議長主席首由審查長章慰高報告此次審查共三十七案就議案性質分爲八類謹列報告如下（甲）屬於編制者（一）敎育廳交議學生較多之處應行推廣級數案（二）敎育廳交議城市小學校不宜採用單級編制案公議以上兩案應請敎育廳長通令各縣知事遵照辦理付表决多數通過審查長繼續報告（乙）屬於小學敎員俸額者（一）敎育廳交議鄉村小學敎員之俸給不宜減少於城市小學敎員案（二）上海縣公署椽屬請議增加小學敎員俸額案（三）省立學第一師範學校校長請議師範生服務時之待遇應否規定一標凖案（四）揚中縣第三科員等請議小學敎員薪金應從優規定以資安心於敎育事業案（五）松江縣敎育會請議學生發達之各高小校國文敎員應酌加修金案（六）江寗縣視學請議優待小學敎員案（七）江浦縣視學請議提倡實行小學敎員年功加俸案（八）江寗縣公署掾屬請議優待小學敎員應請與奬勵案並行案公議以上八條除第六七八案已由敎育廳提交省議會核議外其餘各案應請敎育廳長通令各縣知事於編制七年度預算時斟酌地方情形妥爲支配討論結果妥爲支配下加並須注意鄉村小學敎員之俸結不宜過萍十七字付表决多數通過審查長繼續報告（丙）屬於酌設小學校補修科者（一）敎育廳交議小學校宜酌設補修科案（二）宿遷縣視學請議各縣宜設補修科爲升學之預備案（三）粤縣視學請議設夜班學校以補助敎育案公議以上三案應請敎育廳長彙核施行付表决多數通過審查長繼續報告（丁）屬於增進學力者（一）敎育廳交議宜增進敎員學力案（二）肅縣視學請議學校宜利用開會時機以謀統一進行案（三）上海縣公署掾屬請議小學敎育務求平均發達以立普及敎育之基礎案（四）又請議設各種研究會案（五）又請議設小學敎員補習會案（六）江浦縣視學請議設立小學手工敎員補習所案（七）青浦縣掾屬視學請議小學敎員實行研究參觀案（八）嘉定縣掾屬視學勸學所長請議組織小學敎員函授學校案（九）揚中縣第三科等請議各項完美敎順要目表册圖式擬請敎育廳徵集考查編印分送各縣小校以資考鏡案公議以上九案擬加入第一號審查報告第二條第二項請敎育廳長採擇施行討論結果江浦視學請議案修正爲小學圖晝手工敎員補習所餘均照原報告通過審查長繼續報告（戊）屬於敎科者（一）碭山縣視學請議小學手工宜取各地特産原料案（二）江都縣敎育會長請議高等小學校及國民學校均宜注重實用案公議以上兩案應請敎育廳長通令各縣切實遵行討論結果於切實遵行下加省縣視學並須注意視察十字付表决多數通過審查長繼續報告（己）屬於提倡私立學校者（一）碭山縣視學請議提倡私立學校期易普及案（二）蕭縣視學請議推廣小學宜提倡私立以漸達並及之目的案（三）銅山縣視學請議奬勵私立學校以謀推廣案公議捐資興學條例及奬勵辦法早經頒布此次蕭縣所擬勸導方法不爲無見應請敎育廳通令各縣勸學所長切實遵行討論結果修正爲以上三縣應請敎育廳通令各縣勸學所長查照捐貲興學條例及名令辦理付表决通過審查長繼續報告（庚）屬於推廣童子軍者（一）沛縣視學請議推廣徐海道通童子軍敎育案公議增設童子軍不得以徐海一道爲限應請敎育廳委託省敎育會於本年署假期内開童子軍講習會通令各縣選派合格人員到會練習付表决多數通過審查長繼續報告（辛）可備參考者（一）上海縣公署掾屬請議案第五學區組織比較可爲模範之學校案（二）沛縣視學請議高等小學校國民學校舉行週會式案（三）江陰縣視學請議各縣組織小學敎員恤金會案（四）松江縣敎育會請議國民學校曁高等小學校當酌設貧額以普敎育案（五）松江縣敎育會請議兒童年逾六週家族不令入校宜若何處置案（六）溧水縣敎育會會長請議整頓鄉立國民學校案（七）上海縣視學請議商埠敎育應請國家補助案（八）上海縣敎育會請議規定國民學校應爲女子酌設專校以資提倡案（九）碭山縣視學請議小學校課程宜採用頭樂案討論結果付表决江陰視學請議案請廳長採擇施行餘案均備參考 
　　遂依議事日程由主席宣告第一案敎育廳交議各縣實業敎育宜分别整理擴張案第二案核交宜興縣敎育主任掾屬潘烈芬請議多設實業補習學校以謀職業敎育之擴充案第三案核交嘉定縣敎育主任掾屬侯兆圭勸學所長顧瑞視學戴洪恒請議各縣藝徒學校多以籌欵爲難未經開辦應請通令未辦各縣速籌經費實行開辦案第四案核交江寗縣視學請議多設女子實業學校案第五案核交東台縣視學邱家鎕請議養成職業敎師案第六案核交崇明海門縣視學施祖恒張言揚請議設立草帽帽技師敎練所案第七案核交上海縣視學朱　請議職業敎育當從國民學校入手案第八案核交鹽城縣敎育會會長願簡請議鹽城各高等小學校添設農商兩科案第九案核交豐縣視學李慶恩請議設工業學校以推廣敎育案第十案核交銅山縣視學張明新請議創辦蠶桑實習所案第十一案核交江寗縣視學孫濬源請議實業學校畢業學生宜籌相當用途案第十二案核交睢寗縣視學徐恩綸請議設工業小學附屬縣立高等小學校借資觀感案第十三案核交寶應縣敎育主任掾屬王鼎彝請議職業敎育注重實習案第十四案核交淮陰縣視學夏建瓶請議各縣宜開職業敎育研究會及講習所以養成職業敎育師資案第十五案核交靖江縣視學劉樹圻請議設立小學敎員職業敎育講習所案第十六案核交江寧縣敎育主任掾屬凌玉成培養小學校附設各種實業補修科師資案第十七案核交常熟縣敎育會請議由省設立職業敎育敎員養成所案第十八案核交崑山縣敎育主任掾屬藍青視學陸章綬請議修正縣市鄉學校聨合會規程案第十九案核交上海縣敎育會請議速設體育視察員案第二十案核交泗陽縣視學李昻軒請議組織敎育行政人員國外參觀案第二十一案核交江浦縣視學王觀釗請議提倡各縣設立公共敎學用品館案第二十二案核交吳江縣敎育主任掾屬王菼請議敎育宜以人格爲中心案第二十三案核交崑山縣陸章綬吳縣龔鼎請議省立學校招考新生應於學年開始時舉行案主席宣告各案均無討論表决先付審查當指定楊傳福等爲審查員十一時三十分散會 
[蘇省會請修新税之動議（二）]  
　　江蘇省議員因財廳裁釐改税問題提出議案請改新税已誌昨報茲將江北各縣商會關於此事之請議案錄左 
　　興化商會請議案竊維税法貴乎持平税率尤宜一致未聞有一省而兩域一物而異税者詎江蘇省貨物税税章第一條將蘇省劃分江北江南此與統一省制大相抵觸第二條規定靖江土酒等類得完一税獨江北酒類不得同享利益第三條規定江南江北産貨經運第一機關按税率各納一道從表而觀之似不重征然細繹章程旣完兩道又納産銷綜計之不啻一貨疊納三税謂非重征夫復誰信第五條規定更屬重征竊思海關子口單及洋雜貨四聨單貨物旣納過進口税又納過子口税抵於銷場地點何能再完落地税其爲重征殆無疑義第六條所載以未經定價之貨得由征收機關估價抽收等語假定貨價值百究應抽收若干初無明白規定將來高下其手實所不免或謂税率係值百抽二毋庸繹例查税率表内窰貨門有按裝載船隻大小分别抽收之例查表内小船納税五角二分五釐假使下河水鄉民人購值數百文之磚瓦勢必用小船裝載而税所按船征税至五角二分五釐之巨核與貨税值百抽二之率豈非苛暴其他税章均係將發税率異常加重種種窒礙難行不勝枚舉即以殺食而言爲人民必要之需非奢侈與消耗等品可比廳示除江北榖食有特别加重情形外云云不思江北同此人民乃别具肺腸創斯苛率比較蘇省超過倍蓰江北商民何以爲生尤有陳者裁釐加税原爲便利商運旣裁免通過釐卡則舊時向無經過釐卡之地點自無添局之必要已於本會議案内詳陳茲樊孔所聽信不諳税法之司事張壽陽朦說竟於興邑東門外　庵地方增添分所四出滋擾並聞續赴安豐劉莊白駒等市鄉區各設分所果成事實其於改釐爲税原義致相違背邇來興邑商民恐慌萬狀爲此難安緘默謹將請願宗旨列陳於左（一）貨物税税章税率要求與蘇省一致（一）興邑産出之稻榖豆麥雜糧等類不出興境者不能納税蓋興邑地處水鄉路隔尋丈即須用船來往其甲村裝載榖食鬵於乙村乙村又轉鬻丙村日不知其凡幾若照例納税恐石之榖數經轉鬻罄榖本以納税猶虞不足（税）所已有樊孔機關興邑無設所之必要所有分所請予裁撤以杜擾累而符原案（一）商人執有子口税單及洋雜貨四聨單已經納過子口税者應免納落地税其他爭議之點尚多另由江北聨合會彙集議案請願貴議會提議無須敝會凟陳茲將興邑困難情形公具請願書謹呈江蘇省議會敬祈提議公决（未完） 
[蘇議員提議辦儲蓄票開礦]  
　　江蘇鳳凰山鐵礦去年經省議會議决自辦後以無經費迄未進行茲有議員唐人傑等擬發行儲蓄票以資開辦其提議案如下有奬儲蓄之法創自泰西各國政府特設法律以提倡之故儲蓄事業非常發達各種事業亦藉是益形活動國家遂臻乎富强鳳鳳山鐵礦案業於上届臨時會議决爭回自辦然迄今事隔半年尚未着手開辦鑛照亦未曾領到推原其故實由招股章程尚未擬妥無切實之辦法因循坐誤至此也人傑對於鳳凰山鐵礦問題已籌之再四竊謂當此時局經濟困難已達極點斯時欲集股二百萬以開辦此礦恐匪易易而長此遷延勢必貽人以口實將來我國所有鐵礦仍將爲外人所壟斷即就此鳳凰山鐵礦而論亦難保不再爲人攘去思之寒心爲今之計唯有發行江蘇儲票二百萬元從速開辦鳳凰山鐵鑛以杜外人之覬覦而興無窮之利益裨益國有實非淺鮮是否可行請付公决（江蘇儲蓄票章程）（此）項儲蓄票額設二十萬張每張售洋十元分條每條售洋一元定期在上海開標由省公署派員監督並請各公益團體推舉代表到場監視以昭大公（一）此項儲蓄票以成半給奬開票之後其得奬者照領通用銀元不折不扣其未中者每張換給股票息單各一紙若係分條則不拘號碼湊足十條即可兌換股票息單（一）此項儲蓄票奬項旣特别從豐（新華儲蓄奬項僅五釐）且不中者得換給股票其利益較各種儲蓄票及公債票獨厚愛國者當樂爲購買容有一人而購票數十百千張者若股票限定十元則未免太形呆滯故股票分爲十元五十元一百元五元一千元之五種以省手續而謀事實上之便利（一）此項儲蓄票由省議會公舉主任會同省行政長官設局籌辦其經費另定之（一）此項儲蓄票係爲救國起見凡在國民皆有推銷之義務應由省公署通飭各縣知事設法推銷並由主任直接委託各公益機關設法推銷（一）此項儲蓄票不得售於非中國人（一）此項儲蓄票售出後其銀應存儲各埠中國銀行及地方銀行（一）此項儲蓄票開標後無論得標之大小須將得主之姓名籍貫按次序刋入徵信錄留爲紀念（一）此項儲蓄票之標項及奬額由主任會同行政長官協定之 
[浙實業銀行濫賬案之咨覆]  
　　（續昨）據此查浙江地方實業銀行削除濫賬一案曾於上年四月間答覆童議員養正等質問案内將被欠戶名欠欵原委及追繳情形分繕清册說明書呈奉鈞署核咨在案現查一年以來該銀行追起前浙江銀行懸而未結这賬已達五萬七千六百三十四元五角八分七釐其在持别公積金項下削除復行收回者亦有五百元是該行經理對於清理舊欠尚能積極進行並未置諸不問本廳對於該銀行處官股代表地位平時稽察賬目督促進行責任所在未嘗放棄至該行經理照章應由該行總務處商同董事會延聘本非官廳委派自不能由官廳片面任意撤換此案之所以未即解决實因該行商股股東以削減官股經屈前巡按使曁張吳歷任財政廳長允准在前莫前財政廳長翻議在後是以未肯定案不能謂其毫無理由似未便指爲該行經理之倔强况經理職務僅司本行往來交易事項其關於行務之一應計畫均由董事會及股東會主持在經理即欲有所主張亦屬無此職權是項官股之削減由於該行從前濫賬太多難於清理而該行自改革以來節次協助官廳籌墊鉅欵且有勞績且收回紙幣商股又犠牲其一部分之利益是以官廳允將此項濫賬暫由官股 
 
 
 

Page 7

 
 
扺補以示體卹謂之交換條件性質雖云近似但此項辦去從前係由官廳對商股股東自行提出商議本與經理無涉且民國四年七月該行改組開幕時曾經屈前巡按使向到行股東當衆宣布並非暗昧行爲在銀行固未嘗以此爲應酬品在官廳亦不知有所謂勞績金也又查省議會議愉五年度預算案歲入經常門第三欵第一項第八目備考欄内有該行原領股本四十七萬二千五百元嗣將三年分餘利三萬七千八百元作本合計五十一萬三百元現撥十二萬作爲特别公積金餘二十九萬三百元仍作股本等語而六年度預算案内亦載有本目仍照五年度預算字樣所列息欵之數並係仍按股本三十九萬三百元計算與五年度列數相同並無變更旣係根據五年度預算編列自不得謂爲並無公積金名目而原質問書所稱議决該銀行股本六年度預算仍列五十一萬三百元之語亦事實不符且削減官股二十萬元作爲特别公積金免攤商股一案上年曾由本廳呈奉鈞署咨會核議交議案内於始末情形言之綦詳亦不得謂爲並公積金二十萬元之爭議此事在商股方面以特别公積金改照官六商四攤認違反前議屢次爭執迄今尚未遵辦案未解决是以七年度預算案内股息一項暫照股本三十一萬三百元計算並聲明俟定案後歸入决算案内辦理以昭覈實固未嘗置法案於不顧也奉令前因理合檢同該銀行清理舊賬簡表一份說明書一本營業報告兩册備文呈送仰祈鑒核咨復等清據此查浙江地方實業銀行削減官股二十萬元作爲特别公積金免令商股攤派一案上年曾經咨請公議見復旋准童議員提出質問又經行據財政廳將欠戶追欵情形繕送書册咨請查照各在案茲據前情除指令外相應檢同送到書表報告咨行貴議會請煩查照（完） 
[杭州快信]  
　　官電童保喧已由漳州拔隊抵武平日内將有戰事 
　　一師軍需官沈大椿隨同童師長出征赴閩現因水土不服疾病叢生已准給假旋浙同時反省者尚不止沈某一人 
　　督署昨（三十一）午前十時忽來不識姓名之瘋淇某甲闖入内進辦公室經楊督軍親自瞥見獲住盤詰言語支吾（操安徽口音）發交軍法課訊辦守衞值班人員大受申飭 
　　前滬上引渡來浙之黨人程國鵬經軍署判處徒刑十五年現已送陸軍監獄執行 
　　上海盧護軍使派陸伯鴻送到慈善救濟劵督軍三千張省長二千張已分别飭屬勸銷 
　　京畿水災籌賑會馬戲場昨閉幕後結朿帳項共蝕本洋二千餘元尚不知如何彌縫 
　　財政廳長張道生因有要公擬明日起程赴滬 
　　近兩月來各屬警佐被控案層見迭出警務夏處長除擇要查辦外已分令各縣所長就近嚴加誥誡 
　　楊督軍以本署軍醫課員原有彭願等四人不敷分配昨又添委吕守白充該課二等軍醫 
地方通信 
[蘇州]  
　　飭區檢查印花警廳以印花税法執行規則規定每届六個月即由警察廳檢查一次茲届七年六月分應行檢查之期函請蘇州總商會及蘇州市公益事務所並布告商民一體遵照並飭各區遵照歷次檢查辦法於六月一日起實行按舖檢查矣 
　　日捕越界拘人之交涉蘇垣葑門内盛家埭十三號門牌湯兆鈞所居係洋式房屋其婿某甲與自稱日本人之金南植及陳三等數人佔居湯屋開設某公司門掛日商旗號湯兆鈞無可如何報告駐蘇日本領事署經池永領事特派本館巡捕王仲祖等數人至南區警察第三分駐所通知由張巡官派長警數人同至湯家將金南植及陳三等三名拘住連同日商旗一併帶回盤門外領事署收押候訊張巡官即報告警廳適崔怡庭廳長請假赴北高代廳長以該南區巡官事前並不報廳擅派長警協同拘人任其將華人一併拘去固屬不明事理而日領派捕逕至内地拘人亦屬有違約章因即呈請交涉員公署核辦楊交涉員以日領欲在華界逮捕須知會交涉署辦理此案手續確有不合爰即據情函致日領事要求將華人迅予送回訊辦矣 
[無錫]  
　　當選人姓名錯誤有效衆院初選當選人華山蔡君植因造册姓名與調查不符由楊知事電總監督請示茲聞昨得齊省長豓電蔡君植旣經於投票前聲明電准入場投票不能以册上無名論華山一名如果宣示名册確係華山字樣當選亦應有效楊知事奉電後已補行宣示矣 
　　春繭開收瑣誌本届繭市定陰曆二十二日開秤但早帮蠶繭已將孵化故如揚名鄉等處均於二十日或二十一日即行開收惟祗付現洋不塡聨票二十二日則四鄉二百餘行一律開秤其價雖由公所議定每擔四十元無如出貨旣少鄉人不肯賤售各繭行志在必得於是互相放盤南路扯四十八元北路須五十二元云 
[鎭江]  
　　函請推銷印花印花税一項蘇省年定銷額四十萬元上年銷數共祗十萬元與定額相去甚遠日昨省長特訓令丹徒縣知事飭即認眞推行倪知事當即函致商會請爲竭力推銷以維税務云 
　　參院初選人數參院議員初選舉丹徒縣已定於六月五號舉行投票所仍設城内舊萬壽宫縣屬十七市鄉具有參院選民資格者聞經初選監督倪和甫知事審定一千二百三十五人云　　賑撫被焚貧民五月二十四日城外浮橋巷大火一節已紀報端茲悉被焚各戶貧苦者居多露宿風餐情實堪憐本埠慈善團已派人查明按戶給以蘆蓆錢米等物矣 
[揚州]  
　　擴充肉捐本邑肉捐自委員王崇官經辦以來税欵暢旺現該委特具呈縣署改呆收爲活徵以期擴充税額業經趙知事核准於六月一日實行 
　　笞責籠頭本邑縣署一等看守所之籠頭虐待犯人經趙知事查悉令王承審提庭笞責六百以儆效尤 
[南京]  
　　控訴悍婦金陵有蔣國璋者娶妻馬氏悍潑異常結褵後多年無子國璋納妾舉一子馬氏吵鬧不容適國璋父患病在床因之不起爾時蔣姓已欲將馬氏送官究治以親友調處中止馬氏愈益兇横出入自由去歲秋間竟出住客棧濫費金錢作種種不守婦道之事今春回家需索吵鬧膽敢對於其姑施强暴行爲其姑逾日去世當經國璋邀同親族將馬氏扭送檢廳訊得悖逆情形檢廳立將馬氏收押數日後馬氏母家要求保釋檢廳照准釋出聞蔣姓合族情不能甘决計上訴云 
[杭州]  
　　議會常會浙江省議會三十一日下午一時開會秦副議長主席補助東陽縣立中學校經費提前付議付財政股審查議長云查辦嘉興烟酒公賣分局徐之模違法舞弊亦應提前討論審查報告應行查辦一致贊成核銷武義縣議會籌備費案提前付議討論結果應請省長查明核銷整頓農事試驗場案重付審查請裁改良靛青模範廠案照審查報告咨請省長停辦次議擬設浙江省立乙種工業學校打消次議籌設省立傳染病院案付表决贊成者二十二人少數不成立黄志遠王兆基云省長答復選舉各項質問不得要領請委員出席答復當山委員登台說明决定依照原質問書將臨海等五縣畢業資格相當資格財産資格請省長詳細查明聲復會議至此因不足人數宣告延會 
　　敎育廳茶話會三十一日下午一時浙江敎育廳長伍仲文君在杭縣勸學所開杭縣敎育機關人員茶話會縣署敎育主任唐小瀾縣視學蔣天牧敎育會長朱汲民錢墨卿學務委員胡宇澄沈海帆錢星叔汪堯臣朱祝三駱芝坪陳康侯鄭厚庵勸學員于榖臣胡冠吾徐天木張韻焦巡迴敎師蔣滋萬李季谷均列席與會伍廳長談話大致以杭縣爲省垣首善之地敎育事宜自應竭力擴充以爲各界模範爲全省標準倘遇經費竭蹶不能擴充時務須保持原狀不使退化並研究關於種種統一辦法至三時而散 
[寗波]  
　　花莊虧倒之詳情永大花莊經理蕩省三虧蝕倒閉貽累各股東及各錢莊一節已誌本報茲查得合資股東盛醒潮五股半勵祥華三股顧文耀一股薛文泰一股半孫畊堯二股該經理亦佔有一股共十四股虧蝕之數計洋共十六萬六千元又銀數七千三百兩各錢莊受累至有三十八家之多其中虧欠花莊各同行約洋十萬元現該經理逃匿無蹤各股東已集議數次一面决定控追一面籌議莊欵辦法云 
　　艦隊草帽准驗放浙海關公署奉税務處令云海軍部咨稱本部所屬各艦隊士兵夏季應用草帽計三千九百二十四頂現由寗波購辦運至上海應飭經過税關查驗免税放行等因查上開草帽由寗波運至上海旣係部發各艦隊士兵之件應由浙海江海等關於其報運時驗明數目與部照相符即予免税放行云 
[安慶]  
　　省長查丈洲地之决心皖省創辦查丈洲地局早已開辦省議會有人反對以清季迭次丈洲無益公家徒滋民累且洲地之高者有菜麥蘆葦低者爲江潮所淹沒使用弓尺諸多窒碍又此丈洲章程旣非部頒又非省會議决單行條例爲詞省長咨覆云貴會所提議固屬軫念民艱惟本省長官皖二十餘年人民艱苦豈不深知倘非並顧兼籌何能冒昩從事現經財政農商兩部核准照辦似未便令其停辦云 
　　部駁地方收入加徵省議會議决田賦一五加徵一項繼續三年作爲地方收入俟國地兩税確定後再議辦法咨省署轉部一案現財政部以國庫收支不敷甚鉅該議會所請自民國七年起逕行劃歸地方一節未便照准省公署已咨復省會查照矣 
　　懷寗參院初選揭曉懷寗縣參議院初選投票曾起風潮改於五月二十三二十四等日復行投票二十八日由朱知事召集各鄉紳商蒞場監視開匭被選者爲儲乙燃何煐郝秀觀産紹泗江雲浦陳權伸汪志大等七人 
　　敎育行政會議閉會皖省敎育廳長於日前招集六十縣敎育界代表蒞省舉行敎育行政會議自十四日起假省議會地址開幕已兩星期現已告竣於二十八日行閉會式云 
[濟南]  
　　膠濟路運鹽緝私之交涉山東鹽政日佔青島後日鹽灌輸内地緝捕之力不能及於線路之内茲聞王鹿泉司長特向日本駐青本鄉司令提出緝私條例本鄉允爲磋商現已略有頭緒我國注重之點在能於膠濟線内登車查鹽日人則要求我以該路火車運鹽王司長以爲彼能允我登車查鹽運費再特别減損即以該車運鹽亦無不可現正雙方磋議逐漸接近此舉果成東鹽有整飭之望矣 
　　津浦防匪計畫津浦路警備隊統領申士魁自日前孫氏店車站被搶後對於各站防務甚爲注意日昨特飭各站警隊晝夜嚴加防範外並令揀派便衣偵探數人出外探防附近匪跡以便易於防範現擬由各隊揀拔游擊兵一隊配以機關鎗兩架常川　車上各站遇有警報急行開駛前往不致有誤事機現已傳飭各分隊揀拔兵士不日即可成立云 
[阜寗]  
　　選舉中之命案阜寗第一學區第二國民學梭刋發公啓略云阜寗衆院初選人名册浮濫至十一萬三千四百二十六名之多僞造者十之四五迨分十區投票此十區中無不分票自塡一人或塡數十票數百票不等惟二區管理員顧培芝君（歷辦地方學務現充縣立第一區第二國民學校校長）依法辦理不肯從同違法致被强暴者迫脅侮辱陰謀者詭詐恐嚇忿極自縊而死經公民嚴福葆方琛等先後電請省長及淮揚道尹派員檢驗筆跡以雪沈寃云 
[天津]  
　　河工彙誌滹沱河自改道後三十年來均由子牙河達津入海自去年大水子牙河泛溢該處民人以滹沱河水勢兇猛以子牙河一線之微萬難容納頃有人提議恢復滹沱故道穿運入漳改由祁口入海以減子牙河之水勢惟事體重大前經該處民人具呈熊督辦聞熊督辦擬先派員實行測量再行定奪云又楊柳青迤北子牙大清兩漲河叉直入南運河然該河與滹沱河均有關係而該河隄均年久失修倘河水陡漲難免有潰决之虞刻該處村紳已來津向該管衙署呈請勘修又河北三叉河口至金家窰一帶河道裁灣取直業將河線内之民房公産盡行拆淨其一切手績均籌備妥協定於三十日實行開工由北頭關挖云 
　　匪首竄逃之通緝署省長據灤縣知事何炳庚呈稱匪首李煥文等結夥在灤縣邊莊子一帶綁票勒贖業經薊榆鎭守使派隊往剿繫散竄逃迄通令各縣知事一體協緝以防擾害 
　　剿匪軍隊之過津陸軍第一混成旅砲隊隊長朝有慶帶同目　三百餘名大砲四尊奉令開赴魯省剿匪於二十八日下午六時乘加車由京過津轉去濟南云 
　　放鎗拒捕之拿獲京奉鐵路開往北京第四次火車於二十八日行至塘沽車站當經該站常關華捕黄翌庭查獲私帶手鎗甲乙二人正在獲住之際適有丙一人手持手鎗將黄嘴部擊傷隨有巡警前來腿部亦受擊該匪等趁此遠颺後經該處馬隊追往拿獲云 
　　博物院籌備開會天津河北公園内博物院開展覽會已定六月一日上午十時舉行假順直省議會會場爲禮堂昨函請各機關團體届時與會云 
　　撤卡免致重徵天津海貨商公順成等先後呈訴財政廳以販運乾鹹魚類諸多困難當即派員調查茲據覆稱六區界内蟶頭沽地方爲乾鹹貨物屯集之區其貨物多購自七區南北堡一帶業已完納漁税至該處察看市價再行轉售其原貨全數售出者税單隨貨而行自無問題發生若分售數次一單不能分執遇卡查驗無以證明貨已完税此節應予維持可否由廳規訂運單式樣發給六區包商自行印刷存於蟶頭沽地方商人購有大宗乾鹹貨物由蟶頭沽分起轉運者即將税單交該包商驗明收存隨時發給分運運單不准需索分文財政廳以所擬辦法應准照地將運單式樣發交六區包商遵辦並諭將寗車沽分卡即日停撤矣 
雜評一 
[龍濟光抵京（怡）]  
　　前敵司令倦戰而歸長江各督聨電請願時局至此已將傾嚮和平矣乃於斯時忽有主戰派之健將龍濟光抵京此亦足令人注意之消息也 
　　半年以來龍之在粤牽掣南軍進行之力不可謂少今兵敗離粤在南軍方慶南顧無憂乃龍猶欲請撥軍餉冀挽粤局且掦言已有時機可以利用以圖動聽使前此時期龍氏或可满意而返今則軍餉之借貸已窮當局之態度漸變恐龍氏一人不足以逆和平之趨勢矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[捕獲審檢廳開始審理]  
　　上海地方捕獲審檢廳長即蘇州高等審判廳長林綮君等奉命來滬審查捕獲廳受理各案昨已開始審查即假上海地方審判廳樓上第二庭爲法庭審理者爲德商阿而本加等商船二艘被捕拘束案（查該商船等自經吾國政府與德奧絶交之後即將該商船等先後扣留在滬而德國亨寶埠有甯輪船有限公司船主德人卞而生以及亨寶輪船公司大班鮑爾孫並羅倫司等咸以彼等係是德商於一千九百十六年來華貿易即在該輪船上經營事業况該輪被捕時否認不懸德國旗號自遭扣留迄今爲時已久其中損失不資因此提起訴願要求賠償損失是以中央派員開庭研訊）上海地方檢察廳司法警長梅南枝率同全體法警並捕獲廳全班庭丁在法庭四周照料至午後一點三十分鐘林廳長會同海軍軍官蔡世源評事劉華式黄仲則潘灝芬蕭敏檢察民張汝霖書記官張鼎等開庭研訊先命卞而生上堂陳述一切至三時退庭各問官晤談良久至四點四十五分鐘問官又升坐提訊命傳鮑爾孫羅倫司到案詰問至五時許宣諭退庭該訴願人卞而生等着令退去候會商妥洽再行宣佈飭遵所有訴願人之供詞因禁止旁聽暫守秘密卞而生等退出後即乘汽車回至九江路禮和洋行聽候宣判 
[鐵路小工罷工之結束]  
　　滬寗鐵路車站小工日前因車務處訂有考驗取締新章爲個人生計計暫行全體罷工並派代表前詣車務處磋商條件要求仍照舊章辦理旋經車務處查核情形允爲變通辦理凡巳服役車站各小工概免考驗仍飭照常服役嗣後遇有招補小工務須按照新章辦理違則斥革聞罷工風潮現已一律平靜矣 
[杭垣宣布戒嚴令]  
　　浙江督軍楊善德近因迭據探報有黨首某某等圖窺該省請爲愼防等情當經飭令所屬加意防範在案茲又因謡言日盛故於前日起杭州省城中實行宣布戒嚴並令警廳通傳各區轉飭所轄境内各茶坊酒樓妓院戲場等於戒嚴期内晩間提早收市且在嘉善楓涇等江浙交界各火車站加派探警嚴密偵防是以杭垣各劇場晩間均已停演即日前由滬邀往之馬戲團亦擬於日内返滬所有稽查各員往來杭滬異常忙碌本埠護軍使署各偵探在滬杭車站及内河各輪埠協同偵查亦甚嚴密云 
[南市電燈仍須加價兩角]  
　　上海縣商會昨接華商電氣有限公司復函云敬復者上月二十八號接准大函以漢帮志成公所等八團合詞函稱各節貴會爲籌雙方兼顧之法每盞加洋一角使出資之戶增加稍輕而於公司得藉補煤昻之損各等因查電燈加價實因煤價奇昻出於萬不得已前曾披露下情函達貴會並查五月十五號復志成堂等來函曾聲明從前煤價每噸四五兩時燈價每盞一元三角迨煤價至八九兩加燈價兩角今復遞漲至十五六兩再加燈價兩角以入抵出不敷尚鉅此言本無虚飾同在商業場中應當洞悉此次奉函後當於三十一號開臨時董事會公同集議僉以目前通盤籌計卽照加二角仍屬不敷况租界曁内地各電燈公司亦已次第增加並聞租界紗廠麫粉廠所用馬達電價亦屢屢增加計百分内竟加至四十五分之多可查訪可查敝公司同在貴會帡　之内應請貴會婉勸各團曲諒照加俟將來煤價回復之日燈價亦應照舊減收至半夜線之時間即日起已照前開閉矣併以附聞臨穎神馳無任盼禱 
[張曜被拘五誌]  
　　寓居法租界巨籟達路五號屋内之皖人張曜串合同黨張海濤迭書恐嚇信函向公共租界福州路青蓮閣茶館圖詐巨欵經該茶館經理孫鋆珊報請老閘捕房由探張炳成陳維坤協同法包探將兩張先後拘獲解送公共公廨訊供收押在案茲經捕房查將張等曾於本年三月二十五號二十八號三十一號及四月一號四次書寫信函向漢口路大舞台戲園主人童子卿及伶人毛韻珂趙如泉等嚇詐巨欵當於昨日傳同案證將兩張解送公廨由捕房代表牛門律師上堂陳述案情並請展期開審被告張曜延穆安素律師到堂代辯訊之張海濤亦延柯理瑟律師到堂辯稱捕房代表律師聲請展期敝律師並不反對惟要求堂上准被告張海濤交保候訊云云卽經王襄讞商之義副領事羅君判被告交五千元人洋並保候特别訂期會審 
[省釋愛多亞路命案之疑犯]  
　　公共租界愛多亞路孟納拉路轉角木匠店主夏阿虎與妻夏龔氏被人將砒霜暗置粥鍋内食後毒發相繼殞命後由捕將跡涉嫌疑之藝徒通州人王二寳拘解公共公廨訊供詳情迭誌本報前日午後由廨復訊先由被告之義務代表柯理瑟律師上堂譯稱本案兩造人證供詞業已完全但捕房西探當時偵查此案之疑點係因死者夫婦家内惟有被告一人之故西探目斐司蓋潑在醫院詢問夏夫婦供詞之時曾令被告迴避此種供詞不生效力至押犯邱阿新吳子培到堂作證周稱王二寶自說毒斃伊之師父母係是該見證等挾隙誣指被告乃一年幼無知之人應請堂上將被告供詞與兩押犯所供之言加以研訊即明是誰虚僞且原告捕房方面並無確據證實被告爲有罪應請堂上明察將案註消免累無辜等語捕房代表牛門律師亦即上堂辯論並稱被告與此案實有可疑之情形云云旋經張　讞與義副領事羅君會商之下以本案證據並不充分遂判將案註銷被告開釋 
[查明匪徒劣跡]  
　　粤人李阿成陳金權卓文思因於五月十七號及四月二十號先後在虹口北四川路仁智里首德里等處持刀攔刦婦人馮歐陽氏陽陳氏等值洋一百七十五元之金鐲金戒被控捕房由探將李陳卓三人連同形跡可疑之歐阿龍卓豪唐雲卿唐連英王文彬黎耀及窩留婦人陳阿四等一併拘解公共公廨訊判分别押候查明另案併究在案昨晨由廨復訊據包探王桂亭薛正昌等相繼上堂禀稱查得李阿成卓文思陳金權等與德福路六十八號門牌信和煙紙店於本年正月二十四號被刧現洋鈔票四百八十二元並刀傷學徒周承康擊斃店夥張月海又密勒路一號門牌施鶴林家於正月八號夜被刦現洋一百十五元又四月十六號婦人張吳氏在北江西路弄内被刦值洋二百元之金鐲金戒又四月二十四號婦人陰趙氏在海寗路弄内被匪攔刦又五月四號婦人歐李氏在崑山路被刦值洋七十元之金飾各案均有關係現將各原告及案證等傳案經關讞員商之日副領事林君以此案人證甚多不及隨堂研訊判李阿成等男女各被告分别還押候另行訂期研鞫 
[六誌華人購買英公債之踴躍]  
　　昨日星期六爲英國競募戰事公債之第六日計認購者爲宋德記五百鎊陳孟熊君三百鎊沈鳳岐君五百鎊朱鶴生君五十錢龔舜卿君五百鎊孫厚齋君一千鎊顧詠銓君一百鎊陳文彬君五十鎊趙敬方君五百鎊馬容卿君二百鎊徐鳴昌君七百鎊珍記一百鎊唐源生君一官鎊吳增榮君一百鎊陸曹慕蘭君一百鎊本日共捐得四千八百鎊 
[日本議員視察團蒞滬續誌]  
　　昨日（星期六）上午駐滬日本總領事有吉明君偕同日本議員團團長澤米太郎及團員等十二人詣交涉公署適陳交涉員北上未回由陳世科光長延見日總領事談及擬赴龍華拜會慮護軍使請爲導引陳科長即偕該議員至軍署晋謁並聞日總領事已定於本月三日在文監師路日本俱樂部恭宴該議員并邀中國官商作陪云 
[護送旅行敵僑之便捷]  
　　松滬盧軍使以敵僑因病呈請旅行向須派員護送手續殊繁茲爲簡便起見嗣後德奥僑民如確係因病請易氣候經醫官驗明呈奉外部核准者其陸路旅行仍由憲兵營派員護送至請易處所交由彼處檢查員接護倘由航行准由檢查所員護送該敵僑登輪交由船員監護至彼地檢查所接護如此則較爲便利昨已諭令檢查所知照矣 
[一週間之金融狀况]  
　　上一星期内（二十七號屋昨日止）青島大連及外洋運來大條銀曁寶銀共有一百餘萬兩至國内因新繭上市新絲亦已開秤故運往杭嘉湖蘇錫皖等處之國幣計有一百萬元之多至進口銀洋祗有南京等埠運來國幣數十萬元今從上星期一起至昨日止之進出日數詳列於后（二十七號）交通銀行從南京來洋六萬元又中國銀行來洋九萬元正金銀行由青島來銀二十萬兩絲帮裝赴無錫洋一百萬元又中國銀行裝去洋九萬元又裝往杭州洋十萬元又裝往南京寶銀七萬兩交通裝往南京銀七萬兩又裝往杭州洋五萬元裝往蘇州洋三萬元（二十八號）交通銀行從南京來洋六萬元又中國銀行來洋九萬元交通中國兩行各裝去寶銀七萬兩中國行裝往杭州洋二十萬元無錫洋九萬元寗波洋五萬元絲繭商裝赴杭嘉湖洋五十萬元（二十九號）中國銀行從南京來洋九萬元又裝赴無錫洋九萬元南京竇銀七萬兩交通裝赴無錫洋五萬元南京寶銀七萬兩繭帮裝往無錫洋二十萬元江蘇銀行亦裝往無錫洋十五萬元（三十號）客帮由大連來銀十萬兩滙豐銀行從外洋　來大條銀八百十八條中國銀行由南京來洋九萬元又裝赴無錫洋九萬元南京銀七萬兩交通亦裝去銀七萬兩繭商裝往嘉興洋三十萬元硤石洋五萬元長安洋四十萬元常州洋三十萬元寗波洋二十五萬元（三十一號）中國銀行由南京來洋九萬元又裝赴無錫洋九萬元南京銀七萬兩交通裝去銀七萬兩又裝往無錫洋五萬元繭帮裝往蘇州東山洋十萬元又裝往楓涇洋二十萬元杭州南星橋洋十七萬元又臨平嘉善洋二十萬元（六月一日）繭商從嘉興退來洋五萬元中國銀行由南京來洋十八萬元交通亦來洋七萬元又蕪湖來洋三萬元又裝赴蘇州洋三萬元南京銀七萬兩中國銀行裝去銀十四萬兩又裝往無錫洋十八萬元絲帮裝赴湖州洋十萬元 
　　國幣與墨洋之價二十五號已跌至七錢二分九釐半迨至二十八號午後各洋商訂購八九月份之七里乾經曁白絲廠經甚爲踴躍各絲商趁此時機咸添購國幣多收鮮繭俾可繅絲預辦出口故是日國幣頓漲至七錢三分一釐三十號漲至七錢三分三釐七五至昨日略回因蘇錫繭市將次收秤也銀拆因銀元用場廣大亦已稍大計八分至七分 
　　鎊價於二十八三十日兩日間共長半辦士計四先令六辦士半大條銀價自五月十四改縮三七五迄今未有升縮六月份鏢金之價每條跌銀一兩六七錢 
　　現貨赤條因有廣帮購辦出口故價在三百兩之外各銀樓飾金現售四十四元至四十五元 
　　昨爲星期六調查中外各銀行所存銀洋曁大條銀之數錄下麥加利存銀一百六十五萬洋二百十萬大條一百九十一條滙豐存銀五百零三萬洋百八十六萬大條四百七十四條德華存銀四十六萬正金存銀三百五十三萬洋八十一萬大條一百八十三條道勝存銀一百九十一萬洋二十七萬大條三百三十九條通商存銀三十萬洋六十萬東方存銀二百八十五萬洋七十七萬花旗存銀一百十九萬洋七十三萬大條二百十七條華比存銀六十一萬洋四十二萬和蘭存銀三十四萬洋七十一萬中國存銀一百四十四萬洋一百七十二萬台灣存銀一百八十五萬洋七十八萬住友存銀十四萬洋八萬各錢莊存銀一百七十萬洋五百五十五萬交通存銀九十二萬洋一百六十萬有利存銀三十萬洋十二萬三井存銀十五萬洋五萬三菱存銀十二萬洋六萬朝鮮存銀四十九萬洋四萬中法存銀五十三萬洋二十七萬總計存銀二千五百五十一萬洋一千八百五十四萬大條銀除熔化寶銀外尚存一千四百零四條華商方面除聚興誠江蘇中孚永亨等商業銀行外計存銀四百三十六萬洋九百四十七萬 
[總商會研究税率之預備]  
　　上海總商會爲改釐加税産銷並征一案定於六月十二起二十七止開會研究昨已通函各省商會調查當地輸出輸入之貨物釐金數目並徵求竟見書遴派代表届時到會公同研究俾得一致進行云 
[覆選監督事務所之組織]  
　　省議會覆選監督本由各道道尹兼任如滬海道屬辦理覆選事務業已進行乃近忽奉省令各道尹事務紛繁未便兼理現由本省長按照江蘇舊府制劃分十一區每區由省委派覆選監督一人計滬海道屬上海松江南滙青浦奉賢金山川沙爲蘇省覆選第四區太倉嘉定寶山崇明爲第五區限尅日照章組織事務所專辦覆選事務故第四區覆選監督田寳榮業已奉委來濕商之王道尹組織臨時機關内部組織計監督一人科長二人一等科員二人二等科員四人書記六人收發造册均附屬於兩科現正從事組織問此項機關以四個月爲满云 
[警廳拘捕回敎公會司事]  
　　松滬護軍使署偵悉請收孫祥夫屍體之回敎公會所派司事王鴻祥李永清兩人在外告人謂孫祥夫屍體青腫似係生前受有刑傷等語當即令行淞滬警察廳飭提在案茲悉警廳稽查員王四福昨已將王李兩人拘獲解廳回敎公會聞悉後以王李兩司事在堂辦事數十年並無過失擬向警廳請保云 
[江灣第四十四次賽馬記]  
　　萬國體育會於上月二十號在江灣賽馬場舉行第四十三次賽馬已紀前報至此次續賽（第四十四次）之期原定於上月二十四日因值天雨乃延至昨日舉行計自午後一時半起至傍晩始止觀者甚衆惟場外及火車停泊之處一般車夫爭攬乘客秩序頗爲紊亂近來體育會諸事猛進對此亦宜注意果能設法整頓以表示文明則此後中外士女之往觀者必益臻盛也茲將昨日香賓票得標號碼及彩洋之數列後 
次數　號碼　　　　　　　　彩洋（以元爲單位） 
一　　五八四三二九五○○　一七四九·六○四九九·九○二四九·九○ 
二　　三八○三三五二四六　一九五○·二○五五七·二○二七八·六○ 
三　　四四二二一○五二二　二二三三六三八三一九 
四　　七七一○七五六四　　二三二四六六四三三二 
五　　一三二七○六　　　　二三三八·八○一○○二·一○ 
六　　二八八九四九二　　　二四三三·二○六九五·二○三四七·六○　 
七　　二八一三四七六六二　二三○四六五八·二○三二○·一○ 
八　　四二二七三四九六　　二一五二·五○六一五三○七·五○ 
九　　四六七二二一五○六　五二五九·一○一五○二·六○七五一·三○ 
　　按第九次每票售洋十元餘均五元 
[貨船遭風失事]  
　　本年入夏以來陰晴無常寒燠不時且風暴迭作前晩狂風又起有船戶盛阿二由滬承裝麫粉五百包運往平湖駛至龍華灣浦面不能支持竟遭覆沒舟子幸即遇救起未致溺斃又船戶莊祥生由浙江嘉興裝載菜餅二百擔來滬行至南黄浦閘港相近時正黎明亦因遭風無可躱避打落菜餅百餘擔人均無恙昨日莊已到滬報告貨主派人前往調查並察看沉貨設法打撈 
[水警保護繭船之周到]  
　　水警第二廳趙廳長以浙省杭嘉湖等處之新繭由各客商秤收後均將裝船運滬所有南浦江自汆來廟起至龍華嘴一帶係爲繭船必由之道惟該處水盜充斥恐有　刦情事爰特令由第一專署長沈葆義於前日分令所屬五分署各派師船八艘共四十艘分駐汆來廟德勝閔行夏家嘴王家渡十八灣龍華嘴等處遇有繭船經過即行掛搭妥愼護送以昭愼重 
　　又趙廳長昨日令飭鈞和遊巡艦長董仲發略謂值此繭市期内水盜思逞或被刦掠繭商銀洋必致滋生交涉仰即駛往江浙交界之泖港石湖蕩姚江涇各處往來梭巡藉以保護等因現董艦長已由滬展輪開往各處遊弋矣 
[添派繭市臨時路警之實行]  
　　滬杭甬路局以現届繭市南站運繭正忙原有路警不敷照料曾於日前招雇臨時巡警二十名業於昨日爲始分别到站上差所有一切服裝悉並通路警向局領取其外觀頗爲整肅云 
[閩省新兵陸續離滬]  
　　暫駐龍華之閩省新招兵士共有三千餘名因無輪船運送故赴閩者僅有一千餘名現閩省李督軍急欲編練又於前日來電催令赴閩故於前晩先調五百名乘海晏商輪起程赴閩尚有新兵一千五百餘名仍在龍華暫駐候有商輪再行分批運送云 
[部定義賑奬勵章程]  
　　上海道縣兩署接江蘇省長公署訓令云案准内務部咨開本部擬訂義振奬勵章程呈請鑒核示遵一案本年四月二十七日奉指令呈曁章程均悉應准如擬辦理卽由該部通行遵照此令等因奉此相應連同原呈曁章程咨行貴省長遵照可也等因並附原呈章程到署准此合行抄錄原呈章程通令各該道尹縣知事仰即一體遵照此令計抄原呈章程 
　　内務部呈文呈爲擬訂義賑奬勸章程仰祈鑒核事竊維拯菑恤患爲仁政之所先濟衆博施賴衆擎而易舉分財曰惠固徵己饑己溺之懷見義勇爲尤資羣策羣力之助在社會旣有急公之美則國家宜有奬掖之方本部職司所關激揚有責推無德不讐之義必鉅細而靡遺訂顴若畫一之規庶遵循而弗失伏查民國三年八月曾由本部訂有義賑奬勸章程通行各省照章辦理在案惟該項章程僅規定捐賑募賑兩項其捐賑千元以上及募賑五千元以上者歷經依據褒揚條例呈請褒揚自六年十一月褒揚條例修正後按諸該條例施行細則必捐賑二千元以上及募賑一萬元以上者方得呈請是前此部定義賑奬章已悄適用所有援例請奬者遂至無憑核辦而體察現在情形奬勸捐募義賑數目限制旣不必過嚴似無庸仍依其規定加以近年以來各省災歉頻仍除捐賑募賑由各地方行政長官及特派賑務督辦咨部請奬外而辦賑出力人員各案紛至沓來因向無核奬專章辦理亦多困難爰特就前次部定章程重行釐訂共計十五條分内奬外奬二種其應由内奬者核其捐募數目及出力事實由部分别呈請給奬以示優異其應由外奬者即由各地方長官曁賑務督辦照章給奬報部備案似此一經規定凡各項奬勸方法俱賅括於本章程範圍以内庶嗣後核辦義賑各案藉可收整齊劃一之效實於國家救濟行政不無裨補理合繕具清摺恭呈鑒核如蒙俯允擬即由部通行遵照辦理是否有當伏乞訓示施行謹呈大總統 
　　義賑奬勵章程第一條合於左列各欵之一者依本章程之規定奬勵之（一）捐助賑款者（二）經募賑欵者（三）辦賑出力者第二條凡捐助義賑欵銀三千元以上或經募銀二萬元以上者應報由本部呈請給予勳章或傳令嘉奬第三條凡捐助義賑欵銀二行元以上或經募銀一萬元以上者應報由本部呈請給予一等金色奬章或題給匾額第四條凡捐助義賑欵銀一千元以上或經募銀五千元以上者應報由本部呈請給予二等金色奬章或題給匾額第五條凡由各團體名義捐助或經募義賑欵銀合於第二第三第四各條之規定者應報由本部呈請題給匾額第六條凡辦賑人員異常出力者應報由本部審核成績分别呈請大總統給予勳章或傳令嘉獎或呈准大總統給予一等或二等金色奬章或題給匾額第七條凡依前條規定請奬時各地方行政長官或特派督辦賑務人員應開列請奬人員这辦賑事蹟並須出具切實考語報由本部審核轉呈以杜冒濫第八條凡捐助義賑欵銀未满一千元者山各地方行政長官或特派督辦賑務人員依左列規定奬勵之（一）一千元未满五百元以上者給予一等銀色奬章（二）五百元未满三百元以上者給予二等銀色奬章（三）三百元未满二百元以上者給予三等銀色奬章（四）二百元未满一百元以上者給予四等銀色奬章（五）一百元未满五十元以上者給予五等銀色奬章第九條凡經募義賑欵銀五倍前條捐欵之數者準照前條規定分别給予奬章第十條凡以各團體名義捐助或經募義賑欵銀各於第八條第九條之規定者由各地方行政長官或特派督辦賑務人員題給匾額第十一條凡辦賑人員尋常出力者由各地方行政長官或特派督辦賑務人員凖照第八條規 
 
 
 

Page 11

 
 
定次序分别給予奬章題給匾額第十二條其由各地方行政長官或特派督辦賑務人員徑行給奬時應將受奬人之姓名籍貫或某團體之名稱捐助或經募欵額並辦賑人員之出力事實彙報本部備核第十三條一二等金色義賑奬章綬用紅色一二三四五等銀色奬章綬用藍色附說明一等金色奬章作五瓣用紅色各瓣間聨以花紋用白色麟用綠色其章環圓月及五瓣外圍線各齒角等均用金色金星五章背鐫内務部一等金色義賑奬章字樣綬用紅色緣用白色二等金色奬章金星四（缺上一星）章背鐫内務部二等金色義賑奬章字樣餘同一等銀色奬章五瓣用紅色花紋用藍色麟用藍色其章環圓月及五瓣外圍線各齒角等均用銀色銀星五章背鐫某某省或某某處賑務一等銀色義賑奬章字樣綬用藍色緣用白色二等銀色奬章銀星四（缺上一星）背鐫某某省或某某　賑務二等銀色義賑奬章字樣餘同三等銀色奬章銀星三（缺上左右二星）背鐫某某省或某某處賑務三等銀色義賑奬章字樣餘同四等銀色奬章銀星二（缺上三星）背鐫某某省或某某處賑務四等銀色義賑奬章字樣餘同五等銀色奬章銀星一（只上一星）背鐫某某省或某某處賑務五等銀色義賑奬章字樣餘同第十四條義賑奬章及匾額本國人及外國人得一律給予但奬章以受奬人佩帶爲限期外國人或外國人組織之慈善團體不願受奬章或匾額時得酌量給予紀念贈品第十五條本章程自奉批准日施行 
[南滙初選披露]  
　　南滙縣初選監杜知事辦理衆院初選兩次投票開票均照定章第一次當選者爲秦始基陸以鈞黄廷珍杜猷告孫詒榖周慶林徐承禧莊義先顧開棟王益智顧瀛趙承明華世中龔鳳藻十四人第二次當選者爲龔源本陳昌言顧德鉞三人侯補祗鍾彬儒一人 
[南洋公學選派學生赴美之宗旨]  
　　南洋公學此次選派之赴美留學生杜定友王洪恩二人業已放洋經紀前報茲悉該校選派杜生乃因校中圖書館管理科缺乏人材故請給官費派赴菲律賓大學專習圖書科俟將來該校派赴歐西各國調查藏書樓學業畢業歸國後即可專任圖書館事庶全校學生亦得共同研究爲普及文化之基礎至王生則專習農科以備將來振興農業並聞前日放洋時該校全體童子軍數百人均至江干送别云 
[龍華小學舉行書畫成績展覽會]  
　　滬西龍華鎭華小學自去秋新校舍落成即大加擴充國民科學生達二百以上女子實授家事縫紉同時曾設高等科學生亦有三十名校長錢驚潮親自擔任修身國文商業等科一切實事求是成績頗有可觀昨日（一號）該校高科舉行書畫成績展覽會書有小篆大小楷行書計九百十一件畫分圖案水彩鉛畫計一百五十件前往觀覽者頗衆而以學生家族爲尤多云 
[王正廷講道]  
　　北四川路中華基督敎會即日上午十一時請王正廷博士講道題爲（願失生命者方得生命）昨該會已徧發傳單請人依時赴會聽講 
[德育演講會請人演說]  
陽曆六月二號星期（即今晩）八時青年會德育演講會請杭州敎會聨合佈道團總幹事費培德演講（基督徒何以欲歌詩）届時該會並備有特别音樂助興有志道德者均可往聽 
[通俗宣講社記事]  
　　通俗宣講社社員戰貽孫袁頌豐等定今日一後三時假大東門外龍王廟街隆德學校内宣講一切先期致函第一區警察署趙墨林署長請於届時撥派警察兩名到校照料 
[敎會購置墳場之會議]  
　　北四川路中華基督敎會成立僅二週年已建成巍峨壯麗之禮拜堂惟塋地尚缺爰由會衆於日昨在該會堂開會籌議購置一切事宜董事副長黄澤生主席歌詩祈禱後由主席宣布開會理由馬文衡講該會購置墳場之必要勸會衆各先祈禱上帝指示而後捐簽歐彬君述經營相地經過各事略謂現已得合宜墳場之地約共八畝近江灣賽馬場車馬往來俱無阻碍地價約共二千元建築費約三千元統約當籌欵五千元張竹君醫生謂人死後火葬水葬雖合衞生但未適人情故購置墳場爲我敎會之要圖隨請會衆自由署名捐簽而散計現已捐得大洋二千元有奇云 
[調查防軍之通令]  
　　江蘇李督軍近擬通令各縣知事將各該縣境所駐防軍地點人數以及屬於何部駐防日期詳細具報以資查考聞上寳等縣業已奉到此項通令矣 
[調充上海税所所長之委任令]  
　　江蘇財政廳長令行下關税所所長陳超衡云照得上海税所所長高莊凱面請辭差應卽照准所遺之差查該所長堪以調充遞遺下關税所所長差調莊復恩接充除呈報分令外右行委任仰即遵照俟莊所長到差後趕將應交鈐記文卷用存税票截存票根曁徵存未解税欵逐一點交清楚即日馳赴上海税所將應接各件查點接收電廳候核一面依照前頒表式造具履歷三份呈送核轉仍將交卸任事日期分别報查並應遵照掌司公欵人員徵繳保證金條例第三條之規定將該所長應繳證金三百元塡具陳請書先行呈繳毋違此令 
[警廳長委任高等助理員]  
　　淞滬警察廳長徐輔洲以所轄第五區警署長薛振中前由蘇屬緝私宋統領調任爲緝私第二營營長惟薛振中熟諳警章堪以任爲本廳高等助理員以資臂助故已於前日委令任事矣 
[熸安龍社之進行]  
　　本城十九舖熸安龍社向某洋行購到汽車一輛並皮帶二十條業已雇匠裝置妥貼昨午由各社員先行試車從事練習復於午後由社董王心泉邀集各社員在水仙宫該龍社内會議籌欵及一切善後事宜並聞該社本擬歸併第四區後因意見不洽致成獨立故一切設置亦須單獨進行云 
[和姦孀婦閨女之處治辦法]  
　　上海地方審判廳陸廳長以現行新刑律律無正條者不爲罪如和姦孀婦及未字閨女一經發覺碍難裁判請示高等廳去後昨奉指令開嗣後凡有孀婦及未字閨女之姦案發生應照司法部頒定條文處治以遏淫風而挽頽俗仰卽遵照云云 
[官鹽亟宜平價]  
　　蘇屬緝私統領宋明善查得沿海灘産鹽各區之商民吃食私鹽者極多蓋因官鹽價昻所致業於昨日分傳所部盧吳二團長及該管緝私十一營營長於午後二時齊集統部籌議官鹽劃一價格不得過昻並令勸諭商民務各購食官鹽以裕税　云 
[收買贓花之否認]  
　　本埠花衣聨合會稽查葉樹楨協同浦東三區派出所長警在十五間地方拘獲收買花衣之陳阿虎一名申送警廳訊辦等情已誌本報茲經司法科劉科長訊據陳阿虎供稱向來經營正業並不收賣贓花抄案之花係自己所軋眞僞可辨惟同族陳錫華陳銀華陳阿友等則時常收買等語劉君得供以陳阿虎雖未收買贓花然已處於證人地位故判令暫行收押一面飭拘陳錫華等到案質訊再行核辦 
[太倉知事釋放顧旦平]  
　　太倉浮橋鎭人顧旦平上年因有亂黨嫌疑覊押松滬護軍使署今春由該鎭紳商將顧被誣情形繕具公函懇請旅滬太倉同鄉會會長洪伯言吳挹峯二君持呈盧護軍使力保當由洪吳二君據函轉呈業將顧發回本籍縣署經温知事訊明確係爲人挾嫌誣指已於前日釋放矣 
[鴻源花行失愼]  
　　昨日天方破曉時滬南商船會館前第二千三百十二號門牌鴻裕花行内忽然起火經各區救火會皮帶車馳往施救至六點半鐘始熄燬去房屋兩間旋由崗警將行司楊振明帶入一區一分駐所詰知該行現届停秤之時行内並無貨物僅存空花包數千只因何起火實出不知等語諭飭罰洋五元充公即行開釋 
[尚須續開辯論]  
　　唐順生控朱毛毛並擔保之俞桂卿等圖賴造屋價洋並加增工料等欵共二百九十二元前經地方審判廳訊明判决着俞先還唐順生洋一百五十元尚有加工增料一百四十二元另候審判在案茲悉俞桂卿因不服判斷提起控訴昨日午後由盧民庭長會同各推事官公關合議庭審理俞供此項造價共計七百五十元已分五次付清並不拖欠第一審責民代還一百五十元所以不服控訴求鑒唐供造價數目不錯但民人收欵乃向俞手取來前後實收洋六百元故少一百五十元此外另有一百四十二元亦請向朱嚴追問官得供諭令辨論中止聽候傳到證人續開辨論 
[被訴人交保候訊]  
　　和利建築公司在公共公廨呈控張叔和不付造價銀一萬一千餘兩又高子谷等控顧仲敏擅放賬欵與曹永利致被倒欠洋一萬一千三百餘元又李守勤控董福生不付票欵一千三百六十二兩又范盈楷控趙彬卿不理欠銀五百二十八兩昨由捕房將被告各人先後傳案中西官諭令分别交保候訊 
[佃戶准予交保]  
　　西鄉馬橋附近十八保五七圖業戶張本培控佃戶顧聚霖虧欠租米恃蠻壩種請追被欠洋七十餘元等情當經上海縣公署核准飭吏將顧逮案訊供收押在案茲顧母張氏以伊子無端被誣心不甘服投署具禀請求省釋昨經沈知事核准諭飭將顧聚霖交保所陳各節是否屬實候查明辦理 
[使女受人誘騙]  
　　小東門外洋行街已閉郭德順土棧内之使女紅雲近被無賴徐小六子誘至鄭家木橋街周德興客棧内姦宿當經包探曹福昌偵悉前往該棧將徐及紅雲一併帶入捕房昨解法公堂請究郭德順遣蕭洪波投稱店主因該使女行此不端之事不願領回請爲究辦詰之紅雲供年十五歲南京人前被匪徒拐來上海賣於郭德順家爲使女日前出外找尋叔父被徐誘至棧内姦宿是實徐小六子供是日曾領該女子至棧中實未姦汚求察中西官判徐押七天期满永遠逐出租界紅雲發堂擇配 
[凌虐女子之干涉]  
　　虹口西華德路一千七百零二號門牌甬人王陳氏因將十八歲領女王阿鳳百般凌虐其隣居婦人陳葉氏見而不忍代報捕房於前日准飭中西包探將王陳氏與女一併帶入捕房分别拘留昨解公共公廨經中日官略訊一過判氏還押女留候查明再訊 
[婦人深夜賣酒]  
　　美租界北浙江路一百七十一二號門牌浦東婦人胡王氏所開之酒店因深夜賣酒違章被四百七十七號華捕查見回禀捕頭請廨出單將氏傳案訊罰 
[抄獲香港烟膏]  
　　浦東華通碼頭昨晨有松江輪船抵埠經海關扦巡洋員在粤人某甲身畔抄出香港罐頭烟膏三罐當將甲送交水巡捕房解究烟膏帶回海關存儲候燬 
[爭風行兇之結果]  
　　無賴陳紅生前與薛田卿在法租界吉祥街花烟間内因爭風起釁各糾數十人兇毆後由陳突出利斧將薛之左臂頭顱等處砍傷旋由包探姚金福到來將陳拘獲與薛一併帶入捕房飭將受傷人送往醫院醫治並先將陳解送法公堂判令押候原告傷痊再核在案昨因原告傷已痊愈又經提訊原告投訴前情請究詰之陳供認行兇不諱判陳押西牢四月期满永遠逐出租界 
[指控隣人行兇]  
　　寓居虹口培克而路一千四百四十六號門牌之韓人崔炳善向在英美電車公司内爲銅匠前日至美捕房指控隣人徐阿榮與德國婦人愛達麥拉持棍行兇將伊毆傷等情昨由捕房將徐與德婦一併傳至公共公廨由原告代表律師上堂譯稱原告之孩時被欺侮前日又被徐阿榮之孩毆打原告上前解勸反被徐阿榮與德婦愛達麥拉帮同兇毆當時德婦手持棍棒出言無禮原告竟被毆傷請爲嚴究中日問官判徐阿榮與德婦愛達麥拉各交四百元人洋並保候下禮拜六研訊 
[男女在途打架]  
　　婦人陸余氏在文極司脱路與甬人王阿榮浦東人楊仁法互相扭毆被一千二百六十六號華捕查見以若輩均屬違章一併拘入捕房禀明捕頭飭各存洋一元保出候示 
[私取雨衣之敗露]  
　　南京路福利公司西崽俞松濤前日因與其友王奇記私取值洋四十五元之雨衣一件被看門印人查見當將人贓一併帶入捕房昨解公共公廨請究先由原告西人史麥脱上堂訴明前情訊之俞松濤延羅斯律師到堂代辯聲請准被告等交保候訊中西官判俞交一百元人洋並保王奇記（即王其記）押候訊核 
[金约指久假不歸]  
　　蘇州婦人趙王氏住閘北烏鎭路生發圜小茶館樓上日前被該園夥吳鴻江借去金戒兩只屢索不還昨由該氏扭吳至四區警署控諸究追余署長諭令暫押候訊 
[估明珠花價值]  
　　顧阿金前在法租界内攫取婦人郭葉氏之珠花一朶持至萃豐典當質洋三十元化用現爲包探將顧及同黨張裕堂王桂林林阿坤等一併拘獲吊出原贓解送法公堂據原告聲稱此珠花值洋一百元判顧等還押候估定珠花價值再核在案昨日解廨復訊據捕頭禀稱此珠花祗值五十元請核詰之顧供由我一人搶取是實張裕堂供代爲質當確有其事王沈同供民人等雖各分用洋二元實未同往搶取判顧押西牢四月張押二月王押一月沈押十四天贓給原告領去 
[串竊煉藥器具之扭控]  
　　鐵路北王家宅某製藥廠司事包笑雄前日扭朱振和葛瑞芝二人至五區二分所控稱該廠失竊煉藥銅鍋及銅管查係朱葛串竊等情當由牛署員轉解司法科昨經段科員判移地檢廳核辦 
[車夫乘隙行竊之懲治]  
　　孫五倫前至法捕房報稱商人日前乘輪由外埠來申登岸時有黄包車夫數人上前爭搬行李詎被若輩乘隙將考籃内之皮夾一只内藏大洋六十五元竊去請求查緝等語現爲包探陸海榮杭光福偵悉種切拘獲竊賊張得勝李子左二人並抄出皮夾及贓洋五元餘已用盡當即帶入捕房昨解法公堂請究原告遣胡菊海代表投稱孫因有事前往杭州故未到案詰之張得勝供認行竊洋銀後與小阿二等分用現阿二逃往江北求宥李子左供民人分用二元是實判張押西牢二月李押十四天吊案之洋給予原告代表領去 
[偷竊脚踏車]  
　　陳阿大前日在黄浦灘一號洋房門首竊取童阿喜之脚踏車一輛被探查獲拘押捕房昨解公共公廨經中西官訊實判陳押西牢半年贓交原告領回 
[匪徒攫取皮篋]  
　　匪徒顔立喜因在界路滬寗火車站附近攫取陳光照所携内儲現洋三百餘元之皮篋一只圖逃被探帮同追獲連贓帶入捕房禀明捕頭押候解送公堂訊究 
[劣孩習藝三年]  
　　劣孩藍記寶前日在鴨綠路攫取小車夫史老五之布衫一件圖逃被捕追獲昨解公共公廨經中西官訊供不諱判藍孩發押改良所習藝三年冀能自立 
[滬海道公署批示二則]  
　　諸惠民呈爲偏袒背約違法徇私護庇欺民亟求維持訓令飭遵以昭大公而免損失由呈黏均悉查所黏地租合同内載租與黄牲初曬布之用并未註明有該商代表等字樣是該地租與黄性初個人使用已無疑義現在黄性初旣已身故經理處收回租地亦屬正當辦法他人頂替當然無效該縣原批殊無偏袒之可言所請礙難准理此批 
　　上海縣民李廷椿呈提倡籌辦平民生計維持社章程請鑒核由呈摺均悉仰上海縣查議具復再行核奪此批 
[淞滬警察廳批示九則]  
　　王鎬先據呈已悉業於前呈明白批示所請仍毋庸議　　吳國卿據呈已悉仰候查照假釋管理規則令行該管警區遵照辦理可也 
　　朱啓杭察核來呈中多枝節且擇吉完娶應得乾坤兩宅同意萬無官廳强迫之理所請着無庸議 
入捕房禀明捕頭飭各存洋一元保出候示 
[私取雨衣之敗露]  
　　南京路福利公司西崽俞松濤前日因與其友王奇記私取值洋四十五元之雨衣一件被看門印人查見當將人贓一併帶入捕房昨解公共公廨請究先由原告西人史麥脱上堂訴明前情訊之俞松濤延維斯律師到堂代辯聲請准被告等交保候訊中西官判俞交一百元人洋並保王奇記（即王其記）押候訊核 
[金約指久假不歸]  
　　蘇州婦人趙王氏住閘北烏鎭路生發圜小茶館樓上日前被該園夥吳鴻江借去金戒兩只屢索不還昨由該氏扭吳至四區警署控請究追余署長諭令暫押候訊 
[估明珠花價值]  
　　顧阿金前在法租界内攫取婦人郭葉氏之珠花一朶持至萃豐典當質洋三十元化用現爲包探將顧及同黨張裕堂王桂林林阿坤等一併拘獲吊出原贓解送法公堂據原告聲稱此珠花值洋一百元判顧等還押候估定珠花價值再核在案昨日解廨復訊據捕頭禀稱此珠花祗值五十元請核詰之顧供由我一人搶取是實張裕堂供代爲質當確有其事王沈同供民人等雖各分用洋二元實未同往搶取判顧押西牢四月張押二月王押一月沈押十四天贓給原告領去 
[串竊煉藥器具之扭控]  
　　鐵路北王家宅某製樂廠司事包笑雄前日扭朱振和葛瑞芝二人至五區二分所控稱該廠失竊煉藥銅鍋及銅管查係朱葛串竊等情當由牛署員轉解司法科昨經段科員判移地檢廳核辦 
[車夫乘隙行竊之懲治]  
　　孫五倫前至法捕房報稱商人日前乘輪由外埠來申登岸時有黄包車夫數人上前爭般行李詎被若輩乘隙將考籃内之皮夾一只内藏大洋六十五元竊去請求查緝等語現爲包探陸海榮杭光福偵悉種切拘獲竊賊張得勝李子左二人並抄出皮夾及贜洋五元餘已用盡當即帶入捕房昨解法公堂請究原告遣胡菊海代表投稱孫因有事前往杭州故未到案詰之張得勝供認行竊洋銀後與小阿二等分用現阿二逃往江北求宥李子左供民人分用二元是實判張押西牢二月李押十四天吊案之洋給予原告代表領去 
[偷竊脚踏車]  
　　陳阿大前日在黄浦灘一號洋房門首竊取童阿喜之脚踏車一輛被探查獲拘押捕房昨解公共公廨經中西官訊實判陳押西牢半年贓交原告領回 
[匪徒攫取皮篋]  
　　匪徒顔立喜因在界路滬寗火車站附近攫取陳光照所携内儲現洋三百餘元之皮篋一只圖逃被探帮同追獲連贓帶入捕房禀明捕頭押候解送公堂訊究 
[劣孩習藝三年]  
　　劣孩藍記寶前日在鴨綠路攫取小車夫史老五之布衫一件圖逃被捕追獲昨解公共公廨經中西官訊供不諱判藍孩發押改良所習藝三年冀能自立 
[滬海道公署批示二則]  
　　諸惠民呈爲偏袒背約違法徇私護庇欺民亟求維持訓令飭遵以昭大公而免損失由呈黏均悉查所黏地租合同内載租與黄性初曬布之用并未註明有該商代表等字樣是該地租與黄性初個人使用已無疑義現在黄性初旣已身故經理處收回租地亦屬正當辦法他人頂替當然無效該縣原批殊無偏袒之可言所請礙難准理此批 
　　上海縣民李廷椿呈提倡籌辦平民生計維持社章程請鑒核由呈摺均悉仰上海縣查議具復再行核奪此批 
[淞滬警察廳批示九則]  
　　王鎬先據呈已悉業於前呈明白批示所請仍毋庸議 
　　吳國卿據呈已悉仰候查照假釋管理規則令行該管警區遵照辦理可也 
　　朱啓杭察核來呈中多枝節且擇吉完娶應得乾坤兩宅同意萬無官廳强迫之理所請着無庸議 
　　王發祥據呈已悉查陳阿起卽陳阿七爲魏奢香滋事一案因嫌被拘是否附和其問正在押候偵查之際茲旣據該民聲明船上需人服務請求省釋前來姑准交保暫釋聽候查明再行傳案訊奪 
　　朱祥和據呈已悉查該商所設珠號被匪搶刦前據該管警所呈報後業經限令破獲並通令協緝在案警察負防範緝捕專責應以安良除暴爲前提候再嚴令查緝務獲解究可也 
　　張包氏據呈各節不屬警察範園仰卽前赴合法衙門請求備案可也 
　　邱玉全據呈尚是實情准由該警具保出外聽候緝到李景堂再行訊奪 
　　陸如甫呈悉查李阿土經理坊務汰布汚水前經諭令築池以其藐玩不遵即由區解廳訊究在案河道關於公家飲料未便以一家之營業妨害公衆衞生該商旣爲和順興股東應責成遵照本廳庭諭務於半月内建築完竣毋再延玩致干處分所有李阿土一名准即保釋 
　　蔡金海據呈已悉查魏春香於戲園之中爭坐喧譁羣毆滋事業經發科研究自白於庭雖巡長受傷訊非該犯實施所致然追究肇禍緣起實爲罪魁現已押候嚴懲所請開釋碍難照准 
來函 
[崑山初選當選人胡國樑來函]  
　　逕啓者戰禍日亟外交緊急頃閱報載儲南强等六十八人通告各省縣衆院初選當選人請求中央並勸西南雙方停戰再行覆選否則决不投票鄙人深表同情請貴報登入來函一門無任盼禱崑山縣衆院初選當選人胡國樑啓 
[大中國貨公司來函]  
　　謹啓者敝公司創辦以來早蒙各界稱許不贅然國貨向以惡劣見稱推原其故良以少數無恥之市賈不惜以精美國産混稱洋貨遂使普通社會不復知有國貨而惟洋貨是尚敝公司爲恢復國貨名譽起見所有國貨莫不精美是求致有愛國同胞屢以是否外貨藉名漁利爲問敝公司具有天良顧名思義何敢效法好儈欺我同胞而重增國辱乎爲此除派負販員遍發傳單敬告各界外茲復呈請貴報刋入來函欄内以釋羣疑而彰國貨至紉公誼兼頌著安大中國貨公司謹啓 
[得勝税務分所來函]  
　　閱五月二十九日報載米船經過得勝卡之阻滯一條不勝詫異敝分所每遇貨船過所無不隨時扦驗照票施行糧食一項間有扦騐與弓口單不符令其補税者亦無不按數給票且分所濱臨大江港口狹隘僅能停泊大船四五艘所稱積泊米船至一百餘艘之多不特無此事實抑且有所不能現在正值青黄不接之時每日米船過所平均不及十艘亦無四五十艘之多此事關係敝分所名譽用特專函聲明務請登入來函欄内爲要得勝税務分所謹啓五月三十一日 
雜評二 
[吾國人之天良（宇）]  
　　今日之吾國人問尚有差堪自慰之事乎殆已無有矣然於天良則尚未盡汨沒也何以觀之蓋如最近滬上之法國協濟劵（聞已售至四五萬號）美國紅十會（昨又在大世界開會）及英國之戰事人債（昨又募得四千八百鎊其總額已有八萬鎊之譜）吾國人雖艱於經濟亦未嘗不竭盡棉薄以圖贊助縱曰爲數無多或不能與他國人一爲比較然慨念人類之苦楚所以不能釋然於懷者固未嘗稍有國界之觀念存乎其間也處此世界而吾國人之存心能如是是尚差堪自慰之事也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[學生斷指歌] [  徐勵吾]  
　　身使臂兮臂使指十指完全方足使右手五指不可殘左手五指亦如此十指缺一九指存我有幾個滑稽論難比高僧虔合十祗能合九拜神尊指亦可作珠算用由一至十數鄭重數至九數即無餘天數地數難併誦有時獨酌興致豪左右兩手拇戰呼聲高呼至十全指僅九尚因指數難足把頭搔况乃身爲學生者管常握兮卷常把或執啞鈴拂鋼琴十指尤爲不可寡胡爲今日北京三學生各拚一指願犧牲取刀一斷竟忘痛（爲中日協約斷指三學生張傅琦夏秀峰許際春也俱見前報）突然流血令人驚身體髮膚不可毁古訓昭然早入耳一朝激烈至於斯略亦原心豈得已平日聞鈴上課堂聽講歷史未敢忘條約俱載外交史剌人眉睫心焉傷當日秉政懦且怯獨斷獨行見太狹前車旣覆來軫遒吾民能不防欺壓邇聞密約同出兵雙方磋議行告成利耶害耶不可知内容秘密難分明通國人民憂且懼渴望條文全批露今日渴望願難償明日渴望仍如故金臺學界衆青年團體結成計數千集議求學爲何事無非救國各爭先議决一齊謁總統乞將條文予共覩臨行忽聞刀斫聲斷指漓瀝甘痛苦張生一斷方大呼夏生拔刀又前趨許生再接而再厲斷指作字血沾濡吁嗟乎少年戕身爲憂國豈是行爲好奇特我聞此事作此歌歌畢爲之長太息（三） 
家庭常識 
[自動風扇] [  冠宇]  
夏日炎熱必須有風扇以却暑然用人力拉之殊嫌繁瑣被通商大埠有力之家可以奬置電扇或火油風扇但僻居内地及經濟不寛者則不能享有此樂茲有一法毫無勞費能製成自動風扇極爲便利法取舊鐘一架能行走半月或一月者將其鐘擺及制動之機卸下此時機輪必旋轉不止令鐘表匠製一撥條係活動者定於時針之齒輪旁以手開其撥條則齒輪旋轉閉其撥條則齒輪靜止然後去其時針令洋鐵店内照電扇輪葉之形以洋鐵剪好銲成中心有管套於鐘之時針上必須極緊不致脱落其直徑以華尺九寸爲度過大則轉不動再令鐘表匠配一如留音機器之鑰匙一把套於法條上則自動風扇已成欲用時開其撥條則洋鐵片旋轉盪動空氣以成風經二三十分之久始須重將法條旋足鐘若愈大則經時愈久且風力愈强若家中有留音機器一具則更無須費事止令洋鐵店製一風扇葉套於其中心足矣且其葉片可加大至華尺一尺五寸但留音機皆爲平置必須木架一具將其竪起始爲保用其風力較鐘所製者更强經時亦更久不用時將風扇葉及木架卸下仍可作留音機器之用一物兩用其便利爲何如（栩按縫衣機之皮帶輪向外配以風葉使人以足蹈之爲事尤便） 
[醬油着色法] [  乘英]  
自製之醬油其色每較市上所售者爲淡若將白糖置釜中炒成濃紅褐色取起待冷加入醬油中則其色卽與市售者無異衞生上亦無刀碍麥酒及啤酒之着色亦用此物 
詩囊 
[臥病丙辰五月作] [  投稿癖]  
　　紛紜入洛竟何如還是蘧廬意境舒臥病得將詩債了養生新與酒杯疏沿牆花氣香通座着地苔痕綠到裾翻喜安閑無所事湘廉半捲一牀書 
[詠史丙辰冬作] [  投稿癖]  
　　白榆風起嘯龍塵網朝元殿未開萬戶春聲騰鼓吹一天蜃氣擁樓臺安排回紇尊中酒省識昆明刦後灰金馬碧雞爭獻瑞王褒豈媿濟時才 
　　商山日月說澄清薇盛何緣負盛名天祿無人投北閣建章有鬼讀西京簪纓當代麒麟揎烽火經年蠻觸爭最是遂萊雲五色采芝海客阻行程 
　　凍雪禾旗萬騎屯陳橋草木亦承恩官廚　說羊頭熟宸翰方知鳳尾尊西北浮雲都幻相東南戌壘有啼痕傳聞新建韓王第欵段何曾出國門 
　　豈忍青門間故侯維埋屠拘盡時流老臣履舄聞危素太史文章榜魏收玉樹歌闌三殿冷黑鴉軍起九邊愁朝儀初定天家貴贏得衣冠拜冕旒 
工業須知 
[製照相鋅版法（十五）] [  冠宇]  
　　（十九）小架印法將鉛版置印架上以墨少許敷於墨棍在墨臺上盡力打匀務宜少而匀細（多則必致满版沾汚）在鉛版上擂墨使遍（如有模糊可用松節油洗去重行上墨）然後將濕布揩濕輥墨使遍覆紙一　上蓋襯紙推入架中來回一遍揭開即印成一紙再將濕布揩抺如上法印之如余所述不用機架資本甚微不過七八十元即可足用若家庭中個人實驗則用下法尤爲省費 
　　（二十）直接曬膠紙法書底或畫底若爲單面印而非雙面印者則可以書畫底直接曬印於膠紙上再從膠紙澆石膏模以鑄板所有照相之種種手續及費用概可省却如是僅需用資本二三元即可供製版之用家庭中如有古書名畫意欲流傳若託印刷局爲之所費實乃無藝照此法爲之僅需數元耳且手續亦極少法簡用繁其便利爲何如（栩按書畫底欲直接曬於膠紙必用濃墨書畫於透薄紙上（如油紙或竹紙等）方能過光已裝裱古書名畫則非仍用照相不可）（完） 
長篇小說 
[氷山奇俠傳] [  常覺小蝶合譯天虚我生潤文]  
（原名HANOFICELAND）法國囂俄著 
第五章譎謀（一） 
　　禦兒出瑟汶將軍獨坐室中頗難排遣則令椽吏展讀一日所進書牘將軍則倚案而聽吏遂述曰其一大敎士安尼請求許其繼續福克司博士爲國家藏書院院長自問生平篤信必不致忝厥職瑟汶笑曰敢人此何與吾事留以轉呈大主敎可耳試誦其二吏復述曰此爲文殊牧師爲監獄中宣講師上書請求能否於雅谷伯爵大婚之時赦獄中囚犯十二人以符盛典瑟汶曰此姑置之俟酌奪而後行試誦其他吏曰腦威人福忒司自稱拉丁詩家求於雅谷伯爵婚時爲亞菲爾郡主進催妝詞瑟汶笑而起曰已而此人年事亦當非少尚憶舒墨客初娶梅芬郡主時彼亦强進頌詞而其後舒墨客夫妻結果爲何如者果此人詩興佳者尚不如代人作輓章爲近置之可耳吏更述其四曰戈兒沙佛尼島羅拉斯村君山諸鑛工聨名請求減税否則惟有罷工瑟汶點首歎曰苛税繁徵民怨極矣東村一部變亂已起若再置之不理誠恐東南聨爲一氣禍患不可收拾此帖當付有司審愼行之試讀其他吏曰冬星村各部市鎭及奴斯英達爾各市長聨名請求懸賞通緝氷山巨盜罕恩而冬星村伍伯羅佶亦附一禀謂此盜得後當付其行刑瑟汶蹙額曰此亦附蛆之患也年來城市屢爲罕恩所擾幾於日夜自驚而軍隊又如兒戲雖密布於南部乃不足喪其一毫因顧吏曰汝即發一公示謂當更懸千金之賞通緝此盜可也吏唯唯遂又讀曰史芘格自呈爲醫學家考古家礦物學家動物學家光學家法律家天文家地理家工業家文學家詩家畫句瑟汶曰嗟乎此非冬星守厝之人乎曰然曰然則史芘格可耳何用此纍纍之銜名然其意果何在吏曰禀爲最近發現天上恒星之光實非因受日而明瑟汶笑曰我非科學家以此告我奚爲試言尚有他事否吏曰史芘格又言冬星公園中石像已由史芘格建議改稱爲公平之神而琦雨河上之魚籪亦係史芘格所創議而··瑟汶曰絮哉此皆其功續乎殊令人腦痛欲死簡言之彼果何所求者吏乃翻過其禀十餘頁始續曰今史芘格旣有如許功績對於科學或文學上亦不爲不盡勞務能否請求將軍念其老憊准於此後男女尸身多索數文厝資也瑟汶曰忍哉人旣死而彼猶欲攫其金錢此老之貪可謂至矣吏方欲語而室門已啓一吏入告曰亞菲爾伯爵夫人至（未完） 
　 
 
 

Page 15

 
 
   
 
 

Page 16

 
 
   
 
