# 1908 - 17 - 4912564

 

Page 1

 
 
   
 
 

Page 2

 
 
[上諭]  
　　十二月十三日奉 
　　上諭張人駿奉勦辦廉欽股匪迭獲大勝出力文武員請奬一摺本年廣東廉欽兩屬土匪滋事結亂黨互相聯合意圖上窺南寗牽動兩省全局蓄謀甚狡經該督派令郭人漳等攻復三郡防城搜勦廉西那棉屯等處一役苦戰十餘日尤屬異常出力在事各員弁自應量予奬勵巳革陜西補用道郭人漳着開復原官銜翎留粤補用並免繳捐復銀兩江蘇補用同知黄體明着免袖同知以知府仍留原省補用通判職銜馬鏞桂同知職銜林緯邦楊尊任通判職銜楊通祖時均著以通判分省補用州判職銜黄蓋興著以州判不論雙單月遇缺儘先選用副將銜補缺後副將已革參將王橈宏署開復原官原銜升階留粤補用並免繳捐復銀兩隨營自郭毅著以從九品不論雙單月儘先選用補用守備馬文富著免補守備以都司儘先補用千總普玉光把總張國臣曾雄張世益均着免補千總以守備儘先補用以示鼓勵餘著照所議辦理該部知道欽此 
[宫門抄]  
　　十二月十三日召見軍機袁樹勳 
論說 
[訂約權在朝廷之誤想（錄政論）]  
　　近日政府對於鐵道借欵之事。有曰訂約權在朝廷云云。（通體措語紐繆百出兹但舉其一語言之）。是於條約之事。政府仍欲專制的。而不許國人之參與的試問今日立憲各國。尚有用專制的外交者乎。無論締結條約有須議院贊成之國。（如美國須得元老院議員三分之二之贊成得與外國締結條約餘不具陳）即於形式上或不屬之議院。然於實際上。必先得内部有勢力諸政治派之同意。以日本言。須經元老會議。又須各政黨不唱有力之反對。然如前年日俄和約。以一般國民不同意之故。尚引起一大騷擾之事。故謂條約可擅出政府訂定。而不須得國人之贊成。求之今世界立憲國中。巳無有似比之一國。原夫條約之事。於實除必得國民之同意。而或不備此等之形式。其故以對外之事。不能不有統一。且宜秘密的。敏捷的。故付之議院之公議。於性質爲不宜。然形式如何不 
 
 
 

Page 3

 
 
問。而實際必得國民之同意。决未有立憲國民。無參與條約權者。夫政治之事。固不當論形式而論實際。摘取其形式上之事。而認爲實際如是。是已不解立憲之意義。無惑乎當預備立憲之時代。而外交反趨於專制的。與立憲之事理違。反此我國民爲實行預備立憲。必不能爲政府寛者也。且吾尤當以一言告國人曰。我中國今日其利害關係之意迫性。不可挽救性。殆無過於外交者。（内政之關係於利害雖大然比之外交可徐圖挽救其急迫性與不可挽救性無如外交之大）故外交權爲吾國今日之所必爭。而與各國國民之對於外交其所處之地位不同。則時勢所造成。而國民當有因時勢而發生其作動之觀念者也。至於政府。又不可不有國民的外交之覺悟。蓋今日國際競爭之事。必以國民爲極大之後援。故政府當進而養成國民之外交後援力。以爲解决外交困難唯一之法。不然而認爲政府的外交。非國民的外交。則政府必外之爲各國之所迫。而内之爲國民所怨外交失敗而一已之權位亦摇。政府諸人。縱不爲國民之禍福計獨不爲一已之利害計乎。吾願經此次之事變。於一方則國民必進而求有參與外交之權。於一方則政府亦可知外交不與國人之害。而於國人之利掃除其所謂專制的朝廷外交之誤想。一變而爲立憲的國民之外交 
專電 
[電一（北京）]  
　　路欵决定部借部還現所磋商者只在小節目 
[電二（北京）]  
　　兩宫因江浙匪勢猖獗電寄江督立調鄂軍前往助勦 
[電三（天津）]  
　　江浙亂事廷旨飭姜絓題帶軍勦辦限半月到江甯今日在津先派四營由京漢鐵路出發 
[電四（北京）]  
　　姜桂題奉旨督隊南來防亂年内准到電浙標備駐所 
[電五（北京）]  
　　吏部學治館議定附設憲政研究所 
[電六（北京）]  
　　蘇省緩解舊漕度支部議准（已見前電）惟司庫存銀酌提折解部議不准 
路欵要聞 
　　 
[梁士詒傳示部借部還辦法]  
　　初九日京函云最近消息袁尚書令鐵路局長梁燕孫開出部借部還辦法各條大略如下借欵合同由郵傳部與銀公司訂立此次借欵由部擔保作爲郵部資助兩公司用英國工程師一人公司用欵按月報部由部派一查帳人借欵還清期限以二十年爲度公司如購洋料須向英國購買内容大略如是各代表見此條例無不憂形於色云 
　　 
[奉省集股述聞]  
　　鐵嶺中學師範教員張石二君挽商界蘇紹泉至商會商請總理彭佐卿議員范仲三趙香圃及各行代表勸集路股初一日蘇君在商會演說於是願入江浙路股者頗不乏人定十五日常會時簽名認股云奉化縣陳大令先認四十股日前有鐵匠某甲持洋銀二十元向李紳云我目不識丁自聽他人講解先生勸江浙路股之公啟實覺難受願將數月工錢投入江浙路股云 
[旅晋江浙同鄉集股處章程]  
　　旅晉江浙同鄉勸股處於臘月初二又假兩江會館集議認股常場認定八百六十股并即訂定簡章今爲照錄如左 
　　第一條宗旨本處以勸集路股保全蘇杭甬路權爲唯一之宗旨 
　　第二條組織本處由江浙旅晉同鄉所組織集議則假兩江會館平時則以商務書館爲總機關處 
　　第三條辦法本處辦法約分三條 
　　一勸股 
　　（甲）由本處同人分任勸集 
　　（乙）如有熱心路事願代勸集者不拘省界可至總機關處領取勸股簿 
　　二認股 
　　（甲）在勸股簿上簽名簽名後不得悔改 
　　（乙）如有熱心路事者不拘省界皆可認股如不認識勸股員亦可逕至總機關處簽名 
　　（丙）認股時須於勸股簿註明姓名住址及蘇路浙路等字樣 
　　三繳股 
　　（甲）繳股期限現擬分三期以本年十二月十五以前爲第二期三月底以前爲第三期　　（乙）繳股時每股先繳大洋一元小洋照大洋貼水若力能即繳者於第一期繳若經濟困難或認股已經回南者則於第二期第三期繳又或有經濟豐裕者全繳亦可 
　　（丙）此次所認之股第一年股銀必繳本處以後認股諸君或有不在著省者亦可徑繳公司即不徑繳公司亦隨各人之便惟離晉時必到本處通知公司 
　　（丁）繳股亦在總機關處繳後由會計員出收條股銀即由會計員轉存上海信義銀行照章起息俟達商辦目的後再行移交公司倒换收據 
 
 

Page 4

 
 
　　第四條集議 
　　一集議常假兩江會館集議先數日由總機關處發傳單報告 
　　二若有特别事件必經評議員五人以上贊成方能集先議數日亦發傳單報告 
　　第五條集議經費本處經費應由本處同人公任 
　　第六條報告本處會集認股諸君姓名隨時由書記員報告公司登報以徵信實 
　　第七條紅股公司定章凡招集二十股者酬紅股一股百股者酬紅股五股餘以此類推本處同人係盡義務願以此紅股公之認股諸君如有本處認二十股者即於股欵繳齊時由本處向公司聲明照章辦理或有願持此紅股捐入公欵者亦聽其自便 
　　第八條附則 
　　一本處簡章所有未盡事宜均照公司定章辦理 
　　二本處以公司停止招股之日爲消滅之期 
　　三本處同人當任勞任怨始終維持 
　　四本處章程係草草擬定如有不妥處當隨時改良 
緊要新聞 
[楊士琦奏准回京覆命北京]  
　　巡視南洋大臣楊士琦日前致電軍機略謂僑情涣散不易聯絡各節屢經電奏在案旋准鈞處電開飭即加意羅致爵賞亦所不惜等因此次到埠後遵即宣布朝廷德意無如各埠華僑志存觀望雖有歡迎之舉實無歸向之心情意不足以維縶之爵賞不足以聯絡之捨此殊乏善策琦學識疏淺奉職無狀惟有懇恩俯准回京覆命俾免隕越滋誚云云初四日奉旨楊士琦電奏悉著准其回京覆命欽此（山） 
[美國議院通過改輕賠欵]  
　　十三日文匯報得倫敦電云據華盛頓地方之宣告謂美國上下兩議院提議减輕中國應付庚子賠欵一事均己通過計减成美金一千一百六十五萬五千元云 
[政府注意各邊省自治北京]  
　　日昨軍機政務處王大臣提議以現在朝廷預備立憲開化較早之各省固巳仰體朝廷諭旨舉辦自治而邊遠省分民智未開進化殊不易易故實行立憲之預備又必視民氣之進化爲準則非預先凱切曉諭不足以感化民情擬請簡派專員分赴陜甘雲貴新疆各邊省考察民情提倡自治以爲實行憲政之基礎云 
[粤東西江緝捕問題]  
　　司處議定陸路緝捕辦法粤督日前飭臬司營務處會同籌議清鄉緝捕辦法兹聞巳經司處將辦法籌定係以分清地方文武及清鄉委員責任權限爲主並嚴定功過賞罰俾各員弁知所觀感分列辦法大綱八條一文武合力辦事法一嚴行查察弁勇法一聯合各鄉紳耆法一重賞購用線目法一認眞偵探巡防法一勒令交出匪犯法一圍捕各處匪盜法一籌辦地方善後法現此項辦法均經大吏核定即飭按照認眞辦理 
　　飭辦西江沿岸巡警商董陳基建等昨將所擬西江沿岸警章具呈巡警總局奉批謂西江一帶賊匪猖獗水陸商民均受其害近更刼及輪舶釀成交涉亟應設立水陸巡警以靖内患而保主權該商董等擬在西江沿岸聯合各鄉就地籌欵舉辦鄉村巡警以清盜源留心治安殊堪嘉許所擬警章十二條大致亦尚妥協惟查西江流域袤廣連亘數州縣必須統籌兼顧方能機關靈動辦理不致扦格候札行廣肇兩府轉飭沿江各州縣督同該處紳商悉心籌議禀覆核辦仰即知照 
[浙省亂事彙誌]  
　　詳誌海寗匪擾情形本月初四日匪徒迫脅愚民鳴鑼聚衆騷擾路仲斜橋酆墅等鎭各由桐屬大紅村三邑交界之殷家船匪徒率領到處刼掠共有一萬餘人其五六千人向北至硤鎭四關毁去厘局學堂警察局郵局鐵路工程局汎署并焚燒未成教堂一所大小店鋪及紳宦一百三十餘家商會徐總理之住宅醬園悉被打毁受禍最烈其時適余州牧文鉞蒞硤倉皇無措硤石警察本有後膛鎗數十桿董管帶德輿督率警兵抵敵余牧不許開鎗力阻之曰如開鎗於弟功名有害任令匪徒搶刼哭聲徧地慘不忍言婦女　有以小孩抛去河中者余牧避匿舟中被匪傎悉揚言欲置之死地幸本鎭紳士史叔平吳寅生等密囑其遠避始脱於險該牧受此虚驚遂得咯血疾至今未止當避匿舟中時余牧急令開船因其家人王姓索取地保游鎭規費洋兩元未獲故未開行後又有地保奉紳士命催其開船始即遁歸說者謂倘允董管帶開鎗抵禦則匪必膽寒當不至有初五夜攻城之禍云 
　　詳志通元鎭兵匪鏖戰情形上月二十九日海鹽縣治通元鎭兵匪鏖戰巳略紀前報兹據當時目擊情形者詳述云是日嘉興鹽捕營管帶徐梅峯得該處警報卽率隊前來先由伊子帶領營勇二十名到鎭時梟黨正在拔隊啓行有十餘人尚在橋上鳴鼓收隊營兵即開放排鎗當時飮彈而倒者七名其餘均躍入河中狂吹號呌由是已開之船亦返棹回擊營兵却退衆梟遂登岸擁入某醬園高踞樓頭臨下轟擊營兵向上攻打不分勝負旋有某哨弁攻入園門被梟黨刃斃自下午四時戰至半夜仍相持不下其時有擬將醬園舉火焚燒者副戎恐累居民禁阻不准後有震澤團董武舉顧雲亭前來助戰將梟首江北阿四即牛皮阿四當場擊斃梟黨始由後河鳬水逃逸迨登樓查檢見有梟屍五具内有一梟僅傷右足不能行動謂阿四於夜半時已中彈殞命屍身被其妻負去云云當時遂將該梟斬取首級是役也共得梟船十七號（其所擄南麻鎭團董朱紳之坐舟亦在其内）船中鎗械子藥及衣服銅錫器具等甚多營 
 
 

Page 5

 
 
中弁兵共斃二人傷四人重傷一人梟黨逃出後至附近各鄉鎭沿途擄掠至十七家之多併刼去民船二十一艘現在該處附近及江震一帶各鄉鎭夜必數驚挈眷逃避者日有數起地方殊爲驚恐云 
　　浙撫致嘉興府電現派省新軍駐屠甸桐鄉各一百硤石一百五十斗榨五十海鹽之蘆秋里陶家堂一百午帥電允派江隂一營來駐嘉不日來到撫院齊 
　　李統領禀嘉防情形電撫憲鑒虞電謹悉桐事危迫已派陸兵前往彈壓卽飭現駐桐境之周管帶酌帶師船就近馳往會同印委開導解散論令標下往桐自應遵照嘉興空虚帥慮及密仍應體察情形酌辦至應如何添兵布置亦在籌商惟查防地一帶縻亂已極標下甫經接事如理亂絲深慮隕越前晚車輻浜天主堂韓神父因硤石匪擾恐波及是晚戍刻即派得力弁勇乘輪前往保護刻幸無事知念特陳餘另禀標下李振標叩陽 
[蘇省防匪彙誌]  
　　江督電飭赶備鎗械江督端午帥因嘉湖民變日益猖獗深恐竄入蘇境除飛調水陸各營扼要防堵外昨又電飭上海製造局赶備鎗械隨時撥用總辦張觀察接電後即命鎗廠及龍華火藥廠各員日夜赶工雖届年節亦不得援例停工云 
　　蘇臬批飭協力剿捕青浦縣趙大令禀報東注河頭村及三灣等處兵匪接仗情形已紀前報兹奉蘇臬陸廉訪批示云梟匪如此猖獗非文武協力同心痛加剿捕不足以懾匪胆而靖地方仰即鼓勵民團並將該縣原有巡船督勇認眞巡防勿令乘虚滋擾一面選派幹役隨時偵探會營嚴密搜捕並移會鄰封不分畛域協同擊勦務使該匪等無從托足自不難漸就肅清勿以匪巳逃竄他邑遂置之不問也 
　　上海提右營督隊赴松松江劉提台札飭太湖左營淞南淞北提標右營等五營各派師船十號親自督率到松聽候調遣昨晨上海提右營萬國棠參戎已督帶砲艇十艘赴松矣 
　　籌募剿梟兵隊梟匪滋擾流竄江浙兩省松江劉提台曾派孔子元劉錕田兩遊戎統率師船前往澱山湖一帶並派余道生遊戎督帶快砲踵往協勦現在兵匪仍相持不下而松地水陸實無可再調劉提合爰會商松江府戚太守擬籌欵添招健兒三百名遴派幹員管帶訓練專事勦梟太守亦贊成其議一俟籌定欵項即需開招云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要摺 
[江督端奏金陵製造局添購機器摺]  
　　奏爲金陵製造局改良製造新式鎗子暫將老毛瑟鎗子停造騰出經費湊撥添購機器情形恭摺具陳仰祈聖鑒事竊查金陵製造局上年曾經練兵處曁前署督臣周馥派委道員張士珩赴局考查議將該局每年額領經費銀八萬四千兩以六萬二千五百兩專造十一密里口徑毛瑟鎗子供應南洋各軍隊操防之用餘欵留爲各防營隨時添配機件及員司匠役薪粮局用之需經練兵處核准咨行飭遵在案本年夏間接辦該局道員劉體乾查得江南軍械局庫存老毛瑟鎗通用子彈甚多可備數年撥用而江南編練新軍悉係領用日本六密里五口徑及德國新毛瑟等項鎗枝常年需用鎗子轉虞不足亟應籌撥欵項添購機器改良製造新式鎗子具詳請示奴才以所請係爲因時制宜裨益軍需起見檄飭江寗藩司繼昌會同上海製造局員張士珩復加籌議擬就該局原有機器改造新式鎗子惟仍需添購機器二十五部並六密里五七密里九比例規尺樣板兩副格林木大小天秤兩具經奴才復行該局詳加考核據稱如添購前項機器器具舉凡六密里五七密里九口徑及老毛瑟曼里夏各種鎗子隨時均能製造第購機所需經費爲數頗鉅刻值江南財力困難未能輕言另撥祇得請將該局現在額造老毛瑟鎗子截至本年秋季停造自本年十月起停至明年夏季六月底止除代江南軍械局復裝銅壳藥火外約可騰出造子購料經費銀三萬數千兩再將上年張士珩禀奉練兵處核准修换該局西子廠及軋片廠汽機鍋爐銀七千兩分飭海關道江南財政局各半分撥一併移作添購新機之用此外不敷之欵及搬運安裝等費統由該局在常備儲料銀兩内提撥濟用以竟全功禀經批准照辦並行關局如數撥欵即由該道劉體乾親赴上海就近會商張士珩將應添購各項機器器具至各洋行逐絀考究嗣與德商禮和洋行再四磋磨議定由該行承辦德國侣佛廠最新式自行進子造小口徑鋼盂頭新毛瑟子機器二十五部又六密里五七密里九各道口徑鎗子及較準口徑冲模樣板各一副又格林木大小天秤兩具共計淨價德銀十七萬五千三百三十五馬克連關税水脚保險等費一併在内當與訂立合同加立清單並先付定價三分之一計德銀五萬八千四百四十五馬克按照本年十月初四日付銀日期上海銀行市價每二百八十三馬克合規平銀一百兩核算共合規平銀二萬零六百五十一兩有奇兹據鈔錄合同清單呈請奏咨立案前來奴才查該局暫行停造老毛瑟鎗子湊 
 
 

Page 11

 
 
撥經費添購新式機器器具改造各項新式鎗子實係變通改良有益軍需所購機件等項亦甚核實除分咨陸軍部度支部查照外理合恭摺具陳再前項動用銀兩應俟機器連寗裝齊價欵付清後再由該局將支用細數分晰造報咨部核銷合併陳明伏乞皇太后皇上聖鑒敕部查照立案施行謹奏十二月初六日奉硃批該部知道 
分類新聞政界 
[會勘諮議局辦公房屋蘇州]  
　　蘇撫擬設蘇省諮議局業經派員辦理在案現長元吳三首縣查有倉米巷隆慶寺内房屋寛廠且相隔各衙署均不甚遠借作諮議局辦公之所甚屬合宜巳由宗魏金三大令親詣該寺查勘大約年内即當開辦云（眞） 
[粤督函陳地方自治之政見廣東]  
　　粤督張安帥近接民政部函略謂預備立憲會編譯各書藉完善詳明請飭屬購取以供參考等因督院即分飭各屬赶爲採辦並函覆以粤省現辦地方自治擬先令設自治研究會及仿天津辦法設自治期成會以爲實行自治之基俟研求有得曉然於自治之意義及方法然後再令設議事參事會以立言論執行之機關庶循序而施漸增完備云（望） 
[調查四川土司源流北京]  
　　理藩部行文四川總督請將所屬各土司源流逐一調查造册報部以備編纂局之用（子） 
[派員勘修三河壩鎭江]  
　　近日淤黄河水陡漲七八尺鹽吁廳所屬之三河壩崩潰水勢洶湧淹衝民房及田廬不計其數海州同司袁分轉現已禀報兩淮運憲趙渭卿都轉特派幹員前往查勘以便撥欵興修 
[審判廳開辦後紀事奉天]  
　　高等審判廳巳於初一日開辦兹悉該廳審判時報館訪事人得以入座聽審隨筆紀錄俾案情登載報端以昭信讞又初五日午後一句鐘東督邀請提法使曁高等審判廳廳丞許士英檢察廳長汪守珍地方審判廳推事長蕭文華地方檢察長廖世經赴公署商辦審判檢察兩廳一切要政又檢察廳檢察長以該廳内書記生承發吏及司法巡警等於法律多未講求特選派委員數人每晚自九鐘起至十一鐘止卽在庭上輪班教授凡該廳辦事章程規則及司法上必要之知識皆期人人通曉云（未） 
[改派畢業巡士站崗漢口]  
　　鄂省巡警道馮觀察現擬將後城馬路所設之巡勇概行裁汰改派警察學堂畢業之巡士站崗自租界歆生路起至橋口止設立十八分棚巡警派出所每所巡士三人業已定十五日實行矣（今） 
交涉 
[蘇撫札飭保護教堂蘇州]  
　　蘇撫陳中丞以浙省匪亂逼近江震等縣深恐蔓延到境特通札各防營實力保護各處教堂併派飛划營馳赴江震一帶各要溢嚴密防堵（命） 
[南洋華僑之可憐]  
　　十二日字林報得倫敦電云南斐洲喬内斯堡埠中華會館會長某君因不遵守驅逐命令送由西官拘去罰令監禁三月華僑情况亦可憐哉 
軍界 
[欽匪再攻靈山消息廣東]  
　　現聞靈山縣令日前電禀粤督略謂據茅針局禀報廿五日有匪數百聚於鳳凰頭山等處迭向三義等村勒取鎗械聲稱再攻靈山等語惟縣屬與欽毗連竄擾最易倘各處要隘空虚無勇駐紥一則此擊伋竄收效恐難一則匪衆兵單人心易變從匪者亦恐因此日多可否懇恩准飭宋分統添撥一營專駐縣屬檀墟各要隘以杜匪竄云（青） 
[巡防營管帶因案撤差蘇州]  
　　震澤縣屬南麻梅堰等鎭所駐之巡防隊連日被梟匪搶刼鎗械等情曾記本報現由左路巡防隊統領林開武都戎將此事詳細情形具禀蘇撫核辦當奉陳中丞批示云該左路第三營管帶劉洪順事前旣踈於防範事後又不能捕獲一匪實屬咎無可辭著即將該管帶先行撤差另　幹員接帶并飭勒限嚴拿各匪務獲究辦（眞） 
學務 
[禀准撥給勸學所經費寧波]  
　　鄞縣歳科兩試經費計共錢六千八百八十千前經當道議定以一半解省濟用一半存儲鄞縣在案現勸學所總董勵建侯等聯名禀請鄞縣將此項考費撥作勸學所辦公之用業奉黄大令批准照辦（甲） 
[京師新頒學堂禁律北京]  
　　京師督學局日前將學堂禁律頒發各學計十二條（一）學生在堂以專心學業爲主凡不干己事一概不準與聞（二）各學堂學生不準干預國家政治　本學堂事務妄上條陳（三）各學堂學生不准離經畔道妄發狂言怪論以及著書妄談刋布報章（四）學生不准私充報館訪員及主筆（五）各學堂學生凡有向學堂陳訴事情應告知星期值日學生代禀本學堂應管官長不准聚衆要求借端挾制停課罷學等事（六）各學堂學生不准私自購閱稗官小說謬報逆書凡非科學應用之參考書均不准携帶入室（七）各學堂學生不准聯盟糾衆立會演說及澘附他人黨會（八）各學堂學生不准干預地方詞訟及抗糧阻捐等事（九）各學堂學生不准踰閑蕩檢故犯有傷禮教之事（十）各學堂學生遇有本堂增添規則新施禁令概不准任意阻撓抗不遵行（十一）各學堂學生不准傳布謡言揑造黑白及播弄是非 
 
 

Page 12

 
 
（十二）以上各條犯者除立即斥革外仍分别輕重酌加懲罰（黑） 
[釐局捐仍飭撥充學費寗波]  
　　甬郡中西學堂經費向由各釐局每年捐助自改設府中學堂後該捐即行停止現因中學堂校舍業巳建竣又擬添招學生增聘教習所需經費不敷甚鉅寗府夏潤枝太守仍擬將各釐局每年捐助中西學堂之欵改撥該中學堂業巳分飭各厘局查照辦理矣（之） 
[幼稚園禀請立案蘇州]  
　　蘇省蘇蘇女學校内附設之幼稚園係由故紳馮竟任夫人馮金氏於今夏所創現學界中人以該幼稚園辦理妥洽禀請毛提學准予立案（必） 
[兩等學堂仍擬續辦寗波]  
　　鎭海東西管兩等學堂初因經費支絀决議明年改辦初等現由在校高等諸生堅請堂董續辦并謂各能勉力資助以副培植之意故該校堂董明春仍擬照常開辦云（由） 
實業 
[户部銀行股票漲價北京]  
　　户部銀行開辦之始每股收銀五十元惟市場時價僅作三十四元現因獲利頗豐每股時價巳漲至六十五元之譜（黄） 
[札覆整頓茶木二業福州]  
　　福建商務議員某君前將整頓茶木辦法申呈商部兹奉箚覆云十一月初四日接據申稱閩省地居温度宜於種植出口植物向以茶爲大宗而木次之十數年來茶木出口價值其率銳减全省商業受其影響欲維商業不得不先就茶木二項詳細調查謹將近三年各屬茶木産數運銷情形比較列表並籌擬整頓辦法呈請察核示遵等情前來查茶木爲出口土貨大宗該議員以年來銷路漸形短縮詳細調查比較列表具見究心本務誠堪嘉尚所擬整頓辦法亦屬探原之論除照咨出使各國大臣轉飭商務隨員勸導各商並咨各省一體勸辦外合行箚復箚到該議員即便知照嗣後仍將調查所得列表詳報以便考核而資提倡可也（黄） 
[新寗鐵路開車紀盛廣東]  
　　新寗鐵路由公益埠至新寗城一段計路線十七英里設車站七處現巳告竣（大約明歳夏間可以築至三夾海口共計路程四十英里全路告成之初三日行開車禮寗邑方令積驊及寗邑學界粤漢公司代表省港各報界代表香港商界美國副領事洋商牧師等亦多到會是日寗城車站兩傍懸掛各色旗幟并有寗陽會館鼓樂巡防營洋操隊等共五六百人登車十一點二刻鐘由寗城開慢車往公益埠拖頭等車三駕次等車四駕學生及巡防營均坐三等車凡十三駕共連拖車二十駕用火車頭兩個搭客約三千餘人至二點三刻鐘到公益埠三點二刻鐘又由公益開車返寗城往來沿途各村鄉及各車站均鳴砲贈標歡迎四鄉來觀者數千人五點二刻鐘到寗城各界來賓隨即到公司茶會行開幕禮先由方令宣祝詞次粤漢路代表員宣祝詞次總辦陳宜禧答謝詞次美國副領事富拉氏德臣西報代表李心靈及陳君宜禧等演說次譚君子剛宣祝詞次陳君宜禧答謝詞次江紀愼牧師太古洋行代表護加臣花旗公司代表些利華士頓天祥洋行代表見拿等演說次羅君友章傳語答謝至晚十點餘鐘始散洵盛典也（青） 
雜記 
[鄞邑又出搶案寕波]  
　　鄞縣鍾家山地方鍾維榮家於初十夜被盜匪十餘人搶刼金銀首飾衣服等物約值二千餘金當由事主報請該縣黄大令前往踏勘一面派差勒限嚴緝務獲究辦（天） 
[派勇協拿盜匪寕波]  
　　鄞縣黄大令近日訪聞寗奉交界之栅墟嶺地方爲盜匪麕集之處特於日昨向軍裝局領取鎗藥選派練勇前往協拿（生） 
[咨請查辦法政講員蘇州]  
　　泰州法政講習所講員召文宗近被該處紳民以干預地方詞訟不安本分等語禀奉上憲咨請寗提學查明實情再行核辦（命） 
[禁烟調查社開歡迎會杭州]  
　　浙江禁烟調查社總理向舉臬司及巡警總辦充在現因崔廉訪回任及巡警總辦崔玉甫遊戎接手特於前日開歡迎大會是日崔廉訪因病未到崔遊戎届時蒞社各社員齊行歡迎禮并由徐君補齋布告宗旨李君綱裳宣讀頌詞又全體唱歡迎歌又崔遊戎貴翰香二君演說又全體攝影時巳傍晚遂鳴鈴閉會此次來賓甚多頗極一時之盛云（川） 
[舉人京控後之束縳寗波]  
　　新寗舉人馬登第前至北京控告地方官已由京遞解回籍交該縣看管候訊在案昨該舉人以生父病重具禀督轅奉批謂該舉人係京控解回發交看管候訊之人何得妄請撥勇護送回鄉不准特斥（青） 
[嚴查華工天津]  
　　昨由南非洲回國之工人約有二千餘名之多住居西門外各小店經五局三四兩區區長督飭巡警協同地保稽查諭令隨到隨走不許逗遛並查錢鋪錢攤及估衣鋪等有無欺侮情事以維地面云 
[澳洲通信]  
　　握崙埠希臚西報論及本省又新增一例待我華人據謂凡有華人進鳥絲崙屬口岸必先令該客到税關審訊如能講通英語讀通英文字過百句者則爲合例放行登岸否則飭回原籍如有進口輪船管駕者不將華客交關勘驗私放華人登岸者例罰該船司事銀五十磅想我華人能通西文言語過百數者亦不多覯彼設此例則是禁絕我華人進境也中國國弱民賤内地礦産未闢工藝不興以致吾民謀生乏術不得已前往外國然近十餘年來外洋各埠議禁華工種種新例日出不窮務欲禁絕華人足跡甚可慨也伏祈宣布報上俾各同胞愼勿輕作出洋之思想爲幸（鳥絲崙埠華商寄） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說蠻觸爭（無術）（三續）]  
　　牛相奏明母大蟲。君派了一位羊公。到蠻氏國要求通商事宜。原來金蝸江左岸。物産最爲富足。每年輸出品的價值。比輸入品的價值。總要增加數倍。只是蠻政府得過且過。把自己。應享的利權。放棄不問。觸政府先預備一筆銀子。送與蠧相。又與烏龜講定升合。託他從中吹嘘。蠧相見了錢。没有不遵命的道理。一日。母大蟲君召見蠧相。詢問通商事。蠧相就一五一十。說些通商的利益。因此立了約。從表面看起來。蠻氏國和觸氏國的交際。實在要好非常。這邊往那邊去聘。那邊這邊來問。總没有間斷的時候。在下。請把兩國呈遞的國書說給諸位聽聽。 
[觸政府致蠻政府書]  
　　大觸國大君主。謹問大蠻國大君主好。聞貴國蜎飛蠕動。人民衆多。敝國。願以出産諸物。與貴國設埠通商。謹遣使臣羊某致意。願貴國大君主曉諭百蟲。共謀實業之發達。俾兩國益敦睦誼云云 
[蠻政府報觸政府書]  
　　大蠻國大君主。謹問大觸國大君主好。承貴國美意。使敝國享通商之利。頗爲喜悦。貴國素以角勝著名。與敝國領土。又有犄角之勢。從此兩國交受其益。實爲世界幸福。謹遣蜂爲報聘正使。蝶爲報聘副使。前申謝悃願貴國與敞國。益加和好云云 
　　兩政府把通商議妥。訂立條約。彼此簽了押。這條約内的話頭。在下却記不清多少。不過最要的。是利益均沾四個字。自此以後蠻政府就把金蝸江邊一處險要口岸租與觸政府作通商塲了。（未完） 
國外新聞 
[日本内閣更動]  
　　十二日東京電云日本内閣大臣擬俟國會閉止後即行辭職桂太郎將入内閣以繼西園寺之任雖國會中反對黨必有激烈之攻擊然亦不致解散此次内閣之更動亦不能謂爲含有擴張軍備主義之意也近時傳聞日政府已通告駐倫敦之財政委員謂公債劵將不發行祗發行鐵路債劵東京股票市價今日大形衰落 
[空中飛行利器]  
　　十二日倫敦電云英人法孟君所造空中氣艇身長三十一英尺其自動機甚形輕捷左右旋轉均極便利 
[德報對于摩事之言論]  
　　十二日倫敦電云德國報紙之一部分均謂摩洛哥今日之事實爲德國一大好機會故德國當承認慕連海飛爲新王云 
[美大藏省收買現銀]  
　　十二日倫敦電云美國大藏省近日購買現銀共有二十萬盎斯之夥每盎斯買價合美金五十六生零七四七 
[開演影響失火]  
　　十二日倫敦電云美國冰雪文尼省鮑愛城某處演電光影戲時忽而失火觀者爭相逃命致燒死踏死者不下一百五十人其間尤以女子小孩爲多受傷者七十五人自火發後五分時間演戲之廳已成大鎔爐矣又電云目下自灰燼中檢出屍身巳有一百六十七具 
[波土交涉]  
　　十二日倫敦電云據波斯京城俄德公文報告謂波斯斐麥省總督在西蒲拉地方爲土爾基冠特族人圍住所有財物盡被取去計值英金三萬五千磅洋鎗甚多亦被刼去以上譯字林報 
[美國大增軍備]  
　　十三日華盛頓電云美國議員好孛森君在議院提議特籌金洋五十兆元以爲建造戰艦之費並請美總統酌定數目聞羅斯佛總統深韙其議 
[普魯士募集國債]  
　　十三日倫敦電云普魯士舉行之國債巳募得九兆金磅以上譯文匯報 
本埠新聞 
[江督電飭通融台屬運米]  
　　前日江督端午帥電致梁觀察云上海梁道台寗波張道台前准浙撫咨台州荒歉需米接濟當復令飭紳赴蕪湖購運兹據章道亮元禀稱台紳巳到蕪採買遵照蕪關出口章程納税報運台州本月初五日先辦賑米五百石巳運到滬滬關税司以台州之海門及象山之石浦各口均未設有新關不允轉口原爲聯單無從繳銷起見惟海門石浦均有常關分局可以代繳災黎需賑甚急懇請電飭滬道致關照驗放行並電知寗紹台道飭常關各分局代繳聯單以便轉運等語查台屬荒歉屬實自應通融照准電到望兩公分别照辦以濟民食如台紳續批運到亦卽照此辦理方眞印（的） 
[督批查禁米糧出口]  
　　上海商務總會前將嚴禁米粮出口一事具禀江督兹奉批示云查前因蘇滬等處米價昻貴恐有奸商販至浙境出洋與撫部院往返電商業經電請浙江撫院飭令沿海處所一體查禁在案據禀前情候即咨商撫部院就近酌核辦理仰蘇松太道轉移查照此繳原禀存（企） 
[上海輪船招商局呈復江督文（爲備辦救命圈事）]  
　　查招商局行駛長江滬漢各輪船應置前項救生器具歷經早年預備齊全不僅救生圈一種計現在各船所存件數名目以救命帶爲最多救命排次之救命泡即救命圈又次之平時置放在船專人管理皆係取携極 
 
 

Page 19

 
 
便之處似可預備不虞誠爲愼重人命起見嗣後隨時修舊换新及應酌量添置之數仍當飭知各該船船主坐艙加意經管禀候核辦勿得視爲具文並不准藉詞収費庶可藉防危險仰副憲懷奉飭前因理合將商局各輪現存救生器具開單申祈鑒核轉飭知照實爲公便（昆） 
[江督批上海縣禀（爲渡捐滋閙事）]  
　　查浦東開闢馬路一案昨據該縣　禀當以加収航渡划船捐資每年收數若干衆情是否允協清理公地能否確有把握批飭該道會同巡警局汪道核議詳復在案乃該縣不候批示輙巳示期開辦殊屬不合仰蘇松太道即將該縣申斥一面會同汪道遵照前批及各前電切實辦理並移蘇臬司查照仍候撫部院批示繳（昆） 
[浦東鬧事首要就獲]  
　　浦東鄉民反對加抽渡捐案内之首犯張秋揚趙連城等由道縣禀詳督撫飭拿嚴辦迭誌前報昨日傍晚縣捕徐文在十六鋪橋相近遇見趙連城在路行走狀似瘋癲當即拘解到縣押候訊究（軌） 
[競存公學畢業紀事]  
　　昨日爲競存公學師範埋化兩科畢業之期會塲規模頗極整肅來賓亦盛先由書記員報告競存歷史次由沈仲禮雷繼興陳瑶笙諸君相繼演說淋漓慷慨每及黄君雅平殉學慘狀無不愴然太息按競存自雅平死後崇海同鄉激於義憤共相維持終以經費支絀欲蹶者屢書記員王君辰灝痛念四月廿一之變出與教昌學生含涙相戒死守弗去熱力充塞卒底於成洵可嘉也但不知明年如何處置想必有好義之士出而續辦使競存永得存立云（川） 
[沙鈎各船抽捐助學]  
　　沙鈎各船所裝之黄沙石子等物均由崇明之泗礁等山裝運來淞並無捐税現經崇寳各紳禀請牙釐局及關道提學使請提二成撥充吳淞學堂經費現已奉提學使札飭太倉州轉飭崇寳兩縣確查詳覆矣（草） 
[尚賢堂舉行年假]  
　　十一日尚賢堂舉行年假典禮特請伍秩庸欽使演說薩　銘軍門主席上海道梁孟亭招商局總辦鍾紫垣電報局總辦唐露園商會總董朱葆三諸觀察前山東學政姚菊坡太史上海縣李紫璈大令亦均蒞會先由該堂總董麥葛老君宣布一切嗣由該堂高材生夀君振亞沈君銘遠王君振民相繼演說計本學期英文科得文憑者爲夀振亞沈銘遠姚德彰三君經濟科得奬銀者爲王振民張惠常趙士駿凌廷耀四君又英文華文體操品行諸科考列最優者爲黄脩黼王振民孫蔭瑶趙歸璧四君云（川） 
[洋員赴德考察軍械]  
　　製造局洋工程師哈卜門君日前由北洋回滬曾誌前報兹悉哈君已於前日由滬起程赴法國考察軍械（夏） 
[追繳欠解布捐]  
　　商董王豐珏鍾汝傑等所認土布釐捐虧繳七千餘串現由松滬厘局朱總辦札飭本縣李大令飭傳王鍾二董到案追繳業已將王傳案惟鍾尚避匿未到云（泳） 
[挑夫糾衆鬥毆]  
　　淞南張華浜碼頭起運煤炭石子等物向由廠中自行派人近因有朱某等禀縣爭攬屢起衝突兩造竟各糾集百數十人大相毆擊雖無性命之禍然流血受傷者巳不足其人矣（草） 
[電燈廠遷移在卽]  
　　法租界工部局董議將打狗橋之電燈廠遷移會誌前報兹悉已在新租界蘆家灣地方購定基地開工建造將次落成不久即可遷移矣（浩） 
[電車運滬]  
　　法界電車軌道業已竣工所有由外洋購定之車亦陸續運到共有四十餘輛云（舟） 
[雲南委員參觀會訊案件]  
　　雲南巡撫因蒙自設關後商務日漸繁盛因特札委候補知縣丁大令懋樾來滬調查公共公廨會審章程大令於昨晨至廨謁見讞員寳子觀明府晤談適美白副領事蒞廨會訊案件大令即與座參觀於十二點鐘始行告辭（衣） 
[美界小火]  
　　美租界塘山路張阿生小樓上前晚失火幸即救熄僅燬去衣被床帳等物捕頭查知未保火險免予傳訊（西） 
[官事]  
　　新銘輪船買辦關廷東奉滬道委辦本署洋務委員差新委棉花驗水局委員洪長褘昨日到道禀銷感冒假（車） 
[謝劵]  
　　本埠浸會大學堂學道院定於十八日二時半舉行思宴堂立基礎典禮是日午後一時由該堂特備小輪拖船在虹口東洋公司碼頭迎送來賓又梵王渡約翰學堂定於二十一日年假二句鐘軍式體操三句鐘演說并給正館備館中西學畢業證書又派克路女子醫學堂定十五日二時行畢業禮商賢女校年假游藝又南洋中學定於十六日二時行第四次畢業式均承柬邀觀禮書此誌謝 
訟案 
[會訊圖賴欠銀案]  
　　英商魯意師摩控朱世恩圖賴欠銀請移提到案會訊讞員寶明府准即移請法公堂將朱解案昨由王襄讞與英巴副領事會訊原告供被欠銀二百九十餘兩已付若干外餘欵不還求追訊之朱供除還過一百餘兩外尚欠一百三十餘兩求寛限交還判仍送法公堂俟管押期滿再行送廨核辦（業） 
[總工程局紀事]  
　　孔德昌之妻某氏前托周德昌荐張吳氏至西門外甡源里薩公館爲乳傭初八日通取皮夾一只内有金表練金簪金戒金四開及匯票一千元逃逸無蹤該公館遣丁報知西區將周及保人潘春榮品德增拘解到案陳叅軍訊知孔己另案覊押捕房判一併押候復訊○夏輝吉陸永桂合股訂造沙船後忽拆股互相紏葛昨由管帮薛士文將覇阻之宋海扭案判押候具結保出仍飭薛出外理處○鴻餘莊等扭控已閉錦祥泰米行小主錢吉生錢康生同母畢氏請追欠銀一萬六千餘兩一案昨日該行主錢成鑑來滬由局傳同跑街夥畢愛蘭到案判將錢成鑑交該莊等帶出收帳畢交保吉生等押候交恆昌祥棧單到案再核（杞） 
[巡警局記事]  
　　總局信大染坊夥耿文成扭送小竊王阿大到局控被竊布判候訊辦○巡士陳茂昌竊取同伴衣物經聶裁判判戒責一百下押候禀知總辦再核○叉袋角赫氏家藏匿崇明婦人王吳氏昨爲馬巡查獲解局一併押候查辦 
　　城内第一路二區王阿興竊張阿榮家布衣判押候訊辦 
　　第一路四區楊林氏徐阿福在西門買物口角由巡士拘入押候訊斷王阿生李全福竊唐家弄某姓家綢衣判候訊 
　　第三路二區某日人雇坐陸阿四小車不給車價反被毆傷陸投案禀控諭令自向理論（衣） 
[公共公廨早堂案]  
　　陸陳氏與王揚氏串拐女孩陳阿男王德雲賣於陸三保被 
 
 

Page 20

 
 
蔡長亭報由濟良所查提解案陸三保供兩女孩實由王陸兩婦領來價賣不知串拐求察訊之陸王同供求恩帮讞王刺史商之美副領事判陸押一年王押六月兩孩發所候示陸三保罰洋二十元充公○流氓朱阿二搶取火塲綢衣各物囑其甥陸大及其子看管由捕拘獲解究判押一年期滿逐出租界睦從寛開釋○流氓小么四帶刀搶物判押西牢一年○張金榮張福生黄阿龍等搶取火場什物各押十四天○劉二龍拐樂煜奎妻子押候訊究○陳永興竊某西人草帽綢衣等物判押一月○增裕控王加記定貨不出判交保訂訊○施品土私收沈雲富帳銀判交保理明禀復○李仲英騙何竹漁古畫判押在案昨解請究判交人銀並保限一月交還如不交畫着賠銀四百兩○何加生騙取李陳氏縐紗十一疋判押候下禮拜四再訊○徐阿培竊　雲廷戲袍三件判押兩月○倪全有竊兪仁龍火油等物判押六禮拜○厲雨道認胡馬氏爲逃妻紏葛已久昨解請訊判一併押候遞解江都縣原籍訊斷（業） 
[公共公廨晚堂案]  
　　朱榮根控張禬堂串同張葆純吞没存洋前晚奉楊襄讞提訊朱供有洋三百元借與張福生存放禮堂店内後福生用空並私收帳洋被控判押六月追繳在案實與此欵無涉求恩追還質之張供福生存洋因用空扣除並無不合求察訊之張葆純供前荐張福生至該店爲夥早巳退保判禮堂交保理楚葆純開釋○吳阿海控萬之子圖賴墊洋亦奉提訊吳供代墊工洋一百零四元除收十二元外其餘向索不睬求追訊之萬供此項工洋實因未向同和公司領到是以未付判交保偕同往領○高鴻春控費竹林延不完工向論行兇亦奉提訊高供前因費竹林承造塡坭工程四千四百二十六方並未完竣向之理論反赴道轅上控求察訊之費供因高不付工洋一千一百二十九元屢索不睬是以上控判交保諭令自行種楚（衣） 
[法租界公堂案]  
　　趙曾桂圖賴薛庚記建屋工料欵項控奉交保各邀同業董事理處在案乃日久仍未理楚薛又控追飭傳不到昨由保人王新裕將超交案禀請退保趙供董　須奉憲諭方可理處求核聶司馬以趙屢次抗傳判罰洋三元准給諭邀董妥理限三日禀覆○中國客棧主梁永閏控王英福等三人串將廣大輪船遺失之票冐取銀洋王供由榮藥棧之陳雲光經手判押候傳在案昨日復訊陳供不承認王供實由陳金保蔣青年唆串求恩質之陳蔣直認不諱判陳王各罰洋十元充公蔣陳各枷一月再押改過局四月○報關行主郁仲文前被車夫瞿文秀竊洋七十餘元由探拘訊判押在案前日復訊瞿供無力歸還判枷號一月再押改過局四月完案○艾友元控王福亭欠洋訊判交保限一月理還在案前日復訊王請寬限拔還司馬不准判限三日内交清如違押追○符榮昌控萬榮記欠洋四百元黄林九控范金星欠銀九百餘兩均交保限理在案詎萬范二人延不清理當傳保人吳達三萬惠翰到案一併管押勒交被告到案再核（舟） 
[美租界捕房事]  
　　前晚有六百七十二號華捕在某碼頭見小販陳阿桂設攤賭博正欲拘拿被碼頭探施阿二攔阻口角旋由他捕一併帶入陳罰洋釋去探捕等送英總巡處詢核○昨有某西人馬車駛至西華得路被王阿高　車撞傷馬足鳴捕將王拘入押辦○式老夫鍾瑞廷在公平路向某西人冐名索欠當被扭入押候核辦○三百九十九號暗差昨在南潯路被花烟館妓女沈紅寳拉入即將沈拘入送廨押候訊辦○張金夀報稱被妾老四捲逃衣飾等物請查捕頭允飭查核○女子奚阿英投稱被縫工顧雲成將耳鐲金戒搶去捕頭允飭包探查辦○吳淞路小客棧主某甲報稱前晚有一年約五十餘歳之人投宿今晨身死當飭探保查明收殮 
[振務]  
　　四馬路愼裕號經收雲南捐欵第九次報告○蠡湖散人一百元黄之德十元啓興號許爲政求合家平安一百元沈王氏求舊病不發二十元恆興來嚴子猷太守經募三百四十一元延陵子五十元隱庵主人書畫一宗無力子四元酬愿人三十元退　楹對十二件扇五把横披五幅陳觀保夀保求父病遠愈一百元愈愼記十二元夀水生五元黔省悔軒知非子八元黔省無名氏十元鎭江補過子一元過太平一元三徑九子十元汴梁衆善堂五十元戚姓十元保安堂經募六十八元小洋三十角錢一千申洋九角又桶捐大洋二元小洋二十七角錢四千六百八十五文申洋四元二角過太平一元鎭江補過子一元過太平一元四川南賓來無名氏一千元華安公司來十一齡童子病愈完愿十元金星南爲母求夀十元抱素堂二百元同茂永五十元山東黄縣靜定安室主人助元二百十八兩四錢○共洋二千二百零九元銀二百十八兩四錢小洋六十八角 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
