# 1898 - 145 - 4909021

 

Page 1

 
 
[急求施振] [  申報館協振所謹啓]  
　　天災流行國家代有然未有甚於今　之江北者災區廣至數十州縣災民多至數百萬人不特室盡磬懸且更途　　殍若不急爲拯救勢必淮淘徐郡日後靡有孑遺何天之酷待斯民竟致若此耶本館旣從事於籌振斷不敢以　　　竭遽謝仔肩重以嚴佑之先生疉發電音諄諄催促讀未終帙已將雙涙涔涔所望海内仁人勉力　　稽損一絲半　卽可多活數人不特飢民戴德銘恩卽本館亦没齒懷仁劌心刻骨矣肅此布陳伏維垂鑒 
[杭州提前發報告白] [  申報館主人啓]  
　　本館於蘇州無錫等處及長江各埠所發申報提前赶寄俾閱者可較前早一日接到兹又將杭州之報迅速刷印星夜由　　寄往本　　　　定明日卽當途閱雖遇疾風猛雨决不愆期是以邇著銷數日增人皆以先覩爲快如有遲送到署卽係外間拾取閱過之舊報混售　告　　　諸君子惠函查究愼毋被若輩魚目混珠也此啓 
[新由刑案編山售] [  圖書集成局代啓]  
　　刑案彚編一書爲山陰周春　所輯　近今刑案彚爲一編凡入仕途者皆可爲先路之導不僅申韓家當奉爲生臬也　古書屋主人倩本問服新鑄鉛字排板刷印潔白紙引每部訂八本裝用錦套計碼洋一元五角卽日出書并有祝松庵鮑季芸刑案匯覽每部四十本亦本局所代印者如二部并購連箱每部實洋五元欲購者移玉至三馬路申報館及申昌書畫室可也 
[論湖北學政王勝之太史考試武生童測算事]  
　　自古人材用世文武本不分途惟有　三百年設官試士文與武判然爲二此其故本報論之詳矣本朝肇興一切多仍明制而稍有變通其簡如明代有武操江而本朝無之各省督撫節制各鎭大率以文臣勝其任自岳鍾琪楊遇　楊岳斌張耀外罕有以武臣爲督撫者是外省官制文可統武其大端也考試自童生生員以訖舉人進士雖亦文武分途不相攙雜然主試皆屬文臣僅令武員監射學政教官廪保亦皆以文統武至武試默寫武經一場雖曰具文亦見武士之不可廢文藝也况近世以來風會日新外洋火器摧堅及遠縱有拔山舉鼎之勇穿楊貫蝨之長至此而一無所用於是朝廷可臣下之請詔改武試章程目下屆鄕試錄科始京中外省各府廳州縣武生童一拜改試槍砲誠因時通變之要圖也顧識者猶有慮焉謂制科營伍皆爲武員正途與其分而爲二不如合而爲一良以武營有約束而應試之武生童散漫無統屬今若因演習待試之故任令私家備用槍砲則其惠不可勝防且欲習外洋新式槍砲必先精　算學非赳赳之夫可於曠野間孟浪試之也外洋各國多設武備學堂萃民間壯慧子弟肄習測算諸學俟學有成效而後令習槍砲則如駕輕車而行熟路命中及遠可操劵以必是故國家用武凡將領弁兵之選皆取諸學堂而有餘今中國旣改試章亦必徧設此等學堂始可有用而無弊本報前論亦已及之而不謂今日各省督學値臣由另有深得意如湖北學政王勝之太史者太史名同愈江蘇元和人憶昔同治甲戌春執筆人客蘇郡維時　翁　　方　奈　　先生奉蘇撫合肥張靖逹公檄權知郡事値歲試府屬九邑文童乃識拔太史於童子軍中以國士　　　　　皆知　名後數年始識太史面於上海製造局中并識其令兄少谷時太史昆季方精繪輿圖而甘　州　　　　亭頭君　　樵適奉江督湘陰左文襄公檄總領輿圖局事也厥後圖成太史北上遂登高第翔步木天惜方先生　　　後　　　均不及見太史於中東有事之歲佐某中丞戎幕出關草檄意氣頗雄功垂成而未竟今之持節鄂　　林學　　　國家他日收干城腹心之效者猶前志日按上月下浣八日報紀鄂試三誌中載太史考試漢陽闔郡武生　　　　　設有一礮最遠界爲二千七百碼今欲擊至一千六百碼問礮軸應昻幾度其第二題爲設有大小兩圓城　　方一　出小城南門三里北望大城適爲小城所蔽已知小城徑五里問大城徑若于是日漢陽漢川武童應試者均二日九十餘名孝感三百六十餘名沔陽五百五十名獨黄陂多至一千零六十九名而闔郡武生則僅二十三名元約自商皮弭孝逹尚書秉節兩湖以來創設學堂振興西學鄂人士皆知測算之有用其子弟習此有年而其應試時寗舍文而　武故能試以算學而有此濟濟多材非猝而求之也假令他省武生童未經習此雖欲特試一塲恐應試者寥寥無　耳　史旣於此中拔取陳雲岫趙碧城等二十五名而又諭以下屆科試時仍當調考一次覘其有無進境以分别賞罰如　則武庠之中莫不爭自濯磨期爲處囊之錐頴所願繼斯任者蕭規曹隨俾他日楚中士子皆成勁旅又願他省學臣　仿太史之良法以植人材而儲國本又何患外侮之頻仍哉 
[毁聖訛言]  
　　天津訪事人云各小會試舉人以山東卽墨縣文廟供奉先聖及先賢子路像被德人所　聨名向都察院呈求代奏以扶聖教而順人心嗣由總理衙門電致山東巡撫查明覆奪兹據東撫張少梅中丞奏報轉據卽墨縣知縣禀稱查無其事前呈實係捕風捉影之談噫似此重大事件而亦將無作有遽行呈懇代奏論者竊竊疑之然遞呈之各省舉人不啻一唱百和查山東之公車北上應切剥膚之痛者並未以片帋隻字道及前情卽此一端事係子虚可以不煩言而解矣 
[宣召醫員]  
　　京師訪事友來函云恭邸玉體違和皇太后皇上屢次臨幸將侍疾醫官三員大加申斥旣而皇太后召醫官姚姓診視旬日以來宿病差减聞姚號鐵臣河間府屬任邱人素精岐黄術從前曾佐同鄕陜撫鹿中丞幕府嗣中丞升任川督姚卽回里養親客歲赴都考入太醫院肄業時在内廷値班今春皇太后聖體違和曾宣入診視服藥數劑卽愈故今有是命想從此妙手回春邸駕當可漸次痊愈矣 
[續述德藩入覲]  
　　天津訪事人云德國親王亨利於上月二十三日晉京二十五日由總理衙門王大臣帶領覲見已紀前報當覲見時派前隨使德國現充北洋武備學堂會辦廕五樓觀察昌爲繙譯禮成皇上賜茶愈於便殿遣慶親王等相陪慶親王復設宴於藩邸爲之洗塵連日中國當道以及外國使臣迭次相邀並導遊天壇以及景山南苑昌平州之萬里長城等處聞定於初五六日至津就水師營務處拜會北洋大臣隨在德國領事　午餐卽登車就道赴唐沽辨洋並不逗留重煩供億也一 
[考童閙教續述]  
　　安慶訪事友人來函云日前安慶考童因天主堂西人强送新舊約譯本起釁一時人聲鼎沸勢甚洶洶幸地方文武各員竭力勸導始漸解散翌晨於龍門照墻上貼有告白一紙聲言六屬應考之人約於四月初八日齊集明倫堂議毁省城天主耶穌各教堂以洩其忿巿井紛傳幾類弓蛇巿虎瞻小如飇者甚欲設法遷避而　 
 
 

Page 2

 
 
人强項如故欲伺桐邑放牌時再爲散給經府縣各官與之婉商請將此書交各廪保派送西人亦遂允從是日桐城放牌多派營兵嚴爲防範得以安謐如常日前有數西人附輪船東下說者謂因恐再行滋事暫避兇鋒至其說之確否外人實無從推測也 
[再紀皖撫回省]  
　　皖撫回轅已紀前報兹又得安慶訪事友來函云今歲係各省大閱之期安徽撫憲鄧小赤中丞於前月二十日出省閱畢皖南鎭旋卽回轅皖北各營擬於秋間再閱省城水陸各軍校閱亦暫從緩此次中丞回旌之速據道路傳聞因耶穌堂西人在考棚散書起釁幾釀事端省憲電逹中丞速請回省俾得雍容坐鎭或又謂前日有大部遞到緊要文書經撫署專差飛遞行轅請卽回省至是何要事外人無從探悉也 
[日本大風]  
　　日本訪事友人來函云東歴五月十二號夜宮古海面忽起颶風吹沈漁舟二百餘艘溺斃一千五百餘人尾本附近之七艘島亦被狂飈掠去釣艇十六艘漁人一百二十餘名均捲入波濤警部長及服部知事得信後急往横須賀鎭守府禀報旋由海軍大臣派出天城兵船前往拯救 
[臺灣近事]  
　　日本訪事友人來函云駐防臺灣之第三旅團所轄蕃仔山時有義民揭竿而起東歴四月二十五號岡田大佐統領本隊出竹胡莊夜抵九重橋進擊復遣若月大尉帶領中隊水原中尉帶領小隊往攻後路山口大尉帶中隊往圍噍吧眸岡村大尉帶中隧往攻前大埔至二十七號聚於九重橋義民頭目蔡雄率領所屬固守要隘並不出戰至二十八號日人用火砲攻擊王爺宮約四點鐘之久義民難以抵敵漸漸退去是處遂被日人所佔日人尚欲進攻因糧不繼而止是役也土人並不受傷日人馬隊則失去九名○臺灣瘴氣最甚日人不服水土患病頗多自上月十五號迄今患者共九百零四人因病死者已有一百三十五人此後天氣漸炎未識攝生者將何法以弭之也 
[邑尊接篆]  
　　沙巿訪事友來函云實授江陵縣劉大令秉彝於上月十一日自鍾祥啓行履江陵新任因欲察勘江隄及二麥收成爰特改行陸路至十五日抵荆州城假館南門試院旋頒紅示於十七日履新 
[飭保教堂]  
　　金陵訪事人云金陵爲東南一大都會歐西各國教士來此設堂傳教者實繁有徒近日江海各處閙教之案時有所聞南洋大臣劉峴帥惄焉憂之以省垣爲五方雜處良莠不齊誠恐不逞之徒與教士爲難滋生事端特嚴諭府縣保甲營汛各官加意保護教堂毋使釀成教案並通飭所屬凡有教堂之處務宜格外妥愼保護以免生事亦防患未然之道也 
[禁販米石]  
　　九江訪事人云潯城糧食陡漲良由奸商販運出外所致雖縣尊出示禁止然禁者自禁而販者自販上月二十日西門外增盛米鋪運米數百石欲附怡和洋行輪船出口西人謂其不應冒充洋商貧民遂一聲呼嘯將米攫去一百十石縣尊聞知卽出示查辦文曰德化縣正堂楊爲出示嚴禁事照得德化地方向來産米甚稀全賴鄰近運濟而貲民食不容奸商販米出外以致米價騰貴業經出示禁止在案兹訪聞城外有漁利之徒復行販賣本屬有違禁令乃地方人等旣已查知僅可報縣攔阻瞻敢藉端攫奪實屬藐法已極除飭差查拿奪米及違禁私販之人分别懲辦以肅法紀外合再出示禁止爲此示仰諸色人等知悉爾等須知米榖爲民間養命之本豈可私販出外前經出示禁止原係顧全民食起見自示之後愼勿自罹法網倘有查出奸商販運情事只許報縣攔阻不得妄爲免干重咎其各凛遵毋違切切特示 
[蠶桑大貴]  
　　金陵訪事友來函云今年雨水過多天時寒沍近數日内蠶子破蛹而出而桑葉尚未成陰陌上墻邊甫見青痕掩映育蠶家之爭先購賈初時每擔値錢一千八百文近則漲至二千七百文聞此後價値尚當有增無减也 
[三湘茶價]  
　　漢口訪事友來函云刻下南省頭茶均已到漢價値之高首推安化計每箱約値銀三十六兩其餘瀏陽湘鄕平汪長壽金井高橋等處均在廿兩以外恐難獲利也 
[營口火災]  
　　牛莊訪事人云閏三月二十三日午後一點鐘火神廟路東萬興源雜貨鋪後屋不戒於火焚及上房其後卽王八街爲土娼聚集之所時西南風正緊吳回氏東衝西突猛烈異常幸霎時間得雨一陣風亦轉爲西北水會人中復紛紛齊集取水灌澆鍊軍營勇分投彈壓拉倒平屋以斷火路焚燒至三點鐘方止計毁萬興源屋十餘間娼寮數家亦約屋十餘間至起火之由聞因萬興源兼售茶食烘燒糕餅偶然遺火致兆焚如也 
[推薦教習]  
　　金陵訪事人來函云金陵有某國教士函薦甲乙兩人於下關親兵營統領劉華軒軍門處爲教習軍門以營中教習一項已屬濟濟多才實難位置當卽具函婉辭教士以軍門不收薦人未免薄待乃面見軍門重申前說軍門照舊婉謝而教士卽怒形於色軍門深體朝廷懷柔遠人之意於是允之教士始欣欣而去旋著人送甲乙二人入營軍門當卽禀諸大憲以教習之任委焉 
[漢陽仕版]  
　　漢口訪事友來函云漢口都閫府高都戎玉華俸滿卓異入都引見所遺員缺上憲札委陳都戎世恒署理於本月初一日接印視事高都戎交卸後卽擇日啓節北上○漢陽恊董協戎近因别有差委遺缺由上憲札委張協戎壽廷接署聞張協戎履任後所有營規頗多更張 
[潤州官塲紀事]  
　　鎭江訪事友人云兩溱總督張香帥由滬返鄂於月之初三日秉節蒞鎭初四日辰刻香帥舍舟登岸赴象山閱視砲臺午後詣焦山閱新湘各營防堵閱畢已日墮崦嵫回舟後水師提督黄芍嚴宮保副都統吉晉軒統制統領新湘全軍陳宇山軍門常鎭道長觀察江勝中營蘇有奇軍門江勝前營陳亮煦副戎江勝左營劉逹義總戎江勝後營成文炳叅戎江勝右營劉青山總戎新湘前營李懋祺副戎鎭江府彦太守詠之都司周都戎德標船塢委員周别駕岐鳳丹徒縣王大令等紛紛赴江干恭送脚靴手版絡繹於途香帥獨留黄宮保長觀察暢談時事良久興辭鎭城各大憲肆筵設席擬伸地主之誼香帥以急欲回鄂未便勾留旋於是晚九點鐘時啓輪上駛東碼頭各砲臺連放巨砲江勝新湘兵各營咸站隊江皋如火如荼鳴槍跪送停泊江中各兵艦亦高扯彩旗升砲致敬○新簡淮安關監督金榷使聲奉命出都航海南下取道滬江小作勾留卽於月之初三日下午由申乘江孚輪船駛抵京口以佛照樓棧暫駐襜帷鎭郡文武各官聞棨戟遥臨咸赴江于迎迓翌晨榷使排導往各衙答拜初五日乘坐官舫進瓜洲口由運河赴淮履新○蘇松太道蔡和甫觀察於月之初二日傍晚由申乘江裕輪船駛抵京口鎭城道府廳縣各官均詣舟次晉謁觀察接見後以禮答拜有頃鼓輪上駛逕赴白下聞觀察此行因有要公謁見南洋大臣面禀一切云 
[浙省官塲紀事]  
　　杭州訪事人云准補按察司經歴程叅軍恩謨向辦塘工局收支差現奉藩憲飭赴新任所遺收支差由巡道陳觀察札委候補府照磨周叅軍濓馨接辦程叅軍遂於本月初一日交卸是差發下紅諭擇於初三日辰刻接鈐瀛眷亦於是日進衙叅軍旋於午後赴各衙門禀知任事并拜會本司首領及諸同寅○辦理浙東釐金孟嘉美稅務司於初三日起程赴各局察看情形再行接辦由藩司札委候補同知沈司馬維驄赴温台處三郡正任南塘通判劉别駕舜年赴寗紹二郡隨同稅司親往查察○上城總巡貝大令藴章已屆期滿臬憲札委呂大令接辦大令擇於本月初一日到差視事○杭地新開租界營造捕房及督捕住屋刻已竣事由工程局禀報奉道憲札委候補府徐太守承禮騐收以便立案報銷○候補縣張子厚大令善友係前署湖州協鎭張厚甫副戎之公子以縣丞分發之江奉委管帶寅字後旗上年因緝獲劇盜保升知縣旋補秀水縣丞奉飭仍留防次管帶營勇今年正月呈請過班奉委管解京餉入都并赴部引見現已回省銷差歸知縣班序補奉撫憲 
 
 

Page 3

 
 
面諭仍回寅字後旗防次 
[吳山立馬]  
　　杭州訪事人云本年浙省菜子頗慶豐收近日巿上油價每擔减去一元有零而業此者謂日後尚可望價之廉也○本年　地桑葉初因天時寒冷枝條微細價値昂貴每擔需錢二千左右蠶事亦不起色自上月下旬天放晴光驟覺和暖桑枝暴長價亦漸减近日每擔僅售錢三百文蠶得飽餐可卜七八分收成新絲入巿價定不至於昂貴也○每屆飢荒之年貧民無以爲生遂有搶奪糧食之事雖拿獲到官不能置以重法蓋因其人實爲飢寒所迫並非甘心爲盜也杭地近日米價頂高者每石約五元七八角貧民之數米而炊者眞有長安不易居之歎前月清河坊一帶有匿名揭帖云現在米價如是昻貴爲三十年來所未有貧苦之家嗷嗷待哺飢餓難忍若不再辦平糶勢必釀成搶米之案所望官憲速爲設法以紓民困兩邑尊聞之立傳米行董事剴切曉諭并禀請上憲頒發護照命其赴各路採購沿途請免稅厘因此各躉戶深恐米糧雲集難以居奇遂紛紛出售故近日米巿稍平於四月朔日起下等者酌减三文一升上等者每石减洋二角○本月初二日爲杭州三書院官課之期敷文由臬憲丁廉訪考試生員文題三家者以雍徹一節詩題賦得以禮制心得心字童生文題禮與其奢也詩題賦得鄕村四月閒人少得人字崇文由運使世都轉考試生員文題知其說者之於天下也詩題賦得厦雨生衆緑得生字童生文題我愛其禮子曰事君盡禮詩題與生員同紫陳由藩憲惲方伯考試生員文題其爲氣也至大至剛一節詩題賦得農教先八政得先字童生題未詳 
[緑楊城郭]  
　　揚州訪事友云揚州府屬各縣奉飭同日舉行縣考早紀前報四月初一日爲各縣文童正塲之期是日黎明江甘兩邑宰各於本署升座點名是時適逢大雨如注各童恪遵功令依然魚貫而入彬彬秩秩毫無喧囂擁擠惡習聞封門後塲規亦極嚴肅二鼓後放頭牌兹先將甘泉縣文童正塲各題錄左已冠文題吾聞其語矣至吾聞其語矣次題左右皆曰賢詩題賦得金臺日月聚文星得星字未冠文題行有餘力則以學文次題今有璞玉於此詩題賦得清和助麥秋得和字○邗上百貨昻貴小民困苦非常幸各路禁米出口閏月初旬米麥等項價已可望稍鬆銀洋價値亦較前略長謀升斗者方欣然色喜不料下旬以來連朝陰雨簷前滴瀝不休氣候倐又轉寒隴上黄雲經比雨浸間有頭垂根萎而新插小秧一池嫩緑亦不無小有損傷僉稱倘再不開霽非惟田中二麥有霉爛之虞且恐米價又藉口復漲矣並聞之鹺務中人云本月初二日節交小滿淮北全鋼額引胥在此前後十餘日池哂而成卽俗所謂小滿十八掃也今閏月下旬淫雨纒緜已將旬日倘就比放晴併力晒晾尚可作桑榆之補第不識蒼蒼者天果哀此下民能從人願否也○邗上賭風素盛經地方官迭次嚴禁並於馬巿口等處獲犯重辦後此風已稍稍歛跡不敢旗鼓大張詎意日久玩生近又有人於深房邃室中作此不法之事江都縣朱紹先大令聞之因特重申禁令示諭通衢並略事變通准其自首其示云照得聚賭抽頭大于例禁兹本縣訪聞近又有等不法棍徒引誘良家子弟朋串局賭名目不一凡入彀中莫不傾家蕩産甚至性命攸關此等誘賭棍徒實爲地方之害本應拿辦姑先出示嚴禁爲此示仰諸色人等知悉自示之後務各痛改前非勿得仍蹈故轍倘有以上勾誘情事許被害之人來轅首告准將所輸之錢如數追回免究同賭之罪倘敢扶同隱匿及首告後仍復犯賭定卽提案從重嚴辦云云見者咸曰大令此示於嚴禁之中而庽以毒攻毒之意俾若輩聞之不敢再施鬼域伎倆誠禁賭之妙法也 
[上海道憲觀風案]  
　　超等二十名朱壽朋畢人驥黄晋朱祥紱許玉庭沈祥龍汪錫昌林土榖劉至信許瀛許毓麟朱文鍾陸善祥羅振芳沈樹埜朱維璋朱昌鼎胡璡丁逢甲高尚謨○特等二十名殷履亨殷履階馮誠求曹棅楊煕顧鴻逵楊秉汶穆湘瑶曹均吳鳳曹浩殷履科朱冕羣蔣詠同陳師咸孫文翼黄中通項思賢汪錫增蕭煥猷○一等三十三名秦聲瑞沈彭年陳時臬稽芝孫丁煕咸華堯封季鴻𤉰潘其魁惲福麟杜惠森張翔龍汪克壎郁鍾圻管禮英張文炳藍蔚文郁大文吳乃賡余慶灃楊毓瀾丁桂琪王萃龢吉文華黄錫恭蔣履曾戴壽年周承奭王敬德周世謙黄宗逹廖壽楨徐應祥趙增瑛超等一名獎洋三十元二名三名各獎洋二十元四名五名各獎洋十二元六名至十名各獎洋八元十一名至二十名各獎洋六元特等第一名至十名各獎洋四元十一名至二十名各獎洋三元一等第一名至十名各獎洋二元十一名至三十三名各獎洋一元以上獎洋及課卷由上海學按名實給除本邑士子外各錄首藝起講或詩一首核對筆迹憑發 
[上海官塲紀事]  
　　新簡湖南布政司兪方伯廉三由京陛見出都附輪船來滬假法界萬安樓客棧爲行轅兹悉方伯於前晚附招商局江寛輪船前往湘省履新 
[夫人華誕]  
　　昨日爲英界讞員張賡三直刺夫人生辰書差等入署拜賀直刺偕去人在花廳一一受之旋卽發出酒筵多席犒賞各書吏 
[丈勘河塘]  
　　本邑浦東二十二保四十三圖地方東溝至西溝有河塘一道乃遠近農田水利所關禾苗賴以灌漑近爲馮振揚販賣於洋商管業將塡泥造屋該處董事得悉後據情禀請黄大令設法遏阻黄大令據禀之下於昨日午後二點鐘帶同書差亭耆人等鳴騶出大東門由大碼頭登小火輪船前往丈勘核奪 
[傳諭修橋]  
　　洋涇浜紫來街口木橋係某姓所建邇因年久失修橋將傾欹工部局飭探傳諭某姓赶菽雇匠修理 
[示諭加蓋]  
　　時屆夏令天氣火蒸巿間擔糞夫往往在通衢大道負擔而行穢氣四佈居民一經觸受易致釀成疫癘向章每至立夏後由官憲大張示諭令各糞夫一律加用木蓋以免臭氣外溢日前辦事城廂内外保甲總巡戴子勱大令查案出示曉諭並飭各巡防分局委員將示諭挨叚黏貼不時稽察如有不遵定章者許卽隨拘究懲兹將所頒六言告示一道抄錄於左照得糞桶加蓋歴經示諭諄諄兹查城廂内外各夫日久玩生天時將交夏令穢氣易致疾病合再曉諭擔夫不准無蓋挑行倘敢陽奉陰違定卽提案究懲糞頭小甲人等亦各一體凛遵 
[訊究假冒]  
　　黄志揚冒稱鐵路公司總管向比國洋商糾集股分經督辦盛杏蓀京卿查悉送交英公堂訊究昨由讞員張賡三直剌派差將黄移送上海縣請爲訊辦黄大令卽飭値日差小心看管聽候提訊 
[姑寛年幼]  
　　本邑南巿小南門外董家渡天主堂中龔司鐸前日行經附近劉裕興糕糰店門首有該店小主人名喚炎元者年甫十齡在彼戲玩比見司鐸向之穢言駡詈司鐸勃然震怒卽喚地甲到來將炎元拘解二十三七鋪巡防局中局員盛雨村二尹正欲提訊嗣由孩父劉某邀令馮湧昌者代至司鐸處一再懇情乞憐年幼無知從寛免究龔司鐸姑念初犯不予深究准如所請遂由馮赴局據情禀覆求請銷案二尹傳令到案諭以此次旣由司鐸允准從寛保釋嗣後如再效尤定提嚴究 
[拘獲漏捐]  
　　船戶　金發日前在某處裝運絲料若干擔並未赴局報請落地捐昨日由糖捐局兼查絲茶之巡丁在浦中查獲當卽喚同十六鋪地甲到來將顧拘住然後據情禀訴總辦洪明府聽候核奪 
 
 

Page 4

 
 
[發落展期]  
　　昨禮拜五爲法捕房發落之期因判責人犯無多捕頭飭包探禀請鄭大令暫停訊案一期 
[印花被竊]  
　　日前有浙江委員汪王兩明府各解京餉一批赴津道經滬上因沿途地方衙門所給印花均被長隨竊去兩明府因爲期已迫不能在申待緝前晚附新濟輪船往津一面派人在申尋訪該長隨以便究追 
[染疫押遷]  
　　法大馬路寶興里房屋因房租昻貴空閉者多所住者寥寥無幾内有六十號門牌居民某姓一家傳染疫症幾致炊烟斷絶事爲捕房所聞以疫氣最易傳染押令遷出某姓因尚欠房租三月恐爲房主所阻捕頭查得是處係程麻皮業主飭傳收租人到塲告以房客貧病相連不得因欠租阻撓遂押令遷出 
[滬西香巿]  
　　昨係浴佛日卽俗呼爲大佛生日也凡居民之至靜安寺進香禮佛者甚形熱閙而小本營生之輩更各設攤寺側一切家用之物無不悉備幸天公做美故莫不利巿三倍而都人士之駕言出遊者大有車如流水馬如龍之槪亦一年一度之盛也 
[無從禀報]  
　　前日有某甲由蘇州附利濟船局木輪船來滬停泊蘇州河某馬頭詎下椗後諸客爭先恐後紛紛登岸獨甲倒臥船艙毫無聲息舟子上前撫視則已體冷如氷魂歸地府矣舟子駭極立卽奔報捕房捕頭以事在水中不于捕房之事揮之使去舟子遂告知水巡捕水巡捕以非於水中溺斃亦不爲理或謂報縣請騐或謂報堂棺殮擾擾紛紛不知將何處置也 
[行竊宜懲]  
　　崇明人朱阿珍向以拉車度日近則效梁上君子之所爲前日傍晚至華盛紗廠對門長春園小茶肆内乘人不備竊取青蚨一千數百翼懷之而出行甫數武被失主高云亭查見扭赴巡防局控告姚殿卿二尹研訊之下以朱行竊屬實命責五十板 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[認眞試事]  
　　杭州訪事友人來函云仁和錢塘二邑武童考試向多　替槍冒及重名跨考等弊此次林太守深悉情形故於府試時懸牌曉諭云如有重名先行扣除槍替頂冒一經察出從嚴究辦决不姑寛又示云本府於十三日考試武童外塲在督憲行臺箭道校閱騎射一應閒雜人等毋許擅入賃馬諸人均在轅外伺候馬槽業已候整平垣諸童乘騎出馬不得遲延如查有素不安分之人藉口攻訐冒籍率行攔阻馬頭需索錢文亦當重辦不貸又向來考試内塲步箭在大堂點名以二十人爲一牌隨　隨射射畢卽退致有槍替重生等弊本屆太守在二門點名一縣點畢將門封閉然後至大堂校閱閱畢放牌再考他縣以杜諸弊又武童縣試時由業師報名塡册並無廪保及至府試取齊始由業師邀請保結廪生由學造册畫押　考惟爲時急迫廪生查察難周須至考外塲日方可呈送押册本屆太守因查有重名等弊特札兩縣教官務於前二日送册後經考差禀求寛限太守允展限一日至十二日戌刻册始造齊呈送太守大怒立提書斗到案將予重責書斗再三叩求始准釋回想此後考試自當風清弊絶也 
[書院課題]  
　　金陵鍾山尊經兩書院四月初二日輪値江南鹽巡道課試之期由胡芸臺觀察命題課士在院之卷每院約五百餘名求考者四百餘名兹將題目錄後鍾山文題我不欲人之加諸我也吾亦欲無加諸人詩題賦得鄕村四月閒人少得村字尊經文題以力服人者非心服也力不瞻也詩題賦得耕田欲雨刈欲晴得晴字 
[文人厄運]  
　　天津訪事友來函云上月下旬有靜海縣某孝廉由京回津趁便船旋里時船泊城西灣子地方孝亷於夜半睡醒時趨赴船頭便溺不期天陰月黑立足不穩遽墮水中船戶聞聲急起撈救業已無及噫未題鴈塔遽殞鮫宮如孝廉者不亦大可傷哉 
[掩埋路斃]  
　　虹口天潼路百老匯路漢璧禮路均有倒斃無名男屍由巡街捕報知捕房捕頭飭三二圖地保前往查勘有無屍屬報請善堂給棺收殮舁往義塜掩埋 
[醫院紀聞]  
　　滬北楊樹浦怡和繅絲廠機器小工王永林前日在廠工作偶然不愼被皮帶軋去手指立時昏絶踣地工頭某甲見而大驚當卽倩人舁送同仁醫院求治○顧福照浙江省紹興府屬某邑人刻在虹口天撞路德源煤炭店爲夥昨日不知何故私購阿芙蓉膏一盞背人呑服以冀畢命至傍晚時毒發呻吟經同事茉甲察知急卽倩人舁送同仁醫院求治醫生騐得受毒未深給以藥水得卽一吐而愈亦幸矣哉 
[續訊待父天年案]  
　　馮寶銓與詹濟堂借銀糾葛一案前經張賡三直剌庭訊以兩造供詞各執判令查明後再行訊奪前晚直刺升座馮寶銓遣家人馮貴投質中人馮金生馮茂卿代筆范振森及詹濟堂等均投案待訊范供寍波人在鄭家木橋開復昌新衣店與馮詹兩人素來相識去年十一月二十三日馮在詹之行内囑小的代寫借據二千五百兩越兩日又囑添寫五千兩當時馮金生亦在場眼見惟未見詹付給馮銀票祗見陸續之借票五紙計銀四千七百餘兩當卽塗銷以抵五千之數房契一紙以作信押直剌曰察閱借據二千五百兩上已有房契附抵五千之數至後添寫從中情節實屬不符顥見爾與詹通同添寫范供當時三面在塲囑令小的書寫其中底藴小的不知求請明鑒馮金生茂卿供借據上五千之數係今年詹與范私自商通添寫吾等兩人並未眼見求究詹濟堂供馮借職員銀七千五百兩有借據並房契抵押爲憑當時因伊父在不能將房屋出賣故註故父死歸還况除借據外尚有馮金生之信可憑馮寶銓旣未借銀豈肯挽陳銀香陳德卿等與職員商酌允許劃還生大莊銀五千兩之事直剌曰旣有五千之數理應另立借據何故在二千五百兩之據添寫顯見内有弊竇詹稱以房契作抵今契據確鑿馮豈能圖賴嘵嘵置辯直剌曰爾旣安分之生意人何故犯案遞籍有卷可檢詹堅稱並未犯案卽使犯案此借給馮之銀兩亦應請追並無不合遂大肆咆哮出言挺撞直剌大怒諭令押候禀詳叅革再行訊奪范振森交保開釋馮等飭退 
[上海縣案瑣錄]  
　　前日有紹興人吳元順投縣喊控誣良爲竊毆傷求騐等情當晚李二尹升坐提訊吳供在杜三慶踏布坊爲夥上月杪坊内失布數疋司事朱翰新喚同汛捕夥名丫頭者串同捕頭柴樛夥役王鳳山將小的誣指爲竊私押班房勒索賄洋數十元小的不甘受屈被王用私刑拷打胞兄前來探問亦被王批頰數下胞兄忍辱而回後因坊主不知從何得來當票一張檢視卽係失贓票上標明朱姓胞兄因向王力爲伸辯始帶小的到當鋪詢問當夥聲稱確非小的往質王仍欲勒索洋二十元小的因恐不能脫身姑允給洋始得釋出昨回坊内搬取鋪蓋又被坊中朱戴兩人兇毆受傷求騐并求伸雪誣竊之寃二尹飭件騐得吳之胸脇有拳傷手腕有鐵銬傷檢查該捕並無解訊禀帖呈案顯係私押著吳先行回去醫傷卽提案内人證集訊核辦○張德福偕同族長張仁甫控寡弟媳邢氏欺族爭産等情李二尹升案提訊張德福供故父明發故叔榮發係同胞弟兄榮發之寡媳邢氏所生一女並無兒子應俟小的生子嗣立邇來邢氏將女招贅何品福爲婿所遺祖産有八仙橋房屋九間計地一畝零八釐欲付伊婿管業今因有喪事出帖邢氏竟欲伊婿出名於例不合是以來案控告請斷族長張仁甫供詞相同張邢氏供守寡十餘年所生一女招何爲婿袒産係先姑遺交小婦人管業是以傳於女婿求鑒何荃荃供係品福之父張姓之事本不于預何品福供由岳母邢氏招贅爲婿尚未成婚愿憑公斷二尹得供判謂喪帖上應准張德福出名何姓未便列上其祖産現在仍歸邢氏掌管迨邢氏故世准張德福何品福彼此公分均各遵斷具結完案 
[英界公堂瑣案]  
　　包探費阿銀禀稱粤人歐阿文黄重初二人專用銅洋受其害者不知凡幾經公堂懲辦數次昨又在虹口混用銅洋經人察出扭送捕房今特解案請究歐黄同供實因失業無聊藉此爲衣食計張賡三直剌商之薩副領事以混用銅洋實爲巿廛之害著各責三百板管押一年期滿遞籍○包探顧阿六解積竊李阿才至案禀稱李迭次犯案昨又行竊某姓家皮衣一件拘獲人贓送請訊究失主因事未到李供無錫縣人行竊該死惟求恩典直剌判責二百板遞回原籍○積竊楊寶庭犯案纍纍近又竊取某姓家衣物等件失主報明捕房經包探倪順泉緝獲人贓解案請懲楊一味求恩直刺判責二百板管押二年期滿遞解回籍○改過局逃犯周阿英連竊何卿雲等各家衣物錢洋經包探趙銀河拘案請究各失主投案領贓周供本邑人因餬口無資出此下策叩求恩典直剌判責二百板仍送改過局贓物分别給領○包探金阿三解莊毛毛至案禀稱莊竊取怡和紗廠洋紗兩紥拘獲人贓送請訊究直剌判責八十板 
[美界捕房紀事]  
　　粤妓王阿妹在虹口有恒路第六十七號門牌作買笑生涯前日傍晚時有印度人某甲醉容可掬贸然而來阿妹接待之下索取纒頭詎甲不名一錢揚長欲去妓牽衣不放甲卽仗麴秀才勢將院中雜物搗毁一空並將阿妹頭顱打破鮮血淋漓沾濡衣袂甲見已肇禍當卽奔逃阿妹以横遭挫辱心殊不甘奔訴捕房請爲拿辦捕頭頷之○馬夫王法林不知何方人氏前日駕車至虹口黄浦路停於路側二百四十九號華捕以其有碍行人當卽拘入捕房押候解送公堂請辦 
 
 

Page 10

 
 
[江西官報]  
　　縣丞劉福謙由浮梁辦保甲回湯啓文由宜春催稅契回朱必昌由吉水催减平回　發府照秦振興繳照孫逵由京起服來江劉慶章委辦新喩厘卡署浮梁景德司許應宏捐升知縣請咨引見該訉務以周在鎔酌委署理花翎候補府鮑國楨禀到州判金沛田卸辦九子石釐卡回指分照磨王培齡禀到劉輔元由上高催潛折回萬載珠樹司沈湛春由分宜解秋審人犯來省知縣陳燕昌由京解贛關銀回指分縣丞童先旭從九孟繼榮典史阮祖桐顧撙鎕南城指分福建從九羅煌俱禀到貴溪縣丞胡誠志解秋審人犯來省汪崇樞往　信措貲署寗　叅將胡煦由金陵來省署九江後管守備　德汪卸事回邱漢聲由京解九江關餉回又禀謝甄别　知署安議縣丞湯瀾秋審人犯來省署興國縣賀義行卸事清理交代回兼襲雲騎尉候補縣劉憲仁由籍起望來江候補府　祖炘督查順化門陳方銓調辦總查七門城外保甲李宗言調辦督查順化門魯　調辦會查七門城内保甲叅　張開甲卸帶保安軍回憚學基解銀往金陵沙昌壽會辦昭信股票徐銘新輪委厘差一次從九李錦麒往長江催運鄧廷俊辦南豐保甲府照施激德由臨川催漕折回南昌城守把總宛世雄病故遺缺以前經存記之標下候補千總周飛　拔補楊樂修由永新催兵米回又禀謝輪委厘差一次沈秉權由德興催漕折　縣丞朱宗潛秋審日執事饒鈞運由京起服來江施謙儘先酌委司道首領一次贛城守都司　本榮由京引見回謝文彬卸辦神岡山卡回委辦許灣卡劉芳史保恆俱由京解籌備經費回顧永誠由清江催地丁　劉仲欽由宜春催稅契回南城新豐司張錫亮都昌周溪司張子銓俱解秋審人犯來省案義縣丞朱齊祿禀謝咨南昌縣丞吳作雲銷修大有堤工沈霖嚴禀謝咨錢炘稟謝俟過知縣班提前酌委優缺一次朱述曾接查章江門浮梁典史李家杰俸滿來省 
[邗江官報]  
　　閏三月二十三日通分司鄭分轉禀辭回署金分轉辭回孔涵差次瓜濠保甲總巡梁别駕書祥禀到○二十四日新選板浦塲陳鹺尹啓勳由省繳憑回○二十五六日張分轉芳蘅委解京餉起程○二十七八日韓鹺尹一鵠委白塔河卡緝私○二下九日分發巡檢曾鹺尉維夑湖南人禀到 
[上海虹口元濟善堂經收戊戌年閏三月分施醫藥捐送堂愿捐清單]  
　　閏三月分施醫藥捐欵陳宅洋二元徐宅洋一元張明之洋十元供宅洋二元撫州厘局洋一元　卓國卿洋五元亞慧成洋二元已上共收洋二十三元另張球琳恤嫠洋十四元四角另張慧成香油洋二元○閏三月分送堂愿捐陳鄧氏洋二元不　名洋三角叚寶山洋三元七角孔潤泉洋一元江錫齡洋二元郭謙修洋一元勤儉堂洋一元克已堂洋一元居敬堂洋一元已上共收洋十四元正 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年閏三月二十六日京報全錄]  
　　宮門抄○諭旨一道錄前○盛京將軍依奏爲宗室夥搶犯姦婦女已成審明定擬摺○贛撫德奏爲籌辦昭信股票情形摺○又奏爲調署知縣片○閏三月二十六日理藩院鑾儀衛光祿寺廂白旗値日無引見○榮慶謝授鴻臚寺卿恩○克王潤貝勒各續假十日○召見軍機清銳○皇上明日午刻升文華殿○○奴才依克唐阿跪奏爲宗室夥搶犯姦婦女已成拿獲從犯審明定擬恭摺仰祈聖鑒事竊查前據承德縣旗婦李艾氏遣抱李小五來署呈控伊女高李氏被宗室海七卽阿林太等糾衆搶去藏匿等情一案當經奴才於接呈後飭派營務處將宗室玉祥玉會旗人郝榮拿獲並將被搶之高李氏追回與原告一併札交發審處審訊去後一面嚴緝海七等業已遠颺迄未弋獲兹總辦發審處恊領裕書督同委員候補協領科興額候補知縣錢宗昌提集犯證逐加研鞫錄供議擬具詳前來奴才覆加詳核緣郝榮係昭陵掌關防管下旗人玉祥玉會均係右翼廂藍旗宗室玉祥之父海七卽阿林太係郝榮妻父爲玉會堂叔高李氏先嫁與郝榮之無服表弟張成立爲妻嗣與王寶庫通姦爲張成立窺破休棄交其母李艾氏領　李氏遂與王寶庫過度旋王寶庫因滋事逃逸李氏因無人養贍復與高殿臣姦好生女孩搬在省城東關租房伙居光緒二十三年二月間郝榮至東關閒遊瞥見李氏由街回家始知李氏住處從鄰居探知前情回至西關向海七告知海七詢悉李氏面貌年歲起意搶奪賣錢分用向郝榮商允是月二十一日海七探知李氏在家隨令玉祥玉會並其長子玉貞三子玉普同往助勢與郝榮一共六人偕抵李氏屋内適李氏因乳生瘡帶領其陔並同胞弟李小五赴南關就醫顧坐小車外出繼時高殿臣赴邊外討帳亦未在家海七等在屋坐待旋聞車聲出院正値李氏車至門口上前攔住郝榮揪住轅騾嚼環玉貞將李小五拉下掀開車簾奪過李氏懷中女孩撩在地上經房主王姓抱走李氏意欲下車被郝榮推按車内跳身上車喝令車夫赶赴西關用刀向砍並嚇禁李氏哭閙餘人等跟車飛跑至海七家一同將李氏推擁進屋海七翻悔並有欲將李氏留爲其子玉貞作妾郝榮不允爭執多時又慮玉貞姦佔畫夜看守並將李氏前夫張成立找至告知情由商議未定時　小五回家通信同母李艾氏進城來督著控告當飭營務處派兵往拿海七與玉貞玉普逃走將都榮與玉祥玉會拿獲連李氏一併送到飭及發審處訊據各犯供悉前情不諱錄供議　詳辦奴才覆核各供如一案無遁飾應卽擬結查例載聚衆夥謀搶奪犯姦婦女已成無論在途在室爲從幫搶者杖一百流千里又律載一家共犯侵損於人者以凡人首從論又宗室則例内載宗室犯罪按刑律科斷初次犯流三千里罪者折圈禁二年加責三十板又宗室犯流罪者於空房鎖禁滿日釋放又宗室犯罪在圈禁以上者卽行革去頂戴以後不許戴用又宗室犯案審明照例定擬罪在軍流以上者仍奏明請旨各等語此案郝榮因查知張成立休棄之妻李氏與高殿臣姦好同屈過度向宗室海七告知致海七起意搶奪價賣該犯復聽從夥搶李氏已成殊屬不法首犯宗室海七現雖在逃未獲業據其子姪玉祥等供認確　自應先决從罪郝榮應請合依聚衆夥謀搶奪曾經犯姦婦女已成爲從杖一百流三千里例擬杖一百流三千里該犯雖係旗人所犯行同無賴應　除本身旗檔與民人一律辦理至配折責安置玉祥玉會帮同搶奪亦屬不法該二犯係海七子姪雖一家共犯第侵損於人應照凡人首從論玉祥玉會均請革去頂戴合依爲從帮搶杖一百流三千里例各擬杖一百流三千里仍照宗室犯流三千里罪者折圈禁二年加責三十板於空房鎖禁滿日釋放高李氏前與王寶庫連姦經其夫張成立休藥因無人養贍復與高殿臣苟合律應離異仍飭其母李艾氏領回張成立休棄其妻訊係因姦所致應母庸議無十省釋逸犯宗室海七等嚴緝獲日另結除將供招咨部查核外所有此案訊擬緣由是否允恊理合恭摺具陳伏乞皇上聖鑒勅部會同宗人府核議施行謹奏奉硃批該衙門議奏欽此○○頭品頂戴江西巡撫臣德壽跪奏爲遵旨籌辦昭信股票勸借華欵情形並江西官員認借領票及報効銀數恭摺仰祈聖鑒事竊照前准戶部咨議覆右中允黄思永奏籌借華欵請造股票先由官爲提倡一摺光緒二十四年正月十四日具奏奉上諭戶部奏擬由部印造部票一百萬張名曰昭信股票頒發中外周年以五厘行息期以二十年本利完訖平時股票准其轉相售買每屆還期准抵地丁鹽課在京自王公以下在外自將軍督撫以下無論大小文武現侨候補候選官員均領票繳銀以爲商民之倡其地方商民願借者卽責成　天府府尹及各直省將軍督撫將部定章程先行出示並派員剴切勸諭不准稍有勒索派辦之員能借鉅欵者分别優予獎叙各等語著依議行當此需欵孔亟該王公以及内外臣工等均受朝廷厚恩卽各省紳商士民亦當深明大義共濟時艱等因欽此刷印原奏及詳訂章程移咨到臣卽經欽遵報効銀一萬兩一面分别咨行遵照辦理旋准戶部電開昭信股票造成需時有繳欵者應由地方官先付用印實收俟股票頒發再行換給嗣據藩臬兩司及各道報効曁合省文武實任候補大小官員各認領股票合計銀三十二萬八千兩臣卽經電逹戶部在案至紳商士民食毛踐土應懷急公奉上之忱已經臣查照部定章程出示曉諭並遴委廉幹候補知府及同通州縣各員會同地方官延邀正紳認眞剴切勸諭曉以大義各聽量力出借如能勸集鉅欵分别請獎倘敢藉端擾累苛派勒掯一經發覺查實嚴叅治罪所有繳交銀兩先由藩司付給印收俟股票頒到再行換給並在藩司衙門設立昭信章局一切文件俱用司印所有章程悉遵照京局辦理將來歸還本息銀兩擬擇殷實票號經管發付以免平色叅差及延擱諸弊至江西出産貨物無多商乏富饒氏鮮蓋藏請先發每張一百兩部票一萬張來江試辦當飭印委各員開誠布公勸導紳商士庶務　激發天良不存觀望如交納踊躍再行續請加發總期設法多集以維大局斷不敢怠忽從事由藩司翁曾桂詳請具奏聲明江西學政臣李紱藻報効銀二千兩不領股票等情前來臣查江西文武官員共認前項銀三十三萬兩内臣一萬兩臣受恩深重義當報効稍盡微忱又藩司翁曾桂八千兩臬司張紹華二千兩督糧道劉汝翼六千兩鹽法道春順一千兩廣饒九南道誠勳五千兩吉南贛寗道周浩四千兩以上連學臣共銀三萬八千兩俱各請報効均不散領取股票歲息計各官認領股票者共銀二十萬二千兩此項銀　各員咸知待用方殷極思早日交納惟江西地方銀根極緊巿肆貿易皆用劵票每年司道關庫湊解京協各餉約計二百數十萬之多一時難以兌集現銀據請分限四月六月兩期繳司報部候撥除飭依催集解司存儲報撥並次戶部外理合恭摺且奏伏乞皇上聖鑒敕部查照施行再前次電報戶部計銀三十二萬兩今加學臣銀二千兩共銀三十三萬兩合併陳明謹奏奉硃批戶部知道欽此○○德壽片再豐城縣知縣湯鼎烜樂平縣知縣吳錫純均卓異調了引見所有豐城縣印務查有新建縣知縣文聚奎歴事結實堪以調署又樂平縣印務查有准調德化縣知縣陶繼曾任事精細堪以調署該員等任内並無盜刼三叅屆滿已起四叅及錢糧未完叅限將滿有關降調之案據藩司翁曾桂會同臬司張紹華具詳前來除分檄飭遵外謹會同兩江總督臣劉坤一附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十四年閏三月二十七日京報全錄]  
　　宮門抄○諭旨二道錄前○盛京將軍依奏爲副都統會辦旗務各存意見請旨定奪摺○理藩院奏爲據情代奏請旨摺○疆撫饒奏審明鬭殺一家二命定擬摺○閏三月二十七日吏部翰林院廂紅旗値日無引見○崑中堂磨勘試卷覆命○松溎毓秀各假滿請安○梁仲衡謝署缺恩○果勒敏稽察中左門覆命○煕敬請假五日○榮中堂續假五日○恩公啓侯良培各請假十日○召見軍機崇禮漙善○本日皇上升文華殿法國使臣畢盛覲見○閱卷大臣派出剛毅松溎○○奴才依克唐阿跪奏爲副都統會辦旗務意見齟齬事關用人勢難徇情遷就請旨定奪以一事權恭摺仰祈聖鑒事竊照盛就副都統向同將軍辦事凡一切旗務均須會稿惟於旗員升補調署要缺必須選擇人才先由兵司開單送候將軍點定再送副都統校閱然後立稿歴來如是辦理初不自今日始也今副都統宗室溥蔚自光緒廿二年冬到任其初遇事和衷不存成見尚盡同寅恊恭之誼近則於揀選員缺及委員署缺等事專徇私情不知秉公商酌且代爲人請託上年十二月岫巖城守尉崇恩因病出缺該副都統欲令佐領樹棠前往接署先問奴才之意當時已慮樹掌於此缺人地不宜祗以二品大員同辦一事重違其意勉爲允從姑委樹棠往署今果毁言日至因事無實據尚在密查未據委員聲覆近日遼陽城守尉載椿禀請給咨送部引見該副都統見公牘後卽函　奴才將此缺委佐領榮綸往署奴才以佐領署理城守尉銜缺相懸且因榮綸上年被叅行賄求差奉旨查辦未經奏結當以婉言相覆該副都統復令司員傳言此缺非委榮綸不可奴才因語氣固執難以熟商並因時局艱難人心浮動遼尉重任不可不爲地擇員隨飭兵司照章將各協領開具名單經奴才點派協領廣齡仍送漙蔚閱看不料該副都統於單内批示此缺委廣齡不合例本副都統已點協領逹春云云蓋明知逹春掌兵司關防兼充要差現復勸辦昭信股票不能遽離持指此以相難也名單往返數次迄無定議並聞該副都統面諭司員如將軍以單衔委廣齡我必以單銜撤委似此相持不下實屬有乖體制伏查奉天大吏林立政出多門自前署將軍崇實變通吏治以來將軍事權歸一呼應較靈夤緣奔競之風一時爲之頓息今則積久弊生漸循故轍凡沾沾自喜者每因名位相敵輒欲與將軍抗衡而僚屬門戶之見刁民訟獄之繁悉由此起此奴才近來辦事艱難之情形也今副都統溥蔚以一事齟齬輒敢不恤人言不顧大體從而掣肘奴才若再隱忍不言將來羣起效尤將軍必致徒擁虚位實於公事大有窒礙且遼陽守尉一缺亦難久懸究竟此缺應否由奴才遴員委署相應據實陳明請旨定奪以免爭執而一事權所有副都統會辦旗務各存意見緣由理合恭摺具陳伏乞皇上聖鑒訓示謹奏奉硃批另有旨欽此○○經筵講官東閣大學士翰林院掌院學士管理理藩院事務都統臣宗室崑岡等謹奏爲據情代奏請旨事内閣抄出光緒二十四年三月二十八日奉上諭逹木林逹爾逹克縱令蒙弁殺害佃民一案著壽蔭就近提集人証秉公訊結具奏再行降旨逹木林逹爾逹克著卽赴熱河聽候傳質等因欽此當卽札飭敖漢郡王逹木林逹爾逹克遵照去後兹據該郡王呈稱奉到部札逹木林逹爾逹克理宜遵赴熱河聽候傳質惟因被屈情由屢向熱河都統訴明並未秉公咨報其劉榮德傅思文二案本係逹木林逹爾逹克恊同旗員辦理之案有前任都統崇禮並本縣札文及喀喇沁王印文可憑該犯等原屬著名賊匪因都統袒護報其實爲良民逹木林逹爾逹克若遵札赴熱河候質恐其仍照前一面之詞呈報必致重負寃屈且逹木林逹爾逹克業經革去札薩克案内人證如有不聽傳喚少涉遲延必又以違抗致于叅處熱河都統雖在本管地面惟現有原被之分如將逹木林逹爾逹克交其辦理必致冤抑莫伸實不敢赴熱河聽候傳質惟有懇乞轉奏請旨如何辦理之處逹木林逹爾逹克無不恪遵如所報有不實之處情甘認罪等情呈遞到院臣等伏查欽派查辦事件大臣請將劉榮德傅思文二案仍交熱河都統就近秉公傳訊原係因一切人　均遠在熱河免其提集來京致滋拖累起見但原奏有若以壽蔭所查爲憑則該王原供有傅思文等確係賊犯之語若以逹木林逹爾逹克所供爲據則該都統覆奏有傅思文等　係良民之言各執一詞殊難懸斷等語揆其詞意實因案情輕重卽罪名之大小攸關本敢稍叅臆度惟若將原案仍交熱河副都統訊結無論略有偏袒不足以折服該郡王之心卽令情眞事確案無遁飾該郡王亦必以瞻徇廻護　辭狡執轉令要案不能迅結人證終遭拖累可否請旨簡派大員前赴熱河秉公訊辦抑或仍飭原派查辦大臣將人證提集來京研訊確情務期水落石出不致要案久懸以示大公而成信讞所有據情代奏請旨緣由理合恭摺具陳伏乞皇上聖鑒訓示謹奏請旨欽此○○甘肅新疆巡撫臣饒應祺跪奏爲審明鬥殺一家二命按例定擬恭摺仰祈聖鑒事竊查前據和闐直隸州知州具報纏民艾子木下因與托乎大爭墾荒地鬥毆用刀戳傷托乎大並其父買買提身死一案經前署該州知州劉嘉德勘騐禀報犯逃比緝無獲移交接署該州知州譚傅科獲犯審訊通詳議擬解經喀什噶爾道黄光逹提案咨由鎭迪道兼按察使銜潘效蘇核轉前來臣覆加查核緣艾子木下籍隸和闐州木匠當生與已死托乎大及其父買買提同莊熟識先無嫌隙光緒二十二年三月初問艾子木下私將莊外渠邊牧畜荒地栽立四至木樁意欲佔墾成熟計地納租十三日上午艾子木下前往該處犂地托乎大同其父買買提胞弟克冉木在附近地内工作托乎大稱欲前往攔阻劃地分墾買買提斥其毋庸爭作托乎大不聽獨自先往喝斥艾子木下不應恃强獨墾闔莊荒地艾子木下答以栽椿在先如能收穫甘願納課托乎大强令留地分墾艾子木下不允彼此口角詈駡托乎大生氣揪住艾子木下胸衣舉拳向毆艾子木下掙不脫身順抽身帶小刀戳傷托乎大致命右脇托乎大仍不鬆手維時買買提望見赶攏帮護艾子木下慮恐受虧一時情急復用刀冒戳托乎大致命左乳不致命右肋倒地擦　右臂膞艾子木下逃跑買買提隨後赶毆勢甚兇猛正將追上艾子木下轉身抵禦用刀嚇戳一下適傷買買提不致命左助倒地克冉木同　人窩回滿赶櫳查看托乎大買買提傷均沈重艾子木下乘間逃逸移時托乎大買買提先後因傷殞命克冉木投約經報前署該州知州劉嘉德相騐禀報屢次比緝逃兇無獲移交接署該州知州譚傅科於二十三年三月二十日獲犯到案提集犯證訊供通詳遵飭覆鞫議擬解道提審咨由兼臬司核明勘轉臣覆核無異查律載鬥毆殺人者不問手足他物金刃並絞監候又例載鬥毆之案毆死一家二命者擬絞立决等語此案該犯艾子木下與托乎大爭墾荒地互鬥望見托乎大之父買買提赶攏帮護慮恐受虧冒戳托乎大左乳右肋倒地旋因買買提追毆勢猛轉身用刀嚇戳致傷其左肋先後身死係一家二命刀戳均由情急自應按照鬭殺問擬艾子木下合依鬭殺之案毆死一家二命絞立决例擬絞立决照例先行剌字見證窩四滿救阻不及應與知情不獲逆料釀命之屍子克冉木均毋庸議屍已飭埋兇刀案結銷燬該處附莊荒地原係牧畜公業　由該州飭　妥爲經理除將全案供招咨部外所有審明鬭殺一家二命按例核明定擬緣由是否允協謹恭摺具陳伏乞皇上聖鑒飭部核覆施行謹奏奉硃批刑部速議具奏欽此 
 
