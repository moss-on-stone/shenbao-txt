# 1887 - 121 - 4905049

 

Page 1

 
 
[古今圖書集成第一批出書告白] 　[  圖書集成印書局主人美查啓]  
　　本局所開印古今圖書集成截至三月終巳印過原書三千八百五十六本尙存未印者一千一百六十四本約至八月間全書可以排竣擬定分裝三　其第一籍裝明倫彚編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三箱屆時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[新出石印藝林拱璧出售] 　[  點石齋主人啓]  
　　藝林拱璧一書吐業一切生面别開係武林吳君少琴所集選集中窗作居多而家藏名稿亦採取二三理法一　乎清眞風氣必宗諸時尙得　　千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不　精詳字跡亦極匀整至　開印之時　　悉籍火力故墨色黑而匀更無燕瘦環肥之誚現巳出書每部分訂十二本價洋五元五角法馬路南申昌書坊與外埠申昌發售　可購取如　　祈至新北門外天主堂街大順行及還讀樓面議可也 
[新出石印典制分類文稿告白] 　[  點石齋主人啓]  
　　近來石印小題文之多坊間不下數十種從無别開生面獨出新意者宜畫樓主人仿四書類典之例分類四十有四專選名稿窗作得文二千餘　精抄精校交本齋石印一切數見不鮮之作槪屏弗錄旣足以資揣摩之助亦足以補類典之缺自是一舉兩得想海内文人當亦有目共賞焉約四月中旬成書裝訂十冊價洋兩元五角上海售處在法大馬路南申昌蘇城在婁門内平江路魏家橋南潭子里吳宅如欲躉購面議可也 
[敬印雍正硃批諭旨招股告白] 　[  點石主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而致治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現巳擇吉開印準本年七月底出書預定者每部價洋二十八元先交八元掣取書票書成找洋二十元取書一部其未經附股者統定四十元發售每部計六十册外加文本箱子一只提攀鎖匙悉用雲銅隸字顔蓋精雅絶倫凡在同心幸早賜顧售股處在上海點石齋南局帳房候敎 
[與客論交友]  
　　有客避席而請曰我子以翩翩慘緑之年居富麗繁華之地衣冠裙屐座上常盈宜若可名滿天下交滿天下矣而子顧寂寂然介介然除一二素心人樂數晨夕外從不輕交一友意者子其擇交太苛乎抑其中别有擇交之道乎子曰噫嘻居今日而論交子固尙忍言哉然以吾子而問交子更尙忍不言哉夫人必有芬芳悱惻之懐而後有懇摯篤誠之誼是故中庸言五倫而朋友之交與君臣父子夫婦昆弟而並重羲經曰同聲相應同氣相求又曰出門交有功千古擇交之方要不外此數語豈今之勢位薰灼利欲馳驅者所可與之言交接哉請得而詳論之世有意氣相高學間相長冨其晦明風雨一室清談有過可以互規有善可以共勸高標亮節砥礪益堅如攻玉然樂借他山以爲助卽或關河迢隔覿面爲艱而尺一往還亦必以品詣文章相勸勉若是者謂之道誼交或則浩氣可以薄雲霄至誠可以盟金石季布一諾重於千金仲由片言要諸畢世雖僅一面之識片刻之綠而此身已許此志終不可渝當其患難迍邅誓出全力以扶持雖殺身而亦所不惜千古烈士之所爲大率類此若是者謂之肝胆交更有才華盖代詞藻凌雲芳譽交馳爭相傾倒一且萍蓬會合歡若生平此聮縞帶之懽彼訂笠車之雅縱不必披肝瀝胆講道論文而當其酒琖詩筒流連往復花月嘯歌之地琴樽贈答之塲佳話千秋風流照耀漢上有題襟之集屋梁留落月之吟後之人慕其芳徽亦足傳爲不朽若是者謂之詩文交至於彯纓朱轂之儔列棘參槐之彦性情不必相洽也意氣不必相投也當夫聲勢赫濯名位顯榮承其流者不敢不妻情趨附納屨拂鬚所弗惜吮膿舐痔亦甘爲原其心豈眞有所感佩欽崇故不憚卑躬屈節哉亦以心薰利祿志戀紛華故忝然而承顔希寵耳一旦時衰運去權不我操昔之婢膝奴顔者卽轉而加之以白眼宦海炎凉夫亦深堪痛哭矣若是者謂之勢利交且不但此也更有市井交在其人烏知交際之經結納之雅祗以利之所在不得不强與聮歡每當讌會之時人或作風月清談而彼則計算錙銖講求貿易一若舍持籌握算天壤間竟别無經綸者設或釁啓分金互相齟龉一言不合遽爾割席分襟昔之情章纏綿胸襟互訴者便反眼若不相識以利交者利盡而交亦盡欲求如陳雷管鮑終始不渝者末世滔滔其能復見乎抑更有酒肉交在闒茸無能之輩文不能握寸管武不能運長矛席祖若父之厚資花月絃歌瓷情揮霍雖平日素不相識者一遇諸酒樓妓館舞榭歌臺嫖經賭經互相講論推襟送抱便若漆　洎乎游蕩多年牀頭金盡我嗟淪落彼怨蹉跎不特當顚沛之中不復能互相照顧且乘其不備推諸井而下石焉繡襦記之樂道德謂非若輩之龜鑑而何嗟乎塵海茫茫誰爲同調頽波浩浩孰是賞咅舉天下之勢利交市井交酒肉交旣不能當我之一顧欲求敦道誼露肝瞻者恒河沙數中又不可得一二徒與文字之友昕夕往來月露風雲互爲酬唱則何若獨居一室寂寥寡懽我所思兮古之人惟於誦詩讀書時尙友而已何尙疑我擇交之苛乎且人不患人不巳知獨患已不足以副人之知我旣無眞性情眞學問足以步趨賢哲結納英豪而徒欲附景希聲廣爲契合卽無委瑣糶龊之見存於胸中而彼勢位相矜錐刀相競酒食燕游相徵逐者自不召而來卽耳卽或如劉景升之畢生好客孔北海之座上常盈然好龍而非好眞龍無術以精其鑒别彼外雅内俗者且投其所好假托夫文章氣節以爲夤緣設或墮其術中而欲避不能　衼無術終不免有玷此身則何若閉戶自精怡情簡册之爲得卽不然而布衣交忘年交方外交隴畝交無不可與之悠游歲月消遣光陰愼毋交以貌不洽以心交以形不求夫實致爲擇交者所齒冷哉語有之曰寡交鮮過濫交多累濁交喪譽清交怡情請君三復斯言則交友之道得也已客三揖而退曰謹受教遂伸赫蹄紙記之 
[津沽紀事]  
　　清河道劉觀察于初七日到津謁見李傅相面禀要公小作勾留卽行回署○初六正任津海關道周玉山觀察偕羅醒臣中書並德員善威赴旅順騐收塢澳工程查此項工程前係善威帮辦至前年請津海關道禀明李傅相向某英商購辦各種機器計銀四十餘萬兩現已運到故前往騐收也又聞尙有一切事宜稍須勾當當云 
 
 

Page 2

 
 
觀察啓行時假水師營務處爲茶座天津縣宫大令曁鹽場印委候補各員及綱鹽引商人預先齊集恭送行旌○去秋津海新關院落積潦盈尺繭足難行且平日辦公之處亦尙不敷因將房屋拆卸鳩工取十將基址加高以便重興土木目下司事人等暫假海軍公所辦公云○車利尼馬戯班經理人達裴祿刻已到津假海大道旁廣隆洋行地基支搭蘆棚筮期開演聞於初七日全班由日本到來約期十二三日抵埠津入聞之均色喜焉○初四日有雲南候補知縣鳴笙九大令管解七起頭枇滇銅五十一萬五千斤到津以太昌棧爲公館其銅堆積招商局棧房聽候運通解京交納○武備學堂於初一日招考年在十三歲以上十六歲以下之新生投考者計有九十三人錄取文理通順年例相符者二十九人初四日榜發尙未滿額當於十五日續考云○去秋被水城廂内外各通衢多被冲陷以致凹凸不平李傅相委統領楚軍馬隊徐見農軍門由賀家口沿途修築其鹹水沽一路則另委統領護衛練軍黄麗川軍門修築現巳陸續告竣收隊回防矣 
[蕪湖火患]  
　　本月初七日亭午時蕪湖南門内靑石街某梳篦店因午炊失愼火焰冐穿屋頂直上炎炎洎乎報警鑼鳴各水龍紛紛馳到則巳烟消燄滅無待噴澆矣查得僅焚去茅房兩半椽亦幸矣哉是晚二鼓時又聞鑼聲鏜然亟出探視仍係原處起火所幸風勢不大經水龍汲水撲滅然已焚去房屋兩幢矣 
[東岳盛會]  
　　賈江湖者必以鎭江之都天會爲酒後茶餘之談助究竟其所以娛耳目悅心意者不過豔陽天氣佳麗風光相與摩盪於金焦銀蒜間遂覺褶盡内裁香薰韓壽妝皆鬧掃花滿優曇凡此借影繪聲悉屬烘雲托月耳食者大抵如斯乃近日石頭城下之東岳會似比長安水濱有更上一層者不妨與諸公作紙上觀也金陵東岳廟在鷄鳴山麓香火爲十廟之冠兵火後會者只十數起邇來踵事增華凡以牌以旗以傘以香亭以龍鳳舟爲色目者各視其所執之業認一二事分新老會首如油漆鋪認牌對綢縀染坊認旗傘絲行認香亭之類錯金鏤采綴錦裁繒惟恐作寒乞相爲明明在下赫赫在上者所唾棄會共四十餘起與鎭江之都天會相埓三月二十八日爲神誕俗例當出巡三日前導而行者爲神銜牌牌式不一皆紫檀嵌空兩面鑲五色玻璃朱書東岳大帝或神會老會新會一牌可容燭兩枝輔以大鑼鑼聲遠聽如洪鐘其次則傘數百柄計一傘之值不下三四十金内有繡四大名山繡長江全圖與夫穿孔翠鏤檀片象草木鳥獸者其價又不止以十倍數再次則香亭高可尋丈木質也而光可鑑人中設商彝周鼎陸離斑駁不知其幾千百歲亭周圍皆神工鬼　恍惚刻寸楮之葉每一亭必具粗細樂各一部或護以羽葆卽俗所謂蜈蚣旗或擁以馬樂樂人在馬上作軍中鼓吹此皆三大營之期門佽飛爲之鞦韆架向以髫稚之面如冠玉者扮爲女郎今歲勾欄中有多美各徇其羣花領袖之請願演唐院故事因選麗者爲十班班四人梨渦蓮瓣飛舞空中各用其素相識爲之抱雲肩捉香腕沿路祗候換班一時美少年之從而附和者微聞薌澤便怦怦心動比之爲探花及第又有具雅人深致者添出韻事十闋每闋或四人或三人皆非傳奇中所習見者如以靑笠緑蓑供漁舟之炊具者則張志和之浮家泛宅也現宰官身對青牛而作揖者則老子之過函谷關也一孌童捧蟋蟀數籠則爲賈平章半閒堂之相業又有據雕鞍揷金僕姑與一宫粧豔服者並轡則爲請官家更殺一圍之馮淑妃他如楊玉環之海棠春睡蘇玉局之佛印禪機皆情景逼肖與尋常之粗枝大葉者不同故尤誇爲從來未有過此則神前之鑾駕儀仗提爐香案又有扮皂隸者數十輩驅無數赭衣囚徒琅璫於道少頃　器悠揚笙簫嘹喨羽士作海闊天空之曲道旁觀者肅然起敬神駕已呼蹕而至再後則鳳輦以紅明角爲之碧霞夫人珠冠錦帔端坐其中凡婦女之占籍六婆者自知罪無可逭一如男子散髮桁楊泛蓮船於輦後金陵城垣遼闊自北而南折回必卜以夜故興高采烈者悉欲趁燈下一拓眼界蓋至是珠簾高捲銀缸斜倚非徒不夜城開抑亦無遮會啓相習成風熟視者幾若無睹矣是又會事之餘波也并誌之以質鐵甕城邊之曾飽眼福者 
[宦海采新]  
　　金陵通濟門外石閘之圮也初由於立脚之不穏此人所盡知者也繼壞於凍腹之遽枵此人所未盡知者也該閘向派委員經理所司者亦祗某時當啓某時當閉無赤手挽狂瀾之責故當其浪淘於内石剥於外未必坐視而無睹然究之微末下僚實爲河伯陽俟所不甚介意而欲其力可回天術能縮地也可得乎上月程司馬隨同江甯府勘估後以經費無出不得不力籌事半功倍之法使之頓復舊　前日府縣巳禀知督轅赴該處騐收工料想作者之謂聖述者之謂明自必各有以善其後者適某委員以期滿當瓜代說者遂疑其因閘獲譴宦海風帆爲順爲逆斷非趺坐磯頭者所能臆料惟金陵宦轍獨大班有康莊小班例無並駕齊驅之路以故小班中聞閘官消息人人咸覺指動爭欲效子公之染指於鼎而甘心焉因念昔某員看守大行宫以擁帚宫門掃落花之句爲制府尹文端所賞立擢用可見無端而毁譽至皆似有大力者爲之冥持其槖籥豈非子輿氏所謂有不虞之譽有求全之毁也耶 
[閩中清話]  
　　陳桂生大宗師於本月初四日進轅初七日下學講書初八日開考生古學初九日補考初十日考閩侯兩邑文童其餘考期尙未牌示現在生童雲集商賈成羣學院前各街甚覺熱鬧云○建甌二縣民多殷富閩中上腴也甌甯縣令賈司馬炳元赴任時雖患足疾而簿書錢榖尙能措置裕如然一病四年竟難痊愈遂於日前援例請假張蓉軒方伯業巳牌示該缺以卽用縣何紹堂明府署理○調補福州府廷太守愷刻已卸署汀州府回省接篆尙未有期然三山二水竹馬爭迎翹盼黄堂已覺心儀不置已○有某甲向後街福成典質物與夥某乙口角究以衆寡不敵無如之何然心中未嘗不介介也一日甲至學院前某家切麫店門首被乙遇見頓觸舊嫌招呼同伴數人意欲拽進毆擊甲懼躱入該店中任其穢駡旋經行人代爲排解乙始忿忿而去○考試爲國家大典諸生童宜何如愼重將事乃往往有携帶藍本入場意圖僥倖者節經宗師示禁派差搜檢而胥差卽藉以漁利包庇帶書入塲其價之高低視書之多寡以爲定入場之夕各給口號以便臨時免搜安得經師人師大宗師暗訪明查認眞整頓以副國家作育人材之至意乎○長邑人高永燡有一祖塋頗爲堪輿家所歆羡同族永康惑於風水欲將先人遺骨埋諸下旁永燡恐有不利因另覓他地畀之其地亦吉壤永康初亦頷之旣而頓翻前議遺丁將永燡祖墳開挖擇吉進棺永燡阻不得葬一日永康私將母棺移置别處以毁墳盜棺爲詞誣控諸縣經長邑尊黄大令蘭研訊之下洞悉奸情以永康旣經易地何必毁墳盜棺再三申斥并硃書堂斷數百言大斥永康之不是彼都人士聞之咸服大令之神明○洪山撟沿江一帶妓舫如林而以萬水家爲巨璧萬有新舊兩船姊妹花七八枝類皆秀絶等倫子弟之以千金買笑者指不勝屈每當人靜更闡皓月如銀新絃一曲鼓棹於緑水靑山之際金樽酒滿玉樹歌新洵韻事也乃無賴之流每因之而生事日前有數人上船十分粗俗鴇婦鄙之不與爲禮數人啣之糾率多人尋釁鴇亦遣强有力者與之酣戰互有損傷現經該處管帶内河水師砲船鄧軍門函請侯邑尊查辦矣 
[縷陳賭害]  
　　賭之爲禍烈矣哉平民入其彀中小必囊槖一空大且田園立罄而博徒之倚此爲業者大都畏官憲之查辦潛身窮鄉僻壤陣設迷龍衙門胥吏知之但得分肥卽秘不以告宫縱明拿暗訪而若輩廣布耳目往往聞信脫逃是以賭局愈多賭風愈熾也松江有女棍阿六者初爲繩妓身輕似葉躍　丈壁如履堂階後嫁阿德裕爲妻娘子軍潑悍兇强攖其鋒者率皆披靡自阿德裕被懲之後六竟拔戟自成一隊在婁金毗連之新浜地方開塲聚賭甫及匝月因此而罄家資者巳不可以數計近復遷至李塔匯喝雉呼盧愈形熱鬧某甲年甫弱冠積有多金父固著名訟師绰號轟天砲生平以魚肉鄉愚爲事得以財雄一鄉甲藉乃父之資盡情揮霍一日正在塔匯作牧猪奴戯適金山縣夏午亭邑尊 
 
 

Page 3

 
 
現來捉賭諸賭　均鳥獸散　甲獨被擒拿家人惶急　援於某巨紳得持名片往求緩頰天知邑　肯徇情否也此外天馬山諸處亦皆爲賭徒淵藪郡城垷逢府試士商雲集遂亦紛紛開設賭塲某夜某烟館聚賭抽頭適某二尹奉憲巡查至此聞門内人聲嘈雜遽入觀之中有考童多人將二尹扭住甚欲揮以老拳眞可謂目無法紀矣 
[靈櫬回旗]  
　　前署蕪湖縣事正任南陵縣文禹閂明府去夏病殁蕪湖寓次靈輀暫厝東門城外現由其公子爾震扶櫬回旗靈輀下船後卽由清江北上云 
[客官過蘇]  
　　新授浙江運使德鹺憲壽由京赴杭十二日到蘇十五日辭行赴浙履新 
[軋死小孩]  
　　四月十四日爲吕祖師誕辰蘇城閶門内有神仙廟年例於是日都人士咸往拈香游人亦于焉麕集名之曰軋神仙前日午刻廟左之柳毅橋有一婦手抱男孩將至橋畔擁擠不開手中小孩竟至軋死其婦亦被擠壞經其鄰佑信知家屬卽於該處棺殮云 
[紅諭已頒]  
　　代理上上海縣蒯虎臣司馬光華晋省謝委後於昨日領憑蒞滬隨頒紅諭定於本月十九日夘刻接家至前報所云二十二日之說實係傳聞失實也 
[督辦松滬厘捐總局朱廉訪札飭各局卡裁减經費稿]  
　　爲通飭事案照本局奉蘇撫部院崧札准戶部咨奏定蘇省厘局善後兩項經費提用厘金爲數過鉅擬令裁减歸併准按年共提一成以節糜費而裕餉源札局遵辦等因一案業由本局抄黏通行各局卡遵照裁減歸併各在案查松滬各局卡經費核减已非一次此時再加裁減難免躊躇觀望惟此案旣經大部奏定意在必行本局前次議裁經費總局却未减及絲毫今若仍減各局卡而不减總局則本督辦無以對同事諸人本局現裁經費一成以爲之倡此外各局卡委員均須體念時艱各於額支活支經費項下逐欵體察其萬不可裁減歸併者悉仍其舊其可裁可減可併之欵必得專心撙節分别核省須知現在裁减歸併本局並無苛求但使各局卡足敷辦公少計羡餘則事不偏廢弊不滋生庶幾撙節一分公中卽得一分之益各該員承當厘差不過暫時棲託所願志存遠大見器上游將來或補或署被澤一方當不斤斤於經費之無可減或略减以塞責旱該員之見地利重於名矣本局原不難按照各局卡開支計數核減而必令該員等分别緩急斟酌多寡所謂人之欲善誰不如我急公報稱之心發於自然何勞本局之强而後可合再通飭札到該局卡卽便遵照各將局用經費分别裁減歸併各若干限文到十日開摺具復仍一面兼顧公事毋使減小費而啓大漏毋使留浮費而無大益是所望於各局卡員也特札 
[傀儡續記]  
　　禮拜六之夕復赴老丹桂園觀傀儡戯赴班主人之約也旣入門燈光燦爛人語喧闐臺下觀者甚爲擁擠履相　而袂相聮也其在樓上憑欄縱目者多係大家之閨秀曲院之歌姬黄口小兒靑衣使婢錯雜其間俄焉西樂奏雜劇作種種變幻令人不可思議偃師尙在固當甘　下風穆滿復生應亦詫爲未見繼演一劇歴時甚久裝點亦工初一蒼頭自左右廊移椅出擲置堂上其聲閣閣然旋置旋移旋移旋置先後六椅布置井井然隨有短裝勁服者四人或持鼗或持鈸或持三絃琴或持月牙琴分坐兩旁秩秩然一女子淡妝縞袂年可十五六亭亭嫋嫋然無何女子就中座四人　各奏所長嘈嘈雜雜然女子乃發音引吭撫節長歌嚶嚶嚦嚦然四人者又齊聲和之吚吚啞啞然若斷若續如怨如慕古詩所謂中曲正徘徊一彈再三歎者於兹見之戲中人耶人中戯耶眞中假耶假中眞耶吾又烏乎名其妙哉於時觀者皆拍掌其聲如百面春雷喧然並作此外各劇皆前報所已詳兹不贅述免複也 
[花廠興工]  
　　十八十九兩日爲本埠西商花會之期已屢列報章兹見浦灘怡和洋行對面之空地上己搭蓋篷廠以備會塲惟望此兩日内天朗氣清則遊客盈門定有一番熱閙也 
[貧病堪憐]  
　　英僵審員蔡二源太守於昨午前乘輿出署時有無錫人蔡增寳攔輿跪稱年已五十貧病無依叩求發歸棲流公所俾得活命治病恩同再造太守憐之卽飭差張福將蔡增寳送歸棲流公所留養 
[重辦誘姦]  
　　浦東三林塘人孫富南投縣訴稱妻室楊氏於去年五月中無端走失今始訪知由蟻媒兪尤氏誘匿伊姪阿華家叩求提究前日由差役傳集一千人經幫審委員吳司馬升堂研訊孫投案伸訴前因阿華言語支吾司馬喝令笞責始供稱該氏憑兪尤氏說合與之私識並非誘拐楊氏供稱當時兪尤氏誑稱願薦小婦人出外傭工及隨之去竟令與阿華姘現在願從丈夫回去司馬怒研詰兪尤氏該氏俯首無詞惟求恩宥司馬以　氏引誘良家婦人情殊可　喝令鞭背一百四十下阿華佔人之妻亦屬不法判以笞臀亦如鞭該氏之數責畢令將二人荷以雙連大枷鎖諸頭門示衆楊氏交夫領回管束孫稱該氏背我脫逃亦求懲責以儆二尹允之飭鞭背四十下交孫具領孫遂泥首而退當二人枷出時愁眉淚眼相對吁嗟或從旁謔之曰爾等正可對坐談心何戚戚爲又一人曰爾莫更商量誘人婦女致再同桌吃課親酒也二人俱赧顔不答 
[船埠鹵莽]  
　　本邑船埠頭有提船埠大船埠灘船埠各名目其大船埠向由丁渭南承充近已滿期莫邑尊諭令前埠頭殷保仁接充昨日殷赴縣署齎呈手版恭賀升喜莫邑尊怒其不應鹵莽直入着交差核辦 
[人犯發回]  
　　本縣押解王阿狗等秋審犯人三起赴蘇情形己登前報兹悉該三犯於審勘後卽行發回昨已抵申仍行收禁矣　 
[馬夫賈禍]  
　　虹口興大馬車行之馬夫某甲於前日下午駕馬車從百老會路向東行撞倒江北小車及坐客又碾壞小車并傷坐客由巡街捕拘甲至捕房經其行主保去受傷人送同仁醫院醫治諒此案當於今日發落也 
[欠項續聞]  
　　顧榮齋午蘇州臬憲衙門呈控吳蟾清欠泰來莊銀兩中張廉訪札飭上海縣莫邑尊飭差提吳到案交保着自投臬署候質已列前報兹悉吳蟾清已　捕役柴樛同到蘇省并聞顧尙控趙樂園欠銀趙係浙江紹興人已由廉訪移請甯紹台道札縣提趙歸案云蓋顧股闋泰來莊虧倒後曾被各莊控欠顧與股東吳仲耆均已措辦銀兩折繳現在則由顧轉控吳趙欠銀云 
[法捕房瑣案]  
　　初四日滬南恊成土行雇駁船戶李裕載已經報捐之川土二十塊行經小東門大碼頭浦灘被自稱洋藥局巡丁之甲乙兩人指爲漏捐將船扣住該船夥謂現有分運憑單何可指爲私土詎甲乙等謂其觔兩不符隨將土件憑單一併携去且言當携至局中詎一去竟如黄鶴李裕載至局中探問始知並無巡丁拿私之事然當甲等搜查扣船之際見甲等均穿號衣並有腰牌因任其搜檢傾箱倒篋竟將已捐之土件及運單一併攫去不得己於前日投法公廨禀訴情由王司馬准詞傳到洋藥局巡丁頭目高順德郭學武姚光華三人諭令分投出外嚴查將冒充巡丁拿到再行核辦○昨日據花烟館鴇婦等投法捕房訴稱昨有一人來吵閙硬吃白烟請爲查究法捕頭着將送來之人分别管押一併解候公堂核辦 
[不見邵君渭卿之面久矣一日邵君以新式茗壼託乃親繞道至法界寓所問名持贈感何如之賦此鳴謝]  
　　製作精良惠我先好將愧火試新泉分明玉潔煩堪滌從此詩清句必妍物固世稀才見貴交能情淡始常年芸窓靜對無塵俗深感朝朝渴思觸悅彭弟胡仁壽拜稿 
 
 

Page 4

 
 
[蘇省撫轅抄]  
　　初十日二品頂戴按察使銜丁憂江蘇遇缺前先題奏道蘇元瑞廣東籍來候補通判牛漢奎禀辭赴江陰釐局差○十一日首府魁禀知本日初覆長元常昭四縣童章十二日候補縣劉德麟禀銷赴上海趲騐京銅差縣丞倪文范銷婁齊葑釐卡差巡檢施文殿禀知十一日到婁齊葑釐卡差○十三日陽回候補直隸州周煦山禀知奉委解甘肅新餉差候補縣蒯光華謝委代理上海縣事試用縣丞倪曾鑒服闋回省禀到○十四日代理上海州蒯光華禀辭赴任 
[江督轅門抄]  
　　四月初七日署理事同知黄海崙謝委○初八日分省知府劉銘勳見縣丞王槐禀知巡檢吳琨丁父憂藩轅牌示句容縣縣丞張游丁憂遺缺查有試用縣丞陶學乾　理○初九日刑部主事黄俊熙廣西來進京巡檢左克勳由京到省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年四月初址日京報全錄]  
　　宫門抄○諭旨三道錄前○直督李奏爲甄劾衰劣各員摺○雲督岑奏查明滇省土藥向隨百貨抽釐摺○又奏委署各員缺片○又奏委解京銅運員考語及起程日期片○直督李奏留員差委片○閩督楊奏揀員更補知縣摺○黔撫潘奏試看知州片○將軍希奏爲代奏片○豫撫邊奏開具比較清單摺○閩督楊奏批解京餉赴部交納片○四月初十日兵部太常寺太僕寺正黄旗值日無引見○長善假滿請安○掌儀司奏派丫髻山廣仁宫拈香派出濂公那公○又奏派昭顯廟拈香派出德壽○關防衙門奏十八日大光明殿拜表漪貝勒行禮○召見軍機載澍徐致祥克們泰壽昌○○大學士直隸總督一等伯臣李鴻章跪奏爲甄劾衰劣各員恭摺具陳仰祈聖鑒事竊照知府牧令等官爲民生休戚所繫一不得人則政務難期振作其有衰劣不職者自應隨時甄劾臣督同司道等留心考察查有順德府知府李贊元辦事尙勤年力就衰候補知府宋寳華品行猥鄙不堪表率候補通判徐以修委辦電差聲名頗劣滄州知州趙秉恒辦案草率居心近滑懐安縣知縣李蓉鏡因循不振才力竭蹶井陘縣知縣葉祖茀庸滑無並捕務不力元城縣知縣宋人龍讞獄糊塗官親用事昌黎縣知縣張舟怠惰任性不洽輿情赤城縣知縣許憬　情疲軟惟係舉人出身文理尙優望都縣知縣閻鏡清才具平庸人地不宜均未便稍涉姑容擬請旨將李贊元原品休致宋寳華徐以修均以府經縣丞歸部選用趙秉恒李蓉鏡葉祖茀宋人龍均勒令休致張舟卽行革職許憬攺以教職歸部選用閻鏡清撤回另行酌補以肅吏治所遺知府知州知縣各缺直隸有應補人員均請留歸外補理合恭摺據實叅奏伏乞皇太后皇上聖鑒訓示謹奏奉硃批另有旨欽此○○降二級留任雲貴總督兼署雲南巡撫臣岑毓英跪奏爲查明滇省所産土藥向隨百貨抽厘情形恭摺覆陳仰祈聖鑒事竊接准戶部咨將滇省有無産收土藥如何徵收厘稅赶緊奏報以憑核辦計錄　理衙門原奏咨行到滇當卽轉行司局確查據實詳辦去後兹據署雲南藩司史念祖會同厘金局司道詳稱查雲南土藥多種於夷地其各府廳州縣固不乏私行栽種之處以向應禁止猶不敢公然廣植所以出産尙少且聞土藥之貨不及洋藥本重利微價值頗廉須行銷川廣等省攙和洋藥方能銷售滇省以及有土藥不能不照洋藥章程隨同百貨抽收厘金而核計每年所收之厘亦屬無幾故不專設局卡察看情形滇省土藥厘稅似未便設局加收等情詳覆前來臣覆查無異合將查明滇省所産土藥向隨百貨抽厘情形恭摺覆陳伏乞皇太后皇上聖鑒訓示再雲貴總督係臣本任母庸列銜合併陳明謹奏奉硃批該衙門知道欽此○○岑毓英片再曲靖府知府施之博告病遺缺巳另疏題請旨簡放在案所遺篆務應卽委員接署查有現署東川府知府全楙績堪以調署所遺東川府知府缺查有候補知府冷繼先勤謹樸實堪以署理又署威遠同知王世德病故遺缺查有補用同知葉樹藩明練耐勞堪以署理又姚州知州曾楫因案撤任遺缺查有大挑試用知縣葉滋濬年强才裕堪以署理又趙州知州程雲焱調省遺缺查有新選該州知州梁權智應卽飭赴本任又邱北縣知縣徐有堂因病暫行請假回省就醫遺缺查有試用通判羅雲才具安詳堪以署理據署藩臬兩司先後會詳前來除分檄飭遵外謹附片具陳伏乞聖鑒再雲貴總督係臣本任毋庸會銜合併陳明謹奏奉硃批吏部知道欽此○○岑毓英片再滇省京銅攺歸舊道由滇運至四川瀘州上船赴宜昌換輪航海赴都交納查七起頭批京銅業經委員於光緒十二年六月初九日自滇起程奏報在案兹據署藩司史念祖詳現在七起二批京銅五十萬斤自應遴員委解准署粮儲道陳席珍轉據署雲南府知府松林詳稱查有試用通判謝光燾年富力强辦事勤能堪以委解由道覆查該員年力正强勤能幹練加考咨司該司查騐屬實詳請委解前來臣覆加查看尙與考語相符並據該運員禀報於光緒十三年三月二十六日自滇起程臣已檄飭赶緊赴　兌銅雇船開運毋得躭延至委員鈐結及隨解樣銅俟該運員到瀘兌收後禀報至日另行專咨報部合併聲明所有委解七起二批京銅運員考語及起程日期除咨部查照外謹附片具陳伏乞聖鑒再雲貴總督係臣本任毋庸會銜合併陳明謹奏奉硃批戶部知道欽此○○李鴻章片再臣聞辦理交涉事件需用繙譯法文法語之人適有前署俄國叅贊三品銜不論雙單月先前卽選知府聮芳精曉法文志趣甚正前經出使英俄國大臣劉瑞芬给假回華兹因假滿行抵天津正值北洋需才之際應飭留津差委以資得力除咨總理各國事務衙門並出使英俄國大臣知照外理合附片具陳伏乞聖鑒訓示謹奏奉硃批　衙門知道欽此○○頭品頂戴革職留任閩浙總督兼管福建巡撫事臣楊昌濬跪奏爲揀員更補知縣員缺以資治理恭摺仰祈聖鑒事竊照羅源縣知縣葆成准補龍巖直隸州知州所遺羅源縣知縣員缺留閩另補經以候補知縣鹽法道廣盈庫大使朱之棨題補接准部覆以閩省候補班内尙有到省在先曾任實缺應升人員例應先行請補等因查閩省海防新班先用海防新班卽用銀捐新班遇缺先新班遇缺均無人按班應用候補正班曾任實缺到省在先之員查有曾任實缺候補知縣黄蘭年五十九歲廣東嘉應州監生報捐縣丞指分福建准補古田縣水口縣丞前在粤省剿匪出力賞戴藍翎復於克復漳州等處全閩肅清案内奏准以知縣儘先補用同治五年十一月二十二日作爲知縣到省日期遵例捐加同知升銜委署太湖縣丞飭赴水口縣丞本任聞訃丁父憂開缺服滿起復晉京引見光緒元年五月初一日回省五年因病請假醫痊就閩呈報起用委解京餉順差引見六年二月二十五日回省歴委署理南平南靖閩清等縣代理雲霄同知聞訃丁母憂服滿就閩起復委代順昌縣缺調署長樂縣知縣卸事考試取列二等請補長泰縣知縣部覆與例未符查該員心境明晣辦事老成以之更補羅源縣知縣洵屬人地相宜與例亦符該縣係候補知縣請補知縣銜缺相當毋庸送部引見併免核計叅罰據福建藩司張夢元署臬司解煜會詳前來除咨部查照外臣謹恭摺具陳伏乞皇太后皇上聖鑒飭部核覆施行謹奏奉硃批吏部議奏欽此○○潘霨片再查前准部咨奏定章程道府州縣無論何項勞績保歸候補人員應以到省之日起扣限一年期滿詳加試看出具考語奏明分别煩簡補用等因歴經遵辦在案兹查有候補班前先補用知州瞿鴻錫試看一年期滿應行照章甄别據藩司曾紀鳳臬司李元度造册會詳核奏前來臣查該員瞿鴻錫穏練安詳堪以留省補用除册分送部科外謹會同雲貴總督臣岑毓英合詞附片具陳伏乞聖鑒謹奏奉硃批吏部知道欽此○○奴才希元恩澤跪奏爲副都統之子年巳及歲籲懇天恩俯准留侍任所帮辦家務恭摺代奏仰祈聖鑒事竊據寗古塔副都統容山咨稱長子麟祥係京城正黄旗滿洲書潤佐領下人由俊秀報捐監生去歲加捐候選六部筆帖式現年十七歲本應飭其回京候選無如次子麟瑞尙在襁褓副都統衙署公事紛煩無暇兼顧家務擬懇天恩俯准將長子候選筆帖式麟祥留侍任所幫辦家務咨請代奏前來查該　都統懇留伊子隨侍任所帮辦家務係爲得以專理公務起見可否之處出自聖主鴻慈理合據情代奏伏乞皇太后皇上聖鑒訓示謹奏奉硃批着照所請該衙門知道欽此○○頭品頂戴河南巡撫臣邊寳泉跳奏爲遵將豫省光緒十二年徵收丁漕各實數開具比較清單恭摺仰祈聖鑒事竊查同治八年欽奉上諭戶部奏請飭整頓丁漕按限奏報等語着自同治八年爲始等因欽此又准部咨比較清單先列各散數後計通省徵收丁漕各總數上屆收數卽註於本屆收數之後其有於奏報分數後續經詳細勾稽小有參差者准於奏報册内註明毋得以奏報約數在先稍存掩飾等因遵照在案兹據布政使劉瑞祺將豫省各屬光緒十二年分全年徵收丁漕散總各實數並上屆徵收總數開具比較清單詳請奏報前來臣覆查無異理合分繕清單恭呈御覽伏乞皇太后皇上聖鑒謹奏奉硃批戶部知道單二件併發欽此○○楊昌濬片再准部咨奉撥光緒十三年分京餉銀兩内福建鹽課銀一十五萬兩恭錄諭旨行令遵照部定奏限嚴飭按限批解赴部交納等因遵經札飭籌解去後兹據調署福建鹽法道督糧道張國正詳稱奉撥京餉銀兩向係分批委解兹在票課項下先設籌銀五萬兩作爲奉發光緒十三年分京餉委令候補知縣周有基督同西商新泰厚匯兌銀二萬兩蔚長厚匯兌銀一萬五千兩恊同慶匯兌銀一萬五千兩赴部投納並稱此項京餉係指撥鹽課並無隨徵加平飯食等銀無從隨解等情詳請奏咨前來除給咨發領並飭再按期分批接續委解曁咨部臣查照外臣謹附片陳明伏乞聖鑒勅部查照施行謹奏奉硃批戶部知道欽此 
 
 

Page 10

 
 
[邗江官報]  
　　初九日運轅傳經歴汪一鶚考初十日周鹺尹如瀛委揚河催儹差十一日前淮揚海道王觀察加敏過揚金少尉桂芳奉儀棧憲委淮北查鹽色差 
[温州雜錄]  
　　温州總捕分府松子九司馬去冬大計名登白簡早列前報松司馬自今正交卸後宦况蕭條行囊羞澁窮途困守無力言旋兹幸各寅好湊助川資始於上月廿八日附江表輪船促裝北上宦海沈淪良可浩歎○永嘉縣督粮廳世楙堂貳尹去冬在任病故身後一切均由恩綽亭邑尊體念同鄉出資殯殮兹聞其靈柩已於上月廿八日附江表輪船裝連旋里並聞世貳尹在　數年實未幣有家眷故其搬柩川資亦係各寅好湊助云○磐石營吳守府因案罣誤業經撤任兹聞新任王守戎已於初四日抵甌擇定初六辰時接印任事並聞龍灣砲臺羅管帶與該臺砲兵不甚相洽故劉鎭軍業已改律蘇聮三總戎接帶矣○上月廿九日有一不識姓名之人路過府前街倐然肚腹疼痛偃臥地上適有一人路經其處見此形狀卽云此係被蠱毒所傷若不赶緊救治定有性命之虞遂與丸藥數顆以熱水送下片刻之間其人立卽和飯吐出灰色蛇一條長有尺餘粗如指大吐後病遂霍然向其人叩謝而去查養蠱害人向以越南粤東等處爲多不意温郡竟有其事其心腸之毒尤有甚於蛇蝎○馬槽頭任某老學究也上月廿九夜四鼓後突有竊賊挖墻洞進内將任某房中所有板箱八隻盡行竊取次早方覺當卽開明失單禀捕緝賊追贜任某竟携書籍等物終日端坐捕署讀書攺文並逼催陸捕廉嚴比快役勒限追贜似此坐催實爲　所未聞東烘頭腦如是如是○温郡東嶽出巡安方業已蕆事擇於初四夜亥時回廟是夜鑼鼓聲如鼎沸燈燭燦爛有若繁星聞該廟司事結算用帳約需二千餘金其餘布幔棚花門竹每夜所點紅燭沿街所擺三牲祭禮其費用必數倍於兹温俗奢靡於此可見一斑○康樂坊裁縫匠名大貴其妻年僅二十一歲今春因子夭殤忽得癲狂之症時以草柴縱火焚燒爲事雖經派人看守無如時日久長益覺防不勝防不意初五夜一點鐘時其妻復以草柴燃火焚燒一時火勢上冲延及椽　以致七間三進樓房頃刻變成瓦礫所幸此屋前後臨河取水灌救尙易爲力不然其禍不堪設想矣○永嘉縣恩邑尊接奉瞿學憲整飭士習公文並府縣考試日期恩邑尊立卽出示曉諭定於本月十五取齊二十日開考連日考棚前一帶巳有多士前來賃租考寓矣○永嘉柟溪設立清溪縣屢經列入前報兹聞省憲已委處州總辦吳太尊來温會同温州府李太尊温郡　鹽總局彭太尊永嘉縣恩邑尊等帶同輿師畵師於初七日前往柟溪各處踏勘地輿何處可以建縣築城何處可造衙署學校繪圖黏說估計工值大約須俟四五日後方可返署再行會銜詳細禀請也 
[壽筵資移賑]  
　　袁性禾仁丈上年五十生辰蒙諸親友厚貺理應酬謝兹爲親友中有事遠出於心有所抱歉矧災區苦况頻仍就將酬席之洋三十元撥充賑項有關善舉諒令親友亦以爲然也用特登報伸謝祗希德鑒上海北市絲業會館籌賑公所少欽施善昌謹誌四月十二日 
[勇於爲善]  
　　胡瑞森江西廣信府鉛山縣大善人也久客武林去秋聞河口陳坊等處洪水爲災田廬漂没居民蕩析流離困苦萬狀惻焉傷之乃於諸同人中勸募集資寄回災區本籍善友分撥放賑理合將各善士台銜曁收付數目開列清單登諸報牘以備衆覽而昭徵信清單備列後幅 
[寄懐陳靜山兼呈錦川黼廷渭川三吟兄斧政]  
　　元龍谊氣自千秋湖海襟期百尺樓交到踈狂才免俗事能游俠豈庸流相逢昔日嫌何晚高誼於今尙未酬南浦春來潮漸漲訪君頻擬棹扁舟○贈陸仲和兄并簡陳佩甫先生聽到成連海上琴圖邂逅快披襟寒儒結習我猶在身世交情君最深造鳳有才人共仰名花入座酒頻斟江南叔寳風神朗近亦如梅瘦不禁[  鐵沙奏緑主人未是稿]  
[再贈小樓主人并呈桂笙夫子誨政]  
　　粉魃脂妖習太浮春申名士競風流年來虔把心香祝是高昌一小樓酒國詞壇兩冠軍王郎風度自超羣問誰領袖東南士昔有龍湫今有君[  奏緑主人志雲唐斯盛未定稿]  
[上海市北絲業會舘籌賑公所施少欽經收山東順直賑捐三月二十六七日第一千三百二十九次清單]  
　　現成功德莫要錯過機綠救命摺第七千八百十六號袁生花泰興募蔣詠芝錢五百廿文金徐汪洪汪沈無名二戶各四百文退思軒無名氏新泉無名氏四戶各二百文韓南山無名氏談鳳笙金雲卿無名氏不留名馬揖如胡純魁錢稚熟陳子驛十戶各一百文一百文共十七戶由全盛局合來洋三元○又五千六百六十六號寄寓鎭北龍山所人銅洋二元全盛局來○又九千三百六十三號三槐廬募三槐廬四知軒各錢一百廿文隠名氏洪尹合各一百各一百文顧氏汪卜氏姜無名氏張王氏牛蔣氏馬氏八歲童子陸有仁徐三姐朱笏三不留名十二各五十文共十六戶由杭州全盛局合來洋一元○又七千六百七十九號安懲屯溪曹北海朱國華洪北堂陳品元洪瞻企洪也生王麟甫張中甫顧三如趙甫年十戶各二角陳自知完顧四元由鴻源莊來洋六元○又七千三百六十三號通裕槽坊洋一元○又四千一百念八四十七號三册惟主人菊如氏洋三元○又六千五百七十二號湯湘洲洪得富有心少力子文三戶各洋一元洪門張氏謝龍華廟香敬移賑五角姚朝欽張祥發求祖母康泰云新徐桂生四戶各二角共八戶合來洋四元三角○又七千九百四十二號昇昌募周費氏朱海卿各二元丁福興宣壽官高學文榮維誥陸廷祥徐吟梅六戶各五角共八戶合來洋五元○又五千五百九十三號桃源縣衆興鎭胡舒齋金小亭二戶各錢一千文業壽林五百文無名氏徐品三徐佑之桯廷凎邵小泉仁和韓姜燕楣七戶各三百文杜月攣張雨人各二百文周茂軒郝康壽劉永起金幹臣金赤輔周先覺何雲卿蔡瑞卿朱子靑曹步州陳鐵橋許金靑陳鋤經王代巡辛壽五張輔仁柳子秋江伯遠史錦雲吳永齡周變泉金鴻飛程庭二十三戶各一百文陳治安卞濟洲方似金程友霞四戶各五十文共三十九戶合來洋七鎭江政大局來○又三千廿廿三號吳靜山募潘金護同善堂無名氏三戶各錢四百文三敬堂三百文無名氏起渭堂馬雲舟李達增畹馨書屋五戶各二百文無名氏去手疾賴烈紹朱同福周子康五戶各一百文恆升善記各五十文共十六戶合來洋三元○又二千五十號張堰李務本洋一元恊源局來○又三千一百五十七號笠澤妃靑閣内史求肝志愈洋二元○又四千九百廿九京口無名氏洋二元全昌仁局來○又七十四號元甡募保沙集錢三百四十文無名氏勉意人求免灾三戶各二百文勉力人一百文共五戶合來洋一元○又一千二百四十五號聊以塞責人洋十元○又九百一號池州礦務局　陪捐氏三元四角黄逸輝三元梁日二二元曾玉欽陳致和許榮光徐智請清卿曾昌培六戶各一元魏永發正角向老太子炳章本洋一元吳楚垣鄧德元趙廷芳許開元楊熾昌汪煥章六戶各本洋五角潘生疇本洋二角五分共十八戶本洋加二申合英洋二十元○又一千一百八十七號注揜先二元揚　松郁仲芬王景常三戶各一元○又九秸一百九十號程方五十生辰蒙諸友公餪理宜伸謝將資移賑代諸公造福洋八元怡遠堂方五元求嗣氏二元留耕堂伊裕美吾餘慶堂苦再勉力佑母無病五戶各一元共八戶由協源莊來洋二十元○又四千三百七十二號六濠口米捐分局募米捐分局鄔馬孫陳洋三元毛軒記漕捐分局陳各一元林沛堂謝卿沈堂謝舜卿沈寬齡陳瑞香林德良子卿夏申之吳　生鮑佑之無名氏十戶各五角由鎭江老福興局來洋號江君募苦無力人不留名各一元安慶恊署劉君苑君各一千文陳門李氏六百文無名氏五百文李天賜二百文共七戶由乾昌局合來洋五元○又二千四十四號捐局北公所募二酉主人蘭生各一元孫文蔚菊生各五角無名三角武林氏無名氏各二角吕品記古越氏李克記東海祉卿無名東氏程熾記無力氏吕北生九戶各一角共十六戶合來洋四元六角○又四千六百六十九號無名氏洋五元姜堰老福興局來○又一千九百八十七號鮑玉露募董久香子餘子芳少廷瑞卿立卿俊卿德卿文琳江都郡百練堂留有餘齋集荷仙舘香遠益清室隠名氏探花橋居士十六戶各一元○又八百八十三號全氏京兆郡十元○又三千八十八號三亦主人二元内銅洋一元以上三摺由京都老福興局來○慈谿郎玉田爲甥　光明求病速愈洋十元屠姓求女病速愈二元王祖芬求病速愈一百元適我堂完願求子急驚速愈四元景蓮居士仝妻沈氏均求足疾卽愈四元湖南學署韻琴室二十元海陽消罪氏求資父母冥福五元又祈保家客平安五元海陽補過氏祈保家客平安十元詹鐵生求病速愈本洋二元邵伯太古晋局來金姓十六元吳淞須新順來雲裏吹笙客求母病速愈並保康健二元蕪湖灣沚釐局寄政大源局來王家駿求庶母頭痛等病速愈並求四子咳嗽潮熱病速愈六元安徽全昌仁局來西塘無名氏洋一元錢三百九十五文全盛局來以上二十六日○現成功德莫要錯過機緣救命摺第五千七百三十九號乾茂號募無力者洋五角求家和睦丁四角綽然軒三角丁氏惜花侍者無名氏免力氏四戶各二角濟汾氏有愧氏石氏樂書者陳氏汪氏樓氏唯遵有心無惜氏十戶各一角共十七戶合洋三元由浙寗和泰局來○又五千六百七十六號蘭邑鼎豐裕募胡輔臣汪逢吉程志記胡增椿胡慶賓嚴斯鋒汪金海鼎豐裕八戶各二角互分張紹基張世盛張際唐胡邦發四戶各二角無名氏四戶各一角共十六戶合洋三元錢二百十二文由寗波靝順局來○又七千三百廿七號周浦震泰銅洋二元由日生獨來○又二百二十六號金華葉綏之洋二元由老恊興局來○又六千七百八十六號貽德堂嚴洋一元敦慶堂鄭二元二戶合來洋三元○又五千一百廿四號寗波啓興糖行募啓興號洋六元母安二元瑞泰花莊馬振源花莊張永泰茂泰號求子求求壽求福無名氏復昌花莊復記寶和十二戶各一元共十四戶合洋二十元由敬記來○又六千一百六十一號正祥茶葉行募吳秩翁洋二元吳配翁一元吳二元寄寄生一角有志萱逮人錢三百文共五戶合來洋五元一角錢三百文○又三千四十二號洙涇增盛莊張浩卿柘湖士三戶各洋元孫叔初錢五百文不留名四百六十文杜秋壽三百文范洪江二百文顔云軒李枝靑金礪侯徐新之趙半峰林味齋六戶各一百文共十三戶合洋五元由順成局來○又七千二百五十七號松江蔡及溥募趙吉人洋一元不具名二角蔡樹生一角綿力生桂記不留名李子香朱昌鰲不留名蔡韻梅沈泮香八戶各二百文不留名李芝山周吟梅不留名湯有新五戶各一百文共十六戶合洋三元三角錢二十文由全盛局來○又八千八百八十三號胡桂枝募式好堂洋二元銅洋二元○又七千五十一號同昌彩號募羅敬愼堂洋二元龔垂蔭堂一元無名氏甘德隆二戶各二角鄺蔭堂二百文羅恩熾一百文共六戶合洋三元四角錢三百文○又二千九百五十七號白龍潭王公舘募同積口福洋四元保安生尙德堂二戶各二元祝慈康一元抱膝吟主豹求敏二戶各二角　卓記一角趙坤福不留名二戶各一百文共九戶由松江全盛局來洋九元五角内有銅四開一元錢四百文○又二千五百四十八號無名氏洋一元○無錫朱敦記求諸事平安舘地久長家中無灾由通裕局來洋二元勞致祥堂求保平安四元　厚烜售錫箔灰移助求先妣冥福二元樂安氏求各處無灾錢二千四十文孫氏求郤病延年三百文孫氏消灾解厄八百文三戶由常熟寶順局來洋三元錢二十二文諸鄧氏爲先君七十冥福懺資移助由朱煦庭來洋三元以上二十七日 
 
 

Page 11

 
 
[上海四馬路文報局内恊賑公所經收賑捐四月中旬清單]  
　　十三日吳淞電局經子卿翁送謝景宣兄湯餅會一元胡欽馥翁送謝景宣兄湯餅會一元○使君受福册巨豐莊交來鎭江謙和祥寶號募隆記等三十九千五百三十九文順記十无柳染齋無名氏　勝堂聚泰懐遠堂早康日升奎昌東升裕和仁豫德慶陳景虞十三戶各二元寶德堂義記微遠書雲氏愼昌清鑑堂彝訓堂懷遠堂武裕齋徐栢森百忍堂孝友堂問心堂忠　堂懷遠堂魁壁堂元堂掄經魁堂積善堂樂善堂寶善堂同善堂嘉善堂延壽堂兩銘堂二十六戶各一元成章曙記二戶各五角太谷縣宏發槽坊鎭江德泉槽坊廣義隆茅耀廷樹德堂晋隆邱毓垣怡記八戶各一千文存仁堂無名氏善記三戶各二千文惠泉八百文興茂無名氏德興成永太金美和廣泰義泉登記八戶各五百文谷邑永興灰號宿邑榮泰烟店和興邱光連四戶各四百文恆隆順順興陸義和益泰信義五戶各三百文何鯉門何復興聚吉昌聖記毛隆昌六戶各二百文以上實收英洋一百廿一元○又冊蘇州汪耕蔭義莊來壽菴求病速痊二十元又交來百事皆室一元○杭城陳敬之先生交來隠名氏求嗣人十元○仙女鎭王庵先生交來消災降福人五元○本日共收英洋一百五十九元 
[上海三馬路興昌恊振公所陳竹坪經收山東直襟賑捐四月十二三四日第六廿六七八次清單]  
　　新册第六千三百八十五號湖北公濟益孫宅募孫啓燮洋十元錢五十程祖望二元鄒姓錢一千以上由全泰盛寄來洋十三元○百通川寶號趙寶南先生交來張子舟爲妻生産平安宋愿洋廿元蔣月笙先生交來拈花室洋十二元本埠春和茶棧交來温州保平莊　十元陳善士求病速愈洋一元胡曾煃求妻病速愈先助洋二元費先生交來平湖無名氏洋五元七百九峰雲祈父母庸健二元不敢留名病痊完願洋二元宏悅氏金四開一個全盛局友交來本埠郭子美祈長次男平安洋四元又祈保家内大小平安二元胡張氏産後求子病痊一元周善士洋二元簡培芳洋一元銅洋一元蕪東隠名氏一元無名氏一元愼記銅洋二元無名氏銅洋三元夏善士求瘡毒速愈二元寄鷗生洋二元○本埠王先生交來第一千四百五十三號壽字册册公記洋三元錢六百三十經記二元任麟記一元玉淞記玉大來各錢二百以上共洋七元○無錫南陽氏洋十元鎭邑郭善慶省節費以保平安洋三角清河軒求家宅人口平安一元○杭省江平厘局募來塔册第一萬四千八百八十四號賈兆先繆以坤各洋一元張行之銅洋兩元無名氏銅洋一元以上由全盛局寄來英洋兩元銅洋三元○三天共收英洋一百另三元内花洋一元外銅洋九元金四開一個小洋三角錢七百小洋三角合併聲明 
[三月分滬北仁濟堂一文願施醫給藥細賑]  
　　小園氏洋四元錢三百六十龍氓清吉有喜堂洋三元徐聖寶二千一百六十有心無力入二千三百四十范陽子一千八百李秋坪翁一千五百益記茶棧一千三百五十吳榮記一千零四十大豐號大豐諸友游龍居士泰茂洋行元芳洋行何必留名詹誠德堂此七戶各一千二百鄭慶德堂何不留名味蘭軒吳善慶堂陳倬雲此五戶各錢九百陳震權二三月錢六百譚星垣何趾祥各六百周錦榮陳崇德堂勞致祥堂各五百四十孫梅齋陳香圃古松氏各四百五十程潘氏陸杏之各三百六十何文安杰何景浚馬保記李錫記宋增全鍾文熙高澤記林東坪梁杏甫李英子何不留名廣和記詠記信和洋行信和棧房吳鰲峰何文翰威韓玉亭闕鳳記德興賑房菊朋氏席正甫錢門周氏奇珍樓此念四戶各錢三百蕭務本堂黄大安堂蕭文灼鄭次棠李樹庭譚逸漁劉緝卿何金玉何盧氏顧少山榮秀齋泳昌升同豐永平陽慶富氏黄廣涵胡嘉瑞旭春氏北洪泰五金濤華榮昌嘉泰裕鄭朝恩慶和銀樓存德莊談炳麟黄省山淞隠子鄭瑞雲同芳居錢貴勳東來升雙玉樓主菊人氏高陽内史稽古生菊生氏此三十四戶各錢一百五十張國嘉力不足人周承志堂花周均玉日盛號蔡湘林楊浩然胡學海聿厥主人世德堂陳張心齋宜石主人元昌永趙稚候龔義和此十五戶各錢九十文孫蘭江徐增賢李留餘書屋泰順亨怡二氏何竹漁涵輝軒六順堂平安氏席克明此十十戶各六十文廣鵬來二百十朱王氏一千一百七十譚光烈譚德源各一百廿陳張氏義和堂各二百七十郭睦堂八百十唐培生一百廿公和帳房二百七十蘇種德堂二百四十周雨楠一千零八十凌潘氏三百九十筆喇洋行一百八十○三月分共收洋七元錢四十九千九百四十文 
 
 
 

Page 12

 
 
   
 
