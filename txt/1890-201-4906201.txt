# 1890 - 201 - 4906201

 

Page 1

 
 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[勸振福州水患啓] [  申報館振所同人拜手]  
　　福州自四月下旬洪水爲災至五月初而更甚民生數萬户　離　析無食無衣甚至屍骼漂没水中蔽江而下其幸而獲免者餐風宿露殘喘苟　見諸報章誠邀諸同仁所共鑒矣本館前募江浙賑捐荷蒙慨解腰纏玉咸美事今兹省豈可稍存膜視之心所望海内仁人寰中善士源源捐助不吝傾囊一俟集得若干卽當解往閩　請同仁　堂爲之散放俾榕嶠窮民轉徙于炎天毒日中不致坐以待斃則修德獲報定當操券待之已特肅短箋謹九叩首以待命 
[大人先生論] [  倉山舊主來稿]  
　　世俗以大人爲尊官之稱先生爲有道之號相沿旣久率土皆然不料世風日下稱謂失實降至今日遂致輿臺皂隸亦大人之是稱尤異錄事都知亦先生之是號荒誕之極至於始此余所爲效長沙之痛哭而不能自已也考大人二字見諸經史其源甚古易曰利見大人又曰大人虎變子輿氏曰大人者正已而物正者也又曰大人者不失其赤子之心者也又曰說大人則藐之勿視其巍巍然然皆臨文尊　之詞而非對人稱　之號歴查稱尊官爲大人大率自明代始元以前尚無此稱我朝沿之當國初至雍乾時惟督撫欽差當之若藩臬兩司仍稱大老爺更何論夫司道自嘉道以還司道皆稱大人軍興以後知府亦稱大人加以捐納日賤道銜府秩觸目皆是亦皆以大人稱之保舉日濫提鎭監督不知凡幾亦皆以大人喚之從此大人乃充塞宇宙間幾於在坑满坑在谷满谷他處僻陋大莫能容海上繁華大　取樂並可傳引一般勢利子或囁嚅而懼大人之威或趨奉而慕大人之勢或夤緣而仗大人之力或謟諛而博大人之　而大人之趾高矣而大人之氣揚矣而大人之計得矣而大人之利溥矣惟是大人之稱稱於朝端稱於公庭稱於會同之地稱於齊民之口宜也大人之迹列於殿陛列於衙齋列於疆場之間列於壇坫之上是也乃不稱於朝端而稱於巿肆不稱於公庭而稱於店家不稱於會同之地而稱於狎褻之塲不稱於齊民之口而稱於娼妓之流抑且不列於殿陛而列於戲園不列於衙齋而列於酒館不列於疆場之地而列於貿易之所不列於壇坫之上而列於勾欄之中幾幾乎無人而不自大亦隱隱乎惟大乃可爲人焉竊謂作　邪游豈無顯　然每知自重必掩　其本來面目惟恐人知　有以大人呼之者方將力杜其口以自占夫身分試間揮金買笑之時謔浪笑傲無所不至此際若尊而重之曰大人則亦何能調笑取樂乎且旣尊其稱爲大人矣則彼娼妓者流亦當自稱曰賤妾或曰小婦人乃爲合體杯盤狼藉履舄交錯斯時斯際穢褻甚矣大人乎大人乎抑何體統之遽矢而尊嚴之不覩乎然於是時而龎然自大目中無人則舉座不歡毫無樂趣抑又何取記余嘗與稱大人者同入歌筵駭聞僕輩亦稱余爲大人余遜謝不敢居並代同席之平等者謝不取居該僕輩私語余曰我等托業太卑理當一視同仁何敢妄分軒輊座中旣有一大人則座客目應徧稱大人以免招怨尤而壞生理余聞之幾至噴飯然積習已深無如何也由是覲之則海上洋塲一區何莫非大人耶甚有以不呼大人爲見輕而作色者亦足徵世風之日趨日下焉至於先生之稱其源亦古語云有酒食先生饌又曰待先生如此其恭且敬也諸如此類不一而足若女流則從無稱先生之理惟紅樓夢一書稱彈詞盲女曰女先盖卽女先生之濫　今則割去女字直呼歌妓爲先生且大書特書標諸門首張於四壁曰某先生某先生噫異矣巾幗而鬚眉亦擬不于倫之甚矣余則以爲狎客旣可概稍大人矣妓女亦何不可稱爲先生耶一室之中一筵之上冠裳濟濟裙屐翩翩舉而目之屬而聽之則皆大人也則皆先生也豈不巧合豈不輝煌客聞言有勃然而起者曰吾悟矣吾悟矣吾見闤闠人家徵求壽序乞撰碑銘以及訃喪報帖無不載諸簡端曰伏惟當代大人先生年姻世長云云初不知大人先生爲何所指今乃知大人先生者夫固當前卽是所在皆有亦何足爲異事然則此等大人先生直可居之不疑安之若素傳諸千載播爲美談又何勞代爲區而别之曰此大人乃賜縫人出身也此大人乃賜舌人出身也此大人乃賜醫士出身也此大人乃賜奚童出身也更何必别而白之曰此蘇小小先生乃某妓所假托也此林黛玉先生乃某妓所僞稱也此王熈鳳先生乃某妓所喬妝也此薛寳琴先生乃某妓所頂名也余則以爲此等事在陽世刑名家言則曰例應認眞查辦在隂曹閻羅殿語則曰不當揭人隂私孰非孰是何去何從於是乎衆人起而解之大人先生一槪空花事不干已由他由他一笑而散 
[津沽氣候]  
　　天津信息云今年甫交夏令便火傘撑空冰紈無力無人不畏趙盾之威比交小暑天氣轉凉蹺有秋意早晚飄風襲人衣袂非御夾衣蒙絮被便覺寒生肘腋所謂疉雪香羅含風細葛宜可置之高閣天時之不正如此謹身者宜如何加之意哉 
[錢價日昻]  
　　津城錢鋪均藉帖片爲轉移無論錢鋪是否殷實總不免多出帖片旁人亦不能知其虚實也惟所謂大口袋者遇有風吹草動持票取錢刻不容緩而又慣以大口袋載錢百千萬億運赴遠近城鄕牟利因此錢鋪愈覺空虚巾塵摇動而錢價亦繼長增高日甚一日現在九河水長舟楫流通大口袋出口金多錢價日高銀價日落卽就英洋而論向日每元兌錢二千一百文現祗兌錢二千零四十文若不設法維持正不知伊於胡底上月杪樂壺洞之日通河北北極寺内之華豐裕錢鋪相繼荒閉地方官宜如何重申禁令挽回巿面耶 
[水災續信] 　　 
　　前接天津訪事人信謂九河水勢增長有漫溢爲災有天津城西楊柳青後深區被水又譯西報所登天津信息謂由京至張家灣一帶被水均已列報昨又接津友信悉迤西之三河頭丁劉二庄曁雙口等村靜海縣之獨流文安縣之盛芳均成澤國而京津驛路楊村蔡村小反馬頭張家灣等處亦嘆其魚然毗淹没房屋田園猶未傷斃人口也至通州而山水暴發洋牛狼山建瓴而下浩瀚奔騰莫之或禦一時山下屋宇人口冲去潞河盛漲山水河水四散漫延平地水深三尺東門適當衝要水遂波及城中州尊飭閉東門避水上月杪平地水雖稍殺然河中驚濤嚙岸 
 
 

Page 2

 
 
駭浪滔天居人臥聽水聲澎湃大都寢不安蓆聞覇州等處亦　水災惟尚未知其詳俟訪明再錄 
[福州大雨]  
　　福州於上月廿七日天氣半隂半晴入夜大雨滂沱電光閃爍雷聲隆隆俄而風雨大作不啻銀河倒瀉至次日黎明雨尚不止有頃黑雲漸散八點鐘時雨始止城内外溝澮皆盈街衢悉被水淹華林坊九彩園北後街地勢崇高尚積水三二尺西門街後街文儒坊光禄坊吉庇巷黄巷閩縣前小古樓井樓門南門城下各處被水深淺不等閱一日之久水始漸退三十日驛前橋兠吉庇巷積水尚有尺餘過客多雇人劍　而去貧民因之獲利不少屋宇墻壁被水淹没多有倒壞者吉庇巷尾蔴油店隔壁某甲家房屋於大雨後坍塌幸未傷人鹽署頭門照墻霎時崩倒東關外某鄕有田數十畝被山水冲倒大隄一湧而入田禾被淹秋收無望吁可嘆也南關外獺　鄕背山面溪暴漲驟至屋宇被冲去四五家人不及避亦有漂没者馬江閩安一帶流屍横枕沙堤尚無人爲之掩埋河中水帶黄色霎時漲高數尺倉前河水已與岸平幸近日天宇晴霽溪水　衰不足爲患據父老言此番大雨爲近年來所未有云 
[八閩寄述]  
　　署理閩臬龍廉訪涖任以來辦理積案十分認眞百姓歡聲載道廉訪待士尤厚上月新親臨鰲峯鳳池兩書院考課除文題外兼山經解雜體多士名抒所長作全卷者不少廉訪親自校閱故拔前茅者多名下士揭曉後復招前列者十六人到署覆試策論欵以盛筵奬以温語無怪八百孤寒同聲稱頌也○卞頌臣制軍兼管船政後憲節常常蒞工器使才雋裁汰冗濫局中員紳因此振刷精神仰副委任想此後船政必倍見起色也○督辦省會保甲總局楊晴川觀察接辦以來認眞公事省中地方遼闊宵小横行觀察早夜親自巡查未嘗少懈在事委員亦夙夜匪懈黽勉從公地方賴以安謐○驛裏鋪某甲以小經紀爲生其妻某氏年約三十左右不安於室曾與某乙有私未逾時又與丙姓私乙忿甚欲得丙而甘心上月間價知丙在氏家乙糾集多人預伏户外俟襄土赴陽臺時破扉直入氏身受巨傷次早拾回已家報官請騐未知能保性命否世之迷戀女色以頭　博俄頃之歡者尚其以此爲鑒 
[巡閱砲臺]  
　　閩浙總督卞制軍於上月二十七日偕署臬司龍廉訪粮道楊觀察往長門閱看砲臺制軍是晚抵馬江船政署適遇大風雨制軍日在船署辦理公牘本月初一日考取書院藝童初二日方到長門一帶閱視砲臺　長門划鰍石金牌各處砲臺營官員弁自必振刷精神放砲打靶以邀制軍之一顧也 
[嘉禾]  
　　閩縣尚幹鄕林姓丁口繁盛田中早稻業已成熟有一莖而生兩三穗者紳士以爲祥瑞具禀報官聞長樂縣屬民田早稻亦有兩三穗之異此當是地氣旺相所致若必以雙歧同穎爲祥瑞之徵窮其流弊將有不堪言者况近來偏災屢告聖主宵旰憂勤大吏勵精圖治豈侈談符瑞時耶書之報牘所以廣異聞不言祥瑞所以　有信也 
[湖南大水]  
　　宜昌友人信謂據南省友人談及現在湖南慈利等縣起蛟蛟水大至常德府城水竟溢城而過澧州水亦穿城津巿街道冲去大半南水之大如是居民又有其魚之歎矣 
[漢水采珠]  
　　五月下浣漢口黄陂街某錢庄忽來一齊魯口音之壯漢旣到櫃檯前自行點火取烟袋及水烟諸夥見而畏之尚未啓問壯漢自言北方人以護鑣爲業　某太太南來現欲北旋因乏川資特來乞借使費該庄夥給以青蚨二十餘翼壯漢接在手中用力一揑倒於櫃上錢已粉碎又在腰間取出鐵表兩枚並鎚兩箇舉表請指一處以觀覽中的與否庄夥瞠目熟視未敢請觀其兩鎚約重十餘斤拖以鐵練有某嗣給青蚨四百翼壯漢始致謝而去○蕭家園下首前年新築一隄行人可藉此以逹城頭無業窮民多在城上搭棚棲止上月二十五日薄暮時氏婦由城頭上街購物一子一女跟隨其後子不過五六齡女亦止七八歲婦回顧囑女挈弟回家自往街頭而去及購物歸兒已朱所在向女詢問茫然不知婦氣急聲嘶四週尋覔杳無蹤跡悲憤頓足無可發洩遂將女抛入河心復遷怒於在家之長女痛加笞責經多人力勸方始住手以失子之故竟欲將女置之死地抑何視男重而視女輕耶君子曰失之太忍○漢鎭居民日用之水各有水夫認挑上下街水口較近者必挑江河潔凈之水若中叚及後街等處離水窵遠者不獨加給錢文水夫多汲於池蕩積水渾濁惡劣害人非淺近更有因汲水而起爭端者黄陂街老水巷係中碼頭進正街要道兩邊開設帳簿翠花梳秤等作街石崎嶇本難行走加以挑水夫終日經過潑水在地滑澾難行日前請官發給告示禁止水夫往來而正夾井邊花布緯子等街以爲若使水夫繞道挑水必須多出幾錢且受水夫挾制紛紛聚議訴禀於官官遂將前示揭去不期水巷各作公同將示勒石以阻水夫水夫見之糾人打架受傷數名想不免涉訟也 
[大中橋納涼]  
　　大中橋居金陵城治之東與丁字簾桃葉渡相接王漁洋云白沙下潮千尺直送離心到秣陵此言青溪九曲曲曲潮往潮來情之所鍾正在我輩故不覺留連於一甌清漪耳寗俗每當浮瓜沈李卽爭放棹中流游者　大中橋爲清凉世界多就橋下披襟揮麈或扣舷而歌橋甕廣闊可容三四舫舫中人雖香蒸茉莉汗透葛羅到此便如張北風之圖無待調氷雪藕可惡者日落後卽有不衫不履之徒沿岸側立笑指孔範袁大捨等高聲問誰爲玉樹後庭花客或不而則瓦礫交投如王謝堂前蕪子更有惡丐赤條條直立水中自稱落拓江南之過來人麗者最畏其冷語刺骨遥望見卽爭解客囊以快其欲客苟吝惜便大聲疾呼謂某也舟人这子某也私人之子必罄其金玉敗絮之形容使之聲噤頸赤而後已前日有所謂子文後裔者幾爲若輩所困洵惡習也○金陵爲帝王之州山川王氣自秦迄今幾千百年而金粉益盛宜乎爭名爭利之輩趨之若騖而賓館亦遂甲于宙合之内城南白花巷有涇縣會館亂時爲賊酋所據卽十八僞列王王府之一也城旣復來底定者爲前督曾文正公其鄕人潘君叙垣時隨節東下見該館屋宇獨完然尚爲反正之悍黨所巢穴驅之不得乃請於文正公以契箭逐之而後去時道路　傳僞府多藏窖於是降將之欲媚其主帥者無不指該館爲金穴竊發者再悉無所得然已包藏禍心援引益衆適某館以發藏付諸楚人之炬潘君患某或蹈彼轍也乃請江寗府爲之示禁而移護衛粮餉之營哨列戟其中向來僞府壁柱皆雕畫龍虎形户牖亦塗金與朱該館尤五彩陸離潘君又立令營勇之能施堊帚者攘之剔之使復舊觀盖自同治甲子六月十六日克復省垣至十月洪君琴西始由皖公山護其輜重而蒞止覩館巋然相視而笑謂可爲一邑光嗣是以後得洪君而館事日臻美備然或有以窖藏爲請者則二公必拒之惟嚴雖誚以君子不言利弗顧也詎前月忽有求爲意外之獲者其人亦豪士下榻於館館中人信其自海上歸曾食安期生如瓜之棗當非孚少君之漫無佐証者可比乃交慫之其人殊鄭重先扶乩請命於仙仙示以元機乃再訣之以佛圖澄圓光之術又現形紙上衆以爲李夫人姗姗其來想亦不過如是計遂决掘兩夜不見朕兆乃罷然物議沸騰識者且惜其冒不韙焉豈非片念之不能自克哉 
[吳苑涼痕]  
　　石湖名勝甲於吳下其地波平如鏡烟水空濛每當月映湖心風來水面萬籟俱寂一波不興幾疑紅塵萬斛中别有神仙妙境漁者某中業此有年矣前月下浣乘烟雨迷離之際臨流張網得一巨黿權之重百餘斤背有肉柱高數寸經好善者購之而去載往西園放生○姑蘇省城外官塘帆檣如織一日有邵伯船與無錫船互爭縴路以致交毆無錫人悮傷邵伯人痛極仆地邵伯船招集黨羽各奮老拳無錫人見勢不諧委舟而逸隨有人出爲排解代無錫人贈以養傷資且爲之謝罪邵伯人始怏怏而回○胥門一帶小客棧密如林立名雖仕宦行臺 
 
 

Page 3

 
 
實則納污藏垢吳縣馬漁珊明府洞燭其隱飭地保嚴密稽查并令各棧主出具切結不得窩留娼妓如敢故違法令定將房屋發封想經此嚴諭諄諄頽風定可稍息矣○風姨肆虐猝不及防拔木偃禾飛災迭告省城某染布店屋上架有晒臺忽被吹坍波及隣舍有一小孩壓於臺下猶幸未中要害司保無虞又府署儀門吹去屋脊大半某公館木照壁驀被捲入空中如天半紙鳶颺颺　定内地若此不知海外又當何如也○胥門内人陳某家世讀書一貧如洗室人交謪幾不能堪一日竟收拾衣襦下堂求去陳自知恩情已絕無可挽留於是署劵數行與之訣絕嗚呼世俗之倫人倫之變竟至於此可哀也夫 
[雲間近事]  
　　松江來信云上月二十七八日連起大風勢如虎嘯龍吟塵土飛揚目爲之蔽至本月初二晨飛廉氏更肆威虐金山縣境呂巷鎭某甲道經某石橋突被狂風吹倒　傷要害一命嗚呼眞无妄之災也○某中素行兇暴一日偕二三朋舊赴某酒寮暢飲酒樓客散不名一錢店主索之甲勃然大怒驀舉酒杯飛擲致　撃破頭顯鮮血淋漓衣衫頓作猩紅色急扭甲赴琴堂控訴旋經某乙多方排解延某醫爲之敷治并燃香燭鞭爆服禮甲始允免興訟端○西塔弄某氏嫗欠某氏婦錢若干久假不歸意圖呑賴氏索之急嫗恃蠻撒潑喚同隣歸兇毆氏亦雌虎威張略不相讓鏖戰良久腹中隱隱作痛時方懷孕恐有小産之虞遂相約鳴金收軍不復互鬥事後嫗投水三盡幸經援救得慶更生氏亦越宿而産幸免於難云訪事人述之如此竊以爲嫗旣逞兇於前何至竟欲輕生於後此中情節傳者未及周詳姑存而不論可也○本月初六日爲恩詩農太守之夫人設帨良辰　郡官紳餽儀申祝太守槪行璧返盖不欲重勞官民也 
[預防河患]  
　　京友云河南閿鄕縣城逼近黄河近日河水駛激直向城趨堤岸時有蟄陷之虞轉瞬伏盡秋來設有漫溢等情縣城實形岌岌允宜預籌善策築攔水壩以防冲激並將河身積淤沙嘴挑濬引溜由中庶免堤岸蟄陷冲决之患日由司籌欵赶早興工矣 
[宜昌譍誌]  
　　東湖縣許大令於五月二十六日乘船下荆州迎謁張制軍伺候巡閱萬城隄工大約俟制軍登陸往安陸府大令方可回宜也○前數日每晚大風猛雨傳說大溪口起蛟水大至人物奔避不及隨水飄去次早宜昌江面見上游　來屋架死畜不計其數且有一人年約三十餘赤身流下經紅船撈起掩埋近日水勢已退丈餘矣○近有河南客商由貴州採辦山絲來宜據云貴州山絲由民間將蠶種放上山巔俾食一種樹葉自成繭売不費人力惟每山派數十人日夜赶逐雀鳥免食蠶種繭成採下絡成絲斤其絲性硬且粗販往河南以作汴綢等某客辦有百十件雇馱冋河南去○有川友來言近日川中米貴如珠米一斗價值錢一千餘然川中之斗比宜昌斗大過一倍較漢上斗一斗可敵三斗云 
[分股具結]  
　　怡新園浴堂拆股轇轕一節已紀前報昨晨宋莘樂二尹八仙橋捕房時浴堂主李桂福同子金甫及符紀富胡新二李善中人張曉田趙龍卿陳芝卿馬云連李茂榮等同投案下禀訴前情旋據包探王榮培奉諭飭提之薙髮匠謝兀興業已提案候質謝卽呈遞禀詞二尹問謝曰爾與胡新二是否親戚答稱本是親戚去年做浴堂時向小的借去英洋二百七十元言明有小的股分及至店成後議單上並無名分均由胡新二一人出面二尹謂爾與胡銀洋交往係私下之事不與議單店事相干今因浴堂爲股分紛爭衆人皆欲拆股據云爾與李合出定洋兩元當塲買定店基爲何後作罷論謝稱先出過洋二百七十元目下折虧洋一百數十元尚要小的父資本加以胡新二硬借川資所以不願領受此業二尹曰旣不要店基不應付定洋答稱所給英洋一元作爲當日中人吃飯之資並非定洋據中人張曉田禀稱謝元興先言祗要五股繼因李桂福祗認受三股半尚多一股半轉賣與别人尚未定見復因胡與謝借錢以致懷恨作爲罷論二尹謂李桂福曰爾起先應允五股如果嫌多亦須投人接受不能推讓不管中人張曉田復稱此事兩造如果合意卽可成就如不合意請大老爺分斷小的等爲中受累不淺二尹曰此店因李桂福經手開銷太鉅以致滋闊爾等旣已有心接開自當定見何以復有翻悔李桂福稱報胡等毆打心實不甘胡稱李仗勢圖呑二尹謂爾等動輙毆打凡事非毆打所能了復問謝元興曰爾究竟如何主見答稱因無資本不要接開二尹謂爾太覺任意要時卽付定洋不要時推却乾凈答稱資本不敷不敢應允二尹謂付定時爾總打算定當不待今日始知資本不敷如果不要店基須罰洋四十元謝稱情願受罰但洋元須將店基售出方可繳案二尹謂只要保人卽可交保胡新二稱事本言定因李桂福等從中播弄李卽嘵嘵不已二尹謂今在公堂尚如此爭論倘在外面難免滋閙爾等如願接開此店固好如不願卽將店底拍賣照股分派如有在股上落諸欠可在資本内扣算如在外之欵卽與店底無干爾等若遵斷各行具結否則送縣訊問兩造均稱情願具結遂退去 
[諭旨竊案]  
　　賣魚人張大茂因屢次失去衣物約值數十千文查得賊從楊九和所開蛋行内挖墻而入獨偷張姓物件情有可疑前在公廨控告經葛同轉提到楊九和研訊念張被竊一空乏資販運當令楊先給英洋十元與張爲賣魚資本一面諭楊九和查明緣由再行禀覆嗣因縣宕日久經宋二尹傳楊九和到案着將已歇之出店等再函追來案再行質訊昨日據張大茂投案請追失物楊九和偕出店沈阿三張紀華等投案候訊二尹問沈張二人曰爾等在蛋行内幾時沈供去年八月間進店張供今年正月間進店均在端陽節停歇問爲何事歇業答因生意清淡不敷開銷問張大茂被竊時爾等在店否答在店因張查問始知失竊問棧房中可有人管答後門用木鎖不用人管謂棧房中蛋均係本錢爲何如此不當心答因是笨重之物不必謹防問失竊後爾曾檢點貨物否答檢點不少物件故未查究問墻邊挖洞中爾屋中進爾屋中不曾失物張家已被偷竊爾可知否楊九和稱因人數不多所以棧房要人躭擱復問出店張紀華賊在棧房中經過爲何不竊爾等之物專冋張大茂家偷竊張紀華所供與沈阿三相同張大茂禀被偷數次有一次清晨四點鐘起身意欲出外見門户洞開地板上尚有紙火未熄查點之下衣物已被偷空小的獨自悶坐在家後有挑夫至我家據云蛋行墻上挖有壁洞向視無錯卽與楊九和言明見該出店等人並不慌忙儼如無事二尹問楊九和曰張大茂失物賊究由爾處出來被挖壁洞爾何以竟不知覺答稱當時本要禀知捕房因張大茂攤上無人令我　攤伊自投捕房中報案請緝二尹謂此事實在可疑爾所用出店向來妥當否如有不妥情事不妨直說答稱兩出店均有保人未必犯竊二尹謂楊曰此案定要　仔細查問如無實在情形須先賠給張大茂之衣價後如查出尚可追還洋元楊稱上次已借十元今無洋再給二尹謂旣如此兩出店仍交爾帶去赶緊查明禀覆 
[縣案彚錄]  
　　范阿全控唐俊生誘拐伊子和尚一案縣訊各情迭登本報前日由帮審委員竇明府提訊范投案訴稱我子被唐俊生拐去時有陳順全及向爲撑駕之余阿春目睹現在陳與唐串通不肯供認求請嚴追唐俊生供去年冬間范失小孩小的適因事在高橋至次日回家在途中遇見本圖地保杜少梅叩求訊問三十四圖地保杜少梅俱范失孩之事小的實不知悉與唐會面是實陳順全堅不供認明府以此案拖延日久范阿全指控各節並無實據旣稱有余阿春目見姑着邀同　案覆訊核辦唐陳分别收所地保斥退○武生陳其標前因犯案由前縣裴直剌收禁詳辦嗣因陳在獄患病由李洪根具保出外現在陸大令接准憲札着令提案究辦大令飭差着保指交未到因將保人李洪根解案晚堂經竇明府提訊李供陳其標在家患病甚重不能來案明府得供卽飭原差押同李洪根於五日内下鄕將陳其標抬案候示○周書年之夥 
 
 

Page 4

 
 
姚守正虧欠福聚公等銀兩由陸大令訊供之下着周書年清理去後前日兩造理勸未清投案禀覆下午陸大令收詞之際卽行傳訊福聚公經事陳學橋訴稱奉訊着周理處周曾央葉順忠出勸我等被欠銀一萬一千餘兩連伊被姚侵虧之九千餘兩僅肯　銀三千八百兩攤派我等所得無幾碍難允許求請鑒察周供吃虧太甚實遭姚守正拖累恒源實不干預叩求公斷大令卽着兩造往邀葉順忠再行理勸如果理處不明禀候核奪 
[英界公堂瑣案]  
　　楊樹浦地方大花園内喂養老虎之工人周榮成控崇明人楊金華沈仙揚等於夜半後混入園内行竊等情已列前報昨據該包探禀稱查得楊金華等並未入園行竊實係周榮成初與楊金華等包賴所欠袁未發之洋繼袁又向楊索洋無着搬楊船上之鐵錨等件周又糾人毆打袁永發後以因楊金華事費用酬謝須償洋六元半未遂所欲胆敢誣指楊金華等行竊是實楊金華袁永發各訴前因周榮成供詞支吾太守謂周榮成前經犯事現復圖詐不遂誣控行竊可惡已極判笞二百板再行管押二十一天以儆○包探沈金隆稱崐山人徐阿泉前因犯竊管押脫逃巡捕頭着看管之華捕緝拿該捕得病身故後由我拿獲解案懲辦遞回原籍今又來滬難保不再犯竊故又拘案徐阿泉供崑山縣人現已改過祭太守謂徐阿泉先因在押脫逃致累追赶之人因病而斃情殊可恨判笞三百板仍交捕房管押三个月期满仍行遞籍包探沈金隆稱竊犯張阿二前已遞籍今又來滬爲此拘案張阿二供丹陽縣人不敢再犯行竊蔡太守謂張阿二旣因犯竊遞籍豈容復到上海判笞二百板仍備文遞解回籍○本邑人袁仁林稱販賣西瓜餬口有蔡阿桂來買西瓜言明包甜我答以不能包定及將瓜切開伊以不甜與我爭論突有瞿賢昌插身助蔡將我左眼打傷由捕拘案蔡阿桂供向袁買西瓜言明包甜後因不甜故與理論不知瞿賢昌如何打袁瞿賢昌供詞支吾蔡太守飭將瞿賢昌管押七日届時察看袁仁林傷痕能否平復再行核辦○二百四十八號華捕稱陸雙喜張永祥二人醉後在花烟館　釁打架後到街坊胡閙及上前拘拿尚敢拒捕幸别捕到來帮同拿獲今特送案陸雙喜張永祥同供酒醉滋鬧原是不合如今惟求恩典蔡太子判陸張二人各罰洋三元撥充西醫院經費○陸高才稱在酒店帮夥有王阿毛徐老珠二人前來飲酒徐先去强要賒欠我不依致被毁碎碗盞等件爲此報捕拘王後獲徐一併送案毁碎之件值洋八角呈騐王阿毛供紹興人與徐老珠皆做木匠昨日薄醉闖禍原是不合與伊是老主顧徐老珠供　同祭太守判王徐二人合繳洋一元以八角賠償毁物除二角充醫院經費○巡捕頭稱瘋人在路滋閙由捕命至捕房搜其身畔有許多信件紙張爲此送請安插瘋人供姓劉名殿魁餘不　語蔡太守查閱信件内有蘇　住址着將劉殿魁留俟資遣回蘇　 
[更止]  
　　戯資移矚侮懷萱廬善士　宜之計賑欵由　騄甫兄交來用特更止[  絲業會館施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　五月廿一日候補縣黄禮　自上海公幹回奉委辦襄　電　局禀知二十二日候補道趙濱彦會辦鐵政局禀謝新選應　城縣李樹藩來鳳縣思潤俱見辭赴任新選恩施縣黄承清見辭並奉藩憲委解荆州满營惠濟銀兩禀謝試用州吏目黎鑫巡查汀面禀辭二十三日委辦電報總局　調兼辦　局指分湖北直隸州經元善自上海來省禀　見准補監利縣窑圻巡檢彭濬舉行知先行署理禀謝卽用縣夏時泰自潛江縣　騐隄工省禀到並奉　辭牙釐總局文案廿四日准補黄梅縣新開口巡檢陳民風奉藩憲飭知禀謝廿五候補道吳進見奉督憲委辦　北　土稅務總局　謝候補縣吳耀先禀見奉委管解京餉禀知二十六日委署漢黄德道江禀銷坐　湖北牙釐總局差候補府司獄金孝誠叩見謝奉委辦　黄陵磯厘金分局禀謝 
[賑捐誌略]  
　　邇來水災疉降各電紛馳福州之南臺山東之濟南蕩析離居不堪言狀刻又黄河决口冲没田廬合數省之災黎奚啻萬萬加以賑捐日少車薪杯水於事無裨實深焦慮兹蒙廣祥興寳號來函云本號戊子新張蒙各親友賜賀久擬具筵甲謝垷因居停囑令收庄回粤遥　各省水災嗷嗷符賑將洋三十元送上煩寄災區爲諸親友種福又安　池州寓六合隱士來洋二十元謂兒子忽患天花危而復安荷蒙天佑捐洋助賑以答　庥又何君令嗣如壽特助山東福州賑洋十元又西湖漁畔善士來函云僕　奔馳餬口未蓄餘貲幸當首夏猶凉并璋有詠深荷覩朋厚惠珍錫頻叨理官潔茗　　藉伸謝悃不若移資助賑得救仳離特來洋二十元爲諸親友種福云云諸君救濟焉懷均能以實必行實事災民千萬藉安全功德奚極用精登報以誌不忘[  上海四馬路高籌賑同人德薰等誌]  
[靈丹普濟]  
　　謹者昨奉到梁隱名大善士賜教云日前道經滬上偶患霍亂吐瀉之症甚爲危篤　購老巡捕房對門廣福林藥丸　各種救急藥丹照單呑服立效如神當行許愿助洋四十元又各友集資洋十三元如徽向廣　林定購各藥丹分作兩份以一份槪助敝堂妥爲施給計　普救萬靈丹六百服紅靈丹五百廿瓶　氣丸五　瓶拜登之餘卽具復函并收　藉申叩謝邇值酷暑炎威易於沾染偶一不愼貽患胡底誠如梁大善士之存心普濟得荷藥到病除更以廣福林悉心虔合故能奏效如神俾貧病回春有象感恩覆幬豈惟有口皆碑耶敝堂正值施藥日增似覺艱濟之慮荷蒙見惠多珍感何可言　人等特綴數語請登報簡叩謝仁施泰彰盛德以資觀感虹口寳順里元濟善堂拜啓 
[上海北巿絲業會舘籌賑公所施少欽經收山東江浙福州賑捐五月十八至三十日第二千四百九十九至五百十一次清單]  
　　錢塘何門陳氏求保家主人病退速愈錢塘何門陳氏求保家主人病退速愈消災益壽由恊源莊來洋一百元補拙居氏十元古潤南陽氏求妻病愈十元文瑞氏求病愈十元無名氏五元吳李氏保夫出門平安四元又求父病速愈二元又求子病全愈二元徐朱氏求病全愈二元無名氏由朱大全來二元通州源泰典子忠氏一元四角長生子順遂子各一元祈安氏二角日新增銅洋十五元以上十八日○塘棲西園草堂求盍家消災解厄洋一百元馬塘劉越千十元女孩李棉求疾速愈十元祝壽移賑六元無力人完愿求合宅人口平安一元全泰一元汪國桂病愈完愿一元○趙曾蔭曾藴各愼平銀六錢胡趙科趙希賢張廷鳳余登科李忠曹生田升劉宗善陳寳山九户各二錢共十一户合規元三兩一錢六分八厘以上十九日○安徽廬江縣典史毛印祥翥募本洋三十元永興土行英洋三十元山隂補愿堂姚由浙紹惠馨莊寄來十元無名氏十八册十九人由孫菊畦兄來八元洪姓還愿三元蘇胥無心道人求病速愈二元阮錦齋二元俞三慶二元邱紹邵瑞朱金德邱蘭生唐昭勳四户各一元曹性眞蔣金培畢禮才三户各五角周學文還愿一元濮陽都署姚震門一元以上二十日○無名氏洋五十元囊州氏病愈還愿由豐泰庄來四十元楊昌生求全愈百元安定居士六元足清五元塘棲范登甫爲女丙求全愈三元陳壽生祈愈才安易長二元以上廿一○無名氏洋五元徐偉立速全洋十元揚州仁吾春齋主人爲子全愈完愿十元揚州廣陵松竹山房爲大合愛咽喉腐爛將節僉咸叢資移助求保速全十元寗郡全城　還愿五元洪姓還愿五元洪姓還愿二元無錫時長無名氏求子愈全員二員又銅洋一員　汪氏祈鳳苞卽愈洋一員鄞縣宋烈生求全愈員楊門郭氏二角福建酉山定靜十日本洋一員○蘇城宋培之募陸宅洋十員徐伯生四員錢四百文吳二生洋四員蔡姓胡梅初陶陳氏三户各二員將陸氏金姓何姓汪姓孫姓蔡姓李姓邱姓武陵無力人章將氏余姓汪子開十二人各一員曹家方小姐高師巷三人各五角錢願合文二員一角共二十二人均是完願合洋四十員以上二十二日○盛徑綢業公所二十元桂慶餘求病愈五元全盛擱誤泰記信罰助二元山隂鵝湖居士由錢清寄到銅洋六元以洋二十三日鎭江仰日堂洋二十元仙　厘局董熈元廿元沈修竹居士愈　了願十元徐偉立求保壽長十元袁氏求孫夏季平安十元嘉定顧靜川爲妻蔣氏症愈將懺費移助保上永久平安十元以上廿四日○金城求脚疾卽愈由盛澤寄來三十元白下隴西靖閑貞氏求母疾退熱卽愈念元吳衡記十元邵記五元南通州無名氏六元黎仲雲五元高平奎求保佑四季平安一元以上念五日○張愼德堂春闈中式宴客酒席資助賑爲諸翁造福由蘇省愼記油棧來五十元六團鎭王雨舟募邵愛棠五十圓劉昌昌正四圓大通崔同記募無名氏十圓又湖南無名氏一圓無名氏求子疾速愈十厘浙寗陳姓求合家平安十元有心無力人求母病轉危爲安由立大莊來五洋陳氏勉力求夫疾速愈五洋南京無孚字四元黄德明一元○巨康莊來清河巿隱本洋廿元金幼齋三元共二户合本洋十一元規元十一兩一錢六分○川沙均和當隱居士洋一元不留名一角華恊昌錢三百文寗名黄榮大林洋五角李象記一角共五户合洋二元以上廿六日○夏陸氏爲病稍愈先完愿洋二元廣東楊義森銅洋十三元崑山寳源興銅洋十元以上廿七日○沈維榮求病愈波四十八元拓臬余又生求保平安一先梁翠琴求病速愈五角壽賈興文本洋三元張長發二元五角王立朝顧長和壽州鹽厘局三户各一元五角以上廿八日○浙紹三江場胡洋生募平江胡阜琴祈保萬事平安洋一百元李逢鑑求得子由源開莊來五十元泰興營不留名四元沫徑沈本農募庶香舘主人四元無名氏求病愈一元松江姚酉孫移施　灶厚　資一元以上廿九日○衍慶堂洋五十元文瑞共祈病速愈節省醫藥資十元江西南豐胡約臣規銀七兩成　求萱親諸恙不染恃常康健助藥捐洋二元又爲約兒求免暑　君恙等症藥助捐洋一元豫記求室人免染痰症四季平安洋一元壽記求病速愈洋二元又爲善兒求免暑節小恙等症洋一元以上三十日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[彭公祠納凉記]  
　　出錢塘門而西有名三潭印月者天開圖畫地勝蓬萊柳暗花明山環水抱平湖四十里泛舟楫以可通在水中央映亭臺而倒影故又名小瀛洲宫保彭公愛　風景樂與遨遊當帷幄之餘閒秉節旄而蒞止芒鞋草笠載酒囊詩或策杖於花隂或划船於柳岸其左个有隙地畝餘公捐資建造更省庵三楹取在公　食省身克已之意也每當藻夏避暑於此竹露朝滴荷風夜凉可以滌煩雜抒雅抱其旁又有閒放臺靜凉軒兩處撰楹　以旁於門曰來往游人須自愛惜花柳春秋佳　切莫孤負湖山後公以其病乞休歸里在籍紳士謂公虎幄運謀鷹揚著績作三朝之元老爲千古之完人宜立生祠以隆食報遂在退省菴之東擇地庀材　磚連木挖紅溜而通泉剥緑苔而補石雲斤月斧工作不遑畫棟雕栗規模大啓惜乎事未告成工纔得半而公已薨於珂里不及杖　　　　　　　近日工程報竣　廢五楹奉栗主焉頭門一座門内外有二石　　通左右回廊十　　旁立小門迤邐　進卽公之退省葢也碧爲排鴛粉墻塗蛤荷衣荇帶窓四靣含香翠柏蒼松階兩旁而秀色東指鄂王廟裏西連武帝祠前左文襄偉烈豐功尋祠堂於隔岸蔣果敏春嘗秋祀對　宇於孤山惟兹一代之偉人得享千秋之廟祀誠足使湖山生色士女快游也 
[全人骨肉]  
　　徽州人臧菜生平虔祀陸羽藉苦荈爲生涯前年日本長崎　冷架行西人新開菜　　臧充工頭月給薪水洋銀三十元衣之食之頗堪充足人情飽煖則思淫欲尋花問柳揮霍良多旋與某氏婦私生有一子另雇日婦哺之後西人以無利可回遽爾停歇臧頓失餬口日用難敷乃襥被往横濱寄其子於日婦處　約得有枝寄卽迎其子與日婦同居詎知命與　乖竟不得噉飯處日婦望穿秋水杳無佳音因於　春禀請長崎縣照會中國理事請追楊星黽都轉當卽移文横濱理事署經羅少耕觀察提臧到案訊幾一貧如洗自顧不遑遂依此咨覆長崎理事署照　長崎縣諭知日婦日婦無可知何惟有苦待而已挨至本年屢爲巡捕所斤謂華　人孩不准　留　地日婦　有小孩拖累不能傭於他家又念受累頻年不知何時始了遂禀請長崎縣將小孩送交中國領事署都轉深爲憫惻傳日婦至署靣諭之民爾於　孩撫育已將三年可謂不負所託矣今本理事憫爾苦志給爾洋十元爾可以此爲川資將孩交代其父以全始終本理事當移文至横濱大清理事飭差照料此去或有生色來未可知日婦聞言起謝當晚卽附公司船赴横濱未幾回崎特造理事署向都轉再三叩謝聲稱此次多受恩賜至濱　羅理事略加訊問卽派巡捕帶孩交臧一面着董事賞給洋銀三十元又給以　資令連遄遞云云此上月事也議　　日婦惟盡心而已並未有所于求今並忽得多金固屬喜出望外宜其感謝不忘也若臧以子寄人乳哺歴三年之久不名一錢一旦骨肉團圓正不知若何感頌兩領事之德庇哉　　 
[蕩婦鳴寃]  
　　前晚上海縣陸大令公出回署時民婦葉氏攔輿控訴當卽飭差帶任旣降輿升坐二堂　訊該氏供稱小婦人原籍蘇州現在僑居治下英租界新大橋附近前與蔡某姘識近已分離不料蔡竟時向小婦人索錢不遂所求盡情滋擾邇來又索洋錢三百元聲言若不付伊定須　刃於腹無奈奔投案下叩乞提懲大令得供着退去候示夫滬上拆姘頭之事固已數見不鮮乃該婦並不　諸公堂而　訴之縣署此則拆姘頭之别聞生面者不知大令將何以處之 
[上海縣署瑣案]  
　　李金氏控沈杏卿欠錢一案已紀報端邇日沈抗　不繳遂由幫審委員竇明府飭提訊究供稱今日已措得鷹洋十元餘則叩求寛限明府限令於半月内繳清如違干咎○日前法公堂解送地棍張公三卽大刀張三　辦陸大令訊供之下飭收所中俟補提同黨袁無敵核辦前日縣差某甲協同法捕　提無着將袁之姘婦包氏拘解到縣竇明府升堂訊鞫包氏供稱小婦人家在揚州轉徙至申開設花烟館度日前確　袁私識現在並不知其行蹤明府飭交官媒收管俟備文遞解回籍 
[英界公堂瑣案]  
　　　趙氏稱李錦堂之妻賣娼餬口我在伊處傭工被竊皮棉衣服九件質錢使用報由捕房吊臧送案史許氏稱姚趙氏被李錦堂行竊衣服是實李錦堂供揚州人如今只求施恩蔡太守判李錦堂笞實一百板示儆　交該氏領去所有在李身畔搜出之小洋五角給償押本○二百十七號華捕稱昨夜見繆亭富在天津路來往幾次似圖行竊上前阻住搜得鎖匙騐　臀上有板花特送案繆亭富供紹興人不敢圖　蔡太守飭將繆亭當交捕房帶回諭包探陳阿九查實情禀覆候訊○藥水廠西人密司孟稱上年失竊白金一塊記得有剪痕邊上捲口現有張金仁拿來一小塊兠銷形狀相似盡問來歴據稱向外國掮客買來除此塊外尚有二塊在家爲此交捕送案請究白金呈騐張金仁供紹興人白金原有二兩　父親在日在虹口開首飾店從東洋買來父親逝世後放在家中已有七八年今因需用托人兠賣因無人受領故又托友人拿到藥水廠兠銷况白金共祗二塊内一塊鎔成銀杯送人現惟存此一塊密司孟稱張將白金交來有李金法經手汪耀三傳話李金法稱寗波白金係湖絲客張目齋托我銷售我托汪耀三向密司孟言明始　張金仁將白金帶去交看汪耀三稱傳話時確未說向西國掮客買來亦未言是張金仁故父遺下惟當時言共有三塊蔡太守謂據密可孟稱張金仁初言共有三塊係向西國掮客買來今據張稱祗有二塊已將一塊鎔爲銀杯情節不符汪耀三旣爲傳話自應傳語分明何得含糊了事飭將張金仁交保俟查明實情於下禮拜三覆　白金　存捕房○包探顧　六稱孩子徐華華行竊自來水鐵門及拘到捕房言有周張氏囑伊竊取後又言張金川囑伊竊賣其實該氏曾與徐緬　口角將徐毆打此次有意混　惟該氏前因收臧奉諭遷移至今仍在該處至張金川係開舊買店是否收買鐵門不得而知一併傳案請訊徐華　供無錫人鐵門實由張金川囑我竊賣張金川供無錫人並未囑徐華華犯竊周張氏供被徐華華混指已訊明只求開釋蔡太守謂徐華華犯竊混指本應重辦姑念年幼從寛戒責一百下張金川開釋周張氏遷移逾限看捕役赶緊押遷毋再遲延○王春水稱棧房内松　被竊由捕追獲人贓送案請領顧桂春供上海人流落求乞初犯行竊蔡太守判顧桂春笞責一百板送滬南棲流所轉交丐頭管束贓交王春水領去　 
[法界公堂瑣案]  
　　寗波人施吉甫王丫頭沑賣夏布人陸阿姚賣檀香人陸小紅至案訴稱小的與　素不相識不料竟屢來饒舌掗賣夏布强索價洋爲　扭案請究宋二尹問二陸曰施未購爾夏布爾爲何向索價洋包探王榮培禀稱陸在捕房時言施在四馬路購定夏布言明住處令伊送往取錢二尹謂爾等和氣些卽可無事矣施稱聞二陸言釋出後定必放火殺人二尹看將二　押待交人保出嗣後不准向施糾葛施乃叩謝而退○吳孫氏積欠錦名洋行房租洋四十八元控經宋二尹押繳該氏貧無聊腰無力繳洋且家内幼孩乏人照料捕房因又解送公堂該收租洋人偕某華人請予究追二尹問該氏曰爾人欠人房租理應照付爲何處押不繳該氏泣涕漣洏歴訴苦况二尹　一時若果無錢須交人保出　續拔遠該氏稱小婦人情願覔人具保二尹卽諭收租人民該氏景况艱難無從追比今當交　候伊陸續拔還收租人遵諭而退○包探王榮培禀稱石阿岡竊取鄕人小鴨一籠共十二頭經鄕人獲送人捕房今特解案請究石供稱小的素有愛鶩之癖是以見而携歸藉供玩賞並非竊叩乞施恩宋二尹謂竊賊本應重辦姑念事屬細微從寛免究○包探王榮培禀稱小的於巡緝時見竊賊張阿大手持藍　布單　一條拘案請究宋二尹間單褲從何處竊來張供稱在小東門外途中拾得並非竊贓二尹判令押候笞責四十板○成衣匠應春山訴稱邵小華竊去洋布坎肩一件呼捕拘請訊懲宋二尹詰邵曰爾向操何業如何至應處竊衣供稱小的係斯文中人流落江湖　測字起課爲業連日無人顧問日食難謀卜之謂從速改行當可免於餓死適見應坎肩掛竹竿工是以乘間取歸兾應卜兆二尹謂令姑念爾係文人且有病狀格外恩宥 
 
 

Page 14

 
 
   
 
 

Page 15

 
 
   
 
 

Page 16

 
 
[江西官報]  
　　承差簏夢熊等齎送十四年分兵馬奏銷進京署廬陵縣金時宣禀辭赴任署饒州通同陳希曾禀謝委任事巡檢朱宗藩禀謝起嚴王懋漳委辦新海防捐局前雲南順雲協李榮春由湖南來江饒州通判范啓恒卸事回籍守制分發試用縣余銑禀到係浙江人從九盛豕祥委寳昌局外巡知縣　學澧委修　樓等處工程前幫帶贑防水師候補遊撃徐樹順由贑請假回湖南籍新選新喻縣何麐祥禀到係浙江舉人補用府劉錫鴻起服來江通判郭俊酌委優缺一次從九胡良超委往長江一帶查禁鹽船都昌縣丞騐看到省准補定南廳下歴司勞壽臣飭赴新任縣丞張傳鼐起服新選義寗排埠司王交欽禀到 
[東醫寳鑑序]  
　　東醫寳鑑二十三篇朝鮮國醫許浚奉其國君之教而纂口本醫官源元通爲之訓訂卷首有序儞享保癸卯者乃皇朝雍正紀元之歲然浚爲是書不箸年月不詳其何時人案之所引歴代醫方殆作於明季者典其書以内景外形雜病湯液鍼砭五者爲大綱各以其類死爲目又析忘子目條分而件繋之每舉一類必攷其原始究其終極證以脉法然後羅列諸方必詳必備釐然秩然所引書一軌於正各注所從出示非臆斷誠醫學中徵實之書也特首篇内景旣襲黄庭以爲老復於陳例申言其旨至謂道得其精醫得其　宗尚老氏之說自蹈於虚斯異乎徵實者之所爲矣夫醫之爲教也上古聖人嘗味草木分别氣味以療諸疾病　欲以袪人之所害而得終其天年非謂有醫而人可無死也天之生萬物也一草木之細滋長衰落各有時一昆蟲之微胎息委蛻亦有時人之生也少而壯壯而衰衰而死皆常道也顧人旣靈於萬物其欲亦遂勝於萬物欲勝故喜怒哀樂戰於中富貴利逹擾於外於是乎寒暑隂陽得抵隙以入而札瘥夭昏患以興使世有良醫而人能免於札瘥夭昏得如周官所謂十全爲上者且不可必又安得而有長生不死之道乎如其有之則徐福尚以遁於海文成不當罹於刑而不死之藥宜有傳於世也所謂古之良醫必切脉望色聽聲冩形猶懼未至而暇爲謬悠荒遠之說乎哉其爲謬悠荒遠之說者乃方士之故習非醫宗之正軌且古人之製方也探索病源參攷藥性配以君臣之位酌以輕重之宜非偶然爲之而已浚又　古方分兩太多雜卒難備用改從古今醫鑑萬病回春每劑折作七八錢或一兩以爲多寡適中此尤不學之過矣夫古時升斗權衡本不與今同　無擇云漢錢文民半兩則漢方當用半兩　二枚爲一兩徐大椿親目漢時銅量容今一升二合皆有根據非若千金方之以古三兩爲今一兩以古三升爲今一升猶爲鑿空而談也是古万分兩固未嘗多浚旣不深攷輙用删　武斷孰甚焉惟其蒐采多古書條理分明引據賅洽有足裨於談軒岐之學者惜乎溺於異氏之說又果於師心自用自玷其書故特揭乙以破閱者之惑所貴略其疵而用其醕可也乾隆間有　德左翰文刊本無日本人序而有番禺凌魚序謂得之秘閣鈔傳者行世已久屢經翻雕漫漶舛錯不可讀是本猶東瀛原刻校刊俱審朱君曜之購諸番舶以原序未能發明全書之要因屬余更書之如此光緖十有六年春王正月華亭閔萃祥撰 
 
 
