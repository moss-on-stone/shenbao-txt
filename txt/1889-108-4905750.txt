# 1889 - 108 - 4905750

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售該價可格外克已計開白芙堂算學叢書五元黎註隨園駢體文一元六角王船山全集十八元歸震川集三元尤酉堂集二元四許氏説文二元養雲試帖二角四四書句讀三角小學韻語一角五初學玉玲瓏二角杭寸六才一元千良方三角六如欲買者請至三馬路申昌書畫室或本帳房均可此佈 
[石印傳選戊子直省鄉墨出售] [  點石齋代啓]  
　　山陰傳子蒓先生每屆鄉闈揭曉後必取中作中之尤雅者加評圈點都爲一編刋板流傳嘉惠士類此屆戊子墨選出在京友人寄示原刻受而讀之洵是金科玉律爰託點石齋付之石印以公同好所有叙言例言與主試之官階科第並後附之試帖詩一仍舊貫至於文中之致勝奪目處另有　批委曲詳盡以言之現在市上所舊鉛字本子無有眉批也則此本之所以勝人一籌者在此幸購　垂鑒焉分釘二本價洋四角半本埠申昌各書坊及外埠點石齋分局皆可購閲此佈 
[精選巧搭大觀出售] [  點石齋代啓]  
　　童子習爲八股以應試惟無情搭截題爲最難苟非心手靈敏書卷紛披之人遇此便自束手是集廣收精采諸色具備分裝十六本價洋八元本埠售處在慎記書莊及各書坊外埠則向分莊購用可也此佈 
[增廣賦悔大全出售] [  點石齋代啓]  
　　賦向無巨刻雞跖集而外寥寥矣近年石印行亦頗有人彚而刻之或分類或分韻未嘗不風行一時而猶未若是編之美富焉分訂十二本價洋六元八角本埠在三馬路慎記書莊及各書坊發售外埠均設外莊諸士商就近購取可也此佈 
[論船政局汰員節費事]  
　　我中國規畫洋務講求西法所以謀富强者至矣盡矣乃京外直省諸大憲孜孜矻矻窮日之力以從事於洋務西法而中國貧如故弱如故者何也非規畫之未善也非講求之未精也蓋有弊存焉一日冗員一曰浮費斯二者夫人而知之矣而所以救其弊者猶未能探其源而扼其要也冗員者非特旅進旅退尸位素餐無功受禄不知羞恥而已也卽可用之人用之而不盡其才與冗員無以異浮費者非特粉飾太平奢華侈靡日朘月削不省艱難而已也卽當用之欵用之而不得其當與浮費無以異冗員浮費之爲弊也非一朝一夕之故矣善夫福州善政大臣裴抛軒之汰員節費也原夫閩之設船政也慎重海防國家至計非機器局製造局可比工匠能以機器造機器學生能通西法作船主造成之鋼增兵輪派赴各海口巡防學成之水手藝徒派在各輪船駕駛二十年來實有成效然造船之費匪輕養船之費尤重左支右絀持久爲難外人不察以爲工廠可撤鐵中可廢甚有以揑報虚銷浮開浪擲疑之者當時緊要工程不及舉行需用器械不及仿造者當事者非不見及也格於浮議沮於衆論耳迨光緒十年法兵犯順馬江之役七船同沈石浦之役五船俱退幸而船廠有馬尾山爲之屏蔽法船矻水過深不能至羅星塔砲力不足以及之而諒山復爲我克臺澎不能安踞以是議和罷兵復歸於好十一年裴星使督工蒞局受任於傾側擾攘之際運策於決裂凋敝之餘時與在事員紳及監造工程學生往復講論每至夜分必盡得其藴而後已又或獨乘小舟隨潮上下詳看工次一帶地勢港道而後知船政爲因時之宜當務之急所以規遠圖乘時勢修利器慎邊防者胥於是乎賴焉是以請設練船試造鋼甲議開船塢添製魚雷一切履行事宜次第舉辦無不竭力圖成盡心規畫小大具舉鉅細靡遺是豈好大喜功輕舉妄動而然歟盖振興洋務講求西法以致中國於富强者天心所啓人事所趨緩無可緩已無可已使必桑已成之功聊以狥議者之意晨敵人之氣灰志士之心其失策孰甚焉數年以來規畫旣妥講求旣熟知其弊之所在與弊之所生而探其源扼其要以救之於是有汰員節費之舉或者曰星使有言海防不可緩船政不容已萬不能以經費不數而工程稍輟其規畫洋務講求西法有如此今日之汰員節費若有大異於曩日者其將有裁减停撤之意乎余曰非也此止所以規畫洋務藕求西法也汰員者非屈抑之也視其可棄者而棄之其不可棄者信任益專禮遇益厚使之自勵其才而毋安於不才節費者非苛刻之也視其可省者而省之其不可省者不吝鉅欵不惜重貲使之相安各足以稍補其不足何以言之夫泰西各國之所以富强者大抵皆本於格物之學凡輪船鎗礮機器軍械等件旣精益精日新又新中國從而效之宜乎富强如泰西矣然而得其形未得其意也知其法未知其理也故泰西之格物月異而歲不同而中國未有聞焉豈其智慮材能天資學力猶有所未逮者歟蓋格物之爲學也探之冥冥索之茫茫童而習之白首而不得其原固非泛騖而不專淺嘗而輙止者所能望其頂背也泰西有志之士於水學火學電學氣學算學化學重學醫學聲學光學天文學植物學分支别派專門名家各擇一術各攻一藝無相溷也無相雜也士之表表於當世術旣成藝旣工能得其意而知其理者落落如晨星屈指可敬其碌碌無能斷斷無技者亦比比皆是夫士旣得其意而知其理矣則國家必崇其位以寵之厚其禄以優之使其前有所希冀後無所牽掣内有所欣慕外無所紛擾殫畢生之精力窮百歲之居諸以專心致志於一術一藝雖不欲精且新也其可得乎[  此稿未完]  
[本館接奉電音]  
　　昨接在京友人發來電音有本月二十三日上諭二道敬謹譯登○三月二十三日奉上諭吏部右侍郎着敬信調補續昌着調補户部右侍郎兼管錢法堂事務文興着調補禮部左侍郎禮部右侍郎着寳昌補授欽此同日奉上諭閻敬銘奏懇准回籍調理一摺閻敬銘着准其回籍並加恩賞給馳驛該大學士辦事認真深資倚𢌿一俟病痊卽行來京陛見欽此 
[京事雜紀]  
　　海軍衙門於二月二十間派定廣豐興隆兩木廠商人李彦兩等四名前往上海等四名前往上海等處採繋木料以資三山各工要需已於二月二十三日發給護照俾該商等卽日起身前往兹咨明户部赶卽飛咨經過各關卡暫爲免稅一俟木料到京冉行補納嗣經户部飛咨各督撫一體轉飭遵照矣○内城馬市西口天運成雜貨鋪三月初間清晨突來口操南音之某甲以五十兩銀鈔買口麻杏仁等物計價二十餘金該鋪當以現銀二十餘兩找還餘銀卽遺夥友二三人揙搶口麻各物往寓所行至地安門外甲乘間兎脫盖該鋪當甲買物時見其狀貌温文深信不疑未辨銀鈔眞僞及夥友歸聲明甲中途潛遁該鋪主人始爲驚疑卽遣人持甲所給銀鈔往錢鋪照對果係贋鼎找還二十餘金已 
 
 

Page 2

 
 
被騙去惟貨物尙原璧歸趙亦不幸中之幸也○前門外迤東長巷二巷有孫姓者居之三月初間失去八齡之子孫夫婦年逾四旬只有此子承歡膝下自失去後夫婦晝夜悲慟幾不欲生其情亦可憐矣○内務府於三月初間咨查户部聲稱現據前坐粮廳監督周芳樸遣家人呈稱竊家主前於光緒十二年十月起至十三年十月止一年關期任内所有短收稅銀曾經户部議減成數着賠在案除前交過銀兩外尙欠銀五百六十餘兩兹遵交一免三章程措得銀一百四十一兩零呈請兌收等語查該員所交之欵數目是否相符本府無案可稽相應咨查户部查明前項數目卽行聲覆以憑核辦刻聞户部以所查數目均屬符合當卽咨交内務府矣 
[儲憲抵津]  
　　江蘇督糧道景觀察星督辦漕糧全數抵津憲節由蘇至清江浦遵陸北上於十五日前抵津不日漕粮開　監兌撥裝剥船逕運通州赴倉交納 
[津沽香市]  
　　天津係屬水鄉天后聖母靈爽式憑應騐如響俗縳三月二十三日係太后誕辰自月初起善男信女　　而來無間遠近人數最多者係十八至二十二等日往者過來者續無一息之停無論廟中香火驟異尋常卽闤闤中人亦遽利巿三倍蓋香船來往向有恩關來船例帶棒栗棗修及耰耡農器回船則以布疋雜貨爲大宗貿遷有無於斯稱盛帆檣由院浮橋逕逹茶店口以至芬園停泊至無隙地去歲時和年豐今屆佞神者更倍於曩昔云 
[製藥宜慎]  
　　栗色火藥肇自德國力猛而能及遠且能命中與棉花藥功用不同而爲軍中利器則一也現在北洋講求武備砲臺棋布輪舶星羅日夕操防需用此藥不知凡幾前由機器局格致諸君將外洋購來藥料用化學化之如法製造其房屋係在機器局旁濵臨曠野下架層椂上支薄板空諸依傍不近人家設有不虞轟去上蓋以免株連蓋於起造時幾經審度然後出此然相去數十弓卽有英國藥庫所謂方以類聚也此藥製就餅式又成八角形如石之堅非用門藥白金水銀等質引火難以猝燃藥餅需用機器洞穿小孔直透中堅俾受門藥製造之精防患之密真有匪夷所思者於十五日前正奏手間機器錯落火星迸射藥卽燃轟板屋及三兩人夫全行飛去生死未悉屋下遺火燃及宿草拉朽槯枯迎風埽蕩而英國藥庫適在下風庫雖四面高墻特雙扉仍係木質是時火將及門危險異常局中工匠多有如段干木踰墻以避者幸局中火會人等竭力灌救攔在火路英國藥庫得以保全否則十數里内房屋人民真有不堪設相者前車之覆後車之鑒局中人等於製藥時尙其慎忿加慎哉 
[添銷磺路]  
　　臺北所産硫磺自劉省三宫保奏請弛禁出口運往各省販賣後銷路甚暢商家包辦有以一人承銷一省者有以一人承銷數省者其章程於包辦之先議明每年定額至少能銷若干或一千担或二千担不等在商家視各省之去路爲定數又由臺地頒發鈐記一面咨明各督撫由商設局承售以故内地各直省商家之來請辦者頗不乏人近又有五品銜候選主簿陳君家恒指明河南浙江兩省禀請句辦並議定章程十餘條妥貼盡善較各省尤爲詳密大要不外公私兩益兾於銷路日見暢旺已蒙宫保批准候咨明兩省督撫照章辦理云 
[禀請緝匪]  
　　去歲彰化縣民變事由劣紳施家珍等主謀前經劉省三宫保密派張廉泉貳尹前往拿解來郡一面將前署彰化縣知縣李幹臣大令扣留對質各節已列前報兹聞施家珍等已畏罪逃遁至著名匪首除王煥一名業由嘉義某紳緝獲餘均不知下落昨由李大令具禀撫轅因在任賠欵甚夥懇准據實報銷藉抵虧空並請親赴彰化緝匪以贖前愆等語當奉宫保批准賠欵許其開報緝匪果能有獲不獨卽可了案本爵部院並當奏請加恩大令見批後謂害德如天感激至再星夜京裝前往矣 
[刺史去臺]  
　　臺北宫醫局總辦富南軒刺史蒞差數載官民人等凡有疑難病症一經刺史診視無不妙手回春惟於撫轅親兵以及昌字等營尤爲活人爲算刺史現以赴都陛見請假内渡離臺之日該營勇等齊製萬民傘恭送刺史力辭營勇又於刺史起身時各携爆竹跪送由局門以抵碼頭隆隆之聲不絶於耳 
[姑妄聽之]  
　　漢鎮湖濵有地名羅家墩距漢十里故又名十里鋪地本荒僻羣居而萃處者無非鋤雲犁雨之流有某甲者以耕稱爲業一日偶與牀頭人齟齬揮拳握髮而毆之其妻嚶嚶啜泣甲始手軟執鞭負犁叱犢於野以事耕作口中尙喃喃詈其妻之不良也手理犁柱偶不經心中指被擠出血負痛回家欲覓布包裹甫入室見房門緊閉寂無聲息疑而推之堅不能進遂用力撬破其門瞥見其妻懸於中梁甲卽舉手被其頰不料指血洒染縊鬼不能遁形衣青布背心著紅褲雙翹纎細儼然大家妾媵也惟長不盈尺耳甲將其妻解不氣猶未絶少刻復甦間縊鬼爲誰妻云適纔邀我同去之人也甲乃用繩綁定且以狗血淋之焚燒於野吱吱有聲遠近相傳以爲異事然而是説也可爲坡公説不可使阮瞻聞 
[風雨坍屋]  
　　本月望日邗上雨驟風狂檐溜淙淙恍同瀑布下午時聞新城地藏菴後某姓平房忽然坍塌聲若雷轟聞者幾爲失箸事後探悉辛在白畫屋中人皆奔出惟一小孩磕傷腿骨尙無大碍亦云幸矣 
[提審鉅案]  
　　前報登奉賢縣鄉民擅殺營勇一案護撫憲黄大中丞以案情重大飭縣將所獲人犯案証及地保人等親身押解來省聽候派委大員審辦兹陳大令已於前日禀到並將所獲犯人衛炳南裴正榮二名及地保楊星照事主張關榮要証康坤等一併解省奉撫院飭委藩臬兩司督令蘇州府及奉賢縣陳大令提犯訊供詳加察辦署臬憲朱竹石廉訪於二十日清晨會同署布政司田熾庭方伯及蘇州府奉賢縣升堂提犯逐一研訊所供與縣中大略相同現在尙須赶緊緝拿數犯方能辦理聞供稱緝私營勇實係爲盜刼搶鹽斤以致鄉民鳴鑼聚衆也餘俟續聞再録 
[鷺島晴波]  
　　壽　岩前山有一小廟俗稱爲小官廳内多奇柩有異鄉客死暫寄以待搬運者有因牛眠未卜暫厝其中者男女倌柩約十數具近竟有喪心之賊竊取棺板售人爲厠中脚板之用棺内屍身任意拖出互相忱藉初尙不知也清明節掃墓者偶經其處始行知覺棺木大都被拆僅有一柩完好此等惡賊不可不重辦想有地方之責者旣有所聞必不忍漠然置之也○枝亞里尼馬戯將到厦門已在街衢黏貼告白仍在鼓浪嶼賴厝澳地方搭棚開演本月下旬可以至厦届時定有一番熱閙也○日前有稅局巡丁指同安渡船上有四人掮布用小船載以上岸偷漏厘金因夜間辨認不清爲其挣脫禀官飭令渡船交人現在渡船被封候辦往來同安厦門者僅有一船矣 
[騙局述聞]  
　　金陵狀元境某姓兄弟伯氏吹塤仲氏吹箎頗相友愛年來兄在上新河就木行生理其弟蕭然無事臨流弄月倚檻看花聞或敲鐙摇鞭隨諸年少馳花驄於叚侯宅後蔣妹祠前意欲藉此或遇一二知已便可託素心而引爲梁國上客一日果於某處遇一闊老高談劇飲旁若無人諸承頤氣者悉坐下座唯唯諾諾無一人敢疾言遽色其弟茫不解其何以客氣顧坐中某甲與已有一面緣因乘間引與語詰以故時甲已利令志昏又被酒紙含糊答以闊老性情揮霍而不明言已亦萍水相遭少頃果同至花天酒地處徵歌選勝一皆闊老爲東道主毫不令趨承恐後者解慳囊相助爲歡仲氏歸爲兄述兄曰但不知客居何等耳翌日其弟方欲再詰甲闊老已先謂曰吾擬以萬金在金陵開一綢莊恐人地生疎故先踏熟路徑從吾遊者皆吾友相與大笑兄曰如此則弟好自爲之毋失富人意由是其弟詞益謙氣益和居然有鳥擇木之意所 
 
 

Page 3

 
 
恨不及拂宼公之鬚結王生之襪謟可知也越日闊老又謂之曰我初以孟子謂觀其眸子幾怪子心術不正今見子頗老成持重與秀外慧中者過别他日當以筦籥相託其弟聞言大喜竊意窮骨頭從此可以發迹矣因益親近出入必偕一日同至某縀號購定員縀二百疋計合英洋二千數百元允付定洋三百約在上燈時候送至闊老曰是非令兄不足以壯吾旂鼓卽令其速爲張羅如約於是兄弟二人私相計議謂購貨實事也一事實則白事皆實轉瞬匯銀一到圑面翁便不向他人緩頰胡可爲山九仞功虧一簣因七湊八湊得三百元命弟送去闊老正過癊具弟俯就燈畔如數點交猶徘徊牀下闊老揮便歸白來晨候我於得月分座時已二鼓詎闊老旣　洋卽呼主人爲料理行李云有鎮江之行天未明策蹇啓程候者至日中不見來又不敢散乃倩一人往探至則行矣徬徨道左道念形容始悟闊老乃一騙子所爲盡是騙局惟兩个呼便宜的糊塗虫隨其術中而不覺其全屬憑空樓閣耳爰録之以爲貪小失大者戒 
[金陵官塲近事]  
　　月之初十日韋觀察在下江考棚扃試候補人員題爲馮唐論計是日大班有四五十人小班一百八九十人曾登甲乙第者恰如春服舞雩之童數此不待盧承慶之寵辱不驚早已知其考上上者矣○學院牌行各府州縣催令舉行考試報院察核因此上元縣在上江考棚江寗縣在下江考棚均於月之十二日一律扃試兩縣各有考生三百四五十人十四日試孝經性理論各一首十六發案十八初覆○前出使日本徐觀察一案送經録報兹聞由承審可道就藩署審過數次詞皆廳密外人不得而知惟聞答君一以初遞之親供爲不易之論内中并以前後任采辦之價值互相比例所有隨員等均調到詳問并飭拿商人兩名現在不知去回聞已由該處官府勒令其家屬依限交人未知能交到否或謂此案仍須解部歸總署審結云 
[請領兄柩]  
　　前年法捕房二號巡捕李阿二擊斃小竊王阿毛卽杜大明由上海縣訊供收禁任案現屍弟杜天成投縣求恩領柩回籍裴大令因其言語含糊恐有假冒情事未邀允准昨日屍弟邀同証人投法公堂禀稱杜天明實係小的胞兄情願領柩回籍前投上海縣譏領兄柩不准今特邀同証人匍匐案下乞賜給領俾兄屍得歸故土朱明府諭俟明日莅捕房再核 
[縣案彚録]  
　　臬憲訪聞松江批鹽所有已革所役顧崧等不將腰牌呈繳在外滋擾札飭上海縣飭捕緝拿兹由捕役柴樛先後拘提　及吴錫華楊阿和趙茂春康阿多陳掌金等六名到案經裴邑尊於昨晨訊究顧稱小的同吴合充批鹽所差役斥革後安分營生並無不端情事叩求明鑒吴稱小的同顧合充鹽快革役後在山林塘開設魚行不敢爲非求恩明察楊稱小的同得桂合充鹽快斥革後得桂已病故小的在鄉下謀食不敢妄爲趙稱小的素來安分此次因下鄉掃墓被拘到案唐稱小的在山林塘開設烟館並無不法情事陳稱小的係革役張勝之夥在鄉下帮工度日邑尊一一研訊後着令好别交差管押候示○去年陳家巷械鬥案内有顧秋橋毁枷脫逃兹因任茂卿案内有牽涉情事飭提到案前晚經邑尊訊究顧稱小的去年枷號在案實因無錢買飯是以情急脫逃嗣後在南匯做裁縫度日任茂卿拆梢小的因不在家鄉並不知悉叩求鑒宥邑尊謂本縣訪聞爾在鄉怙惡不悛今毋抵賴隨飭釘鐐交差候覆訊核辦○前有沈三和尙控漆匠阿明匿翌不放一案經裴邑尊集訊飭沈領妻回去兹由阿明控遭姚趙氏汪蘭生謝阿多等哄騙叩求提究裴邑尊於前晚升堂質訊阿明稱沈妻巧寳是伊等領來抵押洋廿元交趙氏手拿去叩求究追趙氏稱小婦人從良後安分度日因巧寳曾借小婦人洋七元是以歸還七元其餘十六元是汪謝等作媒費汪謝同稱伊托小的等將巧寳抵押與阿明實不知尙有本夫叩求鑒宥李二和尙稱趙氏是小的妻子叩求釋放邑尊謂爾等在租界地方爲非作歹本縣亦所深悉乃猶敢飾詞胡閙耶飭將汪謝李一併管押趙氏交官媒看管候覆訊核辦○前晚裴邑尊升堂問案時有郭煜興土棧夥廖世寳訴稱本月十二日傍晚時有不識姓名一人持馮姓名片到來買土兩件言要送去收銀　主卽遣小的送去其人進城至黑橋浜朱姓家人内移時出對小的説老爺不在家貨且留存銀洋明日來收小的疑信叅半問於門口裁縫沈見千據説不妨事小的遂回棧及至明日往收銀兩詎其人已不見向朱姓查間並不承認方知受騙叩求究辦沈稱小的在朱姓家墻門内做裁縫夥廖問小的誤信是朱家買土是以説不妨後來問明並非朱姓所買不知誰人行此騙術實出不知叩求明察邑尊着候傳地甲并裁縫店主再訊 
[英界公堂瑣案]  
　　包探顧阿六稱張崇新嚴二茂等報失錢文衣服麻袋緝獲謝阿松供認行竊惟贓無着落并知謝用軟梯　竊巡防局員有信來言該處亦有謝犯竊之案謝阿松認竊不諱蔡太守判將謝阿松發捕房管押八個月以儆○包探顧阿六　獲私藏罼械之魏學才等解由蔡太守訊押候查等因已列前報昨據該包探將魏等解案魏學才耿金標魏洪發等同供小的私藏軍械原是不合然並未犯事太守謂魏學才等雖無犯事實據然私藏軍械有違租界定章候押分别遞解回籍軍械留存○包探王阿二稱招商局報失點銅錫六條緝獲何小和等供認行竊賣與永源及元豐盛等銅錫舗前往吊贓未齊今特解案請辦徐榮軒稱是招商局司帳共失點銅六條每條二十八斤值洋廿元今由包探獲賊起贓請爲給領竊犯何小和許萬高黄金會等同供小的等與毛荳子小順何雙喜等六人行竊招商局中棧内點銅六條賣與永源等鋪得錢分用如今只求施恩李芝山李福福同供我等合開永源鋪收買黄金會等點銅四條付洋二十八元零今將原錫交案尙少二十斤李友福供開元豐盛銅鋪錫收買錫二條付洋十一元零今已交案蔡太守判將何小和等三人均發捕房各押二月以儆收贓之李芝山罰洋三十元李友福罰洋十五元缺少之錫着分别繳足歸還失主○二百八十七號華捕稱昨見張問友持錢四千文可錢庄兌洋藏在袋中形狀慌張拘案請究張問友供鎮江人現在慶字營後哨當勇行竊營官薪水銀洋蔡太守飭將張問友解回鎮江○施金林稱在城内穿心河橋附近開設絲頭繩作有汶顧卿前來説是同椿客棧司帳有陳姓客要辦絲絨頭繩計洋七元半言明送貨前去再行付洋及至半途伊乘間奔逃扭獲送案沈順卿供並非小的誑騙實係金連卿所爲蔡太守判將沈順卿管押着將金連卿交案再訊 
[法界公堂瑣案]  
　　法界黄發茂卉内開花烟館之蘇如意張沈氏同稱前日有流氓多人手持刀棒前來恐嚇打壞什物當卽鳴捕扭住張聖朝十哲軒丁福明恩溥等四人請爲究辦朱明府詰訊之下飭將張于丁三人各責二百板荷枷一月恩溥據供滿洲鑲白旗人押候查明核辦○江北人蔡恩推小車度日華捕盤查捐照蔡不服盤查肆日詈馬由捕扭押捕房昨解公堂朱明府謂租界規矩有無捐照理應盤查爾不應恃蠻判責四十板下次再犯定當重責○餘慶里口開粥店之王朱氏投案禀稱有五人前來食粥食畢不但不肯會鈔反敢吵閙不休由巡街華捕將王阿三秦阿福何阿元徐阿全李貴全等五人扭押捕房今請訊究朱明府謂爾等食粥如何不會帳反敢胡閙判將土阿三秦阿福何阿元李貴全四人各責一百板徐阿全因年幼减責五十板○白真源張忠寳在虹口法公司船上竊外國女皮鞋二雙被虹口巡街捕將人贓獲住由美捕房轉解法公堂朱明府詰爾等向作何事白張同供小的在船上做小工皮鞋係箱内漏江小的拾來明府謂白張二人均非安分之徒判責二百板贓仔捕房候失主認領○王金寳在法界德順里内撒尿與管門人口角扭送捕房解案朱明府謂里内係出入要路並非小便之所爾見敢　　　閙實屬可惡判責二十板以儆○住法界升和里内之殷顧氏投案稱小婦人有六歲小孩名阿四忽然不見四處尋覓毫無蹤跡忽遇隣孩富根據説阿四在張錫忠家小婦人隨卽鳴捕及包探至張處搜尋無着嗣據陳阿炳説阿四由我從樓上抱下至後門被不識姓名之人搶去等因據王包探禀稱陳阿炳在捕房供稱殷顧氏之孩在外放風筝今在公堂又供從張姓樓上抱下被人搶去當塲搜尋之際並　有人搶去 
 
 

Page 4

 
 
朱明府詰富根據供年十三歲陳阿炳供年十四歲明府謂爾等年齒而幼膽敢説謊判各責二十下還押飭包探傳富根阿炳之父投案核奪復謂張錫忠曰巡捕包探至爾家搜尋時爾在家否張供不在惟我母蔣氏及同居之陸顧氏在家明府又謂殷顧氏之夫殷六紀曰爾不應聽信小兒之言誣告他人本當重辦從寛判責二十板以儆○前日王包探偕十九號華捕在陳家木橋堍獲在賭徒土阿序後華捕父獲賭徒陸阿虎一名並小洋七角錢三白銅戒指一只管押捕房昨解公堂朱明府詰訊之下着各責三百板何枷二月小洋等充公 
[盤店助振]  
　　救災如救火振欵當以從速爲要蓋遲一日則多死幾人早一日則多活幾命然連年以來助振者多矣從未有去店業以救災民者乃昨接上海戯鴻堂箋扇店主人周悅樵先生來信扉店主人起敬其原信云周悦樵連見山東急書又讀申報論説閲竟慘心愿助規銀一千兩奈手無現欵能否求振所善長代墊先移災區歸償此欵者卽將抛球塲戲鴻堂箋扇店亦因身體見弱自愿全盛召主合意者請來議看有爲某業並不居奇早日成交卽將此欵早清倘或議有不合仍歸自開者蒙先墊之振欵於六月初十繳清其息叨讓或先立據决不有負以上云云皆周者原信語似此好善樂施定必身體康强子孫昌熾吾願鑄金事之 
[恊解奉賑]  
　　敬啓者敝所自去年七月起至本年二月止先後彚解奉賑六批庫平銀九萬兩近接楊殿臣先生由災區疉來函電謂海城田莊台等處飢民困苦流離掘草根以充飢甚至賣兒鬻女囑滬上速解續欵以資接濟等因復會商各公所竭力湊墊卽於本日開封輪船起解第七批庫平銀一萬五千兩並承太古寳行免收水脚共襄習舉當此奉東賑務同時吃緊全順海内仁人善士樂施不倦俾得源源接濟庶幾億萬飢黎出水火而登袵席是則同人日夜禱祀以求之者也兹將各公所恊解賑銀列左○絲業會館賑所規銀一萬兩文報局賑所規銀四千兩與昌賑所規銀一千兩高易公館賑所規銀一千兩本所規銀四百四十兩合併附聞上海四馬路陳春記號内恊助奉賑公　同人謹啓三月二十三日 
[賀韓山可馬哲嗣芸根世大兄游泮之喜卽呈令西席張樵沅明經吟政]  
　　十年前已識荆州桑梓情深雅好投氣與芝蘭親旦夕神如松柏歴春秋知君樂善天懷暢有子成材士品優采到芹香猶小試儘教五鳳更修樓茂先博物是名師想見春風久坐時十載芸窓償苦志三秋桂窟盼佳期蛟龍豈是池中物騏終難櫪下覊此後青萍常拂拭文光爍爍有英姿[  松堂居士稿十海上小樓]  
[牡丹花余所傾賞月前去滬赴浙填詞送之兼爲提唱同人賡和一時盛傳昨復承四明鏡秋生郵詞見慰因再填金縷曲以寄]  
　　自笑痴如此儘人間雌黄衆口非非是是偏遇二三知已者助我看花豪氣具惜圡憐香美意萍泊蓬飄翻得所算蛾眉未必皆遭忌但何日重牽袂情於切處馬能已想從來捐軀殉主爲容悅已奇士隹人同一轍旣肯心相許矣又豈患報恩無地快事真堪浮大白喜春旙早豎芳園裏當訪戴擔行李[  太痴倚聲]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖省官塲紀事]  
　　候補府吴士青太守廷選現奉藩憲阿嘯山方伯札委羅昌河厘務太守奉札後旋卽赴轅謝委約於月底到局視事○前委辦支應局張敬堂觀察逝世已紀報章所遺差使刻聞大憲札委現辦皖北賑務局錢筱蘭觀察接辦觀察到差尙需時日先委該局提調周述文太守誥暫行代理又慮支　賑捐兩局任重事繁力難兼顧加委吴司馬乃斌暫行會辦一俟錢觀察到局各歸原差照舊供職○委辦金陵下關洋務局兼辦皖岸緝私江蘇候補府許太守元禀由金陵乘輪於十六日行抵皖省當卽乘輿晉城赴各大憲衙門禀見不日卽當乘輪東下也○調署徽州府王子範太守初六日因公晉省已紀報章兹聞太守於十八日束裝就道前赴新任矣 
[潯陽官塲紀事]  
　　前辦理洋藥局務彭星陔二尹昨奉九江道憲委解兵餉三萬兩前往江西省城交卸二尹乘坐紅船隨帶砲船護送前去○曾少魯叅軍由瑞昌提案回潯復奉府憲札委征收姑塘魚苗稅務 
[虹口鐵馬路天后宫廣育堂施醫局清單]  
　　今將各善士樂助已丑年二月份捐數開登於左唐茂枝六元陳善亭五元葉成忠吴榮波各四元朱寳珊徐棣山黄佐卿闞鳳書譚幹臣吴春池土欣儒各二元周蓮塘復泰各一元莊源大六角恊興廣生各五角兆記三角洪記恒興各二角五分何立昌二角徐雲岩一千文共計洋三十七元六角錢一千文又收諸大善士樂助建造廣育善堂捐數謹以附登徐春園續助英洋五十元吴廣之樂助英洋二十元王文孝樂助方磚一百塊[  天后宫施醫局啓]  
[寄某女史女史昆陵小家女性明慧而貌娟好女紅精絶兼嗜翰墨與余有白頭之約客秋余游海上乃母惑於利迫女他適又非所偶女恚忿涕泣而無如之何求死不得惟望余早歸而余初未知也昨以書寄余展誦之餘幾不辨是淚是墨也因卽題詩慰之並請高昌寒食生太痴生藜牀舊主同正]  
　　江樓徙倚又斜陽零亂春紅客恨長不謂巢成鳩占鵲最憐琴誤鳳求凰胡天不諒風塵命無地相容鐵石腸試看仙山迷路者桃花果否屬劉郎聲影常疑倩女來關河迢遞夢驚回難忘秋水芙蓉面善保春寒豆蔻胎淚墨痛摩書寄怨心香直熱到成灰天邊缺月重圓易持慰風流詠絮才[  古吴梅華館主人拜稿]  
[鎮江電局代收丹徒早災賑捐已丑正月上中兩旬清單]  
　　戴小梅募嘉興縣王代募二百元浙江乍浦廳趙二百元浙江台州府成一百四十八元浙江會稽縣俞一百元浙江德清縣陳四十四元浙江吉安縣周二十元浙江桐廬縣沈三十元浙江衢郡總局楊四十元秦淑齋一百元金沙馮少林十元龔佑之十元○九江不書名施十元施紫卿募保平安一百元餘姚縣隠名氏十元王東橋七元戴子輝捐解小溪一百元鎮字四十一號册章子安八百文龍貞甫一元楊成章六百文同森太四百文恆泰隆三百文恥教叙堂二元孫恆興六百文何永興一元無名氏三百文胡恆豐八百文無名氏一元王三泰一元無名氏三元陳堯廷一元無名氏四百文無名氏五元無名氏二元一千文解立生一元李承業一元宋靜夫一无無名氏四百文錢竹如一元錢治平一元陳若易一元王鼎盛四百文丁蓉鏡一元葛同盛二元黄仰山一元朱小堂六百文鎮字一百四十九號册周繡峰一百元汪蓮溪一元程敏齋三元吴德甫一元邵子興二元何小山一元周裕生一元譚德庸一元朱竹屏六百文李湯演四百二十文何國材六百文公記一千四百四十文嚴錫林四百邵平甫六百二十文盛熙元氏一元張保和氏一元吴錦堂一元勤五百孫振遠四百劉發源四百丁星垣八百汪品三十千朱德二千周且實一千胡振玉一千文馬鶴樓一千無名氏三百九十無名氏一元無名氏一元無名氏四百文無名氏一千無名氏六百六十李俊官二元朱小湖十元楊小峰三元王式如一元無名氏一元無名氏一元無名氏八元無名氏無名氏五百無名氏八百鎮字字一百五十號册無名氏一百元王鈺卿十元張恆義十元宜男堂三十元葉樂園一元徐保人一元孫同盛三元無名氏五元五茂停一元全五百集營堂二元有餘堂五百無名氏二元無名氏五百無名氏五百無名氏五百陳源大八百文恆豐裕四百無名氏四百汪大成四百無名氏二元錫社堂二元李勤十元李璧瑜一元封掌甫一元王靜山二元戀齋一元無名氏一元殷天成一元張益三二元無名氏三元劉同盛二元無名氏六元無民氏一元源源典二元侯大立五百聽經堂一元無名氏四四百陸湘浦一元同泰祥二元陸晏如一元趙隆昇一地無名氏六百文戴長卿無名氏一元李恊生一元夏木波八百蔡希齋八百文益泰號一地盛泰昌一元無名氏五元一千八百文徐德氏寳德氏共二元周廣業二元實手二元戴蔚如二元德元金輯五手十六元張吉祥吴天成劉德成李恆裕共十元周雨樓五百文無名氏三户各一元無名氏十四千孫良仙八百孫根雲四百孫燮堂八伯文孫止卿孫宏恩二伯邵最峰五伯無名氏共十九元無名氏一伯六十文何亦秋一千六伯鎮字三伯三十文號册丁石甫募趙祝三一元於德廣一伯陳嚴氏二伯陳開麟五角徐良珠二伯文陳烈元二伯陳卞氏二伯文卡次才三十五徐興禮一伯文生祥三伯陳仲端三元陸子蔚四百谷記一元徐省齋二元鎮字四十二號丁石甫募汪樂善一元陸祖慈一元張文記一元陸子唐二元陳步青一元陸同磨一元趙永臣二元朱陸合一元丁小二元丁有餘一元丁肯堂積歲一元徐天生洋一元王天順兩洋顧天香一元公順三元于寳成二元封利昌乙洋張天美一元朱德泰一元開成土棧二百恆豐裕五角樊恊泰四伯何鑑三四百曹恆聖二百丁止佳一元陳光奇一元無名氏乙洋五角無名三元汪大成三百陸萬成五角無名四百孫同盛二百何茂亭五角周學松兩百仇恆源二旦甡相祥五角孫一善二百萬順四百成同和二百裕盛昌二百曾萬盛四百文劉同盛兩百何合興兩百何藴山二百陳源昌三百王倫甫二百煥章四伯石文華五角顧開三二伯葉興和兩百胡石甫兩百蔣義泰一元無名兩百嚴劍堂兩百文鎮字一百三十七號彬記二元玖記一元丁丙之三元丁小卿乙洋孚吉一元丁修林五元文林二元遐林三元韓小溪乙洋無名恆記二元無名一元朱積靖邑一元慶懷堂一元丁書記洋一元韋記一元無名一元顧熙亭乙洋韓石君一元無名輯記一元鎮册一伯三十八號積厚堂之記二元積厚堂兩洋長記二元惟記兩洋俊記一元美記三元榮記洋三元逢記二洋貞記二元梁記一元純記二元時記二元松記一洋王彭記三元王修記三元無名一元無名四人共七元盧錦堂六洋雲卿六洋友石二元雲程十元盧周氏乙洋如西無民氏乙洋如西不愿留名人二元如西隐名乙洋如西抱憂子乙洋如西心餘力微人一元如西培後生三洋如西餮霞使者二洋如西庚今子三洋如西雲眠老夫一洋如西剛力子兩洋○如西齊眉夫婦八元如西筆　老人六洋如西期瘦生二洋如西九安遠客二元如西垂召童子二元楊曉峰二洋無名一洋曹人駿三伯無名一洋趙裕順六百趙裕昌三百文于子成二伯無名六伯六十九江宦遊人原封銀一百兩泰州正堂陸三百千朱米樓四百千鎮册四伯二十四號安定堂一伯元吉記五十千無名五十千月記五十千桂記五十千文米業花街一元三伯六十陳虎臣壽禮助李麟二洋陳倫閣二洋趙浩然一洋周瑞卿乙洋電局費五十四元一角九分塘工捐○無名一伯二十元衍慶堂五百元嚴佑之募無名氏四十元潤東一百元劉祥泰典代募一伯五十千吴倍章乙百元無名三元鎮册乙百五十三號栢殿募諸位四十元無名二户供一伯元戴少梅募鳴珂堂五百千在勤堂三百千○在勤堂代募二百千無名二百千再潤東五十元指助丹陽賑捐已交施子英太守附欵散放合併聲明 
[葛蕃甫先生世兄芹儀移賑第二單]  
　　我同人葛蕃甫先生服官滬上久著政聲又於歴歴善舉無不踴躍從公心存利濟今春世兄榜名恩元原籍應試遂見賞於宗工高璣芹香世兄文章有價亦先生之德澤可憑焉先生慨念奉省飢民嗷嗷待哺陸續勸募鉅欵彚解散放今以芹儀一概移賑尤見善心固結不禁代災黎而頌萬家生佛也轉瞬秋風枉樹雲外飄香萬里鵬程奮翮而上可爲賢郎拭目俟之茲將諸公賀儀芳名列左○十二至十八日梁寳鑑先生洋二元王少蘭一元徐慶三二元蔣坤一元徐九成兩元○廿一日來龔道憲洪吉甫先生各十元邵方伯嚴彤甫先生各六元○吴廣菴觀察聶仲芳觀察蕭雲卿軍門唐蘭生太守黄民階太守袁鶴亭總戎徐克敏李貫之郭述之林閣奎黄芝生卓子和徐敏馥總戎張儉齋王心如宋書升徐子靜馮澤甫楊子京丁懋初袁九齡孫光坊光圻陳錦華嚴殿卿徐兩之李聽濤梅塘以上諸君廿五户各四元○黄春圃楊文臺誠之信之林崇志本萱黄　基三君共三元䧏吴徵三總戎馮吉雲觀察王竹𪃿方伯楊經德桂順福曹先清維緊韓古香邵永源董仲生董寳輝董淡生孔光榮閔懋修何瑞堂朱彚發蘇夢漁朗山稼秋王子顯朱函芳瞿榖人王國安唐茂枝唐景星兩觀察沈笑提遊戎鄭介臣成長壽何祖安王松堂陳世熙蔣友堂童小橋何春生陳蓮城黄子慎樊時勛夏子谷江平山翼堯何天生湯松岩張依仁周金箴孫震來陸豫采范蘭塘朱森庭劉天林張德澄梁金池席子珊史梅賓馮蓮士陳篤卿丁沛生陸秋園周積楨何丹書曹潤甫徐蘭齋謝硯庭石韓康沈松茂魏啓元許春榮陳子卿鄭崇陵潘芸生王漢槎陳炳富陸雨生姚佑生蘭洲善民戴雲章姚安谷傳煥亭總戎施少欽王斯樸楊子萱何庾香司徒寳之王毓文玉芝友劉麗泉陳竹坪汪靜岩黄梅齋王錦堂鄭承源郭藹庭李倉喬張翰卿唐鳳池楊紹和丁上奎朱步蟾步雲步鰲孫筱雲徐仁英郭子清鑄錢局萬順豐盛號永盛號寳源行萬全慎號嚴茂基以上諸君九十九户各二元○何碧山徐純甫裘大寳鳳儀吴瑞孫馮本初胡方旬朱福清姚綏臣楊聿修黄笏卿應劍堂姚永泉葛可均房葛天成裕貴張小湖瞿梧生包振泉吴稷卿吴駿甫楊香渠王萱生張德豐沈鳳岐梁友松李欽甫車沛臣陳岱源太守吴彭齡王少蘭葛恩安葛繩金沈笛雲張雪堂何菊人孔煥文張經甫柳馥堂康錫章朱子藩傳鳴岐汪藴甫徐棣山伍子卿吕廉之祝翼雲袁忻潤朱奉圭黄守春何元增周元春楊立純姚文態朱理堂周文彬萬鍾安鍾元童漢九朱凝香葛祖耀友才朱理全曹寄云周正利龔至夫正守葉秀園孫裕楊星纏何松亭黄勝春周元汪述銘羅錦標應子守汪云伯戴敦牷李玉書虞漁平吴端夫吴文濤沈子德葛俊心韓石生戴綏之張韭孫朱拾珊包忠壽郁建伯周味蓮李秋巖章銘夫曹慶章許連夫施竹琴閔魯生洪堯夫郭蓮生俞小坡宣琴山蔣伯恩程養田鞫定候葉槐生程民江程程先葛麗齋武杏林邱文泉徐小巖天佑生號恆和號南泰山堂以上諸翁一伯另一户各乙元○王鴻伯趙稷卿時風張驤雲沈丙榮葉淡人龔賑淇徐永泉八君各五角○慈谿張午書貽安姚美堂采名吴光浩　泰族采繁六君各乙元○成銘生洪儀孫旋承六族昌其族豫齋五君各錢四百翟星五兩角凌曉連三角陳子盤四角孫鈞三角葛拒薌四百洪詩齋戴曉堂各錢二百以上共收計洋四百五十九元二角錢二千八百○上海四馬路奉省恊賑公所同人謹啓三月廿三日 
[上海四馬路文報局内恊賑公所收解賑欵三月中旬清單]  
　　絲業會舘賑所彚解第一批規元三千五百兩○高易公舘賑所彚解第一批規元一千兩○福州電報局周雨亭先生交來裕昌木行經交胡采庭井秋氏經募洋一百廿六元一角二分細户清單另登報章○道署徐子翁交來出使英法諸君送劉丙卿孝廉秋捷之善賀分移賑庫平銀四百兩實收規元四百三十八兩四錢細户清單另登報章○本埠慶豐當汗少愚先生一百元○蔣笑山善士洋五十元○祈安氏求合家平安行事平安二户各洋五十元○武陽保嬰局諸君經募欽風鄉二十八都二圜捐一千八百四十文懷南鄉十七都二圖捐洋十元二千五百廿文欽風鄉念八都七圖捐洋一元共實收洋十五元九百廿文○號信房施禄翁來五柳堂陶日本洋二元○本埠怡和泰號來葉周氏同善書二户各洋一元生記心氏二户各洋二元○安徽程光　爲求佑合家平安助洋六元○蘇城得見齋顧募無名氏洋十元本埠强興泰號張君交來覺覺飛氏洋十元○本城内萃華堂號募隐春山陳耀堂二户各洋二角鄒杞生徐鶴汀壽山王錦文吴少山鄒松泉六户各洋一角○天順祥號交來都門全芸翁募保安氏京兆郡二户各銀十兩實收規元廿兩另六錢四分滬報舘繙譯處交來平雲閣主洋一元○杭城王振甫翁交張勉力學好人募同彩共性客七百五十五花女節省點心求病愈助三百揚州勉善堂汪洋十元○瀏河陳本安先生募風流雲散八洋十二元武陽保嬰局募南鄉包季謙經勸捐七千黄陳二君捐延政鄉廿五都五圖洋二元實收洋八元七百六十○江蘇朱時帆先生交來鳴琴室主人洋十元○振大昌廣　號經募白雲氏洋二元保安氏洋一元江楷卿瑞卿二户各洋五角○本埠莫孫卿先生交來餘美和號洋十元電報局駐滬總稽核處汪笙核洋十元程蓺甫翁助洋二元天南遯叟祈求病愈十元元錢志澄節讀書膏火移賑求事心遂二元興記綢交到指迷山人二洋松南鈎叟洋三十圓古吴求病愈子四圓本埠平和各友一圓一角本埠利興洋行募宋英豪關碧山香　氏宋榮貴宋凌氏五户各洋四角李少梅關宋蘇杏田孟聯氏關老學五户各洋兩角實收二元爛板一圓無名二圓永泰泰棧募林氏永泰二户各二角鄭以恭無名二户各一角謝翠記洋二角榻賓記一元八角虜北應科氏求病愈乙洋萬泰洋行募華召日利西洋人人四角陳留伯英氏陳留隴西氏虞清河五歲桂娟女士百萬金鈴榮陽士六户各乙角本埠長源粮吴募休寗無名古歙胡藴之汪然古三户各一圓無名二圓豐泰木行募高樹鶴洋一圓王美卿七角徐嘉苟五角黄昌生朱鐵甫二户各三角王不當二角董庚書一角浙紹信大棧募陸佑祀一圓餘卿堂王七角陳雲記五角陸增記陳炳輝兩户各洋四角○無名氏二百廿本城滋大燭號募黄開勳洋三角黄允增黄渭塘童長華黄恕葉聚榮劉阿聰六户各洋一角張恆奎黄宗傳再怡黄廷範四户各洋五分保家行募莊炳文洋二角 
 
 
 

Page 10

 
 
羅本記沈雪香二户各洋一角嚴公舘交來合浦軒求科名順遂洋二員本埠錦隆洋貨號募丁子乾洋一員丁蘇泉二角蔡桂松一角本埠蘇新泰號交　培記覺非氏二户各洋　員梅鄉氏二員不知名一員彤成莊募衆友一員三人示青來堂二户各二角始平貽力不從心施松煥田福保賈岐鳴田子欽六户各一角永遠會二十元本埠正棧善士募惻隐氏彭麗生陳氏子三户各五角無力氏二角陳逹良一角梁景熊洋二元懺行生爲好寳求病卽愈一元謙修士一元小積士一元大豐洋貨號助洋一元又募無名氏勉力子二户各一元藜蔭書屋無名氏樂從子願椿萱茂人四户各五角無名氏五元怡盛洋貨號募無力子二角陳隆椿張槐庭張翰香六榮林無名人薑無力寳華書屋七户各一角李鴻君張阿根葛坤元翁信傳四户各洋五分跡寄琴川醉隐士二員蘇城王永隆烟號交來王文廉爲孫女陔嗽求愈五元瑞太烟號募陳子煦二角陳不草堂一角南市生大號兩員又經募李秋平張麗生夏鎔成錢桂春張瑞良莫讓卿葉祥元周瑞甫章良卿馬善甫顧春甫十一廫各二角瀏河陳本安二元又經募蔡子良三員無力人一員不忍堂一員德興行角楊藝香瑞明合五角念四子心心念史濟發三户二角求消過子悟過子仁壽堂四户一角恨無能爲助一員陳恊火募周福生席再久陳恊大三户各五角李振剛四角六德敷三捐錢敦祐邵順喜二户各二角張琴山有心無力永昌貞元四户各一角姚文彬捐靜芬女史三元天心齋一員仙鎮王陶庵先生交來四善士月捐四員本埠元泰外國成衣店捐韋張氏無名人二户二員茅尊三徐寳珊二户各一員程有生五渭高無名人一户各五角韋德袁雲德二户各一角張爲丙馬燕山二户各二角本埠大昌號經捐永順記十元喉音亞求愈五員恆記煥記二户各二月○本旬共收規元四千九百五十九兩另四分英洋六百七十八元計元四百九十九兩六錢八分六厘日本毛洋兩元計元一兩四錢二分小洋七十一角計元五兩二錢三分三厘錢一千九百四十文計元一兩三錢三分八厘○五項共合規元五千四百六十六兩七錢一分七厘○連前共收規元四十三萬八千三百九十三兩九錢九分八厘○前解過各賑規元四十三萬一千九百九十兩另七錢七分一厘○今解登萊青道第一批東賑庫平銀五千兩申合規元五千四百八十兩○連前共解規元四十三萬七千四百七十兩另七錢七分一厘○實存規元九百念三兩二錢二分七厘俟下批起解合併聲明 
 
 
 

Page 11

 
 
   
 
 

Page 12

 
 
[光緒十五年三月十六日京報全録]  
　　宫門抄○諭旨兩道録前○滇撫譚奏爲更補遺缺知縣摺○又奏爲甄别府縣片○廣西撫沈奏　仍照辰保奬勵片○台撫劉奏請議卹片○閩督卞奏爲委署司道片○豫撫倪奏請賞給匾額片○又奏爲辦理冬防情形片○陜督譚奏爲委署各員片○三月十六日推班○召見軍機皇上明日用膳辦事召見後至南海○○頭品頂戴雲南巡撫臣譚鈞培跪奏爲更補遺缺知州恭摺仰祈聖鑒事竊查新興州知州胡德鏞告請終養遺缺前經聲明歸部銓選並將晉寗州知州舒連昌病故遺缺以補用知州曾樹榮請補兹准部咨晉寗州病故一缺定限十月初六日到司新興州終養一缺於十月十六日奉旨核計日期晉寗州在先新興州奉旨在後自應按照新章將晋寗州作爲第一缺咨選新興州作爲第二缺留補等因自應遵照另行更補查新興州缺照例以光緒十四年十月十六日奉旨後五日作爲部中行文按照限減半計算扣至十二月十五日接到部文之日作爲開缺日期歸於十四年十二月底截缺是月分選缺知州祗此一缺毋庸掣簽查奏定章程終養廻避撤回改　降補下憂叅革選缺知州一項將候補班前與候補正班酌量請補又應用候補時先儘科甲出身人員如不合例人地不宜方准以别項出身候補人員請補等語今新興州知州係歸復定章後初出終養第一缺滇省知州班内現無鄭工新班遇缺先海防先海防卽舊例銀捐遇缺先遇缺各項人員應用候補班前之員無人接用候補正班亦無科甲出身人員應以别項出身候補知州請補查有請補晋寗州之候補正班補用知州曾樹榮年五十二歲係湖南善化縣人由文童投効湖南援黔軍營於克復貴州台拱廳城池並攻拔三丙革夷等處苗寨出力同治十一年五月二十三日奉上諭着以從九品留於貴州歸候補班前補用並賞戴藍翎欽此復於克復湖南龍楊益楊兩縣城池湘省肅清案内出力十三年十月十五日奉上諭着免補本班以縣丞歸候補班前先補用欽此奉調到滇於克復騰越　城出力光緒三年十二月十九日奉上諭着免補本班以知縣改留雲南補用欽此又於剿除金沙江蠻匪出力六年七月初十日奉上諭着免補本班以知州補用欽此九年十月十五日經欽派王大臣騐放覆奏奉旨着照例發往雲南以知州補用欽此十二年四月初二日到省試用期滿甄别留省補用在案臣查該員曾樹榮年力富强才具明練並無叅罰案件以之更補新興州知州實屬人地相宜與例亦符據藩可曾紀鳳臬可鄧華熙會詳請奏前來合無仰懇天恩俯准補用知州曾樹榮更補新興州知州知蒙俞允該員係補用知州請補知州銜缺相當毋庸送部引見至該員前補晋寗州之案應請查銷除咨部查照外所有揀員更補選缺知州緣由謹會同雲貴總督臣岑毓英恭摺具陳伏乞皇上聖鑒勅部核覆施行再此案應以十四年十二月二十九截缺之日起恨扣至十五年三月三十日限滿兹更補係在限内合併聲明謹奏奉硃批吏部議奏欽此○○譚鈞培片再道府同通州縣等官到省試用期滿例應督撫察看才具奏明甄别以肅官方兹查有三品銜儘先補用知府凌應梧又知州銜補用知縣陳傑士均各試用一年期滿又分發雲南優頁試用知縣張慶和試用二年期滿均例應照章甄别據藩臬兩司先後會詳前來臣查該員凌應梧老成稳練陳傑土奮發有爲張慶和安詳稳慎均堪以各本班分别留省補用除將履歴清册咨部查照外謹會同雲貴督臣岑毓英附片具陳伏乞聖鑒謹奏奉硃批吏部知道欽此○○沈秉成片再前撫臣倪文蔚奏奉駁援剿邊匪出力人員遵照部議另核請奬一案准吏部議覆廣西試用知縣柳籛轉運軍糧原請以本班留原省歸候補班補用俟補缺後以同知直隷州補用前單悮作廣東知縣查明更正查該撫覆奏單内僅聲敘捐納並未叙明何年月日在何處報捐應令查明覆奏再行核辦光緒十年四月二十五日具奏奉旨依議欽此欽遵轉行查明在案兹據同知銜補用知縣柳籛禀稱該員係安徽鳳陽縣人由廪膳生於光緒二年在廣西善後局報捐准作貢生以州判歸部雙單用選用是年七月投赴邊防軍營委派轉運軍糧又於光緒四年七月在廣西滇捐局加捐知縣不論雙單月分發指省廣西試用嗣復加捐同知升銜五年四月請假離營應光緒五年已卯科順天鄉試中式七十三名舉人六年庚辰科會試一次仍回營當差七年七月請假離營十年赴部引見蒙欽派王大臣騐放覆奏奉旨柳籛着照例發往欽此十一月十八日到省該員保奬之案係在未經引見之先從前捐案尙未經户部知照吏部是以奉部行查等情前來臣覆核無異相應仰懇天恩勅部核覆准將該員柳籛仍照原保俟補缺後以同知直隷州用出自鴻慈理合附片具陳伏乞聖鑒謹奏奉硃批該部知道欽此○○劉銘傳片再台灣自光緒十四年七月以前所有積勞病故員弁均經臣隨時奏明蒙恩賜卹在案查自十四年八月以後據各營陸續禀報提督銜總兵廖世霖副將銜叅將王從興花翎守備胡毓麟前噶瑪蘭營都司降補千總李長青守備銜千總蘇開林藍翎千總陳家聲升用守備把總吕賢信把總鄭興彭外委汪維仁蔣錫純何月如張學明張明元池振蕭五品軍功賈金彪王楫翁瑞五品銜通判葉兆封江蘇補用同知候補通判陳承基舉人王守誠巡檢李守曾從九品雷毓柄附生王樹良先後大營積勞病故二十三員名又據補報剿辦吕家望番社案内陣亡藍翎把總易貴山一員傷亡副將鄷炳南守備章紀煌藍翎千總劉世東三員又據藩司詳報清賦案内先後在差積勞病故前台灣府南路同知歐陽駿福建候補知縣陳昌言縣丞馬斯臧府司獄李仲明巡檢吴容五員臣覆核無異合無仰懇天恩俯准飭部將廖世霖等三十二員名分别從優議卹出自逾格鴻施所有彚請議卹緣由謹附片具陳太乞聖鑒訓示謹奏奉硃批着照所請該部知道欽此○○卞寳第片再據福建臬司奎俊禀稱光緒十四年二月初四日奉上諭福建按察使着奎俊補授欽此遵卽具摺謝恩陳請陛見旋經前督臣楊昌濬以秋審關要奏請暫緩北上奉硃批奎俊着准其暫緩陛見欽此嗣又辦理鄉試塲務並督審要案示克交卸兹因公務稍清陳請遴員接署臬篆俾得入京陛見等因具禀前來臣查奎俊升任臬司例應入都陛見查有汀漳龍道聯興老成端謹公事細心堪以委署臬篆所遺汀漳龍道查有候補道胡日初守正不阿辦事認真堪以委署道篆除檄飭遵照外理合附片具陳伏乞聖鑒又藩司張夢元在年屆滿奏請陛見上年十月初五日奉到硃批着來見欽此藩臬兩司未便同時交卸張夢元應俟臬司奎俊回閩後再行入京展觀合併聲明謹奏奉硃批吏部知道欽此○○倪文蔚片再奉天營口向有資善堂係官民集資建設專爲濟人利物之事前聞豫省災賑殷繁情深助賑由會辦天津海防支應局前署山海關道廷彦匯銀一千兩到邓係該資善堂捐助豫賑之欵交局兌收散放兹據賑撫局司道詳請奏給匾額前來查紳民捐賑一千兩者例准建坊今資善堂所捐銀數相符雖請匾與建坊稍有不同仍係樂善好施字樣自應比例奏請仰懇天恩准賞資善堂匾額給予樂善好施字樣以廣皇仁而壯觀瞻理合附片具陳伏乞聖鑒訓示謹奏奉硃批着照所請禮部知道欽此○○倪文蔚片再前因豫省南汝光一帶地多伏莾刼案疉每屇冬防必須多派兵勇分投巡緝本屆練營兵勇除派赴河工駐巡彈壓外不敷分布當經添練馬步三哨派員管帶前赴省南各屬巖緝盜賊認真巡防應支餉項卽在前此所請暫留漕項帮丁月糧欵内動支惟查現在大工雖已合龍災民驟難復業且工次人夫散歸各處良莠不齊賑務爲日尙長防務同關賢要此項馬步兵勇本非尋常冬防可比久暫殊難預定將來能否裁併抑或添練成營當俟隨後察看情形辦理除咨部查照外理合附片具陳伏乞聖鑒謹奏奉硃批該部知道欽此○○譚鍾麟片再西寕府知府倭什鏗額前因俸滿引見現已回甘並無委辦事件應飭仍回西寗府本任署貴德同知王開斌丁憂遺缺應飭署西寕縣本任貴德同知引大鏞仍回本任其所遺西寕縣知縣員缺查有教習試用知縣姜定保堪以委署貴德同知張大鏞請假遺缺查有候補班前儘先補用直隷州知州章鶴年堪以委署據藩臬兩司會詳前來除檄飭分别給委外理合附片陳明伏乞聖鑒謹奏奉硃批吏部知道欽此 
 
