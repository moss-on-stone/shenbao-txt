# 1892 - 271 - 4906988

 

Page 1

 
 
[彚解山東振銀] [  申報館協振所席裕祺謹啓]  
　　山東洪水爲災小民蕩析流離嗷嗷待哺敝協振所一聞災狀立卽刊印捐册爲將伯之呼承遠近好善之士屢霈仁漿頻施義粟無任感佩兹以規銀一千兩會同絲業會館仁濟善堂解赴山東核實散放惟是被災甚廣需欵浩繁轉瞬嚴冬啼飢者又有號寒之苦尚望仁人君子厪已飢已溺之懷軫救人救澈之念源源接濟使放振者不致廢於中道此則敝協振所代青齊黎庶馨香禱祝者也專肅布陳惟希德鑒 
[重印五經體注○全號畫報○岑宫保介福圖出售] [  點石齋啓]  
　　五經體注一書久已風行海内而善本則殊寥寥或字多漫漶而莫辨或板太縮小而未清不獨閱者有費目力而且場屋中題解有失貽誤非輕本齋有鑒於此曾將是書悉心校印迄今銷售久罄頗蒙士林稱賞今復重印成書紙張潔白字跡清疎行欵悉遵鑒本仍裝三套碼洋兩元六角如欲躉購另議全號畫報自元號起三百號止裝訂廿五本分作四套實洋十五元所附畫譜等各種亦分訂成七本附在套内岑宫保坐鎭滇黔閩疆戰績在人耳目間士民翕服今將平生事跡繪圖置說名曰介福圖亦已印成每部實洋八角如蒙賜顧上海向本分局三馬路北申昌京都廣東兩湖福建汴梁西安四川等省各分莊購取 
[論錢莊之弊]  
　　昨報載江西省城府學前十字街某錢鋪開設有年忽於上月某日倒閉隨有官憲封條高貼并撥差役把門凡持票取錢者每千折給小錢五百文且僅給三日而止過期則不給分文云云又言各錢鋪心計最工恣行龍斷有所謂吃平吃價吃銀色吃錢色諸名目收銀必少報數分作爲次平兌出則多報數分作爲足平此之謂吃平收銀付錢則銀價作低錢價作高付銀收錢則銀價作高錢價作低此之謂吃價收銀則雖係足色亦指爲低銀付銀則雖係低銀亦指爲足色若是者謂之吃銀色收錢則典色作扣付錢則扣色作典若此者謂之吃錢色統計一出一入之閒假如有銀一兩有錢一千可以受虧至百文之多其朘削小民一至於此宜乎怨毒之所叢也以上兩則皆江西訪事人所述閱竟不禁爲之慨然曰此等風氣豈獨江西爲然哉各處亦何獨不然錢莊之盤剥是其本等彼固以是爲生意經師以是傳之徒父以是授之子設於此而稍有失算卽謂之不善經營吾嘗與二三友人笑談謂上海自南至北約計錢莊不下數百家倘有人持錢一千洋一元至一家以洋易錢則無須貼補以錢易洋則須貼補若干以大洋易小洋無須貼補以小洋易大洋則又須貼補若干凡見錢莊必與交易若此則所携之錢可以一日而罄盖彼以此爲生涯開張店鋪兌换銀洋倘不於此等處沾光則將從何處求生活故夫吃平吃價吃銀色吃錢色諸弊雖皆非出於公道尚不足爲若輩責所最可恨者出票旣多忽然倒閉持票向收必打折扣試問此何故乎虧欠倒閉多講折扣彼則或係貨色進出或係多年交易前此有沾其光者此次稍作折扣尚有可說若各家存欵則或者年年收取息銀爲時旣久爲數亦鉅今日店旣倒閉將所存本銀扣折歸還官欵存本則亦一律而獨於付出之銀錢各票則斷斷乎不能折扣何則當其出票時固早以現銀現錢付之非空票可比也兌則以一紙票頭取人之銀錢迨人家以票取銀而忽行折扣此則與拐騙者向異哉嘗聞蘇州之開錢莊者收徒數人皆取押櫃之銀約計每人五六十金卽以此銀作爲本錢稍飾門面懸牌開張有持銀洋來兌者則多製竹籌以付之或二百文或三百文不等其初籌亦未嘗不可以通用迨爲日旣久籌之付出者旣多銀洋之收入者亦不少則突然閉歇有藏其竹籌者竟不值一錢甚有并徒之押櫃亦入之腰槖者其徒如稍有勢力則或折扣歸還而其悖入之錢則已厚矣若此者各處亦未始無之惟蘇垣通用竹籌故此弊更多若紹城通用之竹籌則情形不同其籌上並無數目號碼惟彼此心照借此爲符騐而已故有將籌失落者雖爲他人拾去毫無所用但須向該莊關照聲明日期數目號頭相符者仍可以支取不過有籌者可以飭人往取無籌則必須親往耳此其用籌似較蘇州爲勝之且其籌必數在百千以上非若蘇州之幾百文者而究不若上海通用小洋不用籌票之爲愈上海之票惟匯劃莊有之小錢莊雖有票紙人弗信也至於籌則本無所用旣有小洋較籌尤便於携帶福建官塲去年創議禁票而用小洋特運銀至廣東托鑄小銀洋運回福省以散布各錢庄行使責令將票收回至今行之甚便前見浙江亦有此舉鄞邑楊大令已奉札出示令民間通行小洋勿用票紙此法最善竊嘗謂中國宜設立銀行廣鑄大小銀洋以自收利權卽民間市上亦未嘗不以此爲便今銀行未能創辦以至此等欺人之錢庄硬打折扣小民大受其累吾不知彼旣打折扣復限日期過三日之期卽分文無著此種定例畢竟出於何典且有封及高貼差役把門則其敢於荒閉者必且有所恃而不恐者在也世風至此有世道人心之憂者能不爲之三歎也哉 
[都門雜紀]  
　　北吏衙署前後墻經歴年已久坍塌頗多吏目王君擬欲一律修葺苦於無欵可籌禀奉城憲核准令於生息曰差銀兩内提出三十兩作爲興修之費雲斤月斧指日可以興工矣○新任崇文門正副榷使照例於八月初三日履任各税務擬仍遵向章於七月廿六日起至三十日止减税五日所有各路貨車聞此消息早於前數日赶至在城外守候於五日内進城報騐以冀得霑利益此五日中貨車魚貫而入接尾銜頭終朝不斷較之尋常擁擠百倍云○某省候補知府某太守近以進京引見寓櫻桃斜街貴州會館内一夕被梁上君子撬門入内竊去包袱一個内有現銀二十兩衣服數件捐照一紙某君焦急異常報知步軍統領衙門票傳該汛弁兵從嚴跴緝俄而某賊將捐照一紙於夜間擲還會館由看館人拾起呈交某太守太守喜出望外尚有衣服銀兩所值不多遂置之度外不復向汛署催請追究矣○陜西候補某雜職自稱係督轅巡捕奉督憲派委來京公幹寓居李鐵拐斜街陞官店内偶於某日赴同春戲園觀劇見花旦小桂鳳色藝雙佳頓觸所好遂與往來載酒徵歌殆無虚日所費不下二千餘金旣而虧空公欵彌縫無術忽生拐騙之計囑桂鳳代購金珠玉器綢縀皮貨等物其時桂鳳尚以某雜職爲上等闊老一日三餐殷勤供奉並爲賒購各物約計四千餘金言定某日歸銀詎某雜職於前二日遣僕將賒得各物運徃他處某雜職卽於是夜飄然出外挈僕潛竄翌晨桂鳳知覺則已渺無蹤影未幾西河沿彩華金店門框胡同吉瑞玉器鋪及其他古玩綢縀皮貨各鋪十一家各繕呈詞一紙控桂鳳於北吏衙署蒙派差役傳桂鳳家内傭工三人到管押俟桂鳳到案始將三人開釋始爲 
 
 

Page 2

 
 
闊老繼爲騙子天下之如某佐雜者正復不少人品之卑抑亦衣冠之恥也○前户部雲南司經承盧某卜居韓家潭與同居書吏王某訂莫逆交因王囊槖未豐遂以朱提一百五十兩借給按照三分行息彼此交好未立借據未幾盧以雲南銷案發覺株連獲罪由刑部擬以杖徒盧挈眷借往瀕行時將住房十餘間及器具衣服托王某及妻弟某甲代爲照料迨盧某旣抵配所接王某一紙書略謂所有鐘表依然無恙其玩具等　某甲携去此外除不甚值錢之傢伙等件暫爲照料尚有餘物恐别生事端業已典銀使用盧接誦之餘尚以爲故人情重雖天涯猶咫尺也今盧遇赦回京與王相見共道闊衷詢問傢伙何在則已售盡因令其將典售各物照數估賠王某含糊應之越日王以銀百兩歸償借款盧因需用孔亟卽行收受及問估賠一節則答以當日並未交存物件兩相口角涉訟於北吏衙署旋有魯仲連其人爲之調處令王賠銀一百二十兩盧某以爲數太少尚未首肯也○炭兒胡同有兪某者家貲小裕所居房室華麗無比因臨街房屋正屋缺少二進未能快意屢欲將間壁張姓木廠房地購買以便開拓規模而張未之許也迄今張因病辭世木廠亦已閉歇兪遂托人向張妻子復伸前說將木廠房地售與兪某價銀契紙同時交付兪某立卽興工起建馬棚更房無一不備可謂如願以償矣忽有原房主胡姓在宛平縣署控告張姓妻子盜賣房産經縣主派役拘傳張姓子管押候訊並拘傳兪某到案呈出購買契紙當堂騐視乃贋鼎也遂飭將該房查封令兪某聽候傳訊或謂胡姓將房典與張姓開設木廠另立借字此次與兪某成交時並未將眞紅契紙交出以致另生枝節云 
[江西匪耗]  
　　江西萍鄉縣與湖南醴陵縣毗連上月醴陵邊境有哥老會匪刦掠某典鋪肆意驛騷兩省地方官遂各申詳上游派兵剿捕此已紀諸報章矣兹聞匪黨聚集之處名曰武功山界隣醴陵萍鄉宜春安福等縣烏合之衆爲數頗多移紥萍鄉之吉字營弁勇寥寥不敷剿辦因回至袁州府商諸府尊及袁臨恊添撥營兵一百名仍往萍鄉駐紥以防匪黨竄擾目下附近武功山各縣謡言四起人心紛擾異常匪黨又以剗富塡貧爲煽惑人心之計以致富者益懼貧者益疑萍鄉瀘溪市居民日間方舉行團練至夜卽被匪黨將軍器刦去初二日風聲傳至萬載縣城居民夤夜遷徙一空至初三日清晨店鋪不敢開市瀘溪市居民鋪户亦皆逃往他方宜春民人多遷入袁州城内袁州吉安兩府及各縣皆飛報省垣請兵剿辦德曉峯中丞飭原紥吉安之剛字營移紥萍鄉縣以剿爲防又飭原紥省垣之振武後營由水路速往袁州相機進剿并飭江軍水師砲艇駛往吉安以護河道蓋江西全省大勢贑水自西南而東北横貫其中有砲船扼守贛水上下游使匪不能飛渡則東路可免蔓延爲害剿辦時可併力於一方也猶幸近日大雨時行民心安靜匪黨蠢如鹿豕惟知東突西奔一臨以大帥威嚴當不難迅奏膚功也 
[一鼓而平]  
　　前報紀福建延平沙縣毗連之封禁山有匪徒冐稱陳拱羽黨揭竿起事地方官連接警報電請大憲調兵救援兹悉大兵未至時延建邵道司徒觀察先已會同建寍鎭總兵率師前往一戰而匪徒四散奔逃刻下已唱凱言旋矣 
[漳州水患]  
　　厦門訪事人云月前風伯揚威兩師税駕漳州山水暴漲平地横流新舊兩橋長各半里許橋上建造房屋開設店鋪百餘家一日橋忽被山水所衝頃刻中斷人民房屋俱付汲心淹死甚多屍身漂流至石碼海澄面目模糊莫辨城隍廟亦倒去大殿頭門等處四鄉茅舍大半東倒西歪此亦數年來未有之刼也府署前水深數尺幸爲時不久隨卽退消鄉間各糖寮被水淹化黄糖冰糖多至十餘萬擔之譜本年糖價諒必加昻云 
[沈寃已白]  
　　已草安徽廬江縣楊訒菴卽楊霈霖在任刑斃書吏張咸義差役許榮一案前已歴記報端事閱年餘沈寃未白案中人証有畏楊革令兇威以致自盡者有刑傷瘐斃者計共九人迨升署藩司嵩書農方伯禀請沈仲復中丞奏歸兩江總督訊鞫劉峴莊制軍卽委江蘇臬司陳舫仙廉訪至江寍一函札飭候補府阮水三太守赴皖提解一千人歸案質訊旣至廉訪卽會同江寍藩司瑞茀侯方伯督率江寍府李小軒太守江寍上元兩縣宰連　數次衆供僉同始禀由峴帥奏請將楊令革去功名以便刑訊廉訪每次提究必命庖人備饅首兩大盤熱茶兩桶隨手取一枚先食又命從者取茶兩碗飮之然後每人各賞饅首四枚茶一鍾各人戴德銘恩同聲稱頌及七月三十日峴帥親提質訊楊革令逞刁狡辯堅不認供峴帥怒謂無論爾畫供不畫供本部堂卽憑兩司會詳奏達九重定爾之罪楊革令始俯首無詞峴帥復以廬江縣典史毛芹甫少尉旣不相干飭令回任供職并給以川貲洋銀五十元開釋之人証計三十一名口每人賞給盤費洋銀八元棉衣一領均令當堂領訖以上情節得諸安慶省垣訪事人雖大旨與前者金陵來信相同然詳略不免互異因復删削而登之 
[閱臺續紀]  
　　前報紀兩江督憲劉峴帥將至鎭江閱視砲臺嗣聞江西亂耗暫緩出轅云云兹聞劉峴帥前在鎭城大閱時見象山之南有黑山一座形勢扼要可築砲臺因擬在此興工建造業已籌撥欵項將以畚挶從事而東馬頭紳士謂此處若築砲臺於居民有所妨礙遂繪圖繕禀懇請暫緩興築峴帥接禀後遂欲親涖鎭江詳勘形勢再行定奪目下已委幹員先來察看至日後憲節果來與否尚難預定也 
[奮武揆文]  
　　旗營大操向例三年舉行一次由將軍閱視本年又值大操之期鎭江官塲已得消息知豐軍憲定於二十以後由省起程刻下積藎臣都統制已飭屬下預備供張以待襜帷涖止旗營兵丁日來認眞操演砲聲隆隆不絶於耳○初七日黄幼農觀察誅試寳晉書院生題此謂唯仁人童題唯仁人詩題賦得江清月近人得人字 
[杭州火警]  
　　本月初十晚鼉更初報忽傳良山門外某鋪洋油燈炸裂以致火勢炎炎城中人遥望見之急驅水龍蒼黄赴救至城下而重關已閉無可如何直至侵曉啓關而火巳延至護城河吊橋早經焚斷火綫飛竄分作三四支烈烈轟轟無從措手幸房屋不盡接續故炎威亦漸漸告衰然市屋三十餘家巳悉付楚人一炬矣 
[劣弁宜懲]  
　　今夏安徽巡撫沈仲復中丞面諭統領安慶水師澄清等營柳馥堂軍門派撥差輪船護送湖南臬司王介艇廉訪莅任軍門卽札飭杲弁護送兼訪官舫須於至湘後領取文憑始能遄返某弁乘此機會夾帶私貨以博蠅頭行至武穴關不服盤查强行闖過關員遂禀明總辦總辦赫然震怒謂設關卡所以裕國似此無知妄作若不有以懲儆何以裕税課而服商情乃備文禀諸兩湖總督移知兩江總督咨會安徽巡撫請卽嚴懲中丞接到劉峴師咨文立卽札諭軍門將某弁從重懲辦軍門允之飭提此弁至責以軍棍四十下并擬禀請撤去統帶輪船差使不知此弁受此懲創果能啓悟於心乎 
[之罘近信]  
　　烟臺訪事人云秋霖不止禾稼雖無所損菜蔬轉覺歉收灌園叟苦累不堪市價更陡增數倍○本月初五日大雨傾盆窪下之區平地水深數尺至初五夜雨勢尤甚農民適當種麥得此以資灌溉無不喜溢雙眉然行路者則苦泥淖没踝矣○有一羽士芒鞋布服鵠面虬髯裝束如世所繪李鐵拐然緣街募化錢文經袱上大書烟霞洞三字有好作詼諧者曰是迨芙蓉仙子化身耶不然何久在洞府作烟霞伴侣也執筆人曰是直左道惑人耳左道爲王法所不宥○盛觀察在任時曾創議修砌街道嗣以工程浩大未及舉行僅將儒林街至廣仁堂稍加整治所需工項亦係觀察捐廉今秋桃花街各鋪亦相繼醵欵興修然水溝仍未疏通一遇淫霖終不免於積潦也 
[白下瑣言]  
　　金陵地棍横行拘獲到官除枷杖外絶無罪名可定及經開釋依然故態不悛若欲永遠拘囚復有人浮於屋之患總巡馬漢卿觀　因會商江寍府擬擇一適中之地起造房屋堅其垣墉凡遇屢次滋事之棍徒卽鎖置此間日給粗䊪二餐俟其死而後已并委州縣官 
 
 

Page 3

 
 
一員董其事有不遵約束者輕則笞責重則送縣嚴懲倘閱三五年或眞有悔過自新者始准族甲親鄰保釋日前禀明督憲督憲亦以爲然然經費不貲一時頗難籌措遂商諸紳士欲在本城善堂項下酌提若干但恐彼有所興此有所廢不知紳士將何以處之○江寍府屬旣苦亢旱又遇蝗災滿篝滿車恐難慰豚蹄之祝雖由大憲委員赴各鄉履勘然尚未見有蠲免明文日前有句容縣鄉民數百人奔赴江寗府前攔輿泣訴大略謂縣主舒大老爺欲將漕糧全數徵取不准報災屢次具禀邀恩均經批駁現在嗷嗷待哺枵腹難支民等雖具有天良終苦國課無從完繳求恩豁免感戴終身李太守慰以好言諭令各回鄉里姑俟委員回省禀明被災輕重再請上憲施恩鄉民遂唯唯而退 
[金陵官報]  
　　八月初八日辦城外保甲局候補道羅廷玉辦兩淮鹽法志局王定安老湘營統領王詩正統領新兵等營李占椿中恊劉帶合字後營副將黄大勝調署贛標中營千總魏得高鹽大使鮑曾憲到投文候甄别均見新科進士承厚到由京來前四川川北鎭陳濟清叩謝咨文正任理事同知文麟禀知奉委解京餉正任沛縣馬光勛宿遷縣黄金鉞准補碭山縣陳守晸卽用縣葛祥熊州同胡瀛均禀知在府署閱卷朱之幹禀知奉押廬江縣案内人証均已遵批開釋回籍開濟兵船徐傳隆叩謝辭江安輪船楊星田到送臬臺陳赴丹徒回補昨日知縣許慶春辭回蘇揚州中閘查税縣丞陳鏡河到由揚來禀知過知縣班仍留原省歸候補班補用初九日辦金陵洋務局補用道曾辦防營支應所候補道吳見請補江南鹽巡道胡家楨上海來帶奇兵中營提督易至忠到見藩臺瑞總理兩江營務處候補道曾辦城内保甲總局候補道馬首府李均傳見署長江江隂恊張樹霖禀到江蘇補用知州陸樹榘禀到蘇州來寳應釐捐正任唯寍縣侯紹瀛鎭江木釐分局知縣龍璋均回局直隷州州同王希曾回蘇州均禀辭初十日前四川川北鎭陳濟清北上帶新兵前營吳繼培後營蔣永和均辭署江隂協張澍霖副將吳益祥正任鹽城營遊擊陳金福到交卸回知縣廖倬清奉示察看南洋差遣廣西知縣張義澍均見上元縣陶禀知今日扃試文童三覆江寍縣藍禀知今日三覆運判丁士年辭回揚分發江蘇補用縣丞余錫福到由京來兩淮解餉委員鹽知事朱有齡到由揚解餉來補昨日辦善後防營報銷局候選道陳宗濂見帶新兵前營吳繼培後營蔣永和均禀到 
[幼孩吞烟]  
　　蘇城三多橋附近有陳姓者撫署糧房吏也去世多年所遺家資頗稱小有所生遺腹子纔九齡貌極韶秀性尤伶俐其母愛如拱璧本月某日晨起母見其以帶作圈引頸自投不覺大驚失色急爲解救詢其何故如此則稱不自覺也翌日清晨家人送至學塾塾師見其面色如土心以爲疑近前諦視十指皆有生烟痕遂報知其家雇人舁歸已雙目緊閉矣母叩其故但云有一嫗屢屢誘我投繯今晨又有一叟語嫗曰不若啖以玫瑰糖只見盂内盛糖紅如絳雪遂以兩手撈而食之味極甘冽不知其爲紫霞膏也言畢反目流涙漸不能語母慌急無措倩人施救卒無效騐延至午後斃命母失聲悲慟死而復蘇者數次族中人紛紛議立後嗣越二日始議定某甲爲嗣甲年已二十有二爲之披麻穿孝抱頭含殮如所生焉孩之死奇矣然安知非定數使然乎必欲委之於鬼神無乃傎歟 
[本埠换季]  
　　昨日本埠文武各衙門懸牌示期本月十八日一律换戴暖帽 
[大令宴賓]  
　　昨晚上海縣黄愛棠大令以節屆中秋在署肆筵設席特請糧廳吕少尉水利廳鄔二尹捕廳蔡少尹赴讌 
[禁用大車]  
　　欽加恊鎭銜准補提後營游府署江南提右營上海叅府傳爲出示嚴禁事准上海縣移開據同仁輔元堂紳董汪濤曹基善呈稱竊董等前緣小車入城損壞橋路呈請禁止在案現在董等屢見東南各門外有雙輪笨車均係各作塲載送物料彼等名曰地扒車裝運木石磚料重逾千斤佔滿街　行人偶不經心足幾碾折若遇老人瞽目更屬不堪設想兼之路石遭損甚於小車且有拉至城門口者必由吊橋經過亦遭損壞所以城外路石之損壞較前更甚敝堂修换幾無虚日而城外各鏞户皆以路被阻塞旣碍生意且易生釁時有到堂訴及董等亦慮及之况吊橋下樁非堅實千斤重物頻頻經過必致坍塌爲害亦屬非輕陳請迅賜嚴禁如遇運送物料仍事掮挑毋許再用地扒車俾免窒碍等情據此除出示外移請一體示禁等因准此合行出示嚴禁爲此示仰各項人等知悉爾等運送料物務須仍事掮挑　勿再用車運倘敢違玩或運進城定卽拿送究辦决不寛貸其各遵照切切特示 
[擊毬角勝]  
　　香港彈子會西人十餘名航海來滬與滬上彈子會中人爲擊毬之戲自昨日起一連三日在賽馬塲互决雌雄各銀行因於此三日中至十二點卽閉門下午停辦公事 
[僧道爭鋒]  
　　本邑人彭某住居下海浦地方前日因其祖八十冥誕雇羽士數輩誦經超度而在近某寺僧人以彭處歴來建功德皆用僧侣今不應舍而他顧遂邀同地保嚴某向彭理論觸動禪家三昧火遂持隆魔杵亂擊將羽士所供法器攫回寺中彭出而攔阻僧尚似今剛　目不作菩薩低眉彭謂之曰大師請息怒異日當再啓道塲以贖前過僧怒猶未已衆人代抱不平欲以老拳向圓光光作布施僧見勢不佳乘間遁去此僧誠不愧鐵中錚錚乘間遁去尚算見機否則把法聰頭當磬子敲矣 
[服禮了事]  
　　前有開酒店之顧德和投總巡局控趙洪寳之子和尚調戲婦女經帮辦總巡朱森庭明府於前日傳二圖地保姚文彩及趙洪寳至案訊問之餘顧伸訴前情並請訊究趙供稱兒子和尚年未成丁素來誠實在英大馬路懋昌錢莊習業是日和尚自店中歸家换取衣服經過該酒店門首適顧婿陸錫堂與兒子碰撞致相口角當經旁人勸散不料顧德和竟投案下朦控叩求查訪明府得供以該地保不善調處著掌頰四十下候補提人証到案覆訊昨日由該地保向兩造竭力解勸備香燭鞭爆向趙洪寳服禮始寢其事 
[英廨紀聞]  
　　駐滬英副領事梁恪思君奉英廷諭旨升任九江正領事昨日下午乘某輪船赴任英讞員蔡二源太守雖清恙未愈聞之卽親往送行至所遺副領事一缺以繙譯官佩福末升任昨晨已至公堂會同代理讞員宋二尹判斷捕房各案矣蔡二源太守以夙疾難瘳告假一月兹已銷假定於本月十七日起力疾從公王事賢勞不遑啓處太守其深得詩人之旨乎 
[英界公堂瑣案]  
　　張阿小訴稱小的在治下開設茶館張榮二等前來啜茗忽地爭毆致被毁去烟袋茶碗索償無著報捕送案請追張及王阿狗李高立同供稱小的等雖曾口角並不行兇宋二尹判令管押一禮拜阿小亦應懲辦姑念已經毁物格外從寛判畢叱令退去○包探何瑞福禀稱小的查得流氓朱瑞香曾在法租界犯事經葛大老爺訊懲今又兇毆胡王氏是以送請老爺發落胡王氏訴稱小婦人與朱共屋而居昨夜偶與伊妻忿爭伊卽助妻蠻横竟將小婦人擊傷朱供稱小的係甯波人現在治下與胡王氏同居伊與小的之妻出外爭論致釀禍端尚求筆下超生願祝公侯萬代宋二尹判令笞責一百板押候備文遞解回籍○二百六十三號華捕稟稱小的於巡街時見陸仁福小車上載洋傘三頂顯係坐客遺忘因之拘送案下陸供稱某客棧中人雇乘小的之車遺下洋傘宋二尹將陸從寛開釋洋傘暫存捕房以待失主認領○包探王阿二禀稱日前六十六號華捕巡至四馬路被陸鴻昌木作工人毆擊失去對時表已拘獲行兇人送案懲辦矣現在小的又查知此捕所失之表在袁小娘處因卽拘袁連表送案袁供稱小的係寍波人在治下當木匠表自途間拾得求老爺格外施恩宋二尹判令發回捕房管押三月表給還六十六號巡捕○包探孔阿才禀稱翦綹賊魏新法溷入四馬路華衆會茶寮竊取茶客胡乾生之眼鏡經小的拿獲人贓解送案下胡投案請領失贓魏供稱小的係湖北漢陽縣人偶然順手牽羊以後不敢再犯矣宋二尹判令遞解回籍贓給胡領去○西人阿林蘭英訴稱家中雇李 
 
 

Page 4

 
 
錦長張鳳祥做工不聽指揮反敢蠻横爲此報捕拘案請卽訊懲李張供稱小的等皆在作塲中工作偶然口角如今只乞施恩宋二尹訓令各管押一禮拜○顧其郎訴稱小的在某西人處當車夫某日主人將同事龔少山辭歇龔誤爲小的讒言所致時時向小的尋釁小的無可奈何願自行告退讓龔在主人處服役龔尚不允無奈報捕拘案請懲龔供稱小的向顧索取所借洋銀不敢尋釁宋二尹判令管押一禮拜期滿交人保出具不再尋釁切結 
[法捕房瑣案]  
　　車主孔華小控車夫馮阿七挖門行竊一案已列前報昨日下午二點鐘時葛同轉莅捕房發落各案時孔邀見証錢少崑到案訴稱是日黎明時小的正在洗滌車輛見馮手持鳥籠小的查問之下據稱自已物遂任伊自去同轉著帶馮到案詰問馮仍一味抵賴喝掌責一百下從寛釋放當據捕頭稱查得孔華小係私造東洋車照中之枷犯因患疾病於八月初一日交保今病已愈理應補枷補責同轉謂孔曰交保時限爾將私刻僞圖章之張大交保爾出外半個月置諸不問是何道理孔稱小的因病未愈未能遠出根尋通事禀稱捕頭曾向孔華小盤問西字圖章係何人所刻據孔稱能用墨筆繕寫圖章然則僞照會恐係孔一手所繕同轉謂孔曰今日本欲將爾枷責姑念病未全愈仍准交保通事又禀稱日前東洋車主陸子良至捕房報稱有第一千八百十七號車照一張被人竊去當由捕頭允准補領新照一張一面飭巡捕在路查緝今由巡街捕將一千八百十七號車照並車一輛查獲送入捕房訊究之餘據稱此車由陸子良租出陸並未失去照會可見陸子良飾詞欺騙朦領新照會須請嚴行查究同轉著孔出外速將張大尋交到案以憑訊辦○招商局巡丁鄧長春卽應芳因毆傷車夫潘老虎匿不到案已列前報昨晨包探王榮培將鄧傳案同轉著逮潘老虎到堂質訊兩下各執一詞同轉謂鄧曰爾當差日久應知公堂規矩屢傳不到殊屬不合判罰工洋半月給潘作爲養傷資鄧遵諭交洋而退○羅瑞照朱玉堂陸寳堂等串開報關行騙貨逃逸經股東王長元將羅陸兩人尋交到案前報已屢紀之矣昨由包探郁庭湘等在慶昌信福等質店查到鞋子數十雙呈案旋據將同和鞋子店夥錢長順袁永泰夥魏家房李裕豐襪店主李瑞生等到案禀追包探郁庭湘禀稱查得王正元卽老長與羅瑞照等股開報關行簿據上均有王長記名字羅所騙之鞋襪除典質外均由王老長等分取王所穿縀鞋一雙經鞋店夥認明實係騙去之贓同轉訊究之下王供稱初因朱玉堂在外未獲無從質對今悉朱由大吉祥夥尋獲送交英公堂究辦並追去年騙去鞋子二百五十雙同轉謂朱現在英廨管押不難質訊著各交原保下期再行核奪 
[廉泉遠霈]  
　　此次山東河南同罹水災百萬生靈流離失所此正仁人義士積功種德之時也昨承崇讓堂劉大善士以洋蚨五十二元助齊豫振捐嗷嗷待哺之餘得此兼金之賜有不同聲稱頌感激涕零哉除掣奉收條外合誌報章以當瓣香之爇 
[上海六馬路仁濟善堂籌賑公所接到奉天告災來書照登]  
　　少欽蓮珊子眉子萱諸善長大人左右遠隔仁暉無由趨謁遥瞻吉曜倍切馳忱敬維諸善長先生胞與爲懷達尊望重聲聞寰宇惠濟蒼生所以四方水旱之災莫不仰藉諸先生鼎力籌濟奉天今夏六月中霖雨兼旬山水陡發自開原鐵嶺一帶直趨下流新民廳地勢最窪罹災尤重廬舍田疇悉被淹没離居蕩析遍野哀鴻實令聞者傷心見者慘目當經馬滬賓司馬挨查災户計被災人口至三十餘萬之多已蒙軍憲奏請撫恤撥給帑銀三萬兩分設粥廠移民就食竊因帑項無多難支日久爰集同人廣爲籌勸能否源源接濟尚無把握惟是塞外嚴寒轉瞬卽至施衣之欵更難設法奉省當道諸翁尊聞名德知大君子以好生之心爲心凡遇天災不分畛域囑圖飛函告急務求一視同仁共襄善舉棉衣花絮多多益善捐有成數卽祈賜寄營口電局再行接運災區以資散給俾數十萬災黎歡呼挾纊共慶餘生當共拜仁人之賜矣專函布告敬請籌安統維慈照不宣[  愚弟馬繪圖百叩]  
[上海六馬路仁濟善堂籌賑公所接到津海關道盛觀察河南賑欵解批回函照登]  
　　少欽蓮珊子眉子萱仁兄大人閣下頃奉公函並蒙籌墊豫賑第一批規銀三千兩仰見慈航普渡無遠勿屆拜領之餘謹爲汴省災民望雲九頓已由敝處籌墊七千兩湊足一萬卽派員解赴衛　府换錢並請義紳薛霽堂兄到彼分别查明散放該處不甚辦災而災情甚重所謂雪中送炭也今年順直東豫等省同時告災兼顧爲難所賴貴所仁聲素著廣籌接濟俾數省災黎不致委塡溝壑其功德豈有涯涘耶肅復敬請德安惟希惠照不盡[  愚弟盛宣懷頓首]  
[助賑摭要]  
　　千金之裘非一狐之腋臺榭之榱非一木之枝司馬遷述時人之謂也而較之集欵拯人不禁恍然大悟矣吳興頑叟爲長女月瑚患痢求速愈規元二百兩龍坦不識字洋三百元十二圩董事熊檻臣徐烈光林有篁沙阜才徐少卿紀茂年包席儒尉遲炳楊熊良清諸善士公助洋一百三十三元錢四百文武林織署隱名氏助山東河南洋一百元福海長春齋主由臺北淡水和泰行施源記來毛番銀七十兩合規元六十七兩九錢存養齋主人續助在厚康庄來洋一百元蘇州碧梧書屋仁丈爲令郎病愈完愿由老介福高衡之兄交來洋五十元管帶鏡清快船何善士年例中元公建醮資移助洋五十元揚淮張三洋五十元思補齋善士助山東河南直隷洋十二元委解瘠　莫笑頑愚撫掌中而濟世具根惻隱因膝下以匡時無非存養之功不外思補之計醵資行善建醮從權竭力救災履坦休忘涉險隱名種福居安益念扶危巨浸縈懷長春償願藉增感奮用特表彰[  上海北市絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　藩轅牌示始興縣缺委准補揭陽縣張向崇署理韶州府經歴缺攺委試用府經歴王耀清署理肇慶府經歴缺委試用府經歴王棨濬署理准補赤溪同知司獄張祖恩准補連山縣綏猺宜善司巡檢張濤均飭赴新任督轅牌示肇慶恊右營守備缺委四會營守備蔡林芳署理欽州營中軍守備賴連會飭回本任 
[蘇省官報]  
　　初二日通判王鍾瀚由婁縣公幹回知縣葉大莊由鎭江回禀銷常鎭道發審差並禀知捐過同知班簽掣江蘇大挑知縣鄒　綬浙江人由京領憑來省禀到分發江蘇試用知縣王錫齡直隷人由京引見來省禀到縣丞朱正輝禀知在兩淮鹽捐加升通判仍留原省補用程濟時禀知聞訃丁母憂指分江浙試用巡檢李濬安徽人由京騐看來省禀到候補守備張得勝禀銷河運差遣回省家人來轅禀報家主部選震澤縣夏啓祥於本月初一日申刻在蘇府東公館病故藩轅牌示照得請補江隂縣顧山司巡檢薛正誼前奉部覆准補當經飭令赴任在案兹據甘泉縣申報該員在揚聞訃丁父憂所遺員缺查有補用從九品萬庭樾堪以署理初三日新科傳矑惲毓嘉太史武進人由京來鎭江府王禀辭知縣諸可寳禀知奉委赴上海天津查勘輿圖沈唐禀銷管解京餉赴都回初四日候補道羅嘉杰奉撫憲札委會辦善後局差前兵部武選司行走郎中余正裔由湖北籍來赴都選用中書汪如金由杭州來赴都山東候補知縣程昌棨安徽人由太倉來理問張振榮禀銷海運津局差理問銜試用縣丞何福驥福建人由金陵來禀知派蘇差委分發江蘇試用從九品嚴潤章浙江人由京騐看來省禀到藩轅牌示照得長洲縣縣丞單錦堂在任病故遺缺查有補用縣丞兪世球堪以委署初五日指省江浙卽用知縣陳存志江西人由京領照來省禀到縣丞沈丁文禀謝奉委宜興保甲局差卽辭陸應祥由京起復回省禀到 
[上海六馬路仁濟善堂經收咸有一德施醫贈藥一文愿册捐七月初一至三十日止清單]  
　　古巴總領事譚大人大善士助規元五兩曾大善士洋二十元鎭江五柳堂求妻病速愈悔初氏祈妻臨産母子平安揚州慶茂福募各號合王隱名彩記徐慶三羅柏卿王三小姐八户各洋十元李小亭求痢疾速愈百川通來三多堂二户各六元萬順泰五元汪鳴鑣求父病愈廖泳遠求兒病愈寓東洋力不足劉方氏四户各洋四元戴存心施焕章二户各三元精勤書屋窗友二元五角郭節記保佑順吉楊黄氏祈保兒子平安廖子誠請符保安無名氏求家中平安姜孝鴻求寒熱速愈沈徐氏求女病速愈延陵吳臥雲山樵存心記錢李氏隱名氏吳善士兪隱名拾三户各二元蔣麗生代友董福保求父病愈唐善士八位合林隱名沈蘭英朱學昌吳憲方兪氏柯林氏蔣顧氏九户各一元未合店順吉人無名氏陳錦華朱學昌蔡國蕊五户各五角李善士四角曹子元三角無名氏銅洋三元王隱名無名氏二户各銅洋二元唐茂盛銅洋一元鎭海砲臺營經募各善士來蓉湖外史謝渭春金淦堂趙焕章四户各錢七百廿文趙炳文范緘三二户各錢五百四十文黄山野人傅開陽蘇長發李運廷四户各錢三百六十文張紹張桂林李信芝李啓松王益興王積燕韋宏福程禮景謝美焕譚少雲徐大標吳友廷章廷升傅以浩十四户各錢一百八十文以上共收洋一百七十九元七角銅洋八元規元五兩錢七千九百廿文 
[上海鐵馬路廣益善堂今將諸大善士各寳號七月分月捐清單]  
　　唐茂枝翁助洋六元陳善亭翁五元李光琴翁三元戴綏之翁三元朱葆三翁徐棣山翁黄佐卿翁譚幹臣翁和昌成各二元吳春池翁何瑞棠翁張金和翁趙馥疇翁韓山曦翁徐俊良翁鄭芸初翁邱寳林翁源利太錦章老悅生老順記新順記南順記義昌成福昌各一元莊源大六角梁焕南翁黄省三翁德大同昌泰宏生義成隆界各五角恆泰謝森記各三角余洪記恆生裕生正大恆生大各二角金太太助錢四千徐存濟堂一千夀康延康升大晋和餘大恊源愼餘惠泰元甡彤源衍大厚康永豐存德利亨立大恊康和元恊昇宏元寳和泰源鴻順彚康正大宏大寳順承裕各錢六百各萬有全可熾各錢五百文愼餘堂裕成隆各錢四百文保安丹會升陽樓其萃樓亦新園春園鄭永泰各錢三百文鴻運樓沈春記金合順祝源昌廣盛湧源元和張錦泰陳心淵各錢二百文萬興恊成祥永愼各錢一百文以上共收洋四十八元七角又錢廿七千五百文 
[上海虹口元濟善堂施醫給藥一文愿七月初一至十五日第十四次清單]  
　　招商局交來古巴總領事譚大人大善士助來九八元五兩正義昌洋行交來福州劉少　花洋三元少君盛氏沈雲陔李子受退思居士何衍慶庭高濬臣七户花洋一元揚州存心記精勤書齋各同窻韋陳氏閏六月份三户各洋二元賈隱名氏募洋一元錢三十文寗波盧成氏洋五角自來帳房交來顧阿全洋三角○以上共收規元五兩正花洋十元正英洋七元八角錢三十文○經收月份各善士常捐○吳春池洋一元吳敬堂五角聚和盛錢一百文梁日三念五愿錢七百五十文九章號禮和帳房二户各念愿各錢六百文華榮和永義源怡珍居戚益齋湯鴻賓小舫主人巢子餘巢潘氏隆茂號延夀堂潤德堂十一戶各十顧各錢三百文廣和記致寳長洗亮光三户各七願各錢二百十文至義居六願錢一百八十文華榮昌殷茂庭殷守泰殷許氏殷守源殷恆懷讓德堂湯雲亭八户各五願各錢一百五十文乾元押裕洋莊二户各三願各錢九十文華克濟靜慮居守拙子湧幢氏四户各二願各錢六十文楊方氏楊柳塘二户各一願各錢三十文○杏花樓五六閏六七四個月份洋一元二角裕泰昶五願閏六七二個月份錢三百文筆喇帳房四願閏六七兩月份二百四十文許盛增陸少泉養心子三户各三願閏六七兩月份各錢九十文孫元振張季園方子樵三户各二願閏六七兩月份各錢六十文○共收英洋二元七角錢八千八百三十文○又經收施醫贈藥送堂捐欵○李雲卿求病速愈助洋十一元梁隱名鄧俊生二户各洋五元黄柏村洋三元温氏二元黄笙如黄氏洪氏三户各洋一元隱名氏銅洋八元○以上共收英洋二十九元銅洋八元合併聲明 
 
 
 

Page 10

 
 
 [G 
[票式改新分條六角半]  
必得中紅票現兌 
英十月吕宋票出售雙張十二元零躉拆兌劃一公道函購卽奉上洋四馬路 
[木輪逐日往來蘇滬]  
升濟亨濟兩快船奉准來往蘇滬八月初一日起逐日開行其搭客水脚船上飯菜仍照舊章此佈利濟局白 
[蘇素寄醫生告白]  
本醫生在日本京都行醫巳有十年療治諸病見效極爲神速現至滬上開設醫舘專醫風濕頭痛脫骱發腫等病本醫舘在虹口南潯路十八號門牌督基活東洋客寓内與奥國領事公舘相近來醫者每早九點鐘起至下午五點鐘爲止 
[只此一家起首老行　天成]  
英十月雙票出售雙張十二元單張四開照算分條七角附送月份牌函購上海棋盤街北朝東石庫門内原班帶奉不悞天成啓 
[兒科回滬]  
江灣鎭七世醫徐　基子春泉耑治幼科痧痘一切等症脈藥向在花草浜設寓今仍遷回小東門内如意橋東首原處便是 
[新開王永興土棧]  
上洋老北門外法馬路中自運大小洋藥照箱批發精製淸膏每洋兩二陳膏還灰二兩四公三兩冷三兩四熱四兩平外加擇初十開張 
[新印戲法圖說]  
吳門唐君芸洲奇巧戲法三百廿套附江湖切口訣前畫售罄茲又重印售價公道存蘇綠蔭堂上海文瑞樓出售 
[孕婦仙方]  
内人體質素弱三次小産幸購上海虹廟東首京都同德堂十全人參白鳳丸安胎得意丸各三元如法服用精神强健新正得産一男心感之極登報鳴謝蘇垣源成莊主 
[新開信昌衣莊]  
本莊開在小東門内大街長生橋西首先行交易擇吉開張照碼七六洋價照牌眞不二價惟碼銀格外克巳賜顧者祈認明招牌不悞特此告白 
[大德曰生]  
僕年五十五精神疲倦雖衣食豐足而膝下無兒誠爲一生恨事各家種子藥嘗遍徒有壯陽之功終無種子之妙於是不作生子想矣去春同鄉王雲峰兄弄璋之喜親朋齊集盛稱上洋英大馬路虹廟東首五福衖口京都同德堂妙藥神效所以得産麟兒僕卽託全泰成信局購該堂五鞭種子丸二瓶雙料陰陽種子膏兩對共去洋六元四角分别用之荆妻果然得孕新正幸産一男僕心感無涯特登報銘謝汕頭蔣翼新誌 
[上海屈臣氏大藥房發售]  
解血毒水 
專治皮膚血熱濕毒外攻及陰陽大瘡雀斑白食痲　暗瘡皮生各疾等症 
肉精藥酒 
此酒用肉精液製成最能滋補身體培養氣血虚弱之人飲之自然肌膚日長 
補氣血丸 
此丸調和氣血培補元神男子服之壯精益腎婦人服之温煖子宫調經種子 
肥兒積糖 
專治小兒五疳六聚蟲積腹脹四肢困倦骨瘦皮黃等症常服永無蟲積之患 
消腫藥水 
此藥水統治無名腫毒一切初起陰陽惡瘡火瘡等症用之搽患處皆能力回 
魂還藥冰 
此氷專治風迷失音小兒急慢驚一切感冐風邪等症使鼻聞之立刻蘇醒 
以上各藥用法及服法價錢均另有仿單詳列尙有無數藥料容後續登 
[廿年癮斷]  
曩年筋骨𤼆痛致食洋烟上癮五錢廿年以來市上戒烟藥嘗盡只能代烟不能斷癮本年十月中旬由恊源局函購上海英大馬路虹廟東首五福衖口京都同德堂雙料槍上三香戒烟膏五兩去洋四元鎗上裝吸甫經七日面轉紅色鼻中烟油去凈幸於十月底除槍勿庸吸烟用登報章而誌謝忱辛卯冬月松江鄭伯賢識 
[吐血靈丹]  
僕前月由汕頭至申寓長發棧内不料舊病復發吐血不止立延名醫藥石難效幸同寓棧友談及桃源坊内益三寳堂秘製恨日斷根吐血藥膏異常效騐立求一料洋二元服之兩次病除大半藥將服盡病全根除致書數言申謝滬上再生人叩拜 
[雙龍洋行聲明]  
啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各式鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
[改乍明乍滅鐙告示]  
茲本巡工司查東海關稅務司所屬界内成山頭地方所設鐙塔巳改鐙光合將其情形度勢開列於左　計開　一登州府榮城榮城縣成山頭東北角所設之鐙塔上本係長明鐙經於本年三月十六日第二百五十四號示内聲明擬改茲本月初五日業巳改爲乍明乍滅鐙每十五杪内明十三杪乍滅二杪光緖十八年七月初五日第二百六十號示 
[送洋五十元]  
啓者約一月前有人持本票至新北門外天主堂收銀四百兩此票係余遺失者現在請收銀之人至虹口本住宅言明此票如何拾得决不拖累並當送洋五十元决不食言麥的啓 
[神醫來滬]  
趙繹如先生世家子也素精醫術余適値大指刀傷成毒痛苦難堪羣醫束手偶閱申報得以識荆拜求施醫刻卽奏效誠神術也現寓禪臣洋行求治者門庭如市誠爲粤東之名手者矣怡和洋行唐冠興誌 
[鴻福樓酒館添造正廳]  
本樓在上洋英租界大馬路興讓街開設有年專辦滿漢大菜隨時小酌掛爐猪鴨喜慶筵席四時細點一應俱全向蒙惠顧遠近久巳馳名茲因堂座淺陋每逢喜慶大事不滿宴客之意本主人時切抱憾今幸商通後進添翻大廳刻巳工竣擇於月之十四日開張倘蒙仕宦商賈賜顧者宴客喜慶等事一應欵式隨意畢備無不格外週到伏祈鑒賞是荷義記主人告白 
[心氣痛仙藥]  
吾室氣痛甚辛苦遍覔名醫藥不好靈藥購於仙壽窩立服立愈如仙艸聊以四句詩鳴謝南翔李太守第啓 
[老太古保火險公司]  
本行經理保險公司所有房屋貨物棧房均可代保其價格外公道貴客欲保請來面議可也 
 
 

Page 11

 
 
   
 
 

Page 12

 
 
   
 
