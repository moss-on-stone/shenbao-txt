# 1884 - 203 - 4904056

 

Page 1

 
 
[第九號畵報出售] [  點石齋主啓]  
　　本舘凡得本朝名臣圖像立倩畵手謹敬鈎墓演說近時事蹟列入畫報以饜四海欽仰之誠故前次三號畫報中繪有李傅相曾襲侯像而此次九號又有親王大臣與左侯相玉照想傾心賢哲者必先覩爲快也茲於六月初五日發售第九號畫報仍附淞隱漫錄圖說一則閱者鑒之此布 
[淞南夢影錄出售] [  申報主人啓]  
　　淞南夢影錄一書爲申左夢畹生黄式權茂才所撰皆記滬上風土人情小而烟花鞠部大而華洋交涉莫不備戰此中閱之足以廣眼界足以拓胸權筆情之輕倩命意之精微足爲海陬冶游錄之嗣響本舘取其原本用活字板排印成書訂成一本刻已告竣定於本月初三日出售每本收向工本洋八分售處仍照曩例想有目者自當共賞也此佈 
[論賠償兵費爲歐洲敵國相維之法]  
　　賠償兵費之例　自歐洲載之公法中國史册所未見者其實卽中國歴代分據兩國相交歲時獻納之金幣也然其法實有較中國兩國相交之禮爲更盡善極美者竊謂此制一立而同洲之各國可以無紛爭之患其所以維持大局者豈淺鮮哉蓋天下四大洲孰爲分别疆索爲亞爲歐爲阿爲墨使成天造地設之局者亦以形勢所限人情攸殊遂覺畫然不犯耳故歐地實與亞洲西北相連而形勢與人情之故正不得不判爲兩洲也夫兩洲之形勢與其人情有異於亞洲故其大局亦自不同歐洲地不及亞十分之三裂土自王相傳最久其疆域小則其政俗從同若亞洲地廣四隅荒遠五方之民又有剛柔燥濕之殊是以一洲之上必區中外而今之所稱中國者實爲自古相傳政行俗美之處不當與蠻方並立區别中外於是特尊一統而僭據並出之世不能與正統用敵國之體相往來此歐之大局在乎分通商卽以存國而亞之大局貴乎合分國不能久存也惟中國以一統爲尊則兩國並立决不相容漢末勢成鼎足沿及兩晋而有五胡亂華之禍五季失地契丹逮乎趙宋而有金元踵接之事由合而分由分而合卽有時割據稱雄子孫之世亦能修好息兵易干戈而爲玉帛而其勢總不能平非正統之率僣國卽外邦之陵中原而大小强弱之形更不必論宋金聨和初爲兄弟繼爲叔姪金使至宋則曰詔諭宋使如金則曰通問至元之辱宋則又甚焉特不至如晋出帝之稱契丹以祖耳要之中國而際於分崩之運必難以敵國相交若歐洲則異是試觀諸國土地廣狹兵力强弱如現在法奥英日普視瑞意荷葡嗹其大小何止數倍然而數百年來聨爲與國並無統屬轄制之權其間日耳曼之公侯與瑞士之鄕官若有强鄰窺伺亡已久矣乃維持調護不使有狡逞之人出而壞分建之局者以其有萬國公法在也法王拿坡崙雄武絶人方其盛時諸國束手居然暴秦之并六國然十餘年而卒挫於英厥後拿坡倫第三以私怨伐普普已瀕危有俾思麥出數年而法大敗可知勢宜於分而妄希以兵爭之力致一統之尊天意之所限人爲不能奪之也惟其宜合故制爲兩國相交之禮則有歲幣之名以下奉上不啻如貢獻之誠也惟其宜分故定爲敵國相制之法則有賠費之說以彼償此又不啻如借貸之公也嵗幣之物或以金銀或以錢而牲畜繒絹之屬亦儷以將之古時不尚金銀又以泉布爲市中之用故春秋盟會之世小國之事大國則以犧牲玉帛南宋與金人和銀鈔之外亦嘗用之盖古禮所沿也今以中國與歐洲各國相交降古今相傳一統之尊而就海外他洲列國之義其亦一律爲敵國之禮而已與法人有事而議賠兵費於法蓋從西國之例也夫公法於兩國交兵事定之後曲直已判乃令曲　償直者所費兵餉此亦有深意存焉蓋大局不能一統則諸國皆古必使無兵爭之禍而全洲商民得以同沾其利定賠費之法使好兵者知用兵之後幸而果勝而或理曲詞屈猶不免於賠償不幸而敗至於國破人亡更不勝賠償之苦得無慮後顧前不敢輕於發難擅啓兵端而歐洲全局乃得相安於無事乎故曰此歐洲維持之法也中國向不與歐洲同盟之列不知其相交之禮然曩者西國尋隙於我議和之日允以賠費或千餘萬或數百萬已有幾次雖曰償貨價卹死傷然措詞可以文飾而用兵之後舉以與敵國其異於償餉者幾何也法人有事東京籌餉不資勸諸商人始克集事以爲中國必倍償我也孰意衆商至今大失所望而法之主此議者頓成進退維谷之勢不得不以强詞要挾希冀萬一也或曰中國今與歐洲往來與其盟會如法之於我可以西國通行之公法責賠兵餉則我亦何難據西國通行之公法令法人轉償我者然而中國不肯爲也盖中國固自立於一統之尊而無取乎敵國相維之道者也 
[朝鮮瑣聞]  
　　意國使臣廬嘉德和約議定聞將齎文回國矣○俄公使華德仁領事官韋貝於五月二十九日抵仁川閏五月初四日進漢城所議係何條欵後行續佈○漢城貿易一欵英德現引中國之例意國又援此例以行之聞朝鮮君臣已畫諾矣俄國勢必照行也蕞爾王都各國雜居其内將見氣象一新矣○朝鮮本地人有自仁川赴漢城外某村者帶錢一千餘千天暮時遇賊四五人隨于後及抵家天已二更矣臥炕小憩賊忽撞門而入將錢盡行搶去尚將其衣服物件一掠而空事主稍爲之撐拒則刃加於　遂噤不敢聲任　飽掠以去○留防左營移居於東别營卽中營之故址也刻下四外加築墻壘頗牡觀瞻駐此者爲吳教庭軍門現在統領三營云○所裁桑株現下已活有八九枝　菁葱日見滋盛蠶桑之利可爲預卜○五月十九日下午有中國人一鳳亭王鳳翥張寛乘船回烟台路過高麗黄海道屬之白翎島被海冠二百餘人搶去紋銀二百餘兩係開設澡塘某所託帶者狐皮數十張夏布十疋高麗紙十餘刀木炭三十包王等身受重傷命在旦夕幸遇中國取海參之楊姓不辭勞苦奔赴王京代爲鳴冤報官不知如何了局也○朝鮮現修郵政每百里或數十里立一堡二三日可抵邊界計其程約計千里云○月之初一日漢城内獲盜十餘名經該國官員問訊供其羽黨約八十多人月前華商公盛和所執之賊亦其同夥已將前案承認不諱贓物似能追出此次失事者係鐘樓大街本地店家失去貨物計八百餘千聞賊將貨物運至城外南山下僻靜處均分正在擾攘爭競之際天己將明巡街兵役遥望見之急招他處兵役蜂擁而前羣相格鬥僅獲十五六人餘悉遠颺國王聞城内屢有盜案嚴旨申斥捕盜諸將故能如此踴躍也 
[東瀛瑣誌]  
　　西歴七月十二日海軍卿親臨横須賀造船局試放水雷皆有成效遂給予各將弁執照○鹿兒島種植烟草爲通國之最價廉物美銷售外洋獲利甚溥故民間種五榖者大半改種烟草云○向來日本兵船見外國 
 
 

Page 2

 
 
兵船進口先下半旗迎接外國兵船开砲二十一門各砲台亦開二十一門以答之刻下由陸軍省改定章程如兩船相過下半旗時卽可升砲致賀業已通飭六鎭一體遵照去○初七日大　勳臣舊潘各官爵有差所以明黜陟而昭激勸也○大阪府自去年改徵酒稅失之過重業酒者大半閉歇而欠稅者尚有三十餘家經官發封房屋將店産盡數拍賣麴蘖生涯從此絶矣○定例凡出使各國公使及領事署之將弁不得逾兩員今改定駐中英法三國公使館酌量添派將弁隨時分遣蓋亦創舉也 
[金匪亂耗]  
　　熱河地方頗多匪徒出　向惟偷挖金礦以博蠅頭邇年以來游勇土匪馬賊逃犯嘯聚其間者約數千計互相勾結搶刦頻聞地方官卽欲緝捕亦苦兵勇無多遂任其虎負山　未經薙洗兹聞該地方匪類竟鳩聚多人竪旗蠢動其渠魁自稱平清王旗幟大書搶富濟貧四字搶撩村落焚毁市廛練軍弁兵前往勦除該匪胆敢槍砲並施併力撑拒聞已由都統撥兵助勦想潢池盜弄不難一鼓就擒也 
[刑部决囚]  
　　閏夏二十六日由刑部提出盜犯十三名並瘐外獄中之兩屍首調集五營兵丁擁護至宣武門外菜市口將各犯斬訖並戮兩屍聞俱搶刦駱駝之正犯未知然否 
[麻油價貴]  
　　今年北地二麥有秋而芝麻收成大歉蓋以春前亢旱多風之故京師　油消項最大刻下行情大有變動因來源甚少耳 
[嚴懲庇賭]  
　　醇地轎班甲乙二人日前因事紛爭互相拳擊甲手持柳龍刀向空亂揮幾如公孫大娘之舞劍器乙不及防驀將上唇削去一時鮮肉噴流錯訝蓮生舌上府内總管以挾刃逞兇情節重大立刻向王禀明王窮詰其啓釁之由悉臭水坑地方新設賭局日給該　班錢若干倚之爲護身符此際因分錢不均致滋兇鬥王登時發怒飛飭右翼總兵文鎭憲督阿兵弁拏獲賭徒八名並該轎班同送刑部訊辦想得錢　賭律有專條斷不能倖逃法網矣 
[大水類誌]  
　　福州近發大水昨已據電登報兹接烟台信知上月二十七日午後該處大雨驟降簷溜如繩街　變爲澤國山水　衝突而下勢甚洶湧坍墻倒屋不可勝數西大木橋之欄杆亦爲水刮去正如水决晉揚城不没者僅三板耳又聞卄三日利津黄河口潰决屋廬人畜漂流無算曩者河患甫定不逾時而又遭顚沛山左蒼生　何不幸乃爾 
[建業瑣聞]  
　　前日將雨之際先狂風振木忽雲際有物如匹練下垂於江表色純白注目之間黑雲上下纒繞倐忽不見須臾雨大注且隨以雹城外人並聞㶁㶁有水聲或曰此龍挂也夏時多有之不爲怪○評事街北　前爲祝融氏毁去數十家現在煥然一新門柱悉依舊礎缺者補之墨者堊之又是一番興隆氣象蓋此處多係手藝小鋪房東房客皆易爲力故爛也如雲成也不日○市面之壞無過邇日卽以錢業而論每日不過市兌洋錢數十元殊不足以供食指生意大者尚有元寳出入至散碎紋銀則如流斯竭是眞不可解者古人云藏富於民民間如此籌國用者安得不握算躊蹰耶 
[金陵官報]  
　　運司德都轉奉太夫人諱後大府已檄調督糧道張屺堂觀察前往兿署按觀察前以專對需人奉命北上旋以太倉飛輓全順江南朝廷以財賦起見飭回本任乃鳬　初歸鶴符又至王事鞅掌不難爲觀察詠矣 
[鄂省官報]  
　　閏五月初十日伊犁催餉委員程赴督署進見署宣恩縣謝振霆署建始縣陳承澤俱謝委同日委解雲貴軍餉銅銀本銀浙江大挑縣劉靖禀見自浙江來貴州候補同知冉煥章禀辭河南候補縣鄧華林禀辭十一日牌示棗陽縣主簿員缺以試用縣主簿借補巡檢曹本元咨署十三日候補縣　朱繼宗孫錫善禀辭赴新關差遣候補州吏目林文淦奉委帮查官礱坊收支欵目禀知安徽候補縣丞趙景清解陜甘恊餉來省禀到旋於十五日辭行回皖十六日卽用縣胡成均奉委城外總查差稟知雲南澂江府王堃由滇回籍就　抵省二十日禀辭候選縣林文儀同日由四川抵鄂稟到准補黄岡縣丞張銘新禀辭赴任代理松滋縣事候補同知方藻辭行赴任調署南漳縣方家堰巡檢傳蒓稟謝候補縣黄凝迪奉藩盡委潛江縣騐收堤工稟知候補縣鍾桐山奉藩臬憲委漢陽府發審局學習差二十一日前候補道程春藻自安徽來省禀到候補縣瞿元燦奉委辦善後局文案收支差禀謝 
[連覆三船]  
　　初一日午後約四點鐘漢江東北風較猛浪如翻銀滾雪船隻禁渡近四官殿及米廠等碼頭一帶同時覆溺鄉脚航船及大小划子計共三隻救生紅船跟救不及計溺斃數人該紅船破浪隨流尾躡沈船至下關外拯得一人一船並舖盖等物餘盡付之東流云 
[雷擊逆子]  
　　京口南鄉某甲素性乖張待父母尤殘暴一言不合輒申申作女嬃詈甚且飽以老拳隣人惡其横不與通往來閏夏二十六夜雷雨大作豐隆一震甲已擊斃荒郊鄉民扶老擕幼麕聚閒觀皆述之以爲不孝者警 
[電桿擊壞]  
　　友白丹陽來述及前月之杪該處所設電桿被雷擊壞十二根居民皆咄咄稱怪云 
[賭匪閙事]  
　　平湖姚家　下村店數十家素爲博徒淵藪其中最著名者爲計申和沈阿喜沈白悌之數人者同設賭局而各不相能閏夏十二日計方聚博徒作牧豬奴戲呼盧喝雉一擲千金突沈白悌率其黨數十人操刀弄仗排闥而入擒計按地上出尖刀剜其雙眸并將腎囊抉破其黨更拳脚交下以致遍體鱗傷時計家屬聞信前來未敢與沈搞拒俟其去後方扛抬至家延醫施治計以小惠小信得同黨歐至是皆攘臂而起欲圖報復遂於十四日昧　糾集百餘人赶赴東吁村尋沈雪恥詎沈已聞風遠遁其黨忿無所洩遂毁其廬奪其牛欣欣然唱凱而反嗣經朱何二紳士恐釀大禍勸沈黨湊洋五十元給計爲醫藥資事遂寢息噫開塲聚賭糾衆行兇匪類横行至於斯極有地方之責者安可充耳不聞哉 
[寗郡大風]  
　　初三日已刻寗波陡起大風飛沙走石巨浪滔天幸未及一時箕拍卽斂威而去未聞有壞船傷人事然亦險矣 
[粤垣近事]  
　　方照軒軍門鄭心存鎭戎二君韜略夙諳久爲粤省于城之寄兹張制軍蒞任後相與會商機宜見二人算無遺策因之大爲賞識遂向彭欽憲商議欲具摺請旨優賞俾感激馳驅得以各盡其才力也○張制軍隨帶之淮勇三千名已於上月二十一日委記名總兵陳新光帶往梧州以資防守矣○官塲傳說二十三日李傳相有電音與制軍謂因諒山一役大費唇舌和議恐難有成務須嚴備戰具等語制軍接電後隨與方軍門會商并札諭各府捐局凡認捐者催令早日完納速解來省蓋自彭欽憲調取各路兵勇來粤早已嚴密布置所絀者餉銀而已故制軍先籌及之○舉辦防務以來擇各險要建築砲台前後共支銀千餘萬兩督憲見爲欵過鉅恐有浮冐之處隨飭辦差者將各清帳呈覽以便查核○上月二十二日黄婆樣某姓不戒於火幸時當午刻撲滅易於爲力僅燒去廚房一間不致禍延鄰近惟失愼之由係婢女煎茶起火該婢不及走出竟爲焚斃又二十三晚西關興和里羅宅火油燈暴炸致烈燄上冲光燭霄漢頃刻水龍齊集竭力救護匪徒聞風而至肆行搶掠有某家失去銀物約值千餘兩云 
[西土旺收]  
　　近接北徐曁川陜來信云豐沛蕭碭及陜西四川産土等處本年産貨暢旺爲歴年所未有近日每兩價僅九十文極高之 
 
 

Page 3

 
 
貨亦僅一百二十文現在貨如山積販客如雲實因栽種得法故收成極旺價值極廉遠而秦晉隴蜀近而廬鳳淮徐皆食本土而不吃洋土卽如本埠食烟者常參用川陜西土熬烟積習日久過癮竟無分别從此中華所此之土收成日見暢旺而西洋販來之土銷路卽日形壅滯凡我華人皆可自享其利矣 
[雷擊誌異]  
　　邗上友人遞來尺素云閏夏二十晚三鼓時忽雷雨交作岳撼山摧鄕人入城者言東關門外三里橋側平地上一小土堆爲雷震開中有積血三斗許附近草樹盡變枯黄誠不知是何妖異也 
[閩省官報]  
　　藩轅牌示浦城縣廟灣巡檢李南金署事期滿遺缺以試用黄史李其光署理連城縣北團寨巡檢高濟源署事期滿以從九品葉楨署理邵武縣水口寨巡檢陸瑩病故以未人流方傳彞署理福寍府袁聞柝病故遺缺以候補分府雷其逹署理浦城縣文溥告病遺缺以大挑試用知縣梁亨吉補授連江縣吳森病故遺缺以勞績候補班前知縣本任佛曇橋縣丞張家　題補 
[皖垣叢錄]  
　　皖垣去冬菜油陡貴每石須錢十二千八百文今夏菜子登場頗稱豐稔油價遂逐日跌落每石止八千有奇云○五月中天久不雨田禾　槁米價漲至每石三千五六百文刻已疉降甘霖農田溉潤桔橰聲裏大可望慰篝車米價亦呹至每石二千五六百文矣○江水未見泛溢各洲所藝芝蔴可望秋收豐熟貧户謀生不致掣肘亦可喜也 
[活理逆子]  
　　江都儀徴毗連處有一小村落名陶家凹居民程某本徽産父早世母黄氏年已耳順程待之虐程妻周氏胭脂虎暴更視堂上若眼中釘近程以失業閒居心情躁急小夫婦嗔鶯叱燕竟使其母不能片刻安一日因烹魚失飪大受子媳怒駡母謂汝可龠我盒中烟我將服以畢命免致取汝厭憎媳聞言竟以一盒紫霞膏供高堂菽水母一吸而盡僵臥床上程亦聖其所爲不與灌救時有隣家女後在旁目擊歸述諸父其父急糾人往視則母已一息奄奄不可救藥矣母死村中諸耆老令地甲呼媳父至歴訴忤逆之罪問其若何處置媳父謂事一經官必多拖累不如將逆子媳坎地活埋以絶其命衆從之遂擇山僻處雙雙生瘞而盡貨所有以殮其母噫慈烏一微禽耳尚知反哺其母今程某靦然人面而竟犯此逆倫律以國法王章定當處以極典豈活豐遂　蔽其辜哉 
[肇議和戰]  
　　昨早九點半鐘法公使巴德諾脫帶同法總領事李君梅繙譯官微君席葉赴廣肇公所拜會曾爵帥聞今日九點鐘會議和戰事宜樽爼折衝在此一舉億兆黎庶咸翹首而盼好音矣 
[行轅事宜]  
　　九帥移駐廣肇公所後陳閣學亦仍移節天后宮昨晨本埠印委各官自首憲以下胥赴行轅禀安并有太倉州寳山縣常鎭道俱上手本求見英界會審委員黄太守帶有公差兩名在轅伺候英捕房亦派華捕一名在彼巡守○昨日下午三點半鐘總稅務司赫德赴廣肇公所謁見曾爵帥密談良久始出○六點半鐘爵帥赴天后宮行轅飲點○常鎭道亦暫駐天后宮行轅 
[添設馬遞]  
　　日來淞滬防務緊要雖有電報傳遞軍情猶恐應接不暇遂在高昌司廟虹口鐵路江灣吳淞添設馬遞四處每處設報馬兩匹以供走卒騎乘云 
[父子同溺]  
　　前日午後三點半鐘英界垃圾碼頭有無錫船户某甲因不慣弄潮失足落水其子見之急入水撈救無如濤驚浪駭援救無從始尚以永以游繼亦同遭滅頂至六點餘鐘甲屍浮起同夥某乙正欲　入已船驀見子屍亦飄浮水面遂一併撈獲載回原藉安殮云 
[地訛錢]  
　　王和上張阿得同業玉器前日張　失學徒一名悞聽人言遷怒於王以致互相口角張卽逞蠻將王妻張氏毆傷且打落門牙兩个嗣知事不諧潛央八舖地甲金寳寳調處金自恃在官人役欺王懦弱一味虚聲恫　略辦香燭賠禮了事後竟向張冐索費用洋四十餘元王聞之心有不甘向金理論金置之不理王遂於前日扶妻投上海縣求請騐傷蔣明府飭仵作騐得王張氏受傷屬實判令補詞核辦 
[逐僧案結]  
　　小南門外送子菴住持僧福田不守清規經菴主郁紳送究已列前報前日黎邑尊升堂復訊郁紳遣家丁郁升歴訴該僧罪狀福田稱僧人不敢妄爲求請恩鑒邑尊謂本縣前已飭覓公止紳士具保今已月餘無人肯保爾之不端已可概見判令驅逐出菴又謂郁升日該僧實有劣跡爾主儘可稟逐何必擅列王宗壽等名字作爲公禀亦屬不合傳諭申斥 
[爲善最樂]  
　　秦郵億大信局其主爲徐君培之固誠厚君子也力行善事勤懇無間惜抱伯道之慟上年江浙皖水水灾丁鏡齋善士設筒勸募凡有寄賑洋款皆由徐君轉發不取號金且輪船貼力所費甚多徐君更一一捐給近歲直東勸賑捐欵甚旺徐君仍照舊捐給倘各局仿而行之亦未嘗無小補也徐君樂善爲懷天道無私必當默佑善人有後可預慶云 
[青浦縣金澤鎭陳少山醫士致上海絲業會館籌賑公所書]  
　　少欽先生長大人閣下久慕清名如雷貫耳吾儕傾心丰采幾如士仰荆州平時嚮往有心而天緣不假奉教無從兹啓者敝處閏月二十九日金澤港沿鄕一帶遭龍風大劫有二十餘里地方民房家具農器船車米麥雜糧盡被龍風拕倒蹧蹋不堪當時查檢傷斃人口不少受傷者更多當卽延傷科先生連看一日一夜有重傷者一百三十餘人小傷者無暇相顧居民露宿風餐流離困苦不忍言奘辛荷衛守廉張裕堂兩善士速莅災區覩此情形無可下手先行囑匠赶搭草廠兩所男女分居卽與寺院商酌暫借大竈雇人煮飯用担挑去派人分施急如救火活命之恩陰功浩大此本地善士救急之情形也嗣經圩甲報縣蒙邑尊莫大公祖愛民如子委趙君愼齋親自會同紳黄赴被灾之區按户查明先給草屋一間之資酌給洋四元囑災黎自備料赶搭所有編查户口章程大口每日給錢二十四文小口减半按户先塡給月口糧此官賑之情形也至於鍏竈水　盌鉢盡行損毁全賴張君裕堂先行墊欵置備按户分給旋悉辦事諸君盡心竭力　值此市面枯窘籌欵孔迫難若登天詢悉衛君守廉商懇張君裕堂徐君翰波朱君春柏及早籌畫臨别有如再遲延仍恐救無可救等語用特飛櫂來申叩謁大善長在衆紳董出具公函面陳一切被災情形求救於長者之前蒙閣下垂憐逾格一諾無辭先行墊撥千金囑卽從速援救並承刊登報章代爲叩告各善士解壽佽助並囑敝邑紳董聨名稟請提撥積榖存欵從速救災如鵠竢代募誠恐緩不濟急名正言順登列報章代逹憲聽渥蒙大善長爲敝邑風災殫厥心思賜想法籌欵正是敝邑萬家生佛不獨敝邑災民頌聲載道而晚等亦同深感佩連　申報刊登貴公所代募敝邑金澤港風災賑捐源源而來全仗閣下大名仁風廣　圓成善果此德此恩永垂不朽晚再有不情之請無厭之求每逢大災之後總以疾病日覩情形不施醫藥必致坐以待斃矧夏令炎炎諸病百出晚去年曾　同社諸君施醫三月奈刻下甑釜生塵咸來乞米欲消災沴尤苦無資想閣下執腸一片諒在洞鑒之中可否求賜痧藥以備不虞至於經費一節則晚亦不敢望也如蒙俯允俾貧病災黎更感激靡涯矣日後俯賜回示或寄同善堂轉交或寄陳少山醫寓轉致亦可尃此奉懇敬請大安晚陳錫周頓首拜上閏五月二十六日附啓者拜讀來函言詞懇切爲病者乞　所需藥丸弟敢不從命今日囑徐秀泉便船帶奉藥丸一箱計純陽正氣丸五千服痧藥二百二十瓶白痧散四十瓶裝成一大箱篾好嘱船户送到金澤同善堂查收給發俟有募到冉當續寄旋蒙厚意相加邀集同人施醫三月大凡人有善願 
 
 

Page 4

 
 
天必從之想貴邑善堂紳董定必安置妥貼樍眼前功巒弟因近在咫尺不忍坐視代爲勸募推已及人當亦聞風興起是所深願倘得遐邇周知爭相　效第謹卽宣示報章總當勉矢微勞忝蒙奬勵使弟　媿萬分耳專此奉覆恭請道安上海北市籌賑公所教弟施善昌頓首謹覆六月初二日 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年閏五月二十七日京報全錄]  
　　宫門抄○上諭六道錄前○閣學尚奏遵旨特保人材摺○黔撫李奏擬請飭議章程摺○豫撫鹿奏請免叅賠片○大臣桂等奏請奬勵片○楚督卞等奏報賑捐銀數摺○都察院錫等奏爲奏聞摺○閏五月二十七日吏部翰林院正黄旗值日翰林院引見二十三名○文碩等監放粥廠完竣覆命○松溎等各謝調授缺恩○寗夏協領衲勤亨額謝恩○文格預備召見○文中堂請假十日○吏部奏派稽察覺羅學派出徐樹銘○順天府奏忠義局一百二十五次請卹○日見軍機文格訥勒亨額内務府大臣醇王○○内閣學士兼禮部侍郎銜奴才尚賢跪奏爲遵旨特保人材以備錄用而濟時艱仰祈聖鑒事竊維錄長舍短盛世無不可用之材授職量能大廷始收得人之效奴才恭譯五月十七日上諭責成中外臣工留意人材秉公保洊近又推廣恩施諭令宗人府王大臣各都統將軍保洊宗室中志行卓越才識明練之員以備器使仰見朝廷微長必錄有加無已之至意奴才伏見革職禮部侍郎寳廷忠愛性成直言敢諫實爲宗室中不得多見之員若令補闕拾遺朝政必多裨益革職河南巡撫李鶴年器職安遠歴練尤深吏治素嫻年力尚健前此獲咎實所難辭顧一書不足俺全材且同時獲咎之臣均蒙賞給差使如荷恩旨量予起用該撫受恩深重必不敢與時俯仰有負生成現任荆宜施道于蔭森公忠體國實惠及民自履任以來除　政剔浮徵省冗費儲公欵又能將關稅向來應得贏餘或酌量歸公或籌給放賑荆襄之民同聲感頌刑部　中王應孚學識素優留心時務讀書閉户澹然寡營推於風塵奔走非其所長若授以京秩俾抒懷抱得以隨時入告建白必有可觀以上四員除于蔭森王應孚請飭下該督撫堂官查取政績事實具奏外其寳廷李鶴年二員政聲建白久爲聖心簡在雖一時獲咎　職尤見朝廷曲加裁成之意奴才爲遵旨保洊眞材用敢上陳如蒙量加擢用諒各臣感激殊恩自當力圖報効奴才愚昧之見不揣冐昧伏乞皇太后皇上聖鑒謹奏奉旨已錄○○署貴州巡撫布政使臣李用清跪奏爲軡省庫儲日絀世識日增擬請勅下部議將收縹給俸仿照湖南奏定章程量予限制恭摺仰祈聖鑒事竊照定例陣亡殉難官員按品議給世職承襲子孫分别已未及歲曾否歸標准食全奉半俸在朝廷軫念藎臣推恩難　本屬至優極渥推黔省自軍興以來苗教滋事垂二十年上下兩游蹂躪殆徧其間殉難官紳員弁爲數甚多迭經隨時奏卹准給世職去臘臣到藩司任内年支世俸共計銀二萬一千餘兩今未滿五月新增世俸已加至二萬四千餘兩尚有未隹部覆者且有隨時請襲者源源而來愈請愈多勢將無所底止此在充裕省分亦恐力難支持况黔省著名瘠區世俸銀兩向係隨同緑營官兵俸餉按年題請估撥雖經部臣指撥有欵而各省從未解過分厘歴年均係司庫設法支給目前庫藏空虚已屬萬難支撑若再不改圖日後又何能爲繼自應變通辦理以示限制查黔省大小支俸世職已有三百零五員之多内有　襲者二十二員發標學習者二百六十九員年未及歲者十四員臣與署藩司再四籌商擬請仿照湖南奏准給俸章程除兼襲人員一律暫停支發外所有發標學習並年未及歲世職卽以現在二百八十三員爲定額續有增添悉令作爲額外不分品級不分營分不分已未及歲均以奉旨承襲接准部覆之日起分别先後由司註册俟有缺出　次序補其在額外者暫停指俸其在額内者减成支給並請自光緒十年正月爲始無論輕車都尉騎都尉雲騎尉恩騎尉及未及歲分别全俸半俸均减六成支發其丁憂終養因病例食半俸人員亦一律照减其核减俸銀及以前欠發銀兩應俟協撥如數庫欵充裕再行酌議補發以　定例臣明知賞忠之典不容過爲刻核而世職日增庫支日絀不得不基酌變通量予限制據署布政使曾　鳳具詳前來謹會同雲貴總督臣岑毓英合詞恭摺具陳伏乞皇太后皇上聖鑒勅部核覆施行謹奏軍機大臣奉旨該部議奏欽此○○鹿傳霖片再據署祥符縣知縣袁鎭南禀稱光緒十年五月初七日午後黄河柳園口渡船遭風冗溺失去餉銷並淹斃人畜報經該縣立時親詣勘訊是日有滑縣解省銀銷車輛並貨車騾頭及過客二十餘人由北岸裝載上船渡送詎將抵南岸陡起狂風一陣船正至急溜人力難支收攏不及登時傾覆所有餉鞘人畜悉數淹沉當經南北兩岸委員趕緊督率丁役竭力撈護計救起人口十三名餘皆漂没並據滑縣庫書王耀庭銀匠焦銘恩等供稱奉批管解地丁銀四千五百二十兩共裝五鞘用車一輛載赴省城布政司衙門交納五月初七日由柳園口渡黄將抵南岸遭風船覆同解银兩之户書孫自新車户邵福然連銀鞘車騾一併沈溺伊等遇救得　情詞相同復經該縣懸之重賞雇覓人夫入水打撈無獲等情臣查黄河素稱天險猝遇風暴人力難施且是日午後突起狂風一時晝暝省城亦所共見委係實情現經打撈旬餘黄流　濤駭浪無計陶尋查律載起軍官物若船行猝遇風浪事出不測而有損失者申告所在官司委官保勘復實顯跡明白免罪不賠又處分則例内載漕船在大江黄河洞庭洪澤等湖遇風漂没勘實具報冷阳害免失防之文开各員均免其處分等語今滑縣批解地丁銀四千五百二十兩渡黄遇風船傾沈失委係事出不測並非運解不愼核與免罪不賠之例相符合無仰懇天恩俯合黄河巨險廻非尋常内河可比照例免其叅賠以示體恤出自逾格鴻施除將地方官印結照例咨部外理合附片具陳伏乞聖鑒訓示謹奏軍機大臣奉旨該部議奏欽此○○桂祥等片再奴才等每屇十年查閱卡倫係屬緊要例差跟隨查辦之員必須幹練方足以資使令兹奴才桂祥於本年查閱卞倫行至恰克圖時接見俄官瑪雨爾據稱此係十年大典大臣來時俄國已傳知各卡官兵敬謹預備倘大臣路上烏拉不敷卽可傳用俄國卞倫烏拉該瑪雨爾均預傳知等語查其情詞頗稱敬謹鄭重當答以諸承看顧心甚感激倘路上如有不敷再當相煩奴才沿邊行走該卡官兵牲畜足敷應用故未用俄兵帮助奴才行至博勒特斯應派員前往騰濟斯地方與俄官會對木牌並商定每年夏季會哨之事此選必須明白謹愼者方無貽悞當查隨帶蒙員中有印房五品頂翎筆帖式車林彭楚克遇事周詳又印房六品　戴羅布桑車林器宇軒昂明白謹愼派令該二員充作委員持文並前次木牌前往騰濟斯以便與俄官會辦一切當因俄人鄭重此事奴才亦當謹愼選派並囑令到彼凡事敬謹辦理不可稍有大意因該二員職品較微是以奴才從權暫令車林彭楚克戴用四品頂戴羅布桑車林暫戴五品頂翎以壯觀瞻該二員前往與俄官會面辦理一切均甚合宜妥協洵屬可嘉奴才等公同商酌可否仰懇天恩俯准將五品頂翎車林彭楚克卽賞給四品頂戴六品頂戴羅布桑車林卽賞給五品頂翎之處出自鴻施逾格所有派出委員與俄官會辦邊事諸臻妥恊擬請奬勵緣由謹附片陳請伏乞聖鑒訓示遵行謹奏軍機大臣奉旨該衙門議奏欽此○○署理湖廣總督湖南巡撫臣卞寳第湖北巡撫臣彭祖賢跪奏爲鄂省已收賑捐數目開單恭摺具陳仰祈聖鑒事竊鄂省前因沔陽監利等州縣被水日久飢民衆多並因奉撥山東河工需欵甚鉅經臣等奏請勸捐助賑援照直隸章程給予奬叙嗣復籲請援照山東成案准收貢監先後欽奉愈允恭錄行知司道設局遵辦在案開辦以來臣等倡率捐廉司道知府州縣亦相率捐助紳士商民量力輸將楚紳之官遊在外者臣等函商代勸亦皆濟資解齊計自上年十月起至本年五月初十日止共捐銀七萬三千四百八十八兩六錢一分九厘悉歸賑捐局分批照收除提解山東河工銀三萬兩已經奏咨外餘俱酌量匀撥工賑以恤灾區等用臣等與本省司道不敢仰邀奬叙其等應得奬叙容俟將已捐未收或續有捐生截數核定後開造履歴彚案奏咨並俟支撥上賑蔵事由司造册報銷據湖北布政使蒯　標會同賑捐總局司道開摺具詳前來臣等覆核無異除抄摺送部外謹將現收賑捐銀兩數目照繕清單先行合詞具陳伏乞皇太后皇上聖鑒訓示謹奏軍機大臣奉旨卞寳第着交部從優議叙彭祖賢倪文蔚張凱嵩均着交部議叙其餘各員應得獎叙着户部核議具奏單併發欽此○○都察院左都御史臣錫珍等跪奏爲奏聞請旨事據雲南已革補用道劉鳳苞遣抱以被叅冤仰等詞赴臣衙門吾訴臣等公同訉問據該抱告王貴供年二十二歲家主劉鳳苞　呈遣遞求閱便愁查原呈内稱革道係湖南常德府武陵縣人自已丑庶吉士歆舘以知縣抵滇令祿豐牧元江守順寗權大理永昌各府歴任十有餘年疊膺保奬光緒七年由順寗府開缺以補用道咨送引見回滇委辦厘金局務收解均有册案可憑毫無貽誤告發事件上年督憲於　除永昌匪徒案内保加二品銜旋於十月内告病業經督撫批准乃撫憲驟以居心鄙詐惟利是圖登之白簡伏思鄙詐圖利必須確有實據革道以虚誣被劾實莫測其獲咎之由名節所關不得不辨爲此具呈懇祈查辦等語臣等查該革員劉鳳苞呈稱　由庶吉士散舘知縣抵滇歴任府州保以道員補用委辦釐務上年告病後該撫以居心鄙詐惟利是圖叅劾莫測獲咎之由名節所關不得不得辨等情控關職官被叅冤仰臣等不敢壅於上聞謹抄錄原呈恭呈御覽伏乞聖鑒訓示再該抱告結稱並未在别衙門呈訴合併聲明謹奏奉旨已錄 
 
