# 1885 - 309 - 4904521

 

Page 1

 
 
[分設常州申昌書畫室告白] [  申報舘主人啓]  
　　毗陵爲人文淵藪媚學之士好購藏苏書名畫法帖輿圖以供觀覽兹故於常州城内大街青雲坊南首分設申昌書畫室將點石齋申報館兩處所印之書籍碑帖地圖出售俾購者近地卽是無須託人代買郵遞以省周章至欲看申報亦可向之訂定自當按日送閱風雨無阻統祈賜顧爲盼 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十七號畫報出售] [  申報舘主人啓]  
　　滇南西關外瓦倉莊有三聖菴爲陳圓圓晚年長齋繡佛處菴内比邱尼藏有遺像深爲秘重山陰東南卿司馬官滇時審知梗槪借圖撫繪遍徵詩歌其旋浙後以此册見示因屬畫工貼紙勾下詩則擇其尤雅者摘錄數首圓圓始末詳原記中故將原記綴錄其上望古遙集閱者其亦先覩爲快乎列入此次畫報之者以代畫譜兩圖畫報仍然九圖後附淞隱漫錄圖說一則准於初六日出售此布 
[論滬上餬口之難]  
　　滬上一彈刃黑子地萃外洋五大洲中國十八省之菁華舉凡顯宦富紳豪商巨賈以及亞歐墨阿四洲之人莫不擁資千百萬金遠涉重洋來斯貿易其關涉官塲者商局礦局每至十數家莫不氣象軒昻令人望而色變至於商務則雙輪巨舶浦江中密若繁星岸上更傑閣重樓丹楹畵桷自虹口以迄十六鋪非公司卽洋行一望無涯直欲神搖目炫其中司出納愼筦鑰操會計供使令由買辦而至出店司閽　不需人以佐理合計食力於洋場十里内者數當不可以千萬計其有鄉居無事者平日遙瞻滬瀆輒喟然而歎曰我雖菲才無用然以彼生意如此之廣用人如此之多豈不能容一二散材俾得贍身家而蓄妻子則且襆被至申江託其親戚友朋苦求一席地幸而得之斯已耳否則棲身於客棧之中今日謁某親明日訪某友街頭蹀躞形爲之勞久之仍一無所遇而房食則需錢也衣服則需錢也車轎則需錢　初猶稍帶川資得以使用漸且不能應手不得已向長生庫商量以期勉强敷衍草草回里依然息影蓬門顧此雖不得爲上乘猶可謂之中乘也其下者平日無一見長之處而又不甘株守家中妄欲得一枝棲以爲發財地步及其至滬也無知已之可托無門徑之可尋落魄他鄉無衣無食于是行乞者有之爲小竊者有之其稍有膂力者則租一東洋車　可得錢餬口一旦飢寒交迫勢必倒斃街心苟遇巡捕送入棲流公所得以資遣回籍者盖十中無一二焉苟其安處家中不作意外之想亦何至如是下梢哉客曰子第就無所遇合者言之耳亦有得人汲引月得巨金場面闊綽幾忘其從飢寒困頓中來斯時也鮮衣美食怒馬高車出則僕從如雲處則綺羅遍體一飯之費雖萬錢而無傷一笑之緣揮千金而不吝頭銜顯赫非晶頂卽花翎也棟字輝煌非危樓卽大廈也使非以滬上爲生財地烏能如是之氣槪軒昻而謂滬上固不足居乎則且答之曰子固留心時事者何如是之知其一不知其二知其粗不知其精乎滬上之所謂氣槪軒昻揮霍不吝者約有二端其一則但顧目前不肯通盤籌算幼時熟精洋語洋文得夤綠爲洋行執事其情性則惟洋人是親具規模則惟洋人是效平日花天酒地恣意流連撒手千金毫不吝惜大老官脾氣惟喜博闊大之名若不知有銅山傾頽之一日及至三節將届逋負如山非蜷伏而不敢出頭卽遠颺而追尋無跡其有稱貸典質思欲折扣歸償者猶其天良未昧者也其一則欲顧排場勉强從事其結納皆顯紳巨室其往來悉富賈豪商苟其瑟縮寒酸效號寒蟲故態相形之下未免白顧無顏於是竭力鋪排羅雀掘鼠不肯以寒儉面目對人人但見其館榖豐盈得以度支寛裕居處飲食無異世家不知其居相縮食節衣處處省儉正如啞巴食苦瓜其苦有不能言狀者然則人固何所取於滬上而必欲如昔人之西笑向長安乎且子獨不見鄙人乎當具始據案作童子師歲得數十金修脯益之以閨中人女紅所入饔飱亦不致不敷年來槖筆來申依人作嫁修脯當數倍於從前而酬應紛煩漸漸有入不敷出之患後又挈眷來兹賃屋居住而房租有需婢僕有需柴米油鹽有需親朋來往有需歲入至數百金猶且債臺高築正如璉二爺之年年打飢荒漸至無可彌補噫旣有一館又不妄用然且若是之拮据萬分彼無舘可處及有館而胡亂使用者從可知已而謂滬上之餬口難乎不難乎客曰誠如子言與其出外謀生何若安處故鄉之爲　然今之紛紛求舘者多矣却之不勝却荐之無可薦子盍書其情形爲謀事諸君正告乎予曰諾遂泚豪而筆諸報端 
[本館接奉電音]  
　　昨日下午二點鐘時本館在京訪事人由電飛傳本月初四日諭旨五道敬謹譯登○十月初四日奉上諭工部尙書福錕都察院左都御史祁世長刑部左侍郎桂全均着加恩在紫禁城内騎馬欽此同日奉上諭翰林院編脩李培元高賡恩均着在上書房行走欽此同日奉上諭翰林院編脩吳樹梅着在南書房行走欽此同日奉旨工科給事中員缺着章耀廷補授欽此同日奉上諭軍機大臣工部左侍郎孫毓汶着加恩在紫禁城内騎馬欽此 
[賽會滋事]  
　　西報云香港於九月三十日賽龍燈會光怪陸離令人目爲之眩其時觀者頗形熱閙嗣因經過之處爲巡捕所阻會中人不服勢頗汹汹有一人擊落巡捕之帽巡捕乃吹號筒其聲嗚嗚然衆捕聞聲齊集乃將會中之人拘執二名以去想當解案發落也　 
[鷺江新語]  
　　厦門稅厘總局自夫歲奉省憲札委辦理海防捐輸頗覺源源不絶丁訒臣司馬更賃榕林别墅作爲勸捐公所委紳商林氅雲孝亷及李靜波魏蓮曙諸君在局勸辦先擬派十途行郊集捐三萬兩嗣各董以生理不佳勉力認捐一萬二千兩由各途按户公攤此外各著名富商均照產業認捐並無勒派惟捷源號主某姓吝不肯助刻經廳署飭差帶回管押判令認捐五百元云○稅厘支　局差美缺也台人黃某去歲十月奉委到厦接辦局事時值法人封截臺灣興泉承道孫師竹觀察奉憲檄飭籌濟臺餉以致局中銀欵存積無多今春和議旣定臺餉無庸厦門恊運局中得存稅厘銀數萬兩黃謂與其呆存銀珦不如分寄在外旣可得八厘子息又可使國寳流通因託某磁店某土棧分放生利刻省憲已另委别員接辦黃將銀放出一時閒不克收回殊覺中心焦灼云○署興泉永道奎樂峯觀察於九月初三日附南澳輪船晉省隨於二十四日由泉州一帶陸路回厦○長勝小兵船自送辦　各員至澎湖後回泊虎頭 
 
 

Page 2

 
 
山海面刻奉水師提督札令開往閩省支領軍裝遂於上月廿九日鼓輪出口○海龍輪船于上月廿八日由淡水來廈述稱劉省三爵撫帥前往臺南已於二十四日節返淡水行轅聞將晋省與軍憲制憲面商緊要機宜云○本年夏間廈門提標水師各營在稅厘局支應處領取餉銀洎運回檢點竟每包短少一二元三四元不等領餉武員疑係支應處舞弊支應委員以庫房經手送存支應庫中原封未動事後核查騎縫印稍有模糊以故彼此不認遂相約至城隍神前盟誓七月下旬盟誓之某委員有胞兄忽患時疫身亡營中各員弁疑遭神譴因醵資在城隍廟演戲二天藉以謝過嘻時疫厲氣也生死命數也豈一經盟誓神卽降之殃耶且盟誓係乃弟而死者係乃兄城隍旣號正神必不憒憒若此愚夫之見誠可哂已 
[劫案續聞]  
　　江都縣屬元女廟地方游勇刼搶一案本舘已據邗友所言錄登日報兹悉揚州府宜太守於上月二十七清晨委甘邑尊朱明府親往踏勘明府隨會同城守率帶親兵巡勇民壯捕役等人飛馳而去聞該匪人數甚多器械咸備行劫時居民之受傷者約十數人其四人已因傷斃命該匪從代橋一帶來鎭時中途奪取某村媪所執燈籠媪不與匪遂用刀背將媪擊傷時江邑尊謝大令適因公在省接到本署飛電卽於二十七日午後回楊星夜馳往勘視一面移知隣封各邑一體協拿想凶惡之徒定雖倖逃法網也　 
[營口瑣紀]  
　　販士之人不諳營口市面不但不能獲利且被巡丁查出偷漏從重科罰以致貲本盡喪有一山東人收買西土二千餘斤計本錢一萬串將土分裝鋪盖中由山東雇船運至營口被舢板船上人窺破報知巡丁前往查拿山東人見勢不隹賜將鋪盖棄諸河中巡丁大失所望舢板上人各處打　亦無所得想已順流出口人皆謂山東人之有急智○東市慶茂德糧坊於九月十六日倒閉遠近紛紛赶到該坊擋手鄭某抽身遠避副擋手温某挺身出場被人打破額角血流被面奉軍後營統領耿軍門因有存項聞信之下急撥親兵前來彈壓然已被棍徒搶失碎銀八十餘兩錢票九百數十吊寅司馬聞信立卽派差將該坊封閉迨至次日盖平縣城中因之擠倒十一家田莊台擠倒十三家市面爲之驟　○奉軍全營翼長左軍門因炮臺工竣回省銷差○傳聞雷軍門正綰仍統所部甘軍回固原本任盖以俄人舉動大有可疑耳 
[瓜步砧聲]  
　　江南鄉試事竣星軺應晋京覆命上月二十八日兩主考在旱西門登舟將軍制府悉詣呈華亭下寄請聖安話别後文武員弁各以次扣舷相送適是日風狂如虎錦纜于次早始向邗上進發○江南額中舉人一百四十七名副榜二十二名其硃墨卷例委一佐雜班次隨主考後解交禮部以便奏派磨勘主考於廿八日啓程故委員亦卽於是日首途云○武闈於十月初三日開塲向例分馬道爲三棚中棚由總督白看東棚則請提臺西棚則請藩臺今提臺以事不能來甯已改請瓜州水師吳軍門代辦場期已近教場一帶弓聲鞭影異常熱閙○妙相庵住持號慧根者與蓮根同受月潭法戒爲弟子蓮根以不守清規屢爲有司所呵禁今慧根又不知何故經護法諸檀越罰其在五百尊羅漢前各誦金剛經百遍亦雅謔也○近日上熟米每石已售至三千五六百文以次遞降總不下二千四五百文小民之以升斗向米肆較錙銖者無不作枵腹堪虞之慨矣○無腸公子向例在菊花香裏爲食單上之第一雋味九月圑臍十月尖居江干者往往以此驕人今歲每食蟹一次必腹疾一次如應斯響因此人人引以爲戒幾乎家喻户曉市上蟹價每斤僅十五六文儘有終日無問津者○疫氣已如秋燕無復紅襟掠水然瘧　仍有藕絲不斷之意以故呻吟之聲比户不免耳○江浦縣一缺已委前署通牧之龔叔愚大令前往接署 
[一兩漆]  
　　京師某甲赴新街口南路西洋藥局購取廣土四兩言明每兩京蚨六千三百文意欲折給實銀舖夥核計應銀一兩七錢有奇甲許付一兩七錢鋪夥允之甲言銀在南邊三益顏料鋪内可同往取之及出門甲令鋪夥携土以避嫌疑旣至顏料鋪門口甲冋掌櫃者云可將我所存一兩漆付給此人遂將烟土取去漆鋪人旋從後房托出油漆一兩交彼藥局夥謂偕來時言明銀一兩七錢何意改給一兩油漆舖中人云今晨此人持椀買漆一兩說明暫存待取適纔伊言將一兩漆給爾並未提及一銀字藥局夥知被騙卽出而徧覓其人則已杳如黃鶴隨回局說明情節復往彼鋪理論經附近鋪户出爲評論皆謂藥局夥非是該夥無奈垂頭喪氣而回 
[携李瑣談]  
　　嘉興縣界沈蕩鎭設有厘卡近當山芋上市之際載運過卡者甚多巡西喝令完稅鄉人不服一擁而前將卡中雜物肆行搗蕩鬨然各散卡中司事急赴總局訴由張總辦移知嘉邑尊請爲查辦旋由該鎭紳士調處了結一面由嘉邑尊出示曉諭鄉人凡載山芋過卡務必完稅云○黎里鎭日前招長勝班演戲有一老旦上街買物稍有齟齬遂以老拳從事班中人齊來帮助該店大遭挫辱隣右不平鳴鑼集衆圍而攻之始得轉敗爲勝將領班名二相公者綑縳意將送官究辦嗣由紳董調處令戲班中人出洋一百七十元賠償毁物并養傷費又罰戲兩臺爲闔鎭解穢聞班中亦有數人受傷云○新任嘉善縣莊明府啓鳳聞於十月初二接印○府城内都司衙門東偏空地桑樹上忽有一男子自縊聞其人向以裝水烟度日並無親族亦不知其姓氏所異者桑枝作圈套入項下兩脚尙未懸空而氣已絶矣又麗橋堍倒斃一人聞其人金姓在嘉興縣署中充當庖人擬搭杭州船回紹興原籍行李下船後欲往塘灣街買物走下麗橋尙未數武而玉山已頽人生如夢幻泡影可慨也　 
[鄉人獲虎]  
　　永嘉西溪官垟地方潘某家有弟兄二人上山砍柴忽覺腥風一陣樸面而來卽見一虎毛色斑斕一躍卽至其弟不及避被虎攫去兄不忍弟之入虎口卽以竹扁担奮擊時有數人同在山上砍柴見之卽喝以壯其勢又鳴鑼邀集多人前往圍擊各人所執棍槍尖刀被虎嚙斷數十桿時有某拳師以腰刀戳入虎口虎始跌撲山溪衆人復以洋鎗亂轟虎乃斃命秤計有二百三十餘斤聞圍擊之時被虎傷者共有四人幸不甚重潘氏兄弟亦受傷而不致於死云 
[温郡雜聞]  
　　温郡自鹽務改章後所到閩船粗鹽屯積如山不特處州鹽販裹足不來卽西柟兩溪肩挑食鹽亦改往樂清岸東購買查樂清岸東鹽價每百斤計制錢二百六十文若温郡必需八九百文是以肩挑者趨之若鶩也○新河街丁字橋巷葉某素以種菜爲業一子年纔五歲被隣人顏阿川拐賣葉某求神問卜令速向東南力追尋卽赶至平陽平金獅子橋邊見顏阿川臥病在太陰宫内詢之該廟祝得悉其子與兩男子已於昨晨販往福建葉某遂將顏阿川扭交永嘉縣周邑尊喝笞五百板立卽管押限數日内將同拐之人與葉某之子一併交案否則重辦○柟溪大箬巖供奉胡公大帝素著靈應每至重陽日遠近進香者不啻肩相摩而踵相接也上月初十夜有香客二十餘由枏溪沙頭乘船抵清水灌條有盜十數人手持利刃一擁登舟將香客衣服被舖銀錢等物槪行搶刼甚有將身上衣服脫去者清水港口離郡城僅一江之隔而盜等膽敢行劫可謂肆無忌憚矣○温郡大街自南至北計有四五里其西首各店後均臨河此河盡是橋棚搭葢故無船隻來往上月初三夜三鼓後倐有賊七八人划一小船欲在各店後肆竊船抵五馬街橋被支更夫看見大喊捉賊各店之人齊起追赶賊各逃散惟將小河船獲住次日有舟子來稱昨晚將船繫在贊善王廟前不知何時被賊划去再四哀求始行給還○大街扒手甚多各鋪户公立禁約如有扒手在途攫取人物立卽拿獲送捕故自第一橋直至縣前剪綹扒手等賊均已驅至洗司馬一帶矣○温俗嫁女有回頭祿禁忌女家必將女寄廟宇或寄船上方可上轎否則女家必有大損此俗例也菰溪橋下街某甲於上月初八日嫁女亦犯回頭祿甲家本殷富又無子嗣愛女之至不復顧俗例詎知花轎甫抵門而大門外小屋倐然延燒幸人手衆多當卽撲滅迨初十夜四鼓後倐又火起遂將數進房屋燒盡豈俗例之果不可破耶○永嘉縣周輯之 
 
 

Page 3

 
 
明府蒞任後拿獲地棍七八名管押翼房於上月廿四日提案發落各笞數百板並以三連雙連等枷游街示衆○永嘉書辦黃某因理處應某與戴黃氏涉訟之事前日在元豐橋下烟舘與戴黃氏言談不知何故被戴黃氏之夫弟扭住毆打並剪去其髮辮幸解勸人多黃書辦始得逸去○某甲載革一船賣於小南門外廣和醬園將抵該園後門忽失脚落河雇人撈救半日之久毫無影響及次早始獲其屍見者爲之慘然 
[甯郡辨志文會十月分課題]  
　　漢學釋秀釋才釋學○宋學圓神方知說克已說榕村語錄書後○史學兼掌故後漢　循吏傳書後特奏名說復河運議○天文兼算學平歲實無消長定歲實有消長論問鍾山壙銘六千三百浹辰交二九重三四百圮果與建武四年三上庚距大同四年七中已月日之數密合否試以厤術推之銘見唐書儒學鄭欽說傳有砲向高弧三十度試之彈落距砲一千四百丈問此砲最遠界若干○輿地漢高祖置二十六郡攷推表山川以綴禹貢論桂陽匯水說○詞章季路爲執金吾賦以掌執金革以禦非常爲韵擬演連珠四首能多作更佳讀杜韓蘇黃四家詩集七律四首或作古詩亦可 
[西泠業話]  
　　節交冬令宵小繁興兼以晝短夜長風高日燥每有奸徒放火以圖搶掠貲財城東菜市橋普安街張菴昔由某紳舍宅爲清修地菴中並無女尾僅優婆夷二三輩及帶髮女冠子一二人繡佛長齋焚修于此山門前向開一小米店當門設櫃人無有知爲尼院者某夜二更時隣人某甲更衣旣畢方以香棗塞鼻而回逢　菴門外一人影忽隱忽現初以爲桑君木客之流擬畫詅痴符嚇之逾時忽不見惟見門前　一火種赤騰騰幾　火連袄廟轉瞬卽延及　　　門爾扇　化灰　　中人猶未之覺察也某急大聲呼隣衆聞而齊出搶救方兔蔓延然門内櫃臺其半已成焦炭矣事後　尋放火之匪早乘忙亂中遁去鴻飛冥冥弋人何慕誠狡矣哉○文闈畢武試又興其有假寓館爲賭塲者咸遷往上城麕聚撫凝巷口有某縣武生挈伴七八人以重價租某姓住房日夜聚賭此來彼往户限幾穿晝夜喧呶門常如市生則自執牛耳狎主齊盟動輙門毆目無法紀各處賭局惡其攘利皆欲得而甘心一日約齊至生局中與賭未及半點鐘已輸洋一千五百餘元後來者勢尤潮湧生見勢不妙急欲收兵而衆人鼎沸聲喧大有鳴鼓而攻之勢適某千戎親督撫杭二營勇騎馬捧令而來破門直入門内方狼奔而出門外卽蜂擁而前一時海倒山傾喧聲震地衆兵士卽將開塲之某生及房主司帳等人一并拿送縣署訊實嚴懲其屋則高貼封條再候定奪說者謂是役也係學使有所風聞與各大憲談及遂致雷厲風行一網打盡云 
[烟臺雜錄]  
　　海防靜謐而後各處勁兵陸續裁撤烟臺附近之世回堯等處尚有二三營登州則有二營○西府鹽臬每於秋收時乘間竊發傳者悮以爲民匪蠢動今已平靜矣○天氣冷煖無常疫疾亦時作時止民間每有戒心而狡猾之徒仿照祝由科以尙爲將以食爲兵等字樣書成符籛隨處售賣以爲可避瘟疫鄉愚無知爭先購買視之陳琳之檄杜甫之詩抑何愚也○南瑞兵船於上月二十二日到烟○登萊二府之人赴奉天一帶貿易營生必在牛莊烟臺二口趁搭輪船取道甚便現因封河在卽覓船者紛至沓來奈赴營口之輪船已一月不到各人多在旅店中延頸以待甚有復回故里者今聞某洋行已發電信招船前往誠旅客所日夜跂望者也　 
[羅浮清夢]  
　　上月某日粤東南海某鄉落雇優演戲選色徵聲並皆佳妙當筵一曲幾於傾動萬人紳士某君以爲粉墨登塲亦一銷金巨窟而且　摩轂擊男女混淆末俗澆風實屬不可爲訓遂竭力勸令營停不從則密禀縣宰率役十數名欲將戲臺拆毁　人憤　羣欲與甲　難甲大受窘迫反向衆人說情　得無事噫舉世滔滔之際而欲與鄉愚野老禁革澆漓宜其如枘鑿之不相入冰炭之不能融　然而某君則自此傳矣○某夜有渡船滿載雜貨由省河開徃北江揚帆未遠水手燃砲示威不料用藥過多砲身炸裂火屋飛入篷寮登時燒燬幸水手素習波濤之險得以鳬水遁逃船身及貨物約值數千金竟全付一炬誠可惜哉○上月十六日八旂官軍在箭道會操觀者甚衆幾如棋布屋羅旂領將官下令驅逐有一人恃强不去遂爲旂兵所執不知如何發落也○粤秀山崇奉觀音大士法雨慈雲素昭靈感雖儒者或不肯媚神求福而善男信女稽首皈依無不合十喃喃願乞楊枝一滴水九月十九日爲大士神誕士女之進香禮拜者較平日尤多數倍衣香鬢影絡繹於途一時酒店茶寮莫不利市三倍我竊不解大千世界中千億兆檀越檀那未必盡蒙庇護何獨此小本營生者偏得妙蓮蔭覆耶嘻○某紳平日倚勢行凶鄉閭切齒年將耳順氣燄益張人固無可如何惟道路爲之側目而已前月忽染沈疴一病不起聞者快之 
[京江客述]  
　　白下秣陵鎭附近有湖墅村焉鳬茨櫛比魚市喧闐趙令穰水邨圖差堪髣髴其風景昔年村中好善士醵資積榖數百石以備水毁木飢歸圑董某甲尸其事今夏大雨水田禾不登僉議發粟以振詎啓倉視之則顆粒不留已無復太倉　米甲無詞以對强向數殷户派　再捐村居咸抱不平嗾使數殷户訴諸八圑首董陶君欲赴琴堂控愬陶曰鷸蚌相爭漁翁得利與其公庭對簿致飽衙蠧之慳囊何若麥泛范舟俾甦子萬哀鴻之命乎村民從之不與甲爲難詎事後甲反揑叙數殷户倡首糾衆與伊饒舌等情朦控江甯縣署邑尊准　簽差　集庭訊承差張如知被告不易拘提畏縮不往　聞於數殷户相率入城控甲甲懼私賄代書不與繕禀欲遞白禀又以違例不收遲至八月二十九日始得欄輿遞廩邑尊閱畢諭以靜候提齊質訊事歴多日依然聲臭俱無數殷户進退維谷遂各敗興而回以上皆京江友函述云然因卽詮次登報并爲甲諱其姓名以期有則改之無則加勉云 
[中丞回任]  
　　衛靜瀾中丞由閩返駕過申本舘已登前報兹悉憲舟于初二日未刻抵蘇三大憲及地方文武各員均出迎迓中丞卽排導回轅定於初六日任事　李兩憲亦於是日各還藩臬本任王事賢勞風塵鞅掌吳中士庶共幸福星之仍曜焉 
[研訊土案]  
　　洋藥局一號巡丁鄭光成至英公堂稟稱路見范來福夾帶漏捐小土一塊協捕拘拿解案請斷范供潮州人住居虹口購取小土熬膏自吸羅太守飭將土存堂范押候發落四號巡丁姚福星禀稱王阿三帶有漏捐大土半只因卽知照巡捕協拿送案王供潮州人叔父在租界中開設煙　寫有字條囑小的代辦大土半只熬膏銷售太守亦飭將土存堂王押候發落佩副領事聽審至此謂羅太守曰此二案係貴府獨斷本副領事並不與聞太守頷之洎訊畢退堂佩君卽告辭而夫適洋藥局訟師担文及西人惠爾生到來太守延入花廳叙談良久聞尙獲大土五件未及解送公堂云 
[又獲私土]  
　　西人南爾開設洋行專售煙土前日夜間由某西人雇坐小車運大土五只至寳善街中市洋藥局巡丁見之立卽知照巡捕恊同拘至捕房想亦當解案訊理也　 
[不認兇毆]  
　　前日浦東楊水橋人孫阿坤倩人舁至上海縣署訴稱被楊阿鑑糾黨兇毆以致鱗傷遍體邑尊騐得孫受傷屬實卽向詰訊緣由孫稱　前楊言同村張桂觀竊伊錢洋張以楊指竊無憑　名難受因向理論饒舌不休小的以誼屬比隣出爲調處令楊置備香燭向張服禮事後楊忿不能平愈思愈恨昨晚遂暗糾李阿春張阿華等十餘人向張尋釁小的前往阻止詎被楊黨毆傷邑尊諭令孫舁回翳冶一面飭差拘楊昨日該差將楊及帮兇之李張解案午後邑尊升堂研訊三人同供小的等耕種爲生各安本分此次所控實係寃誣邑尊謂爾等旣不與聞究竟孫遭何人毆擊同稱不知盤詰至再各執如前邑尊著暫行分别管押候孫傷勢稍痊再行質訊 
 
 

Page 4

 
 
[姑惡聲喧]  
　　老虎灶主某嫗向居城内黑橋左近其子在滬北某洋行爲侍者媳係同業某姓女小夫婦琴耽瑟好素無反目之占然其姑固虎號胭脂非可以尋常理喻者前日媳偶因細故不得堂上歡姑　忿然曰是可忍孰不可忍遽戟指詈之媳不敢較姑見其黔驢無技遂以五色棒從事不顧柳折花摧經鄰人苦勸再三始得釋手繼自念與其忍辱偷生畢世暗無天日不如以阿芙蓉畢命猶得泉卜逍遙　細檢枕箱得青蚨數十翼赴城隍廟左近某煙館購取煙膏一服而盡旁人見其有異詢得實情急請醫生如法救活不致有性命之憂試於柳陰　姑惡聲不禁爲薄命紅顏同聲一哭已 
[索欠被毆]  
　　本年夏間某婦至某衣莊向甲購物計洋九元尙少四元向索無着後是婦更遷徙他方毫無蹤跡但衣店章程欠帳惟經手人是問與店主漠不相干甲以賠累難堪處處留心察　前日在法大馬路紫來街東首途遇是婦向索欠洋婦謂並未買衣安有欠洋之事諺云討債須尋欠債人爾何憒憒乃爾遂伸手批甲之頰數下甲以男女須避嫌疑不敢與較然觀者已密若繁星到處傳爲笑柄　婦尙不肯于休操西語訴諸巡捕將甲拘押捕房想今日當解案質訊矣說者謂該婦有護身符故敢兇横如此是耶非耶試觀之對簿以後 
[遞禀被逐]  
　　去歲之杪法界蔡順興燭店倒閉虧洋九千數百元一案疉次訊追均登報　店主蔡炳生欠西人反立司洋元自願將八仙橋西平房八間作抵立有券據載定年　逾期卽准將房收管刻期已滿反立司控諸英會審公堂准詞移提管押經羅太守斷還洋二　元房屋仍爲蔡業此外各欠户着蔡交保出外將房屋拍賣歸償詎蔡保出後並不赶緊料理適母病沉篤意欲將眷口搬入是房昨乘翁太守發落各案時投案遞禀申訴各情太守謂爾之禀詞可毋庸閱日前英公堂着爾交保者原欲爾料理還洋爾何以旣出牢籠竟又若斯膜視乎本應掌頰姑再從寛者卽逐出 
[巡緝新章]  
　　本埠洋藥局新延西人惠爾生爲巡丁頭目訂立章程所有巡丁分爲日夜兩班輪流巡緝似此實心整頓想販私者無從漏網矣 
[英界公堂瑣案]  
　　昨報列糾衆拔人一事捕房以辛味香在租界行醫被人誑去行兇此風殊不可長因飭包探孔長生傳味香之弟韻蘭着投公廨控請究懲捕頭又禀諸羅太守謂已飭包探　得味香果被徐企芝扭至家中毆擊且鎖在徐父棺側太守謂是處係寳山縣境　函請該縣將徐提到并味香移解前來訊究可也○包探王阿二禀稱前日巡至虹口荒塲見有落魄病斃之人查係向住金咸坤　客棧中病重被棄隨卽身亡但租界章程客寓中不得將病客抛棄因卽禀明捕頭提金送案一面傳地保錢金和報由保安善堂將死者　棺成殮發　金供溧水縣人現開粥店有二三人借居披屋帮貼房資並未開設客寓是人前來住過後因病重不納不敢抛棄荒場地保供　包探相同羅太守　責金五十板以儆將來 
[法界公堂瑣案]  
　　烟館主林福金訴稱昨有麫筋店夥曹阿榮偕友范桂堂來店吸烟借取水烟袋授與别人以致輾轉失去因得曹范及接烟袋之戴慶雲一併送請研訊曹范認借烟袋被戴取去翁太守問戴作何牛意供稱煙業並不竊取煙袋冉三研詰又改稱竊取烟袋者實係營中撤勇三人住法馬路一枝春茶肆對弄小客寓内太守詰其於何日來滬答稱在上月初七日忽又改稱二十五日復稱二十七日太守着帶至住處查明再核○太古碼頭野雞江夫伍瑞元與同類莊阿本在碼頭爭奪扛棒莊遽將伍頭面擊破鮮血淋漓互扭至案翁太守詰向之下伍稱扛棒出錢二百文在鄭家木橋舊貨攤上買來莊硬稱是伊之物强欲奪去不與被毆致傷頭面莊供小的將扛棒放在碼頭被伍偷去向索反稱買來以致失手毆傷是實太守謂卽係爾物亦應好說熟商何得行兇毆打又詰伍扛棒究從何來答稱實是買來可請往問太守着包探查明再核 
[温州交涉公欵餘洋助賑原信]  
　　敬啓者頃接大英駐劄温州領事宫施函開本處現在交涉公欵餘洋五十二元六角一分本領事會商温處道憲將此餘欵寄送上海由英領事署匯奉絲業會館籌賑公所施少欽封翁彚解兩廣賑捐等云請登中外新報并將收條寄下備查爲荷[  上海籌賑公所經收代解愚弟施善昌謹復十月初四日]  
[三馬路陳與昌請速助棉衣啓]  
　　前登勸募棉衣小啓後承諸大善士陸續交來或衣或洋各處俱　惠擲但直隷及沙洲等灾區尙不敷分解現届小春天氣尙暖轉瞬間朔風凛冽輪船無從裝運則數十縣灾黎無衣無褐何以卒歲仰祈各處仁人義士迅發菩提絡繹奇下敝處可乘輪便解往庶挾纊之恩淪肌浹髓矣不勝迫切叩禱之至謹啓 
[恭和俞曲園年老前輩大人志喜詩韻奉員令孫階平世兄十八歲高捷亞元之喜]  
　　早知雛鳳有清聲不道驚人在一鳴共識傳薪由祖訓何難拾芥取科名方今沖主乘乾出合有奇童應蓮生好繼治安三策上公有穉齒删符漢賈生之句　豈徒經學說鏗鏗○曾和新詩頌泮游從今佳讖定傳流春間奉和游泮詩云重陽上已符佳話會見天中入翰垣喜成詩讖矣漫誇奪解年華妙會見登瀛姓氏留日下千官驚刮目天南一老笑開眸謂彭雪琴尙書正當萬國梯航集喜得名揚四大洲[  年侍生嚴辰拜稿]  
[贈朱月仙校書]  
　　娉娉嫋嫋倍多嬌慣見司空意亦撩問到芳年剛碧玉生成妙貎近紅綃酒酣桃蕊翻新暈風動楊枝　細腰疑是蟾宫初　下輕盈體態冠羣寮[  馥園居士戲稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蓬壺攬勝]  
　　日本報章云前年日廷向英國定造新式兵船二艘一曰速浪壏一曰高千穗刻下將次竣工故特派東海軍叅將帶同偏裨及機器工匠水手人等前往駛回去後接得電音悉諸人已抵倫敦大約年内新船可回本國矣○威紅親王前在英兵船上學習回國後卽授遊戎之職兹日廷派帶忠隊長官俾得盡心戎務云○西字公司新聞云美國舊金山近接檀香山九月十九日信言本年五月間日本載來工作人六十二名發交它伊洋人及華路師蔗園力作不料該國巡捕聽從田主之言異常酷待事聞於日本卽簡派井上委員前往查察到時工人禀稱自入山工作以來頻受巡捕虐待平日竭力從事尙爾鞭扑交加設遇疾病亦必照常役使毫無憐惜之心似此情形實難忍受前有一人因受捐傷出門散步巡捕卽行拿住限令步行烈日中走至三十餘里之遙沿途更鞭　脚踢肆意逞兇步回閉諸獄中不使見天日後以受苦太甚輾轉身亡現同來者已死五名在病院十二名井上君查明屬實遂卽據實轉咨總局將該工人一併傳回聞内山各處工作亦多其慘苦情形實難縷述想日廷必有以善其後也○海軍省將弁前上條陳請將全國沿海擇定要隘三十一處以備平時駐泊兵船日廷業已允其施行矣○北海道天時極寒遍地荒蕪人烟稀少現當軸者擬招集壯丁送往屯田業已募定三百四十五户期於明年正月畢辦以實邊防○數年前大坂鎭臺前營内設立中國語學以教將弁去年忽中止聞本月廿三日照舊開學授以中國語言文字云○東洋日報載美國帆船名安那者其大能容一千三百二十墩日前由神户裝載樟腦海帶及各貨駛往鈕約地方船上共有一十九人上月十五日天未明時舟次紀州洋面忽遇暴風致將桅檣吹倒漂流五日疋在無可奈何至二十日幸遇日本郵船公司之山城輪船由横濵駛往神户經過燈臺見臺上高懸難船信號遂轉舵往救詎竭力拖行終難出險閱二日始由薩摩輪船帶至神户而船身已壞尙須入塢整修云 
[三韓雜釆]  
　　李春永等二人曾於壬午年揭竿謀叛事敗脫逃杳無蹤跡近忽被獲當卽押赴市曹凌遲處死○袁司馬送大院君回國卽欲言旋國王雅意挽畱并據情禀明傅相司馬遂一時未克兩輪内渡并聞已膺總辦朝鮮商務之任陳爰南觀察卽須駛回滬上辦某局事務云○仁川港口泊有中國兵艦三艘德國及日本國俄國各一艘俄船統兵官偕欽差遊歴漢城刻下尙未返港○中使文有用官至一品素以幹濟著名近不知因何削職後經多官保奏始復其官 
[東甌官報]  
　　温處鹽厘總局傅總辦丁艱後省憲已委顏谷生太尊接辦○永嘉西溪巡檢金君筱竹俸滿暫委陸捕廉兼理 
[手生於頰]  
　　舜目重噇禹耳三漏古史所載昭昭在人耳目外此若二首駢體反頸奇肱瑰態奇形更不可以數計然皆賦自生初並非得諸疾病昨接營口採訪書述一奇疾眞乃聞所未聞緣有盛京刑部前司經承某君本遼陽人年已半百辦事勤能不愧漢廷老吏同輩亦推服焉近以考功之期將滿守老氏知止不辱之訓正擬抽身以去一日午膳忽覺右頰奇癢難忍以手抓之其熱如火未幾而熱處墳起始猶如塊壘閱一時許則繼長增高殆不可遏驚駭之餘引鏡自照則頰上儼生一手神魂爲之沮喪急遣家人出外覓醫有某醫者爲盛京高手凡患外症者一經奏手無不應手而愈及延之來諦視良久愕然曰先生之疾方書所不載必欲去此贅疣盍試吾刀某至此亦不能自主任其操刀以割並無膿血而手生如故再生再割如是者五次並不覺有痛楚醫亦不敢再割是時與某　好者咸來問疾或笑曰先生誤矣以先生之位望正宜頤指氣使故生此手使人一望而知去之得毋可惜或曰非也先生據要津攬權利日夜鑽謀惟恐黃白物兩手不能掬盡故多生一手以助之耳笑謔未已某忽痛不可忍問疾者亦歛笑爲戚束手無策再閱兩時許而某君竟死是亦奇矣 
[書某狂生事]  
　　皖南有一狂生昔猗頓而今黔婁自謂家有廣寒宫伐桂之斧因此蕭然自得常如漢天子讀長卿大人賦飄飄有陵雲之意曾效李謪仙著宫錦袍扁舟泛采石題詩太白樓下艤舟江渚月夜歌臨汝郎詠史諸作某帥素有愛才名延司筆札青油幕下書記翩翩人笑其從班門弄斧得來生怡然自若也後稍佛其意卽襆被不辭而去去則客鳩江無所事事一日策蹇過赭山天將暮炊烟萬縷與江上綺霞相掩映乃詠王漁洋江上看晚霞詩得山寺飄清磬夕陽驢一鞭之句興之所至不覺狂喜幾如袁于令聞輿夫語狂笑欲墮地然自是常忽忽如有所失久之遂謂空中時有人與伊相問答且互相唱和生本有烟霞癖嗣是以蔡經降王方平家日與麻姑擘麟脯談滄海爲桑田故事癮頓失計不呼吸清凉者已三載亦不見其所苦本届携具入闈凡搆思不屬之際必聞空中有神語如楚人惎之脫扃惎之拔斾者然頃刻間格格不入者一落筆便與酣搖五岳二場詩藝竟全爲捉刀有成誦在心借書于手之樂方納卷指衡鑑堂詈曰是區區者汝不予畀予必自取之遂高視闊步吹脣作嗚嗚聲呵殿而出宛然一孝廉行徑也轉瞬榜旣出無生名生乃持紙錢一陌拜哭于榜下如杜默之哭憤土哭竟將爲徐天池之引斧自擊其首得救未果然一時識與不識多憐之而狂生之名已藉藉于秦淮鍾阜間頃有由濡須塢刺　而來者謂見生日坐江頭仰首看白雲不復如王郎之拔劍斫地矣噫半生不偶想入魔城安得有所謂降魔杵者爲該生當頭一喝耶或曰生吳姓亦奇男子也 
[好古遇騙]  
　　昔某太守得一齊桓公葵邱歃血之盆以示孫淵如觀察觀察極口贊其佳立賦長歌一首小說家傳爲話柄以爲博雅如觀察猶且被贋鼎所蒙然則骨董固易辨乎哉客言京師某顯宦癖好古銅而又拙于鑑别數年來虚糜逾巨萬而好古之心猶不衰九月初忽來一營勇沾體塗足黝黑若鬼薪手持古鼎一事土花剝蝕苔痕染青自言係挖河兵士其鼎由河中挖出竟如折戟沉沙苟能不吝佛番乎則一介武夫不敢將寳物私爲已有矣顯宦喜甚急洗刷視之則欵誌分明心識其爲商代舊物及閱鼎彝錄所誌亦與相符遂以數十金購之開筵速賓賦詩欣賞座中有識者知係僞造一語道破顯宦遂不懽者累日嘻商彝周鼎漢瓦秦斤累朝劫火之餘多得留遺在世惟人苟信以爲眞卽不妨與眞者同寳耳我固不異夫顯宦之被騙而獨怪座客道破其僞以致不值一文不且如煮鶴焚琴大殺風景哉 
[五馬銘恩]  
　　總辦福建泉州漁圑委員張太守兆鹿勳猷卓越頌起口碑自蒞泉州卽與諸紳恊力襄理實心實事勞瘁不辭兹因法事議和當事者擬裁撤以節餉需太守遂交卸回省啓行之日泉之人感公德政公製萬民傘數十柄鼓吹喧天恭送出境是非太守恩威並濟安得入人之深若　耶 
[晋平零拾]  
　　閩俗武闈向有贖箭之例各署差役藉以瓜分誠惡習也此次楊制軍預期出示嚴禁并派武員督率兵丁爲之拾箭留俟各武生於印臂時給單照領唯箭上須標明某府某縣某生以防錯誤不准在事各員勒索分文誠體恤考生之至意也○省垣時疫流行死亡相繼醫生藥鋪太有日不暇給之勢守身君子宜何若加意珍調哉 
[出使須知跋]  
　　蔡太守和甫十餘年前舊交也始見之於鄒夢南觀察席上眉宇間覺有精悍氣一覩而知其爲不凡才繿而陳竹香太史至香海和甫偕之來由此始往來通縞紵梁少亭主政與和甫創設醫局謬推余贊襄其間貲不集則典質以足之和甫之勇於爲善如此宦於粤中大吏知其能屢試以盤錯捧檄辦中外交涉事皆不至以掣肘如竹迎刃如絲就緒其才盖有足多者猥以予能通西學略稔洋務時殷然下詢余以是知和甫之能虚以受益也適鄭玉軒星使奉命爲駐劄美日秘大臣有以和甫荐者遂隨星軺西邁旋爲日斯巴尼亞叅賛居兩年餘以疾乞假言旋五月間由粤至滬訪余於淞北寄廬談次袖出其所著見示一曰出洋瑣記則追述耳目之所見聞舟車之所遊歴凡道里之遠近山川之詭異土風俗尙國政民情無不備載焉俾未至海外者可作宗少文臥游觀一曰出使須知則凡隨使節以渡重洋備呈華而專應對折衝乎樽爼焜耀於敦槃周旋晋接夫讌享朝會之間以克副此使才之選而無虞乎隕越者必以是書爲先路之導識途之馬焉有心哉和甫之爲是書也固當人置一編者也余嘗謂泰西使臣之莅止我邦與我國使臣之出使泰西其難易繁簡逈有不同者泰西列國以通商爲專務　商力以佐其兵力商之所至兵亦至焉無事之日兵輪戰艦駐泊人之境中隱然若敵國一旦釁起玉帛兵戎幾於聽其所擇又其來者皆冨商鉅賈力能興大役舉大事曩時通道東南洋爭城略地皆啓自東方貿易公司此其明証也若我中土商旅之足跡絶不遠臨異域至於耀兵於海外更無論矣使臣至彼自呈遞國書之外幾無一事眞可以臥治成之若南北美洲與東南洋各島國我國之民趨之者如騖幾不下百數十萬然皆孑然一身赤貧無賴傭工負販仰其鼻息或入其教或隷其籍悉歸其所管轄犯禁干例由彼定罪我使臣苟治之不善適足以啓中國羞然則孰難孰易孰簡孰繁固自曉然矣和甫深知乎此故於使臣之出駐人國以聯絡爲先蓋旣隔閡之以語言文字又復拘泥之以禮貎儀文不過各因公事得見一面而已斯則情意何由而申哉夫兩國交際讌享雍容原古者之不廢泰西列國之風猶近乎古會盟聘問皆以酒禮笙簧爲歡聚好合之具情至而文自生焉然則貎合神離情不足而文有餘者爲彼邦人士之所不喜可知也已余覽是書而深服和甫之能盡言毋隱也隨使外洋者苟能三復是書思過半矣和甫旣至京師獻書闕下頗爲當軸所許可前後所上條陳剴切曉暢皆可見之施行是眞可謂能明時務者矣他日者或持節遠邦或出守要郡當必能大展其抱負而見之於措施以自行其所言豈第作紙上空談而已哉披閱旣竟樂爲之跋其後天南遯叟王韜時光緒乙酉九月下澣六日也 
 
 

Page 10

 
 
   
 
 

Page 11

 
 
   
 
 

Page 12

 
 
[上海文報局内籌賑叢譚三十四]  
　　湖北善士譔歌囑登云一樣捐錢格外便宜又賑山東又賑廣西又賑沙洲又施棉衣各省蒙福感激涕洟祝君壽考夫婦眉齊子孫昌盛富貴可期他日停賑有錢難施便宜不買更待何時黃泉路上不帶家私兩脚伸直懊悔嫌遲○浙鹽武陵氏函云大圑鎭仁昌醬園學徒有恙默禱助賑五元病卽全愈余因運厄遭殃故於神前禱告助洋十元非敢邀福但求免災立願以來諸臻平順足見助賑一事無求不獲特誌數語以爲世勸云 
[來信照登]  
　　昨接弇山未赴秋試生來函云僕今科因病未赴秋闈廼念災區甚廣譬如空走一遭爰節路費捐助英洋十元八月初旬交果育堂收解兹又有不容已於中者竊謂吾屬士子三年大比孰不望平步青雲無如功候旣殊中額有限因不能盡賦鹿鳴乃今者蕊榜高懸凡得意諸君當念同此三場辛苦我獨何幸而出人頭地雖曰文字之隹要亦天賜之福也顧天旣錫吾以福當思有以答之刻届兩粤山東水灾迭告扶危濟困端賴吾人可卽就親友饋賀者酌提充賑果能人人如此推而至於各省新貴無不如是則此欵亦不爲不鉅想此日桂花香滿旣虎榜之高標來年杏苑春融定鰲頭之獨占也僕爲籌賑起見謹献蒭蕘伏望貴堂諸大善士不棄菲葑轉函登報則僕幸甚敝堂捧讀來札欽佩無已具見仁人君子胞與爲懷范文正爲秀才時卽以天下爲已任其弇山先生之謂乎爰節原函懇爲登報敝堂亦與有榮焉此啓 
[北闈報罷賦此誌感錄呈桂笙夢畹二大吟壇政刊]  
　　撫躬深愧軼羣才三戰秋闈潦倒回塲屋困人身世恨文章憎命古今哀掄元尙冀龍頭屬屈指頻傷馬齒催折桂南天翻有願故園能否榜花開[  環翠生鹿偕初稿]  
松堂司馬别號小樓主人其平日以酒自娱儘有卓犖不羣之槪余耻其名久矣乙酉秋應浙江鄉試畢道過滬上承招讌飲次日借同伴過訪觀其氣度風雅宜人至小樓中所陳設者四壁圖畫又皆翰墨名家毫無塵俗態於是不揣譾陋率成拙作幾首未免貽笑大方錄寄哂政○君本三台小謫仙躭情詩酒已經年天涯難得逢知已雲樹相思寄夙緣儒雅風流絶世奇詩壇酒國賴扶持芳名貫耳雲霓望山斗從今仰退之襟上杭州舊有痕慇懃把盞誼頻敦愧無點墨酬嘉惠空對當年北海樽小樓等是仲宣樓遠繼家風第一流怕底登高催作賦故教草攬五湖秋少年同學半青雲才思超然自不羣愧我菲材甘冷落風流倜儻合推君鄉友偏教客旅逢行囊草草寄萍蹤莫將郵鼓增離緒他日重來酒一鍾[  滃州小菴逸史陳福元未定草]  
[感物錄請高昌寒食生大吟壇正]  
　　鴂啼萎百草飄飄落庭槐棲鳳鳴枯枝翺翔去九垓獨鵠號無匹嗚咽玉階臺鴛鴦失其侣顧影常徘徊衆鳥無所託凄切動我哀動哀鳥未知請以胸臆推昔我營巢苦一日十幾回同條旣相得和鳴緑楊隈雛念苦不釋傾巢天降災翠羽萎泥沙明肌腐草萊雙棲一朝隻能不心胆摧鳥爲仰天嘆風爲起黃埃余其獨彷徨刷羽遲春來○詠蘿菔溷跡泥塗不辱身一經洗刷見天眞雪肌膩理如完璧緑葉穠華向早春聊把此心盟白水未能免俗混紅塵羡他有子堪相繼棖觸離懷欲悵神[  悅彭氏稿]  
[秋夜旅感]  
　　四壁聽蟲聲離愁觸緒生三年孤客涙萬里未還程客去燈相對衾寒夢不成家鄉翹首處一鴈自南征○季父别三年矣今秋還自幽燕滬江相晤感而成詩骨肉三年隔征途萬里長何堪相見日仍是在他鄉柳色秋千樹江天鴈一行悲愁離别易落日又河梁 
石橋生漫稿 
[春申小住已定歸期賦此留别]  
　　更番聚會歡無極難得兼旬住浦江借到黃金交可想幸逢青眼世無雙流連雲水成詩易放蕩情懷乞酒降小集忽增離别感堅留後約話蘭窗可惜檀奴太不才私心敢爲執鞭來一時風雅忙傾蓋千里因緣快點杯别緒依依隨岸柳歸涂緩緩問山梅相思願逐情波去潮汐江頭幾溯[  乙酉冬初吳門秋月懷珠生拜稿]  
[海上喜晤江頡雲農部同年招飲劇譚卽席賦贈時乙酉十月初三日也]  
　　天涯久斷故人書黃葉聲中此索居將有公車之役貽書諸故人自一二密交外多未得報忽枉音塵千里外相看驚喜二年餘我能痛飲非無幸君隷司農也乏儲獨有春申江上月舒眉來照兩蛩駏花影詞人稿 
[贈張善珍詞史專索梅航居士玉和]  
　　出水芙蓉綽約姿問年已届破瓜時香喉度曲嬌無那纎手調絃弱可支一點靈犀通默默三更夢蝶恨遲遲從今慣與司空見幾轉秋波惹寤思[  聽濤居士卽席戲詠]  
余去夏爲南皮節度留辦粤中海防邊事日警性靈不發今秋道出春申游味蒓園與叔和觀察相識率成二律以誌景仰園林之盛　希賜和○罷戰歸來日勞勞未息肩此中足清興况復有名賢笑握湖山主高吟秋水篇永懷在君子吏隱小游仙開第康莊側瓊樓接廣居河山尙中土風雨憶吾廬訴夜寒蟲老悲秋短鬢疏匈奴何日滅買宅傍梁徐[  乙酉重九前八日蜀樵弟廖光拜稿]  
[蜀樵先生以紈箑見貽並贈二律依均率和求正]  
　　三絶詩書畫高才孰比肩山川能毓秀帷幄喜招賢旣羡經綸手還吟錦繡篇舟車何僕僕疑是地行仙不才慚拙宦海上賦閒居開徑迎高躅驅車過敝廬樓臺邀眺覽松菊愛扶疏一握齊紈贈清風來處徐叔和弟張鴻祿拜稿 
[問漁研兄知余况之艱也爰荐余爲人傭書余固不善且懶甚而漁勸之再因感其意作一絶以報之]  
　　笑隨鄰女買胭脂粧點明知不入時羞煞一枝京兆筆重來窓下畵雙眉[  鐵沙奏緑主人志雲唐斯盛稿]  
[中秋望月錄呈松堂如弟粲正]  
　　天涯共此月光過幾輩悉思幾輩歌一樣圑欒情萬種不妨翹首問嫦娥秋高攀桂槪無緣獨住珠崖路幾千憶得秦淮今夜月照來更覺十分圓一年容易又中秋到處圑欒月滿頭獨立空庭還細認清光仍似故鄉不數千里外望迢迢皓月依然挂碧霄購得陳醪圖一醉離愁似霧已全消生平愛月便如痴相對天涯影不離佳節偏逢留異地風清人靜好吟詩電音雖速句删裁接到家書讀幾回知已偏遙無可問欣逢月自故鄉來[  隨安客小園氏脫稿於珠崖電局]  
桂枝香并引滋泉世大兄余舊居停許春榮司馬長公子也少年英發奇特多才去歲應童子試適余因公至苕水朝夕過從與論古今文深窺堂奥知爲遠大器今春甫擷芹香而秋風報至果高舉於鄉憶余臨别贈言有寄語秋風須早到簪花射策步青雲之句喜符詩識爲塡桂枝香一闋以賀錄請吟壇正拍○芹香乍擷又步躡廣寒桂枝高折夢底朱衣點首榜花傳徹風流姓字誇年少屬龍頭老成齊壓梓鄉苕水賢書特舉羡君英發只可惜懽憂競集揭曉後太夫人棄養於　江　邸正帖報泥金堂上悲决萱草凋零椿樹喜猶葱鬱風雲小阻鵾鵬路但相期哀痛稍節一朝飛起公車北上巍科聯捷[  小藍田懴情侍者魏塘畢以堮玉舟倚聲]  
[乙酉九秋喜徐韵生大令過訪草蘆賦此奉答卽請吟正]  
　　曾宦嶺南日久聞城北公余官粤時嘗於張南山師處得見君詩盖神交有年矣那知從滬瀆始識此英雄龍馬精神健時君年七十有一矣蟲魚撰述工君著有天韻樓詩集高軒勞過訪歡舞到兒童雲林後人稿 
[倪耘劬明府寄示大著退遂齋集並索拙稿選登風義錄中意良可感賦此以識心欽錄請吟壇雅正]  
　　高才自古必深情結佩扶輪秉鑑衡壇坫一時推宿老江山萬里拓長城君足迹半天下鳳聲雲上凉州曲鶴背風飛子晉笙愧我恢張須退舍荆歌彌掺氣幽并○重遊上海喜晤倪耘劬明府續賦奉贈統請吟壇雅正海市明珠迭暗投逢君一洗厚顏羞詩篇豈遂羣賢讓翰簡從無隻字酬今喜瀛瓀得知已本來嶺表盛夷遊粤東西老輩英流多相引重素心期共袁絲約謂袁翔甫三友歲寒盟白鷗[  天壤柿叟韵牛徐維城稿]  
[客感卽請夢畹生正和]  
　　書劍平生事蹉跎迄未成依人終下策悮我是浮名文采遭傷重親朋借助輕惟餘雙涕涙悽愴客中情慣作牢騷語丰懷暗裏消寒來無酒禦愁極借茶澆塵綫覊黃鶴征裘敝黑貂歲華况凄緊風雪夜蕭蕭[  蘇州太痴生高梧軒舊稿]  
[何君子朋珠江高士也工琴善晝尤精寫生每一舒毫躍躍欲活今秋遊滬相逢甚歡爲吾一律用誌欽仰]  
　　秀骨珊珊玉神仙貎自華逍遙無眷屬供養有烟霞畫意天機現琴音古調誇江湖清興在滬凟又看花[  鐵城石橋生]  
[上海四馬路浦灘文報局内協賑公所經收山東沙洲江寗賑捐九月下旬清單]  
　　山東賑欵廿一日春成德交來無名氏六元廿二日衡泰絲棧交來無名氏規元四十七兩三錢五分又交來李氏規元四兩六錢五分廿三日張禹記催五千六百六十三號祈求平安二十元又祝諸友人平安二十元二十七日無錫知仁莊募孫寛記十元廿九日隱名氏五元三十日仙鎭　善堂　通州大布兩疋○二十三日沙洲賑欵陳古愚先生交來玉山無名氏三十元二十五日寗波新關李募石浦廳黃二十元管帶寗郡巡防勇楊四元二十六日同德莊募催一萬一千五百七十七號隱名氏二元同德庄五元泗涇盈太昌號一元江寗賑欵二十八日寜波李小池翁五元錢六百七十八文○本旬共收山東賑欵英洋六十一元規元五十二兩通州布兩疋卽交陳興昌收沙洲賑欵英洋六十二元江寗賑英洋五元錢六百七十八文合并聲明 
 
