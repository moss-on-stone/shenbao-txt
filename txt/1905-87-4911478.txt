# 1905 - 87 - 4911478

 

Page 1

 
 
[論小學校不能普設之原因]  
　　續二十四日稿七學校家庭聯絡之區别日本中小學校每設立父兄談話室以招待學生之父兄來堂詢問其子弟功課勤習否學規遵守否如學生或有於各科學異常奮勉者各規則無稍違犯者教員亦招致其父兄而奬譽之或有科學無進步者規則不恪守者教員亦招致其父兄而訓戒之故學生之情僞父兄皆能周知而無所疑慮又設立通知簿凡學生之試驗成績上課勤惰出席時日（出席者輟業不到堂之謂若早歸遲到缺課遺忘等亦歸出席類）凡一切關於學生事情均表列通知簿（每學生各一册）至期送交父兄閱看通知簿先由校長用印父兄閱看後亦以加印爲憑每日則又有學生退出時間通知簿學生每日出校時刻由校中註明幾時幾刻幾分鐘尣生帶歸示其父兄父兄亦須用印明日仍由學生帶至校中此蓋以防途中遊蕩也此外須隨時知照者則又有通信事項之法以故學生在校中者父兄一無顧慮而咸樂令其子弟入校中國學堂與家庭往往不相聯絡學生在外無可稽查其弊百出乃爲父兄者不責其子弟而歸咎於學堂辦法之不善於是學堂之名譽以壞而學堂之興起愈難矣此卽學校家庭聯絡之區别也 
八教員教授法及科學程度之區别日本師範生研究教授法最重開發注入兩義而於小學校則略偏重於開發主義故學生樂親具師無畏難 
 
 
 

Page 2

 
 
之意教授法旣巳完備而各科學又合於學生之程度則更無師生衝突之患中國在内地所設之師範學校旣不多而又皆雜亂無條理在外洋學習之師範生旣少而又多學速成科能合於教員之資格者有幾（蓋普通科學及教授法非經師範學校卒業者斷不能完全）是以各處小學校所延之教員大都不適於用其科學程度低者旣不滿學生之意卽程度甚高而不明教授法（如不明開發主義而但知注入主義之類）則仍無益於學生而教習必爲學生所厭棄近年來各處學堂師生衝突之事往往由此而起不知者以爲學堂必有衝突欲辦者不敢辦欲入學者不敢入知之者則以爲無合格之教員而學堂又不敢辦學生又不願入此卽教員敎授法及科學程度之區别也 
故就以上種種學堂之内容詳攷之而中日興學難易之故又昭然共見夫學堂所藉以搆成者對於在上則惟有政府而政府之提倡如是（第一節）學制又如是（第二節）對於在外則惟有學生之父兄而父兄之家庭教育如是（第三節）入學之宗旨又如是（第五節）對於在内則惟有學生而學生之習俗如是（第四節）又有教員而教員之管理法如是（第六節）科學程度及教授法又如是（第八節）對於内與外之間則有學校與家庭之聯絡而聯絡之關鍵如是（第七節）合學校上下内外無一不阻礙學堂之興起無一不遏絕學堂之進步而又有經費之大間題以坐困之究其原因千端萬緒如一人之身四肢百體皆有疾病已奄息無生氣復窮乏不能延醫以稍稍扶而助欲希望其轉機也可得乎哉然則中國欲普興小學斷非改良一二事整理一二端所能日起而有功其必合關於搆成學校之人上下内外無一不克擔興學之義務無一不造就興學之資格各盡其學堂一部分之責任而後學堂之全體可以成立日本小學校之所以能普設者蓋以此爾乃此之論學堂者不深究其不能普設之原因而日言小學之急當廣立有何益哉 
[英議减海陸軍經費]  
　　二月二十七日倫敦來電云昨晚英上議院議及陸軍事務時外部大臣侯爵蘭斯唐宣言英國海陸軍經費近數年中日見加增以致有礙英國財政所以議院前曾議及欲減少經費然海軍經費斷不能减印度及他屬地之陸軍經費亦無從裁減惟在本國防費或可稍議减少耳譯文匯西報 
[俄兵會聚於吉林]  
　　昨承駐滬日總領事以念七日午後所接東京外部發來官電見示照錄於下東京大本營於念六日接電云吉林西南八十七英里黑龍城方面土人報稱俄武員名愛迭韜夫所統之兵及鬍匪由黑龍城近地向北而退現俄人已會聚於吉林 
[詳述吉林之形勢]  
　　俄軍今已退出奉天矣此後日俄之第一戰線想必在吉林長春之間關心戰局者當先攷察吉林之形勢夫吉林大道有二一由開原經伊通川一由撫順營盤經興京關原一路地甚平坦又廣闊營盤一路係庫肋嶺之山岳連亘故多險路峻坂而其路程自吉林至開原約八十日里自吉林至營盤約一百日里 
吉林爲滿洲東北方一大都會一名船廠位置在松花江之右岸設有都統副都統各衙門及兵營數處城寨係凸字式東西較長南北較短城壁高五米突厚二米突牆用磚石築成城之東西北三面設八門南面倚松花江之崖岸記其戸數約一萬五六千人口約十五六萬因有松花江之交通百貨輻湊街巿頗繁盛大鋪巨商鱗次櫛比商業之盛駕奉天而上其地形勢東南方隔江與小白山嶺相對西北一帶近接高地惟西南方有二河道遼遠開闊附近諸山皆童秃故俄軍侵入此地後卽沿此高地脈各處施行堡壘掩堡等各種防禦工事 
有流於吉林省城之南方者曰松花江又名混同江江面廣七八百米突大小船檣林立上下流時有本筏經過良材山積宛如鴨綠江口大東溝此地至伯都訥小蒸氣船可以往來無阻自東清鐵道敷設以來俄人至該處者日多故日俄開戰前卽有俄軍一中隊駐紥於此開戰後又復陸續侵入置設兵站倉庫集積軍需糧食甚衆爲由奉天撫順方面前進軍隊兵站線之一現在吉林俄軍除由撫順潰敗之殘兵一部外又有本國輸送新來之增援軍云譯大阪朝日新聞 
[上海道議定修改會審公堂章程禀請咨部]  
　　上海道袁觀察奉文修改會審公堂章程將原行章程逐條考訂增損盡善計共若干條兹探得三條一係公廨自造覊押女犯監獄一所須要合式一係兩造涉訟如無關洋人者不准延請律師上堂仲辯一係承審官官制相當如廨員同通州縣祇能審職官相當之人否則滬上寓紳内而尚書侍郎京堂外而督撫將軍司道大員無不人人有自危之意務須明定章程以示限制並聞觀察已禀請南洋大臣轉咨外務部飭遵矣節 
[力杜外人勒租大善寺公地紹興]  
　　越郡大善寺餘地近被教民勒租致啓里中公忿情己紀前報兹悉士紳向教堂理論欲毁租約未果復聯名飛告京中同鄕官乞爲設法并禀府尊熊再青太守以期保全寺産詎自月之初三日呈遞後已逾二旬尚未批示各士紳因内地寺院皆倩日僧庇護而啓交涉今若由教堂起而勒租日後必更多糾葛因又晉省上控務在爭回以杜後患兹將原禀照錄於後爲盜租公地關碍全局環請迅賜函會轉飭退租一面提究人証以弭交涉而安民教事竊本城迎恩坊内有大善寺一院係建於蕭梁天監年間載在府縣志乘門内有左右隙地兩塊因在巿廛稠密之中久爲各業避火堆貨之用是以金剛等寺殿廢毁以後不復建設禍因本年正月二十二日有素不安分之高百齡卽曾貴串同曾犯事出教之陳桂生潘吉甫等將寺僧昭德 
 
 

Page 3

 
 
釋根私勒租約盜租於天主堂曾司鐸載有准租建屋字樣一時傳播震動全郡紳等竊思盜租私勒均違例禁况該寺久爲拜牌接詔之處大典所關豈容侵佔且寺地旣爲公産寺僧亦安得擅行出租至於商業社便中人向傳此地一動士木便有火災同治十一年間之案可據雖術者之言儒者不道但迷信入於人心商民激成衆怒若果建造房屋爲禍可不待言無論日後民教錯雜交涉煩難卽現在情形已成岌岌查各國傳教宗旨原爲勸人信教凡駐天主堂之主教神甫應亦體貼人情并聞寺僧所言謝神甫有問及各商店情願與否之語乃因高百齡等從中播弄使民教隔閡不通各處教案釀成大率類此紳等爲欲消禍無形起見爰特繪圖聯呈電鑒務乞函會退租并立提高百齡僧昭德潘陳等究辦盜租之罪以弭交涉而安民情實爲公使上禀頤 
[越郡京官致紹興府電紹興]  
　　（爲阻止教民勒租大善寺公地事） 
紹興府熊太尊鑒接紳公電謂大善寺闔郡公産有賭棍高百齡潘吉甬陳桂生私勒寺僧將寺地租與法教曾司鐸紳商禀官退租未允已成民教交涉設法等語現已由棻告樊主教昨接樊函己電致浙亮教轉飭勿租仍請尊處維持以保公産而免交涉胡燏棻章廷黻沈寳琛陶仁榮陶大均公叩頤 
[辦理准弛米禁事宜鎭江]  
　　寓鎮郡之寗波粤東各帮米商曾據情禀准督撫兩憲暫弛米糧出口之禁常鎮道郭月樓觀察旣奉憲札遵卽查照成案議定妥章印就運米護照及三聯單一併由驛飛遞金陵蓋用督憲關防以清弊竇印畢後發囘給商塡明米數運往何關限期繳回庶於弛禁之時仍可防私運之事聞觀察已定於三月上旬明白曉示俾各商用輪船裝運矣觀 
[湖北營務處四所總辦叅議帮辦曁提]  
[調諮議協議差委各員銜名調查表續二]  
[十八日稿師]  
經理所 
總辦湖北鹽法武昌道繼昌現補江漢關道參議補用道札勒哈哩 
特用道寳豐 
帮辦署湖廣督標中軍副將記名總兵張彪 
提調候補知府汪鳳瀛 
黄州府知府馮啓鈞 
夏口撫民同知易甲鷼 
武普通中學堂教員易廼謙 
武高等學堂教員敖正邦 
協議管帶第二鎭左協一旗丙營都司蕭先勝 
管帶第二鎭工兵營都司鄧承拔 
委用管帶第一鎭左恊一旗丁營都司蔣政源 
管帶第一鎮左協三旗甲營都司張長勝 
管帶第二鎭左恊二旗甲營都司楊正坤 
差委選用知縣吳殿英 
[四所差委]  
武高等學堂優等畢業生布理問銜蔣紹霓 
武高等學堂優等畢業生附生張齊名 
武高等學堂優等畢業生監生羅崇勤 
武高等學堂畢業生兼本處衛隊管帶縣丞徐秉書 
武高等學堂優等畢業生附生程夔 
[差遣]  
差遣委員候補知府丁柔克 
文案收支發審試用知縣宋燦 
文案試用通判徐家模 
收發核對文件試用巡檢查錦樅 
聽候差遣試用府經歴張炳垣 
聽候差遣兩淮鹽巡檢程宜福 
聽候差遣候選從九劉春瑩 
聽候差遣二品廕生常文炳 
聽候差遣儘先守備許鋐 
聽候差遣撫轅武巡捕千總馬立朝 
聽候差遣武昌城守營四司把總歐陽勝 
聽候差遣應襲騎都尉劉秉忠 
聽候差遣把委劉應祿 
聽候差遣外委王清祥 
[皖南學堂招考蕪湖]  
　　皖南中學堂原額定百二十名前因學舍不敷故减其半兹以赭嶺新建堂屋工竣有日關道童瑶圃觀察特行出示招考六十名以符原議定期本月十八日取齊二十二日考試恆 
[漢陽屬員政績漢口]  
　　二月十六日新任江漢關道繼觀察將漢陽府屬現任各員考語清單咨送藩轅計開夏口撫民同知馮啓鈞幹練有爲才堪肆應於緝捕尤爲得力署漢陽縣知縣馮篔實心任事聽斷勤明興革地方利弊不遺餘力輿情極爲愛戴漢川縣知縣何蔚紳練逹安詳勤心民事於興學一事極爲認眞黄陂縣董治鄖稳練老成吏治修飭於調和民教之事頗能以信相孚孝感縣知縣蔣有霖才具明敏吏事講求尤能留心時務署沔陽州知州沈銘昌通達勤能辦事極有條理於地方庶務整頓甚爲認眞泰 
[慶匪竄入黔邊廣州]  
　　慶屬各股匪經官軍痛剿後 
悉由河池南丹土州竄入貴州都匀府界原駐南丹土州之濟字營僅能力保南丹土州無暇兼顧致各路股匪均由南丹竄擾黔境有衆數萬聲勢甚張黔撫曹中丞電詰桂撫粤督何竟以鄰爲壑并乞速援又有另股匪徒在貴州獨山州與南丹交界之忙塲墟等處聚 
 
 

Page 4

 
 
衆黔邊大震岑督飛覈陸榮廷一軍追人黔中貴字濟字兩軍亦派營跟蹤馳往榮軍貴軍各營先後在荔波獨山等州縣境内擊匪獲勝殲黨甚多惟餘黨如毛擾害愈廣近日榮軍營弁譚某至慶郡請餉據稱黔邊山嶺綿遠峒隘紛歧匪入其間禽薙不易近日榮字各營在四寨滿峨哨粉頭墟客場等處與匪鏖戰多次往往數晝夜不能収隊匪股雖多不相識屬四出焚掠零星散漫難以處處堵防黔軍疲弱軍械不精遇黨未能力截粤軍入黔路徑不熟言語不通偵探購糧均多窒碍晝夜追逐尤辛苦異常宿 
[學務處破除積習杭州]  
　　省垣各衙署局所如有紳民遞禀雖爲地方公事亦須納費否則阻不能逹現學務處以承值人役均給薪工飯食所有收發禀件批示不准收取分文如敢留難需索准卽指明禀究復 
[江西大學堂近狀南昌]  
　　江西大學堂學生定章民額二百名官幕額十二名乃開辦二三年官幕額則一試卽滿民額至今屢試未及半甚有一縣二三名額者祗准補一名其餘皆令繳費入堂肄業此類情弊不一而足且學生係民額一有小過卽行開除升補甚難以是學人卽有志進取亦爲裹足故學額更屬寥寥晉 
[厦郡創設醫學堂厦門]  
　　厦紳葉梅珊太史陳耀秋京卿捐集巨欵租小走馬路榕林别墅設一厦門醫學會延醫士到所診治醫資隨送貧病不取分文附近又建樓房一幢創設醫學堂招選十四歲以上二十二歲以下己通文義之聰頴子弟教以專門醫學分爲二科一曰速成科限五年一曰蒙學科限八年俟卒業後請太醫院醫士考驗給憑行醫蹇 
[奏請補實檳榔嶼副領事京師]  
　　英屬檳榔嶼中國向設有副領事一缺由出使大臣派員請補光緒二十八年冬間因前任檳榔嶼代理副領事謝光榮銷差歸省經出使英國大臣張星使委福建試用同知梁廷芳代理迄今時逾二年辦事尚稱妥恊因由張星使奏請補授止任副領事露 
[奏請奬勵副領事署隨員京師]  
　　福建補用知縣何晉梯於光緒二十七年三月間接充檳榔嶼副領事署隨員曾經出使英國大臣張星使奏派赴坎拿大商埠曉諭華民勿惑逆說辦理妥恊頗著勤勞現届三年期滿經張星使具奏比照奏調人員三年期滿以異常勞績請奬例奏請何晉梯以直隸州知州仍留原省歸候補班前先補用並加四品銜以示鼓勵已奏硃批著照所請矣露 
[淮道調取書吏蘇州]  
　　江淮分省後淮揚道兼按察使銜辦理刑名日前行文蘇臬司朱竹石廉訪請咨送書吏數人至淮署辦公廉訪遂飭田鮑潘等書吏十二人給咨遣送卽於二十日禀辭啓行正當就道時廉訪飭丁忽傳諭田等暫緩啓行靜候半月想廉訪因得江督奏請收回分省成命之信故有此舉也隨 
[劃清省界揚州]  
　　漕運總督奉旨改爲江淮巡撫淮徐揚海各州郡統師管轄兹揚州府張太守接奉恩藝棠中丞行知太守遵卽轉飭所屬各州縣自奉文日起所有應行勘詳各案均解往清江文移公牘以及申詳等件亦復添寫江淮字樣以清界限剥 
[整頓鹽局南昌]  
　　兩江督憲周玉帥訪聞江西鹽局積弊太深皆由文案房萬某父子把持所致特密札總辦夏觀察立將萬某父子嚴行驅逐並密委龍大令振翊來贑嚴密查辦萬某父子己於十五日出局接辦者未定何人諒有一番整頓也晉 
[保甯災荒重慶]  
　　川北保甯府屬去歲夏旱秋潦禾稻無收每米一斗價須二千以致近日逃荒難民四出謀食爲民上者曷早籌之險 
[川督錫制軍奏川漢鐵路籌費開辦議定集股章程摺績二十四日稿]  
第三章抽租之股凡十四條第二十二條凡按租抽榖入股者卽作爲抽租之股辦法如下第二十三條抽榖辦法以湘省所議按租均抽之法最爲平允現擬量加叅酌並仿照本省上年初辦積榖及辦團辦捐成案變通辦理凡業田之家無論祖遺自買當受大寫自耕招佃收租在十石以上者均按該年實收之數百分抽三假如收租十石者卽抽榖三斗一百石者卽抽榖三石以次遞加照算無論公産廟田一律照抽其收租不及十石者免抽第一十四條按租抽榖無論多寡均隨時塡給收單倘照時價核計數至五十兩者卽將收單繳換股票一紙其不及五十兩者聽將收單自行收存俟積成股數再行換領股票如願添繳現銀換領股票或轉售與本縣之人湊領股票均聽其便惟凡係因抽租入股者無論何人均應遵照第十六條章程不得因有抽租股分干預本公司路權第二十五條此項按租抽榖之股數至五十兩已領有股票者自照股票計息章程辦理其不及五十兩僅領有收單尚未換領股票者一律照給息銀每年由各分局將何鄕何人應得息銀若干按鄕繕具清單分貼各鄕俾衆周知於付息之月持單領息由經管之人　在收　内批明何年月日付息若干字樣第二十六條按租抽榖路成之日卽將抽榖之股停止遇有别項派捐不得援以爲例第二十七條按租抽榖應責成川省各州縣自光緒三十一年收租之日開辦選派公正紳董按鄕稽抽均由各州縣於奉文一月内酌擬辦法禀報本公司核定總以不假手胥役以杜騷擾爲主開辦之時另定細章飭發各州縣遵辦第二十八條抽收之法先由本公司酌定册式札發各州縣照式刊刷多本分發各鄕派辦之紳董團保將該處共有田土若干何人田土若干上年收租若干（如上一年係大豐大歉之年不能爲例者卽再推上一年以期得中）本年收租若干均按大春計算或榖或雜糧或乾租逐絀塡明其收租不足十石之戸一並開列註明照章免抽呈由州縣選派妥人復查如有與上年租數人相懸殊尤宜追求所以相懸之故所查如均屬實卽照册榜示該處定期抽收其中倘尚有訛錯許各戸自行陳明一面將各鄕呈開應抽總數先行彚造清册禀報本公司查考遇有地方水旱成 
 
 

Page 5

 
 
災收成不及三四分者卽將被災地方本年租榖停收第一十九條按租抽榖若取本色旣多儲運售變之煩又恐經手之人將升斗高下其手易滋流弊自應按鄕巿斗改收折色以期兩便統按該處新租上巿之　價值作爲定價或銀或錢均照該處向來行情辦理以期因地制宜便而　擾仍由該州縣將開收日期折定價目禀報本公司查考第三　條各戸完繳抽榖折　卽隨時塡給三聯收單其收單格式由本公司酌定札發各州縣先期刊刷俟將各戸租數查定於單内照册塡寫加蓋印信發交各鄕紳董團保收取掣給收單彚交城中公所第三十一條各州縣將按租所抽股本督同經管紳董隨時批解本公司兌收不加平水火耗其解費運脚並准照津貼章程開支並將收單存根及查報租榖清册一併解送本公司磨對未完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吏部會同翰林院衙門奏定各省奏留京員辦理學堂章程摺]  
奏爲遵旨會議具奏事光緒三十年十二月十三日准軍機處交出本日侍讀學士惲毓鼎奏外省京員請示限制片奉旨著吏部翰林院再定章程具奏欽此查原奏内稱近來各省督撫開辦學堂屢屢奏留在籍翰林院部曹各員充監督教習免扣資俸惟是在京供職諸臣所有窮年累月耐貧苦而竭蹶從公者不過望積俸循資有遷轉之一日至今在籍各員安處家門坐領學務有豐厚之廪餼無奔走之勤勞將來復得一體升遷是在籍者無難捷獲在京者羣嘆不平且幸門一開部院各員舍其應供之職相率奔競於大力之庭以求學堂之席其於名節所損尤多又况例載督撫不得奏調京官所以重體制而防躁競也今卽不能悉如舊制應略示限制使得其平擬請飭下吏部翰林院妥定章程嗣後如有外省奏調京員照現章准其計資不准與在京各員一律升遷遇有應升之缺須按在京實歷之俸計算以杜取巧而免倖進等因交出到部臣等查各省奏調京員均請免扣資俸翰林院人員尤多亟應嚴定章程以杜冐濫查學務處奏定進士館章程必須在學堂充當教習及總理學務事宜始准與在京各員一例蓋以總理主持全學教習講授專門必得深通學務之人論才實難其選此外在學堂隨同辦事各員卽不得援以爲例立法本屬至嚴各省開辦學堂均經奏明有案其奏調京員有指明充當總理或名監督總教習教習者亦有别項名目如總稽查叅議學務等類者亦有但稱辦理學務並未指定名目者難保無徇情掛名之輩濫厠其中擬請援照進士館章程嗣後奏調京員辦理學堂分須充富總理或監督及總分教習者始准免扣資俸其餘隨同辦事各員均不准免扣資俸以示區别總監督及總理或名分教習每一學堂只准派定一員不得更有帮副等名目專門教習每門亦只准用京員一人並請通飭各省督撫將各學堂教員人數咨報學務處其有更換隨時咨明每届年終由學務處將各省學堂京員分别開單咨送翰林院吏部以備考察似此人數無多各有專業易於稽查何時到差何時辭退均有月日可憑如有濫竽充數者不難指名奏叅嚴加懲處從前翰林院本以文章爲職業此外無事可辦升轉開列不得不以資俸爲衡現在辦理新政策勵羣才辦理學務尤於翰林官相宜但問其辦事是否得力不必區分京外果能積年辦公著有成效則如此出力得用之員轉抑其升轉之名次似亦不甚平允學務爲新政根本教員又爲學務根本此外奏調各員無論學堂何項差使均不准援例免扣資俸以示限制而杜冐濫至從前已經奏調之案係奉旨允准之件應照特旨遵行如係奉旨交議之仵臣部卽按照奏定章程核辦以示區别所有遵旨緣由謹合詞具奏伏乞皇太后皇上聖鑒訓示再此摺係吏部主稿會同翰林院辦理合併陳明謹奏旨依議欽此 
[蘇城私塾改良社第二次會考記蘇州]  
　　私塾改良社自去歲冬間開辦以來甚爲發逹一由幹事員三十餘人熱心辦事一由各紳董極力提倡每逢會期必躬親贊助也正月二十七日第一次會考贈各教員書籍甚多二月十四日又在元妙觀方丈内第二次會考是日大雨爲注乃各塾教習均率學生冐雨而來計共二十三塾得一百五十五名頭班二十八名考國文修身地理作論譯文五門二班五十七名考國文修身譯文拚字四門三班七十名考書抄默書講書拚字四門幹事各員先期派定所司之事條理秩然考畢沈君戟儀演說所設師範講習會之宗旨盛稱各義務教員教法之善現已開講六期就學者日盛一日私塾教員來學者不費分文兼留晚膳儘可按期學習持之以恒以期敎學相長并言擬定四個月考一次年終大考後各科均及格者請官紳駕臨發給師範畢業文憑云次由李君磐姚君伯希演說二君勉勵教員及學生均各切實詳盡而於教授法尤三致意焉演說畢沈君及紳董續贈各教習體操及筆算教科書中學文粹地球圖等又各發派三月十二會考之詳細課程單其課程較上届略增數門頁數課數均註明其上請各塾帥照單預備是日散會已逾五點鐘矣容 
[書局赞助私塾改良社蘇州]  
　　蘇城私塾改良社出沈君戟儀所發起一時紳商士庶皆樂贊助其章程頗覺輕而易舉便於仿效普及敎育之法莫善於此沈君及諸同志猶以爲未足以設立師範講習曾以輔之上海各書局慕其義相與贊成各捐贈書籍以備參考聞商務印書館所捐贈者其數頗鉅次如文明書局開明書店均各捐書四十餘種時中 
 
 

Page 10

 
 
書局捐書二十種此外蘇滬兩處士商捐贈書籍多寡不等是雖各書局之好義亦足見中國文明日啓之機也容 
[宜昌]  
　　宜昌辦理中小學堂經費無著官紳皆在籌商而近日賽燈之舉十二團互相爭勝俱用綢縀縐紗紥成龍燈花燈在城内外迎賽訂期告白偏貼通衢固富饒景象耶○新任荆宜道蔡鷺卿觀察前日至荆州接篆在宜差委各官均於初七日搭固陵輪船詣荆道賀又宜昌鎭傳軍門前日晉省刻巳乘大元輪船回轅○去歲宜昌巿面年終計算多不獲利惟打包店二家各獲利息千餘金蓋因前年廣東所出蘆蓆稀少以致每包漲價五分去歲蓆價驟平出産甚旺而客價仍不稍低以致打包店獲利頗厚○土藥總局孫觀察廷林來宜接辦土藥總局事務於十二日出城拜會中西官員及稅務司英領事德領事謙 
[沙巿]  
　　荆南中學堂速成師範生刻經升任山東臬司余堯衢觀察給子卒業文憑充當各縣小學堂教習其餘學生一體改爲速成師範生爰出牌示另行招考初級師範於正月十七日騐視身格二十日考試文理因報名赴考者寥寥又牌示續考於正月三十日驗視身格本月初一日考試義論初三日揭曉初六日入校○江陵縣高等小學堂已於本月初六日開學○立春以來雨雪交加朔風凛冽鄕間豆麥尚未萌動米油疏菜價值均昻刻下上熟米每石售三千三四百文其餘雜糧麻油等亦俱漲價○荆州八旗中學堂方言學堂工藝學堂現均出示續考於本月初七日報名十二日截止其驗視考試兩期尚俟牌示○木處官紳及十三帮首事連月假西關廟涇太會館兩處演劇設席恭薦升任杭州將軍瑞留守升任山東臬司余光衢廉訪車馬喧闖甚形熱閙否 
[重慶]  
　　綦江縣有貧家女年已及笄鄰人某甲誘姦不從卽遭殺斃被獲到官直供不諱己詳請上憲照例梟首示衆矣○某甲携帶巨資行至江津縣與巴縣水路接壤之處地名洛潢石者被匪徒二三人將輜重刦去然後縳而投諸河幸鄰近聞聲往救得將匪黨拘獲解送縣中縣主傳大令提訊之下判各責二千板枷二月示衆險 
[蕪湖]  
　　通津鋪河街有張姓者家境豐饒房屋深邃前進之房另租與曹恒太開設紙店月初張母因事回溧水母家扃鎖房門而去越數日張婦因事至姑房瞥見箱籠傾倒一空知爲梁上君子所算隨卽報知本叚巡警委員易涵初少尹少尹詣勘之下見其形迹决爲家賊立飭巡勇將前後門堵住向各人詳加研究詎意卽係紙店夥所竊當卽人贜現獲送總局懲辦蓋紙店夥均困於賭因而計出於此不意當日卽破案而少尹之一眼覷定尤所猝不及防故無從閃避也○積兩兼旬山洪暴發河岸水勢增至丈餘泊舟傾覆凡以六七計去蕪十里之上游魯港内河水勢湍急尤甚覆舟二次一則淹斃舟子一人一則庵斃搭客五人至鄕間菜麥亦因雨受傷油巿行情巳加漲矣恆 
[落地認捐公所被罰巨欵]  
　　通州各紗商在吳淞口被認捐落地公所董事王豐鎬等勒捐不允將洋紗一百餘包如數取去蘇撫效中丞聞之札委張太守壽鏞來滬查得該公所硬行勒捐實情據情禀覆後中丞飭令該公所將洋紗悉數發還外另罰銀一萬五千兩以充建造商務學堂之費所有落地認捐不准該公所接認以免商人再受其害火 
[擬建炸藥棧續聞]  
　　浦東高橋鎮二十二保地方前經江督周玉帥擬建炸藥棧房一所曾經札道派員勘丈兹悉此項工程須由外務部批准方能營造土 
[曉諭布商]  
　　本埠出口布捐歸布業董事認捐承辦兹因各商家並不遵章冋出口局繳捐輙向海關報運出口以致捐欵有碍當經禀由上海道照請稅司查照前章見有出口局捐票方准報運出口聞稅務司接文後已允所請但恐各商家未及詳悉應請出示曉諭衆商知悉始可照辦昨巳照復袁觀察核示矣金 
[抽收轎捐]  
　　英工部局董事會議于西歷四月一號創始開收租界轎捐昨日捕頭派出三十三號四捕協同華探沈阿炳查察租界居人與妓院醫生等各項轎子在界内行走者每乘按季捐洋三元籮間與出租者每乘按季捐洋六元隨給捐照爲憑木 
[站籠示衆]  
　　昨日午前上海縣主汪瑶庭大令派通班差役及練勇等押解裝入站籠之流氓雕花阿三至南巿小南門外水神閣陸家浜南馬頭大關橋十六鋪等處示衆經過新馬路時捕頭派出探捕沿途照料西人咸携照相具攝以小影土 
[銅餅免稅辦法續聞]  
　　上海道袁觀察前因各省派委來滬購辦銅餅並無印文率請免稅或有印文而無數目易致弊端故經電禀江督請示查禁在案兹聞周玉帥已將情咨行各省及外務部財政處一律商准札飭上海道照辦矣金 
[閩省銅肧到滬]  
　　閩省銅元局近日派委在滬向禮和洋行購有銅肧若干現將陸續到滬故由該局禀准閩浙總督咨請江督轉飭上海道届時咨關放行金 
[嚴禁私造銅元]  
　　江督周玉帥查得近有奸徒往往購辦銅餅及手摇機器私造混用實屬有碍圜法故除咨准各省銅元局不得購用製成銅餅及手摇機器外現巳札飭上海道一體查禁矣金 
[禀究惡棍]  
　　松江飯桶卽徐三家糾黨紅林等將糧木小工陳金生童金林等無端刀傷舁請上海縣驗明屬實奉飭提究在案兹悉陳等雖交醫院醫治因受傷甚重萬難卽愈恐徐日久遠颺復具禀投縣禀請嚴究金 
[新租界火警續聞]  
　　前晚八點鐘新租界愛文牛路火警已誌昨報兹悉係昌壽里三弄一千七百四十八號門牌國民書局起火延燒左鄰至一千七百四十五號門牌葉姓家爲止右鄰至一千七百五十二號某姓家爲止共焚燬樓房八幢其中惟一千七百四 
 
 

Page 11

 
 
十六四十七號之劉姓及五十一號之某姓未經保險其餘各家均保有火險刻已由捕房飭探張天林查傳火頭到案訊核矣木 
[搜獲洋酒]  
　　日前捕頭陳金在浦東楊家渡拘獲違禁售賣洋酒之江北人俞金生解經保甲總巡局謝岳松明府提訊判著枷號示衆事後在其家内搜獲洋酒十餘瓶帶回禀明明府命存局充公仍諭該捕留心緝拿違禁人究辦土 
[飭讓堦石]  
　　南巿萬裕馬頭第一樓茶肆現將重建馬路工程局總辦翁子文太守傳知房主將堦石讓進數尺以寛街道前日已命捕頭在彼勘丈禀候察奪矣土 
[察看河工]  
　　前日浦東保甲總巡謝岳松明府帶同差丁赴上南川境都台浦河道察看工程土 
[上海官事]  
　　鈞和兵輪船管帶馬廷如遊戎昨日由鎭江公畢來滬趨道轅禀知停輪十六鋪浦中○江寗銀元局採辦委員候補巡檢魏恭士少尉成昨日由寗來滬到道禀見又候補道熊觀察希齡昨亦詣道拜會金 
[上海縣案]  
　　前日有被拐妓女張吳氏投縣呼寃當晚奉汪大令升訊氏供年十八歲無錫人父姓陸八歲時因母身亡外祖母撫養挈至上海公陽里妓院鴇婦迫令接客惟女子自幼許配王阿大爲室曾到夫家數次去年有狎客張姓願娶小女子爲妻允兌金釧等物暗囑同逃小女子信以爲眞隨張逃遁不料張己有正室且將隨身衣飾質當罄盡向論恃蠻投求伸雪現聞王尚未另娶情願嫁王爲妻乞鑒大令判交官媒候查明再訊○麫筋店主賈阿虎前與王阿五口角爭閙失去自鳴鐘控縣訊飭賠償後兹又獲到流氓飯桶桂生解請大令訊究據供是晚行經賈店門見賈與王爭毆彼時王已酒醉小的不便解勸後聞王金壽王生生曾攫賈店自鳴鐘一架向南逸去現小的情願代賠大令判賠洋三元繳案省釋金 
[訂期會訊各案]  
　　昨日公廨讞員屠興之司馬與英美等國領事訂定會訊日期計英商克明洋行控翁通海經手售地冐領銀兩之案訂定二十九日午後會訊○美商喬其考控傳長林不遵合同一案訂定三十日早堂會訊○美商豐泰洋行控同餘號馮章友欠銀不還案亦經訂定三十日午前會訊○美商鄧璧控周柏生賣地未妥案訂于三十日午後會訊○祥發源在福昌輪船失竊洋布案亦訂三十日午前會訊○美看控徐桂祥抵單不贖案訂于三月初二日午後會訊木 
[公共公廨晚堂案]  
　　馮春桂控鈕阿二誘匿伊妻周氏前晚奉讞員屠興之司馬研訊馮供此婦於去冬被鈕氏邀去迄未尋見投求追究鈕阿二與妻同供周氏是劉姓之妾被馮奸佔多時去冬走匿别處實不知悉劉鴻書投稱周氏是小的之妾前年開設烟室馮時來吃烟將周氏勾引出去昨見報上載有此事因之投案申述司馬以馮春桂不應誣控著掌頰六十下鈕阿二夫婦及劉鴻書均著退去各自具結完案○談連根控李茂咸竊取田單前晚亦奉屠司馬提訊談供光緒二十四年分失竊田單及銀飾等物報捕查緝迄未著但此單由沈國年向小的處抵押洋三十七元去冬有李茂咸者將小的所失之單托姚土生抵洋七十元後卽贖回因之投求追究姚土生供李曾將單托找借洋蚨不知别情李茂咸供前將自已之單向連根借洋三十元迨後贖回誤收是單沈國年供此單是胞妹托抵小的向談轉抵不知如何失去司馬再三開導著談連根向李茂咸熟商取回方單不得興訟一併退去○前者徐桂福控王桃濤不交地價前晚奉孫明府提比王桃濤供小的現在央人向原告商懇仍求展限明府著將王重笞一百板還押限一禮拜繳洋○陳何氏前控張嘉奎吞沒銀兩前晚亦奉孫明府提比張供已經向原告說妥上半年還五百兩下半年還三百兩惟中人巳往甯波未囘明府著還押限一禮拜向原告理處木 
[公廨紀事]  
　　日商中井洋行經理人泰長三郎前控華商朱雪堂買連史紙不付價銀奉前讞員關司馬將震大祥號主顧震明交保朱押候繳銀在案兹因朱在押抗不遵繳前日奉新任屠興之司馬諭令朱等再限三天繳洋銀二千元如違嚴比木 
[英捕房紀事]  
　　木石工匠桂蘭生莫啓隆唐阿生等于前日在英大馬路五雲日昇樓向同業李景紀誣竊　梢經李鳴捕將桂拘入捕房捕頭飭押候解送公堂訊辦○某頑童在四馬路大津鞋店寳善街某某銀樓行竊各物爲包探拘入捕房押候解辦○徐阿金行竊青蓮閣碗盞器皿爲探拘獲帶入捕房押候解辦○王長生行竊丹桂戲園伶人李祥麟戲衣戲帽報由包探趙銀河查獲原贜送入捕房捕頭飭押候解辦○四馬路西胡家宅廣維信烟膏店夥蕭萬隆湯佐卿與值堂人徐金財有雞姦情事徐不願蕭竟用强姦污湯亦思染指徐卽訴諸其父徐春生投捕房控告捕頭飭包探劉光震先後將蕭湯拘獲惟蕭湯祗認調戲捕頭倩西醫將　驗視果有行奸痕跡飭將蕭湯押候解辦徐金財送公廨管押木 
[法捕房事]  
　　德園烟間主潘仲卿放火圖賠爲捕拘案因潘供先實保險後將單交還退保奉判押查昨由陳明府諭將德園封閉飭探往瑞記保險行查得潘於放火後始將保險單退還並非事前退還該探禀明捕頭候將潘過堂定斷○泰和客棧主黄云卿將寓客崇明婦人强姦又將其女孩售去報捕拘案黄供出孩售與美界某粤人家得洋八十二元捕頭飭探前往協同美包探將孩吊出解回捕房奉諭過堂訊究○前晚有珠寳掮客某甲在三角塲被某積竊摸竊袋内珍珠及翡翠帽正約共值洋四百元投捕房請緝田探將該竊拘入捕房捕頭飭令管押吊出各贜再核水 
[美捕房事]  
　　前晚小竊陳阿奎掩八百老匯路某西國酒店内行竊洋瓶若干爲捕頭所見連贓拘送捕房捕頭令押送公堂訊辦○前晚馬夫張蓮生駕車至茂海路因車上無燈被印捕拘送捕房張自愿存洋五元從寛保出○偷兒苗四仔行竊長江某輪船上雞數頭爲捕拘入捕房捕頭姑念所竊甚微從寛釋放○昨早百老匯路某西人家被賊撬門入内竊去衣服等物當卽投報捕房請緝捕頭允之火 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
湖南風氣强悍素多伏莽其初無非軍營散勇沾染習氣已深不能復安耕鑿勾結無業遊民立會放飄小而索詐大而劫掠苟圖得財而已乃自庚子歲富有票匪蔓延入湘面後内地匪徒羣相效尤包藏禍心潛謀不軌歷經嚴加搜捕根柢尚未盡絕近因桂氛不靖湘防戒嚴匪徒乘機思逞到處煽誘教堂林立邊地綿長保護防範甚重且難間有嘯聚滋事之案皆賴文武員弁嚴密訪查迅速拿辦旋起旋滅未至擾害地方查光緒二十九年五月衡陽縣屬有匪首謝漋功卽萶甫先與陳方田開堂放飄約同已獲正法之賀金聲倡言仇教希圖起事漏網未獲因聞桂匪勢熾復招集黨徒欲往廣西與匪接應合爲一夥卽經訪聞掩捕訊供禀報又十月間該縣與邵陽縣交界之洪樂廟地方有匪徒李衡卽僧果賢先聽從劉惠明謝漋功糾邀入會推爲副龍頭旋復自行創立山堂刷印飄布散放聲勢甚盛經營縣會同拿獲並起獲飄布多張印有九台山樂善堂等字樣語多悖謬訊供禀報均經前撫臣批飭正法於年底彚案奏報在案臣本年六月到任正值防務吃緊之時深知湘中會匪滋多欲遏鄰氛宜清内奸當經通飭整頓警察團練認眞防範並令會同營漏防陣一體稽察巡緝旋於九月間風聞有同仇會匪入湘放飄潛圖起事密派大員督飭營縣查拿在於醴陵縣及省城先後拿獲匪目蕭潰生游得　何少卿三名並搜出僞印僞令旗華興票等件發司督府訊明蕭潰生本係賭根先聽從王甫臣入八寳山會充當老九本年八月復聽從馬幅益卽馬乾入岳麓山會更名蕭漢推爲正龍頭馬幅益並交該匪華興票多張派充中路副辦託其散放游得　係屬散勇先聽從傳友蛟入會爲匪本年八月復聽從馬幅益領受華興票派充西路總辦並據供明該華興票名同仇會同有東南西北中五路總辦副辦等名目馬幅益係五路督辦曾聞馬幅益言及有人在外洋購辦軍火欲運到湘定期十月在省城起事馬幅益現已聞拿逃逸等語維時省城謡言四起羣情惶惶卽經臣批飭將蕭潰生游得　二匪先行正法其何少卿一名情節較輕電商督臣張之洞暫留備質一面飛咨各省並飭各屬搜捕匪黨屏跡人心爲之一定又十月間廣西會匪第三隊頭目黄遇瀧卽李瀧係柳州股匪覃火生黨羽兼通邪術因在昭平縣被官軍擊敗復圖竄入湘該會第三隊頭目羅永菖以該匪係屬湘人囑令來湘探聽軍情並沿途糾約痞徒以爲應援時黔邊滇軍叛變湘西告急張慶雲一軍正擬拔隊赴桂援勦南路兵力甚單該匪假裝逃荒難民溷入邊境探明虚實不欲回桂報信希圖竄擾當經盤獲搜出僞印公文訊供禀報派員會審卽行正法以上各犯均係著名匪目心懷叵測潛謀滋事若非及時就擒難保不釀成巨患各該員或身任地方或奉派督捕不避艱險先後拿獲懲辦均屬異常出力查湘省迭次懲辦會匪經歷前撫臣遵照光緒十七年六月初六日及二十五年五月初八日欽奉諭旨准照異常勞績保奬均蒙允准有案各該員情事相同似未可沒其勞績且現在鄰氛未靖緝捕巡防實關緊要欲觀感奮興端在申明賞罰所有出力員弁合無仰懇吴恩俯准擇尤保奬以示鼓勵出自途格鴻施除將出力各員弁銜名咨部外謹恭摺具奏伏乞皇太后皇上聖鑒訓示謹奏奉硃硃批著准其酌保數員毋許冐濫欽此 
宫門抄十七日橚貝子由西陵回京請安並請假十日睿王全福各假滿請安徐中堂松公各續假十日德公續假十五日崇中堂請假十日增厚預備召見召見軍機增厚 
大臣準奏爲循例派員出口前赴玉樹番族會盟察辦各族一切事件撫綏番衆摺 
奴才準良跪奏爲循例派員出口前赴玉樹番族會盟察辦各族一切事件撫綏番衆恭摺具陳仰祈聖鑒事竊察奴才衙門所轄玉樹等番三十九族向例每届三年派令章京等官前往會盟藉便辦理各族詞訟案件以期仰副朝廷愼重邊防懷柔遠人之意於光緒二十九年十一月間據玉樹巴燕昻謙族千戸旺旦才楞拉爾吉立差人前來西寗遞呈據稱四川所屬德爾格土番違悖斷案毒毆稱多各族百姓槍刼銀兩牲畜什物欺凌過甚懇請派員察辦等情前來奴才當卽咨會四川督臣錫良嚴飭德爾格土司約束屬番仍遵舊章安分住牧俟後揀派委員約期前往會辦以息邊釁去後嗣於本年春間復據該千戸差稱多族百戸明錯尖未叅前來西密懇請守催委員速往察辦等情復行咨商四川督臣飭派鑪霍屯務委員李之珂迅速前往會辦奴才察玉樹番衆習成懦弱不能自保常被川屬德爾土司屬番欺凌刧搶若不委員前往察辦深恐滋生巨端本年正值會盟之期自應派員往辦以安邊圉察奴才衙門筆帖式錫英在任日久熟悉邊情堪以派往由奴才照會西甯鎭總兵張行志揀派守備范正心帶領緑營兵丁二十名蒙古兵五十一名一同前往仍照成案由酬賞銀内發給銀兩辦買縀疋梭布銀牌等物俟事竣與各族千百戸等宣賞筵宴其筆帖式並漢蒙官兵應需騎馱馬匹口食鹽菜等項銀兩查照前督臣譚鍾麟核减奏明酌定玉樹會盟察辦事件緣由理合恭摺具陳伏乞皇太后皇上聖鑒謹奏奉硃批知道了欽此 
[卸任陜西巡撫升奏爲恭報交缷撫篆日期摺]  
　　頭品頂戴尚書銜缷任陜西巡撫奴才升允跪奏爲恭報奴才交缷撫篆日期仰祈聖鑒事竊奴才於光緒三十年十二月初五日恭閱電鈔奉上諭察哈爾都統著升允補授欽此當經恭摺具奏叩謝天恩一面將經手事件料理清楚現在新任撫臣夏峕於十二月到陜奴才遵於二十四日將陜西巡撫關防曁王命旗牌文卷等件飭委署理西安府知府尹昌齡撫標中軍叅將祝鑑廷齎送新任撫臣夏峕接收奴才卽於是日交缷束裝北上所有奴才交缷陜西撫篆日期理合恭摺具陳伏乞 
皇太后皇上聖鑒謹奏奉硃批知道了欽此 
[新任陜西巡撫夏奏爲恭報抵陜搒篆日期摺]  
　　頭品頂戴陜西巡撫臣夏峕跪奏爲恭報微臣抵陜接篆日期仰祈祈聖鑒事竊臣於光緒三十年十一月十六日交缷江西署篆隨卽起程當經奏報在案現於十二月二十二日馳抵西安省城二二十四日准前撫臣升授察哈爾都統升允派委署理西安府知府尹昌齡撫標中軍參將祝鑑廷將陜西巡撫關防一顆並王命旗牌文卷等項齎送前來臣當卽恭設香案望闕叩頭謝 
恩祗領任事伏念臣甫筦秦藩旋權贛閫愧殊恩之未報懍新命以重臨遠欽釐郊分陜之風彌切履薄臨深之懼惟有勉 
 
 

Page 16

 
 
   
 
