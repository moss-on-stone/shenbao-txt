# 1888 - 119 - 4905403

 

Page 1

 
 
[新印曾文正公書札出售] [  申報舘啓]  
　　曾文正公勛業文章彪炳寰宇觥觥大集久付棗梨本舘前將向未刋出之家書一種印行海内鴻儒爭先購致兹又經　　書屋覓得公之書札以新鑄鉛字印成中皆致名公鉅卿之函或講戎機或闡理學或詳漕政或考鹺綱要皆確切精詳原原本本而校對之心細印釘之工良尤爲有美舉臻衆目共賞計二十七卷都二千八百四十一首又續鈔六卷都二百九十二首現已出售每部分裝二十本價洋一元六角諸君子有先覩爲快者致本埠申昌書畫室各書坊及外埠各申昌購取可也如欲躉購則請至本舘帳房面議 
[發兌大題觀海告白] [  點石齋主人啓]  
　　本齋精選精印出大題觀海一集計文三萬六千篇分爲兩集初集釘廿八本二集釘三十二本外用江木夾板五月内先出二集六月内再出初集現經慶泰絲棧石梧記躉售去二千部尚有千餘部如有主顧請至本帳房面議可也此佈 
[一百四十九號畫報出售] [  點石齋啓]  
　　四馬路西祥和里卽舊時百福巷野雞之所聚族也更深夜靜濳出拉客故人目其地爲藏垢納汙月之十二夜兩點鐘祝融氏無端下降朱雀飛來羣雌盡駭衣裳顚例首如飛蓬驚竄于紅光黑焰中不啻温犀一然照見百怪其情則可憐其狀則入畫准於二十六日出售前後仍附漫游淞隱兩圖說 
[硃批雍正上諭速購告白] [  點石齋謹啓]  
　　是書硃墨顯明裝璜精整發兌已久售出實已不少世有心嚮往之者乎速問淸遠里新泰絲棧或三馬路申昌書畫室與本帳房購取遲則恐將不及也價洋四十元分釘六十本外加文木箱子一隻此佈 
[談天]  
　　春光將盡夏令倐來寒暖不匀風雨交作賦間無事惟知攤飯澆書揀花風裏倦不可支因約洚濵逸老知非子徜徉於荼䕷架下和風微拂香韻徐來彼此縱言無忌居身在廉讓之閒出口話乾嘉之事神凝目想不啻遊羲昊之天矣遂相與談天知非子忽執一說難余曰子欲談天我先與子說地近人謂熱水不可澆地致殺蟲蟻亦屬罪過吾以爲其細已甚子頗信之其說可得聞乎予曰天心仁愛此不過體上天好生之德而以意行之者也蓋人在萬物之中而爲萬物之靈所謂靈者靈於其心實靈於能體天地之心以爲心耳人惟有此靈心所以超萬物之上亦惟有此靈心所以列三才之内知非子曰其然豈其然哉天心旣然仁愛何止愛物命而不愛民命雖天災流行國家代有然歴稽史册上下三千年間要未有如今日之甚者也始於晉豫燕秦而皖而粤而閩而江西山左災荒幾半天下朝廷軫念災黎發帑截漕不知其幾十百萬東南諸君子倡義募捐大聲疾呼助賑者好義急公如響斯應潘嚴諸公親歴災區挨户散放又不知其幾十百萬且往年極無力者或文或詩洋洋灑灑數百言登諸報章無非引人於善其言悱惻動人足資觀感聖恩之厚善人之多豈尚不足以迓天庥上天果係仁愛宜有悔禍之心矣而何以降災如故也今年水災不止一歲順直山東尚待接濟鄭州决口災及下游沈溺流離目不忍覩若口不塞將來淮揚亦復可虞而粤東又見告矣統觀各日報千金數百金之欵落落如晨星欲求如從前之巨欵疉至者無有也至勸賑之詩文三四年來曾未數覯欲求如從前無日不登者不可得也豈人之始勤終怠哉誠以助之不勝助亦言之無可言也今子一則曰天心仁愛再則曰善無巨細皆可以感動天心在子自以爲知天奈子言如此天心如彼得不自笑其迂乎願此後毋再談天予曰噫嘻淺乎哉子之所見也可謂以管窺夫坐井觀天矣子亦安能知天天有天之數天有天之理水旱疾疫天數也天亦不能自主勸募拯救天理也天所深望人爲子獨不見夫章佩卿乎佩卿四十無子於辛巳年助賑五元募賑十四元今其子已六歲矣求子得子彰彰在人耳目閒假使細善不能動天何以不先不後偏在募助之時乎張金生予友也其内人患足疾其痛異常不能轉側近地醫生莫能名其證乃乞靈於司命前許助皖賑二元求仙方得第五籖用紫蘇生薑煎湯洗之以病愈爲度不十日而行走如常矣夫兩元微之微者也而獲效如是則細善亦可以感天心不誠然哉知非子曰此二者吾旣見之亦旣聞之矣固近而可徵非遠而無據者也然天之道究屬杳邈難憑若有若無令人不可捉摸報者亦適逢其會耳不然雖有天命何其速也且小者報而大者無聞何也予曰此子之泥乎天所以不知天也天之報施有遲有速歐公所謂爲善無不報而遲速有時此理之常也章不存娶妾之思張不作媚神之舉孜孜政汲汲焉惟以利人爲務而其所求皆刻不可緩之事天亦何心能不如其所請天若曰若遲遲吾行無以勸善此天之意也子疑其速亦太泥矣至於大善不報非不報也欲知天道先觀地道地之爲道也種瓜得瓜種荳得荳種麥得麥種穀得穀彼一無所種則一無所得矣然瓜果荳麥之屬爲功較易惟穀必春耕夏耘至秋乃有收穫以穀而較之瓜果荳麥孰貴孰賤必有能辨之者小善猶之瓜果荳麥也無嫌其速大善猶之乎穀也不厭其遲地道以一年爲消長天道以百年爲乘除人特患其不善耳不患其無報也知非子笑曰子可謂善言天矣然我豈眞不知天者哉前年山荆忽患咯血疾幾成弱症適友人送來捐册一扣予立願勸募雖寥寥不滿十元至冬而轉瘠爲肥其病竟愈因思捐册之隨報分送者有數萬扣歸者僅得其半其留存於四方者不下萬餘張倘得諸君子上體天心下全民命不拘多寡隨募隨繳通計每册一元亦可得萬金於災民大有裨益况不止此數尤爲災民之深幸也子何不一言告衆俾相勸勉無論人之聽從與否亦一善舉也予深韙其言歸而詮次其問答之詞以冀諸君子垂鑒焉顧或者曰捐册之所以束諸高閣者大抵皆無所求者也然無所求而爲之則純乎天理其善愈大矣何不隨到隨塡送之善所俾其積少成多彚寄災區保全無數民命則其功德豈有涯哉謂予不信請俟異日 
[宣南剩語]  
　　十五日有同仁堂藥鋪主人樂姓往普善粥廠施捨錢文每名給錢一吊是日貧民來領錢者較之往日增至一倍約放錢三千吊之譜聞樂在大栅欄開藥鋪前數日夜間比隣三慶戯園之櫃房失愼幸經看戯箱者瞥見當卽撲滅室中物件付之一炬而房屋依然無恙樂以此事幸邀天佑慨然捨錢以濟貧民是亦好善士也○右翼監督八額駙扎拉豐阿自客歲三月接管起至今年三月止一年關滿共徵牲畜稅銀一萬七千餘兩計短收銀六千餘兩稅課不旺之故皆因去夏京畿雨水連綿商販裹足不前所致實與經徵不力者有間因援引上屆减免成案奏請飭 
 
 

Page 2

 
 
部核議刻經户部堂官公同商酌以額駙所奏確係實情將擬减免五成以内不日卽當覆奏也○京師每遇修盖房屋例應於未動工之先遞呈報官内城由步軍統領衙門查騐前三門外均歸管理街道侍御查騐俟騐明批准後始能興修聞大栅欄乾德大來兩茶葉鋪因失愼後無處棲身乃於原地草草盖房兩楹尚未報官嗣經侍御聞知親來查詢主人始知違例乃大懼因向侍御車前叩頭如搗蒜幸邀侍御開恩不予深究斯亦幸矣 
[宮保蒞皖]  
　　彭雪琴宮保於十九日未刻行抵皖境先是水陸兵勇靜立江干旌旗被野戈戟如林遥見憲舟臨境當卽鳴砲致敬隆隆之聲不絶於耳陳六舟中丞阿嘯山方伯張竹晨廉訪丁恬生觀察先後接見宮保旋卽入城答拜各官始進行轅連日陰雨連綿大約俟晴霽後方可定期閱操也 
[東報彚譯]  
　　日本官報言英船啞枯司夫啞魯他于正月十八夜行跑葡萄牙里斯本府三十里被汽船卡司卡海起碰撞頓時沈没船中船主水手等二十二名内有日本人五名皆葬魚腹倖免者僅黑人一名及日本人川崎吉次郎等三名嗣經搭救到倫敦府裁判官審究碰船之事該三人屢至公庭申訴所有流寓一切費用均由船主給與云○駐紥横濵英領事洛君於上月十號七點鐘猝患心病而死聞洛君平素並無心病此次猝死殊不可解十一號載至病院内將屍身剖開以騐致死之由○長崎廣帮行中接香港四月廿七號發來電音止住去貨據云西官近日向華民勒派人丁捐分上中下三等開號者每名四十八元爲夥者廿四元傭工者十二元中如扛夫摇小船推車肩販小工之輩不下萬數千人皆無力輸捐因此罷工而各店號生意亦暫止以待○日本特派駐紥美國陸奥全權公使濡滯未發想有重大事件須與大隈外務大臣商定方可前往也○第三鎭守府佐世保港工務已於去年動手西鄉海軍大臣令建築各委員務須勤奮從事限來年十月一律告竣○政府擬設海防委員早經計畫目下東京風傳派有棲川親王爲叅謀本部委員長仰山縣西鄉大山各大臣爲委員並於海陸兩軍中選少將數名爲帮辦諸君悉係熟諳軍務照此委任亦屬確當○　木縣下是利學校係小野篁舊蹟多藏珍奇古書其中如皇侃論語議疏眞本中國早已散失去年中國欽使隨員姚君文棟至足利學校將古書翻閱而回於是徐孫麒欽使復向外務省借觀嗣以皇侃論語義疏爲　木縣廳所需由該縣廳僱名手代爲抄寫十二月中告竣卽以持贈欽使本年正月新欽使黎公又遣徐君致遠張君文成索原本校對帶來書潤洋三百元欽使又親書匾額一方以伸謝意○一千八百八十六年俄國調查大學校中女學生共七百七十九名内二百四十三名習修學五百名兼治醫學數學專究數學者三十六名此等學生中貴族及軍士之女四百三十七人僧侣之女八十四人尚有一百二十五名係商家之女俄國大學校最重醫數二端若瑞西及巴黎學校中女子亦有數百人而都以修學自居講究醫學數學者殊寥寥云 
[南浦離情]  
　　江西訪事人云官塲探聞彭雪帥於三月初由珂里起程巡閱長江水師因派内河中營哨官汪君占魁赴湖口恭迎旌節各營亦散給火藥號衣預備列隊江干恭迓○上年豫鄂災民逃荒至江或者不下數千人今因春耕在卽多已言旋日前有一千三百人由撫州來又有一千一百人由贑州來先後艤舟滕王閣一帶停留兩日卽赴下游○邇來淫風日甚姦案層疉如山就所聞者紀之如萬載縣凌姓婦謀死本夫收禁擬罪分宜縣李姓婦亦已訊有端倪前報所紀省城貢院後因奸謀命案刻經獲到兇手之兄日前有一弋陽縣兇犯處决則以叔姦嫂而致死胞兄者尤異者高安縣某姓婦供情狡展屢次翻招官遂擬以活罪後經中丞親訊該婦自認謀殺各情絲毫不諱若有使之吐實也者迨畫供訖卽大哭不已不勝悔恨云○江省地震已紀報章兹聞瑞州府尚武觀地方有店户數十家鄉民百餘家當日地震較重倒屋一所猶幸人皆逃避不致受傷云○靖安縣甲乙等數人以人命報案仵作騐無傷痕甲乙等不服牽住官衣力求細騐致官衣破裂幾致傾跌盛怒之下飭將甲乙收禁究懲至死者果否有無傷痕旁人不得而知也 
[九江二事]  
　　前督辦九江洋藥局委員鄭大令輔淸素以明幹稱上年登萊靑道盛杏蓀觀察因膠州電局需人調赴工次辦理得法觀察大賞識之去冬又委赴威海興辦德律風現甫竣工望前回烟臺銷差觀察迭加優奬官塲無不深爲歆羡云○九江城内育嬰堂係本地紳士籌欵創興後經劉峴莊制軍捐銀一萬兩規制遂得大備泰西教士復捐貲另設一所雖章程迥乎各别而其心存惻隱保赤爲懷則固無分中外也查堂内向章每孩月給乳媼錢一千文以十二個月爲度期滿聽憑乳媼擇配堂中人不復與聞教士所設則每孩月給乳媼錢八百文以三年爲度期滿交天主堂不與乳媼干涉今年堂中因經費不敷改章每孩按月給錢六百文以致乳媼之貪利者多改而代教士撫充女孩云 
[災民至皖]  
　　邇來有直東災民就食皖中在閙市口插標鬻兒賣女賣鍋被者令人目不忍覩又有沿門乞化者老幼男女無不鳩形鵠面安得監門好手筆繪就一幅流民圖陳之帝座振我飢黎耶 
[江水漸漲]  
　　皖中霪雨不輟以致山水陡發江水亦因之漸漲現已漲至二丈有奇若再漲二尺則西門外沿江市街均屬可虞春汛尚且如此夏汛更復何如抱杞人之憂者能無惄焉如擣耶 
[禁祀邪神]  
　　張大仙不知爲何許神近日揚震大街小巷遍貼黄紙書成張大仙神方等字然貼法不一有時偏向東南有時偏對西北絶非隨手亂貼且亦從未明見貼帖之人未始非歹人暗號經保甲總辦趙觀察訪聞當卽出未查禁示語略云私祀邪神本干例禁妖言蠱惑法所不容近見揚城街巷内時有張貼張大仙神方並註明方向無異妖言惑衆且難保非教匪竊盜之類私遞暗號應卽示禁以遏亂萌除密訪查拿外爲此示仰諸色人等知悉有能眼見貼帖之人當塲將其捆送來局訊明嚴懲本道當捐廉酬賞云云此亦綏靖地方之一端也 
[勾欄獲盜]  
　　深州人朱福正未詳其所業何事惟衣裳詭異面目可疑見者相與詫之朱自號鑣師一似北方健兒孔武有力者也初在紫竹林某妓院浪擲纒頭捕役以其不倫不類且季子多金每加物色然不敢孟浪從事致受誣良之害朱又愛博而情不專嗣與某妓比隣之姊妹花復深繾綣揮霍情形不異於昔捕從帝窺伺始得廬山眞面蓋朱於儔人廣衆中動以拳勇自矜並置洋鎗於脂奩粉盝間捕曰是非善類機不可失但在妓院中向得陋規投鼠忌器恐有未便乃呼朱出門搜獲洋鎗三杆遂以黑索加頭捉將官裏去初解道轅委廉訊問並無口供薄責之餘發縣押究孫筱坪大令亦飭笞責數十板押候再訊夫以緑林豪客鬥酒徵歌宜其出手得盧揮金如土也然亦可見藏垢納汚之地無奇不有矣 
[查私被斫]  
　　臺灣向出硫磺經劉省三爵帥奏請開挖招商販賣現在設局天津運磺銷售於是向販私磺之輩不復如從前之明目張胆十五日有某輪船水手人等夾帶私磺十數擔擬俟夜深人靜卸落小船由江東登岸按股派分時有後至者欲購無從紫竹林潘二亦在股中售股與後來人獲利兩元回首狂奔報知礦局差楊來子楊率其弟並潘二等馳往查緝其時販私人在小船上挾刃以俟楊來子等各挾撓鈎蜂擁上船販私者亦舉刀相砍工力悉敵後楊頭面已受微傷販私者又見潘二知爲通風報信之人乃舍楊而就潘於是潘受刀棒各傷數處經官磺局送縣聲請究處不知如何了結也 
[法董回國]  
　　法工部局總董軋拿卜君請假回國卽乘法公司之米步輪船啓行此船於昨晨開放總董偕其夫人公子等於前日傍晚 
 
 

Page 3

 
 
登輪預備小火輪船泊在法公廨碼頭送行者有法總領事華君法繙譯官祁君法工部局各西董打樣西人法公館辦公各西人法捕頭備德祿英界沙遜洋東併西國官商數人待總董登舟後始各分散 
[蕙蘭雅集]  
　　龔仰蘧觀察素有愛蘭之癖近在新昌諸曁富陽諸山中覓得名蕙數種定期本月二十五日起至廿七日止假水仙宮雅集并邀諸同好挈新老諸花赴會旋因天氣峭寒名花多有未放復於二十九日起至四月初一日止在邑廟内園爲二集云 
[上海縣署瑣案]  
　　前報紀無錫人高某控弟朗山收洋嫖賭云云前日裴邑尊提到聚樂堂妓女李蘭卿至晚堂訊朗山供稱小的在萬和醬園收洋三百餘元至李妓處留連花去百元尚有二百餘元在虹口廣東阿生及李春堂賭塲輸去李妓供稱丈夫王阿二本業帽子店因嗜洋烟失業致將小婦人押在妓館計洋百元後由小婦人積得夜合資將身贖出朗山與小婦人繾綣並無多日祇付洋十八元邑尊謂爾旣已贖身何不隨丈夫度日答稱雖願隨夫其奈不能度日何邑尊問聚樂堂龜子爲誰答稱陸阿弟邑尊判朗山掌頰八十下荷校游行租界中再提集龜鴇賭棍集訊核辦李妓暫行發堂候傳到本夫訊明核辦○前報紀薙髮匠范海山劃傷頭面扭控彈棉花匠傅金泉一案前晚范妻張氏擊鼓鳴控裴邑尊升堂訊究張氏稱傅調戯小婦人丈夫向之理說致被毆傷邑尊謂爾夫之傷已經本縣騐明今爾又來擊鼓鳴寃豈爾夫將因傷斃命乎該氏語塞邑尊飭掌頰二十下喝令差役逐出 
[着舉興工]  
　　日前醫生朱滋仁在縣具結創捐城廂建立棲流所經費荳規銀一萬兩甘限四十日繳案聽撥公用等情業經登報現裴邑尊面禀道憲委何海曙明府畢香如二尹會同西門外保甲局朱森庭明府卽日往西門外近城一帶勘擇基地飭匠速卽興工矣 
[改築馬路]  
　　聞浦灘十六鋪橋迤南至南碼頭一律改築馬路以便各車往來不日卽當興工總其事者工程局員也此後崎嶇者變而爲平垣豈非行路者之幸哉聞沿浦一帶房屋有須拆卸者碼頭各處亦當整頓也 
[弗收白禀]  
　　英界公廨每日投遞曰禀者紛至沓來甚至有圖准不圖審飭提原告蹤跡杳然者昨日蔡太守傳諭凡有白禀須先至代書房掛號問明案由住處遵式用戳違則勿收 
[英界公堂瑣案]  
　　陳學寳控小工頭在兆亨輪船裝煤所遺煤屑被小工王大德等爭奪肇釁由捕拘案云云王大德賈大明子蔣才居同供艙中掃起煤屑理合售價公攤不應由陳獨佔蔡太守飭俟該輪船經事人到案再訊此日前讞詞也昨覆訊該輪船管事人高裕亭稱船中煤屑由陳包賣與王等無干陳稱王之外祖父曾至縣署鳴寃王等仍執前詞王之外祖父某甲上堂稱外孫被捕拘拿小的不知究竟慌投縣署喴寃太守飭將一干人移送縣署訊理高叱退如逢傳喚卽行投縣○湖州孀婦盧尹氏曾控某戯園按目畢福壽借洋二百元立有借據迄今本利全無蔡太守飭差提畢訊追畢稱此項洋銀係伶人陳雙喜開戯園時所用後因虧本閉歇以致脫空小的雖應賠償無奈目今無力太守諭畢交保且限分期繳洋遲之又久畢祗繳洋二十元該氏一再呈催太守諭令先領二十元該氏堅請提畢押追太守准之昨提畢押令繳洋開釋 
[法界公堂瑣案]  
　　前報列王司馬訪聞丹徒人郭順喜之妻被朱愛林夫婦誘到滬地尋訪不到控案後朱愛林曾出洋三十元因尚牽涉他人卽飭包探將小王拘到管押於昨日解訊包探將小王在捕房所寫字紙一張呈案王司馬閱後據小王供是江北人在滬十餘年所有洋三十元係郭順喜取去王司馬謂朱愛林何以給洋與郭答稱念伊瞽目故借洋與伊囑伊赶緊醫冶方可尋人司馬詰有憑據否答稱立有借據因愛林與郭住處相近故囑將利息交伊原籍家内郭現亦在外王司馬着將郭傳進郭供我妻韓氏今年二十五歲被朱愛林夫婦在前年十月間帶出杳無音信及我來滬尋至朱處據說妻在對門金寳家及往金處甚至詈駡在後金寳與小王介紹由朱愛林交出洋三十元我已收到王司馬謂旣已得洋何又控告答稱小王無辜被押伊家母子前來吵閙故投案聲明王司馬問紙上所寫捕班阿四胡小亭李桂生等究是何人答稱阿四卽是丁裕春是我表弟王司馬謂然則李胡是何人答稱李桂生排行第四故又呼阿四司馬謂爲何阿四上有捕頭兩字答稱不知司馬着將兩人分别管押今晨傳到朱愛林再爲核辦○前報列有四馬路石路口擺衣攤之甲乙兩人到潮州會館看戯被人毆打一節昨日原告未到捕房將嚴錦卿解案據供是甯波人爲糧米船水手適逢天雨進廟看戯人多碰撞致多口舌並無打架之事旋有糧船主董阿仁投案具保王司馬着董具保單投案准將人保去如原告到時傳案再問○川沙人唐妙全被南匯人朱正良扭控拆榉昨日解案據朱供到滬買花核携洋三元在北市飯店吃飯被唐等拆梢將錢洋取去爲此扭送唐供有徐得全在鄉專慣竊牛朱正良是窩贓之人前日徐朱兩人同在租界因之軋住朱出頭硬覇遂致吵閙所稱二百五十文係徐會烟帳者並無拆梢情事司馬謂伊卽偷物與爾何干實屬不安本分着將唐妙全責四十板朱止良斥退○前報列查獲私土一節昨據包探禀稱在新街見兩人扭結其時適無巡捕爲此拘進捕房始知是捉土巡丁沈元勳稱見販私人往南故亦往南追赶不及鳴捕詰之販私人蔡起洪據供土從蘇州帶來旋據通事稱彼在捕房會供土在南京帶來今又說是蘇州來土司馬謂土無印花卽是私土今姑從寛將𥓘十四塊充公蔡卽釋放隨　包探將土及巡丁腰牌一併送局○恒合祥收租人陳子珍祥順木器店王曉芳到案各呈帳略據陳稱北新街一百十三號門牌房屋租與北邊人李姓醫生居住每月租洋四元結欠租洋二十四元李於廿二日逃逸祇剩木器爲此釘門據王稱李客前來租去木器六樣每月租洋一元去年到今結欠洋七元四角前日去收租見無人在故通知房東後又報捕房現在房東將我物件釘在裏面是以投案王司馬謂爾等兩人均須將李尋來始可追究謂陳曰今李之物件在爾屋内却不可失少又謂王曰此人去後萬一在三五天内卽回爾着將物取去伊必向陳索討爾當俟李到案再領着包探同兩造前往先將物檢點登帳○張子佩控翁鶴年抵銀一案詳列前報陳新甫認繳之銀除已繳外所有十九日期洋五十三元是日經新甫之父陳永寍如數繳至捕房張子佩亦卽領去尚有本月底應繳洋八十二元昨據陳永寍投案遞呈胡開甫押下陳萬標將虹口憶大馬車行股單合同等憑據抵洋八十元亦是本月底到期請卽將此欵作抵王司馬閱畢着將憑據暫留公堂傳到胡開甫再核 
[抱恙助賑]  
　　凡人偶涉欠伸除延醫診視外閒有助賑就痊者不一而足可見立意仁慈其感應之速洵有神妙無匹者浙湖潘小洲茂才日前抱恙俯念災區窘况莫可言喻謹助鷹洋五十元由其令弟幼春　惠莅交來囑解拯濟默求速愈愛人卽所以愛己攄誠救世不難祛疾病而迓休和也[  上海北市絲業會館籌賑公所愚弟少欽施善昌謹誌三月二十三日]  
[助賑愈病]  
　　本月廿二日接常州李念存善士來函云第九令郎於淸明日陡發身熱咳𠻳肺閉涕淚俱無昏迷不醒者五六日勢甚危殆計無所施適於書篋中檢得上海寄來竈疏一紙當卽許願助賑百元塡疏焚於竈前炷香默禱次日果見輕減現已全愈惟須調理耳因將賑洋一百元寄安孚莊送交敝所掣收併解李君念切救災宜邀神佑哲嗣喜占勿藥後福正未可量近年因助賑而愈病者多矣善氣所感有求必應觀於李君之事而益信焉[  三馬路與昌賑所陳竹坪謹誌]  
[遇險不險]  
　　昨據松友來云郡城西關外地名闊街有韓半池者名下士也隱於醫着手成春不愧肱稱三折且好善爲懷除貧病施診外不吝周恤自謙無術恂恂然從無時俗習氣日前適赴某姓診治方出轎門卽有一脫韁馬横衝直撞而來陡將其轎踏爲虀粉旁觀者皆欲扣 
 
 

Page 4

 
 
馬勒賠韓君急摇手止之笑謂此正天之所以儆我道淺心粗不能濟世今幸轎夫無恙于馬何尢縱之使去如韓君者不愧爲大度矣 
[惠書鳴謝]  
　　經義述聞一書爲高郵王懷祖先生述其尊甫文肅公平日解經之語纂輯成編其中經義訓詁旁通曲暢巨細不遺所以嘉惠經生者至矣惟卷帙浩繁舟車携帶殊爲不便昨日吳君百奎以石印縮本見貽繙閱一過細若牛毛朗若列眉直令人愛不忍釋是眞藝林之珍玩學士之金針也拜領之下爲書數語以鳴謝 
[蟻力畫社潤筆助賑]  
　　徐君梅庵沈君星祥葉君伯常松道人山水花卉久爲海内所賞鑒兹念各省被災願减潤一月悉數助賑紈摺扇每件一角屏條每尺一角堂幅每尺二角交件處二馬路古香室吉祥街泰和齋又余君鏞江墨蘭助賑再展限一月潤筆仍照前例[  上海四馬路高易籌賑公所謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[黑龍江漠河籌辦礦務章程]  
　　黑龍江漠河向有金礦曾爲俄人竊挖近由李秋亭觀察金鏞禀請恭軍憲曁李傅相會奏集股開辦業已會奏得旨准行兹將李觀察所擬章程十六條錄供衆覽從此地不愛寳中國利權庶幾獨攬焉計開一設局宜統籌也雇礦師購機器蓋房屋置車輛買牲口設碼頭招流民募勇丁造輪船開山路事多用繁非籌足資本無從入手惟近年南北災荒勢難尅期集事今擬先招商股二十萬兩惟恐一時難齊仰蒙北洋大臣李保借商人銀十萬兩又蒙黑龍江將軍恭籌撥庫銀三萬兩此兩欵應俟招股齊時先行繳還一股本宜招集也南中近年市面蕭條其殷實之家固尚不少或因他處之礦得手無多不免裹足不知漠河金沙已爲俄人確著明效然恐羣情多疑故先借欵創舉以期共信凡官紳商富同抱公忠必有樂助其成者應仍招股集資辦理現議籌本二十萬兩分作二千股每股收天津行平化寳銀一百兩如交上海規元每股收一百零六兩塡發股票一張息摺一扣認票不認人一股至百股均可附搭擬于上海天津吉林等處遴派妥友設立分局招徠俟股滿卽行截數長年官利七厘均於次年端節憑摺支付屆期先應匯銀至各分局就近支付以免輾轉遠寄卽將來得金亦運往該各分局銷售一開辦宜定地也勘得漠河在愛琿之西江道一千五百餘里是處起岸七十里卽逹金廠地名元寳山兩邊帶坡高山中間有溪河一道寛一丈至丈三四尺不等昔年俄人卽在此溪兩邊盜挖五六年已挖長十四五里惟溪身正脉尚未挖及西至奇乾阿勒罕等河均二百餘里東至阿木爾河下游口三百餘里據俄人云此道金脉自額爾古納河西山發源經奇乾阿勒罕直至阿木爾河下游計長五百餘里奇乾河與阿勒罕阿木爾河均有挖跡可指俄人所稱脉長五百餘里或非無因須俟美國礦師前往試鑽扞探方知確鑿兹擬昔人俄人盜挖之處先行開辦俟辦有成效其奇乾阿勒罕等處可次第辦理卑府前次赴漠河所得金樣卽在溪邊之殘沙内淘出經美國化學師樂百時化煉計一干分中得凈金八百七十一分銀七十五分鉛硫磺鐵五十四分據該化學師稱此金可與美國舊金山之金並埓云一礦師宜妥延也旣用機器卽不能無礦師說者以爲雇用工頭較礦師爲廉然工頭僅熟機器不識金脉非老於礦學者未易推測况漠河金廠尚有數處擬一面開辦一面卽四出相度而工頭仍須雇用惟向來泰西礦師聲價自高居處飲食性喜侈靡本公司事事核實兼僻在荒漠須耐艱苦宜擇用西國礦師之肯耐勞耐煩者自總辦以下只能與廠中司事同其隆殺有功則賞有過則罰雖礦師所用之通事人等亦不能任其廻護如熱河礦師之哲爾者平度礦師之阿魯士威皆有本領延訂合同内聲明到廠後如無明效不拘年限卽行辭換一事權宜歸一也竊以開創之事難邊疆之事更難邊疆而兼開創難而又難漠河金廠去齊齊哈爾省城陸路幾二千里内多人跡未到之地凡有公文要件須派人專送或附俄輪送至愛琿驛站轉遞往返極速亦須三四十日凡遇風雪雨雹更難定期該處與俄界一江之隔此後交涉事件勢必常有遠道禀商誠恐緩不濟急可否遇有小事卽由卑府相機酌量妥辦其重大事件仍禀商北洋大臣黑龍江將軍核奪一輪船宜自備也黑龍江本隷中國版圖今則爲俄人獨行之江由於我無船也所設駐防僅東有愛琿一處其西至額爾古訥河一千七百里如入無人之境雖新設卡倫二十處兵力極單山深路遥消息難通愛琿至漠河水路一千五百里冬時猶可踏冰行車夏則我無一舟可濟因之兵糧往來不得不借坐俄輪種種受其挾制然此猶患之輕者其大害則在漠河金廠久爲匪徒竊挖覬覦此次卑府奉差前赴黑龍江左分界俄員諄諄以稅柤金廠爲託今我一旦開採倘輪不我借卽糧無可運必須自備輪船庶幾有恃無恐且於邊防信息亦可靈捷惟黑龍江海口久爲人有如輪船由他省置造苦無海口可入祇得商請吉林機器局代造小輪二隻一上一下專以拖帶駁船爲主造成後可由松花江轉入黑龍江直逹漠河查松花江上抵黑龍江之水道淺處不過四五尺小輪吃水當以四尺爲度可期往來適用並擬製造十二槳之小長龍船四隻以濟輪船之不及且可往來梭巡江面再黑龍江二千里尚未探得産煤之處俄國輪船往來俱用木柴代煤故江左沿江每距三五十里卽有一村村民砍木存儲供賣俄輪之用江右絶無居民我輪往來用柴不便擬禀請黑龍江將軍恭將原設之卡倫一律整頓就飭各卡兵一體砍儲木柴待用立定章程給予價值卡兵儲木不得缺誤輪船給價不得短少核計行船半年每卡可得市錢數百千該兵有此分外出息當以卡倫爲優差不但不視爲畏途抑且爭從其事矣此稿未完 
[戊子三月下浣瘦鶴有遼陽之行招同人於酒樓餞别賦贈卽請大吟壇指正并請夢畹生賜刊]  
　　一樽珍重詁將離此去遼陽繫遠思世路崎嶇行尚隱才人際遇數應奇章臺已醒餘香夢燕市還期折桂枝君今科擬下北𨶤待到緑槐花放後泥金帖盻報江湄騷壇十載壇才名小試經綸作此行四座花枝留豐影一樓歌管雜歡聲春風得意文心壯君與弢園先生同行秋水無塵劍氣淸客裏交游宜努愼莫將狂態傲公卿[  問梅山人弟舒昌森拜草]  
[上海陳家木橋電報總局豫皖賑所經收琿春電報局第一批賑欵細數]  
　　江少谷大今經募幫辦吉林邊務事宜琿春地方副都統法什尚阿巴圖魯依捐銀二伯兩琿春衙門恊領佐領等官一百兩幫辦吉林文案馬印旭靳印成坦營務處春印陞勒德科四户各銀十兩辦理屯墾事宜方印朗五十兩屯墾局委員强印惠源天案孫印福疇二户各十兩督理吉林朝鮮通寗事務秦印英一百六十兩靖邊中路統領永印德堂百兩靖邊前路統領哈印廣和一百兩中路左營官勒印興額五十兩中路右營官富印保五十兩前路前營官方印朝五十兩前路左營官庫印安邦五十兩前路右營官成和五十兩琿春衆鋪商民等一百五十兩以上共計捐琿平銀一千一伯七十兩于三月初五日由電報總局收支所先劉到規元一百五十三兩一錢另八厘合成琿平銀一千一百兩尚琿少平銀七十兩俟下批找算合併聲明 
[上海四馬路高昌公舘内籌賑所經收河南皖北元月廿六至三十日第四十次振欵淸單]  
　　廿六日樹德堂三元七角甯波啓興五元無錫嘉泰豐募濮順昌五元楊恆德一元范秀記二元陳菊如五百楊銘三唐攸寧徐餘慶各錢三伯合洋九元三百六十文木讀通濟典募徐旬記五元寄敖寄錢五百桐蔭書屋四百徐甸記三百淸河龍記吳仲記錢二伯共洋五元錢一千六百換來洋一元錢五伯七十馮時庸洋五角九江招商局寄來不書名洋一元有心無力六角月半子壽田山莊孖子春各四角陳習嘉二角共三元恊同慶交來四川長壽縣正堂霍募銀一伯九兩申元一伯十五兩七錢○皖省耐籌一元○潮州府正堂朱小愚太守寄來揚陽縣正堂募署棉湖分縣冬揚陽縣左堂各四元北關銀三十五兩棉湖汎李祥發長發每二元甘碩臣棉湖分縣門隨元豐保興號萬興各一元雙興廿三户銀一兩三錢八郭傑記三錢五分源興當三錢揚南昌當二錢七分郭大利方泰豐各二錢一分方衛光呂禮合鹽敞謝星合許合順盛黄成合各二錢無名一錢六分林兩美張恊和林泰記各一錢四分汛前順道一錢二分郭章記一錢曾存士九户六錢三分共銀五十三兩二錢五分揚陽縣北寨司王募牌廷鄉四元林和記北寨司王各三元溪南山鄉陳　姓楓口市衆方太和羣英賀爺楊六老六義烈陳由老謝成仁陳財合榕江確舍各洋二元鄭妹老六六矮老五老鄭騰交每二元五角湖下鄉羅洋鄉徐新嶺后嶺后徐棋盤鄉十江利義車田七房馬碩合鄉高姓森記江萃第樂善堂行吾素陳源利夢蝶堂萬和恊太錦盛映雪軒順盛齋美珍張元耀名成北　臺汎黄鄭捷爺鄭貞老桂林老克全老天鴨爺大發老六貞仰黄逹財黄榮慶曾惟秀謝晋崑謝裕盛謝天德謝德豐逹人謝觀察廣生堂李德明源隆來章德進基典書誥裕成謝石三袁候西成和興克長松峰竹崖陳浩然兩利合發兩興陳藏興陳常興陳煥華黄其華鄭之水受益林一錢黄淸臣徐二奴謝源盛裕源謝萬裕林嘉祥黄成銘陳學鞱陳中正鄭永貞王廷貴利源吳潮利各一元鄭斯炳鄭錫位吳廣源陳受謙周炎華傑佳珍曾朝進曾周老蕭天治林尾老湖添老子風老順合德勝各洋半元吳松順銀三錢吳隆順二錢六分吳合裕吳德盛吳昌盛吳利順各二錢合捐銀八十六兩二錢八分五厘○周正甫周逢時周逢運各十元共三十元○廿七日嘉興郭善士半圓○黎里濟隆典募平陽士錢九伯湘湖士語溪朱士每七百東海士五百武陵士太原王各三百紫陽朱二百月記木紀尚記淸河廣平談各一伯背記銅一元○石門葉心穀洋五元無名子三伯○名端老人洋四元劉鳳翰鳳揚鳳台鳳璋各一元計洋八元○刋江愛蓮堂錢二千王欣泉三伯力不從心雙柏堂積善堂各二伯不書名一伯蔡琢如六十合來洋三元○黄錫五來德人罰欵移振洋五元○汪輝耀一角○金陵介福昌募桑小桐嚴鑑之魯受章劉燮臣王皆平朱靜函各一元計洋六員○廿八日廣東愛育善堂第十七批洋三千員伸規銀二千一百六十兩○泰源永來淸江浦張秋方翁募到劉俊臣徐仁山黄幼農各洋一百元萬小雲汪冰臣各十員蕭子和沈子文各六元芸秋范春圃彭鳳崗虞小南六費子豫海門陳子恬趙寶齋朱心如周小三夏友仁林星五各四元耀南潘鼎夫朱留仙各三圓羅純齋張星垣周子謙夏小魚范仁齋張秋方潘源溪各洋二圓周旭齋一圓雪峰申同夫各半圓贅臣錢五千路敬夫包藹臣盧貴三許繼賢胡靜川孫我亭陳仲卿各四千靳止珊任益齋張輔臣王鏡仁呂維楨王止仁翟市堂崔吉夫萬雲門時虎臣衷鏡劉伯屏各三千文張仲嘉張石菴范少庭荀繡章陸簡臣各二千余仲芳一千共捐洋四百零五元錢八十千文伸洋七十元五角二分○朱涇士友鹿洋一元竺省非錢七百零八文六文明五百江柏卿四百文陸成麒二百三十二吳子梅二百共捐洋一元小二千零四十伸洋二元○川沙隱名同友洋半元○安記一元通州學署錢一千四百張紫華一六百友記四百事來洋三元另錢三百四十○保滋堂洋二元敬義堂一元○杭省沈承德堂洋二十元馬瀛之三元姜蘭亭一元七角姜世芳田仁卿各一元曲振川六角隴西氏四角共洋七元七角○香港安泰公司何崑山翁寄來孟米裕綸貞號募祥册裕綸貞勞三十元李植芝二十元辣詩挖申治十五元裕隆興杭磨打磨刺治馬兜治杭治馬力拿各十元李駒長綸貞昌各六元俄笠治馬兜治李陳氏崑綸攸宋夢齡桃榮肇祺黎來凌逹初謝敦元楷裕綸貞西棧梁瑞明劉鎔學馮楷各五元梁德四元張和裕綸貞南棧李松發李衍發各三元黎冬喜河永玖黄暖標劉承初謝有邵益元衣布林何森記吳永昭梁保翁羅文開羅伙各二元鍾玉梁备何二各一元共捐勞卑一百三十元換洋一百零三元七角二分伸規元七十四兩六錢七分八厘○廿九日李養源堂求病愈四元○無力氏二元○無名氏二元○學痴半翁半元○無名氏五元常州心餘山人洋四元王寶善堂銀一兩九錢伸元一兩九錢六分○謹縣徐脩甫洋八元齊大敢丁堂中州錦各錢五百楊雪菴吳唐胡圖各二百弄月軒一百合來洋十元另錢一百○松江不留名十元○無名氏二元○松江松筠堂翁周蕙生不留名立記陸永泰必益庶各一元危承德許承裕沈藕記笏溪釣徒各洋半元蔡福記銀二錢張凌記伯記沈鐘記各錢四百寶記周愛蓮朱有美張麗生胡畏記徐一記各錢三百共捐洋七元銀三錢三千伸洋三元○淸江昆裕堂老人朱戴氏各一元雙慶室等十一户錢二千二百朱祿寶等七百吳炳堂一百五十無力人五十五共捐洋二元錢三千一百零五伸洋三元○漢口茶業公所寄來林楚三一元杜患人銅洋二元○浙江藩署募蘭芬室洋半洋麥氏等三户錢一千五百期卒等四户一千六百何氏等四户一千二百文盛蔭等九户麥氏等十八户各一千八百共捐洋半元錢七千八百伸洋七元五角○南匯署李佐飛一元○薛靜安等廿三户洋四元○成記寶號交來心願洋八元志氏三元勤氏修省齋無名氏小莊各一元共洋十五元○合肥義和典洋二元○無錫公鹽堂募志成氏樂善堂六順堂桃源氏各一元○梁金垣翁募各伴祈平安洋十四元五角○江右補過軒募黄端本堂黄敬本堂黄務本堂龎留餘堂各洋一元謝應齡三千謝正順二千謝恭義堂郭炳蔚羅行四堂謝祥仁謝金生謝堯年龎愛慶堂各一千王錫祥謝紹常各六百謝萬盛依仁堂朱成甫黄善培各五百謝禮材謝源茂全福齋袁循理堂士峰寺陳鶴材各四百陳玉田三百謝廷永黄喻義周財發周仁高各二百合來洋二十元○無名氏一元○以上共收規元二千四百九十二兩八錢七分三厘英洋七百三十四元五角二分銅洋三元錢一千六百七十 
 
 

Page 10

 
 
   
 
 

Page 11

 
 
   
 
 

Page 12

 
 
[上海四馬路高易公舘内籌捐所經收直順山東元月廿六日至二月初八日振欵淸單]  
　　廿六日廣東潮州府正堂朱少愚太守寄來揭陽縣正堂募康册五扣張文峰張文藻洋洋六元林天吉林義成林隆盛蔡恆興蔡豐裕吳公興張福和王毓松各洋四元張儒林蔡喜堂張益記張國滄張儒品張道生劉雲光等各二元蔡應豐蔡欽合張榮盛張榮豐張榮記劉永昌劉仁合許恊美張泰安張坤記張三興恊成號復興號馮萬勝黄永濟昌和興盛廣利隆謝科記黄隆順黄榮利孫之程林國誠吳賢舉蔡應端蔡朝智謝虎揚陳見龍謝式燕軒謝三益軒吳傑吳保世各洋一元吳利章文魁謝欽若金鑾吳松順盛意吳廣源利成吳建興添太和茂泰松順德盛謝廷華名洋半元謝丙源萬裕七角謝光裕廣隆李義盛楊順裕瑞合興郭三合郭養合各三角吳和成合裕五角池兆春二角共洋一百元伸規元六十七兩七錢二分欠平六錢七名○三十日浙臬署募王世荆趙氏利和孫氏尚榮章氏桂甫王費氏朱氏陳氏各二角共洋二元○二月初七日龍川可惜居士募周順興王寶仁唐汝奎李華軒各半元共洋二元○初八日湖南院上彭募宮湄八仝記錢四千曾人靑記二千豆老共記韋司公記各一千中靜子楨抱記各四百共捐錢八千八百換來紋銀五兩八錢七分○以上共收規元七十二兩九錢二分洋四元 
[上海四馬路文報局内恊賑公所經收賑捐十一月下旬淸單]  
　　廿二日電報總局收支所交來南寗廣州局募南寗喬秀野翁求女病愈規元一伯兩又南寗電局潘英洋廿元○張家花園叔和觀察交來崇德堂孫樹德堂二户各洋二元居易雷十德堂林二百忍堂張三户各洋一元吳梅卿鄭帶草堂聚星堂陳夢筆堂陳又新永善堂承志堂嚴敏齋八户各洋五鉅鹿堂張瑞卿鶴山堂來石山樵裕德敦本堂六户各洋三角十思堂二角實收英洋四元爐坯洋八元虚對二元○本日共收東賑英洋廿四元規元一伯兩爐胚洋八元虚對開二元○又收河南捐滬報舘總譯處交來谿溪樵者募鐘記鼎記英洋十元○本埠麥邊洋行交來無名氏周求小兒平安洋一元○無錫享鎭可園賑寓楊叔賡先生交來楊恂如募仲正根善士洋十五元○蘇元裕號交來易無名氏洋五元又爲先母週年微餘洋三元王易氏求病速愈洋五元○本日共收河南捐英洋三十九元 
[上海四馬路文報局内恊賑公所經收賑捐十一月下旬淸單]  
　　廿三日河南捐阮藕汀善士募交來愚亭朱芸方二户各英洋一元不留名銅洋二元又奚石仙周蓉甫二户各洋一元周守之銅洋一元○杭醒上后市街王振夫翁交來萬隆提莊施星菴先生募壽護室主人英洋十元星樓主人洋二元紅護書屋倪陶氏施沈氏三户各洋一元履祥書屋夏施氏施杏記三户各洋五角冒富山人洋四角兆安主人洋一角共洋十七元内佑見銅洋一元○淮安來記號募義子記英記冠記春記五户共合助洋一元○本埠恊源錢庄交來鎭江晋源錢莊侯儉堂翁募晋生莊洋十元又元康莊恆泰庄二户各洋二元○又交來馮萬順英洋五元彭呆弇許厚餘黄錦裳黄劉氏四户各洋一元黄行之劉及可二户各洋五角無名氏銀三兩四錢三分二厘○本埠蔚長厚票號交來江西李岳年别駕經無錫華衍募李谷士洋十元新建同人酒筵移賑錢八千南昌同人酒筵錢十二千華留耕一千五百廿共合九三八平銀十九兩七錢二分又經交新昌縣署龔畫堂募敬思熊慶餘張繼美各錢二千胡雙忠堂錢十千彭汝之錢三千李小樓錢一千六百宋二元堂錢一千四百李素軒王延齡堂夏思本堂狹淸華四户各一千賦總堂六百鄧友竹堂彭汝之熊荆友復廣鋪金玉堂居俟堂周雷怡裕堂左堂無名氏八户各五百鄭世美堂黄德記余留餘堂生盛店龔敬思五户各四百共計錢三十二千六百合市平銀十九兩八錢以上兩共實收申合規元四十二兩八錢分○本日共收河南捐規元四十五兩五錢二分英洋四十五元銅洋四元 
[上海四馬路文報局内恊振公所經收脈捐十一月下旬淸單]  
　　廿四日林君交來余克明募新安詹桂庭慶隣二户各五百無名氏四百古黟永和棧詹新有孫發其汪子子蒙四户各二百新安葉景蘭金逹和吳敬敷汪選靑樂平周振法李繼商胡嘉壽三多堂胡肇翁九户各一百共實收洋三元内佑有銅洋一元經手補過氏洋一元蕪湖招商局募衍恆堂洋二元力不足子洋一元竭力子囂囂子合助洋一元○張偃鎭張雲門交來山陽周再鶴明經洋四元○○廿五日河南捐鎭江恕名人交來無名氏洋四元○仙女鎭恆行升記號募以仁氏求弟外症速愈洋四元不留名求小孩平安金水居士求幼子易養易大二户各錢五百不留名四百省儉氏氏三百知愧氏求壽氏二户各二百共實收洋六元○江西萬載縣署有心人募旣翕堂沈錢五千文天保堂顧錢四千梨堂室勉募子二户各錢二千理扶堂高賜錦堂張謹文堂焦五和堂沈南城負負生兩儀堂學善氏瑶玉堂辛康樂堂謝愼修堂宋梅花書屋無名氏楚寶堂隨遂氏十四户各錢一千張李氏六百致遠堂無名氏寧靜堂四户各五百三槐堂王四百玉和堂三百共合實收原平銀二十兩○晏城徐應球錢三伯十○本埠泰和堂交來蓉城補過氏洋八元○二天共收河南捐英洋二十九元銅洋一元原平銀二十兩錢三百十文 
[上海四馬路文報局内恊賑公所經收賑捐十一月下旬淸單]  
　　廿六日河南捐本埠鴻寶齋石印書局英洋一百元○閩省北門范鏡秋先生募廖品齋番洋四元順昌官運局范番洋二元嚴景卿廖禮光廖禮全廖炯垣陳倧葉昌霖余承祐陳永鈞邵成中蛟漢官運局湯保恆十户各番洋一元○處州碧湖鎭麗水粮廳楊健三翁募楊九峰王映棠陳選之三户各錢五百沈碩卿葉肖松三户各錢四百闕賡颺林堯臣江鏡湖三户各錢三百王賛堯方濟川方顯廷汪榮堂興源仁林卓然林敏功林浩然王廷選王立忠張柬之吳邦彦許洪德吳德齋呂番谿陳德文十六户各錢二百林炳生王坦之張邦逹王邦珍葉藜耀林沾儒金國章楊永恩方錫璉許賡齊十户各錢一百共實收英洋七元錢一百九十○安慶王公舘王義生先生募無名氏洋二元○本埠招商文案處交來承華堂洋四元○蘇垣山塘公益興號句曲人募義豐雪琴齋吉昌甡三户各洋三角大成和興慶不知名永順無名氏五户各洋二角張仁卿洋一角○仙女廟鎭恆升行以仁氏募景能記求父外症卽愈洋二元○夾石恆受號募勉行齋主洋四元○新市經募人募半痴生英洋一元六角葉懋甫洋三角沈楚堂鍾濟川二户各二角鍾幼泉葉其陳西隆泰鍾錦春鍾德齋鍾益齋陳均釗七户各洋一角○安慶王公館王義生募無名氏洋一元○義橋卡徐小勿先生募朱范氏洋一元○本埠劉麗泉大善士英洋十元○本日共收河南捐英洋一百三十六元爐坯洋十六元錢一百九十文 
 
 
