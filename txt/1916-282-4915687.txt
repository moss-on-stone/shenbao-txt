# 1916 - 282 - 4915687

 

Page 1

 
 
   
 
 

Page 2

 
 
時評 
[眞點（冷）]  
　　中國今日人心未能全定而或未許有樂觀者無他無眞點故也何謂眞點有一顚撲不破之點能使人深信不疑者是也 
　　中國近數年來之事往往有海市唇樓之觀旋起旋滅不可捉摸於是全國之人信仰之心薄而淺近之見生於事業上於道德上遂大受其影響今者不能立一顚撲不破之眞點以表示國人振起其信仰之心雖百其方策萬其人才决不能有濟也 
　　眞點何自而生合全國有識見有良心之士誠心壹志通力合作以成一無論何事一事成而萬事皆可措手矣此我眞點之說也 
[命令]  
　　十月十一日大總統令特授世續以勳一位此令又令載濤給予一等文虎章此令 
　　又令紹英給予二等寳光嘉禾章梁鼎芬給予二等大綬嘉禾章此令 
　　又令王黻煒給予二等大綬嘉禾章此令 
　　又令胡祥翔雷多壽均給予二等大綬嘉禾 
　　章汪士元楊以德馬廷亮王樹翰高翔陶彬阮忠植李鴻謨魁陞張壽增馬忠駿蔡運升于駟興王桓馮國勳李慶璋王善荃林炳章陳經陳友璋黃芝瑞陳必淮陳樹勳申保亨趙堂年朱肱保均給予二等嘉禾章此令 
　　又令鐸爾孟給予二等嘉禾章此令 
　　又令謝遠涵李思浩均給予二等嘉禾章此令 
　　又令許士熊張國溶吳鼎昌方樞吳笈孫均給予二等嘉禾章王鴻猷宋余臣均給予三等嘉禾章袁良給予四等嘉禾章此令 
　　又令治格給予二等文虎章福啓給予五等文虎章此令 
　　又令胡令宣曲同豐均給予二等文虎章李嘉品龍裕光陳熙春朱聲廣何守仁申振林克燿方本仁趙學濤李定魁謝邦清豐羽鹏孫秉彝均給予三等文虎章伍敦仁董世祿徐世襄王餘慶馬孟驤王獻廷曾厚章均給予四等文虎章此令 
　　又令傳疆楊晟張壽鏞崔振魁均給予三等寳光嘉禾章秦毓琦吳燾榮厚方大英沈家熊蘇鼎銘梁載熊金梁王耒欒駿聲范其光齊耀君杜蔭田楊雲峰朱善元施炳爕沈爾昌俞紀琦王莘林曹豫謙左在周汪守珍璩珩許逢時景凌　張士秀易思候賈晋孔憲廷龔慶霖洪延祺袁家普陳炳煥龔育麒温德溥田承斌陳鈞吳琨陸邦純丁兆冠陳迁策徐仁琛王伯羣李映雪何麟書張協陸吳緒華陳廷棻張延齡戚朝卿劉鶴慶張冀廷周丕紳鄭鴻瑞徐鼎康張志王文慶莫永貞胡俊采周貽柯均給予三等嘉禾章此令 
　　又令殷汝驪徐謙楊寳森張名振方兆　饒鳳璜梁鴻志曾文玉傅嶽棻吳葆　張新吾黃榮良丁道津姚傳駒張紳胡曾潤普湯中高步瀛陳任中王章祜徐崇畋秦瑞玠潘昌煦鍾文耀均給予三等嘉禾章此令 
　　又令吳金彪吳鴻昌均給予三等嘉禾章彭壽莘張學顔楊桂堂朱和中余豸鮑維瀚劉鳳藻李殿臣楊恩培何思溥李最曦劉長英齊　均給予四等嘉禾章此令 
　　又令何炳華陳增均給予五等嘉禾章此令 
　　又令謝介石仲　劉兆麟王萼周陞芸均給予四等寳光嘉禾章陸長佑姚錫章康景崙宋文郁趙憲章張映竹張士銓彭樹棠劉廷鳳徐之棨王樹榮馬士杰沈佺曹本章王述會姚文華張紹烈鄭元良范治喚粟戡時陶思曾劉庚先向欒金開祥陳智偉朱新謨曹肇琳鄧沁詹祖忠商文炳胡矅周恭壽呂聲文譚椒韾孫天漢雷祖培黃家傅祝從恩袁鳳曦李維源范賢方劉豫　張　春均給予四等嘉禾章崔炳吳慶莪宮毅方家永馬復昌蕭增浩俞家　牛葆忱謝榮敬屠仁彬蔣棻南岑師守鄂黎丹徐德修林文字錢文選吳珂劉鳳標馮夢雲龍驤徐則恂殷濟何錫蕃均給予五等嘉禾章丁其慰韓承頴蕭彝元黃驥胡學明　宗吉侯旬姜濟寰李介春雷殷蘇紹章張錫光王寳昌張　曾周德鈺俞肇桐袁慶萱張嘉樹姚應泰均給予六等嘉禾章胡　安高炳麟郭從德均給予七等嘉禾章此令 
　　又令鍾賢言王蔭泰李　楊葆益陳希賢於德濬胡大榮朱延本朱文鈞沈步洲丁文江錢泰潘元敉雷光字曾鯤化劉蕃程繼元王大貞孫多鈺熊兆周錢承志孫鞏圻朱學曾祁耀川尹良傅柏銳方燕庚陳世第吳學莊張思　均給予四等嘉禾章屈蟠周英杰宗鶴年沈覲　陳應龍祥壽王大亨鄭毅權吳之瀚羅文莊胡彤恩朱神恩吳晋夔吳秉澂張家駿熊元襄吳承仕張式彝張汝霖張宣張繼煦路孝植劉榮笏鄭登明周典王治昌謝鏡第王羲堯梁秉　張鑄均給予五等嘉禾章何瑞祺張逹青謝本芝孫蔭蘭魏渾姚亞英郭則濟朱鶴翔郝樹基翁文灝陶恩章吳汝讓王維翰唐　源王蘊登均給予六等嘉禾章吳洪椿霍澍霖均給予七等嘉禾章謝宗陶林鵬羅忠懋周延照張啓愚呂翰臣逹聰劉嘉琮張長植徐仁銓均給予八等嘉禾章此令 
　　又令何品璋趙鶴齡王大璋蕭寳珩王傅炯林汝魁均給予四等文虎章溥順給予五等文虎章此令 
　　又令王宗諼王健飛均給予五等嘉禾章潭鼎臣劉澤均給予六等嘉禾章此令 
　　又令蔡春華莫發華蔣鴻遇吳勤訓傅戩勤雷恒成張屋元張修祜口中均給予五等文虎章林鳴鐘熊大華唐志喜王啓麟均給予六等嘉禾章此令 
　　又令邊度春張法章均給予六等文虎章此令 
[專電]  
　　北京電美總統電賀國慶元首代表人民答謝 
　　北京電政府注意日本政局更迭與章使密電往復甚多 
　　北京電大借欵聞倫敦總銀團覆電對於草合同之根本條件電無異議而合同之末節則欲改訂之點甚多如償還及計算方法等意見均有不同陳總長得京銀團通知後即與該代表等會議無結果因與言俟國務會議商妥再覆又政府因銀團對於日本之八千萬大借欵屢加質問已與日取消前次之口頭契約而向銀團加借一億共二萬萬元俟提出國務會議討論再决與銀團交涉 
　　北京電孫洪伊呈元首請將平政院爭點交國會解决 
　　北京電元首批發内部並行平院裁决訓令亦應主管部長副署孫洪伊堅不署名祗得留中　　北京電外交總長汪咨文昨已到院汪曾表示决辭并薦劉式訓政府仍屬意於汪故仍提出再議或云已得汪同意而後提出 
　　北京電蒙古活佛亦電呈祝賀國慶 
　　北京電聞張督軍來電巴布札布已受傷斃命 
　　北京電法制局又欲提出報紙條例將原有者畧加修改（㈠）保證金擬删除（㈡）警察權限勿使過於擴張免行政罰與刑事罰混淆 
　　北京電徐州又有二次會議說總統已命段總理設法預禁 
　　北京電大總統接見駐日美使該使尙有一星期勾留 
　　北京電國務院議道尹存廢討論結局尙未解决約分三派（甲）謂無正當職守主一律裁撤（乙）省區過廣若易兩級監督難周以維現狀爲前提仍予存在（丙）折衷立論主腹道裁去邊遠仍留 
　　北京電孫發緒已來京 
　　北京電參議員婁鴻聲等以新任吉財廳長李哲濬總辦磐臧銅礦糜費甚巨省會正提彈劾應令停止到京乃竟赴任提出質問 
　　北京電國院答復參院華景街質問案外部主廢約德使對新訂辦法並不堅持實行已由部電鄂督飭特派員與德領商結　　北京電衆院點半開會到三百八十九人㈠諮詢特區歸原省監督困難案審查報告主原省會監督表决通過㈡李春榮提出特區歸原省會監督二讀案通過並行三讀咨送政府㈢㈣案審查傅師說郭章鋆等證書均可决五至十四案補選副總統决咨參院七日内會商定期舉行票選㈩㈤禁烟案付審查㈩㈥嚴申粤賭禁令案依審查報告成立即行二三讀會送出㈩㈦復縣自治會案同上㈩㈧查辦陳宦案付内務股審查六點半散 
　　北京電參院兩點開會到一百八十七人一二案審查報告新到議員證書通過三四五六補選副總統案决一週内會衆院開兩院聯合會定期舉行七全國禁烟聯合會請願事付法典股審查八湘省會皖公民請願事决送政府 
[譯電]  
　　北京電北京英文日報云美國鐵路借欵一萬萬元年息六釐實收九三合同中載有由山西豐鎭至蘭州及由杭州至温州兩路建築工程又海南島亦將敷設鐵路（十二日）德文電　 
　　北京電内務與交通兩部被裁人員在平政院控告孫洪伊與許世英茲平政院院長周樹模已宣佈判决原告得直所判略以部令違法應卽取銷被裁各員仍應復職孫洪伊以此事不在平政院範圍之内故内務部案將引起困難蓋平政院之判决若果執行則孫未免有傷顔面或將因此而辭職也至於交通部案則困難較少因所謂改組交通部之辦法曾經國務會議批准而關於裁撤人員之部令早取銷一部分故也（十一日） 
　　北京電昨日南苑閱兵安然無事與操者一萬餘兵軍容頗爲壯觀一切佈置及兵士動作皆大可稱讚（十一日） 
　　哈爾濱電昨日此間官商一律舉行國慶紀念營業皆停國旗觸目皆是晚間商業學校舉行提燈會導以軍樂隊遊行各大街（十一日）以上路透電 
[東方通信社電（日本人組織）]  
　　北京電參衆兩院本日均將提出之副總統補選案通過成立兩院互相通告該問題之成立於下星期中開協議會協定選舉日期及其手續（十二日） 
　　北京電汪大燮之外交總長同意問題議員之意見尙未疏通未列入議事日程（十二日） 
　　北京電前四川將軍陳宦來京之後極力運動獵官現適侍從武官長廕昌呈請辭職黎總統擬卽以陳繼其後任而陳意猶未足京任與否尚未明言（十二日） 
　　奉天電日本特遣赴俄大使閑院宮親王率同隨從人等回國於十一日夜道出奉天親王此次受俄國未曾有熱狂的歡迎日俄兩國之關係得非常之好影響（十二日） 
　　漢口電王督軍近接張勳密電於副總統問題述其意見求與聯合運動於段祺瑞徐世 
 
 
 

Page 3

 
 
昌中選出一人王將軍含糊答之（十二日） 
　　南京電世人於馮國璋近日之態度曾加種種之推測昨據某要人言馮氏决力尊重擁護現政府此外並無他意又對張勳屢以友誼的勸告此際愼勿輕舉危及國基（十二日） 
　　北京電九月份海關收入總共三百十萬兩常關收入三十一萬兩鹽稅收入三百五十萬兩（十二日） 
　　北京電美國一萬萬元之鐵道借欵尙未成立據交通總長許世英言變更條項尙須協議（十二日） 
　　奉天電日本於掏鹿開魯鄭家屯等處新設領事館主任之人均已赴任行將開館（十二日） 
　　東京電出動廣東之日本砲艦嵯峨號已於下日退至香港昨有電報海軍省（十二日） 
　　東京電憲政會地方團體愈决開始排閥運動且已着手（十二日） 
　　東京電寺内新外相昨日接見各國大使公使述履新之詞（十二日） 
　　東京電上月土旬外國貿易輸出超過一千一百萬元至本月止累計輸出超過二億八千萬元（十二日） 
[戰電]  
　　（英人路透電） 
　　巴黎電今晚公報云松末河全陣線雙方砲隊交轟甚烈敵軍在旭爾萊叢林猛攻受挫法軍昨在松末河南共俘敵一千七百零二人松末河境之砲火已延至摩伐爾與旭爾萊他處砲火一如常狀（十一日） 
　　巴黎電今晚公報云法軍從事鞏固松末河南面之新陣地且於數處以手擲榴彈擴張所得之地法軍昨日共俘敵兵一千三百七十七人伏斯巨旭化資有德軍猛力進攻抵法軍之戰壕但全被逐出死傷甚衆香巴業與佛勒里有敵軍小攻爲法軍繫敗松末河境有天空戰事多次敵機四架爲法軍擊落尙有六架中彈落於本軍陣線（十一日） 
　　羅馬電意帥報稱意軍在巴蘇比哇山大獲勝利並攻入桀里亞敵軍固防之陣線俘敵六百八十一人意步軍從事襲擊進至加沙陣線戰壕線之外佔據周圍鞏固之高地俘敵五千零三十四人獲戰利品甚夥（十一日） 
　　倫敦電薩洛尼加戰報云英軍已佔據土泊洛伐與泊洛斯尼克英兵一旅在塞里斯南迫令敵馬隊退走二英里（十一日） 
　　倫敦電今晨海格將軍報稱戰線大部分敵砲隊甚爲活動（十一日） 
　　雅典電海軍大將福尼曷致哀的美郭書與政府要求希臘艦隊除亞伐洛斯·萊姆洛斯·庫爾基虚者外應於今日下午一時全行交出並將比拉曷斯至拉里薩鐵路交協約國管理蓋爲協約國軍隊安寗起見不得不愼防之故希臘海軍大臣已允　從協約國之要求（十一日） 
　　紐約電國務部參贊宣稱協約國所請中立國應阻止交戰國之潛艇利用中立國海面及拘留入中立口岸之交戰國潛艇美國不加允可（十日） 
　　華盛頓電美國答覆協約國關於交戰國潛艇入中立國口岸一節之公文謂協約國并未示明現行之萬國公法條例曷爲不適用之證據美國對於各事得以自由行動美國以爲交戰國責當將交戰國與中立國之潛艇辨别明白苟交戰國之軍艦與中立國潛艇因疎於辨别而交戰則其責任當全由疎忽之國負之云（十一日） 
要聞一 
[議員反對制錢借欵意見]  
　　國會議員曹瀛張玉庚對於制錢借欵甚不謂然昨擬提出反對意見書文已草就正在物色同一主張者以便連署其文云方今志士偉人啓口卽曰國利民福惟旣欲利國福民即不能不從國計民生上着想今試先就國計一方面分作兩項言之前次開會據財政總長來院報告謂收買制錢鎔化銅汁約計其利可得一千萬元又據本院議員某君合計謂可得二千萬元不止今卽以一千萬諭或問借欵五百萬元除法折扣僅得四百餘萬元於國家經濟有何大益旣須償本又須加利反將五百餘萬元之利拱手讓諸日人此爲於國計有利乎有害乎制錢在前清時代純然爲一種通幣自行使銅元以來因不能再視爲通幣然在交通不便之處銅元尙未大行即有之京不敷用制錢旣可以完糧納稅又可以貿易有無則不能不謂輔幣中之補助品當此貨幣紊亂之際因區區小借欵遽欲將普通行使之制錢一網打盡設因此惹起商民恐慌以致秩序擾亂試問於國計有利乎有害乎再就民生一方面分作兩項言之通都大邑自數千年來行使銅元固已成爲習慣矣而在交通不便之窮鄕僻壤凡完糧納稅貿易有無仍以制錢爲命脈且窮鄕僻壤貧者多而富者少三文五文之買賣制錢實較銅元便利今遽欲斷絶之物價必驟昻貴貧民生計必愈艱難况今日之銅元舉足敷全國人民日用之需乎愚前曾往奉天省城以大銀元換小銀元而小銀元則紙幣也以小銀元換銅元而銅元亦紙幣也百物奇昻人民所受之痛苦想奉天人皆能言之此在省會且然若出於窮鄕僻壤不幾絶其生命乎試問此種政策於民生爲福乎爲禍乎愚山東人試就山東情形 
　　爲諸公報告現時政府禁令禁止制錢出境而日人之　營此利者常勾串一般浪人見鄕民之屋字整齊衣食稍裕者　謂其家有制錢逼令賣出如曰無有則直入室搜檢且有挾煤油燒房屋爲恫喝者或鄕民貪圖小利允爲賣給則挾錢而去硬不給值倘訴之於官官不惟不敢過問日人也反以違禁私賣爲鄕民罪而科以罰則試問私賣尙如此倘竟與立合同許其收買其驟擾逼迫之慘又將何若乎然則此種政策果行於民生爲福乎爲禍乎或者曰貨幣如欲統一則制錢當然銷毁與其使日人私買利全外外溢何如與之合辦猶可收回半利愚意不然愚等之反對非極端反對銷毁制錢不過反對與日人合辦耳若吾政府自辦或令吾商會承辦寛以時日一面嚴查奸民禁止出口一面多鑄銅元令其數用亦未爲不可或者又曰此案如不通過則水口太平之礦山湘省旣死不承認而五百萬元之合同又已經簽字不能取銷其將何以處政府乎愚謂吾國礦山甚多特無資開採終使棄利於地未免可惜如能輸入外資借關利源未始非實業政策之一種特水口太平二鑛係湘省自辦業著成效遽奪而讓與外人爲萬不可行耳一得之見是否有當謹乞公决云云 
[北京特别通信（二十）（飄萍）]  
　　程總長之談話 
　　海軍之進行如何 
　　海軍總長程玉堂（璧光）前數日報紙或傳其辭職或謂其因病請假將休養於京外人某處記者方信以爲眞也比於前星期某友之宴會席上遇海軍部秘書長某君據其所述程君每日上午八時到部並未病假更無辭職之事惟目下財政旣困辦事爲難海軍之進行殆不易驟觀其效僅維持現狀以現有之成績改良而擴充之亦復左右拮据未能展布故程總長殊時露其不甚有興味之態度耳云云記者以海軍部今日在我國政治上之地位似極冷淡而寞寂新聞記者亦鮮過而問之乃託某秘書長之介紹於前日一見海軍總長程璧光君 
　　記者與程總長相約之時間爲九日上午八時以前届時詣程君之私第形式頗儉樸程君已徘徊於庭院間寒暄數語遂先談及本報程君言昔年到滬上其時滬上尙未裝置電燈貴報已以油光紙一張風行於世貴報出世之日想足下尙未出世也蓋貴報出世已四十餘年足下之年不過得其半耳言時㣲笑狀似可親者 
　　記者問海軍部之組織亦如他部之將有變更否程總長答現時海軍部之組織悉遵現行官制並無變更之處蓋財政困難不得不竭力謹守鄙意擬從整頓海軍敎育入手以爲擴張海軍之預備現在駕駛輪機雷電製造軍醫皆設有專門學校練習亦有艦隊惟形式太舊課程亦未完備如飛潛艇尙付缺如不能實地練習以後擬爲可能之改良籌擴充之計畫 
　　記者問海軍界中如粤派如閩派聞有不能融洽之處（程爲粤人）其說信否程總長答軍人本無省界可言海軍界前因船政學堂始設立於福建閩籍學生遂占多數嗣後北洋江蘇廣東相繼設校各省之人列海軍籍者亦頗不少並無黨派之分余（程君）乃始終無黨派者故居總長之職凡事不敢有所輕重無論何省之人惟依一律辦法時　　久或當見信余（程君）體魄不甚健强且時　　病但在職一日惟當盡一日之責任云 
　　程君又言報紙記載每有未盡實者關於海軍之事如上海復設總司令及收回某處等軍港之說部中並無此等事實殆想然爾之言也談至此時已八時半記者乃興辭而歸 
[春明珍聞二十六（湛存通信）]  
　　近日謠言稍稍衰息似與否决陸君徵祥之長外交頗有關係蓋反對者賴此發洩其不平之氣且恐因此與現内閣有短兵相接之勢不得不略表善意他派亦正在疏附奔走以冀於副總統問題爲和平圓滿之解决一方并冀外交總長一席之不可終懸以是因緣一時似呈靜穆之觀選舉副總統案參衆兩院已各有提案二起卽甲乙兩派各提一案表示同具此心之意前函已預述之今日星期一爲憲法審議會明日星期二爲國慶節停議星期三又爲憲法審議會至早則列入星期四之議事日程議會中主持者以外間謠傳國慶節將有變動非先期選舉副總統不可云云如竟先期提案似有懾於此等謠傳之嫌故遲遲提出非特事實格外純熟且亦含有闢謠之意外交總長政府已内定汪君大燮汪君三次託人面告合肥决不承認詞至激烈昨日午下爲止咨請同意之咨文尙未逹院黃陂合肥以汪長外交因陸君否决後不得已而爲此黃陂語人曰陸爲外交專門人材不若汪各部皆可借重今不得已請其擔任外交言次甚爲不懌或詢黃陂以盍請滬上某寓公任之黃陂云某公似有婆婆媽媽氣息云汪之辭意旣如此激烈卽令國會通過是否就任毫無把握政府中不先得其同意亦正有說陸君早經　　提出否决後政府殊無以對陸若提汪而先得其同意國會又予否决政府更無以對汪汪之不願就除時局關係不願貿然登場外亦以國會之故何苦聽人評判愛惜羽毛者類有此意在政府方面勢在必提議會中以前次否决陸君除挾有洩憤之意者外亦有自悔者汪來必予同意以大勢測之汪似在必可通過之列然政客間之作用離奇變幻不可以常理測必俟其成爲事實而後可追究其原因若在今日預測誠苦未必遽得要領也 
　　前次通信謂議會中對於世界轟傳之徐州會議置之不問今見衆議員某某等二十一人提出質書其標題爲張勳恣横驕縱目無法幻政府久不懲治是何用意内容謂其招集帝制派有内亂之嫌政府何不褫其軍職交法庭審訊云云空話較多事實理由兩俱薄弱提案者或姑留餘地不爲已甚乎書尾有心所謂危不敢不言赴湯蹈火在所不辭等語提案質問何至有赴湯蹈火之慮若查辦諸案尙不至如此自危張君威名可想議員心理亦可知矣 
　　憲法審議會遇有稍重要之問題輒無結果贊成者反對者皆不及三分之二將來憲法會議有得四分之三之同意方可通過事實上更屬困難記者嘗有憲法終無産出之望之言恐不幸而中也如國務員得兼任議員大總統之緊急命令權解散權俱無結果其餘凡有結果者皆不必審議亦有結果者蓋議會今日之行動純爲無機體耳雖有智者無可指揮憲法研究會憲法商榷會人數較衆然會中所决議者未能拘束他人故到會主張仍不一致且有若干人無論對於何種主張皆不贊成兀坐不動永無起立或舉手之時較之不到會者更呈阻礙議事之進行眞無可如何事也 
　　忽有日人宮崎民藏上書請願中國憲法加入民國國民皆有土地均享之權利一條日 
本人不向本國請願而請願於中國一奇所請願者爲絶對之平均土地主義二奇其他影響姑不論但使院中自命爲主張極端民字主義者見之當自笑小巫之見大巫矣天下理說無窮他日更有甚於均享土地之說吾又烏可知乎 
[徐州特别快信]  
　　蔣作賓昨日來徐謁張勳張料蔣來必有問　　　病派萬繩栻接見 
　　康南海昨由滬來電内容聞述在寗與馮督軍之談話 
　　葉譽虎昨日乘車回津　 
　　姚寶蒼（張敬堯之代表）昨由濟南回徐聞明日姚擬乘車赴寗 
　　徐海道尹李慶璋已抵京住東華門内南河沿張宅昨來電報告此次尙未謁見總統總理 
　　公府秘書吳鈁又已於昨日回京聞萬繩栻明日因有要事赴津 
[南京快信]  
　　大總統前日致馮督軍齊省長電原文甚長茲錄大要如下（一）外交事件勿放棄職權致負國人重託（二）中央行政困難已逹極點各省行政長官必須設法維持中央政費俾免拮據（三）各省政務官吏必須化除意見和衷共濟輔助政府以謀國民幸福（四）各省軍民長官對於中央命令應切實遵行收統一之效 
　　江西省議會來電云各省議會鑒敝會主張將省制大綱規定於憲法並要求兩院先將草案内省制一章頒布各省議會共資討論除特電兩院請願外即請一致主張共奠國本江西省議會陽 
　　省議會昨開各項審查會今日午後一時開第四次大會 
　　馮督軍乘汽車過省公署與齊省長設讌午時省議員全體到署赴晏二時回開審查會 
　　今日（十二）省農會改選職員齊省長派實業科長金其照代表蒞會 
　　顧賜書奉張勳派赴皖公幹今日乘瑞和江輪赴安慶 
　　武術研究社昨上午十時全體社員在半畝園開茶話會歡迎北洋武士會總敎員張占魁籌商社務進行一切並請張任南洋本社總敎 
　　財政廳長胡翔林將屠宰稅改散爲認擬訂章程請先行試辦齊省長指令照准 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日内閣變動後之各黨態度]  
　　寺内内閣尙未發表政見各政黨態度亦未鮮明然聲言反對者已不乏人而新閣員中旣無各黨人物組織内閣之先復未向各黨疏通意見新内閣有此蔑視政黨之痕跡則將來得各政黨消極的援助（不反對）已是最圓滿之結果或者各政黨將共起反對之亦正難知茲述各黨近日　態度如左 
　　同志會議員中之一部分曾會議於大松閣决議反對寺内内閣舉實行委員數人質問該黨總務安逹若　二氏曰行新政黨結黨以前因欲運動反對寺内内閣將與各派交涉爲國民的大活動幹部意見如何二總務日本黨態度須經各機關之決議然個人意見極爲贊成望充分活動云聞活動方法爲各處開演說會興國民大會云 
　　中正會議員中之入新政黨者與不入新黨之花井博士等對於反對寺内内閣之意見全然一致今將開會於精養軒協議排閥問題 
　　公友派議員中之不入新政黨者多屬實業家如下岡氏向主加藤内閣户葉氏主張政黨内閣其他諸實業家議員亦多反對寺内内閣者故反對者實占强半然有增田本田肥田等議員願援助寺内内閣該派内部因是或有齟齬 
　　政友會向爲大隈敵黨性質稍近官僚故對新内閣之態度甚爲暖眛或欵其將爲政府黨也然會中有所謂少壯議員者决議反對寺内籌劃今後抵抗策以督勵其幹部 
　　國民黨並無團體的表示（如同志會之大松閣决議中正會之開會精養軒公友派之實業家政友會之少壯議員）惟黨魁犬養毅氏評新内閣之出現爲憲政之逆轉是則不贊成現内閣亦可知矣 
　　各政黨對於寺内内閣之態度如是東京之政治記者三十餘人正開會於某處組織排閥同盟記者團决議排斥元老之專恣反對反乎立憲大義之閥族内閣云 
[補選副總統之提案]  
　　補選副總統一事參議院提出四案衆議院提出九案均列於十二日議事日程茲先將衆議院朱觀玄覃壽公所提兩案分列如下朱議員觀玄等提出議案云自袁氏竊國大總統缺位民軍起義依據大總統選舉法恭戴大總統繼任正名定義薄海歸心友邦信仰遂使金甌不墜民意昭蘇國會重開共和鞏固蓋大總統選舉法周詳　密其效力之强固裨益於民國者爲不尠矣本年八月一日兩　繼續開會本宜依法補選副總統但國會經非法解散之後尅期召集祗能足法定人數開會而於大總統選舉法第二條第二項人數之制限未能滿足蹉跎至今補選副總統之盛典尙未舉行　大總統選舉法第七條副總統之選舉依選舉大總統之規定與大總統之選舉同時行之但副總統缺位時應補選之依此規定是副總統缺位之時即　應行補選之期　　總統缺位已　數月　院到院議員已足選舉會法定人數應先由本院議决咨行參議院會合組織總統選舉會補選副總統僅依議院法第三十條之規定提出議案請付公决提出者朱觀玄張琴連署者金承新劉萬里楊樹璜陳蓉光歐陽鈞陳家鼎楊士鵬丁超五陳承　陳堃杜華曹振懋鄭愾辰李堯年詹調元蔣宗周覃議員壽公等提出議案云民國肇造原仿美制設副總統一職臨時約法著有明文二年十月憲法會議决之大總統選舉法第五條大總統缺位時由副總統繼任至本任大總統任滿之日止第七條副總統之選舉依選舉大總統之規定與大總統之選舉同時行之但副總統缺位時應補選之細繹法意所謂缺位繼任所謂應補選者取義在應非常之變也夫大總统選舉法者爲民國憲法之一部分故前任之大總統旣由該法而發生現任之大總統亦據該法而繼任然則憲法中規定所設副總統之職自應同時依法備設以爲鞏固國家之用袁前總統逝世時局紛爭未已假非有副總統在則今日之國中尙不知若何景象也今者紛爭雖息險象猶存前途幻態筮者莫測憲法旣有明文規定遵而行之本尊重國憲之心爲防衛變事之用誰曰不宜就國會之職務言之條文所謂應補選之者換言之卽不可缺之謂也乃自今大總統繼任以來已四閱月國會開會以來亦兩閱月以國會重大之職務廢而不行烏乎可者本院爲組織大總統選舉會分子之一依法應行議定補選副總統日期咨行參議院俟得同意之决定後卽會同舉行本員爲尊重憲法實行立法之深義起見提出議案是否有當伏維公决提出者覃壽公連署者張知競　祈連元　李肇甫　于洪起　張瑞萱　　繼漢　司徒穎　余紹琴　田桐　邱冠棻　劉　訓　張鶴第　汪秉忠　梅光遠　歐陽成　許峭嵩　高旭　郭人漳　易次乾　郭同　徐蘭墅　鄭化國　李有忱　楊樹璜　蔡滙東　方潛　蔡汝霖　汪　　　葉夏聲　王乃昌　樂山　郭自修　秦廣禮　秦肅之　李　年　陳邦燮　彭漢遺　劉英　張嘉謀　戴書雲　 
[内務部三復平政院]  
　　内務部之行政訴訟平政院已下缺席裁判並於五日咨行内務部表示其决絶之意茲聞該部又於七日咨復平政院其文云准貴院本月五日來咨一則日無庸再議再則曰直截了當三則曰勿庸由國會解釋似以法律上之商榷爲多事者非　院崇重國家法治之本意也查本部原咨明謂平政院編制令成立於已廢約法之下并非謂發生於已廢約法之時本部就法統系立言來咨以公布時期爲解似不免誤會據現行約法第三十三條大總統制定官制官規但須提交參議院議决平政院編制令旣未經議會議决若果如來咨所主張以該令依附於現行之舊約法則其成立之根據愈形動搖應請注意者一依現行約法第四十九條第二項旣有關於行政訴訟别以法律定之之明文則行政訴訟法自不能與其他普通法令併爲一談本部原咨對於該法之意見即根據於此原文具在可覆按也來咨目爲曲解殊近臆斷應請注意者二來咨以法院適用現行刑律爲法律不經由國會可以有效之證殊不知現行約法之公布在元年三月十一日而暫行新刑律之公布在元年三月十日其發布施行在約法未公布以前自無抵制約法之可言蓋自統一政府初成立之時國家不可無法刑律尤爲一日所不可無故以命令宣布此一種之經過法并非其自制定之而自公布之者其在本法未成立以前當然適用有效以此擬牴觸約法應爲無效之法令誠爲不倫應請注意者三至來咨謂民國成立以來中更多故是舍法律而言事實矣請以事實言之本部此次改組係依國務院咨照辦理所有停職各員有久不到部者有絶不辦事者有把持部務者且多有營私舞弊欵項不清情事本部方在查辦中不便遽行宣布以此之故本總長本監督權内所應行之事非將該員等停止職務不能圖部務之進行絶無絲毫私見况領銜之祝書元許寳　二員除有特别事由外且係裁缺停職更無容隊之地乃猶率衆攻訐實屬不守官箴至辦理手續亦係循向來之慣例遠如民國二年十月財政部之停職派署以及是年十二月本部之改组近如交通部之改組均先以部令分配再行呈請任免至於祝書元等引文官保障法變更官制休職之例與本部因共和再造適用元年官制情事絶然不同業於前咨詳細聲明可無　辯相應咨請查照此咨平政院 
[谷鍾秀糾參陳琪]  
　　赴美賽會監督陳琪氏此次於巴拿馬賽會中所辦各事外間頗有非議之者茲聞農商保總長昨亦具呈糾參其文去巴拿馬賽會一事關係商業振興國家榮譽至爲重要乃赴美賽會監督陳琪於任籌備巴拿馬賽會事務局局長期内即遇事輕率物議沸騰經前總長張　以該員持躬不謹日事冶遊服近不衷招搖觀聽大負職務嚴重申斥祗以赴賽期迫冀視後效該監督遂於民國三年年底赴美至在美所辦各事如建築政府館工料粗劣陳列賽品措置乖方並有尅扣工資情事均經部派隨往各員曁各省經理賽品委員臚列事實先後揭陳由前政事堂及本部分别電由駐美公使及駐舊金山總領事查覆屬實旋准外交財政兩部以先後咨請主持查辦並准前政事堂交諭切實申斥本部當將查明該監督設備未周措施失當各情形開具摺略並聲明開會期中未便遽予更易陳奉批准由本部切實考查俟會務告竣另行呈明辦理各在案該監督自經奉諭申斥以後宜如何感激愧悔力圖自新此次鍾秀就職適值國務會議議决將賽會監督處取消由部酌留處員沈祚延一人一書記數人駐滬經理還品及結束事宜電行遵照而該監督竟以礙難立時遵電取消呈請到部除指令仍遵前電迅卽移交外並以該監督請領結束尾欵多至數千元其中難免不實不盡亟宜澈查根究當派本部僉事王治昌乘便赴滬調查據稱該監督於閉會後數月方回上海表册尙未造齊復延至半載有餘始行電知各省領取養品以致棧租旣多虚糜品物復被竊取嗣經上海總巡捕房派線嚴緝招商局雖已承認賠償而各商民暗中損失已多該監督不自引咎尙以自行查覺跟蹤追究爲卸責居功地步其甚者此次駐滬開支内多該監督本身及其私宅所用檢閱賬簿浮昌顯然並據沈處員九月十九日電稱該監督尙未着手交代各等情前來本部竊查巴拿馬賽會國家爲表揚國産競勝商場起見不惜巨欵特簡專員辦理雖此次吾國出品得獎頗多而因該監督籌措失宜致赛品未克全數陳列同受審查其空　往來湮没不彰者固已不知凡幾無怪商民　激外報　評支用欵項除各省自用及補助不計外僅該監督所領前後已違七十萬元在事四年中央並未加以干涉乃對外旣無成績之可言對内徒召羣情之怨謗遷移歲月耗費金錢直至收束交代之時猶復任意淨支藉端延抗其從前侵蝕國帑弊害商民槪可想見似此溺職營私若不嚴加懲處何以服人心而肅官方擬請明令將該監督付交官高等懲戒委員會按照條例予以懲戒用申法紀云云 
[敎育聯合會之代表]  
　　全國敎育會聯合會行將開會茲聞各處推定之代表計京兆劉濬清曹殿林蔡以觀三人直隸張佐漢劉炯文劉鏡湖楊桂山四人奉天董寳麟魏福錫孫其昌三人吉林劉哲韓銳二人黑龍江馬庶蕃耿之光二人山東董毓　周幹廷趙同源三人山西蘭承榮張秀升二人河南張雲如趙濟亞二人江蘇黃炎培沈恩孚莊俞三人安徽向道成楊佩璋二人江西符鼎升吳士材陳衡恪三人湖北余德鄭江　董祖椿三人浙江經亨頣葉謙二人陜西王兆離一人甘肅水梓一人廣東黎惠中曹冕二人熱河葛秀沈靜胡家鼎三人北京文斌陳寳泉梁錫光孟心遠四人聞所　議案多爲敎育根本計盡而敎育經費一項尤所亟待討論者 
[喀什喀爾華人遇害之質問]  
　　英文京報云刻據議員方面之消息頃有新疆議員馬君對於俄人在喀什喀爾戕害華人一事甚爲不平事已經旬未知政府究竟如何處理故决計提出一種質問案請外交總長出席報告交涉情形現正在徵求連署人國慶後必可提出也又一消息云旅居新疆邊隅之哥薩克人殺害華人一節外交部已向俄使館提出交涉一面電訓駐俄劉公使向俄政府要求撫恤被害者之遺族及取締哥薩克人云 
[龍濟光離省後之廣東（平生通信）]  
　　龍濟光實行離粤矣其離粤之期頗爲秘密有謂在前月二十八號者有謂在本月二號下午者據署中人宣布則謂决定在本月五號而據可靠消息則龍氏以所部業經完全出發實於四號下午由觀音山乘輿出長隄落船（此爲最確）先往虎門率同所部赴瓊是日軍署及各機關商會均有多人送行新任財政廳長嚴家熾亦於是日午約同烟酒專賣局長王秉必士敏土廠監理劉麟瑞官銀錢局總辦呂渭英水上警察廳長蔡者華及姚捷勳等假座觀音山上設筵與龍祖餞大約席散後龍即秘密出城龍赴虎門後其赴瓊尙未定有確期據其親信人言龍當先往香港盤旋因龍前在港曾購買地皮鳩工庀材起成洋樓十二座當戰事劇烈時經將眷屬遷往香港新居暂住現當離粤在即决定先行赴港故在省已製備振武上將軍第之紅漆金字匾額一方带往香港住宅懸挂矣龍於四號離省後次日各城門均撤消檢查粤人熙來攘往於出入城省一障礙物幸得除去實爲異常欣悅初鄧瑤光爲警察廳長時因黨人圖粤常軍兇器入城以圖暗殺於是乃派員在城門搜檢並駐紥重兵今忽忽已有三年龍氏去而此制亦復撤消實一便民之事也龍於瀕行時此十餘日搬運槍械不少計自前月二十一號而後每至入夜則沿途所見均是肩挑軍械之人絡繹不絶出城後逕運下船有人向軍械局子彈庫細加調查謂已遷徙一空龍於觀音山上自置有糧臺日前籌畫戰事儲糧頗多嗣以粤事解决即將項穀米發落各營軍隊備價購領惟查逾月以來領購之外尙存五十餘萬之多此次移駐瓊崖又復發出各營約數二十萬其餘三十萬觔則已售與惠愛街永隆米店糧庫亦復清倉矣 
　　龍氏將去時陸督亦已預備晋省故特令江固江大兩艦運載隨員及各親軍先行東下藉資佈置陸於四號已抵佛山隨即在佛山致電來省云省議會總商會報界公會九善堂院商團公安會自治研究社公監廷支日（卽四號）抵佛山准魚日派大隊陸續進省希各界通佈知照榮廷叩支印按陸督軍前時在肇慶拍電向不理會自治研究社而挑撥惡感者每謂自治研究社爲舊紳團體曾拍電留龍主張解散今陸在佛一電並及自治研究社可見意見消融並無成見此亦一可喜之事也又龍前督公署内參謀長李寔爲龍氏所親信之人前日携交代册赴肇與陸督接洽昨三號下午由肇抵省旋卽通告本署職員謂龍督交代已畢定期離省奉陸督面諭定期六號抵省凡屬署同寅届時務各到署送迎云云據此則軍署人員亦皆一致歡迎矣惟至今日始竭力辭職者則惟代理水上警察廳長蔡春華蔡於癸丑歲曾守吳淞砲臺自民黨失敗後始來粤受其兄蔡春恒介紹始爲龍氏所用充警衛軍統領此次粤垣戰事蔡春華充艦隊司令八三山之役督戰最力及蔡春恒辭職蔡春華乃代理水上警察廳長朱省長抵粤時曾一再挽留蔡亦安於其位矣乃至近日蔡忽詳請辭職雖經省長批令不准而蔡又以因隨龍氏將赴瓊崖勢難再事遷延復具詳文再懇省長准予辭職查蔡近日辭職如此之急蓋緣三月間海珠之役粤西代表湯覺頓被戕當時蔡亦赴會此次陸督軍到粤或將追咎海珠起事之人且有港商陳拜善等多人已具一說略擬聯請政府嚴究海珠禍首現已遍求僑商同意其詞略謂顔啓漢雖遁蔡春華潘斯鎧猶存倘予拘究定得眞相政府於帝制禍首旣悉予寛宥而禍粤罪魁又任令漏網何以措刑罰之平等語朱省長近日又請卹海珠殉難王廣齡岑伯著呂仲明等諸人故蔡心不自安深慮懲辦海珠禍首或至於已波及故亟於辭職也 
[粤省會議清龍氏遺禍]  
　　廣東省會開幕後議員出席者尙不足法定人數故先開談話會以討論各事聞昨日復開談話會以龍氏在粤時在各處地方密布地雷炸彈及危險等物致行旅咸有戒心擬函請省長飭令往各處查起以免發生危險各未到議員中有業已病故者有不願就職者現亦備文省長分别飭催並將候補當選人名册發送俾得查明辦理 
　　龍濟光前因防守觀音山起見在西北郊外遇藏地雷鄕人誤踐致遭慘死者已有數起昨重陽節居民多赴郊外省墓午刻有人在小北外某岡又誤踐地雷轟然一聲行人爲之辟易聞被轟斃命者五人此等害人之物不亟從事查起將來遺患正未已也 
　　龍氏所派之謝崇光赴徐州會議聞當時謝頗不願行因伊係實缺潮循道一旦遠行恐於地位有危險也後由龍氏許以重利始肯就道茲聞某議員以其謀危國家恐將來返粤回任始終禍粤擬提出請督軍省長會劾將其革職 
[奉天省議會延期開幕]  
　　各省省議會均於十月一日依期開幕而奉天省會則因設備未齊展至七日始行開幕是日上午八時以前佟李王三議長即同議員魚貫入席來賓中政界爲金政務廳長敎育恩主任財政王廳長高等審判沈廳長高等檢察梁廳長警務宋處長警察廳王廳長交涉馬特派員軍界楊參謀長孫湯兩旅長商會總協理敎育李會長并有各界來賓數十人均由招待員分贈　花張雨亭軍長到會侍從森嚴由議長等接待開會十時照章行禮畢由議長報告延期開會原因並實讀開會辭省長曁各行政官相繼致祝詞並演說由議長答謝禮成閉會是日駐奉各國領事亦均到會奉人頗抱樂觀云 
[贛議會省制問題之大爭議]  
　　省議會七號開第六次大會是日列席議員約一百十餘人議題以陳鴻藻所提省制規入憲法案最爲重要俞盤發言謂共和國家以憲法爲命脈省制規入憲法本席以爲甚當胡廷鑾亦甚主張俞說黃秉煥則以省制列入地方制度内爲宜不贊成規入憲法邱漢宗則亦主張加入憲法涂澍霖甚贊成地方分權以發展地方事業並發爲最長之議論歷引法理將中國數十年來之分權集權叙述甚詳羅銓謂今日爲討論是否赞成陳君之議並非爲研究法律不必作無謂之長談若徒旁徵博引不近本題雖千萬言亦爲無益云云楊景洛謂此事關係非常重要須一面電致各省請其一致進行一面電向國會請願於是任議長遂將陳君提案付表决有不贊成此案者請起立起立少數請願之議至是始决劉自新請將此議付審查陳鴻藻謂已經表决斷不能復有異議楊景洛亦贊成付審查各議員爭論紛紛任議長遂又將不赞成付審查者付表决起立多數表决後猶紛紛各執一詞會場秩序漸行紊亂鍾士林謂陳君提議之案旣通過不付審查又皆贊成尙有何說應請秘書速擬兩電一致各省一致國會謂歲月不居時光有限明日是星期十日爲國慶均不能開議若再遷延數日吾恐國會起草委員會之草案成立將不我待矣至是衆議始息乃始諭及他事云 
[江蘇省會之各股審查會（芝香）]  
　　昨日（十一日）午後一時江蘇省議會開各股審查 
 
 
 

Page 7

 
 
　　會届時各員齊集先開財政法律合併審查會法律股審查長主席審查維持耕牛缺乏案及請免屠宰稅項下宰牛稅案主席以蔣議員士杰所遞之保牛會規程請各員傳觀參考審查結果前案推定審查員四人爲起草員另行起草後案請願國會要求免屠宰稅於是法律股審查員退席開財政股單獨審查會審查上海閘北水電廠招商承領案結果主張成立推定起草員三人起草忙漕各項征收費不另带征案及各縣征收費盈餘充地方自治經費案二案内容略有衝突緣不带征則征收費即於正稅項下開支而所餘仍應歸官未便充作自治經費結果主張嗣後不带征而所謂充自治經費者以本年度爲限二案均得通過否認漕糧暫歸國有案及請建議國會提出漕糧劃歸地方稅案請願國會提前劃分國家稅案審查結果主張一面要求財政部劃漕糧爲地方稅一面聯合省請願國會於劃分國稅地方稅時漕糧一項妥爲注意云云 
[江蘇省議會與國慶（芝香）]  
　　昨日（十日）午後一時省議會行慶祝禮届時各員齊集禮堂向國旗行三鞠躬禮宣讀祝詞乃就先烈位前行三鞠躬禮讀祭先烈文禮畢散會　　雙十節頌詞　惟民國五年丙辰十月十日爲雙十節五過紀念之辰我蘇省凡官紳學商各界均先期籌備互致慶忱本議會同人咸集禮成爲晉頌詞曰天　我國旣晦重光日秝五稔億萬斯昌辛亥武漢星動　槍河山再造國體更良南北　一兵氣歛芒喁喁望治令節毌忘往歲昏　陰　四張旌旗韜采相戒佛揚或干司　箝口結吮　庶於邑百業閉藏南軍奮義風雨旁皇否極而泰額慶相將烽火初息爰撫療傷蔡萑竊發爰戢强梁體國經野　頌中央　新法治上下胥匡行政立　提挈周行毌畔毌越惟日贊襄我頌同胞率由舊章匹夫荷責豈紊厥常薦紳髦士色喜廻翔各勤義務用保令望我頌本　艱阻備嘗珠　劍合雲漢爲章各嘉　言可爲坊人民代表濟蹌蹌十之象形一縱一横皇牢統御宙合四方矧茲雙十瞻視梯航四鄰睦誼磅　瀛洋省迺表率若縣若鄕陶鑄傑俊輸納篚篚互謀自治維持梓桑幟輝五色松柏芬香童歌叟舞長樂永康共和紀念萬歳無疆 
　　祭先烈文惟民國五年丙辰十月十日某等謹以香花嘉果之屬致祭於諸先烈之靈曰嗚呼清季粃政積習成風志士奔走革命建功漢陽挫衂金陵衝鋒若贛若浙奮不顧躬曰武士道取義相同黃花崗畔粤難最兇專諸曹沬間氣所鍾生死度外報國爲忠斷臆决踵血染袍紅南北統一含笑泉宮政漸專制繼起何雄癸　再作丙辰復攻滇南首義影響斯通江海豪傑　交於胸共和復活賚志以終賀者高位弔者幽穹名成身逝萬骨一壠思源飲水韾薦表衷哀哉尙饗 
[杭州快信]  
　　臨海縣議會定於十一月一日召集瑞安縣議會定於十一月十日召集 
　　省議會陽電通知各屬後各縣議會均先後依法召集惟杭縣議會議長顧松慶曾爲國民代表自　　屯帝制嫌疑恐　安於其位　將决意辭職 
　省議會議長沈定一昨邀呂省長顧鎭守使第一第二兩師長政務廳長警政廳長審檢兩廳長及辛丙俱樂部主任省敎育會長等在該會開茶話會 
　　農業協進會於前日開成立大會公舉莊景仲爲正會長吳球爲副會長 
　　呂省長電復農商部謂林務專員附設於公署内不另設機關 
地方通信 
[松江]  
　　國慶日熱閙情形本年雙十節各界均興會　舉縣署警署商會及各學校靡不掛燈結彩高懸國旗並紥就松柏對額製成吉祥文字五光十色大有可觀市廛中以鄭通惠綢號所紮牌彩最爲縇爛奪目信成錢號門首燈聯有帝於何有民復來蘇八字更足動人慨想晨間省立第三中校及縣立第一第二兩高小全體至敎育圖書館廳事隨同李知事升堂至大總統像前行禮畢恭祭先烈禮堂陳設整潔四圍遍設盆花廊懸旗彩遊觀之人見總統像莫不肅然致敬可以見民意矣各校先在本校率學生向國旗行禮並開聚餐會中校楊校長對衆演說謂袁項城無一不用僞字而今大總統無不一用誠字兩總統品性行爲绝對相反今日爲共和復活之第一節期未曙時猶陰　障天靈雨淙淙旣曉則天郎氣清士民歡悅不可謂非好現狀也云云入晚中校及第一第二兩高小仍往敎育圖書館會齊舉行提燈會荷池弄　徒學堂亦加入中校楊校長第一高等陳校長均手提彩燈徐步導引敎員依次照料故學生人數雖衆而隊伍肅穆步伐整齊繞行西大街過塔橋走關街迤邐進城到校後仍排班三呼萬歲燃放爆竹始散救火會會員亦整隊舉行提燈會服裝整潔神采活潑經過處士女空巷出觀西外一带人湧如潮警察分投彈壓秩序甚爲整肅實數年來未有之盛况也 
　　鄕校聯合游　會莘莊鄕立國民學校定十三日假該鎭第六高等小學校校　開鄕立各校聯合游藝會此外如松江市立第十三校縣立第六高小七實第一女校均參與游藝惟是日天雨不免稍形減興云 
　　敎育界之慶祝觀松江縣立第四高等小學校於十月十日晚問聯合泗涇鄕第一第二第三及私立養正各國民學校齊集鄕敎育會舉行提燈會各唱國慶紀念歌而高等學生并操演陣式以伸慶祝爆竹暄天頗形熱閙云 
[鎭江]  
　　國慶紀念盛况本年國慶紀念鎭郡行政司法軍警各機關早已竭力籌備届期並遵諭停止辦公一天所有城内外官立私立大小各學校亦均給假一天丹徒縣公署與警察總局曁各警區大門口皆雇匠高紥彩牌樓雜以五色電燈及懸燈結彩以誌慶賀焦山象山各砲台以及江中所泊中國各軍艦亦各升炮二十一門炮聲與歡呼聲震動江滸此外商界皆升旗結彩並組織提燈會聯合商團周行街市以表歡忱云 
　　省委秋勘員蒞鎭齊省長特委候補知事曹君文淵勘視丹徒丹陽金壇溧陽揚中五縣收成以憑查核昨日曹君已由省乘車蒞鎭矣 
　　查勘連河委員過境齊省長委水利處主任汪國樑君赴江北查勘疏濬運河情形茲汪君奉委後業於日昨由省乘火車過鎭暫駐行旌翌晨改乘招商小輪渡江前往高寳運河一带查勘 
[杭州]  
　　浙省光復紀念浙江省議會議長沈定一副議長秦炳漢朱益敷於昨日（十一）上午九時至十一時召集省會軍政商學各界開談話會並以是日爲浙江光復紀念日（陰曆九月十五）特備筵席公讌以伸慶祝惟又聞呂省長與辛丙俱樂部商議本會光復紀念日以陰曆推算在雙十節後一日（十一號）然以陽曆推算須在十一月八號特於昨日在省議會開會協商聞擬届時再行慶祝 
[湖北]  
　　鸚鵡洲大火漢陽鸚鵡洲之光五里（沌口下鸚鵡洲上）地方該處多係茅屋且有　　木　坐落　間本月五號夜十時因有常姓小兒將洋燈打翻火星亂噴焼　　　　該宅毌子　人救護不及非身火窟並殃及鄰右二百餘家燒斃男女三人小孩一口火場上自三湘會館起下至兩湖會館止約計五里有餘損失財産以木牌爲最巨王督軍連接北洋第三旅右旅長及該管警察五分駐所漢陽縣警務處各報告當派石旅長带領一大連隊　往該處彈壓延至黎明火熄始行整隊而歸事後除將火頭常姓带署懲辦外並通令警署隨時戒備旋又派調查張大安等三人過江將該地户口清册詳細查核以便撫卹 
[天津]  
　　順直省議會常會紀事順直省議會於九日下午二鐘開常會到會議員一百零二人邊議長主席朱秘書長宣讀各省議會報告開會日期電並公函七件畢由邊議長宣讀四川省議會電主張省長改爲民選經多數議員否决又報告選出各股委員姓名某議員謂此案旣印有當選人姓名單不必宣讀邊議長乃報告本會議員之執照多有遺失應否聲明另補卽有某議員謂現在議員之遺失執照及被索去者甚多莫若聲明一律發給新照其存有舊照者令其繳銷經全體議員認可時至二點半省敎育科長李金藻蒞會由議長介紹李科長登台報告關於學務會議案及濮陽河工案並學務籌欵之困難請諸君研究云云當有某某二議員先後發言質問每年學務之用欵若干李科長答每年約在一百八十餘萬言畢辭去復由邊議長報告各股委員業經選定各股股長可否歸各股選舉經議員全體可決時已四鐘當即振鈴散會翌日爲國慶日停議一天并由朱省長預約公　云 
[吉林]  
　　長春變兵之禍首長春兵變案據各兵供稱首先起意謀叛者係隊兵姜某乃密令警察廳通令各區長警查拿至六日午後西關外五區崗警拿獲一形跡可疑之人詢之即爲首先起事之姜某日昨軍署審訊姜已將謀叛情形直言不諱該犯名姜振東業於昨（七號）下午三鐘押赴法場鎗斃示衆矣 
來函 
[蘇州朱仁甫來函]  
　　啓者前閱十月七號貴報有騙契盜押案之糾葛一則未符事實查孫苪記莊主孫程氏前年因虧欠莊欵委托經理人孫雲卿將房契向貝申之處抵押銀一千兩由鄙人作中言明週年取贖届期孫程氏延不歸償而孫雲卿亦被辭回皖員申之遂赴縣署呈訴開審兩次孫雲卿因已離蘇無從傳訊孫程氏亦避不到案僅委托其婿爲代理人朦稱此項房契並非抵押在外係屬被騙等語當經鄙人携同賬據到庭作證作蒙庭上吊取苪記賬簿當庭核對虚實已判乃貴館訪員僅據片面之言遽以騙契盜押等詞加之實與鄙人名譽有關庸敢叙述本案大略懇卽登入來函欄内以期更正而明眞相朱仁甫鞠躬　 
雜評一 
[東方之不黨（一子）]  
　　東方人美西方政黨之美於是亦曰政黨政黨乃至今日而不黨之聲又大盛矣政黨之利弊羣謂分於國民程度之高下我中國監於前次政黨之失敗而一致主張不黨國民程度之不足固無可諱言日本國民之組織政黨不可謂爲無進步其所揭櫫號召欲倒藩閥政治而代以政黨政治者已久在夢想中矣然而近數年來政爭屢起前此西圍寺之政友會内閣桂太郎之同志會内閣相繼不成而山本之不黨内閣卒歸勝利今代大隈之後者仍不爲政黨而爲不黨之寺内内閣豈果日本政黨之程度亦未足抑亦政黨政治之不適於東方也 
　　雖然固不能僅據目前情勢而推定東方政黨之將來今我中國雖暫時不黨而暗中仍謀進行之預備日本雖已定組不黨内閣而各政黨尙謀所以應付之法則此後東方政黨囤 
之變化亦烏能測其所至哉 
　　吾人今日所可逆知者東方兩國之政爭將方興未　而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[福建省議會請復縣會]  
　　江蘇縣議員聯合會昨接福建省議會來函云逕啓者九月四日准貴會函請協電請求恢復縣會等因本會於本月六日會議多數贊同當卽電請參衆兩院議决咨促宣布電文另抄附閱仍希貴會協力進行爲盻附抄電稿北京參衆兩院鈞鑒國會省會先後召集地方自治機關亦廳從速回復應請貴院議决咨促宣布以慰民望福建省議便叩魚 
[水陸軍隊圍勦梟匪]  
　　巨匪徐老窩子管大肚子等率黨在蘇屬各鄕騷擾刦掠勢頗猖獗嗣因官廳查緝甚嚴暫至小黑沙潛匿迨由水警及鈞和兵艦等會同往拿若輩又竄往横沙海島仍未緝獲茲水驚廳署因據探報該匪等現仍盤踞横沙除咨請陸軍二師八團步兵一營一連劉連長迅往白龍港口堵截外又飭水警第二分署長沈兆榮駐守瀏河口嚴密查拿並請第一廳派撥廣艇率警逕往横沙海島盡和搜剿俾匪類無可竄逸昨水陸各軍隊已會同出發矣 
[梟匪注意沙頭鎭]  
　　太倉附近之沙頭鎭前因迭出盜案故由蘇省水陸軍警派汛駐防茲經水警第一專署偵探訪悉現有梟匪數百人以各處秋收成熟由浙湖一带乘舟而來欲至沙頭鎭聚衆開賭當即報告沈專署長咨請駐蘇陸軍第二師朱師長迅即調兵馳往防堵昨又飭令水警第五分署長池月喬督带師船趕往沙頭地方嚴密防範倘有匪徒到境着卽會同陸軍查拿解辦以保治安 
[陳其美被害案人證未齊]  
　　前滬軍都督陳其美被害案内之關係人許國霖宿振芳自由法公堂照章引渡後曾經上海地方檢察廳林檢察長提案預審判令收押候傳陳其美之兄其采及案中一切證人定於本月十二號（卽星期四）來廳候訊在案昨已届期據法警投案報告謂奉諭往傳各要證遵卽查明日本人山田純一郎與華人胡光鳳王祖運俞健光陳其采等均住新法租界薩坡賽路十四號周淡游住白爾部路新民里三號丁錦良亦住新民里十二號李海秋住麥賽带羅路鴻儀里十九號等處當卽隨同法捕房探捕分别往傳據山田純一郎之家屬回稱山田已於數日前往湖南地方其餘胡光鳳王祖運等多人因事赴浙江湖北等處均不在滬獨有李海秋一人在申等語至昨日午後三時許李遵諭投廳稟到候示林檢察長將李傳案提同許宿兩犯預審之下判李退去候傳到各證人再行訂期開審許宿兩犯仍命分别還押 
[四誌旅滬黨人之善後問題]  
　　辦理旅滬黨人善後一事政府已籌措洋十五萬元旋因敷應用經護軍使楊善德商由南北商會籌添十萬元候善後事務所審查終結酌量分配在案惟此欵尙不敷用至少須有三十萬元除經各代表禀由楊護軍使電詳馮督軍齊省長陳明爲難情形請爲酌核外並由軍署參謀長趙聯璜函致商董虞治卿昨晚在北市一枝香西餐館設筵邀集南北各商董磋議由商家擔任墊欵待公家撥欵到滬再行歸還以爲目前濟急之用云 
[脫離圖刦拒捕之關係]  
　　淞滬警察廳查得同居新閘南成都路六百十四號門牌之劉再輔黃長友朱德勝等曾於八月六號與已經鎗决之陳開炬等在西鄕林家弄地方圖刦拒捕開鎗擊斃巡官韓恩挂巡士李步瑞協同新閘捕房將劉等三人一併拘解公共公廨開庭預審判均解送護軍使署如訊無關係仍送回公廨訊核茲經軍法科訊得朱德勝與此案並無關係已於前日將朱送回新閘捕房昨由捕頭將容留劉等同居之二房主吳堯成與朱併解公廨請示據吳供稱八月初八日劉再輔带同妻兒來家租賃房屋並無他人同居至於抄出之手鎗兩支係劉姓之物請爲明鑒訊之朱德勝供與劉再輔爲友並無不端情事中西官判吳朱二人開釋諭後安分 
[捕獲盜案關係人]  
　　住居新閘白克路六百六十五號門牌之皖人李德英（卽李夢州）經老閘捕房包探陳阿根查得李曾與現已拘押之楊恒龍等於八月二十四號夜持械搶刦塘山路一百零九號門牌陳仲文家值洋三千元之金珠飾物於前日協同一百八十二號西探前往該處將李拘獲昨晨押解公共公廨由陳探等上堂禀明前情請爲訊究王襄讞商之美别副領事判李押候英領堂期解訊 
[省釋一羣嫌疑犯]  
　　新閘捕房中西包探查得住居法租界打鐵浜十一號十五號門牌兩處屋内之安徽人金秀山夏德高黃枝增楊永明李德亮戴長春戴龍章張甫臣陳鑄九朱振五譚小鸞等屢在公共租界内持械搶刦與重慶路六百四十八號牌嚴怡庭家被刧一案亦有關係當於九月九號協同法捕房探捕前往該兩處將金等十一人並婦人陳許氏張金氏拿獲在金身畔搜出手鎗子彈一併解送公共公廨迭經訊供判均押候查明訊核在案昨晨由廨復訊先由九號西探目斐司戤潑華採目陳雲忠相繼上堂禀稱因被告等不認糾黨搶劫連日調查未得實據惟金秀山身懷手鎗曾經法公堂判押一月今將手鎗子彈呈案請爲察核繼由嚴怡庭之妻葉氏投訴當時被刦情形惟不能指明何人所搶訊之各被告均不承認並由夏德高黃枝增楊永明三人延律師上堂聲明夏黃楊均非盜黨向來安分已由同鄕會來函證明伊等行爲卽將原函呈案請察俞襄讞商之美沙副領事以被告等訊無爲盜證據判一併省釋惟金秀山身带手鎗子彈有違租界定章着罰洋五十元充公無洋改押西牢兩月手鎗子彈均存捕房備查 
[盜匪供出同黨]  
　　住居愛而近路四百三十三號門牌劉王氏家之皖人魯旭生經滙四捕房中西包探查得與新閘重慶路六百四十八號門牌嚴怡庭家被刦金珠飾物一案有關將魯與劉王氏一併拘解公共公廨訊判分别押候補提人證再訊在案昨晨復由捕房將魯與劉婦併解公廨請究即由中西包探投訴被告在捕房内供出同黨某某等男女五人請爲出票按名提究中西官判被告男女分别還押候提齊同黨併究 
[破獲嘉定盜案]  
　　浦東梟匪陸瑞卿近與同類在嘉定縣屬某鄕行刦得贓逃至上海匿居閘北由四區長警查悉將陸拘獲解署經姚警正研訊一過押候嘉定縣公署備文移提歸案究辦 
[盜匪勾結崗警]  
　　直𨽻人楊景文曾爲織带業後在江西川漢等處謀得� 
鐵路工頭因事斥退後流至滬上專與盜匪爲伍前日楊至南市十六舖橋向第六守望崗警吳之漢問曰爾有發財之意否旋向商借手鎗謂現有六人可隨往法租界某公館做事等語吳佯爲允許密報第一區署董警正昨晨俟楊到彼崗位談話時即行拘住解至一區署盤問據稱年三十一歲餘語含糊飭送警廳司法科訊究 
[唐紹儀由北回南]  
　　外交總長唐紹儀業經呈奉中央准予辭職由京起程至津換乘輪船定於十二號蒞滬昨日新任滬海道尹徐鶴仙君駐滬交涉員楊小川君曁公共公廨關讞員法公廨聶讞員代理上海縣知事景毓華君淞滬警廳長徐輔洲君及章水天君均至唐君寓所投刺請見詢問近狀 
　　另一訪函云唐少川自辭外交總長後於本月九號由津乘太古２ 
盛京輪船回南於昨晨（十二號）上午六時抵埠旋坐汽車回庽一時各要人卽紛紛往謁聞唐君以行裝甫卸風塵勞頓不欲與言時事故尙無何等宣言諸同志擬俟唐稍事休憇爲之洗塵云 
[南滙敎育會大會記]  
　　南匯縣敎育會敦請青年會童子軍演講已登本報通告學界茲於十月八日舉行大會到會者除本會職員會員外縣知事第三科員各學務委員各校校長敎員及男女來賓計有四百餘人聞先一夕託傳佐衡君邀請李啓藩君率同童子軍十九人乘坐汽船逕蒞南城是日上午九時在明倫堂開會首由會長陸秉淵君報告該會及通俗演講部辦事經過情形並於青年會童子軍致歡迎詞次上海童子部幹事兼童子軍第二團團長李啟藩君演講創辦童子軍歷史及童子軍各種補助敎育對於家庭學校社會國家各方面之盡責並述童子軍遵守之願詞規律及服裝徽章之等級講畢又令童子軍四人結繩七種當衆說明次倪清泉君彈秦大套琵琶十面埋伏霸王卸甲兩套在座聽者對於李倪二君之演說揮絃均大鼓掌十二時休息午膳下午一時續會由李君指導三隊童子軍赴場外空地作旗語（先單旗次雙旗）操演（先手勢次口號）急救傷科三種技能上之實習觀者如堵牆均嘆觀止仍由陸會長道謝送别迨振鈴散會已鐘鳴三下矣 
[三誌國慶紀念之盛况]  
　　明星皓月燈光燭霄五色旗翻國歌高唱軍鼓聲中萬人歡祝此雙十節慶賀民國提燈會之盛况也本埠各大學先期齊集寰球中國學生會由朱少屏君與各校商定次序如下首約翰大學次童子軍滬江大學麥倫書院復日公學浦東中學中國體操學校江蘇省立第一商業學校南洋商業公學中華商業學校南洋植商學校寰球中國學生會會友及日夜校學生等共有二千四百餘人六時半出發同在西藏路取齊青年學子咸手執紀念燈整隊游行有高唱國歌者有歡呼民國萬歲者絡繹於道各校前隊領袖三四人均乘騎在前指揮前後魚貫而進燈火相接光照十里經英法租界過江蘇省敎育會至縣署復回原出發處沿途觀者如堵鼓掌之聲盈耳直至鐘鳴十下始各盡興而返 
　　江蘇省立第二師範學校於國慶日舉行提燈會晚間七時由校出發計師範及附屬小學學生共六百餘人導以燈聯二其一云盛會慶宏開溯鄂垣起義以來五逢紀念雙十節憲法將定議願滬瀆紛爭永息同享共和億萬年其一云燈會莫輕觀倘非先烈經營焉得有斯雙十節帝制今安在但願大家猛省此後毌徇一已私次軍樂學生所携自紥之燈甚多其中如自由鐘紀念碑巨舟獅鶴等類製造極爲精美且於時勢均有關係殿以管絃細樂出大東門經裏馬路進小東門出新北門經民國路向西朝南至九畝地出小北門經民國路進西門由西倉路蓬萊路向西至省敎育會再至西門由民國路向南進新西門回校時已十一十鐘沿途齊唱慶祝歌並放雙響紙砲興高彩烈熱閙異常且分發淺近說明俾觀者咸知此次舉行之必要尤爲特色其所發淺近說明照錄於下今天十月十號是國慶日大家來看提燈會眞正熱閙得很這個提燈會很不容易得的去年今天要想提燈萬萬不能幸虧袁皇帝爲吾們大家所反對方有今天這樣的熱閙我同胞兄弟姊妹大家想一想是不是這個道理但今天爲民國五年的國慶紀念將來還有十年百年千萬年萬萬年的國慶紀念全在吾們大家實心實力的做起怎樣做法第一小兒不管男女一到七八歲都要進小學堂讀書明白國民的道理明白孝弟忠信禮義　恥的道理第二不管士農工商以及小本經紀一般苦力人等都要明白做人的道理規規矩矩的做起都要明白吃飯是狠難的巴巴結結的做起這就是吾們本分的事這就是使吾們中華民國能　長久的法子尙文門内江蘇省立第二師範學校發 
　　前日下午四時寰球中國學生會開茶會舉行慶祝禮會員到者數百人頗極一時之盛名譽會長伍廷芳博士亦到會慶祝由朱少屏君唐露園君招待暢談至六時散會十一號晚八時又開茶話會先由校長徐紉蓀君宣佈略謂此次各界歡祝國慶爲共和成立以來第一次之盛舉本校學生與會提燈者尤見興高采烈足㣲愛國熱誠惟有少數人不及與會茲特開會補行慶祝云云次董東蘇君演講略謂際此風雨飄搖之時代而昨日各界歡祝國慶誠足以振全國之人心又值天氣放晴有日月光華之象足見人心傾向共和天心亦傾向共和古訓所謂人心卽天心之理洵不誣矣願吾學生觀感於國慶之舉勤勉所學造就長才以發展種種事業庶幾可永固共和之基礎云云徐校長又加以勉詞十時會畢乃用茶點而散 
　　徐家滙復旦公學此次祝賀國慶紀念非常興高彩烈校中點綴一切亦别饒趣味校前懸松柏匾用五色棉花砌成國慶紀念四字入内沿走廊一带滿懸五色紙燈更進爲劇場裝置電燈多盞五光十色大有可觀十號午後三時在操場行升旗禮全校學生分體操童子軍兩部排列半圓形式由敎職員率領向國旗行鞠躬禮參與行禮者更有他校童子軍兩隊及西國來賓數人當升旗之際并鳴地砲三響禮畢由校長李登輝君敎員蔣梅笙畢靜謙君及西敎員約翰孫君先後演說祝賀之中兼多勉勵之語次爲各校童子軍聯合表演并各項遊戲運動散會時已鐘鳴五下矣晚膳後更演文明新劇男女來賓甚多頗　一時之盛昨晚又演新劇（犠牲）（不如歸）兩齣以盡餘興　 
　　浦東爛泥渡私立競存女學校門前懸燈結彩於上午十時集全體校員學生在禮堂先向國旗行三鞠躬禮　唱紀念歌次由校長盛競存女士演說民國五年來之歷史主任敎員盛競新演說共和國民之責任次學生跳舞游戲次唱校歌畢时已十二句鐘當留午膳至一時始散 
　　中華女子同義義務學校全體學生兼男子部所組織之同義雪恥隊童子軍於國慶日假法公董局所設立之西童公學操場上演閱兵式徐道尹楊護軍使及法總領事各派代表蒞場檢閱優加獎勵又由西童公學校長梅逢親贈美術郵片百五十張商學界前往參觀者甚衆校長陸胡雄飛並請中外來賓及各職員同攝一影以留雙十節之紀念晚間提燈於六時許由校前排隊出發經過霞飛路朝南一直進小東門出尙文門繞道返校 
　　廣東旅滬立基振坤學校於十日開會慶祝午後二時開會校長洪　聲君主席敎員蘇愛南鄭得一譚子欣君等均有演說勸勉學生勤求學問以備將來爲國馳驅鄭君並有各種遊戲頗饒興趣至五時始散 
　　南滙魯家滙觀濤學校於十月十日舉行國慶紀念式順序如下㈠開會詞㈡奏軍樂㈢敬禮國旗（向五色旗行三鞠躬禮）㈣校長敎員相繼演說㈤琴歌㈥秦軍樂（全體職員學生三呼民國萬歲）㈦舞蹈遊戲㈧閉會 
　　基督敎長老會於國慶日特假大東門外青年普益社爲國公祈是日到會中外男女來賓不下百餘人禮堂中高懸五色國旗　以萬國旗幟中嵌黎總統肖像旁飾各種花草陳設一新及鐘鳴十下振鈴開會其秩序如下（一）全體唱詩五百六十人（二）李恒春牧師祈禱（三）包傳賢君宣布宗旨（四）清心實業學校孟保羅敎士等唱詩（五）湯承熙長老讀經（六）李恒春牧師演講（七）清心女學沈蕊玉姚受祿諸女士唱西詩（八）八體唱詩二百六十七首（九）朱文瑞君祈禱（十）馬錫男敎士祝福（十一）茶點閉會並由辦事員楊家堃李德潤諸君分贈普益月刋等計是會十節中以李恒春牧師之演講及清心女學沈姚諸女士之唱西詩爲尤足動人云 
　　耶穌敎麥家圈堂大佈道三宵已畢連日演說之題適合共和眞詮聽道者約近二千名報名願信者百四五十人十五號三時爲月會之期是日各堂咸集於三馬路慕爾堂舉行大公祈由聯會會員周亮亭主講要道業已知照各堂矣 
[水産學校實習船出發]  
　　江蘇省立水産學校購置克氣型實習漁船一般備有三十五匹馬力之煤油機關積載噸數二十一噸半每小時航行六海里由齊省長名曰淞航并經交通部江海關註册於昨日上午十時起椗駛赴江浙海面及揚子江一带實習英國皮姆脫羅而網及各種延繩釣漁業并航海運用氣象等術 
[尙公小學同學會記事]  
　　本月十日上午十時爲商務印書館私立尙公小學第二届同學會常會之期校外同學蒞會者約占十之四五茲將開會秩序列下㈠搖鈴開會㈡副會長朱和鈞報告一年中過去情形㈢高三級任陳景岐演說㈣同學演說㈤修改簡章㈥推舉職員當舉定正會長莊俞副會長朱亮編輯部長葉紹鈞幹事謝壽長柴志明調查部長陳文鍾幹事吳永林朱福寳趙傳鼎陳保庭交際部長曾格幹事張紹銘勵世長沈天靈朱　庶務部長歸鎬幹事李鴻奎梁秉樞等十八人㈦茶話相約十一月十九日母校開十週紀念大會時每人紥成彩燈一盞合以校中同學可得千數擬舉 
 
 
 

Page 11

 
 
行提燈會㈧攝影㈨散會時已正午矣 
[明日民鳴之義務日戲]  
　　愛而近路女子　　傳習所係由沈卓吾所創辦專授花邊抽紗各種新手工學生先後畢業已有數十人頗著成效又卡德路智競女學校係任　芬女士所經營女士因勞致死由高曉山及女士之弟雪君同志等主持校事内容亦甚美備無如支用浩大籌墊已窮特商於民鳴社於星期六午後（即明日）演劇籌欵由願無爲鄭正秋親演孫中山倫敦被難記及中國摩術家錢香如莫悟奇助演幻術並由沈卓吾特請巴拿瑪賽會事務所長沈芑舫君演講女子生計俾一般不知生利之女子知所適從云 
[省公署頌發禁烟告示]  
　　上海縣公署昨奉江蘇省公署頒發禁烟示諭數十道當卽分貼通衢其文如下照得本省長自蒞蘇已來首以厲行烟禁爲當務之急良以烟毒流行足以亡國若待十年届滿始謀所以禁絶之方必難尅期奏效業於三年冬間嚴令各縣切實搜查至四年春季全省烟苗一律禁絶彼時洋員會勘已逹鎭江忽因印花土合同問題遂致停止改由部員會同本省特派員分路履勘實已一律肅清迭據報告省案現查印土會同至明年四月一日爲限俟限滿後此項合同卽歸無效無論何種烟土槪行禁運倘有奸商貪利偷運以及私行販賣一經查獲定即嚴拿到案盡法懲治决不寛貸本省長爲廓清烟毒起見業已電逹大總統及國務院各部處將合同限滿即行禁運不再展限辦法切實聲明均經復電照辦在案合亟嚴申禁令剴切曉諭須知合同限滿萬無再行展限之理各該商民人等務宜　除舊染咸與維新倘再貪利私運即是干犯法紀除通令各屬地方官遵照辦理並令將禁烟事宜積極進行外仰全省商民人等一體遵照特此布告 
[整頓油業之一端]  
　　上海總商會接青口商會來函内開敝邑商業以生荳籽油爲出口貨物大宗近年裝運出口其簍皮輕重不等以致運銷各埠承受商人無不嘖有煩言較之他埠貨物折色減價商本旣虧名譽亦損敝會忝膺維持之責萬難聽其窳敗值此開莊伊始爰爲設法整頓曾經衆商到會共同討論以謀商業之發逹衆商咸表同情向日簍皮輕重不一今則槪歸一律連繩按照　砝每觔十六兩共重十斤不得逾越範圍違者立有罰條衆商業經簽字認可做簍舖户亦具有切給不得任意加重已彙轉縣公署備案嗣後裝油出口運往各埠再有簍皮除粘油分量逾十斤額重以外者卽由買户報告隨在商會函知敝帮各莊客照章議罰而買户亦不得仍前任意拆皮取巧成交事關改良商業原爲劃一起見合將整頓簍皮一律槪歸十斤不得逾越情形函請通知各帮油業商人共同維持等因昨總商會已據情函致油荳業萃秀堂董事張樂君轉致油業各行號一律知照矣 
[棉紗花衣漲價]  
　　前昨兩日本埠棉紗花衣等商業頗爲發逹昨日十六支水月小包紗每包漲至九十九兩七五大包紗一百零三兩十四支雙象小包九十四兩二錢五分二十支採花圖一百零九兩五錢通州花亦每擔漲至銀二十四兩南市本花統牌二十二兩較一禮拜前每擔加增銀一兩二錢棉紗則每包加增銀三兩五錢云 
[征收稅欵之羅掘]  
　　上海貨物稅總公所所長吳靜山現奉省長曁財政廳長飭知現在國家公欵奇絀全賴各省征收稅欵維持用度查征稅方法亟須改良該公所所屬各認稅商家如有期滿更替者應照現定新章令該新商先行措繳現欵三個月方准承辦不得徇情等因吳所長已遵飭照辦矣 
[虹口市面之轉移]  
　　美租界外虹橋濱臨浦江爲輪船碼頭薈萃之所故向來市面以百老滙路爲最盛近來北四川路一带因翻造市房放闊馬路氣象爲之一新於是粤帮商號均遷至該處市面頓見興盛而素稱繁盛之百老滙路已日形蕭索矣 
[小輪搭客猝斃]  
　　立興公司往來湖州上海等處之小輪船於前日下午由滬開往湖州嘉興等處駛至本邑西南鄕與松江縣交界處之南黃浦長橋港口忽有搭客某甲年約五十左右大呼腹痛頓時倒在槍中亂滾不一刻氣絶而死遺下舖蓋一個網籃一只籃中有切藥刀一把形似藥業中人該小輪當卽停輪傍岸將尸舁至長　港口浦灘安放開駛赴浙一面由該小輪夥友找尋該處地保於昨晨同至上海地方廳報請相驗廳長卽派劉檢察官毛檢驗員等前往該鄕驗得該尸委係發痧身死並無别故判由善堂棺殮發封交該地保妥爲收管舖蓋網籃等一併带回廳署存儲候示召屍屬來案認領 
[收驗路斃]  
　　昨報載有年約三十餘歲之無名男子倒斃於伯頓路上一節茲悉當時由捕頭派探查得死者並舞家屬在滬故昨飾地保曹鶴祥報堂收殮 
[小徽州之兇横]  
　　張振桂前日在英租界棋盤街被李玉連（混名小徽州）用刀戳傷面部三處由同伴孟阿三等報捕將李拘獲昨解公共公廨請究經中西官略訊一過判李押候原告傷愈再行訊核 
[日人痛毆車夫]  
　　黃包車夫周連玉前晚載一日本人至嚇獅克路下車因給資太少周要求增加遽被該日人以手棒當頭毆擊周奪取其棒欲投捕房控告忽來日本人多名將周拖入某號内痛毆受傷甚重復被推出門外周即訴知某號印捕带入捕房捕頭命送同仁醫院療治候派日探查明行兇之人再行核辦 
[秋興勃勃]  
　　本埠各鄕鎭每届秋令必有一般游手好閒之徒開設鬭蟋蟀場抽頭漁利名爲秋興近年來迭經華洋官廳及警區捕房嚴拿懲治迄未禁絶本届秩季經淞滬警廳徐廳長先期通飭所屬各區警正警佐出示嚴禁附近各鄕遂無若輩托跡之所乃於吳淞砲臺灣地方密營賭窟每逢星期凡有此癖者均手携蟀蟋箱搭坐淞滬火車前往與賭尤以妓傭優令兩帮人居其多數云 
[婦人私開烟間]  
　　新閘路一千七百七十號門牌婦人張王氏家私設烟榻售烟當被捕房查悉於前日派探前往將氏與烟客朱金海陳茂昌吳伯生謝福生陳應全張全榮等九人連同烟具带入捕房昨解公共公廨經中西官訊明判張王氏罰洋十元餘人各罰洋三元一併充公烟具銷燬 
[罰欵無力繳全]  
　　銷售私土之張海全前被包探拘獲解送法公廨判罰洋入百元又楊阿福判罰洋三百元均押追未繳昨又提訊張供實因貧苦祗能措繳一百元楊供祗能略繳若干餘者均求寛免判各還押限十四天先繳一半到案再行核辦 
[代人受過之懊悔]  
　　粤人廖德球前因私藏紅土川土被探拘獲解至法公廨訊問廖已承認判令罰洋九千元後因無力繳洋改押兩年又九個月在安現由伊叔廖某遞禀法公廨據稱此土實係代人寄藏並非德球自已之物請提寄土原主到案訊究等語故又將廖德球提至公廨詰問據供此土係住居城内九畝地宴慶里之楊燕堂寄於楊泮如因泮如早出晚歸故將鎖匙交於民人代爲執管包探來查時泮如未回故在民人身畔抄出鎖匙起獲私土將我拘案實受楊燕堂之害求恩提究讞員聶君問當時何以認爲自已之物答稱楊燕堂囑民人代爲承認致受其愚聶君又問爾能將楊燕堂交出否答稱民人在押難以尋交叔父或可代交到案判令還押候傳伊叔到案訊明再核 
[流氓冒名詐擾]  
　　流氓周老香郭耀仁前日冒充洋藥公司調查人在福建路弄内以搜查私土爲由向土販馬杏光圖詐當被二百八十二號華捕查見以周郭二人不應搜検行人當卽拘入捕房昨晨併解公共公廨經中西官訊實判周郭各押西牢半年以儆 
[男女私約之敗露]  
　　西門内西倉橋鯤飩作主傳明昌之妻宋氏近與挑賣餛飩之葉春榮有染前晚約至租界東新橋某客棧中相會不料被夫偵悉糾合多人跟縱入内當將男女一併拘獲葉行兇抗拒彼此略受微傷由巡街捕拘入捕房派捕押送淞滬警察廳訊辦該廳以案涉刑事昨特函送地方廳經檢察官訊得男女均屬無恥諭令分别押候究辦 
[限期交還女子]  
　　住居新民路六十間地方之周福生前與歸人沈氏姘識近已拆開詎周前妻所生之女金秀前日忽被該氏誘逃當爲隣居沈步才在途遇見向周報信即將沈氏尋獲惟女已藏匿他處因卽扭控四區警署轉解司法科由沈步才到案證明判沈氏交保限三天交出金秀再行核辦 
[領回被拐女孩]  
　　開封路六百七十三號門牌住户張文炳控吳顧氏周朱氏串拐九歲女孩阿茶由捕將顧朱兩氏與女一併查獲解送公共公廨訊供不認管押候查在案昨晨復訊原告偕見證女子許望娥上堂訴期伊女被拐情形訊之周朱氏供與張女相識並非串拐吳顧氏供詞支吾中西官判吳顧氏押女所半年局朱氏開釋女交其父領回 
[拐案並無憑證]  
　　袁安生至法公廨訴稱民人在原籍耕田爲生女兒阿紅屢稱欲至上海帮傭竟於八月二十二日逃逸今接外甥女錢三林來函邀我來申據三林言女兒實被男子老五及朱陸氏誘拐當卽報捕將朱氏拘獲請求追究朱氏供與老五並不認識婦人於八月下旬臥病在床豈能拐逃人家女子求察讞員以原告所控無憑遂判將案註銷 
[老丈人之喫飯主義]  
　　住居义袋角恒豐路之江北人羅恒紀祗生一女已嫁於周少卿爲妻當時憑媒議定因羅無所依靠每月由周供給白米五斗近周忽悔議已兩月未有饋送前日羅女婦家探望被羅留住不放周往吵閙羅卽扭入四區二分所控訴前情轉解司法科經嚴科員質訊之下判周履行婚約按月仍送白米五斗將妻領回 
[掘取泥土之干涉]  
　　洋商愛爾德在潭子灣沿河置有地産由張桂亭經管前日有船户王雲發陸阿桂私掘該洋商地上之泥土被張扭控四區警署轉解司法科經嚴科員訊明判王罰洋四元陸罰洋二元以儆 
[匪徒代人打針]  
　　匪徒劉德生蔣全春近在西鄕閔行鎭地方爲人代打嗎啡針漁利前日爲地方警察第一區警局查悉飭警前往將劉蔣二人拘獲抄出嗎啡二包嗎啡針三支解至該局昨送地方警察所轉解檢察廳訊究 
[尋獲私取銅元之藝徒]  
　　理髮匠浦束人王春桃前被其徒甄有福私取銅元四千文逃逸無蹤昨在法租界招商局碼頭尋見該徒與人賭博向之詰問據稱被小工王長榮借去洋兩元二角等語當即一併扭至法捕房移送南市一區警署訊問王供實係友人甄子榮所借遂飭原告將其徒带回自行處置王長勞從寛斥退 
[民事非警署所能受理]  
　　揚州人梁順權至南市一區警署控稱滕張氏之夫昔年借去洋一百六十元出立契約於今年陰曆八月底理還不料至期避匿置之不睬故將滕張氏送案請爲追究等情該警署因係民事未便受理飭將原被一併移送地方審判廳並着自行起訴 
[私收賬欵案人證未齊]  
　　美商勝家公司控安徽横溪分行用人周　梀私收賬洋一千二百零五元由探將周拘解公共公廨訊供管押在案昨經中西官復訊一過判令還押候補傳人證到案再行質訊 
[原告不欲深究]  
　　粤人謝嘯霞前日私取兆豐路五百五十五號門牌朱卓文值洋三百餘元之機器脚踏車一部由捕　獲昨解公共公廨請究據朱投訴該車係由孫文贈送與我今旣查到可免深究訊之謝供詞支吾中西官姑念原告代求判謝開釋 
[借洋不遂之恐嚇]  
　　江松言至法公廨控稱今有宋國寳來向東家借洋不遂卽向商人强借洋三十元商人亦不應允詎宋滋擾不休口稱必用石灰包　商人眼目撒瞎無奈報捕拘案求究訊之宋一味苦求加恩寛宥聶讞員判押一星期以儆 
[監禁攔路攫物之流氓]  
　　流氓張阿江前日在幅州路搶取嚴季氏金控耳又謝如生在山東路搶取濮王氏金環均經包探查獲昨解公共公堂經中西官分别訊明判張押西牢半年謝押三月分别示儆 
[竊取手槍]  
　　南京路十一號半美泰洋行控周漢新身掛該行銅牌混入貨房竊取手鎗兩支昨由捕房將周拘解公共公廨經中西官略訊一過判押候查明再訊 
[火警]  
　　前晚九句鐘靜安安路哈同花園後面東洋式房屋内忽然起火由捕查見奔告捕房即由救火會西人立驅皮带車馳往澆息計燬房屋八間 
[謝券]  
　　江蘇省立第二師範學校定十四日開運動會承贈入場券二紙 
　　奉賢縣立學校定二十二日開第一次聯合運動便承贈入場券一紙 
　　女子手工傳習所與智競女學校定十四日假　民鳴社演劇籌資承贈觀覽券二紙 
[氣候報告]  
　　（上海徐家滙天文臺） 
　　已過者之報告十月十一日斐利濱之颶風在撥辣带斯附近向台灣東海濱進迫揚子流域氣壓高大中國北部抵下信風和適十二日天陰而惡劣氣壓下降涼風自東北吹來十二日午後四時前二十四小時内温度至高七五·二至低六三·二去年同日至高七八·五至低六○·八 
　　未來者之推測十二日午後四時三十分預測天氣較涼上海沿海有新起之西北風台灣與東海之颶風及低度刻向東北而行一經琉球之南一經琉球之北 
雜評二 
[在野政治家（納）]  
　　在野政治家責任之重人所共知矣吾謂政治家之所以爲在野政治家者必先能篤守其主義權位可讀他人成功可以不居政治生涯可由此告終結而主義始終不變者然後可成爲在野政治家不然其在野之志不可恃也旣在野矣則其所應爲之事業第一在主張正確之輿論以指導社會一問題起一事件發生苟自信眞理所在者竭全力以發輝之必俟國人醒悟而後已始得謂之盡職不然而或爲羣盲之所刦或求合於流俗人心理亦不得謂之在野政治家也是故正眞政治家在朝與在野無二志我人希望於政治家在朝與在野亦無異義若以旣脫政治旋渦而日放其無責任之論焉或主消極而悠然以一庽公子憑豈在野政治家所應有也哉 
　　今日政治家多在野故爲此言 
來函 
[陳烈等致辦理旅滬黨人善後事務所函]  
　　黨人善後事務所審查員諸公鈞鑒敬啓者諸公以韜略之才泰斗之望辦理滬上同志善後事宜俾政府之實惠藉以均沾同志之阨困得以抒解感激之私不第烈等已也但自開辦以來歷經兩月迄未見諸實行同志等饑寒交迫現逹極點無已而公同集議推舉代表陳烈等具函詳詢究竟（一）善後問題已歷兩月因何阻滞未决（二）册報共有多少同志（三）資送的欵現有多少（四）甲乙之區分以何者爲標準（五）甲乙遣資有無區别（六）同志及審查諸公各報因公虧累各計若干（六）先人後已問題因何滞碍未行以上種種情形希卽逐條詳細答覆以免懸盼同志陳烈吳柱中翟振鏞等同具 
[王棪來函]  
　　敬啓者頃閱貴報十月五日揚州通信謂鄙人虧欠江運局公款六萬兩不勝駭詫竊江運局爲淮北官鹽轉運機關並無重大銀錢經手况鄙人今春三月卸事交代毫無虧欠此次到邗係了結公家與稽核所手續上事件現已證明貴報所載有關名譽合祈更正登入來函爲感王棪謹啓 
[補錄命令]  
　　十月十日大總統令孫烈臣張景寅莫順馬鴻賓康宗仁均給予四等寳光嘉禾章此令 
　　又令林葆綸王道鐸秦步衢劉炳守曾廣義李靜誠閻相文張宗昌熊炳琦明羽拱張作相張麟書鄒芬劉香九郭瀛洪吳寳貴關文波史魁元陶經武石得山王良臣孫傳芳時鼎岑汪鎬懆傳其永張學濟高峻峯向培珍毓麟高士儐高震孔繁蔚楊樹德張定邦馬麟袁慶恩尹鳳山丁長發于禀馬福壽馬鴻逹鍾志鴻劉伯心王承斌平查宸王銳魏明山劉寳善劉金標李玉衡丁搏霄伍觀淇陸朝珍梁上陳均給予四等嘉禾章此令 
　　又令陳壽彭錢開甲楊𦴼黃毓成楊杰賀克昭馮濟李祥祿　� 
郁文潘其霑蒙仁潛闞宗　曹英李雨山楊立言王世傑丁香瑞寇英傑馬文德伍文彭廷衡郝國壐朱澤黃林德軒龍璋戴以庸延年張友臣張克瑤王振標王飛虎高全忠李澤霖李景林王麟慶鄭金聲余鼎銘馬忠杰高世貞田頌堯舒榮衢靳永泰安毓清應振復周子寅周煜坤張平馬宗燧范騰霄鄧　華陳俊凌元和薩夷杜逢時宋彬均給予四等文虎章此令 
　　又令熊靖孚許瑞芝閻治堂張福來王繼忠王起貴鳳漢治陳錫陳金鏞李剛培王康福王克鴻劉禮權華鈞章趙興亮王斌修孫錫聲張建婁雲鶴齊振林楊祖德均給予五等嘉禾章石國柱劉口龐襄王立本邱瑞亮張鳳瀚鄭祖怡許連藻均給予六等嘉禾章此令 
　　又令水雲龍駱世侖叚廷佐楊體震徐振海甘日暢趙維賢閻桐衛朝彦史文錄崔鳳舞劉鼎臣李華周則范林修梅楊源濬孟富德趙振剛李煥章白鶴儀王銑汪完王建郭振年王文斌伍岳秀盧濤熊其斌袁光輝鄭文動張清汝汪雙全尙毓贊馮駿英徐春航王爲蔚尹銘欋支藻章炳榮馮紹言劉夢庚石紹明田經年段其澍宋思宗宋收林朱孔揚李德昭岳貽本劉萬齊唐凱陶制治五瞻海程待稚史國鈞黃曾枚趙一琴口泰傅維四郭福元周澂柏崑郭光祖譚家臨劉復周貴生劉文藻錢會東唐新民張輔漢蔡斌均給予五等文虎章陳燻庚顧秉鄭馬雲青李鴻文申葆藩耿玉田張誠熙龔邱齊李家　沈宗約韓慶緩董明銘李雁賓袁祖餃英瑛胡忠相王華裔宋運禧鄭明山賈朝棟李鴻濟常萬里蔣錫五陳荃王明囂張士品蜚學白成鴻舉馬聯芬陳光仁戴星屈同湧趙雲仄王祖肇皮廣勝胡斗光張之祥鄧錦鏢湯漢卿董岳山曾紀銘邱代南唐厚張毓森馬肇榮均給予七等文虎章林肇基給予八等文虎章此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[雙十節新開篇] [  天台山慶]  
　　烟消日出雨初晴物換星移氣象新重九纔過雙十届每逢佳節倍思親曾記得去年發起籌安會帝孽無端把國體更所以那鐵血換來雙十節反弄得黯然無色冷清清間有人民相慶祝嚴行取締有官廳國旗五色秋風緊稱帝稱臣到北京勸進表請願文電報聯翩盡贊成有的是巡按使有的是大將軍有的是人力車夫簽姓字有的是街頭乞丐把書呈還有那代表君媒安大浪英雄粥粥也聯名要求登極無其數一片歡迎帝制聲拍馬屁攀龍麟黃袍一領想加身紀元年號頒洪憲八十三天改勿靈收拾人心何物貴勳章如雨爵如雲勿壳張蒼天不興新皇便獨立西南護國軍到如今項城一死共和活君子潛逃太保行國慶依然留紀念欣逢雙十祝良辰九秋黃菊增長壽十月鞭蓉應小春人過艱危方覺悟事經挫折見精神去年今日成何樣宛比那孩子無端受慢驚幸虧得小兒科一劑回生藥居然死後又還魂要知痛定須思痛莫負同胞民國民昔日悲觀今日樂懸旗結彩更張燈救火會學堂生軍商警界共官紳朝朝夜夜忙籌備一寸光陰一寸金各處機關齊慶祝五光十色萬千人興高采烈提燈會招待來賓犒賞軍民國路旁應熱閙中華路上更紛紜董家渡小東門黃浦灘成不夜城但願得總長量材母背法但願得將軍盡職莫聯盟但願得强隣勿作侵陵態但願得議院休聞搗亂聲政客不存權利想大家協力要同心英雄時勢英雄造磐石苞桑慶得人從此國基長鞏固外交内政放光明年年佳節逢雙十國慶提燈永舉行紀念日萬歲千秋不變更 
一串珠 
[羅霄女俠彈詞（六續）] [  寄塵]  
　　阿儂本是異鄕人飄泊天涯剩一身骨肉流離音信絶家出隔斷暮天雲主人待我加青眼結草難酬此日恩主婦聞言方欲笑阿青却又說言云他說道阿儂薄命天生就　厚福偏難載我身一則是生小嬌癡無用處怎能坐食累高門二則是遭逢命運都非吉忍見凶神累别人三則是萬里雲山千里水我要將天涯走徧覓雙親主婦呵明朝與汝便相分顧不得做個忘恩負義人 
　　阿青言雖婉轉心實悲傷說罷此言禁不住流涙兩行戚容滿面早哭得像雨打梨花一般主婦見風使帆忙將好言好語來安慰他主婦說道 
　　娘聞說莫相驚我不是詭計奸謀阻汝行只恐妙齡兼弱質如何容易上征程因此裏痴心妄想留君住可憐我　　螟蛉一片情你姑娘旣然立志諱親去能得心堅事總成莫說女兒多怯弱本來孝子格神明祝君此去無艱險尋得雙親返洞庭我只是難離難舍此時情你何妨五日三天爲我停 
　　主婦說罷含笑望着阿青阿青收涙答道主婦厚意感激無涯我縱然尋親心急也當爲主婦躭擱兩天更有一事我雖然立志尋親却先向那方尋去還自茫然正要和主人主婦商量個善策哩主婦道如此便讓老夫婦替你打點罷還日阿青仍是借宿茅居睡到半夜便又生出亂子來正是隻身避盜仍逢盜半夜逢仇不是仇欲知詳情如何且聽下回分解（未完） 
小說一 
[言情小說妍媸鏡] [  天虚我生]  
　　第一章（續） 
　　曼睞曰吾殊不知此女郎之貌如何予聞語微笑然心中竊念苟此女郎而亦如曼睞之美者則曼睞之敵至矣其人多金曼睞其何能敵曼睞此時似亦有所深思默坐於風光中悄然不復作語予乃故逼之曰吾聞嬧娜自糼生長印度其人必美而碩蓋古書之上恒稱東方多美人曼睞弗待辭畢卽曰書不可信也實則生長東方之人往往黃臘而枯瘦予笑曰然此固　貨之本色也予爲此語初非好謔蓋知曼睞心中正作此想也故曼睞亦不復憎予刻笑而起曰日之夕矣盍歸乎來予搖首示否蓋曼睞每日必須晚裝而予則否故較爲空閒曼睞遂姗姗自去其行也直如楊柳之受風以予視之殊不審其爲　娜爲輕狂也予則仍坐樹陰下其地爲一巨邸之廢基斷　荒井約略可尋四周綠樹慘翳穠花不紅蟲聲如泣時復出没於苔砌中隨風斷續似告人以幽獨者此地在鴉巢村中實爲著名之古蹟凡人之過此村莫不來此以資憑弔而村人亦以此古蹟自榮聚訟紛紜幾欲將自古以來之英雄大盡附會於此或謂愛德華第一曾建宮於此故此斷并荒堦實爲天家舊物而或則以爲非是昔紅衣敎士華爾西曾建大敎堂四十有八於名都勝處此其一也特是年代久遠無從而考村人視此古蹟直如字紙之簏凡歷史止所有典故莫不舉而貯之於此然予之揣度則異是蓋此實非古蹟不過雷格萊貴爵之先勳當建造爵邸時特建此古蹟之狀以娛來賓者耳吾父之見亦復如是然亦頗愛其景物之佳每當旁暮輒手書一卷咏吟於此以寄其曠漠之胸襟此古蹟適當高阜桐樹莊在其右雷格萊爵邸在其左高阜之後則有草地一片細草廉織中有小徑蜿蜓而下直抵山坡則有小屋　然垩作白色則卽白理安茅舍也其地空氣極佳塵囂不至與世隔絶而桐樹莊則屋　連如雲噴泉之高直出樹杪葡葡架可半畝夏時積實纍纍可當一年之糧其他諸物舉凡貴家所應有者桐樹莊莫不盡有而居其中者乃爲一鹹貨商之孤女吾弟亞琪嘗稱嬧娜爲幸運之孤女幸運哉嬧娜使我而奄有其富殊不必有園林車馬其第一事當購百科全書一部以進吾父吾知吾父愛我必高出於曼睞上矣至第二事則已不睱涉想以此時山坡下忽有足音而吾之思想遂爲所移 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[陸軍部制定保存火藥章程]  
　　第一章總綱 
　　第一條本章程所言保存之各品爲火藥子彈火具藥包等件其貯藏之器統名曰箱 
　　第二條本章程所稱火藥爲尋常藥黃色藥無烟藥三種尋常藥係包黑色藥楊色藥而言無烟藥係包槍用砲用各項而言 
　　第三條本章程所稱火具係包引信雷警爆管門管專火線藥囊藥筒等而言 
　　第四條本章程所稱藥包係指鎗藥包手鎗藥包及鎗之減藥射擊藥包而言 
　　第五條保存之法以乾燥清涼爲主無烟藥首重清涼尋常藥及黃色藥首重乾燥故庫中濕度温度尤應視火藥之種類質性分别格外注意 
　　第六條火藥應各按種類分種貯存火具及子彈亦應兩相區别不宜混　一庫惟庫室不敷用時黃色藥可與尋常藥同庫火具可與子彈同庫 
　　第七條庫中堆積法如左一凡箱須分排堆積其靠牆之排至少須離牆五十生的以外二每排之深最多以二箱爲限三凡排與排相距至少須三四十生的四凡各排堆積之高最高不得過二密逹五十生的至導火線則不得過一密逹八十生的五最下層之箱至底須用十生的高之枕桁墊起　　第八條堆積前應注意之事如左一察勘各箱封口有無烈縫破損情形有則立即補封二察勘各箱四面有無裂縫並有無不便收存之破損或蛀蝕潮濕等項情形有則立即卙酌修理或換箱三無烟藥如在夏季長途輸送而來應照前兩項辦理外仍應查照檢查火藥章程第二章第十九條第三項辦理四各箱應編存庫號碼立簿存查 
　　第九條堆積時應注意之事如左一凡同廠同時所製同品各箱廠堆在一處二凡同堆一處之各箱應查其箱面是否一律平正其不平正者應留置上層又堆積時不得將箱翻甩　搖三同品不同廠不同時或同廠不同時或同時不同廠者應分别堆置當左右分列不得上下層累四堆積時遇有上條第三項情形者即照該項辦理五堆積後應查看全體是否平正六堆積畢應即各將收存諸品之種類廠名製造年月入庫年月重最或　數尺數並所壓情形考驗成績一一另紙寫明貼於箱面 
　　第十條庫中應辦各事如左一每一星期拭理一次二庫内應取最高寒暑表或暑高最低寒暑懸於温度最高之地位夏季每星期檢點一次將温度記出三每季檢連晴之日開窻通氣其向日之窻應用幔妥遮免受日光惟無烟藥不得於盛暑連晴時開窻若積雨後天晴未久不得即指爲連晴四火藥庫一切窗户除照第三項擇日啓閉外應常時嚴鎖五夏季入藥庫辦事者以朝夕清凉之際爲合宜 
　　第十一條辦事時應注意之事如左一拭理時應兼注意庫用木料并箱板等有無生蛀情形並各處有無鼠迹二雨後入庫辦事時須詳察庫頂有無滲漏情形三入庫辦事時除應带之件須先檢點一次始能准其带入外其餘酸類鹽基類可燃物已然物鐵類右類曁一切不應带之物均不准带入四入庫辦事時所著之履以軟底爲宜五各貯器不得於庫内搖轉滑走或開閉 
　　第十二條庫外應注意之事如左一庫外空地應每日潔掃其溝道等併應隨時察看修理不得令雨後積潦又不得於庫外空地堆置汚穢不潔之物及雜物等二夏季應於庫外陰凉處懸一寒暑表每日午後將最高瘟度記出三時時詳察各窗有無損裂情形並隨時察看有無透風罅穴四避雷針及雷導子等應於每年夏間檢察導力一次並隨時察看銅絲有無損斷 
　　第十三條庫存之品除火具箱不禁更換外其貯火藥之箱應以原來之箱堆置非驗係確不能用不得輕爲更換茲將更換火藥箱時應注意之事列左一須將該箱取出另置他處二檢查藥質三箱式及裝置等須與原箱同四以原品餘下之箱更換時須擇用其堅固者如係新製尤須察勘木質是否合宜是否乾燥五更換後須在箱面編明原號記明更換字樣及年月等并須查對簿中原號照式註明六箱内所貯之品仍須照第九條第六項辦理七更換須在乾燥之日 
　　第十四條庫内貯存之品檢查後應將上下各層互換 
　　第十五條製造年月不明之藥當貯存時應取少許貯於著色乾燥之玻璃瓶内緊密封好另置合宜之處存以備查其應分析者卽行分析以便查考 
　　第二章火藥 
　　第十六條無烟藥除照第九條第六項所載分别註明外更須將同廠同時所製同品合製一經壓表並記明耐熱試驗之成績及保存時重要之注意 
　　第十七條無烟藥堆積各層之間務令流通空氣 
　　第三章火具 
　　第十八條導火線收貯箱内時先用巴拉　油紙包其尾部用麻線紥好然後收諸箱内再行封好其好貯之箱應先於空氣中曬乾 
　　第十九條凡藥囊類當於夏季盛暑連晴之日每年一次連箱取出分别曝於日光之下俟其風乾乃用揮發油所浸之布拭箱一次並將該油所浸之紙襯於箱内各面再置固體防蟲藥若干塊入箱然後收貯裝滿後再投防蟲藥若干塊并覆以擇發油紙即蓋箱封好送還原庫 
　　第二十條揮發油爲泰來便油樟腦油彭仁油等固體防蟲藥劑爲那夫打林樟腦等可擇用其一種 
　　第四章藥包 
　　第二十一條各種藥包之箱雖許並存於子彈庫惟無烟藥之藥包應審查庫中情形以較清凉之處爲合宜其箱堆積之高均凖第七條第四項之例　 
 
 
 

Page 18

 
 
   
 
