# 1907 - 202 - 4912309

 

Page 1

 
 
   
 
 

Page 2

 
 
今日本報目次 
第一張論說專電緊要新聞本埠要聞 
第二張要摺（蘇撫陳夔龍奏覆禁烟情形摺）各界新聞滿洲通函（黑龍江調查表略） 
第三張小說（消露）國外新聞本埠新聞訟案各業行情表 
論說 
[論消除革命在實行立憲（如）]  
　　自革命軍起。而滿漢之見日甚。自黯殺事起。而滿漢之見又日深。我國自去年七月十三以來。預備立憲之聲。旣騰達於中外。而革命之風潮不息黯殺之手段所以日加烈者。其第一之争執。在於滿漢之不平等。故不先除滿漢之界。雖日日預備立憲。不過成一立憲之空名詞而尸。顧自滿漢入關。二百餘年。相處已久。旣爲異族同化之國。而其所未化者。特在政事上之差别耳。在專制極盛時代。習慣有。素成爲自然。故反對者鮮。而在預備立憲之世棋。滿漢同等問題。遂爲組織立憲之第一要素。於是持平和主義者。無非以言論鼓吹立憲以冀立憲。之實行而消除滿漢之分界。而持激烈主義者。無非以黯殺迫行立憲。以破壞爲建設。而其禍烈矣。是以政府不欲實行立憲則已。果欲實行立憲。非先平滿漢之界。其道未由政府不欲消除革命之風潮則已。果欲消除革命。非先除滿漢之界。無由着手。故早一日實行立憲。即早一日彌革命之禍。早一日平滿漢之。界卽早一日成立立憲之局而數月以來。立憲之準備愈疏。革命之風潮益烈。上而政府。下而官塲。每不於根本上討究方針。而以收補慘殺爲惟一之計畫。而禍更烈矣。 
[一政府對於革命黨惟一之辦法]  
　　自吳樾炸彈之發現。而一班留學生盡爲革命黨矣。自萍鄉匪黨之起事而一班土棍光蛋梟匪盡爲革命黨。矣自賣蛋者闖入撫署而一班肩挑手。挈負販者流。盡爲革命黨矣。自徐錫。麟刺殺恩撫。而一班官塲除滿族外無一而非。革命黨矣。自秋競雄因。株連而死而一班女界學生亦無一而非革命黨矣。弓影疑蛇。聞弦落。雁是以外省官員入觐。而使内閣代爲騐看。則政府之心目中。幾以男者人人爲徐錫麟。其女子人人爲秋競雄而政府所以對付之方。無非出於窮。治與峻刑之二策。然窮治則窮治之不能盡。乃連及無辜而峻刑則若輩以破壞爲主義。者其一死固不足惜亦非。殺戮之所能威。而其勢必至於愈激而愈烈。 
[一官吏對於革命黨惟一之辦法]  
　　革命黨者滿族之仇讐。而一班官塲視以爲逢迎之具。故一旦革命事出不惜草薙禽　以妄殺無辜。是以徐錫麟槍斃恩撫。株連而被戕被拿者以數百計。因錫鱗爲革命黨。若其父若其弟無一不爲革命黨矣收捕之慘。殺之以爲陞官發財之計因錫麟爲革命黨。若其友若其戚無一不爲革命黨矣。收捕之慘殺之以爲陞官發財之。因錫麟爲革命黨。若其所開之學堂學生與其敎習。若其所開之店鋪夥友。亦無一不爲革命黨矣。收捕之慘戮之。惟恐不力。而推其一班官吏之用心。無非爲陞官發財四字。而後之爲人父爲人弟爲人敎員爲人學生爲戚友爲人店夥者危矣爲革命黨者每不肯言於人曰吾乃革命黨。而爲人敎員爲人學生爲人友朋爲人店夥者又難以臆測。然則今日之爲人敎員爲人學生爲人友朋爲人店夥者。聽其捕獲任其殺戮以紅一班官塲之頂平。漓散一班社 
 
 
 

Page 3

 
 
會之心。而騷擾世界者。非羅織革命黨官吏之咎而誰之咎歟。故政府之對於革命。無非以嚴治爲消滅革命之方針。官塲之對於革命無非以嚴治以爲陞官發財之地步。如此則革命永無消滅之日。而其勢必至於益烈然則政府者。製造革命之原料。而官塲者製造革命之附益品也。故製造革命者政府而嚴治革命者又政府附益革命者官塲。而嚴治革命者又官場合而言之則曰亂天下而已。 
專電 
[電一安慶（十七日午後十點）]  
　　馮升撫探有留東學生万□□帶有禁物濳行回華爲徐錫麟復仇特飛電各督撫轉飭各關嚴密查拿母使漏網 
[電二南京（同日午後八點十分）]  
　　浙江留東學生以徐錫麟剖腹挖心不合法律公電江督嚴詞詰責語有請公三思字樣故午帥去志益堅（秀） 
[電三北京（同日午後五點）]  
　　十六日軍機處交片都察院代奏三事（一）貴州舉人何慩嵩請實行禁烟奉旨著會議政務大臣議奏（二）法部主事梁廣矄條陳疆臣擬借洋債貽害甚深奉旨著會議政務大臣會同度支部議奏（三）御史史履晉奏各省請購兵輪母任虚糜奉旨著陸軍部議奏（蓋） 
電四北京（同日午後十二點） 
内城警廳籌議地方自治以推廣巿場工廠改巿政會爲自治局爲起（大） 
[電五北京同日午後十二點]  
　　今日（十七日）政治館奏加各衙門經費内閣每年五萬翰林院三萬禮部六萬法部六萬理藩部九萬都察院三萬大理院八萬奉旨着照所請（大） 
緊要新聞 
[徐錫麟革命之餘波]  
　　浙撫冤殺秋瑾後之近狀浙江巡撫張曾敭因此次查抄紹郡各學堂曁嚴懲秋瑾女士頗遭物議漸自引咎故於日前托病奏請乞假二十天所有公務悉委藩學臬運四司分辦員紳往謁概不接見並聞張撫假滿後尚擬續請展假如紹事竟干查辦則卽須乞恩開缺浙省大吏近恐眞有革命黨潛來省城故防範甚爲周密除水陸各城門由八旂弁兵駐守外又添派防軍在城墻通宵巡行持燈遥望至街頭巷尾亦恐巡士察難周派兵協助紹興秋瑾女士正法後某西女士以其並無供詞實證深痛女界之摧殘特函致張撫詢問秋瑾女士究竟因何定罪持何證據現張撫尚未答復云（夫） 
[秋瑾]  
　　兩宮辦理徐黨之意見據内廷消息兩宮對於皖撫被刺一案以徐錫麟身爲道員甘冒不韙固屬死有餘辜然其黨羽多由脅迫使然除著名死黨嚴懲不計外凡所脅從斷不可妄事株連致亂人心業已傳電江督懔遵照辦並飭電知各省督撫一體知照（爲） 
　　安慶府傷重堪虞皖撫之變安慶府龔鎭湘亦受重傷現聞所傷甚重日内恐有性命之虞并聞武巡撫車德文亦至今未痊（火） 
 
 

Page 4

 
 
　　粤省官場之恐慌前日粤藩移知警局將省中當差候補各員職銜姓氏街名寓所現當某局處所某職何時到差逐一查明列表移送杳閱并飭每月查報一次以防有除錫麟一流云粤督接江督電咨現經訊出徐錫麟同黨十餘名均分匿南洋港粤一帶務卽飛飭所屬一體嚴緝等情胡督立卽移會李提電知駐港偵探各員密查並札行一體知照粤督日得恩撫鎗斃消息及迭接京電謂革命黨屢欲在粤起事等情深恐黨人混跡省垣再步恩之後塵近又條諭警局　飭各段目兵如遇大吏經過必須加意保護喝令行人不准來往巡弁巡目等并須於經過時隨轎護至段外以昭慎重 
[武昌拿獲孫汶從姪并大宗軍火漢口]  
　　漢口函云本月初一日有自上海匿名電告張中堂者歷數其庚子年來誅鋤革命黨之罪謂不出六七月必以炸彈斷送爾命云云中堂得電異常惶懼嚴飭關道局員及洋關扞手認眞稽查遇有大包捆載之件必須開包查驗母得任意放行前日忽有新租武昌大朝街房屋者往來之人多係洋裝斷髮　察疑之入内搜查果獲快槍二千餘桿子藥五萬餘顆并拿獲四人有三人口操紹興音一人口操粤語自認爲孫汶從姪不諱問其快鎗子藥何時運到湖北則答以昨日問其何以未被關卡查出則笑曰我自有私運軍火之法非若輩肉眼所能偵破嚴刑訊之堅不吐實遂正法於督轅東轅門内之牆下（西） 
[贛藩派員密查匪黨九江]  
贛藩以湖口吳城一帶爲江省門户近聞有私販外洋緑燄砲三尊及新式快鎗五百枝接濟情事故特札委林某星夜馳往吳城湖口等處會同地方文武常備陸軍砲台營防緑各營及各稅卡一體認眞稽查防範無論舟軍販運貨物均須細心檢察倘有行蹤詭秘形跡可疑之人卽嚴加盤詰據實禀辦（實） 
[奏准外省審判廳權限北京]  
　　法部大理院各堂官連日會議以大理院官制旣經奏准此後各省自應逐漸添設審判廳以符立憲國司法獨立之制業將審判廳與各府廳州縣職掌權限分别釐訂一司司法上事務一司行政上事務各不干涉即於前日具摺奏陳奉旨允准（士） 
[朝鮮亡國史]  
　　十六日字林報得倫敦電云韓國派赴平和會之使臣已於英沙深白登埠啟程赴美有泳親王者告路透訪員云此行當往見大統領羅斯福并遊歷各名城再歸英國至此次出使確奉韓皇之命皇自知强偪退位之舉卽在目前曾告余曰若朕被害卿等當續行使命以光復吾國五百年固有之獨立云又謂此次韓皇遜位實由日人串通各奸黨所致同日東京電云據官場宣告駐韓日本兵士過少遇事不足保護外人特調小倉師團赴韓已於今日上船運往釜山又電云今晨據漢城電稱日韓條約業已發布高麗首相及商務省大臣當會見統監大臣時得知此約内容遂與各大臣於禮拜二夜聚議至翌晨始散昨晚各大臣又入宮會議至午前十二時半始出卽往見伊籐統監面告一切 
[附日韓條約今文]  
日韓兩政府爲亟欲發達韓國之財富及其國力且爲韓國人民增進福祉互訂條約如下方 
（一）韓政府所有改革行政上之事件須聽統監大臣之指揮 
（二）凡定議立法事件以及緊要之行政方略自後均須統監大臣之認可 
（三）裁判事件與平常行政事件有區别 
（四）韓國官員之升降黜陟須得統監大臣之承諾 
（五）韓政府當聘　統監大臣所舉之日人爲官員 
（六）韓政府未得統監大臣之承諾不得聘用外人 
（七）一千九百零四年西八月二十二號所訂條約之第一條卽行取消 
此約重要之點在首二條約定行政法律上之事件必須聽統監大臣之指揮及承諾第七條卽謂撤除財政顧問官之名位 
[豫省又有土匪蠢動開封]  
歸德府屬爲河南之東邊界素爲匪類出凤之區前次東匪肇亂幾欲聯合起事旋因東匪已平始漸安謐刻聞又有蠢動消息該處地方官及前派往駐防之陸軍以馬隊一營不敷防勦密電大吏請卽添兵彈壓現張中丞已派定五十七標之砲隊三營步隊一營於初八日拔隊前往（皮） 
本埠要聞 
[某西人致函字林報論租界不允禁煙事]  
　　讀貴報諸君必有以租界西人將表同情與華官合辦禁烟之舉爲希望者矣然一讀昨報所紀工部局之函件當同爲之灰心細讀該函所言無非混亂觀聽無價值之語若以代表納稅西人之輿論則於吾納稅西人 
 
 

Page 5

 
 
自敬之心未見爲之增色卽主此稿者吾恐未必增名譽也工部局函中謂若閉歇烟館則私家吸烟之風必因之日盛此不過不願禁烟之轉　耳租界妓寮之設烟鋪者亦殊不少然則工部局不願有鴉片之私銷而願留此乎夫中國禁烟可稱嚴切世界文明各國莫不表同情而今工部局反謂欲存租界治安之利益願任各烟館公然開設若此行徑人將謂鴉片一物爲西人强迫所致且謂西人舍金錢外無意志之說工部局其將何辭以對竊謂各納稅西人必不願有若此者爲之代表而華人之所請求仍將有以許之若昭該函而論則虚談中西之交好誠爲贅癅總之以强情待人者人恒以强情答之理有必然也至有以禁烟困難爲慮者請觀天津之禁烟可以釋然矣譯文匯報 
[滬道電禀劉一銀幣之難]  
　　江督因籌議度支部所定幣制電囑滬道移請商務總會研究考察迭載前報兹悉滬道昨已電復江督略謂劃一銀幣一事已轉囑商會傳集錢業中人考証碻議惟查從前甯省曾鑄龍元輕重大小一如墨制内地大都通用而上海獨不通行由於墨銀分兩成色較準龍元有所不及銀行專用墨銀不收龍元故滬巿不得不隨銀行爲向背此次劃一幣制原因出於洋商蓋因中國爲用銀之國傾鎔估批之權操之衆商往往此省生銀運至彼省平旣參差成色估批互異洋商久受其累故有要求立定一律國幣之約果能立定劃一銀幣照會各國遵照完納各項稅課並付一切用欵廢去生銀並此外非本國銀幣一概不用無論每元爲一兩或七錢二分當無不可按數核算亦無患其不可通行但創行之始銀幣無多不敷周轉勢不能不兼用生銀仍不免成色參差之弊此難期劃一者一滬巿華洋貿易通以寳銀計算若銀幣不過供各業門面所需各錢莊以寳銀輸之銀行各銀行亦運銀條以待銀爐之兌換銷塲旣大因之銀幣與生銀之價值亦視其積儲之多少以爲漲落無論龍元卽墨元亦總不能居其一定本位今如定一兩之幣爲本位不能稍有增减其價值又不能廢去生銀不用此難期劃一者二廣鑄新幣辦法無非以新幣兌換生銀更番周轉如以九八之新幣兌十足之紋銀勢不能行設若補水則不免有失新幣之價值此難期劃一者三第一節尚係積習相沿不難徐爲改正若第二第三兩節則關於新制甚大若無以維持其本位使之不稍摇動將來之影響全局必多伏思卾廠新幣行之在先何以不能通行此中頗堪研究　再督飭詳加討論並籌其所以維持本位免除窒礙之策一俟復到卽行詳核禀陳云（耽） 
[租界交涉函件彚譯]  
　　領袖比總領事致工部局函（爲工部局夫役越界事） 
敬啟者接滬道函悉責問貴處夫役在寳山界内清掃街道等情爰將來函附呈希將此事詳情及清掃之地段示覆爲荷（五月十七日） 
附滬道原函四月十五日據天通庵警察局員禀稱瞿公橋與美界毗連去年寳邑王令及英廨關守會同美副領事前來察看當於潘姓屋傍竪立界石在案昨忽有工部局夫役來清掃街道直至喬公浜一帶向之阻止則謂係工部局派來并稱日内且將派巡捕來此等語查該處係寳邑管轄之地一切華官自有權衡無庸工部局之越爼代謀實屬有違成約請爲轉致工部局阻止并示覆爲荷 
工部局覆領袖領事函 
敬覆者來函并滬道詰責之函均已收悉本局夫役清掃地段係在吳淞路界外此舉由本處核准施行實因該處情形曾爲滬上各報所指摘且多怨言故也查本局保護衛身及稽察此項公共道路之責任曾於敝處五月十四日之函中所言地産章程第六條内明言之矣本局早知日後必有爭執爲難之事故有改訂章程之舉租界相連之華界於衛生素不講求本局爲之清掃者所以保護租界本局本所有之權措施一切與西人之生命財産皆有莫大之關係故鄙意工部局之權利即租界居民之權利未能以華官無意識之抗拒卽爲退步也此案權衡理由甚爲明白無可置辯若專斤斤於租界形式上之界限相爭諒亦非貴公會之所樂聞本局一切舉動皆本於公共利益且有所據與現行規則亦無不合請據情轉覆滬道使知貴公會對於此案最後簡當意見是荷（六月初八日） 
[滬道致領袖領事函（爲印捕越界事）]  
　　據虹鎭（譯音）警察局員禀稱梧州路界外三十圖第二圖許家橋附近某姓店虧欠房租經租人屢催不繳致啟爭閙時有流氓多人從中滋擾當由委員彈壓驅散後各流氓　聚而來并有印捕一人荷鎗而至遂至益加滋擾等因查兩華店均在租界外則印捕越界作非法之行殊屬不合該捕究爲工部局所遣派抑爲該華官所私雇請爲查照嚴禁自後若再有此項情事定當拘拿送辦（三月十九日） 
工部局覆領袖領事函 
敬覆者四月初五貴處來函并滬道詰肯梧州路界印度之越界　因聆悉一是兹將二百二十九號該印捕所稱說録下』三月十七日十二時一刻在梧州路上差時突有華人來說謂其家中有流氓其家卽在租界之外當至彼處時並無流氓亦無滋擾遂卽回至原處『本局舍此更無證據可說該函所稱未免言之過甚矣（四月廿八日） 
 
 

Page 6

 
 
滬道再致領袖領事函 
據函达工部局覆函意似該捕所爲並無不合但租界以外如有滋擾自有華官辦理彼往招印捕者原不識規則之徒而該印捕必受過工部局之訓令者自當知租界之界限知法犯法殊屬不合設當時因此大紀滋擾釀成不測之事非又生一交涉乎工部局所云殊欠斟酌此事關係甚大故請部局諭令各捕謹守界限勿再有犯規之舉免生困難是爲至要（五月十二日） 
滬道致領袖比總領事函（爲工部局示護界外用自來水之居民事）啟者頃閱中外日報載有工部局告示稱租界外之居民如用自來水者遇有事故可得工部局之保護云云本道按所指租界之外卽吾華官所管轄之區殊無庸工部局之干涉况今之租界實亦歸於華官治理之下而工部局從水准許華官得在租界内壓彈亂事或盡其警察之責卽華官之告示亦須得領袖領事之簽字乃可張貼是租界與華界之權早已區分白矣袁升道在任時所以准許在租界接近之區裝設來水者乃爲便利居民起見亦不過與洋商推廣商務之特許原屬可一而不可再者乃謂有得寸佔尺之舉如果屬實殊爲破壞成律請貴總領事詳加查詢轉請收回該項告示諒貴總領事必能照律辦理不勝盼切之至（五月廿七日） 
工部局復領袖領事函（答滬道五月十二日廿七日兩函） 
敬覆者頃　尊處五月二十九日來函二通并滬道函二件讀悉一是此事已於致貴公會函中詳論及之　一千九百零五年本局報告册一千九百零六年三月十三號納稅西人會議之報告一千九百零六年三月二十一號與四月十八號本局紀事册乂五月二十四號八月三號之本局函件乂本年二月十一號六月十四號之信函乂本局昨日之函件彚而考之可見本局前後各董所有之舉動皆有可據並無失當本局致貴公會函中均詳及之是以此事卽作爲已經調停可也六月初九日） 
[更正]  
十五日報載蘇撫被參傳聞一則兹查蘇省截漕平糶上海係曾紳經辦蘇垣係潘紳經辦與撫署人等不相干涉並無被叅之事 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[蘇撫陳夔龍奏覆禁烟情形摺]  
　　奏爲蘇省實行禁烟情形縷晰覆陳恭摺仰祈聖鑒事竊臣于光緒三十三年六月初二日承准軍機大臣字寄光緒三十三年五月二十一日奉上諭有人奉江蘇省城及各屬烟館明禁暗開等語著陳夔龍嚴飭所屬官吏認眞查禁母稍敷衍原片著抄給閱看欽此遵旨寄信前來等因跪聆之下欽悚莫名伏查禁烟政策蘇省于上年欽奉諭旨並准政務處咨行章程節經恭録通行由臣撰擬告示刋印多張剴切開導一面檄飭臬司參酌本省情形按照定章妥擬規則通飭遵辦冀以上宣德意下牖愚蒙溯鴉片流入中原始則藉詞治病馴至病國病民創鉅痛深淪胥莫返六十餘年婦孺皆知爲害而啫之者寖日益多貧弱源因實基于此憂因之彦動以爲言臣居恒疾首痛心急思爲民洗除酖毒上年蒞任吳邦下車伊始首先示諭官紳屏絶嗜好爲齊民倡憬悟雖不乏人祗以陷溺旣久風氣驟難丕變兹幸欽奉明詔軫念痌瘝諄切申敬至再至三薄海臣民同深震悚竊以法行自近首儆官邪爰飭現任大小各員由該管上司層遞確查候補者按照省分派令同鄉官多員分别調查勒令具結未吸者勿入迷途已吸者予限戒絶其候補實缺甫經到省人員先行具結呈候院司核明方予註册分别委任如有徇飾同干懲處旋准陸軍部咨送另訂武職戒烟章程頗爲嚴密又經臣會同督臣端方分行藩臬學三司公同核議仿訂文職及學堂戒烟章程以期甯蘇文武軍學官界一律廓清烟癖此整飭仕途垂爲厲禁之情形也爲民陷阱莫如烟館政務處定章勒限六月一律停歇萬難延緩迭經嚴飭司道督飭所屬會紳實行查禁嗣據臬司詳稱江蘇轄境遼闊大江南北遠者千數百里奉文旣先後不一起限卽參差不齊擬請自三十三年正月初一日爲江蘇通省戒烟起限之日俾歸畫一而便稽查核與接准政務處咨行日期相去不過月餘卽經臣與督臣批准照辦上海租界烟館繁盛甲于通省禁烟令下各國領事藉口内地果能禁止方允提議迭飭江海關道督縣會商紳董同心協力務在必行據該道禀陳辦法以上年奉文先經曉示應以出示之日起限至五月十二日卽爲限滿當以該埠風會所趨華洋商民咸屬耳目即飭首先禁絶現據禀報城鄉一律依限閉歇租界尚待磋商大致可期就範省城及各屬先行明示六月底爲限現將届期反復重行示諭並飭司局府縣廣布告示停免收捐凡在官人役開設者提先勒閉蘇州省城委派臬司會同禁烟巡警兩局司道督飭府縣士紳實力籌辦松太委江海關道常鎭通海委鎭江關道江甯省城由督臣委派何道葆麟揚州委鹽運司清江委淮揚海道各督府廳州縣遴員會紳一體切實舉辦以專責成徐州道府會禀以辦賑甫竣聲請展限禁閉業已嚴批駁飭責令認眞查禁母得兩歧半載以來電檄交馳文告迭布實已不遺餘力但期積年党痼及此掃蕩廓清母留餘毒目前烟館雖尚未届禁限逆知不能持久各屬報閉之户數月以來正復不少皆有膏捐增閉花户月報册可查非同飾說是未届限而先閉則有之初無所謂明禁暗開原片所陳似未深悉此間辦法此限閉烟館尚未逾違之情形也烟館營業貧困居多一旦禁絶生計頓失枵腹固屬確情挺險尤爲可慮迭與司道紳董籌商先撥賑欵銀一萬兩于省城分設習藝所數處店主舖伙如愿人所報名取保雇用敎習授以手藝有烟癮者兼施醫藥並設因利局一所借給資本俾營小貿如愿可籍酌量資遣烟具呈繳給價銷燬領照改設膏店售賣輸捐悉照定章吸食之户亦于限内領給執照逾限均不准續報製售烟具各店勒限停收此外茶室酒樓以及居家燕會概不得設烟欵客蘇州現辦官膏加價江甯議辦官膏專賣宗旨以征爲禁取便稽登擬俟何處成效較著卽行改歸一律種植罌粟徐州爲多飭令查實造報按年遞减以净根株省城内外諄飭廣設戒烟社會以期聞風興起此籌辦禁烟力圖善後之情形也竊維事每艱于圖始策必出以萬全因循固難圖功操切亦易滋弊正在恩威並用懲勸兼施體察輿情須知爲民除害風聲所播感戴同深臣惟有會同督臣嚴飭所屬官吏認眞辦理竭一分心力兾收一分效果决不敢稍涉敷衍以仰副朝廷作新民氣發憤圖强之至意所有蘇省禁烟籌辦情形謹恭摺據實復陳伏乞皇太后皇上電鑒謹奏 
内治部 
[派兵會剿嘉屬梟匪蘇州]  
　　蘇撫陳筱帥日昨接浙撫張中丞電稱嘉興縣境日來梟匪充斥民不安居請即派兵會勦等因當即札飭督練公所轉飭常備一標遴選精壯兵士二隊并飭飛划水師統領郎軍門太湖水師統領歐陽副戎各派部下師船若干號尅期馳赴嘉興相機會剿以除梟患而靖地方（命） 
[清查丁口定期實行北京]  
　　昨日民政部奉堂憲傳諭各廳區著於七月初一日實行清查丁口并交諭各區撥派警兵在火車站城門客棧會館飯館等處嚴密偵察以防奸宄（丁） 
[舉貢亦有專門學問北京]  
　　向例外商民郵各部員司均歸奏調不准籤分入部此次吏部以舉貢考職各員均有專門學問應按其報考之交涉巡警財政兵政路礦農商算學各項專門學問將取録一等者分歸某部候補已由吏部知照禮部查照矣按此事略見前報專電 
[仕學畢業員派充佐治官武昌]  
　　卾督張宮保電告政府略謂改良吏治須由各州縣爲入手之基擬將本省仕學畢業人員派往各州縣計大縣六員次四員再次三員俾可分任事務以爲佐治官之先聲云丁 
[通飭補助烟酒糖稅武昌]  
　　湖北善後局日前通飭各州縣文曰各州縣籌餉稅務現據各委員陸續禀報開辦情形尚未能一律就緒其間刁紳痞棍把持阻抗在所不免而商民亦多以委員權力有限觀望不前此項烟酒糖稅關係全省練兵賠欵要需該令身任地方具有責任應飭查照前檄實力補助以期收效合再通飭仰該縣即便遵照（今） 
 
 

Page 11

 
 
[裁撤漕捐分局南京]  
　　江北漕捐現擬將子嬰車邏仙女廟戚四局裁撤歸併金陵厘捐局辦理所有該四局司事巡丁自裁撤之日起奉江督諭由金陵釐捐局各給予三個月薪工以示體卹業經電飭清江收支局查明四局月支薪工錢七百九十餘千計三個月共需錢二千三百七十餘千由釐捐局預爲籌備届時轉發給領（諟） 
[擴充巡警經費安慶]  
　　徽州屯溪鎭巡警開辦以來不甚進步現由該分府某司馬設法改良並將該鎭各項應繳陋規概行充作警費業已禀詳上台立案矣（若） 
外交録 
[南滿鐵道資本金缺乏]  
　　十六日倫敦電云太晤士報論南滿洲鐵路債欵所以不能收效可見其資本金之將竭而有需乎豫備金云譯字林報 
[日人設立取引所之交涉奉天]  
　　華商會於本年正月開辦各貨行巿事出公平毫無耗費乃日商增田等忽欲設立取引所（卽叫行）凡無押欵者不能充當經紀人各貨須由取引之經紀人賣買成議時該取引所照抽勞金爲壟斷計也民政署以東京原有此例囑與華商合辦俾可兩便現華商聞之大不滿意謂日人倘設取引所不允我等自由計惟大家歇業而已日前羣集商會議卽禀官未知日官能如所請否（丁） 
[外人遊歷東省之命意海龍]  
　　自條約許外人入内地遊歷西人足跡幾遍各省而東三省及蒙古等地方尤爲各國視綫所集兹探悉日内來遊者有德國駐北京兵隊守備姚樸斯烏洛夫往東三省蒙古遊歷美國商人柯禮武隨員黎富思往奉天吉林遊歷奥國訪事人子爵斌達往東三省遊歷云（丁） 
軍事界 
[北洋呈請製造陸軍砲彈天津]  
　　北洋兵備處呈覆袁督略稱據軍械局禀請預籌鎗砲子彈一案遵卽詳查七密里九鎗子機器局現存六百餘萬粒每年如果工機兩備尚可造成六百萬粒六密里五鎗子每年亦可造成六百萬粒該局所請添購七密里九鎗子四百餘萬粒六密里五槍子七百餘萬粒按每年造成子彈數目尚足敷用似應勿庸添購至曼利夏槍子現在陸軍均不需用此槍只有淮練各軍需用每年所需子彈亦甚無幾似可暫緩惟查砲彈一項係爲陸軍現在要需北洋機器局旣不能製造擬請飭江南機器局查照軍械局所禀擬按二四兩鎭野砲七十二尊山砲三十六尊之砲數每尊添購六百顆能否製造禀候核奪等情已由督憲札飭江南機器軍械兩局遵照辦理矣（西） 
[批准防營暫緩調省江西　　江西督練公所會同營務處以湘贛邊境匪勢猖獗亟宜留駐防營並嚴飭永新等縣嚴密查拿等情禀奉贛撫瑞中丞批示云據禀因湘贛邊境現在尚有匪徒聚衆搶刦擬將留防萍萬等處軍隊暫緩調省巡防前後兩營仍駐原處並責成永新龍蓮花泉等廳縣會營切實查辦各等情均甚妥協仰再分别移行遵照并飭永龍蓮等廳縣各將查辦情形禀覆核奪（曾） 
[飭查管帶吞没軍餉鎭江]  
　　兩江督練公所總叅議舒清阿日昨奉端午帥札飭會同第九鎭徐統制各派幹員分赴鎭江澈查一營舊管帶王念祖吞没軍餉各欵是否確實詳復核辦（庶） 
[度支部籌撥西藏兵餉北京]  
　　駐藏辦事大臣聯豫日前奏稱藏事孔亟擬先照新章練兵六千以一千駐察木多（因其地爲駐藏通衢川滇商旅薈萃之所）以三千駐前藏以二千分駐靖西後藏江孜等處有事則察木多之兵固可應調卽咱滇邊務大臣與川省之兵亦俱可以接應再將番兵一併歸我訓練則緩急可得萬餘人等語現度支部已酌撥四川鹽務項下銀十萬廣兩東鹽務溢收項下銀十萬兩並由部撥鑄錢機器一分約值價銀二十萬兩以濟餉需而重軍政（木） 
[翼營添設探防局北京]  
　　那相國近因革命風潮甚烈宜設法防範現與左右總鎭籌議擬在左右兩翼及巡捕五營各設探防局一區已諭左右翼尉五營副叅物色精幹委員辦理此事矣（水） 
[贛撫委員點騐軍裝九江]  
　　贛撫瑞中丞委常備軍協统李協戎瑞兵備處張觀察季煜敎練處吳觀察价璋先後來潯督同常備陸軍陳標統得龍所帶之三營除二營駐紥義甯州外其一營三營即于連日逐看操法并點驗軍裝等項（他） 
[詳請給發衛隊餉銀安慶]  
皖省督練公所日前具詳撫轅略謂親兵衛隊原設正目一名正兵九名伙夫一名及奉准加撥之三十名自應按照該隊章程另編三棚以歸一律擬各設正目一名其餘二十七名作爲副兵所需三棚月餉湘平銀一百三十八兩六錢卽在截留箭道小隊月餉項下撥給等因馮中丞當卽轉札支應局查照辦理（俗） 
敎育誌 
[請撥學堂公欵未准安慶]  
　　安省師範學堂亳州學生楊栗菴等日前具禀學轅請撥亳州學堂公欵以資津貼當奉批示云查師範學堂畢業後於本籍有應盡之義務此時卽由本籍籌欵津貼亦無不可惟必須地方公欵足敷官立學堂之用方能酌撥該州學堂經費是否充足禀中所稱東洋留學公欵續未派人能否匀撥仰亳州會商學務正紳妥籌辦理禀覆核奪（少） 
[常郡設立體育會鎭江]  
　　常州商學兩界日昨邀集同人在紅梅閣會議倡設體育會以講衛生爲宗旨併公舉王孝廉爲會長現已擬定章程禀請府縣立案矣（射） 
[奎統制擴充旗學鎭江]  
　　京口副都統奎仲芳統制現將八旗小學堂推廣辦法擬設上四旗下四旗學堂各一區聞俟暑假後即行開辦云（御） 
[師範小學堂添招新生蘇州]  
　　蘇州師範小學校諸生現因申送高等學堂遺額甚多擬添招新生四十名准於六月廿六日起至七月初五日止有願來堂肄業者赴校報名俟初八九十三日内分别考驗以便 
 
 
] 

Page 12

 
 
録取（間） 
實業類 
[浙路試行江墅貨車杭州]  
　　浙路第一段江墅綫軌道業已落成於十五日起試行貨車裝運上下江過塘各貨所有前向某洋行訂購之頭二等客車約於中秋後到杭届時當再定日期舉行正式開車典禮云（士） 
[禀准創設大有農業公司鎭江]  
　　安徽候補道朱恕等以清河縣洪湖老灘地畝成熟有年鄉民僅種芋麥花生未盡地利因擬集股購買灘地二十頃設立大有農業公司除酌種麥芋花生外並種棉花以興實業現已將所擬章程禀奉大憲批准矣（御） 
瑣事欄 
[渦陽亂事已平安慶]  
　　渦陽匪徒滋閙請兵彈壓已迭誌前報專電茲悉此次起事係因諭令禁烟莠民遂羣起反對蓋彼處以佈種鶯粟爲大宗一朝改種雜糧不能多獲利益故倡言謀亂以圖挾制刻經省憲派兵彈壓已一律解散矣（政） 
[批奬餘干和平會南昌]  
　　餘干縣西北各鄉辦理和平會前經報知茲奉贛撫批獎云禀及抄會約均悉該縣西北各鄉兇悍惡俗殊駭聽聞推原其故誠如該令所稱離縣窵遠官民隔絶大約該鄉事不告發地方官因其桀驁難馴遂亦置不過問以致械鬥成風互相殘殺在各該村幾同化外愚蠢可憐在地方官縱之私鬥身爲民牧於心何安今該令創立和平會爲設總協議員及公舉分董詳閱會約各條且已立碑垂久均甚周密妥協現在與會者已有一十五村從此推廣西北四十餘村必可盡享和平之福具見該令有恤民之心故能行此化民之政深堪嘉尚仍應督率議員各分董隨時盡心訓導遇事持平辦理使暴戾者共登和親康樂本部院有厚望焉仰布按兩司轉飭知照（光） 
[戒烟習藝所成立蘇州]  
　　前紀蘇省官紳於十三日會議禁烟善後辦法等情兹悉當日議定由王勝之尤鼎甫張月階鄭鍾麟吳卓臣五紳各認籌欵二千金在省城東西南北中五路各設戒烟習藝所廣招烟夥及貧苦嗜烟之人入所戒烟併學習工藝一俟租定房屋卽當開辦必 
[議設臨時習藝所松江]  
　　禁烟期迫郡中士紳慮各烟夥有流離失所之苦遂由倪伯英金菊孫諸君發起會同城内外學界中人至敎育會集議擬借貢院設臨時習藝所開辦經費由謝紳宰平擔仕議定後卽入謁府尊戚太守禀陳一是一面分投調查烟夥姓氏以便届時先令戒除烟癮養息旬日然後使就各項工藝中認定一門延師敎導云（治） 
[鼓商情之新法鎭江]  
　　鎭江商務總會董事吳君澤民日前撰著說帖發明商業盛衰之理由及聯合團體之利益刋印傳單分送各商號俾資觀感而興商務（退） 
[押解搶犯彚誌九江]  
彭澤縣陳令麟蔚派差押解搶犯三名湖口縣馮令由派解搶犯七名先後到府當由府尊孫毓駿太守訊問確實再行解省（實） 
[警察偵探拿獲匪黨南昌]  
贛省城内警察偵探於初七夜在進賢門外九蓮寺内探獲匪黨七人並起出官票金葉多張當即解赴警察總局經承審委員提同前獲會匪馮南榮到案訊明核辦（規） 
滿洲通函 
[黑龍江調查表略]  
我國自甲午一創庚子再蹶而滿洲地理上之名詞遂喧播於東西列强之口而滿洲政治上之問題遂刺激於北京政府之胸於是乎有設行省置督撫之命舉十八省上下官民之視線而東望焉以君集於滿洲之一隅而我同胞之留學海東者尤喁喁内向延頸企踵想望太平引睇朔方茫茫天際風高雁遠我心悠悠神飛長白之雲夢出榆關之月我同志乃相與發回國調查之議而鄙人分得龍字瀛海一帆汽車七日一行爲客三月抵江見見聞聞叅同証異手以記之得稿若干鎖細繁蕪不遑彚帙聊撮表略數條先質我同胞之惓惓於今日滿洲者 
省治在齊齊哈爾土名卜魁去江岸四五里南行四十里爲昂昂溪俄路車站在焉程帥擬於此間接一小鐵路前月已測定路線估價約四十餘萬金城惟土壘一週約五六里内有磚城作長方形東西距三百餘步南北二百餘步軍署在焉署東爲留守住府府前爲文廟廟傍草屋數椽學務處也 
街道寛闊而塵穢殊甚雨後泥濘臭氣撲鼻居者旣同墜溷行者亦苦負塗刻雖有巡警局清道車數輛亦未能一律清净也巿面樸實質庫殊不少約二十餘家門首顔曰應急處洋行有瑞記德茂兩分棧票號有大德恒存義公世義信三家洋貨多自俄來商人半爲晉産物價之昂出人意表此間人云三年前巿面蕭條殆如荒村野店卽此亦將軍新政也 
房屋卑陋而院落殊大　將軍府數家硃漆塗抺其人自豪有將軍土産之說瓦房甚少時有火災蓋非草屋亦必於屋上堆積柴草也西北數十里便　異種土人且多巢窟遺風而門前糞堆高過屋頂聞以賭富云旅館蕪雜有十數人住一屋十數人睡一炕者然猶處處人滿遠客覓宿殊大不易且止假舘而不授飱麥飯稷酒均自購之以視津滬各處賓至如歸者眞霄壤哉 
氣候嚴寒時當春莫猶著重棉夜必火炕殆猶内地隆冬採井鑿冰尚冲冲然雪窖冰天信非虚語惜我來已遲未一親領况味耳風沙極大撲面作痛諺有風吹卜魁火燒船廠之諨（船廠卽吉林省治）聞六月間稍　入秋則復發云 
風俗朴厚三五年前官無所謂政治民無所謂生計惟仰各省協餉以爲生活程帥經營草昧迄今三載方稍有官制民業云 
官司甚寡省城惟將軍巡道黑水廳及軍署之各司而已協領佐領在若無若有之間不能廉數墨爾根愛琿呼倫貝爾各副都統所轄旗丁有數百家者有僅數十家者舊本七缺程帥以事簡兵稀冗茸糜餉奏裁其三並裁佐領五十二缺而改設黑大興東兩巡道府廳州縣如袖珍爵秩所載旂員中頗有不滿於程帥者坐此然不辭勞怨吾不能不爲程帥偉之 
 
 

Page 13

 
 
   
 
 

Page 14

 
 
 [G　　古今第一婦科續　容易降生丹 
　　京都天寳齋○婦科種子仙丹○服後應驗非常○鋪分上海三馬路中市西鼎新里石庫門交易 
　　夫婦人固無不育之理不育者卽有病也然病多起於月經月經不調即非受孕之兆氣血不和必致經候失常諸恙所以漸生也續嗣勢所必難也凡經水不調前後不常或腹痛凝積或崩血過多或傷於七情致墜情志或感及風寒致損營衛或體虚盜汗不止或血枯面黃肌瘦及白帶淋漓胸腹脹悶五臟虚損子宮寒冷動情卽洩受而復出等症此皆體虚血虧所致故種子之難所由來也此丹係葉眞人所傳能調和婦人衝任之血平定肝鬱之氣去淤生新開鬱解悶煖宮止痛聚精壯血固本調經濟陰壯體之功凡婦人望子者苟能連服一月中途不斷無不應手而得素未生育之婦服後一舉成孕晚年經斷血枯常服且能育子旣孕服此產必雙胎眞婦科聖藥種子之仙丹每料一觔價洋八元半料四元閨女孀婦服此恐產無父軟骨之子切忌切忌幸弗輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料一元○眞烏鷄白鳳丸每洋五粒○遠埠函購託郵政局最妥信局屢次作弊　京都天寳齋啓 
　　中國紙烟有限公司招股 
　　挽回利權貴興實業夫人知之然興實業非恃資本充足不爲功本公司自去年試辦以來已有把握因資本欠足足未能推廣故擬招足洋十萬元所有舊股三萬两除調查開辦各費開去五千四百餘两外尙有二萬四千餘两業經各股東議作洋三萬元以昭信實先由舊股東加認一萬元尙需添招六萬元每股十元計六千股共合十萬元本埠以五月底截止外埠六月底截止同志入股者其銀交小東門外洋行街德發洋行代收先掣收條再換股單所有詳細章程及預算表可向收股處取閱如顧代售帋烟附入三十股以上者酧以特别利益推廣消路冀達挽囘利權之目的旣可獲利又盡義務想亦愛國諸君所樂就也 
　　痔瘡内服靈丹 
　　廣東彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外搽消痔散可保永遠不發一試便知 
　　此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見効連服三匣無不全愈也 
　　痔瘡外搽妙藥 
　　痔瘡雖仗内消然得妙藥外治根株藥永絶本堂創製眞能膽珍珠消痔散專治一切外痔搽之立刻止痛除癢清血止膿雖十年廿年惡痔一經搽上其患若失倘内服外搽不過數日除根屢試皆效每瓶一元雙料二元大瓶加倍○廣東彭壽堂舖分上海英租界棋盤街中市朝東門面交易 
　　匯豐銀行告白 
　　啓者本行收足資本洋一千萬元公積英金値洋一千萬元又銀洋一千一百萬元共合洋二千一百萬元另議定備用股本洋一千萬元總行開設在香港分行在倫敦廈門暹邏包帶維亞孟買加拉吉打古隆北福州德國漢口神户長崎意陸伊羅法國呂宋紐約檳榔晏貢西貢舊金山新加坡蘇拉巴亞天津北京横濱其上海行與各商往來暫存本行之銀每日結賬者其息長年二厘存至二十萬两爲止存一年者其息照常五厘算存六個月者其息照長年四厘算存三個月者其息照長年三厘算代付本埠匯票並辦理銀行一切應辦事宜匯票可以匯至倫敦歐洲印度舊金山美國中國東洋等處大通商碼頭特此佈聞 
光緒三十三年正月十七日 
　　選餘詩箋改良鮮艶郵政信紙封常熟翁相國福壽字綾裱中堂每幅一元　 
　　本號向例歲首檢整貨物推陳出新製造精良設色鮮豔早經馳名寰海咸蒙許可今將選餘詩箋每包四角以及楊見山太守墨拓綾裱屏對尺頁東京南木印泥精品牙晶圖章硃絲油天然墨精雅宮扇潮扇葵葉時式摺扇名人書畫各大家印譜　金壽屏　絲幛對色色齊備如蒙○賜顧請認明蘇州觀前蘇九華上海二馬路口九華堂同啓 
　　上海商務印書館丁未六月新出各種敎科圖書　　 
　　中學植物敎科書 
　　本館刋行之中學敎科書中有植物學一種蒙海内稱許銷行至廣今更刋中學植物一種其體裁與前書大異前書多涉普通學理此書多載普通實物其所載習見植物如葱韭葫蒜瓜茄棉麻之類約七十餘種列記其形性功用取其類似者以相比較同一科屬者則列其識别之表逐段又附列摘要實爲中學堂及初級師範學堂善本洋裝一册定價大洋六角 
　　初等代數學 
　　吾國譯代數在日本之先而五十年來此學進步若甚緩者一因鮮敎科善本初學者艱於入手一因沿中文舊式已學者不便旁通此書爲日本田中氏原著體例完善所不待言靜海崔君朝慶爲吾國算學名家取而迻譯之算式槪用西文欲使從此入手者進讀東西新書更無窒碍意甚善也本館亟受而印行竊爲此學前途增無限希望全書三卷二十三篇合訂一巨册定價大洋一元 
　　中學平面幾何學 
　　每一學科欲其普及入手之書必力求顯豁同一學理同一材料因說明之方法不同配置之次序不同學者受之難易遂判此敎科書所以時時待改良也平面幾何在東西國不少新著漢川梁楚珩君搜羅採集編成是書所用術語或仍舊本或改新名皆斟酌盡善証法多用算式旣免文字之冗長且足與代數三角互相補助誠最新最善之本也今歸本館印行每册定價大洋八角 
　　初等小學舞蹈游戲 
是書爲日本體育會卒業生東湖王君季梁編輯復經陽湖孫君掞詳加釐訂分爲上下两卷上卷詳各種舞蹈之名稱下卷詳舞蹈之種類卷首附錄術語表及詳解尤能使讀者一覽瞭然敎師學生皆適用焉每本定價大洋四角 
　　高等小學外國地圖 
　　地理一科非圖不明本舘前編之高等小學地理敎科書前一册專言本國後一册專言外國並附屬兩册以資印證其中國地圖一册早已出版今又將外國地圖印成發行圖中所註地名折衷於學務大臣審定之中外全圖考覈審確印刷精良洋裝一册大洋五角 
　　奏辦湖北籖捐彩票頭彩五萬元六月十六日開彩 
　　本局奉　湖廣總督部堂奏明開辦第六十六會額設票六萬張每張售洋六元中彩共九千九百九十八號計六張中彩一張以七成餘發彩派出彩票之高比各公司爲優准定期六月十六日在漢口開彩得彩紅票憑本局對號單兌銀元本總局在漢口鎭上海分局設在南市久大碼頭吉祥弄○外埠往來信力票力一概本局不付統歸自給○再得彩紅票如無本分局騎縫圖章及長方上海分局小印概不收票兌銀因無根可查也特白 
　　小學校管理法 
　　小學校爲國民普通敎育最要關鍵而欲發達其敎育尤視乎管理之良否以爲衡茲編爲日本爲等師範學校敎授小泉又一所著於學校之組織事務一一布置井然厘然得以簡馭繁之這眞高管理小學校者不可不看之書西裝一册大洋一元 
　　　　生理衛生敎科書 
　　今欲預備立憲國民之資格個人自治爲最要矣衛生學亦個人自治之一端也欲知衛生學之原理不可不知切身體之構造故生理學尤爲緊要是書爲日本小松定市所著於解剖之原組合之理保衛之法無不精詳確切孝感劉君曉譯筆亦明晰雅潔誡敎料最善之本也西裝一册大洋八角 
　　英譯津梁 
　　夫通譯之難不在於名物稱代云謂等字而莫難於介係掣合疏狀區别等字此種字渾言之卽支那所諝虚字也凡一句之神情一語之口吻係焉故是書所譯牽引介係掣合等句爲多面以英瀝博士所譯四書以爲標準中有未信之處則加以竄易以符原意而更申明其用法之異同於後精而靡疏寡而擷要洵象胥家之津梁也西裝一册大洋一元　　　上海棋盤街點石齋啓 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（十四）]  
　　田俊遂對羣座演說曰。諸君母疑。曩日君輩誰不受露西亞驅策。然後暴同狼虎。視若囚虜。苟有人心。焉甘飮恨。况露人驕悍無恒。今日利吾爲的他日驅吾衝鋒。默觀大勢。極東平和。不久形將爆裂。爾時露勝仇敵者。吾黨黄種。露敗蹂躙者亦吾黨黄種。諸兄弟具有義俠。血性男兒。何忍爲異種魚肉。而不謀同種之。久長幸福。且諸兄弟衣食同種之衣食。居處同種之土地。反昧然肩。此順民旗。而供彼遣使。各有性靈。抑何愚謬。不過毛羽未豐。勢力未固。驟爾。反目。必遭失敗。某意陽奉其命。陰瞰其短。俟時機一至。雲合嚮應。使同種不受其鞭笞。而盡逐彼於沙漠之外。豈不大快我好男兒之鉅志耶。言竟。羣拍手曰贊成。贊成。聽命。聽命。貞雄默默傾佩。私心竊禱曰。吾大帝國萬歲。參謀總長萬歲。田俊萬歲。貞雄視其演說已畢。趨前出總長書謹上曰。神謀壯志。令人驚服。但某萬里孤征。奉命區區。請以爲證。田俊捧書披閱。答語曰。此志此機。瞷之已久。請母。灰念。復出令於羣馬賊曰。諸兄弟自今日始。凡某之謀畫。慎母悖逆。且爾輩七尺之軀。誰不欲榮祿其身。苟能服從命令。一旦大功告成。富貴功名。皆分内事邇時養尊處優。樂得享此幸福。丁斯時也。以漫無敎育。不識國界之馬受賊。兹甘言誘惑。孰不安心受命。而露西亞嘔心絞血。赤手經營之極東。遂孑孑不可以終日。 
田俊旣得貞雄輔翼。朝夕計畫。已易寒暑。而東三省之秘奥。露西亞之營圖。忽已盡括入日本智囊中。翊年春。二人將載東三省圖籍而歸。復與馬賊。插血要盟。均分異日中國之利益。誓完。遂喬商人裝歸故國云。 
雖然。赤心公事忘私計。不滅匈奴敢有家。二人於航海餘暇思及公令告功。不免魂夢家園。眷懷骨月。蓋貞雄是揖别故國。僅在停泊中。齎其妹氏温卿義友秋勁二書。此後鴻冥魚杳。更未一通青鳥。而田俊氏雖與貞雄相輔鴻圖。恰未將出處告知。令人抑悶。一日乘風破浪。歸駛如翦。貞雄憑欄歎曰。百練此身成鐵漢。田俊笑答曰。三緘其口學金人。貞雄曰何事默默。田俊曰。秘密事同胞尚不之知何如緘口。貞雄曰。請詳告我。田俊曰。余在故國。以第二師團。第五區隊長擢入叅謀部。總長頗以靈警忠勇見譽。不料以誣殺案被虜。得總長之奥援。改决爲戌。遂受濳謀極東之令。而去。某少失怙恃。獨一妹。性淑而烈。臨行未得一握。别但貽書詐告以被總長愚弄事。言至此。貞雄不禁驚訝曰。天下事眞無獨而有偶。田俊曰。斯人姓名誰何。 
國外新聞 
[賽電車行程]  
　　字林報得十六日倫敦電云波治斯親王所乘之電車已駛抵開閘地方離聖彼得堡約一千二百啟羅密達文匯報得十七日倫敦電云波治斯親王之電車已抵尼治尼那格勞地方 
[印度亂事談]  
十六日倫敦電云寇仁貴族赴英倫某公司之讌席間談及印度事謂印度之不靖不必憂慮蓋印度西北邊最易作亂今尚安靖可無患矣 
[印度中國航路之議案]  
十六日倫敦電云奥洲孛立斯貝痕地方開國會時預備提議直接與中國及印度往來之航運事業以上譯字林報 
[英德兩皇相見之期]  
　　十六日栢林電云據官塲宣告德皇皇與英皇定于西八月十四號清晨在威恩呵宮相見英皇定于卽日晚十一時起程赴麥倫貝地方 
[暹羅皇遊蹤]  
十六日栢林電云暹羅皇約于西八月九號可抵威恩呵地方 
[英德之交際]  
十六日栢林電云英國官場設宴請德國公使時倫敦尹極注重于英德之交好德公使演說衆人無不歡汴 
[日本兵艦行蹤]  
　　十六日栢林電云日本巡洋艦千歲波筑兩號已抵法國孛來斯埠有司令官二人將赴巴黎一行法國海軍部卽宴請該艦伊羣（譯音）大將 
[俄皇閱操]  
　　十六日栢林電云俄皇將偕皇后赴克拉司那其地方閱視陸軍大操 
[俄國加稅]  
十六日栢林電云俄政府擬行徵取押店之稅以上譯文匯報 
本埠新聞 
[美領請究冒名醫院學生]  
蘇州福音醫院學堂監院墓維德之學生倪仲和因在震澤地　兇毆民入由該縣張大令禀奉蘇撫批飭滬道照會駐滬美總領事請飭該醫院交出解究在案兹悉美領鮑君查得美國醫院册籍並無墓維德之名亦無學生倪仲和如果倪仲和在凶揑名假冒滋事訛詐儘可由地方官查拿懲辦以儆效尤昨已照復滬道矣（括） 
[批斥珠玉業京帮妄控]  
　　日前上海縣批珠玉業京帮禀云禀圖及粘報並悉商戰世界競爭劇烈方期互結團體力圖保存之不暇京蘇同省珠玉同業轉而爲入室操戈盈廷聚訟徒逞筆舌以相雄長毫無親切聯絡之意不惟貽笑外人亦復自隳公德於事無補殊覺無謂中國商 
 
 

Page 19

 
 
業前途未能發達此爲第一病根深堪浩歎至於報紙評議此事無論是否串託言論自由例所不禁言者無罪存而不論可也該商等靜候勸理母庸辯瀆黏單等件均附（公） 
[禁止辦公人役吸烟]  
　　本縣李大令奉松江府札略謂奉撫憲陳札照得鴉片一物流毒中原六十餘載弱國病民莫此爲甚欽奉明詔限期戒除節經恭録剴切曉諭在案惟是窮鄉僻壤誠恐尚未周知或致再有傳染所賴圖董保正隨時勸導庶可潛移默化查各州縣所用圖董保正係爲齊民表率且亦事務殷煩所有吸食鴉片有癮之人萬不能濫厠其間致爲藉口孡應嚴切誥誡嗣後所用此項人役務須選擇素無嗜好及並不吃食鴉片有癮之人取具切結方准充當以新耳目合亟札飭所屬一體遵照勤加選擇母稍遷就徇隱如敢故違一經訪查得實定將失察之該管牧令從嚴示懲决不姑寛等因到府奉此合亟轉飭札到該縣卽便遵照辦理（哲） 
[江督札知萬國行船章程]  
　　南洋大臣端札飭滬道略謂准外務部咨准駐京美國使臣照稱奉本國外務部文稱美國議政國會在華盛頓會議將所立之萬國行船章程議改以免在洋面互碰兹將章程照録咨行查照札道譯漢分移各關一體遵行（厘） 
[上海縣爲顧董條議禁烟事上滬道禀]  
　　敬禀者竊維上次禁閉烟館風行草偃仰賴憲台盛德遵於五月十二一律閉歇各烟館歇業以後仍未拆榻退房甚或改作臥茶名目移售燈吃希圖隱混雖經知縣疊次示諭嚴行拿禁懲辦無如良莠不齊百密一踈難免無陽奉陽違暗售私設情弊若不設法善後必致盡廢前功貽人口實所關匪細兹據顧董言面呈覆查條議六則逐加考核所議不爲無見理合録摺轉呈仰祈鑒核示遵如蒙允准應懇札派改過局委員姚令鵾赴浦西一帶而以浦東副巡官劉迺封就近在浦東一帶分詣各鄉鎭調查再由知縣照會紳董隨同查察總期稽核周密使愚民不故誤犯而亦不出苛求致滋騷擾是否有當伏候憲裁再姚令現駐改過局未可遠離然朝出暮歸尚可兼顧副巡官則於浦東鎭多爲應巡之境尤爲得宜該二員皆篤實勤能明穩可靠是以請委兼任即可母庸另給薪資合併聲明 
謹將顧董言面呈條議録呈憲鑒計開一公議於輔元堂中設立拒烟總會卽將膏照發去先行通知各局董議定若干家須憑局信的保方准轉給一切因烟交涉由總會經理一各鎭巡防局員懇轉請道憲札區劃汛地協董逐日嚴查一責成房東將房收回另召改業經營倘係自房勒繳烟具如違發封一勒令各烟間將鋪拆完倘頑抗不遵指禀提究一着地保隨時禁約私售并令逐日開報扶同隱匿併究一鄉鎭學堂徧設須清範圍以便管理諭令學董密查暗報較爲可靠（琴） 
[奬勵遵諭閉歇烟館]  
　　閘北各烟館業已遵諭依限閉歇並無違抗情事以該處董事徐鍾樵君當卽據情禀准滬道瑞觀察飭縣發銀牌四十塊交由徐董轉給已閉各烟館主以示奬（根） 
[啓用巡警總局關防]  
　　上海巡警總局督辦瑞總辦汪日前接奉江督頒發巡警總局關防一顆瑞汪兩觀察遂擇於五月二十四日啟用除申報上憲外已分别移行札飭一體查照矣（軌） 
[華洋合股開礦之紏葛]  
　　美商用人奚朗被鄭召臣控其圖賴開礦酬勞銀四千兩一案前午帮讞寳子觀明府與美海副領事提訊鄭供與奚在奉天地方開礦立有合股憑據所有酬勞應奚酬銀四千兩詎奚分毫不付請追訊之奚供股據雖係商人簽字然心不甘服所以不付且礦亦未開工明府與海君會商之下判一併退去候移文奉天鐵　縣查明是否開工復到再斷（莊） 
[環請發封倒欠店舖]  
　　新閘路瑞昌祥洋貨店日前以虧耗過鉅忽然倒閉當由怡德莊等各欠主環投捕房請派捕看守並赴英公廨禀請簽差發封將店中存貨拍賣變價以便抵償（根） 
[炭船沉没]  
　　昨晨十點鐘新閘橋河有煤炭船一艘裝載過重行經老閘橋下適潮流湍急遽遭傾覆惟舟子四人經人救志旋由巡江水巡捕插立紅旗標記俾來往船隻知所避讓（莊） 
[佛頭著糞]  
　　閘北居民王招祥向房客許忠言索取租金許持蠻不付反用糞汁塗王面部王遂投控警察局拘許到案奉胡二尹提訊屬實飭將許笞責一百板並著具給繳付租金即行遷讓違干重究（根） 
[美界火警]  
前晚十點半鐘美界西藏路與阿拉白司克路毗連處德興泰南貨店失慎共焚去恒源烟館鄒仁興成衣店某雜貨店整容店小飯店等房屋二十一間捕房以起火之家保有火險銀二千兩昨已飭探查究（西） 
[蘆蓆枷之薄罰]  
　　浦東楊家渡巡局委員蕭二尹前奉道憲札發銀牌數十面飭令該處地保傳諭已閉各烟館主到局具領詎當時查有某姓老嫗仍然私售燈吃卽行拘局惟念年老不克重懲特製蘆蓆枷一面將嫗枷號游街示衆並將烟間房屋發封以示儆戒（尾） 
[道批三則]  
　　徐貽榖禀批如果黄毓桂組織公學竟以身殉其情可憫其志可嘉合邑方敬佩之不遑何以忽來誹語登之時報未免寒熱心敎育者之心其中如何情形仰崇明縣確查究報仍聽候兩院憲批示學生名册黄生行述并帳單時報併發○鍾聚興等禀批前據黄朱氏來禀批行在案兹又據禀前情是否屬實仰上海縣查明遵照前批辦理具報○蔣慶瑞禀批案經批縣着保將李根茂交案嚴追該民人亦係要証自應早日清理以免訟累母得來轅混瀆干咎（厘） 
[警察學生畢業考試]  
南巿積榖倉内附設之警察學堂共招警生八十名三月畢業本月廿五日爲該堂學生畢業之期故連日由警務長及各敎習等在堂考試各項功課辨别優劣届時給憑每分别派出站崗（永） 
[上海官事]  
　　前漢陽府知府現辦川漢鐵路施典章湖北候補知縣吳大藴綢捐南卡委員知縣李光乾義渡局委員知縣吳俊卿候補知縣汪德薰昨均到道拜會禀見（軍） 
訟案 
 
 

Page 20

 
 
[上海縣案]  
　　宋寳初控族侄宋富英佔地賣一案奉李大令訊究寳初與堂弟寳善同供富英與弟桂生有地一畝八分同係祖傳與小的等之地同號毗連詎富英弟兄私佔小的等地六分餘於去冬連伊本有之地併賣於某粤人求究富英桂生供僅售地一分三釐何用侵佔判各呈單契復審○凌少畦喊控訊稱有祖傳平房六間售於劉姓計洋四百八十元尚未杜絶今向囘贖被掯求鑒判候查明察奪○寡婦莊李氏催追方秀甫存欵訊究氏供有洋一千元存在方處向索不還控追奉汪前憲斷令歸還僅收洋六十元及一百元之假支票顯係欺婦人孤寡求追方供祗欠洋三百元除還六十元尚欠二百四十元其餘七百元存在股開之仁茂質當因　累閉歇應各股東攤償判限三天先還洋三百四十元人銀並保其餘七百元亦限一月理楚（車） 
[總工程局紀事]  
　　賣餛飩人陳阿生在丁姓所開茶舘無端被賭徒唐金龍等毆擊受傷由南區解局奉孫明府提訊旋有謝申香供明陳係雇夥無端被毆請驗明府驗得傷勢頗重判一併移縣訊辦○顧根林前娶顧坤榮之　妙榮爲室今正忽然逃逸近在何朱氏整容店尋獲扭案訊得氏不應背　判戒　五十下交本夫領囘○洽興街王張氏日夜紏人賭博鄰居林來發林顧氏向之阻止反被兇毆扭案奉陳參軍訊判氏戒責一百五十下 
[公共公廨晚堂案]  
　　任世銓控朱諸氏誘匿伊妾一案前晚奉襄讞王肇之明府提訊　供朱諸氏之女原名洪月閣經商人在妓院内出洋討娶近被伊母誘令捲逃求究訊之朱諸氏供詞支吾判押候追交一面將案内牽涉之車夫交案訊奪○姚永其控宋阿毛盜賣地基一案提訊之下以人証未全判宋交保候提齊人証再訊（根） 
[公共公廨早堂案]  
　　瑞樂洋行托字林西報刋印月報出售　准給予版權不准他人翻印詎有李小保陳杏生手持該月報出售被瑞樂查知報捕解究李陳同供此書實係阿四張保大毛等人托賣不知犯禁求宥帮讞寳子觀明府商之英巴副領事判各存保洋十元由捕房查明再訊○徐金奎陳少定在鄉間夥同陳任亭强刦鄉人衣服各物逃至租界被探張天林解廨　補提人証在案昨解請究徐陳同求恩典判各押三月示儆贓存待領○魏元朝誘拐王阿松養媳寳英押在法界經王查知報探張寳成拘獲一面將　英送入法捕房訊押昨解請究明府以寳英未到判押候補提人証再訊○徐如佃上次被徐德記控其竊取金飾方單約值贓洋六千餘元奉中西官判押九月開釋在案兹徐又以事被楊控告於昨解究明府以失主未到判交原保候示○沈月記專修包車昨被西人查出所修之車即係失竊贓物報捕解究訊供此車係洋東交修住十號門牌不難查察判押候查明下禮拜一復訊○蔡張氏誘拐葉杏林之妻某氏控奉中西官判押限七天交人在案昨解執訊蔡供丈夫　新已往寧海縣地方找到葉妻求察判押候備文移提一面飭葉自往禀請遞回上海訊斷○梁益三向西洋商人定貨不出控奉提案判押候訂訊○袁桂福與沈華郎藉端向陳生記行兇報補解究判沈枷兩禮拜袁枷七天○過犯胡金貴又在小菜塲行竊判押半年○迷路小孩王長生送請安插明府以供係四川人判送四川會舘候領○陳炳坤私用鄭幹卿錢洋控奉押候交捕查算帳目在案昨解請究捕供鄭被陳虧空小洋一千四百餘角判押半年○王金發與林小友串竊白鉛售與張泉生報捕解究判各押三月張不應收贓罰洋十元○陳阿光霍阿林王裕生吳阿海楊阿林等串將趙豐堂等家小孩手鐲金圈首飾等物報捕解究判各押改良所一年窩贓之趙元押半年（莊） 
[法租界公堂案]  
　　怡盛洋貨號前者倒欠經綸恆豐康德源康等店銀兩經各欠主於昨晨環詣公堂具禀控追聶司馬閱詞諭飭聽候票提到案嚴追○江祥記油漆作昨延開達律師赴廨控開酒店之法商賴第尼司賴欠油漆工價洋四百元經中西官准詞傳訊賴稍祗欠九十五元達律師駁稱旣經認欠九十五元應請堂上著其先交餘洋俟下期　到見証再行質証中西官准請判順限三天先交洋五十五元再究餘欠○閩人○阿虎林　將吳先春朱二兩小　藏匿竹筐中趁海晏輪船往閩被海關西人查出一併送廨訊押飭查在案兹由公堂查明該孩並非被拐實係購作螟蛉爰於昨晨函致善堂請將暫寄兩孩覆囘　翁林二人具領囘籍○鴻飛牛奶棚未領工部局執照由宰牲公司西人查知報知捕房飭傳棚主周永全到案判罰洋十元另覔保候查牛乳有無攙水情弊再核（絲） 
[美租界捕房事]  
　　虹口老捕房包探徐慶申牽調至哈爾濱路捕房當差另以副門差譚鴻如拔充包探○西華得路熟貨店主朱瑞生報被蕩婦英姐及和尚娘等强賒不允紏同流氓多人來店滋擾捕頭論俟再來時鳴捕送究○海甯路高川寳所開茶舘抽頭聚賭由捕房查知　公堂出單傳訊（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
