# 1920 - 238 - 4917075

 

Page 1

 
 
   
 
 

Page 2

 
 
   
 
 

Page 3

 
 
[時評]  
[一怒（冷）]  
　　三人有一怒而諸侯懼者今則張作霖怒而總統總理懼其怒之威且遠勝於古人矣 
　　雖然試觀張作霖與外人之談話又何其娓娓動聽如此也不謀權利不求高位服從政府之命不自私其軍隊而爲國家所有今之能守軍人之本分者無以逾此或曰趙孟所貴趙孟能賤張作霖怒而總統總理懼也固宜 
[命令]  
　　八月三十一日大總統令此次外蒙撤銷自治各札薩克汗王公等同心内向翊贊輸忱允宜普錫襃封用宏奬勸所有外蒙各札薩克汗王公等無論沿襲前清及得自外蒙者均照現晨封秩普進一爵無爵可進者别封其一子此外喇嘛等有呼圖克圖各名號者一體量予加封用慰傾向之忱着由該管長官按照客盟旗詳細查明現在封秩人數造冊彙送蒙藏院呈請明令追封以示綏懐遠服嘉勵忠誠之至意此令 
　　又令派唐在復爲國際聨合會全權代表此令 
　　又令任命張九卿爲吉林陸軍第一混成旅旅長胡藻爲第二混成旅旅長誠明爲第十三混成旅旅長李夢庚爲第四混成旅旅長李慶祿爲第五混成旅旅長高鳳城爲第六混成旅旅長此令 
　　又令署外交總長顔惠慶呈駐朝鮮總領事富士英因病懇請辭職應照准此令 
　　又令署外交總長顔惠慶呈請任命馬廷亮爲駐朝鮮總領事應照准此令 
　　又令署内務總長張志潭呈秘書吕鈺王廷揚程炊震懇請辭職均照准此令 
　　又令署内務總長張志潭呈請任命黄維翰聞述褘沈秉慤爲秘書均照准此令 
　　又令蒙藏院總裁貢桑諾爾布呈請以烏爾圖邢素圖補喀喇沁右旗協理克什克都楞補土默特右旗協理永棟萬楚克補浩齊特右旗協約理巴圖爾補鄂爾多斯右翼後旗協理均照准此令 
　　又令署陸軍總長靳雲鵬呈請任命汪先倫爲河州鎭守使署副官長應照准此令 
　　八月三十日大總統令署内務總長張志潭呈准川邊鎭守使陳遐齡咨瞻化縣知事米增湘因案懲辦請免本職應照准此令 
　　又令兼署陸軍總長靳雲鵬呈准呼倫貝爾副都統貴福咨請以承俊文順陞補佐領均照准此令 
　　又令兼署陸軍總長靳雲鵬呈准奉天督軍兼省長張作霖咨請以和純富陞補佐領應照准此令 
　　八月二十九日大總令署内務總長張志潭呈准河南省長咨請任命耿霞蕚李霆輝爲省會警察廳警正均照准此令 
　　又令劉安生給予二等寳光嘉禾章此令 
　　又令王嗣昌林秉祥均晉給三等嘉禾章此令 
　　又令黎丹給予三等嘉禾章韓謙晉給四等嘉禾章此令　　又令殷國珍給予四等寳光嘉禾章此令 
　　又令陸慶楹晉給四等嘉禾章此令 
　　八月二十八日在在總統令兼署陸軍總長靳雲鵬呈請授郝公田爲陸軍步兵中校張鳳山爲陸軍三等獸醫正季杰爲陸軍三等司藥正均照准此令 
　　又令兼署陸軍總長靳雲鵬呈請任命蔡廷珍爲陸軍第一混成旅少校副官應照准此令 
　　又令劉邦俊命占雲均給予四等嘉禾章此令 
[專電]  
　　北京電豓（二十九）夜奉張忽盛怒命備車定一鐘出京軍警齊赴站候送原因（一）奉軍派往通州事前未與面洽（二）調查兵變結查兩歧張認毅軍主動欲將毅軍連長以下槍决徐不允（三）薦某某延不發表靳聞報親往解釋乃止其行然站員警察已忙碌一宵（三十一日下午八鐘） 
 
　　北京電院部向保商銀行以元年公債票抵借五十萬月息四分九五回扣凑發本月薪餉（三十一日下午八鐘） 
　　北京電國務院掛名人員裁近百名（三十一日下午八鐘） 
　　北京電外部與俄優代表等協定此後中俄貨物互相入境不適用前此中俄商約定稅則暫照本年四月間新督與俄代表商訂之八條辦理（三十一日下午十鐘） 
　　北京電電令王督戒備李烈鈞圖鄂（三十一日下午十鐘） 
　　北京電美使謁顔外長催結湘省戕敎士案部電鄂王議復（三十一日下午八鐘） 
　　北京電任伍朝樞爲國際聨盟代表巳徵本人同意日内可定（三十一日下午五鐘） 
　　北京電魯田請將警備隊改歸督署管轄國議未通過（三十一日下午八鐘） 
　　北京電豫張保陳善同任政廳長（三十一日下午八鐘） 
　　北京電閩李電復遵守中立（三十一日下午八鐘） 
　　漢口電省議會昨開茶話會一致主張挽留何佩瑢旋電京請勿更動（一日下午三鐘） 
　　香港電省惠電報尚通馬濟在惠城設防劉達慶在前敵扼守防地粤軍儉日（三十八）已得老隆莫榮新命林虎督師赴惠以梧鎭使韋榮昌調署肇陽羅鎭使並領桂軍二十營來粤（一日下午三鐘） 
　　香港電李根源原擬租船運兵回粤因瓊屬已失兩縣餘亦多響應故罷（一日下午三鐘） 
　　香港電楊益謙率滇軍已進佔坪石約粤軍會攻韶（一日下午三鐘） 
　　香港電豔（二十九）日黄埔肇和艦底獲水雷一具海軍加緊戒嚴（一日下午三鐘） 
　　香港電粤軍飛機隊豓（二十九）日由汕出發隊員約百人（一日下午三鐘） 
[公電]  
　　貴州省議會通電各報館均鑒國賊段祺瑞逞其私智大肆蝎毒内干國政玩弄法紀外結異族蹂躪同胞凡我國中軍事鐵路礦産森林諸利權斷送於段賊者幾盡我西南各省疾其不法而痛人民之困苦也於是同盟護法誓師聲討雖未能立剷毒根而經本會數次宣言之後段賊罪狀早已彰於全國今幸惡貫滿盈天怒人怨奉直各禮一舉而蕩平之全國人民同聲稱快惟是元惡雖黜餘孽猶存職權雖去罪案難銷應請大張國法付諸法院處以應得之罪並搜索餘黨絶其根株庶足以平憤懣之人心並藉以贖優容之過失如再執迷因循失此時機不特餘黨之後患堪虞竊恐附骨之疽未去養癰之咎難辭也迫切陳詞不勝企禱之至黔議會叩艶 
　　譚延闓乞振電各報館均鑒天禍吾湘閔凶迭遘沉淪浩刧慘不勝言此次岳陽被張逆竄駐沿村擄掠比户括搜甚至剖未厝之棺掘新瘞之塜疾風掃葉一片荒凉而安化新化寳慶寗鄉臨湘諸邑舉凡逆熖所至莫不村爲墟男子死於槍彈女子死於污辱其苟全而倖免者人無非鰥寡孤獨殘疾疲癃加以霪雨連綿洪濤汎濫沿河各縣田廬盡淹棲止飄摇慨飛烏之莫定蓋藏蕭索念涸轍其誰蘇七澤本湘哀鴻遍是千創百孔喘息僅存延闓收拾凋殘負膺艱鉅補苴無術仰屋徒嗟撫災黎於刦灰誠剥膚之苦痛救車薪以杯水實剜肉之難醫所望尊處宏博施濟衆之懐作起困扶危之舉仁槳粟卜滾滾以俱來集腋成裘乞多多而益善如承慨助希寄敝省財政廳彙收散放代災民以求賜虔具心香拜嘉惠於無涯定當肺鏤臨電禱切不盡神馳譚延闓叩艶 
　　陳炯明告捷電各報館鑒巧電計達敝軍哿日克復汕頭馬日克復潮安五日之間將敵軍完全撲滅奪獲步槍七千餘桿機關槍二十餘挺大砲二十餘門俘降甚衆子彈輜重無數潮梅地方秩序安寗如常炯明現駐汕頭并擬卽赴前敵督師專電奉達希賜敎陳炯明有印 
　　寳慶楊益謙通電各報館均鑒竊自丙辰護國興師我滇軍奉唐聨帥之命遠往來粤嗣因未及班師而國會被圍總統被困海軍率艦隊南下我滇軍曾已相與協且一致護法則因敵人謀粤處處聞警粤局危亡朝不保夕自高陽克平南雄恢復軍府成立粤局粗安計此先後四年中我滇軍在粤計惟有擁護共和保護國會維持粤局抑何似攘奪要津賡相盤據政由己出者乃事由前總司令李根源通敵謀和借外叛滇此次出於唐聨帥改調爲建設代表之明令竟敢依據外力抗命稱兵我滇軍各師旅長及多數圑營長以始終服從唐聨帥之命宣佈與李根源脫離乃彼甘爲戎首竟撥動大批桂軍滿佈北江横行挑戰當時謙與魯旅長子材各兼領步兵一畏屯駐南雄始興原防尤被其重重包圍困成鐵桶以致聲息斷絶餉欵艱窘適岑公西林有調停滇軍出湘之議信使往還一面又有軍政府陸軍部長廣東督軍委益謙爲駐粤靖國第一軍總司令魯子材爲副司令謙爲保持軍隊原狀及解目前危急商之靖旅並就近請示李部長允許出湘至對新總司令名義雖未曾通電就職而卒不敢固拒者以我軍尚未出險事實從權現查自出湘以來所有呈上令下均依照滇軍系統行使旅長原有職權除已將原行委狀及原封關防檢齊由郵交還外特將當時黑幕再爲電明即祈公鑒滇軍第二十旅旅長楊益謙叩艶印 
[世界路透電]  
[俄國對内對外之戰信]  
　　三十一日倫敦電駐倫敦俄代表發表所接莫斯科電報内稱藍格爾部下軍隊在庫班登陸者業已被殲藍格爾目下僅扼守克里米亞 
　　二十五日華沙電法國維干將軍此次出奇略戰勝過激軍波人德之昨日贈以華沙城之自由禮節極盛當經維干將軍宣讀電文謂法國軍艦泊於丹齊港外者巳制令協約國高等委員許將運濟波蘭之子彈起卸衆聞此說大爲興奮 
[愛爾蘭未有之大騷亂]  
　　三十日倫敦電愛爾蘭貝爾法斯昨日復起騷亂其勢更烈衆曾三次希圖焚燒獨立勞工堂暴民且阻止運輸糧食自暴動發生至今損失不資或稱僅賠償一項已近英金七萬鎊今日暴動仍未停此今日死者四人傷者五十五人搗毁商店多家多處商丫未開市現有軍隊携武裝摩托車一輛佔據約克街目下軍隊雖能控制全局但各處皆有不靖之象 
　　三十日倫敦電國會工黨議員亞達森等致電首相喬治曰英國勞工全體請閣下重行思維任令柯克市尹餓斃之决議市尹所受痛苦較久覊久覊囹圄尤甚如遭非命則愛爾蘭問頭之解决將愈遠矣吾人呈請内務大臣而無效故乃請閣下午此偉舉 
　　三十一日倫敦電加森爵士懇請貝爾法斯之忠誠公民協助當道遏制騷亂謂目下正與政府從事議和談判星期五日可有重要决議云貝爾法斯之交閧目下仍在進行中其劇烈爲前所未有柯克市尹之姊聲稱昨日曾往獄中探視其弟彼僅能以微息發語曰余信余死較余釋出更能破裂帝國 
　　三十一日倫敦電貝爾法斯昨日之暴動其重大爲歷史上所未有計死十八人重傷二百人 
[各國近事記]  
　　三十日倫敦電内務大臣出示謂按照一九二○年危陽藥品律即自九月一日起實行者凡鴉片與供藥品用之鴉片及嗎啡·希羅因·可根·愛果林·非領執照不可輸入或運出生鴉片僅許由倫敦及利物浦兩口岸輸入或運出凡供吸食之鴉片絶對禁止買賣 
　　阿眞廷京城電阿眞廷政府答覆英使署之牒文申明願簽定限制鴉片與可根買賣之公約 
　　三十日倫敦電勞合德公司報稱日船上海丸在亞力山特里亞卸下之煤着火焚燒未熄 
　　三十一日倫敦電倫敦敎會之里斯博士因體弱不能回上海里斯氏已受倫敦大學漢文敎授席 
　　二十九日羅馬電民意報得悉羅馬敎皇現勸波蘭人勿越過邊界並於議和議判中表示和緩之意志 
　　三十一日倫敦電英國新共産黨巳設立約克希爾及東北海濱勞工分會倫敦米特倫蘇格蘭亦有設立此會者 
　　二十九日紐約電德國瑙威丹麥瑞典雖有少數報紙運入美國而仍不敷用故今仍須大加節省製造家所售於一九二一年交貨之紙較本年爲少其原因之一爲新廠多家本期可以早成今延緩時日之故 
 
 

Page 4

 
 
   
 
 

Page 5

 
 
   
 
 

Page 6

 
 
[太平洋路透電]  
[海參崴近事記]  
　　三十一日海參崴電上烏定斯克境發生重大騷亂政府因後貝加爾鐵路一帶糧食大缺曾派兵古取各村莊之糧食爲農民與哥薩克人逐走兵士死傷頗衆據伊爾庫次克各報載稱西比利亞西部與中段及土耳其斯坦亦有同類之騷亂 
　　三十一日海參崴電謝米諾夫因部下軍隊在赤塔騷擾巳向居民道歉謂以後不再有此行動並謂極願與赤塔議會和衷共濟 
[日本近事記]  
　　一日長崎電長崎報紙稱俄船巴特羅加爾號現停泊於於長崎官場疑其載有過激黨鼓吹之文字此船於八月十五日離海參崴經過朝鮮口岸二十八日駛抵長崎按此船於八月十五夜在海參崴被持械匪人刦去） 
　　三十一日東京電報知新聞載稱謝米諾夫及部下軍官約三十員在赤塔車站中炸彈受傷甚重 
[廣東戰事記]  
　　三十日廣州電督軍司令部稱劉達慶於二十五日將陳炯明軍隊逐出揭陽陳軍退往汕頭桂軍已抵惠州廣州與惠州之匀通未斷廣州尚安富户仍紛紛避往香港澳門 
　　三十日廣州電日領事因嶺南新報封閉事提出抗議温宗堯現已答覆謂該報館設於中國境内當然受中國官吏管轄並受現行戒嚴令之制裁日領所請釋放被拘館員三人一層已被拒絶 
　　三十一日廣州電督軍參謀部今日佈告劉圑長由老隆發來報告據稱二十八日午後一時鐵場交戰粤軍死傷數百被桂軍生擒百五十人劉達慶現守寳林譯音）地勢較粤軍爲優汕頭粤軍意見參差且缺乏軍餉濫發軍用票致所占地方之人民皆不滿意陳炯明現招匪爲兵北省與長江各省之督軍現責陳炯明不應向桑梓之鄉護法之地興兵問難 
[北京之政局]  
　　一日北京電聞駐比公使兼充國際聨盟中國代表魏宸組請政府將俄國庚子賠欵與德國湖廣債券兩問題提交聨盟討論各方面對於依照舊約法召集新國會之議多表同意故官場預料此議不久即可實施通州叛兵槍决二十名餘皆遣散今晚將發明令任吳佩孚爲直魯預三省副巡閱使孫中山伍廷芳唐紹儀皆巳抵汕頭將穿行内地前往四川聞王揖唐不日亦將離神户而往蜀境因舊國會將在四川集議也北京政府現力勸粤桂停戰以成統一半官消息傳說中日軍事協定不久可望取銷現中日代表方討論取銷之手續至於取銷之原則已經雙方議妥 
[張作霖之談話]  
　　一日北京電張作霖昨晤外報訪員謂其部下軍隊悉受政府節制全國軍隊悉隷政府故督軍不遵政府命令單獨用兵者實屬謬舉張言及國民大會謂獨美國前曾有過此種大會中國行之恐生變端中國統一尚未成立有何新國會之可言訪員問以目前解决時局之方針張答稱渠爲一省長官服從政府命令裁兵計畫應照省分大小行之滿洲地大兵額宜增渠現有軍隊除警察外共三十萬人某訪員謂此較美國全國兵額尚多十萬人張答稱美國軍費較中國爲重美國軍艦十艘之維持費已足供中國全部軍費訪員告以美國國家收入較中國爲多張辨稱彼此預算不可比較中國需較美國爲多因維持政府非兵不克也訪員詢以滿洲預算案張答稱兵費奉天籌一千萬元吉林八百萬元黑省五百萬元中央補助四百萬元張又答某訪員之詢問自稱渠知如謝米諾夫入境如何與謝交涉之法張預料滿蒙不致有變端張再三申明渠無欲爲總統或副總统之野心個人榮譽非其所欲談話將畢時張稱數日内卽將回奉 
[國外要聞]  
[發展中國路航之外論]  
　　能用自己工料無須借助外資 
　　中美新聞社譯密勒評論報載華爾扣氏文云余於二十年前卽著書論中國之鐵路及工業機會極言其可以馴致富强十年來世人所著研究中國鐵路之書咸以余二十年前之書爲根據然祭之議論終未爲人所聽受今者世界對於中國市塲之機會大爲注意然人人皆知欲發展外貨在中國之銷路必須先發展中國之鐵路使運輸價值低廉然中國一日以重價購買外國鐵路材料而以極廉之工價所産生之物品付其代價則鐵路一日不能發達必須中國自開鐵礦自造鎔罏自製鐵軌而始終以本國之廉價工值爲之然後全國可以迅速廣造鐵路數年以内運輸便利運價低廉於是不獨開放中國爲世界之市場且將開放世界之市場以容納中國之勞工目下中國政府造鐵路造費每英里需八萬金元以至十五萬金元而欲獲利恒須經多年營業之後因此對謝造路不甚踴躍眼光短淺之外國工程家利華人之無知訂約承造工鉅費繁之鐵路不知就目前之交通而論實不應有如此重大之投資也查從前美國中西部各州所造開發富源之鐵路其造費至多每英里不逾一萬五各金元普通則不逾八千金元若中國最初造路卽依此種規模則中國自始即可大獲鐵路之益而奬勵其繼續築矣目下中國六千英里之鐵路其所糜費之造價如用之得當則當已造成六萬英里之路中國此時已成一世界最大之市塲矣蓋不獨中國因此開放中國之工人亦將大興盛而有餘欵以使用也目下外人之承造中國鐵路者一味勸誘中國當局多購材料愈多愈妙不問其需要與否而價值則奇昂此爲最大之困難即如中國之鐵路軌有重至八十五磅而其最重之車頭不過二十五噸最重貨車之容量不過十五噸此豈非大謬乎質言之中國之每條鐵路幾皆可增加其載重二倍而無須更重鐵軌祇須重造橋樑耳蓋橋樑皆多輕薄大都祗能載十二或十五噸之車及二十噸之車頭以是言之則鐵軌之重量自五十磅以上其每一磅之重皆爲糜費也余曾詢一中國鐵路之總管何以任歐洲工師如此耗費造路彼答云曾商請美國人造路但美人要求借欵六釐息而歐人則僅要求五釐余因告以余能承造此路祗須二萬五千金元一英里不必如現在之九萬金元一英里至於利息祗須三釐此總管乃大悟憤憤言曰﹃吾等受紿久矣從未有人告我以造路之眞相也﹄此不過中國人於造路事業上被欺之一端而中國之路務即因此而陷於停頓之境矣然中國之市場無論對内對外皆絶對倚賴鐵路便利之發展以外國貨言之雖海上運費低廉而運至中國後因運費重大難以分配亦屬徒然余現有一種收據證明一宗貨物由中國某海港運入内地九十英里之處其運費等於由紐約城運至此中國海港之費云凡電燈蒸氣電報電話自來水以及下切文明用具欲其普及於中國大多數之人民必須減少其價值而欲減少價值非運輸便利不可由上種種觀之可見中國必須有鐵路欲鐵路造價之相宜必須中國能自造故中國最要之圖爲發展其鋼鐵製造業中國鐵礦煤礦皆極豐富尤妙者其所在地點都足爲鐵路起築處之總樞尤爲便利是故中國之製鋼業卽應在此等處起點鐵路亦在此等處開始如此則造成之路即可將工場中造成之鐵軌分配至他處中國能自造軌築路則造路之價當不過佔現在之價十分之一耳余曾見有一種計算中國能自造鐵軌售之每噸可獲利十二元由此推想則中國將來自造之鐵軌每英里不過值價一各五百金元耳而目下則須一萬五千以至三萬金元在美國亦須五千元元以至八千金元也此於中國之興盛有如何之關係祇須一研究鐵路與運輸價及工價等相互之關係即可知之（未完） 
[華僑在海外開銀行（小吕宋通信）]  
　　近有僑商李清泉（Dee，C.Chuan）等在小吕宋地方聨絡僑胞集合股本開設銀行以便流通僑商金融略挽利權之外溢頃聞定名曰中興銀行China　Bankin　Corporation業於上月十四日星期六上午九時舉行開幕矣行址在該埠洲子岸門牌九十號巷内Oo　Rosnriog行長爲李清泉君頗孚衆望將來營業發達可預卜云 
[國内要聞]  
[靳總理招待外報記者]  
　　二十七日下午五時靳總理在國務院招待駐京外國新聞記者計赴會之外國記者爲泰晤士報特派員李治Ridge紐約民意報費甫Poffer聨太平洋及日本告知報柏爾Burr紐約新聞藍慕山Ramsay京津泰晤士及芝卡高報紀樂士Giles美國聨合會惠芬Whiffen俄通信祉霍樂夫Hodoroff日本記者順天時報來松本清司京津日日新聞中野江漢新支那丸山幸一郎英文華北正報本施知足日本各報特派員東京讀賣井上一葉京阪朝日大西齋大阪每日後藤豐彦東京報知千田佐一國際通信古野伊之助電報通信前田盛藏共同通信永持德一等共二十人由張祥麟君一一接待與總理會見禮畢就長桌而坐總理略致歡迎辭由刁作謙君繙譯靳總理云鄙人久擬與諸君一談值國内多故無緣瞻晤今承過訪至爲欣幸如承就詢願舉所知以告 
　　倫敦泰晤士報記者福來壽君問承總理殷勤招待同深感謝現值政變甫平今後施政方針可得聞否（答）予一軍人政治智識經騐未敢自信閣揆重任非所能任徒因大難甫平負責無人勉任過流以待來者至若施政方針前次長閣時曾略披露計荷察及嗣因内部發生障礙不能貫澈所期因而辭職辭職以後紛擾愈甚釀成政變諸君所已詳知無待再述此次再出組閣自以貫澈從前宗旨爲主其中可分兩步第一步促成全國統一第二步實行建設新政促成統一之法有二一各方意見廣爲採納各方勢力實行尊重以期調節至當從前不能統一則不能容納各方意見尊重各方勢力之故此爲精神上之統一必先辦到其次方謀事實上之統建設新政之法在採取各文明國新制合以吾國四千年來固有之文明成一完備國家第此事經緯萬端言之非艱行之惟艱如外交財政軍事内治無一不相關連一有不　即難達的而其中要鍵實在用人行政二大端二者能得其當則庶政咸理效果可刻期而現如不得當則雖有極美觀聽之政策亦紙上空談而已大要用人不問派别祗在一公字就其所學所長而用之以八字可以槪舉曰立賢無方任官惟賢行政則要在一平字繼之以綜核名實破除情面賞罰悉得其當中國歷年所以不能安不能强之故純在用人不公行政不平所致因不得其平不得其公則必釀爭端浸假而成爲軍事之大亂往事不遠可爲鑒戒者也此二者爲刷新政治之根本要圖能於此著力則事無不舉至於庶政雖極繁夥而亦可以撮要槪舉爲諸君一詳陳之第一外交中國人民性質酷愛和平對待各國向抱親和平宗旨予以民意爲標準當然以極誠懇極和平態度對外惟禮尚往來我旣以誠懇和平待各國亦深盻各國能以同等方法待我而尤在彼此均以平等待遇絶不令國附上發生不平等之缺憾第二敎育求有良好國家須先有良好人民有良好人民須先有良好敎育吾國四千餘年歷史就其固有之良法再輸入世界之最良新敎育務使本國人民皆具有世界常識以求躋於世界文明國民之列第三民生中國古來敎養兼施必先使人民生計充裕富力增加斯敎育有自而入所謂先庶富而後敎之者也現在財政縱極困難但關於發展人民生計之法斷不容緩如開拓荒地採掘礦山振興實業等問題皆須急起而直追本國資力不充可以利用外資興辦實業但須爲法律所許無不可以開放以求中外利益之均霑第四自治改良本國敎育必先改良本國社會欲改良社會必先求人民能自治始現各地非無自治之名稱而實際上或因民力未裕或因民智未充徒具外觀殊少成效嗣後政府當令各地一律開放聽其發展自治只要不越法律範圍不妨竭力提倡至於民力或不逮當加以官力之補助民智或不充當爲之誘導務使社會改良全國同風第五軍事軍隊爲保衞國家必不可少之要政中國向重和平從無侵略主義故軍備上只求能自衞爲限度絶無須强大軍備今後當本此旨但求能保衞國家維持治安爲標準斷不以有用金錢多耗於不生産之事業但旣以金錢養兵不能不力求整頓以期養一兵有一兵之用第六財政今日財政困難達於極點無庸諱言每月支出一千三百萬由入僅五百萬月不敷八百萬元不亟設法勢且破産補救之法二（一）減少支出支出大宗爲軍費故不能不厲行裁兵以予上次組閣時每月支出需千七百萬裁兵結果減至千三百萬然相懸尚鉅須再加裁減此外則裁減駢拇枝指之機關以期收支適合（二）治本之法當整理幣制改良金融機關整頓賦稅各種良制以各國完備新制爲標準以立財政上之基礎第七法律中國在昔閉關自守舊有法律未盡合於世界趨勢致有領事裁判權之惡例流傳迄今深爲可惜嗣後當力自整頓舊法之不適用者去之新法之敵於時者以次編訂推行期與最文明之法軌相合至監獄待遇法庭組織等並當力求完密以上本爲政治上之原則諸君富於政治學問當然比予所說更爲完密然本國於此等原則尚未能做到故不能不立此標準以爲將來進行之方鍼雖然他日能否達此目的距此宣言要看鄙人進行之實力何如所謂知之匪艱行之惟艱然實抱此願望予必以全力赴之期無負於今日之談話也諸君如有所質問請隨便問之予當詳答　 
　　東京帝國通信記者井上問近日統一進行情形如何（答）從前兩次派遣代表均無結果今昔情形亦顯有不同即從前尚有反對統一之人予即因受此反對而去職且因此而釀政變今反對者已悉去無復從前阻礙南方舊國會遷往後與軍政府頻有齟齬今舊會已離粤軍府可完全行使統一之方法亦與北方相同而軍府之渴望統一亦與政府相同現在统一之精神巳完全無缺只有統一之方式尚待商量一俟商定於最短時間可望發表也 
　　井上問國民大會政府意思如何（答）外間對於國民大會主張有二一爲國民大會一爲國民憲法會議第一種主張倡自吳佩孚將軍舉各種政治建設法律問題胥歸解决所包最廣第二種修正上說略加限制專事商訂憲法不及其他問題若問題政府所抱態度須知政府地位係受人民委託行使法律上所賦之統治大權一舉一動悉以法律爲根據政府旣對人民負法律上嚴格之責任如法律上無國民大會或國民憲法會議之根據政府决不敢加以附和蓋政府地位應爾不能爲無責任之言動自陷於違法也夷考各國國民大會之由來多在大革命後舊有法律制度悉已破壞舊有之行使統治權關悉巳消滅新者尚未成立新舊過渡無所依據之時不得已而有國民大會之舉吾國並未發現革命之事此次戰爭乃是爲國家驅除一部攘奪權利之人一切法律制度均尚存在不就法律以内謀改良刷新而欲在法律以外别開途徑政府負遵守法律嚴格責任當然不能加以附和者也鄙人亦嘗推想主張國民大會者鑒於兩屆國會不孚衆望釀成亂階因擬根本改良遂謀别開生面用心良苦予亦國民愛國之心不落人後但須知兩届國會不孚衆望非盡法制之不善當時政府不能嚴切檢舉監督致選舉舞弊今後後從檢舉監督入手必可一掃從前積弊不能因噎廢食遂將固有之法律制度一槪抹煞此就法理一面言之也再就事實上詳切研究之原電主張以各地農工商敎育會爲選舉機關敎育會僅省會有之農工會大槪闕如而内地之商會雖有敎農會更無之旣使該會有選舉權而一殷思膺此選者勢必臨時開設其選舉之弊更可想鑡且商會只研究商務實業於法律政治及國家建設非所素習驟令討論未必遂能中肯如上辦法謂可得公允解决竊未敢信此就事實方面言之法律事實二者均有滯礙此鄙人對於國民大會所以不敢輕下斷語者總之法律者國家所由成立鄙人居政府地位斷不敢離法律而輕發議論者也 
　　福來壽云承示各層剴切詳明極所欽佩政府此後是否另召集新國會（答）當然早成立法機關 
　　福來壽云是否根據舊有之國會組織法選舉法召集新會（答）根據舊法之精神選舉新國會至手續尚在考量中 
　　福來壽云舊有之國會組織法選舉法爲憲法之一部分政府能加以變更否（答）當然不能以命令變更法律總以法律爲依據使組織法臻於完備 
　　李治云承總統開誠相告今日之會永不能忘惟望此後得再晤敎（答）今日與諸君暢叙歷三小時之久可謂最長時間之談話然仍未盡所懐此後盼再相見諸君皆輿論界巨子當能主持正論以指導國民並盼對於鄙人隨時匡正或以私函相告甚幸至晚八時半賓主盡歡而散 
[南北和訊中之法律問題]  
　　茲據某要人云曹張兩使日前在靳宅會議時曾提出制憲問題討論可否依岑陸之主張由新舊兩國會合併制憲促成從前和議之先聲惟此項辦法仍須徵集李總代表及雲南唐繼堯之意見以免舉辦後再生枝節反爲不利云云又前日全體閣員在瀛台集議南北和議問題當時被召列席者一爲岑西林代表文羣谷鍾秀及李純代表王克敏當由文羣代述西林意見主張先將法律問題解决並聲明岑西林自身於此次和議成功後絶對不願占有地盤以貽義始利終之誚並望中央將中日軍事協定取消以爲南北統一之橋樑但此係茶話性質並無何何等討論故亦無何等决案云此爲參預是議之某要人所傳述者誌之以證事實 
[京華雜訊]  
　　吳佩孚三次來京孚威將軍吳子玉現因收束直軍及改編駐紥洛陽之西北軍均已竣事特於二十八日十一點三十分乘京漢專車來京同時携帶衞兵約一百三十九人吳將軍下車後卽留衞兵於車站暫駐個人偕隨員一人乘汽車進城直赴帽兒胡同晋謁曹巡閱使報告收束軍隊問題隨返皮庫胡同司令部暫息午後三時赴棉花胡同晉謁靳總理吳旣留衞兵於車站似有卽日返保之意惟醒民通信社則謂吳師長此次來京擬多住數日意在促成國民大會事件 
　　李純意中之國民大會聞東海日昨接李純來電略謂西南各方面正在進行謀取地盤對於和議故意指摘進止進行此項詭譎方針中央亦當預籌對待可否速將國民大會積極辦理成立後卽由政府將和議事件交該會由南北公民表决當可免爭執障碍云云東海接電後卽召靳氏入府令轉與曹張兩使磋商辦理 
　　芮顧問辭職原因芮恩施博士現已向我政府辭去高等政治顧問之職此非對於新政府有若何不滿意之處實因芮博士已經選爲該本國上議院議員依照美國憲当之規定上議院議員不能兼充政治上之職務於外國政治顧問尤與其議員之身分有所抵觸故此次來華即向東海呈請辭職東海亦頗諒其爲難情形擬即照准矣 
　　各督軍暫緩更動日前曹張二使對於皖晉陜閩各督本有更動消息嗣因皖省張文生電請張勳督皖致令原定繼任人物尚難解决晋督雖有助段嫌疑然以平日尚無大過恐一旦更動未必能得晋省人民之同情陜督則因于右任久欲乘隙窺陜恐一有摇動究難免陳于聨絡挺而走險之勢閩督則刻以粤閩戰訊觀察李厚基已暗與陳炯明合攻粤且閩浙聨防亦成事實假使將李更換則西南局勢將有絶大變化故東海日來對於換督軍一節已與靳氏面商務從緩議勿過於操切以致時局愈陷困難境遇也 
　　安福所遣之交涉據軍界確息直皖戰爭時小徐曾以邊防軍及西北軍名義向義大利購定鋼砲六尊子彈若干箱步槍數千枝當時只交半價其餘約定戰事停止後次付及安福失敗此欵已無着落聞義商刻將提出訴訟向中央索討論惟政府早已聲明凡安系所經手之欵中央决不負責俟各禍首捕獲後各債户再行索討 
　　庫券流行之數目財政部前經李思浩發行之有息無息長期短期國庫證劵不下六千萬元據熟悉個中情形之某要人云該四項庫券流於東三省者約在六百萬元以上流於直魯豫蘇皖浙閩等七省者約在二千萬元之譜流於鄂湘贛陜甘等五省者約在一千萬元流於熱察綏三政區者約在五百萬元其餘除搭放三個月官俸外均向銀行借欵充作抵押品矣 
[芮恩施對於中國時局建議（三續）]  
（四）結論時至今日中國政府苟能按照代議性質重行改組則内取信於國民外見好於友邦誠千載一時之會况當今中國工商階級亦有曾經受過近代敎育者爲之領袖對於國事實有無限興趣惟此興趣足以造成舉國一致之行動而將來中國之福利中國之實力胥利賴焉但此種有勢力之圑體斷不能對於政府空談之計畫虛擬之方針遽能認爲滿足惟政府有實際之表現方能服舉國之人心政府如蔑視人民代表參政之權不問立法不問公意而欲得全國輿論之贊助是亦事之不可能者矣如政府尚欲以口頭之磋商得全國之了解則不過徒增全國苦痛之時期耳當今領袖之中已有一人能建議立法事業者而此人之誠樸爲公復有事實爲證於是全國人心靡然從之政府如能因勢利導則舉國當然能犧牲一切政治之意見而重歸於統一若政府不明時勢貿然拒絶則此種偉大之國民運動亦决不致甘心寂寞而必有同種之效果發生也處今之世誠無勢力足以壓制平民政治之運動者矣 
　　愚昧也舞弊也營私也有一於此均足以壓迫此項之運動但此種壓迫之力如强則國家必蒙其大害甚至於喪失其獨立資格而後巳惟賢明之政治家乃能避此大厄而與國家生偮所繫之健康的進步的勢力相連合亦惟此種勢力可以給政府以實力以威嚴也 
　　近年中國之歷史實爲不斷之試騐而大訓所垂咸知個人之野心政治之陰謀全歸無用以前大總統袁世凱之勢力與才能尚不足以壓制全國之進步而反諸帝制張勳之復辟無効亦可爲之前車無論中國之人民如何守舊但時至今日國家斷無反諸過去制度之理最近亦有挾武力以攘政權藉外債以塡慾壑者矣但衆怒所歸不一週而天怒人怨者亦終歸土崩瓦解以上所述各事無一得告成功中國之民雖受種種之試騐種種之失望然每一念及最後勝利之所歸亦未始不足以吐氣自豪也以政治之陰謀武人之勢力相與比擬其優劣可見矣欲以勢力壓制民意之運動是無異築堤而壅揚子彼浩浩蕩蕩之洪流或可抑止於片刻但其結果則不但兩岸横溢而且堤亦無存安見其收壓制之效哉今中國人民趨向於代議制度之潮流亦猶此水雖瞬息之間或蒙壓制憂患失望相繼而來但最後勝利何屬自亦不難想見賢明之政治家當以此身與新趨向相連全確乎不爲環境所摇而培養法律上之勢 
 
 

Page 7

 
 
　　力則凡籍國人陰謀以竊位者自不能與之比擬徵之近來經騐上所得之敎訓斯義更屬昭然此而忽之是誠盲目者也 
[山東國民大會促進會成立]  
　　東省各界由學生聨合會發起國民大會促進會從事籌備後遂於八月二十一號上午十時假省議會開成立大會到二千餘人學生占多數而女學生尤靜穆無譁先由公衆推舉姚志軒爲臨時主席姚君堅辭遂又公推魯佛民爲臨時主席魯君出席報告開會宗旨略謂自吳子玉將軍主張召集國民大會全國響應首由北京北大職敎員及學生通電宣布對於國民大會之辦法綱要次由上海各圑體發起國民大會策進會吾東今亦毅然奮起組織促進會足徵吾東民氣尚堪步趨京滬上海之策進會對於軍閥官僚政客議員取締謹嚴吾東大可仿照辦法實行取締再者政府方面對於國民大會極力限制如不許制憲不准影響元首地位蓋恐民氣日漸澎漲民權日漸擴張不受政府之壓制也惟其如此而國民大會更須積極進行云云報告畢投票選舉評議員結果鞠文煐（女師範）李坤元（女師範）陸晋（女師範）姚志軒李榮山王志堅李懐珠趙廷柱吳隼范錫煥胡冠臣國晉卿朱薇生邵次明周朗山陳兆昌崔少文王新元楊香浦張達忱劉潤生苗星垣于耀西石紹先朱心齋余吟笙步計然魏子厚等以上得票最多數二十一人當選爲評議員次多數八人當選爲候補評議當選評議員中有現任省議員三名爲胡冠臣崔少文國晋卿多數會員不表贊同主席遂遂將取締議員之疑問付决表多數否决認議員無當選資格又有會員動議對於陳兆昌表示反對於是攻擊者辯護者雙方大起衝突幾至用武秩序稍亂旋由主席報告凡有對於評議有爭執之點改日開審查會如審查會認該評議爲不足代表民意即以全體名義登報宣告無效大多數贊成評議票開畢遂又投幹事票梁大武丁中華丁俊英張玉清秦文潔藍志政王殿友王文溥臧碩望黄玉瓏李嘉會朱敬堂余吟笙牛汝枚馬世良劉仲永田子明隋廷琳牛成會王克文扈紹庭周道鎔張中立小塘王澤普馬萬良劉碩甫黄有岐王笠園龔維容苗星垣元福林左伯棠穆伯仁夏英才李萬符朱馨齋徐雲亭高克文魏子厚魯佛民孫鴻升李敬軒王維明等四十四人當選爲幹　時已鐘鳴五點主席遂宣告散會 
[山東兗州兵變紀]  
　　二十六日晚十鐘唐天喜鎭守使所統率之第七混成旅一部分忽然譁變將城内繁盛街市及殷實住户掠奪一空田督得電後極爲震怒翌晨即派現駐辛莊之第五師九圑吳圑長率部馳往堵擊俾免潰逃究竟該軍之譁變原因及地方被禍情形如何此時尚無詳報外間有云變兵刦掠後復整隊歸營現尚負隅者恐屬不確此變發生時唐氏尚在濟垣得電當夜回兗以冀彈壓然已不可爲矣聞田督除對於變兵主張嚴剿外一面已派員赴兗調查被禍實况心便妥爲振撫又據兗州消息云二十六日晚九點餘忽聞城内槍聲連發商民被搶者五十餘家不知是兵是匪居民不勝驚疑旋有人詢據某營營長侯國棟云現南北潰兵過多或恐來兗乘機擾亂屢奉上憲令開嚴加防範敝營晝夜防備不敢懈怠今聞槍聲即令督隊官馬承銘率隊出營堵剿未幾至十鐘許竟有匪徒十餘人硬向營門呐喊突擊欲使該營目兵響應而該營目兵不爲所動極力堵擊匪徒見勢不佳遂卽逃走並獲得步槍一支子彈多粒該營官兵因係夜間未便窮追匪得遠颺至十一時聞步二圑圑長唐存義亦帶隊剿匪於大街擊斃一名生擒二名均帶有槍彈混成圑圑長劉鴻恩亦擒匪徒三名後乃知其非匪而爲變兵也 
[蚌埠新語（一）（潛）皖督問題]  
皖直系勝敗旣决於京保之一戰隷屬皖系下之皖督自不能不爲戰敗之犧牲月餘以來皖財政廳長陶鎔安慶道尹黄元吉曁倪氏子姪輩京津甯漢之奔走向各方面表示辭意辭意而必向各方面表示者冀各方之相諒不相煎太急且於繼任人中欲有所抉擇也數日前倪幼丹新自京中歸來據述競爭此席者現已由博返約張勳張文生馬聨甲輩均已落選所相持未决者僅姜桂題鮑貴卿二人姜爲東海提出之人所據以爲姜向某某兩巡閱使道地者有如下之二說（一）姜爲淮軍宿將資格之老一般北洋系均無其匹日前京保戰事正劇時徐氏身處重圍異常危險旣深感姜氏保護之力京師治安亦得其維持之力爲多（二）皖省新老安武軍互相齮齕已漸著形跡新安武軍淵源於前清江防營老安武軍淵源於前清武衞右軍姜氏均曾爲統帥故現任新老安武軍各將領張文行殷恭先馬聨甲輩多出其舊部以姜督皖必能使新老安武軍立即融洽在十餘日前省長方面所得京中密電曁倪幼丹在京所得消息均云姜氏督皖已成不易之局乃近數日京中電訊又有某巡閱使以姜於京保戰爭有助段嫌頗致反對之說是姜說又有變動矣代姜而起呼聲最高者厥爲鮑貴卿鮑爲某某兩巡閱使共同提出之人曾官皖南鎭守使駐蕪湖甚久維持軍紀頗爲蕪人所稱道然其所以能得兩系共同提出者實以與奉張爲兒女姻親而感情則向與蘇李直曹爲厚之故以目下情形觀之鮑說似較姜爲盛但究竟鹿死誰手記者尚不敢言也 
[粤桂戰後之各面觀]  
　　惠州戰事之急進粤軍圖進惠州其勢頗急日來河源方面巳有劇戰聞爲熊略鍾景棠等部衆由紫金五華各縣乘隙突出淡水一帶亦出兵響應欲絶河源省軍退路故某部隊現爲行軍利便起見擬將兵力集中惠陽踞險保守故紛紛收束退駐以厚兵力觀察情形惠州非常危險 
　　粤軍進踞舊嶺卽與潮安大博普寗各方隊伍力謀聨絡一氣以逼揭陽惠來豐順等屬期將沿海交通完全遮絶庶可梗阻省軍水師故連日來該處戰端已開而赴援之省軍陸行遲滯尚未調到以致豐順揭陽駐兵不多有難於應付之勢聞劉志陸見無險可守將所部退至海陸豐藉得海軍艦隊之掩護遂先返省密商大計再圖奪發而豐順知事李鴻泰昨亦星夜來省報告矣粤軍現巳將潮安大埔普寗各方隊伍聨絡一氣以取揭陽惠安豐順等屬期將省軍沿海交通完全折斷庶可防阻省軍由水路來襲故連日豐順揭陽盡爲粤軍所奪而省軍由水路運送襲取海陸豐之隊伍皆不能前進只得改乘火車出發石龍又粤軍所佔海線已放下魚雷恐有兵艦進岸也劉達慶所部圑長吕定祥馬濟所部圑長劉梅卿所部軍隊及他步兵三營併合陸軍游擊數營前奉令守老隆現某機關傳說老隆已失守吕部潰散一營有奇 
　　滇軍抵桂之消息省中近有多人傳說謂滇省近已派兵攻桂邊境此說未悉確否惟近有由桂抵粤者言西省陸軍混成旅旅長李祥祿及馬鋆（馬濟之兄號鑑堂）已各將所部調赴滇桂邊界佈置一切防務極爲忙碌若然則滇桂邊境間殆已有警耗而外間所傳亦或事出有因矣又日來傳說駐湘滇軍有反戈消息頃據滇省代表某君述楊魯兩旅長已奉到唐繼堯密令謂滇中已派軍士四梯圑移出剥隘隊牽制桂軍請將駐湘滇軍移向桂邊相機而動楊魯二人奉令卽派出代表某某四人昨已抵某埠與各要人接洽并分派兩代表日間赴汕謁陳總司令會商一切 
　　沈鴻英於日昨曾奉督軍命親赴東江一行旋卽於初十晚乘專車返韶至今尚未回省聞係因軍署據報報知湘南滇軍朱培德楊益謙魯子才等確有移師攻粤舉動又粤軍攻龍川一帶有分軍由某處斜攻翁源消息南韶連一帶爲由北江入粤門户故沈使特返韶佈置一切防務連日由兵工廠運載子彈赴韶極夥 
　　張錦芳所部全潰張錦芳於去年接收舊肇軍改編爲三十七八九共三營此次調赴潮地作戰計全部三營或投降或被擊散現已無一存者查張氏所部三營其第三十八營長兼充統領爲張曙雲三十九營長兼帮統爲車渭英三十七營長爲王俊三張車兩營調赴潮地最早劉志陸委令駐守饒平之老虎關由該關一出卽屬閩境當本月十五號時劉志陸忽由軍用電話飭張車兩營出駐關外進攻詎一出關即遇粤軍迎敵張車兩營大敗退守入關是夜張車復率隊出關鏖戰甚久且烈卒能擊敗粤軍在關外駐紥未幾粤軍復以大隊來攻張車以後方援兵不至且彈子用罄亦無接濟遂一敗塗地兩營軍士是役遂完全爲粤軍擊散張曠雲隻身逃回汕頭至十八號第三十七營長王俊三始率部由省抵汕是時汕地巳滿城風鶴軍心摇動王部於是晚巳有軍隊兩連被運動投降粤軍赴日而劉志陸出走汕頭已入粤軍手王俊三所部所餘兩連軍士則於粤軍抵汕後亦一律投降而張曙雲王後三均逃回省故現在張錦芳所部三營實已完全解散更無一兵存在矣又劉志陸之弟劉志海與營長魏某統帶桂軍在饒平與粤軍劇戰被粤軍四面包圍劉魏不敵遂懸旗投降及降後粤軍憤其反覆旋即將劉志海槍斃魏則仍准其將殘軍改編矣 
　　省中戒嚴之現狀日來省地異常戒嚴聞某署派出偵探二百餘名喬扮民裝分途刺探而日來謡言亦至多或云有敢死隊若干先鋒隊若干巳抵省垣密謀定期舉事者而酒樓茶館間暗探滿佈坐客或不及知往往高談時事獨犯時忌聞日昨南關天字碼頭天天茶樓有坐客二人在此品茗對於粤軍戰事說得興高彩烈即被暗探跟踪出門拘去解某署據傳言此二人現巳被槍弊按此係港報消息確否未敢斷也 
[江蘇政治之一班藍光策與武進]  
　　蘇人與齊省長感情之惡其最大原因由各縣知事之縱毒省署則一意包容甚且愈控告而其地位愈穩固著名最荒謬知事於六十縣中得三人爲　光策張鏡寰楊夢齡藍爲某道尹之私人某道尹與齊私交甚深故藍始不容泗陽而調靖江不容於靖江而調崑山最近不容於崑山而調武進寗垣傳佈一聨係拆藍之姓名而成上聨云草包特性是貪殘祗緣莘野求賢（指王莘林）遂敎地無完膚監多寃鬼下聨云光棍長二惟索詐竚看　岩（指齊）見日定要鐵鐐東足竹板敲臀言雖太虐然亦可見急毒之深矣武進素號難治聞藍之來闔邑惶懼前日各紳聚集商會討論對付方法僉謂藍疊次被控卽疊次量移大缺設聽其到武進省吏非特置之不問或且以人民呼籲之牘爲藍令升遷之符藍又何憚而不爲議决反對武邑各圑體向有派别今對於藍知事取一致行動擬先用和平方法推出代表謁省長勿令到任若無效再取積極手段各方面圑結甚堅不達目的不止說者謂武進各方面向多爭執而緩急自衞卽各方面立可一致也又聞崑山人民尚在控告省署即委與藍最有關係之某道尹查復其宏奬貪黷可謂至矣 
[蘇議員去齊之激昂]  
　　江蘇省議員對於去齊問題函電紛馳不遺餘力茲又得議員王發蒙等函照如左 
　　上海各報館轉議會同人均鑒頃致議長函云前同人九十五人因彈劾省長未有結束依暫行法二十二條請求召集臨時會茲省署咨復以財廳問題業經解次自可另行定期召集常會等語查同人理由書以彈劾省長爲主要原因何以齊省長咨復竟然避去顯係藉詞延宕爲老馬戀棧之計且依暫行法以平數以上議員請求召集臨時會省長亦無否認之特權省署駁復又係違法行爲仍請議長將原咨駁回爲荷等語務請同人一致主張是爲切禱省議員王發蒙叩卅 
　　上海各報館轉全省諸父老兄弟均鑒頃致官産處長孫君紹筠又曰前厞法官吏擅將蘇省公産依周塘灘地變價賣去曾於梗日通電反對諒邀邀大鑒三十日報載貴處長擬將此項灘地官契向交通銀行抵借洋四萬元業已派員來滬接洽等語貴處長亦蘇人也值此非法官吏搜掘蘇省財政之時似不宜加以助力有無此事請即賜覆爲荷等語特以奉聞王發蒙叩卅 
　　議長鈞鑒此次請求召集臨時會係對於齊耀琳省長之違反法令係辱人民而發即使齊耀琳取消前令猶不能謂爲召集原因喪失而况於俞之自辭而尚未去職耶故本員認爲請求開臨時會之主因依然存憂且齊氏多一重罪惡耳專此奉復即頌公綏議員黄守孚敬復 
　　議長大鑒承示省署復文敬悉請求召集臨時會非省長所能批駁惟請求爲臨時會而召集者爲常會於請求目的尚不相背應請將常會日期即日宣布以免誤會尊意以爲何如專復敬頌議安朱紹文拜手 
[南京快信]  
　　李督電滇唐希望和議滇黔川湘與粤桂同時解决 
　　院派惲寳惠偕何恩溥南下昨抵寗 
　　財部昨有急電致蘇財廳催將徵存各欵掃數清解 
　　禁米查騐處主任現由下關稅所長周龢鼐兼充自查騐員李連玉調回軍署後尚未委人前日齊省長函請李督會委盧繡虎接充李極不滿意昨函復齊省長略謂查該處前因各方疑謗聞其中實滋弊竇是以將李副官調回並將主任楊宗漢開去敝署諮議差使以俟尊處刷新整理乃迭准送來會稿尚屬易人問題似於根本改革未經籌及且主任一差改委下關稅所兼充尤恐照顧不及將來尊處如已籌有切實改革辦法届時兩署或各派妥員一人尚可共同負責此次來稿雖經判行茲特一併繳上仍祈卓裁酌核辦理云云 
　　國民大會協進會設籌備處於東牌樓將開伽選職員省立各學校改九月五日一律開學 
　　聖公會愛國圑昨晚開秋季佈道大會演講平民政治喚醒國民自决男女賓到數千人 
　　漣水縣知事陳公錦被控兩長令淮揚趙道尹查辦 
[杭州快信]  
　　前清運庫存蕭山通惠公紗廠銀五萬元按月六釐計息列入省地方歲人預算當皖直兵爭時爲前運使蔣邦彦提去現經某省議員查悉巳函囑同善堂董程良馭設法追回 
　　軍民兩長商派財政廳長杜純赴北京財政會議 
　　省立一師一中曁浙江體育學校一日一律開校公立法校醫學專校亦定十日上課 
　　湖北省立甲種商業學校現派本科三年級生二十一人由魏邦輝康維椿二員率同到杭參觀昨已來函接洽　　財政廳長杜純昨由滬返署何豐林昨已回滬 
[地方通信]  
[蘇州]  
　　蘇商會請永花捐蘇垣虎邱花業以珠蘭茉莉爲大宗前清時曾有花捐一項業經停止免征茲有潘鑫先呈請吳縣公署規復花捐情願包認每年繳銀一千元撥充敎育經費等情經温知事函請蘇州總商會查復核辦旋經總商會函復略謂虎邱花業最盛時有五百餘家歷年消敗殆盡流離失所僅存二百餘家所出珠蘭茉莉不足供窨茶之需以致各客帮裏足不前蘇省茶業大受影響本年米荒該花業賴平糶救濟困苦情形目不忍覩安有餘資樂輸花捐之理查此項花捐原屬前清秕政不肖劣董侵漁需索以致各花户鬻妻賣子怨　盈天尋繹前都督指令内有夏董與茶商惡感巳深未便再預稅務等語足征花捐董事必爲花户之怨府潘君明達詎忍作俑爲特函復希煩准予永遠免征將該供花捐咨會筏公所定爲苛細雜捐應行遵令停止之列嗣後無論何人不得藉端呈請恢復備案施行以杜朦混云云温知事接函後已傳諭潘鑫先遵照矣 
[揚州]  
　　冬漕居然借以揚州商會對於財廳借漕旣不直截拒絶亦不表示承認憑借漕委員曁知事能力與紳商籌議茲悉業經廳委與銀行錢莊方面借定五千元報解財廳矣 
[鎭江]  
　　丹陽平糶局撤銷丹陽縣紳董前曾向北北各處運米來陽籌備平糶局以平米價現屆新榖登塲來源較多已於昨日將平糶局一律撤銷矣 
[嘉興]  
　　南堰鎭時疫流行縣屬南堰鎭此一星期來疫癘汉行初起時肚瀉腹痛踰時手足冰冷螺紋内陷喉音低啞不半日即斃現已疫死多人據中醫言此種病症係寒暖不匀而起初發時宜用熱劑一面用白蘭地酒（或上號高粱燒酒）摩擦四肢並用雷公散置臍中上蓋薑片用艾灸之庶可挽救云 
[南昌]  
　　贛商會詢國民大會手續電北京大總統國務院鈞鑒吳將軍主張國民大會解决時局適全主權在民本旨各省盼望莫不贊成惟無齊一手續終覺有礙進行務懇府院速賜宣佈聽人民自行召集應由何方規定辦法以收整齊劃一之效並企明令施行南昌總商會叩儉 
　　江西軍事談江西舊廣信建昌二府界連浙閩在軍事上頗占形勢民國以來贛東升平無事當局僅派少數陸軍分駐府屬各地統兵圑長爲宋煥彩駐紥河口陳督以七月七師姜軍之變深感陸軍散駐鞭長莫及之苦頗以贛東防務爲慮曾電請中央添設贛東鎭守使缺俾便統率現在閩疆多故廣信之鉛山建昌之蘆溪黎川南豐廣昌均與接壤自應有備無患日前去電縷述利害請速核准一面保戒嚴司令兼二十四旅長岳兆麟升任聞今日（二十八）已接復電照准岳爲武穆後裔人尚正直近年江西時有風潮岳與紳商接洽尚能推誠相與其辦事機警一以寗靜爲法以故人咸稱之滬報謂陳將以乃弟混成旅長光逵升充鎭使蓋係揣測之談陳光逵資格甚淺其充旅長尚不勝任陳豈敢冒昧呈薦抑亦不足以服軍心也聞鎭使駐地定設鉛山（河口鎭相近）岳司令現本調防九江前日已率四十八圑部兵來省九月初旬再往鉛山布置任務四十八圑旣將隨岳同去其九江防務已由二十三旅長張之傑指派四十五圑岳塡駐矣 
[來函]  
　　松江沈玉儕來函 
　　貴報地方通信松江楓學界之暗潮一節謂楓涇縣立第二女高沈校長被松人邵某在敎育廳控准撤換業由縣委縣立第三高小校長沈玉儕兼代云云閱之不勝駭異蓋鄙人並不奉委第二女高校長沈校長亦並不撤換特此奉函聲明請速更正爲荷沈玉儕白八月三十一日 
[雜評一]  
　　兗州兵變（默） 
　　中國之兵無時不在可變中也長官壓迫則變餉糈有缺則變遇戰事失敗則變遇裁汰改編則變遇地方有事或土匪勾結則又變爲兵者旣無往而不受以上種種之影響即無往而不在可變之中中國之地方旣無往而不駐兵即中國人民無往而不在兵變恐慌之中故兵不僅耗費而已實中國人民之大患也 
　　夫使兵變之後當局能嚴重查究則兵工可稍有所懼而不敢變乃今則焚掠之後歸營者聽其歸營逃散者任其逃散甚至代爲掩飾而目爲匪冒爲小事爲誤會長官不懲辦變兵不追究地方商民受損失則以派一員調查出一示撫卹了之而他不顧問矣則兵有何所畏而不變哉嗚呼此兵變之事所以接踵而起也 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[總商會新舊職員交替會紀]  
　　昨日（一日）下午四時上海總商會正式開新舊職員交替會新舉會董皆到場由朱前會長將關防及案卷及會中財産移交新董事部接收聶新會長現尚在外國由新副會長秦潤卿暫代會長職務當時公舉湯節之樓恂如二新董事檢查接收卷宗及財産移交後新舊會董羣赴茶會盡歡而散新會董討論未分科辦事以前舉出湯節之·朱子謙·莊得之·袁履登·江湘浦·穆藕初·方椒伯等七人帮同副會長辦理會務本會會計處辦事員照章繼續請薦保員補具薦保書照常辦事方椒伯來函以公斷處選舉章程有不明瞭處請爲解釋公斷處選舉手續當推定方椒伯樓恂如湯節之審查公斷處舊卷再行核議 
[蘇人反對王克敏長蘇電]  
　　江蘇公民沈恩孚等昨致北京電云北京審計院莊思緘趙劍秋兩先生請分轉顔駿人董授經馬相伯張小松張仲仁雲搏諸先生在京諸同鄉先生均鑒報載王克敏長蘇已付閣議深願其不確蘇人素薄王之爲人一致反對請向當局代逹公意并懇駿授兩公於閣議時力阻沈恩孚錢崇固穆湘瑶黄炎培朱紹文張福增東 
[舊會議員定期赴蜀]  
　　在滬舊國會議員赴蜀川資問題已議决給發計參議員一百八十元衆議員一百六十元秘書一百二十元辦事人八十元定於本月五號先由林森吳景濓茅祖權春治先等及秘書一部份附搭通濟輪船離滬直達重慶此次啓行約有百餘人緩日定妥他輪艙位尚有大批動身云 
[法前總理明晨抵滬]  
　　滬寗路局方面消息接電法前總理班樂衞氏及隨員數人由京南下定二日由津浦路抵寗渡江轉乘滬寗路之夜班車於三日晨到滬云 
[新路局長昨夜由杭回滬]  
　　新任滬寗滬杭二路管理局局長趙慶華氏及隨員四人昨日（一日）由杭乘夜班快車於下午十點四十五分鐘返滬由駐杭巡官吳曉峯隨車照料至滬站趙君下車後卽乘第一千零三十七號汽車至滄洲旅館接事日期尚未宣布 
[盧永祥致北京領袖公使文]  
　　請商防範外艦運械辦法 
　　浙督軍盧永祥近致北京領袖公使文云北京法公使館領袖公使鑒六月間本督軍兼領上海護軍使職權時聞有西人私運軍火來滬炠出兜售深恐落於土匪之手擾亂地方治安中外人民均受其害當經派員密查多方設法與西人磋商者再莫名眞相該員因與僞訂合同佯爲付欵銀貨兩交始得吐實看貨并有捕房見證該軍火確藏匿於意國兵艦兩艘之中Italian　Submaine　Cbaser　MOS　22S　227均懸掛意大利海軍旗幟不知經無數方法始得證據確鑿查此事係違反國際載運軍火條例或與其精神有背友邦軍艦向例不受檢查乃竟藉運軍械散布國中本督軍深滋遺憾事關地方治安與旅滬曁各處外國士商關係綦鉅本督軍代表滬浙紳商及商業領袖各圑體電達貴公使並各國貴公使查照將來對於各國兵艦入我領海域内應如何防範之處應請公同商議善後之法以杜後患是所至盼並希見復爲荷盧永祥八月二十七日 
[國民大會策進會消息]  
　　國民大會策進會昨日下午五時在事務所（廣肇公所）開第三次評議會常會到會五十六人已過半數乃振鈴開會公推周劍雲主席唐豪紀錄（一）王席宣布開會詞（二）繼續討論前次未議决之評議部細則當由主席逐條提出付衆討論討論至三十五條時已七時當由主席報告謂開會限時已至是否延長請公决議决延長半小時至七時二十分始討論完畢全意通過（三）討論幹事部提出議案（甲）致各省縣各圑體宣言電稿通過請幹事部即行發出（乙）經費會所遞補等三問題議决因事情重大定本星期五下午五時開評議會緊急會議討論之届時并可將評議部委員會組成之七時半散會 
　　致各省快郵代電共和九載喪亂頻仍國無大法政失常軌以言財産則舉國精華抵押幾罄以言吏治則所在貪暴整飭無方哀我國人外則痛强鄰之逼處内則傷軍閥之迭乘經日宛轉於水深火熱之中攢眉蹙額私相告語曰吾中華民族果尚有何法使得享一日之安寗乎抑將任其淪胥以終乎此悲慟之聲幾時觸耳膜嗟吾同胞果欲享安寗者非先解糾紛不可果欲解糾紛者舍國民自决末由今日國人高呼中之國民大會即國民自决最適當之方法其殆我五千年古國四億兆華胄起死回生惟一之良劑乎然而世之必欲扼吾吭而制吾命者正大有人在其對於國民大會果具何心理吾人寗不覺察彼武人官僚恐妨其現有之權位其仇視固不待言若議員若政客爲個人私利計多方以謀破壞者有之乘機以圖利用者亦有之環顧宇内吾同胞一綫之生機其前途障碍幾隨在皆是而回顧吾民乏圑結之基礎無堅定之意識躁進者失之妄誕苟安者鄰於委靡始則持意見繼則爭意氣此國家存亡關鍵之國民大會即幸而不敗於武人官僚議員政客亦難保不壞於我國民自身之紛擾至是而中華民族乃眞萬刼不復天下痛心之事孰逾於此同人等鑒於以上情狀不忍坐視此千載一時之舉或誤於歧途或隳於紛議爰集合上海純粹之國民圑體組織本會揭其主旨厥有數端（一）策勵國民對於國民大會之進行人人表示决心（二）一方萃集國人對於國民大會之意見爲有統系之研究一方即由此研究之結果促其實現（三）聨合全國紀粹之國民不使武人官僚議員政客干預此次之國民大會使眞正民意得以伸張（四）凡國民大會之障碍本會必盡力排除至國民大會成立之日爲本會責任完了之期以上數端本會之意旨盡於是即本會之任務亦盡於是嗟嗟民國主權在人民全體爲世界所公認從前以放棄之故致身受創痛已追悔莫及使今又失此時機則政治永無清明之望民生終無安樂之期皇皇中華民族并「國民自决」之能力而不具覆亡之禍即在眉啑爲主爲奴或生或滅爭此一舉諸君同屬國民責無旁貸或加入本會或與本會一致猛進使國民此舉得完全貫澈同人之幸亦國民之福前往　光大佇候指示國民大會策進會冬 
　　評議部通啓謹啓者本會評議會現定本星期五（九月三日）午後五時開緊急會議討論幹事會提出之重要議案務希准時出席是盼 
　　交際股通啓逕啓者本會交際股現定本月二日（即星期四）午後五時爲討論交際上各種事件特假「黄肇公所」開交際股職員會尚祈本股各幹事准時蒞臨幸勿稍遲母任企禱之至 
[續誌長浜路西人越貨傷人案]  
　　公共租界靜安寺捕房轄境發現西人越貨傷人一事曾誌昨報茲悉受傷者並非姓周卽靜安寺路同孚路轉角一千八百六十四號門牌古董店小主南京人何星豐年二十六歲被刧去翡翠朝珠玉鐲等物由其在城内同業掮來麥總巡對於此事非常注意除親往察勘並禀請中西廨員因時醫院訊問當時被騙情形移請内地及通商各口岸中外官廳一體協緝外復令該管捕房捕頭於何神志清爽時向何詳詢該西人年貌以便着手偵緝英文滬報云捕房發出緝捕靜安寺路傷人刦物案外國兇犯之文謂此兇犯身長約五尺七寸體重約一百五十磅年齡二十五至三十穿不透日光衫白佛蘭絨褲戴巴拿馬帽人瘦面與手顔色微白新剃鬚髮左手小指戴一小纘戒左耳上邊附近處有一肉痣體格中等操純熟之英語如見有外人與此上述形狀酷似者可至就近捕房報告捕房並發表被搶各物單計翡翠朝珠五串每串一百零三粒色綠每粒圓徑爲一寸之三八翡翠朝珠一串一百零八粒色綠每粒圓徑爲一寸之四五翡翠寳塔珠一串長約一尺七寸（英尺）九十餘粒又翡翠寳塔珠三串長各約二尺各　一百六十餘粒翡翠耳圈一付舊式圈形上有環頭色峭綠而有白點翡翠手鐲一付綠白各半翡翠帶鈎一個色濃綠長方形末端有鈎長約三寸闊約一寸之四分三聞昨日虹口拘得形狀與通緝文相類之外人二名但經在紅十字會醫院療傷之何某認明並非行兇之人故皆已釋出何神志尚清頗有可保性命之望其右眼則爲珠彈所損行兇之外人曾至古玩舖數次故何某不難辨明其人也 
[續誌輪船上之命案]  
　　英公司泰孟亨輪船上之西崽杭州人郭和尚於上月十七號在大海洋面與同伴阿根戲謔起釁持刀將阿根胸前戳傷身死屍體已被西人抛棄海内該輪抵埠後由船主英人棣報請水巡捕房飭探將郭拘解公共公廨押候訊究等曾誌前報昨晨由廨提訊即據該船主上堂譯稱此事已由余調查明白死者與被告時起齟齬余亦常見之是日被告至廚房内搬取食物與死者又起爭執死者揪住被告頭髮因死者身材長大其力較强被告不能爭脫即取廚房内切肉刀向死者胸前猛戳以致傷及肺葉身死該刀不甚鋒利戳進約有寸餘事後見該刀血跡尚在惟被告品行較死者爲良善當時得悉後察看死者渾身血污即命將被告看管所有調查情形記錄簿上言至此即將該簿呈案請察並據西人開拉脫投訴上月十七號午後十二時半據管事人報告廚房内出有命案當往察看見西崽崽阿根胸前受有刀傷臥於血泊中繼由船主到來命將被告看管迨輪抵上海卽投水巡捕房報告將被告拘解到案請究又據該輪廚司范阿利禀稱被告郭尚在輪船上服役計有三月性情和靄與同事亦和好此事實因雙方戲謔起釁死者將被告之髮揪住其時被告持有廚刀我並不在意倐一轉身不知如何阿根已被戳傷繼而倒地流血不止遂報告船主等語又據見證憂胡阿大投訴是日死者在廚房内先將郭和尚毆打一下致起爭執死者揪住被告頭髮被告手持廚刀當時實不在意故如何將阿根戳傷身死情形並未目覩是實並由被告代表律師向中西各見證逐一盤問一過訊之郭和尚供稱是日到廚房内吃飯死者不問情由將我毆打一下復將我頭髮揪住其時我手中持有廚刀適對其面欲圖爭脫死者將我用刀一推刀頭誤戳其胸旁實係死者自行誤傷致命求宥復由其代表律師爲之辯護良久經俞襄讞核供商之英包副領事以察核各見證口供被告係因過失致人死傷違犯現行刑律三百二十四條第一項應處五百元以下罰金姑寛判郭和尚罰洋二十二元充公示儆 
[押儆撞斃婦人之汽車夫]  
　　上月二十四日上午十一時有五百九十四號汽車在西藏路三馬路轉角撞傷一婦人旋送仁濟醫院醫治無效斃命等情已誌上月二十五日本報昨晨九時半由公共公廨俞襄讞會同英包副領事升座第一刑庭集訊先由一千一百八十號華捕上堂訊據供稱二十四號上午十一句餘鐘站於西藏路漢口路轉角驟聞汽車之汽笛聲即見一婦人倒於汽車之下當與汽車夫將該婦扶入車内送請仁濟醫院醫治該汽車由漢口路而出欲從西藏路往北等語繼由見證馬阿二投訴在一品香西菜館爲包車夫是日停車在老屋門首聞得喇叭聲見一小脚婦人在馬路行走該婦聞得喇叭聲響神經錯亂東西避讓不定以致被撞倒地該汽車由三馬路開來車行不快不慢云云双據董福香到堂供稱前充巡捕現在學開汽車是日亦在車内車由郭阿洪所開從福州咱開往三馬路朝西至西藏路轉角見一婦人離車約丈餘郭阿洪見而將車避讓豈知該婦人聞知汽笛聲心慌東西避讓以致撞於左邊葉子板倒地受傷當與巡捕將受傷人扶入車内送往醫院醫治事後曾至捕房證明肇事情形惟當時開車速率約五六買並不開快供至此即由西探目奎爾上堂禀稱被告與見證等捕房時問其開車機關有損壞否據言停車扳機恐有受損當令另一汽車夫開試其車約開十買卽扳停車機關及車停妥該車向前亦有十買因知停機已壞惟照章被告應走左首不應向右而走曾經帶同被告及見證等至出事地點察勘查西藏路約闊六十六尺繪有圖式卽將所圖畫形呈案又據高小元投訴在老閘捕房爲汽車夫所有肇事之汽車當由西探目囑令試開該車停車扳機確已損壞開車十買當卽停車該車向前亦須十買等語又據屍夫陳少卿到堂禀稱其妻産後病未復元諒當時聞得汽車夫喇叭聲響心慌以致被撞身死求請伸雪訊之郭阿洪供稱是日開車甚慢且開車已有二年頗有經騐此事實因死者聽得喇叭聲響心慌東西避讓致肇斯禍况出事後屍夫陳少卿託人來說已由東家給予撫恤洋一百二十元是時堂上詰問陳捕有無恤洋收到陳捕答並未收到堂上命傳汽車公司主人郭義華到案據郭供稱其洋由許士惠交與屍屬並由許士惠上堂證明其洋悉交陳捕買衣棺等物質之陳捕堅不承認取洋並稱旣取其洋有無收據旋據坐客朱金星投訴是日在三馬路西藏路口先聞汽車汽笛聲繼聞人聲當於右面跳下並未見有婦人被撞倒地亦不知肇事云云中西官核供磋商之下以汽車往往肇事傷害生命實屬開車人疎忽遂會判郭阿洪禁錮西牢四月示儆 
[奉賢監犯越獄刦械續誌]  
　　奉賢縣地方監獄於上月二十九號下午五時各罪犯一擁而出同入警察局刦取槍械子彈然後逃避等情已誌昨報茲悉該監獄共禁要犯三十餘人近因該監獄新建屋舍其間小工均係監犯充之所以開去重鐐改換輕鐐當脫逃時各監犯各手持半爿剪刀遇阻便亂刺迨擁出監門卽至警察局刦取槍械子彈維時各警察適值上差局中空虛致被刦去鉅數槍彈嗣各警察聞警聚集追捕卒未獲一事後檢點脫逃監犯二十八名内有曾經判處死刑之盜犯四名其餘均係重要犯現由孟知事將脫逃監犯詳情電禀省長核示一面備文派員來滬分詣軍署曁警廳請求通飭所屬軍警協緝 
[閻瑞生吳春芳軍署尚未開審]  
　　松滬護軍使署法課長日來對於謀斃妓女蓮英之閻瑞生吳春度二犯尚未開審聞係因證據未全昨向檢察廳吊取騐單一面向公堂吊取勒斃之麻繩云 
[工部局半年收支報告]  
　　工部局發表今年六個月收支報告計在六個月底尋常項下支出共銀二百五十萬六千四百六十四兩有零收入共銀二百五十萬零五百七十兩有零不足五千八百九十三兩有零特别項下支出共銀二百九十四萬一千三百三十一奧有零收入共銀二百十五萬三千七百五十七兩有零不足七十八萬七千五百七十三兩有零尋當支出以捕房經費爲最鉅計七十八萬二千六百六十九兩餘特别支出則以電氣處借欵爲最鉅計一百七十一萬六千八百十九兩餘 
[各輪船進出口消息]  
　　國内輪船 
　　寧甯紹公司之新寗紹輪船昨日開往寗波所裝出口貨有麵粉二千餘包白米三百餘包紙烟三十餘箱餘爲洋釘·水烟·鉛皮·水呢·水菓等各項雜貨太古公司之新北京輪船昨日開往甯波所裝出口貨有麵粉一千餘包點銅錫一百餘塊黄白糖六百餘包洋釘二十餘桶肥皂一百餘箱餘爲鉛皮·紅皮·機油等類　　長江招商局開駛長江各埠之華大輪船昨日所裝出口貨有洋釘四十餘桶肥皂五十餘箱洋紙二十餘件紙烟七十餘箱黄糖十餘包該局之江裕輪船昨由長江來滬所裝進口貨有麵粉小麥黄豆共五千餘包餘爲鷄子·苧蔴·桐油·藥材·等各種雜貨太古公司之武昌輪船裝往長江各埠出口貨有蔴袋二十餘件肥皂一百餘箱紅皮三件黑油機二架餘爲鉛皮等各種雜貨三北公司之寗興輪船裝往長江出口貨有糖一千餘包洋靛五十餘桶火柴五十餘箱檀香一百餘件肥皂一百餘箱餘爲鋼鐵等類怡和洋行之吉和輪船昨自長江到申裝來白米及小麥約一萬包此外則爲倍子·頭髮·並永豐恒·蔚豐厚之黄絲頭车百餘件以及裕隆之麵粉千餘袋又有藥材百餘件日清公司之鳳陽丸同日亦從長江裝來裕蕯機器麫粉及麵皮一萬數千包 
　　港粤招商局之公平輪船由香港廣東來滬所裝進口貨共一萬五千餘件中有荔子桂元三千四百餘箱水菓一千七百餘件赤糖一千七百六十餘包點銅一千九百塊牛皮四百餘件餘爲黄白絲·白鬃·等雜貨太古公司之新寗輪船裝往香港·廣東之出口貨有花生仁七千餘包肥皂六百餘箱荳餅一千餘片生油一百餘簍紹酒百餘壜鷄毛十餘件餘爲粉條·白蔴·土布·麵粉·紙烟紅棗等類 
　　烟津招商局開往天津之泰順輪船昨日所裝出口貨有白米二千餘包麵粉五千餘包紹酒三百餘壜餘爲鋼鐵·花葉·土布·紙頭烟絲等類又該局昨日開往烟臺之新大輪船續裝之貨有棉花竹筐等類怡和洋行之官升號昨日開赴天津·烟臺裝去麵粉三千餘包小麥二千多包並假山石石筍五址餘塊塊景星輪船昨日由烟津來申裝來烟臺天成之水菓數千簍蛋黄百餘桶 
[國外輪船]  
　　歐亞怡泰洋行經理格林輪船公司之格林愛維號現進於招商局北棧（即鄧脫路）起卸進口各貨裝來之貨有胡椒·洋白礬·洋松木·顔色原料之蘇木·亨得利之餅干彙昌洋行之各種洋貨英國皇家郵船公司之客乃逢脫號亦停泊於該處運來進口貨則爲格項機器及鋼鐵道鋼板等尚未卸清好時尗行之託倍號Toba原定本月一號由申開赴荷蘭及德國茲因該輪船進口展緩現在甫自香港方面開來故開期已改爲下禮拜一法國郵船公司之包島斯號從馬賽來華即於本星期六啓行大約沿途經駛須行三十五天可到上海太古經理藍烟囱公司之門託號Mentor已於昨日從上海駛赴漢口卸貨然後回申赴英大約須有兩星期之稽遲該輪之開赴英荷期當在本月之十六號　　中美福來洋行之惠斯愛生號West　lson自上星期在滬卸除各貨後即開往天津·大連裝運貨油然後再開還上海大約本月十號抵滬十一日即由申國還美國之西雅圖前日來申之東方克郎號裝來進口貨除烟葉·烟盒·錫皮·紙柏·原料之外尚有極大極厚之鋼板曁一英尺見方左右之小鋼板甚夥該公司又有勃樂維開矮Brave　Cauer從美國之新金山來申大約在此三數天内可以進口刻已在日本到滬之後至十號即須回國昌興公司之俄羅斯皇后號從温哥武取道東洋來滬在本星期日可以抵滬當日即須開赴香港至亞細亞皇后號則於本月十號亦可由温抵申日開往香港再至小品宋再太平洋輪船公司之愛瓜多號本月十一號可從香港到申隨即開赴新金山 
　　日本皇后號將於十七號（星期五）離吳淞赴温哥武道經長崎神户横濱及坎屬維多利亞 
　　南洋英火輪公司之代爾惠亞Dilwara於八月十七日由孟買開發二十七日抵星加坡今日可到香港大約七號來滬該輪不往日本在申停留三日逕還香港提督輪船公司經行南洋一帶之益康迺五Lconium現巳來電將次到申大約在七八號可以進口定十號裝貨至星加坡取道小吕宋香港云 
[公共租界重定地價表（東段）（五續）]  
　　地籍號數每畝地價地籍號數每畝地價地籍號數每畝地價一七○七八○○一七○八一·○○○一七○九八○○一七一一一·一○○一七一二五○○一七一九○○七一七二○八○○一七二一七○○一七二二八○○一七二三八○○一七二四八○○一七二六七○○一七二七六○○一七一八六○○一七二九六○○一七三○八○○一七三三七○○一七三八五○○一七三九五○○一八○○八○○一八一三四○○一八一五四○○一八一八四○○一八三○一·二○○一八三八一·○○○一八三九一·○○○一八四三五○○一八四五九○○一八四八九○○一八四九九○○一八五○一·○○○一八五一一·○○○一八一二九○○一八五五一·○○○一八五九五○○一八六○五○○一八六三五○○一八七○一·一○○一八七二一·○○○一八九二一·一○○一八九三一·一○○一八九四五○○一八九六一·一○○一八九七一·三○○一九○○一·二○○一九○一一·二○○一九○六一·三○○一九一○一·二○○一九二二一·○○○一九二三一·六○○一九二四一○○○一九二六一·一○○一九二七一·一○○一九二八一·○○○一九二九一·一○○一九四○二·五○○一九四三二·○○○一九四四二·五○○一九四五二·五○○一九四八二·　○○一九五四一·○○○一九五六五○○一九五九二·五○○一九六○二·三○○一九七○三·○○○一九七三三·五○○一九七四三·二○○一九八四三·○○○一九八五三·三○○一九八八三·三○○一九九○四·三○○一九九一三·○○○一九九二三·五○○一九九三四·五○○一九九四四·五○○一九九五四·五○○一九九七四·　○○一九九九五·一○○二○○○五·○○○二○○五三·六○○二○○六三·六○○二○○八五·五○○二○一六二·○○○二○二○二·八○○二○二三二·七○○二○二四三·六○○二○二五三·六○○二○二六二·四○○二○三二三·五○○二○三五一·○○○二○三七二·八○○二○四○二·○○○二○四一一·○○○二○四二二·四○○二○四四二·五○○二○五○三·○○○二○六○二·二○○二○六一三·○○○二○六二三·○○○二○六四一·○○○二○六五二·二○○二○六七二·三○○二○七九一·九○○二○八○一·九○○二○八一一·一○○二○八二二·○○○二○八三一·四○○二○八五一·四○○二○九○一·七○○二○九一一·一○○二一一六一·四○○二一一七一·二○○二一二○一·八○○二一二六一·二○○二一二七一·一○○二一二八六○○二一二九九○○二一三○一·一○○二一三六一·○○○二一三七一·○○○二一三八一·○○○二一四六一·○○○二一四七六○○二一四八一·○○○二一四九一·○○○二一五○一·○○○二一五五一·○○○二一五七一·○○○二一五八八○○二一五九六○○二一六○一·○○○二一六五一·一○○二二三一二·○○○二二三二一·○○○二二三四八○○二二三五一·○○○二二三六一·○○○二二三七一·五○○二二三八一·○○○二二三九一·○○○二二四○一·○○○二二四二一·八○○二二四五一·五○○二二五○二·二○○二二五一一·八○○二二五三一·八○○二二五五一·八○○二二六○一·二○○二二七○二·二○○二二七七二·二○○二二八○一·六○○二二八○A一·六○○二二八一二·二○○二二八二一·八○○二二八三二·二○○二二八四二·二○○二二八五二·六○○二二八六二·六○○二二九○一·六○○二二九一一·七○○二三○○二·八○○二三一七二·六○○二三一八二·七○○二三一九二·○○○二三二○三·○○○二三二六二·六○○二三二七二·七○○二三二八二·六○○二三二九二·九○○二三三○二·七○○二三三二三·○○○二三三四三·○○○二三三五二·七○○二三三七二·六○○二三四○三·○○○二三四五三·二○○二三五一三·五○○二三五二二·二○○二三五三三·五○○二三五四二·二○○二三五六五·八○○二三五七二三·○○○二三五八三·二○○二三五九二·二○○二三六○五·五○○二三六一六·○○○二三六二三·三○○二三七二一八·○○○二三七七一八·○○○二三八二一七·○○○二三九○五·○○○二三九一二○·○○○二四○○一四·○○○二四一○三·五○○二四二七八·○○○二四三五三·五○○二四四五三·○○○二四四六一○·○○○二四六○六·○○○二四六五八·○○○二四七○八·○○○二四八○七·○○○二五一○七·○○○二五三○六·○○○二五四○五·○○○二五四五四·○○○二五五五六·○○○二五六○二·七○○二五七○三·○○○二六○○五·五○○ 
 
 

Page 11

 
 
[友華銀行銀市報告]  
　　中美新聞社譯友華銀行一日報告云昨日倫敦銀價當地跌七先令八便士遠期跌一便士紐約銀價跌至九十三又四分之三倫敦紐約匯價三五六此間開市時定價金鎊五先令十便士金圓一○三半日金四九其始投機家售出金鎊價五先令十一便士後因外國銀行頗樂買進投機家遂停止賣出且有願買進者市况遂大鬆動收市時賣出價金鎊不過五先令十便士金圓不過一○三半倫敦紐約銀均無銷路印度風信消息亦不佳故銀市殊軟弱云 
[近日警察之防務]  
　　淞滬警察廳長徐國樑前奉松滬軍使令飭將地方戒嚴一事寛弛日間各長警出動暫不托槍改帶警棒惟晚間仍須荷槍巡察等情曾紀前報乃徐廳長以近日外間又多一種謡言顯有匪徒從中煽惑故保護地方安寗實爲緊要業已傳知所屬各區署所警正佐隊長等一體遵照嗣後對於防護一事不可稍弛必須注意嚴防 
[南市輪埠逐漸增多]  
　　南市生義碼頭沿浦地方現有某巨商在彼建築大儲棧並輪埠碼頭預備停泊商輪堆儲客貨已紀前報茲聞此項輪埠棧房係由南通某巨商集資建設招股推放輪埠碼頭藉興南市商業現主積極進行並聞另由南市某商董發起招股組設某公司在生義碼頭迤南浦灘建築堆貨之極大棧房一所現亦從事進行將來南市方面之商輪業可日有進步也 
[第四食米平價局裁撤消息]  
　　南市荷花浙寗會館内上海市食米平價第四局專備婦女小孩糴米而設前有將次裁撤之說茲悉該局係由米業商行籌欵禀縣而設故前日上海縣沈知事特邀該業領袖籌商展緩旋該業顧董事以經費難籌且浦東新米已至同業有事擬糶過二十後即須停止昨日巳在門首發布所有本局售出之米籌未取米者截至二十日爲止過期作爲無效云 
[張季直答黄任之等函]  
　　前日報載張季直君承買衣周塘灘地及大生纱廠官股一節經黄任之沈信卿穆杼齋朱德軒等函詢有無其事巳否交價茲得張君復函云衣周塘省無答允並未繳價大生股票未變賣無歸我之說 
[地檢廳賄縱監犯案之昨訊]  
　　已革上海地方檢察廳書記官程冠吾前於在廳服務時得賄私釋監犯劉刁根趙阿寗等案發後程棄職脫逃迄今又牽涉知情之前該廳被裁法警毛子坤並審判廳承發更王蘭生等業由檢察廳分别提案訊供判押候究在案茲悉此案經檢察官訊得劉刁根趙阿寗等各家屬以重賄囑托程冠吾經辦迨目的已達恐毛子坤知其内容有所不便乃托王蘭生送伊洋一百元毛恐不妥當將銀洋如數禀呈前檢察廳長梅伯孫處梅留在辦公室三小時將原洋交還毛子坤領去曯其不必多事毛將洋領出後據稱已經送還王處並聞此案又牽涉多人除司法界外警界中亦有關係蘇州高等廳曾移請杭州地檢廳派警往餘杭縣城外葫蘆橋勾攝梅伯孫解蘇歸案訊辦茲杭州地檢廳派警往拘無着巳函復蘇州高等廳本埠司法界現在承審此案之檢察官巳將各人訊供情形據情禀詳蘇州高等廳核示矣 
[查軍火查獲大宗烟土]  
　　前日有人投閘北四區四分署報稱刻有陳錦春僱得無錫快船以小火輪拖帶裝運大宗軍火前赴蘇州等處請爲查拿等語該所據報後立時移請水巡隊各派長警駕巡船追往扣住登舟搜查所云大察軍裝則影響全無祗抄出大宗私土烟膏計大包私土三十包又大包十包又十小包又煙膏六百盒又烟膏五銅盒又烟膏一筒又烟槍一枝又空烟缸一只當將陳錦春拿獲連同人證押送到所昨午備文派警將陳與烟土膏移送地檢廳訊辦 
[最近由浙運滬之箱茶數]  
　　滬杭甬鐵路車運浙屬箱茶來滬運銷外洋業由茂盛泰轉運公司陸續由閘口車站報裝來滬確數均誌本報茲將八月十五號起（十四號以前來數已誌本報）逐日由閘口運滬箱茶之數分錄如下八月十五號七十箱十六號二千九百九十四箱十七號三百九十四箱十九號一千四百三十九相二十號二百箱二十一號一千零四十五箱二十三號二百十箱二十四號五百十八箱二十六號四百八十八箱二十七號七百八十二箱二十八號三百七十五箱二十九號一百五十箱三十號五百六十一箱三十一號一千零九十五箱以上均由閘口車站運至上海南車站卸車請江海關洋員查驗放行乃由該站分飭運送處陸續裝入塌車送往滬北信記洋棧存儲然後報關出口 
[交涉公署内部改組]  
　　江蘇交涉公署昨發第十五號署令云按照本特派員下車之初事務紛繁規畫未備行之兩月窒礙殊多茲經默察情形重行組織此後分科治事各有責成務各振刷精神按照辦事細則妥愼辦理母負委任有厚望焉此令茲將該署新委職員姓名職務錄下商言志（兼第四科科長）陸昶彬（兼秘書）蔡煥熙季濓（第一科科員）聶道宏（第二科員）胡玉琳（額外科員派在第一科辦事）蕭長治（額外科員派在第二科辦事）談汝康（秘書）孫用康蕭元慶陳繼籛（第四科科員）蔡煥熙（收發主任）茅以南（收發佐理）董鴻釗（管卷主任）戴聨奎史久豐（管卷佐理）何培椿（校對主任）胡玉琳（校對佐理）李濓（會計員）李秉璋（招待員兼調查員）任勳（招待員兼照料員）張寳書（監印）許體森（監印佐理兼譯電佐理）許善寳（譯電主任）馬羣亮（譯電佐理兼調查員）卓藐熙郭增復（另候任用） 
[煤炭公所籌備選擧]  
　　本埠煤業總公所前日開籌備選舉會南北市同業到會者一百數十人公推總董謝天錫主席報告開會宗旨大致謂商業圑體職員任事大率以三年爲期改選一次本公所組織垂數十年凡事謹愼現在職員辦事已屆三年亟應改選惟改選手續甚系非預爲籌辦難臻妥善今特邀集南北同業提議改選事宜以便進行云拜經衆磋商後决定辦法如左（一）總公所選舉職員須行調查同業各號經東姓名以便編列名戰即發選舉票公决先交南北司年詳加調查將全體同業經東姓名開列清單後將選舉票及名單一併分送全體同業以便定期投票（一）職員幹事名額公决改爲議董十五人由議董中互選董事五人議董十人任期均定爲三年（一）同業投票日期公决九月二號爲公所分發同業經東名單及選舉票於全體同業之期至同業接到選舉票名單務於九月十二日以前將選舉票塡明封固投遞河南路煤炭商業公會筒内以便定期當衆開匭檢查票數以昭愼重公推監督開筒人員推定蔣泉茂戚順友汪舜山嚴仰山爲監察員 
[母拐兒媳之奇案]  
　　八月二十九日大連救濟婦孺分會由萬利輪船送被拐難民大小四口並女拐匪一名到本埠救濟婦孺總會當經該會詢問被拐難民張耀坤係無錫大區橋農人妻李氏子女各一僅二三歲最奇者拐匪魏氏即該難民之母也據該民供稱父名阿蘭巳故八年民人六歲時民母即背父離家嗣經民父到滬尋歸不意過年之後民母復行逃去且帶四歲之阿妹名阿桂同出從此一去不回計已二十一年去歲忽歸已不能復識由舅父領認云係民母但阿妹之踪跡不知去向民母當時祗住家中一夜後來要同民人往北因川資不敷未能成行今年五月民母忽同一男子名趙聨臣者（蓋最近之姘未也）回家并囑民人尋覔可買之男孩女子但民人莫明其妙不過並未能買得民母一面强逼民妻北行民人及民婦因家中有田可種不願意去民母即常將民婦打駡民人不得已隨母同往大連住市撬町一區陳壽怡家後來陳姓暗告民人言民母要將民妻及小孩一并賣入娼寮其時民人及妻尙不深信後又有李先生察出實在情形報告救濟婦孺會將我救出連同民母押送來滬云云及訊張魏氏則詐作重聽呆木之狀一味含糊老奸巨猾顯而易見據分會會員函稱該婦别名素雲姘識之人不少善於販賣人口今更賣其兒媳直無絲毫人道云云 
[沙市水災乞賑]  
　　本埠中國紅十字會總辦事處昨接沙市紅十字會分會來電云紅十字會總辦事處鈞鑒沙市下游石首縣屬西區之藕池口突於七月元日被大水冲潰屋院百餘里桑田滄海老弱流離强壯者或棲身樹杪或抱木逐波嗷嗷哀鴻待哺孔急除由敝分會籌辦急賑外轉瞬冬令饑寒交迫杯水車薪勢難普及謹代災黎請命電懇力予勸募源源接濟俾死者獲安窀穸生者得登袵席萬家生佛功德無量不勝迫切待命之至沙市紅十字會卅一總辦事接電後當即預備設法籌欵辦理該災地急賑矣 
[各學校消息併紀]  
　　第二師範尙文路江蘇省立第二師範學校昨日行開學禮新舊學生三百三四十人上午十時賈校長與職敎員三十餘人（内有新請敎員三人（率同學生全體齊集禮堂先向國校旗行禮次向校長師長行敬禮學生行相見禮禮畢賈校長訓詞勉勵諸生勤學尤當尊重人格講求自治次述及本學期始功課上多有變更如國文方面注重國語其餘各科槪取用直進法敎授不再沿用舊時之累進法至本科二年止巳將地史博物學等敎科結束管理注重學生自治云聞今日即式上課凡上學年考生學績優良者經費君給賞狀一紙共有十餘人 
　　寰球學生會學校寰球中國學生會日夜校於昨日（一日）開學新舊學生到者較上學期又增由日夜校敎務長吳海欽劉同嘉及各敎員分别試騐新生按程度揷班現定六日正式上課　　國民議務學校前日青年會商業夜校學生會國民義務學校維持會開成立會主席孫道勝紀錄周民勳當山主席報告徵求隊經過情形略云本星期徵求隊之成績已由十三隊加至十五隊按一元作十分總結分數共二千四百分次議决奬勵徵求方法如下滿一千分奬金章一枚滿八百分奬繡旗一方滿五百分奬方屏量架滿三百分奬銀章一枚三百分以下至一百分各將姓氏刊登紀念牌次議决繳費手續每星期報告一次將會費及徵求書一併交付書紀另換正式收據云 
　　中西商務學校昨日閘北滿洲路畏里中西商務學校行下學期開學禮首由校長報告繼由敎員等演說現學生已達一百六十餘名聞該校比上學期發達云云 
　　滬濱英文學校新閘路和樂里滬濱英文專修學校因署個期滿定九月二號開學六號上課該校創辦有年成績斐然故日來前往報名者頗多日夜二班學額均將招足 
　　競雄女學白克路競雄女學昨晨（九月一日）開學新舊學生到者一百二十餘人由校董陳佩忍主席給畢業生文憑計畢業十七人各致訓詞旋由校長敎職員等相繼演說分給奬品而散聞本屆所聘敎員俱係中學根柢深邃之士而又主張改良社會最力者 
[中華武術會消息]  
　　中華武術會第二届職員改選後王叔賢君爲會務股主任昨已到會辦公會同幹事長吳志青君擬就稿件通告會員並定日組織徵求會員大會整頓會務不遺餘力茲錄其通告於下逕啓者本會週年期過百務更新以期整頓藉速進行現自本年九月十日起特分會員學員均應按照新章履行一切會務得以活動進行不致遲滯則圑體精神日益鞏固端賴諸君鼎力維持也附上簡程一份並學員須知希即查閱附學員須知一每日上午六時前一律齊集操場不得遲到早退一每次上操須服裝齊全以壯觀瞻一上課時間除例假外每日上午六時點名至七時散隊其餘時間自由練習一學員均須按照年級程度循序漸進不得要求越級躐等一本會遇有事項得臨時召集學員須一律按時到會一此須知自本年九月十日實行 
[英語正音講習會消息]  
　　商務印書館函學社英文科周由厪周越然鄺富灼諸君所辦之英語正音講習會開會情形迭誌本報其第三届會員郝兆先君等已修業告竣茲聞該會第四屆會期定於春假舉行所有講義精益求精刻正從事增訂云 
[青年普益社化裝衞生演講紀]  
　　南市青年普益社昨晚八時許假座小門外清心實業學校舉行化裝衞生演講來賓約百人先由該社蔡正身幹事報告該社日夜校狀况並謂九月份該社之普益月刊特别增加材料擬將該社之詳細歷史等載入云次青年會鮑九思詳述衞生之重要童星門復引伸其旨並述青年會對於衞生運動之種種情形繼由該社請青年會童子部會員等化裝演講均係提倡衞生之意情節亦甚佳妙末由該社幹事致謝詞約十一時許始散 
[滬南慈善會呈准立案]  
　　滬南慈善會前由該會會長王一亭嚴味蓮顧馨一等呈請各公署立案給示當經何護軍使徐廳長覆函給示巳登前報茲將滬海道尹批示錄下呈及簡章均悉該會長等籌募捐欵組織慈善會足見熱心好義無任嘉慰所擬簡章亦稱妥洽應准備案仰即知照此批簡章存 
[證劵物品交易所市場揭示六則]  
　　上海證劵物品交易所市場示第八十二號云棉紗等級表以民國九年八月期起至十年正月期止爲施行期限小包棉紗等級表其施行期限亦同業於本年七月三十日揭示市場現在施行期限改定自九年九月期起至十年二月期止特此通告又第八十三號云棉花等級表業於本年七月十五日揭示市場茲定自九年九月期起至十年二月期止爲施行期限特此通告又第八十四號云糧食油類部各種試行期限牛莊豆三個月豆油三個月豆餅二個月芝蔴二個月河南豆三個月業於本年八月二日八月六日先後揭示市場茲定各種施行期限如左特此通告（一）牛莊豆自九月期至十一月期（二）豆油自九月期至十一月期（三）豆餅自九月期至十月期（四）芝蔴自九月期至十月期（五）河南豆自九月期至十一月期又第八十五號云證券定期賣買以二個月爲期限自本月一日起兼做十月期特此通告又第八十六號云第二十六號證劵部經紀人周仲華因另營他業不及兼顧願將其所有經紀人商號讓渡與三十五號棉紗部經紀人鄭茂亭另具廢業理由書及讓渡請求書到所均經本所承認自本日起二十六號經紀人周仲華即行停止買賣三十五號經紀人鄭茂亭准即兼做證券交易特此通告又第八十七號云第十一號經紀人毛鑑清願兼營棉花交易本所業已承認特此通告 
[農商部實業劵中奬號碼]  
　　北京農商部有奬實業債劵局來電報告一日抽籖得奬號碼如下頭奬○○四二三二五二奬○六○四二○（來電如此恐有誤）三奬○三二七五九三四奬○四九○七二六又○三三○四○○五奬○四七八五六三又○二三四五三一又○二九七○○四 
[任局長之去思]  
　　滬寗滬杭兩路局長任筱珊氏奉令調部任用已誌前報故滬寗路全路警務處巡官及長警等公送德政緞額一幅上書﹁口碑載道﹂四字德政牌四面上書﹁一路福星﹂﹁萬家生佛﹂﹁行仁布惠﹁除暴安良﹂等字現因任局長交卸在即故於昨日（一日）正午用軍樂隊前導將緞額德政牌由滬寗路全體巡官及長警由滬北站出發送至法租界霞飛路任君庽所 
[代理浙財廳長來去匆匆]  
　　浙江代理財政廳長杜純於前日由杭乘快車來滬（一日）乘滬杭路由滬七點十五分鐘開行之夜快車回杭 
[新任憲兵營長來滬延期]  
　　新簡駐滬京師憲兵第三營營長汪毅（原任保定憲兵第三營部下十二連連長）前定九月一日抵滬昨日朱代營長玉軫接京電以汪營長現因保定經辦連長任内一切公牘迄未移交後任接收一時恐難赴滬營長一職仍由朱營長暫爲權代迨汪營長保定移交完畢赴滬再行交卸云 
[追悼劉仲文預誌]  
　　公祭武昌首義劉仲文之追悼大會已定於九月四日（即夏曆七月二十二日）午后二時在四川路青年會舉行並請孫中山唐少川伍秩　孫伯蘭伍梯雲王儒堂章太炎徐季龍江亢虎陳獨秀張溥泉黄宗漢諸先生蒞會演說並有黎元洪孫中山徐世昌曁各省督軍省長以及海内外名人與本埠學商各界輓辭甚多青年會西人董事駱維廉費吳生諸先生亦均極力贊助並聞各界均派有招待員到會者無須入塲劵云 
[調鈞和艦游巡洋面]  
　　江蘇水警第二廳自將外海水警第一廳職務歸併以來業經廳長趙雲生將應裁應添各事次第籌辦並將衞隊兵士六十名給資遣散茲因查得吳淞口爲上海門户且外海之黄龍大羊大戢泗鼾佘山等五山均爲航海商船來往必由之航綫自應調撥兵艦在淞口外隨時游弋以衞商船除令調策電虎威兩兵輪駐淞隨時游巡外昨又調鈞和兵艦由許浦駛往吳淞專巡口外五山頭各洋面以保航路治安 
[投浦遇救]  
　　北河南路達興鞋子店夥友寗波人王阿善因生計維艱於昨日下午二時半躍投黄浦江自盡由老巡捕房七百零七號華捕瞥見趕即撈起車送仁濟醫院救治得獲無恙旋即帶入捕房候示 
[南倉街火警三誌]  
　　小南門外南倉街瑞豐泰茶葉店於陰暦本月十一日放間失愼延燒貼鄰小雜貨店等房屋多間從由崗警將起火之家小主及小雜貨店内店主一併帶至一區三分駐所經衆鄰公稟該所環請查究起火原因當時由劉署員申解警廳司法科預審飭衆鄰等正式具呈到廳以憑核辦其瑞豐泰小主拘留候究等情已紀前報茲悉衆鄰等前日聨合二十餘家具呈警廳指陳種種請爲撤查原文如下呈爲縱火圖賠懇迄嚴辦事竊民等均住南倉街緣陰曆七月十日晨兩點鐘南倉街彭城里口瑞豐泰茶葉店失愼一事民等均係左右對面鄰居知之確實謹爲我廳長陳之當瑞豐泰失愼之初毫不呼救迨火熱燎原火光四射鄰人始從睡夢中驚醒奔赴龍所乞救而該店店主店夥從容出走似此情形不無疑竇至被災雜貨店男女老幼均係赤身奔逃衣褲未全甚爲可憫且當時火起之初火油臭味甚烈即首先到場救火諸人均覺駭異議論紛紜此可疑之點較確也後即羣詰瑞豐泰店老班起火原由及保險若干始則推諉問之再三知難遁飾自言保險三千兩其實鄰居早有所聞保險八千兩伏念該瑞豐泰店主居心不妨縱火圖賠演成事實胎害鄰居環懇廳長從嚴懲辦不稍寛貸而儆效尤所有小雜貨店主實係被災之人民等不揣冒昧據實陳詞尙祈察核施行曷勝感禱 
[虹口銀樓籌資建屋]  
　　上海大同行銀樓老牌共有九家九家之中有慶福星一牌創始最久今特籌集巨資在虹口中虹橋東自建高大洋房刻正積極進行督工趕造大約舊暦九月中可以開幕云 
[建醮中之怪劇]  
　　江北人唐道華前日向閘北漢中路各舖户捐資啓建太平公醮糾集無賴裝扮黑白無常地方陰差及大頭鬼小頭鬼並加入花鼓雜劇多齣又喬裝陸軍兵士五名軍官一員所用制服木槍指揮刀等均向笑舞臺戲園中借來附近各鄉村居民往觀者絡繹於道事爲四區二分所署員倪哲丞查悉親率通班長警趕往兜拿當獲扮蕩湖船婦女之繆開明扮軍官兵士之沈阿二·周景鑑·江二·湯南發·孫爲義·葉金山並領路之張某等八名解所收押惟會首唐道華已被脫逃云 
[汽車撞壞鐵路軌道栅門]  
　　滬杭甬鐵路徐家滙車站昨夜（三十一號）十一時許有第五百二十一號摩托車駛經該站因速度太快以致將該站軌道上之栅門撞壞當田看柵夫役將該摩托車留住報告站長經該站長將摩托車號數抄錄即電知車務總管核奪一而電請養路工程師先將柵門修好以免危險 
[出售錦文堂公所之兇劇]  
　　本埠城内外裝池同業之錦文堂公所原在滬城石駁岸地方茲因負債纍纍各債權逼索甚急債務無法彌補當由凌琴生爲保證將公所出售與人議定價值即由凌琴生收受定洋一百元限日立契凌知照同業王炳大報告業中領袖徐子祥等徐因病轉托王代爲簽字爲衆查悉以王不應擅專昨午糾衆在花草浜聚元樓評理一言不合將王扭住痛毆及至旁人上前解散王已受重傷昨經家屬抬赴地檢廳稟請騐究 
[脚踏車撞傷男孩]  
　　昨日下午四時許有某甲駕乘脚踏車行經西藏路撞倒一年約十五六歲之男童受傷甚重不省人事由老閘捕房一百七十三號華捕到來將某甲帶入捕房另雇車送受傷人往仁濟醫院醫治 
[男女行兇分别判押]  
　　西藏路德人里七十號門牌雉妓院内妓女陳三寳王來雲前與鄰婦張楊氏爲爭弄内自來水洗衣起釁口角之後其龜奴楊漢清糾得流氓多人擁入氏家飽毆氏夫張四寳刀傷手臂等處並及氏與同居老婦焦李氏之頭部被控捕房將兩妓與楊解送公共公廨命押候各原告傷愈再訊昨晨受創各人均經治愈捕房即將被告解請中西官逐一質訊明晰以王來雲無干開釋楊行兇屬實判押西牢半年陳妓發押女所三月示儆 
[嫠婦交夫母舅領去]  
　　嫠婦江北人梁王氏不堪受夫弟凌虐在虹口肇勒路投入河浜圖盡由捕救起送由公共公廨諭令留候函送江淮公所遣回原籍交其母屬具領茲事經其故夫之母舅邱登樓聞悉昨特投廨請求給領即由中西官命將氏帶案據供願隨邱去官送判梁王氏交邱登樓領去好爲看待 
[打傷髮妻]  
　　西門外方浜橋肥皂廠股東王思忠近與王徐氏姘識賃屋唐家灣其髮妻朱氏素居常州原籍邇來思忠棄之不顧前日朱氏來滬尋夫思忠不認反與徐氏行凶將朱氏打傷現朱氏控由二區一分所當因案涉刑事命送地檢廳訊辦 
[鐵鈎傷人]  
　　陳雲泰與胡德祥素有嫌隙昨日胡在元芳路與陳相遇遽將手中所執鐵鈎向陳頭部猛擊致陳之右眼下被鈎擊成一孔登時血流如注倒地暈去當經七百六十三號華捕查見立即將陳車送醫院療治並將胡拘入捕房押候解廨訊究 
[收鷄蛋搭用私鑄銅幣]  
　　浦東人　章清崔德滎二人以販賣鷄蛋爲業前日在吳淞鎭收買鷄蛋因搭用私鑄銅元與該鎭鄉人口角爭閙由六區崗警到來詢明情由在陳崔身畔抄出私版銅幣一百八十八枚解經趙署長訊問一過轉解閘北司法科核辦 
[法租界私賣燈吃案兩起]  
　　法捕房捕頭偵悉小東門大街某號門牌施阿大家容人私開烟燈吸食鴉片前晚督同包探等前往抄出烟槍六支烟燈烟具甚夥連同烟客二十餘名一併帶入捕房烟客薄間斥退施交保候究又盧家灣捕房捕頭偵悉居民秦福生家私賣燈吃亦於前晚率探前往抄出烟燈烟槍並搜得二尺餘長之單刀一柄帶入捕房着秦交保出外候究 
[搶挖耳禁押三月]  
　　婦人余張氏前日行經虹口天潼路被朱玉明攫去金挖耳一支氏追至乍浦路始始由巡捕帮同攔獲人贓帶入捕房押至昨晨解經公共公廨中西官訊實判押西牢三月贓交原告領去 
[各被告仍交原保候訊]  
　　住居虹口嘉興路一百三十九號門牌寗波人樂全蘭之妾樂吳氏指控樂全蘭糾同婦人陳王氏王樂氏樂王氏在東有恒路四百四十五號屋内將伊毆傷並藏匿六齡親生子等情業由捕房將四被告拘解公共公廨諭令各交人洋並保候訊在案昨届續審之期捕房將兩造傳解到廨旋因是日案多不及再審本案當由中西官各被告仍交原保候下禮拜三再訊 
[續訊失竊顔料案]  
　　虹口東洋公司棧房内所存德昌等顔料號顔料自失竊後贓由福州路和大號收受業由捕房將和大股東康荷卿何寳湘店夥陸金榮陳忠心連贓並賬簿拘解公共公廨訊判分别交保候齊人證訂期研訊等情迭誌本報昨夜捕房將人證被告傳解到廨經陸襄讞及日副領事林出賢次郎升座第四公堂續訊先由承辦此案之八十四號西探目扶司上堂將偵查此案吊出贓物數目及和大以賤價收贓轉售與人之詳情稟陳良久始畢又將顔料樣子十餘種逐一呈察次由失主德昌號·怡康·怡昌祥號·興昌號各夥主及夏奎生·美興洋行大班巴爾·日本人某·相繼投案證明吊出贓物皆爲彼等所專售之貨云云又由徐昌達上堂供稱在法租界民國路新開河相近開設同泰祥零賣顔料店和大之夥前向伊兜銷顔料九十九瓶除陸續門售外尙有五十餘瓶現經捕房吊案等語並延伜師到堂要求發還吊案之物時陸陳兩被告之律師以伊之當事人捕房旣查無與本案有關請求開釋問官核供會商之下判陳二人摘釋康何兩被告仍各存三百元保候再續審 
[誌謝]  
　　昨承商務書館贈第十一卷七號小說月報又第八月號少年雜誌各一冊又銀行週報社贈第一百六十三期銀行週報一册書此併謝 
　　更正上星期四報載潘志銓自開汽車在西藏路撞斃女孩案茲悉是日係汽車夫郭阿洪開駛五百九十四號汽車撞斃陳少卿之妻王氏坐客係朱金星誤爲潘某特爲更正 
[來函]  
[紅十字會來函]  
　　前月二十九日報載敝會開會紀事推定之議事規則起草員係金伯平盛竹書莊得之三君誤作金伯平盛竹書錢新之三君應請更正並乞刊登來函欄以昭翔實中國紅十字會常議會秘書姚公鶴上 
[雜評二]  
[騙賣兒媳案（訥）]  
　　中國無論何事皆分新舊式而今日之作奸犯科亦分新舊式焉閻瑞生之騙妓案新式之騙法也張魏氏之騙兒媳案舊式之騙法也蓋自中國道德日喪而作奸犯科之事亦愈出愈奇新者將世界犯罪之法而盡摹倣之舊者極前人不忍犯不敢犯之罪而犯之閻瑞生之案可謂爲名敎掃地張魏氏之案可謂爲人倫大變一則身受敎育一則貌若鄉愚而所爲皆出於尋常作奸犯科之外者嗚呼亦世道之慨哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[海壖偶感] [  若渠]  
　　　予日相過從者則襟亞海若鴛雛虞公花奴諸友數人者俱操筆墨生涯可謂志同而道合矣朋儕中時作宴會我數人必與焉抵掌談笑狂放不覊蓋酒家亦識予等之爲人者予與襟亞不善飲每爲所窘則沈醉不省人事旣醒他人歷歷言醉中所爲予實茫然有時行爲取層於人者頗多酒所以宜戒也而今而後我知免夫 
　　吾人偶一涉足游戲場或綢緞首飾之肆女子乃佔十分之七從知滬上奢華莫女子若矣高談米貴曾未計及此耶此法國政府禁裝飾品進口良有以也雖然人莫不好美而惡醜惟面目乃天賦者美自美而醜自醜奚用飾爲進一步說美醜在精神在抱負在所學吁以是衡美醜有幾人哉徒孜孜於形色不綦末之又末耶 
　　勞働問題之研究者二年來實繁有徒某君與予夙相識好言勞働惟雇黄包車則必較以錙銖予竊思車夫若識某君爲研究勞働者以勞工神聖語某君不知某君作何態耶近又有談廢娼者口流連花天酒地間其用心與某君如出一轍甚矣言之匪艱行之惟艱知過犯過言與行違何以名之名之曰文化運動之敗類 
筆剳 
[伶威記（中）] [  紓庵] 　　 
　　蓋股東言利人也張目面視坐蝕血本則言利之人甯不憂惶因即集議痒策然善策亦正不易求得議論時有責英秀旣得重金即應盡職或言此正英秀刁滑希得分外之財更有破口辱詈斥其不復齒於人類者最後决議挽請孫公往面譚伶告以營業衰落請其力事振作以圖轉敗爲勝蓋孫公耆宿聞其名者無不敬服衆丏公往深冀以人重於王焉公薄王爲優俳雅不願往顧以居於股東之位而又受衆託義不容辭因抵譚伶之寓閽人阻之公曰我面英秀議事也閽人曰請述其槪俟轉禀之可否再决公愠甚然以臧獲跋扈小人之尤也者卽亦不較微吐其衷僕乃去巳而出曰主人許之矣引導公入至廳事一僕阻不令入導者述主人許可言乃得行若此阻難者約十餘次其艱不啻十八灘櫳道路殊難行也公旣抵譚室則譚倦臥烟楊正事雲霧之樂見公入横陳如故目似無物但微微頷首徐言於坐又言先生名宿惜我非名利中人因淡漠置之語已默然公有所議則唯唯否否而已公私念半生所交多仕宦中人從未遇此偃蹇自大者不覺恚甚然欲盡職應怒亦不可怒乃又婉言賣座不佳之象此爲公重複之言譚則唯唯依然公疑譚伶未聞又作第三次之宣述 
雜錄 
[梁溪煙水錄] [  媚香樓主]  
　　王小蘭虞山某世家女髫年弱質宛轉平康假母蘇州費氏子也青年待字時失身某伶遂墮落至此尚湖深處猶記儂字虎阜山頭遥瞻故里燈拖漏盡時無今追昔不勝身世之感矣明舸有詩曰莫向他處問舊事上林深處有遺聞蓋謂此也小蘭尤能端楷作小簡亹亹可誦嘗於明舸案頭得其書曰别使君怱怱一月湖山勝事非復當時詩酒歡場恍如隔夕一自放棹梁溪遠違左右歌殘玉樹清琶添身世之悲舞亂霓裳翠袖起年華之感秋雲似命墮落堪傷夜雨愁人抑鬱誰訴宵闌人靜時顧影低回輒自涕零也比聞使君别有所屬自此賤妾將作秋紈花好不常雲彩易散秋菊向人常旖旋春蘭誰與致纏綿青蕪如此孽緣亦有宿根翠羽何依塵刧再無我相妾浮萍微命摇落目憐飛絮殘生飄零胡惜他日且青燈拜佛懺我塵心明鏡參禪消我塵障使君如追舊事試翻往日釵鈿勉力新歡莫記當年恩怨白雲紅樹不少相見之期蒼海蓬山再證來生之果矣珍重珍重千萬縱擒谷先從長計議圖 
　　千萬庚申暮春小蘭拜塵噫往事竟成乾蝙蝠苦心翻作野鴛鴦傷辭娓娓我亦有恨不圖如此纏綿悱惻之文乃於曲院中得之書中别有所屬指王菊仙也故有秋菊春蘭之喻 
新聞拾遺 
[壽堂及靈幃並設] [  秩音]  
　　紹興城内醫生裘某本一錢莊夥友後懸壺施診頗受時譽聲名鵲起陰曆七月初九爲其母七句壽辰設誕宴客詎是日上午賀客盈門久待主人不出回拜正疑異間忽聞内廳哭聲大作詢之始知其父適於此時病亡於是一般賀客十分敗興一閧而散今該醫生又遍發訃聞矣 
[磚塊與血花齊飛] [  立德]  
　　揚州城内缺口街德興當前日來一游緝水師劉某持衣質當因爭論估價一言不合劉遂將磚石猛擲典夥王某正中其額頓時血流如注劉知事不佳欲遁後經旁人帮同捕獲送交警局訊究云 
[瞽壽] [  陶齋]  
　　本埠南陽橋某瞽卜昨爲五十壽辰一般瞎先生咸來祝嘏頗極一時之盛惟壽翁受賀時常與賓客頭頭相　午間設筵享客各瞽互相讓坐後卽狂吞大嚼盃匙墮地聲作乒乓響拇載時拳及同戰者之面有一瞽者眼　因以受傷血流不止侍　急扶之下敷以傷藥云 
[賭閧] [  悟時]  
　　南市某氏甲乙兩婦閨中密友也乙前日午後無事赴甲處甲雀興勃勃方缺一人見乙至大爲歡迎於是遂义麻雀不料未數圈甲獨負意殊怏怏乙偶未經心圖失一紅中適大不利於甲甲與之理論乙不肯承認遽相衝突幾至用武幸姊妹行從旁勸止甲乙兩婦各懐仇恨從此絶交云 
小說 
[社會小說衆醉獨醒（一四○）] [  瞻廬] 　 
　　第二三回遞條子通暗關節送軸頭飽受風霜房東張老太太是個逍遥快樂的人聽得哭聲暗暗却是好笑尋思這小姊妹眞痴了讀書不讀書有甚麽打緊洋學堂裏不要他們讀書落得無拘無束逍遥自在因甚要哭哭啼啼悽慘到這船地步女孩兒家讀書畢竟有甚麽好處值得這般痛哭便是要哭也要有個道理或者及飾不稱心或者要緊嫁丈夫才用得着這般痛哭他們千不哭萬不哭偏偏爲着不能夠讀書哭個無休無歇這不是浪費了許多眼涙哭一個没交代　　不談張太太這般設想且說安子虛女士這時正招攬女生特别優待林氏姊妹許他們繳納半費在中學班裏讀書光陰荏苒早已兩載有餘林氏的家况又一天不如一天漸漸的繳納半費也覺異常竭蹶他娘便做些女工補助女兒的學費蘇州是出産綢緞的所在自從養蠶做絲以及上機組織不知要經幾百回手續才能成疋成段中間也有許多需用女工的手續最普通的便是「掉絲」一項蘇州城裏的婦女靠着掉絲生活的不知凡幾繡娘養蠶娘織布娘以外便要輪着這掉絲娘算個重要職業掉絲的時候一邊放着絲砣一邊放着拽車手段敏捷的每天也可掙紥雨三角錢津貼家用他娘做的女工便是這個生涯善珍善寳每逢星期六回家總幫着他老娘掉絲常常捱個深更半夜待到來日清晨又要趕到絲帳房裏繳納巳掉的絲招攬未掉的絲蘇州城裏的絲帳房也是一種重要營業靠此起家發跡的不計其數每日早晨帳房家尚没開門門外的掉絲娘擠擠捱捱刊已聚了一大堆其間有老有少有村有俏都是來送軸頭什麽喚做軸頭便是向帳房家裏領出的絲經掉絲娘一番手續條分縷析一一掉在五等邊形的軸桿上然後取了軸桿送還帳房家這便喚格送軸頭旣送軸頭又要向帳房家領絲掉絲時全仗手快領絲時又靠足捷倘然遲到了帳房家絲都發完枉自氣嘘嘘的白跑了一趟所以天方破曉掉絲娘携了大包小裹紛紛前來送軸頭賬房家的門又不肯早早開放掉絲娘越聚得多兩扇大門越開得遲逢着風和日暖不打緊倘然風雪交加便凍得色色索索的抖又或雷雨並作便打得落湯鷄一般濕在這當兒又要保護這包裹内的軸頭打潮衣服不打緊打潮了軸頭黦了絲色又要惹帳房家敲檯拍櫈大聲疾呼罰去多少工資做個相當的懲戒掉絲娘的苦竟眞一言難盡·· 
自由談之自由談[  鵑]  
　　夏中啖西瓜甘之入秋苦熱思啖彌切覺其清凉沁脾正不數瓊漿玉液也回想久久食指大動購而食之則又不覺其甘可知天下惟回想最足快意好景當前往往忽視而過後思量則隨在　回甘之樂矣 
 
 

Page 15

 
 
   
 
 

Page 16

 
 
常識 
常評 
[俗話（二）] [  老圃]  
　　今人新婚有看新婚閙新房之說考世說新語謝尚書娶諸葛恢之小女恢在時不允恢亡乃婚於是王右軍往謝家看新婦容服光整猶有恢之遺法此即今之看新婚也 
　　閙新房始見抱朴子謂之戲婦疾謬篇云世俗有戲婦之法於稠衆之中親屬之前間以醜語責以慢對其爲鄙凟不可忍論或蹙以楚撻或擊足倒懸酒客酗醟不知限劑至使有傷於流血踒折支體者可歎也古人感離别而不滅燭悲代親而不舉樂禮論娶者羞而不賀今旣不能動蹈舊典至於德爲鄰里之所敬言爲人士之所信宜正色矯而呵之何爲同其波流長此敝俗哉是可知晋時戲婦之惡俗與今日寗波之俗相仿佛也 
楊升菴謂娶婦之爱新壻避匿羣男子競作戲調以弄新婦謂之謔親或褰裳而針其膚或脫履而規其足以廟見之婦同於倚門之倡誠所謂敝俗也觀此則明朝亦盛行此風蓋自晋以至今歷千餘年而未變者也 
經濟 
[救國要道在振興棉鐵二業] [  行知]  
　　近年來世界各國競爭呌做經濟競爭没有經濟就不成國家一國之中百業振興經濟充足方可爭雄於世界但是經濟競爭從何處着手呢南通縣張季直先生曾大聲疾呼喚醒國民從棉鐵二項趕緊努力進行若無棉鐵不足以立國今試先論棉業近年來我國紗廠用科學的管理法因此大見發達資本雄厚獲利無算織布廠亦花樣翻新出貨很多銷場很廣稍足以抵制外貨挽回利權但是種棉花之地尚未加多種棉花之法未見改良熱心救國的人須多請演講員到各省内地勸種棉花並要講明種棉良法尤須多買美棉种籽發給農家勸令試種二三年後美棉日多棉花絲頭加長加細可紡六十支以上的細紗自然可仿造洋紗細布與外人爭勝了一面又須多辦染織傳習所將染色織布紡紗三事大行研究要使出品與外洋的紗布相同或更加精良中國人工最多人心靈巧將來種棉之地日加推廣棉織出産品自然足供中國人自己的用途了前幾年歐洲大戰爭連戰四年以致歐洲紗布不到中國日本紗布每年在我中國進口的加多幾千萬銀兩又在我國各商埠設立紡紗廠織布廠奪我們的利益諸君想想這不是中國人的太無能力麽 
　　我中國學生向來提倡國貨很爲熱心對於棉業尤須注意務要勸人民用本國紗布堅持到底達到目的不要半途而廢使他人誚我僅有五分鐘熱度尤願全國有志氣的人常常提倡露天演說勸用國貨并勸造國貨俾商民人等常受激刺發出愛國熱心爭相運銷本國紗布自然棉業大興民富而國亦富了 
　　至於鐵業一項我中國的商人只圖販運獲利試看上海的鐵行數十家資本都是很大的又有五金店數十百家資本也很雄厚可惜全是販運外國貨我們中國的鐵業實在不發達得很祗有漢治萍公司近年大有進步鑄鐵很多但是因爲借日本的銀欵很大以致鑄成之鐵均抵債項大部分要供給日本人的歐戰中日本人用我國的鐵製造鐵器槍砲之類賣給歐洲各國獲利以億兆計而我國反勞而無功獲利很少這是中國商人没有圑體没有遠識的緣故我願我國鐵行業及五金業各大資本家快快結合圑體一面湊集股本收回漢冶萍礦廠債項得令完全自主權利不致落在他人之手一面仍多開鐵礦製造五金器物及各種機件以供給我中國人的用途庶幾鐵業大興國貨日多外貨日少金銀不致外溢了 
　　總之棉鐵二業我們中國的原料極多礦産極富人工尤廉只要萬衆一心多出資本加倍經營加倍進行十年之後商人不患不富中國不患不强這豈不是根本的計畫麽（不受酬） 
衞生 
[肺病談] [  叔平]  
　　我國患肺病的人很多近來又格外盛行考肺病的成因原於一種桿狀的微菌寄生在肺膜裏以致兩肺腐爛咳嗽不此因此身體日漸瘦弱精神懶於振作並咯出點狀線狀或塊狀的血此病能拖延到很長久的日期而傳染又非常容易我們不可不愼茲將預防法和治療法一一寫出來以告病者 
　　（甲）預防法 
　　（一）牛乳及肉類等多有桿狀微菌寄生烹調時應格外留意 
　　（二）勞心或勞力均勿使太甚 
　　（三）多作户外運動以吸清潔的空氣 
　　（四）窗户要多開使室内不致發生微菌 
　　（五）睡眠時也不可緊閉窗户但當俣護體温 
　　（六）塵埃粉屑勿使吸入故桌椅等宜用濕布楷勿用帚拭　　（七）痰須吐出勿使嚥下 
　　（八）痰盂最好用厚紙做成用過即可焚燬免微菌飛散 
　　（九）患咳嗽風時就要請醫生診治不可以小病而疏忽　　　　　　　　（十）多食鷄蛋牛乳等滋養分很足的食物以抵抗策菌 
　　（十一）勿吸烟紙烟尤甚因其中含嗎啡 
　　（十二）勿與生肺病者對談或接吻 
　　（十三）勿與生肺病者同寢室 
　　（十四）勿用生肺病者的器具 
　　（十五）勿食生肺病者的食物 
　　（十六）病人咳嗽須遠避 
　　（十七）呼吸須用鼻勿用口因鼻有毛能抵制微菌 
　　（十八）稍有染着即須遠避最好山青水秀的地方 
　　（乙）治療法 
　　若已患肺病頗難醫治非一二月所能奏效所以病人應該靜心修養切勿焦急憂悶至於治療法分四種 
　　（一）多見日光日光爲最有益的東西能增加血色能使消化力强盛照着肺部微菌就不易發育所以日光的治療肺病很有好處患此病的人可多見日光那微菌不易發達開來病勢就不致加重了 
　　（二）吸新鮮空氣發生肺病的原因大半由於空氣的不清潔前面已經說及故患肺病的人應當遷移到空曠的地方去住可得痊愈的希望因爲肺部吸了新鮮的空氣能把血液清潔紫血變爲鮮血血液旣然新鮮就可抵抗微菌最好每天行深呼吸幾次但咯血時應當停止 
　　（三）食品滋養患肺病的人細胞的抵抗力一定薄弱故應多吃富於滋養料的食品如雞蛋牛乳魚肝油肉類等細胞的抵抗力旣强就可殺血液中的毒質 
　　（四）藥品治療上面三種全賴天的能力此法要靠人的能力但用藥品來醫肺病見效很淺又市上售的治肺藥品等多靠不住的用的時候要仔細考查過才好 
　　患肺病者還有幾條應曉得的事 
　　（一）患時當立志求痊不可灰心失望 
　　（二）謝絶俗務 
　　（三）宜早睡以資休息 
　　（四）戒絶烟酒 
　　（五）常愉快取藥 
　　（六）遵守醫生的勸導 
 
[真正的互助須先鏟除階級] [  鏡宇]  
[法律]  
[法人與自然人之問答解釋] [  竹賢]  
　　（問何謂法人）（答）法人者不違背法律所組織之圑體即爲法人（問）何種圑體可稱不違背法律（答）此無限制祗須不爲法律上所禁止者法律上即認爲有法人之能力法人之行爲而國家卽負有保護之責任（問）如此說來則商業上所稱之有限公司亦可稱法人（答）本是法人卽如商店之牌號官廳所稱之某某廳署社會上之公益會社何一不稱法人總之公共所稱之名義即爲應有之法人名稱（問）何謂自然人（答）凡個人槪爲自然人（問）個人何以稱自然人（答）個人本屬自然人何以不稱自然人（問）吾明白了凡稱法人者係依法組合而成之名義故爲法人凡稱自然人者係自然而有之人故謂自然人（答）是也 
　　（按）法人自然人解釋極易明白惟社會上一知半解者往往以法人爲執法官吏以自然人爲官署之總稱則誤解甚矣故特以問答釋明之（乙種酬） 
識字捷法 
[應用字] [  濟滄]  
　　云古文雲字山川气也篆文全云亦作　　下細上大象雲形云係　之倒文又與曰同義又語助辭又云云猶言如此如此也 
　　雲云篆文作雲从雨云象回轉之形又高遠輕浮等形容詞 
小說 
[模範商人（七十一）] [  瘦鵑]  
　　他們蛥分巳得了紅馬鎭失敗的消息想捉空兒搶些或是偷些東西最後的手段或者把誠實君子和安分守己的商人一起驅逐出去仍給他們佔據了變做一個無賴鎭今天他們便從嘉德身上做起殺死沙伊士這件事我委實不大相信憑着幾個小人的羅織竟要掠去私辦這是那裏來的話况且這私辦的聲浪也已好久不聽得了如今忽又閙將起來豈是好兆今天虧得我手脚快把嘉德救了來留在獄中可舠妥得多只瞧他們放出甚麽手段來好了湯德道嘉德是個好少年我們總得救他他是一個模範的商人很難得的紅馬鎭最後的希望或者倒就繫在他一人身上也說不定山爾格道市長你的話不錯我也是這樣想如今那些無賴們正要甘心於他我們須得好好提防把他保護今天快把槍械子彈着人運到這裏更派警兵緊緊防守我覺得今天晚上或者要閙出甚麽事來我們該準備着纔是湯德道山爾格我助着你奮鬭到底這一班無賴眼中没有法律可萬萬不許他們横行的我們倆留着在紅馬鎭中便須做紅馬鎭的保障槍械子彈須得趕快運進去守兵須得趕快分配駐防他們倘有膽力儘讓他們來攻那監獄我們可很歡迎呢這一天他們便預備着抵禦無賴大批的槍械子彈巳偷運到獄中門口的守兵也加多了嘉和惠和華苟都在獄中伴着嘉德也没有心緒做甚麽事從嘉德入獄後他們已把大音報館的大門緊緊關起宣告暫時的停版德和印刷公司也連帶着進止營業印字機的聲音便不聽得了他們三人都厮守着嘉德用話安慰他嘉德悄悄地說道我並不害怕由他們交出證據來控告我一同上法堂去好了但他們的宗旨並不如此他們要把這案子裝點得分外黑暗便引起鎭中人的公憤好拿我去私辦報他們平日的私怨他們只知道用蠻不知道甚麽法律那時大音報館中的印刷工人士達給嘉德做着探子在鎭中往來踱着探聽無賴方面的消息又探聽鎭人們有多少人說嘉德好話表同情於嘉德的他見了這種人總得走上前去和他們說幾句話這樣直到晚上纔回到獄中山爾格和市長湯德也都在獄中忙着察看一切湯德爲了心中不快想出去喝酒喝他個爛醉如泥排解去滿腔子的煩惱山爾格却不許要他留在獄中來後夜色上了鎭中忽地起了大風刮得狠利害像有做風潮的光景滿天上也黑黑的好似潑翻了墨水不但没有月連一顆星也没有像這種黑夜正配給無賴們横行作惡呢到八九點鐘以後凡是表同情於嘉德的人都溜向監獄來在門口說了口號便放他們入到裏邊内中也有好多人是嘉德的朋友向來相識的到此獄中防守的人可也不少山爾格湯德士達惠和先前紅馬大旅館主人瓊士都像將領一般分段指揮只等那無賴們到來便要厮殺一場說也奇怪那嘉和忽在百忙中不見了大家竟没有知道他到那裏去的嘉德狠是憂悶向惠和們說道那些惡人怕不但要制我一個人的死命嘉和也給他們切齒痛恨的他怎麽一聲兒不響走將出去說不定已落在他們手中遭了毒手了過了一點鐘嘉和却來了氣嘘噓地直趕到山爾格和湯德那裏不住的嚷道快快預備快快預備他們已來了他們已下了動員令向這裏進攻了 
 
 
