# 1884 - 143 - 4903996

 

Page 1

 
 
[第三號畵報出售] [  申報館主啓]  
　　啓者本舘印行畫報兩次蒙海內君子同聲許可購閱者踵趾相接應接不暇茲於月之初四日出售第三號其中繪有李傳相與法使福尼兒議立和約圖並曾襲侯小像閱者定以先覩爲快焉再外國典禮華人罕有見聞今者馬達加斯加國女主舉行冠禮一時儀衞盛陳萬民瞻仰苟一寓目不啻身遊其國爰亦繪以成圖編入下次第四號畵報出售此布 
[滬市問答]  
　　訟南過客問於滬北寫公曰近來市面可有轉機乎寫公曰未也過客曰前去兩年　帳纍纍雖巨萬之富素來有名羣推爲殷實之家者亦復隨波逐流同時並做得倒去年及今年春間錢莊之開市者十中不過三四市面之波敝可謂極矣買賣空盛之風又復大熾先則大同行明目張胆盈千累萬視若兒戲以至虧逃之案時有所聞甚至有喪命傾家者於是官憲聞之嚴申厲禁不准有空盤名目兾以永絕根株旣而大同行不敢顯違官禁乃又化爲小同行名目藉口於現銀進出與空盤有異或謂如此則洋拆稍有漲跌銀洋可以通流似乎彼善於此不知其利不可知而其害則先見洋拆一出懿　居奇者因此得所藉乎雖官府禁令煌煌而若輩竟視同弁髦故其後大小同和地同歸於盡加以法人侵越畢關中朝中法大有失和之勢人心惶惶不敢放胆經營往往寍爲守錢虜以是而市面乃日見其蕭條也則此數者皆可免矣例帳之事雖仍不能絕然究不若前此之巨放出者旣有前力之鑒卽莊家亦不敢大意以自取咎若買賣空盤與大小同行之吃大賣小者目下䦬其無聞卽或有之亦不若前此之顯然蓋錢莊大半歇業則附和者少而此風自不覺其漸變此自然之勢有勝於官府之禁令者矣彼　奇計贏者尙復何所施其技而况中法之釁刻已消弭五條約欵前嫌盡釋誠有所謂如天之福者商民從此皆可以安居樂業照常懋遷則前之惴惴焉心懷疑懼者至是而可以釋然凡有志營運諸人不妨將前此之所收回者仍散而布之市上又何慮巿而之蕭條者不一變而爲興旺哉且前此中國風氣初開糾集公司者雖紛紛攘攘而終尙把握以故因股分而喪貲者時有所見今則知識以閱歴而廣見解以磨礪而精　各項公司何者可以操必勝之權何者不妨爲敝履之棄決擇旣審操業自精從此而經營商務者悉反乎前日之所爲懲乎前者恐乎後宜乎有勝算之可操矣而子顧謂未有轉機者何也寓公曰居吾語也夫巿面之所以旺者全賴乎銀錢之流通銀錢之所以流通者全賴乎進出之活動假如前者當此絲茶上市之際銀洋俱可通融彼業絲者每包絲就極盛而論不過獲利十兩八兩而止百包則不過千餘兩千包亦不過萬餘兩而前時業此者往往一年之中獲贏數十萬此盖全恃銀根之有可通融如有資本萬金者可以通轉二三萬金有蒼本十萬金者可以通轉三四十萬金夫是以獲利之厚而速如此也彼業茶者亦然卽他業亦何獨不然至今日則此風大相反矣有資本二三十萬者偶商通融則羣焉疑之以爲殆不過十萬金而已有資本四五萬金者則以爲殆不過萬金而已估爲萬金者止可以通融四五千金估爲十萬金者不過通融五六萬金而且從前之時上海銀多洋少則運銀至他處以易洋　處或洋多銀少則運洋至上海以易銀如川之　周而不絕今則各守疆城不能相通而驚弓之鳥見曲木而高飛雖僅有千金以至百金者寍市藏於家而不敢出以營運試思上海之地其千金數百金者何止萬人一人而匿百金萬人卽百萬金矣一人而匿千金萬人卽千萬金矣一人以百金千金散之市面固不見爲多數萬人而於市上收回百萬千萬則驟見　缺似此情形則雖吾子所言之諸弊毫無而市風仍不能遽轉關心商局者所以有江河日下之嘆也雖然巿面雖衰究尙非民窮財盡之時倘有良法美意以補救於其間安知日下之不變而爲日上也事在人爲竊願亟起而圖之 
[上諭恭錄]  
　　四月二十八日奉上諭前因京師入夏以來雨澤稀少朕於本月二十一日親詣大高殿拈香並派惇親王奕誴等分詣時應宮等處拈香䖍申祈　現在節逾小滿雖經得有微雨尙未渥沛甘霖倍深寅盼朕於五月初二日仍親詣大高殿拈香時應宮着仍派惇親王奕誴昭顯廟着仍派貝勒載澂宣仁廟着派貝勒載瀅凝和廟着仍派鎭國公奕誤同於是日分　拈香欽此 
[本館接奉電音]  
　　昨通州電局專發電音到本館有五月初三日上諭二道謹敬譯登五月初三日奉上諭徐桐允奏奉天東邊有練兵籌餉之責及兼管中江通商事務員缺緊要可否令該將軍等會同北洋大臣於奉天直𨽻全省道員內揀巽請補抑或請旨簡放等語着吏部議奏欽此同日奉上諭徐桐允　奏審明奉天金州　命盜各案分別定擬並查明革員有意諱盜請旨嚴懲一摺所有金州聽　盛公等三案着刑部核議具奏金州廳同知　寳于人命重案　至一月有餘始行相騐並將各案任意延擱匿不禀報在逃要犯亦未上緊緝拿殊屬荒謬佛寳業經革職着永不敘用以示懲儆該誅知道欽此 
[德國近言]  
　　聞駐德李丹崖星使自奉兼護法國欽使之命刻已前赴巴黎接護使署諸務俟許竹筼星使蒞法後軺車卽當東指幷其夫人眷属隨從員役一併回華人約秋風動處可以夢入莼鱸矣 
[美籌戎備]  
　　近時美國大總統加意海軍亟擬添造戰艦巨砲以資不時之需特下議院集議曰余夙懷我國海軍爲當今最急之務實有不能不亟求振興之勢今統籌全局亟應添造堅利大　甲戰艦三艘及戰船四艘應先下議院籌經賢豫算經費戰船炮位等約需洋銀四百二十八萬三千元之詣分作兩年籌欵本年分先籌半　其餘半額歸入明年支給仰議院速議具覆查美邦處南方富强莫有敢犯之國尙且留意水師不遺餘力何况其餘尋常之國豈容須臾稍　哉 
[俄約近聞]  
　　東洋報言近日德奧兩國與俄國商立共保昇平盟約其約內大意開列於後第一曰俄國旣與德奧兩國和　共保昇平應將兩國近邊兵隊撤回以襗嫌疑第二曰俄國旣與奧國和親應將巴蘆江半島疆界割定其耗死呢亞及未魯則嗷比兩處明歸奧國管理第三曰如有關涉法國事件俄國不得從中賛助此三條不過大綱終 
 
 

Page 2

 
 
不外於共保歐州昇平之局其餘載明此約期以五年後再行續換等語此約之立實爲俄首倡查俄國之所以爲此者盖國內大藏匱乏理財亟應籌改內治政略亦須次第整頓俄國外務卿機魯氏先會俾師馬克相臣于德都再至奧國與外務卿會商卽行定約誠如此則歐州陸地今後五年可望昇平之局也 
[香港火警]  
　　二十五晚約十一㸃鐘時候猝聞火鐘告警人多從夢中驚起遙望天際火光熊熊上燭霄漢察知乃西營盤松秀街相對第六十二號門牌和興隆紙店大災也是店第二層樓無人居住夥伴粹聞梯上響聲陡　急　察看而烟𦦨已蓬蓬勃勃勢將燎原矣轉瞬之間全店着火水龍聞警陸續赴救將火撲滅此店遂成焦土惟幸左右隣未被池魚之殃耳因此議論紛如咸謂邇來有等匪徒專以放火爲事欲求逞志觀比店之被災及祉禇人言似宜愼爲這防以弭患於無形也錄循環報 
[朝鮮雜誌]  
　　華商馬某被朝人欠東錢四百餘千當經控告延至四月之久尙未淸還又朝人有買華商銅鐵者計東錢五百餘千立有筆據過期不付硬行强賴現控於陳茇南觀察處聞已移文於漢城府提人問審矣又朝人有賣洋火生涯者購自華商計共五六箱價亦過期不付華商聞其將遷居前往偵視家具搬運已空蓋爲脫逃計也向其索債口說不理遂扭送於陳觀察處立刻問審飭將此人捆送漢城府解送之時令人擊鼓隨行大聲疾呼曰是騙華商洋火者其頗悔對通事云悔不還錢今若此恐性命難保也夫通商伊始而詐騙者已如此之多殊堪痛恨○防營與陳茇南觀察約定章程每夜派員率勇役多人按街梭巡以從前僅巡於晝恐夜間尙有疏失也四月十二日三更後果獲手無執照者二人詢知是穆麟德公館內傭人當卽釋放四月初外道多設會塲華商去者紛紛現均遄返索然興盡聞並無貨物可買云華商有赴淸州趕會者身帶護禀並持有出外採買之執照該處官員照騐後接待殷勤派一役前往庽中把守門戶恐無知小民來此滋事也中國人在此者多抱微恙非不諳水土乃持令不正之故身居　域可不愼旃○中國人有遺物於路者朝人見之拾藏於袖坐守其旁見華人而問之君尋遺物否未幾失物者果至言與吻合竟得璧返蓋所失者乃帳簿也○國王出行之日前後呼擁約三四千人文武官員無不隨駕途中西人均脫帽示敬國王亦拱手相向各盡其禮○人嗜淡巴菰日不釋手近有買水烟筒以學之者呼吸之餘頗爲快意將見不　年或亦有學吸鴉片者矣○出使天津之高官卞元圭現已回國談及上邦之衣冠文物頗嘖嘖稱慕携有中華物件每對土人中以相示朝鮮盛行洋燈宦糾家必購一二盞以示闊綽火油因之亦易消售惟現下來者紛紛頓形滯塞聞各行棧中積有百餘箱恐一時未能出脫也四月初二初三等日微雨廉纎麥苗暢茂豐年有兆望慰三農矣然黃梅已屇雨徧洒夫芳田而紅杏纔開風偏遲夫花信海外時節之不同也如此四月初七日鐘樓大街支搭帳房數座守以朝鮮土兵蓋有犯法之官於此地審辦云 
[茶船行程]  
　　怡和洋行之格　阿格爾船由漢口裝茶開行過吳淞已列前昨日接到電信知該船已於初二日行抵新加坡裝煤再開往外洋云 
[學使行程]  
　　新授浙江學政劉叔濤祭酒奉旨後已於上月初八日請訓初十日出京由陸路南　屈指月之中旬可以經虎阜而達虎林吳門爲使者珂鄉屇時星軺過境親友官紳望風　迓當必有一番𤍠鬧正不獨焜燿里閈爲宗皆交遊光寵也 
[試紹餘聞]  
　　祁子禾都憲於淸和九日按臨於越舉行科試曾已列報頃有應試言旋者爲言都憲衡鑒之公剔弊之嚴爲兩　近科所僅見十九日新昌童生止塲獲住頂替一名查係某邑孝廉頂名混入希代促刀牟利卽刻發交提調官嚴行懲辦翌日已荷校頭門以儆於是闔郡生童引爲殷鑒彼巧千嘗試者皆見而股慄幾于弊絕風淸矣 
[禾城設電]  
　　前報嘉興城內將設立電報分局以通音信兹悉機噐線㮛均經排置妥貼於上月二十九日開手先送五日自本月初四日起須照章給資城內紳民大半目所未皆以爲奇現正　絲上市想該局生意定必蒸蒸日上也 
[繳照新章]  
　　在京候選人員必須每月投供無悞方能開選係指道府同通州縣而言惟教職佐雜兩項同係在籍候銓並不投供每至選缺卽將憑照寄回原籍領憑到省俟督撫騐看後再爲飭知赴任近年來教佐人員多而且雜有業經部選者抗至數年竟　繳憑至使銓部無從察考　經吏部奏請將教佐兩項人員於選缺後本部行之日起按各省程限計算統限三個月繳照倘該教佐遲延不繳定將原缺開選若督撫任意躭延亦交部照例議處業於四月十四日奉旨依議現吏部一律通　各直省矣 
[拿獲盜犯]  
　　京師延慶寺練勇局員於四月二十日帶同眼線勇丁由京畿東南馬家橋附近某村抄拿盜犯四名聞係搶劫左安門外當店之犯並聞朝陽關汎廖都戎帶領捕兵中通州屬地拿獲七名亦係是案之犯前後訊明均經解交刑部審訊嚴擬矣 
[營郵音]  
　　天久不雨雜糧不能下種粮價因之飛漲河水乾涸小船難行載貨殊不易易幸上月二十三日晚得雨霢霂兩日而土脈仍未滋潤云○由砲台至水面門前已開挖河道前聞道憲仍飭各營勇丁由砲臺直達東營海門後塡築大道橫亘四十里之遙諒一月卽可蕆　也全永興沙船失事後經各舢板打撈貨物上月十五日午刻撈得一屍係杉板上人名屠三墮水已久而衣履宛然豈爲江魚所唾棄耶○議禁小錢之後頭鋪首會之家無不搖搖欲動是以道憲復於上月二十七日出示開禁略謂前者因錢色太濫不得不爲禁止以兾整頓詎本埠銀　素乏小錢禁止市面更形呆滯出票尤形　時輾轉爲難只得稍寛禁令着市上鋪戶人等酌量權變稍爲通融挑大小錢行使以利市情云云是則禁而復開此後行用小錢不　謂之私矣○湄雲兵船於上月二十七日下午由津回營不日尙須赴旅順口聽候宋軍門調遣也○吳筱軒軍門奉命移駐奉天南令州城外防堵貔子窩口子部下三營勇丁當由招商局輪船往載云 
[寍郡辨志文會五月分課題]  
　　漢學周禮鄭註引漢制度考證讀白虎通義蔬證讀五經異義疏證○宋學素位說集義說論龍溪近溪學術○史學兼掌故軍賞不踰月說唐開元敕升老莊居列傳首說讀林文忠政書書後○天文兼算學地行八周金星行十三周解有地在衆中欲測其高遠不得退步亦不可橫量宜用何法測之股弦和弦和較相亦與勾乘弦敕和等積因以股弦和爲長闊利試言其理○地輿圍水圜水辨丹陽丹楊辨問莊子達生薦孔子觀於呂梁當今何地○詞章蔡　　入鴻　觀碣賦以　旬不反歎其出羣爲韵嶧山碑跋擬郭景　游仙詩不拘首 
[勇丁騷擾]  
　　揚州來信云有某總戎奉大憲札招勇因見揚州一帶裁撤湘勇甚多遂先到揚招募上月中旬有一應募之勇張姓在鈔關口茶館吃茶付錢七八十文攙以小錢一半店夥不受兩下扭打至保甲局叚委不敢獨斷　於江都縣經謝明府親訊兩造各執一詞而勇詞　更抗明府令勇　小如交差管押旋稟本府宜太守謂勇　民此風斷不自長必須重懲以警將來謝明府受命回署不意某總戎已告其同　之官於揚者到縣關說謝明府只得將勇交其帶去宜太守聞之大怒立飭謝明府交出張勇而某總戎亦不肯爲之稍下未知並轉圜否也又 
 
 

Page 3

 
 
二十七日新城內　塲景春茶社有兵勇十餘人分吃茶不知何事忽然齊起而於南門外掃　山　會立誓而散知其事者飛告朱叅戎曾都司一面㸃名一面派妥員數人往視果已刀鎗林立磨厲以需故於是婉曲陳詞立爲解散不然其禍怨矣 
[日員將至]  
　　前任香港領事爲安藤君太守字　齋號嘯雲長於西國語言文字少時曾讀書於美國學院一切瞭如指掌任香港領事　將　載英官自港督以下咸稱其能交際往來倍形輯睦去年四月給假回國日廷特派町　君實一署理其任町田字柳園曾遍歴燕齊楚豫游　所至　交其賢豪長者爲興亞會中領袖誠見高廣務欲中日聯爲唇齒則亞洲自可臻於强盛平居議論悉遵此旨安藤君囘國後日廷命其叅　外務事宜近又簡授總領事駐劄上海以代品川君之職則日廷筒畀之隆以此可和在矣聞下次日東兵　至此安藤君將乘之來滬接履新任矣 
[巡捕換季]  
　　英美租界各捕房之華捕擇於今日一律換季其號衣用羽紗對襟馬褂外國鈕扣加以皮條束腰其號碼則改縫於左右肩膊之下號袴則用　靑大䘦白襪皮底布面鞋均屬一色惟凉帽則不用紅纓而用藍鬚也 
[巨炮華]  
　　虹口怡和　頭到有　輪船一艘由外洋載來大炮三尊昨由　車吊起置於碼頭尙未知解往何處也 
[鄉民誤聽]  
　　虹口厚堂給發耔種得淸節經　報兹悉裏虹口　三堡頭二圖一帶鄉民於圖董地保來查造册時悞以爲賑飢故稍有力者　拒之現知實係耔種如不領去將來完徵時仍須加繳是以鄉民紛紛聚議欲向地保圖董理論地保以造册時旣未列名一襁不能再給回之順覺辭費云 
[假婚案結]  
　　四月初十報登案情支離一節法公堂將馮阿用楊朱氏送縣後先經蔣明府訊據馮稱我於前年聘楊朱氏之女仁寳爲妻付過　禮二十元上年冬間楊朱氏將女仁寳押與柳沈氏處抵洋一百元曾許我洋五十元故有我做中人豈知我畫押後分文不給况仁寳現在爲娼故我向柳沈氏要還仁寳以致起衅毆打扭至捕房解送公堂訊供送案等語則府問楊朱氏供稱我因夫亡未塟故將女仁寳抵押與柳沈氏處洋一百元學綉綳將洋作盤亡夫柩木回籍安塟　至馮阿用前因與伊合開　館因此認識時來借錢纏擾不清不料竟來冐認女婿但我並未將女配　求恩明察明府謂候提集人証再行　訊前日柳沈氏帶同寳投案　經蔣　　先問仁寳供稱今年十五歲去年被母親抵押與柳沈氏家學綉綳並未爲娼和馮阿用係　母之拚頭故時來借洋綳擾我寶並未配過親事明府　柳沈氏供稱我於上年冬間據楊朱氏稱因欲　　棺木回籍將仁寳抵押一百元習學繡綳所得針資聽我收取我夫亦係貿易之人並未有自仁寳爲　情事况馮阿用係爲名流氓現因索詐不遂將我丈夫毆打今已傷痊明府時楊朱改供　與馮阿用確是拚頭况非女十五歲而馮已三十餘歲豈能相配明府謂馮阿用已據楊朱氏母女從實供認拚頭　爾稱係是楊朱氏之女婿天下豈有女婿拚丈母之理顯見不實况本縣將此案訪明爾須實供免受刑罰馮阿用狡執前供明府飭將馮笞責一百四十板乃供稱實與楊朱氏是拚頭並未與仁寳攀親前呈之婚據乃圖回柳沈氏借洋以致捏造明府謂馮阿用旣據供認從寛免究着卽具結假婚據塗銷仁寳交楊朱氏領回所借柳沈氏洋一百元　楊朱氏措還完案 
[幾致燎原]  
　　前日十六舖橋南首某姓屋上卽是露臺下堆蘆蓆離烟囪咫尺前日炊飯冒烟氣射冐引着蘆蓆火星亂飛當經鄰人瞥見喊同撲救街隣人等亦相帮灌赦幸在曰晝易於　滅否則不堪設想矣出突出薪水顧可不加意哉 
[乘問竊洋]  
　　法大馬路有某布店夥徒本屬無多於前日有人上贖買布揀選多可適人有問信者送信者尋友者接踵而至以致該夥等有應接不睱之勢俄頃人散後帳中已失去洋一百八十元諒於怱忙之際匪人混準乘間竊去查去年間打狗橋北堍某號中亦有此等事情然皆出於近節豈藉此以還節債乎 
[英界公堂瑣案]  
　　浦東祥生船廠之西人同更夫王以許至公堂稱前用之更夫因時遭工人毆辱自行停歇今由王接充詎於前夜有工人行竊鐵鍊當被看見反遭衆工人將王捆綁毆打頭腰受傷鐵鍊仍被竊去二條及木匠進來見王被綁而始放下然工人均已散去至行竊行凶之工人共有十餘人王因新充更夫皆不識面推該工人皆近處鄉民地保姓陸名錫章請傳訊究黃太守商之翟副領事俟飭差傳該圖地保到案訂期於禮拜五集訊包探康阿順稱九章綢緞庄夥王秀根到捕房報稱前在製造局做過裁縫之人手持局員　某名片到伊庄片上寫明聶某之弟新喪開吊需用各式綢綾照付等因聶固向與該庄往來且與裁縫似有熟識之狀故卽照發計核價共銀五十四兩有零旋由王至局中詢問並無其事　必裁縫竊片冐寫　貨爲特請杳然局中仍有別姓裁縫隨王前往根問王和無言明　貨人之面貌穿何衣服年歲大約幾何始知果有其人姓侍名炳榮現在城中塌水橋前近做工卽往尋見王則指認是　時則並不承認持片取貨今特解案請究壬亦投案供訴前因幷將名片發票呈閱　炳榮仍不承認太守飭將　押候查明實在情形再行究辦華捕在路撞見丁阿大所推之東洋車坐墊內藏有蒲包裹　屍詢據丁稱係粵人李渭南之孩命伊拋棄者爲此傳李與丁一併解案由黃太守　伊飭將丁阿大管押李渭南交保出外取呈藥方冉訊各情已　前報昨由李渭南呈到藥方三紙乞請具領孩屍自掩　鉛捕頭禀該東洋車業已拋毀車主張阿三請爲追償車　車夫丁阿大俯管無詞太守謂李渭南曾令車夫丁阿大將孩屍掩埋丁阿大不應將孩屍圖拋港中判押七日以儆准李領　惟須償還東洋車半價李則遵斷求請斷償幾何太守謂爾自問明舊車價值若干照半賠償可○也粵鴇阿秀鳳稱有同鄉人爲皮匠之潘阿得羅阿虎到我處以妓女待伊輕慢竟行兇把妓女毆打受傷訴捕拘潘羅并將受傷之妓女送醫院醫治今得略痊已蒙送案妓供　同潘羅二人同供酒後所致求請施恩梁阿盖投案聲稱潘羅係我雇用之夥現在情願具保以後不再滋事黃太守商之翟副領事判潘羅各罰洋二百元給妓養傷再令梁阿盖具保梁代潘羅當卽繳洋出外忽值日差與管班人某甲帮同追至二馬路將潘羅等扭回翟副領事曰命梁具結取保何故扭潘羅回來又問潘羅扭爾之人曾向爾索錢否潘羅答稱有索錢情事某甲供差呼追赶我故幚追並未言要錢太守隨旣將某甲驅逐不准復用令梁具保結設或潘　羅再生事端惟梁是問○太平洋行東稱昨駕馬車至十字路口有東洋車停在當街喝嚷置若罔聞我就勒韁然馬已縱跳車有損壞然東洋車碍路本干工　局禁令該車去疲玩已㥛爲此交捕送請懲辦以儆蔡阿三供以後留神决不敢違　阻路黃太守商之翟副領事判蔡阿三荷枷一月發頭門示衆以儆效尤○張雲堂稱昨午後突遇三人平空把我扭到茶館妄稱曾欠他們銀洋二元定要索取然我並未欠洋實係拆梢訛詐幸有巡捕到來立卽指交送案請辦沈家忠欽張係㕑句我曾與　替工欠我工洋二元屢索無着昨得途遇定欲向索爭執由我友人徐阿三周裕康解勸並非帮同　梢徐周二人同供沈向張姓索欠爭執我們为係解勸者張又稱從無令沈做過替工之事黃太守隨判沈徐周各責百板以儆 
[宗願乞單]  
　　小媳病勢不减而反重前　助賑十元除先繳外今將拔繳五元奉上卽祈轉致登報取其收單見擲俾可了却落愿冀有轉機收單并懇早擲緣欲焚化爲病人吞服也以上係寍波電局寄來爰照錄之 
 
 

Page 4

 
 
[上海陳家木橋賑所接施君振聲四月十九日來函]  
　　諸善長大人閣下月初接奉三月十三日賜書并二月初十合字四號信又三月初十電信因在鄉查戶未暇卽復歉仄殊深海豐賑事至月初始得蕆事共賑七十村計大口六千另六十三口小口五千三百七十三口共放去京錢一萬三千九百九十九千二百文合庫平四千五百十五兩春賑已過弟本擬卽歸因二三月內承順天周大京　撥到賑欵八千金又接電示匯來三千六百有另不能不妥爲散放刻下子英兄約分辦霑化然除海豐支用外所存四千有餘尙須留下兩千作歴城賑欵霑邑地瘠民貧二千金恐致不敷尊處倘尙有餘欵請再匯兩千　作了局五月中旬一律可以告竣撤局吳肅𪶚敬請善安愚　弟潘民表頓首四月十九日 
[上海陳家木橋賑所接施君子英四月十九日來函]  
　　諸位世伯大人閣下十日來接奉不列號示讀悉一切霑　情形振翁已詳述月底尙有樂安之行大約下月中旬必能一律蕆事察看得各情形目前高粱棉花已種者出土寸許春麥指日可收大勢可以無碍灾重各縣侄等已一律查放所自歉者惟歴城之東北鄉耳　請貴局與敝館兩處併解二千連此間餘欵約有四千餘金携賑東北鄉藉慰各灾民待賑之心此後則賑非其時卽當撤局附復祗請均安世愚姪則敬頓首四月十九日泐於霑化魁元店中 
　　附啓者敝處賑捐核　兩事前經聲明於三月底截止後因遠逕未知又展至四月底已疉次登報章早邀埀鑒兹於四月底已將核獎空白實收遵照憲札一律稟繳無可再行核辦倘有原捐善士漏未核獎祗能將原捐收票及部飯公照各費儘於五月內交至敝處造册詳送並無實收給執特先聲明其有未繳捐册欵或儘日內擲下或送至別處收解悉聽尊裁所有收解徵信錄俟過五月底卽行核造以供衆覽 
[  同人公啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年四月二十六日京報全錄]  
宮門抄○旨一道錄前○教職單○接錄前稿御史隆等奏遵保獲盜出力坊官摺○晉撫張奏叅各員議處片○都統繼等奏各項工程開工日期摺子○四月二十六日刑部都察院大理寺正黃旂值日無引見○惇王等謝賞秒葛恩○志元謝授間憲恩○沈源琛謝授光祿寺卿恩○張之洞預備召見○掌儀司奏二十九日祭奉先殿惇王行禮○吏部奏派騐看月官派出烏拉喜崇阿　潤熙敬耀年文暉畢道遠徐用儀陳蘭彬○召見軍機張之洞○光緒十年四月分教職單教授江蘇蘇州杜錫熊松江甲河南衛輝何蕖馨光州恩甘肅慶陽劉翼武肅州舉貴州黎平胡日宣貴陽甲正諭甘肅狄道州張叔楷平凉廪福建連城郭瑚福州雲南保山梁加增楚雄雲南太和張延熙雲南貴州靑谿姜景新興義貴州貞豐劉愚貴陽俱舉訓導奉天懷德張殿士宣化拔奉天蓋平張瀚順天歲山東寍陽趙映階沂州歲山西垣曲王長城霍州挨河南湯陰劉永清開封歲甘肅平遠胡克敏蘭州挨福建永福陳志元龍巖州挨江西廣昌余應鍾撫州挨廣西永湻梁華潯州舉廣西岑溪覃映華柳州舉四川江北廳王紹修眉州歲貴州綏陽陳啓瑞貴陽舉桐梓田孔耕思南優修文楊德明遵義歲淸平敖覲光鎭遠挨荔波廖師閩思南優貴定張杰大定舉清鎭易萬春黎平歲復諭順天房山石耀宗永平舉直隸獻縣秦彥博永平恩江蘇溧水茅國安鎭江拔山西平定州郭德先太原歲河南登封舒廷楨南陽拔浙江樂淸楊煥緒紹興舉廣東東安陳方平潮州拔廣西遷江黃槐太原拔廣西修仁吳文達梧州拔雲南㠄峨劉翿雲南拔貴州都勻楊鍾奇貴陽舉貴州淸平　文耕貴陽舉貴州貴定王緒黎平拔復訓山東單縣鄭振址　州陜西鳳翔邸承謙西安俱廪福建長汀林喨高龍巖湖北鄖縣吳鳳璪武昌貴州永寍陳湘貴陽黃平冷煜松平越永從毛文英平越俱舉福建順昌孫翼文福州興化陳疇泉州貴州黎平黎昶貴陽俱　福建長泰陳道生邵武挨雲南鶴慶王守典楚雄歲貴州廣順張錦雲都勻挨松桃周煦大定　鎭遠徐志勛貴陽銅仁顧熙春大定俱副貴州龍泉閔培元黎平恩○○接錄前稿復提邊塵淨詳加研訊據供委因伊父在押病斃一時痛父情切起意京控並憶及伊父被左寳貴派人往拿必有嫌隙隨將起釁根由隱匿不提揑以伊父邊耀廷被左寳貴挾嫌拘拿等詞在都察院呈控其實左寳貴泒人將伊父獲案係奉將軍飭諭並非挾嫌妄拿伊父在押病故亦與左寳貴無干各等供調查此案卷宗據稱該遊擊派令防禦春恒查拿武生邊耀廷係奉該將軍面諭將該武生拿獲後係散行送交發審處經該將軍取具春恒並未鎖拿供詞承審此案委員將邊耀廷管押係爲勒交伊子邊玉斌起見亦非聽囑刑逼是左寳貴查無挾嫌鎖拿囑託刑逼等事自屬有據又如原奏所稱左寳貴濫引私人各項優差始而求藕者遺以重賄繼而得之者與之分肥山貨局委員魏振之係奉天本藉人以省城住房爲左寳貴從新監修得通門路左寳貴居之窮極奢麗魏振之自薦充稅局委員魚肉鄉　侵在中飽　金巨萬以本籍之人爲本籍委員尤爲違例一節查魏振之名鏞係方略館供事議叙從九品光緒元年剿辦通　等處賊匪赴營投劾保以從九分省補用加捐知縣五年經東邊道陳本植詳委充當山貨局委員並非該遊擊引薦至該遊擊所住房屋係魏鏞買自伍姓從新翻蓋六年間租給該遊擊居住每年租錢一千二百串係尋常四合套房計共二十五間亦非窮極奢麗且該遊擊租賃房屋在魏鏞充當局員之後並非因此得通門路魏鏞家本殷實積資巨萬容或有之第置產多在未到局以前自難指爲均係侵吞魚肉之項傳訊該員供亦相符並呈出房契租帖可証此外各項優差該遊擊是否濫引私人分肥受賄原叅未經指實訪查亦無實據又原叅所稱左寳貴每遇盜案有該盜與人有隙而徑人徑供者有該營弁與人有隙或知某人有錢而刑逼誣供者所誣之良民非軍賄不得開釋受此累者雖不陷於重罪　家產已難保全一節查奉省自添練營擇要駐札盜風漸息人所共知惟西路爲入都衝途旗兵與緑兵相間星羅分布幅𢄙遼闊八年以後改爲每月換防一次各營輪流移駐並非該遊擊一人統轄該遊擊拿盜案究因何事受賄何人被誣破產者何時何處原叅旣未指明奉省又無人控告經臣派員密查均稱並無其事實屬無從根究又如原奏所稱左寳貴所派各路兵勇分帶之員皆其私人以查道爲名輪往各村鎭勒索店戶處處歇業本年有東西平街新兵堡被擾各湊現銀四百兩予之而始他往一節查東四平街　　　懷仁縣管轄新兵堡卽興京同知所駐之處此二處距省較遠均非該遊擊分兵駐札之地何至有湊付銀兩始行他往各情至該遊擊所泒　弁均係囘明將軍札泒並非私人奉省旅店夏秋道路泥濘客車稀少大半關閉亦未聞因駐兵而致歇業之事臣等查東邊道陳本植遊擊左寳貴二員均係前署將軍崇實督辦軍務時奏調來奉差遣陳本植於開邊墾荒事宜已著有微勞迨補授東邊道缺所屬各廳州縣均尙安靖其辦理朝鮮通商事務亦甚妥叶此次被叅各欵臣等亟加考察大抵事涉稅務居多無論斗稱等稅事極瑣碎均非該道經手之件卽所叅加徵中江稅務等語亦與現辦情形不符至該道所收各稅以木葦山貨等項爲大宗每年徵欵爲數甚鉅最易歛怨如果實有任意加增及勒索各鋪商錢文之處該處商民必以該　去任爲快紛紛呈訴乃於撤任之後經臣等泒員分途往查不特並無控告呈詞且有旗民生童三十人商戶八十餘家臚陳該道政績各具公呈籲求委員代爲聲訴隱寓保留之意查閱原呈竟有合城惶惑如失所依之說果無實惠及民豈能愛戴如斯卽此而論是原奏之未能得寔已不待辨而自明旣經逐一詳查確實該道並無不合之處自應令其回任據報在省病故應請毋庸置議至左寳貴被叅各欵該遊擊卽云無良亦不至貪橫如此之甚而該將軍近在咫尺何至毫無覺察聾聵至於此極臣等明察暗訪全係子虛卽事涉影響應俱毋庸議伏查奉旨旂緑各營將弁如該遊擊之素稱勇敢尙屬不可多得現在練軍未能遽行裁撤防務亦關緊要似應仍令留省統帶兵勇以資得力興京同知許之泰被控一案原辦雖有未盡詳明之處惟該同知業已病故實屬無從究查應亦毋庸議山貨局委員候補知縣魏鏞卽魏振之雖查無侵吞魚肉情事惟查該省在籍候選漢員經管稅務止有該員一人難保不滋物議應卽撤去差使調到文卷案結發還除邊　凈京控一案由該將軍遵照欽奉諭旨自行審辦奏結並東邊道揀員補授之處照例辦理外所有臣等查明道員被叅緣由謹據實具陳伏乞皇太后皇上聖鑒謹奏奉旨已錄○○巡視東城御史臣隆恩等跪奏爲遵侶獲盜出力之　官仰懇恩施以資鼓勵事竊查吏部奏定章程五城水局細董如有拿獲斬梟盜犯者無論名數多寡准保官階班次按照奏定尋常勞績請獎章程辦理等因光緒元年九月初日奉旨　議欽此欽遵通行在案兹據副指揮酈炳奎等會同北營叅將王山寛等拿獲隣境盜犯劉五等五名一案經步軍統領衙門于光緒九年九月十五日奏交刑部審辦嗣准刑部將該犯等訊明按律定擬奏結並獲盜各員隨摺聲明由各該衙門自行奏請獎勵等因於是年十二月初九日准步軍統領衙門將此案會同首先獲犯之東城副指揮酈炳奎揀調南城副指揮朱保淸揀發東城吏目張汝淸等銜名咨送到城臣等查該員等拿獲罪擬斬梟首夥盜犯劉五等五名緝捕尙屬得力未便沒其微勞該員等並無承緝未獲盜竊案件謹按歴保成案擬請將東城副指揮酈炳奎作爲俸滿以知縣儘先選用揀調南城副指揮朱保淸擬請加五品銜　發東城吏目張汝淸擬請仍以吏目不論變單月選用可否量予恩施以示鼓勵之處出自聖裁所有臣等遵保獲盜　力坊官緣由理合恭摺具陳伏乞皇太后皇上聖鑒謹奏奉旨已錄○○張之洞片再臣前以太谷縣城內東街祥和玉錢鋪於光緒九年十月初六日被賊刦去銀錢衣物拒傷舖夥趙金等四人並傷行人柴前等五人逃逸柴前旋卽因傷殞命絳縣南關廂川永錢鋪於光緒九年十月初九日夜被賊劫去銀錢衣物拒傷鋪夥逃逸各贓賊無獲於光緒九年十二月十二日專摺奏叅請將疏防不力之文武各員弁先行摘頂勒緝奉旨著照所請該部知道欽此卽經轉行勒限嚴緝去後迄今勒限屇滿贓盜均無弋獲捕務實屬廢弛據藩臬兩司詳請覆叅前來仍嚴飭勒緝逸盜務獲究報外相應請旨將調署太谷縣知縣吳匡太谷汎外委趙光祥署絳州直隸州知州李煥揚絳州汎千總武以仁一併交部並例議處理合附片陳明伏乞聖鑒謹奏軍機大臣奉旨著照所請該部知道欽此○○奴才繼梅瑞芳文　跪大個子爲熱河避暑避暑山莊宮墻泊岸堆撥等項工程開工日期恭摺奏聞仰祈聖鑒事竊查前因熱河宮墻泊岸堆撥被雨水冲刷坍塌傾已經奴才繼格查明情形勢難延緩奏奉諭旨由直隸籌欵派員修辦各等因茲據署直　總督李鴻章派委候　知府陳慶滋來熱覆勘敬謹興修擇於三月初九日開工查園庭重地夫匠人等進內工作理宜嚴密稽察方昭愼重業經奴才　芳奴才文珮嚴飭該管苑丞副曁各廳千總加意敬謹與守一切並約束各弁兵小心當差毋稍疎懈仍由奴才繼格嚴飭道府曁委員彈壓工作夫匠不准喧嘩滋擾所有擇吉開工日期緣由謹合詞奏聞伏乞皇太后皇上聖鑒謹奏軍機大臣奉旨知道了欽此 
 
 

Page 11

 
 
[光緒十年四月念七日京報全錄]  
宮門○江督左奏恭報交卸篆務日期摺○江織造貴奏恭報接印日期摺粵督○張等奏委署知縣片○江督左奏撥發槍彈川貲　○巴督丁奏請仍照原保給獎片○粵督張等奏請開復知縣摺○川督　奉請敕賜匾額片○御史愛等奏特叅疏防盜犯各官摺○閩督何等奏彚請旌表摺○陜撫葉奏請將覆審人犯并除秋　案內夾片○四月二十七日工部鴻臚寺正戶旂值日無引見○載澤等考差完竣請安○榮公假滿請支○值年旗奏派理新舊營房派出八額駙譪公　年國俊秀吉○召見軍機興廉○○太子太保大學士兩江總督二等恪靖侯加一等輕車都尉臣左宗棠跪奏爲恭報微臣交卸篆務日期仰祈聖鑒事竊臣前因目疾未痊仍懇開缺回籍調理一摺欽奉光緒十年正月十二日上諭左宗棠奏假期屇滿病尙未痊仍懇開缺回籍一摺等因欽此復奉正月二十一日上諭曾國荃着署兩江總督兼辦理通商事務大臣裕祿着毋庸署理欽此跪謝之下感激難名當經繕摺叩謝天恩並　陳下悃奉旨知道了欽此兹新任署督臣曾國荃業於三月十二日行抵江寍臣關於十三日將兩江總督關防兩淮鹽政印信並通商欽差大臣關防曁王命旂牌文卷等件派員齎送署督臣曾國荃接收臣卽於是日交卸除俟假期屇滿察看病勢情形再行具奏候旨欽遵辦理外所有微臣交卸篆務日期理合恭揩具奏伏乞皇太后皇上聖鑒謹奏軍機大臣奉旨知道了欽此○○江南織造奴才貴存跪奏爲恭報奴才接印日期叩謝天恩仰祈聖鑒事竊奴才內府蒙古世　知識庸愚廼蒙恩命簡放江南織造下懷感悚淪浹彌深當經趨詣宮門叩謝天恩跪聆聖訓仰蒙召見訓誨周詳奴才跪聆之下莫名感戴叩辭後束裝起程於本年三月十五日行抵江南省城准前任職造文琳委員將織造關防一顆龍江西新關關防一顆並册檔文卷移交前來奴才恭設香案望闕叩頭祗領任事伏查龍江西新關稅尙未開徵所有奉傳龍袍龍褂活計等項奴才惟有恪遵慈訓矢愼　勤一俟銀欵解有成數卽當核實敬謹遵辦以期仰答高厚鴻慈於萬一除俟各欵　查淸楚再行專摺具奏外謹將奴才接印任事日期繕摺具陳叩謝天恩伏乞皇太后皇上聖鑒謹奏軍機大臣奉旨知道了欽此○○張樹聲等片再署順德縣事准陞欽州知州袁祖安在署任病故所遺順德縣知縣篆務應行委員接　前撫臣裕寛與臣張樹聲查有先經委令代理斯缺之歸善縣知縣菼明白穩練堪以專署該員任內並無盜劫已起四叅之案據藩臬兩司會詳前來臣倪文蔚到任未及三月例不加考除檄飭遵照外臣等謹循例附片陳明伏乞聖鑒謹奏軍機大臣奉旨吏部知道欽此○○左宗棠片再臣欽奉光緒九年十一月二十八日上諭王德榜一軍等因欽此經臣分飭籌撥去後兹據籌防局杳明上海機器局十二三磅後膛開花礮撥發無存擬撥林明效中鍼洋槍一千桿配藥彈二十萬顆金陵軍械所亦無十二三磅礮位亦擬撥林明效中鍼洋槍一千桿配藥彈二十萬顆臣已批飭照撥並墊發川貲銀一千五百兩委派補用遊擊周啓發由寍用兵船運鄂解赴雲貴總督臣岑毓英行營以應急需謹附片陳明伏乞聖鑒謹奏軍機大臣奉旨該部知道欽此○○丁寳預片再查光緒七年臣寳禎會同前署成都將軍副都統臣托克湍具奏歴年殄除巨匪勦辦各邊夷匪在事出力各員弁團紳等請給獎勵一摺奉旨該部議奏嗣經部議以四川並非軍務省分所有出力人員應按尋常勞績核辦除武職人員應由兵部辦理開復人員另行辦理外其餘保獎各員按照章程成案分別准駁繕寫淸單恭呈御覽奉旨依議欽此等因由部開單咨行到川當經欽遵　行在案查單閃峨邊案內有在事出力之同知銜簽分省分知縣張紹熙請以知縣留川補用因原保單內並未聲叙張紹熙係何項知縣飭令查明再行核辦等因查張紹熙係在黔省力解安順城池勦平鎭寗州屬十三旗收復安南普安縣城池勦除安順大股賊匪攻克牛角坡香爐山各路堅巢下游肅淸在事出力案內經前貴州撫臣曾璧光保奏同治十二年九月二十八日奉上諭候選縣丞張紹熙着免選本班以知縣簽分省分歸候補班前先補用並加同知銜欽此欵遵在案兹據該員張紹熙奉覆並請咨赴部引見等情前來臣查該員前次隨同勦辦峨邊夷匪並協克化林坪鍋圈岩等處險要戰功卓著實屬尤爲出力合無仰懇天恩仍照原保以知縣留川補用以示鼓勵出自逾䧄鴻慈其餘已據查覆各員應俟彚齊再行開單辦理外所有查明簽分知縣張紹熙請仍照原保給獎並該員現在請咨赴部引見緣由除咨部外謹會同成都將軍臣宗室岐元合詞附片具陳伏乞聖鑒訓示謹奏軍機大臣奉旨吏部謹奏欽此○○兩廣總督臣張樹聲廣東巡撫臣倪文蔚跪奏　知縣欠解交代銀兩叅後全完請旨開復原官恭摺仰祈聖鑒事竊照粵東光緒五年以前未結新案交代展限期滿當查有告病知縣饒佩勳前在信宜縣初再兩任內欠解部欵銀二千一百餘兩迭經嚴催延不完解經前撫臣裕寛會同前署督臣曾國荃奏請革職勒限嚴追欽奉諭旨着照所請該部知道欽此欽遵卽經轉行嚴飭完解去後兹據布政使剛毅會同交代總局司道詳稱查該員饒佩勳於被叅後業將前在信宜縣任內欠解部欵銀兩先後如數批解淸楚請將原叅革職之案具奏開復等情前來臣等伏思該員饒佩勳於被叅後業將欠解信宜縣任內交代部欵銀兩全數完解尙知愧奮相應請旨將告病知縣饒佩勳原叅革職之案准具開復以昭激勸所有知縣欠解交代銀兩叅後全完請開復原官緣由謹恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○丁寳楨片再據劍州知州方德堃稟稱該州向有龍王廟並所屬劍門關有漢將軍平襄侯姜維廟每遇水旱偏災祈禱歴著靈應光緒九年入春以和張雨澤愆期迨至夏初尤爲乾旱正當栽挿之時農田望澤孔殷旱象已形人心惶恐經該州率同紳耆親詣龍王姜維各廟虔誠叩禱立沛甘霖連綿十餘日四鄉田畝均沾潤澤轉歉爲豐其禦灾捍患之功實爲顯著由該州士民禀州轉請奏給匾額等情前來臣查該州之龍王姜維兩廟夙著靈異上年天旱禱雨立應功尤顯赫合無仰祈勅賜劍州龍王姜維兩廟匾額各一方由臣飭州分別敬謹　掛以答神　而順輿請　否有當謹附片具奏伏乞聖鑒訓示謹奏奉旨已錄署巡視南城御史臣愛興阿臣賀爾昌跪奏爲特叅疏防盜犯各官恭摺仰祈聖鑒竊據臣城副指揮沈祖　呈報三月二十六日夜間左安門外關廂長　當鋪有　數十人用蜈蚣梯上房進院施放洋鎗將鋪夥張五頭上擊傷次日身死搶去首飾衣服銀兩等件開門逃逸輦榖之下竟有此匪徒肆行搶掠寔属愍不畏法當卽能副指揮帶役跟綜緝拿數日尙未被獲殊覺玩延事前旣疏於防範事後又未將賊登時拿獲若不立予查參恐不足以示懲儆相應請旨將該副指揮沈祖　先行摘去頂戴勒限嚴緝倘限滿無獲再行從嚴參辦尤可異者左安凡都司史元興駐利關廂專司緝捕與該當鋪相距數武有此搶奪重案竟袖手旁觀置若罔聞更出情理之外應請嚴加懲處以儆効尤臣等職司巡　不得不効實叅以爲玩視捕務者戒理合具陳伏乞皇太后皇上聖鑒謹奏奉旨已錄○閩浙總督臣何璟福建巡撫臣張兆棟跪奏爲臺灣府厲之澎湖廳採訪貞孝節烈婦女彚　懇恩　部旌表以維風化恭摺仰祈聖鑒事竊照澎湖廳一島地瘠民貧勞而思善祗海洋間隔貞孝節烈舉報雜艱類多湮沒前臺灣府知府周懋琦會督澎湖通判及府學敎官選派紳耆設局採訪計有巳故並現存節婦郭許氏等一百廿七口遠年節婦許林氏等一百三十六口又顏陳氏等十口由著臺灣府知府　材驥　加　查取造册結送經藩司沈保靖核詳請奏聲明巳故節婦許林氏顏陳氏等寒苦守節與郭許氏等同雖或夫年及于婦年分無考而守節年數已符域併守節年數無考而苦守已在十年以上俱係廣搜志乘博採鄉　從寔開報等情前來臣等伏查澎湖採訪已故並現存節婦郭許氏等一百二十七口遠年節婦許林氏等一百三十六口又顏陳氏等十口生長邊隅儀修內則悲深寔鵠指古井以　心　抱啼烏凜堅氷而勵操或婦兼子職栽水無　或母作師資荻丸并勛或舍生而取義或不字以完貞允宜表厥風徽未　聽其湮沒查宜蘭縣採訪貞孝節烈林莊氏等經前撫臣岑毓英奏准旌表有案今郭許氏等事同一律合無仰懇天恩俯准勅部旌表以維風化除册結咨部外臣等謹會同福建學政臣馮光　恭摺具奏伏乞皇太后皇上聖鑒訓示再此案結報無訛而册　間有簡略海外採訪伊始似應稍從寬典合併陳明謹奏軍機大臣奉旨郭許氏等均着准其旌表禮部知道欽此○○葉伯英片再前奉刑部覈覆　城民楊寅娃無故殺䐣旌姪楊集鶯身死一案現經臬司張熙於本年二月訪聞被殺之楊集鶯先有踢傷犯母楊孫氏墜胎並毆傷犯叔楊　丑各身死情事該犯楊寅娃將楊集鶯殺斃係因復仇起衅等情正飭　人卷來省審訊間適據從前委審審轉此案之署西安府知府李希哲前署同州府知府饒應祺承審官前署蒲城縣知縣諾敏均各風雨前情俱稟請覆訊到司隨　查楊寅娃係因先年伊父楊淋俊曾爲楊集鶯趕車運錢中途遇賊被害嗣因葬無資向楊集鶯討取葬費不給被罵不甘故殺楊集鶯身死審依故殺人者斬律擬斬監候詳由前署臬司審轉解經前任巡撫核審具題奉部核　覆應入本年秋審之犯茲旣訪聞前情自應再行覆訊明　如果該犯實因復仇起衅則情罪日入懸殊現已　餘蒲城縣將案內應訊犯證人等並卷宗解省審訊惟現值查辦秋審之時恐提案查訊不免有需時日請將該犯楊寅娃於本年秋審案內扣除以憑提省審辦等請據委審審轉承審各員稟經臬司張熙具詳請奏前來臣覆核無異相應據寔陳明請旨勅部查照將該犯楊寅娃犯於本年秋審案內扣除由臣飭司趕緊行提應訊犯　來省悉心查訊如果實因復仇起衅照例另行擬辦倘審無確據卽將該犯入於來年秋審案內辦理以免枉縱而昭愼重所有已奉部覆人犯楊寅娃訪有應行覆審情節請於本年秋審案內扣除以便審辦緣由謹附片具奏伏乞聖鑒訓示謹奏軍機大臣奉旨刑部知道欽此 
 
 

Page 12

 
 
   
 
