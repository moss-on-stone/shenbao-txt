# 1902 - 265 - 4910577

 

Page 1

 
 
[雙璞齋四書五經義大全出書啓] [  圖書集成局代白]  
　　自八股改試經義承學之士驟遇更張輟以師承無自爲慮雙璞齋主人零謂經義之法疏解聖無當用說義正義之例徵引史鑑兼及時事當用衍義講義之例爰取古今名儒碩彦經義諸作彚而選之題有未備則敦請通材博雅分任操觚自去年七月詔下之日爲始迄今已閱一年遴選始竣共得經義三各窘抉擇精嚴所錄皆精深閏博有實理實事而不詭於義法者未知經義作法之學子苟於平日之間取而驚　之得其一羽一驎卽不難破壁飛去主人以是編爲四書五經義之全非比市上所售僅寥寥數篇不足以益人隅反爰倩本局用新鑄鉛字排印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現已工竣掇分廿四本嗣因裝訂忙迫改訂十六厚本每部定價洋銀二元四角有欲先睹爲快者請速移玉至申報館申昌書局杭州申昌及各書坊購取可也此啓 
[報紀山東河决事率書於後]  
　　黄河導源昆崙經行塞外數千里紆廻曲折入於中國又經秦晉齊豫數省然後直趨入海河身之長爲中國諸水冠而受害亦最深自夏殷以迄周秦賴神禹疏濬之功患猶不至甚劇炎漢以後潰决頻聞賈讓三策爲千古治河之鼻祖然其法或窒礙難行或行之而未必有效以故數千年來雖言者紛如終未有一勞永逸之法明時河工糜費最巨自河督以次皆身處脂膏任情揮霍非特擲黄金於虚牡甚有故爲損壞圖領庫欵藉飽私囊積弊之深殊堪浩歎本朝列祖列宗軫念民生於治河一事最爲鄭重諸臣亦能仰體聖意於明季諸弊漸次革除是以二百餘年雖時有潰溢之虞而修護得宜大局尚不致震動咸豐以後河身自銅瓦廂改道於是山東最受其禍時因軍務方殷　遑修治同治十一年以後横决漸盛始築上岸南堤光緖八年河患日亟當事者就河涯築成小埝以遏其流張皇補苴明知不能持久猶幸十餘年來雖險工迭見而不久終慶安瀾此次時屆秋汛河南之陝州武陟等縣水勢陡長下遊各處適當其衝利津縣境之馮家莊遂於八月初四日漫决成口十三日之夜北岸惠民縣境劉旺莊又展寛口岸七十餘丈臨河民人均有其魚之歎非特培修堤岸糜貲甚多且將來振撫一切所費亦必甚巨當此庫儲萬分支絀何堪又耗多金竊思黄河之難治固古今所同山東地處下遊河身游墊漸高辦理尤爲棘手然當光緖二十四年朝廷以山東河患日深曾派合肥李文忠公馳往東省履勘情形通籌全局定一切實辦法旋據覆奏查黄河自改入東省修防諸務本屬草創間有興作皆因經費支絀未按治河成法如前撫陳士杰創立兩岸大隄只高一丈嗣經前撫張曜請欵增培亦只舉要加高帮寛規模固未大立前撫李秉衡於二十二年十月間歴陳山東受河之害治河之難謂近年幾於無歲不决無歲不數决除額撥經費不計外其另案之欵十年通算不下八百萬爾而河工敗壞日甚一日若不按照成規大加修治恐不足爲久安長治之計爰擬建築中下遊兩岸大堤南岸自長清逹於蒲台計四百餘里北岸自東阿逹於利津計六百里兩堤相距有五六里至八九里不等卽就此兩堤加培高厚爲永行謹守之計又於兩岸之中或棄堤守埝或守埝作堤并酌擬遷民章程以及添修費以固根基設减壩以洩異漲凡一切應辦之事共須銀九百三十萬三千餘兩約計此項鉅工經營五六年可期辦竣嗣又據直隸臬司周玉山廉訪之議奏請將原定歲修經費六十五萬兩之外再請添修費四十萬兩以爲添料添夫防汎雜項之用並請照支三年至光緖二十八年再行察看情形斟酌損益務使力除積弊尅日程功疏上下軍機大臣等會同户部議行屈計自光緖一十四年迄今爲時已屆四載歴年經營籌劃規模必有可觀而原議之周玉山中丞又適移節是邦屬員偉略親承辦理當更得力乃不意秋風瓠子遽潰宣防旣厪宸衷又益民困然則數年中所糜巨欵不亦竟付東流哉遥望魯雲不禁感慨係之矣 
[電傳宮門鈔]  
　　昨日午前京師友人專電告知本館云八月二十五日皇上召見軍機及敬信載振是日並無明發上諭 
[俄人深謀]  
　　廣州安雅書局世說編云俄國派駐張家口庫倫總領事施什馬勒甫年將古稀而精神矍鑠辦事勤奮其在中國北方已四十餘年通華蒙語言文字而於口外風土人情尤爲熟悉自庚子亂後俄兵南下施君能調和兵民偶俱無請土幹練尤堪想見近更以多設學堂廣傳本國文字爲當務之急俾附近各蒙民習而化之處心積慮如此深遠有心人是用惕然以驚也 
[四川學政吳蔚若閣學請修政事專書摺]  
　　内閣學士兼禮部侍郎銜四川學政臣吳郁生跪奏爲請修政治專書以裨實學事竊臣伏見朝廷變通科舉以政治策論試士又飭翰林院各官分課政治之學聖主造就人才實事求是欽佩莫名臣維經世之學不通乎古則無體不通乎今則無用通今者知朝廷立法之本原尤宜知近日通行之事例國家大經大法備於乾隆一朝至今百數十年而户部之錢法丁漕鹽茶具部之軍制邊防工部之河渠諸大政事勢遷流章程增易旣非國初之舊卽考之道咸兩朝而已多通變矣夫此百數十年之間聖訓之諭旨臣工之奏議有司之定章纂入會典則例不過撮其綱要至其事之本末則京外各衙門之案牘薈萃而加詳焉至關局稅釐之則交涉通商之務皆先時所無今惟通商條約有專書而交涉之案闕焉不詳此皆國家之要政乃今昔不同各省又不同當官者非遇事而稽案牘不能通其曲折况乎旁觀坐論或得之傳聞而原委未曉或徵之故事而陳迹已非何怪迂闊之議多不近於事情鹵莽之談欲盡更夫成法哉臣愚以爲培才之要學者宜爲政治之實學朝廷宜修政治之專書惟是設館修書旣糜經費且無閒欵不如卽由各衙門分類編輯如交涉通商修之外部錢法丁漕鹽茶釐稅修之户部軍防河渠修之兵部工部請旨飭下各衙門設立修書局一所選派司官數員飭下掌院學士選派翰林官數員分赴修書處各認一門會同編輯倣賦役全書鹽法志之例各自爲書限一二年陸續修成在事人員編輯以資學問長官卽藉爲考察之方不得圖開保舉另請經費書成進呈欽定命名刊頒各省官司 
 
 

Page 2

 
 
用　課吏學堂用以課士雖在遐陬僻壤覩斯完書亦藉知我朝之政典與近今之事例庶幾仕者學者考核各有專詣經濟不爲迂談加以閱歴試諸政事異時必有通逹之材出其中矣所有請修政治專書以裨實學事宜臣愚昧之見是否有當伏乞皇太后皇上聖鑒謹奏奉硃批政務處議奏欽此 
[湘省鄉試二三塲題]  
　　中西兵政得失策議院利弊策各國商戰宜籌抵禦策歐美治河諸法可否采用策中西算學異同策　君子博學於行約之以禮義保民而王莫之能禦也義君子以辨上下定民志義 
[西人說富]  
　　叻報云西人推地球中最富者以非洲英商亞路弗爲首計其家業至二百兆磅起家以礦不過二十五年間而每年入息已約有一千萬磅又富人最多起家最速者則莫如美國之的士省其富人之年率不過三十歲而家皆過百萬磅緣其地初本荒蕪諸少年在彼耕鑿忽尋得火油礦甚多幾於無處不是於是地價遂漲或地主或立帖批耕之徒率一二年間裘馬皇皇過於世家矣有以二磅而批地數年者轉批則二十萬磅矣有每依葛八絲令或十二絲令得者轉售每二萬磅矣曩有某富翁衣袋中銀票二百磅被竊旣得賊名或勸控捕富翁答曰余若控追俟堂事旣竣不免躭擱一二日則余無形已虧已二千磅不止矣區區二百磅何足道哉其富盛如此 
[記美人虐待華人事]  
　　近有美國書院肄業之中國某學生致書字林西報云美國頒行禁止華人之例工人不得登岸一節已可不必再言卽實往美國遊學之華人亦頗不易登岸盖凡往美國遊學者除另有確實護照外更須隨帶洋銀三四百元足敷一年之用又須在美國覓人擔係確係　學並非作工之人方准登岸旣登岸後如在學堂讀書時經人查出讀書而兼作工者卽須拘拿勒令回華目下該例又復改過較前尤嚴其中中國來美學生護照中苟小有差悞卽不准登岸囚之於碼頭旁監房之肉其中旣不透風且無床鋪而食物亦無佳者雖親如父母兄弟姊妹欲往一見亦不可得所囚華人之獄卽中國亦無此苦故多有人寗死而不願留此者前數月有一女子亦因被囚致自尋短見者此皆實事並無虚言華人知之當無不裹足不前矣 
[蘇省决囚]  
　　蘇州訪事人云本月二十四日省中頒到刑部釘封公文臬憲效述堂廉訪循例札飭吳縣田春庭大令由司认縣各監内提出斬犯九名大令升坐大堂喝令劊子手將九犯如法綑綁會同中軍守備夏亮亭守戎押赴北寺大校塲分别斬决聞尚有三犯業已瘦斃獄中於翌日照例戳屍云 
[盜案已破]  
　　前報蘇州寒山寺於本月二十日下午五下鐘時被盜行劫併刃斃住持僧及香工各一名報經吳縣田春庭大令履勘飭緝兹悉是案實係某處甲乙二汛兵所爲當行劫後甲乙同至横塘鎭意圖遠颺該鎭地甲某丙曾充吳縣署捕夥瞥見甲乙意必來此緝案者初不介意旋見一人同入坑側因亦尾至見一人褲上均有血蹟因問曰二位何事至此現將何往甲乙同稱奉命往吳江緝案丙曰弟有便船盍同往乎二人甚喜遂同至舟中令舟子啓椗途中設詞盤詰二人不諱吐露眞情當卽連夜駛回蘇城解至吳縣署禀報大令立卽升堂研訊之下二人供認不諱大令得供卽飭釘鐐收監候緝獲餘盜再行核辦 
[備迎榷憲]  
　　寗波訪事友人云此問道署中探知新任浙江寗紹台兵備道兼浙海關監督惠澍滋觀察已於本月二十日由京領憑到省禀見撫憲任筱沅大中丞小作勾留卽須繞道滬江馳赴任所爰卽預備超武兵輪船赴申迎迓聞觀察擇吉二十八日申時接受關防然尚未見明示也 
[寗波府試]  
　　寗波訪事友人云本屆寗波府屬各邑文童已由府尊高嶼卿太守示期本月二十四日取齊二十六日先試鄞縣文童二十八日考試慈谿奉化鎭海三縣文童其象山定海二縣文童則循向例俟學憲到郡時提前再考蓋以道途相距較遠不得不稍加體恤也 
[領事交替]  
　　蕪湖訪事人云駐無英國領事寒君於本月十四日接印前任領事軻君交代已畢乘輪船赴滬所有洋關司事服役之中西人莫不臨歧祖餞足見軻君之恩惠及人也 
[學堂招考]  
　　杭州訪事友人云省城大學堂現在出示招考其文云照得本堂現定章程舉辦正齋額取生徒一百二十名除夏季甄别留堂諸生准其肄業外懸缺尚多合行出示招考爲此示公諸紳商士庶子弟如係身家淸白素無習染年在十六歲以上二十五歲以下平時通曉中文反英文東文稍知門徑春准其邀請的實保人親同赴堂報名限於八月三十日截止報名後再行示期考試以定去取切切特示 
[彩票加額]  
　　湖北訪事人云湖北籖捐彩票開辦以來銷行頗爲暢旺兹總辦籖捐事宜之岑王二觀察復禀商督憲張香濤宮保請於九月份彩票加額一萬張共計設票額四萬張票旣增添中彩亦須加額惟現今天氣漸短如再增廣中額則爲數更多開彩恐一日不能竣事因請再將三四五彩各添一張則末尾兩字相同者已暗添不少且可不躭延時日更將各中彩所得銀數酌加增益現已將改訂章程張貼曉諭並飭彩局赶　印造一俟八月會開彩後卽當發出銷售矣 
[制錢短絀]  
　　揚州訪事人云邇來制錢短少市面不敷周轉以致價值日昻向例鹺屬各運商訂買塲鹽預付五成鹽價均係繳錢兹運商領袖淸吉昌等特聨名具禀淮南總局請暫變通以銀代繳旋奉局員批示云據禀市上乏錢不敷周轉五成鹽價票已到限鄂湘西每票應繳錢二千五百千文擬先繳騐票銀二千兩皖岸每票應繳六百千文擬先繳騐票銀四百八十兩俟錢市流通再行繳錢等囚當經本委於衙叅時據情面禀運憲奉諭以塲商現值秋産暢旺正在需欵濟收未蒙允准至請禁搬運制錢出境候移請江甘兩縣嚴行示禁多發銅角一節亦俟諭飭各錢莊備價多購可也說者謂刻下大銀圓每枚只易制錢八百五六十文小銀圓儘兌錢七十七文孔方身價如是之需經紀小民不免多所折耗矣 
[湓浦濤聲]  
　　九江訪事人云潯郡自交秋令天氣燥烈疾疫盛行至本月十九夜得雨一次陡覺世界淸凉此後人口當漸臻安吉矣○此問所行官錢票除完釐納糧外向錢店調換現錢每千須補水五十文有維持圜法之責者宜亟思有以懲處也○本月某日有匪棍某某等糾集羽黨多人至許義順鐘表店肆行刼掠旣而又至文源堂書店擊毁物件甚多十四夜又至聚隆烟店任意滋閙聲勢洶湧幾釀事端地方文武各官聞之均到塲彈壓始得安謐無虞 
[越宮秋草]  
　　紹興訪事人云紹屬各釐局委員近均紛紛更調如百官局省憲札委王錫臣大令賡獲接辦臨浦局札委程惠泉大令肇 
 
 

Page 3

 
 
元接辦惟西興局員徐菊生别駕光鎣因收數盈餘准予蟬聨○邇來紹郡城廂内外竊案迭出雖或報官請緝終無破案之時會稽縣署内書啓冪友某君有衣箱一口内皆單夾綢衣某日被梁上君子踰垣而入連箱負之而去當卽告知縣主陳靜甫大令傳捕比追各捕役自願賠償洋銀一百元先行繳案○往來甯波紹興等處之小輪船向祗日班獲利已頗豐厚刻有紳富蔣舟濟司馬信福禀准大憲設立宏濟公司創行夜班兼造公司裝貨等船繞行鎭海古窰各埠本擬中秋節開行嗣因向某廠定造之濟東等輪船尚未告竣故須遲至九月望左右始行啓輪也○諸曁之洞巖山銀礦由富商俞俊明觀察購定禀准立案開采近因機器未到暫行停工詎料有周紹德潛將礦砂私行出售致被俞觀察查知拘送到縣縣主張子厚明府提訊之下判責一千板押候覓保具結開釋 
[皖省官塲紀事]  
　　安慶訪事人云部選頴上縣耆大令麟履新未久忽爾撤任兹奉升署藩司聨方札飭仍回本任○委署合肥縣勞大令文琦瓜期已屆經藩憲聨方伯檄委候補直隸州趙直刺煦前往署理○候補知縣劉大令家序本月某日奉大憲委署英山縣篆務○候補縣丞壽二尹餘奉升署臬司毓廉訪秀札飭委辦監印二尹奉委後卽擇吉到差○本月初九日長江水師王協戎鴻年命駕出轅乘坐杉板船巡閱上下遊各汛事畢卽行回轅○六安州州同不知因何出缺本月初九日藩轅牌示委候補州判王别駕福銓前往瓜代别駕接奉飭知隨詣轅謝委料理履新○督辦全省洋務總局署理安廬滁和道馮鏡人觀察下車伊始適滁和各屬境内蝗孽叢生爰飭屬會同委員設法卽時撲滅務期盡絶根株○某日英國教士祝康寗君由江西來皖擬赴各屬遊歴署安廬滁和道馮鏡人觀察卽行知所屬一體保護○新選建平縣教諭陳廣文傑輔近接藩憲行知飭赴新任供職 
[邗上官塲紀事]  
　　揚州訪事友人云本月二十日下午淮揚海兵備道沈愛蒼觀察因公晉省道出維揚屬下印委各官咸往迎迓觀察接見有差隨卽命駕赴各署報謁未幾回舟卽命解維而去○前辦淮北四岸鹽局事務程觀察龢　近已交缷回省銷差本月二十日乘舟抵揚登岸後詣各署拜會隨卽啓行○本月二十一日署揚州府吳純甫太守乘舟赴所屬各州縣轄境查勘秋成大約不久卽須遄返也 
[浙省官塲紀事]  
　　杭州訪事友人云浙省本年地丁京餉前已赶解二批兹由藩憲誠果泉方伯續撥銀十萬兩委候補縣劉大令錫五管解已定於二十六日開庫兌銀○新任寗紹台兵備道兼浙海關監督惠澍滋觀察森由京領憑南下本月二十二日乘舟抵省卽詣撫轅禀見任大中丞小作勾留卽須馳赴任所○二十日爲致祭武帝之期撫憲任大中丞以政體未痊特委藩憲誠方伯恭詣吳山武聖宮霆禮鎭浙將軍常鶴帥則率同僚屬詣梅靑院致祭如儀○二十二日藩轅牌示云遂安縣知縣缺現飭准補是缺之黄澍桂赴任慶元縣知縣缺現飭准補是缺之梁登仕赴任奉化縣知縣缺現飭部選是缺之王汝曁赴任○會辦釐捐局務現由撫憲札委朱小笏觀察啓鳳接辦刻下觀察入　監試須俟放榜後方可到差也 
[川督行期]  
　　昨日蘇松太兵備道袁海觀觀察接到前四川總督奎樂帥來函以現在川中匪徒倡亂一時難以肅清交缷篆務後尚須駐川帮同剿撫約計本年十二月間始能起節來滬也 
[星軺並駐]  
　　昨日午後三點鐘時新簡奥國使臣吳煥其星使乘某輪船來滬旋卽登岸乘轎式馬車至美界北河南路天后宮側出使行轅暫駐其先駐是處之出使比國大臣楊誠之星使因感風寒尚須靜養已遷居後樓矣 
[車夫跌斃]  
　　前日傍晚時工部局第三十號灑水車夫吳阿六駕車至斐倫路馬忽受驚狂躍不止吳力不能支一併墮入港内身壓車下幸爲某號巡街捕所見飛報捕房捕頭卽令多人前往設法將車曳起見吳遍體鱗傷業已氣絶遂報知屍屬將屍舁至漢璧禮路荒地昨晨由工部局中發給棺殮費洋銀若干元然後收殮 
[上海縣署瑣案]  
　　蔡瑞堂控江子香掯付期票洋銀一案前晚縣主汪瑶庭大令升堂提訊蔡供向以木作頭爲業江子香與伊兄江紹鈞欲將宗祠遷建由小的承攬議定工料洋銀一千八百元除將舊料抵去洋銀五百元外應找洋銀一千三百元小的僅收過洋銀一百五十元去冬紹鈞去世由子香出立七百元之期票不意至今分文不付爲特控案求追江子香供向有祖墳在新闢租界今因將地基出賣於人由故兄紹鈞在寳山縣境另購地二十七畝擬將祖棺遷葬并建一宗祠由蔡承攬包造不料所收地價被同族各房瓜分殆盡叔父文耀又多用若干元是以蔡之期票洋銀無從付給惟蔡並未將工程完竣亦有不合今勉力籌措洋銀一百八十元先行繳案給領大令得供著將呈案之洋銀給蔡先行具領江交保限一月内照票再繳洋銀五百二十元蔡亦赶緊完工不得違悞○昔年楊如梓控郭華卿虧欠巨欵一案懸宕數載迄未了結前晚大令提案復訊楊供昔年因販賣地基被郭欠去銀三萬餘兩曾在王欣甫公祖任内控請訊斷還銀一萬兩郭雖遵斷取保至今未繳分文故物求請比追郭供前收楊洋銀若干已爲購地若干畝今尚有餘剩之六畝約可售洋三千元已有受主不久卽可成交求鑒大令判責五百板交的實保人限半月售地繳洋如再延宕定予押追○朱邵氏控寡媳郭氏私逃誣控等情亦經大令提訊邵氏供本邑人生有三子次媳郭氏自前年寡居後卽於去年五月初來滬傭工時越一年杳無音信至本年四月始由鄰人遇見回鄉訴知小婦人來滬尋獲偕回浦東甫及數日僞稱有衣服在滬上囑小婦人同來取回不料被伊扭入馬路工程局誣探將伊價賣局憲廉得其情斥不准理婦人心有不甘是以來案求究郭氏供年二十一歲夫故二載貧難度日是以來滬爲傭今旣被姑控告求恩發堂婚配大令准如所請著朱郭氏發普育堂卽由董擇配邵氏斥退 
[滬南瑣語]  
　　上海縣汪瑶庭大令擬於本月初十日將滬南各平糶局一律停止刻因申地米價仍然昻貴因特禀請蘇松大兵備道袁海觀觀察批飭將所餘之米歸南碼頭源益棧一家發售此外各局一律飭停○滬南賴義碼頭裏街之江海關南卡業奉蘇松太兵備道袁海觀觀察諭令遷多外灘昨日縣主汪瑶庭大令特飭亭耆前往勘丈共計地八畝有零大約日内卽可開工矣○馬路工程局總辦翁子文太守將捕房推廣至滬南裏馬路一帶屢紀前報邇因萬聚碼頭之平陽樓茶肆及東來衣莊之欄杆均係有碍街道屢著地保飭令拆讓竟罫之不理昨日翁太守又傳諭卽日拆去如違提案究辦 
[珍物助振]  
　　頃接陳潤夫先生惠函云昨閱報章悉蜀中荒歉西南北被災者六十餘州縣饑民相屬於道會匪復乘間劫掠因災致亂民不聊生雖經朝廷發帑官紳籌振無如災區太廣分布綦難念此奇荒難安寢饋勉效綿力謹將家藏殿板廿四史全部西清古鑑一部圖書集成醫部全集戴醕士山水一軸珊瑚頂珠翠玉翎管搬指扣帶各一件蜜蠟精珀朝珠各一串翠鑲金戒指一對送乞變價助振聊爲功德海中波添一勺云云敝堂檢收之下遵卽什襲珍藏俟得善價而沽卽爲貧糧之饋爲此登報佈聞伏希諸君子從速購取爲盼上海六馬路仁濟善堂司董謹啓 
 
 

Page 4

 
 
   
 
 

Page 5

 
 
   
 
 

Page 6

 
 
　　天下第一耳聾復明丸肝胃氣痛丸 
　　凡患耳聾之症皆由肝腎不足兼氣血兩虧或因鬱火上冲故有耳鳴耳聾耳脹耳痛等症無論男婦老少新染舊疾服之數日奇功立見倘若不效原洋奉趙每盒一元珠黄八寳吹耳散每瓶五角○九種肝胃心氣痛一經服下立刻開胸止痛升降陰陽消積去滯將病根搜凈愈後不發每粒半元　　仙傅異法即愈化痔丸包好瘰癧丸 
珍珠態胆八寳化痔丸無論内外痔漏濕熱温結肛門服之無不全愈除根今製眞熊胆犀黄消痔水耑治一切外痔無論久近惡痔如菌如芝翻花生管成漏將水搽於患處不三日其痔卽枯消患無形眞神藥也○包好瘰癧丸不拘男女大小瘰癧惡核痰核年久恨深但服此丸示潰立卽消散已潰不難收功瘰癧散每匣均二元又一元○函購定例送書一册爲憑鋪分上洋自來水橋北首第四百卅二號門牌廣東老益三堂 
　　廣東宏仁堂始創參茸芝术海狗腎汁壯陽種子龍馬酒萬分靈騐與他家之徒託空言毫無實效者有天淵之别一試立分玉石無庸細述 
　　始創真方人參鹿茸靈芝野术海狗腎汁龍馬酒此酒大補身體壯陽種子奇騐無比煖腎固精神效莫敵 
　　壯陽種子之藥到處皆有而往往不能見效者一因未精製煉二則無良方眞藥之故欲求如本堂所製龍馬酒之頃刻可以見功不獨絕未之見且絕未之聞盖此酒製煉固比衆精良而用藥尤比衆認眞其功用之神奇好在可當面試騐如逾二刻而效者非但不足爲奇且可原洋奉趙若非實有奇效焉敢誇此大口無論體質强弱年紀大小只須略飲少許立覺髓充精滿神完氣足雖衰弱老翁竟可轉弱爲强晚年得子况少年飲之其精力之强盛不言可知且藥性補而不燥滋而不滯絕非霸烈宣淫之品故日飲一杯弱者立能轉强老者無異少年久服烏鬚黑髮齒落重生補命門堅筋骨培元固本開胃健脾去濕追風滋陰養血凡諸盧百損五勞七傷夢遺滑精腰酸腿軟等症服則立愈眞延年却病壯陽種子第一奇藥也大瓶四元小瓶二元雙料加倍如用雙料則藥力大而取效愈速如購十瓶九扣○參茸芝术海狗腎汁壯陽種子龍馬丸料雙料廿兩卅六元每兩二元功同酒單料减半○外貼煖腎壯陽種子膏更妙每張一元二角調經種子卽孕丹每料八元○北冰洋眞正海狗腎每條十元如假退換廣東宏仁堂鋪分上海丹桂戲園南首朝西轉灣正豐街中市便是假冒甚多認明牌號地址勿誤函購送書爲憑以防假冒遠路託郵政局匯銀函購或滬友代辦最妥信局不可靠至要至眞 
　　湖北籖捐彩票大彩電報 
　　八月廿四日開第七會○頭彩第九千五百八十六號○二彩第一萬一千三百九十四號○三彩　五千七百五十六號○四彩第一萬九千六百五十八號　又五千零廿七號○五彩第二萬五千一百六十一號又一千一百十號此佈上海　市吉祥衖分局告白 
　　近有僞貨隱戤○悮服彼此有碍○欲購眞正珍珠牛髓粉○請向上海二馬路中市西鼎新里口○暹邏大德通公司方是的眞 
　　泰西贊醫士聲明補腎聚精養元固本珍珠牛髓粉慎防假冒此粉是出售以來𫏂中國官紳備服仕商送禮風行廣嗣延年確有　凴 
　　考得牛骨髓補腎功稱獨步本醫士七次遊歷中華視診應接不暇每見世人輕年妖壽邁年無嗣更有身染損症亦頗不乏按其理初爲先天不充繼被後天失調致有壽妖身損無嗣等情醫者憫惻殊深由此製藥濟人此粉用泰西童子肥牛祇取骨中之髓佐以珍珠並養元固本塡精等要藥入口毫無臊氣善能補腎益氣壯陽健脾添精神養眞元平五載安三焦獲益甚繁筆不勝載蓋人如患腎虧氣虚損症癆瘵陰虚痿腰酸腿軟頭眩目暈面黄肌瘦等症服後奏效如神欲享高壽欲廣嗣續欲强體質欲驅百病請常服此則延年益壽螽斯衍慶握如掌心中也連服十天面色卽轉紅潤能服一月可長體肉十磅倘行房後體稍疲倦冲服三錢不使外邪乘虚而入且精神照常倍增試騐確有眞憑識者請早衞身幸弗負本醫士婆心濟世焉○每罐洋一元每打十二罐洋十元○外埠函購原班回件 
　　蘇州杭州上海蘇九華廣福來萬利昌經批北洋大票 
　　本行經批北洋普濟大票第十六會票仍設額一萬五千張全張售洋六元頭彩三萬元二彩五千元三彩二千元增設頭二三四彩未尾二字相同者五號共計得彩一千八百五十九張核計每百張中式約十三張之譜額少彩多容昜中式諸君光顧批發格外克已祈認明蘇州觀前蘇九華杭州清河坊廣福來上海老北門萬利昌不悮此佈 
　　中國通商銀行給發股息告白 
　　本銀行今將光緖二十八年正月至六月止半年第十屆官利照章於九月初一起憑摺照發其二十六七年第六屆至第九屆四期　息因庚一年京津匪亂被累甚重不得巳停發以固根本如後來清理有餘再行補發特此布告 
　　九通分類總纂出書預啟 
　　是書乃汪甘卿中翰所輯係取九通全書融會貫通各按門類編定時代凡三通典三通志所無而三通考所有或三通典三通考所無而三通志所有者均行删繁　複併爲二十二類分二百四十卷幷列原書各類子目用上等連史紙六開大字石印厚訂八十本連裝布套價洋二十八元凡士子學堂考究與夫塲屋檢查但須按類以求則上下數千年文物制度自古至今燦然具備較之翻閲全書茫無頭緖眞便昜不可言喻惟汪中翰係爲便益士林起見覃精竭慮數昜寒署始能創此極便檢查之法近又延聘通人商榷校訂主克成書妙在編定時代逐條輯錄一氣貫穿與外間所行輯要等書各具體例且纂校印訂均係實事求是准五月初出書並不預售股票業經禀請道憲示禁翻印並飭新廨照會捕房一體查究外埠各書坊均可批發特此佈告大馬路蒙學報館鐵馬路文瀾書局同啓　　晝寫由組傅神人微久而不變 
　　上洋麗芳公司精究照像放大 
　　照像一道赿出赿巧若不精益求精難免落人之後矣本公司開張有年照像放大之巧究人手之精敏及乎地方之整潔器具之齊全久蒙仕宦紳商稱許近復向外洋購來快鏡及景地甚夥但求精進不計其値諸君光顧請認上洋英界抛珠塲麗芳大公司不悮 
　　惠額鳴謝 
　　惻聞參苓奏效有包含宇宙之功翰墨入神具呑吐大荒　象瑞一官匏繫百里名虚苦無濟世之材聊具救人之願此去歲富强戒烟善會之所以獨捐創辦也明知蠟火之光無補日月或冀涓滴之流有益湖海區區苦衷薄海共諒頃承前南洋公學監現充商約會議公所帮辦福開森君惠書心正德善嚴筱舫劉保良　觀察夏用卿殿撰汪之淵太史沈悅庵明經均惠書富强善會四字頌自　園輝生蓬蓽體度則鸞翔鶴翥精神則虎臥龍跳燕瘦環肥各盡其妙銀鈎鐵晝靡　入神拜領之餘益加院奮勉謹書數語用素謝忱壬寅仲秋駐滬創辦蘇州上海富强戒烟善會孫瑞鏡湖甫頓首拜上 
 
 

Page 7

 
 
　　禮拜一拍賣 
　　准於本月廿八日十點在本行拍賣火爐黄白涉門亷茶布生菜油外國新到方打鐘四十打白絨毯數　對藍洋紗線數百絞香烟雪茄各色斗紋綢玻璃器各色洋酒東洋屏風外國衣箱煤筒脚踏車外國木器大小鐵床雜物不計瑞昌洋行啓 
　　禮拜一拍賣 
　　准於念八日十點半鐘在叉袋角第五十八號奥國公舘副領事住宅拍賣書樓間大菜間臥房廚房上等銀器玻璃色木器一應花草另星什物不計此佈瑞和洋行啓　　禮拜二拍賣 
　　於廿九日十點半鐘在本棧拍賣綠美人洋紅標雙虎佛藍絨金三獅紅羽綢三星毛羽綾三元寳銀條羽綢大美人色花羽布時花頭號漳絨印度人鶴輪船其林送子粗布等餘貨不計此佈内老公茂洋行啓 
　　禮拜二拍賣 
　　准於廿八日兩點半鐘在本棧内拍賣公信蜜蜂紅呢和記白燈心布毛法蘭絨漂布裕興八四　　布十磅一鍫市布卅餘包恊隆花旗藍人頭劉海粗布花旗引港細布廿餘包中和美人官牌八寳泛豐波六島漂布喊釐色挑花標色縐地絨花布公平人槍三Ｗ細布豐裕花旗０佝頭粗布義源十磅三Ｈ細Ｘ布另行色花羽綢色燈心絨元羽綢餘貨不計此佈瑞和行啓 
　　遺失棧單 
　　第一百七十三號本棧中國棧單一紙ＣＨＯ唛７３７２，９６黑粉二箱此棧單乃瑞素交同益公貨巳出清此單作廢祈各寳號切勿收用此佈禮和棧白　　告白 
　　啓者今有英國婦人可到華人家内敎英法語言文字欲學者請寫信致ＡＢ由申報館轉交可也此佈 
　　香港太古糖局 
　　車糖出售 
　　本行由港自運ＢＡ唛五温Ｂ唛四温半ＯＷ唛四温二五ＨＸ唛四温ＨＸ唛三温七五Ｈ唛三温車糖出售如貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白　　禮拜三拍賣 
　　准於三十日二點半鐘本行拍賣留空邊五箱金山毯二箱紙皮二箱口琴三箱香水二箱蕩口杯四桶檯燈二箱白鐵桶五十打洋箱餅干火爐毯絲絨市絨衫領巾酒鑽菜刀牛奶聽頭香烟火爐三十只水尨二部稍漬麫粉二百包花門帘布二箱吕宋金五箱餘貨不計此佈倍發行啓 
　　張驤雲告白 
　　余素患耳聾門出兩診向例於午前九點鐘爲限逾時槪由長子星若及姪鞠薌古農代診因南市病家邀診往往隅爰命胞姪鞠薌分寓　南市衣街裹竹行弄南間壁面東石庫門内此佈 
　　聲明 
　　八月廿二由秦子文經手代王永昇戶寄上容大棧白莞豆一百五十九石第二千六百九十一號棧單不料秦子文携棧單逃走爲特登報申明該棧單　商容大棧作爲廢紙望各寳號切勿收用此佈燮臣啓 
　　華昇花廠告白 
　　啓者本廠因連年虧本致難以接做今議定暫租與餘記軋花所得租金藉以補償地租等一切經費言明如有頂　之人卽可相讓爲此登報聲明如在股諸君有願意全盤接做者可至二洋涇橋北堍天餘號面議特此告白　　黄夢畹啓 
　　嫁綫勞人日鮮暇晷荷蒙諸君𣐅顧請於午後二下鐘前移玉如有緊要公事仍可隨時賜敎惟乞恕簡慢不恭耳肅陳維鑒不宜 
　　包愈豐精第一靈丹 
　　神童二仙丸 
　　此丸專治身體虚弱遺精夢洩溺淋濁四肢困倦腰膝酸軟或酒色勞傷思慮過度見色流精本堂獨秘　方尊用上藥虔製志在濟人無論年久遺精不愈服之可能包愈輕服一料重者二料此丸温和不寒不熱常服非但身健體將而且功能延年種子卽日初服一天立覺神清氣爽是晚安眠固精止遺保無遺洩之患功效大見不靈還洋每料三兩一元包愈遺精膏止遺如神培元固本眞水火旣濟清心安神每張七角上洋自來水橋北認明四百卅二門牌廣東老益三堂發兌○僞店串通信局魚目混珠函購藥書爲憑 
　　包愈婦女白帶第一聖藥 
　　婦女赤白帶之症皆因濕熱積滯月經不調或肝經　火寒痰或房勞耗傷膀胱受濕以致脾胃不和腹痛腰酸而黄肌瘦本光製煉婦科白帶靈丹專治赤　帶之症　奏神效功能除宫中之濕提下陷之氣化痰解鬱清火調元是以帶下卽止腹痛立愈　胃健脾平肝　血月經調而身體壯每大盒四元中盒二元小盒一元廣東彭壽堂鋪分上海帶鈎橋北首慶雲銀樓隔壁遠方託郵政局函購信局切不可託以免假冒 
　　油木出售 
　　茲啓者本行今有新到上等油木倘做器具甚爲合用零躉批發倘貴客合意卽臨敝帳房面議價格外克已特此奉聞仁記洋行 
　　如臯張黄港 
　　怡和輪船停泊 
　　啓者本公司擇於八月十八日設立棚划停輪搭客上下風雨無阻特此佈知張黄港怡和洋棚告白 
　　·ＳＥＮＬＣＩＤＥＭＳ·ＮＩＡＬＲＥＢＭＡＨＣ 
　　曾伯廉各藥料 
　　醫生云小孩咳嗽夜晚更甚及哮喘之症痰在喉間不能咯出卽用曾伯亷所製之咳嗽藥服之病卽可鬆動咳漸止痰亦昜吐曾伯亷所製咳嗽藥治咳有效决無危險之事發痧一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治痧别無他患　　曾伯亷所製止痛油爲至妙之劑無論人身因何疼痛敷之立刻可止頸子生硬風澀疼痛筋絡疼痛骨節不和諸病因曾伯亷所製止痛藥油敷之眞絕好方法分寄各藥鋪出售每小瓶洋五角大瓶洋一元丁上海新晉隆洋行總經理 
　　廣吉成洋藥棧 
　　擇于九月初二日開張 
　　本　自壬子歲開設虹口廣東街有年因庚陳公班每洋一兩七錢子匪亂積存煙膏甚鉅今移四馬路胡家宅陳喇莊每洋一兩六錢三山會館轉角中市坐東朝西門面揀選大陳小土每洋一兩四錢小洋藥煙膏批發洋藥乃產于外國印度初陳川土每洋二兩七錢進　省始配製煙膏流傅各處咸稱廣膏盡陳雲土每洋二兩六錢美實我　人深得其底細揀選頂尖大土妙陳小餅每洋二兩八錢法拷製成膏故得占盡美人之名今本號不惜陳擠餅每洋三兩一錢工本精益求精親至洋船挑選大小洋藥依福膏每洋　九　錢法監製九籠清陳公膏毫不苟且貨眞價實祿字膏每洋一兩一錢童叟無欺零蠆批發烟膏自立四字分别不壽字膏每洋一兩三錢要然照價批發合宜價目下列平頭外加不全字膏每洋一兩五錢圖招徠諸尊賜顧須認明招牌庶不致悮 
　　收賣古印 
　　今有友人托收古銅官私印章古錢錢範銅器等件如有此物者望送四馬路麥家圈儀古齋代收 
　　聲明拍賣 
　　去歲漢口必利號倒閉拖欠上海洋貨各號銀二千四百餘兩經向辦貨人追討將在上海必利辦貨分號　傢私貨物等暫作抵押後辦貨人往漢至今日久未見回申清理　被欠各號衆議限至九月底止如再不來理結先將所抵之傢私貨物等推賣均攤如不足清償欠欵仍歸必利　追問特此聲明上海被欠衆號仝啓　　招尋色老夫 
　　茲者本行欲用色老夫一位須要熟悉洋廣什貨幷猪羊毛等能就此職者祈請卽臨小行面議可也庚興　行 
　　杭州義利源 
　　專售江南票屢中大彩早經登報聲明鴻票格外克已照申批　　中庸洋行告白 
　　啓者本行在四川路第三十二號門牌經理荷蘭火險公司現在可代客保險倘有不測立卽賠欵特此布聞 
　　京都天寳齊 
　　中外第一耳聾丸 
　　耳聾丸一藥　上售者雖多祇有稍瘥之功實無復聰之方惟本齋選藥以騐而知　覔方以試而知效秘製是丸廣濟世人無論男女老幼遠年重聴服丸一料當能轉　爲明患者請速試之始信中外第一也每料一觔洋四元每盒洋一元鋪在上洋二馬路西鼎新里庫門内 
　　浙甯蔡氏修譜 
　　鄞縣東鄉潘火橋蔡氏宗詞於今庚祠宇重新譜牒續修檡於十二月初三日賀詞進主凡我族子姓有遷居異地者因訪未　故特登報聲明見報之下各將生卒配葬出繼入繼一切抄明寄歸本祠以便補錄各宜赶緊准限於十月底爲止過期不收幸勿自悮如有信札卽寄寗江東蔡春號醬園代收轉寄本祠可也特此佈聞光緒廿八年八月日宗長　崧謹啓 
　　收買古玩 
　　外啓者今有北京魁古齋專買古銅舊磁古玩玉雕漆琺瑯上等磁貨如仕商家藏奇珍可移玉小號面議倘有上等出奇高貨或租或賣均可今小號意欲赴美賽會可以與貴客代賣高貨倘有尋常之貨不必往返週折今小號暫寓寳善街中市石庫門内春　齋魁記靴鞋店樓上特此奉聞美國舊金山美華利公司申江代里人朱啓 
　　聲明假冒 
　　本行經售練條老牌綿線二十餘年馳名天下料近有無恥之徒將低貨仿做假冒老廠之式在市混售仍恐貴客無知被渠欺騙賜顧者須認明練條老牌爲記以免　愚犄此佈告禮和洋行謹啓　　增裕麫粉公司 
　　本公司今年獲利甚豐公議先將半年餘利英九月底分派股息在股諸君望卽持單至本行寫字房領取耳告白 
 
 

Page 8

 
 
　　京都同德堂有限公司敬送急救悮呑生烟藥 
　　近年鴉片盛行無地不　致愚夫愚婦偶因細故呑烟畢命良可慨也今本藥局長年在門前施送急救誤呑生烟藥效騐異常有起死回生之功善士購施每大瓶收藥本洋一元可救二三十人小瓶一角隨行方後功德無量設英大馬路石路口 
　　謝友指引痴顚靈藥 
　　隣居失愼室人被驚併失去衣箱頭冕等物時時哭駡染成痴癲諸醫束手百藥妄效幸舊友舜翁公幹來滬道及公子昔年亦患是症曾服二馬路京都天寳齋文武顚狂鎭心丹痊愈囑予購試初買五丸依服果見稍瘥繼服五丸其症若失不果費洋十元喜幸痴疾頓療心感莫酬特登報章一謝舜翁開迷津二感該齋之藥靈虹口錢再香謝 
　　大隆公司老牌燕窩糖精外埠寄售處 
　　湖南長沙府董壽記○漢口名利客棧○漢口金庭公店鄭詠記○漢口四美謙粉行○漢口江裕輪船○安慶電報局○南京鎭江大德生烟莊○福建全泰福信局○温州公太衣莊○甯　江北岸厚孚錢莊○蘇州九華堂扇號○杭州清和坊富而貴票號舊府前太平坊口萃利公司怡康錢莊○常州老德記藥房○無鍚北門懋綸綢莊○燕台天成客棧　塘沽新豐輪船　天津北門内府署東紫氣堂○天津鍋店街宜雅齋南紙鋪○天津南斜街福客棧○天津襪子胡同益昌生南貨鋪○京都崇文門内大街蓉生照館宣武門外新聞分社内廣豐公司　　京都同德堂有限公司 
　　人參立止赤白帶丸 
　　此丸能調經種子除腹痛消黄瘇去頭昏治骨痹化痰涎舒鬱結補眞陰煖子宫五色赤白帶下遠年老症此丸一二服卽愈且昜懐孕旣孕尤能安胎屢試屢騐女科妙品大瓶四元中二元小一元另有烏鷄白鳳丸每粒洋二角上海英大馬路京都同德堂白 
　　專運日本各式紙料 
　　本行開設已歷多年曾與日本各造紙廠訂有專銷之約凡新聞紙料張刷印書籍各色紙料莊票棉料紙包紗紙料草板紙張日本機器連史紙五彩印字油墨其他各件紙料一切統由本行實售價亷物美貴客賜顧請至江西路五十一號門牌可也中井洋行告白　　江西省臬司前街 
　　自辦金腿紹酒天津五加皮白玫瑰等酒精製蘇廣糕餅經售湖北彩票全張英洋六元以及江南順直浙江彩票批發格外克巳函購立奉兼售上海富强戒烟丸此佈 
　　印字機器發售 
　　刻有外洋名廠所造菊版八頁印書機器數副物美價亷貴客賜顧請至英界河南路老巡捕房對門樂善堂老藥房面議是荷　　要用人 
　　啓者今要中年華人一名能說英國語言熟悉商務倘有願就者予以經理美事請寫信致西商由申報館轉交可也此佈　　耀華照像啓 
　　小號照像創十數年大小俱照起碼一元價亷物美中外播傳凡士商賜顧者鋪在抛球塲開張 
　　奉憲設立 
　　富强戒烟善會分局 
　　分設上洋三洋涇　北堍八十三　紅綠大洋房出批本牌戒烟丸華興燕窩糖精珍珠牛髓補粉零批門兌均照總會章程函購格外週全不悮局班日期每月另申清單以杜假冒席善士寄批外科靈丹專治毒症收口拔毒天下無雙試騐不靈照原價退還大瓶一元小瓶五角門前施送不取分文有毒症者早購早愈切切 
　　京都天寳齋 
　　立止白帶丸 
　　專治婦女經熱内藴滲入膀胱白帶淋漓淹纏不休患久多致虚脫面黄肌瘦飲食少思不能生育等症此丸固正逐邪滋陰清熱標本兼顧厥功甚偉木齋不惜重資以存濟世之心遵古修合速能脫離苦海屢試屢騐敢稱第一靈丹每盒洋一元正鋪在上洋二馬路鼎新里口便是 
　　新開呌貨行 
　　本行開設在江西路五馬路北老麥加利對門專做代客買賣呌貨生意一切經手之事無不實事求是進出銀洋訂期不悮如貴客有躉貨霸本行代呌或先商借銀若干亦可進出用金格外克巳倘蒙惠顧請至本行面訂此佈恊興洋行啓 
　　上海公利號 
　　代批中國覺民錄 
　　本號開設上洋小東門外集水街中經理北洋普濟二代批覺民錄批價照公司及總館一律童　燕欺幷收經票格外伸足外埠局批信力自給此佈 
　　義記洋行保險 
　　ＲＥＴＳＥＨＣＮＡＭ 
　　義記洋行保險公司 
　　本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至三主人謹白 
　　老太古告白 
　　太古ＳＢ火險公倫敦格嵛西火險公司啓者本行經理以上 
　　叭剌定火險公司四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客阿 
阿德來火險公司欲保置請臨面議可勞洽　司具火險公司特此佈告 
　　寳順洋行保險 
　　本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一同可保價極克已倘荷見顧請至二馬路外灘本行帳房面議此佈　　避疫太平膏 
　　此膏不論男婦老小無病之人貼於臍上可避痧疫兼治瘧痢腹膨肝氣脹痛等　細詳仿單眞保身之至寳每張零售大洋一角遠埠躉批格外已原班回件信力自給上洋法界新八仙橋南堍歸安里第六號門牌養壽　藥房啓分寄本埠彭　濟　藥房○有彰洋貨店○茂生昌烟店○昇泰祥洋貨店○大吉祥烟店○永吉祥象牙店○仁記烟葉棧○高後大參店○蘇情仁和震綢緞店○悅來堂扇店○同昌玉器店○萬泰水旱烟店均有寄售 
　　增添賞格 
　　平望街平安里五十五號門脾本宅於六月初一夜内房被竊竹節式寳成牌金鐲一雙約六兩左右德興牌銀水烟袋一根眞珠子大小一百廿八粒其餘金印戒荷花瓣押變圈等二十餘件鈔票十元現洋廿五元當卽報捕經中西包　踏勘幷懸賞格洋一百元至今仍未破獲爰再登報無論諸色人等如將原物送還當加酬洋一百元諸飲虹啓 
　　上海四馬路惠福里 
　　勤益號專售錢 
　　票紙比衆公道 
　　兼售各種外國紙張代印各省錢票五彩石印等件　　遺失派司 
　　本行由撥羅司船進口　第四百十九號四百廿三號花嗶嘰派司五箱計一百四十四疋已向洋關說明作爲廢紙喴厘洋行啓 
　　八月廿五日匯票行情列左 
　　銀行電匯銀票二先令三辦十八之五銀行現銀票二先令三辦士八之五五銀行三十天期票二先令三辦士之六銀行四個月期票二先令三辦士八之七　　八月廿六日進口船禮拜六 
　　江天輪船由寗波招商局江孚又由長江招商局愛仁又由天津招商局海琛又由福州招商局大亨丸又由長江大阪公司　　八月廿七日出口船禮拜 
　　瑞安輪船晚往長江等埠瑞記行 
　　八月廿八日出口船禮拜一 
　　龍門輪船晚往香港粤省禪臣 
江孚又晚往長江招商局芝罘又晚往牛莊太古公司恆生又晚往香港廣東怡和行順和又晚往天津怡和行公平又開往塘沽招商局海琛又晚往福州招商局北京又下午往寗波太古公司日之丸又晚往烟台天津郵船株式會愛仁又開往營口招商局泰順又晚往塘沽招商局公平又晚往烟台塘沽招商局　　八月廿九日出口船禮拜二 
　　美利輪船開往長江美最時行吉和又晚往長江怡和行四川又晚往厦門油頭太古公司江天又下午往寗波招商局　　八月三十日出口船禮拜三 
　　塘沽輪船早往膠州美最時行青島又開往膠州烟台天津美最時行愛利而又直往神戶信亨行大通又晚往長江太古公司華利又晚往長江麥邊行　　九月初一日出口船禮拜四 
　　美顧輪船晚往長江美最時行　　九月初二日出口船禮拜五 
　　愛利輪船開往神戶仁記行 
 
 

Page 9

 
 
[英美租界公堂瑣案]  
　　包探竇如海解李茂林王阿狗張有本等到案禀稱此三人串同至某洋人家擊破玻璃窓竊取大餐間内所用銀杯銀器等物經小的查獲失主係在某輪船上當引港之役今已他適不在滬上先行解請訊辦李等認竊不諱讞員張柄樞司馬商之德總領事署繙譯佛爾克君著一併押候失主到案再核○包探陳雲忠解朱明到案禀稱前者工部局以曹家渡一帶頗多西人僑寓其間特就彼處設立路燈不料某夜竟被朱竊取燈罩報由小的在伊家搜出原贓送請究辦朱供詞含混司馬判責四百板逐出租界○包探倪順泉解張阿六到案禀稱此人行竊徐裕蘭所開雜貨店内紅糖肥皂等物售於吳淞某號南貨店夥某甲前經大老爺訊明移請寳山縣查吊收贓之人寳山縣主金大老爺卽提甲管押甲母知事不得了措備洋銀五十元賠償贓值已向原告商妥請爲訊核甲母某氏投案供稱兒子所收糖皂不知竊贓致有此事今貨已轉售與人無從交出小婦人特備洋銀五十元向失主懇情免究叩乞恩施徐供小的愿收洋銀五十元請大老爺函致寳山縣將甲省釋惟張行竊巨贓罪無可　尚乞嚴懲司馬判責五百板發押捕房半年一面卽函致寳山縣請將甲開釋○包探倪順泉解餅攤主王小四到案禀稱前日徐軍生雇小車夫某甲載運鮮繭四包奈甲漫不經心致將王所設餅攤撞倒王怒不可遏卽將車上之繭推入河中以致繭遭水浸霉爛不堪虧本甚鉅報由小的拘獲解請訊究王俯首求恩司馬判責三百板枷號一月期滿發押捕房四月○包探陳桂生解俞阿生到案禀稱此人前因犯案奉判管押二月期滿枷號一月嗣因患病派捕送往同仁醫院求治不料伊竟乘隙脫逃捕頭惡捕漫不經心解奉大老爺判枷二月以儆近經小的緝獲解請究懲司馬判照原斷外加押捕房一月○包探陳洪德解徐金蓮到案禀稱前夜九點鐘時此人驀地闖入莫石氏臥室經氏呼救徐遂携金環一枚而逸後經鄰人帮同扭住交由小的解請訊究莫石氏投案申訴前情徐一味求恩司馬判責五百板荷校一月期滿管押捕房半年○包探竇如海解丁金福到案禀稱此人私用工部局火烙印刊於車上意圖朦混免捐經小的查獲僞印送請訊懲丁供詞支吾司馬判罰洋銀二十元發押捕房三月僞印銷燬○包探張天林解夏嘉祥尹晉軒到案禀稱此二人在圖書集成局工作近以透支工資違背合同經局中總經理人畢禮納君控請提訊兹由小的解案請辦司馬著押候訂期會訊 
[法租界公堂瑣案]  
　　前日虹口某氏婦至法界新北門外護城河畔萬康舊貨店購夾金悶表一枚議定洋銀九元開一發票携之而去旋以表上鐫有亨逹利牌號卽携往亨逹利查問知係贋鼎遣行夥某甲隨往詰問亨逹利洋東亦卽投報法界捕房捕頭立派包探前往搜出假圖章帳簿等物連店主朱洪章解案請訊讞員杜枝園大令商之代綵譯聶君判罰朱洋銀一百零九元假圖章存候銷燬○前日劉槐卿附北京輪船回寗波失竊衣包一枚内有洋銀十元銀質對時表一枚洋傘一柄報捕後查獲賊犯王文奎弔到原贓解案請辦大令判枷一個月期滿責五百板贓給還失主○南寄園烟館值堂人徐煥章持江南義振票至租界兜售被包探拘獲連票十六條解安請訊大令判罰洋銀十五元彩票給還○前日陳沈氏周仲元家被賊竊去衣物報捕後查獲賊犯陳阿毛詰悉贓已售於新街三十三號門牌舊貨店主孫萬三遂連孫一并扭案請追孫供此贓今已售出無從弔回叩求恩宥大令判罰洋銀十元陳枷號一個月責三百板○通和洋行主前控朱秦氏售田悔議等情大令詰悉此案實由夫弟朱鏞朱子淸等從中霸阻飭提到案著具切結限一月内投道轅銷案以便洋商轉立道契詎料朱又串出洋人談華聲稱此田已永租與彼曾收洋銀四百元未便遵辦等情昨日大令著保傳朱秦氏朱鏞到案謂子清現雖避匿蘇州不肯來滬然鏞旣具限結不應逾限不理著押候嚴追朱子淸候備文飭探協同保人金連生赴蘇關提以憑訊究朱秦氏仍交金保去○船户王周榮前因欲回浦東曾將洋銀二十元倩夥趙金才收管趙卽藏於火艙後爲海門人施子濤竊去翌日查獲原贓扭訴捕房解經大令訊究施供稱由海門携洋銀二十六元來此欲購大小秤四十九枝及藥水書籍等物尚餘二十元藏於身畔悞遭疑及等情大令以原告未至著交的保准將洋銀領去昨日王偕趙投案求追大令著保將施交案施仍執前詞著交原保候查明復核○英界寳善街王大吉藥店主王芝田圖吞姚陸氏存項銀五百兩及借欵洋銀一百五十元經陸氏遣婿周開元呈控法界公廨大令查悉王匿跡太倉州爰備文前往關提昨日傳同原告研訊陸氏禀此項存欵利息甚微歴年積欠一百九十五兩分文不付求恩一并嚴追王供欠銀屬實求恩交保妥爲理處旋由王之岳丈李雲生投案呈繳洋銀六百元求准交保出外理處大令准予保去限十日内理明○車寓主呂石祥前因串通車夫顔小央吞没致和錢莊倩運之洋銀五百餘元縱令逃逸案發被獲迭經大令訊責著交分用洋銀之名車夫到案昨日呂妻某氏呈繳洋銀九十元求准交保大令著交的實保人勒限將顔交案訊追 
[美租界捕房紀事]  
　　昨晨甲乙二粤人在天潼路因賭起釁互相扭毆某號巡街捕喝阻不依一併帶入捕房捕頭以兩造均有不合令押乞丐牢半天以儆○昨日偷兒張某潛入北河南路甬人某姓家行竊衣服數件被某華捕所見以其形跡可疑連贓帶入捕房捕頭令押候解送公堂禀請讞員張柄樞司馬訊辦 
 
 
 

Page 10

 
 
   
 
 

Page 11

 
 
　　普濟票二彩誌喜 
　　十二日晚接得烟台電報第十五次普濟票○二彩第一萬零三百五十五號由本行批發於杭州拱宸橋游戲報分館得主姓名查明後再行登報雖得主之鴻福亦是本行之光輝也○第十六次票已出請諸君早購來批發快特此佈告上海小東門外集水街中公利票行具 
　　北洋普濟票三彩誌喜 
　　本行開張十餘年屢逢大彩遠近馳名今北洋順直第十五會票八月十二日開彩第一萬二千五百四十號連附彩由本行售出得主台銜收齊紅票再行聲明北洋第十　會票更昜得彩比各公司中式多每張售洋六元分條市兼收廣東闈姓貴客光顧祈早惠臨爲幸上海老北門萬利昌謹啓 
　　奏辦北洋順直義賑普濟大票九月十二日開彩 
　　北洋順直大票自粤商經理以來到公無松各埠信從第十六會票仍設額一萬五千張全張售六元分條大洋六角頭彩三萬元二彩五千元三彩二千元增設頭二三四彩末尾二字相同者五號共計得彩一千八百五十九張核計每百張中式約十三張之譜額小彩多容昜中式諸君光顧批拆格外克已外埠函購原班回件佈　上　經售北洋大票 
○南市公利同得利通源源源來裕豐源義盛源必得誠萬有利萬寳源鼎泰同得財老恊記大發源必得利財運來大發財亦中廣發源萬有餘中發財同發源寳藏興同得發廣大聯得財廣惠利快發財賜福來善善源森裕大來贊化堂天來榮大萬利源萬倍利大吉祥眞得發廣有利三萬昌廣有餘萬運來益中立大廣益祥一聲雷萬利成源茂春源寳源祥匯濟大賜福月得中萬長得連月中來得快惠利必得中善中占元萬有益必有餘萬有發同得中同運來萬寳裕福興大利來大有利得月樓萬有源○老北門萬利昌同得財廣萬元天成鼎泰源濬寳源同有利通得利財賁必得利有得利廣悅來必發財正合時財有利萬　利復發元萬元和○新北門必得成新通源同發財必有利和得財彤得利時運來湧利中三元捷發源大福來天來福同得源怡善源廣得財得發有得中果得標來得昜昌廣萬利美利倫元○小東門同福來乾大昌必發中萬寳源宏元萬寳利大有利○西門必得利利源盛連全發月中魁同利財同啓　　廣東陳恒德堂 
　　淋濁妙藥 
　　珍珠琥珀立止白濁丸 
　　此丸專治五淋白濁小便剌痛難忍溺管閉塞點滴不止日久不愈致成血沙等症無論一切淋濁此丸服之立刻清濁止淋止痛利便消腫化毒去濕袪熱輕症兩天靈則四天包可全愈倘若不效原洋奉趙輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交昜 
　　尋人 
　　是月十三晚走男孩一名寗波人十二歲名安夫身矮肥穿藍肚布衫褲赤足倘有仁人君子知下落報信謝洋二元送到洋五元决不食言觀音閣碼頭黄福林成衣鋪啓 
　　寗波太極圖義賑票 
　　立昌書局 
　　兼收鈔票奇洋雜角奏辦各省彩票批拆甬江王文正一言堂　　新到香烟 
　　啓者本行今有花旗新到頂上各種香烟異香擈鼻能令吐氣如蘭滿口清爽與市上所售者不同其價比衆公道如貴客欲辦者請至江西路廿二號本行面議可也老公茂洋行啓 
　　茂生經理火險 
　　啓者本行經理皇后火險公司代各保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓　　水門叮出售 
　　本行今有新到唐山各牌洋灰出售其價比衆公道如欲辦者如欲辦者請移玉至江西路十二號老公茂洋行 
　　廣揚興批發 
　　批發逐月江南大票並收兌紅票價皆公道函購上海十六鋪南堍此佈 
 
 

Page 12

 
 
   
 
