# 1911 - 172 - 4913787

 

Page 1

 
 
   
 
 

Page 2

 
 
上諭 
[六月初一日内閣奉]  
　　上諭王人文奏提學使呈請開缺回籍修墓一摺四川提學使劉嘉琛着准其開缺欽此 
　　上諭四川提學使着方履中試署欽此監國攝政王鈐章奕劻那桐徐世昌署名 
交旨 
[五月二十四日欽奉]  
　　諭旨學部奏中央敎育會遵章開會請派張謇充該會會長張元濟傅增湘充該會副會長一摺著依議欽此又奉 
　　諭旨學部奏遵章酌擬中央敎育會會議規則繕單呈覽一摺着依議欽此又奉 
　　諭旨御史陳善同奏近年銀號票莊屢見倒閉國民兩困請速行保商政策一摺着該部知道欽此 
譯論 
[論俄日反對四國借欵（遠東通信社來稿）]  
　　俄日兩國因四國借欵一事。頗多異議。兹由遠東通信社刋發傳單。徧送各國報紙。並著社論於黄報第七期中。詳細辨正茲特譯載於左。 
　　中國政府向美英法德四國銀行。借欵二百五十兆佛郎。久爲各報喧傳。此款計英金一千萬鎊。合華銀八千萬兩。其中六千萬兩。乃爲改良幣制。二千萬兩。乃爲振興滿洲事皆實屬而俄日報紙。反對此項借欵。聲言中 
所有血戰得來之利益。於俄一面。將抛棄其戰後僅存之餘燼。是俄日者。對於此事。舉欲致其猜忌於中國。並欲致其猜忌於借款之四國矣。此種舉動。不特見之於俄日各報北京及歐陸各處。頗有人謂俄日實暗中設法。思出而阻撓其事。亦未始無因也。本社請正告俄日。此項借欵。於俄日利益毫無妨礙。非本社爲借欵作辨護也。實以俄日輿論不特不以中國之利益爲念。且並不以俄日對於中國所負條約上之義務。及中國對於各國所負條約上之義務爲念也。 
　　借欵之主要。目的。非改良全國幣制振興滿洲實業乎此兩事者。非俄國日本久與中國表同意者乎。息壤在前。試舉俄日莊嚴盟誓。昭昭於蒲斯茅斯條約者。一覆按之。該約第六條謂。（俄日互相防制永遠不得阻止 
 
 

Page 3

 
 
中國在滿洲擴張其工商實業惟其擴張之法須於各國共公之利益有關係）改良幣制之謂何。乃整飭其規則。簡便其形式。增加其流通。凡此種種。皆於各或在中國之商務。大有便利。又不僅滿洲矣。其餘二十兆者。固明明用之於振興滿洲實業。增重滿洲價値開放滿洲瘦户。俾各國在滿洲之商務。得以自由展布。俄日實同受其利。固蒲斯茅斯條約所公許也。 
　　俄日或詰中國此欵僅借諸美英法德四國並非各國公共利益此其理由。殊欠滿足。中國何嘗有拒絶他國加入於振興滿洲實業借欵之明文乎。其在中國本願。固深盼萬國共公投資於滿洲。而歡迎之不暇也。况此欵用於改良幣制用於振興實業。旣爲萬國商務在中國之共公利益。尤爲萬國商務在滿洲之共公利益。彼俄日之反對誠不解其何心矣。 
　　意者此項借款。於俄日之利益獨有所礙此實不然改良全國幣制振興滿洲實業。於俄日。在滿之商務。正可日趨發達。俄日對此。皆將獲絶好之良果。但有新利益之發生。而無損於其現勢。倘俄日而不解此。則是私見自封。固不足與論世界公益耳。 
　　更有進者中國改良幣制乃爲實行對於各國所結條約中之義務而日。本卽其一也。千九百零二年八月十八號中日通商行船續約十三款。其第六條謂（中國國家允願自行從速改定一律通用之國幣將全國貨幣俱歸劃一即以此爲合例之國幣將來中日兩國人民即在中國境内遵用以完納各項稅課。及别項往來用欵毫無窒礙）千九百零三年十月八號。中美續議通商行船條約十七欵。其第十三條謂（中國允願設法立定國家一律之國幣即以此定爲合例之國幣將來中美兩國人民應在中國境内遵用以完納各項稅課及付一切用欵）千九百零二年九月五號。中英續議通商行船條約第六款。其第二條謂（中國允願設法立定國家一律之國幣卽以此定爲合例之國幣將來中英兩國人民應在中國境内遵用以完納各項稅課及付一切用款）其條文詞意固三國皆同也。 
 
改良之方法也。抑又若曰吾等决不反對中國振興滿洲實業。然吾等當阻其得以達於振興之途徑也。此其態度。豈公平正直者所應出此哉。而俄日。各報之所鼓吹。實不外於上述之程式雖然彼俄日者爲其壟斷滿洲。原不能不懐杷憂。特欲抗列國之公益。保一已之私利。恐終屬無濟耳。一言蔽之俄日之在滿洲。專與公共利益爲敵。不僅直接反對中國主權並且間接反對中國實行條約中對各國所負担之義務及對俄日所負担之義務。不亦大可怪乎。 
要件 
[張伯烈之呻吟語]  
　　頃讀海上諸新聞紙揭載郵部五月某日致粤督張電文内有（鄂督來電以爲首拒欵之張伯烈現已自貼停股招帖遵旨辦理數語）聞之不勝咤異竊以此事必是小人造謡。鄂督斷無是電。何也。客歲爭路之舉。伯烈不過代表之一。尾隨劉公幼丹密公丹階賀公穉珉。效犬馬馳驅耳。今漫以爲首二字加諸鄙人。未免視我過高傾於抽象一端。鄂督豈見不及此耶此可。斷言非鄂督之電者一也。自客歳十月商辦公司成立以後。伯烈旣非協會職員。又非公司董事。爰乃匿跡夷門糊口大梁招股之事概未經手。停股之事。又何從來即令遵旨辦理。所有舉動。亦宜出以公司名義。公司法人也。伯烈個人也。旣不敢以個人爲法人而招股。又安敢以。個人爲法人而停股。今漫謂伯烈現已自貼停股招帖。是不知法人個人爲何物。絶無法律知識者之言。而爲鄂督言之乎。此可斷言非鄂督之電者二也。况爭路拒欵之事。伯烈雖才力綿薄而口血未乾曾幾何時竟成惡夢伯烈不敢違制。已覺無面日見天下士。况自栽自覆自繫自解。前爲代表。後爲民賊。鄉黨自好者。且不爲。雖曰所聞異辭。所傳聞異辭。然人同此心。心同。此理。鄂督素號賢明者。固不難易地而居。以已度人。何至姑聽姑言。若是。此可斷言非鄂督之電者三也。伯烈心灰形槁箝口結舌不復欲言人間事久矣。乃迫於語傳齊東。上足損鄂督處事之明。下有失伯烈爲人之眞。不得不略加辨白。用釋羣欵。或曰子之是辨也。將反對鐵道國有乎。抑順從鐵道國有乎。伯烈曰。反對則吾豈敢。順從吾亦不能。不過辨明吾無自貼停股招帖之事足矣。或曰君殆巧人也。天下事是非不兩立。非反對則順從非順從則反對。而乃騎牆若此。得亦有說乎。伯烈曰有。自四月十一日鐵道國有命下。其持胡胄之見愛伯烈者。謂伯烈曰。吾鄂路款竭蹶。人心渙散。大有欲罷不能之勢。今日鐵道國有旣可解湖北商辦之圍。又不低湖北人民之價。即吾子爭路責任。亦嘗不可藉此脫謝。可致意公司。乘機解散。伯烈曰惡是何言歟。吾鄂自奉批商辦以來。指顧之間。集欵百萬。全楚六十九州縣。無一州縣不有分會。天下二十二行省無一行省不有分會。而且伊犂軍人。電撥協餉。比法留學函匯股金。下至泥匠囚徒。小兒傭婦。莫不傾嚢相助。未始非千載一時之盛。特以海内金融機關操諸外人。以致各埠錢莊票號。相繼倒閉。而吾鄂公司之氣爲之一挫 
 
 

Page 4

 
 
大湖南北。水旱頻仍。客歲春暮夏初。湘撫不先事救濟。幾至湘人釀成大變。影響所及。渡湖而北。而吾鄂公司之氣。又爲之一挫。然此猶其末焉者也所可憾者郵部雖批准吾鄂商辦。而其借債風說未嘗一日或熄非今日曰簽押。卽明日曰調印。報紙喧騰一風滿河夫閭閻小民。易與樂成。難與創始。自古皆然。於今尤烈。而在上者不惟不多方提。倡乃陽予以商辦之名陰行其破壞之實。遂使吾民相猜相疑觀望不前。豈非政府之罪歟。且刻下合新舊股欵猶共有二百數十萬先從粤路入手。（鄂境粤路僅三百餘里）再與川漢相接亦經濟家生產緩急之義五年之後何患此路不成况以土地材料入股其翹足引領而待者。隨處皆是。又何股欵竭蹶人心渙散欲罷不能之有。此伯烈之所以從。順不能者也。（未完） 
專電 
[電一（北京）]  
 
同軍機處擬奏復於宣統元年續擬將從前擬奏各章修改頒布現閱兩年時勢不同核與新頒法令多未脗合亟應改訂以免窒礙而利推行奉旨着總副裁會同内閣妥訂奏覆候朕核定頒行 
[電二（北京）]  
　　郵傳部議奏滇省應减收隨糧路股又奏報効鉅欵之白承頤等十七員請從優奬勵均奉旨依議 
[電三（北京）]  
　　陸軍部奏報保定軍械局所管大陽村曁駐保陸軍第二鎭演武廳火藥庫一月間兩次失愼奉硃批有無情弊著該部嚴查究辦 
[電四（北京）]  
　　新簡湘藩鄭孝胥定初二日請訓初四日啓行赴任 
[電五（温州）]  
　　温州米價過昻初一晨被貧民搗搶米店闔城罷市 
緊要新聞一 
[聯合會與政府死戰]  
　　諮議局聯合會上月二十四日又爲親貴内閣事赴都察院呈請代奏明降諭旨已紀前報聞是日囊長張英麟先不欲收呈頗誤解皇族不能組織内閣之理由後經各代表辯明始允收受代奏不意仍是留中聞此次呈詞其中緊句有云内閣之責任著於彈劾與懲戒故英内閣曾受彈劾而宣死刑意内閣曾受彈劾而致流放若其内閣而係皇族懲戒之則有傷親親之誼否則合國人民將攻擊君主國本動摇又云皇族若可組織内閣卽可以組織政黨而他之黨派亦可擁戴皇族以圖對抗黨派競爭最烈則或啟箕豆之憂以上數語將皇族内閣之流毒透發無遺想皇族爲自衛計亦應動心也 
　　聞聯合會因度支部會奏四省幹路收回詳細辦法尚有不能愜心之處日前提議向政府質問惟此舉因贊成者反對者各居其半一時尚未能議决 
[聯合會激動政府之一斑]  
　　聯合會反對皇族内閣抗爭甚烈連日各省諮議局又紛紛電閣爲其聲援監國鑒於此頗有懲前毖後之思故内閣屬官制及弼德院各部院官制早經入奏監國不肯遽爾發表每召見閣臣必謂此次定制務歸至當毋令再起他之反對云云因是閣臣連次修改直至月抄始行發表 
　慶内閣對於聯合會所上各奏初擬擱置不聞近以外間協力抗爭知非置之不理所可了結昨與徐那兩協理會商擬請監國開御前會議决定宣布辦法除國務大臣弼德院長副院長照章列議外其各部副大臣侍郎中之具有新政治知識者均准與會俟與諸國務大臣商妥再行面奏監國請定召集之期 
　　又組織民兵一案監國閱竟未置可否當交閣臣核議閣臣中反對者居多獨徐世昌意頗贊成宣言此舉果有完善辦法亦屬可行新軍收效甚遲而列强侵略主義日急一日實有迫不及待之勢卽就對内而論地方警察旣無禦匪之能力巡防綠營爲害又與匪等各處風聲鶴唳動必請兵大府毫無自衛之備百姓之身家財產旣被刧於匪類又蹂躪於防軍推其流弊所極不至盡人爲匪不止似不如交軍諮府陸軍部核議一面電致各省督撫欲求意見以以决此事之能否實行慶邸默然遂提議他項議案而散 
[歐家廉亦參新内閣（衆矢之的）]  
　　御史歐家廉昨遞封奏二件概未發表探其内容一係揭參内閣總理慶親王及濫借外債之主管閣臣載澤盛宣懐等措詞至爲嚴厲指揭尤極切實有新内閣成立以來不聞爲朝廷宣一字之德音且轉爲君父結獨夫之怨謗近日鐵道國有上諭無一非與國民 
 
 

Page 5

 
 
宣戰之文衆衅親離不知置皇上於何地等語其一聞係條陳學務或云係條陳禁烟辦法未知孰是 
[内閣法制院之職務權限]  
　　内閣屬官官制現已發表其前定之法制局改爲法制院惟該局雖隷内閣其權限及所辦事宜較他局爲崇故須宏其規制茲探得訂定該院所掌職務權限如下（一）法制院權限事宜仍隷屬内閣掌管（一）該院秉承内閣總協理大臣命令擬定法律命令案並具陳其理由（一）纂擬之法律命令案若有廢改删加等事應禀請内閣辦理（一）審查各省督撫提交之法律命令案當逐件附加意見與修訂辦法遞呈内閣（一）除前列應辦事宜外並備内閣總協理大臣之諮詢（一）該院官制設院長一員并設參事書記屬官等缺又該院分爲第一第二第三三部其部長以參事官補充悉歸院長統轄 
[大理分院組織之内容]  
　　法部與編查館會訂之大理分院制度因尚未奉旨批准故密秘不能宣布茲偵得内容凡有總督駐紥之地皆設分院一所其管轄之境界以總督管轄之境界爲限但直隷總督駐紥之地不設因其地距京師較近故也至組織之人員則以七人爲限由法部奏簡又照大理院例應設置總檢察分廳以監察者則由各該省高等檢察人員稽查之毋須另設總檢察分廳云 
[張星使請定金本位]  
　　外務部前代遞駐美欽使張蔭棠大臣封奏二件聞其一係陳述中美邦交事宜其一係條陳貨幣制度大致謂整頓財政改良幣制爲先改良幣制速定本位爲要我國財政紊亂已極秤量計數銀塊銀元攙雜並用何言乎幣制更何言乎本位國計民生之困難殆由於此歐美各强國自十八世紀以後率皆採用金本位制以銀幣爲補助貨法律上限一定之用法以爲交易受授之標準查用金本位制以英國爲最早德美意澳和蘭等國先後踵而行之日本於明治三十年亦採用金本位制現我國旣借四國大宗隷項原爲改良幣制確定本位而起然旣欲定銀本位制不如就定金本位制以銀幣爲補助貨較爲合宜或謂國有金塊不敷鑄造亦可仿各國成例許人民以私有金塊呈請鑄造以助金本位之擴充並稱金本位制果果能實行於債欵賠款付本付息及一切國際貿易問題均有千利而無一幣臣已考核至再伏望施行此摺當已奉旨交度支部詳細察核具奏昨由澤大臣發交幣制局公同討論是否可行之處各抒所見擬具說帖以便覆奏 
[滇人仍不願出借片馬]  
　　其如政府貪得中金何自英兵退出片馬後人心爲之稍定乃月前忽聞英使有將片馬作爲永遠租借地之說滇人士聞此消息頗有編練民兵以爲自衛之說謂政府視國土如棄敝屣旣不我庇須圖自保即滇督皖撫亦已屢次電爭不以永遠租借爲然現經該省諮議局决議紛電各省諮議局祈設法電部力爭均蒙允許聞上月二十二日内閣已接到各諮議局來電閣臣現正設法對付（按此節略見昨報專電） 
[黄瑞麒尚說得不錯]  
　　上月十八日黄侍御曾遞封奏摺片各一件茲得確實消息正摺係奏借外債官修鐵路請仍留商股以昭信用並謂郵部藉借外資修築幹路若不嚴防弊竇認眞辦理雖名爲收回利權其實間接仍將大利讓諸外人外片一件係請將停止各租股一律交局不得藉詞移作他項之用聞全摺約數千言洞中利害蓋侍御亦湘人故有此爲桑梓請命之舉 
[川京官中亦有王世琪]  
　　皆爲升官习太熱政府原議收回川路辦法擬將股本之已用者收其路歸官而按股給與國家股票其未用者則由川人收回改辦他種實業或移築枝路乃四川京員甘大璋等近忽遞呈郵部請將四川路股不論已用未用一律均给國家股票并謂川人請願附股等語旅京川人聞之大駭刻已設法對待矣 
　　另函云幹路國有問題四川京官在全蜀館開會三次第一二次全行反對國有第三次衆决電川請股東開會公舉代表人與郵部及督辦大臣交涉近日京員甘大璋等忽聯銜呈請郵部以川民願附股本爲詞事爲他京禕所聞大憤要求値年開會查明公呈郵部之人是否由川議决委任抑在京川人全部議决進行値年以事關重大已允不日開會云 
[宜昌鐵路工程紀]  
　　字林報載十八日宜昌訪函云中政府國有鐵路政策除鐵路辦事人外民間未見有忿怒之意該路擬仍照前工作因忽然停工則目下公司所用之工人四萬名必致騷擾也查該公司從事築造宜昌一段之路已近 
 
 

Page 6

 
 
一年有半其可據爲成績者營造部至本年四月底爲止已付出洋三百餘萬元向外埠及在本處購辦之材料約銀一百廿萬兩有六十二萬兩之材料仍在貨棧或沿路存積現已敷設軌道八英里營造車已開車往來並有二十五英里之地已將隄岸及橋梁築竣如無深溝山洞則其地已可安設鐵軌矣其已告竣之工程如下宜昌石埠頭兩處堆棧三所宜昌車站塲一所宜昌車站房屋及月臺兩座沿路車站房屋四所車頭安置處兩所高塔一深泉二暫設機器廠一所機器業已安置妥帖職員及車頭部工人住屋兩所又山洞兩處計長一千六百尺橋梁五十座溝道一百里其未成之工程如下常設之機器廠一所山洞八處堆煤塲一處頭叚工頭及敷設軌道工人之住處營造部總事務所房屋橋梁及溝道各六十處 
[京師近事]  
　　江蘇諮議局議長張謇來京竟蒙監國召見書記長孟森近日亦將來京江督張人駿昨特電致内閣代奏請特旨令張議長回寗并稱孟書記長有經手未完事件擬令張議長帶同回寗云 
　　民法之編訂法律館與禮學館人員各執一見如水火之不相容據禮學館人員云法律館所起之稿一條不能適于中國習慣據法律館人員云禮學館所定之意旨不但反乎法律原理并於中國現今習尚亦不適用最奇者禮學館某員竟主張復古衣冠行古禮加嚴男女之防云 
　　翰林院改訂官制草案業經兩誌前報茲又聞其官制草案中有與弼德院互相升轉之說意以爲弼德院翌贊聖謨翰林院翌贊聖學所司不同而翌贊則一故牽强附會以爲他日升轉地也然亦苦矣 
　　修訂俄約大臣陸徵祥星使前月召見時慷慨奏陳語甚切摯並謂賢王不讓威廉而朝臣無一足當畢士麥惟袁世凱辦事幹練識力堅卓庶幾近之云云監國頗爲所動故外間又有起用項城之說 
　　直督陳夔龍閩督松壽陜撫恩壽前月均有乞休電奏來京聞慶邸函致各該督撫云現時政局事事增人悲憤老夫與君等同受國恩固不應存退志但旣於事無補不得不退避賢路行將步君等後塵以遂素願觀其措詞不欲挽留三人之意溢於言表姑誌之以觀其後 
　　澤公盛宣懐因粤省停用大淸交通紙幣風潮劇烈雖經電准借債救急深以牽動他省金融機關爲可慮故連日與閣臣極力籌畫維持方法聞已議决最關緊要者爲津滬湘漢四處分行須先行籌濟以期有備無患當已電致該督撫等飭藩司關道妥爲辦理一面飭大淸交通兩總行預籌策應云 
　　海軍部以近來戰術進步非多練機關槍隊不足以資攻守擬於九十月間編練機關槍二十四隊以奥國陸軍留學生蔣某爲該隊敎練總長現正在籌畫中 
　　弼德院昨日堂期業由陸榮兩堂議定林灝深林棨殷濟陳毅均充任參事官田智枚太史充秘書長聞日内即行入奏 
　　旅港勘界維持會曾以葡人侵界事禀請農工商部設法挽救業蒙商部咨行外務部核辦前日該維持會又以界務日迫祈迅賜挽救等情續行電禀到部商部仍擬咨催外部核覆俟覆到再行核辦昨已批示飭遵 
時評（東吳） 
[其一]  
　　皇族内閣必不肯降伏於聯合會。而聯合會亦卒不放鬆内閣一塲惡。戰未知何日已也。 
　　記者曰。聯合會者。各省諮議局之團結體也。非内閣辭職。即各省諮議局解散。其中固無可以解和之條件。 
　　此非記者好激動風潮也。不見各省諮議局。已紛紛電請宣布奏案乎。謂予不信。且拭目以觀皇室内閣之如何。對付。聯合會將何以下塲。 
[其二]  
　　湘京官有王世琪川京官有甘大璋。可謂無獨有偶。 
　　一則請將各項租股一律停止。以絶商辦之源。一則請將已用未用各款概給國家股票以助政府之燄此二人者皆祗知有做官之。好處。而不知有本省之權利者也。 
　　我今且觀湘蜀兩省人士。其對付之方法何如。若僅削去其本藉。則今之汪大爕且皇皇欽使矣我勸諸公寗不。必多此一舉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤督徵集鐵路股東意見]  
　　粤督恭錄上諭札行勸業道文云宣統三年五月二十三日欽奉電傳上諭（全文錄前）案廣東商辦粤漢鐵路工程遲緩糜費甚鉅節據各股東禀呈有案現在鐵路收歸國有旣准股東換領國家鐵路股票常年仍照六釐給息嗣後餘利復可按股分給而路工可期速成糜費亦可節省較之商辦當更優勝股東權利目的不難即達其理甚明至於不愿領換國家路股之人旣奉諭旨每股從優先行發還六成其餘四成並准將來分十年攤給亦與股東股本無碍自應欽遵諭旨分别辦理惟粤路股東人數衆多所集股本爲數甚鉅究竟各股東是否愿換國家股票抑願先行領還六成股本自非徵集各股東意見無從定議現在此事已准郵傳部電開派委參議龍建章卽日赴粤會商辦理應由該道先行恭錄上諭照會廣東商辦粤漢鐵路公司一俟龍參議抵粤後再由公司招集股東開會議决以憑核明奏咨辦理總之幹路收歸國有朝廷定爲政策各省一律欽遵不容稍生異議現在籌還股本辦法亦已體卹入微如果各股東爲保全資本或有所見仍不妨據理直陳各書意見本督院力所能爲自必代爲奏請以盡維持之責並由該道照會公司知照札到該道即便遵照辦理 
　　日前總商會九善堂等因路事會議多次後於十四日派出商董數人前往香港發電茲聞京電僅發至上海已被擱阻聞港商言港地連日接到外埠華僑電文多起皆談路事者内中以吉隆坡大霹靂及美屬僑商措詞尤爲迫切至電文詳細未能探悉又聞粤人近因政界禁刋專電謡言紛起對於鄂督尤多疑問現張督接鄂督來電云廣東張制台鑑湘省前因收路有退學要求之舉刻已如常上課安化並無匪事承念特聞午帥尚未抵鄂并陳瑞澂敬觀此可見謡言之不足信矣 
[愁雲慘霧之天香閣]  
　　粤省政界昨接駐港確實探報黄興於初五赴美與孫汶會商籌欵再舉七月回華趙聲確已病故初寄柩義庄後移葬于架非園山頂額曰天香閣主人墓六字編列某號其地價二十元匠工二十八元由無辮之李某等經手棺木一百餘元在某街仁壽板店購買亦由黄興經手者云 
[粤省分十二路進兵勦匪]  
　　粤督前因英淸之龍大洞等處素稱匪藪近復負隅嘯聚明目張膽習操打靶實與叛逆無異亟應嚴行勦辦當飭主客各軍察核情形會議進兵搜勦茲據商定吾由督院會商龍李兩提督核定派撥各營分任防守進攻一由英德之浛洸進兵至老古田匪窩搜捕一由英德之大灣進兵至黄花暗逕匪窩搜捕以上兩路均責成祝管帶壽椿辦理一由英德之庫牛進兵至江西田匪窩搜捕一由英德之水邊進兵至大洞匪窩搜捕以上兩路均責成龔管帶得勝率帶督轅親軍兩營辦理一由淸遠之新洲進兵分兩路一入邻甑寨匪窩搜捕一入觀音水堵截大洞之路一由淸遠之浸潭進兵至九龍蘇坑等處搜捕一由淸遠之白石潭進兵至白灣堵截以上四路均責成潘游擊斯鎧辦理每路各派督轅親軍一營馳往搜截一由淸遠之留良洞進兵過來壩嶺從黄巖入巖下匪窩搜捕一由淸遠之琵江口派勇至高望壩堵截以上兩路均責成潘統帶辦理一由陽山派勇在杜步七鞏等處堵截此一路亦責成祝管帶辦理至英德波羅坑即責成朱統帶福全酌帶弁勇馳往該處駐防堵截九龍大洞竄匪並搜英淸三山朗田一帶之匪以杜竄擾勾結以上各路進兵均照各該營官議定辦法酌派東西各軍分任防勦凡進兵所到地方均責成該管統帶督飭營官哨弁認眞約束申明紀律不准妄取民間一草主客各軍均爲公家效力各該營官弁勇誼屬同袍尤應調和無間至客軍遠道而來爲主軍分任防勦在主軍尤應加意調和以盡地主之誼各該營官均宜善體此意不准爭功諉過沾染惡習 
[天津鹽務風潮難定]  
　　直隷巡警道葉觀察禀督憲文云竊查天津紳商前因鹽務風潮設立維持會現在運司業已詳定辦法該會遂於二十三日宣告解散查此次維持會並成議事會曁商會爲鹽務之事均極熱心竭力维持地面賴以平靜堪以上慰帥厪所有鹽務風潮已定市面安謐情形理合具禀帥憲鑒核職署道崇質謹禀惟近聞鹽務風潮自張運司由京回津數日間於該案尚無若何動靜蓋以在京頗受當道指責頗爲灰心又最累十商之欠款雖經運司電知商會調查核辦惟此十商之引地上所欠各該處紳商之款爲數不少於天津亦一棘手問題又次累商二十餘家之欠款有已經償還者有能償還一半者有無法償還者月底月初事局將有一番變相又鹽政處由大淸銀行籌借接收最累十商引地之七百萬兩因廣東抵制鐵路國有問題該省人民紛紛向大淸交通兩銀行持票取現并提取存欵湖南湖北兩省人民 
 
 

Page 11

 
 
近亦仿照辦理大淸銀行之經濟恐慌較長蘆商人尤甚故此欵近日不易籌措云 
分類新聞政界 
[審判廳訊結强姦案判詞杭州]  
　　緣牛汚阿寳即祝阿寳蓬頭太歲卽陶元海分隷仁和山陰等縣一以小販爲生一以帮工度日彼此與在逃之鐵路阿友互相認識均先未爲匪犯案宣統三年四月二十四日下午祝阿寳等彼此先後遇見一同閒玩走至淸泰門内羊市街紅廟左近路遇先不認識之孫韓氏出外買物見其年輕少艾稱羡不置鐵路阿友祝阿寳聲稱與之同巷居住稔知孫韓氏之夫孫順富每日在外擡轎至夜始歸家中無人的話祝阿寳遂起意强姦邀阿友陶元海幫忙把風事後酬勞二人應允一同跟至孫家隨同闖入孫韓氏喝問何事祝阿寳出言無狀不問情由卽同阿友直入内室陶元海在房外看風孫韓氏見勢不佳即行聲喊適鄰右皆已外出無人阿友用掌嚇擊一面將孫韓氏撳倒床上硬行脫落布褲祝阿寳上前按住强姦孫韓氏掙札啼哭是時阿友亦即將孫韓氏布褲自已穿上在房外等候祝阿寳姦畢走出遞出阿友等銀洋五角分用各散孫韓氏被姦後另易褲着好臥床哭泣迨晚孫明富歸詢知前情即控由檢察廳騐明移緝獲犯祝阿寳陶元海傳同原告孫順富孫韓氏一併起訴前來當經本廳發交刑庭遵章片請檢察官蒞庭監審提犯鞫訊據供悉前情不諱究詰再三各矢不移本廳以案關强姦不厭求詳又經移檢察廳派警前往切實調查茲據復稱是日適鄰右皆外出事後始知惟有一盧姓小孩目覩祝阿寳等闖入孫家移時走出即聞孫韓氏哭喊音聲其中詳細幼孩不甚明了詢諸左右鄰人亦同稱確有其事且牛汚阿寳鐵路阿友等亦均係附近著名流氓素不安分各等語本廳查核無異案無遁飾自應據供判决祝阿寳合依强姦者絞律擬絞監候秋後處决陶元海合依强捉照未成滿流罪上减一等擬以徒三年發交本省習藝所依限作工限滿釋放 
[取締紙烟辦法之宣告杭州]  
　　近年各國紙捲錫茄等烟草運銷内地推行日廣貽毒之深漏巵之巨超出於舊日之鴉片烟據最近調查杭垣城廂内外每月銷耗各種紙捲烟售價達七萬五六千元以上實足駭人聞聽本年自治成立城區董事會首先提出嚴加取締現將議决征收紙烟捐條　辦法四端曁執行方法十四條草擬呈報仁錢兩監督轉詳各憲一面出示曉諭統限六月朔爲始一律實行（征收紙烟捐條議大綱）第一條由董事會向城區各售紙烟處調查每月行銷各牌紙煙數目第二條不論何種紙煙其捐率照售價抽收十分之一第三條凡售紙因者均須向本公所領給准售紙烟憑証無憑証者一律禁售第四條收捐給証及一切施行細則中董事會規定之其執行收捐辦法十四條明日續錄 
[國民會之進行杭州]  
　　浙江歸國代表到杭後所有經過情形迭記前報茲悉該省先在杭垣設立全浙總機關已由諮議局沈副議長草就簡章除諮議局全體均爲發起外徐君班侯汪君曼峯朱君汲民胡君維翰等皆任發起之責本月初當可成立開會各代表因成立以前爲時尚久然有種種預備不能一律首途因留吳玉李砥兩君在省接洽一切兪君景朗先赴紹甬詹各麟來及李君復眞先赴金衢嚴等處所冀各界熱心志士同盡國民之責恊力共謀則前途殊有幸焉 
[洋藥運銷補稅之新章揚州]  
　　淮揚海道奭觀察奉江督電准度支部咸電謂湘撫電詢新章以前散存内地洋土藥未繳膏捐牌照捐者是否就照新章補足等因查洋藥稅一節已經外部電復湘不應就地補稅其土藥辦法除已經落地存積行棧鋪户之土毋庸補稅以免滋擾外凡新章前已完稅而現運出境者或新章時起運在途而現運入境者或已落地而現復運出境者均應照新章補足以歸劃一飭即行屬遵照云 
外交 
[領事干涉稅契附加捐廣東]  
　　前番禺縣楊恕祺因該縣官立小學堂學費不敷禀奉各憲批准將該縣稅契加收二十份之一典價加三錢買價加四錢五分以充學費近有駐廣州英美日西洋各國領事照會粤督以此項加收稅契祗番禺一縣抑或通省皆然此非國家稅本國商民不能承認督憲接准照會立行交涉詳書并司因此項加收稅契南海澄海兩縣已禀准在先故特札該兩縣查明禀復以憑核辦 
軍界 
[部員蒞鎭校閱鎭江]  
　　部委司員沈郁文等由京南下日前抵寗檢查南洋陸軍一切事宜刻已告竣特於五月二十六日乘車蒞鎭駐鎭各標營官弁咸詣車站歡迎連日考察三十五標軍官運負駕馭架橋建築電線電雷各種專門科學並閱各營兵士在南門外京峴山一帶演習野操及戰攻之術二十八日杜淮川協統及各統帶等公宴於焦山現定期二十九日赴江陰檢閱三十六標云 
[搜獲河南溪峽軍火之批詞廣東]  
　　巡警道以東四區曁偵隊先後在河南溪峽十四號賃房搜獲槍碼情形擬辦緣由具禀督院現奉批示略云河南地方亂黨私藏軍火形迹詭密現經尹革令沛霖等留心防查據實報告巡警在溪峽二十四號門牌賃屋搜出無烟槍碼等項爲數甚多其十三號門牌吳守備菁甡原係擔保之人雖查無違禁不法情事惟其家檢得警羣錄旬報語欠純正雖其此次同爲出首報局搜檢究不能全論其功而寛其失至該革令留心時局洵屬可嘉如能再爲查出私藏大帮軍火著有勞績定即破格奏請開復以示鼓勵現照該道摺開估價數目按三份匀分尹革令吳守備與在事巡警各得其一着即照辦但此項起獲軍裝碼多鎗少難保不另有潛藏是否仍在河南地方抑已運往别處仰卽分移各營統帶及督飭巡警會同偵緝隊檢查員認眞分起嚴密檢查是爲至要 
[電調兵輪赴雷州緝捕廣東]  
　　粤督據雷州府電禀雷屬匪氛猖獗查有海盗登岸行刧懇請派輪協緝等情張督日電高州鎭道調派高屬緝捕兵輪先往雷屬沿海一帶查緝並飭雷州府陽江參將等一體嚴密加意巡防 
學務 
[贛撫整頓學務之政見江西]  
　　贛撫昨札提學司云前據吉水紳 
 
 

Page 12

 
 
耆等呈稱該廳官立八鄉高等小學堂學生嚇詐鄉民激控府縣申飭反遷學生之怒懇請伸究以安民困等情來轅呈控當卽批司飭縣速行查明懲辦刻日詳復在案查該縣學生如此囂張係該管理敎員等之咎近來江省各屬學堂學生突閙風潮動輙罷課要挾甚至互相訐禀層見迭出此等囂風言之深爲浩歎若不速行從嚴整頓勢如江河日下仰提學司嚴飭各屬認眞整頓以振學風提學奉文後當飛札各縣以學堂管敎各員如有品行不端學術不正難孚衆望者務宜隨時查察更易不得瞻徇倘學生中有任意刁難每以小嫌鼓衆罷課者亟應隨時從嚴懲辦不得徇縱是爲至要 
實業 
[皖紳接辦實業工科傳習所之進步安徽]  
　　皖省實業甫在萌芽欲謀提倡之法非培養人才研究工學不足以收發達之效上年據湖北試用巡檢杜芬等禀請在省城創設實業工科傳習所招生傳習嗣因該所經費支绌幾致停止復由該職等禀請續舉總理吳紳傳綺協理王希曾所長王斌擔任籌辦經費二千元接辦該所切實整頓添招新生當經前勸業道童觀察批示保護在案茲據該所吳紳等呈稱所中一切應行改良事宜現已整頓就緒應請頒發鈐記一顆以昭信守並將辦事章程以及管理員敎員學生姓名分别造具履歷淸册呈由勸業道詳請撫院立案矣 
[銅陵組織農事試騐塲安徽]  
　　銅陵縣現擬組織農事試騐塲研究新法改良耕種以圖農業日漸發達業已會紳集議於地方籌欵二百三十元以作開辦經費昨已禀請撫憲核示立案矣 
雜記 
[殺人放火之大慘劇三誌杭州]  
　　富陽白石䂭地方詹姓村莊被桐廬縣深澳村人申屠濟臣等放火焚燒鎗斃多命一案業已兩誌本報現經耆民詹茂見等聯名具禀撫憲請派大兵前往勦辦茲奉增中丞批示云查此案昨據督練公所參議官面稱據杭州府函禀該村被匪擾害各節與所呈情詞相同當飭中路劉帮統遴派幹員酌帶勇隊已於今晨馳往會同該管地方官嚴拿申屠濟臣等按律懲辦在案至該民人等被擾情形候飭縣勘明具報核辦着即迅速回里毋得在省久覊致失農事而荒本業 
[巡宜懼内割愛鎭江]  
　　日前江邊碼頭有一年方三八之美婦人携一女孩搭船過江甫上船時突來巡士裝束者四人向前攔住聲稱係南京鼓樓車站警察陳巡官之姨太太潛逃來鎭我等奉陳巡官之命追蹤至此故於此處追獲旋交由水陸總巡局轉送到警務公所當經提調饒司馬提訊據供實係陳巡官之妾向在上海當娘姨出身因該巡官在申充巡長時始與姘識相處三年生此一女刻因該巡官正妻妒不能容故携女潛逃擬往某戚處安身今旣爲所獲死不願從日昨陳巡官來電云願棄該妾聽其自擇惟所生之女孩務須追回惟該妾不肯將女孩交出以致糾纏未結現聞饒司馬已將該女子發押濟良望再核 
[又一個黑籍寃魂揚州]  
　　揚州府嵩太守接撫憲札略謂鎭洋縣詳報朱雨春因病吸烟不能戒作愁急自刎身死查鴉片之害中國甚於洪水今觀此案尤覺慨然朝廷特頒禁令實爲轉弱爲强之一大機關居官者切弗因噎廢食云云 
[宿州盗案迭出安徽]  
　　皖北宿州與蘇省豐蕭碭等縣毘連夙爲盗賊出没淵藪近因連年水災以致搶刧之案更較往昔爲甚日前該州北鄉竟有匪黨多人於淸天白日之下手持鎗械連刧數村雖經鄉耆劉献文等禀請該州李牧拿辦無如差役疲玩迄今未獲一案近來匪徒更肆行刦掠毫無忌憚現該紳耆復約村民聯名公禀撫轅請予飭州勒拿兇匪務獲嚴懲 
[著匪解送回浙松江]  
　　著匪喬三本何姓子以居喬家橋人遂以喬大喬二喬三呼其兄弟三人現在獲案後疉經府尊戚太守研訊狡展不承太守遂以屢次刑嚇無供禀請飭下飛划沈管帶押解赴浙歸案究辦日内即當首途也 
小說（二） 
[偵探奇案白梅花（希夷譯）]  
　　人世繁華。恍如一夢。巍巍大公園。在一二日前。士女之遊於其地者。大有如雲如織如水如龍天不夜而席不散之勢乃一轉瞬間。而江樓山榭已一變而爲雲霧迷漫之鄉。羅幙空垂。朱門虚掩。當此悄然寂靜之地。惟開枯松謖謖。小鳥啾啾。若與鬼哭神嘷之聲相應　而奄臥於朔風野漠之美人。雖悲聲切切。乃轉爲所掩而不之聞矣。少間突有一美少年。丰姿英俊。面白色。乘駿馬風馳而至。見婦人仆　屍旁。一躍而下。趨前呼喚。不應則挾以上馬接其手中之短劍代鞭。策馬疾奔。約三里許。遮維那斯利街。轉北不數步。即遥見一黑色之矮屋。外則攔以短牆。紫籐盤繞幾滿。旣至。少年扶婦人下。急按電鈴。一童子趨出啓門。少年令童子牽馬於廐。已則一手挾婦人。一手閉門。人内置之摇椅上。取勃蘭地一林徐徐灌下。移火盆近之。復以巾拭其汗。撫摩其胸膈。氣始稍紓星睦微啓復闔旋又。張目見少年。則大驚。顫聲問曰爾何人少年。急釋其帽。笑謂之曰。姊不識妹乎。婦人曰姊驚悸未定。妹又嚇我矣。少年乃轉身入更衣室。未幾趨出。則一絶世之佳人也。白衣素裙恣態妸娜舉止嫻雅翳何人。翳何人。即所稱爲白梅花。是也白梅花本名梅慧珠。素喜白色。一切裝飾陳設皆尚白故人皆稱之爲白梅花會一赴跳舞會。時有巴黎著名之殊色。曰潘亞利夫人者。自命爲世界獨一之美婦人。然一見梅慧珠。則自愜爲弗如。人亦共歎弗如。梅雖靜雅。而性實剛健居恆寡言笑。凛若冰霜。少喪母。常撫養　　氏之姊雷托爾夫人處頃間所救之婦人。即爲雷夫人長女睿西嫁陸軍少佐栢里　者是也。梅隷珠易裝出。好趨近睿西前。移椅並坐。 
文苑 
[消瘦（嵊縣徐官海）]  
　　一葉扁舟越又吳。自憐消瘦在歧途。秦川舊事王公子。楚澤新吟屈大夫寒雁無聲鄉信斷。夕陽有影病身孤。書生不是英雄氣髀肉摩　憶馬　。 
[道上口占]  
　　雨霽江村水接隄。肩輿坐看麥花齊。碧山平遠寒烟外。紅　依稀小閣西。旅夢正如蝴蝶幻鄉思都到鷓鴣啼。最憐門巷斜陽色。秋艸蕭蕭　舊蹊。 
[寄梁劍靑]  
　　歲晚一爲别。春風歸柳條美人隔珠海。江月共迢迢。觀世有淸濁。著書無暮朝。他年和鸞嘯。采藥向西樵。 
[古意]  
　　一帶長堤水。如何不繫舟。載人渡江去風浪那禁愁。 
　　儂作江上風渠作江上雨。風雨不相離。扁舟攬南浦。 
　　儂作春風雁翩翩北去歸渠作秋風雁。遲遲南向飛。 
　　大魚在江心。小魚在江口。風雨滿江頭。尺書竟無有。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[訂期覆訊錢莊倒欠案]  
　　倒欠華洋各商鉅款之正元謙餘兆康三錢莊股東經理陳逸卿魏寳炎戚雅芳等收押日久延不淸理茲由洋商各債主禀請西官迭次照會滬道從嚴催繳是以劉觀察特於昨日札飭公共公廨寳讞員照會英領定於今晨開特别公堂將陳等三人帶案訊追俾早淸理 
[閘北商團開操之預備]  
　　閘北商團會操員現在已有一百四十餘人初一晨六點鐘先在事務所試操步伐預備行開操禮所有經費一項除前已報告外近又有平和洋行章明甫君助洋三十元同順衣莊主柳世明君助洋兩元恒興米號助洋三元採芝堂王竹亭君助洋五元想此後解囊相助者必仍絡繹不絶也 
[復旦校友會記事]  
　　吳淞復旦校友會於昨日下午一時開常年大會提議會務重選職員茲將舉定各職員名單列下（正會長）金懷秋（副會長）何晦聞（評議員）朱立夫萬培基高丙炎兪濟蔡正畢靜謙盧福淸（會計）兪慶堯（書記）兪濟胡大望（庶務）陸康濟畢靜謙 
[錢莊與洋行之糾葛]  
　　北市兆豐錢莊與美商泰隆洋行因欵涉訟昨晨田英按察使開堂集訊案中要証陳逸卿因其收押在廨預由英總領事　會寳讞員派差押赴英國公堂聽候質訊即於午後帶回還押候示 
[淫棍擊斃小孩續誌]  
　　婦人金鳳扭控姘夫薙髮匠陸坤榮將前夫所生三歲小孩杏生用鐵器擊斃經本縣田大令訊明派差帶同該婦前往浦東查騐該孩致死情由已紀前報茲田該差邀請浦東二路一區警長查得龍王廟東首有孩屍一具抛棄田内當由該差回署禀復田大令以該處係在南匯縣境因即飭承備文移請南匯縣賴大令前往騐明俟接回文再行核辦 
[老漢强姦幼女]  
　　本地人汪兆卿年五十六歲曾於五月初四日將常州婦人同虞氏之十四歲外甥女魏了頭以做媒爲由領至城内家中强奸受傷次日將女送回後即避匿前日汪在四馬路氏家門前經過被氏瞥見扭控捕房昨晨解送公共公堂經寳讞員會同英康副領事訊明該女被姦受傷屬實判汪押候備文解送上海縣按律嚴辦女交原告領回自赴縣堂質訊 
[冒名欺騙鄉愚]  
　　甬人金阿赤稱係貨捐分局用人在虹口肇勤路向鄉人吳少卿勒收黄荳等捐欵被二百十七號華捕查見將金拘解公共公堂押候查辦在案昨經中西官復訊據包探徐阿華禀稱查得貨捐分局内並無其人實係冒騙請爲究辦訊之金供多支吾判押滿十天開釋 
[包探夥計人獄]  
　　虹口捕房某包探之夥王阿昌周阿金因得賄保護著名拐匪上筱軒拐婦陳張氏等及由淸江拐來之男女小孩十五口附乘瑞生輪船帶往香港販賣被美捕房包探蔣榮生等一併查獲解送公共公堂訊明已將男女拐匪分别押辦無人投領各小孩併送棲流所候認王周兩探夥押候澈查在案昨日復由捕房解案經孫襄讞會同英翰副領事訊得兩人并爲該拐匪等具禀求釋實屬不　已極判王周各押西牢九月示儆 
[拐婦畏罪目盡]  
　　北婦人梁盧氏日前由吳淞誘拐十三歲女孩王小了頭來滬被偵探在車站查獲解送三路分局經黄區長研訊女供父母已故自幼許字與王李氏爲養媳與梁盧氏素不相識被誘來滬質之盧氏供詞支吾判令收押候查在案前日傳到王李氏正擬質訊盧氏在押聞知畏罪縊斃區長以看守巡警吳得勝疎於防範飭送總局訊究一面著地保報請寳山縣胡大令蒞滬騐明再行核奪 
[謝贈]  
　　昨承東亞公司上海支店惠贈仁丹一大匣及紙扇多柄又承廣益善堂惠贈暑藥午時茶臥龍丹痧藥水痧氣丸純陽正氣丸等多種均當代爲分送書此誌謝 
城内 
[押犯圖逃]  
　　趙連寳前在淘沙塲董阿狗家偷竊自鳴鐘衣服等物携至某處被崗巡窺出破綻　送一路分局拘留十日贓給失主具領詎該竊忽於前日挖洞圖逃由看守巡士察悉禀明區長發押改過局覊禁一月 
[身價無着]  
　　常熟人陶小五前因伊妻陶陶氏被人拐匿向妻母陶于氏再三追問于氏無奈囑令其子陶三寳出外追尋已在本邑小北門内九畝田侯勝榮家尋獲扭至北區轉解一路分局經德區長連訊未　當將全案人証移送到縣昨由襄讞承明府提訊先據陶三寳供稱妹子嫁於陶張氏之子陶小五爲妻去年四月十七日被人誘拐出外張氏疑係母家藏匿圖賣疉來吵閙小的緣奉母命尋覓已久今見妹子在老虎灶上泡水當即跟蹤前往遇見侯勝榮被覇不放小的因即喚同巡士拘至北區轉解至案一面即邀陶張氏陶小五及母親陶于氏一同到案作証求究陶陶氏供　被歹人誘拐至南翔後又來滬轉賣於侯勝榮因氏不允被侯關閉空屋屢次逼姦不從今願隨夫回去詰之侯勝榮供去年憑趙福江侯銀福爲媒出身價洋一百二十元媒金二十元娶陶氏爲妻今請追還身價明府曰爾娶有夫之婦有干例禁如欲追還身價應先將爾收押着交蟻媒到案再核侯供不能尋交明府遂判從寛開釋陶陶氏准給其夫領回餘人退去具結完案 
[嫌怨愈深]  
　　賈蔡氏控夫姪銀春恃蠻覇產等情曾經本縣田大令飭差提案旋由銀春之父賈鳳林約同親戚謝啓云王文世陳安甫金咸堂等具禀到縣謂賈蔡氏不守婦道挾嫌誣告事爲賈蔡氏聞知已於日昨奔赴道轅上控未知劉　察若何辦理也 
[毋再吵閙]  
　　縣署自新所押犯沈七仔王阿三陳阿大因在押所吵閙毆人經田大令查悉裝入木籠示儆在案昨由襄讞承明府諭飭啓封開出面諭沈等以後勿再滋閙如不改過定當加等治罪諭畢著仍還押 
[野蠻舉動]  
　　南市裁判所解送水手葛阿根及受傷人孫紀德到縣函稱孫紀德在寗紹公司碼頭上大便被水手葛阿根潑水以致口角毆打受傷請爲驗究等情田大令諭飭將葛收押候驗明孫紀德傷痕再行核辦 
[遞解匪徒]  
　　匪徒張小郎因私鑄銅小洋由南匯縣賴大令訪獲訊辦後昨日派差將張遞解至上海縣署押候訊核 
[道轅紀事]  
　　直隷賑捐分局委員候補知 
 
 

Page 19

 
 
縣兪世球辦理江北淮揚公所副董補用縣丞鄧翰卿靖湖兵輪管駕江蘇撫標左營把總葛發昨日先後到道禀見 
南市 
[協傳見証]  
　　公共租界新閘捕房昨派中西包探持公廨寳讞員函至南市裁判所禀稱據劉順德控稱失竊金銀飾物値洋一千餘元現已拘獲行竊之戚沈氏由廨訊究供出見証王惠卿吳澣亭兩人均在鹹瓜街立成嘉廣生兩藥材行内請爲移傳裁判員准予派探協同傳諭王吳兩人自行赴廨備質 
[私運底貨]  
　　李惇元堂經租人周時生昨至裁判所控稱竹行碼頭已閉東來衣莊主沈鏡淸被繼母在縣控告違忤拘案收押業已因病逝世所欠房租洋二百二十餘元係由該冋業萬泰莊夥朱起鳳擔保將生財攤抵旣破沈母孔氏將生財運出藏匿欠租置之不理求請追還湯裁判准即傳到該氏及保人朱起鳳研訊氏供已蒙縣憲訊斷將生財店基歸氏具領不料被朱串人將底貨私行運匿故將生財搬出賣去訊之朱供小的作中實有其事惟底貨因欠同業之欵已由公所搬去暫抵判朱交保限一星期理處逾期着保送縣比追氏亦交保料理 
[不耐苦守]  
　　盛澤婦人顧湯氏之婿唐某前因犯事被吳江縣拘案收禁其妻唐顧氏以來滬帮傭爲由與漆匠南滙人周金海私通賃居油車碼頭已生一　茲唐在獄患病遣妻母來滬將顧氏尋回未及數日又復私遁昨其母將男女一併扭控南區移至裁判所請究顧氏供因母親意欲串人圖賣是以逃出判戒責一百下交母領回周戒責一百五十下押一月期滿交保 
[分身無術]  
　　甬婦汪李氏前與住居南馬頭向爲棧司之徐金生姘識已歷十餘年嗣又與江西人陳士桂私通匿居滬北三馬路近日氏又將陳棄去仍與徐相聚一處前日陳跟蹤而至向氏索還衣服仍圖苟合徐遂出與格鬭喧爭不已旋爲站崗巡士所聞一併拘至南區移解裁判所訊究氏供年三十七歲與徐陳先後姘識是實裁判官以該氏無恥已極判與陳各戒責一百下飭陳具結不許再往滋擾徐斥退 
[追繳田單]  
　　浦東人王小弟去年因有急用向妻父借取田單一紙託西門外茶館主張陳錦及地皮掮客方錫庚代爲抵押不料被方吞匿私向某姓抵得洋若干元向追不認控由裁判所於昨日提訊方供認屬實判交保限三天將單交案給領張斥退 
閘北 
[仍須覓保]  
　　協義恆米行夥顧啓元控陳少漁欠米洋百餘元經四路分局蕭區長訊判交保還洋已記前報詎陳無人作保挺押日久置之不理昨日覆訊判仍交保理處 
[烟妓私奔]  
　　前晚有蘭芳里烟妓張紅寳偕同向爲　司之陸福生存至閘北被崗通查見以其形跡可疑一併拘解四路分局經蕭區長提訊該妓供稱近因患病不願爲娼故欲隨陸同回湖北判陸暫交妥保妓送棲流所留養聽候查核 
英租界 
[爭風鬧毆]  
　　老閘捕房六百十三號華捕王阿四四百八十四號華捕曾阿四前晚在廣西路二百七十六號門牌雉妓院内爭狎雉妓王阿根（即黑皮阿根起釁亙毆一併扭入捕房昨解公堂請究中西官以均不安分着各罰洋二元王妓不到判將保洋三元充公示儆 
[姘夫毒手]  
　　雲南路三百另二號妓院雉妓　銀寳控姘夫丁阿坤　兇挖目並將人血置於洋烟内逼食圖害由廨判丁押候查辦在案昨經中西官復訊丁仍狡賴列押候查明實在再訊 
[定貨紏葛]  
　　德商順發洋行與美商袁錦堂同控黄　之定貨虧銀昨晨由探將黄提解公堂押候德領堂期解訊 
[安插妓女]  
　　妓女丁彩英向在蘇州賣娼茲由該處某醫院送請上海濟良所安揷昨晨由所解廨請示判發濟良所留養 
[拖累保人]  
　　吳允恆控畢厘渭擔保謝枕山銀兩不理昨由差探將畢傳至公廨過堂候訊 
[承認攫物]  
　　陶洪福（混名小滑頭）因與人力車夫羅珍寳串攫酒醉日本人森音之之金戒鈔票均經捕房查獲羅已由廨押辦陶亦押候澈查在案昨經中西官復訊供認不諱判陶押西牢一年 
[均非善類]  
　　匪人高小珠劉德生深夜持刀至新閘麥根路探望由探將兩人併獲昨解公堂訊明均非善類判高押西牢半年劉押三月 
[妓院違章]  
　　虹口狄思　路四百另八號粤妓院鴇婦王大姑因容留幼女項鈕並令妓女王阿二留宿酒醉西人均違定章昨由包探將三人併解公堂訊明判王鴇罰洋二十元充公王妓開釋項女留候其母來案再核 
[能否認罰]  
　　楊杏弟沈雲全孫桂泉前日同至四馬路靑蓮閣茶館内日人所設之游戲園打皮球不給分文向之索討反將管球人施金惠毆傷由捕一併拘入捕房昨解公堂訊實判楊罰洋二十元孫沈各罰洋十元一併充公内提五元給原告爲醫費無力繳洋楊改押兩禮拜孫沈各押一禮拜 
[流氓宜懲]  
　　流氓朱阿毛在六馬路攫取周顧氏金耳環由捕追獲昨解公堂訊供不認判押候查明有無别案於下禮拜一訊辦 
[串合偷竊]  
　　朱周氏控張阿煥與其子朱和尚串竊現洋衣飾一案昨經公堂復訊屬實判張押四月朱押三月 
[販賣女子]  
　　王寳珠前將伊女小志珠得洋六十元賣於淸江人陳美福顔德功陳胡氏奚周氏等茲陳等將女轉賣於陳崔氏得洋一百六十元被王得悉向陳加價不允控由捕房將各人併解公堂訊明中西官以陳崔氏不應價賣來歷不明之女身價不追判與王寳珠一併斥釋陳等男女四人販賣人口屬實不法着各押半年小志珠發樓流所擇配 
[婦人行兇]  
　　石路正泰衣莊夥張侯法因向段沈氏索取衣價洋四元二角無着擬將氏家插鏡搬去被毆受傷控由捕房昨解公堂訊明中西官以氏不應行兇當堂申斥着於三天内將洋如數還淸 
[貪小失大]  
　　范忠禮於北浙江路同源南貨店後面起火之時乘間竊販某鞋店緞鞋被探查獲昨解公堂請究稱係拾來中西官以不　貪小着罰洋十元充公 
[情虚畏避]  
　　顧六生雇王雲生之東洋車不給車資反將王毆傷由捕拘入捕房存洋十元保出昨經公堂傳訊不到判將保洋充公内提兩元給原告爲　費 
美租界 
[醉漢無理]  
　　前晚有一酒醉洋人雇王阿二之東洋車至蓬路不給車資反肆記毆由二百九十八號印捕拘禀捕頭諭償小洋數角了事 
[當夥疏忽]  
　　江德泰昨向西華得路德潤當舗贖取金戒一枚當夥悮將戒指給與他人互相口角扭控捕房捕頭諭令該夥認賠釋出免究 
[胎見受傷]  
　　舟山路五十號門牌住户某甲之妻陳氏身懷六甲日前與隣婦口角扭毆致傷胎氣前晚分娩小孩墮地即斃昨甲報告捕房捕頭允爲查辦 
[圖賴工資]  
　　張子卿前在顧阿四猪鬃作爲工被顧拖欠工洋八元昨向索討無着扭控捕房捕頭令赴公廨控追 
[流氓敲詐]  
　　林阿金昨報捕房控流氓李阿二柝梢不遂行兇揪毆請爲查究捕頭准之 
 [L法租界> 
[幸未燎原]  
　　昨晨六句鐘時菜市街一百五十三號門牌朱興昌賑簿店失愼幸由隣人帮同撲滅祇焚毁紙料什物等件捕房得悉後當將店主母王趙氏傳至捕房略加研詰命氏交保出外候傳公堂訊核 
[跳出火坑]  
　　英界鷄鴇弄花烟間鴇婦李任氏因烟妓王蘭英不善應客肆意凌虐該妓遂乘隙逃至法界由巡捕查見送捕解廨請究王供原籍江寗由親又王凱裕送入娼寮押洋七十五元以三年爲期近因來客無多時被毆責求恩超豁聶司馬商之顧副領事判送英公堂訊核 
[追獲竊賊]  
　　長江賊許松亭前日在招商局碼頭行竊搭客徐友慶皮箱一只掮往城 
 
 

Page 20

 
 
内匿贓當被碼頭巡丁查知追至小東門獲住送入捕房解廨請辦判枷號一月發犯事處示衆期滿收押捕房兩月 
[負債逃逸]  
　　大興水菓行主負欠不支倒閉逃逸虧欠匯德豐小錢莊房金洋四百五十元由莊主柴如桂禀請公堂飭探估見該行生財雜物祇値洋數十元當奉　司馬諭飭該房主將各物收管抵租其餘候提到行主毛炳和訊明究追 
[枷示小竊]  
　　剪綹賊許阿六摸竊行人沈金生洋銀兩元二角當塲獲住鳴捕拘解公堂請辦判枷號七天 
海上閒談 
　　可喜哉滬上商團之發達也。各商業感於外界之激刺。競起而。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[籌振大臣奏各省官紳報効災振鉅款請優奬摺]  
　　奏爲各省官紳報効災振鉅欵仍懇准照前案特予優奬恭摺仰祈聖鑒事竊查江皖災振所有各官紳報効鉅欵經臣三次奏請照章優奬欽奉諭旨均著照所請奬勵等因欽此欽遵在案時勢艱難捐務久成弩末幸疉頒優詔遠近臣民觀感漸多而振欵亦得以稍資接濟茲據升缺升用署河南項城縣事西華縣知縣楊蔚湖北分缺先補用知縣史悠壯各報効振捐銀九千兩三品銜河南保送補用知府黄壽衮報効振捐銀五千兩江西試用知縣王湘保報効振捐銀九千兩三品銜分發試用同知劉安溥四川涪州知州陳偉勛郎中銜張有成知府銜蔡繼鑫各報効振捐銀八千兩留奉候補知縣金萃康同知銜曹茂瑽各報効振捐銀六千兩部司務銜楊貽超布理問銜杜廣文府經歷銜鄭福元鹽大使銜彭喬年新疆疏勒府訓導何天錫府經歷銜高鍾霖各報効振捐銀五千兩共計報効振捐銀十萬六千兩均已如數核收由籌振公所禀報前來臣維此次沉災蔓延數省凡毘連江北皖北各境如河南之永城夏邑山東之滕縣嶧縣同罹斯厄情形極苦賑欵所需愈爲浩大而一春多雨幾釀新災四月底各處大振放竣其新災無麥之處復經電商查振大臣馮煦察看屬實加放急振一次其不足者再以奉省所購高梁分别補助華洋義振會亦分給豆種俾災區補行種植藉冀收穫月餘以來仰邀慈庇天氣暢晴大麥登塲小麥垂熟各屬報告尚有幾分收成孑遺之民不致再填溝壑惟善後事宜如儲積穀墾荒地設工廠養幼穉均應次第籌辦而欲除水患尤非大舉治河不能興百世之利除數省之害臣與馮煦疊承詔命義不容辭祗以欵絀用繁殊切力小任重之懼新捐所收悉遵部定章程限制稍嚴勢難暢旺報効一項遠近各省現甫周知尚多深明大義之人勉力輸將共襄善舉自應仍照前案奏請優奬俾鉅款可資挹注而籌辦善後及歸還度支郵傳兩部墊欵奉直兩省借欵亦可逐漸淸理查楊蔚史悠壯報効銀兩核與報捐雙月本班先選用道員例銀有餘均擬請以道員雙月本班先選用黄壽衮報効銀兩核與報捐不論雙單月選用道員例銀有餘擬請以道員不論雙單月選用王湘保劉安溥陳偉勛報効銀兩核與報捐雙月選用道員例銀有餘均擬請以道員雙月選用張有成報効銀兩核與報捐分部郎中例銀有餘擬請以郎中分部行走蔡繼鑫金萃康報効銀兩核與報捐雙月選用知府例銀有餘均擬請以知府雙月選用曹茂瑽報効銀兩核與報捐知州不論雙單月選用例銀有餘擬請以知州不論雙單月選用楊貽超杜廣文鄭福元彭喬年報効銀兩核與報捐不論雙單月選用主事例銀有餘均擬請以主事不論雙單月選用何天錫報効銀兩核與報捐雙月本班先選用同知例銀有餘擬請以同知雙月卒班先選用高鍾霖報効銀兩核與報捐不論雙單月選用知縣例銀有餘擬請以知縣不論雙單月選用以上各員所請奬勵按之籌餉例定銀數詳加覆查實係有盈無絀合無仰懇天恩俯照前奏仍准特降諭旨所有此次報効鉅欵之楊蔚等十六名均予加請奬勵仰沐鴻慈益無旣極除飭取各該員履歷造册咨部外所有各省官紳報効鉅欵仍懇准照前案優奬緣由謹恭摺具陳伏乞皇上聖鑒訓示謹奏宣統三年五月十八日奉旨已錄 
國外新聞 
[英國海軍閱兵式之盛况]  
　　二十八日倫敦電云樸資茅天氣陰凉舉行閱兵式時計有英國及外國兵艦一百八十艘内有英國戰艦三十二艘各艦分十排下椗皇與皇后逐一閱畢卽赴考維斯路斯闢脫海特艦隊昨晚通行點燈雖有大雨乘艇往觀者仍頗不乏人各國水手登岸游覽亦極親睦二十九日倫敦電云英皇喬治答樸資茅市長歡迎之詞曰每次巡游樸資茅必見海軍之築造與組織均有進步深爲可喜 
[水手罷工之目的將達]  
　　二十八日倫敦電云據格拉斯哥電稱安恩克及杜拉爾森兩公司已允水手之要求安恩克公司船塢工人亦因同盟罷工得增工資白星公司亦已與沙斯安姆泊登罷工之人開議調停條款 
[法國政界風潮之原因]  
　　二十八日倫放電云聞法政府之敗因反對宗敎致被仇視其議院特於前一日投票主張提出適當之詰問 
[德皇邀請土儲閱操]  
　　二十七柏林電云德皇前邀土耳其嗣君於秋間閱赴德閱操已經允諾 
[土芒齟齬日甚]  
　　二十七日栢林電云土耳其鎭勦阿爾巴利亞亂事之軍隊如芒台里格洛政府仍助亂黨則將進入芒台里格洛境内 
[華艦將游波羅的海]  
　　二十七日柏林電云中國巡洋艦海圻號參列英皇加冕禮後將於西七月間赴波羅的海助帕脫口岸游戈（以上譯字林報） 
[奥國新戰艦下水]  
　　初一日倫敦電云據屈里斯脫電稱奥國新造奪雷諾脫式戰艦維里特斯宇立的斯號已在該處下水 
[德日商約簽押]  
　　初一日倫敦電云據柏林電稱德日新訂商約業已簽押同日東京電云據官塲宣稱德日商業航務及特别稅則條約已於星期六日在栢林簽押 
[意大利患疫近聞]  
　　初一日倫敦電云據鈕約電稱近有載移民之輪船一艘由意國開抵該處内有多人患虎列拉疫症而死又據帕脫賽特電稱德公司船戈班號由拉爾浦斯開出時有英人一名患虎列拉疫症在船身死 
[俄報紀中國移民政策]  
　　二十九日柏林電云據聖 
 
 

Page 27

 
 
彼得堡電稱中國已在奉天設立殖民局以期發達滿洲之移民事業並在滿洲各處設立支局以葉景葵總理其事 
[駐日俄使定期回國]  
　　初一日東京電云俄國駐日大使定於初三日告假回國 
[俄日訂結商標條約]  
　　二十九日東京電云俄日商標條約已於星期五日在東京簽押共有三約（一）互在國内保護兩國商標（二）互在中國保護兩國商標（三）互相承認商業公司 
[六道溝爭端之結果]  
　　二十九日東京電云六道溝中日警察爭端業已議結中國允按律懲治滋事之犯並賠償受傷之人（以上譯文匯報 
小說 
[殖民小說僑淚（五十三）]  
　　范鳳洲等看了。心中也狠歡喜。這個時候。這幾位華僑代表。更覺得聲名遠大比前不同。各省的官紳士商。一個個都以一接顔色爲快。一瞻丰采爲榮。還有許多人。生生。的要和范鳳洲等結爲。兄弟。更有無數的人。不分好歹。强要把范鳳洲等拜做老師。死纒白賴的。一味混閙。范鳳洲等推却不得。没奈何也只得勉强略略的應。酬一下。那門生帖子。和拜把子的蘭譜案頭上堆得高高的。也不知有多少。這些無謂的應酬。倒反把范鳳洲等拘束得不遑暇食。終日忙碌。范鳳洲等雖然心上二十四分的不願意。却又是無可如何。這一天范鳳洲正在陪客只見家人傳進一個白紙名刺來。上面刻着莊煜的兩個字兒。范鳳洲陪了一早晨的客。正有些在那裡火星直冒。看着這個名字。又向來不認得這個人。便向家喝道。這個人我向來不認得的。你只去對他說。我没有工夫會他就是了。那家人答應一聲。走了出去。不多一會忽然又走了進來。手中原拿著那張名刺。支支吾吾的說道。這個姓莊的。狠不講理。家人回他說老爺没有工夫會客。他就說老爺是徒有虚名。毫無實學。所以不敢見他寫了幾個字。在名片上呌家人帶進來。給老爺看。范鳳洲聽了這徒有虚名。毫無實學的兩句話兒。不知不覺的就立起身來。接過那名刺看時。只見上面用鉛筆寫了兩行草書道。素不相識。聞名而來。有事面陳。非爲侔利那幾個字雖然冩得。十分草率却是龍飛鳳舞。筆力非常范鳳洲看了。心中想道。寫得出這般的一筆字。講得出這樣的幾句話這個人必定也不是個等閒人物。斷不是和盧才一樣的人。說着。便叫家人快請莊老爺到我臥房裡寛坐一會。我會過了客。立刻就來。家人應命去了。一班客人。見范鳳洲對着他們嬾嬾的。好像要催他們走的一般。便大家立起來。拱手告别。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
