# 1898 - 101 - 4908977

 

Page 1

 
 
[出售學會新譯中國度支考]  
　　仍寄售中東戰紀本末初續編文學興國策每套兩圓圖書集成局代啓中國每歲度支出納之數向無刊布清册上海英正領事哲特就户部曁各省奏報中關係錢榖之數者積三載之句稽抉摘成中國度支考一　呈英政府轉發議院核准刊行於中國財賦之所出與夫一歲支發之欵逐項羅列旣簡目明廣學會譯作華文交本局代印精本卽託申報館帳房申昌書畫室出售　册洋银一角五分所有前印之中東戰紀初續編連文學興國　并售拆售均有定碼以及泰西新史攬要仍并寄售上海四馬路老巡捕房西對門廣學會總局及美華書館格致書室古香閣文瑞樓飛鴻閣大吉樓外埠敎士售書處曁各書坊皆有出售諸君请分别賜顧可也 
[報紀粤中多盜因推論之]  
　　近來盜風之熾到處皆然報中所紀幾至無日無之然以粤東爲尤甚粤東人民强悍爲南方之冠從前髮逆之亂始於粤西而盛於粤東蔓延至十餘省蹂躪至十餘年雖爲匪者各省皆有然無非被虜脅從而爲首者則粤人居多故粤匪之名幾徧天下要知匪之所聚則盜之所積也自粤匪削平以來已三十餘年雖當時不能盡皆誅戮不無漏網之魚餘　未盡然已數十年之久卽多漏網而老者老死者死豈猶有存焉者惟風氣强悍習慣自然一旦見財心動則爲盜亦正易易耳昨報錄循環報紀南海縣治獅山種福兩屬盜賊潛滋刼掠頻聞白鶴田鄕於一月内連遭兩刼上月二十一晚賊旣刼該鄕十餘家猶未償奢願轉刼小欖墟　藥肆翌晚又刼舊小欖鄕鄕申丁口祗百餘而守望相助禦素嚴相持逹旦而散二十三夜賊復擁至石頭鄕爲更練分路握守因移刦陳邊鄕如願而逸又有某甲移同梅鶴在小東門某街開設烟館收得會項數金爲匪偵知卽晚分黨入館僞爲吐霧吞雲俟至更深卽拔刀械向甲索銀甲靳不與卽飲以刃卒將藏資搜刦甲婦與之搶奪亦受重傷甲女見父母遇害奮身出門呌喊賊轟以槍致彈傷下體附近更練畏匪兇暴僞爲勿聞賊得逍遥而去又初三晚南海石龍鄕曾姓突被盜匪數十人連刼十八家失贓約數千金初六晚相連之黄姓亦被盜刼九家贓約二千餘金該處更練聞警出救寡不敵衆反爲齎送十餘里夫在鄕村行刼盜匪欺鄕人之無備得以逞其伎倆猶可說也乃城巿之中且有更練之處亦若行所無事盜之肆無忌憚固不足怪而所設更練本以保衛閭閻宜乎一聞盜警卽奮力拿捉或併力追赶俾盜知利害不敢嘗試而乃一則旣聞呌喊而僞爲勿聞盜得逍遥以去一則雖出相救而寡不敵衆不啻齎送十餘里反不若某鄕之守望相助得以相持逹旦以此觀之則知粤東盜風之熾所由來而更練之設如不設矣前有友人自粤東來者言及粤省搶匪之盛不但深夜搶刼之案無日不有卽省城之中白晝之間罕有人敢身懷數十金而行路者苟有懷之者必遭匪刼行路之人恐遭匪怨皆熟視無覩果如斯言則光天化日之下不啻地棘天荆各處盜風雖不能絕而斷無如此之盛豈粤人之皆不畏官法耶抑官之不能治粤耶說者謂盜之多必由有賭之盛無論何處盜匪聚集之處必有賭塲粤東賭風甲於各省故盜風亦甲於各省如欲清盜須先禁賭闻粤東賭攤無地不有卽各衙署之前亦明目張瞻所避者僅官之耳目耳誠以署中之人無一不與賭徒相通苟官非目見亦斷不能知署前有賭攤况官之出入有時亦斷不能使官之目見也苟賭能禁絕則盜自能日少矣曰賭與盜相濟誠是也然欲禁粤東之賭談何容易現在闈姓通天徧行各省大賭之不能禁又安能禁小賭哉地方防盜之舉立法非不盡善無如有治法而無治人亦祗付諸無可如何耳粤東之更練想亦猶之蘇省之巡防也巡防更練不過虚張聲勢　於百姓之身家不啻視如秦越誰肯奮不顧身不如仍行古法爲守望之助較爲切近卽如舊小欖鄕祗丁口百餘人同心協力盜卽不能搶刦此其明証也若以盜匪之多而欲恃地方之兵勇或多設防或添招募恐所費不貲而仍無益耳有弭盜之責者其不以予言爲河漢否 
[本館接奉電音]  
　　昨日上午京師飛電傳來硃諭一道敬謹譯登○三月二十一日奉硃筆葛寳華補授光禄寺卿欽此 
[德藩將來]  
　　昨日香港來電云德國親王亨利於是日坐計非雍兵船開駛來滬屈指禮拜六大約可以抵申矣 
[刦餉述聞]  
　　安慶友人手畢云陜西邊境屯兵之餉向由各省撥解銀兩以應軍需今届江西撥解餉銀十萬委員督解沿途兵役挨站護送三月初八日行至安徽定遠縣界突被匪人刼去餉銀一萬數千兩定遠縣某大令聞警隨卽簽差緝捕勒限務獲一面申詳上憲並移鄰封協緝不知飛鴻冥冥卽能弋獲否也 
[閙教述聞]  
　　宜昌訪事人來簡悉近有川號由渝來信云江北廳地方設有福音堂在彼傳教不知何故該處民人大閙教堂並聞有傷斃喊教士所用之中國人一名不知如何了結當此時事岌岌之時無知小民尚欲滋生事端以　君父憂眞殺不可恕者矣 
[股票述聞]  
　　紹興訪事人云浙省昭信股票各州縣照地丁征數派借一成列入交代分二十年匀攤兹悉列入交代一節已奉上憲批駁但准照地丁派借一成未便分年匀攤也 
[獲盜類誌]  
　　某日之夜浙江嘉善縣東門外花姓家被盜刼去銀物多至五六萬金報案後經地方官行文鄰省請各營縣一體協拿本月十八日蘇省飛划營管帶歐陽總戎在蘇屬某鄕拿獲是案夥盜梁得勝一名當訊知起意行刼之首盜廖春山匿迹於五湖深處總戎遂率領健兒多名不動聲色令砲船駛往太湖掩捕當於夜半時出其不意將廖盜獲住旋於十九日復拘獲本年正月間行刦胥門外王姓木行住宅之盜犯沈阿才一名當於是日一併解回省垣禀經上憲飭發長洲縣署釘鐐收監聞廖梁二犯卽日當解往浙江歸案訊辦有見者謂該盜等年皆三十左右狀貌猙獰望而知非善類焉○劇盜顧小村經蘇防左營管帶朱太守上洲於本月初九日緝獲解省曾紀前報兹聞該盜前者曾在長江中拒敵官軍經督憲劉制軍行文各處一體恊拿去年搶刦常熟縣某姓家之盜黨皆係顧之儕輩是以破案後常熟縣主朱大令來蘇將所獲盜犯帶回常熟歸案訊辦顧匪竟敢中途截刼詎犯船在後顧匪等誤登大令坐船肆行刦掠旋經捕役拿獲三盜供出細情三盜雖已就地正法而顧匪沿逍遥法外經各營縣懸賞購拿匿迹於江北長興沙地方與長江著名巨盜綽號大皮帽子及大皮袍等同惡相濟雖屢次前往掩捕總以是處鳥道難行未得擒獲近經朱太守訪悉顧在金壇縣屬之天王寺地方爰卽遴派哨弁方耀宗等前往密拿竟得一鼓成擒現經蘇州府桐太尊 
 
 

Page 2

 
 
迭次研訊該匪供詞甚狡尚未認實想旣經獲案斷不能倖逃法網矣 
[議設藥捐]  
　　松郡友人函告云黑龍江副都統景統制祺奏請就二十一行省分别地方繁瘠設局徵收藥捐蘇省大憲遂將户部議覆奏稿刊刻分頒所屬各邑由地方親民之官延紳議徵松地華婁兩縣亦已接奉所刊户部奏稿發給各士店俾令閱視其餘烟館亦分極盛次盛簡僻三項極盛擬捐七十兩次盛擬捐五十兩簡僻擬捐三十兩一面設筵延請紳商熟籌一切俟議定章程不日卽需開辦一時烟霞窟中人聞之無不愁眉雙鎖云 
[松試六志]  
　　松江訪事人來函云江蘇學憲瞿大宗師按試松江關防極爲嚴密内巡捕至儀門而止外巡捕亦至儀門而止各不能踰鴻溝一步宗師更御下嚴肅日前傳諭出外飭將枷杖等物送進傳聞某學書斗不能勤於所事故宗師擬發巡捕懲治各學書斗聞之無不惴惴有戒心云○廿二日考試奉金上三縣童生正塲所有題目錄左奉賢故將大有爲之君金山若夫豪傑之士上海有安社稷臣者通塲次題不患貧通塲詩題賦得步行奪得胡馬騎得騎字五言六韻 
[禾試又誌]  
　　嘉興訪事人來函接到十八日二覆諸題照錄如左通場首題子曰文武之政布在方策前十名堂號題子貢曰文武之道未墜於地詩題王會圖得圖字五言八韵中國有聖人賦以越裳氏重譯而來爲韻雜作振興商務議乍澉海防說南湖春泛歌七律隨場補考題首題曰昔者曰昔者次題故君子可欺以其方詩題重與細論文得文字五言六韻 
[越試五志]  
　　紹興訪事人云浙江提督學政陳大宗師十五日覆試闔屬文生題錄左方觀遇斯知仁矣赋得共登青雲梯得登字十六日提覆蕭山嵊縣文童題爲夫撫劍思援弓均作兩比不論前後十八日總覆闔屬文童題爲得天下英才而教育之經文詩俱免作蕭嵊文童正塲拿獲搶手一名當交提調官訊係金華府東陽縣人想須照例懲辦也 
[租地糾葛]  
　　宣昌友人來信云南門外洋碼頭空餘之地悉被洋商及教士租去惟留十餘丈之地基一方曾在衙門存案不准售賣近爲某甲承租造屋該地本鄰於天主堂現堂中欲將該地永遠租去囑某甲另遷甲與地主評理地主無可如何央人從中勸甲將所盖新屋折算與堂中只惟算裁料不認工價甲意未允欲與地主成訟聞該地方因此入教恐甲亦無可如何矣 
[蘇垣仕版]  
　　姑蘇訪事人云長洲縣典史陸少尉桐華經上憲調署　　光福司巡檢所遺之缺現經藩憲聶方伯於本月十七日牌示以分缺先補用巡檢高少尹朗署理 
[紹郡平糶]  
　　紹興訪事人云會稽縣孫叔禾大令購米平糶現已由無錫購米到紹卽分發各米行承領平價零糶並查悉紹興米糧全恃金衢嚴三府來源現因該處遏糶以致紹興米價日昂乃禀請省憲札飭該三府准紹興米販運米出境一面發給護照飭令迅往販運從此踈通想巿價當可平减矣 
[鍾阜晴雲]  
　　金陵採訪友人云安徽屯溪鎭人某甲前曾爲某宦幕中客近年失就無以爲生於去冬來省謀事今正初七日其妻由屯溪全泰盛信局寄書與甲信資付訖託同鄕人向在省垣南門外福源爲夥之某乙代收轉交此信於正月十四日寄到金陵全泰盛局局主某丙照號　簿飭夥友某丁分送詎丁將付訖改成酒資二百文字樣送交某乙向索青銅二百乙察封面有塗改痕跡不肯給貲丁卽將此信帶回及二月初旬又將此信送往乙仍不肯給錢繼細閱封面有緊要急速等字樣允爲折半付錢丁仍不允將此信帶回直至本月中浣某日有與丁同業之某戊瞥見此信知關緊要以正言相責自知不合又將此信送交某乙不再索錢乙當將此信轉交與甲時甲乙於前數日由他局寄來家信驚悉其妻於二月某日在家服毒而亡正深驚訝及接此信折閱之下則見白紙紅字沾染模糊細視之乃其妻瀝指血之手書也書中略謂自中來信之後飢寒交迫日食維艱債　又每日到門萬般逼索接後務儘二月十五日以前速卽籌欵寄歸或親自回里布置如越期無錢寄家人又不返定卽懸樑仰藥以圖自盡云云甲閱竟卽懷書見乙問何時送到乙歴告前事甲乃至城内全泰盛局晤其局主詢以屯溪信局幾日可到答以七日又問信到後幾日始送答曰速則卽日遲則詰朝甲謂正月初旬有屯溪寄寗一信頪代查號簿何日寄到内檢視良久答曰正月十四日寄到省垣甲乃取簿閱看不悮又見其下注明帶力付訖四字卽將此簿卷而懷之内訝而問故甲出信兩封令閱一封則前數日他局寄到之書一封則正月初七日所發十四日到省三月中浣始送交福源典之書也甲指血書謂丙曰此書旣於正月十四日寄到卽當隨送我若見信赶緊設法萬不至釀成人命今汝夥欲賺錢二百文之故以致我家破人亡此恨此讐安能不報今惟有控之公庭懇求官斷耳丙猶强辨甲當至該局附近各家歴訴前情有魯仲連其人出爲排解勸甲暫緩興訟甲謂擱捺信函　　性命良心何在天理難容今諸君旣力勸罷訟豈以我不應興訟手則俟我遍請省垣各信局東夥公評此事再行辦理甲於是又遣人至各家信局投刺期於某日齊集伏魔菴信局公所會議○金陵百佛殿左側有王某者與馬姓爲莫逆交馬於去年患病不起彌留之際諄諄以妻子爲托王力任不辭馬没後王不忘故友時至馬宅存問耳聞目見者莫不嘆王爲篤念故交也近日忽有馬之中表熊某以孤寡爲可欺屢向借貸不遂則倚門狂詈前日又來索借形同敲詐街鄰中有某甲者聞熊之言不禁忿火中燒拂袂而出與熊理論謂熊欺凌孤寡官法具在罪何可逃我不忍聽此甇甇爲汝欺詐倘捆送縣署處以重刑爾必悔之晚矣詎熊雖心貪如虎而胆小如鼷誤認街鄰之言爲眞恐懼萬狀當購紫霞膏一盞背人吞下復至馬處孀婦尚不知彼已服毒惟置之不理及毒發已不可救死後孀婦無可爲計乃邀王謀王謂熊生時雖無頼而自盡亦殊可憐不必呈請官斷倩人與熊妻關說出洋銀若干以爲送死養生之經費鄰人再四排解始有成說王力任其艱惟际囊羞澀向衆街鄰商湊得番餅數十元與之其事始寢 
[劍池勝蹟]  
　　江西訪事友云省垣天主耶穌兩教民素不相能日前憇雲軒茶肆座有兩教民互相爭論遂致毆打各傷三四人甚至旁座避讓不及亦傷一人聞係某書院肄業生眞无妄之災矣○豐城縣天主耶穌兩教民毆傷一案當經江太守偕文明府邀同李教士妥速議結此上月下旬事也不謂本月初旬太守明府回省甫缷行裝又聞兩教民毆傷之事上憲卽飭明府速至豐城縣接篆訊明情形從嚴懲辦以爲華民藉教滋事者戒○南昌縣孟子卿明府某日敦請謝教士入署讌會陪座有新建縣黄明府豐城縣文明府委員郭明府維時觥籌交錯浹洽逾恒面商創立西學堂教習法文法語明府之作育人才於此可見矣 
[韜光晴翠]  
　　杭州府試旗仁錢餘臨新以及商籍童生正塲均於本月十六日考試題目列後旗籍已冠首題好仁不好學仁和好知不好學錢塘好信不好學餘杭好直不好學臨安好勇不好學新城好剛不好學未冠通塲首題不如學也通塲次題下無學通塲詩題學校好林得林字商籍已冠首題仁者先難而後獲至仁者壽未冠首題未聞以千里畏人者也通塲次題果能此道矣詩題寒食清明都過了得新字○本月十六日爲杭州三書院望課之期敷文生題今王亦一怒而安天下之民二句賦得日課一詩得詩字童題府並耕章賦得試院煎茶得茶字崇文生題林放問禮之本三章賦得焚香薦士得焚字童題信而好古二句賦得遠聞佳士輒心許得聞字紫陽生題孟子謂樂正子曰二章賦得石泉槐火一時新得新字童題我不意子詩題同上○杭省工作人等每届清明佳節例行停工糾約同伴往六橋三竺間遊玩終日往往不醉無歸而小家婦女亦有踏青之舉本月十五日適逢是節天氣又值初晴故白公提畔游人往　如　茶坊酒肆幾無託足之　振　果公祠及外口官高 
 
 

Page 3

 
 
莊等處俱雙扉緊閉不令行人入内蓋恐其滋事也是日午後有銅匠某甲偕同二少婦一女郎步行出錢塘門至昭慶寺前雇一划船至蔣果敏公祠登岸入内游玩方欲出門而游人甚多頗爲擁擠適有機匠乙丙丁三人故意將門攔住使不得出甲因與之口角而乙等自恃人多不肯相讓經旁人力爲排解始得乘間而行乙等肆口詈駡亦不敢與較及至平湖秋月地方忽遇同業者六人在彼豪飲邀甲入座甲卽將前情告訴一番而若輩皆年輕好事之流又加酒興勃發遂奮臂一呼同往報復因令一人先與婦女等雇舟回城大衆趨至蔣祠尋釁而乙丙丁不知何往祗得退回原處仍復沽飲迨至夕陽欲下沿隄而歸至叚家橋畔見乙等由裏湖而來甲遂怒從心生奮步直前衆亦一擁而上各樹旗鼓互相厮打幸該處有人赶報巡防局派差彈壓始各釋手而去惟兩造雖經扭結尚無重傷故不至匍匐公庭也○前吏部右侍郎汪柳門少宰鳴鑾原籍徽州寄居錢塘少宰於咸豐丁已年應商籍試分司正案錄取第一本年舉行戊戌歲試杭紹案首汪君原恂係少宰之哲嗣說者謂堂構相承卽此已見一斑將來翔步木天蒸蒸日上可預卜焉 
[鶴巿春聲]  
　　姑蘇訪事人云三月十五日爲清明令節蘇垣郡城隍等各廟循例賽會隔夜由各會首舁偶像升堂點卯唱名與陽官無異翌日清晨步舁神出游是日天朗氣清各會首興高采烈至各處大街小巷繞道遊行午刻麕集虎邱厲壇焚化冥鏹赈濟無祀孤魂蘇州府桐太守總捕府劉司馬長洲縣汪大令元和縣李大令吳縣賴大令均循例詣壇拈香是日會共二十三起當道經山塘時接尾銜頭大有山隂道上目不暇給之勢總捕府劉司馬恐釀禍端預飭捕勇多名至各處彈壓是以自朝至暮甚爲安謐而相約觀會者紅男綠女頗有如水如雲之盛○蘇垣邇來有種不法棍徒專於傍晚時躱在僻靜之所見有年老婦女及童穉弱質之踽踽於途者卽突出將人毆倒攫取物件本月十四日傍晚衛前街有某姓女年甫十二齡手持衣包從其母自戚串家歸母在前相距十餘武刺斜裏忽竄出一人將女所戴之耳環一副用力扯下并攫其衣包而逸又十三日海洪坊巷凌姓家傭婦奉主人命向某當鋪贖取金簪一枝持之而歸行至附近時已傍晚忽背後趨上一人將該傭婦一拳毆倒攫其手中金簪而遁噫棍徒如此横行想賢長官訪聞之下必有以重治之也○邇來蘇垣各屬秋收歉薄米價昻貴異常各大憲關心民瘼一再會商欲振斯民於困厄因請奎中丞會同兩江總督劉峴帥啓奏请豁免米捐現聞准於本月二十日起米榖雜糧一律免捐已於十九日行文各縣一體遵照想自後米價當有减無增經紀小民咸欲憲恩於不置 
[憲旌蒞止]  
　　江蘇撫憲奎樂峯大中丞昨日下午六下鐘時乘坐官舫駛抵本埠停泉梵王渡大王廟碼頭在申文武各官咸往河干遞呈手板一一禀見後中丞登岸坐綠呢大橋至虹口北河南路天后宫行轅 
[預供張]  
　　本縣黄大令探悉江南提督李壽亭軍門將次蒞滬昨日飭令辦差丁役分往碼頭預設供張整備迎迓 
[欽使到滬]  
　　法國駐京欽使畢勛君將次到滬已紀昨報昨日清晨法公司輪船抵淞停泊口外駐滬法總領事白藻泰君偕同領事繙譯文案各西員乘小火輪船至吳淞恭迓欽使帶同瀛眷坐小火輪船於上午十點鐘抵埠停泊法公司碼頭法捕頭克君戎服佩刀率令通班西捕並各華捕站立兩傍嚴孫王三包探帶領通班探夥至碼頭彈壓畢君偕夫人登岸各乘馬車至法總領事署駐卽擇日附輪北上 
[奉札開捐]  
　　刻因庫欵支絀給黑龍江都統景都帥奏請開辦房捐及烟膏土藥各捐奉旨飭部議准由部咨行各省督撫通飭各屬遵行辦理上海縣黄大令兹奉江蘇撫憲奎大中丞札知遂定於本年四月初一日起派委設局開辦擬定房捐以一年租金之中抽捐一成繳局徵收房主房客各派一半其烟膏土藥店分上中下三等抽捐領帖認捐方准開張上等每家五十元中等四十元下等三十元 
[准免米捐]  
　　抽收米捐歴辦已久兹因米價過昻巿面難以周轉經各米業商董禀請各大憲免捐以甦民困現奉督撫憲慨念民艱俯如所請刻已一律豁免矣 
[英界火警]  
　　昨晨七點鐘時忽聞捕房蒲牢怒吼旋分四下知英租界又肇焚如急出訪問知火起於二馬路二百零五號門牌之瑞裕麻油店旋卽延及二百零六號之桂香齋庥油店並二百零四號之同茂京貨店等數家按該處均係雙進房屋共焚去六七幢幸救火會西人聞警駛至急開自來水龍頭接以皮帶汲水狂噴祝融氏力不能支始偃旗息鼓而退至其起火之由僉謂瑞裕店主方晨起掃除垃圾傾倒門外詎爲時已晏有違租界章程被捕拘入捕房而其妻某氏正在燒煮雙弓米聞夫被拘急取小洋三角赶往捕房致灶下無人看管竟肇此災豈亦有數在耶 
[吞烟送療]  
　　紹興人毛某向爲染坊生理近因失業以致落魄無聊朝不保暮自念如此景况生不如死遂私購阿鞭蓉膏一盒背人吞服後經同居之人知覺舁送仁濟醫院求爲救治特不能出死入生否耳 
[失孩待領]  
　　某號華捕在途巡緝見有九齡男孩一名迷路啼哭帶回捕房訊問孩名陳八子住池浜橋船上捕頭命暫留捕房待家屬認領 
[醫生赴杭]  
　　曹君思劬精參中西脉理兼熟刀圭向在裏虹口同仁醫院佐理西醫施治求治者皆著手成春刻因經理醫院之李醫生在杭州省城建興體仁醫院又請曹君前往診治曹君於昨日坐小輪前往想六橋三竺問當以盧扁奉之矣 
[暫停發落]  
　　昨禮拜三係法捕房發落之期讞員鄭景溪大令探悉撫憲奎大中丞將次抵滬大令理應恭迓憲旌故飭丁咨照捕房暫停發落一期 
[上海縣署瑣案]  
　　金陵人陳恭發投上海縣呈控陶世興等滋擾等情一案前晚李二尹提訊陳供胞弟遺有二女次女許配陶世興爲妻後因陶貧如洗無力迎娶自願退婚各無異言不料前日陶世興忽糾同陶世友陶全三等擁到弟媳處强搶姪女未成自行滋擾求究陶世興供前由戴張兩人爲媒聘定陳恭發之次女因一時無力迎娶暫緩完姻並無退婚之事近因媒人張姓已死岳父亦亡伯岳居心不良唆使岳母賴婚故往理論實非滋擾陶世友供詞相同陶全三供與世興同鄕同姓不宗素來認識小的並不干預此事惟知係陳恭發嫌貧賴婚誣累小的等到案求鑒二尹判將陶世興陳恭發暫行交差俟傳戴姓媒人到案問明核斷陶世友全三事屬無干當堂釋放兩陶叩頭稱謝而去○趙錦濤誘姦沈唐氏一案前經黄大令屢次訊供發堂後經其醮娶之夫松江人沈福嘉赴府上控奉批著將唐氏給沈具領等因並給文沈福嘉投上海縣禀請具領前晚李二尹升堂飭差往普育堂提唐氏到案諭令隨夫回松安居度日不可强違如再犯不端定行加倍重辦唐氏唯唯遵諭沈福嘉投案出具領狀領妻回松管束趙錦濤前已責過不再訊問案遂結○鄕民唐子壽控堂兄祝山私賣祖墳一案前晚李二尹提訊唐供祖父向榮蹟地一畝二分田單因遭火遺失由故父另立代單將地出賣徐姓得洋四百元詎料遺失之田單被堂兄祝山拾去將此單並同接連該地之祖墳公地七分一併私售得洋二千三百元嗣因欲將祖棺遷葬小的與寡嫂俞氏始經得悉與之理論僅肯給小的洋三百元俞氏洋七十元小的等不允而該地前經故父賣與徐姓徐亦向小的索地且該地是小的祖遺之産與祝山無涉俞氏供與子壽同唐祝山供甚含糊研詰再四始認賣地得洋二千三百元是實二尹以祝山不合判笞二百板一畝二分之地價應歸子壽收得徐處代單亦由子壽備價照支公派兩造遵斷具結完案 
 
 

Page 4

 
 
[永膺多福]  
　　嘻天災流行至今日而已極矣各處乞賑之書紛如雨集敝所隨收隨解苦于應接不暇所幸各大善士慨念時艱多方籌措俾災民未卽塡溝壑者皆諸君子之所賜也兹收到安慶李鼎和當沈庶翁續募洋三十一元從善堂捕北聽濤居還願人不留名四户各洋三十元盡心子洋一百元盛栢翁交來心餘力絀子求萱蔭綿長洋二百元嘉興敖夢翁經募洋一百元天水丁酉生增年嬰兒求身體安康元三百五十兩西冷吏隱洋二十四元合衆善之輸將拯兆民之疾苦神目如電福祉之集無俟蓍龜矣上海六馬路仁濟善堂籌賑公所制施則敬等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五嶺春雲]  
　　粤垣自上月杪微雨至本月初卽晴督撫憲關心農事設壇在粤秀山龍王廟祈雨禁止屠宰期逐甘霖不謂連日天氣更炎熱異常農民望澤　殷各處田禾均不能下種倘旬日再無雨下誠不堪設想邇聞肇慶府瓊州府地方亦均無雨以至米價日貴是可慮也○刻下省垣米價雖昻人情尚爲安靜皆因各善堂在城廂内外及河南地方均設有平糴處所有在廠買票者有著人到處察看極貧之户派票者又有著地保街董查明貧户若干造册送至局内照數發票交該街地保散給者均每洋一角給米三斤誠以爲日甚長恐難爲繼又無甚厚利不至人多爭奪不謂人心不一因散票而肇事者不一而足日前有散票人在城内　院地方散票有旗人向討數票人見其衣服尚都諒非貧漢吝而不與旗人甚爲忿怒云我雖衣服尚完而家内十數口正待嗷嗷故迫而來取豈　討耶卽欲奉以老拳散票人見勢不佳當卽狂奔而避又城西七間地方該處貧户均皆矮屋入門數步卽是廚灶有散票人到此左瞻右矚有給票者有不給票者并有一户見無婦女有閒集多人棲止其中卽云此散仔所居一定不給户内之人卽出而爲難散票人見機走避未受老拳○城西觀音橋平糴之廠今改設在五福里吳家祠傍餘地共有六畝之廣農人在此用竹籬笆間住種植蔬菜刻下設廠不免人衆拆開籬笆行走以至各菜種多有踐壞兹復開辦人多入内行走農人出而阻止衆均不服挾石以投適中該處老婦頭上血流如注農人卽解受傷婦人用肩輿扛至第十甫崇正善堂伸訴善堂　　著其自行醫理了事○本月初二日爲北帝誕辰各處廟堂皆燃燒花砲以爲慶賀蓬萊西約北帝廟連日建醮并高搭砲棚以接砲極爲閙熱因去歲得接此砲者甚爲　適添丁發財故今年擬欲接還誠恐不能如願暗出花紅銀數元是以此日燒砲人甚擁擠該砲燒時各人爭奪有一人已先得手卽爲强有力者奪去又有一婦人企立而觀有一砲放時從天下墜適中該婦頭頂血流被面有謂該婦是日曾到喪家視殮故爲神儆云 
[皖公山色]  
　　安省候補佐雜人員凡無差委者由各大憲按月輪流課試本月十六日應輪臬憲趙廉訪課吏之期是日仍於龍門考棚扃門課試監課委員係支應清賦及股票各局提調准補廬州府同知石司馬鎭今將課題列左皖省旣多曠土又多游民豈地廣之區生齒　未繁息抑游手憚於耕作歟山上磴田大半廢棄而客民墾荒者又復旋種旋無其效安在何術能使游民歸農惰民力耕客民久業瘠土成饒各抒所見以對閱時務報有無法弊說○本月十六日係撫憲鄧大中丞試畊之期是日清晨司道府縣各員先後至農壇少焉中丞命駕而至有司預備大武一頭角上披紅犁具皆全撫憲居中左藩右臬均以手扶犁在地　行三轉府縣尊灑老圃數人前導高唱田歌乃天下太平五榖豐登等吉語郊野觀者幾如堵墻○皖垣倒扒獅大街有同慶和首飾店開已三年店主爲豫章人某甲店面闊綽金碧輝煌工夥二三十人工作之聲昕夕不輟所造首飾均是足紋人頗相信以故官塲紳幕皆存銀於其店中有某乙者存銀二千兩今欲取用甲姑約期兌付本月十四日向晚乙往友處赴讌未歸甲卽約同工夥席卷而逃是夕黄昏時中燈火輝煌尚如平常工作迨夜將半有巡街保甲見店門虚掩推門視之惟燈火數盞并無一人遂呼店中東夥無應之者前後皆已闃其無人於是鄰佑咸知甲棄店逃遁由乙鳴於保甲總局隨將店門封閉店中所有遺物首飾生財一併起於保甲公所約值銀六百兩抵還乙項尚少一千數百金聞諸官紳所存之數或三五千或一二千多寡不等約計不下六七萬金想諸存户自必訟諸有司備案請緝也 
[上海巡局紀事]  
　　前日有流民徐海和唐榮春盛阿七等三有在南巿小南門外公義馬頭地方擺設賭攤誘人團聚賭博有吳某者見其在通衢大道哄聚多人呼么喚六實屬不成事體因卽喚同二十三七鋪巡防局勇丁將徐等一併拘獲解至局中當由局員盛雨村二尹升堂研訊戚等均供本邑人因年老無以爲生不得已偶爾違犯叩乞施恩二尹謂本應從嚴處究今姑因年老從寛免究今將徐戒責五十下并諭唐榮春以後務宜安分營生毋得再行犯賭如敢違犯定　處究不貸○前日有胡老二李雙九兩人在南巿三泰馬頭新街地方擺設骰攤共得頭錢一千四百文彼此分肥不匀扭住打架後有二十三鋪地甲到來正欲拘解巡防局請究胡卽挽人解勸而散○日前有住居小東門外鐵錨弄之張小餘生因與沈阿小索取賭欠起釁扭至十六匍巡防北局當經局員楊聘侯二尹提訊之下以其尚有在場帮兇之某甲在逃未獲因命將甲尋案再訊兹悉前晚二尹復又提案研訊張等供稱帮兇之从不知所往業已不能尋案叩請恩斷二尹謂察知爾等均非安分之徒判令各責一百板具　開釋○無錫人唐士生在楊樹浦華盛紡纱廠作小工飽煖鬼淫與同鄕某氏婦姘識雙宿雙飛儼同夫婦前日忽有同鄕人名阿四者强欲爲　向唐索洋二十元方能與該婦永訂白頭唐卽給洋而去　好事多磨昨被氏之父母得悉與之理論唐一味持蠻該氏父母卽投巡防局控告姚殿卿二尹准詞卽飭十二圖地保徐良圃會同勇丁前往緝拿務期拘案核辦 
[善後局紀事]  
　　法界某車行中前日失去東洋車一輛當卽派人四處找尋至昨日始在南巿十六鋪見其車被某甲所拉當向理論正爭執見爲巡街捕勇所見一併拘解馬路善後局禀知捕頭飭押候傳到地甲汛捕再行訊究 
[英界公堂瑣案]  
　　包探趙銀河拘解陳阿桂汪四二人到案禀稱此二人串竊施明揚家包車一輛報捕後經小的緝獲原贓送案請究施明揚遣人投案請領失贓質之陳汪兩賊同供實因亦有東洋車一輛安放一處以致誤取並非行竊叩求鑒察張直刺商之蕯副領事判令各責一百板贓還失主○應貴安扭胡巧仁到案供稱小的前因販賣紙貨來滬被胡冒稱新關巡丁向小的拆梢去洋十二元心實不甘今又遇見故扭送請究質之胡巧仁供廣東人本在新關充巡丁專捉私貨並無得賄情事直刺得供著暫押候詢明新關再訊○包探顧阿六拘解積竊錢品仁到廨禀稱此人在吳淞路某姓家行竊銀錢一雙綢衣三件經小的拘獲向詢失主不肯指出故特送案請究質之錢品仁供無錫人各物却在吳淞路所竊惟誰家則實不能指明惟叩求恩典直刺判責二百板管押一月贓存捕房○李生壽向岳金生索取會錢以致口角後卽扭毆岳隨手將茶盌擲去致傷李之頭額嗣經某號巡街捕所見一併拘入捕房捕頭飭將李送醫院醫治岳則於昨晨解送公堂請究岳金生供一時忿怒以致失手擲傷求鑒直刺著押候傷痊再訊○一百六十七號華捕拘解沈松濤高鳳岐李伯暄等三人到廨禀稱此三有在路相打違　經小的拘獲送案請究直刺路加研詰著押候飭差查明再訊　一百六十號華捕拘解積竊嚴阿華到案禀稱此人前曾屢次犯案今在勞合路口東張西望意　行竊適經小的所見爲此拘拿請判嚴供本地人不敢犯竊求鑒直刺判枷號七天示衆 
[美捕房紀事]  
　　裏虹口老虹橋東堍財神殿門首昨日下午倒斃衣衫藍縷乏無名男屍二具經走街捕瞥見報知捕房捕頭飭傳二圖地保奚坤寳前往查明有無屍屬報请善堂給棺收殮厝壇掩埋○有名陳　金者不知何處人昨日肩負衣包一個在虹口百顿路口被包探吳至江查見上前研結言語支吾當卽拘入捕房押候解送公堂究辦○昨日下午三百三十六號華捕巡緝至虹口西華德突見寗波人周阿元在彼抛磚弄石有違租界定章立卽拘入捕房押候　　　　核辦 
 
 

Page 10

 
 
[蘇省官報]  
　　三月十七日二品頂戴江蘇候補陶森甲湖南人由金陵來二品頂戴江蘇候補道何福海山西人由揚州來正任蘇海防同知王用龢由常昭内河釐局來知經竇鎭山禀知交知署崇明縣任事同省禀到知縣松年禀銷閩廣貨捐兼捕盜局差並禀謝調辦絲茶北卡差又項兆骧禀知起服回省禀到補里都司黄春懷由黄渡來禀知接帶蘇防左營事留防太湖水師正前營右領哨　道合禀知出外巡湖新選溧陽縣曹宗周禀銷海運滬局差並謝奉飭赴任藩轅牌示照得長洲縣典史陸桐華調署吳縣光福司巡檢所遺員缺查有分缺先補用巡檢高　堪禀委署○十八日知縣朱福濳禀知奉府委秋審點名差又松年禀辭回絲茶北卡撫憲奎　明日換穿珠皮褂○十九日會辦金陵洋務局候補道黄承乙　行回江寗從　　定邦禀銷監放崑新二縣孤貧口糧差典史徐可琮禀銷監放江震二縣孤貧口糧差並禀知奉府委秋審執事差○二十日委署常州府督糧通判孫　鈞禀辭赴任知縣　　　銷吳淞貨捐分局差又張沐慶專丁來省禀销常昭内河釐局差並禀知扶柩回籍丁憂照磨陳鶴清巡檢孫鑑儕均禀知奉府委秋審執事差　帶撫標巡緝快船營補用游　任毓山禀辭赴金澤鎭防次 
 
 
 

Page 11

 
 
   
 
 

Page 12

 
 
[光緖二十四年三月十四日京報全錄]  
　　宫門抄○諭旨一道錄前○將軍崇奏爲整顿官差片○鄂撫譚奏爲拿獲强刼得贓馬賊審明照章懲辦摺○吳撫奎奏爲撥欵支放地丁銀兩片○鄂撫譚奏甄别候補人員留省補用摺又奏調署知縣片○三月十四日工部鴻臚寺正白旗值日吏部引見七十名正藍满八名○麟中堂謝賞壽物恩○孫家鼐等場内專摺請安○廣東　考官劉福姚到京請安○前太僕寺卿岑春煊由籍回京請安○端王請假五日許應騤请假十日○侍衛處奏派稽察備察壇廟派出裕德官祥○召見軍機張蔭桓劉福姚岑春煊○○皇上明日卯刻二刻升　　和殿看版卯正至奉先殿壽呈殿行禮畢還宫午刻升文華殿○○崇歡片再查西北兩路將軍大臣携眷赴任回京例無撥兵接送明文光緖十七年察哈爾都統奎斌等奏整頓台站一摺申明嚴禁彼時前將軍永德到任伊始竊欲身爲之先奏明函阻烏城派兵往接並請嗣後新任不諳蒙語乾令其在口隨帶通曉蒙语之人以備傳話有旣非弁兵應不致沿途舞弊等語奴才崇歡在任八年體察情形所　嚴禁之說雖有明文絕無實際至來往不得不藉資弁兵之處約有數端敢爲我皇上陳之邊遠瘠區家人無多車輛行李須分起行走防範稍疏輒爲蒙古竊取此照料難周者一也從口携帶通事大半外館商民非官非兵無所顧忌專賴其傳述語言如暗中作弊更無人與之揭發比防閑不易者二也卽使携帶家人數名在此數年大率因苦求去歴任皆然卽以奴才而論現在祗有家人一名將來回京家眷行李在在需人經理不用弁兵斷無能走之理此藉資必需者三也有此三難非有弁兵不可况自禁止之後來往仍用營兵不過揑報官差名目以爲掩飾卽永德前年奉旨來京陛見亦係假藉差名携帶兵役護送不能自踐其言夫事君之道尚實不必尚文况遠處極邊苟屬情　可原朝廷罔不體恤自將兵弁駝馬定有限制之後亦無從包攬商運且係在官人役如有格外勒索等弊又何難治以應得之罪在新任將軍貴恒將次出京奴才亦交缷在卽特將一切下情據實陳明懇乞皇上天恩於西北兩路將軍叅贊到任回京准其撥兵接送將軍携眷所用弁兵不得逾十二人叅贊不得逾十人如此辦理似覺責有攸歸如果沿途有勒索情弊經台告發惟該將軍大臣是問以免　來揑報官差徒滋虚矯如蒙聖恩俞允卽照數撥兵往接卽新任將軍貴恒及奴才回京亦得有所遵循　是否有當附片具陳伏乞聖覧謹奏奉硃批著照所請該衙門知道欽此○○頭品頂戴湖北巡撫臣譚繼洵跪奏爲拿獲强刼得贓馬賊審明照章懲辦恭摺具陳仰祈聖鑒事竊據隨州知州張茂時詳報布商萬慶德號州屬河口地方被馬賊攔刼銀兩一案當經批飭　究該州旋比據兵役會同河南南陽縣兵役拿獲自盜李影山訊供通詳批司飭府覆審明確禀經臣與督臣批飭照章就地正法梟示在案兹該州比緝逸犯無獲錄取供招議擬由署德安府知府徐家幹詳經湖北按察使　恩培核明轉詳前來臣覆加查核緣李影山藉隸河南南陽縣先未爲匪光緖二十三年二月間李影山在籍會遇素識在逃之陜四旺共道貧難李影山起意騎馬攔路强刦可多得財分用陜四旺允從隨各向戚友揑稱投營借得馬匹陜四旺携帶洋槍李影山携帶馬刀騎馬偕行三月初四日行至隨州所屬河口地方適有布商萬慶德號由德安府城　夫馮國福等挑送銀兩赴州屬之山鎭張義知布行交收是日正行至彼李影山等見卽驅馬進前攔住陜四旺施放洋槍李影山持刀嚇禁聲張馮國福等畏懼棄担趨避李影山陜四旺卽下馬用刀割開銀包刼得寳銀二十錠仍各騎馬同至僻處李影山分得寳銀十二錠陜四旺分得寳銀八錠各散李影山隨將寳銀一錠同馬匹賣與過路不知姓名人得錢　用尚存寳銀十一錠未賣挑夫馮國福等回向事主萬慶德告知遣夥李正錫前往投保報州會營詣勘詳　旋據兵役同河南南陽縣兵役拿獲李影山並起獲贓銀馬刀到案傳主認贓給領訊供通詳批司飭府提犯督審明確禀經臣與督臣批飭照章就地正法梟小在案兹飭緝逸犯無獲應卽擬結查律載　馬强盜執有軍器白日邀刦道路贓　明白者不分人數多少曾否傷人依律處决於行刼處梟首示衆各等語又光緖五年刑部奏定章程嗣後各省拿獲馬賊就近解府覆審明確禀候督撫批飭就地正法等因遵辦在案此案李影山胆敢糾同陜四旺騎馬執持刀鎗白日攔路强刦　商萬慶德銀兩實屬兇暴藐法形同響馬贓　主認正盜無疑自應按律問擬李影山合依强盜已　但得財者不分首從皆斬律擬斬立决仍照響馬强盜例列行刦處梟首示衆已於訊明後照章就地正法梟示應毋庸議該犯訊無父兄其在外爲匪原籍牌保無從覺察應免置議買贓人不知姓名無從　究獲贓已給主領未獲贓銀同逸盜陜四旺獲日另結馬刀存庫彚報此案首夥二人已於疎防限内拿獲首犯一名獲犯及半兼獲盜自邀免開叅所有拿獲鄰境斬梟馬賊一史應叙職名係代理河南南陽縣事卽用知縣　守　河南南陽鎭　右營都司高立本六品頂戴候補外委　珍相應一併開報除供招送部外理合會同湖廣總督臣張之洞恭摺具奏伏乞皇上聖鑒敕部核覆施行謹奏奉硃批刑部知道欽此○○奎俊片再蘇省前因歲徵耗羡不敷濟用奏明在地丁銀内按年酌撥支放嗣奉部飭蘇省耗羡敷准借蘆雜等欵不准再動地丁等因業經先後在於蘆課等欵内共借撥過銀一十萬八千八百兩收入耗羡支放均經附片奏報在案兹據蘇州布政使聶緝槼詳稱耗羡一欵司庫存數無幾不敷動放再於光緖二十一年雜稅欵内提借銀五千兩二十二年雜稅欵内提借銀一萬兩　入耗羡以資支放等情詳請具奏前來除仍飭催各屬將荒田一筆開墾復額俟解欵充裕卽行停止並咨户部查照外理合附片陳明伏乞聖鑒謹奏奉硃批户部知道欽此○○頭品頂戴湖北巡撫臣譚繼洵跪奏爲候補人員試看期满甄别留省補用恭摺具陳仰祈聖鑒事竊准部咨道府州縣無論何項勞績保奏歸於候補人員令該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查鹽運使銜候補班儘先前補用知府洪超應以光緖二十二年九月十六到省之日起扣至二十三年九月十六日試看一年期满又花翎候補班補用知府魏業釗應以光緖二十二年十二月初八日到省之日起扣至二十三年十二月初八日試看一年期满又儘先補用知縣張贊宸應以光緒二十二年十一月二十六日到省之日起扣至二十三年十一月二十六日試看一年期满又同知銜候補班補用知縣熊炳應以光緒二十二年九月二十六日到省之日起扣至二十三年九月二十六日試看一年期满據湖北布政使王之春按　使馬恩培取造　員等履歴清册詳請甄别具奏前來臣隨考騐該員洪超才識優長辦事奮勉该員魏　釗勤敏有爲廉隅自飭該員張赞宸才具穩練辦事奮勉該員熊炳明白安詳辦事穩練均堪以繁缺留省補用除清册咨送吏部查核外理合會同湖廣總督臣張之洞恭摺具陳伏乞皇上聖鑒飭部查照施行謹奏奉硃批吏部知道欽此○○譚繼洵片再漢陽縣知縣薛福祁　補沔陽州知州現已接准部覆應飭赴任以重職守又署鍾祥縣事本任江陵縣知縣劉秉彛應飭回本任所遺鍾祥縣知縣印務查有孝感縣知縣沈星棟才具穩練辦事愼勤堪以署理遞遺孝感縣知縣印務查有江夏縣知縣諸可權明白穩練治理素諳堪以著理又鄖西縣知縣吳國恩調省所　印務查有本任東湖縣知縣周瑞鑾安詳穩愼供職惟　堪以署理據湖北布政使王之春按察使馬恩培會詳前來除分飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此 
 
