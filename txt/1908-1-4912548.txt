# 1908 - 1 - 4912548

 

Page 1

 
 
   
 
 

Page 2

 
 
[今日本報目錄]  
　　第一張宫門抄論説（變通遷民實邊辦法之芻言）專電路欵要聞緊要新聞 
　　第二張畫史奏摺（江蘇諮議局議員選舉章程）分類新聞學界通函 
　　第三張時事小説（人面獸）國外新聞本埠新聞訟案各業行情表 
[宫門抄]  
　　十一月二十七日召見軍機倫貝子 
[論説變通遷民實邊辦法之芻言（可愕）]  
　　江北歲歉。某侍御因有遷民實邊宜乘時會之。奏議下江督江督。以各災區地方官議。僉以爲遷民墾荒一事。極爲困難。蓋需欵既不易籌。民情又多不順。其時某侍御適外補某府。爲江督屬吏。江督飭籌辦法。某亦竟一籌莫展。謂當時出奏疏於考察。不知茲事重大。未易舉辦云云。記者日某居諫職時。其言事抑何勇。及外知府事。抑何善自藏也。輕妄誤國與迎合憲意。二者必居一於是矣。夫遷民實邊。古有是議。而實行之者蓋寡。非遷民之策。終不可行也。其不行之故顯焉者由於我國人民。安土重遷。遠　千里外。視爲畏途。亦由於當時交通不便。出門裹糧。動費年月。加之陸行多盜。水行多險。蚩蚩之氓。幾若視遠適異地。爲剝奪生命之第一利器。非觸綱抵法者無復見有此等事。因而轉輾貽留。遂養成一種。安土重遷之慣習。數千年以來。祖宗子孫。皆歌泣聚族於一堂。幾幾平不出閭門一步。我國古會社之壯態。猶留一幅眞影於村落間者。正不知凡幾。可爲浩歎者也。又其遷民之法。世守其舊欲。師秦漢故智。以國家强制力。一舉而移之於彼。無怪其轉輾流而爲匪。欲以利國。乃適以病國也。嗚呼。豈遷民之策。終不可行乎。 
　　我國遷民之策。行之而多窒礙。他國殖民之策。行之而益發達。豈東西民族之異質。相違者違我國民乃竟宜守而不宜移乎。嗚呼。幸吾國衞生之術不精。醫學不發明。又法制不良。不足以維會社之安寗。因之太平時少。亂離時多。幾無百餘年不見兵革之事。故人口不增加。我國民猶不甚需此殖民之策耳。假令衞生之術精。醫學益進。又法制足以維社會之安寗。草澤無伏莾。揭竿而起之事。不再見於今。以人口增加率計之。恐不百年而内地將無𨻶土矣。當此之時。其駢足内地以待死乎。抑將遠適他方以� 
謀發展也。不待智者而决矣。 
　　是故遷民實邊之策。非不可行。而以我國古法行之。則未有不見其害。欲行之無害而有利者。不可不師各國殖民之法而稍變通之。各國所謂殖民政策之意義。必具三要素。第一爲高度文明之、國。移住於低度之、國。第二非一時的、移住。而爲永久的移、住。第三與施行此政策之、國。有同一國性者。此三要素。於吾遷民實邉之事上。皆具有之。惟各國殖民政策。爲對於異國度之疆域而行之。非對於同國度之疆域而行之者。然邊地云者。雖巳隷入版圖。而或由征畧政策而得之。或由開拓政策而得之。今日同國度之疆域。皆昔日異國度之疆域。歷史具在。可覆核也。且一地人口浮溢。從而洩之於彼。人口之移殖。未有不始自同國度之疆域。而繼及異國度之疆域。特同國度以内人民有自由之移住。因而種種奬勵保護之法不必行。無復有　謂殖民一語。然在我國。以東南人民。遠殖之西北極深邃之邊地。因而種種奬勵保護之法。不可缺一。直與歐西各國殖之於異國度之地者。殆無以異。則師各國殖民之法。以實行我遷民實邊之策。非得已矣。（未完） 
 
 
 

Page 3

 
 
專電 
[電一（北京）]  
　　倫貝子今日（二十七日）召見奏稱日本交誼輯睦然亦終當自愼東南民情固結路欵宜努力挽回盛宣懐係原議之人若進外部或易見效醇邸極力贊成 
[電二（北京）]  
　　御史趙炳麟奏請免禁集會結社奉旨憲政編查館知道 
[電三（北京）]  
　　趙炳麟奏参東督徐世昌外交失敗鋪張過甚。奉旨着交摺閲看 
[電四（北京）]  
　　銀本位軍機處主張用兩 
[電五（北京。] 　　 
　　法部多調廳員奉旨飭令酌减 
[電六（嘉興。）]  
　　統領雷廷瑞在嘉善祥符埭見匪敗逃匪勎愈張道路阻塞紳民電省請兵速援 
　　 
[電七（湖州）]  
　　湖州匪勎日猖道途阻塞府城戒嚴紳民因兵力單薄人心惶急電請省中速派兵隊救援 
路欵要聞 
 [P寗垣蘇路拒欵會上倫貝子意見書 
　　倫貝子于十一月卄一日駐輪江寗下關寗垣蘇路拒欵會特聯合各團體上一意見書由端午帥轉呈貝子聞貝子略閲一週即允入京極力挽回云兹將意見書錄下敬禀者自蘇杭甬鐵路借欵之議起海内外人士奔走相告倉皇集議遠近不謀而同時電達政府主張拒欵者百數十起邇來泣涕演説踴躍集股竟達四五千萬亦可見愛國家愛土地萬衆一心無少差異矣洎乎疆吏入奏代表赴闕而後壅蔽頓開慈聖惻然動容屢詔樞臣期于輿情無稍拂戾於是樞臣上體兩宮之深仁下念　情之憤激亦毅然以轉圜爲已任特恐外部諸臣或怵於外人之迫脅仍以一經悔議牽動國際交涉爲慮不知英爲立憲國一切庶務公諸輿論萬不致因銀公司一私人之交涉而政府以兵力助其强迫借欵也近閲報載倫敦來電英政府恐傷華民感情致碍商務巳飭銀公司無庸爭執惜乎九重深遠此説末由上聞幸値貝子爺報聘歸來辱臨江左羣情忭舞伏道驩迎以爲東南一線之生機將維回天之力是頼伏懇于歸朝覆命之下將以上情節從容代奏以冀宸衷獨斷立飭樞臣斡旋大局此則普天率土喁喁屬望而東南父老子弟尤爲徬徨待命者也再浦信鐵路亦在二十四年所議草約之内現聞如蘇杭甬借欵不成必將又執廢約要求浦信查浦信路線貫皖至豫而起點貫在江寗此在江寗爲臥楬之旁即於津鎭蘆漢兩路亦有絶大關係一有牽制掣動全局此不可以尺寸假人尤望先事維特免蹈覆轍臨禀無任悚惶之至 
[旅奉江浙同鄕招股啓]  
　　自蘇杭甬鐵路問題起海内志士同聲呼籲誠恐涓涓不塞流爲江河非僅江浙兩省之關係實中國前途所關係也江浙人士旅奉者政界商界學界實繁有徒誰無愛國之熱誠具有分子之義務齊鮑叔之分金惠而不費楚子文之紓難公而忘私古人可師於今爲烈各省奉省諸公倘亦誼切同舟怵深寒齒睠懐南土分溉廉泉愈見衆志之成城藉得力持乎大局是江浙之幸亦中國之幸也沈文孫等三十三人同啟 
[甬屬集股處續認清單]  
　　（寗波木器號認股總數）震泰號五十股謝道惠三十股福愼泰廿五股陳松茂二十五股震源泰三十股李秉純二十股裕泰十股陳身勳十股福泰五股俞維新五股福和周六和合五股同福泰三股俞輔臣二股張萬利五股張阿全五股同順泰十股蔣來堂五股陳譜生五股甬裕泰陸昌坤合五股李忠標五股以上二百六十股（廂館莊業認股總數仁濟堂謝槐卿君經手）集議公所一百股朱安記一百股朱哲記五十股朱章記十股朱椿記十股息廬二十股徐坤記十股以上三百股和義堂藥業一千股木業徐鴻飛五十股張莘墅五十股張珍璜十股陳慶觀十股陳連順十股宋月記五股唐　三五股梁炳垣十股施庚和五股胡伯英五股甘明章五股葉蔭階五股甘如瑛五股廈門來函胡富川王植庭代表一千股以上二千一百七十五股以上共計二千七百三十五股 
[蘇路公司認股報告]  
　　郁文杰函）杰投函友人分招路股日來頻接復函計有八百零六股單錄下何梅閣一百股胡頌魯五十股吳珍聘一百股何伯佩二百股黃詹一百股五十六股馬俊才二百二十股錢聽濤五十股陶炳生十股許小泉十股許少如十股（崑山西塘初等小學）認三十股（崑新商會續認股數）馬筱嚴二百股朱湘波二百股李定餘五十股衛秉璋一百股王亦文五（十股徐向之二百股（何贊臣函）敝館西文教員何贊臣認六百五十股華文教員吳研人認七百三十股全體學堂四百八十六股准明年春間交清第一期銀 
 
 

Page 4

 
 
緊要新聞 
[樞垣對於責任政府之談話北京]  
　　學士惲毓鼎十七日奏責任政府一摺摺中大旨及當時慈諭巳誌前報茲聞樞垣奉摺遵旨會商時慶邸先云我惟有力請開差另簡賢員擔負責任醇邸繼云不如先行請旨嚴飭京外各衙門破除積習切實整頓次日復奏時慶邸但奏斟酌數四毫無主意惟有懇求宸衷獨斷採擇施行慈宮又閲原摺良久忽諭内監傳惲毓鼎廿二日預備召見大約惲摺將見施行（響） 
[俾侍御奏請御史爲陪審員北京]  
　　御史俾壽封奏現在法部大理院新定審判章程大略參酌泰西各法惟泰西各國審判官之外有檢察官有陪審官有証人有偵探故能鑑衡得中以成信獻中國則不然証人偵探律師各項尚少合格之人即讞員亦非專門學堂出身凡事有立法之人而無行法之人不可也有行法之人而無檢察之人猶不可也竊查舊制都察院大理寺等本爲執法衙門聖諭煌煌理宜遵守應請降旨仍遵舊制酌派御史陪審以資監督審判官有不悟之處御史從旁指示之審判官有不公及贍徇之處御史據實而糾叅之庶於叅改西法之中益寓愼重民命之意奉旨法部議奏（山） 
[江蘇紳士上督撫公呈（爲組織諮議局事）]  
　　竊紳等恭讀本年九月十三日止諭著各省督撫均在省會速設諮議局愼選公正明達官紳創辦其事即由各屬合格紳民公舉賢能作爲談局議員斷不可使品行悖謬營私武斷之人濫厠其間凡地方因革事宜議員公同集議候本省大吏裁奪施行其各府州縣議事會一併預爲籌畫等因欽此仰見朝廷推行憲政挈領提網之至意傳誦之下感激難名浹旬之間父老子弟交相奮勉皆日我國家億萬年有道之基胥在於是我大公祖既仰體朝廷之心以爲心即我江蘇士民亦當體大公祖之心以爲心若能尅日興辦首覩盛化之隆豈非上願於是相　召集寗蘇兩屬各府廳州縣士紳於上海會議數次妥擬章程僉謂本年五月間曾蒙督撫憲承准軍機處片交前兩廣總督部堂岑奏謹擬預備立憲階級一摺札發司道核議當經瑞升道照會在滬江蘇教育總會等十二團體公同擬議旋由十二團體會議公舉起草員七人研究兩月之久作成草案又經十二團體逐條通過均巳公認查此項章程皆依據法理並採取各國地方議會制度及天津自治局章程參酌而成原期通行於各省既經多數人之公認則我江蘇自可適用似無須更擬攷其大網分議事會參事會兩部議事會以合格之紳民公舉賢能組織之爲全省之意思機關但有議决之權而無執行之權斷不容絲毫侵佔辦事界限參事會以督撫司道及公正明達之紳士數人組織之爲全省之行政合議機關於執行之際實有完全無缺之權亦斷不受議事會絲毫之侵佔此與各國地方制度及中國行政官廳之體制均無不合至議員之額數選舉之方法會期之疏數亦與江蘇情形恰合並無窒礙難行之處用敢敬謹繕呈叩求明示至現時組織之法擬先在省城設立選舉局專辦選舉之事另訂專章（章程見今日第二張本報要件攔）由各府廳州縣選舉議員開報選舉局彙齊造册詳請大公祖察核認可然後開辦其選舉章程一併附呈鑒核至各廳州縣議事會應一面飭令各屬　辦至諮議局成立後由諮議局官紳督促尤易集事總之諮議局成立之日即受行政官廳之指揮監督其議决事項卽恪遵諭旨候本省大吏裁奪施行斷不至有紛撓之弊故紳等亦不復存觀望之心爲此具呈伏乞大公祖大人俯賜鑒核批示祇遵俾立憲之宏規先建立於帡幪之下庶藎臣之碩畫足上慰夫宵旰之勞不勝屏息待命之至謹呈（外） 
[蕪湖商學界路礦大會紀略蕪湖]  
　　蕪湖商學界全體於二十三日假北門育嬰堂開路礦大會公議集股辦法并議選舉代表總幹事暨分幹事數人嗣以是日到會者惟學界人爲多因改期第二次開會俟商界到齊再行選舉茲將是日開會大綱錄下一宗旨本會以要求政府廢去銅官山礦浦信鐵路兩項草約集股自辦爲宗旨二定名蕪湖地勢當南北之衝商務爲全皖之冠清華財力薈萃於茲特先設立礦路集欵公會爲全省倡名日蕪湖安徽路礦集欵公會三辦法分三種（甲）公舉代表一人赴京與政府直接議商廢約事（乙）派人分途至蘇汴兩省聯絡聲氣及本省各州縣演説礦路自辦之利借欵之害（丙）印發公啓分佈内地凡以設立路礦分會及集有股欵者即行報告本會井股欵滙下以便彙存生息如未經設立分會者即請從速組織四權利凡入本會者皆爲本會會員享同等之利益如一會員能目認百股以上及經手招集五百股以上者均推爲本會特别贊成員登報誌仰（少） 
粤東西江緝捕問題 
[粤督電請政府力爭]  
　　京函云政府近據粤督報稱西江巡船由粤自行整頓英水提來文願觀成效現忽翻議聲稱如不給西南賠欵卽自派輪巡邏牽合前事大言恐嚇推其用心以迫令假權税司爲外人入操兵 
 
 

Page 5

 
 
柄之機以索賠爲嗣後盜案認賠張本賊匪行刼各國不免按之條約公法向不賠償此端一開各國效尤各省同累况被戕醫士巳允給恤銀與以轉圜彼之反覆要挾不恤食言無非志在侵我國權一經承認後患何堪設想現已堅拒一面先租四輪往來梭巡聯絡原設各巡船實行新章辦法並電駐英李使向英外部力爭此事關係甚重英人要求己非一次歴經譚鹿德岑各督撫堅持拒絶並由前總督以有碍主權駁復英使奏明在案務乞迅電李使設法爭拒以維大局英使來要求並懇堅持爲禱 
[粤商自治會第十期集議]  
　　廿一日爲粤商自治會第十期會議一點鐘經康仰犖蔡蔭余羅少翺陳惠普諸君相繼演説兩句鐘開議公推上海帮盧輔宸疋頭行朱卓卿主席羅少翺宣佈是日議案四條照錄如下（一）除禀督憲速派員驗船俾華輪一律改復龍旗外前第八期草訂四郷警章應即據情禀請督憲核定通飭東西沿江文武督令紳商就地籌欵勒限三個月一律舉辦並責令各郷聯保以清内匪衆議應速禀督憲飭辦四郷巡警並由本會派員偵探並印長紅十萬徧貼（二）宣佈督憲禀稿（錄後）衆認可（三）除禀辦四郷巡警外可否即照前第二期議案由本會刻日派秘密偵探六員先行暗查沿江匪巢以憑禀請痛剿衆贊成（四）研究商船會社招股辦法蘇代表起　與辦郵船會社挽回東西江利權係橫濱各商家所最切望如蒙七十二行商担任日本華商可認股一百萬衆贊成隨認定上海帮盧輔臣疋頭行朱卓卿林煥堂朱夢吉四川帮梁蔚廷玉器行郭仙舟藥材行李幹若石叻帮朱伯乾米埠行張子謙油行王劭南豆行何厪祿土絲行梁少伯烟絲行賴燕山布行熊禮庭諸君担任招股刻日開辦（五）宣佈漢口同郷會來函並德育閫德女學堂來函 
[自治會禀粤督文]  
　　粤商自治會董陳惠普等爲草訂警章呈請核飭東西沿江文武督令紳商勒限舉辦以保治安事竊粤省盜賊勎日披猖推厥原因實由地方文武不能聯絡紳商早清内匪馴至刦及商輪釀成交涉上煩憲厪大治水軍董等以爲沿江劫盜實不在水而在陸歷年如東江巨匪戴枚香新會海盜林伯甫西江上游海盜李北海下游海盜區新俱廣肇兩屬郷人其出没也忽江忽陸而緝獲仍在陸路之村莊未聞沿江水軍有捕獲巨盜者是其明證伏維今日治盜首在清源似非急辦沿江四郷巡警無以保治安邇年盜匪縱橫刧奪資財繼以擄勒素封遠徙貧者輟耕光天化日朝夕如遭兵燹言之可爲痛心昨經本會分布警章沿江商民盼切興辦以圖保衞身家祇以地方文武未能切實提倡故難猝辦用敢黏附草訂警章十條禀請察核伏乞俯憫粤省盜匪縱橫四民𤨏尾迅賜通飭東西沿江文武督同紳商勒限三月内就地籌欵一律舉辦開辦之初總期疎節闊目因地制宜漸致完善倘仍玩視因循一經逾限立將該文武參撤一二以儆其餘是在師憲振膭發聾風行雷厲董等爲維持治安起見冐瀆上陳（下略） 
[巡司考查埠頭]  
　　粤督張安帥昨據廣州税務司慶丕函稱本關巡工司唯勒定於卄四日由省起程前往西江考察各處搭客埠頭應請迅飭塡給護照等情安帥據此除發給護照外已飛飭沿途地方官妥爲照料嚴諭居民無庸驚疑云 
[浙省洋務局王道致劉京卿電（爲湖州海島案）]  
　　上海德得里劉京卿鑒奉帥諭海島案議結時兩面調人均有全權字様合同篆押斷無可翻此次控諸美臬可派員觀審則可若田官委紳代表彼以後撇紳就官與前合同性質全異華紳全權自然消滅按此次控案以爭合同爲最要關鍵若撇去合同恐更難着手是否仍請熟商電復再行遵辦王豐鎬碼印（遠） 
[金華匪勎猖獗五誌金華]  
　　金華匪亂情形已四誌前報茲聞匪勎仍復猖獗經金華府電禀馮撫轉電呂提紹府迅撥兵隊前往剿辦以絶根株茲將原電錄下 
[金華府請添兵剿匪電] 　　 
　　杭州撫藩臬兵備處憲鈞鑒馬陵山台匪猖獗迭出搶掳致金蘭浦三縣屢受其害前經卑府電禀請兵剿辦在案現又據各縣紳董環求請速添兵會剿以絶根株嵊兵至今未到請迅電催進卑府連卑職學智謹禀養印 
[浙撫致呂軍門電]  
　　紹興山陰李令速轉送呂軍門鑒頃據金華嵩守電禀云云（見上）查前電台端請派嵊兵一小隊前往東陽何以未到乞迅速催令開差爲荷騤養印 
[又致紹興府電]  
　　紹興府孫守鑒前電請呂軍門派撥嵊兵一隊赴金華剿匪頃據嵩守電禀隊迄未支希就近飛飭催令速馳往撫院養印 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要件 
[江蘇諮議局議員選舉章程]  
　　第一章總綱 
　　第一條本章程爲江蘇省諮議局員第一次選舉暫行章程呈請督撫批飭施行之 
　　第二條本章程爲酌合目前情勢於原定諮議局章程選舉各條所有變通之處各附理由説明之 
　　第二章選舉資格 
　　第三條省諮議局議員由本省所屬各廳州縣合格之紳民中選出案原定諮議局章程第四條諮議局議由各廳州縣議事會議員中選出本章程云由各廳州縣合格之紳民中選出蓋第一次選舉時廳州縣會尚未成立故也每一廳州縣各選三人但二廳州縣以上同城者得不分廳州縣界依總數通選直隸廳州之直轄地等於一廳州　　第四條凡本廳州縣人民年在二十五歲以上公正明達而具左開各項之一者得爲諮議局議員一有政治經驗或明習法政或學術高尚德望素著者二紳富熱心公益巳有表見者案熱心公益必須獨力倡辦一事或捐助鉅欵者方爲合格三興辦實業著有成效者案實業之資本必須在一萬元以上方爲合格合前列各項資格之一者不讑現在本籍與否以能應每年一月之常會及其他臨時會並生計可爲名譽職者爲限 
　　第五條凡有左開各項之一者不爲諮議局議員一犯國律載明之刑罰或因私罪褫革者二爲不正當之營業者三失財產上之信用確有實據而尚未清了者四有心疾者五吸食鴉片烟者案原定廳州縣會章程中停止選舉權條下有曾受地方公費周恤一條本章程無之以合於第四條之資格者决不復有此等人在其中也 
　　第六條凡有左列之身分者不得爲諮議局議員一現爲本省幕職二現爲巡警職役三現爲胥吏案原定廳州縣章程中有軍人學生僧道宗教師各項本章程無之其理由與前條同 
　　第七條上海南北市及淮南北鹽商得於各廳州縣定額之外特别選舉諮議局議員上海南北市合選三人淮南北鹽商合選三人其選舉方法上海由商務總會總工程局淮南北由鹽商公所自理之案此條爲江蘇省所獨有故原訂諮議局章程無之將來江蘇諮議局依原訂章程實行應將本條加入 
　　第三章選舉機關案以下各條原定諮議局章程皆無之蓋依原訂章程第十條之規定關於選舉細則當由各廳州縣議事會决議施行今第一次選舉無廳州縣會故有左之規定也 
　　第八條本章程之選舉由督撫在省城設立選舉局派員爲選舉局長執行之關於選舉事務選舉局對於各廳州縣有督催之權 
 
 

Page 11

 
 
　　第九條本章程由選舉局對於各廳州縣限五日以内公布 
　　第十條本章程自公布後即由本廳州縣長官照會勸學所教育會及商會調查本廳州縣之合於第四條之資格者限十五日内開報彙齊造册前項之名册當置公處縱覽三日無異議然後申送選舉局但關於私事不得爲異議之口實自公布至申送其期不得過一月 
　　第十一條選舉局自接到申送名册後十日以内規定投票細則札發各廳州縣舉行選舉 
[分類新聞]  
政界 
[嘉興沈令撤任彙電嘉興]  
　　嘉興縣沈師徐大令因本年蟲水災歉院核只准二分農民驚駭租漕兩有窒碍特於二十夜與秀水縣秦大令晋省面禀災歉情形爲民請命詎詞過激烈觸怒藩司旋於二十四日札飭撤任委丁調人大令爕接署楊太守自奉沈令撤任電後亦電禀浙撫自請撤任嘉興紳商以沈大令爲民請命而撒任因聯名電禀撫藩合力挽留茲錄沈令撤任及紳商挽留二電如左 
[嘉興縣因辦漕撤任電]  
　　嘉興楊太守鑒嘉秀蟲災自應以恤民爲心惟沈令所稱蠲緩辦法閃爍其詞面欺殊甚應即撤任現巳遴委幹員接署飛飭會同秦令據實續查禀明核辦以期實惠及民司道漾印 
[紳商公留沈令電]  
　　杭州撫藩鈞鑒沈令治嘉得力聞撤任咸駭現漕務辦梟禁烟學堂鐵路工藝正資整頓遽易生手殊失民望乞恩緩撤任戴德既無吳受福張鳴珂高寶銓陳枝萬盛沅張廣恩董耀庚沈進忠嚴本新褚輔成錢芬榮譚日森公叩（雞） 
[奉諭催解各州縣欠繳銀兩蘇州]  
　　蘇藩朱方伯近奉撫憲陳伯帥面諭各項新政待欵孔殷所有各州縣欠解銀兩萬不能再任延宕方伯因查承令厚潘令宜經及竇故令鎭山欠數較鉅次如蘇令品仁程令鵬翁令有成劉令佐宸等所欠二升米價沙船水脚袋價連費等約計銀四千六百餘兩另有水脚費二千餘兩又金令元烺運費亦未解清因飭府轉札該令等限五日一律解司如再逾限定即由府造報詳參云（命） 
[鄂督諭飭籌辦宣講所湖北]  
　　鄂督趙次帥前日傳見自治局梅觀察面諭謂籌辦地方自治須多設宣講所爲人手辦法惟講員最爲難得講解稍有膠執貽悞匪淺亟宜將關於自治事件分課編輯後再演白話發交各講員遵照宣講以昭畫一而編輯此稿尤以參考各國已著之成效按照中國近今之情勢爲要義云云（西） 
[電請飭卡驗放漕米杭州]  
　　浙撫馮星帥因蘇屬厘卡留難浙漕特行電致蘇撫略謂頃據滬漕運局禀在蘇採辦漕米巳有成數惟釐卡節節留難恐致悞運等語查上年蘇省本准購漕六萬石後因米缺祇購三萬石現仍須如數買足補運乞迅飭沿途厘局驗放爲感云云蘇撫接電後巳分飭照辦矣（元） 
[蘇省冬漕定價蘇州]  
　　蘇州府何太守准各縣禀請核定本届冬漕銀米折價每石錢六千一百文業巳禀本藩憲朱竹石方伯批准通飭各屬一體遵照矣（必） 
[新臬定期履任蘇州]  
　　蘇臬陸廉訪電詢新任瑞廉訪履任日期旋於二十五日接到回電定期十二月十五左右到蘇接印因飭書吏迅將未了公牘赶緊造送併預備一切交卸事宜（間） 
交涉 
[日領電催速結要案杭州]  
　　駐滬日領爲高慶堂案四致馮院電云前接咸電殊爲欽佩諒案情已在高明洞燭之中現敝國年關在即仍請從速查復以憑核辦爲荷未知浙撫如何作復也（元） 
[聲覆新法路線亟宜修築北京]  
　　東督徐菊帥前請修築新法鐵路一節郵傳部曾電令查明該路有無窒碍再行核辦現據覆稱調查該路情形實與南滿洲鐵路毫無損碍應請迅籌辦法决意修築以利交通云（宮） 
[外人之公論]  
　　字林報載二十六日紐約電云太晤士報北京訪員痛罵日人在滿洲之陸軍權勢及其違背開放土義云(　) 
[滿洲兵變傳聞]  
　　二十六日東京電云奉天來電稱愛琿華兵數百名譁變傳聞墨爾根城亦頗不靖譯字林報 
軍界 
札飭添設水師分防要隘長沙 
　　湘撫岑堯帥近因奏准添設水師分防各要隘特札行各統領管帶略謂查湘省各屬伏莾素多濱湖各縣港汶紛歧向稱盜藪南洲廳地當衝要尤爲匪徒往來之所現値長江一帶匪黨衆多到處勾結防不勝防亟應添設水師廣爲偵緝以戢匪蹤而杜隠患業經督飭兵備處司員統籌全局按地方之衝僻擬添造舢板三十六號合之崔管帶鵬舉本年所造四號共四十號長龍一號選募弁勇六百二十二名分頭巡緝並擬令飛翰營管帶楊游擊添募巡目線勇六十名該游擊原帶之人作爲分段游擊之師外江以湘省所轄江面爲一段洞庭湖以長江水師兩營汛地爲兩段内河自湘陰縣迤南長江水師汎地盡處起歷省河至湘潭縣爲一段西路則常德府與桃源龍陽一段均責成楊游擊往來梭巡督率弁勇認眞邏察所有添造各船以舢板二號弁勇三十名合之原擬選鋒左右前後四營舢板四號添四號共十號委駐南洲廳之東路巡防第六隊崔管帶鵬舉兼帶名日靖湖水師營在廳河及三仙湖等處扼要分紥選鋒中營原有舢板十九號惟地當省河衝要差務繁多應撥給船七號弁勇一百五名俾　分布岳州護卞一營原有船十七號分護各處厘卞應撥給先鋒舢板一號哨舢板兩號弁勇四十五名專巡岳州上下一帶河道又以舢板四隻弁勇六十員名撥 
 
 

Page 12

 
 
 [H第二張第四版> 
選鋒水師左右前後四營以符原額其餘另編一營名日飛翰右營遴委妥員管帶分駐常德與所屬之龍陽桃源境内移現駐常德等處之長勝營專防西路辰沅一帶澄湘營師船足資分駐毌庸加撥楊游擊原帶之營應即改爲飛翰中營其添募巡目線勇及分段遊巡偵探悉照原議辦理並令李守備燾將岳卞一營改爲飛翰左營與新設駐防常德等處之飛翰右營均歸楊游擊統帶除札飭善後局查照奏案辦理外合亟札飭該統帶即便遵照（敏） 
[禀請派兵巡緝鎭江]  
　　鎭郡之南官塘橋地方叢山峻嶺地當要衝日昨該處冀耆聯名禀請鎭府派兵四棚分扼要隘專司偵緝巡查當奉批准已函商駐鎭巡防隊赫成額統領查照（射） 
[陸軍學生實習水準測量江西]  
　　江西陸軍小學堂内附設之測繪學堂學生於十一月二十日經該堂總辦吳觀察會贞監督劉麒率領往新建縣所屬之西山地方實習水準測量以收實效云（因） 
學務 
[札飭陸軍學堂注重東文湖北]  
　　鄂督趙次帥因准陸軍部咨文内開陸軍學生極宜注重東文以便將來派往日本之時免致不能合格云云故督憲特轉行陸軍學堂遵照矣（北） 
[錄取法律學生全案蘇州]  
　　蘇州毛提學日前在法政學堂考試法律生曾誌前報茲悉此次考試計錄取十五名示期卄七日覆試今將各生名次錄下　曹岳佐　汪昌裕　蔣福琨　黃承忠　郭興績　王炳麟　陸煒曾　馬遵軌　顧鴻臬　瞿鳴畸　金　鵬　李耀曾　呂文宗　汪錦才　屈承恩（必） 
[倡捐教育總會經費武昌]  
　　鄂省教育總會現在組織成立公舉在籍御史吳心階侍御爲會長擬就章程公啟分途勸捐以爲該會常年經費現有天門縣巨紳胡聘之中丞首先捐洋三百元以示提倡（音） 
[批斥呈驗儀器圖説之謬誤武昌]  
　　鄂督趙次帥前據黃陂縣監生周樹模所呈測量教科儀器圖説當即札發學務公所圖書課詳加考核詎所呈各説均拾前人唾餘且多謬誤之處現巳批示申斥（生） 
實業 
[勸業道郵電科之權限北京]  
　　勸業道辦法已略見前報茲探得關於郵電科之權限如下（一）掌全省郵政電政之調查統計按季造表呈部存案（二）籌度郵政電話之分局子局應行添設推廣及辦法（三）稽查民間信局籌畫與官局聯絡事宜（四）提倡電燈電機製造各公司集欵開辦事宜（五）承郵傳部之命籌議郵電價目之增减及郵便儲金辦法等事（未） 
[郵部注意荆河航路北京]  
　　郵傳部日前致鄂督趙次帥略謂湖北荆河流域交通秦豫直達樊城商務甚盛惟聞該處水道淤塞諸多窒礙應即派　詳勘明確可否展拓修濬逐細聲復以便設法疏濬擴充航路而振商業云（卯） 
[商會總理電請暫代杭州]  
　　杭州總商會協理潘炳南會董韓沅等禀農工商部電云總理樊恭煦奉召人都開會公舉會董候選訓導金承樸得票多數可否暫行代辦請電示想無不可允准也（元） 
[禀請改移路綫免礙坆墓武昌]  
　　鄂境川漢路綫係由漢陽取道漢川經宜昌直接重慶凡路綫所經之處均由鐵路局派員勘定竪立標記現有漢川縣境内之紫甲山爲劉姓祖塋適爲路綫經過炎處業由劉姓公舉族長劉國楷大令具禀鐵路局請將路綫移徧免碍坆墓路局總辦李方伯已允飭勘路委員查復核奪矣（生） 
[織布公司禀請註册湖北]  
　　漢陽鴻昌織布公司創辦以來頗著成效刻擬禀請商務局立案轉詳上憲咨請農工商部註册（南） 
雜記 
[匪徒冒充税捐總辦奉天]  
　　東三省總督徐菊帥前日密電軍機處略謂奉省匪徒冒充吉林全省税捐總辦志中和等現已拿獲暫拘奉省巡警總局候貴處電覆發落云云（子） 
[隨州牧請兵預防匪亂湖北]  
　　湖北隨州境内近有會匪蠢動該州趙振聲剌史特禀請鄂督趙次帥暨巡警道馮觀察酌撥防營赴州彈壓現次帥已飭撥馬隊一隊馳往該州駐紥矣（生） 
[火藥局失竊蘇州]  
　　蘇省火藥局於十六夜失去火藥數百磅旋經該處防營查獲竊賊陳某當經局員解送長洲縣宗大令訊辦現爲上憲聞知已飭營務處派員赴該局詳細查核矣（必） 
[張中堂電詢學臬兩司病狀武昌]  
　　張中堂聞鄂省學臬學臬兩司政體均有不適特分電黃學使梁廉訪慰問近狀并派田把戎　呈人參數枝分贈兩司以篤僚誼（生） 
[禀設轉運公司鎭江]  
　　鎭江至金陵鐵路現正興築近有生員王某具禀商務總局擬在京磯嶺車站左右設立轉運公司所獲餘利准每百文提取五文充作學費云（射） 
學界通函 
[江蘇教育總會張會長致端午帥書]  
　　匋齋尚書閣下昨自教育總會抄寄惠函殷殷以設法補助教育總會爲言且洞燭地方公益之舉非實行地方自治則經濟不能發達探原之論欽佩曷已總會支持兩年不輕對官場作寒酸語葢欲使社會知自　之宜重亦諒官場之爲難也然會中出入欵項不以縷聞左右局外必　點金之何術萬一因竭蹶而中輟必又訝社會辦事爲無恒有識者惜之無識者或快之矣既承公提倡雅意本不應却顧必以　個人之牽連商謇補助則轉似狹義故謇意宜使全體感公補助教育之雅不必僅示貺於個人庶沐濯闓澤與之者仍爲公益受之者逈異私恩區區之忱當蒙垂察專肅即頌勛安 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[時事小說人面獸　　　　　（念三）]  
　　天戍等從鷹使館出來。便一齊到天戍那裏。再想遞奏朝廷的方法。豭類道。此事第一跳不過的這一個人。我前天早已説過。但此老恐怕不肯輕易答應。余是昌同他是至親骨肉。那東省的假欵。尚且吞吞吐吐的不肯准他。何况我們的事呢。我想不如先去把羅貴勾了出來。呌他做個内綫。天翁自己就當面去求他。做個中堅。我們幾個人在外邊極力贊成。做個外援。此老性子直爽。做事擘脱。只要他有一刻時候的激動。我們的事情就可以成功了。天戍道。豭翁高見。定然不錯。我們就此分頭辦理罷。但是。羅貴那裏。只得借重豭翁了。豭類道。這個我自然效勞。不消説得。但是　　　　豭類説到這裏。忽然停止。天戍等見他那欲説不説吞吞吐吐的樣子。也就會過意來。説道。這個。　豭翁無須慮及。應用多少。還是分派。斷不至讓豭翁一個人吃虧的。豭類就一笑而散。第二天。豭類就去尋着了羅貴。把前前後後的情節。通通告訴清楚了。便送了些小紙包給他。託定他在裏頭出一把力。然後天戍去見這個人。只説禾亢角的鐵路。辦了幾年。没有成效。實因路股不足之故。現在想要向鷹國借欵辦理。請他奏准。這個人不知就裏。似乎顚了顚頭。天戍於是又湊近一點。低低的把那自已爲難的實情。以及現在的想頭。説了一遍。不想方宮保一聽這話。忽然把頭又搖了兩搖。望著天戍冷笑一聲。竟並没半句説話。天戍覺得不是路道。望了望羅貴。羅貴就轉到這人後頭。把嘴向面前撅了一撅。天戍會意。把眼睛四下裡一看。見羅貴之外。一個别人都没有。闖地向這人面前。僕獨直跪了下去。這人倒覺出於意外。趁勢把他一拉。説天翁何必如此。這件事再慢慢的商酌罷。天戍曉得已經有幾分意思。就説道。此事最可慮的。便是輿論。現在却有好幾個江浙京官贊成了。或者可以無妨。這人道。是那幾個昵。天戍就把周豭類喻豹狠臧狡臧祖黿的。背了一連串。這人道。有了這些。或者可以。但是這件事。應該先去關照一聲江浙兩省的鐵路公司。方始能夠無弊。不然。覺得政府裏頭做事情。太爲孟浪。也眞説不過去的。天戍一想。這一通知。江浙兩省的人。定要反對。如何使得。連忙説道。此事還是不關照的好。若一關照。江浙百姓必不答應。事情自然不得成功。在外國人一面就要逼著政府。政府還是躭了惡名。到這時候又如何做法昵。這人聽了。躊躇了好一會。纔説出一句道。事聙重大。明天再説罷。正是 
　　憑君心似鐵手段自通天 
　　要知明日如何且聽明日再説 
國外新聞 
[法議院批准舉行公債]  
　　二十六日倫敦電云法國議院所議發行五十八兆佛郎短期債劵以補預算案之不足一案巳經允准施行又議凡商人公所之交易均須納税一事亦經議院通過 
[寇仁子爵入上議院]  
　　二十六日倫敦電云英國寇仁子爵巳允諾入上議院繼凱爾孟男爵爲埃爾蘭之貴族代表 
[南斐亞人反抗新例]  
　　二十六日倫敦電云南斐喬内斯堡電稱在特國之印度人中國人均不認新定入境律例并各聽候官吏之拘捕彼等欲持法律以抗議并擬上控於高等法院云 
[開釋謀亂罪犯]  
　　二十六日倫敦電云一千九百零六年南斐蘇魯蘭叛亂時有土人二百名因有同謀之罪判定長期監禁現已盡行開釋矣 
[印人議會風潮]  
　　二十六日倫敦電云印度國民議會近於蘇臘地方開會異常紊股會中有多數人反對舉古斯爲會長他黨與之爭執不下遂各持械相鬥會塲檯椅搗毁一空并傷及旁人多名當喚警察入内彈壓始散 
[美艦隊行蹤]  
　　二十六日紐約電云美國遣赴太平洋之艦隊已由屈林納特啟程前往南美之利亞强尼魯埠以上譯字林報 
[意國新簡軍務大臣]  
　　二十六日栢林電云意國上議院議員工程師克薩那現巳簡授爲軍務大臣 
[駐摩西班牙兵將撤退]  
　　二十六日栢林電云法國外務大臣璧康聲稱摩洛哥克薩孛朗卡城之西班牙駐兵一俟美杜那克復當即全數撤去 
[波斯國内現象]  
　　南清晨報倫敦電云英倫某報得波斯京城電音謂前任希拉芝總督徐萊士近運到毛瑟鎗甚夥將以分給白克帝里族民而波斯政府之軍士現乏軍械又缺餉銀是以國内平靖之日恐尚遙遠云又電謂波斯議院政黨之宣告書聲言將廢今王另立新君云以上譯文滙報 
本埠新聞 
[郷民反對加收渡捐八誌]  
　　浦東鄕民不服加抽 
 
 

Page 19

 
 
　　渡資一案巳七誌本報茲悉蘇撫陳中丞得禀後即派陸路巡防二營管帶周連臬總戎來申在浦東龍王廟一帶駐防江南提合劉軍門亦派巡防步隊余劉兩管帶協同巡哨於昨日午前到縣拜會李大令由大令選派熟悉路徑之差役四五名導至張江栅嚴家橋塘橋楊涇六里橋等處巡緝一周然後擇要駐防 
　　滬道梁觀察前日函請南北洋海軍事務處派撥兵船兩號停泊上南交界協力彈壓去後茲接復函謂在滬兵船祇有通濟江亨兩艘現時均在修理不能分駛須俟薩軍門回滬核辦云 
　　商學補習體操會因恐浦東郷民渡浦滋擾派隊出防茲總工程局警務長以南市一帶安靜如常無須派隊站巡反多驚擾爰請即函致商團公會婉詞商阻 
[江督致滬道電]  
　　南滙縣張江栅鎭開河滋事越至上海縣界拆毁房屋殊屬兇橫不法現經由道派防營彈壓並請薩軍門派船聲援辦理尚妥應飭該營縣等妥爲彈壓總以設法解散爲要倘敢恃衆持械抗拒准如所請格殺勿論按此則已略見前報專電 
[松江府戚太守禀蘇撫電]  
　　頃據上海李令電稱南滙廿七圖民抗阻河工拆毁錢董房屋並入上境毁朱姜兩董住宅搶去銀物揚言將續打各董中多梟黨懇提憲派師船等語適提憲公出無兵可派知府移請南橋周管帶建堂派兵速往會縣彈壓又南匯有提兵四棚駐防飭王令察看緩急相機商調一面飭兩縣設法解散愚民嚴拿首要妥籌河工辦法謹聞 
[滬道移巡警總局文（爲防範匪徒滋鬧事）]  
　　照得上海五方雜處民情最易浮動偶有齟齬輒行聚哄彈壓解勸稍不得法往往釀成巨釁今年米價未平各項生意清淡又値冬防難免匪徒藉端滋事擾累地方除分行各巡防局認眞巡防隨時弭患無形如遇有輿情不洽之處並宜婉言開導妥爲解散諭令靜候禀明上憲查明核辦不得恃衆妄爲干犯王章各該局員督率巡勇隨時相機而行亦愼毌操切從　致啟意外之虞外相應移會貴總局查照傳飭各區正副巡官一體遵照施行（懐） 
[江督批上海縣禀改良監獄]  
　　據禀巳悉改良監獄爲地方要政董事姚文枬等議復各節該縣並未復加研究輒卽據以轉呈未免草率究竟是否可行仰蘇松太道就近調查明確妥議辦法詳候核飭遵辦仍候蘇臬司查照暨候撫部院批示繳圖摺存（企） 
[函商撥兵巡護藥棧辦法]  
　　製造局總辦張觀察函致滬道畧謂左排長鎭國巡護藥棧尚稱得力現聞留防隊有歸併松防之議其分防各處排長兵丁是否照舊駐防抑須斟酌更調左排長如能照舊最好倘須調撥請轉致淞隊統帶飭楊師橋分防排長照舊撥兵巡護藥棧以資捍衞（堞） 
[調任蘇臬定期赴寗]  
　　調任江蘇臬司瑞莘儒廉訪定於下月初一日由滬赴寗謁見江督然後擇期履新（泳） 
[批駁認繳米麥粮捐]  
　　淞滬釐局批米業仁穀堂禀云查該業認繳米麥雜粮捐每年錢六萬五千串又銀二千兩核與比額短少尚多目下庫藏支絀之際所請礙難照准着即遵照此批（軌） 
[巡官請發鎗彈]  
　　滬城一路一區警局游巡官業將新招巡士分撥各區充當夜差又以現當冬防吃緊之時特禀請總辦汪觀察撥發來富鎗五十枝鎗彈二百五十粒分給各巡士携帶出巡以壯聲威（哲） 
[公益研究會定期開會]  
　　地方公益研究會成立巳届一年擬作縣會基礎適値各省催辦議會尤須急爲預備爰定於十二月初二日下午一時特開周歲大會重行投票選舉職員并修改章程云（川） 
[西人請保賭犯]  
　　公共公廨前將著名賭棍飯桶毛毛及蔡思良二犯送縣請辦經李大令訊供分别懲責押辦在案昨日午後忽有某西人帶一舌人到縣請將蔡等保出大令以管押賭犯與外人無涉何能干預諭飭不准（車） 
[局員捉賭]  
　　西郷二十八保一圖地方近有流氓開塲聚賭輸贏甚鉅梅家弄巡局員昨派局差前往拘獲賭徒二名押候究辦（泳） 
[汽車肇禍]  
　　昨有某號汽車行經美租界北四川路將女孩時愛林撞倒折斷右足當由孩父報捕轉送同仁醫院療治並候飭查核辦 
[英界火警]  
　　英租界天津路第九十二號門牌馬鞍店于昨日上午失愼延燒玉森茂漆作耶蘇學堂等共市樓十五幢（衣） 
[西國新年停訊]  
　　今日係西歷一千九百零八年正月元旦英法兩公堂會訊各捕房案件均循例停訊（業） 
[官事]  
　　福建候補鹽大使陳錕昨至道署禀謝奉委清查滬城街道差福建鹽大使郭曾和禀謝奉札留辦清查街道差浦東第二路巡警分局正巡官兼保甲總巡沈潮禀請病假三天塘喬保甲局員何紹先續請病假一天（車） 
[更正]  
　　廿七日本報第三張錢業會議廣德泰倒欠事内有營口亮卿葉亮字誤作勉字未及校正實係無意爰特更正誌歉 
訟案 
[會訊洋人騙銀案]  
　　陳英和等前控姚紫祥騙取洋銀一案公廨中西官以牽涉德商德發洋人羅新判姚押候訂訊在案昨日午後讞員寶明府與德師副領事會訊陳供姚爲德發洋行跑街由洋人代謀濬浦工程囑小的出洋二百元後來知係騙逃除追還外尚欠一百六十元求追何廷吉供被姚騙去洋三百二十元亦係濬浦工程所用　周記供被騙去洋五百元訊之姚供先後各人洋元均交洋東羅新手收求察質之羅新堅不承認明府商之師君以人証未齊判姚與楊甘堂一併還押候復訊再奪（戎） 
[上海縣案]  
　　通州人楊大和與同郷彭寳恆合買沙船一艘由彭經手攬載被呑歷年水脚約銀二千餘两茲由楊同伊子士濤投縣控追奉襄讞李明府提訊　彭給洋六百元楊父子因受虧太鉅不允判令原勸之彭俊甫等再行理勸禀候核斷○楊永煃住宅後面之天井與朱福明張錦軒屋基毘連茲張將窗改門　佔走路並私拔界石佔地造房經楊控告提訊楊供訴前情朱張供楊翻造房屋欲在公同出入地上添造灶間應向理阻反被誣控訊之地保供稱原被爭執己久非求親勘不能了結判聽候詣勘再斷○凌景福控郭張氏管誘拐伊妻孫氏至崇明　光明家希　價賣由西區解至工程局移送到縣訊究郭張氏狡展不承判交官媒管押飭凌領妻到案訊奪（車） 
 
 

Page 20

 
 
[總工程局紀事]  
　　朱丕顯扭控邱子佳呑没經付銀六百兩判押限五天繳銀在案茲已逾期昨由孫明府提訊判再限二天繳銀○俞五八控錢順有借洋十一元不還由南區送訊經陳叅軍訊判出外自理○皮鞋店主孫阿桂前被通永草貨店控追欠洋判押在案昨又有同業益順附追欠洋一百九十餘元判限年内理還若干俟明年還清（杞） 
巡警局紀事 
[第三路二區]  
　　地保譚杏林至邢家木橋編釘門牌被郷婦抗阻胡閙禀奉黃巡官請楊總巡前往勸諭 
[第二路一區]  
　　李開太毆傷朱金　前經判責三百板押候朱傷愈再訊在案昨朱妻周氏將朱檯送總局請驗局員飭送原局核辦 
[第四路二區]  
　　昨日虹口中西包探與廨差至四路一區恊同王巡長至乾生火油字號查見冐牌美孚油五十聽又至源昌號查獲二十三聽當將該火油一併解局轉解公廨核辦○义袋角隆茂雜貨店失竊皮衣及米石旋見某網　適有積米疑竊向諭該船户遂將米投入浦中登時逃逸被水巡拘獲暫押捕房昨該店主禀局請究局員允飭包探持片提回押候訊質 
[城内第一路一區]  
　　王阿林竊木板責三百板押改過局五月○周某投稱在新北門内被竊去袋内洋元請飭查緝巡官准之 
[第一路四區]  
　　小孩張禮根在西倉橋迷路時哭經巡士帶局請示安揰○劉福全竊西門内王姓家衣被責五十下　示局門三天（衣） 
[公共公廨早堂案]  
　　汪李氏與鄰居周韓氏口角扭毆由捕解究帮　王剌史以各有不合商之美白副領事判各具安分結開釋○陸阿毛在某洋人處服役停　後被洋人疑竊手鎗報捕解究中西官以所控無憑判交保候查○流氓王麻子前次串同甲乙兩人無賴西人至唐　衖戚翰香等家以捉賭爲由攫取錢洋衣飾報捕將甲乙兩人拿獲判押在案昨又由捕將王麻子解訊判押西牢五年期滿逐出租界○二百四十號華捕在蘇州河橋堍見張葆初脚踏車違章不點車燈扭住爭論經旁人毛福蘭解勸亦被該捕用棍亂毆扭入捕房於昨解訊該捕投訴違章各情張供該捕擅自毆辱體面商人亦係違章應請訊　中西官以華捕毆人應即斥革著帶回捕房處治張開釋○蕩婦王汪氏前向　東林擾詐經公堂訊供斥釋不准再向擾詐在案茲該氏忽串出田長壽又向韓滋擾鳴捕解究韓延律師穆安　稱該氏屢向原告詐擾實屬有碍租界章程訊之氐供詞閃爍判氏押候備文　解回　從寛保釋○婢女趙東蘭因被主人凌虐逃出昨由濟良所送請安　判發幼女所留養○女子陳六妹與傳阿榮姘識租王偉生房屋居住昨爲陳兄晉之訪悉報捕解究判押官媒一月　押六月王交保開釋○鮑維泉因與人串呑賬銀被陳伯堂控奉提究判交保過堂○朱法堂竊取　康莊洋元判押四月○徐阿金圖呑孟榮昌洋元判押西牢一年○過犯陳阿生揁竊錢安生袋内洋元判押西牢兩年逐出租界○桑李氏與夫弟桑錦芳口角毆打報　解究桑父投供錦芳是次子因不受教訓由我責打距他反報捕誣指她婦李氏行兇求察訊之李氏供求恩斷判錦芳交保開釋不准吵閙（衣） 
[法租界公堂案]  
　　龔見堂前因薛木泉竊洋寄於堂兄杏濤處控奉管押限交在案前日龔又投稱除收到外尚少洋八十六元求追木泉供洋己用罄無方措還祇有草屋兩間可抵　司馬判仍押候諭薛杏濤將草屋作價禀覆核辦○粤人郭根夫前由鎭江人經手買得張惠因这男孩致張釗根被誣管押判郭催鎭江人來滬再訊在案前日提訊郭供回信未來求恩寛限釗根供如鎭江人到案訊有小的賣出情事願從重治罪　司馬商之費　譯官判張取保郭展限三天將人交案逮干未便○楊啓明容留俞萬夫誘拐之　仲欽之女被姚扭案請究楊抵賴不認判押候補提俞及姚女到案再訊○施聯福控曹金大欠洋判令取保將發票呈驗在案前日因曹未交出提案諮訊曹供發票已失不能交出求恩判限十四天照九折償還如違押追○長升小客棧生財拍賣除抵房金外尚有洋六元九角存　前日有王小娘投　被朱借去洋五十元未還求將生財　下餘欵給　中西官准將存案之洋一併給領其餘自行追理（浩） 
[美租界捕房事]  
　　盲阿和前晚至西華德路楊阿大烟館滋擾喚捕　入押候究辦○宋沈氏前被李長卿托詞治疾騙去洋二十元昨始尋獲紐送捕房捕頭以情節支吾斥不准理○東洋車夫楊香子昨載某西人遺忘之洋酒多瓶送入捕房存候認領○陳慶生陸阿慶串竊某作場木板等件押候究辦（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
