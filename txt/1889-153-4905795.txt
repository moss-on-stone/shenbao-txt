# 1889 - 153 - 4905795

 

Page 1

 
 
[附送山左災民圖說] [  申報館主人啓]  
　　山左災象書不勝書善士仁人固巳各解　纒量力捐助無如災區太廣仍苦倒　死者不能復生生者行將之死同居　　心何以安兹由文報局托蜚英舘印成災民國說一萬餘張於今日附入本報分送真不啻一幅流民圖也尚祈閱者再發婆心助以鉅欵幸甚　甚 
[發售小題觀海告白] [  點石齋啓]  
　　本齋影有大題觀海初二集之刻可謂綜制藝之精粹集文苑之大成矣而小題獨無美備之選尚爲憾事今又廣搜博采延聘高才慎加遴選得文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋卅五元○大題觀海初二集○實文三萬六千篇本届各省鄉試題十得八九謂予不信可復按也今定碼洋廿五元○五經文準○　文一萬五千首其中向無陳作而特搆者不下萬首新類美而無踰於此碼洋八元○五鳳樓試帖○得詩一萬二千首塵　土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聯册頁花色齊全價目克巳紳商賜顧請認抛瑟塲南首三層樓紅墻洋房可也此佈 
[論鹽販抗官事]  
　　鹽政爲國家稅課所關私鹽之禁極爲認真故朝廷特設鹽政一官皆係督撫大員兼管而其下則有鹽運司使其無運司之處則有鹽道又其下有鹽運分司運同運判又其下則有各塲鹽大使其佐雜等官則又有鹽提舉鹽知事鹽經歴紛紜林立凡所以重鹽務權槯稅也復念文員所司僅一切章程守三尺法或恐不足使私販生　憚心於是又派武員帶領兵船勇丁四處巡邏倘有私鹽梟黨立卽捕獲懲辦而無如愍不畏法者仍有所不免此其故何哉利之所在人人趨之故也鹽之爲物乃海水所成有所謂晒鹽者則闢地爲池注海水於其中烈日晒曝結成鹽塊　以售人最爲簡使所謂燒鹽者則就地爲灶伐木爲薪取海水熬之而後成稍稍費力其燒鹽之鍋則與尋常之式不同紹地則有編竹以爲鍋者謂之篾盤其形如簟編竹亦不甚密望之眼眼玲瓏而戽滷於盤上盤下猛火燀之盤旣不焦滷亦不漏其有由眼内稍稍漏下者則又凝結於盤底燒成鹼狀名曰鹽奶用以醃魚肉及製黄　其味勝於用鹽亦有以之代鹽者燒鹽之費雖多於晒鹽而要之資本究亦有限以故海濵廣斥之地居民皆得以此自擅其利盖斥地不能種植五榖苟非此一種生路則濵海者將無以爲生是亦大所生成以爲養民之地也自鹽歸官課稅而利權乃操之於上自設官旣多分疆畫界各占其地各收其課凡販運鹽斤之輩不得過鴻溝一步一越界卽爲私鹽而於是鹽之政愈密而業此者愈苦矣顧越界者謂之私鹽雖其法仿於鹽商之把持而上爲所役然尚有名目可以藉口也若民間賣鹽者必販之於官而彼自燒自哂之鹽反不得售之於人此何說哉或者謂自燒自哂之鹽苟不完稅卽爲私鹽而稅之完與不完無可稽者也計不如所有之鹽悉數收之於官而由官出售其非由官者皆謂之私噫是直　斷之也是直奪民間之利以爲官之利也官則自占其利而獨禁民之求利其有私售者官且拘之罰之重且指爲梟匪而誅之試問其所以爲此者何爲也乎不過曰求利而巳彼以求利之故而犯法而官則明目張胆以法牟利此其爲不平也何如又何怪鹽梟私販之愈多也余嘗謂欲使中國無鹽梟初非難事但平官鹽之價俾與私鹽之價同則彼購鹽之人於彼於此無所損益誰復以食私鹽爲利近來之官鹽所以積壓而不能銷私鹽之所以日見其盛皆由於官價之多於私價故也貪小利者人情之常一物而有兩價誰不取其價之廉者况官鹽之價或且倍於私鹽又何怪民之食私鹽者多而食官鹽者少也夫食鹽之數逐日如此不能驟有所增亦不能漸有所減食私鹽者多則官鹽必致壓積雖顯懸禁令曰食私鹽者殺無赦而民未必遵也卽遵矣亦終未心服也若平其官價而令與私鹽之價一律則卽不申私鹽之禁而民間自必舍私以趨公無如此法之不能行也朝廷以此事責之鹽政運司等官而鹽政連司不過總其成而巳又將分其責於屬下各官亦不過綜其數而巳又不得不授其柄於下層層相壓卽層層相蒙而弊端於是乎叢而夑故於是乎出昨觀寗波鹽販抗官一事不禁有動於中也慈谿縣設有官鹽局官鹽局者官之所開而其所用之夥皆幕友家丁之類進其初定價每斤十大文販户廉其值咸樂販賣卽向之販私鹽者至此亦相率挑官鹽喊賣此止化私爲官之一大轉機可知前議之實有明效也未幾而屬中漸次增價此何人之意乎殆亦夥友見銷摥頗旺不妨稍稍加價以取從中之利譬之囤積居奇亦所以見好於東家且可以自使其私囊固自以爲得計也至漸加至每斤二十四文則幾增至一半彼販者自必無利可圖若再攺而販私鹽則又有所不敢遂至儌而生變紏衆持械人局任意毁物拆屋揭旗地方官至於無計可施飛禀省中大憲派員帶勇前往查辦此輩本係私販攺而爲官販則其桀驁不馴之氣隱伏於中今此胆敢聚衆抗官雖執法以懲治之亦所應得余獨惜夫其初立局之良法美意忽焉而更章忽焉而激變此中機括谁實司之不亦大可扼腕也哉平人心而弭後患是所望於辦理此事者之智珠在握也夫 
[諭旨恭錄]  
　　五月初一日奉上諭張家口監督英啓奏差滿回京齎交盈餘銀兩並請减成賠繳虧短盈餘銀兩一摺所得盈餘銀三千二百七十三兩零着交廣儲司其所請減成賠繳之處看户部核議具欽此 
[本館接奉電音]  
　　昨接在京友人發來電音有本月初八日上諭五道敬證譯登○五月初八日奉上諭本年朝審秋審情實人犯着亭止處决欽此同日奉上諭慶裕奏病勢日增懇請開缺一摺慶裕着賞假兩個月毋庸開缺欽此同日奉上諭山西雁平道員缺看玉恒補授欽此同日奉上諭御史余聯沅奏宗人府起居注主事升途沈滯請飭部設法疎通等語着史部議奏欽此同日奉上諭户部奏虧短銅斤委員請旨交部嚴追一摺雲南運銅委 
 
 

Page 2

 
 
員惠山運　京銅短交三萬八千餘斤賺賠銀五千餘兩前經部議革職勒追今期限久逾仍未完繳實屬任意延玩巳革雲南楚雄縣知縣惠山着廂黄旗漢軍都統送交刑部嚴限監追以儆玩泄欽此 
[吕宋地震]  
　　香港西字報接到吕宋信息言四月二十七日該處地震其勢甚爲猛厲居人都由屋内逃至外邊海中所泊船隻亦均紛紛移動嗣後查檢所損房屋物件尚不甚多云 
[京邸述聞]  
　　前報所錄盜印兩犯就獲一節現經派審司員訊明實係二人所爲别無他人牽連因擬二人以斬立决罪名四月十六日該部承辦司秋審處派審司員三處會審二十日刑部與都察院大理寺會審大約本月初間卽當處决耳○東華門内北沙灘地方有空屋一所乃察哈爾蒙古彭員子行邸也四月二十邊突有中正司署差役多名拘管事姚天春姚天清兄弟二人及其母姚馬氏到案初不解具何故嗣聞中正司接彭貝子公文謂姚母子侵吞租銀請爲嚴究故由中正司傳其母子到案彭貝子久未入京所有京邸一切事務向歸姚馬氏經理姚馬氏亦係蒙古籍自幼爲府中使女云○四月二十八日天微明時前門外長巷頭巷永隆長茶葉棧後院堆房一楹驟然失慎各街齊鳴半鑼幸附近隣右多人未待汲桶　來卽就井中取水立時撲滅各水會行至中途紛紛折回惟　魚口一處水會入該棧將餘燼澆熄云 
[登科佳話]  
　　恩榮宴禱節前報業輕登錄兹聞四月廿五日爲大傳臚之期皇上於六點鐘升太和殿所有滿漢白官皆衣花袍排列丹陛兩旁旋經二甲一名傳臚杜自本崇至殿右唱名狀元張君建勳榜眼李君盛鐸探花劉君世安率領新進士一律藍袍褂在丹墀下行三跪九叩禮於是墀上音樂督奏禮畢後禮部堂官手捧聖旨由殿内出率狀元等從正中甬路直出午門端門天安門由金水橋轉東出東長安門則有　棚一座棚内懸拄金榜早有順天府京兆尹與大宛兩縣令在此拱候狀元等旣到禮部官卽飭隷役牽馬三匹停於棚外京兆尹親爲狀元換車渠頂揷金花十字披紅兩縣令爲榜眼探花揷金花十字披紅裝束巳畢復由京兆尹親遞馬鞭於狀元兩縣令遞鞭於榜眼探花三人上馬後卽有狀元及第旗一對緑扇一對紅傘一柄鑼鼓音樂排列前行大吹大擂從兵部街遊行入吏部文選司之求賢科内奎星堂行香禮畢復騎馬出前門在觀音廟謝帝廟口香然後由西月墻於前門大街入打磨廠至鑾慶胡同粤西會館下馬盖會館乃狀元寓所也是時該會館巳有歴科鼎甲諸君齊在門前衣冠濟楚恭迎新貴三人向諸君各施三揖然後至戱樓中分次序而坐於是佳肴羅列笳吹喧闐坐未久榜眼探花雛席言别諸君恭送里街頭二人則仍騎揭各歸府第至二十六日恩榮宴禮節前巳登報兹不再贅 
[關道行程]  
　　新簡蕪湖關道成觀察章聞定於五月初十日起程出都約計月杪當可抵省履新之期約在六月初也 
[盜案餘聞]  
　　前報列繁昌縣南門城外唐姓京貨布店被盜搶劫一事兹聞盜等去後閱日河中浮起盜屍一具係地方上人追捕某居夫斷盜後路打落入水者盜屍浮起由地保報官勘騐殮埋後盜夥曾約伴至理屍處探視並有重約夥伴入城搶刦爲入水者報仇之謡因城中防守甚嚴不敢復至某日有形跡可疑之人至某店購買洋槍上所用之銅帽某店夥不肯售賣賠赴官署報信迨派差拘拿則巳蹤斷杳然賓館琴明府督率居民鋪户清查保中舉辦圑練備極嚴密聞此股盜匪類皆哥老會中人散處寗池太各山中丁亥宣南滋事之餘黨久伏思逞者也又聞木竹潭地方上月有匪徒嘯聚此處地屬青陽界連銅陵南陵居民知覺運絡三縣團防丁練驅逐遠遁近來各地方保甲團練格外認真而各飯店於來日客人無不加意盤詰烟館亦樓查嚴密匪類當無從施其伎倆矣 
[覆舟甚慘]  
　　上月中旬有浙帮客船由重慶載運藥材多件行至巫山口之崆岭地方忽碰於石全船都成粉碎板片順流而下貨物盡没救起無幾客人携有眷屬母妻子女共六人惟老母得慶更生餘皆淹斃船主亦有家屬及夥伴等共淹斃二三十人從來壞事未有若是之慘者近日有棗仁等藥材在宣昌江岸上晒晾爲數亦僅矣江行之險有如是哉 
[松江道聽]  
　　中叅府失去英蚨百翼或以爲兵弁某甲所竊劉鎮戎提訊再三堅不供認責以嚴刑供詞如故不得巳釋之中愈思愈忿願拚一死在明其屈旁觀咸爲之勸解一個悶葫蘆未知何日打破也○武弁某甲楚産也客歲挈其婦僑寓於茸城府署之南家景蕭索婦年逾花信委態可人以其夫之貧困也常有舍而他適之意某日託故逃逸查無蹤影甲四日尋訪終未得消息也聞婦巳生二男置之不顧何其忍也 
[北通瑣綴]  
　　四月二十二日工部委員來通騐收江蘇解到金磚並山東臨清解到貢磚○有客二人行至城南馬駒橋海子營被匪劫去銀兩雖經報官尚未破案○火傘當空冰紈無力農夫待澤幾於望眼欲穿許仲韜觀察惄焉憂之爰於四月二十日率同屬員每日三次在關帝廟諷經祈禱氷識能上格蒼穹甘霖渥沛否也○四月二十三日許觀察率同屬員虔往東關龍土廟恭觀謄黄恩詔○新任倭協戎出示略云本協奉調來通所轄各營五方雜處水陸衝衢難免無匪徒溷　窩娼聚賭等情除飭兵弁查拿外合行出示嚴禁違千究辦○北極閣通州衛東關三處藥土廟自四月二十五日起開廟四天車馬紛紜香客畢集三十日爲城媓廟會先期小本營生者各佔地基羅陳百物本月初一日又有京西海每會往張家灣埋江泗朝頂進香○近有難民數百人陸續到通是以王恕園粥廠迄今尚未止杓四月三十日倉憲提騐屭東粟米奏明截留一千石暫存常平倉以便煮粥施放 
[槜里樵歌]  
　　前報嘉興縣王西垞邑尊因公赴省兹聞巳於初二日午後乘坐官舫用小火輪拖帶回禾○嘉興縣徵收客民錢糧櫃前設南堰鎮孟將廟内土邑尊每月初二十六兩日乘輿赴局查視一切近聞王邑尊以往還諸形不使故遂飭遷入城内照舊設櫃縣署徵收以免往返之勞○嘉興府西水驛郵政廳林君於前日乘舟赴省係大憲札調蓋爲福建大憲奏摺事也所遺驛務由宗太守委河廳周少尹暫爲兼理○禾地蠶汛正當吃緊之時惟天氣冷煖不常於蠶事恰不相宜東栅口絲行開秤尚未定期也 
[邑尊獲賭]  
　　揚州某氏婦向以來其餬厥口生有一女年巳及笄雖貌僅中人而眼角眉梢别有一種可憐之色游蜂浪蝶日集其門女惟以針黹　韶光絶不屑效數錢姹女而婦則漸萌貪念謂家中有此錢樹子尚何愁下半世衣食爲遂暗令招集狂且爲牧猪奴戱女以迫於母命不敢不從由是碧榭岭餘緣窓藥罷呼盧喝雉畫夜不休盖皮肉生涯摴蒱事業較之藉磨荳腐以權微利不啻天壤相懸矣不隄防日前江甘兩邑宰以黄堂試士考客　雲恐有不肖之徒藉端滋事每至宵深人靜時親出巡查某夜鼉更兩下巡至該婦門前穴隙窺之見燈火熒熒諸博徒圍　擲色女言從旁興籌碼其母則脅肩謟笑蹀躞千曲房　闥中不覺勃然大怒回顧差役立飭拘拿諸博徒雖色胆如天至此亦面如土色其黠首奮足逃避是以當塲祇獲二人略詰姓名連該氏帶回縣署中想一經研訊定須分别嚴懲說者　該氏以親生女兒爲餌舍其本業妄希不義之財廉恥喪亡咎誠自取獨其女以荏弱小女子驀經犴狴之災有情人聞之不禁稍動憐惜之念耳 
[營巿叢談]  
　　時届端午經紀中人各有拮据之勢開手藝作坊者因虧累而逃避巳有數家蓋緣今年薪糧奇貴生意寥寥平日所入不敷所出一到節邊各債蝟集無從開發不得不效周赧王築避債臺耳○海關道稅局中核算分帳每一分單諭只得東錢一百六十吊不惟膏火不敷以之作賞給雜費亦難遍潤稅局中人由道憲飭派給諭帖一張者曰單諭給兩張者曰雙諭又有半諭亦屬不少蓋向來以此爲極優　使往年單諭每年可致一二千金今年則無一人不呌苦連天稅而如此其他可知蓋今年自春及夏並無船隻進口安有稅項雖近日沙寍船停泊 
 
 

Page 3

 
 
不少然都是運糧回來一概免稅對此帆墻徒深悵惘而巳○盖平縣金伯侣明廢到任數月善政巳難枚舉前月望後兩服私行訪得屬境素行不法諸惡棍以及曾爲劫盜者不動聲色捕獲二十餘名訊得實在曾犯命案以及覇佔强姦良家婦女詳請省憲就地正法无惡旣除地方從此安靜金明府真造福不淺哉 
[書梅威令醫士清册後]  
　　西醫梅威令先生由臺灣設立醫學館教華人習學西法醫道嗣挈赴香港上海請各醫生考試港督給子執照學業旣成旋　天津謁見李傅相深爲嘉尚允俟分派各處充當醫士等情均經節次錄報兹梅君錄其關創至今一切教法情形及港中滬上如何考試大津如何操演一一羅列彚爲一書昨蒙見惠一册繙閱一過冠以李傳相小像　天津試演各圖并札文執照悉載其内當其開辦時經費不敷曾呼將伯之助計香港收得洋一千一百七十一元上海收得洋四百四十八元天津收得洋一百廿元三共收洋一千七百三十九元其用去者共計一千五百五十六元九角尚存洋一百八十二元一角亦均詳載以昭信實並道謝忱聞刻下學徒等仍在梅君處尚案派有差使梅君以一人而造就人才巳有成效區區千餘金猶有未經用罄之欵近日學徒無事尚須墊用可謂心力交瘁其尤妙各中國人而習西醫苦無繙譯之書梅君詳定章程必須學至兩年而後可以考試再學兩年再考一次然後成功該學徒之成梅君之心苦矣西醫將大行於中國不禁爲梅君及諸學徒拭目俟之 
[幾兆焚如]  
　　英租界老閘地方祥泰烟紙鋪因翻造房屋暫移至大橋堍交易現在房屋業巳竣工該鋪遂搬回原處尚有花爆及紙元寳等貨未經搬完派學徒有守昨午該學徒戲將月爆施放延及紙元寳霎時間火勢甚熾延燒板壁該學徒驚慌異常痴如木偶幸諸隣人見烟霧迷漫敲門入内取水灌救并用棉被將火撲息不致成災然巳受驚不淺矣 
[細故輕生]  
　　本埠城守署茶房沈大大年二十二歲家中祖母及母食貧茹苦大人前年曾向袁某妻阿琴借洋三元言明每月息錢三百文按月照付迄今將及三載端陽節阿琴登門向索大大避匿不見初六日相遇於途阿琴索之甚迫大大商懇緩頰阿琴怒其有意延約逕批其頰大大回家羞忿交并潛吞阿芙蓉膏畢命祖母及母以釁由阿琴而起告知地甲向論阿琴自知理屈願出洋蚨白元以作棺殮追薦之費沈姓以兩代寡居祗此一脈不肯允許究不知作何了結也 
[車夫病斃]  
　　昨晨英租界六馬路口有無名男屍一具年約四十餘歲衣衫藍縷由捕房傳三圖地保查得其人向爲車夫因患病借住二圖地方人和小客棧昨日清晨棧夥正在洗滌穢桶其人急欲登厠棧夥知其有病允爲携桶備用其人以迫不及待欲至坑厠行不數步遽爾倒臥氣絶由二三圖地保報明保安善堂派可事騐明因病身死卽行備棺成殮發壇標記召認 
[供出同黨]  
　　昨報列法包探在浦灘拘到積竊李桂榮據供有彭福生同王姓在輪船竊物囑我暫候我正在双頭守候包探到來將我拘去彭福　　間在新街　興　茶能前擺攤晚間在浦灘候輪船到畤圖竊有時往虹口一帶無一定時刻如不信請飭包探帶往指　葛同轉姑着包探帶往前晚法包探帶李桂榮等往新街將彭拘到帶回一併管押昨晨葛同轉蒞捕房先提李桂榮詰問李供彭在鎮江日間擺攤晚間竊物破案後驅逐來滬同黨王三王四兄弟兩人伊日間穿破舊衣服晚間更換好衣旋據法包探李雲發禀稱拘鼓後查有當押票五十餘張包探郁廷湘禀稱前日奉諭將楊錦之交保曾有帶紅頂之人到公堂具保紅頂之人帶有家丁身穿綿綢衫褲卽彭福生也葛同轉着將彭帶案研詰據供王三住新街四號弄内不知伊名字來滬巳三四年本開花烟館現在不知開否聞有一女在四馬路葛同轉詰其做賊幾次現住何處答稱我住西三號弄並不做賊惟擺攤耳彭又供稱尚有一孫姓亦是伊同黨同轉詰是人現在何處許多當票何來供稱當票係買下者孫姓做糕餅生意去年認識現不知何往詰其前日隨帶頂之人到公堂保楊錦之者何人如何認識供稱伊姓陳來打把勢以前住老椿記棧今年二月間在茶館中認識前日伊到新街攤上隨對法公廨李包探稱楊錦之曾供有物件寄存爾處爾直供之後求大老爺從寛辦理彭又不認寄物葛同轉詰李桂榮與彭同去倫竊有幾次李供在鎮江三四次在上海三次初次偷到烟袋鞋子第二次伊上船後我在碼頭守候伊卽走散不知偷到何物第三次卽五月初六日到碼頭被拘至王三尚有弟王四本領甚高均是伊一黨孫三我不曾會面但聞伊名同轉又將彭福生研問仍不肯招認同轉着將李彭兩人還押候再解案覆訊 
[小孩待領]  
　　法捕見有小孩在路啼哭詢之係不認歸路因帶入捕房據稱姓吳名建寳年十二歲寍波鄉下人父名全理在城中做银匠母在英界五福弄内我同阿叔出外買物軋散法捕頭着包探帶孩往五福弄往尋其母無如不認門户仍行帶回暫留捕房如有認領者可赴捕房說明該孩身穿何等衣服若符合卽可認領不取分文 
[窰貨缺少]  
　　本城雉堞經道憲札縣估計興修云云曾列前報兹悉官匠頭王全勝到窰購買磚料不意大窰銷路暢旺不及定購須俟八月後方可承辦該匠頭乃回申禀覆矣 
[縣署瑣案]  
　　浦東人施桂生控施石泉紏衆兇毆硬鎖房屋叩求提究經裴邑尊下鄉履勘情形於前晚升堂訊究桂生稱小的自幼過繼與施姓繼父母均巳物故族叔石泉頓起不良誣指小的與某氏女犯姦竟遭兇毆並將住房封鎖不許小的居住意圖吞産蒙大老爺下鄉察勘伊等方將封鎖開去叩求究辦石泉稱桂生性情輕薄與隣家女犯姦被小的等看破致犯衆怒毆擊小的並不動手施萬德施鼎泉同稱桂生實因犯姦起釁邑尊謂犯姦殊無實據石泉胆敢毆擊實屬凶横太甚喝令掌頰一百下與桂生萬德鼎泉一併管押候示○沈茂堂上控施張氏將兒子桂華匿過强索銀洋致使妻子憂急病斃等情奉發到縣前晚經裴邑尊升堂集訊之下飭將張氏母子分别管押着沈明白具禀覆訊核辦○巡防北局飭勇送拆梢滋事之王福生許友富兩名到縣經裴邑尊升堂訊究王許同稱不敢滋事叩求鑒宥邑尊喝令各笞一百板荷枷示衆期滿再行發落 
[英界公堂瑣案]  
　　包探唐青山稱木作頭李郁紀報失狐皮料一件查係王海六行竊將其拘獲搜出押票吊帳送案李郁紀供用王爲夥狐皮料晒在棧房失竊時不知王竊及由包探查獲人贓始知王所竊王海六供實因貪小犯竊蔡太守判王海六管押二十一天贓李郁紀領去○江金洪稱安徽人現在質鋪爲夥有同鄉友人程恒修失業商懇躭擱幾天被竊銀洋飾物幸卽知覺報捕拘獲人贓今請給領程恒修供本欲回里苦無川資初犯行竊蔡太守判程恒修管押一月期滿遞籍贓交江金洪領去○邵友榮卽邵阿松稱路遇王金和倪阿虎等借錢不遂致被毆打頭顱受傷又被拉到茶館不得巳脫下衣服質錢七百文交彼始得脫身爲此報捕拘案質票呈閱王金和倪阿虎同供不敢拆梢邵阿松另與名榮榮者口角起釁邵又稱並無榮榮在内蔡太守判行兇拆梢之王金和倪阿虎各枷二十八天發犯事地方示衆以儆○朱學榮稱開鞋鋪曾用郭宗衡爲夥業巳停歇昨來借錢不遂胆敢硬取鞋子三雙爲此報捕拘案郭宗衡供被欠工資向索無着取鞋子三雙作抵並無借錢之事蔡太守飭郭宗衡交保不准再向絆纒鞋交朱學榮領去○一百零四號華捕稱馬夫林士郎在街坊溜馬干違定章拘案請罰林士郎供牽馬經過今求施恩蔡太守判罰林士郎洋一元撥充醫院經費○包探王阿二稱昨見瘋人在路胡閙拘至捕房今特送案請爲安插該瘋人語無 
 
 

Page 4

 
 
倫次蔡太守飭將該瘋人暫留俟函送城内普育堂醫治 
[法捕房瑣案]  
　　昨報列小東門外萬里春茶館被竊水烟袋當塲獲到王國運解訊等情昨晨提案研詰王仍稱取烟袋吸烟並非倫竊詰其作何生意供稱木習米業失就後做過堂倌詰其到公堂時爲何倔强供稱我不懂理同轉念其初犯着掌頰一百下責後王仍不服着爲枷號枷後王又聲稱我之套褲一雙碧玉一塊在押所被人取去同轉詰被何人取去答稱是楊錦之說取去押錢買食物同轉着查明候辦旋將王還押○匿名揭帖一案昨晨提陳永義强元炳等研訊兩人仍照前供强元炳依然不認葛同轉着於今日再解公堂核奪○昨報列虹口某店學徒道洋到小東門某處行至新開河橋被匪搶去一節葛同轉着將該匪陳彩第暫押飭包探遺人往虹口找尋失主無如地闊人稠不知居處無從　得昨晨同轉蒞捕房提陳研詰陳供連次被陸桂華咬傷葛同轉着將陳彩第交保如失洋學徒赴大自鳴鐘捕房投質再當傳案追洋○四月二十邊法包探在吉祥街獲到和尚張成華身畔帶有　髮辭沿路偷竊物件解案後供住吉祥街金裕泰客棧當經代理讞員朱森庭明府將張重辦放出後着伊赶緊回寺不得逗遛在滬詎張成華仍在法界被法包探復行拘進諒當解案也○前晚法馬路沈家弄某花烟館中有甲乙丙三人前往吸烟五盒不給錢文反敢吵閙不休富卽報捕將三人拘押候爲解案 
[上海四馬路文報局奉東賑捐收解處接烟臺盛杏翁觀察來函利津劉浩如部郎來電]  
　　少欽詠南蕃甫心如綏之蓮山子萱仁兄大人閣下頃奉四月二十一日第四號公函並五批庫平銀一萬兩藥丸兩箱諸君子念切災黎力籌接濟曷勝感佩濰縣災况雖　於青武各屬而困苦情形則一也孫嶼翁劉蘭翁抵滬後請卽迅速勸駕並懇籌集兩萬金帶來以資賑撫是所盼禱日來各屬天久不雨恐成旱象倘二麥不收則必須續籌二賑後顧茫茫莫知所措惟望諸君子多方籌濟以期救人救澈東省之福災民之幸也竹玶兄遽爾作古正深痛悼擬卽禀請朗帥具奏以彰善行經培翁衣箱及各處藥料明日運至利津轉送所紓綺注冉利津東鄉災重洋教士仲君先在彼賑每日每口放　十文該縣紳士力求義賑弟恐滋生事端曾電逢翁蓮翁轉致担文慕雖廉勸仲教士勿阻華賑乃昨日英領事來信仲教士大爲不喜卽將利津東鄉洋賑停撤然利津全縣俱災先後僅撥去銀三萬餘兩極貧之户每口向未放足一千文浩如正在求解續欵今又加東鄉極重之區洋賑一撤不得不全仗義賑急須籌銀二萬兩寄往接濟惟盻尊處所交孫劉二萬到來尚須撥出一萬以應利津之急而濰縣只剩一萬矣且惠民斷非二萬可了霑化海豐亦尚須接濟苕翁佑翁均催欵甚亟現巳將粤捐二萬先解苕翁京捐一萬撥解佑翁招商局營口天津代辦高粱價亦墊空萬餘此時只得滬上公所一條籌捐之路奈何盼極肅復敬請德女愚弟盛宣懷頓首四月二十五日○滬上賑所諸善長大人公鑒利津東北漫災田被沙壓大旱西南鄉麥秋大歉奇災巨劫死亡相繼生者非賑不活同人隨查隨放急賑月初可竣杏公允加賑一次實不可少之舉求速籌協濟以解倒懸大力回天謹與災民同禱鄉有時疫藥祈多備食草腫毒惟消毒丹甘露茶較靈有望卽寄劉瀚叩首四月廿九日 
[爲楊誠之觀察題懷圓圓小像卽請指疵]  
　　陳家有女顔如玉國之興衰繫榮辱若非一怒爲紅顔狂宼猶將恣流毒功成身退謝紅塵一着袈裟驚絶俗後人議論淆是非未免紛綸添蛇足惟有千古鍾情人能爲佳人表心曲時世梳妝亦自憐茫茫四顧蛾眉蹙蒲團坐破心不波窮途肯爲狂夫哭窺兹心跡佛而仙霞冠羽帔遂初服三教本來源不殊兒女英雄同一鵠英雄能識兒女心不信試披圖一幅高昌寒食生 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　補四月十三日准補京山縣丞吕賢笙禀見謝飭知補用典史戴慶雲禀謝紀大功一次藩憲牌示蘄州茅山巡檢員缺飭本任之丁席珍回任松滋縣磨盤巡檢事務詳委分缺先用巡檢秀綸署理二十日撫中衡璞見辭赴京委辦蔡甸厘局候補縣余受祺禀見並赴撫署禀謝三次留辦候補縣史久齡奉委赴江陵縣催漕禀知辭候補巡檢金兆臨解天門厘金來省禀到二十一日新授湖南提督馮軍門印南斌差人赴兩院請安二十二日署監利縣分鹽巡檢事糜豪俊謝委武昌府李禀見知考試十屬文童完落准補棗陽縣典史高應垣赴河南公幹禀辭二十三日大挑縣郝鳳林候補縣劉超元俱解三批京餉見辭大挑縣皮坤教習知縣李紹閔俱奉委解第四批京餉禀見知何葆修奉藩臬憲委讞局學習禀知補用府經歴懋國輔奉藩憲委候補巡檢王之英奉委俱送媵黄赴荆門州候補府丁柔克稟見奉委敬讀歸政崇上皇太后徽號恩詔差候補縣朱有寛奉委發審局帮審湯炳堃俱稟見奉委恭捧崇上皇太后恩詔差各赴兩院禀知候補同知章嘉謀提前拔委優缺州縣一次候補通判胡　立大挑縣王如松候補縣孫長焯俱儘先拔委一次各禀見謝二十四日荆宜施道方敏夫觀察恭釗來省禀見督銷淮鹽局江蘇卽用道沈守謙禀辭赴金陵候補府喬聯寳起服來省禀到 
[巳丑孟夏人都述職之任兗州俚言留别伏希郢政]  
　　忝厠戎行末偏師擁上遊君恩榮節　祖訓愧箕裘幽冀二千里江淮三十秋咸豐季年從戎皖上同治初元奉調袁浦瞻天思乞假故里展松揪錄錄淮南幕官階不次遷頻傳登薦剡數表佐戎旃推挽羣公德九膺荐舉三荷疏留陶甄下士賢何因酬舉主樗散亦雕鐫海澨連營肅宵澄蜃氣清揮豪閒論史洗甲靜銷兵草長鶯飛際乘風破浪行平生重交義分手總含情珍重臨歧餞河梁互唱酬我行朝薊闕弟又宦揚州子委適亦調差淮南池艸春前夢風帆别遠遊何時一尊酒爲話兊城樓[  陽曲田恩榮恕齋呈稿]  
[金樓曲四寄月蘭秋榭]  
　　獨倚危樓璧嘅　湖沈淪壯志欲飛小得些小歡場兇女事還似淡雲無迹恨絶少補天頑石璧月瓊花皆冷落剩一燈風雨傷心劇挨到曉頭俱白茫茫綺感填　臆更休提才人詞賦美人顔色愧我浮名饒薄倖青眼孤他賞識問那日千金報德芳訊故園探易老念海棠相伴紅妝泣　涙盡何人惜○十載空埋首到如今不能躍馬不成屠狗慘緑丰裁都减盡蕭瑟早同蒲柳尚敢望功名不朽眼底心中無限事况傾城美意逾常厚爭捨得他鄉走鸞飄鳳泊家何有强見懷從來艶福本難消受怎似離多兼會少歲歲鵲橋相守或倒是天長地久可奈濃隂春漸晚又幾聲啼鴂　僝僽這苦緒卿知否[  太痴倚聲]  
[詠書帶草應同梅譜兄屬錄呈夢畹生削政]  
　　一望迷離碧色連細含春意淨無烟移根合傍芸窓下挺秀遥臨絳帳前擷取可將縈汗帙折來能供束殘篇漫嗤小草傳佳話穩載羣書獨占先[  味古軒主求是稿]  
[上海四馬路高易公舘内振所陳詠南經收山東奉天四月十六至二十日第一百零七次賑欵清單]  
　　十六日漢口隱名氏洋一元○援單武武穴如心室錢五千換來洋四元另錢六百廿文○吟芳廬潘洋九元○烟臺敬業書院子衡氏募援單聽濤書屋主人求合家平安洋二元求病愈洋二元○援單漢口葉開泰捐助藥貲洋三十元人册培芝總錢十千文仲洋八元八角○速册培芝草堂錢五千文伸洋四元四角陳杏頤堂祈先父冥福洋二元○十七日人册西湖主人洋一元隱名氏二元○○十八日見册順發陳石等洋半元○三餘室遠願二元漢口茶業公公所寄來有心無力氏助奉天洋一元退錢一千湊合人助山東錢一千一百四十文共捐洋一元錢二千一百四十文抻洋二元○通州順壽號募鳴岡閣主人洋一元○○十九日廣東愛育善第二次山東賑款洋一千五百元七二伸規元一千零八十兩王隱名氏銅洋一元三吳小民洋三元銅洋一元○永利貞洋三元○二十日風生一嘯樓小洋二百角見册册無名氏十五元劉懷古室二元黎芝山一元熊慎思田崐田峰田義種邱步瀛余光福劉蘭芳田坤吳常俊黄國珍陳雅安田利見田寳書熊麗金各半元共洋七元隱名氏銅洋六元見册張大榮洋一元曹賑室陳坤榮各半元胥記一角共洋二元一角○○以上總共收規元一千零八十兩英洋一百廿五元八角銅洋八元錢六百廿文 
[上海四馬路文報局内恊賑公所經收山東奉天賑捐四月中旬清單]  
　　十九日兩廣電局沈小園太守募第一批規元二伯八十八兩又募第二次規銀三百兩湖南平江縣善士規銀二百兩寶慶府善士規銀四十兩蘭谿電局郭嵩仙先生募第一次蘭谿縣署經手朱善翁二十元邵善翁十元祭餘六元唐棣卿翁手楊塘會衆十六圓郭嵩仙翁第一次内墊欵四十八圓共計一百圓由電報總局收支所交到招商粤局募陳復初二十圓羅仲立十圓江平船四元四美室無力氏兩户每二圓無民懷遠無民樂善無民隨綠子無民七户每乙圓敬慎室五角仙鎮王陶菴先生募求　病愈五圓還愿兩圓求冥福六圓太倉繆行甫先生募餞汪氏求姑病愈十圓開錫奎求外祖母病愈四圓金陵李養源一圓崑山有意無力人一圓○本日共收規銀八百廿八兩英洋乙百七十四圓小洋五角合併聲明 
[上海四馬路文報局内恊賑公所經收山東奉天賑捐四月中旬清單]  
　　二十日○○常熟凝善堂李吉甫先生將諸親友賜祝儀并答席費咨移賑真州未遂子逐壽儀十元白下退思子和席費十元白下無用子送四元退思子和四元陳松山許子芹兩户各送三元退思子二户各洋三元侯冠峰王敬之王升甫徐木君張允恭朱樹德李斤軒李介眉八户各送二元退思子八户各相二元張敬生郁雲卿二户各送一元五角退思子珮户各和一元五角正張笑洲徐仲明余聽鴻章虞臣何錦齋王錫宗楊亦周沈瞻生黄唐高程五王郭袁汪十一户各送一元退思子十一户各和一元曹邦墊陸樹勳周延年程啓堂四户各送五角黄茂之徐子康婁傳宗顧士敏四户各送三角五分正退思子四户各和三角陸分以上計洋一伯零六元八角白下無用子五十元真州未遂子售衣助賑十五元昌盛號送未遂子舟金移賑八元徐仲明請未遂子拆席費四元退思子湊二角正以上兩共實收洋一百八十四元江西湖口總鎮署帳房募揚退菴三元尹吉臣二元丁葷坤孫竹年丁鶴山習丙侣王燦山熊希杜魏祝三丁棣生趙麗生易松生十户各洋一元顔伯恆張潤泉兩户各五角江西湖口總鎮文案處無力子募保慈堂修立堂二户各十元趙紫福釋竭堂二户各洋二元文庚恆丁葷根陳少良同吉寶善山房汪篤泉東海堂汝南堂龍西堂胡立菴楊昌垣魏祝三孫竹年盛春朝十四户各一元道生居士鏡心齋無名道人王子衡四户各五角皖撫署不留名募順和成曹平銀三十兩正上書第曹平銀十兩樂山堂四兩小意一兩五錢九分二厘壽宣堂八元粤秀山房八元聽笛書屋八千文崇禮堂五千文南吉堂履謙唐衍慶唐建行唐敦厚唐學餘唐恆善唐四居唐八户各二千文徐州汪洋二元實收曹平銀六十三兩九錢三分二厘英洋十八元鎮江新德和洋行交來黄宗德唐祈小兒身體康健二十元安慶招商局梁理泉翁募孫東甫方倫叔趙慎齋三户各十元無名氏二十元無名氏七　劉蔚民　元趙衡平一元松江全節唐募松江張秀記求病速愈十元敦仁唐丁張祝氏求病愈二户各二元安素居士翠竹軒福隂軒駟鶴山舘清隱居黄五人各五角何義興巧遇渭濱三人各一元查　仙永源鶴記勛記顧鏡波顧鏡函江夏氏清隱山莊信記漢丹不留名十一户各五角唐尊樂六角恆昌三角連順連貴誠信三人各二角嘉興申昌號募鄭宿甫三餘書屋樂老軒蔣嘉生四户各一元鄭希賢希哲錢植臣錢汪氏四户各五角○安慶電局交來殷鎮電局鄒少方翁募方慎餘鄒少記無名氏吳裕德堂四户各二元繼高書屋貽經堂敏慎堂三户各一元○寶應吳交來無名氏福濟共洋五元○盛澤濟東會舘募漢南書屋鳳池留雲舘恩補軒守拙居耦耕知過氏懷德堂庚石山人桐蔭山房李子和嘉和生四咸堂轉吉氏十四四户各五角馮培之七蔭堂勤補居三户各三角孫成叔陳省盤承志堂慎修氏何味之高子琴過從益顧少林槐隂書屋悔初认人十户各二免毓秀堂一元○泗州署李士薌翁花本洋十六户○海昌城周希袁翁募拍歲廬主人五角夏健人三角兌悅居士陸府賃轎資兩户各一角○杭城嶺南寒士兩元又銅洋一元○蘇城得見齋　無名氏停雲舘兩户各二元○南匯費廣昌號交來徐姓朱姓兩户各一元○本埠三省堂二元誠心子求手患速愈五角○常熟王鼎隆號募顧履安四百文無名氏二百文趙喜保趙蓮保王錦山邵尚林徐　亭金佐吳錦章顧季文凌如私不留名十户各一百文實收洋一元又錢五百六十六文無錫而正昌號募浦厚齋浦竹卿兩户各五角浦亦森銅洋一元九江祥發元號募安懷氏五元本埠萃泰銀號交來吕潘溪汪韋卿兩户各一元心敬二四角無名氏蔡發禮宋耀堂章雲浦四户各二角長庚魯雨生舒永康余炳輝汪懷甫魯顯進吕魯卿章宗起八户各一角本埠缸口潘雲汀先生助太乙丹二百粒○本日共收英洋四百十八元本洋十六元曹平銀陸十三兩九錢三分二厘銅洋二元虚對開一個小洋五角錢五百六十六文太乙丹二百粒本旬共收規元一萬四千七百兩另三錢六分六厘原平銀六十三兩九分二厘批申規元六十八兩六錢二分二厘英洋三千三百八十元計規元二千五百十四兩六錢三分八厘花本洋十六元計規元十二兩八錢銅洋三十五元羊見規元五兩一錢九分四厘小洋廿一角計規元一兩五錢五分八厘虚對開五個計規元一兩四錢八分四厘爐坯洋五元計規元三兩五錢五分原金戒二只計重三錢六分兗見規元八兩四錢錢三千四百四十二文計規元二兩三錢九分四釐十項共合規元一萬七千三百十八兩九錢八分六厘○連前共收規元五十萬另五千三百廿五兩六錢一分七厘本旬解東關道第四批東賑庫平銀二萬計規元二萬一千九百廿兩又解奉天賑第七抵規元一萬一千兩交陳春記彚解連前共解規元五十二萬另二百零三兩五錢七分一厘實塾規元一萬四千八百七十七兩九錢五分四厘合併聲明 
[上海四馬路盤記内廬災協濟公所五月初一日起至初五日止第三次收捐清單]  
　　津衛能容氏怡怡堂天水堂雲成三户各規元五十兩陳仲夔凌頴翁楊益翁三户十兩天吉樓勉方子洋四十元永興三十五元黎以銘以召以煇三十元青浦姚逸樓嘉禾無名氏掃葉山房江左書林一林豐四户各廿元楊雙興義成亨二户各十五元黎敦善堂十元泰亨源實情力薄人志丹子立心守分痴舘同人澄心書屋留畊堂謝上松翁代募洪左亭胡紹庭八户各五元成泰慎記節省端午酒資謝均亭裕茂隆阿杏小姐求病愈四户各四元無名氏曾善士召南愧力不足室主人浙寗邑廟人有心無力人無名氏六户各二元無名氏偉記節省端午酒資虞彦清西洋人陳留龍西清河無名氏無名氏周壽翁孫步雲陳翁袁承齋十一户各一元無名氏求病愈八角無力從心人二角無名氏三角錢五十文○以上共收銀一百八十兩洋三百○五元三角錢五十文○廬災協濟公所同人謹啓五月初七日 
[上海可熾照陳春記在四馬路經辦奉省水災協賑公所自四月二十九日起至五月初六日止第六十四次收捐清單]  
　　葉澄袞先生求合家平安洋二百五十元長沙無名求父母平守元代解山東荆州無名氏十元祥發元五元無名五元閩省永安署求忘思堂洋一元補過氏四元十八公一元春星堂一千無名一千三多氏八百義孚堂六百無所求五角星聚堂四百無名平安大知子耳軟堂四户各二百槐蔭堂善仁堂各一角發財票福自來無名煎茗軒約約堂宏界堂袁心門吳二二河東堂隴西堂李九牧堂安樂室清德室修善堂十四户各一百五虎室高全室五柳室知我心四户各五十以上共三十三户合來十四元五角五分鄭蔭記代醫藥一元溥記經募丨元思誠居士八伯代解山東代養子二元平安福二元安貧生求平安一元二角求仁子夢勤生合八角臺上安貧知命子五户一洋禹平氏求子平安洋六元捐山東憫隱氏求合家平安二元江西省來代捐山東康福錢五百健齡保康鶴籌益年必得速得快得卽八户合來錢三千公記底記特記憑記心記五户合來一千公記底記特記明記心記五户合來錢五伯以上十九户共來花洋五元嚴叔翁經募鳳川氏二元顧墨齋貞翁每一元兩云氏一元五角嚴鏡清平怦怦心動金氏募雲道子無名五户各五角九户共八元周耀求女病愈一元楊松基四百仁壽軒五角程冠臣不書名效學子三户各二角求安一角五人共一元二角杏林書屋二百五十洗桐子旅居人每二伯無力無力求安武林書室四户各一伯共七人共一元安定子無名合銅五元又高易公所由福州助來藥丸三箱大箱沙氣丸二千瓶白沙藥六伯瓶小箱藿香丸二千個沙丸二千瓶高易公所來紅靈丹一千瓶菩提丸三料甘露茶四料共一包藥茶二百包臥龍丹二百包辟瘟丹乙料又上海隱名山水畫屏四堂又無名氏六月份三萬二千八百五十六號吕宋票一條○以上共收英三百三十四元七角五分銅洋十元錢八百九四錢四百又福州助來藥丸三箱高易公所來　丸藥茶等料以上旣有細帳更不再聲又山水畫屏四堂六月分吕宋票一條奉省恊賑同人公啓五月初七日 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十五年四月三十日京報全錄]  
　　宫門抄○發抄硃批五道○禮親王等奏派抖晾大臣片護蘇撫黄奏緝私營勇搶鹽激忿致被鄉民燒斃多命訊供大槪情形摺○楚督裕等奏荆州營副將仍請以海門營副將調補摺○護蘇撫黄奏杜緝私流弊並將統領等摘頂革職片○督辦雲南礦務唐奏銅本仍暫存藩庫並咨部查考片○新撫劉奏代繳領隊等印信關防片○大臣志奏查騐陵寢陳設等件摺○川督劉奏查覆道員仍予議戴花翎片○四月三十日户部通政司詹事府廂黄旗值日内務府引見十五名武備院二名○濓貝勒等服滿　安○漪貝勒等謝加獎恩○福中堂翁同龢謝充教習庶吉士恩○豫公吉和謝寛免欠項恩○吳樹梅假滿請安○良弼前往口外賜奠請訓○召見軍機良弼孫詒經文秀○發抄楊昌濬奏各標營副叅遊等請由外題補奉硃批兵部議奏片併發欽此○又新疆撫標添設開化砲隊員弁奉硃批覽欽此○譚鈞培奏借發阿陋井柴本銀兩奉硃批户部知道欽此○又同知鄧家榮等試用期滿奉硃批吏部知道欽此○又候補令張坦署理昆明令奉硃批吏部知道欽此○○禮親王世鐸等片謹查嘉慶二十年二月内閣奉旨乾清宫尊藏實錄玉牒着間歲抖晾一次每次着軍機大臣奏派滿漢文職大臣各二員於四月内率批本處各員曁乾清宫總管首領太監等敬謹抖晾卽自今歲爲始欽此上届光緒十三年查照成案奏請派員抖晾本年又届應行抖景年分臣等謹將滿漢文職大員徐有差事各員不行開列外分繕名單進呈恭候欽派滿漢大臣各二員並將上届派出各員繕單恭呈御覽所有抖晾日期由該員等選擇先期知照敬事房批本處内務府照例預備届期敬謹遵辦謹奏奉硃筆圈出徐桐錫珍熙敬曾紀澤欽此○○護理江蘇巡撫布政使臣黄彭年跪奏爲緝私營勇搶鹽激忿致被鄉民燒斃多命謹將訊供大概情形先行陳明恭摺仰祈聖鑒事竊據奉賢縣知縣陳熊才禀報縣境紅廟地方於光緒十五年三月初十日五更時分有梟匪十四人行刦皂民張照銓家塲鹽經村人捕獲綑置船内一併燒斃棄海滅跡旋據統帶浙西捕營江蘇候補道丁兆基禀據總領哨遊擊吳家正聲稱哨弁王永昌率勇巡緝行至紅廟地方該處鳴鑼聚衆將弁勇全數傷害各等情臣以案情重大禀詞各執當派候補知府楊錫麒馳詣查勘復密飭文武員弁分投訪察先後呈復與縣禀大致相同行提人証及巳獲之衛炳南等至省札司督府訊辦據署江蘇按察司朱之榛會同署布政司田國俊詳稱督同蘇州府研訊據地保楊星照事主之叔張關榮供稱巡勇等至張照銓家圖刦未成搶去門外鹽斤憐佑瞿記長鳴鑼喊捕村衆兠拿巡勇放槍轟傷朱小桃等村民愈加忿激殺斃之勇並將餘勇悉數促獲連船隻亦檯至空塲燒燬樂海因身　號衣不知是營勇伊等與張照銓均未在家事後聞知究詰衛炳南與裴懷榮兩犯則稱僅止在塲並未帮毆當時下手共有幾人難以確指各等語查所供圖却未成難以遽信而肇釁由於搶鹽則衆口一詞等情詳請核辦前來臣查紅廟係産鹽處所鹽在灶地本難卽作私論統領哨前往巡緝之語明係事後飾抵從前松泰一帶每因緝私滋事隨時懲辦尚不致釀成巨案前撫臣囑飭該統帶丁兆基等嚴行約束臣護篆後復經迭次誥誡嚴禁藉擾今王永昌等竟以搶鹽被害雖係咎由自取第該鄉民等旣將捕獲不卽送官究治胆敢焚燒致斃十四命之多實屬兇殘目無法紀若不從嚴懲辦何以昭炯戒而禁兇頑相應請旨將奉賢縣知縣陳熊才先行摘去頂戴除仍勒限飭令嚴緝滋事各要犯務獲歸案究辦外所有緝私營勇搶鹽激忿致被燒斃訊供飭拿大概緣由謹會同兩江督臣曾國荃恭摺奏明伏乞皇上聖鑒訓示謹奏奉硃批另有旨欽此○○頭品頂戴湖廣總督臣裕祿長江水師提督臣李成謀跪奏爲長江水師荆州營副將員缺請仍以江南海門營副將王清和調補恭摺仰祈聖鑒事竊照長江水師荆州營副將王裕春因病開缺回籍調理所遺員缺經臣等奏請以江南海門營副將王清和調補現准兵部議覆以王清和係江南内洋水師副將請調補長江水師副將核與定章不符應毋庸議等因咨行前來臣等伏查荆州營地處長江上游汎段綿長控馭巡防最關緊要非幹練熟習之員難期勝任該副將王清和原係長江水師人員才具開展馭兵嚴肅曾補湖北簰洲營都司並歴署巴河營守備漢陽中營遊擊均屬長江水師之缺於楚省江面情形最爲熟悉臣等前因荆州營副將員缺緊要請以該員調補原爲人地相需起見且海門營從前本歸長江水師所轄嗣始攺爲内洋水師營分而該員又係長江水師出力亦實與别項水師人員有間兹准部咨前因臣等覆加查核荆州爲湘鄂綰毂之區近值各路散勇紛遣回籍江面巡防倍形吃重該員王甭和勤明幹練任事實心以之調補斯缺於現時該處情形人地實在相需自應據實陳明合無仰懇天恩俯念員缺緊要仍准以江南海門營副將王清和調補長江水師荆州營副將以重江防而資得力出自鴻慈謹會同兩江督臣曾國荃恭摺具陳伏乞皇上聖鑒訓示謹奏奉硃批兵部議奏欽此○○黄彭年片再蘇省四府一州爲浙鹽引地衆商集資募勇請官管帶專司緝捕原期官鹽暢銷私鹽絶跡立法　善詎意十餘年來引銷之成額未復巡緝之流獘日滋大帮梟徒未聞懲創僅拿零星小販累及平民控案纍纍似非明定章程不可此後巡船非歸地段旣由官爲督率亦應酌定營規遵照定例略寛肩挑背負之禁卽遇承緝案犯隨時知照有司衙門會捕毋再藉端激成事變致蹈王永昌等故轍庶幾商人歲集經費不致虚糜而鹽引課額漸見規復該營部勒先整閭閻亦賴以安靖則地方鹽務所全實多前撫臣崧駿在任時曾與臣談論整頓之道必須通力合作方可祛獘收效今崧駿調撫浙江當由臣會商妥辦惟哨弁王永　恃吳家正之姻戚肇釁斃命罪巳無可再加而該營官等平日庇縱玩公不能嚴馭其下實難辭責應請旨將統帶緝私營花翎江蘇候補道丁兆基摘去頂戴總領哨候補遊擊吳家正卽行革職以示懲儆謹會同兩江督臣曾國荃附片具陳伏乞聖鑒訓示謹奏奉硃批另有旨欽此○○唐炯片再據雲南布政使曾紀鳳詳稱二月初三日據天順祥商號呈繳領匯江西省道庘籌解第三次新撥銅本銀一萬兩當飭庫照數兌收等情前來除此項銅本仍暫存藩庫並咨户部查考外理合附片陳明伏乞聖鑒謹奏奉硃批户部知道欽此○○劉錦棠片再巴里坤領隊大臣左右兩翼協領曁各缺業經奉旨裁撤在案兹准護領隊大臣金貴齎送原頒乾字五百三十六號巴里坤領隊大臣銀印一顆又乾字一萬四千七百七號左翼協領銅質關防一顆乾字一萬四千七百八號右翼協領銅質關防一顆呈請代繳等因前來除將印信關防鐫刻繳字咨送禮部查銷外理合附片具陳伏乞聖鑒謹奏奉硃批禮部知道欽此○○奴才宗室志元跪奏爲敬謹查明陳設曁庫存金銀器皿等項恭摺奏聞仰祈聖鑒事竊奴才自到任後率同司員等恭詣陸寢謹將陳設等件按照印册逐一查點均屬相符曁金銀器皿庫所存祭祀供用金銀器皿按件點騐並無虧短各圈餧養牛羊亦皆肥壯足額奴才嚴飭該管司員必須認真稽查盡心餧養勿容稍有瘠瘦其廣恩庫另欵津貼二項收存銀兩曁易州工部庫存各項物料奴才分日率領司員按欵盤查均與册造數目相符當經取具該管各官切結存案所有奴才查騐一切事宜理合恭摺奏聞伏乞皇上聖鑒謹奏奉硃批知道了欽此○○劉秉璋片再指發直隷試用道葉毓榮前於四川剿辦馬邊夷匪出务請以道員歸候補班補用並戴花翎嗣奉部駁尋常勞績不准保候補班補用並令查明該員係指發何省試用道是否捐納抑係勞績保舉應令查明聲覆當卽轉行去後隨據籌餉銀報銷局司道會詳該員係同治乙丑科進士工部學習郎中因丁憂回籍於殲辦邊匪出力保以知府卽選又於剿辦墳壩股匪案内保俟選缺後以道員補用嗣捐道員指發直隷試用咨覆在案現准部咨以該員保案係奏明奉旨之件未便據咨核獎仍俟奏明到日再行查照例章核辦等因兹據該司道等查明指發直隷試用道葉毓榮保獎原案核去歸候補班補用一層懇照原保仍戴花翎等情會詳請奏前來合無仰懇天恩勅部照源案仍十議戴花領出自鴻慈理合附片陳明伏乞聖鑒訓示謹奏奉硃批吏部議奏欽此 
 
 

Page 14

 
 
[光緒十五年五月初一日京報全錄]  
　　宫門抄○諭旨三道錄前○發抄硃批五道○浙撫崧奏游僧勾串土匪造言惑衆濳圖起事捕獲首要各犯審辦摺○川督劉奏揀補永寗道缺摺○五月初一日禮部宗人府欽天監正黄旗值日内務府引見十四名○肅王恩棠明秀奕枤薩廉各假滿請安○芸公由西陵回京請安○立瑞啓泰謝寛免欠項恩○載瀾等謝加獎恩○前山東按察使潘駿文到京請安○張家口監督英啓差滿回京○吏部呈進月官卷○召見軍機芸公潘駿文英啓○發抄王文韶奏請以直隷牧鄭立誠補灃州直牧奉硃批吏部議奏欽此○又知府翁曾桂補辰永沅靖道奉硃批吏部議奏欽此○又校閱省標各營官兵情形奉硃批知道了欽此○又知縣王道隆銷去察看留省補用奉硃批着照所請吏部知道欽此○楊昌濬奏請以羅鎮嵩調補泰州牧奉硃批吏部議奏欽此○○浙江巡撫奴才崧駿跪奏爲游僧勾串土匪造言惑衆潛圖起事立時捕獲自要各犯審明懲辦恭摺仰祈聖鑒事竊照浙省杭州府屬各縣界連蘇皖水路則汊港紛歧陸路叢山錯雜匪類最易出没疉經各前撫臣飭屬拿辦並派營哨分駐防捕奴才到任後卽分飭各縣營首將捕務加意整頓二月初間風聞臨安縣境近有外來匪僧潛匿思逞正在飭查間卽據臨安縣知縣楊和損禀報二月初一日訪聞縣境北鄉水溝玩地方有外來游僧程榮勾串土匪郎仁倡等結盟拜會散布謡言置備軍械約期起事當卽設法探訪得實並經藍翎千總黄維善攺裝前往詐稱入夥誑得程榮所置令旗等物隨會同防營管帶補用　擊主萃選哨帶弁方啓業汎弁張金標等督率勇役馳往查拿程榮竟敢紏集土匪執持洋槍刀械逞兇拒敵弁勇奮刀格鬥當格斃要匪郎仁倡一名並斃夥匪數名擒獲夥匪范城加汪阿全二名程榮見勢不支始與餘匪棄械奔逃等情奴才卽飛飭統領防軍配名提督何紹彩總兵劉祥曦等各撥弁勇分投追緝責令務將匪首程榮尅期弋獲並飭餘杭富陽及湖州府屬孝豐各縣會同臨安縣曁各防營員弁補用　擊焉青等先後追獲匪首程榮及夥匪詹永笙卽詹江水黄淋卽黄老三吳信城鄒似阮等五名並在匪犯郎仁倡家搜獲紅綢監詞一張曁鐵劍籤筒等件連同各犯押解至省發委署杭州府知府郭式昌提案研鞫據匪首游僧程榮供稱安徽歙縣人年三十二歲父母俱故孑身無屬來浙販賣藥材折本游蕩前在淳安縣地方與素識拒捕格斃之郎仁倡巳獲之詹永笙黄淋吳信城鄒似阮范城加汪阿全在逃之潘明發卽潘老六管汰培方黄笞洪三阮又一不知名之洪姓先拔會遇閑談該犯起意結盟拜會郎仁倡等允從當至詹永笙家一共十三人結拜弟兄取名忠義會是該犯爲首言明日後各自邀人入會須令交洋錢一元作爲用度務要恊力同心劫富濟貧學做英雄好漢旋各走散光緒十四年四月間該犯恐官訪拿至昌化縣千畝山黄雀寺落髮爲僧該寺住持僧妙信不知該犯有結盟拜會情事留住數日囑代化緣修寺並給洋錢十元託買物件該犯下山卽不回寺後至臨安縣水淋玩郎仁倡族叔在逃之卽雙才家寄住詹永笙等聞知陸續往探並向郎雙才告之拜會情由郎雙才亦卽入會該犯因會内人數不多難以搶劫囑令詹氷笙等各處散布謡言邀人歸附卽可倚衆起事郎雙才等允從該犯出外買得戱班所用繡袍一件並鐵劍令箭籖筒旗幟各物回至郎雙才家自做黄綾馬褂一件連同繡袍穿着並雕木戳一顆意圖煽惑鄉愚卽經訪拿該犯與郎仁倡等持械拒敵郎仁倡經官兵開槍轟斃該犯奔逃旋經官兵追獲等語質之夥匪詹永笙黄淋吳信城鄒似阮范城加汪阿全亦據將聽從該游僧程榮紏約結盟拜會傳播謡言潛圖起事因經官兵捕拿趙同持仗拒敵各情歴歴供認不諱禀經臬司廖壽豐提犯親訊無異錄供呈請將該匪僧程榮等就地嚴懲並請將在事尤爲出力員弁隨案奏請奬叙前來奴才伏查此案游僧程榮起意紏夥結盟拜會購置軍械造播谣言希圖起事迨　官兵捕拿猶敢紏黨持仗拒敵實屬形同叛逆罪不容誅詹永笙等聽從結拜播謡惑衆並又隨同抗拒官兵厥罪惟均奴才巳飭臬司遵照奏定熾辦土匪章程將犯僧程榮並詹永笙卽詹江水黄淋卽黄老三吳信城鄒似阮范城加汪阿全等七名卽在省垣正法傳首犯事地方懸杆示衆並飭將格斃之郎仁倡一犯戮屍梟示以彰法紀而昭炯戒至此次該匪等潛謀思逞該縣營等訪聞會拿卽將首要匪犯尅期弋獲得以消患未萌不無微勞足錄臨安縣知縣楊和塤擬請以同知補用防營哨官補用遊擊馬長春王萃均擬請儘先補用俾資鼓勵出自聖主逾格恩施除飭取該員等履歴咨部查核並飭勒拿逸犯郎雙才等務獲究辦曁分咨查照外所有游僧勾串土匪造言惑衆濳圖起事立時捕獲首要各犯審明懲辦緣由理合恭摺具陳伏乞皇上聖鑒訓示謹奏奉硃批知道了卽着飭屬　拿逸犯郎雙才等務獲究辦在事出力之知縣楊和塤等均着照所請奬勵該部知道欽此○○頭品頂戴四川總督臣劉秉璋跪奏爲揀員請補永寗道缺以資治理恭摺仰祈聖鑒事竊照永寗道李經羲於光緒十五年正月初六日在任聞訃丁艱應以丁艱本日作爲開缺日期當經題奏開缺併聲明所遺永寍道缺係專繫簡缺應歸部選川省現有應補人員聲請扣留外補在案查例載各省道府同知直隷州通判知州如係奉旨命往及督撫題留於該省候補者無論應題應調應選缺出令督撫酌量才具擇其人地相宜者悉准儘先補用又道府如遇丁憂叅革遺缺將候補班前補正班酌量請補又各項開缺令各省於每月截缺一次自初一日起至三十日止俱作爲本月之缺如有缺相同看簽擊缺之先後序補各等語覆查光緒十五年正月分僅出永密道一缺毋庸擊簽業經臣先後題奏具報在案自應照例請補查永寍道一缺管轄一府一直隷廳二直隷州界連滇黔漢夷雜處地廣政煩控制巡防最關緊要非精明幹練之員不足以資治理臣督同藩司於通省候補道員内逐加遴選均無人地相宜之員惟量有現署四川按察使候補道黄雲鵠年六十三歲係湖北蘄州人由附生中式道光二十三年癸卯科舉人咸豐三年癸丑科進士奉旨以主事用簽分刑部奉天司行走安徽司主稿六年六月捐升郎中簽分兵部九年六月期滿奏留咸豐巳未辛酉科欽派武會試提調歴充則例館提調坐辦武選司事總辦武庫職方車駕司事同治元年五月保送實錄館九月奏充詳校官是年考取軍機章京奉旨記名三年三月欽派會同館監督七月因金陵克復遵保軍需出力四年十月奉旨遇有本部郎中無論班次卽補復因軍需出力奉旨賞加四品銜五年七月奉旨侯補缺後作爲歴俸期滿並交部從優議叙旋經議准照一等軍功加三級十二月因實錄告成奉旨以郎中無論題選卽補並賞加三品銜六年三月題補武選司郎中十月俸滿截取奉旨記名以煩缺知府用七年六月二十日奉旨補授四川雅州府知府八年三月初六日到任九年二月調補成都府知府七月初二日到任十年三月奏升建昌道六月二十五日奉旨依議欽此八月二十六日到任十二年二月防剿滇回案内出力奉旨賞加二品頂戴並戴花翎光緒元年八月二十一日在任丁生母憂回籍守制服闋赴部引見仍發四川補用五年五月三十日到省九年十月經軍機處片查服官所在十年六月准部咨開五月二十四日奉上諭徐桐奏保荐人才一摺四川候補道黄雲鵠着交軍機處存記欽此十二年五月初八日經前護督臣游智開奏署按察使篆務初十日接印十二月十七日交卸十四年十一月十二日經臣奏署按察使篆務十五日到任接印視事查該員黄雲鵠老成練達歴任地方政聲卓著現在署理按察使司以之請補永寍道缺實堪勝任該員曾任實缺道員毋庸醒叙寄籍游幕及叅罰等事請補道員銜缺相富毋庸送部引見亦毋庸另請實授是否有當理合恭摺具奏伏乞皇上聖鑒勅部議覆再此案應以光緒十五年正月三十日截缺之日起限按照酌攺題缺定限章程四川限七十日除小建一日應扣至四月十一日限滿該藩司於二月十三日詳員請補係在限内合併聲明謹奏奉硃批吏部議奏欽此 
 
