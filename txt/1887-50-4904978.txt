# 1887 - 50 - 4904978

 

Page 1

 
 
[新出新樣小搭探驪出售] [  點石齋主人代啓]  
　　小搭探　一書别開生而本樣與文府文藪等迥異其文絶不重複係寳邑選青居主所選大半名人窗作會課試藝採取一二得文千餘篇皆詞意　靈理法　密集中割截巧搭偏全虛縮無法不備托本齋石印而字畫清晰殊屬罕匹最可愛者全帙不盈一握舟車携帶莫便於此現己出書每部五卷外加套子價洋一元五角批拆躉售均可從亷請至本齋南首橫街合順昌米號内或寳善街王大吉内面議可也 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心面郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬卽硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每部價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅　字顔蓋精雅絶倫凡在同志幸早賜顧售股處在上海點石齋南局帳房候敎 
[新出石印藝林拱璧出售] [  點石齋主人啓]  
　　　　藝林拱壁一書吐　一切生面别開係武林吳君少琴所　選　中　儈　多國家　名稿亦採取二三四　一商　　　　必　　諸　　國　　　餘首首之尾備列評語俾文之妙處易於薄繹後附分韵試帖詩四干　首亦皆眉樣人時者校對不廣精　字跡亦極匀　至　同印之時　如　　　力故墨色黑而匀更無燕瘦　肥之誚現己竣工每部分訂十二本現己出　價洋五元五角廣東省城楊仁新街德昌乾號法馬路　申　　　　　　外　申最　　　　　　躉賈新至新北門外天主堂街大順行及還　　面　可也 
[論英刑司訊斷碰船案]  
　　去臘中國萬年青兵輪船停泊海中驀被英公司你包而輪船碰壞船貨盡失溺斃者多至八十三人亦云慘矣事俊經中國控諸英刑司連日質訊所譯供語洋洋數萬言華人咸翹首企踵日望刑司之若何定讞至禮拜三始得當堂斷定大旨謂你包而於迷霧中一點鐘行至十六諾脫船舵忽左忽右漫無一定其曲實在你包而至萬年青放氣掛燈及停泊之處均與行船定例相符此事實一無差處報章旣出華人無不額手歡呼有客語子曰吾中國自與泰西通商以來官紳商賈時有交涉之事卽時有訐訟之端往往華人據理以爭無敢違背而得直者十無一二凡事皆讓西人一籌至有明明受西人之虧而不敢與之涉訟者獨此全獲大勝委曲全無意者此後華人當漸漸吐氣揚眉不似從前之俔俔伈伈乎予日子以爲此事華人獨得體面而吾以爲西人之體面更勝於華人何也天下之事故無常惟憑一理而己合乎理則曲者亦直背乎理則直者亦曲中國官塲豈不知理之自應遵守而往往懾之以勢餌之以財無論官之與官必互相袒護凡於官階有礙者勢必爲之多方掩盖百計彌縫但得免鐫級之虞則雖昧理瞞天夫亦有所不惜卽遇民間互控而一則財多勢旺一則力蹙勢窮則亦不難效晋之伯州犂從中上下其手不問直曲不計是非但得斬斷訟藤卽可號稱能吏其不肖者甚且聨合紳痞賄賂公行上司之耳目難周竟爾毫無顧忌試觀訟案不一其中孰有大於人命者而十案中竟無一案爲之昭雪試問其故則曰救生不救死耳實則一案之定必先詳府詳司復由府司批轉苟費用　爲吝惜則朝申詳而暮批駁必致周折多端居官惟圖温飽耳宦囊所入結納上官之不遑安肯以敲脂吸髓而來者爲民間理枉伸冤而去故苦主旣無勢力又無貲財則雖明明兇手到堂亦必曲爲袒庇任彼哀哀呼籲依然置若罔聞若屍親萬不甘休或恐控諸上憲則以好言安慰酌斷燒埋銀以冀糊塗了事甚且虛言恫愒使其讋懾而不敢言命案日然彼戸婚田土諸細故更烏能據理衡情哉泰西則不然無一事不酌理卽無一事不得中承訊官旣受祿於國家卽不敢受一毫賄賂是者曰是非者曰厞萬不能兩可模棱稍稍瞻徇情面當此案之未結人咸爲萬年青船危謂你包而船主係英人卽引港大副以下亦何莫非英人刑司旣爲英官卽有統率英民之職今兹向其控告質訊是非卽稍偏護其子民亦不得斥爲非是而孰知准情核斷無枉無偏曲旣在你包而則當堂侃侃直言不稍寛假其讞詞謂據船主引港所說先一日停泊處約離萬年青九英里及查該船簿上所紀此九英里約行三十分時候照此核算可知每點鐘行至十六英里矣旣遇迷霧不應如是疾行你包而旣見萬年青所掛之燈又聞放氣隨卽轉舵向左　固不差何以忽又折而向右嘻刑司此數語直似當時情景身親日擊者然是不特平如衡抑且明如鏡矣現雖若何賠法尙未得知而其曲在你包而則己鑄成鐵案其大公無我酌理評衡不特與苞苴濫受之員相懸天壤卽所謂同官庇護附勢趨炎抑勒平民不顧直枉者亦豈能望其項背哉所尤足多者其爲泰西之奬師狀師亦稱訟師中國例所嚴禁居官者尤深惡而痛絶之其爲人也非劣衿卽惡　類能顚倒黑白淆亂是非刀筆之銛無殊鋒頴苟得飽其慾壑滿其腰纒　一紙謊詞官亦不能辨别倘經發覺則按律定罪三尺法斷不稍寛故爲訟師者惟有潛伏家中暗爲計畫非但不敢上堂爭執且必藏頭露尾秘其姓名嘗見梨園所演冩狀一折彼訟棍賈主文假託茹素念經以爲藏身之固必俟劉君玉再三哀懇賂以重金始肯代書詞狀亦以偶一不愼官法隨之故若是之深營兎窟耳泰西則異是爲狀師者必自幼讀律精通淹貫由國家考取給予文憑始得出而應聘旣應聘矣則兩造上堂之際狀師必代爲駁詰問難不窮如剥蕉然層層揭出必至辯無可辯理屈詞窮而後問官乃提筆書判豈惟國家所不禁且可與問官堂皇並坐雄辯高談倘被告不諳律例而又無力延請狀師則有所謂國家狀師者代申詞說蓋惟其至公至當是以　各國通行也担文與哈華托同居滬上同著盛名平時樽酒往還笠車互訂如蘭之臭引爲同心而一應原被兩造之延則爭辯斷斷不避嫌怨各爲其主無我無私意者三代以上之直道至今猶有遺風歟今者萬年青之案己定矣華人之心至此當可大慰矣我尤望中國之爲民父母者有鑒於西官之公正此後一洗前非雖訟師之設萬不能效法泰西而凡遇聽訟之時意氣胥平毋矜毋躁片言折獄悅服衆心勿孱於勢燄而凌人勿貪夫貨財而枉法勿同官迴護而不顧民情勿意氣自矜而欺壓苦主庶幾折獄之道得而不爲外人所竊笑歟 
[本館接奉電音]  
　　昨接在京訪事人發來電音有本月初二日上諭一道敬謹譯登○二月初二日奉上諭廣西慶遠府知府員缺着志潤補授欽此 
 
 

Page 2

 
 
[特設衙門]  
　　香港西字報言近聞兩廣總督以洋務甚繁特於省城内建造衙間一所以專理中外一所以專理中外交涉事件云 
[海天閒話]  
　　粤省綏靖營勇在大巿街緝獲拐匪祝阿兆解送營官再三研訊供詞狡展遂解交讞局收押○南海縣屬末利沙一帶爲由省至佛山要道绿林豪客出没其間刦掠頻聞大爲行旅之患去冬張石磷大令遴派幹役分叚巡邏并責成兩岸鄉村各自設團操練并建瞭望樓一座如見賊警四出兠拿迄今始得戸無厖吠人樂燕安過客居人咸頌憲恩不置○河海巡緝營向極認眞火輪扒船梭巡嚴密然搶刼之案仍時有所聞也日前有何某由順德來省舟至中途天己昏暮突遇暴客數人操一葉小舟衝波而至各持白刃一躍過船船中人不敢聲張畏伏如蝟賊遂傾筐倒篋飽其所欲而去旋卽報案請緝然海闊天空誠恐追尋無自也 
[雪後餘談]  
　　由蕪湖至新安遵陸而行以南陵至涇縣之七十里爲最孤僻雞子嶺橫亘其中二十里不見村落一路林深箐密山徑崎嶇行者於此有戒心焉去臘雪中有數人結伴經郵亭聞草中有呻吟聲撥而視之見一白晳少年裸縳巨石上遍覆以草問其向由至此但摇首而口不能言涙涔涔下衆解其縛衣以重棉舉柴燎之良久始甦自言姓朱在南陵城外雇轎一乘另以一人肩行李日己晌午相約次日　行三人者勸駕不己且謂沿途有逆旅何悉無東道主人余勉頷之傍晚抵嶺忽拔刃相向上下裘服一褫而空不得己丐其毋令凍死卽厲叱曰有草在便是一路福星也三人旋向原途去今蒙恩救叩　結伴而行乃相率抵涇縣朱詣縣報案縣官不理且曰此轎旣從南陵雇來仍當司南陵呈報朱曰我是新安人在涇縣被刼自當在此報案何南陵爲官仍不理朱乃狼狽而回○距蕪湖四十里之黃池鎭有某甲者衣食粗足自給因日逍遥於文丞武尉間趾高氣揚目空一世鎭上有巡司及汛弁兩署俱藉賭塲烟館爲生涯而甲實爲其領袖新正三日方以馳逐木歸其妻翠被孤眠蝶魂未醒有偷兒覷其老嫗鍵戸時闌入内室夜過半風甚甲草屋椽朽爲風摧塌隣居急爲呼救甲聞言卽率人當寢處挑　將妻救出猶臥被池中春風面居然無恙也甲大喜過望至天明令人掃除忽在床頭見一男子己磬折死矣甲怒指妻駡曰是必汝所爲箇男兒何如人平時爾謂一項綠頭巾必揀一新式時樣者方爲我戴今胡草草也妻不知何來但飲泣思以死自明甲謂一死不足以塞責時遠近來觀者衆捕役某見甲妻鬢髮蓬鬆涙珠紛墮宛如雨後梨花心甚憐之因問死者何在鋤夫引之人捕大呼曰是積賊某也綽號黑洋老鼠今以圖竊而壓死死由自取可憑我呼地保雇人埋之裹以席足矣於是甲夫婦伏地泣謝願結異姓兄弟云 
[惠周桑梓]  
　　去冬有總兵龍長洲等十一員聨名籲請兩江督憲曾九帥將流寓金陵之湘楚人資遺回籍當蒙九帥批准令各人先赴下闕凌觀察局内報名卽援上年資遺之例雇商輪船送至漢皋並由營務處羅觀察城外保甲總局劉觀察城内保甲總局禹觀祭合刊條示一律曉諭止准資遺一次下不爲例各人毋得自誤等因現羅凌兩觀察復行示諭謂電雇之商輪准於正月廿九日由上海開至下關所有前次報名之人速將行李移至江干靜候點名魚貫上船並委員伴至漢口俟各八下船時按名再給川資洋兩元九帥之情殷桑梓眞所謂不可無一不能有二者矣又下關有由臺北載來之撤勇二十三名年下恃其成羣彼也吹簫此也彈鋏分向各鋪纒擾不休氣燄在江湖賣術者上保十分局因禀求凌觀察准將此項　勇一并帶往漢口爲地方除附骨之疽青春作伴好還鄉諒嗣後當息影田園隨田舍翁課晴問雨不使鄧禹笑人也 
[憲示照錄]  
　　爲曉諭事查萬年青船被英公英公司輪船你泊而撞沉一案現由英刑司訊斷萬年青毫無錯悮你泊而公司自應赔償溺斃官弁勇丁多命照例另案辦理所有在船貨物以及官商搭客人等隨帶行李物件各有若干必須據實開報以便估價賠償准稍有虛冐舛錯本道現派本署徐繙譯隨同張道臺稽核此事己報者如有舛漏准其更正續添未報者卽速開單赶報統限五日内一律開送到道俾便彙辦如有遲悮一經定案卽無從補辦頃據管帶該船陳委員呈稱所有在船淹斃之人有不知姓名有知其姓而不知其名並有知其姓名而未悉籍貫年歲官階來歴等項者倘有親族相識人等確知姓名年歲籍貫並屍屬住址以及詳細情形者亦准據實代報合行曉諭爲此示仰遇難親屬人等一體遵照依限開送切勿觀望自誤特示 
[輪船將行]  
　　北河氷泮舟楫己可通行聞本埠各公司輪船日來己預備一切想不日卽可連檣北上矣 
[儲憲行程]  
　　江蘇糧儲道成月坪儲憲將次蒞滬己登昨報昨日海運局接得消息知成觀察己于本月初三日由蘇起節大約今明當可抵滬矣 
[勸諭商船]  
　　滬南海運情形疊登本報日來各沙船兌運忽然中止盖緣大憲以近來順直待賑孔殷擬於各沙輪船運糧水脚項内每石扣除賑捐銀一分各沙船不遵憲諭於是紛紛停裝此事己由商船董事朱鼎起並號商黃爕等查得沙船運糧水脚欵内每石己扣去保節堂經費錢一文遂聨名禀請海運局總辦松海防劉司馬裁去保節堂經費經劉司馬批去云保節堂經費歴屇辦理著有成案卽現在所捐賑捐每石僅捐銀一分爲數甚微况招商局裝運白粮亦經照章遵繳沙船似應一律豈容兩歧卽着該紳董等剴切勸諭各船商毋致推諉 
[破鏡仍圓]  
　　職員陸蘭亭設英公廨控稱曾娶妓女沈王氏卽桂芳爲妾　付鴇母沈余氏洋六百元又料理各債洋二百元住居會香里内因於正月下旬有事回川沙家務託顧秀村照料及回滬妾己不在詢諸顧言於二十三日出外時被沈余氏糾人將妾拔去與子成親且被搬去衣飾及該氏所立之賣契開單呈請飭提該氏究追蔡太守准卽差提該氏到案陸申訴前因該氏稱蘇鄉人桂芳卽二寳八歲到我家爲童養媳及年長不安於室出外不歸今始尋回與子成親並未得過陸洋陸旣稱出價娶妾請查憑據設或大老爺不信二寳到案便知太守飭將該氏暫發官媒昨晨提到桂芳卽二寳供松江鄉間人自幼配與沈余氏爲童養媳父母均殁前年冬間隨沈余氏到上海卽于去年正月初十日送至開店娘娘所開之長順堂妓院爲娼曾娶帶擋洋百元娶名月香所得客洋該氏與開店娘娘對拆至　陽節爲止共得洋百餘元初七日該氏另雇娘姨大姐借洋百元以了開店娘娘之欵又在清和坊爲住家至八月中秋節熟客陸蘭亭願娶我爲妾與該氏言明身價洋六百元了債洋二百元立有賣契於二十日從陸出門住居會香里正月下旬陸回川沙突於二十三日清晨被該氏糾人到我床上拖出我亦無如何任被雇車推到四美園弄中之該氏家成親又被移居至三馬路不識姓名家所有衣飾及賣契均在箱中不知如何被取頭戴之金壓髮等件確被該氏取去我不願隨該氏爲媳太守隨飭將該氏帶案問曰爾曾供問二寳便知今二寳己到案供明一切該氏稱二寳自願到開店娘娘處爲娼　我無干現在與子成親亦據二寳賭誓我實未得陸之身價請追賣契太守謂賣契己被爾取去攷爾藉無賣契意欲領回二寳然旣縱二寳爲娼卽無賣契亦祗能聽其從良爾之居心可謂毒甚蓋旣娶寳爲童養媳豈容輾轉縱爲娼妓旣爲娼妓又縱令從良而得身價明欺　父出雙亡無人控告爾之造孽非淺旣得銀洋乘娶主不在家又復糾人拔二寳與子成親取匿身契反藉無契妄思二寳仍到爾手爾竟視二寳如摇錢極聚首盆矣且問爾所捲之衣飾何在該氏答稱並未搬衣飾太守怒喝掌頰二十下該氏稱冤枉太守又喝掌頰二十問冤枉否該氏始稱不冤枉實因窮極所致太守謂去年中秋己得如許銀洋今又妄生惡念何謂因窮苦所致再喝掌頰二十下該氏稱以後不敢太守謂此何等事尙稱以後不敢照爾所爲枷責不足蔽辜理合送縣重懲太守又諭陸曰爾控妾披拔時尙不知妾意如何今爾妾到堂供明事出無奈情尙可原爾當領回陸 
 
 

Page 3

 
 
答稱職員己受該氏之累幸蒙公祖明察秋毫戴德實深情願具領惟請將該氏游街示衆太守謂游街本非律法所有該氏所犯之罪理當送縣按律懲辦况現須追究衣飾飭將該氏發官媒收管又諭桂芳卽二寳曰爾如通同該氏作不法之事則應一體重辦姑念爾年紀尙輕被八播弄出于無奈到案亦照直供招不治爾罪現當隨陸回家循守婦道不得有異志免干咎戾 
[假票案送縣]  
　　包探康阿順獲到僞造匯豐銀行洋票之許銘甫卽許金甫及周金氏卽沈華氏與高金元并印板紙片等件解由蔡太守訊供分别押候懲辦等因己列前報昨又覆訊該包探將僞票印板呈案匯豐銀行西人申訴前因許金甫俯首求恩沈華氏高金元各執如前蔡太守商之賈副領事謂許金甫之罪非杖枷管押所能丁事理合送縣按律重辦沈華氏旣與許私又爲轉託鄉婦持僞票兌洋豈不知情判發官媒管押三個月以儆高金元並不知情惟貪小起見姑從寛典交保賈副領事然之 
[緝私送縣]  
　　包探楊阿炳至英公堂稱昨見裏虹口河沿泊有杉板船裝載私硝三十包被王茂和等捉拿且見王船上有洋鎗手鎗大小刀等軍械據云是緝私船我問旣在租界緝私何不知　捕房協捕拘拿王又檢出上海縣緝私牌票載明係緝私鹽者如何又緝私硝王又稱無論何等私貨均可捉拿我告知捕頭一併拘拿送案軍械縣票呈閱王茂和楊梅桂薛阿發劉德坤顧阿查陸阿梅姚阿生等同供我等皆是浦東人因鹽公堂之羅二爺雇用在顧升名下緝私鹽軍械縣票由公堂發下昨在浦江見有私鹽船我卽追赶伊從虹口小港逃避旋卽棄船而遁及檢點祗有私鹽百餘斤其餘皆是私硝我等當差未久並無工食言明獲私得賞蔡太守察得縣票係由鹽公堂請縣給發專緝大股　梟及光蛋等隨諭王茂和等曰旣獲私鹽百餘斤非大股鹽梟亦非光蛋承辦公事己不相符且私　非爾等分所應緝卽使緝查私硝在租界中亦須照章辦理該包探又稱私硝船現帶在虹口捕房左近太守商之賈副領事飭將王茂和等及縣票一併送縣請究 
[先期齋戒]  
　　初九日恭逢上丁春祭之期蘇松太道龔仰蘧觀察牌示寮屬廳縣名員屆期齊赴文廟致祭先師於前二日一律齋戒不理刑名 
[酌償婚費]  
　　前日有朱觀寳投上海縣喊冤經莫邑尊研訊　下朱供丹陽人向　紙業二十六歲時承寄與宓顧氏爲螟蛉子改名宓昌餘當由該氏出資娶胡氏爲媳己閱多年近該氏忽與姪來滬陡起不良之心將我妻改配伊姪將我驅逐不得己投案伸訴當經莫邑尊准詞立出堂單飭提去後前日經帮審委員宋二尹集訊朱投案伸訴詰之伊妻胡氏供亦略同宓顧氏供小婦人籍隸山東夫故無嗣曾撫朱觀寳爲螟蛉子由我出資非但不能倚靠且所有家產亦被花銷盡凈現在欲將妻子領去罪小婦人於不顧小婦人因令酌償婚費洋若干詎伊不特不允反敢來案誣控叩請明察二尹訊得朱觀寳不顧養膳硬將妻子領出實屬與理不合姑念宓顧氏自願被朱領去惟着朱酌償婚費洋六十元現在暫將宓胡氏發堂候朱繳洋再予給領兩造各具遵斷切結備查完案 
[西商議事]  
　　禮拜四本埠各西商在規矩堂會議本年租界内應辦一切事宜均屬妥貼大都一遵舊章别無更動惟蘇州河沿堆積日淤議爲疏濬此最便民之事本館亦有厚望焉 
[行船有法]  
　　初一日英公司輪船開行有送信駁人之小輪船於是日晚間開出吳淞口送往公司船上中途忽遇一沙船橫諸水中其時陰晦沙船又係黑色幾致碰撞幸相去較近時該輪船主己有所見赶緊設法避讓從沙船船首擦過並無大損亦云幸矣 
[觀察來滬]  
　　昨報列豸節將臨一節兹悉湯小秋觀察己於前日傍晚乘祥雲兵船由吳淞來滬浦中所泊中國兵船升砲迎迓過金利源碼頭並不停輪卽至滬南製造局前下椗憲駕隨卽登岸駐節本埠文武各官均赴製造局謁見觀察隨於午後一點鐘入城拜會龔觀　據聞湯觀察係奉曾制軍命來滬經理要公云 
[會同算帳]  
　　前報方慶階控鄷芝琴一案昨經吊至帳簿呈閱翁太守檢閱之下據方稱誠生帳簿彼等是東家利息一分我是存項利息每月二分此乃區别明白太守詰鄷前帳可曾結過現在所有各股資本尙存若干答稱未曾算過所有資本己經虧折太守謂如此何以　人帳未算過爾當避嫌疑豈有前帳未清仍爲現在股東之理鄷稱司帳是王鳴臯伊未將帳算結王現在外面太守着傳進據王稱方慶階前有洋二百元存在店中在後誠生結帳未虧本時約伊入股伊亦應允嗣後帳未算清因之未立合同議單太守謂然則是存項矣着方鄷王三人出外會同將帳算明禀覆再行核奪 
[英界公堂瑣案]  
　　王雲福稱江北東臺縣人現在滬上做小工餬口突有傅阿三到來聲言尋我母親如不見面定要持刀將我殺死情急報捕拘案該捕禀傅阿三並未持刀不過醉後在王處吵閙由王告我往拘傅阿三供江北鹽城縣人摇船餬口曾與王母姘識己有八年現我雙目不明王母竟舍我不顧且王之妻亦由我措辦銀洋代娶今王亦不認我爲父昨因忿忿前往找尋反被誣指持刀交捕王又稱母事我不知情且不知母何往我妻並非傅娶蔡太守諭傅己爾非明媒正娶之妻旣己避面奚容向王饒舌着嗣後不得再往尋釁○沈鶴樓控徐咸先用西字票洋十二元往收無着徐供有人交下蔡太守押令徐咸先指交來歴之人再訊己列前報昨據包探顧阿六禀稱奉飭協差同徐指交朱玉山送案沈徐各訴前因朱供開車寓由車夫交下西字票託徐閱得計洋十二元可以包收我恐有禍不願收徐言與我無干至車夫現不知何往太守隨判徐管押二月着繳洋十二元給還沈鶴樓朱交保着交車夫訊究○一百五十一號華捕見吳阿梅所駕馬車無照會因之拘案吳供在吳金發所開之福泰呌貨行爲馬夫拍買馬車欲賣與人偶爾試行並不載客吳金發亦到案聲稱馬車拍下四輛己賣去二輛尙存二輛日前有人欲買試行是曹正月初曾載家眷到靜安寺又有華捕稱吳阿梅實是馬房馬夫並非吳金發所用蔡太守問吳金發用吳阿梅每月工資幾何有帳可呈否答稱吳阿梅卽吳麻子每月工錢三千有帳可呈賈副領事請爲判罰太守謂該捕嗣後如見該車載客拘拿到案卽當究罰今姑從寛斥釋○自來水洋行西人稱英法兩租界用水分别章程英不給小票法界包用不給憑今張馬氏所開之老虎灶在英界買票又遣人在法界偷用清水被我管水人王大川看見拉住担桶報捕拘該氏到案王大川供與同該氏供開老虎竈丈夫出外並未偷水蔡太守商之賈副領事飭該氏交保着王大川指拘偷水之人再行核辦 
[法捕房瑣案]  
　　前晚十點鐘時法租界蘭芳里某花烟館中扭送一人到法捕房據該烟館訴稱有多人前來硬借洋八元答以無洋彼等卽恃强將男女傭工打傷四五人并毁物件爲此鳴捕拘到一人此等人是安清道友專以拆梢爲事法捕頭着爲管押以待解案訊究○洋藥局巡丁於前晚在法租界拘到走私川土八塊送入法捕房諒今日當解案也 
[靈柩招認]  
　　啓者煦元於初一日至吳淞會晤叅戎金振卿翁得悉白積山鄉人撈獲靈柩兩具内一具有韓開珍字樣一具無名當蒙雷鎭臺帶至吳淞昨日由陳振鴻翁送至上海現暫停天后宫後面廠内如有親屬到申可至該處認領所有萬年青輪船上淹斃之屍身奉道憲信札交金叅戎於洋面上尋覓己面允初五日帶廣艇四號巡洋二十日以便遇見打撈並囑漁船帮一體代尋倘撈獲一具酬洋二十元諒各船無不踴躍辦理以仰體道憲曁叅戎之盛德也[  三馬路協賑公所陳煦元竹坪氏謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[日報譯登]  
　　日本報載日皇定期西歴二月初十日還駕嗣因感冒風寒忽患咳嗆兼之左目稍有腫痛以致不克如期皇后亦預凝初四日幸石山寺至此暫停以俟日皇病愈遊畢大坂再赴該寺會同啓駕至奈良宇治等地方所有山城國宇治紀伊久世三郡漁業着在宇治川佈置以供御覽云○明年九月二十日起至十一月初八日止關西京都大坂兵庫滋賀愛知德島福并和歌山等二府十七縣開設第三回聨合共進會其土產農器蠶繭生絲茶葉木棉紙料織物繡貨陶器漆器等均限是年正月後日皇行幸之日先設一美術會以備御覽俾使會中人咸知振興刻巿中人民己製成極大花門兩所一在北端黑門一在南方觀月橋北預備日皇及皇后行幸奈良時以此奉迎○西二月初九日午前海軍醫監高木義寛至神戸午後二點鐘時至京都中學校演說婦人衛生論是日伊藤伯并京都府北垣滋賀縣中井之夫人以及尾越谷口兩書記官上下兩區　收稅　警部長等各官　悉改穿洋服而　細腰窄袖態度一新次日高木到兵庫十一日抵大坂同樣演說○長崎神鐵廠製造鐵船一艘係高島炭坑事務所註文使製成之日社長岩崎來崎命名夕顔除去丸字刻尙須整頓諸機器大約來月中旬定可下水矣 
[上海陳與昌協賑公所賑務要略]  
　　正月廿五日安孕寳莊交來　北　行人賑洋一百元爲父母資冥福又英洋一百元爲求三女文英病愈立此善願自可感格天神我知不事薦亡己早登極樂世界不事請禱而己早占勿藥矣特誌之以爲左劵○三十日虹口生昌洋貨號來函云小號於去臘遷至間壁新造房屋承諸親友惠賜隆儀理應設筵申謝因閱報章知放賑紳士催欵萬分急迫特將席資洋二十元移助賑捐以爲諸君造福此眞不戕物之生而兼可以活人之命者○本月朔日接奉蔣笑山大善士續助賑洋五十元曁銅洋四元並惠函云去年據星家言流年欠佳必有疾病破財等事因捐賑洋五十元年終平安無恙於是益信助賑可以消災今歲春賑需欵甚急用再捐洋五十元以祈合家安泰并告閱報諸君助賑可弭患於無形毋臨渴而掘井也拜　一過倍欽卓識謹節登之[  竹坪陳煦元拜誌]  
[天籟新韻自序]  
　　韻學發於聲咅無文謂之聲成文謂之音如平仄只有聲也却未指爲何字成文者卽實指某字之咅也旣成文必究其五音之原九音之出而後三十二韻生焉字母總名也然亦有　如等韻之是溪郡疑三十六字母者乃九音之音母也此之關官公規乃五音拈韻之母也予幼年　求韻學閱等韻諸書說法不一門類頗多苦難猝知由是息心審辨將等韻見湀郡疑九首之法審入三十二類分作八句執音不執字如公空順　是喉音東通同齈是舌咅綳　蓬蒙是唇音宗怱叢松○是牙音中充虫申辰是齒音烘紅翁○是輕喉音風馮○○是輕唇咅隆戎是半舌半齒音以次諸韻皆隨九咅流轉則天籟自然之咅出順而誦之皆同矣反切者切下之韻反射上之位也如摩狄切摩字在戈母第十二韵爲標狄字爲射在吉韻念至十二韻射之乃覔字也此卽反切標射也子課讀有年矣有九齡子五經將畢於反切茫然莫解　呼之　以其法立　卽知隨唸不錯一字子騖喜拍案　以韻學之得其法并非難事也雖五方之音清濁高下各隨其泉壤原隰淺深　獗保不無偏然一準諸天籟不同自同矣予在吳郡授廿餘人各省均有歸以天籟無不熟悉熟則巧生推作空谷傳聲及電報音碼無一不可孟子云能與人規矩不能使人巧斯言信然矣子不揣固陋付諸剞劂倘博學君子加以校定見又十之所深望也光緒十二年仲春月黔南蕭承煊　堂謹識於上海二馬路口 
[正月十七日倪耘劬大令招同諸詞人集雙清别墅祝雲林高士生日卽席同賦]  
　　東風吹散雨如塵連日陰雨是日晴明來祝雲林謫降辰香爇龍涎爐鼎拭堂開鴻印畫圖陳别墅中有鴻印軒名園顧曲非無客時各選歌者侑觴異代稱觴尙有人　贈仲和詩句好初春難得是今晨高士集中有是日題畫贈王仲和詩[  香山徐鶴少羣稿]  
[前意有所未盡再成兩律以博母上浮查客一粲并祈和珠錄誥夢畹生政刊]  
　　破浪乘風越海隅壯遊前度快心無有懷願作西湖客聞君令春有游浙之志到處爭初東國儒未肯浪吟輕脫稿果然得句自成珠才名中外流傳徧翰墨因　樂共娱無才我　識君遲猶幸相逢慰渴思裙屐風流推逸少詞章香艶羡微之暫來海上停高躅曾向樓頭獻小　寄語春光須愛惜客中勝日幾多時梁溪寄鴻生未定草 
[上海四馬路文報局内協賑公所經收賑捐正月下旬清單]  
　　廿八日電册厦門軍報局交來泉州電報局蕭星齋先生募禮山學治齋爐坯洋十元崇德堂何十元消災降福氏六元鋤經書屋留餘軒左五桂堂愼安堂尤南雲堂章德輝堂朱樂安堂孫好義堂胡八詠堂沈九戸各二元盧惠吉堂三元敦復堂陳經鋤堂倪　　堂梁椒逹堂蕭愼安堂古存仁堂朱敦實堂藍九牧堂林謹詒堂鄧餘慶堂嚴四知堂嚴陳代通德堂鄭樹德堂陳殿吳氏十五戸各一元遂初堂楊四元　佑堂王五角棣　堂力四百文以上寳收　抷洋六十四元六角○壽册崇明大成烟號募華記四百文邵良鉅三百文　南津無名氏協記翁記裕四戸各二百文黃記南記茂記無名氏夏阿生范餘俊解竹君　　郎余　　吟福　記童文政夏順興諸福記十四戸各一百文以上實　英洋三元○吳大善士爲母病體全愈酧願一元又爲先父冥壽祈冥福二元○廿九日敦訓堂申洋一元○三十日同字　　八千三百三十七號蕪湖招商局募同書居九思堂知足齋知不足齋四戸各二元○高郵丁鏡齋先生交來朱佑亭先生募東台吳景庵揚亦圖二戸各三千文周安甫一元劉省吾三百文　收英律七元○三天共收英洋廿二元爐坯洋六十四元六角○本旬共收規元八十六兩二錢九分原平銀一百十三兩另四分批申規元一百十九兩六　四分三厘英洋一百另六元計規元七十六兩七錢四分四厘爐坯洋六十五元六角計規元四十四兩六錢另八厘銅洋三元烊見規元四錢三分四厘小洋二角計規元一錢四錢五厘錢十千另五百文計規元七兩二錢四分二厘○七項共合規元三百三十五兩一錢另六釐○連前共收規元三十五萬二千四百二十九兩另五分○連前共解過規元三十五萬四千八百廿八兩三錢四分六厘○實墊解規元二千三百九十九兩二錢九分六厘合併聲明 
[上海四馬路高易公舘内籌賑所李秋經收直順山東元月十九日賑捐清單]  
　　接上河南開歸陳許道鞠子聨觀察交來密縣正堂張募密縣紳商各善士南朱保朱崇廢朱崇華朱心元朱雲湘朱四昇朱士良張玉來王長存王有成喬樓各錢八百文王長心王合運朱士俊朱文保李小中朱書魁李大臣朱福榮賈祿賈如珍王萬清趙青太趙思升陳得奇趙永記趙明羣馬長明蔣泰來蔣學一李廣興蔣劉全劉文成各五百文典梁保趙雲漢錢一千文牛化鳳六百文牛雲登馬品三高松林余長庚高鳳翔馬堂王有仁趙殿侯張錦馬學代牛君榮王國昌陳來興馬福重陳以芝李春魁陳貢元馬得元陳頴瑞王有成陳世昌趙廷魁陳珍牛廷琦王錫道牛鑑堂馬天衢牛致中危荷思馬慶祿興隆泰馬文太各五百文牛長春牛體乾劉克行王臨惠劉天生劉不林宋士芳杜長令杜長祥牛廷富牛庚申牛中山牛廷魁牛曰海各三百馬同山劉雲瑞各四百文馬大臨馬天得馬天良王運新劉啓元玉運愷吕之賢王運恭馬治國王運從馬心志王世定馬文會劉啓運馬大智王運乾馬隆章王廷梅馬萬聚王運恆馬松王運頭馬玉棠司丙炎劉世遂馬統三馬鳳臯馬金智朱雲山任克忠王秉貴任得良張天才張復興張文舉朱海朱明道朱書文任良王來貴劉天中劉楊保各二百文浮山保陳復興錢三千二百五十文盧恭先一千七百五十文王瑞麟陳修剛盧文元盧瑞雲楊法天各一千五百文楊秀山楊之昻楊之芳楊雲章吳百祥吕建賓任鳳山趙金貴黨振丙翟庚釗盧文華楊大勤各一千文楊成恆李本興任有得劉君章盧行義楊歧山楊岱山崔開泰薛金相張元和馬萬華馬宗仁王永興朱萬青高聚李大勤馬光山于中元郭如山馬光瑞牛化山文鳳山王旺司朝司青山王有忠于廷禎韓朝元周献瑞翟庚鐸裴書連孫如瑛來鳴峰來岐翟林翟海楊書修郭喜來王海水王保貴郭好德王老虎常昇姜文昇常際泰秦廷芝王子　慕甲加屈文成李天心各五百文岳村保鄭文王李士泰趙心乾鄭樂喬卷鄭六傑劉建極宋均郎　元鄭文範鄭二剛陳元龍鄭子桂馬德元各一千文趙王辰二千文趙廷賓趙德俊尹雲發趙完元趙末劉　李大　　以富鄭書堂鄭中英李大振劉從更李大義李士勲李布　李大涵李大山劉文林李士直趙丙仁王天祿趙心善趙慶選張拴柱各五百文王寨保申廷奇一千文申　楊申學忠丁全丁潤妮陳文重丁財庫丁德妮丁安王明蘭陳得行陳來許陳心廣陳丙戌王宗秀王書揚陳國賢韋森林白文聚周廷彥曰鳳城白雲行白道行王金榜任改成楚國齋董元富陳萬選任文煥李進元各五百文陳書田王永譽張遂元張合各四百文劉虎成劉金馮申妮張之芳張祥雲各三百文郭海妮白秋成各二百文以上密縣紳商統共捐錢四百九十八千二百文○　慶府正堂卓集捐銀二百兩○以上鞠子聨觀察經募十五府廳州縣共捐銀二千一百二十九兩八錢三分内分申杞縣等五處共長平銀十五兩零三分除中牟等九處共短平銀六兩五錢五分除長短相抵外計凈長平銀八兩四錢八分又除中牟等六處共短色銀十八兩三錢一分又付匯費銀二十七兩許凈曁汴平足色紋銀二千零九十三兩由元豐九號匯來一零七五五伸規元二千二百五十一兩零二分一厘 
 
 
