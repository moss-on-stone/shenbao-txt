# 1906 - 139 - 4911889

 

Page 1

 
 
   
 
 

Page 2

 
 
[直督奏商部所定路務議員章程窒礙難行摺要摺代論]  
　　奏爲商部咨行路務議員辦事章程窒碍。請敕下政務處另行核議。恭摺仰祈聖鑒事竊。維國家設官任職。首須權限分明其大要不外立法行政二者而已。内而各部皆爲立法之地。此中央之所以集權。而各官皆爲行政之人。此地方之所以寄治。顧庶務至紛。庶官至衆。立法者不能盡人而督之行也。是以各部皆直接於外官之長。外官之長。各率其屬以盡乃職。又從而考其成。糾其失。以時而具報於部。於是乎各有統屬。各專責成。而事無不理。其立法有未善者。外官亦得而條陳之但不能分中央制度之權。其行政有未善者。部臣亦得糾查之。但不能擾地方治事之權。此内與外之權限也。内之各部員司皆有議事之權然祗能受成於堂官而不得行文於疆吏。外之各省僚屬皆有辦事之責然祗能禀承於疆吏而不得逕達於部中。此又長與屬之權限也。權限分明而内外大小各官乃有相維相制而斷無相侵越。假如部臣以疆吏爲不足聞而與司道等相直接。則疆吏爲虚設。如更以司道等爲不足恃。而由部派員以佐之。則司道等爲贅癅。用内侵外以小加大而權限紊矣立法與行政相淆。則法亂議事與辦事相混。則事隳事隳法亂而國危矣。昨准商部將奏定路務議員章程十二條。咨行到臣。查原奏内稱賴有熟悉路務之員。逕隷臣部。令在各路認奏辦至凡材料工程運輸出入款項一切。均逕報臣部核辦等語。又章程第一條内。稱將在路供差之監督總辦提調等。擇其品正才長者。加札作爲商部務議員。復於第二條内稱商部章京及畢業學生。可逕派某路帮辦路務。卽作爲某路議員。又第三條内稱路務議員。三年考成。應由商部奏奬及分别撤參。又第五條稱議員得力。管路大臣曁督撫不得輕易。調派别項差使。又第十二條内稱遇有商部應行差遣調查各事。均由部逕札該議員遵辦。按期逕復商部各等語。其餘各條不必枚舉。兩言以蔽之。曰使議員在路辦事。並直接商部而已。在部臣之意。原爲綜攬路權。周知利弊起見。未始非鄭重路務之用心。然臣非謂議員之不當設也。使商部遴派議員。調查各項事件。舉凡當興當革赏當損當益之權。一一周稽博考。洞悉靡遣。由部詳加采擇。訂爲章制。通飭遵行。或咨商管路大臣等查核辦理。則於部務爲盡職於路務爲有益。非第不相妨而已。今所設之議員異乎是。未完 
[本館接到日本集貲經營滿洲專電初二日申刻到]  
　　東京專電日本内閣現已决定擬合官民之力組織一大公司共集資本銀二百兆圓以經營滿洲之鐵路礦山及森林三大事業 
[政府預防英俄之遠意]  
　　初一日北京電云駐美梁鎭東星使駐俄胡馨吾星使禀告外務部謂英俄兩國恊商關于中亞細亞利益之事業已定局中國政府因疑英俄兩國欲在西藏蒙古新疆各謀利益以取均勢故訂此約譯字林報 
[日本防範滿洲鬍匪]  
　　東報載大連灣通信云滿洲鬍匪現又故態復萌在火車上刼掠行旅故滿洲境内已由日華酌派兵隊隨車開行梭巡防範譯文匯報 
[日俄商議交割滿洲鐵路事]  
　　文匯報云日俄兩國前簡派會商東方鐵路（按卽滿洲鐵路）一部分交與日人管理一切事宜委員現在西平縣會議此事並已議定從西平縣至昌圖一帶路線於西五月杪交日人接管傳聞日員見鐵路已大遭損壞頗爲驚異西平縣之北並無鐵軌云 
[誌英上議院辨論中國刑章事]  
　　）譯西千九百零六年四月六號倫敦支那報）　　馬克君問外務大臣曰。在中國漢口或在别口之英租界華人。與英人涉訟是否在領事署。由華官審問。領事得與陪審。並問經此項公堂訊問後。所定罪名。按中國律例加笞責枷號等於犯人。未交華官發落時。是否須由陪審官核准。 
答。曰凡審此等案件實在中國公堂並非在領事署。中國委員。並不受英員節制。 
　　馬克君又問曰。按照一千八百七十六年中英烟台條約。陪審員似有擇要辯駁或逐條辯駁之權。是否如此。 
　　答曰。陪審員之職分僅係觀看所訊是否公正耳。公堂定罪之權均由中國委員主持。卽如去年上海一案。陪審員不照向章干預非分中國委員。因之停止公堂。釀成罷市之禍。死傷多人。是陪審員欲違背中國向例行事。最爲不妥之舉。 
　　又問曰。然則我國政府。不可命外部大臣。通飭駐各埠領事。不許科 
 
 
 

Page 3

 
 
罰此等罪名。以無背英人公平之意耶。 
又。來滿君問曰此等刑責。與在非州工人所不受者有以異乎。答曰。此等刑罰。均係按照華律辦理。如貴議員等不以爲然。而以英于刑責一事。實有不可卸之責任。請出示証據。鄙人自當考察一切。惟鄙人亦嘗詢據北京政府云。此等罪名。委係應由華官辦理。 
　　馬君又曰。外務大臣可酌核諭飭爲陪審之英國領事等。不許華官定以此項罪名否。 
答曰。刑章爲中國所定鄙人不能給訓條於陪審員干預中國會審委員之權限。 
　　馬君曰。姑俟下次再提。 
　　愛喜來君問曰。華人由英捕管押之説。是否確鑿。 
　　答曰。固由工部局之婦捕（由英人組織而成）收押。惟除華官照華律審問。外捕房無權可以審訊鄙人兹有一言奉告諸君。如欲重提此等問題。必須先將英人有何權可以更改中國律例罪名之憑據示人。若不詳加考察。遽復提及此語。徒使旅居各埠之英人。同受不公道之聲名其影響實甚大也。 
[駐美梁使電告美政府並不歧視華僑]  
　　駐美梁欽使來電云美政府善會恊濟華僑均與美民一律毫無歧視前派周叅贊馳往照料弟又親臨察看辦法極爲周妥口電閩粤勿誤會誠（客） 
[蘇撫催辦征兵剳文蘇詶]  
　　照得蘇省舉辦征兵前經派委常備二標四五六營各管帶分赴蘇松太三屬會同各州廳縣照章舉辦並分札飭遵各在案兹本部院訪聞各州縣認眞辦理者固不乏人然亦有僅止會同設局其餘一切竟置不問者且開辦至今各牧令並無隻字禀報實深詫異現在時局艱難非練兵不能圖存非征兵不能立國民兵之基礎該牧令等踐土食毛亦國民之一分子何以於此等重要之件亦竟視同秦越漠不關心推其本意非圖卸考成恐担責任卽頑固守舊陽奉陰違言之殊堪痛恨蘇省武風未開全賴賢牧令曁諸紳董多方勸導庶良民無所疑畏迺能踴躍偕來征兵係奉旨特辦之事宜如何實力奉行豈容該牧令等之置身局外經此次札飭之後倘仍敢委諸胥吏敷衍因循或縱容丁役阻撓騷擾本部院惟有撤參不貸此非循例具文該牧令等當早自籌度毋貽後悔也（吉） 
[提學使請示辦事權限北京]  
　　裁撤學政改設提學使已經王諭簡員派授惟學部則例尙未編成各員於辦事權限章程尙未深悉故紛紛赴學部請示云（　） 
[翰林院出洋經費北京]  
　　日前翰林院掌院孫榮兩中堂接見講讀編檢各員選派出洋游歷聞願游歷東洋者約四十餘人　游歷西洋者約七八人兹已擬定游東洋者每人給經費四百金游西洋者每人給經費一千六百金（吕） 
[藝學館擬添洋文北京]  
　　工部現已將飯銀處房間大加修建改爲藝學館以備本部司員入館學習日昨各堂會商核其所提經費尙敷應用擬俟開辦後添聘英文東文敎習各一員藉廣敎育（下） 
[漳厦鐵路已准立案福建]  
　　漳厦鐵路早經該府紳商籌議辦法兹已議有頭緒所招之股亦有的欵昨經厦商吳源興行等電禀商部請准立案旋接該部復電照准并飭將招股章程從速報部以便核奪（孔） 
[漳厦鐵路准歸紳商合辦厦門]  
　　陳伯潛閣學日前接商部來電以漳厦鐵路經厦商吳梓材等電禀路股有著請先行立案經部核議應准歸紳商合辦云云現在閣學已遵照辦理矣（氣） 
[湖南商會招認路股傳單長沙]  
　　湖南商務總會傳單云粤漢鐵路現在廣東湖北各省均已集股漸次開辦獨吾湘尙無成議十八日經商會提倡擬禀歸商辦一時各業會董已認款四十餘萬之多其章程仿照廣東辦法每股洋五元中參有浙江優先股一條（先繳之二百萬元作爲優先股另提花紅）利益所在諒皆踴躍爭先事關大局恐未周知爰擇於本月二十三日二句鐘在坡子街福祿宫開特别大會凡願認股者望卽早臨幸勿吝步湖南商務總會公啓（時） 
　　按湘省路股已認定二百餘萬電請奏歸商辦見二十七日本報專電 
[禀請開通内河航路紹興]  
　　越郡前曾有法商欲行河輪當由闔郡士民羣起力阻復經當道嚴詞拒絶方始知難而退旋有紳商籌議自辦奈省憲以碍於法人要求在前恐啓口舌故亦未允准邇又有曾在東京留學實業之孫堵二君擬由郡至曹娥江一帶各城鎭通行小輪船以便商旅業已赴省禀請立案未識能邀批准否（早）　 
[蘇撫札司通飭州縣不得苛罰蘇州]  
　　唯寗縣知縣梁繼元大令禀報城内民人宋老如僞造假票誆驅擬罰銀免罪並宋之母周氏服毒自盡等情一案經蘇撫陳筱帥批云此案宋老如僞造假票誆騙得財固屬罪有應得該縣理宜照例擬辦何以擅行罰錢了結雖稱出其自願究屬藉案科罰大違例禁卽謂近奉新章已有罰贖之條仍須按章辦理亦豈能罰浮於罪漫無限制爲州縣開方便之門是宋周氏之服毒自盡直不啻該令之任意苛罰有以致之卽在宋老如身犯誆騙延不繳欵私啓發封房屋被提押追致其母周氏輕生自盡死於非命例有應得之罪豈可置之不究率行保出立理種種荒謬已極（中略）一面由司通飭各州廳縣 
 
 

Page 4

 
 
一體遵照嗣後審理案件務須遵照例章辦理不得擅自苛罰致干撤參（下畧）（吉） 
[澈究縣令縱丁抑勒杭州]  
　　杭屬昌化縣伍景唐大令因老病衰頽所有公務悉交其長孫與家丁等辦理以致迭曾被控有案兹又由士民潘某等來省投控撫轅共列十餘欵之多如抑勒洋價尤有印條黏呈爲據當奉張筱帥懸出牌示略謂據禀該縣伍令征收錢糧任意抑勒所呈洋價印條英洋每元作錢八百八十文龍洋每元作錢七百七十文與市價相去懸殊且龍洋較英洋又故抑其價實屬行同市儈信而有徵業已飭司先行撤任至所控各節抑按察司卽飭杭州府速提伍令之大孫井家丁唐小川唐三才李齡生張昌堯里書葉海水到案嚴澈質究實究虚坐不得以回籍斥革等情爲之掩飾現已委候補縣錢寳鎔往署篆務（的） 
[派員赴建德坐探匪情蕪湖]  
　　蕪湖自建德土匪擾事關道童觀察卽奉督撫電飭於皖南境内須嚴加防範刻已派程子秋少尹赴建德坐探匪情（九） 
[新任關道蒞蕪蕪湖]  
　　新任蕪湖關道馮星垣觀察於四月二十八日由鄂乘輪蒞蕪聞定於閏四月朔日接篆（九） 
[撥欵購回油棧述聞蕪湖]  
　　美商劉懋恩去秋在蕪湖内地南岸建設美孚油棧江督屢接蕪湖商學界公電札飭蕪湖關道援照寗案禁阻迄今未了聞前日皖撫恩中丞派候補道石叔冶鄭紀常兩觀察來蕪查辦此案與官紳商學諸君會議允將弋磯山之北劃一地方給與美孚建造油池其已建南岸之油棧則撥官欵購回云（九） 
[函商洋船泊界情形]  
　　日前新關税司好君函達滬道瑞觀察大致謂日前面談本口洋船停泊起下貨物界限現又推廣改定一節旋接來函叙及以本口泊船界限前經尊處禀由總税務司展至董家渡本監督衙門並未奉有明文此次又擬如何另行攺定統祈見示等因准此查本口泊船界限前定上界自董家渡以南之南碼頭起展至下界之洋涇港爲止當初仍經安前税務司於光緒二十六年五月十九日第一百九十四號去函詳細繪圖送原任余前升道查照備考在案現在又推自滬南白蓮涇港起爲泊船上界展至淞北洋涇港止爲泊船下界除將現經改定泊界所繪之圖並又檢連上次送過原圖大小各一幅一併附上外請煩查照辦理再現在製造局所設之船塢地方尙在現改泊界上段之外如果有該船塢方便之意則此上段泊界應再推至該處爲是合併附致觀察得函覆以來函請將本口洋船停泊起下貨物界限南至白蓮涇港等因并繪圖到道查洋船停泊卸載之地經前升道與各領事並前税務司會議其南以十六浦橋爲界禀由總理衙門會商各國駐京大臣核定橋南水利另行設局派員會縣稽查橋北水利則歸理船廳管理有案可稽蓋南市地方本在南關界限之内迨蘇杭通商掛旗民船因租界沿浦一帶無可停靠移南至市本爲權宜並未禀明上憲攺章准行且南浦向爲華船聚集之區彼此各有碼頭未可欃雜近年來中外小輪船又大都行駛内河報由常關完税出口該處浦面華洋船隻已經分撥不開若再作爲擴充洋關泊界將來外海大輪駛往滬南停泊便難禁阻旣佔民船停泊地位難免碰撞滋事之虞且於常關報税事宜尤多不便本道之意留南市浦面俾華船便於起貨報税與商定北市浦面爲洋船便於起貨報税情事相同今貴税務司旣擬將下界展至北洋涇港止則洋船泊界較前已經寛餘所有南市上界未便再展致多窒碍旣承見商合亟布復並希貴税務司轉飭將現議展拓下界之處另行繪圖見示以便禀請南洋大臣蘇撫院咨商外務部察酌云云（乎） 
[暹羅親王遊歴滿洲]  
　　初一日東京電云暹羅親王已由韓京漢城起程前往滿洲 
[日本禮待遠臣]  
　　初一日東京電云德國新簡駐日公使穆默男爵蒙日皇於禮拜四（卽初二日）賜同午膳美公使賴税君定於明日呈遞國書 
[澳洲對於日本艦隊之疑忌]  
　　初一日東京電云澳洲斐多利亞邦美勒笨首府之議員達森君謂日本練習艦隊赴澳游歷有偵探之情狀日本其殆欲侵畧澳洲乎 
[澳洲歡迎日本艦隊]  
　　初一日倫敦路透電云澳洲西德尼城梅約伯爵宴請日本海軍將校諾可脱伯爵新南韋勒斯巡撫勞森君皆簉座相繼演説其言頗恭而有禮　 
[德奥俄三國陸軍聯合之消息]  
　　初一日倫敦電云德奥俄三國以俄國陸軍參謀總長鮑立尋提督將至奥京維也納游歷因商議三國能否聯結一陸軍團體之策 
[英國下議院辯論敎育條件]  
　　初一日倫敦路透電云英國下議院因辯論敎育條件張伯倫君與馬克納默君大起紛爭首相白南門君出位詰問張伯倫君是否疑馬克納默君所言之不實張伯倫君謂其無故干預不足服人于是會場内遂紛紛大亂惟議事會長仍不允屏張伯倫君于會外 
[美國擴充海軍之原因]  
　　神户西報載倫敦電云美國海軍提督竇胡君建謂美國當擴充海軍以維持世界之和平 
[俄國内亂未已]  
　　神户西報載倫敦電云俄國華騷地方又有匪徒以炸彈向人擬擊死者四人傷者十九人譯字林報 
[德外部宣表對於英俄恊商之意見]  
　　初四日倫敦電云德國外部大臣在議院宣言英俄所定亞洲之協商於德國利益可保其决無關碍至德意奥三國同盟一節三國政府當始終恪守其宗旨且意之信德尤爲顯著今謂德奥欲别行設法使两國邦交日親多見其不智耳夫德皇與奥皇相見初無反對意英之意且德國亦無反對意英之原因英國執政大臣於德國市長在英游歷時所發親睦之言不獨德政府感謝之德之人民亦無不歡迎之也 
[英俄協商無碍德國之利益]  
　　初一日栢林電云英俄恊商關於中亞細亞及波斯之約將有成議德俄两國各將對於此約之意互相通告頗盡交誼德國政府已接有明文謂該約並未牽及拔革達德之鐵路 
[英德修好之證]  
　　初一日栢林電云德國美術會於倫敦開會時英國陸軍大臣亦到會演説頗注意於邦交 
[俄大員爲國民院上書]  
　　四月初一日栢林電云俄國内務省大臣高姆肯君已將國民院所上之條陳呈于俄皇 
[日韓博覽會開會]  
　　東報載釜山通信云西五月十六號爲日韓商業博覽會開會之期韓國學部大臣農工商部大臣濟物浦及馬山浦两處之官員新聞記者及日韓两國之巨紳皆到會外人來觀者亦甚衆譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[會議派員考騐武職北京]  
　　十八日練兵處王大臣會同兵 
部各堂擬卽查明京中武職大小官員名數奏請派員考騐以期淘汰庸材力求整頓（下） 
[派員赴日考察工藝鎭江]  
　　候選知府嚴月波太守艮現奉江督周玉帥札委赴日本考察各廠工藝四月二十五日太守由揚過鎭小作勾留旋於念七日乘江永輪船赴滬以便航海東渡（再） 
[鎭郡開辦游民習藝所鎭江]  
　　鎭道陶觀察以鎭郡爲通商口岸五方雜處往往有所遇不偶流落失業者困頓他鄉情殊可憫現特具詳省憲請添設游民習藝所一處專收外處游民學習工藝免致失業聞已蒙省憲批准矣（再） 
[外城巡警總廳委員辭差北京]  
　　巡警部原奏章程本部實缺人員及各廳員一概不准兼差所有外城總廳委員應領薪水每員四五十元不等是以多不敷用日前紛紛禀請辭差情願仍回原衙門供職遇有詞訟案件由廳丞回明堂憲隨時暫行派員人理惟所需委員各缺一時頗難其選各堂憲深爲躊躇云（上） 
[巡警事宜造報送部蘇州]  
　　巡警部飭催各督撫將各省警察及巡警學堂辦理情形連同章程咨部查核等情迭記前報兹悉蘇撫已將蘇城巡警總局試辦章程及巡警學堂章程並學規分别造具清册咨送巡警部查核（永） 
[飭議鐵路警察章程蘇州]  
　　京師巡警部咨會各督撫各省鐵路設立警察保衛等情已記前報兹悉蘇撫陳筱帥以滬寗鐵路將次工竣行將開車自應赶緊議章設立警察以資保衛已咨請督辦滬寗鐵路唐大臣轉行總管理處沈敦和觀察會同寗蘇警察總局妥議章程設立警察並列表繪圖造册詳候核咨（永） 
[催解路燈捐欵蘇州]  
　　蘇城辦理警察各街巷設立路燈之欵前經定章按店鋪大小酌捐由長元吳三縣派董經收乃長洲縣欠解上年十二月及正二兩月約共錢四百餘千文元和縣欠解上年十月起至今年二月止五個月錢七百餘千吳縣欠上年夏季三個月及十二月正二兩月共六個月錢一千五百餘千文迭次催提均稱係圖董所欠延不批解現經警察總局札委沈大令運樞赴長元吳三縣守提解局應用矣（永） 
[續濫處兩屬地方調查章程浙江]  
　　第四章（綱目）第一節區别總綱爲十二類子目爲一百三十一條子地理一沿革大畧二山脈起止三江河源委四陸地面積五水陸路程長短六道路通塞（船埠關隘隄壩陡閘電綫郵局）七陸軍險要地八海軍險要地九海洋（里程島峽沙綫風濤闊狹深淺礁石航路）十地理上之歷史丑社會一户口之多寡（子弟已届學齡之實數二民智程度之高下（民力之强弱四地方貧富之概畧五人民營業及生計六人情風俗之狀態七鄉村特别之惡俗八地方自治之規則九宗族自治之規則十民政之組織（如善堂義舉之類）十一大寺院及庵廟香火衰旺財産盈絀僧侣多寡）十二密會社（派别及權勢）十三師巫左道（如乩壇靈姑之類）十四客民（籍貫户口與土著相安與否）十五洋烟室（烟燈多寡及逐日售數）十六娼妓院十七賭博塲（以何種賭博爲多並及鬭鵪鶉鬭蟋蟀之類）十八社會上之歷史寅財政一地丁漕糧之收入數二厘金之收入數三鹽釐之收入數四各種雜税之收入數五庚子以後加捐之收入數六徵解上台之支出數（他縣協　附）七本地自用之支出數八歷年攤派賠欵數九各種官款儲積地方之　數十民間各種公積實數迎神賽會之公積家族祠廟之公積工商業　　　值之公積）十一一鄉　户之家財（動産不動産）十二財政上之歷史卯學務一學風之良窊二士習之端否三學堂設立之多寡（另有學校調查兹著其畧）四書院之曾否裁撤五私塾之改良與否及其數之多寡六學會（姓氏事業人數經費）七藏書樓（宫辦紳辦圖籍多寡）八閲報社九書坊十新書銷滯之概畧十一報紙銷路之多寡歷年比較十一新著出版之多寡十三學務上之歷史（未完） 
[江西鐵路總局續訂招股簡明章程]  
　　一入股原議收銀今公議改收銀元以歸簡便 
　　附説原定章程本係按照庫平收銀查鄉間多不知庫平外省并不知九三八省平致入股者每疑畏不前公議倣粤浙两省改收銀元均以龍洋爲準將來給息分紅亦以龍洋照發本公司另發銀元收條交各經理處照辦前所發之收銀執照隨行繳還以歸一律已交到股銀者扣作龍洋欵目按多寡換給收條倘有零數不成股者應由股東找足整股零股之票本公司業已刷印存備發各經理處換回收條其有在本公司繳清股款卽由本公司逕行發給股票以昭簡易 
　　一南潯鐵路爲全省鐵路第一段原議先集股欵五百萬两兹擬攺收銀元六百萬元爲本公司資本之基礎應表白之爲優先股公議於紅利中先提二十成之三作爲特别報酬 
　　附説事方草創而認股與集有成數而認股如平等相待毫無差别恐互相觀望難以計日成功查東西國創立公司均有底股得沾特别之利現查浙江鐵路章程卽有此條本公司應倣其法以示鼓勵但以開辦之日起至三十三年五月爲限如未滿六百萬圓之數仍擬展限一經滿數雖未届限卽登報聲明優先股截止自後續附均作普通股其普通股年息紅利與優先股同惟優先股所得之報酬普通股不得一體分享 
　　一原定招股章程每庫平銀百两爲一股兹因公議改收銀元數少而入股更易每日圓作爲整股更添一零股之法每十圓作爲零股 
　　附説股銀以多數爲貴者富商大賈或數十萬數萬數千數百則以百元爲整股較易稽核而成大宗但爲數至百小康之家及手藝之人湊集甚難欲附股則力有不及欲不入股則利不能沾未免向隅兹於整股之外更設零股則可盡人入股皆爲股東在入股者路權共管紅利均沾在本公司更得集腋成裘之益本公司分設整股零股之票卽時可以向取 
　　一招股章程招致一千两者給紅股一股每紅股作銀五十两照此取息紅利則按百两照分今入股改收銀元紅股亦改爲五十元此紅股但給紅股票今擬不愿領紅股票者給現銀五十元息銀紅利則永遠免給 
　　附説招股之友如交遊旣廣立時可得整數則勸集旣易紅股票之數亦多故多愿領紅股票若鄉間士紳零星往勸夫馬之費不少計何從出應卽加以體恤今議不愿領紅股票者卽領現銀五十元則更形鼓舞而勸集更多但領紅股現銀者必須一千元股銀繳足方准領取 
　　一原議繳股給息之法每股百兩但繳掛號銀十兩者不便給息今改收銀元旣有零股給息之章繳百圓者爲整股繳十圓爲零股一律給息則此後可毋須掛號亦毋須分期 
　　附説原議始入股則掛號再分三期繳清乃給股票今旣有優先股之别與其分期繳足何如一期同繳旣可獲優先股之利又可有先得票之益若一時難於多繳則零股亦可聽便此後掛號分期之説可作罷論查前定江西全省鐵路簡明章程係爲開辦公司規模已聲明有未盡事宜自當隨時酌奪情形增補删改俾臻完善等因兹因鼓勵招股附股人等起見公司續議增訂章程五條除呈明商部督撫憲外合行刊布施行請各經理處仍遵照原發章程辦理内有現經增改者卽照續訂章程辦理（容） 
 
 

Page 10

 
 
[寳山縣禀工部局又有釘牌派捕之事]  
　　工部局前在租界外上寳毗連之處如北四川路海寗路之天葆南林兩里編釘門牌派捕巡察由滬道瑞觀察照請領袖比總領事禁阻各情迭詳本報兹寳山縣王大令又禀滬道稱工部局近又派捕至界外虬江橋起至殷家木橋止按户編釘門牌派捕巡察並將沿街菜擔拘入捕房每人罰洋一元開釋等情請爲察核觀察據禀後以該處旣非約載通商口岸本不應洋人租地其結一結九一等圖因與上海毗連約外通融之處辦法與口岸不同恐不肖華商暗中慫恿所致除批示外當又照請比總領事明白勸請工部局撤退門牌巡捕以清界限而符約章云（斯） 
[滬城官事]  
　　製造局總辦魏觀察昨因要公命駕投道縣拜會○梅家弄巡局員沈霞標二尹賦臣昨奉蘇省藩憲傳詢要公到道禀知請假赴蘇○直隷州知州崔直刺鴻翥候補知縣徐錫臣明府昨均因公到道禀見○江南官派留學日本警視廳優等畢業學員王二尹襄穆二尹明理楊二尹觀廷昨均由日返申詣道禀知並呈合編警察講義錄一本○攷察製造局利弊之張楚寶觀察前晚乘江孚輪船赴寗○工部郎中樂樸齋部郎仲繁分省補用縣樂懋之明府政昨日先後到道禀見○城汛周監之千戎思傑昨午到縣拜會（合） 
[預期祝嘏述聞]  
　　升任順天府府尹袁海觀大京兆五月初十日爲六秩壽辰而京兆有定期閏月中旬啟行北上履新之説故上海縣汪大令擬爲先期擇日祝賀並申祖餞聞昨經書就柬帖分致在滬各官紳製辦壽屏矣（宜） 
[照覆轉飭遵章報税]  
　　滬道瑞觀察接鎭江淮宿海關道咨稱山東天主敎堂派卡敎士採運需物令捐不允通融放行應請咨會各領事嗣後無論敎士洋商均須一體轉飭遵章完税等情觀察當卽照會駐滬英總領事昨由英領事照復到道略謂嗣後允爲轉飭各商及敎士等遵章報税云（事） 
[妥籌開闢商塲]  
　　滬道瑞觀察近閘北寶山縣境結一圖天寳等里有被工部局擅釘門牌收捐情事當卽據情禀知江督照會美領事禁阻外觀察以該處自應開闢商塲添設警察以資保護而清界限故又照請辦理開闢商塲事宜之徐孝餘觀察妥籌矣（事） 
[試放新製快槍]  
　　洋槍樓委員馮二尹現將造成之新式毛瑟槍四百支禀由總辦魏觀察面請北洋工程師哈卜門君及霍良順游戎等昨晨在西砲台試放提調李明府亦到塲察看試至二百支時已過午故約翌日再試（寳） 
[集議閧閙競存公學事]  
　　競存公學學生邵善徵因脚踏車損壞與敎員陳紹華閧閙一案昨經學界各董午後在董家渡滬學會集議到者約數十人（尺） 
[運動會遷地]  
　　初五日午後商學會羣學會義務小學舉行運動會本在南門内現因塲太狹隘改遷滬軍營塲（望） 
[道批照錄]  
　　滬道瑞觀察昨日發出批示一道錄下職員沈錫榮禀批察閲黏抄姑勿論張炳華所控盜賣樹脚柴租是否誣揑及透支借用款項是否添砌而以四人合股認圍之田率由三人私議分抵卽爲情理所無且其中尤有可疑者查張炳華禀前升道原詞指稱該職應繳四分之一股本及透支圍工借洋等項曾於二十五年八月呈廳控追有案何以現據抄呈張炳華續控該廳詞内並未提及前欵又稱司帳張少安曾被該職串騙親筆收條字據何以不令到案証明反爲禀請摘釋誠令百思未能得其究竟兩造錢欵糾葛以及該職名下應派田畝是否確由在股之翁費二人於二十六年分别交割清楚抑係張少安果有被騙要據情事並非張炳華事後翻控此爲案中緊要關鍵現在翁旣物故自應由費鴻生張少安到堂三面質証虚實方無遁節據稱該府未核前後案情輙勸償洋五千係徇施董之請雖未免言之過激但問案以兩造輸服爲斷未便舍棄要証責令繳欵歸田致爲藉口仰松江府戚守再予補傅悉心研鞫秉公質斷具報毋任纒訟無已是爲切要黏抄並發仍繳（嚴） 
[廨批照錄]  
　　競存公學經理黄毓桂同全體學生徐貽榖等禀批此案前據捕房將該校敎員岳友苕解廨請究當經諭候訂期會訊在案兹閲來禀與捕禀情形大相逕庭查捕房非奉有本廨合式之牌票不得擅入人家逕行拘人今該捕等但憑邵斌一面之詞逕率多人闖入學堂持鎗行兇擅拘敎員岳友苕毆傷學生徐如芬種種情形如果確實殊屬大違定章現已據情禀請道憲照會領袖總領事轉飭工部局查辦斷不令國體有損學界有辱爾諸生靜候核辦毋稍躁動致生枝節是爲至要粘票附（力） 
[援案求免充公]  
　　滬北某綿綢莊主胡某在盛澤裝運綢貨二百十餘厅報局給單由東卡出口至浙銷售因市面呆滯轉運至申道經虹橋南卡被司巡扣留經委員魏明府將貨解送厘捐總局經胡投局禀訴督辦陳觀察以雖有浙單並無聯單應例懲罰魏明府亦禀陳蘇省各大憲擬援無單私貨充公之例將貨充公在案昨日胡又具禀至局畧謂定章沿途蘇浙分卡祗可照票不得留難查上年同業亦有由盛鎭報捐憑局給浙界單運至崑山被司巡扣畱之事後經牙厘局憲批謂旣有浙界單沿途蘇卡自應照票不能扣留請免充公云云不知若何批示也（宜） 
[會捕局裁撤線勇]  
　　法租界會審讞員兼管會捕局事宜陳楚生大令前奉道憲瑞觀察札飭裁撤線勇已誌前報昨日大令傳齊局中線勇六名諭將所領腰牌呈繳一併裁去祗留陸寳一名由大令自給工資以備辦公（溧） 
[申斥護勇疏懈] 　 
　　昨報紀攔輿越控被斥一節兹悉當時滬道瑞觀察除將已歇總工程局駐防所一百五十三號巡士王子春之妻張氏斥退外以隨帶各護勇不應疏懈任氏攔輿故飭管帶何安祥都戎傳集各勇升訊本應發縣一併嚴辦姑念初次從寛申斥至再諭令日後謹愼當差不得玩忽干咎（嚴） 
[據情禀覆核奪]  
　　札道詳查奬案一則已誌昨報兹悉道憲 
 
 

Page 11

 
 
瑞觀察刻經查得駐滬奥領事並未給過寶星亦無奬案故於昨日據情禀復玉帥核奪（嚴） 
[鉅竊兩記]  
　　西門内楊公館前晚被賊竊去銀洋衣飾等物約值錢六七百千文昨報警察西局勘緝○又登雲橋堍梭子弄内吳姓家前晚亦失竊衣飾雜物約值四五百金之鉅昨亦報局諭飭捕甲緝辦（宜） 
[兇犯尙未定罪]  
　　兇犯馬土生酷虐學徒顧木泉各節迭詳本報慈悉馬係武生頗有膂力家中所藏長鎗大刀棍棒等件均係練武所用惟鐐銬等違禁各物實屬令人疑駭刻經汪大令嚴訊之下當卽據情禀請道憲擬辦昨日得後雖聞馬有站籠示衆之謡至縣看視者幾於途爲之塞其實尙未定罪也（嚴） 
[美租界小火]  
　　前晚西華德路板橋弄永興成衣店樓上不戒於火幸卽撲救僅燬衣箱雜物卽息（似） 
[禀請懸賞緝贓]  
　　宏茂昌襪店王云樵控歇夥許吉堂疑竊金飾金鐲各物值洋二千元報由捕房解訊奉襄讞孫明府判押西牢一年如有實在冤抑准再復記已詳本報昨王云樵投案聲稱此案各贜未破願出謝洋二百元以期早日緝獲司馬准之一面照會捕房將許解案再行嚴究（力） 
[流氓又遭函請嚴懲]  
　　靜安寺西首圖董張國鈞等函請拿辦范高頭羽黨許少山卽小長毛等經關司馬會同英副領事會訊因查無張國鈞其人判許交保開釋已詳本報兹悉此案又有舉貢生監多人函請道憲札飭嚴拿重辦瑞觀察當飭上海縣汪大令移請公廨派差恊提昨已拿獲交保候核（力） 
[流氓投河溺斃]  
　　流氓夏鳳翔係大刀關勝羽黨犯案纍纍近來匿跡角裏地方爲寳山縣王大令訪聞密飭兵役掩拿該流氓亡命奔逃旋竟投河溺斃兵役見已身死當卽回禀大令核示（似） 
[烟客猝病身死]  
　　某甲至吳淞路麟園小烟間開燈過癮猝患急病甫經出門竟卽倒地身死旋由家屬棺殮（似） 
[安插逃婢]  
　　西門外寳順里葉姓之婢菊蘭年十三歲私行逃走在馬路迷途經巡士拘局總董判發善堂畱養（尺） 
[上海縣案]  
　　着名惡棍小黄牛即黄春榮小蘇州即朱榮生小寗波即王安卿奉蘇撫憲札飭吳縣拘解至滬發縣訊押經汪大令據供移請查復在案兹有統領太湖水師全軍歐陽子林恊戎覆稱小黄牛卽黄春榮隨同千總凌振陽於十一月初七來蘇當差是月廿二日租界閙事與黄無涉又英公廨關司馬復稱小蘇州卽朱榮生去年五月廿六日判押西牢半年應至十一月廿六滿期開釋該犯今在案下供於十一月初改押捕房乃係謊供等因大令因於前晚飭提黄朱二犯復訊仍俱堅執前供大令以黄係改過局押犯朱係捕房押犯均未滿期脱逃即使租界閙事之案並無關涉未便輕縱判仍收押改過局詳候核辦○太陽廟巡局函解女子章阿寳到縣請訊女供年廿二歲父名阿四划船爲生十六歲時被梅園土棍許根泉卽白頭根拆逼姦私姘繼被領至伊家時遭伊妻欺辱父親每欲領回許婚恃强不許根泉近犯泉稍管押捕房小女子逃回家中被根泉之母許陳氏扭至巡局妄控背逃移解案下是實大令申斥幼年無耻判暫發堂候移提根泉到案訊明核辦○道憲瑞觀察訪得前押改過局釋出之周德順復因犯案被控由縣飭拏未獲近向剃頭店主郝子祥拆梢四次得洋十四元由探拘縣訊究周供實姓王湖北人在製造局爲工匠前因犯賭收押改過局番出後在西門内開剃頭店上月因同業郝子祥謀挖小的之夥萬福生兩下爭鬥打毁什物是實大令判周收押候吊原卷核辨○李傳緒控高月和等合股悔賴一案前晚復訊李供由具竺成代湖北兵工廠令小的回至山東製造核桃木鎗壳三千枝當立合同竺與小的並介紹之高月和馬連寶合股盈虧分派小的已製成九百枝運　靑島來滬催取護照詎具將合同騙去燒燬悔賴求究高馬二人供俱諉缷具竺成即楚臣供在仁原板木行爲夥此項鎗壳係湖北兵工廠鮑寳山定購託小的在此俟李運到函請護照今照已領到呈電大令察閲該照果有湖北兵工廠關　飭即交李領去速往靑島裝運來滬禀請給文解往湖北收價竺顧馬交保由三人湊借程費洋十二元給李起身待收價後歸償（宜） 
[巡局瑣事]  
　　陸家浜茶館主陸大榮之子鍾貴有　　翠寶年已及笄前晚被貼隣板箱司余錫卿掩入圖奸經陸撞見拘住送至廿三七鋪巡局請究○南馬頭悦來軒茶舘因聚賭抽頭被廿三七鋪局員朱二尹拘獲陳阿大一名判責六十下交保候提店主傳阿三訊辦○閘北十一圖流氓郭松松因糾黨訛詐族人告發脱逃前日又糾同黨向其弟華華借洋隣衆勸解不依扭局請辦局員唐二尹着交地保看管嗣因查得松松犯案甚多禀請道縣憲示奪○某糖菓店扭獲積　俞小寶王阿三至閘北巡局請究唐二尹查得該兩竊羽黨衆多判王責四百板俞責六百板看管候核（合） 
[英美公廨早堂案]  
　　沈子雲價買徐姓之女爲婢已十三年近婢出外遊蕩懷孕不歸經沈報由濟良所解訊婢供年十九歲名春琴因遭主人凌虐故而出外關司馬商之美白副領事判仍發濟良所留養照章擇配○周金生之又根云年甫六歲於二月間不見嗣聞美界道士堂有收留女孩之事偕同探夥俞富卿陸桂福往查向毛潘氏索洋二十元經毛報捕拿獲訊押查辦在案昨日廨差將二月十七日送棲流所之女孩貞連解案請訊女供年七歲與周並不認識父母均在川沙毛潘氏供交捕卽係此女司馬以周不應冒認判押捕房三月俞陳等不應知法犯法各押捕房半年女孩發還棲流所俟家屬認領○江北船户胡阿桂余金云李阿定等承裝華興麵粉公司小麥三千担到滬交缷詎在新閘駁出廿五担私自出賣由水探獲案解究胡等同供包裝此貨如有缺少情願照賠餘語支吾司馬判暫押本廨俟　興斛見麥數復核奪○陳鳳山掩入源通官銀號竊箱内洋二百四十元爲失主拿獲解究判押两月滿期逐出租界○西庖陳意馨藉端將洋婦扭毆報捕解究判押七天○劉正卿竊太古瑜洋紗王阿三竊顧隆根家車子湯阿海竊徐榮古綢衣由探解究判劉押十四天王押六禮拜湯押二月○王阿根違章在天后宫内擺設賭攤由捕解究判押一月○捕送潘土生因瘋投河請示判交投案之妻父陳咸桂領回管束○探禀姚玉生因姘婦被王金桂送回寗波吞烟圖盡請示判王給姚洋五元完案○捕解過犯胡四竊日新盛洋布請辦判押半年○郭星甫私造源通官銀號銀票支銀獲案解訊交保著交供出之張貴翔訊辦在案昨日復訊司馬以郭有病未到判將其子釋回展限兩禮拜交人違干罰辨○鴻裕洋貨號朱子文欠德商瑞記洋行貨銀圖賴不付控奉傳案司馬判交保訂訊（當） 
[法租界捕房發落]  
　　威而南等洋行控新昌號主潘菊生混用同裕倒莊票數千两求追陳大令因同裕莊主吳春九收押英廨飭探備文移歸英署訊辦在案兹於禮拜一將該號生財拍賣得洋一百餘元昨亦移解英廨核奪○南京人聶阿楊控妻陶氏逃逸求究該氏稱被夫押與英界野鷄妓院得洋四十元大令因判押候查核在案昨經氏姑投廨求領大令諭飭下期傳案訊奪○湖北人某甲昨向名利棧庽客索欠因棧夥張煥卿將客縱去甲卽將張扭至捕房捕頭命押候解堂訊究○山東人邵三虧欠李某會洋六十元昨日扭入捕房控訴捕頭諭令交保限禮拜一到堂訊核○積竊吕六子徐長林朱榮生前在法界行竊被探查獲一并押候解訊（臨） 
[美租界捕房事]  
　　某西人乘醉至百老匯路胡閙由印捕拘獲押候醒釋○某西人乘某號東洋車至西華德路不名一錢向索反被用石擲傷當由該車夫投報捕房赶派西探前往查核○某號捕巡至百老匯路見有七八歲男孩一口沿途啼哭當卽帶入捕房旋由孩父投領捕頭准之（似） 
來函 
[振武宗社書記員報告]  
　　通州周春生來函奉示并寄下圖説四十張是日親往陳家橋鎭劉橋鎭平湖鎭白蒲鎭携圖帶草沿途勸戒直至敝郡屬邑如皐縣境 
 
 

Page 12

 
 
而回如皐已經馬君錦繁提倡發起支社四　聞勸人人願脱鴉片之害誓戒者不可勝計初五日同人等分赴沿江各港鎭市沙圩分頭苦　春生復往三圩鎭觀音山鎭　家庵陳家酒店石港塲金塲各灶地分圖送草激勸各鎭紳董轉勸鄉愚除將已戒及願擔義務之第二次名單繕呈外受勸感悟自或者城鄉約近百人而商工界尙多觀望鄙人等人微言輕力難鼓吹日夜　思非請鄉先生張公殿　一爲提倡不爲功稔知公與張公爲莫逆可否一爲函致想張公亦樂爲之（中畧）所呈名單即求登報堅其志且以勵其心（後畧）名錄于後金偉人季文嶲陳曉塘朱謙吾施小波朱又卿陳愛棠張俊卿陸步瀛費東源王祝夫黄志信王癡虎丁雲浦王光甫吳少墀陳文軒吳石生陳湘波雲程閣周紫　周芝軒王長慶戚金標胡宗祐一枝春盧觐光安炳麟張福生周濟仲黄怡堂保宜孫馬立儒王繼孫魏福元陸韻仙徐恩元吳煥卿陸鵬包忠惠王善卿朱銘陳鳳祥朱小山孫福慶沈少章王訓愚王喬謝炳白懋清○江西吳城汪沂來函惠復并簡章圖説祗領當即分貼各處且由蒙將貴宗社宗旨演説勸戒是邦之夢夢者大爲感觸願戒者竟十有八九第恐認草不眞反致貽誤謹就採得之鮮草呈請鑒核是否此草希卽示下以便廣傳爲我公普渡迷津所來圖説分給已盡由局匯奉洋四元敬乞代印圖説若干從速寄下以便繼送支社之設蒙頗願照章分立同志劉石泉李松聲極願賛成一切辦法隨時造册送核（後畧）安慶許同志函各處貼有戒烟臥龍草圖説悉公有振武宗社之設拯救同胞海内聞之莫不忻喜敝省區會雖小而不吸烟者十無二三二公起而拯之在同胞當荷再生之德惟臥龍草圖説招貼無多可否惠賜多少以便各處遍貼（後畧） 
[壽分移振啓]  
　　袁大京兆六旬雙慶滬上官商擬於初六日爲大京兆進一觴公啓已發　矣昨大京兆語鑄曰敝省水灾西望鄉關食不下嚥可作壽耶公等愛我請以壽我者移振灾區則鄙人身受之矣語次泣數行下鑄等瞿然曰諾謹惟命遂爲之布告如此官商土庶欲送壽分平請從豐送交六馬路仁濟善堂掣取收條以便彚解大京兆答振湘澤五千两而散放被灾外縣則一萬两合并以告曾鑄朱佩珍施則敬同啓 
[仁濟堂經收袁大京兆壽分移賑第一次清單]  
　　曾君少卿洋一百朱君葆三洋一百元施君子英洋一百元共收洋三百元正 
[武仲英等募金陵振華僑第二批報告]  
　　两江師範學堂大洋二百十一元小洋二百零六角高等學堂學生大洋二十元小洋一百三十一角銅元一百六十枚蠶桑學堂大洋二十四元小洋八十角銅元一百二十一枚錢五文幼幼學堂大洋十二元小洋一百二十五角公等两等小學堂大洋十四元師範傳習所大洋一百二十二元將備學堂大洋一百元簡字半日學堂大洋八十二元小洋十四角宏育學堂大洋十元正誼中學大洋一元陳君輔卿大洋一元元寗縣學堂大洋十九元小洋九十角銅元六十枚龍江小學堂大洋二十元東槎寄客大洋一元陸師學堂大洋一百元鐘英學堂大洋四元小洋九十九角商業學校大洋二十七元小洋二角湖北旅學大洋六十四元小洋八角以上共收大洋八百三十二元小洋七百五十五角銅元三百四十一枚錢五文前後湊成一千元爲第二批仍由裕源祥匯至上海曾少卿先生處捐欵之最踴躍者以陸師學堂爲首两共收洋四百三十八元幼幼學堂小學生居多爲民立學堂之最清伶者亦在工十元以上龍江小學堂於本月初三日開校在堂辦事諸人除敎員外皆無薪水今亦籌洋二十元點滴皆血心也同人無任欽佩特表出之（更正）陸師學堂總辦捐洋六十元與職員等概提薪水之二成總辦俞恪士先生名望夙著提倡不遺餘力今辦陸師精神冠絶江南聲稱於軍學界此次籌　　欵至四百三十餘元即其一班也 
[上海六馬路仁濟善堂經收湖南水灾第二次清單]  
　　陶鳳山善士助振洋一百元華英書館洋三十九元六十角内有銅洋一元志趣生退思子從善居士各洋二元洗心室隠名士不留名各洋一元補過子洋一元五角樂善生洋二元五角有心無力人洋一元二角冷面熱心人二元四角九峰大小洋八角玉記小洋六角日三省齋洋三元恊成興本洋一元銅洋七元汪仁相銅洋廿八元六角合謹登報以拜大德 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
