# 1880 - 8 - 4902406

 

Page 1

 
 
[蒐書] [  本舘告白]  
　　啓者本館以刷印各書籍發售爲常如遠近　　諸君子有巳成未刋之著作擬將問世本館願出價購稿代爲排印抑或俟裝訂好後送　　十部或數百部以申酬謝之意亦無不可總視書之易售與否而斟酌焉再如藏有世上罕見之本宜於重刋者本館亦可以價買或送數十部新印之書籍以報謝至原本於刋成後仍可壁繳也現在賣承申報之人隨處皆有若以書籍託交寄下諒不致悞或託信局寄來亦可接信　不數日內當奉覆耳 
[父子不同道說]  
　　自古有數世相傳之富貴而必無數世克肖之子孫惟其無數世克肖之子孫遂不能終保其數世相傳之富貴丹朱商均之殄世無論已卽在鄕閭里巷之間祖父或以寒素起家或以經營創業欲思爲子孫久遠之計兢兢業業不敢失墜故其所行之事無非爲子孫示型垂法而子若孫偏不能如其祖父之願反其先世之所爲以至於覆家敗業貽祖父身後之痛已可哀矣乃有以善行貽其子而子不克承且不但不承而已直欲以己之惡掩父之善幷不待其父之身後卽其父現在而居然膽大妄爲將舉其父生平所積之善行一旦皆委諸泥塗是不特不能爲子抑亦不能爲人矣觀乎此而不禁爲之慨然興歎竊欲爲其父雪無窮之涕也昨報載順天紳士樂君勇於爲書地方義舉靡不踴躍爭先凡路燈粥廠救災患掩屍棺但有益於人問者不諭其善之大小竭力爲之此蓋欲積德以貽子孫不但積金以貽子孫也爲之子者苟質非下愚亦當有所觀感耳濡目染以漸發其愷俤慈祥之念卽或不肖亦苐陽順陰違或至其父棄世之後方敢放膽而乃竟於其父在時顯露其不肖之迹大彰其不肖之名爲之父者有不心灰欲死意結難申者乎拆廟以平路此事頗近豪舉如果路係通衢廟當其衝車行不便往來客旅皆以爲苦則一且拆而平之俾曲折迂途𠮓爲康莊大道豈非大快但祀典有其舉之莫敢廢焉此廟旣由來已久且以前從無人指爲不便則此時之所謂不便者特彼一人不便而巳因一人之故而遽不恤人言岸然拆去而不畏是則可謂無忌憚之尤而倚勢橫行之確據矣夫一人創業欲子孫世世守之子孫而賢親心固有可喜子孫而不肖親心亦未始不深期望之心此爲父母者大抵皆然也而爲子者當孩提之時則知識未開肫然天性稍長而爲之延師課讀其經營中人則爲之學業從師莫不殷殷望之以爲庶幾成人有日可以爲後起之俊而保前人之緖也無如善惡有不相敵之勢教以正而不受引以邪而易從數正人左右之而未必有所裨一二命壬誘惑之而趨之若鶩迨至人日益壯膽日益大始則背地妄爲兾掩父師之耳目及其端倪已露窗破雖糊則因羞成怒反恨其父師之拘束而悍然背其道而馳于是乎其不肖之迹漸露漸多其不肖之行愈趨愈下其父或尙有溺愛之意則多方掩蓋曲意彌縫而睜忍于心者其傷特甚其有顯揭其過嚴加斥譴則彼且反唇以相稽或誹于腹或悻于面當此之際其父誠有生不如死之念恨極而不能洩　極而不能發其情其景設身以思之有不堪暫處者矣卽有曠達之父以爲兒孫自有其福老誖不念子孫自尋其樂以終餘年而子孫之智愚禍福置之度外然爲子孫者具有人心一念及其親之頽宕若此而猶不激其天良此則人其面而禽獸其心者矣吾謂樂君之子其平日之所爲必甚荒謬樂君雖知之而無如何此時卽樂君　然無病其子亦將恣其妄作而無所顧念樂君旣以好善爲心必深懼其名之敗其子平時偶有過舉諒必曲意爲之補苴其子窺之旣深心渐粗而膽愈大勢所必然也世以蠻妻劣子比于附骨之疽以爲無法可治吾則謂治之子早尙可見功因循隱忍必貽伊戚蓋疽之附骨非生而己然當其未附於骨之時未嘗不可使之不附也斷之顧可不早也哉 
[蘇垣官報]  
　　○昨閱本月卄四日江蘇撫轅抄知已奉到十五日　廷寄兩江總督着劉坤一調補未到任以前着江蘇巡撫吳元炳署理其江蘇巡撫缺着蘇藩司　鈞培護理等因欽此 
[漕米定價]  
　　○蘇省漕米折價向由各州縣禀請藩憲酌定兹譚方伯莅任後於二十間議得每完漕米一石折繳制錢二千二百文解費在外章程旣定不日當擇吉開倉惟本年各處米價甚賤開倉之後未免本色多而折色少也 
[火災疉見]  
　　○二十一日巳刻蘇閶外洞涇里文家塲某姓鄕人以孺子朝炊驟然火冒烟囱遂至燎原幸該處鄰右多係染坊工匠聞警竭力撲救祇燒去房屋一間是日午後閶門內倉橋頭薙頭店又失愼連燒酒店客棧上下兩岸門面六七家房屋十餘間俱爲灰燼幸爲時尙早各水龍齊集澆灌得救熄云是日淸晨撫轅 
 
 

Page 2

 
 
照墻後某姓家中亦復陡然火發燒去房屋並焚死兩孩旣遭囘祿又致傷人是亦可慘也夫 
[班房開賭]  
　　○穗垣白鴿票賭局棋布星羅而衙署之內亦竟有明目張胆以爲之者外人莫敢竊視月之十二日乃有棍徒某甲携僞票底一帋往番禹縣覊所卽俗名班房內領取中式彩銀十餘兩票局人查看票底圖章似係本局所發惟遍查中式票中則並無此底因以爲同事怱忙遺失原底乃將彩銀照數給之某甲得手欣然而出豈期甫出局門適遇局伴陳某識甲係屬騙徒時之僞圖章售其術者訊其抵此何爲則以收取彩銀對陳某亟取甲中式原底細閱則圖章固似眞而僞者立紏多人追及之搜其身彩銀猶在於是老拳紛起雞肋聲如敗革某甲乃惘惘而歸夫以覊所內爲收票局則其人其地殆足相與有成而甲竟高出手眼欲以伊等經管爲我生財地步亦不思之甚耳 
[斷封娼寮批]  
　　○廣垣洪恩里娼寮產業自經封禁議論紛如前日文瀾書院紳士呂瑞廷孝廉等禀赴督轅請撥洪恩里娼寮之產業十二日奉劉制軍批查此項娼寮應否撥歸文瀾書院前巳批司核議在案玆據呈稱此項娼寮查封入官將來不可仍蹈故轍自屬正辦查該娼寮雖屬地方颓敗究係無業窮民今將其一律查封原爲整頓地方起見若復居爲奇貨將來藏垢納汚則是奪該娼寮之利以爲利不獨無以折服其心更復成何政體唯據呈稱此項地基撥歸文昌廟及文瀾書院則該値理得以就近紏察以免重起娼寮又稱此項娼寮內有文昌廟產被各娼匪佔據屢封屢開等語夫以文昌廟本有之地無論是否佔據猶屢任其起作娼寮兹乃倂請將各娼寮地基撥歸文昌廟由該値理得以就近紏察其誰信之仰東按察司會同布政司督飭府縣迅將此娼寮房屋地基核寔估計招人備價承領以備撥充緊要公用幷令承領之人出具永遠不起娼寮如違情願治罪甘結存案此係地方公事該司務須斟酌是非㩲衡緩急妥速辦理毋任滋訟 
[召買封房告示]  
　　○欽命廣東提刑按察使司張爲出示招承領事照得洪恩里地方娼寮櫛比鱗次夙爲藏垢納汚之所自上年風灾之後當奉院憲札飭出示勒石永禁方冀滌瑕蕩穢積弊一淸乃各匪徒畏懼毫無冥頑罔覺爲時未久又復潛回開設至百有餘間之多以致敗壞風俗滋生事端種種爲害不勝枚舉前據各紳士聨名公禀籲請查辦卽經札發封條委員會同南海縣前往按戶查封並撥兵役嚴行看守在案因思該處娼寮旣經查封入官自應候官𠮓價召領惟現在各紳有請撥歸大路　經費者有請撥入文瀾書院各處者議論紛紜各存意見兹經本司酌中定議委員確估𠮓價以示公允而杜紛爭合行出示曉諭殷富商民人等知悉爾等如有願領前項封過娼寮者卽行遵照委員所估價値照數呈繳此外毫無花費毋容顧慮仍須本戶出具切實甘結並繳左右街隣公具連環保結聲明以後永遠攺作正業不敢再行開設娼寮並叧開賭館將價銀呈繳兌收以憑給照管業旣領之後內除查係各書院廟宇地基確有契據可憑者仍照舊交納地租外其餘屋宇基地槪由業戶永遠承管不准舊業主及旁人覬覦爭奪至此項價銀應作何項公用並候禀請督撫兩院憲核示提撥本司一秉至公絲毫無取總期汚穢湔凈風俗有轉移之機庶幾涓滴歸公地方獲挹注之益爾商民其共諒之毋違特示 
[風捲胭脂]  
　　○黃誥兒巷某姓胭脂作坊冬至日祭神祈福當送神之際忽一陣狂風將作塲上所晒之臙脂約千數百張盡行捲去片片飛舞不啻浪蝶詡花嗣經落下者祗數十張餘俱飄散見者皆歎爲奇觀云 
[小押漸開]  
　　○杭城竊案疉見官以爲小押爲竊賊之窩曾經仁錢兩邑尊押令閉歇止准取贖不准賞押現在下城已照常開設惟上城尙仍停閉云 
[勾到單]  
　　○斬犯常安卽常二故殺　榮凌故殺○絞犯史二卽史克明誘拐幼女　韓大卽韓汶秀發塚爲從 
[塲官偏見]  
　　○松江一郡向稱產米之鄕民間殷實者大抵以買田收租爲恆產業主契買田底執單完賦是謂田主佃戶承種田面照成還租是謂出脚佃戶有虧欠租米者則由業主叧召不得抗阻此風由來已久而縣田之外又有所謂塲田者則本海濵煮鹽之塲歴年淤成田畝遂按則升科定例歸兩浙鹽運使總理而運司派塲大使以爲取解與縣田亦無甚差別本府華亭金山兩縣交界亦有此項田畝向歸橫浦塲大使管轄隸塲丁蕩三萬有零畝所定科則亦分上中下三等兵燹後於同冶三年仿照縣章淸粮換單相安無異惟該處向年被兵較重刻下田價每畞僅値錢十餘千文承種佃戶又多赤貧收租頗形掣肘家有田產者巳多賠累矣乃現在新任傅大使下車伊始卽行顚倒科則𠮓亂舊章禀請運使出示竟以田底約價三十千文田面二十千文分一田爲兩主而糧賦着佃繳納揣大使之意或謂承種佃戶於初領田畝時必先出錢若干千交與田主遂以爲一田兩主耳不知此項錢文卽俗所謂項首蓋預防其欠租之後無從催討藉此以爲除扣地步凡租房屋等皆有之從未聞有一房兩主之說大使以遠方人氏未悉民情而遽爲此說禀諸運憲一若定例本應如是牢不可破也者且聞大使又以向日之方單粮串爲不足據一面又行淸丈之法又不明界址將縣田一幷丈入立卽出給小票交與佃戶令其按票完賦是一田兩主旣開佃戶以抗租之門而一田兩賦又將貽田主以無窮之戚也凡有塲田者孰不聞而寒心哉其禀詞畧云塲境坐落華金二縣額田三萬九千六百有奇兵燹後册擋蕩然同治年間邀董淸釐並不踏地有舊單者換給新單無單者據報塡發共田三萬一千零拋荒者八千零卑職蒞任後吊查册串竟有蕩在天字單給地字或一戶百畆化名十餘戶册內亦不注明的名 
 
 

Page 3

 
 
住址以致日久弊生就此推彼此灶戶無從催征若照隣塲着佃苦於無册可稽難以措手且塲地與縣田犬牙相錯如不挨爿澈查混淆無分當經邀董會商親督書甲踏地編列號畝坐落圖圩業佃的名分別荒熟似此有地有糧頑戶無可隠匿伏思卑塲蕩地在金山縣境內者居多該縣於同治年間淸厘因册串不苻光緖元年復行淸丈舊單作廢另給新單卑職此次仿案復淸飭令繳銷舊單附騐糧串換給新單如原單粮串毁失無據者呈明原田號畝現佃姓名具保查核塡給新單以符粮額而杜假冒應征灶課已換單者歸業完納未換單者仿照隣塲現辦情形槪令着佃代納還租時扣除錢糧將串給業且查塲境風俗田有底面之分如田一畝約價五十千文業主售受價錢三十千文是謂田底收租完糧佃戶頂種出錢二十千文是謂田面一田却有兩主着佃代納權宜之計理無不合有一畝之地卽有一畝之糧灶課不致懸宕伏乞批示云云 
[諭催完租告示]  
　　○特用直隸州調補江蘇松江府上海縣正堂莫爲曉諭佃農赴緊還租事照得光緖五年漕糧現奉憲行飭照減定有閏科則核算應徵漕白等米照額赶緊徵收兌運等因除擇日曉示啓徵外所有佃戶完納租耔亟應及早礱米交還以便業戶完徵不容稍有拖欠本縣深恐不肖佃戶難保無藉詞抗欠情弊合亟出示曉諭爲此示仰各圖農佃保業人等知悉爾等須知粮從租出租由佃完務各速將本名下應完田租赶礱乾潔好米交納業主完漕在業戶旣奉减則徵收於佃戶亦當量予體卹以昭平允自示之後如有抗欠佃戶延不上緊全完一經業戶指禀定卽提案押追决不寛貸凜遵毋違特示 
[賣婆投案]  
　　○彚源信昌珠寳舖及掮客張良卿周仲南等控被金利川之妻汪氏卽五妹逃欠貨洋七千餘元一案節經列報兹又有談華氏朱杜氏附控汪氏欠洋一千元有零金利川供稱汪氏本在兆榮里之張素卿家現又出外無踪巳由陳司馬飭提張素卿到案據稱汪氏現在浴堂弄開栽縫店之張陸氏樓上由原差同往根尋張陸氏稱汪氏巳於淸晨乘轎進城到邑廟前之裱書店去矣復根追至裱畵店據稱已往引翔港親戚家去隨由原差仍將張素卿張陸氏解案張素卿供曾向汪氏購買珠翠是以認識蒙渠十分要好令我認伊爲寄母時常到我家走動乃前日一去不復來矣張陸氏供樓面房屋原欲轉租前日有城裏二阿姐領汪氏來借房言明每月租洋一元祗住過二日便乘轎進城司馬又盤詰金利川執如前供喝實二百板仍堅稱不知妻下落司馬隨令張素卿交保著張陸氏將借房之二阿姐交出再行察究旋因各債主轉輾根追汪氏之胞姊受逼不過已由各婦女伴同汪氏自行投案其供詞俟陳司馬訊後再錄 
[小工跌傷]  
　　○浦東祥生鐵廠之某小工前日在高處作工偶不自愼自上跌落致將背脊跌傷昨在仁濟醫院看治據醫生云能愈與否須俟滿月後方可定决也 
[發堂擇配]  
　　○昨報管兵失婦一案經張司馬將李良才幷邢氏管押後陳春盛卽退出囘寓行至城河浜適遇彭興年向索謝儀緣陳春盛立有筆據與彭載明若將妻尋到當謝洋二十五元云云今彭興年偵知李良才住處領陳前去故與向索正在互相爭鬥至將彭興年眼目打傷巡街捕亦來隨一幷拘押昨經張司馬復訉彭興年將筆據呈閱司馬謂人已尋到陳春盛似應酬謝何得將彭眼睛打傷陳春盛稱係彭自己碰壞且已付過洋三元邢氏又稱李良才是花燭夫妻今愿從李叩請斷結官謂李良才並無婚據難於判斷陳春盛亦由價買得來且非安分之輩邢氏旣不願隨着再暫押俟移縣請發堂擇配彭興年赴仁濟辦館看治愈後再行投案筆據發還 
[煙客傷頭]  
　　○蘇人某甲日在新延齡烟舘吸烟不論何時到舘總須至收市方去故烟館夥頗惡之昨早十二㸃鐘時又到該館開燈堂夥不理以致兩相口角繼將烟盤敲拍店夥等相與交毆甚至將磁茶壺打碎而某甲頭上忽鮮血直流在甲則稱是店主將茶壺擲破頭皮而店中人又稱是甲自將茶壺打碎取磁鋒削破在後煙舘中倩人往喚巡捕甲亦自將上身衣服脫卸飛往老巡捕房詎氣急狂奔血復上冐渾身沾徧捕頭見此情形卽遣西捕雇東洋車將其人載往仁濟醫舘醫治云 
[失落小箱]  
　　○謙益客棧夥張雨田昨至英公堂稱前日有兩湖督憲署之帳房孔師爺動身一切箱籠鋪盖雇小車裝載着接客夥柯阿容押送及上輪船查㸃惟車夫江同同少去小官箱一只內有琥珀朝珠書藉等據云價値銀三百餘兩是以將夥柯阿容及車夫江同同一倂交捕送究柯供廣東人小官箱是交與車夫江同同及查收時則已無有至別輛車所載各件毫無錯誤張供裝官箱二只及零星物件均已交齊並未見有小官箱陳司馬再四盤詰各執如前隨將柯江二人押候飭差查覆再行察究 
[竊綢押捕]  
　　○包探陳阿九所緝獲誆竊花邊之張祥發張步雲由陳司馬分別懲辦在案兹又有嚴富高稱被竊紡綢四疋朱少亭稱被竊紡綢二疋均至捕房認明復由包探盤詰張已承認將押票交出昨又解案各訴前因陳司馬隨將押票着分別認領張祥發原斷管押四月今加兩案着共押十个月以昭烱戒 
[接錄蘇州桃花塢賑寓自十一月初六至十五日止補換收票淸單]  
　　○呂渭春九十二文呂安素六十二文和泰一百文永茂五十七文正昌一百六十四文正泰一百四十文唐方來七十六文潤泰一百卄二文李柳溪七十四文萬興卄六文盛同仁三十文春森七千九百八十二文裕隆十千三十文永豐八千八百四十二文西永豐二千四百六十文元記二千九百四文南建豐九十文建　九十六文恆源三千一百八十文北建豐一千十四文萬大一百廿二文永記二千三百卄六文恆益二十五千一百念四文舍豐念六千一百六十六文裕源十六千八百六十文東來九千一百六十二文源順二千三百五十四文義興星二百四十二文元昌一百十四文高泰豐九百十四文三益二千文主義和念一千三百十文正茂六千四百六文順興四千八百五十八文壽興七百八文正大九十六文恆裕一千五百七十六文德大五十六文潤大二百三十八文同興三 
 
 

Page 4

 
 
千二百七十二文隆昌五十二文大順二百念二文涵大一百九十文滋大三百文趙祥興二百十四文許聚興一百文合盛二百十六文恆義二千三百三十二文同裕念六文隆興一百念文祥興一百六百念文萬松記四十文揚聚源一千三百九十六文開泰一千四百四十四文源茂二百十四文啓泰一千三百五十八文義記一千六百六十文霞和四千五百八十四文恆豐一千三百卅二文　記八百四十六文澤記二千十八文德隆一千二文許宏茂七百十八文正泰三百文蔣信義八百三十文吳滄舟邱執甫手十三戶十三元李小石手八戶十元○丹字册何　生手十五戶七元三百十文冷硯耕　正祥二戶各一元濟昌二元張寳德一元德昌二元乾泰昌一元芑詒堂二元源泰一元徐鎭鏕二員徐錢漳一元王　　一元朱純仁兩元朱隆興泰一元朱文煥一元　　舉一元吳世棟兩元吳世佐兩元王作周兩元王恆泰兩元朱煥庭一員兪碧三一員田榮　一員○雨字册何東樵嘉三十五戶三員○敝寓於十月廿五截止後因補煥收要尙未　事靜候至十一月初五日始將用餘收票焚燬圖　截角乃自初六以來補票換票絡繹而來萬不得己卽將截角圖章蓋掣收條並加葢經收人名字圖章爲別所有收到找欵約銀三伯五十兩俟浙滬起解晋賑或滬揚起解直賑時交託附解幷刋入徵信錄可也 
[光緖五年十一月初六日京報全錄]  
　　宮門抄○上諭一道錄前○發抄　旨十一道○直督李　奏捐建書院請飭部立案夾片○又　奏爲審明盜犯正法夾片○又　奏爲請　　表夾片○湖督李　奏爲據情代奏夾片○護陝撫王　奏爲新任學政延請閱卷幕友名籍夾片○河督李　奏爲請議䘏夾片○湘撫邵　奏爲揀員請補知州摺○大臣景　奏爲奏　聞摺○十一月初六日戶部通政司詹事府正白旗値日無引　見○熙拉布謝允奏事班領　恩○榮全謝寛免欠項　恩○張端卿謝授右中允　恩○値年旂奏派查倉之大臣　泒出尙宗瑞○紹諴服滿請　安○召見軍機　董恂　紹諴○發抄○張登瀛奏請假省親奉　旨張登瀛着賞假三月欽此○劉坤一等奏解第三批京餉等欵奉　旨該衙門知道欽此○又撥解山西省協餉奉　旨知道了欽此○又陳士桂報效洋砲核奬奉　旨戶部核議具奏欽此○又懇以丁學詩補授潮州鎭標右營遊擊奉　旨兵部議奏欽此○又懇仍以顔金補授南韶連鎭右營都司奉　旨兵部議奏欽此○又懇以賴連會升補欽州營中軍守備奉　旨兵部議奏欽此○李文敏奏請以章甫補湖口令奉　旨吏部議奏欽此○又籌解南北洋海防經費奉　旨知道了欽此○又繕造磁器名目件數奉　旨該衙門知道册倂發欽此○又文武養廉另籌閑欵動支奉　旨知道了欽此　○○李鴻章片　再據察哈爾協領伊勒富阿等會同張家口理事同知誠培萬全縣知縣尹開先禀稱張家口駐防十旗與土著民人戶口煩盛惟讀書之家頗少必須善爲鼓舞經升任福州將軍前察哈爾都統臣穆圖善率同旂漢官員紳民倡勸捐輸置買下堡民房一所於本年四月修造完整名曰掄才書院卽自六月起由都統監督及廳縣輪期考課計集捐銀七千七百餘兩除房價二千二百餘兩其餘五千五百兩發商按月一分生息每年計得息銀六百六十兩作爲院長束修生童膏火雜用此項本利無論地方何事不准挪動又修造工料置買書籍什物等項計用銀一千六百餘兩叧行籌補至書院尙有餘房每年可得租銀一百千文又於壩工項下每年撥歸書院地租錢一百千共二百千除書院歲修及添補經費外每屆三年核計餘錢若干卽作爲諸生鄕試盤費議具規條禀請會奏立案前來臣查張家口地處邊隅素鮮力學之士其有志上進者亦苦於無可觀摩今旂漢聨爲一體捐建書院洵屬地方善舉足以振起人才除會飭該十旗協佐領及地方廳縣督率紳董永遠認眞經理外理合會同福州將軍前察哈爾都統臣穆圖善察哈爾都統臣景豐附片具陳伏乞　聖鑒　勅部立案謹　奏軍機大臣奉　旨該部知道欽此　○○李鴻章片　再留覊省城淸苑縣監之密雲等縣盜犯張五倉一高大金六狄壽兒張長仁陳小四四命案人犯李全等八名於本年九月初四夜間反獄張五爲首倉一等爲從砸脫刑具節門聲言禁卒如敢阻擋定行致死並卽撞砸獄門勢甚兇惡經署臬司葉伯英等聞信立刻飛調營兵馳往督率兵役嚴捕被獲是以尙未𨓜出定例原犯斬梟斬決盜犯越獄卽於本地斬决梟示又原犯斬决人犯越獄應卽正法今張五等八名原犯罪名各應斬梟斬决胆敢商同反獄均己砸脫刑具籠門又撞砸獄門實属反跡昭著若非地方文武立卽帶兵往捕幾致倖逃法網省監要地此等情重兇盜未便稍稽顯戮已批飭臬司於審明後卽行一律正法分別梟示以昭烱戒除備錄供招咨部外理合附片具陳伏乞　聖鑒謹　奏軍機大臣奉　旨刑部知道欽此　○　李鴻章片　再據永平府知府游智開禀稱撫甯縣西石河庄民薛有信純孝性成年甫十四因其父薛純外出多年查無音問思念不置卽禀明其母出山海關尋覓越四年至江東琿春東海灣地面始遇其父距家已五千餘里其父雙目失明身爲乞丐狼狽巳極隨將己身　服與父而自服父之敝衣適値隆冬大雪父子困於荒野兩日未曾得食其父受寒腿腫跬步難行堅執欲死有信苦勸肩負而行沿途求乞供父日行十餘里至十九歲回家此咸豐四年以前事也有信孝養備至同治十三年其父病故喪祭盡禮哀毁極誠其母於同治十年患痰症偶思冰食時在六月非都山不能得冰有信遠道步往取以奉母其妻蘇氏冬不着棉兾延姑壽侍奉湯藥歴久不懈光緖三年其母病故夫婦哀毁骨立今有信年四十四歲應請　旌表等情由縣詳府轉禀前來臣查該孝子薛有信年方童穉卽能遠道尋親備嘗艱苦親存則無慙養志親歿則倍切哀思孝行至誠洵足風世勵俗應請　　旨勅部旌表以維風化理合附片具陳伏乞　聖鑒訓示謹　奏軍機大臣奉　旨着准其旌表禮部知道欽此　○○李瀚章等片　再准湖北正考官翰林院編修臣陸繼煇開竊繼煇籍𨽻江蘇太倉州親母徐氏體弱多病在籍醫治本年屢染時疾至今未愈現在典試事畢查自湖北至江蘇本籍順江東下計日可達擬請　懇　賞假一月回籍省視又准湖北副考官翰林院編修趙爾異咨開竊爾巽親父文頴前於咸豐四年在山東陽榖縣任所殉難家屬 
 
 

Page 5

 
 
無力囘旗親母李氏現尙寄居山東此次典試事畢回　京由河南赴東省視繞道無多擬請籲懇　賞假一月俾遂烏私各等因前來臣等查該編修等供職在　京久虛定省所請均出自至情謹合詞附片代奏伏乞　聖鑒訓示謹　奏軍機大臣奉　旨陸繼煇趙爾巽着賞假一月欽此　○○王思沂片　再新任陝西學臣樊恭煦於本年九月初一日到任尙未考試其所延閱文幕友例應開列姓名籍貫具奏兹准咨開幕及五人係浙江舉人孫禮焜湖北舉人張星煥江蘇附貢姚庚元順天附貢劉湖直隸附貢姚庸均非藉𨽻本省之人理合附片具陳伏乞　聖鑒謹　奏軍機大臣奉　旨知道了欽此　○○李鶴年片　再本年入伏後下南廳屬祥上汛十七堡陡生奇險工作繁巨本訉兵力不敷添調隣汛兵丁帮同搶辦內有中牟下汎目兵張景泰晝夜在堤隨衆力作頗稱勇往七月初一日夜間正在埽面搶廂詎埽叚陡蟄人水該目兵猝不及防隨埽漂沒一時撈救不及被淹捐軀情殊可憫查河工搶險落水身死與軍營打仗陣亡無異例應請䘏據開歸道禀請予䘏前來合無仰懇　天恩　飭部准將中牟下汎目兵張景泰照例議䘏以勵通工理合附片具陳伏乞　聖鑒謹　奏軍機大臣奉　旨張景泰着交部照例議䘏欽此　○○升任禮部左侍郎湖南巡撫臣邵亨孫跪　奏爲直隸州知州要缺需員揀　請補以資治理恭摺仰祈　聖鑒事竊照湖南澶州直隸州知州黃維墻簽升陝西鳳翔府知府於光緖五年七月十四日接准市部開單知照五月十八日奉　旨照第五日行文之例按湖南省程限七十日減半計算扣至六月二十八日接到作爲開缺日期歸六月三十日截缺咨部在案查灃州直隸州知州係衝煩　要缺例應在外揀選　題補定例應　題　出先儘候補正途人員　題補無人准以應升人員　題升又道府直隸州知州同知通判遇　題調要缺酌量以補用人員請補時應先儘　記名分實人員酌量請補如果實係人地不宜始准聲　以各項候補人員請補又各項着有勞績保奏奉　旨以何項官員卽補者無論現在試用人員均歸候補班內酌補各等因今　州直隸州知州一缺管轄五属政務殷煩　卽幹之　弗克勝任南省難有曾任實缺候補直𨽻州知州均於是缺人地不甚相宣卽應升人員內亦無堪以　題升之員又直隸州班內並無　記名分發人員臣與藩司　福兼　臬司惠年於候補正途人員內逐加遴選查有候補班前先卽補直隸州知州吳起鳳年五十四歲江蘇武進縣人實　順天大興縣由附生中式道光己酉科順天將　舉人同治壬戍科會試中式進士　欽點主事簽分兵部或選司行走請假回籍克復蘇州省城案內出力保加五品　並設　翖克復荊　常等城案內保換花翖　同湘軍援黔克復天柱淸江等處案內保以直隸州知州留於湖南歸候　前卽補請咨赴部同治十年六月十一日引　見奉　旨着准其以直隸州知州留于湖南歸候補班前先卽補欽此領照起程七月二十八日到省年滿甄別詳奏留省補用在案管解京餉赴部議　運同銜苗賜肅淸案內出力保俟　缺後以知府用先換頂戴　員　誠穩愼幹練精明係正途出身候補人員以之請補灃州直隸州知州洵堪勝任核與定例亦屬相符據藩臬兩司會詳前來相應專摺奏懇　天恩俯念員缺緊在准以吳起鳳補授灃州直隸州知州實于治理有裨如蒙　兪允該員係候補班前先卽　直隸州知州請　直隸　知州知州銜缺相　毋庸送部引　見亦毋庸列叙叅罰又此案應以光緖五年七月十四日奉部開單知照之日根限扣至九月二十四日揀補七十日限滿司中於九月初十日出詳合倂聲明謹會同湖廣總督臣李瀚章恭摺具陳伏乞　皇太后　皇上鑒鹽　勅部核　施行謹　奏軍機大臣奉　旨吏部議奏欽此　○○奴才景瑞跪　奏爲循例坐補副內管領倂擬補尙茶副各缺恭摺奏　聞仰祈　聖鑒事恭查乾隆二十四年五月欽奉　諭旨嗣後　陵寢補放尙膳茶正內管領副內管領　官亦照茶膳拜唐阿之例將引見條臏記名人員遇缺坐　欽此又道光七年四月欽奉　諭旨茶膳副委副內管領　缺祇係　頂虛銜若槪今咨送引見資斧未免拮据嗣後着照該處茶膳拜唐阿之例專摺奏補毋庸咨送引見等因欽此領遵各在案茲　景陵副內管傾倭仕　於光緖五年九月十一奉　　驗放　裕陵內管領之缺其倭什都運　出　景陵副內管領之缺查有光緖四年十二月十一日擬陪副內管領　引　見奉　旨記名之　景陵尙茶副景岫應請坐補其　景岫　出　景陵尙茶副之缺奴才將捐輸知班之　　陵茶房拜唐阿普慶擬補俟　命下之日奴才照例分資東部戶部內務府查照辦理謹循例恭摺奏　聞伏乞　皇太后　皇上聖鑒謹　奏軍機大臣奉　旨知道了欽此 
[蘇省撫轅事宜]  
　　○十一月二十一日蘇轅牌示照得署陽湖縣主簿陳時榮期滿以侯補班前先補用主簿沈兆堂署理　署吳江縣主簿黃士芬期滿以試用縣丞李廷　署理　候補縣蔡世　禀知奉委海運津局差　　懷光禀知奉委軍門早關差　○二十二日新任蘇糧道王到蘇　縣丞梁玢從九葉洵王純一均禀知奉委海運津局差　指發江　儘先補用典史朱則余浙江人禀到　同知陶守恆禀知　委海運津局差　正任南　縣顧思賢謝飭知同任　○二十三日同知莊錫縝　通判許之玨　候補縣蘇升紀　高承基　孫晋恩　李慶沂　李淸平　章寅　惠　　　縣丞陳泰淸　王世　　從九于鏡璇均禀知奉委海運津局差　縣丞李廷璧謝委署理吳江縣主簿事新任蘇轅道王於本日吉時進署公座　○二十四日江蘇候補道蘇元瑞廣東人由京來省　朱昌霖　鮑　佑　屈泰淸　兪辰　直州判牛漢奎　候補按經歴孫毓棻　從九　絞均禀知奉委海運津局差　主簿沈兆堂謝委署理陽湖縣主簿事卽辭赴任　分發江蘇試用巡儉陳錫蕃湖北人　許祖蔭浙江人均禀到 
[浙省撫轅事宜]  
　　○十二月二十一日戶部主事姚娘祝拜　通判陳璚自海　會同騐收塘垣工回省禀見　甘炳禀見辭回紹興厘局　周祚恩辭回硖石厘局　補用縣彭祠祚禀辭回甯　蔣煦禀見辭回甯郡洋藥局　調補長興主簿温以燠辭回湖州　前署管界巡檢能雋交卸回省禀到　候補布經歴王　典史唐良棣俱禀辭赴滬 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
