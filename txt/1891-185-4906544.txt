# 1891 - 185 - 4906544

 

Page 1

 
 
[二百六十七號畫報告白] [  點石齋啓]  
　　金陵前有駐防旗人藉祈雨爲名畀一筍輿中置小犬中以冠服摇頭擺尾過巿招摇呼之曰狗少爺不啻爲紡　兒寫照亦奇想天開之事也他若庸醫之受辱財神之募捐人之長短相懸佃之陰刁莫測藁砧竊妻之布袴醉漢誤人爲酒瓶盱　朱火而鼠先知需夫縱姦而龜願做及所附山水人物各册頁並興地圖等　於初六日出售此佈 
[重印大題文府出書啓] [  點石齋告白]  
　　大題文府一書海内服行幾如左太冲三都賦成洛陽爲之紙貴前印數千部業已陸續售罄而購者仍復踵趾相接爰擬將此書重印數千部卽日開工約兩禮拜當可出書有願躉購或附印若干部者請早來面訂可也此佈 
[中國當自用其長論]  
　　談者皆言泰西船砲之利爲中國所不及而不知泰西之所長不僅在船之堅砲之利而已焉其出兵也先有安家又有月餉其安家之銀無論大小每兵皆二十元月餉則分等差其養之也厚故可以任我之選擇人必求其精壯而悉汰老弱技必勤加操練而不敢稍怠而治之也亦不妨從其嚴而使威克厥愛故刀械則晝夜不去身訓練則風雨無所阻且英人攻海口之兵往往用小艇由輪船渡至平地輒將小艇撤回以絶登岸兵士反顧之意登岸之後行列頗極整齊可知西人之所以爲恃者固不僅船堅砲利而已盖彼之所恃者固在乎節制也無其節制則雖有船有砲亦如無有然節制雖在乎我而苟不厚其養贍而欲精其選練恐亦有所不能竊以爲節制之師豈中國之所難哉孫武子教吳宫美人戰且能使坐作進退各有行列謂吳王曰卽使赴湯蹈火亦可是女子猶可而况男子衛鞅徙木示信而號令必行權術猶可而况王道今使每省約計有兵三萬悉心選擇留其精而汰其疲計留者半去者半卽以所去之餉歸併於所留之兵人數减去其半餉數則增之惟倍彼留也者有不感激思奮者乎以一人抵二人之用而有餘矣至於水師則尤當以精爲貴不在乎多夫分則見寡合則見多今以堅船載精兵一船可以得一船之用一人可以得一人之力輪船駛行飛捷可以聞警奔赴不必各處分防以致兵分力單若此則中國水陸各兵亦未必遽弱於西人也說者又謂無人不可以爲國無財不可以爲國無材不可以爲國若就中國言之則所慮者特無其人耳至於財則尚無慮也試觀軍興之際所靡費者以千萬計倘能預爲籌畫則出其十中之一二用以整備軍資而有餘海關浮費數倍正稅皆積年官吏所肥蠧起家不貲其費不盡出之鴉片而當鴉片加稅增捐之後則此項所入更大苟按其實而派之數百萬軍餉可以立致至於材則中國所自有者殊亦不少製船之木如油木櫶木柹木绵兩廣之所出火藥以石油配之置之水中其勢愈熾此甘肅之所有玉門縣之赤金衛迤南有石油河焉火箭以江豚之油製之則雖遇逆風其力更猛此四川之所有他如硝提數次其烟自白鐵經百鍊其鋼極純現今各處礦産漸開或煤或鐵或鉛或銅皆不難予取予求取之不禁用之不竭則是材料又不虞不足矣且近來各省於船政司製造局之設爐火機軸人工終年不息其所造豈惟船與砲二者而已哉戰艦利用攻砲城壘利用守砲砲之制已有不同况各營之槍以及火箭火藥魚雷龍雷均可於此造之此外如量天尺千里鏡龍尾車風鋸水碓凡涉乎機器者無不可製是所以造船礮者有限而所以造備用出售之器械者無限火器各局皆能推廣行之何慮以材用之不敷今之談洋務者每以步武泰西爲能頓忘中國自有之長反舍其長而用其短是何故哉中國之人智慧者亦頗不少卽如天算之法日月薄蝕閏餘消息不爽秒毫不知者以爲天算乃西法而不知中國之善天算者代有人也日圭出於安徽以對鐘表不差晷刻羅鍼壼漏皆創之中國而後西行穿扎扛鼎之勇又自古相傳有其人而習於風濤沙線則閩粤之水鬼其技亦不亞於西人然則中國苟能自盡其所長又何必較之西人相形見絀乎然而有可用之財而不善其用有可用之材而不盡其用有可用之人力而亦不得其用此無他用之者之無其人也故焉有能用之人而材力皆爲我所有曾文正公一起而天下肅清能人輩出前人所未竟之功不難於數載之内竟之故古人曰人傑地靈非人以地靈實地以人而靈也雖魷今中國豈果無能用其長之人哉有其人而不之用用者或非其人竊願當軸者於用人之道三致意焉斯亦救時之要也夫 
[京邸夏聲]  
　　户部倉塲記名委用監督現在傳補幾竣自應咨由户部行取各部院等衙門於理事官郎中員外郎侍讀副理事官主事經歴都事寺丞署正評事博士典簿中書助教主簿署丞學正知事司務司庫中無論實任候補旗漢人員擇其廉明謹愼者出具切實考語保送户部彚總考揀帶領引見侯旨記名按次傳補等因經倉塲衙門咨請户部照例辦理已由户部咨取内閣等衙門務於三日内各將堪送倉監督各員造具履歴註考保咨過部以憑會揀帶領引見恭候硃筆圈出記名委用○新放吉林副都統沙統制克都林札布已將科布多叅贊篆務交卸遵旨入都請訓於上月二十二日到京暫假地安門内弘仁寺小駐襜帷赶具請字跪安摺二扣清字膳牌一隻於二十四日子刻齎往南海呈由奏事軍機二處代遞呈覧沙副都統原由乾清門侍衛出身故詣西苑門竢旨時與故舊僚友相叙契闊卽傳旨令於第二起入覲沙副都統遵卽入海上於勤政殿垂詢烏科邊務要情沙兩都統先爲面謝天恩後將邊防交涉撮要陳明畢退出西苑遂卽驅車回寓○軍機處漢頭班軍機章京吏部郎中王傚現已簡放江西道監察御史所充軍機章京例不准其兼行應開去另補經禮邸等奏令在額外行走之吏部候補主事王嘉禾充補漢頭班軍機章京已由軍機處行知吏部查照矣○值年旗准兵部爲咨行事武庫司案呈查本年考試繙譯鄉試錄科繙譯童生例應欽派左右翼副都統各一員各帶本旗叅領一員章京一員領催五名一同入摥彈壓歴經辦理在案今本年考試繙譯鄉試錄科繙譯童生應遵奉諭旨先期奏派左右翼副都統各一員在塲外點名處稽察彈壓並題請欽派塲内彈壓相應行文值年旂轉行八旗滿蒙漢務於文到卽日將副都統職名兼寫清漢具文造册送部並將該副都統現有何項緊要差使詳細註明不得籠統註差以便開列奏請欽點如有出差等項事故及現有别項差使務於文内詳細聲明以便摺内填註倘送部後遇有升遷及别項差使亦卽隨時報部毋得遣漏如蒙派出卽帶領所屬官兵在塲外點名處稽察彈壓○户部三庫檔房爲知會事所有銀庫郎中一缺定於五月二十五 
 
 

Page 2

 
 
日帶領引見爲此知會前經各衙門保送之宗人府理事官宗室明啓吏部郎中英璞户部郎中慶恕禮部郎中崇俊兵部郎中榮銓刑部郎中湍多布工部郎中彦秀理藩院郎中覺羅存振内務府郎中英志等於是日寅刻穿紅青褂備帶補褂佩帶荷包手巾赴西苑門外六項公所内户部公所報到以備帶領引見勿得違誤○兵部爲咨行事武選司案呈現出湖南長沙協中軍都司一缺應歸部以漢藍翎侍衛推選查向開山年四十歲四川人由癸未科進士藍翎侍衛徒走四年期滿引見奉硃筆圈出以都司用欽此應行擬選又四川潼川營都司一缺查晉光德年五十二歲山西人由甲戌科武進士藍翎侍衛行走四年期滿引見奉硃筆圈出以都司用欽此應行擬選又貴州石阡營都司一缺查徐品銓年三十六歲福建人由癸未科武進士藍翎侍衛行走四年期滿引見奉硃筆圈出以都司用欽此應行擬選相應咨行貴侍衛處轉傳該三員於五月二十四日赴部騐到二十五日在天安門外朝房預備掣簽不准不到○廂藍旗滿洲都統大學士恩爲咨行事摺房案呈本旗世管佐領斌輝身故出缺照例揀擬正陪於五月二十二日帶領引見本日奉旨斌輝所遺出管佐領着伊子閑散恒齡承襲欽此除移咨上諭處外相應咨兵部卽於本旗官册内將斌輝裁汰註寫恒齡可也○兵部爲咨行事武選司呈現出有湖北提標前營守備一缺截歸部選照章應以漢藍翎侍衛擬選查有以守備用名次在先之嚴鎭年四十二歲廣西人由丁丑科武進士漢藍翎侍衛行走二年期滿咨部以守備用應將該員擬選此缺相應咨行貴侍衛處傳令該員於五月二十四日赴部驗到二十五日赴天安門外朝房預備簽掣不准不到○年例於二五八冬之月下旬欽派大臣演放水師砲位所有水師營官弁各缺卽於是日揀擬拔補皆以命中爲衡現屆仲夏演放之期經兵部繕單二十六日晨奏派奉硃筆圈出御前侍衛廂紅漢都統惪銘御前侍衛正藍滿副都統福森布欽此得旨後卽由司員請期經惪都統等訂於二十七日卯刻在東直門外東褡褳坡會同兵部堂司演放水師砲位卽由兵部傳知水師營官弁兵丁屇期在彼預備勿悞○鑾儀衛現懸有整儀尉滿蒙七缺漢軍八缺業經咨取各旗營應揀之人册送已齊應行奏派揀選經該衛開列滿洲大學士領侍衛内大臣八旗都統銜名奏請欽派二人揀選整儀尉缺奉旨派出克勤郡王晉祺大學士恩承欽此當經本衛章京請定揀選日期經克邸恩相定於五月廿七日辰刻在東安門内南池子正白旗侍衛教塲揀選三旗親軍營黏杆處上三旗滿蒙漢各旗營保送弁兵馬步射二十八日辰刻在彼揀選下五旗滿蒙漢各旗營保送人等馬步射已傳知八旗各營按期赴彼預備揀選勿誤 
[寍郡失火]  
　　月之初三夜三更時寗郡三法卿董姓之第三進失火紅光上燭霄漢警鑼徧處亂鳴遠近水龍均風馳電掣而往在城文武印委各員亦均到場彈壓約焚一點鐘時此一進内大厦十餘間共被祝融氏收去幸第一二進均有圍牆隔開得保無恙 
[譸張爲幻]  
　　金陵城北定湘王廟供奉湖南善化縣城隍神因兵燹時疊著靈顯故楚人祀之至今馨香不輟五月廿八日相傳爲神之誕辰招集菊部名優登塲歌舞以期神聽和平三大營恐人多易於滋事派健卒數名在塲彈壓忽見人叢中交頭接耳竊竊私語以訛傳訛闔城鼎沸下午螺絲灣天主堂法教士蘇紀章神甫見有匿名揭帖一紙其中多係不經之談蘇神甫飛報洋務局經法教習龔君佩卿禀明總辦劉治卿觀察觀察親率督捕營護軍營馬摘鈴人啣枚不穿號褂於九點鐘到堂先事防範有附近卡員候補守備馮金貴亦見匿名揭帖當卽飛禀保甲總局馬漢卿觀察十一點鐘馬觀察督同各分局各武卡城守營領隊而至往來巡緝以壯聲威鐵馬金戈通宵逹旦至次日清晨文武各員赴督轅禀知地方安謐如常制軍於廿九日頒發告示一道剴切曉諭民心固已帖然矣 
[資遣旅人]  
　　兩江總督劉峴帥面諭江寗府李小軒太守稽查楚人之在金陵者造册呈核已將各情備列報章兹聞委員五司馬挨户根查共有三百十七名造第一起清册呈院核奪峴帥飭兵艦送回原籍令營務處曾仰階觀察中協王有圭協戎悉心考核凡籍隷衡陽者抵埠時給番餅三枚隷長沙者給番餅二枚以資體卹出城後查點人數原有三百十餘名至下關登舟只有一百八十餘名皆因途次發痧不能遣送五月二十八日札委候補都司王都戎永勝護送至楚聞已解維上駛矣現又改派營務處續查王司馬卽於是日禀知銷差 
[吳苑蟬聲]  
　　撫憲剛大中丞本擬於上月赴白茅鎭勘視河工嗣以蘇地祈雨未克離轅刻下甘霖已沛銅觀音已於初二日　回光福中丞遂擬於本月初三日出轅赴白茅鎭勘視濬河情形事畢卽當遄返也○婁門内北街有錢塘許公舘前日清晨忽有口操湘楚音者男女數十人一擁而進閽者適有事他出若輩將前後門守住直入内室口稱我等逃荒至此求大善士布施語猶未了手已亂動翻箱倒篋壯衣飾銀洋任意攫取哄然散去迨至喚集衆人出外追捕若輩已去如黄鶴矣似此肆行刦掠忌憚毫無有司牧之責者其可不留心緝捕以衛民生耶○蘇人某甲年逾不惑因正室不育遂營金屋以置小星旁挺側生遂賦弄璋之喜迄今已六齡矣懷橘分梨動人憐惜甲愛之不啻拱璧去年租得都亭橋附近樓屋一幢開設麵館樓梯之下有井一口旁無石欄僅覆以板前日家人汲水怱忙之際忘却將板盖上中子下樓偶一失足墮入井中甲夫婦驚惶無措店夥某縋繩而下大聲呼痛復縋之出旁人詢其何故呼痛則言井内有人將兩足很拖且抓以指甲視其兩腿遽爾青腫爪印隱隱鮮血淋漓人皆莫測其故適有淘井匠某乙經過遂許以重酬乙慨然自任謂區區細事猶探囊取物耳遂緣繩而下纔至井中忽聞砰然一聲四圍坭磚一齊坍塌孩屍尚未撈獲乙亦壓斃在内慘哉從井救人果不可爲訓哉○葉某者開錦記烟館於長洲縣署之東而在縣署當代書倚勢欺人與人稍不投機卽以老拳從事前曾犯案繫諸囹圄嗣爲戚友保出初猶稍稍歛跡不數年而故態復萌矣本月初二日午後在店中與某甲角口彼此扭毆葉抽出利刃戳傷甲之右肩尚欲奮斫幸被傍人攔住將刀奪去而甲已踣地暈絶血流漂杵旋經地甲將葉獲住舁至長洲縣署请騐時適土芝蘭大令公出尚未騐訊似此兇惡殘忍一經提訊想當照例重辦也 
[上黨客談]  
　　年來長江一帶輪船上下扒竊甚多搭客稍一疏虞卽被其胠篋探囊而去唐李涉詩相逢不用相廻避世上於今半是君頗切目今時世蕪湖道成端甫觀察聞而痛恨卽飭員弁拿獲劉廷發朱子高汪玉山等積竊訊鞫嚴懲迄今覊禁外監尚未開釋今年五月初四日又獲唐蓮生一名贓證俱全隨經代理縣篆之俸靜山大令嚴刑懲辦禀明觀察除朱已訊明個中頭目業擬永遠監禁外餘三犯卽於上月廿二日發江口保甲局門首站籠示衆站至三日復派差由驛遞解回籍俾免爲害行人聞三犯俱湖北土著云○亢旱之餘甘霖疊霈禾苗暢茂米價因卽從廉日内巿上熟米每石計銀一兩六錢賤至一兩四五錢較半月前約减去銀錢許廣帮各米棧端節後因價昻暫止刻下重又開盤惟不似從前之爭先踴躍故每日附輪船運滬者祗千餘包數千包而已○赤帝司令以來旱魃飛揚南北一轍鳳頴泗六壽亳等府州縣荒象尤甚向來分秧之鄉曲北先于南故每屆六月中江北卽有新米入巿今年五月始得雨禾苗旣已蕉萃不及重揷新秧頴亳正陽關遍生　孽漫天飛舞嚙損禾苗甍民晝夜捕之終不能滅此醜類關心時務者不免太息時艱矣○今歲三春雨暘時若二麥菜子收穫頗豐巿中油麵甚廉計菜油每百斤僅需洋蚨五翼麵則每斤二十餘文貧士當此正不必虞長安不易居矣○前報紀駐蕪英領事福格林於上月二十日隨彼國水師提督赴金陵謁見南洋大臣商辦要務嗣悉福君所帶僅一舌人閱二日卽遄返云○閙事以來江湖擊拳賣藥之流到此頗衆强僧惡丐亦相屬於途日前有一壯漢面貎猙獰手持熟鐵九節鞭横行巿上向各店鋪硬索自言非得青蚨一二百翼决不肯休稍有不依卽拍櫃擊鞭兇横無比商民畏事多有吞聲忍氣如數給錢者盖恐一經驚動官兵則茶錢酒錢反數倍於此也○某夜時交二鼓月黑星稀有某甲者肩荷長串錢一千文獨 
 
 

Page 3

 
 
行至長街湖南會館驀有人自後將繩剪斷奪取六百飛步奔逃甲急狂追霎時間已不知去向回顧所餘四百亦已不翼而飛頓足高呼良久始去說者謂各巡員注意於烟館飯鋪徹夜巡查獨於道路之間不無疏忽不知此後能親勞玉趾無使匪徒横行於巿肆間否也 
[鄂垣官報]  
　　四月二十五日藩轅牌示沔陽州吏目事務詳委試用道庫大使羅家祥署理二十九日藩憲牌示襄陽縣吕堰巡檢員缺詳請以海防試用巡檢張興源咨補黄陂縣大城潭巡檢員缺詳請以鄭工例補用巡檢朱鏡榕咨署五月初五日松滋縣准補典史涂耀庚禀辭赴任並解　州　營餉銀禀辭初七日藩轅牌示襄陽府知府員缺飭新選之王貽清赴任德安府同知員缺飭本任之蔡懋庚荆門直隷州知州員缺飭本任之嚴鷟昌俱回任宜城縣知縣印務詳委拔貢試用知縣王祜竹谿縣知縣印務詳委補用知縣梁家鈺俱署理十一日調辦金口厘局卽用縣徐培光赴兩院禀辭赴局十三日前枝江縣易光蓮禀辭赴亦督中協蔣兼帶鼎字副營任事禀知二十日署江陵縣丞吕懋愷禀辭赴任補用典史范錫祺由浙江採買桑子回省禀到藩憲牌示應城縣知縣印務詳委候補班前儘先補用知縣黄凝迪署理藩憲告示本署司示照得委督　谿縣事梁令家鈺素嫻堤工昨據荆州府舒太守請委襄辦萬城堤增修工程前來業經本署司詳請改委該令馳赴荆州隨同辦萬城隄一切事宜所有竹谿縣印務另行詳委大挑試用知縣文恩光署理 
[寗郡决囚]  
　　月之初三日清晨寗波南門外法塲决囚三名監斬者爲鄞縣徐邑尊及城守營蕭遊戎聞該犯係海洋拿獲之劇盗也 
[西員逝世]  
　　有意大利兵船名伏多諾者前因會匪滋擾教堂來華保護至今猶泊在滬江船中統帶官李克於本月初四日十一點鐘時因病逝世享年四十四歲浦中所泊各兵船及公司船聞訃之餘立下半旗志悼伏多諾本船桅竿上横檔側下一邊盖以表唁思也至昨日各領事署亦俱下半旗一日當死後其屍先卽舁放新北門外天主堂然後棺殮五下鐘時由堂舁出本船及各兵船水師與西國圑練兵皆執紼以送沿途奏樂其聲甚哀迤邐至西國墳下窆聞李克久患癆瘵已電奏本國請卽派員瓜代乃代者未至卽已身亡目下船中一切事宜俱由其副暫代云 
[傳訊見証]  
　　日本人尾本福元七厘等刃斃華人沈關福一案疊詳前報昨日午刻袁海觀大令飭令原差將屍親及見証人傳齊聽候訊取供請再行照會日本領事訂期會訊 
[飭查候核]  
　　前日法公堂解送營勇彭天壽至縣值日差將情禀明袁大令飭將彭收所一面往查護軍營中有彭葵香其人在營當差否禀候核示 
[縣署瑣案]  
　　上海縣袁大令訪拿流氓陶金榮卽流過頭金榮及曹金生等訊責收所此已列諸前報者也前晚由帮審委員案二尹升堂飭提曹金生　厚生羅意仔章炳等四人至案曹等同稱小的等向來安分營生不敢爲非務求交保二尹曰姑念爾等均係有業人着具安分切結從寛交保○前日據十六鋪巡防北局將捉姦肇釁之熊耀炳劉阿三劉楊氏姦婦熊劉氏姦夫華阿品等五人解至縣署值日差據情禀明袁大令飭令看管候訊 
[英界公堂瑣案]  
　　巡捕稱徐少良所駕馬車撞翻包順記所拖東洋車輪葉受損西婦末士台弗跌出車外不知曾否受傷今將徐少良拘案請辨西婦並未投質包順記供小的拖東洋車載西婦行走突被馬車撞倒車已損壞若欲修理需洋二元徐少良供小的駕車行駛見前面有東洋車喝令讓開勢已不及彼此均有錯誤致相碰撞蔡太守判罰徐少良洋二元賠償修理費並管押七天以示懲儆○西人末士求連訴稱洗衣作學徒張榮岳來收衣服乘間在房中竊取對時表當時獲住人贓送案請訊張榮岳供籍隷寗波今年十五歲在洗衣作爲學徒貪小取表尚求恩恕蔡太守判將張榮岳戒責一百下表給西人領去○巡捕稱施少堂所拖東洋車並無捐照冐充包車任意往來兠攬生理拘案請罰施少堂供情願補捐車照蔡太守着施少堂繳洋一元補捐車照再罰洋一元以爲違章漁利者儆○老德記藥房西人控被王寶福行竊荷蘭水瓶蔡太守飭將王押候吊贓再訊昨據包探稱王寶福所竊之瓶今已吊到二十七個值洋一元七八角王寶福俯首求恩蔡太守判管押十四天瓶給西人領去○包探江阿三稱開薙髮鋪之何世生報失紡綢衫褲疑被歇夥施阿大行竊拘施盤詰不認行竊送案請訊何世生稱小的昨換衫褲始知失竊查得歇夥施阿大曾至店中未幾失竊情有可疑是以報捕拘施送案施阿大供小的前在何世生處帮夥後經辭歇近日偶去玩耍不敢行竊蔡太守以何世生疑竊無憑飭將施阿大交保查明實在情形再行訊究○老沙遜洋行西人偕經收房租之張炳堂訴稱前控趙阿發積欠房租洋十二元已蒙提趙繳洋給領所有房票呈請交報另有租户長發欠租私逸聞伊眷屬仍在滬上匿跡求請飭差查緝追償房租蔡太守飭將房票交趙阿發收執至長發欠租一節候籖票飭差緝拿到案卽行究追 
[法捕房瑣事]  
　　蔡陳氏冐領陳夏梅一案前報已屢紀之矣昨晨葛同轉命將蔡陳氏帶案該氏卽將改過切結呈出同轉問曰爾旣知改過從前如何將陳夏梅逼勒爲娼如何用藥墮胎如何開設娼寮已有幾年逐一供明尚可從寛發落該氏一味抵賴同轉曰爾與陳夏梅屢次在堂質訊明確今日爲何狡賴着將該氏寄子馬錦華提案馬亦不認同轉謂蔡陳氏曰爾平日所爲忍心害理已爲道憲訪聞爾須將實情供明本委尚可在道憲前代求恩典該氏依然不認同轉又曰陳夏梅初到滬上時形容憔悴後在堂中經醫生診治面色漸好前在堂上供明被爾用藥墮胎案已訊實何得翻悔不承答稱陳夏梅素愛搽粉初來滬時未遑梳洗以致面帶黄色伊本來常患腹痛此係舊疾並非墮胎所致同轉問馬錦昌日爾常住蔡陳氏家必知伊平日所爲供稱小的自幼寄名與蔡陳氏知伊並未賣娼同轉又問蔡陳氏曰前次陳夏梅洪明爾家中尚有夥妓兩人一名阿桂一名蘭香均作皮肉生涯爾尚敢諉卸乎答稱小婦人之長女名阿鳳次女彩鳳今年二十三歲長婿已故遺下十一歲之外甥女名照雲外甥名辛根甫四歲次女生下孩子名玉蘭均住小婦人家同轉謂爾子蔡大寶在沙船爲夥每月工資無幾安有力量撫養許多人若不開設妓寮斷不能任意揮霍答稱鄉間有一本家饒於貲念小婦人守寡多年每年給榖四百八十斤可敷食用同轉曰爾若不肯實供當送縣請究答稱小婦人年逾花甲且有疾病求免送縣謂爾將實情供出可免送縣該氏始供開設娼寮二載有餘前因夏梅經期腹痛延請醫生開方服藥並未墮胎同轉謂爾等不肯直供咎由自取非本委所能超豁着將該氏及馬一併還押聽候送縣請究布莊夥胡子琴控縫工陳世元私塡布票唆使幼孩冐取布價一案經葛同轉將陳管押以房主兪新元常有聚賭情事昨飭包探往傳新元遣子更生投案候質旋據胡子琴禀訴前情同轉問兪曰爾家住何處屋係誰家之產供稱父親向全埃租得房屋五　三幢自住兩幢租與黄泰隆布庄收布并有縫工居住問陳世元是否住爾屋中供陳於五月廿九日搬出現住外虹橋着帶陳世元至案問共竊空白布票幾張何時竊取供小的於五月廿九日搬出當在桌面拾得布票一張問誰人塡註布疋答稱測字人塡註出筆資洋一角謂昨日核對筆跡與爾相符爾亦自認今日何能掩飾此票究在桌面竊取抑在桌底拾取供實在地上拾取謂卽使在地上拾取亦不應塡註布價照此欺騙理應枷號示衆陳一再求恩同轉着掌責一百下以示薄懲又問兪曰爾與陳世元本來相識否供屋由江潤翔來借陳乃夥計問陳有誰人可保供有瑞豐衣莊方阿永肯來具保同轉着押侯傳方具保嗣後如再有前項情事惟保人是問兪更生不得犯賭違于提究○沈永順凉鞋鋪主沈寶賢被歇夥曹子榆索債糾葛其詳已紀前報昨晨曹子榆投 
 
 

Page 4

 
 
案藥稱沈寶賢不認欠欵小的曾托開陳元成凉鞋鋪之陳心栢理勸沈置諸不理以致遷延革今旋據沈寶賢偕夥夏潤玉投案候質同轉問沈曰曹所控之欵是眞是僞供借票實係揑造問屬知此票係雖人所繕供不知聞夏曰爾言曹於四月十六日邀爾前去將爾毆打是否供稱是曹稱夏潤係小的師叔前將妓女林稱卿藏匿在家嗣被董錦生查出我代伊往南門外賃屋嗣因另有口角與小的稍有齟齬謂夏潤玉因不令爾送貨以致口角何得東拉西扯傳陳心栢到案問曰爾知曹與沈索錢之事否答稱前日曹子榆至小的處言及沈寶賢等意見各執未便從中解勸曹子榆前在小的店中爲夥素稱安分嗣因沈寶賢新開凉鞋鋪壯曹及店中夥計盡行誘去欲令小的將店閉歇沈之作事由此可以類推同轉曰曹控沈借款共有二項第一欵業經歸楚何以第二欵延不了結曹稱第二款係沈寶賢在林黛玉處花銷向小的暫借立有筆據同轉曰行等手藝中人不應在花柳中浪費問曹曰爾尚透支錢十五千有零何不歸　供沈招我前去時代還老店欠洋四元尚有十一千有零經陳桂榮當面結帳因小的生意停歇亦不追還間借票何來供係沈寶賢所給謂沈借二欵一紙寫明沈永成爲何一紙又寫沈寶賢其中顯有不實且票上呇有陸裕卿代筆何不邀陸到案供此票係沈寶賢所給代筆係沈所請由沈交出可也問沈寶賢曰陸係何人供稱不知曹稱此事有蔡陳兩姓帮同理勸蔡裕仁現在外面可請質問同轉着將蔡傳進蔡稱借據不實碍難料理問爾知借票係僞造否供實難憑信同轉一再訊曹依然堅執着掌責二十下復閱據稱所控借洋已還三十六元小的祗收到三十元尚有六元請將沈永順之錢總帳簿查吊卽可明白同轉曰揑造僞票本當重辦着押候查問簿據再行核訊蔡請諭令曹具結恐後來再造僞票同轉允之着下期來案質訊 
[餽藥鳴謝]  
　　接元堂主人何君雲裳素好濟世昨以自製痧氣丸見贈囑爲分送拜領之餘彌深感激爰誌數語藉表謝私 
[來信照登]  
　　敬啓者今由小東門委員楊沈函送孩童莊廷樓一名據函開該孩年十五歲江都縣人家住揚州府署照墻後石將軍巷母兄尚在向在鎭江西門外萬家巷恒泰鞋店習業緣太古輪船近在咫尺上船遊玩適值開輪以致流落滬江在城關哭泣爲此送請留養並望歴叙詳繕請登申　等因敝堂除蔣該孩莊廷樓遵收撫教所暫養外相應具函務祈貴館刊入報章爲荷[  上海普育堂具]  
[從心所欲]  
　　盖聞人有善願天必從之故凡體好生之德上洽天心感通實捷於影響頃承横濵萬隆洋行蘇太守傑生大善長來函謂前月中旬正在赶急落茶適值大雨連緜莫定行止因專誠默祝但願天公作好立放晴曦當助順直賑銀五十兩以期有濟是日果蒙天朗氣清該茶藉得及早滿載感恩無旣兹謹合規元五十兩付上煩彚解災區擇要查賑酬答神庥等語敝所祇領之餘深感蘇君樂善不倦在遠無遺仁慈内蘊隨在皆以利濟爲心誠意交孚舉念悉爲神明所鑒將見濟衆博施旣淪肌而浹髓斯盛德大業亦富有而日新矣謹登報以謝上海四馬路高易籌賑所同人唐廷桂韋華國李文明等謹誌 
[江督轅門抄]  
　　五月二十九日江蘇試用道曾丙熙湖南人由京來到省奏調江南差遣委用○六月初一日准補壽州周辛炳禀安辭江蘇候補通判邱光燦禀知分　差委○初二日鮑縣銓銷下關洋煤廠差○初三日江蘇候補同知周澄清禀知奉金陵厘捐總局委解餉赴蘇禀辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　石城縣樓杏春卸署建昌縣事回省分發巡檢劉炳蔚繳照係湖南善化縣人清江典史耿守漳卸事回省徐岳年卸署鎭德司事回省分發典史錢紹曾禀到係雲南人會昌筠門司李樹彤據報丁憂以候補巡檢王燮厚署理南昌城守協副將興尋現已保薦應赴金陵覆騐所遺該副將事務以管帶親兵營周有才兼署武寗都司萬鵬皋卸事回省知縣彭厚基由京起服來江通判杜曉徵酌量補委吉安營叅將鮑莊卸署撫標中軍叅將事務謝咨往金陵同知許應銑委往金谿會審案件通判樂業辭解地丁銀進京指分巡檢范維齡繳照係福建人吏部主事沈搏青辭行進京知縣傅晉泰劉則敬俱拔委一次從九易紹先委往建昌辦保甲咨補南城縣丞胡永逹禀謝飭知樂安招擕司陶寶森據報丁憂以從九吳猷署理 
[功同函夏]  
　　竊謂善無大小推之皆位育之功心果慈祥久自獲天人之報遠徵往古近考富今鑿鑿不爽敝堂自設立一文錢願以來爲施醫贈藥諸善舉迄已五年荷蒙四方君子惠助源來濟困扶危功德罔極欽感殊深迭經敬列報章奉揚仁德兹又由五月十六日至二十九日仰蒙諸大善士陸續賜助共收到英洋二十三元三角花洋四元紋銀一兩拜領之餘不勝感謝想諸大善士慈懷素裕早培福德之基實惠頻頒共被仁慈之澤當此窮民疾苦二豎纏身忽蒙仙客降臨一丹活命定必望風泥首祝斗傾忱而欲所鍾天心亦順丙吉享皆以及後廣生長生以得仙皆從好善而來也謹登報牘以誌不諼[  上海虹口元濟善堂同人謹啓]  
[上海四馬路文報局内恊賑公所經收順直山東賑捐五月下旬清單]  
　　廿一至廿九日止○金山養心居士銅洋六元○鎭江交來吳門竹虚主人洋八元東壩潘怡大號交來公同義洋十元○本埠南巿同康嘉兩莊悞　銅洋一元○總收支所交來安吉電局不書名洋十元本旬共收英洋廿八元計規元廿兩另四錢一分二厘銅洋七元　計規元一兩五錢三分一厘○兩項共合規元合一兩九錢四分三厘○連前共收規元一百十九萬五千六百八十三兩三錢另七厘○前解過規元一百廿三萬二千九百八十三兩二錢五分六厘○實凈塾解規元三萬七千二百九十九兩九錢四分九厘合併聲明 
[上海英大馬路保安堂瞿梧笙經收五月分賑欵清單]  
　　隱名氏洋廿元朱蘭生洋五元家瑞氏洋一元又桶捐第九次共收銅洋兩元英洋一元銅虚對開洋一固銅八開洋六個小洋六角五分錢二百十九文以上各數交文報局賑所　合併聲明 
[上海虹口白大橋北首元濟善堂施醫給藥一文愿第十三次清單]  
　　揚州福興局來九思堂程愼思書屋餘德堂劉綬三邵寶之何漢文李茂如吳秉之王復初陳倫徐文國包厚齋中和祥莊共十三户合英洋十三元○鹿樵主人紋銀一兩正不求名花洋三　蔡李氏洋二元韋陳氏二元閩省邵允觀募無名氏花日洋一元揚州盧仁聲隆五月份洋一元唐簡泉洋一元梁僕卿洋一元恆和經募紫陽氏南陽氏無愧氏　彩沈氏五户合洋一元三角仁濟堂來石甫醉月山人頤堂氏無名氏四户合洋二元○以上共收英洋二十三元三角紋銀一兩花洋三　花日洋一元○○又經收四月份各善士常捐蘇仁章五百愿錢十五千文萬有喜齋一百愿錢三千文陳鴈記五十愿錢一千五百文吳春池四月份錢一千文吳敬堂錢五百文在岐記謝鑑記二户各三十愿各錢九百文李照記林湘記鄭程先九章號禮和帳房五户各二十愿各錢六百文梁日三二十五願錢七百五十文華榮和永義源怡珍居湯鴻賓小舫主人養和堂巢子餘巢潘氏八户各十願各錢三百文廣和記豐泰莊致寶長先亮光四户各七愿各錢一百一十文至義居六愿錢一百八十文何日葵華榮昌殷茂庭殷守泰殷許氏殷守源殷恆懷讓德堂湯雲亭九户各五愿各錢一百五十文鄭精甫四愿錢一百二十文梁輝堂王尊勳何日初乾元押裕祥莊五户各三愿各錢九十文靜慮居華克濟馮仁記守拙子湧幢氏徐生源六户各二願各錢六十文楊方氏楊柳塘張幼山三户各一愿各錢三十文王樹聲張人彩邵人水三户合錢一百文○杏花樓正二三四月份洋一元二角戚益齋二三四月份十愿錢九百文李高雄十願七月至十二月錢一千八百文林壽龍六願二三四月錢五百四十文裕泰昌隱名氏二户各五願三四月各錢三百文佩記許盛增陸少泉養心子四户各三願三四月各錢一百八十文梁鐘和譚亮明二户各三愿正二三四月各錢三百六十文碧雲居方子樵陶德寶顧少雲四户各二願三四月各錢一百二十文恭壽堂徐宗潢照敏氏松生氏四户各一愿三四五月各錢九十文聚和盛洽盛恆二户四月份各一百文○以上共收大錢三十八千七百六十文英洋一元二角合併聲明 
 
 
 

Page 10

 
 
   
 
