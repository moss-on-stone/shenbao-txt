# 1894 - 355 - 4907790

 

Page 1

 
 
[新印各書籍發售] [  圖書集成局啓]  
欽定二十四史全書實洋五十元○欽定四史書　洋四元○隨園三十六種洋五元○刑案　覽洋七元○資治新　碼洋一元五角○潘頤福　豐朝東華録實洋一元三角○王益吾○豐朝東華　録實洋二元五角○左文襄公奏疏碼洋四元○　　三國演義碼洋一元五角○駁案　　碼洋二元○明季稗史碼洋七角○明季南北略碼洋一元二角○欽定六部　分則側碼洋一元二角○補注沈究録碼洋六角○康熙字典碼洋二元五角○三家醫案碼洋三角○醫　　義碼洋三角○　　指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種　　碼洋一元六角○大清　　碼洋一元六角○六科準　六套實洋五元五角諸君欲購者請　玉申報館帳房可也此佈 
[石印繪圖增像筆生花告成] [  三馬路申昌書畫]  
筆生花彈詞爲淮陰女史所著于　龍　鳳之餘成咏絮吟鹽之作駢詞儷句情文相生久已　閣名馳洛陽紙貴今特倩名手　　入畫付諸石印字蹟端妍紙色潔白分訂八本久加錦套釐定碼洋一元六角　購格外從亷賜顧者讀臨三馬路申昌書畫室　各書坊售報人處均有發售 
[測倭篇]  
倭奴之蔑理逞强可謂極矣　　我藩屬蹂𨈆我邊疆擄掠我人民摧毁我營壘逞其　悍之氣一往無前我　中國　政大臣以爲倭奴足智多謀非華軍所能敵特　西員前往與彼國僞大臣議和守土諸武員更恇怯性成未見敵兵先自高飛遠引坐令倭奴長　直入抵禦無人四出驛騷幾令人寢不安枕嘻倭奴亦猶是披髮　齒者而奈何諸公袞袞竟專喜長他人志氣滅自已威風乎夫倭奴之於今日亦已窮極無聊矣連日報載倭主老師糜餉窘迫萬分不得已令議院中衆倭奴續籌兵費籌之不得則將稍有資財者拘至廣島倭巢勒令捐助不允則閉置空室使不得與外人通告以一禮拜内仍不輸財則當以斗大黑獄禁之絶其飲食兵士衣服俱以紙製成其紙雖厚若哆呢然不能浣濯　奴穿於身上彳亍街頭幾與中元節賽孟蘭盆盆時所糊地獄諸鬼像無異猶詡詡然夸於衆曰此種衣服煖勝吳綿用以禦寒頗爲適體實則無資以購呢羽之類故用以蔽體聊免裸裎倭奴糧米已空不得已向舊金山美商購備一切食物及由公司船裝到倭官無銀可付乃忝顔向之熟商意欲賒取數天再行付價美商不允謂爾國已困窮若此且平日言而無信慣效馬扁之行爲務須銀貨兩交不得任爾欠宕倭官束手無策怏怏而回以上情形皆由目覩其事者向本館述知斷非出自子虚烏有噫倭奴之窘迫若此而尙欲稱戈犯順豕突狼奔是猶　蛄之不知春秋朝菌之不知晦朔矣雖欲不亡其可得耶且不但窘迫已也倭奴兵制雖分爲常備豫備後備國民四等實則綜其數不滿二十萬人此二十萬人中用以分守本國口岸者约五萬人盤踞高麗境内者約二萬餘人老弱疲敝者約四萬餘人轉戰多時死於兵火者約三萬人其調至奉天以與我大兵抗拒者實只四萬餘人相持已近半年亦皆疲茶不堪歸心如箭加以倭國地本和煖目下九連城鳳皇城金州復州岫巖州諸處冰天雪地奇冷難熬身衣紙衣䙰褷若雨淋之鶴欲調生力軍更換而已無一人一騎可以執戟前駈甚至敗耗傳至國中則婦哭其夫兄哭其弟類皆喃喃毒冒深恨僞天皇之黷武窮兵其財力已如是之窮其兵力更如是之竭倘再相持數月彼且將牽羊肉祖甘爲城下之盟矣我誠何事前往求成故示之弱哉或謂倭奴性成刁狡每百出其技以暗算我華人自知食用已空則勾結奸徒潛赴上海等處通商馬頭購米以濟軍食自知兵數過少則煽誘邊陲匪類編爲降卒隊使之陷陣衝鋒目下傳聞上海奸商以米接濟敵人每石可得洋蚨二十翼以致暗中出口者盈千累萬幾於查不勝查南匯張姓等匪人更以榖運至二團三團等處海難用小漁船剥往近雖事發收禁然凡若此者頗嫌僂指難終至於誘招我國匪人則衆目昭彰各省皆有聞粤東大鵬協右營把總林姓拿獲漢奸黄阿池刑訊之餘供稱小人向在東洋贸易素與倭奴稔識倭國地狹人稀兵不足用因囑小人等回埠招兵小人有同黨十餘人擬每人招二百名每名月給口糧二十圓夫粤省旣有同黨十餘人則各省奸黨之多已可概見十餘人而僅獲其一則未獲者仍在暗中　誘亦可想而知倭奴用我之人食我之米以騷擾我土地占據我江山雖彼國急迫萬分難於搘拄而此等陰謀詭計實有出人意想之外令人防之無可防者殊不知欲絶奸商之濟盜糧但須於各口及各海灘嚴行邏察如有所獲處以極刑懸首　街以爲之儆彼奸商具有身家性命自然不復敢接濟敵人欲杜倭奴之勾誘匪徒祗須下一令曰凡有投降倭宼者罪及妻孥如已投降而悔過來歸且以敵情密告者除赦其旣往外更酌賞金繒若此則倭奴雖妙手通天尙得行其陰謀詭計哉待其計窮力盡進退兩難我始步步爲營節節進剿但再堅持至一年半載彼倭奴且將救死之不暇更烏能抗我王師由是我威武奮揚大張撻伐不特所失之地可以悉數收歸卽倭奴之占據高麗者亦不難聚而殲旃還我一片乾凈土矣剿倭之策其在斯乎 
[五雲樓閣]  
　　戶部欽差欽奉事　餉處案呈十一月初五日内閣奉上諭現在天氣漸寒京師兵丁當差勸苦 
殊深軫念所有八旗及緑步各營官兵均著加恩賞給半月錢糧以示體恤欽此欽遵於十一月初六日抄出到部查此次賞給八旗及緑步各營官兵半月錢糧按照歴届成案放給八成實銀二成錢文折給實銀並加給辦公銀兩至應賞人等一切升遷事故總以十一月初五日奉旨之日覈計分别賞給相應恭録諭旨一體遵照並照歴届成案將應賞不應賞清單抄録移咨各旗營按照本部單開造具滿漢花名清册統於十日内一律造齊送部萬勿遲延○此次神機營派往薊州備防之八漢排槍隊官兵除照行營舊章按月支給口分外每兵加給靴帽銀二兩行裝銀三兩隊官章京等而上之以迄帮操專操雖例不加給靴帽銀而行裝銀兩自十餘金至三五十金數有差等我朝之待將士可謂優渥矣○禮部爲知照事儀制司案呈本部具奏查定例每歲十一月初一日起至次年正月十六日止朝會祭祀俱用緣貂朝衣禮部先期具奏得旨通行在京各衙門等語今自光緒二十年十一月初一日起至次年正月十六日止遇應穿朝衣之處應照定例穿緣貂朝衣等因奉旨知道了欽此欽遵到部相應知照各衙門一體遵照○景運門檔房爲咨行事所有左右兩翼前鋒營八旂護軍營官兵拴養察哈爾馬匹照例於每歲年終將本年領過喂養馬乾銀兩按月塡寫數目格式鈐印奏銷一次以重欵項歴經照辦在案今光緒二十年分十營官兵拴養察哈爾馬匹每月所領乾銀分别春夏秋冬應領數目繪成十二格分塡數目鈐印卽付查覈以憑辦理奏銷○管理樂部事務多羅貝勒載澍爲咨行事案查光緒二十年元旦等日前經預備喜起舞大臣侍衛德隆等二十四員現在有無各項事故並應否改派更換之處應由貴領侍衛内大臣處查明印日咨覆本部以憑繕摺入奏事關鉅典幸勿延宕○吏部爲示傳事所 
 
 

Page 2

 
 
有十月分分發道武勳等四十二員本部於本月十四日帶領引見相應示傳該各員於十二日巳刻衣冠赴部演習口背履歴十三日晚在内城左近歇宿穿天青褂備帶補褂元青褂並佩帶對子荷包手巾於是日丑刻赴西苑門六項公所吏都公所内書到　候排班帶領引見如排班時不到卽將緑頭簽撤下○日講起居注官懸有二缺經翰林院遴得侍讀學士文海等十有六員於十一日帶領引見奉硃筆圈出翰林院侍讀學士文海翰林院侍講學士儒林均著充補日講起居注官欽此○禮部爲知照事祠祭司案呈本部具奏十一月十三日聖祖仁皇帝忌辰此一日照例穿素不報祭不還愿不作樂不宴會不理刑名照常辦事等因奉旨知道了欽此欽遵到部相應知照各衙門一體遵照 
[暫駐薊州]  
　　京友來信云桂爵帥等統帶神機營馬步四隊由山海關拔隊北上大隊行至　州接奉廷諭令桂爵　暫統馬步屯紥此處俟接防官兵到再定行止 
[槍隊赴防]  
　　管帶神機營八漢排槍隊專操正紅漢副都統英廉奉命帶隊前往薊州駐防起程在卽繕摺於初十日請訓聖上　念軍事命由軍機處發出傳單英廉第一起入見上蓋有所指授也副都統遵旨步入甫至乾清門突覺氣喘神離立成痰症赶由蘇拉舁出内廷送回宅中調治一時不能赴防而大隊已涓吉十二日首途經神機營奏請以捷字洋槍隊專操全營翼長正藍滿副都統秀吉統帶八漢排槍隊前赴薊州接防改於十四日成行 
[倭巢屢燬]  
　　本館派赴日本訪事人馳書相告云倭歴十二月十二日爲我聖清十一月十五日曙色初開報時鐘方鳴六下二刻横濵三好町昆布會社卽華人所謂海帶公司者忽然火起雖有消防隊出爲救護而吳回勢盛毒燄横飛焚至八下鐘時昆布堆積如山悉數化爲灰燼及月旣望晚間一下　後三十四分時火又起於尾上町一丁目四番地空屋中時則殘月西斜黑風吹冷火乘風勢一發難收霎時間延及眞砂町一丁目以迄湊町菜市塲回回熊熊幾訝阿房之炬至三下鐘後始告熄共燬房屋六十五間噫倭奴之苦甚矣旣罹兵刼又遇火災天殆惡其暴戾恣雎故屢次明降之罰歟奈何蠢如鹿豕者猶未知悔悟於心也 
[閩督閱操]  
　　閩中八營兵丁每届冬令例應操練二十一日各營主先在南校塲閱看操演以期純熟閩督譚宫保示期二十八日至南校塲閱看 
[官輪無恙]  
　　閩省伏波官輪船於初五日載翼字營弁勇渡臺業已由閩開駛卒因機器不甚靈捷行至半途爲風所阻尋消問息者不免望眼欲穿統領翼字營楊晴川觀察乘坐駕時輪船開行在後已於初六日到臺尙不見伏波蹤影焦灼萬分初十日發電查問現聞伏波已於十二日安抵臺島矣 
[花會新伎]  
　　福建南關外俾嶼鄉花會首王士浦者在鄉開設花會有年今年尤十分熱鬧猜壓者日以數百計有無賴結隊來郡在鄉口偵探如有得彩者相率搶奪日以爲常有某洋行中之某甲好壓花會屢戰輒負約輸七八百金前日又赴壓塲壓張合海字應贏四百五十金甲恐有人搶奪急雇强漢十二人護送現鏹鉅料無賴巳糾集數百人共行搶掠强漢且行且戰幸脫重圍已被搶去三百餘元逾數日壓塲夥乙丙因分贓不匀互相毆殺聞甲受有重傷恐不免有性命之　往年花會大巴皆在山村偏僻之區城内外人代收不過小巴而已今則城内外不但有小巴且有大巴名目更新大巴每日只一字城外之大巴每於上燈時起掛巴四十八字計十三處城内亦仿而行之更有大巴日開兩次計十數家日可收錢四五百串竟有某公館太太居然自居會首有某縣役向索陋規太太略不羞縮從容出外與之酬接旁人嘲役因何不向太太請安役熟視良久欲求多畀賞金爲之屈膝遠近傳爲笑柄○甫　鄧街有林姓聚集匪類開設花會總激廠熱鬧異常巡防委員徐殿臣少尹親帶局勇將林等五六人拘獲訊明係猜壓之徒情罪較輕姑准保回林則薄予枷責發交大橋示衆以昭炯戒 
[三竺餘聞]  
　　浙省富陽地方大半以造紙爲業今年天時亢旱水碓旣不能展動水池亦枯涸見底小槽俱已停工大槽全用人九爲之出産較少工資頗多是以近日黄紙昻貴已加至二分錢○夏秋之交雨暘愆期田禾歉收甲午冬季南漕以二成作爲免蠲以一成作爲緩徵實收七成以舒民困○四隅開設粥廠以恤窮黎中城則在皮市巷元帥廟内第一日人數甚少雙弓米分給有餘次日燒煮之時略與减省不料聞風者紛至沓來給以竹籌至廠强悍者爭先得食鼓腹而回老弱婦女輩持籌領粥則缸已罄矣一時人聲喧嚷經司事婉言調停僅得竹籌一枝紛然而散○杭中協白吉生參戎之女公子去年與雙陳巷地方在籍紳士馬君白叔之文郎結姻月前歸寗在家因患急症遽爾撒手紅塵男宅聞訃急備棺衾往殮迎木主以歸 
[寍試紀事]  
　　寍波府試日期前已録報兹將題目録後鄞縣首題有之次題子服堯之服至是堯而已矣詩題蛟龍皆非池中物得龍字○慈谿已冠題會唯赤則非邦也與節未冠題若易然通塲次題難矣哉詩題成如容易却艱辛得成字○奉化已冠題同唯赤則非邦也與節未冠題爲之難○鎭海已冠題是天時未冠題是地利通場次題有爲神農之言者許行自楚之滕踵門而告文公詩題北枝梅蕊犯寒開得寒字○前報所登鄞縣首塲題係傳聞之訛合亟補正如右 
[試事述聞]  
　　本月廿四日爲常熟昭文二縣府試正塲題目録左常熟題洧至上一月昭文題洧至十二月詩題未詳○江蘇學政龍宗師行文至蘇擇於十二月初八日按臨蘇郡務於初八日前將蘇屬九縣文武童府試一律覆竣是以桐太守擬將文武各童府試酌减數塲以期迅速竣事 
[會閱砲臺]  
　　署蘇臬憲韓古農廉訪於廿四日接兩江督憲張制軍電信已於某日起節赴鎭江閱視砲臺催廉訪迅速啓行至鎭江會閱藉以面商機宜廉訪奉電卽於翌晨排導出胥門登舟赴鎭 
[選將得人]  
　　金陵信云湘軍老營均已北上新招三湘子弟以補其缺刻已成軍經兩江督憲張香帥委湖北漢陽鎭總兵高總戎光効統領湘軍南字中營前福建建寍鎭總兵沈總戎茂勝統領湘軍兩字左營前湖北田鎭協副將許協戎雲發統領湘軍南字右營均於十九日謝委接統 
[騐屍詳誌]  
　　金陵倉巷内寡婦張江氏被夫弟張鳳梧毆傷身死已詳前報嗣由地甲陳設屍塲安排公案江寍縣趙小帆大令傳齊刑仵書役人等排導　至降輿升座先傳地甲及四隣訊問　稱被毆身死是實各具切結屍母江羅氏籲懇免騐下身大令准如所請遂飭仵作如法檢騐旋據唱報騐得張江氏屍身仰面青色左膝足踢傷一處右　拳擊傷一處復用銀針挿入喉中烟跡淋漓委係生前受傷服毒身死大令離座親視無訛當飭收殮又傳夫兄張鳳鳴至案詰問據供家中本有鴉片烟大約弟婦受傷後私行竊服又問爾弟行兇何不勸阻供稱鳳梧素　凶悍不論何人稍拂其意卽行凶毆人皆畏而避之不敢救護大令謂屍母曰已據張鳳鳴祥細供明本縣照律重辦决不寛宥又問鳳鳴曰爾弟婦可有兒女供稱兄弟三房均無子嗣大公諭立後嗣并著鳳鳴具領棺並安葬切結備案遂將一切人証帶回署中於晚堂覆訊張鳳梧供明與嫂如何口角如何行兇如何身死直認不諱脚鐐早已釘上攺爲收禁備文申詳俟奉憲批再行定讞 
[皖省官塲紀事]  
　　安徽省垣訪事人云鳳陽府知府曾太守樹椿於本月十九日行抵省城赴各憲衙門禀見旋小住吕八街張明府公 
 
 

Page 3

 
 
館中○本月十五日藩轅牌示新任休寍縣李福來飭赴新任代理休寍縣何恩煌調署歛縣候補通判陶家杰委署定遠縣○本任安徽藩司德靜山方伯前者奉詔入都祝嘏兹已事畢於本月初十日請訓出京藩署丁役赴清江一帶恭迎○駐防安慶練軍四營奉調赴援其餉項仍歸安徽籌撥現經福少帥籌集餉銀札委電報局員彭新三明府押解赴防明府奉札後卽赴支應局領取銀兩眼同裝鞘封固然後趨赴各憲轅禀辭束裝就道○本任長江湖口鎭柳馥堂鎭軍於本月二十一日行抵安慶省垣謁見福少農中丞晤談移晷及興辭而出復拜會員梧岡方伯丁潛生廉訪聨仙蘅觀察邊卓存太守以及各候補道營務處俄而在省各官紛紛答拜衣冠滿座車馬盈途聞鎭軍因有要公與中丞商議小住一二日卽須辭赴白下謁見張香　制軍 
[書生獻策]  
　　兩江總督張香帥蒞滬巡閱製造局後展輪駛出吳淞口至川沙南　海畔察閱欽公塘貢生胡某具手版求見禀稱本處 
乃沿海口岸恐倭人來此侵犯沿海居民素有膽略現擬齊心防禦斷不使倭人得越雷池一步惟是處所産山芋落花生蘆柴三項可否求恩豁免十年草息銀不知香帥允准否也 
[騐收工作]  
　　前者江海道關劉康侯觀察飭前保甲總巡葉臨恭司馬上海縣黄愛棠大令在本城老北門内九畝地營房橋左近籌欵 
起造改過所覊押流氓於本年九月開工其屋爲面南三開間大廳兩旁號所二百間每間週圍六尺一間祗收一人外裝木栅四圍築有夾弄晚間派更夫巡綽外面圍以風火高墻門前有一小浜沿浜築竹笆業已竣事大令遂禀請觀察於昨日兩點鐘時鳴騶前往騐收隨行者爲大令及總巡翁明府工程局委員姜明府水利廳林少尹道轅親兵營管帶婁遊戎守備程守戎旣至傳喚作頭逐一點騐畢各官在廳中小坐叙談良久觀察謂各流氓收所後須訊明向操何業准其依舊工作不得荒疎隨升輿呼殿回轅 
[添設電桿]  
　　本城西門外迤西向南至江南製造總局一路新設電線木桿百餘以便傳電各工匠已將木桿一律竪竣矣 
[土靶加高]  
　　滬南各處駐紥防營自中倭失和以來莫不操練洋槍日前有某營勇於操演時偶然疏忽以致飛彈傷人目下由營中統領飭各勇將土靶堆高數尺以免竟外之虞 
[觀劇啓釁]  
　　日來南市沙寍各船均雇滬北梨園子弟在南會館登臺演戲觀者人山人海雖有巡防局派勇彈壓仍不免有吵鬧情事前日正在鑼鼓喧天有某冶坊中人與某營勇丁因爭奪地位口角一言不合互扭毆打其時勇丁甚多故冶坊中人披靡敗北大受損傷旋令人回坊糾合六七十人興師問罪至會館外阻住去路見人便毆於是勇丁等力不能支反受損傷有四勇身受重傷旋有人至營中報信當由營官某命將受傷諸勇擡至源來冶坊中紛紛擾擾不知如何了結也 
[西教襄儀]  
　　昨禮拜二爲西國耶穌誕降之期新北門外天主堂先期陳設一新由堂中神甫邀請主教到堂於前晚十一點鐘時率領各教士及教中人詣耶穌位前行拜跪升降禮並與各教士誦經教中人亦隨聲頌禱是日大自鳴鐘及浦灘公館旗杆高懸彩旗法文書館衆學生亦停課二日 
[幾殉芙蓉]  
　　法界同春樓街第七十七號門牌有青浦人某甲挈眷居焉甲藉手藝爲活其妻在自來火廠傭工藉博蝇頭前日不知因同起釁以致占脫輻之爻甲本癖嗜烟霞其妻乘夫不備驀取烟膏吞下甲見神色有異立卽投報捕房並邀陳與昌輿夫前來如法施救將烟膏嘔出得免於難亦云幸矣事後由捕頭飭朱包探詢問甲請免送仁濟醫館捕頭允之 
[竊銀被獲]  
　　昨日黄昏時有賊從英大馬路某錢莊隔壁空房穴牆而入乘人不備竊取寳銀四錠洋銀二百圓仍從空屋脫逃比出門忙迫中由袖中墜下銀錠一枚旁人見之將賊拘獲未幾莊中人亦聞聲追出當卽扭入捕房想今日當解送公堂訊辦矣 
[佛法神通]  
　　英租界佛店自經蘇臬憲韓古農廉訪示禁後雷厲風行幾於搬移淨盡惟壽聖菴瑞蓮菴等數佛店依舊開張或稱有紳重作保或稱係購地建造具禀求請免搬宋莘樂通剌飭差詳細查明以便與黄大令葛同轉等會銜禀詳但不知能邀廉訪允准否耳 
[帶擋不追]  
　　妓女李紅玉卽李陳氏至英公廨控傭婦陸阿寳等　阻從良一案前晚由宋莘樂通剌提訊妓供蘇州人年廿五歲丈夫素患癱病家貧難以度日不得已而賣娼荏苒三年現有狎客願爲小婦人代還債洋二百元回籍與丈夫苦度家中尙有幼孩兩口傭婦陸阿寳已將洋銀取去借票則掯勒不還一再留難不許小婦人回籍是以投案喊控傭婦陸阿寳供在妓處爲傭代借洋八十元今祗收二十元餘未收到故未將票據交還龜奴陸阿雙供代李妓借洋五十元求請追究楊阿大供代借洋七十元已收六十元尙少十元亦求追還通剌以傭婦等所掮妓女帶擋例不准追判著先行責懲陸等一再苦求情願免追通剌判令各人具以後不再放妓債切結存查該妓著具不再爲娼赶緊回籍切結了案 
[理勸欠項]  
　　瑞成綢莊主劉安濤遣家丁劉升扭控經事葉愼卿用空銀洋等情宋通剌於前晚命提一千人研訊劉升供稱家主劉安濤在治下鴻仁里股開瑞成綢莊倩葉爲經事兩年用空銀四百餘兩並被做小貨虧銀一千餘兩照派葉應認銀三百八十六兩至去年底辭歇　索不還是以扭請追究葉供蘇州人在瑞成綢莊爲經事所有洋莊寄販虧耗銀兩係屬公欵且係股東徐誠之擅專售去以致虧本卽歴年虧空之銀亦係應酬客帮用去不應追償宋通剌得供以瑞成寄販西商之綢應虧銀若干應著葉愼卿交保出外邀同綢業公正人秉公理勸所控　欠銀兩毫無實據碍難斷追無得興訟 
[刑訊逃犯]  
　　前報紀梟犯羅金發與鹽捕營拒敵開槍轟斃旁觀之顧雲洲充發陜西乘間逃回上海黄大令接閱盩厔縣來文飭捕緝 
獲前晚翁明府升堂提訊羅供稱小的係浦東二十四保十六圖陸家行人年二十九歲去年十一月起解今年正月十三日到陜西新安府厔盩縣配所旋開設小押店因有六十三歲之老母在家時時記念是以於五月初六日行乞回來十月某日始到此明府喝令笞責四百板收入所中候備文起解 
[帮同查緝]  
　　前報紀陳宦欲乘輪至臺灣後因失竊特遣家人楊升在棧找尋嗣因棧中向陳索取房金及借洋以致爭鬧旋以吵鬧之 
間失去皮箱一隻内儲金表洋銀等物當由楊升至英公廨控告前晚宋通剌升堂研詰楊升供家主因棧中並無空房故欲移往他棧不料棧夥定欲索取房金不依爭執查點之下失去皮箱一隻求追章倍之供杭州人在鼎陞棧爲夥日前有陳宦於夜間一點鐘時來棧敲門稱因走失一人欲在棧暫住以便找尋卽於次日移往他處小的向索房金及到棧時借作車資洋一元楊升卽指小的向伊索詐手持刀棍將小的兇毆後卽互扭至捕房現在刀棍尙存捕房當在捕房時並不提及失箱之事現忽以失箱等情來案蒙控其實衣箱並無失去通剌以失箱雖無實據惟事因爭鬧而起該棧卽不得置身事外著將棧夥章倍之押候遣人帮同陳宦查緝 
[上海縣署瑣案]  
　　趙吳氏控嗣子金坤忤逆違訓黄大令飭差役提案倩翁明府升堂訊問趙吳氏訴稱丈夫向操翡翠生涯稍有積蓄 
逝世後由小婦人嗣夫弟趙杏山之子金坤爲嗣自幼在南市裕盛北貨行習業邇者嫖賭浪蕩入於下流小婦人飭向各借戶處收得洋銀四百　十圓不料竟在外盡情浪費迨用盡始歸家更向小婦人索錢不與則持刀威逼種種違忤實屬罪不容誅求賜重懲以爲之儆金坤供稱母親 
 
 

Page 4

 
 
悮聽人言以致憎惡小的小的不敢違忤以後當用心習業不敢爲非明府問爾本生父在何處爾曾否娶親供稱本生父遷住松江小的前曾定親未娶而故問爾弟兄幾人供稱小的有一弟名金生年十八歲矣明府謂趙吳氏曰爾子不受教訓理應笞責但一經笞責卽終身不得爲完人且杏山不在此間無人照管姑將爾子收押待攺過所工畢當再覊押三年如果不改前非爾可來案具詞斷令以杏山之次子金生承繼與爾趙吳氏叩謝而退○绳索匠王介生因同業唐阿炳之學徒未請滿師酒懷恨於心藉借錢爲名持刀行剌經唐控諸保甲總巡局前總巡葉司馬訊貴枷號今枷期已滿同業潘錦堂赴案具保翁明府升坐花廳訊間潘訴稱小的在治下開绳索店王曾在店中爲夥明府謂伊揮刃傷人行同無賴爾可保伊以後安分乎答稱是日肇事時適手持割绳索之刀一時糊塗隨手便戳並非身藏利刃動輒行兇小的願保日後無事明府准之著具保狀存查將王開枷釋去○顧陳氏控張炳欠洋銀五十圓請爲追給黄大令倩翁明府升堂訊問顧陳氏訴稱小婦人家在寍波現住治下爲人浣衣丈夫顧紹仁臥病在牀不能到案小婦人積得洋銀五十圓由丁朗山爲中借與張用自去年三月十六日至今本利無著現在丁已逝世小婦人向張索取張忽稱素不相識從無往來將小婦人驅出不得已控乞訊追張供稱小的係本邑人駕駁船度日丁欲起會央小的登一股小的又代爲糾合六股事後小的適有急需央丁向顧陳氏借洋銀五十圓及會經小的摇得丁在會中扣還顧陳氏五十圓出立收票交付小的兹將收票呈電顧陳氏聞言卽將借票呈案明府閱得借票由張子行代筆遂傳子行訊問子行供是實情明府察閱張所呈收票係丁自書因謂張曰爾旣允丁扣還借欵理應將借票收回何以祗收丁所出收票乎供稱小的鄉愚無知今悔之無及矣丁妻陸氏供稱丈夫前充某署書辦雖有合會及借銀之事然祇得會欵洋銀四十圓以後張有五期會欵不交計欠小婦人八十五圓須將此欵交還始由小婦人還顧陳氏借欵四十圓尙有十圓亦須由張自付張供稱小的于會錢逐期交付明府令將會簿呈閱張稱在丁處丁陸氏稱已被張取去明府飭差役將兩造帶下吊取會簿呈案再行核明訊斷 
[巡局瑣案]  
　　二十三七鋪巡防局員戴憶珊二尹前晚帶勇出巡行經趙家灣見某姓所開小烟館尙未收市二尹　將店主朱福春拘 
獲到局訊究朱稱偶有友人在内吸烟實係初犯二尹大加申斥麾之使去○某甲向爲泥水匠卜居小南門内喬家浜曾憑媒妁娶混名襪店阿二之女爲妻已閱三年女自嫁後見良人無宋玉之美而有賈大夫之醜時時與之反目一日女私自逸出數日不歸事爲原媒某乙所知急以情告甲甲尋至某處見妻在焉遂呼之妻反面若不相識加以辱詈於是互相口角後扭至巡防東局由局員王二尹略問情由將女大加呵斥令甲領回管束以後再犯當加等治罪 
[英廨停訊]  
　　昨係西國節期公堂各案例應停訊故所有捕房應解之案統歸今日早堂會判 
[英廨瑣記]  
　　前有恒大當控汪少高以僞金鐲當洋等情前日汪又將孫順生卽順齋扭至公堂聲稱所有當與恒大之僞金鐲係孫同 
謀卽所得洋銀亦與孫一同花銷且曾被借去洋若干元是以將孫扭案請爲追究值日差詢明情節禀知宋通剌奉諭以汪少高旣與孫順生串同作弊著一併押候研究○前有揚春泉控馬阿二誑去珠貨一案以此貨曾經馬之兄子範作保子範亦不能置身事外遂卽出票飭差將子範提案以憑訊究昨晨由原差提案禀明通剌著押候訊核○包探顧阿六送龔施氏至廨禀稱伊領幼孩夏阿根在途行走疑係販賣人口拘送案下請於明日公堂會訊宋通剌著押候訊核○楊陳氏張王氏蔣吳氏等三婦以誘騙等情在途吵鬧適爲二百零一號華捕所見當卽拘入捕房捕頭以氏等俱係女流不便管押飭轉送英公廨當由值日差禀明宋通剌著交官媒看管聽候訊核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中賽馬]  
　　寓居福州之西人每於倉前山賽馬本届定於十五日至十七日共賽三天并請　官憑　　　南臺保甲局委員恐人多易於肇事帶巡勇數名以資彈壓錦鞭斜沸玉勒爭馳想個中人意興正自不淺也 
[斷送紅顔]  
　　蘇城臨頓路陸家巷有周省三者年捕二十餘糧船戶也上月娶本城　　女爲室女幽嫻貞靜不苟言笑周　與同居之丁姓婦私識丁婦年已知命淫蕩性成與周情同膠漆新婦彌月後漸漸知覺語言中未免少　諷剌丁婦因此　恨　周播　是非　　婦諸多不是若不大加懲創則牝雞司晨必非家庭之福周頷之時與新婦尋釁本月廿一日大占反目之爻　罵之餘復以烟　作當頭棒喝因用力過猛眼角穿破血流滿面衣袖皆作猩紅色新婦忿恨難伸潛吞阿芙蓉膏斃命母族聞信興師　罪將室中物件　毁一空丁婦富被竊住縛於　足旋經魯仲連其人出爲排解罰丁婦出洋五百元從豐　殮逢七延僧道超度事乃寢　丁婦受此　折心有不甘　人　禀投元　縣控告　大令牝閱禀詞謂爾若不虚心何以當時甘心承受至事平之後始來控告耶申斥一番將禀鄰還不准 
[美界捕房紀事]  
　　前日下午有一營勇自吳淞口乘馬車至上海公幹行至鐵路　基北河南路之北首一躍而下以小洋銀一枚給馬夫　夫謂頃間言明車資三百文何竟忽然短欠營勇不肯多給以致互相扭毆馬夫力大如牛將營勇號衣　破　勇怒從心起誓不甘休旁　僧人爲之解勘代給小洋銀一枝馬夫始驅馬疾馳而去營勇心尙不服飛步　追適另一馬夫牽馬出外營勇竟指鹿爲馬揮以老　馬夫大聲疾呼適二百五十七號華捕得得而來向之喝阻營通遷怒於捕欲與爲難捕急吹號呌數聲經他　帮同將營勇扭入捕房請辦捕頭詰　之下營勇呈出書信一封稱由營官飭送本邑某當道捕頭謂果係奉公差遺姑子從寛如再逞兇定當　辦○前日編子某甲冐充修理自來水　工人掩入北四川路第一百二十二號徐秀梅屋内竊夫紅呢　披八條桌幃二條及徐知覺早已蹤影全無乃據情投訴捕房且　所失約值洋銀十圓之譜昨晨捕頭遺包探張阿五向各質鋪查問查至宏濟質鋪内則原贓具在據云質去洋銀五圓爰帶至捕房　覆捕頭令將　　　存候拘甲核辦○有名阿發者不知其爲何姓前晚二下鐘時彳亍於提　橋畔某武申兩目灼灼然頗露　相遺某號華捕巡邏至此兄其不倫不類遂卽拘入捕房昨晨捕頭遺包探竇如海帶出訪查有無犯竊之事旋查得並無竊案捕頭令押候解送英公堂請　通剌辦理○虹口迤東十一圖民人沈錫賢窮無聊賴將先人憤地出售與人成交後雇人將墓掘　遷移骨殖事爲族中人所見　將沈扭控通房補頭謂此事非捕房所司可自投英公堂求宋老爺究辦 
[江官報]  
　　十一月初九日黎分轉　辭赴通屬五場稽收○初十日正任通分　　分轉晋蕃到揚分發　　大使陳　尹爲錡禀到○十一日黎明　揚海　謝觀察憲舟過楊　　尹兆榮禀知赴省公幹○十五日宣分轉兆熊銷通　稽收周鹺尹如　委四　掣騐丁鹺尹傳祺委　掣聽差王　尹彦存委臨浦　許鹺尉承守委　臨局婁鹺尹奏書起復回淮府憲沈太尊由省回　○十六日陳鹺尹憲委北　艙差○十七日杜鹺尉澤堂奉委　棧掛號差○十八日徐州　沈觀察守謙過揚赴省○十九日吳鹺尹永　沈鹺尹崇善李鹺尹前鍾均委押運北鹽差○二十日高鹺尹雨由　　卡來場公幹○周　尹如　辭赴四補差 
[滬北廣益善堂今將十月份諸大善士月捐清單左]  
　　唐茂枝翁洋六元東善亭洋五元　遲來　四元李光　戴緌之各　三元朱葆　徐棣山　　　　　臣和　成南順記六戶各洋二元俞順利張金和何　園何瑞棠金松泉錦章傳晋友福昌新順記復泰轉山　老悅生徐俊良柳鶴亭源利太陳望生周　塘十　戶各洋一元天成洋六角宏生德大恆來源可熾順方來章梁煥南天益七戶各洋五角　裕堂張介範恆升三戶各洋四角　來洽施德豐亦新園謙益祥萃源恆泰　泰晋昌保安丹　九戶各洋三角曹德大純泰莊恆元永瑞芝書屋林陸鏡榮恆生六戶各洋二角鄭西堂范恆甫各洋一角莊源大洋一元二角更上一層樓洋一元一角　七十文有濟堂錢一千五層樓錢八百文嘉綸九章裕　和壽康延康晋和餘大愼餘惠泰元甡元茂　大厚康永豐存德利亨立大恊昇和元宏元寳和泰源鴻　彚康宏大正大承裕寳順升大廿九戶各銀六百文　昇可　同昌泰三戶各錢五百文清　　四海昇平樓各錢四百文其萃樓春園長豐宏章泰王敦本周同太咸章　昌泰謙記九戶各鏡三百文金合順湧源鴻運　元利義成祝　　　盛　愼記一壺春三元同　樓五雲日昇樓恆生義十二　十二戶各錢二百文永順恊成祥萬興三戶各錢一百文○以上共收洋六十一元七角錢廿　千九百七十文○又附各洋布號秋季月捐○太豐恆與各錢一千五百文怡　錢一千二百文德大永增泰源敦泰恆豐瑞萃昌順成德豐怡盛七戶各錢九百文彩章日　盛寳亭泰記源生　和永陸鎭記　昌成八戶　錢六百文大源永錦豐鼎豐四逹瑞　泰恊豐同昌時和鼎裕恆豐信同源順義源正昌順元生日新　屏記振豐恆大昌順通裕大昌登豐德順祥協　德　成仁和大豐元興　昌瑞　　豫昌恆和大順祥生水集戌公愼同裕昌德大源慶豐　大恆宏昌靈大同業源四十三戶各錢三百文萬通錢七百五十文共收洋布號錢廿　千九百五十文○又附英法美三界十日份一文　捐共收洋五元三角錢十六千六百三十六文乞登報章以誌徵信[  董事施善昌唐廷桂等同啓]  
[阜昌参號聲明假冒隠戤]  
 
 
 

Page 10

 
 
   
 
