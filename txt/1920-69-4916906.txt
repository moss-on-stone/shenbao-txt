# 1920 - 69 - 4916906

 

Page 1

 
 
   
 
 

Page 2

 
 
   
 
 

Page 3

 
 
時評　　　　　　 
[第三步（默）]  
　　安系倒靳之第三計吾恐其外强中餒不敢實行耳茍或實行則失敗與否今尙未可料也何則靳果對外交决心不與日本直接有力以抗外勢之逼迫今日正宜訊速駁回通牒宣示國人則非特安系此種鬼崇之技無所施且直破安系向来根本之陰謀所謂第三步失敗無待言也若仍懷疑不决毫無表示僅藉延宕以搪塞則人民必不能爲靳諒而安系之計仍可隨　　 
時播弄靳将奚以自明乎 
　　是故今日安系三長之取消辭職唾面自乾可謂爲第一步失敗去第三步之失敗尚遠 
命令 
　　三月十五日大總統令章宗元晋給二等大綬嘉禾章鍾愕晋給四等嘉禾章此令 
　　又令萬特克晋給四等嘉禾章此令 
　　三月十四日大總統令據綏遠都統蔡成勳呈考核屬吏成績擇尤請獎　語試署歸綏縣知事劉蔭培勤明幹練爲守兼優試署清水河縣知事郭希賢學識明通勇於任事均給予五等嘉禾章試署薩拉齊縣知事劉宗昆器識宏逹治績卓然代理托克托縣知事何心澄悃愊無華辦事勤敏均着傳令嘉獎此令 
又令　波爾登给予三等嘉禾章此令 
又令　周穀生張朝墉均晉給四等嘉禾章此令 
三月十三日大總統令　司法總長朱深呈甘肅鹽池縣監犯尤占彪因同監犯人脫逃守法不動並報知捕獲實屬誠　　　 
心悛悔擬請宣告減刑等語本大總統依照約法第四十條宣告將該犯尤占彪原判一等有期徒刑十二年減爲二等有期徒刑六年以昭激勸此令 
又令　瓦拉逹給予四等文虎章此令 
又令　黃慕松晉給二等文虎章李正鈺晋給三等文虎章此令 
專電一 
北京電某派第三步藉外交問題倒閣暗中以直接交涉運勤現閣速進行表面聲明反對靳主緩辦陳籙亦不服從黨議第三步計畫又敗（十五日下午三鐘） 
北京電　安系三長昨見段後决定取消辭意今日十點同車赴府見徐十一點至院先與靳談半小時卽入席會議聞三長語段暫維持半月或二十日仍盼改組外農教三部提人問題又發動某派主張龔心湛長外交曾宗鑑外次又日美法各使均擬更動（十六日下午四鐘）北京電　頃閣議李曾朱出席照常開會閣潮告一段落（十六日下午五鐘）北京電　昨夜安系在曾毓雋宅會議决由新國會劾靳報載靳讓陸軍說係安系意靳不肯 
北京電朱曾李態度昨日起頓軟原因（一）徐靳不更敷衍（二）各處非難要求准三長辭職另選賢能（三）段有嚴厲訓責至轉圜方法現由徐樹錚出面要求（一）下令切留（二）先將外長或農長提出（十五日下午三鐘） 
北京電　靳覆督團電鵬蒙主座堅留芝老敦勸大義所在不復言辭（十五日下午一鐘） 
北京電　靳將組黨聞收安系議員已五十人（十六日下午二鐘） 
北京電　陸長許吳光新長江司令定王汝勤　（十六日下午二鐘）　 
北京電王揖唐電催北分代回滬進行和議（十六日下午二鐘） 
北京電南方對滬會祗須撤銷軍　　 
事協定卽可開議現靳正商承段與日人交涉　（十五日下午一鐘） 
北京電　徐諭汪大燮將魯案討諭所得詳具説帖以憑採擇 
　　　　（十六日下午二鐘 
北京電　昨王鴻年訪日使商閩案月内可開始正式談判（十六日下午一鐘）北京電　英施使電述英政府催請速開藏議（十六日下午二鐘）北京電　暹王定下星期來華　擬以外交大樓爲住所（十六日下午四鐘） 
北京電　指令敎部選派專門人員赴英倫萬國學會（十六日下午二鐘）午 
北京電　國際辯護土會派丹波四郎到京歡迎我國代表赴日留日帝大藥科王長春隨丹波來京各界以王發明飛艇空中發音機倍機 
極歡迎陸参農部呈给獎章並予專（十六日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
北京電　中行查辦案　認爲事雖有因情尚可原特復衆院免議　　　　　（十五日下午一鐘） 
北京電　吳佩孚撤防案參陸處會議結果一面電曹責成吳勿輕動一面派專員往慰留（十六日下午四鐘）北京電　張敬堯電吳師軍械輜重等已由粤路陸續運出請迅電阻止並詢吳軍撤防後辦法 
　　（十六日上午十二鐘） 
北京電　陳遐齡文電藏又調來番兵二千預備不久開戰吾飢軍迫於忠義仍盼速接濟方能維邊局　　　　（十六日下午四鐘） 
北京電　劉存厚電川中戰端已啓應如何進止乞速示遵國院復電按兵不動守城衛民（十五日下午三鐘） 
北京電　楊增新電　俄新黨要求引渡駐伊俄領呂巴並有派兵搜捕訊（十五日下午三鐘） 
北京電　楊增新電伊犁杜營長稱日來風雪迷漫凍傷營長二十餘人手足俱落已爲廢人請優卹　　　　（十五日下午三鐘） 
北京電　奉張請添設黑河鎭使保馬瑞麟充任（十六日下午二鐘）　 
北京電　孫烈臣電林代將電稱江防案已接俄人正式公文允我艦駛入（十五日下午三鐘） 
北京電　孫烈臣咸電謝米諾夫派代表來滿站準備一切當嚴詞拒絶不准逗留（十六日下午四鐘） 
北京電　日中將今日赴張家口辦理運輸日兵赴津轉滿洲里事 
　（十六日下午五鐘）　 
北京電　恰克圖日軍現由張家口運津到津後仍將開赴滿洲里沿途由我地方官供應（十六日下午三鐘） 
北京電　黑督電日軍退駐我黑河江南謝氏有退入滿站說請電奉吉各撥一旅來江協防 
　　　　　（十六日上午十二鐘） 
北京電　鮑電哈埠俄工眞日起罷市迫令霍氏交出政懽已飭哈司令部限霍卽日撤消軍事機關 
　　　　　（十六日上午十二鐘） 
哈爾濱電　霍氏一時向董事會提出辭職經該會議决照准俄軍警由護路軍强制解除武装薩中將嚴加看管火車由護路軍押車日開一次（十六日下午六鐘） 
哈爾濱電　鮑司令照會霍並佈告不准領土内政爭不承認霍有行政權（十五日下午四鐘） 
哈爾濱電　崴埠李家鰲電霍致某軍隊密謀電多件均扣留（十五日下午四鐘） 
[各通信社電]  
北京電　三總長最後會商决定今日一同出席閣議北京電　魯督電省會各界元日推代表來署　面陳魯案勿徇日請直接交涉恐列强責備我國負約並請速任外長 
北京電　湘督電懇速撥張宗昌餉欵俾早日回湘共維防務　 
北京電　哈埠電元日哈長各站全體罷工午車停開係受俄黨煽惑　　　 
北京電　院復陳遐齡餉械由部速撥藏番意圖大舉仍會同熊督密籌進行 
北京電　曹使電時局危迫不宜更動内閣致滋紛擾措辭懇切閣潮賴以漸平擬移田爲陸長以吳光新督魯王汝勤升長江總司令消息 
北京電　梁任公因今日生辰定数日後来京一行 
　（以上十六日）　以上中華通訊社電　　　　　　　　　　　　　　　　　　　　　　　　　　　　　　　　　 
北京電　段諭徐樹錚轉告朱曾李等外間謡言繁興　　 
靳此時不宜下台如必爭反誤大局朱等允銷假 
（十五日） 
北京電　法財　三長經段徐疏通昨均到部今日可列議席 
北京電　外長决以陳籙升任外次未定農敎兩長暫仍不提所傳張弧農商姚震教育不能實現 
北京電　新國會議員紛紛到京已足法定人數魯案政府不日將提交核議 
北京電　議員聞督團電請解散新國會赴府院詢問　　 
府院均否認 
北京電　　敎部核准全國敎育聯合會改進學校體育案通令各省敎廳遵照 
北京電　舊交系亟思恢復勢力現與研究系携手聞　　 
將另組新黨俟某公北來商定一切 
北京電　吳光新到京後亦竭力後事調停閣潮之平吳實有力 
北京電　公府昨接某君轉到陸筞廷密電内容聞關滇唐辭總裁後之西南變局 
北京電　當局議俟協約國調查俄新黨决定待遇方針後表示同一態度 
北京電　部擬保護僑俄華民辦法一面向俄聲明一面派兵前往（以上十六日）　以上中孚通訊社電 
世界路透電 
[美上院保留案與威氏態度]  
九日華盛頓電　威爾遜總統發表文告宣布對參議員洛志氏所提出關於國際聯盟公約第十條之保留案之態度謂歐洲帝國主議各派皆反對第十條加入公約今若打銷之則假如完全承認彼等破壞和約之企圖也第十條乃聯盟構造全體之基礎且爲欣欣向榮世界平民主義抵抗帝國主義與反對革新行動之堅壁此種主義實爲美利堅主議之精髓美國苟否認或減弱之則　　　 
不能不喪失吾人之正義也故第十條必須照原文通過或加否决凡關此條之任何保留案碍難承認總統又謂美國當莊重加入國際聯盟否則即當謙然引退繼又引他事以申其贊助第十條之諭辯謂英日兩國現漸覺在太平洋中有許多共同之利益又日美國於戰時所與携手之强國野心勃勃卽在吾人所最信賴最願以之與和平事業相接合之列國會議中猶不稍衰當巴黎和會進行之際黷武派居最有势力領袖之下力圖在法國會議駕馭一切當時未能逹志然今則已大權在握矣凡步武德國施行帝國主義之國家皆爲余所反對固不問其出於何國也云云聞參議院共和黨議員多人現與民主黨協同經營以謀早日批准和約者已允贊成共和黨對第十條之修正保留案 
九日華盛頓電　参議員洛志氏今日在參議院演説評詆威爾遜總統發衣之文告而於涉及協約國一節抨擊尤力洛志氏否認法國乃黷武國並謂法國理應設法自衛如意大利之關於阜　然云 
十日華盛頓電　參議院已以五十七票對二十票重行通過國際聯盟平等投票權保留案 
[馬可尼之全英無線電計劃]  
十日偷敦電　馬可尼公司擬定全國建設無線電報之計畫以供政府採納一由英倫至印度延至新加坡與澳大利亞另由新加坡通香港一由英倫至埃及延至東斐南斐　一由英倫至西斐延至南斐另由西斐通南美一由英倫至芒特策爾延至温哥武另由澳洲通温哥武所用職員數在一萬七千人以上限三年告成以所得凈利之百分之二十五報効政府滿三十年後政府如願收爲國有免付購費 
[英國退還庚子賠欵事件未决]  
八日倫敦電英相喬治今日在下議院答覆議員郝爾爵士之質問謂退還拳匪賠欵一事今尙無决議 
[英海軍預算修正之結果]  
十二日倫敦電　一九二○年至一九二一年修正之海軍預算計需費英金九千七百萬鎊共置將士十三萬六千人一九一九年至一九二○年爲英金一萬七千三百萬鎊共有將士二十八萬人新建造費規定四百萬鎊但全係供告成戰時開造諸艦之用 
[德國政變中之大罷工]  
十四柏林電　愛白特政府現已由特萊斯登移往斯土加特獨立社會黨及與該黨有關之工業聨合會均已宣布全國罷工　　此間大電氣廠之工人業巳罷工地面與地底電車均不能開行自來水供給亦經截斷豫料今日全城各事均將停頓糧食供給旣少恐有數處將發生刦掠舉動基爾煤氣電氣廠工人均已宣布罷工十四日倫敦電此間兿有消息基爾港之魚雷艇昨與海軍船廠工人開槍互擊聞該處德艦隊已屈服於罷工者現由水兵佔據船廠 
[波蘭軍大敗紅黨]  
十日倫敦電華沙電稱波蘭軍在立陶宛與白魯成尼亞陣線重創紅軍迫令紛亂退走俘擄千人紅軍有四十七師之參謀人員亦在其列由摩里資至加倫柯維資之軍要鐵路業已截斷波蘭人民極爲歐忭 
[南斐總選擧形勢]  
十日倫敦電南斐今日舉行總選舉衆極注意之對持者有兩大黨一爲斯末資將軍之南斐黨贊助與帝國結合一爲赫索格　軍之國民黨主張與英分離建設共和國斯瑪特將軍與统一黨均贊助斯末資將軍克里斯威爾陸軍大佐之工黨將以經濟考慮定其熊度豫料當有駭人之結果　 
[各國近事記]  
十日開羅電　立法院議員五十二人　今日在國民黨領袖某氏宅内開會通過决議案反對中止立法院會議及美國之保護權並宣布埃及與蘇丹之獨立 
十一日倫敦電　英國皇太子　定三月十六日啓程巡游澳大利亞與紐絲綸 
十一日倫郭電　英相喬治　今日在下院答覆薛西爾贵族質問斐亞土地代管權已否給與代管國事謂代管條件之一切公文尚未擬就但不日可有告竣薩望 
九日桑薩瓦杜電　中美桑薩瓦杜國宣布加入國際聯盟之公文謂政府之出此蓋以美國已應桑薩瓦杜之請解釋門羅主義之故 
十一日倫敦電　南威爾斯鋼工因要求增加工資百分之五十相約罷工此事今已解决 
十日瑞典京城電　白蘭汀氏已組成社會民主黨内閣十日倫敦電　協約國國際軍事委員團中之高等軍官三員在德國白里門街中爲衆毆擊今將從事澈查 
十一日巴黎電　據德國來函聲稱　現有人陰謀暗施損害而注重法人蓋視法人爲要求引渡戰事罪犯之主動者也 
十四日柯白倫斯電　該處美軍司令通告社會黨領袖謂全體罷工妨碍軍隊之職務且不許聚衆示威並謂如領袖不能約束黨人則美軍將取必要方法維持地方秩序 
二日喀爾喀特電　參與羅馬東間飛行之飛機兩架今日由加拉奇飛抵此間 
里昂無線電（路透社送） 
[德國暴力政變之影響]  
　十五日巴黎電　微言報載有柯白蘭士特别訪員紀德國暴力政變所及於協約軍佔領各省之影響　特里維斯與柯洛恩兩處　均有社會黨示威運動柯洛恩今日（星期一日）將宣布罷工協約國國際高等委員鐵拉特氏星期六日午後乘摩托車赴美央斯與法國佔領軍總司令台戈特將軍會商一切微言報又稱　此種政治示威運動 
如不碍及公安則協約軍决不干涉之公共役務之罷工則按照海牙公約須加禁阻故鐵路及他項運輸事務並電燈自来水等如有必要須歸軍隊管理此外一切則德人有完全之自由　駐巴黎德國代使美葉昨日午後謁見法總理米勒蘭代表巴安政府（今已由柏林逃至特萊斯登）請法總理仍視巴安政府爲德國合法正當之政府並説明新首相開浦之反對革新行動難以得手 
十五日巴黎電　柏林之暴力政變未有新發展開浦氏現控制柏林奮力組織新内閣工業聯合會總會决議如開浦握權則即宣布罷工　共役務如煤氣電氣自来水運輸之類業已罷工基爾·亨堡柯洛恩·佛蘭克福·愛森·杜塞爾杜夫諸大鎭中之各業　多相繼罷工表示反對工人與軍隊　曾起衝突聞共死十五人傷多人總統愛白特與總理巴安已由特萊斯登赴斯土加特明日（星期二日）將於該處召集國會政府則暫設特萊斯登　德國南部撒克松尼巴伐里亞·胡台堡巴登·希斯政府均發表示文宣布赞助巴安政府　駐巴黎德國代使昨日謁見法總理米勒蘭　謂巴安政府擬誡意遵守對協約國之契約　協約國現已戒備一切惟聞苟非德國建設之政府有擁戴和漢索倫皇室之形象則不欲從而干涉之　聞荷蘭政府已命加意防守亞米朗琴邸即德前　所寓之處 
[英船載運華工]  
十五日巴黎電　英船伏諾號載華工五百人由哈佛開往加拿大海里福克斯 
[太平洋路透電]  
十五日長崎電　長崎電車公司决議用女子爲售票人今報名者甚多多係年輕女子訓練若干時後即將服務該公司之出此顯因難得男工且因男工要求增加工資所致 
十六日大阪電　選舉運動漸形活動國民黨領袖兼外交會會員犬養毅現來大阪爲國民黨候選人運動將於今夜對衆演説　文部省大臣即前大阪商船會社總董中橋爲大阪政府黨侯選人之一新選舉法將各選舉區分爲若干小區或如大阪一邑現分爲四區毎區各選出二三人此制於五月十日初次試行因此變更選舉結果甚難預料尚有一事亦足使選舉結果莫可預定者全國有選舉權者依照舊法僅一百五十萬人然照現行法則增至三百萬人　約占全國人口百分之五舊選舉法限定納税十元爲選舉資格新制則規定逾二十五歲年繳直接税三元者即有選舉權　故投票人数增多結果無把握普及選舉之鼓吹進行未息神戶有選舉權之勞動家約及千人擬舉今并　此人乃最先主張普及選舉之健將將也大阪勞動家亦决定票舉主張普及選舉者爲議員　但此輩散居四區　不能合其充分之勢力以與資本家相抗目前氣象似利於政府蓋以新近列入選民册者大都爲農民　而農民中政府黨頗占勢力也商界與實業界對於原数對付物價騰貴之寬和政策當然無異言故政府最大仇敵　乃在一般恃工資或薪水度日之人彼等因物價日昻擔負甚重　而又無選舉權故恨政府獨甚全國棉業中人　擬舉出議員至少二十人 
國外要聞 
[美國與遠東（續）]  
　　芮恩施博士之演説 
巴黎和會席上其决議旣宣布　中國人民之所希望者又一一付之流水此於中國實爲一重大之打擊　人人皆大失所望吾知中國必將歸咎於美國因吾美國嘗告之日吾美於此事一無所涉必需於和會中爲中國善爲措施獲得满之效果則今日效果之不美满　在美國自不能辭其咎所幸中國遇事寬恕不爲已甚　謂此事之失敗　亦因中國政府之自誤　竩使友邦處於困難之境彼美國於此事未嘗不欲見判斷之公允　然以事勢使然亦殊無能爲力也今日山東問題之局勢　方呈一種停頓不進之象其間亦有数種情形爲吾人所不能了解者雖有人傳説日本允以山東父還中國其説殊不足信日本所允交還之租借地者　殆不過一百二十方哩日本允以主權之空名歸然末嘗允以口岸之確實權利還中國也　至多亦但以五十方哩左右無川之田野或山地歸諸中國以掩飾世界耳目然則日本於表面上昌言交還其實際上所保持不釋者果何物乎　如日本而保持口岸也則已得據有中國一最佳之口岸更益之以長距離之鐵路貫山東省而通内地不特此也　尤有豐富之礦産其問以煤礦爲最與鐵路相並行得此数者則山東全省之商業已不啻入其掌握今者交還交還之聲洋洋盈耳然終未嘗有一言及於鐵路礦産及口岸也　敢問此數者將何以處之　在中國固未嘗許日本共同嘗 
管理鐵路也卽鐵路上多用中國之人亦終聽日人之指揮何補於事中國而竟得此結果中國人何能甘心亦猶吾紐約與詩家谷問之鐵道一旦爲歐洲一强國所據美國之人其能甘心忍受乎且山東交還之説風得一時而交還之先尚須經數度磋商夫既欲交還矣則逕行交還可也何待磋商旣曰磋商　則必有其他條件要求中國可知中國人民深知此意故殊不欲有此磋商果日本而智者則應毅然决然謂中國曰　此山東省者貴國神聖之區也吾乘貴國疲弱時取之　是爲不義今知罪矣敢以奉璧使日本而眞能出此　則中日間之友誼可保而中國人民抵制日貨之舉動亦可無形消滅今日本方操勝利之券國勢日隆如能不入歧途前途自大有可觀而所謂不入歧途者須遏制可侵略他國之野心所惜彼日本軍閥派一經以鋭牙利爪獲得一物卽不肯輕意舍去　彼之對於山東苟能一鬆其牙爪者　則立可得中國之善意而世界和平之局　亦差可長保矣中國自去歲以来全國皆大激昻而其轟動天下者　即所謂學生運動是此等學生皆曾受最新教育　中國各省無地蔑有此一事實爲一良好之胚胎　中國之國家真精神將於此發皇焉創其事於先者爲學生已而商人等繼之以起同以爱國爲唯一之目的先以排貨爲恫嚇力求撤去誤國之官員并有其他種種要求　卒之誤國者皆去位風潮始稍稍平息其爲領袖者　皆國中青年曾受歐美及日本之教育其所爲頗有理性彼等自知來日方長應爲之事甚夥故皆盡力進行　冀以謀國家之發逹一爲國家組織問題二爲求一相當領袖人物令日之活動者即此學生及商人等之結會其意並不在自提政策有妨國事但先由團結全國著手　輸以西方之思想并使人人盡力於公共事業鼓吹策勵　不遺餘力此等人心地清明自能成事况中國天賦旣厚但須求人事之臧其熟知理財之道者亦不乏　　第於組織上措置得當即可富國中國之金錢未嘗不多第皆在私人手中其他如大腹賈米商茶商等固無一非富豪也今之所需者即須以此項私人之資　各輸若干集合一極大之数用以救國此實爲中國重造上一重要問題而吾美國之銀行及學堂亦可資臂助　世之人勿謂吾國將於此中圖大利也須知吾人末嘗牽及政治亦未嘗有非分之想但謂中國如欲學步吾國者則亦未始不可也至吾國與中國之間自應力求親善不可或忽諸君聽之吾人今日如不與此遠東之極大民族相敦好者則後且深海今日之孤陋寡識爲非計矣 
國内要聞 
[北京通信（吹萬）]  
　　　　女高師半年来之學生集會 
自蔡子民長北京大學而後北大始以「學生自動」「啓發學生本能」爲主旨而校中之學生集會遂遽增　學生自治會也哲學研究會也　書法畫法研究會也数理學會也體育會也會名以數十計莫非由學生自行組織數年以来成蹟斐然可觀北京各校大都倣依而行其所得果　殆亦相若 
北大學生状况本報時有所載　國人不難得其大概女學中之最高學府實爲北京高等女子師範其近状國人欲知之者諒不在少数惟以其爲女學故内中詳情外人頗難探悉茲特調查其半年来（八年九月起至上星期止）學生集會之大概情形及其成蹟以厭饜國人望 
女高師學生自行組織之其已成者凡五　㈠學生自治會㈡文研究會　㈢数理研究會　㈣博物研究會㈤幼稚教育研究會方在組織而未成者一家事研究會 
學生自治會有會員二百五十六人於八年十二月十七日開成立會其宗旨爲本互助之精神謀個人能力之發展及校務之發達内分三部　幹㈠評議部㈡幹事部㈢糾察部評議部議决會中應行事項共開會八次議决案三十六件規定公約六種其所定公約與前此校章相倣大都便利於進業而不便於嬉遊幹事部内分四股㈠庶務股㈡國貨股㈢講演股㈣出版股幹事部之責 
 
 

Page 7

 
 
任爲執行評議部議决事案併其他應行事項共開會六次出版股之出版物爲自治月刋一種其第一期不日出版以後按月一期糾察部爲糾察值日之勤怠者毎教室自修室每月有值日三人寄宿舍毎室毎日有值日一人其責一如前此之班長室長不過班長室長爲固定之一二人而此則由全體輪流耳糾察部曾開會四次文藝研究會有會員百五十二人成立於八年三月以研究文學及各種報藝術爲主旨内分六部㈠講演部㈡編輯部㈢庶務部㈣音樂部㈤圖畫部㈥手工部㈣㈤㈥三部之學理的研究歸人講演編輯二部講演部之任務爲編定講員次序收存講稿每星期五晚在校中開講演會一次自八年九月起迄上星期共開二十四次每次有三人以上之講演講演稿有登入文藝彚刋者編輯部之任務爲分門徵輯文藝稿件凡開會五次收集同學學術論文三十二篇文藝八十篇編成季刋一種名爲文藝會刋約二十萬言已令財政部印刷局代印本月底即可出版庶務股總理會中一切雜務共開會二次餘三股則各以編定同學輪流練習時間（音樂）或散給模樣畫片爲任務 
数理研究會有會員三十六人成立於八年十月以關明學理交换知識爲主旨内分数學組物理組化學組三組分組研究按期開會報告共開會十二次有研究錄十六篇 
博物研究會有會員二十六人成立於八年十一月其宗旨爲收集博物材料並討論學理内分二組㈠生物組㈡生理組分組收集研究按期開會報告共開會八次收集研究論文五篇 
幼稚敎育研究會有會員二十四人　成立於八年九月以研究幼稚心理及其敎育法宗旨　内分講演編輯兩股講演股編定各會員講演次序　開講演會時由各會員報告心得編輯股收集會員論文共開講演會十四次論文無提出者 
除以上各種常期會外尙有各種臨時會以學潮之進行而開之會爲最多其次數已不可稽攷凡學生聯合會開會一次即亦開一次大會由赴學生聯合會之代表報告聯合會之議案并徵求全體意見附带於此種臨時會中尙有可報告之一事即此次學潮　該校學生於課業上並未受何種重大影響　是蓋去冬今春之學生羣衆運動大半在星期日或星期六皆與上課不相衝突而各校學生多有藉此怠學者惟該校則始終上課學生缺席人数與平素相仿佛此則其學生自治會布置得法之結果也吾以是知女學生之自治能力實不下於男生 
[京學界最近之行動]  
上海全國學生總會開會在即　北京學生會曾議决推舉代表赴滬出席現因月前派赴上海代表回京後之報告鑒於上海空氣惡濁誠恐捲入政法潮流故對於派赴本届總會評議部出席代表頗爲愼重昨日下午一時復假某地開會討論本届出席全國總會代表應持之熊度當經决定下列数項㈠力爭外交不涉内政（甲）如他處代表有提議援助或反對新舊國會者　應極力反抗（ 
乙）無論外交若何若他處代表有提議推倒中央政府者亦應極力反對如反對不得要領時則應宣布退席㈡如他處代表有提議用總會名義　向西南要人捐欵者須竭力拒絕㈢對於全國罷課之態度應以本會通電報告外交情形爲極準易言之即政府如順徒民意　則不能通過罷課案如政府主張直接交涉或不駁回通牒時則由總會通電全國一律罷課　最又績議提出總會案三件（一）建設圖書館案（二）組織總會外交研究會案（三）維持已畢同學不受惡社會之沾染　又聞各校學生以中日福州交涉行將正式開議而山東問題亦正當吃緊之際學生之演講亟宜照常進行　其演講辦法則組織自行車演講隊　以促進國民之猛省日内即將實行 
北京大學之平民敎育講演團團員　毎於星期日分組出發在　師各地所立之通俗講演所觀演關於平民敎育上諸重要問題刻因學潮起伏外交上之運動　有不暇計及之概現在春假將屆照例常會於十四日午前十點鐘在北大二院開會到者三十餘人討論進行之事頗多其中最關重要者㈠經費問題减收會費一半原定常年會費一元減作五毛以期會員減少擔負　而易於擴充名額㈠講演編輯問題即毎星期團員所講之稿寄交編輯處彚集成册即日印刷成功㈠講演所問題原定與京師學局所交涉之四處講演所恐不敷用擬於日内再行交涉凡城内通俗演講所皆准借用以期普遍而收增長平民敎育之結果再城外講演　如豐臺及長辛店等處則毎星期組須派一人前往至於路費半歸自備署假以後同學回家　在各地方亦須繼續爲之秋季開學後對於成績須報告表及各地狀况以便刋人講演内時近十二點乃投票選舉結果總務幹事鄧康楊鐘健編輯幹事周炳琳文牘幹事高尙德會計幹事李薈棠各組書記末經選出　後開茶話撮影而散 
[閣潮最近形勢]  
　　　安福已軟化曾李將轉圜 
　　内閣問題昨星期日（十四日）各衙署照例休息故亦無 
何等接洽惟雙方内幕中對於此事依然相持聞安福方面本抱拆臺主義曾電招王揖唐回京另組内閣業將閣員名單擬定呈送段氏過目但段氏尙未表示可否一時自不能遽有成就再以四周情勢而論　此種辦法似亦末到成熟之時機靳氏方面　對於李曾朱之辭職頗有放任之意但其善後之法如何亦殊無把握故目前雙方以言妥協固屬難能而事實上亦决不至各趨於極端惟安福曾外農敎三長爲和解條件遣人向靳提出靳氏對此則態度頗爲强硬聲稱此事權在總統自己不便擅專且現在兩院報到人数　與開會法定人数相差甚遠縱欲提出請求同意而無由言下表示拒絕之意安福方面見目的難逹前晚（十三）乃又在某宅會議由某氏發表意見謂交通財政兩部慈關係本黨命脈萬不能放手應請三總長打消辭意　並説明原來之目的在推倒垷内閣使改組合於吾黨之新閣俾進行今後今計畫今靳氏以外藩爲後援不肯犧牲地位吾黨若與之相持必致以次長代理部務此舉實加吾黨以重大打擊故現在總以忍辱負重待時勢之轉移爲是當時曾李兩人頗表贊成惟朱深則言本人已與靳雲鵬説殭萬難轉圜李曾二君既爲信義而留余請單獨辭職等語衆復勸其暫留朱猶未允然多数既已軟化再經一二日之猶豫諒亦將隨風轉舵也 
[吳佩孚撤防消息]  
　　湘南吳佩孚撤防問題泆曹錕電政府　請求照准當局以吳氏歸意堅决曹氏六次陳詞　誠難再行勸止業有允許撤歸一部之意聞吳氏業已部署軍隊準備歸計並於前日派遣参謀王伯相北上查察駐兵地點　并先期布置一切至政府方面對於吳部防善後辦法　經屢次之討論業已决定三項計畫一擬使吳軍撤退　每批以最少数爲度以免範圍寛廣　不易維持一須聽張敬堯指定路線後方准撤退不得自山撤動一須限日撤盡不得在中途逗留因循已將此旨軍告曹　一面並於前日匯給曹　巨欵四十萬元内有三十萬係充吳佩孚所部各師旅之餉并師飭該師旅暫緩開拔俟將接防計畫訂妥後再行遵 
又據京津泰晤士報云吳師撤防問題昨曹錕又有輔密電到京略謂吳師長所部各師旅已决定撤還　卽分駐小站等處查小站垷駐有振武新軍應飭節令撤去　以便騰出駐紥云云東海得電慮觸安系之怒而商之靳靳爲敷衍面子起見姑用旁敲側擊之法致電湘西鎭守使馮玉祥大要係以吳師撤防　於湘局及和議上有至要關係務希執事親往衡陽挽吳師長暫緩撤防並盼電復等語蓋靳固知吳必撤防電阻吳之撤防仍歸無效如不致電又傷東海之國情故以電逹馮氏爲兩全之策也詎料政府派往赴豫之唐天喜於十三夜九點車返京昨日（十四）赴府院報告一切唐之所報告者大約以豫督表面上雖極和緩而與吳佩孚有密切開關係　吳師撤防政府不可不注意而張敬堯所派之代表副官長郭世綸於昨日（十四）上午七點車到京入見東海　亦爲吳師撤防影響甚大請政府指示對待方針東海乃於昨日（十四）午後五時邀靳赴集靈囿談話商吳師撤防事並内閣問題靳慨然曰此次安福三總長合力挾制請我下台殊無理由暫可置之不顧倘將來彼果有實力與我爲難之時我再不幹言下極爲悲憤　至吳師撤防一事則著字不提東海默會其意亦竟嘿爾無言靳氏辭退之後東海乃决定吳若必撤兵回防則以奉軍 
接充而奉駐軍京總司令部昨日亦有重要會議列席者爲張景惠鄒芬梁朝棟劉恩鴻等所討論者即爲接防湘南問題聞張作霖近曾致電總司令部謂奉軍縱接湘防對於張敬堯之舉動亦絕對不肯附和等語　故有此一番之會議又聞長江上游警備副司令朱廷燦昨亦有統密電致政府大要以鄂西軍情緊急請飭令吳總司令（光新）迅即返官並請將留豫之吳軍開駐鄂西以資戒備云云吳光新聞耗焦急萬分論者皆謂鄂西現無特别事變該電所云純係託詞　蓋王占元本八省同盟之一今正在吳師撤防風鶴頻聞之際　不得盼吳光新之遄返宜昌耳 
[旅京湘人抗爭鍊廠合辦案]  
　　湘督張敬堯與美商合辦白鉛鍊廠一節曾見前報茲聞旅京湘人反對甚烈日昨范源濂等特代表湘人致書美使及國務院表示反對意見茲錄范等原函如下「致美公使書」敬啓者敝省湖南礦務局　與貴國太平實業公司訂立合辦西法白鉛鍊廠草約一案　貴公使當有所聞敝省人民與美國人民感情最洽中美合辦　敝亦所宿願而於此次鍊廠草約獨示反對者　其原由實以湖南水口山礦産向以地方欵項興辦歸爲省有民國四年袁前總統特派陶思澄爲督辦曾紳民反對立即中止民國五年經省議會議决水口山礦産處分　及用人之權須由省會同意方能有效成案具在斷不容擅由省長定約未經省會議决即可定案之理貴國素崇輿論尊重民權而於省有法律同爲重視貴國商人當必加以愼重不致釀成糾葛廉等特代表湖南全省民意　敬懇貴公使轉飭太平實業公司對於合辦之舉暫緩進行俟中國大局統一湖南合法省議會成立之日由該省長提交省會同意方可有效　否則中央政府卽使批准將來按照省有法律亦必不能照約履行實於該公司有損無益此不能不轉逹於貴公使先行聲明在案也　專此肅布湖南人民代表范源濂郭宗煕汪詒等同啓　一致靳雲鵬書」翼卿總理鈞鑒敬啓者　湖南礦務局長張榮楣價擅與美商訂立合辦水口山白鉛鍊廠合同一案曾經湘民具呈商部力阻批准　並邀農商部總長俯允駁斥仰見政府容納民意之至意　頃聞湖南張兼省長復據該局長再三聲請咨部重申前議且有移交國務會議消息旅京湘紳士庶物議沸騰　環求濂等轉懇政府堅持等因前來查湖南水口山礦以地方欵項與辦　向歸省有民國四年袁前總統特派陶思澄爲督辦　曾經紳民反對立即中止民國五年　經省議會議决水口山礦産處分及用人之權須由省會同意方能有效成案具在張兼省長豈有蒙蔽中央冀圖批准違反省有章程致釀人民之爭訟外人之交涉况民國七年譚省長以水口山礦向日本三井銀行抵押偕欵爲官紳所抗議致將三井洋行巳繳之欵二十萬兩扣存湖北官署此案迄今未　何可一誤再誤愈益糾紛　應請我政府詳察輿論力加批駁以防後患而免糾不迫勝迫切待命之至范源廉郭宗煕汪詒書等同啓 
[經濟調查局暗潮末息（靜觀）]  
經濟調查局改組成立於今已半月有餘以改頭换面之機關而　羅致者又多係昔日議員　所　經濟何所謂調查本不過是一個空名目在政府設此牢籠覊縻之策固極無聊而受其牢籠覊縻者其無聊亦與之相若似可無庸再閙意見矣乃不意一經成立暗潮即隨之而起㈠爲總裁之爭執㈡爲委員之爭執兩者本各爲一事而論其無聊之程度則魯衛之政耳孫慕韓之不快　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　坓 
在該局條例中有受監督於國務總理一語初意以爲一經爭議或可有人轉圜不難逹到修正條文之目的乃因閣潮大起徐靳皆無暇計議及此故僅僅派員慰留一次孫氏當然不能满意於是乃有第二次辭呈之提出一説則謂郭則澐氏頗覬觎總裁一席故孫氏聞此消息萬不能不再上第二次辭呈此説或稍有關係現孫已准辭郭氏亦已取得代理總裁之資格此問題可告結束至於委員之爭執其重大原因則謂受賣於前日之專任委員即今日之参議當第一次開成立會時即已大發牢騒閙得不歡而散嗣後聘任書分别發出又知調查會内各專任委員悉爲各参議所兼任更覺怒上心頭不甘忍受其實参議薪水月四百元兼任專任委員不另支薪而調查會委員月薪亦有三百元所差者不過百元耳無如見解不同卽持論各異因有一部分主張將調查會劃出於經濟調查局外而自爲獨立機關附設於國務院者十日中央公園之讌會即係討論此項問題聞已一致贊成會畢即公推代表四人晤靳翼卿陳述意見據聞晤談一次並未得有要領昨日（十二日）又在中央公園水榭讌會亦爲此事並且有人主張脱離舊議員在京所設立之正誼學社蓋因實施此種運動者在委員中僅有一部分大約三四十人而多数則仍持中立態度或反對態度其所以提議脫離正誼學社之故或者因該社有力分子不贊彼等主張亦未可知總之此種爭執無以名之名之曰無聊而已 
[調和聲中之粤戰訊]  
　　軍府調停之使副官長劉德裕已於四日午後三時乘粤漢車北上並携有岑伍林三總裁書翰大意係勸其收束軍隊屯駐湘邊以便相機進取澈貫護法初衷云林軍長隱靑因不及派人亦有親書託劉君帶去惟當局對於此次事變係採一種和戰並用政策一方面容納軍府意旨遣使說和一方面軍事準備亦着着進行爲西南大局計劉君此行固深望其成功然李部長能否犧牲初願曲從調人之說尙屬疑問且省軍亦非易於疏通者馬軍長對人云沈鴻英邱渭南魏邦平三人對於此事深滋憤慨旣經莫督委任率師前往必不肯含糊了結蓋調停發自軍府而三人所奉則莫督命也總之勢已至此必無轉圜餘地西南戰禍從此深矣 
　　省報昨載岑總裁於三日乘車赴英節并無其事當岑氏於二號早赴海軍及交通兩部時係徵求林趙兩部長對於戰事及調停之意見旋即往軍署與莫督軍會晤將林趙意見申述并允躬赴兩軍方面願作調人至夜九點鐘始返軍府卽命總務廳司務科趕速製師字大旗數面並派員赴港購辦軍用品物故岑氏現仍駐在軍府一面通電兩方將領暫行停止攻擊一面報告躬行親往調處而各方傳說謂旣有帥旗之造則實爲行軍上之規模似非調人之本色故各方對於此舉或有疑假疑眞之概焉 
　　此次李協和藉名出巡意以該駐於省垣者甚多倘戰事發生於省垣居民塗炭故先以輜重陸續運往北江當日大沙頭以太花園軍官同學會屢次開開卽此次滇軍内部决裂之伏線也各師旅團營長官旣有服從唐督軍之宣言現觀彼作戰計劃皆主守勢當省軍包圍攻擊時彼不得已爲自衛之舉四日劇戰亦緣此故茲就與滇軍有關係之軍隊試分甲乙兩軍言之甲軍援救駐粤之滇軍當取道湖南抄出南雄須約一月乃能抵粤又據漳南消息某總司令因地方上治案起見聞已出巡各屬乙軍抵省當從惠州出某處與甲軍會合故省軍主急戰主力在邱魏李（福林）三軍滇軍主緩戰主力在始興翁源之楊益謙等軍此說未知合於内幕否也至前方戰訊據北江消息云李協和自統兵出巡後月二十七日始興方面卽發生劇戰省軍於二十八二十九兩日厚集兵力於花縣平山脚下一帶此次戰線沿粤漢鐵道而上雖有大梗橋鐵道發掘之舉但似非正式兩軍戰鬭不過聲東擊西之舉而巳四日軍田與銀盞㘭又發生劇戰大砲之聲達於省垣城北西關亦聞砲聲嗣後行車運兵運械皆至三華店而止有傷兵亦乘夜車下省據聞大梗橋軍田等處乃係李根源兵所毁蓋韶關取守勢不欲敵軍沿鐵路而上故先發掘鐵路也但省軍則從新設輕便鐵路進行所有綠林均附協和與鄉團爲難而以戰務言之滇軍以得鄉導戰事頗利且省軍第一度陣線邱渭南魏邦平所部（均廣東籍）對於協和所部無甚惡感故初時尙無劇戰及下能攻破駐平山之滇軍受上賞令後故有四日之劇戰此次滇軍易將風雲醖釀已非一日舊曆除夕韶州附城已發表戒嚴　尤以初一初二兩晚防範最爲認眞所有出入城門均須檢查自舊十二月尾旬起即有桂軍北上前後到防者數約三營均歸李根源節制迨李烈鈞宣佈出巡駐韶軍隊更爲戒備韶州上之大橋洲田新章水等處地方俱派有重兵扼守要隘使第四軍楊益謙不能從始興率師南下昨聞此間（韶州）并無戰事發生南雄成桄與始興楊益謙所部有無交綏韶地不得而知該處距南雄二百里始興百二十餘里故尙未得有確耗也 
[上海代表連日接洽紀]  
　　上海全國各界聯合會代表周霽光此次因外交問題奉總會特派來贛與地方各公團接洽前日（十一）上午十二鐘時周代表即至省長公署求見當由戚省長延至花廳接談首由周代表將此次外交危迫情形與中日直接交涉之害及近日安系擬將京漢京綏兩路抵借日欵之事詳細陳說請省長對於人民愛國之運動竭力提倡省長答以地方長官有維持地方秩序之責對於人民愛國舉動總以不逾越範圍牽動外交爲正當並稱本省財政困難已達極點一有牽動外交之問題發生則實難應付國民愛國運動須具有智識經騐兩種方可云救國不可徒恃血氣之勇一往直前最後則云余現在年力已就衰頽狠希望有智識有經騐之靑年爲國家做一點事業中國前途庶幾有豸惟須注重民智民德民意三種周代表略答數語即興辭而出至下午二時至督軍公署晉謁陳督當由陳督軍延見周代表卽陳述來意陳督答稱諸公熱心國事奔走呼號余實深欽佩此次京津學生因愛國運動不幸被武力摧殘余對於此事深抱不安後又言江西學生前次焚燬日貨種種情形未免操之過激致傷商人感情而且牽動外交此種舉止似乎失當深望此後各界人士對於愛國舉動務須愼重苟能一致對外爲國家後盾余安有不樂贊助扶持即請貴代表將此意轉達各界云云談畢卽興辭而退十二日周代表至南昌總商會謁龔會長適龔不在在遂又至白馬廟龔寓請見當由龔君延至客室寒喧畢周即陳述外交險惡情形及其來贛原因並以本省各界聯合會前因辦理不善以致停頓昨日晋謁陳督軍始知商會及各法團均未加入當此存亡危急之際極希望將本省之聯合會從新組織爲一完全妥善最强有力之民意機關以爲外交之後盾龔君當答以閣下熱心國事奔走呼號殊深欽佩從前各界聯合會組織之時在個人本已贊成加入後因有一部份人頗不贊成遂亦置之現在該會停頓已久似已無形消滅值此外交急迫此會實爲萬不可少之機關如能代表總會指導改良極表贊同尤望分赴各法團一一接洽周君得此種答覆甚爲滿意復至會董羅朗山處晤談又偕至羅伯農私宅晤談大致亦以改組各界聯合會爲言並希望商會方面竭力維持後又至省議會因兩議長均未在會遂至讜言合羣兩社接洽一切並定明日再謁兩議長·及省敎育會省農會會長今日學生聯合會各職員已定於三月十四日星期常會之期開全體學生歡迎大會聞是日各女校學生亦預備到到届時定有一番熱閙也 
[南京快信]  
　　院電軍民兩署密防過激派來蘇運動學生免有越軌舉動又兩署准内外兩部咨飭實行取締學生以免别生枝節 
　　南京電報局昨奉交通部電令嗣後如非法定團體所發通電概行扣發如由他處拍來者亦不得遞送 
學生聯合會昨日下午二時開評議會討論援救京津學生方法 
李督續電東海請維持靳閣以支危局 
皖省長聶憲藩咨復軍民兩長蘇省吳江震澤等區赴皖採辦糶米應以蕪湖一埠爲限請轉遵照 
内部規定尊重警察品格辦法令行各省遵行又部派蘇皖鄂赣警務視察員周鴻熙在寗事竣齊省長派警察傳習所長熊開先陪同赴蘇滬一帶視察以資整頓 
王警務處長因貢院開闢商場場内工人不下數千人 
現擬在内設立臨時警區一所經費由各商派認 
梁任公昨偕王敬芳蔣方震徐新六等由滬來甯轉車入京又貴州代表劉顯治由滬來寗會晤李督旋卽偕院諮議吳肇邦梁如浩何勳業等同車北上又魯督田中玉派團長雷長祿赴衡州晤吳佩孚昨由寗乘輪赴湘 
無錫申新第三紗廠建築糾葛事頃聞該廠榮宗銓有急電致省署大意謂蔣哲卿現又督率四五百人蠭擁前來阻撓工作情勢危險請速查辦 
[杭州快信]  
　　第一師校昨日開校敎育廳先期委第三科員周少石赴校疏通並頒發勸告上課文學生部份舉代表詣廳陳明宗旨爲維持本校改革精神鞏固吾浙文化基礎仍請挽留經校長不允所求遂以議决之手段對待屆期把守校門盤詰出入新聘敎職員俱被摒金校長懼不敢往未克成禮 
　　一師舊校長經亨頤（卽省敎育會長）前日由滬返杭昨詣該校學生列隊歡迎已用全體名義電請敎部維持校務並刋布宣言書 
　　黃岩敎育會副會長徐元履把持養性學校慫恿罷課該縣學界昨已聯名電省請查辦 
實業廳昨委游志吳道培盧守耕爲經濟調查分會會員沈德鈞爲農事試驗場觀測科主任技術員 
全省典業公會定夏正二月十八日開春季大會 
錢塘道尹張鼎銘昨因公赴滬 
　　疏濬桐江水利議事會定四月一日開春季常會因房屋狹窄假座省敎育會舉行 
[尙有要聞二及地方通信轉入後頁]  
雜評一 
[嗚呼吾國之經濟戰爭（訥）]  
　　人皆知戰後之世界爲經濟戰爭之世界故北京經濟調查局之改組觀其名似甚切於需要也然考其實乃爲位置一般無聊政客議員之所其用意在借此機關之利以動人則宜乎一般無聊之人紛起爭利而不已也 
　　近來中國當局之所謂大事業大政策無一不假革新改進之面目而一般大人物大政治家之忙碌奔走亦無一不託名於革新改進之運動而其内幕無不可作如是觀者此次以經濟調查局之美名而爲爭利内訌之醜行吾故不名爲内訌而亦美其名曰此吾國經濟局之經濟戰爭 
 
 

Page 8

 
 
[浙一師學生留經之請願]  
　　十五日浙江第一師範學生代表四人赴敎育廳請願挽留經校長復職其「請願書」如下爲請願事學生等自二月一日遵奉校命放假回里過了没有幾天突然接到以學校名義發給生等家屬底一封信内有『校長接任伊始』字樣讀了之後好像當頭一棒没有一個不是驚惶失措駭嘆萬分冋想本校自去年暑假後因爲順應世界潮流起見曾有種種從根本上改革的措置去盡宣傳文化運動的責任這亦不過是從本校地位上和責任上發生出來的覺悟罷了那里曉得校内一切改革事項還在試騐期中宣傳文化運動的基礎没有建築穩固而社會上種種非議無端四起致聳廳長底聽聞廳長也不免一時過聽人言没有諒解竟把生等革新敎育宣傳文化的中心人物經校長調了任學生等三百八十二人爲本校計爲浙江文化前送計不得不挽留經校長現在把生等的理由寫在下面㈠貫澈本後改革精神無論古今中外没有一成不變的東西現在更是時時進化刻刻進步的時代我們稍緩一點改革决不能夠跟上進化的路程學校敎育也是這樣現代世界潮流衝盪到中國來他的潛勢力早巳隱伏中國人的心理雖有十萬强弩决定不能射回偌大的怒潮我們學校敎育當然不能不隨世界潮流改變方針重新改革一番敎育者有這種態度然後敎育上才有進步的希望世界方能走上進化的途程本校校長經亨頣抱了這種與時俱進的態度對於本校設置時謀改進計畫以求去順應世界的新潮流從去年秋季始業後像職員專任學生自治國文改授國語都正在改革試行中又像學科制之編訂亦擬在本學期起試行凡百施設皆費苦心現在試騐猶未見效卒然調離他去在經校長宏圖未　不免有扼腕嗟嘆之慨在學生等求學志願頓遭無限折挫本校改革精神也從此沉寂終古了想廳長身爲敎育長官以維持敎育爲己任當不忍睹本校前途如此黑暗的下去所以生等以爲求本校前途的進步貫澈本校改革精神起見認爲不能不挽留經校長復職的㈡鞏固浙江文化運動的基礎新文化運動本來不一定是一部分人所能宣傳的但是一社會當中因爲另一部分受了舊社會環境關係思想上錮蔽太深不易改遷所以宣傳新文化不能不把自己的基礎建築鞏固起來然後再以剛毅堅决的精神漸發舒擴大出去方有成功的希望學生等都是爲研究敎育而來宣傳新文化事業和敎育者自身方面有密切關係那里可以不負一點責任所以因爲覺悟到自己責任方面雖於宣傳方法上不免有些訾議容易惹人誤會但從良心上講終以爲必須如此做去方不負敎育者的責任本校爲師範學校在地位上責任上更比别人别校還要重得多所以本校自去年秋季以來種種革新事業都和傳播文化有關係這是我們從敎育者自身地位和責任方面發生的覺悟也是世界潮流所激成並非本校與人異趨好作釁隙的但本校文化運動基礎尙未堅固就把本校主持文化運動的中心人物經校長調了任以後文化運動事業豈非因此消滅仍使浙江一線曙光轉到陰沉黑暗路上走去呢所以我們同學以爲要保留浙江光明幸運起見不得不用堅决態度來鞏固吾浙文化運動的基礎要鞏固吾浙文化運動的基礎不得不用竭誠心願向廳長挽留主持文化運動的中心人物經校長復任的總之生等爲本校敎育前途進步計不得不挽留經校長復任以貫澈本校革新的精神爲吾浙社會前途光明計不得不挽留　校長　任以鞏固吾浙文化運動的某礎經校長是本校改革的主動人經校長是們浙江文化運動的先覺者經校長去我們亦去經校長留我們挽留寗犧牲一切定要挽留經校長復任若脫經校長資深望重熱心敎育升任視學希望他另行發展這時不能挽留的但經校長意志堅决早巳表示不就那麽敎育廳長旣然不能留經校長作省視學的職務正可收冋調任　令仍　仍本校校長這事狠容易做得不過請廳長說一句話動一動筆就是了所以學生等特派代表四人來廳請願維希廳長准如所請學生等幸甚浙江幸甚 
是日學生代表徐麟書石樵宣鍾華徐仁四人將請願書遞呈夏敬觀後夏繙閱一過即謂此次調任經校長原係保全第一師校而恰召許多誤會原來調免校長本係常事并無永遠不换之校長此次調任之由來實綠攻詰之衆多共和國官吏當惟服從輿論輿論所在無可逃諱此後余當物色賢能來主校事總有以慰同學諸君之殷望希轉告同學安心上課莫釀風潮又謂經先生既不洽輿情不如暫時引退調任視學即爲經先生留此後在省城發展之地步余與經先生感情頗不惡素佩其爲人直且肯負責并無何種意見屬入其間代表問學校究以何者爲主體夏未置答代表又謂敎育目的在改造社會改造環境吾輩既感現今社會不良環境黑暗當不能浮沈其間今本校革新事業方在試騐期中而革新運動先驅者之經先生忽被撤調則本校革新事業將從此中止殊失學生等之期望廳長主持敎育忍坐視乎夏謂君等謂貴校革新事業正在試騐余謂經先生之失策由於試騐太早夫經先生以省敎育會會長資格以研究之所得供天下敎育家之研究天下敎育家皆曰善然後共同試騐可也要知無論河事苟欲革新必與　章不合今經先生欲以理想成　事實率爾試騐夫改善之心他校學生亦具有同情而以定章故他校之校長及敎職員將無所措手足矣　非反對新者二十年前上海之復旦中學中國公學皆極　余曾爲監督并未嘗反對觀此可知余之主張矣貴校攻詰之來非孝一文實其主因代表謂非孝原係個人言論並非本校全體主張且當時經校長正在山西出席全國敎育會聯合會廳長其以此爲經先生罪乎夏謂非孝一文余　認爲未成熟之文字不過貴校去年新聘之敎員皆無專門學識耳代表謂廳長謂服從輿論故調經校長廳長其亦聞現在挽留經校長之輿論乎夏謂未聞即有之亦貴同學及舊敎職員致之耳代表謂敝校同學無操縱輿論之權夏謂近來有三數議員來函詰責其實不值一噱故置之不答須知余受命來長敎廳非爲摧殘敎育而來似此無理取閙何必置辨其實我并不希罕這個廳長也代表謂敝校全體同學委托生等來廳請願請廳長收回成命以安衆心且於公牘上似不費詞夏謂官廳發一命令不知經幾許考慮若輕易更換與兒戲問異且貴校上年辦理情形余以調查所得不無啓人訾議之點貴校敎職員宣言書中亦詳言之其他若敎授上缺陷自治會章程之不妥余於查覆公文中亦述及一二要之余憑良心之主張始終保全貴校並無破壞之心苟各趨極端必終於破壞望諸君三思余與諸君竭誠相見望諸君善體斯意互相勸勉發憤向學將來學有淵源改造社會亦容易事且經先生已表示不願復職望轉告諸同學明日莫再罷課談話約一小時之久代表等見無可轉圜乃謂廰長既知上年本校辦理未臻完善當時何無整頓明文而遽易校長似不敎而誅廳長其何以自解夏謂但是巳經弄糟了代表謂廳長之言生等實難轉告同學最好請以文字答覆遂興辭而出該校全體學生對夏廳長與該校代表談話情形頗不滿意乃又於今日（十六日）派原代表四人至省長公署請願并擬再至敎廳作第二次之請願結果如何容後續報昨得確實消息該校代理校長金布見風色不佳巳决意作第二次之辭職無論照准與否不到該校視事矣法院街浙江專門　校因該校校長錢崇潤於寒假期内無故撤退該校學生會代表特於前日開全體大會請校長親自出席明白答覆該校校長答謂「撤退代表非我本意係敎育當局迫我出此」全體學生念其情有可原議决限於三日内收回斥退成命否則自有相當對付云地方通信 
[蘇州]  
强迫敎育入手辦法吳縣勸學所潘振霄所長近因預備實行强迫敎育特於前日開會議决先從調查兒童年齡入手故已分函各巿鄉董事帮同辦理以促進行 
[揚州]  
　　電請維持敎育費江都敎育經費久感支絀迭經敎育界人員會議補救方法均未見諸實行現三月份學欵又屆發放之期勸學所無米爲炊各敎員行將輟課各校長恐陷無敎育狀態特於十四日下午假勸學所樓上開緊急會議討論維持方法各校長與會者爲商業陳懋森一二高小洪選九俞桂岩及各小學易芸生張少秋等百餘人各校長對於補救計畫甚多結果從多數取决電請省垣維持以免敎育停頓電文如下省長敎育廳鈞鑒江都敎育經費八年度預算案早經鈞署鈞廳核准在案現欵餘三萬元以上以供未來四個月支給有盈無絀而佟知事於代表謁見時無正式答復集會清算無確切表示本届發欵時間竟以不負責任公函搪塞並聲言自此以後不得與公署纒勸學所長曾萬里臨時辭職意存委卸未曾有一度之討論似此推翻預算摧殘敎育置鈞署鈞廳維持調令於不顧實爲江都敎育　途之險象各校敎員又以經費無着相率輟致校長等無法維持迫求迅賜辦法俾支危局不勝待命之至江都縣巿鄉立各學校校長陳懋森等一百五十二人公叩寒 
[嘉興]  
減賦消息嘉民久苦重賦曾經就地士紳條陳當道請求減征法案現悉該項减賦問題巳由部令省吏核減聞省當道已令行賦重各縣體察地方情形酌擬清賦辦法條舉大凡具復采擇想事關要政各知事當能體察民艱悉心籌畫也 
[温州]  
新出彈花機器瑞安東山李毓蒙君近日獨出心裁製造彈花機器精良無比價值相宜現在四違爭購者甚多 
商人擬辦消防局平陽錢庫鎭太和堂主方玉卿喜爲人排難解紛凡有爭執者得一言而立解近鑒四處火患頻聞擬即舉辦消防局一時贊成者頗不乏人想不出一二月即可實行也 
[興化]  
學生會演劇籌欵興化旅外學生聯合會本届寒假會員回里者甚多由會長孔慶洙召集臨時會議經大會通過演劇得資充辦暑假義務學校經費當塲舉出各股長王登善何本祿李譖文李繼安等分别進行後由交際員徐彝尊向勸學所商借第一高小校爲劇場夏曆正月初四日起演劇三天劇本凡六爲啞丈夫南北和金不換武林秋石家莊骨肉好觀者稱快三天計得七八十元除開支一切外餘數頗徵初九日又開談話會討論開辦署假義務學校手續云 
來函 
[陳榮廣君來函]  
　　逕啓者十六日貴報專電云國會議員提案咨軍府速飭滬會開議查國會自議憲中止後至今并未開常會亦未開聯合會即有提案既未開會决無咨謂軍府之理訪電稍涉含混故特聲明即請賜登來函一欄以明眞象此頌撰祺陳榮廣謹啓三月十六日 
 
 

Page 9

 
 
   
 
 

Page 10

 
 
本埠新聞 
[租界納捐人定期開常會]  
　　大陸報云公共租界納捐人常年大會定於四月七日即星期三午後二時在南京路議事廳舉行屆時將討論一九一九年之賑欵及其他事項 
[美國太平洋航業之進行程序]  
　　大陸報云美國郵務部發表文告略謂該部考慮太平洋航業擬定進行程序㈠赴日本中國菲列濱之航路每星期開行㈡赴日本中國與海參崴之航路每星期開行㈢赴菲列濱南洋諸島與印度之航路每三星期開行按期開駛每路各需四船共十二艘航務部現有商船十九艘在築造中每時能行十七海里燃料用油載重一萬一千噸艙位設備甚夥可容頭等客二百四十九人三等客三百人本年五月間第一艘可造成餘則陸續交出故本年底以前三路所需之十二艘新船皆可應用云云上述新船如何分派本埠航業家尙無確聞預料將分交花旗郵船公司·中國郵船公司·與提督公司·三家經理聞愛瓜多號委内瑞拉號與哥倫哥比號三艘將由遠東航線移作自舊金山經巴拿馬運河往大西洋海岸之用但此說尙未證實云 
[南京號載來之人物]  
　　　　價值一千萬之金銀美國絲商團十餘人 
　　大陸報云中國郵船公司之南京號十六晨八時抵滬載有頭等艙客七十五人郵件二百二十包及價值一千萬元之金銀内分大條銀一千一百七十二條金條十二條金洋四十六箱銀洋四十二箱又銀洋四十四袋有美國絲商團乘南京號來滬調查此間絲巿曾在日本小住數日參觀絲棧擬於四月中旬再赴日視察横濱絲業公會曾設筵招待之團員共十餘人其領袖爲查理齊尼氏乃美國絲製業聯事會會長也 
[各輪船之行踪]  
　　中國郵船公司之中國號在長崎因事覊留故在三月二十八日以前不能在上海開行 
　　南京號將於今日下午五鐘由招商局碼頭移往亞細亞火油公司碼頭而將於明日（十八日）上午六時開往香港維多利亞及亞力山大兩渡船定於十八日上午五時在海關碼頭啓行當在該船移泊之前將旅客渡畢 
英國輪船公司經理太平洋輪船公司之開伐號將於三月十七日離香港來申山底號將於三月二十一日離香港來申朱伯拉號諾六號巳於三月十五日離孟買來申亞那號將於三月二十日離孟買來申 
[南洋華僑提倡調查實業]  
靶子路華僑聯合會前日接南洋雪蘭峨中華商務總會會長葉隆興君來函如下逕啓者敝埠商界華僑近有南僑實業公司之組織經在居留政府正式誩册謹將中英文規章各一份附呈察核查該公司計劃旣甚完善規模更覺恢宏僅調查費一項已籌備十萬元之巨業經董事部會議舉任謝君少銘爲調查專員謝君歷充敝會會董富有經騐此次被舉歸國先從紡織着手調查 
倘得滿意之結果再爲巨額之投資此舉關係實業前途至爲重大敝會有提倡實業宣達僑情之責相應來函介紹素仰貴會熱心國貨軫念時艱知必樂爲贊助如該專員謝君行抵貴處晋謁台端尙希逾格關垂推誠指導以協助其進行深紉公誼云云謝君於前日午後到該會當由董事許冀公君總幹事胡道南君按洽一切擬先介紹調查在滬各廠然後至長江各省及天津北京等處詳細調查南洋各埠華僑之熱心内向是提倡實業於此可見一斑向來漠視僑民苦痛敷衍了事者當如何翻然改悔以着力懷柔海外同胞耶 
[友華銀行報告]  
　　中美新聞社譯友華銀行十六日報告云倫敦今晨當地銀價漲一先令八便士出口銀價不動正式金鎊電匯價漲一分金圓電匯價漲一分半紐約倫敦往來價跌至三元六角六分紐約銀價一元一角七分此間巿况終日穩固華人賣出金鎊甚多並略有出口交易收巿時凡六月前交貨之賣價爲七先令六便士金元賣價（文貨期同上）爲一元四角各銀行賣出不多巿面之穩固乃因華人售出頗多之故 
[歡送麥克來氏歸國紀]  
　　前日（星期一）華商豐大號李麗水·陸松源·及天祥洋行買辦梁少階等假座麥加利銀行聯華總會設筵歡送英商天祥洋行大班麥克來君歸國陪宴者西商賚司脫·阜倫脫姆·戈瑞萬納客賚歐成·唐南烈·薄屈·哈特爲克·麥紀·白賚·克明·華端朱葆三·顧馨一·榮宗敬·榮敬修·陳文鑑·陳炳謙·李伯葆·顧子琴·許永福·劉象義·黃毅安·黃朝章·梁卓如等六十餘人盡觀而别茲將視詞答詞錄下 
梁君等祝詞上海天祥洋行總理英商會會長麥克來先生卽日有回國之榮行豐大號同梁君少階今晚特開讌會藉資話别而表歡送並蒙諸公屈駕光臨得以暢叙敎益實深榮幸第鄙人等於此尙有不能已於言者蓋麥君在滬三十餘載時時與吾等共事於一室其一舉一動幾全與滬人相似今一旦離别殊令人依依不捨至於華茶一業曾爲極大之擴充因之名譽甚隆無待贅述麥君於華人之營業實具有良美營業家之智識且又佐以高尙之閱歷尊貴之地位此次回國不惟天祥與其朋友間之關係更可增進即中英兩國之間亦必蒙受其益可無疑議者也蓋麥君在滬本不限於商業 
凡滬上之各大事均必引爲己任而指導之是故此次抵倫敦後必有時機以用其勢力而使兩國之間彼此尤爲親善此又鄙人等所敢爲深信而可無疑者也鄙人今代表在座同人以敬祝麥君一路福星 
 
感覺蓋鄙人在中國已有三十七年之久今與諸中西各友握手言别雖人之常情凡回本鄉者必歸心如箭但鄙人於此祇覺與諸公頗難分維耳鄙人於離滬之前一夕又得此良會與諸君共聚一堂並恭聽主席先生之演說幸何如之此卽鄙人與諸公多年之聯合亦即中英商人間之良好關係也鄙人於一千八百八十三年至福州任前天祥洋行之事至一千八百九十一年 
該行即遭失敗此種消息君等之中或亦有知之者於一千八百九十九年始行接任上海天祥洋行之事如是以後生意日形發達行務亦甚穩因此功之屬不惟僅在中國及香港之行而巳卽凡在英國南北美洲開拿大及錫郎等處各行亦無不與也由是以觀英人之營業祇須正直以往善而導之自當無往不利至於鄙人所經理之此部無論生意以及交友自必格外謹愼務使彼此之關係更爲親善頃聞豐大號述及此節殊令鄙人聞而欣感至鄙人所管理之事刻巳移交於同事來司脫君望公等對之仍以曩日所對弟之感情帮助而無異想諸君大度必能允鄙人之所請也今晚多蒙寵招於此盛會實深榮幸鄙人深信此會定得極大之進步即華英人間之感情自必日形親熱然二國之間亦有增而無涯也鄙人回國後如能使彼此可有利益均沾之處鄙人自當盡力爲之蓋鄙人果極樂爲者也茲弟於坐下以前重欲爲諸公申謝於貴國所得之良友自當時時牢記而不忘今之話别亦殊令人悵悵也 
[一部分舊國會議員之通電]  
　　　　　　請討莫榮新李根源並電詰陸榮廷 
　　旅滬舊國會議員致護法各省各軍電云（銜略）新成密此次滇桂之爭旁觀者以爲事屬一隅無關大局偏激者以爲軍閥破産引爲佳兆實則護法救國之大業其成敗利鈍悉於此之國人允宜注意西南軍士尤應明白是非共清内亂庶幾護法救國乃有可言即最初之主張積年之經營向爲附和毁法賣國者所阻撓久不克伸素志之眞像亦可大白於天下否則不别薰蕕徒事容忍空詈團結專主　停其結果非成一割據之局一如今日者卽相率以躋於毁法賣國之列凡國人存一線希望於西南者此後眞成絶望矣夫對於毁法賣國之事寧復有和可　乃自軍府改組以來討伐機關遂成狐鼠之窟志不得逞則圖擴張兵力操縱和議於是有此次之爭此事理之最爲顯著者豈得謂僅屬軍權管轄問題爲李烈鈞與李根源唐繼堯與莫榮新個人私權之衝突蓋其醖釀至今而暴發者實爲護法與非護法救國與非救國之主義戰爭同人知之甚悉可誓言絶非飾辭也即以軍權管轄而論滇軍隸滇督管轄猶桂軍隸桂督管轄也各有統屬即各有權限同爲督軍彼此固毫不能干涉今莫榮新以粤督資格何得越俎代庖取消滇督之命令此其一滇軍餉糈出自粤省然此乃餉糈問題非統屬問題姑無論滇軍兩次屠龍功在百粤受餉粤省原無愧色卽使粤省不願供給亦宜咨商滇督再行定奪何得藉口餉供即奪其統屬之權據爲已有此其二夫編制軍隊權在軍部固也然滇軍如有改編必要亦宜逕令滇督從事着手蓋滇軍旣未先經部令收歸國有何得於滇督令易統將之際濫用部令爲牴觸之改編此其三李烈鈞參謀部長也莫榮新陸軍部長也果有措置亦當請命軍府聽候裁　何得妄下督令貿然通緝此其四廣州爲護法根本重地稱兵動衆當然請命軍府何得自由行動竟爾戰爭此其五更易滇軍統將本與粤省無干藉曰有關亦不過滇粤間之爭議謂軍府實力不及不必凟聞亦宜電陳護法各省各軍請伸公判何得毅然决然遽行閧鬭此其六似此目無軍府目無法紀目無總裁目無護法各省各軍有如李根源之抗令莫榮新之帮危者使其得逞則軍紀一破各省之護法軍除勢將效尤誰得而統率之護法救國更成泡影故即以管韓而論亦不能任其横行致成瓦解况啓釁原因乃在主義今且發兵搜索參院秘書廳及議員家宅顯與主義挑戰故凡隸護法救國主義之下者皆當起而聲討絶不容有觀望遲迴之態同人以爲李根源非得莫榮新之助决不敢抗命稱兵 
而莫榮新者原屬桂系惟陸榮廷之命是聽者也莫且兼代表陸之總裁以責任論陸榮廷應卽討莫無中立餘地而乃任其部曲開赴前敵不知是何用意擬請各軍除出師一致聲討莫榮新李根源外並電陸質問限時答覆以定標的全局如何端視此舉孰得孰失惟公等圖之旅滬國會議員王法勤温世霖方潛陳榮廣蕭輝錦賀贊元劉人炯彭廷珍居正田桐范鴻鈞劉英彭養光彭介石李錡李積芳覃壽公王湘謝持張書元何畏張我華高蔭藻石璜盧式楷李爕陽王安富陳友靑鄭衡之舒祖勳黃汝鑑黃緝熙叩銑 
[基督敎救國會常會紀]  
　　基督敎救國會於前日午後三時在該會事務所開第七次職員會議請徐季龍主席歐譚惠然女士領禱開會後首由主席報告上禮拜本會代表赴九公團聚會之經過情形討論組織各部推舉包世傑爲審議部正主任徐可陞爲庶務部正主任前籌備委辦鍾文川爲庶務部副主任全體通過次議徵求會員提議俟各部完全成立志願書印就後再分交各職員實行徵求衆無異辭次議募經常費包世傑提議依據第二次職員會議聶會長提議印小啓一紙交各職員籌募每張以十元爲率 
卽不足數亦可交還本會當擬定底稿發印全體通過 
次討論講演秩序决議先發傳單通知各敎員各學校儘三個月内分期演講但此舉最重要者在學校張炳榮提議每逢演講日多去職員招待並分派志願書徵求會員次主席報告介紹陳家鼐入會張炳榮介紹張維李培周張人權入會鍾文川介紹張斌入會賴緩臣介紹胡念劬賴王清華女士入會全體歡迎時已鐘鳴五下由主席禱告散會 
[靑年會全國大會籌備近訊]  
　　　　　　　　　　　　　　代表訓辭 
　　靑年會開第八次全國大會於天津疊誌前報茲探得靑年會刻接北京要電謂國務院靳總理對於此會十分重視特派代表赴大會又悉伍秩傭及孫中山二先生已均親書訓辭寄交該會極贊許勉勵之致孫君勉辭中有靑年會諸君旣置身於此高尙堅强宏太之團體而適中國此時有倒懸待救之人民豈不當發其宏願以救此四萬萬人民出於水火之中而登衽席之上乎等語又聞下月開會之時天津當地長官亦將蒞會共襄盛舉云 
[靑年會徵求會消息]  
　　靑年會徵求大會開幕迄今收入會費有二萬之譜本星期六爲末次結束總核分數之期故各隊員無不抖擻精神奮勇從事冀得最後之勝利現在得分最多者爲應瑞隊其餘各隊亦無不踴躍爭先今晚七時應瑞隊隊長慮緯卿特假小花園都益處邀集隊員會餐藉商進行手續該會又於昨日起將各種出力奬品預爲製備陳列於南京路中美圖書館標明甲乙如（甲）得分最多之一隊將全隊出力人員合攝一影印諸該報日刋並配鏡架懸掛該會中央以留紀今（乙）無論何隊個人得百分以上者鐫其姓氏於紀念銅牌並贈謝狀一件至本會幹事雖得分最多例不受奬惟紀其姓氏於銅牌並贈謝狀一紙（丙）合十隊中得分最多之個人贈以靑年會甲種勳章一枚（王正廷專使贈）並哥羅拿打字機（怡昌洋行贈）次多者贈靑年會乙種勳章一枚（北美靑年會總幹事巴樂滿先生贈）並銀杯一架（先施公司贈）再次者贈靑年會丙種勳章一枚（本會西總幹事駱維廉先生贈）並銀杯一架（永安公司贈）再次者贈銀杯一架（先施公司贈）並書一大部（中美圖書公司贈）（丁）合十隊中徵得會員最多之個人贈銀盾一枚（本會華總幹事曹錫賡先生贈）並美國歷代總統史一大部（中美圖書公司贈）每隊中個人滿五百分以上而未受上列各奬者贈本會紀念金章一枚（和盛首飾號贈）上列各品玲瓏精美深足鼓起大衆服務社會之熱忱不知誰奪錦標歸逆料此三數日中各隊競爭必更形劇烈又聞該會以我國駐法華工服務於戰地頗多成績知者尙鮮特於今晚（星期三）八時請法國華工幹事霍波大將蒞會演講（請夏奇峰君旁譯）「華工服務情形」並濱實地寫眞活動電影欲知華工情形及法國戰時情狀者統可准時前往均極歡迎又聞靑年會所設免費聖經學校定於今晚七時開學凡新舊學生均須准時到該校報名所設班次中西文皆有 
[中華義勇軍消息]  
　　　　　考取副排長三·正棚長二·副棚長五 
　　萬國商團中華義勇軍本年考試排長等職已於上月二十九日（星期日）本月一日（星期一）四日（星期四）在議事廳及跑馬廳分課考騐考題爲步伐操練之各種陣式動員令之出防大綱及野外戰鬭術保護行軍法等課以正隊長葛烈雷充正主考副隊長徐通浩·胡筠秋爲副主考總司令部軍需長維司·副總務排長陸葆泉·副軍需排長宋雲奇·特等槍法敎練排長陳景塘·正排長劉景和·爲監考員如法考騐業已試畢並將考員之平常成續品行及德智體三育由主考監考員評定分數與考分合扯在六成以上者均合格錄取於本月十一日（星期四）在議事廳由正主考當場宣佈正棚長郝伯陽·崇棣華·張籋雲三員升授爲副排長着佩帶三道紅線副棚長周慶恩·屠開泰·二員升授爲正棚長着佩帶二道紅線習員陳家祥·張芙伯·嚴韻笙·余顯恩·殷企成·五員升授爲副棚長着佩帶一道紅線業已頒發命令矣 
聞該隊尙擬考取槍法帮敎練員俟五六月間舉行日來報名應考者頗形踴躍云 
[工業協會開會消息]  
　　三月十四日下午一句鐘中華工業協會開臨時職員會當由代理理事長曹亞伯主席報告開會理由致歡迎新職員辭次由代理駐會理事黃介民報告會務經過情形並發表新職員如左張國　（總務主任）劉清揚（交際幹事兼職絡南洋羣島僑工代表）陳寳鍔（敎育幹事兼聯絡旅法華工代表）康白情王德熙孫鏡亞陳芷汀湯松吳芳吉曹任遠（敎育幹事）汪嘯牙（文牘幹事）陳灜梁高萊王金元（交際幹事）交由到會新職員劉清揚張國　陳寳鍔孫鏡亞陳芷汀等演說畢繼共提出各業代表會議籌設各地分會事宜遂推定各業代表如左李恒林蔣昌富（電器工人代表）楊子奇金輔卿（某項工人代表）李鎭昌顧　增（印刷工人代表）王金元（地毯綢廠工人代表）王興發（浦東輪船碼頭工人代表）劉錦福（楊樹浦電燈行代表）次共同討論李鳳池事均主再行盡力設法營救次議决下星期開代表會議修改章程至五句鐘散會 
[商界聯合會開會彚紀]  
福建路昨晚七時福建路商界聯合會開第十二次常會職員到者十八人首由會長王宗藩主席報告㈠本會附設有恒義務學校其敎員皆品學兼優今爲社會上任義務而來本會禮當招待以禮遂由謝晋卿起謂當全體職員同負責任每晚須兩人到校招待輪流值日週而復始以期會務與校務兩得其宜鄔志豪·胡汝鼎·鄧元定·王錦文等附議主席付表决多數贊成㈡義務學校須推舉校董四人輔助校長同負責任衆推鄔志豪　胡汝鼎謝晋卿　鄧元定　主席付表决全體贊成㈢義務學校欲置備風琴及游戲器具等須徵求經費問題當從何着手衆互相討論多時結果暫擱俟下次常會提出再議㈣本會經費支絀欲圖永久計必從省儉欲省儉必除虚耗並謂本席不久卽要回閩一遭特爲本會經費儉省計本路理應將總聯合會出席董事三人辭去本席一職以免徒占虚名實耗經費則每月可省納六元與總會之費胡汝鼎起謂主席爲總聯合會重要分子爲事業前途計主席斷不可辭職本席近因常往他部經商總聯合會間有緩急本席愧不能按次出席與議亦未能有所建白本席實在淘汰之列理當辭職鄔志豪起而爭之主席謂兩君皆熱忱會務而且常在上海不必互相爭讓本席對於總聯合會從無何等建樹私心竊愧况回閩至速兩月至遲四五月方能來申·吾人從事公益義務尤當實事求是不能虚靡經費空過光陰一事無成吾不願爲也是以請求辭本席一職最爲得當衆謂會中經費雖屬支絀可不必爭此六元之儉省宜勸告本路各商號已入會者隨其熱忱贊助增加會費未入會者勸其入會如此則可彌縫支絀請主席打消辭職議案主席謂旣然如此願效棉力但本席要求推舉副董事一人俟本席回閩時出席代行職務衆推陳韻笙擔任時已晏遂宣告散會 
中城中城商業聯合會爲擴張會務起見特遷事務所於三牌樓敦紀里底寛大房屋日前開評幹聯席會議公决事件如下㈠設立敎育科並義務學校定於本月十八號行開學禮中文敎務由黃稷之擔任英文敎務由潘振廷趙頌椒擔任㈡設立體育部敎授國技武術由何玉山·楊奉眞·吳志靑·金炳生·韓凌森·于振聲·馬金標擔任定期二十一號開操㈢擴充演講團並徵求新演講員定於二十五號召集新舊演講員出發演講㈣推定張中偉·張雲卿爲出席上海各界聯合會代表 
唐家弄唐家弄商界聯合會昨仍在紹興旅滬公學内開第十六次會議到會者八十餘人首由會長朱堯臣主席報告經過情形並籌辦義務夜校事當有周誠記 
徐森記·張和泰·廣慧中各號及周瑞珍·杜鴻福·張振遠·張桐培·呂介勤徐成章·瞿瑞書等立捐經費不敷之欵由瞿瑞書一人擔認公舉周瑞珍爲校長聘張振遠朱定一湯莘農爲義務敎員現已從事佈置聞兩星期後卽可開學地點仍假紹興旅滬公學云 
[捲烟同業開會紀]  
本埠捲烟同業公會昨日午後·假中華路烟業公怕開會同業到者三百餘人各烟草公司中如鄔挺生·趙晋卿·簡寅初·簡照南·陳炳謙·黃楚九·錢雨嵐等亦均到場當推鄔挺生爲臨時主席由陳良玉報告開會宗旨畢 
卽由主席請衆推舉職員當經推定陳良玉爲正會長鄔 
挺生爲副會長陳炳謙·簡照南·趙晋卿·陳文鑑·簡寅初·黃楚九·錢雨嵐·陸錫侯·鄭伯昭爲董事次舉各區 
幹事當經舉定沈子卿·沈佩蘭·朱一笙·葉貺辰·季渭良·童嘉生·韓桂生·沈其祥·王雲祥·蔣榮孚·錢如鶴· 
沈星德·周質君·顧少卿·沈延康·杜子春·謝如貴·戎成申·王文錦·爲幹事並經舉定陳炳謙·黃楚九·朱笙侯·鄔挺生·陳文鑑·陳良玉·爲該會代表旋由趙晋卿演說近年同業受種種困難情形及堅結轉體之必要陳良玉演說此次旣合各公司各紙烟同業聯爲一氣組織斯會從此和衷共濟同謀公益對於各公司當不再有旣售甲公司烟不售乙公司烟之成見鄔挺笙馮炳南·朱笙侯季渭良·沈佩蘭·等皆有演說大致以熱心堅忍爲宗旨議畢已時逾五鐘乃摇鈴散會 
[夜行促醒隊第九次游行紀]  
　　前星期六（十三日）靑年會商業夜校學生分會半夜遊行促醒隊主任孫道勝於九時後召集隊員林昌兆·鄭 
聖麟·姜維良·卞毓英·李懋德·謝炳炎·鄧叔平等整隊出發北巿所經地點如寳山路虬虹路·火車站·界路· 
新民路·新閘橋路等行時吹靜幽軍樂如口琴軍笛等以引人聽聞唱夏國愛國歌以鼓其愛國觀念並呼簡短警句以促其注意時局之危急在寳山路虬虹路二處舉行演講其所講之題「山東之得失關係中國之存亡」「救國當由自已救起」「共和政府之組織」及其「國民之責任」等題皆自譬喻着手聽者莫不心領神會是晚講者姜維良李懋德鄧叔平謝炳炎卞毓英孫道勝等迨散隊已鐘鳴十二時矣 
[華僑學生求學狀况]  
　　華僑學生會會長謝碧田氏語人云民國八年華僑學生在國内求學者有四百零六人畢業轉赴美國留學者四人英法六人較昔時略有進步且除曁南學校外國内各著名學校亦有華僑學生肄業謝君之意以爲華僑子弟在求學年限之内者不下數十萬人正在計畫發展之方法云 
[艦長調任之呈報]  
　　交通部前將續租期滿收回之德艦華壬號撥作海軍部充運輸軍需之用經海軍部令飭海軍總司令派員接收藍總司令當委建威艦長劉永誥前往接收攺名定安（ 
昨報誤爲安定）即以劉永誥充任定艦長所遺建威艦長委令現任聯鯨艦長原任建威艦長郁邦彦回任其聯鯨艦長職務則委本署參謀周兆瑞代環　各艦長奉令後已於日前分别接事呈報到署由藍總司令轉報海軍部備案矣 
[昌興公司經理被害案之昨訊]  
　　　　　圖賞誣攀之定罪 
　　昌興輪船公司經理美國人惠士去年被人謀斃於楊樹浦平涼路叢林内一案因兇手未獲經公共捕房曁該公司先後懸賞洋三千元使人證明惠士被害情形直至本年一月二號有呂文林（即李德芳）串同黃包車夫昌小二子投靜安寺捕房報告謂謀斃惠士者即過犯王阿福當飭包探沈崇禮將王拘獲嗣由虹口捕房八十四號西探目利扶司華探蔣阿林查明呂前曾冒充眼線陷害多人此次難保非圖賞誣攀乃將三人對質果然供詞矛盾禀准公共公廨將王開釋並註銷其從前判决之逐出租界字樣李昌二人收押候究等情迭詳本報昨晨捕房將兩被告解至第一刑庭研鞫先由捕房代表高易律師上堂譯畢案情並向靜安寺捕房西探貝麒詰據禀稱當昌小二子到捕房報告時謂係王謀斃及將王拘獲供不承認乃反詰昌而昌始吐出眞情謂係呂敎 
 
 

Page 11

 
 
　　唆查呂於四年前亦曾犯誣良爲盜案解由護軍使署訊明送回經公堂科徒刑四年昔年之案係八十四號西探目承辦云云即由八十四號西探目利抶司華探蔣阿林分别上堂禀明呂前次犯案訊押情形質之呂文林供稱昌小二子所供非我敎唆等語又據昌小二子供稱誣王阿福謀斃惠士之言實係呂敎唆我受其等語捕房之律師至此起稱呂所爲實犯新刑律第一百八十二條應處永遠監禁或十年以上之刑期昌犯罪稍輕請爲判斷云云李襄讞與美丁副領事會商之下華官判呂押西牢五年期滿帶堂再核西宮判呂押六年至昌小二子所科之刑期三年則中西文堂諭相同 
[小河内發現被害女屍六誌]  
浦東西溝靑楊樹河中發現遭人謀斃之印蘭卿媳陳氏尸身由保報請檢廳派員驗明並將嫌疑犯印生元拘案訊押又復派警將牽涉之生元之妻印楊氏妻母楊俞氏等一併提解到廳候認等情迭誌前報昨日午後由檢察官提案研訊該氏母女與印生元供多支吾仍令分别收押候再傳屍翁印蘭卿屍夫印金生到案再訊 
[冒探搜刦烟土續誌]  
　　本月十三號上午八時許有西人二名華人三名突入天津路福綏里六十八號門牌晉大永金號賬房内冒充捕房探捕以搜查私土爲詞出示手槍嚇禁號内之人聲張翻箱倒篋刦去價值一萬四千元之鴉片烟土二箱（計三十六只）事後該號經理陳子明報告總巡捕房轉禀代理英美總巡張生氏通飭所屬各捕房一體嚴緝刦土人懲辦已誌本報前晚特别包探蘇長生在廣東路滿庭芳同福館飯店内晚餐時突聞隔座餐客某甲與人談論此案情形乃回虹口捕房告密由特别西探長壳羅香派令特别華探目陳雲忠協往將甲帶入捕房詢明甲名吳雲五粤籍向業掮客現居北海路（即六馬路）一百七十七號門牌昨晨解送公共公堂卽由蘇探禀稱昨晚九時許在同福館晚餐聞吳言搶土案内之中西人如何分贓華人分得小土若干已有兩只售與法租界菜巿街某烟膏店其價每只二百數十元伊均知底藴迨將其帶回捕房冀詳細盤問俾便偵查詎其連前所言亦不承認云云並由西探長壳羅香上堂禀明盤供不承認各節復以本案情節重大要求將吳收押候查明再行請示陸襄讞核禀商之美約副領事命將吳帶回捕房候查明展期一禮拜解訊 
[檢廳書記官賄縱土販案近聞]  
　　　　　　　唐少霞丁俊又預審一次 
　　上海地方檢察廳書記官程冠吾得賄擅釋判决監禁六個月之販土犯劉鈞根一名案發携眷脫逃致將跡涉嫌疑之書記官唐少霞·法警丁俊提案訊供明確起訴審判廳請爲公判等情迭紀前報茲悉此案梅檢察長迭奉司法部與高等廳命令催速進行現在别行選派得力員警分投出外購線查緝務獲解究而審判廳前將唐丁提案在刑庭預審牽涉各機關辦公各人是以審廳陳備三推事官於昨日又開刑庭飭提唐少霞丁俊等上堂屏退左右秘密預審良久仍諭分别還押候示至該被告等請求取消禁止親友接見一節諭飭不准 
[知事保送國語講習所聽講員]  
　　上海縣勸學所所長李頌唐前奉縣知事令奉江蘇敎育廳訓令内開奉敎育部通令各省廳轉行各縣知事文謂北京設立國語講習所令每縣保送所屬各該小學校合格敎員二三人衝繁區域四五人務儘四月一號前到京一號開學學習國語期以兩個月爲滿回籍轉行傳習以取一致並規定在三月二十一日之前由縣給保到廳考試十五日前報縣候送等因到廳經李廳長查有縣立第一高小學校校長潘贊麟與私立潮惠高小學校敎員劉樹明最爲合格業於日曨開具職銜姓氏呈請縣公署彚轉給文保送應試矣 
[學校消息三則]  
 
敎職員齊集禮堂於上午十時開會首山校長王鈍根報告創辦宗旨介紹敎職員與全體學生行相見禮次敎務長陳定謨宣述敎授方法次事務長胡伯承報告創設之經過及管理方法次創辦人沈谷入演說散會後繼以敎員會議聞該校各班尙有餘額有志向學者可以前往報名揷班云 
志成團義務夜校滬南救國志成團附設之志成義務夜校係許宏鈞主任自舊年夏間創設後今特添請義務敎員程仕勇張志鵬薛榮璋沈詠靑孫潤德汪次一李長興等分别擔任茲於昨日開學到校學生五十餘人開校時由主任敎員率全體學生向國旗行三鞠躬禮畢由主任演說創辦斯校之宗旨次由孫潤德訓勉學生自勤奮志次羅嘉賓演說義務之苦况而散 
地方自治講習所西門外上海地方自治講習所開辦已閱四月所長爲錢强齋主任爲湯城敎員爲謝仰厂黃祖貽等該所第一届學員定於本學期終畢業現擬添招第二班已由所長函請各縣公署擇優保送到所聽講業於昨日正式開講矣 
[少年宣講團游行宣講紀]  
　　本埠少年宣講團總部於前日（十四）舉行第十一週遊行宣講午 
後在城内舊縣前街救火會門前宣講胡戒華講（飲酒及賭博之害）（振興實業爲救國之根本）陳子和講（毌忘國恥）（愛國要道） 
聽者近二百人之多復舉行露天學校由王維民授識字算術陳子和授唱歌並講解歌意唱時由俞光芝胡戒華合奏音樂以和之學童共計二十二人並贈給奬品以引起識字之志趣直至七時始畢又游行宣講隊甘梅嶺等於十三日往浦東東溝宣講（抵 
制之原由）（家國之關係）（勸戒烟酒）聽者百數十人十四日又在顧家路口講（人心宜挽救）（愛人如己）（亡國之苦狀）（勤儉）等題聽者二百餘人並調查該地生計風俗情形以資參考於十五日國團 
[友隣會今晚年會]  
　　北四川路友鄰會定今明（三月十七號）七點半假懷恩堂行年會惟柬中三月誤爲二月誤爲二月不及更正云 
[正音會將行聚餐會]  
　　商務書館創設英語正音會每屆百人二星期卒業茲已二届日前開課聽講者已逾百人授課時間每晚八時至十時在未授課前均請名人演說主講員爲周越然此届卒業期擬於下星期一假靑年會舉行叙餐藉作紀念云 
[浦濱公益會開會紀]  
　　昨日浦濱公益會在殷行鄉會所内開會到者六十餘人秩序如下（一）議長尹村夫報告開會宗旨（二）名譽總董俞宗周致歡迎詞（三）副會長王彬彦宣言（四）總務部長陳維翰報告一年來會務經過狀况並議定春秋兩季之義塚祀典及修改會章組織浦左分會（五）王會長報告議董沈聯芳提議募置浦江救生船隻等事經衆贊成實行（六）茶點（七）攝影（八）散會 
[江灣救火會開會紀]  
　　江灣救火會自蔡香蓀當選會長後以寓居滬上醫務正忙不克兼顧屢請辭職各會員竭力挽留未獲效果當於本月一日召集議董部臨時會提議維持方法議决會長一職應以副會長王鶴舟補任其副會長一職除沈葆延蟬聯外并補選吳孟覃一人旋即將更選情形呈報縣公署備案並於昨日（十四日）舉行常會交代職務到會人員一百二十餘人内有上海南北巿救火會員三十餘人上午十時開會首由前會長蔡君致開會詞繼由新會長王君宣言（王君適家有要事折回由書記員刁葉侯代表）并請來賓陸錦麟·尹村夫·鄭仲箎·議董嚴穂秋相繼演說散會後蔡君特備午餐欵待來賓盡歡而散 
[寰球學生會代聘機械敎員]  
　　靜安寺路五十一號寰球中國學生會介紹部昨接奉天某工業專校來函託聘一機械科敎員每週授課二十四小時（内有實習鐘點十五六時）月薪奉天銀元百八十元照現在巿價約可兌上海通用銀元百四十餘元以曾在高等工校畢業者爲合格如有願應聘者可速其中西文信各一通寄該會總幹事朱少屏君接洽（信中須詳具履歷 
[先施公司代銷十人團出品]  
中華救國十人團聯合會所設立上海第一國貨公司毛刷工廠自試造毛刷以來成績甚佳形式工藝俱與舶來品無異日前先施公司已向該廠定製各式合用毛刷十餘種力爲代銷聞該貨日内即可交清云 
[王嘉溪接任浙省憲兵署副官]  
　　浙省新任憲兵司令官馬鴻烈·業已接任視事惟該司令所部副官一缺尙未派員接任茲由盧浙督查得前充松滬護軍使署副官之王嘉溪熟諳軍紀堪以委充昨己令委王嘉溪迅速赴杭接充矣 
[張阿華妾投繯殞命五誌]  
　　張阿華之妾潘氏在浦東彭家宅家中自縊身死屍屬任潘氏潘王氏　張妻陸氏張子全福張妾聶氏等衝突由警拘送檢察廳訊供判任潘氏等先生開釋張全福母子等押候再核在案茲悉此案業由張全福等一再具呈聲請略謂父妾張潘氏旣奉騐明自縊身死並無别故應請省釋等語昨日午後許檢察官開庭飭提張全福上堂預審良久仍着還押不准開釋 
[販柴船回鄉遇暴]  
　　柴船戶沈春生　阿二寳由南滙大團販花萁柴來申售得洋後開回大團於前晚黃昏時經浦東陳水關橋突來盜匪六七人以搜查烟土爲由刦去現洋七十餘元呼嘯而去昨日沈等已報告上南兩縣警察所請緝矣 
[尙仁里之剝刦案]  
　　新國會議員鮑星槎（宗漢）昨晚七時許行經麥家圈尙仁里遇暴徒數人將其身上衣服銀洋一併刦去聞事後即親往捕房報失云 
[堆存樟腦忽然火發]  
　　日前鴻安公司某輪船由長江等處運來樟腦三百餘箱起岸後堆置十六鋪大達輪埠碼頭因受日灸箱中熱勢過甚昨日午前十點半鐘時忽有四箱突然火發頃刻烈燄騰飛不可嚮邇當由該碼頭巡丁長楊芝堦會同碼頭經理楊友坡及巡丁等設法施救將其餘箱貨一併運開取水澆灌寗紹公司碼頭之皮帶龍亦到塲助救得即熄滅迨由附近各區救火會得悉均驅救火器具赴救時早巳熄滅第一區警察署趙署長亦派長警前往彈壓並詳查起火之由以便詳報淞滬警察廳長備查 
[誘佔案送檢廳訊究]  
　　松江人洪庚三之姪媳顧氏年二十二歲於去春來滬投入南巿如意街范姓薦頭店内托薦帮傭一時無主可投供住范處被范子小才勾引私識洪屢次催歸未允昨日又向領取范小才强索飯資洋六十元否則不能領去洪因該姪媳已懐孕數月立即報知崗警將男女帶入一區警署顧氏不認與范小才有私趙署長以宁關誘佔有夫之婦係屬刑事範圍飭即一併移送地方檢察聽訊究 
[夫妻間之互控案]  
　　虬江路中德晨商人陸鳳岐偕證控伊妻陸陳氏與葉元松通姦由警將一干人拘送地方檢察廳該氏亦偕伊母陳許氏爲證反控伊夫陸鳳岐用欺騙手段重婚原籍尙有大婦請求查究業經該廳派員一再預審因兩造供詞各執　爰特行文蘇州吳縣公署調查陸鳳岐原籍家内有無大婦再行核辦 
[男孩送棲流所留養]  
　　孩子施和生前日在北四川路徘徊被九百五十號華捕查見以其迷途帶入捕房昨送公共公堂經中西官訊據該孩供稱住浦東父母雙亡我現在某工廠習藝遭師虐待逃出今年十二歲等語問官核供以該孩無家可歸着備函送棲流所留養 
[振勝債權人之會議]  
　　振勝烟廠停止營業曾見報端昨日午後二時許有振勝債權人彩文圖書局等二十餘家爲該廠息業後應還各債戶欵目仍無着落故特邀集各債權人於四馬路畫錦里口之中華第一樓共同討論方法結果由各戶開具清戰加蓋圖章推彩文孫德軒爲代表持據向振勝廠經理交涉催速理清聞該廠所欠以上各戶其數在一萬七千餘元云 
[查獲一羣賭徒]  
　　閘北五區三分所巡警前日在胡家木橋查獲聚賭之陳玉照子·周小五子·楊小羊子·吳小三子·王皮匠·王連生·楊扣子·王三·孫其才·王福林·沈阿林·楊小五子·陳三·湯三元·張四小·張留成·張三小等十七人解案後唐警佐命解司法科訊辦 
[北火車站查獲帶煙犯]  
　　販土人陳傑前日身帶烟膏三百九十四盒計重二十九兩八錢擬乘滬寗火車帶往他埠售賣在北火車站被五區駐站警察抄獲解署王署長諭解司法科押候訊究 
[身藏烟土罰六十元]  
鞠殿臣於前晚身藏烟土一大包行經法新租界愷自邇路爲捕查見向鞠盤問言語支吾帶入捕房昨解法公堂請究先據揷頭上堂稟稱鞠在捕房供稱烟土係向某處購來飭探往查並無其人實係說謊請究詰之鞠供民人實因一時慌張故將地點忘却求宥中西官判罰洋六十元充公煙土銷毁 
[雜貨店秘密賣烟之懲罰]  
　　潮州人邱金新前在法租界前新街三十四號門牌以設立豫素號雜貨店爲由秘密賣烟現爲法捕房西探長石維也君偵悉於前晚親自督同探目黃金榮·沈德福·包探程子卿等前往抄出煙膏八大缸盒頭烟數千盒天秤數架共計兩大網籃連邱一併帶入捕房諭令交保候究昨將邱傳至法公廨先據石君上堂稟明前情並將烟膏呈鑒詰之邱金新供認私賣洋烟不諱陳讞員判邱罰洋五百元並押一年准予贖罪烟膏没收 
[遺忘鈔票之追究]  
　　福建人林金來在浦東洋鎭開設雜貨店昨日午前至南巿老馬路大達里南首裕泰烟紙店批購紙烟計洋六十五元除將所帶現洋六十元如數付去外所缺五元即以身畔所帶之鈔票三百元取付五元一紙尙剩二百九十五元之鈔票當將現洋包上解下之串頭繩一根紮束鈔票置於櫃上與店夥陸官泉閑談旋即忽忽而去未將鈔票收藏及至附近某紙店批購紙貨付價時始知鈔票遺忘在裕泰櫃上即向詢問該店夥力稱未有其事材正與之爭論間瞥見店堂内遺下之串頭繩即係鈔票上所解下者常即認明確實而該店夥仍執前言遂喚到岡警將陸帶入一區警署經趙署長詰問兩造各執一詞飭送警廳司法科預審核辦 
[昨日公共公廨訊案紀]  
　　昨日公共公廨早堂民事訟案輪應俞襄讞與英卓副領事會審計訊兩宗（一）「包金記延林百克律師訴永康茶棧主葉繼康不理茶葉價洋四百九十三元九角案」傳齊雙方人證陳應發·王榮安·汪坤龍等訊明原告之茶葉係賣與裕茂昌茶棧主葉玉泉與葉繼康不涉「結果」將案註銷（二）「許錦堂訴徐長生不還欠欵案」此案已判令被告還洋七十八元詎其保釋後祗還二十元餘仍不理故原告到堂請追被告不到「結果」着保人賠償洋五十八元 
又午後由俞襄讞會同英包副領事升座第四公堂審訊華人民事訟安五宗彚誌如次（一）「居於新重慶路某號門牌秦通理之妻嚴氏訴某妓院鴇母錢小嬸嬸不理擔保美容齋鞋店主程恩沛借洋一千元案」先由原告代表朱斯芾律師上堂譯明案情次由原告投訴前年十二月十二日瞞住丈夫將私蓄洋一千元由被告擔保借與程恩沛借據書明每月二分計息一年爲期迨至去秋程棄店而逃是以向被告追索今但求還本利息願讓云又冉見證婦人趙吳麗君上堂證明伊在原告家中敎原告讀曲文借欵之日目覩被告簽字作保是實又由秦通理投稱妻將欵借出後隔月餘始通知我等語詰之被告否認擔保並延律師辯護「結果」以被告擔保證據確鑿着令償還洋一千元並繳堂費（一）「陸芹生及婦人麥鄧氏訴某店主梁振才不理貨欵案」此案前已判决原告勝訴給諭發封被告店屋生財備抵茲陸欲就該店繼續營業由其代表律師於三月八號稟請免予發封故氏之律師到堂反對與陸之律師辯論良久「結果」准陸所請辦理氏之控案應俟估計確實價目後再核（一）李松茂訴陳壽萱不還欠洋二百元案」由被告保人李煥文到堂交洋五十元並稱被告患牙疾並非抗傳不到餘欵乞寛限一個月由伊擔保還清云云「結果」文案之五十元先給原告領去餘限一月内償還（一）「朱禮耕訴張子林不理損失銀二千餘兩案」原告之律師請求改期「結果」照准（一）「應頴生訴胡裕生不理墊欵洋五百七十元案」兩造律師請求改期「結果」照准 
[虹口捕房瑣事四則]  
安亭人徐愛新因將僞質墨洋持至虹口東嘉興路一百八十二號門牌管祖才所設之烟紙店内混兌被管察出向調詎所調之洋又係銅質經管訴由包探尤雲卿復在徐之身畔搜出僞銀元兩枚遂將徐及僞銀洋四元一併帶入捕房稟明捕頭押候查明解究住居東嘉興路七十二號門牌之甬人吳阿五因在西華德路誘人擲骰賭博被一千三百五十七號華捕查見往拘詎吳行賄銅元七枚希圖買放致被該捕連同行賄銅元一併帶入捕房押候解廨請究 
山東人張連有戴花成將淫褻之油畫多種裝入西洋鏡内誘人觀覺被二百六十號三道頭華捕查見以其有關風化當將張戴二人連同淫畫帶入捕房稟明捕頭押候解廨請究 
無賴陳阿生在七浦路北山西路轉角攫取郭丈才之西式呢帽被郭大聲喊捕由九百七十二號華捕聞警趕至將郭追獲帶回捕房押候解廨訊究 
[搶飭匪徒押候再訊]  
　　婦人周康氏·陳于氏·王吳氏·陳子萬等先後在新閘路雲南路派克路等處被匪攫去珠花金鐲報由總巡捕房包探王金壽緝獲張幹生朱阿二兩名解經公共公廨訊押在案昨經中西官飭將兩被告提案續訊一過諭仍還押候下禮拜二再訊 
[女傭竊飾之押儆]  
　　漢口路大舞臺戲園伶人姚俊卿家所雇女傭松江人王小妹於本月五號行竊其主值價六百餘元之金飾及現洋二百六十元逃回原籍經姚報告老閘捕房稟請公共公廨備文送請交涉公署簽字後派探李明泉前往會同該管警署將王女拏獲吊出原贓移提來滬昨辦公共公堂請究即由事主投訴被竊情形質之王小妹供稱去年十二月間由荐頭荐至汕頭路九十號門牌原告家爲傭主人姚俊卿每每晚必令我爲其洗滌痔瘡旋被略誘成姦所有金飾銀洋悉彼見贈我此次回籍係追荐父母並非捲逃等語中西官以被告所供無憑顯係飾詞判押女所六月贓交原告領回 
[弟兄串竊貴重飾物之押儆]  
　　西婦王夫人昨投法公堂控稱婦人於日前由外歸家檢點箱内失去價值頗巨之金珠飾物當向管理人董福生詢問言語支吾故將董及其弟益子一併扭案請求追究　據捕頭稟稱查董福生之弟益子實係無業之徒曾經到過原告家中情有可疑請爲訊核又據某西崽稱是日民人有事回家故將洋箱上之鎖匙交與董福生收藏如何失竊不得而知董福生供民人在原告家爲 
支吾董益子供民人雖至原告家去過一次實係探望胞兄不敢行竊求察中西官判董福生押西牢一年益子押六個月以儆 
[茶館内分贓之敗露]  
　　專查特别事件之華探目李星福·鍾星财·張芝卿·包探王長根等前日查至虹口西華德路計阿三所開之小茶館内見徐金寳·張計林·張阿五三人正在將現洋一百十元分派該探等恐其來歷不明將徐與兩張連洋帶入閔行路捕房收押旋查得三被告之洋係日前在楊樹浦東洋公司碼頭攫得土販鴉片烟土兩包向法租界菜巿街某烟膏店消售之贓洋昨晨傳同見證計阿三將徐解送公共公堂由中西探目投稟前情以尙須調查被刦土販姓名 
請求改期中西官命三被告還押候查明展期七天再訊 
[過犯攫挖耳押三月]  
　　婦人陳楊氏在虹口派克林路被寗波人李阿三攫取金挖耳一支圖逃由該管捕房華探薛正昌追獲人贓拘押捕房昨解公共公堂經中西官訊悉李係過犯判押西牢三月以儆 
中華職業敎育社通訊 
[徵求社員各隊報告]  
　　本社此次徵求社員已經一月茲將各隊報告披露於次 
夏頌萊君隊二百分章伯寅君隊一百三十二分李更生君隊六十分楊懋卿君隊四十四分孟保羅君隊十分朱少屏君隊六分唐潤生君隊二百分黃任之君隊四百二十四分丁公愚君隊四分顧蔭亭君隊四分 
來函 
[招領迷路女孩]  
　　逕啓者據崗警帶進迷路女孩徐阿新一口詢據聲稱年十二歲本地西門外人家有母親哥哥等語該孩面尖足赤身穿格子布破棉襖藍布破棉褲舊棉鞋請煩登諸報端俾渠家屬知悉領回團聚爲荷淞滬警察第四區第二分駐所啓 
專件 
[南洋公學圖書館管理章程]  
一組織大綱及館員職務 
　　本校校長就本校教職員聘任七人組織董事會並同時聘任館長一人及館員主任若干人其統系如左表 
　　圖書館管理統系表 
各員職務條列如次館長總理館中一切事務而受成於校長 
國文部主任管理國文部一切事務外國文部主任管理然國文部一切事務館員甲除借書發書外兼理雜誌修書通信館員乙餘借書發書外兼理日報館員丙除借書發書外兼理標本模型陳列館員丁庶務館員戊監察館員己除借書發書外兼編國文圖書目錄館員庚除　　發書外兼理雜務館員辛除借書發書外兼編外國文圖書目錄館員　除借書發書外兼理雜務招待暫由主任兼任之　統計報者由各員分編製　　 
[二開放時刻及館員輪值]  
本電　放時刻每逢星期一二三四五等日上午八時開放至十一時三刻止下午十二時二刻開放至五時二刻止晚間六時二刻再開至九時二刻止星期六日上下午同前惟晚間停開星期日上午八時二刻開放至十一時二刻止下午停開晚間六時二刻開放至九時二刻止星期六星期日二日校外人可入内閱書餘時僅供本校師生參考之用來賓有介紹者得入内參觀開放及休息均以電鈴爲號館員輪值上午每部一人下午及晚間每部二人又晚間雜誌室一人在規定時間内不得遠離如有要事應請本館同人代理其兼任事務以餘　時辦理力 
[三借書手續及閱書室管理]  
　　閱書人入館借書應先從目錄櫃覔得該書號碼取館中所備空白紙塡明並註借書人姓名交與管理員然後遞給發書人發書携入閱書室閱畢交還原管理員圖書館開放前後值班館員均應將閱畫室整理一次閱書時館員亦應隨時照料查察毌任錯亂閱書規則另詳 
[四目錄編輯及添購新書]  
　　本館編輯目錄國文部按照四庫書目外國文部採用杜威分類法並按書名著作家姓氏另編附目均分裝入目錄櫃以便檢查兩部均另編總目錄裝訂成書用作底册以後逐年添購新書由館員（已）（辛）隨時編入總目錄並寫訂卡片加入目錄櫃逐年添購新書應由校長酌量情形傳知館長及各科長開單交館員（甲）發信訂購其應隨時添購者得由館長主任或館員呈明校長辦理之 
[五日報雜誌保存及雜誌室管理]  
　　逐期日報雜誌均由館員（甲）（乙）分别保存並隨時用卡片記明以免散失如遇缺遺即行催取或補購每逢開放前後均由館員（甲）（乙）將雜誌室整理一次每晚有專員管理之其他規則另詳 
[六標本模型陳列]  
　　本館下層南部外間爲古物陳列處北部外間爲天然科學標本模型陳列處二層樓南北兩間分列工程科各種圖畫照相標本模型 
[七讀經室]  
　　本館三層樓北部外間爲讀經室藏唐校長所著經書讀本本校歷年出版品亦附入焉 
[八參觀及招待]  
　　招待事務由主任兼任並得隨時指定館員助理之參觀規則另詳 
[九統計報告]  
　　各館員隨時均應記載所辦事務大綱每月底報告館長一次如借書數目閱書人數等尤爲主要本校學生入館應於門首簽名來賓應留名片以便稽查每年終編輯報告一次本館進步情形詳細載入 
[十館役]  
　　本館雇用館役分甲乙二種（甲）一人主傳達（乙）二人主清潔（甲）除任傳達外兼管學生簽名來賓引導及按時鳴鈴（乙）除每日掃除並揩抺門窗　椅銅框外每星期日下午大掃除一次（甲）應帮同掃附並由館員丁督察之本館門側另設館役室附設寄物處以便來賓寄物 
[十一公守規則]  
　　一無論何人不得在館内吸烟二不得隨地吐痰三辦事時間弗雜談笑四辦事時間不得招待親友致　公務 
[雜評二]  
[謬至此乎（庸）]  
　　靑年會此次在津召集全國大會係舉行第八次例會且爲慶祝二十五年紀念大典其規模之宏遠目的之正大早經揭藥婦孺皆如卽彼頭腦昏懵之官僚度亦不至妄相揣測 
　　乃據外傳消島北京當局震於年來羣衆運動對該會此次全國大會動色相戒竟有取干涉態度之說比年以來當局種種倒行逆施固成習見之事然對於此種中外共同行動宗旨早經揭布之大集合亦未必敢逞其逆臆之私有此荒謬舉動使果有其事在靑年會原無毫髮之損然我中華民國則爲一般武人官僚結晶體之政府僇辱盡矣雖然吾終不信有是事也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
雜談 
[新畫苑] [  瘦鵑]  
　　英國之王家美術院蜚聲世界久矣代有大畫家挺顯其間其濫觴也在一千七百五十八年有畫師數人各陳其畫稿於棄兒院中時人爭趨之未幾畫師協會遂成立於是殺粉調鉛競事揮灑其紛陳於粉壁問者類多嘔心之作一千七百六十八年更從而張大之組爲王家美術院入院者甄别甚嚴非有絶藝不得入開幕後第一次之畫稿陳列於包爾散步場尋由喬士王三世以其所居宮蘇末塞堡撥爲院址一千八百六十九年始徙入白林頓堡而規模益偉大矣此王家美術院中年必開展覽會以名畫家新作供國人賞覽或寫山水或寫禽獸或寫嬌好之美人非傑作不能　其間其美人之畫類皆摹自眞體非由理想中虚搆者畫裏眞眞固皆瓊花璧月之姿也少年郎之物色佳偶者恒舍囂且塵上之交際場而入此美術院就壁間覓美人之畫細察其容色姿態以至神光肌理無不周至如有愜意者立往謁此作畫之畫師以介見畫中美人爲請一旦把唔即可裊其情絲引之以入情愛天中不旋踵而鴛譜塡矣故此王家美術院者不啻爲有情兒女作撮合山也 
　　當一千八百四十二年間有一印度親王作英倫之游來參觀美術院忽於一畫中覩一美人月頰星眸宛然天上安琪兒親王生長印度所見皆土女玉肌黝如烏漆多不當决即有美者亦不過如一枝墨牡丹耳今見畫中人不期神往心醉旣得畫師卽叩以彼姝之姓名居址冀以巨金買美人載以俱歸畫師具告之云爲左近一商人女商人設肆於巿謀什一利家固不富也親王大悅以五百金鎊購其畫驅車過女家則湫然一小肆耳女父母見有外國貴人翩然戾止珠光寳氣騰耀一屋則皇惑不知所可親王具道來决出重金以炫之女父母知印度有多妻制以貴族爲尤甚往往夫一而列屋閒居者無慮數十人因拒却焉親王不得已挾畫怏怏去 
趣談 
[片語解頤錄] [  睡仙]  
　　某紳育子一甫週歲尙未斷乳恐其摸壁扶牆特傭一小使以爲之携持主人性拘迂每諭小使無論少主吃何種物其殘餘食品爾必須惜福代食之勿抛棄也使唯唯他日少主剛吃乳未已忽下地嬉戲去小使竟忘其看護以主母懷未及掩便立即上前向主母懷中吃殘乳主母瞋目叱之小便轉徐徐言曰此主人命小的以奉命在前何敢抗違 
　　某英文敎師授文法課一生適有事欲外出問曰先生其許我乎敎師曰否否生聞言疾馳出及事畢歸班敎師責曰余初未允許若若何擅出爲生詫曰異哉先生母自相矛盾乃爾曩者先生授文法書曾敎生以兩否定語連用則成一確定語之定則矣今先生連曰否否非已明許生以外出也耶敎師爲之語塞 
　　地理敎員問學生曰何謂五帶一生答曰靑帶黃帶黑帶赤帶白帶敎員怒其何據生曰赤白二帶見於間壁醫生之招牌旣有赤白帶必有他三色帶無疑 
　　女學生嫁爲人婦弗能主中饋其夫爲購烹飪雜誌婦受而讀之曰嘻得之矣烹飪之法乃若是其易於我乎何有明日夫令作饌則半熟不能食夫曰嘻此何饌也婦曰此饌乎製法悉遵雜誌惟爲未完之稿耳 
　　某學生喜臥牀觀書時交夏令同舍生皆外出納凉而某生仍觀書不已久之一生自外入見某生臥己榻上因詰之曰爾自有榻何得臥我之榻某生曰天熱汗多恐濕透了我的蓆晚間不能睡耳 
詩錄 
[星海室詩話] [  晦厂]  
　　昔歐陽修謂詩必窮而後工間嘗求之自有至理蓋達者之言每易自滿便落平庸若遇蹇境困而志氣不消則吐屬出諸閱歷要不難形諸楮墨也張君游號亦瓢閩中望族也清光緒間僑居崇川之雉臯雖家徒壁立然一觴一詠晏如也觀其和題壁韵可知胸懷之曠達矣詩云仁里爲隣德不孤自嗟落拓在征途十千賭酒輸金谷三月看花負玉奴野鶴沙鷗閒可伴雲泥天壞笑難符茫茫塵𡏖誰靑眼恥說虚聲托釣沽又客感云輪蹄鐵盡悵天涯梅子黃時最憶家（自註云時客梓里）旅滿萍踪留沈約囊空梓里感張華蠅頭蝸骨閒如舊意馬心帆亂似麻五月江城歸未得元亭問字酒還賒此詩似萬斛俗慮了無擺脫但其夜題旅鄉壁絶句一首則又蕭逸無倫矣詩云交游意氣薄雲霞旋把關河旅作家沽酒無人詩境澹半窗寒月夢梅花 
新聞拾遺 
　　犬也慶壽寗垣門東王某家中畜一黃犬名康力有二十年矣王某愛之不啻至寳前日（十二）爲該犬二十生辰大張筵席宴請親友並唱留音戲該犬一見客至即雙足伏地點首一若叩頭然尤可笑者其請帖上書月之二十二日爲小犬康力二十賤辰敬治菲餚恭候台光下署王某某率犬康力頓首字樣一時見者莫不發噱說者謂倘使不知者見之幾疑康力爲其子云[  隱厂]  
乞丐也有書卷氣近日蘇垣觀前街各茶館來一乞丐年約二十歲左右面目滑秀頗有書生氣概身衣竹布長衫手持紅紙數張内書撥謎數則字蹟挺秀每桌置紙·張藉以乞錢茶客多憫之給以銅元丐者作　而去[  懷之]  
姨太太閙店之趣聞余一昨下午二時許至南巿某盆桶店購置物事正在討論價值之時忽見一約年屆而立之婦人（關係邑廟附近某商之細君）身穿醬黃色皮襖玄緞背心乘包車至該店門首下車手持司迭克一根洶洶人内瞥見店主黃某更不答話扭住便毆黃某被打喝問何事該婦仍不應聲揪打如故一時觀者如堵見狀咸詫爲奇事共將該婦扯住詢問何故該婦始云前日我親至該店購硃漆馬桶脚盆各一具言明定價大洋五元准取上等琢背包用不漏乃昨晚初次使用不料桶中污物竟由樓上漏至樓下將同居余某牀帳污穢殆遍以致余某與我大閙一場因此恨該店不應以假貨欺人云云言次又欲搗毁旋經羣衆再三勸止並共斥黃某之非黃某至此亦自知理屈推有向該婦賠禮不迭且自認不是該婦始悻悻上車而去而一齣閙店趣劇遂亦宣告閉幕云[  知]  
　連珠仙帝被刦南昌距城四十餘里之東壇村羅熊二姓廟内於舊曆本月初八夜被匪徒三十餘人明火入内刦去所祀之連珠仙帝三尊聞此項神像已歷宋元明清裝金甚厚鄉人祀之以爲保障當是夜匪徒肆刦之時有主持僧名學澄者見匪徒三十餘人均各腰繫白帶面塗顔色手執槍刀各執紙燃用石撞開廟門恐該僧聲張特將鋼刀向嚇僧即避入幽室匪黨將神像三尊刦去出門時放槍一聲遂滅火而行去後該僧鳴鐘召集施主告以前事衆皆驚駭執火四尋渺無踪跡次早在該廟門前檢小寳（匪刀名）一把現聞該處羅熊二姓一面出賞尋緝一面來省控究云[  亦龍]  
翦辮子妻母大哭有陳某者揚屬槐子橋人傭於城内二巷葉姓主人以其豚尾未去殊不雅觀因勸其剪去陳某礙於主人情面乃於前月剪去今春回家拜年不意其母及妻子見之大哭謂其已無人形大爲吵閙陳某盡力解釋而其母及妻終恨恨然以爲不美觀也推原其故則以其莊上尙無一人剪髮耳[  梅溪]  
狐迷屠戶北京右安門有一燒餅舖夜間閙狐甚凶室内什物器皿常自移動該舖人等懼而避往他處寄宿該舖隔壁係一猪肉舖屠戶某山東人不信有狐日肆詈駡示無所畏不料前夜該屠戶正在酣睡忽覺有異遂持刀以待其變久之於朦朧之間覺有人縛其二臂該屠戶一躍而起旋覺被人按倒遂喊嚷救命當將鄰人驚醒前來看視屠戶始得無恙[  亦龍]  
 
[法國戰後慘象（一）]  
　　第愛里堡Ohateau-Therry之巿政廳 
第愛里堡在瑪恩河畔西距巴黎九十五基羅邁當居民萬餘善製樂器爲全國冠十七世紀寓言派詩人馮戴LiFontaine即誕生於此是届大戰中爲德軍佔領者三年有餘至一九一八年五月下旬美國潘興將軍Pershing奉福煦聯帥命率美陸軍及海軍陸戰隊反攻德之陣線鏖戰月餘始得克復是圖爲巿政廳故址巍峨之建築物頓成瓦礫場矣（裘毓麐君贈） 
小說 
[短篇言情小說謂之情書（續）] [  古蓮心譯]  
　　彼乃注視桌上之方白大信封曰然吾不需此言時轉視伊妻殊形侷促其妻殊靜鎭應曰夏畢德吾意汝讀之爲佳應曰若梨雯夫人不欲者何必讀之其妻曰汝曾謂吾兩人之中應捐除一切秘密豈言猶在耳已自秘若是乎愛蓮梨雯聞言知其不能容物妒意已呈不覺顫然應曰函中秘密乃爲我事與若無干吾不見汝夫已六年於茲矣少婦曰或有其事然凡關於吾夫之事卽爲我事在汝與渠之中尙有使吾不能明瞭者而汝二人均畏而不敢　吾意此函必能　解一切吾必要彼高聲朗讀使吾知其中疑竇言至此轉向伊夫曰夏畢德汝豈尙不明白此閟葫蘆必須打破耶吾二人之中不應再有絲毫介蒂吾巳不能再忍矣夏畢德李士黎將信盤旋掌中似沈思而難决奪者梨雯夫人則雙瞳注視悽然欲涕久之夏畢德作嚴重之語謂其妻曰吾之現在與將來完全爲汝　有無人能攫而取之惟吾之旣往吾不能與汝因吾巳與别人此函所載何　吾不得而知然無論 
　　何事不過關於作書之婦人斷與吾儕無涉彼旣不欲吾讀之吾則不能展讀汝旣不使吾還之吾亦不能以之歸趙旣如此祗有此一法言時走近火爐之前爐中獸炭正熾乃决然舉池投之頃刻之間蓬蓬勃勃而此無謂之情書盡成灰燼矣李士黎夫人默視其夫不作一語芳心砰砰似酸非酸似怒非怒至於愛梨雯亦不現得色惟似深惜不已者彼時渠仍爲夏畢德未來之幸福計至於己之幸福已不暇兼顧蓋處處爲彼情郎設想乃渠本性也於是悽然微點首以出及一至車中涙珠乃如雨下矣（完） 
[自由談之自由談] [  不冷]  
反面　欲辭而不留則不辭矣其所以如此者因愈留而愈辭故也此之謂反面 
 
 

Page 15

 
 
   
 
 

Page 16

 
 
   
 
