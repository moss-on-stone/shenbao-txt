# 1908 - 102 - 4912649

 

Page 1

 
 
   
 
 

Page 2

 
 
   
 
 

Page 3

 
 
[今日本報目次]  
第一張論說專電緊要新聞 
第一張要摺分類新聞東京通信清談 
第三張小說本埠新聞國外新聞 
論說 
[中國鐵路無管理法之弊害（）新化曾鯤化稿（續）]  
　　二職務不明 
（甲）兼任與多任之害 
各路用人行政之通病。不論事情之宜否。才能之短長。職務之繁簡只以官階之大小爲衡故各局所之總辦也可不問而知其爲觀察各局所之提調也可不問而知其爲大守職是之故。往往一事數人一事數人。則意見紛歧而多任之害生。一人數事。則應接不遑而兼任之害生今舉其理想所及者於左。 
　　多任之弊害。一多任則議論。難洽性情不同常因此而生無窮之衝突置分内事情於不顧二多任則事權不一。互相推諉其。結果至於一开事無成。三多任則機關不靈常貽誤大事。 
兼任之弊害一兼任則精力不足事務之興革公司之盛衰皆所不計惟以薪俸之多寡。定辦公之勤怠二兼任則責任不明難收循序漸進之效。三兼任則鞭長難及常有稽延遲誤之病夫用人所以任事者也。今不以事爲主而以人爲主無論其能　與不能任徒一味敷衍以爲調劑官塲安。挿戚友之伎倆是。安得而不敗。 
（乙）暫任與遥任之害 
　　路務人員以。久任爲最優蓋歷任旣久則。經驗多而心得自富故各國鐵路公司。多定有專條。凡在一公司辦事二十年或二十五年以上者。給俸终身。以示鼓勵。如英美二國常有在一公司連任四五十年者我國各路欲求一歷辦四五年之人且查不可得何者人人爲私人人貪利總會辦及他重要職員一易則其所有部下無不逐株更换席不及煖月易數人。此暫任之可爲深惡痛絶者也至於遥任之辦法。則更爲荒唐人在北京而可督辦蘇粤人在上海而可總理四川美其名爲遥制其實公司之組織何若屬員之姓名何若尚昏　不曉遑問其他今試揭二者之弊於下方 
　　暫任之害一暫任則以業務爲逆旅視公司事情無何等之關係有礙於改良擴張二暫任則人地生疏無交换智識推行盡利之成交三暫任則如風雲變幻。雖有精幹通逹之員。欲爲公司籌大利益之計畫者。终無所建白。卽建議矣。然接辦者或。不認可或爲人不力徒致僨事四暫任則目差事爲運氣爲機會常蕩檢踰閒不。守規則五暫任則不愛惜名譽啓。人人營私舞弊之心六暫任則庸碌無能者。得僥倖濫竽七暫任則交卸頻加。於交涉大形窒礙。 
　　遥任之害一遥任則内政外交不能督理其流弊必至於全無秩序。 
二遥任則公司狀况不明。屬員性情不熟。常有措置乖違行爲紊亂之咎。 
 
 
 

Page 4

 
 
　三遥任則遇有緊急事件束手無策四遥任則關係重大事件常不負責任 
[三不法行爲]  
　　語云上有好者。下必甚焉我國官塲。無人不嗜麻雀人不好冶遊各路公司員役亦染此惡癖相習成風。如關内外京漢各站麻省牌谷牌之聲幾不絶於耳。至淫風之熾觀袁世凱頓路政札飭。有誘拐婦女欺壓鄉民之明文。可見一斑。尤奇者。則粤漢三水支綫執役之人。公然在車站内大開煙局賭局。凡有婦女搭車則管車人收票人及護勇等羣起而痴視之。又時在候車房橙卜。裸體偃臥。旁若無人。種種怪狀不可殫述其無管理法之現象可默想而得之矣。 
專電 
[電一（南昌）]  
　　樟樹鎭防營在三湖拿獲萍醴匪首龍定解至贛省昨經慶署臬提訊供有黨羽九千餘名簿己銷毁 
[電二（廣州）]  
　　輪船公會因捕權案復懸龍旗全體指攻郭蘇娣留難勒索十七日集訊洋員袒郭甚力衆大憤十八日各輪船一律停駛 
[電三（廣州）]  
　　粤路公司十八日佈告中外定五月望開正式大會議派股息設銀行增築枝路 
[公電（）台州]  
　　各報館曁台州學會長繆鼎親鑒現地方官拿辦要犯金採等冒充會員保無借端造謡情事乞驅逐以分流品重名譽三台耀梓東湖淑江各學堂及勸學所教育會叩 
緊要新聞 
[郵傳部奏江浙鐵路公司存欵章程摺]  
　　奏爲擬議江浙鐵路公司存欵章程恭摺仰祈聖鑒事本年二月初四日臣部會同外務部奏明商民承領部撥存欵路歸商辦一片奉旨依議欽此原摺内稱兩省公司接欵還欵容電商江浙督撫臣妥籌辦法并經由郵部議定章程俾資遵守等語當即擬議章程邀約股東公舉人來署閱看均稱妥洽堪資遵守其部借合同原有折扣虧耗各欵當日係欲今日尚有要聞轉入後頁閱者注意 
收回草合同之虧損因定以利易懼之法惟路歸商辦商力微弱臣部有維持路政之責自未便專令商民虧耗江浙兩公司亦能仰體時艱於所領部撥存欵承認年息五厘五毫其不敷之欵由臣部分别籌墊除籌墊款項辦法另片奏明外謹將擬具章程十四條繕列清單恭呈御覽伏候命下臣部分别咨照欽遵辦理一面匀撥欵項交該兩公司赶緊接造以期克底於成抑臣等更有請者滬杭甬全路約六百餘里之長所領存欵仍慮不敷兩公司亟應多集股本濟用且路短則利微路長則利厚兩公司尤須陸續接展始足以資周轉而更交通臣部總理路政責無旁貸仍隨時咨商督撫臣勸令各該省商民循名責實始终勤奮該兩公司深明大義必能竭力維持以副朝廷振興實業之至意所有擬議存欵章程緣由恭摺具陳伏乞皇太后皇上聖鑒訓示謹奏 
[又附片]  
　　再江浙兩公司承領部撥存欵所有部借合同内中英公司應得之九三扣及九三扣虚息提付餘利及提付餘利虚息還本小二五行用還利小二五行用倫敦存欺四釐虧息購料包用及購料包用虚息共九款三十年内統計約虧三百四十九萬兩除兩公司所認利息溢出五毫三十年内約繳銀八十五萬兩外其餘不敷之欵經臣等面商度支部及電商江蘇浙江督撫與臣部分任籌墊議定度支部每年認墊銀二萬兩江蘇督撫每年認墊銀三萬兩浙江巡撫每年認墊銀三萬兩臣部每年認墊銀一萬兩均於每年四月如數以庫平銀撥交臣部彚交中英公司　存上海之匯豐銀行利息吃虧一欵滙費一欵十年外加還二磅半一欵均先由臣部墊發以十墊欵俟江浙兩公司獲有餘利時即於原奏江浙兩公司承認報効餘利中每二十分中之一分内儘數歸還似此通融挹注公家旣先代籌墊商力亦藉可少紓如蒙俞允臣部即分别咨照欽遵辦理所有籌墊借欵虧耗辦法緣由理合附片具陳伏乞聖鑒訓示謹奏三月十五日具奏本日軍機處交片奉旨依議欽此 
[黄侍御請禁出洋人員吸烟原奏北京]  
　　御史黄瑞麒片奏略云本月初七日特奉明詔簡派禁烟大臣專司查禁仰見朝廷轉愵圖强之至意竊維京外大小臣工自此次查禁之後不難以時禁絶惟奉職外洋者人數旣多嗜好尤甚凡華僑　居之處莫不煙館林立致貽外人笑柄應請飭下外務部通飭各駐使臣自行陳明曾染嗜好者立卽戒除其有痼疾己深不能戒除者即照新章奏參辦坤至參隨各員及僑民之有煙癖者概令使臣查照新章辦　初十日奉旨外務部知道 
 
 

Page 5

 
 
[贛紳冼刷護撫參案之舉動南京]  
　　護理贛撫沈愛瑲中丞近聞被人列欵奏參贛省官塲頗爲恐慌蔡燕生謝敬虚兩侍御約同紳學商界於初十日開秘密會議謂贛省正在白事待舉之際路礦尤關緊要倘有調動地方必受影響擬分别函電各當道昭雪并電致旅寗陳吏部乞爲代表當時擬定電文如下 
　南京陳口口吏部鑒文肅厚德贛民愛戴視如父子家人現在百事待　舉路礦尤賴維持忽聞朝士蜚言羣情皇皇欲致呼籲於口口乞代表　以彰公道台涵熙壎同紳學商界公叩蒸 
[郵傳部致皖撫電]  
　　（爲津浦債票繳欵事） 
安慶馮中丞鑒准吕大臣咨津浦債票三月十五日應交百分之三十分四月初五日應交百分之四十三分又十五先令二由京滬匯豐德華兩銀行直接承收等因除分咨外特電聞郵傳部印（美） 
[比公司擬添築支路]  
　　泰晤士報云蘆漢鐵路比公司己禀准由直隷正定府築一支路直逹山東泰州府聞此路下月即須動工 
[團防哨弁刑弊良民續聞湖州]  
　　前紀南潯轉防哨官吳月山誣陷平民爲匪酷刑致死一案現由團防管帶季振邦將吳月山拿獲解案經歸安縣張介祿大令提同屍親見証於初十二一兩日審問吳月山初尚推卸經船户楊老大指質明確猶敢妄供謂朱壽山拿住後本在船中看守初二日黎明朱忽走上船頭小便意欲逃逸以致失足落河身死等語大令謂旣係生前落水則洗寃錄載明肚必有水手足有泥沙兩眼必開何以此三種皆與洗寃錄所載相反况耳根上有致命傷一處係用刀所戳即朱壽生不是善良亦須解交地方官審辦何得擅行私刑拷問况船户目覩可証安得飾詞抵頭當堂喝責藤條數千該犯始一一認實不諱即命釘鐐收禁一面錄供通詳惟此案屍親兇手均住南潯係歸烏程縣管轄大令己備文將一千人證移歸烏程縣辦理至在逃之帮兇吳長生己移請季管帶並飭捕　營一體勒拿務獲聞屍父朱宗彝刻己繕具狀纸擬候瑞督辦巡緝來湖呈告伸雪云 
江浙防匪彚聞 
[拿訟棍]  
　　松府戚太守密札婁縣劉大令略謂訪聞七寳婁境有李子樓者號爲赤脚訟師無人不被其敲詐無事不被其陷害現當清鄉之際未便稍事姑容飭即查明提案訊辦大令奉文偵知該棍住靑境三十五保二十六七圖趙家樓地方遂派幹差王慶馳赴該處誘至泗涇拿獲解回縣署押候嚴懲 
[緝私鹽]  
　　松府戚大守分統鹽捕營後竭力整頓昨日開具緝私辦法五條分行各縣照錄如下 
　照得松屬濱海産鹽有鹽即有私有私　有臬利之所趨害亦隨之若附地方而發也者查　鹽捕營未設之前緝私爲地方專責是以各縣差役向有鹽快名目厥後添設鹽捕營不過　數十年出有事端仍惟地方官是問定例具在可覆按也藩憲札委分統中前左副中四營　兼帶中營豈　謂本府知兵哉意謂鹽捕與地方有密切之關係私梟雖自外來而販户之　售賣秤手之過付士緄之勾引差保之得規庇護紳　之坐視不問反貪食私之便宜皆足　爲私梟造種種原因不僅鹽捕營通梟職爲廣階也然若輩不有越地方官之範圍鹽捕營　今又隸地方官之驅策則全權在握鹽　營而擾地方歟有懲鹽捕營之權地方人而碍鹽　捕營歟有懲地方人之權府與縣誼若一家府之權即縣之權緝私鹽而靖地方事屬切己　當不比武弁之隔膜也然則藩憲之苦心從可見矣本府曾電覆聲明暫行分統兼帶俟　　　物色得人再求交卸非不知鹽捕營爲衆惡　歸幾有惡居下　之慨提憲尚不屑統水　府何樂統此腐敗之營哉所以然者爲地方計義不容辭也本府旣擔責任不能不仰賴該　縣得臂助之力敢以數條約 
　　第一鹽捕營入其疆由該縣監察該營不法立即密禀斷不容其胆玩害及地方有以鹽包　傾鄉民之船鄉民之室栽贜索詐者軍法從事 
　　第二訪拿私鹽秤水試思板户零星四散私梟十船五船之鹽誰爲集秤水集之也無秤水　何能販大帮之私訪拿秤水不啻擒賊擒王秤水何人豈能逃差保及紳董之耳目但徇情　賄縱幾成錮疾本府所望於縣助我緝私者以此爲要著 
　　第三傳諭各圖圑局紳董紳董遇大帮私鹽務須遏阻遏阻不得立即禀營一面徑報本府　調兵堵截母延世緩有大功詳請藩憲獎勵一年之内該處私鹽較少相府贈該局圓額以　示旌異如聽私鹽過境圑局當執其咎該圑局察知係該營賣放准其來署面訐 
　　第四各圖地保應效奔走之勞私鹽船停泊河干步担十百成羣送鹽上船惟地保風聞最　早地保從速密報或徑報營或徑報府堵截未爲晚也報府一次給錢若干不令柺腹從公　倘敢容隠必窮究梟之來路去路坐各地保通梟之罪 
　　第五仰該縣將名圑局紳董各圖地保姓名住址開　送府備查該縣接見紳董保時時開　導紳董保轉開導鄉民須明白順逆禍福私梟爲上憲所必誅鹽捕營爲本府所　帶勿再　仇視鹽捕營而暱比私梟遇大帮私梟拒捕鹽捕營打仗鄉民離開稍遠免致鎗彈誤傷如　能鳴鑼響應驅逐私梟奪獲鹽船定當重賞 
　　至本府統帶鹽捕營之宗旨訐兵弁改故目新不追旣往後再有犯則軍法具在孔德陞王　士志王四靶子其明證矣又本府緝私鹽之宗旨嚴大帮寛小販老弱允宜體恤步担結隊　横行不得不禁板户雖苦官價雖亷然上顧國課下顧商本板户不得不繳官鹽上年匪徒　與官厫爲難頗有不安分之板户暗中串弄應責成板户公同保護官厫就近之圑局董保　不得置身事外若拿辦土棍愈早愈妙匪徒如夏作林等其始捕之易易耳漫不經意幾至　燎　漕涇之紳董保不　其奸固堪痛恨而地方官亦非無疚心處此尤當借鑒於前車者
也總之鹽捕與他方無畛域之可分該縣卽無緝私之責本府猶將引爲他山之攻錯况有
其責乎願該縣以全神注之本府有失當之處不妨忠告几在士庶言如中理本府必虚懹　採納札到該其印刷多張分給紳董保俾使周知並移行營汎及縣丞巡檢塲大使各衙門有大帮私梟過境着徑報本府得力者保違即詳參仍將辦理情形具覆切切特札 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部會奏新疆茶務公司辦法摺（續）]  
　　又該將軍奏稱湖商應交課銀本年正當甘肅茶商换票之期彼此並無轇轕母庸另與劃算等語查上年十二月據陜甘總督奏報續發第十一案茶票摺内聲叙甘寗晋三項茶票舊額新加共發票一千八百五十五張先後繳二分課銀十八萬五千五百兩等因並未叙及伊塔兩處設立茶務公司之事究竟伊塔公司設立後與甘肅湖商包繳本届課釐有無轇轕應否另行劃算臣部礙難懸斷應請飭下該將軍會同陜甘總督切實查明秉公辦理以昭平允其該將軍所擬公司股本銀六十萬兩内由公家先撥股銀二十萬兩作爲官股究竟係由何欵撥給並將來如何歸欵以及成本或有虧折如何著落應令逐層查覆以憑考核又原奏内稱新疆自與俄人通商因光緒七年條約有俄國人民准在中國蒙古地方贸易照舊不納稅并准俄民在新疆各城贸易暫不納稅之語以故凡在新疆南北兩路贸易者俄商無稅華商有稅俄商己據優勝地步現俄國正在新疆經營商務而我沿邊與蒙古錯處之哈薩克及中俄兩界阡陌相連之纒回月用所需之物無一不係俄商貨品若食茶再容俄商倒灌則其商權益張及今思抵制之方惟有設立公司自行採運以供蒙哈各部之用使之不至乏食則倒灌之害將不禁而自絶等語外務部查俄商在蒙古新彊各處贸易照約雖暫不納稅惟茶係中國土貨俄商販運土貨回國與由俄國運來貨物辦法不同當經電詢伊犁將軍所稱俄私倒灌是否俄商販運華茶在伊塔各處灑賣抑或是俄境所産之茶或是華茶運入俄境後又輸入華境准該將軍覆電稱俄私倒灌實因邊界處處毗連俄由恰克圖販運華茶回國在中國沿邊附近處售賣者有之華茶運至俄境夾雜俄貨中混入中境灑賣者有之中國奸商冒領俄票倚恃護符影射澘銷者亦有之等語查中俄陸路通商章程載明俄商販買土貨回國沿途不得銷售如違即照章罰辦又有俄商不准包庇華商貨物運往各口之條是俄商販買土貨回國在中國沿邊售賣者及中國奸商冒領俄票影射濳銷者均在應票之列如有以上情事自可查明照約罰辦惟華茶運至俄境後夾雜俄貨混入中境灑賣應作何辦法約章尚無明文旣據該將軍奏稱自行採運則倒灌之害不禁自絶自可於設立公司後飭籌抵制之法以期杜絶漏巵至清單内開酌擬伊塔茶務有限公司試辦章程各節農工商部查此項試辦章程大概按照奏定商律有限公司辦法所訂公司規則均尚妥協自應准予立案以資遵守惟章程第六條内稱若股東願俱用商股官股即全行押出另辦他項實業等語現在所訂章程均係官商合辦規模將來如果全歸商辦届時應另訂詳章由該將軍奏明辦理所有臣等遵議緣由理合恭摺會陳伏乞皇太后皇上聖鑒再此摺係度支部主稿會同外務部農工商部辦理合併聲明謹奏三月初四日奉旨依議 
分類新聞 
政界 
[發給船户牌照蘇州]  
　　蘇垣長元吳三縣日前遵奉憲札查辦清鄉所有民船漁船各户迭經出示催領牌照在案現經各鄉董按户查明造册送縣由宗魏王三大令擬照保甲成案發給洋鐵小牌一塊釘於船上以便稽查（出） 
[招考法政之通融武昌]  
　　湖北法政學堂現在招考官紳兩班詎投考者殊形寥落監督邵太史章日前禀請鄂督寛其資格凡在高等小學堂畢業各生均准貢監例一律考入紳班（音） 
[鎭道查復嗜烟人員鎭江]  
　　常鎭道劉襄孫觀察前奉江督　以查驗屬員有無嗜煙之責兹己據實呈報先自聲明并未沾染此項嗜好丹徒縣王令緯辰糧捕通判饒倅應褘亦係向無煙癖鎭江府承守瑞卿洋務彈壓委員李令樹生雖曾經食烟俱於去歲戒除淨盡惟佐雜人員中有一二烟癖甚深者現正勒令赶戒如以後查有抗違及希圖粉飾情事即永不准其在鎭供差并詳候照章參辦云（子） 
[示禁私賣煙膏松江]  
　　華婁張劉兩令以郡境各烟館仍有陽奉隂違之事爰又懸示申禁略謂自示以後查出再有私賣燈吃者户屋發封召變充公再提其人嚴懲若經人告發不論軍民當就充公欵項中提三成給賞房東不自檢舉一併辦理（耳） 
[卾藩詳訂稅契章程武昌]  
　　鄂藩李少東方伯去歲奉鄂督札飭將各屬稅契章程另籌辦法以圖整頓現方伯己改定章程十二則詳奉趙次帥批准通飭各屬一體遵行（音） 
[警務傳習所罷議杭州]  
　　浙省巡警學堂向分官兵兩班去冬王省三觀察因經費支絀禀由合憲暫將兵學堂停辦並議定分上中下三區各設傳習所一處以便訓練未入學堂之警兵仍聘定本堂副教員宛聘之君爲總教派頭班畢業學員李邵南毛國祥二君爲襄教原議於本年春仲實行旋因調辦洋務商務二局暫時擱議現聞警憲崔參戎以是項傳習所恐無實效徒縻公帑擬作罷論云（耳） 
[蘇州官事]  
　　蘇糧道惠澤民觀察己將滬錫局事料理完畢於十五日乘火車返省督練公所兵備處提調候補通判謝謙因被人告發撤差因有袁總辦爲之周旋爰未交卸刻經撫憲嚴飭迅速交卸謝乃於本月十五日銷差直州判徐光煦奉委會計課長兼總務課副長差己於十五日禀謝到差（而） 
交涉 
[蒼梧油池之交涉廣東]  
　　洋商二逹公司擬在西省梧州蒼梧縣屬之老虎涌地方建造油池該縣莊令通禀該省大吏張督電令阻止在案昨廣州口美領事因此案親赴梧州與該令面議該令以老虎涌逼近民居請轉諭該公司將油池遷往别處退回原地由縣責成賣主將地價繳還美領事不允謂油池即須建造不能少延要求該令刻日稅契交執並聲稱此案斷不能援照漢口德商瑞記洋行油池成案辦理等語該令 
 
 

Page 11

 
 
窮於應付現又電禀張督請示辦法聞美領事尚在梧州坐索發給印契云（耳） 
[駐廈日領爲日僧傳教事照會閩督文福建]  
　　照得敝國以佛教布教之事准貴國福建全省洋務局照復内開今貴領事乂引漳泉兩府先有布教之案致向督署來相詰難查該兩府所設教堂始终未經允認本難作准總之此事己經督憲咨催外務部带向駐京林公使磋商核辦自應靜候兩國政府定議辦法再行遵照現在彼此勿煩辯論以省交涉等因准此本領事查據貴國地方官曾經允認本願寺在厦門附近各地方設堂布教何以此次貴洋務局照復盡翻前約惟是漳州教堂設立之時汀漳龍道於光緒二十四年十一月二十一日有甲號之告示泉州教堂設立之時興泉永道有乙號之告示不獨允准傳教之事且貴國地方官有保護傳教之義務故泉漳二府所管之同安長泰安海興化府屬之仙遊等縣先後出有丙丁戊己庚之告示爲據又據本願寺傳教之報告前年日俄交戰之時貴國兼署閩浙總督出有辛號之告示貼於本願寺教堂門前皆爲保護該教當起見貴國地方官保護敝教堂洵爲懇篤而周至矣乃前因傳教之事洋務局輕信謡言藉以朦蔽貴總督突有拒絶布教之舉殊屬本末顚倒甚至興化府出示儼謂日領事有勸導華民入教之示甚爲詫異以及該僧不諳條約以至滋生事端等語如此告示遍貼各處靡特妨礙傳教而且阻隔兩國民心未免有傷兩國敦睦之深意兹又接到洋務局照復自應靜候兩國政府定議辦法再行遵照現在彼此勿煩辯論以省交涉云云但客歲八月我駐京公使與貴國政府商議條約業己聲明敝國傳教有應享之權利而福建何獨力爲拒絶竟發壬號之告示斯貴國未見其利敝國先受其害想貴總督别有公平之辦法斷不爲此前後矛盾之設施而陷我僧侣於苦境以紊亂地方之秩序蹂躙外人之權利也曩日所有日領事導華民入教及日僧不諳條約之告示請煩諭飭各地方官速行撤去俾敝國傳教之人可以仍舊從事各得相安實爲公便兹准前由相應照會貴總督請煩遵照辦理 
軍界 
[遴委徴兵總辦南昌]  
　　贛省現在開辦徴兵所需總辦必有軍務智識方能不負委任護撫沈中丞查有候選道許瑞心細才長堪資委派己於前日下札聞不日即可設局開徴矣 
[教練處委員更調先聲南京]  
　　兩江督練公所教練處總辦陳琪聞有調充德國參贊之說所遺教練處一差將委第十七協統領孫銘充當惟據軍界中人傳言孫銘又有升充會辦總參議消息大約或爲教練處總辦或爲總叅議必居一於是云 
[徐統制急病述聞南京P ] 
　　聞第九鎭統制徐固卿軍門前月奉札赴蘇查辦三十五標兵士誤斃鄉民一案尚未回省昨日省中接得統制隨員急電謂統制忽得重病勢甚危險云 
[造報辦匪清册被駁南昌]  
　　贛州蔣鎭台近將上年辦理南贛匪案一切開支各款及營用物件造册呈報贛撫察核現沈護院以其所開各欵核與定章不符即交營務處查照定章分别駁斥以昭核實（而） 
[請欵購辦通鎗紗繩安慶]  
　　皖省軍械局總辦朱道恕具禀皖撫略謂通鎗紗繩一項庫儲四十餘斤現經第一標各營請領應用而庫儲不敷應請撥款購辦三百斤約需銀一百六十三兩請札飭支應局照數發給以便購辦當奉馮中丞批准照給矣（上） 
[陸軍學堂監督易委江西]  
　　江西陸軍小學堂監督張秉鈞係本堂學生畢業升充全體學生頗不滿意現經當道札調講武堂提調夏之麒接充以孚衆望（因） 
[嚴辦兵士宿娼南京]  
　　寗垣水西門外工程營後隊兵士四人前日同至上新河土娼處尋歡爲流氓毆傷該營管帶聞信立將四人拘回各責軍棍數百並以此四人均係工兵弁目科畢業生爰送交鎭司令部限三日内追缴畢業憑單如逾限不繳定將該隊隊官排長撤差並送往營倉以儆教導不善之罪（新） 
學務 
[開辦優級完全師範學堂北京]  
　　學部前日電咨各省督撫略謂本部暑假後在京開辦優級完全師範學堂擬考選各處完全中學或完全初級師範以及高等學堂比照中學各項畢業生年在二十歲以上二十八歲以下者入堂肄業本堂功課定爲公共科一年本科三年貴省現時此項合格學生能送考者有若干人希即於月内電復其在今年下學期及明年上學期畢業者即飭提學使司分别造册報部備核云 
[新城教育界之希望杭州]  
　　杭屬新城縣僻處山鄉風氣錮蔽去年由某志士發起創辦教育分會並選舉吳寳三方桐生二君爲會長經營佈置略具微效近聞副會長方君創議云欲求教育普及必首端蒙養基礎爰擬刋印改良私塾小啓及改良私塾書目等數千紙遴派會員赴各鄉鎭詳細調查分送以爲勸導改良之助（爲） 
[電請委員考查教法江西]  
　　饒州府中學堂英文教員葉文藻教法不善經學生禀由該府周太守會同監督張佑賢電請林提學委員考查以昭核實 
實業 
[綢業自辦保險公司杭州]  
　　杭州綢業爲全省出産之大宗近年風氣漸開凡運銷全國綢貨大半均向洋商處保有水火等險利權外溢亦屬不少現聞該業董丁紳和甫創議邀集同行擬在觀成堂自辦一保險有限公司暫集股四萬金其保費無論水火每千元之貨概收三元業經同行議妥並議即日向商部注册開辦（爲） 
[商會更舉總理鎭江]  
　　鎭江商務分會總理吳君連續兩任現在決計告退由各業公舉源記糖號執事朱朗軒接辦惟朱君因素未與聞外事尚擬辭職（子） 
[農業學士限期入校長沙]  
　　湘省官立農業學堂所有考取之永久班學生正取六十名備取二十名一律入堂學習育蠶科現因正取各 
 
 
] 

Page 12

 
 
生來堂者甚少該堂監督張觀察日昨牌示云備取學生現在多己到校限三月初五日以前所有正取各生一律入堂肆業倘再逾期不到定即咨明提學司將備取諸生先行拔補（敏） 
雜記 
[襄河水災四誌漢口]  
[鄂督札江漢關道文]  
　　照得此次襄河水勢陡發冲没人口船隻甚多究竟襄陽報水電於初五日何時到漢該道何時出示委員何時鳴鐘何時傳鑼有無貽誤時刻情弊過在何人亟應飭查明確以憑究辦合行札到該關道於文到日即刻遵照速即查明據實禀覆核奪立候核辦母稍遲延特札 
[冲没船隻調查]  
　　初五日以後襄河水漲大風助虐致成巨災所有冲没船隻列表於左以供　覽 
初五日四百二十一號初六日三百十八號初七日一百四十餘號初八日二百五十五號初九日八十二號初十日一百八十餘號十一日二百十二號共計大小船冲去一千六百餘號錄十二日漢口中西日報 
[胞姪毆斃叔父駭聞南京]  
　　福音教匯文書院廚頭胡某向欠其叔洋數十元上禮拜五（即初十日）其叔來索此欵胡某出言冲突叔怒詈之胡即命其弟三四人帮同痛毆拳棒交下立時殞命嬸母聞信奔視大慟即至上元縣署控告田大令准詞飭差提姪嚴懲 
[衝壞塞門汀土之糾葛蕪湖]  
　　初八日蕪湖内河水漲鐵路公司在灣泪地段被水衝去塞門汀土一千三百餘桶值銀五千餘兩比時穆工程司向提調王芝仙詰問令其擔任賠償蓋穆工程司於未發水前曾函請王芝仙遷移他地王置之不理致有此損失現正在交涉中（耒） 
[部咨斥革副貢杭州]  
　　海寗長安鎭劣紳俞曹成經前署撫信中丞咨部斥革在案現馮中丞接禮部咨復准其斥革等因當即分行藩學臬三司並札杭府海寗州一體知照（乎） 
[迷信之離奇常州]  
　　常郡每逢春季卽有鄉民藉赴茅山進香爲名到處散放香碼歛錢惑衆爲數頗不貲近年更有香狀元名目昨日南門某氏女進香回里所懸香袋有印一顆羣相傳播以爲該氏女己被選香狀元竟爲擇日開賀四方來會者充巷塞途一時鼓樂競奏男女雜坐有如瘋狂此等惡習最爲風俗人心之害（巾） 
[會議用輪緝私鎭江]  
　　淮南各塲梟販充斥塲運各商大受影響爰集議擬用小輪緝私以期便捷並歸官商合辦刻己妥訂章程禀請上憲核奪（水） 
[請兵嚴辦誘猜花會福建]  
　　九老谿地方以侯姓爲巨族入春以來集股掛巴誘猜花會高令銘金以其傷風敗俗特委典史赴鄉查禁該時適鄉人膽敢憑藉人衆與之衝突經邑侯據情詳請省憲撥兵五百名往剿該邑生員某在省聞之立即禀訴謂鄉小而貧不堪蹂躙爰僅遣百名到地拿獲首要兩犯其一取保開釋現大憲以其頑梗不馴定欲重辦未知究屬如何辦理（衣） 
[漢關稅收紀數漢口]  
　　漢口稅關本年西三月份所收進口各稅共計有十九萬二千三百九十餘兩據該關人云較之去年西三月增收三萬餘金亦可見漢上商務日漸繁盛也（水） 
[鄞邑疊出盜案寗波]  
　　鄞縣黄古嶺某銀樓於十一夜突來盜匪十餘人將所儲各貨搜括殆盡十二夜姜山某姓家亦被盜刧十三夜陡亹橋楊姓家又被盜黨將金銀首飾衣服等擄掠一空約值五六千元該縣黄大令連日勘緝迄尚未獲一盜（行） 
東京通信 
[冐充學生之妓女]  
　　湖南女子胡國祥。向在湖北長沙業娼。去歲東渡。自稱留學。到處誘騙。經湖南河鄉會查明驅逐回藉。旋復潛行來東匿居僻地。專以淫賣爲事一。時留學生之問津者。踵趾相接。其最與胡密切者爲　學界有名人物某某　 
两人。今歲胡受孕生産。事方發覺。一時人言嘖啧某某等乃函致公使聲辯余等東渡以來。束身自愛。斷無此壞品墮行之舉。外間。 
裔言實非的確云云。此中虚實當還問之國祥。 
[考察下女之士紳]  
　　某省考察地方自治紳士七十人。以地方公費咨派來東。聞該紳士等到東後。分寓於神田龍濤館永和館江梅館等處。服裝巷奇。有盤辫於頂戴洋帽着長衫大褂者。有着洋服戴中帽垂大辫於後者。每日三五成羣。在東明館九叚勸工場等處購物件押福張尤奇者。有數人在下宿時。一見下女。如遇天仙。每於下女送茶遞飯掃除房室時。或撫其胸。或探其頸。醜態百出。殊難筆盡。现該紳士等所寓之各下宿處。下女紛紛解散。下宿主人大形恐慌徧招厚顔之下女而不得嗚呼。自治以品行爲先今。該紳士之品行如此則直隷之自治尚有何望。 
清談 
[襄小果有神乎]  
　　襄水肇禍。記者曾援京師大火爲比例。謂當有河神從中播弄。特一時戲言耳。孰知竟不幸而中。 
　　昨據通信員來函謂該處有龍王廟在襄河附近。於水發前數日。廟内時有怪響。水漲時。該廟前泊有四川民船一艘。搭客三十餘人。解纜不及。俱遭傾没。因此謡言四起。謂此次水災。因不敬龍王所致 
　　又昨日西字報。謂初七夜漢河右岸。有房屋一百間。忽俱倒入河中。惟有陳姓一家十口僅免陳是夜於睡夢中聞叩　聲呼令速起。陳疑爲火災。立出門外。而屋即傾覆。該處華人纷傳。謂叩門之人非。神即鬼云。 
　　觀此二事。則水德星君駕臨之說或者其不虚乎。又聞此次襄水之禍。實由電報局誤事。電局報告湘潭水勢應有二十六尺乃誤作六尺。以致未及預備且。更誤報時期不及鳴鑼告警大約電局探報河神行程與。官場坐探大吏行旌無異苟一時舛誤不及迎迓必。爲大吏所不歡宜乎其被斥也。 
[京火果有神乎]  
　　京師火警。欽天監有。火德星君駕臨之奏。苟稍有知識者。無不笑爲不經。而孰知其亦有原因也聞京師自大火以後。地方人民。咸喧傳謂都民無禮激怒火神故降是罰遂紛紛。 
具紙　備香燭赴神廟敬　焚燒合。掌膜拜。 
口中喃喃自祝默。求保護者驛。絡不絶一若。 
火神之果有也者嗚呼人民之迷信若是宜。乎其爲西人所訕笑也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[小說]  
[偵探小說奈何天一名身外身（二十二）]  
　　范立生聞雪蘭之語。冷然微哂。謂雪蘭曰。密司勿怒。密司非己在倫敦之大禮拜堂。與羅加喀勒行正式之結婚乎。言至此雪。蘭遽大怒眶。中之涙不期乃續而落抗。聲謂。范立生日此。結婚之一事己。如泡影之一瞥轉瞬即逝吾與君素無一面之識於。例不得過問。雪蘭之語尚未。畢范立生遽揚其手中之拘票。以向雪蘭曰。密司之結婚與否固非旁人所可干涉第密司在康沙爾之别發旅舍。曾有一殺人之案。與密司殊有關係。吾皍警署之偵探范立生。持有警長之拘票。以拘捕密司。且及此逃去之羅加喀勒。今密司在此旅舍之中而羅加喀勒不知何往密。司苟知此羅加喀。勒之蹤跡者語至此范立生尚欲有言雪。蘭遽大聲謂之曰止請勿再言及此羅加喀勒之姓名此。羅加喀勒者今。己遁至法律所不到之地君卽知其蹤跡者亦。不能有偵緝捕獲之權力君。當知此康沙爾殺人之案吾一人爲之亦吾一人任之君。今持此逮捕之據拘我赴質吾亦聽君之捕。言至此。即慨然謂范立生日。范立生君。請君與我以五十分鐘之限期。吾即與君同往。范立生聞此女子言。立頷其首。自念此女子者。眞鍾情至於極地矣以一身之生命爲餌而。脫羅加喀勒於法律之網且。不肯言羅加喀勒之遁往何處此。殺人案内之凶手將。逃遁於刑法外矣。 
五十分鐘之頃雪蘭己付給旅館之店資。手一皮包。立於四十九號之門内。立偕此偵探起行。此偵探者欲偵緝羅加喀勒。之蹤跡於。火車中百計用其鈎距之手段以探雪蘭之秘密詎知雪蘭聞偵探之語力緘其口不。洩一字僅謂范立生日君不必問此羅加喀勒之遁往何處吾。即知之吾亦絶口不道隻字至。康沙爾之一案吾己担任吾爲殺人之凶手吾自願承此繯首之刑爲死者之抵償君又何必致其詰問范立生乍聞此語。自念此女子之設施。乃至爲狡獪。彼明知裁判官對於此案。苟不得羅加喀勒者。決不能定此殺人之罪案。噫女子之詭計善矣其如得有確實之證據何雪蘭與范立生。抵此康沙爾之二日。即開裁判之法堂。以訊此旅舍殺人之案。雪蘭毅然而至。依次列坐。俟書記官宣告雪蘭之罪狀旣畢雪蘭立自座中起立。縱步至於裁判官之案側。大聲謂裁判官曰長官以我。爲殺人之凶犯乎。 
本埠新聞 
要事 
[江督搜查黨人之計畫]  
　　太晤士報云上海官塲接駐滬日總領事永瀧君覆文略謂江督端午帥所請擬派秘密偵探專在外國江船上巡察旅客中有無匪黨以便就近捕拿一事現日本某汽船會社己准所請惟須將下列各章程遵照辦理一凡偵探欲有求於船主或買辦須呈出其偵探之報照不能如華官所擬祇呈買辦二凡欲捕人須經船主買辦許可及帮助始可三凡偵探趁公司輪船不得免票一切須與平常船客一律看待現聞端午帥己允照行不日將札上海道辦理矣 
[舉行拈鬮减少烟館]  
　　英美工部局定於今日在英租界南京路小菜塲議事廳舉行拈鬮禁閉租界烟館四分之一業己舉定祝蘭舫沈仲禮虞洽卿三君爲中國代表到場監視昨捕房特飭中西探捕傳諭菜塲各小販赶於午前九時停巿遷出 
[英法讞員赴蘇]  
　　昨日午後英公廨讞員寳子觀明府襄讞王肇之明府及法公堂讞員聶榕卿司馬同乘火車赴蘇謁見省憲面禀要公 
[吳淞開辦警察]  
　　本月十五日吳淞警察假東鎭救生局開曾警長邵君率同全班警士行開局禮鎭董盛式之李仲言等亦到局演說 
[總工程局整頓偵探章程]  
　　一值日偵探仍照舊章常川守宿局舍一每日早堂偵探與探夥須在九時到局午後一點半鐘等候堂事不能過遲一值堂值日名下派夥兩名餘派一名侍值一凡有竊贜臨訊之前由原經辦將贜物呈案判定之後或給失主具領待領或無失主存局充公須由原手照堂判分别呈明當值處妥置一凡有警部拘解賊贜照解進之日值日探承值南區西區解來亦照上一律一凡奸拐竊盜判押改過局之犯查明原經手派夥解送俟回局將收據呈覆銷差登簿備查一在押未滿之犯偶因染病發堂醫治亦照上條一律以上二條無分案情輕重途次均須謹愼免致疏虞一各探經辦之案兼值日之件須由原手承值非經手或非值日不得干預一地方鋪户報竊照章會勘或值段探不在值日探旣己看過須即據情禀覆當值處然後再關照值叚探方能接洽以免悞公一遇報竊察勘形跡之虚實進出之情由或内竊串竊尚未决定着其自行扭局不能擅自拘解如有破綻據情禀明然後奉公往傳一如有形跡可疑言語不符私街小巷深夜違章須查確實解局一各夥每夜巡查挨次輪值不得貪贜縱賊解賤匿貴違干未便一報竊與破獲分登兩簿呈請察核以便分别賞罰一地叚章程功過條陳均應裱貼探舍各宜遵守 
 
 

Page 19

 
 
瑣事 
[城内]  
[道員被騙]  
　　一路一區巡局游巡官批家丁何升禀云禀悉據稱家主候選道何恩煜被顧友笙誑騙規銀二千九百兩一案業經飭令地甲前往查明理處據報該顧友笙係招集金陵工藝商局股本之用顧己親書字據交何收存准二個月内歸還自應稍緩月日以示體恤惟據禀復以顧友笙屢次游約不敢遽信踐言且無的保難保不日久變生仍復懇請究追等情前來仰候飭取妥保來案認明否則移縣訊明核辦可也 
[犯婦又來]  
　　滬道批王汪氏禀查此案經前道飭據會審官查復該氏分得賣價洋元立有筆據己與招弟恩斷義絶招弟亦不願隨歸發堂擇配且該氏送縣遞解江寧原籍之後又來上海私探女所續經公廨拿送轉發遞解管束在案何以此次又來本轅朦訴殊爲不解仰上海縣明白查復 
[限期交人]  
　　朱金林投縣控告岳母沈倪氏將妻掯勒不放前晚由李大令集訊沈倪氏供女兒於去年接回後由沈吳氏領去薦至城内帮傭囑令領回一味延約求究沈吳氏供朱沈氏係由伊母托薦氏托龔福福轉薦是實訊之龔福福供求寛限尋交判沈吳氏龔福福交保限十天交人察奪 
[僞造莊票]  
　　日騙陳佑泰用僞造銀票向天成購買白絲一案前晚由縣提訊天成絲線店主徐成供稱初六日有陳佑泰到店買去白絲八十两囑夥送至小東門外鹹瓜街取洋當付純泰莊票一紙計洋五十五元偕往照票該莊察係僞造向之理論陳即逸去初九日遇見扭至巡局轉送案下求追陳佑泰供與陳裕林同謀僞造今裕林改名董金林住在法租界求鑒大令喝將陳佑泰笞責四百板押候補提陳裕林到案再訊 
[白晝攔刦]  
　　官契局司魏春華昨日午後一時行經南門内城根突被匪徒三人攔住持刃恐嚇攫去銀表一隻大洋二元小洋數角魏遂至南區巡局禀報派捕緝究 
[積竊]  
　　縣捕協同龍華汛弓兵拿獲胡良定陳得生搜出銀表兩只查悉陳即長江積竊唐三甲廿六年分由縣懲辦有案胡原名長生係唐同黨一併解縣訉究判俱收押候吊卷再訉 
[小竊]  
　　英公廨解送行竊雞毛之趙魯張阿海到縣訊究趙張供認不諱判送故過局各押一月期滿察釋 
[串竊]  
　　南巿昌泰等木行失竊木植一案由縣捕獲解潘小扣子訉不承認昨日傳訉工程局獲送之周連文供上月十八夜潘竊木植雇小的撑往三林塘售于某棺舖得洋十餘元小的祗得工洋四角判潘責二百板枷一月周枷半月一併發往十六鋪示衆 
[官事]  
　　直隸候補道徐楨祥候補道朱焜南洋副律法官羅貞意淞滬巡防步隊統領徐嘉霪滬嘉鐵路彈壓委員朱寳瑩候補知州陳文照候補知縣潘慶禮　四川候補知縣賓鳳揚稽查街道委員陳焜州判羅廷璋昨均到道拜會禀見縣丞卓維清禀　新關查驗差公廨襄讞員王斯沅展假四天上海縣李超瓊銷假 
南巿 
[同業纒訟]  
　　老義隆紅坊主張亷禀控京帮同業濮義大主趙允卿强指違章勒罰一案昨由工程局孫明府集訉趙供公所定章凡脚划船來批貨物按日輪做由學徒守接今老義隆將輪應本店接做之生意接去應請判罰張供當日查出悞接即將原洋退回並無不合孫明府以各執一詞判各退去自至公所理勸 
[迹近串騙]  
　　法租界成衣匠周春祥之妻李氏上月二十日與姑口角欲返江隂母家周夫倩氏之同鄉徐惠亭伴送詎徐遽起不良騙至家内勾串袁心星賣於南巿楊家渡周樹來爲室得價洋八十五元另媒金九元未幾氏欲返家互相口角昨日扭至總工程局控告陳參軍訉問氏夫是否知情氏供婦人出外後丈夫祗知婦人己回女家實不知情判戒責一百下押候查核並限樹來尋交徐袁二人到案訊究 
[巡士獲賊]  
　　昨日天未黎明某巡士查見陳秀洪携有衣包行至南巿拘送工程局訉究供在虹口頭埧地方竊來判戒責五十下斥釋贜物存候認領 
閘北 
[阻礙道路]  
　　海昌公司至王家宅一帶官道被鐵路公司用鐵網圍阻屢經該處商民控請巡警總局飭令遷讓詎該公司置若罔昨又有鄉氏多人投局具禀總辦汪觀察諭飭靜候商請滬道核辦 
[竊取烟袋]  
　　張阿大竊天竇里游姓水烟袋由四路二區巡士查獲拘局押候究辦 
吳淞 
[建設修機廠房]  
　　承辦濬浦工程之利濟公司近在張華浜江海分關北首建設修機廠房所有損毁　輪可就近駛往修固 
[裝運水雷機輪]  
　　淞口水旱雷局營勇去年移至江隂後所有水雷機輪以及毁舊雷機電線暫存砲台兹督練公所特派保民兵輪來淞裝載昨己連往江隂 
[英租界]  
[禁賽入王會]  
　　新閘大王廟金龍四大王去年迎賽肇事後由地方官勒碑永禁有案兹仍有好事之徒希圖舉行昨爲公廨寳　員得悉當即照會英總巡十羅斯君請爲禁阻免再肇禍 
[失竊金押髮]  
　　北京路顧王氏家被傭婦王沈氏竊去金押髮一只昨日由探將王沈氏拘入捕房送往公廨収押候訊 
[李雅雲捲逃]  
　　百花里底妓女李雅雲前晚捲有一千餘金逃逸昨經鴇婦查知投訴捕房捕頭即飭中西包探前往勘緝 
[洪桂香訴寃]  
　　棋盤街長春堂么二妓院妓女洪桂香不愿爲娼託人函訴捕房捕頭即飭包探王寳生往查核辦 
[柴船户謊報遇盜]  
　　坭城浜所泊之柴船户被賊竊去棉破等物昨投補房報稱被盜搶刦捕頭以其所報不實斥不准理 
[滋泰當被竊票洋]  
　　河南路滋泰當舖前晚被學徒小金桂竊取鈔票洋三百元從後門逃逸昨由該當執事投訴捕房捕頭即飭包探往傳管門人顧裕生至捕房盤詰 
[供詞各執]  
　　英商格羅夫與華人黄洽記因造屋紏葛涉訟一案昨日午後由公廨寳讞嗣與英巴副領事復訊两　供詞各執判各退去候下禮拜二復訊核斷 
[互毆被拘]  
　　王子卿卜文田昨在廣東路互毆由捕拘入捕房一併押辦 
[華捕拆梢]  
　　老閘捕房甲乙二華捕串　蕩婦混名强盜阿四向汕頭路雉妓院常洲妹妹張巧云及福洲路妓院招姐等拆梢爲捕頭惠爾生訪悉協同華探往查該華捕等己情虚逃逸矣 
[乞人病斃] 　　 
　　乞人某甲前日患病倒臥由捕車送仁濟　院醫治無効於昨日病斃因查無尸屬即由善堂給棺収殮 
[諭種牛痘]  
　　日來天花盛行工部衞生局西醫昨特雇人穿著號掛沿途摇鈴分發傳單諭知租界居民未染斯疾者速赴衞生局施種牛痘 
[竊取金表]  
　　李德勝竊有金表一只在途行走由探王長根查獲拘入捕房押辦 
[美租界]  
[節期會操]  
　　昨爲西國節期各西商圑　排隊至新靶子場全操至午後五句鐘始回 
[同室操戈]  
　　塘山路西首林家宅鄉人徐榭生投報捕房稱被族人林金寳無故用刀剌傷左臂捕頭立即飭探將金寳拘押候訉 
[衣店失愼]  
　　昨日午刻蓬路董錦記西式成衣店樓上失愼殃及吳永盛小烟館等房屋两間 
[包車違章]  
　　所車夫陸阿二兜攬生意由捕拘入存洋五元保出 
法租界 
[開送長盛號倒欠數目]  
　　南京路粤商長盛號倒欠本埠及香港等處各莊號銀十八萬餘两經法商利喊洋行禀請公堂先將該號生財存貨暫行發封一面登報囑令被欠各户於昨日開明數目呈送公堂候示核辦在案昨祥源連枝堂招　　馬麗初馬榮裕堂趙春舫霍幹生等八家開出欠銀九千两洋六千元協源公司開出欠銀一萬两俱由 
 
 

Page 20

 
 
博士律師到堂代表並稱此案須另舉華洋商各一人作爲代表庶免堂上有掣肘之虞中西官諭令聽候核辦該號經理張靄雲因無人具保還押候核 
[行彌撒禮]  
　　昨係耶穌受難節期新北門天主堂於清晨行彌撒禮甚爲熱閙 
[拐女孩]  
　　張世忠王顧氏串拐董亭順之女阿根昨被尋獲扭入捕房押辦 
[搶鑽戒]  
　　流氓胡阿大楊拉寳朱仁林串搶潘雲章鑽戒適爲包探撞見一併拘入捕房押候究辦 
國外新聞 
[反對美議院添造戰艦]  
　　十六日倫敦電云美總統致書國會請速籌欵每年添造大戰艦四艘一節經下議院投票解决贊成者七十人反對者一百九十人投票之始先有主席陳說財政困難情形 
[日本經濟界議案]  
　　十六日東京電云日本匯票交换所及各銀行代表在大阪開會討議經濟要事松岡侯井上侯亦與會銀行代表謂政府經濟政策尚有失信之弊目下公債劵跌價甚巨係因换國債劵時所貼之額過大也 
[日本棉紗贈彩之評論]  
　　十六日東京電云日本時時新聞謂日本在中國發賣棉紗附贈彩票有害而無益又報知新聞謂日本紡　業須向英國商會懇請另籌善法補救勿主持贈彩發賣之下策云 
[伊籐回韓]  
　　十六日東京電云高麗統監伊籐王今日回抵漢城 
[慶賀大節]  
　　十六日倫敦電云奥京維也納電稱英皇受德華法總統福利厄司德皇丹皇及德國親王太子等擬於西六月赴奥慶賀羅馬教五十年之大節 
[美國經濟界佳兆]  
　　十六日紐約電云近有金洋一百萬元自紐約運至巴黎美人自言經濟恐慌後出口之金以此次爲第一 
[柏林火患]  
　　十六日倫敦電云西二月起德京柏林縱火之案多至一百五十起據聞茄禮森教堂被災亦因縱火所致並有一八一三年德法戰爭所獲之法國旗七十面亦己付之一炬以上譯字林報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
