# 1892 - 163 - 4906880

 

Page 1

 
 
[第三次印快心編告成] [  申報館主人啓]  
　　快心編一書蓋天花才子所撰章回小說也雖同一叙才子佳人之遭際而和平雅正絶無淫褻之詞中間雜以記騙子記匪人記棍徒記方士以及老僕之忠肝義膽惡奴之巧語花言無不如顧長康頰上添毫神情栩栩　活以故緣窻麗質　瑣才人酒尾燈辱一編閒展頗足鉤綺思　睡覽實近時說部中妙品也前經二次排印購者趾錯於庭寒暑未更篋笥已罄茲者重加　　付諸手民刻已告成照常出售計每部十本碼洋五角諸君子有說部之癖者請臨本埠申報館帳房申昌書室及各埠申昌或經理申報人處購閱可也 
[一號至三百號全部畫報發兌] [  點石齋啓]  
　　本齋畫報自甲申年創設以來海内風行已閱十年之久其間散　闕漏愈積愈多賞鑒家雖重價蒐求亦有未能重窺全豹之憾今本齋不惜工本特將缺號逐一補印齊全他若淞隱漫録風箏誤功臣圖閨媛叢録乘龍佳話及各名人册頁等燦然全備蔚爲大觀如蒙賜顧請向本帳房及本埠分局北申昌皆可購取各省本分局亦有寄往可就近購取價仍曩例如欲裝釘成册外加布函另惠釘工可也另有岑宫保介福圖碼洋兩元 
[書本報薇垣新政後]  
　　官憲凡於抵任之始必有關防告示煌煌曉諭遍貼通衢見之者無不目笑存之以爲此例示耳騖虚名者必無實用恐不數月而差役舞弊丁幕弄權其害有甚焉者矣然而其中亦有眞有僞不可以一概論焉昨日本報載有安徽署藩憲嵩方伯告示一通其體例則亦與尋常關防告示彷彿而其中用意則頗覺切實所云各項差委無不按名輪派從無偏枯徇情之弊卽或胥吏等將不應輪委之人誤開在先以應委之人開列在後除本司隨時查出究處外准本人自行呈明立卽查册更正此則察吏之要着也輪委雖非量才器使之正道然旣限以資格則亦可免躐等徇私之陋習其所以致此陋習者大都皆胥吏等之弊竇也若聽本人呈明隨時更正則胥吏不能作弊而仕途不至混淆矣又云本司向不收禮物至三節兩壽陋習更所不容卽平行送禮亦有刻板謝帖璧還此則亮節淸風可見一斑夫君子之德風也小人之德草也草上之風必偃上司而收受禮物則下屬亦必尤而效之究之官出於民民出於土凡三節兩壽所送之禮物皆百姓之脂膏也認眞杜絶則下屬見上司兩袖淸風介然有不可犯之色必且有所顧忌而不敢以苞苴進不持不敢以苞苴進乎上卽其下有以之相餉者亦不敢任意收受所以勵廉介而勉淸德者胥在乎此矣又云本司庫收錢糧照章兌收斷無絲毫增减不得誤聽人言暗加名目此則所以開誠布公與民相見所謂不授人以柄者正其不徇人之私者也胥吏作弊往往另生枝節多開名目以淆人之聽聞蒙本官之耳目若一有定例照章兌收不准另加名目則下之所以納乎上與課之所以輸於國家者無非涓滴歸公絲毫不漏不妄取民間一文錢卽多培國家一分德藩司定章如此則州縣之取諸民間者亦必有所忌憚而不敢恣然肆意百姓之實被其澤者不知感激爲何如矣又云本司向無薦給幕友家丁情事切勿被人朦混倘有假託信函冐名勒薦等事可立時禀請查究如敢隱忍察出一併叅辦上司薦人本係惡習下屬不敢不收不敢不用而勉强收且其中弊竇防不勝防若明示以斷不薦一幕友薦一家丁則上不以私干乎下下又何敢以私干乎上一切用人有公而無私百姓隱受其福矣其言本司所延幕友向不准其干謁屬員襄校案牘咸出親裁并無任聽擅專情事此則防閑之要著也各處幕友大半通氣者多其自高崖岸敦　尚志者未嘗無人而鑽營謀幹遇事生風者亦間有之此全在乎有以駕馭而防範之偶一失於防範弊端由此而生若明示以本署幕友並不准干預外事干謁屬員則彼爲屬員者卽欲與幕友聨爲一氣以求逞其私而亦不可得私絶而公生焉謂非扼要以圖哉至於買用什物均係現錢不准丁役人等私立帳條以杜拖累之弊不延屬員飲酒不收外薦家人文體恤人情之至且將平日所用家人六名直書於示内謂皆自幼教養從不假手事權亦不准其在茶館酒肆各處閒遊并冐名倫薦僕隸之事如有過失一經查出立卽驅逐斷不徇情姑容此則尤爲關防之最嚴者蓋至此而所謂關防者誠毫髮無遺憾焉夫藩司所職在乎理財用人而理財則易於浮收用人則易於混雜倘有浮收混雜則所以理財用人者皆失其道矣然果其浮收則民將不堪命果其混雜則人且多後言其弊顯而易見内外臣工豈有不捃摭入告者卽使有膽大妄爲者亦必不敢縱恣若此所慮者無浮收之名有浮收之實避混雜之弊轉致有混雜之人暗中蒙蔽者其害何可勝言一念及此而凡理財用人者皆不免皇然遜謝不敏果能如嵩方伯所出示諭認眞行之天下有不仰望風采而頌一路福星者哉書曰言之匪艱行之維艱吾於嵩方伯不禁企予望之矣 
[諭旨恭録]  
　　五月十七日奉旨繙譯進士惠彬穆特賀聨泉个著以庶吉士用中興葉蘭芳俱著分部行走迎陞著以主事用太常寺少卿員缺著溥善補授兵部員外郎員缺著色普　補授惠陵禮部員外郎員缺著琦琛補授盛京兵部員外郎員缺著耆壽補授分發江蘇試用道曾内熙福建試用道葉培勳浙江試用知府李襄國安徽試用知府杜恩榮江西試用知府孫傳檙李宗言江蘇補用同知吳其昌浙江試用同知葉祖蔭湖北補用知州李輈福建補用知縣林淸漪江蘇補用知縣歐陽佺安徽補用知縣熊鈺陜西補用知縣李炳麟浙江補用知縣王朝俊江西補用知縣馬肇修廣西補用知縣林夔元江蘇試用知縣顔澍安徽試用知縣王詒善甘肅試用知縣楊宸謨四川試用知縣孫增聶時　于德楙貴州試用知縣陳鳴惠江西試用知縣楊國璋山東試用知縣周慶熊甘肅試用知縣宋運貢四川試用知縣蘇麟臺廣東試用知縣葛長春供照例發往欽此 
[鸞坡淸話]  
　　新任兼署刑部漢尚書李蘭蓀大宗伯鴻藻涓吉於五月十四日辰時履新由司務廳示仰闔署官員書吏皁隸禁卒人等至期進署伺候一體謁見○協同管理移居盛京宗室營務處盛京工部侍郎阿允庭司空克丹奉命調補刑部右侍郎所遺協同管理移居宗室事務一缺向例於盛京五部侍郎内請派協同管理缺出時由管理移居宗室事務盛京將軍隨時奏請簡派刻經裕壽山軍帥開列五部侍郎銜名請簡五月初八日硃筆圈出盛京户部侍郎宗室綿宜著接管協同管理移居宗室事務欽此○管理正黄旗蒙古都統郡王銜多羅貝勒奕劻爲咨覆事印房案稱前准正黄旗護軍統領咨取本固山保員送放護軍叅領一缺等因前來查本固山二等輕車都尉兼世管佐領倭仁保堪以保送入放護軍叅領之處相應將該員銜名咨覆本旗護軍統領查照辦理○侍衛處爲知會事十一日奉旨朕於明日辦事用膳召見大臣畢由德昌門走蕉園門進承光左門畫舫齋小坐至黄蔡察里升座看侍 
 
 

Page 2

 
 
衛步箭畢仍出承光左門走蕉園門進德昌門還瀛臺卯正二刻預備欽此○庫倫地方哲布尊丹巴呼圖克圖牧所刹房近於本年四朋初旬不戒於火一時烟燄迷天勢甚凶猛當經呼圖克圖率領僧俗民蒙竭力撲救其時狂風怒吼人力難施此熄　起閱一晝夜之久未能灌熄幸第三日風力稍衰得以分投撲滅計焚去房屋七八十楹樹株多棵燒斃僧俗男女數人牲畜十餘頭報知庫倫辦事大臣安副都統等立派文武各官至呼圖克圖牧寓慰問勘災分别賑撫以安蒙衆業已馳奏九重矣○侍衛處爲知會事十二日奉旨朕於明日辦事後乘轎出德昌門丁苑門走北長街至大高殿拈香畢仍走北長街進西苑門德昌門還瀛臺更衣用膳召見大臣卯初伺候欽此○茶庫郎中等會同隆宗門值班護軍叅領等十二日申刻赴太和門内茶庫眼同啓鎖開庫經庫掌啓箱齎出大藏香五炷中藏香六炷曰檀香一斤後將箱封鎖出庫復眼同將外庫門拴鎖貼封各散除將大藏香一炷中藏香檀香發給大高殿住持頭目預備設壇祈雨外其餘大藏香四炷交由侍衛處分送濓瀅兩貝勒謨貝子澤公各府第收訖以備詣時應宫等處拈香○户部内倉慶監督等連日赴倉騐兌倉塲衙門撥儲倉本年南漕粟米皆以敞車徑由大通橋裝運進東便門崇文門抵户部街倉門此項粟米俱以糖包結裏不裝布袋與市上包米相若計三日約共收米一千石尚須裝運月餘方能竣事也○禮部尚書崑筱峯大宗伯在汪家胡同本宅内雇玉成菊部及外串名角登塲演劇初十十　十二等日宗伯肆筵設席欵待佳賓竹脆簫淸肴芬酒洌極一時之盛閒因宗伯夫人設帨良辰是以稱觴慶祝云○國子監爲咨行事准廂藍旗官學片稱廂藍旗蒙古慶綸佐領下官學生普泉曠假日久屢訓不改著卽革去官學生駁回本旗等因到監相應咨行廂藍蒙都統查照至該學生應支膏火卽自本月照章裁○汰會典館小傳吏部咨送到漢謄録官蔡士斌潘肇元周志煌李蔭棠孫多煊張輝祖何慶藩務於本月二十五日親身赴館騐到毋違 
[勸捐不易]  
　　蕪湖保甲局貨捐變卦後袁觀察曾將辯駁廣商批語懸掛頭門大略以該商生意向推蕪湖各業之冠凡事一經允諾從無　意翻悔之處何於此等細微之事反蹈食言之咎如果始終執抝不捐則是有心把持大局開抗捐之端本總局竊爲該商不取姑候札飭原勸委員查明禀覆究竟是何情形有無劣員刁商主持其間迅卽禀覆以便詳請撫憲核辦等語吳王二明府奉札後卽邀齊在事佐雜共七員會銜定稿申詳適袁觀察赴省公竣於十一日乘坐元和輪船回蕪湖接據覆禀卽於是日申詳撫憲十二日觀察又乘坐官舫導以小火輪前往金陵謁見劉峴帥禀商一切 
[江頭鴨緑]  
　　本月初八日廣豐洋行長安輪船上水行抵太平府城北五十里之和尚港夾江内時已夜半適有一民船滿載家鳬渡江而南蓋畏日間爍熱故於夜靜江空之際高挂布帆乘風飛渡不料長安火輪船猝至不及避讓遂被碰撞登時分爲兩叚舟了三人鴨客五人悉占滅頂之爻輪船尚未知覺依舊前行鴨客等載沈載浮大呼救命港口守汛砲船聞聲誤爲盜刦客舟立開空砲數門一面飛棹前來至則人聲鴨聲滿江嘈雜見輪船猶在前面黑烟蔽天際始知其故赶急施救少頃救生船亦至將鴫客五人先後援起舟子三人則江流浩渺中已無從索摸矣次日鴨客渡江報信舟子家屬卽雇人臨流打撈一連三日蹤影杳然後聞下游四十里江寗鎭救生船撈得浮屍二具急往審視果無錯謬尚有一老者至今縹緲無縱想已葬於江魚腹中矣舟子俱係江北人務農之暇兼以泛舟爲業鴨客五人都係姻戚滿載家鳧七百餘頭擬放至江南縱食蝗蟲藉免喂食詎料一舸江流卽罹此厄嗚呼慘矣月之十四日其家屬踉蹌至蕪湖英領事署控訴十九日長安輪船復由上海過蕪湖領事福格林君傳船主到署質訊承認是夜確有其事第只見鴨緑滿江並未見人影泛泛中流是以未卽停輪福領事卽備文照會上海德國領事一面諭令苦主在蕪守候如何辦理尚待續聞 
[規復舊觀]  
　　太平府城中自前年火藥局轟炸後民房官廨殘破實多厥後逐漸修葺迄今已約略可觀上南門縣學宫及城南隅文昌宫兩處重行建造工程甚大非鉅萬之欵不能集事經官紳一再籌畫將歴年帶徵修補大官圩堤岸官按畝攤收遂將積成　欵於去年春大興土木經之營之今年春夏之交遂慶落成規模悉如舊制而殿宇巍峨琉璃璀璨更覺大壯觀瞻文昌宫建於城上飛閣流丹下臨無地郡人士以爲文運昌明之象亶其然乎 
[維揚勝會]  
　　　上都天會前經甘泉縣李明府出示禁止旋經本郡紳董再三籲請謂每年都天神出巡係爲地方驅除瘟疫起見與迎賽他會有間懇乞暫弛禁令决不滋生事端明府不得已遂俯順輿情會中　事卽擇本月十七日早恭舁神像出巡由東關外迤邐入城至丁家灣各會齊集計同福永福增福降福敬福仁福普福等十餘班值年廟内將神像舁出其餘各班皆用顯轎供奉冠帶袍服今年會景以仁福敬福爲首屈一指有鞦韆兩架每架上遴選童男女之美丰儀者四人扮演各種戲劇無不惟妙惟肖飄飄乎有離世獨立之概其他則玻璃紗絹各式大傘約百數十柄光怪陸離又增海梅雕鏤大傘數柄花紋精緻無殊鬼斧神工傘之上下四旁遍綴琉璃製成翎毛人物鬚眉欲活鱗鬣如生燃火其中徧見光明世界轎中神袍冠帶每年皆以綢縀　成今則花樣翻新易以琉璃燃以燈火表裏通明黄昏以後千枝蠟炬照徹九衢由大東門起以迄觀巷口數里長街一望幾同曰晝簫聲笛韵悠揚於二分明月間使杜郎重到不必惆悵於紅藥橋邊矣街市之中游人　集高樓巨第皆於户外低颺竹簾鬢影釵光若隱若見至四鄉八鎭聨袂而來者更不知凡幾地方文武衙門各派兵役分叚隨行並咨請駐防之老湘合字營派弁督帶隊伍沿途彈壓故雖舉國若狂而自晨至暮絶不滋事各會游歴一周至皮市街始各分散洎神駕回宫已聽鷄聲三唱矣 
[京江穢語]  
　　江北人高姓婦傭於鎭江某大户歴有年矣去歲家鄉秋稼歉收無以爲食因挈其十五齡幼女依某姓家作靑衣某姓家範素嚴一不得主婦心卽加以毃扑某日上午令出外購豆腐　　道左面帶涙痕豆腐店主詢悉情由謂主婦如此苛求小妮子豈堪鬱鬱居此咫尺間有安樂窩汝願之否女頷之越日隨之去入門主人欣欣然有喜色食以美食衣以新衣並出脂粉釵環爲之裝飾自頂至踵煥然一新每薄暮時遣之至店中伺應諸客迎新送舊栗六逾恒蓋其家素設烟寮命作女堂倌而女尚茫然未覺也事爲其母偵悉召女女不應烟寮主且出洋銀十元餌其母其母峻却之糾約戚屬數人淸晨破扉而入至臥榻畔見女猶在黑甜鄉不覺怒氣難平肆行痛抶直至鱗傷遍體始拽出送歸故鄉噫小女子固不足責彼豆腐店主爲此區區微利致陷人失節敗名其肉尚足食乎○揚州人劉某在鎭江某店當治庖之職牛刀小試藉博蠅頭久之稍有積儲乃賃得日新街樓屋四椽設小飯肆於樓下而以樓面轉僦與素識之某流娼娼有錢樹一株年甫十一齡婉麗媌條眉目如畫本月初七日下午劉與娼皆出外劉子登樓擁抱娼女强姦焉比暮娼歸見女臥榻泣涕問之不答視之　衣上血液淋漓窮詰之始以顚末告娼忿極扭劉子交地保看管次日禀官究辦並舁女赴縣禀請騐傷 
[揚城火警]  
　　本月十九日午後揚州南河下某會館東邊巷内某姓家不戒於火幸在白晝人手衆多得以卽時撲滅僅焚燬瓦屋草房兩家餘皆無恙尚是不幸中之幸也 
[法界火災]  
　　昨夜本埠法租界紫來街眠雲閣烟館南隔壁某紙燈店糊就燈籠倩學徒熾炭於爐就而烘之火力過猛燃及燈上將近十一點鐘時烈烈轟轟驀然上熾英美各捕房聞報急登層樓擊警鐘救火會諸洋人及各捕房中西捕探聞信之餘爭舁洋龍而至揭開自來水管吸水狂噴約歴數分時卽行告熄所燬除紙燈店外又有此　某粥店及慶記烟寮 
 
 

Page 3

 
 
[河帥抵申]  
　　前任河東道總督吳淸帥擇吉本月十九日由珂鄉啓節至申江航海北上此已記諸報章矣兹悉淸帥官舫於二十二日淸晨戾止下椗美租界天后宫碼頭 
[靈櫬南旋]  
　　前署天津道朱觀察之靈柩自津南下昨由招商局之富順輪船載至滬濱暫停法界天津輪船碼頭遵例入城治喪然後運回浦東高家行珂里擇日下窆上海道聶仲芳觀察札飭上海縣預派辦差家丁在碼頭畔搭蓋蘆棚擇於今晨開吊午刻發引進大東門出新北門道經英法兩租界旋卽下船回鄉想届時素車白馬執紼而送者自必填街塞巷也 
[滬濱瑣録]  
　　滬南中和土行經事全記芝因夥黄雲慶吞用貨洋三十餘元遂於前日將黄扭至十六鋪巡防南局控訴鍾偉臣二尹升座提訊著黄先將洋銀理還人則交保○某氏婦素性輕浮與寗人某甲有私甲常鼓棹烟汲未獲時修舊好婦遂又與某乙姘識甲微聞其事向婦查問婦不但不承反申申怒詈甲大怒將婦與乙扭送十六鋪巡防北局祝翼雲二尹飭將兩造交地甲看管候訊○南市大東門外寳泰米行學徒前日往米船打樣與船户口角竟被毆傷甲回行申訴由行主告知地保旋經地保調處令船户延醫診治遂寢其事 
[隣封騐屍]  
　　陸談氏與次子陸文炳控稱長子陸春春被李惠生誣指竊牛由新閘巡防局員懲責後立卽身死小婦人以春春身死不明求恩覆騐袁海觀大令以案關重大禀報關道憲聶觀察札委靑浦縣錢邑尊志澄來滬相騐當經上海縣原差在老閘北首寳山縣境保安堂義塚上起出陸春春屍棺並在是處預備屍塲一切細情已登前報兹悉錢邑尊奉札後立卽帶同書差仵作人等乘舟來滬於前日薄暮時抵滬北觀音閣碼頭縣署中亦派執事差役在水濱伺候錢邑尊遂卽命駕至屍塲袁大令亦排道而至與邑尊晤談片刻同升坐公案屍母陸談氏投案訴稱係川沙人家住三十保三十二圖素以耕種爲業生兩子長名春春次名文炳小婦人之丈夫名顯章逝世多年所有家務由春春承值本月初四日春春將李惠生所掉之牛牽至滬上售錢被李追及誣指竊牛控訴巡防局局員訊責之下又遭汛捕毆打以致死於非命求請伸冤陸文炳供稱春春係小的胞兄本月初旬李自願將牛與胞兄所拳之牛互相掉換胞兄因有急用遂將所掉之牛牽出售錢李以吃虧太甚堅欲換還適胞兄業已來滬李遂躡蹤追及誣指行竊以致胞兄身死不明邑尊與大令命提川沙三十保三十二圖地保徐克琴萬誠信至案問爾等知陸春春素來規矩否答稱向來誠實又問此次春春可有竊牛事否答稱小的等不知其詳未敢指實惟李惠生家中確曾失牛一頭邑尊提李研詰李供稱係川沙人耕種度日所住之處與陸家相距不遠家中畜水牛一頭正當農忙之時忽於本月初三夜失去小的四處尋緝始知被春春行竊向伊理論春春已將牛牽至滬上售錢小的於初四日午後追來控於巡防局叩求明察邑尊問曰失牛後何由知春春行竊答稱小的查訪是以知之又問爾何以知春春來滬答稱小的見地上有牛脚印一路追來又　王阿大供稱係本邑人出洋三十四元向春春買牛一頭付過廿四元小的不知其中有此糾葛求請明鑒邑尊訊畢卽飭仵作如法檢騐先由小工等將棺擡置空地有木工將棺底踏去遂由仵作用老糟燒酒等塗在屍身良久揭去喝報騐得陸春春實係受傷後發痧身死邑尊離座親視一周陸談氏訴稱情願自行棺殮請免發封邑尊准之飭將一千人仍交原差帶回時已鐘鳴八下昨晨邑尊與大令同赴道轅禀覆未知如何核辦容俟續録 
[發落女堂]  
　　女堂倌徐奚氏葉徐氏等共五人被法捕房包探拘拿到案經葛同轉訊明原委判將爲首之徐奚氏鞭背三百下枷號兩個月葉徐氏等鞭背二百下枷號一個月期滿責放屢列前報迄今葉徐氏等四人枷期届滿昨日帶案開枷旋有徐奚氏之母投案禀稱女兒來滬傭工不知如何被人引誘作女堂倌被拿到案其夫在鄉間一聞消息氣忿成疾托小婦人來案求恩徐奚氏現患瘡毒在押殊多不便務求釋放又有許阿福投案禀稱妻許劉氏腹中有孕求恩開釋又有沈萬田投案聲稱女兒王沈氏因作女堂倌逮案迄今枷號期滿祈請釋放小的曾將女領回金匱原籍同轉著將葉徐氏王沈氏朱張氏三人開枷各掌一百下許劉氏旣稱有孕著將其夫許阿福代掌一百下各具切結領回不許再在租界逗留徐奚氏送往醫院療治瘡毒再行發落 
[流氓喫醋]  
　　英租界致遠街烟妓阿銀前與流氓阿龍姘識恃爲護身符遇有　　事卽令其出頭霸阻阿龍曾在英公廨犯案遞解回籍不准逗留英界詎料回籍未久復又來滬匿跡於法租界不敢復至英界姘婦阿銀又與著名賭棍剃頭和尚姘識阿龍身在一方心懸兩地阿銀雖有新歡難忘舊好前晚至法界與阿龍相遇邀入廣大酒店呼樽暢飲促膝談心適剃頭和尚躡蹤而至見此情形惹起無名之火酒瓶未罄醋罐遽翻此以拳來彼以足去旋經同黨出爲解勸始各分散剃頭和尚生平愛佔便宜不肯絲毫喫虧是晚因未分勝負心尚不甘遂於昨晚糾集無賴數十人突入法界將阿龍拔往英界欲置之死地適巡街捕至上前喝拿兩下各鳥獸散同黨吳錫卿足力不濟膛乎在後遂被巡捕拘獲送入捕房管押未知高坐堂皇者如何發落也 
[操戈入室]  
　　衛金生者本邑人也家居北門内九鋪地方向爲洋行生意昔年憑媒娶陸再元之女爲室結褵以後產下寧馨取名松濤迄今年逾舞勺嗣因陸氏不守婦道衛遂於光緒十三年間逼令大歸從此伯勞飛燕各自東西久已度外置之前日陸氏忽糾楊發全等七八人突至衛處欲將松濤領去衛出而阻之陸氏等不由分說將衛拽出飽以老拳並用小洋刀一柄剌傷衛之右手鮮血淋漓痛極倒地良久挣扎起身諸人早已星散衛無可奈何已於昨日投上海縣喊控矣 
[命案移縣]  
　　昨報列瘋子傷人一則昨晨據包探秦少卿赴英公堂禀稱昨日下午景行里内某公館家丁周桂因瘋刃傷家丁婢女人等查得周桂患瘋已非一日伊主人本不容伊進門遂住居門樓上昨日不知如何被伊進門倉猝不及隄防致被刃傷家丁孟洪桂庖人張國香婢女春蘭均受重傷當卽送往仁濟醫院療治孟洪桂旋卽斃命婢女春蘭命在旦夕今將周桂送案一百三十號巡捕禀稱小的出外巡緝經過該處帮同公館内人拘拿持刀行兇之周桂周自執菜刀向喉間自刎經小的瞥見急將刀奪住僅受皮傷共起到大小刀兩把周桂供係北京人今年四十七歲向來跟官近在公館服役被同事在主人前播弄是非主人欲將小的停歇因此忿忿自今年三月間起神識不淸昨日忽發瘋癲以致戳傷孟洪桂張國香及婢女春蘭當行兇時神昏意亂毫不知覺如今惟求恩典蔡太守以案關人命應候備文將周桂移送上海縣騐訊詳辦菜刀梨刀各一柄附送至下午五點鐘時上海縣袁大令帶同仵作書役人等至仁濟醫院升坐公案三圖地保周關寳禀稱某公館家丁周桂因瘋戳傷孟洪桂張國香及婢女春蘭由捕將周拘至捕房受傷人均送至醫院療治孟洪桂傷重斃命婢女春蘭傷亦沈重張國香傷勢略輕大令命將周桂帶案見其頸受刀傷用藥敷治旋據周供係北京人今年四十七歲原籍並無親屬小的在某公館服役已有五年每月工洋兩元今年三月間忽患痰迷舉動乖方同事孟洪桂以小的有瘋病回明主人卽將小的辭歇小的向太太求恩容小的仍在公館内大令問公館内共有幾人旣已免爾辭歇待爾不爲不厚何致持刀砍人答稱小的與孟洪桂爲家丁張國香是庖人尚有女傭丫鬟等人小的初患瘋時曾到漢口後又回滬自已心裏糊塗不知因何到漢口昨日糊塗更甚先持小刀斫傷婢女春蘭此婢年纔十四又將孟洪桂斫傷棄却小刀復取菜刀斫傷張國香大令問事在何時如何斫婢女如何斫孟洪桂張國香答稱不知何時亦不知如何連斫數人大令又問何時用小刀緣何又用菜刀答稱小的亦不明其故又問孟洪桂係何處人年歲幾何答稱孟係山西人年四十三歲大令命仵作如法檢騐旋經騐明孟洪桂右肋旁小刀傷約長三 
 
 

Page 4

 
 
寸甚深出血過多以致身死大令離座親騐屬實又有公館家丁王升跪禀已備衣棺自行收殮請免發封大令問王升曰爾係何處人知周桂持刀行兇否自備衣棺請免發封係何人主見答稱小的係南京人向在李公館爲家丁現因有事電致小的來滬帮忙公館中人以孟洪桂身死堪憐爲之出資置備衣棺敝上現不在滬大令謂爾須具自行棺殮請免發封結王升情願具結當塲畫押原差將大小兇刀二把呈堂卽命棺殮飭將周桂帶縣候訊兇刀存庫大令旋與黄醫生會晤又至樓上騐明婢女春蘭肚腹受小刀傷手臂帶傷張國香頭面手臂亦受菜刀傷惟較孟洪桂春蘭之傷略輕大令騐畢卽排道回署或謂春蘭之傷較猛更重何以孟先斃命蓋因孟負痛狂呼竭力跳躍出血不止遂致遽斃春蘭靜候醫養或者可保無碍也 
[英界公堂瑣案]  
　　包探孔阿才禀稱兪生昌被謝財生竊衣二件拘獲人贓送案兪生昌請領贓物謝財生供係寧波人此次悮犯後當改過蔡太守判將謝財生管押十日贓給失主領去○包探唐寳榮禀稱徐有財挨門行竊衣物查獲人贓送案徐友良張仁桂等投案各報被竊衣物求請給領徐有財供係江北鹽城縣人流落滬上致犯行竊蔡太守判將徐有財管押七日期滿遞籍贓給失主分别認領○包探張九意禀稱林阿林行竊朱義士之水烟袋查獲人贓送案朱義士投案請領失贓林阿林供係寧波人犯竊尚求恩恕蔡太守判將林阿林管押十日贓給朱義士領去○包探張九意禀稱陳裕坤行竊王香香之布衫褲二套查獲人贓送請訊問王香香供被竊布衫褲已由包探拘獲今請給領陳裕坤供係本邑人如蒙恩宥定當改轍蔡太守判將陳裕坤管押十日贓給王領○沈阿五訴稱被葉子香竊取木桶一隻道獲人贓送案葉子香供係蘇州人初犯行竊伏求憐憫蔡太守判將葉子香管押三日以示薄懲贓給沈領○鄭英富訴稱王阿大行竊肥皂二塊追獲人贓送案王阿大供係嘉興人蔡太守判管押三日贓給鄭領 
[法捕房瑣事]  
　　牌九司務陳玉佳綽號爛冬瓜因所畜瘋犬咬傷孩子畢金桂經畢控請法公堂提陳訊押葛同轉判令罰洋四元一案已紀前報昨晨同轉莅八仙橋捕房陳遵斷繳　同轉謂曰爾家旣有瘋犬自應先爲禁錮何得任其出外咬人何見爾之糊塗供稱實不知犬之病瘋叩求恩釋同轉謂爾聲名平常究竟作何生意供稱小的前在砲廠中爲司匠在後歇業卽藉賭博爲生屢受官刑現已改過家中尚有子女同轉謂旣知改過准卽開釋○鄉人陳桂德被烟妓王李氏拉入室中逼令吸烟勒索烟資不遂送押捕房已紀前報昨日同轉將男婦逮案令照原斷各掌四十下謂陳桂德曰爾由鄉間來不應至齷　處遊玩僅予掌責不足蔽辜此後斷不可再往又謂王李氏曰烟妓拉客易於肇事反敢動輙行兇揑詞朦控此風斷不可長本當重辦姑念業已掌責從寛釋放嗣後如再犯案定當枷號示衆兩下遵諭而退○婦女六人入烟館吸烟經包探拘獲到案判各罰洋十元前報已紀之矣六人中有五人皆以罰洋得　惟松江人陸朱氏無力罰洋掌頰八十下著親屬具領昨晨有馮長林者持王永康米鋪保單到案聲稱陸朱氏係小的表妹求恩開釋同轉准其保去○源泰豐小烟館主婦徐王氏控烟客石志和虧欠烟錢二千餘文並竊取水烟袋兩枝同轉訊問之下石志和不認行竊並稱該婦姘夫侯大藉端行兇形同敲詐同轉著將徐王氏管押著交侯大到案再核昨晨包探郁庭湘禀稱查得石志和與徐王氏本有曖昧事日前石與該氏同臥一處呼吸洋烟被人竊取水烟袋一枝該氏欲石賠償石向護城河畔舊貨攤出錢七百文購得水烟袋一枝賠償失物侯大尚不滿意遂致打架扭入捕房同轉得禀飭將徐王氏於今日解案質訊○朱子良虧欠謙和洋行陳堯仲洋銀一案屢列前報昨晨有王鑫持協昌保單一紙投案聲稱請保朱出外限一個月料理禀覆同轉著於保單上註明人銀並保方准保出 
[施惠及時]  
　　昨日烟臺敬業書院李伯軒大善士致書本館協振所云前閱申報本年小淸河工程被水告警急電求賑弟不忍坐視搜得院中道册復求友人捐集洋銀五十元特購匯票五紙祈爲兌收一併解往災區或可得杯水之助云云于萬弩齊發之時得此救急兵符劉公一紙書眞賢於十萬兵矣除填奉收條五紙外敬抒鄙悃以表謝忱所有諸善士台銜另有淸單兹不贅及 
[駿惠遥頒]  
　　竊謂人生最苦者貧病陰德最大者扶危敝堂歴年辦理贈藥施醫就診者絡繹而至自朝至暮應接不遑惟資產全無時虞中輟兹蒙陜西鹿墨生惠助陜平足銀一百兩伸規銀一百零五兩由協同慶票號交來當此萬難籌措之秋忽蒙厚惠拜登之下欣感奚如從兹金匱方傳受甘露者春生肺腑瓊漿液飲沾化雨者澤被瘡痍請附報章奉揚盛德[  上海虹口元濟堂同人等拜啓]  
[添請醫士]  
　　歲流序遷賴天地之正氣日來月往藉寒暑以調匀然則四民舒泰萬物咸寗若今庚入夏以來時雨時風輕寒輕暖氤氲之氣已觸潮濕之蒸難免敝堂自正月廿一日開　施醫給藥歴有年所極蒙諸大善士各大寳號源源接濟樂輸時來凡我同人無盡翹感惟邇來求診日多日給不下三百餘號敝堂陸續備請内科六位外科二位針科一位傷科一位推驚一位尚不暇應接時見鳩形懸守鵠面哀聲同人等目不忍視特再添請孟河丁甘仁人子内科謝松巖大子眼科徐呈祥夫子小兒科蔡雲卿夫子内科以便彼此接應不使疾厄望穿諸位高明有志同人體天地好生之德回窮黎疾　之苦同人幸甚困苦感甚[  上海鐵馬路廣益善堂同人謹啓]  
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[樽俎成仇]  
　　寗　西門　舫　今頭　　　　　　　生　　　　　　　　　　　　　　　　襄　一　乙　　　　　　糟　中人某丙沽酒談心酒至半酣互相　謔中吸火酒噀　之面　大怒遽掌乙煩乙以無　受辱奉　前來意將興師問罪　　　遁乙　咆哮如雌虎必欲得内而甘心聲稱明日若再躱避不來必將毁汝之店言畢　　而去内聞言胆怯　於夜間者　洋烟自盡迨旁八灌　早已魂赴泉臺矣死後其母及妻率領多人前往乙　索命乙急　入調處願備棺收殮甲　湊給洋銀一百元始得寢事 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月十六日京報全録]  
　　宫　抄○發抄硃批四道○直督李奏請將永定河同知交部議處並由部鑄頒關防片○又奏飭道員乘輪東渡片○又奏知州請開缺省墓片○軍機大臣奏揀補章京片○直督李奏揀補遊擊片○又奏天津關一年期滿徵收盈餘情形摺○又奏請仍照原保給獎片○將軍依奏請將驍騎校飭歸内廷當差片○雲督王等奏請仍照原保獎叙片○五月十六日吏部翰林院正黄旗值日吏部引見五十六名户部六名兵部二十五名國子　一名廂曰蒙二名火器營二名中正殿二名○景灃請假十日○成公希朗阿各續假十日○希隆　明安各續假五日○耀奎施寳成預備召見○提督衙門奏拿獲搶刦銀兩盜犯馬桂明等三名請交刑部○召見軍機廖壽恒徐用儀耀奎施寳成○發抄李瀚章奏赤溪縣紳民鍾鳳翔等捐建城工立案奉硃批該部知道欽此○又羅錦珍補新會右營守備奉硃批兵部議奏欽此○又李世淸補香山恊右營守備奉硃批兵部議奏欽此○又審明私梟余亞居等拒捕案定擬奉硃批該部知道欽此○○李鴻章片再署永定河北岸同知周起濤本年防守凌汛河水屢漲各汛紛紛報險馳赴各處督同搶護該同知管轄北岸四汛工叚綿長搶險事宜安危爭於呼吸因派弁齎　關防隨行遇有緊要公事卽在行次印發三月初六日卯刻北四下汛五號頭道壩埽大溜横注隨廂隨蟄因對岸生灘河流坐灣以致全溜北趨險情甚重非將對面灘嘴切挖不能輕减該同知帶同弁兵渡至南岸正在勘辦適據報北三汛五號壩叚垂蟄尤爲吃緊隨卽折回十里堡上船北渡詎意行至中流狂風大作波浪掀天渡船翻溺該同知周起濤漂流數里經救得生其齎帶關防之記名外委劉旬及家人朱升等均已漂没無蹤關防遺失時經一月打撈無獲據永定河道萬培因詳叅前來臣查該同知周起濤搶險渡河遭風被淹遺失關防事出意外情　尚可原惟例有應得處分應請旨將署永定河北岸同知河工先儘班同知周起濤交部照例議處並請由部鑄頒永定河北岸同知關防以昭信守未到以前由臣刊發木質關防暫行鈐用理合附片具伏乞聖鑒訓示謹奏奉硃批著照所請該部知道欽此○○李鴻章片再辦理朝鮮通商交涉事宜分省補用道袁世凱於上年九月間因母病請假回籍省親旋據電禀於十一月二十六日丁憂並請銷差終制經臣轉電總理衙門以朝鮮事務關繫緊要兼一時實無妥員可派接替十二月初一日奉旨袁世凱著賞假百日假滿卽行回差欽此當卽恭録轉行遵照該道於本年三月十一日假滿十二日由籍起程三十日到津臣將現在應辦各事詳與籌商飭卽乘輪東渡以重職守兹據電禀於四月十四日抵朝鮮差次除咨總理衙門查照外理合附片具陳伏乞聖鑒謹奏奉硃批該衙門知道欽此○○李鴻章片再據藩司裕長臬司周馥詳稱磁州知州萬培元年六十七歲安徽鳳陽縣人由從九品捐升通判剿匪出力保歸知州留於熱河補用補授赤峯縣知縣俸滿撤回内地補授今職光緒十一年五月到任兹據該員以原籍連遭水災祖塋被冲坍圯請開缺回籍修理等情應請准其開缺理合附片具陳伏乞聖鑒勅部查照所遺磁州知州繁缺容另揀選請補合併陳明謹奏奉硃批吏部知道欽此○○軍機大臣片查滿洲軍機章京内閣侍讀崇林現在病故所遺軍機章京一缺應以署缺行走之户部筆帖式慶連充補謹奏奉旨知道了欽此○○李鴻章片再大沽恊前右營遊擊員缺接准部咨應以揀發人員請補查該游擊駐紥南岸砲台布置防守整頓工操責成極重非熟悉形勢諳練洋操之員難期勝任查有花翎補用游擊李瑞年四十六歲直隸通州人由行伍出師迭著戰功薦保花翎補用游擊奏留直隸補用該員樸實勇敢訓練詳明歴充大沽洋槍隊副令官帮操官並管駕飛霆海馬各輪船在大沽防營二十餘年於海口形勢險要及營伍機宜夙稱熟悉其西洋槍砲口令準綫演試雷電駕駛輪船靡不研習精能措置合法以之請補大沽協前右營遊擊員缺實堪勝任且補用人員歸揀發班補用亦與部定題缺輪補章程相符應請准其襢補授以裨營伍而重要防除飭取履歴咨部外理合會同直隸提督臣葉志超附片具陳伏乞聖鑒勅部核覆謹奏奉硃批兵部議奏欽此○○欽差大臣大學士直隸總督一等伯臣李鴻章跪奏爲天津鈔關一年期滿徵收正額盈餘額外盈餘有盈無絀恭摺仰祈聖鑒事竊據署津海關道李興銳詳稱天津鈔關每届應徵正額銀四萬六百六十四兩銅斤水脚銀七千六百九十二兩三錢一分三厘盈餘銀二萬兩隨徵部科飯銀及本關經費銀一萬二千八百九十七兩四錢七分又應徵内務府額外盈餘銀一萬二千三百八十兩八錢一分共應徵銀九萬三千四百三十四兩五錢九分三厘前津海關道劉汝翼自光緒十七年正月十八日上届關期報滿起至八月三十日交卸止徵收稅料銀四萬五千七百六十九兩八錢八分該署道自九月初一日到任接徵起至十八年正月十七日期滿止共徵收稅料銀二萬五百七十九兩四錢五分三厘又江浙等省海運米船到津例免二成貨稅銀二萬七千五百三兩六錢兩任合共實徵免徵銀九萬三千八百五十二兩九錢三分三厘除徵足正額盈餘及銅斤水脚部科飯銀本關經費曁内務府額外盈餘共銀九萬三千四百三十四兩五錢九分三厘外尚溢徵銀四百十八兩三錢四分存俟委解等情具詳請奏前來臣查該道等經徵天津鈔關本届關稅正額盈餘及額外盈餘均經徵足又溢徵銀四百餘兩洵屬稽徵得力除另行題咨外理合恭摺奏報伏乞皇上聖鑒勅部查照謹奏奉硃批户部知道欽此○○李鴻章片再上年挑辦寳抵縣靑龍灣減河工程出力各案内有縣丞銜丁積珍孔憲廷傳文德均請以縣丞不論雙單月選用吏部令將該員等報捐縣丞銜之案查明覆奏再行核辦等因查丁積珍在直隸賑捐案内報捐縣丞銜孔憲廷傳文德在山東賑捐案内報捐縣丞銜均經户部核准孔憲廷於光緒十五年十二月初八日給照傅文德於光緒十六年九月二十三日給照丁積珍於十七年六月二十八日給照應請仍照原保給獎理合附片陳明伏乞聖鑒飭部查核謹奏奉硃批吏部知道欽此○○依克唐阿片再儘先卽補佐領花翎驍騎校希林布係都京正白旗滿洲人將軍長順之子於同治十一年間由大員子弟遵奉特旨賞給上虞備用處拜唐阿嗣經前伊犁將軍金順奏調軍營差遣當因歴經戰陣出力案内奏保賞戴花翎以佐領儘先卽補又於光緒十二年間蒙辦理東三省練軍事宜福州將軍穆圖善選帶隨營差委嗣經定妥接辦練軍期届三年克臻成效案内奏准俟補佐領後以副護軍叅領補用等因在案又於十七年五月間經奴才奏派鎭邊軍行營隨同辦事委員查該員洵屬勤奮有爲頗堪造就惟念前由伊犁而吉林黑龍江隨營効力先後已歴二十餘年戎馬奔馳備嘗艱苦但該員旣係京旗雖在外從軍有年究竟補缺無仰懇天恩俯念驍騎校希林布業經隨營年久又是大員子弟可否飭歸内廷當差以便就旗補缺之處旣係京員奴才未敢擅擬恩典出自逾格鴻施除將該員履歴咨送部旗外是否有當謹附片具陳伏乞聖鑒訓示遵行謹奏奉硃批希林布著賞給四等侍衛在大門上當差欽此○○王文韶等片再前准吏部咨議覆前督臣岑毓英等奏查明各案請獎遵旨議奏一摺於光緒九年十一月二十五日具奏奉旨依議欽此單開知府銜補用同知直隸州知州　寗縣知縣鄧　請俟補同知直隸州後以知府升用該員升案是否捐納抑係勞績保舉何年月日奉 
旨應令查明覆奏再行核辦等因咨滇轉行在案兹據雲南善後局司道史念祖等詳據知府銜候補同知直隸州知州鄧　禀稱該員升案係由勞績保舉雲南補用知縣於克復貴州興義府城池案内出力經前督臣劉嶽昭等會摺保奏同治十二年十一月十三日奉上諭著俟補缺後以同知直隸州知州遇缺補用並賞換花翎欽此隨蒙請補順寗縣知縣丁憂開缺加滿起復引見奉旨以同知直隸州知州仍發雲南補用詳請奏咨仍照原保獎叙等情前來臣覆核無異除咨部查照外謹會同雲南巡撫臣譚鈞培附片具陳伏乞聖鑒勅部核覆施行謹奏奉硃批吏部議奏欽此 
 
