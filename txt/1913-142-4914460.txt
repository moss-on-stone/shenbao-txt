# 1913 - 142 - 4914460

 

Page 1

 
 
   
 
 

Page 2

 
 
要件 
[宋案證據全錄（）十一]  
　　第四十件（）應襲丞寄洪述祖信三紙信封　一箇附時報一紙民立報一紙 
　　三月初九來函及十三號電均敬悉兹分别詳陳於後 
　　一前電述明中央第一次上年九月間所出之八釐公債票外間輾轉出賣每百萬只賣六十五萬今以過付之日起利虁處親戚劉胡薛三家承買願出六六二卽每百萬出實洋六十六萬二千元在上海中央指定之銀行尅日過付共要公債三百五十萬元蓋該三家事以各家戚友將外國銀行存款一例提出因見臨時期内見政府財政之窘藉此補助虁處並不扣用乞轉呈財政長（夔費半月之功夫得此一票專爲補助中英財政之計乞注意）從速密復夜長夢多日久又恐變計 
　　一裁呈時報三月十三日囑令登轉之記載並民立實記遯初在寗之說詞讀之卽知其近來之勢力及趨向所在矣近住在同孚路黄克强家又爲克强介紹將私存公債六十萬由夔爲之轉抵義豐銀行計五十萬元（外有各種股票時值四十餘萬）爲遯初之運動費並不問其出入夔處攤到十萬昨被撥去二萬專任蘇浙兩處曁運動徐皖軍隊之需夔因勢利用欲操故縱不得不勉爲陽許可直陳於内以免受　 
　　一功賞一層夔向不希望但事關大計欲爲斧底抽薪法若不去宀木非特生出無窮是非恐大局必爲擾亂雖中間手續無米爲炊固非易易幸信出尚存餘産摒擋足可挪撥二十餘萬以之全力注此急急進行復命有日請俟之三月十二日（此處有應夔丞印 
　　（信封）北京投交椿樹胡同洪寓洪蔭之先生啓自上海文元坊應上快信 
　　第四十件（說明）此函所云十三號電似緊接第三十九件川密一電第二條十一日三字圈去第三條宀木二字當卽宋字之析文宀字筆跡甚細 
　　又此函共三紙首尾均不署名每紙騎縫俱蓋有應夔丞印章信封面蓋有特任巡查長應紅戳並附有裁斷民立報時報各一紙惟存而不寄是否中止或另行繕發均未可知 
時評 
[忠告兩院議員（二）（無名）]  
　　兩院議員而不欲再能議事也我則無言矣苟欲議事則我有至要之兩言爲各黨之議員告者曰與其與對黨協商不如謀巳黨統一與其協商於政見不如嚴定其規則 
　　巳黨不統一則即對黨協商而妥亦不能各自履行是統一巳黨爲協商對黨必不可少之先事也因政見不同之故而分政黨政見原不能協商也今日之擾亂而不能開會者雖由於政見之不同而實由於出於規則以外也故今日各政黨而欲扶助此議會者第一出死力以謀黨中議員之一致第二宜定左列之規則使本黨議員勿犯 
　　一本黨議員無論何時不得不出席并不得先時退席 
　　一本黨議員無論若何不得擾亂及於表决 
　　一本黨議員無論主張之說勝敗不得不服從多數 
　　苟使各黨之人確能統一其黨員而寔行此三者則無論政見若何相異决不至於擾亂亦决不至於不能開會或開會而一無結果 
[命令]  
　　五月八日臨時大總統命令吳慶桐吳俊均加陸軍中將銜此令 
　　任命江畬經暫行護理福建民政長此令 
　　任命黎澍署湖北國稅廳籌備處長此令 
代理國務總理叚祺瑞呈稱據安徽都督兼署民政長柏文蔚呈請任命汪箎爲蕪湖警察廳長應照准此令 
　　財政總長周學熙呈請任命徐錫麒爲蘇五屬榷運局局長應照准此令 
　　代理國務總理段祺瑞呈據甘肅都督兼署民政長趙惟熙呈稱秘書黎丹總務處科長余重基呈請辭職黎丹余重基應均准免本官此令 
專電 
[北京電]  
　　法部接准總統發下陶怡卿等電稱陶成章被刺一案應夔丞曾告人云主使之人早巳明白乞併宋案澈究等語如果屬實應即自向該管法庭如法呈訴 
[北京電]  
　　張勳電袁略謂頃有舊友張道鴻帶同吳宋二人來兗稱由滬派來與勳接洽訴談此次開釁係爭大借欵及宋案並以巨利相啗令隨同反對中央當即嚴拒並立時押送出境云云 
[北京電]  
　　陸榮廷來電略謂亂機巳肇勢難中止請速宣布罪狀與天下共討之云云 
[北京電]  
　　尹昌衡電文略謂請特下軍令第一條凡有違抗命令者請自上將都督至目兵均處死刑如力不能爲准予辭職某定奉命不力請伏劍而死昨日戒警之令即由於此 
[北京電]  
　　昨日復有通電痛斥湘贛皖粤四督揑詞聳聽淆動人心尤責柏督自變初心隨同附和若惟恐國亡之不速者並指出程督此次抄呈証據中有應致洪函稱近住在同孚路黄克强家黄將私存公債六十萬由夔轉抵萬豐銀行計五十萬元外有各股票值四十萬爲遯初之運動費夔處攤十萬昨被撥去二萬謂亦將憑應洪來往之書定爲以鉅金資助兇手耶都督爲現役軍官民政長爲行政長官並有服從之通義乃近日電文多越職務範圍雌黄信口諒非本心胡僻處海疆柏李身處近省似此張皇宣告煽惑人心國事更將何賴云云 
[北京電]  
　　昨電某要人所談當從懲辦煽惑軍隊者入手不久北方聞於此事將有巨案發現 
[南京電]  
　　程都督電請大總統取銷洪述祖秘書職任速與膠督交涉引渡歸案訊辦 
[南京電]  
　　程督省長定十一日晚在府中恭讌日本貴族院議員德川公爵等及日領事以睦邦誼 
[南京電]  
　　昨省議會開會議决籌備各縣農業銀行及地方公典案 
[南京電]  
　　講武堂現定六月初一日開學 
[南京電]  
　　第一師範學生來寗參觀各學校昨巳返蘇 
[南京電]  
　　部派視學員伍仲文昨由皖來寗 
特約路透電 
[北京電]  
　　奥國借欵果如豫料展緩三個月發行候五國借欵發行蕆事後再行辦理今日下午銀行團巳交付墊欵英金一百萬磅故五國借欵巳成事實銀行家數人明日將赴北戴河 
[北京電]  
　　五國銀行團昨晚（九日）謁見財政總長謂巳承認該借欵最後之細則 
[北京電]  
　　奥國借款雖規定築造滅魚雷艇及魚雷艇若干惟信中政府將改造巡邏船一隊游弋各江防杜匪盜並緝捕私鹽以期整頓鹽課 
[北京電]  
　　今日參議院開議國民黨欲討論五國借欵進步黨主張先將本院議事規則議决互辯多時毫無結果而散 
[北京電]  
　　國債局顧問倫勃君將於星期一日履任辦公借欵職務卽於是日正式開始 
[北京電]  
　　香港華洋銀行總會致電袁世凱國務院參議院衆議院歡賀袁世凱展其光明磊落之治才挽救中國之危局恢復公衆之信任且望袁得選正式總統以鞏固國本云 
[北京電]  
　　路透訪員日者謁見中國各要員彼等對於芒台格君在下議院慷慨宣言印度鴉片停止出口一節無不感慰芒台路君所云適與莫理遜博士之豫言脗合按中英鴉片條約乃於一九二年五月八日簽押該博士曾於是年四月間豫料鴉片貿易之前途曰兩年之内必將告終當時論者幾全謂未必如此云 
[哈爾濱電]  
　　據聖彼得堡電社聲稱哈爾濱華員拘獲宗社黨五人搜出恢復清室之告示彼等本在吉林就逮惟今巳押至哈埠 
[哈爾濱電]  
　　哈爾濱某俄文報載稱哈埠華人對於新任交涉使宋君（譯音）多不滿意因其前於該省患疫之時辦事過於苛刻之故傅家甸行政處及該地商會巳派代表赴吉林請都督贊成彼等前致央政府請撤去該員之電文 
[蘭州電]  
　　趙都督巳於今晨（十日）啟程取道寧夏府保德州張家口前往北京謁見袁世凱商議甘省重要事務回任與否須待晤袁後再决 
[廣州電]  
　　此問自接北京政府解釋電文反對借欵攻詆袁世凱之勢業巳漸弱 
[福州電]  
　　都督等員曾欵宴美人慶祝承認紀念 
[南京電]  
　　今日美國旗艦亞爾培萊號鳴砲二十一門承認中華民國下關中國某兵艦亦鳴砲答之 
[東京電]  
　　五月八日所傳失事之郵船乃由舊金山開出之伊基拉斯號非萊倫特號 
譯電 
[北京電]  
　　中政府致駐京英使申請修改一九一一年鴉片條約之公文曾謂各省實行禁止吸種鴉片巳大有進步云云然有數端須加聲明惟亦不足抺煞中國對於禁烟所獲卓著之成績焉川省巳按一九一一年條約禁止印藥入境而本年仍廣種罌粟晉省亦曾禁止印藥入境惟距禁絶尚遠其餘魯皖湘三省近由政府宣布禁絶現正由英員從事調查聞數星期前尚種罌粟甚夥甘省本年收成轉較往年爲豐滇黔浙三省皆有出産閩省罌粟則巳收漿爲數頗巨故英國或可允准中政府之請註銷印藥入口條約而决不能謂中政府禁種罌粟巳完全收效也 
[倫敦電]  
　　印度藩部次長芒台格君在下議院演說鴉片貿易時尚謂印度今將减種罌粟以足敷印度及除中國外各巿塲銷路爲限吾人不特能應中華民國政府之請於通國敎堂代其祈禱今於彼所宣布之舉動且徵明下議院中亦表示同情於中國矣（衆歡呼）芒台格君又謂中政府及國民合謀脫除鴉片貿易之害其誠毅果敢之態度誠可欽佩上海及香港所存之印藥每月可銷二千箱豫料一年之内可以銷脫云 
[倫敦電]  
　　外務部次長亞克倫君今日（八日）在下議院演說時曾謂英政府殊無稽延承認中華民國之意英政府今惟願得中政府正式及切實之公文承認寓華英民及他國人民所享條約及習慣之權利一俟接得此文卽擬實行承認又謂昨日下議院之辯論巳足見吾人極望中國之發達至五國借欵一舉吾人之顧全中國利益與對於鴉片問題全然相同承認問題則亦然云 
[倫敦電]  
　　印度鴉片卒巳停止運往中國此間各報皆爲滿意 
[北京電]  
　　今夜（九日）接歐洲來電准銀行家進行辦理五國借欵不必注意奥國借欵問題現俟與中政府商定暫緩發行奥國借欵之期限卽將交付墊欵五國借欵不日將在歐洲發行 
[北京電]  
　　歐洲銀行昨夜（九日）巳批准借欵合同中政府復聲明前參議院曾正式贊成合同各要點外交部亦向銀行團聲明政府擬擔保該借欵其繼任者亦然 
[北京電]  
　　袁總統巳以秘密咨文致參衆兩院促速承認該借欵否則彼爲國家利益起見不得不另主他計云 
[北京電]  
　　直督馮國璋巳由津抵京謡傳馮將任爲代理陸軍總長因段祺瑞現代理國務總理不暇兼顧之故 
[北京電]  
　　據國權報載稱財政總長周學熙將於日内出席參衆兩院陳明借款不成財政將 
生莫大之困難及因各國之牽連斷難註銷之理由 
[北京電]  
　西藏班禪喇嘛特别代表昨巳抵此反對北京舉行之西藏議員選舉會 
[南昌電]  
　　政局巳稍安靖民人皆反對二次革命 
[南昌電]  
　　義賑會委員續行調查後乃知江西災情之重實甚於前傳情形有中國基督敎徒四人赴各災區散賑據報災民現僅頼樹皮樹葉度命彼等行路五十里曾於道旁見餓莩三人 
[俄京電]  
　　據奉天電稱滿洲中國當道現皆反對五國借欵吉林奉天都督業巳辭職 
[天津電]  
　　前福公司商務總理金君近將昔致倫敦董事部詰責彼等編訂假報告擅改數目之各函盡行宣載報章嚴詆該公司此問某西報現刋登巳故該公司某礦要員致金君之函證實所詆各節此間外人大爲震動 
[漢口電]  
　　禮和洋行壓包棧堆棧今日（九日）爲火焚燬損失之數約銀四十萬兩天主敎堂漢口總會幾被殃及 
[美京電]  
　　美國國務卿白乃安君將於今日（八日）接見日本駐美大使珍田男爵該使擬呈以公文文内叙述日政府對於開列福利亞州取締外人購地議案之意見美國國務院卽將開會討論該文 
[美京電]  
　　修改稅則議案巳由衆議院通過全無更動同意者二百八十一人反對者一百三十九人 
[倫敦電]  
　　據某偵探報告有人謀以要求參政權 
 
 
 

Page 3

 
 
之女子一人薦入上議院爲打字員藉以實行滋擾該院之暴動彼巳查獲商辦此事之要函一封 
[柏林電]  
　　無政府黨屢在巴黎通衢及西班牙使署之前聚衆示威反對西王蒞法均由警察解散 
[倫敦電]  
　　英國西海濱現起颶風飄失數船末賽地方之大西洋郵船皆不能啓椗 
[芒京電]  
　　斯克太里總督現與英國海軍大將白爾萊協商退讓該城之日期並交替之辦法 
[倫敦電]  
　　列强大使今日（八日）討論奥意兩國政府請舉外國親王一員爲亞爾巴利亞邦主之議現信奥國欲舉奉天主敎者意國欲舉奉基督敎者而據俄國來文則欲由列强公舉土耳其總督一員以居此位 
公電 
　　大總統國務院陸軍部海軍部參謀部各省都督護軍使參謀長各師長旅長海軍總司令各艦長將軍都統多倫鎮守使北京各報館天津各報館上海各報館均鑒東西各國編練海陸各軍專重國防所以對外也希齡新軍事未嘗學問自謬膺邊寄以來適值蒙防吃緊軍書日辟無暇念及政界之變遷然因宋案借欵及南北意見種種問題關内多一謡言則關外卽受一影響蓋中央有所牽制必不能全力以注邊疆近省有所顧慮必不能同心以恊遠塞事實上固有所不免者嗟我邦人莫肯厭亂恐國家領土版圖將縮削於政爭黨見之中謹就利害大端以貢獻於我軍界諸公亦知今日軍界之動摇無一定目的者其害果何在乎卽權利兩字誤之也在前清時代專制猜疑練兵防内以致亡國無足論矣及至武昌起義南北國民同心一致清廷派兵南下無以激勵軍心致任其擄掠財物以利用各人之慾望和議旣成利無所獲乃生野心遂有北京兵變之事此無他利誘之也南方各省人人志士鼓吹獨立運動軍隊因以稱易爲問題然當事急時則往往許以加餉餉重則倒戈餉絀則生變兵之反復遂均視餉之多寡爲轉移故演成今日湘鄂等省數次革命之局此無他亦利誘之也夫軍人以服從爲第一天職以名譽爲第二生命捐軀赴義雖死亦榮今若專以利爲策餌軍人之手段則其國可危矣何則野心將校爭奪權位或嗾使其弁兵以排擠同僚或要結其私人以擁戴自巳極其流弊驕縱滋擾破壞紀律干涉政治如洪水猛獸一發而不可制夫練兵之道敦詩說禮明恥敎戰尚恐未能收效今反導之以犯上作亂則其國更可危矣周之諸侯反抗中央而政權下移於陪臣唐之藩鎮不受朝命而纂奪伊出於牙將模範旣摶覆轍相尋故以李光弼之號令嚴明及至擁兵徐州部下田神功等不復禀畏遂致愧恨成疾而終况才智威名不及光弼者乎孔子有曰苟子之不欲雖賞之不竊又曰上有好者下必有甚焉者蘇子曰其父殺人其子必且行刦前後果其所由來者漸矣故以軍人而競爭權利極其所至大之足以亡國小之足以亡身身死國亡爲後世唾駡甚不值也乃今之執兵柄者不思挽回元氣動輒輕舉妄動謂以武力爲可特殊不知兵心何常不戢適以自焚歷觀年來報紙所載昔之革黨以推倒滿室爲目的者近反有煽動禁衛軍矣昔之民軍以傾覆君政爲目的者近反有改入宗社黨矣即如熱河匪案中之要犯韓玉奎前當革命初起時卽倡謀獨立響應南方和議成後無所事事又主持恢復大清是若輩宗旨並無所謂君主民主無非欲藉國家希圖權利耳今者國會巳告成立美又先行承認政治安危全在四萬萬國民之向背然保全領土維持秩序則惟我軍人之責禮記有曰四郊多壘士大夫之辱我軍人而不以國防爲目的若有絲毫權利之見存則卽爲亡國之罪人希齡瑋服軍行理應不涉政治謹公宣告脫黨布告天下期與諸公同尊大義力行國家是否有當伏冀敎言無任虔禱熱河都統熊希齡頓 
要聞一 
[五月五日之衆議院]  
　　五月初五日下午二時開會到會者四百餘人開議之始爲張國溶鄧鎔江天鐸選舉重複問題以及歐陽啓勳資格不符問題顧視高曾文書選舉無效問題張耀曾李國珍劉崇佑爭論甚久因叚代總理巳應衆議院要求出席不能接續討論由議長宣告暫將此三問題歸於下次會討論於是一番舌戰唇爭乃以少息段代總理出席報告周總長在病假期内陸總長赴外交團會議不能出席由祺瑞到院將簽押五國借欵概略一爲陳說此項借欵係屢經前參議院同意去年十二月廿七日復經前參議院將合同内特别條欵五條逐條表决其餘並通十六條全體同意省略表决載在議事錄中現當巴爾幹問題轉旋之機歐洲金融少有活動利息巳允放鬆政府卽遵照參議院之議决與銀行團雙方簽字又因衆議院議長未曾舉出故不能於簽字之前再行咨院谷鍾秀以輕佻態度層層挑駁各國民黨羣起附和以叚去歲交院議時未曾出席不知前參議院議决情形並不明了借款案之始末立請議長以電話要周陸兩總長出席一面宣告休息二十分鐘旋以周在病假期内陸赴外交團會議不能出席又請段代總理登台各國民黨議員環起而窘之段代總理自向議長聲明答復之言巳畢請退席李國珍乃登台發言謂此問題當分二層討論㈠借欵成立不成立之問題㈡使政府負責任不負責任之問題不能混合爲一迭經前參議院開秘密會二次又十二月廿七日大會一次均承認政府萬不能不借欵政府遂認前參議院簡單手續爲完全通過即與銀行團簽字此事旣有必不能不借欵之苦衷又涉五國外交中國無何種權力取消此約借黨然成立無可異議國民黨議員大鼓噪約十數分鐘李君挺立演臺不下由議長竭力鎮定秩序仍請李君發言李君繼曰對於第二次議員質問者謂政府如何如何違法政府答復者爲如何如何不達法所言巳盡而本院仍嘵嘵不休殊無結果如本院可原諒政府則解除其責任否則使政府負責任或彈劾或投不信任票方爲正常辦法谷鍾秀謂借欵是大衆贊成但違法簽約以一紙公文交出本院備案誓不贊成請議長將來文併合同退還政府議長付表决此時在場者僅三百七十二人以二百廿三人多數通過時巳七時遂宣告散會 
[大借欵成立後之近况]  
　　大借欵現在雖巳成立惟所辦就者僅合同之簽押巳耳至交欵之時期及善後之事項其未盡者實屬不尠今分誌最近消息於下 
　　㈠交欵時期之遲頓大借欵雖巳成立現在探聞交欵日期尚未十分確定但此次借欵出於救急之計劃故簽字之日總統巳明飭周總長與五國銀行團商定於上月二十九日交欵五十萬磅言明在案惟該五國團雖巳允准而於是日並未交下欵項總統當又飭周總長向銀行團訂於昨日交欵資本團允於兩星期交欵五十萬磅以濟中國之急云 
　　㈡會議借欵善後之辦法總統府消息大總統於大借欵簽字後曾召集特别會議昨復召開會議討論一切問題總統即提出討論要點四項探誌於下　　一預備各省一再來電爭執之對待法 
　　一關於合同條件披露之辦法 
　　一關於分配用途規定法應否宣示 
　　一關於第　一次交欵之籌備法 
　　㈢總統分電五國代表之内容總統府日昨分致駐日俄英法德五國代表要電一道探其内容聞係關於大借欵問題之未竟事項磋商之件並提前交欵之接洽事項責成各代表與五國政府直接核議隨時電復此電巳於前日由國務院外交部會同拍發各公使尚未有覆電到京又聞是日所拍發者有致駐美張代表電報一通内容爲何未能探知惟確係不關借欵者云 
雜評一（無名） 
[激烈反對之反響]  
　　數日以前耳所聞目所見者各地反對政府之電文也數日以來耳所聞目所見者又皆各地反對反對政府者之電文也中央之電鄂省之電張勳之電陸都督之電尹都督之電此無他反對過激烈之返響耳 
[兩議院之舉動]  
　　兩議院爲大借欵故一則不能開會一則雖開會而無結果余謂今日對於大借欵所爭者不過前參議院正式通過與非正式通過之一層耳如認爲通過則承認之認爲未通過則投不信任政府票或彈劾之何至相持不下至其餘一切事均不能議耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蜀省軍隊暴動巳平]  
　　重慶軍隊譁變一事巳略見前報電欄兹悉上月末星期日夜問有駐紮距重慶十五里外之軍隊突然反叛擊斃軍官一人聞其致亂原因係因勒迫軍兵受納紙幣一半爲軍餉鄭將軍得此消息卽帶領忠義軍隊於翌日早晨由重慶起程前往彈壓亂兵與之對抗受傷數人巳將受傷者帶回重慶餘均鼠散重慶各城門終日斷絶交通至次日始開放云 
　　另一訪函云四川第一師長熊克武電稱浮圖關（前路透電譯作府東關）駐紮軍隊藉口軍用票低落全軍譁變當派營隊剿捕並於各要隘調兵扼守防其擾竄該變兵因防禦甚嚴志未得逞始各逃散現將首犯劉占元捕獲正法地方安謐秩序幸未擾亂 
[聯合會粤代表被留紀聞]  
　　容伯挺君爲廣東省議會所舉聯合會代表由粤來津忽爲海關扣留事爲省議會副議長王秉喆君所聞特往謁關監督徐沅徐初言不知情繼言日前曾與馮督談及此事係因容君携有廣東公債票甚多之故王君謂容君爲廣東代表公債爲廣東政府之物非秘密之人物且無犯法行爲何能扣留徐答稱俟星期一日（卽五號）核辦又聞粤都督胡漢民得電後巳有電至津與馮督交涉矣 
奉吉之財政交涉問題 
[奉天都督之借債案]  
　　奉天都督張錫鑾近以行政經費支絀擬借日債五十萬元以資周轉嗣經省議會會議以民力無以負担此案遂未通過故張日來頗行焦灼聞昨有電到京係請中央撥欵接濟云 
[長春日商之認賠案]  
　　長春交通銀行與德發合日商三井鶴田詐騙苛刑致起糾葛迄未了結該兩商迭次央人關說請取消與該商斷絶交易一案商會現尚未允兹將該日商自請賠償損失之條件詳錄如左㈠高祿豐因刑損命每年發給賠償金三百元以二十年爲限㈡德發合櫃夥傷重者一名賠償三百元傷輕者一名每名賠償二百元㈢德發合被案歇業四十餘日一切損失按日賠償四十七元㈣交通銀行受日商誣頼譽損失賠償二百元 
[贛省二年度預算大概]  
　　李都督致北京財政部電云艶電敬悉當飭據財政司呈報贛省二年度預算全案總數國家歲入經常臨時計田賦三百八十九年萬九千七十四元鹽稅五百五十一萬八千一百八十六元常洋關稅一百二十四萬二千三百三元統稅雜稅二百一十六萬六千五百九十五元官業及雜收入一十九萬一千六百一十元地方歲入經常臨時計田賦附稅一百三十萬八千八元鹽欵附稅七十七萬九千三百五十元各項雜稅租捐六十五萬六十一元雜收入八萬八千三百廿五元統計歲入洋一千五百七十八萬三千五百十六元國家歲出經常臨時計外交費二萬四千九百二元内務費二百萬二千七百三十一元財政費一千一百九十三萬八千八百五十八元敎育費九十四萬一百六十五元陸軍費一千一十六萬八千六十一元司法費二百二十七萬八千八百六十六元工商費一萬五千元地方歲出經常臨時計内務行政四十四萬六千三百八元財務行政一百五萬一千四百四十一元敎育行政三十萬一千八百九十元實業行政一百一十七萬八千三百九十九元統計歲出洋三千三十七萬六千六百二十一元出入相抵共不敷洋一千四百五十九萬三千一百五元並稱全案表册現巳繕齊卽日呈請派弁專咨等語合先電覆　督李印 
[武漢大會紀]  
　　武漢人士對於宋案証據及五國大偕欵事共分兩派其一和平派頗持鎮靜態度且力爲政府洗刷其一激烈派則攻擊政府之印刷物巳刋數十萬紙到處分送而一般普通人多知此中含有黨見作用咸不深信兩方面之詞昨五號國民黨詹大悲維培根劉藝舟馬鳴和劉賡藻諸人以武漢國民大會名義假座世界新舞台開會提議對待大借欵及宋案辦法到會者以國民黨人佔多數雖有一千餘人而商民殊寥寥團體到會者有鄂省陸軍第二預備學校文明普通小學校全體學生及江漢大學中州旅鄂學會等代表漢口鎮守使巡警廳均各派軍警前來彈壓場中秩序頗嚴整首由主席詹大悲宣布開會宗旨並詳述對待辦法繼起演說者爲劉藝舟李懷霜李作舟諸人措詞非常激烈主張推倒袁趙迨劉演說畢下台非國民黨人皆紛紛散走羅培根憤極大聲曰今日大家是來看劉藝舟的大戲的並非來研究國事的斯言一出於是欲退出者勉强止住未幾主席言組織國民大會需欵在座之黨人卽慷慨認捐而商民等至此遂又羣起出塲兹將該會議决辦法錄下組織國民大會辦法㈠擬舉籌辦幹事員二十人辦理一切㈡推舉起草員訂立章程㈢暫以本埠民國日報爲通訊處對待大借欵辦法㈠通電參衆兩院取消借欵合同提出彈劾案㈡通電各省議會及都督民政長一致不承認　通告全國如此合同不取消即不納租稅於中央政府㈣通告五國團不承認此合同爲有效㈤將關於借欵之事實利害印出傳單分發各地對待宋案辦法㈠電請袁世凱趙秉鈞辭職以副總統代行職務㈡電參衆兩院提出彈劾案罷免袁趙職㈢電衆參兩院組織最高法庭審判袁趙㈣電各省議會都督民政長聯合一致爲國會後援㈤電國會省會不能舉袁爲正式總統㈥以國民公意宣布政府罪狀 
鄂省會紀事 
[整頓司法案]  
　　司法籌備處前以鄂省司法案亂達於極點亟宜改絃易轍妥定辦法俾資整理曾將辦法函致省議會决議施行兹悉議會對於此案多數表示贊同惟改初級廳爲審檢所其權限資格標準若不嚴爲規定難免不蹈前清州縣及現在司法衙門之弊擬請該處將改組全案送交核辦一俟正式會議决定卽行函請司法籌備處照辦 
[紏舉知事案]  
　　省議會以巳撤宣恩知事蕭崇勛專横自恣虐民枉法對於學堂警察不惟不竭力提倡而反覇吞欵項任其廢弛甚至浮收國家稅把持地方稅以飽私囊似此殃民之人不獨不容於宣恩卽移之他縣亦必故態依然巳决定咨請民政長從嚴懲處又漢陽知事左樹　曾因種種違法被參議會攻擊左知不容於衆乃夤緣　調任壽昌詎此事巳經省議會審查認爲確應紏舉乃列舉最關重要而證據又極確鑿者兩事咨請民政長查辦矣 
[閩省會與民政長之惡感]  
　　日前省議會議員陳鼎元等十二人提出對於民政任意用人質問書一案經各議員等公同議决并按照省議會暫行法第十九條議員對於本省行政事項有疑義時得以十人以上之連署提出質問兹於上月二十八號咨請民政長儘於五日内詳細答覆現經張民政長答覆略謂任用私人受賄賣缺各等語此事關係重大苟有確鑿証據本民政長自當完全負責其或出自謡傳亦當將造謡之人交廳審判按律懲辦卽請貴議會詢明陳議員鼎元等指明人証開具物証咨覆前來以憑核辦云云此間人咸謂議會與張氏將來必起惡戰也又聞張氏自炸彈發生後本巳無意於閩事屢次辭職未得邀准故對於政務異常灰心前日以借欵事曾經省議會提出彈劾今又以賄賣差缺任用私人事提出質問故又决計再行辭職未知中央能允准否耳 
粤省近事紀要 
[界務問題]  
　　此次唐紹儀力辭澳門界務外間紛言多未悉其真相其實唐日前得陸徵祥來電謂俄庫交涉徵祥獨力當之詎意英藏之交涉又起查英藏交涉於一千八百八十九年前清特派我公全權訂立條約現時英藏交涉復活非我公莫辦經徵祥提交國務院咸加表决請卽發表政見以敎徵祥云云唐君得此電後卽連日與陸電商該事并因胡都督力勸出任澳門劃界事務故昨日巳將長電覆答有英藏交涉急於中葡界務紹儀擬先効國而後致力桑梓等語然則唐之辭界務實因任藏事也 
[海防問題]  
　　海防司令部現巳組織完全兹由部長黄倫蘇將布置情形呈部察核大綱分爲兩部　巡艦之佈置以廣海巡東沙及虎門洋面廉庚巡欽海鎮濤巡潮海廣金巡廣海廣玉巡瓊海東安巡惠州此外寳璧靖海等十艦或遊弋各海或聽候差遣　砲壘之布置沿海各海口砲壘共六十餘座現均由部通令整頓台務修葺廢圯協同巡艦防守海疆一面由部長察核海疆形勢將虎門汕頭北海青瀾榆林海口六處炮壘每處增築護壘兩座以控衛海防之建築物其需欵俟派員勘估確實呈報核銷 
[外債問題]  
　　財政司前奉部電飭將粤省所借新舊外債數目開送經將前清粤督所借洋債詳細呈請都督咨部現胡都督復准財政部電開謂粤省前借匯豐銀行港紙五百萬元實收到三百二十萬元請將此欵巳還若干未還若干及此外尚有無别項外債分别查照咨復核辦云云刻巳訓令財政司照辦矣 
[朱都督勸告各方面之通電]  
　　浙江朱都督致北京袁總統國務院參議院衆議院副總統及各省都督民政長軍長師長各政黨電云民國肇造瞬閱二周海内蜩　迄無甯日比者朝野上下杌隍不安暗潮所蕩將引起莫大之變端推厥原由不外宋案與借欵兩事夫宋君鈍初爲一代偉人猝殞兇鋒凡有血氣莫不悼歎現巳開始預審將來自有法律之則裁借欵一事涉及財政外交前因後果糾錯紛紜贊成反對皆託空言且國民旣以參政之權付託國會今參衆兩院旣巳成立自宜靜待國會公平之解决以上兩事政府如果失職違法司法立法機關不患無糾正之方若長此紛擾不但枝節横生抑且干越權限治絲愈棼國政愈亂國本因以動摇况狡敵憑陵方蓄蠶食鯨吞之念庫空如洗尤有旦夕破産之虞危急存亡間不容髮前途險象言之寒心瑞誠不材竊欲效一得之愚爲吾同人進一解焉黨派之分根於政策政策必附麗於政治而後行皮之不存毛將安傅國家尚未成立安有政治之可言故吾民處於今日正宜同心協力以建造國家蓋政策有不同而建造國家必無二途選舉善良之總統制訂完美之憲法必無黨派之可言若徒因細故長此紛爭將使輿論政治無平和發達之望一切根本問題永無解决之期而喧呶怠弛坐予人以利用之機各黨不乏明達之士誠欲鞏共和之基礎建强固之國家則各黨提携實爲目前要務此瑞之願爲各黨規者也欲安國家先維秩序所謂秩序者在遵守公定之法律擁護正當之機關若人人踰越範圍自由干涉則正式機關等諸虚設共和政體根本打消爭奪相尋成暴民之專制暴民專制之極弊必返於寡人之專制寡人專制之旣窮革命又將隨之循環往復永無休日證之各國不乏先例國現象何異於此故欲鞏固邦基首在人人力維秩序此瑞之願爲國民告者也凡一國之民莫不各有其弱點居指導之機關者務當增美釋回俾漸趨於正鵠夫尚感情而好變動吾國國民之弱點實無可諱言言論家不善爲匡扶又從而利用之逞一時之快論博無識之同情是引國人而入於自殺之途國家將何所恃而成立此瑞之願爲報界勗者也共和初基上下人民素乏政治之素養一舉一動不免溢出常規行政長官有指導之責必先自謹守法律始能勵行整齊嚴肅之治納人民於法律之中欲引人民以上軌道必先自政府上軌道始此瑞之願與各行政長官共勉者也要之民國初成根基未固建設責任舉國所同政府固不容濫用威權致滋一時之口實國民亦不容過於責備致無餘地以進行本和平之道籌救濟之方積誠相見無虞無詐上下一心同舟共濟庶幾奠定國本匡救時艱若各懷一難言之隱隂肆其徼倖之謀攘奪頻仍喧豗無巳觸蠻互鬭肆蝸角之紛爭鷸蚌兼收授漁人以大利顧瞻前途憂憤曷極情詞危迫不盡欲言惟邦人君子實利圖之瑞靦顔尸位無裨時艱旣受父老之託卽有保衛地方之責乃比月以來謡傳四起　　不安當此負販載途農桑耕作之時何可猝令吾民因此再受影響瑞責任所在惟有防微杜漸力保治安如有在我省擾亂秩序妨害安甯卽當按法懲治以保地方其他一切非所願聞區區愚衷伏惟矜察浙江都督兼民政長朱瑞叩庚 
[咨覆裕寗裕蘇賬目之内容]  
　　江蘇應民政長咨省會文云本年四月三十日准貴會咨以據議員陸文椿等十一人提出依法再請行政長官答辯裕甯裕蘇結朿賬目案一件抄送查照於五月二日開會時自行到會或派員到會答辯等因准經派委財政司長於是日午後赴會候至五時離會未經陸議員等有所疑問兹將此案就該司長調查所得預備答辯之稿送請貴議會查核 
　　一裕蘇鈔票巳盡數收回人欠欠人之欵清理尚未結朿現責成吳縣宗知事能述趕緊清理以入抵出否贏餘巳令行該知事速開收支清單以便公布此時無從詳細答辯 
　　一裕甯開辦時由江蘇省撥股本銀三十五萬兩後建築寧省鐵路卽將此項股本如數提出故江蘇省對於裕甯巳非股東之地位 
　　一裕寧濫發鈔票至千萬圓卽以鈔票換回之銀圓營運貿易分設各號有三十八處之多計上海揚州鹽城興化東台常州無錫泰興黄橋泰州高郵寳應南京蘇州鎮江浦口通州如臯宿遷湖北江西九江湖南寳慶常德益陽湘潭大通蕪湖清江西壩海州沭陽徐州五河臨淮懷遠正陽 
　　一光復後總分各局同時倒閉第一届臨時省議會曾質問都督覆稱無從摸索祗得嚴追舊經理人澈底清算等語第二届臨時省議會開會時都督又將鈔票結束辦法交議當以時間怱促省議會未及決議因之遷延至去年五月財政部以裕甯關係七省雖發起自江蘇而江蘇巳非股東爰派孫廷林設立裕甯清理處從事清理孫旣爲部所派江蘇省行政官僅處於督催地位一切内容無由深知據財政司調查所得知者上海揚州鹽城興化東台常州無錫泰興黄橋泰州高郵寳應以上十二處巳收回帳據對過賬目兌過鈔票其人欠之欵尚在催收又知裕寧總局鎮江浦口宿遷湖南寳慶常德益陽湘潭大通蕪湖等分局十一處其鈔票巳登報於六月一號起兌換又如臯通州蘇州湖北江西九江等六處鈔票尚未定期收回問諸清理處之人則云一俟人欠之數收有成數卽可開兌又清江西壩海州沬陽徐州五河臨淮懷遠正陽等九處均係被兵被搶損失之處皆賬據散失無從清理其鈔票一層聞曾禀經江北都督出示一律作廢以上各節皆財政司向清理處查所得至人欠欠人之欵賬目紏紛欲詳知其内容非赴該清理處詳細調查不可本公署長官與各司到任未久且與該清理處非直接監督故未能詳細答辯也 
[江蘇省會記事]  
[會場又起爭執]  
　　江蘇省議會於初七日開第十八次議事會㈠宣布楊議員石提出北京電局檢查新聞電報應據法力爭動議案此案經衆議决打消㈡宣布法律審查會審查江蘇銀行條例案報告㈢宣布屠議員宜厚提議江蘇銀行應由本會選舉董事案兩案併議財政司出席登台演說謂公債票發行在卽信用所關正賴董事會力爲贊助如報告所言取銷董事會該董事並無參與銀行法理所見未爲非是但該董事悉係名譽職從未支俸且信用攸關似宜酌核後經衆議决董事會暫緩取消遂通過三案打消㈣宣布財政法律審查會審查清理田賦案此報告經衆議决仍付審查會將條文修攺付表决㈤宣布財政法律審查會聯合會審查征收附加稅創辦農業銀行或地方公典案報此案時巳鐘鳴五下議長延長三十分鐘衆猶辯論不巳請付表决五七次某某議員仍同時起立任意爭執於是議塲之上紛紛解散與昨日之情形相似 
[缺席扣薪辦法]  
　　江蘇省議會屢次開會均苦不足法定人數以致積案如山未能清理日前蔡議員璜組織懲戒議員不到會之法以期議會日有起色詎多數議員仍終日在下關花天酒地絶對不負責任近日組織一良美辦法開會時議員不到會者卽扣去一日車費五元並通知諸議員凡入會場必持名片至書記處登記以便查考由是以來雖至日暮亦必赴會應卯如五月六日開第十七次會時巳三點二十五分蔣士杰到會三點四十分沈濟安到會四點二十分張相到會嗚呼蔡議員數百字之提議案不敵五枚銀元之勢力說者謂若照此意再加修改議到會一時領洋一元則自一時開會至散會時間正合五元之數各議員必爭先赴會矣斯言得母太謔 
[取銷聯合會代表]  
　　省會選舉陳大猷俞仁愈爲各省議會聯合會代表本期聯絡各省爲利國福民起見刻因此會遷移滬上故特派代表四人來省會討論宗旨經季議員通等四十餘人先後辯駁意見甚爲不合該代表不樂而散現本會巳將陳俞二人代表名目取消矣 
[江蘇學界致謝美國承認記]  
　　江蘇敎育司現以美國首先承認中華民國應致謝忱特通知各學校長至交涉局會議歡謝辦法八號午後各學校長各率全體學生約有二千餘人排隊至美領事館申謝頗極一時之盛維時經過鼓樓街並有某國人在樓上攝影兹將是日情形錄下午後一時半各校學生齊集乾河沿金陵大學堂每校前排學生三名一執民國國旗一執美國國旗一執校旗導之以行學生有制服者全着制服無制服者一律長衫其後排學生每人手執中美小旗各一面行至美領事署排隊唱歌而入卽請美領事出至屋前各校代表推總代表一人向前面致頌詞並預推一人通譯畢卽大呼大美民國萬歲三聲中華民國萬歲三聲美領事接見後卽致演說詞頗爲爲懇各學生乃高聲歡呼而出頌詞一併錄下五月二號大美國大總統向我國臨時大總統表示正式承認中華民國我江蘇全體國民聞之不勝歡忭我中華民國成立以來至今巳十有五月我國革除專制造就共和實以貴國爲先進之模範今貴國大總統復於各國之前首先提議承認繼續舊日之感情鞏固將來之睦誼凡我國民同深鼓舞願自今以後大美合衆國政治人民益增發達我中華民國民人亦踴躍策勵以步後塵共樂和平同臻幸福此頌 
[蘇滬寗三廳法官之更動]  
　　江蘇司法籌備處長張一鵬高等審檢廳長楊蔭杭陳福民於八號致北京司法部電云蘇滬寗三廳爲全省模範急應物色合格人員正式任命查有王慎賢係前清進士館並日本速成畢業又曾任推事一年以上堪以任爲吳縣地審長汪駉孫係杭州官立法政三年畢業堪以任爲吳縣地檢 
 
 
 

Page 7

 
 
長尚鰲文係京師法律學堂畢業朱輔成係杭州官立法政三年畢業杜濬川係日本法政大學三年畢業章圭瑑係進士館並日本速成畢業又曾任推事一年以上梅鶴章係日本速成畢業並任推事一年以上均堪任爲吳縣地推事屠銓係日本法政大學專門畢業堪任爲上海地審長陳英係日本中央大學畢業堪任爲上海地檢長張清樾端木棻均係日本明治大學法學士楊樹猷係日本法政大學專門畢業惲福鈞董永昌均係北京法律學堂畢業均堪行爲上海地推事以上各員均經處長等慎加採訪學識俱優現在蘇甯迭出重案整頓法務迫不容緩應請迅賜呈請任命以保尊嚴而杜倖進其甯廳各員俟與第一分廳商定後再聞 
地方通信 
[蘇州]  
　　　巡警不守規則前日應省長通令蘇屬行政各官廳以後遇有違警人犯不准擅用私刑以重人道石廳長奉令後卽通飭所屬各警區轉知各分署一體遵辦不料該項通令甫經發出而各區署中及各路崗警等非惟不遵而又加甚昨日下午齊門外三義園茶室堂倌進城買衣並在元妙觀中買小兒玩物數事持在手中行至臨頓路忽遇東路巡士陳永福上前不知何故將該堂　手中之物悉數搶去並將該堂倌痛擊兩下而去該堂倌因並不違犯何項警律且所買之物又被搶去心實不服乃尾隨其後向之追索而該巡士又串通週番將堂倌拘入局中請巡記責手心十下始行釋放噫寃矣 
[監犯因何喧譁]  
　　本月五號晚間吳縣監内各犯不知因何事故忽然大起喧譁司獄官恐肇事端立卽票明司法長於次日晨將監犯七十餘名一併遷入模範監獄 
松江 
[法官更調之周折]  
　　地方檢察長陳芝昌君奉大總統命令調任直省後審判廳長朱書樓君卽改就其缺而以袁仲濂君任審判長時省垣籌備處適有裁員加薪之通令袁君遂將全廳員缺量予改組以張達徵君爲正推事錢伯籃君爲預備推事赴省要求任命而上台則派王紹裘屠振殼兩君爲正預推事領有高等廳委任狀來松任事張推事等乃以未奉飭知不允交卸入晚張並不容王屠就本署下楊王屠遂拂然回省袁君亦卽踵往冀爲張等調和矣 
　　又聞初級檢察官許君奉高等廳命令調省另用遺缺委汪君接事再所官張某因逃逸人犯十六名罷職遺缺委姚某接任昨巳到松矣 
[小學校旅行紀]  
　　華亭第一第二兩高等小校定於本月九號整隊赴佘山地方旅行以資練習 
[南滙匪盜横行]  
　　南邑遠北巿楊家鎮東巿仁元槽坊於隂曆四月初三夜突來盜匪七十餘人打進正門將店夥盡行綑縛錢洋衣服等物搶刦一空後於西巿梁寳文住宅及隔壁潘文達花米行亦被搶刦爲數甚巨據被捆者言盜匪均身穿軍服肩負快鎗且刀傷事主三人惟無性命之虞 
鎮江 
[鳴砲致謝美使]  
　　美總統派專使來華慶賀承認巳紀報端兹悉美專使海軍少將尼科爾森君於日前乘該國頭等巡洋艦抵鎮後即赴各商團各旅部致賀均接待如禮旣而駐鎮三十一二兩旅長會同指令焦山象山雩山各砲臺於八號午刻升旗鳴炮以誌道謝此外商會總理吳澤民君亦通知各商號懸旗誌慶 
[花界新惡劇]  
　　妓女高碧霞花界中之翹楚也日前因拒某甲接線頭甲大怒卽約素行强暴之武弁柳某於昨晚在某大菜館設筵召高碧霞等十七妓侑酒當場柳執手鎗恐嚇欲驗高妓下體該妓堅不願當衆出醜願甘一死嗣由諸姊妹跪求柳某免驗不允適某乙至爲之解圍於是高妓及諸名花始得脫圍而出柳某以無面子下場復於夜間率領無頼多人擁至高妓家内擊毁一空並將高妓頭面敺傷始洩忿而去 
揚州 
[木行大搶案]  
　　揚城自戒嚴令下城外搶刦之案猶未嘗或熄初七日南門陳姓木行突於上燈後來有身穿軍裝者十餘人明火執仗行刦幸由步兵四十入團前往護救當場捕獲盜犯六人連夜解送司令部由徐軍統發軍事裁判李士引審訊聞將於日内以軍法從事矣 
[兵隊紛紛出防]  
　　第二軍徐軍統因各鄉謡言甚重每有土匪　機搶刧巳將所部各團營分派各鄉鎮巿駐紮以資保衛刻又將工程第十二營一二三連目兵調往平山堂駐紮廿三旅四十三團之第三營步隊調紮東鄉張綱溝騎兵第二團調駐城内北河下同德里聞日内尚有續行遣調云 
[咨緝僞軍務司長]  
　　揚州第二軍徐軍統准江蘇程都督咨略云鎮江陸軍步隊第三十二旅旅長趙念伯破獲亂黨之鎮江僞軍務副司李某業巳正法其在逃之僞委辦江蘇全省要塞兼鎮江軍務司長劉春蕃請卽通令偵拿以免遠颺徐接咨後卽訓令所屬廿一二旅曁各團營一體嚴拿 
杭州 
[飭查社會黨演講團]  
　　昨日警察廳接准民政長令文案據上海中國社會黨本部函稱頃據本黨杭州部報告略稱黨員唐瑞甫所組織之演講團頗多無識之徒散布謡言希圖阻撓等情敢請轉飭各級官廳出示禁止免滋誤會等因到署查該社會黨員唐瑞甫所組演講團宗旨若何所稱無識之徒究竟散布何種謡言希圖阻撓者何事未據詳晰聲叙應令該廳長查明核辦並澈查所轄境内各社會黨支部是否與飭禁之純粹社會黨宗旨相符檢取該社黨綱呈候核奪 
[綢莊帳船被刧]  
　　杭垣招寳堂源昶順綢莊夥吳嘉榮君因近來銀根侷促緊急所放嘉湖等處之帳不能不赶速催收日前在菜巿橋雇船赴湖於隂曆二十八日卽乘原舟回省路過雷甸鎮停泊待曉不料尚未夜半突被盜船兩艘匪黨數十人潛解船纜拖離至武林頭地方各持刀械擁入船中嚇禁聲張衆客以盜黨咸持凶器祇得任其飽掠而去計全船銀洋綢緞衣物等約失贓三千元有奇現該商巳具呈民政公署令行警察廳曁水上巡警籌備處通令嚴捕矣 
湖北 
[民政長籌辦公娼]  
　　鄂省向無公娼私娼則遍地皆是刻聞民政長咨省議會云查公娼爲文明國法律所許方今交通便利各屬繁盛之地商務輻湊凡旅舘客店往往容留私娼若取放任主義深恐滋生事端擾亂秩序查察不密流弊滋多不若採取限制主義明定公娼制度使受法律上之取締卽受法律上之保護似於地方善良公共衛生不無裨益兹由本府擬訂取締娼妓規則二十八條檢驗規則十五條理合咨請提議公决施行 
江西 
　　法兵艦游弋鄱湖 
　　下三台總台官李明揚呈報都督四月二十八日上午七時有法國兵艦到湖進口當經東西兩炮台升旗停阻該艦並未停輪又未答應竟自入湖業經總台官電呈在案乃於三十日上午十一時該艦出湖又經兩炮台升旗向阻查詢艦名都大據稱前往省城遊玩並未他往現巳開往南京等處云 
雜評二 <（獸）L ] 
[普通人之輿論]  
　　鄂省訪函謂鄂人對於宋案借欵兩事其和平派爲政府洗刷其暴烈派極力攻擊政府而一般普通人則以其中含有黨見均不深信兩方面之言云云不知所謂普通人者何人歟吾今乃知普通人之輿論爲最真普通人之心理爲最平各政黨對之將謂之何 
[奉閩之借債案]  
　　中央政府借債也各省反對之各省政府借債也議會反對之奉都督之借債案閩省長之借債案均經議會反對而取消之矣然而吾聞某省議會有議借債以興實業者矣不知反對之者將何人歟 
[蘇議員之金錢主義]  
　　昨接訪員報告謂自蔡議員提出缺席懲戒案後衆絶不爲動迨扣薪之議行而議員遂不敢不應卯於是外間有不如按鐘點計薪之誚 
　　今又接訪員報告謂今日會場議員有主張公費旅費每日七元者王議員言五元猶多何能加至七元而衆乃與之反對且有人欲禁止旁聽致大起爭執於是外間又有恐揚醜態之誚 
　　吾愛蘇議員吾敬蘇議員不敢加一詞於其間也然又願蘇議員其自敬愛 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商界對於議院之切望]  
　　上海商業持會致北京參衆兩議院電云北京參衆兩議院諸公鑒儉電幸邀鑒納現在議長巳定而南北謡諑益駭聽聞百貨阻滯金融恐慌商家首當其衝滬漢各處巳發現鉅數倒案爲今之計務懇諸公速定憲法速舉總統勿因爭執阻碍大局進行商業幸甚全國幸甚 
[軍艦運兵進口之訛傳]  
　　公共租界捕房總巡卜君自滬上謡言紛起以來對於中華軍隊調派駐防及軍艦往來等事甚爲注意前日聞有人傳說謂吳湘口外來有中國兵艦二艘裝載兵士進口巳由吳淞口旗台扯旗阻止現暫停泊口外云云卜君當於昨日飭派探目李星福前往吳淞偵察動靜旋由李探目查得吳淞口並無裝載兵士之軍艦停泊祇有前赴崇明剿辦士匪之舞鳳軍艦及海軍司令部派駐該口防護之軍艦三艘亦無新到兵船實是謡傳之誤業巳報告卜君知照矣 
[改組上海地方審判廳三誌]  
　　上海地方審判廳經高等審判總廳將全體廳員盡行撤換另派屠銓君來滬改組巳兩誌本報兹悉屠君字衡衆直隷宛平人現充南京民國法政大學政治科長日昨有人至其庽所面詢一切據屠君云予向患咯血宦情素淡值此黨爭激烈更不愿投身政界所有上海地方審判廳長一席雖經高等總廳呈請任命事前並未商明况宋案巳由普通法庭裁判予爲國民黨人如果承審此案先巳自處嫌疑予現有要事准於明日卽回清江將來中央任命宣布後予當辭職並謂今日黄涵之廳長來庽謂一切手續俱巳完備請予卽日到廳予巳婉辭却之矣 
　　審判廳長黄涵之君昨致北京司法部電云齊電計達慶瀾正在督率廳員清理案卷預備交卸詎本日高等審長復委新派民庭長張清樾先行代理廳長並由高審廳推事張汝霖率領新派各員來廳勒令交卸不容刻緩高等審長似此專横萬難忍受除將巳起訴宋案專案移交外其餘祗得飭令書記官代辦交代慶瀾等卽日出廳惟將來案卷設有遺誤慶瀾不能負責謹電聞卸任上海地方審判廳長黄慶瀾叩 
宋案今日觀 
[應桂馨深夜索香煙]  
　　宋案要犯應桂馨在一區看守所内要求吸食鴉片業巳通融照准詎前夜三點鐘以後該犯忽因香烟斷缺異常閙吵臨時看守所長龔君告以時巳深夜無處買該犯仍嘵嘵不付龔君無奈當即派人乘車往北巿購回給與吸食方始安靜並悉該犯烟癮極大須吸廣誠信頭號公煙每購十元祗能供其三日之癮聞此項費用亦准開支公欵云 
[楊律師詢問開庭日期]  
　　楊景斌律師担任爲應桂馨辯護兹因此案業經預審故於昨日特至地方檢察廳探詢何日由審判廳開庭審訊該廳中人答以現在審判廳發生改組問題一應手續未經就緒所有公開法庭一事驟難定期楊律師乃興辭而去聞刻巳致電司法部請求速飭審理矣 
[應犯妻妾之運動]  
　　聞應桂馨之妻妾因恐開庭訊判之後或須處以死刑近日百般運動擬出重資央請前充某署繙譯之洪某及混名無錫惠泉山大阿福之王某二人代爲鑽謀未知此二人甘爲所用否 
[應允初受罰]  
　　應元初應興來兩人於日前預審宋案時窺探被拘未經釋放兹由警察長穆君訊得該兩人實與此案無涉惟應元初身畔所帶偉人名片甚多顯見有意招摇姑寛判罰洋二十八元以示薄懲俟洋繳案後仍令取保省釋 
再誌巿政廳與巡警長之激戰 
[巿議事會致縣議會函]  
　　敬啓者本議事會今日議决淞滬巡警廳長以寄押普通罪犯擅將本巿政廳大門關閉旣碍辦公又妨主權屢商無效議員全體辭職除電省會外敬請縣議會卽日派人接管案卷或卽由尊處加委本議會文牘員保管一切切盼指揮引才敬於九日下午四時在巿政廳鵠候 
[縣議事會復巿議會函]  
　　敬復者頃准台函内開（中略）等由准此查縣議事會之職任權限未便代任保管當卽函達縣知事從速磋商定可解决幸勿遽行辭職以慰全巿之望是所切禱 
[縣議會致縣知事函]  
　　敬啓者頃准上海巿議會會長王引才君來函内開（中略）等由准此查縣議事會之職任權限未便代任保管除函復前途允爲轉陳尊處從速磋商解决外相應函達敬祈迅賜會商淞滬巡警廳長早爲解决是所切禱 
[宣告辭職原因]  
　　上海巿議事會宣告云本議會自去年七月遵照江蘇暫行巿鄉制組織引才等猥以菲才得忝多數當選任中以來於各行政機關交議地方人民請議及議員提議各案莫不參照法理事實悉心討論忽忽經年差免隕越不意宋案發生應犯桂馨以普通罪犯移歸地方審檢廳審理本月三號巡警第一區受押應犯而本巿政廳大門遽由淞滬巡警廳長鎖閉勒令由旁門出入一時羣相驚訝全巿譁然查巡警區之附設於巿廳也始於總工程局賡續於城自治公所其時辦理警政權屬地方此由事實上附設於巿政廳者也洎巡警更稱商埠而本廳前面樓屋本因警務建築現旣無他要需且念巡警保衛地方尤與巿政息息相關故雖實爲房主房客而尚未發生契約上之關係此由歷史上感情上附設於巿政廳者也是以本廳大門表面似與警區公同而以法律論則爲本廳所獨有縱警區有鎖閉之必要亦應先事熟商此在普通訂有契約之房主房客且然况爲絶無報酬之感情作用乎乃經董事會一再函商始終不允縣知事居間調停亦未解决連日值夏季開會議員之不知者均不得其門而入以致開會三日均不足法定人數不得開議面外間人言嘖嘖謡諑横生在議董兩會人員固有毛家弄旁門可以出入而以堂堂自治立法行政機關晝夜鎖閉成何體統萬一不逞之徒造言生事後患何堪設想本議會之所由不能不與力爭者此也讀巡警廳長復董事會函亦有無閉門之必要語而堅持如故殊不解意旨所在本議會旣不能照章進行又不能保守主權天職何在法律何在設復戀棧徒貽地方羞當經公决全體辭職爰述梗概以爲我父老兄弟告焉 
[莫議長慰勸無效]  
　　縣議會議長莫子經君於昨日午後二時親詣巿政廳與陸總董及各董事議長等晤商解决方法陸總董等以此事取决公意况巳電達省議會等請示所勸各節能否照允應候接奉回電再行商議云 
[議員開談話會]  
　　議長王引才議員沈健侯曹棣王爕功諸君昨致各議員函云敬啓者此次巿議員不得巳而辭職惟我同人屬在地方公民仍應聯絡兹訂十一號下午三時假城内羣學會開談話會務祈駕臨 
[起訴暫緩進行]  
　　巿政廳總董陸崧侯君本擬延請曾澤霖律師赴蘇省高等廳提起公訴兹因業巳辭職暫緩進行當於昨日函致曾律師云兩奉台函敬悉一是現在議事會董事會均巳開會表决全體辭所有起訴一事且緩進行特此奉復 
[南商會致應省長電]  
　　應省長鑒淞滬巡警廳長擅閉巿政廳大門屢商無效議董兩會全體辭職闔巿驚駭請迅令穆廳長卽日開門以安衆心至禱上海南商會總協理顧履桂蘇本炎蒸 
[酌定外人告訴辦法]  
　　上海地方檢察廳前日通令南巿閘北浦東閔行等處各初級檢察廳云爲通令事案奉江蘇高等檢察總廳訓令第二百九十三號内開案准司法籌備處函准上海交涉使函稱昨准法領函稱節據本國傳敎士禀報屢有中國地方衙門票傳到案等情兹據敎士呈到吳縣地方檢察廳傳喬敎士傳票一紙前來實屬違背和約查此案係被匪徒蔣棟至天主堂突將玻璃窗打毁經喬敎士赴巡警局報告初允究辦後置不理繼至審判廳報告亦置不理後至吳縣檢察廳報告隨卽票傳喬敎士到案如該檢察廳欲知此案案情可卽派員往問或函致詢明均無不可並無權出此傳票將犯事姓名與敎士之名並列一似提票無異合將傳票抄送即希貴交涉使查閱認真辦理迅卽飭令各該地方官以後不得再有此等情事以符中法約章爲荷等因並送吳縣陶檢察官傳票式樣一紙前來相應函請貴處長轉飭該廳並通行各廳查照辦理爲荷等因查函稱各節似喬敎士處於告訴人之地位目前爲條約所制限該廳遽用傳票於手續未盡得當現在應否轉飭該廳並通行一體知照之處相應函請貴廳查核施行並希見復等因准此查閱前清咸豐八年中法條約第三十五欵第三十六欵關於中法兩國人民之爭訟及中國官之防護並無明定官廳不得票傳外國僑民之文此後續議條約亦未追加及此民國肇興法權獨立直接審理在律當然除兩國條約及各種法規有特定外中外人民應受一體待遇此案吳縣檢察廳預審之初因約章未設專條通用普通程序傳喚告訴人似無不合之處至法領所稱派員往問或函致詢明法律條約兩無依據礙難照行至將來關於外國人告訴事件如因語言隔閡或其他窒碍情形告訴人儘可委托他人代行而自爲告訴時由受訴官廳酌量情形函請交涉使轉商領事傳訊復知以憑核辦此屬國際共助之一除函復並函知兩高等分檢廳外合令該廳遵照辦理此令等因奉此除分行外合亟通令該廳卽便遵照辦理 
[交通部復日報公會電]  
　　上海日報公會鑒歌電悉查萬國電報通例第七欵凡礙及國家治安或滋生亂事等電電局有權截留不發是無論是否戒嚴時期如有前項電文當然在禁止之列現在謡言繁興亂機潛伏迭奉大總統諭飭檢但往來電報本部爲維持全國治安起見經飭各電局查照萬國通例一律實行如果訪員發電不論有無事實但無礙公安自應照常發遞以維言論倘與通例有背則本部職權所在實未便照准此復交通部佳 
[查封地保財産]  
　　上海縣知事吳君昨日布告云案查奉頒征收地稅章程第三章第二十廿一廿二廿三各條内載凡催征地保將所收地稅隱匿不繳處以拘押仍不繳納將其財産查封定期拍賣備抵各等語該念三保六圖地保顧雲齋催征辛亥年漕米元年忙銀並未禀出玩户蒂欠屢提躱避其爲所收地稅隱匿不繳可知今巳久逾拘留拍賣財産法定期限旣據扭解到案業巳拘留十日竟敢挺押不繳玩法巳極除飭查封該保房屋財産一面宣布命令使該保知悉並飭吏追交契據以便執行外合將事由揭示布告爲此布告諸色人等知悉特此布告 
[包探偵獲强盜]  
　　盜匪俞德勝周掌生曹金實近在浦東北蔡鎮紏黨夥刦某姓衣飾現洋逃至滬上匿居虹口元芳路二百六十六號屋内前日被美捕房探目石金榮包探蔣榮生偵悉禀奉捕頭協同一百三十六號西探前往將俞等三盜並婦人夏張氏一併拘入捕房當在周盜身畔搜出鎗珠數十粒卽飭分别押昨晨解送公共公廨經王襄讞會同德衛副領事略詰一過判仍分别押候提齊人証於下禮拜六再訊 
[匿名書信之害人]  
　　本城源昌珠寳店夥金漢文日前身帶值洋一千七百十二元之珠飾行經虹口密勒路被匪誘入附近空屋内先用石灰迷目繼卽綑縛將所帶珠飾悉數搜去逃逸業經報捕請緝在案前日該店忽接匿名信函内稱此項珠飾係住居法租界之王小山所搶云云該店當將原函送呈捕房禀請公廨備文於昨日派探將王移提到廨經中西官研訊之下以原告所控無憑判王開釋仍着緝匪解究 
[除暴安良之請求]  
　　浙江旅滬學會致寗波顧旅長常統領電云餘上兩縣交界五車鎮向有盜患幸賴防兵自移駐後控制較遠盜風復熾居民惶急仍懇酌派駐守以資鎮攝近聞虞境五夫鎮錢店境姚曹墅橋行船均被盜刦損失頗巨應請通飭嚴緝以期破獲而安人心實紉誼盻公復 
[水師營派兵候差]  
　　滬防水師第三營王營長昨派二隊三排兵士二十名携帶鎗械前往混成第三旅司令部聽候差遣第一第二二營楊吳兩營長亦於昨日各派兵士二十名來滬聽候李旅長調派守衛 
[弔閱同德泰參號帳簿]  
　　同德泰參號股東李韻芾等控經理陸泰孚圖賴股本盜賣存貨等情前經上海地方審判廳訊供各執致未結案嗣復赴高等廳上訴並牽涉承審司法各官當奉命令着將此案解歸寳山縣審判廳訊斷以免嫌疑在案兹悉寳山審判廳業巳開庭辯論數次尚未判决前日移請上海地方檢察廳請將前次書存賬簿念五本解送來廳以便查察昨午陳廳長巳飭法警余濤將該號大小帳目念五本送往寳山審判廳查收矣 
[龔玉灰赴鎮接任]  
　　前閘北巡警局長龔玉灰君奉應省長訓令調任鎮江警察廳長曾紀前報兹悉龔君巳於昨日下午乘坐專車赴鎮江履新閘北馬隊巡邏隊偵探隊各隊長均率長警在車站排隊送行 
[春季賽馬四誌]  
　　昨爲旅滬西商春季賽馬之末一日計賽跑七次跳浜兩次第一次十三馬洋人滙利代沙遜紅衣帽白馬勝第二次十一馬工部局西人魯紅衣白帽黑馬勝第三次九馬大祥茂洋人白衣帽白馬勝　第四次七馬滙利代洋人牛維醬色衣雪青帽灰馬勝第五次八馬舉賽跳浜洋人卜爾拿代小柯子黑衣帽黑馬勝第六次九馬卜爾拿藍衣帽灰馬勝第七次八馬復賽跳浜西人小老林子醬色衣帽白馬勝第八次十五馬洋人小老林子代公司黄衣帽黄馬勝第九次馬夫代賽小寳生代洋人麥格利麥淡紅衣帽白馬勝 
[商學補習會今日開會]  
　　南巿商學補習會昨日分佈公函云四月廿三號職員會議决訂期五月十一號（隂曆四月初六日下午一時開全體大會如有建議事件請先送下爲禱再是日下午四時爲余作民君開迫悼會余君籍隷四川作客滬濱對於會務非常熟忱忽於四月二號逝世刻下靈柩寄安四川會舘凡吾同志有賜輓詞或賜賻儀謹請送至外鹹瓜街本事務所代收彚寄 
[小學校舉行遠足會]  
　　江蘇省立第二師範附屬單級小學偕滬北北山西路求實小學校於昨日（九日）上午舉行春季遠足會職員學生校役往者共有三十餘人由李君儉繹郁君從周張君鑑江朱君炳堯率領於九時許出發排隊徐行沿路高唱遠足等歌聲韻悠揚觀者稱羡途經高昌廟製造局泉漳别墅旣抵龍華先往龍華園休憇片時繼至孤兒院由沈君雄卿殷殷招待參觀各項成績（如籐器木器布疋等）徘徊半時許至車站乘車而返 
[擬訂巿立小學校暫行章程（二續）]  
　　第二十一條立小學校不得一學級置一本科正敎員時得巿於二學級置本科正敎員一人及助敎員一人助敎員卽承正敎員指示從事敎授 
　　第二十二條巿立高等小學校得酌置專科正敎員 
　　第二十三條巿立本科正敎員不得兼他校職務 
[第三章設備]  
　　第二十四條校地以選無害於道德衛生且便於兒童之通學爲適宜 
　　第二十五條校舍宜與敎授管理衛生一爲適當之規畫且須樸實堅固 
　　第二十六條校地校舍體操場及校具均宜與學校規模相副　　第二十七條本章規定各節非届建築或改築及新製校具之時有難於適用之處不必速改俟有該項機會再行照章辦理 
[第四章校長敎員之任免]  
　　第二十八條巿立小學校校長敎員之任免遵照巿鄉公所管轄巿立鄉立學校通則第二條辦理 
[第五章校長整理校務督飭所屬職員]  
　　第二十九條校長整理校務督飭所屬職員 
　　第三十條巿立小學校之預算决算遵照巿鄉公所管轄巿立學校通則第三條辦理 
　　第三十一條本科正敎員擔任兒童敎育且掌敎育所屬事務　　第三十二條助敎員佐理正敎員之職務（未完） 
城内 
[縣知事批]  
　　（商民姚家有呈批）呈悉前據具呈卽經明晰批示在案現在是項基地尚未整理就緒旣稱持有單摺姑候查明並結案後酌辦仰卽知照（鄉民何桂堂呈批）呈悉此案是否巳由審判廳判定本署無案可稽候卽移詢以憑核辦至建築地點乃另一問題與坍屋案無涉該民祇須自巳謹慎毋庸多慮 
[地方檢察廳批]  
　　（印繼泰卽殷積泰爲揑言陷害據實陳明請求鑒核批）此案前經預審爾及周沈氏各執一詞當飭迅將阿子帮同尋覓交領在案迄今未據尋獲并據呈訴周孫氏揑言陷害等情前來究竟孰實孰虚候飭偵查明確再行核辦（張沈氏訴陳阿課誘姦騙財請求傳案究追批）案經迭次研訊並飭偵查未能明白兹據來狀又不能指出確實証據姑候再傳集訊奪（馬張氏請求給還洋元金戒批）狀悉查此案前據該氏呈訴之後卽經函詢警局嗣准復稱該物訊係逸犯之物故巳没收充公本廳自未便據爾一面之詞再行函請給領該氏如果有充分理由儘可向警局據實申訴請求發還至爾子炎生屢次搶刦早經供認應候按律辦理毋得多瀆 
[贓盜解廳]  
　　本邑西鄉北新涇附近沈家宅任少山等家被盜行刧後經閘北騎巡隊拘獲盜犯徐金和等六名解送第二初級廳訊究巳紀前報昨由該廳備文飭警將徐金和徐仁和徐鳳鸞蘇學詩李小五張生元等六名並一切贜物解送地方檢察廳請爲訊辦並書明在金和處抄出大洋四十元金戒一只仁和處抄出大洋三十四元銀表一只銀練一條另外再有大洋六元小洋一角插子刀一把當票三張皮鞋一雙當奉陳廳長諭飭分别收押候究贓物等件暫存候示 
[稍安毋躁]  
　　山東人趙維誠昨至地方檢察廳訴稱現住滬甯鐵路車站充當念八號巡警髮妻曹氏忽於本年三月中被人誘拐出外找尋無蹤現知爲蟻媒王陳氏所拐賣業巳被警拘解到案於四月十六日奉諭將妻發堂留養在案爲此來案禀求給領陳廳長諭候查明辦理 
[監禁拐匪]  
　　女子馬大招子被拐匪林德梅誘拐出外意圖價賣當被警區查獲解送地方檢察廳預審明確起訴同級審判廳於前日訊明判林監禁一年另二個月以儆 
[確曾行兇]  
　　西馬橋萬興米店經理周子奎控股東包壽伯行兇傷人曾經地方檢察廳預審不認判候調查在案昨日又據該店隣人周調卿等投廳起訴証明包壽伯當日行兇情形陳廳長諭候查明前案核辦 
南巿 
[誘拐女子]  
　　紹興女子謝阿琴被無賴曹必發拐帶來滬串同南巿關馬頭柴炭船户毛裕生藏匿滬軍營後面陳三家内意圖販賣嗣爲女父謝阿高來申尋見訴由水巡區拘獲毛裕生供出前情旋又派探至南區移提該女阿琴到來問明該女年十五歲事關誘拐著送淞滬警察廳補提正犯曹必發歸案究懲 
閘北 
[提訊强盜]  
　　北新涇申家莊任少山所開之任遠和米店被盜刦去銀洋金飾共值千餘元一案先後緝獲盜匪徐金和徐仁和徐鳳鸞蘇學李小五五名前日經凌科長分别提訊當在各犯身畔搜獲贓洋及時表等件該犯均巳供認判令還押候補提同黨再核 
[協提拐匪]  
　　北四川路新巡捕房前日派中西包探至三區報稱有拐匪韓金吾馬占標二名匿居長興里二百五十八號請派長警協提等情蔣區長准將韓馬二人逮案收押令該探持文移提歸案究辦 
公共租界 
[快快辯訴]  
　　向爲洋紗掮客之金雨蓮因與馬之駿股開合豐洋貨號不理虧本銀兩被控前晚由公廨傳訊兩造各延律師到堂代辯並據被告代表律師聲請移送商會理算孫襄讞以應否移送商會公堂自有權衡且被告迄未具訴因與觀審之美領强君判交原保着補具訴詞候再核奪 
[檢查舊卷]  
　　鄭華華控金小雲佔地等情前晚由廨傳訊兩造各延律師到堂互辯多時孫襄讞以前清時旣在上海縣涉訟有案因與觀審之美領强君判金交原保候函致審判廳將原卷送廨並着兩造各將契據呈案再行核奪 
[補傳人証]  
　　李熊氏因藻文印刷公司前經理倪獻廷不理存欵洋二千五百元控奉公廨判限料理嗣因倪不甘遵斷特延律師到堂聲請復訊諭令照章存洋二千五百元候核在案前晚由廨復訊兩造各延律師到堂代辯良久王襄讞與觀審之德領裴君以倪旣巳存洋着退候補傳人証再訊 
[限期清理]  
　　蔡永芳控王桂發不理抵單借洋五百元前晚由廨傳訊判交五百元人洋並保限兩个月理清如違卽將所抵單地抵償 
[冒騙結果]  
　　甬人邵阿根因用王仲記假圖章冒騙何元通信記等各號貨物被控經公堂訊判押候函致閘北警區移吊贜物再訊在案昨經關讞員會同德裴副領事復訊明白判邵押西牢四月以儆 
[因何逞兇]  
　　虹口武昌路七百六十一號住户曾連生控被陳阿虎施富才用刀砍傷昨由捕房將二人拘解公堂訊供一過判各存洋五十元保出候原告傷愈再訊 
[從此拆離]  
　　趙生高前因妬姦起衅持刀將其姘婦王阿狗及同居之王李氏戳傷由廨判趙押候兩婦傷愈再核在案兹兩氏均巳醫愈昨經公廨傳案質訊明白中西官以趙兇横巳極着押西牢一年半期滿逐出租界刀存捕房備查 
[婢女被虐]  
　　昨晨捕房解送迷路女子阿狗到廨請示據供年十五歲清江人被匪誘拐來滬賣於趙姓爲婢因遭虐待是以走出判發濟良所留養候核 
[旣賠又罰]  
　　黄包車夫馮萬有瞿阿二均因拖車不慎撞破一百二十七號西捕及某西人之大衣昨由包探將兩人拘解公堂訊明判馮賠洋十元瞿賠洋十三元並各罰洋三元充公俟將洋繳清始將扣留車輛發還 
[幸未殞命]  
　　住居楊樹浦路之甬人張天寳前日與其姊馮張氏口角氣忿難平吞烟圖盡由捕查見帶入捕房轉送醫院醫愈昨解公堂經中西官訊悉前情諭令自行回去 
[不忘本夫]  
　　泥城外三百九十號住户張鹿生之妻馬氏因夫妻反目走出途遇住居香粉弄之婦人金沈氏被誘到家賣於張錦秀爲妻嗣因馬氏不愿乘隙逃回訴知本夫於昨日報捕將金沈氏拘解公堂訊供不諱判押女所四月以儆 
[勾串爲非]  
　　孫金和控學徒汪福生與其子孫桂生串竊衣飾質洋浪用等情昨由捕房將汪與桂生一併拘解公堂訊供屬實判各押三禮拜以儆 
[婦女私逃]  
　　沈利生住菜巿街十六號其妻陳氏前日携帶洋念元私逃無蹤昨沈投報捕房請爲查緝捕頭准之 
[流氓滋擾]  
　　流氓阿四前日向西華得路某衣莊硬賒衣服該店不允昨日阿四以穢物抛擲店夥陳阿慶面上逃逸陳投捕房報請查癖 
 
 
 

Page 11

 
 
[拐匿無憑]  
　　江北人楊阿連昨扭同居婦人許彭氏至捕房控被拐匿其女小歡子年十八歲請究捕頭飭探查無証據斥釋不理 
[巡捕跌傷]  
　　美捕房八百七十一號華捕前日下午搭某號電車至靶子路跳下失足仆地致傷手臂該捕歸禀捕頭飭送醫院療治 
法租界 
[大家留心]  
　　法捕房總巡藍維藹君查得近有一種竊賊假冒漆匠水木作工人等至各居民家揑稱房主派來修理房屋乘人不備行竊什物實屬有碍治安除飭探嚴行查拿外並傳諭界内居民以後如有此等人到來須詳加盤問查出破綻着卽扭案訊辦 
[毋再淘氣]  
　　馬文卿投廨控稱妻子胡氏於月前私逃出外今在伊親戚家中尋見堅不肯回扭求請究胡氏供稱因夫不顧日用反將婦人時常凌虐無奈至姨娘家中並非私逃求察判氏交夫領回並諭馬以後不准虐待 
[雉妓擇配]  
　　野鷄妓女王桂寳前因被鴇凌虐自投公廨求恩超豁經中西官察得該妓身患毒瘡判送醫院醫治在案今巳醫痊由捕房傳案請示王妓供並未許配與人不願回籍判發堂擇配 
[商讓利息]  
　　邵忠才莊延林同控四圖地保林鴻生前將田單托向周姓抵借洋一千元過期不贖連廿三個月利息共欠本利洋一千三百六十元向索不理一案昨經公堂集訊林供照算虧本洋繳案再核 
雜評三訥 
[應犯之優待]  
　　犯人而關重要嚴以防之可也犯人而涉嫌疑不苛待之可也至若應犯則罪證昭著慮其滋鬧或有别故自當以格外細心防守勸導而止豐其飲食巳爲過分而况十元鴉片僅供其三日之吸食夜半索香烟差人乘車往購前清時代供給欽差大吏亦不過如是將恐其滋鬧耶則凡犯人之滋鬧者均能如此優待乎將恐其自盡耶則派多人看守何用且應犯果欲自盡决不因優待而遂苟生也有鴉片而自盡更易防之更難吾不知優待之者是何用意也 
　　嗚呼幸而應犯一人耳若以待應犯之法而待多數犯人吾恐中國之財力將窮於供給犯人矣夫應犯有何能力而獨特異於衆犯耶 
[吳淞之謡言]  
　　謡北京亂事謡湖北亂事則地隔千里或可藉以摇動人心若以本地人而謡本地方事則一調查而可卽得真相亦可謂妄費心機矣 
　　前日謡製造局駐北兵今日又謡吳淞口有運兵之艦不可思議之謡言果何爲乎來哉 
 
 
 

Page 12

 
 
   
 
 

Page 13

 
 
自由談 
游戲文章 
[戲擬上海巿議會致巡警廳哀的美敦書巿議會大議長致書] [  鈍根] 　　 
　　巡警廳大廳長閣下查巿政廳爲本會統治權所及之地大門兩扇尤爲本會咽喉要隘按一千九百十一年通商條約第七夾八條載巿議會爲開放門户起見暫許巡警廳人員由巿政廳大門出入惟巿議會有合法的取締之權據此則貴廳對於該大門不得自由行動可知乃貴廳非但不受本會取締且將大門擅行占據本會爲顧全邦交含忍多日兹值本會繼續開會各議員因大門關閉皆從後門出入以致羣情大憤紛紛向本議長質問本議長以主權所在不得不請貴廳速將大門讓還否則破壞邦交本會不負其責書到限於二十四小時内答復 
　　中華民國二年五月七日下午八時巿議會發 
　　大議長王蓋印 
[剛巴度傳] [  越傖]  
　　剛巴度别號買辦不能確定其爲何許人大約寧波廣東爲多初碌碌無所表見海禁開後漸露其頭角外人來中國貿易語言不通情形不熟販夫走卒有能說洋涇　語者外人倚之若長城後剛巴度勢力愈大心計愈工其腦海中本無國家觀念種族思想苟有利於外人者無不盡心力而爲之苟有害於華人者無不滅天理而爲之刮我脂膏填其慾壑卽如近年滬上最通行之一種嗬囒水自言初無人過問惟託各番菜館代銷銷剩包退價則從廉不須先惠固極淺就也近則價且加倍卽地方官衙門購貨非現不付非我輩慘淡經營曷克至此言下若甚鳴得意者不知費二十年前斗米之錢僅換得外人一瓶清水中國利源安得不竭况爲外人盡忠盡孝者此猶餘事當戰事危急之秋經手軍火亦不惜互相蒙蔽攙和泥土換我金錢故囊槖之豐積累之易除鉅盜巧宦外實可首屈一指聲氣通朝野居處擬王侯而剛巴度三字之名亦遂大噪於時凡有童子至滬上學業其父兄親友相送無不預以剛巴度期之其爲人推重若此始惟託足於上海香港近則内地通商各口岸無不有其蹤跡又與其羽黨名式老虎者以及各洋貨舖之大老班聯絡一氣無不欲刮盡中國地皮奉諸外人彼亦得從中染指而於國計民生不顧也自知濁富之不足爲當世重故滿清時代無不花翎紅頂自厠於二三品大員人謂不稱其實剥同胞以媚異族此中臭味正是相投如我中國或因財政困難竟至於滅亡此二種人左推右攙實與有力焉民國成立又夤緣而入於政界總理度支組織軍隊儼然國民一分子其實甘爲外人鷹犬如故而亡清官吏之僑庽租界者又羣思得剛巴度一席以遂其發財之舊根性雖心思同材力同欲以迎合民賊者迎合外人又苦於南轅北轍惟其父若兄之曾爲剛巴度者其子與弟繼之無不得心應手蓋止知媚外不惜亡國本得之於遺傳性且更變本而加厲焉入外國籍作護身符方復囂囂然曰商戰商戰洋貨偶爾滯銷無不憂形於色中國出口貨大宗止有絲茶年來日形失敗幾見有急起直追力圖補救者且幾見有外人殫精竭慮爲中國人推廣土貨而開拓利源者相形之下空增浩歎甚至各處總商會中亦大半爲剛巴度之世界噫 
海國叢談 
[英國南極探險隊司各脫大佐之遺書] [  蛩廬]  
　　英國南極探險隊司各脫大佐及其同行人等在南極陷於悲慘之境從容就死於冰雪之間近日始發見之自哪威探險隊阿蒙生等至南極後彼等亦於去歲一月十七日安抵南極探檢蕆事乃就歸途二月十七日同行中之一人名衣完司者腦被震盪而死三月中風雪大作大佐屋知病死唯司各脫大佐及同行二人生存冒風雪北行達距安全地十一哩之所燃料及糧食俱盡三月二十五日司各脫氣息奄奄作最後之遺書二十八日三人共死於蓬帳中司各脫背倚於蓬帳之柱遣書與日記插於柱之間同行之醫師威爾遜及大尉巴烏司臥於寢床用之革鞄中而死救援隊於去歲十二月十二日始到司各脫等慘死之所發見前述種種之狀司各脫之遺書於英國發表後全國人心大爲傷感按其記錄可證明同行人等自始至最末期均甚安善病者看護亦周備又携帶有地質學上貴重品之標本三十五磅司各脫大佐之遺書曰我等今甚危弱巳認爲困難之時然以余個人而論此行殊無遺憾且以此行可證明我英人堪受困難互相倚助以冒險之勇氣而得死所今我等冒此危險是我等自願冒之反之我等之心意更無不平之理由目始至終决心努力以服從天意我等以我國之名譽爲此行之希望甘委一巳之生命無所顧惜唯余今欲訴諸同胞者願我等之遺族得有正當之保護我等若能生存則我同行人等必忍耐勇往不畏艱難使我英國人心感動傳爲佳話今記錄是等之大略爲我等遺骸之軼聞唯我等有幾重信賴者如英國誠爲富强國必與我等遺族以相當之保助也一千九百十二年三月十五日阿爾司各脫誌 
　　嗚呼觀於此文可證其無一毫之虚僞至其最後之心情吐露以任至何處必以天命爲歸仗同胞之義俠爲救助遺族之依此真人情之極致勇士之面目盎然流露於不覺也司各脫大佐之妻卡沙靈遺子彼得年方五歲英國海軍同人痛惜大佐之勇敢援戰死例贈其　族每年二千金二月十四日開追悼會於聖波爾禮拜堂英皇佐治第五親臨焉　 
尊聞閣詞選 
[新柳行舊作] [  逸民]  
　　流鶯語罷春風暖閒游結得踏青伴歌樓舞館思悠悠芳情都付垂楊管二月垂楊未挂絲婀娜無力裊長枝天公一夜傳消息付與東風好護持氤氲宜晴亦宜雨鵝黄初茁綠初吐三千粉黛眉鬥新十五女兒腰學舞可憐行人不肯停年年送别短長亭霏霏雨雪依依柳驪歌一曲愁難聽我是天涯多情客願天莫遣柳條碧碧時折柳送行人咫尺天涯情脉脉萬樹春隂近帝城不管人間離别情春風且與流鶯約吹入簫韶雜鳳笙 
[卽事仿李賀夜飲朝眠曲並次其韻近作]  
　　斗杓北指銀河高牙牌金釧聲勞勞熏籠倦倚夜筵醉不辨香烟與人氣寳馬如龍車如水面拂春風紅玉紫三萬六千日何事朝朝午夢酣西子 
[試硯齋隨筆] [  率]  
湘痕吟草一卷爲崇明施學詩女士著女士幼承家學雅擅吟咏歸同邑蔡君南平結褵未久而南平遽以母憂殉女士感逝懷人一以詩篇自遣纒綿悱惻怨而不怒允詩人之詩也聽雨云小樓閑靜坐深宵花落銀缸興欲銷忽聽雨聲飄細碎窗前悔煞種芭蕉七夕云誰家擫笛倚高樓銀燭清宵雅唱酬新月如鉤秋夜永滿庭風露看牽牛秋感云秋露花含涙面紅機中錦字怨東風誰家細弄江城笛吹落梅花入夢中秋風嫋嫋漾烟波獨倚闌干喚奈何萬里月明今夜望不知客思是誰多秋月飛來玉一盤映將愁思上眉端何時並坐紅窗下雙對蟾光照涙乾秋雲淡蕩擁愁根翠袖單寒欲斷魂行徧中庭回首望一簾斜月破黄昏秋草依然綠滿池烟波蕩漾繫人思江南風景猶無恙引得王孫歸意遲秋日溶溶穿樹林蘆花疑作柳花吟茂陵酒渴多愁病却典征裘不典琴諸作如小山叢桂自成馨逸他如哭南平七絶云六載鍾情小比肩中間隔絶巳三年那堪血涙交流日一滴何曾灑九泉一曲鸝歌唱别離吳山楚水夢中思傷心二月初三札猶是殷勤寄慰辭珍重叮嚀信八行言猶在耳未能忘那堪月落烏啼夜幾度思量幾斷腸年年九月製秋衣砧杵聲中玉漏稀今日秋衣何處寄輸他蝴蝶夢中飛肝腸斷後何能續點點斑斑血涙枯今日園中千萬竹不知也有涙痕無尊長相憐撫慰頻一聞慰語一傷神夜台君去知誰慰冷雨空山鬼涙新痛哭文通運不通斑斑涙灑杜鵑紅九原尚有慈親會莫向鄉關歎路窮同憐同病更同心恩愛情多一往深山水文章詩酒友房帷從此失知音瀟湘春雨望瀛洲花落鵑啼起暮愁萬里歸家終有路黄泉何處付書郵哭君此去永無還黄鵠歌成涙自潸忍聽烏啼兼泣血吟魂欲化望夫山煮茗抽書理瑟琴相期共賦白頭吟回思往事皆成夢欲問鴻都何處尋扶病傷心賦悼亡一燈如豆助凄凉言雖有盡情難盡墨點千行涙萬行字字沈痛語語悽楚雖幽蟬咽露孤雁涙風恐亦不能過之想見伸紙舒毫時當亦不自知其是涙是血也噫嘻自古懷才女子非　折蘭摧　先朝露卽離　寡鵠慘賦空幃薄命紅顔千古一轍彼蒼蒼者之厄人亦甚酷矣因憶長洲朱曙雲仁和許韞輝二女士均能詩而早寡所傳哭外詩甚多朱有句云聞爾關河有書寄可能爲我寄泉台許有句云鴻雁不傳泉下信西風何處寄寒衣蓋同此凄凉遂不免幽怨欲絶也 
劇談 
[新新舞台未來之新戲] [  玄郎] 　　 
　　新新小子和現取今古奇觀中王嬌鸞百年長慨故事排成一劇改名自由恨巳練習純熟將次起演踏琴唱歌賞月吟風極才人之韻事得色藝雙絶之子和演之必能出色當行大爲呌座届時賣座之備極其盛可預卜也玄郎不才願將此劇之顛末先時貢諸戲迷諸君之前明廣西苗蠻作亂臨安衛王忠因誤軍情降調河南南陽衛中所千户忠所生一子二女子彪留在軍前効用長女嬌鸞年十八次女嬌鳳年十六鳳巳聯姻鸞猶待字也夫人周氏原係繼室周有妹嫁曹氏寡而貧常寄食于王家舉家俱呼之爲曹姨嬌鸞丰姿絶世幼通詩書舉筆成文尤擅咏絮才往往月夕花晨臨風興感孤燈長夜顧影自憐與曹姨最相得夫人卽使伴之慰其岑寂時值清明同遊後園以鞦韆蹴踘爲戲忽見牆缺處有美少年探首偷覷連聲喝采嬌鸞頰暈紅潮急回繡房少年目逆送之卽躡足掩入徘徊于鞦韆架下覺一縷餘香猶芬芳未散也忽見細草叢中有羅帕一方拾而藏之如獲拱璧喜不自勝方出園卽有侍婢來詢少年亦不諱自言姓周名廷章蘇州吳江人父爲本學司敎與王府止一牆之隔轉詰侍婢謂小姐名嬌鸞 
　　巳乃侍婢明霞廷章囑其稍待卽回家取箋題詩一首以交明霞託其轉達而仍留羅帕以要之嬌鸞見詩頓動憐才之念從此以一幅　　之故隔牆唱和靈犀一點脉脉含情而孰知百年之長限卽伏於此數行酬和中也（未完） 
 
[率公] 汪鳴璋字品人年三十一歲浙江杭縣人寓蘇州南采蓮巷七號　　 
[自題小影壬子舊作]  
　　入世於今三十年一無成就最堪憐縱敎留得形骸在爭奈魂歸離恨天留真妙術竟如斯絶勝團沙與繡絲可惜愁懷難着影滿腔心事有誰知苦海沈淪豈夙因鏡中人是可憐人時艱無補真偷活負此頭顱負此身顧影凄其祗自憐半生哀樂苦憂煎容顔巳覺漸非昔豈爲多情損少年 
小說 
政治小說 
[鐵血男兒（一百二十二）] [  常覺　獨鹤]  
　　尼聆白剴切陳詞亦爲所動進退之間頓覺無以自主因亟廻顧其妹冀得一言以爲南針白知其意亟笑謂梅曰姑娘幸助僕一進忠告勸令兄速從僕議梅手撫白肩曰白君一片熱忱至爲可感惟君籍隷異國於西奥司内容决不能較吾儕所知更爲深切烏王巳失民心乃謂其能支持大局實非儂所敢信也至陶米洛甫本不足恃吾儕非騃竪亦决不致受其播弄所以略與通欵者欲因勢而利用之耳白君幸勿專爲烏王作說客倘肯賛助吾儕共圖大事則成功而後必有以報德也言旣仰視白面狀類哀懇白仍摇首曰僕無論如何　决難改變初衷除烏王外殊不願再助他人尼至是乃毅然謂白曰君助烏王僕忠社稷各自爲計幸勿相溷言盡于此卽求轉告烏王君勇士也今日來此實不忍見君受害請即遠離當令梅妹以側門見示其速行君目前地位甚形危險僕固無此能力堪任保護也白卽取冠謂尼曰謝君警告僕固知貴友陶米洛甫方伺察僕之蹤跡或巳露丸挾彈俟吾於門外矣　 
言情小説 
[麗綃記（九）] [  栩]  
　　明日之日朝陽爛如濯錦照映於五色玻璃之　紅帘軟繡兀垂垂而未卷瓶花噴其清芬與脂奩粉盒氤氲而爲一種藴郁之異香銅床綃帳之中微聞蘭息則麗綃猶沈睡如海棠喜尤旣醒而一臂爲麗綃所枕頗覺酸楚然殊不忍因轉側而驚其香夢而惟廻身軟抱使近於懷而腕乃梢舒惟是如雲之髮適當於吻鼻之間柔香膩澤固足醉人而可愛之睡容則轉爲所蔽復欲轉側則麗綃巳似驚覺騰一手於衾外而昻首以近喜尤之物試低呼之則香息微微吹人顰眉交睫依然睡態而容色之嬌嫩直舉世間所有之物無可與之比擬此時喜尤之心如飲醍醐甚欲其醒以傾盡其愛極之忱然又轉念此態殊不可以多見且旣醒而後又不免改爲惜别之容獨惜枕邊無攝影之具攝此嬌媚之態而印之於衾邊枕角之上雖曰不能然而印入於喜尤之心藏腦海間者直歷千萬億年而無可使渙滅也巳 
　　迨麗綃旣醒則瞿然驚曰此可憎之光線熠熠然射我眼簾者其瓦斯燈歟曰玻窓鏡檻交映夫朝陽之光耳麗綃曰悲夫今日者非昨日之所謂明日歟然我寗爲長眠之人任彼無情之天無端而昏無端而曉我必不願離此枕席而起喜尤乎汝乃目灼灼然甚欲與我扶肩而起我誠不識汝之心其鐵歟石歟悲夫我乃不圖仍有今日喜尤澘然曰忍哉卿乎汝乃復爲是言言次涙痕如綆交頣而下流入口角其味之鹹直將心臟肺腑歛縮至於極點而麗綃則巳投懷而泣喜尤之身蓋不啻葬入涙海中矣面壁間之時計故爲惱人之聲鏜鏜鳴十二下喜尤曰噫吾兩人乃至此時弗起寗不招人物議麗綃曰然此舘中人殆爲汝之爺孃汝欲起者孰使汝弗起趣起去乃以一手掀衾一手推喜尤於衾外復自裹衾面裹而臥任令喜尤如何終不廻面一顧呼之語之至歷一時之久亦漠然勿答而喜尤之技亦於是乎窮時計巳復鏜然一鳴則不得不姑自攬衣而起綉扃旣啓一僕人持函而進且曰輿人巳候四時之久矣喜尤乃知爲翟愛之使展視内書則其文曰 
　　昨日電達諒荷雙治頃者巳命姪女灑掃連室以待珠軒之至并具薄饌聊爲洗塵務乞雙賁而小齋懸榻亦旣拂拭維潔文旌亦不妨小駐特遣平頭舁荀輿兩肩以迓玉趾曷勝佇盼 
愛情小說 
[自由花彈詞（五十八）] [  天虚我生]  
　　看官你看秦幕嘉道人也算得善於順水推舟的了但是事到其間便使秦慕嘉是个古道老人只怕鬧得驚官動府少不得也就斷成了婚姻因爲徐萬書並不曾假扮女裝他那口頭冒做女子是个没憑據的又况律無正條例不爲罪旣然換過戒指這叚姻緣當然認做成立就是儷簫不願請上大律師打官司去只怕也打不過來所以那位秦老先生見機識竅知道鬧將起來反使女兒壞了名譽至於說那徐萬書是个柳下惠第二則除了他女兒自巳還又誰做得証人來呢閒話少說當下秦公使把書信付與秦保也不多說只敎他去把哥兒接回家來秦保領命卽便赶趁火車到得上海高陞客棧却還把萬書認做戀春呈上書信那徐萬書折開一看只喜得个樂不可支却對秦保道呀秦保你可知道你老相公竟把你小姐許了我呢秦保笑道哥兒又說笑話來了我小姐雖然有些騃氣也不致於連个老相公也發起騃來天下難道還有第二个竇小姐不成萬書矣道秦保你也可憐被我把你蒙在鼓裏快半年了我如今說與你知道罷我是 
　　專心一意在玉臺前只羡鴛鴦不羡仙我心坎裏只存賢小姐那愛蘭何足與齊肩所以在常州要我成婚約我將他故意斯矇亦可憐我原是鬚眉男子漢只因在窮途無奈冒嬋娟 
　　秦保聽了這話又不禁呆了半晌再把萬書細細的一看因道甚麽說明明是个戀春小姐如何又講出這一種話來若不是老奴在那裏做夢只怕是哥兒在這裏講夢話呢萬書笑道你不信也便由你快快收拾行裝和我一同回去只是一着你在你小姐跟前呵 
　　寗敎呐呐莫多言握的是醋海風波驀地掀你替我好生收拾起那一朶愛蘭相贈的小花鈿　 
文字因緣 
[率公旣賦悼亡復嗟陟同屺鬱鬱成疾適見示試硯齋隨筆囑題因詩以慰之] [  人壽廬主] 　 
　　本是金華殿上人春明舊夢巳成塵胸中塊壘消難盡皮裏陽秋信有真風雨毁家正多　江湖　筆此閒身著書歲月排愁悶珍重休傷奉情神 
[癸丑春日感懷次青浦徐慎侯韻] [  養矯]  
　　半生塵俗未能抛身世渾同不　匏兒女成羣添重擔風雲逼緊處危巢典裘夜夜惟尋醉壓線年年孰代庖偷得餘閒還約伴一鞭斜照好遊郊 
 
 

Page 14

 
 
   
 
