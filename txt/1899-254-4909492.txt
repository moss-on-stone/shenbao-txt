# 1899 - 254 - 4909492

 

Page 1

 
 
[售報杜弊加蓋戳記告白] [  申報館主人啓]  
　　本館前因漢口等處貪利之徒收買上海閱過之殘報私售與人甚有塗改年月日期及附張不符等弊閱報諸君受其欺朦告知本館因卽禀明漢領事署照會江漢關道札縣拿禁貪利之徒業己悔悟歛跡本館忠厚待人姑不深究今於七月初一日起漢口一埠本館正報另印橢圓戳記邊用洋文中刊華文此後如無此印卽係殘報倘再有人私販致害本館聲名立卽禀請提究不貸 
[外臺秘要出售] [  圖書集局啓]  
　　是書爲唐王刺史壽所輯刺史在臺閣二十餘年蒐求古今奇方凡一千一百餘種衰成四十卷鈎元提要卓著靈效宋孫中丞刻之於前明程敬通先生刋印於後岐黄家久己奉爲圭臬惟板本久己散朱市無流傳本局由日本覔得初印原書用新鑄鉛字排印紙墨精良校讐詳愼現己工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局發售此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論美國商務之日盛]  
　　今天下環球各國若德若法若俄若奥若荷若比咸以商務爲立國根本到處開闢商埠經營盡瘁餘力不遣而其横絶五洲推行最廣者尤以英國爲首届一指蓋其人心計縝密運觀變沈機之智肆長駕逺馭之才上下一心處處力爭先著故商業之盛日上蒸蒸美利堅者西半球之大國也天時之和煦地利之豐腴人工之勤敏與英相較實有過之無不及祗以開闢稍遲去中國尤極　逺以是土產雖富銷售之廣終未能與英相提並論曩者美國有志之士考察東方商務以爲非及時整頓難免步人後塵於是殫精竭慮必欲推廣其外銷之路其最著者一曰布歐洲各廠所織之布非不十色五光鮮艷奪目然其體薄而質脆不能耐久美布則丈尺旣寛質亦厚重製以爲衣經久耐用故各處花旗布無不暢行其次曰麫中國地利北方宜麥南方宜稻吳越之間雖春間亦種二麥然收穫有限且色黑而性寒食之不甚相宜美麫則性甚和平而又潔白如霜雪製點心者非此不足以飾觀以故購者雲集進口之數日見暢旺其餘製造各貨如鐵器銅器機器熟皮以及脚踏車電氣箱火車汽機並各種器具無不製作精良暢行各處夫英之售於中國者大半奇技淫巧耳目玩好之物有力者相率爭購貧户小民斷不敢過問而美之布與麫爲日用所必需購者旣多獲利自厚以是英人常惴惴焉懼商務之利漸爲美人所奪此雖係英人過慮然美在中國商業之大亦於此可見矣雖然美之所以能臻此者豈無故哉考英人之獲利於東方也其扼要全在香港一埠蓋香港屹立海中爲英人由歐赴亞輪船所必經之路於此添煤購物事事便捷且電音四達消息最靈各處土產之豐歉價值之貴賤皆可瞬息相通其他新加坡檳榔嶼等處亦皆爲英之屬地布置周密脈絡分明宜乎權勢之大爲環球各國望而生畏美人深知此意於小吕宋不惜持以全力必欲收隸版圖適飛獵濱羣島與西班牙齟齬遂起而收漁人之利雖未能卽時如願而其志終不稍衰聞之美人議論謂將来小吕宋商務之大必能與香港新加坡等處相將今其稅則己與西班牙訂約遵行十年不事加稅以優待他國嗚呼美人處心積慮處處以英爲比有志者事竟成將来兩國商業又何難並駕齊　哉雖然僕竊因此而重有慨焉夫中國天時之和煦地利之豐腴人工之勤敏並於美而勝於英果能商業日興何難與歐美諸邦相角逐乃彼則以土貨製成各物轉運至中國路程迢遞費用浩繁尚能得獲盈餘利民而兼以利國中國則坐視漏巵日多一日而竟無術挽回彼此相形能無顏汗今者朝廷旣論令各省督撫講求商務湖廣總督張香濤制軍卽於漢口創設商務局并將關涉商務之事刊登報章以便流通各處何物爲華人所需何物爲西人所喜詳細備列了然如指上螺紋由此而博考之或者中國製造可以日興漏巵可以稍塞海内不乏豪傑有識之士其亦有鑒於美國之己事而聞風興起者乎 
[本館接奉電音]  
　　昨日午前京師飛電傳来上諭二道敬謹譯登○八月十一日奉上諭本日召見之河南遇缺儘先補用道李國和著交軍機處存記欽此同日奉上諭本年夏秋以来雨澤稀少農出待澤孔殷朕心實深寅盼本月十三日著派奕劻前往大高殿恭代拈香明應宮著派載潤昭顯廟著派溥倫宣仁廟署派載瀾同於是日分往拈香欽此 
[從違末定]  
　　意大利人向中朝要求諸事政府大約可酌量允從此固曾登前報者兹閱日本東京日日新聞云意人向中朝乞准者計共五條一由浙江某處達揚子江邊之鐵路准意人興築二京師迤西山西省内煤礦自五六英里以迄十五六英里准意人開采并造鐵路至蘆溝橋供礦中載貨之用三廣西銀礦准意人開采四京師大學堂准添設意國文字語言科延意人充教習五浙江寗波附近礦山淮意人開采日日新聞記此復從而論之曰以上云云不知中朝果能俯如所請否竊以爲第一條於英人多所窒礙難保其不嘖有煩言此外諸條想中朝亦必設法拒絶至第四條了無意味何意八亦向之要救乎 
[將肆要求]  
　　厦門日本領事在虎頭山上建旗致被土人辱侮事後寓厦日人議就諸條欲向中國要挾此己譯登前報者也昨閱日本東京日日新聞云事經駐京日使矢野氏電詳外務省備列要求條件時適外務大臣因公他往兹己回署大約日内卽須電復矢野氏與中國總署互商矣 
[國律新頒]  
　　高麗政府將於日内頒布國律有人譯示其全文曰　第一條大韓國爲環球列國公認之自主獨立帝國第二條大韓國之政治由前五百年傳来爾後亘萬世而不變第三條大韓國大皇帝享無限之君權卽公法所謂自立政體第四條大韓國臣民有侵損大皇帝之君權者無論己行末行總以爲失臣民之道理第五條大韓國大皇帝統率陸海軍編定制命戒嚴解嚴第六條大韓　大皇帝本公法自定律例之意制爲法律頒布臣民傚倣萬國公共法律改定國内之法律命大赦特赦减刑復權第七條大韓國大皇帝本公法自行治理之意制定及 
 
 

Page 2

 
 
改正行政各府部之官制及文武官之俸給又行政上每有必要之項發布勅令第八條大韓國大皇帝本公法自選臣工之意行文武官之黜陟行免授及褫奪爵位勳章與其他榮典第九條大韓國大皇帝本自爵使臣之意簡派使臣駐紥於互訂條約之國由使臣訂定宣戰講和及諸般之條約 
[總署議覆前駐秘魯國參贊直隸候補縣謝大令條陳出使事宜擢]  
　　奏爲遵旨覆陳恭摺仰祈聖鑒事光緒二十四年七月二十一日准軍機處交片本日軍機大臣面奉諭旨直隸知縣謝希傳奏駐洋使臣宜多帶學生並將額設參隨繙譯各項明示限制等語著總理各國事務王大臣速議奏明辦理欽此並抄摺到臣衙門查原奏稱京外創建學堂原爲造就人材而設但就學於華與就學各國其功候遲速有别駐洋使臣携帶人員每多虚糜薪俸莫若多帶學生每處或定十人或十五人爲額擇其文理通順質地可造者令其出洋送入學堂習專門之學　杪由使臣考察一次以定功課分率年終册報總理衙門查核每月酌給薪水若干三年期滿卽按各該學堂所給奬牌等第分别列保派充各差等語查每屇使臣出洋向在同文館調有學生二三人帶往學習繙譯二十一年十二月臣等以交涉日繁需材益衆恐則文館學生限於見聞奏准於英法俄德四使館各撥學生四名分往學習語言文字算法以三年爲期責成出使大臣嚴爲稽核並酌定章程聲明此項學生專爲講求實學與各使臣調充繙譯學生不同每學生月給薪水銀五十兩到學堂肄業後得有各國學堂評定等第由出使大臣遞等加增當經選派學生十六名分往出洋二十二年出使大臣羅豐祿伍廷芳奉使英美復經臣衙門添派學生各二人隨同出洋學習出使德國大臣吕海寰亦一律辦理在案如該學生果有實益當推廣行之容臣等隨時奏辦竊維西學門類繁多語言文字算法但爲西學始基實不足盡西學之奥旨學生肄業西洋不知東洋途近費省歴經臣工條陳游學東洋諸多有益早在聖明洞鑒之中現在遵旨調取各項學生前赴東洋游學將來學成後自應分别等第酌給奬勵或升充各館隨員或分派各處教習儘可取材於兹其有情願再往西洋游學精益求精者於實學更有裨益亦不必限定額數届時當由臣衙門再行奏明辦理原奏又稱西國使者參隨各項大約僅五六人其隨員有水師陸師二項藉探主國水陸營制非尋常無職者可比中國駐使携帶人員弊之所至才者未必果帶帶者未必有才或以人數過多薪俸因而遞减　實使臣所必需者叅贊係贊襄使事繙譯係傳述語言隨員或司文案辦支應供事繕寫公牘每署僅此數項而止[  此摺未畢明日續登]  
[陣圖呈覽]  
　　天津國聞報云陜西西安駐防營額設兵五千名内有馬隊正練兵五百名馬隊備練兵五百名擡槍兵六百四十名鳥槍兵六百名五子過堂兵四百名後又添設威逺洋槍隊五百名子母砲二十四尊砲兵一百二十名本年五月某日由天津領到洋槍五百枝爰又選募洋槍隊兵五百名計前次添設之洋槍隊名之曰威逺左營洋槍隊兹所選募者名之曰威逺右營均逐口在教塲演習逢八則與正練備練馬步隊請西安將軍國軍師俊左翼副都統長統制春輪流閱視仿照神機營威逺隊陣法近己繪圖貼說恭呈御覽矣 
[逺迎憲節]  
　　姑蘇采訪友人云前日官塲探悉新任江蘇巡撫鹿芝圃大中丞將次戾止爰於葑胥二門外接官廳豫籌供張護理巡撫聶仲芳中丞委候補縣顧大令元亨偕撫轅中軍兼城守營叅將曾叅戎及留防太湖水師營務處飛划營管帶歐陽總戎各帶砲艇前往上海恭迎 
[暫准試行]  
　　天津訪事友来函云直隸内河各處屢擬行駛小輪船俱議而未果兹者候補同知姚君又赴督轅禀請試辦督憲裕壽帥特札津海關道移會農工商務局日前局中牌示云案准津關道黄移會以奉督憲札發候補同知姚康之等禀請試辦北洋内河行駛小輪船抄呈南洋章程請查核辦准其開辦等清行令會同詳查酌議覆奪飭遵移局核辦等因准此查前據該丞禀請試辦當經道局各派委員查騐貲本據覆在案惟此事迭據紳商陳請究竟是否可行於地方有無窒碍未便懸揣自應暫准試辦查看情形如有累商病民或與各關卡稅釐妨礙等弊再行酌核行止以期有利無弊兹准前因合行牌示爲此諭仰姚丞等遵照准先行定期禀明開輪試辦聽候本局查核毋得擾累滋事致干重咎凛遵特示 
[閩省官塲紀事]  
　　福州訪事友人云閩浙總督許筠菴制軍查知本年秋收不甚豐稔因飭善後局籌撥巨欵委候補知縣姚大令守谷前赴上海查探米價擬籌欵採辦以資民食○仕途擁擠差缺無多聽鼓閒曹不勝守株待兎之慨督憲許制軍洞悉苦况惻然憫之查知通省釐捐局司事額設三百餘名飭將百餘名改委佐雜以示體恤而免向隅○候補知府李太府光第現經上憲委辦漳州局務兼西溪分卡○南臺保甲局委員丁大令振德調署連江縣篆同寅聞之咸往道賀 
[武林官塲紀事]  
　　杭州訪事人云嘉書縣江湘嵐大令峯青海鹽縣吳惺菴大令士愷前經保升知府在任候補兹又呈請開缺歸知府班補用撫憲劉景帥批准後由藩憲惲方伯札委蘇大令嘉淦署理嘉善縣篆務楊大令葆彝署理海鹽縣篆務本月初七日江大令己專差至省禀謝矣 
[鄂省官塲紀事]  
　　武昌訪事友人云湖北善後局總辦恭養泉觀察因病逝世督憲張香濤制軍與撫憲子次棠中丞會委朱惠之觀察滋澤前往接辦○牙釐局總辦陳觀察因索賄被計自請辭差遺差經上憲委徐稚生觀察家幹接辦○候補知府錢念劬太守奉委赴日本句當公事兹己事畢言旋適織布銀圓各局總辦王雪岑觀察經大憲保奏奉旨送部引見急欲起程大憲因擬將局務委太守暫行接辦○銀圖局所鑄大小龍銀銷塲甚廣嗣大憲以局屋規模較狹不敷展佈擬卽添設新廠以便昕夕從公現己委卞大令斌孫總理收支事務大約日内卽可到差矣○湖南永州鎭總兵熊溪山鎭軍因公抵鄂小駐戎旌連日赴督撫轅禀見面商一切機宜○江夏縣陳介菴大令鸞弦己斷中饋久虚本月初六日爲膠續吉期坤宅金姓係皖中世族籨妝之類務極渾煌同寅各宫皆衣冠往賀 
[皖省官塲紀事]  
　　安慶訪事友人云新任安徽臬憲聯仙蘅廉訪下車以来凡事不輕更易一切政令頗類蕭規曹隨向章城差叚委保甲總巡副巡曁稽察招商局躉船文報局各項差務應歸臬憲管轄兹者廉訪一律加札留辦以資熟手而免誤公○池州府文太守明蒞任以来己届俸滿照章禀請請給咨赴部引見遺缺經藩憲湯小秋方伯委候補知府何太守鑑畬前往署理○試用訓導龍廣文春輝經藩憲湯方伯委署潛山縣學教諭 
[沙渚鴻泥]  
　　沙市訪事友人云每歳七月初一日起至十五日止爲盂蘭盆會之期各會館以及各廟均懸燈結綵禮懴誦經本年楚莊王廟住持以廟前地頗宏廠廣建道塲緑女紅男絡繹不絶至十五夜復搭蓋高臺施放燄口某姓女郎結伴往觀被痞匪數人恣意羅　幸某紳見而喝阻始得突圍而歸○潛江縣境有地名蓮花寺者與江陵監利兩縣毗連去年襄水爲災圩隄潰决嗣因經費支絀未能修築完固上月初六日復被衝倒以致江陵縣境之龍灣直路河一帶監利縣境之官湖垸一帶盡成澤國幸早　業己登塲惟晚稻以及胡麻木棉花悉被漂没○上月某日傍晚東山寺側来福申烟館烟客止滿忽砉然一聲屋樑傾倒一時呼吸烟霞者紛紛奔避奈人多門狹致傷二人事後從瓦礫中檢出男屍一具女屍二具聞女屍一爲館主婦一爲婦之姊妹行男屍則爲某銅器店夥責旡妄之災也○某甲家有中人產年逾弱冠　某氏頗賢淑甲自父母故後喜與無賴爲伍無日不在酒肆烟寮賭塲妓館中而於尤嗜之成癖氏屢諫之弗聽邇来家貲揮霍殆盡日向氏逼索妝籢氏以 
 
 

Page 3

 
 
夫也不良含寃莫訴潛將小剪刀割斷喉管登時殞命事爲母族知悉擬以威逼控官雖經戚串行出爲排解未知能免涉訟公庭否也○有某甲者操公輸子業家頗小康年將知命生有一子甫週歳愛如拱肇上月某日忽被所豢之幾將眼珠啄出失聲號器耳不忍卷雖無性命之虞恐殘廢在所不免矣○夏至節後時疫流行迄今己兩閱月仍未稍殺近又有一種奇症初起微吐繼而大瀉旋復吐瀉交作面紫唇青皮皺骨立歴半日之久卽溘然而逝醫家俱束手無策惟有跌足咨嗟而己上月十四日清晨賣菜傭某甲行至通濟橋堤上忽然吐瀉不知人事迨居民見而灌救則己馳赴冥鄉矣十七日石碑畔有賣來其之某乙亦攖此疾而斃其母年逾花甲痛不欲生旋以哀慟過情相繼而逝乙婦某氏自念孑然一身無所依托遂吞服阿芙蓉膏迨鄰人知覺則己體冷如水無可施治一日之内一家之中連斃三命誠可慘也○前任荆宜施道兪君實觀察卸任後小作勾留卽於上月十七日乘沙市輪船赴省所屬文武各員咸詣碼頭恭送 
[蒓浦鱸香]  
　　松江采訪友人云本年三月下旬某日前任蘇松太捕備道蔡和甫觀之哲嗣號偉臣者就婚於江南提憲李壽亭軍門節署先期由觀察携同瀛　假寓普照寺迤南施姓家宵小見而垂涎深夜穴牆而入竊去蟒袍一襲及零星衣物約值二百餘金事後經營縣會同嚴緝至本月初九日始由婁縣公役王某在楓涇緝獲案犯帽子阿懶解入縣署縣主委典史姚少尉升堂推鞫供稱此案由阿和尚穴壁入竊得贓後潛往北橋將蟒袍上補子卸下質得錢若干此外贓衣兩包亦由阿和尚携去小的僅分得洋銀五圓鑰匙一串另有銀練一條質在東門外某典肆觀其口供己如此確實想日内卽當按律嚴懲矣○華亭縣劉謙三大令瓜期己届行將受代而去某日士民製就德政牌匾獻諸琴堂文爲懷德畏威僉曰衆毋功深疏瀹歇浦安流 
[大帥行程]  
　　調任江蘇巡撫鹿芝帥交卸粤撫篆務後本擬乘海晏輪船蒞滬旋以海晏開行尚須時日遂改乘安平輪船屈指行程應於昨晚抵吳淞口江海關道會經郛觀察聞信卽遣鈞和兵船前往迎迓蓋因吳淞新設檢疫所安平来此須先赴所中查檢不得逕達浦江故請芝帥渡登鈞和来埠也 
[同迓撫軍]  
　　昨日午刻英界公廨讞員翁笠漁直刺保甲總巡戴子邁明府先後命駕至馬路工程局拜會司徒貽芬司馬司馬迎入内廳略叙寒暄旋卽偕往滬北恭迎新任江蘇巡撫鹿芝帥 
[京卿北上]  
　　日前督辦鐵路礦務大臣盛查孫京卿由滬上附某輪船赴天津以便取道入都勾當公務大約小住一月卽須航海回南也 
[備迎榷使]  
　　昨日上海縣署接到電音悉新任蘇松太兵備道江海關監督余晉珊觀察將蒞滬江己由家丁假名利棧安頓行李縣主王欣甫大令因飭辦差人等速將敬業書院陳設整齊以備暫駐 
[禁宰耕牛]  
　　松江府濮紫泉太守札飭上海縣出示嚴禁私宰耕牛略謂耕牛有功農田嘉慶年間曾奉上諭凡有私宰者均著從重懲處定例私開圈店販售與宰殺之人初犯俱枷號兩個月杖一百若計隻重於本案者照盜牛例治罪重擬滿流再犯擬軍煌煌禁令何等森嚴乃訪聞四鄉仍有私宰之事往往差保得規包庇以致設攤售賣一無顧忌言之可恨除嚴諭差役查拿解辦外合再出示諭禁爲此小仰軍民人等知悉爾等須知宰殺耕牛有干例禁自示之後再敢開設湯鍋私行屠宰一經訪聞或被告發定卽查拿到案從嚴究辦差保人等得規包庇加重嚴究决不姑寛其各凛遵毋違 
[公廨停訊]  
　　昨日英界公廨讞員翁笠漁直刺探悉新任江蘇巡撫鹿芝帥將次蒞滬因於清晨帶同差役至馬頭恭迓所　公堂應訊各案深恐不及判斷爰飭丁禀知英署繙譯嘉福祿君并知照英美租界各捕房停訊一日 
[西人防疫]  
　　午莊時疫盛行死亡相繼致令俄人出而干預設法使疫氣不得傳至所轄地方租界工部局中人亦熟籌却病之方俾界内居民得以無恙寓滬各西商則公禀駐京欽使凡牛莊染疫而死者屍棺一律不准附輪舶南来前日駐京領袖欽使己電致上海租界領袖大西洋華總領事告知一切情由傳聞午莊寓客之死亡者屍棺積至九千具之多誠奇慘也 
[澤及飛禽]  
　　前者上海西人曾設會保護禽鳥蓋以華人往往獵取五色珍禽取其羽毛運售歐洲爲貴婦冠上之飾檢閱海關册籍每季出口者多至數十萬或數百萬金示免有傷造物之和且恐禽類將從此滅絶因糾集會中同志禀請駐京欽使照會總署盡力玉成前日駐京領袖使臣電致上海租界領袖大西洋華總領事内開總署己允如所請行將示禁鳥羽出洋矣 
[愼重人命]  
　　日前上海縣王欣甫大令訪聞虹口二十三保二圖地保徐如義有私和人命之事因將賭徒曹阿大卽殺牛阿大拘案嚴訊旋以供詞含混笞責收押諭令徐如義赶緊查獲屍棺禀候騐屍澈究至今未據禀覆前晚襄讞委員馬清渠明府飭傳徐到案問屍棺究埋何處徐答稱尚無下落隨呈上清單一紙禀請將單内所開各賭棍逐一拘到查出實情明府怒其刁玩叱令笞責五百板予限兩日速卽查明禀覆如違併究 
[舊案緩提]  
　　英界公廨西首轉角處晉祥福外國顧繡店火焚時公廨各書吏深恐延及科房因將新舊案卷携出事後查檢雖未散失然己新舊混淆因卽禀請讞員翁笠漁直刺照會租界領袖大西洋總領事及英德美各領事英美租界各捕頭嗣後如遇舊案統須展緩半月再行核辦至日行案牘則仍照常訊理 
[迎神路由]  
　　英界公廨土地神像由讞員翁笠漁直刺定期本月十七日迎入新公廨旋經書役人等擬就路由是日神駕出署朝東轉北由廣西路至寗波路朝西由勞合路朝北過北泥城橋直西由罷孛路朝南至跑馬塲花走跑孛林謂路朝東過中泥城橋沿浜朝南由西藏路轉東走廣東路朝東過寳善街轉北走山東路至福州路朝西由福建路朝北轉東走天津路轉北河南路過天后宮橋沿浜朝西走蘇州河路直西对北浙江路朝北進署 
[禀催覆訊]  
　　徐友蘭上控黄鎭心騙取咸德莊抵押嘉和莊之公陽里房產一案前經上海縣王欣甫大令訊明諭候函詢各業董事再行訊斷昨日徐友蘭遣丁投縣稟稱主人舉諭後專候覆訊故未逺離今聞黄鎭心有私往湖北之說務求逸卽傳案訊斷王大令飭丁傳諭日来公務紛繁須暫緩數日覆訊 
[英界公廨紀事]  
　　前日上海縣王欣甫大令移文公廨内開據二圖地保禀稱虹口胡家木橋賭棍曹阿大將人毆斃私埋滅跡案内要犯曹林林林金和林召和三人住居治下請卽拘提歸案等因讞員翁笠漁直刺披閱之下飭差恊同包探將曹及二林一併拘獲交来差押迸回縣歸案訊辦○清和坊妓女花金鈴控龜奴王金生掯物不還逼勒爲娼直刺准詞飭差將王提案押候訊究 
[美界捕房紀事]  
　　前晚賊犯陸阿紀竊取外虹口老船塢所儲舊銅昨爲包探胡瑞龍查獲起出原贓解送捕房捕頭令押候轉解公堂禀請讞員翁笠漁直刺訊辦○昨日賭徒劉阿毛至北河南路天后宮前設攤誘賭適爲某號巡街捕所見拘入捕房捕頭令押候解送公堂禀請懲辦○昨日清晨江北小竊周二郎混入裏虹口某鄉民家竊取布衣適爲事主所見扭送捕房匪頭令押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江農話]  
　　揚州訪事友人云本年郡之四境收成尚稱豐稔目下市中上等新米每百斤僅售鏑一千三百餘文次者一千一百有奇胡麻收穫尤多往年白色者每百斤需洋銀十餘元今則上等之貨約八元左右稍次者七元數角惟靛青受虧頗甚蓋以此物初下種時性喜　迨萌芽後則又宜燥今夏雨多晴少至本月初始晴光大放以致收數珠屬寥寥往年每擔約只售洋銀一元以外刻下貴至三元數角恐將来尚不免日有所增也 
[津郡瑣譚]  
　　天津訪事友来函云北洋武備學堂總辦廕五樓觀察之封翁於上月某日因病仙逝本月初六晨九點鐘時督憲裕制軍親詣靈前致祭○今夏六月某日唐沽招商局各小工因某委員帶領差役前往搜查要件以致互相毆擊並將委員攢毆致傷事後天津縣某大令提到不工頭吳姓押候嚴懲未幾卽因傷身死又有同押之小工某甲懼罪自宮遂成殘　某委員受傷雖重現己敷療漸痊傳聞此案有提省澈究之說不知能免釀成大獄否也 
[上海縣署瑣案]  
　　前者泥水匠喬晉堂控被張桂卿戳傷肩肋等情當經帮審委員馬明府騐明傷痕飭差拘張桂卿到案前晚升堂提訊張供小的與喬晉堂同業前曾在喬處帮工十日並無戳傷之事叩求明察明府怒其狡賴著重責四百板收押所中候原告傷痊再行質訊○差夥蔣阿三在英租界某妓院宿倡乘間竊物報經包探拘獲解送公堂昨日翁直刺派差押解至縣請王大令訊究大令卽飭值日硑將蔣收所候訊 
[上海巡局瑣案]  
　　前日南市陸家浜左近脚夫陸文奎與陳阿二爭奪生意致相齟齬扭控二十三七鋪巡防局局員邱友齡二尹提訊之下以陳不應多事諭令安分營生交人保釋○前日萬裕馬頭裏街成衣匠曹紀堂之子菊生偕學徒陳阿敖至荒僻處搜捕蟋蟀不知因何忽與某姓棕榻店夥曹榮卿口角爭毆致受微傷遂扭至二十三七鋪巡防局禀訴局員盛雨村二尹訊悉情由斷令榮卿給償養傷費洋銀十元具結交人保去 
[馬路工程局瑣案]  
　　前日南市公昇水菓行夥沙隆生在集水馬頭起卸貨物致將新馬路浦灘所裝鐵攔撞斷三十三號巡街捕見之拘入捕房捕頭令押解工程局禀請會辦委員司徒貽芬司馬提訊三十三號巡街捕投案聲訴前情沙供小的偶不經心致肇此事尚乞施恩司馬判罰洋銀三元爲修理費從寛具結開釋○划船户朱阿五與施朱氏爭輕苎麻致相口角旋由崇明關快船户王得福馮狗郎等助氏兇毆水巡丁見之恊同三十四號巡街捕將王拘入捕房捕頭令押解工程局禀請司徒司馬提訊司馬以兩造各有不合發交管帮朱順英帶去明白理處毋得輒興訟端 
[法界公堂瑣案]  
　　本月初八晚公館馬路迤西同春樓茶肆畔横街朝北門面新開之大盛烟店不戒於火延燒左右鄰家事後經包探查明是店保有火險銀六百兩情節不無可疑因將店主張廷豪店夥吳子漁唐定奎柴松標等拘入捕房上期解請讞員朱森庭明府庭訊將店夥唐定奎柴松標押候復訊核奪昨日堂期會同何繙譯官升座張投案候訊旋有被災之岳寳文姚阿德朱阿三吳志餘王洪順王成剛胡月志葉其開朱占春薛阿東唐懷方張俊發童阿才徐秀卿岳桐生胡小山陳阿生張月香王阿三陳海寳張阿四陳寳来陳新標陳丫頭張阿長梅仁卿榮柏林王文標等共二十八人投案遞禀哀求撫恤哈士洋行保險西人僭買辦上堂觀審明府與何繙譯會商謂張廷豪雖係無心失火實屬咎有應得且被災各户情殊可憫須酌量撫恤著罰銀一百五十兩於下期繳案聽候核示○上期升昌板木行主甘吉昌遞禀控楊坤坤欠銀三百餘兩又代陳玉記陳裕廷欠銀六百餘兩求提追給明府准詞出禀提張昨日堂期捕頭令傳同原告解案請訊楊坤珅供小的欠洋銀九百元屬實明府准子人銀並保出外候移提虹口大昌甎灰行主沈月章及陳玉記陳裕廷到案復訊○張煦廷禀稱本月初八夜鄰居被火時急將皮箱二口取出途中被流氓王夏春搶去將箱内衣物盡數付質報捕後查獲皮箱一口確係原贓并吊到衣服搜出洋銀十元尚少皮箱一口及當在城内之各衣求恩追給某質鋪夥投案禀稱現在質鋪皆仿照當鋪之例凡提案之贓一律給還當本己蒙道憲照會准行何繙譯謂本總領事署未接道憲明文未便准行朱明府判將搜出之洋銀先給失主領去王夏春乘火刼奪目無法紀著押候枷號一月責四百板以儆○陳良才禀稱小的在小東門外開設小客棧流氓唐阿寳夏阿新来棧借宿向索棧資突將火油燈擊翻幾肇火災是以扭案請辦明府判各責四百板○胡梅卿禀稱止宿某客棧中被同寓之周洪元竊去棉被烟槍當塲獲住人贓送案請辦明府判責周一百板贓給還失主○王東海控王順發欠洋銀二百元經明府將二王訊供交保出外屢傳不到昨日堂期著保人交案押追○湖南人邱六階由漢口附元和輪船来滬携帶洋槍王枝長刀一柄倩工人修理行經法界被包探拘獲昨日邱投案呈遞文憑明府閱視之下准予領回○東園烟館值堂人秦掌華朱硯香擅將烟館内生財押錢使用控經明府提案訊供交人保出令將生財贖還兹因逾限不理著保人交案押追○趙曾氏控孫明山經理棧務侵吞巨欵明府著孫先繳銀三百兩給趙曾氏領回昨日孫投案呈遞憑據明府謂爾須念舊主之誼酌給川資俾得扶柩回里安葬○徐秀昌偕姚金氏投案呈遞領狀請領回田單求准銷案并將秋濤釋出明府准之○包探禀稱積竊陳阿根屢次犯案怙惡不悛前日又在租界中行竊是以拘案請辦明府判責二百板○包探禀稱侯阿大王玉生係長江積竊前經　老爺遞籍兹又来滬行竊是以拘案請辦明府判各責三百板○粤女李阿能年十三歳前日自虹口廣東街家中逃出行至法界迷失路途經巡街捕帶回捕房捕頭飭探帶至虹口找舊主無著遂仍帶回昨日堂期解請朱明府安揷明储命暫留捕房招人認領倘無人承認候過堂發普育堂留養 
[金陵官報]  
　　八月初六日候補道兪明震傳見洋務局候補道汪陸師學堂候補道錢揚州储沈錫晉安徽知縣萬祖恕湖北候補道王潤身辭陸師學堂總教習德國都司駱博覬又繙譯縣丞黄琮均見大挑教職涂朝弼傳見候補道丁鶚委下關稽查卽到差署金陵營叅將陳麟書禀謝咨文辭進京理事同知崇禀知祭滿城昭忠祠知縣鄭汝騤到　電調来寗○初七日首府劉禀知昨日考試鍾尊兩書院總辦安徽鳳頴六泗圑練兼皖南營務處李南華提前營遊擊余志斌叩謝回清江委署奇兵營遊擊周德全銷武巡捕差赴任福安輪船黄友勝赴鎭江伺候黄宮保閱長江操登瀛州兵船何心川回濾均辭通判慶謙謝委調辦蘇鏕貨釐捐差知縣祿德專丁禀謝接辦力乏橋釐捐差金陵右哨都司李清高辭千總鄧希賢謝委轅下武巡捕差揚州府沈禀到叩謝保薦卓異及明保並禀知接辦揚州保甲差 
[邗江官報]  
　　八月初一日戴分轉文儁到總局會辦差葉分轉爲楨淮化来黄分轉以忠由高寳差次来揚方鹺尹期由泰州南門卡到揚分發大使唐鹺尹啓泰廣東人巡檢杜鹺尉德培浙江人均禀到○初二日李少尹鹺委滁来全北鹽○初三日于太史受慶由都旋揚湖北劉守戎藻芬解餉来○初四日永豐壩毛分轉昌駿到揚陳分轉康銷京餉差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年八月初五日京報全錄]  
　　宮門抄○欽差大臣剛奏爲查明道員干預鹽務各劣跡據實覆陳摺○新撫饒奏爲預估光緒二十六年新餉摺○新撫饒奏爲試用知府仍請照原擬給奬片○八月初五日工部鴻臚寺八旗兩翼值日無引見○桂公等前往南苑請安○徐郙恩佑各假滿請安○前四川總督李秉衡到京請安○倫貝子續假十日○阿克東阿請假十日○召見軍機李秉衡○○奴才剛毅跪奏爲遵旨查明候選道員干預鹽務各劣跡並辦理一切情形據實覆陳恭摺仰祈聖鑒事竊奴才上海行次准軍機大臣字寄光緖二十五年六月二十三日奉上諭有人奏鹽務劣紳纒訟請飭查辦一摺據稱兩淮丁溪正塲有候選道嚴開第勾串合謀魚肉商人嗾使舉人丁崇業誣指恒生錦尅扣桶價在總督運司投遞私函招摇插訟並有串通督署門丁朦批苛罰情事請旨飭查等語著剛毅確切查明秉公訊辦以儆刁風而安商業原摺著鈔給閱看將此諭令知之欽此寄信前来遵經奴才派員潛往揚州一帶嚴寗查訪一面咨明兩江督臣劉坤一檢送卷宗旣押解門丁張弼臣歸旋准咨送卷宗覆稱張弼臣早己回籍無從押解並弳經飭據兩淮運司江人鏡檢齊全案卷宗連同傳到商人三名委員齎解来滬並聲明候選道嚴開第在上海辦理求志學堂舉人丁崇業不知下落復經札行蘇松太道就近查傳旋據覆稱嚴開第等己先行走避徧查不得竊意嚴開第等旣己知風躱避此案未便久懸自應就己到案之商人訊明斷結旣經札委署蘇松太道曾内熙會同奴才隨員秉公集訊取具商人陸壽安蔣慶齡王正春供詞並遵依甘結附卷復經奴才親提覆訊無異並據派去之員訪得細情具復前来大致亦屬相符請爲縷晰陳之伏查丁溪正塲桶價向較小海併塲每桶加錢三十文緣光緒十四年該塲大使葉懷善創辦濟灶公收仿小海公收章程並未聲明桶價之有區别朦禀運司福裕批准亦並未禀明鹽政衙門立案遂每桶减去三十文該商陸壽安等於光緒十八年間設立恒生錦牌號集股認辦公收己在陽豐和恒豐公兩家之後雖非創始尅扣惟近年草本昻貴灶情困苦該商等並不酌量加增實屬不知體恤且聞有桶給五百五十六文之說稱係有灶户自用之欵由商垣夥友代付暗中折扣亦所不免而舉人丁崇業等遂得挾其短長以爲纒訟之柄矣是經督臣批飭罰銀四萬兩以充積榖賑捐需用奏結完案欽奉前因訊據陸壽安等供稱此案實由塲書沈錫庚主謀播弄唆使丁崇業等揑詞串控又有現辦求志學堂之嚴開第藉端訛詐致批罰銀今蒙傳訊情願具結遵繳惟本小利薄實在一時無力全完祗求施恩寛限奴才察核所供尚係實情據經批飭運司將如何分限完繳之處酌核辦理該塲桶價飭令仍照同治十年舊章尖鹽每桶六百三十文和鹽碱鹽各遞减二十文不准不分尖和碱名目概給六百十六文以致灶丁不肯煎煉好鹽此查明丁溪塲商尅扣桶價一案之大略情形也查舉人丁崇業旣置有　灶六副雖屢次瀆控究非平空揷訟可比應仍從寛免議門丁張弼臣業准督臣咨復早己回籍卷查批罰銀兩確係督臣親筆批定其非該門丁朦批苛罰具屬可信塲書沈錫庚盤踞塲署幾及二三十年從前葉懷善朦禀改章其時沈錫庚充當吏典通同朦混葉懷善己於另案革職此等劣書無論有無播弄唆使情事萬難姑容己飭運司轉檄該塲革除卯名永逺不准更名復充交地方官嚴加管束候選道嚴開第雖查無串通門丁實跡卷查疉次所遞運司私函囑託將該商鹽堆發封變價一半給充學堂經費並有此事恐難善了丁某必將京控某己止之等語是其借求志學堂經費爲名于預公事肆行索詐有卷可憑嗣復得信逺颺查傳不到其爲情虚避匿尤屬顯然近来各處藉辦學堂設法斂錢從中漁利實繁有徒嚴開第其較著者應請旨交部議處所有奴才遵飭查明道員劣跡並辦理情形是否有當謹恭摺覆陳伏乞皇太后皇上聖鑒再奴才拜摺後卽率同司員景清曹允源乘輪北上合併聲明謹奏奉硃批著照所請該部知道片併發欽此○○甘肅新疆巡撫臣饒應祺跪奏爲援案預估光緒二十六年新疆等處新餉懇恩飭部照數指撥以濟要需恭摺仰祈聖鑒事竊查新疆恊餉歴係預估奏報聽候籌撥等因兹届估撥二十六年新餉之期飭據布政使趙爾巽議覆新疆餉數自二十年及二十二年迭次核减之後計每年奉撥二百四十二萬兩内撫標阿克蘇巴里坤兩鎭標應需俸餉銀一百五十六萬兩古城旗兵經費銀六萬五千兩伊犁鎭標俸餉銀二十四萬六千兩塔爾巴哈台恊標俸餉曁驛站經費等項銀一十二萬七千兩司庫例支不敷銀十八萬八千兩製辦軍裝器械地方例支雜差車脚口分並善後經費等項銀二十三萬四千兩共合銀二百四十二萬兩二十四年奉准照撥在案惟查二十三年奉文裁兵節餉當將舊日防軍留駐汛地尚未歸標者裁减員弁勇夫一千二百三名歳省餉銀五萬八千七百餘銀請自二十四年春季爲始在於山西應解新疆餉内裁撥銀六萬兩解部備用聲明以後作爲定額照數减撥計二十四年分雖經估撥銀二百四十二萬兩實祗撥銀二百三十六萬兩是年復欽奉諭旨各省兵餉須查察形勢按成裁汰比因新疆地處邊徼與内地情形不同於萬難議减之中酌量裁併員弁勇夫一千六十二名歳省餉銀五萬二千六百餘兩截至二十四年底卽行停支其二十五年减餉己經撥定請解存新庫留備待支吾欵之用俟二十六年再行减撥現核析疆度支出入各數營餉因爲計口授食之需卽爲羅布淖爾己經議准建治設官則築城建署屯墾安營諸事皆應及時興辦加以全疆鑛務連年開採費本頗鉅而古城旗營逐年加增經費並司庫及阿克蘇道庫例支不敷銀兩皆須由籌撥欵内通融匀支所有二十六年常年恊餉請照上年减定之數劃除零畸指撥銀二百三十萬七千兩詳請具奏前来臣查新疆歳餉建省後迭經議減自光緒十三年至二十二年前後减銀四十餘萬二十三四兩年復减銀十一萬三千兩均係就常年應需欵内極力撙節計二十六年分新疆伊黎塔爾巴哈台共需銀二百三十萬七千兩實係權量出入及立待支付之欵相應懇恩飭部照數指撥由甘肅藩司統收分撥以濟要需此外喀什噶爾沿邊帕米爾等處酌留馬步營旗未能盡撤經費仍所必需擬仍照部議由新疆司庫歴年用存常餉銀内動用不在前項請撥數内至新疆司庫旣伊塔道等庫封存銀兩歴年存儲之數己撥解部庫提充甘餉並本省防剿甘回業己支用盡罄本年存欵亦己湊撥董軍行餉新疆孤懸絶塞自後應否照案提撥封存以備緩急而重邊防之處併請飭部統籌核議所有預估光緒二十六年分新疆等處餉數各緣由謹會同陜甘總督臣陶模恭摺具陳伏乞皇太皇皇上聖鑒訓示謹奏奉硃批户部議奏欽此○○饒應祺片再花翎指分甘肅試用知储鈺山于關外肅清案内在事出力經臣彚案奏保請加鹽運使銜旋准吏部核議令將該員原捐執照送部再行核辦等因覆奏奉旨依議欽此遵卽轉飭查取己將該員原捐執照送部現據該員呈請給咨赴部引見分發到省以圖報效相應仰懇天恩俯賜飭部將該員鈺山加銜之案仍照原保給奬以示鼓勵謹附片具陳伏乞聖鑒訓示謹奏奉硃批史部知道欽此 
 
