# 1916 - 209 - 4915615

 

Page 1

 
 
   
 
 

Page 2

 
 
時評 
[無益之事(令)]  
　　不作無益害有益此古語之至平常者也雖然用於今日乃至切要之語焉 
　　何則今日乃無暇再作無益之時也故作無益之事而無害者其果效已能害及有益矣妄費光陰徒耗精力國家已蒙其害不淺况乎其無益者而更爲害者耶 
　　何謂無益不必有而有之謂也不必用是財而用是財不必殺是人而殺是人不必有是事而生此事不必發是言而發是言不必生是心而生是心皆無益也何謂不必無之而無關大局者有之而彼此相等者是不必之例也 
　　嗚呼今之紛紛而不能即歸平息者以我觀之其本原乃不知作無益害有益之義也 
[命令]  
　　七月三十日大總統策令任命章炳榮爲陸軍第一師參謀長此令 
　　又令任命費德本爲陸軍第五師參謀長此令 
　　又令國務總理呈請將法制局編譯陳紹祖叙列五等應照准此令 
　　又令陸軍呈已褫砲兵中校魏朝彦在渝效力深知愧奮請予開復原官等詞魏朝彦應准開復陸軍砲兵中校原官此令 
　　七月三十一日大總統策令任命張枕吾暫行兼代農商次長此令 
　　又令何錫藩給予二等文虎章彭啓衡給予四等文虎章李廷榮給予五等文虎章安韾祚熊正起均給予六等文虎章魯毓材劉文亮均給予八等文虎章此令 
　　又令張宋祺給予四等嘉禾章鄒潤農給予六等嘉禾章居友澤翟文明沈縣均給予七等嘉禾章此令 
　　又令宋毓衡給予四等文虎章此令 
　　又令王寳樹給予八等嘉禾章此令 
　　又令鄧驄保授爲海軍少將此令 
　　又令財政部呈請將僉事朱神恩進叙四等應照准此令 
[專電]  
　　北京電今午十時國會開幕議員又參到一百四十七人衆到三百七十二人總統衣大禮服率國務員六人到會演辭有國有輿論我則擇之程賦制用我節制之内政外交我約束之等語總統致祝辭全體向國旗行三鞠躬禮總統宣誓畢散會中外男女來賓千人 
　　北京電國會開幕大總統祝詞云天佑吾華政局聿新經緯萬端宜叩衆意議會諸君子爲國民所選舉其於民生國計籌之熟矣方今時局艱危正賴賢豪補救望諸君子一心一德無黨無偏以法治爲指歸立憲政之基礎國運隆昌政象清明皆將於諸君子是賴元洪不敏忝膺重寄惟竭至誠從諸君子後冀有造於家邦躬蒞盛會無任歡欣謹賀一言爲民國議會祝 
　　北京電交部連接漢口路電各局電稱三十夜華景街與武昌大火匪徒搶刦黎明又來撲站經官軍擊退惟大智門車站仍吃緊滬贛等處線均不通幸軍隊得手可保無虞 
　　北京電又晉北包頭鎭亦有兵變警報 
[譯電]  
　　北京電今日國會舉行正式開會禮黎總統亦親臨參議院議員到者一百四十二人衆議院議員到者三百四十六人自總統府至國會一路皆置衛兵國會雖已足法定人數然大約須遲兩星期始能開議事務俾各議員可得閒交換意見也（一日） 
　　漢口電亂事已平各租界入口由華兵防守此次火災生命財産損失甚巨華景街幾全被燬（三十一日）以上德文電 
　　香港電廣州城附近現有戰事來福鎗聲直逹沙面來港避難者甚衆今日下午由廣州抵港之最後一汽船共載三千餘人據稱石圍塘黃沙及廣州周圍各處鎗砲之聲不絶（三十一日）路透電 
　　北京電東京所傳中國已與美國抱斯盾銀公司花旗銀行摩根君簽定美金洋四百萬元之借欵一節及日本傳出美國擬復入銀行團之說均無根據字林報屢載之美國借欵談判今無結果中政府需欵雖急然照目下之狀况終難有成中政府不得已乃降格以求雖其平時所視爲大不可者今亦不恤行之誠憾事也（三十一日）字林報 
　　東京電新駐日公使章宗祥氏今日呈遞國書 
　　東京電日本内閣更迭或將延遲（以上東文上海日報電） 
[東方通信社電（日本人組織）]  
　　北京電起義以來護國軍之軍事費現向中央要求之額約二千萬元内雲南七百萬元軍務院三百萬元蔡鍔三百萬元李烈鈞二百萬元劉顯世及他各方面五百萬元廣西未來要求尙不在内（一日） 
　　北京電農商總長張國淦辭職任爲湖南省長農商部將分爲農林工商兩部擬任谷鍾秀爲工商部總長（一日） 
　　漢口電漢口暴亂犯人昨今兩日共捕五十餘名其中昨日鎗斃二十名今日鎗斃十餘名（一日） 
　　南京電官場人云黎總統曾電孫文黃興氏等速即北上參預國事改革之事並電馮督軍委員赴滬迎接二氏（一日） 
　　漢口電駐華軍隊慰問使田中侍從武官於七月三十一日午後六時來漢擬今夜乘鳳陽丸船赴上海（一日） 
　　漢口電湖南省長奉命由劉人熙暫行兼任民政府已經撤廢龍璋氏遂離長沙下江而去（一日） 
　　漢口電湖南省内各軍軋轢愈甚動有衝突之虞（一日） 
　　濟南電周村民軍首領吳大洲濰縣革命軍首領居正曩奉黎大總統電召茲於本日來省擬明後日晉京與中央商議民軍善後之事（一日） 
　　奉天電吳俊陞負傷之報傳出之後各地匪徒均蠢動長春附近已不有靜之兆開魯縣旣有蒙匪二百餘人起事遼西現亦不穩（一日） 
　　東京電俄國首相斯迪爾密勒氏日前電致日本石井外相曰兩國之友情關係因日俄新協約愈加强固今日余受兼任外務大臣之命得與閣下接觸欣幸之至云云石井外相亦即復電祝其兼任並云由最近之協約更加一層强固今後爲大增進彼此舉國協同之　係得與閣下提携殊爲可嘉云（一日） 
[戰電（英人路透電）]  
　　倫敦電今日下午海格將軍報稱昨夜英軍從事鞏固日間所得之地戰局無其他發展英軍小戰後已將小巴桑丹村北面高原數地點之哨營前移（三十一日） 
　　倫敦電今晚海格將軍報稱今日無步兵戰鬭且無要事英飛機襲殺數處之散軍交通及露營共擲炸彈七噸炸毁火車一輛又有軍火庫一所中彈起火地面有敵飛機一架亦爲炸彈所毁天空戰事頗多敵機翻落及受損者數架英機三架不知下落（三十一日） 
　　倫敦電官中宣稱敵飛船多艘於夜半前飛越英倫之東海濱及東南海濱在太姆士河口外擲下炸彈數枚目下仍在從事攻擊（一日） 
　　倫敦電海軍部宣稱今日下午五時十五分飛機一架在東海濱三十英里外追一齊泊林飛船駕機者曾發機關鎗擊之旋因機關鎗之一部分忽然炸去彼乃爲之震駭失措迨定神再視則飛船已不知何往故乃飛回（三十一日） 
　　倫敦電俄軍大本營泰晤士報訪員謂白羅細洛夫將軍七月二十八日取攻勢之一小時内獲砲三十八尊俘德兵四千人敵敗軍今聚集柯凡爾該處戰事將爲最劇烈者之一白羅細洛夫將軍進逼德軍全陣地德軍作戰如魔鬼寗被刺斃不願投降（三十一日） 
　　紐約電紐約灣中某小島之軍火庫忽然起火延及裝載霰彈之貨船一艘爆炸數彈碼頭貨車之炸藥若干亦轟發周圍數英里皆覺震動該島已成一瓦礫巨堆受傷者七十五人已舁入醫院（三十日） 
　　紐約電紐約灣島上之爆裂死人雖無多而財産損失則甚重大共值英金約五百萬鎊内有生糖四百噸値美金五百五十萬元及滿載食鹽子彈之車輛堆棧十三所及埠頭六處均被損自由神像亦微損當道現正調查肇禍原因感疑乃德人陰謀（三十日） 
　　紐約電紐約灣之火乃起於某貨船該船所屬公司之船港經理及總理並港員一人均被控殺人罪（三十一日） 
　　倫敦電禁止鴉片入口之目的在於防阻私運至東方及美洲至於合法藥品内有 
 
 
 

Page 3

 
 
鴉片者不在禁例伹除有執照者外不許買賣烟膏凡煮土以便吸食者亦以違法論（二十九日） 
　　哇太　電北灣森林大火延燒數鎭死者二百人有全家葬身火窟者難民紛赴南方各鎭賑濟火車已載醫士看護婦開往災區（三十一日） 
[公電]  
　　蔡松坡之通電唐督軍劉督軍陳督軍並轉陸督軍岑都司令李總司令呂督軍梁任公唐少川先生海軍李總司令鑒義密頃致中央電文曰准唐督軍電龍濟光奉調辦礦粤　庶已惟陸督未到以前龍勢在粤仍恐蓄謀圖逞終爲西南大息已電請中央飭速離粤即令岑春煊暫署粤督等語粤中近情道遼不得其詳惟查龍濟光愚間自專不顧大局旣蒙明令調離似不宜聽其逗遛致　勢生心滋蔓難　擬請俯採唐督之議特任岑春煊暫署粤督勒令龍濟光即日交卸寶爲西南之幸鍔與龍濟光昔曾共事深知其人心所謂危敬候裁奪等語請一致主張共撲此撩以洗起義各省之羞鍔叩豓 
　　旅滬皖議員致北京電北京大總統國務總理餉鑒七月十三號取銷政治犯通緝申令發表全國遵行乃倪嗣冲前旣違法槍斃張文烈等十二人寃血未乾近有黨人齊　飛等遵令回籍又遭鎗斃顯係違抗中央命令居心與民黨爲仇黨人旣欲回歸安業又懼嗣冲慘殺務請澈查究辦以安人心旅滬安微省議員李迺環許鳳慈譚惟洋王漠王善繼郭成沛張翼宋芨吳克仁管鵬凌銳東 
　　參議員先甲昌致南京電南京省長鈞鑒泰縣知事鄭輔東私放息欵一案歷經商會及邑紳吳振遠等先後電禀派員查辦現奉廳委胡維藩蒞泰鄭知事恃有　飭會周訊辦一語聲稱非紳商各界承認此案損失槪歸地方欵　任並不追息欵匿帳即不容胡委着手清理爭持多日羣情憤激竊查鄭知事現處當事地位例應迴避務乞鈞署加派妥員抑或電飭胡委從速查辦責令賠償凡國家地方各欵請並飭逐一清釐以重公欵而維地方參議院議員朱甲昌啊卅 
　　陜國會議員歡迎李印泉電肇慶都司令部李印泉先生鑒扶桑聚首歡議情　判袂幾時滄桑頓易嶺雲江樹結想爲勞比奉京電公任敝省省長聞命之下距　三千陜中自獨立以來大局雖幸無恙而水深火熱猶未能登袵席我公懋績宏猷羣倫景仰必能解除倒懸剪　荆棘且望重功高治軍有素於軍隊一方亦必感情融洽中央之令實愜羣情肇慶經手事件想猶待結束惟望將善後諸事早日籌結尅期北行三泰父老翹望旌麾如大旱之望雲霓也飛電歡祝無任欽遲李述膺叩東 
　　贛議員請復省議會電北京大總統國務院鈞鑒約法復國會開省議會應請立予恢復以通民隠議員等責任所在刻日返省預籌一切佇候明令南昌李督軍戚省長民報大江報均鑒約法復國會開省議會當然恢復同人等責任所在即行返省籌備一切除電呈中央外特聞贛省旅滬省議員歐陽莘顔丙臨鍾士林劉子貞邱漢宗曾　吳鴻鈞陳鍾傑鄧惟賢王鎭寰蕭炳章尹士珍巢廣源楊耀祖魏　元陳承志李儒修楊賡笙傅廷材任籌祺葉含芳稱廷柏林中桂叩東　　彭養光致北京電北京順天時報曁各報館轉湖北旅京諸公均鑒閱滬報傳電敬悉諸君子公推養光長鄂不勝董　省長繫全省數千萬人身命財産之重養光何人敢膺斯任斯另推賢能以福吾鄂公私交幸彭養光叩　 
　　又致南京電南京馮督軍均鑒前奉大總統令凡政治犯一律釋放查有湖北黨人袁旭前在南道州被捕寄禁蘇州監獄尙未開釋請飭該管長官速行釋放至　盼減彭養光劉成禺梁鍾漢劉德裕曹尙武熊秉坤同叩陷 
　　王仁熙等致南昌電南昌李督軍戚省長餉鑒我省黨人次第開釋而鏡國鵬李國平潘仁章國愚鄧月生葉達簡雲羅旭雨及贛州蕭維　劉正人張若浩曾明衡等猶未出獄請遵申令槪予省釋王仁熙李寄民羅晦仲　摩漢畢相賢江漢劉競存叩 
　　曹亞伯致北京電北京大總統鑒武昌首義袁逆助清而焚漢口癸丑江西仗義袁軍扼武漢爲其糧械之府人民痛苦萬分今各省義軍以死戰救共和大總統被中外所推戴去袁逆之毒政體民意而更新除孽尙存國基未穏頃滬上西報謂漢口鐵道軍隊假民軍旗幟焚掠漢口鄂人何辜長遭浩刧關懷桑梓難已於言望大總統速派員調查速撤駐防客軍并遺蔡濟民回鄂畀以事　亟籌善後以救同胞於水火民國幸甚曹亞伯叩 
要聞一 
[國會正式開幕之前提]  
　　國會已將開幕未來之如何情况中外均極注意大總統與段總理尤爲特重擬必須預行接洽一切疏通意見以冀得收良好之結果惟接洽手續未便自行出頭轉滋阻碍擬各派代表疏通聞大總統之代表已特派秘書林長民段總理之代表尙未確定略聞有派農商次長李國珍之耗至所接洽之要案計爲四項一係修訂憲法草案之意見一係通過各國務員之意見一係消泯各重要爭端之質問案一係變通修正之法制案等項惟是舉行正式開幕之期在前數日間尙有推展之傳說據政界人云政府對此問題不願推展意欲如期開幕俾時局風雲早得奠定惟以可否推展政府實無過問之權只得由國會諸議員自行酌定然諸議員今旣顧念時局艱棘對於國會開幕均無他項說數故决定如期舉行參衆兩院昨已發出通告略云參衆兩院定於八月一日上午十時在衆議院集合舉行第二次國會開會式云云又昨（二十八）曾在衆議院開茶話會一次爲第一次之會晤所議均關於開會以前一切預備之事並非關於關會以後者將來開會後應行提出各案之秩序非當重要現各重要議員已連次爲非正式之會晤預行討論一切所討論之大略一爲先行通過國務員後再選舉副總統抑先行選舉副總統後再通過國務員一爲修訂憲法係爲急進的手續抑爲緩進的手續擬在開會前後即須爲一定範圍之通過並聞在政府方面因以上各案關係重要亦派員於内幕中參預意見至於開會儀式聞亦議定大致午前九時參衆兩院議員服禮服齊集衆議院午前十時兩院議員入禮場就席贊禮員引大總統及國務員入禮場就席（奏樂）主席宣告開會並致開會詞大總統曁國務員致頌詞贊禮員報告向國旗行三鞠躬禮在禮場者威行禮如儀（奏樂）主席宣告開會式禮成主席宣告大總統宣誓大總統宣誓（奏樂）主市宣告退席攝影紀念行禮之後休會二星期然後開始議事 
[春明珍聞二（湛存通信）]  
　　總統府秘書廳已組織就緒爲之長者即丁世蠌丁君爲進步黨人繼又爲民憲黨之發起人近頗與民社諸人接近甚欲有所作爲遲日當有可紀之事也 
　　財政部次長初傳以郭同爲之郭君近爲公府秘書曾接其言論丰采者當知其爲人前與汪君彭年同居今又同爲秘書不知以何因緣遂易任殷君汝驪殷君初傳將在爲交通次長聞係許君世英要其爲次長許蓋知殷與南方要人相近欲保其内閣改組後之地位期殷相助也或者殷不欲伍許又素習經濟科藉以所學應用乃有今日之結果 
　　陳君錦濤旣長財政復兼長外交其任事之熱心毅力非常人所及今日中國財政何一不與外交相關若兩部總長分爲兩人尙有種種騰挪之餘地兼於一身益形捉襟露肘故論者謂陳苟非熱心爲國過甚之人即爲　頇不解事之人二說相去甚遠記查不敢臆斷願讀者品評之京中早無財政可言如交通部素目爲無盡藏之寶庫今亦僅恃各路解來之北京交通鈔票日向錢舖折售現金聊以度日其他但有坐待餓死而足陳君錦濤尙日奔走於外國銀行復有無數之外國掮客奔走於陳君之官邸私宅似希望甚多實則莫名一錢吾人須知今日世界情形與二三年前絶對不同可斷定决乎借不到一錢而徐君恩元之以英人充中國銀行經事尤屬有害而無益此中理由甚多限於通信體裁不克與讀者詳論惜乎政府中人懵然無知一言以蔽之此間對於外交政策仍抱持項城遺敎吾見其必敗也後之來者第一當先知項城失敗之根本原因乃在堅持其違背時勢之外交政策也奈何今日蹈其故轍也 
[英倫之中國協會報告]  
　　字林報六月二十九日倫敦通信云中國協會定於七月間開會茲已發表其常年報告其文曰（上略）英人利益範圍内本年未曾締結關於鐵路之新約英公司立約承辦之浦信鐵路與寗湘鐵路刻已測量完畢須俟債劵發行後方可繼續進行伹粤漢路線之北段工程刻未停輟年底當可開車至長沙而滬寗與滬杭兩路接軌之短線行將告成此兩處工程之經費皆於歐戰未作前所籌集者日人在滿洲獲一讓與權築一短線至洮南府以與南滿鐵路相接此線第一段工程之借欵係在日本籌募聞每百元實收八六華俄銀行近立一合同由哈爾濱築一鐵路至白拉戈夫司鎭此項借欵至歐戰結束後再行開募津浦路營業日增甚可滿意不因釐金官吏之需索而減色津浦所載之客與貨頗有渡江至南京後而轉附滬寗車者今擬在南京設一車渡俾貨車可以由此站渡逹彼站而無拆卸之勞此舉若成則通車營業更可發逹津浦凈利較諸滬寗發展尤速滬寗須與航業競爭且有釐金爲之牽掣故也津浦與滬寗兩路目下所獲約占資本百分之四若外人稽查員得更自由更堅固之權則入欵當更厚也鑛業無進步可報當民國初成時某某官員頗有開放主義之言是年英人組織一有勢力之公司以察能否利用其言在久所爭論之某省中得一開鑛之權利乃派高等技師二人前往磋商但虚糜半年光陰竟無效果技師報告謂北京官員殊無給予條件値得承辦者之意於是技師遂奉撤回之命兩技師曾與華官力爭以爲華官對於鑛産權利未免太重視其價值且謂條件如此斷不能吸引外資迨技師將回時中政府竟留下一技師囑其助擬新鑛律以資本家與中政府兩得其益爲本旨該技師遂留中國會同中國委員會修訂鑛律此新律雖已編成然尙未見諸實行中政府是否將採用之抑擱置之以待後人則仍在不可知之列也美孚公司在陜西開採石油之合同目下似已作廢聞美孚費若干金錢與時日而掘并之試驗竟無滿意之結果此事殊可惜若石油鑛果屬可採則雖僻在陜省亦足增進中國之商務而爲國家一大稅源也 
[漢口大火續聞]  
　　字林報云昨晨本埠某保險公司接到漢口昨晨七時三十分鐘發來電信報告漢口大火情形（原電已譯載昨報）大約發電時火勢尙未全熄華景街本不甚寛火患如未延及租界亦云異矣華景街乃勢閙大街兩旁悉爲華人店舖泰半房屋係近年所造者德租界長約千碼當昨晨發電時華景街以西及跑馬場與德租界阿格斯特街中間之區域已全付一炬直至鐵路線而後止此區域之面積長約一千一百碼寛約三百碼内皆華人店舖住宅及外人貨棧若干若貨棧亦被殃及則損失數當逹二百萬兩也 
　　大陸報云昨夜本埠華商接漢口來電證實漢臯大火繼以搶奪之消息聞此次暴動乃鐵路防兵譁變所致亂事發生日租界之後又聞漢口本鎭與武昌皆被攻擊火勢起後躉延甚甚廣估計損失約値一百二十萬兩由華人房屋内起火延燒華景街大來與捷成洋行之木廠幸獲保全本埠洋行有支行在漢口者如兜安氏藥房等亦曾接貨棧無恙之電報 
[日紙之中國借欵談]  
　　七月二十九日大阪朝日新聞云中國政府向美國資本團借欵三千萬元資本團尙未承諾美國公使亦復否認斯說又聞中國得在美國市場消售公債四百萬元此實變形之借欵中國政府可資以作政費者也夫政治借欵權固當屬之五國財團美國且已聲明不願干預之故脫出六國團體今乃有此變形借欵带有政治借欵之氣味此或美國民間爲之非國政府本意也至於中美借欵之成立非以中國僅向美國告借故僅中美借欵之有成當袁氏旣殁黎公接任之時中國政府屢欲向日本借欵六千萬以六個月分繳之日本以中國南北尙未統一資北以金即購怨於南故約以統一政府成立之後以五國財團之名義貸借之中國政府旣失望於是商之美國焉惟日本希望美國復行加入借欵團對於中國取同一之步伐以圖收拾中國時局也 
 [P南京快信> 
　　内務部咨齊省長尅日詳查具復（一）舊選舉案選出之各候補議員其額數氏名及其居址（二）候補各議員有無物故者並其氏名（三）候補各議員有無已任行政司法各官吏及刑事案判决處刑者並其氏名 
　　曾列勸進之衆議員孫熾昌初稱病不肯北上昨得京友來函後忽收拾行裝准明日早車入京 
　　齊省長昨再遴委多員分赴各災區查勘實在情形以備爲緩征免征之詳請並飭財廳查核賑欵項下有無現存以便撥往災區助辦賑撫 
　　馮督軍昨擬就劃分軍區意見電陳中央李純戚揚之代表宋育德昨由徐州彰德會議而回由寗乘江輪回贛 
　　警察廳長王桂林以崗警勤惰表勤務者十不得一昨特擬定功過辦法飭各署長照辦王桂森發起之武術研究所昨已奉當軸嚴今解散 
　　段芝貴前晚到蚌埠會晤倪嗣冲現尙留蚌財部派員來寗密查釐稅弊害 
　　海軍第二艦隊司令　懷文昨派毛參謀長赴滬勸各艦長取消海軍獨立 
　　馮督軍日前電請任李鼎新爲海軍總司令聞段總理昨復電頗不滿意 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國務會議與閣員更動]  
　　昨日（二十九）段總理特在集靈囿召集重要會議聞届時列席者除各部總次長徐秘書長外尙有方法制局長某某三參議約計二十餘人磋議大政方針及籌畫南省善後要件據公府消息大總統近與段總理會議亦以國會開幕正式通過務員後所有各項要政即當釐訂進行手續必須規定政方針以爲相當之依據聞討論之結果以前次熊希齡内閣時期所宣布之大政方針草案頗有可採之處擬卽以爲標凖飭由部務院秘書廳調取全案兩份一分由大總統核閱一份由段總理核閱以資參考並聞目下因時勢不同個中尙須多有修改之處此外國務會議中所議要案聞最近擬定否决者約有四項第一案爲　消袁政府時代所濫予之勳章勳位案略以此項界限不易分晣若辦理不善恐致惹起强有力之反抗第二案爲再頒第二次懲辦禍首案衆意認爲徒事紛擾無裨事實且與前次寛免之命令衝突第三案爲宣布龍濟光之罪狀蓋謂持之過急粤事必益棘手亂事必益蔓延仍須以和平解决爲宗旨第四案爲各省要求協欵其意以爲中央財政已極　　無暇再爲兼顧擬卽依此表决手續以爲進行之宗旨至若國務院中之各國務員初本有擬將更動之耗迄仍未見着手昨據調查其内幕段總理前確曾有此議近因内閣問題未定已變更宗旨暫行從緩以維政治現狀俟國會通過内閣後再定辦法以免多費一番手續蓋内閣如果通過自必有正式之手續倘或不能通過則繼任者自有辦法亦未便干涉然另據一息如國務院各員凡有帝制嫌疑者在月之内外尙均須諷令辭職 
[唐孫殷三氏之行止]  
　　新任外交總長唐少川君初非特不允就職並不願北來後雖電覆政府謂當來京觀光然仍是空言並無一定來京之意自殷谷二君南下再三陳說業已首肯茲據唐君最近覆函云大總統鈞鑒汪君彭年到滬交奉華翰懷悉之下感悚倍增儀以菲材上承眷顧外交任重　誜殷拳院席久懸有關治體公對國政私念恩知儀雖礫朽寗敢自固等以責任職志所關當言龐事雜之秋有顧此失彼之慮不得不稍濡摳謁致負觀見之隆凡茲所陳汪君胥聆其緒計北返亦罄於鈞座前矣比藉威光捐事拾理盛指不可以久誖而積素尤未克以終湮黽勉戒途會當不遠白宮在望良用依徲謹肅寸誠伏靳方營祗叩鈞祺唐紹儀 
　　昨内務總長孫君伯蘭對容談云余本意厚不欲就官然而頗蒙各方面勸諭遂晋京决然履席矣余早已於二十七日下午赴東廠胡同新公府謁見黎大總統而陳鄙見疏通意思至於將來施政方針則未便宣布想無甚難之事關於推選副總統問題則南方有力者間未有何等之協定此事迨國會開幕必有所討論又某京報記者於關才胡同面晤孫氏寒睻畢稍及時事孫氏曰此次民國再造固由雲貴民軍首義及海内外同志鼓吹之力其實維持大局馮段二公之力居多因二公反對帝制最力故北方軍人多隨之轉移在不知眞相者或於北方軍人不免有訾議之處其實贊助帝制主謀者並非北洋軍人而北人之在南省者爲謀抗帝制犧牲生命與奔走國事者殊不乏其人又北省於項城逝世後維持地方秩序其功尤衆爲人所共見但改革之潮流不能不資南方爲導河耳今國是已定吾輩對於南北方面當不存歧視之見在黎段二公固宜互相提携以圖國務之進行即馮段二公亦當互相提携以收拾大局斯一切障礙可以消滅而嫌疑者之煽謠陰謀者之離間皆無所用其伎倆斯民國可以鞏固矣云云 
　　新任財政次長殷君汝驪關於將來之財政頗露其意見略云余就新任日淺未有具體的意見雖然所擬方針欲先將地方之解欵及稅制規復帝政運動以前之情形次乃調查帝政運動中發生之財政的缺陷如有新起借欵卽先嚴重預定借欵之用途以免濫用借欵等事卽信爲最緊要事項聞殷君已定於三十一日到部視事即時辭退衆議員之職云 
[修訂官制與議減薪稅]  
　　段總理以新外省官制前經交法制局長方樞從詳考究已規定三級官制度如省長道尹知事是也聞昨國務院會議段總理提議此三級官制雖未正式表决而該院贊成兩制者已有多數主張兩級即省長知事裁去道尹每年可省政費二百七十餘萬元復經段總理飭將此議暫緩進行一俟國會成立後再行解决先是國務院曾議修正民國元年國務院組織令及各部院　任權責並内外官制通例各案疊開會議　論　法茲悉前定提交國會之辦法尙未大定據聞段總理擬將此項法制案先後修正不同未經取决之各草案均於國會召集後提出諮詢案或彙案併交請其議决咨覆分别實行未識如何規定 
　　政府近日提議有關於節用愛人之兩政策一爲實行裁員減薪擬先由其大者蓍手如各機關顧問員額與議員薪金决計大加裁減以資節儉一爲免除苛稅如田賦旣有正稅復加附稅烟酒旣經公賣又有牌捐之類均宜即行廢止以卹商民聞此兩項皆黎公面交院議之件定能見諸實行又聞此次各省善後應需之要欵業經國務院詳細分别釐定統計約在四千萬元以外曾呈明大總統鑒核聞二十八日經大總統核閱後以其間所訂之處尙嫌有過於太濫者及批交該院再行設法縮減并將過濫之處一一指出 
[紀湖南之三老（是我）]  
　　天下本無事　人自擾之觀乎今日之湖南益信此言之不謬矣湖南政府糾紛言論龐雜其獨樹一幟者珠不乏人他且勿言請爲閱者諸君一譚湖南之三老所謂三老者即已經中央特任代理湖南督軍之劉艮老前經湯薌銘委任後經曾代督加委復經劉代　極意挽留之民政廳長吳雁老及先由某部分擁戴後由省會議員追認之湖南民政長龍研老是也劉艮老之出也以當時都督之逐鹿者多竊恐因此發生暴動糜爛精華所粹之湘城遂徇各界之請勉强出維大局其初都督之職權本兼轄民政繼任者當然不能放棄其後中央之任命雖僅令其代理督軍然民政旣未派人又不能貿然交代故當代理督軍令下之時即電致中央請示交代民政辦法蓋以獨立旣經取消自必服從中央命令其未經中央任命者殊不能預爲承認此劉艮老始終不肯交出民政之原因也至吳雁老之就任民政廳長當湯督出走以後本已不肯就職嗣經曾代督再三敦勸始勉强出山及劉督出任雁老即行辭職艮老謂大局如此糜爛我們幾個老頭子若不出來維持必至不可收拾如此再四挽留始允暫爲擔任及龍研老出任民政長雁老又呈請艮老辭職艮老又以軍民分治之有民政廳亦如前朝巡撫之下不礙有布政使等語竭力慰留此雁老始終未離民政廳之原因也至研老之出任民政長實未合法定手續在獨立期内旣非由全體人民公推取消獨立以後又未經中央政府任命以法律言實屬一私機關難然此非研老之過也研老素以好好先生著稱故其門下人材甚爲雜亂說者以封神傳中之通天敎主况之亦頗相似聞其耳根亦甚　弱此次出長民政卽爲其門下所推雖有某君之忠告（某君當研老出任時曾謂如此受任殊不穏當不如俟省會通過後較爲妥貼）亦爲其門下所阻近自省會追認其門卽勸其行文民政廳速與交代又派人至電報等局接任局長並請委任財政廳長以便接收而省議會亦咨行督軍署民政廳請卽移交於是雁老即令各科人員暫行停止辦公並具詳督軍請示辦法又另具詳文請予辭職財政廳長袁家普亦詳請退避賢路艮老則仍以研老未受中央任命不能以全省民政移交於未經法定手續之長官遂令雁老及袁廳長仍舊照常辦公俟中央正式任命後再行交卸於是省城各報紙遂議論紛紛屬於甲者則詆毁乙屬於乙者則詆毁甲僅閱甲種報者以爲甲　僅閱乙報者以爲乙是若兩種研閱則如墮入五里霧中是非莫辨矣紙使非有少數秉持公議之報紙則竟不能得絲毫眞相現在研老門下又在另謀進行竊恐非中央有正式之任命决不能解此紛糾也 
[湖北各地之警聞]  
　　武穴武穴圍攻軍營搶掠稅局警署一事聞當時卽由駐防該鎭鄂軍步隊第四團二營呂營長督隊擊散格殺數人並擒獲八人内有五名已訊明槍斃餘三名傳說訊係某國人已解送省垣軍署核辦至軍隊之被擊傷者亦有數名有連長程定國身中數彈恐難保其生命稅關徵收局聞其失一萬餘金警署軍裝銀錢亦悉散失商民損失則尙未查清該暴動者搶後四處潰竄其事即時平定惟商民惑於謠言一時不敢開市嗣黃州軍隊開到市面始鎭靜如常 
　　南漳湖北所練省防警備隊係段前巡使在江北山東所招中多盜匪前分防巴東已告譁變茲聞分紥南漳縣之警備隊兵士亦被盜匪運動蓄謀不法幾釀巨變事爲縣知事包安保所聞即督同縣署所有警隊及警察團防嚴密防範始得無恙其詳情如何現尙未悉茲將包知事布告錄下以證該縣之不靖確由警隊而起其布告文云警隊因事潛逃出城祗有兩人所有駐縣全隊現在安靖如恒本縣集合警士業經布公開誠决不致有變故力保地方安寧特此布告周知愼勿驚擾紛紛倘有造謠生事定即執法以繩 
　　漢口漢口本境及附近數十里一带地方近來勒捐强搶案層見迭出聞堪家磯對河黎秉鈞（係前大清銀行監督黎大鈞之弟與大總統同族）家先有匪人索捐一萬元不應被搶約失一萬餘金並槍斃雇工一名又漢口之柏泉鄕某姓家亦來身着綢紗衣服貎似文人者六名持槍逼索軍餉某姓僞允所請暗使人報告軍隊前往拿獲現已解送軍法處懲辦又聞武昌縣知事拿獲冒名勒捐者二人訊明其機關設在漢口某租界某里禀經當道飭交涉員商妥領事於二十八日派捕在某里捕獲多人搜得捐册執照手鎗炸彈等項及現欵數千元一併解送捕房尙未引渡傳聞被捕之人内有某校學生亦查異也 
　　通城湖北隣近湖南名縣日前防務最緊聞通城縣駐軍檢查出入城門之人曾盤獲湖南巴陵人王席珍吳李哉沈得關沈得陽四名佩有湘南護國軍徽章解縣研訊係湘省黨軍派來偵察鄂境駐兵之暗控當將王吳沈三人禀奉督軍電飭立予鎗斃沈得陽一名因年未成人免其一死判處三等有期徒刑三年按湘鄂二省前此雖曾館戰並未决裂鄂省拿獲湘控竟處死刑亦太酷矣 
　　隨縣湖北襄河下游各縣加沔陽漢川天門潛江等地近旣大遭匪禍復遇洪水爲災衝决堤防數十處人以其地低窪潰堤無年不有故皆視爲尋常之事茲聞地勢較高之隨縣於本月二十四日因大雨日久柴家山突發山洪由三河店至歸堂鎭三十餘里一河兩岸田廬人畜衝没殆盡沙壓田禾一千餘畝淹斃人口甚衆爲該縣數十年未見之巨災也 
[粤戰之最近狀况]  
　　兩軍三路之總情形石井兵工廠附近某地被滇軍佔領後分一支隊入黃婆洞暗襲白雲背後至西路桂軍已由石門過海入海頭村至老鴉岡紥營又一支隊由黃竹岐過海至白沙進攻無烟藥局直上槎頭以便與石井之滇軍會合至東路則圍攻石龍之民軍已進至南岡入龍眼洞冀與黃婆洞之滇軍會合　東面强襲白雲山並分頭佔略東門外燕塘東山各地 
　　北路之情形北路戰事連日相持滇軍進行愈趨愈逼昨二十六號早復由高塘大朗撥隊五六百名進紥佛嶺市官橋墟楊梅崗三元崗黃崗步崗名處山嶺轟擊駐石并小坪一带龍軍相與血戰非常劇烈但滇軍步隊俱以三五兵士聯爲小隊忽隠急現機警異常而所發之砲多屬二百四響之馬黑心砲故濟軍人雖逾萬仍守防地不能前進且發砲轟敵多不命中而古寮鄕張雲飛軍隊二百餘名又扯白旗響應滇軍龍軍瞭見分撥大隊千餘名假道環滘夏茅蕭崗亭崗等處圍擊張軍惟各鄕恐漕蹂𨈆多有閉閘相拒龍車乃先向� 
環滘攻擊古寮張軍即與對敵鎗砲交作隆隆不絶故環滘被燬數屋是晨十時龍軍復在崩崗石井各處連發開花砲數十響遙向古寮轟放焚燬屋宇過半傷斃鄉民甚多張軍仍然固守並與滇軍合力包圍龍軍午間砲聲漸疏下午復與猛擊直至二十七號早三時始各按兵暫行停戰聞此次運戰三日龍軍死約千人滇軍則止傷兵士百餘名現兩日扛運屍首由軍路回省者絡繹於道在療治所醫治舞效而斃經菜墟扛回者每日亦有五六十名 
　　連日滇軍已猛向石井一带劇烈攻擊鎗炮之聲綿綿不絶濟軍死傷雖衆然仍死守刻下全城軍隊經已厚集約共五千名左右二十六號早護國軍攻擊尤力濟軍因砲火利害不能抵禦紛紛退敗聞已攻破兵工廠西村南岸澳口一带鄉民是早奔逃到省者如蟻赴羶大北小北各砲台亦即加緊戒嚴全城居民因是益爲恐慌聞是日戰　最劇烈之處係在沙貝地方兵工廠雖危尙未攻破 
　　東路之情形二十三號早東路民軍二千餘名進守新塘車站龍濟光飭警察游擊隊二十八隊開往攻擊詎乘車馳至見民軍甚衆遂即折回復派劉營長率軍一營前往駐離新塘三里許發鎗進攻血戰多時仍不得手民軍進紥新塘墟復將釐廠圍困該廠賬房朱子明卽持白旗欲出突被民軍發鎗擊斃勒令軍隊百餘名遵繳鎗械一百枝子彈萬餘顆現有軍隊數十人經已返省報知呂煥章詳請龍氏察核矣 
　　東江司令李嘉品自增東兩屬脫離後特將原駐仙村石灘軍隊全數調赴惠陽聞惠屬平海三多祝白芒花等處由陳炯明率带民軍屯駐淡水柏塘等處則由莫擎宇駐守陸軍多營節節進逼自二十五日至今兩軍嚴守陣地并無大戰說者謂因有調停之希望　也 
　　鄧徐兩軍佔領石龍增城新塘後各路防守異常嚴密二十四號有龍軍協同鐵路工程至新塘站附近修整毁爛之鐵軌遂互相劇戰新塘商民被流彈傷斃二名舖户貨物損失甚鉅二十五號下午二時石龍探報謂有李嘉品軍七船由惠州駛近王屋洲（距石龍四里許）石龍巡艦聞耗乃向前轟砲數聲全鎭商民大驚是晚李軍退回馬嘶海面（距石龍三十里）現鄧徐軍隊紛紛派往王屋洲嚴陣以待 
　　龍氏方面之情形二十四號龍府開軍事大會議時胡令宣首先發言無論如何吾輩均當死守觀音山擁戴龍濟光并極力詆毁呂嵩壽謂彼等小人祗可共富貴不可共患難今彼一逃再逃設不設法拿他回省按律鎗斃死實無以振起軍威云云言下其爲憤激并頻頻拍案但在座者絶無一人和議 
　　龍濟光前此對某紳曾有寗將廣東交回陳炯明不願交與岑氏之言並續聞龍氏被滇桂兩軍迫壓日緊之際即派菉　釐廠總辦顔子榮爲代表往訪陳炯明之代表某君磋商交代條件并言余粤人也有志於此事者久其所以勸龍氏爲此者一則不欲糜爛我省城二則廣東事權仍歸廣東人勝過歸與外省人也云云陳代表允爲轉述顔回省後龍隨又派參謀周某爲代表與陳代表再行磋商妥協後周即返省面覆龍氏聞龍已電請中央保舉陳炯明接替一俟中央有明令彼即交替以免粤省糜爛此說確否未敢决也 
　　二十六號晚龍特下命令水陸防軍一律加緊戒嚴入黑未幾老新城各門即閉祗餘太平門開放水上兵艦澈夜梭巡聞因接有探報討龍軍將在城中起事實行驅龍氏之故 
　　梁永樂自在順德失敗後不知何往或云已爲大砲轟死或謂經已潛逃兩說雖未知孰是惟梁確未到省龍氏現甚盼望又龍之心腹曹鼎鐘昨亦秘密潛逃不知何往 
[陜西之匪禍]  
　　陜西本爲土匪出産地而日來更形猖獗到處搶刦茲將近日各縣所發現者紀述如左　　富平縣東北鄉米原地距城　遠近有匪徒二百餘人勒索居民强暴已極該處民團力難抵禦經鄕紳　縣該知事轉禀到省陳督軍立派焦營長馬隊前往彈壓頃聞匪勢異常兇猛所派隊伍自覺寡不敲衆刻下尙未接戰　 
　　佛坪縣僻處西南爲陜北土匪出入之要道防範殊非易易日前有大股遊匪竄入湯峪附近一带因　縣各團嚴爲防守遊匪不敢深入嗣有八斗河團保霍發者親督民團與匪激戰斃匪極多餘匪四散地方始得安靜 
　　澄城縣知事侯甸河南人也日前該縣突來土匪百餘人侯率民團防剿斃匪百餘其後土匪突增城遂陷紳民差役逃避一空侯知事獨留不去匪有欲殺之者侯辭色不稍屈匪首異之乃赠馬一匹縱之使去 
　　高陵縣公署與錢局日前突被焚搶實綠該縣知事劉承裕縱匪殃民所致劉蒞任數月報搶刦之案七十餘起從未一破惟與二三劣紳狼狽爲奸嗣後賊勢日張邑紳欲爲戒備該知事責其張皇絶不顧問遂演出燎原自焚之慘禍及至土匪攻城之際劉統警察及巡緝 
大路　新大　記　　　　　　　　　　　　　　　　　　　　　　　　　　　東接受改加和記為業又新大　記在外往來銀錢賬目　　保單等項均歸　記理楚與和記無法涉恐未週知特此登報聲明 
新大和記 
 
 

Page 7

 
 
　　隊百餘人迎擊未戰而逃全城無主乃爲蹂躝事後又汉有籌辦善後經商會諸君公舉陳子欽倡辦民團撫綏衆志始得支持危局云 
　　商縣有冒稱陜南安撫招討使史占彪部下步隊二營由確南來商分紥城鎭以搜鎗爲名到處掠奪刦放監獄焚掠衙署經營長張某拿獲數人立予鎗斃秩序始稍安定聞縣署損失頗鉅並將預備解省之銅元六七十封亦被搶去此恐亦土匪之類也 
　　中部巨匪孫福祥黨羽頗衆擄人勒贖無惡不作前月率領黨羽攻破縣屬翟莊堡寨大肆搶刧嗣又率衆往攻經民團知覺禀由縣知事派兵往剿包圍數層該匪死力抵抗逃逸數名匪首孫福祥則被兵士追獲送經縣知事訊供不諱立即正法 
　　邠縣前日有前長武商稅吳局長及隨行人員朱某王某带有銀元千餘元及土藥七百餘兩經過某地爲地方土匪偵知遂假駐兵名義將該三人綑至南門外鎗斃即將屍首合埋南門外洋元土藥一併刦去現吳等家屬已在省長處禀請查辦矣 
　　乾縣民人王登雲家僅中貲前晚三更時陡有匪徒十餘名分持鎗械撞門入室砍斃事主又傷其弟婦某氏搶去銅圓數十封並衣物數十件已控由縣知事懸賞勒緝 
　　柞水縣民朱某於上月某夜三更時突有外匪八九人持械撞門入室將朱某用繩捆縛其餘老幼鎖閉一室刦去銀錢衣服等物不少報由縣知事緝　三名正法餘犯正在緝捕中 
　　三原縣東關金貴本係積匪上月改革時曾藉端擄財强拉馬匹當道派兵拿辦該匪乃率黨遠颺近因秩序已定秘密歸家經被害者報告司令部派隊緝獲業予鎗斃矣 
[鎭江近事紀要]  
　　歡送國會議員參議院議員陶賓南君行將北上鎭郡紳商學各界　於七月三十號午後一時假大街維新舞台開會歡送是日蒞會者約三百人三時振鈴開會先由主席楊胡二君致歡送辭繼陶君　學界李顔柳諸君相繼演說拍掌之聲不絶至五時始行散會旣陶君急須北上遂於是晚乘車赴寗再搭津浦車往京各界要人至車站歡送者絡繹不絶陶君均謙辭致謝 
　　行容被殺慘聞鎭江在大通輪船上發現無頭男尸二具略誌昨報專電懋茲得續函云七月三十號之晚十晚太古公司之大通輪船由滬到鎭後海關洋托手登輪搜查私貨不料在前艙中查得木箱兩只啓而視之内藏無名男屍各一具身上均有刀傷多處其兩頭顱業已分開（或云無頭屍分七塊）無人承認該洋扞手即命挑夫將兩木箱舁至關前空地觀者如堵翌晨由鎭關稅司函請丹徒縣知事章君臨場檢驗遍體鱗傷委係用刀亂戳因傷致命塡明屍格判由堂棺殮發封候出示召認驗畢返署似此情形諒係旅客被人謀害誠慘聞也 
地方通信 
[松江]  
　　限緝天馬山盜案天馬山鄕富户　昻　家於上月二十八夜被盜刧去現洋三千元業已報由李知事懸賞購緝本日縣署又傳通班探警予限踵緝該鄕竊盜案劃師莘莊第二巡警分所管轄該所因相去　遠尙未陳報 
　　講習會閉幕餘興近日郡城學界組織市鄕小學敎員夏期講習會乘暑假餘暇假中學堂補習種種敎法額逾百餘人一星期内將次告竣本日請蘇州第二師範主任楊慰農演講實力並定初九日在校中開游藝會 
　　僱工猝斃之波瀾青浦轄境方家　鎭天主敎堂鄰近敎民顧潘氏家有僱工王姓係松江北門外十五圖人近忽暴疾猝斃氏乃用舟載屍送回王家王之家屬拒之偕地保沈梧根復送至顧處顧氏避入敎堂當時隨同往觀者頗衆致擠損堂門等件現由該堂陳請青浦縣來松關提沈保等到案訊問 
　　資送政治犯回籍直隸人高憲周爲鈕惕生君門人前因運動駐滬某營長致被拿獲解送護軍使署訊問後發送松江刑倉暫押茲因政治犯奉令省釋高乃由楊護軍使給洋四十元派人送之回藉臨行時高繕函報告鈕君並稱俟回鄕部署略定卽當　被南下趨叩師門云 
[川沙]  
　　下砂場知事覆黃張莊三君函兩浙下砂場知事秦中行昨覆川沙公民黃任之張伯初莊允升三君函略謂敬誦大函聆悉一是查上年場屬一至九團灶地受災奇重先經汪前任曁曹前任據情詳報去臘中行抵任復經查案詳奉松江鹽運副使派委到場會勘災况詳覆並援縣案請予核減灶課徵額以卹民困奉批牒詢兩浙鹽運使咨覆前清並無減徵成案要稽灶地科則甚輕非國田之科漕可比准將應徵下忙灶課展限兩月加價以示體卹所請減徵一節未奉照准已經出示曉諭在案是以本年上忙仍照額全徵至光緒三十一年分成案敝署自光復後案卷散佚不全無從查考諸鄕先生倘能將光緒三十一年成案調查見賜如確可援相無論如何必當頟懇上台詳部酌滅决不敢以桑梓之事轉圖諉卸致負諸鄕先生之期許至地保貼役光復後奉飭取消改爲辦公費按忙每畝由業户貼給錢十文涇汪前任示論週知歷届照辦各在案本年開徵上忙訪聞各地保於原定每畝貼給錢十文之外不免有額外索取情事惟未據業户指禀無從清理即經查照原案仿照南滙縣辦法於示諭之外另於印串加戳註明以杜額外需索之斃此係查照歷届成案並非本年創舉之實在情形也中行自維迂庸素以名譽爲第二生命自學校畢業服務政界以來属遵庭訓廉謹自持况以鄕人忝爲公僕更何敢徇劣保之請求致指逆輿情有違公論現在地方議事機關不日恢復倘以　案謂不能適用儘可立即取消或酌量減少區區此心亦伹求無損吾民無碍徵務而已幸諸鄕先生共鑒之 
[鎭江]  
　　農民守護壩工江北運河水勢大漲高郵車邏各壩危險異常裹下河一带農民以早禾正在登場之際若一開壩秋收絶望故特鳴鑼集衆紛至高郵各壩畫夜守護以防潰决聞農民宿壩者約有四五千人云 
　　縣署添開法庭丹徒縣公署奉令兼理司法以來對於民刑訴訟案件本定下午三時後開庭訊理現因司法制度行將恢復前日章知事接齊省長飭令以後縣署對於司法職務應查照初級廳章程辦理章知事奉飭後即面諭承審員先將開庭時間研究該員遂擬按初級廳例添開上午一庭以免訴訟人之搉擠並定八時開庭當事人應於七時前報到候訊現已禀承章知事核准於昨日始實行矣 
[杭州]  
　　省議員之證書徽章問題浙省省議會自三年停止開會以後各議員皆散歸各縣原籍所有證書徽章多由各員就近繳還各該縣署保管現在省議會開會在即是項物件關係綦重民政廳長昨特通飭各縣知事將從前遵案保管之證書徽章等件曁當時繳收年月迅行備呈申送以便彙案點查 
　　取消軍務廳之通飭軍務廳係前都督府之編制依據浙江護國軍政府而設現浙江護國軍組織法業經宣告廢止該軍務廳名目亦應取消呂督軍頃已通飭文武各機關略謂本署僅仍分設參謀副官兩處並軍務軍需軍法軍醫四課各按原有職掌分别辦事云云 
[密波]  
　　誥誡軍官崇儉寗波軍事各機關昨接呂督軍通飭云照得軍人應戒浮華力崇儉約旣以專心職務亦免有玷官箴乃近訪聞各軍隊職員朋輩往來動輙徵逐於酒食不惜以有盡之財力作無謂之酬應消磨有用之精神長此勿戒非惟曠時廢事亦且有損聲名本督軍杜預防微特申誥誡凡我軍人應體念時局之艱危屏絶奢靡之習俗嗣後除典禮公議及正式交際外槪不得廣徽游宴除分飭外合亟飭仰各該軍官一體遵照 
　　早禾可望豐收鄞縣各鄕田畝均種早晚兩禾今歲分身後晴雨得宜滋長甚速現下收穫期届各田之種早禾者絶無萎　敗穗收成定可豐厚一般農民莫不喜形於色惟横溪附近各村因蛟水爲災稍形減色 
[湖北]  
　　慶祝會延期漢口各團體原擬於八月一日國會開會時補行共和復活之慶祝大會以華商賽馬場爲會場茲因天氣酷熱遂暫延期並因賽馬場路遠人多畏難乃改在滿春茶園爲會場頃已紥裝電燈牌樓預備一切矣 
　　政治犯出獄湖北陸軍審判處詳請擬予開釋之政治犯原有一百五十餘名經王督軍批駁者頗多二十七日午刻由軍獄中釋出者祗七十二人 
[天津]  
　　國貨展覽會之草章天津商務總會與國貨維持會舉辦國貨展覽會一切草章刻已擬定不日即聯名上書省長農商部請爲採擇茲將草章錄下一宗旨提倡實業維持國貨二名稱天津國貨展覽會三地點河北公園四日期八月十五日起至九月十五日止五時限上午九鐘至下午七鐘六職員設會長一人副會長二人執事二十人由天津工商研究所在國貨維持會工商中公舉七會費凡入會工商於報名時查酌營業大小先納會費由二元至二角不足則按各工商在會期内賣貨銀數酌量均攤如賣貨太少不便均攤時則由天津商會直隸國貨維持會分任補助並附辦法九條㈠凡係國貨不换本埠外埠皆可報名入會惟本會不認爲國貨者不准入會㈡本會由天津商務總會直隸國貨維持會會銜呈請直禁省長轉請農商部稅務處允准凡在本會場售出國貨價值在三十兩以内者出口稅槪免稅釐㈢凡在本會場售貨槪不二價㈣恓會場銀元銅元兌換價目按日由本會事務所掛牌公布大衆一律不准參差㈤凡會場貨物由各該工商自已看管本會不負責任㈥各工商陳列地點由本會指定厨架由各工商自備各工商每日將所賣銀數核實報告本會事務所㈦本會組織演說會一處每日下午開會演說提倡實業維持國貨之要義㈧本會邀請天津工商售品所法鼓音樂各會按日到會奏技以助遊人情興㈨凡本會場之賣飲食水菓各小本營生均不收會費 
雜評一 
[革命與生計（一子）]  
　　前清之末百業廢驰生計困乏以全國垂盡之膏血而以無量數無業之遊民聚而咕嘬之此革命之所由起也國命雖革而此種現象不革非但不革且經一次革命而增殖一次之遊民焉凡當革命之際無業者固多趨而附之即有業者亦舍其業而附之迨革命成而業不得復於是高等之遊民𨺗增於政界普通之遊民𨺗增於社會國家擁此無量數之� 
遊民張口待豢紛紛擾擾則革命之事業雖止而禍亂將日出而不窮矣 
　　各國革命而後其政府有能力以容納之其國人有能力以復其職業此革命之後所以能相安無事也若我中國今日政府之財窮逹於極點有責守之人且議裁汰焉有能力以容納其他其國人之有職業者且將無力以營其業則失業者又將何地以謀生中國之遊民本徧地一旦革命解散又驟加一大羣之遊民試問若輩能枵腹待斃耶嗚呼是誠中國至難之問題而亦地方至大之隠憂矣漢口之事其一證也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[請求恢復省會之公函]  
　　江蘇省議會議員昨致齊省長公函云敬啓者國會召集令下全國人民即一致主張恢復省會湖南早經開會浙江亦旣召集元等受人民委託義無可誘而以敝會同人風流雲散深恐召集令下或致不足法定人數爰於上海設通信處函致各縣議員來滬會商並籌備一切進行事宜未及兩旬報到者已逾三分之二查議會暫行法第二十二條常年會每年一次由省行政長官召集之臨時會因特别緊要事件發生由省行政或議員半數以上之請求時召集之省議會暫行法當然有效不經過回復之手續誠如浙江呂省長覆國務院過電所陳應請省長即行依法召集尅期開會蘇浙比鄰元炳等之愛蘇無異浙議員之愛浙省長夙以尊重民意厲行法治爲職志亦必不讓浙省長專美東南也所有召集時應行預備各項事宜列舉如左　　一預算案應及早編製也往年各省議會往往有開會月餘而預算案尙未交到者迨至交出已將届閉會時期行政官廳率諉之於手續繁重趕辦不及貽誤實多應請即飭各主管官廳尅期編製以敝會開會之始即能交出爲程庶幾將來逐欵審查時有從容商榷之餘閒不至草率取决貽執行機關以不便之感 
　　一房屋器具應先行整理也敝會房屋及各屬議員公寓有爲學校借用者有爲外人居住者應請分别飭知一律遷讓如有損壤其應由敝會修繕者當即派員來省尅日從事其各屬議員公寓則係前清諮議局時代由各屬議員出資建築倘有損壞應請飭知住居各户修繕完竣交還各該議員敝會不能負責至會中應用器具聞其爲省垣各機關借去不少保管人員當均有簿　可稽應一律先行收回至有破壞不堪復用者應由保管人員負責請求各借主賠慣以重物權而節糜費 
　　一各種擋案應查案交還也敝會歷届擋案前經移交貴公署保存機關回復自應查案交還敝會當簡派專員到省清理届時另行繕具公函請飭保管該擋案員司查照辦理一缺額議員應查明遞補也暫行法第七條議員 
　　因故出缺時以本選舉區候補當選人名次表之列前者遞補之查敝會停止兩載有奇各議員中更事變容有一時不能到者其究能應召與否敝會無從盡悉應請通飭各縣限日調查詳覆到時或有事實上不能應召由本人陳請解職者應請通知敝會竢開會時按照暫行法第六條提出經敝會許可再請通知應行遞補之各該候補當選人該其答復應選立卽給予證書俾得於開會期内到會其有因病出缺者則逕由貴公署通知應行遞補之各該候補當選人以期迅速蓋證書早給一日則議員即早到一日於事實上裨益良多也 
　　凡右所陳皆屬必不可緩之手續敬凟明聰卽請裁度施行實紉公誼專此上逹祗頌動安不盡省議員沙元炳錢崇固朱紹文陳伯盟張相沈周戴思恭陸家　王樹榛唐人傑秦錫田王撰曾王仕良兪仁愈何少敏沈素生吳輔勳郝儒琳江上晤陳大猷徐廷瀾李壎石鳴鏞仲頣唐昌言沈朱軾馬其驥奚九如季通沈世楷馮士奇沈維賢陸渠沈嘉樹黃祖温朱祥絨　其桂張鹿鳴屠宜厚蔣士杰朱翼雲殷宗渠華　閔　楊道樞許蘇民任挂森馬駿李國銓張嘉行施文熙姜青照孫儆朱寳綬陸文椿沈延銘姜克歧朱德垣陳廷鞾郭麟珍王鳳誥陳康張毓瑞孫肇圻鄭慈穀龔其偉張倚蔡寳善體仁陳國霖曹國枬李荃陳世垣黃如驤潘承鍔吳濬郭宗森周堯丁文　袁秋生劉穏元范鎔莊增藩趙銘傳董永戍徐鳳苞陳爲軒趙征樹劉坤元姚天一葛錦城沈濟安黃申錫朱百通沈熙照蔡璜趙應榆朱子愚　壽喬孟鐸李維翰葛夢樸戚麟祚楊石馮弼仁朱鏡明王寳槐顧鏡清封緒昕張援孫璋等謹啓 
[國會重復開幕之歡祝]  
　　昨日（八月一日）爲國會復行開幕黎大總統宣誓就職之期各界人士莫不額手相慶歡聲雷動茲將滬埠各界慶祝之盛况分誌於後 
　　政界之慶祝各公署機關昨均懸旗掛燈駐滬外交部特派交涉員署因須招待外賓特就本署大廳設置禮堂中供今大總統肖像高懸五色國旗滿紥冬青鮮花並緩成國會萬歲總統萬歲字樣上午九時許楊交涉員身衣禮服胸掛佩章率同全體職員就禮堂舉行祝典來賓如公廨各讞員上海縣沈知事淞渢警察地方審檢各廳長工巡捐局朱局長曁商會總協理法界華董吳陸兩君等外賓到者甚多均經招待欵以茶點歡祝而散道尹公署除日間舉行典禮外並於晚間稱觴誌慶 
　　北京之電訊各機關於昨日下午接到國務院東電謂本日上午九時兩院舉行開幕典禮大總統均親臨宣誓議員全體均到已足法定人數外賓參觀尤爲稱道全場歡聲雷動特先電聞云云 
　　議員之電祝江蘇省議會議員致北京參衆兩院電云共和再造民意重伸國法導源人權保障繫惟諸公是賴江蘇省議會議員沙元炳等謹祝東又上海等縣縣議會議員致兩院電云法治更始湮鬰復伸共和眞元民權喉舌國利民福導源諸公敬電祝賀再根據絇法省會當然召集縣會自宜連带回復以饜衆望并乞主持上海縣議員莫錫綸等吳江縣議員費玄韞等常熟縣議員卲玉銓等句容縣議員孔憲功等叩東 
　　商界之歌舞南北市各商店無不懸旗掛燈錢業公所並提前二小時散市各大商號晚間大都設席歡宴以爲共和再造之紀念 
　　軍界之歡呼昨晨楊護軍使特就龍華操場召集所部各軍官率兵列隊舉行典禮禮畢衆高呼中華民國萬歲國會萬歲大總統萬歲　即發令歸隊 
　　學校之開會威海衛路明　學校昨日舉行慶祝黎總統受任並國會開幕典禮校門外懸燈結綵高張五色國旗下午一時開會公推名譽校董史錫福君報告開會宗旨男女來賓到者座爲之滿由校長史啓祥君及來賓洪寳君昌相繼演說聽者鼓掌末由學生唱歌以娱來賓迨搖鈴散會時已鐘鳴五下矣 
[鄂督軍電告二十小時間之暴動]  
　　松滬護軍使署昨接武昌王督軍通電云國是大定漢口黨人多已設法遣散並與各領事商定嗣後租界勿再容留匪徒以保治安外人素重公益咸普贊同現在清查分限驅逐詎意間有亂徒無計容身竟於本月三十日夜十一鐘在漢口華景街漢陽東門外及鸚鵡洲等處同時放火抛擲炸彈搶刦財物約二小時即經軍警協力　散查租界及外人生命財産并兵工廠各官署均未受損失除電陳外誠恐謠傳失實特此奉聞占元卅一印 
[倪嗣冲殺戮黨人之公憤]  
　　旅滬皖省議員公電政府云北京大總統國務總理鈞鑒七月十三號取消政治犯通緝申令發表全國遵行乃倪嗣冲前旣違法鎗斃張文烈等十二人寃血未乾近有黨人齊熊飛等遵令同籍又遭鎗斃顯係違抗中央命令居心與民黨爲仇黨人旣欲回歸安業又懼倪嗣冲慘殺務請澈查究辦以安人心旅滬安徽省議員李迺瑞許鳳慈譚惟洋王漢王善繼郭成沛張翼宋茇吳克仁管鵬凌銳叩東 
[章水天亦將出獄]  
　　大同民黨自領章水天於前年八月四日被中國偵探協同捕房包探至泥城外寓所將章拘解公共公廨迭經中西讞員訊問判章禁錮西牢三年期滿由海道送出中國領土在案茲自黎大總統受任後取消黨禁所有政治犯一律還復自由故由章之代表律師分别函致公共公廨中西讞員要求省釋聞已照准定禮拜四（即明日）將章带堂開釋 
[周道尹告發現炸彈]  
　　滬海道尹周金箴君於七月三十一日發遞快郵代電照錄如下南京督軍省長鈞鑒昨晚九時公共租界孟納拉路後重慶路轉角地方不知何人將炸彈放在草坪被放青之馬踏裂其聲甚大幸未傷及人口房屋誠恐謠傳失實謹先電陳道尹周晋　叩卅一印 
[孟納拉路發生盜案]  
　　新閘孟納拉路四百六十六號門牌皖人蔡漢卿家於前晚十時突來盜匪五人叩門入内各出手鎗嚇禁聲張登樓搜刦金飾現洋而逸迨事主報告新閘捕房飭派中西包探前往追拿該盜等已查無蹝跡矣 
[烟酒聯合會職員會紀事]  
　　中國烟酒業聯合會昨日下午兩時特開職員會先由總幹事陳良玉報告應辦事件當經碭山代表劉春生提議此次請願書務須格外審愼雙方兼顧切近易行庶提交國會時易於通過旋經漢口汾酒業代表王積甫提議請願書内所應提及之要點在改輕稅則統一辦法裁併機關此爲各省烟酒業同一宗旨繼由北京烟酒總署駐滬辦事處處長史久龍到會陳述現接北京全國烟酒事務署長鈕君傳善來電云據上海烟酒聯合會酒業運商公所徵雅堂酒業公所各商先後來電均悉查各商所請求與本署商承國務院規劃統一征收辦法大致尙相符合惟事體宏大必須詳細調查各省新舊稅額情形與商業狀况悉心研究折衷允治始能呈請大總統明令布告前已飭知該處長代表仰即將本署籌劃大槪到會轉告各商靜候酌核辦理商界不乏明逹之士如具有意見書均可由該處長隨時轉呈以備採擇云云敝處長調查東南各處烟酒兩業因捐稅繁重備受困難今値貴會成立又奉署長委爲代表到會述明意見并承貴會具文相邀茲特來曾敝代表之意總以上裕國課下便商情爲唯一宗旨當與各埠代表互相討論至傍晚六時後始行散會 
[官産處召買海塘之反動]  
　　南匯縣全團經董許言黃廷珍等稟財政部文云禀爲地非官産請予飭免處分以安民業而符申令事竊南滙縣東瀕大海自元以來築有捍海土塘以爲闔邑之屏障去年十月間清理官産處委員將南邑之欽公塘即捍海土塘攔入官産範圍之内估定巨價出示召買當經董等以此塘未可廢棄且塘脚餘地原爲民業並非官産等情具禀官産處請求免予處分未奉批准僅令協商地價在案伏查欽公塘原以保衛闔境之城社田廬兩旁餘地留作取土修塘之用溯築塘之初控廢民間田畝五十餘頃並未由官給價載在府縣兩志斑可考前清乾間工部奏督臣楊超曾請免塘脚徵租成案内有數千百户世守之業永令入官未免偏累等語是塘脚之爲民業而非官産毫無疑義伏讀前大總統五年二十四日申令清理官産應以實在未墾官荒爲限奉行不善驚擾實多其原定官産處分　例應暫從緩辦各等語仰見前大總統子惠元元之至意去今　年南邑疊遭風水奇災民力凋敝非可言狀即使果屬官産範圍亦應從緩處分爲地方稍留元氣况南邑欽塘兩旁餘地本非官産所有權操之在民　　售實　易其人尤非私墾租佃者可比在前清獨裁之世尙予優容豈民國再造之秋反當剝奪除禀省長外爲敢瀝陳顚末並附節印縣志具禀壞求大部迅予飭下清理江蘇官産處准將是頃塘脚餘地免予處分以安民業闔邑公戴謹禀 
[考送清華學校學生之揭示]  
　　蘇省本届考送清華學校學生業已揭曉茲將省長揭示稿並名單照錄如下江蘇省長齊爲揭示事本届考選清華學校學生業將試卷評定所有正取各生應即查明六月二十六日第九百十七期江蘇省公報所載該校招考規程第五第六兩條限八月六日以前報明赴京覆試日期其履歷未照表式詳塡者應即補塡照片祗繳一張者並應補繳一張以便於八月十五日前彙送北京如逾限不報即當遞傳備取各生　毌自悞此示 
　　正取十六名沈麟玉沈培民王繩祖嚴之衛黃自莊新吳文藻方重劉振二黃競武吳學仁沈幹丁文瀾沈鴻來閔孫　錢昌淦 
　　備取十九名周思信歸廷輅張宗强丁祖澤章家寳仇郃吳純涵王粹甄黃家驊過守道王大爲葉鵬年劉慶曾朱湘徐仁　王士倬朱承思周景曾李國鏣 
[道屬敎育行政人員聯合會定期開會]  
　　上海縣公署昨飭學務委員文云本年七月二十六日奉江蘇滬海道道尹公署第七七三號飭開據道屬敎育行政人員聯合會會長余沅顧有容摺陳竊查道屬敎育行政人員聯合會簡章第六條常會每年一次於署假時行之又辦事通則第五條開會由會長召集之第六條會場會議日期及時間由會長酌定等規定茲値暑假伊始似應擇期舉行爰定八月二十一號至二十三號止在上海尙文門内尙文路本會開會理合具摺陳請鑒核飭行各縣轉知各會員准期到會實爲公便再按辦事通則第十六條會員得提出議案於開會前十日送至本會合併陳明等因據此合飭該知事仰卽轉飭知照此飭等因到縣奉此合行轉飭該員知照 
[廖劭閑昨又來滬]  
　　内務總長孫洪伊赴京就任時有汪彭年廖劭閑等與之偕行曾誌前報茲悉廖君久任財政極有經驗此次中央電召赴京籌商要政故與孫總長等一同起程現廖君因有要事須與滬上某要人協商已於日昨返滬事畢仍須北上 
[引渡迭次犯案之盜匪]  
　　盜匪李德才劉裕軒糾合同黨王子紹周亞東曹亞血王錫芝楊金生劉文等迭在公共租界内持械搶刦廣東路大昌烟紙店北海路萬森醬園等各户現洋鈔票分匿英法租界業經捕房將李等八人一併查獲解至公共公廨迭經中西官訊明判王子紹等六人併送上海縣知事署遞回原籍李劉兩盜押候會商核辦在案昨晨復由捕房將李劉兩盜解送公　請示經會審員王肇之君商之美别副領事以李劉兩盜迭次糾黨持械搶刧不法已極判連同抄獲之手鎗一支解送護軍使署按例　辦 
[拘獲男女盜匪]  
　　哈爾濱捕房八十六號西探昨晨會同華探劉森堂嚴阿慶等在武昌路某號屋内查獲盜匪甲乙丙三名並盜婦一口當場抄出手鎗一支皮箱四只均滿裝衣服一併解回捕房收押候查傳失主　案再行解廨訊辦 
　　又一訪函云搶刧南滙魯家滙鎭滙豐典當案内之盜犯臘燭阿妹等三人匿居租　嘉興路廣東街地方茲爲水警第四分署長李蘭亭訪悉飭　報由捕房派探劉森堂昨往查緝當場捕獲臘燭阿妹等三名並搜獲金戒七只皮箱四只及當票鈔票各物一併押送捕房候解公廨訊明再行引渡 
 
 
 

Page 11

 
 
[第三區救火會之籌備]  
　　上海救火聯合會前將華界原有之救火會三十餘社併爲七區其第一二四等區業已次第成立今第三區會長朱葆三等特於前日假座四馬路一枝得柬請當地紳商赴宴集議籌備事宜羣情踴躍一致贊成即在席間分别認捐認墊集成五千餘金泂庭東山三善堂首仴鉅捐洋五百元均如數送交中華銀行存儲待用現已規定造屋章程於奉撥之安瀾路基地上起建二層　平檯洋房四幢下層儲放救火器具上層作爲辦公會議之所並在北首添造馬房二間及臥室厨　等樓房三　卽照章程圖樣招匠投標包造限四個月完工已訂期本月六日下午三時假座肇　路憇園當衆開標以價額最低者得標並邀請各紳商曁各社領袖蒞園監視以昭大公云 
[孤兒院籐工藝所之夜課休業式]  
　　前日下午西門内蓬萊路上海孤兒院籐工藝所行夜課暑假休業式院董院長相繼蒞臨來賓甚衆首由該所所長項康原君報告添設夜課後之情形院董院長來賓依序演說學生答辭給獎舉行禮出堂來賓欵以茶點參觀成績而散 
[勸募五年公債之展限]  
　　江蘇財政廳接財政部電開五年公債因受時局影響延緩至今現値百度維新惟財力告竭亟應將前項公債實力進行已由部展限三個月獎金循舊預如並准按月扣息截至九月底爲止飭仰該廳迅　　解等因財政廳長以此次繼續勸募中央事在必行應照公債簡章第六條搭放官俸分别勸募且三個月之展限轉瞬卽届放於昨日分函駐滬水陸各軍警迅卽諭令所屬各員仿照三四年募集成案仍請各按薪俸搭放債票一俟募有成數速即解廳以　彙解云 
[頒給水警獎章]  
　　内務部以前由江蘇省長咨請獎勵去年上海旋和兵艦襲擊案内所有水　在汛防衛出力各員一案查得水警第一專署長沈葆義第四分署長李耀樑巡官馬孝先唐有恒等核與獎章符合自應照准沈葆義應給一等獎章李耀樑應給二等獎章巡官馬孝先唐有恒各給三等獎章呈奉核准特將各級獎章送由齊省長於前日轉致第二廳飭送第一專署查收給頒 
[警察廳長宴客]  
　　淞滬警察廳長除輔洲昨日午後假座一枝香大餐館遍邀所屬各區警正並廳中各科長以及陸軍中之王劉王馬四轉長等飲宴以聯情誼一時觥籌交錯頗爲熱閙 
[護車使注意警界儲金]  
　　淞滬警察全體捐助之救國儲金共有八千餘元長警一方面約得三午餘元早經發還其餘警正警佐巡官隊長等之五千餘元至今未見發還是以各警正等曾經集議擬請照發茲爲松滬護軍使楊善德訪悉以警界儲金此時自應一體發還故已於前日派員至警廳調查一切矣 
[巡長毆打電車查票員]  
　　淞滬警察廳保安隊第一隊某巡長前日因事便服出外在中華路乘坐華商電車至小東門僅購一分車票二十三號賣票人告以須購二分票方可趁至小東門否則至大東門即須下車該巡長置之不理及至小東門被四號查票員郎某查出囑令補購一分票詎該巡長不但不服反將郎某毆打當由郎扭至一區二分駐所申解警廳請示辦理 
[氷廠起火]  
　　前日下午閘北寳山路協興冰廠起火所有該廠草屋悉遭焚燬後由各段救火會到場救熄五區薛警正特派長警調查起火情形再行核辦 
[惜字社受人欺騙]  
　　城内吾　路願留心惜字社前日午後有某甲持假名南門外復善堂董事曹子文君之函向該社借取長檯單靠茶几等十餘件時適社友外出司　人未經覺察如數給借迨社友回來察係僞信始知被騙卽赴警區報告請爲查緝 
[查獲男女拐匪]  
　　婦孺救濟會調查員余可鑛偵探虞占順王緈文等昨日在太古公司海口輪船上查獲廣東拐婦張陳氏及被拐之寗波八歲女孩根　又福建拐匪陸炳坤及被拐之山東九歲小孩張茂小等當將男婦並小孩等併送地方檢察廳請爲訊辦 
[女子不願爲妾]  
　　海門女子毛二郎近被其姑賣於虹口天潼路六百四十二號門牌張阿富張趙氏家詎張夫婦欲將毛女轉賣與人爲妾議定身價洋三百元因女不願於前日自投美捕房控告捕頭准飭中西包探將張夫婦拘獲分别押至昨晨併解公共公廨經中西官訊悉前情姑念轉賣未成將張夫婦斥釋身價不追該女暫留濟良所候傳其未婚夫到案再核 
[混用鉛質小洋]  
　　張長生前日在南京路將鉛質小洋向小販曹田高混用當被察出鳴捕拘押昨解公共公廨經中西官訊供不諱判張押西牢九月抄出之僞小洋銷燬 
[飭查運動捺擱之虚實]  
　　滬海道公署昨日發出批示一道照錄如下南滙商民嚴瑞濤禀奉批准行候無影響續求照案飭催由禀悉案經本公署於五月十九日詳晣批示並飭縣查案核辦在案茲據禀稱嚴信漁等難保無在縣運動捺擱等情弊究竟該案如何實情仰南滙縣知事迅卽具報核奪此批副禀發 
[儲藏私土料子]  
　　法捕房探目黃錦榮包探方福林和芝卿華春林偵知法新租界喇格納路慶平里十八號門牌李金生家儲藏私土甚多當卽前往搜出邊土及料子十二包計重六十磅將李解入捕房轉解法公堂請訊中西官諭交捕房带回管押候歸刑事堂期訊辦 
[美捕房破獲賭窟]  
　　賭徒陸根培在虹口天潼路五百三十四號屋内聚賭抽頭被美捕房捕頭查悉於前晚密飭中西包探協同前往將陸與賭客馮星王二楊九陳生林東朱萍俞根寳陳鳳懷等連同賭具带入捕房昨解公共公廨經五襄讞會同美郭副領事研訊屬實判陸罰洋十五元餘人各罰洋五元一併充公賭具銷燬又王阿榮王貴廷鍾丁氏許順清等在北河南路五十五號屋内私設花會機關雇人四出誘賭歛錢被滙四捕房包探奚海安偵悉於前日協同西探前往該處將王等男女四人一併拘獲分别收押昨解公共公廨由會審員王肇之君會同美領别君研訊明晣判許交五十元人洋並保如六個月内再犯刑事除提案嚴究外並令保人賠洋五十元充公五阿榮押西牢一月王貴廷押兩禮拜鍾丁氏押女所三天分别示儆 
[借端勒索之故技]  
　　唐志春前至法公堂訴稱由薦頭袁子文薦來　婦一口未滿半天竊取衣飾而逸求向薦頭訊追判袁交保限期交人在案迄今尙未保出昨又提訊袁供原告向爲翻戲從前亦向某薦頭借端索詐罰過洋五十元現又施其故技况民人住在城内被唐强扭至案下具控尤屬違章請察判將案註銷着唐另赴華界官廳控追　 
[店夥冒名取貨]  
　　近少甫至法公堂控稱店夥陸洪春私蓋店中圖章向馬亭揚柴炭店冒取木柴若干擔當被商人察出報捕拘案求究陸供柴已售　難以交還求宥判押十天以儆 
[釋放戳斃巡捕之案證]  
　　滙山捕房一千二百十八號華捕曹登發被在逃之楊永生劉老二等用刀戳斃後當經捕房將案證朱正寳董正龍二人解送公共公廨迭經訊供判朱董一併交保因董無保收押在案昨晨復由捕房解廨經中西包探禀明前情中西官以朱已保出董在押已久姑寛判董開釋每過三天後着至捕房報告住址待緝獲兇犯傳案質訊 
[中西讞員驗屍類誌]  
　　潘桃子於上月二十八號被漢口路某粥店歇夥魏洪發挾伊毆摥送至紅十字會醫院醫治無效延至前日身死報由老閘捕房將屍車入驗屍所昨由公共公廨中西讞員王郭二君蒞所驗明捕房將兇手魏洪發屍兄潘桃仁屍姪潘海裕一併傳案據海裕供稱伊叔未死之前曾到過醫院看視據叔云被魏洪發徧體毆傷等語質之魏供此次歇去粥店生意係被死者在店主面前進　所致死者遂接手我之生意後喚死者在福州路某茶肆啜茗曾將死者毆打是實中西官判魏洪發带回捕房收押候星期四公堂提訊屍體諭飭屍兄收殮又華特路住户通州人張富狗之妻王氏因家貧乏食於前日自縊身死由滙三捕房將屍車入驗屍所昨由王郭二廨員蒞所驗明委係縊斃當飭其夫備棺收殮 
[輕微傷害]  
　　住居閘北之錢和尙因其子根發前日與鄰居浦怡庭口角起釁被浦以小刀戳傷肚腹報經四區警署由姚警正將兩造解送司法科嚴科員察得受傷其微原告亦不欲苛求判浦暫押候根發傷愈再行核辦 
[私刑弔打之控訴]  
　　浦東上南交界楊家鎭迤西沈家宅鄕　朱嘉林家日前失去物件疑係附近黃林生陸少卿等串竊向詰不認遂協同張掌全等將黃陵二人軋入家中私刑吊打以致受傷昨日黃陸二人至地地方檢察廳具禀控告經檢察官驗得受傷甚微諭候查明核辦 
[錫匠乘間偷竊]  
　　胡家木橋鄕婦秦徐氏前日雇錫匠張明新張朝芳二人來家修理錫器被二張於鎔錫時乘間竊取錫料一塊藏匿身畔由該氏察破扭控五區三分所轉解司法科經嚴科員訊明判贓給原告領回二張從寛斥釋 
[竊賊拘留半月]  
　　住居閘北大統路永祥里之黃立奎扭陳永生至四區警署控被竊取香雲紗衫褲一套請爲究辦由姚警正解送司法科經嚴科員訊明判陳拘留半月以儆 
[流氓禁錮三月]  
　　流氓陳子卿於前日午後在四馬路西首平望街攫取李陳氏金耳環　逃被捕追獲昨解公共公廨經中西官訊供屬實判陳押西牢三月 
[債務人不認避匿]  
　　徐易房至洪公堂控稱季良桂前托王靜桂鄭松盛爲中借去洋二百元有借據爲憑後向索討人即避匿今始尋見求請訊追季良桂供店雖收閉現住東新橋地方並不逃避所借徐姓洋二百元一時難以措　聶讞員判交人洋並保限兩禮拜繳洋 
[查明被告産業]  
　　李森泉前至法公堂控稱朱家瑞前以房屋契據抵借洋五百五十元後因朱欲售賣房屋故將契據取去言明將屋售去即行歸還詎被延宕至今仍不料理有抵押據爲憑求請訊追讞員因朱挺押不理判着原告查産禀　在案茲經查得某絲線店並無朱之存欵惟於二十七保二圖内有朱則古户名之田一畝二分實係朱家瑞之産聶讞員判於禮拜二飭傳地保到案訽明再核　 
[工巡捐局批示二則]  
　　黃順興號稟批據禀已悉查該商號價買沙船尙無紏葛情事仰即照章報由市舶所來局掛號備案可也 
　　商人曾而光禀批據禀　在虹口一百七十九號開設振興茶園演唱攤簧等情旣據禀由警廳批准並發給執照應卽錄送批詞來局照章繳費領照可也 
[明明眼鏡公司新屋落成]  
　　英大馬路中國明明眼鏡公司創立以來業經三載　因營業益加發逹乃擇地左近特建高大新屋以圖　張並由外洋運到各種新式機器以及驗光器械現已遷入布置完美定七月初六日重行開幕想届時必有一翻熱閙也 
[介紹新著]  
　　科學第二卷第七期刻又出版昨承中國科學社惠贈兩册内有胡明復之科學方法論姜蔣佐之形學歧義饒育泰之能量不　定律原論唐　之雷電說任鴻雋之說鋁胡先　之逹爾文天演學說今日之位置錢治瀾之耶路撒冷蝗禍記鍾心煊之食物保存與微生物之關係楊銓之弗蘭克林傳等篇皆爲樸　說理之有數文字餘如揷圖之窮形盡相調查雜俎討論社記之言皆有物不蔓不支頗有可觀其寄售處仍在本外埠商務印書館中華書局特誌不以介紹於閱者并伸謝忱 
[誌謝]  
　　北四川路士柏利汽水公司所出各種汽水清冽芬芳爲消暑解渴之佳品且經工部局衛生部驗明純係熟水於衛生毫無妨碍昨承惠贈六瓶書此誌謝 
氣候報告 
　　（上海徐家滙天文臺） 
　　已過者之報告七月三十一日中國南境揚子及西江流域間有低度一石垣島　颶風已退在東海南境向琉球進行日中驟雨八月一日多雲而晴凉風微弱來自東北偏東一日下午四時前二十四小時内上海氣候温度至高九○至低七二·五六年同日至高九二·五至低七四·五 
　　未來者之推測一日下午四時三十分豫測本區有雷雨海濱一带涼風和適 
[雜評二]  
[秕政之一] [  納]  
　　人民之肝腦塗地以爭共和國體者非有他也爭除此蠧民之秕政而已試思近數年來因專制之故而所用蠧民之官吏幾何所設蠧民之機關幾何所施蠧民之政令幾何我國民遭此種種之蹂躝而無可告訴者久故一旦共和恢復而人人先思去除切身之禍又勢所必然者也官産處之章程不善用人不當實爲袁政府秕政之一端人民奔走呼號以謀剗除亦爲情理之常而彼當其事者尙爲此肥官瘠民之秕政極力擁護滋可怪也 
來函 
[南洋烟草公司來函]  
　　敬啓者現届梅天各香烟多有霉壞本公司爲珍重國貨起見每日派人往各店見有本公司霉烟或　味者俱一律查換各埠諸君如購有霉煾儘可向所購之店換回誠恐吸者未知敢懇登諸報端亦感維持國貨之盛意亂 
[吳炳誠來函]  
　　閱七月三十一日報載蠶桑實業會之談話一節與當時事實不符蓋是夕係炳誠與二三知已标酒論交並無有具體的提議事件間或討論蠶桑事務實係消極的談話實非積極的進行純屬歡　中作一夕之談固無會場之性質也　請貴報登入來函以昭實任友鶴吳炳誠謹啓 
[鐵剛來函]  
　　申報館轉國民黨同志贛省舊同事鑒鄙人癸丑事後求志待時籌安會起卽同志組織革命機關於滬上今春雖有由浙進兵之舉因事不果改變方針專召贛省舊同事凖俟滇軍　伐抵　� 
境時希圖全贛響應旋因袁氏天誅黃陂繼任旣能恢復國會約法改組内閣懲辦禍首得以維持統一重振共和精神以前計畫槪已停止邇日傳聞有冒鄙人名義仍在進行是此大局名譽兩有關礙不得不聲明意見以　他虞且贛當軸能否履行約　刷新政治有立法機關監督執行曲直是非自有公理鄙人素愛道德最惡爭端絶無權利之想此心可表白於天地同志諸君共諒之特此敬告並希貴報登入來欄内盼切禱切鐵剛謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[遊戲文章] [  濟航]  
　　戲擬民國老先生身體培補法 
　　民國老先生先天本屬不足自誔生以來屢遭困阨諸事我不愜心以致百病叢生身體内虧形容大變去歲洪君一來頓制先生之死命幸有醫國手蔡君痛下針砭居然起死回生先生雖蘇而元氣大傷身體仍屬虚弱苟非極力培補一時恐難得健全身體惟先生來自歐美中國藥品多與先生性質不合茲擇其與先生對症及應禁忌者開列於左 
　　（甲）對症藥品 
　　一如意丸先生前病諸事乖違此丸最全先生之意有從心所欲之妙可日日服之 
　　一熱血膏先生肢體孱强獘在熱血之不充足此膏苟能時時服用自可精神暢旺轉弱爲强 
　　一鐵光丸生此競爭世界非人人自强不足以生存此丸可俟先生身體復元後服之自可具眞實力量因應咸宜一洗東方病夫之恥 
　　一金銀花先生素患貧血病此花爲補血品於先生最宜惟培植此花以歐美爲善苟能師其培植之法使之繁殖則先生可隨時取用自不患貧矣 
　　（乙）禁用藥品 
　　一使君子此藥一名六君子前制先生死命者即屬此種性陰毒最不可用 
　　一二陳湯查二陳出陜西湖北兩處其性冷熱無常其湯尤壞服之能使血脈僨張終不利於先生故不可用 
　　一郁李仁此李本北方産嗣移植於福建江西二處其性質與先生極反對内中之仁尤壞切不可用 
　　一地龍此物本雲南産後移植於廣東野生性猛烈且毒服之必爲心腹之患切不可用 
　　一敗醬此醬出自北方均前清時造成性亦猛烈異常昔人所持爲益補爪牙者與先生性質極不合切不可用 
塵餘觚剩 
[最近歐戰鎗聞南非洲脫險記澤世界雜誌第三十七號（續）] [  劉鳳生]  
　　圍籬爲三有形面積約佔一畝四分之一一小溪穿其右鐵欄之外則有荆　最密之圍籬儼然一木栅也余等於每日晨六句鐘午後四句鐘晚六句鐘須强迫閱兵營中有一沼可備沐浴沼爲各囚犯所浚成者入夜空氣頗足洗畢恒唱國歌每人咸起立致敬三角之下有一衛營内設有警鈴兵十二人立於三角外盡夜防守守衛隊自二十五至三十人不等尙有好望角土人甚多德人馴有獵犬甚衆以備戰場之用而軍營中尙有快式鎗焉余自唯基蠻鎖勃至佛　斯方丁途中所預爲籌盡者不外濟逃政策余之方針擬先向北而行至苟屬之地經俄頑波南特旣而自思余必經敵人之地疫癘流行則又不善居佛蘭斯方丁有一事余不能不目爲奇異者即各人咸携有水瓶德人不取　吾誠不解是何用意旣至軍營余接陶蓀醫士手書一扎（陶蓀爲監犯人之醫學官）大致謂渠欲親余面余遂往陶所居者爲朽屋一間屋臨三角之末端渠告余曰余聞君已被捕現寓奴兜力斯布特故余欲知此中之消息云云叙譚有頃余始知此人乃一良友余可倚賴之以集事遂詢之曰子意以潛逃何如陶蓀曰謀畫此事者頗多然以余觀之恐難有成蓋以關於人力所難行者居多且斯外柯門距此事遠非旦夕所能逹萬一水或乏缺則事更不濟矣余應之曰諾獄中歲月岑寂寡歡且食品日漸減少（未完） 
小說 
[言情小說紅鵑啼血記（續）] [  野鶴]  
　　磋夫嗟夫今珞琪亦旣棄　而親歐丹矣平氣以思亦復無害彼縱親我終不能分我之精魂以雜彼之精魂數十年來亦不過廢然相背而止幾見有甜愛恩愛自稚以迄老者吾爲是念吾乃不復自悲蓋若者爲數十載若者爲數載若者爲數月其爲時之長短初亦無甚懸殊我與珞琪相識雖不逾二載然情好之篤恐亘二十載亦莫能比擬是故卽稱之爲二十載亦無不可則我又曷爲而戚戚痛恩情之中斷雖然吾爲此言吾實過矣蓋吾珞琪亦有無限不得已之苦衷在吾於當時初未之知越數星期後始能知之是亦吾一生情史中之大紀念也 
　　是日之日我方坐我齋中思珞琪而不可得乃展昔日珞琪貽我之小影　止彌天之念而影中之珞琪則亭亭玉立眩其新粧似欲目人而笑固宛然爲往日愛好之珞琪因之反不免興悲吾人旣不得見其眞者則又何樂以見　鼎反不若空然無有絶我遐念之爲愈吾方計此吾心乃復搖搖若失所可而不圖即於是時復演一纒綿悱惻之悲劇此劇卽爲尾聲過是以往舞台之上將遂寂然絶矣斯爲何斯爲何斯蓋即珞琪之書也珞琪之書不飭使致我許而反來自郵差時我方手小影而遐思不知歷幾何時乃爲郵使步履及語我之聲所震醒我旣得書我手立顫我目立翳我耳立襄凡我四肢百體幾一一盡失其作用實則我爾時所瞀亂者爲心吾心旣亂而上述種種遂亦唯其命令隨之俱瞀迨後强自支厲乃僅僅得畢其辭然縱畢之終未嘗得其一語一節之解讀乃等諸勿讀讀且有苦於勿讀蓋吾雖未嘗析其義而睹物懷人其感固宜何如鳥能强抑而勿涙久之久之吾乃　譒珞琪之草此書實爲幽怨無倫當其草時當亦有無窮　涙滴諸其中特惜我勿之能知然嗣後我遂日日諷讀此書二三次以至十百次幾若饑之於食渴之於茗勿克或捨設或一日不讀者卽惶惶惘惘若有绝大之事不曾循期而爲中心歉仄幾較之倍約食言爲尤甚而是書亦竟以大熟偶一提及我卽能琅琅背誦至今未嘗少減若少時誦威斯冬氏所編之蒙學書今我乃復欲一誦之矣其詞曰（未完） 
　　若海餘生鑒辱承宏獎列名編譯下走槖筆以來俗冗坌集餘晷旣尠心力尤疲實難兼顧恐滋耽誤望斥去賤名敬祝百福（鶴難） 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[民國經濟協進曾宣言及章程]  
　　宣言 
　　位一國於大地文明趨淘與日月而競進其間名物繫焉事業繁焉而人類之滋即視其資産生聚之狀况以爲强弱優劣之判甚哉經濟者不僅一國家一時代樂利所從出而爲無古無今全世界文化之淵源也夫天演之公例生存競爭優勝劣敗此盈則彼虧有消則有長處大同之世舟車競馳交換文物苟不有立國之精神以發展獨立之文明將見外力益迫國勢益蹙衣之食之無不待外援以爲生活歐洲學者知經濟爲立國之根本故自中世紀以來代有發明而經濟革命之潮流亦日新而月　法蘭西者實屢經政治革命之國家也當一千八百四十八年間雷布朗氏以三次革命之痛苦乃主張爲經濟上之改革確立所謂社會民主主義今之歐洲諸國經濟狀况之發展一日千里而德意志竟以此而爲科學的社會主義一　而入於經濟立國之區域者經濟之說其能操縱國家與社會固如是乎我國自辛亥迄今旣經三次革命而社會經濟現象之擾亂國家經濟政策之薄弱國用僅資外債生計益形窮蹙主權日削民命安托其有偶談政治者往往遺經濟而弗講焉噫前之革命雖外觀爲政治之交戰叩究其實際何嘗非政府於經濟上無絲毫獎進之益而又必重征苛斂術誘詐取以致民竊財　國本動搖不良政府之命運遂日陷於旋渦而益促其短嗟乎兵兇戰危痛定思痛今雖大局粗定而建設百端市面金融日趨危迫不從根本計盡竊慮民志未寗人民與政府之衝突仍未有苂同人等知欲消弭革命之風潮必實行經濟之改革爰組織民國經濟協進會將以富敎兼施之理爲知識交換之謀因討論之結果而醞釀與論因倡導之目的而促成事　凡所主張必靳建議於國會以供其研究之資料而要求政府之實行此　爲民黨對於當局實行其言論匡扶之義務正非空談學理倚政治爲生活者所得語於斯旨也有心當世者其鑒諸 
[章程]  
　　第一章總則 
　　第一條本會定名爲民國經濟協進會 
　　第二條本會以適憑國内外時勢確定經濟上之計蓋指遵社會策勵當局爲宗旨 
[第二章會員]  
　　第三條本會會員之資格如左（甲）曾受經濟專門敎育或經濟上有經驗者乙國會議員 
　　第四條凡有前條資格之一者由本會會員二人以上之紹介經幹事會之許可得塡具廟書入會給以會證 
　　第五條本會會員有擔任會務曁謀本會發逹之義務 
　　第六條本會會員對於本會有選舉被選舉及議决可否之權 
　　第七條本會會員如欲出會須提出理由書經幹事會許可始得出會并須將會證交還本會 
　　第八條凡熱心贊助本會有裨益於會務者得推爲名譽贊助員贈以曾證 
[第三章會務]  
　　第九條關於經濟上之利獘會失本會得　調查研究之結果執行各項會務如左（甲）建言政府（乙）請願議會（丙）發判商槯書 
[第四章組織]  
　　第十條本會置職員如左（一）理事十人（二）幹事二十人（三）參議無定額 
　　第十一條理事主持會中重要事務 
　　第十二條幹事處理會務并由幹事中公推一人爲主任 
　　第十三條參議指導一切會務之進行 
　　第十四條理事幹事由大會選任參議由幹事會推任 
　　第十五條幹事員額得酌量會　情形由職員會議决增加之 
　　第十六條本會得　辦會員助理會　其人數及薪資由職員會决定之 
　　第十七條本會職員以二年爲一任自第三年起每年改選半數但得被選舉連任 
[第五章集會]  
　　第十八條本會員全體大會每年三月及九月各開會一次議决本會重大進行事件并執行選舉其會期由幹事會决定通告 
　　第十九條本會職員會以左列各員組織之（一）理事（二）幹事（三）參議 
　　第十二條職員於每季之始集會一次開會時由職員就理事中公推一人　主席 
　　但遇有特别重要事件經職員五人以上之要求由斡事會議决得開臨時會 
　　第二十一條幹事會每月開常會二次遇有重要問題得開臨時會其會期由主任幹事決定 
　　第二十二條本會各種會議均以多數表决可否同數時取决於主席 
[第六章會欵]  
　　第二十三條本會不收會費其經費由會員籌集之擔任籌欵者於集欵時通知幹事部由幹事部派員經收之 
　　第二十四條本會舉辦重大會務得籌集特别欵項 
　　第二十五條本會於每年一月由幹事將上年出納欵項編製决算報告交職員會省核布告 
　　第二十六條本會支出各欵應由幹事先編預算提交職員會通過後方能動支預算外之支出亦如之 
[第七章附則]  
　　第二十七條本章程經大會通過即爲有效 
　　第二十八條本章程得會員十分之三以上之提議得提於出大會修改之 
 
 
 

Page 18

 
 
   
 
