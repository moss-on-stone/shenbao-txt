# 1908 - 314 - 4912861

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　十月二十六日奉 
　　上諭皇祖母大行慈禧端佑康頣昭豫莊誠壽恭欽獻崇熙太皇太后德音𢡟著道恊坤元昔奉皇祖考文宗顯皇帝淑愼恪恭誕育我皇考穆宗毅皇帝當文宗顯皇帝升遐時正值大亂方殷海宇鼎沸修約初定人心未安經大小臣工迭次籲請大行太皇太后與皇祖妣孝貞顯皇后垂簾聽政並曾經祗領文宗顯皇帝所賞之御寳同道堂五字圖章鈐押廷旨其時尚駐蹕灤陽一德同心神謨默運還京師以定人心除大憝以救魁柄倚任親賢勤求治理視民如傷從諫如流纂治平之寳鑑選進講之儒臣政本澄清羣賢彚進當夫寇盜縱橫之際民生凋瘵之餘定廟算以授機宜敷惠德以格頑梗卒使髮捻回苗各匪滔天巨浸次第蕩平四海化烽災而爲敦槃兆氏出水火而登袵席迨我皇考大行皇帝入嗣大統又蒙恩勤鞠養慈誨周詳屬以時局愈艱望治尤亟再訓大政不惜勤勞時則環　大通日新月異外交内治無一事不厪慈懷旴食宵衣無一日稍存暇逸深惟求器惟新之道改弦更化之方酌古準今經文緯武設同文館以通重譯創船政製造等局以飭戎備遣各國駐使以聨邦交派學生職官游學東西洋以資廣益造鐵道而文軋通興礦政而地産阜頒行商律畫一幣制以及商輪郵電度量權衡鑿井防災造機學藝家勤實業野鮮游民靡不創闢九州未有之利源破除百代相沿之弊寳變科舉開學堂而立教必以宗經爲古爲本廢酷刑禁拷訊而修律必以禮教倫紀爲先尊孔聖爲大祀所以閑邪而崇正練陸軍以新式所以建威而銷萌古聖有善取諸人之量故治法兼采東西帝王具天下一家之心故滿漢化除畛域以及續光緒之會典實測行軍之輿圖保護遠及於華僑振濟推思於鄰國至其裁抑外家力辭徽號雖漢之明德宋之宣仁殆遠過之而且天縱多能幾餘游藝書法繪事靡不精詣人神又於御園造如意莊以觀稼穡設綺華館以勸蠶桑每遇災殄上聞望晴閔雨輒爾日食粗糲中夜露禱壹以感格爲度凡此皆勤求民瘼之眞誠故能成莫大遵親之郅治比者頒布立憲年限薄海歡呼此實遠詔唐虞三代好惡同民之心傳一洗秦漢以來權術雜霸之治體敬溯五十年來仁思汪濊功德崇隆實爲天下臣民所共知古今史册所未有朕仰蒙幬育寅紹丕基未伸孝養之忱忽遭上仙之痛缅維巍焕摹繪實難惟有仰晋隆稱略抒哀悃誠宜敬稽典禮恭上尊諡垂示無窮以彰懿範庶稍盡尊親之意著内閣各部院衙門會同敬謹擬奏以聞欽此 
　　上諭禮先報太尊崇溯厥由來義在制宜孝思必循夫典則雍正十三年高宗純皇帝恭加上列聖列后尊諡曾欽奉聖諭崇先特典後世子孫不得奉爲成式是以大行皇帝於同治十三年恭加上列聖列后尊諡於列聖尊諡已加至二十二字者未敢復議加上列后尊諡已加至十六字者亦未敢復議加上允宜祇遵憲典敬法前謨其有列聖尊諡未加至二十二字列后尊諡未加至十六字者均應恭議尊崇顯揚盛美該衙門詳稽典禮敬擬奏聞欽此 
上諭此次大行太皇太后大行皇帝大事業經諭令各省將軍督撫等不必奏請來京叩謁梓宫其餘開缺告病在籍各大員均無庸來京叩謁梓宫叩於哀詔到日隨同該省地方官舉行成服欽此 
　　同日内閣奉 
　　上諭各省督撫鹽關向有呈進方物現當哀痛之時食處皆所不安著通諭各省督撫鹽政織造關差等一應貢獻槪行停止即食品亦不准呈進俟三年之後再候諭旨欽此 
　　同日内閣奉 
　　上諭安徽壽春鎭總兵員缺著李定明補授欽此 
　　同日内閣奉 
　　上諭王士珍奏霜降安瀾一摺本年五六月間江南北大雨時行水勢陡漲堤掃各工紛紛蟄塌入秋以來水仍未盡減退仰賴神靈默佑搶護平穏普慶安瀾實深寅感著發去大藏香十五枝交王士珍祗領恭詣大王將軍各廟虔誠祀用謝答神庥欽此 
　　同日内閣奉 
　　旨兵丁等借支庫銀應扣本年十二月次年正月利息銀兩着加恩展限兩個月欽此 
[論説]  
　　恭紀大行皇帝政績 
　　嗚呼。天胡不弔。奪我周宣。望京華之北斗。慘慘無光。攀鼎湖之龍髯。哀哀。莫及。此則我。大行皇帝升遐之日也。大行皇帝之聖績。昭著海内外。豈待草茅再述。惟有一事令我小民愈思而愈痛愈痛而愈不能不言。甚至魂夢間令人縈繞而不能忘者。則戊戌年間親裁之政治也。大行皇帝以孝道治天下。御宇三十有四載。自庚寅以前與夫戊戍以後。上下二。十六年間。所有一切政治。皆秉承。大行太皇太后之慈訓。從未嘗獨斷一事。惟於庚寅迄戊戍之八年中。乃爲我。大行。皇帝親操政柄之日。此親。操政柄之八年中。能以明敏剛果之手叚。作其奮發有爲之大志毅然。 
 
 
 

Page 4

 
 
排衆議。屏讒慝。决行變法維新之政事。則以戊戍年之措施爲尤著。蓋我大行皇帝自親裁大政以後。越四年即經中日甲午之役慨然知粃政之不可以久存。圖强之不可以不亟。乃鋭意施行新政。其時内外臣工。抗議撓阻者。不可勝數。我大行皇帝均屏斥不問。一意實行。是非有仁厚勇决之才。與夫勵精圖治之志。葛克臻此。今試就戊戌年自四月至八月中所涣汗之大號。恭紀其最重要者。以爲天下人民告。 
　　夫施行憲法。必先改革舊政。而兼儲實力。如興學練軍改制理財諸要端。皆爲施行之本。我大行皇帝知其然。故於四月二十三日下京師先設大學堂之諭。五月初五日下廢八股改策論之諭。初八日下軍機大臣力戒因循之諭。十六日下振興農業之諭。十七日下振興工藝之諭。二十一日下改用新法切實練兵之諭。二十二日下各省書院改設中小學堂之諭。二十三日下特開經濟特科之諭。六月十九日下英日美各埠僑民設立學堂以廣教育之諭。二十三日下嚴懲阻撓新政力除壅蔽之諭。乂下整頓水軍并速開鐵路礦務學堂之諭。七月十三日下飭議各省設立商會之諭。十四日下各省勸濬利源之諭。又下酌改京外官制之諭。十六日下修改吏户兩部則例之諭。二十二日下飭督撫保送賢吏之諭。二十三日下議以工代賑章程之諭。二十四日下議設醫學之諭。二十六日下設茶務學堂及蠶桑公院之諭。二十七日下推行新政之諭。又下設立速成學堂之諭。又下勸設報館之諭。二十八日下准士民上書之諭。八月初一日下户部頒示歲出入表之諭。此三月十餘日中。所施行之新政。不勝枚舉。而此榮榮數端。尤屬切要之圖。足爲將來立憲之基礎。故其時風气大開人民之智。識𨺗然增。進今日我國民有立憲之程。度爭獲預備立憲。之� 
詔旨。而從容得以逐年籌備者。皆我。大行皇帝之賜也。所惜者。我大行皇帝有堯舜之德。而不獲享堯舜之壽。開籌備立憲之先聲。而不獲覩籌備立憲之效果。能不悲乎。自去年以來。大行皇帝不豫之消息屢至。第恨九閽遥遠。小民未悉底藴。猶冀天心悔禍。佑我聖君。何圖遽爾升遐一瞑不視嗚呼。此恨绵绵。終古無極。禍我中國。抑何酷烈。我將捭閶闔而叩彼蒼。其有以告我也耶。抑亦人謀不。臧雖天亦不能爲力也耶。嗚呼悲哉。 
　　所冀幸者新皇帝雖在冲齡。而有攝政王之恊贊。必能抑體。先帝在日之苦心。而竟其未竟之志。則我。大行皇帝之目瞑矣。抑尤有告者。當戊戍年。我大行皇帝。親理庶政。風行雷厲。之時。奇才異能。兼收並蓄。度必有受恩深重。過於尋常民庶萬萬者。我民庶聞。大行皇帝上實之信。猶且搶地呼。天驚號累日。則當時之受恩深。重者。必更不忘我。大行皇帝戊戍年之聖德。苟一翻閲我。大行皇帝手裁之諭旨而捧讀之。其圖所以報我。大行皇帝之恩而悼痛之者。又將如何耶。 
專電 
　　 
[電一（北京）]  
　　攝政王於青宫旁設他坦（坐位）數日未出禁門早晨在乾清門内辦事樞臣往見就商 
　　 
[電二（北京）]  
　　近日各軍機甚忙碌至晚散值章京皆住宿在内 
　　 
[電三（北京）]  
　　新皇帝登極尚無確期 
　　 
[電四（北京）]  
　　皇帝大行後内監王祥（皇宫總管）崔玉貴（慈宫總管）已拿解法部嚴密審問 
　　 
[電五（北京）]  
　　慶王府電致檀香山催搏將軍回京 
[電六（北京）]  
　　駐日胡使電奏男女留學生均來署行禮舉哀停課五日 
[電七（北京）]  
　　政府密電岑春煊即日入京 
　　按岑宫保本有叩謁梓宫之説惟近患咯血聞擬緩人京 
[電八（北京）]  
　　政務處調勞乃宣沈林一充帮提調 
[電九（北京）]  
政務處辦事人員已取定中書十六人將揭曉 
[電十（北京）]  
赴美唐專使電告政府二十一日自檀香山啓行約二 
 
 

Page 5

 
 
十八日抵金山 
[電十一（南京）]  
　　某大員電商上海預備立憲公會公呈政府奏請新皇速行憲政 
[電十二（安慶）]  
　　皖撫朱聞國喪於今日（二十六）辰刻由太湖旋省 
[電十三（安慶）]  
　　兩宫升遐後皖省謡言甚多稽查頗嚴 
[電十四（太湖）]  
　　二十六日午前九時開始演習各分三縱隊前進遇於太湖東北之赤土嶺五洋堡觀音山一帶會戰約歷三小時兩軍之力均在中央逐次增加互相猛擊繼以衝鋒端廕兩欽帥乃發號停戰並集兩軍統制另授方略南軍仍分三縱隊向太湖西南貓兒嶺河劇坂之缐退却北軍踵躡追擊至晚以戰門隊形露營 
緊要新聞 
[鄂督致滬道電（爲告京師安靜事）]  
　　上海蔡觀察鑒頃接張中堂來電兩日之内連遭國戚幸醇邸攝政人心翕然軍民悉皆安帖且各國使館遣人告外務部云各館均持服二十七日並於此二十七日内下半旗不作樂不宴會訂期於本月廿八日恭詣梓宫前弔祭等語各使館所用人役已均摘纓大局安定可知日内謡言必多均不必信等語知念特聞龍有印 
[江督自太湖操地致滬道電（爲恭慰聖孝事）]  
　　上海蔡道台鑒敝處會同寗蘇皖贛將軍都統撫帥提鎭及三司合電恭慰皇上聖孝其文曰十月廿一廿二驚悉大行太皇太后大行皇帝後先升遐攀號莫及五内摧崩敬念我皇上天孝至仁仰承付託紹膺大統天與人歸攝政王監國忠亮清剛翊成盛治皇圖鞏固馴至富强我皇上任宗廟社稷之重際殷憂多難之秋庶政方新仔肩至鉅伏願上承皇太后慈訓勉節哀思慰兩聖在天之靈繫薄海臣民之望清鋭端方等不勝哀慕籲懇之至云特聞方有印 
[蘇撫密電各屬嚴防革黨蘇州]  
　　蘇撫陳中丞昨據上海官塲密電探聞革黨孫汶等於廿二日由東返華。意圖煽亂等因中丞立即密電各屬嚴加防範母稍鬆懈 
[國恤彚紀四]  
　　蘇州撫轅出有牌示二則照錄如下（其一）恭照本年十月念一日酉時太行皇帝龍馭上寳念二日未刻大行太皇太后仙馭升遐兹准京電前來除飭属恭備一切舉哀成服外所有闔属文武官員及紳士軍民人等應卽先摘冠纓易素服不薙髮不作樂停止嫁娶除飭三首縣示諭外合行出示曉諭爲此示仰官紳軍民人等一體遵照（其二）恭奉電抄本年十月念一日酉刻大行皇帝龍馭上賓念二日未刻大行太皇太后仙馭升遐茲准禮部議電内開各省接電後應即率屬照例持服舉哀並轉行提鎭副都統曁各省　州縣一體遵辦等因到本部院遵即飭屬照例恭備一切文武員弁及紳耆齊集公廨舉哀成禮所有闔屬文武官員應以成禮之日爲始朝夕哭臨三日穿縞素念七日釋制服仍素服軍民人等摘冠纓素服念七日官員百日不嫁娶期年不作樂軍民人等一月不嫁娶百日不作樂官員軍民人等均以宫中大事之日爲始百日不薙髮合行出示曉諭 
　　蘇省官塲於二十四日一律摘纓换穿元色外套二十五日换坐元色肩輿 
　　蘇省官吏定於念七日暫假承天寺爲公廨持服舉哀已紀前報專電茲悉藩司瑞方伯已札飭各屬遵照辦理並委定陳太守炳華。宣讀大行太皇太后遺誥龔太守鴻揆宣讀大行皇上遺詔並派李太守。届時照料 
　　蘇省提學司通行各屬勸學所教育曾電云大喪禮制各學堂應行者前經電飭轉行遵照頃奉學部電開外省各學董職員教昌學牛人等自電到之日爲始均即停課三日在學堂内素服舉哀等因希再飭所屬各學堂遵照部示辦理學司宥 
　　蘇垣學務總滙處勸學所現已議定自念七日起門前一律懸素並掛白燈四盞至廿七日而除並停音樂課 
　　蘇省官立各校自廿四日起停課二日現已展至一星期法政學堂官紳自廿七日起在校内舉行哀禮至廿九日爲止至私立各校俟過廿七日後即行開課 
　　長元吳教育會舉哀日期尚未議定昨已函詢上海教育總會如何辦 
 
 

Page 6

 
 
法以便仿行 
　　蘇州商務總會昨日通知各業代表定於廿七日到會摘去纓頂各穿元色外套三跪九叩舉行奠禮並定於廿七日起所有各店招牌書戳均用藍色 
　　鎭江各國領事署巡捕房各洋行曁太　怡和日清鴻安東方美最時各輪船公司日商各小輪船局均下半旗 
　　常州官紳議定念七日在局前街先賢祠成服舉哀由縣署發送傳單通知紳商學界各學堂定念六日哀至迎迓紅詔擇定在東門外天寗寺　　仁和王虁石相國壽辰演戲原定三日廿三日疉聞國喪立即停戲撤筵並聞相國有人京叩謁之説 
　　松江府戚太守二十五日飛札各縣並出示曉諭官紳士民即日摘冠纓持素服不薙髮不鳴砲以伸哀思俟文到日再行成服 
　　停泊淞口張華浜灣之北洋海容海籌兵艦及英法等國各兵艦均於廿五日舉行哀典由早晨起每點鐘鳴砲二尊 
　　寳山勸學所傳知各校於廿八日起停课三天並停音樂課二十七天　　上海縣李大令照會勸學所略云奉府憲戚札二十五日戍刻奉提學憲敬電各學堂應行禮制電部請示緩不濟急已面禀撫憲飭自廿四日起停課七日并比照通禮直省文武官薦紳師生耆老應行禮節由各學堂監督堂長教員等率學生在本堂易服北面行禮朝夕哭臨三日不薙髮不作樂餘俟奉有部示再行飭遵等因除移行並照會府學堂師範學堂外合就轉行到縣奉此合亟照會貴紳煩爲轉致各學堂一體遵照 
　　上海英美捕房卜總巡傳諭中西包探轉諭各戲園停止演戲書塲妓院停止音樂官民百日内不准薙髮惟恐該業中人出外滋擾一體留心防範又諭飭華捕張正巡傳諭各捕房華捕將帽上紅纓摘去並飭各華探换去帽上紅結昨晨各華捕出差已一律摘纓凡行人頭戴大紅帽結者即由各捕知照换去 
　　上海英美租界工部局出示云照得大行皇帝曁大行太皇太后先後升遐禮應追悼所有租界内領有戲館執照各戲館應於西歷十一月十九日起至廿一日止閉門三日 
　　上海公共公廨寳讞員出示曉諭租界紳商軍民人等於十月廿三日起先摘冠纓易素服不薙髮不作樂停止嫁娶戲園暫停演戲妓院停止音樂歌唱候遺詔到日再行示遵 
　　公共公廨寳讞員照會各國領事停訊廿七天現聞各領　與　部局議董會議定於下禮拜一即本月三十日起尋常瑣案仍照常會判 
　　上海法租界公廨委員聶司馬昨日咨照西官訊二十七天 
上海巡警局巡士號衣向綴之紅色肩章昨已一律除去南市工程局巡長巡士號衣本係素色議不更易另在左袖上加黑缐一道 
　　上海巡警局督辦蔡觀察傳諭各區分局民間詞訟暫停訊斷並飭偵捕隊多派偵探通宵巡緝以資保衛 
　　上海梵王渡聖約翰大學堂於廿六日停課一天即日起停課音樂於禮堂恭設大行皇帝聖像以表哀忱廿八日運動會亦已停止 
　　滬寗鐵路工廠於二十七日起停止工作三天 
　　基督教上海各公會定於三十晚七點半鐘齊集慕爾堂舉行哀悼禮並爲國祈禱 
　　上海佛教公會同人定二十七日一點鐘會集沉香閣議事廳頂禮舉哀并議設皇擅誦經追薦 
　　浙江旅滬學會於二十五日懸掛白旗白燈白彩邀集會員舉哀 
　　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
　　务公使定期叩謁梓宫字林報二十五日北京電云駐京各公使應中政府之請將於星期六日清晨赴梓宫奉安處憑弔領袖公使並將各公使唁書呈遞攝政王并聞各使館以兩道遺詔均諄諄以外交爲重擬每館各派代表三人前往行禮 
　　日俄緩減戌兵字林報載二十五日東京電云日政府因中國現有大事决議緩期减少北清戌兵聞俄政府亦有此舉 
　　日本政界對華之觀念字林報載二十五日東京電云日本政界之意不願中國致起變故設中政府不能遏制亂事各國將組合保護自有之利益立憲之果否有益中國今尚未可預決惟旣頒明詔限定年數則應實力踐約俾圑結民心以保全中國之獨立與土地之完全云 
　　東京股票復舊字林報載二十五日東京電云日本接北京安謐之信股票市價業已復舊 
　　康有爲之行蹤泰晤士報二十五日紐約電云華僑皆謂康有爲業已赴華 
　　宫内消息之秘密文滙報載二十五日北京電云據傳慶親王於昨日下午在禁城逝世皇太后亦嬰疾甚劇禁城要地皆有嚴兵把守内外消息全被阻止故宫内實在消息無從可得以致謡言蠭起其餘各事尚稱平靖 
　　日本並不派兵赴華又二十六日倫敦電云東京路透訪事電稱外間盛傳日本將乘中國變故派兵赴華故日本外務部大臣宣旨日本非經各國承認或由各國指令則斷無派兵赴華之舉 
　　秋操演戰近聞又二十六日太湖縣電云日各軍在山地灣演戰外觀頗有成績外國參觀員共有四十人行走大軍之中頗稱自由今日演戰之結果北軍進逼南軍至太湖縣以西 
[秋操通信二]  
　　本月初十日爲皇太后萬壽之期蒙慈聖頒給蘋果十簍犒賞第九鎭兵士由江督端午帥派員押赴潜山縣軍次交統制徐固帥分别發給各標營目兵天家雨露沾漑行間各目兵莫不歡欣鼓舞益堅捨身報國之忱 
　　江北步隊第二十五標由安慶開拔行至三橋鎭一帶適遇蘇州四十五標輜重車傾陷於途大道塡寒不能前進以致二十五標官兵祗得露宿於泥濘風雨之中由夜逹日備嘗艱苦至十八晨始抵濳山縣郊外慕營地屯紥 
　　日本丸三藥房以該房所製藥品最合行軍救急之用特備三巨箱呈請日本駐寗傾事贈送江南軍隊備用該日商此舉敦好睦鄰不分畛域比諸春秋時鄭弦高椎牛犒軍尤高一等也 
閲兵大臣端午帥已於十八晚行抵太湖駐節於城内試院蔭午帥則於二十日節抵太湖同駐試院行轅 
　　綜理司　辦閲兵大臣供張極爲周至由安慶至石簰堪通水路特備淺水小輪拖帶欽差官舫由石簰遵陸至太湖計程九十里舖設馬路堪通馬車或乘大轎或座馬車悉聽閲兵大臣之便至太湖城内向來烟户蕭條舉目荒烟蔓草開闢馬路毫無困難且潜山太湖之間沙土最富取沙築路尤易從事江南路工局早於七月間特派員弁督率工匠將太湖城内槪行闢作馬路六通四闢如砥如鏡惟城内房屋極少除考棚一所中學堂一所外但有祠堂數處考棚作爲閲兵大臣行轅中學堂作爲陸軍部總參議副總參議中央審判處辦公之用各處家祠分作兩軍審判官各省隨觀員貴胄學員及綜理司交通司警務司陸軍警察隊各辦事人員庽所第外賓館無相宜房屋綜理司孫觀察特雇匠建造新式屋宇數十間以爲外賓寄庽之地鋪陳一切與行轅殆不甚上下云 
混成第九鎭由十九日起在潜山縣附郭起點自行演習至二十一日完畢江督端午帥自爲統監特於念一日早六句鐘由太湖起節赴小池驛地方觀兵以便審判該鎭兩軍之優劣 
　　江督端午帥以行軍最重紀律演習所以爲眞戰之准備軍範萬不可不嚴特飭兵備處執法科提調游道原大令恭賫大令隨同軍隊出發如有違背軍紀騷擾滋事者立卽提赴軍前正法鎭統徐固帥特頒訓令剴切誥戒部下各目兵無得以身試法至負平日愛重軍人之至意 
分類新聞 
[政界]  
　　禀減兵米折價不准浙江○金華府嵩太守以蘭谿縣兵米折價太大具禀藩司請爲更正茲奉顔方伯批云金華恊上年溢領裁兵米四十八石九斗旣已抵放本年二月兵米則已扣存在縣該縣前解米折仍按一六合銀批解並不遵照新章辦理實屬故違已由司動劃該縣廉銀易洋作收入册造報應即責成吳令賠償以爲玩視定章者戒至該縣本邑南米併入地丁統征本屬縣中辦理錯悮同治五年十月該前代縣　令詳奉前司批飭如遇撥放營糈仍應照例易本放给以符定制有案則提解裁兵米折按易本之錢合之該縣現在市價恐尚不祗三千四百文之數此外米折拼入地丁統征每兩應有帶收米折項下糧捐錢文爲數不資何以歷年並無分文報解仰再吊核該縣各年征據核明各任交案每年應提米折項下糧捐錢文若干據實開摺通禀以便分年提解來司彌補折解米價之不足免致該縣以賠解折價爲藉口遇有交接之際曉曉禀瀆也 
 
 

Page 11

 
 
[海關委員扣留查帳温州]  
　　温處道賀觀察自被參撤任後委王祖經觀察接署是缺現已到甌王觀察因賀觀察有虧短甌海關税銀數萬一時不肯接印電禀撫憲旋奉復電即由温州府啟太守將該海關收支委員察某等提府逐欵杳追 
[請示驗放大宗銅元南昌]  
　　九江道文觀察上贛撫電云前奉鈞電禁阻外來大宗銅元進口惟查裕寗官錢局在南昌及九江均设分局向來由局裝運銅元至九江或江西内地均由金陵關發給護照並詳請督憲札飭驗放似與商販不同現奉督憲札飭驗放該局運赴九江江西銅元共十六萬千元應否照舊驗放伏乞鈞示遵辦 
[批令改訂民圑章程寗波]  
　　定海屬金二莊洪家𢡟等擬創辦民圑繕就章程具禀廳憲立案旋奉批云察閲章程第一條内載瀝港等五處分爲五圑每夜雇更夫二名周圍梭巡其每圑圑丁幾人圑長幾人有無置備器械號衣是否僅用更夫巡查均屬略而不叙經費一項但云各圑分值究從何出亦未聲明殊爲含混至第二三四七八各條係爲杜窩防患起見尚屬可行第五六兩條核與辦圑　旨不合行之未免　雜應即更正圑練保甲爲地方應辦要務如果賢紳士實力奉行則盜刦之患不難消弭惟章程爲辦事之準不得不詳細斟酌辦事以籌欵爲先亦未便稍有含混務使形式精神兩全其美庶欵不虚糜事歸實濟際此冬令已届宵小出没靡常若僅雇更夫數名作爲辦圑名目立意欠妥亟應訂定詳細章程速將圑練保甲切實舉行以衛身家而全梓誼 
[知縣禀請免予詳參杭州]  
　　前署諸曁縣丁令德威認解交代案内練兵經費銀六百五十餘兩迭經藩台札委守提仍未掃解當經詳參勒追兹聞丁令具禀上台以前項練兵經費本擬早日解清袛以諸曁一缺本係著名瘠區知縣在任三月丁艱交　拮据情形實較尋常爲尤甚以致一時無從籌措現在竭力設法質貸定於本月内如數上兌决不再誤務請免予詳參未知能允准否也 
[警察久議未成寗波]  
　　定海警察經費難籌延未舉辦前擬練軍撥充警兵奈因定海兵力單薄碍難照辦即將前議作罷茲聞委員嚴明璐與龔司馬嗟商將城守營兵丁一百餘名改充警兵晝則站崗夜仍守城不知該兵丁果否能朝夕從公也 
交涉 
[不允洋商代追欠欵南昌]  
　　江西新建吳城鎭同知王植東以九江美孚行劉懋恩函稱正記洋油棧係伊公司分設等情有違約章請示核辦現奉洋務總局批云查九江美孚公司前派華人譚進德在該鎭開設行棧分銷洋油據新建縣禀奉前撫憲批經本總局轉飭照約查禁並移饒九道照會美領事撤回嗣據該前任陳署丞以據華商譚進德現與九江美孚洋行公司劃清界限歸於該商自行運銷改爲正記牌號與洋商無涉亦無洋股在内出具切結申奉前撫憲批准開設在案茲九江美孚洋行公司劉𢡟恩請追帳項函稱該正記棧係伊公司分設則譚進德當時所具切結顯係朦混查洋商不得在内地開設行棧載在約章久經通行遵奉在案公約所定無論何國人民均應遵守該美商劉𢡟恩在吳城内地分設行棧殊屬有背约章亟應禁阻收歇並先將該棧招牌摘去地方官旣不能承認准其在吳城内地開設行棧豈能代追帳項所有美商請追帳項一節應即由該丞切實駁復至華人譚進德胆敢朦混出結殊屬欺官　法美商違約開設行棧難保非該奸商勾串所致應即拘案究明禀辦 
[飭查日人病斃鎭江]  
　　日前有原將矢野兩日人由大通回滬詎矢野在中途忽患瀉痢之症治行至丹徒縣境辛豐地方病勢愈重不能行走即就某廟棲止原將乃獨自回滬禀由駐滬日領電令駐寗日領事井原君於日昨來鎭面謁常鎭道劉襄孫觀察請飭洋務局丹徒縣會派差役偕同原將赴辛豐查視詎至該處矢野已病故矣 
軍界 
[組織陸海軍圖書館奉天]  
　　盛京督練處參議總辦等會議以現今英德法諸國於帝室圖書館外無不另設陸海軍圖書館規模宏大搜羅巨帙藉供軍人參考所以各該國陸海軍之兵力軍學我譽能爲環球冠現東省擬振興兵學亟應設立陸海軍圖書館惟財政支絀　有開辦及通常各經費議定暫由軍官慨捐並籌商借陸軍小學堂屋宇先立基礎以圖擴充已呈請徐菊帥批准 
[咨行陸軍懲罰章程天津]  
　　陸軍部具奏酌擬通行章程辦法各爲釐訂專章曰懲治漏洩軍事機密曰懲治陸軍逃亡曰陸軍逃亡懲勸官長曰陸軍懲罰過失曰陸軍監獄共分五項已於九月初二日奉旨依議欽此欽遵到部相應恭錄諭旨刷印原奏清單由該部咨行直督通傳各營隊一體知照 
[巡緝隊破獲盜窩續志蘇州]  
　　蘇省巡緝隊破獲盜犯五名窩主一名禀經瑞方飭發收禁等情已誌前報茲悉　案在闆門外南濠街破獲窩家姓林名阿根所獲五盜爲趙夢梅嚴阿星戴星元戴三保張長生所起贓物係銀茶壺銀　托銀水烟袋及龍洋四十四元綢布衣服廿七件腰刀一柄鐵尺二枝併有嘉防緝捕營中哨號衣兩件其餘零星物件甚多聞在吳縣堂上已供認盜案三起想不免明正典刑也 
學務 
[胡使咨取浙省書籍浙江]  
　　出使日本胡大臣咨行浙撫謂本大臣奉使日本彼都夙號同文迄今士大夫中不乏究心漢學於吾國經史舊籍有志觀摩或來至使館調查參考又諸生留學海外國文典籍正宜以餘力講求藉新學以發明舊學使館向乏藏書似非所以揚國粹而　志士用特咨請貴撫轉飭書局將所印各種經史子集裝釘成帙每種各檢一部彚裝木箱配以書目寄東再此項書籍係永遠儲藏使館以備海外傳觀倘能選初印善本裝釘堅固尤爲美善等因增中丞接咨後當飭官書局遵照選擇裝配矣 
[僧人興學被困山東]  
　　黃縣城南周家廟住持應益原係慈救詩 
 
 

Page 12

 
 
第二張第四版 
僧前因赴遼東募捐受外界激剌東渡日本游歷半年回國誓志興學卽勸慈救寺住持理崙捐錢八千千廟地三十畝創辦鳳山公學已經禀縣立案不意有僧綱提寳者惡其行爲不利清門坐以破壞廟産之罪拘至笞杖交施並禁境内各廟僧不准延與誦經乂令僧庶哲悟通等至周家廟將其糧米器具搶運一空且使人誘至河灘兇毆欲抉其目幸爲人解救始得保全 
[學會舉員松江]  
　　華婁勸學所教育會於二十四二十五兩日就明倫堂報告一切並舉定明年辦事各員計視學員陳憲章財政員周鉞謂查員朱哲生教育會正會長謝葆鈞副會長陸觀亮譚翼珪並另舉評議調查各員至暮散會 
[女塾運動長沙]  
　　湘省周氏女塾開辦已及四年頗著成效學生共有三百餘人昨由該校主任周劍侯定於上星期三舉行運動大會由本校各班女生按照各門科學依次競走頗稱靈捷男女賓來觀者甚衆並由塾中備有奬品是日上午八句鐘開會至午後一句鐘閉會 
實業 
[郵部特派查路委員到杭杭州]  
　　郵傳部爲調查全國路欵及工程事特派委員多人分三起出發計查十七公司江浙鐵路爲最要第一起計委員四人何葆麟蘇輿係查路欵胡朝棟蔡傳奎係查工程現聞已於昨晚到杭卽至公司拜會湯總理 
[鄂督參革倒塌錢莊道員漢口]  
　　陳小帥以怡和興怡和利怡生和三錢莊倒欵至數百萬市面大受影響否該三莊店東係丁憂安徽候補道黃家瑋及其弟候選道黃宗嶽兄弟等所開奏准將黃氏兄弟一併先行革職以便勒令退缴破産賠償昨小帥特咨請江督曁皖贛二撫將黃氏所有一切財産悉數查封又遴委候補道黃觀察秉湘柯觀察欣榮郭觀察承舉分赴九江南昌揚州南京上海等處將發封財産逐一查明以備賠償並札委漢關道齊觀察夏口廳金司馬前署夏口廳馮篔軒司馬租界會審委員吳小汀大令帮審吳尚楷二尹將該三莊主夥在漢産業分别追缴勿任隠匿 
[青田擬設商務分會浙江]  
　　台温處紳商柳正基等擬開辦旅青商務分會繕具章程呈請撫憲立案茲奉批云據禀會集就地木商陳樹芳等公同籌議遵照部章第二欵將公立商業公所改爲商會旣有就地商人不應加以旅青名目察閲章程第十一條奉發查理之案如原告或被控不到應由該會摘錄案由送縣傳訊不得移縣勒令到會聽理第二十條商家所用帳簿現尚未奉部頒一定格式應卽删除以上各節理合更正惟查本年八月間有處屬木商盧貞銘等議設青田商會本局以所禀開辦常年各費關涉訟案又無章程呈閲批府查復迄今尚未復到究竟盧貞銘等能否聨合辦抑係徒托空言仰處州府轉飭青田縣遵批妥議並令更訂章程詳候察奪 
雜記 
職官戕斃父妾南京 
　　江寗縣龍令接據揀撰知縣陳作霖呈控伊子湖南候補巡檢陳詒茀戳傷其妾雲氏身死逃逸求請驗明飭緝究辦等情大令當即前往騐明屍傷飭差查緝迄未弋獲特詳請撫憲咨部將候補巡檢陳詒茀即行斥革並咨會湖南撫憲一體飭緝陳詒茀務獲解寗究辦 
[州牧與紳民之衝突蘇州]  
　　泰州紳民電控州牧賄辦馬紳奉撫憲批飭查究等情已記前報茲悉此事現經泰州朱剌史枚具禀各憲以劣紳馬翔鑾種種妄爲劣跡多端擬請酌予監禁數年以示儆戒紳民周肇鵬等聞之復發公電禀請伸雪不識撫憲若何批示也 
[火油船漂没無蹤烟台]  
　　昨聞美孚洋行火油裝載六千餘箱行至威海一帶忽遇風浪不得泊岸遂覓小火輪拖帶而行旣而風浪愈甚小火輪亦不得力後恐損壞遂舍之而去急覓福生丸各處尋訪只剩前雇之小火輪至火油船則已不知著落矣 
[蘇州開設粥廠蘇州]  
　　蘇城向例於冬間開設粥廠特由府尊何太守詳請大憲循例於十一月初一日開辦一面照會義倉董事潘紳撥欵採辦米石其餘不敷錢文仍請司庫恊濟現經該紳選派司事分叚查明貧户人口數目造册報候發給憑票以昭核實 
國恤紀 
[租界戲園]  
　　國喪停止演戲音樂。舊例也。公共租界會審公廨。出有諭單。領袖領事不肯簽字。各戲園主藉口未奉命令。依然開演。一異也。 
　　二十六日公廨傳六　園主來廨。擬面加勸導。曉以大義。飭其自行停演。而忽半路折回。是明明各該園主出而運動。二異也。 
　　今日報載日本領事諭令旅滬日民停止演戲歌唱作樂跳舞三天。異國尚表哀思。該戲園主均係華人。乃敢仗外人勢力。與華官反抗。三異也。 
合而觀之。始也藉口未奉命令。依然開演。不過覬觎贏利。延不停市。其情尚可諒。繼也運動捕房。中道截去。是特倚恃外勢。務逹其求利違制之目的。其心直可誅。卒也日本　館。停演三天。華人戲園。日夜不息。是國恤之禮。行於外人。而反自棄於華人。則眞毫無心肝。毫無血氣。爲禽獸之不若矣。 
　　君子曰。於此可以見伶界之程度。 
記事 
[妬婦傳]  
　　妬婦。姓李氏。燕之某鄉人也。性鷙悍。而聰慧天亶。　警絶人。稍長鄉里咸稱之。年十五而適秦氏。 
　　氏夫名胥慶。秦故大族也。其先世固農家子。後以。世亂。起家。擁資鉅萬。然驕盈奢侈。家無秩序。泊乎胥慶時。家族已凌夷衰微。幾有不可收拾之勢。於是鄉人莫不起而窺伺胥。慶素柔弱。多疑寡斷。故一切家政。盡操於氏一人之手。 
無何胥慶卒。氏年僅二十有奇。由是縱橫恣唯。絶無顧忌。且有淫行。與某僕通。朝夕與俱。人有求乞者。與某僕言。無不立應。故某僕門庭若市。 
氏生有一子。曰異平。媳某氏。頗賢慧。善伺翁姑顔色。一日稍拂氏意。氏即以足踢之。中其腹。時其媳方懷孕三月。遂致小産斃。蓋氏之兇悍類如此。 
異平早夭。無後。乃以族倒明紹爲嗣方數齡耳。明紹英姿哲敏。睿逹豪邁。及長。頗不愜　嗣母所爲。然沉默不言。奉侍不敢稍懈。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　山東 
　　十月十九日東省諮議局籌辦處行開局禮來賓到者八十餘人省城官員列參觀席者爲巡警道潘兗沂道丁首府張首縣丁客籍學堂監督李法政學堂監督方警務學堂監督韓陸軍小學堂監督王午後一點總辦藩學臬三司先後到局二點二十分撫帥駕至二點三十分振鈴開會首由會辦石主政報告開會緣起恭請大帥演説大帥自述大綱其演辭由該處庶務長賈太令代讀次藩憲演説次坐辦袁觀察演説次該處參議沈君同芳演説藩憲演説大致謂今日爲山東諮議局籌辦處開會之期湘潭中丞偕官紳士商咸莅斯會考之於古國有大政謀及卿士謀及庶人蓋庶政公諸輿論之意自後世公論日微古法寖失而海外諸國所立民選議院暗與古合朝廷鋭意振興義取維新法則出舊而乂恐驟然更始或失本未緩急之序以貽輕率之患也爲之設籌　處俾此邦人士相與研究利弊參考得失務使各有政治上之知識以維持治安所望於諸君子者至遠且大東省襟山帶河形勝之地近者鐵路交通鄰國偪處臥薪嘗胆此其時也鄙人承乏東藩與有行政之責任勉竭愚慮願聞讜言竊喜諮議局籌辦處之成立敬以一言爲諸君子告云云沈君演説大致謂今日之曾爲諮議局籌辦處之開始而非諮議局之成立辦理諮議局者爲滙師輿論之地辦理籌辦處者爲選舉代表輿論之人之地現今開辦較遲期限已迫按照憲政編查館原定章程未免後時幸明年尚多閏二月一個月計惟有於二月前赶將初選舉辦畢最遲勿過三月於五月前赶將複選舉辦畢最遲勿過六朋餘七八兩月以爲研究議案之期庶應興應革各事各議員於開局前胸有成竹不致紛呶聚訟而辦理選舉尤恃司選員得人以爲地方官之輔擬照直隷辦法先於省城設講習所造就此項人員然後分散各府　隷州以期普及此項講習所非學堂亦非討論法政惟將選舉章程解釋明晰而已又言中國古籍雖言謀及庶人但有其意思而無其法制現中國濟南之治遜於青島上海本城之治遜於租界因一爲議院政治而一爲個人政治之故比較之下實多愧色云議論極分晰亦極沈摰四座盡傾最後招請來賓演説應者無人遂又振鈴閉會 
士民實行調查 
[江蘇蘇屬（松江奉賢）]  
　　奉賢選舉調查事務所成立後議定由各學區調查選舉限定八日編成草册茲於本月廿二日開會各學區董業將調查草册交到本所計通邑二十三學區未經交到者祗二三處耳現經本所先行致函敦促想二三日内可將草册彚齊由本所書記謄清呈送初選監督再行派員分五聨區覆查一次以昭鄭重 
[又（）常州武陽]  
　　武陽商會傳單云此次調查諮議局選舉人紳學界頗爲踴躍商界遺漏甚多將來選舉商界必受虧損因於昨日在會集議再行設法補查塡註並提議初選舉本定明年正月十五現遭國喪擬改期閏二月初旬始行選舉 
士民動議調查 
[江蘇蘇屬（松江川沙）]  
　　二十二日下午二時川沙紳商學界齊集勸學所會塲籌商諮議局選舉調查事本城官長咸涖首由發起人潘君敏齋佈告開會大意次公推廳尊陳伯昂司馬主席次廳尊塲尊各致頌詞訓勉交至司馬親登臺演説大意以此事官紳共負責任必須破除意見遵章赶辦次黃君忍之旨讀諮議局章程關於選舉之條文并解釋其理由次張君伯初宣佈事務所章程草案衆賛成遂投票公舉陸君逸如爲正所長潘君敏齋黃君平齋等爲　任調查員及其餘各職員以本城之元善堂爲事務所衆議以本邑發起較晚惟有以速補遲庶符定限　定自念六日起先往城鄉各地宣講然後從事調查 
[專件]  
　　青浦縣籌　諮議局選舉調查草章 
　　一遵諮議局選舉章程第十八條初選地方分設選舉調查員預訂辦事細則爲全邑調查統一方法 
　　一就本城中南區尊經閣爲調查事務所 
　　一調查區城參　原有學區畫分爲城鄉三十二區又以形勢利便除朱家閣特設一區外就近合成八聨區即爲將來投票區域 
　　城鄉聨區轄分區六中西南正中中北東南西北東北 
　　東鄉聨區轄分區四蟠龍方家窰幹山七寳 
　　南鄉聨區轄分區四陳坊橋泰來橋廣富林鳳凰山 
　　西南鄉聨區轄分區三封莫塘小蒸大蒸 
　　西鄉聨區轄分區五朱家角（特别區）西岑小平金澤商塔 
　　西北鄉聨區轄分區二金家橋趙屯橋 
　　北鄉聨區轄分區四白鶴江孔宅香花橋舊青浦 
　　東北鄉聨區轄分區四重固章堰觀音堂黃渡 
　　一各區調查員視區界之廣狹定員數之多寡除由區董担任外并選附近鄉董校董曁士紳分任之 
　　一各區内有多派調查員者各當認定所轄圖份分往調查以免複雜 
　　一調查員由監督給以調查證書 
　　一須按照諮議局章程第三條至第八條切實調查 
　　一調查員以和平爲第一要義有不受調查者只可婉言開導如堅執不聽是自棄權利可報告事務所辦理 
　　一各圖地保於調查期内聽候調查員隨時唤詢不得延緩誤公 
　　一此次調查以一月爲限自十月二十一日起至十一月二十日止務須一律竣事 
　　一調查草簿以十日爲期各調查員務於十一月底一律造齊送交事務所 
 
 

Page 19

 
 
　　一調查草簿告竣後事務所審查無誤即呈送監督覆核一面將人名資格赶速另繕宣佈城鄉各區如有遺漏錯誤等事限十二月二十日以前准本人報告事務所由所酌請監督更正 
　　一四鄉調查員曁本所事務員一切必要費由本所酌量開支 
[陽湖孟森敬告諮議局調查員]  
　　投票纸祗書被選舉人一名此選舉章程第四十五條所載而其第五十五條第二目夾寫他事者作廢惟下一轉語凡記載被選舉人官銜職業或住址等項者不在此限詳條文之意官銜職業及住址本非必載其需載此者或緣同姓名人以此爲分别耳能作分别即爲已足斷無盡載官銜職業住址之理務請各屬造成人名册時即將同姓名人應用之分别文註人人名之下使宣示時一月瞭然投票人早知注意亦是一方便之法至複選則本無人名册且其選舉人程度較高自能斟酌寫票不勞預爲之計若初選之選舉人事屬創行雖僅寫姓名尚恐有誤如有應加之分别文不可不由今日先爲籌及并宜於各處演講選舉方法時告以初選投票當按照人名册中式樣不可增减一字也 
本埠新聞 
[上海商會致漢口商會電（爲維持市面事）]  
　　漢口商會盧洪翁劉歆翁諸公鑒怡和利等三家鉅　牽擠滬莊雖牽累有限市面已爲摇震敝會有維持之責昨與滙豐大班酌商頗顧大局或以産　先抵還期雖遠似可通融惟必須貴會担承理處方能保全怡生隆如係實虧亦可一律辦理尊處錢業林立放欵較鉅外項歸欵時值青黃不接若不赶急維持恐銀行拆票接踵逐收市面何堪設想只如上月滬市銀根奇緊銀行拆票逐收不放敝會視此情形亟商滬道荷蔡觀察顧全危局力任其艱由敝會向大清交通四明三銀行商借産業在滙豐荷蘭抵借二百三十萬復蒙蔡觀察電商藩庫撥洋四十萬藉此鎭定揆尊處市景恐彷佛如敝處上月爲尤甚也公等素負重望　心時局務請赶速主持倘滙豐等以産業借欵爲難儘可電示辦法敝會痛癢相關遵向該銀行盡力商圜蔡觀察保商心熾已電漢道請與齊公恊商如何盻復滬商會周晋鑣李厚祐效 
[嚴禁匪類借端造謡]  
　　製造局總辦張觀察以該局係軍需重地深恐匪類藉乘國喪煽惑生事特飭李萬祥千戎會同巡警嚴爲防範一面諭飭高昌廟巡員李二尹督率探役認眞巡查浦東總巡沈雪門明府昨奉道憲曁巡警總辦汪觀察嚴飭防範匪徒煽惑遵即督率巡長巡士分投巡查總工程局各董昨諭警務處分飭東南各區及本局巡士日夜嚴防一面諭飭各偵探分往境内並沿浦碼頭輪流巡防如有匪徒煽惑生事及形跡可疑之人准即拘局究辦 
[洋行與錢莊之交涉]  
　　德商克魯森洋行前與南市源元錢莊往來購買靛青欵内由該莊出立票銀八百兩現該洋行以該莊旣已倒閉勢難收取特將原票二紙送交該管領事轉請滬道代爲理催 
[日僧干預寺産之影響]  
　　閩浙兩省前有日僧託名名游歷干預　産曾紀本報茲聞滬道蔡觀察奉到江督札文以此案現由外務都議定嗣後如有日僧及各國洋人教士請給游歷護照務照約章塡給不得任意混塡如所請各節核與條約内未經載明者槪不塡給免生交涉 
[飭縣出示保護教堂]  
　　浦東中心河地方前有美國教士添設分堂由該管領事照會滬道飭縣保護蔡觀察當即轉飭上海縣照辦茲據李大令禀稱查中心河係上南兩邑交界之區該教堂設在南邑轄境應由南邑辦理等語故特札飭南滙縣遵繕示諭送候轉發以資保護 
[金陵輪船撞沉民船案近聞]  
　　湖北人胡宗銀之船隻前被古洋行金陵輪船撞沉淹斃三命經滬道蔡觀察照會英總領事轉飭議賠並予撫卹在案現胡宗銀因在滬日久困苦難堪具禀請催　奉批示云候再照催英總領事迅速飭議仍俟覆到另行飭知 
[船户擊斃人命]  
　　浚浦工程局應用塡塞江岸之樹枝係由内地運來日昨有杜義興馬祥和等船户與本帮船户沈阿法宣阿狗等在老鼠沙地方爭卸樹枝互相狠鬥竟將宣阿狗擊斃兇手悉行逃逸旋經濬浦局洋人唤令地甲將肇禍各船扣留一面報知寳山縣胡大令前往相驗井函請浚浦工程司查明包工之人着交兇手到案訊明究辦 
城内 
[鄉婦受驚]  
　　昨有年約二十餘崴之鄉婦懷抱小孩在三牌樓行走髻上紮有紅羢繩有人跟至盛家衖托詞現在國喪期内不應再紮紅繩將該婦髮髻扭住其意欲　奪銀押髮詎察係銅質遂將紅羢繩拉去旋爲巡局游正巡官查悉立即諭飭各巡長嗣後見有行人頭戴紅帽结及婦人髻紮紅繩者須善言開導囑爲除换不可强行摘取 
[兇犯保釋]  
　　戳傷縣差東生之陸桂榮收押已久刻因患病交保釋放 
[竊賊病斃]  
　　積竊沈殿卿　由一路巡局判押改過所旋因患病送往普育堂醫治於二十五晚斃命飭查家屬收殮 
[道批四則]  
　　葉隹棠禀批據陳該女學經費支絀情形極應設法維持惟現在撥用浩繁並無公欵可資撥濟殊抱歉然希即查照陳阿蠶禀批此案飭據公廨詳復陳炳坤用空店欵先經判押捕房半年缴洋示儆因期滿洋仍未繳故加押三年俟了清隨時核釋並非定限三年亦非押於西牢來禀顯有不實著爾叔迅即繳洋了事母再混瀆寡婦王陳氏稟批此案迭經飭廨究追給領據禀前情仰公共租界會審官准將陸道生所缴騙欵及周氏所交當票仍交王陳氏具領贖飾仍著傳徐氏一併押追餘物勿任抗延附呈田産清單並候分行縣局立案可也杜緝庭禀批該商盜賣公所地不自引咎産猶敢飾詞曉瀆殊屬刁狡仰公共租界會審官從嚴擬議詳辦一而遵照迭次世示將李餘筠等籌墊贖欵銀五千餘兩勒限追繳給領具報毋任抗延 
[官事]  
　　江蘇試用典史沈惠巡警總局警事課員陳受爵巡稽課員朱光第硝磺局委員縣丞聶中翰昨至道署禀見 
南市 
[不理訟案]  
　　總工程局警務處以現任國喪舉哀期内例應停訊故昨有莊順控追俞森泰欠欵等案均著出外自理 
[停止説書]  
　　南市各茶肆業由總工程局飭遵國制定例停止開唱詞曲詎仍陽奉陰違爰由局董諭飭地甲巡士分投阻止如再違犯定當究罰 
新租界 
[私領餉銀]  
　　曹家渡巡防局駐有涙軍營兵士二棚前日由什長韓某私領餉銀八十 
 
 

Page 20

 
 
餘兩潜行逃逸經局員周顧二弁查知禀明該營統領核奪 
[追獲竊賊]  
　　王阿祥前晚至新閘路森茂紙札店内竊取水烟袋等物當被失主追獲唤同印捕拘入捕房究辦 
英租界 
吞没貨銀 
　　陳德培昨至福州路總巡捕房控被李以生盜賣客貨吞没銀四千六百兩捕頭飭探將李拘入押候解廨訊究 
[摸竊鈔票]  
　　徐亦齋昨在福州路江西路轉角被賊摸去鈔票　二百餘元當即投報捕房派探查緝 
[逼良爲娼]  
　　許姚氏向在松江路三百三十四號門牌開設花烟間近由無錫拐得十二歳女孩許阿梅十八歳女子陸二寳逼令爲娼昨被包探查獲一併解人捕房飭送公廨發交官媒管押 
[自取其咎]  
　　賣水菓之小徽州雪阿三昨至廣西路鳳林里烟妓王小寳處强欲求歡被王妓打破鼻孔血流不止雪即投報捕房飭探查究旋查悉雪實有不合斥出不理 
[深夜失火]  
　　前夜三點餘鏡九江路張海泉漆匠　被屋内失火幸即救息捕房恐有保險縱火情事即飭包探往查起火情由禀復核奪 
[偷竊車輛]  
天津路劉立昌號失竊東洋車一輛昨由包探將竊車之沙文卿查獲解入捕房押候究辦 
美租界 
[互扭]  
　　徐阿壽前與顧阿坤合做泥工頭目昨因派欵不匀扭至捕房控訴捕頭以事涉錢債飭赴公廨控告 
[菜]  
　　匪徒江北姜小四子劉雨春等昨在元芳路攫取張阿大之膠菜一百餘顆由探拘入捕房押候送辦 
[跌傷]  
　　陳毛毛昨搭聘白爾一號電　至外虹橋堍車未停妥陳即躍下跌傷甚重由捕送入捕房轉送同仁醫院求治 
[病斃]  
　　薙髮匠包長汝向在華記路石姓店内爲夥昨日因病身死由石報知捕房飭探飭保查明棺殮 
法租界 
幸得釋出 
　　皮坊主　啓文前因被控欠欵抗傳不到經公堂提案訊押在案茲因公堂停訊由捕房飭探帶出覓保候有堂期再行傳訊 
[交保候訊]  
　　木作主李順生控某木行夥勵純瑛不贖抵押契單等情前日由探拘人捕房經麥總巡飭令交保出外聽候公堂傳訊辦理 
[失火即息]  
　　同富里朱福卿家柴間内前日失愼幸經衆鄰帮同扑滅未　巨灾 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[都察院代遞員外郎黃允中條陳保存舊]  
　　學必開制科呈（續） 
　　前者禮部議加優貢中額及予生員考職原爲體恤寒畯疏通正途起見乃前署閩浙總督福州將軍崇善徇屬吏之請令考優者每人先捐學堂經費二十元廣西巡撫張鳴岐更不考試生員以巡檢典史分給爲其辦事之矜式雖經禮部議駁而意已施行於事爲無理於人爲忘本與原奏本意全行背馳大臣不知大體如此竊嘗謂求才不難無論才之隠顯但得朝廷有眞賞罰士大夫有眞是非而人才出天下治矣用才亦不難無論才之大小但使各適其用得竟其施而才不可勝用事無不治矣職前請立經史文學三科以此三者本中國之特色取人爲善不妨舍已從人未有徇人失已者也高中蒙小學堂以求新學或庶幾以存舊學决不足又况强迫普及教育勢必不能彼快意一時不但踵暴秦之滅學投此輩於濁流賴有二三大臣永懷遠圖統籌全局勿使鑄九州之錯逞一擲之豪區區所陳無科舉之繁而收科目之實無學堂之費而得學術之原近見言者請開特科良爲盛舉爲拔現在之英非培後來之秀也即舉貢保送生員考職尚有二次惟爲舊學出途非導後學先路也職愚以爲欲存國粹無過於開制科果開制科更要在著功令前請三年三试小試爲生員省試爲舉人京試爲貢士進士庶吉士大率以子卯午酉爲小試之年丑辰未戌爲省試之年寅已申亥爲京試之年職之惓惓非爲舊學之人計也亦非爲舊學之才計也乃爲引掖後進以延綿中學扶持正學計耳或謂延攬通才主持學務足以獎勵生徒不知往者過須有來者　一傳不敵衆啉自非永遠垂規莫挽斯文之墜其出身名目與學堂同惟考取年分與科舉等而額少業專與立學堂停科舉之意初不相背西學旣已風行新機决無阻礙造開化國民十之九留讀書種子十之一亦事之不容已者近日人情浮薄士習支離經史國文視如土芥世變方殷可憂甚大人心不正病在本原爲天地立心爲生民立命爲往聖繼絶學爲萬世開太平前人陳腐之語竊願爲聖明迥環誦之去歳言官請以黃宗羲顧炎武王夫之三儒從祀文廟下禮部詳議經年莫决近分别請旨奉上諭均著從祀仰見我皇太后皇上量同天地明並日月欽頌同深職幸逢聖世無忌諱之朝得效古人臣昌言之義孰非孰是豈能自昧本心何舊何新素不稍存成見實以道德文章之統存亡絶　之機所關非細伏見朝廷之於政治下問不厭其詳因思臣子之於君父有知必盡其辭伏乞仍爲據呈代奏恭求皇太后皇上聖鑒飭下學部併同前呈核議謹呈九月二十九日奉旨學部知道欽此 
小説 
[短篇小説顚倒鴛鴦（一）]  
　　文鴛世家女也少涉書史長益慧美母蔡氏亦宦族所出頗識字女父雖習帖括。然久困塲屋。一領青衿。求之不可得。以故家道日落。設帳爲蒙師。有蒙童捉鴛鴦一。携以授女。女見其奄奄垂斃。憐而釋之。及女長。思欲擇一快壻。每苦低昂不就。無何。父母相繼死於疫。女孤孑無依。養於叔氏。叔性暴戾。虎而冠者也。幸嬸美而賢。恒護持之。同邑有陳少青者。少時曾受業於女父。至是肄業某學堂。名噪甚。素覩女貌。豔羡之。遣媒求聘。奈生本中人産。而叔氏索金太苛。生難之。議遂寢。有武生葉騰芳習騎射。有　力。傲岸自雄。家貲頗饒裕。與女叔往來稱莫逆。適斷絃擬　。屬意於女。女叔鋭身自任。時葉年已四十有五。自頂至踵。無一雅骨。居恒武斷鄉曲。里人側目。嬸知其將以女許。諫曰。伯氏身後。只此一塊肉。乃忍委之餓虎吻耶。苦口陳词。至於泣下。女叔置不答。但曰。葉家富有田産。何患不温飽。汝婦人之見。豈欲令其以了角終耶。竟受聘禮。尅期許其親迎。女自怨命之不辰。涕泣覔　。嬸憐之。隠爲之計。日夜勸慰。嬸有中表姊曇芬未嫁而寡。矢志清修。出已貲營一菴。獨居其中。日夜諷誦梵經。以了終身。不見人跡。惟婢媪供服役而已。私計不如將女寄其處。可以避害。乃導女伺隙濳逃。直抵姊所。縷述其故。姊懼貽累。不敢承。嬸曰。如有事。妾自一身當之。不累姊也。届期。香輿抵門。覓女不得。闔室惶噪。女叔以其妻匿之他處。始而詬誶繼以撲責。哭聲喧沸逹户外。賓客逡巡散去。樂人不能久俟。亦歸。葉逕控女叔於縣廷。方欲詣辯。縣差已至。屢經鞫訊。莫得端倪。問女平日可有往來人否。皆言深處閨中。從不外出。惟有陳某生曾遣媒媪求婚未成耳。官以求婚亦屬常事。置不深究。惟飭差密訪而已。 
國外新聞 
[近東大變局三十九誌]  
　　二十九日倫敦電云塞爾維亞已撤退邉界防兵預備兵亦並解散奥國已增兵六千名駐紥巴斯利亞與赫在戈维亞塞爾維亞興芒替尼格洛兩國專使已離君士坦丁與土聨盟拒奥之舉已歸失敗 
[波斯内亂日急]  
　　二十五日倫敦電云據俄京聖彼德堡各報載稱里克化甫陸軍大佐所統之哥薩克兵現已附從台勃里斯革命　 
[英員論脱國排亞政策]  
　　二十五日倫敦電云英國殖民部次官西萊君近在某會演説謂脱國排亞政策頗爲適宜自此黃白兩種不致混雜如脱蘭斯佛爾之國設僅准人籍之人人境自不致再有難事云云 
[日皇舉行閲艦式]  
　　二十五日東京電云日皇定期今日在神户舉行閲艦式共大小兵艦一百二十二艘總積共三十七萬六千四百六十三　 
[日美交涉近事]  
　　二十五日東京電云東京政界不認與美政府 
 
 

Page 27

 
 
聨親請其將兩年來兩國恊定各事以正式公文布告衆知 
[俄將裁撤陸軍將校]  
　　二十五日倫敦電云俄京聖彼得堡電稱俄國現擬整頓陸軍故　撤退將校六十三員 
[美國政界近事]  
　　二十五日華盛頓電云美總統近在白宫宴待工黨領袖　請訂立法制以惠工人社會國務大臣羅脱聲稱彼並不謀充上　院議員設果被推舉則殊願接任云紐約省上議院議員提帕對於此事頗爲憤怒以上譯字林報 
[英法發行日本債欵]  
　　二十六日倫敦電云日本興業銀行前擬向英法兩國募借五釐起息債欵二百萬磅振興高麗各項實業現已由英法兩國交涉妥洽定明日在倫敦發行每百實收七十三半定三十日在　黎發行 
[各國金融市面近聞]  
　　二十五日柏靈電云歐洲各國京城金融滙兌市面目下頗有起色 
[德報滿意首相留任]  
　　廿五日柏靈電云德國政黨各報對於德皇宣述之詞及首相留任之舉異常滿意故皆深爲道賀以上譯文滙報 
路股報告 
[蘇省地方自沼調查研究會經招]  
　　交第一期章鈺雯記以上各五十股李寅生三拾股毛漱石二十五股施誦　錢滌新管松蔭陳仲燕孔少卿姚小陶席素豐以上各二十股程希击蔡承焕以上各十五股陳公亮錢葵生錢星如王頌椒費廷璜包叔勤錢福保陶賡芝陶太記張少甫楊文　以上各十股金南溟謝桐生徐指湘孫樂君潘承　陳陶齊許伯英黃庚山陶秋舫汪伊臣沈鴻逵　文伯鮑佩西張叔記金芹香彭祝覃許樂記曹黼候孫德璋以上各五股盛偉人汪廷沐范厚甫左霖以上各四股潘承願程傑以上三股陳大鴻程紀侯雷亮采楊詠裳程秉之陸松生周徐嘉湘毛啓才張書紳吳維清蘇　章張文　蔣壽芝蔣元錄顧淵如潘宗元周之傑謝錡吳文琴姚治本以上各二股蔣瑞苓李沛霖汪詩訓王靜遠陸煒曾沈雲伯以上各一股第一期共六百股交第二股柳雯記五十股施誦蘇二十股蔣壽芝二股蔣瑞苓一股第二期共七十三股全交者朱建侯三股程萬里二股孫宗　一股全交期陸　 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
