# 1925 - 73 - 4918697

 

Page 1

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *   
 
 

Page 2

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *   
 
 

Page 3

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *   
 
 

Page 4

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *時評 
[權與令（冷）]  
　　欲知其人權力之大小必於其人所出之令效力之如何觀之令出維行者權力之全者也有行有不行者權力之不全者也此其外表也所出之令與己同意者權力之全者也所出之令有非己所願而爲强迫權力之不全者也此其内容也然猶對於人而言之也若以一己而言所出之令時時反變或心口不應者則雖有萬鈞之權力至其結果斷不能令於妻孥何則出令之本原已先自隳棄故也 
　　然而今之有權之人觀其所出之令得其權之全者能有幾人觀其自身不先自違其令自破其權者能有幾人何怪人之弁髦視之哉 
[國内專電]  
　　北京電府電張宗昌軍餉月撥鹽餘三十萬請取消特别貨捐（二十一日下午七鐘） 
　　北京電段對八圑體請撤兵電致盧永祥核覆（二十一日上午十二鐘） 
　　北京電段電馮玉祥决免劉鎭華職 
　　北京電府將吳佩孚在岳舉動分電馮張注意藉緩兩方情感（二十一日下午七鐘） 
　　北京電巧（十八）孫岳參謀長與大名道尹在津督署與李景林議保大接防問題已妥協 
　　北京電鄂探報吳部分駐城陵磯新堤及决川艦之武裝經蕭發還等语 
　　北京電府公表馮胡間接保孫岳督陜熊克武在湘無發展吳光新回京期不定徐樹錚無意回國保定尚有孫軍一旅等語 
　　北京電馮玉祥電財部催運津造幣廠機器请飭海關放行（二十一日下午八鐘） 
　　北京電劉鎭華自觀音堂電府請電令胡軍勿再進（二十一日下午八鐘） 
　　北京電政府對外蒙已容納有識者建議許邀請外蒙地方政府代表到京先非正式協商會議進行辦法（二十一日上午十二鐘） 
　　北京電馮對内蒙設治減除王公威權頗贊成電徐謙囑内蒙青年黨首領白某赴張口陳述一切（二十一日上午十二鐘） 
　　北京電隴海路受兵事損失甚鉅狄西業將彚成報告向政府索賠比使已函政府備案（二十一日上午十二鐘） 
　　北京電平政院對遺老託律師何振權訴改變優待條件認遣老無權利關係按行政訴訟法無訴訟權予以批駁 
　　北京電胡思義今日到京内龔意胡方本合作爲索餉成仇中央威信計願以去就反對文羣（二十一日下午七鐘） 
　　北京電商聯第五屆定四月二十日在京開會各省商會代表須四月十日以前集京 
　　北京電林建章以艦餉無着表示辭職緩和索欠一方（二十一日上午十二鐘） 
　　北京電部函中行前以貴行名義代存德發債票茲續提出一百萬鎊交中部銀行作爲代津浦保管請電英中部銀行轉册 
　　北京電此間美人推測繼任華使當爲國務副卿麥穆利氏（二十一日下午九鐘） 
　　北京電馮玉祥電劉驥主在中央公園爲中山建銅像（二十一日下午九鐘） 
　　北京電王正廷馬（二十一）戍赴奉爲協商中俄事（二十一日下午九鐘） 
　　北京電白寳山電段保胡文揆爲海州商埠督辦（二十一日下午九鐘） 
　　北京電湘趙覆電熊希齡有促客軍出境嚴重交涉語（二十一日下午九鐘） 
　　北京電孫柩四月一日移碧雲寺伊妻四月三日赴寗勘墳地（二十一日下午七鐘） 
　　北京電法館息雲南大理地震洱海汎濫點蒼山改樣城鎭陷（二十一日上午十二鐘） 
　　北京電直隸井陘鑛巧（十八）夜炸傷工人三十餘死二十餘（二十一日上午十二鐘） 
　　北京電外人估計滬製造局附近地皮及龍華廠附近地皮價值二千萬上謂可辦游民大工廠盡收長江貧民授以工業 
　　北京電馬（二十一）閣議長興煤鑛請借欵維持否决林建章給假養病督辦華陽河道工程謝學霖辭方履中繼内部提京警廳保安五六兩隊經費准加預算修正防災委員會槪算照辦（二十一日下午八鐘） 
　　天津電交部令津浦局速復津浦京奉滬寗三路客車聯運 
　　天津電李督辦派員往各縣設立清鄉督察處滄縣等已報告成立 
　　天津電津廣東學校號日開追悼中山大會 
　　天津電日鐵道省令在華各日輪公司仍售中日週游聯行劵此間均照辦 
　　天津電直郵管理局昨通告招考郵務員　　天津電財廳附設賦税督察處已擬訂組織章程十一條（以上二十一日下午二鐘） 
　　奉天電王揖唐來奉與臨時政府頗有關係王將内用陸長吳光新财長李思浩恐不能留鄭士琦督皖張宗昌督魯將實現吳光新已薦楊宇霆自代 
　　奉天電兵工廠督辦張擬畀吉長鎭使丁超　　奉天電效（十九）張設讌爲王揖唐洗塵 
　　奉天電教農商各會定敬在商會追悼中山　　奉天電張派專員赴京與交部商訂合辦葫蘆島開埠條例 
　　奉天電張電政府令二十七旅温瓚玉部塡防喜峯口請備案 
　　奉天電東北墾務處已成立委林成秀處長　　奉天電官銀號爲救濟金融由津滬運來現洋二百餘萬元並擬發行大洋劵五百萬元劵在印刷中四月東（一日）發行 
　　奉天電日本戰友弔魂旅行圑下月初來東省游歷（以上二十日下午十鐘） 
　　哈爾濱電直魯來勞工日約兩千謀農工業 
　　哈爾濱電東鐵停撥工業大學生官費此爲該路節减經費之結果 
　　哈爾濱電濱江警廳限道外韓僑一週他遷爲販軍火賣嗎啡等害治安之故 
　　哈爾濱電印花處否認用濱江關監督印票向各商檢查指爲僞造送警核辦哈設官店輿論界亦反對斥以未經省議會通過不合法根本上不成立（以上二十一日下午二鐘） 
　　青島電膠路李鍾岳發表秘書數人後魯員多反對李正設法疏通昨又委前材料處長許傳音爲驻濟辦事處坐辦 
　　青島電鄭督電路局詢工會宗旨如何有無軌外行動 
　　青島電日本第二艦隊定四月十四日來青預定停泊五日（以上二十一日下午三鐘） 
　　濟南電新市塲今早大火延燒七十餘家　　濟南電前邊防第二師長馬良·二十旅長吳長植·濟寗道尹王鴻遇·某師參謀長張士銓皓（十九）晚先後來濟商解决曹州問題及弔唁孫師長太夫人（以上二十日下午六鐘） 
　　濟南電馬良定今晚赴曹州與吕秀文商改編事聞段對編師已有允意將任馬爲師長吕秀文田玉崑爲旅長現吳已派參謀長金士殿在濟寗候迎（二十一日下午七鐘） 
　　漢口電岳訊吳允繳槍六百支彈二萬發機槍五架交鄒禮收存决川艦所存械彈亦由鄒檢查登記 
　　漢口電王彭年號（二十）赴黃陂掃墓午後仍原車返漢准養（二十二）赴京一説新店有匪警王車被阻折回 
　　漢口電蕭組湖北省務參議廳函聘彭巨川張懷九但植之金梁園郭復初陳履唐董堯封張茹辛姜少亭時季友劉禹生張眞劻等爲參議 
　　漢口電省會通電各縣金庫劵案曾經本會議决咨請停止發行並通電暫緩籌募近聞各縣爲銷此劵頗紛擾已再咨省署迅免發行各縣如有承銷解欵情事應由知事負責地方决不承認又咨省署官票充斥信用鋭减早經議决不再加印報載官錢局向日商訂印官票五百萬張票式歧異僞造難防事前未依法交議手續尤不合應請迅予停止印發以維原案而恤民困　　漢口電武漢各圑體悼孫大會定敬（二十四）在烈士祠舉行湖北悼孫大會感（二十七）日在首義公園舉行蕭發起軍政界追悼會已派交際處長任本昭分途接洽 
　　漢口電贛方派杜武庫赴湘商鄂贛湘聯防昨返漢（以上二十一日下午五鐘） 
　　漢口電軍署馬日宴漢口銀行圑商墊欵 
　　漢口電王彭年號（二十）乘汽車赴黃陂掃墓晚九時返漢定養（二十二）晚十時專車北上蕭擬親至站送行（以上二十一日下午八鐘） 
　　重慶電渝大小木帮中不肖者藉名平均差役設聯合辦事處抽木工註册及手續等費經市公所核准成立木工二萬餘罷工反對并示威時逾九日巧（十八）始由市公所佈告撤銷今已復原狀（十九日下午九鐘） 
　　長沙電沈鴻英部鄧右文有受熊克武收編説聞熊已撥欵兩萬串並委鄧爲建國聯軍桂軍第三師長鄧現率部駐綏寗有移洪江及安江候熊命 
　　長沙電辰州訊洪江發生大搶人民遷避聞係現駐該市之某軍部下所爲 
　　長沙電趙皓（十九）覆熊秉三電前以時局變幻川軍假道東下聲言軍無留行不料事與願違一時未能開拔現正與客軍嚴重交涉促其出境（以上二十日下午九鐘） 
　　長沙電湘西議員楊亮卿巧（十八）在大會提專案請政府從速解决川軍出境事 
　　長沙電趙通令改編守備第二圑吳尚爲步兵第十八圑（以上二十日下午一鐘） 
　　香港電大本營令准范石生仍在粤徵應得軍餉三月准李宗黃代滇二軍長 
　　香港電民黨議改孫原籍香山爲中山縣 
　　香港電哿（二十）汕訊昨今兩日戰事沉寂林軍駐守河婆至鯉湖一帶許蔣軍駐普寗一帶以棉湖爲緩衝棉湖附近十餘鄉民遷徙一空滿地遍佈死屍尚未殮埋因棉湖一役兩軍死者多至三千餘人洪兆麟部皓（十九）退出筆架山竹篙山回守鳳凰陳修爵巧（十八）午攻入黃岡刻亦退浮洋雙方已有疲乏之象一二日内當無大戰許軍戰報謂棉湖一役擊斃林軍師長張化如聞林虎與滇軍合作之約已成熟滇軍方面將發動 
　　香港電劉震寰派員赴桂謁李黃擬在梧组省長行署 
　　香港電蔣介石皓（十九）復由汕返揚陽林軍有不日再大舉反攻説 
　　香港電皓（十九）午胡漢民在帥府召重要會議商孫逝後粤局重要問題日間將有表示　　香港電梧州聯軍决追擊沈軍免後顧憂飭陳濟堂部由賀縣夏威由恭城進攻桂嶺（以上二十一日下午八鐘） 
　　厦門電周蔭人代表畢某乘海籌號赴東山南澳見陳炯明並携欵助陳 
　　厦門電張毅代表赴汕許崇智派葉醉生偕返漳接洽（以上二十一日下午八鐘） 
　　蚌埠電號（二十）下午七鐘皖軍第二旅二圑圑長何治揚專車北上赴宿縣布防 
　　蚌埠電八鐘蚌順河街船塘拐滙利公司突進店短衣三人持槍威嚇刦去紙幣現洋三十四元逃逸現軍警正緝案未獲 
　　蚌埠電箇（二十一）上午十一鐘督署陳參議專車北上聞赴固鎭宿縣訓令駐防軍隊嚴守紀律十二鐘二旅一圑一營官兵由壽乘船來蚌隨上岸候車出發駐防（以上二十一日下午九鐘） 
　　安慶電今日上午十時教育界爲六二死難學生周肇基與妻黃家馥女士兩體舉行合葬並葬妻高琦血衣各校學生均整隊赴菱湖公園觀禮馬聯甲封閉之菱湖門明日重開（二十一日下午五鐘） 
　　揚州電部委揚由關監督孫多禔箇（二十一）日接任（二十一日下午五鐘） 
[國外專電]  
　　紐約電此間於星期日在萬國旅館開孫中山追悼會將由芝加哥裁判長林百格氏主席（二十一日） 
特約路透電 
[北方政聞]  
　　二十一日北京電十九日内閣决議任吕復爲教育次長今晚將見命令 
　　二十一日北京電張宗昌已在徐州就蘇魯皖剿匪總司令職 
　　二十一日北京電今日内閣會議報告浙省長夏超來電謂長興煤礦公司因内戰受損失五百萬元請政府賠償内閣對此事無决議 
[法議會之衝突]  
　　二十日巴黎電今晚衆議院發生前所罕見之衝突衆議員揮拳互毆羅馬教廷駐使問題之甚有秩序的辯論因此終止而會議亦宣告暫停衝突因法總理赫里歐之一言而起赫里歐承認天主教從前之良好事業但謂此乃從前純粹的天主教而非今日銀行家式之天主教云迨會議復作時右翼黨阜羅萊侯爵對總理之言論提出抗議指爲侮辱全部基督教爭論不已議長令其退席阜羅萊不允會場喧擾又大作遂又停議阜羅萊卒怏怏退去其同志唱馬賽歌送之赫里歐後乃能畢其詞駁斥教皇閣員對於政府平民法律之反對言論並謂凡宗教之不越出其布教使命者政府願保護之云衆院後以三二五票對二五一票通過政府信任案 
[各國近事]  
　　二十日東京電據漢城總督報告昨晨有韓人六十名攻擊朝鮮北邊界之警署殺死警察五名傷兩名 
　　二十一日德里電立法議會今日以七十票對五十票接受參政院恢復鹽税之修正文財政案遂全部通過 
　　二十日倫敦電克松侯爵遺骸將於三月二十六日葬於凱竇斯頓追悼禮定於二十五日在威斯明斯特教堂舉行 
　　二十日德里電印席參政院今日討論財政案以三十五票通過恢復鹽税之修正文此案將退還立法會大約立法會可核准此修正文 
　　二十日日諾亞電英皇夫婦今日抵此旋登游艇　　二十日倫敦電官塲宣佈印度北部陸軍總司令裴克武授上將銜並任印度總司令職以代勞林森將軍 
　　二十日巴黎電談判商约之法德代表現已議定辦法俟兩國政府核准後即可正式立約 
 
 

Page 5

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *[公電]  
　　北京通電各省衙門鈞鑒臨時執政令張紹程加陸軍中將銜陳正義授爲陸軍少將陶沅左鴻啓均授爲陸軍軍醫監此令陸軍部呈請授劉哲培張金芳爲陸軍步兵少校張炳南爲陸軍二等軍需正均照准此令内務總長龔心湛呈請任命馮光宇爲浙江省會警察廳廳長應照准此令内務總長龔心湛呈准福建省長蕯鎭冰咨請任命陳世銜爲省會警察廳技正應照准此令陸軍部呈准鑲黃旂滿洲都統那彦圖咨請以玉俊松源陞補參领德榮雙惠保恒陞補副參領立海德貴榮福恩福陞補印務章京均照准此令京號（二十）印 
國外要聞 
[東京通信（與九）]  
　　加藤内閣之政局轉换策假元老力抑制貴院加藤内閣之最大政綱普選案貴院改革案與次年度預算案槪通過衆議院迥交貴族院銓議乃貴院對政府之態度日瀕險惡遲遲復遲遲大有藉此以窘政府之形勢貴院全體意見略謂現内閣仗三派之聯立美其名曰護憲其實對全般政局毫無成見縱有之亦不徹底胥與黨三派之馬首是瞻在昨年臨時議會開幕時貴院曾一再探訽加藤總理意思於本屆通常議會期間中政府究竟有無提出貴院改革案之决心加藤總理毅然答謂無之及至年底經政友會强硬敦促即改變態度設調查委員會制定改革案件此點傷貴院之感情實甚其後編製鐵路預算案時亦然旣經仙石鐵相决定而又因政友會要求改變加藤總理爲一國之宰相受與黨之使嗾政局飄摇如此安可委託重任云云如此險惡空氣彌漫院内此外贵院中公正派之憎惡政府着手有爵議員互選規則伯子男爵議員之不欲在現内閣治下行交代選舉皆足爲促成全院聯合以抗政府之要件際此危機適逢政府重要法案提交貴院故恰爲其困窘政府之工具政府鑒時局重大力講轉圜方策於十五日派文部大臣親赴興津謁元老西園寺公爵述政府之苦衷求作府院妥協之仲介備陳現内閣旣係彼當初推薦諒不忍坐視中途　　糜爛蒼生原來在貴院中最佔勢力之研究會素受西園元老之指揮事無巨細未有不唯唯聽命者刻下鑒於政府之求援該派中諸穏健分子力講圑結擬不俟西園元老有所指教以前先遣使者面謁求其諒解似此雙方同趨一軌政界風波或能意外迅速解决現政府當不致遭逢難關也 
　　此外政府與黨三派感政府遭遇障碍亦於昨日開三派院内外聯合大會講援助政府及唤起輿論善後辦法并决議曰貴院以政府所制普選案爲杜撰喋喋辯駁恬不知恥夫普選案發軔於國民輿論精練於政黨議論而成在此次提出法律案中爲最完善者即改革貴院案亦僅觸及最低點而已貴院猶以爲過度吹毛求疵猛烈反對誠不啻與國民挑戰耳爲今之計吾等只有應戰一途而已觀此决議則日本政局前途可以預測矣（三月十七日） 
國内要聞 
[張學良來津（堯日）]  
　　入京説已中止 
　　天津通信記者於前日（十六）上午赴曹家花園訪友見該處尚無準備遂判定張作霖三五日内不能來津不意是日薄暮張學良乘專車蒞止李景林楊以德及本埠文武官員軍樂隊均赴總車站歡迎張即下榻曹家花園同時段執政派往奉天之王揖唐亦由京專車抵津王本擬赴日租界弔段芝貴喪後即行出關嗣因張學良到津之故遂逗遛一日以便晤商國事於是曹家花園乃又車馬盈門矣至今日（十八）天將破曉時王氏始登專車赴奉據可靠消息王氏此行除與張作霖接洽疆吏更動問題外並含有臨時政府改組之任務其原因係緣善後會議代表零落勢難得有結果國民代表會議斷難産生正式政府必至無由實現段於出山時曾宣言臨時執政以三月爲期截至本月二十五日即已屆滿於是段系人物爲延長段政府壽命計决定組織臨時參議院以便由此機關産生正式政府業由臨時法制院長姚次之等積極進行此外張所不滿之人物須與張商定繼任之人故派王赴奉一行也 
　　據曹家花園消息張作霖雖有來津之意惟現正進行東北邊防事務·及籌備奉俄會議異常忙碌難以分身惟對於關内軍隊之新佈置在壽宴時特别會議席上已議有計畫故特派學良先行入關以便調度一切不久或將有大部分奉軍開進關來至於軍事上之交通奉方經兩次大戰之教訓决將灤州至山海關錦州至新民縣敷設雙軌以利運輸此事已得交通當局之贊同興工時由奉軍工兵帮助建築本年即可觀成張學良原擬晋京昨忽有中止進京説據聞因張作霖所欲向政府商榷之事已另派毛遇風赴京接洽昨已過津故張學良入都之意因已打消矣（三月十八日） 
[張宗昌對旅津蘇同鄉之表示]  
　　蘇魯皖剿匪總司令張宗昌軍長由奉南下於十五號過津當由旅津江蘇同鄉數十人在車站迎接登岸并於翌日假國民飯店設筵歡迎十二時入座到者計六十餘人由張壽齡主席陶矞如致歡迎詞略謂蘇省連年慘遭兵禍幸張軍長統軍南下旬日之間恢復地方秩序凡我蘇人應同深感謝今軍長奉令移兵剿匪從此匪徒肅清四民樂業則軍民融洽造福地方此蘇人所希望於軍長者云云述畢張起立答詞謂鄙人生性粗魯幼年失學然自問良心尚不失規矩前次奉令南下藉江蘇父老之贊助得僥倖成功今荷諸公謬贊享以盛筵實深愧謝惟鄙人旣爲軍人所謂紀律嚴明亦軍人應盡之天職并秉承段執政張鎭威和平主旨一以地方人民爲重查上海爲文化中心中外商業薈萃之區驻兵實非所宜是以鄙人起行時將駐紥該地之兵首先調開而無錫常州同爲商務繁盛區域况現值育蠶之候亦勿容駐兵故鄙人此次到蘇亦擬將駐常錫兵隊一律遣調免致重擾蘇民鄙人現雖謬任剿匪總司令當仍秉良心之主張惟一人之見識有限軍士之良莠難齊而對於地方設施尤需相時度勢盡力而爲故此後還望在座諸公曁諸前輩隨時隨事多多賜教俾有遵循萬勿抱冷靜態度吝而勿言致增鄙人罪愆云云説畢合座鼓掌攝影而散 
[陳藝暫緩來蘇原因（隱）]  
　　因誤會而起波折 
　　奉天通信新任江蘇省長鄭謙對於軍民分治整理财政兩項爲赴任之前提前曾回奉請示辦理當經電商中央及盧宣撫使旋得盧氏復電表示决不干預民政並允設法節减軍費維持财政惟蘇省當兵燹之後財竭 
民窮每月軍費竟至百餘萬之多旣已超出預算一切庶政需欵尤鉅財政廳長一席非有絶大本領者萬難當此重任鄭初屬意劉幼常氏劉與京奉兩方略有淵原刻在蘇銀行界中頗堪勝任顧鄭以財政爲一省命脈所關財廳長人選斷難草率從事當即就商奉張張謂現任奉天交通銀行行長陳藝任職有年長於經濟以之調充蘇財廳長綽有餘裕鄭徵得陳氏同意即由奉張電京力保而陳藝長蘇財廳之令遂下鄭氏因兼任中俄會議會辦又復來奉籌備開會事宜據云須俟王正廷督辦到奉協商後方能偕同陳藝南下赴任不意當此之時忽又平地起波鄭氏必待此問題解决始可赴任事緣陳氏奉令後已將經手交行事宜趕辦交代準備到任詎有湯某者因謀蘇財廳未得遂在奉製造空氣謂交通總長葉恭綽曾電陳氏以公長財非奉方本意萬不可就陳信其言乃遂無意赴任事聞於張大不滿意曰余本善意力予保薦事前渠且同意何以又出爾反爾渠旣不幹可出奉境以後永遠脱離關係可也陳聞之左右爲難立即避居湯崗子嗣經密查始知交葉確有一電但僅屬其兼顧行務並非令其不就且陳氏亦僅因蘇省財政艱難略事躊躇並無不就之事實經人將原電呈閲張意始解陳氏以尚未得有正式表示故未遽回奉現仍滯留湯崗子鄭氏行期之展緩以是故也（三月十六日） 
[奉天通信（一微）]  
　　奉方與吳光新辭職及張宗昌地盤問題近頃晤某要人談時局涉及奉方與吳光新辭職及張宗昌地盤問題茲本其大意述其崖略如次陸軍總長吳光新與段執政有姻婭關係凡有措施諒必與執政預商妥恊然後實行故吳在段方面當無何種嫌隙可言期辭職之主要原因殆全由對奉一方而發前反直派圖謀反直段有要事即派吳前來磋商故吳對奉方軍界要人無不結有交誼張遇之亦至厚故奉興兵討直時任吳爲第二軍副軍長惟吳生性不免稍涉褊急少涵養撥歸吳屬之奉軍對吳不盡融洽此在奉天軍界所不歉於吳者一胡憨之爭張氏父子以及各軍軍長皆擬持旁觀態度始終不加干涉一任中央之調解惟於此際忽發生一種嫌疑即謂吳袒胡奉袒憨是也此隙發生後奉方對吳遽表不滿吳亦殊不自安此爲奉吳兩方各有誤會者二吳爲陸軍總長負有計劃全國陸軍之職責而善後會議中最關緊要之問題即爲裁减軍隊以維政費現時各省軍隊最多者莫如奉省如果實行裁减在理宜由奉省開始吳恐此案提出善後會議决難通過此爲吳氏對奉感生困難者三自曹吳倒後國内最佔勢力者莫如奉省而吳對奉現已發生上述之三種原因苟不見機而作將來必將日陷於荆棘此吳之所以辭也第二最堪注目者則爲蘇省地盤問題張宗昌奉命率軍助盧驅齊在奉方本意原擬將齊逐後即由張宗昌督蘇盧永祥仍督浙江浙通聯東南之形勢以固不謂執政府不欲用兵於浙此爲奉方所不歉者故目爲安福政學兩系政客所撥弄非出段執政之本意令發未幾而張宗昌督蘇之説忽起此说由何處發生無由臆測嗣經張宗昌通電表明態度謡言稍息奉軍在南約在六混成旅以上自滬退出後多駐蘇境蘇省對此不無困難之感盧不得已乃通電各方自請撤廢江蘇督辦意在先自犧牲以杜人之覬𧢢盧請廢督後張宗昌亦即通電宣告即日就蘇皖魯剿匪總司令職段執政於此疑兩方未能釋然乃派公子宏業假祝嘏之便來奉解釋一切并商張宗昌地盤問題現時段爲張宗昌所預定之地盤爲魯省擬先將魯鄭移而督皖遺席即以畀之張宗昌因張宗昌爲魯人魯人治魯最爲時會所尚且張當南下伊始師次魯境紀律嚴明對於解决膠濟路之風潮亦復出力不少魯人對張亦多好感以之代鄭實屬人地相宜現段宏業以此向奉方各要人徵求意見以備歸京覆命·惟鄭若調皖王揖唐内调問題亦頗爲難現尚在商榷中也（三月十二日） 
[中山靈柩移往中央公園]  
　　中山靈柩於三月十九日移至中央公園凡圑體送喪者除推代表一二人在柩前外大衆俱隨柩後首由警察樂隊軍隊圑體代表·機關代表·特别護隊（警衛軍）親屬特别護柩人·護隊等順次而行其路由協和醫院三條胡同王府井大街經東長安街·東長安外門·南池子·東長安門·一直轉至中央公園治喪處先於十八日發出通啓云敬啓者明日（十九）上午十一時敬迎孫中山先生靈柩自協和醫院至中央公園内社稷壇大殿安放關於迎柩秩序本處已有布告在柩前引導人姓名亦已另有布告茲將執紼人姓名及分組布告如左（第一組）張溥泉·汪精衛·孔庸之·林森·石青陽·宋子文·喻毓西·石蘅青（第二組）于右任·陳友仁·李大釗·白雲梯·鄒海濱·戴季陶·邵元冲·鈕惕生（第三組）李協和·姚雨平·郭復初·焦易堂·鄧家彦·朱卓文·蔣雨巖·林祖涵以上三組輪流執紼除上三組外並派黃惠龍·馬湘·鄧彦華·趙超·李朗如·李仙根·馬超俊·吳稚覺·李榮·林耀光帮同執紼人在靈柩兩旁留心照料治喪處謹啓 
　　引導護柩人名單（左拂）紼布應拉緊才能整齊故預定四人以便特别留意下面所布名單未分次第先後各人隨意自擇惟左右不可紊亂女界在前面亦不可更易執頭吳稚暉執尾于樹德（女界）陳璧君·劉瑞珍·鍾希孟·劉榴芸·伍智梅·皮以書（男界）宫崎民莊·山田純三郎·井上謙吉·陳少白·徐固卿·周道腴·劉允臣·李慶芳·盧錫卿·李石曾·王儒堂·馬夷初·易寅村·王陸一·吳念存·陳去病·戴朝震·李渤海·蔣希曾·傳汝霖·李建民·馬素·郭蘭生·陳耀祖·韋玉·閻崇階·錘才宏·王子騫·謝英伯·唐徒安·張季鸞·楊廷銓·徐元誥·蔡公時·楊廷溥·狄侃·張廷琮·徐可亭·王治安·蔡寅·楊子嘉·許資時·宋本琛·梅光培·鄧飛黃·李國瑄·王太　·黃日葵·馮執中·陳和銑·劉盥訓·楊時傑·華澤鈞·黃南華·王斧·谷正綸·楊傳芝·毛壯侯·陳兆彬·袁正道·陳勇三·施明·胡逸民·李開先·陳可潛·李鳴莑·許寳駒·于方舟·袁同禮·王淼·唐榴·曾集熙·曾孟鳴·施畸·馬伯安·李少川·皮海寰·周鯁生·張重民·薛晋賢楊暢卿·馬君武·葛豫夫·（右紼）執頭黃昌穀·執尾朱和中（女界）何香凝·謝蘭馨·何予淑·王蕙芝·朱慕菲·于楞（男界）鮑爾汀·萱野長知·菊池良一·丁惟汾·王德勤·茅祖權·謝慧生·楊杏佛·徐季龍·楊滄白·蔣夢麟·謝旡量·吳玉章·路友于·于範亭·范體仁·李漢樵·鄒德高·喬宜齋·馮自由·張國權·顧孟餘·李仙根·張乃恭江浩·韓麟符·趙佚橋·李伯申·黃郛·熊曉巖·陳漢傳·華承澐·林詒棟·恩克巴圖·劉成禺·熊天翼·朱文樑·潘贊化·延瑞祺·蘇炎坤·袁世斌·蔣羣·李長民·周鰲山·盧伯琅·王希閔·鍾汝中·王樂平·潘使存·蔣作賓·梁醉生·徐葆權·鄧天一·王舫·劉瑛·栗顯運·彭程萬·韋青雲·陳揚鑣·紀人慶·于國楨·陳强·陳敬修·劉侯武·吳理卿·楊德南·徐衛黃·劉揆一·李際唐·盤馭雄·李挺超·李世漳·汪毅·姜紹謨·李君度·周淦·周惺南·徐寳權·許公武·朱霽雲·王雪艇·王拴五·劉亞修·潘立三·李伯玉·高曙卿·鄭洪年北京大中公學教職員學生亦全體整隊執紼 
　　日來國内外寄來唁電甚多茲錄巴黎徐樹錚寄汪精衛電如下中山先生逝世惡耗傳來驚悼之至哲生想已到京祈轉致弔唁先生功在民國中外同欽非弟一人私譽甫逾六旬遽聞凋謝國家損一重鎭民黨失所依歸亦非弟一人私戚謹備奠儀託敝友石珊君在京津光農聞君在滬劉卓彬君在港粤代祭敬希照拂溥泉覺生仲愷展堂汝爲香芹旡量諸友好均祈代致慰問無任心感樹錚三月十八日 
[外報紀溥儀未即赴日原因]  
　　字林西報北京通信云溥儀將由津出洋一事現仍爲北京天津謡傳之一問題溥儀之欲赴日已無疑問刻下正在籌備之中彼所以尚未成行者並不因北京政府之阻撓亦非因日本政府態度之猶豫其眞正原因實在缺乏欵項彼之出洋擬用中華民國公民名義抑用前清皇帝名義爲一問題聞臨時執政段祺瑞之意若溥儀用中華民國公民名義當不阻其行但無論以何種名義用欵在所必需而現在則欵極難得從前所有清室寳物及金銀器等已典質殆盡在舊曆新年幾至困窮不能過年現際修改優待條件後政府所給之區區四萬元外在過去十二個月中並未得政府一錢現在執政府財政困窮當然更不能給予欵項助其出洋時之用 
[豫胡兩大主義之反響]  
　　鄭州消息河南自胡景翼督辦以來實行其兩大主義第一爲軍民合治凡廳道局長知事皆可以軍務督辦職權更動第二爲陜人治豫全省財政機關税局局長縣知事等肥沃要缺幾爲陜人占盡即鄭州商埠督辦所管事務如市政實業等完全屬於自治範圍性質上絶非外省人所能涉足而胡氏亦委之陜人李含芳承辦該督辦公署内部之組織規模極大共分四科三處一局薪水開支年計不下二十萬餘元豫人鑒此情形一致奔走呼號高唱豫人治豫經此一度示威胡氏始於上月初委豫人劉積學爲政務廳長以杜口實豫人公憤至此稍平乃胡氏於委劉之後另委督署軍法課長孫炳麟爲省署秘書長用人行政槪歸孫手劉之政務廳長不啻贅疣今胡氏復改省長公署組織章程特設秘書處·支應處·吏選館·省務調查局·等機關茲將前月胡氏以軍務督辦名義發表三令錄下（一）爲令遵事照得省長公署組織章程業經審核訂定應即公布以资遵行合亟令發章程仰谬廳長遵照辦理督飭所屬各盡職責切切此令（二）爲令遵事現在軍務繁劇所有省長公署文件應送請判正者暫委省署秘書長代行核閲秉承辦理除另委外合亟令知仰即遵照此令（三）爲令知事查省支浩繁亟應遴員组織支應處以資應付而專責成除另委維楨爲支應處處長尅日前往省署遵照章程辦理外合行令仰該廳長知照此令河南省議會見此大爲憤激當即電請京鄉一致反對京同鄉已爲致電胡氏茲錄兩電如下（一）河南省議會等寒電北京河南同鄉會諸先生均鑒我豫自胡督蒞汴擅兼民政舉凡財政機關廳長局長以及縣知事等缺任意更换盡易陜人祗以豫人高唱自治不得不敷衍表面始以劉積學爲政務廳長冀塞衆口而又委其軍法課長孫炳麟兼充省長公署秘書長以奪其權凡用人行政畫行蓋印全操諸秘書長之手政務廳長不啻等於虚設近更擅改省長公署组織章程將政務廳長職權一一抽出奪歸秘書處并將劉廳長所引用之豫人一律免職代以陜人顯然揭　陜人治豫之幟以我豫爲殖民地是而可忍孰不可忍今又挾戰勝餘威不經省議會通過擅發公債二百萬元以重人民之負擔違法妄爲莫此爲甚敝會代表人民礙難緘默謹述眞相敬告邦人尚祈一致反對剪除亂政保我主權臨電悚惶迫切待命河南省議會·教育會·學生聯合會·同叩寒（一）旅京豫人致胡景翼電開封胡督辦鑒頃聞河南省長公署秘書長孫炳麟違法亂政并將劉廳長所委豫人一律免職代以陜人公然揭藥陜人治豫之幟以我豫爲征服地是否公所授意深滋疑慮如係公意曷若揭開假面逕將劉廳長免職以孫炳麟兼代豈不痛快如非公意應請即將秘書長取消勿任胡閙以爲豫人稍留餘地何去何從願聞明教河南旅京各界聯合會叩篠 
[豫軍田旅剿辦汝南股匪]  
　　開封消息豫局不靖後股匪路老九劉胡子等桿聚衆三千餘有槍千餘支盤踞汝正交界之南北馬鄉·傳寨·殷店一帶前曾聞某軍派人收撫迄未成議兩月以來匪勢已根深蒂固凶殘至極各鄉受害之慘筆難盡述近自豫戰發生聞該匪凶燄愈熾肆虐更慘駐防該地田維勤以路等爲害地方特派段圑長馳剿已獲大勝餘匪竄颺地方亦漸次又安茲覔得田氏報捷兩電亟錄如下（一）開封胡督辦鈞鑒文電計達睿覽頃據第一圑圑長段國璋報告路劉等股分據南北馬鄉段店傳寨等處現我軍已將南北馬鄉及殷店克復該股匪等完全退據傳寨我軍已將傳寨包圍刻正在猛烈攻擊中等語除飭該圑長督率所部竭力痛剿期早撲滅外謹先電聞旅長田維勤叩寒（二）急開封胡督辦鈞鑒寒電計達崇覽刻據段圑長報告自我軍攻克南北馬鄉殷店等處後路劉兩大股約二千餘人均退據傳寨恃險頑抗我軍節節進逼隨將匪寨包圍激戰八小時我古第兩營長各率兩連拼命由北門衝鋒猛撲攻入匪始不支紛紛潰竄至下午一鐘傳寨遂爲我軍完全佔領是役擊斃悍匪五六十人傷百餘名奪回男女票二百餘人槍械贓物甚夥我軍陣亡八名受傷排長一員兵十三名該匪敗後猛向西南奔竄我軍正在追擊等語查該匪自盤踞傳寨等處月餘之久奇惡慘劇所至爲墟幸仗威名殄此兇殘汝屬各縣賴以乂安實足大快人心除督飭部屬跟追痛剿期絶根株外謹先電聞旅長田維勤叩寒 
[馮玉祥忽反對魯省移墾]  
　　有謂係因軍情緊急者 
　　山東移墾西北綏遠等處一事月前經省長龔積柄與馮玉祥往返電商數次前省會副議長王朝俊又親赴張家口謁馮當面交涉結果馮已應允讓出荒地千頃供魯民移墾之用但暫以千户爲限實業廳已擬通令全省百零七縣每縣選送十户往西北移墾而馮玉祥忽於十四日來一萬急電阻止魯省墾民前往説者均謂馮旣應允於先斷不能反對於後今所以忽又阻止前往必係因軍情緊急無暇及此此説證以保大間所日形勢之嚴重亦不無幾分可信茲錄馮氏原電於下（萬急濟南省長鑒眞電敬悉月前王鳴一先生來張晤談移墾一事以生計艱難之壯丁開邊陲沙漠之荒地旣免失所復闢利源國計民生兩有裨益吾兄關懷民食提倡農業擬由貴省選送一千户來綏開荒盛意熱誠至爲欽佩惟茲事體大現甫著手籌劃一時不易就緒若各方 
 
 

Page 6

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *一旦聯袂而來誠非草草所能安置希將挑選各户暫緩遣發一俟敝處籌有端倪再行奉告路雖千里之遥行且數日可到正不必急在一時也特此電聞即希查照馮玉祥寒印） 
[孫傳芳反對魯省併征]  
　　濟南通信省長龔積柄併征上下忙丁漕議會及各界雖積極反對然龔均置之不理仍嚴令各縣知事敲扑現在已征起十之七八山東各界聯合會日前曾致電浙督孫傳芳請其通電主張反對併征孫業已覆電該會允竭力贊助茲錄其原文如下（山東各界聯合會鑒來書誦悉吾東連年災祲兼患兵匪人民飽受痛苦處於水深火熱之中久矣省政府未聞體恤撫綏之典更創兩忙併征之例嗟我子黎何以堪此各界羣起呼籲以期挽回傳芳甚表同情諸君子有何相當辦法能達停辦目的尚希毅力進行傳芳當隨諸君子之後竭力贊助稍盡維護桑梓之義也特復希察孫傳芳銑印） 
[湘省最近之三大問題（萍）]  
　　長沙通信湘省最近發生三大問題一爲吳佩孚避岳問題一爲沈鴻英殘部受編問題一爲湘西問題 
　　關於吳佩孚之來岳吳氏曾聲明係段執政派遣艦隊來鄂捕拿故來岳避難段執政來電謂并無派艦捕拿之舉許建屏開向上游係爲艦隊會操頃據某方密訊謂捕吳事並非無因許建屏之來鄂確奉有政府密令許到鄂後曾向蕭耀南表示謂欲開往岳州解决吳佩孚問題蕭答岳州屬湘省地域應向湘趙交涉事爲湘趙所聞以吳係下野人物不應過爲已甚殘餘部隊旣願繳械改編則吳之個人應予保護其行動亦應聽其自由事關湘鄂兩省共同問題未便聽軍艦自由行動業已密電鄂蕭表示態度蓋湘趙實非有所私袒於吳以不願落井下石乘人於危而期互尊人格也 
　　關於沈部之收編問題迄今尚未解决乃鄧右文一面派鄧瑞徵馳抵武岡與劉代旅長克家接洽收編條件一面又將軍隊向西開拔意在與熊克武蔡鉅猷等會合湘趙以鄧等太無誠意即令劉代旅長將鄧瑞澂押解來省聽候核辦鄧右文則於蒸日（十一）由綏寗竄至臨江因省軍在武岡嚴密防堵不易通過鄧乃折向桂邊古寗方面逃竄加以李宗仁黃紹雄正在協力防堵唐繼堯部東下此方已無重兵鄧氏頗思乘機轉入桂境至於沈鴻英本人現駐連山屬之和平墟有衛隊七百餘人其他部隊尚駐賀縣桂嶺一帶日昨忽電湘趙要求收編大略謂（鴻英不忍糜爛地方遂退桂嶺通電解職鄧部旣到貴治新寗請求收編務懇推愛照准英部約七千餘人亦懇一律編遣请以永明桂東兩縣暫駐候編英當退隱南岳以自懺悔云云）按沈鴻英信用破産湘趙未必能容易照准也 
　　關於湘西問題日前熊克武部下之賀龍湯子模内閧幾有一觸即發之勢乃近日忽又沉寂有謂滇黔方面又加來大批北伐援軍而某方面又認其説不確惟川軍入駐湘西三十餘縣漸有由暫駐變作久留之勢湘省軍隊自身供給尚形缺乏人民方面亦不能加此擔負議會方面旣嘖有煩言要求政府促其出境人民方面如旅省之湘西公會日昨亦開會議决呈請政府促其出境恐省政府亦未便過拂公意而聽客軍盤踞搜括故湘西問題實爲湘省之一最困難問題也除以上三大問題外則爲宋鶴庚部下方鼎英軍隊前駐汝城待命乃中途變計欲竄入湘西與熊蔡會合事爲省政府所聞乃命唐生智將方軍解散并將方鼎英派隊監視來省茲方已於十五日抵省湘趙以軍隊旣已繳械對於私人亦予優容不加追究以示寛大是此事已告一段落矣（三月十六日） 
[粤省援桂軍已抵横縣（木庵）]  
　　范石生表示志在回滇决不留戀桂省地盤 
　　並向粤省續籌三月軍餉 
　　粤省援桂聯軍滇軍第二軍范石生部自八日全數開拔西上後范石生本人則至十日始由省出發惟近因天旱西江河道水淺由下游溯流西上赴梧航行甚爲延滯八日出發之范部第二批軍隊约三十餘民船於十一日始抵肇慶以上之都城范部抵都城後即電知梧州當局謂刻因河道水淺全數士兵不能齊到現擬由輪船六艘拖帶十八民船先運步兵三千抵梧餘則俟水漲逐次開來云云梧州善後處長李濟琛接電即在梧預備船隻俟范軍抵步後调用并即日派出副官覃某會同廣西綏靖處會辦黃紹雄及黃之縱隊司令俞作栢由梧乘輪下駛迎接范氏范聞耗以運兵民船航行遲頓乃在都城轉乘港梧輪大明號前進至梧州下游步典涌地方即與黃紹雄等遇見黃等亦一同轉乘該輪於是日中午同抵梧州范氏即就梧州洞天酒店駐節是夕梧州軍政界及李濟琛黃紹雄等設宴爲范氏洗塵席間范氏起言謂此次率師討唐志在回滇革新此行誓不返顧對於桂省民财兩政已嚴令所部不得絲毫有犯如本軍朝退唐軍夕即入滇斷不敢留戀桂省地盤云云而李黃等亦以當盡地主之誼謁誠相助使義師早日得逹回滇目的等語是夕賓主盡歡而散范氏抵梧後其滯留都城之後隊亦於十一日午後三時許陸續到梧十二日早即由李濟琛僱備之淺水船三十餘艘由梧溯大河而上范氏抵梧之翌日即在梧發出安民通電表明此次該軍入桂之宗旨原電云（石生奉命西征剿辦唐逆此行以鋤姦救民爲職志本軍素重紀律曩年東下曾過貴境商旅晏然未敢稍有驚擾今茲仗義興師順逆旣判勝負可决軍行所至糧秣給養早經籌劃不動桂境一草一木唐逆朝平石生夕去尚期轉告貴省父老子弟各安生業勿起驚疑致重石生之咎特電馳聞維希照察建國滇軍第二軍軍長范石生叩灰印）范部前頭步隊刻已全數集中桂平在桂平西門外大較場之新建兵房駐紥其司令部則分設於城外西竺寺等處一律不准士兵入城游行軍紀之嚴爲近日各軍中所僅見故此次范軍大部抵桂平該處人民絶少驚慌比較滇唐軍之入南寗勒餉拉夫致令南寗商民陸續罷市實不可同日而語聞范軍總指揮楊蓁昨已由梧乘龍骧兵艦溯大河而上赴前方佈置一切并爲軍事消息靈通起見趕派電信隊刻日由梧州至桂平沿途分站安設電話因范部先鋒隊刻已進至横縣與邕貴滇唐軍龍部前線相距甚近戰事一觸即發而黃紹雄所部桂軍第一縱隊司令俞作栢部近亦由荔浦方面開抵桂平聽候調遣范石生在梧刻已預先續籌戰費數十萬以爲後盾其籌欵方法係請求粤政府准其在粤續收原有軍餉三月其呈文略谓（爲呈請繼續徵收原有軍餉三月以充軍實事竊軍長追隨鈞座數載以來矢志忠勤竭盡股肱之力終爲才識所限愧無補於時艱耿耿此心久爲鈞座所洞鑒此次奉命回滇專爲鈞座掃除障碍發揚主義其他附屬問題自不難仰仗威福迎刃而解但離粤長途所需軍實最低限度约在百餘萬元以上必須仗給鈞座始克成功欲求現在發給則政府財力未充勢或不能再四思維惟有懇請於職軍原有收入軍餉離粤後仍准繼續徵收三月俾充軍實而免缺乏庶於政府不傷所取於職軍實受其益兩得其便無逾於此異日抵滇報德定當惟力是視所有懇請於離粤後照舊繼續徵收原有軍費三月緣由是否有當理合備文呈請鈞座批示祗遵云云）聞此案當中山在粤之日已批准照辦在案刻下范氏特再呈由駐粤滇軍總司令部請鑒核備案查范軍此次入桂限期三月達到回滇目的已籌備三月之糧與滇唐軍周旋如該軍三月不能竣事則不能不賴此在粤續收之軍餉以爲接濟矣（三月十六日） 
[粤軍將暫不退閩（蜀生）]  
　　因粤軍力謀恢復潮汕中山逝世後之厦門 
　　厦門通信潮汕被佔於聯軍粤軍向閩邊退却一時閩局乃起絶大之影響張毅積極調兵佈防於平和山城漳浦一帶掘濠築壘一若大敵之將至表面對粤軍則表相對之歡迎使人示意於粤軍若果退閩可劃詔安永定平和暫駐入漳則以不便辭競存亦遣周醒南告張毅略謂粤軍今後戰略力扼三河壩黃崗饒平以與梅縣林虎遥應謀於最短時期恢復潮汕請仲剛放心我决無舍桑梓不顧而圖鄰封者周以此於前日過鼓浪嶼赴漳並以軍餉奇絀向張毅作將百之呼張除自匯一萬元於競存外並允周向漳州商會借欵二萬元周久官漳州與商界頗洽已如數籌得於昨日返鼓浪嶼遄赴黃崗前敵矣張毅聞粤軍暫不入閩亦派龍溪知事李德成賚物赴大埔犒軍據漳州來厦之軍界中人云粤軍可望不入閩境現僅永定平和方面有小部粤軍到來入平和者祗三百餘人經駐軍田寳琴旅阻其入城指城外某鄉令駐至入詔安之尹驥部近亦撤回黃崗雲霄人則以去歳粤軍焚殺淫掠甚慘各鄉多集衆謀襲之至陳競存與葉舉亦在黃崗饒平方面也 
　　粤軍近狀與張軍間相互之關係具如上述至閩中各民軍對潮汕之變局如何則無論建國軍派聯洽派無不思乘機活動建國軍要人許卓然之赴粤即爲促許崇智之速進解决閩局最近盧興邦亦派代表經厦赴汕請許乘勝入閩而聯治派之宋淵源連日在厦籌欵據聞謀接濟内地民軍備粤軍入閩時響應驅張（毅）惟據汕頭確實消息則許軍與林虎在揭陽方面鏖戰頗烈對三河壩方面追擊洪兆麟之部隊已改取守勢且將撤回潮州對於黃崗亦然則許軍在林虎未去是否能恝然窮追入閩是一問題至粤軍方殫心恢復極力示好於張毅不若聯治派之望而仇張在目前亦爲旣定事實宋淵源近語人曰粤軍之來否非吾人之所能迎拒使其果來則可利用以逐北軍粤軍比鄰自較親於北人且終將返粤自有去閩之時吾人之主聯粤軍者以此非有厚愛於粤軍也今陳方力圖恢復吾人即效秦庭之哭彼亦决不我顧設其全師而至又孰得而拒之宋近以主迎陳極遭民黨之非難故有是語然亦可觇競存目前之决不退閩矣 
　　中山逝後噩耗傳來此間人士極表哀悼民黨尤甚十三日鼓浪嶼厦門各圑體厦門大學集美學校及各學校均休工停課一日並下半旗各商家亦多自動休業者至十三日晚閩厦警備司令部訓令各機關謂奉陳季良司令自馬江來電謂中山逝世應下半旗誌哀自十四起各機關亦均下半旗矣（三月十六日） 
[劉震寰聯滇與李黃之聲討（惠）]  
　　聯滇欲助其反桂李黃聲討六大罪 
　　梧州通信此次滇唐藉名北伐派兵入桂有謂爲李（宗仁）黃（紹雄）請求有謂爲粤劉（震寰）勾結其説不一然以情勢觀之爲劉聯唐無疑蓋劉自奉委桂省長後以桂人拒絶不能回桂即秘密赴滇求唐爲助迨由滇返粤知此行已不可掩遂大唱新滇桂聯合主義言滇唐並不侵粤以免開罪粤人近以滇唐兵已入邕乃紛紛調兵西向其聯滇唐之事實已昭然若揭現李黃以滇唐節節進逼實行侵略萬無調和餘地業於十一日通電聲討茲錄如下一吾桂苦兵禍久矣自民十政變以來瞬經四載生靈塗炭閭里邱墟言者痛心聞之酸鼻而其間之貪殘横暴毒痡四境者尤以沈逆鴻英爲最甚宗仁等痛心疾首不惜躬冒矢石親與周旋方謂天貺幸邀大憝斯去從此休養生聚徐圖治安不意滇省唐繼堯遽呈野心分途入寇揚言北伐陰實圖南甘爲沈逆後援横肆野蠻侵略試就見聞之所及無難屈指以更端唐氏自民國初元禍蜀禍黔迄無寗歳天怨人怨無地自容今後乘大元帥旌麾北指及我軍驅逐沈逆之時忘昔年資饟助械之仁襲晋人滅虢取虞之智入據我腹地恫喝我人民謂非與彼聯合攻粤顚覆革命政府則區區桂省决無瓦全司馬之心路人皆見此其放棄川黔侵奪粤桂之策略一夫所謂聯帥者必有二者以上之結合爲一致共同之主張或出公推或由資選今則旣見逐於蜀復被驅於黔誰與之聯孰尊爲帥乃竟自加尊號　竊榮名此其自欺欺人驚世眩俗之策略二天下莫恥於惡又莫恥於無其實而有其名唐氏陽竊聯省自治之名陰行帝制自爲之實滇中儀制比於王者省外代表謬擬欽差口襲華盛頓之聯邦心存拿破崙之兼併此其僞順潮流塗飾耳目之策略三黃培桂李紹英鄧達謨等皆桂省罪人心亡命滇境唐氏稍知睦隣之誼正宜執付司敗歸獄邕垣乃或則錫以廣西宣慰使之崇銜或則畀以邕龍鎭守使之顯職資爲虎悵奪我主權此其招亡納叛率獸食人之策略四各省硬幣皆有法定成色唐氏爲損人利己計爲造廣東二毫銀幣十九皆銅携入桂邊數逾百萬敗壞我商務擾亂我金融一令通行四民愁歎此其吸取膏血　喪元氣之策略五吾桂僻處邊陲夙稱貧瘠民十以後野無青草户鮮蓋藏唐氏計出困糧軍行所至勒供餉項芻秣動逾十萬輸將稍後誅罰立加貪壑尚未能塡敝賦早經悉索此其館轂桂省視猶外府之策略六凡此數端事實彰彰在人耳目宗仁等爲保全廣西人格計爲目前正當防衛計劍及履及惟力是視一心一德願與偕亡嗚呼非種必鋤願効朱虚之行酒背水立陣敢師韓信之用兵伏望大元帥赫然震怒令下各軍一致討伐以正天誅并期薄海同胞普天袍澤共伸義憤攘除奸兇民國前途庶幾有豸謹掬血涙佇候教言臨電悚惶不勝戰慄屏營之至廣西全省綏靖督辦李宗仁·會辦黃紹雄·梧州善後處長李濟深·同呈叩眞印）據此則李黃聯滇之説殊不可信矣并聞桂人對於劉震寰此次聯滇以圖回桂因謀一己之利祿不惜引客軍而禍桑梓亦極憤慨 
[閩財廳長易人經過（禹衡）]  
　　福州通信福建財長行將易人繼蕭者必爲俞紹瀛記者前數次通信早已言及蓋俞前此上臺僅五六日即爲蕭攫去不特俞本人面子過不去即浙系之擁俞派如于胥樂·王敏賢·陳西園等亦不甘心且俞前之所以匆匆舍此者在年關難退今所急謀復職者在　税鉅欵稍識大勢者類能言之而蕭氏不知也本月八日聞周咨薩請以俞易蕭不日發表九日下午三時前詢之省長署及財政廳方面均云并無此事十日始知任俞之令於九日下午三時發表易蕭之令則五時許始到財廳前説以俞易蕭已確成事實也蕭得耗意頗怏怏以爲薩不應出此迅雷不及掩耳之手段且不易他人而易俞大爲不甘於是一面謁周出云周並不知情假周意者爲閩海道尹孫毅威一面發布福州商界挽肅之傳單並由律師陳光等出而召集酒帮並倩多人持白旗向省長署挽留一面自向省長質問詎此項公事發表後薩早知必有一番麻煩第二日即往展墓并委蕭爲經界局總辦第三日用商界名義請願薩亦以滑稽式答之謂大家如確認財廳長非蕭不可可再請蕭回任蕭知無結果並經多數友人之勸解逆料不能不交卸始决意下台或謂最終係由李生春省防司令一函謂目下財政萬難財政廳不好做將來應做事尚多云云蕭知不可挽回去意始决惟交替之期聞尚須再俟三兩日大約在下星期一後也（二月十三日） 
[浙各公圑學校開籌備會]  
　　討論追悼孫中山事 
　　杭州各公圑學校二十一日下午一時假省教育會開追悼孫中山先生籌備會各公圑學校代表到者一百數十人公推郭儀孫爲臨時主席首由邵季昂報告孫中山先生爲民國元勳革命領袖於去年軍閥火併時尤能提出國民會議意見茲值在京逝世凡我浙人自應舉行追悼會以表哀忱次依開會秩序推舉籌備委員經大會討論結果額定爲十一人當推定倪憂天黃中美邵季昂王更三杜震鄉王璧華石百年郭儀孫陳廷楨石立中程季英等十一人爲籌備委員分設文牘庶務會計交際總務五股次討論追悼大會日期甲説利用舊曆清明節各界放假日期定夏正三月十三日開追悼會乙説上海定四月十二日開追悼會本省可同時舉行結果以乙説通過次議孫中山先生生平事蹟編印特刋事件公决另組編輯委員會從事進行即推查猛濟張錫昌吳醒耶顧平之葉雪栽爲編輯委員次討論籌備用費結果由到會圑體自由認定宣告散會 
[浙孫不肯放棄松江之外訊]  
　　大陸報十七日松江通信云松江戰後表面上漸復舊觀惟何時方能盡復原狀尚屬疑問從前避難赴滬之市民或將繼續庽滬銀行錢店業已開市營業其餘各商店亦多照常營業此間驻軍尚不甚衆聞另有一圑亦將於明晨離松於是此間軍隊乃益將較戰前爲少孫傳芳對松屬决繼續掌握曾言彼在未被迫離浙之前决不能放棄上星期日盧香亭來松路人佇足觀者甚衆幾至不能通行盧氏此行無甚重要結果但因此而得再移去一圑駐兵人民甚爲欣忭各學校受戰事影響結果甚形不佳 
[南京快信]  
　　盧有四月一日就督辦職消息已派紀副官赴督署閲看原有佈置情形 
　　張宗昌南京行轅决借用下關韓世昌宅已由宣撫使署派李文濱佈置完妥張定二十一日專車赴常州下關車站備有頭等車八輛二等車二輛三等車四輛隨從辦事人員及衛隊均駐車上候令 
　　魯籍旅寗軍政各界二十日午在陡門橋山東會館内開會歡迎盧永祥張宗昌席間各有演説 
　　海州白寳山淮揚馬玉仁均於昨（二十）日到寗商議收束軍隊辦法 
　　胡思義二十日到寗即轉車赴京 
　　派往江都等六縣守提暫編陸軍第一旅二月份薪餉委員高霄翮因手續已畢回省銷差 
　　委派赴日考察警務政治委員王貽孫梁孝詠二十一日赴申偕南京學生赴日考察圑一同東渡 
　　新組織之财政調查委員會因委員趙正平黃守孚未依期到寗開會尚未正式成立刻已由省署函催 
　　新簡揚由闕監督孫多褆已由寗赴差韓委莊炎署常熟縣知事 
　　南京民黨各圑體推代表陳葆元赴上海孫宅弔唁 
　　寗檢廳檢察官沈秉誠調福建高檢廳推事遺缺部委嚴昌濤繼任 
　　韓以南京傳華醫院診救貧民熱心慈善贈給橘井流芳匾額一方 
[地方通信]  
　　崑山 
　　奉軍撤防消息近聞可靠消息謂江南奉軍撤防可以達到目的據聞縣署曾接省電云滬寗間之奉軍業經商定撤防張軍長宗昌擬於一星期内開拔（指駐崑軍隊言）所需開拔費亟應分任籌集以免貽誤茲托方唯一赴縣接洽仰速設法於三日内備撥云云而昨日（二十）駐崑二十九旅許旅長因張宗昌已抵寗遂於下午三鐘左右乘車去寗聞係與張面商開拔事宜 
　　茜墩選舉鄉董崑屬茜墩鄉董至本年五月爲滿期該鄉特於十五日在鄉議會預行選舉該鄉議員共十二人到場者計七人已合法定人數當以記名投票法選出顧亭湘爲鄉董黃紱爲鄉佐 
　　金副官保釋駐崑第一軍先遣第二梯隊司令部副官金鐸及軍人曲魁五因有在外招摇之嫌由方司令先後函寄縣監監禁已誌前報現聞經崑商朱幼泉郭林山軍人韓雲波具保請釋邀得方司令許可已於十九日由司令部函請縣署釋放矣 
　　蘇州 
　　斬决盜犯情形閭門外寳園街陳春記被刦案盜犯袁得功業已斬决梟首茲查袁犯本係齊部潰兵年十九歳山東單縣人前晚在大東旅社二十八旅旅部竊得護兵之盒子砲一枝軍衣一件即糾合同黨王崇勳張維棟趙有三等前往行刦被獲後即解前敵執法處由執法官張亞聲提訊該犯供詞極爲狡展時執法處長董濟川在旁觀審知該盜决非善類即欲令將綁出斬决而二十八旅旅部亦已查悉被竊盒子砲事遂備函向執法處請將該犯移交旅部核辦董處長當將供詞一併錄送二十八旅旅部執法官亦即提訊該犯初猶抵賴嗣經痛責皮鞭二百下始供認行刦不諱遂於二十日下午三時綁赴鐵香爐蘇民醫院前空塲上執行斬决隨將首級用黃藍絡繩懸掛陳春門前號令一星期示衆並由執法處長董濟川二十八旅長程國瑞會銜出示宣佈该犯罪狀一面飭屬嚴緝該案在逃各犯 
　　火藥爆裂之慘劇胥門外馬路秦順興鞭砲店於昨日（二十一）上午九時該店後進作塲内有一工人正將火藥在石　中研磨以用力太猛火藥突然爆裂轟然一聲將工房一間完全炸　該工人被壓在内立經店中人聞聲入内設法將其拖出見該工人之右腿皮肉已盡被炸去僅存腿骨右臂亦皮肉盡脱頭部則被炸一洞血肉狼籍慘不忍覩惟尚有奄奄一息當送胥江醫院求治據醫生云生命業已無望 
　　僞幣案解法廳憩橋巷五號破獲僞造鈔幣機關一節已誌昨報茲悉警廳司法科昨提該案主犯米長貴陸定華陸徐氏曁行使僞幣犯朱毛頭庭訊各犯初僅供認行使不認僞造當經問官將獲案之石膏模型四塊計一係袁世凱像一係嘉禾一係大清銀幣一係中英文年月詰以此物何用各犯始無詞又朱毛頭初亦不認行使問官又將獲案之各烟錢店木戳數十枚（係蓋印僞幣上所用）訊以何用該犯始供認問官得供後以尚有僞造某行五元鈔票三十張當即面陳廳長後用電話通知該行請派員到廳驗視該行當派出納科主任王某赴廳會驗謂須轉逹總行對於破案警探當從厚給獎昨日（二十一）警廳已將該案人證一併移送地檢廳矣 
　　六合 
　　定期籌議全縣防務省防營長張安邦六合知事董永成爲全縣防務妥籌辦法起見期二十二日（夏曆二月二十八日）下午二時在縣署開防務會議現已備函召集地方紳董曁各圑體届期蒞會討論一切 
 
 

Page 7

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *游藝叢刋 
[影片雜譚（一）] [  譙北仲衡]  
　　電影與社會其關係之大本刊已詳言無遺然欲求影片之盡美必恃演員之精良此固盡人皆知不知劇本之於影戲其關係與演員之良否實有均等重之關係其大略情形國墉君（影片劇本譚）已槪述矣茲據管見拉雜略書一二以補國墉君之未道及者願與海内電影家一商榷之 
　　自（月宫寳盒）運滬放演後一般有影戲癖者莫不趨之若　允爲空前僅見之神怪愛情佳片而各報章贊評之詞亦琳瑯滿紙觸目皆然細推厥故蓋片中含有神怪色彩轟動觀衆心目有以致之也吾人於此可知新片之採取劇本情節必愈曲愈妙立意必愈奇愈高所謂奇特者捨神怪外幾無奇特可言然神怪不特去人生太遠亦且不宜於今世鄙意奇特必從搆造劇情上言非就實事上言也故關於神怪之片不可多攝點綴可耳否則我國（西游記）諸書苟製成影片不亦較（月宫寳盒）而尤奇乎 
　　劇本之最佳者莫如偵探然偵探必須含有科學色彩蓋科學色彩雖爲作偵探小説萬不可少之材料而攝片必採諸小説此實有連帶之關係然即以我國之小説觀偵探小説亦幾若鳳毛麟角推源厥故此我國人缺乏科學知識無庸諱言試觀海上自電影公司以來曾出一純粹之中國偵探片否此吾人所應深爲太息者也雖然中國電影實處於幼穉時代鄙意攝影片者爲導引觀衆電影程度起見採取劇本最好由淺入深亦如初讀書之童蒙授之以（人·手·口·刀）等字由是每出一片漸次提高此不特觀衆獲益即演員由淺入深亦覺經驗上較有把握多多矣 
　　劇本採取小説較表演歷史與編者理想中之結搆省事爲多然小説又每多不合於影戲材料其詳情國墉君已備述矣蓋小説上語言較動作爲多且大都爲客觀的故劇本苟取材小説必愼加精密的研究從事增减即欲借重小説家名命名不妨仍舊廣告上亦不難鼓吹也 
[電影消息二則]  
　　英美攝演中國影片二種英美烟公司影戲部近攝製中國影片兩種一名（一塊錢）一名（神僧）現均製竣聞月底將柬邀各界參觀近日該公司對於攝影尤爲研究所有出品均極精美云[  申浦]  
　　模範公司新片之本事摸範電影公司新片（一月前）聞須於三月中旬出映故該公司近正日夜趕製茲將（一月前）本事略述於下 
　　劇中述一紈袴子李發棠終日沈溺酒色妻黃氏美而賢後竟以表兄之故含寃歸寧有丁麗仙女士者模範公學之高材生也發棠羨其美與友人孫復初陳文魁等設計刦之藏諸密室後復初等見麗仙美爭思染指發棠竟被所欺其時麗仙之同學馮仁善聞麗仙事即捨身往救歷受險難卒將麗仙救出後二人竟成伉儷焉 
[説書偶話（二）] [  堃生]  
　　若要苦學水滸若要漂學三笑此説書行语也個中人謂難唱曰苦生意不佳曰漂其必舉二書者蓋評話説水滸者多彈詞唱三笑者亦多也 
　　中國説書一業即日本人所謂落語所謂浪花節設有人提倡而改良之亦可爲社會教育之一助昔有程鴻飛者能以新思想供其驅遣嘗演講私密使者及情網等新小説且時以科學中語爲穿插資料苟再加研鍊不難自成一家而於斯業中别開生面所惜者迄未能達此希望耳金桂庭有徒曰丁蔭庭在蘇滬均盛極一時其原因丁所唱之落金扇吳下無人能之兼之丁學金外又夥竊謝少泉之皮毛故技頗不弱可以立足惟丁性好色又困烟累嗓子底衰弱在壯年時已暮氣頽唐後可知矣 
　　珍珠塔之唱篇未始不佳然原本太多各有異同疵病亦不勝縷述兼之近時唱此書者四三二五多不分清囫圇吞棗興趣乏然當方卿奉旨出京至襄陽上岸在城門口看告示唱句有云（欽加直隸知州銜特授襄陽縣正堂）此十四字下七字固極聯貫無可指摘上七字實屬不倫考明史官階例無加銜而銜字係平聲苟照中州韻當讀鹽咸切音如言安可爲上句之押脚豈非謬點唱珍珠塔者胥未能改正誠荒　甚矣 
　　説書有一人獨説有二人合説獨説者曰單擋合説者曰雙擋均以嗓音劉亮描寫周密引人入勝爲貴此業風行江浙間而姑蘇一隅尤爲其重心點組織圑體進行不懈個中巨　首推光裕社人才最多業務亦最盛蘇城内外懸牌彈唱者指不勝屈每值歳晚年底著名之各書場例有特别舉動名曰會書聚四五説書家於一處輪流講述各説一小小叚落間以打　附以插科爭能競勝互顯厥長環而聽者輙哄堂大噱至首不可仰其技劣而不能引人笑樂者聽客多輕視之名曰倒面湯猶劇場之倒喝彩也光裕社社長王效松善唱水滸且爲今日説書界之魯靈光也 
　　説書有大小之别説大書者用醒木説小書者用絃索各有其長而指人之短同行嫉妬實書業積習所在平心論之小書細膩熨貼易於動聽大書冠冕堂皇難於諧俗然眞知音者皆謂大書難工小書易學二者並行於各都市惟海上游戲場則説小書者七八説大書者二三亦人心風會使然説大書者近以黃永年爲優唱水滸傳等有聲有色説小書者近以吳玉蓀爲優説書業中腔音優美最負盛名者有二一爲俞調一爲馬調均有研究之價值爲説書者所宗尚即風流名士間及聲色亦每以學唱俞調或馬調爲樂者僕於此道係門外漢而耳食之餘焉能辨孰爲俞調孰爲馬調惟覺其口氣嗓音似皆佳妙蓋各具一種動人聽聞之特點也 
[記珠江班之（五郎救弟）] [  古祺和]  
　　予最嗜小武戲尤以（五郎救弟）爲甚蓋厥劇本小武重頭戲唱做緊凑苟非衷氣充足手段活潑則出演時輒呈聲嘶力竭之象故粤東名伶擅長厥劇者寥若晨星前粤名伶小武東生隸廣舞臺詠太平班時嘗演此劇萬人空巷允稱巨擘今珠江艶影班小武黃絳華亦演之雖效　　生而頗有似處出場幾句科白（今日斬來明日殺殺來殺去殺楊家槍槍要刺我楊家肉離别爹娘千里遠天呀射中白蓮花）口齒清晰字字清脆回山時一大段二流（又只見那樵夫把山而過···）紆迥有致一波三折（耳邊　又聽得鐘鼓嚮喨···）彷彿流水高山珠走玉盤茄楠殿唱（楊大郎替宋主雙龍大會只可憐爲國劬勞喪在長槍）二簧反線一　抑揚頓挫極饒韻味及送弟出門無限凄凉溢於眉宇演來纏綿悱惻無懈可擊平心而論其　雖不速束生然視之周瑜登未遑多讓焉梁少平去楊六郎天賦佳嗓唱二簧慢板腔音充沛殊爲動聽惜劇情不熟率爾操觚敷衍從事爲全劇減色不少其餘配角亦均稱職（不受酬） 
[梅蘭芳赴美演劇之討論]  
　　日前日本早稻田大學文科教授美人班托克來華講演歐美近代劇場問題已在北京大學演講三次記者前夕訪其客寓入堂見班氏與三五文士正在圑座茶叙中有一翩翩美少年一望而知其爲梅蘭芳更見來賓中有李宣倜·英振修·齊如山·（俗稱梅黨）益證明其爲蘭芳無疑而此夕茶會之意義亦不難推想而得查梅蘭芳自去年東歸後即有到歐美劇場獻技之意京中文士亦以梅資質尚好頗欲成全其材適對梅頗表同情之班托克來華講演一部文士遂發起茶會請梅列席與班托克相見並討論梅到歐美前藝術上應行籌備之各種問題内容略分如下 
　　（一）選舉戲曲（二）審查脚本（三）改良服裝（四）斟酌音樂（五）挑選配角（六）編脚本提要其目的要在能顯吾國之長而又愜合外人之心理必須上述各項籌備完妥而後梅之西行方有成功之布望是日文士各述歐美劇之經騐談及關於中國舊劇藝術上應行興革各點供梅參考梅唯唯諾諾間亦嘗陳述已見至六時始興辭而退晚班托克在北大加幻燈講演梅亦前往觀聽 
　　以上所舉籌備各項中以選擇戲曲整音樂及挑選配角爲最難中國戲曲依科學的改編實非易事音樂中如胡琴鑼鼓勢須撤除此中應如何斟酌損益大費研究配角第一難關即爲今日所有名伶十之八九皆爲烟癮出洋殆不可能大家討論良久梅以爲如上問題倘蒙智識階級之指導假以時日則或能有相當之解决戲曲中如（霸王别姬）加以損益可以公之歐美場而無愧胡琴鑼鼓撤廢一層梅自謂於歌舞上不生困難配角一層同儕迫於實際上雖難望到歐合作然苟能挑選青年優伶施以練習不難充選梅語記者謂彼樂赴歐美獻技行前自當緻密研究請益方家冀能爲中國舊劇闢生面梅又以藝術家班托克在京祗有一星期即將返日擬於數日内在開明連演劇曲四齣務求代表中國舊劇之各種要素請班托克加以評　云至昨日發起茶會之文士聞擬組織一種討論會研究梅蘭芳國際的獻技問題即不啻研究中國劇之藝術化問題文士中如胡適之·張欣海·丁西林·陳通伯等均爲發起人云（十八日京訉） 
 
 

Page 8

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *   
 
 

Page 9

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *   
 
 

Page 10

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *地方通信二 
[松江]  
　　國民外交會開會松江國民外交會爲南京楊案交涉於二十一日下午召集理事會由翟健雄主席議决案錄下（一）南京楊案久懸應由會援助案議决電請省長嚴重交涉俾逹圓滿目的（二）國民黨縣黨部籌備孫中山追悼會本會應加入案議决惟仲太池加入籌備（三）本會改組後對於從前圑體會員應如何辦理案議决由會將宣言書簡章通告以前加入本會各圑體請其再以個人名義重行加入（四）翟健雄等介紹陳其昌姜還麟宋文雄爲本會會員案議决准予加入 
　　謀害僧人案續訊楓涇石湖裏祖龍庵僧龍根被人謀害經該僧俗姊周巧寳延請嘉善律師沈　狀訴該處圖董徐桂相擅葬滅跡請予緝兇究辦等情當經邱承審先傳告訴人周巧寳等訊問由該告訴人自原具結聽候開棺檢驗在案茲圖董徐桂相及掩埋屍體之該鄉耆老與地保金秉書等九人均於二十一下午投案由楊仲韓知事親自研訊據徐等同稱該故僧係手足殘廢者庵中有田四畝召佃耕種並無其他産業此次該故僧之失踪鄉人均於事後得息及至撈獲屍體招地保報驗適地保因繳卯在鎭故候至兩日未見前來茲因屍已發變臭氣薰蒸不得已代爲募欵收殮以免有礙衛生此係鄉人共同主張非圖董一人意旨至該僧尸體於頸項間確有繩痕顯係生前被人謀害緣鄉間兩經戰事伏莽滋多刦案頻仍防衛無術即徐圖董家亦爲被刦之一受損綦重業已呈報勘緝在該故僧之是實被匪人謀害雖無佐證但合於地方不靖狀態恐亦不無關係即該故僧對於菴中收支已搜得伊親筆賬簿三本記載甚詳原告謂圖董收取菴租搬運菴物情事已可證明被誣末又呈上某律師密函兩件係致圖董地保許以某種條件交换銷案者問官得供後諭令到案諸人回家聽候本知事即日下鄉開棺檢驗 
　　無錫 
　　北塘發起組織商圑吾蘇不幸迭經戰事無錫北塘各商家因見去冬齊軍搶掠之慘關心者莫不惴惴焉惟恐湘鄂之續於是有發起組織北塘商圑之議藉以自衛上月底曾在蔡氏義塾開第一次籌備會議决着手進行前日續開第二次籌備會到許子雲糜俊千陸庠生陳受之等一百餘人公推蔡吉暉爲主席首先報告籌備情形繼請到會諸君討論進行方法當塲諸人全體贊同爭先樂捐共得洋二千七百餘元並有鄒復威等擔任向江尖上商家捐募亦得一千餘元並推定蔡有容向商圑公會長楊翰西君處接洽楊君並委交際科長馮雲初遇便接洽一切矣 
　　省電飭籌駐軍開拔費宣撫第一軍軍長張宗昌已於日前南下到寗連日與盧宣撫使韓省長籌商撤兵問題業經商妥惟軍隊移動需費甚鉅前日由韓省長電致商圑公會長楊翰西囑即會同各公圑及縣署籌集鉅欵並派崑山方唯一來錫接洽茲錄電文如下（江南奉軍業經商定撤防張軍長擬定於一星期内開拔所需開拔費亟應分任設籌以免貽誤茲請方唯一先生前往接洽希速商同縣知事设法立籌鉅數於三日内備撥並盼電復）此電到後方君亦即於下午四時由寗來锡與商圑公會長楊翰西接洽後亦深以錫地慘遭刦掠地方財政竭蹶萬分允再熟商晚間楊翰西與市董事錢孫卿高映川縣議事會副議長錢伯圭等先後至西水關薛君南溟處討論籌欵方法至深晚主散聞已有具體辦法又聞此次江南駐軍移動費用預計約須六十萬元以半數由滬海道屬擔任其餘半數則由常鎭道屬各縣分擔無錫一縣須攤籌五萬元左右云 
　　方壽頣案訊明後之續聞錫邑北門外梨花莊豫康紗廠經理方壽頣在塘石堰慘遭兵士擊斃一案已由畢旅長將獲犯孫潤源迭次審訊並邀各公圑領袖列席旁聽孫已供認賄通兵士將方擊斃且證明婪收齊軍贓物私藏槍械孫自供認以後依舊覊押旅部一連數日毫無動靜昨日畢旅長以孫潤源於訊供時曾要求寄押縣看守所乃令將孫解送縣署收押而方壽頣之母以案已訊實特自祝塘來城親見畢旅長以壽頣之死寃沉海底請求昭雪經畢旅長温諭勸慰聞此案不日上詳以期早日定讞云 
　　市董事會議决要案無錫市董事會昨日召集議董兩會開會討論各事茲將議决各事錄下（一）報各一二兩月份收支清册並此次軍用墊借各欵支出旣多而收入鋭减及補救方法照原案通過（一）客臘防務吃緊將城外沿城脚房屋拆卸應籌整理辦法議决照原案執行（一）報告籌劃急振及工振辦法多數主張下列三項（一）開濬城河（一）修葺城垣（一）建築倉橋浜議决以欵之多寡爲工程目標（一）報告耀明新記來函因供給電網及申新專開電機曁震華墊用各欵請求撥還應籌如何辦法議决俟兵災善後局核准再議（一）報告工藝傳習所現已停頓並擬暫行結束議决先行點驗存貨機器生財及傢伙再行商辦（一）議决通運橋先行小修俟時勢平定再籌改建 
　　江陰 
　　倒黃後又有擁黃者本邑知事黃玉藻自經韓省長改代爲署任職未滿一月九日有前省議員華鼐孫璋參事員繆兆璋縣議員殷瑞華等聯名電省控黃知事年衰腦鈍舉動乖方外受制於權紳内見欺於羣小籲懇另簡賢能蒞澄扶治等詞請求撤换韓省長據電即派密委來澄查覆後篠日復華鼎等電准以黃知事調省委鄒巽署理江陰縣知事並轉各公圑知照昨日（二十）下午二時縣參事會市公所商會代表士紳陳宗彞等在參事會開緊急會議因黃知事於砲火叢中毅力维持今省長竟動聽華鼐等一電事定即撤甫經改署旋又調省舉棋不定公道用人兩者何在集議之下公電省長一致挽留務請收回成命造福地方以免兵燹甫過爲邑幸而起紛擾未識省長能俯允所請否 
　　常州 
　　一星期内實行撤兵張軍長業已抵寗李參議長亦已隨同到寗張軍長目下在寗與盧宣撫使磋商撤兵問題聞已商定辦法昨（二十）日武邑官廳方面接韓省長來電略謂江南撤兵問題現已議妥約一星期内可以實行撤退惟開拔需欵甚鉅應由各縣酌量籌撥并派方惟一君來常與地方公圑籌商辦法方君於昨日下午由寗抵常當與地方官廳及各公圑爲一度之接洽一俟商妥即當實行撤兵 
　　西太平巷糖坊被炸西門外吊橋下太平巷糖坊於二十日上午忽然有炸彈爆發炸去墻壁一面糖灶全事及其他屋内雜物多件當時鄰右聞聲大驚咸出外探視幸未傷人據炸彈之來係换糖者夾雜於貨品中所致云 
　　鎭江 
　　綢廠女工罷工風潮鎭江西城内仁章綢廠女工謂因工資太薄不敷生計特於昨日（二十）午後一時許一律罷工出廠隨到新華綢廠内邀約該廠女工全行罷工羣趨太平橋會議該管警察第一區署得訊即由謝巡官率同長警到太平橋彈壓一面又派警至光華綢廠保護阻止該廠女工出外會合謝巡官且向衆女工婉言勸説並允出面調處至三句鐘時始各散去不料至五句鐘後光華廠女工息工又羣約至太平橋其時三廠女工約六七百人聲勢洶洶極爲可慮經謝巡官率警到塲痛加勸解並由新華光華兩廠女工頭約定先同仁章女工頭商定加價辦法後准於明早一時再向大衆宣佈衆女工聞之始意滿而散 
　　各界準備歡迎張軍長鎭埠軍警政商學各界要人因聞得宣撫第一軍軍長張宗昌現已抵寗行將來鎭故連日特準備歡迎頗爲忙碌聞張軍長到鎭後有駐節泰來公司消息 
　　南通 
　　開會追悼中山之籌備南通商農教育等會及各機關代表昨晚就總商會開聯席會議討論籌備追悼孫中山事宜列席者有盧鴻鈞等四十餘人當推張紳詧爲臨時主席公决追悼會定期本月二十五日上午九時舉行地點在城南公共體育場屆期各界均派代表與會各校休課一日學生依時到會行禮是日各機關均下半旗以誌哀思所有追悼會籌備事宜推定高湘·于忱辦理張紳詧捐助二百元充佈置會場及籌備費用籌備處設總商會現已着手辦理矣 
　　撥解鎭署軍餉之困難通海鎭守使署月需餉欵三萬元之鉅近來省庫空虚迭次飭縣籌撥縣署以税欵早已掃解無餘頗難應付前擬由駐軍通如海泰靖五縣酌予分認籌撥惟五知事協議結果均屬萬難設法未得要領刻下三月份餉欵瞬屆發給之期聞張鎭守使昨已電請財廳籌解矣 
　　揚州 
　　中行改組易長揚州中國銀行向係直轄北京現經改組縮小範圍附屬上海現任行長葉之瑛已奉總行令知前情並令與無錫行長汪之槐對調聞於四月一日交替 
　　委員帮辦秘書兩淮杜運使現委吳傑伯帮辦本署秘書以期案無留牘並悉吳已至署辦事矣 
　　清江 
　　骑兵大閙鷄蛋廠本埠西門外增新祥蛋廠因有婦女工作之故每日請由護軍使署機關槍隊兵士四人排長一人到廠保護以杜游勇地痞等滋閙今日（十六日）午後一時忽有地痞何某偕同三師騎兵數人到廠閒逛何在廠中　駡職員待遇女工不平守兵干涉騎兵在旁責備守兵彼此致起衝突當經守兵排長徐某調處騎兵始悻悻而去無何復來同夥五六十人各手木柴一塊到廠尋釁守兵及徐排長見勢不佳奔回軍署報告同來騎兵覓仇不得當將蛋廠玻窗撞破三十餘面毆傷職員趙某陳某等六人迨軍署報信派隊持大令前往滋事兵士已早呼嘯而去出事之後該廠經理潘稼聲因在廠目覩遂派交際員曹道生者往訴於淮陰巨紳聞溥於時駐浦鼎記煤油公司經理劉炳森爲淮揚胡道尹海帆餞行邀聞作陪席間並有淮陰知事朱玉峰等曹晤聞時陳述經過即由朱知事令知縣署承審鄭宗麟帶同檢驗吏等趕往驗傷一面馬護軍使亦派王副官到蛋廠察看情形同時骑兵蓋圑長文芳復又聞警趕往彈壓並向蛋廠道歉情願擔任赔償損失及養傷等費惟蛋廠方面以损失太巨尚未允照常工作 
　　泗人電新知事擋駕此次省委泗陽新任知事高梅仙泗人羣起反對除發宣言及電省長請予收回成命外並直接電高擋駕其文曰南京文明旅館高梅仙先生鑒泗陽宛如耒陽不足以展驥足除迭請省峯收回成命外合以電聞縣議參農商教育會及各法圑寒 
　　徐州 
　　傷兵由鎭回徐昨（十八日）早南來專車有第一軍陶副官由鎭江運回傷兵百餘名到徐下車 
　　特别捐宣布减徵軍事善後臨時特别貨捐自上月二十六日在徐設局開徵以來地方各業堅决反對業經迭誌本報茲聞此項捐額從新改訂除進口貨全行記賬俟張軍長到徐後再懇撤銷俾維現狀外所有出口貨物分别减輕捐價如原定每噸八元者减爲五元每噸六元者减爲四元餘仿此推計但商民是否承認尚待磋商 
　　當舖現已開質本埠典商祗有南關外謹豐號一家去秋時局不定止當候贖迄今數月一般贫民極感不便現下大局略平該典前日起業已開當惟對於鐘表等件一槪不收祇收衣服首飾 
　　嘉興 
　　保安隊給資遣散嘉興縣公署之保安隊係去冬由游巡隊改編本係維護冬防含有臨時性質茲悉危縣長以冬防已過所有該隊兵士已於日昨發資遣散各隊兵之槍械軍裝等亦於當日點交前説改編一節亦已打消矣 
　　呈請飭追習藝所欠租嘉興縣立平民習藝所因辦理腐敗於民國十三年四月奉令停辦惟該所房屋係向育嬰堂租賃所有該所機器生財等仍存儲在内至今仍未向育嬰堂退租計共結欠洋八百元（李任結欠六百元停辦後欠租二百元）現育嬰堂因經費支絀特於日前呈请縣署令飭交納縣署據呈後已查核李任報銷清册房租按月列入並不締欠故特函致李前所長答復一面函致縣參事會核議具復以憑核辦 
　　平湖 
　　同勝錢莊重組開市平溯同勝錢莊今歳因内部重組暫停交易現已組織就緒定期三月初一日開市經理爲程于如牌號仍稱同勝 
　　襪業公會改選會長平湖襪業公會會長高琴泉副長張伯成已滿法定任期遵章於昨日召集會員改選結果正會長宏農廠主楊子秋當選副會長爲當湖廠主朱玉書 
　　寗波 
　　寗波擴爲特别市之運動寗波公民陳器伯范純觀朱荃蓀等九人以寗波爲五口通商之一浙東巨埠爲寗台鎭守使署·會稽道署·寗波警察廳·英領署·浙海關税務司所在地又爲統捐局·洋廣局·糖捐局·船貨捐局·紙烟特税局·總商會所在地他如實業交通教育等莫不設備完美兼之户口衆多出産豐富實有擴充特别市之可能該公民陳器伯等有鑒於斯昨特發起特别市之運動致函寗波市民公會請函致寗波各圑體徵求同意并邀集各圑體代表開籌備會呈請官廳轉詳執政府批准聞該市民公會定二月二十八日下午召集大會討論此事 
　　刦案兩起鄞縣西鄉集土巷鎭於昨日夜七時許突來匪徒二人各持木壳槍入上義南貨號搶掠繼又至詳懋米號復興南貨號樂震大號春成號等肆搶事後上義號經理俞某馳報黃古林警所追緝未知能弋獲否又甬屬慈谿西鄉二六市於十七日夜突來盜匪十餘人明火執仗大肆刦掠信泰益新祥等四家均遭搶刦約計損失千餘金 
來件 
[救濟無錫武進江陰災區蠶業之辦法]  
　　前次戰爭受害之區固不特無錫武進江陰三縣但蠶業最盛而受災最重者實惟此三縣爲要茲據調查報告該災區農民於逃難匆匆之際多半將其所備之蠶種散失無遺（稻種等亦然）戰後至今農民已歸家者或尚未置念及此或因無力不能再營是業或以軍隊尚未撤退不敢冒險從事猶在觀望然而春光易逝一失　時則損失豈祗數千萬危殆之狀何堪設想今幸省長垂念及此尚平等謹貢其一得之愚條陳救濟辦法如左（甲）調查（已得（結果）（子）蠶種因兵災而散失之槪况一缺乏之數頗鉅僅無錫一區約六七萬張二農民不知製種歷年所留之種曾經實驗病毒多而産繭劣經此一番淘汰誠不幸之幸但須補以良種耳（丑）今年農民育蠶狀况之預測一一部分已無力營業二一部分消極因顧慮兵災不敢冒險準備　育三一大部分尚在觀望一旦撤兵即可着手準備　育四如散放改良蠶種而加以指導其成績或可超過往年亦未可知蓋因種量旣缺劣種又减農民育過其量者必不多而純育良種者見效尤易（乙）救濟方法（子）政府之贊助一從速撤兵使農民安心樂業并預先布告以便農民臨時準備怱促二凡散種指導之人員官廳當切實保護三購買多量改良蠶種散給農民并派人勸導之（丑）社會之贊助地方紳士及絲繭商等帮同提倡二改良種所産之繭須由繭商給以相當之善價三製種機　須特滅其種價以助善舉四縣農會担負帮同散種之責（丙）實行辦法一由賑務處撥欵購買改良種三萬張散給無錫武進江陰三處暫定無錫一萬五千張武進五千張江陰一萬張二中國合衆蠶桑改良會出種二萬張金陵大學出種一萬張均定每張作價大洋一角二分連指導員費用在内三中國合衆蠶桑改良會金陵大學及無錫江陰武進縣農會各派一員任散種兼指導之　各該員之費用除改良會金陵大學各自分担外縣農會派員之費用請賑務處酌行津貼四蠶種應擇適宜於該三區者（其品種詳單由改良會與金陵大學開明呈報賑務處）五中國合衆　桑改良會派沈倫爲散種員金陵大學派繆壽俊爲散種員以上所陳是否有當即請鑒奪施行此上賑務處坐辦羅何尚平黃國華顧　過探先謹上 
 
 

Page 11

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *教育消息 
[專電]  
　　北京電教長語人八校校長並無全易議政府擬增補一二則有之但尚未定人（二十一日上午十二鐘） 
　　濟南電教廳召集各校長開會籌備華北運動會布置（二十日下午六鐘） 
　　奉天電瀋陽縣因教材缺籌設師範講習科　　奉天電闞朝璽函送熱區學生九名入東北大學肄業（以上二十日下午十鐘） 
　　香港電全省運動大會哿（二十）日舉行（二十一日下午八鐘） 
　　南京電寗檢廳批胡敦復訴狀云呈悉候偵查傳訊（二十一日下午六鐘） 
　　鎭江電馬（二十一）教會中學比賽籃球明德及淮美勝（二十一日下午九鐘） 
要聞 
[華北運動會籌備會紀]  
　　濟南通信十二次華北運動會籌備處於十九日下午三點召集省垣各中學專門校長及體育教員開籌備會議討論預備開會一切事宜到會者三十餘人由教育廳長于恩波主席先報告會場籌備之經過情形略謂地點現已指定南圩門外不能變更共地六十畝地價大約每畝祗一百二十元惟一二有勢力地主藉口有祖塋在内不能遷移希望抬高地價故迄今尚未能購妥從事建築討論結果僉以會期臨邇迫不及待議决由教育廳長面請省長傳令歷城縣知事儘一星期内將會塲購妥以便著手建築又討論各股分組辦事問題結果由教育廳長指定第一師範體育教員楊啟勝爲事務主任齊魯大學體育教員李文昌爲運動股主任美術專門學校校長周蓮塘爲宣傳股主任王藎卿爲經濟股主任李樹芳許衍　爲文牘股主任招待獎品兩股由各校長負責辦理以第一師範校長王世楝農專校長郭葆琳爲主任事務與運動兩股訂每星期二五午後六點假第一師範開聯席會議討論關於運動用品一切事項時至四點教育廳長于恩波即興辭赴省署交涉會場其他各部職員亦各散去惟事務運動兩股又接續開聯席會李文昌主席議决開會事各女校可隨便報名加入演習球類以助興又討論推舉各組職員議决評判員以外省來賓爲主任本省職員輔助之總記錄爲宋鏡波·李華軒·屠連捷·史振之通告員爲張星寰抽簽員爲賈允中檢查員爲應雋遠·李龍漳·韓立民徑賽長爲郭毓賓田賽長爲凃奇巒普通組徑賽評判員爲趙化程·陸遜撫·張德平·勇明維·張學宏田賽評判員爲賓肇康·李春生·魏廣勛·王季立·趙泰峯·梁毓慶中學組徑賽評判員爲李友珍·張德平·趙化程·劉常武田賽爲李潛·王佑階·蕭　女子球類評判員爲唐景雲·陳少娟兩女士云 
[魯省捲烟特税充教費之爭執]  
　　魯省捲烟特税一百三十萬元省議會議决以六成充教育費四成充實業費省署咨覆謂捲烟税除已撥歸地方預算之三十四萬元外其餘已指定作爲軍費不能挪用日前省議會已以仍執前議撥復教育界預備省署如再不依法執行時即再聯合向省署教廳請願非達到六成充教育費之目的誓不罷休云 
[國立東大易長風潮之昨聞]  
　　東大之近狀東大自胡氏被拒後内部狀况似又穏固除二三教授未上課者餘均照常服務學生亦漸安心讀書教職員本教授治校之精神已公共組織一校務會其職權本屬協助校長現校長旣不在校實可代理一切云至校長辦公處各務前本有任叔永程其保二人主持現任氏已辭職只有程氏一人負責學校經費本極竭厥現校中經濟委員會鄒秉文現正奔走甚忙校董會亦正努力協助文理科情形最爲複雜教育科及農科素稱一致校内行政各部照常進行聞會計部凃羽卿主任云現甚忙碌編造從前决算不日即可完結至教務部現亦設法使未上課諸教授四五人早日授課云 
　　東大事務主任李仲霞之聲明閲三月十五日貴報教育消息載東大學生校務改進會（據學生維持學校委員會云該會僅有虚名無負責之人）快郵代電内有教育科主任徐則陵連同事務主任李仲霞連聲呼打云云深爲詫異本校自易長問題發生後鄙人態度根據全體教職員宣言爲一致之表示對於胡敦復個人絶無好惡之私本月九日上午九時餘胡君突然來校激起風潮兩方衝突之地在圖書館樓上其時鄙人於圖書館及附近之地均未到過該代電揑稱各節旣誣他人爲不足距事過已經六日忽復誣及鄙人其爲造謡可知恐淆亂社會聽聞據實布陳祗請公鑒李仲霞啟事三月十九日 
　　東大全體學生致各報館函各報館鈞鑒東大學生校務改進會係敝校少數敗類所組織成立以還内假改進校務之名肆其簧鼓外行揑造事實之舉淆亂聽聞存心之陰賊險狠手段之卑鄙惡濁久爲同人所疾首痛心徒以大難當前外患未已故予優容冀其悔過來歸共濟時艱何圖君子愈讓小人愈近自三九事件之起該會以爲絶好把柄更從而涣汗大號誣同學爲流氓誣教職員以呼打作爲羅織搆陷之詞藉遂引狼入室之謀同人等閲報之餘倍極憤慨現在該會主名業已查得一俟外患稍息即當爲驅除内奸之舉敬佈誠悃維希公鑒國立東南大學全體學生謹啟 
[蘇教廳令勿誤小學檢定要政]  
　　江蘇第八屆檢定小學教員經教育廳定於本年七月各校暑假期内分路舉行情形業誌本報茲悉蔣聽長以查上年第九第十路因報受試人少未舉行檢定騐試殊非愼重師資之道特再通電該兩路各縣知事云查去年辦理第七屆試騐檢定時第九第十路該縣因呈報受試人數過少致未舉行即具有無試騐檢定之資格者亦未據塡　書表呈請檢定該縣教育行政人員不加督促坐視無資格之教員濫竿充數非特玩視檢定爲法令所不許抑且師資不良足以貽誤地方教育現值厲行義務教育之時非先整齊師資教育之效能即無從表現仰該知事督同教育局長派員切實查明各小學校教員資格如有臨試規避或未經塡呈書表呈請檢定者一律勒令停止職務呈請分别檢定統限於五月三十一日以前按照法定手續分别具報聽候審核在未經檢定合格以前各該教員毌再任其濫　講席貽誤青年事間該知事辦學考成毌再敷衍塞責致誤檢定要政切切 
[蘇公立醫專籌備組織校董會]  
　　江蘇蘇州公立醫學校專門學校自去年發生驅長學校後教育當局爲澈底改進起見將滋事學生一律退學校長免職遴選德國柏林大學醫學博士現任省立第一醫院院長吳濟充任以資革新茲悉吳校長到校以來諸事開誠布公學生亦甚信服就範教職員學生均能盡心教學現吳校長感困難者經費一事以致不能積極進行惟有逐漸更張一面深望省廳對於經費特别扶助藉展懷抱並根據省教育會意見組織校董會收集思廣益之功效業經擬具章程報教育廳（原文從略）聞奉蔣廳長指令云察閲校董會簡章大致尚妥准予轉呈省長核示飭遵並已據情呈請省長鑒核矣 
雜訊 
[南京省立第一女師近訊]  
　　江蘇省立一女師校已於十八日行開學式教職員學生均到齊現各縣及他校學子前去請求插級張校長定日内舉行試騐該校對於學生去秋缺課辦法現定先行補課三星期考試一星期然後接授本學期各課並預定縮短暑假擬俟七月底再行放假本屆有新學制後師及高中三年級與幼稚師範三级畢業約一百五十人此爲全國第一次新學制畢業女生至學校積欠經費省署迄未籌給其指撥各縣者殆同空文張校長現方設籌云 
　　鎭江 
[教會中學聯合比賽足球記] 　 
　　徐州培心中學·江陰勵實中學·鹽城淮美中學·泰州明德中學·鎭江潤州中學·本屆聯合分賽籃球今日（二十日）爲第一日在鎭比賽上午十一時三十分明德與培心在潤州草場結果十四與七之比明德勝午後三時淮美與潤州仍在原處比賽結果十八與十四之比淮美勝即晚潤州中學在大禮拜堂開茶話會歡迎各校球員有演説餘興等節目（明） 
　　南匯 
[西聯鄉鄉立小學校教職員之呼籲]  
　　南匯教育費被省委索去後教育事業陷於破産西聯鄉各學校校長教員集議電省廳呼籲電文略謂南匯冬漕項下徵起之教育經費被省委提去後全邑學界恐慌萬狀縣教育行政人員旣相繼辭退教職員等亦焉能枵腹從公若不設法挽救惟有相率閉門請鈞座迅令南匯縣知事將以後徵起漕尾儘先撥還地方以救眉急倘必以忙銀抵還即使别無阻力爲期尚屬非暫涸轍之魚其能待救於西江乎云云 
本埠 
[教局令各學校提倡植樹]  
　　上海教育局昨致各區教育委員各學校公函略謂奉縣公署訓令轉奉教育廳令開案奉教育部虞電又奉省長訓令内開准農商部咨開本年植樹節近應行植樹事宜請各校一體遵行以崇盛典云云 
[省教育會幹事常會紀]  
　　江蘇省教育會於前日（二十日）下午五時開幹事員常會出席者十人袁會長主常（甲）（議决事件）淮安教育界全體公電教育畝捐經縣議會議决呈省批准在案有一二宵小揑用士紳名義呈財廳希圖推翻成案破壞教育各校長已憤激辭職請主持正誼維持原案議據轉省長財政廳請查案維持并函致淮安教育局請告各校長安心任職此後公電應由正式機關或個人署名負責勿渾稱教育界（乙）（報告事件）（一）報告韓省長銑代電派員赴南匯提欵前據朱紳叔源等電請指定十四年地丁項下抵還已核准令縣遵辦又全省水陸警備總司令部冷司令後函省委已撤回已分别轉知（二）報告盧宣撫使元代電本會請飭學校駐軍遷讓案現在通盤籌畫分别移駐届時當令行各軍不得再佔住校址又江蘇省長公署復函已轉請盧宣撫使設法令飭遷讓已轉知（三）報告江蘇公立醫學專門學校吳校長等來會面告該校附屬省立醫院及第二農業學校駐軍未撤請商請遷讓已爲分别函商又接七十一團及蘇州警察廳復函如有相當房屋即移駐（四）報告豐縣教育局魏局長函告接事日期（五）報告奉賢第五區教育會函送修正章程一分 
[協進會籌欵赴遠東運動會之方法]  
　　第七届遠東運動會將於五月十六日至二十三日在菲律濱舉行吾國與會選手當有一百五十人左右往返費用至少須三萬餘元此欵必先籌畫妥當現中華體育恊進會對於籌欵方法已有四種辦法（一）請中央政府撥欵理由爲遠東運動會爲國際之事與會費用本應由政府如數供給日菲二國無不如是故彼之運動員皆興高彩烈無退縮氣象辦事者亦能勇往直前無後顧之憂日菲之佔優勝即在此故是後辦理大會經費非請中央撥給不可（二）請各省長官補助首向張·馮·盧諸帥請欵以作標榜次及其他各省（三）在上海舉辦各區足球籃球預賽收入約可得一二千元全國運動會亦可售票以資補助（四）向紳商各界勸募結果能得幾何雖無把握然預料政局如無重大變化總能赴菲參與比賽不致缺席而失國家體面云 
[昨日萬國足球奪標决賽之結果]  
　　蘇格　以五與二之比勝英國···獲得本届錦標 
　　本屆萬國足球奪標比賽參與者有中國·英國·美國·蘇格蘭·葡萄牙·德國等六國第一次比賽中國勝德國第二次英國勝中國蘇格蘭勝葡萄牙詳情迭誌本報昨日午後英國與蘇格蘭二隊在法租界新棒球場作末次比賽三時裁判員畢粹得（Ｂisselt）巡邊員李思廉（Ｌeslie）乾柯勃（Ｊacod）及二隊隊員魚貫入場列陣以待三時十五分裁判員警笛一鳴二國健兒應聲赴戰其初英國隊五前鋒奮勇進攻雖占優勢然以蘇格蘭内衛之防守得法且塲地泥濘傳遞難以迅速故無成績可言十分鐘後球勢乃轉英國隊區域内亦時見有蘇格蘭前鋒之足跡至三時三十七分蘇格蘭前鋒忽形聯絡連破英國隊前後衛防線在場之蘇格蘭人士大聲呼聲鼓掌一轉瞬間左内鋒漢萊（Ｈurry）已乘隙攻入英國隊一球此後兩隊聲勢相等遂成相持局勢上半時結果一與零之比蘇格蘭隊勝下半時開賽後零七分鐘英國隊員以違例　球其地離球門約在二十五與三十碼之間由蘇格蘭左翼踼出英國守門員接球欠凖爲其穿過掌中落入門内致英國隊又負一球斯時蘇格蘭隊聲勢大盛進攻步驟益有程序英國隊内衛盡力防掣卒未見成效故在四時二十五分時又爲蘇格蘭右内鋒飛立浦（Ｐhilibo）攻入一球此後英國隊前鋒亦曾數次進攻終以合作功夫欠佳球勢未順屢受阻又而退未幾蘇格蘭漢萊及台萊又先後各獲一球幾而蘇格蘭内衛接連罰十二碼球二次均被英國隊内衛斗納（Ｔurncr）踼入二球下半時遂成四與二之比蘇格蘭隊又勝合計比賽結果五與二之比蘇格蘭隊大勝一九二四年至一九二五年之錦標遂爲蘇格蘭隊所獲 
[華東各大學籃球奪標比賽消息]  
　　約翰戰勝南洋···七十六與二十一之比 
　　滬江戰勝東吳···三十七與十二之比 
　　復旦戰勝東吳···六十一與二十一之比 
　　華東各大學籃球奪標比賽自開始以來約翰大學屢戰屢勝所向無敵昨日該校又赴徐家匯與南洋大學比賽裁判員由二校教練員蘇利文及丁格母君各任二十分鐘是日因天雨故比賽在户内舉行下午二時三十分銀角一鳴雙方即抖擻精神各顯身手約翰動作迅速傳擲有方南洋以陣勢散亂頗少投籃機會故結果爲七十六與二十一之比約翰大勝而歸又前日蘇州東吳大學籃球隊乘車來滬至楊樹浦滬江大學健身房與該校作第二次比賽公請美童公學籃球教練史帝脱爲裁判員開賽後滬江連獲三球此後雙方皆鼓勇進攻但均以防守嚴密無隙可乘相持不下者可數分鐘後東吳擲進一球未幾滬江又獲五分東吳亦勝三分上半時告終滬江十一分東吳五分休息十分鐘互换方向繼續角賽滬江以場地熟悉加以旁觀者之歡呼鼓勵球員精神奮發聲勢爲之一振故進攻頗覺順利不特傳球能按其定法投籃亦多凖確故下半時滬江得二十六分東吳得七分總計爲三十七與十二之比滬江獲勝蘇州東吳與本埠復旦二大學籃球隊於昨日四時在法租界遠東健身房比賽二隊均勇武但復旦隊員球藝較爲純熟擲抛又準遂以六十一與二十一之比戰勝東吳 
[女校運動團隊球比賽延期]  
　　上海女校聯合運動國之隊球奪標比賽本定於昨日星期六在公共體育場舉行茲因天雨故改爲明日星期一下午四時仍在公共體育塲起賽如遇大雨則順延至於所售出之入塲券仍一律通用又該團此次比賽所用之隊球均由先施公司惠贈該公司對於女子體育之熱心提倡亦可見一斑矣 
[上海各中學籃球奪標比賽之昨訊]  
　　美童與滬江···四十一與二十七···美童勝 
　　滬江中學籃球隊與美童公學昨日三時在法租界遠東健身房内作本埠各中學校籃球比賽二隊酣戰四十分傳遞擲抛均不相上下惟美童隊較爲雄健故得最後勝利結果四十一與二十七之比美童隊勝 
[華東青年會教育會第二日會議紀]  
　　華東青年會教育會昨日開第二日會議地點仍在博物院路青年恊會藏書樓通過主要議案如下（一）注意公民教育運動（目的）（一）提倡廣義的建設的純正的愛國心（二）振醒公民服務的責認訓練公民高尚的人格（三）促進社會公共的福利並唤起圑體間互助的覺悟（四）宣傳民治的精神和立國大道（五）討論今日國中重要的問題如裁兵禁烟國民會議等（六）研究國際關係的要領以谋世界友誼的進步（研究社）因七月中有太平洋國民會議之故組織國際問題研究社（日期）定五月四日至十日及十月五日至十一日爲公民教育大運動星期（二）平民教育之進行除使之識字外須注意養成其品格並灌輸以公民常識（三）提倡圖書館及巡迥文章（四）提倡鄉村通俗教育採用宣講圑及化裝幻燈諸法 
[復旦同學會今日舉行常會]  
　　復旦同學會定於今日（二十二日）午刻假座四馬路倚虹樓開本年常會改選職員商議會務並舉行叙餐藉聯情誼 
[廣西一師留滬學會成立]  
　　廣西地處邊陲故京津滬粤留學者寥寥昨該省立第一師範學校留滬學生組織該校留滬學會俾資聯絡感情研究學術並擬積極籌備發行期刊以促進省内文化從事鼓勵同學出外留學昨日已開成立大會討論一切進行事宜至下午四時撮影聚餐而散 
[南大添聘社會科教授]  
　　南方大學社會科添聘劉南駭爲勞工問題教授又該科學生所組之社會科學社於昨日開會已選曹幻賀敬揮等爲職員云 
[澄衷生物學教員壽理初將赴美研究]  
　　澄衷中學生物學教員壽理初定下月中旬自費赴北美加省大學專攻動物學該校智識旬報社特於第三十五期刊（歡送壽君號）以壯其行將於本月二十七日出版每份售一分郵費半分寄售處虹口澄衷中學校普益貿易所及四馬路進化書局 
 
 

Page 12

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *   
 
 

Page 13

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *本埠新聞 
[松滬公債開始徵收之反對聲]  
　　各公圑及兩商會均電請停止進行 
　　本埠地方各公圑對於第一軍軍長張宗昌籌募松滬軍事善後公債一事因滬地兩遭兵燹原氣未復民力不逮曾經公電北京執政政府·陸軍部·奉天張上將軍南京盧宣撫使·韓兼督辦·等請爲制止旋奉吳總長·張上將軍·復電稱已轉電張軍長阻止進行事關民政應俟鄭省長蒞任後察酌辦理等因各公圑得電後度公債局必能遵令從緩辦理滿望鄭省長早日蒞蘇解此糾紛不料鄭省長迄未蒞蘇而張軍長亦遲未到滬松滬公債局則刻不待緩前日淞滬警察廳已函知商會稱松滬公債即日開辦請爲轉勸商民踴躍樂輸等語各公圑聞信後以前松滬護軍使何豐林於戰時所募房租公債三十餘萬迄無償還日期今公債局不顧命令悍然進行大背人民公意故由上海縣議事會·縣參事會·上海縣商會·上海縣教育會·上海市議事會·上海市董事會·上海縣教育局·上海縣地方欵產經理處·上海慈善圑·上寳兩縣商會籌備處·閘北市經董辦事處·閘北慈善圑·等各公圑聯銜急電北京執政政府·奉天張上將軍·請速阻止一面電請旅京滬人曹汝霖就近向執政政府·奉天張上將軍請愿撤消松滬公債局以蘇民困云又訊松滬軍事善後公債訂期昨日實行開徵該公債局所需辦事人員由局長致函滬北工巡捐局及上海市公所等各機關請仍撥派徵收員司來局恊助徵收聞滬北工巡捐局等尚未允派云 
　　本埠南北兩商會以松滬公債局有開始徵收之訊昨再電張宗昌請令該局停止進行原電云南京探投張總司令鈞鑒松滬公債前經會同各圑體電請暫緩施行今日公債局有開始徵收之議各界紛紛來會請爲轉懇免收合再電逹務乞俯順輿情令飭公債局停止進行爲感上海總商會縣商會馬 
　　聯合通信社云松滬公債局長單以亭前日致函上海縣商會定昨日起實行徵收已載昨報茲悉單局長前日並派該局會計員兼閘北公債主任竇耀庭赴滬北工巡捐局催促進行徵收事宜當由該局告以上次徵收並非工巡捐局專辦辦事人員係暫時借用此時徵收尚一無准備應由公債局自行辦理云云竇回報後聞仍須責由工巡捐局進行閘北各圑體聞訊昨日會集代表多人赴總商會及南市商會要求繼續力爭當由總商會允即急電南京張效坤軍長飭局暫緩以免失却人民感情以便另籌妥善辦法並聞閘北各圑體以松滬公債閘北會辦徐乾麟·主任竇耀庭均屬地方圑體份子聲譽素佳擬勸其即日與該局脱離關係云 
[開征松滬公債之吳淞消息]  
　　松滬公債局吳淞徵收局附设於商埠警察局内已於昨日開辦經常廳長委任顔壁城局長爲徵收局主任東區巡官于廣海·戴智深·西區巡官王寳銓·黃振魁·等爲徵收員于巡官等已於昨日起上街實行徵收矣 
[吳淞商會今日開會董會]  
　　吳淞商會前以會長張玉墀君辭職會中負責無人百端停頓茲悉各會董以會長一職未便久懸特於今日（二十二）召集各會董開會商議解决會長問題並討論反對松滬公債事宜云 
[張宗昌今日由寗赴常來滬]  
　　昨晚據路局消息張宗昌軍長訂於今晨（二十二）三時離寗赴常與各旅長等磋議撤防事兼視察常錫軍隊即午應錫紳榮某等公宴事畢順道來滬 
[駐常馬隊運徐訊]  
　　駐常州第一軍馬隊五百餘匹業於前昨兩日分批運寗過江轉赴徐州等處駐紥 
[太湖流域代表定期赴杭請願撤兵]  
　　遠東通訊社云太湖流域聯合自治會前推袁觀瀾等赴寗向盧宣撫使張軍長請願撤兵得有答復業經返滬詳情已誌本報茲聞該會以浙孫方面亦應請其將嘉興湖州一帶軍隊同時撤退以維人心現已推定袁觀瀾沈田莘·姚子讓·秦聯奎·童詩聞·王一亭·華藝珊·等爲請願撤兵代表定明（二十三）日分别乘車赴杭向浙孫請願云 
　　東南通信社云太湖流域聯合自治會因派代表與盧宣撫及張軍長商允撤退滬寗路駐軍昨又與總商會商定再推王一亭·傳筱庵·沈田莘·袁履登·秦聯奎·等八人爲代表於星期一赴杭謁見孫傳芳要求撤退駐松江軍隊完成太湖流域不駐兵志願昨日下午三時北京路自治會事務所召集各代表開會由沈澤春報告往寗交涉結果次沈田莘等報告與總商會會商再推代表赴杭情形並電告孫傳芳遂散 
[淞滬市政協會電請勿駐軍月浦]  
　　淞滬市政恊會前日接得寳邑月浦鄉各公圑函請代向張軍長姚補充旅長力爭勿將瀏河軍隊移駐月浦以免鄉民驚惶該會昨特據情電達張軍長請予順從輿情勿予移駐茲將該會發出之函電錄下 
　　（一）致張軍長電南京蘇皖宣撫使行署第一軍張軍長鑒頃據寳山縣月浦鄉議事會等函稱駐瀏河之補充旅共有三營擬移駐一營於該鄉等語查江南撤兵業經軍長對請願代表表示允許敝會爲上寳一百四十三法圑組織敬代表民意電請令飭該旅於短時間期内無庸調駐以免紛擾而順輿情無任盼禱淞滬市政協會哿印 
　　（二）致姚補充旅旅長函逕啓者案據寳山月浦各公圑函開（中略）等情節經敝會公同討論以該鄉人民兩被兵災驚魂甫定現方招集流亡漸圖恢復之際軍隊移駐民心益將恐慌除電呈張軍長外相應轉達至祈俯順輿情中止移駐以免驚擾實深公感 
[請求撤退駐軍之又一電]  
　　江灣復旦大學武進同學會昨有電致盧使張軍長請撤駐軍其文如下（銜略）旬日以來蘇常人士以撤兵籲於軍門者日凡數起公私圑體以此奔走經營者口瘏而聲嘶溯自齊軍兩次潰兵兩公督師南下滬寗沿綫僻縣下邑莫不有貴軍踪跡師行所止閭閻騷然藉曰軍紀嚴明長官苦心爲民請命然以刦後餘生畏兵如虎新勝之卒視民如草芥縱多嚴格訓練之士容能均奉公法一人越檢萬民被殃以敝邑彈丸之地駐軍兩月　邑供張之費不可勝數又被紛擾言之痛心此豈麾下出師救民之本意哉故常地一日不撤兵人民一日不離水火春風陌上已近清明農桑耕耨各事待理若貔貅之士不早引去則四民永無安業之望千里膏腴行成荒土我宣撫使久秉國鈞深體民艱錢塘政績遺愛在人我軍長久總師千夙仰風儀誠能俯察下情迅定辦法務使現駐軍隊尅日離境則茫茫天壞悠悠來日兩公之加惠於民者庸有旣極公私仰望在此一舉諸祈明察不宣復旦大學武進同學會公叩哿 
[淞滬特别市公約草案已擬定]  
　　淞滬特别市籌備處前推張君勱等組織公約起草委員會擬撰特别市公約草案並經張君等親赴各市鄉詳加調查以求實在茲悉該項公约草案業於昨日脱稿照錄如下 
　　淞滬特别市公約草案淞滬各市鄉人民爲保衛地方安寗確立善良政治增進居民幸福相與制定本公約而共守之第一章總則（第一條）特别市爲自治圑體按照本公約治理本市一切事宜（第二條）特别市區域如下（上海）縣屬上海市·蒲淞市·法華鄉·引翔鄉·漕河涇鄉·閔行鄉·顓橋鄉·馬橋鄉·曹行鄉·塘灣鄉·陳行鄉·三林鄉·楊思鄉·塘橋鄉·洋涇鄉·高行鄉·陸行鄉（寳山）縣屬寳山市·羅店市·吳淞鄉·殷行鄉·江灣鄉·楊行鄉·劉行鄉·彭浦鄉·大塲鄉·眞茹鄉·高橋鄉·月浦鄉·盛橋鄉·廣福鄉（上海寳山）縣屬閘北市（川沙）縣屬川沙市·長人鄉·高昌鄉·八圑鄉·九圑鄉（南匯）縣屬遠北市（太倉）縣屬瀏河鄉特别市區域如因鄰近市鄉願意加入本市得依其市鄉之同意經本市審查後呈請官廳核准後變更之（第三條）特别市居民立於本市管轄之下并按照本公約及市規則享受利益負擔義務（第四條）特别市按照本公約得制市規則（第五條）特别市職掌爲明曉計舉其重要者如左（一）保衛地方治安（二）發達市鄉交通（三）改良市鄉自治（四）促進市民衛生（五）發達市民智識（六）舉辦模範市村以上列舉之法不應作爲限制本市職權之解釋第二章市公民（第六條）市居民具備左列資格者爲市公民（一）有本國國籍者（二）年滿二十一歳者（三）識文字能寫選舉票者（四）居住市内一年以上者（五）年納縣税或本市税一元以上者其有不具第五項之資格而曾畢業國民小學或確有固定職業獨立營生者得由本市以市規則定之認爲市公民（第七條）有左列事情之一者不得爲市公民（一）喪失前條之資格者（二）宣告破産者（三）剝奪公權者（四）吃食鴉片者（第八條）市公民按照本公約有選舉市議員及擔任市公職之義務（第九條）市公民非有左列事情之一者不得謝絶公職之擔任或於任期内告退（一）確有疾病者（二）確有職業不能常居境内者（三）年滿六十歳以上者（四）擔任公職至兩次以上者（五）其他事由經本市市議會議决者（第十條）市公民無前條所列事由之一而謝絶公職之擔任者得以本市議會之議决在三年以上六年以下停止其公民權第三章組織（第一節）特别市市議會（第一一條）本特别市設議會爲議事機關以各市鄉之代表組織之其名額如左二萬人以下之鄉每鄉一人二萬人至五萬人以下之鄉每鄉二人滿五萬人之市每市三人五萬人以上之市除其基本額三人外每五萬人出代表一人各市鄉應選之代表數暫以現時約略估定之數爲準作爲一表爲本公約之附件（第一二條）特别市議會之議員由各市鄉之法圑（商會·教育會·農會·議會·）推定候選人後由本市公民選舉之在市公民未經確實調查以前前項議員暫時由各市鄉議會選舉之但被選者並不以市鄉議員爲限（第一三條）議員任期三年每年改選三分之一第一年任滿之三分之一議員以抽籤定之若全數不能以三分盡時其溢出之數應歸在第一年中改選之（第一四條）凡有公民資格者均得被選爲議員但左列人等不在被選之列（一）現任地方官吏（二）現充軍人或本地巡警者（三）現任本市有給事務員者（四）僧道及宗教師（五）法官（第一五條）特别市議會設議長副議長各一人由議員互選之（第一六條）特别市議會每年開會兩次一次爲三月一次爲九月每會期以十五日爲限此外特别市市長得召集市議會或議員三分一之請求由市長召集之（第一七條）特别市議會議事規則由議會自定之（第二節）特别市董事會（第一八條）特别市設董事會爲市長執行事務之會商機關以六人爲定額由市議會就議員或非議員中選舉之（第一九條）董事任期三年每年改選三分之一第一年任滿之三分之一之董事依第十三條辦理之（第二十條）董事會每月開會兩次市長應將兩星期内經過各事報告各董事（第二一條）議會議决事件之執行細則及提交議會之案件均須經董事會之同意（第二二條）市長得以其職務委託董事分任辦理（第三節）特别市市長（第二三條）特别市設市長一人主持本市行政由市議會選舉之（第二四條）市長任期三年任滿後再被選者連任（第二五條）市長或董事得隨時出席議會説明一切議案（第二六條）市長對於議會所議决之市規則或其他議决案認爲不適當者得提交議會重議如議會以全體議員三分二之出席出席議員三分二之重行通過則此項案件即爲定案由市長公布執行關於預算案市長認爲不適當者亦得提交議會重議但第二次之通過如不達前項規定之人數時除爭執之欵目應否公佈由市長酌定外其餘全部預算應即公佈執行（第二七條）市長得支薪水由市議會决定數目（第四節）各局事務員（第二八條）爲執行本市行政之便利市長之下分設各局如下甲總務局掌管文書及不屬於他局之事項乙公衛局掌管防衛及公安事項丙財政局掌管收入支出事項丁工程局掌管工程事項（第二九條）各局局長由市長經董事會之同意任命之（第三十條）各局内部組織及其詳細辦法以市規則定之（第三一條）局長下之各科辦事人員由市長按考試方法登報招募入選之後非有重大過失不得隨時更换（第三二條）局長或事務員任職滿十年以上者解職之後給予養老金其詳以市規則定之第四章財政（第一節）收入財産·公債（第三三條）特别市對於各市鄉土地依其價格得徵收土地附税其額以地價千分之五爲限但在地價未調查以前各鄉土地每畝徵收附税一角至五角城市土地每畝徵收附税二角至二元其詳由市議會規定之各市鄉地價應以公正紳士組織委員會估計之至少每三年調查一次（第三四條）特别市因地價之增加得徵收地價税（第三五條）特别市得自行辦理公用事業或將此等事業委託商人經理（第三六條）特别市爲公用事業或其他工程得依土地收用法徵收土地（第三七條）特别市於其公用事業或公共營造物上得收使用費（第三八條）特别市對於現時市鄉所收之税認爲應行劃一者得畫歸特别市徵收但應爲各市鄉籌計彌補虧空方法（第三九條）特别市得制定規則管理碼頭堆棧之使用並得就江海沿岸自行創辦碼頭堆棧（第四十條）特别市得提出相當擔保發行公債其額由市長提交議會議定（第二節）預算·决算（第四一條）市長應在會計年度開始前兩月將經費收支編成預算表提交議會議决（第四二條）特别市經費之出入應嚴格按照預算執行其有預算外之支出應先得董事會及議會之同意（第四三條）預算中之欵目或數目市議會不得增加（第四四條）特别市每月經費出入得由議會會同法國推舉代表一人或二人檢查一次（第四五條）市長在會計年度終了後二月之内應將上年經费出入編成决算表連同細賬提交議會議决决算之檢查市議會得另請會計專家帮同辦理（第四六條）特别市公產市長應編成表册註明價目或息金在預决算提出時一律提交議會第五章其他行政（第四七條）特别市爲保護地方治安起見得以統一方法組織保衛隊就各市鄉有職業而志願服務之市民中徵募之其徵募方法由特别市與各市鄉恊商後以市規則規定之（第四八條）特别市爲保障行政之尊嚴與效力境内警察應由本市直接管理（第四九條）特别市爲促進地方人民智力·德力·富力·計得自辦模範學校模範工廠模範農場衛生處俾地方知所取法（第五十條）特别市爲審理違犯本市規則之案件設置特别市執法委員會其組織方法由市長提出經市議會議定之第六章選舉（第五一條）特别市每年應調查合格選民一次製成選民表榜示公所之前（第五二條）選舉日應分設投票所於各市鄉以便利市民投票（第五三條）除法團所推定候選人外市民得以百人之連署推定候選人（第五四條）候選人名單應在選舉前十日提交市公所由公所榜示如有認爲不合資格者得以書函質問市長由市長聲叙理由决定之（第五五條）選舉如有舞弊情事則關係人之選舉應作無效其予受兩方各褫奪公權六年（第五六條）關於選舉方法及選舉舞弊情形另行規定爲本公約之附則其效力規定方法與修改方法與本公約同第七章附則（第五七條）特别市區域内各市鄉之現行組織由特别市依市規則成立之方法决定後並得各市鄉之同意變更之（第五八條）特别市爲内外人雜居之便利計得舉辦模範市村並規定其地點·疆域·及組織（第五九條）本公約由臨時市議會議决呈經中央及省長核准後發生效力（第六十條）本公約之條改應由市議會推定修改委員會並按照市議會組織法另行召集公約修改會修改之 
　　淞滬特别市議會之各市鄉應選代表數 
縣名　市鄉名　人口數　　市鄉代表　縣名　市鄉名　人口數　　市鄉代表 
上海縣上海市五○○○○○一二　　　　　　吳淞鄉　二四七四一　二 
　　　蒲淞市　　　　　　　一　　　　　　殷行鄉　一三九八四　一 
　　　法華鄉　二九二七五　二　　　　　　江濁鄉　二三○七○　四 
　　　引翔鄉　　　　　　　一　　　　　　楊行鄉　三三四三二　二 
　　　漕河涇　一八○○○　一　　　　　　劉行鄉　一三二八七　一 
　　　閔行鄉　二三○四五　二　　　　　　彭浦鄉　二五七一六　二 
　　　顓橋鄉　　九二四二　一　　　　　　大場鄉　二七二一八　二 
　　　北橋鄉　　八六七五　一　　　　　　眞茹鄉　二五四七五　二 
　　　馬橋鄉　二一八八四　二　　　　　　高橋鄉　二九一六五　二 
　　　曹行鄉　　　　　　　一　　　　　　月浦鄉　一五七四四　一 
　　　塘灣鄉　　　　　　　一　　　　　　盛橋鄉　一○七三五　一 
　　　陳行鄉　六六八八　　一　　　　　　廣福鄉　　九六四二　一 
　　　三林鄉　　　　　　　一　上海寳山縣閘北市　三○○○○○八 
　　　楊思鄉　二○八九六　二　川沙縣　　川沙市　　四五五五　一 
　　　塘橋鄉　二四二五五　二　　　　　　長人鄉　　　　　　　一 
　　　洋涇市　六四○○○　三　　　　　　高昌鄉　二八九六八　二 
　　　高行鄉　二一四三四　二　　　　　　八圑鄉　二六三七五　二 
　　　陸行鄉　四○○○○　二　　　　　　九圑鄉　　　　　　　一 
寳山縣寳山市　一三五九○　一　南滙縣　遠北市　　五三四六六　三 
　　　羅店市　五四九九七　三　太倉縣　瀏河鄉　四二五六四　　二 
　　　　　　　　　　　　　　　　　總計　八三 
（一）上海閘北兩市之人口數係以兩市當局口頭報告爲準定上海市爲十二人閘北市爲八人 
（二）各鄉未塡註者因報告未到暫估定爲一人 
（三）總計應得代表數八十三人 
[淞滬督辦委員辦公處將遷移]  
　　已與交涉署商妥 
　　淞滬督辦公署前由委員楊天驥與交涉署接洽暫假新西區交涉署爲暫時辦公地點緣交署自齊燮元二次興兵後即爲軍隊佔據所有器物毁壞甚多該署當即在霞飛路另行租屋爲辦公地點至今尚未遷回現楊向陳世光交涉暫緩數月遷回陳氏當已應允惟接見外賓關係體面故仍須在新西區舉行一切均見妥協現該處已飭匠修理委員會辦公處定月底即行遷入云 
[洪兆麟潰兵遣送回籍]  
　　洪兆麟部潰兵三十八人自潮汕乘輪來滬後徘徊滬南極形狼狽昨經淞滬警察廳署派員押赴南站乘坐火車遣回豫魯等省原籍於上午十一時許運抵北站旋即附搭滬寗路中快車運寗轉車北上 
[兩路改訂輔幣貼水辦法]  
　　滬寗杭兩路局訂於昨日（二十一）起改訂輔幣貼水辦法昨經會計處發出通告如下（一）小洋十三角銅元十二枚作大洋一元（二）銅元二百二十枚作大洋一元（三）小洋每角贴水六十文（四）銅元十六枚作小洋一角 
[路局取消附加賑捐]  
　　滬寗杭兩路局上年徵收之北方水災客貨附加賑欵原以六月爲滿截至昨日已屆期滿經車務處通電各站自昨日起一律取銷云 
[道路會請改兵工廠爲造車廠]  
　　中華全國道路建設協會以美國福特汽車工廠預備來華設廠製造車輛將來我國道路改良以後需用汽車甚多上海兵工廠正在籌備改設商廠如能改爲造車廠則旣得實用又塞漏巵一舉而兩善備故昨已秉此意旨函請上海總商會查照矣 
[兵工廠招商承購之準備]  
　　定期請願購各商參觀 
　　惟須先期領取入場劵 
　　陸軍部滬廠監理委員長宋玉珍以兵工廠内之房産基地及附屬之機器材料藥品圖書器具雜物業已逐日派員會同總商會檢查清楚亟須招商估價承購以符改造商工廠之原議恐購者至廠參觀不便訂於三月二十三日起至二十五日止在高昌廟湖北會館設有招待處請願購各商於此三日内上午十時至下午四時赴該處領取入廠券以便二十六日起至二十九止到廠參觀實地考察俾便估值云 
 
 

Page 14

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *[費國祥來滬]  
　　德州兵工廠總辦費國祥奉政府命令來滬辦理移廠手續費氏業於昨日抵滬庽遠東飯店 
[監理委員會結束廠務]  
　　兵工廠監理委員會由委員長宋玉珍督率檢查至昨日午後五時檢查手續業已完竣宋司長昨已電段執政及陸軍部報告檢查情形并請示處理辦法云 
[總商會對英美烟公司續訂聲明書之駁議]  
　　陳失策之點三 
　　烟酒署與英美烟公司續訂聲明書四條已經總商會反對茲該會又有駁議致段執政云查續定聲明十二·十三·十四·十五·四條在皮相者論之必俟各省特税取消後方發生其效力特税不取消條文等於虚設無損失權利之可言殊不知究其内容有大不然者查十年八月三日原訂聲明書喪失權利不止一端其犖犖大者如第七條之通商口岸或商埠定爲免税區域第三條之在華製造品運銷國境以外不納廠捐第二條之海關税載明除外常關漏未叙及致洋商避免子口改報常關取巧扣抵第二三條之廠地兩捐合計不過值百抽五捐率之輕甲於全球以及按月繳捐先行記賬八年之限遙遙無期三四年來受盡種種之拘束發生無限之困難亦旣人人能知之人人能言之矣各省大吏創行捲烟特税未始非聲明書獲利太厚之反響英美烟公司深知原定條文不愜於我國各界之人心勢將不能常久存在一經提議修改其不合公理者又勢將不能完全拒絶故於續訂之第十二條首先聲明原訂辦法照舊有效此條成立不啻爲原訂聲明書增加一重保障此在特税未取消前保全其原訂聲明書已得之權利也以修訂聲明書爲取消特税之交换條件上年汪總辦任内早經開議如内地捐由二·五加至七·五一也通商口岸運銷紙烟普貼印花按月結賬蘇省因商埠稍多減去二成各省商埠較少者减去一成以作商埠免捐之抵補二也上海租界運銷紙烟一律貼花納税三也凡此種種均已得英美烟公司之允許祗以江浙兵事發生議遂停擱惟增加廠捐捐率取締關局重徵則議而未决耳此次京署續訂聲明書四條除保護捐值百抽五外將去年業經議定之案完全推翻一字不提此在特税已取消後維護其原訂聲明書已得之權利也查原訂第五條重徵扣抵須以單據爲憑而續訂第十五條已無此限制續訂第十五條重徵之數超過其原收之數准在烟酒署全部月欵内扣抵而原訂第五條尚無此嚴苛又原訂八年期限已去其半續訂四條亟應聲明原訂十一條八年期滿續訂應同時失其效力方免將來之口實今於續訂條文内略而不提不啻爲無期之延長試觀原訂第十一條以上收捐辦法八年有效注意以上二字即未將原續條文聯爲一體則以下之續訂四條當然不在八年期滿之列英美烟公司用心之密眞令人望而驚嘆此在特税已取消後擴張其原訂聲明書未得之權利也（未完） 
[日本奢侈品税將重行修正]  
　　中國駐日使館來電 
　　總商會昨接我國駐日使館關於奢侈税案來電云七年新十碼轉上海總商會國貨維持會鑒奢侈品税案此間外交圑各商界希望全部廢止日政府尊重輿論現擬分兩層辦法先將奢侈品旣日用最必需品函致該省須調查各地社會狀况修正關税日本議會正在審查中本館迭商憲政革新兩黨請其竭力援助答本黨對於華商頗表同情業在國會特别提議請轉知商界圑體爲荷駐日使館 
[縣商會改選會董揭曉]  
　　昨日爲上海縣商會改選會董揭曉之期於午後三時開匭上海縣李知事委任第三科科長汪菊舲赴會監視經各職員照章開匭檢票計共投一百零五票内有廢票一紙茲將當選會董姓氏票數照錄如下 
　　姚紫若九十八票顧馨一九十二票王一亭九十一票陸伯鴻九十一票姚慕蓮八十九票聞蘭亭七十九票馬驥良七十三票朱吟江七十二票莫子經六十六票葉鴻英六十五票王伯塤六十四票葉惠鈞六十四票張樂君五十七票李詠裳五十六票虞洽卿五十二票穆抒齋五十票陳良玉四十三票傳佐衡三十八票陸崧侯三十八票以上二十一人（按以上姓氏祇十九人諒係訪員漏抄）當選爲會董 
　　次多數沈景周三十六票葛吉卿三十六票徐炳輝三十四票毛子堅三十四票　鶴三十四票樓其樑三十四票干湘春三十三票陸竹坪二十五票李英石十九票胡訪鶴十八票郁保青十八票盧秬香十七票殷傑甫十六票朱子謙十五票閔子賢十三票俞蘭孫十三票程伯塤十二票 
　　該會已定本月二十八日（即陰曆三月初五日星期六）下午三時開新會董會以便公同决定互選會長之期昨已分函新舊各會董請於是日準時蒞臨云 
[昇源猪行秤手被拘案續聞]  
　　敦仁公所請兩商會援助 
　　警廳尚未將胡松甫釋放 
　　薛家浜昇源猪行行夥胡松甫前日在該行棧房内與各猪販客商等開秤交易爲淞滬警察廳内稽查員干涉將胡連同賬簿秤等一併帶入警所申解警廳司法科候訊已誌昨報茲聞此事發生後昨日本埠猪業敦仁公所曾致函總商會報告始末當由總商會轉函警廳請予查察茲將敦仁公所原函錄下逕啓者茲據敝同業昇源行報稱該行司秤吳松甫於陰曆二月二十六日午前在薛家浜猪棧秤猪突來一素不相識之人在房看秤遽稱買賣不公吳松甫答以此係老母猪與子猪價目不同詎意該來人不問情由鳴笛一聲頓集武裝警察四人立將吳松甫連行秤碼簿一併拘由一區一分所轉解警廳竊以敝業自前清同治年間在滬設行之始即會同猪客肉舖公同訂定一行一秤進出猪只均憑此秤公平交易已歷數十年買者賣者向無異言今昇源行突遭意外無秤可憑無簿結賬勢必無法買賣於猪客肉舖均感不便影響於門市營業全埠食户至爲重大據傳聞所得有以敝業行秤不良藉端誣控此係不明商業習慣按猪只活貨市面高下以供應多寡爲轉移向定呆價每擔洋十六元因以秤量而定升降譬如平市猪量百斤者以二百斤結價如用十六兩天平秤則因猪量重者有二百數十斤天平秤秤稈過長運用不便不得不以十四兩四錢雙斤秤代用之所以同治年間三方公議以二十八兩八錢訂秤之所由來也外人不明敝業習慣以爲不良今以百斤之猪而以二百斤結價與單位天平秤無異此事容有誤會用敢詳陣始末伏乞顧念商艱鼎力援助俾得早予給案以全營業不勝感禱此致上海總商會方會長 
　　上海縣商會會長姚紫若亦接敦仁堂公所來函述明事實原因立即去函警廳懇保並請發還賬簿大秤昨日又親赴警廳陳述猪行業共計七行每行祇有一秤並無其他餘秤行家買賣交易尚稱平允客商並無異言歷年相安請將被留之行夥胡松甫釋放賬簿大秤發還等情常廳長查核是案以據該稽查員呈報係因該行所用之秤有二十八兩八錢合爲一斤之事欺飾愚民應予以嚴厲之罰金以爲懲戒當傳該稽查員面詢事實後以是案尚須另派幹員切實調查務得確實情形以憑核辦此時未便即行釋放云 
　　東南通信社云淞滬警察廳據江北猪商張有宙專呈控告南市源順源大昇源等七家猪行虐待牲畜欺凌客商等情當即派員密查前日午刻該密查員至薛家浜該猪棧左近秘密調查適有江北猪商陳同興因秤猪與昇源秤手胡松甫發生衝突被毆數下事爲該密查員瞥見當鳴警笛由崗警前來詢問緣由當將胡松甫陳同興曁大秤賬簿及猪一併帶入一區一分駐所由劉署員詢問一過即解警廳司法科由趙科長詢問令法警收押陳同興又禀述猪行惡例謂猪行市價以每擔十六元爲限並無上落市價好時每擔可加至一百一二十斤反是則每擔减至四五十或六十斤不等市價好壞以猪隻到貨多少爲標準客商販猪到滬猪隻均在該行棧圈内圈内狹小異常且擁擠太甚鮮猪往往數日即死所以客商無論如何虧折非賣不可客商因此蕩家喪產者頗多趙科長據禀即令陳交保聽候傳訊一面並飭員調查眞情以憑核辦 
　　中國新聞社云江北猪商陳同興由江北運猪隻來滬由南市薛家浜昇源猪行代售前日上午十一時許陳因該行秤手胡松甫减報斤兩致起衝突當由崗警聞知前來詢問緣由據陳同興稱我有一猪在家買來時計重一百六十斤而胡祗報一百十斤我要求彼復秤彼不允反將我推出倉皇中被毆數下據聞猪行之秤每斤重約庫平二十八兩多猪商異常吃虧等語崗警當即將兩造解一區一分駐所隨解廳由司法科審訊陳上堂禀述前情後胡供該猪確有一百六十餘斤惟因係老母猪故祗喝一百十斤司法趙科長又詢以行秤重量若干胡供合庫平二十八兩八錢又詢以此秤係何人訂立胡供係猪業敦仁公所所訂至此趙科長當諭令還押 
原告陳同興交保聽候傳訊 
[孫中山逝世之哀悼（九）]  
　　孫公追悼會籌備就緒孫公追悼會籌備處連日籌備各事差已就緒（議决案件）（一）蘇皖宣撫軍軍官郁安等請求加入應備函詢問是否全體（二）加推民生協濟會代表爲交際員（三）秩序單印五萬張（四）通告各機關各圑體自二十四起下半旗七天（五）影片除商務書館已接洽外各公司可自由攝取以廣流傳（擬定秩序）（一）振鈴開會（二）致開會辭（三）報告歷史及勳績（四）宣讀遺囑（五）行追祭禮（六）奏樂（七）主祭者就位（八）初獻爵獻花主祭者一鞠躬（九）讀祭文（十）再獻爵主祭者一鞠躬（十一）三獻爵主祭者一鞠躬（十二）奏樂（十三）全體脱帽行三鞠躬禮（十四）奏樂（十五）禮成（十六）主祭者及與祭者各退位（十七）振鈴開會（下午六時）（十八）演説另設演壇（十九）攝影用活動寫眞（加入圑體）納税華人會國民對日外交大會江西旅滬贛民自治促進會江西旅滬同鄉會業明工友同樂會洋服工會無錫駐滬勞工會敏求第一二三三校（納税會函）逕啓者孫中山先生手造共和功垂民國噩耗驚傳同深悲哀茲聞貴處籌備追悼事務敝會擬附驥尾藉伸哀思耑此函達惟祈察照示復爲荷 
　　商總聯會今日開追悼會各路商界總聯合會定今日假寗波同鄉會開會追悼孫中山上午該會全體職員行祭禮下午各馬路商界公祭昨日該會籌備員王延松·王漢良·蔣夢芸·潘冬林·余仰聖·張賢芳·等十餘人到會佈置禮堂晚間八時禮堂佈置完畢舉行籌備會議定今日開會秩序及會場職員（主祭）袁履登·葉惠鈞·（司儀）王漢良·蔣夢芸·（糾儀）陸文中·謝惠鈞·（讀祭）嚴諤聲·（總務）鄔志豪·潘冬林·（文書）張振遠·（招待）錢龍章·王延松·張賢芳·余仰聖·陳文蔚·樂樹滋·周虚白·錢振亞·陸文韶·汪履安·余克家·謝企安·俞銘巽·吳亮生·虞仲咸·陳谪生·俞紫標·何墨君·沈承甫·瞿振華·張葭棟 
　　滬南東區商業聯合會於昨日開會議决加入各路商界總聯合會之追悼孫中山先生大會當即擬就通告分發各職員請於翌日聚集本會同往致祭其通告文云逕啓者本會業已加入各路商業總聯合會之孫中山先生追悼會凡我職員務乞准於明日（即星期日）上午九時蒞臨本會以便聚集同往致祭合亟通告 
　　道路恊會致北京孫宅治喪委員會函敬啓者中山先生改造共和推翻帝制名留萬古功在千秋詎料昊天不弔奪我元勳革命尚未成功國中遽失領袖瞻念前途悲感交集本會以提倡建設全國道路早日脈絡貫通爲唯一宗旨即與先生昔年全國鐵道之大計畫不謀而合除派本會主幹吳山昨往孫宅竭誠致祭外特託本會正會長王正廷副會長徐謙在京就近奠悼藉表哀思而伸敬意即希查照此致孫宅治喪委員會孫夫人曁哲生先生均此（該會致王正廷徐謙兩會長函從略） 
　　浦東中學之追悼會昨日（星期六）上午九時浦東中學全體教職員學生在大禮堂舉行孫中山先生追悼大會其秩序如下（一）開會（二）贈紀念品（三）主席報告（張仲友）（四）遺像開幕（五）獻花（六）讀遺囑（徐允夫）（七）行三鞠躬禮（八）報告孫先生事略（葉楚傖）（九）唱悼歌（全體）（十）演説（朱景文·徐允夫·凌爽軒）（十一）國民黨代表答辭（凌爽軒）（十二）閉會 
　　南方大學之籌備追悼本埠南方大學籌備追悼孫公中山大會略誌前報茲悉該籌備處昨已正式成立公推該校事務長楊自容爲籌備主任籌備員吳緝熙等七人分組進行開會期已定於本月二十九日午前八時在該校大禮堂舉行開會秩序如下（一）奏樂開會（二）主席致辭（三）齊向孫先生行三鞠躬禮（四）宣讀孫先生遺囑（五）讀祭文（六）俯首靜默五分鐘（七）報告孫先生行略（八）本校職員演説（九）來賓演説（十）學員演説（十一）發孫先生紀念品曁本校特刋（十二）奏樂散會 
　　施滬商帮追悼辦法各省旅滬商帮聯合會於昨日下午二時召集各帮代表會議討論追悼孫先生辦法汪雪琴主席討論結果（一）通告各省商帮代表往莫利愛路孫宅自由致祭（二）通告各莊號於孫公追悼會開會時懸掛半旗誌哀（三）加入孫公追悼會推汪雪琴爲出席代表（四）電致北京孫哲生先生吊唁 
[浙孫續辦西湖博覽會]  
　　孫傳芳派員與浙人接洽 
　　東南通信社云孫傳芳昨派劉參謀來滬分謁旅滬各浙人接洽恢復西湖博覽會事件同時並電駐京代表高爾登面見李財長磋商恢復手續云 
[吳佩孚近狀之歸客談]  
　　有久居岳州之意···警戒頗爲嚴重 
　　東南通信社云昨有留渝某君乘船抵滬據談吳佩孚赴岳州後之近狀云吳佩孚抵岳州後不復受北京政府嚴重之監視且軍艦駐有衛兵居地亦較安全最近又有久居岳州之意其夫人先同居黃州因吳去黃即赴漢口吳近將約其夫人來岳或暫不入川亦未可知據確實之調查現留决川濬蜀兩艦之衛兵約共二千有圑長四人統率惟槍械甚少僅有七八百支每日兵士分班上岸六人荷槍四人負刀另有一士官指揮嚴重巡邏在江岸一帶與居黃州時同此輩兵士多張天幕設露營而吳本人則常居艦内往會者常見其耽讀生理學書殆爲其無意政治之一證又平時上岸散步各處其所往處兵士輒遮斷交通阻止行人警戒似頗嚴重雖時有馬濟供給軍火而難大舉目前本人尚無與聞政治之意而亦因四圍情事所不許不得不靜養待時云 
[雲南大理縣地震大火之電訊]  
　　字林報云本月十九日雲南大理府慘遭地震繼以大火傷亡甚衆該處教會已有電致本埠内地會乞振該地西人聞皆無恙 
[陳世光兼任僑務局特派員之函知]  
　　江蘇交涉員陳世光奉僑務局訓令飭兼僑務局駐蘇特派員陳君奉委後已於昨日就任兼職當將就任日期呈報上級機關並分函本埠南北兩商會及各圑體查照矣 
[常警廳長蒞淞參觀砲台]  
　　淞滬警察廳長常之英於昨晨十句餘鐘偕同彭某及護兵一名乘坐汽車至淞商埠警察局長顔壁城先於前晚接廳部消息故昨日命于廣海·王寳銓·兩巡官督隊迎迓經顔局長與王建祺署長接待上樓略坐片刻旋即乘坐汽車由顔局長于巡官戴巡長陪同前往南石塘砲台因丁司令在淞未晤經施副官陪同至砲台上參觀大小各砲後命砲兵等試放數砲常廳長賞各砲兵銀洋而返至淞局又略事休息即乘原汽車回滬 
[陸行鄉議會請恊爭忙漕滯納罰金]  
　　陸行鄉議事會爲忙漕滯納罰金事致各市鄉函云敬啓者本縣征收忙漕自入民國有滯納罰金一欵民國七年曾經省會議决將此項罰金總額之半劃歸各市鄉分配是年七月六日省長公署對於是案曾有省令第五十五號之公布而本縣知事公署亦有第四百三十九號之訓令到公欵公產處指明忙漕滯納罰金之五成歸入省欵其餘五成劃歸市鄉分配依據法令各市鄉對於是項罰金是確有分配享用之權惟自七年度至自治回復中間議會停辦監督無人是項罰金究竟如何用法現在無從查考嗣後如不循法爭回各市鄉議會其何以對父老推重見愛之心敝鄉議會本屆秋季會議時由殷議員提出是案請求縣署依令照撥經多數通過惟此事關係全縣十九市鄉敝會旣行呈請擬懇貴議會協力共進呈請爭回是項罰金應得之數再是項罰金於民國七年財政廳編列預算時列有三十萬元以全省六十縣分配每縣每年約在五千元之數以半數歸入省欵其餘五成尚有二千五百元之數今查本縣十三年度縣預算議决案中此項罰金僅屬八百八十元縣議會是否應將此數列入縣欵是另一問題而列數之微與原擬數相差遠甚各市鄉不能不爲留心研究况本省各縣淮揚徐海有忙無漕漕數又重於忙數則是項罰金不啻十之八九是江南各縣輪納又查本縣元二年度於是項罰金收入各市鄉平均約在四百元之左右以十九市鄉合計須有萬金今列八百八十元相差無若是之甚在昔因無代表之議會含忍不發今自治重光若再不依法力爭不將愧煞吾議會二字貴會羣才濟濟素所欽仰務祈合力同德建議呈請曷勝感禱并請覆示爲盼云云 
[國民拒毒會昨日之聯席會]  
　　中華國民拒毒會於昨日（二十）下午四時舉行第二十五次董幹兩部聯席會議到趙煥振·沈誥·黃嘉惠·林炎夫·沈維新·湯仁熙·劉瑾芳·羅炳生等十餘人公推沈維新主席宋哲夫紀錄首由宋君宣讀上次紀錄次由黃嘉惠報告（一）已將調查表寄發各分會及熱心烟禁人士設法調查烟毒流行狀况（二）羅代表在京行動颇蒙各方贊助惟善後會議恐無良好結果現正組設北京分會以利進行次劉瑾芳報告經濟委員會業已成立出入欵項由某基教恊進會代爲保管以昭鄭重由會計吳山委託劉瑾芳代行職務沈維新爲稽核次討論以下各問題（一）上海分會問題公决從緩其辦法應由本會前所指派之上海青年會等六圑體代表先開發起人會再行咨交本會董幹事會正式通過對外方爲有效學生拒毒運動計劃公决敦請學界領袖組織委員會籌備進行其辦法由董幹事提出委員七人候補委員三人交由幹事分别函請提出聯太平洋會議説公决照辦請黃嘉惠寄交董幹事修正云 
[西報紀假鈔票案牽涉甘維露律師]  
　　大晚報云據今日英按署警務公堂審問之案情觀之顯似法捕房已破獲一外人夥設之私製假鈔票機關該機關潛設法租界内日前本埠發現之交通銀行假鈔票即其所僞造聞法捕房已抄獲一設備完善之製造假票機器及三萬餘元之假鈔票而八年來在本埠各法庭行使職務極著名之英國律師甘維露氏乃直接涉及此案經昨夜逮捕後即於今晨解往英按察使警務公堂開審由金裁判官鞫問雖經甘所延之代表律師摩西氏聲請願存無限數現欵交保而堂上不准甘之被逮係在昨夜十時三十分蘇州路一號私寓由法捕房西探吉沃利氏勞爾氏會同公共租界捕房西探丁格勒氏持票往拘當在寓内搜查一過未有所獲乃將甘氏帶回總巡捕房拘留一宵今晨解往英公堂開審甘延摩西律師代辯哈華托公館之華德律師則代表法捕房及交通銀行起訴聲請堂上訊問逮捕情形後展期續審被告律師亦不反對遂由丁探陳述逮捕情形稱甘氏見拘票後嘗云（余想君輩行見此事全屬誣告）嗣在捕房中甘又云（大約余因辦理僞造案件多起故有此種牽涉）等語被告律師聲請保留駁詰權原告律師要求展期星期三續審被告律師表示同意但請交保原告律師反對堂上謂未有甘寓抄出假鈔票之證據原告律師答稱此時即呈證據有妨本案進行因本日將續捕要犯之故並稱本案案由除將續控甘氏藏有假鈔票外或將再控以行使假票之罪摩西律師稱被告充英律師公會會員業已數年在本埠執行法律事務亦已八年現除原告訴辭外旣未呈出犯罪之證據應請准予存欵保出堂上謂華德律師爲英律師公會會員又爲本庭之官員其訴辭當然極有信用本案情節重大照一九一三年作僞律第八章應處不逾十四年之監禁被告律師所請未便應允着將被告還押至星期三上午十時再核按甘維露氏現年四十三歳已娶婦家屬在滬現寓蘇州路一號 
[葡公使昨日放洋歸國]  
　　葡萄牙駐北京公使符禮德業於昨（二十）日下午五時携同眷屬由新關碼頭乘公司小輪轉登日本郵船熱田丸放洋返國江蘇特派交涉使陳震東交署第二科長楊筱堂·曁葡萄牙領事等均赴新關碼頭送别淞滬警察廳派有軍樂隊在碼頭奏樂歡送云 
[公廨審理俄僑之陪審官問題]  
　　俄國自政變後白俄難民紛紛避難來滬時俄僑通商事務局副局長格羅斯管理白俄人民註册事宜所有白俄人民民刑訴訟等事經領事圑與格羅斯磋商仍派前俄副领事儀萬福到堂陪審歷經辦理在案自蘇俄駐滬領事館成立曾由駐京俄使向外交部聲明請令滬交涉員轉致會審公廨應將俄陪審副領儀萬福撤回嗣後俄人訴訟事件由蘇俄領事派員審理云云 
[霞飛路無缐電商店被刦之外訊]  
　　上海泰晤士報云昨日上午十一時十五分有俄人四名至霞飛路五百六十七號無線電商店擊破玻璃窗盜去値洋千元之無線電及電氣材料置入汽車駛去後十五分鐘復駛回按開洛公司遠東經理萊氏在該屋設有無線電部是晚聞玻璃碎聲及汽車行動聲即披衣至第一層窗前窺視適見四盜乘汽車駛回内有一人挾手槍下車以磚擊玻璃窗餘三人則處車内萊氏即大呼是人乃從容登車緩緩駛去萊氏望見汽車之號數翌日查明此車乃愼昌洋行尼爾氏於星期三日在泅水總會前失去者該商店側住一俄人眷屬據謂是夜初聞玻璃碎聲即大呼有盜盜等置若罔聞又謂諸盜行刦時有一安南巡捕乘脚踏車駛過彼等雖向狂呼有盜而該捕不顧而去出事後萊氏曾報告法捕房但捕房中無一操英語者故遲至二小時後始有法捕到場查勘捕房中人之意俄盜必寓租界之外用所竊之汽車在法租界及公共租界乘夜行刦 
[水兵强奪崗警槍械之交涉]  
　　淞滬警察廳近據一區一分署劉署員呈稱本月十二日夜半敝分署轄境有形似某國水兵四人突向第七守望崗警强暴奪取槍械該警情急狂鳴警笛該水兵等逃入附近某大工廠内該警等因係洋商工廠未便入内報請核奪等情常廳長以該水兵以强暴奪取槍械設或肇禍有傷邦交故特據情函致駐滬交涉公署請爲函轉該管領事轉飭該國水兵嗣後不得强奪崗警槍械以免肇禍而保公安云 
[印人被控案展期續審]  
　　大晚報云印人格甘辛氏今日在英警務公堂被控自一月一日至三月二十日止私藏煽亂性報紙·意圖散布之罪印人到庭觀審者逾數百人堂上下非常擁擠格氏被捕後嗣在其明德里九十九號家内抄出複寫器一具書籍報紙多種均於今晨呈案堂上略詰一過諭展期星期一下午續審 
[西飯店寓客私藏軍火之查獲]  
　　大晚報云法租界捕房人員會同公共租界捕房人員携意領署簽字之拘票於今晨一時許搜查老靶子路十七號意人所設之西飯店拘捕一人抄出自働手槍十一枝子彈一千二百八十三顆及木製槍匣一只該飯店經理與此事無涉所拘者爲法人尼古里氏軍火即在其房中抄出尼氏已解往法領事署審問 
[丹麥新總领事將抵滬]  
　　字林報云丹麥駐滬總領事自賴紹氏去秋逝世後暫由副領事代理刻聞丹外部已簡派朗克佳氏來滬繼任總領事朗氏畢業於哥本哈根大學一九一一年出爲律師翌年入外部嗣後服務各處充任駐英及駐美使署秘書及紐約代理總領事最近任駐德使署頭等秘書現乘丹麥公司亞洲號輪船來滬下星期内可抵云 
[航業雜訊]  
　　法國經濟視察圑到滬法國視察遠東經濟圑圑員共十二名其圑長亞特流氏副圑長極羅登氏昨已搭乘法郵船盎奇司號至滬至日領署謁見矢由領事因该圑尚須赴日也闻此間法日兩當道於明日起將分期歡讌該視察圑该圑留滬六天考察經濟商務兩項定二十六日搭原輪赴日 
　　揚子江下遊之新輪長江下遊自南京鎭江清江以次現由華商顧文琦投資剏辦新輪公司曰天泰輪局以三萬元代價特置淺水級輪三艘一名同發載量三十噸一名同德載量十噸一曰同裕載重二十噸今船已出廠行將開班故特呈請江海關註册發給執照矣　　揚子江上遊商輪激增揚子江上遊之宜昌·沙市·湘潭·岳州·及長沙重慶各航路内本年航行之船較去年更爲起色僅長沙一路内本埠怡和·三北·已增三船而宜昌至淑瀘一線内本年英·法·意·美·四國均有新輪加入上年上江船總計爲二十五艘以上加以本年新加入各輪統計已超過四十艘矣今歳湘潭宜渝航業之發達誠爲外商澎漲揚子江航行權之表現此四十餘輪上江船中華商船不到十分之二也 
[借用常熟同鄉會名義之反響]  
　　常熟自李知事接任後有人來滬借用常熟旅滬同鄉會名義向各當道請求撤李茲有該邑人平襟亞吳虞公等以旅滬將近十載未聞有同鄉會遂亦致電省署否認該會電云南京韓省長張軍長鈞鑒近有少數常熟人遊玩到滬忽用旅滬同鄉會名義致電鈞座請求撤换李知事等情查鄙人等旅滬將近十載並未闻有常熟旅滬同鄉會之成立顯係少數人假借名義冀便私圖鄙人等誓不承認除一面登報召集眞正旅滬同鄉外特此電聞以明眞相常熟旅滬同鄉吳虞公·平襟亞·吳駿公李龍公·戴渭清·魏冰心·等五十人同叩 
[上海殘廢教養院之發起]  
　　上海殘廢教養院發起人聶雲台·方椒伯·徐乾麟·祝蘭舫·周渭石·徐可陞·馮少山等三十五人昨致本埠各公圑函云敬啓者人生五官百體爲視聽言動之樞機若乃視不見聽不聞言動不得自由是爲殘廢殘廢之苦實人間第一地獄誰無惻隠之心試易地以思其慘痛爲奚若上海爲痛商巨埠中外觀瞻所繫而老幼殘廢求乞哀號觸目皆是實足貽笑外人有傷國體僕等蓄志收養久矣祇以汲深綆短恒懼弗勝素仰貴會痌瘝在抱一視同仁爲敢據情奉達還期借重毅力共策萬全將一般老幼殘廢設一處所盡數收留教養兼備辦法祗求實惠力戒鋪張所有經費按殘廢者之籍貫由旅滬各同鄉圑體分别人數多寡酌量撥助事關國體民命當荷樂爲贊成乞將附上之答書蓋章簽字賜寄敝處以便積極進行不僅殘廢者之幸即貴會造福之宏永垂於不朽矣又附草章及殘廢圖各一紙至請察鑒是禱云云 
　　尚有本埠新聞轉入後頁 
 
 

Page 15

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *本埠新聞二 
[松江運副秦中行接任]  
　　松江運副一職自行浙戰事以來屢經更易比時局已定鹽務署仍著前簡之秦中行接任並得浙孫同意故秦已於日前在新區公署正式接篆辦事矣 
[保衛團今日檢閲隊伍]  
　　閘北保衛圑定今日（二十二）下午一時在宋公園檢閲團丁隊伍先期由該團函知總副董事及各支團長等今日將全體與會云 
[清鄉局查獲軍用品彚誌]  
　　清鄉局稽查員王志祥於前日（十九日）在寳山縣境内諸倪家浜墳洞内查得槍子數十顆剌刀二柄軍衣十五件携回呈報該局長又該稽查於昨日（二十一日）在寳山縣境内陳家宅地方草亭内查獲指揮刀二把剌刀一把子彈多粒軍長衣一件隨即携回該局呈報 
[滬南六路商聯會特别委員會記]  
　　滬南六路商界聯合會昨日下午八時召集全體委員會評議長樂樹滋主席議案如下（一）劣質雙毫銀角充斥市面案公决通告本路各商店一律拒用免致流毒（二）上海各路商界總聯合會發起追悼孫中山先生大會於二十二日在寗波同鄉會舉行議决通告全體職員屆時整隊前往追悼以誌衰忱末主席報告商會總聯會送來通告單二百份畢遂散會 
[美華里弄口發現被害男屍]  
　　頭部受有槍傷 
　　前晚夜半十二句二十分鐘西華德路塘山路口美華里弄内發現被人暗殺斃命之男屍一具經巡捕查見歸報捕頭派探沈禹舟·陳儒海·將尸舁送斐倫路驗屍所昨日午刻報請公共公廨陸襄讞與日領田島氏蒞所驗明塡就屍格升座公位即據沈探等投訴死者查無家屬惟其因何遭人暗殺尚未查明请示中日官得供會商之下援筆判曰檢驗得無名男屍委倭生前被人用手槍擊傷腦部至死查無屍屬即飭地保報堂給棺收殮發壇暫厝聽候尸屬認領仰捕房嚴緝兇手到案究辦死者頭部受槍創一處係屬致命傷年約二十六歳身穿元色洋緞棉袍假直貢呢馬褂藍華絲葛套褲紥脚管白布單褲中等身材現捕房正在着手偵查此案眞相云 
　　文匯報云今日上午零時三十分許一六八四號華捕在西華德路塘山路間美華里内發見無名男屍一具臥於血泊中衣履俱全年約二十六歳左右當去其帽時忽墜落子彈一枚嗣查見額際有槍傷並在附近檢獲三二口徑手槍彈壳一枚當即舁往驗屍所候驗至案中情節正由提籃橋捕房偵查中 
[有利銀行分派股息]  
　　文匯報云本埠有利銀行接倫敦總行電告去年末屆股息甲乙丙三種股均派八釐（所得税在内）連上屆所派股息合計全年共得一分六釐（所得税在内）此外撥公積金五萬鎊滾存下年十五萬八千鎊 
[淞滬第六區警署今日成立]  
　　滬西警察署由曹家渡商聯會姚餘慶會長呈准常警廳長增設並以警餉爲難即於原有滬南北五總署内各撥警士二十名派往該署服務以增勤務而不增餉闢防地而預保主權籌備以來現已就緒由常之英廳長委任該廳行政科科員顧蔭庭爲署長定名（淞滬第六區滬西警察署）今日（二十二）上午十時正式成立昨由該警署函邀本埠紳耆屆時蒞臨指導一切藉作此第警務進行之南針云 
[閘北商聯會請修築恒豐路]  
　　閘北商界聯合會昨致函滬北工巡捐局云敬啟者查恒豐路路身本以黃沙建築基礎旣不堅固兼之日久失修所以凹凸不平天晴則灰沙蔽目天雨則泥濘不堪車輛疾馳泥漿四溢不僅兩旁店舖受累匪淺而路人行走更感崎嶇用特具函上送迅予派匠尅日興工修築以利交通而便行旅實爲公便 
[水箱爆裂炸傷工人案之訊結]  
　　判罰洋三十元 
　　閘北春華池浴堂水箱爆裂炸傷工人當由警署將工程草率之機匠工頭張和尚函送法庭訊究業經地檢廳起訴審判廳昨午由推檢各官開庭審理常庭宣判張和尚玩忽業務傷人之所爲着令處罰洋三十元以儆 
[法捕房破獲劇盜]  
　　法捕房特别機關探目近在某處破獲劇盜數名並抄出手槍聞該匪等犯案甚多今尚在補緝同黨到案併究 
[卡德路昨晨之刧案]  
　　昨日（二十一日）晨四時卡德路九十九號門牌某黃包車公司被盜匪四人闖進屋内一盜袖出手槍餘盜各出利刃嚇禁聲張當被刧去鈔洋共二十七元出門逸去事主等未敢聲張約三小時後始投該管捕房報告又函云昨晨五時許有盜匪五六名侵入滬西卡德路九十九號某公司兩盜站於門首把風餘盜肆意搜括當被搶去鈔票銀洋七八十元事主見盜執有手槍不敢聲張迨得贓逃逸始投該管捕房報告 
[綁票案内之汽車夫開釋]  
　　飛星汽車公司之車夫張福卿因於一月十三日爲綁票匪開駛汽車至愚圍路將邊瑞卿家五歳男孩阿毛架去匪並開槍擊斃女傭陳秀鳳嗣經捕房將張拘解公共公廨審訊情形迭誌前報昨由李襄讞會同英惠副領事續審被告張福卿之代表甘維露律師向張詰據供稱是日上午輪我值班故雖我妻有病遣人來唤猶不能離開公司旋有四人到來雇坐汽車我當將四千零七十二號汽車開出乘者初命駛往火車站繼又令轉赴愚園路及至愚園路四人均下車未幾内中一人抱一小孩上車該孩手拿餅乾吃食當時我並聞有手槍聲若輩上車後着我開往閘北華界停於弄口若輩即給我車資五元外加酒資四角抱孩而去我實不知其係非法舉動等語並由張妻陳氏到堂作證中西官核供以被告張福卿對於本案證據不足判令註銷張開釋 
[被竊汽車在小浜内查獲]  
　　上海泰晤士報云上海會德豐駁船公司費斯氏之汽車於星期四夜九時至十一時間在上海總會前被竊昨晨由捕房在蘭路小浜内查獲汽車半没浜内燈仍未熄水淹輪上至該汽車如何駛入浜内尚未查明 
[交涉署聘方昇平爲秘書]  
　　逖百克大律師事務所繙譯方昇平君近經特派江蘇上海陳交涉員聘爲法文秘書已將委狀頒給方君收受矣 
[麥家圈之小火警]  
　　昨晚六時三刻山東路麥家圈松茂源紙店樓上忽然火起當經救火會員役駕駛皮帶車馳往取水澆熄未受鉅大損失 
[開設跳舞會呈請給照之不准]  
　　韋蔭棠遷在北四川路開設萬國跳舞會兼賣各國食品特投淞滬警察廳禀請給照並請令行警局隨時保護常廳長據禀後以跳舞會與出賣各國洋酒最易滋生事端早經示諭嚴禁該商所請各節事同一律碍難照准昨已批駁矣 
[浦東刧案盜匪已由檢廳起訴]  
　　夥刦浦東陸里橋陳家橋等處各商店財物案内盜犯崔二·崔三·並郭同仁等由淞滬警廳函解法庭請辦在案茲悉此案業奉地方廳張檢察官訊供明確判令各犯分别還押昨已起訴審判廳請爲　審 
[買兒迭被纏擾之探究]  
　　余家牌樓九十五號成衣店主周維亭·周李氏·夫婦前因乏嗣憑中價買任孟氏襁褓之孩爲子迄今已閲數年近來任孟氏偕夫任鑫卿向周加借銀洋取去洋三十六元孟氏等猶不滿意昨晨又往纏擾周夫婦偕鄰人顔朱氏爲證投控二區一分署派警將任夫婦及任之證人謝啟順一併傳到因其枝節甚多判令備文將兩造並各證人函送地方檢察廳訊辦 
[張步堂請求將子保釋不准]  
　　張學義前在閘北販運軍械爲偵探查獲人贓拘送警廳發科研詰張供認不諱判令收押候辦張父張步堂前日投警廳禀求將子交保常廳長諭令傳案發科研詰之下以其揑詞謊報本應薄懲姑從寛宥申斥不准 
[拐兩女之兩犯一併查獲]  
　　潭子灣石灰窑三廠地方有苗富晋與嫂苗沈氏同室而居富晋之女苗桂花十七歳沈氏之女苗小妹二十二歳皆未字人舊曆本月二十一日忽遭蘇大四子·劉振祥·等糾衆到家將桂花小妹一併搶去藏匿無踪當時苗富晋與該氏等投報警署飭緝嚴查前日各探警在恒豐路華盛坊某號門牌將蘇·劉·二犯先後拘獲復將桂花小妹一併查獲解送警署昨午備文申送警察廳訊辦苗富晉·苗沈氏亦相繼投案候質 
[和誘婦女監禁一年]  
　　婦人陳周氏住滬西勞勃生路美芳里前日扭江北人李陰山至普陀路捕房控稱李於本年一月二十八日下午將氏女劉陳氏誘拐並被將五個月之女孩帶去捕頭飭將李收押昨晨派探崔順和解送公共公廨請究據劉陳氏上堂供稱向開大餅店李陰山係所雇餅司陰曆正月初三我與丈夫劉振發往母家拜年我夫當日歸店我留宿母處至初五日李陰山來謂我夫命渠來接我回家因即抱五個月之女孩隨李同歸途中李雇車將我送往斜橋嗣又被帶往蘇州　門外其兄家後聞人言李已與人講定價格三百欲將我帶往天津賣人長三妓院因此我情急通函我母於二月初八日到蘇將我及女孩領回上海其時適李不在兄家故我等得以來滬前日李又至美芳里弄内被我母瞥見鳴捕將李拘究云云並由陳周氏·劉振發·分别上堂證明被告誘拐情狀質之李供劉陳氏自願跟我屢次約我出外吃茶我均勸令回家奈彼終不肯聽等語邵襄讞核供商之義來副領事以被告之所爲實觸犯刑律三百四十九條和誘罪判監禁西牢一年劉陳氏交其夫領回管束 
[串拐人妻分别押儆]  
　　江北人黃漢章前晚與陳長友在麥根路誘拐鍾樹鑾之妻王氏當彼本夫覺察報告靜安寺捕房派探目曹阿三將黃·陳·拘獲昨解公共公廨中西官質訊之下判黃押西牢四月陳押三月鍾王氏交其夫領去 
[威迫女子賣淫之懲罰]  
　　婦人何陳氏在天津路德順里二百七十二三號門牌私設雉妓院威迫女子愛寳賣淫近因該女梅毒大發氏乃送往仁濟醫院醫治經專查妓寮之西捕頭康生與三道頭華捕郭阿根查悉將何陳氏拘入捕房昨解公共公廨中西官質訉之下判罰洋三十元或押女所一月王愛寳發濟良所留養 
[禁止清明節親戚往來錠帛]  
　　塘灣鄉董彭召棠鑒於去年兵禍民力拮据邀集各圖董集議援照去年定例禁止清明節親戚往來錠帛以節糜費而䘏民艱並頒六言韻示雇人鳴鑼警告俾衆週知函請鄰鄉共同禁止以歸一致云 
[飛禽罹疫]  
　　本埠西南鄉連日以來農家所畜家禽如鷄·鴨·之類死亡相繼爲數極多且天空飛行之鳥時有落下立刻斃命鄉人甚以爲異 
[兩騙子分别押儆]  
　　蘇州人陳偉卿·陳炳謙前因串黨在江西路六十二號虚設中央貿易公司向南京路南有裕腿店·北京路公興號·大東門福記紙號騙取值價一千數百元之火腿四十七只·銅牀六張·紙張四百十八件變價分用案發被包探朱漢波獲解公共公廨審訊終結昨晨由陸襄讞會同日副領事田島君升座宣判以陳偉卿屢犯不悛押西牢一年期滿逐出租界陳炳謙押滿六個月贜給各原告領去 
[假名修屋之兩賊分别押儆]  
　　本報前記竊賊假扮工匠以修屋爲由偷竊衣物一事日前滙司捕房探目陸連奎曾拘獲此種竊賊常州人王金生·楊阿根兩名彼等　於上月六號手携鉛桶風爐等物至東唐家弄二百二十八號半門牌張梅峯家冒充房東派來修屋乘隙竊去值洋二百元之狐皮袍一襲現經該探目查得新閘路居人王士卿·靜安寺路唐越若·麥根路周李氏·成都路陶桂記·等各家失竊皮衣均係王楊兩名糾黨所偷遂向各當舖吊出原贜昨晨傳同失主將王楊解送公共公廨請爲嚴辦經中西官質訉得實判决王押西牢二年楊押一年半期滿一併逐出租界贜給各原告領去 
[過犯攫挖耳押六月]  
　　張雙喜前日在漢口路攫取婦人劉蕭氏之金挖耳一支當被一百十四號華捕與包探王德標查獲昨解公共公廨中西官訉得張係過犯判押西牢六月期滿逐出租界贓交原主領去 
[控掯贖方單案之訊判]  
　　黃金氏前延律師代表投法公堂控姑韓氏掯贖方單一案昨又傳訊原告律師稱茲由公正人查得該地每畝共值三千二百五十兩共有一畝二分值洋三千九百餘兩原告應得一千九百五十兩請求嚴追外所有堂費等歸被告負擔等語中西官判着被告交保出外交還原告地價銀一千九百五十兩堂費公正費被告負擔 
[吳淞之查烟敲詐案]  
　　吳淞近來時有冒充稽查員及偵探等前往向私賣雅片者敲詐昨日又有自稱某機關偵探張某到淞串同楊仁生等至西鎭王姓家中敲詐開香作之陳少清洋四元經陳往警局告發由戴巡長等在鎭拘獲同黨楊仁生·范官福兩名而自稱偵探之張某則已不知去向顔局長命將楊仁生范官福二人押候調查一面着將張某交案質訊 
[控追欠欵判向管轄衙門起訴]  
　　友華銀行前延律師代表投法公堂控已故鮑楊·鮑興·鮑焜·之遺產承繼人鮑明常不理欠欵一案昨日傳訉先由原告代表律師　勒稱此案管轄問題應請堂上先行解决查已故鮑焜即鮑明常之父親係在日本地方因地震身死後鮑明常即延律師來案請求爲遺產承繼人而鮑明常旣爲乃父之遺産承繼人應負清理債務之責云云鮑明常由普萊梅律師代辯稱已故鮑楊乃是日本中法銀行買辦前將鐵箱一只携來上海存在上海中法銀行後來鮑即爲地震身死經鮑明常來申取箱適敝律師係該銀行清理人故來案請求准予鮑明常爲鮑楊等遺産承繼人曾經登報聲明原告應至日本管轄法庭起訴中西官判以訊得被告係在日本經商債權人應向管轄衙門起訴本公堂未便受理堂費原告負擔 
[小工行兇之科罰]  
　　小工劉達子於本月十三號在楊樹浦糾黨持棍擊傷沈鳳山被捕解由公共公廨押候訉究在案昨經公廨中西官提訊之下判决劉罰洋二十元充公再給原告傷費洋五十元 
[張玉振褫去軍服驅逐出境] 　 
　　營口人張玉振自稱係奉軍第三軍衛隊手槍連事務長來滬找尋郭軍長寓閘北大通旅館内前晚因酒醉在棧内滋閙被四區警探駱宗奎禁阻不服報告寗署長派憲兵排長王子雲同往將張逮案經署長訉問一過判張褫去軍服驅逐出境如敢逗遛拘案重辦不貸 
[尋獲逃妻之控究]  
　　鎭江人鄒廣亮住租界海寗路其妻魏氏於民國十二年八月被同鄉陸榮海誘拐來滬匿居中興路采芝坊前日由鄒尋獲鳴警拘入五區二分所經史署員訉判解科昨移檢廳核辦 
[欠欵限一月還清]  
　　陳子翰前延律師代表投法公堂控洋人沙斯不理虧欠巨欵求追後奉判限理昨又傳訊被告稱商人今每日不過　得一二元之數且家中尚有妻子兒女等實情無力措置請求成全等語中西官判仍照原斷限一月還清 
[房客控房東之堂諭]  
　　法租界巨籟達路居民卞張生·李和春·等十餘户投法公堂控房東新仁記妄加租金一案昨經中西官商明堂諭判着原告等酌加每月二元房東要求押遷及損失一節應母庸議堂費公正費兩造各半負擔 
[公共公廨訊案彚錄]  
　　昨日公共公廨訊理民事訟案併誌於下（一）美商友華銀行延　克令律師訴了子登不付支票銀二萬五千餘兩案結果改期一個月再訊（一）美商眞昌洋行延樊克令律師訴沈義泰店主沈榮榮欠貨洋案結果飭被告到案執行（一）明昌木器店訴山次姑娘欠貨欵案結果此案原告勝訴惟原告供給之貨不能令被告滿意應着被告按照原告控數八成付欵當費歸被告擔負（一）梁李氏延張　雲律師爲已故梁杏林遺產聲請案結果補給諭單一紙着聲請人收執（一）謝蘭生延朱斯芾律師聲請執管遺産案結果公示無人反對准給諭謝蘭生等執管其故父謝子楠全部遺産（一）方宏斌爲已故方心葵遺產聲請案結果此案本廨業已受理函復海鹽縣查照並由檢察處函詢報館何人登報（一）熊瑞生延克威律師訴楊金榮等欠借洋案第三被告延慕思律師辯白結果第三被告控案註銷候飭第一被告到案再訊 
[誌謝]  
　　昨承中華書局惠贈第一五五期（小朋友）第三○○期（英文週報）各一册謝謝 
來函 
[淞滬警察廳來函]  
　　逕啟者頃閲本日貴報載有昇源猪行秤手被拘一則與事實未合昨日一區一分所送到猪商陳同興扭訴昇源猪行司秤吳松富行使大秤限價强買當經發科訉據吳松富供稱行使二十八兩八錢大秤不諱並稱七家猪行皆行使上等大秤秤猪等語又據猪商張有富禀訴七家猪行所設猪棧甚不適宜猪入其笠不久即死藉圖抑勒又定低價强買·大秤壓制等語證以吳松富供詞則張有富所訴信而有徵故不得不予澈究以懲牙紀報載便衣稽查指其買賣不公上前干涉並非事實即希登人來函欄　以當更正爲盼江蘇淞滬警察廳啟 
[上海縣議事會來函]  
　　敬啟者本日報載各公圑籲請張軍長撤回淞滬境内補充隊一則僅由敝會具名並非各公圑聯銜此係訪員誤會核與事實不符爲特函逹即希更正爲荷上海縣議事會謹啟三月二十一日 
公布欄 
[上海地方審判廳]  
　　民庭主文一件判决高則誠與張茂松米欵涉訟一案（主文）張茂松所欠五豐米店之米洋二十一元四角　向高則誠給付訴訟費用歸張茂松負担本判决應予假執行一件判决胡麟慶與秦寳升等債務涉訟一案（主文）原告對於秦寳升之元本債權銀洋二千元利息債權銀洋八百四十五元又自民國十三年舊曆十二月起至執行終了日止照元本二千元按月一分三釐之利息債權應先就供抵押之上海縣十八保十六圖十八圖及六并三十七圖之田二百畝一分一釐五毫行使如猶不能供全部之清償即由秦寳升歸還但計算全部利息不得過一本一利原告其餘之請求駁斥訴訟費用歸原告負担十分之二秦寳升周鐵生各負担十分之四一件判决蔣劉氏與王松年存欵涉訟一案（主文）被告經理之永生安記製革廠廳償還原告存欵洋二百元及自甲子年四月二十三日起至執行終了之日止按週年一分計算之利息訴訟費用由被告負担一件判决林鴻　與王錦英租金涉訟一案（主文）被告應將房屋遷讓交予原告收回並應清付原告租金小租及　欵洋一百六十四元五角三分五釐并二　本年二月十四日起至遷　日止之租金按每月十三元計算二　本年二月起遷讓日止之租金十五元計算訟費由被告負担原告假執行之聲請訴斥一件判决張寳亭與張馬氏田房涉訟上訴一案（主文）原判廢棄被上訴人在第一審之請求駁斥本案訟費由被上訴人負担以上三月二十一日 
[上海地方檢察廳]  
　　批示湯自新呈悉　本廳無發給律師證書之權所請碍雖照行此批顧欲高狀悉業已函提矣仰即知照此批　桂榮狀悉本案已經起訴仰赴同級審判廳請求可也此批楊先芬等狀悉此批周正　狀悉仰即來廳候訉此批邵梅生狀悉仰即來廳候訉此批稽漢陽仰即來廳騐訉再奪此批劉國揚等狀悉仍候法租界會審公廨覆到核辦此批陳士鳳狀悉爾妻如被何金文串誘藏匿仰即鳴警解案以憑核辦此批魏錦成狀悉仰即來廳候訉此批張馮氏狀悉候送同級審判廳裁决此批郭忠應狀悉候呈送江蘇高等檢察廳核辦此批劉何氏案已起訴靜候判决此批馬阿小等案經訴辦母庸牽累多人此批以上三月二十日 
 
 

Page 16

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *[商業市况]  
　　北京專電（二十一日下午六鐘） 
　　前塲整陸現貨開盤七七五收盤七七二下月期七八玖陸開盤三一四高至三二零五收盤三一九五後塲柒長現貨開盤七零二收盤七零二五玖陸開盤三一九收盤三二一五 
[洋厘轉漲]  
　　昨日洋釐早市價七錢二分四厘二毫半午市又大價七錢二分四厘七毫半比較上日漲起一厘三月底期洋早市開盤七錢二分三釐收盤七錢二分二釐八毫七忽五午市收盤七錢二分三釐三毫七忽五比上日大六毫二忽半銀拆早午兩市均懸掛白借仍無上落 
[國内滙兌市况]  
　　上海銀行三月二十一日國内滙兌行市報告云今日京津匯銀洋均跌接津昨發來電厘價未動仍爲六錢八分四厘申匯略緊滬津洋匯内盤亦遂略軟牌價京跌五角津跌一元計京公砫爲一千○五十四兩跌去五錢洋爲一千○○五元津行化爲一千○六十二兩亦跌五錢洋爲一千○○三元漢匯銀略漲洋愈疲計洋例爲一千○三十兩二錢五分漲起二錢五分洋爲一千○○一元跌去一元據近日該埠來電行市觀察申滙站九百七十二兩六錢或七八錢以上厘價站七錢○一厘五以上銀拆逐步提高今電爲一錢七分較昨電驟漲七分故漢埠金融較前爲活動而銀根因月底大比期轉趨於緊也濟南電未到銀滙無市洋仍爲一千○○八元烟台銀爲一千○三十七兩洋漲一元爲一千○○十元云 
[法日滙掛牌略縮]  
　　昨日星期六先令揭曉法匯小五法郎東滙小二五外餘無變化先令仍掛三先令零半辦士印滙仍掛二百零二羅比二五法滙改掛一千四百法郎美滙仍掛七十三元香滙仍掛七十四兩七錢五分東滙改掛五錢七分六二五嗬滙仍掛一百八十一盾半新滙仍掛七十七兩 
[先令市况平平]  
　　昨日星期六先令掛牌勿動内價平平交易平常價無升降銀行六月份賣價三先令零七五買價三先令零八七五午後休息無市 
[美滙市况清淡]  
　　昨日星期六美滙掛牌亦然勿動内價無上落交易清淡银行六月份賣價七十三元二角半買價七十三元三角七分半 
[東滙市况堅穏]  
　　昨日星期六東滙牌小去二五内價初時平平後略疲零六二五即行回起人心尚堅銀行交易尚稱不惡六月份賣價爲五錢七分三七五至五錢七分三一二五又至五錢七分三七五買價五錢七分二五至五錢七分一八七五又至五錢七分二五 
[標金堅定]  
　　昨日星期六大條銀來電近遠期均縮零六二五近期改掛三十二辦士遠期改掛三十一辦士七五花旗滙兌開盤小二五收盤勿動銀價小一二五日英美匯兌均大一二五五月份標金開盤價爲二百八十三兩五錢較上日好銀一兩人心堅好故金價又高三錢爲三兩八錢各同業多頭粉見補出故金價小至二兩七錢但人心尚好買氣亦旺金價即復高至三兩四錢小至二兩九錢先令揭曉時金價高至三兩三錢有東滙小二五故價小至二兩三錢略高至二兩八錢小至二兩二錢（全市最低價）·其後市况復好最高曾至八十四兩（全市最高價）·交易暢旺後銀行東滙復鬆故標金回小至二百二十二兩七錢收盤較上日尚好二錢烚赤價仍爲三百三十二兩二錢五交易平常登賬價格三月份二百八十兩四月份二百八十一兩五月份二百八十三兩補水二百八十兩午後無市 
[公債現暢期清市價續疲]  
　　昨（三月二十一日）各債期貨市况較前益形寥落市場人氣閒散異常全日成交共一百三十一萬元整六計五十八萬元金融五十三萬元七長二十萬元現貨交易較前日爲盛前後市計開出八十一萬四千元中惟九六市面最佳計七十三萬三千元整七次之亦做開五萬六千元整六計二萬二千元金融五年極清五年二千元金融一千元昨市各債市價較前續稍下跌全日市面甚形平定各債均僅上落於二三角間前市開盤時各債價尤疲弱較前日多續跌半元左右惟以後價稍回堅結果比前日九六回漲半元整六現貨及期貨三月期則各續跌四角許七長近期貨續小二角其他各債期現貨亦略跌一角餘五年小票於前市開出一盤較上週三時驟跌一元半茲分述如左 
　　金融公債金融現貨祗前市做開價九十一元八角較前日前市回跌四角期貨三月期九十二元比前市好一角較前日續跌一角半四月期（除息）八十九元一角較前市縮一角比前日續跌一角 
　　整理六厘整六現貨亦祗前市做開一盤價七十七元二角半比前市跌下三角半期貨三月期七十七元四角比前市大二角半較前日續跌四角四月期七十七元八角比前市好起二角較前日亦續小一角 
　　七年長期七長現貨前後市均無交易期貨三月期七十元零五角半較　　　　一角半比前日續跌二角四月期七十元零八角比前市漲高三角較前日　　　　　 
　　九六公債九六現貨三十一元九角半較前市　　　　　　比前日回漲半元 
　　其他各債各債現貨除上所述者外五小整七各於前市開出一盤五小價八十四元較上星期三日飛跌一元五角整七價八十一元一角整七小票八十元均與前日同 
[外股市况堅穏]  
　　海利洋行報告云昨日外股市面一如前日橡皮股仍極硬價較前增漲各股成交價格如下公共汽車十三兩二錢半會德豐平常股六月期一百兩怡和十一兩九錢匯豐英金一百四十一鎊友邦美金三百元藍格志聯合股二十五兩半阿爾麥七兩半英爪華九兩半白都安南一兩零二分半白結子六月期一兩五錢半陳時七錢半康沙利特三兩半咖啡老股十二兩半至十二兩七錢半六月期十三兩半新股十一兩可太把路一兩一錢半派堂六兩里派一兩二錢半上海拍亨一兩生格杜利八兩太拿米拉六月期一兩零七分半 
[紗花堅疲]  
　　現紗成交二千餘包···日紗較本紗堅俏 
　　本埠存棉約有三萬六千包···較上週又增六千餘包 
　　昨日星期六美棉初因利物浦電訉不利而跌旋因週末統計利於買方及旱區缺雨市勢回堅計期貨漲二十三至三十一磅音現貨漲三十五磅音英棉期貨漲十三點現貨跌十二點印棉初隨美棉消息疲弱後因本地多頭積極購進價格趨漲計孟加拉及奥姆辣不動白羅溪漲一羅比大阪紗市及三品取引所均停市本埠紗市因客帮中除化帮稍有進胃日商收貨直接裝運青島外其餘各帮交易不多故市價無甚榮辱至原棉方面因通花及姚花每日均有到貨漲勢暫停總之目前市勢稍漲即跌略疲即回有趨停頓之勢茲將期現紗花市况分列於後 
　　期紗紗布人鐘標準前市本月份因存底不充價漲三錢餘月因買方零户紛紛轉賣跌小二錢至五錢後市因客銷甚暢回漲一錢至七錢全日共成交一萬五千七百包收盤價列後 
　　三月期　一七五·八○　漲·五○　六月期　一七一·七○　跌·一○ 
　　四月期　一七四·四○　　·五○　七月期　一七○·九○　　·二○　 
　　五月期　一七二·七○　　·二○　八月期　一七○·七○　　·一○ 
　　現紗客帮方面川帮進二十支金城二十包牛莊帮進本日紗五百包江西帮進六百包烟台帮進三百餘包廣帮進二百包長沙帮一百餘包内地帮進小包一百五十包其餘青島濟南蕪湖寗波福建野鷄等帮共進三百餘包日紗漲一兩左右本紗漲二錢五分至五錢申新紗廠開出十六支人鐘四百五十包扣佣價一百七十六兩東方紗廠開出十六支文明三十五包扣佣價一百七十二兩内外紗廠開出十六支水月一千包凈盤價一百七十六兩又二十支水月一千五百包凈盤價一百八十四兩三四月份出清餘牌市價列後 
十六支雙象　一七五·五○　十六支紅圑龍一七二·五○　十支荷峰　一五九·七五　 
十六支大發　一七五·○○　二十支雲鵬　一八四·○○　十支三虎　一四七·○○ 
十六支寳光　一七八·○○　二十支五福　一七九·七五　十支大發　一五八·七五 
十六支丹鳳　一七二·七五　二十支牧羊　一七九·七五　十支三星　一三九·○○ 
十六支雙虎　一七一·七五　二十支鴻禧　一八○·○○　十支豐年　一六一·○○ 
十六支藍鳳　一七六·○○　二十支金城　一八九·五○　十支鴻禧　一五九·○○ 
十六支日光　一七六·七五　二十支豐年　一八五·五○　十支藍龍　一三九·五○ 
十六支鴻禧　一七二·七五　二十支人鐘　一八五·二五　十支富貴　一六一·七五 
十六支水月　一七六·七五　二十支立馬　一八七·○○　十支雙喜　一六一·五○ 
十六支人鐘　一七五·○○　二十支水月　一八四·五○　十支童子軍一六一·五○ 
十六支胭脂虎一七四·五○　二十支仙桃　一八五·五○　十支金城　一六五·七五 
十六支地球　一七五·○○　二十支三羊　一八七·七五　十二支天官　一六二·五○ 
十六支文明　一七一·○○　十四支四喜　一六五·○○　十二支人鐘　一六五·七五 
十六支富貴　一七六·五○　十四支藍圑龍一七○·五○　十二支富貴　一六六·二五 
十六支豐年　一七六·五○　六支鐵錨　一一四·七五 
　　期棉通州標準前市因原棉到貨甚湧場中賣氣旺盛各月跌一錢五分至二錢五分後市因人心仍疲價格續跌五分至一錢全日共成交三萬五千一百包收盤價列後 
　三月期　四二·九五　跌·三○　六月期　四三·五○　漲·二五 
　四月期　四三·三○　　·二五　七月期　四三·六○　　·三○ 
　五月期　四三·四○　　·二五 
　　現棉公會消息碼頭到通花二千五百包呌價四十三兩六錢姚花到五百五十担價未詳其餘廠商號家進胃仍健市價如左 
　　通州花　四四·七五　東方進　一○○○包　現貨送廠 
　　陜西花　四三·二五陳公茂進　　二○○件　抵解内外廠 
　　陜西花　四四·二五　怡和進　　三○○件　現貨送廠 
　　天津花　四一·六○　永記進　　　六○件　現貨棧交 
[絲市依然不暢]  
　　昨日洋莊絲市交易不暢歐美各莊鑒於海外销路日衰滬埠絲價不鬆咸各觀望成交益清新陳白廠經昨祗連納等行購去上等貨二十包行情仍挺輯里干大經則惟開利泰和二行談進中下等貨二十包絲價尚堅川黃絲經計由逹昌等購去三十包價亦平定灰經無聞成交云 
[粉市轉漲]  
　　昨日粉市又見轉漲上午開盤後客帮去胃均甚寥落而洋粉價漲之風傳彌漫市場多方利用時機互相賣買市價步升近期有一二分之漲度遠期亦漲數厘午後開盤後抵補尚稱不弱市價盤旋不動收盤結果本月份價爲二兩三錢五分二五三月份爲二兩三錢五分半均較前日收盤價各漲一分二五四月份爲二兩二錢四分較漲半分閏四月份爲二兩零二分七五較漲七厘半期粉成交額上午十七萬一千包下午十五萬一千包收市十二萬九千包共計四十五萬一千包股票上下午成交六十五股價由五十五兩二錢跌至五十四兩七錢旋漲至五十五兩較前日收盤價計跌一錢現粉仍無出口 
[糖市平疲]  
　　昨日東滙市况仍見好象而糖價則復平疲現貨價開七兩八錢本底七兩八錢七五三底七兩九錢五四月份八兩零五與昨前價相仿彿據空頭宣傳爲係荷市轉軟但探之洋行則並不謂然市况如斯顯係受空頭之操縱二十四號粗砂抛貨八九月份期來電　　　　新規黃岡青開五兩一錢五廣氷抛兩星期後交貨價九兩二錢云 
 
 

Page 17

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *自由談 
　　能反覆道己過短斯人必老奸巨滑者流千萬結交不得[  子馨]  
三言兩語 
[勸吳佩孚研究心理學] [  鵑]  
　　吳佩孚在岳州忽然大研究生理學起來不知道是甚麽玩意難道是爲的做怕了詩讀厭了易念熟了一部古文觀止因此上换换口味麽但我郤要勸勸吳佩孚與其研究不相干的生理學不如研究合用的心理學先將國民的心理大大研究一番當國者應具何種心理纔能迎合國民的心理那麽往後時來運來重登壇玷時不致再作倒綳孩兒的老娘一敗塗地了 
[耆勳追懷錄（三）] [  延年]  
　　孫氏病中生活凡數十日由津赴京後轉入恊和醫院其初侍從各人尚不知其爲不治之症及開剖而未割醫生日日以絶望之宣告付中山左右諸人左右恐傷孫氏心不敢以告惟以西醫旣已宣告絶望不如改延中醫時時入勸中山中山固曾習西醫於廣濟醫院者信西醫而鄙中醫謂中醫乃數千年前之舊術以病付中醫醫治直是碰幸運耳吾不爲也因之屢勸亦未效而孫氏精神乃益焕發自謂可以其剛毅之精神戰勝病魔自信甚强絶無絲毫頽喪之氣汪精衛輩曾一度告孫謂先生之病固非絶望但即使獲愈精神上必大感損失非經一二年之長期休息不可先生一身關係國家黨務者甚大不可不有以囑託孫氏厲色對曰還不到這個時候其鎭定如此惟爾時西醫旣束手左右甚焦急適孫氏老友張靜江由滬來視疾張有足疾久治不愈孫一見即謂爾亦來此乎相對泣下張疾到京後初診之協和醫院不效後以友介延診胡適之病之中醫陸治安醫治不三日而得奇效孫氏左右乃促張進言於中山中山於張獨信乃毅然出院遷入行館延中醫診治其初頗見效中山精神大佳欲自起步行解悶損精衛及孫夫人諫之俱不從左右驚恐有意外變遂請張入阻張乃坐床側娓娓與語遂止孫氏蓋雖病而不稍畏縮也臨終之夕孫氏有譫語然迄逝世而未有一語及私 
　　孫氏私財可謂絶無其上海之住宅曾因從事革命而數度抵押經華僑數度斥資贖回之其他銀錢則到手即盡軍餉之屬且日虞不給方千方百計設法維持以求革命事業不致中輟焉有餘力以事私蓄故其一生之經歷可謂有公欵無私財聞前歳孫之女兒嫁戴恩賽博士時嫁奩極薄其夫人來函索欵孫惟拮据籌措以應付之 
　　孫氏一生事蹟旣多人格尤偉大欲爲文以傳之固非易事即輓聯輓詞之屬亦正覺有一部二十四史無從説起之苦日來孫宅所接輓聯已有多起惟工者無多余見有木石居士一聯頗新頴上聯云（一生九死締造艱難巍乎成功不居國父共尊華盛頓）下聯云（三民五權排除障礙哀哉賚志以殁友邦獨有蘇維埃）以一生九死對三民五權國父對友邦華盛頓對蘇維埃俱見工切又有某氏一聯祗有八字上聯曰一人千古下聯乃顚倒之爲千古一人頗有奇趣 
[寄挽中山聯又錚百年之政孰若民先何居乎一言而得一言而喪十稔以還使無公在正不知幾人稱帝幾人稱王]  
[進化預期談] [  蕨蘋]  
　　年來報紙滿載戰爭殺伐之談閲之可怕亦復可厭反觀歐美則科學進步一日千里人生所有事幾莫不可以機器代之相形之下能無慨歎然著者猶以爲未盡也·用是潛心研究發明機器數種雖不敢稱鬼斧神工幸尚能駕歐美之出品而上之爲特貢其一得列目於下繫以説明倘承熱心家採而造之則利在人羣著者决不藉口專利也 
　　騰空翼交通之速幾併全球爲一家可謂便利極矣然輪船火車限千百人於一時一地不免奪人自由之譏而飛機之製轉折旣多危險起落尤憾艱難更多不便著者此翼繫於背上即可高舉遠引隨意飛行八極大荒乘情遊覽區區環遊地球之勝事又焉足道我知此翼一出舉一切載客之舟車盡成廢物矣 
　　育麟臺母子遞傳爲保存種族之第一要件凡百動物無不皆然不僅於人類已也然母之産子實極痛苦而且危險彼各宗教之修道院中未必不有一部分人特爲逃免此危難而昄依其心目中之教主者此臺之功用大約與卵化鷄鴨之器相似能替代孕母懷胎而産生子女且男女强弱或可以人力爲之則尤勝成胎於母腹矣此臺旣行不僅爲母者得免危險痛苦之累即人世間更可無伯道之悲其功豈不偉哉 
　　磨食盤食爲我人養命之源其繫至重迺世之講求食物者大都注意於滋味之調和而不問其進食之難易至每餐必須大嚼烏足當盡善之譽此盤狀似花插置一架於餐桌之中佐以鮮卉實增美感其用每上一菜先置盤中須臾成糜而出食者舉匙入口即可下咽不煩齒牙之勞雖年高齒落者亦得與少年共享其由珍海錯之美矣 
　　曲光鏡近世光學可稱精絶然未見有能使光線成爲缺曲者其Ｘ光折光等鏡於發光點與光線到逹之處雖似曲折實則光波之進行仍直線也舉此鏡立山後者可以見山前之物向前望者兼可見背後之人若置一架於燈前則可使燈光轉折而照及隔室因其射出之光線可隨意使之宛轉缺曲而無往不逹也其功用之奇誠非前此光學專家所夢想得到矣 
[防盜新法] [  丁擎宇]  
　　我看見報紙上天天載有某店被刦某莊被盜不覺歎了一聲道上海盜匪猖獗已極了上海簡直成一箇盜匪世界了豈不可怕在下想了兩筒防盜新法似覺合乎自衛之道特地寫出來給大家看看 
　　（甲）盜匪來搶刦時目的在賬箱抽屜裡的洋鈿钞票我説無論甚麽店裡頭不妨多造一些僞洋鈿僞鈔票裝在賬箱抽屜裡把眞洋鈿鈔票另放在一箇秘密地方倘盜匪來刧店中人儘可走開讓他去搶僞洋鈿僞鈔票這豈不是一個防盜的好法子嗎 
　　（乙）我每見一般手執利器　咤風雲的軍人·一見了女子便百鍊鋼化爲繞指柔了我説無論甚麽店裡也可利用這個法子多雇幾個抽籤廢妓呌他盡量裝飾無事坐在店裡頭一等盜匪來了呌他上前用他迷惑嫖客的慣　極力招待盜匪見了這個濃妝艶服的美女霎時間把他好財的心移作好色的心了到這個時候心柔手軟他的手槍决不會向美女開放的店中人可在此時鳴捕盜匪不難立時就縛這豈不是防盜的好法子嗎 
　　商氏視爲畏　 
[餐櫻廡漫筆] [  蕙風]  
　　宋元人婚禮吉席賦詩　字並作去聲（見前） 
按吳融箇人詩粉薄塗雲母簪寒　水晶簪　作兩字用篸亦作紺切婚禮賦詩近於通俗文字乃能辨析字音與唐賢符合年林廣記中多珍聞雅故此類是已 
　　山城曲云十七八正少二次明少年年少如春 
草草榮一霎然又　　武藏州四圍無山島月出惟青草月没還青草山城者日本也好事有譯其曲者見明鹽官談孺木（遷）　林雜俎日本一稱山城近罕知者 
　　灌陽唐維卿先生（景崧）晚歳歸隠卜居桂林跌宕湖山消磨絲竹藉陶寫其抑塞磊落之趣嘗自編新劇二十齣劇情皆豔異可喜託旨尤關係勸懲雖行腔沿用皮簧而語多雅馴迥殊凡響客歳滬上某名伶得其一二練習久之將演唱於某劇場惟恐知音甚希白雪陽春之奏非庸俗耳目所能賞會耳二十齣之目曰可中亭（張船山事）曰張仙圖曰虬髯傳曰芙蓉誄曰游園驚夢曰綘珠歸眞曰中鄉魁（寳玉事）曰占花魁曰百寳箱曰高坐寺（傳狀元以漸事）曰曹娥投江曰一縷髮（楊太眞事）曰燕子樓曰桃花扇曰圓圓記曰馬嵬坡曰桃花庵曰九華驚夢曰沙星驛（即惡餞）曰救命香（次弟悉依元刻）劇本當辛亥已前曾開版於桂林當時印行無多傳本艱致鄉人張君惠叔出所藏示余因得瀏覽竟卷比歳辛壬已還京滬間盛行新劇大都迎合俗好絶無理想矛盾瑕疵不勝指摘並舊劇弗若何新之足云維翁之作庶幾新劇之典型　是爲劇擇人亦戞戞乎其難哉 
　　沙孟海作白文印貽余文曰有殷勤之意者好麗刺韓嬰傳語謂宜詞後用之此印深入漢法得勁潤韻靜靚五字之妙合作也 
破涕爲笑[  徐公達]  
　　奉軍初駐蘇州不諗南方口音一天有一兵士指着一座塔問鄉人道這是什麽塔鄉人囁嚅道北寺塔那兵士斥道媽特皮這不是（按（北寺）與（不是）諧音）塔是什麽 
[海上蜃樓（一五九）] [  釧影]  
　　第十七回雪點圍爐家人騰西笑雲翻觔斗行者作東遊祖書城在外面風雪中歸來到了家裏便覺得一暖走上扶梯揭開門帘到了自己房裏更覺得烘烘然奇暖異常原來他夫人生了一個圍爐火和青兒一同坐在圍爐旁邊手裏做那針線一面又和人講話那對面坐的一位女郎便是房東家的崔小姐見祖書城進來連忙站起來要想樓下去祖書城的夫人却按住了他不放他走便道同住在一家有什麽客氣又向祖書城道今天下了雪阿青到天井裏去弄雪不但兩隻小手凍得發紫而且還闖了一個禍他把一圑圑的雪揑緊了到他們樓下所生的火爐上去烘却把他們的火爐弄熄了我要打他崔小姐抱了他上來不讓我打一回兒他又纏着崔小姐要教他講山海經這孩子總是淘氣只管給人家胡閙崔小姐這時一手攙着青兒的手一手撫摸他的臉兒説這小妹妹我很喜歡他那青兒也站在崔小姐身邊把個頭滾在他懷裏説再講一個再講一個崔小姐笑道你爸爸回來了教你爸爸講罷你爸爸一肚子都是山海經咧青兒把頭只管黏着道爸爸不肯講我要你講你把那一家養了十個弟兄什麽順風耳朶千里眼三大頭四長腿的那種故事兒再講幾個我聽聽我就不給你胡纏了他媽道哼你自己也知道給人胡纏嗎祖書城道什麽順風耳朶千里眼一定是個好聽的山海經崔小姐不覺臉上一紅説這是小時節聽得來的那種胡謅的話青妹妹纏着我要講給他聽便胡亂的講給他聽了祖書城笑道誰不是胡謅的自古以來做小説以及童話神話等等誰不是胡謅的只要胡謅得好便算是好小説好文藝了青兒道爸爸你没有聽得他講得好聽咧他講的那個三大頭把頭一撞天也撞破了一個大窟窿後來教人去補好了又把第四個兒子唤做四長腿的丢在海裏海水剛剛只浸到了他的小腿上還有一個六巨眼眼睛大得來他放聲一哭幾點眼涙落下來把九洲萬國都淹没了好阿姨你再講一個我聽聽崔小姐道没有了你教你爸爸講他長篇大部的小説也做得出來什麽山海經故事兒肚裏一定多請講幾個我們大家聽聽祖書城的夫人道他那裏肯講他是個磕不開的　只管裝進去從不溢出來有時看看書自己會笑出來問他什麽好笑他又不説只有他一個兒知道崔小姐道你們祖先生回来以後常常深更半夜在樓下書房裏眞用功呀也有這個耐性我和母親常常睡了一　醒來已是半夜還聽得他在前房寫字咧 
 
 

Page 18

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *   
 
 

Page 19

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *本埠增刊 
[先施運到美國籃球鞋]  
　　行施公司新二樓運動器具部新由美國名廠UnitedStatesRubberCo運到大批新式籃球鞋質料堅固價值便宜大小尺寸俱備每對售洋四元二角半·四元七角半·五元五角至八元五角云 
[新到便宜保安剃刀]  
　　南京路文明書局因鑒於保安剃刀爲日常需用之品而市上所售價値太昻特向德國定到便宜保安剃刀一種每具只售大洋二角八分半又新到便寫簿每本八分每打只售八角廉價期内（陰曆三月初一日截止）還有贈品云 
[譚泮蓄電池廠擴充]  
　　譚泮蓄電池廠工程師譚泮君曾在美國Dunwoody大學電池科畢業並任美國Willsrd韋罅蓄電池廠工程師有年學驗俱富前年回國在滬地創設公司以供同胞之需求其所出品如汽車電池包車電池無線電話電池輪船電燈電池等等製造精良電力雄厚實與外貨無異年來受各界來函讚美者亦屬不少茲該廠同人對於此項出品行將擴充擬招請各埠經理以利推銷云 
[百代公司運售青年照相機]  
　　百代公司自出售青年影戲機以來家庭購備者爲數最多其影片向亦來自外洋故對於中國事實從未表現茲聞該公司將有一種青年照相機運滬以攝活動影片此種影片即可在青年影戲機或較大之影戲機映演此機售價並不高昂想該機來滬後凡家庭趣事天然風景等均可任意攝製影片矣據云陽曆五月初可出售云 
[縫紉用品發售]  
　　南京路勞合路聯益貿易公司自運各種縫紉機器草帽機器以及各項附屬另件一應俱備價格公道如櫃式脚踏縫紉機每架洋一百十元縫紉剌繡脚踏機每架洋七十元手摇車每架洋二十二元全副梭眼龍頭每副洋十五元縫紉上用迥光燈每只洋九元八兩軍油（連油壼）每聽洋三角五分車針每打洋三角五分其餘用品不勝細載批發更可克己云 
[鴻興廉價之發達]  
　　本埠湖北路鴻興織造廠發行所出品狗頭牌絲線襪兼售環球貨物　稱價廉物美該廠自十八日始廉價以來營業尤稱發逹近又新到大批春貨定價尤廉聞時式平邊捲邊呢帽每頂原價四元茲减沽三元新式花絨毯每條原價三元减售二元五角新式短袖汗衫每件大洋五角大袖每件七角狗頭牌雙線男襪每雙三角二分長統夾底全廠絲男女襪每雙五角各式二磅熱水瓶每只一元一角五分云 
[胡祥泰茶號今日先行交易]  
　　浙江路寗波路北首新開胡祥泰茶號定於今日先行交易聞該號所製各種茶葉悉由號主派員往各産茶名區採辦運滬用最新方法製成故茶味香雅絶倫定價低廉備有精緻瓶罐多種送禮最宜聞先行交易一星期中特價九折以示優待云云 
[大新公司營業之近况]  
　　本埠八仙橋東首德順里第十三號大新罐頭食品公司自發行美女牌川貝杏仁霜暢銷以來營業發達出品精良定價低廉早爲遐邇所稱許茲聞該公司爲推廣營業起見特在輪船内設立經售處如往來長江班各輪船均設有美女牌杏仁霜經售處以便旅客購買便利起見而設并聞該公司接本外埠各商號來函定貨者甚多每日有應接不暇之勢該公司將來營業發達獲利可操左劵也 
[寳大祥廉售呢絨]  
　　小東門外大街寳大祥號爲老協大祥所改組信譽早播遠近營業爲各號冠茲聞該號别出心裁售出呢絨洋布一律足尺加二不足包换實事求是頗受各界之贊許並聞該號寄售國産毛葛廠葛塔夫綢等定價尤爲低廉云 
[優等國貨網球拍之發售]  
　　先施公司新二樓運動器具部新由北方保定名廠運到大批優等網球拍式樣與舶來品無異木質絃線均甚堅用每柄售洋四元五角五元五角另又到德國球拍多種每只售洋九元十三元五角至十五元云 
[紙烟銷暢貨缺]  
　　本埠南洋與英美所出之各種香烟近因外埠銷路較暢運出日旺雖各工廠日夜趕製奈滬埠銷數亦增幾有供不敷求之槪永泰和經理之仙女牌最近一星期中各烟紙店均已售罄無貨應市南洋之金龍牌價已漲至九百二十元（公會競售價）而購者紛至前昨兩日烟公會抛定（月底出貨）期貨計有三十箱之多運往港粤兩埠計有一百四十箱市價尚欲看漲云 
[中西新藥之暢銷]  
　　四馬路中西藥房此次春季廉價門市驟盛茲聞洋碘精及痰敵冒鑰三種新藥每日约售去百數十打並於江蘇興化新立分號云 
[五洲大藥房春季廉價]  
　　四馬路五洲藥房鑒於時局平靖供社會需要聞自三月初一日起將春季應用衛生各品及本廠自製經驗良藥亞林防疫臭水固本香皂及藥品一律廉價三星期以酬顧客云 
[環球藥房廉售藥品]  
　　北泥城橋新閘路環球大藥房自開幕以來門市甚佳因其所售原來藥品悉照本發售如自來血大瓶一元五角小九角百齡機大一元五角小七角五分司各脱魚肝油大瓶一元六角牛肉汁每瓶一元五角半三得彌地丸每瓶一元一角韋廉士紅色補丸每瓶九角五地威德補腎丸大瓶一元六角云 
[益大號發行西藥原料]  
　　本埠法大馬路西首德順里十三號益大西藥原料號專辦泰西各國上等原料揀選歐美粗細藥品備有現貨定價克己早爲各埠藥藥所歡迎今該號特向外洋運到大宗西藥材料以供本外埠西藥號批發之需該號備有西藥原料價目表函索即寄外埠如有交易者均函致該號接洽云 
[返老還童術演講志]  
　　世界最著名返老還童術專家希米德博士前日在博物院路英文科學研究會演講兩句鐘諸多引證並有電影解釋是夕所討論之要點甚多（一）何時爲最適當施術時期（一）最適宜由四十五歳至六十歳蓋人在此時期其血腋及各種組織織將近或已變硬苟有疾病殊覺危險若施返老還童術可將血腋及體内各組織改變（二）施術時有無危險（二）絶無危險（三）施術後人壽可加增否（三）據研究各種動物所得之結果可增長三分之一之壽（四）受術者所得之益是否長久的抑暫時的（四）是長久的現在已有八年至二十年之成績證據（五）有無藥物可以代之（五）服藥絶無功效非施術不可 
[醫界消息]  
　　中醫謝利恒君寓北火車站寗康里·發明凍瘡藥多種大别之爲已潰未潰兩類未潰之瘡用消腫活血等法已潰之瘡用潤肌收濕去腐提膿生肌等法純照外科手續施治無不奏效故求治者日多云 
 
 

Page 20

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *[出版界消息]  
　　望平街中西書局因鑒於近來化妝品銷數頗繁而中國各廠製造出品尤少得社會歡迎良以製法不精故特請專門實業家編輯化妝品講義一書内容文字淺識如製造雪花膏白玉霜生髮水等原料製法講解明白照法製造可保成功每册僅售大洋二角云 
　　本埠大東門育材中學學生發起同學會并編輯月刋定名友誼第一期在下星期一（即二十九）出版封面小説家張夢飛題字圖爲書畫家曹執之君所繪内容豐富如學生文苑小説英文等該月刋在出版界可稱特出聞定價每本大洋六分郵購須共附郵票七分云 
新閘路新民學校教員胡慈僧君曾主任皖省民鐸日報筆政多年現鑒於本埠市政必革方始急宜集思廣益以謀進步擬乘課餘之暇組織小報一種命名曰（市聲週刋）發揮市政改進意見昨日在新民開籌備會内容分言論市談新聞雜俎詩詞通信六項擔任撰述者有吳覺農胡愈之徐懷仁姜鐵生等諸人暫設籌備處於新民學校内云 
　　張克成醫生所著之醫生道德論及青年科學二書近由本省韓紫石省長各題四字（可以救世）（惠迪後生）以贈之聞張醫生將印諸卷首張醫生道德學問可爲末俗規範近設診所於本埠英大馬路勞合路口億鑫里云 
　　廣濟醫刋爲杭州大方伯廣濟醫刋社發行内容豐定對於各項醫學多所討論每册二角三分全年二元月出一册云 
　　杭州交通銀行職員馮儀九近本其實驗所得編著銀行簿記實用槪要一書内容詳於業務措置之次序帳籍記載之法則其引用科學名詞簿册程式亦胥合時宜全書數十萬言卷首有朱佩珍盛炳紀傳宗耀宋漢章方椒伯等諸名人爲之題辭誠銀行界不可不讀之書也聞該書昨已出版定價二元五角特價八折本埠中華書局世界書局均有發售 
　　五九月刋愛而近路德潤里國民對日外交大會所創辦之（五九月刋）其第七期業於前日出版索閲照寄云 
　　幻報幻報五日刋自客臘停版後因主辦者事冗迄未繼出茲聞該報社經閲者屢屢要求乃訂於本月二十一日繼續出版内部組織加入多人取材方面亦較前益佳通訊處在南京路Ｐ字一四一號云 
　　揚州城内一心合作社信託部代發行之全國士女簽署大觀一書係將全國名人二百餘家之簽名式各用鋅版縮製成書悉以上等道林紙彩色精印一册異常美觀初版二千部發售不及十日已告完罄現聞再版又已出書較前尤覺完善索閲者可附郵票十五分逕寄該社信託部即可得一册云 
ＣＣＹoung君近自英國運到大批ＳＤ法速記書在老靶子路九十號出售聞該種速記極易明白若每日自習一小時二月後即能於每分鐘内寫五六十字并聞楊君擔任夜校及函授科學費極廉夜校按月祗收五元函授科收講義費十元云 
　　西門内先棉祠街永餘坊三十一號碧社出版部請青年小説家楊笑笑先生編輯短篇小説集（柳絲）已誌前報聞刻已編輯就緒内有短篇小説二十餘篇均係楊君精心之作預約以來已有四百餘册茲該社以限止起見凡所索預約券者必須附郵票一分預約期仍定於五月底截止云 
　　電影雜誌晨社自出版電影雜誌以來極受閲者歡迎自十一期起更力加改革極意刷新封面用三色精印插圖照片外間均末曾見過者殊爲名貴並用銅版紙以彩色精印美麗悦目與原底無異著述俱電影界名人作品富有價值每册售價僅小洋二角云 
　　影戲春秋影戲春秋第四期已於今日出版書面爲腦門塔文肖影内容較前更有精采除編者四人各有作品外並有陳壽蔭周劍雲鄭鷓鴶等之著作與胡亞光等諷剌畫二張售價每册仍爲三分 
幻報幻報五日刋業經改組由王緯之編輯蔣平君發行復活號即第十九期准於今日出版四月份起每逢一六出版云 
[藝苑清音]  
　　張夢飛君書法蒼老久經社會所稱許去冬由寒雲主人天台山農林屋山人三君登報介紹免潤以來求書者踵接現聞贈書期滿一律仍照潤格楹聯三四尺兩元每加一尺一元屏條每堂加倍堂幅與聯同詳細載仿單總收件處本埠大東門口育材中學及寳善街錦潤堂箋扇莊云 
　　馮文鳳女士夙工書畫前在香港時曾以作品赴廣州美術展覽會及博物會均列優等屢爲各公圑慈善機關揮毫籌欵亦得褒狀金牌各數十面頃馮女士來滬　書畫收件處爲貝勒路二十九號及霞飛路道路月刋陸傑夫潤例函索即寄云 
　　梁谿徐君穆如工書擅篆刻素爲海内名流所稱許其篆隸則遠法秦漢近宗完白得其古樸蒼渾之趣行楷則得六朝晋唐諸家神韵篆刻白文宗漢印平直一格朱文宗松雪停雲圓朱之法極盡遒勁秀潤之致尤爲海上名藏印家葛君書徵所推重屬刻牙印獨多誠不可多得之才也 
[道路叢刋預約之踴躍]  
　　中華全國道路建設恊會爲應時勢之需求特聘專員編譯古今中外關於路政市政之論著工程法令實施章則等十二門爲道路叢刋計八十餘萬言插圖百餘件爲吾國路政界破天荒之傑作定於四月終出版精裝一厚册定價四元凡在四月内向上海霞飛路該會事務所預約者祗收二元并郵費三角聞現在各省區人士預約者已達六百餘册云 
[三廉學社介紹部消息]  
　　茲悉有某大公司函託北車站南首克能海路三廉學社介紹一位打字速記員須富有經驗曾在進口部辦事者自問有資格者可於晚間或星期六下午或星期日往該社接洽可也聞上星期該社曾荐出打字畢業生二人云 
[辛酉社籌備游藝會]  
　　北四川路横浜橋辛酉學社以提倡平民教育爲職志今届又增設平民學校多處開支甚鉅特籌備大規模之遊覽會募欵助學現推定之籌備委員游藝黃培生·朱穰丞宣傳沈頌芳·金長康庶務郁瘦梅票務莊誠　日期在下月舉行云 
[學術界之新方面]  
　　中國心靈研究會爲余萍客君主幹其外任事編輯等十數人均屬哲理湛深之士於民國元年創辦内容分爲心靈學研究系及催眠術研究系所出版書籍雜誌甚多類皆攻破萬能科學之舊説而代以靈能新論其責獻於學術界誠不爲淺矣 
 
 

Page 21

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *[南洋烟草公司參觀紀]  
　　昨上海總商會會長方椒伯·曁徐乾麟·袁履登·葉惠鈞·陳良玉諸君到東西華德路南洋兄弟烟草公司工廠參觀由該公司總理簡玉階·董事陳炳謙·勞敬修引導計該廠製造程序先由配葉部分揀葉拆骨兩組每日用葉約七八萬磅將烟揀凈烟骨拆清後入加香部將各葉用器噴射香料後交切烟部切之該部切烟機數十部將烟葉切成後入焙烟部先將切起之烟絲入煖爐焙之再過冷氣吹之以殺煖氣焙成後入捲烟部該部捲烟機共百六十餘部每機每日出烟約十五萬枝分雙刀機單刀機兩種捲成後入焙房烤焙好即交包烟部該部分罐裝紙包兩種全部女工約二千餘人紙包工資即日發給罐裝工資分期發給包成後交入盒部封包大盒蠟紙均用女工其製盒部分大盒小盒兩組小盒又分機器手工兩種機器製盒每機每日約可製四萬個人工製盒每日约可製五六千個该廠維持工人生計起見製盒仍多用人工少用製機入盒後交裝箱部分大箱中箱小箱三種裝成後點交貨倉分别寄發所有烟葉烟絲經過各部份時皆有專員檢查甚爲清潔其中製造金龍烟部份罐内裝有五元一元鈔票以引起吸户之興趣裝放鈔票時有專員監督手續極爲完密各烟葉產於河南許州彰德山東坊子青州安徽鳳陽劉府湖北鄧州黃岡廣東南雄等處以許州所產爲最良全廠工人現約五千餘人其成績優良者有奬勵金因職務受傷成殘廢者有補助金在職期内身故者有賻贈金其女工分娩時期有保産金并有儲蓄部以便工人儲蓄有南洋學校以教工人之子更有中西醫以治工人之患病者并附設消防警衛隊所有一切部署極爲整齊管理辦法亦甚完善相連共五廠除貨倉外佔地三十餘畝該公司香港尚有三廠許州坊子劉府等處均設有收葉廠漢口工廠本年夏間六時竣工方椒伯君等參觀後極稱該公司設備完善振興國貨願爲協力提倡云 
[中孚絹絲廠參觀紀]  
　　閘北金陵路中孚絹絲廠昨日下午一時至四時開展覽大會邀請各界參觀到者三百餘人由經理朱節香及各股東殷勤招待先導往工場參觀各部組設及工作順序次邀赴朱君自有之勤畊别墅茶點休息園林幽雅花卉鮮艶細雨濛濛尤增興致來賓臨别各贈絹絲一小盒以資傳觀茲紀其參觀情形如后 
　　各部組織廠内計分七部各部所用機件均有白紙標明計第一部原料處内有去污機原料絲吐極爲齪齷先經此機去其穢污然後至第二部精練處經（甲）精練灶蒸煑（乙）精練桶原料浸入温度三晝夜提至（丙）冲洗機洗凈（丁）乾燥機去其水分則入第三部製綿處經（甲）打綿機·（乙）開綿機（丙）剪綿機·（丁）成綿機（戊）揀綿檯至此已成純白光亮之綿再入第四部前紡處（甲）接綿成球機·（乙）製條機·（丙）併條機·成條後由第五部精紡處（甲）初紡機·（乙）再紡機（丙）精紡成絲機已成堅靭細絲則由第六部撚絲處用撚絲機撚成雙股細絲則至第七部整理處經整理燃毛機燎去絲毛由整理絲線檯詳爲整理始成停匀品潔之絲計費二十餘道手續 
　　營業槪算以三千只錠子計算每日可出頭二三號絹絲五擔六十六斤平均時價每擔五百兩計銀二千八百三十兩又飛絲蠶蛾灰砂每日值銀一百二十五兩全年工作以三百天計算共收銀八十八萬六千五百兩原料統扯每擔五十六兩每五擔三十斤可製成純潔絹絲一擔共需銀五十萬三千九百六十六兩製練化學用品及工資每擔約銀四十八兩共需銀八萬一千五百零四兩全年約餘毛利銀三十萬零一千零三十兩除官利事務所開支及廠用水電雜費等全年約計銀九萬兩得餘凈利銀二十一萬一千零三十兩 
　　朱節香之談話朱君云絲吐爲國産大宗國人未知練製閲海關統計原料輸出歳溢金錢逾一千餘萬兩而環顧國内之設廠練製者祗有上海曹家渡日本絹絲廠一家製練精美營業發達然管理者非國人故利權均非我有節香目擊利源外溢久存挽回之想窮年籌劃始於民國十三年春投資發起組織中孚絹絲廠集合現資二十萬兩建築廠屋雇用技師督率製練閲時一載成效大著絲色潔白停匀品質堅靱然出品美而銷路滯金融難望流通銷路廣而利息微周轉難期靈捷現經實地之試驗爲精確之計算每出絹絲一百斤除原料（每擔元五十六兩每五擔成絲一擔合元二百八十兩）及一切開支（經絲一擔連官利須元一百兩）外凈餘元一百六十兩以元本五十萬兩計算每日约出絹絲四百斤（頭二三號統扯每擔元五百四十兩）即日獲餘利元六百四十兩兩年之中可獲一倍之利利息豐厚足爲其他實業之冠故特加以擴充公决發起就已成之局先集資本銀五十萬兩依照公司條例改組中孚絹絲廠股份有限公司俾利益可以均沾而營業頼以發展務使以後海關統計對於絲吐輸出額逐漸减少絹絲輸出額逐漸增加則素　得償亦可爲實業界增一異彩尚祈諸君隨時賜教云云 
[半淞園春蘭會之第一日]  
　　滬南半淞園於本月二十一·二·三特開春蘭大會三天昨爲第一日雖天氣陰雨而游客往觀者陸續不絶園内湖心亭·水榭·江上草堂等處游客幾滿門前汽車等極形擁擠國中陳列除各項花草加以佈置外沿徑花架觸目皆蘭另有江浙名家珍藏名貴之蘭如柳瓣·梅瓣·水仙瓣等數十種陳賽其中頗爲罕觀倘今日天晴尚有數家出其所藏送園陳賽云 
[園藝界近訊]  
　　江蘇無錫園藝研究所每年由海外輸入花草種籽品類甚多千紅萬紫罔不俱備定價最爲低廉混合三十種一組售洋一元六十種一組售洋兩元近又編輯最新實驗花草栽培法一書凡購滿一組者均得贈書一册俾得照法試驗以資提倡需費不多旣可研究學理又得觀賞名花陶情悦性事簡效速云 
[勵羣社旅行消息]  
　　天津路勵羣社旅行圑諸君擬於本月二十八日旅行龍華是日聞該會特僱汽車六輛現聞加入者達二十餘人云 
[研究技術之新消息]  
　　三馬路慕爾堂益德會技擊圑自去夏創辦以來成績優美頗受各界之歡迎加入有糧食平價游藝會對日外交市民提倡國貨會振亞義務校募捐游藝會軍警青年會現聞該圑主任王亦樵君已應南大之聘不克蒞圑茲特聘劉德生君爲南拳指導員永田君爲北拳指導員馬裕甫君爲率角指導員早班教授時刻自上午六時半起至八時止晚班自下午五時半起六時半止學費每月五角聞入圑者頗爲踴躍云 
[少年會選出會長]  
　　南陽橋市西公學學生組織之少年益智會於前日上午開成立會到會者有來賓會董及該會會員一百餘人先推許開富君爲主席報告該會之宗旨及籌備之經過次向國旗行敬禮唱國歌次會董顧仲穀姚漢賓等演説次來賓賀少宣郭玉奇等致頌詞末選舉會長結果賀錫椒君得票最多當選爲正會長孟月良許開富二君得票次多當選爲副會長選出全體拍手歡迎而散並聞該會訂於下星期日開歡迎新會長就職會及選舉其他職員云 
[洞庭翁氏同族會開會]  
　　洞庭翁氏同族會成立已閲兩年職員辦事熱心對於荒田義塾等事均在整頓進行茲定於陰曆二月二十八日即本星期日假西門外斜橋洞庭東山會館開第二次會員大會改選職員討論重要議案云 
 
 

Page 22

 
 
1;第一萬八千六百九十七號;中華民國十四年 西曆一千九百二十五年三月二十二號
星期日 * *[昨日上海賽馬之成績]  
　　第一次跳　九法郎頭馬勝二乘二馬勝一乘（時間）二分 
三十五秒 
　馬名騎師重磅獨赢馬位　　　　　　　 
（一）齊德蘭Ｔbeatreland梅鐵倫一六八四九一六二八 
（二）拍紙飛Ｐatsfield休士一六三三六九四六四 
（三）巧司得飛Ｃhesterfield馬立師一六一七二三七九五 
　共十九匹馬起步總共二二三二三○一二 
（獨赢）二十元四角（馬位）（一）七元二角（二）七元九角（三）六元七角 
　　第二次半哩頭馬勝一乘二馬勝一乘半（時間）五十九秒一線 
　　馬名騎師重磅獨赢馬位 
（一）寳貝Ｂawbee拍六克一四七一八四三五七 
（二）拉鐵亨Ｌighthand白羅鈿一四七二三六四五五 
（三）地高俠客ＴheＧoshawk司必林飛一六四五一九五四八 
共十七匹馬起步總共三一六六三九八二 
（獨赢）七十七元四角（馬位）（一）十五元三角（二）十三元（三）十一元七角 
　　第三次一哩頭馬勝一乘半二馬勝一乘半（時間）二分零九秒 
　馬名騎師重磅獨赢馬位 
（一）高田利榮CoeurdeLeon白蘭一五八一三九一一五六五 
（二）地白拉司保TheBrightspot梅鐵倫一五二七六三七九八 
（三）康門定Comedian白羅鈿一五二五○五六四四 
共十一匹馬起步總共四○七九四九六五 
（獨赢）十三元一角（馬位）（一）六元五角（二）八元（三）八元七角 
　　第四次四分之三哩頭馬勝數乘二馬勝三乘（時間）一分三十六秒三線 
　　馬名騎師重磅獨贏馬位 
（一）利喬司好司Ｒedjosshouse拍六克一五三三二四四七○ 
（二）拉去克勞夫Larchcroft司必林飛一六二三九九四九五 
（三）渭水謀清Wealthymerchang白蘭一五六五七九八九三 
共十匹馬起步總共三二六九四六七九 
（獨赢）四十五元四角（馬位）（一）十三元三角（二）十二元九角（三）九元三角 
　　第五次一哩四分之一頭馬勝一乘半二馬勝三乘（時間）二分四十七秒一線 
　　馬名騎師重磅獨赢馬位 
（一）攀的客利Pettycury小麥邊一五三一六二二○八 
（二）開東克得而CaptainCuttle白克南而一五八一二七二○一 
（三）狄克西根Dixieboy海石林一四八五一九一 
共十七匹馬起步總共三一一六四五○○ 
（獨赢）八十六元五角（馬位）（一）三十三元四角（二）三十四元四角（三）七十元 
　　第六次四分之三哩頭馬勝一乘半二馬勝半乘（時間）一分三十四秒二線 
　馬名騎師重磅獨赢馬位 
（一）地高俠客TheGoshawk司必林飛一五八一六三八一七五六 
（二）克魯色特Crusader海石林一四八五二一三二 
（三）石路Zoulou吼達一五二一一七九一五二三 
共十五匹馬起步總共三九七四五三一八 
（獨赢）十元九角（馬位）（一）六元三角（二）二十二元三角（三六元五角 
　　第七次一哩四分之一頭馬勝一乘半二馬勝二乘（時間）二分四十四秒一線 
　馬名騎師重磅獨赢馬位 
（一）愛培飛Ａbbeyfield馬立師一六五二七三一二三七二 
（二）亞而皮兒Ｏldbill白蘭一五○四八○六○二 
（三）地角TheDecoy梅鐵倫一四五二四六六 
共十四匹馬起步總共四七四九五○四三 
（獨赢）七元八角（馬位）（一）六元（二）九元一角（三）四十二元八角 
　　第八次七法郎頭馬勝半乘二馬勝半乘（時間）一分五十四秒二線 
　　馬名騎師重磅獨赢馬位 
（一）沙門脱老Ｓalrnontrout沙生一五○一二九一九六 
（二）甘而毛康kilmalcolm小麥邊一五二五二八四五九 
（三）加辣梅而Ｃaramel肖去一四七八八 
　　共二十七匹馬起步總共三八五六四○○二 
（獨赢）一三四元五角（馬位）（一）二十九元九角（二）十五元六角（三）六一七元二角 
　　第九次四分之三哩頭馬勝一乘半二馬勝一馬鼻（時間）一分三十四秒二線 
　馬名騎師重磅獨赢馬位 
（一）司街羅司skyros利一四一三三七三五三 
（二）哈利愛姆HarryM白克南而一五七一七四二八一 
（三）托必克Topic司登倫一四九五六八八 
共十五匹馬起步總共二八五七三六三○ 
（獨赢）三十八元（馬位）（一）十七元（二）二十元（三）五十三元二角 
　　第十次一哩頭馬勝一乘二馬勝一乘（時間）二分十秒二線　馬名　騎師重磅獨赢馬位 
（一）爬逹蘭Ｂorderland小道勒斯一六三二三五五一六五三 
（二）白辣根飛Brackenfield吼逹一五三七七三五四○ 
（三）羅門亞利亞Romanoriole小麥邊一五二二七六四二八 
共八匹馬起步總共三七七九三一七四 
（獨赢）七元二角（馬位）（一）五元二角（二）五元九角（三）五元七角 
[青年會消息]  
　　本埠青年會於前晚開今年年會並改選本届董事到會責任會員共約八十餘人首由張榮廷君報告開會唱詩祈禱次由陳金鏞君演説（教會與青年會之關係）次由衆推舉沈維新君爲臨時主席洪士豪君爲臨時書記次洪君宣讀上届會錄次王志仁君報告一九二四年會務經過次張天培君報告一九二四年經濟收支次郝伯陽君報告今後之計畫次選舉新董事結果趙晋卿君得三十六票沈經新君得二十七票刁信德君得二十五票朱成章君得二十四票均當選爲本届董事云 
青年會所组英語研究會今年關於各項研究科目較前尤多其但任教授者爲西教員史德福君每逢星期四晚七時半至九時爲研究時間云 
　　日前下午四時青年會高中文科丙寅級同學會開成立大會到四十餘人由該會會長王君梓和主席報告該會籌備之經過情形教員王步賢君致訓詞次乃游藝其中最佳者有王君之戲法及楊君之獨角戲等後進茶點而散 
[集會表]  
　　　月時間地點召集者事由 
二十二日上午十時半上海小學教育研究會小學教育研究會恊　研究方針 
二十二日午刻四馬路倚虹樓復旦同學會聚餐會 
二十二日下午二時漢口路四號中南銀行股東會 
[天氣報告]  
　　徐家匯天文台昨日下午四時三十分氣象預報云天陰沿海有間歇雨或霧顯因江西搆成低氣壓所致福建以北有東南風其南有不穏定之微風又昨日下午三時前二十四小時内本埠氣温最高五三·六最低四○·○ 
去年同日最高六七·（最低三八·三 
 
