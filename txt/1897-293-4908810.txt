# 1934 - 293 - 4908810

 

Page 1

 
 
[長江各埠赶早發報告白] [  申報館主人啓]  
　　長江數千里埠頭林列本舘所銷申報向來依期寄送今特赶緊印寄較前早到一日以副諸君子先覩爲快之意如或遲到可向經售報　人詰問惟禮拜日無輪船開發須於下一日幷寄閱者鍳之 
[順天浙江江南福建廣東江西闈墨出售] [  圖書集成局啓]  
　　本局前後排印順天浙江江南福建廣東江西闈墨出售均蒙諸君　賞購取一空茲復用辨鑄鉛字潔白帋張照前分各省排印出售每本慨售洋碼七分欲購者祈至三馬路申報館及申昌書畫室購取可也昨登江西闈墨價碼洋七分誤排五分合亟更正此佈 
[論泰西兵艦之日精]  
　　兵凶器也戰危事也武備精則殺人愈多同一戰也向之用弓矢戈矛者必及身而始殪之有能殺人於數二步之外者已詫爲神奇自槍砲行而掣電雷轟不待兩軍交綏而屍骸巳蔽夫原野不仁之甚孰有過於斯者哉然惟陸戰則然耳至於大海汪洋茫無涯涘風帆之利迅疾如飛向者粵閩所用之紅單師船及湘軍所創長龍划船雖極靈捷堅牢猶須恃風色潮水以行駛自西人以輪船爲戰具而艟艨巨艦犀利無前砲火喧天波濤撼地蓋相距在數十里外而兵威所及已足以撼銳摧堅焉乃未幾而易木質爲鐵甲船矣未幾而又鍊鐵爲鋼甲船矣未幾更嫌行駛之未疾而製爲快船矣此外則有水雷船魚雷船碰船蚊子船日異月新愈益鋒銳海戰之具其殆至此而無以復加乎不料邇來又有人生面別開創興滅水雷之器而魚雷水雷之猛鷙亦幾技無所施嗟乎大造生人普施慈惠而人顧鉤心鬥角日起殺機不將于造物之太和而使之爭地爭城斯民幾無噍類乎乃今更有製爲水底行船者其說見於英國報章略謂此船爲英人和蘭氏所創形長圓如呂宋烟船置三輪但須烟筒浮出水面卽可用三倍之漲力使船運行若封固其烟筒而用水汽壓之則全船可以沈入水底如水汽不足則另用電氣以行之其速率每一點鐘時可行十二里有半海程若全身入水至四十五英尺之深則每一點鐘時僅行六里有半海程船身堅固異常足抵水之壓力無論行駛停泊均可使之沈下且更深淺隨心當全船在水底時可用廻光鏡一方將水面之光廻入船中由管駕統領細察敵人動靜得以攻守有方所惜全船鋼鐵太多向盤或被吸損傷未免美猶有憾耳其報又云近有人𦅩圖貼說呈諸海部大臣請興電氣小兵輪船一隊其船不用煤火惟以電力駛行幷發電光以代燈火船之中間稍後處設輪船二每一點鐘時鼓輪激水能行四十英里海程如欲幾分沈入海中悉隨管駕之便其速率及戰力可與大鐵艦相同噫靈便如此堅利如此誠可謂洩天地無窮之秘開古今未有之奇不將與薛叔耘京卿所謂雲戰及倫敦電學新報所記天氣雷同足令人不可思議哉雖然此項利器在聞之者咸驚而異之僕則以爲全無足恃也當夫兩軍相見肉薄血飛惟在主將之運用從心始足殺敵而致果苟徒藉戰具之堅利新頴則我有此具彼亦有此具以利抵利亦惟是肝腦塗地枉耗此千萬生靈勝負之機豈在此哉乃益歎弭兵會之不可不亟議焉其會創自美國執政大臣而各國皆樂從之大約某國興師局外各邦咸須起而調停於其際　其曲直一秉至公有理曲者衆咸得而斥其非惟决不任橫起兵戎互相殺伐從此地毬之上殺氣潛銷藉樽俎以折衝化干戈爲玉帛不特雲戰天氣雷之類皆可不煩設想卽水底行船電氣船滅水電船碰船蚊子船亦皆可以𢇮置不用而從前之鋼中鐵甲水雷魚雷更無論已此之謂大同之世然則創此會者不亦大有造於各國之蒼生得以蒙萬世無疆之福歟然而言之非艱行之惟艱也吁 
[奏請加捐]  
　　戶部謹奏爲擬請將新海防捐分別酌量加成以重仕塗而濟餉需恭摺仰祈聖鍳事竊經海防開捐本屬不得已之舉近來洋欵倍增償欵鉅迫部庫異常支絀如不將捐例分別酌量加成何以濟要需而資襄助溯查光緒十五年十月開辦新海防以來實官雙月三班分發指省等項以及分缺先分缺間本班儘先各花樣四品以上照籌餉例五成實銀上兌五品以下照籌餉例四成實銀上兌其遇缺先花樣仍照籌餉例八成上兌辦理已久尚無窒碍迨光緒二十年十二月議覆御史陳其璋請變通收捐銀數摺內聲明各項實官雙月三班分發指省等項以及分缺先分缺間本班儘先各花樣四品以上照籌餉例四成實銀上兌五品以下照籌餉例三成實銀上兌其遇缺先花樣班次最優乃照籌餉例八成實銀上兌毋傭核減此因東征需餉是以各項實官雙月等項遞减一成鼓勵捐輸廣爲籌餉起見至本年三月議覆御史彭述請加知縣新班遇缺先花樣一項銀數經臣部議准再加二成按例定十成銀數報捐餘悉仍舊辦理未便輕議加增惟查從前借用洋款尙多現在籌給償欵又鉅每至還欵之期無不左支右絀如海防捐輸有可以議增者未始非籌欵之一助臣等公同商酌擬請將新海防捐各項實官雙月三班分發指省等項以及分缺先分缺間本班儘先各花樣四品以上前按四成收捐者今酌加一成按五成實銀收捐五品以下前按三成收捐者今酌加一成按四成實銀收捐現任應廾人員報捐道府雙月三班分發指省等項以及分缺先分缺間本班儘先各花樣前按四成收捐者今酌加一成按五成實銀收捐至知州遇缺先花樣均照例定十成銀數報捐其己捐別項官階職銜改捐知州遇缺先應令逐層補足十成銀數以歸一律如此分別酌量加成辦理庶於籌餉之中仍寓愼重名器之意其餘各項仍照舊辦理毋庸加成以示區別至一切銓補章程悉仍其舊前次捐生亦不致觖望如蒙兪允卽由臣部通行遵照部庫應以此次奉旨三日起至收捐各省應按照程限以接到部文之日起均照現加成數一律收捐按卯造册報部核辦其以前所收新海防捐各實官應請飭下各省將軍督撫於此次接到部文之日起按照程限一律造册報部核辦以免遲逾而淸界限所有臣等擬請分別加成收捐緣由理合恭摺具陳伏乞皇上聖鍳謹奏此奏已於九月十二日具奏奉旨依議欽此 
[鐵路紀聞]  
　　前報紀京津鐵路自馬家堡迤北已修至護城河沿距永定門只離里許近悉此叚鐵路係暫時浮設以爲運送石子修道之用一俟道里修齊仍將馬家堡以北之鐵路拆去另議安置東洋車輛以便行旅云 
[紅錄大觀]  
　　北闈揭曉之前一日琉璃廠向有出賣紅錄之舉嗣於已丑科起因報錄者爭先搶報致啓爭端遂爾禁絶數年來已寂寂無聞然而與試諸君翹盼泥金捷報雖一日之隔未免望眼幾穿今年榮寳齋南紙店與一得閣墨汁店兩家商議公送全本紅錄於九月十二日張帖廠甸西壁寛敞之處自辰至夜遞次傳到直至五魁一名不缺而且任人縱觀毫無障礙亦不索取分文亦一大快事也 
[呂宋地震]  
　　循環報云昨接小呂宋信息言西九月廿一日棉丹奴島沿西一帶及蘇祿海道遭地維震動其 
 
 

Page 2

 
 
勢之猛烈與一千八百六十三年及八十年小呂宋地震不相上下據三邦架城來函謂是日早晨約三點二十分鐘該城忽覺窓櫺震動搖搖欲墜居民徬徨失色扶老携幼咸出街外站立首次之震約歴一分半鐘嗣後迭次震動惟勢力甚微直至下午一點半鐘復覺陡然大震屋宇相繼傾頽勢如拉朽摧枯塵土蔽天喧聲聒耳情形甚慘同時又遭海嘯爲災洪水泛濫陡增數丈惟未幾卽退來去極速事後據沿海各鄉報稱物業之損壞居民之死亡實不可以僂指計斯誠非常之災也 
[南洋亂耗]  
　　小呂宋信息言飛獵邊諸島新任總督自到呂宋以來形同木偶亂黨猖獗如常而總督竟一籌莫展是以西廷有檄調回國之耗前者亂黨所踞大巢雖被西軍搗毁若輩本烏合之衆旋散旋合現又在別處嘯聚分往各處地方滋擾西軍進剿亦無能爲力蓋黨衆出沒靡常也兩月來兩軍徑交綏多次西兵雖多獲勝算然其中死亡亦甚慘或言亂黨中必有能人因近日出戰進退合度步伐整齊儼同有制之師也錄循環報 
[築路述聞]  
　　北通州采訪友人云傳聞鐵路公司擬由京都永定門外接至齊化門直達通州繞出八里橋　北過浮橋順御路至 
東陵估計需銀四百萬兩提撥陵差三次若千以供築路設軌之費餘由直藩庫籌撥一切工程悉歸通永道沈子枚觀察承辦而以永平府遵化州陳直剌副之刻下已委員采購磚石矣 
[命案述聞]  
　　漢口采訪友人云鎭上陶家巷某姓曲院出一命案死者乃係鴇兒某氏不知因何飮恨自盡事後龜子未經報官私行棺殮 
[丁酉科山東鄉試題名全錄]  
　　杜光斗卽墨歲　李繼璋濟寗附　林基逵文登附　柳延叙蓬萊附　孫星衡蓬萊廩　張義修金鄉廩　李傳鈞濟寗附　王同海諸城附 
張梯雲膠州廩　靳綬熙聊城廩　宋錦來章邱附　王　湈萊州廩　袁丕齡黃縣廩　束芝田滋陽附　張元鈞歴城附　李炳文武定拔 
魏翰園臨淄附　孫毓桂登州附　尹宏慶高唐廩　王鴻升博山廩　王鍾河掖縣附　臧著儀諸誠廩　丁世佳黃縣廩　劉成昌濟寗增 
魏西垣惠民廩　傅承勒濟寍廩　高徽嵋淄川教　楊鳳翺金鄉增　郝金章齊河廩　紀文瀾陽信廩　劉大成益都增　王元璐濟寍廩 
丁毓驥黃縣廩　葉嗣祺聊城附　孟昭斌四氏學　李傳釗濟寍增　吳紹璘嶧縣廩　孫百福臨淸廩　楊恕祺長淸優　孟廣涵章邱附 
孫蘭湘武城拔　成　芳靑州旗學張士佶平原拔　平乃旬日照增　崔肇祺臨留廩　逄寳珠黃縣附　趙芝雲莒州廩　趙文琴昌樂附 
王　端曹縣貢　番琛遠沂州拔　王崧策莒州廩　邵遇春淄州廩　李樹芝房山增　王承謙樂陵選　張新曾博山廩　隋葆琪樂安增 
韓鴻恩歴城監　張秉禮嶧縣廩　孔祥楨四氏學　李守中博山貢　郭學濂蘭山訓　趙錄績靑州廩　陳祖膳昌樂附　姚際元陽信廩 
孔昭棫四氏學　淸和年靑州學　温方玉招遠廩　王惟墀日照廩　臧熙臣諸城廩　趙錫琨莒州增　杜撫辰歴城廩　陳命官蓬萊拔 
賽沙咎靑州附　王命官黃縣附 
[副榜]  
邱光瀛肥城貢　黃成霽歴城增　葉　潘歴城附　何慶霖濟寗附　張文漢濟南增　潘憲均夏津選　黃維三卽墨廩　姜宗泰來陽廩 
趙藝林黃縣教　鄭文洙歴城附　王毓文歴城監　王蔭遠臨朐增　王徽蔭泗水廩 
[吳門冠蓋]  
　　蘇垣訪事友來函云陸鳳石大司成現因欲入都供職將商務局總董一缺請盛旭人方伯接辦經方伯電飭乃郞杏蓀京卿來蘇酌議京卿蒞蘇後於廿六日淸晨詣撫院晋謁奎大中丞拜會各當道幷陸大司成妥籌其事意謂封翁年逾八旬精力就衰深恐難肩鉅任繼經各憲殷殷相勸京卿以情難推諉惟云尙須再倩他紳爲之贊襄且前此欵項亦須歸結淸楚方可允從旋由各憲具柬相邀在籍各紳宦訂廿八日午刻假牙厘局設座恭宴是日牙厘局督辦朱竹石觀察以誼屬地主爲之料理一切十一點鐘時奎樂峯中丞聶仲芳方伯吳廣涵廉訪陸春江儲憲均先後鳴騶蒞止未幾盛旭人方伯偕同杏蓀京卿陸鳳石大司成汪柳門侍郞吳淸卿中丞朱硯生侍御費幼亭廉訪張月嘉太守潘濟之太守等亦紛紛相繼駕臨一時冠裳濟楚輿馬紛紜略坐茗譚卽行入座水陸畢具觥籌交飛頗極賓主東南之美至盛方伯賢喬梓之曾否允從一俟探明再爲續錄 
[豸節啓程]  
　　九江訪事友魚素云新簡江西鹽法道春觀察節抵潯陽已紀昨報連日鎭道各官公設筵宴一時珍饈羅列冠蓋紛紜極水陸東南之盛旋觀察於二十四日挈眷買棹晉省各官復恭送如儀 
[火車傷人]  
　　九月十一日胡雲楣京兆因事赴津乘小輪車自馬家堡開輪飛駛一附近村兒方十餘齡正蹲路旁檢拾石子不防車到未及避讓車由見身輾過登時斃命兒之家人奔至車前多方哭閙經司事者逐之始怏怏而去 
[銀局添機]  
　　漢口采訪友人云鄂省鼓鑄銀圓設局以來頗著成效兹者銀圓行銷加廣機器尙不敷所用是以湖廣總督張香濤制軍擬委員多購機器若干擴充其事 
[演陣改期]  
　　安慶采該友人云前聞安徽巡撫鄧小赤中丞示期九月二十日親蒞五里廟操塲觀練軍布陣屆時適逢大雨塲中泥濘不堪中丞遂諭候天晴時補閱 
[糧駁再誌]  
　　湖南大帮糧駁陸續循江下駛沿江一帶自八月初間已覺雞犬不寗本報業經詳誌兹又接蕪友來函云該糧船絡繹啣尾而來迄今已過十之八九後來續到者應亦無幾諒不致再生事端以故江鄉市鎭及蕪地之戲院娼寮俱已重門洞開依舊昇平歌舞至前報所稱悞截麥邊躉船錨練之糧駁經保衛營撥勇就上游招商躉船用絞樁極力旋絞當卽出險云云兹悉爾時人力無多連斷巨纜兩根仍然不能移動躉船亦勢將欹側祗得將錨練解去任其簸盪江心至初九日萃利輪船下水抵埠以有礙泊船爰代用鐵索輪轉向上拖帶良久始得移動順流直下惟麥邊錨練已沈諸大江難於撈取爰卽禀由領事轉請當道向之追賠計銀四百七十餘兩詎糧駁非但不肯認賠轉以躉船攔江霸港礙於江面致令伊船漂失巨本不少應先責令賠償各執一詞不能相下未幾督解委員莊觀察果從皖垣公畢蒞蕪經當道各官與之從容商酌躉船一事始得妥洽至各糧駁所帶木料雜貨前謂其經過蕪關多半淌關直下不候查騐兹悉實因皖省大憲先經委員赴上游　探與之訂定統歸督解委員彚總估報是以沿江關卡槪兔騐放聞皖屬華陽安慶大通三處厘卡經撫憲與之估定每卡令完厘金五千座委員一再請减後以每卡三千五百兩呈繳所有蕪關稅課聞微繳銀三千兩當時已經收訖說者謂該糧駁經過九江二套口厘卡委員百計周張且相持多日始完繳制錢八百串今皖省大憲不動聲色因應得宜非智珠在握成竹藏胸烏得有此哉 
[武闈紀聞]  
　　漢口采訪友人云文戰已畢武闈又開鄂省校塲刻方加工修築譚敬甫中丞示期闔省武生於十月初七日開考馬箭 
[矢志柏舟]  
　　鎭江訪事友魚素云新河某甲之女許字七濠張某之子鴛盟早訂百兩未迎近張子遘疾夭殤甲女聞訃哀號輙欲過門守節格於父命未遂其志然女心如槁木矢志無他近復因後母凌虐不堪女乃乘夜奔投張家拜見翁姑衰絰從事自願從一而終永矢柏舟之 
 
 

Page 3

 
 
志詎甲竟視女爲奇貨意圖鬻於富室以作小星查知女在張家迭往滋鬧勒令交還旋經媒妁從中理勸令張找足聘資洋三十枚以成女志無如張係農家者流兩手空空無從籌此巨欵而甲日夜坐索不肯稍緩須臾張不堪其擾竟將女勉强交甲領回甲强拽而去女哭聲震耳慘不忍聞吁世之揮金如土者多矣而竟吝此區區數十金不能使節烈之女善全其志是亦可傷也已 
[嚴禁門包]  
　　向例浙闈榜發以後新中諸君往謁房師其家人等必需索門包遂其所欲始引之進見故貧寒之士每有往返數次不得一見者本年內簾各同考官在闈內相約出簾後嚴禁家丁需索門包凡有來謁者隨時通報不准留難阻滯倘或不遵立卽驅逐幷送縣懲辦因此本科諸新貴進謁房師頗爲容易不致如往年之徙倚門牆終不獲一見顏色云 
[監司勘路]  
　　蘇松太兵備道兼江海關監督蔡和甫觀察定期昨日命駕至南市履勘新築馬路午前鐘鳴九下排齊全副儀仗迤邐往南市上海縣黃愛棠大令馬路工程委員朱森庭明府貨捐局總辦戴星齋太守馬路工程帮委姜應芳明府各官均在彼伺候觀察步至馬路中逐一履勘各官隨之旋至工程局小憩片時俄復偕行至薛家浜陸家浜迨行抵南碼頭各官始分道折回觀察復命駕至江蘇撫標滬軍營由管帶龍遊戎鎭國迎入內廳暢談而別迨回轅已鐘鳴十二下矣 
[叩謁新官]  
　　新任英界公廨讞員張賡三直剌並未挈眷來申暫假洋涇浜北泰安客棧爲公館昨晨公廨書吏差役相約前往叩謁直刺傳諭免見 
[檢騐自盡]  
　　張炳和居新北門外楊樹弄第十五號門牌所餘一榻之地轉租與野雞扛夫柴凝望棲息柴素有瘋病昨日淸晨至浦灘躍入波心經巡街捕援救舁送捕房捕頭命送回寓所至鐘鳴十下以洋刀刺入喉間登時氣絶身死立卽報知捕房捕頭飭探報請上海縣相騐下午鐘鳴四下黃大令帶同刑仵書差人等臨塲詣騐十二鋪地甲金文預設公案大令升座先傳地甲及二房東張炳和訊問張供死者柴凝望向在碼頭爲扛夫近患瘋病藝語喃喃昨晨至浦灘投浦經巡捕救起送回逾時又用洋刀刺入喉內其時小的在城內並未目覩惟此人素無親族往來求恩明察大令飭將屍身舁下命仵作如法檢騐旋據喝報委係自盡並無別情大令親視無訛卽飭棺殮交地甲發理標誌待屍屬認領 
[幾兆焚如]  
　　楊樹浦華盛紡織廠前晚四點餘鐘其東首之裏廠內正做夜工忽然失愼燃及棉花火勢上熾闔廠諸人竭力上前撲救得卽息滅祗焚壞紡棉條之機器車二部餘均無恙亦云幸矣 
[賽船停公]  
　　今日爲寓滬西商秋季賽船之第一日江海新關及各銀行於午後停公循向例也 
[諭禁招搖]  
　　湖南人某甲以辰州符治病諺其額曰急救堂在法界同春樓茶館樓上高貼招紙並代人包搖大會事聞於法讞員鄭大令以此輩惑衆斂錢迹近招搖飭探傳諭如再不歛跡定于究辦 
[捕頭明理]  
　　法界西馬路恒記油酒店有鄰居某甲赴店沽酒硬搭小錢某乙定欲調換甲不允因此口角甲將酒缾擲去適中店夥頭顱血流如注甲知肇禍立卽逃逸迨喚巡街捕到來已無從尋緝有知其人者謂此人住菜市街咸德里因將其婦某氏拘入捕房捕頭以禍非某氏所肇何得强行拉入殊屬非是將婦立卽釋放命將拘押之人禁押六點鐘釋出諭令將行兇人扭至捕房以憑究辦受傷之某甲送醫院療治該捕不應鹵莽從事申斥再三仍令上差巡緝 
[恭迎神像]  
　　新閘迤北井亭地方太陽庵近由素信神佛之某姓裝塑關帝及周倉二像昨午雇就夫役多名導以儀仗淸音恭舁前往沿途觀者熱鬧非常 
[大殺風景]  
　　蘇州府屬某邑人華子春不知作何生理近忽裝作巨商大賈模樣臣指氣使服御輝煌與某倡婦繾綣流連夜以繼日倡亦願委身事之遂以英界汕頭路某里貯阿嬌擇吉前日備興往迓室中懸燈結彩鼓樂喧天事爲其妻某氏所知不禁酸風陡起號召閨中女伴大踏步而往入室喧閙毀物毆人勢甚洶湧親友莫不退避三舍華亦匿不出頭直至其妻興盡而回始喪氣垂頭連呼晦氣而已一塲好事竟爾瓦解冰消矣此之謂大殺風景 
[查獲竊木]  
　　浦左和定船廠某夕失去木料數根搜尋無著廠主某西人函致楊樹浦捕房請爲查辦捕頭飭包探金阿三前往稽查旋在浦左鄉間將原贓查獲禀知捕頭令傳該處二十二保四十三圖地保陸某到案核辦 
[葬身魚腹]  
　　甯波人王阿茂僑居美租界吳淞路地方刻在某西人游船上充當船上前日各西人聚集游船六艘互相賭賽王亦與焉駛至龍華十八灣地　各船主興致倍豪各欲爭先疾駛如飛王船偶一不愼被波冲覆衆船見之竭力施救無如水勢甚急實難爲力僅將船主某西人救起而王已葬身魚腹矣現雖經人訃知屍屬而屍身已無從打撈亦云慘矣 
[携物而逃]  
　　女郞金阿二向在某繅絲廠做工前日往英租界某洋貨店購得東洋絲布三匹雇坐八百七十號東洋車而返及門怱促下車忘將絲布携取迨憶及已尋之不得乃據情報諸捕房捕頭遣包探趙銀河往查而車夫早經逃逸因將車寓主某甲帶回押候解送公堂禀請訊辦 
[路斃可憐]  
　　前日上午十一點鐘時有一二十餘歲之病民東倒西歪行至英界公廨前席地而臥氣弱如絲延至昨晨竟魂歸泉壤値日差據情禀知讞員翁笠漁大令大令飭傳地保查詢旋禀稱小的查無屍屬已報請某善堂備棺收殮矣大令頷之 
[惡犬囓人]  
　　待詔張阿春在虹口乍浦路某整容店爲夥昨早應某店招往剃頭事畢回至中途某洋房門首突然躍出惡犬一頭將張猛嚙掌大臂肉一塊血液淋漓登時咬下張痛極踣地旋經三百十二號華捕到來將張送至捕房轉送同仁醫院求療 
[胠篋彚錄]  
　　太倉州屬崇明縣人范小根昨由某處竊取油浸布短衫一件旋經包探王阿虎緝獲拘入捕房押候送廨訊究○徐阿三昨早混至漢璧禮路第五十九號門牌內竊取布衣數件途遇五百三十七號華捕將人贓一併拿送捕房押候送廨訊究○前晚有偷兒某甲在漢璧禮路永祥北里第四百零四號屋內竊取報時鐘一架携之而出適四百三十七號華捕巡至該偷兒棄贓奔逸該捕將原贓呈送捕房存候失主認領 
[奪籠被責]  
　　保甲總巡局差役榮桂在大東門外搶奪鳥籠與人爭執事爲鍾明府所知爰傳十六鋪副甲王永到局訊問原委據王永供榮桂奪人鳥籠確有其事小的當時曾向勸阻無奈不肯允從明府以榮桂在外逞蠻殊屬可惡飭將名字斥革經榮桂再四哀求明府暫免除革從寛責一百板以儆 
[覇阻從良]  
　　妓女楊富寳赴英公廨喊控被鴇凌虐覇阻從良等情翁明府前晚提訊妓供無錫人年廿二歲自幼墮入烟花前在金陵作賣笑生涯今在治下某花烟館時遭鴇婦凌虐苦不堪言今有熟客寗人婁桂生欲娶小女子爲室向鴇贖身無如鴇百般覇阻終不使小女子脫離火炕因此情急奔投案下叩求作主脫離苦海翁明府得供以妓女從良例所不禁著令邀婁到案訊明核奪 
[呈控騙洋]  
　　丁鈺廷控兪炳文假薦生意騙去洋銀等情翁明府於前晚升座提訊丁供無錫人現住閘北本月十一日兪來租小的餘 
 
 

Page 4

 
 
屋居住嗣述及伊之姑丈在德隆洋行爲買辦小的信以爲實卽爲代租木器等件檯凳至今租錢分文未付後又誑騙代薦某洋行生意向小的借去洋三十五元除還過三元餘欠之洋亦向索無著無奈來案叩求追究質之俞供南京人向在原籍做洋廣貨生意今來滬租賃丁之餘屋所借之洋因一時無從措調求請寬限歸還翁明府得供判令俞交保限五天如數還清如延提案嚴追丁叩謝而退 
[圖酬被拘]  
　　前由捕房解送李阿鑒談加訓誆騙曹徐氏洋二元曾經公堂會訊以情節支離判將李談二人管押復訊前晚翁明府升座覆訊曹徐氏投案供長洲人住虹口仁智里胞弟阿三一同居住向領同鄕薛姓女爲童養弟媳十八日忽逸去無蹤曾報請捕房尋緝嗣因是日薛女與某成衣匠私相語言故疑其誘逃然無實蹟亦姑置之前日忽有素不相識之談李二人至胞弟店內稱該成衣匠伊等相識如囑往尋當先給川資兩洋尋到後須酬洋三十元弟信以爲實卽留酒飯因乏洋銀向小婦人告借小婦人得悉情形取洋偕弟前往茶館會晤談李兩人向渠訂明如果尋到當如數奉酬正在付給川資被包探夥看見故而解送案下是實談供川沙人向爲洋行生理今已失業某日在茶館飮茗遇伊弟言及妻子逃逸疑被某成衣所誘小的思及李亦業成衣因卽訴知囑其前往探聽如能尋獲可得酬洋嗣渠探悉之下以其情大有可疑故同往徐處訴知原委請給川貲一同往尋小的等實非憑空誆騙叩求明察李供亦相同翁明府得供謂李曰爾旣知該成衣住處著令往尋如能獲到著徐氏給酬洋十元李唯唯遵謝明府遂判令一併交保開釋曹徐氏飭退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[車夫鹵莽]  
　　前奉通瀛公所董事沈嵩齡函送小車夫張晏之等三人以其不愿加捐在所滋擾等情到縣請究經　　　訊洪之下將二人收押所中諭飭晏之出外向各車夫勸諭遵照再爲稟復前日黃大令正在二堂送客張晏之忽攔路禀復黃　　斥其不知規矩著値日差將張收所管押再行核辦 
[重懲匪棍]  
　　本埠流氓痞棍之多甲於他處而南市一帶尤推范高頭爲巨擘日前嗾令其甥姜莘華無端向董事渡恒豐米行斛司人宋泮耕訛詐宋置之不睬范遂糾黨至行中滋擾行主忿甚函請十六鋪巡防中局委員蔡蓉卿二尹提究二尹固夙以除暴安良爲己任者淮函立飭地甲明查暗訪務獲嚴懲前日之晚偵知姜在萬裕碼頭得月茶樓呼朋嘯侶雄辯高談遂帶同局中所派勇丁拘解至局時交二鼓二尹升座提訊地甲禀稱小的訪知姜素不安分專事訛詐且黨羽甚夥往拘時猶倔强不服宋訴稱小的係太倉州屬崇明縣人向在南市各米行斛司去年應恒生碼頭鼎泰興米行之雇其時姜方駕駛剝船代鼎泰興運米往往乘人不備竊米售貲被小的告知行中人立時斥去伊遂心懐忿恨時至行中滋擾不休至去年十月杪向小的硬借洋銀十枚小的却之伊呶呶不休致小的被行主所憎設詞停歇本年五月又至董家渡恒豐米行執役迨八月二十八日伊守候途中適小的負一米斛至某船上伊卽强行攔阻索借洋銀正爭閙間由途人勸散次日邀人至行中滋擾適小的不在行中未攖其鋒九月二十日又至行中揚言若不借給洋銀十枚定欲擄往浦東刓其雙目小的聞而駭甚將情訴知行主行主恐被株累欲將小的辭歇小的再三哀懇始蒙遞函請辦務求大老爺嚴爲之儆以安懦良姜供稱小的係本邑浦東人年二十有一向在南市恒生碼頭萬裕碼頭一帶操船度日家有父母兄嫂素來安分不敢爲非二尹大怒叱令伍伯拽去從重笞責一百板提案覆詰供稱去年小的與宋均在恒生碼頭鼎泰興米行餬口後宋行事不端被行主斥出旋在恒大正茂等行斛司小的則代爲打米包宋每日必竊取羡餘米二斗有餘暗中出售每斛米一次卽往大烟館吸烟後復向小的硬借洋銀三圓小的不依伊卽挾仇誣指小的並未到過恒豐米行惟曾倩友人往招欲與計議生意旣而友人言宋不在行中訪之不得至次日聞伊欲將小的指控是以向之饒舌務求格外矜全二尹謂爾是否匪棍范高頭之甥姜含糊以對二尹再三喝責姜始稱范實小的之從舅二尹曰本委觀爾　紀甚輕意欲刓人之目何膽氣之雄如此乎爰叱令再笞臀一百板掌頰一百下謂嗣後如再爲非定當移送改過局覊禁供稱小的此後安分營生不再如前滋詐矣二尹命具呈改過切結覓的實人保釋 
[並控毁物]  
　　前據印花坊朱廷奎投縣呈控汪瑞增陳家仁朱正芳劉炳玉勞文榮等因爭　玉顧帮同毁損物件等情經蔣剌史升座提訊先據朱廷奎供紹興人向在南門外開設瑞昌印花坊前被同業之汪瑞增等稱小的奪伊主顧遂糾同二十餘人前來理論欲罰小的洋五十元因小的不允卽被汪等用石灰包將染缸三十餘只週圍灑滿印板紙二百餘張亦被扯碎損壞貨物約共値洋二百餘元求請訊斷汪瑞增供前陳家仁奪伊主顧曾被朱廷奎議罰洋五十元今朱奪汪之主顧應照舊例議罰求鑒陳等同供初時祗向朱理說並未動手嗣因朱言語蠻橫一時氣忿不過將物件稍有損壞然所灑石灰祗四缸求察刺史諭朱曰汪陳損爾物件應照例賠償然爾奪陳主顧亦應照規議罰衡情酌斷除免罰外著汪陳限四天繳洋一百元賠償損物給朱具領原被各具遵斷切結餘人一併斥退 
[具結開釋]  
　　前唐連華刃傷婦女二人由新閘巡防局將唐函送縣署請辦經蔣刺史騐明訊供飭受傷之婦女二人回家醫治唐收押所中現在受傷二人均已醫愈由原差禀明將唐帶案請蔣刺史發落唐供以後不敢再犯現老母在家病重求恩交保回家侍奉剌史諭曰本應重辦姑念爾母病重從寛喝責二百板著具改過切結交保斥釋 
[重懲竊賊]  
　　上月廿四日之晚本邑南市老白渡鮑生泰缸甏店中被賊竊去吳鳳琪所携衣箱內單夾衣三十餘件因卽開單報知十六鋪巡防中局局員蔡蓉卿二尹屢次比捕限令赶緊躧緝案懸一月尙未得有端倪前晚緝至大碼頭拘獲賊犯朱阿明詰知曾竊祥記碼頭拆字人李某之衣服爰卽解送十六鋪巡防北局　懲經局員楊聘侯二尹升堂提訊供稱小的係南匯縣屬張江栅人向以篙漿爲生嗣因染烟霞癖以致流落街坊或作小負販或替人執爨然所得無多終難度日不得已而習此穿窬伎倆是晚欲至祥記碼頭行竊忽被捕役所見因卽拘獲小的實惟竊過兩次一在北市某姓家　　叩搜其身畔搜得質劵數紙詰以所質者究竟竊自誰家朱始終狡展二尹叱令拖下從重笞責二百板始供稱某姓缸甏店中小的亦曾行竊所得者均是衣服質在北市某押店二尹命捕役解至中局至晚中局蔡二尹提案研詰捕役將吊獲之贓呈案二尹問爾行竊缸甏店事在何日如何入內供稱小的行竊缸甏店係上月二十四之晚從後門外籬隙蛇行而入挨至樓上撡開房門之鎖竊得衣箱中單夾衣服不計件數旣而聞有人聲急携贓下樓因所取過多未便携取將數件拋置荒塲上所堆缸畔小的所携不過十餘件至天明赴近處四福茶樓啜茗後卽折往某押店質錢起案之贓均質在附近元泰押店其餘質劵二紙均押在北市拋置之贓業已不知所在二尹命鞭責藤條一百五十下復掌頰一百下鎖繫局門前示衆三日俟期滿再行責辦隨傳吳詰問供稱小的係湖南府屬某邑人上月二十一日來滬携有衣箱存在鮑生泰友人處至二十四日之晚被竊取衣箱中有衣服若干件現照起案者所少尙多二尹謂此案爾當略略認虧所有吊出之釘靴一雙白竹布短衫元色呢坎肩藍竹布長衫各一件白布一匹先行給領 
[上海巡局瑣紀]  
　　無錫婦人錢徐氏現居楊樹浦効績東里昨晨扭鄰居杜阿川至巡防局控被誣竊求請究辦李葆初二尹准詞提訊杜供失去飯盌二隻向伊查問並未指其竊取二尹以事屬細微不予深究一併斥釋○鄉人王則如家居二十三保三五圖地方昨早投楊樹浦巡防局控被徐炳銓拖欠會項制錢四十千屢索不還意存圖賴求請提究李葆初二尹准詞立飭勇甲往提徐炳銓到案訊核 
[英界公堂紀事]  
　　職員孫思恭控集成號主姚彩明欠銀前日讞員翁笠漁大令飭差提姚暫押候傳原告訊核○附貢生袁崇智曾有洋銀若干借與嚴益堂歴久不還遂具詞控諸公廨翁大令集訊之下將嚴交人保出料理不料嚴延不理明袁乃一再催請追給大令飭差役傳諭保人將嚴交案訊判○蔣顧氏之女小字桂珍丰姿靜逸幾疑桂府仙人珍珠無價璞玉無瑕未足擬其昳麗也目前忽然不見旋知被鄰人郭六觀誘匿爰往索取郭堅不肯令珠還遂告知四百九十號巡街華捕將郭拘入捕房捕頭令轉送公廨翁大令著押候訊供核奪幷諭令氏明白補祠○病民錢少亮一枝難借僵臥通衢瘦骨支離奄奄欲絶包探高阿三見而不忍舁入捕房捕頭令轉送公堂禀請安揷大令飭送至新閘棲流公所請司事善爲醫療 
[美界捕房瑣錄]  
　　寍波人賈宏發賃屋虹口天潼路開設源康衣莊生意淸淡無力支持不得已將店閉歇店夥李仁林藉端向賈拆梢洋銀五十元賈被擾不堪據情奔告捕房捕頭飭包探洪阿寳將李拘案詰問之下據供向索辛工並非拆梢捕頭以事 
 
 

Page 10

 
 
甚細微不予深究當卽斥退○鄭福生在英界公廨呈控虹口穿虹浜暢園烟間主圖賴土項洋銀若干元昨經翁大令飭差辭貴咨照虹口捕房請派包探洪阿寳恊同前往將被告烟間主婦江氏拘案昨已拘到捕頭卽令原差帶回公廨聽候訊核 
[蘇垣官報]  
　　九月二十七日首府三首縣均禀知在郡廟求晴太常寺少卿盛宣懐到正任鎭江府彥由京回禀到丁憂候補知府羅道源禀知奉撫憲札委　捕營營務處提調差府經歴白槐生禀銷靖江縣保甲差府稅課大使夏爾純稟謝奉委楓橋厘卡差縣丞單希曾稟謝奉委齊門外編查保甲差巡檢王登瀛由滬回內洋水師卽補用副將歐陽成松稟知交缷太湖水師正前營接辦調帶飛划水師營事 
[䢴江官報]  
　　九月二十一日曾大令祖樑委解京餉起程劉鹺尹廷錫委赴通泰查探水勢○二十二日黃分轉以忠由三江營來揚童鹺尉春榮銷靑口局鮑鹺尹誠銷假分發巡檢楊鹺尉錦萊浙江人稟到徐州府詹太守鴻謨由省過揚○廿三日通泰海三分司均公幹抵揚汪分轉從省回 
 
 
 

Page 11

 
 
   
 
 

Page 12

 
 
   
 
