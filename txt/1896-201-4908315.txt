# 1896 - 201 - 4908315

 

Page 1

 
 
[校印王氏潛齋醫書五種○脈學四種] [  圖書集成局代啓]  
　　潛齋醫書五種海寗王士雄先生所著先生博覽羣書研究醫學數十年者手成春名布遐邇其　風行海内久爲醫林鴻寳惜原板久己漶漫翻刻訛悮甚多讀者憾之今緯文閣主人倩本局用新鑄鉛字校印紙張潔白字晝清楚一洗模糊之弊首醫案正續次病諒庭參次古今辯論一案一方條分縷析誠醫學津梁也○温熱經緯是書彚輯名人方論互相參考發明促景諸家奥義實辨别温熱之要書也○飲食譜详考食物之本性功用洵衛生之寳鑑醫家不可不知○增訂霍亂論是書經烏程汪日楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋經頓緯文閣書莊發售 
[論探捕]  
　　甚矣以租界之中外一家五方雜處使無包探巡捕吾知人不一人類不一類者必將舉天壤間絶無僅有之事日出而不窮且不惟絶無僅有之事日出而不窮卽一歲之中寒往而暑來一日之中晝往而夜來彼憑空結撰者且爲逆行而倒施焉故吾謂探捕者流直與州縣之差役等耳然差役可有時而無而探捕則萬萬不可一日無何則州縣爲親民之官洪範日庶民惟星星有好風星有好雨故凡民之所好好之雖祁寒暑雨而民不怨咨也民之所惡惡之雖頭會箕歛而民不疑貳也此州縣所以爲民之父母也然而州縣不能不以差役爲耳目者勢也差役卽恃其爲官之耳目而魚肉其鄕愚者亦勢也如是則差役名爲衛民實害民之尤而民并無從訴其剜肉補瘡之苦焉者也又烏得以差役與探捕同年而語哉嘗聞之西友日捕房乃西人爲租界辦事之總所也大之水火盜賊小之飲食起居皆可投捕房倩探捕爲之澈底根究是其所是非其所非務使强不凌弱衆不暴寡户無庬吠道不拾遺非捕房烏能有此盛治哉蓋捕房之上有工部局工部局董事例由衆商公舉其爲人幹練可知查西例理刑名者按察司也管交涉者京師則公使外埠則領事也而工部局實統治其界内一切應爲之事與不應爲之事其官卽商也商卽官也官與商無軒輊亦無隔閡雖其國有君主民主君民共主之不同而國有大事無不由大小議院以遞議之上無不盡之惠下無不逹之情故覘彼國是者謂其君民之間幾若父子之天性焉非虚語也今工部局之章程議之又議者也　顧租界之中西人不過十之一華人直居十之九久己相安無事與之俱化不嫌束縛屈計租界法蘭西最先闢故其界沿城河浜抵洋涇浜中築馬路一條吳卽繼洋涇浜迤北而逹蘇州河岸環界内築馬路六條又有後馬路精華薈萃居然巨擘稍北則内外虹口美利堅之緜蕝在焉地拓人稀界外多甌脫後有來者其在兹乎夫人不盡賢利能昏志自西探西捕不足供驅策而益用華人乃說者每謂華人不無時有藉聲勢以作威福而敗聲名者殊不似西探捕之能顧名思義噫此何故也間嘗夕陽西下安步當車彳亍闤闠間見華捕扭一鄕人斥其不應溺而溺也鄕人日我褲未解奚溺爲捕日爾意在溺又焉頼鄕人思走爲上計欲奪路而奔捕舉捧示之鄕人蹲地泣有教以到官惟罰而己胡哀爲此一事也又一日見一謁選南旋者携僕入公家花園折薔微一枝捕上前欲拘之僕日官也捕乃一并拘送至公堂竟如例罰銀蓋公家花園向不准人折花此官不明工部局章程致罹此罰此又一事也又見一瞽者當門設課壇不知誰傾垃圾於前捕叱問若胡爲瞽應日無捕詈其瞎瞽卽離座大聲分辨捕日汝欲抗違定章耶以棒扑瞽瞽仆地方拽之去比至公堂始得釋歸因念不十日間賭此三事則他日之目所不睹者可知卽他事之目所不睹者又可知彼鄕僻小民及他鄕過客其蓋入境問禁免致遭意外之挫辱哉我尤願工部局申明捕房禁令榜示通衢俾行人駐足以觀皆得知所遵守庶巡捕亦可専心於捉賭捉臺基諸事不必終日終夜植立街租界民風庶有豸乎 
[本館接奉電音]  
　　昨日清晨京師飛電傅來上諭五道敬謹譯登○四月二十九日奉上諭安徽鳳潁六泗道員缺著李希杰補授欽此同日奉上諭陳彝奏假期届滿病仍未痊懇請開缺一摺内閣學士兼禮部侍　陳彝著准其開缺欽此同日奉上諭恩澤奏遵旨保舉人才一摺四川候補道前署建昌道安成福建補用知府試用同知前署平和縣知縣劉輝元雲南南安州知州金福英荆州駐防正藍旗滿洲恊領良續著該將軍督撫給咨送部引見欽此同日奉上諭福潤奏己故知州遺愛在民請將政績宣付史館一摺己故安徽無爲州知州穆其澤於同治年間署理該州時該員繕完修守州城賴以保全其餘地方一切應辦事宜無不實心實力洵屬遺愛在民著准其將事寳宣付史館立傳以彰循績該衙門知道欽此同日奉上諭福潤奏特叅貪猾知府請旨革職一摺安徽省各州縣承辦考試供應繁多現經福潤議給公費將浮費槪行裁革廬州府知府范葆濂輒敢藉故阻撓仍向所屬索取以費迨聞撤任之信該府意圖規避卽以親老多病開缺終養爲請實屬貪婪狡猾有玷官箴范葆濂著即行革職以示懲敬餘著照所議辦理該部知道欽此 
[粤撫履新]  
　　廣州訪事人來書云四月十六日南海番禺二縣同往三水縣境恭迓新任巡撫議仙屏中丞旌節至十八日早憲船安泊天字碼頭督撫標四營將弁俱整隊在沿河迎接旌旗蔽日軍容荼火督憲以次各大憲是早六點鐘至近日亭候中丞登岸恭請聖安然後行相見禮入座傾談良久始各乘輿而返中丞鳴騶入衙兩司兩道四營一府兩首縣暨在城文武均到署呈遞手版陸續禀見中丞牌示准於二十日接印 
[織工肇禍]  
　　有客自蘇州投書本館云省垣素産綢縀自設牙釐局後按章抽取機捐顧各家機數多寡不匀難以稽核因令各機户認定捐數按月繳納局中數十年來遵行不攺邇經六門釐捐總辦馬蘭村太守另出新法重立罰欵章程時派勇丁挨户巡察如有私機查出每張罰捐十六倍以儆效尤途中遇有綢縀之未蓋戳記者以漏捐科罪將綢縀悉數充公並以十五倍議罰於是各機户相約歇業恃衆把持機匠中多不安本分之人見機户一律停工遂托稱無以爲生於四月二十七日傍晚時糾集同業二千餘人先將元妙觀内機捐局擊毁旋又擁至劉家浜六門釐捐總局併力攻擊除票房銀房二處不動外所有上房内室悉數毁壞無遺且欲得太守而甘心太守見事不佳卽行避去若輩復至桃花塢牙釐總局先將護局勇丁赶散然後蜂擁入内不問好歹到處亂毆猶幸辦公緊要之所未橋騷擾然局中一切器具巳莫不化爲虀粉總辦朱竹石觀察好言開導若輩非但置之不睬且以磗石抛擊以致觀察頭額受傷並稱欲咬之使斃其時瀛眷己從後户出至河邊假巡船暫匿始免罹此兇鋒總捕同知劉少峯司馬聞知立卽飛函報知蘇州府桐太守並向各營請兵彈壓一面親率差勇赴局救護詎料甫經戾止卽有一巨磗破空而下適中司馬額邊並 
 
 

Page 2

 
 
傷及左眉際登時血湧如泉袍褂作猩紅色肩輿亦被踹碎忽有識時務者挺身而出大喝日此總捕大人也爾辈不可無禮衆機匠稍却其人　扶司馬至廰用布裹紥傷處然後突圍而也時地方官亦己呵殿而來而前導巳被若輩摧挫不得巳悄然回去若輩以官吏無奈我何更覺興高采烈倐時間將牙釐局拆卸趙展如中丞聞報之下立調三營弁勇整隊而來府尊三縣主及闔城文武員弁亦皆親自到塲若輩始一哄而散時譙樓己報四鼓矣當閧閙時吳縣凌大令飭差拿獲十四人訊之皆自稱袖手旁觀者當夜卽經人保出至元和縣差所拘數名則尙管押刑房翌日若輩復麕集牙釐局及元和縣署前不知當軸者將何以辦理也 
[嚴訊教案]  
　　江陰東門外耶穌教海醫士寓所被匪人埋屍陷害毁及教堂前己錄登崖略昨接本館派赴鎭江采訪友人來書云四月某日常鎭通海道吕觀察聞報之下卽派發審委員孫秋潭大令前往查辦至二十四日江陰縣劉明府有光暨大令帶同爲首肇禍之兇犯桓啓佑陳生郎蔣旭初乘舟抵鎭交丹徒縣收入囹圄次晨同詣道轅謁見觀察面陳一切少選明府至英領事署及各西官處商辦午刻丹徒縣主飭差將三犯解至道轅觀蔡委大令在花廳嚴訊桓陳二犯供出盜屍陰埋希圖訛詐等情歴歴如繪惟蔣供稱小人向在教堂供役此次突被牽入案中當江陰縣劉大老爺訊問時小人畏刑供認等情旋經駐鎭英領事額君函致道轅請將蔣從輕發落桓陳則須從嚴懲處二十七日明府仍將三犯帶回江陰俟接到上憲回文再行定案 
[新章須知]  
　　據蕪湖訪事人嚇跳書云安徽臬憲趙廉訪通行各屬大旨謂明火執仗搶刦財物的呌作强盜照例罪應處斬又有本是行竊被事主喊追臨時行强以及夥搶婦女攔路搶奪等犯皆與强盜一樣論斬如此重罪應該人不敢犯爲甚麽犯的還是不少良由做强盜的另有一種心思現經撫臺奏明奉旨攺定新章州縣兼辦營務處遇著盜案准他調兵追拿不破案不歇手拿著强盜審明白了不須解上省來卽就本地正法此後並不能翻供且没有躭擱一經拿獲不過數日就要殺的恐犯者不知新章利害因特明白曉諭俾知懼怕及早回頭云云本報因限於篇幅謹撮其大略如左然而煌煌憲示苦口婆心張貼通衢己足當晨鐘暮鼓 
[漢茶客述]  
　　漢口友人來信云漢鎭時雨時晴天時寒燠不定茶價不甚昻貴其中多有受潮霉敗者此亦留心茶務者所不可不知者也故錄之 
[渝城火警]  
　　四川理慶采訪友人云三月二十八日之夜三更後忽聞警砲連聲知回祿神在近處作祟次日天明出外詢之始悉火起於江北廰匯川門外焚去鋪户數十家有三四歲之小孩斃於火内至三十晚四更時警砲又起人語聲喧急披衣出門惟見火光燭天層霄盡赤旋有走相告者日起火之處係中營街某紙鋪晚間不知因何遺火紙堆内登時烈燄狂飛猝不及防以致上徹詹際幸時適雨師戾止風伯亦不甚猖狂地方官督率各水龍四面圍澆得以卽時告熄然十字街頭己向西焚至中營轅門向東焚去米花街五六家向北焚至三教堂石牌坊向南焚至楊柳街六合店附近共燬鋪户六七十家 
[石城火警]  
　　金陵采訪友人云四月二十六日自晨至暮風雨交作詹溜淙淙入夜箕伯己返行旌而畢師猶餘勇可賈二鼓許忽聞人聲鼎沸警鉦亂鳴一時居者行者相與譁噪曰内橋火發矣内橋火發矣盍往觀乎急著屐携繖而往始知火起於内橋朱統領公館後進是時庖丁方備夜膳祝融氏竟乘興而至大展淫威卒以雨勢傾盆各鋪洋龍更吸水狂噴得以立時救熄計被災者祇廚屋三楹然闔宅驚惶搬物而出雖未爛額焦頭而巳不免帶水拖泥矣 
[邗江火警]  
　　揚州采訪友人云郡城大東門外北蔣家墩某姓草屋忽於四月二十五日午刻被災幸護城河近在咫尺間取水便捷得以應手而熄僅焚去草屋一椽是日午後皮市街小芝麻巷某姓燃放爆竹餘燼適墮鄒姓草屋以致茅龍夭矯立時烟燄迷漫所幸施救者多未致釀成巨禍 
[皖垣試事再誌]  
　　安慶采訪友人云安徽提督學院李大宗師舉行本年科考於四月二十日按臨二十二日考試生童經古二十三日考試七學生員今將諸題照錄左方生古學題野馬賦以生物之以息相吹也爲韻賦得江間波浪兼天湧得天字五言八韻童古學題蓮爲君子花賦以題爲韻賦得山川出雲得雲字五言八韻通塲經解論說題康侯解考牧說裼襲論生員科試題梓匠輪輿能與人規矩賦得吏部文章日月光得光字節以制度策　 
[鴛湖烟雨]  
　　嘉興訪事人函云北門外北麗橋堍划船弄内榮姓之次媳來有年矣生兩子尙幼翁姑以下相待極爲和睦姑尤愛媳如玉不意四月廿三日潛購洋烟背人吞服直至毒發始知赶急施救並延請寓石條街美國醫士來如法灌救無奈仍難挽回逾時氣絶闔家悲痛祇得飛報母旅據情禀告屍母等皆極忠厚又素知大小和睦諒無别故諉爲逢邪所致毫不爲難囑從豐棺殮延僧超度而己○四月廿六日係咸豐庚申年遭赭賊破城之期闔城男女老幼殉難者不可數計舁平後痛定思痛經士民追念當日殉難忠魂不無憫惻是以每年於是日設壇延僧禮懴並募店鋪居民楮帛冥鏹入晚施放甘露法食圓滿焚化錠帛以慰英靈先期并請兩縣宰出示曉諭是日禁止屠宰循舊例也○四月廿四日傍晚時北門外中街某姓幼孩獨自在後門嬉要倐忽墜入河内水漲溜急當卽順流氽去幸經人呼喊赶急援救得慶甦還誠大幸也○前報四月十六夜雷雨傾盆霹靂交加云云兹悉塘棲鎭相近鄕村因出蛟坍毁房屋並壓斃人口今又聞約離石門二十餘里地名徐家莊卽塘棲落鄕被龍風棬坍房屋多家一時合抱大樹亦被拔去可見封家姨之怒不可遏矣天氣至今迄有半有祇放一日晴光餘皆細雨滴　冷燠不定 
[廬山瀑布]  
　　新简江南徐州鎭調署九江鎭劉育文軍門靑煦於四月十六日抵潯己紀本報兹悉軍門擇於二十日吉時在貢院接印届時巡捕官擺設香案軍門具朝服望闕行三跪九叩禮領印任事標下各將弁次第叅謁道府廰縣皆往拜賀轎馬喧闐十分忙碌○代理九江電報局廖明府緝誠交卸畢卽馳赴工程督率司巡工匠修理九江至南昌第一叚電線現己大工告成明府於四月十九夜返潯約於蒲節前回滬○蔡燕生太史禀請大憲於江西内河創設小火輪船以開利濟而便行旅早在滬購造利濟飛渡穏渡小火輪三艘兹於四月十八日連翩到潯聞後尙有三艘不日亦卽可到○育嬰堂委員蔡次眉二尹以事務紛繁禀請道憲添委張履思二尹尙賢帮辦己於四月十八日到差矣 
[赭山塔語]  
　　蕪湖訪事人雙鯉云長江水師提督軍門定章半年駐上江半年駐下江週歴巡閱以察各營汛防守之勤惰署提憲彭紀南軍門正月間自姑孰起節泝江上駛駐岳州節轅現照章又從湘卾江皖等省所轄江面巡閱而下節麾將次蒞蕪日來蕪湖營彭迪菴遊戎整飭所屬舢板在江干列隊候迎云○蕪采營王梧岡叅戎於四月十八日乘舟前往宣州賀新任皖南鎭李壽亭鎭軍接印之喜○蕪湖縣尊李甘毫明府晉省公幹己於四月二十日乘輪回署矣○蕪湖鈔關大江口稅務廳一差爲鈔關五稅口十巡口之總領有征收户工稅課稽察偷漏查拿包攬之責任委員張小衫明府現届差滿經道憲查有候補知縣朱蕙卿明府堪以委令接辦業己詳請撫院一俟批准卽當札飭到差視事也○蕪湖道衙門係統屬四府一州二十二縣各屬刑錢盜命案件均須過道又距省窵遠往往有奉兩院飭提勘訉之案且管理常新兩關稅鈔通商交涉均關緊要故道轅發審一差嚴爲鄭重袁爽秋觀祭特札委候補縣主薄袁澤民少尹雍和四月某日己捧檄到差矣○蕪湖年例四月十 
 
 

Page 3

 
 
五日恭舁南正大帝火德星君神像游行街市以保平安本届因縣尊預期出示禁止比賽故僅資雇傀儡小班以伸虔禱而巳○在蕪辦米各商三月因各埠行市疲滯遂皆觀望以致各路販米船隻影戢風帆近則香港汕頭米稍起色各粤商又紛紛向河下酌核米價聞刻下較前每石増銀二三錢多財善賈宜其欣欣然有喜色也○粤商同愼記虧閉己紀前報兹聞該號所欠各莊銀兩現經有人排解議定四成攤償云○皖南宣涇靑石各處蠶桑之利頗不减苕水䨝溪每年新絲登塲總計可入朱提十數萬兩故當四五月間木竹潭馬頭等埠各商雲集聞本届新絲較往年尤佳初上市時因舊貨底本價昻行市尚高端午後大約可望跌落惟近年洋莊喫虧甚多可見交易不易也○鄕村四月閒人少纔了蠶桑又插田此范石湖村居卽景句也現當農事方興之際蕪湖市面十分冷落街上行人鎭日稀疎農忙而市肆清語日農爲商本洵然 
[白下官塲紀事]  
　　金陵采訪友人云江蘇候補道丁觀察葆元經劉峴帥札委總辦沙漫洲緝私差觀察奉札後卽趨詣督轅謝委并禀知赴差日期○某日壽春鎭郭鎭軍寳昌因有要公由任所至江寍禀見劉峴帥聞尙須在省勾留數日○叅將張叅戎邦才前奉憲檄遺散江靖營勇兹己事畢回省接奉劉峴帥札文著署理川沙營叅將叅戎卽趨轅叩謝禀辭赴任 
[上海官塲紀事]  
　　江蘇海運總局督辦譚少柳太守撤局後於昨日命駕至道轅以及各衙辭别隨乘官舫赴蘇銷差○昨日上海縣黄大令飭差待名片赴督憲委員許太守寳書督標奇兵右營管帶鄒理堂遊戎撫標滬軍營管帶李遊戎懋祺帮帶劉遊戎開斌水利局委員周秋江司馬馬路委員朱森庭明府董事曹寄耘等處訂於今晨七點鐘時齊集南市集水街會勘開築馬路事宜並飭工匠於昨晚在集水馬頭搭蓋衫棚以便各官憇息 
[未赴鮫宫]  
　　本埠安定機器挖泥船沈没浦中致船上諸人同時入水昨巳錄登於報而猶欵若人之同赴鮫宫也兹始訪悉諸人得駁船户及英兵船齊心援手得以同登彼岸無一畢命清流者謂非幸事而何 
[詳述糞船肇禍　]  
　　昨報所紀鄕船小刧兹悉肇禍之由爰再詳述以供衆覽先是鄕人董金南駕駁船一艘駛至裏虹口石大毛糞行裝糞己滿載矣爲風雨所阻因暫泊裏虹橋下以待稍霽解纜前日午後四點鐘時風雨更甚又值潮退迅急白浪滔天致將纜繩震斷舟子力不能支任其流至王阿全之糞船邊一碰王船纜因之亦斷兩船先後冲出將裝窑貨駁船之纜登時撞斷一時小船被累者順流氽出浦江而此三船僅在中虹橋樁上董船立分三斷王船爲截數叚窰貨船竟致船板片片隨潮氽去舟子悉數入水幸經同行援救得登彼岸窰貨船祇有老嫗及四齡男孩幸未滅頂當下嫗不肯甘休扭董至捕房控其肇禍之首慘被殃及捕頭謂董船亦壞此係天災並非有意何容查辦嫗堅不允捕頭因飭併送英公堂訊核昨晨被累船户復將糞行主石大毛扭到英公堂未知作何辦理 
[會審火案]  
　　法界火災己兩誌報昨禮拜四堂期捕房著保將錢延生藥鋪執事人羅介康學徒韓寅生交案解請鄭大令祁繙譯會判包探傳到左鄰永興隆南貨店高華入右鄰康泰烟紙店桂香山後鄰同春煤炭店王欽桂據羅介康供在該店權代執事店主在原籍寗波大令問如何起火學徒韓寅生供因連日天雨恐藥料發霉用火烘焙是日晡時小的上樓見有遺火卽爲撲熄不料霎時烟霚復起大令問樓上可有烘爐供稱爐設樓下清晨七點鐘生火約歴兩點鐘之久將藥料烘透携藥上樓不圖藥内火性發燥遂致蔓延燃及包紙大令謂當時何不卽報捕房供稱火己熄滅是以未報迨至四點鐘又兆焚如小的報捕房時火巳冐穿屋頂矣大令問爾店共有幾人供稱十餘人惟小的専司烘炒藥料樓上亦由小的一人進出大令謂十二點鐘遺火不應不報以後如何起火須從實供明韓供初次救熄意爲收拾淨盡不料死灰復然六令謂羅日初時報知捕房不致貽禍爾店曾否保險供倩保宏擔保火險銀二千兩所儲藥料盡行打濕高華人供本店亦曾保險今遭連累貨亦打濕桂王二人同供小本營生並不保險不免波累大令謂桂日爾店因何閉門本委在塲目見供稱施救時巡捕押令閉門以便開自來水澆灌入合與祁君衡情酌斷謂錢延生不應漫不經心著罰銀二百兩充公左右鄰居一并斥退羅韓仍交原保 
[飭縣覆訊]  
　　去秋湖南人劉長璈挈妻張氏自臺灣來滬在金利源馬頭附某輪船至漢口取道回籍被夏得勝到船索詐張氏情急投江斃命上海縣黄大令騐屍後訊據劉訴稱小的在臺灣某營當什長娶妻張氏自臺灣割乘小的挈之來滬意圖回里是日黄昏時上船至十二點鐘時尙未開行夏糾同五六人來謂小的在臺灣帶有餉銀私逃欲借洋銀一百圓不間情由强將衣箱打開妻子喝阻不理勢甚洶洶以致情急長江夏亦供認明確大令判令將夏釘鐐收禁通詳上憲批示遵行兹奉松江府陳太守轉奉臬司吳廉訪批駁此案犯供支離飭冉嚴訊等因大令奉批後於前晚倩蔣司馬訉詰夏供稱小的原籍湖南年五十歲向在高昌廟滬軍右營左哨四棚當勇後因裁撤附船回籍適與劉同船然素不相識彼此不交一言後見有不識名姓之數人與劉爭論欲分洋銀劉妻張氏遂奔赴船稍役浦劉亦欲跳下小的忙拖住數人卽奔逃劉反指小的威逼司馬日爾前在案下所供甚爲明晰己承認邀同姓王姓夏之五六人欲向劉分肥以致伊妻受逼自盡何今又頼得如此乾浄稱爲局外人耶速將實在情珙供認明確本委必當爲爾成全如果供詞前後不符惟有久覊獄中而巳夏矢口不移堅稱冤枉司馬飭還禁再核 
[局懲痞棍]  
　　昨報紀保甲總巡鍾明府拿辦流氓韓咸林晚間升案提訊韓東拉西扯一味含糊旋有蔡顯榮王子卿二人投案訴稱與韓路遇突被訛詐甚至推入河中明府謂韓曰爾之拆梢己有見証平日爲非作惡不問可知韓抵賴不承明府喝令掌頰二十下始供稱小的巳知過求大老爺施恩明府判令笞責六百板送交改過局永遠羈收 
[英廨會審案略]  
　　美商茂生洋行主投該管領事署控時亨洋貨號主辜逸軒定購桃紅洋布十箱貨到後市價日跌延不提出等情經美總領事佑君尼干據情函致英界公堂屠别駕將辜提案訂期昨日午後三點鐘時會訉届時佑君委繙譯官海君格思蒞廨旣升座茂生行主帶買辦張子康至堂訴稱前年七月初十日辜來行定購桃紅洋布十箱議定每匹銀一兩八錢每箱計五十匹十一月初十日貨到後先令價漲以致虧本屢向催出一味游移厥後價貴之時亦曾向說無奈辜總不出貨現在時亨己閉連棧租利息保險等費核計約虧銀三百餘兩除收過一百兩外尙缺二百餘兩倘顔色變　則所虧更多矣辜供稱時亨係李艾伯所開閉歇後李至湖南游幕此貨由張說合監生定購號閉後曾向說明付過銀一百兩今欲認虧須問號主别駕問李景况若何答稱甚佳旋與海君互商以此貨存棧在在需銀不若先行售去應虧若干再行核奪海君諾之遂將辜交人保出 
[招認皮箱]  
　　前日上午八點鐘有馬車一輛行至新北門外見一人肩荷皮箱一口拖泥帶水而行馬夫以其形跡可欵厲聲恫喝其人將箱委地飛奔而逸後經巡街捕將皮箱送入捕房經捕頭開箱檢視内儲衣服銀洋命存候失主認領 
[滬南二則]  
　　前日鍾明府枷出竊犯一名發交十二圖地方示衆昨晚該犯膽敢脫枷逸去刻下該處地甲四面追尋示知能弋獲否也○寍波人甲乙二人昨日因作葉子戲兩相口角乙遂將甲洋蚨懷之而出甲見乙行强拖至清風茶樓向衆評理並欲扭甲至十六鋪局中喊控幸有旁人解勸將原洋交還始各散去 
[法公堂瑣案]  
　　金陵人王金榮控天儀茶園優伶張榮叙誘匿其妻金氏一案迭經訊供昨日堂期復訊據李三省供天津人在天儀茶園與張榮叙同爲優伶小的住西祈橋棈金氏洗衣問及家内尚有何人小的答以家有父母大令將筆據手印給與金氏核對無訛謂爾旣有夫 
 
 

Page 4

 
 
何以又嫁張姓供稱由葉嫗作主且本夫厭棄大令謂此供不合如果爾夫厭棄不來控追爾打此手印是何意見供稱有此手印可免涉訟人令謂恐仍不免著將李張仲候交人保出限三日内交到葉嫗金氏還押原告斥退著帮同尋嫗到案復核○三河樓弄内烟碼顧五寳凌虐烟妓林德生卽林鳳寳爲巡街捕拘入捕房廨經大令訊供著將筆據繳案復核昨日堂期顧之姘夫趙金富呈繳筆據大令問此妓何來趙供由小東門無錫阿寳處轉來有海二爲中質之林鳳寳供海二向爲蟻媒卽父之朋友大令謂爾身上可有傷痕供稱略受扑責並無傷痕大令謂旣無傷痕何乎救命尚欲藏頭露尾耶又問顧五寳供家内尙有烟妓小紅大令閱視筆據尚有一紙未繳飭卽交案遂與祁君會商著將顧五寳押候鞭背二百下林鳳寳發普有堂擇配趙金富押候繳到筆據再核○顧玉山控升記海味行主鍾章興擔保鄔松林出外延不繳銀經大令飭提勒繳昨日堂期鄔偕鍾投案續繳息銀十六兩請將抵押各據領回大令飭具領狀准予領出繳案之銀存候顧玉山具領 
[美界捕房紀事]  
　　奚青園前晚在天津路仁智里口掩入第三百五十八號屋内圖竊事主驚悉披衣起捕奚奪門而逸途遇包探倪順泉拘解捕房押至昨晨知此係老賊犯案累累須候查明然後送廨訊究○前日之午有年約三十餘歳之某甲躺臥北蘇州路公濟病院門首號咷痛哭院内醫生聞而出視謂係瘋症唤小車遂至捕房捕頭飭送公堂辦理○流氓陸阿寳爲調戲婦女經巡街捕拘至英廨奉判枷號一禮拜發犯事地方示衆昨晨發回虹口捕房捕頭遣一百廿三號華捕押令遊行裏虹口一帶見者稱怏 
[招認屍棺]  
　　西安輪船沈君德耕來言自日本來申中途有李姓客在船病故用太平棺木收殮李向在英兵船司大餐其弟亦在船上管食物名字未詳下船時有神户東興館執事張阿泰送來現在此棺暫寄敝堂殯舍懇爲登報俾屍屬早來領回營葬以妥幽靈果育堂司事謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者美租界怡和碼頭有浮屍一具經水巡捅通知地保曹福卿役縣著報請相騐黄大令飭差查緝兇手在案兹經訪獲姚阿明孫竹卿等人解案請訊前晚蔣司馬提訊之下屍妻郭陸氏訴稱死者名松林是小婦人之後夫小婦人前夫姓　病故後苦守三年始醮與郭迄今己歴十餘年今春正月杪郭出外不返後聞在三林塘浦江中被人刃斃司馬問爾夫身上有何斑點否答稱右脇有六七斑點孫供稱小的年四十歲家住治下楊施橋之西販柴度日司馬問郭等打降可在爾船上供稱二月初四夜半時小的聞浦中人聲嘈雜出視之見姚船上有人毆鬥姚供稱小的年三十一歲亦住揚施橋以刷布爲業聞郭被廣東人毆斃然不知細情陳少卿供稱小的年三十歳斫柴爲業司馬商爾知孫姚兩人是否販賣私鹽供稱伊等幼時販私刻己不賣矣薛順卿供稱小的與郭素不相識司馬問曹保日當時屍身有何衣服禀稱惟馬甲一件絲帶一條司馬飭郭陸氏辨認旋稱小婦人巳認明是本夫之物願具結領棺安葬司馬准之復詰姚孫等人均不供認堅稱近來不販私鹽與郭素不相識司馬飭差分别看管候訊○前者周王氏控傭工孫允中姦占寡媳羅氏强攫棉花數十包黄大令提案訊責押令將花繳出孫收押許久置之不理前晚蔣司馬飭提至案諭日爾膽敢與主婦通姦强取棉花實屬玩法己極刻下爲時己久爲何不將棉花繳呈孫供稱小的並非傭工自幼寄名膝下小的之女許字周王氏爲孫媳因羅氏與小的是兒女親家並不犯姦此事實係周姓族長唆使誣害叩求鑒宥司馬叱日爾前次己供明今又刁狡乎所攫棉花何日可繳孫苦求寛限司馬命笞責一百板限五日内繳呈如違重責諭畢飭還押所○總巡局員鍾明府訊辦楊樹浦流氓滋事一案己紀報端昨日明府以此案傷人多名未便率行判理飭局差將一干人送縣騐傷到縣後值日差以原告　炳炎韓慶祥楊樹浦巡防局勇黄得銘陳桂華皆有傷痕連流氓錢法生茶館主蔡聚生共六名一併收管旋入内禀明黄大令大令諭候訊辦 
[英界公堂瑣案]  
　　對買賊李長懷流落　江毫無生計日前至彩鳳寳太昇和等銀樓並茂興費太豐萬成太等鋪僞爲購物乘間竊取而逃各失主報捕後捕頭遣包探趙銀河緝獲吊出銀練銀壓髮簪洋布烟槍水烟袋等贜昨晨解案請訉各失主紛紛投案聲訴前情並稱此人每於黄昏時攫物以故防不勝防務求大老爺嚴辦以儆李供稱小的係吕泗塲人曾在六馬路習薙髮業近來矢業無聊不得己而爲此屠别駕判令從重笞責五百板發回捕房管押四月期滿遞解回籍起　之贜分别給領○三百五十一號華捕解馬夫附日田至案禀稱此人沿途溜馬往來數次有犯工部局定章故由小的拘請大老爺判罰别駕判罰洋銀一圓充某醫院經費○前日楊錦芳顧仁扣二車夫爭奪坐客以致扭毆楊力不能支致被毆傷口鼻等處旋復扭入捕房昨晨解送案卜楊訴　小的被毆後由巡捕送入同仁醫院求醫醫生言並無大碍約一二天内可告痊顧供稱小的與楊夙稱交好昨因爭奪坐客以致扭毆一時失手致傷楊之口鼻别駕判令管押一日○包探石金榮解俞阿行張阿南至案禀稱此二人串竊張和尚家鐵鋤一柄約值洋銀五圓兹經小的緝獲送請究懲和尚投案領贓俞張同供稱小的等與和尚比隣鐵鋤實向借用别駕判令各管押一日○粤東人程阿牛無業可就凍餒不堪連竊同鄕人甘茂庚陳阿祺許其昌等家綢皮衣及白皮箱昨經包探張　五查獲人贜送請究辦各失主投案領贜程認竊求恩别駕判令笞責一百板贜給各失主領去○計阿連竊取王錦堂家布衣二件及錫茶壺經包探趙銀河緝獲人贜送請究辦王役案領贜計供稱小的係本邑人行竊該死求恩赦宥别駕判令笞責一百板 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
