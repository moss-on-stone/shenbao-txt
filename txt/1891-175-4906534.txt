# 1891 - 175 - 4906534

 

Page 1

 
 
[恭印光緒十七年春季諭旨告成]  
　　本舘自開設以來歴將諭旨排日恭列報中俾薄海人民其聆綸綍至來歲之首則又將先一年者彚印成編但一歲一編閱者似乎未便因以今春爲始改爲每季行現在春季愉旨已告成校對精詳裝溝典雅每本收回碼洋四分欲觀當代訐謨著請至本埠三馬路申昌　室及各埠申昌或分售申報處購取可也 
[新印五經三萬選出書啓] [  點石齋告白]  
邇來四書大小題文及試帖等書皆有三萬選名編者而經藝獨缺如焉艾苑中每以爲憾本齋特請名士主持選政旣集石印各種經藝之菁華後得各省書院社課及近時名人窻作共文三成篇分釘四十本皆清華朗潤出色當行之作葢是舊出而始集經藝之大成焉自去冬開印以來原擬春間竣事祗以校對詳愼至再至三以致稍稽時日現已將次告成不日出書經三馬路同文分局經記悉數購歸另自定價發售如來蒙賜顧請卽移玉住購謹此佈聞 
[得彩求售] [  申報館恊振所啓] 　 
　　本館恊振所集腋社二次彩票其第一彩乃嘉興朱夢廬先生所得兹以其又孫偶患驚風願將所得彩物仍交本舘代售助賑冀求速痊計文徵明山水册頁一部伽南香朝珠一串連翡翠佛頭記念俱全望江前申題草虫册頁一部告銅杳爐一只紅頂一座漢玉五件如有合意者請速來購取其價亦可格外從亷旣得珍貴之物又有施濟之名一舉而二善備想痌瘝在抱者自必踴躍樂輸也 
[靠天喫飯說]  
喫飯者人而使之喫飯者天諺云靠天喫飯卽此一語每飯不忘庶幾近乎逹人此數語乃余自製飯碗上之銘辭也余在武林覓得一碗其形如　而無足式古而窰細五彩堆花作九獅圖盖取九世同居之義花紋厚而不糙豔而不俗余極愛之相隨二十餘年無頃刻離前數年因遷居傭人不愼碎其一角余猶不忍棄去補綴而用之今年道夏孫子鏡湖謂余曰此碗僕已爲覓得一照様者矣異而詢之則曰鳴琴軒主人善於磁器上作書畫極爲精工僕以此碗之式告之主人允爲照繪俟告成後當奉贈耳余謝之因詢鳴琴室主何許人則曰先生之同鄉也越數日主人顧余於尊聞閣以自製書畫茗碗分贈諸同人暇日乃往訪之知主人卓姓字少山於越之舊族也同夥數人就斗室羅列磁器亦不甚多而主人手不停揮正在作書作畫預定者已不乏人孫子所屬繪之九獅圖僅有草様余乃自定一碗屬爲靠天喫飯之圖此圖向曾見有石搨本背撫其意以付主人并銘數語於其後越數日瘡生於股及腿者四不能行坐遂閉户養疴天中節日已愈其三而腿上一瘡大如椀痛楚加劇延胡君小峯療治尚未出膿正在呻吟間忽孫子以兩碗至一卽九獅圖一則靠天喫飯之碗也書畫固佳燒製亦固磁細而精不覺爲之一快九獅圖則式様不及從前舊碗而工細過之靠天喫飯一圖恰與余所見石搨本彷彿無二喜甚把玩不釋手竟忘其痛又數日胡君以妙藥至膿出頗多而卒未收口胡君以海浮散糝之瘡口仍不合適余門人唐子耘來問疾自陳能醫明日以藥至糝於瘡口不數日瘡口漸合惟尚有餘膿未盡故生肌之中尚兼拔膿約計收功有日矣且自出膿後稍可行坐近則不復與牀席爲緣第以瘡口尚有如錢者一處未合故猶不能出門耳夏至日子耘過余適當午餐留與共飯見余飯椀把玩不已卒然問曰飯固靠天而喫要亦待人之自謀如專靠天而不靠人則世俗愚夫愚婦所謂得天財者豈亦竟有之乎且人人皆以爲靠天可以喫飯則不復自求口食不幾令人安於怠惰耶余曰不然江干有鳥曰信天翁水鳥也以魚爲食而不能捕魚終日立於江濵俟他鳥有銜魚而墮者則就而食之然自來江上從無見有餓死之信天翁可知人生食祿自有一定謀而得之以爲已之能謀而不得以爲已之辱他人得之而已不得以爲人之得之也不啻就已而奪之遂生忮心他人不得而已獨得之以爲已之得之也無非就人而分之更有求心枝與求兩念交迫於其中無異天人之交戰卒之淺見者見爲人定可以勝天卓識者終見爲天定足以勝人人定勝天一說惟可與用功立志之人言若爲利爲名而必欲以人定者勝天則未有不爲造化小兒所弄者也且古人有言求名求利只須求已莫求人所謂求已者安在哉亦求諸天而已矣夫天豈能諄譯然命之哉亦求之理而已矣孔子曰獲罪於天無所禱也朱子釋之曰天卽理也凡事順乎理卽順乎天逆乎理卽逆乎天人能順天斯天亦順之人而逆天斯天亦逆之順天者存逆天者亡明乎天卽理之說而靠天喫飯一語可以恍然悟余友自號酒肉在家僧嘗言曰凡人喫飯有昻頭而喫者有低頭而喫者其實則同一飽也此固卽古人金汪瓦注同一醉也之意而狀世俗之態殊工余之爲此椀亦是意也子乃欲喫飯而不靠天乎子耘避席而起曰敬聞命矣今乃知世俗之謀吃飯者其智不如信天翁辛卯仲夏高昌寒食生書 
[皇都瑣紀]  
　　儲濟倉漢監督吏部郎中王琛現已調補通州大西倉監督所遺濟儲倉監督一缺刻經祥許兩倉憲派令委用監督工部員外郎齊兆麒充補除檄飭該員遵照赴任外已分咨吏户工三部查照矣鎭守西安等處地方將軍尚爲給咨引見事西安駐防右龔廂藍旗現懸騐騎校一缺公同揀得廂藍旗委驍騎校武舉阿克東阿年四十歲食餉二十四年瓜爾佳氏擬正廂藍旗前鋒繙譯舉人善陰年三十六歲飯餉二十一年赫舍哩氏擬陪相應造具履歴册給咨該正陪賷送京旗投遞卽希貴都統查照以便帶領引見○吏部爲移咨事文選司案呈本部具題議覆直隷總督李奏以直隷開缺另補知縣英順請補直隷曲陽縣知縣等因核與例章相符應准如所請補授請旨一本於光緒十七年五月十二日奉旨英順着依議用餘依議欽此由科抄田刻部相應黏抄原奏移咨直隷總督查照辦理○河南衛輝府東南延津縣屬地方於三月間尚未透雨以致蝻子潛生未及旬日已見出土辛地方官赶飭民間捕拏並由官收買遂於數日間雖化團出土已成而翅未生全者經鄉民認眞緝挖得以及時撲滅盡淨非僅該處禾稼可保無　亦不至飛延他境等情詳報上憲請將官備撲蝻經費請銷已由裕澤生中丞批准循案入告九重矣○廂藍旗護軍統領恩爲咨行事印房呈稱本旗護軍參領榮先副護軍叅領色普徵額保安等三員先後病故遺缺經本旗揀列人員於五月十二日帶領引見本日奉旨廂藍旗護軍叅領着廣玉補授副護軍叅領二缺着裕隆存保補授欽此相應咨行兵部查照希將該三員照章註册○大理寺左寺丞崇瀚京察一等記名後經部帶領引見奉旨 
 
 

Page 2

 
 
照例調部自應開去底缺刻經吏部照章擬將兵部筆帖式延祚簽升大理寺左寺丞繕本具題請旨於光緒十七年五月十四日奉旨延祚着依議用餘依議欽此○宣武門内紅廟胡同路北魁元號出售烟線代賣洋藥生意頗旺掌櫃張某於客秋回鄉卽將生意交付夥友吳某暫行經管詎吳少年人也雖夙甚謹守不染嗜好而自代庖後手中較饒被損友勾引未免偶涉烟花之塲如此日久難免耗財天中節前張自家歸吳自應交算鋪存虧空百數十金張詢因何吳言語蹇澀張復慰以好言仍令暫筦年終再行交代葢冀彌補有時也吳因此忿悔交集竟於本月十二日夜間潛吞洋藥迨張等覺知赶救無如毒發攻心返魂無術張於翌晨報明地方廳官立將首報張某解署以憑移付西城指揮帶仟詣騐○京師九城内各街巷大小堆撥因去夏大雨以致倒塌殆盡業經查估奏准興修已派恒順等數廠分修惟此項堆撥原備步兵棲止躱避風雨之所現　大雨時行之候若不作速修竣恐兵丁遇雨借避他所轉與聨絡巡緝之意未符刻已飭商鳩工分修其左翼所屬地方尚未開工而右翌各堆撥已一律工作諒旬日間可期工竣矣○吏部爲移咨事文選司案呈光緒十七年五月十二日由科抄出本部且題議覆直隷總督李奏稱請以北河試用同知勞九章試署大名府管河同知如果三年期滿均能稱職冉行實授等因核與例章相符應准試署請旨一本奉旨依議欽此欽遵到部相應移咨直隷總督查照辦理 
[兵艦起程]  
　　十九日清晨金陵下關駛到法國兵輪名挨司比克係由潤州鼓輪至此保護教堂者管駡官郁福爾其品級與中國都司相將當有下關稽查委員關笏臣二尹並螺絲灣天主堂法教士蘇紀章鍾洪聲二神父上船拜會郁君告以此來專爲保護教堂蘇鍾二神父云現賴此間各大憲竭力維持地方安謐如常請貴兵艦移駐蕪湖免致金陵居民少見多怪望而生疑也郁君允諾卽向關二尹致謝保護之勞并投剌洋務局以盡客禮旋於二十日黎明解維上駛 
[白下瑣談]  
　　金陵訪事人云劉峴帥設壇祈雨至慤至誠日前復投文於城隍廟中義正詞嚴足與韓昌黎祭鱷魚文左懋第祭山神文並傳不朽至初七日午後油然作雲沛然下雨跳珠濺玉凉沁詩脾約歴半點鐘時雨歸始返駕入晚又敲櫺撼瓦浙瀝不休好夢驚回大有悔種芭蕉之意及晨起閒行街巿則各家屠户已磨刀霍霍向猪羊矣○大憲前請龍神至省垣求雨現委管帶水雷船馬君超群送回江右所請龍印另委江寍布政司倉廳周君殿魁送回茅山之上均於初九日起程○初八日巡道課試文正書院文題居處恭三名賦題喜雨賦以須臾慰滿三農望爲韵詩題賦得一寸甘霖一寸金得霖字七排十二韵○大憲以城北十二三叚保甲局員崔司馬炳榮當匪人滋閙教堂時保護不力因之撤去差使委歐陽司馬臨翼接辦已於初六日到局視事矣並聞邱别駕光燦辦理閙教之事於洋務不甚詳明祗以素日强幹精明是以姑仍舊貫云○武員歸標候補差委無期往往貧不聊生炊烟屢斷昔年曾有津貼一欵計有大衍之數然非捷足者莫能得受分文刻劉峴帥面諭中協王有圭副戎就副參游三項中遴選五十人爲一班每月津貼銀五兩都守千把四項亦五十人爲一班每月津貼洋銀五元惟須騐明年貎相符十年中無差使者方准入選其餘不得濫竽協戎每日傳見十餘員以决去取有某員觀其札上係咸豐初年保舉而丰來尚在壯年當將保札註銷揮之門外○金陵糧道前黨家巷等處舊有太平水缸近以管理無人缸盖全行失去缸中滿儲瓦礫涓滴俱無日前雨澤愆期風乾日燥鄰近東牌樓等處屢肇火災亟宜滿貯清泉以資防患經里紳王君少泉徐君聞韶兪君樸園募資修整公舉德發祥店主夏其祥董理其事刻已挑足河水缸盖亦配製齊全矣○有土娼名黑牡丹者韶年娟秀頗著艷名粉陣脂圍中久已獨樹一幟近已垂垂老矣雞皮鶴髮徒取人憎而猶艷裹濃妝恩與後輩爭風流澤藪其子劉明龜而硬者也不以曳尾泥塗爲可恥動輙恃男兒好身手酗酒行兇偶與人意見不和卽以老拳奉敬早年購得武職保劄一紙遂卽夤緣歸標目下居然昌頂藍翎焜耀鄉里一日因事與武解元某武進士武舉人某某搆釁約集龜公龜母龜子龜孫欲得三君而甘心大有食肉寢皮之想幸三君先事防範未觸兇鋒事後聨名訴諸琴堂請爲究辦趙邑尊俯如所請已飭差拿獲押候嚴懲矣 
[圓泖漁謳]  
　　距何家村數里有地名沈巷者亦婁縣轄境也小小村莊人跡稀少賭徒潛伏其中如尉佗之長南越龎然自大張肖芸邑尊訪查確實立派幹役往捉凡負博進資以爲孤注者無不聞風而遁惟賭首某甲不及爲漏網之魚富被拘案待訊　當以兩部肉鼓吹相贈也○奉賢青村港附近有郭某者跛一足秉性險詐遇事生風鄉里有鼠雀爭必多方唆使以遂其所欲而後已同治年間曾以誣控案件經縣宰將監生詳革擬罪杖枷稍自歛跡不數年而故態復萌依舊使貪使詐客歲不知又犯何案與青村鎭某汛弁結不解之仇膽敢揑詞赴督轅上控經前署督憲沈制軍札飭提標中營劉叅戎按欵確查並委府尊親提訊鞫疊經恩詩農太守更番研究所控各欵並無端倪現聞兩造均願具結完案已由府署申禀上臺矣○前報紀周榮等三人犯姦枷責游圖示衆一案當由差役押交葉十一圖地保尹某收管詎尹以距治較遠官府耳目難周膽敢得錢賣放先是該圖陳某曾與尹合充亭長無如卵不敵石時被尹所欺弄由是退守田園值此有隙可乘攻其不備暗將尹開下刑具竊負而逃逕詣華亭縣署控訴門者執而禀諸官葛邑尊大發雷霆立予提究○松郡亢旱已久河流枯涸水濁難飲日用所需勢不能得清且漣者供吾挹注以故霍亂之症較往年獨早因之不起者已有數人幸十七晚大雨滂沱郊原得以霑足廿二日復見陰雲四合密雨紛飛從此田疇可卜豐稔而居人亦可飲和食德矣 
[失火卽熄]  
　　嘉興府城北門内大街申天寶銀樓於二十晚在後進平屋中燒鍊赤金及事畢店夥次第安睡炭火未熄遂致延燒他物烈焰横飛諸人從夢中驚覺大聲呼救異常慌亂莘某夥將鍊金藥水灌下始得奏效紙燬平屋一間誠不幸中之大幸也 
[操砲傷人]  
　　本月廿二日寗波防營緑頭勇在小教塲操演巨礮一時驚霆震撼幾疑嶽陷山榷演至第四門藥已入口一勇以刷柄通入忽轟然一響昏不知人急扶起視之則已手掌擊穿二孔兩目亦受重傷血湧如泉刷子飛至十餘丈外同時又有一勇燃放洋槍用藥過多槍爲之裂擊傷一目鮮血淋漓帶兵官見此情形立卽傳令停操將兩勇舁至營中敷治 
[烟臺瑣語]  
　　節逢夏至二麥登塲鳩隴風來香聞餅餌聞之老農老圃言先時雨澤過稀是以收穫未能豐盛云○每有外來流丐壞衣白衲作道士裝手擊木魚沿街募化不滿其欲卽擾攘不休說者謂若輩多係江湖中人丐頭不能約束特不知有地方之責者何亦置之不見不聞耶○時當溽暑戒烟局暫時停歇一俟金風送爽再爲筮日舉行蓋以盛夏戒烟易滋疾病故也 
[憲批照錄]  
　　營口訪事人來信云大憲奏准在三义河口設卡查私商人以爲不便由阜凝德等五十二家禀廳縣環請甲詳兹奉軍督憲浴壽帥批示曰征收稅厘係屬餉需正欵三义河口奏設局卡原爲整頓厘捐稽查繞越補片漏厘非在營口地方征收落地稅項本軍督部堂前在海葢途次聞委員等並未分晰明示辦理諸有未協卽嚴飭遵照奏案詳議妥辦不准額外苛擾在案此案原奏甚明不致重捐貽累該鋪商等自毋庸過慮惟該鋪商等果有疑慮之情無難赴地方官或本軍督部堂轅前聲訴乃輙停止交易亦屬跡近挾制姑念此次尚疑出有因不加深究嗣後倘再有此刁風定卽嚴究主使按例懲辦决不稍存姑息也仰營口廳海城縣明晣曉諭該鋪商人一體知悉呈抄發 
[蜀藩來滬]  
　　前任四川藩司崧方伯卽現任浙江巡撫松中丞之介弟入都述職後由天津乘招商局新盛輪船南下前日抵滬暫住四馬路旗昌經辦軍械處先期公子偕水師哨官高李二姓由杭州乘小火輪船來滬迎迓聞方伯尚須小作勾留然後擇日入川履任云 
 
 

Page 3

 
 
[南巿火警]  
　　昨日十二點鐘時本邑南門陸家浜南首某姓家因作午膳遺火於積薪中登時烟霧迷漫火星亂迸幸左右鄰急爲施救得以火滅烟消計焚去房屋一椽尚不致蔓延無際云 
[英界火警]  
　　昨晨六點鐘時本埠英租界山家園新橋左近泗安質鋪樓上包房忽然火起各洋龍紛紛馳至吸取自來水以澆捕頭更督同探捕臨場分别彈壓俄而延燒南隣某銀飾店吳回氏始興盡而回是役也計焚去泗安樓房二幢披屋二間銀飾店正屋二幢披屋一間事後推測起火之由大約因隔夜有人持劵贖衣鋪夥持燭至包房檢取遺火衣包之内以致上炎然亦不能據以爲實也 
[消夏第一]  
　　未蒓園今屆添設茶座已登前報兹　將洋樓一律開拓以便游人登眺讌集當此一沼紅蓮四圍緑樹招凉逭暑最爲適宜用布數行以當喤引 
[具領屍棺]  
　　鴇婦瑞金家之傭婦張家娘因抱葉初費家幼孩出外失去金項圈查問之餘吞烟自盡上海縣袁海觀大令詣騐後其夫張松聞信來申瑞金央人再四調停給以撫卹洋一百元張遂首爲之肯前晚偕三圖地保石炳堂投縣求領妻棺大令准之諭令具呈領狀 
[覇王無道]  
　　有名阿龍者不知其姓氏人皆以小霸王呼之其暴戾恣睢亦可槪見矣邇來上海縣袁海觀大令正在緝捕匪徒遂稍稍歛迹前日午後行至北門内見鄉人某甲懦弱可欺藉碰撞爲由拉至某茶肆中百般恫嚇甲無奈給以洋蚨兩翼狼狽而回中途適遇友人某乙告以前事乙怒不可遏同往尋見阿龍言欲扭赴保甲局控訴阿龍自知理屈願將原物歸還甲乙遂不予深究 
[災婦可憐]  
　　前報記本邑南巿小普陀橋陸丫頭蘆蓆店失火云云兹悉陸與蘇州船户吳某同居當火起時吳已駕舟出外家有六旬老母及八歲女孩好夢驚回欲將女孩搶出無如火勢甚熾以致額爛頭焦女孩亦肩背手足灼傷醫者云受毒過深恐難保全性命至次日欲覓棲身之所人皆不肯招留不得已在空也上結就團焦聊蔽風雨前日亭午大雨傾盆團焦陡被冲坍以致渾身著雨商船帮中人見而不忍送往他處暫居亦可憫矣 
[風流案牘]  
　　台州女子陳和妹被親生父陳森茂售與寗波江北岸蔡陳氏所開花烟間内爲娼嗣以和妹不願作皮肉生涯遁至滬上經法捕房查知招送公堂葛同轉訊明原委當將和妹暫發善堂以俟親屬認領此已列諸前報日前蔡陳氏遣寄子馬錦華赴法公廨投遞禀詞聲稱陳和妹係氏子蔡大寶之妾曾出價洋二百元立有筆據和妹不願作妾遁逃來滬爲此來案禀明求請給領同轉准詞將陳和妹提到旋據蔡陳氏偕馬錦華等禀訴前情同轉問陳和妹曰蔡陳氏是爾何人答稱係江北岸開花烟館之婦也問馬錦華是何等人供稱鴇婦之寄子鴇婦曾囑我呼馬爲兄問爾究竟何處人如何到事供小婦人家住台州臨海縣東門外去年有顧寶春而父親說合姻事於二月十六日將我嫁與沙船上之蔡大寶爲妻當時用小轎抬至鴇婦蔡陳氏家其家並無動靜晚間卽有狎客逐隊而來是月廿三日有福建客人呼爲小老班與鴇婦說定爲我梳攏連宿三夜得洋六十元同轉問蔡陳氏曰和妹之言爾豈不聞供稱伊一派胡言不可聽信大老爺如察得小婦人果開妓院情願加等治罪又問馬錦華供稱陳和妹實係過房兄弟之妾爲此來案具領謂和妹旣有丈夫其夫爲何不來供稱駕船爲業無暇到案同轉謂和妹曰爾見花烟間中共有妓女若干供去年有一妓名阿桂作拆限生意後有一妓名蘭香目下尚在寗波同轉曰爾自入花烟間後受苦情形當逐一供明和妹　自福建客爲我梳攏後遽爾懷孕甫及三個月四月十一日鴇婦將葯塞在下體次日卽有血下二十日胎已墮落其時腹中飢甚鴇婦不肯給以飲食次日有厦門人某師爺來鴇婦卽令招接稍不遂意鴇婦卽以白籐鞭從事寃苦難言務求伸雪言畢涙下如雨同轉當將蔡陳氏所呈買女爲妾身契及陳森茂所立收據給與和妹閱看和妹閱畢卽言立契之時小婦人曾經目覩惟紙之大小字之多寡均不相符且父親所寫之字惡劣異常此據必係揑造或抄寫下來亦未可知問契上載明媒人顧寶春余金才中人羅寶仁李順順等爾認識否答稱認識同轉問蔡陳氏曰和妹已和盤托出爾將良家婦女如此蹧蹋實屬天良喪盡蔡陳氏供此事有媒人可証同轉着將蔡陳氏陳和尚分别還押馬錦華交保限五天内邀到媒中質訊○江灣女子陸瀛珍卽兪陸氏被藥店夥某甲卽周立山誘騙來滬借宿客棧由法包探查獲情形已紀昨日報章昨晨捕房將兩人解案旋據兪陸氏之父陸硯香投案禀稱女兒于歸六年因婿不務正業日事游蕩不得已將女兒接回家中已閱五載女兒性不孝順我患病非但不侍湯葯反盼我速死偶加訓斥伊竟含忿逃逸在外現聞被包探拘獲是以投案申訴同轉問兪陸氏曰爾爲何逃逸供時遭父親毆打不得安居家中謂爾若孝順爾父何致責打爾與周立山幾時相識供周在江灣離我家不遠前雖識面尚未交談日前我欲至虹口親戚家行過屈家橋被周等數人跟隨來滬不許我往親戚家同入小客寓借住樓上適有小流氓多人前來訛詐周被逐下樓次晨與周同至法界啜茗周仍不許我回去以致吵鬧遂被包探所拘周立山供是日來滬謀事途遇兪陸氏因不諳路徑囑爲引導伊欲借住客寓小的代付寓資並無别故同轉謂兩人各有不是判周押候笞責一百板枷號一個月示衆兪陸氏押候掌責一百下再核 
[英界公堂瑣案]  
　　某號華捕禀稱杉板船户焦阿才等訴稱被陳小郎等毆擊小的因拘陳等送案焦及王金元陳榮富焦阿蘭同供稱小的等皆寗波人駕杉板船餬口陳等多人喚令渡浦小的等以人多船小却之突被毆傷是以報捕拘案陳供稱小的係宿遷縣人年三十二歲向在原籍耕田爲業近因亢旱與鄰人等逃荒至此據同伴蘇小壽言有表兄在吳淞某營欲往投奔路經是處並未喚船渡浦更不行凶吕大獃供稱小的係桃源縣人年三十六歲餘供與陳相同蘇供稱小的亦宿遷縣人年十七歲崔小繞子供稱小的亦宿遷縣人年十六歲戴小漢子供稱亦　遷縣人年十三歲二百三十七一百八十四號三華捕又禀稱焦等報稱行凶之人手持扁擔今獲案者皆兩手空空蔡太守問焦曰是否陳等逞蠻不能妄指答稱伊等人多似與行凶者狀貎相同然亦殊難指定太守問陳等旣稱逃荒有無眷屬答稱祗有一婦現住某客寓中太守飭捕將陳等帶回查明究竟如何禀候覆訊核辦○包探何瑞福黄四福禀稱地亞土洋行主人斯美德報稱細崽陳阿發竊取表上金練及裝照像之小金匣一枚小的獲陳查問據言小金匣已經失落千里鏡送與某娼金練兌與亨逹利洋行得洋四十元查亨逹利係法商所開並據陳言囑馬夫張金生往兌陳自用洋五元餘皆張用因又拘張並查明陳曾囑張雇鋼絲馬車四輛計洋八元酒力二元向索無着旋由陳將金練托張兌洋四十元除去十元之外尚有三十元交陳陳卽至虹口賭輸二十五元祗存五元遂卽避匿今得尋獲解案請追斯美德申訴前情陳供稱行中金練及小金匣原申小的經管此次由張囑小的持金練兌洋張供稱陳囑小的雇鋼絲馬車四輛價洋八元外加酒力洋二元向索不還旋言有自已所備金練一條可兌洋付給小的卽兌得洋四十元除去十元餘均交陳之手陳阿三供稱小的身當馬夫酒力係分所應得并知兌練所得之洋除去馬車價及酒力之外槪交與陳包探又禀稱陳前曾犯竊今又蹈前轍且復波累他人蔡太守判令笞陳二百板發捕房管押三月張不應代陳將金練兌洋申斥冉三從寛開釋千里鏡給斯美德領去○包探何瑞福禀稱姑蘇人楊章氏逼令養媳吞烟身死解經大老爺訊明情卽移送上海縣經前任陸大老爺懲辦後將楊章氏及其子楊小弟遞解回籍昨日小的見小弟仍在上海因拘案請懲小弟惟俯首求恩蔡太守飭押候移送上海縣訊辦○包探孔阿才禀稱小的緝獲剪綹賊王高才搜出皮夾袋一枚丙有洋銀一元當票二紙送案請究王供稱小的係杭州府仁和縣人自知罪無可逭以後誓當痛改前非矣蔡太守飭押候備文遞解回籍贓存補房俟失主認領○包探孔阿才禀稱施和雲因犯竊 
 
 

Page 4

 
 
案經大老爺訊懲遞籍昨夜小的見其又在租界中圖竊因之拘案施供稱小的係寍波府鄞縣人前曾犯竊現已改過自新矣蔡太守飭押候備文遞解回籍不許再來滬上逗遛違于重辦 
[法界公堂瑣案]  
　　法公司輪船主偕船夥西人控稱有做京貨生意之陸長和兠賣貨物向伊揀定京貨洋一元伊因此洋聲音不好令我再給一洋以兩洋比較不隄防有心掉換銅洋待至看破陸已上岸少頃又來因之拘獲陸將所帶銅洋一包投入浦中又云願出洋十元了事顯見情虚同轉問陸長和據供小的身畔祗有小洋九角該西人向購貨物給洋一元找還小洋九角當卽上岸至飯店用膳又至京貨店中購厚玻璃鏡面計洋三角九分又自來火廿包價洋五角復往公司船兠賣西人竟不問情由將我扭下杉板船木棒齊施肩上尚有傷痕同轉騐得陸長和肩上確有微傷卽令船主往取銅洋并傳杉板船上人質問少頃該船主將銅洋一元交案又令摇杉板之陳掌高沈阿小等到案質証同轉　沈陳二人曰爾等見陸長和掉換銅洋否答稱見陸趁船逃逸船主在後追赶我等同往陸家嘴角相近將陸追獲見陸將銅洋一包抛入浦中顯見掉換銅洋是實同轉商之業繙譯判陸長和枷號半個月期滿掌責二十下釋放銅洋銷燬○包探王榮培禀沈阿山手持輪船所用玻璃燈一盞查問來由支吾以對上前拘獲有李阿壽在旁胡閙一併拘案李供向在城中以手藝餬口悞被拘押沈供有沈洪茂沙船上之舵工周雨昌令上的持燈送回伊家小的因有急需將燈暫抵同轉曰他人之燈囑爾携送不應私行典押着押候傳到沈洪茂船上之周雨昌再行質訊○販賣衣服之鍾寶豐控稱前日天雨時避入安泰小烟間被徐阿發陳寶生張福生等竊去衣服四件當卽報捕經包探查獲人　送案請究徐阿發供與鍾素來相識是日鍾囑我戕衣質洋並非行竊張供在彼吸烟見徐陳二人串竊衣服同轉謂爾旣目覩爲何不向包探說明着押候擊責四十下徐陳二人各掌一百下贓給鍾領○恒和泰報關行中之陳和生前控舟子陳阿弟龔阿仁撈取洋布一箱私自變賣當戕陳阿弟及洋布十五疋查吊原贓因龔阿仁所得洋布被南匯縣十四圖地保黄錦和扣住禀請提究均已列入前報日前葛同轉飭會捕局線勇協同包探往南匯縣關提昨日將龔阿仁及地保等一併送案請究龔阿仁稱分得洋布十四疋以一疋作爲車價另有一疋售　八角富被地保扣住據云小的祖母在十餘年前虧欠錢糧十四千六百文故將洋布扣抵宿欠地保供洋布由伊售去均有買主同轉謂屢次追提何以遲延不到着一併押候覆核○六十號華捕禀小東門外元和襪店主王菊林與妻王顧氏及夥顧祥慶朱林富等因算帳不合在店中吵鬧小的向之勸阻伊等不問情由拖入店内被王顧氏批頰數下小的卽至捕房禀報捕頭立飭西捕將王夫婦及顧祥慶朱林富朱梅生等拘案請究旋據夏洪福投案禀稱王菊林與小的比鄰素來安分求請開釋朱梅生供前往買襪悞被拘押同轉謂華捕面有傷痕顯見王等行兇着將王等四人還押朱梅生無干省釋王顧氏交保候訊 
[美意延年]  
　　昨承江西景德鎭松和興瓷號惠函云吾友黎君鏡泉自舊歲四月起染感冒之症或輕或專醫藥不靈延至深秋病勢加劇變成臌脹自謂泉路非遥矣病中聞順直水災甚爲慘怛因發愿焚香叩祝倘得病退敬助賑濟洋銀五十元先繳二十元餘俟病　時補繳曾於十月間將二十元托福興信局送上擊有收條兹已告痊再繳上薦洋三十元共奏足前許五十元之數云云一念之誠天必　祐利人濟物卽以却病延年然則作善降祥古語真不虚妄哉敬書崖略以表善忱 
[情殷救困]  
　　　辱堂善士俯憫山東順直罹災各户不堪其苦助揚平二七寶銀一百兩合規元一百零七兩四錢一分一厘由楊州福和祥莊託協源莊匯來救世孔殷不外民胞物與持家有準要由推已及人仁術仁心益見其自近而遠太和之氣溢於門庭矣上海北巿絲業會館籌賑公所愚弟施善昌謹誌 
[江督轅門抄]  
　　五月二十一日江蘇卽用知縣高振聲禀知奉委江寗府發審差候補知縣許廷楨禀謝委金陵厘捐總局文案差魏紹仁謝委六合厘捐局差藩轅牌示照得如臯縣西塲司丁均平丁憂遺缺查有府照磨仇煦江浦縣典史安復因病繳委遺缺查有從九品吕賢詢碭山縣典史高萬清告病遺缺查有本班儘先從九品泉儀均堪以署理○二十二日候選通判曹驤由上海來銷洋務洋務局差襄辦下關稽查差正任績溪縣歐陽　禀知卸署渦陽縣事並飭回績溪縣本任試用縣戴輔衢由京來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[試院煎茶]  
　　署理浙江潘司龔仰蘧方伯於文闈各號口創設茶爐俾各士子於風簷矮屋之中得以稍潤枯腸免致燥吻欲裂添派爐夫三百餘人安置大小櫃八隻每櫃可容水百餘擔聞水櫃工料計費番餅七百枚另用洋鐵水管在外接水通至貢院二門内此種水管係前撫憲梅筱巖中丞所置以引西湖之水入城者閱時已久日就頽廢此次大加修葺設鐵管局於貢院東之文昌閣招集洋鐵匠三十二人匠頭四人搜尋各處廢管改造一新每日早六點半鐘上工至晚六點鐘爲止叮噹之聲逹乎四境行見源頭活水汨汨其來可以清熱客之腸而助文人之興矣 
[揚試續述]  
　　楊蓉圃大宗帥考試揚州府屬日期及闔屬生塲題目均已列諸報端矣兹又聞本月初六日考試高寶童正塲高郵首題賜也始可與言詩已矣告諸往寶應子曰成事不說遂事不諫旣往通塲次題子欲居九夷詩題賦得忘情任榮辱得忘字初八日江甘儀童正塲江都子貢方人至夫我甘泉樂亦在其中矣至於我儀徵用之則行至惟我通塲次題毋我詩題賦得樓鐘晴聽響得樓字初十日興東童正塲興化首題君子之仕也至逸民東臺小人同而不和至鄉人皆好之通場次題割雞焉用牛刀詩題賦得多竹夏生寒得生字十二日泰州童生正塲首題子路曰自孔氏至而過孔氏之門者次題小子何莫學夫詩詩題賦得幽人蹈箕潁得幽字 
 
 
 

Page 10

 
 
   
 
 

Page 11

 
 
[光緒十七年五月十六日京報全錄]  
　　宫門抄○發抄硃批五道○陜撫鹿奏查閱滿漢各營官兵情形摺○陜督楊奏委署司道片○又奏叅革副將片○護新撫魏奏核明定擬摺○將軍定等奏會閱練軍大操摺○陜督楊奏署理西寗辦事大臣任事日期片○又奏都司遺缺照章應用儘先人員請補片○五月十六日内務府國子監侍衛處值日無引見○倉塲奏漕船五日回空○召見軍機○發抄馬丕瑶奏右江道張汝梅等捐栽蠶桑自行建坊奉硃批着照所請禮部知道欽此○又知府李世椿署梧州守奉硃批吏部知道欽此○又知州李霑春補鬱林直牧奉硃批吏部議奏欽此○又附生磨乃斌照陣亡例賜卹奉硃批磨乃斌着交部照阵亡例從優議卹欽此○管廷鶚奏科試完竣情形奉硃批知道了欽此○○頭品頂戴陜西巡撫臣鹿傳霖跪奏爲查閱潼關協西安滿漢各營官兵情形恭摺仰祈聖鑒事竊臣前准部咨欽奉上諭派閱陜西營伍當於三月初四日起程前赴潼關協查閱業將出省日期奏報在案隨卽輕騎减從先赴潼關閱畢於三月十七日回省接閱西安滿漢各營並將盩厔營調省合操臣察看各營潼關協兵制未復就現存官兵合演陣式尚屬如法弓馬槍砲强半可觀滿營先操大陣進退開合疾徐如意幼丁五子過堂槍官兵馬步箭槍砲隊均各純熟有法撫標中左副中等五營西安城守協及盩厔營共演香山速戰等陣步伐整齊槍砲施放便捷聨貫籐牌刀矛踴躍奮迅洋砲隊演習亦頗熟練通計以上各營官兵抬槍鳥槍馬步箭準頭均在八九成不等惟潼關盩厔二營兵未復額亦無練軍故陣式準頭較之撫標城守等營均覺相遜各營軍裝器械查驗均足數無虧馬匹亦皆臕壯臣擇其技藝較優者當塲給賞量予拔補記功技藝生疏者分别責懲記過勒限學習撫標左營外委魏澍霖力弱技生箭發無準應卽革職中營恩騎尉世職伍興年老力弱應革去隨營仍留世職潼關營署存城營把總劉恒青分防華陰經制外委陳永魁馬步箭生疏無準均卽撤任勒限學習中營練軍隊長武舉吉安力弱技生應撤去差使責成各將領留營練習以觀後效各州縣民壯隨時點驗尚足數可用臣每閱一營嚴飭各將官以槍砲雀頭爲要實力訓練勤愼操防務使紀律叢明隊伍整肅庶有勇知方緩急可備以期仰副聖主整飭戎行之至意臣經過各州縣地面雨暘應時麥豆暢茂民情安謐堪以上慰宸厪除俟接閱西路南山等屬制兵防營另行具奏外所有閱過潼關西安滿漢各營官兵情形謹恭摺其陳伏乞皇上聖鑒訓示謹奏奉硃批兵部知道欽此○○楊昌濬片再甘肅布政使張岳年奉旨調補陜西布政使新授甘肅布政使沈晋祥到任需時所有甘肅藩司印務自應委員署理查有甘肅按察使裕祥才長心細廉正有爲堪以委署所遺臬司篆務查有准調西寗道程鼎芬老成端謹辦事認眞堪以委署安肅道張其濬丁憂遺缺查有遇缺儘先題奏道易孔昭堪以委署又甘凉道奎順現奉旨暫署西寗辦事大臣所遺員缺查有候補道丁鶚堪以署理新授平慶涇固化道何維楷蘭州道黄雲均已到省應飭各赴新任俾專責成除分别檄飭遵照外理合附片陳明伏乞聖鑒謹奏奉硃批吏部知道欽此○○楊昌濬片再據階州直隷州知州區望濓詳稱據民人談五信兒投稱伊父談癸印子因向鎭南右旗革勇姜占魁索要錢文口角爭鬥被姜占魁用力戳傷脊背等處身死該州騐明提訊姜占魁係貴州銅仁府松桃廳人早年來甘投營効力歴保至花翎儘先叅將光緒五年十二月經前督臣左宗棠於新疆南北兩路一舉蕩平案内保以副將補用由甘肅按察使裕祥詳稱先行斥革歸案訊辦前來臣覆查無異相應請旨將花翎補用副將姜占魁卽行革職以便歸案審辦除追繳保札查銷外謹附片具陳伏乞聖鑒訓示謹奏奉硃批着照所請兵部知道欽此○○頭品頂戴護理甘肅新疆巡撫新疆布政使臣魏光燾跪奏爲故殺妻父核明定擬恭摺具陳仰祈聖鑒事竊纒民買賣提因妻霞則比比潛回娘家親自往接被妻父肉孜斥駡並喊鄉約綑住一時忿恨頓起殺機故殺妻父肉孜身死並毆傷妻母孜微得比比平復一案據署拜城縣知縣李凌漢相騐獲犯訊供通詳未及招解卸事接署知縣徐鼎藩提訊孜微得比比傷已平復按律議擬詳温宿州知州陳希洛解代理阿克蘇道蔣誥審明咨署鎭迪道兼按察使銜陳名鈺核轉前來臣覆加查核緣纒民買賣提籍直隷拜城縣光緒十五年五月娶肉孜之女霞則比比爲妻親戚和好上年十一月十三日買賣提命妻赴老壩提水霞則比比就近提取泉水被買賣提查知責年十五日又命往戈壁撿柴霞則比比因天寒風大衣單畏冷潛回娘家買賣提見妻許久未回料係私回娘家親自往接隨帶防犬木棍行抵岳家門首見妻同岳父母坐在檐下買賣提斥妻不應潛歸妻父肉孜便說女兒年幼爾不做衣與穿還要責打如此寒天又要撿柴大加辱駡不把女兒給你任你告官買賣提生氣卽拿木棍打落肉孜皮帽霞則比比當卽避開肉孜起身進房買賣提追赶妻母孜微得比比攏前扯住買賣提連毆妻母致傷其偏右及左手腕左手背比及負痛鬆手買賣提追進房内棍毆妻父致傷其願門頂心等處肉孜喊妻快找鄉約將買賣提綑住孜微得比比卽忙前往買賣提恐被鄉約綑住愈加忿恨臨時頓起殺機有心致死用木棍亂毆致傷肉孜額角髮際左後肋左脊膂左手腕左腆䐐並用棍頭很戳其胸膛見已倒地不動遂棄棍逃跑迨孜微得比比與鄉約烏勺爾來家詎肉孜傷重移時殞命報暑拜城縣知縣李凌漢相騐獲犯訊供通詳未及招解卸事接署知縣徐鼎藩覆審提騐妻母孜微得比比傷已平復議擬詳州解道咨兼按察使銜核明轉詳臣覆核無異查律載毆妻父母致死者斬故殺者亦斬等語此案買賣提因被妻父辱駡並喊鄉約綑住該犯頓起殺機用棍亂毆妻父肉孜身死實屬故殺自應按律定擬買賣提除毆妻母傷已平復輕罪不議外合依毆妻父母致死者斬故殺者亦斬律擬斬監候秋後處决照例先行剌字犯妻霞則比比不遵夫命提水撿柴一因年幼力弱一因天寒衣單情尚可原與尋常不遜之妻有間應與阻救被傷之妻母孜微得比比均免置議無干省釋屍棺飭理兇器木棍案結銷燬是否允恊除全案供招咨送刑部外合將故殺妻父核明定擬緣由恭摺具奏伏乞皇上聖鑒飭部核覆施行謹奏奉硃批刑部議奏欽此○○奴才定安裕祿跪奏爲會閱盛字營練軍大操恭摺具陳仰祈聖鑒事竊照東三省練兵上年准總理海軍事務等衙門會議分三班輪換撙節餉銀爲黑龍江添練邊軍之需奏經奉旨依議欽此欽遵咨照到營當經奴才悉心籌議將酌定輪換班次曁斟酌損益情形隨時奏報在案計盛字一軍定議每班步隊以三千人爲額馬隊則仍練五百人自十六年十二月按照新章輪撥清楚調換入營由奴才定安督飭總統豐陞阿等認眞教演精益求精兹於四月初四日會同親詣教場校閱各隊兵丹坐作進退均甚整齊分合變化亦極靈捷操演各種陣式行列疏密得宜初不因撤少千人而致形單薄加演之籐牌雜技擊剌縱跳並皆純熟官兵演打鉛丸命中約在八成以上隨卽分别酌賞間有技藝生疏者立予責革庶懲勸兼施各兵丹共知儆畏勤加演練不致稍形鬆勁以仲副我皇上整軍經武愼固邊防之致意除咨報海軍衙門查覈外所有會閱盛軍大操緣由謹合詞恭摺具陳伏乞皇上聖鑒謹奏奉硃批該衙門知道欽此○○楊昌濬片再西寍辦事大臣薩凌阿丁憂將關防送省援案交臣兼理前經奏明奉到諭旨西寗辦事大臣著奎順暫行署理等因欽此當卽轉行遵照並委員代理甘凉道去後兹奎順交卸來省隨將關防於四月初三日委筆帖式如慶送交該署大臣接收任事理合附片陳明伏乞聖鑒謹奏奉硃批知道了欽此○○楊昌濬片再據延綏鎭總兵蔣雲龍呈稱鎭屬高家堡都司王占勝於本年正月二十七日病故出缺呈請核辦前來臣覆查無異相應奏明請旨開缺除查取該故員原領劄付及承查嫡親醫士印甘各結另咨送部外所遺高家堡都司員缺係推補之缺不入輪班計算照章應用儘先人員請補陜甘現有儘先合例人員容臣揀選請補理合附片陳明伏乞聖鑒謹奏奉硃批兵部知道欽此 
 
 

Page 12

 
 
[光緒十七年五月十七日京報全錄]  
　　宫門抄○諭旨二道錄前○發抄硃批四道○晉撫劉奏查閱太原鎭屬營伍事竣回省日期摺○又奏叅革通判片○陜督楊奏叅將請准開缺片○署甘藩裕奏恭報接署日期摺○大臣托等奏循例揀補司員各缺摺○又奏司員年滿循例更換摺○又奏司員年滿循例更換摺○陜督楊奏揀員請補遊擊摺○五月十七日理藩院鑾儀衛光祿寺廂黄旗值日内務府引見十二名○崑岡烏拉喜崇阿英侯良伯希朗阿各假滿請安○廣東總兵滕嗣林到京請安○文杰謝授湖南常德府知府恩○召見軍機松森滕嗣林文杰○發抄魏光燾奏請以羅平安補古城營遊擊奉硃批兵部議奏欽此○又請仍以陶生林補莎車恊營副將奉硃批着照所請兵部知道欽此○又迪化縣客民方汶柄毆斃楊王濚案審擬奉硃批刑部議奏欽此○楊昌濬奏核擬本年秋審人犯牛秉資等各案奉硃批刑部議奏欽此○○頭品頂戴山西巡撫臣劉瑞祺跪奏爲查閱太原鎭屬營伍事竣回省日期恭摺具陳仰祈聖鑒事竊臣欽奉上諭派閱山西省營伍於本年二月二十五日由省起程先赴太原鎭屬認真校閱各緣由業經奏報在案臣出省後由汾州平陽蒲州運城澤州潞安各營次第考校其窵遠之遼州平定州等營汛查照向章委員查閱仍將官弁調考親加閱看並順道履勘漏灘鹽池曁盤查河東道庫事竣後於四月初三日回省臣每閱一營槍砲箭靶均照例定之數較準安設於各營員弁先較其中矢多寡復騐其弓力輭硬年力盛衰以分優劣各營官皆用六力官弓射箭中三四五六矢不等其技藝嫻熟發矢必中者分别記名奬賞技藝平常而年力强健尚堪造就者均記過勒限兩個月回營學習限滿再行考騐各營兵丁中箭太原鎭標左營曁右鎭汾州運城等營均七分以上浦州澤州潞安等營均八分以上拾礮抬鎗中靶者左營曁右營運城澤州潞安等營均六分以上汾州蒲州等營均五分以上其中數較多者酌量記名奬賞少者分别責革示懲各營所演大陣步伐整齊聲勢聨絡刀矛籐牌滾轉擊剌亦均趫捷得法點騐馬匹臕壯軍械齊全錢糧鉛藥等項委盤亦無虧短順道調集鎭標練軍馬隊二旗步隊四旗認眞校閱陣式鎗砲刀矛雜技均各操演得法軍容整肅可觀較緑營尤爲出色臣校閱所及留心考察密爲仔記統俟查閱撫標大同鎭標曁各練軍完竣再行彚奏核辦以期仰訓聖主整飭戎行之至意所有查閱太原鎭屬營伍事竣回省緣由理合恭摺具陳伏乞皇上聖鑒謹奏奉硃批知道了欽此○○劉瑞祺片再前署清水河通判榮昌虧短交代米折正耗各欵銀口千三十七兩一錢三分八厘樓次飭催未據清交以致接任之員未能接收結報現在三叅已逾自應叅追以重庫欵而儆玩泄據布政使奎俊詳請奏叅前來相應請旨將前署清水河通判榮昌暫行革職勒限四個月清交限内全完卽請開復逾限不完或完不足數再行從嚴叅辦除飭取應行分賠上司職名同實虧清册别行咨部立案外理合附片具陳伏乞聖鑒謹奏奉硃批着照所請該部知道欽此○○楊昌濬片再據河州鎭總兵沈玉遂呈稱鎭屬循化營叅將未超發請假回籍修墓現因假滿尚未竣事轉請開去底缺等情呈請核辦前來臣覆查無異相應請旨開缺准其在籍修墓以遂孝思除查取該員原領札付至日另咨送部外其所遺循化營叅將員缺係題補之缺陜甘現有合例人員容臣别揀請補謹附片具陳伏乞聖鑒謹奏奉硃批着照所請兵部知道欽此○○署理甘肅布政使按察使奴才裕祥跪奏爲恭報奴才接署藩篆日期叩謝天恩仰祈聖鑒事竊奴才於光緒十七年三月十八日接奉督臣楊昌濬行知以甘肅布政使張兵年調任陜西藩司所遺印務委奴才署理等因於是月二十一日准布政使張岳年將印信文卷移交前來當卽恭設香案望闕叩頭祗領任事伏念奴才一介菲材忝膺臬事荷殊恩之稠疊愧未報夫涓埃兹復屏翰再權更覺悚惶無地查隴右地處邊要藩司職重旬宣吏治當清最貴廉隅之勵庫藏未裕先求節用之方自顧庸愚何堪勝任惟有益加奮勉遇事禀商督臣悉心經理不敢以暫時攝篆稍涉因循以期仰答高厚鴻慈於萬一所有奴才接署藩篆日期曁感激下忱謹繕摺叩謝天恩伏乞皇上聖鑒謹奏奉硃批知道了欽此○○奴才托克湍覺羅崇歡車林多爾濟跪奏爲循例揀補司員各缺以資辦公恭摺具陳仰祈聖鑒事竊據烏里雅蘇台軍營户部承辦糧餉章京主事職銜儘先前首先坐補防禦補缺後以佐領儘先前卽補先換頂戴瑞山呈稱竊職前於光緒十年六月間補授户部帮辦事務主事職銜續蒙奏補承辦糧餉事務章京主事職銜查承辦帮辦應支鹽糧並期滿年分向例卽自是年六月間補授主事職銜起連閏扣至本年四月已屇七年期滿所有積年經費銷案現已辦妥咨發應卽呈報年滿懇請賞給回城當差等情前來兹查該員旣經呈報年滿自應照准給咨飭令回綏遠城歸旗當差其所遺承辦糧餉事務章京主事職銜一缺奴才等公同揀選查有帮辦章京主事職銜遇缺卽補防禦補缺後以佐領遇缺卽補文哲渾勾稽詳愼幹練有爲堪以擬補應俟七年期滿如果就武回城後循例遇有本城防禦缺出首先坐補補缺後仍以佐領遇缺卽補先換頂戴遺出帮辦章京主事職銜之缺查有委署主事遇缺卽補防禦金奇暹熟諳邊務辦事明晰堪以擬補應俟七年期滿如果就武回城後循例俟補防禦後以佐領遇缺卽補先換頂戴遺出委署主事之缺查有額外筆帖式五品頂戴儘先卽補驍騎校文海熟習繙譯辦事精晰堪以擬補應俟五年期滿如果就武回城後循例以防禦遇缺卽補遞遺額外律帖式之缺查有候補筆帖式五品頂戴補用驍騎校德普詩巴人明　辦事樸誠堪以擬補應俟五年期滿如果就武回城後循例以防禦遇缺卽補如蒙兪允俟遇差便先行給咨該員等赴部帶領引見除德普詩巴遺出候補筆帖式一缺仍照章揀員咨部外所有循例揀補司員各缺以資辦公緣由理合恭摺具奏伏乞皇上聖鑒謹奏奉硃批着照所請該部知道欽此○○奴才托　湍　羅崇歡車林多爾濟跪奏爲司員年滿循例更換恭摺具陳仰祈聖鑒事竊據烏里雅蘇台兵部承辦章京四品銜郎中世魁呈稱竊章京前於光緒十四年二月間奉旨派往烏里雅蘇台承辦兵部事務嗣於是年六月十七日到烏里雅蘇台十九日接辦任事起連閏扣至本年五月十九日止三年期滿例應呈請更換等情前來奴才等覆查無異今該員旣經年滿自應照例奏請更換其所遺烏里雅蘇台兵部承辦章京一缺相應請旨飭下該衙門照例揀員接替以重職守除分行外理合恭摺具陳伏乞皇上聖鑒謹奏奉硃批該衙門知道欽此○○奴才托克湍覺羅崇　車林多爾濟跪奏爲司員年滿循例更換恭摺具陳仰祈聖鑒事竊據烏里雅蘇台理藩院承辦章京主事鍾湘呈稱竊章京前於光緒十三年十月間奉旨派往烏里雅蘇台承辦理藩院事務嗣於十四年六月十六日到烏里雅蘇台十九日接辦任事起連閏扣至本年五月十九日三年期滿例應呈請更換等情前來奴才等覆查無異今該員旣經年滿自應照例奏請更換其所遺烏里雅蘇台理藩院承辦章京一缺相應請旨飭下該衙門照例揀員接替以重職守除分行外理合恭摺具陳伏乞皇上聖鑒謹奏奉硃批該衙門知道欽此○○太子少保頭品頂戴陜甘總督臣楊昌濬跪奏爲揀員請補遊擊要缺以裨營伍恭摺仰祈聖鑒事竊臣前以儘先都司凉州鎭標前營千總楊萬魁請補肅州鎭屬鎭夷營遊擊李元成升補遺缺接准部覆因李元成現丁母憂應照例退回守備原任楊萬魁借補之處應毋庸議所遺鎭夷營遊擊員缺係題補第二輪第三缺輪用預保無人照章以揀發班内题補應令揀員請補等因臣查預保揀發二項陜甘二省現均無人自應照章歸於補用班内揀員請補以符定制兹揀選得留陜甘補用遊擊劉可舜樸誠幹練操防認眞以之請補斯缺洵堪勝任亦與部章相符合無仰懇天恩俯念員缺緊要准以劉可舜補授肅州鎭屬鎭夷營遊擊員缺實於營伍有裨如蒙允准俟接准部覆後卽行給咨送部引見以符定制除查取該員履歴册另咨送部外謹會同甘肅提督臣周逹武合詞恭摺具陳伏乞皇上聖鑒訓示謹奏奉硃批兵部議奏欽此 
 
