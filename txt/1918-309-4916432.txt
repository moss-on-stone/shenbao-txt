# 1918 - 309 - 4916432

 

Page 1

 
 
   
 
 

Page 2

 
 
時評 
[平和之聲（冷）]  
　　星期一日之巴黎砲聲與星期一夜之上海砲聲斯誠所謂平和之聲也蓋砲聲所以賀休戰而休戰所以示大戰之成功故砲聲起即不啻和局成砲聲實平租之聲也 
夫此次之大戰所戰者德奧土布耳布降土服奧又分裂所餘者僅德今德亦簽字休戰條件是已無可戰之敵矣且聞休戰條件中有令德人交出兵廠鐵路及供給火車頭千輛機器車萬具及於休戰期間德國各海口仍在封閉等等是德人即欲再戰亦有所不能矣况乎主戰之德皇早已遠走他國乎 
然則休戰即和成其間蓋已無餘地矣 
專電 
[北京電]  
　　英皇來電表示歐洲停戰簽約賀忱言請貴大總統代致貴國國民（十二日下午十二鐘） 
[北京電]  
　　陸徵祥爲歐洲議和專使明日起程赴法（十二日下午七鐘） 
[北京電]  
　　傅增湘令京師各校木曜下午休業列隊祝賀歐勝（十二日下午三鐘） 
[北京電]  
　　政府已有犧牲新國會主張辦法分三說一新舊合併議憲二兩會俱散由省議會舉出議員三兩會自行閉會再依舊法選舉用何說未定 
（十二日下午七鐘） 
[北京電]  
　　李純代表蔡和林携李意見書主在滬議和事實法律同决聞張謇主張對等議和勿令軍人參 
 
 
 

Page 3

 
 
預西南主先决法律問題錢能訓復詢對法律大意（十二日下午三鐘） 
[北京電]  
　　督軍定十五在府開首次談話會討論軍隊財政各問題各督尚須留京一星期（十二日下午七鐘） 
[北京電]  
　　倪嗣冲語人主戰謀統一旣無效當然適用主和張懷芝語人南北交閧是相責爲善非欲相殲此倪張偏於主和之證（十二日下午三鐘） 
[北京電]  
　　趙炳麟轉述錢能訓之意見於西林甚詳（十二日下午三鐘） 
[北京電]  
　　主戰派報紙攻擊東海愈明顯（十二日下午二鐘） 
[北京電]  
　　吳佩孚報告譚浩明因莫榮新對和局持異議已遣使赴粤疏通（十二日下午二鐘） 
[北京電]  
　　張樹元王廷楨電辭不晋京（十二日下午三鐘） 
[北京電]  
　　日人消息政府令孫寳琦向美借實業欵七千萬元美尚躊踷（十二日下午三鐘） 
[北京電]  
　　聞晋督薦田應璜奉督薦史紀常爲省長（十二日下午三鐘） 
[北京電]  
　　房山收容敵僑已二十一名（十二日下午三鐘） 
[北京電]  
　　交部路政會議决整頓京奉津浦二路主築高濰線（十二日下午三鐘） 
歐洲特約電 
[里昻電]  
　　休戰條約已於星期一日晨六鐘簽字戰事於上午十一時停止巴黎兵營於上午十一時鳴砲告知人民休戰條約已簽字公共及私人建築等物立卽懸掛法國及協約國國徽誌慶法政府於星期一日下午將協約國與德國訂定之休戰條件通告衆議院（十一日） 
[里昻電]  
　　德國事變極爲迫切德皇於星期五日晚在皇太子及興登堡上將之前遜位後即起程往荷蘭更由荷蘭往恩赫姆（荷蘭格特爾省之首府）舍於其友平敦克伯爵家中社會多數黨員愛倍爾自被承認爲首相後即發有通告布告組織國民政府擔保予人民以和平鞏固已獲之自由首相宣稱德國之政治改革不應擾及人民食物之供給並要求大衆嚴守秩序出以鎭靜據瑞士巴勒消息德國聨邦瓦爾敦倍爾國王已遜位偕其家屬離去斯得格爾巴伐里利王及勒泊爾溪親王已被廢黜（十一日） 
[里昻電]  
　　瑞士巴勒消息星期六日晚至星期日革命黨軍隊及皇黨軍隊在柏林通衢大激戰與皇宫毘連之皇室總長邸第及弗里特利克街方面戰鬭尤爲劇烈皇黨之抵禦力至星期日午刻乃減殺社會少數黨員愛泊恩氏任警視總監署首領並約社會多數黨議員希爾溪氏任警察總辦（十一日）（以上法國無線電） 
[倫敦電]  
　　柏林胡爾夫通信社已爲勞兵會所據有足證勞兵會已成立於柏林聞柏林革命之勢甚盛紅旗兵已占有柏林之大部分奪據皇太子之宫猛攻軍官多人之集合所軍官從窗户開槍抵抗死傷若干軍官卒降紅旗兵已完全恢復秩序各街由兵士巡邏柏林人士高呼共和萬歲並唱馬賽歌聞萊浦齊斯土加特佛蘭克埠與薩白魯根等處皆已加入革命斯土加特·柯洛恩·與佛蘭克埠之兵會已决定宣布共和（十日） 
[亞姆斯特丹電]  
　　德皇德后及其隨從乘摩托車行抵荷蘭瑪斯特里區（十日） 
[倫敦電]  
　　德國無線電報云德國新國民政府已於十一月九日成立柏林軍隊大半贊助新政府德國各處之勞兵會相繼成立現正與當道接洽一切故公共事務仍照常進行並未被擾其一部分屬於勞兵會管轄權下（十日） 
[亞姆斯特丹電]  
　　柏林最近消息柏林革命黨已大獲勝利全未流血諾姆堡加格聨隊最先加入革命黨其餘聨隊相繼附和另一電稱柏林諸均安靜全城大歡革命行動蔓延於全國殊爲迅速多由社會民主黨倡首今加塞爾·愛末里區·愛克斯拉·恰貝爾·孟斯特·倫堡·滿海姆·乞姆尼資諸鎭均由革命黨管理德國新政府中將有獨立社會員三員（十日） 
[古本海琴電]  
　　柏林電稱伏瓦資報云勞兵會已宣布同盟罷工其示文結語曰社會主義民國萬歲柏林電稱新政府發表示文曰同胞乎國民脫離束縛之日已届矣社會民主黨已接管政府邀請獨立社會黨加入政府享平等權利新政府將組織民選國會之選舉云云示文由愛倍爾·施特滿·藍慈堡三人署名（十日） 
[古本海琴電] 　 
　　亨堡電稱亨美輪船公司總理巴林氏暴卒（九日） 
[亞姆斯特丹電]  
　　愛森已爲紅旗軍所據克虜伯廠主人與其婦均被逮捕（十日） 
[古本海琴電]  
　　斯土加特（瓦登堡王國之首府）電稱新臨時政府業已成立瓦登堡王國已宣布共和諾第斯希郵報載稱泊於基爾之無畏式戰艦波森號哇斯特佛里斯倫號拉索號哇爾登堡號均已加入革命黨斯土加特電稱臨時政府之第一目的乃召集民選國會愛平化將軍已將大權交授兵會由兵會維持治安（十日） 
[倫敦電]  
　　公報局宣稱政府已任海軍中將戈夫開爾沙氏爲駐君士坦丁高等委員於過渡時代與土政府接洽一切及保護土國英僑及英人之利益海軍少將韋白氏已任爲副高等委員 
（十日） 
[香港電]  
　　此間接德國勞安無線電報如下十日柏林電云德國外交大臣以通牒致美國國務卿藍辛君謂德政府與民治之公共目的與主義實相一致通牒中續言德政府曾請美總統告成和局此項和局須符合美總統平日所維持之主義其目的乃在使各問題得公正之解决且美總統嘗宣布無意干涉國民之和平發展今德政府已接受休戰條件德國旣被封鎖五十月之久而休戰條件内有交出運輸各器物及供給佔地軍隊糧食等欵是使德國無糧可得而使億兆男婦嬰孩同爲餓莩且封鎖舉動仍將不弛此則尤足爲害也吾人固不得不承認此種條件量此種條件果見實行則必使德人發出感想以爲與各國人民賴以重振者及擔保公正永久之和平者適相抵觸此則吾人視爲責任所在不得不以極莊嚴之詞誠擊之忱而請美總統注意者也是以德人於今日危急之秋一再環請美總統向協約國運用其勢力以減輕此種可怖之條侔 
（十一日） 
[巴黎電]  
　　各報宣戰昨日福　上將及協約國代表與德國休戰代表會唔之情形其地點顯在桑里附近某莊歐士白格氏操法語解釋此行之任務福　上將於是朗讀休戰條件諸代表聆之始悉德軍敗北之程度諸代表關於實行某某數欵爲難各節略有陳述於是歐士白格氏請爲人道計下令即行休戰福　上將答稱非休戰條約簽押後不能休戰 
（九日） 
[亞姆斯特丹電]  
　　巴代里亞之共和於今日在慕尼克宣布戍兵警察及他機關均受勞兵會之　制而社會黨現彼此提携行事其餘各黨多願加入行動此項行動非屬特殊實乃忠於國家主義志在使日耳曼全國共和新政府已組織告成柏林半官公報宣稱星期五日柏林有騷動被拘者數人現由軍隊携機關槍巡邏各街道小兵艦三艘由基爾逃出駛至柯爾堡其兵弁均經遣送回國（九日） 
[亞姆斯特丹電]  
　　魯白克電稱魯白克西北之猶丁城已入於兵會之手槍决平民與兵士多人德皇於九日晨間在大本營讀施特滿氏之急電後即於皇太子與興登堡上將前簽定遜位書德皇當時大爲傷感且曰唯望此舉有益於德國漢特爾斯白拉特報載稱德國邊陲多處之衛隊紛紛棄械而走據最近離德之旅客云各處兵士棄械者已有數千人之多（十日） 
[古本海琴電]  
　　柏林電云新政府中有非社會黨之代表三人愛士白格氏代表中央黨之才姆氏代表進步黨里區索夫氏代表國民自由黨（十日） 
[倫敦電]  
　　路透電社得悉德國賚送休戰條件回國之員因德軍陣線砲火不止不能前進卒乃乘飛機飛過德軍陣線（九日） 
[倫敦電]  
　　德國無線電報聲稱德首相美克斯公爵發表下載之命令德皇决計遜位德首相仍將留職候關於德皇及德太子遜位及組織攝政院之諸問題解决後始已今擬任愛倍爾氏爲首相以攝政及提出議案制定法律即行宣布公共選舉權建設日耳曼憲法國會最後解决日耳曼國民所願有之政體云（九日） 
[倫敦電]  
　　德國無線電報聲稱社會多數黨决定施行平等直接秘密選舉權聨邦議會之代表平匀分配男女滿二十四歲者均有投票權（九日） 
[亞姆斯特丹電]  
　　據確實消息柏林各銀行因取欵者絡繹不絶業已停付（九日） 
[巴黎電]  
　　韃靼海峽須清除水雷協約國艦隊數日之内尚不致駛抵君士坦丁（九日） 
[倫敦電]  
　　意國無線電報聲稱敵軍迄今尚未實行休戰條件内之海軍各欵（九日） 
[亞姆斯特丹電]  
　　維塞報載稱亞格拉姆之克羅興國會决議與塞國合併（九日） 
[亞姆斯特丹電]  
　　巴伐里亞兵一師已抵奧國鐵羅爾省之印斯白魯克（十日） 
[本恩電]  
　　本恩（瑞士京城）社會黨宣布同盟罷工二十四小時因當道召集軍隊防遏蘇里克之過激黨騷動之故迄今尚無擾亂秩序之舉動（十日） 
[柏林電]  
　　（上海顧家宅電台接收）十日社會多數黨與社會少數黨之磋商業已告成以獨立社會黨之提議爲基礎於是新國民政府開會出席者爲多數社會黨員愛倍爾氏施特滿氏藍慈堡氏少數社會黨員赫斯氏狄特滿氏巴資氏内閣要人全爲社會民主黨員此外有中級資產黨所指定之特别行政部部長亦加入政府每一特别部部長之側有社會黨員二人助之由多數黨與少數黨各舉其一權力相埓兩黨聨合爲柏林人士所歡迎十日午後勞兵會集議到者八千人大多數贊成聨合故兩黨遂克互相提携愛倍爾氏與赫斯氏爲政黨内閣之領袖此内閣自稱爲國民代表會特别部部長將屬何人之問題現方在磋商中新政府最注意於經濟秩序之維持十日柏林偶爾發生忠於皇室之軍人起而抵抗情事但不久即歸消滅是夜頗安靖柏氏兵士所舉之代表其幹事員已服從社會黨政府之命令以期維持公益安甯與秩序國人亦願唯政府之命是從搶刦情事尚不多見當道嚴加懲治所有營業地點與公共機關仍照常開門按照勞兵會之决議案各工廠不久即可恢復工作糧食商人與印刷局工人亦將於十一日復業新政府第一次對外之政治行動即爲休戰條件之簽定德報評論休戰條件謂來因河左岸撤退軍隊一層與防免和議不成戰事後作之保障絶無關係其他十七條皆關係德國要害德國受此和議之後雖協約國拘德人而奴　之德國亦將不能有所抵抗如德國於簽字後須將　虜釋回而無交換條件一層即此種意思之表示也云云尚有數報謂協約國要求繳出機車五千輛汽車萬輛鐵路車十五萬輛如見實行則德國運輸之具將不敷國民政府之用而運遣軍隊之事亦將極感困難恐德國全實業界將受大害矣德國今已脫離黷武制度願列於世界各國之林共同　成水遠和平乃被逼使其從戰地回來之數百萬戰士受運輸困苦之害此種計畫非反對德國政府乃反對德國人民也云云（十一日） 
[亞姆斯特丹電]  
　　新任首相愛倍爾氏乃柏林之製衣司（九日）（以上路透電） 
中國特約電 
[哈爾濱電]  
　　多木斯克電稱該處防兵受過激黨之煽惑有一部份譁變工人從而助之旋由軍官團與義勇兵驅散之變兵之判定槍斃刑者計三百人政府軍隊中死傷軍官四人兵二人伊爾庫次克消息謂外貝加爾鐵路人員與工廠工人漸呈贊成過激黨之反動氣象西比利亞西境所獲之過激黨俘虜昨夜乘車過此前往海參崴（十日） 
[海参崴電]  
　　烏姆斯克電稱亞昌格爾政府已承認烏姆斯克全俄政府之權力願　其命令以待合法國會之召集俄國難民多避至海参崴情形可憫暫居鐵路車内以避風雨美國紅十字會以糧食接濟之（十日） 
　　以上路透電 
[北京電]  
　　今日開國務會議討論時局問題遂議决開南北和平會議（十二日） 
[北京電]  
　　和平期成會於前晚電南方政府云中央政府已允開和平會議望南方速對於此事正式表示意見該會根據昨日委員會之决議於今日下午再呈請願書於中央政府請南北各派定全權代表一人速開南北平等之和平會議其地點則於上海南京武昌三處選定其一云云（十二日） 
[北京電]  
　　馮河間昨日遣某使節致函於徐總統聞其内容一請開國民會議解决南北國會問題二暫緩制定憲法（十二日） 
[漢口電]  
　　武漢各團體所組織之和平期成會以發布停戰命令南北和議成立爲目的又以運動將漢口作爲南北平和會議地點及超然於黨派之外保持中間之名譽爲主義該會現正與京津滬各方面相連絡以期早日成立（十一日） 
[東京電]  
　　自昨日清晨以後信州地方有大地震計震動數十次房屋道路損害甚鉅避難人民均爲積雪所困（十二日） 
[東京電]  
　　紐約來電云赤衛軍已於十日支配柏林政府（十二日） 
[東京電]  
　　十二月二十五日召集帝國議會之詔書已於今日公布（十二日） 
[東京電]  
　　巴黎來電云聨合國政府已正式聲明贊成美總統威爾遜氏之媾和條件並聲言無徒然永續戰爭之意（十二日） 
[東京電]  
　　十一日晚間在銀行集會所開大宴會爲唐紹儀餞行與會者有中國公使館員及胡漢民以下南方派諸人床次内相山本農相金子堅太郎末松謙澄岡部長職各樞密院顧問官憲政黨之加藤氏國民黨之犬養氏澀澤大倉兩男爵及兩院議員實業家百餘人洵近來稀有之盛會也（十二日） 
[東京電]  
　　日皇對於意奧戰線中意軍之大捷已發誠懇之祝電（十一日） 
[東京電]  
　　新任駐北京日本公使小幡氏准十五日上午八時三十分由東京車站啟程赴任 
（十一日） 
　　以上東方通信社 
[東京電]  
　　唐紹儀於昨夜開留别之宴招宴寓東中所往來之日朝野名士約二百餘人席上唐氏起謝覊旅中之交情并述其所感曰日本之所以有今日者原因於敎育普及之力極大故余返國後將大努力於實際上之敎育云云次由澁澤男起述答辭内閣員亦有數人列席（十二日） 
[東京電]  
　　流行傷風遍及日本全土昨來益極猖獗其性質復極惡性如神户市自初發已來死者已逹一千八百名（十二日） 
[東京電]  
　　東洋製鐵會社社長内定以鄕誠之助男任之（十二日） 
[東京電]  
　　據所得消息德非軍閥派之革命運動愈益展大德皇退位似已眞實又休戰條件件雖哀請緩寬然結局當至於屈服耳（十二日） 
[東京電]  
　　法政府發行之公債五千萬元本日由正金銀行開始募集（十二日） 
[東京電]  
　　日本之運購中國棉花十月爲五萬袋本月已逹八萬袋（十二日） 
[東京電]  
　　於日外相邸中開對華借欵善後會議藏相農相小幡公使亦列席如其所宣言確定具體細目·（十二日） 
　　以上共同通信社電 
[北京電]  
　　院與參戰處昨（十一）開聨席會議聞協商事件大概（一）爲參加巴黎和議（二）輸濟聨軍軍食（三）邊防欵項惟詳情尚秘密 
[北京電]  
　　平和期成會將全國省會商及各團體贊成之電彚錄呈東海閱看東海無表示 
[北京電]  
　　在京各督軍以粤軍政府限制托名護法各省設立平和會曁自由派代表議和認爲無與中央圖和之誠意多抱憤慨和局似又沉悶 
[北京電]  
　　張樹元呈商以吳炳湘長魯并電吳徵同意 
[蘭州電]  
　　張廣建請募短期公債五十萬院部均復准 
[福州電]  
　　李督因奉軍五旅一團將抵閩派軍署副官高翼臣預備營房（以上十二日） 
[北京電]  
　　黄陂復府暫不到京元首電馮過津時再代速駕 
[北京電]  
　　聞駐港韓禮確有轉來陳炯明完全休戰之密電現經參陸處核議 
[北京電]  
　　外部電楊增新駐新俄領吕巴鍵扣俄界華舖貨欵案詢准俄使稱原疑有過激派關係現查不實允予啟封發還 
[北京電]  
　　奉（張）皖（倪）本日宴楊善德於化石橋東省巡使辦公處兼爲陳光遠餞行 
[北京電]  
　　參院西藏議員曾毓雋辭職由藏參候補當選人第一名張汝鈞遞補（以上十一日） 
　　以上中孚通訊社電 
要聞一 
[紀天津歐戰祝勝會]  
　　天津方面關於歐戰協濟捐一事現擬於下星期三日集合約近一萬五千人舉行游街慶祝大會直隸敎育廳擬遣所屬各學生加入斯舉警察廳長已飭警察學堂各學生預爲之備並聞天津各協商國軍隊均經請爲加入以助盛舉一面由法國美國樂隊及警察樂隊届時出隊奏樂其省長公署樂隊諒亦在内至於各項船隻當由華委員會及青年會督率籌備總使能將今次戰事之主義表明委員會現正印備手旗二萬面以華英兩文印有（使世界安穩趨於民治）及（自由平等親愛）以及（撲滅武力主義）之字樣以便交由各商民届時執持此外并經訂購聨軍各國大旗三千面分别於城内游行時所經之各處懸掛所有游行開始之鐘點尚未準定約係於下午兩句鐘自城内啟行以逹各處租界 
附直隸當局關於歐戰協濟捐之通電（曹督電）歐戰協濟會中國直隸籌欵部公鑒庚電敬悉本會發起募欵爲各協商友邦隨營軍士圖謀幸福實爲吾國人應盡之責尚望共策進行以襄義舉所擬辦法亦極周妥熱誠毅力慰佩無極特此敬復曹錕佳（曹會長電）兹以美國基督教青年會等七個團體爲照護協商友邦隨營之軍士及謀戰餘之幸福需欵浩繁特由該七個團體共捐一百七十兆五十萬元以資應用無種族宗敎之分極承美大總統威爾遜嘉奬是以同人等不揣冒昧發起中國直隸籌欵部追蹤美國慈善伏以此次劇戰實因爭此一線生存之公理保全世界之公道我國對德奧宣戰亦本此旨然各友軍冒此槍林彈雨非爭個人之私利實爲維持世界之公理吾人對此勇健男兒熱血所浸寗不欽佩是以當仁不讓應共解義囊素仰先生仁濟爲懷關心桑梓我直凑成鉅欵協濟友邦不特輕前敵將士之苦痛亦增我直省同胞之光榮期限緊迫懇即電覆 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（心危）]  
　　對華借欵善後方針 
　　林前使車中談話 
　　留學生陸上運動日本之對華方針於借欵一項在中國内爭未已時决定停止進行即余前所謂取消極方針是也日昨其特殊銀行團即興業朝鮮台灣三銀行理事與其大藏次官及理財局長會商對華借欵方針其結果大致爲（一）暫行停止借欵（二）對於寺内内閣已成借欵之善後其應須停止者爲政治借欵（因有妨中國之統一）及經濟借欵中有性質上不確實於該事業之收益上無償還元利之希望者或並無經營事業之意思而其目的在通融爲别種用途者一律停止故前内閣已經交涉中而未成立之二三借欵均在停止之列焉至前内閣已訂立草約之借欵欲即取消勢所不能故仍繼續訂立正約其已經交付墊欵者（一）六月十八日簽定草約吉會鐵路借欵已付過墊欵一千萬圓該借欵草約中言明六個月内須將正約交換故於十二月下旬須將此項手續完畢（二）九月二十七日簽定草約之濟順高徐及滿蒙回鐵路已交墊欵四千萬圓草約中言明四個月内訂立正約故其手續當於明年一月完畢惟該兩項借欵一方面訂立正約一方面於工事實施方法元利償還方法及擔保確實條項均在審議之中吉會鐵路計二百七十英里工費約五千萬圓濟順高徐鐵路計四百六十英里工費約六千九百萬圓滿蒙鐵路計一千英里工費約一萬五千萬圓此項借欵由日本政府在日本發行中國國庫債劵由興業朝鮮台灣三銀行接受之但該公債在日本市場中能賣出與否則視該鐵路有希望與否及當時金融如何爲斷耳至天津水災救濟借欵於本月二十一日爲償還之期（五百萬圓東京銀行團接受者）原内閣以該項借欵係因災害復舊之故仍允中政府延長契約期間並亦有允增債額之說也 
林前日使免職後於前日動身赴北京爲與後任辦交代也小幡新日使聞於本月十日赴任林氏臨行時有談話一則紀之於下其言曰聨合國之向中政府提出覺書内容約有十二條大約均爲參戰之事最初中國参戰希望者爲英法俄三國日本則並不欲中國加入蓋大隈時代因中國果參戰則日本必須援助袁氏嗣後袁氏旣覆日本内閣亦倒遂一變其方針爲勸告中國参戰之主動者矣要之參戰利益乃所以驅逐德國在華經濟之勢力更如賠欵延期亦於中國有利而中國政府勤於内訌似尚未表誠意至覺書交付或可以促進和平云云日本新政府不久將有好意的勸告促其妥協惟成功如何則須俟發出後始得分曉前内閣雖曾希望南北妥協而未嘗用積極手叚今新内閣或以好意的行之成功與否亦未可知耳妥協成立之前暫不借欵與中國之說以事實上言縱令新内閣仍欲繼續進行亦决不可不一改其方針蓋如用西原氏等政策於外交上實有害而無利因外交須公明正大也所謂外交調查會者何嘗能洞悉内情故雖有若無者也予今春至長江流域曾與曹錕張懷芝等相見若輩殆無一定之主張今段旣下野若輩之轉換方針亦在意中今歐戰行將告終國際競爭中心點勢必移至中國大陸日本若仍以其島國根性競爭於大舞臺上則鮮有不敗者也云云據林氏言如此吾人所宜注意者矣 
　　昨日留東學生開陸上運動會於農科大學運動場自上午八時起至下午五時止是日天氣晴朗來觀者約二千餘人誠東京留學生之盛舉也横濱華僑所立各校亦多與會以其素養較佳故佔優勝可紀者如次（一）經費由學生捐募復由監督補助約費八百圓（二）運動種類拳術百米競走二百米競走前列二項優勝者競走二百米障碍競走投圓盤四百米競走排球交換競走投鐵球跳遠跳高八百米競走投槍二百米拾錦競走籃球撑高跳野球五英里競走足球（三）優勝者何光榮得優勝旗該會推江庸爲會長其餘均由學生擔認會場秩序井然精神煥發每年於春秋兩季舉行一次於留學生之體育上頗有進步之望惟寄語運動諸君宜平時練習於身體上旣有裨益於名譽上更有光榮勉之勉之 
增進國際關係之兩會 
[歐戰協濟會與華工]  
　　美國歐戰協濟會督辦穆德君近致電來華請在中國愈加努力募欵蓋議和之期轉瞬將届一切善後事宜需欵更鉅也青年會幹事愛德華君曾赴法國戰地於華工中經理青年會之事務近由法返京據其報告云中國計有工人十五萬在法國戰地與協商國軍隊共同從事於擁護自由公正之主義華工隊雖不躬親赴敵然實盡力於戰事一般意見皆謂華工爲工人隊之佼佼者實在世界爲中國爭光華工雖非戰士然當危急之際亦竟能荷槍禦敵近有華工二人於槍林彈雨中以勇敢特著獲奬徽章若華工之事業中國實足引以自豪者也西方人士以華工之工作深爲嘉許故竭力爲之謀生活上之安適及利益近已於工人所在地建芽屋帳棚爲青年會所現擬將此等所在增設至一百六十一所茅屋則建於工人常駐之地帳棚則設於時常遷移之所間或備汽車往來協濟工人每茅屋會所中有能操華語之會員一二人除維持此一百六十一會所而外更須供給會員二百餘人爲之備汽車輸運需用物品如機器唱片每月須一千片紙筆書籍字畫旗幟及他種裝飾品音樂器具游戲品租用影戲片等計今年一年所需此欵將近五十萬元此種會所之建設蓋有深意存焉列舉如下（一）爲休息暢適之所備有茶茗信箋爲工人冩信回家之用並有演說及他項游戲每臨参觀輒見工人數百咸相聚購買烟料糖果或寄信件或相坐吸茗或從事游戲或習字或傾聽會員解釋彼等質問之事（二）該處如中國人在異鄕之小中國牆壁之上懸掛中國旗幟字畫每會所備有中國樂器一副時聞留聲機唱中國戲曲工人亦有唱中國戲放風箏中國畫報雜誌羅列案上並有中國食品出售每遇中國年節及紀念日亦照常慶祝一切悉遵華人習慣蓋歐西戰地之不小中國也（三）會中從事一種建設之事業驅除一切人易濡染之惡習凡工人所得新異之經歷皆爲之詳明解說或敎彼等習字讀書使有文明之知識凡兹種種皆敎育華工之事將來彼等返國不獨有實業上之訓練智育德育亦將較前大有進步（四）每所有幹事員一人協助工人對於彼等所處之地位詳加解說或有質問爲之說明示以西方文明之特長並舉華工之特長以示西方之人蓋關係國際之事業也今日擬在華募欵協濟盡力於協商軍隊之七機關中國人士必踴躍捐助自不待言然吾人須知此刻捐欵協助之事業實大有裨益於戰地之華工使之歸國時成良好之國民也中法協進會之成績 
　　中法協進公會連日在京開會演說兹將其討論结果撮述如左（甲）敎育一中學增設法文二高等學校增設法文三創設法文夜校四創設法文　授學校五創設法文師範學校六醫學校增設法文七美衛學校增設法文八創設外交學校采用法文九於北京大學爲法人創設中文班十法文學生之考試擇其　者使赴法留學（乙）科學一純全采用法國之度量權衡二促進中法學術聨合會發起之生物學與微生物學院等（丙）美術一創設音樂院二創辦美術學校三創辦古物學院並從事於保存古物四創設雕繪博物院（丁書籍一刋行法文課本二刋譯法國名著三刋行中法文雜誌四刋行法文書要目五創辦中法圖書館六創辦法文書肆（戊）遊學一組織兩國遊學團二傳逹留學事業三謀留法學生之用途四組織便利留學生之團體使於未去時在法時或歸國後皆交通指導之五改良及發　留法學會之方法（已僑工一僑工敎育於未去在法與旣歸者皆在内二選擇在法僑工之優秀分子三預備僑工敎育之敎員四在法僑工使於名義得適宜之支配五創辦儲蓄會六於孤兒院中選送橋工七於中國組織僑工模範村八組織旅法僑民協會（庚）實業一促進中法有關係之實業及市政工程二創辦中法商店供給兩國人士之取需三中法兩國物產之互相供給四調查法國物產使代德國之供給五創辦中法興業公司六研究便利中法兩國實業之發展以上爲該會議决之各項條件該會本年之討論會雖已停閉然其幹事機關則可積極進行以期變言論爲實行當今中法關係密切之時得有此會聨絡其間誠爲重要非常尋可比也 
[南北謀和之消息]  
　　解决時局辦法之先决問題第一即屬停止戰事惟此項明令一時尚難頒發聞昨國務院有密電一通分致前敵各將領大要謂中央已商定各督軍從事和平望即遵照停止進攻但大局未解决以前防守戰線仍不得稍懈軍紀尤應尊崇說者謂此殆停戰令之化身也邇來外間咸謂雲南督軍唐繼堯有正式電報到京提出種種條件至要者請先下令停戰並有同時宣佈解散新國會之說兹據徐邸消息唐督最近雖曾來電但僅述明亟願謀和並請下令停戰確未提有條件更謂此後西南問題均歸廣東解决唐電不過代表滇黔川作願和之表示而已又傳岑雲階最近亦有復電轉逹當局極言外患偪在眉睫和平亟宜速致千鈞一髮不宜猶豫電中對於東海頗表欽佩國會等問題亦未提及惟聞北京和平期成會所接西南政府之復電則仍主張貫澈法治主義電文大致謂民國七年以來政變屢起全由姑息調和以圖和議之結果所謂平和者應以合理且永久爲的决不可圖敷衍一時且護法之目的在恢復眞正共和政治之常軌正望諸公本救國熱心以求根本解决又舊國會方面對於期成會覆電亦大致相同不知政府中所傳西南要人來電不提國會問題之說果否可靠也 
近日調和南北之居間人似以李蘇督及熊張兩氏爲中斡兹錄其最近往來電文如下（李督致熊張電）天津熊督辦南通張季直先生均鑒前讀季公通電慈祥愷惻極悲　之懷嗣讀秉公屬轉季公通電藻密慮周謀安全之策仁人君子共挽時艱其用心甚苦而其利國福民者蓋甚宏也竊謂東海出山明良一德誠禍福轉移之會亦存亡絶續之交誠得兩公約合在野同志諸　順風而呼千里可應較之軍政各界祈求呼籲爲效更速而神蓋共和國體民爲主人護法諸君必遵國民輿論之裁判苟居多數各方面皆不難犧牲己見以相從也純比奉元首電亦於西南有所接洽但止屬一方面而大力包舉終有賴於諸公至以實力爲後援則長江各省凡可以促進和平者職任所在敢不盡力外則分道進行内則互爲精神之協助以致速逹救國救民之志願兩公當無不贊同也敬布愚忱惟希察照純敬（張季直復李督電）頃奉敬電義正詞明至用欽佩鄙人支電之希望有第二人出面相應即爲逹的之初步秉三漾電組織和平期成會是也鄙人前不主立會者慮無知之人妄相揣測一有會名即標衆矢之的供羣兒之描畫秉三復以會事相屬尚未盡知支電之眞意也昨已去電屬秉三主持　彼所職尚在政界接洽較易兹將原電抄上即希　及謇（張季直覆熊秉三電）鳳密號敬二電悉鄙人渴望和平之意已盡揭於支電更無他種之表示所以不名以會者蓋恐各方無意識之人憑虚揣測而描畫者多是以但宣眞正民意爲報曙之鐘不欲稍近政界爲就矢之的組織促進原俟諸公漾電發生支電已有徵應鄙人所望即有着落會事由公主持最爲光明正大無取更相牽率無論鄙人村落已慣不願出南通一步即所謂會者不難於始而難於中尤難於終苟政客軍人議員官僚及一切大多數眞正厭亂眞發良心則他日局外居間究不若雙方當局直接商榷解决之事更無障碍願公更審思之養電關於協約國民和平會事甚贊同亦無異說俟函到再答謇 
[督軍之中央會議近况]  
　　此次督軍等來京係政府召集而來表面雖爲討論軍事財政諸大端其實乃係與東海接洽時局問題之意見其他財政軍事諸端不過由國務會議之成案送交各督軍作爲一種考證以求中央地方政策之接近而已東海方面之意思亦以爲若來京督軍必舉行大會議則一切性質上形式上顯與國務會議衝突有種種之不便故决不採會議之形式而各督此次在京行動亦頗謹愼連日以倪丹忱張雨亭爲中心臨時集會與來京各疆吏接洽種種意見日内再全體謁見東海一次即告終結風聞此次各督鑒於外交財政之情形對於和戰問題已不堅持成見惟於南北之和議主張只從事實問題磋商其法理問題不能提到其意仍在維持新國會現各方面對於各督仍皆極力聨絡日來各督有將次出京之說惟聞除陳贛督亟須　任外其餘經平和期成會長熊希齡氏之挽留暫作一二日延遲商洽時局辦法其結局如何須於數日後觀之也 
另一消息云在京各督軍最初入京時外間盛傳中央將有一種大會議嗣當軸以此事如襲往日督軍會議之形式恐招誤會且各長官會議一堂於事實上亦殊形不便瞻前顧後不若不取會議形式之爲得决定分别接洽諮詢就緒滙爲一種政策對衆發表俾統一可行較之正式會議省却手續又不違反中央集權之義故各督及各代表陸續抵京後東海均經隨時接見前日并在居仁堂設宴歡聚東海當經親臨主席其宴會中商决之事雖未發表然所謂中央大會議者似將於此撤幕現各督因接洽事竣日内均將出京就中如江西陳督軍湖北王督軍因防務關係上海盧護軍使因浙滬聨防關係均將先行回省確如昨傳其餘各疆吏亦將分别出發外間盛傳督軍會議開會及種種設備情形似非事實又聞各督軍中續來人物如山西閻錫山已於昨日下午二時由石家莊轉車四時餘到京暫庽東安飯店赴站迎迓者甚衆當日即赴公府報到定於今日上晨往謁東海昨日分别拜會錢代理叚合肥張奉督等又浙江楊善德已有啟程電報到京並有今夜明晨抵津消息曹錕因某項問題未能來京聞近有密電致公府允於各督在京會議後再行入都昨日曹并派員持函晋京分致各督謂二豎纒身養疴保定迭承主座及各督慰問力邀只因扶杖維艱未能寗命頃聞接洽要政不日蕆事各帥返旌之時路經津保錕當力疾擁篲以迎藉聆敎益云云又陜督陳樹藩以軍務倥　未能遠離日昨有電至京已派瞿壽　爲代表於九號自西安起程並加派鄭坦就近代表先行與議 
[最近之外交與財]  
　　協商方面之節略案自協商國以節略表示非公式意見後外交當局决定將重要各案積極進行日内已將辦竣除黑河道尹更易及德僑實行收容外張家口汽車案及上海求新廠案亦與美法方面開始接洽惟以不碍主權爲前提略與讓步關於邊防及參戰事務亦竭力準備整頓惟楊以德免職問題現因在京各督頗有爲楊緩頰者又天津商會日昨亦有電致部呈請挽留故命令更動今日尚未發表又據某方傳說外交界現亦以楊在中國方面尚有聲望最近津商又極力爲之疏解可允免其置議但希望今後僅留楊管轄中國方面其外國租界之交涉須由中國另委適當人員辦理昨聞外部次長業偕某司長及譯員赴某使署訪譚對於處置敵僑辦法爲口頭上之切實答復並請轉　各公使某使當時似表滿意 
　　銀團方面之幣制案吾國與銀行團締結之幣制契約至十月十四日期滿銀行團因在此契約有效時期之内幣制借欵未能告成乃請政府將該約照以前展期之先例再展六個月經雙方屢次磋商之結果國務會議之通過業於本月七日由財部答覆銀團允以展期六個月謂曩日由貴團提議一千九百十一年幣制借欵合同延期事件已承認延長六個月即延至明年四月至於金劵條例此後更由雙方詳爲討議研究云云聞是日對於四國銀團各關係公使亦發同一通告 
[組閣問題與閣議]  
　　内閣問題前傳將提出錢内閣徵求新國會同意嗣以議員意見不一恐被否决遂致擱置現各方仍向錢君勸駕而新國會方面亦正由某要人設法疏通惟聞議員中安福一派不肯同意者尚居多數恐疏通不易生效大約同意案將暫緩提出而仍維持現狀令錢内閣延長代理之期惟兼任財長曹汝霖以外人旣不允提關稅餘欵各方請欵之電又陸續而至無米爲炊騰　俱窮故求去甚急又聞錢代總理日昨已與各部總長集議籌備交代正式内閣之事先清理積案惟限於行政方面並不涉及大局（一）各部交來難决之案仍復咨回（一）現有事項提前討論（一）已决各件呈請公府核奪昨日星期六爲國務例會之期之期上午十點半各閣員始陸續到齊天氣甚寒故開議略遲段陸軍仍在假期曹財政因事未到開議後討論要案約分二項（一）俄境出兵案參陸辦公處曾有說帖規定出兵一師團討論結果决定依照原議可决另行一面函知参戰督辦處查照一面電知庫倫陳都護使（一）時局先决問題案討論結果係抱定先解决事實後講法理其餘尚有不重要之議案二三件議畢後由錢代理親赴徐邸報告一切 
[軍民分治之實行說]  
　　政府此次召各督來京頗注重於軍民分治近與各督商榷將來永久維持治安之法結果已得圓滿聞現在各省長業經擬定十餘人行將有明令陸續發表又據某方消息東海决定將奉黑魯豫晉鄂各省省長提前任命以資專理民政現各該督軍亦一體贊成惟所擬人物尚未得各本人之同意故一時未能發表微聞豫省則屬許士英晉省則爲沈銘昌内幕似已確定山西督軍閣錫山昨日下午由晋抵京今晨謁見東海有人詢其對於時局之主張閣督惟述晋省深感於軍民不分治之苦痛軍書旁午案牘勞形非請中央另簡省長不可故對於中央所提軍民分治案異常贊同俟謁見東海時擬　自晋省始另任省長以爲全國倡 
[軍政府贊助歐戰協濟]  
　　廣東通信云美國總統提倡協約國兵士修養募金一事經軍政府總裁表示贊同并擬由護法各省政府及人民共認助美金五萬元已於日昨通電各高級機關在案聞翟省長接電後亦甚表同意惟粤省究竟可以撥助若干及如何籌　應飭行財政　迅即查明核復辦理 
舊國會堅持法律 
[覆和平期成會電]  
　　北京和平期成會轉蔡鶴卿王亮疇諸先生鑒漾電誦悉公等眷念國難企想和平聨合在野名流組織盛會用心良苦惟約法爲立國之大本國會爲約法上重要之機關數年以來兵端迭見皆由約法横被摧殘國會莫舉職責追原禍首責有攸歸欲使長治久安之策當以護法戡亂爲先若釋奸慝之重誅置國憲於不問則是揚湯止沸使公理法律長屈服於强權之下國人血氣猶存良知未冺恐未能默爾息也來電謂内爭一日不息則國本一日不安竊謂國本一日不安則内爭一日不息公等明逹當知根本之所在要之和平固吾人所渴望而必衷於法律期以永久苟安雷同所不敢蹈諸公當代名流海内宗仰弟等素忝交游不敢不以自勉者爲賢者勉敢佈愚忱以爲商榷願更有以敎之林森吳景濂褚輔成魚印 
[覆黔議會電]  
　　黔省議會諸先生鑒宥電誦悉民國七載兵禍頻仍追原罪首責有攸歸蘇議會皓電所陳用心良苦惟藉口和平置法律於不顧適中北方政府之計一言喪邦吾人厠身議會忝居代表立言一有不愼貽害無窮卅一電已痛言之亮邀洞鑒要之吾人非不渴望和平而必衷於法律期以永久苟安雷同所不敢蹈詭辨詖辭在所必闢敢佈所見惟審度之林森吳景濂支印 
[湘垣生計界之風潮]  
　　湘省自舊曆中秋經政府勒令商民行使爛票以後識者即知台票價格必日益低廉市面情形必日形慌亂蓋以湖南銀行清理處旣不能以新票收兌爛票則爛票日多價格自必日賤商民懾於政府之威固不敢不一律通用然亦斷無不顧全成本不將物價抬高者斯時小民無力謀生即難免不引起生計上之恐慌矣近旬以來果以爛票充斥政府無力維持致使每銅元一百枚之台票一張僅能值現銅元十枚左右於是物價飛漲較旬口以前竟高至一倍各商户又以採辦進貨均須現洋而收入之爛票不能使用與其坐耗貲財毋甯暫停貿易因之商家之從事收束者數亦不少至物價抬暠之狀况如米價一項每石已由三十餘千文漲至六十千文以外其他各物無不如是小民以生計益艱遂多挺而走險湘城南門一帶昨有閙荒風潮發生其原因雖由壓用爛票而起然實因小民啣恨各碓户居奇抬價之故當風潮甫經發生時南區各米店如楊乾昌熊保順十餘家均有人勒用爛票勢甚洶洶各米店又不善答覆致激成衆怒一時貧民愈聚愈多　喝之聲不絶各米店見勢不佳祇得任其自定價格每米一升給錢三百購買旣罄復勒令立時揉碾幸當地警察均各立時到場極力開導並許由地方官紳立籌維持方法至晚七句鐘時始紛紛退散不意煤米各業鑒於此次風潮遂於次日起什九爲無形罷市商會恐閙成巨大變故爰由會長張先贊晋謁張督籌定維持方法如下（一）由官紳迅籌巨欵設立爛票兌換所及米鹽零賣局以免爛票壅塞商人亦不能壟斷居奇（二）由警署派隊梭巡凡人民購買米鹽等項務須挨次交易不得結隊成羣意圖擾亂（三）由商會鳴鑼布告聲明官紳對於爛票已籌有的實欵項即日收兌焚燒并勸令各商民一律照常開市以免釀成變端聞以上各辦法正由官紳兩面次第進行 
[南京之歐戰協濟會（醒民）]  
　　美國青年會等七團體奉美總統委任募捐美金一千七百兆元爲協濟各國兵隊華工之用電託中國青年會在華籌募由駐甯美領事敦請李督齊省長倡辦以期集成鉅欵盡協商義務李督齊省長遂柬約軍警政紳商學各界今日（十一）下午二時在軍署會議廳開談話會籌備進行各機關各團體共到百餘人李督齊省長主席李督首先宣布開會宗旨略謂今日爲國際問題請諸君到會一商且勸諸君稍盡國民一分義務比如有甲乙兩國戰爭丙國與甲國宗旨相同協助甲國然非可空言協助須盡應盡義務其義務有三種（一）武裝即出兵協助其戰爭（二）財政即踴躍協助其金錢（三）原料即供給其糧食牲畜等品義務旣盡將來和平會上我國亦應有發言權查我國對德奧宣戰年餘以來或慨助紅十字會欵項救濟病傷兵士或准其招募大批華工前往歐洲盡力於戰備之工作或設法於内地各省襄助採辦原料糧食牲畜或代造運船並供給聨盟各國船隻凡防禦敵人方法於協商利益有關係者我國莫不盡力進行蓋多盡一分義務將來戰勝即多一分利益今歐戰告終敵軍已有請和之舉我國民尤應趁此機會踴躍輸將以逹戰事最後公共之目的且此次戰爭乃公理與强權之戰人道與暴力之戰專制與民治之戰文明與守舊之戰故我國加入戰團實係維持世界之公理今直隸省議會全體議决在公款項下撥給十萬元並發出捐册一萬本勸各界捐助以表慈愛協約友邦前敵軍士之眞誠江蘇爲文化薈萃之區財力豐富冠於各省對於此等慈善義舉似不應落於他省之後且此等義舉係關於國家地位問題非 
 
 
 

Page 7

 
 
平常慈善事業可比尤望諸君大發宏願盡力捐助以表示我江蘇軍民人士愛國之熱忱如何進行尚希大衆公决齊省長接續演說略云協濟欵數爲美金一千七百兆元均在協約各國捐助報傳我國攤捐三十萬非事實總之捐欵愈多更足表見我國民慈愛協約友邦之熱忱傳聞廣東軍政府對於此事非常盡力宣言捐數必須較北京政府爲多以表示西南對於國家對於友邦之熱心昨日美領事到署接洽約定一星期内即須將捐欵募齊時日太促請諸君今日商量酌定一大略數目以便答覆省議會錢議長報告云昨日本會接到直隸省議會來電即於今午曾開談話會一次商定亦擬在公欵項下撥欵十五萬元以盡棉薄惟此數尚須經大會通過始能確定云云李督復謂省議會爲全省人民代表機關今錢議長首先擔任此巨數一俟大會通過即可確定實足動吾人之欽感更望紳商各界亦量力捐助一致進行軍界已責成齊師長擔任軍事各機關長官已認捐六千元耆紳仇繼恒商會會長蘇錫岱均相繼演說允勉力籌募王警廳長亦有演說遂議决先認捐二十萬元即日答復美領金陵道尹俞紀琦請設立籌欵部俾各界協力一致進行李督轉詢各界咸表贊同遂由軍民兩長委定齊燮元鎭守使何恩溥參謀長王桂林警廳長胡翔林財廳長俞紀琦道尹耆紳仇繼恒商會會長蘇錫岱七人籌辦一切即日由各界推舉幹事一人擔任事務以利進行籌欵部暫附設於警察廳定十五日在花牌樓青年會開成立大會時已五鐘遂宣告散會 
[杭州快信]  
　　楊督軍昨午前十時召集各軍警長官在本署密議内容未詳惟聞與和局問題有關 
　　司法部電本部前擬定章對於敵僑人民民刑訴訟辦法近據各省廳處報告尚能遵守惟事關交涉處置稍有未當即貽外人口實嗣後應格外審愼 
省議會副議長姜會明選舉票舞弊案經議員任鳳岡等三十餘人依法起訴高審廳秘書長樓守光有犯罪嫌疑正議長周繼瀠書記王澤普亦有連帶關係案情重大經廳長以此案純係列事性質主張一面吊騐選票一面移轉檢廳已連夜繕稿呈請省長核示辦理西湖萬生菴本係名勝古蹟近被敎民陳某設計　佔大起交涉已要求官廳維持 
　　崇德習藝所長鄭友詩控案查係會計員徐家逹因呑欵被揭挾嫌敎唆所致經該縣知事呈覆已飭從嚴澈究 
浙江緝私統領米占元呈請委歐陽小雲充統部副官朱大彬充統部總稽查奉袁使指令照准高檢廳昨委俞時充本廳書記官督署少校參謀成炳榮由紹出差旋省患病沈重現擬另委厲爾康接充 
地方通信蘇州 
[半濟粥廠請撥經費]  
　　蘇垣半濟粥廠　事蘇紹柄等具呈蘇常道尹請求令飭豐備義倉酌撥經費以資持久等情經王可耕道尹批云呈悉該公民等先後籌設半濟粥廠惠濟貧民成效頗頗惟所需經費全恃捐募自非持久之計所請援照舊例每年由豐備義倉撥錢五千串作爲各該廠固定的欵事屬以公濟公能否如數提撥候令吳縣知事會商經管紳　核議具復再行核辦 
[調查烟酒稅確數]  
　　第三區烟酒公　分届管理吳縣無　武進江陰宜興吳江崑山常熟八縣烟酒公賣稅務向係實　實解並未規定比較額數兹經省局彭局長特派本局第二科科長張式谷來蘇調查各縣所征確數十日業已到蘇著　調查矣 
[會議災田讓租]  
　　蘇屬各縣　稻發現螟蟲現届開倉收租之期城内各業户擬分别被災之輕重酌予讓租旋在范　莊開會集議公同决定婁齊封一帶之田被災較輕租米每石讓五升車坊斜塘尹山一帶被災較重租米每石讓一斗唯亭角直一帶被災最重租米每石讓一斗五升所有折價分東西二部另行集議東半城假元妙觀方丈内西半城假范義莊定於初九日會議其開倉之期大蟀在十月十五日及十九二十等日云 
無錫 
[通用北京鈔票之省令]  
　　稅務公所奉省令開財政部咨稱中交兩行鈔票聚於一隅則商民受害嗣後各項稅關均須收用北京兩行鈔票藉以增高該票之價值庶可維持現時之金融等因合亟令仰各該徵收機　　　辦理云云未知梁所長將如何實行收用也 
[查獲私販硝磺]  
　　辦理硝磺專銷處之華鴻賓據人報稱南門外黄泥　小鹽塲地方吳義興邊砲舖有私販硝磺情事十日即前往偵探果在該舖對門馬姓屋内搜出私硝大小四包約重三百餘斤當將舖主吳阿根及蕭廷珍交由崗警解送警察第二分所移解縣署罰辦矣 
[菊花會之遊客]  
　　公園籌設菊花會本擬藉收入券資捕助築牆之用自陰曆十月朔起十日爲限乃此數日中無日不雨以致遊人裹足大失所望十日天始放晴遊客驟盛一日之間計有六千餘人之多惟該會仍　將會期延長以免損失云 
南通 
[商會聨合會之終結]  
　　江北商會聨合會開會期滿所有會中議决各案業經推定代表通屬馬息深揚屬倪伯符鮑執之周茂如沈幼樵淮屬姚子秋徐海屬鄧築之周彝臣八人由通赴省請願聨合會即從此終結 
揚州 
[冒充參事敗]  
　　日前有自稱北京鹽務署參事上行走　世　者來　張運使劉統領舉止頗闊綽寓新勝街正陽旅館會晤時　有非分之要求張劉亦含糊允諾嗣經某商人電京詢間據復署中並無其人始知爲冒充即由張運使令江都縣署於十日拿獲拘禁候詳鹽務署徵辦 
[堆鹽准予變通]  
　　揚州稽核所據淮運使咨謂通泰塲商公恆茂等禀以舊堆重剩尖和鹽滷重色滯請咨照泰州分所飭秤放員監視過　併入新堆開報等因協理高洲太助氏以舊堆尖和脚鹽併入新堆自應變通惟手續不妥祗能將一年之内堆重剩脚併歸入二年内　除以　　　十日咨復運署飭商遵照辦理 
杭州 
[歐戰協濟會之討論]  
　　本省交涉公署因歐戰協濟會事特在該署開一討論大會在座者有交涉員王省三君省議會議長周君杭縣景知事商會代表金謹齋青年會董事幹事張葆卿曁鮑乃德兩君開會議之結果均願　　　募大約届十八日徵募之末日必能收美滿之效果 
[省議會之大風潮]  
　　十一日下午一時省議會開會選舉審議長及各股審查員到議員一百二十三人抽籖入席後由周議長將本日開會日程報告畢任鳳岡發言謂前日姜會明當選副議長票樓秘書長含糊讀過此中不實不盡之疑義本席尚未明瞭要求議長先將此事宣佈由大衆解决然後舉行選舉議長答云從緩討論任議員又言選舉關係重大旣有疑義不能含糊了事務請議長認眞辦理正式公布以昭大信秦炳漢發言謂選舉發生疑義當然須議長向大衆解釋以釋羣疑鄭凝發言謂諸君疑秘書長弄舞或要求看票或要求議長將姜君當選票重行宣佈云云本席查照省議會互選細則均無此項條文認爲無　由之請求如果諸君堅執欲行則選舉舞弊係刑事範圍不必在議塲爭執儘可向檢　起訴况事已隔三天何必嘵嘵不休鄭邁發言謂選舉舞弊被人舉發豈省議會互選細則中亦有時效之規定乎許祖謙發言謂選舉舞弊係屬事實當然以事實爲前提互選細則豈能備戰任鳳岡又發言謂本席更有聲明查照議事日程所列選舉審議長明明是延前會則前日未了之問題當然可以繼續討論不能以隔幾日爲藉口其時各議員互相爭執各不相讓聲浪龐雜秩序紊亂何紹韓起言質問議長今日開會是否議事會抑係選舉會若云議事會今日日程上不應列選舉審議長及各股審查員然旣係選舉會前日姜會明當選票問題尚未解决今日之會當然不能成立今議長安坐不動旣不先事疏通又不臨時維持究竟如何結果請求答覆議長未及答言各議員已經拍桌怒駡勢將用武周議長遂摇鈴散會至四時復席已不足法定人數遂宣告延會散會後一般議員以此事旣不克正當解釋惟有訴之司法當由各議員自由簽名頃刻聞已逹三十人其中各舊府屬議員已擬具呈稿向高等審判廳投遞聞經廳長已允受理矣其呈稿云告訴人任鳳岡等被告人樓守光關係人周繼瀠王澤普爲有選舉舞弊嫌疑陳請鈞察迅賜弔票騐勘依法解决以重選政事竊緣本月八日爲省議會舉行决選第二届第二副議長選舉會其時出席議員一百四十五名依法投畢當由議長周繼瀠督同秘書長樓守光書記王澤普執行開票事務並由樓守光挨票唱名計議員姜會明得七十四票當由議長周繼瀠宣告姜會明當選爲副議長並由周繼瀠怱怱摇鈴宣告散會迨散會之時人聲異常嘈雜當聞有責駡樓守光有限無珠竟將姜含蝴姜會朋等票潦草讀過其時鳳岡等尚不之信迨次日（九日）下午開會時由議員高維魏等動議昨日决選票中聞有不實不盡應請當衆開騐以釋羣疑而重選政奈姜黨議員紛紛反對致代理議長陳琪不敢作主當由議員高維魏秦炳漢凌福鐘及代理議長陳琪等將該選舉票加封簽押保存以待解决乃本日（十一日）下午開會鳳岡等重申前議繼續討論依法解决無如有一部分議員强欲含糊過去然省議會爲地方立法機關副議長亦爲議員之領袖選舉何事豈可竟同兒戲况該項選舉票旣有舞弊嫌疑若不騐勘明白則何以保議會之尊嚴更何以取人民之信仰爲此據情陳請鈞廳長鑒察迅賜弔票依法解决無任公感此呈浙江高等審判廳鈞鑒告訴人任鳳岡丁文炳祝紹箕孫漪高維魏朱文許祖謙邱炳華伍并張維熊陳宜慈駱瀛朱錦榮周元逹秦炳漢沈宏　鄭邁張旭人凌福鏡丁鳳元吕衡魏澤寰金伯泉鮑元輝周正　屠　生陳樹基張鴻逵姜恂如周廷杰 
寗波 
[電調兵艦捕盜]  
　　寗波外海水警　長來偉良以海盜猖獗刧案迭出而洋面廣闊所轄兵艦不　分派呈由省長咨請海軍總機關處調撥兵艦二艘前往協助搜剿兹聞總機關處准咨後聞已電飭楚有楚材二兵艦前往浙洋協剿矣 
[鐵路規定裝卸時間]  
　　寗波甬曹叚鐵路各站長奉滬甬運鐵路運輸總管通告云邇來貨運發逹辦事員手續愈繁而裝車各貨到站時間太嫌局促忙亂之中殊易錯誤現特規定小批貨件至遲於開車前五分鐘接收大批貨件至遲於開車前三十分鐘接收俾開單過磅不致十分怱促庶幾無紊亂之虞其到站貨物卸入貨棧房經五日後未行提去者須按日照算棧租每日每噸大洋一角各站對於此項收入站租均須填報 
南昌 
[勳財產之調查]  
　　張勳特赦後在京頗注意於前被政府所没收之財產運動恢復故近日京津兩處正在着手調查其產業之種類本省當道亦以張氏旣奉特赦則發還没收產業爲題中應有之義故對於張氏在本省之產業亦已着手調查 
[洋貨公會請免加稅]  
　　今日總商會接洋貨公會函云敝會頃據洋紗帮各莊號來會聲稱接駐潯莊客函告奉九江海關稅務司佈告内開照得本關定於陽曆十一月四日起無論華洋商人所領機器仿製洋貨運單每張均黏貼印花一元五角以符定例特此通告一體知悉此佈等因竊查本機仿製洋貨通行内地前奉部令正稅之外免完半稅附以運單原係爲提倡國貨振興實業起見法良意美行之三十餘年國内商民交相稱頌即實業進步亦復成蹟昭然兹竟責令每運單一張須貼用印花一元五角在國稅收入亦屬無多而商民積習相沿驟加印稅手續煩多且與從前國家提倡國貨振興實業之宗旨大相違背况各商販運此項貨物曾完值百抽五正稅並非完全免稅者可比若必於運單之上加貼一元五角之印花是徒有免完半稅之名而仍須繳納正半稅之費商民雖同具愛國之熱心而絶無經營之利益淵魚叢爵事尤可虞矧運單作用每單一張填運貨物十餘件或數十件不等分銷内地每苦於分拆不開若每貨一件須運單一張則印花稅費又且倍　於正稅種種窒礙罄竹難窮爲此合請公同　議函懇本省商曾及九江商會設法救濟以恤商艱等情據此合即據情函逹貴會懇即轉函九江總商會并咨財政廳請示設法維持 
安慶 
[敵僞過境]  
　　長江水　廳程廳長以近日有德奧兩國敵僑經過皖境特令監護委員及各警佐於護送敵僑過境時從嚴監視以免逃逸 
[稽查礦砂出口]  
　　　港裕　公司近日礦砂出口極駐日本已來輪船多艘專運礦砂該公司監督呈請省長在該處設立稽查所並委姜某爲稽查員以專責成 
[稅單之印花稅]  
　　省公署准稅務處咨云機製土貨出口應由經過第一關完納正稅一道發給印照沿途經過關卡一律免稅惟所給印照須貼印花稅一元五角等因當由省長轉行蕪湖關稅務司查照辦理聞蕪湖商人對於此事未肯承認云 
九江 
[吳城正泰莊倒閉紀詳]  
　　吳城函云本日（舊曆十月初二）有徽帮正泰錢號驟焉停閉自具說帖請求商會維持并將所存現欵一萬三四千元及進出簿據移請封存以資核派該號主許少伯則已從事遠颺不忍親見父手所創五十餘年之營業一旦付諸流水聞其虧累約逹十三四萬之多聞源遠鹽倉及某酒號劉富商等均被倒有鉅欵又一函云吳城正泰錢莊資本素稱雄厚在吳城開設已閱五十餘年經理爲許少伯（安徽人）日前忽然倒閉聞其原因係因近來所出匯票過多一時不能兌現所致許則先事潛逃事後調查虧欠已逹十八萬元就中以上海九江省城居多修水武寗奉新靖安等處商號亦被倒欠甚鉅惟聞該莊關門時莊内存有現欵一萬餘元經該鎭警察會同商會點騐交存商會以備最後解决時之支配在省垣被該店倒欠者以包姓所　德盛泰記兩號爲多其餘長裕永茂智同仁茂等號被欠之欵約共萬餘元 
天津 
[南運河漫口]  
　　南運河下游附近唐官屯地方之小官屯連日陰雨水勢　漲遂致漫溢成口深三四尺寬二丈餘當經該河員弁預備麻袋柳椿　飭民夫連夜趕緊堵塞幸未成災現該河兩岸水與堤平河務届已派員勘視擬將九宣閘提開以便洩水云 
[緩查發票印花]  
　　商務總會公佈云奉省　　令内　查津埠發貨票貼用印花一案前據該會一再聲叙理由呈請免貼本省長披　之餘因稅法固當遵守商情亦須兼顧究竟能否特殊辦理又經咨請財政部核復在案尚未接准部復所請暫緩檢察之處自可照准候分令　處　照奚部復到日再行分别辦理等因合亟通告 
雜評一 
[開南北平和會議（默）]  
　　東方社北京電謂　議决定開南北和平會議意者鑒於歐戰和平進行之速而欲急起直追乎然而歐戰和平之進行也先之以停戰停戰條件旣妥協然後實行停戰然後進而開議和大會今中國停戰令未下而先言議和 
　　歐戰和平之進行也一則公理戰勝而和一則力屈不能戰而和蓋兩方皆已願和也今中國北方雖决心願和而南方尚屢示反對之態度 
　　然則將來南北議和大會之開果能先於歐戰議和大會之開乎停戰後於歐戰議和乃能先於歐戰乎倘和而後於歐戰之和不　人之將代我和乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[慶祝戰功告成之盛况]  
　　協約各國官商各界因得歐洲消息德國已簽定休戰條約德皇退位業已逃至荷蘭協約各國得最後勝利異常歡舞昨日各協約國領事署及租界内各機關各捕房各紳商及電車上均懸掛國徽法工部局各職員在局前草地上燃放爆竹以資慶祝浦江中軍艦鳴砲誌慶昨晚法國人在法公園開叙樂會有跳舞游戲等種種娛樂與會者每人納費五元以示歡忭上海總商會曁南市縣商會門前昨亦懸旗張燈同伸慶賀昨總商會又通告各商家云啟者歐洲停戰世界指日和平請各商號自舊曆十月初十日起懸旗三天以伸慶賀此外如工部局於租界内另有慶賀辦法俟得知後再行通告云云惟昨日南北市各大商家聞德國簽定停戰消息後懸旗致賀者爲數業已不少云昨晨（十二日）本埠梵王度聖約翰大學霞飛路南洋路礦工業專門學校接到英美各處電報均云德國接受休戰條約實已簽字兩大學全體人員聞電之下異常　歡忭當即升旗懸燈並放假二天以申慶祝 
　　英文滬報云德國自認失敗簽定休戰之消息十一夜間傳至上海十二日各國人民咸懸國旗誌賀當夜十二時半紅禮拜敎堂主敎接此消息後即親登鐘塔自行鳴鐘以佈佳音而救火車亦於夜間分道馳驅鳴鈴報捷清晨七時清江中意國軍艦鳴砲二十一響租界各街國旗飛展而往來電車汽車亦皆插旗點綴焉領事團定於星期四日集商上海正式慶祝之禮據英總領事云十一夜十一時始由電話聞簽定休戰條件之消息雖北京尚無官電轉知然上海所得之電信當然確實無疑俟領事團議定慶祝辦法後即將通告衆人想上海定必興高采烈慶賀大典與遠東他處同一熱閙也 
停戰條約將次簽訂本埠爲祝賀戰勝之預備已在黄浦灘建屋立柱自南京路口起至廣東路口止十一日以裝飾電燈用電問題於工部局開會協議結果尚未宣布聞擬利用某公司馬逹之電力爲届時臨時電燈之用規模之宏大可想而知云 
[美報對於華商之警告]  
　　大陸報社論略曰近數日來本埠德人逐漸活動向華商鼓吹其商業謂和局已成願與華商訂立合同承辦貨物可望及早交貨且價格亦較協約國商人所索者爲廉云云此爲顯然不確之言惟華商或昧於時事難保不墜其計是不可不爲華商進一警告焉設華商苟有聽其言而與之訂立合同者尚望從速取銷之勿復與之周旋致貽後悔蓋德人一時决不能運貨於中國至少當在一年之外也今協約軍行將佔領德境其口岸砲台鐵路與實業區域或將由協約軍駐守且德國商船及其艦隊亦將由協約軍收用故德人縱能於短少時間内恢復製造事業然亦無船運貨出境况一時德國斷不能重興實業乎德國先須經過政治之改組復須與協約國商准原料之接濟因世界原料今幾全在協約國掌握中也即以議和而論非數月之久大會不克開議而開會之後各問題又須數月始克議决至於解决之權當然屬諸協約國將來難免不限制德國於若干時期之内不許其對外通商藉以懲治德國之罪惡焉是以今日尚非華商可與德人貿易之時若果貿然與之貿易則將自處於困境而失敗隨之矣綜之德人非經協約國之許可决不能經營商業於中國凡明白事理之華人想能辨别也（誠報號外同） 
[歐戰協濟會之昨訊]  
　　歐戰協濟會進行情形已數誌本報兹悉該會日來進行甚速南京方面已認定捐欵二十萬元（内省議會認十五萬元）又有鹽商某君擔任二萬元北京徐世昌總統個人擔認三千金元蘇州方面已於前日在半園開會籌議紳學商各界到會者甚衆均願竭力進行不日即有詳細報告杭州等處亦經開始進行上海朱葆三君個人除前昨共認七千元外今日復加認四千元錢新之宋漢章二君各認一千五百元均已於昨今兩日將銀彚交匯豐銀行協濟會會計矣並聞該會禮拜六午後四時將在英大馬路小菜場議事廳開一大會上海西人方面因歐戰已告成功認捐更爲踴躍昨日共得捐欵一千二百元云又聞北京國務院爲歐戰協濟會募捐事曾於前日通電各省軍民長官其文錄後美國青年會與他六大團體受美大總統之委託擬募集金一萬七千零五十萬元悉供協約國軍士及戰事中華人之用刻因中國青年會承美公使之意欲在中國募欵三十萬元大總統已認捐三千元且代邀各界要人勸其捐助如君等遇美領事以此事來相商請時務乞君等能以實力從事俾鉅欵立集而吾儕對於協約國之義務亦可略盡一二也 
　　江蘇省敎育會致江蘇省議會函云敬啟者敝會接據歐戰協濟會中國直隸籌欵部庚電大略以美國七個慈善團體爲照護各協商友邦隨營軍士及謀戰餘幸福共捐一百七十兆五千萬元直隸省議會全體議决在公欵項下提給十萬元電懇仿照辦理等因查美國此次加入歐戰全以公理壓服强權歐戰解决以後我國將參與和平會議尤宜於事前確盡參戰義務雖值經濟萬分爲難之際亦宜勉盡棉薄俾友邦信我之眞誠蘇省與各國交際最繁籌欵義務似不宜後於直隸此項捐欵勸募之期探悉於十一月十一日至十八日止庚電知經並逹　會敝會視此事於國際上有重要之關係除另函江蘇省長公署外擬請貴會特别提議酌量本省財力能否照直隸辦理迅予議决實爲公便警請公安又致江蘇省長公署函大致相同不贅錄 
[女青年會與歐戰協濟會]  
　　歐戰協濟會於本禮拜一（即本月十一號）在中國開始捐募美金一百七十兆零五十萬元之一部分以助七團體在戰地作種種善舉據新由法回美最著名之新聞記者内開森女士云在戰地之女青年會會員無論美籍法籍大都充當看護婦襄助戰壕電線事業及建設親族招待所等舉美國婦女均樂聞本國事蓋念祖國之心切也以彼等之成績非僅受法美人之羨慕即英人亦未嘗不表歡迎也該會設旅館於附近之戰地其最大者如（伯楚德）其所偏之傭人均能操英語凡離巴黎之男女青年會與紅十字會之執事人及軍人等莫不棲息於其中至女青年會之事務所異常著名有一處於四十八小時内登陸者計有六萬八千人之多該會爲看護婦所設之醫院計有十四處屋宇均多合於實用附近戰地各鄕鎭貧民皆賴該會之扶助飽暖無論何人如臨會所莫不受歡迎者蓋鮑德耳女士辦理完善之故耳法之軍官曾語人云看護婦與美軍之在法者皆當受同一之待遇着藍與紅之看護婦每與女青年會之執事人作種種之游戲以助樂興或餞别軍人於將離之際每遇盛會時如有新受傷之軍士來彼等立即分散不忘其應蓋之義務良可喜也（未完） 
[法國决勝公債之昨報]  
　　英文滬報云法國决勝公債十二日募集之數爲一百零六萬五千三百佛郎連前其得三千五百零五萬八百佛郎 
[英紅會募捐卽將截止]  
　　文　報云英人紅十字會經費在滬徵募已得英金三萬一千鎊定於十三日截止 
[平和期成會所接覆函]  
　　上海平和期成會接奉天省敎育會覆函云敬復者中國不幸禍亂頻仍歐戰將終潮流日亟諸先生在上海設立平和期成會熱心國事無任欽佩敝會同人希望和平綦切深表同情務望積極進行以期速成而臻底定此覆奉天省敎育　啟（十一月八日） 
　　又接浙江杭州總商會覆函云逕復者昨讀尊電歷舉經年以來民生疾苦情形言之綦詳聞者浩歎四民之困累已深百業之影響尤甚若使戰亂再無已時必致膏血全爲吸盡長此相持國將不國諸公熱心毅力擬在滬上設立平和期成會與京津之間聨絡聲氣爲促進和平之速率持論正大深表同情敝會同人願隨諸君子之後相與進行藉爲河海細流之助此後一切宏籌碩盡尚望隨時賜教無任盼禱之至肅覆敬頌公綏浙江杭州總商會會長顧松慶副會長金百順謹啟（十一月十日） 
[火車時間與郵件關係]  
　　女匯報云本月一日郵政局曾有通告謂京漢火車開駛時間略有更改故本埠夜間十一時由火車載出之郵件須在南京改附輪船上駛云云今接北京電信據謂自本月十五日起隴海鐵路之時間表亦將更動務使上海郵件在徐州得附隴海火車轉至漢口庶由滬至漢祗需四十八小時云 
[調查員報告黨人圖浙]  
　　松滬護軍使署近據調查員報告查得南省黨人大帮來滬擬分投前往浙江圖謀起事目下分居滬北租界等語該署得報除令飭偵查外誠恐若輩潛匿華界又飭淞滬警察廳轉飭所屬各區署隊一體留心查緝 
[北洋援閩軍抵滬十誌]  
　　北洋援閩軍隊步兵二團砲兵一團工程兵一營補充兵一大隊機關槍隊二連先後到滬均駐龍華迭紀前報兹因此項軍隊駐紥行軍篷帳内晚間睡臥須鋪稻草而煮飯又需松柴故由各該營軍需長向滬南各柴行採購適因連日天雨到貨甚少以致價值驟增數倍 
[水陸警嚴查私運食米]  
　　淞滬警廳徐警廳長近奉齊省長令查禁私運米糧出口當即轉飭浦東西一三兩區署對於所轄各輪埠每日加派探警認眞稽查以杜倫運一面並論令水巡潘隊長每遇大小輪船起椗時務必督率隊士馳往詳查以防私運而維民食 
[南匯蕭塘鎭之刦案]  
　　浦東南滙縣境之蕭塘鎭爲產花之區本埠三井洋行在彼設有收花處詎前日晚間被匪撬門入内刦去現洋五百六十元面逸昨經該分行經理人來申報告行主轉請領事函致南匯縣杜知事分飭　探查緝 
[盜匪收禁西牢]  
　　海寗路高壽里口一千八百十四號門牌國興祥烟紙店於本月四號夜十時許被匪持械恐嚇刦去大小現洋鈔票六十五元當由三百三十八號華捕與包探陸連奎追獲盜匪江北人周阿三一名搜出原贓現洋鈔票三十四元翌晨解經公共公堂訊判押候緝學同黨到案併究等情已紀前報兹經西探目泮林士包探陸連奎查得周匪曾於上月二十二號夜糾同在逃之小和尚击老二等持械搶刦新閘路一千七百五十八號門牌葉阿二所開之小京貨店内小洋八十枚銅元五十枚香烟五盒故於昨晨傳同事主人證將周解廨經張襄讞會同美詹副領事訊　中西探上堂禀明拘獲被告及調查情形繼由國興祥經理謝星齋學徒陳子全投案證明目覩被告周阿三首先闖入店堂抽開賬檯捕　將大小銀洋攫取藏匿衣袋内又據見證王光才投稱是晚行經該處忽聞大喊捕盜見被告飛逃當與唐阿金邵桂生等將其裁獲等語訊之周阿三供認搶刦不諱懇求寛宥中西官得供會商之下判周押西牢五年期滿逐出租界贓給原告領去 
[吳阿金刀傷漸愈]  
　　寓居公共租界溫州路四十四號門牌湖州人吳阿金於七號晚被匪至家强搶衣箱銀洋並用刀將吳戳傷經新閘捕房派捕送往仁濟醫院等情曾誌前報兹悉新閘捕房昨派包探前往調查吳之病狀據醫生言已經用手術將傷口縫好約俟三五日即可痊愈出院即經包探據情覆報捕頭查核矣 
[規定方浜路路線]  
　　滬南工巡捐局姚局長昨出布告云照得放闊路線原視市面繁盛交通衝要以爲標準滬南方浜路路線自小東門起至方板橋止朱前局長原定爲二十八尺後因開闢縣署馬路放寬至三十四尺及肇浜路退建規定闊四十尺方浜路爲城内最要幹路路線旣長市面又繁原定二十八尺嫌狹不得不比較線路略爲放寬復經朱前局長改定爲三十四尺并有改定路線圖存案近因方浜路業户有依據三十四尺領取建築執照者亦有以舊定二十八尺爲詞者經本局胡函致朱前局長詢問改定路線經過事實旋准朱前局長函開方浜路當時推放路線阻力横生不得已暫定爲二十八尺嗣因推廣大東門路線及開闢縣署馬路後該路適當其衝原定路線猶嫌過窄商同前工程主任王睦生妥爲規畫初擬改爲四丈旋經一再斟酌改爲三十四尺於圖内加畫一線爲標準以期便利交通振興市面在業主目前之損失有限而將來之利益無窮因地制宜不能拘泥成案等因函復到局准此本局長查規定路線與地方公益人民權利均有關係不能不格外愼重爰將該處路線經朱前局長一再放闊改定爲三十四尺情形繪具圖樣分呈省長護軍使核示遵辦兹奉會辦江蘇軍務松滬護軍使盧指令開呈圖均悉應准照辦此令又奉江蘇滬海道道尹王訓令開奉江蘇省長齊指令開據該局呈報方浜路路線情形並送圖樣請核示緣由奉令據呈已悉交滬海道尹查明情形轉行遵照具報此令圖　存等因奉此查此案未據分報無憑查悉合行令仰該局長即便查案呈復以憑核奪毋延切切此令等因奉經照案據實呈復在案兹奉江蘇滬海道道尹王指令内開據呈已悉該局放寛方浜路路線旣爲便利交通振興商務起見且路南各户及路北楊夏二姓均已遵照改定路線退建誠不能因顧式章一人之異議更易全案致啟糾紛應准照辦除呈復外仰該局長即便查照遵辦此令等因奉此合亟遵照布告方浜路業主住户人等知悉嗣後翻造房屋應照三十四尺收讓以昭一律而符定案切切此布 
[無錫米市之報告]  
　　昨日閘北各米商接得無錫快信略謂近日市面尚爲平穩價亦相仿今日（初八）售開高糙粳四元六角次四元二三角高糙糯五元三角次四元八九角高糙杜秈四元零五分次三元八九角糙羊秈四元次三元八九角糙客秈三元八角半次三元五六角粳稻二元三角秈稻二元客秈稻一元九角半頂磨小麥四元一角半云云 
[賽馬期之鐵路來回票]  
　　滬寗杭　鐵路運輸總管通告各站云兹届西人賽馬之期本路爲和便往來觀客起見特定一種來回票共有效期間自本月八號起至十八號止票價與尋常來回票同凡滬寗路南京鎭江丹陽常州無錫蘇州上海各站滬杭路杭州拱宸長安硤石嘉興嘉善松江上海各站均可發售等語業由各站遵照辦理矣 
[催請奬勵滬甯路員司]  
　　滬寗鐵路民國六年份員司奬勵金一事前經任局長轉呈交通部核發迄未奉批兹聞洋總管克禮阿君以此項奬勵金爲奬勵員司辦事起見該年度本路營業極爲發逹全路員司辦事成續頗爲　美倘即實行獎勵俾該員司等知所勸勉尤與路事有裨特於日昨函請任局長催請交通部迅賜核准云 
[改良華棉之一席談]  
　　本月六日上午十一時日本臨時產業調查局事務官某侯爵由周椒青君介紹往謁穆君藕初於德大紗廠批發所寒暄旣畢某侯爵問曰聞君設立植棉試騐場已有年矣其成績若何穆君答曰今已四閱年去年收穫之花衣曾訪三十二支及四十二支之細紗今歲棉質亦已檢查過堪稱佳良其纖微亦並未變劣擬將本届收穫之棉紡成細紗後將樣紗分贈有志改良棉產之諸君子以供研究又問曰君之棉塲在何處畝數若干能一去瞻覽否穆君答曰塲地在上海之引翔鄕共有田六十畝借日内爲時已晚　事將次告竣矣又問君試騐美棉之目的何在答剔選優良種子善爲培育逐年將良種子供給農家以圖普及此即爲本場一大目的某侯爵翕然無異辭繼而穆君轉問某侯爵曰先生來華之目的何在答曰考察華棉狀况藉圖改良穆君又問曰據先生高見改良華棉　從何處入手答曰漢口揚子江一帶極宜種棉此外如河南陜西等處土質亦好宜設總塲於此數處以圖普及穆君曰敝國政府曾在直隸之正定江蘇之南通湖北之武昌三處設立植棉試騐場惜年來政局擾擾未能注力於此但設置總塲於漢口設分塲於其他各宜棉區域僕曾於五年九月十日呈農商部交中詳言之此種主張實與先生所言者相符繼而穆君又問某侯爵曰頃者先生言來華目的有改良華棉語設使此計實行則用何種方法答曰大約出於貸資貴國政府之一途僕個人不贊成此說因恐貴國誤會有外交之意味故也穆君曰先生所言甚是改良農產以圖普及爲吾邦人士應盡之天職若以外人代謀改良則於普及上恐不免反生障碍矣某侯爵稱是者再遂轉問穆君日除君所設之試騐場外尚有其他改良棉質之機會乎穆君應之日有去年僕曾偕同郁君屏翰聶君雲台等創設中華種棉改良社社内亦設一試騐場於上海楊思鄕其入會者皆花紗布業重要人物東西洋已回國之農學生及各地方熱心改良棉產之士不設分會以免紛歧不收會費以謀廣及會員已逹八百人設試騐場者數近百户又各省省議會中亦以改良棉質　當務之急一二年内省宜棉區域内當必有具體之規　出現僕不能確定何年内能大加改良及改良至何程度但改良之期當必不遠敝國人民深謝貴國人士希望華棉發逹之美意但三數年後貴國或能在敝國市塲購買改良棉花也云云暢談至十二時始握手而别 
[友邦同日舉行祝典]  
　　昨日交涉公署接比領袖總領事薛福德及巴西領事來函謂比皇係本月十五日誕辰巴西係本月十五日民主紀念日除通告本國人民同伸慶賀外特函查照云云 
[警備遊巡隊之冬防忙]  
　　淞滬警察徐廳長通飭各區署所佈置冬防迭紀前報兹悉徐廳長並諭令警備隊長馬鐘秀遊巡隊長王德鴻飭令每晚九時督率巡官各帶警備遊巡隊士各二排於本廳集隊出外分往城内各處巡查至夜半一時回廳休息一時半重行排隊出發專向城外自大東門始繞民國路小東門新老北門九畝地逹新老西門大小南門陸家浜滬杭車站折至董家渡一帶梭巡至天明然後由大東門進城返廳銷差惟飭兩隊長經過各區署所務必入内會晤警正佐接洽並在簽到簿簽名云 
[調艦巡緝洋面]  
　　海軍藍總司令近悉江浙毘連之洋面海盜充斥航海商船時遭刦掠除分函江蘇水警第一廳及浙省外海水警廳各派巡船會剿外又調江犀砲艦一艘於前日駛往外洋協同巡緝 
[浙軍械局長請撥軍火]  
　　浙省軍械局長蔡鼎彝因缺乏槍藥子彈各件不敷撥濟特於昨日由杭來滬晉　兵工廠謝總辦請爲照單配撥以備撥用 
[火油傾入井中之查究]  
　　邑人張忠順年近七旬向以洋貨爲業家住滬城倒川弄四十二號門牌兒孫頗多雇川傭婦潘余氏裴徐氏等在家操作日來裴徐氏忽染疾病臥床不起前日張命子出外購得火油一箱昨晨察看該洋油已全箱傾入井中當向兩傭婦根究據裴徐氏稱昨晚聽得潘余氏起身開取洋油箱或係伊蓄意謀害乃向潘氏詰問堅稱被誣張父子以潘氏心存不良報告二區二分所將潘氏拘送警察廳發交司法科經　科長提案研訊潘余氏堅不承認劃科長以安關刑事備文飭警將潘余氏並見　裴徐氏及薦頭徐雙全等併送地方檢察廳訊辦張忠順等着自行投質 
[退伍兵士持刀傷人]  
　　昨日下午五時許滬南馬路橋北堍有退伍軍人劃寳奎賈錫仁不知因何嫌隙與某甲尋仇拔刀向甲亂戳致甲血流滿面適陸軍憲兵隊巡　經過會同崗警將持刀行兇之劉寳奎賈錫仁及受傷之某甲連同兇刀併解憲兵司令部略詰一過備文押解護軍使署訊辦 
[學生會徵求團近况]  
　　寰球中國學生會今歲舉行第八次徵求大會以來各隊莫不熱心介紹其成績已屢載本報兹聞日昨該會杭州隊周靜滿君（周君現爲杭州交涉使署英文秘書長）報告在杭成績如已徵得之　巴全權公使劉式訓君浙江交涉使王省山君杭州蕙蘭中學校校長葛德基君杭州青年會總幹事鮑乃德君又第十二隊沈叔玉君報告已徵得永久會員徐士修君等其餘各隊亦續有報告此次該會之徵求會員大會聞不日即將閉幕不知最後之優勝爲何隊所得也 
[濟生會駐姚醫隊報告]  
　　上海中國濟生會於九月二十六日派出濟生隊隨帶藥品醫生赴餘姚縣紹興縣等處救治時疫駐姚者爲馮仰山學棻駐紹者爲陳榮瑞邦兹接據逐日報告分别錄左 
[駐餘姚濟生隊第一號來函]  
　　學棻等於九月二十七日到寗波晤張道尹當交濟生丹一千瓶甬瓶尚無大礙惟象山慈北等處流疫甚烈已託寗海輪船局長帶去濟生丹施送二十七下午到姚其疫症以北鄕爲其如滸山周巷弟泗門臨山上塘過西上虞松厦南鄕章家埠梁湖等處其發起現狀如頭痛傷風渾身酸軟作噁寒熱咳嗽或轉痢疾凡染疫氣之處死亡不少姚城醫生及新老兩繼善公所官醫均其門如市本會醫生尚須添請陳知事商請本會先到周巷復過西巡已定二十九日出發本會濟生丹極有靈效請再續寄 
[駐餘姚濟生隊第二號來函]  
　　學棻等赴鄕後城中託馮蔣葉諸紳照料已由本會添聘儒醫謝惠周應診同來之儒醫吳雨川君亦開診矣昨夜雷電交作明日准定開發至方橋周巷天元市長河市安東郎下第泗門湖地臨山由東而西與紅會分路各行其事上虞一方面亦當設法前往 
[駐餘姚濟生隊九月三十日來電]  
　　望再聘儒醫二三位速到姚邑分往上虞至盼 
[駐餘姚濟生隊第三號來函]  
　　昨日要求請診者已有十八號今日係十月初一開診據吳醫士口述病情多係咳嗽喜飲帶痢舌苔灰燥乾黄如醫治不得法輕者至險重者至斃昨日出診離城十八里潘巷地方大半咳嗽喜飲痢色如醬日夜無度實屬伏熱久蓄一觸燥氣引動伏邪有此現狀全村之症皆是九月十九同日而起今日出發至方橋等處棻因本會事務所繁重未能同往所有新方濟生救疫丹望速寄 
[駐餘姚濟生隊第四號來函]  
　　吳醫出發至方橋等處擇疫氣較重處設立臨時診視所分作（初一初六）（初二初七）（初三初八）（初四初九）四期輪轉醫治較爲妥便本邑毛志翔醫士脈理甚精適因事在里棻力請其犧牲個人利益輔助本會進行已允在回義一鄕設立分所開診或者棻與毛君同往黄家埠蘭塘一鄕亦尚在籌議中 
[駐餘姚濟生隊第五號來函]  
　　今晨學棻早車往五夫直赴馮邵村（即西北之蘭塘鄕）布貼本會濟生隊救疫通告毛醫在西北一方面挨日輪診擬設診所於黄家埠海會庵因該處疫重醫少故也吳醫自方橋來函該鎭疫漸稀相離五六里村莊所患尚多當晚將濟生丹百除包託就地劉逸帆君散給今日本隊事務所門診較多非時疫而兼雜症者亦來登門求診計九月三十日在本城診施子芳等七號在潘巷診魏姓等十一號十月初一日在本城診方兆麟等十六號在方橋診六號初二日在東埠周診周陳氏等六十二號看近日情形城中漸减而各鄕則未已也 
[駐餘姚濟生隊第六號來函]  
　　初四日據吳醫詳報本由方橋直逹臨山不料船過東埠周居民遥見本隊旗號大聲疾呼救疫遂停泊登岸紛來醫治其病輕者視診給藥重者按　開方除給藥外求診者尚有六十五號該處時疫聞從西鄕流傳死亡衆多甚至全家相繼而死者不少當晚原抵臨山定明日午前邀集左近醫士叙談疫理使之開通照行然後可往第泗門出發矣又初三日本城内外診邵女孩等二十六號復診許瑞運等六號餘俟馬巢殷三醫士到姚再商酌派定何往可也 
[紅會消息彚紀]  
　　中國紅十字會迭接湘賑專員函電催運棉衣因近日天氣頓 
 
 
 

Page 11

 
 
　　寒災黎無衣者甚衆前來棉衣一萬五千餘件不敷支配刻聞紅會已函託日清公司王一亭先由南陽丸趕裝棉被棉衣二十包計二千三百八十六件另有湘賑幹事部長沈仲禮唐蔚芝二君派友添購五千件運湘散放尚慮不能普及正在竭力設法勸募并由招商新豐船運津棉衣一千件散放保定云紅會第四醫隊由甬來電云紅十字會沈會長曁朱　翁先生均鑒培元今日抵甬籌備派隊赴鄕楊蔡暫住姚鮑林尚未離虞約二三日可來甬此號風雨大作疫勢似較前略好惟甬東仍未平培庚 
　　紅會接海寗縣　所來函云謹啟者接展台札藉悉一是蒙贈救急藥丸二百瓶業已照收比即派人赴城鎭鄕閒將此藥丸施送初染此病者照方呑服奏效如神足徵研究心精勝於尋常萬萬而海昌人民得有此種靈騐藥丸幸邀福獲再生可想貴會成斯善舉以來活我同胞自不可勝計矣 
[填塞公井之法律解釋]  
　　地方審判廳昨接江蘇高等審判廳訓令云近因有人藉口有碍風水填塞路旁公用之井自應負刑事責任但於兹有二說（甲）說謂井由建築而成填塞亦損害方法之一種應依刑律第四百零五條處斷（乙）說謂井爲飲料水之發源地一經填塞則水無從出應依刑律第三百條處斷以上二說各具理由究應適用何項條文事關法律未便臆斷前已電呈大理院解釋在案兹奉院復填塞公衆吸飲之井自可照乙說酌量處斷云云合亟令仰該應　後遇有前項事實即行遵照院令辦理云 
[通惠小學十週紀念會預紀]  
　　打鐵浜滬紹水木工業私立通惠小學校開辦迄今已歷十載兹定於十一月十六日（夏曆十月十三日）開十週紀念會並於是日午後舉行紀念運動會將歷年學生成績臚列展覽現正着手布置邀請各校董曁各界來賓届時前往參觀云 
[思婁堂進德會議設會所]  
　　北京路思婁堂進德會創辦迄今已歷三載成效卓著現已有會員三百餘人各都事業均甚發逹如義務夜學宣道所查經班等俱已次第興辦惟尚無一定會所致會員不能時相聚首對於會務進行不免阻碍因於日前召集職員會議籌商應行各事由衆提議亟宜設立會所無容再緩討論之下即推定霍思美沈安遇吳錫庚孫梓存蔡日南朱榮仁費吳生徐子美徐錫隆鈕立卿等十人爲發起人每人擔任募捐洋六十元爲開辦經費後復邀同發起人在永安公司大東旅館叙餐徵求同意衆皆允爲擔任聞預定明年五月間會所成立云 
[青年會今晚演說]  
　　四川路青年會原定上星期三延滬江大學社會學教員葛學溥博士演講人種改良嗣以天雨未到改定本星期三（即十三號）蒞會准講是題云 
[九綸綢緞洋貨局開幕預紀]  
棋盤街新開九綸綢緞洋貨局自陰曆八月中鳩工晝夜修理房屋裝飾門面現已告成提前於陰曆本月十三日開幕聞其所定之貨頗爲精美定價亦格外放盤想届時開幕必有一番熱閙也 
[法官一辭職一出缺]  
　　上海地方審判民庭長盧鎭瀾自辭職後　缺現由推事許文鎔暫代近聞有該廳刑庭長趙毓璜調任之說惟尚未見明文又該廳民庭推事許福聲近告假回寗養河昨陸廳長接許君家屬報告福聲君已於月之初三日病殁所遺拄中一席現尚未遞補云 
[杭縣敎育助理員來滬]  
　　浙江杭縣敎育助理員陳明誠昨因參觀教育事宜來滬本埠教育界諸同志以陳昔年曾在滬北創辦振中學校熱心毅力所費不資上年并往東京游歷考察敎育今因參觀教育而來極加歡迎連日正往指導參觀聞陳君事畢即將返杭云 
[西商秋季賽馬再誌]  
　　昨爲旅滬西商秋季賽馬之第二天計賽十次今將得標者彚錄如下第一次十七馬西人野吼代沙遜洋行西人勝紅衣藍帽青馬第二次七馬西人雪禮夫代祥茂洋行勝黄衣帽白馬第三次十五馬西人海爾代瑞記洋行勝蘆衣帽黑馬第四次七馬西人雪禮夫代跑馬廳冩字西人勝紅衣帽黑馬第五次十一馬西人野吼代匯豐銀行冩字西人勝紅衣帽青馬第六次七馬西人利逹代包得利洋人勝醬色衣帽白馬第七次八馬西人强生代怡和洋行勝蘆衣帽青馬第八次七馬西人大格立司代小科子洋人勝黑衣帽白馬第九次十七馬西人强生代怡和洋行勝蘆衣帽白馬第十次十五馬西人野吼代沙遜洋行勝紅衣帽灰馬 
[敎會紀事兩則]  
　　基督徒布　同人以今日（十三）爲前　長嚴忱熱週年之期特於午後四時在山東路天安安堂開紀念大會由副團長龐子賢主席　采芹牧師領禱蔡毓璋等聲述嚴君生前對於教會之職務並請戈朋雲俞宗周演講嚴君對於社會之公益張讓三陳良玉講嚴君對於同鄕之義務等分贈傳略由家屬代表致謝詞蔡牧式之祝福云 
　　基督敎公民男女前開拒土大會當由李恒春周亮亭等牧師演講烟土之害旣山袁恕菴戴調侯俞宗周等主張起草通告遂决致蘇省議會及商學各機關各埠基督敎全體公民共策進行在座一致贊同 
[勸業場之菊花會]  
　　本城邑廟豫園勸業場董事趙芹波俞芝祥等近將家藏名菊數百盆陳設於該塲二三層樓上以供遊客觀覽聞於昨日起至二十日爲止云 
[麥倫書院敎員失踪]  
　　兆豐路麥倫書院教員周夢熊君前日（星期日）忽然失踪經該書院西人及其家屬四處尋找迄今尚未得其下落 
[檢察官之騐屍忙]  
　　寳山縣結一圖地保陳友卿昨至地方廳報稱滬寗車站馬栅内今晨發現男屍一具年約三十餘歲身著灰色軍衣白斜文布　查無家屬請爲相騐林廳長立委李檢察官毛檢騐員等蒞場騐明委係囚病倒斃判令由堂棺殮發封厝壇候認 
　　拐犯施宰倫前　地方廳訊明判决徒刑五年發送地方分監執行禁錮在案　來該犯在監染病發送新普育堂醫治無效延至昨晨斃命當由堂中以電話報告地檢廳即委李檢察官沈檢騐員等蒞堂騐明病斃屬實知明家屬到來棺殮 
　　援閔北軍兵士王九功係山東人自奉調援閩後因在彼不服水土忍然患病告假乘輪回籍道經滬上即與同伴李虞廷張金龍二人暫寓南市十六舖新榮　旅館内不料王因病劇遽於昨晨在該旅館内病故山旅館主偕李報告第一區警署飭地甲盧永德投報地方檢察廳午後由林檢察長委檢察官與檢騐員蒞場相騐得死者年約三十左右委係因病身死並無别故滬上並無屍屬當飭地甲報堂棺殮厝壇召認 
[李巡官調查居户]  
　　高昌廟警區李巡官以所轄地叚附近軍廠關係重要值此冬防期内巡查尤宜嚴密除嚴諭各崗警晚間如遇深夜往來者務宜盤詰外昨特親往各居户調查諭令不得窩頓匪人致干拘究 
[東廟橋急須興修]  
　　龍華東首瑾記路之東廟橋毘連法新租界爲車馬往來必經之處近因該橋損壞行人不便故由盧護軍使令飭滬南工巡捐局派匠興修 
[少婦急病殞命]  
　　昨晨有一少婦身穿華服行至小南門東王家弄石牌樓忽然倒地氣絶該處十九舖地甲正欲報官請騐旋由該婦家屬得悉趕來將尸舁回棺殮聞該婦姓陳係住大南門地方素患心疾此次係舊病復發致斃云 
[巡警查獲帶煙婦人]  
　　丹陽婦人唐王氏私帶烟土二十九包計重二十九兩　乘滬寗火車往内地消售爲巡警查獲拘送地檢廳訊辦 
[烟犯與拆梢並究]  
傅金生昨午在北市購得鴉片烟二十盒行至本城侯家路附近被無賴董子春偵悉向傅拆梢不遂互相衝突經崗巡到來詰悉前情抄出烟膏二十盒將傅董連同烟膏押送二區一分所轉送地檢廳訊辦 
[領回潛逃之使女]  
　　福建女子冬梅前在法新租界寳康里二十七號門牌鄭寳樹家爲使女後以被主母沈氏凌虐逃至某洋人家由該洋人送至捕房解經法公堂判候騐明有無傷痕再核在案昨又傳訊鄭寳樹延逹商律師代表聲稱該使女業由捕房送往醫院騐過並無傷痕請求准予領回中西官判冬梅准交鄭領去完案 
[兩幼妓請爲超豁]  
　　法租界小南門外一枝春街十五號門牌烟妓　紅寳　財寳均被　母朱氏毒虐前晚私逃出外奔至南市第一區署經趙署長詰得紅寳係山東人年十四歲財寳係淮安人年十六歲均於今夏被母鬻入朱鴇所開之花烟館内賣娼因不善逢迎頓遭毒打遍體鱗傷請爲超豁等語趙署長飭一併申送警廳請爲安插 
[汽車碾傷黄包車夫]  
　　昨晚十一時半飛隆汽車行汽車夫黄雲奇駕駛五百六十一號汽車行經大新街三馬路口將黄包車夫劉宛子撞倒碾斷右足小腿骨經老閘捕房九百四十三號華捕瞥見押令該汽車夫扶受傷人入汽車載送仁濟醫院即持西醫所簽傷單帶同汽車夫投房禀捕候捕頭發落 
[病丐倒斃]  
　　有年約三十餘歲之男丐素患瘋癲時發時愈日前病倒路上由十一圖地保報告四區警署車入庇寒所内延至昨日身死查無屍屬報請閘北慈善團給棺收殮發壇候認 
[禁錮搶攫珠花之匪徒]  
　　匪類無錫人王榮生前晚在山西路（即　錦里）攫取婦人王劉氏值洋二百元之珠花一朶圖逃被氏訴知一千二百七十九號華捕追獲將王拘入捕房昨解公共公堂經中西官訊實判王押西牢兩年半期滿逐出租界 
[追究田房契據]  
　　湖州人凌啟鴻扭安徽人洪允平至第一區警署聲稱向在北京供職繼母洪氏與弟連生住居上海西門内康家弄今年正月間繼母洪氏被人暗殺身死故來申細查家内田房契據被洪允平盜取一空向論不理請爲追究等語詰之洪稱凌家產業契張昔由凌洪氏向我抵押洋數百元並非盜取趙署長以兩造各執一詞且查得洪允平身懷洋鐵盒一只内藏烟泡一個違犯烟禁飭即申送警廳司法科訊究 
[虧欵服毒圖盡]  
　　住居大南門西王家弄向爲雜貨生理之沈某邇因虧負鉅欵難以彌縫乃於前日背人呑服赤　希圖自盡嗣由伊母輿　見其神色有異知係服毒　送紅十字分會求治不知可保無恙否 
[賭案請求復訊之結果]  
　　金隆街八號門牌三林合記客棧經理王朝生因糾衆賭博被西探目堯克包探尤阿根查　王即向該探等行賄紅該探將王拘解公共公堂訊實判押西牢四月期滿逐出租界王不服延博良律師投廨聲請復訊在案昨日王襄讞會同美領丁君復訊據博良律師上堂聲稱被告此項賭博實係游戲與以賭爲業之性質不同至於行賄並無證據應請將案註銷捕房代表牛門律師起而反對被告律師之請求仍請照前斷執行中西官核供會商之下判王朝生仍押西牢四月惟逐出租界字樣取銷 
[夾帶烟土之判押]  
　　希　國人狄納克在哈爾濱地方私運紅土三磅趁神户丸輪船來滬被江海關洋扞巡查悉報由水巡捕房派探將狄納克拘獲搜出烟土於昨解送公共公堂請訊先由海關洋扞巡上堂訴稱查悉被告私帶烟土是以報捕拘究訊之狄納克供稱此項烟土係在哈爾濱由友人交我帶來銷售冀得餘利我因初到上海不知違禁請求原諒經關讞員得供商之美丁副領事以被告夾帶私土意圖販賣罪已成立判押西牢三月以儆烟土送交海關銷燬 
[過犯攫取金壓髮]  
　　過犯甬人馮阿三串黨在虹口文監師路攫取婦人梁周氏值洋三十元之金　髮一支圖逃被包探侯松山追獲抄出原贓拘入捕房昨解公共公堂經中西官訊實以馮怙惡不悛判押西牢兩年以　贓給原告領去 
[介紹新刋]  
　　音樂家周石僧君新編之國聲集現已出牌其内容先流水板次一眼板終三眼板附錄歌詞崑曲由淺入深足爲學者隅反之助昨承惠贈一册又商務印書館小說月報第九卷第十號亦已出版昨承贈一册書此併謝并爲介紹 
來函 
[貴州阮仲明家屬注意]  
　　敬啟者舊曆九月二十三日各報本埠欄内登有阮仲明患病殁於仁濟醫院由王姓出洋棺殮厝壇候領等情讀之令人慘　查阮君仲明名崇德貴州貴筑縣人乃父曾任四川西陽知州仲明係前江蘇候補知縣辛亥後隻身覊滬飄泊難歸屢赴京津干謁當道迄無所就曾聞其在蘇以久無信來無從知其庽處今旣客死他鄕情殊可憫伏乞貴報俯念宦途末路賜代登入來函門内俾其家屬見之來迎旅櫬或由其親友直接遞信黔中同深感禱之至專懇敬頌台安滬城舊敎場六十五號希社同人公啟 
雜評二 
[戰後之商人（訥）]  
　　戰事與商業最有關係者也四年來之商業因歐戰而停頓者今因歐戰告終而將發展故商人對此協約國之最後勝利而歡然同致其祝慶之誠者固不期然而然也 
　　然商人於祝慶時即當思此後人人共享之幸福中我如何不負從前期望而得享幸福之實際則仍在我本此扶植公理之心以發展公共之營業勿渙钐因循而一如從前事事後人之習勿貪小圖近而蹈大陸報所警告之轍是則吾國商人所宜預謀者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
談時 
[兩國會] [  元]  
　　語云不飛則已一飛冲天不鳴則已一鳴驚人吾國不有國會則已有則新舊並立南北對峙推之法美共和先進國無此特例三十年後國會之設不難普及四境昔者武王虎賁三干唯一心紂有人千萬睢千萬心將來四萬萬人亦有四萬萬國會乎 
老申報 
[賽會述奇（見光緒十四年十月十二日）]  
　　寓滬西商定於十一十四兩日在跑馬廳舉行賽珍會已列昨報昨係第一日開賽之期午後一點鐘時開門跑馬廳前羅列飛禽走獸怪怪奇奇目不暇賞皆盛以籠籠皆白漆罩以鐵絲　上下分二層上小下大廳之右旁上層置黄雀黄頭及西國各種小鳥下層則鴛鴦孔雀野雞以及雞鵝鴨等中西種類錯雜其間左旁籠中有小兎又有極小之犬僅如鼠各式不一南邊棚内則有極大之犬如小牛狀其面或如猪或如羊或如馬或如鹿惟無兩角耳最奇者有一黑猴自頂至足僅高尺許而其兩手竟長一尺有半屈伸可以自如在棚中嬉戲甚有可觀中列中西各種牛羊西國之羊黑色面如馬而無角珍奇怪誕誠有山經之所未詳爾雅之所未載者每物各有西文冩明誰家之物及此物產於何處頗足以廣見聞而資考證想第二日開賽時或更熱閙也 
新拾遺 
[歐戰女工記（三）] [  箴]  
　　蘇格蘭之愛汀堡以女子充打街夫英國民政中女子之服務者逾七萬五千餘人英倫及韋爾斯女子之務農者逾十二萬人倫敦印刷所幾全用女子爲手民美國兵工廠幾全以女工代男工法國女子數萬人戒吸烟捲俾以所餘者供給前敵兵士英國人民購買兵債券者數以格拉摩圖之太爾卜特女士爲最巨女士年已七十有七爲太爾卜特氏之女氏充下院議員幾六十年於一八九○年逝世遺產值英金四千萬磅皆爲女得 
　　美國自加入戰爭後女子之領取執照充汽車夫者日夥若輩或赴海外駕駛載運傷兵之汽車或在國内盡役紐約一州現有女汽車夫五百餘人按數年前偶有二三女子自駕汽車見者皆異之 
　　俄國革命後韃靼女子皆投其障而之帕（其俗女子出外輒以巨帕障面僅露二目蓋遵回教之遺制也）城議會選舉時女子與男子同有投票權女子之投票者占全體百分之四十回教女子且組織一會派代表參與第一次全俄大會要求廢一夫多妻制及遺產法蓋回俗父母之遺產女子所得甚　也 
　　美國大西洋城之晚協和報其辦事人員全係女子總編輯爲哲洛維士夫人其餘員役與夫印工彫刻匠招攬廣告者無一不以女子充之此爲美國純粹以女子所辦之第一報章 
常識 
[通俗之氣候預測法（二）] [  朱呆]  
　　二依植物之預測法一竹面結實凶年預兆一玉蜀黍之根　多出於地上本年必有大風一南瓜之蔓多時本年必有大風一柏樹之根若忽濕降雨之象一牽牛花一至午後大多不萎降雨之兆一梅花下向年中氣候不良必有晚霜之害 
　　三依已存之氣候測未來之氣候法一朝霧晴夕霧雨夜霧晴一日出有暈月出有暈因低氣壓襲降雨之兆一亂雲出現雨天之兆一鹽而潮解天將雨矣一污水及尿等之臭氣特高時天將降雨一晚夕現虹於東方表示未來之晴早晨現虹於西方表示未來之雨 
上述二十六則據老農所言農家之測候法盡於此矣必有十分之六七可以决矣余因其有關人之知識爰錄之○養生法凡人每日以二十分時爲規則之運動能不罹疾病可保七十歲以上之壽命延至百歲亦易事也○幼兒之睡眠幼兒者不可同一生長之人同一寢榻而臥又不可與有疾病之人同臥一室因其感染病症極易最適當之臥褥當用馬毛所造者爲最宜云 
益智新畫[  是吾]  
指揮刀像尺 
雜錄 
[括香室誌異] [  張馴虎]  
　　夏夜無事偕同窗朱君步月江干因席地坐聆朱君述見聞三則頗奇異誌之如左 
　　朱君之言曰今歲春余居浙之烟酒公賣局局舊而大余居之室前後闢二户一扃一闢夜就寢則其闢者亦必扃焉一夜怱聞前户有叩門聲甚厲未幾後户繼起俄而忽前復後周而復始户樞爲之撼動則大戄以爲盜且不止一人也亟呼救隔室 
　　老僕亦聞聲起燭之則闃無人影知爲狐即於翌日立位祀之乃相安無所擾 
　　朱君又言曰余之先大母嘗畜一貓色潔白性馴善頗愛之一旦忽進遍覔不得乃亦置之越五六年一日方假寐榻上忽聞有人語曰夫人晝寢乎遂驚醒則此貓方巍然作人坐大奇不禁呼曰汝貓也何乃作人語貓應聲逸是後不復至亦無他異朱君又言曰余客金陵時嘗獨酌某酒肆大樹下座旁有一老者衣冠　褸鬚髮皓白目光閃閃知非常人然亦未之異也酒半酣余觸景生情起語日秋氣清朗秋月皎潔惜樹影婆娑未能效太白故事也老者逕應曰誠然即起立指樹曰此處葉稍疏則蟾光透入最妙不然彼處稍稀亦大佳事也余因仰首視則見枝葉紛紛無風自動其所指處豁然開朗人影在地仰見明月大驚奇知爲劍仙之流也亟起謝並叩以神仙之道老者笑曰余豈仙哉事偶然耳雖然祈君弗以此事爲外人道余不復能居此矣因亡去未君字穎玉號虹影吳門人爲人頗篤當不以妄語語余也 
[文虎識略] [  會心]  
　　遂漢齋謎話又引同里金松岑之紅娘　我來射有鶯其領寳姑娘私叩怡紅院射薛夜來呆大新官人射敢問何謂成親桃花扇射紅拂姊妹相量不嫁夫射我二人共貞傳神阿堵惟妙惟肖置之前人集中未遑多讓 
　　王嘯桐以戊辰射天數五地數五自是絶唱蓋戊爲天干辰爲地支列數均位置在五故佳如伯牙終身不復鼓琴射爲期之喪（移鈴）松子射父爲大夫塞翁吟射思馬斯作非實中心好吳也射越在外服意趣盎然神不外散如德行言語政事文學射夫子之設科也措語現成扣底亦復圓到如右徵角左宫羽射商也不及是與徐枕亞之以　何韓信射張繼者同一蹊徑蓋宫商角徵羽爲五音蕭何張良韓信爲三傑懸掛謎面者尚留一隙以示人無惑乎射者之一索即得也若以白牡丹射素富貴族譜射在宗載考太顚閎夭散宜生南宫适射亂爲四輔泥馬射康王跨之管伸不死射生夷吾甲長射總爲前列是僅不失爲製謎之軌範而謂皆嘖嘖人口一時無兩余固未敢信從 
小說 
[參觀西比利亞大獄記] [  佚名]  
　　英人約翰福斯德茀萊塞曰予在曩日幻想西比利亞大獄中之情形與吾大多數之英人見解如出一轍蓋吾儕英人所知者初非目擊祗得之於記錄而已見於記錄中者描冩俄兵如何殘暴對獄中囚犯如何虐待與夫徒流之犯鐵索琅璫纍纍然押赴於氷雪之道中而已然一經目擊恍然於盡信書不如無書也予之參觀西比利亞大獄也先得請於伊爾康資克之總督在予初意此事實爲妄想蓋俄人殘暴之行爲掩飾且不暇安背縱外人參觀自揚其短庸知總督微特徇予之請且遣人照料予予以種種便利實予夢想所不到者 
西比利亞大獄建設在亞立山大鎭地當伊爾庫資克城之北相距七十五俄里約當五十英里啟行之先約予與獄吏同往予逆料西比利亞途中要無風景可言故定於晚間首途焉時吾人所乘者爲雪車車式與吾英普通貨車相似惟上蓋一頂而已車底鋪稻草上覆羊皮兩重時予所衣爲英國式之大衣外罩俄式狼皮大衣一襲寬博無倫足容三人大衣之領乃直冒予頸頂而過足登全統之革靴復效俄人罩以氈靴套頭戴紫羔皮帽手加羊皮手套裏予身者都爲茸茸之毛幾類野人而予之全身亦復累墜不堪步履幾需人扶持崦嵫日落時吾人乃登車啟行予臥車中身覆被褥兩重予與獄吏又各置手槍於枕底而睡以備暴客蓋伊爾庫資克實爲世界上盜藪行人實須携帶槍械也讀者當知俄人之遣犯人入西比利亞大獄也期滿之後從不爲之作歸計一任流落故犯人能歸抵　拉山以西者實無幾人出獄之後即雜處於土人之中或輾轉至伊爾庫資克伊爾庫資克人口約六七萬以西比利亞全部人口計之數逹一千萬此一千萬人口之中爲犯人或爲犯人子孫者乃佔半數故欲於西比利亞得志行高潔之居民實寥寥無幾即有一部分居民其父若母實爲囚犯今則居然棄邪歸正謀其活計然一爲究其風俗道德終不能與他處人民相提並論故予於伊爾庫資克之居民嘗　之美州西部未開化之土人然其野蠻之風實又過之一言以蔽之若輩願以殺人越貨爲其生涯至謀正當之營業則有所不屑以是之故平均一星期之中殺人之案必十數起故不懷槍械實不能出行一步也予嘗有一二次中途遇騎士匹馬迎面來予幾出乎槍餉之然此輩猶非暴徒乃爲鄕人歸其村莊者耳 
[自由談之自由談] [  不冷]  
　　德國於歐戰之初常望協約國單獨搆和而德反因布土奧等單獨搆和而致敗是謂心理之反應外戰之國有内亂者無不敗觀於俄奧德而可知矣或謂由外戰敗而致内亂者其理雖似相反而實相聨也 
 
 
 

Page 15

 
 
   
 
 

Page 16

 
 
   
 
