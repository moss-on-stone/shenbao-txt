# 1930 - 90 - 4920485

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
國内要電 
[汪精衛與時局]  
　　汪態度似不甚積極 
　　陳公博促鄒謝赴并 
　　（香港）　汪精衛對最近時局、態度似不甚積極、故遲遲未北上、昨據曾晤汪之某代表言、汪對閻錫山西山派、俱不滿意、謂一則根本不認識黨、一則只想借黨的招牌爲謀飯碗之工具、俱難與合作、惟馮煥章尚好云云、汪連日在南華日報發表約法論知與行等文、痛駁反對國民黨理論之胡適及國家主義派等、該報之主持者爲林柏生·朱樸·陳克文·曾仲鳴等、俱爲汪派中堅、（八日專電） 
　　（北平）　陳公博王法勤、五日電覃振云、頃接汪先生電、以鄒謝對二屆問題未讓步、恐因此愈惹糾紛、將來問題正多、與團結精神、適得其反、百公專員赴平、歡迎諸位、務請命駕來此、共商一切云、（八日專電） 
　　（北平）　陳公博王法勤等赴太原後、於對黨之問題、屢加討論、一時本有難於解决之勢、經前後三次與閻錫山協議之結果、决定軍事、由閻主持、俟軍事得手後、再移於黨之問題、（八日電通電） 
[使團表示冷靜]  
　　（北平）　領使高福曼語記者、外傳使團開會議、對時局有討論、非事實、使團近未嘗開會、且亦未非正式討論何事、至閻方通知、並無盼覆字樣、列國無所謂决定表示與否云、（八日專電） 
　　（北平）　朱鹤翔决先接收外部檔案處、原有保管人員、酌用一二、餘將呈總司令部予以存記、朱派祝惺元主日文科、鄧某英文科、李某總務科、（八日專電） 
[閻再派員赴瀋]  
　　（北平）　孔繁蔚今夕銜命出關、（八日） 
　　（北平）　閻錫山再派孔繁蔚楊廷溥赴遼孔楊於七日午後由太原到北平、即赴遼、（八日電通電） 
[晉軍仍在平原]  
　　（北平）　晋軍李達生第三十六師約一萬、担任德州防備、該師之一部及第四十三師之一部、以平原爲中心、跨淩縣恩縣、各築防禦陣地防綫、延長四百餘華里、與魯軍對峙、（八日電通電） 
[馮玉祥到鄭州]  
　　（南京）　徐州陽電、馮玉祥已到鄭州、其作戰計劃、本擬先犯徐州、嗣感此間兵力雄厚、乃變史戰略、擬先肅淸河南、徴發軍食、再定攻守計劃、暫驅右友三·萬選才·孫殿英·各雜軍進逼、以資掩護、預計本月戰事、無發動可能、（八日專電） 
　　（南京）　韓復榘頃電蔣、謂馮本允萬選才投降後、畀以豫省主席之職、迨萬部實行投降後、現馮又將豫省主席改任孫良誠、現萬對馮頗不滿、已在開封方面佈置工事、預備抵抗西北軍等語、（八日專電） 
　　（漢口）　行營七日接韓復榘電、（一）據開封坐探報稱、萬選才聞馮委孫良誠主豫甚不滿、刻在開封中牟間、嚴行戒備、（二）平津坐深稱、平津之改組派、與閻難合作、反閻空氣瀰漫、（三）魯西尚無甚變化、（八日專電） 
[西北軍中止進犯襄樊]  
　　（漢口）　軍訊西北軍以鄂北中央軍兵力雄厚、已不進犯襄樊、目的似在南陽一帶、楊虎城已令第三補充旅姚丹峰部增防内鄉、與敵軍前綫有小接觸、（八日） 
　　（漢口）　徐源泉令飛機一隊、派機兩架、赴荆紫關轟炸、斷敵軍聯絡、（八日專電） 
　　（漢口）　行營接上官雲相兩電、報告所部唐旅抵淮陽、擊退孫良誠部、曁民團、王振在登封擊退逆軍情形、又接蕭之楚電、西北第七軍張俊旅日前率部犯竹山竹谿、被當地土匪圍攻、繳械甚多、現退陜南平利一帶、（八日專電） 
[張惠長組空軍總指揮部]  
　　（漢口）　航空界息、張惠長黃秉衡决日内來漢、組空軍總指揮部、指揮各隊飛機討逆、平漢沿路飛機塲、亦均已修築竣工、（八日專電） 
　　（漢口）　張有谷七日電行營、七日派飛機、往荆紫關淅川偵查、在淅川發現逆敵密集隊伍、當擲炸彈八枚、均命中、斃逆無數、現似有逃退模樣、（七日專電） 
　　（南京）　航空第一隊長張有谷六日自襄陽電航空署、本日下午率飛機、飛赴膠河口邴縣文曲集一帶、偵察轟炸、文曲集有敵約一旅以上、正在河灘訓話、被我機炸斃、約數百人、均縣至膠河口大道上、仍無甚敵情、（八日專電） 
[何成濬召徐源泉計事]  
　　（漢口）　徐源泉七日電行營、謂鄖陽之敵、以給養困難、已有撤退模樣、此間一切安靖如常、何成濬當覆電、召徐來漢計事、徐定日内乘飛機來漢、（八日） 
　　（漢口）　行營七日午、召集軍事會議、旅長以上均出席、討論案、一·詳擬消滅鄂北平漢兩綫逆軍計劃、令各軍遵照佈置、二·整飭各部隊軍紀風紀、（八日專電） 
[黑軍騎兵開往札蘭諾爾]  
　　（哈爾濱）　黑軍騎二旅周作霖團開札蘭諾爾、（八日專電） 
　　（哈爾濱）　蘇炳文訓誡滿站駐軍、耐勞任苦、勿畏强暴、（八日專電） 
　　（哈爾濱）　滿站被擄軍警、八日釋回二十九名、（八日專電） 
[鍾毓訪晤俄領]  
　　（哈爾濱）　鍾毓七日往俄領館訪梅領、談中俄會議事、（八日專電） 
[南寧桂軍紛開賓陽横縣]  
　　（香港）　南寗桂軍連日紛開賓陽横縣、桂戰重心將在貴縣、（八日專電） 
[日代使昨抵京]  
　　（南京）　日代使重光曁書記官林出崛内、八日晨與外王同車抵京、下車後先赴日領館休息、十時偕林出赴三元巷謁蔣、晤談良久始辭出、下午赴五洲公園游覽、晚應財宋宴會、並未與外王會晤、據重光語人、中日關稅協定草約、閣議雖已承認、但有咨詢樞密院之必要、至早須在本月二十前後、始能正式簽字、因樞密院定十五日左右討論中日關稅協定、可望同意、重並謂此來、約留兩日、與外王續議法權部份、並與中央各要人交換中日交涉之意見、預定十日晚車返滬、（八日專電） 
 
 

Page 5

 
 
   
 
 

Page 6

 
 
   
 
 

Page 7

 
 
時評 
[日紗廠之節約問題]  
　　日本自鐘紡紗斷行减俸後。各紗廠均將實行節約。此其原因。雖有種種。而世界商業之不振。實爲之主體。蓋世界商業不振。則各國均就其力之所能及者。以自爲謀。於是工業國之求市塲於世界者。日見其難。貨多而難於售。或雖售其價。勢不得不節約其本廠之費用。以求出入之相抵。斯其將來。不特日本爲然。各國皆然。不特紗廠爲然。各種之工廠皆然。日本之紗廠。特其先見者耳。夫世間之事。往往互爲因果。歐戰之所以起。雖有種種政治原因。爲之導線。而 
其實際。則由於經濟之爭。工業之國家。因工商業發逹而强盛。因强盛而仿效者多。遂至工商業發達者不止一國。工業國日多。而商塲有限。競爭旣烈。乃醖釀而至欲以一戰以破壞敵之工商業。以推廣已之工商業。豈知大戰之後。財力旣窮。各思藉工商業之力。以恢復其財力。於是工商業之競爭。愈益劇烈。而市塲銷售之力。愈益薄弱。乃至有今日。貨物過多。商業蕭索之現狀。此决非短時間所能補也。 
國内要電二 
[賑糧準備運陜]  
　　（北平）　朱慶瀾由晉來平、接鹿鍾麟·石友三電催、速將賑糧運陜、彼等竭力保護、義賑會以車雖允撥、到平何日、俟車到、先運一批赴陜州、（八日專電） 
　　（天津）　朱慶瀾五日自并電津、陜災奇重、閻允撥車一列運糧至陜州、請平津滬各慈善團體、迅籌賑糧、送至豐台、以便轉運赴陜、（八日專電） 
[徐永昌到石莊]  
　　（北平）　徐平昌先閻到石家莊、組前敵繼指揮部、（八日專電） 
　　（北平）　石友三電平、謂敝部已準備由道口向魯西推進、石仍設司令部于新鄉鋼車上、每兩鋼車設一處兩科、司令部共掛二十五輛車、兩頭掛一車頭、步兵萬餘、在站拱衛、（八日專電） 
　　（北平）　閻令保安第一隊豐玉璽部爲第十五軍、豐任軍長、（八日專電） 
[劉珍年表示擁護中央]  
　　（南京）　劉珍年電蔣云、鈞部安參謀舜支晚來烟、叙述德意、謹悉眷念部曲、無微不至、查職師自撲滅張褚、積極訓練以來、所部官兵、對於主義、均能認識、咸以爲救國要務、除革命而外、無第二法門、今國家不幸、反動稱兵、至使垂成之統一、又入崩潰狀態、興念及此、能不髮指、但此封建軍閥餘孽、在世界潮流已成過去陳物、不過廻光反照、旋當自滅、惟革命障碍、勢須根本鏟除、敢乞明令討伐、早奠國基、珍年不敏、惟知服從、謹當率屬待命、滅此朝食、（八日專電） 
　　（靑島）　劉珍年派二十一師駐濟辦公處長郎咸德七日晚由濟來靑、與葛市長面洽要公已畢、定八日晚九時半返濟、（八日專電） 
[英使卽將由平入京]  
　　（南京）　關於收回威海衛協定、英使蘭浦森派參贊愛爾林先行來京、與外王接洽、蘭氏定十日由平來京、正式簽訂、（八日專電） 
　　（南京）　英使館新派駐京代表應格蘭八日抵京、駐京英領許立德當晚宴請王寵惠·王正廷·李錦綸·陳紹寬·及應格蘭等、以示介紹、（八日專電） 
[焦易堂辭考試委員]  
　　（南京）　立法院法委會委員長焦易堂、以三中全會議决各院部官吏、不得兼任他院部官吏、已向考試院懇辭兼職、（八日專電） 
[京市執委分配職務]  
　　（南京）　京市黨部八日開二屆執監委員第一次談話會、分配職務、投票選舉、結果如下、（一）楊熙績·史維煥·當選爲常委、（二）洪陸東當選組織部長、（三）樓桐孫當選訓練部長、（四）賽連當選宣傳部長、定十日上午十時、由各處部會負責人、分别接收（八日專電） 
[交部籌劃蒙藏電信交通]  
　　（南京）　交部籌劃蒙藏電信交通、擬先恢復由打箭爐至巴塘·由巴塘至麗江·由巴塘至甘谷之線、先成立電台十二處、合機器材料需費七萬餘元、架設三千里之電報電話線、連設局費、需四十餘萬元、俟派員調查後、再確定、（八日專電） 
[衛部注意運柩護照]  
　　（南京）　衛部令各省民廳各特市衛生局、塡給運柩護照時、須注意死者之死因、如爲疫病死者、應依照部頒傳染病預防條例切實辦理、（八日專電） 
[歐亞航空郵運合同]  
　　（南京）　交部與德國漢沙公司訂定歐亞航空郵運股份有限公司合同後、三個月之猶豫期間、瞬將屆滿、雙方並無何等異議、現由部派韋以黻·劉書蕃·雙淸·林實·林天蘭·李景縱·爲代表、與該公司籌備進行、（八日專電） 
[鐵部催撥庚欵應用]  
　　（南京）　鐵部以撥用庚欵築路案第三屆二中全會决議、就庚欵全部中撥用三分之二爲建築經費、並提前完成粤漢隴海新隴綏各綫、嗣由部根據此項决議、提呈行政院、請代飭財部、將英俄意庚欵三分之二、統行撥歸該部、支配應用、當經院令外財二部審查、而外部遲未召集、八日該部呈院、請令飭財部迅遵二中全會决議案辦理、如因英意庚欵有外交問題、尚待解决、則請先將俄庚欵全部三分之二撥歸該部管理、一俟英意庚欵交涉辦妥、再行遵照决議辦理、（八日專電） 
　　（靑島）　鐵部將比國退還庚欵購敝軍若干輛、分配全國各路應用、膠路應得五十輛、昨已奉到此項電令、（八日專電） 
[金漢鼎赴潯]  
　　（南京）　金漢鼎八日偕贛代表路孝忱周申如等、乘江順輪赴潯、專車至南昌、晤魯滌平、洽商勦匪計劃後、即赴贛州、指揮剿匪、（八日專電） 
[何應欽不日返京]  
　　（南京）　何應欽電軍部、謂全國運動會即將完畢、俟參加閉幕典禮後、即返京、（八日專電） 
[馬福祥將赴皖就職]  
　　（南京）　馬福祥八日晨八時、至總部謁蔣、請示一切、擬明後日赴皖就職、（八日專電） 
 
 

Page 8

 
 
[鈕永建日内可到京]  
　　（南京）　鈕永建電内政部、本擬星期一來京、因事躭延、然至遲勾留一二日、亦必就道、（八日專電） 
　　（南京）　内部推席楚寗·蔡光輝·兩司長再赴滬、歡迎鈕永建、（七日專電） 
[立法院討設市組織法]  
　　（南京）　立法院法制委會自治法起草委會、八日開聯席會、討論修正市組織法草案、議决、通過十三條、餘俟九日續開會討論、（八日專電） 
[首都紀聞]  
　　（南京）　蔣八日晨召見豫陜邊防總指揮部參謀長郜子舉、對該部勦匪事宜、有所指示、聞郜定十日赴漢、在漢躭擱兩三日、即返豫覆命、（八日專電） 
　　（南京）　張學良電蒙藏委會、略稱貴會召集蒙古代表、舉行蒙藏會議、東三盟代表被阻折回之哲卓昭等三盟代表、業已到遼應召赴京、抑或令返本旂、即盼電示、（八日專電） 
　　（南京）　新編第二十五師長戴民權、定日内來京、報告勦匪經過事、請示一切、 
　　（南京）　農部通令各省、對於農產製造、應積極提倡、（八日專電） 
　　（南京）　衛部會同敎部、聘請褚民誼出席育養兒童第三次國際陳列會、（八日） 
　　（南京）　交部派孔祥樂·宋希尚·兼充揚子江水道整委會委員、（八日專電） 
　　（南京）　宋美齡·宋子文·蔣夢麟·均八日夜車赴滬、（八日專電） 
[江蘇省府會議]  
　　（鎭江）　省府二八二次會議、出席陳其釆·何玉書·孫鴻哲·羅良鑑·胡樸安、主席胡樸安、議决、（一）任汪大燧爲蘇省警官學校長、（二）電懇總部將松江靑浦崑山常熟四縣劃入太湖剿匪區域、（三）交財廳設法解决省市劃欵糾葛案、（四）省會建設工程處、不由建廳長兼、設置專任處長、（五）撤消蘇省公路第二分局、所有汽車營業、招商承辦、（六）十九年度省行、政費、先就各主管範圍確定百分比例、並行財廳開收入槪數送核、分令依照分别編列預算、於年度開始前一月、提會審核成立、（七）籌設國貨陳列館案、擬俟全省物品展覽會結束後、先就原有地址組織、（八）糧食調節委會結束、未了事交農廳辦理、（八日專電） 
[河北省府會議]  
　　（北平）　今日省府會議、（一）奉閻令催各縣趕繳借欵、辦永定河工、（二）通令各縣、凡黨部領導下民衆團體、一律停止活動、（三）石友三部委任東明縣長、孫楚派隊保護縣長、（四）比昻維斯銀行請補發舊直省借欵、結果抵押品旣劃歸中央、仍應由該行逕向財部接洽、（八日專電） 
[北平要訊]  
　　（北平）　艾迪今到平、明日起講演、十四離平赴瀋、（八日專電） 
　　（北平）　北大學生會致俄欵委員會電、請月增撥五萬、增設俄文天文地理社會等系、（八日專電） 
　　（北平）　平漢局長謝宗周赴鄭、整理收八、（八日專電） 
　　（北平）　昨北寗路遲四點到、係機車損壞、（八日專電） 
[陳石泉在津被捕]  
　　（天津）　前市黨部整理委員陳石泉劉不同由京來津、八日早由公安局派員會同法工部局探捕、至寳祥里將陳捕獲、劉逃走、下午引渡暫押公安局優待室、（八日專電） 
　　（天津）　有人向各區黨部聯合會報告、北寗路特别黨部有反動工作、該會已着手調查、如果屬實、即封閉、（八日專電） 
[哈埠皮靯工人罷工]  
　　（哈爾濱）　哈皮鞋工人要求廠方增資不遂、八日全體罷工、（八日專電） 
[范其務打消辭意]  
　　（香港）　財廳長范其務已打銷辭意、（八日專電） 
[軍部調查黃埔風潮]  
　　（香港）　軍政部參事劉秉粹抵省、調查黃埔軍校風潮、（八日專電） 
[何健將赴衡州一行]  
　　（長沙）　何健十日赴衡州、　參加潭寳汽車通車禮、是日回省、戴斗垣十日晋省、（八日專電） 
[贛閩湘軍會合勦匪]  
　　（長沙）　贛魯派朱耀華旅聯絡湘張其雄旅、會勦贛西股匪、（八日專電） 
　　（福州）　陳季良令陸一旅金團勦福寗屬何匪、贛省府電覆、已令李旅派兩團取道龍泉泰順會勦、（七日專電） 
[閩事紀要]  
　　（福州）　陳培銀携眷赴鼓山休息（七日） 
　　（厦門）　漳碼公安局保安隊六日在馬嶺山勦符匪、斃匪首陳閱歷、中隊長王月波陳亡、（八日專電） 
　　（厦門）　陳國輝兵到安溪、（八日專電） 
國際電訊 
[三國特委會審議日本造艦計畫]  
　　意總代表即欲返國 
　　電通社七日倫敦電　日英美三國特别委員會、七日午後三時、在聖哲本斯宮開會、日本方面提出一九三六年後、輕巡洋艦及驅逐艦建造年度計畫表、審議三時間之久、雙方主張、尚有幾分距離、未能得英美之同意、然英美兩國原則上已承認日本之主張、今後再會見一二次、必能圓滿解决、關於艦種轉換、該會議亦曾討論及之、然此旣有法國之熱心主張、又有須俟五國會議運命决定後、方好决定之特殊事情、故英美國并不急求到達結論、同時英美方面、稍有異論、故其决定須待三國全權會議之决定云、 
　　電通社七日倫敦電　日本方面於日英美三國協定中之保留條項、究採如何形式、咸爲確認的、日本全權部内、亦有種種之意見、正在研究結果、均主與其用保留之文字、不若爲一般的條項、聲明本條約規定一九三六年後、各締盟國不得拘束各保有量一條加入條約文中、單刀直入以明日本意志之所在、較爲妥當、四日上午、佐藤事務所長、携此條項訪美國全權李達、正午松平李達兩全權會見約一時半、美國方面大體承認該案、關於本問題、日美間意見、可謂已完全一致、即條約滿期後、日本可照該條項表示大型巡洋艦七成、補助艦總括七成之要求、惟若槻全權、爲使此旨更加明確起見、决照當初方針、於總會席上、爲適當之聲明、 
　　路透社七日倫敦電　海會意總代表格蘭第亟欲於下星期中返羅馬、今日晤英相、復伸意國之意見、並表示願依允停造大戰艦辦法之意、意國此種表示、將予法國以大戰艦十萬噸之優勢、惟格蘭第聲明雖意國不欲造艦多至法國之標準、然意國仍要求在理論上與意國同等、意代表方面發言人今晚稱、意國不欲與聞英法間關於解釋國際聯盟會章條文之任何協定云、格蘭第復與法海軍部長杜美斯尼晤見、有所陳說、聞意外相所發者、可稱爲直率之談話、 
　　國民社七日倫敦電　據海會美代表言、三國協定、業已確定、惟英閣員今日在國會内對此問題、未允答復云、 
[國聯會章條文解釋問題]  
　　麥唐納發表意見 
　　藍浦生撤回動議 
　　路透社七日倫敦電　保守黨藍浦生今日在下院於詰問外相漢德森後、提出動議、主張下院停議他事、以便辯論與公共有關之緊要事件、即英政府與另一政府對於國際聯盟會章第十六條之解釋、將有一種協定、而未商諸聯盟行政會或下院是、英相麥唐納起稱、藍浦生所問者、爲國際聯盟會章第十六條、如另有解釋、而涉及新義務、英政府可否商諸聯盟行政會、並在協定解釋以前、予下院以考慮此事之機會、渠對此問話、不能允諾、若允諾之、則渠知反對最力者、莫過於張伯倫、蓋作此允諾、即謂任何政府對於第十六條會章之意義絶對不能交換意見、或表示其意見也、此條文義之含渾、藍浦生固知之審矣、此種允諾、將使英法或英德對此條文義、苟未先商諸聯盟行政會、雖欲互換意見、亦不可能、渠不能發此允諾、即詰問者爲外部次官時、亦未嘗發此允諾、或實行之也、目前海會中人對於第十六條之討論、不過爲海會中人相問曰、吾輩個人對於第十六條加以何種意義乎而已、與昔年洛迦諾情形不同、因當時德國所稱德國如加入國際聯盟、將有何種義務、請予以說明一節、確牽涉會章之新解釋、非聯盟行政會莫能作此解釋也、今政府所可言者、政府旣就人力所可及、探明國民與下院輿情後、將繼續此種事件之談話、而不忘却民意、政府在過去兩月半之艱苦時期中所勉力者、即此而已、若他黨領袖於其認爲須得海會消息時、而願與渠商榷、渠將欣然與之討論、宣佈會務内容之是否相宜云、英相發此言時、保守黨領袖包爾温與自由黨領袖喬治皆不在塲、前任保守黨政府航空大臣賀爾起而發言、贊成英相所發遇有須知海會消息時、三黨領袖集商之建議、於是藍浦生撤回其動議、 
[甘地義務員隊與警察起衝突]  
　　破壞鹽法運動再接再厲 
　　路透社七日丹狄電　甘地所統率之義務員、在距此不遠之阿特海灘、因不允交出其所拾得之鹽、致與警察衝突義務員輕傷二人、有一人被拘、甘地向於星期一日守靜默、今日仍然、但發出一文、内稱、明日渠將往阿特親自收鹽、並勸村人亦去拾鹽、僅着短衣褲因村人力不能犧牲其衣服、供人撕毁也、甘地又勸令從者勿放棄其鹽、縱警察破其手、亦所不顧、 
　　路透社七日蘇拉特電　甘地之子蘭達斯甘地昨因破壞鹽法、致被拘去、今却拉錫境内指導非武力反抗員一職、已由甘地另一子名馬尼拉爾甘地者接辦、 
　　路透社八日迦拉爾泊電　甘地今日親在阿特村海濱拾鹽、警察未臨塲、孟買因廿地部下重要分子那里曼及巴迦基被捕、今日特宣布罷市、表示反對、印度敎徒及拜火敎徒之商店均遵令閉門、那氏已被判監禁一月、孟買鐵路罷工者今晨曾臥於火車前、以阻開行、嗣與警察衝突、傷兩人、被拘十人、 
[共產黨大會定期如召集]  
　　國民社七日莫斯科電　共產黨十六屆大會、已定於六月十五日召集、議程中主要議案即爲農業之國家直接管理及其附帶發生之糾紛問題、因此咸認本屆大會與蘇俄將來之全部政治發展有極重大關係云、 
[美航空操演之結果]  
　　國民社七日薩克萊孟篤電　美陸軍航空隊假戰操演今日之結果、已表明舊金山易於攻破、指揮一九三零年航空大操之吉爾摩少將語人、明日彼將爲太平洋岸棒球隊行開塲禮、屆時擬由飛機將一球在空中下擲、吉將躬自接之、 
[美參院調查空軍地位]  
　　國民社七日華盛頓電　著名海軍飛行家惠廉中尉、近已辭去海軍職務、明日參院股員會開始調查美國航空軍地位時、惠氏將爲蒞會發表意見之第一人、該股員會主任台森氏、將主持調查事宜、其所注重者、爲美國與各國海軍飛機之比較力、及陸軍飛機之比較力、據今日消息、該股員會並將調查外間所傳海軍飛行處、與海軍其他各部份不能合作之消息、 
[俄德間闢一新航線]  
　　國民社七日莫斯科電　俄國最北商港墨爾曼斯克、現與德國亨堡間、闢一新航線、聞該港與荷蘭之洛特丹及比國之盎凡爾、亦將開闢同樣航線云、 
[英外相報告中國近事]  
　　路透社七日倫敦電　英外相漢德森今日在下院報告中國近事、言及天津英華學校會計員史卡萊特在北戴河遇害事、謂駐華藍公使將作必要之交涉、又謂種種可行方法、業已施行、以保護英僑云、 
[澳洲政府擬縮减海軍]  
　　路透社八日墨爾邦電　澳洲聯邦政府現擬積極縮减海軍經費、將裁後招海兵五百人、並將任務艦隊减爲巡艦兩艘、飛機運送艦與驅逐艦各一艘、此項計畫可省五十萬鎊、 
[法財長發表宣言]  
　　國民社七日巴黎電　法財長於實施楊格計劃時、發表一宣言、謂德國對於償付無擔保賠欵、具有懇切之决心一節、無容疑慮、因其商業之信用已與履行賠欵問題、發生密切關係、而瑞典火柴託辣斯、允於無擔保賠欵能按期償付之後、始向德政府索取其一萬二千萬馬克大借欵之利息、亦可視爲一重保證云、 
[法政府財政計劃]  
　　國民誴七日巴黎電　法政府財政計劃、不日即將提交國會開議、内列减稅十五萬萬佛郎、連其他减政所撙節者、本屆預算、視前共减少五十萬萬佛郎之鉅、 
[美國海軍根據地計畫]  
　　路透社八日華盛頓電　參院已贊成修理西海濱及夏威夷海軍根據地之計畫、共需費美金一千萬元以上、現將請衆院表决之、 
 
 

Page 9

 
 
國際電訊二 
[駐美日使演說邦交]  
　　國民社七日華盛頓電　駐此間日使今日在新創辦灌輸外交智識之無線電播音站演說、謂美日兩國之和平及誠懇交誼已近一世紀之久、世界其餘各國間之交誼及和平、罕有臻此久遠者、美日兩國雖有太平洋爲隔、然聲氣則能互交無阻、在智識上及經濟上、均有良好之合作、蓋兩國均能推誠相見也、兩國間之貿易、每年達美金二、○○○、○○○、○○○元、而向爲國際間紛糾發源點之商業對抗、在美日兩國間、可稱已滅至最少限度、即就中國市塲而言、兩國非但無競逐之跡、而且能專以合作之精神出之云云、 
[駐英德使有引退意]  
　　國民社七日柏林電　德國駐英大使史泰墨博士現有引退意、此舉恐將引起大批駐外人員之更動、如駐剳奥·捷·士·波·及盧森堡等國大使、或將均被波及、 
[奥總理將赴英法]  
　　國民社七日巴黎電　奥總理史科白、將於本月底訪問巴黎倫敦、法報對此多料史氏此行、雖將談及政治問題、而其主要點、當在財政云、 
[瑞典俄使署之恐嚇案]  
　　國民社七日瑞典電　瑞京蘇俄大使署新出一案、與法京俄大使署前參贊比塞度夫斯案頗相似、有該使署參贊狄密特里夫斯基、未奉蘇俄外交委員會解職通知、突爲俄京派來三代表、以手槍阻其往使署辦公、據狄氏揣想、大約因其所著「列寗與俄羅斯革命」一書、爲當道所忌、故出此下策云、 
[日内閣討論奬勵國貨]  
　　日聯社八日東京電　本日閣議席上、討論奬勵國貨方法、决議先由大藏省準備適當之豫算、俟决定具體案後、提出特别議會、 
　　日聯社八日東京電　俵商相於今日之内閣會議席上報告、爲奬勵出口業起見、訂於十一日、邀集出口貿易商家及出口貨製造家、商議將綿布綿絲絹織物及其餘雜貨運銷南洋及非洲之方法、並求諒解、 
[德内閣討論農業計劃]  
　　國民社七日柏林電　德内閣會議、討論農業計劃、據柏林日報載稱、其内容擬授財政總長全權、辦理榖類徴稅事、視局勢之需要、隨時增减稅率、以爲調劑、此外復擬增加鹹猪肉脂肪植物油鷄蛋牛乳西米薯粉及小粉等進口稅、 
[日本修改陸軍操典]  
　　電通社八日東京電　日本現在之陸軍操典、係日俄戰時所製定者、其後戰術隨時代之進展及武器之改善而發達、須改正之點甚多、陸軍省自白川陸相時代、已着手改正、因軍事參議官會議反對中止、近更草就新改正案、通過參議官會議、經閣議承認、得日皇裁可、即於日内發布勅令施行之、 
[日紗廠之節約問題]  
　　電通社八日東京電　因鐘紡紗廠斷行减俸、鐘紡股票遂行暴跌、其他各廠股票、亦受影響、鐘紡减俸、每人平均二成三分五厘、照此則公司之負担節約額、半期約百萬元、其减俸原因、大體如下、（二）金解禁目下之不景氣、繼續到何時、無從預測、（二）難維持三成五分之紅利、爲使收支平均起見、須减少支出、（三）因戰時中過於擴張事業之東華紗廠發生停頓、及絹絲紡織受相當之損失、（四）原料因金解禁而跌、又因印度提高關稅、受大打擊、須準備與印度紗英國紗競爭等四項、此後其他紗廠、雖不與鐘紡同樣採積極的方法、然消極的必採同一方針、如延長從業員之昇給期限、或减少昇給率、蓋各紗廠、内心均不反對鐘紡之行動、積極减俸與否、雖爲疑問、然减少紅利空氣、頗爲濃厚、例如在大阪設營業所之日出紗廠、已發表社員减少一分、工人五分、惟大藏當局、認鐘紡减俸、時期舉率、均欠穏當、如井上藏相且聲言武藤君於官吏减俸案時、曾猛烈反對、今乃自相矛盾云、又無產各派、亦對此奮起發表共同戰線聲明書、 
　　電通社八日靑島電　靑島鐘紡工廠、因鐘紡此次减俸問題、發生動摇、普通社員團結一致、各出二星期間薪俸、雖有多少犧牲者、亦所不惜、决與内地工廠呼應、開始大規模的反對運動、又靑島五分社從業員、亦傳檄各地、立於共同戰線、並擬組織在華紡織全部之勞動組合、 
[日本全國失業人數]  
　　日聯社八日東京電　據日本政府調查之結果、知日本全國失業者、有三十五萬人之多、且有陸續增加之勢、因此昨日特開日本全國職業紹介所長會議、討論之結果、乃决議由内務大臣發聲明書、放送無綫電話、舉行電影宣傳等、用各種手段、替失業者竭力謀事、一面由日本全國紹介所員向各方面行個人訪問、爲失業者謀事、又决議以四月十四日爲失業者救濟日、於是日由日本全國職業紹介所發起、舉行大規模之宣傳、 
[中日飛運鱔魚計劃]  
　　電通社八日東京電　靜岡縣浜名湖鱔之養殖、因東京大阪等都市需要銳增、供不應求、由霞浦及其他之土地、購買糼幼魚養大、仍感不足、近擬試騐的由上海空中輸送、期日内定爲本月二十九三十日兩日、如上海浜名湖間長距離之航空輸送、爲最初之事、故遞信省亦力助其成、 
[瑞京美術器用展覽會]  
　　路透社十二日瑞典京城電　瑞京美術器用與理想家庭展覽會將於下月開幕、報界中人往游者、將處優越之地位、該會總建築師阿斯泊倫特於高處建報界觀壇、四壁皆爲玻璃、登臨遥矚、則海濱勝景、歷歷在目、而中央廣塲舉行盛大之典禮時、亦可見之、 
[限制茶產之談判]  
　　路透社八日倫敦電　金融時報稱、限制本季茶產之談判已美滿完成、各種茶人悉須限制茶產、其主要特點、爲荷蘭與英人種茶者之初次合作、限制多寡、視茶質而異、茶葉最好、限制愈少、 
[耶路撒冷之炸彈]  
　　路透社八日耶路撒冷電　據官塲消息、哈塞滿花園兩日前所發現之炸彈、實係歐戰時之土國砲彈云、 
[德著作家佛氏被捕]  
　　國民社七日柏林電　德警於星期六逮捕無政府黨著作家佛里特里樞料、彼即係印刷屢向軍警散發之煽惑文字者、據警署調查、佛氏得佛朗克福特城和平主義者某富翁佽助、將印刷機置於自備之汽油艇内、航行柏林附近各大湖、潛印此項傳單小册、此次乃於該汽艇將泊岸時被拘、惟佛氏非共產當徒乃和平主義者、曾在柏林設非戰博物院一所、並辦黑旗報、爲無政府黨機關報、而自任主筆云、 
[狐狸影片公司改組]  
　　國民社七日芝加哥電　狐狸影片公司及各地狐狸劇塲之主人福克斯氏、將其一切管理利權、移售與芝加哥戲劇大學克拉克氏後、已於今日辭去總理之職、但於此項改組時、福氏仍擬任顧問團團長、聞各當道擬將狐狸之名稱易去、經此番改組、狐狸公司之風潮可以消滅於無形、蓋已往數月中、狐狸公司之内部爭潮、日就擴大、勢將涉訟此福氏之所以不得不出以此舉也、 
[梅蘭芳在芝加哥演劇]  
　　國民社七日芝加哥電　梅蘭芳在紐約出演、備受歡迎後、逕來此間、特於昨晚登台、各報對之稱頌備至、昨晚梅出演時、劇塲中萬頭擁擠、幾至水洩不通、每一劇終、歡聲雷動、致梅出幕五次之多、據報紙聲稱、梅之魔力、可云罕見、觀衆中多有乘火車來觀者、梅在紐約曾得當代之獅之美譽、其在芝加哥之盛譽、亦不减於前也、 
要聞 
[行政院六十四次會議]  
　　八日行政院第六十四次會議、出席譚延闓宋子文劉瑞恒王正廷易培基蔣夢麟孫科孔祥熙、列席李仲公陳紹寬陳儀呂苾籌陳融、主席譚延闓、討論事項如下、（一） 
財政工商兩部呈請飭全國各省市、不得任意征收苛稅、或增加附捐、在裁厘尚未完成期間、應如何禁止地方自設關卡、限制附捐、取銷違背部章之苛細捐稅之處、并令各省市曁各主管官廳妥擬辦法、呈候核奪飭遵案、决議照部議通飭、（二）敎育内政兩部呈送藝術保障辦法草案、請鑒核案、决議轉呈政府、（三）軍政部呈送修正陸軍署軍法軍醫交通三司編制表、請鑒核轉呈政府備案、决議轉呈政府、（四）工商部呈請將南京造幣廠、新老兩廠廠屋地址全部、除軍事參議院址外、均撥歸本部、作爲設立第二度量衡製造所、及中央工業試騐所所址案、决議照准、（五）内政部政務次長樊象離呈、爲象離前因病辭職、當奉鈞令以部務重要、飭即力疾任事等因、惟比來病勢增劇、長此遷延、勢必貽誤要公、近奉政府明令、特派鈕水建代理本部部長、部務負責有人、擬請轉呈政府、准予辭去内政部政務次長職務、俾資調養案、决議轉呈政府照准、 
[魯黃河改築石壩計劃]  
　　濟南通信、本省黃河工程、向以稭料爲主、旋修旋毁、損失不資、日昨河務局擬具全河改修石壩計劃、以期一勞水逸、已經省府七十六次會議通過、令財政廳會同河工委員會籌欵、兹錄其計劃書如下、「查本省河工用料向以稭料爲主、惟稭料質虛而」 
輕、入水浮而易爛用之修埽、須檮繩聯絡、層料層土、合成巨大體積、方有穏固禦水之力、因是廂埽於溜急險要之處、往往所用椿繩各料、恒超所用楷料價値、且其耐久之性、遠不過三年、即朽爛不堪、石則不然、質量堅重、自具有禦水能力、用之護堤修壩堅固耐久、絶非楷料可比、即以用功而論稭之體重不及石二十分之一、其禦水之力、如用石一方者、需楷料二十方也　東省河工中游埽壩、實較下游爲多、惟因多經用石修改、故楷埽較少、工情較穏、即每年歲修、各營採購楷料不過數百垜、總計全游需用之數、尚不及下游一營之鉅、况近年以來、各游楷埽、旣因經費支絀復感料價昂貴、泰半不能飽廂、每逢大汛、走埽傷堤在在堪虞·尤以去年大汛、險象最劇、欲工防穏固、一勞永逸、自非重用石料、將各游現有稭埽改修石壩不可也、兹將所擬改修各游石壩計劃、曁改良採運石料辦法、分列如下、（一）改修石壩分期辦法、查三游險工、多至一百三十餘處、埽壩櫛比、若同時改楷爲石、不但經費過鉅、勢難籌撥、即所需石料、亦恐不能多數供給、兹擬按照工情之緩急、分期辦理、預計十五年、將三游最險各工埽壩全數改成石壩、每年請撥特别工欵二十萬元、以十六萬元採購石料、平均約可購一萬六千方、其餘四萬元、作修壩工價及薪旅雜支之用、（一）改修石壩及採運辦法、查東省河工、以下游爲最險、而下游用石向採自中游上段之望口山、道途遥遠、運輸困難、現旣重用石料、在改修石壩之先、必有解决困難之各項辦法、分列於下、（甲）開闢黃台山、就近採運、由中游上段之望口山、發運下游石料、計其水程、自二百六十餘里至五百里不等、民船往返輸運一次、費時多而運脚昂、兹擬由洛口迤下之黃台山就近設廠開採、由葛家溝裝船運赴下游各工、較之望口山可减水程一百四十餘里不但運脚可省、而石價亦當較賤、惟黃台山至葛家溝相距約五里、必須舖設小鐵軌、由山所採石料、用鐵車裝運至碼頭、再行裝船發運到工、更可收採運迅速之效矣、此項設廠及購置小鐵道等、約共估需洋二萬元、（乙）改良運輸、低廉運價、查石料處現有運石方船僅十餘隻、以致各營所估石料、多不能如數運到、如改楷埽爲石壩、需石更鉅、勢非添購多數船隻、以增運輸不可、惟此種運輸、全賴人力、往返一次、耗工費時、値此生活高昂之際平均運脚、幾達石價四倍之鉅、若改用機力運輸、旣可减低運脚、又可獲朝發夕至之效、兹擬置輪船一艘、方船十六隻、編爲一隊、方船約定身長八丈、寬一丈二尺、深四尺、每船規定容量十二方半分、四隻爲一組、共裝石五十方、往返由輪船拖送、俟乙組到而甲組回、丙組到而乙組又返、輪流裝卸、運石自必增多、如將裝石碼頭修築完善則裝船便利、船有定量、則無庸堆垜之勞、裝運便捷、工價自廉矣、此項購置船 
隻、修築碼頭、約共估需四萬元、一 
[開辦淮南煤礦之進行]  
　　蚌埠通信、中央建設委員會上年夏間籌備開採皖北懷遠縣境之淮南煤礦、規定開辦費三十萬元、組織淮南煤礦局、派該會委員張景芬兼任局長、唐景周程宗陽兼任副局長、礦區已勘定在九龍崗、（距洛河街十五里）先派測量員前往測繪礦區詳圖、嗣派技士前往籌備開採、並在蚌華昌街成立淮南煤礦通訊處、設有直達九龍崗之長途電話、張景芬等於上月底由蚌赴九龍崗實地勘察、該處亦設有臨時通訊處、礦山上現駐礦警隊六十名、係上月在徐州編成、計分爲兩隊、總隊長劉德藩、副隊長兼第一分隊長劉德荃、第二分隊長劉淮山、現時一面在該處訓練礦警、負責護礦、一面仍在徐州繼續招募、該局擬在礦區修築運輸鐵道、直達蚌埠、已於二月間測量完竣、即將動工、聞該局爲轉運煤斤便利起見、擬由礦區再築一運輸鐵道、直達蕪湖、中間經過合肥巢縣等處、不假津浦路綫起運、以期暢運 
 
 

Page 10

 
 
無阻、此項鐵道工程、正在計劃中、至開礦及造屋材料、業就洛河街購辦妥竣、一 
俟機器鍋爐等件、由滬運到、即可實行開採、大約最速尚需四個月、始能出煤、該礦區產有烟煤與無烟煤二種、煤質旣佳、煤量亦富、每日產額約在二三百噸之譜、將來開採成績、定有可觀也、（四月六日） 
[彭德懷攻陷袁州]  
　　黨政機關悉被焚燬 
　　鄧旅已將袁城克復 
　　彭匪分竄萍鄉蓮花 
　　南昌通信、朱毛彭黃兩股匪、自公化後、朱毛即率僞一二三軍由南安信豐大廋竄擾贛粤邊、彭德懷則率僞四五兩軍蹂躪贛西及自吉安以至樟樹之贛河兩岸、查彭匪部衆約五千餘人、槍三千餘枝、前因攻吉水吉安不得逞、乃圍陷安福高安上高分宜等縣、經唐鄧兩旅及警察大隊將之擊退、惟彭匪退出分宜時、經彬江分三路向袁州（即宜春）之縣城進攻、上月二十三日、已圍縣城、時城内只有兵力一連、縣長蔡舒乃會同該連及靖衛隊、閉城死守、激戰十八小時、二十四日七午四時許、因彈竭援絶、城遂被陷、縣長化裝縋城逃至分宜、匪入城後、乃將縣署淸鄉局財政局黨部監獄等、一併焚燬、監犯悉數放走、各公團文卷、均付之一炬、城内外大小商店、有勒欵而後焚燬者、有刦後而被焚者、有交欵不出即被焚者、有因人未在店而被焚者、種種慘狀、筆難盡述、蔡縣長逃至分宜後、即電鄧旅請援、鄧旅長乃令王李兩團、率領三千餘人、與蔡縣長同向宜春進發、二十六日與匪開始接觸、激戰三晝夜、鄧旅士兵衝鋒十餘次、斃匪千餘名、始將匪之中堅突破、彭匪因勢不 
支、乃於二十八日晚六時由南西二門潰退出城、分向該縣屬之南廟中村路口逃竄、聞係轉擾蓮花萍鄉萬載各縣、至宜春城内、頽垣敗瓦、斷體殘尸、觸目皆是、縣署文件、燬去無餘、昨省府及十八師師部、均接到王團長及蔡縣長來電、報告上項情形甚詳、 
　　全省勦匪總指揮部於三日進駐吉安後、業已决定第二步勦匪計劃、並令各縣縣長陳述勦匪意見、以資採擇、又魯主席以各縣縣長及公安局長等往往一聞匪警、即望風而逃、以致匪共得以肆無忌憚、刻除將擅離職守之萬載縣長及公安局長扣押外、昨並電令各縣縣長、務須盡忠職守、城存與存、城亡與亡、（四月六日） 
[粤省都城之大風災]  
　　傷斃溺斃人命數十名江漢艦沉没 
　　同日來往台山新昌船亦被風吹沉 
　廣州通信、粤省西江上游之都城地方、上月三十日晨六時許、忽發現颶風巨雹、爲百年來所未見、損失重大、緣是晨忽有狂颷由西北方吹至、自海面而市廛、有如萬馬奔騰、龍吟虎嘯、居民正走避間、天際忽又降巨雹大如雞子、毁塌房屋約十餘間、市内初級小學屋背亦爲風雹所毁、廣德號質肆亦被吹倒、全市壓斃男女四人、重傷十餘人微傷三十人、江岸有禁烟檢查所完全倒塌、壓傷五人、河面災况更慘、寄泊都城河面之江漢兵艦亦爲風吹沉、查該艦爲江防艦隊四大艦之一、日前出發梧州作戰、近奉命駛回西江、游弋德慶至都城一帶、保護來往船隻、艦長潘國鎏因公留梧、祗由副艦長率同官兵數十人在艦中、是晨狂風陡起、該艦適當其衝、又因西流湍急、艦錨先被擊斷、艦身因乏倚傍、颶風繼至、該艦遂沉没江中、全艦官兵雖呼救、然因各船隻已紛紛避風他徙、無往救者、少頃、該艦竟没於巨浸中、所有桅檣亦不見露水面、緣近日西江流水比前月高漲六七丈、將來將艦牽起、亦難着手、是日該副艦長曁員兵五六十人多數葬魚腹、獲救者約卅名、亦云慘矣、時因風雨緊急、電線亦被吹斷、故該艦沉没後、翌日此間第四艦隊司令部始接警耗、一日晚派出技士等多人、乘綏江艦前往出事地點調查、綏江於二日晨抵步、俟調查淸楚後、始再派員設法絞撈、聞江漢艦所値不資、此次全艦損失不下數十萬、是晨都城河面、除江漢艦沉没外、其他民船小艇被風吹至江面者、百數十艘、沉者居半、隨波飄泊者亦半、幸多屬舟子、能游泳、計被救得生者男女約三百人、溺斃幼孩二十餘名、舟上財物已漂流一空、該地黨部現正設法收容難民、計無家可歸者約四百人、刻暫借公醫院爲收容所、又四邑方面、來往台山新昌埠之新海山號電船、是日駛至三社河面、亦遇狂風吹沉、該船計有搭客七八十人、除救起四五十人、計溺斃二三十人、前日僅撈回屍首十二具、餘已隨波漂去、（四月三日） 
[張學良就航空總司令]  
　　瀋陽通信、東北邊防軍司令長官張學良兼任航空軍總司令、於本日正午十二時、在東塔航空處舉行就職典禮、并以總司令職務、本人事繁難以兼顧、將由張煥相代理、至副司令一職、則由原隊長徐世英升任、張準時偕副官長譚海華蒞塲、國府代表方本仁及文武重要官員五十餘人已先到、行禮後、即由副司令徐士英代贖就職誓文、詞云、我等部下、務須恪守軍紀、絶對服從、各盡職務、宣讀畢、張即當衆訓話、略謂東北航空隊、今日改組爲東北航空軍、過去之經騐、使吾人明瞭現在之航空官佐其學識與訓練均感不敷應用、馴至有名無實、殊覺可惜、兹欲補充全體官佐之學識、决定變更組織、并增派一高級官長督飭一切、今日之官長、應退身於學生地位、切實學習、須知現有官級、非由功績所取得、不可因官級較高、便不肯降心去學、此後務須打破界綫、努力學習、使東北空軍爲能應用科學之有用空軍、不要蹈從前中國海軍之覆轍、今後决由代理總司令及副司令嚴加考核、不准稍有徇穏、有成績者賞、無成績者罰、其破壞紀律、不顧東北航空軍之榮譽者、雖執行槍决、亦所不惜云云、訓話畢、在塲全體人員、即到後院攝影、嗣張并偕代理總司令張煥相及參謀長陳海華、向全體官佐介紹、仍有極長之訓話、其主要之點、略謂脫去軍衣、彼此可爲師生、可爲朋友、遇事可不必客氣、然穿上軍衣、則應絶對服從、否則可以軍法從事、言時聲色俱厲、最後張及在場全體人員、均步行到飛行場檢閱、計大小飛機四十架、未加入檢閱者、尚有百餘架、張檢閱十週、即乘車回宅、（四月一日） 
[哈埠國際協報被搗毁]  
　　原因爲拒登反動宣言 
　　二日哈爾濱通訊、哈埠國際協報館於今日上午十一時、被共黨所搗毁、損失甚重、全哈各界、極爲注意、各報館通信社、尤感於同業危險、即晚九時許、開緊急聯合會議、議决四項、（一）即推代表每報館一人到長官公署及各當局請願、三日内如無妥善辦法、各報一律信停刊、非至本問題解决後、不復業、（二）向當要求三日内逮捕禍首、嚴重懲辦、請當局明示國際協報損害、應由何方負責賠償、其他各報館及通信社、應切實保護、并保證以後不再有此類事項發生、准許各報館及通信社、以後再遇此類事發生、採取武裝自衛、（三）通電全國、請一致援助、（四）以後無論何家報館及通信社、再發生此事、同業取一致行動、彼此互助、散會後、各被推出代表、即赴特區長官公署特警處道外公安局、謁見當局、因時已宴、張景惠鮑文樾均未在、留一請願書而還、是晚特區各首要集於長官公署會議、討論國際協報案善後辦法及地方治安之維持、結果取締未立案含有反動意味之哈爾濱學院、即解散其學生、對國際恊報搗毁暴徒、由管理處下令逮捕、務於一夜内捕獲解究、對地方治安、加緊維持、又是晚十一時後、有百餘類似工人學生者、集會於秦家崗哈爾濱學院、爲警察偵悉、派大隊包圍、拘捕十餘名、均係與搗毁報館事有關者、該院長王錫百及董事于爾貴、聞風早逸、未得捕獲、至此事發生之經過、係上月三十一日晚六時、有自稱哈爾濱自由大同盟代表之哈爾濱學院學生四人、到國際協報及道外晨光報、要求登載其宣言、兩報以内容所載、均反動言語、故拒絶登載、該代表臨去時、曾謂如果不予登載、則發生搗毁報館情事、不負責任、是晚兩報均通知警署、要求保護、一日上午、果有類似 
工人學生者百餘名、在街游行、并呼反動口號、散發含有宣傳共產傳單、以國際協報戒備嚴密、跨街而過、上午十一時到晨光報、即於門外呼喊呌駡、欲入内搗毁、其代表數人登樓尋覓負責人質問何不予登載其宣言、該報總編輯張樹屏出見、告以處境困難、故未登載、其時門外暴徒羣起呌囂、聲勢洶洶、張反復辯論、該暴徒見圍觀者漸衆、未敢兇肆、乃於門外貼一宣言而去、二日國際協報以事已過去解除戒備、詎是早即有暴徒數十人、糾集各 
校流氓式學生、先到秦家崗敎育廳請願、要求准許哈爾濱學院立案、敎廳置不睬、該暴徒久候無信、乃折至國際協報、將工廠活字七架掀翻、用脚踐踏、一部暴徒登樓、搜尋編輯部人員、因各員猶未來辦公、暴徒見無所逞、遂將電話破壞而退、其時該報社長張復生、得信急回報館、一面通知警察、一面查點損失、祇新鉛字七架値約六七千元、其餘零星物被毁者、猶不可計、該報當即發出致遼寗邊防司令長官署一電、要求令飭哈當局善後、并電致國内各大報、予以聲援、查近來哈市共產黨活動極力、如反帝國同盟、爭自由大同盟等等共黨組織、假藉名義、欲於三個月内造成哈市大恐怖、其預定步驟、先包圍輿論、使其失却權威、爲有利於彼黨紀載、當局顢頇、熟視該黨行動之猖獗若未睹、致此輩愈閙愈甚、連月之哈市工潮學潮、此伏彼起、社會會己隠伏危機、迨日前開明書局被搜查、該黨以眞象漸露、遂爲進一步的顯明舉動、聞此類事、其背後之操縱者爲哈爾濱學院長王錫臣、及區立八中校長兼任哈爾濱學院董事于爾貴等數人、今日事發後、兩人均逃、哈爾濱學院、則由當局下令解散矣、 
 
 

Page 11

 
 
要聞二 
[洋澄湖匪已擊退]  
　　蘇州通信、太湖勦匪軍第二營長張挺、於本月二日在唯亭正儀間之三莊地方、率部痛勦湖匪後、即調所部六七八三連、駐防車坊、湖匪經張營勦擊後、即竄陳基之三元塲、經勦匪軍二十八團第一營陳連於四日往勦、匪即潰退、六日下午三時、駐車坊之張營長又據控報、有大帮湖匪兩股、發現車坊附近之九漊湖及大窰金山寺等處、兩股各有船三十餘艘、匪衆共八九百人、一股向九漊湖駛去、一股泊船於金山寺、張營長據報、立率第七連及機槍隊一排、分乘民船、用小輪拖帶往勦、當在沈家塘村上岸、向目的地衝鋒、其時匪衆大半在金山寺内、見有官兵到來襲擊、亦即散開、開槍迎敵、一時槍砲之聲大作、張營長指揮部隊、奮勇衝鋒、猛烈勦擊、旋擊斃匪徒十餘人、截獲匪船六艘、内有匪徒二人、其時匪徒之不及下船者、均向宋家浜等處逃竄、該處林木叢密、匪均藉以障身避免官兵目標、嗣開往九、漊湖之一股匪衆亦開回金山寺、帮同抗拒官兵、於是匪勢頓壯、即向官軍猛烈攻擊、幸官軍已占有金山寺高地、得以寡敵衆、但匪亦恃强頑抗、致陸軍受傷者、亦有十餘人之多、皆由鄉民帮同舁至盤上其中有班長及號兵各一、傷勢最重、軍匪激戰至九時許、匪先後退入澄湖中、仍向官兵作戰、官兵則均在陸地、不能前進、向匪還擊、則火力不及、張營長遂令劉參謀帶同傷兵、乘輪返車坊、初擬令由駐車之縣警察第一中隊第二分隊、開往前綫恊助、繼以該警隊扼守要隘、難以調動、於是劉參謀即以電話調派駐在斜塘之第五連兵土、於十時許開抵車坊後、轉開金山寺前綫加入作戰、其時退入湖中之匪、又有一部登陸、遂由張營長指揮部隊、用大包圍式痛勦、至七日上午一時、匪即紛向澄湖潰退、同時勦匪司令部因據軍用電話報告、匪衆退入澄湖後、官兵火力不及、因即於當夜十二時、撥給鋼砲兩尊、步槍子彈六千發、機關槍彈五千發·派由警艦一艘、運送前往、是役計斃匪徒四十餘人、擒獲匪徒張品華·陸桐生·顧杏根·徐小弟等六人、陸軍方面、計陣亡者三人、受傷者十四人、傷勢較重者九人、即送上海醫院療治餘五人均送齊門外更生醫院療治、現在張營長仍率部隊、在該處一帶搜勦中、蘇州水警第三區長龔國樑、亦於七日率隊開抵、澄湖追勦潰匪、並據由大窰來城之鄉民言是役與軍隊開火之湖匪、均穿雜色制服、槍械則長槍與盒子砲手槍不一、腕上與槍柄上均結有紅布爲記號、且有女匪十數人、均年少而頗漂亮、至七日上午一時後、匪即不支、向澄湖東退、但至六時許、澄湖方面、尚有隠約之槍聲可聞、 
　　又角直縣公安分局、今日亦派警至雪墟廟内、搜獲匪徒所遺行李二十餘件、故知事前匪衆曾在雪墟廟過夜（七日晚） 
　　蘇州續訊、剿匪軍二十五團第二營七連、前日在車坊鄉大窰地方、與大帮湖匪開火、該帮湖匪聞係海州泗陽兩帮結合、匪首張招華、本月一日在金山縣張堰鎭洗刦後、即竄回澱山湖至大窰集合、在該處金山廟開會、當被駐車軍隊偵悉、開往圍剿六日下午三時開火、戰至午夜十二時許、匪始潰向洋澄湖方面而去、事後調查、除傷斃匪徒三十餘名外、並救出大小肉票九人、均已帶歸總指揮部、逐一訊明籍貫、計（一）張也金年十歲、張堰新港人、於本月一日、在校中綁去、匪勒索三萬元、其家屬已允一萬元取贖、正在接洽中、在軍匪開火時、張也金正在船内、被流彈擊傷面部、尚有幼票兩人、一名朱平均、十三歲張堰 
人、一名朱阿細、十三歲、陳墓人（二）張春泉、年二十五歲、黎里人、洽記輪局黎艎輪賬房、（三）徐阿巧、年十六歲、角直人、（四）徐小弟、年十七歲、周巷人、（五）顧杏泉、年三十三歲、梅家厙人、（六）、陸桐生、年三十一歲、周巷人、（七）張品華、年四十六歲、梅家厙人、現均暫住指揮部、俟通知各該家屬、來蘇認領、 
　　今日（八日）上午、二十五團第二營又解受傷肉票費魚祥一名、送往剿匪指揮部、經軍法處訊問、據供年二十歲、浙江吳興菱湖北栅查家台人、於二月十二日、在洞庭東山買魚秧被綁、當時匪船共有十二艘、已在别處綁得肉票三人、連費一同藏在船内、軍法官以費魚祥身受重傷、已送華嚴醫院醫治、 
　　又水公安三區龔國樑區長、於本月二日督率所屬各隊、由陪戎振威兩巡艦、及致中汽艇拖帶、出發至陳墓·周莊·角直·莘塔·蘆墟等處、游巡洋澄湖及澱山湖一帶、六日下午三時、各隊集合 
在距蘆墟鎭數里之楓湖盛家浜地方、與浦東帮太保阿書所帶之匪船二十餘艘相遇、（匪徒約二百餘名、）匪見官軍行近、即開槍拒捕、龔區長即指揮部隊回擊、雙方開火約一小時許、匪以子彈用罄、即分路逃逸、竄往澱山湖而去、當被擊落匪船三艘、救出年幼肉票一名、奪獲步槍五枝、龔區長於今晨返蘇、所部水公安隊、則仍佈防洋澄湖一帶、聞救出之肉票、名周全根、年十四歲上海南市王家碼頭人、父名周桂生、家中有祖父弟妹等共八人、於上月廿四日至王港涇燒香、途經澱山湖、被浦東帮匪搶刦、當時連周全根共綁去三人、其餘兩人、姓名不知、係上海虹口人、一年十八歲、一年十四歲、現在不知下落、龔區長返蘇後、已備文連同肉票、一併解往剿匪總指揮部發落、（八日） 
[蕪湖快信]  
　　蕪湖市政處開辦碼頭捐、各商帮以商業蕭條、不能再加負擔、請求緩徴、如萬不得已、請減爲照海常關稅率百分之二、市政處曾電省府請示、昨得覆電、僅允改爲百分之六、總商會得訊後、仍請市政處暫緩開徴、否則一致罷運反對、 
　　新任財政廳長孫繩武、因皖省國省兩稅劃分後、省庫收入極徴、財政上深感困難、迄未就職、現已與財部商定、每月由 
國稅項下撥助政費十萬元、聞日内將來皖就職視事、 
　　日本第一水電戰艦驅逐艦十六艘、今日上午八時、由京開抵蕪湖、聞定今日下午或明晨上午赴漢、 
　　安徽蛋稅承包期滿、經財政特派員署招商投包、昨日開標結果、爲鄧涵秋以十萬元投得接辦、（六日） 
地方通信 
[松江]  
　　蔣爾昌被捕　本縣前執行委員兼宣傳部長蔣爾昌、現從事開採天馬山山石、七日縣政府據天馬山人張訪琴報告、謂其叔友書被蔣來家用手槍迫脅而去、現藏匿在蔣家中用鐵練鎖銬、每日喫飯時解放片刻、請求派隊援救、並謂蔣家槍械甚多等語、金縣長當即密令警察隊第二分隊、率帶武裝隊士十人、夤夜偕同報告人下鄉、於八日晨抵鎭、會同天馬山分駐所陳巡官按址往捕、入門果見張友書手足被鐵練鎖縛、即爲解放、開始搜查、查獲雜色子彈一千五百四十五粒、雜色剌刀五柄、五色國旗一面、殘缺雀牌一副、惟蔣本人不在家中、即拘其母蔣謝氏、及開山工人陳萬璋·馬英豪·夏萬生·俞潤堂·押登下船、返棹解松、警察隊以五人在船看視人犯、以五人遵陸而行、以防中途發生事故、船將抵鎭北、果見岸上伏有兩人、持槍作欲擊狀、被陸行之警察隊瞥見、上前拘捕、伏岸者即返奔而逃、在某姓鄉民家潛入、警察隊緊追不釋、即被拘獲一人、另一人已逃逸無踪、被捕之人、經報告人指認謂即綁其叔父之主要蔣爾昌無誤、當併予押登下船、開松解縣、該鎭陳巡官嗣又據鄉民湯義生報告、謂頃有人逃入我家、一捕一逃、遺下槍械、子彈、請前往查收等語、陳巡官即親赴湯家、查見長槍一桿、子彈五排、六寸勃郎林一桿、子彈三十三粒、槍内均有實彈、亦未保險、大衣一件、雨帽一頂、按即蔣爾昌逃入湯家後卸下之武裝與衣物、兹亦經陳巡官報解到縣、現在正在嚴訊中惟據蔣被捕後語警察隊士謂、伊之胞妹被張友書之姪拐逃、臨行並捲去衣物甚多、故將友書鎖閉家中、俾拐逃之胞妹或能早日送歸、不認綁票云云、聞縣整委會已電呈省整委會核示、 
　　錢家圩鎭被匪行刦　金山縣屬錢家圩、離張堰鎭祗十八里、張堰洗刦後、該鎭謡言紛起、商民咸寢饋不安、詎於六日晚果來匪徒四十餘人、均携有長槍盒炮、入鎭肆刧、連刧唐順昌等商號十四家、損失共約一千餘元、張堰公安分局長聞訊、即派隊赴錢剿辦、互相射擊、匪向新涇方面逃去、聞此股亦屬太保阿書所部、駐松水公安隊已派師船前往抄截矣、 
　　張堰刦後近訊　張堰鎭一日晚被湖匪洗刦後、尚未籌有善後辦理、且各商店俱感商貨殘缺不齊、故迄未開市、被綁男女除陸續放回者截至六日止、聞尚有十四人須勒價取贖、對於商會主席兼源昌當經理李杏林、竟索價十萬元之鉅、但李家非富有、斷非如許鉅欵所能籌措贖回也、按是日匪徒駛進張堰、保衛團已得訊守候、見首批來三號烏山船、即由保衛團施射機關槍、三船儎匪三十七人、均精於射擊者、以之担任先鋒、詎均爲機關槍擊斃、隨後大批陸續駛至、上岸對抗、愈來愈衆、保衛團遂不敵而退、是以匪帮損失頗鉅、據匪與放回肉票者謂、尚有匪屍八具、未曾尋獲、 
[靑浦]  
　　湖匪已被軍警擊退　本邑西鄉各區、自發現湖匪後、風聲頗緊、謡言錄起、經軍警三面會剿、已將湖匪擊潰、紛向澱湖方面退去、惟西鄉河港紛歧、接近澱湖泖湖、現雖遠　、尚難尅日肅淸、 
　　少婦被誘背夫濳逃　靑屬方家窰鎭居民崔某、年已而立、娶妻張氏、年二十四歲、稍具姿色、被駐在該鎭五號號船警士某甲、引誘蠱惑、竟於上月某日偕逃至松江縣屬之泗涇鎭、適被崔之表兄王某在泗瞥見、密赴該鎭公安局保衛團報告、當由公安局會同保衛團派警士追拿、將氏拿獲、誘拐之警士、乘隙逃逸、後將該氏帶至公安局、由王致函崔某、翌日崔至泗涇公安局將妻領回、該鎭鎭長陳潤身、以警士引誘拐良家婦女、攸關風化、乃函郝隊長、須將該警士、緝獲嚴辦、郝隊長據函後、大爲憤怒、即飭所屬嚴緝拿辦、並將此事始末情形、呈報上峯、 
[吳江]  
　　龍王廟被擄肉票完全出險　離城七里之龍王廟前月被匪持械搶刦嘉禾寗安兩輪船、擄去肉票六十餘人、先後放回四五十人、尚有被綁肉票、分别勒贖、業經再三情說、始於二日由太湖四都村完全釋回、 
　　蘆墟駐失分駐周莊　縣屬蘆墟鎭、前月到有匪船、向鎭民勒去三千餘元、以致人心惶恐、前日趙團長特派駐震澤第三營全營第一營·二三兩連駐防蘆墟、現該鎭警力已厚、昨（六日）日趙團長派第一營二三連開赴周莊、以資鎭懾、 
[無錫]  
　　請免屠宰稅建設特捐　無錫屠宰稅帶徴建設特捐一案、上年縣建設局、迭奉廳令嚴催帶徴、而肉商力求减免、兩相堅持、至冬間始呈准建廳、决自十二月份起、先行帶徴半數、每宰猪一頭、捐銀五分、以三個月爲試辦期間、現在試辦期間早經屆滿、建廳以有關通案、迭經令催建設局轉令屠宰稅認商王允恭、於三月一日起照全額徴收、惟肉商則以上年秋收歉薄、市面凋敝、鮮肉營業不振、經全體議决、請求建廳將屠宰稅帶徴之建設特捐撤銷、以恤商艱、業經肉業董事蔣鴻章、將情具呈商會、請求代爲轉呈、昨經商會具呈請建廳准予將原案撤銷、 
　　縣警隊捕獲反動嫌疑　無錫縣長孫祖基迭據密報、有反動份子潛匿城廂内外謀爲不軌、而上年申新工會常務陳念祖密組斧頭黨案内之沈大耇·近又濳行回錫、暗中活動、西門外申 
新工房之八埭頭一帶時常發現反動標語等情、孫縣長據報、當即密令縣警察大隊長朱振國前往查拿、朱大隊長奉令、即於前日夜半、率同特務員宛沈榮庭、裝作工人前往申新工房八十一號實施搜捕、當塲拘獲張三大唐湘臣二名、繼又聞八十三號之屋瓦震動、復上屋搜索、在夾衖中捕獲省令通緝有案之沈大耇、及嫌疑犯陳阿巧等兩名遂將沈大耇等四人、一併帶回隊部、訊據沈大耇供三十六歲玉祁人、上年因陳念祖案我因做過工會副常務、陳等就逮我即至上海曹家渡做小工度日近回錫謀做生意突遭捕獲對於私貼標語堅不承認、張三大供三十歳、靑城市南雙廟人、現充申新工會監察、我極不願做、係工整會强我做的、我們並未秘密開會、因廠中去年盈餘九十餘萬工人方面、照章應得百分之六、但廠方僅允給二萬九千元、因此問題、歷經開會、擬向資方交涉、至改組派及私藏槍械等事、堅不承認、唐湘臣供二十四歲、無錫人、對改組派貼標語、都未預問、張三大爲人極好、故被推爲監察、陳阿巧供二十八歲、東台人、平日做工下糞、或替工推車、並不知有貼標語等事、朱大隊長據供、即行備文解縣、由周承審員開庭研訊一過、以案關反動、即命一併管押聽候核辦、 
　　嚴禁囤積居奇　無錫縣政府近以米價飛漲、每石超過十六元以上、非僅有關民生、且於地方治安關係至鉅、上次民食救濟會議、除已議决先購洋米一千噸、藉資救濟外、於私運出口及囤積居奇、議决嚴密查禁、昨特出示布告、嚴禁囤積居奇、及私運出口、並准人民舉發、一經查實拿獲、當即重懲、同時并令社會調查處嚴密調查、限令以後每五日報告一次、以期周密、 
　　義和客棧發生鷄姦案　縣屬景雲市江坡橋鄉人過瑞良爲龍陽公子一流人物、因往黃坭橋義和客棧内投宿、致與該棧茶房費耀卿發生同性戀愛、頗爲親㫿、詎前日被費妻李氏察出破綻、鳴警一併帶入公安局由第三科長錢堯年開庭審訊、首據費李氏供稱、最近我因丈夫面龐消瘦、百般盤問始知丈夫與過瑞良鷄姦已有兩月之久云云、次訊費耀卿供稱年四十六歲、過瑞良於本年廢歷正月十六日到棧和我同舖住宿、即行鷄姦、此後每隔兩三天過即來纏繞、並給我每宵洋二元云云、次訊過瑞良供稱年二十六歲、向在上海鴻大翻沙廠充當工人、自住該棧後、即與費耀卿發生鷄姦情事、並出房金洋兩元等語、錢君據供後、以過費二人、均屬無恥、當諭一併收押、於昨日移解縣政府訊辦、 
[常州]  
　　擅放米船之巡長收押　武邑公安四分局二分駐所、扣留魏村出洋米船三艘、正由縣府請示民廳核示、而米商乾豐泰等、乘巡官張漢琴來城之際、請託區公所助理員鄒玉冰等、前往迫令看守米船之巡長郭淸海將船放行、公安總局據報、於七日派隊前往將郭巡長解局、略訊一過、即解縣法院訊辦、郭巡長供明被迫放行之經過情形、旋即諭令收押、至鄒玉冰等已由縣府令公安局併拿解辦、 
　　全城鐵匠罷工　武邑全城鐵匠、因米價飛漲、生活艱難、聯合向店主要求增加工資、照原定每日二角二分、請加八分、計每日工洋二角、各店主因營業不佳、無利可圖、未能應允、各鐵匠即於昨日起一律罷工、不達目的不止、店主方面旋允加增一二分、如須加至八分、祗可慘業對付、故此項罷工不易解决、 
[鎭江]  
　　法院槍决綁匪　綁匪河南人余春海、安徽人張得淸、前與逸匪楊根元等、搶刦高資鄉陽岡地 
方楊懷德家衣物等件、并將楊之九歲孫男綁去、先後勒欵一千五百二十元朋分他逸、去年九月間、該二匪又約同來鎭、取贖棉衣、經偵緝隊拿獲、送由地方法院檢察處偵查起訴、經審理判决死刑、呈由江蘇高等法院轉送省府復核、業經省府議决、密函法院照原判執行、故於昨日午後二時、徐檢察官將該犯二名、騐明正身、綁赴北門外新刑場、執行槍决、 
　　警官學校長易人　江蘇省警官學校校長繆斌、已奉令撤職、所有遺缺、現由民政廳胡廳長、委任首都警察廳第九分局長汪大燧接充、汪氏奉委後、將於日内來省宣誓就職、 
[南通]  
　　軍警包勦東鄉土匪　南通東鄉土匪、刻在草棚·東社·八索等鎭、負嵎抗拒官軍、七日五師劉營、會合省警察隊、分四路包勦、民政廳派鈞和淺水艦堵截環本港匪類接濟、 
　　兩警隊長撤職拿辦　縣警隊中隊長徐冠雄、在東鄉挾妓冶遊、分隊長吳煦齋、濳往他處、至全隊被匪包圍繳械、失去步槍七十七枝、並大宗子彈、徐吳經縣府撤職拿辦、六日開庭訊問、錄供呈省請示懲辦、又縣警隊大隊長嚴甸南、專事敲詐、怨聲載道、刻經地方各界、公呈省廳迅即撤辦、 
[湖州]  
　　匪徒運動軍隊被獲解縣　駐湖國軍第五師三十團一營營部、於昨日拿獲運動軍隊之匪犯韋國安一名、當即備文解送吳興縣府究訊、據供現年三十九歲、浙屬東陽人、向在水警十一隊駐林城第二分隊充當警士、上月因事銷差來湖、現在中央旅社招兵處帮忙云云、訊畢以事關運動軍隊、即行收押、 
[嘉善]  
　　團警下鄉剿匪　縣公安局及城廂保衛團、因探悉姚莊橋附近鄉村現有匪徒匿跡、故特於六日下午會同前往進剿、以靖匪氛、 
　　綁匪何其殘酷　本縣距俞匯之東七里鄉白虎頭地方、有邱四官者、家道小康、數經匪徒敲詐、昨日下午八時許、忽有口操雜音面塗花臉頭繫紅綠飃帶、携有大刀盒砲之悍匪二十六七人擁入、將邱女林寳遽行汚姦多匪輪流、受傷甚重、已氣息奄奄、隨將邱氏夫婦綁去、方出外場適有賭徒歸來、悞認爲警士來捕、匪即發槍傷周昌興左脛·臨行并在濱口縱火焚燒陸和尚住屋、 
　　自治區區長委定　民政廳長朱家驊、以奉令限期六月底止爲浙省完成縣組織、故近來對於完成縣組織之實施、除令縣政府遵照各種列表、依次辦理隨時具報外、對於區長人選、業已委定李秉琮·陸保治·傅金奎·張莘根等四人、負責進行各自治區種種事宜、 
[杭州]  
　　輪舶振捐籌商認繳　浙省府議决輪船客貨票價項下、一律附征振捐一成、規定自四月一日起實行、前悉現已實行者、僅錢江及内河各輪舶公司、而滬甬各綫、則尚在磋商包認問題、 
　　區自治費六種來源　浙民政廳規定各縣自治區經費六種來源、（一）土地稅地價增益及公地產息、（二）固有公欵公產、（三）已廢之神祠財產、（四）區公共營業之收入、（五）使用費手續費及過怠金、（六）補助金或捐助金、至縣與區及村里會將如何分配撥用、聞須視人口之多寡、田賦之高下、財力之厚薄、人民負担之輕重、以爲準衡、 
[寗波]  
　　火警兩起　甬市南門外下駕橋元利米店棧房後屋、昨晨六時許、忽兆焚如、經一時許、始行撲滅、計焚去元利米店棧房樓屋一間、毛森記水作樓屋一間、張穆記雕花店樓屋兩間、李才元家平屋一間、梁德昌燈籠店平屋一間、阮阿鹤家平屋一間、計共損失三千餘元、又甬市東江東五河橋同春燭棧、今晨二時三十分、忽然失愼、焚燬該棧樓屋四間、約計損失千餘元、幸該棧四面築有圍墻、致未延燒鄰屋、 
　　岐陽村又到大批難民　慈谿南鄉岐陽春、前月曾遭湖北難民之騷擾、深爲警慌、不料昨日又來湖南難民三百餘人、幸該處公安局警察跟從監視、致無意外行動、嗣由該村委員會、給以錢米、至旅同寺靑木山廟住宿一夜、次晨向石塘方面而去、 
來函 
[松江楊時傑函]  
　　閱貴報四月二日外埠新聞松江通信欄内、所載離婚判决後之糾紛新聞一則、不勝駭異、其中所述各節、全與事實不符、蓋鄙人與陳藴玉結婚後、以其生性暴戾、時時侮辱尊長、近更將家母推跌成悸、且離家數日不歸、爰經呈訴松江縣政府、請求離異現雖經松江縣第一審判决駁斥、刻正進行上訴、是鄙人與陳藴玉女士之離婚、完全出於鄙人自動、與家姊無絲毫關係、而陳藴玉自判决後、更肆無忌憚、邀集無賴、到家滋擾、鄙人以正靜候法律解决不與之理新聞内所云偕夫在夫姊房中檢出本人之什物孩帽等云云、全屬子虛、至云將藴玉之衣被等物、濳行焚燬各節、更全無其事、特函請貴主筆迅賜將此函登入來函欄内、以昭實在、至紉公誼、楊時傑敬啟、四月六號 
[楊鼎侯來函]  
　　逕啟者、前閱本月三日貴報第三張地方通訊欄内、載靑浦公安分局長楊鼎侯被控撤職等語、查鄙人去歲五月係二次重任朱家角公安分局長、到差以來、經經閱月有餘、對於職務雖無貢獻、但幸地方安靖、得以稍稱厥職、乃近來因鄙人時患小恙、致身體孱弱、精神昏亂、兼之局中經濟、困難、不敷支配、及地方辦事甚爲掣肘、故特呈請長假、以免遺誤於將來、乃蒙靑浦縣政府指令核准、並遴委張懷瑾接任、經於本月三日移交淸楚呈報在案、至貴報所載兹經民政廳將楊撤職、實屬不符事實、且於鄙人名譽及前途大有妨碍、故特函達、請即更正爲感、卸任靑浦縣公安一分局長楊鼎侯啟四月六日、 
 
 

Page 12

 
 
   
 
 

Page 13

 
 
本埠新聞 
[昨晨北京路大紛擾]  
　　擊斃一人 
　　被拘數人 
　　國民社云、昨日上午九時半、有四五十工人學生、均擬入寗波同鄉會開會、因該會已有戒備、當由守候之包探、以電話報告捕房、捕房立派西捕五名·華捕十六名、前往散、並捕獲爲首三人、大衆乃轉入北京路、其時人數已達一百至二百人、擬從某糖果店轉入某大戲院集會、該店夥友林某出而阻止、致被毆傷、站在該處之華捕、見有毆打情事、並見散發共黨傳單者、當即上前捕獲一人、正擬解往捕房、羣衆即一湧上前、遂與華捕衝突、當塲開搶擊斃一人、餘衆即散、嗣後捕房大隊巡捕到來、又在貴州路捕獲四人、寗波路捕獲五人云、事後市民訓會經調查後、撰發告同胞書、三區黨部亦發表告同志、詳述此事原因 
　　又聞自由大同盟、又定於本月十日上午十時、在西藏路寗波同鄉會、召集各界代表大會、共商昨日劉義淸擊斃案云、 
[昨日納稅會選出團體代表]  
　　共五十四人 
　　上海租界納稅華人會商業及同鄉團體代表互選於昨日下午五時在香港路四號該會會所、舉行開票到有市政府代表耿嘉基·外交部駐滬辦事處代表葉鴻績·及各團體代表陳松源·王延松·葉扶霄·倪錦琳·林康侯·鄒權·李伯涵·任祥生·張一塵·鄒駿程·胡鳳翔·張祥僧·潘序倫·等、先由該會正副主高王曉籟·徐寄廎·會同市政府外交部辦事處代表笔禮如儀後即開啓票匭檢點票數計收到商業團體選舉票八十張、又同鄉團體選舉票三十五張、並推定陳松源·鄒權·張一塵·周輔璋·等四人爲檢票員胡鳳翔孫籌成兩人爲唱票員分别唱票結果當選各代表如下、 
　　商業團體選出之代表（一）徐寄廎五十九票、（二）李馥蓀五十六票（三）陸費伯鴻五十六票（四）聞蘭亭五十三票、（五）吳藴齋五十三票、（六）沈田莘五十一票（七）胡孟嘉四十七票、（八）張子廉四十六票、（九）王延松四十五票、（十）屠開徴四十五票（十一）朱吟江四十五票、（十二）陸文韶四十四票（十三）項如松四十三票（十四）石芝坤四十三票、（十五）潘公弼四十票、（十六）沈聯芳四十票、（王介安三十八票、（十八）王漢良三十六票、（十九）許廷佐三十六票、（二十）陸鳳竹三十五票、（二十一）嚴均安三十五票、（二十二）徐補孫三十五票、（二十三）趙南公三十四票（二十四）陳翊周三十三票、（二十五）潘序倫三十二票、（二十六）葉扶霄三十一票、（二十七）張横海三十票、 
　　同鄉團體選出之代表　（一）陳光甫二十八票、（二）曹志功二十六票（三）褚慧僧二十五票、（四）孫景西二十三票、（五）徐可亭二十三票、（六）樂振葆二十二票（七）嚴諤聲二十一票、（八）楊國樞二十一票、（九）陳文照十九票（十）吳蒼民十八票、（十一）胡熙生十七票（十二）沈伯逵十七票、（十三）涂仲宣十六票、（十四）林炎夫十六票、（十五）顧竹軒十六票（十六）胡祥鈞十五票、（十七）朱培元十四票、（十八）陳耕莘十四票（十九）劉萬靑 
十四票（二十）袁近初十四票、（二十一）曹讓之十四票、（二十二）俞希稷十三票、（二十三）成夑春十三票、（二十四）李伯涵十三票、（二十五）江一南十三票（二十六）徐雲安十三票、（二十七）烏崖琴十三票 
[長江華輪轉機]  
　　長江華輪、自去歲夏季至今、停行時多、開航日少、營業上之直接間接、損失當在二百萬元以上、迨至近日、始由各輪公司與交通處往返磋商、而停業各輪、乃得陸續放回、乃另派海輪一部往代替、揚子江中國航業、始有恢復之望此事關係我國長江航務絶續轉機、不得不詳加調查、分記如次 
　　復業輪船日多　招商之三大江輪放回後、江案輪昨亦抵滬、江靖輪亦將回申、從本星期起一四三六各班、已可照常開行、唯快利·江大·江天·三船·一時尚難復航、然已有七輪可開、自去年四月至今、已可爲復航船最多之一時期、肇興公司之肇興·裕興·二輪·與寧紹公司甬興·寧紹·等輪、兹亦完全開班、三北公司先開新寧興·鳴鹤·二輪·長興修竣、亦可就航、每一星期中、已有華江輪六輪至七船行駛、 
　　峨嵋行駛川河　此次上游發生外輪罷業風潮、爲中國船競爭營業之最好機會、三北公司、已將長沙班鴻元·鴻亨·二船、改行宜漢、而招商局之峨嵋輪在滬修理者、據江南廠報告已竣工、即日先行試車、准定下星期、先往漢口、行駛宜昌班、如英日輪之領江二潮不决、便令該輪通行川河、以維航權、 
　　訂定運蛋合同　長江之鷄蛋出口、數額極巨、每年轉裝到歐美日各國者、價値在千萬元以上、向來大部分由太古日淸怡和等輪承裝、僅大通安慶兩埠、每年之運蛋水脚、有十三萬兩之譜、今年華航商、擬收回該貨之運輸權、遂由招商局之營業科長李雲良、親往大通等埠、與蛋商磋商結果、以後之長江蛋裝申、准由招商、三北、兩局輪專運、每件水脚爲九角一分、聞已訂定合同矣、 
　　攬運洋商貨品　長江英日各輪、咸有格本國洋貨轉口、故營業上常較華輪爲優、現在招商三北等、因江輪不久將全部復業、此後若全恃本街貨、則營業有限、非轉運洋貨不能發展、故今次招商局之李雲良赴長江各埠、即爲與漢宜各洋商、接洽洋貨到滬之轉口營業、刻下正在漢口進行中、今後揚子江内之中外商輪、將起激烈之競爭矣、 
　　變更保險辦法　長江華輪、尚有軍用情事、本埠保險公會、特議定新辦法兩條、通知各輪局、（一）船舶由政府征調或租用、關於軍運時、如投保者、來信通知、除特别加費外、應知照其原來保單作爲停止效力、如征調或租用在十日以上者、得按日退還保費、如不報、即作自已放棄（一）從議决日起實行、 
[車溝橋保衛團被匪刦械]  
　　本月七日晚七時半　縣屬第二區保衛團外車溝橋分防所突來士匪二十餘人、包圍開槍團士不及抵抗卒被將該團步槍三枝·盒子槍一枝·全數刦去、公安第三分局長陳子圭聞警隨率長警十餘名馳往距車溝橋約半里之孫家塘地方、與匪接觸、雙方開火、約數分鐘、匪向東北逃去、適有關港保衛團士、亦聞槍聲趕來會合追剿匪乃渡江而去其時車溝橋保衛團某正目狼狽而來、遂與陳分局長等一同至該分防所查看、見分防所内外有鮮血兩大攤在地、據云、刦槍時、有一匪受槍傷經其餘匪衆掮云 
[閔行軍警團聯防辦事處成立]  
　　爲張堰發生鉅刦 
　　閔行兵力八百名 
　　閔行自張堰生鉅刦後、謡諑繁興該處第一區嗡所爲鎭靖民心起見、函請水上公安隊第一區、約集該鎭軍警團各機關、成立聯防辦事處、於昨日舉行第一次會議、計到水上公安隊第一區部·警備司令部偵緝處·緝私營·公安第一分局·第一區保衛團等六機關議决要案多項、至所議内容、以關防嚴密、無從探悉、惟聞該鎭來客云、該鎭現有兵力統計約八百名以上、治安方面、可保無虞云、 
[啓海兩縣籌建兩砲艦]  
　　撥歸水警剿匪 
　　吳淞口外邇來海盜、益形猖獗、崇啓通海各縣沿海各處、悉遭蹂躪、啓東海門兩縣紳商各界、鑒於水警巡船剿匪能力薄弱、特聯合籌募鉅欵、建造鐵甲大砲艦兩艘、撥歸水上省公安隊吳淞第四區管理調遣、充實兵力、冀將股匪澈底肅淸、以保閭閻而保航旅、昨日由四區駐崇第十七隊隊長龔綿欽據情呈報區長朱秉政、轉呈江蘇省民政廳核准備案矣、 
[米價逐漸回小]  
　　閘北暫停交易絶非事實 
　　南北市米船共四萬餘石 
　　戊辰社云、近兩日内米糧到貨暢旺、市價逐漸回小、一部分米船尚希冀高價以圖厚利而米行米店、見市氣緩和、來源踴躍、亦多觀望不進、加以廢歷淸明節及連日陰雨之故、因致交易呆滯、市面成擯持之狀、昨日外傳閘北米業因社會局限價之故暫停交易、絶非事實、不過少數米商希圖厚利擯持不售、以致做開不多而已、南市蘇同白粳續跌一角、洋米則漲上一角、松江薄稻前日售開之貨、尚未斛售、因買氣衰疲之故、浦面存積米船又達八十餘號、約計一萬餘石、北市有船三百餘號、計米三萬數千石、如銷胃一暢、則足資應付也、 
[兩外使定期入京併誌]  
　　芬蘭代辦　芬蘭駐滬總領事韋美基、前以領事資格、對華屢有接洽、但礙於國際禮貌、領事不能與駐在國辦理外交、進行甚爲棘手、現韋美基已奉本國政府訓令、任命爲駐華代辦、以利兩國外交進行、聞韋代辦受命後、曾赴外交部駐滬辦事處訪晤處長陳世光、面稱奉本國政府訓令、擬於十一日赴都呈遞國書、覲見蔣主席、其國書副本、均已繕具、陳處長據陳後、已電呈外部、向蔣主席請訓、訂期招待矣、 
　　德國公使　德國駐華公使卜爾熙、六日由天津南下、十日可抵滬、兹聞駐滬德領館通知外交部駐滬辦事處云、卜使訂十一日晨車入京、拜會外交部長王正廷云、 
[時人行踪錄]  
　　宋美齡、宋子文·蔣夢麟·均於昨晚夜快車由京來滬、約今晨七時許抵此、 
　　何應欽昨日傍晚六時四十分、由杭中快車來滬、晚十二時餘抵埠、 
[鈕永建有卽返京意]  
　　新任内政部長鈕永建、在滬養疴、南京方面自樊象離去職後、亟盼鈕部長返京供職、故迭派代表來滬勸駕、兹悉南京方面派來代表、昨日赴本埠某醫院訪鈕、當時鈕表示有即返京之意、並囑於未返京前、部中重要公文寄滬辦理、次要者撞由 
 
 

Page 14

 
 
寄滬請示云、 
[京滬路車務副總管易員]  
　　袁紹昌調任 
　　鄭寳照繼任 
　　京滬路車務副總管袁紹昌、自任職以來、已十有餘年、平日對於員工、感情異常融洽、當前年國民軍由浙抵、滬時袁君曾親率該路員工、星夜工作故當時運輸上頓形順利兹悉袁君、於昨日接奉鐵道部命令、調任平漢路車務處長遺缺由前任滬杭路車務稽查鄭寳照接充袁君係浙江上虞人奉令後、業已準備移交、鄭君即係工商部次長鄭洪年之公子、該路各員工聞訊後已在籌備盛大之歡送、由此可見袁君在路之輿情矣、 
[華繭運日大盛]  
　　昨據調查近日因中日匯兌市價暴騰、中國出口繭子、運入日本内地各處者非常擁擠自本年一月份起、中國繭子進口、已超過一千包以上、爲從來未有之現象、 
[華絲出口新消息]  
　　運歐水脚飛漲　自金貴潮起、各項水脚均漲、運往歐洲貨件、因用先令、亦已暗增、惟湖絲一項、裝至英法各國、因向來用銀兩爲水脚、比較他貨運費、似屬略遜、本埠英法各郵船公司、特會商改訂新水脚、將運歐絲價特别加大、每件（一百十二磅重）漲起、達一兩六錢起、至二兩五錢止、爲向所未有之事、水脚之巨、眞打破歷來運率新紀錄、自上海至法國馬賽·英國倫敦·意國日内瓦·納布爾·及蘇彝士·白絲每件、自十七兩八錢漲至十九兩四錢半、黃絲每件、自十三兩八錢漲至二十兩五分、運往里昂、白絲每件自二十兩七錢漲至二十二兩六錢、黃絲每件、自十六兩七錢漲至十八兩二錢半、裝至巴黎、白絲每件自二十七兩一錢半、漲至二十九兩六錢半、至莫斯科、白絲每件、自二十七兩六錢漲至三十兩一錢半、黃絲每件自二十三兩六錢、漲至二十五兩七錢半、其餘各埠亦皆照原額加漲十分之二有奇、已通知各客家矣、 
　　運美湖絲擁擠　自五月一日起、美國海關將增加進口稅率、電報至滬後、上海各洋商將所定購之貨、提前趕運往美、限定四月三十日前至美之各輪、須盡量運往、故自上星期起、至明日出口之傑菲遜俄國皇后號等輪止、滬上裝美之湖絲、己達四千餘包、價値在五百萬元左右、其餘則牛美皮·蛋黃·蛋白·及桐油等、亦有大批趕往 
、故本旬内運美貨之擁擠、實出例外、各輪咸滿載裝出也、 
[國貨運美之發達]  
　　三個月値一千三百十餘萬 
　　比較上年增加五千餘萬元 
　　昨據駐滬美國總領事公署發表、本年一月至三月、三個月中、上海對美貿易、（即國貨輸入美國）總數統計爲一三·一○七·四一○美金圓、上年同期統計爲一二·五五九·九六四金圓、比較增加五四七五四六金元、其中各貨出口、細數列下、動物食用品二六七·五○七、非食用品二·一五一·五八六、植物非食用品四九五·四九二、食用品一○八·七七五、織物及其原料九·八三六·九○九、木材及紙七·一七一、非金屬鑛物五二·六五三、金屬及製品一一八·○四二、化學製品一八· 
九一四、雜貨五○·一七三云、 
[財部核减華茶稅辦法]  
　　行政院之訓令 
　　上海特别市昨奉行政院第一二五一號訓令云、爲令知事、前據該市政府呈、據社會局呈稱、迭據上海茶業會館茶商公所、呈復减免茶稅辦法、擬具意見、轉呈核示等情到院、當交財政部核復去後、兹據該部復稱、查此案前奉鈞院訓令核辦、即經草擬减稅辦法三種、令行國定稅則委員會、調查核議、並先行呈報鑒核在案、兹據該會議復稱、救濟華茶以施行甲種辦法、最爲有效、惟改辦特種消費稅、應以中央統籌辦理爲前提、等語到部、復經本部詳加討論、以爲救濟華茶治標之策、固應設法减免國内厘稅、但先就吾國整個茶業通盤籌劃、規定統一稅法、庶不致枝節横生、轉碍華茶前途之發展、正核辦間、又奉國府明令、自十九年十月十日起、全國厘金一律裁撤等因、現距實行之期不遠、關於運銷國内華茶内地厘稅之應如何减免、出洋華茶之應如何奬勵、各省產茶區域特稅消費之應否舉辦、自必體卹商情、斟酌國内茶業現狀、及國際貿易之趨勢、妥訂方案、統籌辦理、惟在全國尚未實行裁厘以前、自應轉照舊章辦理、以免紛更、至原呈所陳、上海茶業會館上海茶商公所、呈復减免茶稅辦法、曁上海社會局擬具改良華茶意見、自屬不無可採、應准留備爲改訂稅則參考之用、等情前來、合行令仰該市政府、即便轉飭知照、此令、 
[公司查騐執照展期]  
　　市府令局轉飭遵照 
　　市政府昨日訓令社會公用兩局云、爲令行事、准工商部商字第九二二五號咨開、案查公司呈請騐換執照前經本部展限六個月至上年十二月九日滿期嗣更續展三個月、曾經呈奉行政院指令照准備案由部佈告、并通咨轉飭遵照辦理各在案、現在期限又經屆滿、其仍未依限呈請查騐者尚復不少、本應即行分别查明、撤銷以前註册執照惟因軍事交通影響、事實上不及騐換者勢所難免、似又未便遽予撤銷、兹特再予通融展限、至三年九月十五日爲止、以示體恤、期滿如再不依限呈請騐換、即實行公告其所領執照爲無效業經本部呈奉行政院指令准予備案、除公布并分别咨令外、相應咨請貴市政府查照、轉飭遵照、再呈請騐換執照之公司應具報公司章程最近股東名簿董事監察人姓名住址表呈候查核、并請轉飭知照等因准此查公司騐換執照續行展期三個月前准工商部通咨、曾經轉令知照在案、准咨前因、除分令外、合行令仰該局知照並轉飭遵照、此令、 
[改良工業物品之助力]  
　　工業物品試騐所之通告 
　　中華國貨維持會、昨通函國貨工廠全體會員云、逕啟者、頃准上海特别市社會局工業物品試騐所函開、竊我國工商業之不振、其原因雖甚複雜要亦國人未盡明瞭科學之功用、墨守陳法、出品不良、難與船來品競爭、有以致之、關於歐美各國之提倡工商業科學化兹姑不論、即東鄰日本、近二十年來、工商業之突飛猛進、克臻强盛無非效法歐美之功、現該國設有工業研究及試騐機關、不下數十所、解疑析難模仿改進、一方固由政府之誘掖、若無廠商知所利用、殊難得有今日良好之結果、返觀我國、雖擁有豐富之天產、而因缺乏優良技術、並受經濟壓迫、已設各廠日有倒閉、新創事業則寥若晨星、言之殊堪痛心、上海市政府有鑒於此於十七年施政大綱中、設立工業試騐所、旨在恊助市内工商業之改進、凡市内各廠商、有以技術問題委托研究或試騐者、敝所極願效勞本擬免費然爲避免無意識之委托起見酌收極微之手續費以示限制至於各廠委托研究改良出品或原料問題、事前並可不收費用至研究時所需之原料物品、得由委托者供給或由敝所出資收買、俱無不可、但須預訂合約、俟研究成功而辦有成效後、由委托一次或常年津貼若干、爲敝所補充經費、俾敝所範圍逐步擴充而效用得以普遍、此非僅雙方之利益已也、再敝所欲洞悉各業情形、定每星期函約三四廠商至所面談、藉悉各該業技術上之困難、以便指導、或研究改良、乃廠商方面、仍有少數不明瞭敝年之旨意、漠然視之、不派代表、亦不答復、殊深遺憾、素仰貴會爲商界樞紐、盡籌擘畫國貨前途百端利賴、故煩貴會將敝所爲市區工商業謀改進發展之意旨、廣爲宣傳、俾各廠商得以瞭解、而羣起利用之、尚祈分别轉達、並盼時錫嘉言爲幸等因、據此、竊思科學萬能、不難試騐、物品進步、端在研求、富强之原、莫不由此、今市立工業物品試騐所發大願、力爲我國貨工商業服務、赤誠毅力、實深欽仰、况我國貨廠商、每以絀於資財、無從研究以改良出品、擴充銷售、引爲憾事、今則有專門人才、願代盡力、正我國貨界求之不得者、幸何如之、敝會深望我廠商時與該所發生密切之關係、專誠委托研究改良、則不特本廠獲益無窮、亦我國貨界之榮光也、專此佈達、即希查照採納爲荷、 
[僑信减郵後之餘波]  
　　全國商聯會昨電交通部云、南京交通部鈞鑒、庚日准新嘉坡僑民大會虞電開、上海全國商會聯合會、並轉華僑聯合會公鑒、民信加費、貴會力爭、全僑感激、星洲總包辦法、悉照舊章、准民局自包封寄郵票總貼包外、封數馮簿查對、漏郵則照懲罰、實爲便民、今交部冬電准减五分、汕厦紹局着令每封先貼而後包裝、又欲改爲特種郵政代辦名稱、經電交部懇飭照舊辦理、勿屬苛例苦民、貴會愛護僑衆、乞援賜敎、新加坡僑民大會林金殿虞等由、查舊章自包封寄、郵票總貼包外、封數憑簿查對漏郵照罰等辦法、誠爲便民、現英照舊辦法、而汕厦兩郵則變舊章、令每封先貼、然後包裝、殊屬費時不便、應懇迅電汕厦兩局、悉照舊章、致民局改爲特種郵寄代辦、南洋各處旣未有如此辦法、亦不聞違背聯郵公約之嫌、我國似無須多此一舉、或俟南洋各處施行後、再爲仿辦、統請迅准、並盼電復、全國商會聯合會華僑聯合會等叩齊印、又全國商聯會華僑聯合會、爲僑信增郵案、向政府力爭、僑聯會昨天又接旅港潮州八邑商會、曁潮州旅京學會函電、報告該會等聯合當地各團體援助該案進行紛電政府力爭、請照舊辦理等由、僑聯會即日函復道謝、並詳述本案經過、曁近日情形 
[地方法院院長問題]  
　　過守一庭長代拆代行 
　　上海地方法院長楊肇損、調任上海特區地方法院院長後、遺缺已由司法部委該法院首席檢察官沈秉廉升任、另委劉懋初任首席檢察官等情、迭誌報端、兹悉司法部委沈秉廉任地方法院院長部令、業已發表、惟沈本人尚未奉到委任狀、故一時未能就職、至地方法院院長職務、暫由該法院過守一庭長代拆代行、 
[捷克贈中山陵園樹木]  
　　外交部駐滬辦事處昨准捷克斯拉夫代辦倪慈都函云、以頃奉本國政府電令敝國政府、贈送中山陵園樹木四種、每種四枝、交由Ｓ·Ｓ·Ｇerllleneger郵船運華、約於本月十日到滬、兹特附奉提單一紙、即希察收爲荷、陳處長准函後即經電請外交部、核示祗遵云、 
[建設局限繳治河費]  
　　上海縣建設局、前據立興滬張閔南平滬等四輪局經理喬世德·朱季安·張豐受、先後呈稱、商業困難、請求免征治河經費、以恤商艱等情、當經吳局長據情、轉呈廳縣核示、兹縣政府接奉江蘇建設廳指令、略謂、仰仍依照規則、嚴令各輪商、尅日征收、毌再任其藉詞延宕等因、當即轉令縣建設局遵辦理、昨經吳局長分令各輪局、將十九年一月起至三月止、應征治河經費、限文到五日内、呈繳到局、毌再延宕、致干未便云、 
[七工會爲外兵行兇案宣言]  
　　上海特别市報界工會·商務印書館工會·郵務工會·商務印書館總務處職工會·英美烟廠工會·招商局五碼頭職工會·商務印書館編譯所職工會、爲聲援商務職工抗爭法水兵行兇案宣言云、四月二日、報載商務發行所職工會、爲法水兵肆意行兇、殘害同胞、告各界書、雒誦之餘、不勝激昂、我同胞之蒙垢受辱、呻吟慘死於帝國主義鐵蹄下者、無時或已、近更變本加厲、無故殺害、竟連至三人之多、眞個行路俱難、彼輩恣意横行、蓋無非藉租界爲護符、治外法權爲保障、故租界一日不收回、治外法權一日不廢除、欲冀慘案之倖免者、猶緣木求魚、焉可得乎、商務發行所職工會、爲維護國家主權、保障同胞人權、已揚出治本治標兩項主張、民族存亡、在此一舉、甚望各界民衆、一致奮起、據理抗爭、敝會等誓爲後盾、赴湯蹈火、在所不辭、謹此宣言、 
[英兵汽車撞斃華人之交涉]  
　　律帥王吉士因乃父春和於上月二十九日 
、在公共租界赫德路馬路邊行走、被英兵所駕汽車、撞傷斃命一案、業已具呈外交部駐滬辦事處、請求向英國駐滬總領事嚴重交涉、務達懲兇償恤及保證以後不再有同樣事件發生等等、以重國權云、陳處長據呈後、以此案屬於地方外交事件、須移送市政府辦理云、 
[藥工後援會工作槪况]  
　　各工會援助藥業職工後援會、自開始工作以來各工會前去接洽援助事宜及派員慰問藥業職工者、異常踴躍、職工方面、自怠工迄今、將近匝月、雖饑寒交迫、而慷憤激昂之態度不少减却、大有不達目的、誓不復工、後援會派出之募捐隊、除分頭赴閘北南市浦東等處向各工會勸募外、並會同宣傳科·交際科·出發向各工會演講藥業勞資交涉經過情形、莫不罄囊相助、於此可見後援會工作努力之一斑也、 
[五卅家屬會昨開常會]  
　　上海五卅慘案被難烈士家屬會、自向工部局領到撫恤金後、除於當日分發第一批登記之家屬及受傷同志、應得恤金外、又於三月十二日、分發第二批登記、經調查確實之家屬、及受傷同志、應得恤金、該會昨因尚有家屬及受傷者二十餘人、未向該會登記、或因住址不明、或因遷居他埠、致無從通知、特召集全體已領恤金之家屬、開會討論辦法、到者二十餘人、公推胡長生主席、陳甫才司儀、潘乾初紀錄、行禮加儀、（一）報告事項、（甲）首由主席報告開會宗旨、（乙）由陳甫才報告該會組織經過及兩次發恤情形、（丙）主席報告、尚有未來登記之家屬、略謂、本會依限於六月三十日結束、現屆該時、爲日無多、但查尚有未向本會登記之家屬尹景伊·陳興發·陳虞欽·徐落逢等四家屬、受傷者沈阿祺·徐瑞鹤·魏春廷·陳韻秋·陳金發·蔡洪春·王友益·俞茂懷·王如平·劉紹先·余冠珠·馬米均·周仁蓮·梅和尚·李義訓·陳寳騘·梅鍾麟等十七人、或因住址不明、或因已遷居他埠致本會無從通知、而該家屬等亦不知本會情形、應如何辦理、故今天召集貴家屬貴同志到會討論辦法云云、（二）討論事項（甲）關於未登記之家屬等辦法、（議决）即日登申新各報廣告召集速來登記領恤但對於來會登記者、不論家屬或受傷同志、須呈繳當時被難一切憑證、以便本會核對審查、如無憑證、槪不通融、（乙）將來登記家屬尹景伊等二十一人姓名在報告宣佈、（議决）通過（丙）限到倘仍不來會登記如何辦理、（議决）逾限不來、應得恤金、移交五卅公墓董事會保管、作爲公墓基金（丁）限滿、應否展期或延長、（議决）儘六月卅日爲限、不再展期延長、屆期不來登記、認爲自行放棄權利、（三）臨時動議、（甲）主席提議據李鈺書來會代表小沙渡方面槍傷棍傷胡培亮王小龍周阿大王富董阿四潘小雲子許阿炳等七人、聲請登記、經本會細加調查、血案錄旣無胡無七人姓名、而董事會又無胡等當時被難之報告書及確證應如何辦理、（議决）不退、（乙）主席提議、本會組織以來、業已四年有餘、兹雖將撫恤部份交涉解决、賠償部份、由政府繼續交涉靜候解决、本會擬留紀念、以誌不朽·故擬發刊本會紀念刊、請公决案、（議决）准出本會紀念刊、將本會自成立以來經過情形、登載紀念刊上、即各被難家屬各受傷同志之肖影、亦須附刊在紀念刊 
上、仍推胡陳兩代表主持辦理、議畢散會、已萬家燈火矣、 
[寳山籌籌救濟院]  
　　寳山縣長吳葭、爲籌設救濟院事宜、於昨日下午一時、召集全縣各公團·各區長、在縣府議事廳開會、討論進行辦法、會議法果、（一）推定王詠仁張玉墀陶雲明朱劍山王奏雲孫啟賢王慶濤等十五人、爲籌備委員、（二）公推吳縣長爲當然委員、（三）推舉孫啟賢陶雲明王奏雲朱劍山王詠仁五人爲常務委員、（四）常務委員擬具簡章、於下次開會時提出修正施行、（五）即日起、着手籌備、積極進行、（六）先辦施醫孤兒兩項、議畢、散會、 
[江蘇臨時義振會記]  
　　第十六次委員會議 
　　昨日下午四時、江蘇臨時義振會在六馬路仁濟堂、聞第十六次委員會議、主席王一亭報告事項、（一）本週計匯出六合振欵一萬元、指助興化粥廠欵一千八百元、（二）財政廳撥發淮安春振一萬元、已於歌日領到（三）朱主任電、興化春振十日後開查（四）田魯璵先生電、災民急迫、請催劉主任速往勘查、（五）本週收受振欵數目、討論事項、（一）喬主任函稱、六合振務計查四十六堡、預計振欵、至少三萬五千元、方敷救濟、現除指振二萬、南京與本地募七千、仍短七千、務請大會照撥案、（公决）如數籌撥、（三）沭陽董縣長代電、該縣高流鎭災情、前蒙撥欵施振、現匪氛平靖、流亡回歸請賜撥籽種春振、以資救濟案、（公决）據情轉陳農礦廳核辦、（三）龍潭帶子洲張天輯等、函陳該地方災刦連年、哀鴻遍地、公請垂救案、（公决）原案保留、議畢散會、 
[濟生會所得寳應災振報告]  
　　中國濟生會據江蘇寳應辦振主任劉樹倫魚電稱、查寳應連年迭遭蝗旱、惟上年受災更重、全境内計四十餘莊、已擇災情最重之東南東北兩鄉、前往查勘、共十六大莊、每莊附屬大小村落、約計七十餘村、此爲最重之災區、災民皆以野草樹皮充飢、甚有忍飢絶食者、實有不堪目覩之慘狀、冬逃春歸、耕種者無糧可食、無種可種、無力耕作、慘苦尤甚、我主席曁諸公仁慈爲懷、抱救人救澈之旨、樹倫謹遵嚴查重放剔除災輕之户、惟重災太多、實有剔不勝剔之情、今年春振、災廣欵微、無濟於事、惟有懇請加欵、以期仁惠均沾、而免向隅云云、該會前由滋康莊匯去振欵二萬元、尚有振麵四千包、待輪裝運往振矣、 
[中華慈幼恊濟會執委會記]  
　　中華慈幼協濟會於四月五日開執行委員會、由孔庸之部長主度出席有高鳳池·胡詒榖·傅步蘭夫婦·李元信·陳鷄琴·等如儀開會後、由該會總幹事報告過去工作情形甚詳簡括如下、（甲）關於敎養無告兒童者（一）如寄養三百各災區兒童於山東·河南·上海·杭州·等處皆不但有衣食之供給、且有敎育習藝之施授（二）設立兒童收容所於上海虬江路、至少可收容兒童六十名、給以衣食·醫藥·敎育等、（乙）關於兒童衛生者、如在虬江路所設之兒童保健所、得牛惠生·富文壽·楊素貞·三醫師之服務、成續極佳、（丙）關於 
受虐之兒童保障者、如敦請胡詒榖庭長·王耀堂·黃宗勳·姚永勵·三律師、組就法律委員會已於日前通過首讀之兒童法院草章、待該會執行委員會二讀通過後、即呈國府立法院、請求核准、是日該執行委員會除討論各項要務外、並通過增設楊樹浦區兒童保健所、以福就地無醫之街童工兒云、 
[公安局注意過境難民]  
　　上海特别市公安局、昨日通令所屬各區所文云、查本市交通便利、以上年過境難民而論、爲數竟有六千餘人之多、現値農忙、回籍耕種者、當亦不在少數、深虞不逞之徒、假托難民名義、溷跡其間、希圖擾亂地方、自非隨時嚴密防範、不足以弭隠患、除分令外、合行令仰各該區所長遵照、飭屬隨時注意、遇有難民過境時、除照料彈壓外、並應認眞監視、如有形跡可疑之人、着即立時具報、以憑核辦、切切、此令、 
　　尚有本埠新聞轉入後頁 
 
 

Page 15

 
 
本埠新聞二 
[招商局糾紛何日了]  
　　李孤帆又控李國杰 
　　提出控告理由四點 
　　近來招商局之訟案層見迭出、先有該局總辦趙鐵橋與該局董事長兼積餘公司經理李國杰之刑事互控、繼有趙總辦委任積餘公司經理符矩存控李國杰抗不交卸經理職務之案、兹又發生該局股東李孤帆控李國杰及歐湯榮之違法開會之事、昨日午後、已由特區地方法院程尚靑推事開庭審理首由原告陳述理由（一）本年二月廿二三日開會、到會股東未滿半數以上、查公司共有股東四萬餘股、是日到者僅一萬五千股（二）關於限制股權定違背公司法（三）積餘公司乃招商局之機關、積餘股東會、應由招商局召集、今以積餘公司召集係屬違法（四）積餘公司登記註册爲不合法、根據以上理由、故特起訴云云、旋由李之律師加以補充、略謂、招商局與積餘公司唇齒相依、招商局之財產、皆係積餘公司管理、若兩相分立、則局方賴以借債之抵押品、均皆烏有云云、被告兩人、無一到案、由其代理律師答辯、原告所述之四點理由如下、（一）開會人數、雖未足法定人數、然議决各項、悉合公司條例之規定、作爲假决議、俟第二次開會時通過、始作爲决議、惟因發生訟案、故迄未曾開會、（二）關於制股權之規定、係依照公司條例、（二）積餘公司、已於十八年二月呈請工商部註册、業奉核准給照、自可與招商局脫離、（四）登記當然合法、至原告律師云招商局須依賴公司云云、亦屬不確、招商局資本八百萬元、負債額雖有一千四百萬元、但其財產、尚値四千萬、何致於破產云云、程推事以此案究由行政機關解决、抑由司法衙門辦理、不無問題、應候考慮核辦、遂諭改期再核、 
[名騎師遠在英倫委託律師離婚]  
　　律師說請離極堅决 
　　不達目的誓不返國 
　　方女士昨亦未到庭 
　　官勸雙方進行和解 
　　鉅商方椒伯之妹方文仙女士、嫁名騎師胡會林爲妻、已十六載、胡自戀幻術家郎德山之長女蜜娜後、遂不顧兒女、抛棄糟糠、近且延律師對髮妻提起離異之訴、已誌前報、此案業於昨日午後二時半、由特區地方法院程尚豐推事開庭傳審、原被兩造、均未親自投案、各延律師代理、首由原告律師稱、胡會林現在英國倫敦、故未能到案、彼與方女士結婚已十餘年、雖生有子女七人、但感情素不融洽、同居時常相爭執胡擅騎術、所得奬品頗多、此種奬品、係胡之名譽換得、非金錢能致、乃其妻竟將該項奬品出賣、胡最爲痛心、故此次要求離婚、極其堅决、胡嘗云倘不能達離異之目的、誓不返國云云、被告之律師亦稱、被告方文仙、知其夫名胡會林、現在美國、乃今閱訴狀、則書胡惠林、而原告律師且云現在英倫、是此人是否爲被告之夫、尚是問題、旣在英倫、又何以訴狀内之十字、爲原告自簽、殊難索解、原告之律師即答稱、原告之名、係英文名稱、會與惠係譯錯、至訴狀内之十字、乃敝律師所代簽雙方律師辯論之下、程推事諭知原被兩造律師出外知照當事人和解、以免涉訟、該律師等遂唯唯而退、 
[未婚妻慘死]  
　　案情頗爲離奇 
　　死者額際中彈 
　　云係擦槍玩弄 
　　法院今日檢騐 
　　住城内石皮弄德蘭室坊二十二號之蘇人張天興、聘妻王小妹、成婚有日矣、詎昨晨變出意外、未婚妻竟作枉死鬼、亦人生痛事也、但以事屬非常、聚訟紛紜、法院定於今晨檢騐、究竟如何、當可大白、此事發生於昨日午前、據該管二區一所公案局聞訊後、由所長巡官等前往調查、得悉張天興於昨日上午十一時半左右、在二樓亭子間内揩擦其所佩之手槍、面對窗户、背向屋門、張自謂揩擦完畢後、恐槍夾子彈、臨用誤事、乃將彈夾揷入試拉之、孰知其未婚妻王小妹突來身旁拉着、誤觸槍機、子彈飛出、正中伊額、當時倒地、未及醫治而死、警局調查、夾内尚餘子彈六粒、槍則爲勃朗林式、上有滬術一四七九等字樣、死者現年二十四歲、係南翔人王品香之妹、訂婚後感情尚佳、前日來滬、即住於張天興家、乾宅擇吉本月二十四日完姻、死者中彈後、僵臥地上、狀極可慘子彈自眉際射入、現留頭中、腦後窿起一塊、據張稱出事時、伊弟錦富、在室中寫字、出事之屋之佈置、大略如下、窗右置一桌、左爲床舖、進出之門、在床舖之對面、張之兄開設張合興油漆作、其住屋之樓下、租設成衣店、據云死者王小妹、於出事前從樓下看嫁時衣而來也、傷哉、 
[駱慧珠隨情人於地下]  
　　醫藥罔效病終不救 
　　可憐老母聞訊噴血 
　　粤妓駱慧珠、與同鄉狎客郭金華、情深似海、嫁娶互盟、不意郭阮囊羞澀、量珠無資、而又不願生離、遂於上月二十四日、同赴南京路東亞旅社四百七十二號房間各飲酖毒、以期同歸於盡、郭服毒較多、當時殞命、駱則猶可救藥、舁往廣仁醫院治療此事經報章騰載後、頗資一般談助、且引起種種猜測、以爲駱妓將來假使治愈、是否能跳出惡劣環境、不再身入平康、庶足以慰郭郎於泉壞、倘仍爲路柳墻花、任人攀折、則郭之犧牲、殊覺不値、今者駱妓亦已香消玉殞、不特此種論調可以消滅、而駱妓之殉情、當係出於至性、緣該妓自入醫院之後、以情人旣爲彼而死、則伊何可獨生、遂亦抱决死之心、加以醫藥罔效、病狀日增、延至前日午後四時、果即一瞑不視、該醫院乃通知老閘捕房、派探馳往、將遺骸車入斐倫路騐尸所、並即轉赴北四川路仁智里二○九號粤妓院内知照死者之母、着於翌日往騐尸所、以便領尸、駱母聞耗、痛失掌珠、先之以號泣、繼竟鮮血直噴、致昨午特區地方法院檢察官敦煒蒞所檢騐時、尸母竟不能到案、由尸叔駱鳳生代表投案、訴明原委、請求准渠代爲具結領尸棺殮、郭檢察官以騐得駱慧珠委係生前服來沙爾毒藥水斃命、諭着駱鳳生領尸棺葬、於是此對一苦命鴛鴦之情死慘劇、遂告閉幕、 
[中醫劉泗橋被汽車撞傷慘死]  
　　中醫劉泗橋、其診所設於九江路平樂里九十七號、近著有關於醫學之書藉、交林肯路華豐印刷所承印、昨晨劉往該所催促從速付梓、俾早殺靑問世、嗣雇乘人力車返診所、經過大西路、突被汽車夫潘世璩所駕汽車撞倒受傷、立時斃命、附近巡捕聞警、將屍舁入斐倫路騐屍所、昨晨特區地方法院委郭檢察官蒞所、騐明屍體、升座公位、屍妻李采雲投案聲明、當訴諸法律爲潜伸雪、郭檢察官繼向該汽車夫潘世璩略訊一過、諭潘交一千元保、候屍屬起訴、 
[司令部昨日槍决三綁匪]  
　　葉阿侯...陳紹華...楊仲文 
　　綁架浦東楊思橋地方陳天錫案内之綁匪葉阿侯等、業經淞滬警備司令部訊實後、發交上海市公安局、於昨日上午十一時許、由袁局長撥派員警等、將該匪等綁赴南碼頭外灘刑塲、執行槍决、兹將司令部發出之第四十九號布告錄下、爲佈告事、案據市公安局呈解綁匪葉阿侯等一案到部、業經訊結、除周連寳·陳毛頭·龔德餘·依法判處無期徒刑·湯葉氏判處有期徒刑十二年、發獄報行·在案外、該葉阿侯·陳紹榮·楊仲文·綁架勒贖之所爲、依照懲治綁匪條例第一條第二條之規定、各判處死刑、除提該犯葉阿侯·陳紹榮·楊仲文等三名、騐明正身、發交市公安局、綁赴刑塲、執行槍决、以昭炯戒外、合行佈告、俾衆週知、此佈、計開槍决人犯、葉阿侯三十二歲上海縣人、陳紹榮二十一歲湖北人、楊仲文二十四歲湖北人、中華民國十九年四月八日、兼司令熊式輝 
[懋業銀行售址後所聞]  
　　尚不能攤還普通債權人 
　　大晚報云　南京路中華懋業銀行行址實以五十七萬七千五百兩售與普益地產公司、前傳六十萬兩者、誤也、惟此欵不能攤還普通債權人、因此項地產及北平天津等處行址、早已抵押於上海華商銀行團、故該團獲有優先權、至普益公司購進此產後、擬供自用、將與普益銀公司一同遷入云、 
[本市汽車道路長度統計]  
　　本市自市工務局成立以來、對於道路工程、積極計劃興築、兹據調查所得、除特别區外、本市合於汽車行駛之道路、計長二十二萬四千公尺、正在建築中者、計長一萬三千二百八十公尺、籌畫建築而尚未動工者、約長三萬二千七百五十公尺 
[市公用局處罰鑿井公司違章營業]  
　　本市極司非而路天合鑿井公司、未向市公用局登記、縣牌營業、該局稽查員多次口頭囑遵章辦理、該公司置若罔聞、四月四日、該員再往查、察見其旣不登記、亦不撤牌停業、當將該公司女主殷李氏及陳見元二人、帶至公安局六區警署拘押、該局以其無照擅在市區營業、違犯本市給水規則之規定、即函請公安局、照章處罰、如公司認罰後、仍願在市區内營業、則并飭繳保證金、至公用局補行登記後、再予發還云、 
[市工務局最近規劃之路線]  
　　市工務局、爲事實上之需要、特規劃自法華區由新閘路接通公共租界越築之極司非而路一段、擬寬度爲十八公尺三、又由新閘路接通康腦脫路一段、擬定寬度爲十五公尺三、及法華鎭沿河一段、擬定寬度爲十公尺、聞以上路線、均經市政會議通過、並由市府照准矣、 
[工程學會爲黃伯樵等祖餞]  
　　中國工程學會、於本月七日下午七時、公餞出席柏林第二屆世界動力會議代表黃伯樵·王繩善·吳健（吳君尚在漢口）·三君、來賓到有中國科學社會長竺可楨·中國建設協會副總幹事陳國鈞·中華學藝社代表楊俊生·及自動參加動力會議之李彥士君、會員到有徐佩璜·郭承恩·沈怡·薛次莘·李鏗·王百雷·李俶·楊錫鏐·黃炳奎·王興新·朱樹怡·譚伯羽·等六十餘人、由胡庶華主席、餐次、胡會長起立致詞、略謂、此次第二屆世界動力會議、以中國之大而出席者不過三四人、較之他國、誠有遜色、然一九二四年在倫敦舉行第一屆動力會議、我國無人參加、今次量雖不多、而質則極佳、德國自歐戰以 
 
 

Page 16

 
 
後、恢復種　、而工業進步尤危　、且政治方面已無帝國主義的色彩、工業人才、尤　　我國聯絡、有此種種便利、定知各代表會後歸來、必有大貢獻於祖國、繼由竺可楨·陳國鈞·楊俊生·等致歡送詞、語多鼓勵、上海分會副會長薛次莘及會員郭承恩·譚伯羽·等亦有演說、黃君伯樵·李君嘉士·先後致詞答謝、黃君並謂、此次我國出席人數旣少、經費又不充足、而動力方面之貢獻、一無所有、深以行色不壯爲憾、胡君復言歐美物質文明、在吉姆瓦特未完成蒸汽機關以前、與我國不相上下、距今不過一百七十餘年、倘吾輩發奮爲雄、安知百年以後、不頡頏歐美、所請黃君勿自餒、與舉杯以祝其前途順利、至十時盡歡而散、 
[美輪撞沉石子船案]  
　　拒絶賠償 
　　美商福來洋行之貨輪伏倫天號、日前自美運貨來滬、船至浦江、行到同興紗廠之前、適有運載石子船金家貞號、在該處不及避讓、致遭撞擊、金家貞船被撞截爲兩斷、幸未傷人、嗣後由船主訴與石子公會、寗波同鄉會等、向該行交涉索賠、福來洋行、即請公正人美敦等、到失事處調查、現聞被撞船身、一截被竊、一截尚在江面、調查結果、謂美輪係按路線而行、並未錯誤、殊難負賠償之責、又取具該處某軍艦長爲證人、昨日已將此意、復函寗波同鄉會等、表示拒絶賠償矣、 
[本夫再度逼妻賣淫]  
　　並控人拐匿其妻 
　　靖江人王大根、年三十九歲、其妻陸氏、年三十一號、已生子女各一、子名和尚、現年十二歲、女名小丫頭、年十歲、王夫婦間、情感尚稱不惡、因王在原籍地方設一浴堂、營業亦佳惟其性素懶惰、不理業務、致不數年、浴堂即已收歇、繼即挈眷來滬欲謀枝棲乃已數月竟無一就、不得已寄宿於法租界某小客棧内、每晚迫其妻爲妓、並出外拉客、氏因生計關係、不得不從、所得夜度資除開支外、餘均供王化用、會有江北船户張莊生者、年逾知命、尚涉足花叢、去年冬季、得與氏相識、會晤之下、詢知氏之身世後、頗爲憐惜、遂與王熟商、願爲氏及子女等擔負日用開支、令王另覔正業、王亦允諾、故張即賃屋於南市新街星聚里第十七號門牌内、與氏等同居、儼如夫婦、迄今已逾六載、王除竟日至張處食餐後、更欲借錢揮霍、張亦受累非細、近來王因所給之錢、較前爲少、故决計令氏仍往北市賣娼、昨日下午四時許、奔至張處、强令氏隨之而行、氏因不願再操舊業、抵死堅拒、王即投該管一區一分所控稱、張誘匿妻子、請爲究追、所長准即派警劉連潤等前往該屋、時張已他出、僅將氏帶回預審時、氏供我因何甘與年過半百之老者同居、而不願隨年輕之本夫者之意思、皆爲自身並兒女生活計、不得已而出此、今丈夫欲我隨伊、但其一人尚難顧生活、安能養及妻子、若迫我再賣娼、則實非所願、尚求明鑒云云、所長以其所控情節支離、飭即備文移送上海地方法院訊究、 
[控藏匿女兒案中女亦請脫離母女關係]  
　　已嫁何月祺爲室 
　　不願再隨母歸去 
　　楊山南被蘇州婦人吳何氏控告藏匿其女等情、昨日午後、由特區地方法院周推事開庭集訊、據原告訴稱、伊女翠寳、現年二十歲、五年之前、被丈夫押於被告所開之書寓妓院爲婢、其時伊在北平、嗣得悉女已被誘爲妓、且育兩孩、迨來滬後、向被告交涉、要求領回、被告則將翠寳藏匿、是以控告請判令交還女兒外、並給洋四千元、作爲女兒所生兩子之撫育費云云、據被告供、翠寳係押於我處妓、至其與狎客生子、係彼自爲、厥後翠寳延律師與我脫離關係、隨律師自去、踪跡我亦不知云云、而吳翠寳亦延律師參加、請求准其與吳何氏脫離母女關係、並據翠寳到案訴稱、儂之身入平康、係被母抵押、及後留髠生子、皆係儂自願、非被告威迫、現已嫁與何月祺爲室、不再隨母歸去云云、末由兩造律師辯護之下、周推事諭辯論終結、定期宣判、 
[瘋子殺人案昨傳訊在塲女子]  
　　瘋人張嘉珍、在小南門中華路殺死一婦一童案、昨日地方法院楊檢擦官又傳黨時險被殺死之女子何九妹至案訊據供稱、年廿一歲、住小南門、上月底下午一時、與死者吳周氏同到襪廠作工、行至中華路天福里口、亦不知瘋人從何而來、後見死者向前一衝、我回頭見兇手持刀、已向吳周氏頭頸一刀、驚問何爲、乃兇手即將我拉住我掙脫逃歸以後不知如何、但我等與兇手素不相識、我至今未敢外出云云、官諭令回去候辦、 
[黃包車夫黑暗中被狙擊]  
　　三暴客突如其來 
　　車夫性命甚危殆 
　　昨晚八時三刻餘、虹口塘山路上雲里、有一前曾挽黃包車之徐小章、行經該弄、詎黑暗中竄出服藍布衫褲者三人、不明情由、出示手槍、向徐之頭部開放三槍、右腿二槍、左手一槍、血如泉湧、倒臥於地、兇手遂杳如黃鹤、調經匯山捕房一○七號西捕巡邏至該處、將傷人車送同仁醫院求治、惟徐到院時已不能開口、逾數分鐘畢命、 
[和尚不守淸規]  
　　在外過宿一夜 
　　結果禁押三天 
　　龍華寺住和尚元照、近因徒弟光文不守法規在外過宿、屢戒不悛、於前日將光文扭送該管六區三所、經劉所長略訊供稱、法名光文、山東人、年二十四歲、自幼出家、前日因有同鄉某甲來訪、偕至滬上觀劇晚上不便回來故投逆旅住宿一宵、翌日始回、並無不端行爲等語、劉所長以該僧擅自外出不聽師訓着押三天示儆、 
[四行準備庫刧案又拘獲一婦人]  
　　曾代匪轉交贓洋 
　　攔路截刧四行準備庫鉅欵之盜匪、業由捕房陸續拘獲多名、前日市公安局偵探、亦在南市靑蓮路一號屋内拘獲與該案有關之蘇州婦人趙王氏一名、旋爲老閘捕房得悉、即往該局將趙王氏提回、昨解特區地方法院請究、據包探梁成玉稱、該氏在公安局已承認代袁根發轉交贓洋與某婦云云、周庭長略訊一過、諭被告收押、改期與前獲各被告併案審理、 
[僞收據冒收火柴帳欵]  
　　一之已甚其可再乎 
　　二度冒收終被拿獲 
　　滬西曹家渡鎭中市老愼大烟紙號、開設已有多年、營業頗爲發達、經售自來火一物、向在法租界平濟利路保昌火柴公司所批購、貨價每逢節結、往來已久、詎於上月間、忽有與該火柴公司開設一處惠昌公司内之職員費繼卿、僞製該火柴公司收據一紙、並僞繕托信一封、（該信内容、略謂該火柴公司委托代收）前往愼大號内收取、該號信以爲眞、當將貨價洋一百十餘元、如數付訖、嗣後該號又向該公司購進火柴兩箱、雙方均未提及欵項、至本月五日、費繼卿又持僞收據一紙、前往該號收取一箱火柴之價洋、乃該號遂聲明係購二箱、何以祗收一箱、費即連聲恐爲會計所誤、姑待回去查明再來而去、不料天網恢恢、翌（六日）日適有該火柴公司之跑街杜少泉、持正式收據到號收取新舊各賬、該號始悟係被費冒收、當向杜氏聲明冒收情形、迨至七日下午、費仍胆敢前往該號、手持兩箱貨欵之僞收據、向索該欵、該號遂與其敷衍、一面即電話報告該火柴公司、當由該公司派員趕至、聲稱被費冒收往來各處貨洋、已經查明者、有一千餘元之多、當將費繼卿連同僞信僞收據、扭送該鎭淞滬保衛團第十三支團第四隊隊部、由部備函轉解該管六區警署、經叚區訊據費繼卿供、年二十七歲、本地人、向在惠昌公司任職、前往該號冒收貨欵不諱等語、復經惠昌公司經理投案、請求依法懲辦、遂於昨日備文移解地方法院訊究、 
[四區偵緝隊破獲盜刧殺人案]  
　　連帶破獲案件多起 
　　閘北四區公安局偵緝隊、近日破獲盜匪殺人案一件、連同破獲公共租界巡捕被殺案及盜案等、該隊爲偵查斜徐路聚豐柴炭店盜刧殺人案、於四日據眼線報告、有陳必六者、平素爲匪與此案有關、匿居靜安寺路西馬路謝家弄七一九號、當由四區公安局公巡官偵緝隊領班劉少達·探員石雲嶺·等會同捕房探員、按址前去、陳必六未在家中、衣床上搜出手槍三支、子彈三十粒、盒子砲一支、子彈八粒、連同陳妻曹氏一併帶所、後又據線報、此案逸匪顧才林、拐誘幼婦、匿居租界某旅館二十五號、當由夏巡官率探前往、將陳拘獲、供出與王大露陸安成·徐六·等四人行刧斜徐路柴店、王大露持槍擊斃門外男人、又迭次行刧南市時興會館·城内車洋房子弄内王姓、惟對於公共租界永安紗廠後槍殺巡捕案、謂未與聞其事、當探員等於陳必六家搜捕時、派探留守、續獲盜匪于金山·戴露宣·李德勝·等三人、供出與人合夥行刧梅園路天福里·顧家灣玻璃廠·鐵路北草栅·大統路底草棚等、現各匪已由四區公安局申解司法科核辦、 
[俄人在車站行刦被拘]  
俄人散柏登立夫兩人及在逃者一人、前曉九時、在京滬鐵路北站先爲扒竊、及爲旅客所見乃即予制止、詎竟挺而走險、實行搶奪、當由旅客呼喊路警到來、將該兩俄人拘獲、餘一人逃走、當即押解警務處、昨日轉解地方法院訊懲、 
[偵緝隊破獲盜案]  
　　虹鎭張家宅十六號張貴珍家、本月三日、突遭盜刧、來盜六人、兩匪執有手槍、刦去金戒五六枚、金表兩只、金耳環及衣服等、呼嘯而去、事後經偵緝員於前日下午在閘北之新民路旱橋口拘獲盜匪陳仰之一人、年卅二歲、淸江人、住楊樹浦路跑狗塲後平房内、前在江北當兵、 
[英人開汽車違章罰鍰]  
　　傑夫考特被判罰五磅 
　　文匯報云、上海電力公司化學助手英人傑夫考特、於三月二十九日下午醉後開駛汽車、在四川路曲拆徐行、嗣在寗波路轉角處、撞翻包車一輛、華捕令止不從、折入寗波路、復撞及一小車、進至天津附近、該華捕藉印捕之助、始將傑氏由汽車拖下、以黃包車押送總巡捕房、今晨（八日）由英領署警庭開審、經當日在塲華印捕證明一切、被告自認違章、乃由問官安德森判罰英金五磅、合上海銀幣七十三元八角、並儆戒一番、謂當日幸未闖有大禍、否則必不止罰鍰而已云、 
[催繳菸酒業夏季牌照稅]  
　　滬南烟兌同業公會、爲倒換菸酒營業牌照事、昨日通告同業云、頃准江蘇二區菸酒牌照稅稽徴所函開、本屆夏季菸酒牌照稅費按照向章徴收、於四月一日開徴、至十日止、自投南市外毛家弄本所繳納倒換牌照收據、抑或逾限、一律按級加徴督促費、用特函達、即希查照、轉知貴同業爲荷等情、據此、合行奉佈、仰各遵照、切勿自誤特此通告云云、 
[虐待瑞香案判决]  
　　母處徒刑二月緩刑 
　　女則判處徒刑二月 
　　住居馬霍路德福里三百七十一號半門牌之杭州婦人陳唐氏、與其已嫁女兒嚴陳氏共同凌虐十一歲之婢女瑞香、被新閘捕房探目梁寳生·周桂生·等、將兩婦拘解前臨時法院訊供等情、已紀前報、昨晨、由特區地方法院孫原推事開庭、繼續提審、當由見證婦人沈陳氏到案、證明被告母女平日虐待該婢之慘酷行爲、孫推事即向兩被告及瑞香訊問一過、遂由捕房律師汝葆彝開始辯論、請求嚴予懲辦、以維人道、孫推事旋宣告判决、陳唐氏共同傷害一罪、處徒刑二月、緩刑二年、嚴陳氏處徒刑二月、瑞香發濟良所留養、 
[拒毒會發表驚人統計]  
　　波斯烟士去年輸出一千四百餘萬兩 
　　中華國民拒　會國際科及調查科、近以波斯鴉片（俗稱紅土）輸入我國、流毒社會、爲害無窮、特聯合舉行詳細調查、據其統計、民國十七年十二月起至十八年十一月底止、波斯勃賽亞及摩罕米拉二埠、運出鴉片、運四百十一噸、計一千四百七十三萬零二百四十兩之多、按輸出國别計之、約如下表、（俄）海參崴、二千三百二箱十四百五十五萬一千六百八十兩、（英）新加坡、二千零七十九箱四百六十七萬七千一百廿兩、（中）大連、七百六十四箱一十九萬五千三百二十八兩、（葡）澳門四百箱十萬零二千一百四十兩、（日）基隆、三百五十箱八十萬九千六百兩、（德）漢堡、二百四十箱六十二萬四千八百兩、（暹）曼谷、二百箱四十四萬八千兩、（荷）巴達維亞、一百箱二十五萬八千八百兩、（美）紐約七十箱一十一萬七千一百二十兩（英）山打根、五十箱一十九萬七千一百二十兩、輸出總額達六千五百七十三箱、其中由英國輪船輸出者、達四千零六十三箱、中國輪船輪出者、達一千九百零八箱、日本船輸出者計四百十二箱、德國船輸出者、計一百九十箱、以上統計、由波斯輸出至海參崴之二千三百二十箱、實際未曾到達該埠、完全私之入我國、而大部份則私運人上海、流銷各處、此外若巴達維亞、新加坡·大連·基隆·澳門·山打根·曼谷等處輸入之波斯土、亦全屬各該地殖民政府等賣局用以毒殺我華僑者、至於紐約與漢堡斯輸人之數、乃爲製造麻醉毒品之用者、 
以上鴉片按上海烟土市價計之値洋約六千萬元之譜、我國民窮財盡、乃多此額外之負擔、以購寳戕身滅種之毒品、豈非我國之奇災乎甚望國人共起拒毒、以去此亡國滅種之毒品、幸甚幸甚云云、 
[選定平民住所地點]  
　　新上海社云、上海全市草棚數目、據十七年公安局統計、在南市者約有一萬零九百七十五户、在滬西者約二千三百三十六户、在吳淞者約有四百一十五户、惟一年以來、不免續有增加、其總數當在二萬數千户之譜、以致一遇火災、動輒焚燬數十家、呼飢號寒、情殊可慘、故建築平民住所、實爲刻不容緩之事、市政府有鑒於此、曾函邀海上各慈善團體、組織籌建平民住所委員會、成立以後、曾在閘北全家庵路、建築第一平民住所一百餘間、及大會堂一所、並勘定南市斜土路魯班路口滬杭路局空地、爲建築第二平民住所地址、業已呈報市府備案、至於市内其他各區、建築住所、應視棚户之多寡及需要、先就各區擇定適中地點、以備將來次第興築之用、但閘北區域遼闊、棚户星布、幾佔全市棚户總數二分之一、所有全家庵路一地、尚不足以應該區内西路之需要、似宜分作兩處、至滬西南市浦東吳淞四處、擬定建築住所地點各一處、以便將來籌有相當的欵時、次第興築、故關於先行各區内、建築地點之計劃、業經供建平民住所委員會第三十次常會議决、惟因籌欵維艱、致興工建築之實現、尚遥遥無期也、 
[四行準備庫發行準備報告]  
　　第十四次 
　　四行準備庫上海準備庫十九年四月五日第十四次、公告如下、鈔票流通額二千四百五十萬零七千三百十三元、準備金總額二千四百五十萬、零七千三百十三元、内計現金準備一千五百零七萬四千二百四十九元八角六分、保證準備九百四十三萬三千零六十三元一角四分、 
[日人汽車與公共汽車互撞]  
　　公共租界公共汽車公司行駛曹家渡至靶子路高郎橋止之第一百二十一號十路汽車照會第五千八百十五號、於昨日下午一時三十五分許、由曹家渡開出、行至五角場東轉灣之際、忽有日商森村汽車公司租界執照三五七五號、市府執照九二五號之汽車、對面疾駛而來、司機者偶一不愼、直衝於該公共汽車頭上、雖經煞車、而公共汽車之頭部、已被撞損、當由該處崗警瞥見、當將肇禍汽車杜菊元及公共汽車開車人一併拘回六區警譽、聽候訊究、 
[串竊黃包車之禁押]  
　　積竊江北人卞小仁子·呂盧桂·譚小福子·郭小五子·謝小四子·沈桂榮等六人、於日前在法租界先後竊取張發記·彭玉志等所開黃包車公司内黃包車數輛、將車寄在翁長根家、希圖變賣、事被法捕房包探秦友裕徐桂林等偵知、將卞等七人拘獲、吊出原贓、帶入捕房、昨解法公堂請究、先由原告等投訴被竊情形、詰之卞小仁子等、供認串竊不諱、翁長根供、卞等將車竊取後、寄在民人處、言明每輛每日洋一元是實、朱承審官判卞押西牢三個月、呂譚二人、各押二個月、郭等三人、各押六禮拜、翁罰洋五元、或改押五天以儆、 
[無故行兇罰鍰了事]  
　　住居法新租界慷悌路之楊二喜、於前日被江北人崔萬笋、糾同朱品三等到來、扭住兇毆、當由包探巡緝到來查見、將崔朱二人拘人捕房、昨解法公堂請究、原告楊二喜投稱前日被告崔萬笋舞故闖入民人家中、向詢找尋何人、置之不答、因此略起口角、不料崔去後未久、竟然邀同多人到來、不問情由、將吾扭住兇毆、幸由包探到來拘案、請求重辦、詰之崔萬笋供、民人是日至原告家找尋友人不見、詎原告不問情由、將吾猛擊一拳、因此憤恨、邀同朋友、向伊理論有之、餘供支吾、朱品三供、民人在塲勸解、不敢帮兇、朱承審官判崔罰洋十五元、如無力交洋、改押十五天、朱罰洋十元、無力改押十天以儆、 
[迷路啞女待領]  
　　市公安局昨據第一區第一所送來迷路啞女一口、當經設法詢問、僅據表現手式、係年二十四歲、家中尚有小孩、不知何故、被一老人毆打、氣憤走出、迷路等情、該啞女長方臉、髮已截去、腦後套有銅質頭箍、身穿黑布藍鈕扣背心、靑布白條子罩衫、黑布棉襖、藍條子白地襯衫、藍布罩褲、黑襪黑鞋、現將該啞女暫送新普育堂留養待領、 
[各工會消息]  
　　海員總會　昨開常會、主席趙植芝、甲、報告事項、（略）乙、討論事項、（一）福州分會呈復、奉令塡報各表、俟飭各支部塡繳彚報、請察核案、飭速塡繳、（二）嘉湖支部呈報、王士毅等任事日期、請備案案、照准、（三）秘書劉禹州提、請議定「五一」勞動紀念節辦法、通告各會部舉行、請公决案、通過、（四）組織科報告、審查上海分會呈繳登記表十三份、附具意見書、請公决案、通過、（餘略） 
　　鐵呼餐務工會　昨日舉行第十五次常會、魏福森主席、（甲）報告事項、（略）、（乙）討論事項、（一）第二支部呈、請添購衛生藥品案、議决、撥洋五十元、交主辦人呂洪雨負責購辦、（二）限止委員託故請假以利會務案、决議、委員不得已而必欲請假者、務須預先數天、呈請常委批准、方可缺席、（三）市總工會籌委會通令認捐、爲建築總理銅像之需案、决議、捐助念元、（四）秘、（五）兩路工整會令飭辦理工人識字運動方案、保留、餘案從略、 
　　滬甬輪船茶房工會　昨發出第三十一號通告云、爲通告事、案查本輪差役登記、早經辦理竣事、亟應着手整頓、以利業務、所有前在本會登記之各差役、應仰各會員、轉飭於一星期内、向本會具領差役臨時牌號、以資識别、如逾期不來領取、即作未登記輪、合行通告週知、幸勿延誤、切切此佈、 
　　書畫筆扇職工會　昨日開執常會議、主席胡壽祺、行禮如儀（甲）主席報告、（乙）討論、（一）北市會員函稱、錦雲堂號主故意展緩收市時間、且該號工友二人、係工會執委、不加阻止、請爲糾正案、决議、甲·函同業商協會轉飭糾正、乙·警告吳薛兩委員、（二）四月九日、本擬召集代表大會、奈因會員工作忙碌、應如何處理案、議决、暫緩舉行、惟有會員三份之一以上請求者、立即召集、（三）閻錫山行動錯誤、叛亂稱兵、應何表示案、議决、再發宣言、促其履行前言、立即出洋、（四）藥業資方、不履行調解决定、壓迫勞工、不知悔悟、有關民命、應如何表示案、决議、再發宣言、並呈上級嚴厲懲戒之、散會、 
　　輪船木業工會　昨開第二十五次執委會、主席葉翔臯、行禮如儀、討論事項、（一）關於二分部子弟學校遷移校址問題、俟改選後、由下屆執委會辦理、議决、通過、（二）第一屆執委會、自去年四月三十日合併成立迄今、將屆期滿、應即從速籌備改選、着各廠支部、預推代表、以便召集代表大會、依法改選第二屆執監委員、議决、通過、（三）對於市黨部及各界募捐籌鑄總理銅像事、議决、認捐五元、通過、 
　　絲廠業滬東區職工會　昨日召集幹事組長聯席會議、主席楊新民、行禮如儀、决議案如下、（一）徴收春季特捐案、决議、准於本月十五日開始徴收、通過、（二）聯合會工作緊張、亟宜會同進行案、决議、定於是期五、邀各區委舉行　　會謹通過、（三）各支部被資方扣發權利案、决議、　各支部幹事、負責來會報告、以例交涉、通過、（四）厚　支部提、去年特捐、有已繳而未送會案、决議、着該支部先行調查、以憑核辦、議畢散會、 
　　南區襪廠工會前日開第五次執行委員會、主席張學飛、行禮如儀、報告事項、（一）略、（二）張學飛提、游藝大會、已於上屆通告舉行、應决定日期案、决議、因各方尚未接洽妥當、暫爲保留、（三）華一廠資方不給發工資、迭次交涉無效、請公决案、决議、由周鳳淸顧愛寳傅祖新負職、積極交涉、（四）吳桂山不到會、證章是否要發給案、决議、用書面警告、着即來會聲明不到會原因、會證延發一星期、（五）周鳳淸提、光明襪廠因股東間發生糾紛、宣告停業、事前並未通告工友、自應向舊廠主交涉、賠償工友損失、至於新廠主允於三日内開工、應如何辦理案、議决、待三日内、新廠主是否能够開工、再行辦理、但必須着舊廠主賠償工友損失、（六）戴劍霞提、組織審查委員會、審查各項賬目案、决議、推戴劍霞·張學飛·朱毛毛·組織之、負職審查、並限二星期審查淸楚、報告執委會、臨時動議、周鳳淸提、中一廠零角發給工洋、應如何交涉案、决議、着傅祖新調查、如果屬實、當積極交涉、周鳳淸提、大中廠工友不繳會費案、决議、由周鳳淸·戴劍霞負職收取、顧愛寳提、大陸廠工友不繳月費案、决議、由周鳳淸·戴劍霞負職收取、議畢、散會、 
　　履業職工會　昨開第十五次執委會議、張耀武主席、行禮如儀、首由主席報告開會宗旨、繼由總務科組織科分别報告工作經過情形、旋即討論議案、（一）關於調查工作、應先函同業公會、請其通飭各店、不得加意阻止、現查該會迄未通飭各店、以致仍有阻撓等情、應請核議辦法案、决議、再函同業公會、通飭各店、（二）等遇條件、迄未洽商辦法、應如何着手、請核議案、决議、函同業公會、定期洽商、否則呈請社會局核辦、（三）定期召集幹事會議、分配調查工作、是否有當、請核議案、决議、分段召集、 
　　誌謝　昨承商務印書館惠贈少年雜誌第十九卷第十二號一册、謝謝、 
[天氣報告]  
　　徐家匯天文台昨日下午四時三十分氣象預報云、山東海濱天晴、揚子流域及南方海濱天陰、間有雨霧、黃海東海之上天氣惡劣、有旋風、渤海及台灣海峽内其風俱無定向、又昨日下午三時前二十四小時内本埠氣温最高六一·七、最低五五·三、去年同日最高七○·九、最低四七·三、 
[來函]  
　　逕啟者、頃閱本日貴報有德公使十日來滬之記載、内中所述、與事實略有不符、按敝國駐華公使此次由平南來、係前赴首都、接洽數件公務、故抵滬後約於十一日晨、即行晉京、並擬與德國實業考察團乘機在京會晤、用特函達、即布貴報代爲更正爲荷此致申報編輯處德總領事署啟、四月八日、 
 
 

Page 17

 
 
[全國敎育會議全部方案（二）]  
　　（六）　義務敎育經費預算 
　　公家理財應量出爲人籌措經費是財政問題、應俟敎育計劃决定後再由財政當局另訂財政計畫、兹特擬就今後二十年裏義務敎育經費支出預算如下、 
　　二十年全國實現四年義務敎育支出預算表 
　　預算 
　　事業　開辦費經常費總計 
　　第一年　國立義務敎育學院　一、○○○、○○○元　二○○、○○○元中央義務敎育試騐區　五○、○○○元　二八、○○○元　一、二七八、○○○元 
（附註）中央獲務敎育試騐區以一百敎師普及四千兒童爲標準每班開辦費五百元每生費用七元 
　　第二年　繼續第一年事業　二二八、○○○元省特市鄉村師範學院及專修科三十所　六、○○○、○○○元　三、○○○、○○○元省立義務敎育試騐區六十處　一、五○○、○○○元　八四○、○○○元　一一、五六八、○○○元 
（附註）鄉村師範學院及專修科每所開辦費二十萬經常費十萬省市義務敎育試騐區每班開辦費及每生費用與上項同 
　　第三年　繼續第一二年事業　四、○六八、○○○元縣立鄉村師範五百所　二○、○○○、○○○元　一○、○○○、○○○元縣設義務敎育試騐區一千處　七、五○○、○○○元　四、二○○、○○○元縣設私熟敎師訓練班一百班　二○○、○○○元　二○○、○○○元　四六、一六八、○○○元 
（附註）師範每所開辦費四萬經常費二萬縣義務敎育試騐區每班開辦費及每生費用與上項同 
　　私熟敎師訓練班每班開辦費及經常費各二千元 
　　第四年　繼續第一第二第三年事業　一六、四六八、○○○元照第三年增設　二七、七○○、○○○元　一四、四○○、○○○元　六○、五六八、○○○元 
　　第五年　繼續第一到第四年事業　三二、八六八、○○○元仍照第三年增設（至此師範培養機關及試騐區普及）二七、七○○、○○○元　一四、四○○、○○○元　七四、九六八、○○○元 
　　第六年　繼續第一到第五年事業的經常費　四七、二六八、○○○元養成七五、○○○敎師、增加七五、○○○班學生　三七、五○○、○○○元　一二、○○○、○○○元　一六五、七六八、○○○元 
（附註）義務敎育學生每班開辦費五○○元經常費二八○元 
　　第七年　繼續第一到第六年事業的經常費　六八、二六五、○○○元養成七五、○○○敎師、增加七五、○○○班學生　三七、○○○、○○○元　一二六、七六八、○○○元 
　　第八年　繼續第一到第七年事業的經常費　八九、二六八、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　一四七、七六八、○○○元 
　　第九年　繼續第一到第八年事業的經常費　一一○、二六八、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　一六八、七六八、○○○元 
　　第十年　繼續第一到第九年事業的經常費　一三一、二六八、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　一八九、七六八、○○○元 
　　第十一年　繼續第一到第十年事業之經常費　一五二、二六八、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　二一○、七六八、○○○元 
　　第十二年　繼續第一到第十一年事業的經常費　一七三、二六八、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　二一、○○○、○○○元　二三一、七六八、○○○元 
　　第十三年　繼續第一到第十二年事業的經常費　一九四、二六八、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　二五二、七六八、○○○元 
　　第十四年　繼續第一到第十三年事業的經常費　二一五、二六八、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　二七三、七六八、○○○元 
　　第十五年　繼續第一到第十四年事業的經常費　二三六、三六八、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　二九四、七六八、○○○元 
　　第十六年　繼續第一到第十五年事業的經常費　二五七、二六八、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　三一五、九六八、○○○元 
　　第十七年　繼續第一刻第十六年事業的經常費　二七八、二六○、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　三三六、七六八、○○○元 
　　第十八年　繼續第一到第十七年事業的經常費　二九九、二六八、○○○元養成七五、○○○敎師、增加七五、○○○班學生　三七、五○○○、○○○元　二一、○○○、○○○元　三五七、七六八、○○○元 
　　第十九年　繼續第一到第十八年事業的經常費　三二六、二六八、○○○元養成七五、○○○敎業、增加七五、○○○班學生　三七、五○○、○○○元　二一、○○○、○○○元　三七八、七六八、○○○元 
　　第二十年　繼續第一到第十九年事業的經常費　三四一、二六八、○○○元養成七五、○○○敎師、增加七五、○○○班學生　三七、五○○、○○○元　二一、○○○、○○○元　三九九、七六八、○○○元 
現在財政當局還没有把省稅及市縣地方稅完全劃分淸楚、故省與縣市分担義敎經費的辦法、不容易有精密的估計、假定第二年中央與省各半、從第三年起、義務敎育經費由中央担任百分之四十五、省担任百分之十、地方担任百分之四十五、並應竭力鼓勵私人興學、以减輕公家的担負、 
　　附註 
　　（註一）　所謂「交通在學期間」譬如放麥假、辦半日學校等、 
　　（註二）　現在國庫空虛、師資缺乏、鄉間農民又須兒童帮助工作、若要使全國學齡兒童一律入學四年、毫無間斷、事實上恐難辦到、故擬定一種變通辦法、凡應受義務敎育的兒童、得按照他們家庭狀况、捒擇下列五種入學方式之一、甲、入正式小學四年、 
　　乙、入正式小學三年、以後改入補習學校、每晚修學二小時、俟修滿二年、就可以算初小畢業、丙、入正式小學二年、以後轉入補習學校、每晚修學二小時、修滿四年、也可以算初小畢業、 
　　丁、入正式小學一年、以後入補習學校、每晚修學二小時、修滿六年、也可以算初小畢業、 
　　戊、凡入正式小學、一年以内不能毫無間斷的、可以每年入學半年、兩年之後、再入補習學校、補成初小敎育、 
　　總之正式小學一年、等於補習敎育二年、正式小學半年、等於補習敎育一年、凡不能繼續入正式小學的得入補習學校、補足他們應受的敎育、但學齡兒童至少須入正式小學一年、或繼續在校、或分爲兩個半年入學、均無不可、 
　　（註三）　這種補習學校、專爲不能入正式小學的兒童而設、所授課程的内容和初級小學相同、惟將一年的功課、分作兩年敎授、除每晚上課兩小時外、須指定功課呌學生在家裏自修、補足敎 
室作業的不足、 
　　（註四）　所謂自修制度一就是把應學的課程、呌兒童在家裏自修、由學校定期考試、如能及格可以免除兒童入學義務的一部份、 
　　（註五）　現在全國共有一九一五縣、若每縣設立城市及鄉村義務育實騐區各一處、全國就應有上述兩項實騐區各一千九百十五處、但貧瘠縣分、得聯絡二縣以上合設實騐區一二所、故本計畫中僅規定在五年裏全國設立城市及鄉村義務敎育實騐區各約一千五百盧、 
　　（註文）　前大學院曾在民國十七年製就調查表格通令各省市敎育行政機關、詳案學齡兒童人數、原限到十七年年底呈報、不過那時北伐初告成功、軍事結束未久、各省對於學齡兒童的調查有好多遷延不辦的、截到十八年九月爲止、只有南京特别市一處已經把學齡兒童確數報部、其餘各省市都没有確實報告、故全國學齡兒童人數、只能根據全國人口約數估計、在歐美各國大約每六人中有一學齡兒童、但中國兒童的「學齡年期」暫定從六歲到十二歲、期間比歐美短、並且義務敎育又暫定以「使全國學齡兒童得受初小四年的敎育」爲目標、故人數更可减少、現在暫假定每十人中有應受義務敎育的學齡兒童一人、 
　　各省市調查户口没有完成、全國人口究有多少、也没有詳確的報告、據民國四年前北京國務院統計局估計、全國人口是三七七、六七三、四二四人、民國十四年郵務管理局估計、全國人口是四三六、○九四、九五三人、民國十七年海關估計、全國人口是四四八、二三一、○○○人、再參考各種地誌、覺得上檺郵務管理局估計的數目較爲近似、 
　　若照四萬三千六百餘萬人口推算、全國學齡兒童共有四千三百六十萬餘人、除去已經人學者以外、還有三千七百十九萬餘人、没有受初等敎育的機會、若要實施義務敎育、就須使這三千七百餘萬學齡兒童入學、 
　　（註七）　照民國十三年以前統計、全國學齡兒童已入學者有六百四十餘萬人、現在入學人數或已增加、還没有詳確的統計可憑、故仍照這數扣算、 
　　（註八）　兹據調查所得、把民國十三年以前各省小學敎員每人所敎學生人數列表如下、 
　　全國小學敎員平均每名所敎學生表一覽表 
　　省别　初級小學　高級小學　初等職業學校　平均數 
　　北平舊京兆區中　二五·五○　三八·四○　八·六○　二四·二○ 
　　河北　二八·二○　二三·○○　七·三○　一九·四○ 
　　遼寗　三四·○○　二三·五○　一三·五○　二五·七○ 
　　吉林　三六·七○　二一·五○　二九·一○ 
　　黑龍江　二九·五○　一八·五○　一二·六○　二○·五○ 
　　山東　二九·二○　一九·二○　一○·五○　一九·六○ 
　　河南　二六·○○　一八·八○　九·八○　一八·一○ 
　　山西　三○·八○　一○·二○　一○·一○　一○·四○ 
　　江蘇　二四·四○　一三·六○　七·七○　一四·九○ 
　　安徽　一八·一○　一二·九○　八·六○　一三·二○ 
　　江西　二三·八○　一三·五○　六·○○　一四·一○ 
　　福建　一七·九○　八·四○　六·二○　一○·八○ 
　　浙江　二二·八○　九·九○　八·一○　一三·六○ 
　　湖北　一九·三○　一五·四○　六·一○　一三·六○ 
　　湖南　二一·八○　一四·七○　四·九○　一三·八○ 
　　陜西　二三·一○　二一·五○　七·二○　一七·二○ 
　　甘蕭　四二·○○　一六·七○　一一·九○　二三·五○ 
　　新疆　二六·七○　一六·七○　一四·五○ 
　　四川　二六·四○　一二·三○　三·五○　一四·七○ 
　　廣東　二二·八○　一三·九○　七·二○　一四·六○ 
　　廣西　二三·九○　一六·一○　二○·○○ 
　　雲南　二七·七○　二一·九○　六·二○　一八·六○ 
　　貴州　一八·二○　一二·五○　五·○○　一一·七○ 
　　熱河　二二·五○　一五·八○　一八·一○ 
　　綏遠　二四·五○　一八·五○　二一·五○ 
　　察哈爾　五一·四○　四四·七○　四八·五○ 
　　總平均　二六·一○　一八·五○　八·一○　一七·六○ 
　　根據上表、初小敎員每人平均可敎學生二十六名左右、今就敎員管敎能力限度計算、每一人平均敎初小學生四十名、那末使四千餘萬兒童人學、必須增加敎員一百萬餘人、假定二十年裏有敎員四十萬人退職、那末要造就師資一百四十萬人才够、據中華敎育改進社民國十四年統計、全國共有師範學校一百九十五年、每年畢業生總計不滿一萬人又師範講習所及專修科一百○六所、總計每年畢業生、至多亦不過五千人左右、要在二十年裏養成一百四十餘萬小學敎師、要别開門徑才可、 
　　（註九）根據民國十三年以前各省敎育統計、城市小學與鄉村小學平計算、每一初級小學所容學生人數如下表、 
　　各省初級小學校每校學生平均數　　省名　人數 
北平及舊京北區　三○人○○ 
河北　三○人二○ 
遼寗　四○人二○ 
吉林　四八人四○ 
黑龍江　一三人六○ 
山東　三二人四○ 
河南　三○人三○ 
山西　三六人一○ 
江蘇　五一人一○ 
安徽　三四人一○ 
江西　四六人三八 
福建　五一人八○ 
浙江　四二人二○ 
湖北　三七人九○ 
湖南　三○人九○ 
陜西　二八人二○ 
甘肅　四六人四○ 
新疆　三六人五○ 
四川　三一人九○ 
廣東　四三人○○ 
廣西　三四人○○ 
雲南　三二人八○ 
貴州　三五人二○ 
熱河　二四人六○ 
綏遠　二六人七○ 
察哈爾　五五人六○ 
總平均　三六人五九 
照上所列每一敎室僅容學生三十六七人、在實施義務敎育時、每一敎室容約的學生數、應須儘量增加、假定每一敎室平均容納學生四十人、那末三千七百十九萬兒童完全人學時、至少要增加敎室一百萬間、 
　　（註十）民國十三年以前全國小學學生每名每歲公案所擔經費一覽表 
省别　初級小學　高級小學　初等職業學校　平均數 
北京及舊京兆區　五·二四　一三·二七　三五·七九　一八·一○ 
河北　三·四三　二三·○五　三九·五○　二一·九九 
遼寗　五·五三　一六·○八　三一·八五　一七·八二 
吉林　一一·三八　三一·○六　二一·二二 
黑龍江　六·九七　三一·五七　三七·一六　二五·二三 
山東　二·三七　一三·五一　二八·○一　一四·六三 
河南　一·九八　一四·四四　二○·一三　一二·一八 
山西　二·一五　一一·九七　一○·六二　八·二五 
江蘇　六·四○　二六·○○　四六·三四　二六·二五 
安徽　五·○九　二○·四九　一八·二一　一四·六○ 
江西　三·四四　一七·五七　四六·三九　二二·四六 
福建　六·二九　一九·三七　二三·一九　一六·二八 
浙江　三·五八　一六·三七　三八·二○　一九·二○ 
湖北　二·三五　一七·三六　三七·九五　一九·二二 
湖南　四·七一　一五·○六　三七·二八　一九·○二 
陜西　二·二二　一七·二○　二八·八一　一六·○八 
甘肅　一·四六　九·○三　二五·一○　一五·二○ 
新疆　二一·一四　三五·六九　二八·四二 
四川　二·三二　一六·一七　四八·○一　二二·一七 
廣東　五·五九　二○·三○　二六·一八　一七·三○ 
廣西　三·五八　一四·五五　九·七○ 
雲南　三·一一　一○·二一　一三·○一　八·七八 
貴州　三·七三　一○·六九　三三·三三　一五·九一 
熱河　七·一六　三二·九一　二○·○四 
綏遠　四·八○　二四·七四　一四·七七 
察哈爾　四·三四　二七·八三　一六·○九 
總平均　五·○二　一九·四八　三一·二五　一八·五八 
根據上表、初小學生每名每年須由公家擔任經費五元餘、高小學生每名第年十九元餘、初等職業學校每名每年三十一元餘、今暫定義務敎育四年、經費只須照初小計算、在民國十三年以前、初小學生每人每年只須由公家擔任經費五元、但各省市自從歸國民政府統治以後、小學敎員的待遇大多數已經提高、小學的設備也比從前改善、故公費需要額應當增加、照現在的實况、初小學生每人每年至少須由公家擔任經費七元、若使四千萬兒童一律得入初等小學、那末、每年公家要增加義務敎育經費二億八千萬元才够、 
　　（註十一）現在財政困難、新添的敎室、恐難特别建案、只好借用民房、加以修理、使室中光線空氣適合、大約每增一新班、約須開辦費五百元、（房屋修理費校具購置費及其他行政費用一併包括在内、）倘培養敎師一人、公家須擔負經費二百元、那末養成敎師一百萬人、須欵二萬萬元、實際上、恐還不够、 
[第二章　實施成年補習敎育初步計畫]  
　　（一）目標 
　　本計畫的目標、在使全國靑年及成年失學的民衆、得受一種補習性質的短期學校敎育、這種補習敎育、狠爲重要、但在我國學制系統上没有占一定的地位、爲便利起見、簡稱爲成年補習敎育、成年補習敎育、本兼含國民識字訓練及職業訓練兩種、本計畫係初步計畫、擬在訓政的六年裏儘先完成國民識字訓練的重大工作、至於職業訓練、可以麥照第五章改進中等敎育計畫及第七章改進社會敎育計畫裏關於職業敎育部份、 
　　（二）原則 
　　甲、國民識字訓練、應用最少金錢最短時間、使一般民衆有識字讀書及運用四權的能力、 
　　乙、國民識字訓練、先從集團人民辦起、逐漸推廣到散居人民、先從富庶地方辦起、逐漸推廣到貧瘠地方、除天災及有特殊情形的區域外、不得延緩、 
　　丙、受國民識字訓練者之年齡、應從滿十二歲起到五十歲止、 
　　丁、國民識字訓練、不但不識字者、須負學習的義務、已識字者、也須負敎人的義務、 
　　戊、國民識字訓練的施行、應有很嚴密的考核、 
　　己、國民識字訓練、旣立基礎以後、應有繼續長進的機會、 
　　（三）目前急切問題 
　　甲、應怎樣使全國失學民衆入學、全國不識字的民衆約占全人口百分之八十、（註一）全國人口、假定估計爲四三六、○九四、九五三人、那麽根據種種關係、加以特殊原因（註二）可以把旣識字、不識字、與應受補習敎育者的敎目分析如下、表 
　　子、旣識字者約百分之二十、共計、八七、二一八、九九○人、 
　　丑、　不識字者約百分之八十、共計、三四八、八七五、九六二人、 
　　一、五十歲以上者約百分之十三、三三、共計、五八、一三一、四五七人、 
　　二、學齡兒童約百分之十、共計、四三、六○九、四九五人、 
　　三、六歲以下的孩童約百分之十、共計、四三、六○九、四九五人、 
　　四、盲聾啞等殘廢及有精神病、或神經病者約百分之、二五、共計、一、○九○、二三七人、 
　　五、應受補習敎育者約百分之四六、四二、共計、二○二、四三五、二七七人、 
　　根據此表、將識字與不識字的民衆分析如下圖、觀上表及圖、曉得應受成年補習敎育的人數、是二億零二百餘萬人、幾占我國民衆全數的一半、這是我們成年補習敎育對象的總數、應該怎樣使這種不識字的民衆、能識字能讀書能看報、能算數、那便是首先應該籌議的、 
　　乙、所需師資應怎樣養成、辦理成年補習敎育、應該與實施義務敎育、同時並進、才有種種利用的機會、就是師資能借助的也不少、不過在義務敎育没有完全普及以前、每年有不少失學的學齡兒童、因年齡增長而暗中加入靑年失學的數量以内、所以在推行義務敎育的進行中、即使凡是小學都兼作成年補習敎育的機關、凡是小學敎員、都兼作成年補習的敎員、也至多只能抵銷每年增加的數量、這二億零二百四十多萬的失學者、要另找師資、才能有解决辦法、假定二億零二百四十多萬失學者、分作六年完成國民識字訓練、平均每年須訓練三千三百七十四萬人、每人受訓練四個月、一年内可分三期訓練、每次平均約一千一百二十四萬人、每一敎員、輪敎二班、每班平均以五十人計、即每一敎員、平均敎一百人、約需敎員十一萬二千四百七十人、六年之内、敎昌須更換百分之十二、（按照第一章義務敎育計畫中估計、每年更換百分这之二、）共需敎員約十三萬五千人、這些鉅額敎師、應該怎樣選擇、和怎樣培檳呢、（未完） 
[行將開幕之全國敎育會議]  
　　出席會員 
　　第二次全國敎育會議於本月十五日准期開會、業經該會籌備委員會致電各報、聲明並無展期開幕之說、近日各方報告出席者、亦十分踴躍、兹將四月七日前已向該籌備會報告出席會員之姓名總記如下、（一）各省敎育廳長曁縣敎育長代表、江蘇敎育廳長陳和銑親到縣敎育局長代表南通縣敎育局長宋禀恭·浙江敎育廳長陳布雷親到·杭州市政府敎育科長陳殿揚·安徽敎育廳長程天放親到、縣敎育局長代表天長縣敎育局長翁德·江西敎育廳長莊笈親到、縣敎育局長代表南昌市政府敎育孫作肅、湖北敎育廳長黃建中親到、縣敎局代表武昌縣敎育局長陳榮鏡、湖南敎育廳長黃士衡親到縣敎局代表、湘潭縣敎育局長黃篤杰四川敎育廳長向楚派曾廣銘代表出席、縣敎育局長代表無、山東敎育廳長何思源親到、縣敎育局長代表濟南市政府敎育科長張鴻漸、河南敎育廳長李敬齋親到縣縣敎局代表無河北敎育廳長沈尹默派李蒸代表出席、縣敎局代表濮陽縣敎育局長孫世仁、山西敎育廳長陳受中派郭崇眞代表出席、縣敎育局代表、祁縣縣視學趙鳳岐、福建敎育廳派侯鴻鑑代表、廣東敎育廳長金曾澄親到、縣敎局代表中山縣敎育局長馮炳奎、雲南敎育廳長龔自知親到、縣敎局代表聶體仁、貴州敎育廳長葉紀元派譚星閣代表遼寗省敎育廳吳家象親到、縣敎局代表瀋陽縣敎育局長宋德復、吉林省敎育廳長王莘林 
派趙春慶代表、黑龍江省敎育廳長高家驥親到、察哈爾省敎育廳長郭貴瑄派劉駿書代表、熱河省敎育廳長張翼廷派邱振中代表、綏遠省敎育廳長張欽派龔國華代表、新疆省敎育廳長劉文龍派王汝翼代表、省敎育廳長中尚未報告出席者計有陜西省敎育廳長黃統、廣西省敎育廳長雷沛鴻、甘肅敎育廳長鄭道儒寗夏省敎育廳長東省特别甄紀印、（二）各特别市敎育局長、京市敎局長顧樹森親到、滬市敎局長陳德徴親到靑島市敎局長趙正平派王秉衡代表出席、漢口市敎局長王怡羣派梅正元代表、尚未接報告者有北平天津兩特别市敎育局及東省特别區敎育廳三處、（三）各國立大學校長、中央大學戴超代表、北平大學謝瀛洲代表、中山大學朱家譁代表、浙江大學邵裴子代表、武漢大學周　生代表、勞動大學熊夢飛代表、曁南大學校長鄭洪年親到、尚未接報告者有北平師大淸華同濟靑島交通六大學及北洋工學院、（四）與敎育有關係之各部會院代表已報名者有交通部徐季杰銓叙部馬鷄天、内政部杜曜箕、海軍部王孝藩軍政部項雄霄、財政部許守之、農礦部端木愷工商部王世鼐訓練總監部王繩祖建設委員會蕭文熙、考試委員會張默君、蒙藏委員會吳鹤齡、中央僑務委員會蕭吉珊、中央研究院許壽裳、（五）專家敎育部聘請之敎育專家二十四人、華僑敎育專家四人、蒙藏敎育專家二人、除華僑敎育專家何葆仁函請辭去專家聘任外、餘均先後函復敎部、屆期尚可一律出席 
[大會之籌備]  
　　敎育部於七日通令各省市敎育當局、准期到京、且有來電報告已經起程者、如福建敎育廳代表侯鴻鑑現已到京、至改進全國敎育方案、現已付印、准備開會時應用敎部將自成立迄今所公布之各種法令付印成册、以備出席會員之參考、在開會期内、敎部特編二次全國敎育會議特刊一張、按日出版、已由編輯科推定彭百川主持編輯大會會塲定在薩家灣鐵道部大禮堂、現已開始佈置、籌備委員會定於本月十二日開第二次會議、全國委員將一律出席、大會招待科主任改派參事楊芳、編輯科主任改派秘書鄭天挺 
[滬市敎局長出席]  
　　全國敎育會議開會期近、敎部日前曾來電詢問市敎局陳局長是否親自出席、陳氏以該會關係全國敎育、且提案亦須說明電復屆時親自出席云、 
[孫貴定抵滬]  
　　厦門大學敎育學院院長孫貴定博士、已於七日偕厦大校長林文慶博士集美學校校董葉采眞君等聯袂抵滬、孫博士現寓愛而近路慶祥里一五四號本寓明後日將晋京出席全國敎育會議、林博士等寓東方飯店、此行係代表南洋僑商陳嘉庚氏向國民政府請求、將陳嘉庚公司出品、予以免稅之優待、查陳氏所創厦大集美等校每年担負常費在三十萬元以上云、 
[市敎育局訓令各書局]  
　　編輯各種課本　書名應求簡當 
　　市敎育局昨日訓令各書局云、爲令行事案奉敎育部訓令第三二四號開案、查關於各種敎科書書面、應行標明事項、前往本部規定整理辦法六項、並將總書名、如新時代新主義之類、删除通 
令各書坊、一體遵照改正、去後旋據上海書業商會呈聲明、删除總書名一項困難情形、請予酌量變通等情、復經本部批駁、並重申前令分飭各書坊遵照辦理、不得稍有延誤、兹復據上海中華書局呈報取消新中華新小學等字樣、在各書局書名易於渾同、在購用者難、於辨識各困難情形請鑒核示遵等情、並附呈新中華國語讀本新小學國語讀本書面樣張各二紙到部、查本部前以各書坊所出各種敎科書、多於各書書名之上冠、以相同之特定總名稱、作爲一套、名稱旣嫌繁複、而其編輯是否有整個之計劃、内容是不否有切實之連絡、均屬疑問、且敎材編製優劣互異同屬一套之書、有經本部審定者有不予審定者、因之名雖一套實多殘缺不全是合成一套之特定總名稱、早已失其作用、是以迭命删除以一名、實兹據該書局、一再呈報書局及購者各困難情形、並將以前新中華敎科書新小學敎科書、改爲新中華新小學三字、列於書名上端併爲一行復改敎科書爲課本稱、新中華某某課本新小學某某課本名稱、已較簡明、便於識别、所稱在各局易於渾同購用者、難資辨識、各情表事實上、亦不無理、由姑准暫予變通、該書局所呈新中華國語課本新小學國語課本各名稱、應准採用惟嗣後敎科書書名、應力求簡明、確當田各書局隨時呈送本部核定以歸一致、除批示外、合再通令仰即轉飭各書局、一體遵照、此令等因奉此除分令我合行令仰該書局遵照、此令、 
[童軍登記續有四人合格]  
　　上海特别市黨部訓練部前辦中國童子軍服務員登記、除於四日經中央審定發表十七人外、兹又有合格者四人到部、姓名如下、姚家瑞鄭潤燊張石芳曾石松、該員等證書證章俱已由京寄交市訓練部待領云云、 
[市敎局今日召集市區中等以上校長談話]  
　　上海特别市敎育局會同中執委會宣傳部及市民䟽會訓令市區各中等以上學校云、爲令遵事、兹定四月九日下午二時、在大吉路特别市敎育局召集本市中等以上學校長譚話會、各校長應準時到會、除分行外、合行令仰該校長遵照出席、此令、 
[瞿紹伊將在寰球學生會演講]  
　　卡德路九十五號寰球中國學生會、定於四月十二日（星期六）下午七時、請瞿紹伊君演講、題爲「近二十年來上海之司法問題」瞿君在滬執行律師業務及報館記者多年、於上海司法界之歷史、極爲熟悉、此次演講必能使吾人增益新知、聽講者可先向詃會索取聽講券云、 
[王濟遠君個展預誌]  
　　四月十日起十四日止 
　　在西藏路寗波同鄉會四樓 
　　藝苑名家王濟遠氏、行將赴歐考察美術、特定於四月十日起、十四日止、在本埠西藏路寗波同鄉忱舉行個人繪畫展覽會、籍以誌别於國人、陳列王氏近作國畫·洋畫共百幅、其有革新精神、其友人連日爭購預約劵、屆時開幕、必有一番盛况 
[中國圖書館名人錄出版]  
　　上海圖書館恊會常務委員宋景祁君主編之中國 
圖書館名人錄、已於前日出版、内容豐富、有蔡元培題名、圖書館專家杜定友戴志驀先生等序文、國内圖書館名人照片四百餘幀、小史三十萬言、團體照片三十餘幀、洋洋大觀、精裝一厚册現得敎育部之讚許、由該部圖書館通令各省敎育廳敎育局轉令各該省區圖書館採購二部、以供衆覽、兹聞該書爲優待國内圖書館及敎育界起見、每册特價一元二角五分、郵票通用、國内外訂購者甚爲踴躍、本埠大南門淸心中學圖書館及四馬路春潮書局均有代售云、 
[本星期日樂華戰西捕]  
　　第二次史高托複賽 
　　本星期日（十三日）下午三時、樂華將與西捕、在申園作第二次史高托盃複賽、 
[魯省運動會改期]  
　　濟南八日電　全省中等學校春季運動會、改定本月二十六日在濟開會、 
[中華足球會本週秩序]  
　　十二日（星期六） 
　　與賽隊名　組别　時間及塲地　裁判員 
　　强華對悅羣　（華）　三時棒球塲　何春輝 
　　十四日（星期日） 
　　華伶對强華　（球）　九時棒球塲　邵樂平 
　　滬東對樂樂　（會）　一時棒球塲　張武高 
　　靑華對星光　（足）　三時棒球場　唐仲光 
　　美孚對友誼　（球）　一時足球場　沈志興 
　　震旦對英美　（足）　三時足球傷　黃文建 
　　南金對崇業　（會）　一時田徑塲　陳吉祥 
　　强南對靑軍　（會）　三時田徑場　許振國 
[中華足球會各隊最近成績]  
　　中華足球會自開賽迄今已閱五月、照原定秩序、此時本已結束、其間因天時關係、致將比賽拖延、各組中途退出或棄權者甚多、至今尚有十餘比賽、剩下未賽、天時不佑、亦無法事、恊進會已定將甲乙級恊會杯賽、今年暫行取消、以便聯合會賽、早告結束也、兹將各隊成賽、分表如下、 
　　中字組 
　　隊名　已賽次數　得勝次數　負次數　和局次數　得分 
　　滬江　五　五　○　○　十 
　　優游　五　四　一　○　八 
　　嶺南　五　二　三　○　四 
　　震旦　五　二　三　○　四 
　　樂一　五　一　四　○　二 
　　靑年　五　一　四　○　二 
　　華字組 
　　隊名　已賽次數　得勝次數　負次數　和局次數　得分 
　　强華　二　二　○　○　四 
　　寳塔　三　二　一　○　四 
　　悅羣　二　一　一　○　二 
　　徐匯　三　○　三　○　○ 
　　足字組 
　　隊名　已賽次數　得勝次數　負次數　和局次數　得分 
　　靑華　五　五　○　○　十 
　　東方　五　三　二　○　六 
　　星光　四　三　一　○　六 
　　英美　五　二　二　一　五 
　　大江　五　○　四　一　一 
　　震旦　三　○　三　○　○ 
　　亞細　五　○　五　○　○ 
　　球字組 
　　隊名　已賽次數　得勝次數　和局次數　得分 
　　强華　五　五　○　○　十 
　　嶺南　六　四　二　○　八 
　　美孚　五　四　一　○　八 
　　華伶　五　三　一　一　七 
　　北城　七　三　三　一　七 
　　廣義　七　二　五　○　四 
　　郵務　六　○　六　○　○ 
　　友恒　五　○　五　○　○ 
　　會字組 
　　隊名　已賽次數　得勝次數　負次數　和局次數　得分 
　　華伶　七　七　○　○　十四 
　　進德　七　五　二　○　十 
　　靑軍　六　三　一　二　八 
　　滬東　六　二　三　一　五 
　　南金　六　二　三　一　五 
　　强南　六　二　四　○　四 
　　樂之　六　一　五　○　二 
　　崇業　六　○　六　○　○ 
[上海將開全縣運動會]  
　　縣政會議議决舉行 
　　上海縣敎育局、昨日通令全縣各小學校長略、云、此次本縣縣政會議議决集合全縣小學校舉行聯合運動會、查本届聯合之動、係屬市縣劃分後創舉、自宜規定章則以、資遵守、所有規程細則及與會須知等、業經本局規定、彚訂成册、連同各項表格分發各校遵照辦理云云、 
 
 

Page 18

 
 
 
[申報敎育消息] 全國運動大會特刊第九號 
[全國運動會之第八日]  
　　昨日大雨......休息一天 
　　今日續賽......再行奮鬥 
　　明日上午......行閉幕禮 
[昨因雨停賽]  
　　昨爲全國運動大會之第七日、晨間霹靂聲起、大雨傾盆、一時各種球塲、都成澤國、大會競賽股鑒於球塲難於應用、特通告展延一天、各賽員自開幕以來連日努力奮鬥、競爭甚烈不免身困神疲、藉此養精蓄銳、則於複决賽幕中、顯其身 
手、當益有良佳之成績也 
[閉幕禮改期]  
　　定十日在九時 
　　未定錦標補發 
　　大會閉幕禮、原定十日下午一時在田徑塲舉行、蓋司令台上裝有無線電話播音、取其利便也、兹以昨晨大雨傾盆休會一天故各項比賽、須展緩至十日下午五六時、方能結束、而戴會長季陶張副會長靜江又均急須於十日下午返都公幹、特於昨午與朱周二主任商定準定十日晨九時先行舉行閉幕禮、無論如何、不可展延、先將已定之女田徑賽·男田徑賽·全能運動·捧球·四項錦標奬品給發、其餘男子籃球·排球·足球·網球·游泳·未定之錦標於次日補發、總錦標之奬品、亦須展遲二日補發矣、 
[保障裁判員]  
　　今日起武裝警察保護 
　　前日遼寗與南京足球賽後、裁判員黃文建被毆受傷、現各裁判員對服務大會咸具畏心、大會爲保障人權及維護裁判員之威信及安全起見、自今日起對各項球類裁判員、均派武裝警察保護、苟再有此種不幸事端發生、寗使警察受萎屈、不使裁判生危險、 
[昨日大會歡送何應欽]  
　　全國運動會副會長何應欽氏五日抵杭、即赴會參觀各塲比賽、對於選手精神及會塲佈置、深覺滿意、八日午後五時半乘車赴申、會長戴季陶及張靜江曁陳布雷周象賢馬巽以及軍樂隊等百餘人、均到站歡送何氏臨别時、極爲愉快、 
[今日比賽秩序]  
　　昨日因兩停賽一天、各項比賽、延至今目舉行、但游泳比賽節目、業已更改、兹將今日球類游泳比賽秩序錄下、 
[球類秩序]  
　　（一）棒球决賽 
　　天津對香港二時　　裁判張國勳司壘劉達成馬巽伯徐振東 
　　（二）男藍球複賽 
　　天津對北平一時 
　　裁判徐振東檢察邵驥 
　　上海對香港二時 
　　裁判董守義檢察舒鴻 
　　（三）女藍球複賽 
　　廣東對北平甲三時 
　　裁判宋君復檢察張薰蘭 
　　裁判張子振巡邊傅五喬陳伯淸唐仲國 
　　天津對廣東（輩）一時 
　　裁判何春輝巡邊沈回春莫善祥蕭忠國 
　　北平對上海（畢）三時 
　　裁判張子震巡邊蕭忠國吳德懋劉啟松 
　　北平對上海（單）三時 
　　裁判袁俊巡邊陸翔千王振聲馮景韓 
　　（四）男排球複賽 
　　福建對廣東一時 
　　裁判許民輝紀分李飛雲 
　　香港對南京三時 
　　裁判邱紀祥紀分譚天沛 
　　（五）男網球複賽 
　　廣東對上海（雙）九時 
　　裁判馮家聲巡邊黃鳴龍魏徐年黃福熙 
　　南京對香港（雙）九時 
　　裁判王復旦巡邊劉啟松馮景韓鄭維輔 
　　廣東對上海（單）三時 
　　裁判林祖光巡邊蔣祝住馮秉新蔡紹逵 
　　廣東對上海（單）四時 
　　裁判余志忠巡邊王福熙鄭維輔陳吉祥 
　　南京對香港（單）三時 
　　裁判馬德泰巡邊陳吉祥唐仲光黃鳴龍 
　　南京對香港（單）三時 
　　裁判邵樂平巡邊張武高裴熙元魏徐年 
一英里游泳决賽第一史興隆王開攝 
　　（六）女網球複賽 
　　天津對廣東（雙）九時 
　　裁判黃文建巡邊許振國劉耀堃傅五喬 
　　北平對上海（雙）九時 
　　裁判徐紹武巡邊沈志興王詩舫陳伯淸 
　　天津對廣東（單）一時 
[游泳秩序]  
　　已將昨日發表者更改 
　　（一）五十碼自由式複賽 
　　（分二組每組取二名及最優之第三名） 
　　（二）百碼仰泳複賽 
　　（分　二組每組取二名及最優之第三名） 
　　（三）四百四十碼自由式决賽 
　　（四）二百二十碼蛙式預賽 
　　（五）百碼自由式複賽 
　　（分二組每組取二名及最優之第三名） 
　　（六）入水比遠預賽 
　　（七）百六十碼替換游泳預賽 
　　（如不過五隊改爲决賽） 
香港游泳名手陳振興王開攝 
[棒球錦標]  
　　今日津港必爭 
　　以前比賽槪况 
　　我國於棒球一項素乏提倡故參加大會比賽者其數較其他球項爲寡、報名者湖南·上海·天津·湖北·江西·北平·香港·等七隊、賽際上僅有湖南·上海·天津·香港四隊開始第一幕、上海即以十一比○勝湖南、接後上海與天津相戰、上海初占勝利、以一比○占先、於前六局、乃功虧一簣、被天津於絶望之中、超越於前、卒以四比一獲决賽權、是役也、天津之勝、由於擊球之有力、個個如生龍活虎靈巧非凡、加以上海連有二次極大錯誤、遂收最後之成功、香港好手極多、錦標呼聲中、最有希望、蓋港地人才、較爲優秀其獲勝也、當在意料之中、最後錦標之誰局、當視今日津港二隊選手之努力如何耳、 
游泳賽入水時情形王開攝 
[游泳錦標]  
　　冠軍香港隊能坐得 
　　亞軍遼粤滬必相爭 
　　游泳比賽第一日預賽結果遼寗隊一鳴驚人、史興隆以極佳成續得一英里自由式、第一名香港得第二第四列次席、廣東第三、上海隊竟致落選、惟遼寗隊人數過少、冠軍希望極徴、香港隊人才濟濟觀預、結果分數可穏得第一、所剩未預賽、抵二百二十碼蛙式及百六十碼替換游泳、百六十碼以香港隊之人才平均、冠軍毫無問題、是故游泳錦標、坐落香港之手矣、至於亞軍、 
[史興隆游泳姿勢林澤人攝]  
　　以成績論遼寗隊呼聲最高、史興隆百碼四百四十碼之第一、十居八九、百碼仰泳廣東可居冠軍、上海俞斌祺雖得第三組第一、惟成績相差頗遠、恐無希望、位置則可必得也、其餘三項、得分較難也、是以亞軍雖遼粤滬三隊行將角逐、尚以遼粤較有希望也、試測各隊得分、以較决賽結果、 
[預測各隊分數]  
　　項目　五十碼　百碼　四百四十碼　百碼　英里决賽 
　　自由式　自由式　自由式　仰泳（已確定） 
　　香港　六分　四分　五分　一分　四分 
　　遼寗　三分　五分　六分　○分　五分 
　　廣東　○分　二分　○分　七分　二分 
　　上海　一分　一分　○分　三分　○分 
　　總計 
　　香港　二十分　遼寗　十九分　廣東　十一分 
上海　五分 
　　惟尚有二百二十碼蛙式及一百六十碼替換游泳、於此預測位置可將不發生問題、個人總分、香港陳其松陳振興遼寗史興隆、將一競爭矣、 
[男子排球槪述]  
　　華南練習多機會 
　　複賽粤港有把握 
　　此次參加大會排球錦標比賽者男隊計有閩· 
津·浙·粤·贛·蘇·鄂·港·遼·滬·湘·豫·平·寗·十四單位、女則有粤·蘇·滬甲·遼·皖·平甲·浙·贛·津·湘·平乙·滬乙·鄞·閩·十四隊除河南男隊及福建女隊、因故未到外、實際臨陣競賽者、男女各有十三隊之多、運動員綜計約四百餘人、南北優秀、會聚一堂、切磋觀摩、藉比賽以求進步、在吾國體育史上、堪稱破天荒之盛舉、且每當比賽之際、觀衆極爲擁擠、平均計之、約在二三千左右、躋躋蹌蹌盛極一時在吾國體育幼稚時期、以國人素不經心之排球、而有如斯之盛况洵屬良好氣象、記者逐日躬臨陣地、對於各隊實力之比較、及一週來競爭之情况、知之較稔、爰作簡單槪述、以供留心此道者之參考、 
　　按吾國之有排球、實以華南爲發源地、蓋閩粤諸省、氣候較暖、對於此項運動、極屬相宜因習之者愈衆、興趣愈濃、技術之進步亦愈速、其中人才輩出、更僕難數、吾國參加曆屆遠東之代表、悉遴選於其間屢奪冠軍、爲國爭光、厥功至偉、故就曆史上之實力而論、此次與賽之各隊、自當以香港廣東福建三省爲最優、但滬隊亦爲全埠精萃所組成、在華東方面可算首屈一指、健將如曹廷贊謝寳常李信標等多係一時名宿、惜於初賽中首遇强有力之香港、而遭失敗、否則大有亞軍之希望也、其次當以遼寗南京爲較優、二隊人才、尚稱平均、惟遼寗偏居東北、天氣寒冷、雨雪較多、平日練習機會旣少、又更乏强隊比賽、經騐當然較差、南京隊聞係爲中央軍官學校所代表、隊員類多閩粤人士、對於此道、頗具根底、無如成軍未久、聯絡方面、難稱盡善、觀其與北平之戰、其實力正復不弱、現已奪得次賽權也、即將與香港作複賽之爭競、若江蘇天津兩隊、能手亦甚多、但就全局而而論、似不如遼寗南京之平衡、因次賽即遇廣東、殊難露其頭角、餘子如浙·鄂·贛·湘·平·諸隊、類多缺乏長久之練習、及戰陣之經騐、佈局散漫、防禦疏忽、聯絡呼應、均感不靈、宜其於初賽中即遭淘汰也、 
　　現時排球已入複賽時期、福建對廣東、香港對南京、均將於日内一見高下、以記者眼光之觀察、廣東與香港、取勝之把握較多、至以各隊中個人之本領而論、香港隊中之陳錫炳、可稱爲特殊之人才、其壓擊工夫、已臻化境、凡球入其手中、未有能遭倖免者、譽之者謂爲東亞之第一名手、確非過譽也、 
[女排球槪評]  
　　各隊實力雖參差不齊 
　　精神飽滿則始終如一 
　　錦標粤隊較有希望 
　　排球遊戲、傳入吾國較遲、除粤滬通商大埠以外、内地各省人士習之者極少、甚至規則亦不甚明瞭、若女子方面、更難言普及、而此次大會角逐其中者、竟有十三隊之多、殊出一般人士預料之外、雖各隊實力、參差不齊、而精神則始終如一、强者不以勝而驕矜、弱者不以失敗而氣餒、能深得運動之眞諦、殊屬難能可貴也、 
　　華南排球隊所以强盛之原因、已如前段所述、而女子亦何獨不然、就七日間比賽過程之觀察、及每日登載成績之比較、此次冠軍當以廣東呼聲最高、滬甲亦有相當之希望、然與粤勝相抗、取勝較難、惟有視當時之倖運而已、平甲之實力、亦頗雄厚、雖敗於滬甲之手、然其表演成續之優良、頗爲觀衆所贊許、固未可以勝敗論人也、滬乙爲後起之秀、姿勢極爲活潑、如能多得比賽、以求經騐上之增進、將來造就、殊有無限之希望、餘者多係僻處内地、見聞較淺、敎學方法稍差、因此一臨戰陣、舉措慌亂、進退無方、偶遇强敵、應付維艱、蓋因所處之環境不同、不可以人才之消長爲標準、現廣東與滬甲二隊、旣得决賽、則九日决賽之競爭、爲錦標關鍵之所繫、二隊必出其全力以相搏、屆時之表演、定能享觀衆之期望也、 
[男籃球錦標]  
　　已入肉搏時期 
　　津隊勝北平極易 
　　滬隊與香港角逐 
　　男子籃球錦標賽、自前日上海隊以五十三比四十四戰勝遼寗、及香港隊以五十七對四十三克服神户後、香港與上海互獲複賽權、本定昨日一决雌雄以兩後場地不適作戰、延至今日再戰、預料當有一番極激烈之爭奪、其另外一隊獲複賽權者爲天津與北平、將來再由獲勝之兩隊决賽、奪取錦標、故今明兩日男籃球錦標賽、已運肉搏時期兹將過去成績、及現存各隊實力概况、詳爲介紹、則錦標之誰屬、亦可十得其六七焉、 
之江大學游泳池林澤人攝 
[過去成績]  
　　就過去成績而言、第一方面第一週中、天津首以百五十四對四勝江西、江蘇以四十對廿七勝廣東、北平勝湖南棄權、浙江勝安徽三十六對十五、第二週中天津以三十四比十三勝江蘇北平以七十五對二十四勝浙江故碩果僅存者爲天津北平兩隊、至第二方面第一週中、上海首勝山東棄權、遼寗勝福建八十九對十六、神户以九十一對四十六勝湖北、香港以四十三對二十勝南京第二週中上海勝遼寗香港勝神户、所存者爲香港上海二隊、 
[四隊實力]  
　　天津北平上海香港四隊、實力互有優長、天津以合作敏捷見勝、北平以體格得先、上海以投籃準確著名、香港以活潑矯健稱雄天津與北平曾先後握華北之牛耳、但北平隊自上屆華北運動會中、被挫之天津南開隊後、名將如全岩等均已離隊他去人才凋零、殊不克維持現狀、今日北平之代表、大都均爲新出名手、雖初生王犢不畏虎、但津隊五虎將經騐充足、復益之扶輪之姚恩漢、靑年會著名中鋒李淸安、内衛何步雲、故預測天津與北平之戰、天津之希望、似頗有把握也 
[滬港戰]  
　　其次言上海與香港之戰、香港隊雖活潑矯健、但滬隊人才濟濟、如何通陸踵恩等、均係個中名手、五人聯防功夫、亦有相當練習預料香港終將拱手相讓、但無論如何、當有一番劇戰、上海倘不努力、前途正難言料也、 
昨日會塲雨景林澤人攝 
[津滬决賽]  
　　就一般的觀測此次獲得决賽權、以津滬兩隊成分爲多、兩隊决賽時、賽力半斤八兩、正不知鹿死誰手、但津隊合作功夫及戰略、觀夫歷次成續、似稍優於上海、此點滬隊應加以充分注意者也、 
[女子籃球略述]  
　　滬平廣東角逐錦標 
　　希望各奮最後努力 
　　女子籃球錦標賽、前日上海隊旣大勝江蘇隊、獲得决賽權後錦標之希望、亦加大一分、其另一方面、廣東與北平尚須一决雌雄、互爭决賽權、就過去成績而言、北平似較廣東稍優一籌、蓋廣東隊對女子籃球規則、殊不十分熟悉、到杭後重新練習、此層吃虧不少、至北平籃球隊、在華北方面久負盛名前鋒特别活潑、將來在奪標賽中倘與上海相遇定有一番空前激烈之戰、滬隊右鋒陳英瑞中鋒郭筱萍尤爲個中佼佼、擲籃之準確、恐上海隊當首屈一指、惟體格方面、滬隊似不如北平廣東、故錦標之誰屬、此時正難肯定、總之現最有希望者、爲上海北平廣東三隊、惟望各隊選手努力進取、奮門最力者、錦標之奪得蓋意中事也、 
[男網球錦標]  
　　攫奪總標一大關鍵 
　　港滬必出死力以爭 
球類錦標中、以網球錦標爲最難捉摸、因滬之林寳華·港之江道章何家鎏等、均未能參加、故除粤滬京港四隊實力較强外餘則均平平而已經初次二賽淘汰之後僅存滬粤京港四隊、相會於複賽之中、 
　　前日下午該四隊作複賽於網球塲滬對粤、港對京、各賽單打兩組、滬鄭兆佳表演平平、遠不若在滬時之靈敏活潑、不幸而竟遭失敗、吳少香則日來表演均極有精彩前日之戰、尤爲出色其對手爲粤趙士倫、雖竭力抵禦、然終不敵、兩敗於吳手、結果滬粤各勝一組、香港對南京則全勝兩組、並不費力、尚有雙打各一組、及單打各二組、本定於昨日續賽、奈天時不佳、昨晨大雨傾盆、各塲地均泥濘非常、不堪應用、故改在今日繼續再賽、决賽權之誰屬、雖不能斷定惟香港之戰勝南京而取得决賽權、實較滬之勝粤爲有把握耳、 
　　此次網球錦標之勝負、誠爲港滬二隊攫奪總錦標之一大關鍵、滬除已得全能錦標及足球可穏得外、餘無把握、港則可操勝算者、惟游泳與棒球二項、但排球亦極有希望、如上海隊不能奪得網球錦標、則總錦標亦必隨之而去矣、故今日之雙打、滬隊必出死力以爭也、 
[女子網球誰得錦標滬津將力爭]  
　　女子網球十四隊、轉輾征戰、强者存、弱者失、勝者在、敗者去、迄今存者尚有天津與廣東、北平與上海、已戰結果、天津全勝廣東單打二組、上海全勝北平單打兩組、今日雙打勝負即可定决賽權之誰屬、用察過過去之成績、以覘將來之勝負、 
[天津較勝廣東]  
　　天津初賽輪定、次賽雖僅勝江蘇、梁家姊妹、球藝高强、廣東雖一勝湖北、再勝南京、固不可輕視、惟二戰打結果、（一）天津梁佩瑶二比○勝廣東黃允儀、成績爲六比四、六比四、（二）天津梁佩瑜二比○勝廣東鄧志豪、成績六比二、六比四、今日雙打天津梁家姊妹對廣東黃鄧、天津之勝、十九在握、雖廣東尚有黃能球、恐終强挽狂瀾、是則天津可得第一組决賽權矣、 
[北平不敵上海]  
　　北平隊初勝湖南、再克遼寗、乘勝餘威、以遇上海、然上海隊之爪哇網球花李蓮、女網球能手蒯淑平校長、劈希抽壓、樣樣俱精、故一戰李蓮即勝北平杜連喆、再戰廖書筠敗於蒯淑平、今日雙打上海王大樂蘇祖琦雙打配拍手、將遇天津杜廖、上海之勝、可斷言也、即或受挫、二組單打對調、上海之勝易如反掌也、 
[最後滬津奪標]  
　　天津上海之戰、將定錦標之誰屬、兩隊勢均力敵、旗鼓相當、勝負難分、高下未可武斷、梁家姊妹、旣非弱者、李蓮蒯淑平、亦爲能手、或云上海較有把握、記者則未敢下一語也、 
[足球雜話]  
　　錦標預測 
　　此次足球比賽、參加者共十二隊、因北平及河南兩隊未來、祗剩十隊、論實力當推上海爲最强、錦標可操左券、次爲廣東隊、再次爲添津遼寗兩隊、不料該兩隊在次賽複賽、相繼失敗、於是南京隊一躍而坐第二把椅、香港隊比次未曾報名參加、實爲最不幸事、否則對峙於决賽之局、必更能轟動觀衆、爲大會考色不少也、 
昨日女宿舍前一片汪洋林澤人攝 
[球藝略評]  
　　歷次比賽、在我個人心目中認爲最稱心滿意者、首推上海隊之傳遞、及廣東隊之奔跑、天津遼寗之勇猛、湖南隊之古怪、亦足爲會場生色、個人球藝、如陳光耀君之盤球、聲東擊西靜如處女、動如脫兎、戴麟經之鈞球頭頂轉身、陳虞添之截球、轉灣、身輕若燕、可謂已登堂入室、周賢言之高托臥撲、已臻化境、誠足球人才中之不可多得之人才也、其他如李寗之搶球及陳君佩之接撲、球戰記中已載、不必細述、 
[啦啦之聲]  
　　在南京與遼寗之役中、在比賽之前、南京隊長姜靜南聲明歡迎打氣、女選手即應聲Ｒah!　Ｒah　Ｒah!Nonking大拉而特拉、與遼寗隊所呼之好啊、老劉再來一個、聲聲相應、一邊聲柔而嬌、一邊聲高而剛、誠比賽中之佳話也、 
游泳池旁觀衆列望林澤人攝 
[大會之意義]  
　　大會籌備副主任　周象賢著 
　　溯自歐化東漸、我國競言運動、非一日矣、然由政府提倡各省健兒、爭先恐後、薈集一區、磨鍊之不已、比賽之比賽之不已、競爭之、如今日之全國運動大會、實我中華破天　之盛舉也、會中預儲各種奬品、莊嚴燦爛、羅列滿目、其雄健之尤者錦標奪得、奏凱而回、何等威嚴、何等榮耀、在運動諸君、人人有此心理、即在參觀運動諸君、亦人人有此觀念、雖然、此僅就表而言之耳、 
粤游泳選手椿元華　　　攝 
　　今日之運動、乃以奮鬥之精神、有國民之體育、有互相勸勉激勵之心、而無彼此嫉妒摧殘之意、勝固可喜、不勝亦不足爲辱、就不勝者之一方面而言、安知此番之挫折、非即敎導成全其他日之優勝乎、越王句踐之棲於會稽、拿破侖之困於孤島、哥侖布士之遭舟人睊怒、而卒覓得亞美利加洲皆由敗而勝者也、况裁判員一秉至公、以義務之資格、出而評判、無絲毫偏私自利之見、即使駒隙毫釐、不免參差、皆屬同胞、斷不至以得失之計較、而反受外來之非笑也、管見如此、不敢緘默、深望諸君、注意運動之形迹、注意運動之精神、尤須注意運動之道德、 
[蔣敎長蒞會]  
　　今日可到杭 
　　敎育部蔣部長、定於今日（九日）到會、參加閉幕典禮、並致訓詞、現國府要人留杭者、均將俟大會結束後返京、 
[會塲花絮]  
　　浪花四濺　前日舉行游泳時、四座觀者幾無隙地、池小人多人游水動、於是浪花四濺靠近者雖看得眞切、但水花却濺得花多、 
　　積水成潦　昨以激雨停賽各塲均蓄水深者可没踁尤以田徑賽塲放眼望去、一片汪洋工役忙於疏通或擔泥塡窪、司令台上亦潮濕不堪、以較前幾日之盛况相去遠矣、能容三百席二千餘人同時用膳之空前大飯廳原係蘆蓆所蓋成、不勝風雨之侵摧、昨晨大雨滂沱、地身又窪以致頃刻間變成澤國、施由各工役趕挖小漕引水他洩、始告無患、運動員有稱頌其功、謂不减於大禺之治水云、 
　　聊解技癢　因展期一日比賽、運動員有冒雨登山、尋幽探勝、有盪舟湖中、以領略晴湖不如雨湖之風味、但游興較淡者、又以技癢難熬、則作方城之戰、以消磨其光陰、飯廳中凡泥地較高之桌上、均圓滿男女健兒、麻雀也、撲克也、游戲消遣、毫無金錢色彩、歡娛不減球頻之比賽、 
　　各憑良心　女子二百米替換賽跑、東特與廣東發生衝突、致引起糾紛多起、旋經調停、約定重賽、結果廣東隊不到、大會辦事人無法應付、東特代表在司令台上大發言論、大談其憑良心不已、 
　　苦中作樂　各報記者在大會中採訪新聞、無不鞠躬盡瘁、有人計算記者每日奔波步數之長不下二萬米之賽跑、杭州電廠業務課長陳壽蔭君深諒記者之苦衷、昨日特分發請柬云「執事負指導社會及主持輿論之責、此次爲體育事業而奔走、風塵僕僕、爲國宣勞、敝廠謹訂於本月八日下午七時、在敝院（按指杭州電廠之電影院）便酌候敎、並請參觀電影、以慰客中寂寞、藉度此千金一刻之春宵、湖山在望、恭候玉趾、」云云、情詞俱美、甜密有味、各記者苦中作樂、當感激不置也、 
　　車夫北化　日來在會塲門首、雇車他往、索價十分昂貴、車夫分江北紹興兩帮、平時滿口土話、到了這幾天、居然也會北化、大打其藍靑官話、討論車價、不說幾角幾角、都改口說幾毛幾毛了、昨晨大雨後、至午後羞陽漸露、一般市民、早知最後數日之比賽、類多錦標决賽、故來會參觀者、滿城爲空、迨至會場、審知延期乃相率乘原車而返、化了大洋數元、博得兜風一䠀、眞足寃哉枉也、 
　　急煞職員　昨午杭垣轉晴、雲撥日開、仍可繼續比賽、無如以早間有了緊急通告、說是「天雨不息、塲地勢難應用、所有比賽一律展後一天、」此際天雨旣息、最好以不牽動大會時間爲上、但欲下令照常舉行、則以値賽健兒、多放浪湖山、不易召集、辦事人急煞無用徒然給花花絮絮做材料、花花絮絮却是遊戲文字、有時也規規矩矩的說幾句、請寄語辦事人、以後要留心、倘使昨晨的布告活動一點、如說「上下之比賽、因天雨勢難按時舉行、下午之比賽、屆時視天色再行布告、」那末、就用不着急了、 
[上海敎育團體籌備招待選手]  
　　十三日下午一時招待 
　　上海特别市敎育局寰球中國學生會等發起定期聯合上海各大學開會招待全國運動會各區過滬選手、於昨日下午三時開籌備會議、各大學代表出席者、有同濟大學羅淸濱、曁南大學傅循仁大夏大學邵家麟大同大學胡憲生、上海法政學院蔣恒琳潘潤夫、持志大學倪則舜、寰球中國學生會朱少屏等、願意加入而未出席籌備會者、尚有國立勞動大學中法大學藥學科復旦大學等、由朱君主席議决事件如下、（一）日期假定四月十三日下午一時、（二）地點定妥後再行宣佈、（三）會塲職員每圑體推派四人、（男三人女一人）（四）經費及游藝節目贈送紀念品等亦已商定辦法、有復信允到會之選手及指導領隊人數錄如左、 
省市名稱　指導領隊　運動員 
湖北　二十二人　八十八人 
南京　十七人　九十四人 
湖南　二十一人　一百二十八人 
江西　十人　七十八人 
安徽　十七人　九十六人 
江蘇　十一人　八十一人 
山東　二人　十二人 
香港　六十八人 
香港上海排球戰林澤人攝 
東省　三人　十六人 
綏遠　十一人 
四川　十一人 
靑島　四人　十五人 
廣東　十二人　八十六人 
上海　十人　一百七十二人 
共計　一百二十九人　九百五十六人 
 
 

Page 19

 
 
自由談 
[玲丁丁告老還鄉] [  海客]  
　　凡是看電影的人。一定都認識那狗明星玲丁丁。Ｒin　Tin　Tin又聰明。又義俠。又勇敢。簡直爲人類所不及。他是法蘭西阿爾薩斯Ａlsace產。最初發見他的。是一位美國飛行事滕根大佐。ＣaptainDuucan歐洲大戰時。美國加入作戰。大佐奉命赴歐。效命前敵。有一天在德國戰濠中。見一頭小狗。愛他的伶俐。即忙携回營寨。大戰停後。就帶同回國。竟一躍而爲銀幕上的明星。在華納兄弟影片公司Ｗarner　Brothers主演名片很多。儼然與約翰擺利馬亞·亞爾喬生·諸大明星做了同事。每年的包銀約有二萬五千金鎊。合墨銀約三十萬元之多。以狗而得此。也大足自豪了。玲丁丁今年十二歲。在狗的年齡也算不得如何老邁。可是據最近好蘭塢傳出消息。他已告老退休了。並不是爲的身體衰弱。也並不是受那有聲影戲的影響。只爲有一次攝片時。他不知怎的。竟不能再受主人的指揮。任是主人如何的向他打信號。他老是不動。可知他幾年來辛勞過度。在勢不能不退出電影界。作長時期的休息了。好在他銀行中存欵很多。儘可錦衣玉食。優游卒歲。不久他也許要回故鄉去走一遭哩。 
[記俠盜療疾事] [  弢安]  
　　盜世人之所惡也。孰知竟有踰乎恒情常軌如兹篇所述者。閱者殆將訝爲瀛海異乘乎。篇中事實。别饒奇趣。盜亦有道。於斯徴信。 
　　皖北某君。執業某礦。督率工人。維勤維謹。一日。躑躅廠内。誤躓於石。流血過度。臥床不起。乞假養息。經久未愈。會鄉里間偶患匪警。某廠亦罹不幸。聲勢洶洶。恣意搶奪。比及寢舍。某聞聲遽起。止之曰。若曹勿爾。余一窮漢耳。病軀以外。别無長物。敢將私儲百數十番以獻。聊爲諸公壽。盍取去。幸勿驚我。顧余此後之醫藥費將虞無着。奈何。盜首思索有頃。慨然擲還銀洋若干。詢以究患何症。某指傷處示之。且告以故。盜曰。是不難。當有良藥饋汝。語畢。怱遽而去。翌晨。綠衣人至。折緘得藥一包。載明療法綦詳。試敷之。果愈。某嘗舉以語人曰。塞翁失馬。安知非福。窮鄉僻壤。得此良藥。洵不幸中之大幸也。 
　　語云。竊鈎者誅。竊國者侯。又云。大盜不操戈矛又云。聖人不死。大盜不止。是盜之類别亦夥。若某君所述者。殆屬别有一途。固未可同日而語也。是烏可不記。 
[雌鷄化雄考] [  繡君]  
　　讀費公直君之雌鷄化雄文。就科學立論。不作讖緯家言。最長人識見。中據漢魏晋雌鷄化雄事以實之。歷歷如數家珍。尤徴淹博。雖未詳載原書。而一爲考訂所出。實皆根據史籍。無片語鑿空。蓋一物之微。亦見責實之道。與稽古之義焉。惟晉以後未之齒及。未免美猶有憾。不嫌蛇足。歷舉如下。 
　　宋書五行志云。元嘉十二年。華林園雌鷄化爲雄。唐書武后本紀云。垂拱三年七月丁卯。冀州雌鷄化爲雄。永昌元年正月乙未。朗州雌鷄化爲雄。八月。松州雌鷄化爲雄。江南通志云。弘治二年。吳縣民家雌鷄化爲雄。二申野錄云。己卯（正德十四年）諸曁西隅酈煙家。母鷄化爲雄。尾長二三尺。如錦綬。冠羽俱異。雲南通志云。嘉靖三年。保山縣民曾銘家。雌鷄化爲雄。貴州通志云。嘉靖十五年。金州民間。有雌鷄化爲雄。江南通志云。嘉靖三十一年。嘉定縣雌鷄化爲雄。河南通志云。嘉靖三十九年。生員喬惟重家。雌鷄化爲雄。湖廣通志云。萬歷十九年。衡州府民家。雌鷄化爲雄。明史五行志云。萬歷二十二年六月。靖邊營軍家。雌雞化爲雄。崇禎九年。淮安民家。牝雞啼躍化爲雄。 
　　綜上所述。厪及明季。至遜淸一代。關於此等記載。當亦不尠。惜淸史未竣。又家鮮藏書。未能一一鈎稽也。要之學關考據。蒐采理宜賅備。詎可横生斷限。使勝國獨付缺如乎。畏日稍暇。當更補之。 
[牡丹食譜] [  君美]  
　　牡丹酥　玉蘭花片。吳中酒家常以之佐菜。淸芬鬆脆。味頗可口。牡丹花能作食品。則知者彌鮮。其法以淸鮮之牡丹花瓣。和興平酥以油煎。白糖蘸吃。味亦雋美。不遜於玉蘭花片也。 
　　牡丹茶　茶所以解渴也。然每以茶葉之不佳而增渴。取牡丹花瓣泡茶。激甜而香。淸凉解渴。且色采鮮艶。尤堪淸賞。其花瓣須隔年採就。以糖醃之。貯錫罐中。經年始得。客有以餉我者。故知之。 
[匪警所聞] [  任培初]  
　　吾吳江地瀕太湖時被湖匪侵擾。往年匪勢單薄。尚無大患。自齊盧戰爭以後。京滬路積年搆兵。逃兵咸麕集太湖。於是匪勢益形猖獗。去年竟成整箇團體。自稱軍隊。向吳江各區勒索洗刦。民不安枕。一昨返里。親友僉以匪警相告。兹錄數則如下。 
　　商借軍餉　蘆墟一小市鎭也。去年年底。被匪洗刦。並綁去小孩壯男甚多。家貧無力索贖者。都置諸死地。情殊可慘。上月三十日。盜匪又來光臨。居民一若驚弓之烏。急閉户不聲。豈知此次匪甚客氣。並不用强硬手段、到埠後。即向警察所商借三萬元以充軍餉。同時出某方委任令一件。自言正式軍隊。所借三萬元。日後得到某方軍餉後。當即歸還。磋商良久。卒以二千五百元了事。 
　　林醫生大交好運　黎里鎭有西醫名林志淸者。初無藉藉名。上月初林某携五百元乘輪赴蘇辦藥。輪抵中途。適遇盜匪。全船洗刦。林亦不免。匪見其多金。叩其作何生理。林以業醫對。匪類喜。即將其推入匪舟。駛入匪窟。待之甚恭。請其治二匪病。不三日。匪病愈。於是欵待益殷。並以五十元爲林壽。放之歸里。越數日。匪又來黎。向警所詢林地址。警所因黎地業醫姓林者非一。乃叩其能知林醫生名否。答不知。斯時適另一醫生凌幹伯君。正在茶店啜茗。聞匪至。且欲找林醫生。因林凌諧音。誤林爲凌。認爲綁票。急步返家。中途顚仆。以致頭破血流。直至匪首誤述林某面貌狀態。始知爲林志淸。林以已有一次入匪窟之經騐。毫無懼色。隨匪入舟。診五匪。得診金百元。又越數日。匪病愈。匪首並來道謝。於是林名大噪。 
[春季王氏二個展] [  鑫]  
　　（一）王綱氏圖案展四月四日起七日止。在西藏路寗波同鄉會舉行。圖凡二百幅。皆精心構造。傾於實用之作。在國内尚屬僅見。王氏浙江烏羲人。留東專攻圖案多年。性温厚。新由東京歸國。並擅長國畫。聞以會塲狹小。此次陳列。皆爲圖案畫。 
　　（二）王濟遠氏畫展　四月十日起十四日止。亦在西藏路寗波同鄉會舉行。大小作品百餘件。分水墨。水彩。油畫。粉畫等。溶合中西於一爐。蔚爲大觀。此次爲王氏歐游誌别紀念。會前特發售優待預約券。以便友人於開會期内。選擇出品。王氏爲當代名畫家。其作品素爲東鄰日本及國内藝壇所推重。赴歐游歷。當能爲東方藝壇放一異彩。 
紅氍毹 
[紐約萬國旅舍歡迎梅蘭芳記] [  楊凛知]  
　　民國十九年三月二日。記者游紐約。而吾國戲劇家梅蘭芳亦正游美受美人士歡迎之時也。是日予在紐約。遇有浙江靑田黃君。告以是晚紐約萬國旅舍有美人歡迎梅蘭芳之盛會。遂乘地道車往。歸而作簡告以報國人。諒亦讀者之所樂聞也。 
　　三月二日晚。美人士慕梅氏之名。特開歡迎會。期覩梅氏之丯采。其會塲借紐約萬國旅舍。布置甚精。保護亦頗周到。而到會人數之多。更可槪見彼美人士傾倒梅氏之熱情矣。予驅車趕到。會塲已無隙地。塲内除吾華人約百餘位外。餘皆美邦人士。若遇潘君少蕚之讓座。則予亦恐有徒勞與會之虞。俟至歡迎會預定時間。而梅氏尚未蒞止。座衆望眼欲穿。主席某女士。爲令座衆解悶起見。乃請某華女士唱歌。女士衣華服。年僅十餘齡。舉止從容。唱目蓮救母一齣。頗得觀衆讚嘆。掌聲震耳不絶。繼復唱一鳳陽小曲。以報座衆鼓掌之誼。然梅氏仍未到會。適駐紐約總領事熊君來會。女主席即請演說。熊不獲辭。起立致辭。略謂梅氏此次特來貴觀光。辱承貴帮人士開會歡迎。深爲榮幸。梅氏本定表演兩星期即行回國。今因各界再三挽留。現已允續演數天。到吾國戲劇與貴邦戲劇。完全不同。但觀衆竟能了解梅氏戲劇。殊匪意料所及。查戲院座資僅售三元八角五分。而間有人包買專售。竟增至十二元。猶不可得。可謂盛極。昨因續演消息傳出。戲院座位業已售罄。友人囑予代定三位。竟亦不能應命。敝國戲劇受貴邦人士熱烈之歡迎。實深欣幸。繼由某美人演說華劇表演之有條不紊。實爲難得。此際梅蘭芳已到會。座衆如大旱之見雲霓。全塲空氣爲之一變。即由女主席介紹梅氏於衆前。梅氏以國語演說。由張君代譯。謂予因不識途徑。以致誤時。有勞各位坐侯。深爲歉仄。今日會塲爲萬國旅舍。實爲萬國學識會萃之所。予此次來美。實求學識而來。不敢謂代表我國藝術。但略以個人所得供諸貴邦人士。尚希多多指敎。予因不諳語言。諸多隔閡。深望見諒云云。梅氏演說畢。觀衆大鼓掌。復由張君解釋華劇如執鞭爲騎等。比散會。已過十時矣。散會時。梅氏大有行不得也哥哥之苦。座衆有向梅氏握手者。亦有執筆而請梅氏簽名以留紀念者。予離會時。梅氏尚在包圍之中。擺脫無術。更有一事足爲國人告者。是晚到會之彼邦女子。多衣華服。鮮艶奪目。不減美邦服飾。願國人注意及之。 
[心上温馨（一六六）] [  包天笑]  
　　第十回　赤燄騰天勾欄欽孝女紅毹貼地即席晤名伶 
　　到了演劇那一天：靑柳社便送了左詩晨好幾張票子：還附着一封信：很客氣的請他指導一切：所以左詩晨預先就約定了蕊雲：又和大阿姨說明了：說要請伊放蕊雲一夜天的假：倘然有堂唱來：請你派别人去代一代：大阿姨說：你二少請伊去看戲：這也是難得的事：讓伊快活一天也好：尋常的堂唱：我就叫鳳雲含雲去代代好了：但是局票上寫出要伊親身去的：不丢了客人要動氣：那非得叫相帮來轉不可了：横豎坐一坐就走：依舊可以到戲館裏來的：蕊雲聽了：心上便不高興：說道：那末寗可不要去看戲吧：一刻兒堂唱來：一刻兒堂唱來：還有什麽意思：左詩晨向伊丢了一個眼色：說讓他們來轉好了：横豎要局票上寫出非親身去不可的：纔來轉咧：這天的戲劇：是七點半鐘開場：那地方也不遠：就在南京路四川路口。從一條胡同裏灣進去：没有去過的人：眞也不知道這裏面却有一個劇塲在内：那天蕊雲也不坐自己的包車：帶了阿金：連左詩晨雇了三輛黃包車：便到謀得利琴行的這個劇塲裏來：一進門：便遇着靑柳社的招待員：胸襟前揷了一朶白薔薇花：下面一條粉紅的緞帶：上面寫着一靑柳社招待員」六個字：左詩晨把手中的票子：送給他們看：裏面有個人認得的道：是左先生嗎：請跟我來：原來他們這個劇塲：小雖小：全照外國劇場的排塲：裏面的椅子上都排着號頭：這戲票上的號頭：和奇子上的號頭是相對的：不能像中國老戲館裏的樣子：凌亂雜坐：大家亂搶位子：搶着什麽位子：不管是人家定了去的：便死也不肯讓：就是那些定了位子的人：也没一點兒秩序：有的戲館裏：就靠幾個案目：倘然没有熟案目：再也得不到好位子：這裏却没有什麽案目：照了你的戲票找椅子號頭：一點兒不會錯亂：還有那時候的老戲館裏：男女分坐：好像男女坐在一處：馬上就會生出什麽傷風敗俗的事出來：馬上使他們發生弔膀子的機會：可是在戲園子的正廳裏：男女分坐：在包廂裏：男女又不分坐了：問問戲館裏：他們也說不出所以然之故：但是這個劇塲裏：却是男女不分坐的：在那個時候：要算是頂新式的了： 
 
 

Page 20

 
 
 
 
