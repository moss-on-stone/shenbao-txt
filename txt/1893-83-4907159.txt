# 1893 - 83 - 4907159

 

Page 1

 
 
[新印六部處分則例告成] [  圖書集成局啓]  
　　是書臚列各種處分事例進呈列聖睿鑒條分縷析詳盡無遺凡有新例增添者更隨時附入所以衆官守定考成藩率　　　所　　誠居　　所不可不讀而佐治者亦須融會貫通者也坊間雖有木松流傳而亥豕魯魚殊多紕　本局悉心校勘樍日累月訛悮胥刋然後　新鑄鉛字排成印以雪白連四紙分裝八册盛以錦匣核定每部碼洋一元二角賜購者請移玉上海申報館帳房及各埠申昌書室均可 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵首昭代之鴻寳醫林之大成也茲由煥文書局主人倩本局用活字排印刻已告成紙墨並佳裝潢益美計分釘二十四本碼洋四元如祇買外科書則收洋八角寄語杏林者　　并名賢有欲得　扁眞傳者請向上洋申報館二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂廣東鴻文書局購取可也 
[論科塲宜重策論]  
　　古今同一天下也今人恒若不及古人何哉非人才之不相及也古人可以獨抒已見自見其長今人則有程途之限法律之拘雖有超羣軼類之才亦不得越乎範圍之外否則衆咸非笑而疑忌之卽以取士而論古今已致不同矣夫古之所謂士者必道德足以名世經濟足以匡時得時貝駕不得時則蓬緊而處故有伏處岩穴出而霖雨蒼生者其見用也或邀特達之知或登薦剡之版殷勤徵聘榮之以干旌浦輪寵之以束帛推轂故有旦屈於庸賤而暮躋卿相之尊者此其人要多名實克副展其謀猷以大有造於邦國當此之時進賢之路貝寛固非徒論秀書升已焉而士品亦貴至於戰國游說之風特盛處士横議莫非夸誕譎詐聳人主之聽以弋獵富貴於是士品一壞秦尙刑法一時官吏皆以繩墨爲事且又焚書坑儒與士爲仇幾幾乎使斯文無噍類矣漢始重儒文帝興賢良方正孝彦成材諸科加博士明經之號於是人才蔚起西京之士彬彬稱盛而其所以試士者乃在策問尤著者如董廣陵賈長沙最錯公孫宏皆以廷對稱旨有直言善諫之風其所以補救時弊豈淺鮮哉是蓋由於經術湛深故能深通治理至今天人賢良治安諸策言兵事論積𫏎諸萹猶膾炙不去於人口也有唐雖設秀才進士等科分極言極諫博學宏詞之目顧崇尙詩賦未免有名無實彼時預制科之選咸以諷詠爲工欲求條對時事可以措之實用者蓋亦寥寥焉然重科目輕學術亦自兹而始士欲致身通顯靡不揣摩風尙兾主司之鑒衡矣宋自太平興國始設三科景德間增至六科天聖年又廣爲十科雖亦以科目取士然多學行兼優者原其故則頗能矯唐時組織綺麗之弊而亦重乎策問故儒林中人材多有可觀焉世所傳者關閩濂洛諸公其立說著書大有功於名教固無論巳至於忠言讜論如眉山父子者流或布衣蒙召或臨軒垂詢指陳利病動輒洋洋萬言以備采擇一時名臣接軌殆鮮不以策論見長也粤自前明變文體爲八股以此取士自是以來士非由此不得列名清要有以他途進者卽目之爲異途而所謂八股者本代聖賢以立言格律謹嚴不合體制者易曹擯轂且久而久之題多雷同文多抄襲有以新意命題者貝又失之尖巧割裂極之聲調之講求詞華之鋪砌失其本旨難以盡言此所以負不覊之才者往往終身不得志於塲屋而轉能卓然自立顯於科目之外也我朝取士極爲愼重旣杜虚聲亦防臆見乃仍明制考試首八股而詩賦次之策論又次之由秀而舉由舉而貢太率如此惟殿試專於策問兼觀字迹揆諸立意本無偏重蓋欲得全才以備大用也無如近者殿試僅觀字迹所對之策則官樣文章千萹一律至鄉會試塲則更浮光掠影視策問爲無足重輕豈眞有經濟可以措諸施行哉而八股貝莫不童崦習之父師殷殷期其速成迨旣成名則又棄八股而不爲斯時微論於政治遽難了然卽學術亦無甚把握夫至身已釋褐登朝而平生有用之書尙未得暇展讀豈不重可嘆耶故論者謂古今人才之不及未始非由八股取士遂相率於空疏寡效而莫之或悟也竊以爲八股初非導人以空疏之具抑豈朝廷欲得寡效之人哉第風會所趨漸滋流弊下愚不肖僥倖希榮之故耳不然歴代之賢相良佐何嘗非由科目起家者哉方今洋務日開談格致者謂當專重格致擅測算者謂當專重測算而八殷可廢是亦偏見也功令昭垂何可輕廢恐薄識小技躐等躁進更有甚於斯時者爲今之計莫如於鄉會塲試卷之中重策論而輕八股舉切要之務而問之求所謂博達宏通者以備一時之選以適一時之用而八股舊制仍不必廢俾一以闡揚教化一以鼓吹昇平似此略一變通科目之士必更幡然改觀又何慮應時濟變之無人也哉 
[諭旨恭錄]  
　　二月初四日奉旨國子監博士員缺著黄晉銘補授湖北督糧道員缺著岑春蓂補授江西南安府同知員缺著景隆補授雲南雲龍州知州員缺著周名建補授山東高苑縣知縣員缺著徐引源補授江西廣豐縣知縣員缺著夏之森補授廣東海康縣知縣員缺著王星齋補授浙江臨安知縣員缺吳慶祥補授福建永安縣知縣員缺著葉新第補授俸滿訓導吕廷珍著以教職用理藩院筆帖式員缺著岳岡補授詹事府右中允員缺著伊克坦補授黑龍江呼蘭城倉官員缺著擬正之瑞慶補授擬陪之錫麟著記名擬補山東布政司廣儲庫夫使王丙熙山東石河塲鹽太使廉祥保舉湖北候補道李謙直隷候補知縣葉溶光俱照例用擬補吏部筆帖式文清著准其補授附生夏偕復著以主事分部行走欽此 
[鳳池染翰]  
　　吏部爲知照事所有揀補鴻臚寺漢少卿一缺本部於正月二十四日帶領引見相應知照貴衙門傳知前經保送之户部郎中周文令户部郎中田志肅兵部郎中沈維誠刑部郎中關國光刑部郎中沈家本吏部郎中李紹芬禮部郎中俞培元禮部郎中吳景祺兵部郎中胡寳鐸土部郎中徐迪新工部郎中區諤良等十一員於是日五鼓穿天青褂備帶補褂並佩帶對子荷包手巾赴西苑門外六項公所吏部公所内書到聽候排班帶領引見萬勿遲悮因用印不及先行白片○管理太常寺事務禮部尙書臣宗室崑岡等謹奏爲題請派遣事恭照光緒十九年二月十一日孝康章皇后忌辰應行遣員恭詣孝東陵讀文致祭謹案臣寺祀則内開應由陵上守護公等中題遣一人就近恭往主祭准宗人府將守護公意普光裕銜名開送前來臣寺繕入題本進呈恭候欽遣一人俟命下之日再由臣寺知照屆期恭往將事謹此題奏請旨正月二十二日奉旨遣奉恩輔國公意普行禮欽此○客臘年班來京之内外蒙古札薩克王公等派令護衞官員將上賞綢縀印票齎投户部縀匹庫祗領當經縀庫掌印　中 
 
 

Page 2

 
 
載正郎禀明堂憲隨諭期正月二十六日開放咨由理藩院轉傳承領人員於是日辰刻赴庫祗領○吏部示傳據都察院咨請揀發中城委用兵馬司正指揮一員查正指揮一項上次揀選捐納止今此一缺應揀應補查有光緒十八年十二月分在部投供之應補正指揮沈墉一員應行坐揀相應出示傳令該員限五日内親身赴部騐到有執照者携帶呈騐毋違○兵部爲批示事職方司案呈准中城効力哨官儘先補用千總劉詩貴呈稱竊職係直隷河間府景州人由軍功投効軍營克復安徽桐城等州縣城池案内出力蒙湖廣總督官保奏咸豐十一年十二月二十日奉上諭軍功劉詩貴著以把總儘先拔補欽此克復寗國府並攻克西河弋江等處案内出力蒙兩江總督曾保奏同治二年六月初六日奉上諭儘先把總劉詩貴著以千總儘先前拔補並加守備銜欽此嗣派中城練勇局當差於三年例保案内出力蒙巡視中城給事中本等奏奬請以千總留於京營儘先前卽補經部核議以所請儘先即補班次均與定章不符帷原係儘先千總應改爲以儘先千總留於京營補用光緒十八年二月初二日奏奉旨依議欽此欽遵祗領奬劄在案職自揣年力尙强不甘廢棄情願投歸南營効力當差懇將保案咨行步軍統領衙門俾有遵循等情到部查本部前定章程内開各省勞績人員出力保有官階應在本省投標候補造册報部查核近年此項人員間有在部具呈將所保官階請行知本省等因前經變通照准帷現在保有官階之員呈請行知本省投標者紛至沓來難免不無朦混情弊辦理諸多窒碍嗣後此項人員如再有赴部呈請行知保案者一概照章駁令該員赴省具呈投標造册報部查核庶與定章符合辦理亦歸一律等因在案今京營補用儘先千總劉詩貴具呈請歸南營効力當差懇將保案行知步軍統領衙門核與本部定章不符應令赴該衙門具呈投標造册報部查核俾歸一律特此批示調補刑部右侍郎裕壽田少司宼德涓吉二月初三日未刻赴秋曹履任先期經刑部司務廳示仰闔署官員書吏皂役禁卒人等至期一體謁見○廂藍旗護軍營福貴印務護軍叅領等奉恩統領諭正月二十三日辰刻在閙巿口臥佛寺街本營四甲箭斱内京察本旗頭二三四甲各護軍步箭二十四日辰刻京察本旗五六七甲各護軍步箭除由印房傳知各甲外並分行神機營嚮導處善撲營飭知本營護軍等屆期赴該箭塲預備莫悮○朝鮮國王李熙遣陪臣來京朝賀恭齎例貢方物表章呈請禮部覈辦禮部分别賞收留抵請旨遵行正月二十二日奉 
旨例貢呈進方物著卽賞收其慶賀隨貢方物著留抵下次正貢以示體恤欽此當由禮部移知該國陪臣遵照並移會朝鮮國王查照至應進表章於下班代爲具題○吏部爲曉諭事所有光緒十八年十二月分並本年正月分月官國子監博士黄晉銘道岑春蓂知州周名建知縣吳慶祥徐引源夏之森王星齋葉新第並補行騐看同知景隆等十員相應傳令於正月二十八日黎明赴上諭館考試畢已刻偕同府經歴錢蔭楠等赴午門前聽候排班騐看毋違○正月二十二日五城司坊曁揀發委用人員恭請滿漢　憲在宣武門外炸子橋松雲庵舉行團拜盛儀芳筵旣張雅樂斯作花濃酒艷興往情來洵衣冠雅會也○吏部爲知照事所有滿二品廕生啓莊銳銘四品廕生書廕等三員本部於正月二十四日帶領引見相應知照宗人府轉令該三員於是日五鼓穿天青褂備帶補褂佩帶荷包手巾赴西苑門六項公所本部公所内書到伺候排班帶領引見萬勿遲延因用印不及徑行白片 
[扶櫬回籍]  
　　前出使日本大臣李伯行星使於月之朔日行抵蕪湖小住江口本宅已紀報端兹悉星使於初六日渡江導以雲鵬小火輪回合肥珂里俟太夫人窀穸事竣再行出山 
[星軺紀事]  
　　前蕪湖道楊子通觀察恭承簡命出使美日秘三國聞定於本月中浣出京南下繞道鳩水蓋瀛眷俱在蕪署必隨使節出洋也觀察前在蕪湖道任内整飭吏治丰裁嚴峻然遇奇才異能之士又必逾格垂青皇華命一思欲附鳳攀龍追隨海外者頗不乏人然觀察獨具隻眼拔其尤者僅三五人耳 
[報効鉅欵]  
　　前辦皖南牙厘總局袁榆生觀察客秋因案被議落職近聞巳在海軍衙門報効鉅欵想金鷄詔下豸節重膺當在指顧間矣 
[賓筵用武]  
　　某武員假金陵南門外某氏園亭設宴東西布二席主客十餘人虎頭燕頷孔武有力者居多觥籌交錯牛飲甚豪酒酣首座一黑而髯者顧衆賓而言曰某不肖脚塵半天下遇緑林豪傑不下數十百輩出瑩瑩七首與之角力於廣漠之塲敢攖吾鋒者卒無一二今老矣猶能刃蛟鱷於不測之淵剌飛鳥於青冥之上乃半生蹭蹬不能取斗大黄金印封萬户侯僅蹉跎一小千把何蒼蒼者阨我之甚耶末座少年聞而不平越席揖髯曰我公武技絶倫久已如雷貫耳矣今日請效鴻門會公爲項莊僕爲項伯聊博諸君子歡非敢决楚漢也請撩爾衣揎爾袖摩爾拳擦　掌僕雖孱弱願追隨左右言已逕搴髯衣直趨階下主人恐揮刃傷人固請易之以梃允之於是執木棍較優劣此來彼往此高彼下如游龍戲水如俊鶻盤空五花八門幾致觀者目眩旣而呼呼有聲風生四座但見黑影成團不復人迹之可辨忽聞人大呼曰顚矣顚矣轟然一聲如墮重物就而視之于思于思者己横陳砌下芳草茸茸絶妙茵褥回顧少年則面不改色鵠立依然也髯躍然而起戟手詈少年曰何物乳臭兒敢乘而翁隙今與爾背城借一再不勝當拚却老命不能令豎子成名也主人恐釀禍抱持之使不得逞髯愈恚詬之曰爾旣欲藉春酒以言歡不應招此惡人致僕受泥塗之辱請以絀之於彼者伸之於爾詬畢以頭撞其腹氣喘喘若吳牛經衆人或挽或推始大踏步而去 
[鷺江春泛]  
　　泉州府施太守於上月晉省賀年道出厦門見街旁賭攤人多於蟻面諭厦防廳張分府嚴申禁令分府卽傳十八保地保諭話限次日一律禁絶不料地保差役及武弁等卽藉此爲生財之計凡良家婦女偶邀姊妹作葉子戲亦指爲犯賭於半夜時破扉入室恣意冥搜飽其慾壑一時怨聲載道又鼓浪嶼一島爲西商旅居之所洋樓民房犬牙相錯上月間是處賭攤林立經某員禀明道憲令保甲委員協同巡捕督帶兵勇差役數十名前往拿獲數人訊責釋放此後賭風遂絶○水師提督彭紀南軍門駐節厦門瞬經廿載去歲丁内艱杜門讀禮標下將弁感戴彌殷製匾一方於上月二十七日迎喜神時送至提署大堂懸掛以誌弗諼○天宫堂由各號輪流擺設至正月下旬始行謝壇此向例也邇來官音戲班皆赴隔水鄉間致各號酬神戲遲至月杪方演清歌妙舞宛轉悠揚結伴來遊者幾如李三郎身入廣寒聽霓裳法曲也至謝壇之期則在本月上浣云○砲捐局業已開辦報捐者頗不乏人道憲許觀察特在省垣邀向辦捐務之恒公信衣莊主胡姓在局襄理以收駕輕就熟之效 
[厦門米巿]  
　　厦門食米向恃臺灣漳碼等處接濟近因臺灣禁米出口漳州去歲收成歉薄販運無多米價因之大漲從前大白米第洋可買四十餘斤現僅買三十一二斤數米爲炊者有居大不易之慨幸輪舟往來迅速日前招商局輪船載來米七千餘包福昌漳海澄等處又運來一萬六七千包如再源源而來米價當可漸呹矣一 
[巴事確論]  
　　巴馬電音已登本報兹閱香港報云查巴馬本屬中國管轄俄人强行佔踞欲肆鯨吞本出乎情理之外中國雖或置之不理英國亦必不肯袖手旁觀一任俄人蠶食緣巴馬地連印度俄人若得此屯兵其間將來或出一旅之師卽可大爲印度之患印度爲英外府英國例應保護必不任俄人得志於巴馬致令臥榻之側或容他愉鼾睡也因憶阿富汗曩年被俄國佔奪時得英國起而相助俄人始不敢肆其强横夫英國所以助阿亦以阿地毗連印境恐俄人將來得寸入尺致貽印度之憂故耳今巴馬事同一轍而請英人能黩爾而息乎 
 
 

Page 3

 
 
[西報譯要]  
　　美國某日報言美屬蘇波路地方種植人近日聚衆商議挫招募中國人前往作工擬聯名禀諸美國政府求國家體察輿情勿加限制俾得廣收臂指之助又聞此項種植人曾在英京訪悉由中國招工至蘇波路每名約需川費洋銀二十五元倘到埠後每月給以工銀四元自有人應募而往其言如是姑譯而存之○美國芝加高城開設博覽會中國商人亦與其列聞有華商約四百人擬附美公司氈拿輪船前往另有七百人附昌興公司日本皇后輪船定於本月初五日由香港啓行○葡國派駐澳門總督布君兼充中國暹羅使臣之任藉以辦理交涉事宜聞布君定於二月初二日乘葡國的嬌砲船前往暹羅濵角京城入謁暹王以修隣好並有隨員一人同往約稅駕四旬左右卽乘原船回澳○麥西哥國伊路巴蘇地方向有華人萃處牽車服賈聲氣相孚上月某日有官差在是處當値瞥見一屋雙扉緊閉闐若無人黑烟由門縫射出叩門不應於是破扉直入觀之見一人以鐵練繫其首吊於門楣之上其下置有火盆烈燄上衝勢將焚斃急欲解救苦於孤掌難鳴奔向左右隣籲求助力又多推諉直至舉鎗威嚇始有一人隨之往迨入門則此人已爲祖龍召去乃協力取水將餘燼淋滅俾免蔓延後查悉焚斃之人平日貧乏無依恒賴鄰近人給資養活久之鄰人亦有悔意乃同謀縊死焚之以冀滅其跡地方官聞報嚴飭差役訪拿兇手歸案然熟爲主謀孰爲下手終未得其主銳意者其以疑案了之乎○秘魯之加剌拿地方山高水長人烟稠疉據考察地輿者謂普天下地勢之高當以此處爲最有某山巍然特立高逾水面一萬五千三百五十尺山中開鑿一徑以通火車鐵軌計長三千八百四十七里山下長年積雪並不消融由火車路俯視琉璃世界上下相距約六百餘尺是亦洋洋大觀也 
[蜀江餘話]  
　　前報紀英商立德在重慶設立利川保險公司專保蜀江水險云云兹悉月前立德曾挈眷至宜昌邇日生意逐漸擴充故已由宜返重慶矣 
[蜺旌已發]  
　　廣西巡撫張丹叔中丞於前晚乘招商局之新豐輪船起程北上關道憲聶觀察提右營傅叅戎松海防劉司馬及其餘印委各員均往江干恭送滬瀆烟波甫聞離唱津門柳色又綰行旌王事賢勞可爲中丞詠矣 
[投繯遇救]  
　　本邑人某甲居於老北門内向作小負販博取青銅藉以養贍家室其妻某氏素有瘋疾舉動乖戾言語無倫素爲甲所憎占反目者屢矣前日午膳後甲向氏索錢三百文氏慳吝性成不肯遽予甲大怒將氏扭住以老拳相贈氏大呼救命鄰人聞聲畢集竭力解勸甲始悻悻出外氏待夫去後忽以三尺白綾懸梁自縊同居之某乙聞有窸窣聲入内視之則已搖搖焉如么鳳之倒挂急呼諸鄰人至代解其縛逾時漸甦否則大錯鑄成不將貽無窮之戚哉 
[少尉鞫賊]  
　　葉阿金素操三隻手生涯日前混至南巿大碼頭綢莊竊取綢縀五疋及洋布等物携赴北巿典押得錢揮霍閱數日囊槖已空復在法界施其妙手被包探拘送公堂繫諸囹圄上海縣捕廳陸少尉聞之立飭家丁持片至公堂將葉帶回於前日午後升堂研訊葉供寗波人今年三十歲向在周浦鎭一帶作小本經紀大昌之物確係小的所竊現已典質一空少尉問爾尙有同黨否答稱並無同黨少尉曰如係一人不能偷竊如許物件捕役禀稱葉阿金實係此中巨擘犯案不知凡幾少尉判四百板收自新所中聽候吊贓訊辦 
[懲辦流氓]  
　　指拿流氓已登昨報昨日英包探何瑞福顧阿六將拿獲之稔惡流氓道士錦堂卽連錦堂賣魚丫頭卽陸丫頭及陳桂亭解案禀稱蕩婦沈巧寳向在久安里龜奴瞎子阿狗所設窯子中賣娼積欠龜傭王阿榮王張氏洋銀若干上月下旬連陳陸等將沈娼調至鴇兒施湘雲卽史湘雲家賣娼另雇男女龜傭借給洋銀料理玉龜等之欵連等恃强漁利得贓俵分旣而王等投控捕房捕頭令小的等將連陸陳獲案王龜及王張氏投案訴稱小的等向在沈娼處爲傭各出帶檔洋銀共計七百三十元忽有連陳等人倚仗流氓之勢肆意横行自稱老爺百般恐嚇先將沈娼調往施鴇處另雇男女傭人借給帶擋洋銀原可抵償小的等之欵而連陳復勒令小的等交出借票祗照六五折還洋銀四百餘元餘被吞没並有林增湘者亦與聞此事小的等在沈娼處當龜傭祗有一節受虧實甚是以投報捕房連陳同供稱小的等由沈娼之母沈張氏邀同理勸令王等折收洋銀並不從中漁利今沈張氏亦巳到案請大老爺問供可也陸供稱小的向爲魚販安分營生並不多事伊等爲沈娼調頭及折付洋銀之事小的並不與聞沈張氏供稱兒女因無力措還舊欠是以調至施鴇家另用龜傭冉借洋銀還債王不依從故邀連等相勸王等又稱此事因沈張氏起意串同連等各流氓强行折扣至陸確不干預亦不在塲捕頭禀稱租界中各流氓往往爲娼婦借銀從中漁利情殊可惡理合重懲蔡太守諭沈張氏曰爾旣縱女爲娼已有不合旣已欠人之欵復通同流氓肆横硬行折扣使諸龜傭人大受厥虧爾於心安乎今可將女擇良婚配不准仍在滬上賣娼陸旣不相干卽行開釋連管押三月期滿枷號一禮拜陳管押二月期滿枷號五日 
[巡局紀事]  
　　魏福生在城内行竊某姓家衣服前日行至中途被捕役所拘搜出眞贓解送巡防局訊究起當贈以竹笋煨肉也○浦東廿四保十六圖地保計良卿之子某甲年已弱冠有登徒子之癖與隣村某乙之女眉眼傳情綢繆結契上月間相携俱去藏之密室乙自失女後迭次尋訪杳無蹤跡至前日始查悉被甲所誘向之根究一味恃蠻乙不得已將甲扭往爛泥渡巡防局喊控未知如何發落也○浦東廿四保二十圖鄉人陸秀寳近在左近張姓地上挖掘泥土張知之前往看視見枯骨纍纍不堪寓目遂以掘墳見骨等詞投爛泥渡保甲局控告孰曲孰直終當水落石出也 
[英界公堂瑣案]  
　　包探何瑞福禀稱張雲甫投捕房報稱有東洋車一輛停歇路旁怱有人斃在車申報由上海縣黄大老爺騐明收殮後被二圖地保姚文彩將車勒住不還小的因將姚拘送案下張訴稱姚向小的索賄不遂將車勒住叩乞追還姚禀稱小的向張借用此車並無索賄之事蔡太守謂此案須商諸黄大老爺再行核辦○日前林張氏報失銀臂釧三枚洋銀五元七角由包探唐寳榮拘獲竊賊陶根榮起贓送案蔡太守訊供之下陶供稱友人胡阿二竊取各贓交與小的代質太守令押候飭探拘胡再行訊核此已列諸報章矣昨日唐探禀稱小的奉飭提胡查得此贓的係胡竊胡供稱小的係安徽合肥縣人偶然行竊求免與積年老賊同科陶仍執定前詞蔡太守判令將胡管押一月期滿遞解回籍陶從寛開釋○公和祥碼頭船廠西人屈臣訴稱廠中時時失去鐵霦各料查無蹤跡前日又失船上所用鐵圈踏板等物値洋銀一百七十元旣報捕房卽由某包探查獲人贓今特來案具領包探江阿三禀稱屈臣報失之贓經小的查得由廠中工人陸扣子唐大洪二人行竊售與陳阿富祗得洋銀四元陸唐同供稱小的等均江北人在廠工作陳供稱小的實不知是竊贓　以悮行收買以後當留神細察决不再收贓矣捕頭禀稱陳收買値價一百七十元之物祇出四元豈不知來歴不明請爲重罰蔡太守判令將陸唐各管押半年陳罰洋銀五十元否則管押二月贓給屈臣領去○包探江阿三禀稱工人周扣子竊取青鉛三塊經小的拿獲人贓解送案下西人屈臣投案領贓周供稱小的係江北人初次犯竊求夫老爺格外施恩蔡太守判令管押十日贓給屈臣領去○包探唐寳榮禀稱前者沈阿寳曾竊取某馬車行皮帶等物經小的獲案請懲昨日又見其手持油衣一領在某處舊貨攤上求售拘拿盤問亦是竊贓今特解送案下沈支吾以對聽不分明蔡太守判令管押三禮拜贓存捕房以待失主認領○包探江阿三禀稱徐芝雲前曾犯竊送請訊懲昨又持銀皮千餘片在某處圖質經小的拿獲詰知亦是竊贓惟未知失主名姓今將大贓送案徐供稱小的信手竊取實不知失主何人蔡太守判令管押二月贓存捕房以待失主認領 
 
 

Page 4

 
 
[法界公堂瑣案]  
　　去秋八月初郭俊英卽郭士傑控利和靛青行主黄少齋卽黄華棟欠銀一千兩讞員葛同轉准之旋於十一日票提未獲旣而郭在英租界同信昌烟館遇黄扭入捕房管押及黄出竟控諸英公堂同轉著將郭移往質訊蔡太守以郭違例扭人量予科罰是案仍解請同轉辦理十月二十七日訊理之下黄允許還銀具十一月二十日遵繳一千兩之切結然仍無銀可付屢懇其主某洋人函求寛限迄今已歴數月郭曾一再請追昨日某包探將黄傳案同轉謂爾逾限已久爲何仍不繳銀黄稱一時乏力措繳乞寛限期同轉謂爾之保人已更换數次實屬刁抗已極不得再事姑容遂著押候比繳旋有洋人名麥蒂者投案聲稱黄所欠之銀已將産業契據繳呈抵押實在無銀可繳致違限期同轉謂契據不能作數况郭已屢屢請追本公堂不得日久案懸是以押候比繳繙譯官魯鼐安君謂本繙譯查得黄向住本租界中因有此事至英租界賃住大洋房每月約出房租洋銀五十元之譜黄稱是屋由洋東出資阻賃魯君謂洋東旣可保爾爲何不肯代爾繳銀黄俯首不答同轉飭將黄帶回捕房押繳銀一千兩○某輪船水手王茂堂訴稱光緒十六年十一月十四日同鄉張徐氏卽混名老賽花者與姘夫施阿二串通勸小的受室小的以無力辭老賽花云現有一婦無衣無食自願嫁人郎君但餽以番佛二十餘尊則一顆如意珠不難投懷上掌也小的信以爲眞唯唯應允立倩拆字人某甲代繕婚書卽以老賽花及施爲氷上人并乞移家同住僦屋治下菜巿街行合巹之禮紅巾旣揭乍見新人雖不能艷若� 
李桃亦頗非藥义變相小的衝風涉浪出外日多一日胞弟向小的言訪悉老賽花本是蕩婦兼作蟻媒目下家申時有輕薄少年任情出入且復抽頭聚賭徹夜喧譁小的聞言隨卽回家令老賽花移居他處去年六月十四日妻子竟串通逃逸將家中所有席捲一空其時小的曾赴捕房據情控告祗以未得憑証未敢向大老爺凟陳今在新街遇妻扭送捕房捕頭令小的領回管束所有衣物供出寄存老賽花家甫出捕房老賽花忽邀集流氓王阿根銅匠小生等數人簇擁小的至寳心園烟寮互評曲直欲拽小的往城下置之死地小的驚駭欲絶大聲疾呼旋有巡捕到來將老賽花及阿根拘送來案葛同轉謂老賽花曰爾旣爲月下老人爲何又嗾使捲逃豈非欲效放曰鴿之故事乎老賽花連連叩首稱小婦人爲王執柯本是好意王妻現在城中丁公館爲傭並無不合家中衣物因無人照料寄存姪兒家中可往取回尙求鑒宥同轉問阿根曰王夫妻之事與爾何干爾因何拉喫講茶肆行兇横阿根供稱小的與王本是同鄉且又同業是日見王被人軋住不忍坐視故爲之排難解紛若老賽花則素無一面之緣並不聽從指使同轉謂原告指明爾與銅匠小生通同一氣尙何狡賴乎遂著押交小生到案老賽花則勒令交出姪兒處寄存之物再行核辦○包探王榮培禀稱走方醫生張阿三在護城河畔欺騙鄉人勒索錢文是以送案請究葛同轉判令笞責四十板嘻今之說眞方賣假藥藍輿高坐終日奔走街頭者無一非騙人錢財以肥已槖張特不幸而遇明察之長官是以獨受笞責耳哈哈北恒茂號夥張阿榮訴稱舟子余少元裝運火油竊取四箱行至中途經某包探查獲今特禀請究懲余供稱此項火油由船主錫華交與小的葛同轉著押交錫華核奪火油給張領去○包探郁庭湘以金阿和犯夜送案請懲葛同轉向之嚴訊金供稱小的前在新閘豆腐店替人工作數日之後卽已停出携取自已所置被面至租界典錢同轉判令管押五日○小東門外愼興客寓夥范阿榮訴稱棧客劉國標張錫桂郭金堂石愼和蔣阿二等人皆於晚間出外言往浴堂洗澡小的伴同前往相與解衣磅礴滌垢蕩瑕及回見有一客臥在劉之鋪上劉等疑係歹人將客扣住褫去衣服竟欲行兇幸小的在旁解勸始得歇手不料客出外卽赴捕房控告捕頭令先將劉拘押今晨又拘張郭石蔣四人一并送案葛同轉以原告未到且兩下言詞各執著卽退下候訊少頃原告訴稱小的姓許名文三家在鄉間前日來申訪友晚間至某戲園觀劇劇散出門至小東門外愼興客棧投宿由范招接入内指令臥在樓下鋪上小的當給棧資錢四十文少頃范忽呼劉等多人擁入房中將門扃閉口稱小的爲賊褫去衣服訛索洋銀一元六角錢數百文並將押票九紙皮夾一枚攫去小的脫身而出赴訴捕房張供稱小的與石姓等人住在樓上是晚見房中有面生人躺臥喝問何事范竟不分皂白呼劉等下樓褫其衣服此事實由范起與小的等無干同轉問爾等因保事來此住宿棧中答稱小的等本緝捕營中夥役因辦案而來問領哨是誰供稱領哨王大海帶有砲艇一號日前飭小的先來滬上聞昨日王亦已到滬住在十六鋪南同轉判令將范劉各責四十板許管押三日餘人無干一併省釋○協愼槽坊主盛中炳訴稱前者曾在臺灣淡水埠分設油酒店倩友人劉寳善經理去年劉竟竊去店中洋一百八十元沈逸無蹤今得遇諸治下是以扭送來案叩請追究劉供稱小的與盛合開此店連年虧本甚多核算之餘小的積欠洋銀一百元許以如數清理承盛給小的川資洋銀十五元得以航海來滬旋又因事往寍波今悉盛已來此特來尋訪不料突被指拿盛稱知劉目下光景甚佳葛同轉著押候理處○朱華氏呈遞禀詞請追徐兆寰之欵旋由吳桂芳具呈切結司帳人吳竹軒亦投案候示葛同轉謂朱華氏曰現有繳案之二百七十元票據准爾具領其餘須待收下隨諭令桂芳等人赶緊收帳吳竹軒亦須開銷一切須照前議按股公分諭畢飭下次堂期邀徐到案再核 
[樂善好施]  
　　敬啓者僕來滬上迭將敝鄉荒歉困苦情形曁經收第一次清單登列日報乞糴之書自覺凄其欲泣解金之舉尤喜絡繹而來合綴蕪詞稍攄謝悃是蓋諸大善士垂憐涸轍軫念窮檐或陰德自鳴大惠不使人感或同仁相約斯人明爲已憂行不忍人之一心符攸好德之五福易曰積善之家必有餘慶書曰作善降之百祥是之謂矣兹復有請者敝鄉地本瘠土天與奇災元氣已傷必數年而後復沈災未澹尤、 
旦夕之堪憂待哺不下萬人接濟尙需數月輸將所入未足取求呼籲之情尙祈哀察偏災所及雖僅屬寸天尺地之中人命攸關何莫非乾父坤母之子惟大君子無分畛域徧地春風庶千萬人共沐恩施重瞻天日爲善最樂大德曰生宏以解推拯斯蒼赤是則鄙人所摩望者矣如蒙慨助請交四馬路愼裕號朱葆珊先生代收卽發收條[  浙江寍波府鎭海縣海鄉虞景璜范多玠同啓]  
[福造蒼生]  
　　敝堂接奉南昌電局何梅閣仁翁由蔚長厚票號匯到江西撫州府正堂顔筱夏太守倡率僚屬十三位春宴移賑共合規銀一百三十兩五錢八分又奉吳師杰大善士樂助山西賑洋五十元又奉補過子大善士以新正杜門不出節省閒費移助施棺洋三十元祇領之餘仰見吉人爲善天佑人欽加官進祿後福無量乞登報牘用誌心儀上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　正月廿七日候補府沈庚垚禀奉飭知試看一年期滿加考奏留禀見叩謝西溪巡檢桑芬禀知藩司飭知赴任並銷湖郡厘局聯票差咨補永康典史潘顯曾禀奉藩司飭知咨補叩謝廿八日典史黄鉞禀候騐看叩見廿九日寍紹台道吳進見二月初一日寍紹台道吳進見禀辭回署運判胡瀚禀知運司委解第一批京餉差禀見叩謝試用縣王賡夔由南京來省禀到委署府知事劉序禀安謝委初二日候補蓮副王維煜禀銷岱山鹽局差候補縣彭循堯禀銷寍郡就醫假禀知藩司飭知期滿加考留省叩謝初三日候補道丁奉委會查城門差禀謝永嘉西溪巡檢　芬禀辭赴任未入流陳溶禀知在部報捐典史奉到執照初四日府照磨李兆熊禀知臬司委中六叚分巡保甲差叩謝 
[蘇省官報]  
　　正月廿九日上海縣黄署鹽城縣陳玉斌均到二月初一日同知銜分發江蘇試用知縣林駿達福建人到省指分江蘇試用典史張步翰浙江人由京領照到省初二日候補道丁兆基南京見制憲回同知張福謙禀知委解金陵餉差知縣汪壽年解餉赴揚州辭初三日山東撫院營務處三品銜道員用候補知府潘志恂奉山東撫憲委來蘇催提馮道賑捐銀兩候補典史閻恩芳順天人禀到鹽巡道胡江安糧道馬兩江營務處江蘇候補道曾廣照均由寍來督辦宜昌川鹽加釐　局江蘇候補道沈瑜慶宜昌來初四日常鎭道黄到准補南匯縣汪以誠謝飭知赴任知縣鄭學書奉委勸辦順直賑捐差許旋基禀知奉委代代車坊釐局差初五日改指江蘇試用府經吳祖培浙江人禀到初七日主簿柳汝霖禀知府秉代理太湖東山司巡檢事 
[上海六馬路仁濟善堂籌賑公所施少欽經收山西等賑捐正月廿一至廿九日止清單]  
　　李正煇大善士祈保子病速愈邱崇清求闔宅平安二户各助洋一百元隱名氏完願五十元唐鑒明四十元慶豐號三十元守忍堂張服符病愈完願閻實秋得子完願蘇州無名氏陳世綱四户各二十元潘俶吟求母病愈十九无吕祥和祈妻兒無病無灾程鶴年請符治病速愈梅兆熊爲妻沈氏祈病速愈丁　記求病速愈施阿林祈母病速愈山陰謝文海祈身健李嚴氏蔡光耀不留名九户各十元杭州無名氏六元韓綬之求病速愈項鴻某求保平安李脩本爲父完癸巳正月分平安願先繳程王氏求閻家平安日知堂楊祈瘋濕速愈慶豐號慶豐號隱名氏山陰陳馮氏蔡顧氏孫祝翁慈雲樓十二户各五元嚴景華請符治病速愈不留名俞氏祈分娩平安三户各四元長沙谷峰樵子爲婢病了願三元銅洋一元施阿林祈保寄子聰强龍雲卿節省藥資移賑邵有榮求四季平安并賜添丁九江益泰莊不貪　遺人陳吉祥六户各二元黄有興請符治病速愈思位齋主　人窠寄跡生笠國佛子無力人節記陳方氏七户各一元夏明　堂爲妻産平安并求早得麟兒杭州無力人求痰中帶血速愈二户各五角無名氏二角孫仲祿銅洋八元隱名氏銅洋四元宜興無名氏銅洋三元靜記沈隱名二户銅洋二元吳惠堂銅洋一元曹子元錢五百文陳桐翰爲子祈病速愈金鑲翠圈一對以上共收洋六百十元另二角銅洋廿一元錢五百文金鑲翠圈一對 
[上海六馬路仁濟善堂經收南北兩巿各米寳行麥糧捐新正月初一至二十日止第三十七八旬清單]  
　　穗祥寳行錢十千八百二十五文同順五千四百六十一文萬順公四千九百六十四文裕祥四千六百六十五文生源四千五百九十五文豐和三千九百三十一文振豐三千　百五十八文永順三千四百十八文永愼和三千三百四十七文豐記二千六百十五文恊昌泰二千四百七十六文同泰公二千三百八十六文元昌豐二千二百七十九文愼茂豐二千一百十一文萬源二千四文乾利一千九百五十九文同吉泰一千六百五十文聚源一千四百十七文恆祥一千四百文義記公七百六十七文錦祥七百三十三文德盛七百三十三文義生五百八十二文晉泰四百五十七文恊記四百三文恆源三百九十六文同德三百五十九文三和二百九十文德大二百三十八文潤元二百十八文唐永愼二百十四文元生長二百四文咸茂一百九十五文北同泰七十文天成義六十五文錢恆泰一千九百七十三文源順恊一千八百四十文大興合一千一百二文新興和六百一文同興二百二十七文恆隆一千八十四文高升記四百十四文衡大三百九十文元吉泰七千一百九十一文正義隆五千一百九文裕昌四千六百八十六文長豐三千八百四十七文松盛三千六百七十一文仁和利三千二百三文震大二千五百八十三文葆生二千二百十五文三泰一千七百七十三文寳泰一千六百八十六文潤泰一五百三十六文餘大一千三百五十一文萬生一千三百十六文元和一千三百三十四文生泰一千二百二十四文潤和一千二百十八文萬隆一千一百五十四文天和八百二文長義七百八十四文同泰四百二十三文泰興四百十七文愼生四百四文南元昌三百五十七文周義記三百五十文泰三百三十六文和記二百九十五文聚泰二百六十文愼餘二百五十文萬成二百四十五文愼益二百三文和泰一百八十一文和生義一百七十文甡義一百六十五文萬祥七十七文萬盛泰六十五文以上七十八户共收錢一百二十九千四百二十七文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月初三日京報全錄]  
　　宫門抄○諭旨二道錄前○發抄硃批三道○粤督李等奏審明定擬摺○浙撫崧奏前保剿匪出力員弁請仍照原保給奬摺○新撫陶奏修建各工用過銀兩請仍照原册核銷摺○桂撫張奏升補知縣摺○二月初三日刑部都察院大理寺正黄旗値日吏部引見二十一名户部十二名刑部四名侍衞處六名○睿王濂貝勒各假滿請安○倫貝子續假十日○召見軍機 
麟中堂廖壽恒皇上明日卯初二刻升中和殿看版○發抄汪鳳藻奏繙譯官監生李維格等期滿請奬奉硃批着照所請該衙門知道欽此○又請將聞訃丁憂之舉人洪濤暫行留洋奉硃批着照所請該衙門知道欽此○剛毅奏故令葉樹榮完解欠欵開復處分奉硃批着照所請該部知道欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲審明逆倫重犯按律定擬恭摺仰祈聖鑒事竊據豐順縣知縣鄧衍憙禀報訪獲民人劉觀妹奪棍碰傷親父劉九傳身死一案臣等以案關逆倫情罪重大批可轉飭該縣押犯解省發委廣州府督同審辦去後兹據廣州府知府李璲審明擬議由臬司額勒精額覆審解勘前來臣等親提研鞫緣劉觀妹籍隷豐順縣挑鹽度日己死劉九傳係其親父光緒十八年六月十二日早劉觀妹伴送伊妻劉李氏携帶子女歸寗獨自買得酒肉轉回早飯時分與劉九傳共食俱各飮入醉鄉劉九傳喚劉觀妹赴街挑鹽劉觀妹不允劉九傳斥其懶惰劉觀妹頂撞劉九傳　罵並取木棍向毆劉觀妹麴蘖迷心閃過劉九傳身左將棍奪獲轉身欲逃不期轉身勢猛木棍較長致棍頭碰傷劉九傳腦後左邊倒地當有族鄰劉上達楊書榮劉九傳之堂兄劉阿新聞聲趨至同劉觀妹將劉九傳扶起詛劉九傳已疲壅氣促不能言語劉阿新等向劉觀妹詢悉情由劉九傳氣閉殞命劉觀妹乘間逃逸劉阿新因劉九傳長子劉灶妹等出外傭土自又年老患病不能赴縣報案恐屍腐爛暫先棺殮一面央人給劉灶妹送信令其回歸報騐卽經該縣訪聞將劉觀妹飭差拿獲劉灶妹亦卽回家赴案報審並求免騐訊供通禀批飭押帶犯證進省發委廣州府督審焨確由司覆審解勘據供前情不諱案無遁師查律載子毆父殺者凌遲處死等語此案劉觀妹因親父劉九傳囑令挑鹽不允用棍向毆輒敢奪棍碰傷劉九傳身死實屬形同梟獍自應按律問擬劉觀妹合依子毆父殺者凌遲處死律擬凌遲處死該縣距省在三百里以外應照例卽在省垣正法臣等於審明後督同臬司額勒精額撫標中軍叅將鳳鳴恭請王命將該犯劉觀妹綁赴巿曹凌遲處死仍將首級解赴犯事地方懸竿示衆以昭炯戒屍堂兄劉阿新將劉九傳屍身棺殮並不卽時報騐係因年老患病所致並非私和匿報從寛免議案已訊明未到之犯弟劉肖滿等免傳省累無于省釋除供册咨部外所有審辦緣由臣等謹合詞恭摺具陳伏乞皇上聖鑒謹奏奉硃批刑部知道欽此○○頭品頂戴浙江巡撫奴才松駿跪奏爲殲斃積年巨匪麻面度人案内出力各員弁籲懇天恩准照前請給奬以示鼓勵恭摺仰祈聖鑒事竊照浙江省台州府屬前以巨匪麻面度人勾結黨羽潛謀滋擾爲害經該處文武員弁協力殲除由奴才會摺奏奉硃批准其酌保數員毋許冐濫遵經開單具奏嗣經吏兵二部議以係尋常勞績不准越級請升亦不得保免補儘先班次將原保文員符璋議令另行奏請奬敘武弁陳得昌等一律改奬先後具奏奉旨依議欽此轉行欽遵仰見聖主於鼓勵人材之中寓愼重名器之意下懷欽悚曷敢瀆求帷念台屬負海面山夙爲盜匪淵藪該員弁等在洋在陸終歲馳驅辛勞備至其歴年斬擒匪犯姓名均經開單奏報有案祗以緝匪爲該員弁等專責何敢以區區微勞率請奬叙若如該匪麻面度人本爲台屬北岸著名巨鬼平日黨羽甚衆此次乘隙蠢動剿捕稍遲商旅居民必致大受荼毒該員弁等探悉匪蹤由陸而洋不惜身命於奔濤駭浪之中斬厥巨鬼匪黨亦殲滅殆盡核其勞績實與軍臺擒斬大股賊匪無異當此匪風未熄正朝廷用人之時若欲發其奮勇策其將來似非優加奬賞不足以振作士氣且前次請奬八員弁委係擇尤核實開保未敢以聖恩優渥稍涉冐濫謹將原保各員弁另行開具清單恭呈御覽合無仰懇天恩俯准均照前請破格給奬以示鼓勵之處出自逾格鴻施除仍飭會拿各逸性務獲究報外所有殲斃積年巨匪麻面度人案内出力員弁籲懇准照前請給奬緣由謹恭摺具陳伏乞皇上聖鑒訓示謹奏奉硃批着照所請該部知道單併發欽此○○頭品頂戴甘肅新疆巡撫臣陶模跪奏爲修建古城旗營衙署兵房用過銀兩懇恩飭部仍照原册核銷恭摺仰祈聖鑒事竊准工部咨光緒十七年十一月十一日議奏前護撫臣魏光壽請銷修建古城旂營衙署兵房動用工料各欵均係按照巿價籠統報銷較諸例價大相懸殊應令逐欵分造細册送部核辦一摺奉旨依議欽此並鈔原奏到臣飭據糧台可道詳覆古城旗營修建衙署兵房等工共用銀八萬八千九百餘兩前次請銷清册業將墻壁棟宇　下廣狹物料尺寸工匠數目逐欵造册惟物料價値未能按照例價良由新疆行省初設諸凡創始北路户口稀少工匠多由關内招雇木植産自深山採運匪易各項物料價値亦昻碍難照依例價支給查南北兩路修建城垣衙署均係按照巿價開支業經工部奏奉諭旨准銷在案古城旂營動用工料各欵此較上案價値有减無增委係核實造報無從删减相應籲懇天恩俯准飭部將修建古城旗營衙署兵房等工用過銀兩仍照原册核銷以清積案出自鴻施除咨部查照照外謹會同陜甘總督臣楊昌濬恭摺具奏伏乞皇上聖鑒訓示謹奏奉硃批著照所請工部知道欽此○○頭品頂戴廣西巡撫臣張聯桂跪奏爲升補烟瘴要缺知縣恭摺仰祈聖鑒事竊照鎭邊縣知縣左秉壎於光緒十八年八月三十日在任病故應於八月三十日截缺所遺員缺係烟瘴咨調三年俸滿在任候升之缺例應由外揀員調補該縣地處邊徼　連越南現値籌辦防務整頓撫綏尤關緊要必須精明幹練熟習邊情能耐烟瘴之員方足以資治理查定例知縣以上官員如遇例應題調簻出及烟瘴地方俱准升調兼行聽該督撫酌量具題又廣西烟瘴州縣缺出令該督撫於内地屬員内揀選熟習風土能耐烟瘴之員調補仍照定例毋庸扣定年限又定例廣西烟瘴缺出應於太平泗城鎭安慶遠思恩歸順百色五府二州廳内先儘籍隷績東編建湖南雲南貴州等五省人員揀選調補如人地未宜准以别省人員揀選押人地不宜於别府州内先儘籍隷五省人員揀選倘人地又不相宜始准以籍隷别省人員揀選調補各等因遵奉在案臣督同藩臬兩司逐加揀選三府二州㕔内實缺知縣並無籍隷五省應調之員其五府别省者或不耐烟瘴或不熟邊情於此等邊徼煩要之缺難期勝任其别府州廳内籍隷五省及别省人員非現居要缺即人地未宜亦無可調之員至候補知縣班内籍隷五省及别省者多係初任人員於此缺亦不相宜未便稍涉遷就兹於　　班内遴選每年籍隷五省之員惟查有　滿保荐候升桂林府經歴程恩沛現年五十四歲係湖北江夏縣人由從九品職銜於咸豐九年赴粤投効時値石逆竄撲省垣奉派防守南城出力保奏咸豐十年五月初五日奉上諭程恩沛着以從九品留粤補用欽此又於剿辦山澤逆巢案内出力保奏同治六年五月二十四日奉上諭程恩沛著俟補缺後以府經歴縣丞補用欽此嗣於同治九年六月在京銅局補足兩班呈請騐看是年十一月二十八日蒙簡派大臣騐看十二月十一日領照起程十年六月初一日到省十二年九月委署宣化縣典史十二月初二日到任光緒元年二月初一日卸事回省十月初二日奉文准補宜山縣德勝鎭巡檢飭赴本任十二月初六日到任四年十二月初三日在廣西滇捐局報捐布理問升銜六年十二月委解卷箱回省留省差委七年奉文准補桂林府經歴飭赴本任八年四月十一日到任十四年歴俸六年期滿保荐升用十五年五月初九日奉准部咨准其入於卓異班内應升　　陞用在案該員資深才練熟悉情形能耐烟瘴以之升補鎭邊縣知縣員缺實屬人地相宜與例亦符據藩可黄槐森臬司胡燏棻會詳前來相應仰懇天恩俯念邊疆要缺需人孔亟准以俸滿保荐候升桂林府經歴程恩沛升補鎭邊縣知縣於烟瘴要區可收得人之效如蒙俞允仍俟該員經手事竣照例給咨送部引見所遺桂林府經歴員缺係内地腹俸選缺廣西現在應補人員應請扣留外補俟奉准部覆再行遴員請補該員任内並無降罰住俸停升等案亦無已經咨叅未准部覆事件合併陳明謹會同兩廣總督臣李瀚章恭摺具奏伏乞皇上聖鑒訓示謹奏奉硃批吏部議奏欽此 
 
 

Page 13

 
 
[光緒十九年二月初四日京報全錄]  
　　宫門抄○諭旨一道錄前○侍郎祥等奏庫儲銀兩被竊分别叅辦廳庫各官摺○陜撫鹿奏仍請調補知縣摺○蘇撫奎奏特叅疎防城内被刼之知州請旨交部議處摺○雲督王奏查明州判保案請仍照原保給奬片○二月初四日工部鴻臚寺正白旗値日無引見○志銳謝授閣學恩○王傚等同鄉官謝恩○良培續假十日○吉怛續假五日○召見軍機志銳皇上明日寅正二刻至社稷壇行禮卯正二刻至坤寍宫入座吃肉畢還海○○臣祥麟臣許應騤跪奏爲庫儲銀兩被竊謹將廳庫各官先行分别奏叅仰祈聖鑒事竊臣等接據坐糧廳轉據庫大使莊濠呈稱本月十九日看庫人役因搬桌案碰損封條報經該庫使查騐封條撕斷另有黏補痕跡鎖封亦有手摸情形等語職廳如松先期奉調進京查辦案件職廳沈錫晉隨卽赴庫查騐相符當卽另加封條理合轉報等情臣等聞報卽於二十二日馳赴通濟庫查得自第七號銀箱至十一號箱上封條均有揭動痕跡逐一盤查惟第七箱内短銀一口袋計一千兩餘箱封識如故當將看庫人役更夫曁添派之兵夫等發交東路同知督同通州知州嚴行訊究除俟訊明後追繳所失銀兩如有不足照例飭令該監督等按數分賠外伏查庫儲重地看守巡查庫官專責乃竟漫不經心致被竊去千兩之多實非尋常監守不愼可比未便稍事姑容相應請旨將通濟庫大使莊濠先行交部議處庫係在坐糧廳署中該監督等失於覺察咎亦難辭並請旨將漢監督沈錫晉交部分别議處至滿監督如松因公出署應否免議之處請旨飭下吏部照例辦理所有庫銀被竊先行叅辦緣由理合恭摺具奏伏乞皇上聖鑒謹奏奉旨已錄○○頭品頂戴陜西巡撫臣鹿傳霖跪奏爲部駁對調知縣員缺人地實在相需任内處分例得另計仍請調補以資治理恭摺仰祈聖鑒事竊查前因西安府屬之醴泉縣係專衝簡缺富平縣係繁疲難要缺現任醴泉縣知縣張鳳岐辦事雖無貽誤惟與專衝簡缺不宜富平縣知縣劉錕性情拘謹於繁劇要缺不甚相宜前經臣揀選鄜州屬之宜君縣　縣顧曾煊與醴泉縣知縣張鳳岐對調漢中府屬之略陽縣知縣傅汝梅與富平縣知縣劉錕對調奉旨吏部議奏欽此嗣准吏部咨以顧曾煊任内有承緝孀婦張曹氏被賊毆傷一案劉錕任内有承緝民人黨生印家被刦一案又承緝民人李添和　内被刦一案照例均關展叅降調核與對調之例不符所請將宜君縣知縣顧曾煊與醴泉縣知縣張鳳岐對調略陽縣知縣傅汝梅與富平縣知縣劉錕　調之處均毋庸議等因奏駁奉旨依議欽此於光緒十八年十一月初九日咨行到陜臣遵復督同潘臬兩司覆加察核查光緒十六年正月初四日奉准吏部咨嗣後以簡調繁人員任内承緝盜案尙在三叅以前者仍准照舊辦理其三叅已滿四叅業已起限雖經聲明人地相需准其調補仍應核其已起四叅例關降調之案照例查級抵銷如級不敷抵或展叅例關革職均令於調補時隨案分别呈交捐復降級革職銀兩繳清再行核准等因光緒十五年十二月十一日奉旨允准在案又定例繁簡互調人員如才堪治繁現任偏僻或　堪治簡現任繁劇准該撫酌量更調等語查顧曾煊任内承缉孀婦張曹氏被賊毆陽一案應以光緒十七年四月二十二日疏防限滿之日起扣至十八年四月二十二日二叅限滿該員於十七年七月初二日調簾卸事係在二叅限内並未回任旋卽調署耀州知州定例准其調補富平縣知縣劉錕任内有承緝三叅限内查該員任内歴奉恩詔加級四次例准抵銷援免查醴泉富平二縣均附近省會政務殷繁一切撫綏彈壓因革事宜在在均關緊要非精明幹練之員難資治理現任醴泉縣知縣張鳳岐年四十九歲河南洛陽縣廩生同治庚午科中式本省鄉試舉人光緒五年報捐知縣分陜補用十二年七月序補今職是年十二月到任現任富平縣知縣劉錕年四十八歲雲南會澤縣廪生考取補用辛酉科優　同治庚午科帶補戊午科及已未恩科中式本省鄉試舉人光緒庚辰科犬挑一等以知縣分陜補用十年准補淳化縣知縣十四年調補今職十五年到任歴奉 
恩詔賞加四級十七年十二月調署咸陽縣知縣十八年二月初三日交卸富平縣事十八日到任四月初二日卸事查張鳳岐年力强壯辦事尙勤劉錕才識拘謹辦事遲鈍於本缺均不甚相宜自應酌量對調劉錕任内雖有承緝被刦案件有關展叅降調惟該員任内得有覃恩加級例准抵銷緩免查有宜君縣知縣顧曾煊年五十五歲江蘇通州廪生考取優貢同治庚午科中式本省鄉試舉人光緒癸未進士以知縣卽用簽　陜西十五年十二月補授今職十六年七月到任十七年六月調簾卸事嗣經調署耀州知州十一月到任查該員才穩學優安詳老練任内雖有承緝被竊案件係在二叅限内卸事尙未屇滿定例准其調補以之調補醴泉縣知縣必能辦理裕如又略陽縣知縣傳汝梅年四士一歲江西南城縣拔貢光緒元年恩科中式本省鄉試舉人癸未科進士改翰林院庶吉士十二年散館以知縣卽用簽擊今職十三年七月到任十七年十一月調署長安縣事十二月交卸略陽縣篆十八年正月到任查該員才具精明辦事幹練堪以調補富平縣知縣所遺宜君略陽二缺事務較簡仍以張鳳岐調補宜君縣劉錕調補略陽縣均尚堪勝任現據藩臬兩司查明顧曾煊任内竊案處分尚在二叅限内劉錕任内刦案處分係在三叅限内均例得另計本省前有耀州知州鄭思敬與華州知州趙聿灝互相對調核與此案情形相同經部覆准有案且各該員互相對調人地實在相需遵例據實聲明仍加原考會詳前來合無仰懇天恩俯念該員等人地實在相需勅部核覆准以宜君縣顧曾煊與醴泉縣知縣張鳳岐對調略陽縣知縣傅汝梅與富平縣知縣劉錕對調如此一轉移間人地俱屬相宜吏治可收實效如蒙俞允該員顧曾煊張鳳岐係以簡缺知縣對調銜缺相當與以簡調煩之傅汝梅均毋庸送部引見劉錕係以煩調簡應俟奉准部覆至日照例給咨送部引見如劉錕調補略陽部議格於成例卽請將該員留省另補所遺略陽縣知縣員缺陜省現有應補人員應請扣留外補合併聲明所有部駁知縣員缺對調人地實在相需任内處分例得另計仍請調補緣由謹會同陜甘督臣楊昌濬恭摺覆陳伏乞皇上聖鑒訓示謹奏奉硃批吏部議奏欽此○○頭品頂戴江蘇巡撫奴才奎俊跪奏爲特叅疏防城内被刦之知州請旨先行摘頂交部議處恭摺仰祈聖鑒事竊據太倉州知州程其玨禀報該州城内事主楊鈞洋藥店於光緒十八年十一月初三日夜被匪徒撬門進内事主喊捕匪卽持械嚇禁聲張刼去錢洋烟土等物當經會營勘訊現在差緝請查核等情奴才查盜匪肆刼最爲閭閻之害迭經嚴飭認眞編杳保甲整頓捕務乃該州漫不經心以致城内出有匪徒行刦鋪户之案事前旣疏防範事後又無破獲實非尋常疎忽可比自應據實指叅以示懲儆據藩臬兩司會詳請叅前來相應請旨將太倉州知州桂其玨先行摘頂交部議處除勒限兩月嚴緝賊盜務獲倘屆限不獲再行從嚴叅辦外理合會同兩江總督臣劉坤一恭摺具奏伏乞皇上聖鑒訓示謹奏奉硃批著照所請該部知道欽此○○王文韶片再六品銜雲南補用州判宋釿前於克復越南廣威府不拔縣案内在事出力經前督臣岑毓英等彚案保奏請俟補缺後以州同儘先升用旋准吏部覆稱查原單内並未聲叙該員是否勞績保舉於何年月日奉旨抑係捐納於何年月日核准俟聲覆具奏冉行核辦等因光緒十二年十一月十四日具奏奉旨依議欽此咨滇轉行遵照去後兹據雲南善後局司道史念祖等詳據該員宋釿禀稱係由已滿吏考准吏員以從九品歸部候選同治十二年在滇遵籌餉例報捐巡檢指發雲南試用並捐免騐看祗領實官執照是年十二月内蒙彚入第三十八次捐輸奏報在案十三年六月奉部覆准是年九月十八日禀到於未禀到之先奉調赴大理軍營差遣於克復大理蒙化上下兩關案内在事出力蒙彚案保奏同治十三年正月十八日奉上諭試用巡檢宋釿著免補本班以府經歴縣丞仍歸原省補用並賞加六品銜欽此續於克復騰越順寗案内在事出力蒙彚案保奏光緒三年十二月十九日奉上諭補用府經歴宋釿著免補本班以州判仍劉原省補用欽此均經遵奉行知在案奉飭前因理合據實聲覆禀請詳奏仍照原保給奬等情前來臣等覆核無異合無仰懇天恩俯准將六品銜雲南補用州判宋釿前在越南攻克廣威府不拔縣在事出力之案仍照原保俟補缺後以州同儘先升用以示奬勵除咨部查照外謹會同雲南巡撫臣譚鈞培附片具陳伏乞聖鑒勅部核覆施行謹奏奉硃批吏部議奏欽此 
 
 

Page 14

 
 
[光緒十九年二月初五日京報全錄]  
　　宫門抄○諭旨四道錄前○發抄硃批四道○桂撫張奏養利等州縣民力竭蹶請將應徵地丁兵米分别蠲緩帶徵摺○東撫福奏請准已故升任撫臣在省垣捐建專祠摺○浙撫崧奏委署知縣各缺片○二月初五日内務府國子監正紅旗値日無引 
見○延俟假滿請安○湖北糧道岑春蓂謝恩○岑春煊因伊弟選道謝恩○候補道李謙謝恩○謙光孫楫各續假五日○召見軍機岑春蓂皇上明日卯正進内吃肉畢還海○發抄譚鈞培奏補用守俞炳奎縱差釀命請革職奉硃批着照所請該部知道欽此○張煦奏故牧蔣拱宸續完銀米開復處分奉硃批着照所請該部知道欽此○又已革通判汪爾艎虧欠銀欵革追奉硃批著照所請該部知道欽此○又盤查司庫奉硃批户部知道欽此○○頭品頂戴廣西巡撫臣張聯桂跪奏爲養利等州縣民力竭蹶籲懇天恩俯准將光緒十八年分應徵地丁兵米分别蠲緩帶徵恭摺仰祈聖鑒事竊廣西兵災迭經地方凋敝光緒十七年以前各屬應徵地丁兵米迭奉恩旨准予分别蠲緩皇仁優渥淪浹同深所有光緒十八年應徵新賦錢糧自應踴躍輸將不容再有延欠本年開徵後迭經臣飭行藩司嚴飭各㕔州縣實力催徵務期依限全完源源報解無如太平地處極邊現尙辦理邊防蒼梧因夏間雨水過多田禾間有被淹收成不無歉薄富川賀縣二縣秋後雨澤愆期晚稻歉收其餘桂林潯州等府屬州縣元氣尙未盡復民力仍形拮据臣體查情形光緒十八年錢糧銀米實難如額　收惟有籲懇恩施仍予分别蠲緩以副聖朝視民如傷之至意伏查太平府屬之養利一州情形較重應徵光緒十八年錢糧銀兩應請蠲免十分之五其餘五分歸入本年啓徵又情形次重太平府屬之崇善潯州府屬之武宣等二縣應徵光緒十八年錢糧銀兩應請獨免十分之三其餘七分歸入本年啓徵又情形較輕桂林府屬之臨桂靈川平樂府屬之富川賀縣梧州屬府之蒼梧等五縣應徵光緒十八年錢糧銀兩應請各以八分歸入本年啓徵其餘二分分限三年代徵查臨桂靈川蒼梧等三縣均有緩徵光緒十七年錢糧應俟帶徵光緒十七年錢糧限滿後接續帶徵冨川賀縣等二縣並無緩徵光緒十七年錢糧應自光緒十九年起分限三年帶徵又崇善武宣二縣應徵光緒十八年兵米應請各蠲免十分之三其餘七分歸入本年啓徵臨桂靈川等三縣應徵光緒十八年兵米應請各以八分歸入本年啓徵其餘三分分限三年帶徵臨桂靈川等二縣均有緩徵光緒十七年兵米應俟帶徵光緒十七年兵米限滿後接續帶徵臨川縣並無緩徵光緒十七年兵米應自光緒十九年起分限三年帶徵以上各州縣光緒十七年錢糧銀米應歸光緒十八年帶徵者並請展限至光緒十九年啓徵遞行推緩一年此内光緒十八年奏銷如有已經徵收者應卽入册造報仍撥歸各年帶徵分數扣算以清眉目至蠲緩兵米不敷支放之處容俟另籌撥補支放再查光緒十八年奏銷應於光緒十九年六月内造報現請分别蠲緩頭緒紛煩並請展限半年核辦以昭詳愼據藩司黄槐森具詳前來謹會同兩廣總督臣李瀚章恭摺具奏伏乞皇上聖鑒訓示謹奏奉上諭張聯桂奏養利等州縣民力竭蹶請將應徵地丁兵米分别蠲緩帶徵一摺廣西養利等州縣本年夏間雨水過多收成歉薄若將應徵地丁兵米照常徵收民力實有未逮加恩着照所請所有養利州應徵十八年錢糧銀兩著蠲免十分之五其餘五分歸入本年啓徵崇善武宣二縣應徵十八年錢糧銀兩着蠲免十分之三其餘七分歸入本年啓徵臨桂靈川富川賀縣蒼梧五縣應徵十八年錢糧銀兩着各以八分歸入本年啓徵其餘二分分限三年帶徵臨桂靈川蒼梧三縣原緩十七年錢糧着俟帶徵十七年錢糧限滿後接續帶徵其富川賀縣二縣錢糧着自十九年起分限三年帶徵崇善武宣二縣應徵十八年兵米着各蠲免十分之三其餘七分歸入本年啓徵臨桂靈川富川三縣應徵十八年兵米着各以八分歸入本年啓徵其餘二分分限三年帶徵臨桂靈川二縣原免十七年兵米著俟帶徵十七年兵米限滿後接續帶徵其富川縣兵米著自十九年起分限三年帶徵以上各州縣十七年錢糧銀米應歸十八年帶徵者並著展至十九年啓徵遞行推緩一年以舒民力餘着照所議辦理該撫卽刊刻謄黄徧行曉諭務使實惠均霑毋任吏胥舞弊用副軫念民艱至意該部知道欽此○○尙書銜山東巡撫奴才福潤跪奏爲已故升任撫臣拯災勘亂遺愛在民據情籲懇天恩俯准山東省垣捐建專祠以順輿情而彰藎績恭摺仰祈聖鑒事竊據歴城縣詳在籍紳士前翰林院修撰曹鴻勛翰林院編修李葆實記名海關道兵部郎中譚金詔四品銜禮部主事徐堉前户部主事王善澤指分陜西試用道劉綸襄陜西補用知府前定遠廳同知任兆洞三品封職前安徽宿松縣知縣孫葆田等聯名呈稱山東咸豐初年軍興以來客賊之患曰髮曰捻土匪之患曰教曰幅曰棍曰轉曰梟同治初元客賊暫而土賊熾方前任大學士閻敬銘巡撫山東之始東昌貝宋景詩淄川貝劉德培鄒嶧貝教匪以白蓮池爲窟穴而幅匪在沂棍匪在兗梟匪在沿河隨方充斥兼之民團抗糧聚衆燔署創官驚氛飄忽野無安夕故升撫受事之日未嘗蓐寢會合故親王僧格林沁戮力行間剪已疲之卒募敢戰之師以踰歲久持不下之賊次孫摧擣數月之間拔淄川克曰蓮池靖東昌一帶凡掃寨覆巢必先密戒諸軍斷賊逋逸又鑒於前此降衆肇平旋起潰延爲害分投搜捉悉數擒殲使捻匪不得煽結然後拂拭傷痍堅壁清野而是時私團林立灌炬横行始由土豪藉口辦團往往計畝科錢紏黨千百環城露刃名曰晾團其實挾衆駴官賦稅不爲公有小民所納團費倍蓰止供庫竭野空官民交困故升撫廓清腹患遂乘勢解捕諉團漸乃民知有官與定漕價鹽梟亦熄游民皆化爲巡撫三年之間藩庫積金至三百萬棍幅各匪並經剗絶無復再起開圩釋梃團患亦消因復陶汰緑營改練馬隊遣撤防勇以節儲胥前後數萬人無一騷動者蓋故升撫先此楚軍剛明聞於天下又歴蒙詔書疉奉有所辦妥協因時制宜察吏整軍日有起色之諭而所請多募北方將士一疏尤朝廷褒納北有重臣有用符强幹弱支之諭誦者憚服天下稱之至若以身率屬爲官擇人清厘州縣交代新舊五百餘起自後恪守二叅嚴而不擾藉追虧空摘劾劣僚伎俩之曹屏顔相戒凡以爲地方弭亂爲百姓圖安此又休兵以後官塲度之垂二十年軌範猶存而衆受其賜者也兹故升撫終於寄籍遠近相聞紳等躬涉前艱廻思往庇鄉閭父老環向同聲謂當紛紛離亂之年出諸瘡痍之中羣馬完繕知有父子生聚之樂以至今日者吾儕依然而故升撫不可復見私誦百歲後期之言竊援禦災捍患之義咸欲虔伸報祀在於東省捐建專祠伏知鑒此誠祈當不抑絶爲此聯名公懇據情轉詳等情由藩司湯聘珍核明詳請具奏前來奴才伏查已故升任撫臣前大學士閻敬銘去東幾三十年其善政流風歴久不没吏治旣稱於天下前勞復繫乎人心以四郊多壘之秋張百廢俱興之勢卒使全境蠭起之賊以次肅清惡團無所階緣捻徒不得煽結其攘抑後禍之處實屬功不可量夫臣子受國家豢養糜驅莫報遑期身後之馨香惟朝廷鑒氓庶微忱所去見忠亦勸將來之忠義凡已故大員有功地方奏請建祠無不仰邀俞允兹該紳等同聲祈籲出於至誠合無仰懇 
天恩俯准爲故升撫臣閻敬銘在山東省城捐建專祠由地方官春秋致祭用彰以勞列祀之典而遂斯民報享之心出自恩施逾格理合繕摺具陳伏乞皇上聖鑒訓示謹奏奉硃批著照所請禮部知道欽此○○崧駿片再准部咨各省州縣缺出分班輪署先委止途一人次委勞績一人再將各項委用試用人員輪用一人每屆三月彚奏一次等因歴經遵辦在案兹查光緒十八年秋季分輪委州縣有署桐廬縣知縣陳錫蕃撤任遺缺委正途班有大挑本班先用知縣謝端黼署理又昌化縣知縣朱懋清廻避離任遺缺委勞績班候補班前知縣葉慶熙署理又景寍縣知縣周緒益調省差委遺缺委試用班捐歸候補知縣康田署理據布政使劉樹堂詳請奏咨前來奴才覆核無異理合附片陳明伏乞聖鑒謹奏奉硃批吏部知道欽此 
 
