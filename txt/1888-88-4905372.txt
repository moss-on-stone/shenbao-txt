# 1888 - 88 - 4905372

 

Page 1

 
 
[新選大題文富告竣] [  點石齋代啓]  
　　近來所出石印大題文非將舊文互相傳鈔卽將庸惡淺薄濫竽充數雖自稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之　稿擬作硃卷課藝凡巳見于刻本石印者槪屏勿錄名之曰大題文富得文萬五千篇每題一文並無其二亟付石印以供揣摩至于字畫清晰校對精良較他書格外認真刻巳出書墨色紙張務臻美善裝訂二十本收回工料洋十一元諸君子有先覩爲快者向蘇申掃葉山房江左書林文瑞樓醉六堂千頃堂善易堂文玉山房三蒼書局暢懷書屋芸湘閣南北申昌以及各書坊發兌 
[新印解酲語出售] [  申報舘主人啓]  
　　是書係近時人所著事實旣新奇可喜筆墨亦秀雅出羣較之坊間說部塵羹土飯陳陳相因者真有下上牀之别本舘不惜重貲購得藏稿用新鑄鉛字排印以公同好准於卽日出售每部價洋一角八分售處仍照曩例 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史舘復取累朝堂故列聖宏謨編纂成書箸爲續錄由是自天命迄道光九朝治績燦然大備恭閱之下不特仰見祖宗宵旴勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本巳多漫漶坊間翻刻又皆魯魚亥豕訛悮良多兹用新式鉛字排印精選上白紙張校對裝潢俱極佳妙刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[開濬吳淞港述聞萹] [  初開眼界人來稿]  
　　僕在滬亦旣多日無所事事專以周歴各處藉廣見聞日前偶一至吳淞港口卽西人所謂蘇州河者登大橋憑眺見有黑烟縷縷自淡而濃卽之則見一機船在彼挖掘河中之泥具船轉捩靈便約計挖泥之速與人工不啻百倍因憶前者曾讀申報見有開濬吳淞一節緣此河爲由滬至蘇之孔道不但商賈往來多取道於此卽官塲中有事蘇滬亦必由此出入蘇州河之取義蓋原於此近以歲久失濬漸至積淤不便舟行以故西人亦常常言及日報中時時論之謂此處亟宜開濬以利行舟屢論不一論官憲亦有所聞見乃於去年特委道員來滬會同上海道及地方租界各官與西人商議妥貼興辦此事先用機船名安定者至彼開挖其兩旁高岸淤沙機船所不能挖者仍以人工佐之此說也見諸報者不一次今兹所見其所謂安定機船乎於是日日留心細加觀玩又復詢之友人乃知去年初開工時曾有工人相助爲理繼而停工者多日刻下則又以工人助機器之不足以僕所見約計工人百許畚鍤齊施頗形盡力惟機船開挖每日不過數時蓋機船重大全賴水力方能運動靈便故必俟潮長　方可運機潮退則水淺難以着力也其挖出之泥則用駁船載之以去不知抛棄何處僕初見其所挖之泥甚速而駁船約僅二十艘載泥而去每日僅得一次竊計倘再得數十隻駁船則一日之工當可加倍若再得小火輪拖帶往來數次則其工直不啻數倍矣旣而細觀安定機船雖極奇特而裝機之處似乎尚不甚妙何則蓋安定機船其機器裝在船内故所挖終不離乎河之中間而不能旁及乎兩岸設或機器裝在船旁則兩岸亦可由漸挖寛機船卽可由漸進逼一無阻碍今所挖止在河之中間而兩旁之積沙不但不能去而且沙隨潮入不復能隨潮而出則兩旁之沙有增無减僅僅中間一衣帶水又豈足以爲利也乎且挖起之物大約五桶中四桶爲水一桶爲泥而機船重大卽曰開濬極速亦不過至大橋而止决乎不能過橋未識當事者亦曾念及於比而預備别項機器以濬橋内之淤否也又嘗閒行直至新閘各處觀玩乃知港之淤積其故有可指者盖該處多有木塲開木塲者當運木到埠往往將木簰繫之岸邊漸而拖上淺灘而其木之梢則仍在水中沙隨潮至遇木則隔而不得出以故停淤尤多及淤停灘漲遂據爲巳有而漸推漸遠以致河身日窄此具積淤之一端也又見有修理各種船隻者匠人亦多於此處淺灘邊開一穴乘潮勢將船放入穴内潮退則戽乾穴内之水卽暫作爲船塢穴内之泥挖出之後隨意堆積迨船旣修好復放水入穴乘潮浮船而出去不復顧沙泥隨水而至逢泥堆而不能出則積之更爲易易此又積淤之一端也有此積淤之端而前此旣不能禁治之今此尚不曾見及之後此又不能嚴防之而欲求其河道之不塞也詎可得耶間沿浦灘一帶各處漲灘有爲各洋行所占者以理而論西人在租界中止能管理岸上界地水道則仍歸中國人經管以故開濬吳淞中國責無旁貸漲灘旣由水中積沙所致租界陸地本有定數何得擅佔一律濬治去其漲灘以順水之軌道西人亦無可爭持今中國以敦陸爲念不欲以力爭而徐以情商各西人聞亦以禮自重業巳次第商允不復阻撓辦理此事者頗用心思頗費唇舌幸而商妥則卽當赶速開治俾得工程告竣舟檝利行豈不甚妙顧以僕所見則挖泥速而載泥緩其弊一僅濬中間而不能旁及兩邊其弊二河身之積淤有故而不能禁絶則淤仍日積而日多勢必出之數不敵其入之數其弊三曠日持久成功尚未可以預期未識今年可以告竣與否恐人力疲而所費鉅必且含糊了事草率報竣以留他日之後患未克收一勞永逸之功其弊四有此四弊而開濬吳淞一事又豈足恃乎哉僕海濵鄉農罔識忌諱但就鄙意所知爲抒此論想各憲以安懷爲念以通利爲心必有智珠在握成竹在胸旣有以取便於目前又有以防串於日後從容展布莫能測其淵微所謂民可使由不可使知又何必爲之過慮姑就所見所聞筆而存之以爲異日之騐也耳 
[諭旨恭錄]  
　　二月二十七日軍機大臣面奉諭旨所有此次京察一等交軍機處記名各員着自本月十九日起按照名次先後每日二員於寅刻赴乾清門伺候召見如本日未經召見及遇外膳日期是日應行召見之員着於次日寅刻赴乾清門伺候召見其餘各員以次遞推其記名之内務府郎中毓秀等十五員着俟各部院衙門人員召見完竣後於次日起　續伺候召見欽此同日奉上諭巡視東城御史本貴等奏遵保拿獲匪徒之官弁紳董曁上年保案攺獎各摺片着該部議奏單片併發欽此同日奉上諭巡視北城御史恩燾等奏拿獲盜犯出力之官弁紳董請獎一摺着該部議奏單併發欽此同日奏事處口傳奉旨嗣後如遇出宫行禮拈香等日期京察記名應行預備召見之員毋庸呈遞膳脾仍於次日預備召見欽此 
 
 

Page 2

 
 
[禾中火厄]  
　　二十晚將近二鼓時嘉興北門内大街孩兒橋南首沈永隆花爆店失慎頃刻間火光上熾冐出雲霄鄰右見之鳴鑼報警地保飛禀文武各衙門秀水縣朱邑尊急帶差僕護勇飛馬馳來宗太守賀協戎陳都戎金守戎朱捕廉各員亦皆陸續到塲彈壓雖有洋龍噴救而火勢甚旺如以杯水沃車薪遂延燒傘店鞋店骨董店并延及下岸二林堂筆店幸本坊水龍迅速澆熄得免延燒下岸南首增順釘鞋店得洋龍保住北首太和堂藥店危墻上矗亦免延燒邑尊親自督率人夫衣服盡行濕透城内外及東栅口南堰塘匯鎮諸水龍紛紛齊到起水之處南在香花橋堍北在孩兒橋兔兩面俱近在咫尺挑運甚便兼之封姨不甚顛狂故不致附近人家多被池魚殃及各官俟火熄始命駕而回是役也燒燬門面樓屋五椽二林堂祇燒傷門面云 
[臺蕃遷署]  
　　臺灣布政使司邵小村方伯去歲抵任後暫借試院爲行轅今歲正逢科考試院不能久住適劉省三中丞遷入新建行臺方伯因令淡水縣督率工匠清塵堊壁煥然一新擇于本月初一日遷入是日自臺北府以下均至新署申賀車馬往來頗形熱閙 
[鯤身雪浪]  
　　臺灣訪事人來翰云臺北府雷穎生太守示期本月初二日考試各屬文童黎明給卷命題隨派委員數人在塲監守諸童均循循受範寂不聞聲所有各題附列於左淡水而願立於其朝矣巿新竹而願藏於其巿矣耕者宜蘭而願耕於其野矣關粤籍而願出於其路矣　○中西學堂提調本係劉逸候司馬月初劉省帥攺委臺北府雷穎生太守堂中向有司事一人管理諸生火食今正諸生忽具禀撫轅謂司事種種侵吞請爲查辦中丞立將司事撤退一切統歸華文教習瞿肇生大令主政並將第三四公子親送至堂肄業○去冬劉省帥札委廕生李君赴安徽蒙亳一帶招募精壯勇丁充當礮隊刻巳招齊行至江寍浦口當卽由電禀明省帥省帥派委伏波兵輪往載○清明前後民間皆携美酒紙錢踏青掃墓西門外多荒塜平時烟荒草蔓一片凄凉近數日來皆素服淡粧循例上塚紙灰飛　白蝴蝶血涙染成紅杜鵑彷彿似之○大稻埕離滬尾口數十里之遥小火輪往來日有數次一日有甲乙二人乘輪赴滬尾將泊岸矣忽一彩翼鳥低翔水面甲乙爭取之不期乙用力過猛鳥猶未獲身巳墮入水中水急風狂順流而下後有識者謂乙年方十六家住艋舺上有老父賴此子爲某洋行細崽得以過活至是死者巳死生者　菽水誰供乎是可悲巳○臺北府城邇日剏設電燈興造馬路商民麕聚贸易日隆近又適逢府考之期士子羣賃居府前街一帶熙熙攘攘毂擊肩摩實近今未有之繁盛也 
[鳩江近事]  
　　蕪湖自去冬以來巳有數月未見輪船運米日前粤商又派夥往灣扯一帶購米於是江干帆楫一望如林十八日又駛到大輪船一艘裝未赴粤從此米巿重興各項生意又當起色矣○連朝隂雨山水暴發勢如建瓴江水因之湍急日前有湖廣船滿載木柴自上流放下偶失一篙瀕於危險舟中男號女哭群呼救命水師各舢板見之急爲竭力挽救得以轉危爲安是亦幸矣○近日城廂内外之被竊者時有所聞報捕追查終難弋獲前夜西門外泰昌錢店被梁上君子于夜深混入内房偷去錢十千翼晨早起見大門洞開始知被竊當卽報團防局勘騐察得該店大門係臨大街詳騐賊蹤係撬大門而入仍由原路而出然大街上往來梭巡頗極嚴密栅欄多處關閉甚緊何以任賊往來頗覺疑團莫釋也 
[潯陽瑣述]  
　　九江大碼頭某木作坊夥某甲於十六日晚與鄰右某乙因口角起釁遂致鬥毆夥不能勝致被打破頭顱墮落四齒報知該處地保意欲報官請騐嗣經紳耆調處令乙延醫調治其事始寢○妓女四大快　從前與洋行某司廚狎委身事之現某司廚物故妓哀慟逾恒　　以　淪落風塵者竟能從容就義是亦足以風世矣○前署九江府崔蘭嶼太守湘初一日卸篆擬於二十一日晉省同城文武各官紛紛祖餞士商亦叅送萬民傘德政牌以伸愛戴○九江濂溪書院現經曹朗川太守示期於二十一日甄别 
[倒店頻聞]  
　　現　漢口倒閉雜貨行二家藥材行一家鹽行一家論者謂其所以虧倒之故皆由行夥等平日舉止闊綽揮金如土漸至侵蝕帳目初猶扯東蓋西勉强支持久則無可彌縫惟有乘間遠颺是說未知然否請以質諸操奇計贏者 
[東報彚譯]  
　　意大利國近來氣運日盛漸爲歐洲强大之國日本于意國語言文學鮮有能通者當道議立意大利學會請有栖川親王爲會長另派十人爲委員又派書記等員會中設立各學聘意人爲教授現正恊議此事也○去年六月有二人携帶陶器織物雜貨等往俄西亞通商道經暹邏西比利亞及薩哈連島該處地方官許其將來通商贸易并准日人在彼捕漁該處人民亦欲至日本開設店鋪十月間貨物消罄遂卽回國此次擬創會社於暹邏名暹邏西比利亞會社計議三年内除會社外兩國各設分店其資本定以十萬圓分二千股每股五十元其間五百股歸首事者擔承餘則招募股銀分五期呈繳每期繳洋十元限二年半交清○三月十五號公論新報載政府於内閣各大員將有變更繼聞伊藤伯辭　以黑　伯代之現則以黑田伯爲總理大臣居内閣首座伊藤伯爲内務大臣山縣伯暫行去位巡歴歐洲而以河野敏鎌君爲農商務大臣經此次調動以後當可相安於無事矣○德皇薨逝後外紛紛議論謂德法必將起釁横濃絲斤忽焉沉滯大抵因歐洲設有變動各國公債及股分券均有窒碍故也○疇昔臺灣之役日兵死者歸葬長崎病院後山每年二月初十日武弁帶兵致祭今歲適逢天晴非常熱閙左自唐館右自寄合町一帶旗旛揷至墓前海陸兩軍排隊而來各學校生徒及女學校生亦相率而至挨次參拜晚上然點無數燈球更放烟火數十種遠近來觀者不顧山路崎嶇多有蹶于路旁者○三月廿五號禮拜長崎諫早矢上島原各處賽馬預登告白咨照養馬家務於九點鐘齊集○日人性嗜籮葡呼蘿蔔爲蛋弓種菜者必先種此四時皆有其大無匹薩摩地方所産如栲栳前年有華人購得二百餘斤一個運至香港藏於室中招人看日本蛋弓竟獲多金今年新正寗郡奉化縣蕭王廟舉行燈會出五十金由日本租去白鶴一對蘿蔔兩枝供諸廟中以爲奇觀 
[名園開宴]  
　　昨日松海防同知劉乙笙司馬上海縣裴浩亭邑尊英廨讞員蔡二源太守設席徐園公請松江府恩詩農太守室有幽蘭座無雜客主賓欵洽樂可知巳 
[佳節迎神]  
　　昨爲清明令節輕寒薄煖天氣清和拾翠游人踏青嬌女折花臨水如在畫中而游子天涯遠離故里松揪遥望不覺涙落如珠經裴邑尊飭地甲營勇持鞭分站邑廟前後門見有粉白黛緑之流一概不准入内鐘鳴三下二刻會中人迎神係由廟向西繞出大東門至邑厲壇復進大南門内回廟蓋卽所謂祀孤也 
[法員抵滬]  
　　新任法總領事華格乘法公司輪船於前日晚八點鐘時進口換坐小火輪抵埠時則將近十點鐘法工部局諸西董代理領事祁君法公廨辦公各西人法捕頭備德祿均預在公館碼頭迎接并備馬車同候候華君登岸卽乘之至密采里暫駐俟五馬路公館修葺告成再行遷入 
[縣批照錄]  
　　茶客汪星聚輕生一案迭紀前報屍子汪時平呈求提訊裴邑尊批云爾父茶葉係江榮茂擅運來滬致遭回祿爾父在日何以並不赴縣具控輙卽自尋短見所呈寃詞爲揑節圖賴巳可概　况前據江幹榮具呈以爾父前欠伊棧墊銀五千餘兩今又代備棺衾費洋二百餘元並乞給該生回藉川資其於待友可謂至厚乃該生不知生感反聽他人播弄遽以父遭逼斃等詞混控實出情理之外候提訊察斷抄黏不足爲據隨批發還 
 
 

Page 3

 
 
[傳誰車夫] 　 
　　小車夫聚衆求免加捐巳詳前報昨日蔡二源太守飭差張福帶領副役出外見有車夫　君　　　　　　　　　　　　　　　　　　　　諄并至各車寓中令母使車夫再往法界肇釁上海縣裴邑尊復會同太守頒發六言告示云照得小車捐項中外官巳會商數日卽可出示爾等不必着忙生意准爾暫作巡捕不來阻當倘敢聚衆滋事立卽嚴提到堂爾等應知王法切勿以身試嘗 
[車夫聚衆餘聞] 　 
　　昨紀事夫聚衆事并譯西報調兵登岸防守云云查現在浦江泊有法國兵船兩艘當車夫肇事時西官曾知照兵頭請爲預備設果有事卽行登岸助威兵頭因令衆兵伺候後經王鴈臣司馬曁代理領事卽祁君將車夫龔繆兩人善言開導不復滋生事端是以法兵亦未及登岸云 
[行兇續述]  
　　昨報列拔刀行兇一節據云天津人名鬚鬎者在五月前曾出洋三十元爲某烟妓贖身隨卽據爲巳有妓恨之而無可如無也近日鬚鬟欲仍送妓入烟花巳有成議并取帶擋洋八十元妓聞知潛與天津人名毛三者乘間逃往英界某客寓中鬎鬁尋得將妓領回毛三欵事由胡某通信且去春因爲賭博事毛亦被胡砍過因此携刃奔胡處尋仇 
[猝然倒斃]  
　　小東門外金利源南間壁福森錩客棧之接客人於昨日午後在吳淞來之小火輪上接得一客似營勇模樣據云欲往基隆盤柩旣到棧中有别客亦欲往基隆因問其籍貫姓氏其人稱係江浦縣人姓張進房洗臉忽然倒地隨卽氣絶該棧卽報小東門捕房捕頭傳德律風至大巡捕房備總巡卽飭包探土榮培前往觀看情形死者年約四十左右面方穿灰布袍帶有鞋籃一隻棉被一條内有手版一個名片兩張公文信件七封係送基隆劉統領後營官常大人處籃縐汗巾一條當經捕頭著包探進城報縣請騐縣署卽著該處地甲預備一切惟爲時較晚裴邑尊不及臨騐是以捕房派捕至該棧看管 
[上海縣署瑣案]  
　　昨報紀華周炳控余錫林圖賴欠欵一案前晚裴邑尊庭訊之下華稱余欠錢二百二十四千由胡得寳作中立有契據向索圖賴叩乞訊追胡子洽雲稱父親因余欲吞没華欵華又再三催索爲比情急具呈余稱所有欠欵業巳劃清契據乃伊等僞爲叩求明察邑尊察閱借據載明余自書乃令余另書一紙核共筆跡與契上相同乃斷令折償華洋一百元胡旣作中不應健訟笞責一百板著各具切結備查○去歲全盛信局脚划船行至四江口失竊虞瑞泰托寄洋銀九百餘元由虞控縣裴邑尊提集信局中夥並該船户等庭訊之下當將船户管押追償前晚復訊虞稱經人理勸令該信局折償洋六百元信局夥王某稱願繳洋六百元求恩寛宥邑尊謂信局代客承寄洋銀若有疏虞自應照數賠償豈可藉詞折讓未便允准着速將失洋照數繳案延干嚴比 
[英界公堂瑣案]  
　　包探康阿順稱馬夫韓朝桂投捕房訴稱駕車出外被小車頭目陳阿洪毆傷陳供小的向開車寓並未毆及馬車蔡太守隨飭將陳暫押俟韓到案質訊○包探陳阿九禀稱前獲竊犯也何金起到水烟袋尚未查明失主今有晉和錢莊夥來認贓因又送案晉和錢莊夥叩請領贓該竊俯首求恩包探又禀趙係　竊蔡太守判笞責百板發捕房管押一月贓交失主領去○二百五十六號華捕禀稱陳三元飲酒沈醉向吳阿狗行凶因卽拘案請訊吳供無端被撞與論逞蠻陳供醉後誤事叩乞施恩蔡太守判管押二天○一百九十三號華捕禀稱昨見周厚生手持洋傘二柄形狀慌張拘案請究周供湖北岳州府巴陵縣人向在營中當勇現巳撤退因患病落魄流落此間洋傘實係巳物蔡太守察得周貧病堪憐飭送棲流公所留養洋傘給還○楊順雲訴稱失竊衣服報由捕房緝獲人贓送案請究王阿仁認竊求恩蔡太守判捕房管押一月起案之衣交楊領去 
[法界捕房瑣案]  
　　碰船一節疉列報章昨日正和船局主夏玉堂具有領狀投捕房聲明所裝實是糧米業巳禀明海運局總辦請道憲核示乞將米船給領云云備捕頭准之○昨有某甲贸然至彩視街某花烟館吸烟龜鴇以其不名一錢與之口角漸至揮拳且呼巡捕將甲拘送捕房并訴稱被甲打失簪珥等物捕頭着將甲暫押 
[上海陳家木橋電局内豫皖賑處十九至廿一節略]  
　　劉浩翁中牟來電水巳大漲災民遷徙無定現僱船廿號往朱仙鎮救援災民○嚴佑翁河南來電淮寍二月杪可竣事沈邱項城巳分查○經佩翁十九日鎮江來信卽雇船赴清江○二月中旬收欵連絲業與昌高易文報四公所所解共合銀二萬二千一百六十二兩八錢九分八厘○廣東電局來報十一起十五止共收銀一百三十三兩有奇○北洋電局三批京都全芸翁十二批均到先此報謝 
[上海陳家木橋電報總局豫皖賑所經收英倫使者賑欵細數]  
　　洪君松年經募汪子久十八元無名氏張聽帆洪松年三户各六元鳥銃手吳子庚方子涵梅雪樵王哲夫董仙洲六户各三元陳子記王義照阮冕甫三户各英金十先令無名氏隱名主人無名氏劉錦記隱名氏何久生淳于氏散人八户各英金五先令以上共合計英金十二磅十先令估見合規元五十八兩三錢八分四厘於二月十二日由長源泰號謝筠翁交到合併聲明 
[上海陳家木橋電報總局豫皖賑處接任畹香先生皖北來信]  
　　杏蓀少欽竹坪蕃甫秋坪心如蓮珊綏之諸善長大人閣下新正下旬肅復一緘計可邀覽昨由省局遞到正月三十日公函並銀碼單三紙展誦之下忻悉貴局又爲籌解銀一萬五千兩益見諸君子利濟之宏有加無巳欽佩無可言喻惟有爲此邦衆生望雲泥自耳一俟前欵解到卽當彚存酌宜撥用期於財不虚縻功歸實際藉副仁人之意此間現辦春賑者計七州縣以户口過多須二十前後乃能次第查齊糧石正在分運約三月初旬方可一律竣事此外以工代賑之處及預防本來之計亦正分别辦理惟頭緒繁多患且莫測必得借助賢才共相匡濟庶免貽悮于臨時嶼浩兩君未知何日可來尤爲盼切來札巳卽時加函排遞西華並請照函分致矣肅泐奉復敬請善安伏惟均照不宣[  愚弟任蘭生頓首二月十一日]  
[勸募河南皖北急賑啓]  
　　敬啓者前劉浩如先生在西華遞回公函巳由電報總局刊登報章早邀公鑒頃又閱開封來電云朱仙鎮河水頓漲五尺災民紛紛逃避等語兩處所述災形慘狀聞者傷心捧誦之餘潸然涕下兹德薰謬承同人委司收解總理其成自念德望毫無誠恐弗勝厥任第以救災恤難義不容辭高目時艱豈能坐視無如才疎力短人微言輕接辦以來殷憂巳甚况值災情吃緊春水方生數郡毗連竟成澤國哀鴻遍野待哺嗷嗷哭泣之聲震天悽慘之形滿目呼號望救難緩須臾伏念籌賑維艱每終夜而三起旣愧點金乏術難教無米爲炊昕夕焦思苦無良策苟多籌一分之欵卽能拯一命之危然而人厦非一木所能支凡事合衆擎而易舉爲此仰求善士仁人廣發慈悲共襄善舉垂憐顛沛慨解餘囊修福只各盡其心多寡亦何拘其數不論一絲半縷集腋自可成裘庶幾起死回生飢民同欣再造惟兾省些耗費移賑災區及此廣種福田必蒙天眷行見三槵並植今人不讓古人五桂齊芳厚德定邀厚報瀝情奉瀆務乞矜憐謹代災黎百拜叩禱上海四馬路高易公館兩廣恊賑公所陳德薰拜啓 
[弔故友李秋坪太守]  
　　生子當如孫仲謀君今有子復何愁丈夫生死渾閑事絶好聲名千載留麟兒頭角却崢嶸雛鳳清於老鳳聲有日龍墀題姓氏九重含笑問公名[  珠江釣徒陳德駒未是稿]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十四年二月初十五日京報全錄]  
　　宫門抄○諭旨一道錄前○發抄旨五道○廣西撫李奏巳故撫臣戰功卓著請建立專祠摺○鄂撫奎　奏十三年分甄别教職佐雜均未及額據實陳明摺○楚督裕等　奏徵收地丁等銀全完之員懇請獎叙摺○二月十五日理藩院鑾儀衛光祿寺正白旗值日吏部引見四十一名廂黄旗滿六名○恩公祁世長各假滿請安○繼公由白龍潭回京請安○致麟請假十日○召見軍機崑岡容貴壽昌雙齡○現換銀鼠一套○發抄楊昌濬奏新選崇安令厲嘉修留省發審奉硃批吏部知道欽此○又府經歴陳載颺等劾叅甄别奉硃批吏部知道欽此○張曜奏遵議黄河修培各工奉　硃批工部知道欽此○又機器局製造銅鉛撥銀赴滬奉硃批該衙門知道欽此○又添夫購料費用支發銀兩奉硃批該部知道欽此　○○暫護廣西巡撫二品銜開缺布政使臣李秉衡跪奏爲巳故前任撫臣戰功卓著遺愛在民請建立專祠以順輿情恭摺籲懇恩施仰祈聖鑒事竊據廣西紳士在籍二品頂戴浙江補用道靳邦慶翰林院編修曹馴庶吉士周璜廣東試用道王錫誥三品銜湖南補用知府易鳳儀等以前任廣西撫臣升任雲貴督臣劉長佑功德在粤臚列政績呈請奏懇建立專祠等情前來臣查該督臣劉長佑以湖南拔貢投營從戎立功數省士民謳思不掇而粤民之愛戴尤深溯自咸豐九年七月髮匪僞翼王石達開由湖南敗竄廣西境内擁衆十餘萬劉長佑以記名按察使奉命率所部楚勇越境援剿是時僞國宗石鎮吉先以别股撲圍省城石達開自率大股分踞義寗永福爲之犄角城内所恃惟前任布政使將益灃所部一軍賊燄旣張人心惴恐劉長佑率行營馳抵靈川審機應敵急搗義寗之賊攻其必救賊遂不戰而退城圍立解先是咸豐二年髮逆圍困省城劉長佑由籍募勇來援巳解城圍一次至是實爲桂林二次解圍西省金田搆逆以來賊匪蠭起其大股盤踞城池者柳州則有馮常陳戊養潯州則有陳開黄鼎鳳容縣則有范亞晉賀縣則有陳金剛修仁則有張高友蔓衍勾結不可爬梭各屬州縣城池十陷八九此外著名首匪尚以數十計荆榛徧地民無一日安枕加以兵單餉絀艱苦萬狀劉長佑統算兼籌力持危局桂林解圍之後遂督所部進規柳郡是年九月奉旨補授廣西按察使旋升布政使仍留營調度諸軍先後克復𨿅容柳城等縣並復柳州府城於是各處團練皆得隨營自效是時匪首陳戊養結黨屯於柳城縣屬修築土城勢甚猖獗象州潯州艇匪數百艘乘風上竄與該匪聯爲一氣悉衆圍困郡城劉長佑派各營分路掩擊連破堅巢並焚賊艘郡城圍解象州城池亦督團克復十年四月在營次拜升授廣西巡撫之命回省接篆維時石達開大股竄踞慶遠府城四出分擾遂檄慶遠府知府榮林督所屬漢土文武團練分道圍擊斃匪數千進薄城下克之石逆遣衆徑攻思恩南寗府及百色廳城擾及泗城府皆檄飭地方文武督團擊退旣而石逆後旗部衆糾合土匪竄擾羅城融縣及永寗州屬三湟等處派員弁督勇擊走之賊左旗大股隨後踵至復派軍駐防義寗永福各要隘賊乃分股横竄靈川縣屬潭下墟距省城五十里當率在城官紳嚴密守禦賊不敢犯七月二十五日賊目張志公等數十人皆獻僞印詣營乞降安撫其率派令隨同剿賊由是左旗後旗兩股皆敗竄湖南而桂林全境肅清匪首陳金剛久踞賀縣分擾平樂昭平等縣賊巢林立蔣益灃統衆湘軍迭破堅巢廓清平樂昭平境地劉長佑復奏派統領湖南防軍駐紥江華之候選道劉嶽昭越境協剿與蔣益灃分道夾擊收復賀縣城池是時梧州土匪羅華觀等踞該府下鄭等處窺伺府城乃令蔣益灃移師進擊會合東省水師剿撫兼施肅清沿河一帶而柳城縣屬之悍匪勾結石達開散匪益以潯江艇匪大小十餘股水陸蔓延劉長佑分遣諸將以次　撫於是柳州全境亦就肅清旣而石達開散股賊目彭大甚等自懷遠翻山闌入湖南綏寗城步等縣分擾武岡新寗楚省移書告急劉長佑遂於咸豐十年十月親自督師出省至龍勝廳規畫形勢飭派副將李士恩等率勁旅赴援新寗城自由龍勝沿邊出全州部署完備而回當是時石逆散股各起東奔西竄我軍節節苦戰賊勢窮蹙降者甚衆惟石逆尚踞伏賓州派員會商署思恩府徐引之調集勇練分頭進攻將賓城克復乘勝追剿石逆身受重創率其餘孽仍竄楚境從此省北一面乃獲粗安既又飭派湘楚各軍會同東省水師激勵團練先後克復潯州府及貴縣横州各城殲除巨逆陳開招撫逆首郭蟠梧潯溪梧兩屬漸臻安定左江匪首吳凌雲久踞南寗土忠州咸豐十年八月分黨襲陷右平府城繼陷養利州城土屬地方盜藪充斥劉長佑遥授機宜派左江練勇攻克各土屬四百餘村遂將太郡養利兩城收復其茘浦縣屬蓮塘逆張高友竄踞修仁陽朔兩城遣布政使張凱嵩候選道易元泰率副將陳友勝等分兵進擊皆復之同治元年春間匪首黄三勾竄匪目梁贊等及各處潰匪衆約數萬圍犯潯州府城急派都司蔡其昌率扒船駛赴堵剿又派署右江道蔣澤春統新募南勇六營繼進元年四月親率五營出省赴潯督師迭克堅巢招撫賊目多名被脅數十村同時就撫黄逆之勢遂孤時巳奉命擢兩廣總督仍暫留潯調度旣屢奉廷寄催赴新任及派員總理營務由潯東下自去粤後各匪雖以次蕩平而地方伏莽猶多或結黨攻剽或尋仇慘殺著名兇悍同治十年劉長佑再來撫粤先後派撥營勇及地方文武兵團以次戡定又有李青靛以渠魁投誠保至遊擊猶懷二志設計誘至省垣訊而誅之是時提督馮子材駐師龍州剿辦竄擾越南股匪函商審擬定策將越匪次第剿滅留營分駐以固邊圉其戰功卓著靖宼安民者如此至於整飭吏治激勵團防安戢土司懲創奸宄勸課蠶桑舉凡興利除弊之事不可殫述又常籌款修建桂山書皖舉行孝廉月課攺建鎮安府考棚以便士子赴試大有造於粤西伏查軍興以後凡有戰功卓著遺愛在民者奏請於立功地方建祠無不仰蒙俞允今劉長佑先後撫粤多年靖宼安民輿情愛戴經該紳等呈請建祠報享理合臚奏陳請合無仰懇天恩俯准於廣西省城建立巳故前任廣西撫臣升任雲貴督臣劉長佑專祠以順輿情出自鴻施謹會同兩廣總督臣張之洞恭摺具奏伏乞皇上聖鑒訓示謹奏奉硃批另有旨欽此○○頭品頂戴湖北巡撫臣奎斌跪奏爲光緒十三年分甄别教職佐雜均未及額據寔陳明恭摺仰祈聖鑒事竊查定例甄别教職佐雜各按該省額缺以百之二三爲率叅劾及數者免議　該省果無應行叅劾之員令該督撫學政切寔聲明等因查湖北省教職一百四十缺每年應甄别去任三四員佐雜二百零五缺每年應甄别去任四五員今光緒十三年分甄别佐雜未届初次俸滿革職者一員巳届初次俸滿革職者一員教職並無叅劾據布政使蒯德標按察使覺羅成允會詳請奏前來臣覆查無異除仍隨時察看如有衰庸不職之員另行叅辦並將清摺咨送軍機處更部查核外理合會同湖廣總督臣裕祿湖北學政臣張仁黼恭摺具奏伏乞皇太后皇上聖鑒謹　奏奉硃批吏部知道欽此○○頭品頂戴湖廣總督臣裕祿頭品頂戴湖北巡撫臣奎斌跪奏爲徵收地丁漕南等欵三年全完之員懇請獎敘恭摺仰祈聖鑒事竊照鄂省起解京各協餉及支發滿緑各營兵餉米折全賴地丁漕南各欵徵解踴躍藉資挹注其催科勤奮之員歴經奏請獎叙均奉俞允在案兹據湖北布政使勤德標督糧道隖純嘏會詳現任通城縣知縣舒恭壽每年額徵司庫地丁等欵錢粮除坐支外實應解銀一萬四千一百八十四兩四錢一分八厘又應解道庫漕南正耗米折水脚兌費隨漕驢脚等欵共銀一萬二千一百五十兩五錢七分五厘所有光緒七八九等年均有奏銷前全　完解係屬一官經徵並無緩徵離任情事詳請奏獎前來臣等查該員舒恭壽每年經徵地丁漕南等欵合計在二萬兩以上三年一律全完洵屬催科勤奮核與議敘之例相符合無仰懇天恩俯准將現任通城縣知縣舒恭壽照例於每年議敘之外另給予加一級以示鼓勵謹合詞恭摺具奏伏乞皇太后皇上聖鑒訓示謹奏奉硃批着照所請該部知道欽此 
 
 

Page 12

 
 
丁亥春自萬年者往朝五臺山過都門停數旬始返滬客歲重九正命徒瀹茗適洪君魯泉偕高昌寒食生枉顧相與品茶清談甚相得後常見招此亦三生石上緣也今欲回山北後相逢未知何日口占四絶以誌别情卽請高昌寒食生大吟壇誨政○天台結草不知年募鼓晨鐘伴老禪自笑塵緣猶未淨芒鞋踏破五臺烟天台縣主使敏羲老法師示巨主席重修萬年寺巨自顧無能誠恐負命因此而朝五臺藉結福緣未知何日能償此願歸來赤脚過皇都又向春江結草廬獸炭煨紅茶正熟山門外報客停車此來不爲訪詩人忽遇詩人亦夙昨因夜北風寒入骨梅花深處且抽身自有三生石上緣雲歸華頂月横天他時青鳥傳芳訊流水桃花古洞前台山入景有華頂歸雲桃源春曉[  天台野衲巨道拜稿]  
[上海北巿絲業會舘籌賑公所施少欽經收山東順直河南皖北賑捐丁亥十一月二十日第一千五百八十七次清單]  
　　前任桐鄉學顧營門善士續助由恆豫莊來洋三百元不留名三元新巿寄跡仙潬勉力子同人節日費三元南翔閱申報人募四元墉棲省閑外史爲姜王八患外正危險許愿卽愈十元劉松福罰欵四　蘇州趙聯元爲母居氏求病速愈五十元嚴墓泰和典一元又同人三元無名氏一員慈谿捕署數徐嘉相由順昌絲號來四元皖南務本堂范善士由昌記紙棧來一百元山左黄邑張種德堂四元釋過氏求病速愈由餘大庄來十員鎮江糧捕府蔡善士十四團吳琨圃二員常熟錢靖方二員蘇州復興成募隱氏求外正速愈一員施兆錦速愈五員郎奎記對開洋一員河口潘懷德堂由杭州寄來四員捐滴盡心子二員庄永記二員王門徐氏五角我山氐由招商局來銀五兩鎮南抱恨子完愿由天順祥來鎮平銀十兩古存善堂求病速愈由安孚莊來洋四員六角費鈴甫由招商局來一員杭州彭子杖十員靈彭氏二員揚州葉懷古一員同里昧根募無名氏一員九江華林堂鈴記二員江右於南蕭星五助棉衣由南昌府署寄來四員大通無名氏一員揚州羅春來五員杭恆徐柳亭爲父母八旬冥誕承諸親友厚貺以謝筵資移助十員湖北凝香閣主人銀二兩五錢五分四厘如臯郭吕汪陳芝亭四善士合洋四員武林姚宅省三員練塘同春典三員錢二百文慎思堂銅洋八員○如臯琴劍書屋主人墓無名氏等錢七百四十四無名氏等四百五十七文無名氏四百十九又二户各二百又一户五十賈鶴令二百三十五祝錦堂黄雨人翁賈敬德堂二户各二百户友堂一百五十員敬節五十共十二户合洋三員○慶記布莊　無名氏小本洋兩員韓飽山徐文泉各二百無名應錦章王和卿費氏友梅陳瑞果王承華叶春文龐小亭九户各一百共十二户合洋一圓七角又無名銅洋一圓二角○蘇州奉昌募有心無力人洋一員吟白書屋免過氏慶堂求孫氏松記四户各二百有心無力厚記無名氏二户柳德興梅亭福林生記菊記崔梅溪嚴子鈺十一户咎一百榮升無名氏各五十共十八户合洋三員○寓杭蘭桂軒同人募保平安無名氏各一員蔡善會融經堂鄒贊臣金子雲金藹臣夏聲大何龍門七户各二百郎雲生鄒小峰春輝金其相壽老峰蔡毓罄六户一百補不足慶有餘各二十文共十七户合洋四圓○南潯無名氏募戴榮芳楊義甫曹鶴銓楊茂春奎成堂鼎昌惠和豫康施恆隆吳京邦范如龍十二户各洋一員○寓邦江高樂琴萬朗記亷記衆記三户各一千竹記子記各二百菊記松記企記蓮記秀記五户各一百銘勳記各五十十二户合洋四員○蘇州恆義源募耕烟書屋三員勝王氏周許氏敬脩堂三户各一局世德八角李生吟香書屋各五角思知堂慶餘堂三角高萬源厚德堂友卿堂三户各二角共十二户合洋九圓○招商滬局來輪船招商燕局募求如意錢一千四百求麟趾三百求得志尚志齋求合家歡尚志四户各二百共七户合錢二千五百○廬州巢縣金琴溪募水師營薛笠　本洋二員無名氏一員趙全盛賈階如各五角李　臣成數册主人各三角孫榮宗世義堂鄒楚生帥海帆湯西岩趙復聖陳小南七户各二角程文祺湯聘夫葉谷英曹戒三阮春林傳正興王柳村劉愛白八户各一角共廿二户合英洋十員○海鹽縣署募武原遊客洋四員又助棉衣六員王幼蓮求保明年赴館往來平安八圓○嘉定勸募公所寄來王餘善堂募不留一員二角亷讓居漱石山房朱盧氏力不從心四户一圓藝蘭居不湏曉各四角不必知不留名二角隱名氏一角修竹山房洋一元錢二百六十四貽德堂十二户二百共合洋七元九角錢五十二○杭省吳紹先一百又募金心柏吳啓銘孫士銜三户各二百江永祥亦培元許大奎三户各一百文程長慶五十共八户合洋一元三十○屠鎮無名店五員隱名氏無名各一元隱名二元又銅洋一元○穆雲樵托立大庄來福建永春州署募承德堂李無名氏永春李際禧三户各錢四百穎川散人黄得安江欽廷林維泉馬嘉標劉德邦林丹軒七户各二百燕山袁雪山豫章獻卿樂博山武林余蟾票福州張俊明張壽海壽其樂敬承耀賢南陽張維雷劉新溪餘庚西陳本祖李雲林鴻陳延永春宋和光葉鄭長經張值甫周内堂林長康陳玉亭張丙清陳壽庸大安二十七人各錢一百共三十七户合五元陶翼臣二元○無錫瑞生莊募紫佩氏錢五百燕山氏二百另六永昌氏木吾氏各四百心禾氏無名氏承其人日生人太原氏筆霞氏避塵處七月各二百郁似氏一百共十二户合洋三元○蘇州俞振記募無名氏錢一千又八百又六百又二户各三百又三户名二百又四户名一百共十二户合洋四元○蘇州怡和茶號募周耀記托友調處賑務謝觀戲資移助二元謝庸爲室顧氏求保生産大小平安二元○句姓二户完錢各一百又募陳王王胡孫陳六户各一百程蔣顧張四户各五十二户合洋一元○倉巷沈公舘募五廫洋二元○四達布號來張牘孫施子翻各五元黄眉峰沈菊才翟石生龔林左四户二元保安人壺隱各一元○吳門不留名求保小兒關熬開通長命富貴五十元不留名求孫卽生平安五十元無名氏銅洋二員○平胡槐榆草廬募補不足錢五百四十余致和徐士爵唐雪亭槐影軒四户各二百蔣士魁姚九林合立彭廷爵虎臣九秋圖溪友卿七人各一百共十二人合洋二元 
[上海北巿絲業會舘籌賑公所施少欽經收山東順直河南皖北丁亥十一月二十二日第一千五伯八十九次清單]  
　朱煦庭善士爲子入學芹儀移助洋一伯元吳邑朱爾昌求久利症速愈由惠莊來五員蛟川氏一元江蘇吳縣潘濟之善士求妻病愈由惠泰莊來五十員勉力子三員金林同人二員懺悔山人由孫菊桂來一元海寗蔡德涵一員柯橋閱報人二員韋門鄒氏求病愈益壽三十員蜀耤臾方小樵邱左中叚庶胡四人由立大莊來一伯元無民一員樂天知命主人二員再生生因病愈完愿由滬報舘來五元浙紹求解心愿求效五員景傅氏十元黄汝亭求病卽全愈二員王宗顯善士求病愈由恆豫莊來一伯　無錫無名十員蘇昌仁昌和募張慎德堂二員常熟孫伯涵募金國林求子病全速愈一員江隂鹽公堂一　齋六員方貴生求妹病速愈一員　州楊文記求血症全愈二員楊晤記求手指咸尖卽出二員乃記求病愈一元蘇州楊文記陸禮記爲母李氏同六姐二姐求病　由蘇義記恆恆來洋三員徐石翁來景記一元曹正記一元杭州裕泰莊五元章靜之二元章宅一番無名氏一元○韋旭賓一元又募學翠右一元沈金元餘梅坡各錢二伯文劉福明五百何民心一百共六人合洋二元錢一千○新巿費小梅募王慶昌各友洋一元高春巖求子病全一元倪品三求子病速愈對開二枚費亦梅四角無民二人留耕堂三人各一角共七人共七人合洋二元七角對開二元内銅曰本對開一元源記泰昌費懺三友每一元壽仁堂半元樹滋堂畢二角慶昌沈應巢庄方梅三友每三伯陳寳昌各友朱洪順雪香居士金舜江四益堂尺月樓主孫鑒費香泉宋恩夫無民十二友每錢二伯有心無力一伯五十皆吉堂施相餘閒堂自省堂宋菜客周雲安六友各一伯鄭邑二伯五十共二十八友合洋七元四角對開乙元○杭州雨嚴民錢三伯五三十又募陳奎仙二伯七十沈樵清二伯六十七文佘子文程進友林友陶三人每二伯吳保宗湯休陳二人陳門湯氏五人每一伯吳耀卿五十共十二合洋二圓○盛澤保赤主人一番又募平安室小補子棠蔭書屋三喜齒全四友每乙元邵景章奎每五角○嘉興秀水署李耀庭一元又募章一番何獻卿王夢熊查逸芝陳松林四友每五角○南尋王藜清募龔羽園六角幼童邵桐生蓮生合五角無名民周五角無名吳三角無名陳談每二角五分温肇其董文標五昌作吳慶臣奎臣杏臣世臣聚寶章欣甫潘子梅姚春田韓嘉生十一友每二角吳鼎臣一角共十八友合洋二元對開二元四開八元内銀一元八開一元正○平胡葛福綏募當胡省非子至湖各二元　珂二元銅一元共三户合洋四元爛板二元銅洋一元○無錫清明橋典　龔伯記錢三百文華尚田蘭臯高菊潤三户各二百文秦文卿一百文共五户合洋一元○常熟彚源募無名氏二百十文相董氏二百文無名氏王元太顧元亮王加盛江東人懷欄堂六户各一百文共八户合洋一元○平湖耕重散人募樂耕散人隱史各四百文陸氏三百文三户合洋一元錢八十文○蘭江晋昌募孫門黄氏洋五　嚴彭四角養拙軒集記程一聲三户各三角聚記胡記韓向榮餘慶堂程文燦徐留餘六户各二角共十一户合洋三元○公順募無名氏二元顧壽昌氏袁綬康氏各一元王子氏無俞氏各五角王芝氏銅洋一元○劉河運務告竣酬神戲資移助由王述夫寄來六十元王述夫求病速愈二十元東雩居士三元雪南小隱　元○黎里悅來典棉衣十元又募珠餘記三元求内外闔家平安嘉無氏各一元祈慈親康健錢五百零五文保平安五百文祈安氏會波主人何間增記三户各三百文裕卿三百文求平安延陵氏求身子安健瞽目花甲沈氏四户各一百共十四户合洋十六元錢五百文○善璉濟昌典募汪觀馥求妻室肝胃病安痊洋二元李松巖無心客空空　洞與親延牢三户各一元售貨所餘錢八百二十九另疏餘錢八百二十有心無力八百又四百有意生森記永算數步雲氏立本氏五户各一百共十三户合洋八元錢三百文○瀏河泉來張源泰號運鹽巳峻酬神戲資移助洋二十八元船埠連南山十二元○昆山同昌義胡秀山二元不書名錢七百八十文丁子培蔣鳴臯各五百文王子燿金蘭生各三百王阿全丁榮根夏二保徐天王吉金和章順善六户各二百錢企高楊汝寳名一百五十文蘇雲庭戴保泉各一百共十六户合洋六元○常州冰書名張求病速愈由惠泰莊來洋五十元北海漁六元延陵吳售錫箔灰三元蔣三益二元○蘇州沈文興來養新記五元沈永清一元一薪氏一元○同里葉城山募顧漢江張漢槎富榮無名氏四户各五角王氏詹夢周無名氏三户各一角共七户合洋二十三角○餘杭旋吉園　過子洋一元又募吳汝坊一員吳應藥蔡其興各五角王祥連毛炳揚各二角五角余羅氏錢四百四十五葉增龍二百黄建文姚阿五無名氏華人標義久任文耀宋國榮沈小元李運才九户各一百共十七户合洋五元○杭州胡榮閣募胡尚燮保父親宿疾全愈永久不發洋一員二角胡達章張彭壽李貴云　快廷施壽川張長法李貴云唐仁榮八户各錢一百共九户合洋二元○邑求病速愈洋二元寳成典募李芳查紹曾履端玉生四户各錢二百端本堂一百二十仁壽一百共七户合洋三元○朱涇永和泰募無名氏不留名省非子不留名四户各洋二角無力子不留名各一角共六户合洋一元○崑山人徵言輕募各户三元二角陳雪記錢四百葛曉記河南郡各二百共四户合洋四元○江裕船來嗚臯氏清遠堂蔡各一元清門氏二户各一元隱名氏二户各一元師愚氏錢五百文 
[上海三馬路東晝錦里籌募河南賑捐處十二月正月經收惟善爲寳册清單]  
　　李日熙洋二圓廣茂和經募三十户春申福交來陳　臣陳貴　劉漢章鴻昌行胡蓬洲陳均洲各錢一百文之乎戰銀三錢程百泉楊同昌春瑞和隆肖同盛守康張　之查集賢查丙文各錢一百文潤含錢二百朱燮臣錢六伯不虚名何義隆汪景榮黄裕源林慎清乾順福明樹亭黄金齋李公盛汪三相義源允各錢一伯三太永錢三伯彭玉田邱錦山各錢一伯肖海峰五伯周户芳七角共合洋五圓三角如臯　蘭翁洋五十圓沙居士十圓倪長吉一元瑞泰交來十户恭謹堂李錢三伯無名氏太原氏勉力氏　玉氏勉力氏隴西居安各錢一伯安定書屋紅杏居士清河氏錢五十共計洋一錢滄海一　洋二圓五角可齊一圓順軒一圓順軒一圓朱豐泰交來十二户何元興宋采源各洋五角何義興一圓俟義興二角不留名洋三角吳迪吉二角朱二樂五角少葵氏一角吳凝泰二角黄萬盛二角沈三樂一角不留名二角其計洋四元子記錢三伯仲屏二伯敦仁堂五伯雅存洋一圓皖城陶公舘一圓李姓懷南堂李姓三户共洋一圓三角黎桐軒六户共洋三圓廣源無名氏兩户共洋三淮安王務本堂經募分善堂洋十四圓如臯交來丙户東莞生洋十圓無名氏一元 
 
 
