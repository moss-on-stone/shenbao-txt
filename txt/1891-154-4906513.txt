# 1891 - 154 - 4906513

 

Page 1

 
 
[第二次開印二十四史] [  圖書集成局啓]  
　　啓者本周所印二十四史紙墨精良校讐詳盡細心參酌有美畢臻是以招股之時購票者卽爭先恐後迨去冬告竣除售出股票外局中尚留書二十部現可出售每部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前已購股票目今尚未取書者請卽移玉來取以便先覩爲快也肅此布聞伏維雅鑒 
[出售硃砂鍾進士立輔告曰] [  點石齋啓]  
　　天中令節世人爭繪鍾進士像懸諸畫閣藉以驅妖媿而辟邪魔此說由來已久惜未得名人手筆耳今本齋特請徐小倉先生繪就立軸一幅用硃 
砂印成鬚眉畢現奕奕有神除隨畫報分送外另印紏半紙大張格外精致定價每張取洋三角准於卽日出售賜顧者請卽購取爲盼此佈　 
[論寗郡公禁斗會]  
　　斗會者不僧不道之遊民借諷經禮懴之名而宣唱淫詞之會也此等風氣各處皆有惟名目則各處不同惑人心懷風俗爲害實非淺鮮夫喪事本無用其鋪張附身附棺必誠必信勿使有悔卽爲盡禮諷經禮懴已覺無謂况其歌淫詞豔曲於躃踊號痛之際是眞以哀爲樂矣且釋氏唪經之意不過欲收其放心耳此說不獨釋氏爲然卽儒家亦有之孟子言養心養氣其言極詳且盡釋氏之說實宗於此特清心寡欲與枯槁寂滅有不同耳然卽就收放心而論則唪經原不過自收其收又何能追荐亡靈俗語有曰公修公德婆修婆德是固父不能傳子兄不能贈弟者况其於莫不相關之人說其於素不相識之鬼是修齋建醮之舉無非取其熱閙耳古者朝祥暮歌尚見笑於君子今用猶未及祥而已笙歌聒耳去古不亦遠乎蓋禮意之失久矣居喪之禮齊疏之服饘粥之食非爲他也曰食稻衣錦非心所安故不爲耳今則不然有吃素者名爲吃齋自謂行孝曰吾父母翁姑在日不能略盡孝道今乃爲之吃齋成名之曰報娘恩報爺恩以至報翁姑恩且有報夫恩者一似吃素三年從前未報之劬勞卽可償之於此者夫饘粥之食非以示異也悲從中來食難下咽故以此代之何嘗計及夫報稱亦何嘗專指夫素食乃今之行孝者必以吃素爲報是卽其吃素之心已非復饘粥之意矣然此猶知自持者也嘗見有身居衰絰而赴宴會者肥鵝大肉任意狼吞笑語喧譁任情諸謔固忘其爲衰絰中人矣而於献酬交錯之時或有勸其行令者則必蹙然起立以居喪辭自以爲確守古訓勸之者亦　　然起敬以爲是眞能確守古訓者然旣身居宴會賓主交歡固已失居喪之禮矣而獨斤斤於一令何爲乎將謂献酬交錯出於酬應之不得已行令之舉實其本心有不安是其試浪笑傲皆非眞面目也不亦城府太深乎然此猶知顧名者也有某氏子折柬招其友赴某校書處飲酒其友如言而往則見主人麻衣如雪　匐而迎不禁駭而却走詢之始知新喪其父比席卽所謂請知賓也客旣集主人卽麻衣就坐且各招妓以伯酒杯盤狼藉盡以而散此異世所罕聞者矣夫旣入妓館酒着麻衣是其人不特不知喪之宜哀亦并不知妓之可樂又安問禮意之所在乎至於衣則近日素服多有用鑲原者取竹根青荷灰色等時花洋綢鑲以元縀綴以銀鈕嬌豔奪目反勝於常服是豈猶有齋衰之意乎又有以極細眞珠打成帽結而剪素縐而喪服者其意直欲以此炫耀於人有惟恐三年之易滿者是不如披髮野祭之俗猶爲得其意也然一衣一食之間猶其失之小焉又有乘親死之時舉行婚禮者有友爲言其戚某子其母死之明日忽以迎娶之事告言奉其母遺命由孝幃中啜泣無人命卽日將已聘之媳迎娶成婚俾爲喪中之内主現已擇定明日故請爲襄事至其門則依然掛燈結綵往來親友皆服吉服人内則堂上並無孝幃死者尚未入木諸親友亦無有言其非者盖霍親之敝俗久已相尚成習也繼而綵輿至仍如常儀交拜合廟見諸事旣畢然後擇吉反喪舉屍入櫬惟不行同房禮稍有區别然亦有合之後卽行同房者斬焉衰絰之中公然享岑瑟靜好之樂居然有娠居然生子嗚呼是豈尚有人心焉哉夫器泣之哀原根天性痛心入髓淚之出也有不期然而然者固無所用其假借也幃内無人本無害於禮而必於此際成婚乍到之新婦何處得此一副急淚乎孟子有曰哭泣而哀非爲生者也乃必以幃中之嚶嚶者示人是專爲生者矣蓋禮意之失久矣彼以延請僧道爲盡禮者猶其失之小焉者耳因昨報有寗郡禁斗會一事故縱論及此竊願與有心世道者一再筆之 
[諭旨恭錄]  
　　四月二十六日奉旨廕生鳳祥着以文職用宗彝着以文職用内閣侍讀學士員缺着隆恩補授詹事府左贊善員缺照例將李肇南轉補所遺右寳善員缺者李殿林補授江南道監察御史員缺着龎璽補授吏部文選司主事員缺着王嘉禾補授欽此同日奉旨巡視北城事務着訥清阿去欽此 
[無錫警電]  
　　前日之晚無錫傳來電信云本日忽有匪徒作亂將此間大天主教堂及教養孤兒之學塾付之一炬致房屋悉付刼灰事後查知各匪皆自揚子江一帶而來意者卽蕪湖諸處閙事之餘孽乎似此一波未平一波又起紛紛擾擾靡有已時不知大吏將何以先事預防善爲籌策也 
[九江續電]  
　　九江閙事情形昨已錄登厓略兹又得九江電信云此間於本月初一日晚上忽有匪人作亂旅居各西人皆持槍械抵禦時江中泊有兵船三艘急調兵登岸匪人計不得逞遂各散歸猶幸産業人民均未妨碍現在官塲亦調兵保護大約此後當可敉平矣來電又云武穴斃命之二西人刻已尋到屍骸隨卽舁回漢口云 
[京邸雜聞]  
　　皇太后於四月二十八日駐鏎頤和園所有各門曁内外圍守術値班各朱車前經海部會議由内務府包衣三旗圓明園八旗官兵處巡捕中營曁神機營外三營馬隊圓明園拾槍隊利健等字洋槍隊分發官兵各於劃定朱車値宿以昭拱衛除該官兵日支口分仍照原議支給外其各門朱車應需蠟燭煤火等費援照西苑値班每處日給銀二錢應需緯帽長掛由官製給挨班交接各處應需長槍鈎植腰刀弓箭撒袋號燈架座由軍火局製備安設應自四月二十六日起安班已由海部分行圓明園中營及外三營馬步隊卽飭派往頤和園守衛官摐於四月二十六 
 
 

Page 2

 
 
日起按班入値俾資拱衛至各園門及内圍朱車由内務府傳令包衣三旗前挑守園官弁幼丁亦於二十六日清晨調赴値班○管理上虞備用處事務伯慶二邸熙員勒三堂憲訂於四方二十三日卯刻在西苑門外内大臣公所揀選本處頭等侍衛一缺二等侍衛一缺藍領侍衛一城已傳令應行入揀各員於是晨備帶弓張前往該處預備揀選○記名副都統上駟院卿海贊廷院卿緒之繼母現年八十有三近爲二豐所侵延醫　治詎因年老氣衰藥餌無效延至四月二十日戌刻跨鶴西歸當將衣衾棺槨置備如儀贊廷院卿並介弟海正郎遵制成服二十一日酉時入殮擇吉二十三日接三停柩五七唪經數棚始行發引扶送佳城俾安窀穸○花翎二品頂戴新授詹事府少詹事長石農少詹麟涓吉於四月二十二日午刻到壬經主簿應示仰闔署官員吏役人等至期齊集署内同候一體謁見各宜凛遵勿違特示○正陽門内前府胡同趙某向爲刑部差役抱養一子年已二十於崇文門外翠花作營生趙於去歳十月間爲之娶妻過門以來姑媳尚稱相得四月二十日晚飯後偶因小故被姑詈斥數語媳遽萌短見乘夫未回卽於夜深人靜時在窗櫺上自縊而死次晨其姑始知四肢早已僵冷無從挽救坑上尚擲有菜刀葢先欲自刎未果而後自縊也其姑將子找回訃告岳家再赴廂紅漢官廳着報立將趙子解送提署以憑移坊詣騐○調任刑部右侍郎鳳少司宼秀在盛京交卸後航海至天津遵陸北上於四月二十日入都循例由秋曹代繕安摺膳牌由筆政於二十二日子刻齎往西苑門分交奏事軍機二處請爲呈遞鳳少司宼於寅時趨詣西苑門先與廷臣稍叙寒暄于刑部公所竢旨旋由内傳令第三起入見上於勤政殿中召詢奉省地方要政並諭以轉調京任宜圖奮勉少司宼踫頭叩謝而出刑部司員復請上任吉期鳳少司宼詹吉於四月二十八日已時進署履任○吏部爲曉諭事所有光緒十七年四月分選知府恩立陳兆奎程嘉佑等三員同知裕林一員知縣蔡光岳宗式坊祥成吳宏成等四員直隸州州判胡紹瑗一員並補議三月分直隸州州判吳世愷一員共十員相應出叙傳令該員等於四月二十四日赴部過堂二十五日黎明赴天安門外朝房預備掣簽倘有不到定行指名題叅○皇太后駐蹕頤和園所有是園大宮門應由侍衛處於廂黃正黃正白三旗侍衛中不分旗漢宗室撥派六十員自駐蹕日輪班赴値以資翊衛並由散秩大臣中請派四人按日入値兹經侍衛處繒單請派奉硃筆圈出委散秩大臣轉國公光裕委散秩大臣輔國公溥博委散秩大臣承恩公海年委散秩大臣一等侯延秀欽此得旨後卽由侍衛處分行光公等遵照矣○上駟院卿海緒現在穿繼母孝照例給假百日該院卿統轄闔署責重事繁例應奏請派員暫署以專責成經上駟院單開候補三院卿之京察一等七司三院郎中銜名具奏請旨奉硃筆着效曾署理上駟院卿欽此○吏部爲移咨事准吏科抄出光緒十七年四月十六日本部具題議覆山西巡撫劉奏以山西卽用知縣李翊燾請補大同縣知縣等因核與例章相符應准如所請補授請旨遵行奉旨李翊燾著依議用餘依議欽此欽遵到部相應黏抄原奏移咨山西巡撫查照辦理○戶部銀庫于四月二十三日已時開庫放給神機營馬步各隊應領五月分兵餉馬乾等銀並海軍衙門月費銀兩計共放銀五萬數千兩由各該隊領回本隊經委員騐平後始行分包給放 
[查拿會匪示]  
　　頭品頂戴兵部尚書兩江總督部堂劉爲出示曉諭事照得哥老會匪設立頭目私刻僞印分散票布糾結黨羽作奸犯法實屬罪不容誅本部堂現已分飭各處認眞嚴行查拿一經獲到訊明之後卽隨時按照懲辦會匪章程立予就地正法决不姑寛惟念此等會匪之中甘心聽從爲匪者固屬不少而無知愚民被其誘惑圖入會之後可以周齊衣食可以遇事帮救一時信從買受票布者亦不乏人雖入會同屬不法然諒其初意究屬誤入迷途現在查拿之時此等被誘愚民本部堂不忍聽其玉石俱焚合行出示勸諭爲此示仰各色人等知悉凡有已得崇布爲匪者務各及早回頭改過自新將票布燒燬安守本分另謀生業保全性命或將票布等項目首到官由官燒燬如有能將會中匪目密行指名禀官拿究俟審明之後非特免其治罪并當予以重賞卽如匪目果知悮悔不咎旣往倘敢始終執迷一經拿獲到案國法森嚴斷難稍予寛貸噬臍之禍嗟何及矣各當猛省思之毋負本部堂一番告誡之意各色人等俱父誡其子兄誡其弟毋犯法網特示光绪十七年四月二十九日 
[蕪案紀餘]  
　　蕪湖匪人閙事之後當道辦理情形早已詳登本報矣兹續接來函云首犯王光經傅有順二名於上月二十六日梟示後閱三日道憲成觀察札委鄭梅軒少尹將首級解往金陵揚州鎭江上海等處懸竿示衆然後解回皖垣和州夥犯楊洪義卽楊老小田潤年卽田老五均擬定斬監候罪名劉兆春卽前報所云在洋關搶物被稅務司揮劍确傷者訊係積竊定以監禁三年尚有當場拘獲搶物擲石之十餘犯各予笞杖收押至事前失孩往閙之民人現亦逮案訊出情由一爲胡老四卽前稱東獄廟羽士是晨失去一七歳女孩悮信謡言奔往教堂前哭閙以致哄動大衆擾擾紛紛比邑尊聞信到來喝令退去胡卽在市上鳴鑼迨至黃昏女由熟識人送來云遇諸東門外北家店云一爲趙慶雲昔時隸籍梨園學唱花旦胡天胡帝艷絶塵寰妝束登埸幾令人魂消心醉近則花殘粉褪落寞窮居去臘其妻曾撫一女嬰繼聞教中設有育嬰堂收得嬰孩概發貧家鞠養月給洋蚨一龔以爲乳哺之資趙正在窘鄉襁負而去聲該自爲養吉俾沾津貼錢及本年三月中女忽染專病恐難醫治抱往堂中堂中人另發别家小心撫養未幾病愈居然啼笑如恒是日見胡止在滋闌不堪因亦挿入其中意圖略侍沾潤不料竟身覊狴犴有翅難飛雖不至與匪犯同科然亦未容置身事外也田老五當十八日在道署翻供後發縣再鞫始終不承邑尊令提王光經對質田忿恨難平戟指向王曰當日六人共飲齊心酒汝獨不在内耶邑尊以其言有異力加詰究田遂供稱此事共有六人起意先一日下午酒在江口某茶肆聚商互相歡飲約定先行放火事發不相攀累今王忽寒盟故小的從直供出也邑尊問六人爲誰供稱除小的與王外尚有高子清高子斌王老四呂老大四人邑尊立拘茶肆主質訊供稱事誠育之惟若輩所談何事小的實未聽明質之士光經供與田相同並稱小的等均係湖北人平日募划船餬口邑尊立飭往拿四人則已杳無蹤影比拘划船頭目拷訊則稱此四人早已改業今實無從指交矣日前道憲又出六言告示云匪犯燒燬教堂現已訊明正法其餘在會各犯分别嚴拿懲辦中國准建教堂互換條約所載兹後各色人等務湏民教相安倘有不法匪徒敢再造言滋閙定卽照案治罪毋遺噬臍後悔意者若輩見之當能洗心革面乎 
[廣德州語]  
　　上海益聞館接廣德州來函登諸報紙云四月十六日州城内某姓家兒因病畢命將舉而理之雇鄰人任其事亦曰無便蠅蚋姑嘬耳不料隣人係梟匪之類携兒屍出門並不掩埋潛到天主堂圍墻旁將屍分爲數叚密置之出向街頭謡稱堂内傷害幼孩挖目剖心移屍於外云云其黨聞之羣相號呶衆口播揚合城紛集頃刻間聚衆至五六百人羣向墻外孩屍指爲實據人山人海譁噪不堪勢將與天主堂爲難堂内司鐸見勢洶湧深恐衆人步蕪湖匪徒後塵迅卽片請艾總戎帶兵到堂彈壓時衆甚猖獗恃衆不退總戎命開鎗恐嚇仍不能止旋有孩父母到塲熟視向衆言曰此係余家斃孩託鄰人掩埋祗俄頃聞事耳何遽屍該分爲數叚此必隣人栽禍造謡亟宜拿鄰人懲辦衆始曉然於鄰之種禍害人相與散去 
[潯陽官報]  
　　九江關道李亦青觀察往景德鎭巡閱窰廠於上月二十一日回潯屬下各員均出大東門迎迓○湖口總鎭丁燕山鎭軍前往金陵禀見劉峴帥旋附招商局江裕輪船至九江小作勾留定期二十二日乘長龍船回湖口 
[浦東火警]  
　　上月三十日傍晚時有某甲者肩挑自荳腐乾擔至浦東南匯縣屬北蔡鎭左近邢家宅求售且喊且煎手持小竹筒俯身 
 
 

Page 3

 
 
向行灶門吹火霎時間火星迸出飛落柴堆時適風力甚狂陳融　遂怒不可過村中人見而狂喊諸隣畢集無計可施正慌亂間一人驀將蘆蓆壓火上見者皆依計而行連壓數張火乃告熄方在互相慶幸忽屋後火又大發四面圍燒村外雖有小溝正當潮退之際水已漸涸雖經吸取而杯水終不能救車薪以致鄰舍九家悉成煨燼有一家適將房屋改造將次竣工杗桷窓櫺付之一炬誠可惜也 
[滬南瑣話]  
　　前日傍晚有二嫗行至本邑十六鋪橋南首雇江北人某甲小車至萬裕碼頭言定車資三十五文行近毛家弄口甲卽停車向二嫗曰至矣至矣何尚不下車耶二嫗謂此地並非萬裕碼頭何得云至甲大聲曰我不去矣爾將奈我何二嫗無計可施如數將車貲付給甲又强索青蚨四十翼二嫗不允甲突伸手拔一嫗頭上銀簪推車而行二嫗大聲呼救旁人代爲追上擊毁其車甲卽扭住二人奮勇毆鬥適有地甲行經是處詢知情節言欲扭赴局中甲始飛奔而去嘻如甲者眞可謂恣意横行自無法紀者矣○有一老嫗不知其姓氏據云家在浦東周家渡旁昨日携布六疋鷄蛋一百枚渡浦至南碼頭求售有一人向之論價言定每疋錢四百八十文旋付以洋銀二圓曰汝輩鄉下人銀錢大非易易此處歹人極多專以銅洋混用汝可持倩明眼人一估庶可放心嫗感其意持往某鋪中倩櫃上人估看則二洋皆係銅質急回原處其人已去如黃鶴矣乃呆立良久嗚咽而去噫古稱大盗不操戈矛其信然歟然如此人者不敢向强有力者攫物而獨騙此令仃孤苦之老婦人君子曰是爲賊中之雛烏足云大盗 
[幸未成災]  
　　滬城縣橋南首陸姓家前晚因捉蜰虫偶不經心遂致火延床帳霎時間烈燄横飛家人驚荒無措赶卽喚集多人汲水灌救幸未成災而二十鋪地甲見濃烟直上奔赴善堂禀報堂中派人往視則已烟消火滅昨日由堂禀知巡防局局員邱二尹飭傳該地甲至案以其輕報申斥再三然後麾之使去 
[搶鳥疊見]  
　　畫眉鳥之被搶前報已屢紀之矣前日下午又有某甲携畫眉鳥一頭行至涙城馬姚弄口後面突來乙丙兩人不問情由將鳥搶去甲飛步狂追將乙丙扭至巡防東局控訴局員提訊之下判令將乙丙各笞一百板鳥則給甲領去白手空回尊臀受屈鳥實爲之謂之何哉 
[工頭送縣]  
　　河工局總辦周觀察送小工頭目何銘元周夢香至上海縣署請辦前日晚堂由袁海觀大令提訊周供稱小的係寗波人向河工局包攬機器戽永言明每方計錢三十文至虞姬墩爲止興工後因河水陡漲施工不易曾向局中支過銀一千兩洋一千七百元核算之下尚應找給並未虧用求恩鑒察何供與周略同大令謂現接總辦來函以爾等領銀之後遷延時日工作尚未及半希圖推諉咎有難辭飭令分别收所聽候覆訊核辦 
[盗犯過堂]  
　　去年九月間太倉朱叩金家被盗在後拿獲施香溎等六名由州尊訊實解道翻供發回後續解來滬聶觀察飭發上海縣監禁候訊此已詳列前報者也昨日午後觀察升堂飭提施春溎郭來福湯老虎陸福其王嘉賓張仔楨等至案名犯供認不諱並求施恩觀察卽着各犯當堂畫供仍發縣獄監禁聽候備文起解 
[荳芽不法]  
　　昨報列大小荳芽一事兹悉獲案之陳沈氏實與大荳芽卽陳小弟私識當包探何瑞福黃四福拿獲大荳芽及吳文順顧小生之後包探高利卿復在某茶館遇見小荳芽正欲拘拿突被小荳芽及同黨毆傷事後德寳卽沈德寳自行投到捕房昨晨一併解案黃包探禀稱沈先與妓裕林私識旣而裕林又與小荳芽私識沈知之卽向小荳芽索裕林遂被小豆芽所毆擊閱時小豆芽又偕大豆芽紏人持鐵尺銅蝙蝠鐵梭尋沈沈亦糾人持銅鐵器尋小豆芽幸未相逢不曾交手事由捕頭聞悉派小的等往拿未獲後始拿到大荳芽陳沈氏吳顧等人而小荳芽又紏人在八仙橋一帶往來尋沈曰起釁時小荳芽與逃各邀五六人打架各受微傷經巡捕帶至捕房兩造均含糊控訴捕頭以肇起細微暫押片時卽行開釋豈知小豆芽出外卽知照大豆芽聲言定欲與沈潯仇并揚言設或小豆芽旣死尚有大豆芽在大豆芽旣死亦有小豆芽在沈聞之亦邀人預備高包探禀稱小的初與各包探追捕毆鬥之人未經獲住旋聞小豆芽在八仙橋某茶肆内因偕顧前去拘拿不料突被以鐵尺擊三下旣已受傷倒地更有餘黨拳足交加顧抱住小的之身極聲呼救伊等始揚長而去小荳芽之餘黨復以屬不應助包探又尋顧兇毆由他包探拘至捕房但顧由小的喚去不料竟至受虧蔡太守飭將陳沈氏帶案問大小荳芽究竟如何與沈鬥毆氏供稱小婦人與大荳芽卽陳小弟私識不知伊等如何肇釁一再研詰終稱不知太守因命帶沈詰訊供稱小的係本邑人現在鄭家木橋堍開源記小客寓去年曾娶烟妓裕林爲室出身價洋百餘元兹欲回江北探母小的給以川資而去不料忽有其母來尋言裕林並不歸家刻下尚住小的家中爲特四處尋訪旋聞裕林在小荳芽處因往問信小荳芽一味恃蠻反將小的毆擊太守問爾紏黨幾人小荳芽糾黨幾人答稱小的祗偕煤灰阿三及阿寳等三人同往小荳芽糾黨百餘人問爾等初在賽馬廳前毆鬥兩造均有人受傷據爾所供爾黨祗三人小荳芽共百餘人然則小荳芽之黨不致受傷矣爾究竟糾有幾人答稱實祗三人混毆一陣各有傷夷太守飭帶大荳芽卽煉小弟詰問供稱小的係寗波人小荳芽是小的之胞弟沈約人欲毆小荳芽是以約友尋沈理論不知後來如何打架其時小的已先被拘拿悮供稱小的與小荳芽相識因之從中排解顧供稱小的由高包探喚令同往拿小荳芽豈知小荳芽將包探毆傷小的見而狂呼伊等又與小的尋釁及包探乘車而返他包探以小的帮同打架遂到誤拘副捕頭禀稱小荳芽是賭棍當打架時邀集賭徒均穿布蒲鞋小袖緊身衣頭上高矗得勝髻沈是江河流氓邀同鄉間土棍穿在草鞋亦有得勝髻名持銅鐵器紛紛互毆太守一再研詰各孰前詞沈又稱小的開設客寓女分營生因小荳芽强佔裕林致起此釁大荳芽供稱小的前經犯事奉大老爺懲辦後卽已改過自新此次因弟被欺致釀此禍太守問小荳芽何在答稱小的可尋到問包探曰爾等查過吳顧究係何等人禀稱小的已查明吳係流氓襄助小荳芽行兇閙事顧確在高包探處當夥役太守判令將大豆芽及沈吳各笞四百板發捕房管押二年顧及陳沈氏問釋並諭令各包探緝拿小豆芽及同黨光棍嚴行懲辦 
[英界公堂瑣案]  
　　妓女花小妹卽花月芳以龜子張文奎覇阻從良籲恩超豁蔡太守命發官媒收管此已列入報章矣昨日包探黃四福禀稱花妓處龜奴李阿金浦小弟徐楊氏陸李氏投捕房訴稱共被花妓欠洋銀四百元忽將金銀首飾及衣服之類交雛婢金秀私行運出隨投案呼寃似此情形實係圖賴捕頭命小的傳金秀詰問供認銀飾衣服寄存妓女文林家目下已往吊出矣各龜奴投案訴稱花妓欲嫁羅姓不應將衣飾運出圖賴所欠之洋陸掌全訴稱小的開設嫁粧店花妓賃去諸物租息全無金秀供稱前日辭歇時花妓囑將銀水烟袋交與羅之友人其餘寄存文林處及包探來問卽直告一切同去吊贓花妓稱小婦人積欠鞋値因將銀飾交金秀質洋包探又禀稱首飾箱内尚有羅之照像及金銀首飾衣服各龜奴又釋羅唆使花妓投案呼寃意圖大老爺發入善堂然後到堂領去太守諭候過堂覆訊核辦衣飾存堂○包探江阿三禀稱竊犯趙雲表已奉大老爺判令遞回寗波原籍今又來滬是以拘案請懲趙供稱小的前因犯竊遞解回籍　雖來滬不敢　蹈前愆矣蔡太守判令笞責一百板押候仍備文遞籍○胡錦山訴稱叔母蘇氏被竊水烟袋摺扇對時表由捕阻獲人贓送案請究竊賊金安生供稱小的係紹興餘姚縣人初次犯竊求賜恩宥因欲回家苦之川資是以竊物蔡太守飭押候備文遞回原籍贓給胡領去○包探顧阿六禀稱徐翠田家失去 
 
 

Page 4

 
 
衣服銀飾開單報明捕房旋由小的查獲薙髮匠許三寳搜出質票吊得原贓惟尚未齊全解奉大老爺研訊許供稱向在某茶館當鑷工同業顧春生欠伊洋銀九元向索不還交下衣服質得洋銀十三元扣還九元用去一元尚有三元由顧取去如今顧已回黃埭鎭查得顧躭擱徐家乘間扭鎖行竊因禀請大老爺備文提顧到滬由小的詰得餘贓質在黃埭某典鋪中今特解送案下徐申訴前情顧供稱小的向爲待詔生涯此事與許串竊餘贓亦被許質包探禀稱顧已供認餘贓質在黃埭小的奉諭派諭齎文前去用去川盤飯食計共洋銀十五元開帳呈閱質銀夥某甲請追質本蔡太守判令將願笞責一百板管押一月許再押三禮拜質本候追盤川飯食着徐照償贓先給領候再移請吊取餘贓○戚永昌訴稱昨晨外虹口失火波及家中急將衣物運出忙亂時被歹人搶去衣被某號巡捕見王爾二手持棉被因之阻住喚令小的騐視的係所失眞贓王供稱小的係台州人年十五歳住在姊姊家昨有人託代携棉被蔡太守諭令戚將棉被領去王押候查明是否搶火抑係有人託携再行發落 
[江界公堂瑣案]  
　　昨日代理繙譯業國麟未至公堂各案均歸葛蕃甫同轉獨斷○王郁孫三包探同禀稱日前有英界恒和金鋪出店人王國方羅耀庭等送魏姓客上高陞輪船忽失去衣包一個追尋無着開單投報捕房經小的等查得衣包由岑芳園所竊當在宜昌輪船人贓並獲今魏已返寗波王羅皆傳令來案葛同轉將岑嚴加訊鞫岑認竊不諱同轉着將包内衣服三十二件及押店吊出之長衫兩件一併給王羅具領岑身畔搜出之小洋銀五角給償押本并判令將岑笞責二百板○細憲周瑞生訴稱本月二十二日小的手携畫眉及百靈等籠鳥入豫園行過九曲橋被流氓高和尚王金松等五人强將畫眉搶去并扭住小的兇毆小的寡不敵衆不敢與拒卽出城報知捕房前日經包探夥往南市邱鑑堂門前尋見將高等陸續拘來務請究辦包探王榮培禀稱高父晉亮膽敢出頭硬霸口出大言葛同轉詰高曰别人之鳥因何搶奪供稱小的携小手携百靈鳥打過九曲橋無故被周毆擊是以小的奪取畫眉鳥一頭令伊奎春風得意樓評理不料周一去不返故將鳥送邱王供稱小的携兩孩至豫園遊玩高搶得此鳥令小的代携同轉問邱曰是鳥如何至爾家答稱鳥由高携來欲售洋四元小的出洋一元五角買得不知其爲搶來同轉以高情性兇横判令押候笞責一百板枷號半月王責八十板邱並無不合當堂開釋○包探王榮培禀稱積竊尤又新躱匿西興里王春發車庽中經小的搜出桃紅洋布兩方上書各人拜盟字様另有暗號及押票數張今特解送來案葛同轉訊究之餘尤供稱小的由蘇州附船來此已五日矣本躭擱洋砲教習胡考伯處旋至王姓家住過一日所有洋布等物由湖南人吳慶雲交下同轉着押候查核○包探王榮培禀稱朱松年衣衫藍縷形同乞丐手持衣包一個疑係竊贓爲此拘案請究葛同轉向之訊鞫朱供稱小的於本年二月由杭州來滬暫居福興小客寓内堂兄明臣在杭州恒和裕　莊爲夥衣包由伊托舟子寄來今晨往取悮被拘拿同轉問託誰家舟子携帶朱不能對同轉謂爾若從直供明尚可輕辦朱供備有同鄉人借住大東門外聚寳元客棧小的適往探望不料其人已他出因乘間竊取客堂内衣包同轉着將衣包打開内有信五封書明衣包由胡雪鄉寄大興油紙店吳子明查收又一函休東汪村吳漢溪寄上海程秋貴姻兄查收又一函歙西横山焦寄申任德堂胡恒山收下轉遞賢外甥吳子明查收又一函程氏寄夫吳聿修遂着將朱拘候待失主到堂再行核辦○松江女子彭紅玉於數年前被女蟻棍混名松江大阿姐者誘來滬上押入馬娘娘卽馬阿大花烟館得洋一百五十元銅經狎客陶益清代還身價意欲娶歸而阿大不許從良遂於三月間奔投英公廨呼寃蔡太守判令遞回松江原籍上月某日又來滬上索取舊欠之夜合咨邂逅遇陶賃屋同處小妮子脫離火坑意以爲從此當可超生矣不料被妓傭吳王氏王施氏吳張氏許陳氏及龜奴唐阿根等所知糾人擁至陶家一併扭入捕房管押昨日解送至案葛同轉問龜奴等曰彭由英公堂蔡大老爺遞解回籍　等爲何不赴英公堂控告反來此地遞禀詞供稱小的等曾投英公堂具控無奈紅玉早已回家同轉問紅玉曰今衆龜奴等控爾欠洋三百元均有票據爾等善爲料理紅玉供稱所借之洋均由阿大花用目下仍須阿大料理問爾此次來滬共有幾人供稱老母臥病在家小婦人獨自來申索欠同轉問陶曰爾上次爲紅玉代償身價洋一百五十元可有筆據供稱其時有親戚某某等人偕往紅玉處見紅玉不似下賤之流惻然憫之出洋一百五十元由小的代爲還訖令其赶緊回去設法從良不料阿大掯阻不依以致墮入火坑之内身價抵據目下藏在家中同轉謂陶咎由自取者吳人保出帮同理欠並將一應借據發還着下期禀覆○李小妹子因被劉錦堂售與袁戚氏家經其胞姊李呂氏查知控諸公廨葛同轉訊明情節判令將小妹子發堂寄養旋經李呂氏許字元利太靛青行主張清元爲童養媳擇於本月初九日過門因投廨禀明情節同轉着將小妹子提出研訊之下媒人陳瑞豐等申訴前情同轉着各具切結准卽領回○通事稱洋涇浜咸吉小錢店内常有銅洋兌出經巡街捕拘住錢莊夥張金壽搜出製夾銅洋之銀殻及銅坯若干并有鎔化銅洋之器一併送案請懲張供稱莊上專收銅洋鎔毁並不販賣葛同轉着暫行交保候查明簿據再行訊核○通事稱瘋子王安國由吳淞來滬帶有衣包内儲空白功牌鷹毛扇等物手執綫香在馬路中喃喃不絶是以拘案請究太豐客棧夥徐木泉訴稱王確患瘋癲曾來小的處借住四天約計房錢二百八十文分文不付今知在案爲此請追葛同轉問王曰爾究係何處人爲何來此供稱小的原籍六合縣向在吳淞慶字營營官王某處當差嗣王去世致小的亦失業無聊日夜憂思一籌莫屐近擬依洋人爲活是以來申同轉問上海營中可有熟詳之人供稱蕭營内有朋友同轉令在搜出之洋銀二元數角内提出錢二百八十文給徐寓資并備函送往蕭營安挿 
[蘇省據轅抄]  
　　四月二十八日藩轅牌示照得丹陽縣典史員缺前以遇缺先與史龍普霖咨補已奉部復准補應卽飭令赴任縣丞金銘禀謝奉委署元和縣主簿任事請補陽丹縣典史龍普霖禀謝奉飭知准補○廿九日直隸州胡傳禀謝調辦中路總巡差知縣章紹曾北路陳俊康閭胥門外均禀謝奉委總巡差請補南匯縣典史陳恩綬請補荆　縣典史饒用釗均禀謝飭知准補○三十日署鎭江府楊靖禀知交卸任事回省知縣楊昌榮禀辭赴上海山東賑捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　四月十八日調署漢陽陽府存調署漢陽縣陳設壇祈雨禀知記名提督謝得龍奉委管帶水師健捷正營禀知謝丁炳廷奉憲給咨赴京禀辭十九日胡金鏜奉善後局委赴安徽一帶以訪榖米禀辭武昌府李課試勺庭書院生童卽用縣劉廷坦奉江漢荆委閱晴川書院課卷俱禀知二十日管帶健捷左營候補訓將張國棟新關委員補用千總王滎祖解餉來省俱禀到調辦漢鎭　碼頭厘局候補縣丞呂勲禀見奉委留辦蒙給記大功一次禀謝二十一日委辦沙口厘局候補同知楊秀觀解厘金來省禀到二十二日候補班前儘先補用知縣黃凝迪奉藩憲委解第三批京餉禀謝知委辦大門岳口厘金分局候補從九宋内錕禀辭赴局 
[因瘋肇禍]  
　　甲乙二人籍隸無錫四月二十九日午後偕往浦東龍土廟附近向友人某姓貸錢行至小閘橋突遇一人狀貌兇惡按甲於地撕去其一出　匕首宮之挖取腎子而去乙驚駭欲絶視其人去遠始負甲至北蔡鎭不料兇手適在某茶肆内出腎子放桌上大言曰如有人敢開罪我者請以此爲壽衆皆不解其故迨乙細述情由衆始恍然曰此乃某鄉之瘋人每富瘋發時必弄仗操刀尋人惡鬥　紏今又肇此禍端耶斯時中已昏迷不醒越二日而斃乃經地保拘瘋人去想須送解嚴懲也 
[綵觴移賑]  
　　謹啓者昨承漢鎭茶業公所文君虎卿寄來鄧紀常大善長惠賜賑欵規元一百兩正浣誦來示爲寓漢紀常卿先生飫領票帮錢莊列寳號曁同鄉各好慶叙隆情本擬潔治綵觴酬謝因念直東災情未泯待賑方殷特將筵資助賑以爲諸君種　云云敝所祗領之餘莫名欽佩夫以主客聯歡之欵移作旄倪救命之需實惠均沾羣黎同深感戴惟德是輔彼蒼定厚報施謹誌報意藉申謝悃上海四馬路高易籌賑所同人唐　桂韋華國李文明等謹誌 
[罰充善舉]  
　　上月中旬南市某木行失木四根在垃圾橋北某廠查獲人贓扭解閘北巡防局由局員訊明屬實將水送還失主收領該廠主愿罰洋六元充敝堂施醫經費除　收條外請登報章以照公充[  虹口廣益堂啓]  
 
 
 

Page 10

 
 
   
 
 

Page 11

 
 
[光緒十七年四月二十六日京報全錄]  
　　宮門抄○諭旨四道錄前○教職單○發抄硃批四道○大臣貴等奏遵旨據實覆陳摺○又附單○四月二十六日刑部都察院大理寺正黃旗値日刑部引見十二名○恭王專摺謝賞紗葛恩○霍穆續假滿請安○芸公續假十日○良伯續假十日○福惠文德預備召見○倉塲奏漕船五日回空○掌儀司奏二十九日祭奉先殿絪貝勒行禮○召見軍機清安福惠文德○光緒十七年四月分教職單教授四川雅州喻炌資州舉正諭浙江德清樊耿光金華舉海寍屠壽田紹興舉江蘇嘉定顧承臯蘇州舉訓導順天永清楊澤易州河南新蔡李澈開封湖北咸寗杜紀雯漢陽俱歳直隸武强白鍾元保定優河南西平閣利巽歸德福建福安胡桂珍福州廣東高明梁明輝廣州俱舉四川梓潼趙温玉成都挨復諭順天房山劉琴材大名廣山西平陸李春和忻州廪河南孟津劉宏觀許州恩獲嘉婁明懷慶舉江西崇仁賀驤吉安歳湖北竹山陳作賓德安副通城劉念慈安陸廪廣西北流朱德臨桂林恩復訓陜西西安李德成漢中歳浙江東陽何觀瀾紹興廪湖南靖州祝松喬衡州廪廣東曲江歐陽蕙廣州舉○發抄張之洞奏請將催科勤奮之知縣陳彰五奬叙奉硃批着照所請該部知道欽此○劉瑞祺奏汾陽等縣地震情形奉硃批知道了卽着飭屬妥爲撫恤毋令失所欽此○阿克逹春奏請以符兆鵬補鳳陽令奉硃批吏部議奏欽此○又壽州鋪戶失火延燒房屋情形奉硃批知道了前據沈秉成奏已諭令飭屬妥爲撫恤矣欽此○○臣貴恒臣許應騤跪奏爲遵查倉臣被叅各欵據實覆陳仰祈聖鑒事竊光緒十七年二月二十八日奉上諭給事中洪良品奏倉臣侵欺廢弛請飭查辦並條陳整頓倉務事宜各摺片着派貴恒許應騤會同戶部確查覆奏欽此旋由内閣抄錄原奏臣等公同挩看該給事中所叅倉塲侍郎興廉游百川各欵列舉欺師包庇縱弛侵冐四端而復以考究各倉米石爲請事關倉政廢壞亟應悉心查核當卽遴派司員檢齊案據並向倉塲衙門咨查各項事宜調取卷宗嗣於三月十七日始據該侍郎等逐欵聲覆並將各項卷宗及監督花戶等日甘各結咨送前來臣等按照原叅各欵詳細推求如原奏内稱該給事中查祿米倉時見其倉門不閉偷漏甚多請飭認眞整頓該侍郎並不實心經理去歳查騐竟虧米十六萬石之多一節查祿米倉米石虧短該侍郎固有失察之咎惟此案旣經刑部將該倉花戶人等審明治罪並將該侍郎請旨交部議處復由戶部查照成案按成責令分賠案經奏結已無應查之處又原叅内稱該給事中查北新倉時見市儈數十人不持領票來倉偷運移文令將花戶交城嚴訊該侍郎反代爲飾辯云並無其事一節查光緒十四年六月間該給事中曾將此事奏請查辦並移會倉塲檢閱倉塲核覆該給事中文内未見有並無其事之語惟覆奏摺内聲明兵丁由米房支食以領米抵償鋪商到倉尋覓兵丁事或有之等因原叅所謂代爲節辯或卽指此第此事業經該侍郎嚴飭該倉監督查明詳覆並派員密查尚非置之不辦當時旣未查出花戶與商人勾串夾帶實在確據現在亦無從追究又原叅内稱各倉監督近來並不駐守官廳另擇僻靜之地棲止該侍郎聽其自便並不嚴加約束一節查監督專司倉務理應在倉駐守認眞防範當經咨查倉塲去後旋據該侍郎待覆稱滿漢監督二員均按五日一班輪班値宿遵照舊章在附近處所住宿並未另擇僻靜之地棲止等語臣等復於查看工程時面詢該監督等僉稱近來均係輪班値宿與該侍郎等所言相同似尚可信仍請飭下該侍郎等實力稽查此後該監督等如有曠悮隨時叅處以儆玩泄以上所叅欺飾包庇縱弛三端均可毋庸置議惟原奏内稱倒塌厫座所剩木植磚瓦歸併拆修尚堪敷用該侍郎扣存部庫銀内聲明三四年後各倉厫座一律修完乃閱時已及四年用銀八萬四千餘兩而册報修整之厫祗有興平南新舊太富新太平儲濟六倉且據倉犯供招仍有勒令花戶自行苫補之說而所扣部欵不知作何開銷一節歴年案卷雖有可憑而工程是否修齊情形必須察看臣等隨於三月二十三二十五等日帶同司員親往興平南新舊太富新太平儲濟六倉周歴閱看新修各厫復會同細心綜核查各倉工程向俱歸工部查照定例辦理自光緒元年原任侍郎延煦等奏請照民間辦法由該衙門自行籌欵興修原係爲節省浮費起見其時修理一百七十九厫用銀四萬九千九百餘兩每間僅合銀十八兩有奇迨十三年該侍郎等奏明每年由歸還戶部五萬兩内扣存二萬兩作爲修厫之用如有不敷由通庫籌補迄今四年之久所修僅止六倉已與原奏所云三四年後各倉次第修整者不相符合且該侍郎等因各倉應修者有百數十厫故於原奏内聲明擇情形次重者先行興修是所修並無情形極重之處乃新修四十六厫以銀數每間攤算約合一百兩有奇比較元年成案多全五六倍卽謂今昔情形不同修厫一間需費總在百金以外何以儲濟一倉每間合銀二百數十兩竟至十數倍之多又儲濟倉之益字周字景字三厫册報添換大木有七成八成九成之不同而動支銀數分毫無異是其任聽商人含糊開報並不籺心稽核現經查看已修各厫座間數尚與册報相符而太平之仁字厫興平之致字厫新修之後復有坍塌滲漏情形可見當日修理未必工堅料實該給事中所指侵冐不爲無因特是此項工程從前旣未查估情形輕重不能懸侕究竟有無浮冐已屬無從核算現在提訊花戶人等供稱厫座小有滲用鐵無多者者每遇大雨時行呈報不及花戶自行捐資修葺係爲保護米石起見尚非倉塲勒令苫補所扣部欵經戶部疉經駁飭由該侍郎等於本年二月間自行奏請照數開銷業經奉旨俞允在案所有太平興平二倉已修厫座坍塌滲漏之處亦據承修之商人供稱情願賠修取具甘結當卽咨行倉塲飭令赶緊修理工竣後知照戶部騐收此後應修工程若仍漫無稽考竊恐帑項虛糜應請飭下該侍郎等遵照本年戶部奏定新章先行咨報戶部查騐確實再行勘估興工其有應行變通之虛仍由戶部酌核辦理臣等竊維倉塲積弊甚深如果認眞經理自可日有起色今該侍郎等總司倉政歴年已久祿米虧空則事前未能覺察順屬賑米則開放予免攙和卽如修厫一事工程旣不能一律堅實奏報亦涉含混又此次查看各倉見有未修之厫厫頂坍塌米石露積詢之監督等稱係去年大雨後續行坍塌業已呈報倉塲乃該侍郎等並未查明據實具奏設法收儲一任風雨狼藉日久霖變是一切倉政該侍郎等未能實力整頓咎無可辭應如何量予懲處伏候聖裁至於米石虛實現據倉塲將祿米等十三倉實存米數分晰開報飭令花戶出具並無虧短如虛甘認重罪甘結由監督加具印結齎送存卷雖經司員逐欵核對大致尚無短少然係對按册而稽臣等亦不 
敢遽以爲可信惟倉存米數非澈底盤查不能水落石出而去歳盤查祿米一倉月餘始行竣事現在未盤者尚有十二倉如欲一律盤查事須經年費無從出祗有分年分倉以放代盤之法較爲簡而易行請由戶部每年拈定二三倉儘數札放按年接續辦理以放代盤數年之後各倉虛實無不立見且花戶人等知有此法庶幾意存戒懼不敢任意舞弊所有詳細章程應由戶部通盤籌畫妥擬辦理除該給事中條陳整頓倉務事宜另片具奏外所有臣等會同確查覆奏緣由謹恭摺具奏請旨奉旨已錄○○貴恒等單再該給事中府片所陳除　各條謹分别准駁恭呈御覽一原奏内稱近來監督到倉每將花戶規費實有明知故縱情弊倉塲侍郎意在彌縫一惟監督之言是聽彼旣得所徇庇亦何所憚而不爲哉制之之法請嗣後御史叅出倉弊先將監督撤任另派大臣查辦等語查各倉弊竇御史本應查叅旣經查叅則如何查辦自應候旨施行該給事中所請先將監督撤任及另派大臣查辦之處事多窒碍應請毋庸置議一原奏内稱花戶伎倆惟在盗米出售乃倉門旣無關鎖花戶任其出入於是私設米局運銷無忌復有無賴棍徒乘其運出倉門徑行搶刼花戶被其禁制不得不以賄免或卽引爲身後辦事之人謂之喫倉制之之術惟可每倉派令花戶分厫承領不獨易於盤騐抑且責有專歸等語查花戶之無弊不作吃倉之狼狽爲奸誠如該給事中所奏惟倉厫承領則此厫有弊彼厫卽袖手旁觀一人在逃而餘人仍晏然無事辦理亦多窒碍臣等叅酌舊例擬用連環互保之法凡一倉承充花戶必令各倉花戶出具切結如有情弊著落出結之花戶一體分照賠似此互相牽制虧短脫逃諸弊庶可稍戢[  此稿未完]  
 
 

Page 12

 
 
[光緒十七年四月二十七日京報全錄]  
　　宮門抄○發抄硃批五道○黔學政陳奏報歳科兩試完竣摺○護皖撫阿奏審明逆倫重犯按律定擬摺○四月二十七日工部鴻臚寺正白旗値日無引見○怡王恩公各假滿請安○志顔等粥廠完竣覆命○隆恩謝授内閣侍讀學士恩○熙曾預備召見○工部奏派承修圓明園八旗營房工程派出松溎徐用儀○又奏派承修草橋工程派出錢應溥○召見軍機汪鳴鑾熙曾皇上明日用膳辦事召見後出福華門西安門阜成門紫竹院少座至頤和園跪接皇太后聖駕畢仍由舊路還海○發抄楊昌濬奏請將傷死民人之補用副將姜占魁革訊奉硃批着照所請兵部知道欽此○又補用直牧朱宗祥等署肅州等缺奉硃批吏部知道欽此○又儘先副將張錫光借補前營遊擊奉硃批兵部議奏欽此○又循化營叅將朱超發開缺修墓奉硃批着照所請兵部知道欽此○又裕祥等署理藩司各缺奉硃批吏部知道欽此○接祿前稿一原奏内稱各倉厫門大半破壞甚至無門者有之皆不曾加封鎖請飭下倉臣將厫座門戶修理堅完必以大鐵鎖固再令御史嚴密加封如有揭破紙迹立將花戶懲辦等語查倉厫門鎖定例通倉由倉塲侍郎封識御史加封京倉由御史封竎立法本甚嚴密近來竟有矹中滿儲米石而門　俱無者實屬漫無防檢應請飭下倉臣查明各倉厫座凡門戶脫落者一律修理完固外用大木直　加以大鐵鎖固查照舊例分别加封如有揭破紙迹立將花戶交部懲辦一原奏内稱向例收米必報御史查騐米色乃臣查祿米倉時花戶必於收米完竣後始行來報臣言之再三不應蓋臨收米時花戶或勾通車戶將米運入私局而經紀車戶亦乘機以發水之米交倉搪抵濕米入倉全倉爲之蒸變其弊實由於此監督置之不問侍郎更所不知請於收放米石時花戶不先期報聞或别有舞弊之處許令御史將花戶徑交刑部訊辦則花戶有所畏憚等語查新米八倉查倉御史例應查核若不先期報知則米色之純雜米數之多寡何由而知嗣後新糧進倉擬令該倉監督先期三日備文知照查倉御史該御史赴倉會同監督騐收方准分厫存儲如不候御史到倉率將低潮之米收入者查出立將花戶送部治罪如業經報明該御史並不親身到倉騐收亦准倉塲咨明都察院辦理一原奏内稱臣三次巡倉深愧涓埃未報原願得一憂國如家之人與之和衷釐剔但恐呼應不靈終至隔閡貽誤其應如何咨行抑或稍便宜之處還求恩旨裁定等語查例載凡御史稽查所及行知倉塲侍郎倉塲侍郎之及時妥辦者指實具奏等語是御史奉派查倉責任甚重儆御史查出弊端倉塲侍郎有心廻護並不認眞妥辦該御史例准據實糾叅又何至呼應不靈無法救弊嗣後應仍舊例辦理該給事中所請稍假便宜之處應請毋庸置義至原奏所稱去歳直順水災皇上諭發京倉賑濟每開一倉米多黴變不可食一節臣等伏查去歳順直水灾欽派大員於六門六鎭分設粥廠賑濟饑民又諭發京倉米石撥給順天各屬俾資接濟經戶部行令倉塲選擇乾潔好米開放旋據順天府咨各門鎭粥廠所領粟米不堪煮食又良鄉縣紳士赴食領取稉秈米石率多紅朽復經戶部行文倉塲令其懍遵諭旨開放乾潔之米毋任花戶舞弊等因各在案是該給事中所奏米多黴變實非無因黴庾米石理應加謹收儲豈可漫不經心任令紅朽應請飭下倉塲侍郎切實嚴查督飭各倉監督認眞挑景以後開放各項米石如有以倉變之米攙和者一經發覺卽將該花戶從重治罪並將該倉監督照例議處以肅倉政○○貴州學政臣陳榮昌跪奏爲恭報貴州歳科兩試一律完竣仰祈聖鑒事竊臣於十五年六月二十四日業將歳試上游五棚情形奏明在案嗣於已丑恩科文武鄉試畢後卽以十一月二十四日出省考試下游八棚首平越州次鎭遠府次石阡府次思南府次銅仁府調考松桃廳次思州府次黎平府次都匀府均照舊章歳科並試於去年八月曰六日回省接辦貴陽府科試畢旋據興義府知府鄒元吉禀稱該府現在重修考棚工程未完因駐省兩月於十月二十四日出省科試遵義府調考仁懷廳次大定府次興鉼府調考普安廳次安順府試畢於本年二月初八日回省理下游各屬惟思南應試者數倍於他府文風亦勝其次則石阡銅仁鎭遠黎平又其次則平越思州都匀其武風亦以思南爲最他屬次之上游五府科試文風與歳試略同合上下游而論則貴陽之貴抵及大定之畢節思南之印江尤爲全省之翹楚黔中本係瘠土士人寒苦者十居八九向來考試無大弊竇臣每棚又自　關防試日封門後卽督同教官稽察至掃塲乃退又諭廩生有誤保槍冐先期自陳者悉予原宥若經查出或被人攻發者立革究辦邊方人士久沐聖澤咸知畏法但以地多挿花其認識未眞槍冐乘間濫芋者亦所時有經臣示諭廪保等頗能自陳以希原宥故各棚皆安靜無事其平日不守臥碑干預外事者臣仍隨時訪察輕者註劣重者褫革不敢姑息以壞士風惟念臣學術淺疏忝膺斯任誘人無狀見效頗微此則早夜問心醜奮交集者也除錄遺及會考優貢俟屆期舉辦外所有歳科兩試一律完竣情形理合恭摺具陳伏乞皇上聖鑒謹奏奉硃批知道了欽此○○頭品頂戴護理安徽巡撫布政使臣阿克逹春跪奏爲審明逆倫重犯按律懲辦恭摺奏聞仰祈聖鑒事竊據署含山縣知縣周鳳梧詳報光緒十六年十二月十五日訪聞縣民賈能尚因醉揢傷嗣父賈文桂身死私理匿報情事當卽飭差查拿並據地保蕭元查明呈報獲犯騐訊通詳親押犯証來省臣以案關重大批司發委安慶府督同審辦兹據安慶府知府聯元督同該縣訊明議擬解由署按察便丁峻勘轉到臣隨卽親提研鞫緣賈能尚籍隸該縣已死賈文桂係賈能尚胞叔同治八年間賈文桂因無子憑族過繼賈能尚爲嗣同居共炊寫立繼書載明宗譜並爲賈能尚娶妻趙氏生有二子年皆幼穉賈能尚平日酗酒游蕩不務農業屢經賈文桂管教不悛賈文桂生前置有棺木一具預備死後裝殮之用嗣因賈能尚無錢行使私將棺木變竇旋被賈文桂查知斥令買還光緒十六年十月間賈文桂淡喘舊病復發又向賈能尚索取棺木賈能尚無錢仍前央緩賈文桂不依斥駡賈能尚不敢分辨十月二十一日早賈能尚因被其父屢次詈駡囑其妻趙氏携帶次子小賈呆孜赴妻母家商借錢文備辦棺木賈趙氏至晚未回二更時分賈能尚在外飲酒回歸賈文桂擁被睡在床上聽聞聲音復向攘駡並以賈能尚在外酗酒不理家事又不將棺木給還日後病痊定行告官處死賈能尚被駡氣忿麵蘖迷心慮及到官問罪起意謀揢致死乘賈文桂睡臥走至床前將其上身連被用左手撳住右手揢在賈文桂咽喉賈文桂正在病中其手足又被棉被裏住無力挣扎賈能尚酒氣上湧用力過猛致賈文桂氣閉殞命其時年甫十三歳之長子賈呆孜睡在鋪旁驚覺哭喊賈能尚嚇禁聲張賈呆改畏懼不敢嘖聲賈能尚旋亦酒醒追悔無及恐天明被人知覺起意埋屍減跡遂於星夜携取鋤頭走至屋旁園内刨成土坑將屍用舊棉絮裏札音放坑内用土掩埋逃逸嗣　賈呆孜往向其母哭訴犯妻賈趙氏聞信後各處查找賈能尚無着正欲報案卽經該縣訪聞獲犯騐訊通詳該縣以案情重大親自　帶犯卷宗譜晋省發委審辦兹據安慶府督同審明議擬由司解勘前來臣查核宗譜繼書無異親提研訊據供前情不諱訂無　釁别故及同謀加功之人嚴鞫不移案無遁飾查律載謀殺父已死者凌遲處死等語此案賈能尚私賣其嗣父賈文桂置備棺木經賈文桂查知索還屢向嚷駡並有病痊後告官處死之言該犯慮恐到官問罪輙敢酗酒逞兇起意謀害揢傷賈文桂身死實屬行同梟獍自應按律問擬賈能尚合依謀殺父已殺者凌遲處死律擬凌遲處死該縣距省在三百里以外臣於審明後恭請王命飭委署臬司丁峻撫標中軍叅將米占鰲督率文武員弁將該犯賈能尚綁赴市曹凌遲處死並將該犯首級解赴犯事地方梟示以昭烱戒賈趙氏與一次子小賈呆孜訊不知情應與年幼無知賈呆孜均毋庸議地保蕭元於逆倫重案當時失於查察事後始行查明呈報雖訊無知情匿報情事究有不合應照不應重律擬杖八十折責革役無干省釋屍棺由縣飭埋案係該縣自行訪聞獲犯究非矢示職名請免查叅除案供招咨部外謹會同署兩江總督臣沈秉成恭摺具陳伏乞皇上聖鑒勅部核覆施行謹奏奉硃批刑部議奏欽此 
 
