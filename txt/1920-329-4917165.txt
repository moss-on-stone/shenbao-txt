# 1920 - 329 - 4917165

 

Page 1

 
 
   
 
 

Page 2

 
 
   
 
 

Page 3

 
 
時評 
[官吏機關（冷）]  
　　昔之所謂政府者對於國家與人民之利害初未嘗有所舉措論其實際不過爲一種官吏之機關而巳故其最大之事爲官吏之或用或去或升或降或調或遷故一旦政府執政之人更易則全國之官吏必因之大有改革而中國數百年來所謂政治史者不過如是而已 
　　然而今則并此而有不能勝任之狀矣試觀政府權力所及之各省中鄂易一省長而費若干之力今僅得成一似成未成之局蘇易一省長又費若干之力今亦尙在可成不可成之間至其魯之督軍與省長贛之省長甘之督軍蘇皖贛之巡閱無一不在左右爲難之中是今之政府日擾擾於安排官吏之中且己力竭能盡矣稱之曰官吏機關尙屬有名無實也 
[命令]  
　　十一月二十九日大總統令署司法總長董康呈請將署湖北夏口地方檢察廳首席檢察官王崧策免去署職另候任用應照准此令 
　　又令署司法總長董康呈請將江蘇上海地方檢察廳檢察官李琦免去本職另候任用應照准此令 
　　又令馮開科給予三等嘉禾章王正聿李松年均給予四等嘉禾章此令 
[專電一]  
　　北京電徐約蘇三代表入府派吳笈孫代見述王士珍巡閱决發表代表力陳蘇人主廢恐引反動吳謂總統亦知民意且王如有人反對必不去故邀公等來說明非王去不可理由省蘇贛間有一種難言之隱王到任首裁兵祗須辦三兩個月便可結束且王主廢巡閱至時必自動請撤又言王瑚已催其赴任下星期可出京（二十九日下午十一鐘） 
　　北京電今日午前十時蘇皖贛代表會議對三代表所述吳笈孫語共表不滿决由三同鄉會函吳聲明一致反對任命巡閱請告元首迅明令裁巡使尅期裁兵（三十日下午四鐘） 
　　北京電蘇皖贛三省同鄉代表昨赴公府請見總統陳述廢除巡閱使意由吳笈孫代見謂總統已與王士珍商定暫任王去俟王到任後三四月王自請取消各代表以不得要領而退今日再開會决最後辦法（三十日下午一鐘） 
　　北京電保定會議（一）鄂事王旣讓步中央對軍餉應與十分維持民治一端萬勿迫令急進（二）公電王士珍勉就巡閱（三）蒙事奉直軍不分畛域早日戡定尙有善後統一及外交財政今明付議（三十日下午四鐘） 
　　天津電艶日（二十九）保定會議决定（一）鄂王旣退讓中央應維持軍餉民治萬勿迫令急進（二）蘇皖贛巡閱不可裁齊升任恐反響公電王聘卿勉任（三）奉直及其他各軍聯合援蒙（二十九日下午十二鐘） 
　　北京電蘇齊艶（二十九）電催王南下俾便交代（三十日下午五鐘） 
　　北京電院艶（二十九）電鄂王時局艱屯亟圖匡濟江漢綰轂南北稍一不愼非惟牽動長江亦且影響全局執事匡持大局素具熱忱中央倚爲腹心與同休戚當此時局艱危之會豈可遽行引退以貽國家之憂再所陳餉項各情形政府至爲注念苟可救濟無不惟力是視務希執事俯念羣望所屬及中央倚畀之殷力任其難邦家實利賴之遵諭奉達（三十日下午五鐘） 
　　北京電鄂王派何佩鎔來京商决協餉問題（三十日下午五鐘） 
　　北京電陸洪濤來電反對馬福祥爲甘督（三十日下午一鐘） 
　　北京電奉張電本署派赴日之余參議報稱琿春交涉與該國當局疏通意見主無條件撤兵已有允意祈中央一致主張（三十日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電外部電胡使據閩督電廈門日領近在兼道建屋預備設警稱奉彼政府命查此事有關主權除向日使嚴重交涉外希再向日外部聲請取消（三十日下午四鐘） 
　　北京電明令派魏宸組爲國際聯盟會全權代表又令林葆懌加海軍上將銜（三十日下午七鐘） 
　　北京電奉張電謝部第二三軍均已解除武裝第一軍亦已派員赴扎蘭諾爾着手辦理未聞有竄擾索倫山說（三十日下午一鐘） 
　　北京電吉鮑電告謝部退滿完全解裝（二十九日下午十鐘） 
　　北京電鮑電據哈報日關東都督立花大將宥（二十六）抵哈將以日本駐哈及滿站綏芬一帶各機關歸其統轄（三十日下午一鐘） 
　　北京電張景惠報范營沁（二十八）抵叨威聲大振俄匪已退出百里外　　北京電靳電援庫吳隊長奮勇長征至爲嘉慰古人有言大丈夫當立功絶域尙希乘時建業揚名萬里爲吾黨光（三十日下午五鐘） 
　　北京電宣化譚鎭使派王驤率騎兵三營准陷（三十）出發赴庫 
　　北京電閣議（一）明令保護俄僑（二）吉林綏北森林股息撥充敎育基金（三）奉天新設海關由交涉員兼管均通過（三十日下午七鐘） 
　　北京電外部照復使團中東路已設特别法庭俄律師仍准出庭所請混合制難照准（三十日下午七鐘） 
　　北京電靳復滇唐宣言各節允宜實行川滇糾紛力任排解卽本斯旨現已電囑川中將領收束軍事致力善後免除誤會 
　　北京電閩李電剖與孫伍宗旨不同不願與之聯絡（二十九日下午十鐘） 
　　北京電中小學以上敎職員决議如政府不將中學以上欠薪及小學十月分薪至出月一號八時前發淸卽全體辭職並赴法庭訴追（二十九日下午十一鐘） 
　　天津電美使來津赴魯豫查災况 
　　天津電曹錕藉口匪患緩裁守備隊（二十九日下午十二鐘） 
　　天津電丁乃揚進京代陸榮廷索餉（三十日下午十一鐘） 
　　漢口電譚延闓艶（二十九）晨偕呂蘧生等搭武陵丸到漢寓俄界朱宅 
　　漢口電夏暫就漢設行署另派沈政廳長駐武昌省署辦事 
　　漢口電聞宜昌亦有兵變說（三十日下午四鐘） 
　　揚州電省易知事黃旅及商農界均電齊挽留（三十日下午五鐘） 
　　香港電英法日俄美兵艦十四艘巳退出省河（三十日下午七鐘） 
　　香港電觀音山有再封禁說因軍署改設軍府府後附山故 
　　香港電孫等抵粤與陳商定三事（一）改組軍府（二）通電中外否認岑陸取消自主（三）取消岑陸總裁資格 
　　香港電林葆懌在厦派毛某駐港與京通電聞京欵已到林令貯港將有作用（三十日下午七鐘） 
　　香港電聞孫擬委徐紹貞任全省水陸警長魏邦平改任師長（三十日下午七鐘） 
[公電]  
　　保定李奎元來電各報館均鑒敝師成立已歷五年轉戰湘南周旋豫直出艱入險敢云勤勞但能維持願與終始惟是時局日非餉項奇絀值此年荒民困旣無事蓄之資重以食盡衣單又爲饑寒所迫嗟嗟兵士情何以堪所以携械逃散積日加多畫餅充饑空言無補激成事變咎將誰歸萬不得已謹擬辦法數條呈請陸軍部採擇（一）請先發四個月薪餉以濟一時之需　（一）請將官兵裁留五成每月可節省餉欵數萬元或可易於補救（一）請將官兵解散蓋以苟延殘喘不如及早爲計免生後患且籌發欠餉暫時雖覺稍多尚不致難乎爲繼（一）請另選賢能俾善其後萬一轉危爲安則大局幸甚時至今日師長一身原不足惜能不爲國家計長久耶旋經核議准予解散於是集合官兵倡明此議無不深明大義極表同情誠以茲事體大旣與裁兵政策大致相符且於節餉規模作爲先導一舉而數善備救時良策捨此無由詢謀咸同已無疑義查中央欠欵巳達二百餘萬現擬通融辦法暫撥百萬卽可解散乃旣與官兵宣布人人心理希望日切而磋商許久遷延二十餘日尙無辦法官兵旣肯犧牲職務詎能坐受窮苦况時至嚴冬無衣無食饑寒交迫無法維持事變之來萬難負責勢逼處此必有任其咎者矣近日河間高陽屢遭蹂躪能力俱盡無法應付旣無顔以對桑梓何敢溺職以病國而病民據實陳明惟希鑒察十一師師長李奎元儉叩 
　　貴陽盧燾等來電上海孫伍唐各總裁雲南唐總裁各省督軍省長均鑒黔省追隨西南各省之後宣布護法歷有年所現聯軍副司令劉公辭職歸里所有全省陸軍節制整理事宜交由黔軍總司令部繼續擔任現在護法事業未告終本軍對於大局計畫仍與西南護法各省一致主張决不至有所變更謹此電聞代總司令盧燾混成旅旅長胡瑛谷正倫何應欽張春浦竇居仁同叩養印 
　　施南藍天蔚等來電上海孫總裁唐總裁伍總裁鈞鑒密奉十月三十一日通電敬悉北方假託岑莫之讕言遽下統一之僞令譸張爲幻一至於斯查靖國軍興根於護法合法政府一日不成立各軍事一日不能終了嗣因北方要求和議我軍政府勉與言和並在上海成立和會舉凡法律事實各問題均議定由上海和會解决我護法靖國各軍本軍府息事寗人之心通令停戰於茲三載乃北方毫無誠意惟用隂謀賣國條約視爲固然法律問題等如芻狗卒乃勾結一二不能負責之人冀遂其掩耳盜鈴之計人言可假民意難欺蔚等待罪戎行祗知護法如北方苟遵成約由上海和會言和自當固守原防靜待解决否則惟有本護法之初衷聽軍府之後命以求國家眞正之統一彼非法政府所下僞令不獨我護法靖國各軍不能承認外而友邦内而國民想不至爲彼所欺蔽也臨電瞻依竚候賜敎藍天蔚吳醒漢李化民胡廷翼易繼旋杜邦俊同叩哿 
　　甘人反對馬福祥電申報館轉甘肅旅滬同鄉公鑒頃聞政府已確定以馬福祥督甘不日發表我甘漢回世讐諸公洞悉一旦大權在握漢民甯有生理諸公關懷桑梓請速聯旅滬同鄉逕電中央力爭勿使成爲事實甘民幸甚大局幸甚甘肅隴東隴南全體公民叩豔 
世界路透電 
[國際聯盟會記事]  
　　二十九日波爾多電日内瓦聯盟會今日公報如下今晨行政會十時半集議希門斯主席通過委託管理權委員會之報告並决計請法政府辦理運輸與供給事宜俾聯盟會得派國際軍隊前赴維爾拉境目前法國仍有軍事委員會駐紥華沙也行政會宣讀瑞典允徇聯盟請求派兵赴維爾拉之覆文行政會核准聯盟秘書長所擬致德國外交總長關於歐本與瑪爾梅迪問題之覆文軍備委員會今日集議南斐代表薛西爾主席諸代表交換意見後主席之提議遂暫成立提議文略曰本委員會主張請行政會指派國際封鎖委員會俾下届議會開議時該委員會可向之報告實施會章第十六條規定之必要辦法該委員會人數不得超過八人其中至少半數須爲在行政會未有常位之各國代表該委員會應有權向其認爲宜與商榷之專門家徵集見聞會章第十六條與關於兩會員國開戰或一會員國與一非會員國開戰事之第十七條已引起歷時長久之討論其結果某種法律點現已有審愼之解釋委託管理權永遠委員會將以九人組成之大多數委員爲非受託國之代表由行政會依其才力而選舉之但此會委員必不得在其本國内擔任任何官職受託管理國之常年報告交此委員會會同該受託國之正式代表討論之此委員會得將其討論所得之意見送交行政會此委員會以日内瓦爲集議地點 
[法總理回國]  
　　二十九日巴黎電法總理萊矩氏今晨已由倫敦冋巴黎參與衆院討論與敎廷恢復外交關係事如該問題能從早解决則法總理擬於星期三夜或星期四晨再蒞倫敦法國各報得悉總理回國之際外交秘書長裴爾台洛氏將留居倫敦法總理啓程回國之前曾在旅舍接見意外相史福柴氏會談半小時之久巴黎時報探悉法意對希臘問題之意見完全切合聞意國各界不欲反對康斯丹丁之復位如希臘實行復辟則意國大約將主張修改對土和約關於士麥那與塞萊斯之條欵法總理回國後注意代表在倫敦之正式談話仍將照常進行法國由裴爾台洛氏與康本氏代表 
[英美與俄通商說]  
　　二十六日倫敦電泰晤士報載稱英俄通商草約内之某某數欵巳引起勞農政府之反對尤以限制現金之輸入一條爲最大約英政府不致讓步蓋坭金僅能用諸商業而不能許其用以充運動費也 
　　二十六日倫敦電泰晤士報紐約訪員電稱據美俄商會云樊德里浦氏在西比利亞獲大讓大權之消息未可重視之 
[利物浦之大火案]  
　　二十九日巴黎電法國各報載稱昨夜利物浦與蒲特爾港同時發生大火十八起消防隊曾從事撲救阻其延燒現信乃由愛爾蘭新芬黨縱火所致聞愛爾蘭日來仍有黨人襲擊與軍警報復舉動 
　　二十九日紐約電共同通訊社利物浦訪員電稱利物浦及蒲特爾之貨棧十五所以棉花棧居多昨先後起火兩所完全被燬火區附近曾覔見汽油桶等物警察聲稱現有確切之證據證明此爲新芬黨所爲警察曾爲人槍擊但未受傷平民死　一人被逮者五人 
[各國近事記]  
　　二十九日巴黎電據貝爾格勒消息南斯拉夫國會選舉已安靜告竣巴黎時報得悉急進黨領袖巴奇志氏民主黨領袖達維枕維志氏共産黨領袖瑪柯維志氏均在獲選之列 
　　二十九日巴黎電維也納電稱最近國會選舉之結果如下基督敎社會黨得二十二席社會黨得二十一席大日耳曼黨得三席 
　　二十九日巴黎電雅典消息裝甲巡洋艦華爾台克盧騷號懸法國海軍大將旗號巳駛抵譬魯斯港 
　　二十九日巴黎電君士坦丁消息克里米亞難民陸續到境泰半送往萊姆諾斯與加里波里安插當道已施行防疫計畫 
太平洋路透電 
[淸遠支路借欵合同]  
　　二十八日北京消息云淸遠支路之敷設現巳核准巳見二十五日命令路透社探悉此路長約六十五基羅邁當命令中所指之合同係與福公司訂成福公司除爲道淸鐡路管理員與總辦外並在該處有甚大礦産利益合同規定借欵築路債額幾何發行條件若何須於合同簽定後三年内决定之同時福公司須以開工起築之充分經費墊借與政府所有借欵與墊欵皆由政府擔保以此路與其收入爲抵此路工程由福公司指定並由道淸鐡路委任之工程師監視興築道淸局長兼爲淸孟局長工程師得道淸鐡路局之同意後得於興工之際借用道淸鐡路之任何職員車輛與機件其細則由道淸局長定之福公司爲新路購買經理人凡自外購得之材料得照凈價取回佣二釐新路開車時可租用道淸車輛租費由道淸鐡路與福公司議定呈交通部核准之道淸鐡路借欵今同與辦事合同之條件皆不適用於新路合同 
[北京近事記]  
　　三十日北京電政府任前江孜稅關監督史悠明爲參與紐約絲品博覽會之代表曹汝霖則代表絲商與會 
　　三十日北京電今悉小徐乃由天津乘船赴日旦夕將抵門司該艦大約乃取道牛莊與朝鮮口岸進發小徐居日使署時曾蓄鬚以更其容貌至於將否留日今尙未定 
　　三十日北京電哈爾濱消息滿洲里站運來傷兵甚多足徵該處戰事仍在進行中 
[南方近事記]  
　　三十日廣州電孫中山等已抵此間現正考慮對桂軍宣戰問題財政廳長已請全省九十六縣知事各籌捐洋三萬元海軍仍留廣州陳炯明已擔負維持海軍之責 
[日本近事記]  
　　三十日東京電外交省否認小徐在日之說且謂業巳嚴諭各處官員不得容小徐在任何日口岸登陸外交者又稱此項謠言足以損碍中日邦交故不得不加否認 
　　二十九日東京電朝鮮總督齋藤氏前就任時在漢城車站爲韓人姜某擲以炸彈傷及路人數名該兇手已於今日在漢城監獄秘密處决韓人之知此事者皆露不安之象警察奉命嚴加戒備姜子曾往認領屍首 
　　二十九日東京電謠傳著名社會黨某氏巳赴俄國研究過激主義 
[東俄近事記]  
　　二十九日海參崴電謝米諾夫已由哈爾濱抵此謝請日人予以保護故由日兵保衛之日本官員稱謝必出境日領事已照會俄當道謂加浦爾與謝米諾夫之兵皆巳解除武裝現以華人之助力開赴阿穆爾者日人不與聞此事云傳說赤塔交通部巳發訓令致海參崴與鐡路電信之交通有關若此訓令破壞現行辦法則日人將設法阻之又聞金銀等物現將運往赤塔如果備赤塔政府之使用則日人將不許其運往凡現行之協議如因赤塔訓令而有變遷日人即將不加警告便宜行事 
國内要聞 
[北京通信（白素）] 北京高師風潮近訊 
　　高師風潮在二日前學生方面一致主張挽留乃陳筱莊君辭意甚堅除師範改爲大學外無轉圜餘地并於昨日發出宣言書一通以「師範改併」「暗潮甚烈」「身體羸弱」爲理由其言外尙有苦衷當指外面之攻擊也凡校長辭職敎職員總有一種之表示而此種表示未曾發見於高師校之敎職員此甚可玩味者也記者曾報告高師敎職員分兩派暑假前爲東洋派興旺時代自陳校長由美回校後此派勢力漸漸衰落洎乎近日此派敎員一方面被學生攻擊另方面復受西派排擠一腔怨氣無可發洩因都歸罪於陳校長頭上故陳之去此派當然不發一言至西派敎員半與北大敎授接洽而陶又爲臭味相同之人則陳之去當亦所心願兩派各有所爲因無何等表示而可憐之學生則忙碌萬狀矣二日前學生多主張極力挽留今見校長宣言之堅决始有大部份人討論新校長問題然亦有一部份尙作挽留夢者另一部份人則極力主張公選此派贊同者漸漸增加將來能否實行當先得部之同意故今日（二十七）之代表向范長請求收回部令時卽有人提及唯范長措辭極爲圓渾總說陳君如能回校則更好否則陶君之委亦與陳君幾經磋商者且旣在高師校充敎授有年想與諸君之感情亦必不惡當時代表力將陶之品性學問陳述一過并誓言此人來我等去言辭極爲激烈另認定理化部主任陳某爲興波之首（此人爲校長辭職原因之一）故與此人大有不兩立之勢范長亦並無何等妙法至校内仍照常上課亦足見高師生之程度也 
　　該校全體學生前日通函各省敎育會各學校略云同學等之挽留陳校長非僅感情之素洽也實以陳校長公正誠懇學粹品端闊大包容不雜絲毫黨派與政治臭味足爲高等師範學生矜式矧改革計畫業有端倪進步發展指日可達爲學校前途計爲敎育前途計絶非學識膚淺之陶孟和所能繼任此不可不堅决挽留者一此次陳校長去職原因極爲複雜其在内部者不過以一二去職敎員之煽惑外界不明眞象多以東西洋派敎員暗鬭相揣測其實大謬無論陳校長宅心公允絶無疆界之分即同學等亦以功課爲前題不解有東西之限設此次陳校長一去不返則此等嫌隙轉恐弄假成眞實非敎育界之幸此不可不堅决挽留者二我國敎育之猛進大半爲陳校長培植十年之功成績斑斑非可虚飾而不謂某敎育會之學閥派素抱侵略包辦之野心深忌敝校之發揚遂利用時機逞其攻擊壓迫離間種種卑劣之手腕以達其攫取之目的甚且欲附屬之以爲擴張勢力之計則陳校長之辭職固因某系逼迫而然一人之去留實敝校存亡絶續之大關鍵此不可不堅决挽留者三雖然同學等非專爲保持敝校之虚榮也使犧牲敝校而全國敎育界前途蒙福同學等雖愚亦奚敢守闕抱殘致隳大計無如學閥勢燄咄咄逼人平民政治之國家斷不容此種勢力之存在我自由純潔之敎育界尤不許此等野心家之妄爲是陳校長一人之去職非特敝校之不幸抑亦全國敎育界之隱憂也伏維諸先生貴團體領袖羣倫熱心敎育同學等此種運動諒表同情敢祈鼎力維持主持公道以剷除敎育界之公敵爲全國靑年請命敝校現已成立職敎員校務維持會與學生維持秩序會共同遵行爲永久之計一面拒絶陶孟和一面挽留陳校長陳校長一日不復我同學等挽留即一日不止願去公敵之學閥共保我校之獨立八百同學咸矢此心功課犧牲更不遑計 
[鄂長問題之京訊]  
　　新任鄂省長夏壽康見拒於王占元詳情迭紀前報政府昨復接夏氏派人由信陽發來宥電云孫省長交印日期旋允旋悔旣經軍隊迫脅離城頃又來函云二十七日交接反覆無常而軍隊方面態度尙未可測商民日在惶恐之中壽康未敢冒昧從事謹電呈報敬祈主持夏壽康叩宥刻聞此項風潮昨日已告一段落聞秦華孫振家均有電來陳明夏壽康已接事矣查此事解决樞紐係二十六夜靳氏有最嚴厲最關切之電致王占元略謂執事坐鎭江漢人民愛戴似不宜容部下爲此例外之事累公令譽請即一面嚴行告誡部下一面催新舊交代至軍餉問題應另案飭滙不能牽扯於此問題之内中央對於夏之長鄂巳成定見僕當以去就爭之至執事請辭一節更無庸議望轉諭各師旅知之等語故王占元二十七來電謂中央德意曉諭各師旅並歡迎夏氏接任詳情託孫保滋入京　陳等語漫天風雲一筆勾銷未始非時局之幸也 
　　自夏壽康接任後湖北省長問題業已告一段落孫振家來京之期亦當不遠聞前日京兆所派赴鄂歡迎之六代表昨日有信到京謂孫氏已定於日内來京接任京兆至王瑚赴蘇一節祗俟孫氏來京交代後即可成行三省遷延不决之問題於此亦當告一結束 
[紀北京自治運動同志會]  
　　近兩月來北京自治運動之空氣日漸濃厚近除各省區自治聯合會外復有自治運動同志會組織成立亦係一種實力充足之自治運動機關紀其特點約有四項（一）入會分子取嚴格主義不在多多益善務必精益求精凡欲入會者須經舊會員確實擔保代爲介紹並經全體表决認可後方可確定其資格（二）會中要務在創造一新社會最後目的在於一體皆爲自治者（三）旣具以上兩種特點所以該會目前要務在於研究制度務使此種團體在自治運動中養成中心地位（四）在消極一方面並監督近來自治運動團體中不良分子如所謂官僚如所謂政客隨聲附和屬雜其間心口相違别具懷抱若此等人皆在被排斥之列應口誅筆伐竭全力以除此莠苗害馬此其大致情形也刻聞頃已組織完備日内即擬賃定會所正式呈報警廳立案並擬將來 
 
 

Page 7

 
 
結合同志在各省設立分會昨日（二十八日）開會巳將第一次宣言書擬定不日卽將發布 
　　昨日自治運動同志會假石達子廟歐美同學會開會公推徐休爲主席報告該會與外界往來函件畢即分股選任各股主任當選定顧名爲文書股主任高一涵爲編輯股主任徐瑾爲爲宣傳股主任劉緯張福蔭爲庶務股主任選畢彭國偉臨時提議援助夏省長案並說明應予以援助之必要大意謂夏省長雖爲中央任官實則由湖北全體人民所推戴夏氏之能否接印乃『民治』與『武力』勝敗之關鍵非獨關於湖北一省之利害吾人旣以打破武力提倡民治爲己任對於湖北省長問題自應予以援助主席以彭君提議付表决全體一致贊成並决定星期二午後一時（即三十日）假永光寺西街八寳甸湖北旅京學會開臨時會討論援助進行方法此外尙有關於（一）會址（二）山東請設分會（三）監督選舉（四）組織自治委員會等問題亦定於是日討論 
[抗議中之琿春交涉]  
　　琿春交涉日本已聲明實行撤兵乃據吉省當局連日來電汪淸縣境又開來日軍多營且有種種違法侵權之行動聞外部對於此事决定再向駐京日使提出嚴重抗議書業囑秘書廳起草内容臚列日軍在汪境四項事實（一）沿途設置兵站（二）四出調查戶口（三）勒令韓民入籍（四）强迫華軍退出質問日軍究根據何種理由而有若斯强梁之舉動且中國方面現於延琿五縣已增一混成旅以上之兵並添練保安警察實行淸鄉所有各縣匪徒旣經悉數剿除而此後維持秩序保護人民之責任文經一再聲明完全擔任是日軍此次越俎代庖爲無意義而揆諸日前撤兵聲明亦屬出爾反爾應請轉令該處軍隊將兵站迅速取消尅日撤退以重主權而敦睦誼等語以上爲原擬抗議書之大意定稿之後大約須經一度閣議方能送達日使署 
　　關於琿春交涉日本方面仍要求保留自由出兵之權否則須允日本留五百名軍隊常川駐琿聞政府迭次討論决定無論如何終須力爭并謂宜用快刀斬麻手段進行如日本方面不肯讓步即將此案提出國際聯盟公判 
[謝軍退入華境後之交涉]  
　　大陸報二十九日北京電云二十七日哈爾濱消息稱赤塔政府領袖克拉斯諾施柯夫氏電致中國當道聲明部下兵士决不越界謝米諾夫第三軍團之後隊由摩爾恰諾夫氏統帶者於失利後退抵滿洲里華兵現戒備一切紀律尙佳故滿洲里地方安靖謝兵已允解除武裝但欲附以他日謝兵出離華境時武裝仍須由中國繳還之條件謝兵大隊現集於格羅台柯伏聞以烏蘇里哥薩克人與日人之助力刻正重組新軍以使與過激黨交綏聞中國朝鮮蒙古日本之過激黨將於一月一日在赤塔開大會云 
[周自齊對銀團代表之表示]  
　　北京財政家消息云政府以財政拮据並爲及早籌備渡過年關起見曾由財政當局召集新銀團駐京各銀行代表爲一度之疏通說明中國統一後着手裁兵振興敎育實業無一不需欵項國外投資固極歡迎但條件過酷如指地丁擔保牽涉政治是違反國民心理卽無由進行故個人意見希望銀團讓步俾有磋商餘地并希望各代表傳電本部以謀修改條件而便接洽借欵但據銀行方面確訊各代表雖已允許轉商其本部而新銀團之條件業巳一再討論巳屬完全確定一時斷難變更故本年政府謀借外資决無成立之希望也 
　　字林報載財政總長周自齊十一月二十六日致對華銀行團駐京代表之函略謂茲將本十一月二十三日在財政部之談話要點述明於下以免余個人對於銀行團之態度爲人誤會（一）中政府此時須覓取財政助力以供善後建設之需（二）如中政府不得巳而向外人商借善後借欵則（甲）余個人不能勸中政府與任何銀行或銀行團締結含有條件意在壟斷財政之合同（乙）余亦不能勸中政府與外人磋商以中國地丁爲抵押品而歸外人管理之借欵合同按銀行團之組織以扶助中國建設爲目的中國誠欽感外國資本家之好意而余對之尤爲歡迎但中國希望外國資本家以一種形式表明其好意庶中國人民對於外國銀行家所抱目的之疑念與其目前所有國家自由將質諸外人之印象得以消釋云云 
[京聞紀要]  
　　疏通中之蘇皖贛巡閱蘇皖贛巡閱使繼任問題因王士珍堅辭不就迄今未能解决聞政府方面以目前大局尙未底定南方對於長江各省又有種種企圖三省巡閱使一席所以坐鎭東南因應時局者關係至重萬無於此時裁撤之理而除王氏之外實無人堪膺其選故連日仍在殷勤勸駕之中現王意已稍活動大約王農長自奉回京此問題即可完全解决 
　　京敎職員又將罷工日昨（星期六）午後三時北京小學以上職敎員聯合會在高師附中開全體大會首由主席馬叙倫報告前次偕代表與專門校長接洽情形並宣讀校務討論會（卽專門校長團）覆函某君謂敎部旣承認吾人所提要求現届月底欠薪仍不補發是當局毫無誠意曩之承認不過敷衍而已現本會當履行前議爲總辭職之準備云云全體一致贊成决議先致書專門校長團爲最後警告本月三十號以前敎部如不補發欠薪金各校敎職員即於一日一體辭職表决後除由各代表回校報告外並由聯合會通函小學以上各學校一致行動不知當局將何以處此也 
　　曹錕壽筵中之警備十二月二日爲曹錕生日曹氏雖遍刋啓事於各報爲辭壽之舉但各方面預備前往祝壽之人頗多茲查第一次赴保定者係於二十八早車出發計有王芝祥殷貴劉富有楊紹寅等十餘人明後日尙有第二三批其人數更將增多南方陸榮廷亦備有貴重壽品派丁乃揚爲代表赴保祝賀丁氏已於本日早車過京赴保曹氏以此次賀客頗衆一面在使署大排筵宴以欵來賓一面飭駐保軍警爲地方上之警備並特調駐京之憲兵司令王啓貴帶領該憲兵三連於二十八日上午十一點半專車赴保定據偵探方面消息則謂保定附近駐守某項軍隊有不穩之情形將乘做壽之際有所舉動故曹氏旣命張汝桐等宣布緊急戒嚴令復增調憲兵以厚鎭壓之力不知確否 
　　小徐脫逃一再抗議昨得某方面消息據稱日本關於小徐脫逃案之復文業於前日（二十七）下午送致我外部其復文之内客對於我國所提之抗議逐條駁覆惟當局以該使此次復文與前次收容禍首之通告自相矛盾仍擬根據前次日使之通告再行駁覆並要求各禍首之引渡定於明日提出閣議共同討論俟閣議通過卽備文駁復日使 
[冒充趙恒惕代表之離奇]  
　　前有羅紹山者賚趙恒惕之公文來京表示歸附政府曾照例予以招待羅出京後忽來一函自承爲陸天民語頗離奇茲覓得其原文如下敬呈者前日羅紹山代表趙恒惕賫文赴京歸附中央乃孫中山等使令天民所冒充者也其作用有三（一）探趙恒惕巳否與中央有所接洽（二）藉以離間趙恒惕他日之歸順（三）騙欵以戲弄中央此其大略也從前南北隔閡疑中央對於西南毫無誠意故多主張反抗昨蒙推誠接待及觀察各方面意思則我公渴望和平志在救國之苦心巳完全了然矣激於天良不敢再事欺朦故遽然返滬力勸中山等拒絶安福系之詭計速謀統一以救國而禦外侮伍唐等硬誣天民巳得鉅欵漏洩機密惡語橫加令人難堪即素日言聽計從之中山亦在疑信之間不合則去去復何言第思若輩隂謀果成事實則非特蒙古東三省非復我有而中國自此無寗歲矣痛憤之餘意欲冒凟尊威面將若輩一切隂密計畫和盤托出並收復西南妙策供獻左右以盡我天職而减輕罪戾轉以薄言往愬必難取秋毫之信前罪難　將徒受斧龯之誅故爾表悔前非俾中央知所注意防範用求心安而巳務懇我公本與基進不與其退之義而勿漠視斯言也幸甚率叩鈞安不莊 
[夏壽康在漢接篆之經過]  
　　夏壽康來鄂時山東系軍人之反對猶未完全消滅且王督於夏氏抵鄂之日電京辭職更足以啓其部下反對之野心二十三日孫傳芳·尹同愈等竟敢直接致函於夏阻其接篆並派一軍官名王鑄民者謁夏提出要求三條而夏迺不得安居於省垣矣二十四日夏藉答拜爲名渡江至漢即不返省二十五日省會商會及各團代表雙方奔走又無甚結果故督署二十六日之宴會夏以病辭而王之於夏雖有反對意然孫傳芳函阻接篆并派軍監視之種種謬舉據言並未之知及見夏過江不返宴會亦辭乃大不快嗣經調人方面婉言其故并謂近日謠傳甚熾人心震驚若夏仍不卽接篆恐影響所及非可預言深盼督軍以維持鄂局之苦心而維持夏省長之地位庶外間傳言不禁自戢王意稍動孫振家亦急欲離任北上以脫卸己之責任二十六日下午孫遂至督署辭行以覘王之風色王竟未加阻故孫比晚即將省篆交與第一科兼代政務廳長汪澐（政務廳長韓光祚已辭職返魯）護理隨卽渡江准備北赴京兆尹任汪以茲事重要親赴督署請示王命致函於夏請於二十七日來省接篆並令省署結綵點綴以示交替之誠意夏以外間所傳頗爲嚴理一往接篆即負治安之責且孫等之跋扈更無力應付故於政務廳之函請接篆仍覆函暫緩各團體代表以省篆不可虚懸極力向夏說項夏意甚堅决非王督能負軍界治安責任則决不去接各代表遂復謁王請求負責王允諾並謂夏不允即來我可令人送印前往遂派汪澐偕同武昌王知事護印至漢送與夏接收夏猶力辭衆復環請非即日就任衆將不退夏意始稍活又以夏寓英界（揚子街劉歆生宅内）以此接篆似與國體有碍迺就特别區漢口商場建築籌備處（前德商捷成洋行）組織臨時行轅傍晚六時舉行接篆式省垣各廳局長及漢口軍政學各界均紛往道賀一時途爲之塞王督亦擬親自來漢祝賀夏托魏財廳長去電力阻王又以函來賀且言今日必欲一晤夏復去函擋駕今晨特派饒鳳璜持片向王道謝并致前日因病不能赴召歉忱武漢各商聞夏已接篆皆欣然色喜今日武昌之長街漢口之黃陂街一碼頭等熱鬧商店皆懸旗結彩以表慶賀惟各團體代表以夏在漢接篆不過一時權宜至於處理政務仍以即日返省爲當但夏對於返省一層以尙無確實把握决暫從緩聞除已電京呈報就職外並請病假數日以資靜攝省署政務暫由饒鳳璜氏代拆代行（十一月二十八日） 
[湘省之變局已平] 省長已選出 
　　當趙恒惕之僅允以師長名義維持秩序也最大原因厥爲各軍長官之尙未一致贊成當時不僅外間謠言蠭起人心恐慌卽當局者亦絶無把握至二十五日下午各路軍官已一體來電催促就職趙氏至此始稍稍安心又以各方之敦促就總座職者亦巳一致遂决定於二十六日上午十一時正式就職届期軍民各長官均着禮服前往致賀譚前總司令亦到部賀喜就任之際鳴禮砲十一響滿街皆高懸國徽頗極一時之盛下午復發出就職布告人心乃爲帖然至省長問題省議會於二十五日上午特開協議會决定選舉省長辦法四條是日下午三時卽正式開會選舉各公團均推代表到會監視各界亦多往參觀首由議長報告譚氏辭職書及上午協議會所决辦法後即由各議員挨次簽字領票由副議長二人監視四時一刻投票完畢查檢發出票數與簽到人數相符遂報告開票是日係用記名投票式開票結果除熊希齡林支宇各一票無選舉人姓名宣告作廢外計林支宇共得七十六票曾繼梧林芝字各一票主席報告林氏當選遂散會並一面咨請林氏即日就職矣 
[南京快信]  
　　省議會有人主張開會歡送齊省長王瑚未來前推財廳長嚴家熾暫攝省長篆 
　　嚴財廳長前日返寗謁軍民兩長昨（二十九）早車又赴滬何日返寗未定 
　　齊耀琳昨派彭熙臣赴奉謁張作霖有所接洽 
　　山東省署守備司令部派員赴皖購辦軍米票單不符查騐處特呈軍民兩長請示兩長以購辦軍米應由陸軍部發給護照咨明騐免放行此次所運之米旣非陸軍部護照而照填採米數目又與查明棧堆米數不符且旣稱確係軍米照章得免納釐稅何以復補送大勝關等米數不符之稅單種種情弊應卽如數扣留充公 
　　省議員顔作賓提出江蘇省敎育會將劉江氏捐欵攘充基金案敎育廳違背省令改查復爲函詢以致該會答復謬誤質問書昨由會咨請省署於五日内答復 
　　内部昨咨軍民兩署災民乘搭火車出外謀食現飭由災民上車車站電知下車車站通知地方官廳設法安置不得强令仍乘原車運回以免凍餒僵斃軍民兩長當即轉飭所屬妥爲辦理 
　　省署昨日脾示署興化縣知事陳善謨調省遺缺委祖福慶即赴本任署江都縣知事佟英霖調省遺缺委分蘇任用縣知事王聞長署理又委任用道尹程學恂監算揚由關交代 
　　軍民兩長昨咨銓叙局請將荐任職潘利穀分發浙江任用呂雲嶺靳承惠葉光前紀鴻訓等分發江蘇任用許世英昨過寗赴滬皖財廳長陶鎔過甯赴蚌 
地方通信 
[松江]  
　　童子軍練習露營縣立第一高小校之第一團童子軍於昨日起在該校操塲上架設帳幕實習露營每值傍晚課畢並在帳幕附近實習炊事夜間即由童子軍敎練員伴同各童子軍宿於帳内一日旣過則由各童子軍將上一日之露營情形編爲露營日報以供稽考 
　　縣農會放墾荒地縣農會後方有荒地數十畝前因荒墳甚多久已棄置茲經縣農會長吳步蟾召集評議會議决即將該荒地招人領墾領墾人於三年之内不必完租三年之後酌還若干作爲農會一切費用 
　　郭知事提倡惜字郡北省立第十工塲有箕壇一所郭于埜縣長不時微服詣壇虔問休咎前因臨壇神祗囑其敬惜字紙郭遂於縣署大門外撥欵建築惜字藏並諭令縣署小隊及司法警察等人逐日向各處搜集字紙郭則親自課其勤惰有法警兩人以所送字紙並無穢跡知非拾自街衢之間郭縣長遂斥去一人而間其另一人停職一月以儆 
[蘇州]  
　　吳江姚代知事接任吳江縣知事李恩露另有委川遺缺經齊省長委任李廷琳接充李未到任以前先委姚浚代理吳江地方有一部分士紳商民等發電至省反對姚浚並留李恩露暫緩交卸乃齊省長一槪復電拒絶並令姚浚迅速接任是以姚浚於夏曆十月十七日到吳江會晤李知事後即於十八日（即陽曆十一月二十七日）接印任事矣 
　　借撥學校經費蘇州省立各學校因經費積欠至四個月之多各校長赴寗面謁嚴財政廳長蒙允在各校所在地之縣欵忙漕項上借用一月以濟眉急茲悉財廳以蘇垣省校共有七所月需經費約二萬數千元吳縣一縣恐不易措遂指定除第一師範醫專學門二校歸吳縣撥借外其餘第二工業及第二農業則由崑山廳撥借第二中學女子師範女子蠶桑等三校則分别在常熟無錫各縣撥借敎職員聞此消息心始稍慰 
　　連刦案飭緝吳縣知事公署據東山輔佐行政委員兪志善第六警察分所長彭壽蓉呈稱本月十九日據吳巷村事主大祿報稱十八晚九時突來盜匪數十人開槍撞開後門並將門旁牆壁撞成一洞分投入内擁赴各房翻箱倒篋肆意搜刦計被刦去金銀珠飾現洋鈔票爲數頗巨携贓仍從原路逸去同日又據該村吳鼎泰米舖主吳鼎雲報稱該店同時亦被盜刦先後開單轉請勘緝等情温知事當以案關連刦立派承審員帶同錄事署警人等馳往覆勘屬實遂於昨日填具履勘表通呈各上級官廳並分咨水陸軍警曁隣封各縣飭屬一體嚴緝 
[無錫]  
　　商界電請免徵附加稅錫邑商界於前日接到商會函知財政部令自十二月一日始附征貨物稅一成免稅貨物征收四成指撥義振等情即由麫粉絲紗綢布米油煙酒等業集合各該同業假北門外前竹場巷絲繭麵粉公會事務所開各商業聯合會會議到會者共十餘業當將詳情報告到會各業領袖僉謂商界對於義振均經竭力捐輸當此商業淍蔽之時原有捐稅尙覺擔負己重若再加征萬難承認議决電致財政部江蘇省公署財政廳請予免加以維商業又函致稅務所請代籲免並推代表面謁趙所長請暫緩加一面再致函縣商會請予維持茲將各業代表致財政部電文錄下北京財政總長鈞鑒准稅務所函轉奉部令擬加貨物稅一成指撥振務等因查此項義振本不容辭早經奉文協助官廳分别捐募報解又各地紳商亦各自籌鉅項前往私振義務不爲不盡今忽又令百弊叢生之釐卡加徵貨物重床疊架當此各貨停滯險道萬狀之時商民何能經此橫征况原有各項附稅擔負己重國會省會又未通過非法殃民誓不承認合應公籲撤銷以救倒懸伏維垂鑒絲繭麫粉棉紗米荳並各業公會代表高汝琳等謹呈豔 
[南京]  
　　江蘇公立法政專校學生通告逕啓者敝校校長鍾福慶先生因任事多年校務未能發展引咎辭職業己三上辭呈詞意堅决勢在必去比聞因此問題引起各方逐鹿竟有熱中之徒不自揣量多方夤緣妄冀竊得此職跡其行爲實足使聞者鄙夷要知此次鍾校長之退職與同人等之屬望俱在後繼得人以期於校務得澈底改革自非品優學粹聲望素著而富有辦事能力者决不克當此任苟自維不能副同人期望者幸勿問鼎謹此宣告雜評一 
[蘇皖贛巡閱問題（默）]  
　　吾所不解者今日之中央政府何以必欲保存此國家絶大之禍根也兵不裁即留譁變之禍根督不廢即留軍閥之禍根巡閱不去即留地盤競爭之禍根此皆彰彰可見者也 
　　十一師之屢變鄂王督之抗命此皆兵與督不得不裁廢之鐡證而政府猶不遽允裁廢者曰無財力以裁之也無權力以廢之也此其說雖非正當然尙不無一二分理由可爲國人原諒者若必欲保存蘇皖贛巡閱使則更爲國人所不解矣此蘇皖贛巡閱使本係懸缺可去一三省督軍皆曾有請裁之表示可去二當局亦曾有贊成裁撤之談話不應自食前言可去三裁巡閱無需煩政府籌措鉅費可去四故去之一無阻礙一無爲難况蘇皖贛三省人民正在一致請去以爲廢督裁兵之先導並以試政府有無順從民意之誠意而政府必欲保存之果何意歟 
　　吾於是生兩種感想其一此最易去之巡閱且不能去則廢督裁兵更有何望國民方以全力求民治而政府對之如此則反動將愈甚而國民與政府間之惡感亦愈積愈深此不能不爲國家之前途憂其二留此巡閱一缺以爲奉直競爭之導線目前一方面縱稍讓步繼任人物縱得安然發表然此肥美之缺早有人覬觎於其後豈能久遏其野心况奉直之暗潮正在醖釀而又皆注意於此安知無人挑撥播弄不再引起地盤上之爭端則不能不爲我蘇皖贛三省前途憂 
　　奈何政府當局尙不見及於此而專以敷衍目前爲事以留此不可測之禍根嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[金價增漲與進出口之貨關係]  
　　先令大條及各國滙率近來逐步跌落致業進口貨之五金疋頭等幾於無可措手自星期日至昨日（星期二）大條縮去三辦士先令又縮四辦士半東滙漲至六四二五兩日間共漲二二五美滙至七十七元星期一晨標金開盤爲二百八十兩有奇至昨日收盤漲至三百零四兩五錢蓋星期一鎊價銀行家有四先令八辦士可結嗣後祗四先令七辦士金價尙逐步看漲以是人心愈趨高勢現在出口之貨各洋行均寂然不辦進口貨則機器·五金·呢絨·女飾·皮類莫不陸續到滬紛紛存放洋棧或巳見票押滙來華貨舶已在中途此項匯票年内均須買結以是標金價有人看至三百五十兩其言或將果中歟 
[銀團美代表將來滬]  
　　文滙報云對華銀行團之美銀行代表史狄芬定十二月十九日到滬 
[上海俄郵局之結束]  
　　本埠俄國郵政局係前俄政府所設自中政府頒佈停止對俄外交關係之命令後該局亦在停閉之列現聞該局已於十一月二十五日接中國當道來文諭令收束該局以中國郵局現已不復與俄局互換郵件碍難存立故於二十七日宣佈停辦但對於中國之舉動仍提出抗議自茲而後該局不復收受出口之信件惟外來信件仍照常分遞以十日爲限該局附設儲蓄銀行計有國籍不同之存戶四百家左右目前仍暫由該局收管俟淸理賬目繕就報告後再行移交中國當道接收聞中政府允保障存欵利息故此事可不發生問題大約一個月内可望淸理完畢至於中國境内他處俄郵局聞皆巳結束矣 
[怡泰洋行邀請各界參觀新輪]  
　　英國格林輪船公司在中國行駛之商輪原有六千噸以下四千噸以上之輪船十二艘·往來倫敦·日内瓦·葆蘭·星加坡·哥倫布·香港·上海·日本·等處近亦兼駛美國紐約嗣以歐亞運貨日見發達本年先有格林泰來號新輪一艘加行中國繼又經賃没收之德輪華倫號Ｖｏｇｔｌａｏｄ駛行中美航線近又建造格林惡搿爾Ｇｌｅｎｏｇｌｅ新輪一艘載重一萬二千噸在格林公司各輪中以此船爲最大搆造亦最新式船上無線電報等亦均完全船長名雪普森Ｏ·Ｏ·Ｓｉｍｐｓｏｎ該公司之輪船上海歸怡泰洋行經理此次該輪來申係屬下水後第一次裝貨到滬故怡泰洋行擬於明日（即星期四）邀請本埠中西各界人士同赴該輪參觀云 
[格林號撞沉日公司駁船]  
　　日本郵船會社之山城丸輪船昨日在北楊子路碼頭裝貨旁泊菜子·苧蔴·菜餅屑·之運貨駁船二十餘艘適値怡泰洋行經理之格林惡搿爾號Ｇｌｅｎｏｇｌｅ輪船從日本還滬昨日十二時四十五分進吳淞口兩點鐘許至三菱碼頭前浦江中乘勢掉轉船身因船身過長以致船梢舵機碰撞於山城丸外旁之駁船上（船戶名阿六）立時船尾下沉所裝菜餅屑三百包大半翻入浦江及至各駁船前往撈援沉船已流至外白渡橋口後船悉沉水中而餅屑巳完全着潮矣幸船上未有人在故尙無他種危險之事 
[南京號安抵舊金山]  
　　中國郵船公司之南京號於十一月四日由滬開美已於二十六日行抵舊金山 
[湖北旅滬公民臨時會紀]  
　　湖北旅滬公民昨日下午三時開臨時大會到二百餘人首由汪鴻翥報告謂省長問題連日報載情形諒吾同鄉諸公均巳知之毋庸鄙人贅述今接旅京湖北同鄉會來電應宣讀其内容大旨謂王督要挾中央縱師長孫傳芳帶兵困圍夏宅復有軍界代表王鑄民持函威嚇夏省長去鄂查現在全國方奔走自治即大總統亦有明令恢復吾鄂有此現狀不獨吾鄂不幸實與自治前途有莫大關係故視省長問題爲重大云云嗣公决三端（一）與各處鄂籍同鄉表示一致（二）分電各處（三）籌議最後辦法奮鬭自治精神議畢散會時巳傍晚矣茲將其致各處電稿錄左 
　　北京大總統國務院各部長各省長各報館各團體均鑒天禍中國督軍跋扈武人干政請餉增兵藉示要挾吾鄂夏省長奉中央命令長鄂人民方慶得人乃王督始則請假辭職迫脅中央繼則於夏省長到鄂時令各軍官反對以示拒絶復縱該黨師長孫傳芳帶兵團困夏宅派王鑄民持函威嚇逼夏出省似此把持政權違抗命令摧殘民意貽笑萬邦應請中央維持威信速電王督上奉政令下顧民情否則吾鄂人爲桑梓計爲地方計當有最後表示也旅滬湖北公民大會汪鴻翥趙伯言袁化臣等二百十三人公叩陷 
　　漢口大漢報轉各報館曁王督軍均鑒公治鄂有年鄂人咸深感戴茲夏氏奉命長鄂公一再請餉辭職以示挾制孫傳芳帶兵威嚇逼夏離省并派人監守電局斷絶交通電信不能自由似此把持政權違抗命令人心惶惶公責無旁貸其如名譽何况富貴極點現各省籌辦自治廢督裁兵若趁此時機引身自退則名垂不朽矣忠言逆耳幸垂鑒焉（名同上） 
[學生總會關於豫事之兩電]  
　　致吳佩孚電洛陽吳子玉將軍鈞鑒迭據報載及河南學生聯合會函電悉豫學界此次因爭外交力圖抵制劣貨商界不諒遂演罷市風潮在商人此種反對愛國之心理巳屬有玷國民職責趙督倜復因學界提倡廢督裁兵及淸理財政諸事乘機洩怒濫下戒嚴令剝奪人民言論集會等自由挑撥學商兩界惡感倒行逆施橫蠻已極將軍愛國男兒對於學生救國運動夙具同情人所欽佩河南軍警處將軍支配之下竟敢擅爲非法實足爲將軍盛名之累特懇轉達趙督從速解除戒嚴令恢復學生言論集會諸自由俾得發揮眞正之民意不勝待命之至中華民國學生聯合會總會陷 
　　致趙倜電開封趙督軍鈞鑒此次河南學界因爭琿春交涉勵行抵制劣貨事不爲商界所諒致演罷市風潮執事調節無方復濫下戒嚴令明縱軍警摧殘學界在學生和無搏鷄之力奚事妄逞威權此中豈具有難言之隱得無畏豫學界提倡裁兵廢督淸理財政將不利於己而故欲向學界行示威運動虚聲恫嚇耶自治自决巳成時代潮流萬難遏止尙懇執事痛自反省從速取消戒嚴恢復學生自由俾得發揮眞正之民意執事或不至長受國人之唾棄也惟利圖之中華民國學生聯合會總會陷 
[長沙在恐怖中之滬訊]  
　　聯合通信社云昨有自湘來滬避亂者言譚延闓交卸總司令後即擬乘淺水兵艦東下旋又爲衆所阻折回私宅此二十四晚間事多省城秩序雖經趙恒惕竭力維持商民仍恐慌萬狀較張敬堯氏出走時大同小異不過無放火情事敎會及慈善團亦預備舉行救濟婦孺會實行保護至省長一席逐鹿者頗不乏人林支宇勢在必得軍隊似有黨派不能一致商民因此咸有戒心富家盡室偕行一若湘中兵禍即在眉睫云 
[季通促齊耀琳去職之兩函]  
　　致齊耀琳函震巖先生大鑒公辭職巳數月矣自中央任命王瑚後縣缺稅差紛紛更調如奕棋蘇人以公爲將去之人忍不與較延宕復延宕迄今尙不肯决然舍去蘇省長缺誠可愛然如稍知廉恥者似當毅然犧牲公試環顧全國有一再被彈劾面猶靦顔戀棧之省長耶公之不去其表面爲蘇省治安也公弟照巖朝發辭職電夕即掛冠行未聞浙江治安即以不保信如公言假使公旦夕不諱溘然先朝露吾江蘇遂必大亂不可收拾耶三尺童子有以知其必不然矣嚴財廳長到任後披露財政黑幕吾江蘇竟破産矣公爲省長五六年竟令我江蘇至於此極謂公不負責任耶公固日日指天誓日完全以江蘇爲己任也謂公負責任耶則江蘇五六年前固尙無破産之憂今竟如此蘇人即不言公復何面目見江東父老乎公必曰此軍費浩繁使然非吾省長之過也夫軍費之廣張非一日矣公旣不能匡救於前則宜早日潔身遠引坐視吾江蘇之垂斃而不救其心術已不可問乃復從而加功率無數之虺蝪豺狼羣聚而咕嘬其膏血非使其赢瘠畢命不肯一日休今此輾轉牀褥之病夫已無復生人之望雖有良醫亦都束手猶必勞公親視含殮執紼送喪耶嗚呼公亦可以少休矣嚴財廳長蘇人所擁戴也公宜卽日順從民意請其護理浩然歸去毋再徘徊觀望希冀王瑚之不來得以苟延江蘇省長之殘喘此吾蘇人之公意非下走一人之私言稍有人心不宜蔑視專此直達即送行旌季通露布 
　　致省議會書江蘇省議會諸公惠鑒江蘇財政破産矣破産之責任齊耀琳身爲省長固罪無可逃即僕與公等在此五六年中曾任省議員者亦豈能辭其責急圖補救惟有吾蘇人自决之一途如仍以財權託之外人前車巳覆來軫方遒有索我蘇人於枯魚之肆耳爲今之計首宜共逐頑鈍無恥之齊耀琳而去之仍以江蘇人爲省長山東省議會能逐張壽鏞江蘇省議會如不能逐齊耀琳諸公尙何顔面再談蘇人自决四字乎嚴財廳長到任後與論翕然若合受制於齊耀琳豈能展其驥足嚴以蘇人掌財權吾全省人民當盡力爲之後盾夫然後足以有爲否則孤立無援一旦爲强有力者所齮齕亦祗能潔身而去萬一再使如兪紀琦或文龢等無恥小人得借督軍省長之力以攘我財權則蘇人眞萬刼不復矣齊耀琳去由財廳長護理萬一省長一缺如張韓諸老皆不肯就則卽以奉諸嚴氏而另由嚴氏保舉本省人爲財廳長省署財廳呵成一氣則補救不患無方在諸公之好自爲之耳專布區區諸希亮察不盡季通謹上 
[嚴財廳長來滬商借冬漕補誌]  
　　江蘇財政廳廳長嚴孟繁氏日前來滬時曾於上月二十五日下午二時爲商借冬漕事宜在交通銀行三層樓分請金融界要人宋漢章（中國）錢新之（交通）盛竹書（興業）洪雁賓（通商）孫衡甫（四明）江少峯（中華）林康侯（新華）倪遠甫（鹽業）張知笙（江蘇）陳光甫（上海）秦潤卿（錢業）顧馨一姚紫若（錢業）等十九人開茶話會籌議進行方法首由嚴廳長報告略謂江蘇省負債巳三百七十萬現由省議會通過發行省公債四百萬元惟今年年關尙須洋一百六十萬元方可度此殘年現欲將武進常熟吳縣吳江冬漕作抵借債一百六十萬元期訂四個月以冬漕收入交於上海中交兩行爲保存機關此項借欵如得成立則江蘇財政即可整頓報告畢由盛竹書主席略爲討論後卽請秦潤卿擔任疏通錢業一方面至銀行方面則請宋錢洪三君爲代表分向各行接洽 
[萬國拒土會會議紀]  
　　昨日午後五時一刻本埠暪國拒土會支部在二馬路二十六號中國紅十字會總辦事處開董事常會到會中西董事爲唐露園·王正廷·梅生·周錫三·林炎夫·杜明德·林樂夫諸君正副會長湯節之魯平吉兩君均因事未到公推唐露園主席夏奇峯記錄先由梅生報告中文書記李啓藩因病回閩次林炎夫報告本會聘夏奇峯爲總幹事周錫三附議贊成付表决全體通過次梅生提議本會辦事處宜在紅會房屋唐露園附議附表决全體通過次林炎夫報告介紹項松茂君願將歐戰圖畫餘欵撥一千元爲本會經費王正廷贊成接受該欵由本會致函並登報道謝王正廷提議報載陜西督軍陳樹藩派兵毁禾種烟情事應由本會致電北京政府及該督軍詰問另電北京本會總部報告並派人往陜西密查全體通過次林炎夫提議由本會致函法租界工部局總董請其注意法租界私烟情形王正廷附議全體通過梅生提議請本會副會長魯平吉會董梅華銓兩君從法律上研究如何可以增加租界巡捕房捕拿身携鴉片者之權力王正廷附議全體通過交由幹事處擬稿直至六點半鐘始散會 
[六團體致縣商會函]  
　　爲免加印花稅及反對所得稅事 
　　南市大東門内商業聯合會東北城商業聯合會北城商業聯合會邑廟豫園商業聯合會上海民國路商業聯合會上海中城商業聯合會等六團體昨致南北市兩商會函云敬呈者竊查印花稅法自頒布以來商界勉力擔負皆因約法規定人民有納稅之義務且案由國會通過雖在時局擾攘商務凋敝之秋不得不忍痛遵行乃近悉中央政府竟有於民國十年一月一日起變更稅法比附增廣凡向貼印花二分者驟加四倍之多一律改貼一角商民聞之曷勝惶懼查印花稅法頒於民國初年經國會審愼籌度始行議决今舊新兩國會均巳凋零渙散雖政府擬續行召集而尙未成立惟此等變更國稅事關商民命脈况未經正式國會之議决而中央政府竟一意孤行按之事理未免違法際此百物昻貴生計萬分困難之時商民能力早巳竭蹶何堪增此重負此不能承認者一也或以歐西各國印花稅所得稅均認爲最良之稅法然吾國惡稅重重如厘金也公賣也不下數十種但聞逐漸加增未見設法革除藉口於敎育實業經費未及數年一旦將印花加增倍蓰今復設行所得稅政府一念及休養生息之道未識何以自解此不能承認者又一也况上海商埠爲全國之中心點籌捐派賑無役不與近以北方災祲極重商民且挖肉補瘡以盡義務而言及印花稅北市租界尙不承認獨我南市反欲加增况我南市商業近來日見衰落而又視同魚肉取求無厭勢必致淵魚叢雀陷南市於無可支持之境同一商民而擔負之畸輕畸重何不平若此矧百計搜羅尙如未足致所得稅瞬將頒行值茲民窮財盡度日艱窘之秋何有餘力任斯重負故商等對茲苟稅誓不承認揆之國家理財之策恐自古迄今未有如此不顧民困者也商等人微言輕呼籲無路惟有懇求貴商會轉達下情呈請國務院俯順輿情乞將印花稅免予增加所得稅收回成命以蘇民困而恤商艱實爲德便云云 
[縣商會函委赴寗代表]  
　　裁厘加稅一事全國商會聯合會定於十二月四日在南京該會蘇省事務所開全體大會通告各處商會各舉代表蒞會討論在案茲上海總商會於上月二十七日第二十四期常會時開會舉定會董湯節之盛丕華莊得之趙晉卿等爲代表定於卽日乘車赴寗與會南市縣商會亦巳函請湯董等爲兼代表以省周折云 
[國貨維持會常年大會紀]  
　　中華國貨維持會昨日午後二時開第九届常年大會會員到者二百餘人由會長王介安主席先由民生女學校全體學生唱提倡國貨歌畢遂山主席報告開會宗旨曁本届經過事實大致謂今日爲本會第九届周年大會之期綜計本届一年來經辦各事其最重要者如請減所得稅代江西磁業請免新加稅則最近並請拒絶廢北繭行條例諸案俱巳得有各當道回文當可達到希望目的至開辦國貨陳列所徵集各種國貨樣品現計送會陳列者計共八十七家工廠貨品共一千五百五十七件比較外貨類皆價廉物美足見國貨大有進步不負本會維持提倡之苦心至本會刋印國貨調查錄本擬今日分發今因印訂遲延以致不及應俟趕催完竣另行分送云云次會計董事徐枝春報告收支賬略會董龐竹卿報告前次該會董捐公共租界西華德路基地並現購會所房屋之經過情形大致收支兩抵尙不敷洋四千餘元請衆設法籌補各會員當場認捐者頗爲踴躍如龐竹卿·五洲藥房各認助洋一百元中華汛記五十元盧星階二十元葉晉康毛耀坤公利綫廠種德園各十元預信府綢莊五元董吟箎二元計共三百數十元次會員演說畢遂相與略進茶點後選舉正副會長投票結果計楊小川得九十三票當選爲正會長王介安得七十九票龐竹卿得五十一票各當選爲副會長當由衆會員歡迎正副會長就任至此時巳五句餘鐘乃宣告散會 
[油市最近狀况]  
　　生油一項來自山東靑口萊陽膠州夾倉泊兒等處因無輪船裝運故由沙船運來謂之南規貨向來洋莊亦有購辦國内則銷於廣東汕頭等埠本地銷路祗囤戶及各油坊醬園之門莊而已近星期來各沙船之陸續裝到者有三四千件滬上各棧房存貨亦有二千餘件洋莊因匯水不能合算不辦巳久華商行家方面則各項油價步跌近日來因得大連電報油價每擔十元牛莊油亦鬆以是前日采菽堂貿易所開出夾倉輕皮生油等一千五百件照前盤小去一兩廣帮見價巳低至八兩三錢遂買去五六百件餘則爲本地各行家所進觀此情形年内油價難望看好也 
[加給斛費問題之各米店主張]  
　　仁穀公所米業斛司要來店家加給斛費一事曾經上海縣公署訓令嘉穀堂米店業董奚元良等秉公調處等情迭誌前報茲悉該業董奚元良等曾經邀集各同業互相商榷各米店咸以此項斛費以前米店確出四文惟斛司須隨同運米到店盤斛迨至丙辰年各米行議加佣金一分即將斛費一律免去今仁穀公所旣代斛司要求店家復出斛費則盤斛之舉應當恢復乃各斛司但言加費而不將盤斛之事提及則店家卽不應出此斛費况各米行僱用之斛司均有薪水更不應再向店家收取斛費等語當經奚董等再三磋商各店家始允加給二文但斛費名目早已取消擬將所加之二文包含在佣金之内由行家帶收不必由斛司直接收取云云除由奚董等轉向仁穀公所徵求同意一俟得復即可實行外昨特將上項情形具復縣公署核示 
[奉賢鉅刦案犯併案訊究]  
　　法捕房包探緝獲搶刦奉賢胡家橋懋興典當案内之盜犯劉四生即阮本扛劉得勝二犯已由法公廨訊明引渡解交水警第一區歸案訊辦在案茲由水警第一區沈區長訊據該盜无本扛劉得勝供認聽從在逃之賈老窩子等夥刦典當並連刦槍械子彈等物不諱詰其所刦軍裝藏匿何處即據供出暗藏地點立派警官士兵於前日帶同該盜等馳往汆來廟附近鄉間浮厝田中之屍棺内起出快槍四桿指揮刀一柄又槍子數百粒當卽解送第一區核奪惟此案前已拿獲之何雲甫等七盜業經解送奉賢縣歸案法辦刻旣續獲阮劉二盜亦應解送該縣併案訊究昨已飭將該二盜派員押送奉賢縣公署訊辦矣 
[補錄閻瑞生吳春芳供詞]  
　　松滬護軍使署軍法課對於審理謀斃小花園妓女蓮英案内之兇犯閻瑞生吳春芳迭次訊理之供詞擇要補錄於下第一次訊供閻瑞生供年二十六歲河南唐縣人生長在上海曾在震旦大學讀書考入北京交通傳習所卒業後到上海曾在華比銀行·良濟公司·及工程師龍達明處·法界電車公司辦事·今年正月失業乃賦閑無事亦因我自己不好喜在外游蕩之故朱氏兄弟我認識有年朱四公子與我同學畢業朱五同學一年朱家我亦常去玩的因爲同學關係彼此很要好我們出校後仍時常來往他母親亦待我很好的（問）你於四月十八夜在大東旅館三十九號頭一次呌蓮英局是否有朱老五在座（答）没有朱老五在座（問）你改金姓朱老五知道不知道（答）這是我頭一次呌蓮英局寫的他一熟客之姓我當時尙無做這案子意思後來起了意做這案子遂繼續書這金姓局票朱老五並不知道（問）二十二日晚向朱老五借汽車你是怎樣說的（答）我說我明日有一妓女欲同我乘汽車請將你之汽車借我一用他始而不肯我再三相懇他就答應了（問）你於二十三日一點半鐘赴朱老五家借汽車至二三點鐘纔出來其間一點餘鐘在他家谈的甚麽話（答）我那日赴愼餘洋行向朱老五借汽車並未談多話共去過兩次頭一次約在一點多鐘我問他出去白相否他說不出去我即看報片刻復對他說你不出去就請如約將車借我他說可以我即出來後因他車夫不允將車給我坐我又轉去向他要開車執照要到就走亦未談甚麽約計前後兩次並未坐上一點鐘（問）你做此事究竟朱老五是否知情你勿妨實供（答）我做此事與朱老五毫無關係朱老五實不知情我在捕房時聞蓮英之母想把朱老五牽入但我只能憑良心說不敢連累好人（問）你於二十二日晚約朱老五到蓮英家碰和是何意思（答）我約朱老五等去碰和實有用意因我有兩次呌蓮英局蓮英未到我恐他己有疑心故將朱約去碰和朱家道甚豐係闊少爺使蓮英見我所交皆闊少不致生疑此我之作用朱不能知我尙有一言不能不向堂上說明我在上海所交闊少甚多如向他處借汽車也可以借得來的如李公館汽車我亦可借我之所以向朱借汽車亦有緣故乃因本年三月間我由友人介紹覔得太古公司某輪船買辦事需保證金五千兩我託朱氏兄弟代爲設法均不允我因此不免含恨故借朱之汽車做這案子我事後逃走事主必牽連到朱的身上因此可以洩我之忿我現在訴諸天良此情不能不向堂上陳明我本天主敎徒身雖犯罪良心未昧的（問）你於二十三日事後晚間曾否與朱老五見面（答）是晚没有與朱會見（問）你二次又借朱老五車去接吳方二人是否向朱借的（答）二次借車朱不知道是我向他汽車夫借出的（問）公堂上呈來你的親供可是你寫的（答）是我寫的（問）據你這親供所述多與事實不符你可將當時如何動手眞相照直供來（答）我當時與吳春芳商量並無謀害心只是刦財後來由方姓將蓮英拖下車來與吳姓兩人將蓮英弄死繩子我並未帶我只呌他們用蒙藥迷他的（問）就這根繩子而論足以證明你有謀死蓮英之决心這繩子縱不是你帶的也必是你吩咐吳方二人帶的你如不呌他們帶繩子他們决不會帶你如不呌他們謀死蓮英他們决不會謀死蓮英蓮英不死與他們無甚害處與你却大有不利蓮英不死你的案情即時就要發覺可以斷定這繩子不是你帶的就是你呌他們帶的你照直供罷（答）堂上理由極充足但我這回事却是意外（問）就是意外的事也有一點理由你可將吳方二人必要帶繩子去將蓮英勒死理由說來難道他二人與蓮英有甚麽特别仇恨不然他二人是你約的當然聽你的吩咐你不呌他們帶繩子將蓮英勒死他二人當然不會如此辦理（答）他們用繩子時候我不在旁當二次用車將蓮英移往他處的時候由吳方二人將蓮英拖出我始見其頸項上帶有繩子斯時我用手撫其鼻際尙有氣息但甚微旋由吳方等將蓮英頭髮連住繩子拖入麥田深處共有一二里路之遙因之拖死也未可知的（問）照這樣說來蓮英當時頸上帶有繩索你是親眼見過的（答）我看見過的但是在他們已經套上之後（問）你旣看見蓮英項上帶有繩子且察知其氣息甚微業已垂斃乃竟任令吳方二人將蓮英連髮帶繩拖行一二里路之遙這就可以證明你有害死蓮英之决心不然你不但要禁止他們這種殘忍行爲且須急將其繩子解下這是一定的道理你照直供罷（答）堂上如駁我我實無詞答辯（問）你命吳方二人將蓮英看守並將藥水瓶交吳囑其不可令蓮英復活如果醒來復用藥水灌他這事是否屬實（答）我呌他們兩人看守並將藥瓶交他們囑其恐蓮英醒來再行施用這事是有的我不過是想將蓮英多迷幾個鐘點的（未完） 
[國内輪船進出口貨之調查]  
　　進口貨（寗波）招商局之江天輪船昨由寗波裝來之貨有雙茶二百四十五件棉紗花一百二十件乳腐二百壜黄豆一百包冬笋八十一簍竹頭一百件錫箔三十七件草蓆六十一件瓦器雜貨四十九件（長江）招商局之江永輪船昨由長江裝來各貨有礦沙一千六百七十五包秈米一千零三十包棉花機花一千二百零八包烟葉二百五十八件水烟五百十一箱白黄蔴六百三十三件桐油皮油一百三十二桶土酒一百二十四壜雙連紙一百八十一件栗子芝蔴一百十九包土布夏布二百四十二件生漆六十三桶鮮蛋二十件紅皮三十一件洋貨十二件雜貨五百四十一件又三北公司之長安輪船裝來之貨有大米一千八百二十四包小麥一千九百五十六包黄豆一百二十九包烟葉三百三十八件洋花一百五十三包芝蔴桃肉七十一包綢子七十一件靛靑二十二桶又轉裝寗波之貨又白米一千二百六十五包苧蔴四百七十件皮油五十桶藥材二十三件又太古公司之大通輪船裝來之貨有紅瓦四千張大米二千四百三十三包糯米一百二十六包黄豆六百二十二包白豆菉豆二百包芝蔴三十二包烟葉六百二十一包紙頭雙連紙六百五十五件桐油 
 
 

Page 11

 
 
皮油六百零三桶苧蔴三百五十件茶葉一百七十二件棉花一百包木耳蓮子九十五包小麥三百七十八包粉絲三十九件白果三十六包藥材十四件醬油十五壜黃白絲十件（烟津）招商局之新康輪船昨由烟津裝來之貨有生梨一千三百四十一簍紅黑棗七百三十三包核桃五百零一件粉絲一百六十件桃肉一百七十包生仁瓜子一百三十八包洋酒七百五十箱絲頭野絲八十四件鹹魚羅卜一百三十五件栗子葡萄一百件金銀二箱葱頭五十件綢子五件大頭菜四十九件雜貨一百五十七件（港粤）太古公司之新　輪船昨由港粤裝來各貨有英泥一千七百桶赤糖氷糖三千二百五十一包公司糖三千七百六十六包草包一百二十七件漆油二百八十一桶土酒十八壜鋼條十五件紅皮三十七件金錢五箱雜貨四百八十三件（揚州）大達公司之大龢輪船昨由揚州裝來之貨有小麥三百五十包生餅二百五十八件鮮蛋二百五十五件花衣九百七十一包猪羊二百零七只鷄鵝二百七十件鹹肉四十件生油三十九桶 
　　出口貨（寗波）招商局之江天輪船昨日裝赴寗波之貨有大米四百六十五包花生二百六十六包粉干一百五十件苧蔴一百十件氷糖一百包烤皮三十件蚶子二十四件鹹魚二十件魚干二十件雜貨一百四十二件（長江）太古公司之大通輪船昨日裝赴長江各埠之貨有糖三千三百十六包肥皂二百箱藥材一百八十九件胡桃一百七十件洋紗一百十四件洋布九十七箱氷糖四十包螟蛹二十七件海蟄二十簍蔴袋二十件雜貨九百四十四件（烟津）招商局之新豐輪船昨日裝赴烟臺之貨有白米一千四百四十八包麫粉五百包洋布一百三十七箱靑蔴四十件飛花三十五包水果五十五簍紙頭四千五百三十五件藥材六件雜貨三百三十五件又裝赴天津之貨有麫粉一萬九千包茶葉四百零九箱香烟三百十箱糖三百四十六包紙頭三百八十件馬口鐡五百件水果四十簍洋布三百三十五箱生葱一百四十五簍軍衣十七件皮油一百三十桶雜貨一千一百零六件（港粤）太古公司之綏陽輪船昨日裝赴港粤之貨有花生米一萬四千二百七十一包麫粉四千包黄豆一千八百二十九包靑茶五百九十五箱紅黑棗二百三十七包香烟二百箱生仁二百包洋酒一百六十一箱棉花一百三十包生油一百十四桶生餅一百三十八件靑蔴二百五十件茶末二百十七件白果一百四十四包紙頭二百五十餘件洋四十八只雜貨四千五百四十五件 
[關於加征賑捐之兩復函]  
　　稅務所復縣商會函上海稅務總公所昨復縣商會公函云逕復者頃准公函以奉令貨稅附征北省賑捐一案各業代表僉以北地災賑上海商家業經一再捐助爲數不貲此次貨稅再加賑捐力有未逮懇山貴會會同總商會分電部廳請免加征布業花業糖業茶業各公所亦有同樣之請求除由貴會會同總商會轉電財政部廳核示外函請轉詳財廳呈部核免等情到所准此查此案政府因北省災情奇重需欵甚鉅迫不得己而有此舉貴會諸公洞明事理當荷諒解現在商家因對於北地災賑業經一再輸助此次貨稅附征賑捐力有未逮希望免征旣經貴會會同總商會電呈部廳核示敝所自當據情代爲轉呈惟奉定十二月一日開征爲期甚迫轉呈請示往返需時己萬來不及應請通告各商於未奉部復以前暫行遵令完納俟部復到日如奉遨免仍可按數發還希即轉致各商一體遵辦爲荷 
　　縣商會復寗商會函上海縣商會昨復南京總商會公函云逕復者昨准貴會函開以奉部令征收附加稅一成一案承詢數處辦法能否承認有無意見尅日見復等因祗聆種切查敝處各業董對於此案一致不能承認僉謂此次北省災賑各業樂捐數已不菲今部令加及貨稅各商因業務凋敝之時實無擔負能力業己由敝會會同上海總商會據情分電財政部廳請免加征並函致上海稅務公所查核在案（函電各稿均載報章想登台覽）奉函前因合將敝處各業商否認附加稅情形備函奉復即希貴會台察一致辦理爲荷 
[各方面之籌振聲]  
　　華洋義振會華洋義振會致交通部電云北京交通部總次長台鑒敝會於本月二十五日續運第七批棉衣一百捆計一萬件重一萬六千五百斤二十六日第八批棉衣五十捆計五千件重八千七百斤二十八日第九批棉衣五十三捆計六千六百六十八件重九千二百七十五斤均由滬站運至天津華北華洋義振會經收本月二十六日又第十批棉衣五十捆計五千件重八千七百斤二十八日第十一批棉衣二十五捆計三千零三十件重四千三百七十五斤均由滬站運至河南鄭州交本會辦振員張賢淸經收此外另有奬雜糧用蔴袋十捆計一千只於本月二十六日由滬站運至鎭江轉淸江浦交長老會經收請大部分别填發免費憑單惟敝會前上馬敬徑三電迄未得復殊爲不解現又續運上列各項滙通公函今日　云前次振　尙擱　浦口茲復續運如許之多浦站將有無地可容之勢爲災民計尤爲惶急萬狀大部對於振品究如何處置請即電示以便有所適從約計時日即憑單由郵轉遞早已可到且聞隴海津漢各路振品無須憑單均隨到隨運何以浦口必以憑單爲重致遷延時日伏祈大部顧念災黎速電浦口以部電爲憑不必專候憑單火速放行無任企禱 
　　商界籌振協會商界籌振協會昨日下午四時開會公推袁履登主席宋誠彰紀錄主席報告本會除簡氏兄弟南洋烟草公司合助二十萬外陸續收入捐欵數目己達二萬數千元因災區待振孔急亟應購糧散放前次已經議决託北京中國銀行代購東三省小米今得復電允爲代購應速辦理王才運云應請會計主任將存欵簽出滙上祝志純云請再電告北京中國銀行欵己滙上矣一致通過鄔志豪報告南洋公司香烟每箱助洋五元以五個月爲限至少在十萬元以上除己撥出北五省五萬元浙江一萬元外俟各省正式收條寄到披露其餘之欵己由該公司預備隨時提出陸祺生云災區待振如是之急能與南洋商量先行墊欵撥發不必限於五個月之拘束災民更幸云云王才運附議表决去函懇商宋誠彰云天氣漸寒北方尤甚非但散糧亦應施給棉衣多數贊成時己七時擬明日續開會議籌劃進行辦法茲將北京中國銀行與該會往來兩電錄下（來電）商界籌振協會徑電悉仰見痌癏在抱自應遵辦惟災地太廣將來散放辦法鄙意擬托此間辦振最切實之機關擇最重災區一二縣酌量分配以期得邀實惠欵交何處乞示以便照購北京中國銀行敷（去電）北京中國銀行張公權先生承允代購小米感甚欵已交涉中國銀行匯上祈照收至散振辦法主張極是惟敝會前巳指定佛敎籌振會代振請將尊意咨照該會實行辦理上海商界籌振協會 
　　河南旱災救濟會河南旱災救濟會昨日下午二時在南京路保安堂開籌賑談話會到會董事三十餘人公推吳吉卿主席孫鏡湖紀錄主席報告簡照南玉階昆仲合捐河南振欵五萬元己電達政府優加奬叙繼詳述陰曆本月二十七日假定大世界大劇塲演戲售劵充振并有粤伶李雪芳登台日演珍珠蝴蝶夜演仕林祭塔請各界諸君擔任銷票當由永安先施兩公司擔任銷票五千張南洋烟草公司擔任二千張孫鏡湖提議戲劵分銷如此之多恐大劇塲不敷分坐反多簡慢宜請李伶延長一二日以便購票未入塲者免有向隅之嘆且寄出各號戲劵宜用單掛號以便稽核以上各節互相討論一律贊成旋即搖鈴散會 
　　廣仁堂廣仁善堂魯湘豫直義振會昨接山東臨淸劉鶴莊來函云接厚堂兄來電已辦定紅糧五千擔已派友先在德州僱妥船隻候糧到即可運振欵實需若干現在尙難預定前日開查遐曾與諸友同查二日商同予剔輕重之分寸縱四鄉之中災　容有區别而眼光心理皆可一致旣不致虚糜振欵亦不致有誤災民總當盡心竭力斷不敢有負我公殷殷救災之一片慈念也 
　　主日舉會前世界主日學會在日本召集第八次大會時曾議簿巨欵滙至中國爲賑濟之用現此欵聞己交到上海主日學會囑代分散賑濟而上海主日學會亦己付刷傳單數萬張分送本埠各敎會機關盡力勸募聞捐助者頗爲踴躍收欵人爲上海昆山花園五號美國敎士都春圃不久將有實數報告云 
[景昌公司絲市報告]  
　　中美新聞社譯景昌公司報告云本星期中國機器絲市况沈寂交易極少七里絲市况亦沈靜日人曾購去土色絲數十包絲上號價三百七十兩又印度購去黄絲數包市價中國機器絲特别大號銀九七○兩特别號九三○兩中號八三○兩七里絲上號八二○兩市號七九○兩土色絲上號三七○兩市號三五○兩棉陽絲特别號四八○兩第一號五○○兩 
[友華銀行銀市報告]  
　　中美新聞社譯友華銀行三十日報告云昨日倫敦銀價當地跌三便士遠期跌二又八分之七便士紐約銀價跌至七一又四分之三倫敦紐約滙價漲至三四八又四分之三此間開盤定價金鎊四先令六便士半金圓七九又四分之一日金六三旋因要求甚鉅市價遂跌收盤時定價金鎊四先令五便士金圓七七日金六四又四分之一交易賣出價金鎊四先令五便士又四分之一金圓七七半據報告印度及中國昨均在倫敦賣出銀甚多大約須再賣一二日故銀價恐須再跌也 
[電告衆院初選册式]  
　　上海縣知事接省長電云上海縣轉南滙縣知事鑒查省會選民册應於本月三十日告成衆議院選民册應於十二月三十一日以前告成現在省會選民己屆查竣册報之期所有衆院選民資格旣與省會相同應即提前分報再造册時應將册面省議會議員初選舉人名册字樣改爲衆議院議員初選舉人名册字樣不另頒發册式仰即遵照辦理省長齊艶 
[江蘇童子軍聯合會近事記]  
　　本埠中華民國江蘇童子軍聯合會上月開幹事員會時議决要案兩件一爲民國十年一月發刊童子軍雜誌一爲規定各縣童子軍服裝顔色茲錄其通告如下（其一）逕啓者查本會章程應辦事業有發刊雜誌之規定爰於本届常年大會議决於民國十年一月開始發刊復經十一月十四日幹事員會議决請潘競民君常川駐會主持一切現巳籌備進行附去簡則一紙即希察閱届時出版尤望提倡訂購惠寄稿件亦極歡迎（其二）逕啓者本年全省敎練員大會議决童子軍服裝顔色應歸一致案及統一各地童子軍軍帽式樣案當經本會通函各縣徵集各團原有服裝顔色以便取决茲經十一月十四日幹事員會查核徵集所得議决童子軍服裝衣靛靑色（俗名藏靑）褲橙黄色帽用普通童子軍帽相應函達貴團即希查照爲荷 
[楊樹浦發現被害男屍]  
　　楊樹浦齊齊哈路之西龍江路之前某姓家墓山上前日下午忽發現被人暗殺之男屍一具該屍年約三十左右面瘦身長髮剪東洋式身穿藍布裏黑色找袖黑鈕扣之藍夕法布棉襖内襯棋布對襟短衫兩件下穿元色及螞蟻布單褲兩條足穿白襪外罩灰色衛生襪無鞋肚兜内有洋一元四角銅元二十四枚小錢十六文及膏藥數個並别針痧草等物喉間有刀傷一處深約二寸五分手臂亦被砍傷左目巳被挖去形似謀斃後移屍於此者該管楊樹浦捕房據七百五十四號華捕報告後立飭包探姜喬喬與一百二十號西探搿勃脫往查屬實將尸舁入斐倫路騐尸所昨晨稟請公廨關讞員會同美丁副領事於上午十一時蒞所飭吏檢騐委係被人謀斃填明尸格因無尸屬到塲諭令地保報堂棺殮暫厝候屬認領外並着捕房嚴緝凶手解究 
[全城音樂聯合會預誌]  
　　本埠敎會學校現將集合全滬音樂家舉行全城音樂聯合會凡有加入奏技者均經各主事挑選現在已得中西音樂家二百二十餘人國體參與者有中西女塾·聖約翰大學·聖馬利亞女學·滬江大學·淸心中學·惠中學校·裨文學校·廣東浸心會·晏慕氏學校·英華書館等十餘家贊助者爲王正廷·高鳳池·鮑咸昌·歐彬·郭樂·等三十餘人主事者爲費吳生·强克·歐林和·朱文瑞·勞勃斯等七人現正日事練習俾臨時各獻其能全體人員自今日起胸前一律佩帶徽章以示區别聞該會准於十二月二十二號禮拜三午後四時半二十三號禮拜四晚八時假座南京路工部局議事廳開會二次入座劵二十二號分優等一元·特等半元學生不論何校一律減取三角二十三號晚八時分優等兩元特等一元學生半元 
[南洋烟草公司招考練習員]  
　　南洋兄弟烟草公司近以生意日益進步需有商業知識之夥友極衆爲養成應用人才起見特就其公司内組織一招考練習員事務處訂期招考練習員三十名選錄後派往各部份供職以資實習俾爲將來臂助茲將該公司招考練習員事務處職員及簡章錄下「主任」鄭健廬「文牘」甘璧生鄧瑞人「參議」簡實卿許奏雪鄔挺生路錫三李謨鍾可成「招考練習員簡章」（一）本公司擬招攷練習員三十名派在總公司各部份及製造廠發行所等處練習（二）凡中國男子年在十八歲以上二十二歲以下有甲種商業學校畢業或修業及乙種商業學校畢業之資格而體魄壯健品行端正者均可應考（三）凡應考各生須由校長用正式公函保送方准報名其個人報名者槪作無效（四）報名期限由十二月十五日起至一月十五日止以一個月爲期（五）考試日期臨時宣布（六）試騐學科爲國文·英文·珠算·簿記·商業學·五科（七）練習員被選後其每月薪水暫定十五元以上二十五元以下按照該生畢業資格試騐成績及所任職務而定（八）應考各生來滬投考往返舟車槪歸自備（九）各校投函請寄上海南京路十二號本公司招考練習員事務處 
[閘北自治研究會與工巡捐北局往來函]  
　　閘北地方自治研究會會長兪國楨陶冠緯朱斯芾致滬北工巡捐局函敬啓者近悉貴局新組董事部以謀地方公益克臻完善爲進行局務之宏謨地方市民聞之曷勝欣幸惟未悉此項董事部如何組成有無章制現任董事是否出於地方公舉抑係局長擇賢委任願聞其詳尙請明以示我而慰衆望專此佈選祗候福音并頌升安 
　　滬北工巡捐局長汪洋復閘北地方自治研究會函敬復者茲准台函敬悉一切案查接管卷内敝局原有董事兩員爲沈君聯芳錢君貴三歷任局長敦函陋任均係名譽職由來己久本年八月十八日會議沈錢兩董事提議添聘董事三員以期集思廣益當經公推榮君宗敬趙君光第陳君炳　擔任亦係名譽職經陳前局長具函延聘並呈報淞滬護軍使在案知在　念專函不復祗頌台綏 
[訂期追悼姚孟竾]  
　　上海縣勸學所·上海縣敎育會·省立第二師範附屬小學·縣立第一高小·市立西成學校·等五團體訂於陽曆十二月十二日（即十一月初三）午後一時在西門關帝廟正廳爲姚孟竾君開追悼會緣姚君於去年在阿爾泰財政局長任内被害殉職其靈柩甫於上月運回滬上勸學所李所長等因念姚君前歷任各學校敎職員造就人才不少茲復捐軀殉職殊深憫惜爰特分發通告謂敎育界如有與姚君生前相知者早期列名接洽同伸哀悼云 
[元下公司之新鮮牛肉汁]  
　　城内蓬萊路元下公司發行之新鮮牛肉汁頗爲優美聞創製人爲醫學士李關堃馮斗南二君本埠同仁醫院醫學博士胡蘭士曾將此汁數次化騐認爲有效之補品無論男女老幼於平時或病後均宜飲服惟患糖尿病·痛風·痙孿病者不在此例 
[水警廳派艦巡緝海外]  
　　江蘇水警廳長趙會鵬近以吳淞瀏河海口外之江浙交界各洋面迭有海盜搶刦商船案時交冬令亟應派艦遊巡昨己飭鈞和巡艦董艦長速往口外巡緝矣 
[電車乘客跌傷殞命續誌]  
　　舒旭初在南京路浙江路口下電車跌斷足骨殞命等情略誌昨報茲悉昨載稍有差誤爰將詳情錄下住居新閘和樂里一百八十三號門牌向爲醫生之舒旭初前日午後三時在南京路山西路口欲乘四號電車因乘客擁擠於跳上車時被另一乘客撞倒致被該電車碾斷足骨當送仁濟醫院醫治無效身死由院報告捕房飭探將巳舁入斐倫路騐巳所報官候騐昨日午後由公共公廨關讞員會同美丁副領事蒞所騐明死者委係生前碾傷足骨致命塡明尸格遂升座公案據賣票人姚啓瑞投訴死者當時跳上電車一手扳住鐡梗被另一乘客撞跌倒地旋經拖車上賣票人周阿福於拖車下拉出見其已受傷云云又據尸妻舒錢氏投訴伊夫於午後出外旋悉被電車碾傷當往仁濟醫院探視爾時巳不能開口等語中西官得供諭令舒錢氏具結領尸棺殮聽候傳證訊核 
[婦女自縊之免驗]  
　　寳山縣界吉一圖地保陶祥生昨午投上海地方檢察廳報稱閘北王家宅大椿西里弄内有余炳良之妻翁氏於昨晚在家自縊而死奉警局諭飭來案具報請求相騐云云旋據屍夫余炳良偕死者嬸母翁方氏投廳稟稱餘姚人今年二十八歲向在白克路爲藥店夥友已死翁氏今年二十四歲是我髮妻昨晚不知如何換穿新衣後入房自縊身死與人無尤請求免騐當奉許檢察官核准諭飭具結呈案着趕緊回家收殮 
[尙文門外火警]  
　　小西門外某牙粉廠對門新造平房十六號門牌所居拉車爲生之江北人某甲家昨下午三時許失愼一時火勢冒穿屋頂救火聯合會即鳴鐘告警各區皮帶車汲水灌救旋即救滅被燬一間拉坍一間二區二分所己飭警往拘某甲到局候罰 
[夫妻反目之釁端]  
　　住閘北小麥塘拖車爲業之阜寗人裴玉琢昨扭其嫂石氏及氏弟石在德至四區控稱民兄裴玉宣夫婦反目互相爭吵詎在德竟前來干涉將民兄肚腹踢傷甚重等情經顔署長騐得玉宣傷勢匪輕判解司法科核辦 
[汽車傷行人]  
　　江北人苗文元昨日午刻行經外白大橋塊遇有五百二十二號汽車駛來一時不及避讓被撞傷左手跌倒於地當由老巡捕房五百八十一號華捕到來阻止汽車開行押令汽車夫扶受傷人入汽車載送仁濟醫院醫治一面帶汽車夫投捕房請示 
[派警照料典舖]  
　　城區各當舖以時交冬令宵小易於竊發爰照向章具呈警察廳請爲派警保護徐廳長據稟後定十二月一日（即今日）爲始派警前往各典舖輪流照料 
[通緝僞造莊票騙洋之逸犯]  
　　公共捕房刑事稽查處昨日發出飭緝逸犯之通告略云照得張桂林一名爲洋貨業年二十五歲無錫人家住新閘蔓盤路八百十二號門牌身穿中國華麗衣服手指戴有金鋼鑽戒爲因日前私刻圖章僞造莊票騙取銀洋逃逸業經禀請公堂簽出提票飭緝未獲爲此出示通緝仰諸色人等一體知悉如能知其下落請即報告總巡捕房總巡司可也 
[破獲花會機關]  
　　花會賭棍繼阿玉劉良鴻范阿根等專在本埠南北市開設花會大廠　用游手好閑之徒分往各處設立航船聽筒引誘一般婦女入局賭博受其害者不知凡幾曾經各官廳通飭緝拿在案前晚法捕房包探張鏡波偵悉法租界東新橋街德興里某號門牌陳九如家設有航船機關當即稟明西探長石維也君偕同前往抄出花會字樣數張賬簿兩本經摺一扣當將陳及夥計王榮卿沈雲彭等一併帶入捕房詰據陳等供認由繆等雇伊等在外誘賭不諱諭令管押聽候解究外補緝繆等到案訊辦 
　　寗波人姚鳳橋韓金山等近在浦東爛泥渡小衖内組織花會聽筒誘人賭博事爲三區曾署長訪悉密飭李巡官督同長警前往抄出證據賬簿字條手摺等物並賭資大洋一元·小洋十三角·銅元三百四十五枚連同姚韓二人並婦人邵姚氏併解至署當經會君略詰之下判將姚等男女三人於午後轉解警廳司法科訊辦 
[幼女懸牌賣娼之拘究]  
　　公共捕房專查妓院之三十五號西捕摩豪前日下午與八百二十五號華捕在新淸和一弄妓女五鳳樓院内查有十四歲幼女取名四季紅懸牌賣娼有違定章當將該幼女與鴇婦許華氏一併帶入老閘捕房稟明捕頭諭令許鴇存洋一百元保出幼女送留濟良所昨晨併解公共公廨即據該捕等上堂廩明前情訊之許鴇延律師到堂辯護經關讞員核供商之美丁副領事判許鴇仍存洋交保四季紅暫留濟良所候展期七天訊核 
[指控攫土騙洋之續審]  
　　工部局包探張林泰及陸阿連許金祥周寳松被沈福標延律師在公共公廨以刑事起訴於十月三號晨在楊樹浦黄浦碼頭用强硬手段攫去值洋一千一百二十元之鴉片煙土並騙去洋三百元一案訊供等情己紀本報昨晨張襄讞會同義副領事費洛氏升座第三刑庭繼續提審即由原告代表律師向原告方面之證人王新華詰據供稱在寳山路開設肉店沈福標係我戚串彼於隂曆八月二十二日上午來我處謂有一大利可圖之營業又向我告貸資本洋一千元我即允爲設法囑渠於午後再來彼去我乃至寗波路一百零二號門牌友人王紹昌處代爲借成欵項午後沈來書就借據與我同往王家由王將洋付我轉交與沈蓋我祇爲中保沈携欵去後次早我尙睡未起沈又來我家尋我由學徒將我喚起見面沈面露恐慌之狀詢之據稱昨所借之欵購得鴉片烟土甫携至黄浦碼頭即遭搶去搶土人允以五百金取贖己付與三百元缺數欲再向我告借我聞其言似難深信爰取二百元納於囊中雇車同沈乘往提籃橋附近之馨慶里弄口下車入弄陡見迎面來一頭戴外國帽鼻架眼鏡之人（律師詢以此人現在此否王即被告張林泰而答曰彼就是）沈即稱此人就是向我取去洋二百元暫置袋内沈向其人謂欵己帶來土可交還其人答稱土在其餘三人處須下午交還而沈堅欲洋土兩交其人不懌云帶土係犯法事並欲將沈拘入捕房我見彼二人己起衝突即向沈索轉取去之二百元並拉沈出弄其人遂去我乃與沈乘車至北四川路師善里我友王秀堂處因王頗熟悉虹口方面情形我意欲托王調查此事故往至則令沈站於王家門口我入内將王邀出指沈向王聲明搶土贖土等緣由要求王帮忙王諾三人同至得意樓茶館王登樓邀下多人由沈向衆聲說被搶煙土情形轉往提籃橋相近之雅聚園茶樓沈見樓上有三人立在洋台畔即向王謂此三者就是攫土人王即向各方面探問一過而去囑我及沈於午後二三時至彼家候復屆時我偕沈往王即謂此事不便管土亦難以取回我等聞語遂亦辭退各自歸家矣供畢由被告代表律師向該證人就其所供之詞加以盤駁一過中西官以時已屆午判四被告仍各交三百元舖保改期續訊 
[攔刦案傳警對質]  
　　住居南碼頭爲機匠之倪金發控羅寳寳糾黨夤夜在途攔刦鈔票洋五元並遭刀傷手指請究一案當由該管二區一分所警局將羅連贓解案奉訊判押贓交原告領去在案惟因該犯在庭不認糾衆搶刦爰由問官稟明譚檢察長函致該局請着當時破案之崗警來警作證昨午奉馬警佐諭飭本月二十五號下午九時在九畝地靑蓮路地方站崗之巡警宋寳貴投廳候示旋奉檢察官提同在押之羅寳寳與該警當庭質對該警訴明當時如何拘獲及在該犯手中抄出原贓各情當庭證明質之羅犯姑俯首無詞奉判羅犯還押候示該警着回所供職 
[破獲兩燕子窠]  
　　總遵捕房捕頭近悉界内秘密販土機關及私煙間甚多前日特飭中西包探協往查拿旋經該探等查獲私煙間兩處（一）山東路望平街四十四號門牌墊褥店樓上拿獲煙間主浦東人曹忠山烟客葉潤齋李長壽王根生沈湘州張增一朱惠林等七人（二）又新街四號門牌拘獲烟客謝渭生林光榮二人爲首之林壽根被逃將以上各人連同烟具一併帶入捕房昨晨解送公共公廨經中西官訊明以曹破壞烟禁判押西牢一月餘人着各罰洋十元充公烟具併燬 
[蔡乃煌子串黨行竊之押儆]  
　　前淸蘇松太道禁煙督辦·入民國犯案搶决之廣東人蔡乃煌有子多人其第七子少軒（又名小香）不務正業與黑鬼成（綽號大眼成）王阿根陳桂生李良勝黃小元霍雍王忠程基結合團體行竊僑寓之歐西日本人家衣飾等物計有九戶之多經閔行路北四川路滙山三處捕房中西包探陸續將蔡等九人連同嫌疑犯李平楊洪何澤三名一併拘解公共公廨命押候查吊贓物再訊茲經吊齊原贓並查明三嫌疑人確與竊案無關昨晨傳同失主將各人解請李襄讞會同美約副領事逐一質訊之下判李楊何三人開釋蔡等九名各押西牢一年期滿均逐出租界贓交失主認領失主中有報過捕房者當本免追 
[串竊巨贓之查獲]  
　　無錫人王阿毛串同常州人康金元甬人張松揚行竊東唐家弄吳永季東西華路楊鳳朝開封路王德元等各戶衣飾巨贓被探奚德安陸連奎王桂生陳玉山查見拘入捕房押候吊贓解究 
雜評二 
[改造（默）]  
　　湘人之改造新湖南吾見之矣而今日所造成者仍是軍人之勢力也川人之改造新四川吾見之矣而今日所造成者仍是軍閥之政治也由此以言改造則將來各省縱盡改造仍是從前之舊中國不幾多此一番拆卸之勞哉 
　　此其原因由於所改造者仍以舊材料改造之也以舊日之軍人改造民治猶之以舊材料改造新屋也其新亦不過形式而已吾故所望於今日之言改造者須先摒棄一切腐朽破壞之舊材料而另擇合用之新材料改造之庶可稱爲根本之改造庶其所改造者乃可永久而不再改造 
公布欄 
[上海地方審判廳]  
　　判决主文（民一庭）一件金繼聲與金顧氏産業糾葛聲明窒礙一案主文本件窒礙之聲明照准一件判决陳振甲與陸鴻章等因借欵糾葛一案主文陸鴻章應償還蔡振甲主任之江蘇省立第二師範學校儲蓄部借洋一百五十元其利息自本年隂曆二月起應以按月一分五釐計算付至執行終了之日爲止如陸鴻章無力履行應由曹執之負代償責任訴訟費用歸陸鴻章曹執之負擔（民二庭）一件判决周志明與施體之因田土糾葛控訴一案主文本件控訴駁回本審訟費歸控訴人負擔一件判决王際雲與曹餘耕等因欠租退房糾葛一案主文曹餘耕顧鐘全應將所租長樂里王際雲經租房屋六幢回復原狀交還王際雲接收並應將自本年舊曆八月初一日起每月洋四十一元計彚至出屋時止之房租一併交付訟費歸曹佐耕顧鐘仝共同負擔一件判决　加喇嘛訴楊俗山欵項糾葛一案主文原告人之請求駁回訟費歸原告人負擔 
　　民二庭批示一件陸幼卿等爲兩願離異呈請備案由據呈爾等結婚後因意見不和兩願誌異旣經變方立有離婚字據自無再請備案之必要離婚證書一件發還 
　　批示一件董佩球狀請發還卷宗函　依法執行由狀悉卷巳函送原縣２公署矣仰即知照此批一件謝九臯狀請執行由狀悉候派吏執行此批一件徐鴻祥狀交欵洋由准交此批一件徐鴻祥狀交訟費由准交此批一件張嚴氏狀領田單訟費由准領此批一件羅梅卿狀請銷案由狀悉准予銷案此批一件陳趙氏狀請執行由狀悉准予飭吏執行此批一件孫廣寳狀請執行由狀悉此批一件潘有春狀保孫連卿由准保此批一件諸瑞卿狀請執行由狀悉查本案卷宗尙未奉江蘇高等審判廳發回所請應從緩議此批一件石藴瑜狀請給領由狀悉查本案標産業經公示召買在案該民如欲承買儘可依法投標以憑核辦着即知照此批一件吳金虎狀交欵洋由准交此批一件劉永茂狀請給領由狀悉應俟該標産賣出後再行核辦此批一件鄒金品狀交欵洋由准交此批以上十一月三十日 
[上海地方檢察廳]  
　　批示華敦榮狀悉本案發生寳山縣界内重要被告人亦多在寳山縣仰即逕赴該縣告訴呈案串證各件發還此批吳鼎元狀悉候偵查明確再行核辦所請即予保釋之處暫毋庸議此批沈鴻秀狀悉　偵查明確再行核辦此批張耿氏狀悉爾媳究否被人誘拐據稱查無端倪所請存案之處於法不合不能照行此批黄錦章狀悉此批滸鑫　狀悉仰即遵傳來廳候訊此批唐朝元等狀悉業於何老二狀内批示矣仰即知照此批何老二狀悉　呈高檢廳核辦此批王達開狀悉候傳案　　此批程　狀悉　金生業　奉廳訊明起訴在案起　之杉木仰　赴警廳領起可也此批以上十一月三十日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
「芥子現須彌」之咖啡工業 
　　巴西出産以咖啡著與我中國昔時之以茶爲出産之大宗者頗足遙遙相對今我中國茶之銷路漸爲錫蘭等地之出品所侵佔在海外市塲支那茶幾屬名存實亡返觀巴西彼此情形適得其反萬里外孤客得此現象誠不禁有「高岸爲谷深谷爲陵」之感 
　　我中國俗語有云「看到老學不了」世界愈進化商業競爭愈劇烈科學作用愈神奇其中幻化逈非淺識者意料所及我中國雖以地大物博天産富饒著稱於世然設朝野人士徒尙呌囂而無「實事求是」之科學知識與商業眼光必不能與世界各國相見於生存競爭之會聞諸友人謂歐戰前數年日本商家已有利用北美人民習尙者日商知東洋牌號出品必不能於北美獲重價特就法國設絲織工廠用法文牌號假「法國製」美名以吸收巨額之美國金錢此亦商業競爭上一種策略頗足與今日巳西「染咖啡」之奇談後先相輝映也 
　　咖啡爲西方人士晨夕會餐之習用品而巴西人喜「坐咖啡店閑談」與我中國人士之好「上茶樓」者相同似與此暗黑色豆大細粒尤有密切關係然設有人焉謂此咖啡細粒尙須經一次之色染而後運送銷售則巴西人鮮有不掩耳反走而竊笑其所述之謬妄不經而孰知實行此技術者即爲巴西首都麗河城業咖啡之六大商行乎 
筆剳 
[埋兒記（上）] [  紓庵]  
　　某街十號巨厦主人因嫁其女以欲示其多金數夜未曾交睫部署庶務采楣錦飾富麗無倫其日賓如雲集已而新人交拜則遠鄰近舍咸來參觀人湧若潮廣廳不復可以容足獨比鄰九號屋中則雙掩共扉岑寂如故兩屋相較頓形炎凉蓋九號屋主周祖武方病臥女雲雲則以身世侘傺暗自悲梗幾於日必零涕兼以鄰女月娥乃彼閨友嗣因牴牾遂相隔絶耳雲雲善妒今見月娥出閣而己身尙無定局相形見絀愈益悲憤因是鎭日守屋中不繡不食沉沉而坐爲態頗靜寂顧其芳心寸地則至麻亂蓋雲雲於暮春之候不期而識蔣生蔣生風儀俊秀雅有媚骨兩情繾綣遂爾訂盟顧雲雲已許字人然已陷情阱亦不復計及於此披星帶月恣意爲歡事爲聘夫所聞視爲奇辱休其庚帖祖武以女墜落堅欲賜死而雲母則袒女無所不至並謂女與蔣生有約實大佳事且生亦世家以女耦之勝於父母選定之婿而雲愈悅不至佳乎祖武無如婦何卽亦無語雲雲得母左袒並受聘夫休書以爲有願可償因而大樂顧遲蔣生來聘自夏徂秋音跡杳然深致疑慮且業巳有身初尙無有人知迨腹漸巨祖武大怒自念言之滋醜因而勿聲寄恨於腹久鬱成臌遂病矣雲雲慙恧於心自覺負父而又日盼蔣生之至此日益以月娥之嫁根觸愈深舊恨　愁排之不去乃覺力不能支矣 
劇談 
[羣芳艶影（二十五）] [  夢華]  
　　雲娘詞少室山樵題於海上寳迂閣 
　　雲娘生長樵山麓門對珠江碧於玉麗質天敎弁衆芳娥眉未畫先工曲幼嫺母訓長依人失恃歸來愴憶親贏得觀毹鬭歌舞黃金珍重女兒身登場厭作趨時藝獨抱幽情寫貞麗塔祭哀吟花葬顰夕陽何止流紅涕或演莊嚴曹大家史書續上髻雲孤不知漢苑風流主得似痴心孑女無連宵雅奏鏘金石五劇雪娘皆首拍擲遍籃花電影靑坐中亦有悲秋客客歷滄桑世已非開元法曲記依稀曾游羊石擢霜髩又見鸚籠護雪衣護雪文成盡燕許筆芬爭詠霓裳侶若云仙李比梅花尙是人間皮相語 
　　雪娘曲散的 
　　明星何熠爚絳雲何葳蕤照海萬樓臺下此鳳凰雛窈窈而樵山比之藐姑射神人凝雪肌餐風影空碧成連不可尋海波跳罔兩我來捉鶴聲飛接九天上雅步漢官儀雅奏廣陵散逢塲留白頭誰憐淚痕滿 
 
[你來了麽] [  鄂民治]  
新聞拾遺 
[雅歌集演武劇] [  隱厂]  
　　南京信府河街之雅歌集爲寗城首創之票房近來會員四散所入不敷開銷乃思得一法每日邀集一般少年或推牌九或打撲克藉此抽頭以充經費昨有胡某王某二人因偷牌問題大起衝突始猶口角繼竟用武於是各取月琴胡琴簫笛等物打得落花流水胡之眼鏡跌碎王之棉袍撕破嗣經門前崗警干涉始各散去該主任因損壞樂器四件已向胡王二人要求賠償云 
[甘司林燒汽車] [  警世人]  
　　前晚十時許北浙江路有汽車一輛中坐二麗者自北疾駛而來行至天祿里口汽缸中之甘司林忽然着火其光熊熊不可嚮邇車遂失自動力二麗者驚惶失措由車夫一一抱出一時觀者譁然來往各路電車均被阻停駛中印各巡捕狂吹警笛不已已而來一救火車始將火撲滅車被燬過半西捕乃命電車夫及中印捕三十餘人將車推至路旁電車方得行駛交通恢復云 
[老學究招門生] [  覺非]  
　　新閘路有學究奚某略通文字中秋後設私塾於家藉資餬口惟學生僅盈十人近來米珠薪桂一家數口人不敷出特於日前發特别通告條報各生家屬謂（本塾爲振興學業起見如蒙介紹學生二名每月可得少付學費洋一角）云云現聞附近小孩均不願入該塾故仍然如舊云 
小說 
[社會小說衆醉獨醒（二○九）] [  瞻廬]  
　　第三十四回綠閨寂寞燒　燭翠袖殷勤捧茗杯 
　　婆子嗅着酒味酒蟲兒都要飛出忙道酒便叨擾幾杯上坐郤不敢當我來替你們定席舅老爺坐第一位舅太太坐第二位好小姐坐第三位我王媽媽坐第四位一張方桌各占了一面算得公平交易大家都不吃虧我是爽快性子快刀熱手巾再也不會扭扭揑揑滾燙的酒趁熱吃若再推讓酒餚都要冷了吃了也不舒服說着便揀了下面的坐位一屁股坐下大家也就坐了婆子喝了幾杯酒問道舅太爺絮絮叨叨說些甚麽話小賓娘子道他的病犯得眞古怪專和你家的尤氏老太太講話尤氏老太太故世了五十年老頭兒平日常常談起他的好處我們聽了只道老太太在世的日子待人接物會做人情所以老頭兒感激不了現在聽他病裏的說話專講些暗昧不明的事我們聽了還不打緊方才你家老爺到這裏探病他又是姻伯母長姻伯母短說了許多肉麻話兒我們暗暗着急又不好掩住他的嘴你家老爺又是愛體面的當着他的面揭他五十年前的家醜呌他怎不惱恨他面上紅了又白白了又紅便不肯在房裏躭擱轉身便走嬷嬷害病的人我也見了許多郤不曾見這千奇百怪的病老頭兒整整活了七十歲這幾年來又是半身不遂癱瘓在牀從來長病無孝子我們夫婦倆盡心服侍並没有半句怨言不是當着嬷嬷自己稱讚自己大約小輩服侍長輩像我們夫婦倆算得是數一數二的了小輩旣然孝敬長輩長輩也該照顧小輩不料他害出這般不挣氣的病有嚼没嚼得罪了你家老爺他活了一大把年紀今天便死也不算短壽全不想小輩的日子正長單靠着劉姓的親戚養活斷絶了這家親戚便是致了我們的死命好嬷嬷你回公館時老爺倘有甚麽說話須得替我們周全一二 
[自由談之自由談] [  鵑]  
　　南湖居士皈依空王得大角脫讀其勸段芝泉出家一書洵是有道之言特不識伏櫪老驥雄心已死否不慧心中有佛匪伊更夕顧以塵網牽纒慧解都盡欲證拈花微笑之緣正不知何日也 
大昌煙公司徵文揭曉（丁等） 
[大小嬰孩牌香烟東鄉調] [  天僧] 　　 
　　八月丹桂滿園香上海地方眞鬧猛有一爿香烟公司呌大昌發行嬰孩牌香煙格外良早經社會共贊賞到如今又出一種新花樣人人說就是嬰孩大兄長弟弟小哥哥長眞眞是同氣連枝一樣腔烟絲絶嫩眞漂亮吸吸滋味實在香無啥做個朋友走白相啣一枝兜兜圈子乘風凉又加香咾又加凉勿吸香烟個朋友聞着嬰孩香背後拉篤肚腸癢買一包坑拉身邊裝裝樣請請客搭搭腔軋軋朋友眞闊相投稿諸君吸仔嬰孩牌腦力充足思想長嫏下農夫吸仔嬰孩牌種起田地氣力强廠作工人吸仔嬰孩牌做一樣來好一樣店舖商友吸仔嬰孩牌又加便當又加省諸君要把香烟吸勿要忘記大小嬰孩滋味强 
 
 
 

Page 15

 
 
   
 
 

Page 16

 
 
常識 
[外國語] [  老圃]  
　　顔氏家訓謂齊朝一士夫嘗謂吾曰我有一兒年已十七頗曉書疏敎其鮮卑語及彈琵琶稍欲通解以此伏事公卿無不寵愛吾時俯而不答異哉此人之敎子也若由此業自致卿相亦不願汝曹爲之是可知北齊時以能作鮮卑語爲時髦其動聽與彈琵琶等但藉此求寵愛近於廉恥道喪故之推不願子弟爲之顧亭林以爲有小宛詩人之意 
　　後唐時康福善戎語明宗訪以外事福爲蕃語以對後晉時安叔干爲没字碑及百官迎契丹乃出班獨作胡語此亦未始非樽俎之才然考唐時失河湟未久而司空圖有詩曰漢兒盡作胡兒語郤向城頭駡漢人漢兒喪盡愛國心一至於此亦將爲胡兒所笑昔張宏範助蒙古殲滅宋室乃勒石以銘其功或有詩歎之曰銘功勒石張宏範不是胡兒是漢兒二詩皆以漢兒胡兒相提並言而後詩尤沉痛 
　　今之外國語固非參軍蠻語之比但善用之則爲百學之鑰不善用之不過彈琵琶求寵愛而已不過向城頭駡漢人而巳記不云乎鸚鵡能言猩猩能言 
衛生 
[食物曆] [  波雲]  
　　人身非單純之原質所組成故吾人食物須時常變換使吾身各種原質之供給不至有此多彼少之患然後吾身始得常保健康此稍有衛生常識者之所共知也但有多種食物雖種類異而所含之原質實同此則非常人之所易知矣美國Ｉｌｌｉｎｏｉｓ大學有Ｎ·Ｂ·Ｃｒｉｇｌｅｒ者乃應此需要而製一物名曰食物曆ＦｏｏｄＣａｌｅｎｄａｒ 
　　此曆之形式爲每日一頁每頁有一表上載人身需要之普通食物原料表中有空白處爲記一日每餐所進之食物用者此日曆於此一點各頁均同其用意爲襄助主婦使於食物有相當之變換而免除無謂之變換且若有數種食物對於吾人身體有同樣效用時可選其最經濟且合宜者用之每頁之右傍則載有烹調食物時之應知事項食物配合之普通原則及評斷食物價值法等等日曆於此一點則各頁互異由淺及深由簡單而至於複雜云此曆出後當有益於家庭衛生及家庭經濟不少也吾國人士之關心於吾國之家庭者曷倣製之（乙種酬） 
日用常識 
[郵信須知] [  林瀚]  
　　郵件往來以與親友通消息此人人必有之事也然有應注意者數點常人每忽之表面雖無關出入而按之實際殊非所宜爰分述於下 
　　（一）黏貼郵票之地位吾常見往來信札上所貼郵票有在左角者有在右角者有在背面者各任己意殊無一定最奇者如應貼郵票四分之信件彼則用一分郵票因枚分貼於上下左右四角此信送入郵局郵務員蓋戳亦因此須蓋四次耗廢光隂不可勝計且各人送來信任黏貼郵票之地位不同郵務員蓋戳時必每件注意耗時間費目力莫此爲甚此事縱無法律規定吾意富於自治之國民當能留意於此黏貼郵票之地位以信封正面左角上爲最適宜若全國人皆依余說而實行之則郵務員蓋戳時但將所收信件左角攤開便可順次蓋戳其上如此雖數千百萬封之信亦數分鐘可了事矣 
　　（二）認明郵票之種類自上海寄一平信至蘇州應貼郵票三分此人人所知也然常見有貼一分郵票三枚者有貼二分票一分票各一枚者更有貼半分票六枚者在發信之人必以爲同是出資四十二文並無不合抑知此種思想實屬錯誤已極三分郵票一枚與半分郵票六枚比票面價值雖同而所需紙張與印刷時之手續則有一與六之不同全國人能注意於此則一年之間爲政府節省無謂之耗費爲數實不小也 
　　（三）信面應寫年月住址號數吾人致信與人無論其信内之事緊要與否與發信人住址姓名發信年月及通信號數必一一寫明於信面上其理由說明於下 
　　（甲）收信人遷移他方郵差無法投遞該信即可退還原處　　（乙）寫明通信號數不第可統計一年間通信若干次且可稽查雙方信件中間有遺失與否 
　　（丙）信面寫發信年月表面看去雖無關重要但無意中或有法律事件發生則持此信至法庭即可爲有力之證據　　（四）寄包裹自己過磅法寄書籍包裹郵局須照磅稱核其重量家庭中無磅稱故未到郵局以前不能核准該包裹須貼郵票若干豈非困苦茲有一法可以將中國稱改磅制英國常衡一磅計十六盎斯（合庫平十二兩一錢六分即庫平斤兩之七六折）以十六進位與斤同銅元六十枚略如一磅之重（但銅元每枚輕重不等大約須六十四枚方合一磅可臨時較凖）用以爲斤制稱鍾之代即可改斤制爲磅制如是便可將該件在中國稱上稱得兩數以七六折計數便爲磅雖稱未較凖其數或不甚眞確但大致巳相差不遠矣（乙種酬） 
經濟 
[勞動的意義與三育的關係] [  應治]  
　　「勞動」兩個字不是單指體力的工作也是包括腦力的工作所以凡用力耕田的就是「勞動」的一種用腦做文章的也未始不是「勞動」因爲「勞動」就是一種工作凡做這工作的人必要得他的報酬現在有一般人大槪把「勞動」看作苦力的工作但是從政治經濟學方面看起來凡用力和用腦的工作都可稱爲「勞動」爲了這個緣故勞動家的要素不是只有體育一項更當注重智育和德育二項現在請把勞動家的三種要素分述如下請求讀者的注意（一）用力的勞動家固然要有好的體質但是用腦的勞動家也要有好的體質做他的根基我們知道有許多有智力的人雖願意多做工夫但是因爲體力不夠往往不能如願可見體質確是成就事功的一種要素試看美國的勞動家生來有强健的體格所以用時較短而成效較速中國的勞動家生來有耐苦的天性所以雖勞而終不覺厭可見體格影響於勞動大槪是這樣的 
　　（二）勞動家有了智力可以增進工作的容量因爲有了智力就可增進生産的能力生産的能力旣然增進在經濟上就發生更多的工作品所以要判别勞動家的善否要看智力的程度做個决點凡能用思想的勞動家必較不能用思想的勞動家更加滿意請指出他的優點如下（一）悟性發達故學習較易（二）能將計劃蓄諸胸中隨時運用故無須管束（三）不致糜費材料（四）腦力敏捷故進步較速（五）不受機械性的籠絡（六）能了解工作的原理故於生活上較覺樂觀 
　　（三）道德的要素如自重誠實堅忍自治意志樂觀等於勞動家也很有關係的譬如一個誠實的工人不但被人看重而且在工作方面可斷定是一個主利的又如自重的德性可增進勞動家在社會上的地位堅忍的德性能使他勤作不輟自治的德性能使他奮力向上不受人的驅使樂觀的觀念使他覺着自己的工作不但是爲工資並爲他人服務一個勞動家能夠如此他的效率必能增進在德行方面更不必說了 
　　以上的幾條不過是舉個大略盼望我們做工的人無論是用力的用腦的都能注重三育的發達那麽我們所擔任的無論是鉅細精粗必能出人頭地（乙種酬） 
法律 
[結婚須重當事人之意思] [  潘翼雲]  
要望民治的效果　先播種子鵬 
　　民法原則婚嫺須得當事人之同意果當事人意思不合在法律無强制執行之制裁而尊親屬亦不能有强背人情之壓制東西法理皆同此主張所以維人道重民權而用意至善也 
　　我國定律婚姻主聽從親命對於當事者意思雖未有明文規定然孀婦改嫁須由自願其他自可類推（見四年大理院解釋）立法之意固未嘗不重此也 
　　夫婚姻關係終身以之果强兩不相合之男女而成婚是不啻喪其畢生之幸福豈法律保護人權之本旨而怨偶曰仇適足以釀成變故促成逃亡徒迫人以犯罪於事實無補也且結婚義務原爲不可代替之性質而法律夫婦間無監禁與加暴力之權監禁與加暴力刑法且有明文以處罰則對於當事人之反抗事實上又無法以禁止之者也 
　　查大理院統字第三七一號及第五一○號辭釋載結婚義務槪認爲不能强制履行面於强背人情之親命則許審判衙門有裁奪之權讀此可知當事人之意思足重也（乙種酬） 
道德叢話 
[西方格言（六九）] [  謝介子選譯]  
　　戰而通者轉安於懦夫「辛都」（Ｈｉｎｄｃｏ） 
　　酒與女子均能令人愚「德意志諺」 
　　智者點頭愚者棒「英吉利諺」 
　　一錢有時而與一元同價「丹麥諺」 
　　幸運入愚人手便變爲不幸「英吉利諺」 
　　與其遲一日刈取不如早二日刈之「荷蘭諺」 
　　飲酒則不知禮「英吉利諺」 
　　雖有一草聊勝於無「葡萄牙諺」 
　　視職業爲不足爲者終不能得美滿之職業「英吉利諺」 
　　良心爲德行之守衛者「約翰生」（Ｊｏｈｎｓｏｎ） 
工業常識 
[中國槐花可爲綠色染料] [  子祥]  
　　中國土地廣大森林密布槐樹亦爲林中之一當花開時其産量不知凡幾故土人有取其花液以染棉物上之綠色者然以染理未明故經久致有退色之虞今究其原理知此花本爲一種黃色植物染料但全不堅牢後經種種藥品處理乃成一種極堅牢之綠色染物今述其染法如左 
　　（甲）取槐花若干（若乾或濕）以攝氏一百度之熱湯中煑一小時乃去其渣而用其液並以棉物浸入續煑三十分鐘遂取出洗之去其布面之餘液而後浸於下述之温溶液中 
　　（乙）以百分之二之硫酸銅溶解後再加百分之二之醋酸俟其混和後乃以上述之棉物浸入加熱至攝氏六十度爲止於一點鐘内取出水洗 
　　（丙）於上述之棉物未乾時若以百分之一之肥皂液或紅油煑三十分鐘則可得鮮美之光澤面其色並永遠不退按槐花一物爲中國天然出産品苟能研究其原理集取其精華以製成一種良美之染料則所得之利益未可量也（乙種酬） 
識字捷法 
[應用字] [  濟滄]  
　　公無私也从八从厶八猶背也厶今借私爲之說見前自營爲厶背厶爲公又衆也共也又古爵名公侯伯子男爵凡五等又三公古官名又官所曰公又謂父曰公或謂祖曰公婦謂舅曰公又尊稱曰公相呼或亦曰公又牲畜雄者俗謂之公其雌者謂之母 
　　共同也篆文作　从廿廾廾古拱字二十人皆拱手是爲同也又皆也合也公也又通恭敬也又向也 
　　弄玩也篆文作　作廾持玉又戲也又侮也又樂曲曰弄又巷也本作衖音義皆與巷通元始讀爲弄遂假爲衖字 
　　戒警也篆文作　从廾持戈以戒不虞又備也防患也又諭也告也又通誡又通界長江大河爲我國南北兩戒 
　　徐家驥·恨生·右箴·吳宣·張慕歧·陂龍·藝菊軒主人·朱先營·立本·朱允宗·諸君均鑒公等樂善移賑同人莫名欽佩謹當將該欵大銀圓九元五角即日代送北方工賑協會收入捐册憑報徵信務希隨時察閱特此露佈 
 
 
