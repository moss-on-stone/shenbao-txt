# 1917 - 346 - 4916112

 

Page 1

 
 
   
 
 

Page 2

 
 
時評 
[分别辦理（冷）]  
　　音者西南之初獨立也於總統則認之於内閣則否之今日北京之對西南也於唐陸則和之於民黨則戰之均所謂分别辦理也 
　　夫局外者評今日之時局莫不曰南北南北者併唐陸與民黨段派與馮派而言之也而局中必爲之别曰是唐陸是民黨是段總理是馮總統局中之以是爲離間歟抑局外之窺測未透也然而徵諸事實以爲分别者未盡分别以爲不分别者亦非眞不分别也是又我人所不解也 
命令 
[十二月十八日大總統令]  
　　特派段祺瑞督辦參戰事務此令 
　　又令　署國務總理兼陸軍總長王士珍呈稱政務殷繁勢難兼顧懇請免去陸軍總長兼職以專責任等情王士珍准免陸軍總長兼職此令 
　　又令　特任段芝貴爲陸軍總長此令 
　　又令　特任劉存厚爲四川督軍此令 
　　又令　特任周道剛爲保威將軍此令 
　　又令　特授童保暄以勳四位此令 
　　又令　伍文淵陳肇英均授爲陸軍步兵上校並加陸軍少將銜此令 
　　又令　國務總理王士珍呈秘書曾毓雋呈請辭職應照准此令　　又令　國務總理王士珍呈請任命朱彭壽韓耀曾爲國務院秘書應照准此令 
　　又令　參謀總長蔭昌呈請任命張佐民爲陸軍第三師二等參謀官應照准此令 
　　又令　徐世章給予二等文虎章此令 
　　又令　趙慶華晉給三等文虎章此令 
　　又令　劉兆麟晉給四等文虎章此令 
專電 
[北京電]  
　　段祺瑞督辦參戰事明令已下參陸處派唐寳潮爲委員長與法使軍事隨員組特别委員會討論進行（十九日上午十鐘） 
[北京電]  
　　馮王對西南决定方針於陸唐仍爲間接調停於民黨則繼續征伐（十八日下午七鐘） 
[北京電]  
　　馮催曹張火速開拔一面飭財部就鹽欵儘撥開差費百二十萬一面飭印局趕鑄一二路司令關防並由府電鄂贛二督爲一二路大軍籌備駐地及營房鄂已覆到請駐孝感 
（十九日上午十鐘） 
[北京電]  
　　天津出兵計畫（甲）兵力第一路計第一師全師奉一師直第一二三四四混旅晋豫各一旅共兩師六旅第二路計第五師七師各全師第一混旅第七師備補旅一旅安武軍十五營共兩師兩旅又十五營（乙）兵站第一路以漢爲總站岳爲終點保定鄭州孝感均設分站第二路以浦口爲總站沿津浦路及九江南昌均設分站（十九日上午十鐘） 
[北京電]  
　　主戰派揚言必須要求明發戰令現政府尙竭力調解西南事反成爲第二問題 
（十九日下午一鐘） 
[北京電]  
　　報載李純電稱才力綿薄難膺調停重任等語覆令勉爲其難此際未便辭易他人 
（十九日上午十鐘） 
[北京電]  
　　蘇督電告陳炳焜致電陸武鳴駐寗代表雷殷君稱兩廣已願取消自主一切聽中央公平辦理（十九日上午十鐘） 
[北京電]  
　　中行京鈔限制兑現今日起一律取消（十九日上午十鐘） 
[北京電]  
　　吉黑榷運局長爲權量所得（十八日下午七鐘） 
[北京電]  
　　臨時參院今日點半開會王揖唐傷顱請假那彦圖主席（一）修正國會組織法案（二）修正參議員選舉法案（三）修正衆議員選舉法案均總統提出由政府委員三人出席説明後表决組全院委員會審查 
（十八日下午七鐘） 
[北京電]  
　　東清路總辦霍氏願依約將路權交還我國現政府决先令吉黑派兵保護再定接收辦法（十八日下午七鐘） 
[北京電]  
　　哈埠人心益浮動政府電奉吉黑三省分段守備中東鐵路（十九日下午一鐘） 
[北京電]  
　　哈爾濱電中東路霍總辦已避入濱江道署並未被捕（十九日上午十鐘） 
[北京電]  
　　胡施兩公使來電報告英法對德俄停戰後情形内容甚秘（十九日下午一鐘） 
外電 
[天津電]  
　　京津有缺煤之虞開濼煤礦公司因缺乏貨車不能供給煤斤聞天津商會現正與鐵路當道磋商此事據稱如能儘先給供京津則可設法騰出貨車云（十八日）大陸報 
[北京電]  
　　　據國務院方面消息政府此次任命段芝貴爲陸軍總長雖可爲主戰派稍壯聲威然即據此以爲政府對於南方已確立武力解决之方針則未免過早蓋總統意見依然固持所謂息事寗人之主義觀其對於曹錕張懷芝之出兵不曰討伐而用防務名義可以思矣又云政府之任段祺瑞爲參戰事宜督辦足以證明不問俄國之單獨媾和如何而中國之對德方針决無更變（十九日） 
[北京電]  
　　某要有云此次政府之任段祺瑞爲參戰督辦任段芝貴爲陸軍總長者因見南方之軍事行動著著進步深悟照現在北洋派分離之狀態必難獲得於南北均勢上有利之媾和條件故有是舉至任段祺瑞爲參戰事宜督辦表面上雖以外交關係爲口實實則深恐重令段祺瑞置身於政界將爲南方所反對故用此紆回曲折之手段冀融和南方之感情同時欲乘此時機置段氏於軍事上有利之地位洵可目之爲段派巧妙之政策主戰派曰此舉足以證明政權於事實上再移至主戰派之掌握（十九日） 
[北京電]  
　　最近總統府接陸榮廷唐繼堯來電聲稱國會問題或召集新國會或恢復舊國會悉聽政府之意説者謂調和之舉不日可望就緒政府部内多數之意見皆主張新國會説故於主張恢復舊國會之廣東民黨派政府將以他種方法對付之（十九日） 
[北京電]  
　　馮總統昨日接李純電云陳炳焜有願將兩廣自主取消任中央政府公平處置之意（十九日） 
[奉天電]  
　　出現於洮南方面之蒙匪四千餘名已向官軍投誠張督軍派王參謀與第二十九師師長吳氏協議相當之處置方法督軍之意擬將蒙匪之軍械全部没收其適合充兵卒者留之餘皆給費遣散（十九日） 
[漢口電]  
　　此次被推薦爲岳州守備總司令之第十一師師長李奎元昨日率步兵一營砲兵一連機關鎗隊二連騎兵一連赴岳州（十九日） 
[漢口電]  
　　吳光新與石星川交涉請許北軍傷兵經過沙市石氏答覆須先解除武裝方能允許聞吳光新部下現集宜昌渴望歸還岳州（十九日） 
[漢口電]  
　　王督軍電請中央政府任第十一師師長李奎元爲岳州守備總司令官將王金鏡部下（卽近畿第二師）召回駐紥武昌（十九日） 
　　以上東方通信社電 
戰電 
[亞姆斯特丹電]  
　　柏林電稱德國外交大臣庫爾滿氏現赴白里斯特里土夫斯克與俄國代表開媾和談判德國各報對於俄德簽定休戰條約皆露歡欣之意惟泰半承認俄德之和局甚難告成（十七日） 
[倫敦電]  
　　路透電社得日本方面消息云哈爾濱居民以猶太人居多今全歸軍工代表會管理該地現大爲騷亂日本重要商行及其他商行曾遭盜刦日本政府正式否認日兵在海參崴登岸之謡言駐北京協約國公使决議信託華兵維持哈埠治安華兵已拔隊出發（十七日） 
[倫敦電]  
　　今日下午海軍大臣吉特士氏在下院宣稱敵海軍於十二日攻擊由蘇格蘭開往瑙威之輸送船隊内有英船一艘中立國船五艘護以驅逐艦巴特里巨號與彼魯號及武裝漁船四艘敵軍共驅逐艦四艘交戰之後英艦巴特里巨號中彈炸沉彼魯號水線中彈機器被損後經拖回英倫敵艦於是悉將輸送船六艘轟沉諸船共計八千噸漁船亦均遇禍英國巡洋艦支隊得報急派驅逐艦四艘馳往援救卽救起九十八人其餘諸人已乘艇安抵瑙威某漁船之十二全乘艇得生英艦彼魯號死軍官一員死三人重傷爾人巴特里巨號死傷人數未詳惟據荷蘭英國海軍委員報告據基爾電稱巴特里巨號之軍官三員兵二十一人又屬於漁船之二十六人已押解抵港内有十人受傷云（十七日） 
[倫敦電]  
　　海軍大臣吉特士氏在下院報告輸送船遇禍一事時曾稱英國海軍大將比蒂氏曾派艦保護諸船不知何故未能及時駛抵尙有輸送船一隊未遭攻擊云（十七日） 
[倫敦電]  
　　據俄京來電觀之全國紛擾仍未稍已軍工代表會對於會外之人肆意虐待日來仍以拘人爲務前財政部官員及波斯滙兑銀行理事曾開會扶助目下罷工之銀行辦事員已有多人因而被拘俄京各銀行現均停閉各省消息殊爲支離且多由軍工代表會方面傳來加里定將軍就逮之説未經徵實（十七日） 
[倫敦電]  
　　據丹京電稱德軍攻擊輸送船隊時有巡洋輕艦助戰中立國人之遇救者聲稱已特里巨號抗拒優勢之敵軍約十分鐘之久中彈沉没艦中發砲至力盡始已（十七日） 
[倫敦電]  
　　英軍大本營路透訪員電稱西境陣線已行多令戰地雪深六寸（十七日） 
[羅馬電]  
　　意國公報云白倫太河與比亞夫河問終日有劇烈之砲戰柯爾加泊里爾之步隊戰事亦至猛厲優勢之敵軍敗意軍之回攻勢意援軍復佔據利便之陣地意軍發砲轟散白倫太河流域下端進攻之敵軍迫令紛亂退走 
（十七日） 
公電 
[孫洪伊致曹李各督軍電]  
　　天津曹仲珊督軍地林孟樹村督軍南京李秀山督軍武昌王子春督軍南昌陳秀峯督軍岳州王少甫總司令范子瑜副司令北京李階平步軍統領張敬與總監公鑒民國六年戰爭迭起總括言之辛亥之役推翻異族也洪憲之役鞏固國體也今歲之戰擁護約法也蓋國會散則約法毁約法毁則國體摇其與改號稱帝者相去不能以寸不過彼則並共和立憲之名而去之此則襲用其名而逕行專制君主之實而已叚芝泉跋扈恣睢摧殘國憲幸西南諸將帥興師討逆我諸公竭誠相助義聲一振舉國翕然而段氏以去使亂法者有所膺懲黷武者無能縱恣南倡其始北促其成偉烈豐功殊途同軌今馮公躬膺大任自掌政權其得依法繼任總統凡諸國會議員廣州軍政府及西南諸將帥並皆承認初無異詞國民喁喁望治方謂中央將恪遵約法一反段氏之所爲使馮公果有與民更始之誠必能收海内歸心之效乃若所聞則竟有大謬不然者停戰之明令未頒國會之恢復無日益以使電紛馳諮詢諸省明爲徵集意見暗　諷以意旨在已則肆言和平在人則奬使主戰此段氏所不屑爲而馮公行之謂爲得計北方諸將亦遂不計利害奉命惟謹以馮公之明達諸將之忠誠倒行逆施何至此極其爲敵黨反間之計所欺抑爲權位利害之私所擾洪伊不肖初不敢以流俗淺薄之心理妄测賢者竊嘗思之吾國數年以來變亂之端皆起於帝政共和兩大思潮之激戰蓋議院政治者共和立憲政治也一人政治者君主專制政治也一則爲民黨魁傑及議院中所謂激列派所主張一則爲清末官僚及政黨中所謂穏健派所標榜自清室旣覆官僚失所憑依不能不假一威權並重之人以爲社鼠城狐之計而所謂穏健者則昧於遠識欲以他國君主立憲之大權政治移植於民國適有袁氏段氏並馳騖於君主專制時代之迷夢其思想乃與若輩相脗合於是若輩得直接以傀儡中央卽間接以傀儡我北方諸將天下之罪惡皆假北洋派之名義以行而簡單樸質之軍人日在人發蹤指示之中而不自省悟抑知民主國家之總統總理妄欲效皇帝之所爲此實斷斷不可能之事昧於此義未有不害於爾家凶於爾國者也項城横絶一世之雄合肥悍厲無前之氣欲以武力流一全國奉諸一人與此大勢相抗爭猶不旋踵而失敗馮公之才力德望視袁段何如乃又弄其小智小術以欺我將吏與國民何其不自量度若此我北方諸將洞觀時局亦豈忍以國軍之名譽公家之職權復徇彼當局者一人之野心一誤再誤負一代之惡名失千秋之令望伏望諸公平愛人以德之大義進法治民治之讜言俾馮公幡然悔悟尊崇國法勿爲袁段之續則大厲幸甚人民幸甚孫洪伊叩皓 
要聞一 
[西報之和議前途説]  
　　大陸報十五日北京通訊云近日政局愈覺複雜總統仍主張國内難題宜和平解决而北方督軍代表之天津會議則欲極力作戰以制南方據北京所得最可恃之消息陸榮廷與唐繼堯亦願和解但不欲其南方地盤稍有摇動耳傳説此即陸榮廷拒絶伍廷芳唐紹儀從中調處之故蓋陸以伍唐二人非可眞正代表南方行動者全局趨向咸視軍人態度爲轉移故調停而欲有效則必與南方全體軍界當道解决一切而後可若局外文人則不能束縛軍人之行逕也天津會議已明白表示其採用嚴厲手段之主張而北洋派機關報數日來亦大聲疾呼以宜卽施行嚴峻辦法爲言北洋派以爲南人意見不一而 
 
 
 

Page 3

 
 
　　國務院之主戰者團體漸　今已届取銷和議之時第總統之意則以和解尙有餘地故於兩日前通電各省諭令停戰其所持之理由以爲中國對於歐單宜及早有所活　陸唐覆電謂亦願以和平方法解决紛爭總統乃示以解决之初步辦法即桂軍離湘滇軍離蜀粤兵停攻汕頭諸事此爲着手解决時局前之必要辦法如不實行則惟有訴諸武力耳總統此電頗堪注意蓋陸唐二人能否統一南方軍人而代其發言總統並不確信其能也總統一面又電告李純切實聲明恢復舊國會之要求斷難承認一俟臨時參議院規定新選舉法即召集新國會臨時參院之不爲總統所喜固已人所共知今忽有臨時參院規定新選舉法之言寗不奇異惟　者謂總統此舉適以表示願於此讓步之微意而望南方亦有相當之讓步庶雙方相讓而調停之基礎或可成立耳至於總統主張和議俾可專注歐戰之一電尤可證總統袒德一説之誣總統曾謂俄德若果單獨議和則日本或將出兵於西歐中國對於此事不應後於日本足見總統今日之主張猶是就　後半月内所宣布中國宜出其力以助協約國之意旨惟能否如願以償結果若何則無人能逆料之也 
[北京特别通信（一百三十五）（飄萍）]  
　　十二月十六日 
　　王内閣歟段内閣歟 
　　　内閣制歟總統制歟 
　　　　對外忙歟對内忙歟 
　　　　　眞主戰歟假主戰歟 
　　愚居北京任本報通信之職於世人所稱爲王内閣者成立已過半月而兹篇標題首有王内閣與段内閣之疑問豈非糊塗昏聵消息不靈之已極雖然讀者諸君試一讀愚所報告之新聞則自知此種疑問實即我國政治之之一種眞相蓋我國政治之眞相可以一字表明之即西文中之問的符號（了）是也故愚於兹篇通信列有八大疑問此八大疑問即爲最近政治眞相之一部分愚爲報告翔　起見敬受糊塗昏聵之責而不敢辭 
　　號稱王内閣者之所以成立其歷史之曲折形式之離奇旣大足供世界政治學者之參考蓋總理署理而閣員實任細爲思之其趣味實未免太濃深也至於最近閣議頻頻閣員濟濟亦幾欲令人不名之曰王内閣而不得矣然據所聞則數次閣議未及時局一語以時局如斯緊迫之秋而内閣會議可以不及於時局　務員乎事務員乎惟其如此故内閣可以無一定主張重要政務則另有簡單之秘密會議而地點則在於公府前日愚會電告馮段王三人之重要會談矣此種會談之結果言人人殊而湘同之點有二（一）王請段前總理復職（二）段允致電曹張諸督是也王之所以請段復職者其理由則言如果主戰不如我公復職可以貫澈其主張並不言先倒王内閣而重興段内閣似和戰兩字之移易換一總理足矣其在段氏當然述不能復職之種種原因以酬王氏讀賢之盛意最後河間又言及主戰各督今似尙無南下之决心如果不得已而用兵則務請芝泉相助云云段乃慨然允諾爲電致曹張各督整備南下聞此電業已發出而馮亦有電令出兵之　傳長江一帶能永久維持治安與否實爲疑問嗚呼以主和名之王内閣乃仰仗退職在野之段前總理電令出兵以不負法律上責任之總統府乃作爲政治中心對於和戰兩方時發矛盾不同之種種電令嗚呼王内閣歟段内閣歟内閣制歟總統制歟無論何人不能下明確之斷案也亦適成其爲非驢非馬而已 
　　近日以來内政以外復有俄德外交上之驚人消息當俄國革命之初北京各報於鼓吹宣戰之餘力言俄雖革命與歐戰前途不發生絲毫影響愚則憂之曾於甲寅日刋屢述其梗概蓋革命之原因不純在於政治而社會生計問題實爲重要原因之一近時俄國過激派之所以得勢其根據即在於此問題吾人固早慮其必有此日也我國朝野兩方自俄國革命發生以至於今日正與俄一一同其步調似不至全國秩序盡行破壞不止最近聞（俄德停戰）（單獨媾和）（日本出兵西伯利亞）（均勢主義破壞）等問題出現於是馮總統始照例致一電報於各省述外交危急希望内事速平（蓋非微求意見）此雖照例之文章亦可算痛哭流涕之一種誰知尙有人利用之以挑撥日人謂馮電曾指日人有何野心且有三省危急等語順天時報等遂連載對馮不滿之詞而一方則出兵南下也任某爲第一司令也任某爲第二司令也一方又傳召鈕永建北上也某公使已與我商及日本出兵之事及假道屯駐之法也對外忙歟對内忙歟亦適成其爲不内不外而已 
　　今日下午主戰之聲忽又甚囂塵上曹張之倫電索軍費二百萬元其餘亦各紛紛索費某方面之所報告則言馮已發有電令以湖北王占元告急爲言而據公府所聞則昨日尙有敷衍李純之電仍述停戰令不能遽下之故倪嗣冲等請懲李純之聲又起然曹張等又何以主戰而不出兵必有待于段氏之電或者王氏將退李或不得已而出他種手段以自存主戰者或尙有要求段氏出山方始前行之事眞主戰歟假主戰歟又適成其爲不眞不假而已 
　　雖然外交之危險究非純爲虚言者也國人聞外交危險之聲則希望國内和平之心益急主戰者之終歸失敗殆無可疑惟其失敗之遲早與外交危險之程度又有重大關係故吾人於此不得不對於無論何方之主戰者下最後之忠告以速其覺悟焉 
[張曹出兵與天津會議]  
　　和戰紛紜瞬息萬變至昨日而命令曹錕張懷芝出兵之電報忽由公府發出據聞山東督軍張懷芝前夜到津卽由電話與總統有所商榷昨日黎明總統卽將要電通蓋用小印午前六時發出其内容係命令形式内稱據王占元電稱前敵吃緊持派曹錕爲第一軍司令張懷芝爲第二軍司令督率所部尅日出發云云至發表此項電令之原因聞有數端第一中央原奬勵曹張之主戰兩路司令早經許定張懷芝此番親自來催其他主戰派鑒於南方軍之發展憤憤不平中央即未捨和議然不能不徇主戰派之請下令出兵第二潮汕失守南軍有攻閩之勢鄂贛兩督又迭電告急詞極懇迫無論將來和戰若何目下不能不作急備第三京中近日謡傳浦口方面倪李有衝突之勢中央再不出决斷的態度則難保不發生何等意外事變此三者蓋其重要之原因也曹張二人本各請餉二百萬政府昨已電准先各撥五十萬餘陸續籌措曹錕之第一軍係由保定先帶混成一派直發漢口張懐芝則率魯軍一師及安武軍若干營由浦口赴南昌 
　　日來京津間頗有關於倪張李各督軍之種種謡傳並天津會議似有多少危疑不可測之内幕是否事實尙難遽下斷語姑爲轉述之以供國人參證亞東通信社消息昨晚接天津電話主戰各省區代表昨日下午在天津續開會議曹督軍於上午由保來津山東張子志督軍亦乘專車到津開會結果一致主戰張督軍本擬來京請命適出兵電令已由參陸辦公處轉到遂仍乘專軍回濟並已派定兗州鎭守使施從濱所部爲第一站先赴浦口曹督軍則於今日赴保部屬一切又北京中華新報云浦口方面安武軍與李督軍有接觸之説已見昨報目下現狀如何雖難詳知但倪嗣冲張懷芝之不慊於李純則爲無可疑之事道路喧傳天津會議時因李純主和張懷芝等大不滿意此次兵開浦口除爲赴南昌備戰外亦爲對南京主和之一種示威昨日又聞倪嗣冲張懷芝最近有聯銜電致政府内附蘇督李純致程璧光原電全文以其旣首列程海軍總長鈞鑒字樣而所發議論尤非中央任命官吏所應出此請政府申明威信云云則其對於李純之態度如何可以知之矣又順天時報云天津津議四字早傳於世人之口吻其會議之主旨在率師攻南想亦世人所深知無待贅述而其眞正内容於鄂寗方面實有直接重大之關係恐非局外人所知兹從某方面探得最可靠消息亟錄於下此次會議之内容固爲某要人恢復其勢力地位亦即曹張等督軍自謀鞏固其勢力地位且思有以發展之也探聞魯督張懷芝統兵入贛　假道江寗因之卽謀大施不利於李督並擬　任蘇督者非張懷芝即張樹元日昨某君對記者談話謂將來蘇督一度適張冠李戴之反串名詞雖屬滑稽亦可見此種消息之傳播不止一方面也又如直督曹仲珊統兵入湘擬假道武昌名爲援助岳州其實對於王占元亦擬陰施其不利之手段並預定王之庖代人非曹錕即曹鋭故政府於第一總司令與第二總司令發表之由來其中即深含有因果之關係也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滙業銀行創立之準備（心危）]  
　　日本股東大會之協議 
　　關於滙業銀行之創設日本股東於十二日午刻假東京銀行俱樂部開會協議到會者有台灣興業朝鮮以及中日實業東亞興業久原大倉東西組合等各行之代表約二十人協議之後即决定下列各項（一）推陸宗輿爲總理杮内常次郎氏爲專務理事此外尙有理事四名監事四名日本方面各出半數内理事二名决定由興業台灣朝鮮三銀行推選監事二名由組合銀行推選（二）日本方面之股東合銀行及個人計四十名三特殊銀行（即台灣興業朝鮮三銀行）認六千八百股東京方面千股大阪方面五百股（三）定於十七日徵收股東股金第一回每股先交半數五十元並决定即在北京開設總會　至明年一二月間開始營業滙業銀行之設立已於八月十日經吾政府認可今諸項要件亦均漸次議妥故事實上該行不啻業已成立興行副支配人片岡音吾氏已於十日出發前赴北京其職務在開辦該行創立總會並與中國方面協商一切以速進行兹將滙行定欵摘要錄後（第一條）本銀行定名中華滙業銀行（第二條）本銀行依合股之組織由中日兩國人合辦（第三條）本銀行在北京設立本店因營業上之便宜起見經重役會（董事會）之决議在中日兩國樞要地（在中國限於商埠）設支店出張所（第四條）本銀行成立期間自設立日起滿三十年爲止但由股東會之决議得延長之（第五條）本銀行資本金一千萬元共十萬股每股一百元資本金交足後經股東會之議决得增加資本本銀行之股分由中日兩國人均分引受（第二十條）本銀行得發行兑劵（第二十五條）本銀行所營之業務如下（一）貸欵及貼現（二）存欵（三）關於滙欵上一切之業務（四）國債地換方債及社債之應募及引受（第二十六條）本銀行依營業上之便宜起見得爲下列業務（一）有價證劵生金銀之賣買及換兑（二）金銀貨貴金屬諸證劵之存儲保護（三）官衙公署及諸公司之金錢往來（四）諸公司銀行之代理業務（第二十七條）本銀行依確實之公司及商店代辦商品販賣之事）附則）依中華民國之慣例限於創立後三年每年支付六分之官利 
[鄂蜀閩軍事近情之京訊]  
　　聞王子春督軍日昨復有密電到公府略謂石星川經占元屢次派員疏通勸其取消自主原爲體卹該師長起見恐一經聲討身敗名裂詎該師長陽奉陰違竟敢擅發通電接近敵人事勢至此實難容忍除由占元派重兵往討外並請中央迅頒明令將該師長第一師師長原職與陸軍中將及二等文虎章一併褫奪以儆效尤而維感信云云並聞此電當提出今日特别閣議討論大約一二日後當可見諸明令 
日昨由府院兩方探出關於鄂北獨立消息據稱接漢口某軍官密電報告一切與王督軍來電所述微有不同首言石星川此次獨立其遠因係與王督軍因平日軍事計畫有所扞格王督防忌石氏屢欲折其兵柄并擬將黎天才調開襄防以除後患其近因則以長沙陷後岳陽危急恐湘軍與荆襄聯絡扼鄂上游上月杪特調張聯陞旅長駐荆一則分黎天才之勢二則監視石星川之行爲又調兵艦駐荆爲示威舉動故石與黎暗中團結一氣宣告獨立迨獨立發表後荆沙商民一律懸挂白旗表示歡迎并承認軍費五十萬其軍艦二艘亦願聽石氏指揮又湖北混成旅第五團駐紥公安見荆州獨立自將一團之鎗械子彈著團副雷標送往荆州駐荆附近之北兵一營於二號夜間襲擊石軍爲石軍所敗當鎗斃十餘人得鎗七十餘枝現在黎駐襄陽不遽宣布自主者實欲向王督軍要求多數餉械其通電中央不過表面敷衍王督軍其實石黎團體已結得牢固外傳取消獨立實屬希望和平者之理想言論政府對於鄂北萬不可忽視任王督軍自了恐時日延長變故愈大武漢人心摇摇一夕數驚租界避難者大有人山人海之勢可否請總統總理密派妥員與黎石接洽并令王督軍固守省城以待南北時局之解决又漢口商會奉王督軍命公電荆州阻止石軍并勸取消自主聞商會發此電後另拍一電表明前電係王督軍所主張商等平日擔任欵項甚鉅實所不堪特迫於威力無可如何實希望湖北爲湖北人所有體恤桑梓俾生命財産有所保障觀此則荆襄情形似難以武力壓伏而武漢商民對於王督軍敢怒而不敢言亦可想見矣武漢綰南北之樞望政府審愼圖之等語聞王署總理除禀呈元首外擬於下次國務會議時提出討論 
　　昨有人從軍部方面得閲劉存厚咸日（十五）來電大意謂滇軍分數路窺瀘當飭第一第三兩師分取綏江長寗諸處以爲牽制連日將闔灘綏江安邊琪縣長寗筠連各縣一併收復敵勢不支始各潰退現正擬乘勢規取重慶云云又聞熊克武於重慶陷落後曾致西南通電其文云天禍吾蜀連年搆難瘡痍未復干戈繼起皆由少數軍人權利私心合從連横　兹奇變克武日夜憂心冀其悔禍排難解紛亦旣力竭迄今思之猶歷歷如在心目也川與滇黔本屬唇齒相依西南提挈原以保障共和初非劃分南北亦非意存侵併要以使國家成眞正之共和地方得自由之發展斯無悖於民意已耳乃行之不善致爲人所利用秉政者旣以此爲破壞之端攘權者遂以此爲迎合之術造成輿論百計離間閲牆禍起經年累月克武以川人心理所在不敢操戈同室而西南護法大題尤不敢輕於忽視勢力棉薄諸方牽制神明痛苦莫可言喻今幸滇黔兩軍進據渝城克武等亦得隨諸公之後雖云寸進不敢忘憂對於川中各師仍當先盡忠告倘得悔禍輸誠亦足以紓戰禍惟西南各省對於大局主張若何克武冒昧罔知進行伏冀迅賜方略以圖一致南天悵望無任迫切重慶鎭守使兼陸軍第五師師長熊克武及全體軍官同叩元印 
　　據公府消息閩督李厚基昨日有報告潮汕失守情形之密電到京除報告失守詳細情形外對於中央頗有不滿意之語略謂臧旅長致平奉命援潮汕初時頗稱得手嗣以敵軍兵厚我軍力薄轉攻爲守然血戰多日至彈罄而退不可謂不勇潮汕　失其功實不可没厚基屢電請援待之二星期尙無一兵一卒來到中央旣不愛潮汕豈閩省亦視若無重要耶今潮汕旣失援軍猶未聞派來是中央視閩與潮汕竟若不聞不問往事已矣誠恐此後局面更有比潮汕不堪問者厚基無似憤激在胸不敢不告云云 
[龍濟光宣布就巡閲使職]  
　　粤局又多一騷動 
　　龍濟光蟄居瓊州時思飛躍段前内閣對粤政策本欲以龍制陸故一面以命令發表調陸來京一面即以兩廣巡閲使之頭銜加諸龍氏使其盡力驅陸乃龍氏態度忽現冷靜對於巡閲使之嘉命未嘗接受段氏頗形失望説者謂段之願倒此亦一因及段閣旣倒龍氏忽又活動廣利江鞏兩艦之逃逸粤人喧傳爲龍氏運動所致嗣該艦在港扣留龍之行動亦爲外人所不滿省城市虎杯蛇羣謂龍氏將率兵窺粤龍氏乃派遣特使來省説明並無運動逃艦之事并又致函自治研究社表示仍守中立（詳十八日報）外間方以龍陸姻親龍氏之不願逼陸或亦實情不意龍氏又突於前日在瓊宣布就巡閲使職務通告桂粤軍隊一律歸其節制并將所部軍隊出動其態度之變幻眞不可捉摸惟龍氏旣有此種行動今後之粤局當又有一番波浪也龍氏通告其原文如下勳一位一等文虎嘉禾勳章二等寳光嘉禾章振武上將軍兩廣巡閲使節制水陸各軍統轄振武全軍龍爲通佈事照得本巡閲使奉命巡宣兩廣遵於十二月十一日在瓊州就任業經呈報并通佈在案竊維兩粤自主内訌頻仍欲解糾紛端資宿望是以前電請留陸使無非欲南北有轉圜之機庶人民免干戈之苦更望護法者共知守法愛民者幸勿殃民毋以個人權利之私貽億萬生靈之禍俾國基鞏固民困昭蘇則本使愛國愛民之苦衷於焉稍慰無如事與願違又奉大總統迭電敦促勗以時艱不容卸責查巡閲使權限節制兩廣水陸各軍得以指揮調遣職任旣專負擔愈重汲深綆短滋懼弗勝所幸本使先後服官東西兩省念有餘年現在粤桂各軍將領尙多舊部地方官吏旣屬交親必能廣益集思共扶危局皆急同舟之難勿操同室之戈此則本使所日夕馨香頂視者也且本使之所以來此以排難解紛也對於中央仰體息事寗人之盛德對於軍政長官勉竭疏通隔閡之愚誠對於地方人民必盡保護維持之責任此次巡方所至務各農安於野商安於市有官守者各安其職不必驚疑决無歧視惟兩粤號稱多匪其有不遵約束擾亂地方干犯國常與衆共棄者則本使亦惟有執法以繩决不寛恕各宜凛遵毋貽後悔特此通告 
[湘粤桂有合辦兵工廠説]  
　　三年以來北方各兵工廠竭力整頓惟對於南方則絶不注意前湖南譚督軍有見於此知非聯合西南數省財力合設大兵工廠對内對外無以爭存當派曾紀梧中將赴美考察製造派仇亦山少　至粤議定湘桂粤三省合資擴充製造之計劃已經定議而湘事適起遂至停頓旋鈕永建陸世益聯袂來粤於整理製械多所陳説尤促起各方之注意現西南局勢大爲發展各要人乘此時機爲軍事上一勞永逸之計就商於陸氏已得其贊許聞計畫之大綱約分四端（一）三省各出資五十萬（二）卽就石井兵工廠擴充之（三）籌辦鋼廠砲廠並增加步鎗之製造（四）用確有學識經驗者主其事現任兵工廠之辦事人聞須撤換並聞年内即須開辦限二年内成立云 
[徐紹楨議組粤事研究會]  
　　伍廷芳唐紹儀抵省後亟欲與陸氏面商辦法解决時局節經致電梧州敦請東下據陸使電復已起程回邕籌畫軍事暫難定期巷粤伍唐兩氏刻擬聯同赴桂謁見陸氏面爲磋商程璧光鈕永建等亦擬借行已先電陸使查照昨四日晚總統府顧問徐紹楨省會議長陸孟飛柬邀伍唐兩氏及程璧光在東亞酒店宴會到會者凡五十餘人席間伍廷芳君及胡漢民汪精衛君等先後演説中國現象徐陸兩君提議發起組織一會力謀社會聯合以討論地方上種種福利座中諸人均表贊成當席推舉李戒欺君先　簡章草定另日再開大會由首座伍廷芳君起挨次全數簽名作爲發起歡叙而散 
　　此次徐固卿上將返粤以來備受各界歡迎昨有某記者晋謁徐君詢其對於國事及粤事之政見其問答頗有關係兹爲撮紀如下（問）先生此次返粤對於粤局之意見如何（答）現在粤局紏紛詳細情形余亦不得其詳惟吾粤素無團體能力故他人得以視吾粤爲征服地而粤遂日處於水深火熱之中言之痛心故余對於粤事意見極欲各界人士出而維持組織一强大團結之團體以論粤事指導政府爲議會之盾（問）聞先生近有與伍唐諸公發起組織一粤事研究會之説刻下該會之進行若何（答）余因粤事日壞亟思有以補救故聯同伍唐各君及各界士紳發起該會以謀福粤利民如吾粤每年省庫收入爲三千餘萬（賭餉不計）應以若干爲軍警費若干爲行政費若干　敎育費若干爲實業費由該會切實調查斟酌現勢妥爲支配并召集全省公民大會開會表决以請願於議會再由議會表决咨請官聽切實執行苟官廳有違背以下之表决者粤人另籌對待庶議會得此眞民意之表示以實行監督財政之責而官廳乃不敢以横征暴歛以苦粤人至此會發起後經得各要人之　成推定李戒欺君起草昨李君來函云擬將該會改名爲自治促進會亦極爲贊成但余主張不設正副會長祗　董事數人及幹事若士人（均由各界公推）俟李君脱稿後再請各界要人决定後即可發表届是并望報界極力鼓吹指示一切（問）此次先生返粤對於軍政府意見如何曾受軍府職任否（答）今此次返粤並未受軍府職任對於軍府亦並無意見孫中山對於護法本極熱誠但此次失敗由於孫中山就任大元帥當時曾有多人勸彼云護法當重實力大元帥一職官讓之幹卿擔任乃中山堅執不悟數月以來毫無發展職是故也（問）先生對於國會問題如何（答）在理自宜以恢復國會爲是西南義師不過爲護法而起苟能恢復約法干戈即可自息雖其中不無假借護法名義以伸張一派一系勢力之人但國會旣復則師出無名雖有野心亦斷不敢犯天下之不韙（問）現在南北調停又將有决裂之説究竟將來趨勢若何（答）余以爲此刻南北均有不能續戰之勢恐不久出於調停了車但調停結果諒亦不過增長一人一派之勢力於法律方面必多遷就後患堪虞談論至此適因省會電催徐君赴會某記者遂興辭而出 
[張懷芝籌備出兵之所聞]  
　　自天津會議張懷芝督軍鋭意主戰張樹元會辦以同派關係亦與張督爲同一之態度惟南京李秀山督軍雖倡和議畢竟是北洋要人且據形勝之地外雖主和其内幕情形到底不知如何張會辦特於日前親赴南京一次面訊李秀山眞意張李會晤後張即於當日回魯據謂李督主張略以國家當風雨飄摇之際何堪再經破壞重以强鄰旁伺觀釁而動南方不乏顧全大局之人但能早歸調停息事寗人旣不授敵以隙又免勞民傷財北洋派雖屬北方勢力實關係中國命脈稍一破裂國家之危亡乘之尤不能信宵小之挑撥内部崩離外間謡諑繁興藉端激動甚無味也且自段氏用兵前敵敗衂同室操戈終有調解之日若北方督軍全部主戰誰復任調停者不如留長江流域作轉圜地步若南方肯休兵言好就我範圍固屬全國之幸倘一意窮兵黷武亦惟有一致訴之武力耳若夫外間傳言或謂予要好民黨或謂受彼愚弄或謂借此取重要挾大位皆造言生事者流藉此挑動同袍之惡感破壞北洋之團體予雖至愚决不如是云云張樹元歸後張懷芝即與接洽密談多時張懷芝遂於前夜（十五日）十一點半鐘乘車赴津約曹仲珊同時入都向中央報告又以前次國務會議中央允爲接濟軍餉現在出師在即動需鉅欵特向中央索欵以便早日興師至本省軍事行動刻已著著布置如駐紥高唐之陸軍二八團前奉督軍電調開拔回濟該營奉命已於昨晚乘津浦專車來濟在辛庄便站下車即駐大營内又暫編第一團團長上官建勳現將該團在外駐防兵士調齊預備出發於今日在辛莊團部招募輸送兵一連並空額兵夫四十名急行募補齊全聞於二十號該團即行開往蚌埠與安武軍會合再行南下軍署昨又指令電局汪監督遴選精嫻電碼人員十名派交督軍率同南下又派何軍需官赴德縣兵工廠請領快鎗千枚子彈五萬粒以備需用 
[哈爾濱俄事消息]  
　　哈埠俄社會黨反對中東鐵路總辦霍爾瓦特中將該總辦恐黨人中有何意外舉動致與地方治安有礙特將情形電告北京駐華俄使請示辦法現該總辦已接到俄使復電勸令顧全大局勿將大權讓與别項機關以免中政府與各國出而干涉故 
 
 
 

Page 7

 
 
該總辦現仍竭力辦公 
　　月前哈埠俄兵搶刦字林西報訪員後英美日三國領事均電請本國政府設法保護僑民現據海參崴電報云英國軍艦已抵該埠數艘如哈埠俄兵有何意外舉動該海軍定能朝發夕至但據又一消息英海軍抵崴埠原因非爲俄兵擾亂哈埠實與俄國單獨媾和之舉有特别關係 
[中東鐵路]  
　　决定自俄曆十二月一號施行增加客貨運費届期運往海參崴之籽糧及大豆每鋪得須加運費一魯布十四戈比運往長春者每鋪得須加運費八十一戈比 
[安瀾船問題之外人評論]  
　　字林報社評云亞細亞煤油公司之安瀾輪船在忠州被兵鎗擊船長死焉此種事變已非鮮見不過安瀾船之遭逢爲至不幸耳某外人輪船曾在揚子上游被人轟擊不下五次有一次鎗珠穿越船長之室幸未傷人漢口領事曾嚴重辦理此事第陳訴無由欲求補救其事甚難今施攻者是否爲恐北兵上駛之黔兵或滇兵抑爲恐滇黔軍前進之北兵無從斷言以意度之雙方皆如是也但揚子上游今不乏外人砲艦若因中政府無能力不得已而自處置之則未免可痛耳 
[吉省警備隊遣散問題]  
　　吉林省農會總商會工務總會等各機關日前呈請省長緩撤警備隊文云竊維欲圖國家富强須以提倡實業爲先務而提倡實業尤須以設法保護爲急圖吉林地居奉黑中樞農工商業雖未十分發展然　衡全國通盤較量尙不失爲中等繁盛之區如能保護提倡各適分際則農工商事業之發達可立而待也自入秋以來富錦樺甸兩縣均被胡匪陷落焚燬刦掠恣意放肆幾入無人之境該縣商工兩業損失數達二百萬元以上而農民散處各縣鄉稍有積蓄者亦多被胡匪綁勒搶刦遠近居民行旅因之咸有戒心各縣鎭鄉農工商等紛紛恐慌大有安居無地之概近經同賓方正賓縣阿城等縣農商會代表等來省面陳各地匪氛猖獗農商被擾情形誠令人不寒而慄幸經省派警備隊前往剿捕匪勢爲之稍歛究竟地廣兵單深恐彈壓難周希請轉向省長爲民請命可否再行添兵助剿以厚兵力而資安度等語本會等伏查本年添設警備隊九百名前經各團體公議地方如能平靖兩月後如數遣散曾由各團體聯銜呈明在案預定之計畫固是如此但時勢變動靡常原爲始料所未計及今當嚴嚴冬結凍正是農工商等變賣糧石販運貨物之期倘賊匪刦掠則財産損失所關尙細而生命危險所擊非輕是冬防緊要重於夏秋仰懇省長俯體與情希將警備隊勿予遣撤仍責成警務處嚴飭各隊擇要駐防妥爲保護云云省長如何批覆尙未發表惟聞省議會一面曾以地方欵項異常支絀亟待設法節流前招臨時警備二營耗資甚鉅似無常設必要已議暫行遣散以資撙節 
[皖省近事]  
　　安省自荆州石星川師長宣布自主消息傳到後商業大受影響金融界如大豐恒孚恒大各錢莊已止滙兑次如京廣綢緞業因週轉不靈所有滬漢往來貨物現亦停止裝運 
　　皖屬廣德縣北鄉牛頭山烟煤礦前由朱炳南呈請財廳咨部備案並請發給執照開採現聞朱擬借外資六百萬元建築鐵道輸運（約百二十里至浙湖州）但所産烟煤已化驗與萍鄉開平各礦相等刻正着手進行 
　　裕繁鐵鑛公司經理霍守華因將該礦區私售外人聞已被人控告省公署嚴行根究 
　　當塗本駐定武軍重兵自改編後由陳統領德修奉命開拔其餘排尾兵士本屬無多惟軍械子彈遺存甚鉅昨倪嗣冲特派王騰蛟會同該營軍官將所遺鎗彈運往蚌埠聞計運去鎗五百餘桿子彈七十餘萬顆 
　　皖省潛山縣境本係崇山峻嶺煤鐵等礦林立素未開採前有張家傑等在該縣組織鐵砂公司近該縣公民儲春浦（係省議員）等以鐵砂關係軍用要品張之公司聞有攙入外股情事特呈請省公署飭縣嚴禁鐵砂外溢以挽利權現黄省長已令潛山縣知事查復 
[杭州快信]  
　　海寗甲區調字號及乙區敬歸取三字號塘工已一律報告完竣省署昨委龐維綱馳往驗收 
　　寗台鎭守使顧乃斌電呈督軍以病勢日劇請給假調理職務由參謀長吳思豫代拆代行 
　　農商部實業會議昨又電催杭總商會派員與會顧王兩會長已電辭年内勢難北上 
　　衢州新設第十區菸酒公賣局長葉永清昨報告成立日期並請領印花税票二萬張 
　　七團十二連期滿見習軍官丁友松（　縣人）久假不歸楊督軍昨通咨各省不准投効 
　　昨夜四鼓洋壩頭大街某染坊失火延燒市屋二十餘間 
　　官産清理處汪處長昨由中行撥解部欵二萬元 
　　宣症知事呈報前月份地丁抵補金特捐及固有學欵收支等册數目參差諸多錯誤實在項下存銀又多不合省公署昨已嚴詞申飭限令明白具覆 
　　印花税分處畢處長呈准財部各公司息摺息單每年貼用印税二分昨已令飭各縣遵照 
地方通信 
[松江護送罪犯歸案]  
　　後岡圖董華毓芳於民國二年向高等　控盛戴氏揑契吞産一案迄今六年因揑寫僞契之孫雪窗屢次抗傳由高等廳出具拘票交由原告華毓芳自行指拘解案前日毓芳之子祖標在金山縣張　鎭將孫扭住連同高等　拘票併送該鎭　所請求押解事爲盛戴氏所知挽該鎭楊錢二人出爲説項均經徐亞伯警佐婉言謝絶一面卽選派婦長陶錦春及巡士毛恩亮等將兩造護送到蘇業聞莊廳長已將孫雪窗發交看守所收押矣 
[電省請追租米]  
　　本邑業户周作孚杜福疇等因鄉民藉口蟲災會盟抗租先後電呈省公署財政廳要求飭縣催租其原電如下（周作孚等電）南京省長財政廳鈞鑒松金青三縣蟲荒業奉鈞署派委會縣查勘分别辦理在案乃刈穫而後並未受災之田亦復結社會盟抗不繳租公民等開倉十餘日毫無動靜轉瞬漕糧開征將何以應命爲此迫不得已電求通飭松金青三縣拘首重懲出諭嚴追以維租務而重賦源（杜福疇等電）南京省長財政廳長鈞鑒松金青三縣農民覇抗田租集會要挾前經公民周作孚等電請鈞署飭縣懲辦在案今歲蟲荒各業户格外體恤剔減收租詎農民得寸思尺挾制圖吞公民旣無收入下不能膽身家上何以供賦税爲此迫電懇求通飭松金青三縣嚴懲集會首要着各　差保迅催各佃趕速還租俾重國税而安業命 
[無錫郵務局長易人]  
　　縣署昨接江蘇郵務管理局長世德鄰函稱無錫地方原設有二等郵局一處向委三等三級郵務員金純甫辦理現因請假改派三等三級郵務員章潤蒼江蘇吳縣人接辦相應照章知照云 
[鎭江呈報農會成立]  
　　徒縣十八市鄉農會迄今尙未完全成立兹經縣公署迭次催令始有大港高資御隆崇德順江育成諫璧等鄉呈報成立其餘八鄉仍未呈報成立云 
[憲兵改防]  
　　李督軍現以南京俘虜收容所需兵駐防特調鎭江憲兵第一營第二連長方冠英駐紥另調駐揚憲兵第一營一連長戴禹聲率憲兵一排改駐鎭江其揚州一排改爲第一分連由張惠民排長管轄戴營長奉令後業於本日（十六）偕同高炎昌排長率兵士乘天泰同發小輪渡江駐防矣 
[揚州統領安民文告]  
　　兩淮緝私統領劉槐森現以時局不靖謡諑繁興特發布告其文略云長淮南北數省通衢商旅駢閩四方幅輳難免匪徒潛跡造謡希圖生事擾亂治安本統領防守斯邦負有保護地方之責自當防範弭患未然巡緝隊係本省防軍責無旁貸即緝私營所駐紥地當此戒嚴期内亦應共任維持通泰有張旅長鎭懾其間淮揚有馬使君聲威素著沿海則有白司令布置周密縱有匪徒亦不敢覬觎本統領所部長官士兵與徐海通泰一帶防軍融洽互相　柱斷無發生意外之虞倘有匪徒　言惑衆妄逞奸謀本統領已派探四出一經查獲定卽究辦商民各安生業毋得自相驚擾 
[湘岸擬加鹽價]  
　　四岸公所現以時局擾　湘省銀根吃緊每票岸價滙水需銀四千兩幾增十分之二（按一萬兩即須四千兩滙水）殊與運本有關擬加增湘岸鹽價呈請運署察核張司長以事關鹽斤加價業飭場運局妥爲集議 
[委員焚烟土]  
　　瓜泗釐捐局委員劉鴻復現奉省令來揚監焚烟土業於昨日在縣署大堂監同張知事焚燬本日（十八）回局備文報省銷差矣 
[嘉興毁廟案定期審理]  
　　浙江省立第二師範學校前校長孫增大毁損文廟一案由高檢廳指定杭縣地方廳爲審理機關曾由陸繼　等電催審理兹悉地檢廳以此案原告人數衆多且均係體面之人不及徧傳决擬指定一二人爲此案原告代表當由該廳指定陸繼　姚在忠二人爲原告代表昨已行文以縣另用公函知照陸姚二人定於本月二十日（星期四）審訊現陸姚二人已於十八日集齊證據由嘉赴省預備對質矣 
[南京法政學校畢業紀]  
　　紅紙廊江蘇公立法政專門學校第一班學生去歲暑假業已畢業第二班學生現亦修業期滿特於上星期舉行畢業試驗計學生四十八名前日揭曉一榜盡賜及第昨日上午九時舉行畢業儀式所有前班畢業學生住居城内者悉數召集至校參觀興禮敎職員及校友學生等先後入場按定坐次由校長鍾福慶親自給憑後由各敎員及校友演説並由學生致答詞濟濟蹌蹌頗極一時之盛 
雜評一 
[政府主戰之界限（庸）]  
　　京電言政府决定對陸唐不廢調停對民黨以武力征服此説也以當軸者之心理測之誠有可信也 
　　雖然吾有疑焉今日西南之派别以湘粤言原有陸氏與民黨兩系然軍事之實力則惟陸氏占之孫氏一派擁有軍府虚名並無力量政府卽不願並存而訴於武力亦何至軍隊出動數師竭獅子搏兎之力以爲快意項莊车劍其意自在沛公陸唐非愚又焉肯受紿耶 
　　故吾謂政府主戰則主戰耳對西南用兵則用兵耳事實所在安可掩飾若一面命將出師極横槊蔽江之概一面又進耳掩目逞縱横捭闔之能在他人未必受欺徒自露其窘相而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交涉署歡宴日本海軍人員]  
　　松滬護軍使盧子嘉因日本海軍練習艦軍官來滬爲中日親善起見特會同駐滬交涉員薩桐蓀於昨日午後在交涉署設備盛筵柬邀該艦隊司令官以次各員公宴藉示歡迎而敦睦誼陪席者日國則爲駐滬總領事有吉明副領事原由萬治岸倉松駐滬武官白木豐繙譯官林出賢次郎中國則爲滬海道尹王賡廷海圻艦長任光宇商董朱葆三沈聯芳等均由交涉公署交際科長陳震東繙譯官楊筱堂招待頗盡賓主之歡與宴日員銜名如下練習艦隊司令官海軍中將鈴木貫太郎隅田艦長少佐菊池豐吉磐手艦長海軍大佐中里重次淺間船長海軍大佐内田虎三郎海軍中佐森電 
[日本海軍人員之遊觀]  
　　日本軍船淺間號此次來滬寄椗於黄浦江中昨日午後一時該艦長官帶領目兵四五十人用小汽船渡岸情引導人同至城内邑廟後園及地主審檢兩廳上海縣公署等處參觀至夕陽西下始由三馬路外灘乘坐原船返艦聞該艦不日須啓椗開往長江上游遊弋云 
[日本駐滬軍艦之調查]  
　　近因岳州防務緊急武漢恐慌日甚故長江上下流域駐泊之各國兵艦對於各通商埠之各國僑商擔任保衛非常注意日本政府查得上海浦江現無本國軍艦駐泊爰特令調日本軍艦兩艘於前日（十七號）到滬泊於黄浦江流域兹將艦名及所載砲械士兵錄下一名（Assma）快砲十四尊士兵七百人一名（Iwate）快砲十四尊士兵七百人 
[上海新聞記者赴日團紀事]  
（七） 
[横濱市之游覽]  
　　五百上午横濱貿易新報社松田源重君代表横濱各報社邀請記者團赴横濱游覽團長余君及團員馮君偕同松田君乘火車往乃於十二時至横濱即開午餐會於某料理館到會者有横濱通信社社長日比野重郎君貿易通信社長三宅磐石君每朝新報社片山修吾君内外通信社山下君日日新聞社栗原君以及東京各報横濱支局長皆在座因時間短促一時遂散會一點半鐘又至中國駐横濱領事館江領事及館員歡迎茶話後即伴往中華會館總商會會長劉杏材君副會長孔雲生君以茶點欵待並略談商業情形三時又至貿易新報社參觀後即回東京 
[國民新聞社之招待]  
　　下午六時國民新聞社設晚餐於社中其地即所謂民友社也四壁均張有名之墨跡先參觀其製版部經理部販賣部電信部等又爲紀念之撮影酒半由該社代表段隆介氏述歡迎詞余團長致答詞團員張羣有演説按國民新聞之社長爲德富蘇峰日本有名之學者現方游歷中國未歸前與時事新報之石河君同來上海上海各報曾歡迎之故此次倍覺親洽也 
[在野名士之談話]  
　　七日十一時團員分爲甲乙兩部甲部爲日清汽船會社白岩龍平君邀至東京府下澀澤榮一男邸中茶話澀澤男爲日本經濟大家極言中日兩國須於經濟方面提携之必要乙部至松本樓赴犬養毅氏之午餐會犬養氏言將提議設一中日俱樂部以便聯絡感情云云余洵君答以感情須出自至誠能使兩國國民深知彼此之關係則感情自可融洽主持政黨者宜於此三致意也 
[留學生之歡迎會]  
　　七日下午二時留學生會館職員在敎育會場開歡迎會主席宣布開會後即朗讀歡迎辭余團長演説答之張羣君亦有演説留學生某君報告最近日政府取締學生情形（一）干涉言論如收没神州學叢民鐸等著作及其他印刷物（二）搜查總便及大高俱樂部等機關及李翰章馬鳴鸞姚薦楠等住宅（三）拘禁張心源維鼎數人（四）外間喧傳文部省已通知使署將實行一種之取締規則惟使署及留學生監督皆不承認因出發時間迫切四時許遂握手道别而出是晚即由東京出發 
[省議員初選舉之投票地點]  
　　本届省議會選舉事宜初選手續業已調查竣事由上海縣公署佈告宣示在案兹將確定各區投票地點錄下第一區上海市東南區在救火聯合會第二區上海市西北區在公共體育場第三區引翔港鄉在該鄉經董辦事處第四區閘北市在該市經董辦事處第五區曹行塘灣漕河涇三鄉在曹行毓秀學校第六區洋涇市及塘橋高行陸行三鄉在東溝塘工善後局第七區三林楊思陳行三鄉在三林鄉經董辦事處第八區蒲淞市法華鄉在北新涇關帝廟第九區北橋馬橋顓橋三鄉在北橋鄉學校第十區閔行鄉在該鄉經董辦事處 
[修改關税機關不日成立]  
　　修改關税及裁釐加税一事曾經財政部派員分赴各省調查貨價俾資進行自修改關税主任曾述棨蒞滬後迭與總商會籌議進行辦法惟因副主任李景銘尙未南下致該機關尙未成立兹悉李君業已出京不日可能抵滬所有修改關税機關及裁釐加税機關决計合組不日當可成立據聞已定本月二十四日開成立大會云 
[中西商人將議改良出口貨]  
　　本埠英商會經理出口貨物各議董曾經提議邀集熟於出口貨情形之各華商開會磋議改良出口各貨以期整頓會經函致總商會於出口各業中推定數人開單函復並由總商會柬邀關於此項會議之中西人員在會聚宴等情已紀前報兹悉此事英商會爲各洋商函促亟思進行現中西各業議董均已推定所訂應行改良各議案亦不日脱稿一俟手續完備即須訂期函致各議董集議何者應改良及改良後有無窒礙共同討論以便實行惟聞諸被邀各商董云西商雖極盼華商改良出口各貨之裝裏及貨質之愼重提選以免中途受損至外洋被退遭種種虧耗然華商中能實力改良者少而敷衍塞責者多深恐此次會議後華商未能一致實行改良爲慮云云 
[德人慕舍立並未來滬]  
　　江蘇督軍省長日前有通電致交涉署内開接廣東羅交涉員電稱德人慕舍立携妻由粤搭招商局輪船赴滬聽候齊集同行返國等語希俟到境照章監護等因又准廣東交涉員電同前由交涉署當經派員前往接護並據復稱遇有招商局輪船抵埠時即經查詢並無該德人蹤跡嗣又迭次探詢由粤來滬各輪船及和領事署均稱此人並未來滬聞薩交涉員昨已函請護軍使轉復矣 
[兩商輪修理竣工]  
　　德商美最時洋行之美在美利兩商輪自由我國收管之後因議出租曾將美大交與造船所承修美利交瑞鎔廠修理迨届兩月由該船廠等將該兩輪一併修竣聞將來出租後所纯航線仍在長江各埠往來營業昨將工竣情形報告租船事務所轉請税務司核發船牌矣 
[新交涉員之私函]  
　　新任江蘇特派交涉員曾宗鑒（號鎔甫）任命多時尙未來滬履任兹悉曾君昨日有函致寓滬某要人略謂在京供差稍覺閒散滬交涉署經費竭蹶一時旣未便追加不免有巧婦難炊之憾且對於註册一事更爲棘手薩君才勝十倍尙且不能得手何况碌碌之輩焉能濫竽其間云云觀此信函則曾君履新與否尙難决定也 
[股票交易社之懲前毖後]  
　　字林報云上海股票交易社昨通告各公司略謂近發見塗改股單之騙案市面因以不寗本社有鑒於此特請貴公司注意發行股單宜用極不易塗改之形式本埠有數公司已採用一種股單形式能使塗改形跡極難掩蔽尙望貴公司亦仿行之至於股份過户僅在股單簽字承認一法亦屬不穏宜仍用上海所習行之另外過户單較爲穏善再股單過户之際宜通知前户告以户名行將更易限期答覆過期再轉入他户以杜弊端云云 
[葡人騙案八誌]  
　　葡人迦尼諾騙欵捲逃迭紀前報兹悉被累者連日發覺甚多其中輾轉受騙者現亦互相覺察迦之虧空困投資於司藝槐橡皮公司股份爲最多彼於每股二十四五兩時收入甚鉅及後該股票漸漸降落至目下已跌至十二兩左右是以虧負不支尙有人交彼股銀由彼出立收證未給股單之人數亦不少 
[俄國發行新式紙幣之廣告]  
　　滬寗　杭甬路局奉交通部令云准外交部咨開俄使函稱因此次本國臨時政府發行新式紙幣所生之謡諑實屬無根之言誠恐影響兩國之貿易兹將應行登載報端之華英法文廣告三紙附送查閲甚望加以協助將此廣告轉達各處商會廣爲傳佈以便週知等因希查照轉飭所屬知照并抄附華文廣告到部除分行外爲此抄錄該項華文廣告令仰該路查照此令 
[照錄俄國駐京公使廣告]  
　　俄國政府今爲普通便利起見發行新式紙幣分爲一千盧布四十盧布二十盧布各種此等紙幣以政府全國産業税欵以及各種進欵擔保與舊式紙幣同一效力是以俄國公使館特此廣告俾免誤會此白 
[畫一洋文地名拼音之飭議]  
　　滬寗滬杭甬兩路局均奉交通部令云兹據郵政總局呈送改正郵局地名稱謂及洋文拼音一覽表並稱向來鐵路電報所用名稱及拼音與郵局所用者互有異同致生悮會擬請鐵路電報亦照郵局此次辦法辦理俾地名稱謂拼法均歸一律以免紛歧而便公衆等因查郵政總局所改地名悉照現行行政區域名稱規定定明年一月一日實行並將舊名附註新名之下以免悮會辦法尙妥所請將路站等名用地方舊名者一律照改亦係爲力救統一起見惟該路站名等相沿已名各項印刷品如簿表册籍等儲備應用者不在少數驟然改易於習慣上營業上支出上有無窒碍亟須詳加研究以期實行爲此令仰查照附表詳議呈候核示除分令外此令 
[紳董請改工巡捐局名稱]  
　　上海工巡捐總局名譽董事莫錫綸陸文麓姚文　　允利顧履桂朱開甲等呈江蘇省長並松滬護軍使文云爲擬改局名請賜核定事竊上海工巡捐總局與閘北分辦處劃分辦理聞已定名爲滬南工巡捐局滬北工巡捐局查滬爲上邑通用名詞藉定局名固無不可惟是向來總局之對外者極遠即如航海商船往還於山東等處來局領照掛號者皆注重於上海二字且商船之編列上字號字者久爲各省官廳及各常關所公認故上海字樣斷不可易兹擬請定總局名稱改爲上海工巡捐局其閘北分辦處兼轄實山地界在前清時曾稱爲閘北工巡局之名相沿至今久成習慣兹擬請定閘北分辦處爲閘北工巡捐局錫綸等博採輿論皆以爲然所有請改局名緣由除分呈外謹呈 
[孫强夫尙未開訊]  
民黨份子尹神武（即孫强夫）因涉暗殺鄭汝成之嫌疑被捕等情迭誌前報昨日（星期三）係開特别刑庭之期原被律師及證人等到堂候示惟是案係央卓副領事承審現卓領他往未回一俟回任再行訂期開庭 
[索詐害命案之判結]  
　　黨人常州人章尙武（卽張笑天）因於去年十月間書冩揑名恐嚇信函串同孫得勝向靜安寺路一百十號門牌居民張利祥勒詐洋二千元並送炸彈一枚炸斃張之賬房吳祥生及吳阿順傭婦顧阿巧等多命案發逃逸業由老閘捕房特别探目李星福陳雲忠石金榮西探目壳維香偵知將章與孫先後緝獲拘解公共公堂研訊詳情已誌昨報前日午後由捕將章等解廨續訊捕房代表牛門律師到堂候示由王崧生襄讞會同英白副領事升座訊據被告章尙武供稱與死者吳祥生素來認識張利祥被人寫信詐洋之事係吳祥生與民黨陳仰山所爲嗣吳被人遞送炸彈炸斃後由張利祥囑孫得勝來尋我託向陳仰山解勸言明酬洋二千元其洋在振華旅館内過付陳並未與張見面孫得勝得洋三百元我得洋二百元撫恤吳祥生家屬洋三百元其餘一千二百元併交陳仰山至於遞送炸彈與吳姓並非我之所爲等語旋據牛門律師駁稱爾名章尙武即張笑天曾向繡雲天游戲場嚇詐鉅欵章答稱張笑天並非是我另有其人嚇詐繡雲天鉅欵之事因我與經理汪炳炎係同鄉彼曾與我談及此事並未預聞質之孫得勝供稱常州人向在北京學校爲敎習於本年五月回家章尙武即張笑天與我認識八年曾在軍營充當隊官隷籍民黨張利祥係我同鄉此次託我調查致函詐洋之人繼我在大新旅館遇見章尙武談及此事知其所爲彼欲洋二萬元後以二千元和解其洋由兩造在振華旅館對手交付我未得受分毫利益惟張利祥酬我洋四十元餘事實出不知求宥即據牛門律師聲稱被告章尙武迭在租界内書寫恐嚇信函遞送炸彈勒索商賈鉅欵且本案已由原告指實證據確鑿罪已成立應請解送護軍使署按律懲治惟孫得勝所供各節與張利祥之供詞相同但其是否有罪堂上已經明晰請爲核辦經中西官得供磋商之下以被告章尙武嚇詐取財罪已成立因判禁錮西牢十年孫得勝押五年期滿一併逐出租界 
[南市錢莊被刦三誌]  
　　南市瀛豐錢莊被刦一案詳情兩誌本報兹悉淞滬警察廳長徐國　對於此案極爲注意除嚴諭各區署隊勒限購緝外昨特發出批令二通通令一道賞格一道照錄如下 
[批一區警署呈報指令]  
　　據呈瀛豐錢莊被匪五人侵入攫刦等情閲竟深堪詫異查該莊開設地點爲商市繁盛之區守望巡邏何等嚴密今乃於下午六時之際發生盜匪持械夥刦情事甚至被刧贓洋數目幾及千元之多匪膽猖狂駭人聞聽值此冬防吃緊迭次會議諄諄以注意防務爲言詎該署長漫不經心致有此盜刦重案平日職務疎懈已可想見除嚴令偵緝隊查緝並懸賞通令協緝外該署長督率無方緝捕不力著先記大過一次降爲代理巡官王桐石元勳著各記大過二次勒限於十日内督屬跴緝贓盜務獲解辦毋再玩泄致干嚴譴仍候呈報督軍省長護軍使指令飭遵切切此令 
[批偵緝隊指令]  
　　據報已悉查偵探天職應以事前防範事後緝捕爲先今瀛豐錢莊於十七日下午六時被匪借兑洋爲由結夥五人持械刦取金戒銀洋幾及千元之數在警察固疎於守望而該隊平日捕務之不力可想而知兹據該管警署呈報到廳業已從嚴懲戒指令取緝在案該隊追贓緝盜責有攸歸本應酌予處分姑先予以十日破獲之期限務仰督謴所屬　刷精神依限破案以憑給奬其或泄泄杳杳逾限未獲盜贓則該隊所司何事定予一併撤換决不姑寛也除懸賞并通令協緝外仰卽凛遵切切此令 
[令各區署隊文]  
　　案於本月十八日據第一區警察署警正董希賢呈稱竊於本月十七日下午六時據該轄境裏馬路合興里旁瀛豐錢莊主包榮堂報稱頃有五人來店以兑換銀元爲名進店後卽將大門關閉突持手鎗恫嚇店夥不敢聲張該匪即取去大洋四百七十九元小洋五千一百六十二角並金戒指三只上均篆有翼之字樣比商由外回莊敲門正遇該匪由内携物出走均即追趕至筮内經該匪開一手鎗逃逸崗警曁游巡隊士聞聲趕到已無蹤跡懇求查緝等情同時據第十四守望警劉開泰報告大略相同當即率同巡官長警四出兜拿並嚴查各旅館及電知各分所一體協緝皆無蹤跡惟據該錢莊聲稱該匪内有二人係北方口音身着青色棉袍頭戴外國式呢帽中等身材面貌未能看清其餘三人内有二人着藍色短衣等語除飭巡官長警上緊嚴緝務獲解究外理合據情呈報鑒核伏乞通飭各署所隊一體協緝等情據此查時值嚴冬迭經召集會議以注意冬防爲諭諄諄誥誡不啻已三令五申乃第一區警察署轄境仍發現夥刦錢莊重案平日督率之不力可想而知業經懸賞緝拿並將該管長官分别記過降爲代理在案除指令曁分行外合亟令仰該署所隊遵照其各督飭所屬嚴緝夥刦瀛豐錢莊之匪盜務獲解究毋任遠颺致使漏網附發賞格三紙仰即張貼週知切切此令 
[賞格]  
　　爲懸賞事案於本月十八日據廳屬第一區警察署呈報裏馬路合興里旁瀛豐錢莊於十七日下午六時被匪五人結夥侵入持械搶刦大洋四百七十九元小洋五千一百六十二角並金戒指三只携贓逃逸請求通令協緝等情一案查瀛豐錢莊開設地點係屬商市繁盛之區今竟有匪結夥五人持械刦洋情事殊屬不法已極除指令並通飭各區隊嚴緝外合再懸賞緝拿以期必獲而示鼓勵爲此仰軍民人等一體知悉如能將本案匪盜人贓并獲者正犯每名賞洋二百元其或知風報信因而拿獲正犯者亦從優給賞倘能贓盜全獲另由本廳特别奬賞儲欵以待其各遵照切切須至賞格者中華民國六年十二月十九日 
　　另一訪函云南市瀛豐錢莊被盜進内刦去大小洋銀金戒等贓逃逸後經淞滬第一區署詳報警廳飭派偵緝隊士上緊嚴緝並由廳懸賞購緝務獲究辦在案昨日午後有一某甲赴該莊報稱頃見口操山東音之形跡可疑者二三人在西門外華租交界之某茶肆内聚會身上均有現洋百餘元形似瓜分贓洋等語報告畢索取車資洋一元而去該莊立即據情投報該區署派出長警前往查問甲已不知去向頗類藉此案爲誑騙錢洋者俄由該警回署禀復 
[查獲携帶手鎗之旅客]  
　　老閘捕房包探姚錫卿西探奎兒前日午後在山東路三百三十七號瘦牌同安旅館内查獲温州人朱根五青口人陳立熙兩名並六響實彈手鎗一支一併帶入捕房押至昨晨解送公共公廨請究據中西包探上堂禀明前情並將手鎗呈案關讞員得禀商之英白副領事判朱陳兩人押候查明所犯案情於下禮拜三再行訊核 
[揑條造票騙出棉紗]  
　　英租界王馬路盧陽公内劉雲記棉紗號曾向日商三井洋行預定二十支紅財神紗若干包尙未出清不料昨有匪人冒劉雲記之出貨條 
 
 
 

Page 11

 
 
手持寳豐錢莊之假莊票一紙計銀六百四十六兩二錢五分向三井行出紗五包請交悦來公司報關行裝船該行日人初不疑慮嗣因該匪催貨甚急始有疑惑遂將此票向寳豐核對始知僞造迨返行拘拿該匪人已先行逃去當即用電話詢問劉雲記亦茫無頭緒該行卽囑劉帮同查究該匪到案懲辦劉即在紗業公會懸有賞格略謂如有人通信指拿該匪人者賞洋一百元云云 
[破獲大宗烟土]  
　　民國路新北門東盧家弄口元龍里三十五號門牌内爲山東登州人林熙臣林治仁等借住平日來往之人甚多崗警見而生疑報告一區二分駐所王警佐恐係黨人機關於前晚十時許親率劉巡官並王趙兩巡長等前往調查時兩林俱在該巡官等上下偵查並無違禁品特迨查到後披平屋林等不許入内巡官等告知王君破屋入内抄出烟土八十一包計重五十六斤王君諭令將人贓一併帶回林等情急聲稱願送賄洋五千元請勿帶署王君卽命帶署研詰據林等供稱此項烟土從厦門買來每兩洋十一元共值洋萬餘元擬運往魯省等語王君得供遂於昨晨將兩林與烟土一併申送警察廳轉送地方檢察廳訊究 
[鏡湖小輪被撞紀]  
　　濬浦局之利民小輪於前日（十八號）午刻駛至楊樹浦江面因駕駛不愼致將新關河泊司處之鏡湖小輪撞沉惟將鏡湖輪上之西人及舵工司機人等一併援救得生當即送滬河泊司聞報後即將鏡湖被撞情形面報新關威税務司核辦 
[熱河都統收到賑欵之覆函]  
　　京直奉水災義賑會接熱河都統署來函云逕覆者本年十一月二十三日准貴會函開敬覆者接奉尊電内開熱河七月下旬　雨爲災迭據承德開魯濼平平泉赤峯建平隆化等縣報稱河水潰堤山洪暴發附近一帶盡成澤國人畜田廬淹没無算情形慘惻苦不堪言當經桂題請欵中央并通電各省區募捐各在案惟是災區太廣饑民衆多勢不得不作將伯之呼爲災民請命相應檢同捐啓十分函送貴護軍使查照俯賜設法勸募如集有成數希卽滙寄熱河交通銀行代收至深　感等因具徵貴都統關心民瘼代爲請命曷勝紉佩永祥展電之餘至爲憫惻惟是攸關民命何敢膜視爰邀同京直奉水災義賑會同人集議籌撥五千元滙充賑需明知杯水車薪無多裨益特旣承鈞命不容不稍盡棉力耳附奉滙票一紙由滬中國銀行函滙天津中國銀行至請貴都統向天津中行提回轉撥災區量爲散放無任公感計附滙票一紙等因准此除將寄到滙票函發熱河交通銀行如數兑熱以便散放災區外相應函覆貴會查照並伸謝忱此致上海京直奉水災義賑會六年十二月十二日印 
[膠菜與冬笋之市况]  
　　膠菜以山東膠州夾倉萊陽所産爲最佳銷路亦最大餘如天津烟台産者爲次崇明産（卽鳥子菜）最劣其味苦澀人多不喜購食祗銷鄉間以其價廉也今冬該貨各處收獲極佳來貨充足致運申銷售者擁擠市價較之上年相去一元現市夾倉發每擔開售二元四角天津貨二元二角烟台貨二元崇明菜一元九角 
　　冬笋一項銷場極廣其貨以閩浙兩省所産最旺湖南産次之今届新貨上市各處來貨甚缺又以閩省不靖各鄉未敢裝運出售致滬地到貨更少市價較之上年爲貴調查現市價格龍游笋開售洋十一元杭州笋十元泗安笋九元湖南貨洋八元五角時近冬至來貨不旺故市價難望鬆動 
[方九霞潤記銀樓行將開幕]  
　　滬甬鉅商新創方九霞潤記銀樓在英租界大馬路虹廟西省特建四層高大洋房門面均用白石占地數畝内窝豐富製造精美一切設備均極華麗如此莊嚴燦爛之商店堪爲十里洋場生色兹聞裝修告竣擇於陰曆本月初九日開幕届時當有一番熱閙也 
[麩業會議催繳公費]  
　　麩業公會岐秀堂近以各同業在公會進出之貨應繳公費多半延欠未清值兹年關將届自宜清楚以資結束故由會長趙茂華擇於本月初八日下午一時邀集全體同業在公會開會會議一切昨已發出通告知照各同業矣 
[定期補給運動會奬章]  
　　上海公共體育場於本年雙十節舉行紀念運動會當日以籌備匆促未及預備奬品現已製成金銀兩色奬章定於十二月二十三日上午十時半補給奬章並開談話會聞得金色奬者爲王健吾阮勤沈廷棟俞綬玉高昌黎吳朅楊鼎成周勤平等八人得銀色奬者爲吳去非錢堯年張時傑俞文慰陸貴芳徐偉傑王銘玉湯鴻魁范培元梁協勝毛定國等二一人云 
[内地自來水添開水池]  
　　上海内地自來水公司自歸商辦以來因廠中内容一切適於簡陋故對於添購機器加開水池添埋總管等事無不極力擴充按部進行近在高昌廟廠内添開沙漏池一隻較諸舊有之池加大現已竣工出水 
[請埋義塜地上之屍骨]  
　　駐紥浦東欽賜仰殿之淞滬騎巡隊長李玉庭邇來出外巡邏見該廟左近義塜地上屍骨狼藉惻然憫之故特商請該營三區二分駐所王警佐如有捕獲苦力賭犯免予罰鍰派警押同該義塜狼藉之骸骨設法掩埋以安泉壞而重衛生 
[日本領事喪父]  
　　駐滬日本總領事有吉明君之父已於星期一日在東京病故享年七十有一 
[中華公義會請懲慈善蟊賊]  
　　閘北迭破假慈善機關均紀前報自四區一分所境内破獲假設中華公德會機關將司事張問渠拘捕解訊後經中華公義會得悉以公德公義僅差一字顯有影戤名稱朦惑觀聽情事當即函禀四區姚署長澈究嚴懲以儆效尤 
[公廨覆訊購買跑馬票糾葛案]  
　　羅傑律師與王肇林因合股購買秋季西商賽馬票得中彩銀糾葛在公共公廨涉訟前日午後由李萼仙襄讞會同美博副領事復訊據原告見證西人謙爾上堂聲稱伊在公平洋行辦事兼跑馬總會會員十月十四號在跑馬總會經售跑馬票是日原告羅傑來購去香餅票八條付來東方銀行支單一張計八十元票上由大班啞爾司簽字至下午得中頭彩當將號頭書在黑板上遂由原告與被告同來據原告説與被告合買我見被告頗爲滿意至此即由被告代表葛福來律師起爲反對見證意料之詞不能作爲供證云云又據見證西婦羅爾斯上堂由原告羅傑律師詰據供稱是日我在跑馬廳觀賽見原告與被告均在其時謙爾亦在場兩造講話我聽得羅傑云買跑馬票洋是伊付出云云又據西婦馬爾馬脱到堂證明兩造買中香餅票後由謙爾洋人恭羅數語而原告欲請被告至伊寫字間辦事隔兩日我在電車上聽人講起有譭謗原告之語我未悉内容亦頗反對羅傑云云又據見證西人麥克斯脱投稱向在跑馬總會充當會員原告得中香餅票之彩銀係我經手過付其時王肇林亦在場未領彩銀之前原告與王來找尋西人阿鹿（即羅傑得洋一萬元賣出半票之人）此項彩銀共得七萬九千九五十元其一半已經售去去計三萬九千九百七十五元除去兩造助軍餉九百七十五元餘多三萬九千元連同售出半票一萬元合計四萬九千元當簽銀行支單兩張每張二萬四千五百元付給兩造收去云云供畢由被告律師駁詰之下復向堂上聲稱原告旣與被告合買香餅票得中頭彩售去一半未與被告同意請察中西官得供判候復訊再核 
[奥人被控騙欵案又訊一次]  
　　美國人可培（譯音）在英公廨刑事科控奥國人第克斯於本年十一月三號騙取羅卜票洋四萬元及貨物並挪用銀五百二十五兩洋四百元又向義順利雜貨號私收金鎊盈餘銀一千六百十兩等情由廨訊供詳情迭誌本報前晨復經李萼仙襄讞會同美博副領事升座復訊兩造代表律師均各到堂候示卽據見證李鳳西上堂供稱在義順利號爲經理原被告均認識惟與原告辦貨交接均由被告第克斯傳話因可培不諳華語被告能通中國方言故託被告傳譯前次被告借銀五百二十五兩當時説明原告可培託辦貨物裝運美國但我信銀時見證傳蓮舫亦在場至原告買金洋五萬元之合同存在號内繼據被告送來電報卽將合同取去出賣其時賬房沙金福亦在每與原告接洽之事均由被告傳達故被告借去之銀亦曾告訴原告九月二十三號原告可培到滬借去銀二千兩當付莊票二紙此次我由山東偕原告來滬云云供畢由被告代表律師駁詰之下即據原告可培上堂由代表律師詰據供稱被告收我羅卜票洋十二萬元掉換銀票祗八萬元尙有四萬元未曾交到並挪用銀五百二十五兩洋四百元金鎊餘利一千六百十兩請爲追究中西官得供會判被告仍交原保候禮拜四復訊再核 
[掘棺盜賣墳地案之研訊]  
　　許福慶前延巴仁律師爲代表投法公堂控稱許之祖父向鍾阿金之祖上購得地皮一方安葬棺木骨　十餘具現被錢等將棺木骨　强行掘出希圖將地盜賣求究等情因錢堅稱該地實係錢姓祖墳故於昨日傳同見證人等覆訊巴律師稱錢阿金掘墳後至許福慶堂兄許全林處欲向全林私和顯見盜賣無疑錢阿金錢和尙同稱與許福慶許全林均不認識亦未到過全林家中巴律師又稱許錢兩姓係屬老親豈有不認識之理錢阿金到過全林家中久有蔡陸氏可證故又傳蔡陸氏詰訊稱八月間錢阿金錢和尙欲尋許全林談話因不知住址故向婦人問信由婦人領至全林家中是實許全林稱八月初六日錢阿金錢知尙由蔡陸氏引導到來約往茶館啜茗阿金聲稱爾祖墳兩邊别姓之地均已售去現在爾的祖墳亦可出售民人言此地係五房公共祖墳民人不能擅自作主售賣回絶後卽被阿金將所葬之棺木五具骨　五個一併掘出通知　慶具控是實又訊許福慶之弟許福根許阿我同共民人等至錢阿金家向論伊妻王氏言阿金不在家中後阿金從房内出外同至茶館向論非但不服反敢行兇經人勸散又傳錢阿金妻王氏質訊詎阿金在堂唆供中西讞員大怒判罰洋二十元充公併着一併退去候將地履勘並飭探詳細查明再行核辦 
[子控生母之異聞]  
　　郭張氏前投法公堂控長子嘉和私取銀洋判令管押贖罪出外現喜和以故父遺産甚巨伊母聽從某甲唆使將家産花費自已反被逐出心不甘服故延巴和律師代表投法公廨控稱郭張氏夫故時嘉和祗有三歲伊母不肯出資敎養以致難以自立嘉和係張氏親生之子因張氏另外螟蛉三子故嘉和有失伊母之歡兒子控母雖有不是惟内中有特别原因無奈具控請堂上着張氏將嘉和應得之遺産交出另請第三保護人將産監護以免遺産無存郭張氏稱兒子嘉和父亡後從幼不肯讀書並非婦人不施敎育後來送至自已所開之和裕土行習業又不肯習旋着其至押店營業仍不歸正私取洋銀花用故此不允收留原籍有田二十畝房屋若干間及洋若干元是實郭嘉和稱父故後直至九歲時母親始送民人至學堂讀書至十一歲時即阻止民人再往十五歲時母親着民人至上海和裕土行向堂叔郭玉堂取洋應用卽回潮州原籍並非送往土行習業是實中西讞員會判一併退去着同族中人到案訊明再核 
[控告串騙案之覆訊]  
　　粤人譚合因伊兄謂牛私販烟土由捕獲解公共公廨訊實判押西牢二年故携欵來滬託北四川路一千八百二十七號門牌某藥店主同鄉人梁振才與方兆平代延律師聲斌公堂爲伊兄求減刑期詎事延數月毫無動靜譚即以梁方兩人串騙洋九百六十五元等情控訴公共公廨將梁方兩人傳案諭交人銀並保在案昨晨由廨復訊據中西包探投訴奉諭往傳案證金文彪無着等語並據捕房代表牛門律師譯稱奥國斐斯律師曾與敝律師會面言及當時確有被告委任代表嗣因中國與德奥斷絶邦交未便出庭故特托羅傑律師代表到堂等語中西官核供判被告仍交原保候提齊人證再訊 
[漏貼印花之處罰]  
　　舉行印花税大檢查一事現由江蘇印花税分處李處長派員來滬會同縣公署及淞滬警察廳等委員先從南市第一區境内開始檢查已紀前報兹悉昨日該委員等會同第一區署王巡官等前往各商舖檢查有無漏貼及不依法貼足情事旋在新碼頭義昌押店内查得有簿據一册未經依法購貼印花當飭店夥朱安德持送該署令繳呈罰金洋十元仍著依法補貼 
[續誌絲廠失愼之查究]  
　　閘北長安路協記絲廠失愼一節已誌前報前日下午四區姚署長接救火聯合會來函略謂據一段求火會報稱本月十五夜一時長安路錢少峯所開協記絲廠忽然起火立即驅車馳救比到火場已見烈燄飛騰四圍俱着竭力澆灌始克撲滅當敝會聞警前往相距不過五分鐘而火勢蔓延竟至若是猛迅查該廠保有火險難保無縱火圖賠情弊若不澈底根究何以弭隠憂而維火政務祈轉請勒傳錢少峯到案訊究等情前來查該廠並非貨棧即使失火延燒亦非易易何以數分鐘之時間竟全廠悉付一炬盡成焦土其中隠賣不無可疑除飭一段救火會詳細查明再行切實報告外相應備函奉達至祈貴署長迅賜勒傳錢少峯到案押候查辦實紉公誼云云並聞聯合會降具函四區警署外又函請絲繭公所總理沈聯芳協理王縉臣調查該廠内容沈君遂至錢處欲察閲帳册錢不服調查將帳册藏匿昨日絲繭公所已據情函復救火聯合會矣 
[汽車撞斃行人案撫恤了事]  
　　新康洋行大班汽車日前在靜安寺路卡德路轉角撞傷行路華人季姓斃命經屍子季傳湘一再禀請交涉公署令行公廨傳訊業經新康洋行大班洋人出洋二百元作爲撫恤之費已缴請公廨飭傳屍子季傳湘前往具領了事 
[押店朦請領證之勒閉]  
　　閘北福順押店現方新開因該店係屬增興押店舊基經人朦禀上海縣公署繳呈登錄税洋二百元及手數料等詳請省垣頒發登錄税證兹聞縣公署現已奉到省令駁回以據詳後核得押業中並無福順牌號况前由商會造送該業牌册取締祗准閉歇不許添開早經詳部立案是以未便再發此項登錄名義等因沈知事奉令之下已將該店所呈税證金著該業代表領取轉發收回並取消前案一面卽飭停止營業 
[婦人私售烟膏之懲罰]  
　　婦人邱楊氏在新閘蔓盤路四百二十六號屋内私售烟膏被新閘捕房中西包探偵悉於前日午後協往搜獲烟膏多盒一併帶入捕房准氏存洋保出咋經公共公廨傳案訊明判氏罰洋一百元充公烟膏送海關銷燬 
[嚴辦花會賭徒]  
　　無賴陳阿四因代花會賭棍在新閘路六十九號屋内設立聽筒雇人四出誘賭被包探朱子藩查獲解由公共公廨訊供收押在案昨晨由廨復訊據見證吳俞氏陸阿福上堂證明前情訊之陳供詞支吾中西官核供以花會賭博爲禍最烈自應嚴辦判陳押西牢半年或罰洋五百元充公示儆 
[寳山路衣莊小火即熄]  
　　閘北寳山路口復泰衣莊樓上貯有棉花木屑等物昨日上午八句餘鐘木屑内忽然起火幸三段救火會即在左近趕即開放自來水將火撲滅僅燬樓面一間迨一二段救火會聞警往救知已熄滅均中道折回 
[胞兄弟不願涉訟]  
　　　竹平前被胞弟竹和因借錢不遂行兇毆傷後由巡捕將竹和拘入捕房竹平車送醫院醫治業已痊愈昨解法公堂請訊竹平由伊叔戴阿來代到聲稱現由親戚出場理勸不願涉訟求請註銷中西官核供准如所請着竹和交醫洋五元完案 
[謝劵]  
　　昨承振豫公司見贈勸業場游覽劵二十紙書此誌謝 
雜評二 
[工巡捐局名稱問題（步陶）]  
　　滬南北紳董之請改工巡捐局名稱其意蓋注重於對外與習慣之二事顧地方之設立一機關其最要者乃視共爲地方辦事如何固不必介介於名稱之謂何也即以名稱論前之上海鎭守使署今固改爲松滬護軍使署矣前之上海市政廳中之警務處與閘北之巡警局今固統合之以成一淞滬警察廳矣初不聞其對外有何困難而海關與各省亦不聞有或不公認之奢何獨於工巡捐局而多所疑慮再以習慣言工巡捐局之前身固滬地之一自治機關而其名稱則市政廳也即今而名實悉還其固有似於共和國民之習慣亦無所牴觸正不必一一溯之前清始爲無挪於舆情蓋今日之上海已無全行規復前清習慣之必要也然則諸紳董而苟有其他見地者無論已倘惟此滬與上海之一二字文義相較量則毋寗移此清神以多研究局中所應興革之各問題或者滬南滬北之居民其尙有稍受設局實惠之日也夫 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[時事新聯珠] [  以上守拙子]  
　　蓋聞一誤豈容再誤同胞之急難宜抒能戰而後能和對外之文章誤襲是以三督軍合志電請調停九節度出師風聞反抗 
　　蓋聞福不雙至禍不單行故政潮日趨於險惡智或兩窮力或俱困則時局促進於和平是以荆州獨立寗波獨立勢已類於散沙南北媾和俄德媾和事更傳爲焦點 
　　蓋聞樊蠅遽集讒人煽交亂之言風鶴頻驚市面極恐惶之狀是以梧州會議八條件盡屬謡傳楚塞嚴防各租界藉資保護 
　　蓋聞時移事去辫軍敗則康聖潛逃棟折榱崩段閣倒則梁賢懼壓是以曇花一現滿清之僞諭陰銷荆棘叢生總長之辭呈紛至（以上嬾眞子） 
　　蓋聞世路崎嶇固無奇而不有人心險惡亦有法而難防是以骷髏充餽送之禮蠢鄉人計設離奇炸彈表歡迎之情老博士禍驚肘腋 
　　蓋聞急内訌勢必輕外侮交涉原由漸以成物先腐而後蟲始生危機非猝然而伏是以赫赫鄰邦屢爲侵權之建設堂堂民主時傳復辟之謡言 
家庭常識 
[洗粗布衣服無須用肥皂]  
　　尋常衣服及被褥等用之旣久則附着油腻甚多如用肥皂洗之未免太費爲經濟起見可用大荳（蠶荳）殻之灰或高梁草之灰之浸液洗之頗著效力 
[家常造醋法]  
　　紹酒或三白酒如已敗壞可每天用燒紅之火釵（忌用銹鐵）入酒壜中攪三四次約一禮拜後酒已全變爲醋矣 
[染黑色不必用染料] [  謝雪]  
　　布疋等之綿織物如欲染爲黑色可將欲染之布浸於水溝中於泥内（因淤泥中有黑色染料並有鉛及鐵之煤染物）待浸透取出於空氣中乾之則染料均黏着於布之　維内然後在水内洗去其外面之泥物可也 
[子壳炭] [  大俠]  
　　柏油之壳俗名子壳炭取來藏手爐或脚爐通宵祗須一杯火勢甚和緩逈非炭結可比用於寒天最爲適宜 
[墨不凍]  
　　冬日研墨和酒必不凍 
[防缸凍裂] [  王筱安]  
　　冬日結氷常將水缸凍裂於日間未凍時插入蘆柴數根可使空氣輸通又可讓勁缸保不裂 
[烏髮]  
　　男婦髮黄爲終身憾法以松葉摀爛成汁搽於髮上經三五次色烏而愛余少時騐之 
[洗火腿] [  王筱安]  
　　火腿污霉以減皂洗之多失原味如以舊棉花在水中擦之污霉易去不變原味 
[科學的相法] [  笨生譯]  
　　（一）舌之判斷法　長舌之人快活而具勇敢之氣短舌之人憂鬱而有僞善之性廣舌之人多辯狹舌之人知自已而不知社會長廣舌之人不堪任大事狹長舌之人臨事必乏誠意短廣舌之人好弄虚僞而放大言光舌之人言常鋭利而聳人聽聞（二眼之判斷法　眼呈　色者形體强幹眼呈黑色者形體柔弱眼圓而突露者作事多輕率眼細而長者居心多狡猾眼斜視者其行事難於憑信眼下瞰者其性情概屬温厚憂鬱性者眼無軒豁之光輝富於辨别力者眼角光鋭而細長 
[防腐鹽] [  日箋投稿]  
　　肉類醃之以鹽雖可久藏然猶不免變臭若鹽中加以防腐品則百無一失操家政若亦不可不知也其製法有二一爲食鹽三十五分硝石三十五分硼酸三十分混合即成一爲食鹽八十分硝石十分硼酸十分混合即成惟取食醃肉須以冷水再三清洗 
詩囊 
[台灣佛敎中學林露堂學監導觀日本三田尻曹洞宗第四中學林有作] [  太虚] 　 
晴峯頂上青天逈白日光中素鳥翔簷下寒岩佛無語雲邊古寺塔成行桃花碎作千林錦楓葉飄來一路香仔細參詳新學制不妨歸去欲斜陽 
[偕某隆靈泉寺善慧方丈旅行日本宿廣島縣宫島驛之嚴島龜福館紀以七律二首（選一）] [  太虚] 　 
　　一時風雨一時晴渺渺烟波兩岸平海市蜃樓多變幻潛靈幽怪怕分明　峨佛塔依神社淡蕩山光映水精斷嶼連嶠有仙意雲開霧合逞才情 
[病中戲作] [  巫山星輝]  
　　自笑朝陽似落暉幾經殘病目光微西風吹起梧桐葉誤作長天一雁飛 
　　參苓調劑費經營滅却閒吟無限情爲證禪心偶趺坐松梢月上一牕明 
集益錄 
[答七十問續]  
　　（丙）半濕法先用磚石築二池次自由圃或河川取黏土置於甲池内加以大量之水攪拌之則黏土浮於水中混於其中之砂石等悉沈於池底乃將黏土連水移入乙池取消石灰（或石灰石之粉末）用細篩篩過而混入之其配合因黏土之成分而異大約用取自田圃之黏土者用消石灰七十八分（如用石灰石粉末代消石灰用一百零九分）黏土二十二分用取自河川之黏土者用消石灰八十二分（如用石灰石粉末代消石灰用一百十五分）黏土十八分混畢充分攪拌移入鍋中蒸散其水分至成軟塊然後取出屢次反覆揉踏至混和極匀切如甎大之塊置乾燥室中或日下使乾燥（附記）濕法與半濕法中之黏土亦均以乾者計算故取得後須取少許稱知其重加熱蒸散其水分再稱之計其水分若干用以推算全量（注意）濕法與半濕法蒸散水分之温度須注意勿出攝氏一百五十度（未完） 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　卷上第六章（二） 
　　行中人年事皆高大抵去百歲未遠白髮蔽頂鼻間架以深鏡形狀如一若勞雷者行中人皆視之爲後生小子耳門以外則有人專候遞送信件以爲業者其人獨年少不過三十以上長日守門非奉傳呼不入故其狀大類成衣肆中之傀儡即有時他出亦必令其肖子代庖子實頑童年可十二貌至頑劣逼肖其父故人稱賢喬梓皆曰楷萊其實父子雖同性爲戚而孺子則無名也其家即住懸刀弄中日間在此候役夜中則返其家當一千七百八十年三月之某日時鐘方七點有半楷萊正高臥未起作其好夢房舍不多僅只兩間一卽臥室一則披屋然皆整潔不留塵垢時雖早而臥室之中已糞除雅潔板桌之上鋪以白布列刀鬯凡三雖銅製亦皆瑩瑩生光一望而知其有賢内助也門板之上卽睡楷萊初猶鼾旣而牀板漸動格格作響似海中浪起小舟乃摇漾不止楷萊卽從海浪之中探出其頭髮硬如鐵蒺藜莖莖上指幾欲破其絮被目未張而口已發聲曰嗟乎彼蠢婦又作晨禱矣言時即有一婉淑之婦人起自地上狀頗驚懼似恐楷萊之見其跽而楷萊睡目已張伸手出被探其床下之　忿然曰汝又祝上帝罰我耶愼之言時立揚其腕鞋竟脱手而飛鞋底之泥乃蔌蔌而墮然楷萊自銀行中出時鞋底固潔及至越宿則泥厚如塗而手指亦沾鐵銹然則夜來所爲何事讀者當可想見之矣旣擲不中則申申而詈婦受詈則發爲哀憐之聲曰吾爲晨禱實爲汝求福也楷萊曰蠢哉汝也上帝果因汝禱而靈則吾死無日矣嗟乎小楷萊汝母利我之死其心乃不可問我果死者汝無麵包食矣小楷萊聞將不得麫包則於被中顚而哭要求其母自此勿禱婦則辯曰使吾不禱則吾家已早敗凡汝二人得受銀行之役使者皆吾禱之功耳楷萊曰休矣此等苦役乃足以赡吾家歟吾之爲此雅不欲居無業之名耳汝蠢婦人又安知我之作用今與汝約更違吾命而禱則吾必以鐵鋤　汝汝頭較之土石其硬何如小楷萊則自被中呼曰阿母聽之果受吾父之鋤者則麫包亦無人烘矣可奈何（未完） 
　　陸鴻濬君鑒乞示住址以便奉書 
 
 
 

Page 15

 
 
   
 
 

Page 16

 
 
   
 
