# 1887 - 223 - 4905151

 

Page 1

 
 
[古今圖書集成告白] [  圖書集成印書局主人啓]  
　　啓者本局六月内共印過原書一百六十三本連前共印四千五百九十七本尚存未印者四百廿三本此佈 
[石印殿本直行康熙字典出售] [  點石齋主人代啓]  
　　康熙字典一書縮印創自本齋比年踵起者甚衆早已四海風行現本齋復得殿板初印一部精美齊整洵爲罕世奇珍因仍縮印中號直行每部分裝六本碼洋二元五角悉數售與悮記巳於本月卽日出書零躉購者請至逢源里愼記面議可也 
[石印增廣詩韻合璧後附檢韻出售] [  點石齋啓]  
　　合璧一書係湯氏輯珠璣集成音義註異同辨及漁古軒而成附以詩腋興腋誠韻學之善本也厥後翻本迭出增補不一或文選解題賦彚錄要或虛字韻藪初學檢韻兹合各家互見者悉爲增入復以子史題解增列第四層卷尾書眉幾無餘紙尤爲簡而能賅用采字依原本行列重鈔再三謹校石印成書較之他本韻脚顚倒字畫譌脱者實爲精審閱者鑒之合裝六本外加綾匣定價兩元南北申昌掃葉江左文玉芸湘萬卷各書坊均有寄售躉者從廉請至千頃堂面議 
[辦匪徒以靖地方說]  
　　惟天生人各使有業以自食斷者侏儒瘖聾跛躃無不可用卽無不可自求食也而自甘暴棄者每不喜執恒業以謀生惟作奸犯科之是務大則明火執仗而爲盜小或拆梢訛詐或探囊胠篋或設賭陷人此皆非天與之生業也皆于犯王章者也而人之趨之者且日甚一日此豈可不有以靖之哉國家定律犯盜者殺而拆梢則無可殺之律故人之無恒業者多以此爲生計而人之受累者遂比盜刼爲尤甚吾前者嘗謂拆梢之罪固難與刼盜同條而推原其心實無異於刦奪謂拆梢者未嘗殺人則盜亦有不殺人者矣謂盜必聚衆執仗則拆梢亦有聚黨持械者矣且盜之刼人也每在夜深人靜之時地曠民稀之處有戒心者猶可嚴以備之若拆梢則雖光天化日閙市大街苟遇良懦鄉民亦敢結黨搜索令人辦莫能辦防不勝防是拆梢之罪且甚於刼盜安可不盡法以懲之乎然拆梢之害雖甚猶不過害及一時害及一人已也若設賭者則可以使人傾家蕩産墮德喪身害又甚於泝梢矣賭局有大小賭本有多寡賭之人亦有貧富不同局之大者具貲數千或數萬覓僻地邃室大張旗鼓與賭者多執絝膏粱賭之小者則在斷街僻巷聚人以决勝負雖販夫牧豐亦有與者然局之大小雖不同而其末流卒同歸於傾財失業昔有某富翁家貲數百萬而生子不肖讀書則逃塾學業則逃肆不務正業而喜牧豬奴戲翁知其不克負荷也因思能敗數百萬之貲者惟賭爲最速於是出重貲聘明師聞有精五木訣者無不羅而致之家俾與其子日爲戱其子固惟此是忱者不一歳盡精其術厥後翁死其子揮霍一生家貲未傾盖人無以賭爲誘也由是觀之天下害人之事果無過於賭者而地方官凡獲賭徒不過枷之責之與辦拆梢者無甚區别蓋此等案情本無重罪可擬問官亦不得任意輕重也然此等匪徒不重懲以使警則閭閻安有謐靜之日乎夫吾非謂官之必貫嚴峻也爲政之道以寛爲本孔子曰居上不寛吾何以觀之哉書曰爲上爲法詩曰敷政優優百祿是遒易曰君子以容民畜衆聖經賢傳皆言尚寛余獨何心而取深文周内然稂莠不去嘉禾無自生汙濁不除甘泉無自出欲求安良必先除暴也苟有官職者各盡其所當爲不曠職亦不越職而使農夫各安於畎畝商賈各安於市廛則匪徒自當潛消昨有友人示以辦匪靖民之說謂北局巡員祝君能實心辦事一切匪徒俱爲歛戢夫祝君一巡員耳能盡其職且足以靖匪况其上者乎爰將其說删飾而存之其言曰竊觀匪徒之多莫過滬上賭棍也扒手也拆梢流氓也租界地廣人稠此種案件公堂之上無日無之沿及滬南亦復時有所聞在拆梢流氓在熱閙之處聚衆生事昭昭在人耳目間尚易查拿惟賭棍或南或北行蹤詭秘且其聚也必先設望風之人及至查拿早已遠颺矣扒手者或一二人或三四人每於稠人之中故作擁擠一經剪贓入手輾轉傳遞早已不知去向斯種匪徒實屬貽害地方而於鄉愚受累尤甚在鄉人積辛苦之錢入市貿易藉此餬口一遭此輩小則一身受其累大則一家皆爲所敗矣今春新辦北局巡防委員祝君翼雲清愼從公實心辦事接手以來諭飭勇丁浦甲密察勤查已亦認眞梭巡曾聞閏月間拿獲賭棍王和尚一名併賭具等件訊責後交捕鎖示犯賭地方數日並將賭具木板上書賭棍某使該黨等觸目驚心望而知懼故今日南市賭風稍爲歛戢前又獲久慣扒手李小麻子一名因其剪鄉人錢物爲祝君所獲訊責後亦交捕鎖示十六鋪橋栅口亦用木板一方上書扒手某某想自後該黨等亦當聞風知警矣似此辦法實於世道人心大有裨益至于地方偶有流氓滋事以及爭鬥逞兇之徒一經扭送到局應釋者釋應責者責不事姑息寛嚴得中一秉至公以清匪類而靖地方洵不負巡防之職也惟滬地匪徒之多難以千百計辦之不勝辦禁之不勝禁惟在上者能盡一分心力斯地方受一日安謐耳有守職者尚無以余言爲河漢也 
[奏准隨員]  
　　洪文卿閣學鈞奉命出使俄德奥和四國其隨往之叅賛等官先後擇其通曉洋務講求西學者奏調隨往以資臂助聞已經奏調者汪太史鳳藻張太守德彝姚司馬文揀陶司馬森甲洪别駕鑾承筆政厚王大令大連查孝廉燕緒鹽大使許寳蓮縣主簿陳其鑣等皆經星使奏准隨帶出洋者也 
[燕京紀事]  
　　六月二十日内務府呈進萬夀山一座八仙人一堂係營造司承做山長丈餘高約八九尺凹凸斑斕峯巒逼肖鶴鹿林木宛然若生人高五尺許鬚眉逼眞衣冠雖小亦件件按制做成恭齎禁廷交内監齎人宫内○南海工程將竣迭經内廷飭催尅期報竣廠商本定於六月二十日動工無如木瓦油畵各作工匠僉稱日掙工價非訂明全數發給錢票不能做活廠商告以一律開發當十大錢或照現錢市買折付銀兩而工匠尚未之允兩造相持不下遂不能如期動手矣○京師迭得大雨六月十八日下午兩點鐘又復天隂如墨大雨滂沱霎時間溝澮皆盈自酉刻以迄次日已刻則小大相間點滴未停次日酉刻復大雨至次午方止城外高阜之區尚無大碍而低窪處所樹禾稼已爲雨水浸淹矣○此次朝鮮國王遣使來京恭齎謝恩表文呈請禮部代奏表中語言倍極恭順無如累牘盈輻殊難詳記其大意則謂巨文島爲朝鮮世守之區隷屬小邦自英人假佔此島久索未曾退還近經天朝與英理論剴 
 
 

Page 2

 
 
切詳明而英人篤固邦交慨然約期退讓此島付還下國使臣得將世守之土不爲人有復歸執守凡此皆爲大皇帝之所賜且臣國變故頻起尤賴上國爲之敉平感荷殊恩没齒不忘等語朝鮮之恭順於此可見一斑○内廷傅知掌儀司赶派員役將南府收存演戱行頭服飾及各樣彩切逐一查騐送交内廷寍夀宫内以備萬夀聖節前期使用又傳知營造司將寍夀宫應行搭盖席棚等事先期安爲預備○西直門外高梁橋長河中日前有女屍一具年約三十左右衣服粧飾不類貧家經地方呈報請騐尚未見有認領屍身者其因何輕生何時投入河流亦無有知之者○六月二十日内務府將新選太監四十五名帶入經總管内務府大臣會同内廷都總管在内府堂上挑騐擇其伶俐安詳者三十人派分大内各他坦習學當差其餘十五名仍交官廠分撥王公各府當差○京師近有不肖之徒奇服異態日游蕩於城市引誘婦女逞其奸私婦女之受若輩圈套者不知凡幾設遇防閑較密竟敢刼搶而去事犯到官亦屢次矣無如此輩色胆如天仍不稍攺世道人心所關至鉅有地方之責者其何以挽狂瀾於旣倒耶 
[槍絲可恨]  
　　有西鄉甲乙兩人担絲一千餘兩路經蘇垣調豐巷突有身穿夏布長衫及短衫者六人冐充差丁邀住鄉人謂其偷漏該税鄉人與之辯論該六人者聲稱拿送局中負之而去最後一人被人扭住問其拿往何處捐局一路牽衣而走至護龍街西首兩人扭住不放捐處土人詢其何爲則對云此係小賊吾乃吳縣役差拿往見官時適有吳縣差役在旁聞之見其並非吳縣差役必係冒充隨詢諸鄉人方知伊等冒充差丁强搶其絲吳縣差某卽將假差拿住禀解本官當經馬明府訊供此等六人皆係失業丁役移送元和縣究辦越日於某荐頭店起出原贓絲觔兩袋并於店内復獲住兩人研訊供認不諱時大司馬彭宫保蒞蘇聞之以爲此等匪徒胆敢白晝搶物與强盜無異自當立正典刑現聞蘇省大憲擬照强盜得贓例各予斬立决以爲將來之儆此六月二十日事也 
[圖奸釀命]  
　　元和縣之西南鄉周莊鎭某姓兄弟二人俱以傭工度日弟已娶妻而仍食力在外兄則失業在家依然鰥魚因垂涎於弟媳先以言語調之弟媳置之不理兄利弟之不家食也時以酒肉呼弟媳同食乘間挑引弟媳正色相待兄無計可施六月十六日伺弟媳在房洗浴兄突排闥而入弟媳急披衣欲逃兄抱住不放弟媳用力掙扎得脱號哭出門徑投於河隣人聞聲趨視弟媳已宛在水中適男丁盡在田中耘耔在塲者皆是婦女無敢下水撈救迨至唤人撈起則弟媳已畢命矣隣人至其家詢問緣由見浴水尚温盆外水漬淋漓兄目瞪口呆呼之不應方知弟媳之拒姦畏羞投河自盡乃報知其弟并及弟媳之親屬協同地保赴縣禀報卽經程明府親臨騐殮提兄到案研訊供認圖姦不諱遂卽監禁聽候復審詳辦 
[弟戕其兄]  
　　鎭江府丹徒縣屬之大港地方有吳春太者年逾不惑性頗强横且有洋烟癖不事生業遂將祖遺産業消磨殆盡有時貲糧告罄則賴同堂兄春洪接濟已非一日不料春太於貧困之時竟不顧羞恥於六月二十日竊得隣人某甲手車一輛售與某乙得錢二千文以供黑白飯之所需越日爲甲訪明私念若向春太追討必然狡獺不如向伊堂兄春洪索償以春洪平日每顧體面可以理說也及向春洪說明春太所爲事春洪果有漸色卽備原價向乙處將車贖出卽以還甲而不能不恨春太也旋在烟室中尋見春太痛詈一番經人勸散詎春大惱羞成怒陡萌殺機卽於是晚至春洪家不作一語持挑菜小尖刀向春洪亂搠春洪空手格鬥見勢不敵旋卽呼救無如受傷過重暈絶倒地春太復搶步上前於胸前咽喉二處各搠一刀春洪始氣絶俄而春洪之妻某氏得信赶出救護見夫氣絶欲捉春太亦被連搠三刀氏方釋手春太卽欲遁去幸經隣人得悉恐被株累同出擒捉方將春太獲住隨於次早赴縣報案至晚方抵京口王邑尊聞報卽於當晚乘坐救生紅船次日抵大港開塲檢騐據仵作喝報屍身受刀傷九處惟胸前咽喉二處制命該婦刀傷三處幸無大碍敷藥可愈王邑尊騐視畢遂將兇手及四鄰帶回署中訊問尚未動刑而春太已直供不諱邑尊隨令畫供釘鐐收禁一面備文申詳上憲說者謂春太之與春洪雖非同胞究係手足况春太生計日絀有時仰給於春洪則春洪固有德於春太矣卽春洪爲贖車事向春太痛詈一番亦不過一時之忿而非有深仇宿怨於其間春太何致因此而萌殺機天下事有出於情理之外者往往類此 
[渡船翻覆]  
　　前日有義渡船一艘由京口開行將近大港忽遇旋風一陣舵工失於轉捩卽被捲翻在船者不下數十人俱占滅頂江行之險海可畏哉 
[海市奇觀]  
　　烟臺訪事人函告云亢旱月餘農田龜坼盛觀察惄然憂之在天后宫設壇祈雨并出示斷宰六日至六月二十二日大雨傾盆雷聲動地雖爲時不久而禾黍草木皆已欣欣向榮至誠格天洵不說也○某日邑宰因公出署瞽婦攔輿訴稱生有子女二人日間携抱乞食夜宿則寄月城中不知何人將五歳女孩從懷中攫去邑宰憐之飭差留心尋緝○前報紀登州營兵船至利津巡緝云云至上月十七日該船鼓浪回烟據云彼處毗連直隷洋河汊紛歧時有宼盜出没故須加意梭巡也○駐紥登州之廣武副中營接奉檄文與駐紥諸嘉之廣武前營更换○前數日有數村婦奔至玉皇廟聲言不雨不歸自甘餓死住持多方勤解始各回家是又求雨中之别開生面者也○旱魃爲店古有是言然究非屍之餘氣果能爲厲也某村某姓墓當亢旱之際他處皆砂塵乾燥而墳土獨濕潤異常遠近皆以旱魃目之意欲掘而焚化墳主懼潛自啓視見肉身未壞面上白茸茸如毛衆謂厲氣已洩尋果得獲甘霖盖亦會逢其適也○上月二十九日有登州水師營二號兵船裝載廣武副中營銀砲藥彈等件來烟以便解往諸嘉營俟交卸後卽擬巡洋他往也○總辦礦務李觀察於六月二十三日乘海晏輪船由津來烟擬赴開礦處察閱○二十四日爲關帝生辰海防營前新建關廟屆期雇優演戲數天街市商民亦一律虔伸慶祝 
[皖水秋濤]  
　　安慶府屬廣濟圩被水後灾黎紛紛來省就食大憲憫之解囊撫恤其間固多貧困者而强不逞之輩亦不免溷迹其中日來邀結百十人入市索錢事雖甚微勢則甚狠上月十九日向蕭家橋楊恒昌雜貨鋪索之不應遂羣將該店所設米豆搶掠無遺店主唤地保前來相將訴諸保甲局局憲飭戈什哈併親兵數名前往拿捉灾黎始知風遁去日内沿城一帶田稻將近登塲災黎亦結隊成羣强行刈穫各鄉曁各地甲具禀於首縣不知范明府何以善爲禁戢也○無知愚民往往將汚穢瓦礫傾積於撫署圍墻根城守營朱守戎天慶飭夫挑去并出示曉諭不得照舊任情作踐一經拿獲卽送縣署責懲云○前記皇華亭被狂風吹塌云云旋經地方官飭匠興修大工業已告竣矣 
[德國貸銀]  
　　日本報載七月七日法國柏靈京都來信云德廷欲貸公債一億萬馬克一時應募者非常踴躍多至額外七倍合計已申至四億萬馬克之上云 
[華美聨姻]  
　　華人之寄居美國者不免爲美人所厭惡今忽有美國女子與華人結婚一事聞該華人籍隷香山歴年在美國大學校肄業去年學成得高第美人羡之因妻以女云 
[爭端難免]  
　　七月九日倫敦傳電至日本云德法兩國敵心益熾大有不得不戰之勢法國現令他國人之寄居國内者一律免其兵役特别以税課之法德國則與法國痛絶往來似此則二國爭端恐其終不得免矣說見日本報 
[日報紀朝鮮近事]  
　　朝鮮督辦通商交涉事務大臣金允植協辦卞元圭奉旨罷職貶謪忠清道沔川卽日啓行限二十三日至配所　 
 
 

Page 3

 
 
山僉使金完洙同此獲罪政府派吏至任所拘拿日商山城建義曾有銀幣五千元貸與金允植韓人囂囂評論謂金氏實因日人而蒙罪云○朝鮮右營使閔泳翊於前月三十一號附坐仁川港停泊之俄軍艦開往海山崴逃遁無迹政府未知其實騷動不安着各地方偵查竟已杳如黄鶴翌日卽本月一號中國泰安軍艦歸國卽以閔氏脱逃之信傅至芝罘後不知曾否緝獲也 
[鉦砲聲喧]  
　　昨屆日食之期各衙署文武官員均穿素服行禮并鳴鑼升砲以示救護之意浦中停泊之沙船亦鳴鑼升炮殊形熱閙 
[烟館聚議]  
　　洋藥税厘未歸海關併徵以前租界中各烟館各向洋行購買已完進口税未繳落地捐之土價值便宜故烟膏價亦公道自定税厘併徵新章以來查私甚爲嚴密如購漏捐之土查出卽當充公是以開南北誠信烟館之張佩卿前日在英法兩租界邀集同萊在西棋盤街中載春園茶館集議擬令同業皆購官土而將烟價增加集議時到者甚多惟股開綺園兼經手南寄園之朱少梅則未到云 
[縣署控案]  
　　前日有本邑廿二保五十三圖人徐文華投縣喊稱姑丈陳春春姑母徐氏擅將童養媳沈氏賣去求恩提究值日差禀明經蒯大令升堂研訊徐稱小的自幼聘沈竹賓之女沈氏爲童養媳嗣因母親去世父親出外營生小的又在鎭江貿易家中無人照料故將沈氏寄養於姑丈陳春春家及至上月十八日小的回　到姑丈家探問不見沈氏當向姑丈究問一味支吾又向姑母詳詢依然推諉乃潛向鄰人根究方知巳被姑母賣去復問姑母伊出言不遜將我毆打因有長幼之分不敢還手情急投案叩求立提究追大令飭徐暫退候提陳春春并徐氏到案質訊○耿守其投上海縣控稱向在虹口開設叙寳園浴堂日前兒子意卿在浴堂内竊洋一百六十元出外不歸當經訪悉竊洋後到范金堂及麻皮何阿寳賭塲内賭博將洋盡行輸去比至該賭場内尋覔兒子竟遭何等毆辱且悉意卿現被范何二人藏匿不令回家求提訊究值日差禀明蒯大令飭令明白補詞候核○廿四保十七圖李謝氏偕兄謝榮投縣控稱兒子在上月廿七日自母舅家回來中途突有素不相識之人在背後將伊推入河内幸兒子習水性游登彼岸行走其人復拾石塊擲傷兒之要害以致回家後臥床呼痛不止求提究辦人可指提值日差禀明蒯大令著令補詞核奪 
[英界公堂瑣案]  
　　英教士慕武訴稱住四馬路西首日夜聞洗心泉等書塲敲鑼聲以致語不聞聲寢不安枕實堪厭惡而曾報知捕房而核書塲喧閙如故請爲傳案諭禁蔡太守卽傳洗心泉之詹葆初及新開書塲徐阿耀於昨晨投質該教士申訴前情詹供前經巡捕房關照後停鑼已有五日現所聞鑼聲或當是南首之老丹桂戱園該園經捕房知照後將園牆加高使鑼聲不致外揚今墻中挖洞五處又致喧譁徐供亦巳停鑼西教士堅稱聲在東北隅確係此二處太守商之賈副領事謂詹徐等稱停鑼如果陽奉隂違被巡捕所見當卽拘拿重　今姑斥釋○蘇人兪本金家前有陳阿金入室圖竊當卽知覺追趕拒捕行兇扭成一轉從樓上滾下該竊受傷交捕送案蔡太守騐陳受傷屬實送醫院醫治傷愈開釋此係前事詎陳阿金出外又竊應二金家衣服報捕房後由包探陳阿九緝獲陳阿金并查陳阿金與陳金福串同行竊并將陳金福獲住吊贓昨解公堂該包探及失主應仁金各訴前情兪本金又投案稱該竊兇横異常釋出後反來尋釁陳阿金供在茶館買得質票贖得衣服被包探拘案並未行竊陳金福俯首求恩蔡太守察得陳阿金年紀尚輕屢次犯竊情殊可惡判同陳金福各押二月贓交應仁金領去○粤人林有稱姊姊嫁同鄉人羅阿生携帶來滬不料羅在滬上另有妻室反欺我姊前日因家務口角羅竟持刀欲傷我姊報捕拘羅姊送仁濟醫院醫傷不能投質此事衆隣皆見代抱不平羅阿生卽羅新臨供並無刃傷我妻之事其母羅顔氏投案禀稱兒子向來安分决不持刀砍傷家常口角或者有之又有王福投案稱是隣居羅阿生持刀砍妻我亦眼見蔡太守飭將羅阿生管押俟其妻傷痊投案再訊其餘人証暫退靜候質訊○包探陳阿九稱泥城外開牛乳棚之西人密司沙從未失竊物件自管事人宋光春雇熊新春爲替工祇五日洋東卽失竊時辰表鑽戒主婦房中又失去盒内之洋十二元内房祇小侍者沈阿法可以出入餘人均不進去報捕房後派我住查問熊沈二人均不承認且查失竊情形斷非外人所爲今將熊沈送案請訊宋光春稱此次失竊殊屬可疑我所雇之替工熊新春素來誠實若云内人不竊外人更難進來熊新春供洋東失竊之事毫不知情沈阿法供浦東人年二十歳主婦房中惟我入内打掃失竊之事毫不知覺蔡太守商之賈副領事以疑竊無憑飭將熊新春沈阿法交保再飭包探查明實在情形再行核辦賈君然之○王永康稱在馬房爲夥昨因將銅釣至老虎灶泡水趙阿光亦在泡水擠軋口角被將頭顱打傷送案請爲騐傷趙阿光供我夥出外泡水不知如何與王口角遭毆受傷故回理論詎被交捕我夥現在醫傷不能投案蔡太守騐得王永康受傷甚微飭投醫院醫治趙阿光交捕房帶回查明其夥是否遭毆受傷如果屬實着其投案申訴○蘇鄉人華小弟稱在籍娶妻朱氏巳有五年該氏不慣在我家時回母家我向在滬上爲木匠去年二月間該氏又回母家旋據妻母言已逃遁再四找尋無着昨在祥春里口見妻與其姊同行身穿生絲衫褲及上前呼喊妻巳奔避問其姊則稱不知當又查得妻在富潤里内及往問聞其聲在樓上呼之不應報捕登樓妻固在惟衣服巳换去今蒙送案請爲領回該氏供嫁華已有五年華不顧家用時常口角我於去年憑圖董地保送歸母家後始來滬帮傭並無逃遁情事蔡太守問送歸母家有無憑據該氏答稱有據太守又問今願從華回鄉否答稱願太守隨飭華領妻回里○工部局收捐西人稱小瑯環里有花烟館八家不完月捐單開姓名請爲傳案蔡太守卽傳趙王氏顧金氏朱周氏朱王氏陳阿福等婦人八名到案或供小本營生或供洗衣餬口或供在妓院帮傭或前開花烟館現已閉歇西人稱此處房屋係公平洋行之産曾同管房人指明誰家是花烟館毫無錯誤大半皆已繳捐惟此八家未繳故請傳案伊等旣稱不是花烟館如將來查有接客賣烟事定千重罰租界章程呈閱太守又問該氏等仍不承認太守商之賈副領事謂收捐西人指該氏等爲花烟館尚無証據今姑一併開釋如果隱匿一經查有實據定子重罰 
[法捕房瑣事]  
　　法包探於前晚在金利源碼頭巡緝見有十餘齡之小兒在碼頭熟睡隨唤之醒詰問含糊因卽帶入捕房昨晨經備總巡研問據此兒稱今年十三歳有素不認識之十八歳小兒囑我在此守候不料熟睡詰其住在何處家有何人答稱爲人家寄子住在城内縣署左近某老虎灶間壁父在海防廳署爲差役不知其姓名備捕頭着法包探將此兒帶往查問如有其家卽交彼收領○法捕房昨據某甲訴稱有一人素不相識帶七八人到我家將物件盡行抄看問其何意據七八人稱是包探夥計因有某乙前曾爲英巡捕住高第東里失去衣箱一隻知在爾處故來查看但我處並無伊物豈可遽來抄看爲此將其人扭案備捕頭謂某乙若果失箱爲何不報捕房現在忽糾人冒充包探夥憑空搜人物件顯見藉端拆梢着將某乙管押以候解訊務將冒充探夥之七八人交案核辦○有甲乙兩人均是賭徒專做翻天印倒脱靴等事前日致八仙橋地方爭競扭入捕房據云爲七八百文賭帳解歸大巡捕房管押一宵昨晨經備捕頭詰問兩人攺稱實爲索討會洋一元一時不耐以在相扭及巡捕到一併拘押備捕頭以事甚細微着出外自行清理一併釋放 
[正悮]  
　　昨報所登鴻福來聲明三彩告白内准二千五百十六號課刊二千五百八十六號合卽更正 
[上海文報局内恊賑公所瑣記三十五]  
　　吉林希軍憲倡助賑銀一千兩敝所於二十五日接到電音已列報章兹於二十六日電匯到吉平銀一千兩申九八規元一千零五十一兩九錢一分六厘由蔚泰厚票號如數交到除塡票禀復外爰亟登報以誌軍憲急於拯災之意○二十七日湖北藩署蒯稚農部郎寄來南漳縣王明府經募東賑錢一百三十五千换就它平銀八十五兩五錢三分同日江西萬年縣署江南隱名氏助賑銀五十兩日内正擬續解第三十九批東賑欵項籌度爲難今蒙鉅欵疉來俾得尅日起解災民之福同人之幸也 
 
 

Page 4

 
 
[隷書助賑]  
　　白下王君懋之素工隷書蒼老絶倫士林珍賞久矣兹聞災區告急願書扇二百件潤資減半每柄二角五分大件均照仿單潤金半充賑濟送由施少欽封翁轉解災區誠一舉兩得也現寓英大馬路太古輝記 
[贈書鳴謝]  
　　朱仲我孝廉少受知於曾文正公追隨最久故知公最悉公亦以其好學深思時加青睞所謂感恩知己兼而有之及公騎箕後君時作西洲門之慟往往追維疇昔謦欬如聞爰就舊時所親炙者逐一而發之於詩詩各有注顔曰題江南曾文正公祠百詠蓋紀實也近在白門鋟版告成以一册寄示詩之清新俊逸固是不凡尤妙在公之軼事遺聞爲全集所不載者亦雜出其間實令人欣賞無已辱承持贈何幸如之 
[奉題程步庭公祖知足圖]  
　　遯叟歸自西子湖示我太守知足圖細味畫中意不禁仰天　烏烏世人惟苦不知足得隴畢竟還望蜀太守悟得此中理爲我桑梓長造福志士捷足爭先登揚鞭得意度崚嶒絶有力奮不顧後附其尾者有蒼蠅人生所貴在適性依人毋乃授人柄一前一却難自持後先尚說相輝映必俟已足然後知此生安有知足時太守瞻前復顧後後不如我前菒追車之用有三十幅當其無可共一轂若知此意心湛然笑指諸子徒碌碌請轉一語爲公夀公亦爲我盡一斗前邊開道有驊騮推轂何人試回首高昌寒食生拜稿 
[懴情侍者借徐園爲蓮花慶祝小坐水亭卽景呈玉梅花館主正和]  
　　水亭小坐夜清寥紅袖青衫祝阿嬌絲竹聲中心寂寂月明吹出一枝簫[  惜餘春館主人金翠梧學吟草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[藉賭肥身]  
　　賭風之甚於今爲極雖官府風行雷厲暗訪明查而禁者自禁賭者自賭幾於無可如何推原其故艮由不肖胥役從中舞弊視禁令若弁髦倚賭徒爲衣食一切通風故縱得規包庇等　無所不爲其或官憲勒限究紺期在必獲則若盡李代桃僵拘鄉愚以塞責　眞正匪徒得逍遥事外蠹差之罪誠有摺髮難　者某　屬沈蕩鎭　家墟地亦賭徒淵藪也横聚牧猪奴常設迷龍陴衙役規費按期給發略無遲悮差等此往彼來習以爲常眞有取之無禁用之不竭之勢也月上旬差總楊泰卽楊錦源復至該處則篷廠空存賭徒四散遍訪店人迄無蹤影楊未遂所欲心不能甘遽遷怒於鄉人某甲謂爾亦個中人安得置身事外並牽其裾言欲拘解縣署甲力辨不理情極思遁正推扭間身墮岸灘頭觸水次尖石上腦迸漿流罪時殞命爾時衆人憤　立將該差及船鎖住聲稱請縣騐抵楊大窘浼　處圩長陶某解紛議以英洋五十元給死者爲棺殮費出　期票約日付洋而寢　事楊　　後頓悔前議不知如何請得禁賭信牌倒塡月日將墟長陶某之名添入遂以聚衆毆差移屍勒詐等詞朦禀縣署邑尊不暇致詳遽出硃簽拿陶某陶見楊神通廣大勢難與較猛憶其弟某乙爲某巨紳司閽紳現由外省繁劇内陞卿寺從之求救容或有效乃遍告親朋稱貸資斧爲避禍計卽日航海入都見乙具告所以乙乘間以情達之主人不逾月省中奉到兵部火籖有該令年老昏庸縱役　法等語立提該役到省審辦人心　快錄維新報 
[遼海歸帆]  
　　六月二十四日爲關聖誕辰各鋪皆停工一日燕飮爲懽○二十日有德國小兵輪進口兵官函請領事班的諾君轉達道轉訂期年會並　一觀營口砲臺廷觀察允于二十四日五點鐘時會晤而繙譯委員金君菊生　請假回上海原籍無人傳語因請税務司派關上繙譯胡君代通欵曲　欲觀礮臺事則婉語辭之○二十三日蓋平縣李大令抵營先詣道轅禀見道憲以他務辭大令遂於本日午後回署○三江帮就南圍子外創建咸安堂爲寄厝靈柩之所年例中元節設醮以祀孤魂延釋子誦經四天施放焰口事畢復演戱三臺今年停柩太多諸首事恐演戱則人多嘈雜且有火燭之虞遂集議將戱移至東營河祖廟演唱亦防患未然之意也 
[邗江官報]  
　　六月二十三日周大令士釜從十圩來揚公幹二十四日委署角斜塲唐鹺尹如峒奉札謝委張副戎金榜辭回江西 
[江西官報]  
　　湖北補用道劉建德由廣東往湖南路過來江會辦金陵善後局江蘇候補道程俊由金陵來福建候補同知郁本培　委催餉來朱炳先委解九江關餉進京分發從九曾鴻珊禀到繳照湖南人德興典史樊琳騐看胡先翥　希曾俱委解九江關餉追京兵部職方司員外郎李翊往福建通判史保恒委解都昌卡廖國楨委辦李家渡卡署貴溪縣上　司陳善期滿更替以從九馬永鏜署理通判吳春鑅接辦候審公所縣丞周吉雲委辦義寍州查津卡署臨江府姜秀瀾卸事回候補縣馮學澧按估脩府學魁星閣工程李寳權委解南字營餉往金陵趙銘牖委解地丁並邊防餉進京馮學澧續委估脩城上工程同知崔芝嶺往南城騐收圩堤貴溪縣朱彭年卸署新淦縣事回謝飭赴本任行知署南康府通判朱景岐由贛州候差回謝委沈春第委解九江關餉進京分宜縣丁毓琨調省察看以卽用縣劉憲仁署理准補進賢縣丞鄭錦春飭赴新任胡宗濂委往南康府公幹 
　　和苕人金觀察六秩述懷詩八章有引謹步原韻憶同治癸甲之　秀水金公來宰南沙僕一見如故相得甚懽締文字緣蒙垂青盼勷地方事益勵丹忱而公則拔茶植桑民饒樂利栽桃培李士澤詩書裁浮費於税銀制産者輸將恐後减偏災之漕米納誄者踴躍爭先畎畝巡　兒童則歡迎郭令輶軒採訪婦孺則名識范公况乎政簡刑清案無留牘儉崇華黜畝有餘糧剔衙署之陋規蠹胥束手化家庭之戾氣梟　洗心此善政難以舉枚而頌聲所由載道也乃廉范五袴來暮方歌劉寵一錢去忠又繫蜺旌遠指麈教罕聆然而書遞三秋恍親霽月羽儀數省敢在下風驚駒隙兮十年數鶴籌兮一甲歳疆圉大淵獻且月中旬於申報中讀公自夀詩八首仰見懷虚若谷福降自天出載居官時厪子惠頻年散賑倍著辛勞器重上游得展驥足才推特達寵錫龍章從公歴齊魯故墟介夀來官民數輩豸冠雀羽聿增金谷之華火瑧交梨盡作瑶池之果豈第蘭芬桂馥慶溢華堂恰當艾緑榴紅榮開夀宇躬斯盛者樂可知矣僕局跡筍鄉系懷棠舍愧乏鳳鳴之筆敢和雲章抵稱兕角之觴敬呈露簡蕪詞遥達芹獻用伸皆實事之可徵豈虚文之徒炳也哉報道先牛攬揆年述懷詩寫樂陶然彭城治譜傳忠孝秀水家聲富簡編劇任屢膺珠在握福田廣種玉生烟稱觴未遂樞衣願郵寄巴詞慕執鞭苜蓿盤甘領略回山居那料簡書催蒼生請命誰援救太守憐　才互挽推謂王敬亭太守萬里惡氛滿荆棘一輪明月近樓臺謂李爵相及張靖達公振軒宫保軍還露布憑揮灑戎帳宣勞記室陪○吳閶戰捷報旗紅安揷流民瑣尾中劉晏瑾財增器重十公治獄嘆才雄柳營日贊機官熟蓮慕風高禮遇隆頻向上游知己感循良名己達天聰○小試牛刀治化新雲間兩現宰官身儒生作吏能超俗仁者存心本恤貧時值偏灾公詳請减賦民戴之崇祀經師培後進纂修邑志證前因公創祀經師立會課選生童留院肄業優給膏火並延張嘯山學博修邑志下車首謁黌宫聖幾輩青衫門下人公涖任之初適舉行新生入學大禮賤息起鳳與焉○調箸吳江别董樓扁舟過訪溯前游光緒初元公權吳江篆適從武林展墓回迂道晉謁　桓竟日立身矯若雲中鶴寄意間如水上鷗翰墨有緣花徑埽湖山無恙　痕留急流勇退知幾士羞煞勞勞季子裘時公捐升知府有歸林下之意○桑柘閑閑蔭滿林當湖山水豁胸襟麾出守原游刃五斗亂官肯枉尋名動公卿登薦剡函催車駕救灾祲時河南山西奇荒公奉憲札往災區散賑仳離啜泣分圖　遠道馳書感不禁當時僕奉公函委募賑捐彚解○珠還合浦慰窮鄉代贖逃荒婦女使其室家團聚草木回春盡向陽兩袖清風餘笠傘萬家生佛普農桑地當晉豫荒連陌　運東南遠駛檣五次疏渠勞碩畫星軺露冕益徬徨○畿輔奔馳　未温青齊待賑鄭監門天心呵護宜增夀王事賢勞不憚煩此日豸冠膺簡命　年鳩杖拜朝恩丈夫自有懸弧志笑我依然守故園[  丁亥荷花生日江蘇南匯縣部民謝家樹拜祝呈稿]  
[苕溪花縣後人潘小洲兄茂才偕其令親黄蓀香世兄用西法印成一圖供有蘭花一盆手持羽扇索題勉成一律對偶叅用雙聲疉韻呈霧表看花客北濠居士海上忘客可石主人惜花仙史吟郢政]  
　　同心許締如蘭契屈致翩翩羽扇持並坐消炎通謦欬相親受業樂追隨家庭德劭馨香溢中外聲諸氣味奇四譯研求　國用他年身到鳳凰池[  霅溪青藜閣主人待定草]  
[蔣君霞生工繪事兹願畫蘭助賑善舉也吾友淡定室主賦詩美之不没善也囑和原韵因以效顰]  
　　聞道君家結善緣寫蘭欲效古人傳須知不是閑花草要助米珠薪桂年鴻嗷無計代爲謀墨灌蘭馨出自幽藉手稍酬施濟願監門猶祗綸民流辛蘖齋居士甫稿 
[題洞庭吳貞女辭并七律一章錄請高昌寒食生大吟壇指正]  
　　繄震澤毓鍾兮産貞嫠於閨中何實命不同兮罹顚沛與鞠惟　天短折兮誓之死而靡忒爲終身從一兮誠操持夫苦節乃夫面未識兮况夫棺其難覓痛立後維艱兮常隻影　形單當機抒抛殘兮　凄凄而生寒嗚呼傳貞女之實兮賴燕許之手筆欣貞女之烈兮致哮嘘而嗚咽令百世下聞屈而慕德兮　諸志乘而幽光不没未謀夫面痛夫亡木主成婚夙　償貞女聞夫旣没卽欲身殉迨尊章允其來歸奉木主成婚焉之死靡佗心鐵石斯生安適志冰霜事姑雖苦終無憾貞女日夜針紡以供母膳不辭勞苦立嗣維艱　自傷貞女欲立夫後實無近支可嗣如此堅貞官綽楔誰將潛德發幽光華亭石振聲官梅稿 
[次韻贈周月琴詞史卽請意琴哂政]  
　　憐花惜月舊憨生臥聽衙齋長短更枕上披吟題扇句琴川有女擅時名月朗虞山過往難移家北里涙頻彈芳心應解琴心意休做情郎影裏看[  海昌太憨生立秋日草]  
[書憤]  
　　天地難容七尺身八年奔走老風塵中原逐鹿滔滔是何處桃源可避秦[  海昌太憨生綏紫稿]  
[上海四馬路高易公舘内籌賑所李秋坪輕收直順山東六月初一至十二等日賑捐清單]  
　　初一日洞庭席守印求保家眷安康洋五元○永義永局交來常熱錢忠標二元○夀字册增記十元葉玉記二元○福田册不列名五元勉力子一元許愿子日本洋一元○初二日申園捐補虚對開二元小洋三角錢一百陳雲亭半元○初三日蛟鎭氏求妻子延年四角○古夥平陽氏一元○萬家生佛康字册雀喜一元○作善降祥册戴禮堂一元○政大局交亦夀字册九江恥道人生日報母洋一元未了僧錢一百○初四日誠德堂半元筆月仙半元○無名氏一元四角○清芬居士洋一元○胡遷士黄善士何善士求浩然子醫金各二角○靈字册譚貞求子病愈二元○初七日靈字册洋六吉紙號紫陽氏各一元明海六角嶺南覬月軒半元松石館主四角德鄰居無名氏窩申生無名氏無名氏三愧堂無名氏各三角於憲章未田人德鄰　主松竹居士無名氏各二角來六吉朱謙吉各一角共洋七元○福興渭局交來揚州王韶九翁真靈字册愛道堂洋一元康子配錢三百文果恕子午記不留名福蔭堂力不從琢記恆記各二百　相堂二百八十共捐洋一元錢二千零八十伸洋二元○靈字册不留名保平安一元○萬年吉船十元全議泰廿元○初八日沈姓一元○益順十元○初九日靈字册豫章氏求保小姪平安三元○余鏞江錢四百文○初十日汪馥求妻病愈五元○滬北仁濟堂經募夀字册延　矣紫陽朱愛蓮居周永安氏各半元東海求消塵障人四角靜記二角問禪居士笈記延陵堂吳斯記東土散人芎山書屋各一角共洋三元二角○沈雲洲翁交來靈字批餘慶堂陳二元熱心人一元溪山居士秋聲舘宋綿澤堂各半元尚遠三角不要名愼獨齋無力人無名氏有心無力人竹居補職生芝蘭書屋布衣人各二角惜分隂舘帥曾居士沈尚志堂各錢二百文力不足人一百文顔小譜銅洋一元共捐六元六角銅洋一元錢七百文○莫我子銅洋一元○力不足子銀三兩○以上統供收英洋一百零六元日本洋一元虚對開二元銅洋二元規元三兩錢一千三百文 
 
 

Page 12

 
 
   
 
