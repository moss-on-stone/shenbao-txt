# 1911 - 266 - 4913881

 

Page 1

 
 
   
 
 

Page 2

 
 
   
 
 

Page 3

 
 
　　　　　　　　　　 
[交旨]  
　　八月初二日欽奉 
　　諭旨具勒載洵等奏謹陳現修崇陵工程情形一摺知道了欽此又奉 
　　諭旨張德彜胡惟德林紹年朱益藩著充考試游學畢業生主試官欽此又奉 
　　諭旨學部奏請派游學畢業考試各科覆校官一摺所有遴選之黃德章馮熙敏林志琇沈王楨張煜全王鴻年李祖虞何福麟邵恆濬何燏時程良楷熊崇志夏錫祺周秉琨談錫恩曹文淵陳承修金殿勳陳榥鄭淸濂張鍈緒高近宸潘承福麟趾均著充襄校官欽此監國攝政王鈐章奕劻那桐徐世昌署名 
評論 
[釋大臣責任（續）]  
　　所謂經由法律上之手續而大臣責任以成者。則大臣正署或副署制度是也。大臣署名之規定。有見之於憲法者。（如德國）有不見之於何種律令者（如英國）而其爲法律法庭遵守之則無二致。德國憲法之第十七條。（記者所譯乃從一八八八年改正後發刋之本）曰。（皇帝之詔令以帝國名義發行之。而此種詔令之效力。以得帝國宰相之署名。然後發生。（按大臣署名有正署副署兩種德國宰相乃正署者也以副署兩字統言一切署名制度非是）英國無成文憲法者。而他種法令亦無此類條規。吾嘗聞之戴雪氏曰。（吾英雖無法文明定大臣之責任。而實際上則有此律也。凡君主之行動。如欲其表示朝廷之意思。而發生法律上之效力。則必得一大臣或數大臣之署名以負其責任然後可。凡朝廷之意思。可以三種形式發表之。一曰樞密院令。一曰手詔。（乃英王自署名者）一曰璽書。（有御璽而無御名）樞密院令者。乃王依樞密院之恊贊所發之令也。以當時出席之樞密院員負其責任。（英國之閣臣皆兼樞密院員）王之手詔。王自署名。而通常至少有一大臣副署於旁。以負其責。有時蓋該大臣所管之印。亦有効力。王之璽書類由大法官發出。其責任卽由大法官負之。（大法官管御璽者也亦屬閣臣）要而言之。凡王之行動。如有所賜齎。如發臨時命令。如條約簽押種種。至少必有。一大臣負其責任也。大臣既負其責任。則其行動一有不法。則法庭内民事或刑事之手續。隨之而生。大臣不能以服從君主之命令爲口實。圖卸其責。）由右觀之。可以略明大臣法律上之責任之爲何種矣。 
　　大臣法律上之責任。乃以法庭督行之。與議會恒不相涉。大臣政治上之責任。乃以議會督行之。與法庭又不相關。此全然爲二事。特二事者皆課之於大臣之一身耳。苟不區以别之。則持大臣責任論。將如墮入亂絲中而莫知所理。 
　　凡法律上之事。可於法文中覔之。政治上之事。法文中斷無有也。今討論内。閣當對於議會負責任否。屬於政治之範圍此種責任。未嘗託命於憲法之條文。今貿貿然於。各國憲法中求之。求之不得。則疑。此種責任之不應發生。甚矣其惑也。滄江君。向咎人以立法論與政治論併。爲一談。乃不圖躬自蹈之矣。 
　　記者此言。乃欲救正滄江君責任内閣釋義之一節。（閱國風報二年十二號）彼斥憲政編查館員國務大臣對君主負責任一言。爲曲解德日兩國之憲法而因不欲以該憲法所謂責任釋爲大臣對於議會而負之者。使館臣一派有所藉口以肆其詭辯。其術則善。而不知已乃未嘗認淸題目也。夫德日兩國憲法中所規定之責任。果法律上之責任乎抑政治上之責任乎。今之問題。在討論大臣責任。對誰負之。此果法律上之責任乎。抑政治上之責任乎。記者以爲費一杪鐘之思索。可得而答曰。憲法上之所規定者。爲法律上之責任。今問題中之責任。乃政治上之責任也。二者不可同年而語。今執法律上之責任。而硬以政治上責任之歧點加之。攻其一。遂乃不得不去其二。此如見槖駝而言馬腫。必强割其駝峯而後可也。是亦不可以已乎。 
[專電]  
　　成都城外又有小戰官軍仍得手民團已無固志將陸續散盡 
　　樂犍（嘉定府首縣）前數日亦罷市近已安靜大勢無慮（以上重慶） 
　　粤省爭路股東會代表汪伯堅到京因鑒於川路　 
 
 
 

Page 4

 
 
　　　　　　　　　　 
　　代表劉聲元之被罪未敢叩閽先謁同鄕官密商辦法 
　　東督趙爾巽電奏六道溝爲東省要隘日人私自勘劃意在久佔除由巽嚴重交涉外請飭外部堅拒毌讓 
　　内閣叙官局又挖檔舞弊閣臣自行檢舉現正嚴密檢查禁止洩漏 
　　禁徫軍獎案内閣核議照准不日人奏（以上北京） 
　　水提李準由省移駐虎門養疴退志甚堅擬即日上奏續請 
[譯電]  
　　上海英國與外國聖經會均接成都平安消息該會副代理人某君初四由成都來電云川督已能鎭壓大局不患復亂亂民已散交通已復但美國浸會堂接重慶電稱由成都戰退之匪民現仍蔓延作亂 
　　東京某公司現謀推廣鹹魚銷塲於中國全境其所經營之地分爲四區（一）上海及揚子江各地（二）香港及附近各地（三）天津北京（四）山海關大連及南滿洲鐵路所過各地每區設立總事務處並在全國各埠設立代理處該公司總理現在奉天與東督會商設立大廠一所製造本溪湖之出產物聞可長取不竭云 
　　倫敦泰晤士報華盛頓訪事電稱美總統塔孚脫君之主張與坎拿大交換利益實因彼與國務大臣塔克斯君恐按照英日聯盟舊約美日一旦啓釁英坎均將牽涉在内故急欲聯坎以固交情則異日英欲助日必多窒礙今英日盟約既改美政府僅須運動上議院批准英美公斷條約仍可達其目的現信反對該約之議員必將因此更其意見下届國會開議可望批准 
　　英國哇利痕號之十三寸半口徑之巨砲已經試放當時各水手皆戴皮耳套故未聞炸聲但該艦爲炸力震動甚劇磁器天窗皆爲震碎其力量殊出人意外　按哇利痕號於上年造成係超等特雷諾脫式戰艦排水量二萬二千五百噸載十三寸半口徑巨砲十尊 
　　英國海軍大臣麥肯那在防脫波爾地方演說預料一千九百十二年之海軍預算將可减少惟謂用費之大小須視外國之用費爲準（以上倫敦） 
　　德國已於今日（初六日）將修正之摩洛哥條約交與駐德法國大使（栢林） 
要聞一 
[川路滴滴血（九）]  
　　川省京官已將川督電奏一一辨駁擬即具摺紏參文中指斥川督最荒謬之處有如龍泉驛既爲險要匪徒運大砲上山殊屬不易官兵何竟奪砲至數十具之多且川省處叢山峻嶺之中交通梗塞非如粤省有香港之可運槍砲川民若干大砲試問從何而來又謂四川民團素有矛幟幾於無家不有若要搜獲則每日可集至數十萬件川督所謂槍彈旗幟若干者或即指此何能以此爲反叛之據并聞此外辨駁川督電奏荒謬之處尙多 
　　上月二十八日内閣官報發表趙爾豐川事電奏一道次日京師各報均錄於新聞欄内惟帝國日報標其題目曰（趙爾豐一面之詞）初一日外城總廳傳該報發行人詰以用此題目是何用意發行人云此件係錄自内閣官報非杜撰更非揑造亦非褒貶該電係趙爾豐所奏自是彼一人一面之詞本報記載並未犯法請依律辦理可矣警廳以其答詞激烈遂交拘留司暫行看押聽候辦理初二日經各報會議先將被拘人具禀保出再籌辦法現此案已移交地方審判廳矣 
　　郵傳大臣盛宣懐當川亂起時亦甚驚慌嗣得鄭孝胥暗中畫策遂决意主勦其第二之密參軍事計畫者爲李伯行侍郎近來李在盛宅五日未出聞其所籌進兵方略鄂軍扼守劍閣不放川中亂黨出境以免牽勳大局湘軍爲鄂軍後援分駐荊宜黔軍直接入川兜勦陜甘兵雖單弱仍須酌撥前往助戰 
　　調遣軍隊無論何國皆屬軍諮處（卽參謀本部）之特權此次川亂發現郵相盛宣懐紛電各督撫派兵助勦不惟不與軍諮府陸軍部協商對總協理大臣言軍諮府陸軍部殊不可靠濤邸聞之大憤昨與盛宣懐遇於朝房因詰問之聞盛一辭不答若有老謀勝算者然濤竟無如之何 
　　目川亂起後各省議紳不聞出一言建一策爲弭亂救民計者已爲輿論界所誹議現訪悉直省聯合會員楊壽籛因資政院駐京議員雖謁見達副議長欲謀挽救然政府主勦者多恐無効力故日來聯合同志决意組織蜀滇黔粤四省恊會以謀川事之解救方法俟下次開聯合會時即作爲議案妥商一切 
　　又聞資政院議員某某等以川督誣枉諮議局議長等爲 
 
 

Page 5

 
 
　　　　　　　　　　 
　　匪事件雖經兩次謁見議長請其禀呈内閣勿信趙督一面之詞而迄今未得下文現擬聯合川議員及各省同志之議員即開一大會並聯合實進會憲友會辛亥俱樂部以及個人之關心此事者共同籌議對付川亂辦法 
　　岑西林自奉派入川後當日卽有電致政府要求三事已誌前報茲聞西林所要求者一抵川後須與趙督劃淸權限二入川須與以調兵特權並准其徴集舊部三指定撥餉處所聞三事均經政府電允故岑始成行 
　　據宜昌鹽局電稱日内川事無甚變動訛言漸息官中亦不聞有要電往來惟自流井並未罷工等語按該處鹽丁二十餘萬人皆貧苦小民一日罷工則一日不得食其禍益不堪設想今云並未罷工幸也 
　　川函云成都商民因哀求趙督致被鎗擊奔走於龍泉驛大路以便逃避有老幼不堪奔走者行至該處天色已晚不能再爲行動於是在該山頂棲息官軍疑爲佔據要隘率隊掠殺時有哥老會匪乘機宣言爲諸老幼擔任保護遂與官軍接仗而戰事乃成 
　　又云趙督自擊退各商民後即紛紛派隊鎭壓城内已安靜如平時惟鄕民不知内情猶自遠道奔赴哀求趙督放回議長不下萬人不知趙督竟以鎗爲對待之具故夤夜而來及至城外始知其事當時號呼呌苦其聲甚慘現已次第分散矣據此二則觀之趙督所謂連戰七日奮勇克捷者不惟張大其辭實殘民以逞也鳴呼 
　　又鄂函云鄂督於前日接到由湘中轉來川電云成都城外亂民已經黔軍會合川軍擊退紛向各屬逃竄自二十七日以後省城日開兩門派兵輪守行人由外人城均須盤查出城者則領路票限時而歸玉將軍趙制軍田提軍以下各官皆無恙惟署提法使周善培確已自戕城中敎士西人皆未被害城外有某國敎堂二處被毁　 
　　又一消息川中主謀獨立者確爲省城巨富金某緣金雄於財投資路股甚巨故反對路事甚力其門下食客頗衆當趙季帥拘拿各巨紳時金恐及已遂謀爲亂衆推其爲大統領登高一呼四方響應卽自流井一處鹽工投其部下者已有二三萬故難作之後聲勢極爲浩大 
　　川省亂勢雖戢省外多各處仍多擾亂電綫之被毀者約千餘里不惟省城不能通電卽附近各州縣亦一律不通消息亂黨既分作數股四處撲攻軍隊亦應分派往勦川軍現守省城黔鄂援軍有限尙恐不敷分布勢必續調鄂軍昨鄂軍步隊十五恊統王得勝已命所部準備聽候調遣　　鄂軍之赴川者計有步兵四營工兵一隊昨又在馬隊第八標二營中挑選力精壯馬兵百二十騎由隊官袁占勝率領赴川蓋因張統制接入川之鄧協統承拔來電謂蜀道崎嶇接仗時必須騎兵偵探故派袁隊官率軍赶往也 
　　端督辦近在夔州被亂民所阻聞其事甚確午帥中途得信即在距夔關二百餘里之鰲山駐紥直俟鄧恊統所部之兵到夔始合爲一軍而進亂民見軍容甚盛遂一鬨而散此係前日夔州官電所叙事必確實然如此足見川民並不抗拒官兵若得人善爲撫循自易解散何勞數省之師如臨大敵哉 
　　又端午帥在途中電致内閣軍諮府謂亂黨蔓延日衆西鄙瀘州九姓土司逼近强鄰誠恐士民滋事外人藉端干涉請迅速飭川藏邊務大臣防備以杜隱患 
　　又重慶函云上五屬頗擾亂維尙無擾害洋人等事查川省各屬之西人敎士等約有三四百人來渝已到者四十餘人因渝地食物恐不敷供給故均擬至宜昌漢口等處然寓渝西人安堵如常毫無驚慌走避之意 
　　川東道朱伯年與所屬人民感情極好此次不動聲色調兵進城異常鎭靜現兵力頗厚又兼重慶府鈕元伯辦事活潑故川東一帶亦甚安靜云 
[外官制草案脫稿]  
　　内閣法制院近編外官制草案業已脫稿所擬地方行政長官大約分爲三級（一）知府（二）知州（三）知縣均管轄地方行政事務爲上級之地方官廳其下另置佐治官而以舊日之佐貳雜職改設受府州縣長官之指揮執行職務惟舊有之按司獄州吏目縣典史等官則劃歸司法一部佐司法官執行職務 
[太醫院敢設西醫學堂耶]  
　　夏間太醫院有設立西醫學堂之議其章程辦法及經費預算表等均已訂定草案本擬即時出奏後 
 
 

Page 6

 
 
有反對者謂太醫院均係御　　　　　　　　　　　 
醫近來學堂風氣囂凌萬一有革黨混入其間禍將莫測此議因之中止近該院某有力者復出而提議謂革黨混入固屬可慮然中西醫理之精粗彰彰見諸事實萬不能因噎廢食但使學生入學時於品行上嚴行甄别而又令該生同鄉京官出責任保證書似可免慮云云衆議皆以爲然故不久仍可上奏請旨試辦 
小說 
[無名罪人（四）（十）（六）（無名）]  
　　克路小侯爵道。雖是人多。這倒不要緊。我是預先定下坐位了的。我起初原約了石鈴兒。往那邊去聽音樂。後來因爲今日審那奇案。要去旁聽。恐怕散。的遲所以寫信去回了石鈴兒的。黑兒道。你雖然回他。他或者一個人也須去的。克路道。這也難說。而且不但他一個人去。他還捉了甚麽鄉。老兒同去。也未可知。這種人專拿鄉老。兒來。玩耍的。黑兒道。那麽我們不要去罷。克路道。便是他同人去。也不。要緊。那邊的小二們。我甚是熟悉。總有法想的。於是兩人直往外國館。來原來外國館内。一個月中。有好幾次的滑稽音樂會。這夜又是音樂會的會期。所以去的人。却是不少。當下黑兒克路二人。到了館内。問那管事。克路小侯爵定。的坐位。還没有人占。去便坐了下去。看那室中。各個桌上都是初食的樣。子在那後面一個桌。背着他們坐的。郤有一男一女。黑兒眼快。早對克路道。你看那。個女子不是石鈴兒麽。他如何。却在那邊。克路一看答道。看那樣。子正是他不知他又。擄了。甚麽鄉老兒來了。黑兒細細一。看那裡是鄉老兒。我看。那個男。子便是我。方纔說的檢事官的丈人。愛梅老人。克路道。他便是石勃未婚妻。的父。親黑兒道。正是。克路道。却不信。他爲什麽携了。石鈴兒。也到這裡來的。黑兒道。你還不知。這個老人的性情哩。他雖是個老人。却是風流放誕。無所不爲的。一個人。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　　　　　　　　　 
要聞二 
[湘人爭路之復活]  
　　川路風潮發現後湘人復繼之而起大有聲求氣應東鳴西應之勢茲特備紀如下 
　　風潮之緣起　湘省爭路士紳以此次川路風潮之手續與前次湘省會議决定抵制國有之法適相脗合以首先倡議之省反不如川人之能毅然實行誠爲可赧於是集合士紳開秘密會議到者千餘人决擬實行罷市停課抗繳糧稅以爲抵制之策務懇收回國有成命乃已 
　　學界之會議　省城各學生於日昨會議後皆堅持前次議定辦法爲主義並擬印刷傳單到處發布事經余撫查悉特飛飭學司轉行各學堂監督堂長務各嚴加管束不准出外干預路事如有學生在外開會演說一經查出定惟該監督堂長是問 
　　紳民之激烈　前晚湘路余總理家忽來多人要求總理電部爭持言詞甚爲激烈余堯衢總理見來勢洶湧隨用電話禀明撫院余中丞聞信隨派妥員前往向各紳民婉勸始行解散次日各團體復擬電文一道致北京資政院語極激烈由長善選舉事務所易君親至電局備費請發電局以從前奉有郵部電諭凡關於路事電文非蓋有地方行政長官印信卽不得代爲拍發又以電中言語過於激昂遂藉此婉辭不肯照發易君與之辯論良久電局卒未允准乃悻悻而去 
　　軍隊之調動　昨有常備軍兩隊由省開往岳州聞係撫院恐湘省果再起風潮難免無外省匪徒乘機濳入湘省通同作亂故特派往駐紥以資鎭懾余撫此舉外間則多有不以爲然者 
　　議長之避匿　諮議局副議長胡壁近因各界邀同開會議商抵制鐵路國有方法胡君欲順輿諭則川省正副議長因此牽連被拘可爲前鑒欲置之不理則爲衆矢之的必至受其斥辱進退維谷莫可如何於是藉端他適以爲避匿之計聞已於日昨離省矣 
　　長官之防範　湘撫余壽平中丞深恐各界演出激烈風潮有妨大局爰一面嚴飭各司道不准民間開會集社以及各學生干預外事等情一面電告鄂督磋商辦法並飭各軍隊嚴行戒備如有疎忽定惟該區官監督統領是問 
　　民間之恐慌　近日湘省紛紛傳言謂川省提法司及防營統領均遭戕害恐川中惡劇復演於湘垣互相傳說慌恐異常在好事者甚或故甚其說以致民間之惶恐更倍於前 
[江震鄕民閙事詳情]  
　　吳江縣鄉民閙事情形起因於七月二十七日有鄉民二三百人擁至城内某董家索討賑米某董云此間非積穀倉無賑米可發且又非平糶公所何得來此無如鄉民人衆吵閙不休某董云平糴公所在同里鎭歸金董管理衆鄉民一鬨散出遂至同里鎭鬨赴平糶公所求發賑米金董一面飭人飛報縣署派兵來鎭彈壓一面向各鄉民商酌至再每人發銅元五枚計發去銅元十餘千文各鄉民遂紛紛散去乃鄰村鄉民驟聞斯信即於二十八日相約數百人同至該鎭平糶公所吵閙金董見來勢洶湧無可理喻立即飭人至城請營縣派兵乃各鄉民愈聚愈多當將該平糶公所打毀所中米糧攫搶一空吳江劉大令暨飛划營何管帶率隊至該鎭彈壓解散因恐城中有事即日開船回城詎二十九日又有他村鄉民數百人擁至該鎭又向該公所索賑吵閙見該公所尙有未毀之處卽行放火燒燬幸卽救熄房屋未曾延燒各鄉民因聞同里鎭巡檢司欲出拿人遂又至巡檢衙門將門窗什物打毀一空迨營縣在城得信立刻開船飛往該鎭各鄉民等已四散逸去八月初一日又有震澤縣屬各鄉村民等得悉趁營縣皆在同里鎭時大衆鬨至城中將自治公所江震公學全行打毀又復鬨至震澤縣署吵閙王大令出爲勸諭再三開導無如各鄉民聚集過多人衆手雜竟將頭二門打毀當經警務公所派區官巡警前來彈壓各鄉民即扭住巡警亂打某區官亦被毆打受傷甚重各鄉民等又復鬨至警務公所將門窗什物全行搗毀並將所内軍裝洋槍一併搶去迨飛划營槍船赶到時各鄉民已全行散去矣昨日由江震二邑令將肇釁情形會禀撫院蘇撫程中丞得悉大爲震怒以該二令不能先事防範出此巨案咎有應得震澤縣王令禮峘甫於七月十八日到任從寛記大過一次示懲並將吳江縣劉令有光撤任遺 
 
 

Page 11

 
 
　　　　　　　　 
　　缺派委候補知縣儲乙然大令前往接署昨已由署藩左方伯牌示飭導矣 
[蘇垣鄕民告災紀狀]  
　　蘇垣前因各鄉水荒鄉民等往往聚衆進城藉報荒爲名任意滋閙巡警道吳觀察飭令各城門警衛隊兵隨時攔阻不准鄉民進城如鄉民實係報荒即令警衛隊開單代報在案本月初五日有元和縣屬各鄉村農民三百餘人均乘小船陸續由水城門而進船内帶有農具在城内分路登岸齊赴元和縣衙署門首聲言田被水荒要求豁免錢糧並求發賑邑尊張大令鎔萬聞信卽便衣步出衙署向衆鄉民開導云知縣乃民之父母爾鄉民等均我之子民爾等有爲難事我豈有不保護之理無如准荒與否須上憲作主我當極力代求上憲可也爾等來此諒必腹中飢餓矣本應請爾等食飯一餐因一時不及煮飯今每人發給銅元三枚以作點膳之費當時發去銅元十千有餘各鄉民欣然散去 
[閩省徴收轎捐大風潮再紀]  
　　閩省轎捐風潮略見前報茲悉閩省呂警道以警費難籌蓄意抽收轎捐以充費用先期通飭各區官於各區所管轄地所開轎館及租賃之野轎編成號數按把挂牌每把月抽小洋四角野轎二角卽以七月念五日爲徴收日期約算每年可抽三萬餘元以之充辦警政不無小補云 
　　念三日各轎館以繳捐之期在卽遂是日聯集轎頭二三百人倡議繕呈兩紙先赴督轅遞禀松帥查爲轎捐深滋不悅遂諭中軍官出對衆說此項轎捐係警道辦理本督並不主持呈詞准收入候批衆遂星散出署同赴警道衙門再遞呂觀察閱禀以轎夫胆敢藉衆抗捐成何事體將禀擲還不收中有强硬數人在警署滋閙喧譁多時竟將磚石碎瓦等亂行抛擲有某科員額角被傷該署警長及巡士向前制止當拿輿夫二名候究 
　　念四日南台各轎夫復聚集南關板橋頭洗馬橋一帶攔截不准肩輿來往至十一時福防廳姚司馬進城路經該處亦被攔截後經該區巡長彈壓轎夫仍抗不遵服該處舗民見官長被圍人衆紛紛相率罷市其餘官紳肩輿之被毀者亦有數把延及三時該輿夫遂擁至城内擾閙是時閩邑李大令由院回署路經東街轎夫竟令其下輿李大令見人衆勢兇旋亦下轎步行隨觀之人不下數百跟至縣前始散六時姚司馬由院復出甫至總督口轎夫復聚衆數百欲毀其轎姚司馬見勢不佳遂往玉生林紙店借紙筆一付親書數行云汝等轎夫勞苦本分府巳代回各上憲當可邀准汝等仍照常扛轎不得藉衆滋事切切令跟役貼于牆上後始各散去是日南門兜一帶轎夫聚集尤多某轎夫憤不可遏在某飲食店飲食抗不理欵迫成罷市幸數小時後即照常貿易念五日城内外均貼福防廳姚硃諭略謂已向列憲力求暫緩爾等務宜安業云云午後又貼府廳州縣會銜告示略謂已請督憲量予體恤務宜靜候憲示各轎館均當约束轎夫云云是日各轎夫雖不若念四日之紛擾惟三五成羣分布各處然市上均不見有一轎來往提法司巡警道福州府均往督署會議總督口有巡士十餘人站立東轅門更有二十餘人東轅門口告字亭及箭道門口均派衛隊排守督埕則有三十七標兵百名列成矩形西轅門傼啓右旁小門出入 
　　是日松督批示該輿夫呈略云議抽轎捐係爲擴充巡警經費且此項捐欵係抽之於轎非抽於轎夫實出於乘客各省亦辦有成案非僅福建然也該轎夫何得紏衆來轅具禀殊屬不合惟該道所擬轎捐章程究竟於該轎夫有無窒碍現業已提作議案暫從緩辦應候劄交諮議局核議覆到再行核辦 
各埠通信 
[廣西桂撫奏補司法長]  
　　桂撫沈中丞現因該省高等審判檢察各廳長俞樹棠朱文劭二員於上年十月奏准試署該員抵任後均能整頓廳務於提審招解各案悉心研鞠判决持平洵爲司法中不可多得之員奏請實授以專責成當已允如所請矣 
河南 
[中州實業片片錄]  
　　一蠶桑　勸業道胡觀察前札發各屬湖桑四萬餘株飭各農會分給鄉民栽種並飭蠶桑講習所督同技師選擇中日佳種製成蠶種二千張並責成該所敎員用顯微鏡嚴加檢選取其無毒可用者每州縣分配十張每張定價銀一錢六分藉以推廣蠶業　二森林　鄭州黃河南岸協濟牧植公司以該處四面荒曠賊恐盜畜伐樹或土棍惡豪藉事阻撓等情是以特呈勸業道設法維持胡觀察准即札飭鄭州切責出示保護此外復特定保護森林章程六條嚴定盜伐之禁令及賠償之科罰通飭各地方切責遵辦以期振興林業　三渠田　陜州地多高原掘井常至六七丈或至數十丈方能得水以故農家不能不注重溝渠該州豪水澗水有舊渠五十道現經該州紳士集議大加挑濬務使深通俾旱年不致成灾　四棉花　今夏雨水調匀豫省秋稼收穫均甚可觀面棉花尤爲豐收刻下各花商已紛紛赴洛陜紮莊購買 
 
 

Page 12

 
 
　　　　　　　　 
　　矣　五火柴　汴省南關外繁塔寺近鴻昌火柴公司於去年集股開辦即以繁塔爲牌各屬爭先購買故近日異常發達　六電燈　普臨電燈公司亦去歲開辦今年始大放光明售燈亦逐漸發達不知何故屢與洋工程師衝突以故電　常毀屢致全城黑暗購燈者本爲便利起見嘖有煩言恐於營業前途大有妨碍　七小輪　周口商務總會以周潔水道西接京漢東達長淮最宜淺水小輪特由漢口胡生記械器廠購成淺輪一隻呈請勸業道给發護照俾該輪早日抵周行就以利交通 
直隸 
[調查紗廠之報告]  
　　順直諮議局議員張馨吾趙江望蘇鏡轘三君赴上海各處調查紡紗事業已於日前回天津據云華商之紡紗廠上海則有新恆豐同昌裕鴻裕源通振華杭州則有通益公南通州則有大生彰德府則有廣益餘如上海瑞記怡和等則爲洋商之營業由蘇撫程中丞電知上海劉道派委及同昌紗廠總理朱致堯君介紹至各華洋紗廠逐細調查兩相比較以爲北洋組織紗廠勝於南洋之點一煤價賤二棉花價賤三北洋所鋼之纱無讑中外皆由南來因水脚捐稅而價値極昂若北洋自置自銷無一切水脚稅捐其價自廉且北洋男女人工價亦較南省爲廉惟初創時造就一般男女工人其中困難損失自在不可逃之數如能定購兩萬錠子之機器每日能出纱五十包購機建築費用約需五六十萬即可竣事三君現正編輯報告書俾備採擇 
[電車公司之懲羹吹虀]  
　　天津電車公司於初三日下午四句鐘在南開車廠試驗車旁新設防險番布以免危險並請各界前往參觀　又電車公司每於節期晚間電車上必加添燈彩以壯觀瞻現由該縣議董兩會以中秋節近特函請該公司是晚電車不必加添各種燈彩俾免危險而保治安 
山東 
[居民將有淡食之虞]  
　　東省產鹽之富以膠屬爲最向來晒鹽一斛（約四十五六斤）不過京錢四十文燒鹽一斛（約三十七八斤）不過京錢一百二十文人稅以來陰雨連綿不惟新出之鹽無多節舊有之鹽堆亦被雨水冲去多數故邇來該處鹽價竟漲至三倍有奇居民皆有淡食之慮 
湖南 
[工業學堂之擴充]  
　　湘紳胡君兆麟前就省城菜根香地方創設私立中等工業學堂已經五載卓著成效因係個人私財於常年經費實有未逮去歲禀由學使每年津貼若干以示提倡現在胡紳以藝徒一班來學者源源不絕亟應再加推廣以期貧民生計日形發達惟師資難得辦事須人爰即招取工業速成師範一班定期六個月畢業不收學費貧塞者並酌留午餐一俟修業期滿即就東西南北四門各設藝徒小學一區即以此班畢業生充任敎職各員不支薪水共謀公益聞前往報名者甚爲踴躍云 
[禁止廢田種靛]  
　　近年靛價日漲湘民趨利若鶩往往廢田種靛希圖重利以致米穀日見缺乏現由各鄉紳董禀官出示照禁種烟苗之令實行拔去靛根勸諭山民改種田禾並嚴定賞罰俾便民食 
湖北 
[連藩司定期盤庫]  
　　新任鄂藩連方伯甲已於初一日受篆視事督同度支公所六課人員淸核移交甚爲忙碌特定期於初六日舉行祭庫大典並札派武昌府趙太守届時親往盤查鋃錢各庫存欵數目列表報部 
[迷藥刦取巨金之破獲]  
　　漢口椿興裕錢莊於上月杪比期命學徒持即期銀票數紙　計銀一萬七千兩）赴各莊照兌行至大董家巷遇有素識痞棍黃某邀之至同盛客棧内飲以迷藥用棉絮裏住塞之床下該痞黃某與同黨六人即携其銀票赴黃陂街丹鳳銀樓凝購金镯三十對及金葉等項丹鳳掌櫃中有識若輩爲痞類者見其形迹可疑以電話詢問椿興裕及各出票錢莊立即報明巡警獲住六人惟一人見店夥持票故意留難恐事機洩露僞言小解遁去然其身畔携有新記吉生祥各莊期票三千兩至其餘各票均已搜獲當由警區解送地方審判廳照律嚴辦聞黃某等俱冒充顯宦外表闊綽異常黃目自稱係鄂省某道之姪該學徒係在妓院中與之相諭迨案破後該徒猶大夢未醒至警上到棧房查抄時始聞床下有呻吟聲以冷水澆之始神淸志當定即送回該莊矣 
揚州 
[邵伯善後之府札]  
　　甘泉縣禹大令奉揚州府嵩太守札云案照邵伯鎭因米貴閉市一案即經本府親往鎭撫當已照舊開市並在該鎭開寫簡明辦法三條以所奉各憲批准禁米章程不可更改若不實行授人口實一以調停辦法外運之米其價可由米行隨時酌增市賣民食之米斷不可隨時增價自然無事一以此次起衅必有主謀之人密速訪拿爲音之人懲辦切防誣拿交由該縣酌辦並即查明該鎭每年究需食米若干外運若干據實禀復又據該鎭士紳面稱前因開辦平糶抽厘二分歸還糶耗抽收已久欵項甚鉅未據經董開榜週知以致民心不服故起風潮等情卷查光緒三十三年宣統二年該鎭兩次辦理平糶均由各米行每石抽厘二分以補糶虧究已抽收若干撥補若干尙存若干未據造册報銷自應澈底淸查逐細開榜以安民心而昭信實合亟札飭扎到該縣立即遵照來札趕緊查照前簡明辦法切實酌辦並查明該鎭民食需米若干外運米石若干一併禀候核辦一面諭飭前辦平糶各紳並米業董事各將兩次平糶收支及抽收米厘各數開榜週知仍飭該紳等造具除收實在各項銷册送府查核均毋率延云 
鎭江 
[岑宮保節麾過鎭]  
　　岑雲階宮保奉命赴川平亂於初五夜十二句鐘由滬乘招商局江寛輪船過鎭並未停輪即溯江上駛當舟過焦山時象山雱山各礮台均鳴礮志敬 
[亂倫案開棺檢騐]  
　　鎭郡楊家巷職員莊鏡蓉姦媳不從斃命一案疊經省憲提訊言詞狡展日前蘇撫程中丞復委王仁東觀察訊實情形取具不是勒斃切結以錢開棺檢騐現鎭郡府縣已接奉明文預備屍場一切事宜並擬在山巷底實鳳戲園大院内搭蓋屍場取其寛敝聞王觀察定於日内到鎭矣 
松江 
[義振展覧會展期]  
　　郡紳楊了公日前與西敎士步惠廉君發起義振展覧會本定初九日在嶽廟太虚亭開會募捐業誌前報茲悉楊紳以組樴會塲事務紛繁一時未及鋻備業已展期十六日舉行 
安徽 
[茶商改辦農業學堂]  
　　農工商部咨復皖撫文稱嶶屬茶業董事洪連俊等請在屯溪附近陽湖地方開辦茶商兩等小學堂旋遵改初等農業學堂章程課表等件既經遵照定章更正改訂自應照准立案至學生洪寳儒等能否准予逕人初等農業本科畢業一體奬勵之處事關學務應由學部核辦等因朱中丞准此當即札行提學司轉飭該學堂遵照辦理 
[淸談]  
　　辦事有意見焉。行政有政見焉。有所見而後可以事實發揮光大之。雖有三軍之勇。不能奪也。 
　　今之人多朝秦而暮楚。車東而馬西。無新。無舊。無進步。無保守。信口胡謅。隨風轉篷而已。人曰此之謂無宗旨。余曰此之謂無靈魂。 
　　無論官場之文牘。商界之函件。或至起一訴訟。登一廣告。靡不曰値茲立憲時代。夫僅僅預備焉。荏苒三年之久。猶未著。有絲毫之成績。立憲云乎哉。 
　　記者曰。此可以見我國上下好裝門面之一斑。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　　　　　　　　　 
[天文臺報告]  
　　今日上海天氣不佳有暴風雨發現 
　　小呂宋西北之颶風斜向北方至臺灣而止 
　　中國北方海濱至揚子江口一帶爲北風 
本埠新聞 
[金融大王又可大展蘊蓄矣]  
　　滬道劉觀察移行商會文云照得上海商務之盛甲於全國莫不取資於錢莊以爲周轉謝董綸輝前於賣空買空案内由蔡前道飭令退董而上年北市錢業恐慌之時遇事仍取商該董爲多値茲市面蕭條設法疏通恢復商業必須幹練之才方足以資補救查謝董綸輝熟習滬市情形於商界夙負時望應請貴會會集錢業全體勸令謝董復充董事並仍爲商會議董本道爲保護錢業起見合行備文移請爲此合移貴總會請煩查核辦理見復施行 
[米價又見平減]  
　　城自治公所之平價局董事近以滬地米糧已足價格逐步减跌朝夕不同故已三次减價迭紀前報日來又經會議以奉蘇撫憲札飭再平减以甦民困故擬於本月十一日再行减價每升酌减錢五文每石售大洋六元五角行將分知滬北城内浦東各分局一體遵照届期實行 
[寶源長串設公司又訊一堂]  
　　徐嘉祿張星橋劉輔臣等在江西路七號洋房虚設寳源長南北洋輪船公司倩何琴福（即何承福）爲買辦串騙姚鳳崗楊長春劉錦和席繼忠等華洋各商鉅欵由廨訊將徐等押候查辦在案前日午後奉王襄讞會同英翰副領事復訊先由捕房代表侃克律師並中西包探禀明徐等串騙情形各原告均投案環求究追並由西人捷立司克投稱寳源長總辦徐嘉祿買辦何承福囑向外洋代租輪船三艘言定每艘每月租洋五千五百元現輪船雖未到埠該公司已奉封閉請追損失及電報各費訊據徐供總公司尙未成立上海先設分公司係禀請南北洋大臣及勸業道立案於二月間開辦三月間倩何爲買辦姚係何舉薦所有股銀因股單還未印妥故未付下所用木戳並無關防至所托西人代租輪船由楊錦齋擔承嗣楊以公司中人未用齊船租故未付下並非虚設串騙乞鑒訊之何承福延律師麥加辯護中西官訊供會商之下判徐等四人還押候禮拜五復訊核奏 
[航船失事]  
　　川沙航船載客來滬將近董家渡永盛碼頭被小火輪船冲撞不及避讓支撑不住全船傾覆溺斃六人經該船户劉掌坤借船埠頭姜永生赴縣呈報前晚經田大令提　　　 
訊據劉掌坤供初五夜由王家港張家栅地方裝載客人六名連本船夥計共有九人駛往董家渡南首永盛碼頭適有小輪船經過意欲避讓將錨抛出已自不及支撑加以風浪致全船覆没當因黑夜無從施救小的亦已落水幸經鄰船救起查點溺斃搭客五名船夥一名船屍均遭風浪蕩去不知所在訊之姜永生船已查知係被水巡捕房撈去屍身無從撈獲大令得供判劉掌坤交該船埠頭帶去趕緊帮同打撈屍身獲案禀復再核 
[徐金龍枉恃滬台爲兎窟矣]  
　　震澤縣糧書徐金龍因虧空錢糧一萬餘串潛逃來滬匿居湖北路滬台旅館内茲經該縣米大令偵悉派差張燕坤持文來滬移提該差尙未投文詎前晚在四馬路與徐遇見尾至南京路卽扭入老閘捕房經捕頭詰悉前情以張越界拘人違章當飭一併收押昨晨解送公堂請究據來差禀稱徐糧書虧欠錢糧甚鉅奉本官訊諭交保淸理在案詎徐避不到案逃逸奉諭來滬移提適在四馬路遇見不及投文現公文均由捕房呈案求察訊之徐供該縣糧書徐炳庚乃是胞兄現已病故小的向在蘇州城内臨頓路久豐布號内爲業此次與姊夫來滬購物此項錢糧虧欠與否與小的無干乞覽德襄讞核供會商美哲副領事判徐帶回捕房候備文解回該縣歸案訊辦以張未投公文先自拘人實屬違章着罰洋十元充公示儆 
[哈二松渭陽之情何在]  
　　南京人哈二松向爲骨董掮客於七月間被伊舅父楊少廷在寶善街怡園茶館内戳傷近已醫愈昨由捕房將在押之楊少廷解廨請究哈與其兄哈雲峰並怡園値堂人王仁發上堂証明前情求究訊之楊供哈等在十年前本是苦人伊父曾向我家借銀營業現已有三四十萬之多詎彼富我貧頓忘前惠向借不允反將小的毆打不敢持刀行兇乞宥德襄讞會商美哲副領事以楊屢次向哈硬借法公堂與本廨均有案可查尤敢持刀行兇實屬不法着押西牢四年期滿遞解江寗現籍 
瑣聞 
[城内]  
　　臭氣難忍○上海縣田大令昨出示諭云據小東門新東門城河浜衆商禀稱小東門至新東門交界河道素來狹小積汚不堪已於衛生有碍加之近日時有糞船停泊上糞非潮漲不能閥行則一日之内衆商近在咫尺受其臭氣足有半日衆商行友有體弱者因此患病遂與站崗巡士聲明伊亦無權禁止若不設法令糞船遠泊商民受苦何底求請示禁等精前來查該處河道狹小積淤本已不堪若再有糞船麋泊穢氣蒸騰實與衛生大有妨碍商民所禀尙係實情合行出示嚴禁爲此示仰該糞船户一體遵照自示之後務將糞船一律移泊僻處不准仍在該處沿河洪停泊致碍公衆衛生如敢故違定干提究不貸毋違切切特示 
　　邑尊赴蘇○本縣田大令於昨晨乘坐頭班火車赴蘇謁見撫憲程中丞面異要公 
　　何氏尙算便宜○凌何氏控夫伯凌伯堂覇呑田產前晚經田大令提訊凌何氏供前堂已蒙恩斷着伊將產分派乃自六月杪起不給伙食用度勢將餓死且故夫有松鶴樓茶館股份及張家弄房產均係自產被覇屬呑南市洪昇碼頭左近之地亦請均分實之凌伯堂供松鶴樓股份伊祇一股合洋二百五十元嗣盤於勸學所祇作洋一百元張家弄房產抵借洋二百六十元伊夫死時買棺成殮用罄洪昇碼頭之地共有一千八百七十二方每方升科銀七錢合用一千二百幾十兩造屋用去一千六百多兩基地抵借一千八百兩現收地租抵償拆息尙且不敷卽 
 
 

Page 19

 
 
　　　　　　　　　　 
　　使賣去餘剩有限祖父抵出無甚分派餘者祠堂坟地均係公產屢被何为滋吵乞恩公斷訊之王家瑞供稱係姑表叔親已經勸過幾次因何氏不遵勸理乞察訊之顧文標供何氏之婆同我祖母嫡親姊妹凌家並無實產所有均早抵出迭次央人相勸何氏不從等語大令得供諭着凌伯堂貼給何氏洋五百元張家弄房產亦歸何氏管業以後毋再吵鬧具結了案詎何氏不服稍涉挺撞大令大怒喝令收押嗣經一再求恩姑准免押判照原諭各具切結存查了案 
　　衣冠頼債○沈尙文與元裕錢莊股東曹家善曹爕卿互控一案前晚經田大令提同在押之曹爕卿到案質訊先據沈尙文供此項被欠之欵前經商會理勸明白曹氏弟兄已簽字許了伊等恃財上控有意圖賴求追質之曹家善晶頂大帽上堂供稱商會理勸實欠公平而沈尙文神通廣大運動商會某某等所以偏斷不服上控求察大令大怒曰爾欠人財圖賴不還尙敢誣稱商會偏斷殊屬可惡喝令大帽除下押追旋經苦求姑准免押又詰曹爕卿供略相同大令得供判曹爕卿還押限一個月將欵繳案沙田四十畝之契歸曹等自行召賣沈尙文曹家善各具切結備查斥退候訊 
　　掘坟案了結○張少廷控蔡毛郎曹杏林等掘坟毀骨等情前晚經田大令提訊據張少廷供前奉堂諭飭將被告蔡毛郎等交地保沈裕春帶回查勘有無掘毀現在坟墓不知何往地上已經造屋叩求追究質之曹杏林供該地係租於蔡毛郎之父蔡阿桂造屋收租坟係蔡姓搬去今蔡阿桂故世租錢由蔡毛郎等來收乞察訊之蔡毛郎供稱木匠在外做工父輩所做之事不知底蘊請問堂弟蔡裕卿便知請察詰之蔡裕卿供因父親蔡阿炳於光緒三十二年間故世做坟由毛郎之父阿桂將張姓棺骨當作自己坟墓誤搬遷在我之地上分開埋塟小的親眼看見現因蔡阿棧亦已棄世故將租摺抵給我處收租乞鑒又詰地保沈裕春供查此基地於光緒三十二年由蔡姓租得塡亦蔡姓搬遷餘供略同大令得供諭謂張少庭曰塡已葬不好可再動着蔡裕卿將此塡地及塡前留地三四尺爲焚化冥錠所用給送於爾至爾地上房租歸爾去收限期二年任憑原主拆去又諭蔡裕卿曰爾等既係誤搬坟墓之地須當認虧酌酬張姓諭畢兩遺遵斷飭令具結退去了案 
　　縣批三則○錢允利禀批　捆保有催辦錢漕之責周培成既係家業無多借居他處談國華係三捆中人而爲二捆具保則是郭建良等所控捆外朦頂朋充必非無因候飭差立即弔銷諭戳一面飭令應行充當之人照章出具認保各結投候核明另充　邰張氏禀批　氏夫邰招福盜賣義塜在公廨親口供認前次管押疊次帶訊亦均承認尙復何詞以辯現因徐顧卿禀請催提乃令該氏具禀諉缷希圖拖累已則托病避匿實屬刁狡候催差勒提押追　顧宋氏禀批　該氏嫁于顧佐才已有六年之久何得因氏夫貧竊遂欲領女自由殊屬不合所穩發堂留養未便照准着速隨氏夫回家毋再在外逗遛聽陖混瀆 
　　道批四則○金聯俊禀批　所控情節支離該武生一再禀縣駁斥復又來轅混瀆殊屬刁健不准抄黏並粮串揭還　楊震彬等禀批　所控傳錦帆黃連峯等毀拆該縣欽塘情形是否屬實仰南匯縣查明飭令尅日修復具報　厲汝明禀批　來禀究係如何情形仰法租界會審官詰丞核案秉公辦理具報抄黏並發　藍王氏禀批　既據一禀禀求姑仰會審官寳令核案飭遵具報 
　　道轅記事○提舉銜江西試用縣丞張星垣　寗匯縣貢生沈維禮均到轅禀安　唙帶普陀官論分省補用同知馮元璋遣丁再知丁母憂 
[南市]  
　　蕩婦東飄西蕩○甬婦李周氏與石匠殷財南欲同乘火車赴杭適車已開去被車站巡警見其深夜形迹可疑扣送南區氏供丈夫在甬江俞長興銅匠店内做工氏私逃至滬住公共租界貴州路親戚周阿狗家被周妻牽引與潘姓姘識住居六馬路月貼開銷洋十五元今因姨姑來函夫將來申尋找情急託殷伴至杭州等語由區移解裁判所經陳裁判提訊氏供年二十三歲丈夫在寗郡高等學堂内餘語與前略同殷供倍伴乘車不得擬回新閘發祥里親戚處暫住不料被獲送案求鑒判殷交保限五天尋到氏夫來案訊核氏着暫留 
　　都不是好東西○向爲花亲之姜書龍扭其姘婦姜薛氏至裁判所控稱被捲去衣服什物求追等情訊據氏供丈夫於去年故世所遺木器等物被姜誘佔呑匿且有洋銀二百五十元被姜借給伊表兄翁子卿迄未交還官以各執一詞判氏限四天交據呈騐並着姜邀翁來案訊核 
　　冒牌製墨○曹索功墨局執事郎吉慶並詹大有執事詹子祥等同扭胡萬美茶葉店學徒曹太生至裁判所控被冒牌僞造貨物求究曹太生供墨模由西園墨作内曹立壽抵來刻立壽他出冒牌一節出於不知判暫留候將墨模吊案然後交保限一月尋交嚴立壽質訊 
[閘北]  
　　巡警總局批示○商民葉寳林禀批　商人經營貿易血本攸關豈容欠户任意延宕據禀前情仰司法科飭傳該被何琴齋曹春泉兩户到案訊明立予嚴追不貸抄單存　孀婦談唐氏禀批　據禀該被告周樹棠抗傳等情殊屬藐玩候飭司法課尅日提案該氏即將翻砂作歷年帳據檢呈以憑質訊核奪此批　監生周樹棠禀批　已於談唐氏禀内明晰批示矣着即知照此批 
　　嚴懲巡警得賄○無賴王林生因與四區巡長張長林相識藉案向金吳氏詐騙得賊十元被氏告發已記昨報前晚經蕭區長提訊王供王劉氏係小的之嫂此次與吳氏同被劉四松控告以故小的央巡長張長林轉托週番劉寳慶週番巡長張興讓等從中幹旋當許酬勞洋十四元並央地保趙貴代蓋保戳許酬洋四元嗣緣吳氏不願出費致遣扭局云云區長得供之下以案關巡警索賄非嚴加懲儆不足以昭炯戒判巡長張長林張興讓均降巡警週番劉寳慶即予斥革戒責二百下發習藝所罰作苦工二月王林生罰苦工三月趙貴拘留半月起案之洋給該氏具領並具改過結開釋了案 
[英租界]  
　　兩流氓騙飾○流氓錢阿根徐阿福因在雲南路將僞金陳騙取金戒金環一案昨奉公堂復訊屬實奉判錢押西牢十月徐押七月分别示儆 
　　兩女孩迷路○王小巧梅姐二女孩均因不辨路徑由捕送留公廨昨由官媒併送公堂盤詰據王女供稱年五歲住居剃頭店棲上餘語不淸詰之梅姐供年六歲本地人父名金法等語奉判併留棲流所候認 
　　立豐莊舊帳重提○已閉立豐莊經理左仁湛控胡鍾卿不理押欵銀五千兩一案前曉堂由廨提訊原告投案求追訊之胡供此欵已將產業作價歸償遇割官以事隔四年之久當時何不聲明未便另生枝節判胡交保出外輿原告妥商將契遇户歸左管業逮干未便 
　　王良田種種不合○姚占魁王良田徐榮記等環控張永記不理貨欵一案前晚由肥提訊官以王良田前因串出洋商案經註銷歸晚堂訊理乃臨訊又不到堂倩江裕生到堂所供種種不合令將王控案註銷判張還押限將存與張裕記之造價銀一千五百兩交案再核 
　　女敎士扭控木作頭○美國榮女敎士控木作頭方春泉造屋抛工等情昨由捕房將方與保人章企雲併傳到案判暫留本廨候下禮拜二再訊 
　　居福寳誘匿項吳氏○項小弟以妻吳氏被新閘赫德路居福寳誘匿前晚紏同李阿三闖入居家尋堂互扭至捕房聲訴昨晨解送公堂請究王襄讞會同美翰副領事研訊一遇判居交保項夫婦與李分别押候傳見証陳增全到案下禮拜二再行訊核 
　　小不忍費洋十五元○錢朱氏控被喬輝堂行兇折斷手骨昨由捕房將喬獲解公堂訊明　喬罰洋五元充公再貼原告習費洋十元著令繳洋開釋 
　　再來犯重押九個月○過犯王根福因復來租界由捕查獲昨解公堂訊供不諱奉判王押西牢九月期滿仍逐出租界 
　　一支金挖耳西牢半年○流氓陳阿根因在天潼路攫取施張氏之金挖耳被探查獲昨解公堂訊寳判陳押西牢半年 
 
 

Page 20

 
 
　　一個忤逆子西牢三月○甬婦劉羅氏控告其子劉阿根違忤行兇等情昨由捕房將氏子拘解公堂訊寳判押西牢三月示儆 
[美租界]  
　　朝鮮人冒充日探○天擴路五百八號準提寺佛店僧人某甲素有烟癮前晚正在寺内呑雾吐霧之憏有朝鮮人李某偕同流氓才寳冒充日探入内查見欲訛詐洋五十元由僧鳴捕將李拘送捕房才寳脫逃昨解日署請辦 
　　銅質洋掉換起釁○某日人昨持洋兩元向吳淞路恆和昌雜貨店兌換角洋而去後經店夥某甲察知洋係銅貨追住該日人向掉不認扭控捕房捕頭以店夥當時疎忽咎由自取飭將銅洋存案銷毀一併斥退 
　　逃妻公然尋得○江北人金恆志妻瞿氏與計四龍姘識匿居老朱家宅昨被本夫尋見扭控捕房飭金領回管束 
　　空屋何故同居○周阿順王阿慶曹阿生等六人前晚同臥鄧脫路某號空屋内昨晨被捕巡見併送捕房候查 
[法租界]  
　　中西官蒞廨開審○法公堂訊案已停兩期捕房拘留待審各人犯積壓不少中西官會同准於今日蒞廨判審云 
　　總文案遊歷遄返○法領事署總文案蓋嶽君日前乘公暇雇坐遊船赴本埠西鄉一帶游歷以資消遣業已事畢當即返署照常辦公 
　　通同竊賊奚益○捕房某包探訪知有混名小天津者專在浦遜冒充碼頭偵探夥與竊賊通同窩贓分肥爰即拘解捕房押候懲究 
　　掩入界内胡爲○劉子和又名呂老四前曾由公堂懲辦駆逐出境近又掩入界内肆其故態爲包探察悉拘入捕房奉飭押候解公堂嚴辦 
　　乘間竊物何事○碼頭小工汪三在碼頭扛還什物乘間偷竊豆米食物爲碼頭巡丁查見拘送捕房押候解廨訊辦 
[海上間談（鈍根）]  
　　大慶樓雅叙園等處。明明葷館也。然有宴飲于中而。不呌局者。則羣謂之吃素酒。此素而葷者也。愼食衞生會。純然素館也。余嘗一至其處。見亦備有局票。可以飛箋召妓。則以上例言之。又素而葷者也。于是好奇之士。每在葷館吃素酒。素館吃葷酒。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
　　　　　　　　　 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[游睡鄉記（愛）]  
　　臥國之南。眠國之東。夢國之中。有睡鄉焉。其土廣博。其民衆多。但君臣上下。無一不好睡入其境如無一人焉。蓋皆在春夢婆娑之中也。因此有官若無官。有民若無民。有工若無工。有商若無商。其人之睡。有一年一覺者。有十年一覺者。有百年一覺者。有至。死而不一覺者。鄰近諸國。利其睡也。於是進兵於東。侵地於西。占海。權於南。奪路權於北。睡鄉之人。方深入黑甜。夢聽戲劇以。陶情。逛堂名以娛樂。且夢境之中有賭館焉。有烟窟焉。有茶寮焉。有酒肆焉。在在莫非消閒之地。留客之方。由是游睡鄉之人多留連忘反。一如樂不思蜀之後主也。十餘年前。余曾一游其處。深嘆睡鄉之長此終古。必有豆剖瓜分之一日。又見睡鄉中間。新建有晨鐘樓。暮鼓閣。忠言堂。譎諫臺諸勝。云爲維新志士。合資築就。但是處游人甚少。盡謂其不合時宜。非如寶劍贈力士紅。粉送佳人之適當也。故雖暮鼓晨鐘忠言。譎諫而終不能喚醒游睡。鄉之人也。余初亦愛是鄉之等於漢武温柔蜀主安樂。擬小築茅廬爲終老之計。繼因水土不服。乃束裝言旋至今憶其處。猶歷歷在目。因作是記。以記平生所經歷之一境云。 
[嫖　新詩經（侍仙外史）]  
　　嫖以情。倚門。歡迎。彼其之子。憐我憐卿。嫖以義。盟深嚙臂。彼其之子。爲沙𠮟利。嫖以財。一笑爲媒。彼其� 
之子。千金買來。 
[躄脚師爺銘（侍仙外史）]  
　　才不在高。有運則名。謀不在深。有緣則靈。斯是師爺。蓮幕留馨。舐痔舌將黑。逢人眼不靑。起居學官派。鋪張嚇民丁。可以扮鬼臉。没正經。聽怨聲之載道。看奔走之勞形。是眞碌碌子。宜築休休。亭君子云。何師之有。 
寶塔詩（利文） 
[矮人]  
　　短　一叚。　二尺半。　像煞判官遠看老酒曇。　武大郎回生轉。王英見了也納罕。 
海外奇談 
[電傳字據（掩耳）]  
　　法國著名電學家瓜篤（譯音）近日得一新法能。以電線傳筆之動作。而成字於收電之機。其法於德律風相近。而其作用稍異。蓋電話多訛音。而此則用筆寫字。以電傳之。同時於彼。處現一同式之字。筆致與親書無殊。可爲簽押之據。故銀行中用之尤繁云。 
[農夫多妻]  
　　英國有一農夫名狄而愼。居於哥倫市委附近。先娶一妻。生子女五口又娶三妻。係同胞姊妹。亦已閱十有八年矣。生子女十六口。與先娶之妻所生者共計之。子女二十一口矣。茲被人以重娶控于官。於西歷八月三號。由官府卜加利提審。彼供認不諱官判後娶之三妻。着收監各一月。以示薄懲。限六十日内出境。狄而愼已前後被控四案。第一案監押三十日。餘三案每罰五百金。夫以一粗鄙之農夫。而三姊妹甘心共婿之。奇矣。 
瞎費心思 
[改唐詩（忍心）]  
　　石人何處敎吹蕭。（記是玉人。）玉人歌舞未曾歸。 
　　新人西辭黃鶴樓。（故人因何不在。）西出陽。關無故人。 
　　落花猶是墜樓影。（人在何處。）萬里長征人未還。 
　　猶是春閨鏡裡人。（爲何不夢。）淚溼羅巾夢不成。 
　　但使龍城騎將在。（因何不用飛）將。）身欲奮飛病在床。 
　　昔日戲書身後意。（言也何妨。）鸚鵡前頭不敢言。 
　　始是新承殘澤時。（記是恩澤。）紅顏未老恩先斷。 
　　漢苑意隨明月到。（心在何方。）一片冰心在玉壺。 
　　梅子黃時日日陰。（爲何不晴。）黃梅時節家家雨。 
　　平明騎狗入宮門。（何不用馬。）雪擁蘭關馬不前。 
心直口快 
[新新舊舊（榴花軒主）]  
　　先大父最惡作官。嘗言以十餘金捐一監生。是一猪之價値。百餘金捐一雜職。是一牛之價値。 
　　先大父最惡鴉片。病喘劇。百醫罔效。有云鴉片可以療之曰。此必不食。有死而已。其堅毅如此。今余薄脆無定力。有負大父多矣。 
　　人說江希張是神童。而隨父。奔走權貴之門。不能進言阻止。便是不。　 
 
 

Page 27

 
 
　　　　　　　　 
神。 
　　我念二歲了。童氣未除。奈何。 
　　我欲殺賣國賊。而生死之見未達。奈何。 
　　我欲剃度出家。作淸凈寂滅之人。而繁華之念未泯。奈何。 
　　我欲肆力書史。而飢驅奔走。莫遂所志。奈何。 
　　我一見卑鄙齷齪之市儈。便生厭心。惟以衣食故。不能不苟且。與之周旋。奈何。 
　　奈何奈何。徒喚奈何而已。 
遊記 
[鶴墅八景詞（續）（瘦蝶）]  
　　野庵喬木（千秋歲） 
東市雙林禪院後有大銀杏兩株相傳係宋時物今爲市中喬木冠 
　　塞濤謏謂。吹得肌生粟。試矯首。瞻喬木。交柯鸞鳳集。老𠏉龍蛇攫。梵語寂。飄零幸免隨蓭萄。　葉落楊林瀆。陰罩龍橋曲。吟夜雨。含朝旭。滄桑驚世變。聲錯全吾樸。應自慶。孫枝從未逢𥛲牧。 
[古墓殘碑（解珮令）]  
　　宋平江路總管徐元墓在蕩涇之曲舊有碑碣今則荒烟蔓草片石無存矣 
　　火熛水齧。沙埋草没。恨貞珉早被風霜蝕。宰木蕭蕭。看把劍何人尋覔。弔名流此間藏魄。　玉魚飄泊。漆燈澌滅。溯前塵難求片石。疑陣千秋。問遺老阿誰能識。鎭低徊斷填三尺。（按宋無路稱亦無總管官名當是元） 
[戲攷吳下健兒]  
　　打鼓罵曹。一名羣臣宴。三國時有彌衡者。才學優長。抱負宏深。目空一世。嘗云大兒孔文舉。小兒楊德祖。餘子碌碌耳。孔融薦之於曹操。衡見操。操傲不爲禮。以傲遇傲。遂如柄鑿之不相入。操誇張其門卜人才。衡一一鄙薄之。操甚不喜。適操大宴羣臣。使衡當鼓吏。衡滿腔氣憤。正無發洩處。慨然允諾。届時。衡假鼓洩憤。怒激三撾。淵淵有金石聲。座客俱動容。大罵操欺君罔上。擅作威福。操忍不與較。囑其持書往荊州。勸劉表來降。衡至荆州。表令到黃祖處。酒後觸黃祖之怒。被害於鸚鵡洲。此實操假手黃祖以殺之也。前在丹桂見七盞燈演此劇。進帳時唱二六板一叚。激昂慷慨。沉鬱頓挫。擊鼓時鼓聲忽而如沙崩鉅鹿。瓦碎長平。忽而如雁唳長空。猿啼巴峽。能使座客。心嚮往之。鴉雀無聲。不啻聽當年正平先生之漁陽操也。 
戲詠 
[戲擬京劇廿四絕（朽木）]  
　　投我瓊瑤報李難。如君來意怒衝冠。後宮妻妾何多事。要把堂前貴客看。（沙陀解寶） 
　　不勞紅葉作良媒。佳耦何難唾手來。堪笑頰邊鬚薙去。老人也想接球回。（彩樓配） 
　　半牕殘月漏聲遲。逆旅今宵抱悶思。不共戴天讎未報。誰知鬚髪已如絲。（文昭關） 
　　嚴城刁斗夜沉沉。孀婦懷春一曲琴。國賊偷香維妙手。此翁眞不愧知音。（割髪代首） 
[見見聞聞（粥叟）]  
　　心岫詞人齒牙落者居多數。艱於嚼。防肚滯。食粥兩月餘。自呼曰粥叟。辛亥中秋之月。薄遊滬上。造老友黃君靜園。詢補牙之道孰愈。黃君曰他家吾不敢知。若美齡軒董澤圃先生則吾受賜多矣。盍訪之。訪先生望函知爲慈善家。藹然如儒者。囑坐皮椅。張口視之。笑曰少十六矣。坎者平之。動搖者去之。而不覺有纖毫之苦。三日後補乃全。先生補牙之道。余弗能詳。而余補牙後之受賜於先生者。不可忘也。爲之記。綴以小詩云。澤圃董先生。補牙補最好。補好欲何如。繳幸詞人老。大嚼既不難。敎讀音淸妙。何以報先生。詩新弗嫌少。 
小說 
[俠情小說鐵丐（鈍根）]  
　　那老頭兒一手攀住鐵索。一手挾着鐵丐。把身子一扭。早已溜了下去。鐵丐張眼一瞧。四面都是亂峯。中間空着一個極大的山谷。石屋累累。不知其數。屋裡走出一羣人來。迎接老頭兒。後面跟着許多獵犬。望着鐵丐亂吠。老頭兒便替鐵丐和這班人引見。原來那滿頰虬髯的。名呌毒龍。那凹目長喙的。名呌飛天夜又。那瘦白臉兒。額角凸出的。呌喪門神。就是老頭兒的兄弟。那細腰長颈。皮色木炭似的。呌黑蠻子。就是老頭兒的嫂子。再有他的妻子叉着褲管橫着大脚。呌野猪婆。他的兒子。呌小鬼兒。他的女兒。呌嫋嫋兒。大家嬉嬉哈哈。跳跳躍躍的擁了老頭兒和鐵丐直到屋裡坐下。隨後又有十幾個人來厮見。面相多生得希奇古怪。最後有一個女郎。皮肉白瘦。紅花滿頭。老頭兒道。這是我的侄女兒紅犵狫。引見完畢。就大排筵席。燒着膀子粗的燭兒。不分男女。圑圑圍坐。還有老頭兒的弟子一百多人。坐在廊下。正在喝得醉醺醺的時候。喪門神跑到。堦下。拔出劍來。盤旋飛舞。只覺得冷風颼颼。燭光搖搖。頭髪飄飄。舞到後來。冷氣。越發利害。鐵丐漸漸覺得坐不住了。待要起身。被老頭兒一手按住。喪門神舞罷了。劍大家興致勃勃。跑到天井裡捉對兒厮打耍子。衆人都要和鐵丐厮打。鐵丐起先不肯。後來扭不過衆人。胡亂闘了一回。却也有赢有輸。那時天。已夜深。老頭兒領鐵丐到一間屋裡。去睡了。明天又領鐵丐到演武廳。只見氣象威武。四邊排列着許多兵器。敎鐵丐自已揀定了一件學習。鐵丐愛使鐵鎚。老頭兒狠歡喜。從此天天敎他。不消一個月。居然成功了。老頭兒愛鐵丐不過。便把紅犵狫配鐵丐爲妻。（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
