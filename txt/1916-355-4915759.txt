# 1916 - 355 - 4915759

 

Page 1

 
 
   
 
 

Page 2

 
 
時評 
[成功（冷）]  
　　成功與失敗皆能人也而不能者唯此不成功不失敗全無結查之人 
何謂成功言其事之完全成立也何謂失敗言其事之完全毁壞也何謂不成功不失敗言其事之未能成立亦不見毁壞而消化於無形也 
　　余謂中國近年以來常在此不成功不失敗無形消化之域肖室之移祚非民國之成功也乃清室之消化袁氏之去帝非袁氏之失敗也乃袁氏之消化何則其於移祚去帝之時未嘗一顯其眞實之力量故也 
　　是故今日國人之對於民國當力圖奮進以求眞實之力量然後乃有眞實之成功而奈保今之所舉措者依然日在不成功不失敗無形消化之域也耶 
[命令]  
　　十二月二十二日大總統令國會議决故勳一位陸軍上將黄興蔡鍔應予舉行國葬典禮着内務部查照國葬法辦理此令 
　　又令據松滬護軍使楊善德電稱丁親毋憂請予開缺奔喪等語該　軍使治軍滬上懋著勛勤值國家多難之時非縗絰守經之會着即奪情視事在署持喪尚其勉抑哀思毋忘國事是所厚望此令 
十二月二十日大總統令劉祖武庾恩暘黄毓成葉荃張學謙均授以勳三位此令 
又令由　口劉雲峰均授以勳四位此令 
又令命泰中楊蓁均授以勳五位此令 
又令下瀨謙太郎給予二等嘉禾章此令又令趙玉珂給予二等嘉禾章吳恒濬宫邦鐸劉庭章給予三等嘉禾章張傳煊閻桐劉國慶姚鵬王鈞寇英傑給予四等嘉禾章此令 
又令孫多祺晋給三等嘉禾章此令 
又令庾恩暘葉荃黄毓成劉祖武均授爲陸軍中將孫永安鄭開文均加陸軍中將銜吳和宣王廷治鄧泰中楊蓁李友動馬爲麟錢開甲趙世銘馬驄繆嘉壽秦光第李士家蔣光亮李宗鶼均授爲陸軍少將歐陽沂黄永社施繼伯均加陸軍少將衔楊體震授爲陸軍少兵上校並加陸軍少將銜徐進授爲陸軍砲兵上校並加陸軍少將銜李廷選馬鉁馬梁徐振海叚廷佐陶鳳堂蘭口陳維庚林桂清鄭森湯鑫培均授爲陸軍步兵上校廖鼎高李文漢均授爲陸軍騎兵上校鄧塤周宗濂式成彥李朝陽均授爲陸軍砲兵上校此令 
又令梁克發授爲陸軍少將此令 
又令陸軍總長段祺瑞呈請授金銓爲陸軍步兵中校並加陸軍步兵上校銜胡道文周汝爲均授爲一等軍醫正顧秉鈞李鴻綸王懋德李琪均授爲一等軍需正馮家驄李沛孫桂馨均授爲一等測量正應照准此令 
又令陸軍總長段祺瑞呈請任命何恩普爲福建陸軍第一旅少校副官應照准此令 
又令陸軍總長段祺瑞呈請授郭明志爲陸軍騎兵上尉並加陸軍騎兵少校銜戴吉林卞昭繼爲陸軍步兵上尉趙鳳翥爲陸軍一等軍需胡果沁王學村薛繼有丁傅銘叚廷發爲陸軍步兵中尉王魁孫鰲爲陸軍步兵少尉應照准此令 
又令陸軍總長段瑞祺呈請授崔藎志劉懷珍李世興曹錫林牛應辰高鳳亭劉駿昌爲陸軍步后个尉邵化玉爲陸軍炮兵上尉李景武竇春林王福林申培元林炳奎范慶瑞王得勝田少春李芳榮高樹林賈志武張振邦張富有張世泰劉體珩黄廣俠來振齊馬飛鵬王義陞徐寳林陳寳泰樊忠李榮秀黄殿山王世英薛振經聶貴學仲建高程世尊王清長王金典高懷田徐拜揚吳道藝陳本智張際堂曹殿俊張金泰錢振祥李清雅高蘭峰張志德王書芸黄守清陳玉衡張奎元王文元朱經武李華注楊鵬雲鄭前申曾紀鈞許立中龐廣志爲陸軍步兵中尉王鳳廷鹿文蘭爲陸軍騎兵中尉曾得勝吳琴光閻清海劉同陞爲陸軍砲兵中尉王正功任獻江丁德明劉樹棠王保成爲陸軍工兵中尉崔永銳張鳳靳堃齡爲陸軍輜重兵中尉于金山劉矱范效魁張占鰲杜慶傑高振國張益池王福升左發侯在朝劉步明盧國榮齊紹先宋得勝王近廷高明新郭永光姜學清張鳳翕賈瑞唐黄萼華傅永凌王占元趙維鑫張玉海田彭壽李鴻魁關芳武馮爲章徐國棟孔志明章緯武王學聚王玉鵬丁鳳元劉德衡劉恩普徐振淮歐承惠郭兆麟馬振海楊際春蕭明德蕭正祥劉月海司元愷孔憲武司鳳　趙丕有劉錫祿張錫敬李文章吕顯廷朱自浦李家駒傳嗣許劉國楨金賢李松貴張紹良楊國馨殷永甲賈進孝李天培鄒慶餘竇宗立曹繼文李雲閣曹士良張昻軒唐叔良蘇綱郭永源孫培兆崔　綱劉振鷺李登瀛劉紹賢康樹桐張世良張萬祥爲陸軍步兵少尉謝福勝爲陸軍騎兵少尉曹玉田爲陸軍砲兵少尉張得印韓玉善張玉信王金中爲陸軍工兵少尉張　亭徐振麟馮雲亭田錫祜張長春爲陸軍輜重兵少尉應照准此令 
　　十二月十七日大總統令張我華給予二等大綬嘉禾章此令又令夏超給予二等文虎章此令 
又令林厥輝邱燮廷均給予四等文虎章此令又令新疆省長楊增新呈請任命桂芬爲輪台縣知事應縣准此令 
又令陸軍總長段祺瑞呈請授袁家驥爲陸軍步兵中校馬錫仁加陸軍步兵中校銜張淑桓爲陸軍步兵少校范德慶加陸軍步兵少校銜正樹德加陸軍騎兵少校銜應照准此令 
專電 
[北京電]  
　　衡社又發通告不主張通過張國淦長内務 
[北京電]  
　　内務張國淦今明將提出聞張因有人反對曾堅持勿提 
[北京電]  
　　一說張國淦長内務今日（二十三）决提出據政府某要人言觀目下各派情勢可望通過 
[北京電]  
　　昨國務院上午開秘密會伍外長報告連日與法日使等交涉經過及解决方法聞段總理請府秘書長丁世嶧亦列席 
[北京電]  
　　伍外長對於鄭家屯案抱有確定方針（一）賠償保證各節苟無重大關係不妨通融（二）警政參預有礙主權决不承允（三）陸軍顧問聘用只可作政府自由意思未便訂入約章 
[北京電]  
　　伍朝樞對奉天代表否認鄭家屯案曾議及警權及巳讓步並謂夏次長前所承認之口頭條件亦尚圖設法挽回但確否亦難深信 
[北京電]  
　　日人消息興亞借欵廢兩鑛約認爲中政府一面之主張該公司不肯入棄兩礦關係將提出抗議此問題艱免波折 
[北京電]  
　　熊希齡昨回津赴日時機尚遠 
[北京電]  
　　商會聨合會所組之保利銀公司巳與財部將借欵草約訂妥内容（一）金額五百萬元（二）回哲九四現銀交付（三）年息六釐（四）交期簽字日先付二百萬餘分三期交足（五）擔保六釐内債（六）償期分四年還清 
[北京電]  
　　國務院今晨接到外省來電（一）阿爾泰長官程胸電請欵十萬以濟急需（二）李純來電報告已與皖商妥將駐在九江湖口之定武軍撤回湖口防務李已派人接收（三）歸化塔宣撫使告烏伊兩盟巳完即赴錫盟宣撫 
[北京電]  
　　政府通電各省規定省議會職權後如有事逹部院者須由省長核轉不得直接行文 
[北京電]  
　　國務會議内部歲出減二百五十五萬巳完竣今日（二十三）例會仍續議財部歲出 
[北京電]  
　　總統注意稅鹽路電項收入交諭陳許兩總長孫督辦造具本年收數與上年比較表送府核閱 
[北京電]  
　　今日（二十三）國務院例會上午財部預算議竣下午議陸軍部歲出 
[北京電]  
　　敎育總長范源廉引管子四維說請元首速頒明令分釋禮義廉恥四字以示全國而息政爭 
[北京電]  
　　中立團代表昨開聨席會議討論省制大綱草案贊成原案者得多數訂今（二十三）午二時先赴研究會四時再到益友社徵求兩團同意提付審議加入 
[北京電]  
　　陳宏猷案孫文再電保釋不准 
[廣東電]  
　　李匯泉慘殺案陸督聲明爲匪徒藉名行兇不得指爲軍人違法並懸賞緝兇獲匪一名賞六百元 
[廣東電]  
　　陸督軍布告設籌餉局 
[南京電]  
　　省會今日（二十三）開會齊監督驟派多數武裝警察將議會包圍禁止參觀人及不簽以之議員入内議員到一百零一人内開秘密會爭持極烈齊監督三時親到直至五時祗有張鹿鳴續到仍不足法數宣告明日續開 
外電 
[北京電]  
　　中政府所發由華赴歐經過俄國之護照俄員前曾奉命不得蓋印承認今俄政府已撤玺前項訓令（二十三） 
　　德文電 
[北京電]  
　　昨日午後伍總長與日使林權助續議鄭家屯案歷三小時有餘終無切實之結果明日將續議（二十二日） 
[北京電]  
　　直隸全省昨今兩日大雪農民咸有喜色視爲明年豐收之兆（二十二日） 
[香港電]  
　　報章載有不署眞名姓之函件批評香港英人之態度謂其對於國家不願盡職今日總督在立法會聲稱此說毫無根據直爲荒謬之言香港所有武裝之士體質合於軍役者如一經許可則明日即願全體投効前敵云（二十一日） 
　　以上路透電 
[北京電]  
　　熊希齡近邀李盛鐸汪大燮胡鈞汪有齡等舊参政院參政爲幹部組織政黨有糾合各政團及中立議員等之計畫如近發生民意社政團即其發端云（二十三日） 
 
 
 

Page 3

 
 
[北京電]  
　　此次參議院退職議員其中屬國民黨者計佔八分之六而目下選定之十三省新選議員屬國民黨者不過二分之一然參議院國民黨議員仍得佔過半數 
（二十三日） 
[北京電]  
　　鄭家屯問題交涉今日午後又將會議以現將觀之年内或可解决（二十三日） 
[漢口電]  
　　蔡松坡將軍靈柩原定二十二日到漢詎竟未到但迎接之準備均已周妥由漢送赴湖南之船亦巳整備以待（二十三日） 
[濟南電]  
　　張督軍前此特許濟南之山東銀行齊魯銀行大舉收買制錢更以轉賣外國洋行獲其巨利外間有張氏亦於其中分潤之傳故今已將此特許權取消矣（二十三日） 
[南京電]  
　　憲法促進會昨日（二十二日）在大中華報館開談話會協議會務進行之事當由發起人述開會之趣旨會名定爲江蘇政法協會（二十三日） 
[東京電]  
　　第三十八次議會定於二十五日召集當日作爲兩院成立其開院式則定二十七日午前十一時由天皇親臨貴族院舉行（二十三日） 
　　以上東方電 
戰電 
[倫敦電]  
　　威爾遜總統之公文續謂交戰國應聲明願協訂消弭將來戰爭保障之意彼之關心戰爭結局乃其責任與權利所應爲中立國今所處之地位極難持久幾不能忍受雙方有權勢之演說者迄未表明所欲逹之實在目的任令世界猜測必得何種切實之結果何種互換之保障政治與土地必經如何之變動軍事勝利必臻如何之階級始可止此戰爭或者交戰國之條件並未如外間所料之牴牾故彼此交換意見之後或能掃除障礙而得開會議和云云 
（二十一日） 
[華盛頓電]  
　　國務卿藍辛氏發表宣言書解釋威爾遜總統之公文内謂中立國所處之地位日見阽危美國今被擠近於戰爭邊際藍辛氏與威爾遜總統會商後復發表預擬之宣言書據謂乃擬聲明美政府並未更變中立政策（二十一日） 
[華盛頓電]  
　　威爾遜總統之公文全球政界爲之驚異各國大使顯皆未明其意志藍辛氏宣言之際曾曰吾人發此公文乃顧重本國權利此項權利日爲交戰國所牽動各交戰國究擬如何規正吾國將來之行爲吾人實有當知之權云該公文直至本月十八日始决定發出（二十一日） 
[紐約電]  
　　威爾遜總統之公文與藍辛氏所宣布美國巳近於戰爭邊際之言已使股票市場大受影響棉花之價大落僅小麥因運出甚夥價尚堅定（二十一日） 
[倫敦電]  
　　路透電社探悉協約國致希臘之新牒將於今日遞交其主要要求如下（一）禁止預備隊軍人集議（二）郵電路三項歸協約國管理（三）維氏黨之被拘者一律釋放（四）互派委員會查一日與二日之亂事（二十一日） 
[彼得格勒電]  
　　今日公報云羅國戰地敵軍擬取攻勢未成俄軍在杜白魯加於力拒優勢敵軍後向北撤退有一聨隊猛攻前進之布軍敵衆退走大半溺死於一湖中（二十二日） 
公電 
[四川省議會拒絶戴戡到任電]  
　　各省督軍省長省議會各報館均鑒本會自戴戡長川命下迭據川民請願以戡長黔時曾爲貪贓經政府查辦有案巡閱入蜀讎視義軍濫殺同袍額外苛索包庇鹽商截呑軍餉縱没路股逗留渝城揑陳罔上繁盈怨積本會代表民意公道宜張肆毒宜防迭經開會議决四電請中央撤換彌月不覆戡竟恃援戀棧於離省千里之重慶宣佈就職以私人黄大暹接收省印舊任已卸戡不果來陷川局於無政府地位莫之或恤縱戡舍黔禍川不齒吾蜀於行省屢電留中衆視本會陳訴不理竟奪約法所予人民之權包庇一戴戡而忘一省比之撤丁去汪卹民不及滿清袁氏羣情憤激軍心動摇怨民羣集數萬危機發於呼吸吾川瘡痍未復何堪再擾本會爲弭大釁除請拒黄大暹代行咨文併請國會質問當道外用特電請力持公論協電中央速謀轉圜而救糜爛禱切盼覆四川省議會義 
要聞一 
[北京特别通信（五十三）飄萍]  
　　鄭家屯案之會議熊秉三赴日問題劉崇傑將調歸國日使與蒙古王公自伍博士接任外交總長以來對於外交案件依緩急先後而首與法國代使開老西開案之談判該案因法代使未得該國政府之訓令遂有停頓之勢於是第二問題卽爲對日交涉之鄭家屯案旣於前日爲第一次之折衝而今日（二十一）下午二時又復續行開議但知前日之結果對於警權問題兩方有堅持不下之點其詳不可得聞據外人方面之消息則所謂警權問題者我國業已表示讓步大約警士仍用我國人而警長則聘用日人致警察之統帶官亦以我國聘用之名義使日人充之惟仿照京師保安警察之例歸我政府管轄而已然林日使所主張者不僅統帶官須用日人且須用充任之名義而非由我政府所聘請其指揮監督之權則屬之關東都督果如是我國所得而目前保存之警權僅警士由我國人充任而巳此伍外交總長所以雖欲早决此案而仍不敢遽然爲違背全國心理之讓步也又一消息此案從前與林日使之談判該使有認爲已經議妥不得再翻之苛某等項伍總長未承認之因檢查已往之議事記錄再定今日下午談判所願日使勿爲過當之要求此案或有和平了結之一日耳熊秉三赴日贈勳問題吾人偶一涉筆便覺生厭蓋明明爲一國際社會之交際禮節問題乃處理不善令生如許糾葛實世界所罕有也此事日本政府並未出於拒絶吾前函已略及之現在辦法惟有疎通誤會再令章使補行求日政府同意之手續頗聞尚不至十分難辦熊氏或將於一月十日以後仍行東渡完此使命當此間誤傳拒絶消息之時各報咸分咎政府之不善處理與國會之任意搗亂但聞主張曹汝霖者實爲章公使章氏但知棒其同類而不顧國人對於曹氏之心理貿然主張致使政府陷於困境吾以爲實不能辭其責若國會於命令未下之先反對曹氏乃屬尊重元首代表之意殊未可因事後之發生問題而埋怨及之 
　　我國今日之所謂外交問題對於日本者殆居大部故政府注意及此頗有根本刷新之意其第一着即在先求熟悉日本國情之人物聞伍外長以駐日參贊劉崇傑居東有年成績頗好擬即内調爲外交部參事以爲對於日本種種交涉之預備且聞劉氏如能克盡厥職將來尚有升遷之望或可如夏次長已往之例由參事而任次長從另一方面觀察劉氏居東久與日本各方面亦甚融洽使居外部或可少種種之誤會劉氏之才具究竟如何今尚未可十分斷定吾但望其能助伍總長以收外交上圓滿之結果也 
日本與滿蒙之關係數年以來日加密矣林日使在京與蒙古王公頗時願爲賓朋之酬酢明晚又柬邀該王公等開晚餐會雨雪紛飛（此間昨晚始雪）圍爐對酌諸王公先生其曷勝主人情重之感也乎 
[選舉法解釋案之大理院駁論]  
　　兩院議决衆議院議員選舉法解釋案近日巳由總統交參議院覆議各節曾紀昨報唯此案交覆議之原因大理院之反對實居其一蓋國務院於收到該案後曾咨請大理院議覆大理院遂根據法律痛加辯駁咨覆國務院因此之故國務會議始决定不公布而請總統交覆議此節外間有知之者然以不得見大理院之咨覆原文爲憾兹錄其原文如下 
　　大理院爲咨呈事准貴院咨開案准參議院咨送議决選舉訴訟法律請公布施行一案相應抄附原案咨請貴院查照見復等因到院查本院受理此項選舉訴訟係本於約法上獨立之職權就衆議院議員選舉法第八十二八十四條正當解釋認爲不得不予受理民國二年判决件數甚多受理理由載在判詞早經昭示全國現據咨送參議院咨大總統文開兩院議决所有本院受理選舉訴訟各案判决統應認爲無效等情事關司法權限未便安於緘默用特開具理由分項說明如左（一）按照約法本院係行最高裁判權不得由他種機關審議其當否自無由國會議决爲無效之辦法也查三權分立爲現行約法之精神各種機關之職權均經明晰列載自不容藉詞侵犯法院除審判民刑事訴訟外並得依法律受理其他特别訴訟乃約法第四十九條所明定本院本於衆議院議員選舉法第八十二八十四條之法意受理選舉訴訟即係行使該條所定職權此項裁判自未便由國會審議其當否乃據來咨所送參議院咨大總統文開議决院判無效各節不知國會究依何種條文能爲此項議决提案議員又　何種條文能爲此項提案查國會職　依約法第二十八條及國會組織法第十四條係適用約法所定臨時參議院之規定而據約法第十九條則其職概係屬列舉除此而外約法上並無何種權能此次國會議决之原案稱爲衆議院議員選舉法關於第五章選舉訴訟法律解釋案然查議决解釋法律案之權約法並未授與於國會國會雖能議决法律建議　案而斷不能以解釋法　爲由將法院判决平政院裁决最高行政機關之處分等議决爲無效此蓋約法維持三權獨立之微意也由是言之國會此種議决按照約法當然不生効力卽約法並未予此種議决以何等之效力本院原判自無四此失其執行效力之理原案提出人張議員知競等謂該案提出係以議院法第二十七條爲根據然查議院法該條係關於議案議决須經三讀會及得省略之規定毫不能爲國會得議决解釋法律案之根據况國會權限約法巳有限定明文亦非法院所能增損該提出人援引此項條文未免附會（二）本院裁判旣係獨立而就該特定案件所爲之解釋亦屬最高不得由他種機關審議其當否自無由　會議决爲無效之辦法也查法院依據法律審判民刑事及其他特别訴訟約法旣有明文則法律有明文者當然依照法律法文不明者即須解釋約法及法律均未命法院於裁判時應受何種機關解釋意見之拘束則法院亦惟本於其獨立之裁判權就一切法律解釋疑義以爲裁判根據故本院於選舉訴訟法旣就衆議院議員選舉法第八十二八十四條有正當之見解即不得不予受理此種解釋載在判决又當然與判决同時確定無可動摇乃國會原案審查報告書内稱元年九月九日前參議院議覆臨時大總統諮詢關於衆議院議員選舉法之解釋一案議定條文上之解釋由國會籌備事務局行之立法上之解釋由參議院行之衆議院議員選舉法是否准行上訴旣未於條文上明白規定則發生此項疑義之時其爲立法上之解釋自不待言等語按原件係答覆臨時大總統之諮詢並非制爲法律按照約法答覆案是否有絶對拘朿原諮詢機關之效力尚待考究更何能强諮詢機關外之法院以遵從假令法院援據該答覆於裁判時先諮詢國會之意見反不免違背約法放棄職守况據該件原文明係對於國會籌備事務局便宜上爲權限之劃分其所稱立法上之解釋亦指法文無可解釋有待制定補充法文而言不能以此謂本院無解釋選舉法之　並藉以否認本院判决之效力復查解釋法律本有立法的解釋與學理的解釋之區别然所謂立法的解釋乃指應解釋之法律由立法機關以同一（如我國刑律第十七章文例各條是各國此類例甚夥）或另件（如日本民法施行法第二條稱民法稱破產者在民事謂之家資分散是各國此類例亦不少）之法律解釋他項條文法律之意義其解釋之之法律亦必爲一種之法律也若立法機關並未依立法程序以制定解釋的法律咨由大總統依式公布施行而僅單純爲一種解釋之議决者無論此種議决案曾否咨送公布按照約法旣不得卽謂爲法律卽無所謂立法的解釋不能認爲有法律之效力自不待言本院考之各國成例及學者著述無不如是選舉訴訟應否上訴並無何種解釋的法律制定頒行何能以臨時參議院之答覆案作爲法律謂是爲即立法之解釋有最高無上之效力或者以制定法律縱反於通例明定溯及條文亦祗能適用於未經審判確定之案本院受理選舉訴訟各案旣經判結按照約法不能以國會事後補充之法律取消法院已經合法之裁判故不憚以權限外性質不明之議决案以圖將已判結之案一并推翻乎（未完） 
[李兆年等質問副議長]  
　　十九日參議院表决之爭執各情已誌前報兹聞參議員李兆年等昨向副議長王正廷提出質問書其文曰公啟者本月十九日本院議决審查會報告大總統咨交覆議衆議院議員選舉法關於第五章選舉訴訟法律解釋一案係仍執前議應遵照約法二十三條三分二以上表决毫無疑義乃審查會舞弄文法將大總統咨交覆議之點變改文字而曰非仍執前議貴議長不察輕聽某某議員之附和審查報告竟照普通法數表决公然破棄約法使國家根本生重大危險此案如果成立引起違法責任兆年等斷難承認請詳其理由蓋大總統咨交覆議案應否用三分二以上表决以本院仍執前議爲斷而是否仍執前議以對於來咨否認之理由是否贊同爲斷查來咨否認之要點有三（一）此次國會議員選舉訴訟不得援用普通上訴程序係解釋法律之一種法律（二）國會不得對於特定具體之案適用法律（三）將原咨所稱其前大理院所受理參衆兩院議員選舉訴訟之上訴各案自應認爲不生效力數語逕予删除而本院之議决根據審查報告將來咨所指要點一切抺煞改頭換面而易其文曰本解釋案與衆議院議員選舉法同時發生效力兩兩對勘於來咨否認之要點顯然無贊同之意味謂非仍執前議其將誰欺夫執前議者執其主張而非執其字句之謂也不執前議者贊同否認之理由而非贊同删除原文易以同意義之字句之訓也如贊同否認之理由而但改易同意義之字句卽可謂非仍執前議即可不依約法二十三條表决　以後一切覆議之案皆可　例舞弄而約法二十三條已隱隱受無形之取消矣兹再就來咨所舉要點明切言之則審查報告是否仍執前議當不辯而自解也查來咨認本案爲一種解釋法律之法律本院若認其理由爲正當則法律不溯旣往今改易之文則曰本案與衆議院選舉法同時發生效力是溯旣往矣是明明不贊同來咨之理由即明明固執前議矣又查來咨國會不能對於特定具體之案適用法律若本院認其理由爲正當則不能於現在解釋法律以打消過去判决之具體之案今改易之文云云則從前大理院所判决之一切選舉上訴案自不得不失其效力是對於過去具體之案而適用法律矣是亦明明不贊同來咨之理由卽爲仍執前議更無可循飾者矣或者藉口來咨有再加討論或逕予删除等語以爲舞文弄法之資不知再加討論乃仍執前議之婉詞而逕予删除實其主要之希望稍明文理者皆能知之至於易特定之詞爲抽象之語字句雖異主張不改舞弄之術尤爲淺薄前論已詳不足多辯要之來咨理由是否充足原案應否維持皆爲别一問題惟按諸法理事實審查會所執告確係仍執前　乃不用三分二以上表决而設詞巧避使約法之規定無形打消陷本院於破壞約法之地開國人以蔑視約法之端當將表决之際兆年等已再三申明此種重大違法之表决不敢贊同請貴議長注意不意言之再三貴議長　若罔閡以普通法數表决違法之咎責有所歸兆年等絶無承認本案成立之理或謂大總統咨交覆議之案按照普通法數表决曾有先例可循卽在臨時參議院第八十六次會議對於政府咨交覆議關於省議會覆選區與衆議院覆選區案即依照普通法數表决先例具在今兹表决何違法云曰不然試取臨時參議院速記錄一察其所以普通法數表决者因其對於政府咨交覆議之理由完全贊同而未嘗仍執前例故也合併證明特此布逹諸希公安 
[徐州特别快信]  
　　段總理前日派齊俊卿來徐謁張勳昨即乘車赴寗轉輪赴皖晤倪嗣冲籌商要政 
張敬堯前日晚車由河南鄭州來徐昨卽由徐乘車赴津 
張勳派饒士端再赴皖贛採辦軍米十萬石張勳昨接九江湖口定武軍第一路統領陳德修來電二十日拔隊開回太平府駐紥張司令文生明日又赴南宿州察視軍隊 
[南京快信]  
　　省議會昨日（二十二）開第三次選舉會議員到一百零一人仍不足法定人數未投散會聞徐淮海議員痛心賣票之無恥决意始終不到會以消極抵制昨日有多數省議員要求選舉監督延長投票時間改自午前八時起至午後六時止惟齊尚未允有一部分議員擬在寗組織正誼社丄在醞釀中 
暗殺英人馬丁之兇犯馬春福昨春司法部電令立予處决 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國債負擔問題之咨答]  
　　國務院咨復衆議院文云奉大總統發下貴院咨開議員林輅存等提出關於國債負擔質問書一件希答復等因查原質問書稱我國國債新舊相間向無確數宣示國民旣不知如何負擔政府亦不知如何對付擬爲概括之調查等語查中央債款約分三類一爲長期外債二爲短期外債三爲内債内債之中細别爲四一内國公債二短期内債三各銀行往來欠欵四各局署墊欵今特分别列表凡前清及民國所借之欵共數若干債權何人抵押何物利息若干回扣若干用途如何借欵日期還欵期限及已還未還各若干均於表内逐項說明其屬於各省之債欵因自西南用兵以後各省自借之欵尚無完全報告可供稽考至原質問書稱各項債欵何項條約何種債劵公借私借如何分别一節查債欵除關於外債之庚子賠欵載於辛丑條約並未專立合同及歷年所辦内國公債另有頒布之公債條例外其餘各項内外債欵或有合同或有契約逐欵不同其有發行債券之欵一切發行方法均經載入原約之内分别實行又原質問書稱本年度有無續券内外債一節查本年度以政局變動庫空如洗度日維艱自非舉辦内外借欵無從挹注現在已辦五年公債二千萬元尚未據各處報告募收足額其訂借外欵一事當此歐戰緊迫金融停滯能否成立尚無把握云云表册文繁不備載 
[畢桂芳電陳保蒙政策]  
　　黑龍江督幂畢桂芳昨致大總統要電一通探其内容係以巴匪餘黨四竄到處騷擾特舉出保護蒙民政策四端請元首採擇（甲）内蒙杜爾伯特郭爾羅斯扎賚特各旗舊日雖有警察惟人數過少保衛之力簿弱宜飭蒙藏院通令各旗添招警察以資防禦匪患（乙）黑省正式陸軍僅有一師不敷分佈蒙邊各處要隘之需擬自明年爲始添編一混成旅（丙）黑省素乏蒙人補充軍隊今擬添募蒙人三千名編成一獨立團專駐蒙邊要隘以備剿匪時用作鄕導（丁）愉地各省均設保衛團以保地方治安惟蒙古各旗向未組設應由中央通令各旗從速設立以期守望相助而維蒙地秩序 
[公府官制之修正與說明]  
　　大總統府官制案由總統府擬草提交國務會議時該草案全文曾登各報在國務會議中又有所修正最近則該案巳由國務院咨交衆議院矣兹將閣議所修正各條比照原文摘錄於後又府中提出該草案說明書一併錄下 
（一）大總統府官制通則案總統府原案第八條大總統府　問諮　稽查差遣等官得因時宜改用他項職官國務院修改原條删去改爲（本官制自公布日施行）（二）大總統府秘書處官制案總統府原案第一條大總統府秘書處掌審查法令撰擬公牘題頒榮典繙譯外國文書收發文電保存擋案曁典守印信摘呈中外新聞論著各事務國務院修改審查法令四字删撰擬公牘下增（函件）二字總統府原案第二條秘書長承大總統命得至國務會議傳述大總統交議案件之理由並與内外各機關接洽事件國務院修改秘書長下增（或秘書副長）五字（三）大總統府軍事處官制案總統府原案第一條大總統府軍事處設侍從武官及衛侍武官掌管傳逹命令辦理關於軍事上公牘與内外各機關接洽事件凡遇大總統有觀操閱兵旅行祭祀宴會覲謁以及一切儀禮諸事得以侍從國務院修改公牘下加（函件）二字總統府原安第三條侍從武官奉大總統命得檢查軍隊代行閱兵並考察操演慰勞軍隊代授勳位贈與榮典及參與海陸軍軍事會議等事但有時指定衛侍武官辦理國務院修改侍從武官奉大總統命得代行閱兵檢查或慰勞軍隊並代授勳位贈與榮典及至陸海軍會議傳述意見但有時指定衛侍武官辦理（四）大總統府翊衛處官制案無甚修改惟第五條增（分别任免）四字（五）大總統府管理内務府官制案無修改（六）大總統府交際處官制案無修改（七）大總統府守衛司令處官制案無甚修改惟第一條於得繼續派充上增（因便宜）三字 
[大總統府官制說明書]  
　　第一通則（一）設置各處之理由府内各處係採用法國總統府官制編定查法國係内閣制與我國現制相同總統府内概分爲政務軍事交際庶務等處本草案之秘書處卽倣法國政務處之制度因名稱之習慣稱爲秘書處其性質大旨相同軍事處名稱於民國元二年曾經採用當時本係内閣制該處並無侵越院部權限性質其侍從衛侍各武官均隸屬該處惟未明定職掌迨約法修改後大總統有大元帥之稱於是乃改設大元帥統率辦事處竟至授官籌餉悉由該處承攬儼成軍事最高機關與民國國憲頗有牴觸現倣法國軍事處制度專爲接洽記事侍從機關仍稱軍事處其職務亦與相同翊衛處專爲蒙古王公值班而設係沿從來習慣在法律上不生問題其職務亦仍其舊管理内務處其性質如法國之庶務處但法國會計一處係另設一處誠以會計一項專掌出納本應設立專處方免用款核欵兩職相混今因减少人員起見暫併爲一其他承宣警衛醫務等項亦非庶務二字所能概括故稱爲管理内務處來際處係以禮官處改組所司之事本爲個人交際但原設禮官處近於專尊現倣法國制度亦稱交際處守衛司令處查法國總統府另設議衛軍係由各軍挑選下士所編成專備守衛及儀仗之用其編制服裝頗與各軍有别現我國正力謀軍事統一自應另行規定以垂永久俾國軍無紛睦之弊而亦不失國家之威儀也（二）各處長官及副長官之理由總統府各處長官如秘書處長須往各機關接洽軍事處長須隨時陪從或奉命派往他處管理内務處長事務繁多責成綦重交際處長或同時接待賓客或同時派往他處均須有人分擔責成故各處均宜酌設副處長（三）大總統府設置顧問諮議之理由大總統府文武顧問諮議本係一時權宜之計因締造共和皆係英明之士及軍人出力最多迭次裁兵所有去職軍官政府旣不能另侹相當職務而此項有功於國或學術優長乾勢又不能置諸不問倘軍事計畫確定關於軍事人員自不乏用途至政治顧問諮議亦當隨時改用如能全數消納此項名目自無設置之必要惟現在事實上尚不能免耳第二秘書處本處仿法國政務處而設其應掌職務依元首國法上之地位及日行事項之處置酌分七項一爲奉命傅逹接洽事宜在責任内閣制元首固無自辦政務之必要然國家大政元首不可不知關於政府辦理各政務不可不参考商榷以爲接洽融貫地步要非侵越辦理權限一爲收發文電一爲撰擬函牘此兩項手續相連每日到府文電經呈覽後大致别爲二種其關係國務者則宜分交院部其雖交院部仍須以元首名義兼覆或無關國務得由元首便宜逕覆者自應由本府自具函牘分别承辦加以中國特任官署體制習慣向係直接元首舉凡收呈移轉事務益形繁重一爲保存檔案一爲典守印信此兩項爲普通官府應有之事大總統府事同一律辦理尤應特别愼重一爲繙譯外國文書及選呈新聞論著凡中外大事朝野輿論均爲大總統所應注决非有人專司不足以精抉擇一爲題頒榮典及酬應文字如褒奬字樣慶弔聨匾詞翰題贈類爲社會所重視非有人代擬不足以饜徵求綜此原因皆秘書處應行設立之必要也至分課用人所以各任責成而函牘新聞兼有外國文字在内收發文電兼有譯電事宜在内所需譯才及電生卽包括於應用員額之中故一）軍事處職務之理由查法國軍事處係承辦軍事文牘及侍從各事分爲步騎砲工輜重海軍各科我國約法載明大總統統率全國陸海軍對於全國軍隊艦隊當然有檢查監視之責而陸軍海軍之軍事政令匀須經大總統令行勢不能不先行妥爲接洽加以軍事上制度計畫又非專門人員不能考悉侍從典禮乃保持大總統之尊嚴故軍事處之設置不特採用共和國先例亦事實上所必要也今採用法國制度分課承辦各事惟官制係舉職務之概要其分課及辦事手續應另訂細則施行（二）侍從衛侍武官人數之理由侍從衛侍琥官職務在軍事處官制第一第三兩項分别規定四陸海軍及各兵科分課辦事之關係須適宜配置每課約計侍從衛侍武官各三四人第四翊衛處蒙古王公在前清時每年均以年班入京供職亦有常留充御前差使者此項習慣勢難廢除况現時蒙古情形尤須有人接洽以資連絡自應仍舊設置至其事務與軍事處侍從性質相同因便利上由軍事處兼理其設官之等差均視其爵秩分别之第五管理内務處處内所管之會計庶務業於總則項下說明承宣警衛醫務等項均爲事務上不可少之機關内衛隊係一種儀仗式軍隊查各國元首親臨典禮及接待大使公使均有儀仗軍隊以重威儀所用軍裝軍械與各軍隊不同自應特别編定其額數約步兵一營騎兵一連仍列於全國陸軍預算一經規定編制即可爲永久之定額矣第六交際處交際處純爲大總統個人對於内外之應酬接待與外交責任上毫無關係所設人員係照原有禮官處改編第七守衛司令處總統府衛隊係由全國陸軍中輪流調充並非特種軍隊其待遇與國軍無殊現　規定兵額期限旣可永久遵行而於軍事行政庶務無妨礙 
[東陵大森林之刦運]  
　　英文京報載美國農部調查員邁爾氏文曰中國人民亦概知中國北方所餘美麗森林之一部刻正被摧殘行將靡有孑遺者乎此即今日新龍山（譯音）地方發見之事實也該處去京師東北約五日程在東陵以上居於馬蘭峪與熱河之間余頃赴該地一游見無價之森林慘遭殘毁不禁令人欲起而質問中國人亦曾否知森林非人類之敵且整理得當實可貴之良友也今所論該地爲清室之產業已逐漸開放任人居住惟可異者以清室陵墓去此以南五十餘英里故所伐之木料不許出境或立即焚燒或就在本地消盡蓋迷信設柴薪運出必致擾及清室死者之靈使不得安也此種無意識之風水迷信至今日一九一六之年去京師一百英里之地仍然存在不可不謂之奇特然彼所殘毁者果僅屬柴薪吾人當亦置之惟該處目下所殘燒之木料據余陳舊之推算其價值當以數千兩計焉若彼舉而付之一炬之橡樹多爲二三百年之物每株一榦可爲鐵咱枕木二三十枚之用每枚價值一二兩又若滿洲野核桃樹其榦可用作鎗柄家具及多種無價之用途每一榦值銀五十兩以上亦焚燒而不惜其他如極巨之黑皮樺木性質堅硬之榆樹野梨白楊美麗之菩提樹楓樹枳櫟香樹更有其質堅如角者及一切小樹皆被殘毁無遺現時谷底山麓之間皆已濯濯然矣不特此也彼斬伐之木聚而焚之其火燄蔓延山旁枯葉及一切引火之物皆被殃及余在新龍山地方小住三日晚間皆見森林中有多處被大火焚燒大勢如龍蜿蜒於山谷間遇物輒呑噬之似此只須數年森林之區將與中國北部他處無異惟見山間空無一物壑中沙石徧底大片之地化爲廢曠之土而已一九○八年美國總統羅斯福爾在議院宣言告美國人民有云若殘毁森林中國誠能敎世界以不當爲之事此言殊當凡如作者爲深愛山林之中國及尊崇注意保護山間樹木之僧道之士實罘能不因此發生一問題曰彼農商部對於今日此種摧殘國家可貴之天然物產如在新龍山森林之區之喪心病狂罪大惡極之舉動現在曾隨時以何種方法阻止之耶 
　　按中國天然產物之廢棄不知凡幾而當軸者曾不一爲計及惟日日自言貧困即如林木一端東三省各邊地所在多爲外人注意乃我國人初暇過問也今東陵大森林又爲美國農部人員調查及之矣其中鐵路枕木之材鎗柄家具之料以及種種有用之樹木長此空山風雨一任其榮枯消長巳覺可惜况又有迷信風水以重其焚毁之刦運耶農部當局職責所在其亦聞而有所感含否 
[滇邊禁烟紀要]  
　　此次滇省辦理禁烟異常嚴厲内地區域雖有偷種然一經剷烟員兵趕到尚易剷除惟邊遠之區不免發生聚衆抗剷諸情事近日思茅劉道尹以瀾滄縣地居極邊又多野夷剷烟之難非與他處可比乃再四籌思電逹督軍略云瀾滄本屬邊夷上年奉軍巡會飭照前繪界圖以藍線爲界界内禁種界外禁運巳轉飭該縣遵辦昨據彭知事電稱内地不日肅清　地必須重兵現又據連長王桂清賀祖元報稱野　素稱悍强非用武力萬難有濟去年正積極進行適朱營奉調回省該野　誤疑我兵并不實行禁烟本年播種愈多現又連合數百寨意圖抵抗風潮正劇非添兵兩營難資鎭懾等語查該文武所呈係屬實情鈞等在邊年久所見亦同惟　地遼闊以言用兵雖兩營亦慮不足計惟擇其最强悍者如孟連屬之陋坎蠻童西盟屬之政約永必利邦田中課岩寨屬之岸小蠻洪賀科小蠻海等處果有抗剷即予痛剿似此着手或易見功查該縣兵力原祗兩連現雖添派兵力仍嫌單薄現又實行督剷若因衆寡勢殊威嚴稍挫則貽患不堪設想鈞在任一日不敢膜視所呈當否抑應如何籌備之處并乞核示劉鈞叩云云 
雲南巧家縣亦因遠在滇邊與川之會理毗連巧地烟苗固尚易於剷凈獨有與會理毗連之窪烏地方廣有烟苗雖竭盡心力剷盡現有山陬尚多抗不剷除屢咨四川會理亦不回答近日該處忽聚團數千極意抵抗事甚危急巧家縣知事尹君日昨急電督軍電咨川督軍速飭會理縣設法查辦免誤大局 
思茅劉道尹陳復委勘禁烟辦法之之電云竊查迤南一帶地方遼闊省委五員卽由道加派二三員巡視恐年底亦難蕆事擬仍舊由道先派往瀾滄二員沿邊三員其餘縣各一員分途巡視後再由省會覆勘前來俾人人皆知禁令加嚴非昔可比似較周密惟此項人員首須勤敏耐瘴操守廉潔且邊情熟習者始克勝任此間選擇月餘尚只得九人擬陸續分委出發餘俟搜羅足額再行呈報委勘當否乞核示祗遵鄂省選舉參員之停頓 
[復職問題愈閙愈大]  
　　鄂省會詹趙梁三員資格問題自奉内務部微電後在省會同人巳公認其資格之確定雖王兼省長未將部電轉咨王屈二副議長已令新補杜戴丁三員將證書繳會保存並將熊周屏等所提出之否認詹等資格覆議案撤消可見素日反對詹氏之一派已無異詞該會又以是否奉有微電函詢省長王氏答復云旣經請願國會非本公署所與聞尤足徵王對資格問題已不再干涉矣詎墨瀋未乾波瀾又起此次選舉參議員於十六日宣示選舉人與被選舉人名册選舉人名中竟列巳由會撤消之杜戴丁三員而無詹趙梁三員各議員閱之大爲詫異然猶疑係按照省署名册誤列當咨請其更正旋由省署復函云並非錯誤係以前次迭奉府院命令與内務部元微各電歧異祗能遵從府院各電内部微電不能承認又云該三員陳請參院現在尚未解决不能謂其資格確定當然以杜戴丁有選舉權國民派各　員以内務部微電原由國務院因先後電文不能自相矛盾囑内部所發今王子春以未奉國務院明令爲詞殊屬狡滑此中實有陰謀派播弄現在參院於詹等請願事已咨逹政府以二年是否三分二以上之出席表决除名爲能否復職之標準特電請國務院内務部迅以明令解决乃至十八日投票選舉之期尚未奉到覆電又聞王子春將帶領杜戴丁三員入會投票是晨急刋傳單本日選舉概不到會於是選舉全國託命之參議員大典臨時遂爲擱淺 
王子春於是晨並不知各議員有斯謀畫於十時以前即命警務處及警備隊司令派遣大隊軍警將會場内外嚴密把守議場樓上下亦列荷槍警兵禁止議僵以外之人入會各界之擬參觀投票盛典者皆不得入十時王與各官禮服到會守衛愈嚴向例省長來議長副議長皆出迎招待斯時屈王兩副議長俱未到會竟無人接待王疑爲時尚早當以電話催請均以疾辭十一時開會出席者祗五十三人杜戴丁三員亦在其列祗有全額之過半數不及三分之二依法不能投票王氏始爲慌張復催屈王二副長到會並欲命人向各員庽所催請王屈堅辭不到某廳長云命人催各議員亦未必到看今日情形是不能投票的王以無可强迫候至將近二句鐘時人數有減無增祗得怏怏回署王屈兩副議長與詹趙梁本非同派乃是日均不到會聞因詹趙梁之到會係彼兩人依據衆議署名通知請其出席而杜戴丁之不到會又係彼兩人之主張今日王子春帶杜戴丁三人到會必向王屈索予證書徽章予之與前此本會議决詹等復職案衝突不予之與省長必起齟齬勢處兩難祇得避不到會然未免令王子春大難爲情矣至國民派各議員是日曾在會外會議快定如國務院因參議院於詹案未下斷語（參院咨有應否復職權操政府之語）終不許詹等復職則全體呈請解散蓋以國民派各員本經袁政府取銷與詹等除名名異而實同詹等旣不能復職吾輩亦不應復職惟有自請解散而已選舉參議員可俟之後人云云諒王子春觀於此日情形必自讓步以期挽回否則雙方愈閙愈僵恐眞有不可解决之定日也 
　　另一函云湖北省議會十八日選舉參議員一切鋪設悉如十月一日之景象惟頭門所標之字爲參議員選舉場投票匭置於演臺之上有選舉監督印封至監察紏儀唱票各員係由秘書廳臨時組織先期由選舉監督王子春查照議員名錄印刷選舉票一百零四張於十七日咨送到會議員詹大悲梁鍾漢趙鵬飛見會中所列選舉人名榜並無伊等姓名即向王監督呈請更正乃王子春批云查該具呈人等於民國二年九月經省議會開正式會當場表决除名並將程蔭南等依法遞郁各員久已列席議事是年湖北省議會印送之第一期名錄共計省議員一百零四名適足法定名額並未將該具呈人等列入足徵除名遞補與案相符本年省議會開正式會議决將該具呈人等復職咨行到署當查省議會暫行法並無省議會議决議員復職之明文即經依法咨復撤銷前項議案嗣後亦無不服撤銷提起訴訟之事此次改選参議院議員自以省議會議員爲選舉人本選舉監督查照各案榜示選舉人姓名實無從將該具呈人等額外加入致蹈違法之嫌所請更正一節原案旣無錯誤遺漏未便照行云云是日會場戒備極嚴警務處崔玉甫於十七日即令消防隊將吸水器移入該會駐守十八日侵晨即有陸軍步隊兵士（約兩連之譜）分駐議會之前警廳亦多派警隊及各署警士由督軍署起至議會止沿途戒備八時後議會前馬路並禁止行人來往王子春於上午九時親率高等審檢兩廳長警務處長江漢道尹及武昌知事等至會舉行選舉時間已届而到會人數仍衹五十三人不足選舉人總數三分之二依選舉法第六條不得投票乃延期翌日再選政界怏怏而回 
[廣東鹽捐又催停辦]  
　　朱省長因躉撥鹽欵事曾電商京署頃得鹽務署覆電云歌電（原電錄二十日本報）悉粤省協欵每月由鹽欵内籌撥四萬員原以中央擔任之二百萬員爲數較鉅一時碍難籌撥不得不按月籌付以紓財力今尊電仍以躉撥一百萬員爲言苟可設法無不勉力籌辦奈中央財政現正竭蹶支欵浩繁幾難應付心餘力絀徒覺徬徨尚祈查照前電仍由粤省籌借即以每月中央籌撥之四萬員之數作抵至鹽捐一項於僨約有碍稽核總所業已提議取銷斷難存在並祈迅賜照行實紉公誼鹽務署印 
　　按粤省鹽捐籌辦之初即遭商人反對進行之能否順利本不可知迨後鹽務署一面又以鹽稅擔保外債不能自由增捐爲言其受打擊更甚鹽商之反抗卽無稽核所之提議取消而粤當道亦早知此款之不可侍矣惟朱省長本以躉撥鹽欵百萬爲立停鹽捐之交換條件今躉撥一層旣未辦到而停止鹽捐則又來催促以粤中財政之艱苦如此未免太難爲耳 
[贛省會選舉參議員紀]  
　　贛省議會於十八號開會選舉參議院議員省長派監察員數人省議會派監察員六人上午十句鐘省長曁政務廳長各監察員警務處長豫章道尹南新兩知事及督軍所派之交際員均蒞會場並有警察隊消防隊長在會場彈壓十二句鐘初次投票議員全體俱到共票一百四十張開匭檢票新建縣毛玉麟得五十二票當選第二次投票南昌縣熊正瑗得五十八票南安縣蕭炳章得四十八票均足法定數當選時巳四鐘遂散會 
[浙省議會特開夜會]  
　　省議會臨時會行將閉會對於全部預算尚在審查其餘案件亦積壓甚多故昨日特開夜會以便解决各案午后七時法定人數到齊卽摇鈴開議第一案民國六年浙江地方公債條例各議員以此案爲展覽會而設展覽會旣巳打消自毋庸勸募地方公債衆無疑義帝打消謝箎動議王君行健議員資格是否不可以回復李培鍔云此事應付審議會討論衆贊成開議第二案設立省立甲種水產學校案由政務委員登台說明理由許祖謙云該校旣已設立應付審查　　　付庶政股審查次議第三案浙江修築省道　勵條例第四案浙江修築省道募捐條例 
 
 
 

Page 7

 
 
第五案浙江修築省道收用土地條例由張廷霖分别報告審查結果後均無討論次第開二讀會由書記逐條朗誦一律通過並簡略三讀次議第六案擬定官商合辦浙海漁業公司暫行簡章由李培鍔報告審查結果條文略有修改各議員對於報告皆贊成即開二讀會公决將官商合辦四字删去其餘無甚修改通過後休息十分鐘復入席因不足法定人數遂宣告延會 
[杭州快信]  
　　省議員任鳳岡彈劾海鹽縣知事朱丙慶列有私造司法收據侵呑公欵等項 
姚在忠電控嘉興縣審檢所抑勒繕費掯不賣狀請省長查辦 
嘉湖緝私分統趙廷玉被人呈控謂其縱警搜鹽擾民胡運使特令該分統來省面詢調任廣東高等審判廳長范賢方定於六年一月三日履新昨日高等審檢兩廳長及地檢廳長等均在新市場西半齋設席公餞 
王正廷於昨日乘車來杭 
高等審判廳長經家齡委任熊懋儒爲杭縣地方審判廳推事 
[江北鱗爪（冷香）]  
　　新任淮安關杜監督以蒞事伊始應與江北軍政各界聨絡感情特於十八日上午乘輿來浦赴各機關拜會第一混成旅旅長馬玉仁在旅司令部荷芳書院設宴欵待並邀淮揚道尹左杕周淮陰縣知事趙邦彥作陪主賓盡歡而散 
第一混成旅參謀長朱冏參謀翟常發張鵬飛分赴清淮檢閱軍隊刻已公畢返浦 
江北軍法官季子倉現奉浦口商埠局督辦委任兼充該局提調官季君奉令後不日將赴寗到差此間軍政機關及各公團以十二月二十六日爲雲南首義紀念日公議舉行慶祝典禮各學校放假一日 
第一混成旅參謀長朱冏於十二月十八日午間乘輪晋省聞因與督軍署接洽軍隊編制各事宜徐海道尹李慶璋擬在獅子山籌設苗圃林場所有經費在所屬各縣地方稅項下每月酌提十餘千文充用 
浦軍於本年六月間附設軍官團於武庫内挑選中下級軍官入所肄業一年畢業以資造就現以年終特於星期一（十八日）起舉行學期攷試藉覘成績浦城進化新劇社本由虞愚發起在觀瀾茶社内開幕現因營業冷淡負債纍纍决計閉歇另由商人郁生在南火星廟開設改名化俗已請縣敎育會轉禀巡警局曁道尹核示一俟批准卽行開幕 
[疆吏建言中英之因果]  
　　當徐東海到京之初各省督軍巳有紛紛電請維持段内閣者其後局勢稍定維持之聲亦復稍息近日來各省督軍省長又有來電建言者聞先後電逹總統府者巳有十餘省其中有馮副總統一電尤爲重要大意謂段總理旣不可任人摇動則府院應急謀融洽不可再存意見危及國本云云措辭至爲和婉總統接閱之後昨已有電答覆馮副總統極表嘉納之意並召國務員某君入見示以馮電謂余於總理本無意見伹亦確有招人說話之處近日各省來電類此者尚多實開軍人干政之漸言時似含憂懼之色地方通信無錫 
[銀號經理舞弊]  
　　無錫繭市每至收貨之際各繭商資本均由中國交通兩銀行及各錢莊接濟銀欵以資週轉今歲春繭上市適值澄錫戰爭之後人心未安通市錢莊銀根艱窘又值中交兩行停止兌現所以春夏秋三季繭欵統由某銀號一家放出數逹二百萬元近經繭商張某邵某察悉該號執事因獨家市面浮開各種費用呑没自服每萬元約浮開費用二十元如每千元提調查費洋五角裝銀洋木箱每只照例售洋六角浮開至一元每千元復收公所捐一角（該號不入公所）又保險費中呑没回佣二成等此項扣費共計數千元悉爲經理等乾没現聞該繭商已調查確實除函滬號告發外並擬會同各繭商向法庭起訴 
[善堂董事逐鹿之結果]  
　　同仁育嬰兩堂董事華袞病故後卽有杜學豫等呈請縣署保舉華承謨接充嗣經孫惟善等呈縣反對即有紳耆王忠廕等公舉華佐治接替楊知事接兩方禀詞後照會市公所查復該公所董事以同仁堂雖爲華秦兩姓捐建但巳作公產不便自捐自管故擬援照光緒年間成案歸外姓之公正紳士監理當即據情函復楊知事此時並有薛厚基等聨名赴省道縣三處控告華承謨種種劣跡又有警察所警佐吳桂森因與華承謨爲前清鄕榜同年竭力於楊知事前說項故縣署已於日前照會華承謨爲同仁堂董事矣 
南通 
[水利會議紀略]  
　　南通水利不修涵洞淤塞商業農業交受其害經通紳張嗇菴會商盧知事函邀二十一市鄕紳董於十九日齊集與衆堂會議疏浚方法首由張退菴報告開會宗旨（一）設置涵閘地位（二）籌集經費方法並擬具草案附以工程師報告及各區意見書請衆公决當由各員議定除劉海沙墾牧鄕另行組織外其餘十三市六鄕均立水利區域公舉張退菴爲正會長于香谷爲副會長薛郢生等二十人爲評議員應需費用擬先借縣署欵五千元作爲開辦費並議决征收畝捐每忙每兩征收一元六角定期三年截止其禦水工程計劃分爲東西二部東部沿范堤引之入海西部沿運河引之入江並議修建石閘九座石函洞十座惟各項工程計畫需費甚巨勢難同時並舉故議定工程次第進行分爲三期民國六年爲第一期修建餘西五總新閘一座吕四四十八總舊閘一座鹽倉壩舊閘一座七年爲第二期修建餘東李灶河新閘一座陸洪閘新閘一座八年爲第三期修建吕四北河新閘一座餘東六甲舊閘一座李家橋舊牐一座至修築東西石函洞十座則同時並舉云 
鎭江 
[學員奉委供職]  
　　江蘇陸軍補助敎育團軍官班畢業學員二十四人經馮副總統飭派駐鎭第十九師部下差遣委用該員等已於日前抵鎭謁見楊師長報到日昨奉到楊師長委狀分别派赴各團營供職故該員等業由第一旅館分别赴營惟七十四七十六兩團部均分防江陰僅七十三七十五兩團及騎砲團駐紥本埠故學員鮑鵬飛王光洲孫謹繆德卿張愷王錫嘏高廷襄詹易謙劉森林賈雲蒸凌翔杜廣仁等十一人已於二十一號乘怡和輪船赴澄其餘學員楊華琳蔣家驥胡錫爵鍾殿元周承煦陳聚元陳堃盧乃斌張兆熊汪志鉞鍾克章等十三人則於二十二號分赴本城内外各團營供職 
[楊師長由寧回鎭]  
　　駐鎭陸軍第十九師楊春圃師長奉馮副總統委任兼充副總統府高等諮議官師長接委狀後即於日前乘車赴寧謁見馮副總統伸謝並面陳地方事宜兹已事畢於昨返鎭該部官佐士兵均在車站列隊歡迎 
[修改稅則之先聲]  
　　鎭江關監督袁思永君昨接農商部來電略謂裁釐加稅一案迭准商界請願現值修改海關稅則之期正可入手籌備速將歷年鎭江海關進出口貨稅率及今昔貨價增減實　造表呈報以便咨請外部與各公使磋商修改袁君巳飭所屬司員按照部令詳細查明列表造送矣 
揚州 
[鹽稅須照產地徵收]  
　　兩淮稽核造報分所協理以各岸地運鹽至十二圩沿途過壩過儎漏散每包均五六斤於收稅上不無減少特致函場運局知照商人以後無論多寡均照產地裝包原重完稅（各岸地裝鹽每包原重一百零五斤按新稅章程繳銀三兩設鹽斤短少則收稅亦少以總數計）現場鹽會館業董鄒子和於今日午後邀集全體場商討論矣 
[洋釐錢價之市况]  
　　數日以來各莊存底尚多進現亦無交易以故洋價鬆小釐頭落至六錢七分銅元近又缺乏釐頭復提至五錢三分刻下每大洋祇換銅元一百二十八枚 
[緝私釀事案判决]  
　　前日南通縣緝私水師官長張玉庭因查鹽起釁槍傷商民釀成罷市風潮兹聞緝私季統領已將該官長訊明按法判定有期徒刑解送南通縣署執行矣 
安慶 
[扣留耕牛之交涉]  
　　近有英商協記洋行在太湖宿松兩縣購運耕牛該縣民人因督軍省長近有禁止販運耕牛出口之諭當卽將牛扣留而該洋商以係代駐潯英領購買菜牛遂報由九江關監督函逹江西省長咨請倪省長飭令放行以免交涉倪省長以前次金陵關運牛出口甚多曾請稅務處通咨各省轉飭各關一律嚴禁在案兹宿松忽有此案發生究竟牛有多少由何人所賣未據該縣呈報故特飭令該縣知事迅速查明禀復以憑核辦 
[倪省長行將返蚌]  
　　倪省長現因省會業已閉會省垣無甚重要事件訂於陰曆臘月初六日啟節回蚌聞擬先到南京謁馮副總統然後赴蚌署檢察軍政再返原籍度歲明年尚須入京謁見大總統返省之期須在花朝前後惟省垣關係重要故已電致蚌署飭參謀長李玉麟回省鎭攝并令第一路統領馬聨甲亦駐防皖垣所有司令部公牘卽由李参謀代拆代行至省署事件則令政務廳長陳師禮會同邱顧問辦理 
[皖議會行閉會體]  
　　省議會連日因選舉候補參議員僅選出金羅漢一名尚有兩名此爭彼奪終未選出現擬且待來年故今日上午十時該會即行閉會倪監督親自蒞會行閉會禮沿途軍警戒備森嚴禮畢後隨卽返署各議員亦紛紛散去俟明春開會時再行來省 
北京 
[大總統優禮實業家]  
　　廣東大商李煜堂歐彬譚煥堂等日前爲經營實業由滬來京業於九日由馮君自由帶領往謁大總統備陳振興全國各種實業方法大總統大爲嘉許并垂詢各地工商事業甚詳且謂已授意全國商會聨合會設法從速振興各項實業該會已由公府撥款特設華僑招待所君等可移庽該所以便諮詢一切云云李君等答以一二日内卽赴漢口及長江一帶調查實業狀况遂辭謝而退於此可見大總統優禮實業家之一斑矣 
雜評一 
[賭與餉（步陶）]  
　　弛賭禁爲粤中與論所不許然而李滙泉則以論賭禁而遭殺害矣籌軍餉爲粤地維持治安之要務然而設籌餉局又與回復攤捐有若何傳說矣然則賭與粤人孰恩而孰怨餉與粤局又何去而何從不幾令人迷離惝恍索解無從耶今者陸督軍一一宣示聲明其意得毋在是夫此事個中底蘊僅憑官場一面文告雖難遽執以爲定評而一則懸賞緝兇一則决心從事要不可謂非官場之尚明是非能知大體者惟是省垣重地匪徒竟可於化日光天之下肆行慘殺安然逃匿此其當地軍警之失職甯可概不置問籌餉局既爲羣衆所非議則軍餉籌集之進行究用如何手續倘非揭明其中與賭逈殊之眞際甯遂足以懾服人心總之陸督軍對於粤事必非僅以文告暫爲慰藉者粤避前途如何吾將於官場公牘外求之矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[黄克强先生靈柩由滬回湘之盛况]  
　　昨日爲黄克强先生靈柩返湘之期各處代表本埠行政司法軍警各機關及商學各團體之隨柩執紼者異常擁擠兹將種種情形錄後 
[事前之佈置]  
　　昨日清晨治喪同人及各執　將運柩各種手續佈置妥貼海陸軍士警衛隊等排隊而至載櫬砲車由第四師第四團砲兵敎練官楊文耀先將砲車停入甬道將馬卸去鐘鳴九下美國水師乘定備電車蒞止由招待員導入客廳欵以洋酒西式點心各機關團體送櫬人等亦相繼而至駐滬各國領事亦間有到者 
靈堂 
中供銅像石像各一大總統題輓孫中山先生花圈梁任公先生輓聨等 
[靈柩之出發]  
　　鐘鳴十下卽由黄宅夫役（均穿素色號衣）將靈櫬擡入砲車柩以紅緞爲罩覆以國旗炮車駕以六馬前後有馬隊八名擁護而行由福開森路黄宅出發經霞飛路敏體尼蔭路愛多亞路法界黄浦灘至招商局金利源三號碼頭八號棧房暫駐候輪 
[發引之行列]  
　　柩前導以法捕房馬巡四名次軍樂隊次湖南旅滬同鄕公送之花牌四花亭一花傘一又花圈二十對次復旦公學童子軍次民立中學次浦東中學次寰球學生會次救火會音樂隊次貧兒院次啟明學校次女子同義義務學校及男子部全體學生次海軍軍樂隊次海容海圻兩艦兵一百名次陸軍軍樂隊次護軍使署陸軍一營次警衛隊軍樂二十四名次警衛隊四十名次馬隊三十名其臨時加入者則有惠兒院音樂隊星期青年益賽社軍樂隊江蘇貧兒敎養院南洋兒兄弟烟草公司松江孤貧兒院普益習藝所軍樂隊二十名上海商團籌備處全體同人并輓額一方曰摧我長城又譯志學校譯志女學校又湘籍旅滬民黨次遺像車滿懸花圈駕以黑与四匹次執紼親友次孝子男女公子各二未用孝幃（男則洋裝女則玄服披衣黑紗）均低首步行據云尚有幼子二人昨未列入次卽柩車後隨擡柩夫役二十四名 
[商界之下旗]  
　　南北各商號以黄君爲民黨中重要分子遽爾作古頗爲可惜重以商會先期通告故於昨日均下半旗浦中招商局各輪船亦下半旗誌哀 
[捕房之優待]  
　　事前法捕房徇黄宅之請特派消防隊驅一皮帶車駐宅三日夜以防火患昨日黄柩行經嵩山路法捕房時亦特下半旗並於黄宅甬道招商局金送殯 
唐紹儀孫中山二先生及諸名士中間即唐孫二先生 
利源碼頭八號棧房門口各派越捕二十四名率以法捕頭一名荷鎗站立兩旁復於發行時派馬巡四名爲之先導 
[官長之照料]  
　　交涉員楊小川滬海道尹徐鶴仙上海縣沈知事護軍使署范副官及警察廳長徐輔洲等均在碼頭照料並指揮一切 
[送柩之人物]  
　　昨日送柩者除孫文唐紹儀李烈鈞柏文蔚蔡元培譚人鳳外則有黎大總統代表耿覲文李書城何成濬馮副總統兼蘇督軍代表師景雲陸軍部代表曲同豐參謀部代表袁華選財政部代表姚家駒交通部代表周宗澤黔省劉督軍代表王文華湘省譚督軍代表張孝準劉建藩川省羅督軍代表楊友棠浙省吕督軍代表朱壽同晋省閻督軍兼孔鎭守使代表張華輔本埠楊護軍使代表趙禪副護軍使代表李景泌等 
[商輪之改派]  
　　靈櫬本定由招商局江永輪船運湘昨據治喪事務所執事聲稱江永現爲張勳由九江運兵至浦故昨日尚未到滬爰議改由鴻安公司長安江輪運漢後換船赴湘昨午長安尚未抵埠復由事務所商准招商局在金利源碼頭騰出八號棧房稍加佈置爲暫時駐靈之所俟長安駛至金利源三號碼頭（係借用）再將靈柩招入長安啟輪赴漢 
[一星期間之銀市調查]  
　　調查星期一（舊曆二十四日）至昨日星期六止各銀行由外洋裝來大條銀與斐律賓銀洋曁中國各埠來往銀洋之數詳列如下星期一花旗公司輪船進口儎來麥加利大條銀五十四條花旗銀行二百九十四條滙豐銀行五百七十八條又東洋公司輪船運來三十條又由小吕宋運來斐律賓新銀幣七百五十萬元各錢莊由南京運來銀四萬兩又裝往南京洋五萬元 
孝子 
大公子二公子及長次女公子 
星期二南京裝來洋五萬元正金銀行裝往漢口銀二十萬兩道勝銀行裝往烟台銀十萬兩星期三花旗公司輪船進口由新金山裝來道勝銀行大條銀一百六十二條花旗銀行四十二條滙豐八十三條麥加利二百另五條中國由南京來洋五萬元杭州來洋十五萬元又裝往南京銀四萬兩星期四無進出口 
星期五南京來洋五萬元又裝往南京銀三萬兩 
星期六南京來洋五萬元又裝往南京銀四萬兩 
總計外洋到滬大條銀八百七十一條斐律賓銀行七百五十萬元中國各口岸來不四十萬元去銀四十五萬兩 
惟近日銀拆仍須二錢有另至昨日下午忽跌至八分因各銀行之大條銀及斐律賓銀幣均鎔化銀錠以應滬市之需故銀拆業已鬆動再調查各銀行所存銀洋及大條銀至昨日止計麥加利存銀二百二十四萬兩洋一百零八萬元大條銀二百五十九條滙豐存銀四百四十五萬兩洋二百四十六萬元德華存銀三百四十萬兩洋九十萬元正金存銀一百七十八萬兩洋八十一萬元道勝存銀二百五十四萬兩洋四十六萬元通商存銀二十五萬兩洋四十萬元東方存銀一百五十七萬兩洋九萬元花旗存銀七十萬兩洋八十五萬元華比存銀二十六萬兩洋四十萬元和囒存銀二十二萬兩洋一百十八萬元中國存銀六十五萬兩洋三百五十二萬元台灣存銀一百十八萬兩洋五十萬元住友存銀八萬兩洋七萬元有利存銀二十九萬兩洋九萬元中法存銀三十二萬兩洋五十七萬元各錢莊存銀九十五萬兩洋二百九十萬元總共存銀二千零八十八萬兩洋一千柩車 
各將士　車護衛 
六百二十八萬元大條銀二百五十九條 
疋頭棉紗之貿易狀况 
[疋頭]  
　　自歐戰議和之說發生後一般買客以爲貨價由歐戰而漲若和局告成自必低落今旣有議和之說宜暫緩進貨以待時機因是本星期疋頭拍賣貿易甚爲蕭索公平怡和元芳三家呌莊皆無特色可言再年關在邇結賬之期將届買客之銀根稍短者自以少進貨爲是此亦本星期疋頭無甚貿易之一原因也惟下星期當有活動之望其故則以此後拍進之貨無須於夏曆年内繳欵也 
[棉紗]  
　　本地棉紗交易無多價格有低落之勢日本棉紗略有交易價已低落印度棉紗在孟買市場每包跌價兩羅比 
[貨單抵欵之大騙案]  
二十三日字林報云昨日發覺一大騙案行騙者與受騙者皆爲華人所騙之欵約有二三十萬元之鉅行騙者僞造滬寗鐵路所發之收貨單上有某洋商轉運公司之名義持向各洋行買辦抵借欵項聞某買辦竟受其騙借給銀三萬兩此種僞單若與眞者比較殊易辨别僞單中之英文頗多錯字當時受紿者竟不詳細察視是可異耳至某洋商轉運公司之名義當然亦由行騙者揑用聞設騙局之主人巳設法脫逃此案刻尚在調查中云 
[醉心任公著作之獃子]  
　　漢口路榮陞旅館寓客湖北人董經權因迭次函致滬西康腦脫路十八號門牌梁任公寓所願拜爲師要求薦至中華書局執業未遂於前日呑服金絲圈一只圖盡另將金環一只附函報告任公是時任公已因公入都由何澄一展閱後即將原函送至戈登路捕房報告捕頭即飭探目陳永康將董帶入捕房設法救愈昨解公共公廨請示先由陳探目上堂禀明被告雖屢至梁任公寓所求見並無滋擾情事訊之董供生平好讀梁公著作因慕才高學博由原籍來滬願投門下連次往謁未面函告無效曾覓湖北漢口商號五家保信早經郵遞諒巳收到或請梁公於上海之中華書局内予一位置均未逹到目的是以圖盡云云中西讞員判董函送湖北同鄕會資遣回籍 
[烟酒業反對借欵]  
　　本埠烟酒兩業商人自聞北京衆議院將改良烟酒稅則請願書完全通過之後因事有希望衆情稍安惟對於財政部以公賣抵借美欵一事雖經政府批交該部核議至今尚未明白宣布不無疑慮而各埠同業亦有函電來滬請速力爭湖北江西四川及漳州商會阜寗分會等發來函電情詞尤爲迫切蘇州烟酒業公函并有事已表决情願忍痛萬不可使公賣二字流毒後世之語昨日已由本埠烟酒聨合會分别答復略謂衆議院旣憐我兩業之困苦業將請願案完全通過今大總統鑒我衆情之憤激亦將借欵案發部核議目前正在討論之中不久定有明文宣布望我兩業同胞暫且靜候俟有佳音當即布慰云云兹將阜寗等處分會電稿錄左 
[致大總統國務總理電]  
　　北京大總統國務總理鈞鑒烟酒兩業久苦重稅減種減製害及農工前舉代表詣京請願已蒙衆院審查今財部忽將公賣抵借美債飲酖止渴貽禍滋深商等痛切剝膚冒死呼籲伏乞大總統國務總理憫念民生廢除草約另籌濟用頒布烟酒稅統一稅則以全商命阜寗縣烟洒聨合分會全體公叩 
[致參議院電]  
　　北京參議院公鑒烟酒兩業捐稅繁苛 
 
 
 

Page 11

 
 
公賣實行取締尤酷減種減製害及農工前舉代表具書請願衆議院方付審查財部忽將公賣抵借美欵報紙喧傳秘密締約飲酖解渴貽禍將來商等冒死抵抗誓不承認伏乞鈞院俯念民生打銷此約國計商情兼籌並顧以慰輿情曷勝迫切待命之至阜寗縣烟酒聨合分會全體公叩（上衆議院電略同） 
[鳳翔分會來電]  
　　大東門外烟酒聨合會鑒電悉財部以公賣押借美欵大會通電力爭敝會極表贊同望堅持急進並將公等對待方法示遵鳳翔分會叩 
[此聲也胡爲乎來哉]  
　　南市同益里張元茂住宅内前日因有喜事預接匿名信函恐嚇圖詐特請該管一分駐所派警兩名到家保護已兩紀前報兹聞前日下午四時許喜事已畢正在結賬之際突聞後面有大聲發生鄰居疑爲果有炸彈紛紛往視後由警察等找尋並無炸彈形迹究不知聲從何來惟已受驚不淺矣 
[抛棄炸彈恐嚇信續誌]  
　　河南路（即棋盤街）某書肆因日前有人將炸彈兩枚及嚇詐銀洋二萬元之信函一封棄置而逸報告總巡捕房派探將與此案有關之安徽人王占奎（即張裕生）宜興人諸梅芝蘇州人沈松隸等一併拘入捕房押候補提同黨解送公共公廨訊究各情已誌前報兹悉捕房前日又獲嫌疑人王劍秋一名於昨日併解公廨請究據二十七號西探目彭山上堂禀稱此案尚未調查明白請爲展期開審等語被告王劍秋延海德禮律師到堂辯稱王劍秋係原告所委之調停人並非被告請與被告各人一併交保候訊關讞員商之德領師君判被告一併還押候特别訂期研訊 
[三誌滇軍起義之紀念日]  
　　本月二十五日爲雲南首義之紀念日本埠政學紳商各界預備舉行慶祝已誌前報兹將浦東各界之種種預備錄下爛泥渡第三區警正解輔宸昨奉徐廳長訓令須於是日在警署門首升旗懸燈以誌慶祝等因解警正當即轉知各分駐所一體遵辦而洋涇市經董劉頡雲潘作臣亦已先期飭令在辦事處門首升旗紥彩佈置一切沿浦一帶華商各廠棧曁各大商店均預備慶祝學界如浦東中學校縣立第二高等小學校市立第一小學校以及私立育新兩等小學校育德國民學校競存女子小學校等現正籌備一切以便届時舉行提燈會想必有一番熱閙也 
[中行股東宣布和平解决]  
　　上海中國銀行商股聨合會昨日通電各省宣布要求退股原委云滇事發生金融恐慌袁政府有創行不換紙幣之議北京總行庫儲已罄又密飭上海分行移居内地欲將各行現欵吸之入北京而西南各行久不得總行消息悉歸軍政府支配大勢瓦解岌岌可危滬行爲南北樞紐謡諑蠶起滬地股東奔走集議僉謂保全中國銀行必自上海分行始遂於四月間在上海地方創立商股聨合會籌備甫竣而停兌之令已下其時勉力辦理之事約有五端一推舉臨時幹事四人監察二人稽查上海分行事務所有營業各欵不准政府提用二請東西律師二人函致宋經理張副經理要求始終擔負全行事務及付存兌現之責任三上海鈔票凖備金移交律師保管隨時兌現卽喘有令他處停止兌付上海不得停付四聲明存欵到期立兌由聨合會致函南北商會轉告各業將來商家設有損失悉歸聨合會負責向南北政府交涉歸正式政府承認五電懇中央院部各省軍署曁總分各行彼此相維力保信用又電懇西南各省軍府完全擔任維持現狀並承認中國銀行永久爲中華民國之國家銀行此商股聨合會草創成立之情形也兹會旣成全國響應天津漢口皆設分會而各埠之來電贊成要求聨合者絡繹不絶遂於六月十五日在上海總商會開商股聨合會正式成立大會到會者一萬九千五百七十四股推舉正副會長又舉幹事八人現任財政總長陳君瀾生即新舉幹事之一北京總行亦氓代表與會各埠到會者股東二百三十八人當場議定將各處分會撤銷併入本會以利進行又因中交合併問題傳說不一公電政府維持先後奉到國務院財政部北京總行復電承認此商股聨合會正式成立之情形也自本會成立後除京津兩行及川粤被兵區域外幸賴各行經理之得人各省長官之協力均能照常兌現嗣又以本會名義函請總行先行規復天津兌現而津行籌備兌現復受意外干涉又由本會呈請直隸省長擔任主持始能恢復舊觀自徐恩元爲總裁本會以其用人行政之失當將影響於股本屢次切諫諫而不聽又以本會名義呈請中央撤換迄未得准本會之遭忌即始於此十一月間忽傳滬行張副理有撤換之說本會以張君負有付存兌現之責尚未清了深恐其去適副總裁俞君來滬懇其轉逹衆意旋接徐恩元致滬行宋經理電略謂外間謡傳有各行人員多將更動並有張副理卽將遷調之說頃已通電力闢希將本行倚重張君之意婉爲轉逹務勿爲謡諑所動等語並有致張副理電囑其安心理事共濟時艱衆咸信之乃本月初忽接張升渝行經理之電遺席以胡君稑薌接充胡君力辭宋君漢章亦辭經理之職風聲漸播人心動摇本會急電請留又援五月間委託律師代表本會原約致函宋張雨君要求始終擔負付存兌現之責任其時提存取現者人數已加於平日本會深恐滬行力弱不足鎭定市面又援五月間原約要求京行存滬欵項非經本會蓋章不得提取人心因之略定此種不得已之辦法皆徐恩元詭詐失信有激而成也宋張得函後請示於總行詎徐恩元復電竟稱本會未經政府承認實屬無禮已極查本會之成立國務院有案財政部有案北京總行有案今易一總裁即不承認是目無股東也昔時招股要股東出資政府失德釀成革命危及銀行要股東出力全國停兌總行服從亂命要股東冒險支持保存一部分之信用津行籌兌復遭意外阻力要股東抗命力爭規復一部分之營業試問北京總行兌現以來輿論之嗟怨謡諑之沸騰國信之喪失外邦之嘲笑較之各埠何如者今以私忿之故忽然不要股東然則股東有錢不會嫖不會賭乃供爾豎子揮霍耶此電一傳股東大忿於是以退股要求於地審廳依法得聲請假扣押假扣押爲起訴之預備本擬召集大會討論起訴辦法適奉江蘇齊省長公電轉奉大總統寒日電令内開宋張兩經理旣與中行信用有關自未便遽行更調已將原電交財政部核辦希卽轉致宋張兩經理照常營業以維大局等因股東聞之衆心稍慰又承上海總商會邀往調處由居間人擔任要求財政部明白宣示限明年六月底止補足官股招足商股正式成立股東會如届時不足亦召集臨時股東大會解决一切辦法並切勸本會先將聲請案撤銷本會勉徇總商會之意已允和平解决此聲請假扣押案始末情形也京漢股東來電似未明此事眞相深恐傳聞有誤或更爲小人播弄之資不得不略爲披露總之本會專爲中行計爲股本計固毫無私意於其間各股東如有意見仍望時賜敎益是所深盼敬希公鑒中國銀行商股聨合會叩 
[寰球學生會夜校記事]  
　　寰球中國學生會夜校國文英文二部均有研究會以求切磋琢磨之益此兩會組織以來日見進步現聞國文文學研究會將於放假時開辨論會校長徐君已預備奬品給予辨論優勝者又名譽校長李君亦備奬品以給英文優勝之人可見其提倡之一斑又聞該校於二十五號雲南起義日放假一天以表紀念次日照常授課 
[耶穌誕期之休息]  
　　明後兩日爲西國敎主耶穌聖誕之期（俗稱外國冬至）各國領事署及銀行海關均循例休息公共公廨亦停理讞政兩天昨由關讞員飭令檢察處條示公堂門首俾當事人等及辦公員役一體知悉 
[沈縵雲追悼會預誌]  
　　沈縵雲君於二次革命失敗後出走大連上年陰曆六月十二日因病逝世其靈柩早經回滬兹由商學各界顧履桂陸伯鴻莫錫倫李鍾珏朱曾疇孫夢盦諸君發起定於本月二十九日（即陰曆十二月初五日）假英租界北京路壽聖菴開追悼會並於是日設奠開弔沈君之子現巳將乃父遺像及海内諸名人之題贊附印於訃告之前於昨日分送親友矣 
[憲兵調往保定]  
　　陸軍部段總長以保定地方駐有步砲各軍應派憲兵前往監察兹查京畿憲兵營營長張輔漢所部第一第二連各憲兵現均駐紥上海亟應抽調一連開往保定特於前日電令張營長迅卽督率第二連連長朱玉軫帶領憲兵四十名及鎗械馬匹一併出發張營長奉令後昨已令知朱連長趕將公務料理於陽曆一月上旬開差 
[製造局浦灘不許停船]  
　　製造局各軍廠均在浦江之邊並無水　現届冬防禁止船隻夜行經過各船難保無適因天晚在彼停泊情事故由李總辦於昨日致函步兵三十八團馬團長請飭浦灘守望士兵見有夜間船隻泊於本局碼頭及沿灘一帶者諭令移往他處以昭愼重 
[再誌節孝婦之榮光]  
　　杭縣陸景賢之妻俞夫人青年守節現值五旬誕辰奉大總統頒給褒狀匾額巳誌昨報昨日爲陸俞夫人壽辰其子陸仲良等在英租界愛文義路聨珠里寓所稱觴上壽本埠官廳如外交部特派員楊小川上海地方審檢兩廳長袁鍾祥林中立上海縣知事沈蘊石公共公廨正會審官關炯之副會審官王崧生王肇之法公廨會審官聶榕卿等紳商界如黄函之朱葆三虞洽卿等均往祝賀由公廨襄讞俞奠孫（即夫人之弟）招待陪宴聞各界所送壽禮僅受屏聨其他禮物概行璧謝云 
[實行查檢印花稅]  
　　印花稅推銷問題由財政部派員南下實地調查並勸導推廣已屢誌前報兹悉部員抵申後曾與淞滬警察廳長及上海縣知事等接洽互商進行方法業由徐廳長令飭所屬各區署各派長警向各商舖切實調查如有貼不足數或漏未黏貼者則勸令照數補貼至本邑四鄕市鎭各商家則由沈知事諭飭地方警察各區警署一體照辦 
[紏衆搶親之陋習]  
　　浦東塘橋鎭鄕民張阿海自幼憑媒聘定鄰村龔桂全之女爲室現張年巳二十貧不能娶突於前日夜半紏集年輕戚友多人預備小轎一頂前往女家搶親時已夜深人靜龔女早入睡鄕而一般少年排闥直入將女赤條條擁入轎内當經家人驚醒大呼捕盜適有三區三分駐所巡邏警到來遂將一干人拘入警所翌日經兩造族長出場排解其事始寢 
[郎君貌醜]  
　　塘橋鎭左近船户賈海福之子名金戒數年前聘定楊家渡陳小弟之女爲室擇於本月二十六日完婚詎陳女憎惡夫婿貌陋不願出嫁迎娶之夕彩輿停候門前鼓樂迭奏陳女終不肯登轎以致彩輿停候二日夜之久後經扭控三區一分駐所由孟警佐詰　原委諭飭陳姓送女登輿並善爲勸導毋再固執 
[樓外樓一陣酸風]  
　　前晚有甲乙二人在湖北路樓外樓游戲場因爭風起釁各糾同類互相毆打繫毁茶壼茶杯椅子等物當由該游戲場經理人出爲勸阻責令兩造賠償損失不允即喚巡捕到來將兩造及帮兇多人一併帶入老閘捕房經捕頭詢知事涉暗昧斥釋不理 
[兩女迷途]  
　　女孩張冬伶年七歲昨日午後同鄰居某姓家婢女張望有出外遊玩行經南市浦灘忘却歸途徘徊瞻顧由警查見帶至一區署問明張望有年十四歲家住北市餘語含糊諭飭留候牌示召其屬人認領 
[電車碾斃老婦續紀]  
　　通州老婦文王氏（前報悞爲洪氏）在西華德路兆豐路附近被第七路二十二號電車撞倒碾斷二足一臂由捕車送同仁醫院未幾身死舁送驗尸所候驗等情巳誌前報昨由公共公廨中西讞員王白二君蒞所驗明委係因傷身死當將開車人陳紀順售票人陶松林並見證葡人賣加大及屍子文二等一併傳案訊知因死者年近七十耳目失靈致罹此禍嗣因尸子禀稱無力購棺由該公司代表西人允爲給貲收殮經中西讞員核准判令尸子具結了案 
[小孩乘車喪命]  
　　新記浜路萬興坊五百五十三號住户無錫人薛桂福之子杏元年十二歲前晚在西華德路相近華記路搭乘五十三號電車登車不愼跌仆於地被車輪碾斷二足由捕車送滙山捕房飭送同仁醫院已經氣絶將尸送至驗尸所昨經公共公廨中西讞員王白二君蒞所騐明委係因傷畢命旋傳尸父到案略訊一過判先具結收殮候下星期五由公廨傳案續訊核辦 
[竊賊放火洩忿]  
　　鐵路北寳山縣境紅梅山地方某鄕民家屢被宵小圖竊未遂致結賊冤竟於前晚夜深時前往縱火事主從夢中驚醒大聲呼救由附近憐居趕來帮同撲滅已焚去平房三間放火之人未經追獲 
[攔刦與局騙之爭辯]  
　　嚴蓮生錢金福錢安祿同至總巡捕房指控在北京路一千二百九十六號門牌開設總會之紹興人陳嘉祥王潮甫田杏書等向伊等硬剝皮袍並搜去鈔票洋十五元昨由捕房將陳等三人及牽涉之婦人朱劉氏一併拘解公共公廨請究先由原告上堂訴明前情訊之陳嘉祥等延律師到堂辯稱被告於今年夏間被原告等局騙洋一百餘元前日在途遇見原告自願將衣作抵請爲明察中西讞員判被告各存洋一百元作保聽候查明實情於下禮拜六再訊 
[女騙子因病釋放]  
　　徐生浦控被婦人秦王氏設計騙去金練一條曾經公共公廨訊實判氏押女所二年在案兹氏在押病劇經官媒訴知駐廨西捕頭於昨日禀報公堂請示中西讞員以氏旣病勢垂危判令從寬開釋 
[報關行經理負債潛逃]  
　　江西路愛多亞路附近長耕里大豐永報關行經理張禹門虧欠德商福來德洋行銀一萬餘兩又義昌錢莊銀七萬餘兩及華洋各商往來抵欵三十餘兩現因年關伊邇無法彌縫遽於前日棄店潛逃旋經各債權人得悉紛紛禀請公共公廨提究昨日福來德洋行與義昌錢莊又延代表律師投廨譯訴前情要求先將大豐永及成都路一百七十二號門牌大永豐所存貨物給諭發封備抵當由王襄讞與德裴副領事會同簽判云被告張禹門欠債甚多已經逃避該號之生財貨物不得擅自搬動仰候公堂給諭發封候訊明再核 
[定購顏料之紏葛]  
　　郭雪瀾委托代表楊裕慶至法公堂控稱郭雪瀾曾向晋和顏料號主陳開元蔡蘭友定購硃紅二十箱每箱計二百瓶每瓶價銀九錢共計銀三千餘兩付過三千兩後因其價增漲甚巨晋和遂延不交貨以致郭雪瀾在香港號中抛出之貨無從交付被人控告索償不交定貨損失銀一萬餘兩該號今已倒閉郭亦被押故遣商人投案禀控今將該號在香港被控損失案情抄呈察閱請向晋和號主陳開元等訊追陳延賚美律師代表聲稱郭與晋和素有往來上年七月問因有滙票二張退回已失信用後又托辦顏料曾經去電囑伊現交因郭尚有前欠銀兩未清是以不願代墊郭號倒閉與晋和號主無關實係誣控請着原告償還名譽損失及訟費銀五千兩中西讞員會商之下判候查明再行核奪 
[介紹敎授書]  
　　商務印書館新出共和新國文敎案係江蘇省立第一師範附屬小學全體敎員本其實地經騐編纂而成敎科書材料按年遞增該書敎法亦循序漸進能與兒童身心發逹之次第相應至内容之詳備格式之新頴猶其餘事洵爲敎授書之善本也 
[謝券]  
　　滬瀆德邑長生善會定陰曆十二月初六日假座天蟾舞台演劇籌資昨贈入場券二紙粤僑浸信會定初二日在北四川路懷恩堂恭祝聖誕昨贈入場劵二紙書此併謝 
雜評二 
[中行總裁與滬股東（庸）]  
　　中行總裁之不慊於滬股東自其跡象求之要不外憤與忌之兩種下車伊始即來滬股東之反對所謂憤也滬行經理聽滬股東之意恉多而對於總行之指揮反有所不盡受是滬股東之權力幾駕總裁而上之所謂忌也積此兩種心理遂但覺滬股東之不便於已有如芒刺之在背而不悟滬股東之所以能左右滬行要自有其力量决匪可以聽大總裁之隨意對付也顧滬股東旣能保全現欵於袁氏攘奪之時維持信用於通國停兌之日出其餘力且可使津行兌現減少阻力何至遽因副經理問題一怒而出消極之手叚徐恩元縱不認股東會斷不能不認股東又何必東家讓管帳耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬林黛玉被逮乞援書] [  律西]  
　　清淮話舊曾躋介壽之堂菊部徵歌備荷纒頭之賜祗以粉黛充盈於下陳誰惜雞皮青衫徒溼於當筵旋催驪唱瀕行並蒙錫以多金俾壯行裝之色衛以勁旅使無感　之驚具徵憐香惜玉之心益深洽髓淪肌之感詎意甫入糜臺遽罹犴狴蓋妾貌雖羞乎桃李生性酷嗜乎芙蓉苟非吐霧呑雲不克作霓裳之舞若竟烟銷火滅何能爲白雪之歌昨在鈴轅承許横陳一榻昔居妝閣記曾並舉雙鎗乃警廳妄作煑鶴焚琴之舉遽逞囚鸞笯鳳之威非扮玉堂春手無端而桎梏豈演胭脂虎膝已屈於公庭黑飯難嘗眞效顰卿之絶粒葬花無土誰憐妃子之埋儂此痴怡紅所當見而傷心病神瑛所宜聞而隕涕者也况土膏蘇省本爲官賣之區僅許望梅止渴長官亦犯私販之案何嘗斬草除根豈以共和時期尚含專制性質只許周郎放火不准百姓開燈耶以致努目之金剛頓作低眉之菩薩媚人之老蟹重爲蛻壳之金蟬雖李代桃僵已得脫身縲絏而缾罄罍恥能毋上辱旌麾昔小呌天被阨宣南當道爭爲說項今大辮軍坐鎭要塞屬區何敢抗顏成案可援往例具在望發萬急之電施八面之威叱咤風雲議院且因而喪膽震摇山岳總長亦以之廻車衝冠一怒爲紅顏不媿烟花敎主美人薄命嗟黄土幸留呼吸餘生旌旗在望書到興師願祝百年魚水常報鴛幃覆翼之恩從此千里嬋娟如在虎帳帡幪之内（四） 
格言彚錄 
　　新梅爾曰希望者勢力之伴侣成就之父母也拿破崙曰美婦娛目供半世之玩好良婦娛心作終身之援旅哈勃脫曰家庭有一良母勝於學校百敎師家庭良母實引兒童之磁石也夫人奚可無賢細君乎[  振亞] （二） 
華盛頓曰吠犬之用勝於睡獅天虚我生曰吠犬之用勝於警察英　云黄金無種子生於勤儉之家[  亞民] （二） 
孟德斯鳩曰民主國之元氣在道德優士連曰一羣之利益卽個人最大之利益魏叔子曰事後論人局外論人是學者大病斯邁爾曰每日勤學一時積至十年雖愚亦智[  嚴渭漁] （二） 
笑話 
　　師謂生曰身不修則不能存立於社會生曰曹交九尺四寸以長食粟而已身亦何賴於修哉[  嘯虎] （二） 
母方購物欲顯子能謂其子曰兒嘗學算盍爲我計之兒曰兒未帶得石版來奈何[  天眞] （二） 
醫生子入校肄業不守規則校長責之不服校長曰吾當請汝父來醫生子曰吾父出診例金四元[  召侯] （二） 
小說 
[言情小說妍媸鏡（十九章二）] [  常覺小蝶合譯天虚我生潤文]  
　　予聞語大頳旣乃灰白曰不知勞倫司駭然曰嗟乎彼竟┊┊予曰否此吾意耳在彼固欲繼續前盟勞倫司乃皺眉而長嘆曰然則汝竟拒絶彼人矣予不答勞倫司凄然曰可憐哉柰梨不謂數月以來汝竟巳歷盡患難矣雖然我之爲汝亦復嘗盡悲苦天實鑒之吾之初心固不料汝乃因我故而受此罰也噫勞倫司此語果何謂耶在理彼棄我而别娶彼當受罰耳乃竟反而言之豈其心中猶以爲曩日之事實我棄彼耶否否彼自十字坡歸後固　與彼女訂婚未嘗見我一面則彼今之所言實欺我耳嗟乎汝之愚弄我者亦已足尚誰欺哉時勞倫司爲兩媼所催促已離我而去予遂獨坐彈琴予非音樂家音樂亦非我所愛然數月以來稍稍能慰我寂寞者亦唯此爲良友今者滿腔幽怨正可向之一訴遂亦不復按譜但隨我心嚮所至而彈亦無腔直至熱涙被頰而下乃始昻首則見勞倫司悲苦之面方從鏡中窺我予大悲不能再彈乃離席而起勞倫司私撫吾肩覺其手指顫動乃如風葉低聲曰柰梨汝何意而爲此乎阳知其意蓋指菲雪則覺殊無可答俯首無言勞倫司微歎卽辭予而就兩媼予亦吹熄琴臺之燭即就暗陬而坐但聞茀雷言曰勞倫司汝明日往桐樹莊耶勞倫司呆視爐火聞語一驚沉吟曰明日乎兹尚未定言次又向予一瞬茀雷笑曰汝設不往者嫿娜將云何勞倫司大頳爲狀乃愈侷促曰吾意更遲一日亦無碍蘭淑曰彼知汝已歸英倫而汝乃不往不將怪汝乎勞倫司曰彼已知我歸耶蘭淑笑曰狡哉勞倫司汝儕濃愛方摯歸時寗無書往告乎勞倫司曰實告汝吾固未嘗有信往也蘭淑汝手中乃織何物蘭淑曰襪也蓋以贈恩格大主敎者可憐哉主敎彼兩足時患風濕故織襪不得不厚雖然汝明日果不往桐樹莊者當陪吾人出游如何勞倫司曰出游耶將焉往茀雷亟言曰聖尼古拉學校有慈善之會故吾人將邀汝同游而汝能一登演說之台則尤佳勞倫司曰嗟首此吾安能但承見邀則吾當備先令三十敬助善舉若其他則非所敢聞焉（未完） 
閱者諸君注意今日因告白擁擠新自由談暫停一天 
 
 
 

Page 15

 
 
   
 
 

Page 16

 
 
   
 
