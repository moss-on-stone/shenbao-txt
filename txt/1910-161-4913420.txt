# 1910 - 161 - 4913420

 

Page 1

 
 
   
 
 

Page 2

 
 
代論 
[南洋雪蘭莪二十六埠總商會國會請願代表兼澳洲華僑代表陸乃翔上政府書（再續）]  
一即開國會可以收華僑内向之心。而消革黨之詭勢也。近來革命黨徒。恃南洋爲逋藪。英荷兩屬。滿谷載途。或以演說輸布其宗風。或以報館招摇其勢力。其所藉口。多謂吾國政府斷不肯實行立憲。予吾民以參政權。今之預備立憲云者。特敷衍粉飾。剽竊名議塗飾吾民耳目爾。近且揶揄姗笑。詈請願諸人爲奴隸。爲重臺覊。旅之人無識者多。君門萬里。莫測虚 
 
 
 

Page 3

 
 
實。每每輕量朝廷。迷信謬說倘長此遊移不决。請願無成。則彼黨且援爲口實之鐵証更陰以助其軍債票之銷塲。羣情洶洶。將難收拾。横决鋌走大局阽危。内匪蠭興。外奸雲涌近年偶有風鶴之驚。彼黨輙起螳螂之勢雖潢池小醜。不足敉平。而爲虺弗。摧燎原何及。故欲弭彼變。須鞏僑民。以開國會者鞏僑民即以鞏僑民者孤彼勢一舉百善。莫過於茲。此國會之宜即開者二也一即開國會。可以得華僑効力。而舉辦要政也。吾國海軍自甲午殲亡而後。所餘敗鱗殘甲。不堪復用。横睇外國。飛空毬隊。次第告成。而吾國海軍未復百一無翼之鳥。無翅之魚無踵之人何以圖存更何以爲國。乃者朝廷銳意興復海軍不惜再三遣派大臣。以諮諏歐洲矣。然苟艦隊寡。小與不置同。軍實不充與無軍同。今者英之艦隊以五百計。其餘强國。皆以百計。若其海艦自萬噸而上。凡所謂鎭艦快艦巡艦衛艦。衡其鉅値。又每一艘以千萬計。今度支仰屋。蹙蹙憂貧。四民懸磬。嗷嗷莫救持此民力何以圖存。况外債千兆巧算難拆。覈其溢息。占歲入半數。新政需辦。其費又增。較之昔日。動居倍數縱使百官不食。百度不支終無能成全海軍之一日夫僑民之盼望海軍至鵱𤍽以切矣。昔者吾國兵艦之至新嘉坡也。艦隊有登岸者。英巡捕以事阻之。艦隊毆巡捕英吏莫敢問以英之强猶遜順若此。海軍聲勢壯何如乎。故近者海圻海。容周巡南島。旅民無論男女老幼。爲工爲商。皆奔走埠頭。徘徊仰望拍手龍旐。動色矜誇引。爲寵榮。隆於身受夫慰情勝無之舉。猶倚之以自豪故海内海軍捐之議發生。僑民欣欣認爲義務者萬口一聲。然則國家之急欲觀其成也如彼而僑民之倚爲性命者又如此。但使國會即開。昭示大信合海内外之力立復雄軍俄軍波羅的艦隊全。殲而國會卽開。至今二三年間亦復成隊。其明鑑矣。時者難得而易失也。事者難成而易敗也。苟不趁此時機。卽開國會。乘其感憤踴躍之雄心而。而收其慷慨輸將之實力。必持其絶望灰冷之後。而始復燃之。其能濟者。蓋亦寡矣。此國會之宜即開者三也。合兩者之關係。與三者之利益如彼如此。利害昭然。揆之事理。按之時勢。鑑之人心。不卽開國會。不足言圖存。即開國會。則有百利而無一害。用敢合懇上逹天聽。下順僑情。立沛綸音。卽開國會。内以一全國之心志。外以動萬國之聽聞。上以抒聖天子南顧之憂。下以慰僑民北望之切。商等幸甚。中國幸甚。 
專電 
[電一（北京）]  
考察陸軍大臣濤貝勒電奏偕同廕昌赴奥勾留七 
日再赴俄國 
[電二北京]  
度支部奏派熊希齡榮幰爲東三省大淸分銀行總會辦 
[電三（北京）]  
浙撫電致海軍處海圻海容兩艦管帶縱兵滋事殺戮幾致激變請即撤換 
[電四（北京）]  
粤督袁樹勛昨又電商某樞臣擬即乞退 
[電五（東京）]  
德國不倫瑞克攝政在公爵及妃於陽歷六月十六日到東京日皇甚爲歡迎 
[電六（東京）]  
日本無任所特命全權大使并上勝之助現派爲參列南天智利獨立百年祭典大使駐美日本大使内田康哉派爲參列墨西哥獨立百年祭典大使 
[電七（東京）]  
新韓國統監日本陸軍大臣寺内大將擬於陽歷七月初旬赴韓 
[電八（東京）]  
前韓國統監現任樞密院顧問官曾彌荒助現住片瀨别墅病勢甚重 
[電九東京]  
日本政府擬設置殖民院直接總理大臣其重要目的在統轄臺灣　太及高麗殖民事業所有交涉事件仍歸外務省管轄聞桂太郎侯爵後藤男爵有殖民院正副大臣之望 
[公電南京]  
各報館鑒勸業會正會長昨夕盛讌僑商於會塲公議廳陪賓爲審查總長將軍司道各會代表事務所重要職員席終僑商大放燄火光怪陸離莫可言喻觀者約三萬餘人拍掌呌絶聲如雷鳴會塲秩序整肅十一時後正會長總長將軍相繼出塲勸業日報 
緊要新聞一 
[廷寄湘撫申飭諮議局北京]  
　　自瑞督楊撫參劾湖南釀亂官紳分别懲處一摺發表後湘中紳士大不謂然多有爲王先謙等訟冤者茲悉湘省諮議局亦於同時發電軍機處指摘瑞督分罪士紳故意爲岑撫開脫請旨覆查旋由軍機處字寄楊撫云四月二十六日奉上諭湖南諮議局議長譚廷闓等電請軍機處代奏稱鄂督分罪士紳爲岑撫曲脫請旨覆查等語諮議局議事權限載在章程不容 
 
 

Page 4

 
 
踰越乃於朝廷處分官紳督臣查辦奏案亦欲藉端干預希圖翻異措詞謬妄殊屬不安本分著傳旨嚴行甲飭並著該署撫隨時查察該局議長譚延闓等如借諮議局之名於不應與聞之地方公事藉詞抗阻即著從嚴參撤欽此附湖南諮議局致軍機處電軍機處王爺中堂大人鈞鑒湘亂由官釀成久在洞鑒事前湘紳屢請阻禁備賑有案可查岑撫始則偏執成見玩忽遷延臨事畏葸無能但思卸責巡撫爲一省政權所出貽誤至此咎何可辭鄂督分罪士紳爲岑撫曲脫殊失情理之平業經奉旨本不應冒昧瀆陳惟諮議局爲代表輿論機關事實昭然不敢緘默應如何請旨覆查以服人心而昭公道之處伏乞鈞裁湖南諮議局議長譚延闓副議長胡璧及常駐議員彭施滌等叩敬 
按此則可與初五日本報載湘撫不容議長干預地方公事一則參觀 
[吳軍機尙知鼓勵言官北京]  
　　各御史自江春霖受斥後皆噤口無言政府諸公亦甚相安惟吳蔚若軍機獨不謂然以言官爲朝廷之耳目若皆不言政事何用言官擬面請監國嗣後言官如能奏參内外大員之確實弊端及條陳新政切中者由軍機處註册詳記數至五件以上則破格錄用以示鼓勵 
[御史不滿意於鹽政處北京]  
　　某御史昨在研究所提議擬參劾鹽政處其欵有四（一）任用非人如提調晏安瀾等皆非洞悉鹽政之人（二）設立鹽政處原爲痛除積弊化私爲公起見乃近日竟變爲加增鹽價剝削小民之地（三）去年度支部增加鹽價時曾奏明通行各省無論有何急需永遠不增今粤省以鹽抵賭係指中飽而言乃該處忽有增價之議致粤民譁然（四）所擬章程各省督撫羣起反對足見釐訂不善 
[箝制動撥鹽務欵項北京]  
　　督辦鹽政大臣電致各省督撫略謂各省籌解京協餉各欵動支鹽務欵項前經奏咨核准有案者應照舊撥解如係新籌之案應先行電咨核准方可照撥旣經核准照撥之後如何批解即歸本省辦理或係藩運道局合解或專由運司鹽道解均由本省督撫自行奏咨仍由運司鹽道及經管鹽務各局將鹽務項下動撥數目批解日期詳報本處查核 
[江蘇鹽卡少一獘竇北京]  
　　度支部接到江督張安帥密電一件探其内容係謂江蘇鹽卡皆用洋碼計算内中舞弊實不堪言擬倣照各省辦法改用串碼澤尙書深韓此說聞己覆電請其酌行 
[英議院討論中國鐵路之勢力範圍]  
　　字林 
報載十一日倫敦電云保守黨議員彭萊君在下議院討論中國鐵路讓與權問題力謂錦愛鐵路英人應得之利益英政府當設法助之至中國已將該路許與某國一節實屬子虚故斯考脫馬拉齊甫條約未可施諸此舉繼有阿白斯勞脫君起謂英政府之論證已爲德國沾潤粤漢鐵路利益利敗該路係建於一八九八年所定英國勢力範圍之内按勢力範圍主義已因近今之條約大行更變而俄日兩國對於限制滿洲均等機會政策之勢力已現急躁之態保守黨議員斯徒華脫君起謂英政府如果歡迎他人入其勢力範圍則英國於山東滿洲兩處之鐵路事業亦應准吾英人沾潤其利今則幾均爲人擯拒境外中國處待英國原議粤漢鐵路交涉之員頗欠尊重英國外務部理應從而助之再馬凱條約關於幣制之欵竟成具文致生種種之惡果與夫上海華洋界務問題當急由外務部出而料理云云外務部大臣葛雷君答詞仍謂英國對於錦愛鐵路理應維持中立態度須俟中國討論此事及移去日俄之阻力始能過問又謂中國已允向英國借欵興築此路本大臣並歡迎英美兩國對於商業諸事能協力經營云 
[提督借用女僕烟照北京]  
　　禁烟大臣具奏云准内城地方審判廳移呈内開據外城巡警總廳表送查獲違章吸烟李玉魁一案查閱李玉魁親供係江西吉水縣人寄居河南年五十二歲因辦理善後事宜歷保至記名提督素有烟癮領有烟照係報周李名字後赴左五區換照該區誤加氏字近因在廣源茶莊吃飯疝氣陡發找至慶祥棧借燈吸烟經巡警查出烟照不符等語提訊報告家人王立則供伊主人李玉魁實係記名提督現在海軍處當差雖有烟癮早經戒斷偶因疝氣症發遣伊到家取來已散女僕周李氏遺留烟照在慶祥棧吸食被巡警查知等供除王立保釋外抄錄供詞並烟照移呈查照辦理等因到所當即由臣所分咨陸軍部海軍處查詢李玉魁官階差使是否屬實以憑核辦去後茲據陸軍部咨覆本部提督官册内有李玉魁由補用總兵在隨辦京畿善後案内奏保以提鎭記名簡放奉旨允准海軍處咨覆本處自開辦以來並無記名提督李玉魁在處當差各等因前來查臣所奏定章程第五條内載如有隱飾諱匿者查明照例分别奏參咨革等語茲李玉魁以提督大員當嚴禁吸烟之際自應懔遵功令及早戒除直至今日尙復私行吸食已屬顯違定章至假託姓名領取烟票並冒稱在海軍處當差尤屬巧爲掩飾任意招摇且該提督與該僕人王立各供又復歧異尤爲詭詐未便稍事姑容相應請旨將記名提督李玉魁照章革職永不叙用以昭炯戒 
[鄂人對付不肖官團之會議北京]  
　　鄂省官塲謀去瑞督由鄂人電請旅京各界設法挽救迭誌本報茲悉鄂省旅京官紳商學各界接電後即刋發傳單召集同人於初六日在延壽街公益研 
 
 

Page 5

 
 
究所開會共籌對付之法並宣布該省諮議局來函及漢口國會同志會來電附錄如左 
[諮議局函]  
　　公益研究所同鄕諸先生公鑒鄂官塲向有地支公司其名稱爲五福公司爲誠記爲協記爲淸興堂等其目的在以鄂欵占鄂地厚其基金爲運動陞官發財固結黨援進退大吏計行之已久收效頗宏鄂民受毒無可告訴莘帥蒞鄂立除積弊官塲大震馮啓鈞參革諮議局將調查所得之地皮契據具案呈院該公司等益懼聞已運三十萬金入都謀去莘帥而起用某督署鄂督以便私圖而制鄂命官塲言之確鑿鄂人憂慮莫可如何此計果成噬臍無及望速籌良策極力轉旋諸先生憂患相同自必有以處之也（按此函與致代表團大畧相同） 
[漢口同志會電]  
　　湖北同鄕京官並轉同志會及各報館鑒湖北不肖官團謀去莘帥昌言不諱恐震全局懇速設法維持 
[部補救桂省財政辦法北京]  
　　桂撫張鳴岐奏陳廣西財政艱窘情形酌擬辦法請飭核議一摺經度支部議奏云原奏内稱廣西民貧地瘠近年經常歲入本已不敷設法騰挪勉力支持乃時勢日殊事機日迪兩年之間而出入欵之相懸有足令人可驚者前經督飭司局試辦宣統二年預算約計歲入共銀三百九十九萬餘兩比上年實少八十餘萬兩歲出共銀五百八十三萬餘兩比上年實增六十一萬餘兩出入相抵不敷銀一百八十四萬餘兩以廣西貧瘠之區每年短至一百八十餘萬之鉅其難於另籌彌補不待智者而後知臣焦思極慮方今内外同一艱窘在外省杼柚已空自不能不乞援内部而内部庫儲匱竭又豈能耗中事邊是非有内外兼濟之不方能得彼此兩全之道查本年歲出項下其最要者惟賠欵一宗歲解五十二萬餘兩查廣東湖北兩省每年各應協解廣西邊餉十三萬兩湖南省每年應協解廣西邊餉十二萬兩全年共三十八萬兩實爲廣四經常可恃之欵擬請全數撥抵廣西應解賠欵由度支部飭令該三省按期逕解以濟要需梧州關每年原解春字營底餉十萬兩係撥充本省各府廳州縣親兵餉糈又梧州關稅項内每年截留銀十萬兩内外亦係撥充本省各項要需以上兩項均於上年十一月截留期滿應請再予展限接續撥用並勿拘以時期俟財力稍充再行奏明停止其餘不敷之數惟有督率司局籌維力圖撙節以裕財力等語查廣西以邊瘠之區當兵荒之後比歲經營善後率仰部儲猶冀休養數年財力或能稍裕乃上年十二月間據廣西開報光緒三十四年歲出入總數即不敷銀十萬餘兩近復據該撫咨送宣統二年預算册則不敷至一百八十餘萬兩先後僅隔兩年而出入之差相懸甚鉅當此公私匱乏旣難語邊民以增加負擔亦豈能藉内帑以代事補苴該撫勢迫燃眉不得已而飛章告匱又深悉度支奇絀不得已而爲内外兼顧之謀情詞至爲懇切臣部念邊陲之多事知疆吏之爲難不能不量予通融稍圖補救原奏請將廣東湖北湖南協餉撥抵賠欵一節查洋欵數鉅期迫各省竭蹶籌解自顧不遑該省歷來認解本有奏定專指的欵自未便由協餉撥抵至三省協餉本爲廣西經常可恃之欵臣部自當力予維持又原奏請展限截留梧州關稅一節查廣西截留梧州關應解春字營底餉銀十萬兩及梧州關每年所收正稅銀約十萬兩左右均於上年十一月截留限滿自應提歸部用惟念該省入欵驟絀周轉爲難應再准各展限兩年自上年十一月起至宣統三年十一月爲限限滿即行停止以上兩項均係常年的欵該省可以稍資挹注暫濟目前惟此外不敷之數尙多長此積虧何能持久臣部統籌全局豈能竭財力以專顧一隅該撫身任地方行政理財是其專責一切應辦之事應需之欵務宜通盤籌畫力任其難四月二十三日奉旨依議 
[京師近事]  
監國前日召見學部尙書唐景崇埀詢各國皇帝均有海陸軍學識將來今上典學亦宜進以軍事之書故外間紛傳有派學部唐尙及陸軍部廕昌兼任師傳之說 
攝政王前日在三所時面諭諸大臣謂現在政務紛繁國勢日艱各大員中常有無故請假希圖及時行樂殊屬深負重任嗣後請假各員如查無確實病狀决不允准 
外部現擬照請各國另訂商船行駛長江通商條約並各軍艦游弋内海專章以重海權未知能逹目的否 
度支部大淸銀行議定從端午日起凡從前已出之鈔票一律停發嗣後卽發行新紙幣以免混雜 
度支部前派員密查烟苗一節已誌本報今又續派王宗基朱壽徴章祖僖陸世芬各部郎分往兩江閩浙等省調查 
禁烟大臣恭邸現因度支民政兩部各派員分往各省查驗禁烟並飭各督撫等飭屬於淸查戶口時所有吸烟人民一律編成烟戶將來召集國會之日必須先將吸烟之人一槪斷絶否則卽不能認爲公民予以參預政事之權 
陸軍部公牘繁多繕寫需人現出示招考錄事以字體端正者爲合格錄取後陸續派往各司當差分别等項按日給發薪水三年甄别凡當差勤愼者量予出路至於投考資格凡舉貢生員無論旗籍漢籍年在二十 
 
 

Page 6

 
 
歲以上四十歲以下並無嗜好者均可投考旗籍取具圖片漢籍取具同鄕官印結自五月二十日起至三十日止在東四牌樓四條胡同兵學館報名聽候定期考試 
郵傳部爲嚴防路弊起見提出商律第一百二十九條通行各路此後各路公司無論何項職員如有虧空公司欵項者核其輕重照律嚴懲以重路政 
黔撫龐鴻書年邁目花難勝疆任且於新政茫然不知政府久已知之惟碍於某權要之情面迄未開缺現某權要亦以該撫辦理新政毫無成績恐將來御史奏劾時牽及已身故擬請旨將其開缺繼其任者山西藩司許涵度則大有希望云 
外部侍郎曹潤田兼差極多現擬逐件辭去專辦外交常於攝政王前再三懇謝攝政王以现所兼之事均難另易他人勉其不辭勞瘁曹唯唯而退 
陸中堂於初三日壽辰都門古董店銷塲甚旺中堂雖以國服期内預向戚友辭謝而餽送玩物者仍絡繹不絶聞最貴壽品有古鼎一具價値一萬五千金中堂有堅不肯受之風說云 
湘省前有因饑將請開實官捐者本館切實調查現知實無其事蓋永停實官捐一層以前屢經聲明未便再開也 
賣國奴趙郁卿一案已於初四入奏現准發往北洋永遠監禁同案之蕭佐田亦發北洋監禁五年前報所載發交法部之說係誤傳云 
時評 
[其一]  
　　政府諸大老固日以拒諫飾非孤行其是爲事者也。而其表面上之飾人。觀聽則又極似博訪周諮虚懷納諫者 
各部之設顧問官諮議官也皆自詡爲集思廣益起見者今樞府又議以諮議局議員充樞密顧問矣。吾不知此項樞密顧問較各部之諮議顧問官其效用又當何如耶。立憲國樞密顧問一職應皇帝之諮詢。商軍國之重事。今吾國之樞密顧問。則僅備樞臣之埀問耳。究不知其所埀問者。果爲軍國重事否。耶 
其二 
鹽政處所藉口改洋碼者。不過爲部銀價塲洋價與巿價懸殊運商賠累滋甚耳。不知是二者鹽政處皆應負革除之義務者也部中銀價。固屬法定。然不可不視巿價爲轉移。若巿價與部價。明明相懸過甚矣。而猶覇持目利。則病商之罪。果當誰屬耶至塲。向灶戶收鹽。其洋價。固明與巿價相等也。而施之於運商者。短抑至三百餘文之多其爲不法孰過於是鹽政處不此二者之整頓而急急焉取盈於民以彌補鹽商不應。虧累之虧累雖欲謂之不厲民。亦不可得耳强辯奚益哉 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[南洋勸業會見聞績錄南京]  
　　勸業會内種種佈置迭志本報茲將最近見聞錄下 
會内之見聞（曁南館開館之盛况）曁南館定於本月十一日開館已見本報茲聞館中陳列甚富裝飾亦工所張之天蓬皆以綢爲之出品佳者如各種雕刻木器及烘茶繅絲各機器俱能獨運匠心而梁君炳農所置之玻璃海口燈其大逾斗光芒閃爍尤稱特色館中已預備一萬五千頭之連炮以便開會時燃放晚間復大放各種新式燄火以增遊興其𤍽心祖國洵令人欽佩不置（蘭錡館改爲第二武備館）蘭錡館爲江南製造局出品陳列所由該局自行建築以表彰製造之成績但所列品物多係槍砲彈藥等類純屬武備性質以蘭錡命名雖屬典雅然以觀覽人之走馬看花未必一見即知命名之意且會塲面積廣大觀者應接不暇更易忽畧不至殊與表彰成績之意相乖不如改爲第二武備館以便顧名了解現由鍾春暉提調赴申面該局總辦張觀察商定改稱第二武備館門首另懸製造局陳列所銅牌一面以便游人認識（浙江館之特品）浙江别館容積不大故運到物品大有陳列不下之勢現在吾人所見者如杭州之綢緞縐紡寗波木器竹器紹興之酒金華之腿邵芝岩之筆舒蓮記之扇久已著名中外暢銷各處尙有寗波光明公司之燭皂各機廠之布疋精心改良亦足以供需要者之取用（動物園未來之大觀）東三省動物園股本原擬二萬元後又續添二萬元業經劃地估工從事建築該園動物最爲特色者走獸類有獅子二大虎三金錢豹大二小一大熊六狼一貂一猩猩一四角梅花鹿二紅狐一麕五貉二海豬一昆蟲類有大蟒二蛇一水族類有海豹二鱷魚二海豬一飛禽類有白鶴一灰鶴一芝蔴鵰二鸚鵡三孔雀二其他如飛者走者其數甚多統計九十餘種四百餘件之多擬分二批起運第一批定於五月初四日起運第二批定於五月十五日起運將來運赴會塲蔚爲大觀誠東三省之特色也（雲南館天産之珍品）雲貴館所陳多係天産品其最珍貴者有翠玉屏一府闊尺五高一尺價値六千元翠局三副價値三千六百元象牙帽筒一對長約二尺徑三寸價値五百元又有天然大綠礦石瓶一只高二尺餘碧色紋如蕉葉又琥珀一塊高五寸大亦如之又肉桂數枝大者重十八兩五錢茯苓一只其大幾徑尺眞天産之貴品也（廣東館花木之盛）廣東館裝飾異常華麗游人嘖嘖稱美現又採運花木多至數百種連日用馬車運送入塲搬入館中前後陳設大門内所設花木有紥成八仙過海形狀頭及手足係用磁噐鑲配頗覺玲瓏可觀其餘天井内所陳多係奇花異卉香氣襲人洵足樂也（勸工塲紀念品將出售）宜興陶器公司經理將於本月中旬返里特製圖樣鹽造各種陶器紀念品照本發售但除物産會協賛會來售外每人至多不得購二十件大約六月初十以前可以返寗云（活動課桌之發明）自敎育進步學校所用器具須按生童心理生理之作用而配置而課桌尤爲必要者今敎育館中兩江師範學堂理化科學生季閎概發明活動課桌精心結擀可以隨意變換其度量茲錄其說明之概要一則如下（普辦課桌其尺度劃一故徑能依經騐之結果採用平均數値决不能適合人體之修短在西洋雖有活動課桌然僅能有高低之變化而不能與吾人全體各部相符合因之籌補救之方得一特别裝置能使桌椅之高低闊獗及椅靠之高低闊獗均能自由變動以符合體育之程度（美術品銷行之暢旺）會塲美術館所陳物品眞有美不勝收之概現距開會不過十餘日而定購者已有數十種之多其最著者如胡迪周之維商濟美圖張聿光之油畫陳裕堂之石刻屏風林晋卿之石刻龍鳳山闕伊之製麥草畫徐南之山水屏畫王香　之烟雨景丁其媛之造花紫藤孫映奎之剌繡鐘鼎五花十色光怪陸離觀覽者咸讚賞不置云（籌備審查之着手）審查總長楊侍郎飭事務所審查科檢齊出品分部總數以備組織一切復經該科通知各省别館限日查造出品總數淸單送科彙齊轉呈各館主任接到傳單後踴躍爭先如期報告其各協會人晨之希望大審查足見一斑矣 
會外之見聞（交通利便之準備）此次舉行勸業會所有輪船鐵路减價優待業經奏准並與各總局詳訂章程凡持有勸業會特别優待减價劵者均照優待减價售票詎意各省協會物産會委員乘滬寗鐵路者半價只准慢車不准快車因此紛紛到事務所詰問日前該所特電詢滬寗鐵路總局而該局竟無覆信所中職員大爲焦灼擬即呈請正會長直接向郵傳部交涉務必辦到云（玄武湖之𤍽閙）金陵後湖原名玄武湖與鍾山淮水相輝映每交夏令遊人絡繹而來惟以距巿太遠多不利便目前勸業開會城北巿面蒸蒸日上又新闢豐潤門建造馬鐵直逹後湖爲輔助會塲之計該處茶酒館肆旅店娼寮刻已布置但湖無船隻未能與西湖媲美茲有某商人擬將蘇州花艇數隻移在後湖行駛俾蕭鼓管絃儘攬湖山之勝轉瞬炎暑届時綠酒紅燈必有一番𤍽閙也（華僑之豪舉）勸業會開幕第一日之第一號入塲劵爲華僑梁君炳農出一萬元購買遠近聞風無不感動茲聞梁君以公園缺欵未臻美備點綴甚多缺點殊爲可惜願出洋一百萬元購買大爲擴張用助勸業會之興采由事務所請示江督以梁君如此熱誠洵屬絶無僅有惟事體重大恐礙觀聽因此尙未决定 
[浙省定期禁止彩票之電牘杭州]  
　　浙省奏禁外省彩票來浙行銷奉旨允准後當由增撫通電各省各府限六月朔　行曾載本報專電茲探得致各省原電（致各府電語畧同）與札巡警道文錄左致各督撫電云福州松制臺廣東袁制臺湖北瑞制臺安慶朱撫臺山東孫撫臺蘇州程撫臺鑒浙省諮議局提議禁止彩票案已奏明奉旨照准本省定六月朔實行禁絶貴省彩票希卽停止來浙餘另咨逹增韞湯印札巡警道文云照得彩票一項各省之輸入浙省者每月銷售大小各票盈千累萬朘削民生敗壞風氣流弊不可勝言諮議局開會時議定禁止彩票一案業經本部院奏請禁止奉到硃批着照所請欽此均經分别恭錄行知在案自應實行禁止除咨明各省督撫請收各種彩票母庸發浙行銷外合行札飭札到該道立即出示曉諭並頒給各府州縣一律禁止以六月朔日爲實行之期並查明發售彩票各店飭令閉歇改 
 
 

Page 11

 
 
歸正業如有私行售賣一經覺察即行從嚴懲辦母稍徇隱仍將示稿錄報並飭各屬將辦理情形尅期禀報查考 
[奉東搶糧之大風潮奉天]  
　　安東縣屬鄕巡四區界内趙氏溝初爲永成棧裝糧出口貧民阻截恃强分掠此風一開搶糧之說到處蠢動加以官府漫置不問糧戶畏人多勢衆又不敢阻止遂愈無忌憚雖糧戶願照官價急將積存求售而貧民亦不之顧意以糴買須有現洋均分則名曰秋還實同攫取於是其端遂波及全區矣除安民山一事外繼起者又有脉起山觀音堂二處每處均聚有七百餘人事前集議擬先分巡官倪承思之積糧并云如彼恃有警十彈壓吾輩可一擁進街向道署要求濟飢近日四區湯池子又聚衆二百餘人集議盤查各家均分糧食該牌議員勸其解散謂如乏糧可向富戶按照官價直接購買多少隨便貧民不聽各富戶聞知以彼輩恃衆行强遂亦集聚二百餘人各持木棒以待其來議員王才基等恐釀大禍於初一日來縣請示投禀三日未見批示該貧民首領李升等揣知貧民分糧必爲官府所默許遂氣燄大張凡有不從其分糧者卽趨其家恣意食宿並尋投禀人謂當痛毆以洩忿不料初一日適與王等相遇遂行暴動幸彼此人數相等未敢大逞僅王代表與十數人受有微傷王因於是日復來縣禀請飭下硃諭派四區鄕董協同巡警及派往之李盛（卽前之班役）妥爲排解如李升等有違抗情事即盡數傳來儘法懲辦云云該代表等仍恐徒勞往返硃諭不靈不敢回鄕本日聚於縣街者約四十名擬謁見縣尊另籌良策以免燎原未曉該令肯接見否又莊河廳屬之大孤山前有糧商販糧出口貧民藉口禁令取衆阻撓當經該廳電禀興鳳道憲派委警務局長徐淸甫馳往彈壓徐到後見鄕民勢衆恐釀事端卽袒庇貧民强令糧商將糧分給該商與船戶均反抗不遵乃將其看管兩船積糧登時散罄詎鄕民氣燄反張互相煽誘仍不解散現已蔓延至復來社一帶嘯聚鬨閙其數已及六七百名人多口衆大肆要求不識如何結局也 
分類新聞 
政界 
[巿民公社之進步蘇州]  
　　蘇垣觀前街巿民公社日昨在元都方丈内開週年大會計社員及來賓到會者約百餘人先由書記員報告一年辦事大略一開設公并二整頓火政三修理待道此三項者不敢謂成效之昭著亦聊盡公社之能力次報告收支欵項修改章程報告畢照章重選職員計施炳卿蔣仲君陶芸村沈鴻揆等得票最多數現定於十四日複選正副幹事等員亦可見一年内該社之進步矣 
[改選淸查公欵董事之商榷杭州]  
　　紹府包太守爲選舉淸查公欵董事禀院電去杭州撫憲鈞鑒選舉公欵董事實有不孚衆望前次電禀各紳均極公正並無挾嫌背揑應請再行公舉府禀諒呈鈞鑒期迫乞先電遵知府發鸞叩撫院覆云紹興府包守鑒山陰淸查公欵绅董選舉不合應飭縣邀集紳商合山會兩縣重行公舉聯合辦理俟自治會成立再行協議分合至選舉時仿照自治章程法定限制藉圖冒滿亦無不可院印 
交涉 
[交涉司懲前毖後之通飭杭州]  
　　浙省交涉司日前通飭各府略謂案奉撫憲增札開照得賭博爲法律所禁前因外商打槍賭彩幾成巨案近因福引劵託中隱射幸嘉興英守辦理認眞尙能杜絶若不援引條約預爲防維萬一再釀事端旣傷與國之感情更激人民之公憤後患何堪設想該司職在交涉責無旁貸所有外國跡同賭博之票劵應即查明切實照會嚴禁刻日詳請咨明外務部立案並通飭地方官隨時察辦札司即便遵照辦理等因奉此合亟札飭札府立即轉飭迅速查明有無外國跡同賭慱之票劵尅日詳候核辦 
[洋商私謀洛澠礦權之糾葛河南]  
　　河南府洛陽澠池一帶礦利甚大去冬德商塞耳君曾經遊歷至汴私行往勘并假建立醫院爲名購得山地若干頃當時旣未禀明立案亦未稅契近來該洋商串通本地鄕民卽日開挖事爲交涉局所知立卽札飭該屬從嚴禁止并密委幹員馳往查辦但該洋商私自購地顯違約章幸未稅契尙易交涉刻聞該縣業己傳追地主分别還價以便了案 
軍界 
[嚴催水師人員官册杭州]  
　　海軍處致浙撫電云杭州增撫臺鑒洪密前因本處各省水師候補各項官册闕畧不全經兩次咨由各省彚造簡明總册在案現查各省並未彚齊造送即間有零星咨送者先後參差碍難歸册本處修理檔案勢難再延希即尅日彚總造送以憑查核海軍處御印 
[官商互爭管帶之去留揚州]  
　　淮北蕭分統日前電禀淮運司王統領云繆管帶得亮緝私不力得賄放私擬請撤去管帶差使懲辦以肅營規詎淮北三塲垣商昨亦電呈運司稱繆管帶辦理平糶甚爲得力請免撤等語未知增都轉如何定奪也 
實業 
[杭垣錢巿恐慌之餘波浙江]  
　　浙省錢店連倒致巿面極爲恐慌自初六日在杭州商務總會開會委員章幼樵觀察周笠舸太守臨塲提議鼎記慶餘兩莊帳目後旋由鼎記莊首先將人欠欠人各細帳騰淸兩本又另將官欠之欵開明淸摺呈繳兩委員查核慶餘莊亦即照辦均由商會轉交一切由查賬人過目簽字爲憑鼎記莊之帳目前已誌入本報至慶餘莊之帳目其欠人者約共四十八萬三千有零其人欠者約共五十四萬二千有零該兩莊之被官塲所欠者總在五十萬元以外杭城市面自壽豐鼎記慶餘三家相繼閉歇後又繼之以保泰之收帳之四家者均做官塲生意每届奏銷或代墊十餘萬或代墊念餘萬不等現在奏銷 
 
 

Page 12

 
 
在即其餘各錢莊均已知難而退此關未識如何過去爰是紹屬山陰會稽蕭山諸曁餘姚等五縣以本年奏銷解欵籌墊爲難請准截淸年限核實征解等情具禀撫院奉批謂禀悉查州縣錢糧攸關考成例應儘征儘解年淸年欵本不容稍有蒂欠亦無所謂籌墊所請各節殊難照准仰布政司核飭遵照 
[蘇城農務總會成立蘇州]  
　　蘇省農務總會前經諮議員陶紳惟坻等公同組織擬訂章程具呈農工商局詳請督撫憲察核奉撫院批准如文辦理希卽飭取該總會總協理職名並將籌定經費數目開摺詳候核咨等因昨又奉江督批云詳摺均悉陶紳惟坻等設立蘇城農務總會係爲提倡農業起見所擬章程旣據核與部章相符應准立案仍將該會總協理職名及籌定經費數目一併具報查仰即遵照 
[金口商業之今昔觀山東]  
　　即墨金口埠向來出入口貨物以四色爲大宗蓋出口者一豆餅豆油進口者江南花關東木風帆雲集極有旺氣近來豆餅豆油毫無起色惟江南花關東木等則销售仍廣大有今昔不同之衆 
雜記 
[蕩子誘姦婦女之下塲松江]  
　　蘇人尹某以善畫小照得名幼隨父僑居松城十年前曾誘姦城内某孀婦婦雖小家尙非狂蕩者比受騙後尹竟絶迹不往婦鬱鬱不樂久之遂發顚疾歷述尹誘騙狀來家兩次給洋二元許購金飾詎竟一去十年望穿秋水云聞者頗爲髮指 
[部民上控縣令之結果杭州]  
　　衢州紳商學界張立德等日前郵禀撫院指控西安縣程令種種劣跡籲請查辦撤換等情即經增帥電飭該管知府秉公查辦去後日前據該府崇太守興詳覆各轅以商民張立德等指控程令各節實係背揑請免予置議等情當奉撫憲明白批飭謂該縣程令被控前禀列名之張立德章顯恩旣經查無其人究係何人揑造應即嚴密查辦以昭炯戒至程令烟癖一節該守原有隨時查察之責旣稱查明確不吸烟本可免予置議惟一再貽人口實自非飭所調騐不足以明虚實仰布政司即將西安縣缺迅速先行委員代理並飭何令趕緊前往接署以專責成一面移會禁烟公所調騐明確詳候察奪並轉飭遵照并將該縣戳費及保結等費一律禁革 
[津官塲之恒舞酣歌天津]  
　　天津督練公所及糧餉局總辦等每晚必約督幕數人在廣興里鳳鳴班紅菊花處豪飲馬車約二十餘辆停放門首毫無顧忌而呌條亦必數十餘人之多以至車横門外行人裏足各巡警亦不敢干涉也 
[無錫令之縱盜殃民無錫]  
　　無錫自鐵路通軌漸多伏莽近日蠶繭上巿刧案迭起錫邑某令並不認眞緝捕報案者多未破獲本月初六七漕橋夜班航船行至錢橋附近突然被盜搶刧一空該船主陳姓情急報官詎某令以盜案迭起於已不便非特延不履勘嚴緝且反責事主違法夜行咎由自取喝令重笞二百板收押班館勒令賠償搭客失物始允釋放此案出後錫金兩邑城鄕日内又復連出刧案計共十餘起之多咸動色相戒不敢報緝該縣紳士大動公憤以縱盜若此有礙治安已集議呈請省憲設法整頓矣 
[卽墨縣之天災人禍山東]  
　　山東即墨利津霑化等屬沿海水淺之區有種小黑魚形如麥穗産子極富澇則産魚旱則變爲蝗蟲現値天氣晴旱該處蝗蝻徧野雖未到處飛騰然爲虺弗摧爲蛇莫及即墨縣嚴令因傳諭各村民乘其未翅痛加捕殺以弭患於未然詎該令又于日前接膠州信云有大帮賊夥約二百餘人沿膠海一帶肆行搶掠聞膠境被害者已有數處且殺傷二人現又立派通班差役嚴密緝捕縣境商民以此甚形驚惶云 
[紀事]  
　　江蘇諮議局商業學堂招待日本實業團觴詠記 
五月初八日下午五時江蘇諮議局曁江南高中兩等商業學堂招待日本實業團於金陵城南之胡園主賓三十餘人先在園中草地攝影藉留紀念旋各依預印席次圖聯袂入座互致親詞觥籌交錯永井久一郎即景試詩梁孟吳徐諸君均依韻奉和七時席終。握手爲别。是日風雨連翩。而濤走松岑珠跳荷。蓋名園佳聚。倍極淸幽賓主均盡歡而散吳縣莊李和太史。以于役　台。未　躬與其盛。讀永井君原作。亦倣原韻製詩奉贈云 
[永井久一郎]  
　　舊事難尋白鷺洲佳招共上水邊樓。鳳凰一去鶴猶在。太白不來吾此游。人物東南皆盡美。林泉今古自誇幽百年長計諸公在。何用獨先天下憂。 
[梁菼]  
　　嘉客來自蜻蜒洲。載酒同登孫楚樓。排拓風雲邀醉賞。料量笠屐任天游。座中言論軒軒舉。檻外池臺事事幽。名境勝流喜能并。未湏明日帳離憂。 
[孟森]  
　　聯翩海客話瀛洲。氣壓元龍百尺樓。高會祇今駒暫縶。勝因從古鳳曾游。（園在鳳凰臺畔）池臺坐雨初筵。敞花木通門曲徑幽。此日東南方盡美。無將潭水繫離憂 
[吳榮萃]  
風雲擾擾遍諸洲。天外三山一角樓。賓主壺觴成歡笑。東南冠履此邀游。當筵酒熱　琶激。前路日斜塵海幽。我欲臨歧嶒長策。未須空抱杞人憂。 
[徐鍾苓]  
　　巨壑溟溟說十洲。時淸海氣不成樓。神山置酒誰酬願。仙客乘槎君壯游。漫唱陽關休惜别。相期東國更探幽。大　　海如庭戶。爾我於今共樂憂。 
[蔣炳章]  
東來嘉客本同洲乘興招邀太白樓。（即孫楚酒樓）寰海棣通新氣象敦槃情洽古人游。尊前談笑風雲契檻外流連竹樹幽。（胡園有泉石之勝）槐我遲來虚結珮。聊憑酬唱寫忘憂。 
探險錄 
西部蒙古游歷談（廿三） 
丙烏里雅蘇台 
一政治烏里雅蘇台者。蒙古政治上之中心也然地居邊遠。交通不便。城市狹隘。較庫倫人口爲少。市况蕭條。不過三音諾顔汗一都會耳查烏里雅蘇台。爲政治的性質。而庫倫。則爲宗敎的性質。中國以烏里雅　台爲蒙古政治上中心。調駐將軍。於軍事上甚有關係。在昔期定西域。常以科布多及烏里雅蘇台爲西門鎖鑰。迨平定準部。歷史上事蹟頗多。中國政府調派兵勇籌設要寨。由烏里雅蘇台將軍统轄。當年駐防旗人。略有一千八百人之譜。歷年死亡相繼。戶口衰微遂以察哈爾人索倫人爲主。此二種人實爲蒙古文化之源泉。隔和蒙人獷悍性質。以感化游牧的精神。定住一處。造就城市。在中國歷史上。洵乎。功績顯著。足垂竹帛矣。索倫人並自捐黄金。籌築完備砲壘。卽今日在烏里雅蘇台北方三俄里之基卞。斯杜因果勒河附近敗墟是也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[江蘇]  
[長元吳城董事會各項辦事員規約]  
　　第一條董事會各項辦事員按照城鎭鄕地方自治章程第六十六條由總董遴選派充不限以選民但須終董事會之公認第二條董事會按照城鎭鄕地方自治章程第五條自治事宜一二三四五六各欵特設辦事員分項辦事（一）學務項（二）衛生項（三）道路工程項（四）農工商務項（五）善舉項（六）公共營業項右列六項得酌量歸併以一員兼辦二項以上之事就地方現在情形以其事項之較繁者爲主務由董事會分配之第三條城鎭鄕地方自治章程第五條第七欵籌集欵項事董事會不設專員必經議事會之議决中董事會隨時派員管理之第四條董事會按照調查長地方巡警官長協助調查其調查細則由董事會查照章程擬訂施行每年於議事會選舉三個月前董事會按照應鎭鄕地方自治選舉章程第八條由總董派定調查員查取合格人員經以編訂之戶數册口數册爲根據第五條董事會管理本區城自治域費查照城鎭鄕地方自治章程第九十條至一百另一條辦理凡本區之公欵以産或公益捐或按照規約所科之罰金均得遴選專員董理之又本區域公欵公産向歸紳董管理素無弊端者但經董事會之委托并得議事會之公認即照舊管理不必遴選專員其管理規則應由董事會擬訂施行并隨時檢查其帳目每年歷八預算决算案交議事會議决第六條董事會文牘庶務等員查城鎭鄕地方自治章程第六十七條辦理第七條董事會會議時按照城鎭鄕地方自治章程第七十五條第三項辦事員就該管事務亦得到會與議第八條各項辦事員一律受董事會之監督所辦各事隨時受董事會之檢查第九條各項辦事員除議事會議决事件外倘認爲某項事務應辦者得於董事會會議將時陳請核議如經多數議决即以董事會名義移交議事會但未經議事會之議决無擅自興辦之權第十條各項辦事員每日辦事時間由董事會分别規定之第十一條董事會除照章總董月定薪水口口元董事三名各口口元外各項辦事員員額及薪水數目均由董事會擬定報告議事會查核如員額有應行增减之處隨時報告議事會認可施行第十二條各項辦事員由議事會按照城鎭鄕地方自治章程第三十六條第八欵定辦事過失之懲戒細則交董事會執行其别如左（一）記過（分大過小過二項積三小過併爲一大過）（二）罰薪（凡記大過至三）次以上者量情節之輕重扣除其月薪十分之一以上十分之五以下）（三）黜退（凡罰薪至三次以上者卽行黜退）若犯贜私及侵吞挪借欵項者除立即黜退外查照城鎭鄕地方自治章程第一百另四條辦理第十三條此細則董事會執行一年後如按照事實有視爲應行修訂之處得移交議事會修正 
華婁城自治公所議事會夏季議案 
董事會交議事件 
請籌集自治經費一件 
案照章程第五章第九十條自治經費各欵除弟三欵現在無從規定第一欵應否照章程第九十一條呈請地方官核辦其第二欵公益捐之特别捐是否仍舊臨時募集或照章規定特捐制限徴收其他籌集自治經費（一）收回官收房捐（一）抽取官契中費（上海有案）（一）本城範圍各典月捐擬請收撥一半（一）徴收錫箔捐（諮議局提議有案）（一）公債籌借法（一）契稅帶徴（靑浦有案帶學費徴收）（一）抽經懺捐 
請修繕道路一件 
案照城鎭鄕地方自治章治程第五條第三欵修繕道路一項爲自治事宜中最不可少之事修理工程如何着手酌擬辦法如左一本城自治區域内道路分三種（甲）東外華陽橋至西外跨塘橋約十二里（乙）南至貢院北至鐘亭橋兩幹路其他城内外人烟稠密各支路約二十里（丙）各處僻靜小街約八里一改築工程分三種（甲）仍用石皮（乙）用石片側砌（丙）鋪設磚街其他改築陰溝用瓦筒搆通陰溝用磚砌一修理工程分兩種（甲）修舊石皮街（乙）修舊碍街請設調查戶口處一件 
案調查戶口設立總分處係憲政編查館宣統元年籌備四事之一本城上年調查戶口尙無阻撓誤會等情事閱半載不少變更應否遵章設立調查總分處及規定辦法 
請取締營造房屋章程一件 
本城街衢湫溢按照城鎭鄕地方自治章程第五條第五欵救火會一項多所關礙應否照上海租界工部局定章每營造一次收進若干尺報明自治公所領照并令市街兩旁屋簷除去雨闥板添設洋鉛水落本埠新聞 
[救火聯合會演龍紀盛]  
　　城廂内外救火聯合會昨日會演洋龍各社友莫不興高彩烈午後兩時各將洋龍裝綴彩綢排隊至南巿關橋以南沿浦灘陳列並有製造局炮隊營軍樂隊蒞塲作樂三點鐘始各揭水狂噴比較高下文武各官俱就總工程局前設座校閱大加稱許一時各社友奮勉爭功意興頗豪直至五點餘鐘始各散歸南巿新舞臺各藝員亦驅新製救火器具到塲試演救火之法手敏心靈觀者稱羡 
[哨長威嚇平民]  
　　鹽捕營左哨三號哨長楊文茂雇乘三朱氏之划船在浦江中緝私昨將划船傍在南碼頭纜繩繫於夏潮發之煤炭船上嗣因夏之夥友王夏興洗船不愼濺水划船以致口角楊遽持腰刀向之威嚇該船衆夥友以該划船並無旗幟疑係盜船濳報南區派探至該划船搜獲洋鎗兩桿鎗子兩袋腰刀鐵尺各一柄遂將楊及王朱氏帶區移解工程局訊究陳裁判以楊巡緝私鹽何得持刀恐嚇平民命將軍械存案飭楊邀同該營哨弁來案訊明再核王夏二人從嚴申斥船婦　朱氏罰洋三角充公 
[西南正區長無庸重舉]  
　　總工程局警務長穆杼齋君因已舉爲南區正區長不及兼顧曾向總童辭退已紀前報茲經議事會公同决議 
 
 

Page 19

 
 
仍舉穆君爲警務長以資熟手並兼辦南區區長業已禀奉滬道照章給憑聞穆君定於念六日先行蒞局接辦警務其新舉之西區正區長梅問羹君亦已由議事會議决公同認可 
[華洋商人互控之紏纏]  
　　商人謝子英裘鴻年與日本商人謙士因抵押借欵互相控告昨日午刻由滬道蔡觐察親自傳訊據謝子英等所供諸多紏葛諭將謝裘兩人送至公廨飭會審官就近訊結 
[麫粉公司開股東會]  
　　海豐麫粉公司定於今日下午二點鐘假商學公會開股東大會該公司成效卓著又經此次公同集議其進步必更神速也 
[虹口少一賭塲]  
　　賭棍潘寅生龍說紅夏鈞昌徐貴林翰墀等近在虹口海寗路一百六十二號屋内開設賭塲日夜聚賭前晚被捕房偵悉密飭中西包探將潘等五人一併拘入捕房潘龍二人各存洋一百元夏徐二人各存銀五十兩榮存洋五十元一併保出昨經公堂傳訊不到遂將各人保洋一併充公賭具銷燬並着將屋發封 
[城内]  
[難民徙居]  
　　西門内關帝廟近有湖北難民多人在彼住宿本縣田大令以明日係致祭關帝之期文武各官均須到廟拈香昨特派差飭將該難民　至小東門外息影公所暫住聽候資遣回里 
[愼重命案]  
　　大通輪船茶房葉跎子在船跌斃經紀前報前晚由縣飭提同船夥張阿本到案研訊張供向在大通輪船爲發籌夥計並未與葉口角爭毆求鑒訊之見証王遺寳羅雙友同供小的等均在該船爲茶房葉跌斃時小的等確均目覩判張收押王羅兩人交保聽候復訊 
[一再姦拐]  
　　靑村營連浿官函解姦拐婦女之華阿虎　金榮及原告王元溪等到縣收押候訊在案前晚復訊王元溪供妻子柯氏去年曾被華阿虎誘姦拐逃藏匿浦東瓦屑墩地方嗣由陸金榮於十月間尋獲當給尋費洋廿六元詎本年二月間柯氏又被華阿虎拐去今在南匯縣大團鎭尋獲扭入靑村營汎官衙門押送至案求鑒訊之王柯氏與華阿虎供認犯姦屬實判華收押一年氏押女所三月 
[押追田單]  
　　法華司據八旂會館司董函稱去年買得唐文英之地價已付淸單未交出求請究追等情當由該司解縣前晚審訊唐文英供經手賣地是實但此項田單業主早已抵出並非遺失求請寛限追遠判唐收所押追 
[道批兩則]  
　　朱妙法禀批此案雖據該民人供明被地保張紀棠索詐無付串通巡士押送上海縣訊押等情現張紀棠已獲解案應俟本道提集訊明再行核辦所請保釋著不准行張漢承等禀批據禀張允發父子種種兇横情形如果屬實極應懲儆仰寳山縣查明提案訊究具報 
[南巿]  
演習打靶商團體操公會各會友定於今日赴松郡提署前操習打靶昨由該會司令部佈告全體會友於淸晨在南碼頭操塲齊集以便携帶軍械起程 
[閘北]  
拐匪收押丁鳳鳴秦高圃前拐新馬路某姓家小孩由　捕隊拘解總局訊明收押在案昨復提訊供認不諱　丁發改過局押一年秦押半年期滿再核 
[不應行兇]  
　　史錦堂控張文坤欠洋兩元向索逞兇一案昨經四路一區黄正巡官訊明判張責一百板交保開釋 
[賭徒種突]  
　　住居茂盛里之癩頭阿四前晚紏集　掦莊林松毛等在家賭博忽起衝突由崗巡一併拘入四路一區昨經黄巡官提訊一過判仍還押候補提頭家再行究辦 
[小孩待認]  
　　女孩胡小阿大係阜寗人男孩張淸泉係大張家宅人父名毛毛向爲木匠均因迷路由四路一區巡士帶局留養候家屬認領 
[姘婦圖害]  
　　鋸匠李奎源前與蕩婦王康氏姘識近因口角由氏串同其妹顧康氏控李行竊皮袄銀飾等物昨經四路一區黄正巡官訊無實據斥退不理 
[串放白鴿]  
　　小販尹昆林昨將　媒顧　氏蕩婦吳王氏扭至四路分局控被串放白鴿騙去洋十二元經黄正巡官訊明屬實判顧王氏掌頰二百下追還媒金洋三元給尹具領吳王氏掌頰二百下發棲流所留養候本夫到案再核 
[英租界]  
在途患病福州路西合興里底前晚倒臥一人年約五十餘歲鬚髮花白身穿雪羅長衫實地紗馬中由捕查見向詰不言當卽車入捕房在其身畔搜出大小銀洋數元及鼻烟壺眼鏡各一件隨卽轉送仁濟醫院醫治昨日始能開口語甚含糊據稱湖州府屬長興人名朱梅卿在家讀書言畢又復昏迷不省人事病勢轉危恐有性命之憂云 
[留養幼女]  
　　濟良所昨將幼女王三媛吳二媛及老妓翁梅倩解至公堂復訊中西官以兩女均無親生父母到堂判併發濟良所留養翁妓前已受罰姑寛斥釋 
[發封妓院]  
　　浙江路同春坊第八百十三號妓院因容留幼女王桂英王阿二由探查悉昨將兩女及鴇婦王陸氏一併解送公堂請究王桂英供年十歲王阿二供年十二歲均有父母偶往該院閑游並不住在院内中西宫以王鴇故違定章判押女所兩月房屋發封兩女暫發濟良所候查明訊核 
[妓女擇配]  
　　四川婦人宋福友被人拐賣於粤妓院内前因不愿爲娼由廨判發濟良所留養二年期滿再核昨已届期由所將宋送案請示判改發棲流所擇配 
[不出定貨]  
　　德商美最時洋行控羅湘海定貨不出昨由差探將羅傳至公堂判令交保候訂期會訊 
[流氓供]  
　　流氓倪阿炳陳阿富王阿三在廣東路持刀串搶程永茂之金戒逃匿虹口被探楊掌生王松濤將三人查獲昨解公堂訊供推願判一併押候查明於下禮拜六再訊 
[負欠不理]  
　　裘信甫控謝志恆欠銀不理一案昨經公堂復訊讞員以原告屢至道轅上控判謝解送道轅訊核 
[兇徒收押]  
　　王金生控被劉有根蕭先寳毆傷肩背昨由捕房將被告二人解廨訊明判劉押一月蕭押十天示儆 
[戲館受驚]  
　　福建路迎貴戲園管班伶人四盞燈控後憐新豐旅館煮飯不愼遺火積薪致有濃烟透入戲園内各看客疑係火警羣起奔逃擊碎茶壺茶盞等物請爲追賠等情昨由捕房將該旅館内之曹福康傳至公堂訊係無心遺火罰洋三元充公將案註銷 
[何不封閉]  
　　浙江路五百八十八號門牌湯連根所開之總會前因違章聚賭由捕將湯傳至公堂判罰洋十五元充公有案茲又容人賭博復經捕房查悉昨由包探將賭徒吳小寳傳案判先罰洋五元候再查辦 
[均非善類]  
　　王阿桂趙阿榮錢阿金張仁生模竊張岳雲鈔票洋九十五元藏匿天津路金振寳家由流氓王阿金冒充七十八號暗差華捕向金拆梢小洋三十四角及洋烟一匣被探李星福查悉將各人一併查獲昨解公堂訊實判王金生押西牢半年王阿桂押一月期滿驅逐出境金押滿一月餘人各押三禮拜 
[追究收贜]  
　　施阿寳竊取趙阿順等七家衣物由探查獲昨解公堂訊實判押　牢半年並飭查傳收贜之　裕錦成兩押店東夥到案究罰 
[逐出復來]  
　　過犯李金生陳阿根逐出復來由探查獲昨解公堂訊究判李押西牢半年　押三月期滿仍一併逐出租界 
[串拐小孩]  
　　高鍾氏控沈了頭唐楊氏串拐三歲小孩阿元昨由　探將二人解至公堂訊明判楊氏押女所半年沈押三禮拜 
[串竊舊鐵]  
　　蕭福壽王明仁蔡阿大毛四福等串竊招商局北棧内舊鐵由採一併查 
 
 

Page 20

 
 
獲昨解公堂訊知蕭王均係過犯判蕭先枷三天再押兩月期滿逐出王押一月蔡毛各押二禮拜贜交原告領回 
[美租界]  
分别懲處美捕房一百八十五五百一千零一十甲乙丙三華捕因向東洋車夫索賄由捕頭送請張正巡官分别懲辦均載昨報茲經張正巡官查明實情諭將甲捕降一級留用如六個月内毫無過失准予升復乙捕即予斥革丙捕無干飭回原處當差 
[匪徒大膽]  
　　天潼路源盛當舖夥某甲昨至捕房報稱刻有一人持洋來贖金戒不料被江北匪徒將金戒現洋一併搶去請爲查緝捕頭准之 
[何至被騙]  
　　陳阿根昨至捕房報稱流氓阿三向小的之妻騙去金紐扣三粒請爲查究捕頭因詢無証據斥退不理 
[是否瘋犬]  
　　前日下午有年約十餘歲之男女小孩各一口行經梧州路被某日人花廠内之犬竄出咬傷腰際由捕帶入捕房立飭日探前往查明是否瘋犬禀復核奪 
[馬夫强横]  
　　馬夫朱阿根王阿慶欠小販吳蘭高之餅乾價洋數角向討逞兇由吳扭控捕房飭照令數還洋了事 
[法租界]  
　　勿再受愚近有麻面之某甲或效西裝或穿華服冒充公共租界自來火行司事專至裝點自來火之商號住戶以查看火表爲由乘隙竊取衣物已有數起昨經該行洋東偵悉函請法補房代總巡維辣也君知照各商民勿爲所愚以後如再有前項情事迅卽扣住送究並聲明本行司事查看火表均有執照爲憑云云維君准即飭查 
[拐賣小孩]  
　　張大寛昨至公廨禀稱小的 
家住城内前日被素來認識之仲山許鳳山趙光根等將六歲男孩羣喜子拐去賣於嚴五寳議定價洋二十五元嚴因無現洋須將男孩帶往厦門轉售方可交價是以報捕將許妻王氏等解案請究聶司馬以事在界外 
判一併押送上海縣訊明究辦 
[追償不易]  
　　毛吉蘭昨至公廨控稱徐光任積欠車資及號衣油衣等共計洋三十六元七角請爲追究　供一時無力還淸求宥判押候復訊核斷 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[軍諮處奏詳核紅十字會原奏敬陳管見摺]  
奏爲詳核紅十字會原奏敬陳管見恭摺仰祈聖鑒事宣統二年正月十八日奉諭旨吕海寰等奏酌擬中國紅十字會試辦章程請立案一摺著派盛宣懷充紅十字會長餘依議該衙門知道欽此由軍機處鈔交到處自應欽遵辦理惟臣等伏查紅十字會前曾訂立公約經入會各國陸續創設原爲醫傷救難起見其章制辦法類皆大同小異光緒三十二年瑞政府志在改良復行邀請各國會議修改將原約十條改爲八章釐訂三十三欵較諸原約尤爲詳善而限制亦愈嚴先後經全權議約大臣陸徴祥及外務部陸軍部奏明批准畫押在案去年十月間曾由外務部咨商籌辦海軍處陸軍部及臣處派員詳加商榷譯成漢文合之該約原文附入保和會條約内裝訂成帙正擬頒發各軍隊學堂及各省督撫轉飭所屬一律遵守原摺僅就瑞士原約十條及推廣約十四條酌擬章程實多未洽應飭其按照新約辦理以期悉臻妥協至紅十字會宗旨在平時救災恤鄰以輔行政之不及戰時扶傷拯溺以補軍醫之缺憾刻下火器日精遇大戰時往往有數艦同時沈　者亦兼有全隊均患傷病者各國额設之醫藥艦及衛生隊無論其編制如何完全籌備如何完足亦必賴該會以相助爲理然後其措施乃愈益周密惟查各國所設之紅十字會平時一切應行舉辦事宜多就商於海陸軍醫員而戰時則歸其指揮監督方不致有妨軍事坐誤機宜且會中所設之醫藥船車等項其裝置配置之法亦須由海陸軍醫員核定以期適用原奏並未聲及未免挂漏至原摺章程第一條内稱上海爲通商總埠中外交通利便前經中西總董創辦萬國紅十字會現仍於上海徐家匯路設立中國紅十字總會醫院學堂附設事務所一節查各國慈善會均以都城爲總匯之區以便遇事與政府會商而召集亦易其會員且多貴族上海雖係通商之埠與京師相隔較遠雖倡設在先自未便作爲總會擬請將總會移設京師而各省省會及沿海商埠各設分會一所以期互相聯絡逐漸推廣又原摺内稱擬派學童分班至同濟醫院附習醫學第一年選一班十人第二年再選一班十人由會酌給津貼一節查陸軍部現正籌畫將原設之軍醫學堂擴充改爲全國軍醫學堂由各省按所練鎭數多寡選送學生入堂肄業每年招收一班以五年爲畢業該會如欲多造醫材儘可按年分送學生十人入堂附課自不必舍近求遠况以九年之期而僅成就學生念人亦未免播多而穫少臣等又查目前急務尤以看護人役較之醫員更爲重要日俄之戰兩國善會所用看護男婦幾及萬人此項人役須會執事於各醫院深明救急裹傷擔架等術及粗知生理衛生等學者方能勝任以宜挑選識字之人就各省及各鎭現設之醫院練習以備戰時之用擬請飭下各省將軍督撫及統兵大臣會商該會會長酌量辦理所費無多而收效甚大至醫藥材料亦爲現時所缺乏以三十六鎭而計歲需銀四十餘萬兩我國向無製藥專廠大半購之外洋雖醫藥材料不在戰時禁制品之列惟是海面之盤查路程之　遠裝配之需時轉運之周折一有延滯萬難措手巧婦不能爲無米之炊尤足甚慮際此籌備立憲百度維新而紅十字會亦適在成立之時可否飭令該會會長先行籌欵組織一製藥廠製造各種西藥及治療器械以備將來陸海軍購用事旣輕而易舉機實迫而難緩如欵項不足擬由各省編練之各鎭設法籌撥以資協助再原奏章程第三條内開本會按照原約製用白地紅十字旗在會人員衣袖各綴白地紅十字以爲標識外又參酌日本等國會章製備雙龍嵌十字勳章第一等金質第二等銀質第三等銅質均配用相稱色帶擬定字樣並給發勳章憑照章程呈請會長核明請旨飭部核定飭會製備通行以上會旗會衣勳章非在會人員不得濫用違者究治等語查新訂之紅十字會條約第六章第十九欵聲明紅十字標記用於各項醫院車輛之旗幟及執事人員之衣袖曁所備各種醫藥材料上必須由戰地總司令官允准方可印用又第二十欵隨營執事人役並無軍服者須於左臂衣袖上佩帶紅十字袖套一件以示區别惟此袖套亦須蓋用戰地司令官之戳記並予以執照以爲憑信是此項旗章執照載時應由司令官發給若由會自製未免漫無限制擬請無論平戰兩時一律由該會咨商籌辦海軍事務處陸軍部發給其所定勳章雖亦褒榮之意惟名稱未符且與論功行賞之名義相混擬請改爲記章而仍分爲金銀銅三等由會製備咨由處部核准請旨頒發以昭愼重至該會成立後應由外務部分咨出使大臣按約辦理仰臣等更有進者查東西各國紅十字會均以親貴爲總裁英俄德三國更由國后主持其事誠以茲事體大若非有親貴總其成則無以示提倡而資策勵今我國紅十字會時當創始自應由該會長認眞經理俟辦有成效應否採擇各國成法請簡派親責充當總裁以昭隆重之處届時再行請旨辦理所有紅十字會原奏未盡事宜謹合詞恭摺具陳伏乞皇上聖鑒訓示再此摺係軍諮處主稿會同外務部籌辦海軍事務處陸軍部辦理合併聲明謹奏宣統二年四月十二日奉旨依議欽此 
小說） 
[中國偵探小說繡衣盜（二十一]  
[第六回王歧鳳解組榮歸雲濤甫中宵失竊]  
王中堂見事隔多時。還沒有緝着這個竊犯。只說是捕役怠慢。竟自和喀中丞說了。喀中丞一個札子下來。把長大老爺申飭了一頓。說他捕務廢弛。先把他項戴摘。去以示薄懲這一下子。把個長大老爺弄得發起急來傳了那幾個捕快頭目來。當堂說道。王宅的竊案已經出了多時。息麽你們都不肯留心緝訪。如今上頭申飭下來把。本縣的頂戴都摘了。本縣如今再給你們　天限期一定要獲案懲辦如若逾限不獲。小心你們。的狗腿就是了。本縣一定要重重的辦你們一下子。好叫那們怠玩公事的人看個樣兒。像這樣小小的一椿竊案。都緝拿不出。你們辦的什麽事兒。那 
 
 

Page 27

 
 
幾個捕役頭目。扒在地下。叩頭道。求大老爺開恩寛限幾天。待小的們出去上緊訪緝。長大老爺聽了怒道。你們明明不肯上緊緝拿。還敢再求寛限如若五天之内訪緝不出。一個人一千板打死你們這班奴才。說着。不由分說。把他們趕下堂去。這班捕役都砍上了一頂愁帽。一個個咳聲嘆氣的道。眞是不知那裡來的晦氣。平空的出了這樣一椿竊案。無頭無尾的。呌我們到那裡去訪拿。大家商議了一回。商議不出什麽主意。忽然一個捕役。想出一個主意來。拍手道。我倒看個主意。說給你們大家聽聽。衆人問他什麽主意。那個捕投說道。我聽得常州府武進縣有個著名的捕役。叫做陸雄。無論什麽疑難案件。只要經了他的手。從來沒有不破的我們不如派個人到常州去。把他請到這裡來。請他出個主意。或者訪拿得着也未可知衆人聽了。大家都點頭稱是。又彼此商量了一回在幾個人裡頭派出一個精細些兒的。叫做吳吉。又湊了聘請的禮物。都交給吳吉。連夜趕到常州。來訪到陸雄家内。見了陸雄送上聘禮。把來意說了一遍要請他同到蘇州去。陸雄聽了。連連的摇頭道你來得實在不巧。剛剛我們這裡也出了一件竊案夥計們訪拿不着正在這裡爲難。况且我如今年紀也大了。比不得以前年輕的時候這件事情我不能答應。你們還是去另請高明。罷 
國外新聞 
[歐洲風雨爲災]  
　　十一日倫敦電云匈加利拉沙斯茶爾萊地方近來大雨如注諸鎭悉爲毁滅現已撈獲屍身二百五十九具各處多因水阻無從通信初十日柏靈電云德國瑞士鐵洛爾西維亞諸國近均受風雨之災損失財産甚巨罹災之人爲數頗衆 
[禁止比武]  
　　十一日倫敦電云美國加列福利亞省總督已禁止桀弗里斯與瓊生比武按二人曾定期於西七月四號在舊金山較量武藝 
[英國政黨近舉]  
　　十一日倫敦電云豫算案將於西六月最後之星期提議大法官勞亞本君已與反對黨領袖貝爾福君及藍斯唐君會商聞已互允即日開正式大會集議各事大約將於西六月二十二號會集云急進黨近開會集議由自由黨議員狄爾克君主席對於大會一事頗有疑慮現擬暫緩有所舉動以俟變局 
[德皇患病]  
　　十一日倫敦電云德皇因膝間出血故昨日杜白里慈大操並未往閱聞御躬殊爲康健惟公債劵已因此落價續電云德皇之疾係因扭筋所致休息一星期後即可復原 
[各國將以海軍示威居留島]  
　　初十日柏靈電云保護居留島各國現已預備以海軍示威於居留島海面（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[勸業會事務所歡迎日本觀光團坐辦陳觀察演說詞]  
　　諸君不遠數千里來遊吾國更不遠數千里來寗以辱臨敝會足徴諸君之盛情及兩國國民之交誼誠爲敝會之光榮尤兩國國家之幸福也嘗謂國於今日之世界不能孤立而無所與中日兩國者天然之與國也其地域旣同在亞東其人種復同爲黄族且文字宗敎亦莫不同善哉貴國大隈伯爵之言曰中日兩國非僅同洲同種同文且同尊孔敎實同爲孔氏之門弟子也其關係旣如此其切也若舍國家之範圍而言固彼此無分畛域二而一者也即以國家爲標準亦如大戶巨室子孫繁衍雖各宅其宅各家其家然而對内之勤修睦誼與夫對外之共禦其侮蓋天經地義不容或離故中日兩國其必互相提挈以一致之行動從事外競者在諸君遠來之用意固然而吾國朝野識者亦莫不昕夕企禱者也 
諸君此行其主目的固在敦兩國國民之情好而其副目的所在蓋欲參觀南洋勸業會以覘南洋生産力之程度也雖然今之南洋勸業會豈誠足以辱諸君之觀察耶會塲之設備旣以費絀而未臻完全物品之徴集復因時促而諸多缺漏非徒不足語乎中國國家之全國博覽會卽視爲地方博覽會亦不過具其雛形略樹將來改良進步之基耳以辱諸君之觀察非實以重當事者之惶愧而已乎然其中亦有足以爲諸君謝者即此會之成立雖少數之當事者爲之主動實合全國之實業界而協贊之故開幕以來内而各省代表外而僑外華商咸萃集於寗固可利用此機以爲兩國實業家和親之漸也由是而推及兩國國民全體則中日兩國國家之福利實於諸君此行基之用貢蕪詞以謝諸君此行之盛意并祝中日兩國國家之尊榮 
[勸業會塲參考館德國部展覽開始事務所祝詞]  
南洋勸業會塲内設有參考館二區劃地五十方丈爲貴國陳列物品之地深以貴國實業之發逹久爲全球所公認是以特請出品陳列俾資敝國商民觀覽但此次南洋勸業會係中國第一次舉行之盛典如歐美各國數十年前舉行國内博覽會之體例雖籌備多未完全幸承貴國出品遠來陳列供我參考本日爲展覽之始敝會同人同深歡舞從此互相切磋不特於敝國實業前途有所裨益且兩國交誼亦當益見親密用誌數言以表欣祝 
短篇小說 
[三百磅之鑽石（續）]  
管理石者奮然回首。見先時取出之鑽石中有空位。鑽石之一已不翼而飛。即發符號示守門者。守門者遂飛告店主愼防婦行。將及。門有一護門外兵阻止之曰。夫人且止。主人有要言奉告。婦即止。色若不安瞬時主人倉皇而至。婦人詢之曰。君何爲。曰夫人恕我。夫人方看之鑽石已失其一。夫人曰。君失鑽石而顧詰問我耶。曰是難言所失之鑽石。固夫人方視者。婦人至此。呆如木偶。轉瞬氣少安。即以惡言責管理人。主人至此。形轉愧慚。然仍執定其心所主者復曰。若夫人願意受婦人之檢視。則可免警兵之。騷擾。婦甚怒。遽然曰。吾寗受警察行公正之檢視。 
店主至此以憑證虚實未定。忽召警察檢視。恐失之卤莽。心甚恐慌。及檢視結果。毫無所得。婦復盛怒不可遏。奔之櫃前。欲追返其定金。旣而霽色曰。此偶然之事。亦所時有。君等爲防衛貴物起見。予亦不復深怪。旣訂之物。余亦不願食言。一如前約。言畢即出而。店主之如何責其伴友。已可不言而。喻矣。 
鑽石店規則。每夜八點鐘閉門。此日至七鐘時。有一衣裳楚楚年約三十裝式如貴紳者至。直進櫃面。怒對管理者曰。吾女友購鑽石戒指。在汝手否。曰然。曰誣告吾女友竊物。而警卒辱搜其身其亦係汝否。曰吾只告吾主人。失鑽石戒指一枚。他非吾所知。曰且先以吾友所訂購之鑽石戒指與我。再言其他。管理鑽石者卽將戒指裏好。引其人往見其主。乘間脫身去。貴紳裝者即面對店主怒責。爲最後之言曰。苟非吾女友懇切求吾。吾絶不願來此鬼鬼崇崇店内取物。店主惟俯首認錯。直至來客定後乃止。客。去後店主語人曰倘彼婦果取我些微物者吾亦。必使之享受監獄之苦。後店主卒以失物不甘報之警署警長曰。君事出乎意外。吾人必効力馳驅。勉究此事。久之終以無從探訪懸爲疑案 
次年春。店主請油漆匠粉飾屋字。一日。油漆者在櫃面作工。忽掃櫃板。突出處。覺有物阻碍。遂詢店主曰主人爲此意果何居。主人屈身而視。見有紅蠟。蠟之上有鑽石戒指印跡。忽憶及舊事。乃曰昔日彼購鑽石之婦。當取戒指時。必同取此蠟。且必先置蠟於此處。方管理鑽石者。往取他處鑽石時。彼乃速置蠟中故戒指不在伊身彼有所恃而不憚警者之搜撿。是日之夜。彼如貴人裝之男子。來櫃取物。必挾帶此鑽石而去。噫吾誤矣。殆爲彼所欺也。吾前日有以鐵板爲足恃者。至此方知鐵板之力。不敵此一蠟丸之功焉。（完） 
 
 

Page 35

 
 
   
 
 

Page 36

 
 
   
 
