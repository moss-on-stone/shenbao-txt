# 1906 - 174 - 4911924

 

Page 1

 
 
　　門診暫取洋一元號金一角出門來去接送洋兩元號金二角過午不候謹登申新两報特此佈聞　寓西棋盤街金隆里肇泰土行内　宗弟兆蓮謹啓 
[聲明應舉]  
春間自滬返里蒙同社諸君過相推許共保舉充角直鎭經董愚不見幾辭讓不力以致禀准元邑尊後不料公呈中王直釗被金國楨懷私妒忌挾制投毁成出爾反爾之事本擬赴縣面質緣其餘諸君均係里中端人除此局外素不預務深恐累及是以不果然竟默冤眞莫白用登諸報以告里人　稼　周純祺謹啓 
[自立社戒烟不二丸發行]  
我國同種嗜吸鴉片日見繁盛近今文明漸進凡有是癖者咸欲憤然自戒然皆有所顧慮不敢自决盖恐無戒烟眞品反致添一藥癖爲患更劇本社因鑒於此極　國民自立爰集同志特邀精嫻中西醫理者悉心研究採集　文忠公存方詳細考　精審增减購選道地材料製合一種奇妙極騐之良藥曾於去冬初辦時同志中有染是害者一經試服均稱奇效以期自行組織一社名曰自立原擬爲同志戒烟而設今旣成效大著誼應推廣美舉以餉當世特於四馬路中市望平街東首設發賣所以便有志戒烟者之取給也尙希同胞鑒之並略舉其條列如左　一本社以掃除烟毒使人人皆能自立成强健完全之國民爲宗旨故名曰自立社　一本社所製藥丸實眞戒烟物料非假他人之虚　藉以圖利者可比一經　服當知斯言之不謬　一本社所製藥丸極其和平果誠實戒烟者須悉心耐性如法吞服勿謂此丸服後無吸煙之精神要知鴉片成癮惟嗎啡可代更較吸烟功爽力倍若嗎啡成癮不獨無藥可　則終身之烟　嗎啡毒永無收拾之日矣有志戒煙者幸勿輕於嘗試愼之愼之　一本社所製方故杜絶嗎啡及一切尅伐之藥注重衛生純用調補藥品不寒不燥無論體質强弱煙癮大小約三禮拜必能戒絶保無他患眠食勝常竟聞烟氣面　　呈爲此藥之特色洵誠戒煙之不換金丹　一吸烟一錢者於癮前一小時用開水送服十二粒二錢者廿四粒多則以此遞加連服五日烟癮一錢者每日每噸减服一粒癮之大小依此遞减减盡爲度不必再服　一此丸每大匣五百粒照原價售洋一元小匣二百四十粒售洋半元量癮大小照數購服　一此丸戒凈後另有調理藥丸以掃積垢面健脾胃癮小者一料大者雙料服後可永保不致他患　一以上乃欲廣除同胞烟毒起見實非牟利可比兹因限於經費暫設上海總發賣所惟望各大商埠同志願代本社廣爲勸戒者則本社丸價仍以成本批發以餉有志之戒烟者而副本社掃除烟毒之宗旨幸我國同胞鑒之　市望平街東首　上海四馬路中本社同人謹啓 
[德發源行遷移廣告]  
　　啓者本行向在老永安街三德里斜對門因該處房屋窄狹不敷居住今遷於外黄浦灘美最時洋行弄内同利公隔壁洋房便是特此佈聞 
[洋房招租]  
　　兹在虹口新武昌路仁德里内有高大五幢樓洋房一宅内有花園及三層氣樓粉刷華麗自來水晒臺一應俱全並自來火亦裝進屋内如貴客欲點自來火者亦是便當合意者請駕該里呌管門領　租價無不便宜此佈　　積餘公司啓 
[上海商務總會廣告]  
　　啓者聚豐園應收節賬現由久成綢號執事两次送到票洋一萬元存候核議明白再行結領所有未付各户即憑聚豐園公記收條并由久成綢號派令妥友會同該園收賬人分别向收即祈照數付現以便收齊後邀集两造到會核議特此佈告即希　公鑒 
[蘇省鉄路公司各股東鑑]  
　　本公司章程公舉董事十三人分理總稽核購地收支文報建築管理六所事務此項董事應俟第一次股銀收齊於本年九月間開會公舉未舉之前公議暫由總協理委託任用現在先設總稽核購地收支文報四所稽核董事暫請葉敏齋徐芝生两君購地董事暫請王勝之尤鼎孚兩君收支董事暫請周舜卿印錫璋两君文報董事暫請沈友卿劉厚生两君特此先行通知　蘇路公司謹啓 
[庽滬廣肇帮衆商佈告]  
某報誣指葉道廣私電商部且連日狂吠不休閲之令人髮指事緣粤漢路股截期將届正在斟酌將二成小股欵匯粤忽有二三反對黨人極力運動阻止不匯是以前月十一日我帮股友及諸董事大會於廣肇公所熟籌此事幸意見相同均主先匯股銀後電禀商部於是當衆擬稿再三公推葉董領銜經商等盖戳認可隨詢外帮股友亦多贊成况當日亦多董在塲諸同鄉共見辦事光明不外如是不意某報飛短流長誣指私電故意陷人於不義其居心殊不可解商等向務正業本不暇與舞文弄墨者强辯是非但見葉董因公被誣咸抱不平迫得登報剖白某報又云商部接上海團體會電有澈底查究之語其恫喝耶抑據情登報耶如果屬實尤商等所引領而望也廣肇帮裕安堂廣安堂愼守堂經綸堂衆商號旣在塲董事陳可良譚幹臣陳松圃司徒香泉同啓 
[蘇省鉄路公司認招股份諸君鑒]  
請諸君將代招股處所及牌號卽日開明送到大馬路第四百七十 
三號門牌本公司事務所以便登報宣佈 
[中國新出精良玻璃洋灯罩]  
湖北武昌耀華玻璃公司新造大小各種洋油燈罩其貨之精良耐用自仿造洋貨以來可謂登峰造極各路有欲定購躉數者請至本公司或漢口恊成銀號内批發所而訂可也其價與上海一律而無破碎之弊特此布告 
[聲明]  
平湖縣新倉鎭北鄉俞家灣橋恊隆和油車由丁鑑臣糾集拾股自上年大汛開作歸丁鑑臣經手至今血本無着現丁鑑臣匿匿賬不交反與王瑞卿私相授受其居心之奸險誠恐股中均受其串弄特此先行登報　有股人俱 
[德裕當滿衣出售]  
　　本當所滿綢縐棉夾羅紡紗衣山積照碼劃一定價克已如蒙各路紳商惠顧請駕臨三洋涇橋南堍本當石庫門内便是　德裕當特白 
 
 

Page 2

 
 
[論松郡清華女學堂風潮]  
　　嗚呼。女學界之發達與否。亦國勢盛衰强弱之一大總因哉。泰西各國。女學進步最早初則注意於賢母良妻之學說。繼則進而研究非賢母良妻之學說。近日英國女子要求選舉權。（見前日所譯西字報）是爲主張非賢母良妻派之憑証。而其女學之發達。於此可見一斑。日本自變法後。踵起而講求女學。合全力以經營之。至去年始有人提議賢母良妻派與非賢母良妻派之二問題。（所謂賢母良妻派者其敎育宗旨在他日可爲賢母可爲良妻科學與男子有别所謂非賢母良妻派者其敎育宗旨與男子一律不僅爲賢母良妻己也）亦可想見其女敎育之進步矣。中國今日之女學則尚在萌芽時代但知女學而己爲經理者。但知辦女學校而己。爲敎員者。但知。敎女學生而己無所謂宗旨也。中國女學幼稚如此。齊心合力。以扶植女學。培養女學弗稍摧折弗稍阻礙。定一宗旨以賢母良妻派爲入手辦法。（蓋各國女學必經此階級也）敎授學科。方有根據。然而時危勢迫。猶處不及。况堪屢起風潮盡力阻遴憂破壞之不暇。尚希望其進步耶近日各處女學堂屢有衝突之事記者攷其實在。則設立女學堂之有益。一班。普通社會其多數尚猶疑而未肯深。 
信。此爲絕大原因也。其次爲聘用敎員或有不愼管理或有不周。又其次爲選擇女學生或有未愼程度或有不齊。種種原因皆足以起。衝。突而召。人口實蓋一班普通社會之人心旣未深信女學校之必。要。則一。遇敎員或稍不滿於人口學生或稍不合於程度。卽易招附。會。啓人訕謗一夫造謠。百夫。和附於是。污衊女學之事起而風潮作。矣。松郡之一班普通社會。尤不滿意於女學校。時有蜚語中傷之。今者清華女學堂。適因污衊女學生之謠。一經傳述。即釀成此莫大之風潮深堪浩歎。竊嘗調查其眞相。而知。此事之遠因則在於聘用敎。員。之不愼近因則在於藉污衊以報其私仇。試言其故。蓋該校所收學生。程度旣不能齊。而年歲較大者在内則理宜聘用女敎員。倘使無女敎員可聘不得已而延請男敎員。則尤宜採訪品行素敦之士。以充當斯任。今所聘沈某。在鄉里間。素不安分。劣跡昭著。無可爲諱。因此與於某有隙。清華。女學校經理。近在。咫尺豈一無所聞。而貿。然。聘之致於。某科乘間造。言污衊以逞其私。而毁。及女學生之名譽。則聘。用不愼之咎實不能辭也然於某與沈某旣係個人之私怨。豈可肆其狠毒之手叚以友壤女學校。非特。學生名譽攸關且女學萌。芽。因以挫折則罪誠難　。責之罰之。理固應爾。然則地方官辦理斯案者。當分。爲二事。於某以私憤之故。而無端敗壞女學校。則宜。重懲。以儆。效尤而維女學。沈某於此事雖實寃枉。然旣素行不謹。則又宜。屏。出學堂嚴加訓斥不能因沈某素行不謹。而稍。輕於某之罰。亦不能。因於某今日之污衊。而稍寛沈某之前愆。乃聞今日華亭縣趙令判斷斯案。併爲一談。以沈某素不守分。而遂末減於某之罪。是以外間紛紛議論。致疑及趙令有受賄情事。以誤傳訛并寃及地方紳士某某代爲嘱托。其實則非此事之眞相也記者特平心論之以告留心此事者。 
[德國山東鐵路公司之發達]  
　　初六日柏林電云德國山東鐵路公司開會發表一千九百零五年每股得利三釐零四分之一前駐滬德總領事克納貝公舉爲該公司議董部之會員該公司因貿易日增擬推廣建築卽濟南府西之棧房亦將擴充云譯文匯報 
[西報紀省佛鐵路腐敗情形]  
　　香港西報載中國郵信報廣東訪事函稱粤漢鐵路廣東至佛山一段自美國合興公司交還中國後日見腐敗該叚内有車站數處皆係以竹編成爲賭徒烟棍之窟穴調戲婦女乘間竊物無所不至目前由此路旅行實多不便蓋皆由管理不得其法所致也譯字林報 
[湘垣學界之惡風潮長沙]  
　　湘省各學堂學生自將已故游學生陳天華姚洪業两人靈柩合葬嶽麓山經學務處示諭遷葬後各學生紛紛會議力圖抵抗除屢經各堂監督勸諭解散外猶有横議阻抗者故至今風潮猶未少息加以其時各初等小學堂敎員數十名以禀加薪資未奉學務處批准遂歸咎於監督某君早經徧發公啓痛詆某監督不遺餘力中間又有最能號召學界之某君極力慫恿於是終日奔馳欲伺該監督之隙而未得也迨上月二十八日下午有學生數人在西長街楚善柴煤公司門首見該監督偕友人二三入公同内久而未出暗中探訪知其内爲土妓某某家幸其有隙可乘因傳集學生由數十人至數百人將欲入而掩捕中有人恐其不確正在躊躇時天色已晚適有肩輿懸學務處燈籠直入該公司始知該監督確實在内因該監督兼充學務處文案也遂以一人先入窺探聲稱欲與某君一晤入則該監督在内室抹牌其人入與語該監督漫應之其人復出遂約同人將屋之前後左右四面圍住再以多人入内與之爲難該監督知其不敵密遣人通信出外冀得救援久之不至盡外間雖早已聞知均以學生人衆不敢往救該監督親友亦多至者商之警察而警察不敢商之某營弁 
 
 
 

Page 3

 
 
某始而應允迨至其地終亦不敢該監督在内登樓升屋多方圖逃苦不得出前高聲謂衆曰某生平所畏者爲學問較高之人能以學問窘我至蕩游之事某素無此癖今日不過與友人偶然至此卽徧告諸人亦不足損我名譽爾等雖以此相逼某亦不畏爾等如實不見諒祗得任其所爲衆人亦高聲詈罵至此則一撤上前竟將該監督髮辫剪去又剝去衣襟以墨筆於額上大書一嫖字于胸前至肚腹書初等小學堂監督某某數字有人恐其隨卽洗去擬以針照墨文加刺之令其終身不能移去正在彼此爭持時天色色曉又有人出爲變通辦理欲將此種怪相合該妓女共拍照一張持向各處以示奇辱衆人許可急將該監督扭至對面之濓溪祠令該妓上坐以該監督坐其下合拍一照字跡宛然拍照後又欲將兩人捆縛由街頭解送學務處懲辦該監督再三邀免衆人不由分說或推或挽將男女兩人扭送學務處立請究辦沿途護解者約千餘人向學務處哄閙時二十九日上午也臬憲張廉訪因赴奉天提學使任擇于是日交卸聞報飛馳而至立將妓女開釋並懸脾諭令各生暫爲退散俟查明後卽當照例究辦云云各學生又復吵閙謂牌中某紳字樣應將紳字刷去其風聞及查明字樣亦屬不合此事經某等親自捉獲解送並非風聞無庸再查等語並聲言須先將學務處文案差使及所兼各處監督概行革去再予罰欵懲辦張廉訪以人數太衆愈聚愈多祇得權爲允許以冀解散乃諸人仍復肆口詈罵並傷及官長廉訪不得己遂高立椅上謂衆曰爾等再不退散是本處待以文明爾等自居野蠻本處亦必以野蠻相待應將頭門封閉一律拘拿爾等如自知省司即當一齊舉手大衆散去諸人聞有拘拿之說卽一鬨而散廉訪卽赴撫轅與龐劬帥面商辦法甫經出門諸人又來署鬨閙嗣經最能號召學界極力從恿之某某謂此事旣經允准照辦一切悉如我等之言我等當暫爲退散衆人同聲曰某先生所言誠是遂一齊舉手紛紛散去（時） 
[奏准挪借關銀恊濟湘災江寗]  
　　湘省水災奇重災區甚廣需欵浩繁經湘撫龐帥帥迭次告急請各省速籌協濟並電商江督擬借撥銀數十萬以濟眉急將來於湘振捐欵内歸還等因江督蘇撫往返籌商除寗蘇各撥銀一萬兩先行滙湘振濟外至所請借撥之欵爲數甚鉅現值庫欵支絀實無此財力當經電飭江海關道設挪法借已由滬道慨允於關稅正項内暫借銀八萬兩惟振捐歸還之期遲早難定擬請暫行列入報册俟湘振捐欵歸還卽行列收是否可行等情禀復江督刻經周玉帥電請軍機處代奏由户部議准現己奉旨仍議卽飭滬道赶緊滙解江寗朱署藩司以便及早購米起運以拯災黎（左） 
[湘省又有拳匪蠢動長沙]  
　　長沙府屬之湘潭寗鄉瀏陽一帶近有匪人倡言傳習神拳凡從其敎者但須供神牌九位卽能打拳舞刀習至四十九日則徧身堅靭刀斧不入如再久習則能爲五遁此種妖術漸漸蔓延官長知而不問說者謂近日湘民風氣好動現又值災民蠢蠢之際倘不豫籌消弭則庚子之禍卽在目前殊可慮也（助） 
[嚴拿梟匪格殺勿論鎭江]  
　　常鎭道陶觀察近奉蘇撫電飭查拿梟匪極形嚴密旋以鎭屬沿江各要隘梟匪易於混迹若非本地十棍勾結開賭販私則該梟等安能盤踞爲患業已通飭總巡周副將德標曁水陸各營地方文武一體嚴拿懲辦該匪等如敢拒捕准格殺勿論並據情出示曉諭札飭所屬一律張掛（再） 
[靖江縣許應奎明府禀蘇州]  
爲鄉民攔阻米船毁壞釐局事（前畧）風聞六圩港地方有經過米船因鄉民攔阻滋閙衆聚衆毁壞釐局情事當卽星夜馳往知縣到時天已黎明適值天雨百姓均各解散查有米船二十九隻停泊該處並未出行當卽飭派巡勇差役看管免再滋事一面差傳董事地保到場詢其起事之由據董保供稱是日午刻有對渡江陰米船二十餘艘停泊港口在釐局報捐土民以現在米價昻貴皆因本地舞米擬截留數船在靖銷售米船不允互相口角爭閙當由米船商人扭住三人送往釐局該局杜司事旣不善爲開導亦不問其曲直一味以勢壓制當時冩信鳴保將三人解送總局究辦以致激成衆怒鄉民登時麕集與釐局爲難誤入附近之海關支局尋釁毁物迨經海關簽巡聲說明白衆知其誤卽行退出折入釐局彼時則杜司事已携捐票錢洋躱避他處鄉民卽將厘局房屋什物毁壞等語並據該保陳二將杜司事函信呈繳旋准厘捐局委員郭令慶祺查開失單移請會勘追究並據海關支局舍人沈榖成亦以鄉民誤毁海關支局房屋什物等情開具失單禀請追究前來當卽會同勘騐勘明被毁情形勘畢卽傳該米船商人向其明白開導諭以米係販賣遠近同一交易現在靖邑旣因米少價昻不如酌留數船在靖銷售以順輿情正在商辦間適奉撫憲及本府電諭卽紅遵飭將前項米船二十九隻一律護送渡江地方尚稱安謐並無搶刦情事先行電復在案伏查此案雖因鄉民留銷客米滋閙而起實因杜司事不知緩急激成衆怒致釀事端除嚴拿爲首滋事之人到案訊究禀辦外（下略）（永） 
[禀准自採煤鐵各礦四川]  
　　署夔州府高增爵太守禀立川東礦務分局自招民股在夔巫一帶採辦煤鐵各礦以杜外人染指業己禀經督憲批准矣（古） 
[臬批徵兵官需索滋閙禀蘇州]  
　　金山縣蔣大令通禀各憲以征兵官汪百川來縣需索指使征兵滋鬧等情經署臬司兼督練公所正參議官朱廉訪批云汪兵官到縣卽有騷擾需索情弊將來流弊必致紀委全無尚能効力行間乎該令前送程儀本屬創見汪兵官得以嗾令各征兵需索其咎亦該令自取要之征兵係奉特旨辦理朝廷鄭重其事該兵官奉委勸征並不按照定章會同該縣認眞考選合格竟將曾經犯賭有案之姚伯蓉一名硬行保送並唆使兵士到縣索取程儀殊屬荒謬所請將該兵官撤 
 
 

Page 4

 
 
回飭公徐兵官回縣駐辦之處旣據逕禀仰松江府飭候撫憲核示遵行永 
[新調蘇府約期履任蘇州]  
　　蘇州府署接到京電悉蘇府缺己調贛州府查恩綏補授旣復得恩守來電約六月中卽當來蘇履任（且） 
[州尊禀赴東洋游歷蘇州]  
　　署理海州直隸州張景祐刺史擬交卸篆務赴東洋遊歷攷察政治已通禀各憲請卽日派員接署以便交卸後卽日就道不識大憲能俯如所請否（永） 
[擬禀撤回釐捐委差江寗]  
　　江寗候補知縣徐全慶尚未引見卽行到省現在遽得釐捐差使殊與定章不符致寗垣同通州縣咸抱不平聞擬公禀督撫兩院立卽撤回以昭公允（左） 
[上控留難運米安慶]  
　　徽省各屬産米不多向惟仰給於蕪廣及江西等處近來米價騰漲黟邑祁邑需米又急日前祁令禀報大吏以該邑城内外僅存米數百石籲求設法旋又有黟縣李某等赴藩署禀稱該邑待米孔殷曾集資至江西省一帶採辦米粮經過祁境被祁令種種留難祁民肆意搶奪禀懇查辦旋奉批云查前據該令禀以縣境米糧缺乏本城内外僅存米五百石有奇飭商分往江西購辦並因黟縣需米甚殷由該縣暫借米百石以資接濟當奉撫憲電咨贛省飭屬放行並由司飭府就近體察情形束籌接濟在案茲據黟縣職員李淦等禀稱黟縣米糧向仰給於江西由祁轉運今因米價騰貴集資赴江西一帶採辦經過祁境任意留難訛索勒罰無所不至甚至黟商早日購存之米一概截留不發經縣令前往面商始允撥米百石作爲借給核與該令所禀大相刺謬禀果非虚該令辦事乖方致誤民食實堪痛恨米糧貴乎流通豈容遏糴阻運致碍大局况黟祁同隸一郡壤地相接祁境米雖不足而黟境缺米尤甚且由祁轉運更何得意存畛域從中阻截仰祁門縣張令立卽遵照刻日出示曉諭嚴禁阻攔如有黟商運米經過妥運護送出境不准留難需索並將在祁購存米石迅速撥給放行藉濟民食一面查拿搶米棍徒從嚴懲辦以儆傚尤均母違延致干參咎切切並移知黟縣伍令知照（多） 
[紀截漕平糶事]  
　　上海米價自前月初旬日漸增長卽經瑞觀察出示平價嚴禁奸商偷漏囤積居奇鎭關又奉文禁止出口價值稍平近因各處來源頓少價又增高滬上各商董公禀滬道瑞觀察擬請截漕十萬石平糶俟秋後買補將來如有虧蝕擬請在出口米石義捐内撥補如有盈餘則充作地方善舉當經滬道轉詳督撫兩院蒙准電奏想可上邀允准惟聞招商局存棧未運之米現己不及二三萬石經蘇撫飭粮道陸申甫觀察到申與瑞觀察妥籌辦理擬卽就現存未運之數奏請截借云（明） 
[瑪啡鴉運進上海計數]  
　　文滙報載有自一千八百九十二年至一千九百零一年瑪啡鴉運進上海之表茲譯述於後 
年　分　　　　進口數目　　　　　　值價銀數 
一八九二年　　一五七六一盎斯　　　一二三二五兩 
一八九三年　　二七九九三盎斯　　　三二四六二兩 
一八九四年　　四三四一四盎斯　　　六三二八九兩 
一八九五年　　六四○四三盎斯　　　七六八八六兩 
一八九六年　　六七三二○盎斯　　　八九五三六兩 
一八九七年　　六八一七○盎斯　　　一一二七九六兩 
一八九八年　　七五七四八盎斯　　　一○九五七○兩 
一八九九年　　一三三七六四盎斯　　一九七六○二兩 
一九○○年　　九三六六七盎斯　　　一四五人六四兩 
一九○一年　　一一四○八○盎斯　　一七八七四三兩 
[英國首相對於斐洲華工之政策]  
　　日東紀事報載倫敦電云英國首相俾南門君答覆有人問及華工一事謂倘斐洲蘭因德礦地之人命財産不甚穩妥則可從長計議將續招華工八千人之憑照批銷云譯文滙報 
[英將將抵神户]  
　　初六日東京電云英國海軍中將幕爾君于今早離官島明早當可行抵神户 
[日皇定期謁陵]  
　　初六日東京電云日本天皇定于西歷明年正月前往西京親行展謁先陸之典禮 
[預料英德戰爭之關繫]  
　　初六日倫敦電云英國梅約伯爵于梅恩市廳邀請德國新聞記者欵以茶點博士白史君演講英德設有戰事之關係謂两國有釁則彼此皆無絲毫之利益而歐洲必大受害而美國反將爲世界强國之首領矣 
[英國黨派辯論敎育條件]  
　　初六日倫敦路透電云反對修改敎育條件第四節一派擬卽以第四節原文爲法己行投票公舉法斷定計反對者有三百四十票贊成者僅二百三十七票因之政府得占有一百零三票之多數惟反對政府者仍以政府失敗爲快云昨日辯論得少數者中有國民黨七十人改進黨二十七人工黨十九人改進黨皆以謂敎育條件當己議定守舊黨仍催請政府廢去成議然此實無所希望之紛擾耳 
[大阪神户爲疫症口岸]  
　　東報云海參威已宣布大阪神户爲有疫症之口岸 
[日本赤十字社停募賑欵]  
　　東報云日本赤十字社勸募賑濟舊金山捐欵于西六月十九號停止統計募集之欵共得日洋二十九萬六千六百九十五元以上譯字林報 
[叛匪濳調援兵]  
　　初六日倫敦電云斐洲那特爾叛匪又暗從麥潑默羅地方添調援兵二千五百人 
[攻擊英武員之埃及人定罪]  
　　初七日倫敦電云前在埃及國丹達地方攻擊英國武員之埃及土人中有四人己判死罪又四人判終身爲奴其餘十二人則各定以監禁之罪尚有數人受鞭扑之刑皆於犯事處行刑云 
[德華銀行發行鈔票續問]  
　　初六日柏林電云德華銀行將於靑島上海天津北京漢口發行鈔票 
[英屬地震]  
　　初七日倫敦電云英國威爾士之南地忽大震房屋皆播盪居人驚怖失色斯温西亞紐抛脫卡笛夫三處地方及鄰近各村烟囱皆爲之震倒人民受傷者甚多物産亦大遭損毁 
[士國派兵]  
　　初六日柏林電云土耳其國預備派兵至亞拉伯 
[英艦隊定期遊歷俄海口]  
　　初六日栢林電云英國艦隊大約定于夏間至俄國各海口游歷譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
欽天監奏請刋刻數學書籍告成後頒發學堂北京 
　　欽天監於光緒三十一年奏請恭修御製數理精藴等書井籌刋刻書籍板片專欵酌給監官生津貼均經奉旨依議現在各省撥解欽天監銀兩計到者共有十省未經解到者已由欽天監備文催解並將各種書籍採購全書二分以備刋刻校對日前該監擬將辦理情形禀明禮親王具摺奏陳略謂臣等查此十一種書爲中華第一政要在古爲敬授人時在今爲衡學准的若果各學堂於此項書籍專心致志將授時測算了然胸中地理天文無一不曉何患乎人才難得也竊維此書關係重大告成之日擬請頒發各省學堂永爲法守使我華人皆曉測算格物之學然此書字句非無一二三四等圈顚倒廻環舛誤之處若一字之差卽係千里之謬臣等擬欲嚴定賞罰通給津貼其不能稱職者隨時撤差其始終勤奮者俟全書過半時擇尤保奬云云（下） 
[揚道因公晋省揚州]  
　　揚道蒯觀察奉江督飭知將淮北鹽務仍歸淮運司主持云云己紀本報惟觀察抵任後於鹺務上布置一切如添招巡營購置巡海輪船等項動用公欵甚鉅交接之際趙都轉頗有難色是以觀察於初二日由浦起程躬往寗省謁見周玉帥禀陳一切（凉） 
[陜甘借將湖北]  
　　陜甘两省大憲近因改練新軍將弁尚不敷用特向鄂中商借多員鄂吏以秋蒐在運所有將領皆不能驟行更動而事關公益亦無可却因在各營挑選優等兵目加練術科一俟習練有成即行送往當差（其） 
[禀留郡守寗波]  
　　兼署寗紹台道正任寗波府喻太守兆蕃前由浙撫張中丞調署杭府太守本擬上月交卸赴新現因經手各學堂事務尚未告竣由各紳商禀請張中丞展遲三月俟各學堂事竣再行赴杭履新（具） 
[道批照錄九江]  
　　九江道玉觀察發出批詞三則錄后德化縣監生羅秋舫禀批此案宕延已久該監生等旣經具有収回基地甘結自應查明訊結俾清案牘但據呈各情是否屬實仰九江府卽飭德化縣迅速遵照辦理仍一面查照前批將所控各節分别質訊秉公斷結禀覆察奪母舟再延切切南昌職員張梓安批查此案據具呈業經先後批府飭縣集訊斷詳并查明原差有無兇毆情事分别究懲具報各在案呈控王豐假名辦繳設計保釋竊名幫訟希圖朦蔽如果屬實殊覺刁玩惟來呈所稱各節自非質訊明確不足以昭折服據呈前情仰九江府迅飭德化縣先行查案禀復察核一面遵照前今批示提訊明確照例究追詳奪母稍違延切切職員黄沛然禀批唆縱串使已殊不合誘哄盜典尤應嚴究所呈果實自應拿案侒懲以儆刁玩而正倫常仰九江府卽飭德化縣迅速勒拘破告李翰　并該職黄沛然之子黄文藻到案傳集應訊人証質訊明確調核分關分别斷懲詳奪母稍縱延切切（石） 
[拘辦僞造鈔票寗波]  
　　甬郡有某甲僞造日本某銀行鈔票圖　銀洋事爲行中杳悉已由日本領事函請鄞縣高子勛大令將甲拘拿至縣押辦（具） 
[甬江銀市]  
　　甬江現洋紛至沓來市中頗形擁擠因之升水驟減刻下進出每百元不過升洋一角之譜惟小銀元更形充斥市上貼水日見高昻每洋一元可換十一角（故） 
[工匠敎練兵式體操四川]  
　　成都開辦勸工已及二年製成品物亦近百種近經總辦沈幼嵐觀察創議於局外開闢四十餘丈方地備作體操場每日早起及放工後敎以體操並頒發新式洋　三百枝以資訓練該局工匠約七八百人寓兵於工誠一舉两得之事也（古） 
[蘇州講報社體育會簡章]  
一宗旨本會由講報社同人組　而成永認爲該社支部專以運動身體操練精神使同人皆有尚武思想爲宗旨 
二定額本會暫以四十人爲額數現在事屬創始候額甚多暫行不舉會長將來俟滿二十人後即行舉一會長以歸統轄而免參差（如入會人多額滿後尚可臨時酌增） 
三會規本會現擬於每日清晨六紀鍾一律整飭衣冠齊集曾場聽侯開操不得任意涕吐吸食香烟亦不得交頭接耳　論别事違者記過一次積過三次罰欵充公（多寡隨時公議）　者將姓名榜示各社以示羞辱 
　入會凡入本會者須擔任講報社演說或捐助經費由會友介紹　係品行端方熱心公益經同人　决方准入會 
五出會凡入會後須恪守本社會章如有季以下各欵者（甲）不守會規（乙）不　敎習約束（丙）不聽敎習號令（丁）敗壞名譽（戌）侵侮同志（己）講期不到（　先聲明不在此例）（庚）會費不繳查有實據公同議决令其出會所捐之欵撫不給還 
六責任本社同人皆有擔任講報社度支演說及保全名譽扶持本會之義務七經費會中經費分特别（指入會時捐助）常捐（按月按季）聽便臨時（置備器）用）三項協力擔承不得推諉如有願捐鉅欵及助講報社經費者作爲名譽會員願捐新書及報章者（指旬報日報等作爲賛成會員） 
八服式本會操衣操　帽靴等件均由會中擬定式樣入會時繳費由本會代辦以歸一律而壯觀瞻尚有置就銀飾佩章以備會友懸挂而示特别亦由入會時繳價領取惟違犯會内規則即將佩章追　以保名　所繳之價例不給還（容） 
來　函 
[振武宗社書記員報告]  
　　鎭江江廣米公所王慧僊來函數月來貴社　郎草戒斷積年煙癮實繁有徒天生　草强我黄種而消厄運誠幸事也僕皖人家住萬山之中此草想易尋覓家鄉親友亦多嗜阿芙蓉者竊願勸戒而無鵝郎草圖說慮爲贋鼎所誤可否賜寄鵝郎草圖說若干俾得按圖而索脫苦海即所以宏善緣此其時乎（後畧）浙江長安沈鏡軒呂肖夔來函雅片入口損精神頽志氣促年壽甚至廢時失業破産傾家害伊胡底公等發起救我同胞脫離苦海同進文明凡有血氣誰不韾香禱祝僕等力簿心誠願反老子不爲人先之戒擬由家族推及一鄉由一鄉推至一邑廣爲勸導共出迷津伏乞賜我簡章草樣以便採取將來如有就緒再當報告○南洋中學姚承德來函泰州東鄉自設振武支社以來入會者不勝踴躍且城鄉各設立分社極衆茲由朱葆逵交來第三次入會人數并章程一紙伏乞登報人名列後庶海安鎭蔡鴻綬陳恆陞陳保宏王士選徐德成陳元鑑張志賢張志純冷秉成周禮堯夏占春陳煥昌王明序譚德麟田羣杰田堃王明寛韓寳善王明春徐寳年韓國康蔡鴻銓劉蓉陸寶慈秦德明曹立成曲塘鎭徐粮米錫壽周兆蘭周兆熊周兆鳳米錫慶劉傳義周珩嚴紹周盧桂韾劉延壽俞煥文張廷美胡玉書張德馨胡桂榮胡桂　盧鼎元陶延礽王家樓王培諶王序恩傅慶宜傅慶鏞王元奎謝金　謝金溎　金沅處王元吉孫宇慶王元齡　　徐鼎王元允謝鴻鈞王志耀陳壽昌王培蕃劉傳心陳 
 
 

Page 10

 
 
　國藩王錫衡韓　輔韓　璋韓寳楨劉傳魁成世調張樹甲汪存堂王培珊王培瑚陳澤洪張立甲王元灝謝石卿王元龍仇炳光黄自强王培芹王培心王培崧王培蔭戴安戴清如臯徐紹達繆均平石重光陳鏞閔之中屠白章順林繆鰲石崑今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[官電學生送往海圻兵輪學習吳淞]  
　　南洋官電局總辦朱觀察近日考取官電學生六名擬送入北洋無綫電報學堂學習無線電機器發送事宜嗣因北洋學堂額滿故將此項學生遺送至北洋海圻等兵輪就便學習（川） 
[沿塘租地租屋之交涉吳淞]  
　　張華浜灣滬寗鐵路車站外護塘上近有人在彼建造草屋擬設外國酒店擅將塘面削低數尺事爲寳山塘工局所聞飭役查問據稱向會德豐洋商租借按年出租洋五十元該局以事關交涉故擬商請寶山縣王大令詳禀滬道瑞觀察核辦（川） 
[盜匪拒捕被擒吳淞]  
　　吳淞張華浜滬甯鐵路車站西首徐家宅初六夜突有盜匪二十餘人截劫行人該處居有機廠工匠聞聲出救盜竟拒捕鄉人因嗚鑼告警附近各村民頓時麕集當塲擒獲十名擊斃一名聞内有八名係鐵路小工越晨由司機洋人帶至上海二名則解至寳山縣署訊辦云按淞鎭浜南及張華浜一帶半月以來每夜有魯直口音之盜匪集帮截劫路人以及稍有積蓄之各鄉人出有大小劫案不下十餘起拒捕傷人者三起聞均係鐵路小工所爲良可詫也（川） 
[滬道瑞觀察覆鎭關道設立商船公會文]  
爲移行事本年閏四月初二日准貴關移開　奉商督憲周札准商部咨商船公會一事業經酌議章程奏奉允准通飭遵行究竟何者應作爲總會何者應爲分會札關會同各關局議復核咨等因前據航商周鳳祥等請設立總會又據公舉朱紳馮壽吳紳棣爲總協理業經抄單移關核議在案茲奉商部札開前接來電己悉仰速會議具詳爲此移請查照先今來文核議見復以便會禀核咨等因到關准此查此案前准貴關來移當以鎭江設立總會是否合宜各航商公舉朱紳馮壽爲總理並舉吳紳棣爲恊理衆商果否允洽並上海應設分會如何聯絡一氣以符定章之處卽經移請輪船招商局核明定章議復在案迄未復到茲准前因又經移催速議復候詳辦去後正在核辦間准上海商務總會移商船公會一案前准貴道移請核議酌辦經敝會查係内河輪局朱紳馮壽發起禀請舉辦因即抄錄來文移請朱紳核復旋據各幫船商楊長標王占與馬金標周鳳祥等二百五十二八聯名禀稱竊維商船公會經禀商部奏准頒發簡章十八條咨行南北洋大臣飭屬籌辦各在案相應抄黏原禀两件移請查照等因前來查沿江航業鎭江較爲繁盛且係總匯之區旣准商會移復核於地方情形曁公會辦法均屬切實詳明足資遵守業已禀請商部札派朱丞馮壽吳縣丞棣爲江海商船公會總協理應請貴關覆核情形希即主政挈銜會詳請咨較爲便捷相應抄黏移　爲此合移貴關請煩查照核辦施行（宜） 
[滬城官事]  
　　巡警部員外郎舒彬儒部郎鴻儀安徽人由京來往大方棧昨日到道辭行定於初九日乘宏濟丸輪船前赴日本○江蘇督糧道陸申甫觀察鍾琦由蘇省回住海運局江蘇補用道潘耘孫觀察學祖由蘇來滬住正修里官書局昨均至道拜會○候補縣丞蔡鳳庭二尹文淵寶山縣王緯辰大令得庚貨捐局總辦鐵松巖太守林委辦洋務交涉事宜陳守戎應濓昨均到道禀見○新委丨海火車鐵路釐捐委員何璧垣明府聯芳湖南人由蘇來住引線等何公館昨日到道禀知○江蘇海運滬局提調候補同知樊司馬炳煦昨日到道禀知全漕告竣卽辭回蘇○救生局委員劉明府麒驤昨日到道禀辭赴蘇公幹○兩江畱防兵管帶洪都戎連勝到道請假四天赴浦東防營（宜） 
[漢口法領事夫人抵滬]  
　　漢口法總領事喇伯第君之夫人乘輪來滬聞擬小駐數天換輪北上（興） 
[蘇撫寗札拿解工頭蘇州]  
　　蘇撫陳中丞訪悉鐵路工頭某 
甲係梟匪頭目因密札崑山縣寶大令迅將該工頭拿獲解省照例訊辦（且） 
[擇地設局辦公]  
　　本埠開濬黄浦一事刻須擇地設局以便辦公經坐辦辜鴻銘部郎會辦何詩孫觀察選定二馬路一號洋房昨由道憲瑞觀察命駕前往察看（宜） 
[諭飭嚴查偷漏]  
　　有自稱浦江巡船之無業流民往往與浙省金衢嚴各處來滬之靑笋船包偷捐稅近被厘捐督辦陳亦漁觀察訪聞諭飭各釐卡實力查禁並派委員從嚴拿辦（寶） 
[考騐畢業巡士]  
　　滬南總工程局總董昨日片請滬道瑞觀察准於今日九點鐘詣警務學堂考騐招用警察畢業巡士以便派往新閘等處巡緝聞屇時營廳縣曁警察各員均須詣堂考騐（嚴） 
[縣憲示禁造謠]  
　　上海縣汪大令日來訪有不肖之徒在外謠言應徵兵士送至蘇州仍住毐營受苦不堪并有派至湖南等營充勇情事言之實堪痛恨故於昨日出示諭禁略謂此項應徵兵士送蘇格外優待刻下雖住老營因萬年橋新營房屋尚未造就之故一俟竣工卽須遷往爲此出示禁上訛言以後如再有造謠之人定當嚴辦不貸云（嚴） 
[禀控勒加船捐述聞]  
　　認包浦江船捐之姚慶裕卽姚金泉前因不照定章收捐由網船户王引善將收捐人扭至總工程局控訴經孫耳山明府戒責斥逐並經傳姚到局判罰洋一百元姚挽米業董事赴局代求改爲加捐定案當時由局曉諭各船分别繳捐數目不准多收在案詎姚近日私雇無賴棍徒身藏兇械仍向船帮勒加捐錢致各船幫大動公憤聞連日會議有赴道轅禀控之說姚可謂怙惡不悛者矣（尺） 
[律師控捕房拘押龜奴]  
　　律師穆安素投公共公廨訴稱有開妓院之馮汝舟抵押王寳泉之女取名小花田玉爲妓年祇十五茲奉示禁雛妓女父定欲將女贖去帶往天津賣娼有客譚姓愿爲出資贖身送入學堂讀書伊父不允昨日老巡捕房不知因何忽將馮汝舟拘去並無堂上牌票押禁兩點鐘之久始由源康號陳寶來保出今請堂上請飭令捕房不得干預此事並將保單發還以昭公允讞員關司馬與美安副領事得禀轉知老巡捕房捕頭准將保單發還（力） 
[西探拿獲刧盜]  
　　老閘捕房九十一號西探偕同華探及眼線等前日在新閘西車袋角地方緝獲行刦閘行某姓之盜犯一名解押捕房供出同黨全案各盜補拿解辦（力） 
[僞造滙票案犯拘獲]  
　　陳小林串通林小弟僞造漢口永泰匯申假票向上海鼎元莊收支銀八千餘兩復向銀行掉換鈔票洋一萬二千元避匿法界後經該莊查得票上騎縫圖書有不符處投報捕房派探往拘林陳聞風逃至寗波先將林妻拘獲一面派探至 
 
 

Page 18

 
 
甬帶同眼線前往立將二人拘住於昨日到滬解入捕房請究並由包探吊到原贓并陳新製之衣服數十件約值洋數百元捕頭飭一併押候解堂訊辦（興） 
[傳保詳查圈地情形]  
　　浦東耶松廠洋東近將廠前所購地址週圍作笆有將該處鄉民基地圈入情事以致各鄉民擬集衆向論己志本報縣尊汪大令恐擾事端特於前日飭傳該處念四保十六圖地保龔松林到縣詰問情節據稱該廠曾於念七年分與荷豐廠因地糾葛曾受小虧此次故將民地圈入擬補不足求請明察大令聞悉立飭該保下鄉諭知各民不得藉衆擾事如果有被佔之處靜候初九日下鄉勘明設法索回該保唯唯遵諭而退（嚴） 
[諭保禁演花鼓淫戲]  
　　虹鎭一帶近有無賴串同地保演唱花鼓淫戲茲爲流道訪知札飭本縣汪大令於前日傳到該處念八保三圖地保喬確生四圖趙老孝十八圖陳迪卿六圖邱雲汀等四人至案傳令嗣後不得再任演唱如違嚴究並令下鄉傳知該鎭地保賈錫卿來縣聽候諭話（嚴） 
[屍姊催請緝凶]  
　　滬南高巷頭著名流氓李祥祥所雇之猪作夥無錫阿毛糾黨陳長根陳長福有不知姓名之十餘人向洽昌猪作主張阿二拆稍洋両元不遂用刀戳斃經屍姊楊張氏投縣報騐已紀前報現悉屍姊以各兇徒刺弟致死殘暴實甚故於前日禀催縣憲嚴限緝兇照律懲治（宜） 
[上海縣案]  
　　公共公　函解小炳全戳斃顧德勝卽顧爛頭案内之曹雙全田四根到縣前晚奉汪大令升訊曹田同　住居虹口與小炳全顧爛頭均不認識並末帮凶因被捕房吊打難忍帮在公堂妄招大令判押候查訊○李家奎得父遺衣莊股本所有彩衣街住宅係其弟菊如等五人之産不料家奎霸踞在内又將房客租摺　留致伊母弟投縣禀控大令准詞提訊判　奎交保卽日搬遷并將租摺交還如違嚴究○朱炳章喊稱年　一歲之第三女兒前有余某作媒許字郭姓小的未允詎初二夜郭姓將女搶去提究辦等情大令判候查明核奪○黄錦堂喊稱守節五載之寡媳于上月廿二日在田工作被王某等搶去復到家内刦去衣物求提究追大令以所禀殊不近情姑候查明核辦○顧繼善卽顧吉人前被陸敬侯控追米欵判交米董理處在案迄未清償因復移請川沙廳將顧解訊顧供巳遵董事理勸還過洋四百元大令判交保候查宜 
[總工程局紀案]  
　　匪棍江阿四即馬阿四近被總工程局訪拿到案訊得搶奪行人財物多次因判戒責鎮示並補拿同黨在案昨已期滿帶案判移送改過局收禁二年再飭包探查提各黨○劉朱氏雇坐朱桂枝之東洋東疾馳而過與某木行　木人相撞該氏頭上受傷並將所携女孩從車跌下失去洋傘一頂由巡士解訊孫明府判朱戒責一百下氏傷知醫○江北人吳翹生向戴鍾氏老虎灶硬取冷水與氏口角扭打由巡士解究明府申斥數語喝退（尺） 
[會訊案二則]  
　　英商匯廣公司洋人控嚴成記葉順　兩木作不還木植價銀奉中西官判令两造算帳再核前日午後英副領事蒞廨會同關司馬復訊原告洋人投案候示公正人俞英學投稱商人爲嚴葉二人在魯班殿當衆結算該公司帳目嚴實欠銀七百两葉實欠銀二百二十六兩零求察質之被告認欠屬實中西官因判嚴限五日先還銀一百两葉限五日先還五十两尚有餘欠統限一月還清交保完案○俄國書信館洋人控經售郵票之華人董大俊即大眞及傭人張子祥行竊館中郵票一案昨日上午俄副領事栢勒典君會同襄讞孫明府覆訊原告洋人禀稱西歷五月某日有洋五十元藏銀箱内下禮拜二少去十元因此疑心細查各物失去郵票值洋五百七十餘元求追旋有某俄人投稱初次來滬前日至書信館欲購郵票五元遇菙　稱東家出外須俟回來連去三次始經購得是實西探禀稱查得三馬路南京路二家報關行曾向董購買郵票現亦傳案請訊質之三馬路福來德洋行出店何北富供東家囑購郵票五元親見董將原洋交與洋人然後給票人馬路東　報　　夥某乙投稱閏月十七上午買票廿元去時洋東不在至十二點鐘始回由該洋人親自售出一百零一號西探又禀前堂在董處搜出之鎖匙四個内有一匙董稱並非己物求鑒中西官互商之下以此案毫無行竊贓証碍難斷罪因相約退會議良久重復升座判董大俊賠洋四百元張子祥賠洋一百七十元完案董斷繳洋開釋張因無洋可繳改押三月（力） 
[英美公廨早堂案]  
　　恶鴇高三寶凌虐雉妓妙英爲同居之王秀寳所知茲　以别事奔入濟良所訴知所董禀請將鴇提案昨日解究王秀寶供妙英年十一歲被高凌虐求請超豁訊之高　並無妙英其人關司馬　之美安副領事判高暫交官煤押交妙英到案再奪○山東人劉長貴在义袋角一帶向船户曹裕順等持刀硬借洋元前日又向陸長福硬借洋十元不遂用刀自行刺傷反投捕房誣控由包探李星福將陸拿獲旋有公禀至廨判陸交保復訊在案昨又解究司馬准陸將案註銷外傳詰曹裕順陳云廷吳開陳桂廷陸長太陸長福等供詞俱稱被劉硬借洋五元七八元不等不給自行戳傷叩求嚴辦質之劉供並不犯事乃陸出洋賄通各原告控告司馬以劉劣跡多端判押西牢一年○徐如卿向國太公美興正大等號騙取皮鞋草帽被夥察破報探解究司馬判押捕房三月○翁金壽竊恊順店洋三首四十六元逃出與烟間堂倌陸仁福分用經協順查悉立追保薦之人照賠一而報由包探將二人拿獲解究司馬判陸押西牢九月翁押西牢半年○李金奎在製造局學堂習學測算前晚飲酒過醉昨黎明時臥於外大橋大英公館門首經捕驅逐不理反將號衣撕碎由他捕帮同拿獲解請究辦司馬判罰洋十元充公無洋改押捕房兩禮拜○李阿五代伶人毛芝芬搬物吞没衣箱一口約值洋二百餘元報探拘獲解追訊之李供箱已交割有伶人潘大水李祥等目覩司馬判押候傳到潘等質訊○張阿金竊妓女金　香銀水烟袋報捕解究判押十四天○江北小工詹和尚王乾口江和尚胡大郎等在馬路與陸伯和相打由捕解辦判各押一禮拜○沈阿福陳阿保陳春元陳榮生卽陳根生强搶新記蛋洋二百五十元一案昨由包探解究司馬判一併押候禮拜五訊辦○小工杜晉興王福生因加工價阻止各工人停工由捕拿獲訊押在案昨解復訊陸炳春王小毛陳生福等同供目見杜王两人在作塲門首不准人入内工作司馬因判各押一月○瘋人郁土甫在路胡閙由捕解廨判送棲流所安插○戚道士因兌小洋與江公卿相打受傷送醫一案昨解復訊判原被九人各罰洋一元充公（當） 
[法租界捕房事]  
　　某偷兒竊某洋人所畜之鷄三十八只由探拘送捕房供出售與吳瑞福處昨日由探將吳拘獲解入捕房押候訊辦○湯小狗竊布衣六件在法大馬路某押鋪質錢被探拘究　係浦東祥記瓦筒作内竊來捕頭飭押候訊辦○毛阿康竊東洋車上照會數張被失主查出扭控捕房押究○陳阿毛　鳳泉昨在新租界向某甲柝梢被探查見拘入捕房押辦○昨有蘇州口音之女孩在法大馬路迷途啼哭由捕詰得名任才娥隨父來滬失散該捕因卽帶入捕房留養候核（興） 
[美租界捕房事]  
　　李清祥在天潼路開永昌祥新衣店積欠英租界華彰廣瑞安等二十餘家綢緞洋二千餘元由各號主扭入捕房押候查核○某印人乘醉至百老匯路胡閙由捕拘獲押候醒釋○昨有日本人四名至百老匯路板箱作購買木箱論價不合將作夥郁通茂王友山二人毆傷經郁王投報捕房奉飭送醫求治並飭探查明行兇日人再核○李煥煥前被飯桶毛毛欠去洋數十元屢索無著李卽吞烟至毛毛處圖盡經毛毛報知捕房將李送醫院求治○女孩紅喜昨行至吳淞路被某醫生汽車撞倒由捕載入捕房捕頭以僅受微傷不與准理（似） 
[商會經收舊金山賑欵第三十次清單]  
　　如臯商會總理沙編修匯到如臯商會會友諸公共助大洋七十元小洋三百角絲業會館　賑公所解到第二批共計洋六百九二六元龍洋一千元銅洋五元六角時報館匯到洋十七元三角合亟登報以揚仁風 
[杭州西湖協德善堂經募舊金水賑捐第三次另登清單]  
　　會稽繩德堂陳洋十元章毓秀二元上海北市絲業會館籌賑公所施則敬抄登 
 
