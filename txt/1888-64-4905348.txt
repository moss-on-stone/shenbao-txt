# 1888 - 64 - 4905348

 

Page 1

 
 
[揅經室經解續編告曰] [  點石齋主人敬啓]  
　　古訓是式權輿雅詩經解箸篇俶落載記卯金七略而後遂置博士之官典午四部以還欥上太史之計隋殿嘉則卅萬卷廣内列籖唐宫大明五千番尚方給札果謡屈律東都之册府蕩然花讖迷金南渡之縑緗罄矣永樂大典臺勝國之繁函圖書集成炳○熙朝之寳笈莫不典墳邱索倚相謫之而難周甲乙丙丁李充署之而各當順學承師法業重專家墨之守者輸乃攻鄭之申者王必絀一門七業分授通才三筆六詩孰兼衆藝阮元氏作張珊網於經海羅珍饌於書廚浙水乘軺纂詁已登乎○○○乙覽嶺嶠建節經解又裒厥庚陳殫見洽聞發凡起例可謂盛矣然而窺天以管光景則萬古常新測海以蠡涓流則四注不竭獻王實事而求是楊雲後世而復生燈燈相傳火因不滅忖忖而隻幅自不差此相國後人所以有揅經室經解　編之輯也謹案阮氏前編或據全書影寫或依原本孤行或叢鈔而雜以專書或節取而尚非足本竄疇人於經傳據生世爲後先校長說文固六經之别子高郵廣雅僅小學之專門通人嫌其體例後學艱於搜尋繙到十行輒誦健忘之帚迷將五色恍登多寳之船有待變通未臻盡善於是斫幾一畫廳夢三爻占玩石齋黜枝辭之獪譎傳勦萬里汰易史之　仍爰錄易之屬典始克明誓終悔過梅隨發元封之覆啓東壁而引伸豐熙僞日本之鏨售西莊之掊撃爰錄書之屬而以逸周書附焉魯故韓故析其部居變雅正雅淆其篇第毛萇舊說剥蝕於雨風翼奉微言剌取於煨燼爰錄詩之屬圖失崔遊記淪王儉矯難讀爲易讀稷若車其銳思有補亡乃不亡襄七矜其獨得爰錄儀禮之屬駁難無聞論評久缺杜子春洽熟頗嫻故書元延明博通不愆宗略爰錄周禮之屬兩卷檀弓遠推物始一篇樂記猶存雅音說删道古豈沿正叔之瀋餘文勘曲園匪蹶康成之車後爰錄禮記之屬附以大戴記而統之於三禮總義焉郭公尹氏闕文浸滋齊得邾都方言歧出補名字於懷祖解詁益精表朔閏於秋農宿離不貸爰錄春秋左傳之屬考劉申受之例釋實罕繼聲閘陳碩甫之禮徵竟成絶學爰錄春秋公羊傳之屬參古注於南江急讀緩讀覈補注於苕水大書特書爰錄春秋榖梁傳之屬而以三傳總義統焉訂摭餘說於蕭然　飣蓋闕勒考信錄於洙泗稗販從剛爰錄論語之屬字義詁戴君實可破其疑團滅國疏林臺卿可牗其臆見爰錄孟子之屬高密箋註勝唐宗宋相之論吳興輯述跨雲笈山房之本爰錄孝經之屬蔡學士枕胙文史識昧蟛蜞宋試官遴選英才名迷螒鶾爰錄爾雅之屬而以小爾雅附焉千門萬户斯庀建章之宫葢員軫方乃造顯慶之輅爰錄羣經總義之屬張參書聖肯沿畨字於六朝夢得詩豪猶　餻題於九日爰錄羣經文字之屬而以說文引經考附焉孫炎切音疑輾轉於蔥　李登聲類概湮没於蕭梁爰錄羣經音義之屬而以古音諧諸書附焉夫采庶子之春華必樹家丞之秋實南軒道學也而筆解兩論東坡辭章也而批抺七篇託權門之重檯塗塗漫附嗤斷爛之朝報陳陳相因爰錄諸家經義輯述之屬是編也成采書至百七十餘種之多積卷凡千二百一十有奇開卷得益以類相從無遠不搜所見略備雞炰千蹠熊舐雙蹯如取如携有典有則沈　濃郁信五經之無雙賅洽明通堪十事以對九惟是裘資禦冷糧贍饋貧髦士傳鈔恐鴻都之塡咽手民鏤刻防蝣晷之濡遲本齋石購靈峰墨融强水覺才尺短記事珠奇糾甲戌已丑之譌奚止一官一集備天祿石渠之選無慚片玉片箋笑馮道之程能功猶未逮逾畢昇之活字巧不可階尅期明夏斷手殺青喜趁肥冬拈毫特白 
[挽回風俗說]  
　　嗚呼滬上之澆風蓋幾幾乎不可收拾矣游蜂結隊野鶩成羣日遨游於錦天繡地之中搭脚姘頭不以爲恥初不料昔之稱海濱鄒魯者今竟變而爲濮上桑間有心人惄焉憂之思欲爲之整頓防維而每苦一無良法昔年女堂倌周小大女扮男裝案發適葉顧之觀察宰上海縣盡法懲治笞之枷之并將各處女堂烟間一律禁止沈仲復中丞爲監司時目撃花鼓淫戲敗俗傷風繡户各媛青年子弟一經寓目無不惑志蕩心於是照會西員約期示禁洋塲十里内竟無靡靡之音之二事者誠可謂雷厲風行足令人心生畏憚矣而事隔數載依然故態復萌烟館女堂仍復如雪如水　　吞　之際盡情偎倚毫不爲奇花鼓戲雖不敢開演於大庭廣衆之中而各處書塲皆以女校書彈唱淫詞艶曲戲園中亦無不以搬演淫戯爲事雲情雨意極意描摹豈果禁令之不行歟夫亦治其末而未清其本也蔡二源太守有鑒於此因爲之出示曉諭大略謂婦人入廟燒香本干例禁男女行道有别著於禮經誠以正俗以風化爲先女流以廉恥爲重人之異於禽獸無非禮義維持從無蕩檢踰閑如上海之甚者上海寺院本屬無多近有外來僧道賃屋以供偶像俗稱佛店僧俗混雜哄動一堂又查烟館時有婦女開燈男女相對一榻横陳初尚僅有流妓繼竟漸及良家習俗移人言之可慨第以相沿已久不忍不教而誅合先剴切曉諭須知翁姑父母活佛即在家中何必求神寺院夫妻子女天倫自有樂事何須出外嬉游云云如太守者眞所謂娩回風氣獨治其源者矣夫滬上之人正惟不知五倫是以含垢蒙羞恬不爲怪耳僅示以惑世誘民法所不宥吸烟啜茗律所宜懲彼蚩蚩者氓有何識見且僧道恃木偶爲生財之道娼妓以出游爲招客之媒使禁佛店則僧道將困於飢寒使不准婦女出游則娼妓且無從炫耀方將詈上之人不能原諒輙以一紙文告爲厲吾民雖懾於憲威暫且勉强從順一旦禁令稍弛則秃鶖仍以焚黄拜表惑衆歛錢野雞更以障袖倚門臨風賣俏即使時時嚴禁而法界禁則移之英界英界禁則移之法界英法兩界同禁則更舍而之南巿入城廂禁令煌煌不過以鄰爲壑此亦如白圭治水夫亦僅顧目前而己太守則擬就告示先行移請縣署及法界一同示禁俾彼等於滬上無容足之方猶恐革其面者未克洗其心他日仍理舊業因曉之以五常之大使知有倫理即有廉恥有廉恥即不敢越理爲非彼舍其家庭之樂髠髮棄家者惟其不知有父母兄弟妻子友朋是以甘遯跡空門焚修度日既以焚修度日又不能枵腹以了殘生於是異想天開創爲佛店引誘愚夫愚婦焚香了願俾得錢以飽慳囊一旦知倫常之必不可乖而俗人亦可托業於工賈農桑以資果腹有不幡然改悟不復藉偶像以誘財者哉至于娼妓其初非不知懷羞也非不思改業也惟一經墮落即不得稱清白良民無奈忍恥包羞靦顔而迎新送舊又以色衰技劣不能側身於書寓長三不得已流而爲野雞奔走於更上一層樓華衆會南誠信東益泰諸家或借戰茗以誘人或藉吸烟以邀客忍而爲此夫亦不得已之苦衷耳然使果欲脫離火阱則茅檐蔀屋裙布釵荆如鼓瑟琴自得至樂惟無人爲之提撕儆覺則日復一日亦如號寒蟲之得過且過已耳今此示一出不覺恍然於下流之不可處閨箴之所當遵從此抛敝烟花擇良而嫁不待懾以三尺法尚何復有搽脂抹粉扶婢隨娘徵逐於四馬路一隅甘處火坑而不悔者哉然則太守此示不第禁革惡習抑且啓發顓蒙至性至情必詳必盡又何患如從前之弁髦官法陽奉陰違曰久玩生漸致無所顧忌耶或曰子之言是已然甞見大家婦女入寺燒香喃喃禮佛暇或登樓試名臥榻餐霞彼其人豈不知倫常豈不識廉恥而以囿於習俗無所羞慚子將何法以挽回之俾保全無數閨閣中名節則應之曰子不觀太守之告示乎倘敢不遵除將婦女懲治外並提該夫男到案一體嚴究彼大家女子重若千金烏肯冐犯憲章抛頭露面而爲之夫男者恐千嚴究亦必互相儆誡互相箴規必不使其蹈於罪戾又安慮禁令之不行于良家婦女爲客曰善子盍書之以冠報章之首予曰諾乃援筆而爲之說 
 
 

Page 2

 
 
[穗垣紀事]  
　　某委員等於十四夜燃放烟火慶賞佳節不料火星墜於簷際延燒他物光燄熊熊各員驚惶無措爭先走出一二有膽者督令兵役將緊要之物搶出置諸照牆外各街水龍聞警赴救得即撲滅僅燒去房屋半椽○張香濤制軍兩次任滿奏請人覲日前摺差回省遞回原摺奉到　硃批著毋庸來京陛見欽此○粤秀書院定期二月初二日越華書院定期初四日甄别由各監院通報生童届期應考○小東門外某烟館有匪人潛匿其中被營兵查知於十三日約齊衆兵向該烟館圍繞該匪知事已敗露手持軍械奪路出走衆兵在後追赶行至河干該匪縱身一躍遽入水中杳無蹤跡衆兵無可如何望望而去○光孝街旗人某甲夙患瘋症前日持菜刀出門逢人便斫適有乞丐立於門前求食不及走避致爲所傷痛不可忍向人泣訴見者勸甲之家屬出青蚨若干俾作養傷貲乞丐遂轉悲爲喜孔方兄之不可少也如是○新塡地某妓寮前日有無賴輩向索陋規龜鴇不堪其擾糾率蝦兵蟹將相與格鬥傷其一人血流如注後經保甲局派兵彈壓并拘龜鴇到局懲治龜既不能曳尾而逝鴇亦不能振羽而飛也○河南善慶里有吳某者素稱小康年近知命僅得一子愛之不啻掌上珠日前出門爲匪人拐去偵騎四出消息杳然吳思子情切悲不欲生潛於夜間雉經而死父之愛子至於如此子而不孝豈復有人理乎然而拐匪之可惡極矣○德慶州楊剌史文駿三水縣孫大令汝源新安縣楊大令維培廣寍縣楊大令松年澄海縣王大令耀曾均奉到部覆准補藩憲遂分飭各員馳赴新出以重職守又新會縣丞缺札委候補縣丞彭二尹登焜署理○督撫憲摺差回省均帶有御賜福字雖屬年例賞賜然覩兹宸翰之輝煌益見儒臣之榮遇矣 
[章門新語]  
　　江省開設粥廠男女分途以示區别又因人數衆多不能不分先後故有頭廠二廠之名然婦女無知不肯少待須臾往往有爭先擁進者日前進賢門外粥廠有一婦携一男孩爭進頭廠其時來者人人爭先勢極洶湧婦提防不及致男孩落後被人踏死婦痛哭而返或謂所發竹籌宜編列號數先到者發第一號以下遞推領籌者即令進廠并置條発令其俟次列坐散粥時即挨次散放似可免擁擠之弊不知可行否○管帶振武軍之某有平日好行其德刊刷善書多種分贈城鄉以資化導近因雨雪交加不帶笠傘者淋漓徧體不勝其苦某君乃勸諭合營將公積銀兩置備斗笠千餘件置於德勝門城上見冐雨雪出郊者即擲一笠以贈之如是者數日而畢一時貧民皆霑實惠頌聲載道較之子産之乘輿濟人殆有過之○梁湘南文宗定於正月二十二日取齊南昌科試南昌府奉文之下即將義寍武寍二州縣先於十七日舉行府試蓋義武雖轉南昌而距府有六百里之遥向來府試與院試接連舉行亦所以體恤寒畯免勞往返也其南新豐進奉靖各縣生童現已陸續而至人數約有幾千○正月二十一日爲開印之期適值南昌府崔太守夫人設帨之辰府署於先一日傳班演戯並放烟火多架五光十色璀璨陸離笙歌之盛袍笏之榮輝映一時都人士之來觀者相與稱羡不置○元宵後即行考試巡街者倍極嚴密日夜十餘起輪流梭巡未甞少懈中丞又發令箭飭將痞棍索擾惡丐强討及沿街賭博酗酒滋閙等事一律查拿輕則笞責發落重則送縣嚴辦故新正以來街市肅靜絶無滋事者○痞棍無事生風非嚴辦不足以示儆德勝門外粥廠有十歲左右之孩已領一籌立於衆人中待開廠門領粥有一痞棍亦領一籌與孩同立一處不逾刻人數漸多立者不能安於其處痞棍見孩可欺因遷怒於孩而撻之孩大哭痞棍愈怒掌撻不已衆人代抱不平高聲呼喝痞棍知犯衆怒緣栅而逸適爲委員所知飭巡丁拿獲笞責千板取其粥籌賞被撻之孩見者無不稱快 
[蘇臺柳色]  
　　前蘇藩易笏山方伯於客臘交卸後買棹赴杭寓西湖之俞樓度歲今正廿二日來蘇舟泊胥門碼頭小住兩日即鼓棹至鄧尉探梅想見方伯優游林下享盡人間清福矣○廿五日蘇撫憲崧振軒中丞甄别紫陽書院先期出示招考飭令在院肄業諸生届期齊集考栅聽候點名給卷扃門考試循向例也是日天甫黎明中丞即命駕出轅至考棚小憇旋即升砲開門點名給卷與考者計有千數百人點完後即將題目交首府魁文農太守中丞遂排導回轅魁太尊在院監塲至初更始返文題以能問於不能五句詩題未悉○前報登元妙觀矮人一則不謂無獨有偶前日城東獅子林亦來一矮人任人觀看每人索錢廿一文其人長祗二尺有奇問其年已三十餘所服之衣與小孩無異惟頭大如斗言語模糊說者謂此等人往往於幼年拐到置之甕中頭在甕外故身小而頭大所望賢有司設法訊鞫如果屬實即治以拐匪之罪然乎否乎請以質之有識者 
[聖湖芳信]  
　　正在鎭浙將軍古軍憲由下河來杭於二十一日午後過嘉興當晚舟抵北關馬頭廿二日晨城中文武各員出城迎接旗營弁兵擐甲列隊出城相迓軍憲於九點鐘乘坐緑呢大轎進城日内即當接印○署將軍恭副都統於旗民交涉案件但問事之曲直是非以爲部斷絶無左右袒故旗人咸畏其威而居民亦感其德現聞交卸在即不勝攀轅臥轍之思幸雖卸將軍署任而仍任杭州副都統如民間有爲旂人欺侮者仍司求請伸理一片慈雲依然不遠也○敷文崇文紫陽三書院官課在學院考棚扃試究以學憲住在内署諸多不便現聞大憲擬將書院官課改在貢院扃試以便永遠奉行不致有所窒碍○學海堂課專爲孝廉而設生員不准與試第眞孝廉在省者寥落如晨星向來應課者均係生貢冐孝廉姓名衞靜帥擬杜假冐之弊責令與考之眞孝廉連環具保如查出假冐保人及所保之人一併將姓名扣除永遠不准與課庶幾弊絶風清南郭處士不得濫竽其間蓋靜帥因訪知上年學海堂課有翰林數人届然冐考故欲力爲整頓現查在省孝廉實祗三十六人學海堂膏火則有六十名云○新正雨雪泥濘試燈節始見晴霽嗣又雷雨大降繼以小雪近日天氣明朗頗有春融景象游人皆約伴聨袂作登山游湖之舉湖上游屐尚稀蓋惟有山水之癖者始泛一葉舟相與選勝於蘇白兩隄間若吳山頂上則逐臭之夫羣焉趨之各茶室幾無容膝處自山毓樓茶室門前向西一帶山路裙屐聨翩笑語雜遝不特輿馬不能行即閒遊者亦必用搏獅縛象全力方克如犀牛分水向前而去否則寸步不可移婦女行至半山往往敗興而返男子非强有力者亦僅於東首空曠處稍一瞻眺而已 
[住院新章]  
　　浙省爲文物之淵藪杭垣又爲通省之總匯故外府人之肄業敷文崇文紫陽三書院者多住院中横舍講經已無隙地若值大比之年則擔登負笈而來者更多於平時院中房闥實不能容甚有兩人而共一榻者今年又届鄉試之期衞靜帥議定新章札飭各監院遵照辦理凡有願住院者飭於甄别卷面自行塡註明白甄别未取之卷仍照向例不准住院三書院住院之額每皖以三十六人爲限由監院查明自塡住院之卷按照甄别所取等第挨次補額准令入院居住倘照名次挨算在三十六名以後者則甄别卷雖取列概不准住入院中蓋於鼓勵之中庽限制之意也 
[皖中紀事]  
　　督辦蕪湖牙厘局維幹臣觀察增於十五日行抵省城謁見各大憲叩賀新禧○署理太平府史蓮叔太守久常於十六日赴各衙門禀辭是日趁輪東下○距省數十里之遥大豐鄉路旁倒斃無名男　一名經該處地保禀報懷寍縣范映泉明府於十七日隨帶丁役仵作前往相騐 
[拐孩移縣]  
　　日前寍波江北岸巡捕房有一起拐案移縣聞失孩之家係餘姚孔姓探問孩之下落知被匪人拐至江北岸經徐周氏爲中鬵十閩人孩之母舅毛連元到寍報於巡捕房當將徐周氏移縣徐邑尊將孩交毛連元領去徐周氏掌責二百下發差管押俟拐匪到案再行核辦 
[詳述四明命案]  
　　前報列寍波西鄉矮笆籬地方出一命案云云兹得是處訪事人續信言兇手王吉如初在蓆行餬口性嗜阿芙蓉久 
 
 

Page 3

 
 
之貧無以供呼吸遂效梁上君子之所爲曾盜蜃蛟弄某姓耕牛及零物易錢二十千被近處小東橋捕快保某偵獲訛去洋銀四元王因此挾嫌殺機已蓄故攙銅洋一元越數日何果持洋來換王糾同兄弟三人拉何至竹笆内戕害將屍身套之以袋以便掩藏不料屍長于袋兩足不能容乃斮而斷之紙諸袋中繋以巨石抛擲狗脛塘内此去歲十一月初三日事也新正初旬事經同里某甲所知將殺害棄屍情由一一潛告何弟某乙乙當即僱人至狗脛塘撈起屍身尚未潰爛遂連夜尋至西洋烟館内將王捉獲鳴保綑送縣署十一日徐邑尊帶同仵役人等下鄉檢騐屍親以何如此慘死意欲從豐棺殮衆口一詞與官爲難官不允衆遂譁然將官之馬褂眼鏡及所坐之轎毁壞官無奈易坐小轎狼狽回衙 
[廬山眞面]  
　　昨得九江訪事人手函云臘尾春頭滕六君屢施狡獪瓊瑶徧地一白無垠初十日大放晴光陽烏騰踔高原下隰積雪消融以致江水頓高平添八九尺許上下船隻可以任意揚帆矣○德化縣北岸封一封二桑落等處各堤最關緊要連日鍾澤生大令渡江勘騐留心民隠幾於啓處不遑○十八日九江鎭朱春山軍門飭選鋒新勁開化等營弁勇循例恭迎喜神一時戈矛雪亮旗幟雲翻如火如荼頗足壯觀○前任九江府王信甫太守之靈柩於十八日由長次公子扶回山東原籍各員皆親臨執紼素車白馬充塞途間 
[京江鯉信]  
　　鎭江西門外七八里烟燈灣地方有水一塘澄清澈底可數游鱗大雪後有東村人某甲經過其處忽見塘中有一物渾身白毛長約寸許背有紅毛一撮似犬非犬似龍非龍游泳水中甲見而異之哄動多人爭來看視各持竹杖於水中相逐以爲此必至寳也嗣爲西村入所聞謂此塘乃東西二村公地得寳必須均分而東村人不肯遂致口角繼以用武兩下奮鬥各有損傷衆人再視水内則已杳無所見兩村人皆失望有好事者謂衆曰此非異物乃分水龍王也爾等速以香燭來自求免罪否則禍且不測鄉人信以爲眞各至塘邊焚香致敬似不勝其誠敬者其愚若是豈不可笑之甚耶○北岸六七濠口於元宵節迎賽龍燈約有數條並有各種彩燈　離光怪鬥異矜奇另有高蹻扮演各戯飛舞縱跳如履平地經過各店鋪均放爆竹犒以花紅遠近男女老幼聨臂來觀毫不畏風露南岸居民更冐風濤之險乘舟北渡以冀一擴眼界一時游人如蟻擁擠異常妙手空空兒常於人叢中逞其伎倆以致某姓婦女失去釵環等件諺云好女不看燈此言殊不謬也○西門外某錢店夥某甲年逾而立性嗜賭博前日至某處收帳得洋九元路經某處忽聞屋内有擲骰聲頓觸所好不覺技養欣然入局未幾敗北所收之洋早已輸罄自念歸去有何面目對店主逐至金山下郭公墓前石柱上解帶縊死越日其弟某乙得信來視果具兄也祇得自行收殮賭之害人烈矣 
[滬上官塲紀事]  
　　江蘇臬司陳少希廉訪於昨日午刻由金陵乘輪來滬換坐官舫移泊英界盆湯弄碼頭松海防同知劉司馬上海縣裴邑尊英讞員蔡太守法讞員王同馬均至舟次禀見廉訪旋登岸拜客擬於晚間朋小火船拖駛返蘇○浙江糧儲道於昨晨抵滬在浙江海運局暫駐襜帷○總辦開濬吳淞港工程李景卿觀察自武林公幹回滬上海縣裴邑尊詣天后宫工程局調謁見 
[梟黨潜蹤]  
　　去冬淞北營葉副戎廣全督率水師由常熟起程梭巡蘇州各屬旋聞彭家橋有鹽梟聚集葉因即前往剿之鹽梟聞官軍至立刻遠颺無跡副戎隨遍巡所轄然後回轅 
[滬北雜言]  
　　望平街南首仁濟醫院附近新開蠟燭鋪前日將晚雇工在地板下關掘燭池見有棺木二具不覺駭然一時哄動多人羣聚觀看旋有巡捕至人始散去○龜子某甲賭興甚濃喝雉呼盧夜以繼日前夜紏人聚賭爲抽頭之事經疉次犯事之無錫人某乙所知欲圖分潤甲知之聚人在富潤呈以便旂鼓相當乙見事不成歛手而退後在東益泰烟館遇甲怒甚摑具頰復舉足踢之甲欲與爭力有不逮思中以計遂回家將皮馬褂交人典押已則持押禀赴捕房訴稱乙欲糾我聚賭我不依乙即向我折稍索洋二十元無奈將被馬褂交阿寳質洋付給捕頭飭捕拘乙乙堅不承認捕頭又飭包探陳阿九往查典押皮馬褂之事毫無實據隨帶堂棺至捕房問知乙與甲互毆事捕頭謂乙非安分之人暫行管押候提阿寳以便送訊昨已傳到阿寳則稱並未經質皮馬褂捕頭隨飭乙交保候訊 
[挑烟肇釁]  
　　前日傍晚時有某茂才等道經城内穿心河地方見有洽記烟館燈火熒然某等即入内挑烟膏烟館夥言若要挑膏必須先行開燈某等以但欲挑　不欲吸何得强使開燈因此爭執互相毆打該烟館係廿二鋪地甲所開某等以該烟館夥仗地甲勢敢於欺人欲將該夥扭赴巡防局旋經旁人解勸其事始寢 
[縣案彚紀]  
　　前晚有南市正德餘茂兩錢莊夥扭鹹瓜街均和泰雞毛雜骨店主張翰芬投上海縣喊控被欠銀共有三千餘　向索玩延意圖吞没爲此扭案裴邑尊飭該莊夥明白補詞張交差看管前有貢生朱兆琪在上海縣具控趙雲橋等哄騙銀兩一案當因趙遠出未經集訊兹該員生業已病故其子竹笙於前日投案催訊裴邑尊於前日飭差將趙提解候訊 
[法捕房瑣事]  
　　宋阿土逃逸着俟父母認領云云已列前報王司馬蒞捕房時包探稱已傳阿土之父母到案王司馬質之宋阿海據供寍波人阿土是第二子聞被伊師吳養郎責打逃避今求給領此子于八歲時曾經逃避寍波徧尋無着後得同鄉人信始知下落叩求懲貢以儆將來司馬命取竹枝數條將阿土小衣脫去令阿海當堂笞責二十餘下阿土俯首求寛司馬謂如再逃逸緝獲定當重辦又謂馬國梁曰爾拐賣阿土毫無疑義現在願打願罰答稱小本營生無力罰洋司馬謂人贓並獲豈容狡賴着罰英洋十元充公如卜期不繳即當帶案比追○松江婦人姚全貞在小東門外堃記烟間作女堂官一案據通事禀稱全貞之父已經來滬昨日天主堂神父函致備捕頭請將該女給領當因捕頭在公堂聽訊回函令伊父今日至捕房給領司馬問曾否來案包探答稱未來司馬問聶夏氏等願貢願罰答稱求從寛典司馬着罰洋二十元充公聶夏氏稱無力司馬謂爾開烟館有錢雇用大姐罰汝二十元尚不爲多命將聶夏氏釋出措洋李阿發管押如有人錢並保者准其保去未幾即有人將李保出○徐樹堂被野雞馬車碾傷左膝頭額拘獲馬夫顧海林管押斷令顧與車主盧阿四貼徐養傷洋廿元一案昨日盧阿四之妻王氏投案供稱奉斷貼養傷洋四處張羅得洋十元繳案餘求從寛司馬謂王氏曰爾夥駕車不愼以致肇事幸而醫痊萬一碾斃爾將若何顧海林面目兇横以後不可再用免釀巨禍又謂海林曰本分府代爾除此兇晦判責二百板交保管束○劉小敖借宿陶倪氏烟間竊取烟鎗一枝法碼帳子大錢一千五百文等一案包探李雲發又將人識解訊王司馬謂翁阿升曰爾圖便宜收買賊贓着罰洋四元所有該氏失去之二千五百文據劉小敖供明存在爾處着速交出林阿望取贖帳洋二元亦着爾罰出翁阿升供稱情愿司馬命押追法碼夏布帳並錢均給陶倪氏領去 
[上海陳家木橋電報總局内豫院賑捐處會同絲業與昌高易文報四公所起解豫皖第十批賑銀公啓]  
　　敬啓者自上年十二月十二日起解豫皖上下游第九批賑銀二萬二千九百八十兩後疉承各直省官紳義士賜助捐欵業已積有成數兹於正月三十日起解第十批河南庫平銀一萬五千兩皖北庫平銀一萬五千兩共合規銀三萬二千九百七十兩均交賑撫局分解助賑諸君兌收散放連前共解規銀二十九萬九千五百六十七兩七錢五分止内計敝處收解者十六萬八千六百兩有奇高易公館内籌賑公所收解者　二批止五萬六千八百兩有奇絲業會館籌賑公所收解者五批止三萬兩陳與昌棧恊賑公所收解者七批止二萬六千兩文報局内協賑公所收解者九批止一萬八千二百兩有奇計歸豫賑者十九萬四千五百五十兩另八錢歸皖賑者十萬另五千另十六兩九錢五分疉據嚴佑之諸君來函春賑户口較冬賑添出五倍約計總數非三十萬金不辦災區緜廣補苴爲難伏求海内諸大君子慨發慈悲源源恊濟不勝急切叩禱之至正月三十日盛宣懷陳煦元施 
 
 

Page 4

 
 
善昌葛繩孝李朝覲王松森經元善謝家福同拜啓 
[助賑摭要]  
　　災區需賑甚亟所賴各處善士拯濟多方俾罹厄餘生得延殘喘戴德良深武林趙貽號善士爲令媛久病求愈并祈瀛眷平安由朱穉村兄交來洋四百元皖芝觸隠氏由汪益脩翁交來漕平足紋一百兩樹德堂葉善士春酒移賑洋四百元寳豐善士求病速痊消災降福洋一百元瀏河榮陽氏節省移助洋八十五元銅洋十五元樓東記酬愿由餘大莊來洋五十元蕭山安貽堂孔石氏善女求病速愈洋一百元浙寗鄞縣陳守瀠善士陳門張氏善士均求病全愈又陳吳氏善女求哲嗣病愈三善户各洋五十元由晉和莊交來共一百五十元浙湖孝豐縣署黄善士書麟賈善士寳辰商同程吳陳張諸君子暨蔣立夫太守將年節一應酒筵諸費加湊移助洋三十元湖郡樂女後人洋二十元淮安籌備豫賑處募第八批由方段邱楊四善士寄託泰亨源號陶聘卿兄匯來計善士四百零二户共洋八百元内經募并各　户另登清單供覽聿憐飢餓或汰肥甘蒙樂善之孔勤祥和默迓俾霑恩而感激困苦漸蘇知系慈厪用攄謝悃焉上海北市絲業會館籌賑公所少欽施善昌謹詰正月二十八日 
[蘭竹助振]  
　　李君潤生乃周雲峯先生高弟也因念豫災擬繪蘭花扇頁五十張細竹十張條幅十餘件均照原潤减半收取以資賑濟原潤堂軸繪洋條幅一元六角琴條减半扇頭兩角細竹加倍花卉同例約十日寄回如欲畫者寄至姑蘇兵馬司橋同盛和收可也○又海鹽余君鏞江精兩蘭花亦以豫賑孔亟由二月初一日起至三十日止願將畫資移賑扇面每件錢五十文屏條每件錢二百文横幅中堂同上五天交件送至本埠吉祥街泰和齋收付便是[  上海高易籌賑公所秋坪李朝覲啓]  
[蘇省撫轅抄]  
　　二十三日候補府沈鳳韶禀銷同里釐局差縣丞倪煥章卸署奉賢縣縣丞事回從九徐曰恭禀銷上海貨捐局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市六馬路仁濟善堂正月廿二三四經收咸有一德一文愿施藥善捐清單]  
　　包明齋捐錢三百餘氏捐洋一員施文德周永昌二户各捐洋五角知悔齋大戚路屈請谷三户各洋一元周蓋田捐錢三百陳振記捐錢三　三十文飽全生吳右記徐亦坤戴客四户各捐錢二百文無名氏劉張氏二户各捐七百廿求樂氏無名氏譎請堂徽　　四户各捐錢三百六十慈雲樓主人捐錢三千六百羅氏捐洋兩　二蘭寳捐錢七百廿恊記無名氏含花舘三户合捐洋一元潘麗生捐洋一元陳寄記楚書記錢雅記三户各　二百　仲修捐洋四角隠名捐洋五角隠　王捐洋一員德成典捐錢一千四百方貢三捐錢四百王鳴之程升如程大椿程念修程坤吉程心如程成椿項立中諸蘭圃王守謙章俊干　慶君汪柄朱吟香王近五十五無各捐錢二百文孫本立張映川楊熙全胡明生王若金汪春運方子英貴安主吳元發黄壽增錢桂寳劉鹿門葉春生十三户各捐錢一百懺昔省倪　獻齋三户合捐洋一元松庽太原氏捐洋兩元無名氏周留耕澄心書屋吳三户各捐洋一元燕來書屋捐洋五角王崑記王少樢二户各捐錢五百文年弟捐錢五十文虞小記捐錢四百五十文無名氏捐錢六百文以上共收洋十七元四角錢十八千三百三十文 
[上海北市絲業會舘籌賑公所施少欽經收山東順直河南皖北賑捐十一月初三四日第一千五百七十一次清單]  
　　無名氏洋三元慈水潤記求瘡全愈下發四　京口協和行無名氏衆一元上海無名求妻産後病速愈四元慈溪虞雲福求病速愈五十元杭州元昌莊同人集中資酒例移助十七元五角海昌張姓求子病速愈四元崑山徐雲軒由李虎臣寄來二元○蕪湖大成祥號敬畏齋募朱康記本洋五元后望卿三元朱心集堂后德先后廉臣張崇德堂崔愼德堂五户各本洋　元洪樂善堂朱思愼堂吳尚志堂更復泰虎胡克進　樹聲恆大烟店田和合朱祥興李太昌舒仁昌朱思敬堂劉然黎堂李榮慶堂潜德山房十五户各七洋一元吕養　堂　五十從權堂五百朱耀堂三百八十兩銘堂王璧田日興店庚興行　户各三百保安堂德來秦裕　三户各二百共三十二户合來本洋四十元○平望是政堂衞募自助洋一元何書怡爲父病求速愈一元衞永恆承恩堂各五角恆生唐浩昌名錢三百李義泰正和泰存豐盛王恆順王　茂同和大昌周樹玉九户各二百有心無力者求家平安一百共十六户合　五元虚對開一元○嘉興秀水縣署　朱小記洋二元朱又記朱雨岩各五角○屠甸鎭盃水生爲本鎭敬神演戲因勸同人各出座資移助洋二十元又勸放生會資移助倪心兩洋一元徐丙庚錢四户無名三百六十陳平章二百陳少平一百八十補缺子八十共七户合洋二十二元二角○河南捐蕭山孔石氏求病速愈洋一百元朱經有心氏由吳子後寄來一百元蘇城楊子春手四十八元寗波無各一元○項張氏項王氏各洋五元李朱氏一元三户由源豐潤交　○南匯義隆　鍾春如馬子病求速愈洋二元王貫芬二元　無名氏洋四十元無名三元由楷記棧交來○沈恆泰募盛元培求　病愈一洋阮育生錢二百六十裘序杭盛元掊胡厚德馬聨興胡元奎沈士奎金亦齋七户各二百葉頤伯翟惠生黄祖恩黄裕鄉四人各一百文共十三户合洋三元以上初三日○歳寒掌由常州費端善士寄來洋六十元蘇州桃花烏貧病人病愈完愿求保復元二元江愼思堂求合家平安一元徐高氏求病愈由王心如翁交來二元洪桂記　母壽節費移助求保延羊一元又爲姪騖風寒熱求速愈五角山陰敦敦厚堂王四元紹興客陳氏由無錫華角卿寄來五元朱周氏求病速愈四元○金鼎齋　銘記四角霽記各三角映記蔡襄逸記慧記四户各二角徐西記金楚記趙正記玉記張　記　户各一角共十三户合洋三元四樹○愧劉氏　緝甫氏售舊灰洋五元錢五元錢一百　景屬二元顔聚五梧鏡洞齋凌懷青吳琴堂丁笠湖五户各一元子雪軒錢四百文戴振玉金雲生程扶萬益泰店泰昌仁山軒六户各二百文寄居氏一百四十文又無能比　無名氏洋二元琴堂軒鏡符軒丁亥生鏡塘軒懷青軒汪福山顧春綬七户各一元敦和店二　文共廿四户由程永懋布號來洋廿三元○寳應許澄之募無名氏洋十元慶餘軒二元遵訓草堂澄手許韋氏三週年經儀助賑求冥福三元又許貞喜小肥子押歲　許衍籌衍麟節省又許貞子榮壽節省三户各一許幹臣小泉祁同順三户各一元芮繼韓周樹棠寳昌張禮堂李海清　幼卿六　各錢五百文姚吳氏三百吳亦彭無名氏朱尚惠張同發四户各二百無名氏程子松鍾又荃榴齋無名氏無名下錢太來廣裕郭福興張慕韓澄又助十一户各一百文共三十一户合洋廿六元○訴皇恆森募隠然祖師殿洋二元眞恆齋錢六百五十文富記二百四十文儲記一百三十文共四户合洋三元○可齋順軒各洋一元由烟台徐泰亨源來○七歲幼童錢貫曾押歲移助錢王氏四十歲麫資移助各洋一元由泰亨源來○合順質洋十八元金承棟三元○河南再生氏求病速愈洋二元鈕銘壽十元類川　二元嬀肉一令生由吳小波　二十元通州徐謂泰仝妻侯氏率子培均女培玉合助六元景鎭官東鄰爲兩子病求保遠愈平安無　四十元李不留名三元○蘇州　力　募無名氏洋四元廉石山房進楠氏各五角○賀記茶餘小集各洋二元由蘇州馬醫科俞寄來○存性堂洋五元陳香泉二元由恊源莊來○通海花布同人施源盛三和德人和永邢永順德本堂恆泰錦王正大萬生永大興兆丁裕大十一户各洋廿元永順福十五元勾曲朱億源仁倪萬春古棠林福萱子習法德堂馬不留　福溪徐徐源盛九户各十元三省堂　五元　記號無力各二元共廿四户由三馬路籌募河南賑捐處交來洋三百三十四元以上初四日 
 
 
