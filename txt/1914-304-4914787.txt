# 1914 - 304 - 4914787

 

Page 1

 
 
   
 
 

Page 2

 
 
時評 
[消極之生計學（冷）]  
　　昔者余嘗謂中國之裁兵爲匪以兵平匪實爲以死計對待裁兵之法不知中國近日之爲民謀生計者大抵皆用此法也何則中國今日生計之艱難大抵由於人多爲患人多而不能生利則不如使之多死故今日所行之政策大抵皆爲多死之政策 
　　亂黨之名可以死人若干驗契之故可以死人若干復刊訊可以死人若干縱匪四擾可以死人若干驅不敎之民與謀生不得之人使之爲匪爲匪而以軍隊剿之又可以死人若干中國以前所謂一代之改革者必死人若干百萬此次革命以來所死無幾故今日特爲此專用死人之策以平中國其亦所謂中國習慣之舊法而不可倖免者歟嗚呼 
[命令]  
　　四月十日大總統命令茲制定糾彈條例公布之此令又令劉贊榮給予三等文虎章康國彥給予四等文虎章此令又令洪錫範給予六等嘉禾章此令 
又令崔其樞張金發均給予六等文虎章此令 
又令任命夏繼泉調任河南豫西觀察使祝芾調任山東岱北觀察使賈景德調任山東岱南觀察使鄒道沂調任山西北路觀察使此令 
又令署財政總長周自齊呈請將辦理騐契出力人員分别給奬等語山山西文水縣知事李春和增收報解之欵在三萬元以上渾源縣知事任祖蔭陽高縣知事高希哲卸署陽曲縣知事陳毓沂增收報解之欵均在一萬元以上應均給予五等金質單鶴章其李春和一員並著照章支給勞績金用資繳勸此令又令陸軍總長段祺瑞呈請授劉贊榮爲陸軍步兵中校康國意爲陸軍步兵中校應照准此令 
又令陸軍總長叚祺瑞呈請授李鳳林爲陸軍騎兵中尉並加陸軍騎兵上尉銜應照准此令 
又令陸軍總長段祺瑞呈請授李永清爲陸軍步兵上尉並加陸軍步兵少校銜劉長林李光榮爲陸軍步兵中尉並加陸軍步兵上尉銜郭松山盧福慶葉文斌楊士俊王培立侯得功賈守寅吕占元王丕敬陳得山韓得勝爲陸軍步兵少尉應照准此令 
專電 
[北京電]  
　　糾彈條例所列糾彈事項分爲違反憲法行賄受賄玩視民瘼濫用威權 
[北京電]  
　　據又一要人說内務仍屬李經羲梁士詒暫不更動 
[北京電]  
　　陳璧案今日（十一）公開辯論最重之嫌疑人爲其家丁董升 
[北京電]  
　　昨日舊議員領費異常擁擠亂雜 
[西安電]  
　　白匪已竄盩厔郿亦恐不可保匪勢益難收拾聞匪數共二萬餘眞匪祗二三千其餘皆沿途所擄之百姓槍械極利臨陣以百姓前驅東擊擊西竄散佈遍野蹂躪地方不堪設想 
[洛陽電]  
　　趙倜共統三千人入秦 
[熱河電]  
　　烏丹城附近四台吉有匪二千餘人肆行無忌搶掠民財姦淫婦女勢甚猖獗該莊搶去牛六百餘頭馬三百餘匹旗兵槍三十六桿並綁去該旂巡長令格等二十一名赤峰鎭守使陳光遠得報後飛飭馬步砲各營前往剿辦 
[安慶電]  
　　定遠逃匪被尹占魁搜捕二十四名就地正法地方現已安謐 
[南昌電]  
　　贛省黨人余邦憲在粤拿獲已解到省 
[廣州電]  
　　合山叛兵已擊敗 
[江孜電]  
　　邊藏疆界以江達爲限江達以東原隷川邊現英藏欲以大金沙江爲界大金沙江以西悉歸藏僧自治 
[南京電]  
　　寗垣近仍戒嚴各城門警兵搜查行李貨物異常挑剔 
[南京電]  
　　長江營台官地局中央已電令國稅廳直接管理 
[南京電]  
　　國稅廳現設官塲處專理歷任官場交代未清事件委謝虎臣主任並派員分赴各縣清查 
[特約路透電]  
　　北京電據英文北京日報載稱茲得確實消息一　總統制實行徐世昌將任國務卿及外交總長孫寳琦出任駐英公使朱啓趻長交通周自齊仍長財政楊士琦長農商 
　　北京電約法修正案尙未擬定故今日約法會議　開談話會 
　　北京電聞袁總統命財政部設法籌欵以付張勳兵餉 
　　北京電陜西民政長今日電告政府謂鄭蘇方（譯音）司令已在醴泉擊敗白匪官軍死傷四十人匪向西北退走 
　　北京電警廳知照各報館須遵新報律開明各欵至廳註册 
　　北京電趙秉鈞由清帝加謚文恭 
　　北京電政府已接日本皇太后噩耗特命全國分署懸掛半旗 
　　東京電今晨兩點十分鐘官中宣布皇太后薨逝消息國恤已定一年期内停止宴會作樂等事 
　　貴陽電護軍使已遣散偵探隊警務偵探局之名目已易足見乃欲縮小該局之權也紙幣之價日漲每元已値五角 
　　貴陽電城内及四鄉雖常有盜案尙稱安謐 
[譯電]  
　　北京電黎副總統日内將移居前清所造之西式宫内其東偏之屋乃前因德國皇太子將游中國特建以爲其稅駕之所現由國務院用之 
　　北京電政府擬竭力恢復全國之治安已派陸建章率陸軍一師專任剿匪事宜内有贛兵八營且將派江西護軍使雷震春繼之李經義將赴川爲宣慰使 
　　北京電盛宣懷已派代表至京會商漢冶萍公司收歸官辦事宜 
　　北京電梁啓超亦由政府任爲商訂五國大借欵委員 
　　北京電司法部定於七月間考試法官　　倫敦電土法所訂之大借款合同其他財政之便利合同及所許法國資本團之權利合同均於今日在巴黎互寫署押之第一字 
　　倫敦電要求參政權之某女子持斧擊碎英國博物院亞東部之標本玻璃廚多口當場被拘 
　　倫敦電卸任陸軍大臣西萊君在龍干登演說竭力否認曾拘派軍攻擊曷爾斯特之理想且謂彼之辭職乃因發與克拉馬兵旅長戈夫頒行全軍之命令爲人悮會以爲屈服證據之故英皇始終未嘗與聞此事云 
　　柏林電俄國國會已通過榖豆入口稅議案德匣各報以此舉乃爲抵制德國產品入口起見故皆要求設法報復之 
　　哥倫皮亞電城議會主將日童分校敎授日本領事已向抗議謂此例如果通過則加拿大與日本之交誼將大受損礙云 
要聞一 
[大陸報論中國政局之將來]  
　　大陸報載北京訪函云約法會議上星期接續開會已一致贊成袁總統提及之修正各條此固意中之事不言可知者也袁總統今復提及議案擬將優待清室條件纂入約法曾於案内臚列理由袁總統今竟自稱彼之爲元首其權不特因國民選舉而得且由清室下諭授之清帝遜位以來此實袁總統第一次發表也袁總統有飲水思源之言而其憲法顧問古德　博士有賀長雄博士亦謂袁總統之權乃清室禪讓之袁總統之組織共和政府乃受清室之委託此種言論極有關係蓋將以憲法爲總統之附屬品總統將自認爲清室繼續者而可任意要求約法範圍以外之各權也憲法在今日已成具文旣順總統之意而加修正自將以完全之威權歸屬總統固不足怪特袁總統擁共和之名行專制之實將如何持久此乃一般人士所以爲疑異者也前星期外間有共和將改帝制之謠然今所謂共和徒存虚名易其名則帝制成矣陸軍總長叚祺瑞忽遠返京人皆疑之恐旦夕將有重大之事發現也陸軍黨與粤黨之牴牾外間久有此說總統府之秘　廳及内閣各部除海陸軍外皆爲粤黨所把持陸軍黨如請袁世凱踐登帝阼則粤黨之野心勢將大受挫　蓋中國之元首若表面上仍爲總統則人人尙可希望此第一把交椅也袁總統一旦稱帝粤人舞一能望繼之者矣故陸軍黨或將以帝號强進袁總統藉以摧敗粤敵雖不可必容或有之設有此舉反對者必不乏人南方各省勢力將尤甚然有勢力之華人歡迎者當亦不少蓋以爲如此則政府地位更可鞏固中央權力更可統一而中國數千年相傳之政體亦可恢復也 
[擬議中之閣制與禮制]  
　　總統制實行在卽自閣制變更之議定局後國務院已在裁撤之列雖國務會議尙縱續開會而决定之事件寥寥已呈奄奄欲盡之勢茲孫代理總理以該院 
 
 
 

Page 3

 
 
取消之期已近特飭員赶速爲各宗案件之收朿並擬定収朿之辦法如下（一）凡已經討議未决之各重要案件仍行檢出於此數星期會議内議結至於新提出案件一律停議或撤回（二）凡案件關係重大非一時所能解決者一律呈交總統府會議（三）凡各部例呈之案件律咨回各部存案至總統對此問題聞亦非常注意已經提出兩種議案以便召集會議時詳細討論（一）更改名稱大致謂實行總統内閣　時總理旣擬改爲國務卿則國務院名稱自不能存勢須另換名目以使循名責實三實行廢除國務總理若經廢除而國務院即無設置之必要其國務卿如遇要事卽可在總統府召集各國務員商議辦理是國務院當然在廢除之列又一消息謂有某閣員提議以國務院旣經移至總統府而閣制問題又未議决且該院樍存各部及總統之交議案件甚多一時礙難廢止特擬於更張之中仍寓維持現狀辦法即將國務院暫行存留以特徐圖解决與以上所聞殊不一致姑誌之以覘其後 
　　禮制會組織將成内務部現在組織編訂禮制會關係重要擬禮聘江瀚等八員充任該會委員以資釐訂並開具禮制條目呈請政府轉呈總統鑒核示遵 
[關於約法會議之近訊]  
　　政局之關係熊内閣倒後政治舞台成一種虚無　　之態度國務總理以外交總長兼之交　總長以内務總長兼之財政總長以陸軍總長兼之最近農商總長又以司法總長兼之成一拼頭的内閣似乎成種消極的態度而行政上之勢力數月以來日漸伸張幾幾乎有三權混一之勢又成一種積極的態度驟思之頗不得索解昨聞政界人談及謂總統注意之點　以簡單之手續促行政之進行重要問題多係總統親裁國務員不過備諮詢備副署而已至於各部總長現在所以不另簡人全待新約法頒布改爲總統制後然後發表政治上必要一番更動故徐東海近亦處於冷靜之中也聞約法會議議長現已督促各議員努力進行在四月二十日前後一律告竣蓋新約法成立之遲速與政局有最大之關係也 
　　主張之三派優待皇室條件及待遇　藏條件大總　擬加入約法確定效力乃係維持國本之計旣已通遇於約法　議其審查結果甚爲秘密外間不得而知惟此種問題發生以來主張互有不同其一派謂在約法中爲槪括的規定其條件係從前經過立法手續議决者此刻不便加以修改一派則主張將優待條件中之最重要者列舉數條規定於約法之中一派則主張在約法上雖不必列舉的規定但優待條件及待遇蒙　各條件成之於倉猝之問多有欠斟酌之點宜趁此機會而增修之風　約法議員中之主張亦不外此三派惟贊成第一第二派者居多第三派未必能得多數同意 
　　將來之改組約法會議僅爲增修約法及制定附屬約法之重要法案事竣後卽行閉會至其將來如何有謂將與政治會議同改組顧問院者茲聞政府以約法會議議員與政治會議委員其性質實不相同不能同改組爲行政諮詢機關且約法修定施行後在其有效期中亦不可無一立法之地擬於國會未成之前暫按約法組織討論法案之機關卽以約法會議改充之實爲便利惟刻下尙未决定此問題須俟諸修正約法之後 
[司法改良案之商榷者]  
　　總統之計議司法立法行政三權分立爲共和國之要　中國自國體變更以來極力整頓司法良以對内對外均有莫大關係中國欲收回領事裁判權非司法獨立辦到極好地步不能達其最終之目的惟目下財政竭蹶司法經費爲數甚鉅不得不於無可節減之中略示變通以爲一時權宜計畫茲聞總統日前曾對某要人計議此事已决方針一暫緩積極進行一主張消極維持以後即抱定此旨進行聞已規定司法經費之數每省每年不得超過三十五萬元其中各審檢機關經費以十五萬爲度監獄經費以二十萬爲度云 
　　總理之提議改良司法經總統諮詢政治會議現在雖未議决然大多數議員主張均趨於消極一方面頗與提案之意未能　合在梁前司法總長方於臨去職時提出此案不過爲將來修改法院編制法及修訂刑律之參考起見不意竟演成推翻司法之導線實非任公之本意也茲聞政府一方面除總統而外若國務總理孫寳琦及内務財政兩總長亦無不極力維持主張保存高等審檢各廳以免根本之動搖并聞日前國務會議時孫總理曾對各國務員提議謂刻下無論財政如何困難而高等審檢經費必不能再行裁减以示政府維持司法之本意而免令外間有所誤會云云 
　　總長之意見司法計畫案經政治會議審查會擬將京外之初級廳裁撤改爲三審三級制度已　誌前報惟聞司法總長章宗祥對於京内之初級廳　除後恐於事實上阻碍司法前途進行故於維持一層仍在力爭茲聞章總長所爭之理由大略以現在京内訴訟案件除初級廳不計外其地方高等兩廳日無暇晷而積案尙復纍纍若廢止初級廳後其情勢如何可想而知惟政治會議於司法計畫旣認三級三審爲適宜將來得大會之通過無疑故於日前又提出意見書於審查會内容擬將京内初級廳改爲地方審檢廳之分廳旣免案牘之積遲且符三審三級制度至各省垣素稱繁劇者亦當仿照設置地方分廳辦法　　議員之談話司法諮詢案政治會議正在審查中其内容如何外間固無從採悉昨有晤該會議議員者詢及此事略謂司法諮詢案經已數次審查其結果雖尙未確定然自下已大致均主張各商埠都會之地方審判廳仍舊檢察廳裁撤其非商埠都會地方審檢兩　一律停辦而各省最高級檢察廳亦主張在裁撤之列未識此等辦法提出大會之後果能通過否 
[北京政界之榮枯消長觀]  
　　王湘綺到京湘潭王湘綺前因總統特電請來京一遊早已由湘首途因在鄂小有勾留聞於日昨由京漢車抵京其先曾由總統飭屬有司在武功衛特别預備館舍是日赴館歡迎者絡繹不絶總統亦特派員問勞至進見總統則當另訂期日前聞擬特别定一名稱名曰延覲蓋可以别於普通覲見以表優禮耆儒之意云　　董鴻褘去思敎育部次長董君鴻褘日前提出辭職呈文已略見京報昨據所探辭職一節因總統銳意挽留且蔡總長亦强請董以至少三個月爲限留佐部務據聞董云夙有去志只因有各種事務互相紛糾未能遂願惟近來去思益動已决定從茲以後限二個月整理事務若至期滿不問部務如何必定辭職出京暫庽天津云 
　　嚴範孫電辭敎育總長一席自經大總統特任嚴修氏後嚴氏曾一再致電總統堅辭而總統則以嚴氏在直辦理學務有年歴充要職素所信任相需極般亦屢次復電力挽併促其速行回國昨嚴氏特又電致政府仍堅執前議請開去本缺另簡賢員充任以重職守俾免曠職　　張仲澤結果王天縱在天津拿獲張仲澤等五名已迭誌本報茲聞張仲澤確有神經病株連四人已陸續釋放惟張仲澤雖係神經倒亂所致然究係造謠惑衆故擬從輕定以五年監禁之罪云　　張我權釋放前廣東第一師師長張我權於二次革命時被推爲都督後因被逐曾來京在陸軍部投案已經審明張我權確爲維持目前治安起見并無他意於財政亦無侵呑已於昨日呈請釋放聞張君擬出洋游學以竟素志云 
[雜評一（無名）]  
　　弔日太后日本太后今傳凶耗矣是日本人民之不幸也日本自前皇逝後國中凶災時有或歲　或地震損失助無算而政府又時有搖動西國寺内閣而後今山本内閣又因海軍賄案及預算案而致辭職今太后又於此時傳凶耗鄰國之多故亦我人所宜悼惜而哀弔者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[借欵交涉之進行籌備]  
　　銀團晤談之内容日前周總長以帮　借欵事　徐蔡二君赴匯　銀行第一次會晤其會晤時之情形已略見各報茲聞是日周總長談及鹽政　　丁恩所主張之就場征稅此時實行原無不可惟廢去引岸則鹽商所受損失不少彼等必力爲反對所有運銷制度當仍舊貫而銀行團之意似以暫存則可終必廢除至此次借欵總額因總統欲僅供整理幣制及收回紙幣之用已减爲一千八百萬磅以經國民負擔云 
　　會辦專員之加派大借欵旣已開始正式交涉之端緒所有交涉專員將派周財政總長或周學　充任　聞總統以此第二次大借欵其預定用途三分之一旣以之充幣制改革費所有關於幣制改革之具體的辦法向五國團詳細說明爲最要而梁幣制局總裁實負此責任决定此借欵交涉除特派專員辦理外並加派梁總裁爲會辦員以期直捷而便於交涉之進行云 
　　借欵專員之派定幣制借欵近來雙方已再接洽較之以前情形似有進步五國團要求政府派定借欵專員以便正式談判日前外間傳言周學熙派充辦理此事茲聞政府亦曾電商周學熙周不肯擔任總統以二次大借欵爲數甚鉅應仍派財政總長接洽以明責任大約借欵專員當爲周自齊總長張弧是否加派帮辦尙未定 
[政費問題之議减辦法]  
　　内政以撙節爲主現在政府之方針對於内政一方面極力以撙節爲主中央各機關下月减薪之議已决惟其辦法如何尙須財政部議决後方能通告至於各省之行政費亦通飭令接各省本來之預算減成發給其餘則注意小借欵以爲彌縫之計聞現有與華法銀行商借小欵將可成議又一說云政府以財政困難之故久擬將各機關人員薪俸減成發給以資彌補唯减成發俸須爲劃一之辦法而此中辦理最困難者爲交通部交通部部營各鐵路人員及郵電人員占大部分而鐵路郵電之人員洋員又居其半洋員之薪俸概有契約若予議减恐辦不到若單减華員不减洋員之薪俸殊欠公平又失劃一之辦法而屬於稅務處之海關人員亦有同一之困難减薪之所以不易實行者此爲重要原因之一近日政府迭經　議之結果仍擬搭放公債票因搭放公債票於薪俸實額未减僅施於華員易爲實行而政府尙可稍舒其財力故耳 
　　軍政較敎育尤急據順天時報云聞奉省都督張金波呈請中央政府略云目今民國軍事實爲最大急務至如敎育一道尙屬緩圖莫如將刻下敎育經費多加删减各種學校亦可暫行停設請以共所减之資財專用之軍事方面云云 
[趙惟熙懇復諡法之呈請]  
　　前甘肅都督趙惟熙呈請總統懇復諡法以光盛典而勸有位請鑒核採勸施行業經總統批交政治會議核議茲錄其原呈如下爲請復諡法以光盛典而勸有位仰祈鑒納事竊惟易名之典　自唐虞盛於成周爲我中國四千年來極文明之舊制其立法之宏　與用意之精深决非歐美法學家所能企及蓋諡以尊名且以勸善也白虎通釋請爲引言引列行之迹以旌别其淑慝勸戒其醜正故曰善行有善諡惡行有惡諡又曰大行受大名細行受細名然則諡之云者所以表個人之行誼而非以示君上之恩榮也明矣故凡名儒　吏但有行被一鄉澤流一邑者其邦人則相與聚而諡之亦有養德邱園若晋陶濳隋王通唐孟郊宋林逋諸人或稱子或稱先生則出於師友之私　門人之尊議甚至有以妻諡其夫者先例具在不勝枚舉所謂家有行狀國有惇史二者交資而相成正不必君之於臣上之於下而始然也自國體改革以　初未有　諡之明文但新學家之言論每若以此爲帝制而非共和國家所宜有者其亦不思之甚矣民國肇建攸賴元勛碩德維持運會奠定邦基或殺身以成　或積勞以殁世疊蒙我大總統宣付史館予建專祠彰德　功聞者感泣獨此易名之典尙付闕如豈刧於帝制之說未便議及歟則固有變通之法在竊謂民國當尊崇與論毀譽臧否悉付公評擬請此後凡有功在國家德在鄉閭爲人羣所稱頌聯名呈請予諡者得付有司擬議行之以昭激勸而示後世夫參之舊秉旣有成規揆之國體又無牴牾亦何恤而不爲耶方今風敎凌夷名節墮地士夫昩致身之義女子多倍貞之行皆緣旌諡不立無所　勸比者褎揚條例已見實施則諡法未容再緩苟能厲行奬誡樹之坊表或於彰明旣往激勸將來不無裨益愚昩之見是否有當伏乞鑒示採擇施行謹呈 
[外交部派員檢閱報紙]  
　　報紙條例已經公布第十條規定不准登載事項極爲嚴厲聞外交部以中國報紙往往將外交秘密事項盡情宣布於交涉大有妨碍現因報紙條例訂有禁止漏洩外交機要之專款已派秘書王廷璋檢閱各項報紙以便隨時通告各報舘用昭愼重云 
[停止木土期中之兩建築]  
　　體制攸關之建築副總統建築新府之說喧傳已久茲悉黎公自到瀛台卽有久居之意惟總統以體制攸關欲必爲之另建新府以示特别尊重之意然迄未見諸事實者其原因有二一爲國家政務殷繁總統須隨時與黎公會商其瀛台去鑑古軒較近便於不時討論一因副總統以現在國家正値財政困難之秋而總統前又有停止土木工程之通令故屢經辭謝以致尙未建築乃外間近因此項府第未經建築加以實行總統制之議發生遂誤傳有廢副總統制之說近得總統府消息現在副總統之新府總統决擬建築其地點即在北海一說則謂内閣將廢卽以國務院爲副總統故建築之議已作罷矣 
　　關係邦交之木土美國賽會場中國應建政府館一座已派陳錦　勘定地點現距開會期僅八月陳局長呈請財部撥付十五萬元該部以總統已有明文五年内不許興築土木爲詞張總長以此項建築關係邦交不能相提並論函請總統核奪奉諭中美邦交素　豈可因此停工應令財政交通兩部合籌十五萬發交該局陳局長已派黄慕德等專員二人前往矣 
[古德諾氏之中國地方官制說（續）]  
　　中國如欲整理民政也完善地方官制之組織所不容緩也上一置其儀則百官守其法上明陳其治則下皆會其度矣地方官用不稱其人家富於其列亂天下之道也置官所以謀地方之幸禧也地方之謭陋寡文而民不知禮則有賴於敎育因物而多之騁能而化之地方之穢惡污濁而民不知養則有賴於衛生巡其修道庀其委積故地方官制以敎育衞生爲權限之最重要而不可緩者敎育使民智衛生使民强民智民强則姦民少姦民少則財政裕又何至土匪横行民皆偷曲而比周也吾曹欲望地方行政之改良則必使省長有活動之餘地也因久已證其不宜代議政府然必有一人管理其所需以瑧於平治耳使斯人而省長也而無術以行其行政之主權者民之倡也上者下之議也彼　吏亦漠焉視之矣或與之對抗或與之附和如民共爲政吾恐日處於危也　德而定次量能而授官使民載其事而各得其宜則天下如歸猶復而振之矣故爲民設官其一隆致順也中國古鄕官之制度誠足以輔助行政官之不逮也鄕師鄕大夫之職以考其德行以察其道藝以歲時登其夫家之衆寡辨其可任者則又爲歐美各國所　有也故有特别勢於一鄕者地方官吏所宜得其同意以爲比要也其比要尙可先爲籌備其籌備可先使重要官吏參伍其間以爲之稽也即吾所謂特别之勢者有三富商大地主儒士及曾任高等文官是由此等資格組織地方參事會如下（一）省參事會（二）道參事會（三）縣參事會 
　　夫然後使民知所以參與政事之方以漸擴充於地方自治之組織也夫然後直接由民選舉之參事會或得免於凌雜也吾竊謂中國改革事事取法歐美而失其自然之正治修事也此種爲政以漸之方法而不知採組織各類不良之地方議會曁自治會使人民痛心疾目人民實不知自治爲何物也由今之道無變今之俗行其直接自由之選舉不惟無益而又害之語曰餘衣贅行物或惡之聖人之以名治天下久矣直接自由選舉之名不妨由政府與之縣參事會之選舉名爲直接自由之選舉而嚴限其資格非有高等學位以及重厚財產不得爲選民也更有一事不宜避嫌者縣參事會之應加以任命也其他二事應注意者其被舉之富商大地主儒士曁高等官吏中擇三人任命爲定期議員一也其任命以後非待其任滿不輕爲變更也道參事會省參事會之議員均須由各縣參事會複選之此兩種參事會均爲代表性質而有一定之任期由參事會選舉之組織並可爲異日國會組織之基礎也前於國會組織法中吾曾謂總統有任命議員之權外即以半額由參事會選出也而國會議員選舉與被選之資格均同於各參事會任期亦如之 
　　職守各地方參事會之職守以佐地方官之敎法以備地方官之顧問而地方官職守參事會之得糾正者如下（一）行政官條敎命令之遵法（二）徵收官額外加稅例外徵釐（三）行政官施咸權於地方超過法律之外者如有中央命委代查訪困難問題者或兩地之互相銜突或兩官之互相爭持各參事會得有權解釋之（一）審定地方事件以何者爲適宜譬如發生高深法律問題之解决以及困難法律問題之待商而官吏對於地方治安應爲之責任非得中央命令不得干與之（二）無論誰何之行爲屬吏北叛長官省參事會得受其證據以訴於京師道參事會得受其證據以訴於省長縣參事會得受其證據以訴於道尹 
　　選舉參事會之時應付與行政官吏有推薦之權就吾有限中國之智而言對於中國地方制度並無一定之見解尙有一種問題以期望於中國將來之參事會漸次發達其監督行政官吏之特質非僅如吾所擬之顧問與佐證也但吾所謂監督有理由曁智慧之監督因人民意旨與官吏行爲太不接近則人民官吏終隔　矣善治國者必使人民視官吏以義制利不以僞飾情遇事則以爲已任匹夫與有天下之責使盡明斯意也則斯意有益於國家豈淺鮮也哉 
[中央統計委員會成立紀（續）]  
　　第十條本委員會設總務處其分科如左一庶務科委員一人或二人掌理應接設備及一切庶務事項二文牘科委員二人或三人掌理文書圖記通信記錄及其他所屬事項三會計科委員一人或二人掌理金錢出納預算决算及其他所屬事項各科委員由委員長商承國務總理指派總務辦事細則另訂之第四章籌備事項第十一條本委員會籌備事項如左一參訂統計法規二畫一統計體則三規畫各級統計機關四養成統計人才五創設統計講習會六徵集内外統計著述七釐訂中央各官廳集成表式并審定本委員會徵集公家或私人各項表式八規定徵集報告及出版期限九規畫年鑑政表及其他單行報告十發行統計專書雜誌十一舉行國勢調查十二加入萬國統計會議十三參訂萬國統計比較十四交換内外統計第五章會議第十二條本委員會會議分爲兩種一經常會議每月兩次由委員長定期招集二臨時會議無定期由委員長臨時召集會議規則另定第六章附則第十三條本委員會因事務之必要得酌用雇員第十四條本委員會除雇員例給薪外其餘自委員長下由國務院酌給相當公費第十五條本委員會所有委員著有特别成績者得由委員長呈請核奬第十六條本規則俟中央統計局設立後另行修改第十七條本規則自公布施行 
[白山黑水間之荆天棘地觀]  
　　瘟疫近年華人由滿乘西比利亞鐵路入歐俄者已達數萬之多莫斯克舊京前數年雖已有華商至該地營業然均係巨商大賈其生活與歐人無異故俄人尙無異議近據莫斯克報云二三年來俄舊京莫斯克麕聚無數之小商販携帶妻小居住城内日間提包外出售賣貨物其幼童亦在沿街售　乞討日用起居極不講究故每遇傳染病發生華人必遭其毒害據俄醫院調查華人之幼兒染瘟疫死者甚多惟華人向不至外固醫院醫治疫死之幼兒又皆匿而不使人知故莫斯克之俄人幼兒傳染疫症者亦日衆現俄政府對此問題特開會議擬設法取締 
　　軍情長春北門外某客棧内現有某國高等偵探兩名奉命來長寓該棧内專偵查我國各界及軍界秘密情事以便報告該國政府陽假出售石印紙畫爲名陰行調查機密一區警察偵知迭次前往盤詰均以賣畫爲詞故軍警兩界偵探咸秘密訪查一面報告上官通令營連及警區嚴加防範倘與某國人接談應格外謹愼免致洩漏機密云 
　　匪患本月二號吉林省城南關合發店内有王克寰者在某某兩洋行購買自來得手鎗三百桿藥彈三千粒以備接濟胡匪先携鎗樣三桿藥彈三百粒交與同夥看　　妥即行交欵起運適被陸軍機關礟第三連連長裴華卿偵知帶兵拿獲將鎗彈曁王某一併送交混成旅訊辦當經于執法官審訊供認不諱又鄉民賀雲生王子寶本係無賴素結匪類藉口身充造炮手藝製藥濟匪亦來城在頭道溝某國洋行購買硝磺各四百斤拉出租界被硝磺局巡差偵知立即拿獲押辦本月一號有劉某者在商埠德國某洋行購買快槍數桿被馬一營長偵知拿獲帶營究辦 
[漢臯商務不振之現象]  
　　漢口爲各省土貨轉運出口之總埠自前月起各洋行向華商購辦出口各貨如牛羊皮芝蔴豆麥花生棉花雞鴨蛋汴細木油烟葉之類均形缺乏不敷需要查其原因寶受白匪擾亂之影響蓋自老河口被擾從　河運來之貨阻塞荆紫關失陷從丹河運至京漢路之貨物被阻龍駒寨擾亂從山陜運進之皮貨牛革概行停阻以致呈此現象華商營業大受損失金融非常吃緊又漢口英領事爲取締英租界華商起見昨出布告謂華商在英界内開設錢莊質舖及保險公司等須存押欵或英界華人產業契據於公政廳爲保證金以杜將來虧空交涉其餘各種商號亦須報名掛號領照并查驗資本云云各商大爲駭異已請商會總理與英領磋商矣 
[龍都督愛惜濟軍名譽]  
　　廣東上淇村因此次朱執信陸領陸常等聚集黨羽希圖起事被濟軍擊散該處紳民以軍隊搶掠姦淫一再電訴由龍都督特派南海知事陳嵩澧馳赴密查昨據禀復委無姦掠情事龍都督以事關軍人搶掠不厭求詳特再委廣屬清鄕會辦潘斯凱前往澈查據實禀陳母得隱匿一面由都督佈告云照得此次亂黨朱執信陸領陸常等糾集亂匪在該上淇良敎等村謀爲不軌黨羽多至千數百人秘密行動已非一日該村民人旣不密報地方官廳緝究又不報請營隊圍捕迨經本都督探聞飭派李統領嘉品帶兵馳往勦辦先在上淇村陸領等門前屋内及設機關之興盛絲偈等處擒斃匪黨多名奪獲及搜獲快鎗多枝又搜出藏儲逼碼二萬四千餘顆旋跟蹤追至良敎村拿獲首要何廣等四名鎗三枝在何廣家内搜出上年十一月陸領股匪由勒樓所拉勒　六萬元之麥鴻滔麥翕章等二名據何廣供有黨匪何培陸曉等二十餘人藏匿於該村廣純昌絲偈内經　馬兩營長向該　純昌詰問據稱匪已逃散先將匪鎗二十八枝交出再行交匪隨卽收隊並據該統領等聲稱當時並無滋擾情事乃近日該村民等或投詞自治社或以港商名義電逹本府或竟騰諸報章多謂軍隊如何騷擾如何淫掠言之鑒鑒大駭聽聞本都督治軍素嚴軍隊如有不法情事執法决不姑容而民間告訴亦向所榮聞但該村紳民等何以不由被害者直接來府呈訴以便傳集質問立予究辦而故訴諸報紙訴諸社會訴諸港商一若但求傳播損人名譽此等居心殊不可解且查投詞内稱何廣被獲額手稱快是該村民人亦知何廣係屬亂匪何以一向不爲舉發而被拉之麥姓二人藏匿數月亦並未報官查究綜核以上情形是該村民事前旣通同容隱事後意存詆辱跡近左袒亂匪實屬不成事體而一切告訴之詞尤難保非亂黨從中搆煽以惹軍民惡感逞其逆謀希冀破壞治安現在此案經派委幹員會同各該地方官嚴行查辦除俟查復分别嚴究外合將此事始末詳晰佈告俾衆咸知免淆觀聽 
[粤當道爲總商會洗刷]  
　　粤省當道前因維持紙幣無策捕救於商界商會獻弛賭之議官順允致電中央請示商界因紛紛發電以爲後盾詎奉京電查拿賭首遂牽涉商會總協理葉舜琴謝銘三等嗣是官商惡感甚深紙幣益低政界更無術維持於是爲調和計不得不爲總商會洗刷電文錄後大總統國務院財政部農商部鈞鑒院眞電敬悉粤省細幣價格日低官民交困商害尤深加以庫欵枯竭險象環生先經會同召集紳商討論迄無完全善策嗣設維持紙幣委員會籌辦銀行以　挽救開議月餘亦無把握又經大集紳商善界　救與論諭各發表意見隨時條陳卽言不中肯亦不苛爲責備由是行商善董各自集議鑒於上年大受紙幣之損失萬分痛苦又以軍餉不支恐致影響大局爲思患預防之謀各發請弛賭禁之電在各行商擁護中央反對亂黨辦事向來持正豈對於賭之爲害尙未明瞭忍爲營私害公之舉此次電請弛禁綠見民生艱困商業凋零旣難驟增負擔又無别法可籌鉅欵遂爾出此下策且係各抒所見故未用總協理領銜尤足證非一二人私見亦安能人人嗾使今反對者輒謂全由葉舜琴謝銘三等嗾使私黨所爲又謂實由少數商棍賭棍藉口維持紙幣冒行商之名紛紛電請各節未免深文然查廣州總商會係由七十二行組織而成向無另設機關此次七十二行商反對之電並無人名不知何人冒發至黄克忠個人專電亦不知有無其人難保非亂黨詭託或澳門賭商詭謀抵抗濟光等奉電後再三審察實無查究之可言當此大難初平亂匪窺伺百端勾引謀散已固之人心潛欲乘機以舉事全賴正式團體共保治安考諸往事已有明徵若理　因公轉招答戾頓令志士灰心誰復挺身任事其幾甚危最宜審愼故雖事過境移本可母庸深論顧該商等忠而被謗意不釋然用特代爲剖訴伏乞埀察廣東都督龍濟光民政長李開侁呈印 
[湘都督嚴究黨人]  
　　緝拿黨人之賞格湘都督湯君以湘省近日破獲黨人機關及發見炸彈等事層見迭出早經通令緝拿懲辦在案昨又發出賞格一道略謂如有能破獲匪徒秘密機關人犯並遂禁物品者賞洋五千元以上偵報匪徒秘密機關因而破獲者賞洋千元至三千元以上云云 
　　查究解散議員湖南前省議會議員廖秉衡 
 
 
 

Page 7

 
 
因隷議民黨籍曾經混計令行該議員原籍　鄕縣知事　　　　執照以符原案茲據該知事覆稱該議員於取消獨立後已隨周　鱗結伴濳逃委實無從追　等情湯督以該議員從前並未被拿竟與黨首偕同逃逸其情虚畏究已可想見刻又合行該縣知事嚴密探拿以憑澈究又遵縣前省議員洪澤　亦隷國民黨籍所有證　徽章應令一律追繳現據該知事呈稱洪澤　曾因意見爭執業已出黨湯督以所呈各節是否揑辭文飾有無確實証據自應詳加調查以别涇渭昨又令行該縣知事查明洪澤　當日脫離國民黨籍如因宗旨不合曾經報紙排詆確有免追証書徽章之理由應卽檢附証據飛速呈復以憑核辦 
　　蔣翊武隨員之刑期蔣翊武隨員唐壽臣覃得勝前經廣西軍隊拿獲遞解到湘由湯督發交軍法處訊究茲據訊明隨同蔣翊武奔走運動實屬甘心附和罪有應得已判定各處徒刑二年遞解各原籍法院分别執行限滿釋放 
地方通信 
[湖北]  
　　省議會權作司令部鄂省兩湖師範學校規模宏大爲全省冠起義後據爲軍務司署上年該司取消原擬以該校舍開辦第一師範學校正在組織通近幾二師軍隊由贛凱旋奉令戌鄂遂復佔爲司令部駐紮軍隊以保護都督府茲敎育司長以第一師範現在學額推廣所居舊文普通中學校舍不敷應用仍擬遷入兩湖校址已請吕省長商准段督令二師司令部移駐閱馬廠省議會内日内即須喬遷緣段督因府内衛隊足備非常無須該師保護而閱馬廠地面寛闊且連蛇山故令該司令部遷往以資坐鎭 
　　粤省長　　既司長湖北内務司長阮　　因廻避　在廣東内務司已奉任命閒粤省長李　侁以阮君爲鄂　步黨領袖必能志同道合共濟時艱因之極表歡迎迭次來電　促赴任昨又來電以該省前任内務司長伍莊已卸篆赴京覲見現派行政公署第一科長成憲代理該司　務繁劇責任匪經務祈大駕速臨云云按成　亦鄂人前曾充湖北行政公署科長經李　粤差遺者阮與成素稱莫逆茲委代理可見粤省長之器重阮君矣現阮以交代將次辦竣業已電復准於本月十五以前由津航海往洪赴任因須到京覲見總統是以取道津門并帶前任湖北公安縣知事嚴用琛等同往云 
[江西]  
　　嚴防秘密舉動江西戚民政長接贛北觀察使吴筠孫密電稱連日警廳探有形跡可疑之人同奉令輯拿之周希頣（前江西警視總監）均住租界礙難著手又聞林虎至蕪陳鎭守使得密報後已派往偵緝查自白匪擾亂以來地方不靖深賴軍警聯絡晝夜防範幸獲安謐近復謠言時起異類頻來難保無秘密舉動除飭警廳嚴密防範外謹密聞等語現戚省長已會同李都督轉飭兵警各機關一體緝拿認眞防範矣 
　　贛軍協剿狼匪南昌衛戍司令官張敬堯現奉中央電令整軍出發預備開往　開一帶協剿狼匪定於四月十一號督率十一旅官兵起程所需裝兵船隻爲數甚多近日封雇頗形忙碌而一船同僚設席祖　者亦不乏人所遺衛戍司令官一職現由李都督委任第六師師長馬繼增兼充已於七號接篆視事惟此間商民因見出發軍隊疑慮鄰省尙有戰事謠言時起頗爲驚恐云 
[鎭江]  
　　清查關稅舊欵財政司長蔣煥庭君前委余壎李鴻才二員赴鎭江清查前清常鎭道署存放銀行關欵現經委員調查實在以義通銀號所存關稅道署各欵共銀四十七萬二千餘兩現在義通銀號經理人黄鼎呈出各項產業作抵其中有大　紗廠股要十五萬兩此外鎭江南京房屋揚州田畆估價約値二十萬兩不數之欵十餘萬兩昨已呈復財政司核示並由財政司令義通銀號經理黄鼎限日清繳現欵其不動產及股票均不能作現金更不能浮抵並令其將該銀號股東名姓開報倘延緩滯繳卽行押　以重公欵云 
[雜評二（步陶）]  
　　趙維熙請復諡法趙維熙請復諡法爲最近規復舊制中之一事其呈文中頗爲帝制解脫如曰所以表個人之行誼而非所以示君上之恩榮曰正不必君之於臣上之於下而始然也曰此爲帝制而非共和國家所宜有曰豈刦於帝制之說未便議及歟一篇之中蓋三致意焉今且勿論其說之理由是否充足第望文生義其心目中固猶謂今日之國家非共和不可也 
　　共和之體制今日中國所存有幾頑固如請復諡法猶不敢公然謂帝制宜於現勢而必紆廻其說以曲達所言然則帝制二字其將永永銷滅不復發現於亞東大陸之民國歴史中與雖然今日大陸報之北京訪函則謂何使趙維熙而讀此其感恕不知又復何似也 
　　外交部檢閱報紙報紙條例頒布以來多有謂其難於實行者昨日路透電亦謂日報公會上書反對然而外交部則已派員檢閱厲行其　止漏洩之專條矣 
　　今日中國之報紙雖不禁亦恐無多機要之能漏洩所能漏洩者或轉不在中國報紙耳外交部而能實行檢閱非中國報紙尤當注意否則徒爲非中報之廌　夫豈所以頒條例之本意此雖僅爲條例中之一部份　我將以之覘實行條例者之能力焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會第一次大會之結束]  
　　今國商會聯合會本擬於昨日午前舉行閉會式後於一時開會蘇省　代表季銘又君到會議員到者直隸山東吉林陜西甘肅四川湖南廣東廣西湖北河南山西安徽浙江蘇計百十餘人奏樂後振鈴入席由正會長周金箴君登臺宣告會議終止大旨謂此次在滬開開會二十餘天各省交議各案已先後告竣今日舉行閉會禮全國同志聚集一堂頗足稱快今後希望全國商務進步並祝中華民國進步云云次討論善後事宜（一）上海總事務所是否仍舊常年預算如何（二）總會在北京常年預算如何（三）會長駐在地（四）大會墊用經費及各商會所認甲乙丙三級有無異議限於何日寄還（五）爲公文程式案公推代表晋京應否津貼費用並確定概算（六）軍告農商部本日閉會所有會議各事務請力爲維持（七）議案之關係最要者如公司條例商人通例商會條例稅則等項應請推舉主任起草以資結束次交議山東代表張孟巖崔商盤賈雲薌直隷代表楊欣甫張造卿擬請提議公决條件七則（一）本聯合會已經成立正副會長旣不能常川住會應設扶助員幾人職員幾人襄辦會内一切事務（一）總事務所幹事長可否另行公推抑或請正副會長就近兼任之并職員幾人公同表决（一）應由各省推舉幹事一人或幾人擔任本會及總事務所一切事宜（一）常年經費預算當即日提出公决俾辦事人員有所遵守（一）除常年預算外倘發生特别事故用欵多少須通知各省得過半數之同意方可歸入大會報銷（一）此次赴京爭公文程式代表其公費可否議定相當數目（一）大會經費及直隸北京各墊欵衆代表有無異議可否限期攤還公同表决周君報告畢即退入發言台東旁主地商會董席蘇筠尙君等起言請會長仍主席因内有要件須主持表决也周君復主席盛竹書君起言聯合會所本設在北京所有扶助員應由向副會長就近遴選惟須擇商界中入沈聯芳君起言會中應設評議員須當衆推舉若僅憑向會長一人委任本席不贊成次由會長以每省推舉一人充全國商會聯合會評議員付表决全體起立丁敬臣君起言此項評議員雖已表决但余以評議員代表會議終年經費浩繁此事如果實行甚爲危險陳質卿君起言今日所定秩序祗行閉會式此等善後事宜應在閉會後集樓上談判衆鼓掌由會長付表决全體起立繼由審查會長盛竹書君登台演說謂此次聯合大會炳紀（盛自稱其名）忝爲發起之一分子自開會以來得隨諸君子之後共聚一堂欣幸何如因此乃發生兩種觀念一種爲非常感激之觀念一種爲無限希望之觀念何以謂非常感激諸君子遠道而來群　畢至每日於會場之中發表崇論宏議足以增進炳紀之智識者實非淺鮮且炳紀雖爲發起人之一全賴諸君子合力贊同玉成斯舉今觀一切議事手續燦然具備皆諸君子對於此會各以實心行實事始得收此良好之結果而炳紀得以告無罪於全國商界此炳紀所謂有非常之感激也何以謂無限希望炳紀係聯合會湖北省事務所代表辦理漢口總商會事宜漢口居全國中心點交通最繁是以旅漢各商帮中國二十二行省無省不有此次炳紀　會荷諸君子不棄萍縱乍合懽若平生且與炳紀均有特别之感情自慚德薄能　何幸得此相知之雅將來漢口各商帮遇有商務障碍及實業發展問題爲炳紀能力所不逮者苟效將伯之呼諒諸君子亦必樂爲他山之助此炳紀所謂有無限之希望也今日爲閉會之期馬首同瞻行將判袂天涯咫尺後會方長敢布私悰惟諸君子愛察爲幸次周君宣讀辭職書（辭職書錄後）在座均以大會成立迄今二十餘日農商部准予立案之批文業已頒到議决各擋案須賴以進行刻甫閉會周貝正副會長之辭職萬難承認當由蘇筠尙龍鳴九丁敬臣盛竹書傳筱庵諸君相繼討論全體起立挽留周貝二君遂允勉爲其難時已三時四十五分遂振鈴散會又在紗業公所門首置攝影機各議員向南排列攝影而散茲將呈農商部電及會長辭職書附錄于后 
　　呈農商部電北京農商部鈞鑒大會議事已畢各省代表參觀實業各廠兩天本日正式閉會所提議案皆關商業分别具呈請願仰賴大部維持俾收實效其尤關緊要者公舉代表周國鈞吕逵先李家楨陸哀北上與向會長瑞琨京師商會馮總理麟　詣前面陳務乞成全以慰全國之望不勝感盼全國商會聯合會眞 
　　會長辭職書敬啓者本届第一次大會全國商會代表諸君子不遠千里而來把晤一堂俾晋雖等仰聆　議受敎良多至深忻感晋鑣適患河魚之疾未能逐日到會尤所歉仄今者議事日程已畢行正式閉會禮而晋鑣等竊有要求者仰蒙不棄謬舉會長何敢發矯情之論重違諸君子之意顧全國聯合會乃合海内外商界一大團體範圍若是之廣即責任若是之重顧名思義非學識精神勢力三者俱備不能負此委託之重晋鑣不學無識年將七旬僻處海隅交遊寡少仁元資輕望淺旣無學問又鮮暇晷若貿然擔任勢必無效可觀於本會殊損精彩議事雖畢一切進行手續繁賾重要非晋鑣等所能勝任向會長宏才碩學年力富强常駐京師於商界政界兩方面聲應氣求爲全國所欽佩懇請諸君子推舉向會長爲本會正會長再於本届當選諸公内推舉副會長兩位肩此重任則會務可望進行晋鑣等亦免濫竽之誚拜賜於諸君子者爲晋鑣仁元個人幸實爲全國商會幸言出至誠不敢稍存沽弋名譽之心務乞諸君子格外原諒至深感激晋鑣等即於今日交卸會長責任至對於本會爲個人才力所能報効者决不敢有心推諉是則晋鑣等區區之意也專此具陳伏祈垂察周晋鑣貝仁元謹上 
[通令查緝白狼機關]  
　　上海鄭鎭守使接江蘇馮都督令開案准參謀陸軍部電據探報稱白匪在滬設有機關兩處由東京黨人領袖爲之介紹於上海黨人專招退職退伍軍官入夥此項軍官須曾任營長以上願附白狼者除發給路引口號外復給川資一百元另給安家一百元但安家費本人不得具領開明家屬住址由機關匯去聞舊曆正月以後此項支出已有五千餘元等情望加意嚴緝等因准此除分行外令仰該鎭守使即便遵照轉行所部一體認眞查緝母得視爲具文云云已由鄭鎭守使除通令淞滬各軍營遵照查緝外並函致警察蕯督辦轉行各警區一體遵辦矣 
[法公董局催詢界務]  
　　本邑西門外長浜地方爲華法兩界接壤之區前因界線不明曾啓齟齬迄未解决日昨縣公署又接法租界公董局來函催詢洪知事當即合飭會丈局查明丈勘呈覆核辦 
[九畝地大火續誌]  
　　舊曆本月十三日黎明時滬城九畝地露香園路魁陽樓酒館失火延燒新舞台戲園並華興茶樓雲樓大菜館等共燬三層樓洋房數十間當經第二區第一分署孟署員查得魁陽樓保險起火情有可疑即將該店主馬小東並店夥薛應貴華梅樵沈阿榮二房東沈漢生以及沈錫藩之家屬沈李氏等男女十名口解送司法科訊究各情已紀前報茲悉此案已經警廳司法科員一再研訊後判將店夥薛應貴等暫行取保出外候示馬小東供詞含糊連同沈李氏等男婦三名口於昨日備文送請地方檢察廳訊辦午後即由檢察官預審後判令分别收押候禀請汪檢察長派員前往調查當時失火情形再行核辦聞魁陽樓酒館自開市今爲時祗一月有餘各股東股本尙未交足因此資本竭蹶外間虧負甚多此次該店被焚各債户索欠無門昨日有二三債户投檢察廳繕狀處擬具禀追欠辦公人以欠欵爲民事範圍令赴審判廳繕狀處具禀請追該債户等唯唯而退 
　　另一訪函云九畆地衆商第一樓等公禀南商會總協理云竊商等因見九畆地新闢商場首建舞臺一座商業發達瞬息可期是以羣趨若騖不數月間店舖林立建築繁興行人絡繹頓易舊觀官廳保護亦無微不至商情異常感戴市面日新月盛不可限量實皆起點於開明公司之新舞台似與各店舖有連帶關繫詎料本月八號清晨五時一刻新舞台右首魁陽樓酒樓忽然失火一時烈燄飛騰延燒新舞台不及半時之久竟將舞台全座及附屬三層樓市房廿幢同付刧灰頓成平地不特受災者不堪設想而商等亦傷心慘目後顧堪虞苟不將戲園重新恢復則商等將同歸於盡伏念商等資本大率羅掘而來店房未經落成卽紛紛預定營業則須待建築完工居户住滿方可達其目的眼前勢成騎虎涸轍待斃必待舞台重建方有生機惟悉開明公司經濟異常困難一旦罹此巨災更無力量可知而實關係吾九畝地全部商業之生命此處一有失敗則恐外人將乘虚而入後患何堪設想吾南商會諸公曾思及之乎若蒙俯念商艱則請轉禀各官廳設法維持使舞臺可以尅日重建庶商等有來蘇之望地方得回復之機無任迫切屏營之至再查魁陽樓洒館共有三層樓房平排十間起火時在三層樓十間同時着火以致人言藉藉尙祈設法調查以正人心而安商業尤切感禱 
[謀斃探夥犯定罪]  
　　無賴陸阿根（即混名生瘡阿根）因硬借錢文曾將王阿慶兇毆受傷後於去年舊曆六月初一夜王又糾同陸羣聞明等前往尋仇將陸阿根誘至英租界樂　里用手鎗擊斃嗣經包探將王拘解公共公廨訊明轉解地方檢察廳請爲按律究辦當經檢察官預審屬實起訴審判廳辯論終結聽候宣布判决在案昨日午後刑庭庭長楊樹猷偕同端木棻惲福鈞兩推事官並原審之李檢察官等特開法庭命提王阿壽至案宣布判詞略謂王阿壽前糾陸羣聞明等鎗斃陸阿根雖云開鎗係是聞明但共同正犯無可推諉處王阿壽無期徒刑永遠監禁判畢命書記官將判詞當庭宣讀畢楊君命將該犯還押候上訴期滿送監執行 
[又槍斃盜犯二人]  
　　鎭守使署軍法科審訊縣解之盜犯王根荃葉阿七兩名業經供認选次搶刦不諱擬罪均應鎗斃呈由鄭鎭守使核准飭即執行故於昨日午後二時於營倉内提出王根荃葉阿七兩犯騐明正身押赴西砲台地方行刑屍即埋塟該處浦灘茲將罪狀錄下爲宣布事案於本年三月廿五日據上海縣知事函解拿獲盜匪王根荃葉阿七兩名並抄錄供詞到署查王根荃葉阿七均係去年冬間搶刦　家橋稅務分所襲刦北橋警區分掠當舖並開鎗拒捕殺傷官兵案内要犯前於獲犯沈阿妹等供詞内指證明確又王根荃復於今年正月搶刧王炳祥花衣船一次葉阿七又於去年十月間搶刦曹家渡等處三處均經供證確　無可諱飾該犯王根荃葉阿七等迭次結夥多人肆行搶刦不法已極並敢於夥刧北橋時開鎗拒捕殺傷官兵情節重大殊與尋常盜犯不同似此獷猂凶暴實屬罪不容誅非處以極刑不足以寒匪胆而保治安該犯王根荃葉阿七兩名應按軍法治以死刑立予鎗斃以昭烟戒除執行外爲此示仰軍民人等一體知悉此布 
[宣布盜犯刑期]  
　　盜犯王四前糾羽黨張大甫子等至江淮公所行刧衣被等物未幾王四又合郝三劉廷桂又至該公所附近行竊布疋等件兩案同時並發由警拘送地方審檢廳訊辦前經辯論終結判押候宣判在案昨日午後刑庭庭長楊樹猷偕同葉陸兩推事並張檢察官特開法庭飭提王四等各犯至案宣判問官以王四竊盜罪又加强盜罪均已成立判監禁十二年張大甫子囡四劉振等三犯强盜罪亦已成立判各監禁九年劉廷桂郝三等竊盜罪亦已成立判劉監禁四年郝監禁三年零六個月判畢着還押聽候執行 
[盜黨仍被兔脫]  
　　滬南警察一區第三分署偵探張春全在舊道署前緝獲正法劇盜小丹陽之羽黨廣東桂林一名搜出金戒鈔票現洋禀奉袁署員拘留候核在案茲悉該盜係廣東人原名劉根全曾在法租界一帶行刦犯案纍纍該署員袁慕禹自前日據偵探拘送到署後卽提該盜略訊一過飭發拘留所看管一面囑令巡記辦理報告以便次日解送司法科訊辦詎昨晨八時許該盜乘人不備從拘留所栅欄扒出逕出大門奔八談家弄逃逸門差周雲仙適在署前街上游弋迨經瞥見吹哨追趕業已不知所之遂即報明袁署員加派警探分投跴緝未知尙能弋獲否 
[徵求賽會物品]  
　　美國巴馬賽會上海出品分會勸導員哈少甫君昨在任公共租界福州路題襟館書畫會廣徵書畫出品開會演說謂此次賽會除天產品外以美術爲大宗我國毛筆畫歐美各邦甚爲寳貴日本收藏尤爲珍重務請諸公注意我江蘇省人才頗多上海爲荅萃之地書畫名家尤衆尙祈諸君乘興揮洒各成數幅以便赴賽擬於二星期内在滬先開展覽會陳列各品諸公尊重國粹者諒無不樂於從事也又聞勸導員莫華記現已徵集仿古文玩磁器等共四百餘件又紅木鑲邊磁片掛屏三堂至綢緞出品亦已由王介安吕葆元二君向其同業勸導徵集亦有數百疋之多農產出品則由張樂君君担任勸導亦已徵集天產品七八十種其餘各勸導員現尙從事徵求將來出品之富美必大有可觀也 
[發給調查户口經費]  
　　本邑城鄕編查户口一事前經議定由警局擔任調查工巡捐局籌措費用現在滬南閘北兩區户口已經兩巡警分廳編查完竣應需經費計滬南分廳墊用銀九百九十一元二角閘北分廳墊用八查零十元四角工巡捐局朱局長咋准淞滬水陸警察蕯督辦函知前因核與原議相符遂即將欵備齊分别送交兩分廳查收歸墊 
[分送調查商業團體表式]  
　　上海南商會致各業領袖函云案奉上海縣公署函開奉江蘇民政長韓訓令内開實業司案呈各業設立團體原爲整頓商務起見查蘇省各業立有團體者所在皆有惟積習相沿難期進步亟應設法整頓務使惡習袪除茲製成調查商業團體表式仰各該縣知事查明境内所有各業團體無論已未立案按表照塡由縣轉呈本公署察核備案此令等因奉此合行函請貴會查照按表詳塡尅日送署以便彙報等因到會奉此茲將奉發表式送請貴業按表塡明卽日送會以便彙轉是爲至要 
[印花業又起衝突]  
　　印花染業工司同盟能工一案前經地方檢察廳訊明將李怡美等五名發交第一初級檢察廳押候查明訊辦後業由初級廳於前日提案預審先將李交保出外傳諭衆司先行開工靜候核奪並出示佈告在案乃李怡美保出後又與謝某聯絡不肯勸導反因各坊東遵諭開工遷怒衆司遽於昨日午後二時許帶同男女多人擁至小南門外海潮寺橋南首仁昌坊内推倒　　撕碎花板勒合停工迨該坊經理胡某嗚到崗警李等已呼嘯而去現胡已會同各坊東公呈第一初級廳請究矣 
[判决妬姦傷害姘婦案]  
　　紹興人朱更先前因妬姦將姘婦陳韓氏用刀戳傷頭面控由警局拘送地方廳由檢察官預審起訴曾經審判廳開庭辯論終結聽候宣判在案昨日午後亦經楊庭長命提朱犯至案以朱傷害罪已成立科以四等有期徒刑監禁一年零六個月以儆 
[周家厙發現不完全之男屍]  
　　老朱家宅路後周家厙荒僻地方麥田内發現男屍體數段昨晨由美捕房一千零九十八號華　聞悉報告捕頭當即飭捕前往查勘見田内有蔴袋一只形似被人謀斃後抛棄該處即命小工將屍愷拾獲七塊送入騐屍所報請公廨中西官涖所騐明查無家屬飭二圖地保邵錦堂備棺收殮發壇候認並着該地保嚴緝兇手務獲究辦 
[改良灘簧准予開唱]  
　　南市第一區境内德興樓茶館擬附設改良灘簧遵章認繳月捐補助地方公費曾經呈請上海工巡捐局給諭在案茲經朱局長函由第一警區查明該茶樓附設之灘簧確係改良小說並無淫詞穢語自當照准故於昨日批示准予開唱給發執照矣 
[水巡查驗魚船]  
　　法界魚行主瞿長順等具禀駐滬法領事謂魚船裝魚來滬駛過南市製造局浦面時必在天未黎明之前而製造局江邊軍隊禁止船隻夜行伹魚船一項必須連夜赶行若在南黄浦守恆停泊翌晨不得到市銷售非僅鮮魚損壞且與市面亦有妨礙請求轉致鎭守使查照如遇頂船經過准令停船候騐放行等情曾由法領事據情函請鄭鎭守使允准飭令凡有魚船經過無論盡夜准予隨到隨驗隨驗隨放在案茲悉查騐此項魚船現歸水警第二廳派船稽查故該廳趙廳長前日令飭第三專署之第四分署長王君調派第二隊一排排長劉思碌二隊三排排長謝雲驤督帶師船二艘來滬駐泊製造局西碼頭浦面查騐魚船云 
[法警無須給費]  
　　上海地方檢察廳昨日佈告云照得本廳爲國家代表機關綰掌法權職司檢察辦理各案悉以法律爲範圍司法警察奉命執行事務按月給有薪餉凡遇下鄕傳人逮捕又隨時給有旅費蓋刑事案件不准向訴訟人等索受分文該當事人如果違法供給亦干罪戾本檢察長受任以來迭經諄諄誥誡不啻三令五申原冀一般人民咸與聞知免致受其欺朦本廳之防袪獘竇不可謂不至乃昨日有人來函稱有法警託名招搖包攬需索閱之殊堪髮指雖匿名付函例不准理惟案關法警招搖需索虚實均應澈究若不查明從嚴懲治何以示儆惕而肅法紀除密行查辦外爲此布告爾訴訟人等知悉須知法警對於執行職務費用出自公家驅策僅供奔走倘有假託招搖藉端需索務即提出確實證據隨時具狀註明住處來廳告發定即立予究明按律懲辦决不稍有株連本檢察長執法以待幸勿畏事　默但爾訴訟人等應各自愛萬勿違法供給及挾嫌虚僞告訴等情則罪有專條本檢察長亦未能稍事曲貸也各該法警曾受敎育經此布告各宜革面洗心安分服務冀免他人指摘嗣後再有前項不法情事一經發覺定卽按律嚴懲其各懍之切切 
[法警舞弊]  
　　西鄕閔行鎭附近鄕董馮某因被人控告盜賣地畝由地方廳汪檢察長核准飭警下鄕將馮傳案候訊在案馮遵諭於前日下午投廳候示汪君因其時天已不早不及預審諭令將馮交法警金寳山送往第一看守所收押候次日預審不料該警受某氏婦之賄囑暗將馮中途釋放另以某甲頂替當時言明收押一日送甲洋一元至昨日午後事爲甲父偵知以伊子無端被押奔入押所吵閙經汪君訪聞委李檢察官入押所向甲詰問甲卽將實情和盤托出李君回廳據情報告汪君勃然大怒立命司法巡長將該法警並該氏一并拘案略詰數語判令分别收押一面仍飭拘拿馮董到案併究 
[寳山路火警]  
　　前晚寳山路菜場旁某姓家突兆焚如由各段救火會到場救熄共燬樓房三幢事後經二區董署長派警查明起火情形聽候核奪 
　　推諉起火 
　　滬城小東門内老天主堂街即梧桐路第七十六號門牌湯克海之洋鏡店樓上不戒於火延燒隣居多家曾經第一區第二分署將起火之店主湯克美並同居樓上賣叫貨之汪雲卿二人拘解分應司法科預審之下移送　一初　檢察廳預審諸其起火之田互相推諉當經檢察官核得湯等無力措繳保証金且又一　推託飭卽移送　方檢察廳請爲核辦 
[混用銅洋兩則]  
　　毛艾堂前日扭控混用鉛質小洋之陳福生至二區一分署抄出鉛角十七角又錢先景扭控混用銅洋之陳榮生於二區三分署抄出銅洋三元銀洋三元一併移送檢察廳分别押候訊辦 
[查獲烟土兩起]  
　　前日由一區三分署查獲私吸洋烟之吴阿毛蔡南臣葛廳生三名又二區警署緝獲帶土之王惠山孫德坤兩名搜獲土四十一兩先後移送檢察廳押候究辦 
[拆屋糾葛]  
　　蔡濟豊將坐落胡家木橋之毛巾廠房屋材料拆賣與七浦路黄興記舊料號由沈少康爲中計價洋一千元於日前雇小工王爾生杜才源陳阿生湯阿富萬田蘭張阿寳等前往拆卸詎有顧　昌者以此房已刷張姓向伊抵押銀洋因卽投報二區三分署將沈及各小工一併逮案移送第二初級檢察廳押候核辦刻聞廳蔡兩方面均已延請律師到廳辯訴矣 
[電車上失足跌傷]  
　　倪金高前午在靶子路某號電車上失足跌地受傷甚重由捕查見車送捕房轉送同仁醫院療治 
[龍潭公司交涉之省公署批]  
　　韓省長批前龍潭煤礦公司代表王恩培呈云實業司案呈據呈稱龍潭煤礦被人强佔蒙委確查請曲予保全以恤商艱等情已悉查此案前准部定辦法迭經令縣召集兩方遵照會商在案現奉部催又經派員前往礦山召集現辦該礦礦商周豹元等會同該代表來署會商迨周豹元等到寗該代表忽又他往現在周豹元等業經呈明遵照部咨並照二月五日在寗會議該代表所要求者給予前礦商股票洋二萬二千五百元現洋三千元等情前來此項辦法甚得事理之平該代表旣不到署會商仍復嘵嘵置辯並謂被人强佔礦產是直以部定辦法爲不然並前次所要求者亦不承認實屬不意攪亂本公署對於此案本有秉公判决之權所以送令會商者無非爲調停兩方爭端起見須知前礦商之礦業權斷難存在大部所定之辦法亦斷難再予變通不如早息爭端各謀實業尙爲計之得也仰即查照周豹元等所呈辦法限半月内來署聲明聽候召集定議母得自誤如逾限不復定即據情呈請部示核辦此批 
[古董掮客之受罰]  
　　陳小春控古董掮客金渭卿私將代消値洋四百元之珊瑚如意質洋等情昨由捕房將金拘解公共公堂請究原告偕証王介　及押店夥朱心泉証明前情訊之金俯首無詞中西官會商之下判金罰洋五十元充公無洋改押一月　交原告領回當本亦着被告償還 
[原告並非丈夫]  
　　蕪湖人洪元寳控妻洪晏氏背逃等情昨由捕房將氏拘解公共公堂訊據氏供洪元寳並非丈夫寳被洪誘拐來滬現因無錢度日在外帮傭求察判押候原告邀同煤証並呈婚帖到堂再行訊核 
[汽車夫押候再核]  
　　汽車夫徐阿毛前日在新閘白克路司機不愼將行路婦人高謝氏撞倒跌傷當被巡捕查見將徐與氏一併帶入捕房捕頭以氏受傷甚重飭送醫院醫治將徐拘留在案昨日由捕房解送公共公堂請究判徐仍遠押候原告傷愈再核 
[幸有胞兄作保]  
　　自稱在某洋行爲寫字之西裝粤人彭茂卿竊取華洋各户之衣物托向爲洋貨生意之范孟德消　業經捕房將兩人獲解公共公堂訊供不諱嗣不彭之胞兄彭士卿（卽德隆保險行經理彭鐵甫又名彭俊甫）到堂供稱伊弟近患神經病求請從寛判彭茂卿與范押候查明再核在案昨由捕房傳同收　之厦門路大昌押店夥張福林等併解廨復訊先由中西各原告投案環求究追訊之彭茂卿認竊不諱據彭兄鐵甫投稱伊弟實有神經病求請寛宥以後如有前項情事愿爲擔保茂卿之叔彭敬修亦具禀代求　襄讞商之德領師君姑念彭鐵甫等均係體面商人格外成全判彭茂卿准交其兄具結領回卽日送回廣東原籍以後 
 
 
 

Page 11

 
 
　　若再犯案惟彭鐵甫是問所有當本亦着彭鐵甫照償范孟德從寛斥釋 
[拿獲匪徒]  
　　匪徒滕香雲糾黨夥刦楊樹浦附近周家宅沈蘭生家値洋一百餘元之衣飾由探將滕拿獲昨解公共公堂請究由聶襄讞會同德領師君略訊一過判滕還押候補提同黨於下禮拜六再訊 
[懸掛國旗之取締]  
　　法租界各行號店舖每逢令節或開張日期必高掛國徽以誌慶賀惟所懸之旗大小不一高低不齊間有直出屋簷一經風吹侵及電線亦有旗角低垂拂拭途人頭面法捕房藍總巡目覩情形擬籌取締之法以歸一律現議定此後各店縣掛之旗以堦沿石爲止不得伸出馬路之中亦不能懸掛過低致礙行人 
[耶穌復活節停訊兩天]  
　　本月十號爲天主敎耶穌受難復活節期法副領事德賚沛君以此乃泰西最重之令節故咨照讞員　榕卿君停訊兩期並諭知捕房應訊各案犯定於星期三解廨訊判 
[英副臬司赴魯遊歷]  
　　駐滬英副按察使班德瑞君昨日乘輪往山東遊歷約二星期即須回滬 
[德律風間之重建]  
　　法界八仙橋東堍中法學校本係法捕房舊址當捕房未遷至嵩山路時其門首建有德律風間一所以便通信旣遷之後將房屋翻造此德律風間亦卽拆毁改置望棚將德律風暫置在内遇有火警等事賴以報告今法捕房以望棚究屬不便特由工部局工程司　就　樣仍在原設之處建造六角亭式房屋一間安設德律風機器並日夜派捕一名在該屋内看守以便傳遞消息 
[公共公堂瑣案]  
　　海寗路一千七百號烟紙店夥徐炳昌控陳壽山混用銅洋等情昨由捕房將陳拘解公堂訊知陳係過犯判押西牢二年期滿逐出租界銅洋銷燬 
　　虹口天潼路洪興小客棧内病斃棧客施小五棧主婦朱陳氏匿不報捕請驗違章經捕房查悉昨日將朱陳氏傳案訊明姑念女流無知從寛判罰洋五元充公以儆 
　　流氓陶小狗汪連生在虹口吴淞路一帶先後攫取張蔡氏陳潘氏金環均經包探查獲於昨日併解公堂分别訊明判陶押西牢九月汪押三月示儆 
　　四馬路九華旅館寓客曹明謙控該旅館司賬趙有邦與錢少卿趙瑞林高壽松騙呑値洋一百六十八元之烟土等情業經由廨訊判錢少卿賠洋七十元餘洋三人合賠趙等三人已賠洋開釋錢因無力措繳收押在案昨由捕房將錢解案請示奉判交保限一月繳還 
　　船户陳坤泉控李阿根葉阿全行竊布衣由探將二人查獲昨解公堂訊知李葉均係積竊判李押西牢兩年葉押一年期滿均逐出租界又陳朝卿因竊河南路永泰號雪茄烟十箱當被鳴捕拘獲於昨解案訊實判陳押一年期滿亦驅逐出境 
　　永興公順等同控天津路鉅昌錢莊戚永寳冷秉章倒欠存欵又陳誌　控金松生呑股本洋八百元又德商裕興洋行控張炳丞定貨欠銀二萬餘兩等案昨由捕房將被告各人一併傳案請示奉判分别交保候訊 
　　流氓蒯福寳前日在吴淞路攫取章茂祥家小孩銀鐲被捕追獲昨解公堂訊寳判蒯押西牢四月示儆 
　　四馬路一百二十號綢號夥鍾子漢控張洪生竊綢一疋等情由探將張查獲昨解公堂訊寳判張押西牢一年期滿逐出租界 
雜評三（宇） 
[商會聯合會閉幕矣]  
　　各省各埠商會代表來滬已多日矣今聯合會已於昨日正式閉幕各代表行將回里吾知自此以後各處商界之自治力必更强固而商業上之智識與道德各商會必尤能督促進行俾吾國商人處此商戰劇烈之時代不至無立足之餘地若以此次大會僅視爲表面上之聯絡而於議决案件仍不能切實施行則諸君辜負此一行矣雖然諸君皆一方之表表者當無俟記者之過慮也 
 
 
 

Page 12

 
 
   
 
 

Page 13

 
 
自由談 
游戲文章 
[戲擬上海修志籌備處徵求訪稿啟] [  覺迷]  
　　本處聘請採訪員專事採訪外曾經登報徵求各界訪稿現届著手編輯何如尙有數項仍付闕如不無缺憾茲將各項分門列下如有好事家悉心採訪投交本處無任感級此啓 
　　計開 
　　祠祀類 
　　小東門外澈尿老爺廟起建年分及歷來事略 
　　名跡類 
　　打狗橋摸奶弄（在西門内）之考略 
　　藝文類 
　　上海碼頭打油詩竹枝詞上海五更調 
　　人物類 
　　張桂卿范高頭傳略 
　　列安類 
　　四大金剛（林黛玉胡寳玉張書玉陸蘭芬稱四大金剛）傳略 
　　陸文琴傳略 
　　藝術類 
　　鉅竊劇盜著名拆字算命相面賣膏藥賣拳頭傳略 
　　游庽類 
　　著名江湖流丐傳略 
　　雜記類 
　　妓院章程青樓進化　發起年分章程及歷來事略三十六個黨章程拆白黨章程 
[戲擬全國土地致新及第知事書] [  獨鶴]  
　　中華民國二十一行省大小各土地謹銜哀致誠上書於新及第知事諸公座下日前警報頻來知諸公官運亨通巍科高掇不勝悚懼蓋諸公之福曜旣臨卽某等之難星已現也禍患將作趨避無門不得已惟有仰首告哀瀝陳苦况冀蒙憐憫幸埀鑒焉竊某等之受人剥蝕也久矣亡國大夫剷之於前革命元動刮之於後以暴易暴再接再厲至於今日固已體無完　不堪復削迺諸公忽於此時將有事於土地此所以聞而惶駭也諸公或前清舊吏捲土重來或當世名流出人頭地畢生經騐此行目的無非相地有皮恣其爬刮而已百般運動祗想發財一旦爲官由他笑　有不視耽欲逐得土地而甘心乎然而瞻彼中原盡成瘠壞味同鷄肋焉用年刀諸公幸勿仍視爲諸侯之寳而更肆狄人之欲也又况土無乾淨摸去盡是爛汅地滿棘荆觸處定生痛苦諸公又何樂而必從事於刮耶尤有進者地獄鬼魂以地皮日薄久思决藩而出若諸公不鑒愚忱再加剗剷則某等勢不能支必有皮破地穿之日彼時地獄無所遮攔惡鬼無可防　越出地中託生人世戾氣所鍾不爲匿類　成亂黨上貽大總統　訐之愛下違地藏王雷霆之怒（平地一聲雷故曰雷霆之怒）某等固不任其咎而諸公將無所逃罪甚非計之得也任命可期分發有日用特飛書乞憐倘蒙大發慈悲他日蒞臨得於免刮韋甚幸甚 
　　附新知事批詞照得來牘實屬糊塗已極今天我等之所以考知事者爲的什麽安可以不刮地皮乎仰卽靜侯刀　如再多　定行重刮切切此批 
海外奇談 
[齧爪奇癖] [  警衆]  
　　巴黎某小學校生徒二百六十五人而有齧爪之癖者六十三人占五分之一又田舍之學校中女童較多二十一人中有此癖者十一人頗於衛生有害當局者正在研究改良之法矣 
[磨指風俗]  
　　泰西各國通行磨去指甲泥垢之舉巴黎設有爲人磨擦指甲之店舖執業之人大抵皆係婦女至顧客則不諭男女皆得入焉其法先將指甲内部之泥垢磨去後即塗以一種藥水如油者然後再將指甲染作紅色或如琥珀色或如眞珠色以爲美觀每磨一次須費三法郎或五法郎不等凡好裝朿者磨擦更勤 
[燈光比較]  
　　當天氣險惡之時或濃霧之候煤氣燈及煤油燈光力所能達之距離實遠於電燈之光各處燈塔多用煤油燈者此也 
[紙衣]  
　　紙衣係一美人新創服之輕便異常且亦堅韌不易破可於雨中御之代橡皮雨衣之用有其利便而無氣味也 
尊聞閣詞選 
[長壽樂用柳耆卿韵題胡讓之百壽印圖應東園之徵] [  栩園]  
　　紅友詞律收本體僅八十三字不全徐誠庵詞律拾遺據宋本補完後半第三四五句與前半字數相等而句法不同以予意度之便是僊禁春深御爐香裊臨軒親試三句安知非抄傳之誤仙禁御爐本屬對句而便是二字當在臨軒句上庶前後句讀相同但換頭耳又後半起句情漸美本係叶韵紅友誠庵均誤註爲句觀於耆卿另作繁江嫩翠一首後半起句爲太平世世字亦叶可知紅友誠庵均未詳考故拙作依尤紅殢翠韵而句讀則參照兩詞平仄仿此後半閱三句則並矯而正之知音者當不目爲失律也東　以爲如何尙乞指政 
　　雕紅刻翠問心頭多少情絲牽繋百歲光陰十分顏色最是合　私意愛玲瓏剔透簪花字比花還媚錯認做小顆櫻　凝醉印上了文錦素綾鴛被眞盡美博取個百世期頣相繼賈女聰明韓郎徼倖儘把小名描試向書城坐擁藏嬌合偕樊王第福與祿併做一團和喜應天上南極星繁如市 
[癸丑小春遷居後有懹嬾雲女兄并酬見和佳什] [  錦霞閣主]  
　　自是飛瓊識絳仙天　文字結因緣昨　月夜梅花下夢裏相逢笑拍肩 
　　久借西湖作故鄕蒔花種竹興偏長心盟白水從周井（地名周公井）舊雨新知雨不忘（近得高劍華女士　贈楹聯）夕陽斜挂故宫低（宅近行宫）晴　徵籠春草蔞欲問衡門何處是高梧埀柳畫　西 
　　悵望江雲日幕生天涯同此别離情忽聞林鳥縣蠻晤知是流爲覓友聲 
　　聊將春信寄梅枝一句吟成一度思聞道相如嘗病渴（君詩有知否捲　人病久之句）清詩當茗爲君　 
　　一從宓子載　還偕　西湖賦歲閒流水行雲看不盡梅花屋後繞溪山 
自由談話會 
[上海笑話]  
　　某甲的朋友呌做某乙的新近從上海回家不期遇見了某甲大家說多時不見牽記得很某甲便向某乙問問上海的情形某乙說上海雖然玩了幾時並無新聞趣事可以報告但是上海地面郤有三樣東西出產的頂多是别處少有的某甲說老兄如今這個希罕東西帶了多少回來可以分賜把兄弟嗎乙說這三件東西是買不起的所以不曾帶來你道是那三樣就是車子辮子婊子上海的車子不是一律換了黄包車嗎所以車子是新式的辮子是老式的有的人留了老式的辮子坐那新式的車子還有這起車夫都是掛了老式辮子拉這新式車子或者坐車子的和拉車子的都有了辮子竟其新式車子的前前後後離不了辮子但見大辮子坐車子小辮子拉車子小辮子在風裏頭幌來幌去　是好看忽然皮鞋聲音括搭括搭來了一個巡捕手裏拿了黑漆的棍子頭上戴了紅纓帽子背後頭拖了烏油的辮子和那拉車子的小辮子不肯干休拿了棍子下死勁的敲這部車子拉車子的小辮了看見巡捕先生發了性子拖了車子拚性命逃了一陣子不見了巡捕的影子走過一所堂子堂子裏面嬉嬉哈哈走出一淘婊子大辮子小辮子寛辮子緊辮子長辮子短辮子頭繩紮的辮子絲線編的辮子紅黄藍白的五色辮子還有年紀大一點的因爲不好意思打辮子竟其梳成功一個辮子頭却是許多小辮子編成一條大辮子將這條大辮子一裊一裊裊了一個辮子頭想來便是蘇州人所說的盤辮子了三三四四跳上車子咭咭哈哈擠在一部車子上大家留心照顧辮子阿三說阿四你不應該軋住我的辮子阿二說那個毛了我的辮子忽然前面人頭擠擠跌跌蹋蹋犯人來了破衣裳也有好衣裳也有白面書生裏面夾雜了許多花子巡捕背了鎗押在旁邊一起人你的辮子穿了我的辮子我的辮子連牢他的辮子那管他光辮子毛辮子京辮子廣辮子曲辮子一個總結穿了起來大家頭頸裏套了索子脚底下上了鍊子牽着大大的石礌盤研馬路上的石子那没辮子的外國巡捕和有辮子的中國巡捕嫌他們走得不快拿了鞭子棍子一下一下的打他們的脚踝拐子倒不如拉東洋車子的人還算自由自去哩還有那文明女子天天坐了東洋車子到學堂裏去做學生子手裏拿了書本子背後頭一概拖了油鬆大辮子烏油油的好似一條棍子身上穿了外國緞子頭上戴了外國帽子足上穿了象皮鞋子還有那有錢的指頭上套了金鋼的戒子如今男女平權都是國民的一分子無怪那起婊子大家要看女學生的樣子老老小小人人拖起辮子來了 
　　儉德會規則一不狎邪二不賭博三不必以酒食結交四不必華服五不輕寒素 
　　入會者濮院毛　堃毛壽甲洞庭錢　塘周克邦南翔陳衡之洞庭錢頤良 
小說 
[寓言小說爭雌] [  韋士]  
　　有素娘者出身貧媪家幼卽嫵媚窈窕嬌小性好潔嘗衣白色衫頰又艶紅嬌甚見者魂銷有某氏母見而悅之　珠購得以與某幼孫某某固多情公子也愛素娘待甚每親爲素娘治飲調食曰素娘弱不勝衣憨態可憐人也素娘感之漸與公子親公子每摩弄素娘　髮素娘合其小而圓之杏眼睡公子腕上公子顧而樂之素娘醒赧然曰奴無狀壓公子腕痠矣公子笑曰吾殊健何至是出腕親之無絲毫痕迹也公子魁偉有神力待素娘殊温和偶與素娘戲素娘微懼公子每低首親足下　草而不應一日素娘謂公子曰公子纒綿之情鐫奴肺腑公子不曾言乎奴固弱不勝衣者公子頎碩倍奴望公子終憐奴也公子笑曰素娘勿恐吾非狂暴者素娘　麗吾正託友爲爾尋匹不日當得一小郎偶素娘也素娘赧顏謝公子無何公子果携一俊童名美兒者見素娘伶俐嬌小與素孃不相上下也公子戲爲之成禮遂成小偶素娘美兒雙雙謝公子公子笑而領之時在春日芳草如褥小偶愛情美滿其快樂可知也卽公子亦欣慰不迭無何公子祖母又得一健奴曰阿健謂公子曰彼勇士也爾善視之公子殊不喜奈迫於慈命乃收阿健然不使與彼小偶相見相見恐素娘駭也無何公子病阿健日肆其所居與小偶家只隔一土壁阿健躍上壁頂挑素娘素孃狂呼美兒曰何物狂奴曷不逐之美兒奔至怒氣勃勃曰暴奴敢下壁鬥耶阿健躍下奔美兒美兒不勝素娘來助仍不敵美兒項裂血染其冠素娘白衣亦爲血濺點點如梅瓣也鬥久阿健益奮勇美兒踣不能起阿健摟素孃素娘狂嘶血自口出美兒負傷臥草間聞聲心欲裂突起襲阿健碎其腦阿健負痛遁歸然美兒懦弱終非其敵美兒欲奔訴公子素孃曰公子方病何以此瑣事擾公子清慮耶遂止而阿健日必踰垣至鬥美兒美兒每敗身無完膚素孃撫美兒創曰皆爲奴也使郎受創如許奴寗死郎勿再與彼狂奴鬥美兒曰否男兒至不能保其妻室何生爲吾寗以鬥死也相抱而泣是日又鬥美兒傷股血流如注暈絶阿健猶怒氣洶洶素孃心痛私乞阿健停鬥數日阿健不許繼而曰苟娘子能假我辭色者可休三日否則必殺彼而後已素孃不可而回首見美兒僵臥血泊中乃思冒辱救之遂允阿健美兒醒不見素孃察之知在阿健處心傷如裂繼而自念曰力遜人者至不能自保其愛妻吾當自怨耳素孃返汍瀾而泣美兒但冷笑是時公子病思食肉微聞阿健狂暴事命庖人曰阿健可惡殺之可也庖人諾捉阿健不得阿健狂竅跳躍高越庖人之頂而遁庖人懊喪時美兒正懷大恨謂生而苦不如死而樂也自投庖人庖人殺之以食公子公子訝其肉美訽得故　庖人令再殺阿健且哭曰素孃不能活矣素　果奄奄欲死公子見之泣素　涙落公子手中庖人獻阿健頭公子以示素孃素孃悲嘶一聲而絶 
　　韋士曰美兒之言曰力遜人者至不能自保其愛妻傷哉言乎强權世界狂暴横行尙何公理之足云耶非獨個人然也以言乎國大千衆生可愛也男女黎氓可愛也錦　河山可愛也力不敵人幾何不爲强有力者刦去乎大恨塡胸只可自就刀爼耳尙何言哉尙何言哉此事爲一兒童告予者所謂素孃者乃彼家所畜之小白雌雞也美兒及阿健乃兩雄雞耳 
[滑稽小說遺腹子] [  白生]  
　　某氏者年未十十而　其所天叔見嫂熊輕淫遂私焉朝夕往來相親相愛數年後腹便使如大　未幾呱呱之聲發自氏之閨中矣彌月後　堂然皇然不避耳目每於戚屬廣聚之間亦竟當衆乳哺人或問之則直截答曰此吾夫死後十二年之遺腹子也聞者異焉 
 
 
 

Page 14

 
 
   
 
 

Page 15

 
 
   
 
 

Page 16

 
 
   
 
