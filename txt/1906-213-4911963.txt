# 1906 - 213 - 4911963

 

Page 1

 
 
   
 
 

Page 2

 
 
[電傳上諭]  
　　六月十六日奉 
上諭綽哈佈錫良奏官軍攻克裏塘屬桑披逆番請將出力員弁擇尤奬勵一摺裏塘所屬桑披地方逆番普　乍娃等肆亂稔惡日久稽誅去年討罪巴塘仍復甘心助亂屢有擄村刧弁等事寔屬兇頑己極經道員趙爾豐　相機進剿掃穴殲渠辦理尙爲　法在事各員弁跋涉窮　苦戰數月　無微勞足錄允宜特沛恩施分省試用縣丞吳俁著免補縣丞以知縣分省補用並賞加五品銜賞戴藍翎府經歷銜傅嵩林張剛均著以府　歷歸部選用並賞給五品頂戴縣丞銜華承禧楊世衡均著　縣丞歸部選用並賞給五品頂戴己革花翎四品頂戴貴州貴定縣知縣王會同著開復原官銜翎仍歸原省補用並免繳捐復銀兩千總許志霖著免補守備以都司儘先補用並賞戴花翎把總張榮著免補千總以守備儘先補用並賞戴花翎守備銜謝安邦著以守備儘先補用並賞戴花翎外委丁恩榮五品軍功程鳳翔孫寅璋程汝信羅銘忠羅銘宣均著免補把總以千總儘先補用並賞戴藍翎四川建昌道趙爾豐督兵轉戰尙合機宜雖據聲稱不敢仰邀議叙究未便没其成勞趙爾豐著賞給武勇巴圖魯名號另片奏　革廣西補用道錢錫寳隨同趙爾豐進討勤勞迭著洵屬異常出力懇請逾格施恩等語錢錫寳著開復原官翎枝餘著照所議辦理所有善後事宜仍著該將軍等督飭囗囗妥爲籌辦隨時奏聞欽此十七日奉 
上諭趙秉鈞著補授巡警部右侍郎欽此 
[電傳宮門抄]  
　　六月十六日召見軍機王清穆十七日奉召見軍機袁樹勛 
[寳山種棉説畧代論]  
　　寳山土產本棉宋元時傳自廣東有紫棉白棉兩種其根莖花葉無大區别皆賴人功播種培養而成並無天生野棉亦無隔年宿根再生萌枿凡屬棉田每閲二年必間一年種稻使受糞壅否則遞年漸歉無復豐收種棉之年先於清明左右豫將田土犂鬆捶成粗塊俟過榖雨揀取棉籽淘過揉滑匀撒入田再將土塊捶細翻掩令籽入土寸許得雨便生此爲白地早棉若晚棉則俟大麥登場始行播種其秋收恒不及早棉之豐蓋天時遲而地力薄也棉秧出土便需用耡芟其繁複漸長漸芟使各株距離廣容一耜有半而止棉根離土卽槁不能移密就疎且畏草侵每遇夏雨一次必薙草一次雨多則費工多雨少則費工少須過立秋始不復用耡草亦不復能高出棉莖矣棉之始花率在六月先者結實後者續花處暑後漸次吐棉至立冬而垂盡其間花實早晚相差至一月以外惟花開在寒露後則鮮能結實者摠之棉籽無甚高下視天時地力人功爲轉移腴田上稔畝收可百五六十觔殊不多　平均計數略以七八十觔爲度然其成熟全恃八九兩月少雨多晴若遇暴風淫雨歲必大歉此大較也試分析説明之 
甲棉之莖屬卉本高自七八寸至四五尺不等其最利結鈴者率在一尺以上二尺以下旁有細枝歧出以綴花葉皮作深褐色青莖者居其少數 
乙棉之葉爲缺刻葉類幼棉先發乳葉一對以次抽莖布葉葉皆五出如鴨掌形其性與鴉片相反取嫩葉搗汁飲一小杯能立斷烟瘾但性稍猛體實者宜之 
丙棉之花似蜀葵而小平行　或黃或紅或紫深淺不等白花惟青莖者有之花多三瓣間亦有四瓣五瓣者蒂有托葉三片對角抱合俗名花盤 
丁棉之鈴狀類小核桃其頂畧鋭多三房合成間亦有四房五房者每房内有縱棱分爲兩格若連翹然凡棉一瓤兼占兩房之平晴天結鈴約逾半月卽綻裂吐棉其最佳者瓤埀近二寸許若久雨黴變則爲黃棉 
戊棉之核大如苡米殼堅肉厚形圑而尖每棉一瓤含七八粒或五六粒產汪北者色黑產江南者色白微黃亦有作深綠色者用以榨油可供食用然不及荳油之佳其榨存之渣名花餅冬令草衰取以飼牛羅陽兩等學堂經理職員施贊唐述 
[巡捕房與公共公廨造屋之交涉]  
　　公共公廨改建男女押所等房屋工部局不允繕給執照故舊屋雖己拆卸而外牆尙未動工略志前報乃昨早八點鐘時捕房西探頭目矮姆司脱郎帶同西捕數名至公廨造房處欲索水木作工頭因爲時尙早作頭未至旋向閘北捕房而去衆工人聞此消息不復工作立卽將情禀知關司馬請示司馬卽至道轅面禀瑞觀察候核○午後捕房派西印捕各一名至工作所巡視○美租界各捕房昨日俱派印捕四名持鎗在滙四捕房守候（合） 
十七日宇林報云本埠會審公廨近曾大加翻拆意在改造廨内之女犯押所然其實明係欲擴充該所逾越以前之限制公廨押犯一事現歸北京各國公使與外務部商議故工部局商之領事公會不允發給營造執照應俟此事定議後再行核辦乃會審公廨竟置工部局之禁令于不問仍然工作故工部局以謂惟有實行工部局權力之一法現悉工部局已致函讞員謂今早如不將建築移拆則工部局將不得己而毀去之現雖尙無抗阻之説然本館得悉工部局爲先事預防之計己調上海西商團練兵A字警備隊五十人干今早七句四十五分鐘會集于工部局 
[公共公廨持别之停訊]  
　　昨日英美公廨忽而停訊英副領事並未到堂不知究因何故（似） 
[西報紀直豫鄂三省秋操之預備]  
　　中國 
 
 

Page 3

 
 
泰唔士報云天津洋務局總辦蔡紹基奉直督袁宮保命往河南彰德府覓屋爲直豫鄂三省陸軍秋操時外賓之旅舘練兵處已備請柬向外務部送交駐京各國公使謂按照去歲舊章外國武員各報館訪事均准前在觀操所有護照可呈請北京練兵處發給譯文滙報 
[税務大臣擬設張家口關道缺]  
　　中國泰晤士報云督辦税務大臣鐵尙書唐侍郎商之北京政府擬在張家口設一關道直督袁宮保及北京當道皆韙其議大約俟一千九百零七年京張鐵路完工後此事卽須實行矣譯文匯報 
[端午帥調奉天行省大臣之風説京師]  
　　近聞政府諸公籌議以趙次帥辦理外交未能勝任愉快現在考政大臣端午帥將次到京擬先將盛京新官制頒　卽調午帥試署行省大臣次帥内用岑雲帥調閩浙兩廣一缺尙未擬定何人傳説如此未知確否右 
[請示會訊私造裕蘇鈔票案之公堂蘇州]  
　　私造裕蘇官銀局鈔票一案經江督遴委候補道林訪西勸察賀峒來蘇會同蘇府孫太守及承審是案之襄讞委員吳司馬提訊併札飭蘇臬朱金殿廉訪督審茲林觀察己經抵蘇禀請廉訪示期督審廉訪以開訊是案之公堂設在何所尙未奉到憲諭因禀請督撫核示一俟頒到批示卽當開堂提訊（康） 
[餘干縣因白土抽捐閙事江西]  
　　景德鎭瓷器需用白土爲坏祁門白王質佳價貴用作細料向來有税餘干白土質劣價賤用作粗料向來無税近日餘干黃泥洲設局試辦白土統税不另委員由縣令兼辦鄕人大爲不服和與閙親兵人等均受重傷並捉去司事一名日前由縣禀報到省兵備處特委袁太守帶同劉大令調撥内河方龍長龍杉板四號於初七日晚開駛前往並電飭饒州巡防右軍派兵分往相機辦理（用） 
[警察拿獲洪江會匪多名江西]  
　　省垣進賢門外繩金塔下寺中初九日晚間有洪江會多人露坐集議爲城外警察分局所偵知當卽密派巡丁聯合居民恊力圍拿獲匪十九名餘被脱逃卽由局員面禀撫憲委員提訊至是夜二鐘時尙無確供惟聞搜出票布簿據黨羽有千餘人之多散布省城内外亦復不少若輩均係瀏陽及瑞袁等處人云（用） 
[浮梁縣拿獲會匪多名江西]  
　　饒州府浮梁縣江村地方與安徽婺源縣毗連近有皖省會匪黨類甚多在該村散賣票布勾引鄕惡刧掠良善經浮梁縣戴把總率領保安軍前往拿獲十餘名解縣訊辦聞内有吳姓係匪首云（用） 
[贛撫嚴批都昌縣辦匪情形江西]  
　　九江道玉觀察日前具禀都昌縣辦匪情形卽經贛撫吳批示據禀已悉旣經該道派員前往確查該縣尙無諱匿欺飾情專應無庸議惟該縣於在逃匪首羅來委等迄今一月有餘犯無一獲卽鄱陽縣獲匪首黃淑性指供之匪黨多係籍隸都昌飭緝亦未獲解到則該縣之緝捕不力實難辭咎仰卽督飭該縣勒限懸賞購線務獲首要各犯不許一名漏網以絶根株而靖地方併飭將續獲之曹光碩卽曹達又沈傳禮及賈姓三犯訊取確供先行具報至該縣地方旣聞羅來委等當日已散票布數百張而該縣設箱　令投繳免罪者僅有七八十張相去懸殊仍應設法飭繳嚴加防範勿稍疏懈爲要並候分行兵備處曁兩司查照此繳（用） 
[練兵處注意製造學堂北京]  
　　練兵處通咨各省督撫謂泰西各國以及日本各種工人均由學堂出身是以製造日有進步中國各省機器局所僱工匠率皆粗蠢之流不能領悟機理更何望推陳出新足與外洋相埒嗣後各機器局亟應多設製造學堂專以製造之學分班敎授或於工作之暇令其課習旣無妨日間工　又可得修業之益每年甄别一次優者立予拔升劣者立卽黜退勸懲並用使全廠工匠無一不貫通機理則製造進步之速事半功倍希卽核議見復云云（甲） 
[擬請商部奏竐高等工業學校湖南]  
　　湘省醴陵縣磁業學堂發起人爲湘紳熊秉三太史後卽以太史爲正監督去歲因隨各大臣出洋考察政治校中一切悉委之收支負沈象乾廣文曁副監督文岱耕大令經理嗣由沈廣文赴日本聘請技師安田乙吉工頭松本兵七來湘開辦招選圖畫科學生三十名於四月初開學未及兩月卽由安田君在學堂附近採取各項原料十種督同學生如法製造用機器燒成瓷品多件其磁質　光繪畫俱屬精美雖係初次試騐已足與東西各國相頡頏曾經呈驗省憲極蒙嘉許現擬禀由商部呈請代奏即就該學堂改爲湖南高等工業學校一切事宜禀承商部辦理藉以提倡實業云（阿） 
[淮運司派鹽員出洋游學揚州]  
　　趙渭　都轉以兩淮鹽務爲財政大端亟應酌量改良或可漸臻繁盛爰畧仿游學預備科辦法先於候補各班中每年遴選三十名延聘東文敎習敎育日本語言文字畢業後考選二十人派赴東洋學習鹽法警務前班派出卽將備取者傳補刻己擬就章程禀奉督鹽憲周玉帥批准於日昨牌示招考年歲以三十歲以内身體强健者爲合格 
學期一年畢業卽選出洋由起程日起每名每年給學費洋三百元安家二百元現在入堂肄業每名月給十元以資津貼紙筆等費 
報名處在本署稽查處一俟足數卽彙考一次分别去留然後定期開學又聞此項經費卽就所裁課吏館之欵撥充約計每年可約錢一萬數千串云（詳） 
[粤漢鐵路股東選舉總辦之意見]  
　　中國郵信報載紐約電云寓美粤漢鐵路華股東不允承認鄭陶齋黃爕賓爲該公司總辦擬舉容閎以代之倘衆皆贊成此議則當禀白外務部否則以後卽不繳付股銀譯字林報 
 
 

Page 4

 
 
[湘省承購鐵路優先股之踴躍長沙]  
　　湘省鐵路自商務總會禀請撫憲奏歸商辦設立公司招集股本所擬簡明章程内有優先股一條議以一期繳足在四百萬元之内者作爲優先股開車後十年内酌提餘利兩成分派優先股以示奬勵擬限本年八月内招齊卽行截止聞現在承購此項股票者甚形踴躍大約不至八月而此四百萬元卽能招齊届時當先期截止惟挨次交到者未便令其向隅卽逾限至數十萬元亦准作爲優先股云（阿） 
[粤路股東呈請外部代奏電稿北京]  
　　粤路風潮至今未息現名股東爲大局起見公電外部呈請代奏以維路政特將原稿抄錄如下爲商人違旨背律籲懇據情代奏以維大局事竊維朝廷設立商部欽定商律頒行天下凡屬官商均應恪　此次粤路商辦公司竟敢懷私妄舉又復飾詞欺罔以股東爲魚肉視朝旨如弁髦商等數千萬之血本不足惜粤省三千萬生靈不足惜然如鈞部何如朝廷何如環球萬國騰笑何如千秋萬世清議何伏乞代奏飭令粤督仍遵閏四月二十日諭旨會集紳商妥舉總理協　以符商律不勝近切待命之至（吕） 
[禀設土膏緝私分卡鎭江]  
　　鎭江土税膏捐緝私總局專辦吳仲芬明府現因水勢巳退陸路皆可通行誠恐奸商偷 
漏禀明督辦柯大臣擬在七濠瓜洲三汊河等處設立土膏緝私分卡各一所以便稽查已蒙柯大臣批准矣（特） 
[清賦所委定總理奉天]  
　　財政總局另立清賦所前委糧租所主稿梁壽桐爲總理梁以清賦事宜不易入手極力懇辭嗣經糧租所總理俞參軍泰初親赴直隷招致孫大令濟賢來奉旋卽派委清賦所總理聞孫大令係由錢席入官於清賦一事頗稱熟手云（丙） 
[軍督署文案處銜名奉天]  
　　奉天軍督署文案係分總文案内文案分股文案三等總文案裁决各股重大事件内文案專辦密摺要公分股文案不過循例辦稿而已茲將總文大案内文案銜名調查開列於左奏調山西候補道齊福田字自耘奏調湖南候補道金還字仍珠奉天府知府鄧嘉鎭字季樂以上三員係總文案奏調湖北候補知府葉景葵字揆初候選同知任毓麟字振廷奏調候選知府前湖南候補知縣陳廷緒字理卿 
已革浙江候補知府伍元芝字蘭孫以上四員係内文案另有分股文案同通州縣佐貳雜職共二十餘員（　） 
[蘇省添設外交官]  
　　蘇撫陳中氶以近來各國交涉繁多須添一外交官襄辦各事新委周徵恭大令南辦理蘇省交涉事宜業於昨日到差（宜） 
[電飭保護清苑敎堂京師]  
　　上月二十六日政務處電致直督略謂近聞清苑縣城内天主敎堂每逢星期竟有匪徒成羣結隊馮入堂内滋擾誠恐日久成仇釀成禍患應請飭令該縣明自曉諭居民務要束身自愛不得藉詞入堂攪擾致干重咎並請嚴飭各屬認眞保護敎堂以免日後糾葛云云（上） 
[碩總領事致蘇撫函] （爲催辦米工兇毆德商買 
辦事） 
據德商福來德洋行禀稱本行偕同買辦沈元愷於閏四月初旬赴錫採辦春繭事畢將次返申舟泊錫邑小尖地方清算各帳有秦楚仁昌領辛工被本行查出自知理屈情願解衣爲質不意有泰孚米棧高鈺亭父子出面干預喝令衆工上船行兇毆打搶去銀洋表物並將夥友王幼村及鄰舟勤昌絲廠湯心源均被拖入該棧私刑弔打嗣經劉樹滋等勸釋然已徧體受傷爲此禀請轉致江蘇巡撫嚴飭該縣秉公嚴辦等情前來據此本總領事查此案前接貴撫部院復電己電飭常州府及無錫縣從速查辦等因合再函請查照希再嚴飭該縣務將此案秉公辦理爲要（吉） 
[意國郵船失事]  
　　十七日倫敦電云意大利國郵船塞　號載有移居外國之民人七百名水手壹百名由眞歐亞海口開往美洲在西班牙巴羅思海角沉没估　溺者有　百人船主業已自盡 
[希臘與克列脱鳥之交涉]  
　　十五日柏林電云希臘奥克列脱鳥聯合商議又起反對雅典京城對于希臘及克列脱島會同管理財政之辦法尙不甚满意 
[俄兵艦水兵變叛]  
　　法報云俄京電傳巴密愛太助扶兵艦之水兵皆變判幸賴尙知奉法者爲之鎭壓譯文匯報 
[意國博覽會塲火災之損失]  
　　十五日倫敦電云意大利國密蘭博覽會塲大火意國與　加利國工藝陳列所已遭燬壞他處皆未殃及估計損失之數共得英金十六萬傍 
[日本新艦駛抵橫濱]  
　　十六日東京電云日本在英新造戰艦鹿兒號已于昨日行抵橫濱香取號一艘于本月十四號可到 
[德皇重視日本]  
　　十五日柏林電云法京報章所載德皇近告法國議員默尼君論及日本之言有錯誤處盖其實德皇僅提及日本國勢方興未艾將來如遇有大事世界各國皆當承認耳 
[英德兩君相見之期]  
　　十五日栢林電云德皇與英皇定于西八月十號會晤 
[德屬斐洲火災]  
　　十五日栢林電云德屬西南斐洲恩格勒比歸訥地方六有有棧房數所失火貨皆被燬 
[墨國不認排外之謠]  
　　十五日倫敦電云美國謠傳傳西哥國内有排外之舉墨西哥政府已駁斥不認 
[俄國内亂情形]  
　　十五日倫敦電云俄國尼凡河有小輪數艘架設快炮順流下駚預訪工黨之作亂同日路透電云俄京聖彼得堡之廠工一萬五千人已相率罷工鐵路　工已定于今日半夜罷工莫斯科工人定于明午　　十六日路透電云俄京罷工之工人現有五萬五千人鐵路工役罷工業已展延 
[俄國大員遇刺]  
　　十六日路透電云俄國塞　拉省巡撫已遭炸彈轟斃 
[俄國革命黨逮捕]  
　　十五日倫敦電云探悉俄國史維巴葛克倫斯德脱两處革命黨之被捕者内有數人係國民院工黨會員統計史　巴葛亂黨與官兵交閧之役死者共六百人尙有一千餘人不知下落 
[俄國海軍亂事已午]  
　　十五日柏林電云俄國　軍委叛業已壓服 
[俄國匯款跌價]  
　　十五日柏林電云歐洲匯　市價　國欵項前禮拜雖已復舊現又减跌譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴批文武員弁各記大過江西]  
　　統領吉安巡防營左軍袁坦申詳派兵辦理萬載縣屬地方痞匪現已平靖情形撫憲吳仲帥批示云據申己悉查五月初一日許管帶派弁由大橋逼扼清水塘朱管帶初二日帶隊由黃茅仙源二市間道進窺巴仔俚該匪等見二面重兵巡邏初五六等日各匪始散竄初七八等日愈加追捕各匪徒連宵遁盡兩管帶僅止迫匪竄散驅之使去並未認眞圍拿勦辦致使清水塘巴存俚之匪迄無一獲越六七日之久從容遁盡　雖地方安靖該軍已飭撤退然該管帶等玩懦不力徒勞往返未能爲該管帶等寛貸也至萬載地方賭廠不下一二百處因賭而聚集痞匪縣役收費包庇縣官置若罔聞平時振作毫無臨事遂張皇失措言之實堪痛恨均應分别記過以示薄懲朱管帶鼎炎許管帶登雲由營各記大過三次嗣後倘不能奮勉圖功定行撤參不貸萬載縣賀令昌祺由司先行記大過三次勒令將各鄉鎭賭廠一律嚴行封禁並將痞匪差役按律從重治罪據實禀覆責令該袁州府隨時嚴察禀報倘再不知振作一經本署部院查出定將該縣撤叅該管上司一併照例嚴議仰兵備處會同布按兩司迅卽分别移行遵照並飭該府縣將禁賭遵辦情形限文到二日内禀覆查核仍由司營分别註册具報此繳用 
按萬載縣城距清水塘祗六十里半日卽至大橋距清水塘祇二十里片刻卽至縣城距巴仔俚祗七十里朝發夕至何以挨延至五六日七八日之久且仙源市距巴仔俚祗五里黃茅市距巴仔俚數十里縣城距黃茅市又數十里何以迂道如此均不可解人約防營積習使然並非當日事實也且聞自閏四月二十六日大橋辛姓家族計擒匪首送案之後匪黨寒心復聞防軍下縣故均逃竄迨五月初一二日地方安靖已無匪蹤實屬無從圍拿勦辦猶幸該軍尙未妄殺妄拿耳（用） 
[警部奏補人員演禮北京]  
　　巡警部歷次奏調人員後現經各堂　檢補各司郎中主事等缺十四名於初五日傳齊演禮以便帶領引見茲將名姓詳錄如左王守恂陸增煒鍾凱唐堅熙棟班吉本凌雲胡祁泰世常春壽游敬森 
汪榮寳聯成董玉　（陽） 
[行竊胡廷幹贜物之眞犯己獲武昌]  
　　前贛撫胡廷幹來鄂時因搬運行李被挑夫竊去衣箱迭經江夏縣將夫頭嚴比押追旣而竊匪在武昌縣將贓物珍珠頭面金鐲等件赴當鋪質錢當夥見其形迹可疑報明縣主移知江夏縣懲辦所押夫頭現己開釋（高） 
[鄂省舉辦慶典志盛武昌]  
　　本年六月二十八日恭逢皇上萬壽仍仿上年辦法由警察總局製備龍旗給發居民張掛并借勸業塲爲皇會宴賀之所卽就該塲後湖塔橋點綴風景直接新菜市塲以通東路大道藉便遊觀（相） 
[北洋派員調查新政武昌]  
　　日昨北洋派來敎員隨帶學堂調查鄂省武漢各學堂各局廠事畢並商請借用鐵廠官輪前赴大冶鐵山查看礦產（將） 
[會辦新城善後杭州]  
　　新城匪警平靖及議結敎堂爲賠款復奉浙撫飭委兵備提調三六橋太守仍與田巡檢國　再行前往辦理防堵善後以資熟悉而絶匪蹤并於十二日由紳董及弁兵以優禮公邀章牧師赴新照常傳敎所有此次出力各官紳已經浙撫准予分别奏請嘉奬矣（的） 
[中學堂腐敗被控九江]  
　　九江府中學堂前月革退學堂五人嗣遂有人赴撫署及學務處控告茲將撫批錄下查中學堂爲高等小學堂畢業後應升之階級凡由中學堂畢業者其普通學必己完全具有選入高等小學堂之資格是中學堂爲各學堂上下之樞紐敎育家最爲注重必須管理各員均得其人學科規則一律始能齊整完備該府中學堂開辦數年應有成效茲據該紳等禀稱中學堂堂規甚壞執事諸人辦理不善種種腐敗情形請改聘監督敎育改良校規等情雖係一面之詞遽難深信然旣據聯名公禀自必事出有因該府中學堂爲闔郡士子觀聽所屬於學界極有關係亟應切實攷查認眞整頓擇賢任職以重興學要政仰學務處飭九江府迅將該職等禀控各節秉公逐一確切查明虚實禀覆以憑核奪母稍袒延抄禀批發（於） 
[徵兵家屬擬向保人問罪鎭江]  
　　鎭江順江洲應徵兵士楊福元因南　徵巡交閧一案突遭斬首之惨家屬聞信欲向陶徵兵官家内問訊而已早日遷往金陵復以勸徵者爲王君家駒家本同洲遂向十宅問罪幸經旁觀多方解釋遂痛哭而去（工） 
[台捐勒索驗鎭江]  
　　寶應台捐前將華票採辦之金針菜每百担勒索騐費六元并留難六點鐘始允放行商號受虧己甚遂禀請江督　辦聞非惟該卡司巡橫行不法卽陳委亦有縱容索詐之事云（工） 
[記漢臬郵政漢口]  
　　漢郵政局自開辦後支用浩繁虧折頗巨兼之陜西　處郵政統山漢口管理核計虧耗約在百餘萬之譜其欵統在税欵内移用現聞多　芬君擬切實整頓以期挽回權利云（千） 
[將校研究所考騐揭曉安慶]  
　　安省督練公所開　將校研究所以儲將才特於月初兩次考騐學員業於十二日揭曉計正取三十六名另取四名備取十六名并出示曉諭畧謂照得開辦研究所爲開辦徵兵之用　從來兵士之服全在下級將校之敎育所取學員不獨須才學兼　尤貴品行端謹此次與考學員業已調查品行分數兼之文卷淺深評定甲乙所有正取三十六名聽候酌給津貼開堂上課另取四名歸入弁目養成所學習亦給津貼其備取各生則聽候傳補云（多） 
[銅元象寗波]  
　　甬江目通行銅元以來迄今愈推愈廣由省運至亦日形繁盛市中兑價遂漸抬高　下每洋一元换銅元一百十六枚制錢兑價近亦較前稍昻前每洋一元兑制錢九百三十文　已兑挨一千文矣（故） 
[商定裁撤清賦委員江西]  
　　贛撫因吉安清賦委員催征　 
 
 

Page 10

 
 
禍商允江督將各屬清賦委員五六十名一槪裁撤僅留清賦總局仍委張麥生觀察爲總辦一則因觀察整頓清賦不遺餘力今年舊征己多收三十餘萬兩不便議裁一則不辦清賦必辦義圖如各屬義圖不能一律速成雖地方遇有偏災之處春夏値青黃不接之時應不委員催征而無甚偏災之地及秋冬收成之後仍應委員清賦並催辦義圖酌留總局以便臨時酌辦云（用） 
[革除犯規學生揚州]  
　　日前有高等小學堂學生盧某等三人在馬神廟一帶游行嬉戲不知因何將一賣花小孩毆打事爲巡者偵知隨卽回禀趙都轉都轉惡其有犯規則飭查取姓名　知瓊花觀街高等小學堂監督將該生等三名革除以示懲儆（超） 
[分委署理各場篆務揚州]  
　　本月初旬南批騐丁艱經運司委大使許星淦庖代茲聞此缺　由運司趙都轉札委經廳龍鹺尹調署所遺經廳篆務委知廳黃家珠調署遞遺知廳缺委沈永清署理又新興場期满委經歷蕭毓芝署理又掘港場期满委知事馮元章署理又豐利場期满委知事童錫衍署理均於十三日牌示飭遵矣（超） 
[禀銷祁門等處防務安慶]  
　　前次江西匪徒竄入建德婺源等處滋事曾經大吏派兵剿辦並派知縣鄧之望大令在祁門婺源一帶籌辦防務以備不虞現該處業己安靖如常鄧大令近己晉省禀銷防務差矣多 
[各學堂條陳學務武昌]  
　　提學使黃紹箕日前來鄂徧閲各學堂規則調查章程擬卽改良敎育在學務處刋發傳單通飭各學堂在事人員各抒所見以備採擇聞學界中業已紛紛繕就條陳呈遞學務處轉達矣八 
[開捕收米業行商礦路捐蕪湖]  
　　蕪湖出口米除抽江皖米捐外上年自皖省開辦礦路加抽粤商買客每石礦路捐五分嗣又由江督周玉帥札飭蕪湖米捐皖局　抽收賣客捐五分責成各米行扣繳當經馮鏡人觀察竭力開導各米行始爲認可己于本月初一日起由米行照數扣繳矣（九） 
[今日尙有各省新聞及本埠拳聞均列入第三張閲注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[攷政隨員呈送日記武昌]  
　　攷政大臣端午帥隨員候補知府蔡琦回鄂時將遊歷各國日記繕呈鄂督深荷嘉許其中尤以製造最爲詳切故己委以兵工廠總提調優差矣（戶） 
[蕪湖粮價又增蕪湖]  
　　蕪湖自本月十一日至十四日連朝大雨道路低陷處水深約二尺餘圩田頗有潰决之勢因之市上米價陡漲每石約需錢六千八百文（門） 
[新任蕪道兼統防營蕪湖]  
　　新任蕪湖道馮星岩觀察接印後卽奉皖撫恩中丞札飭兼統運漕大通巡警両營蕪湖留防兩營緝捕管刻巳行知該五營各管帶一體遵照矣（禀） 
[巡警局嚴查匪徒蕪湖]  
　　蕪湖巡警總辦黃潤九觀察前日奉到江督密札略謂近有奸民私連軍火混入長江擬勾結沿江青紅兩幇欲謀不軌通飭一體嚴密查拿母稍洩漏等因黃觀察除行知緝捕營哨弁王懋勛遵照外并密飭本局探捕不動身色勤加探訪（九） 
[常德米源壅滯湖南]  
　　常德府前因米荒經官紳籌欵向各處購辦米石現在運到甚多轉形壅滯除發各商家外並責成各碓坊按日認銷又因辰州府前次來常購米平糶中途爲各鄉民截留致辰米仍形缺乏府尊唐太守諭飭儲備倉紳董先撥米五百石派員押解赴辰以資接濟並面諭該員察看情形是否應行續撥禀覆核奪（事） 
[袁統領督隊回防鎭江]  
　　五月二十四日揚州莠民藉口米貴聚衆搶米閙事業經江督電飭駐鎭常備巡防全軍統領袁熙龍率兵两隊馳往彈壓茲因地方巳經安靖禀准江督於十六日親目督隊仍回鎭江防次（再） 
[湘臬定期接印長沙]  
　　新授湘臬莊心盦廉坊入京覲見後卽於本月初六日遄返湘垣擇於十三日接印視事（事） 
[縣示禁止僧道建醮鎭江]  
　　月之十四日金壇縣胡大令據職員王汶禀稱金壇地方僧道建醮以夏秋之交爲盛　元盂蘭盆會糜費尤鉅現當舉辦學堂籌欵維艱之際自應節省無益之錢移作學堂之用現値爲期將近擬請出示諭禁並照會紳董商務分會分别設法勸導各有裨益等情刻已出有示諭一律嚴行禁止（要） 
[兩江督練公所舉辦實地測量鎭江]  
　　兩江督練公所因亟須軍用地圖擬就叅謀處測繪科舉辦實地測量業巳訂定詳細章程開列辦事人員銜名詳奉督憲核准在案現各班人員分赴各處測量誠恐居民風氣未開少見多怪滋生事端特札飭各該地方官於實地測量人員到境之　務卽按照所詳章程隨時出示曉諭並派差照料以免肇事等因月之十五日丹徒縣郭子華大令接奉此　札文已遵照辦理矣（再） 
[松府調署蘇府述聞蘇州]  
　　蘇州府知府缺聞上憲擬調松江府戚升淮太守署理現代蘇府之孫展雲太守回錫金厘局差次惟尙未見明文（康） 
[高等小學堂招補插班生蘇州]  
　　長元吳三縣官立高等小學堂經提調商准三縣主於暑假後招補插班生六十名凡年在十二歲以上十五歲以下國文清通英文算學歷史地理理科等均須畧有門徑方爲合格全膳每名每月洋三元半膳洋一元五角定期六月二十三日在堂考試（康） 
[滬城官事]  
　　江南提督徐吉雲軍門傳隆由松來滬公幹舟泊南市昨日命駕入城至道轅拜會○江蘇候補縣張爕廷明府　鼐寳山縣知縣王緯辰大令得庚候補縣陳仁齋明府元珖金山縣訓導劉一慶廣文爕鈞分省試用知縣王子逸明府繩羲等昨日均至道轅禀見合 
[觀察宴賓]  
　　候補道許觀察炳榛昨日申刻設席公館恭請新簡江西藩台沈方伯瑜慶江督周玉帥之公子周立之並鄭蘇龕京卿閘北馬路總辦徐觀察乃斌等飲晏（事） 
[道批二則]  
　　道憲瑞觀察昨日發出批示三道併錄於下○施袁氏禀批季桂中典買此項田面房屋照田務通例當時應在賓興蕩田收租處立有換佃認種筆據是活是絶據内亦必載明一經吊驗自必水落石出住屋両間如係絶賣更應有税尾可証並有册擋可稽縣訊未經究及殊不可　惟袁氏所稱南俗活典田畝並無副契是否確實無從懸揣仰南匯縣遵照指飭各節迅卽分别澈查明確秉公飭遵仍具復察奪抄黏並發沈宗懋等禀批米糧一項民食攸關内地流通在所不禁前奉督憲通諭照常出賣不准遏糴在案據禀前情候分行婁青崑新各縣遵照辦理可也胡克堂禀批設肆售酒深夜喧閙本屬不成事體據禀前情姑准寛限十點鐘爲度倘再違限以及酗酒滋事情節定惟該店主是問所請給示應不准行仰上海縣轉諭遵照並移警察局知之此批（宜） 
[函請咨關騐放電件]  
　　本埠電報總局近向外洋定購小電鈎電碗等件來申昨日函請滬道瑞觀察届時咨關騐放進口（事） 
[美大員由滬赴粤]  
　　文滙報云監察遠東各處美領事事務哲錫君於今日乘英公司輪船毛爾德維愛號前往廣東公幹 
[美副領事由滬前赴新任]  
　　文滙報云駐滬美副領事安諾德己升任台灣淡水領事於上禮拜六乘中國皇后船取道日本前赴新任 
[警務學堂開學]  
　　今日爲滬城九畝地添設巡警學堂開學之期上午九句鐘滬道瑞觀察提右營周參戎守備葛守戎海防秦司馬縣尊汪大令帮審馬叅軍總工程局正副裁判孫明府陳參軍浦東總巡謝明府及東南西北警員郁黃謝藍四二尹總董李平書曾少卿郁屏翰朱寳珊莫子京堂長程明理法律敎習楊寳書警務敎習梅祖培等諸君到堂舉行開學禮（事） 
[諭甲照料平糶]  
　　總工程局總董以平糶米糧開局在卽昨日特傳各叚地甲到局諭令留心照料並議明將南區境内之大王廟一局改設在積穀倉云寸 
[大令騐屍]  
　　湖北人徐玉階卽薛玉根因被張鳴亭逼討衣 
 
 

Page 18

 
 
錢三十六千在浦東地方情急投河自盡張尙不知扭徐母王氏至城内警察東局控追由局員移送上海縣請斷前日救生局撈獲徐屍之後其弟海峯報縣候騐己紀昨報茲悉旁晚汪大令傳同刑仵駕蒞老白渡尸塲先提徐母王氏詰問氏供兒子托張代取衣物在邑廟擺攤出售致欠衣錢被張屢次逼索已經還過十元旣竟被剥衣服勒抵兒因無面見人投河自盡是實求請伸冤大令得供飭仵驗得死者委係生前溺斃並無别故大令離坐親視無訛當塲塡明尸格諭飭該氏同其次子海峯卽備棺收殮候核陰 
[船夥口角釀命]  
　　高橋鎭二十二保三十五六八圖地保丁傳貴偕同屍父王杏春屍母王陳氏投縣報稱子王小毛在施姓船上爲夥前日與同夥口角致被扭毆失足落河身死求請蒞騐等情大令准詞正欲渡浦往騐復由屍父禀稱現己有人理勸令船主出給卹洋從豐棺殮求請免騐宜 
[二尹懲奸]  
　　龍華南院淫僧東根素犯色界近與徐喬氏之女阿妹姘識前晚由該氏之姪徐紀春糾人往捉雙雙獲住報由地保宣蓮甫將該僧綑送巡防請究局員徐福謀二尹提訊之下判僧戒責手心二十下徐紀春以卑幼糾同外人捉奸責二百板一併逐釋（宜） 
[訂期會訊不付拍賣用銀案]  
　　美商壳件洋行克拉克控倫章造紙局朱倍初不付拍賣用銀一案迭記本報茲悉道憲瑞觀察札飭公共公廨傳知兩造訂於本月十八日三句鐘在洋務局會同英總領事提訊司馬當卽遵照辦理（力） 
[飭探詳查致斃緣山]  
　　許黑炭前在茂海路被毆受傷送醫不及竟致斃命各情已詳本報茲悉該屍自棺殮後屍戚吳阿亭投報捕房謂許實被開烟間之王榮珊毆傷身死故先鳴捕將王拘獲捕頭飭探至同仁醫院詢明許是否病故抑係毆斃候復到後再行核辦似 
[派差傳案覆訊]  
　　西人喬其克前延律師高易投公共公廨控華人周文記抵票不贖請傳其子周蓮生訊追經關司馬會同英德副領事提訊周蓮生供方單存於瑞隆瑞蓮等處請傳訊追司馬查得瑞隆等住居新閘北之華界地方昨日飭承繕函派差前往傳案復訊（力） 
[上海縣案]  
　　鹽城人喻致寀喊控張四霸領逃妻朱氏昨奉汪大令研訊朱氏供年三十三歲在鹽城嫁田裕桂爲妻生女小園後因夫故與喻姘識　喻帶領來滬借寓客棧致欠房飯洋三十餘元即將婦人賣於陳姓野鷄妓院爲娼由狎客張四出償身價洋一百五十元贖出爲妻是實喻之賣據當時燬去求鑒小園供年十歲張四供出資贖張氏爲妻由八挈同小園至家小園曾被拐失由氏自在六馬路尋見詢悉被喻拐賣於開花烟間之王夏氏學習彈唱計洋一百零五元當報捕房解堂訊斷由小的償洋領回喻因逃遁未到請　質之喻供朱氏先曾背逃小的在鹽城原籍控提到案奉判給領後復逃至上海被張霸佔有鹽城縣之呈稿批示抄呈　鑒大令核供各執判朱氏挈女交官媒看管候移鹽城縣查明是娶是姣有無控案復到再訊○張　　　　堂兄　措單地亦奉訊究秀春供於十五歲時父母俱亡　胞姊將十一　餘地之方單交伯父海寳執管該地亦　海寶合業小的於七歲成親伯父祇　地一畝五分餘未撥給伯父刻亦去世單地均被伊子霸掯請究追大令　其伯父在日何以默不一言顯有不實判不准理○又訊吳姚氏喊控强詐田價一案氏供丈夫吳裴坤嗣於叔翁爲子久患瘋病婦人今將叔翁遺田賣　三千元遭夫弟小丫頭軋至包探荼會訛去二十元今因小丫頭之子蘭生又向婦人詐　行兇情急求究大令判候諭飭親族查復察辦○盛輅頤遣丁高成控追擔保已閉泰茂源店主李瑞源倒欠　康莊銀一千两一案今提復訊李將銀錢賬簿呈案供盛係股東所欠鈞康莊銀即盛資本大令閲得簿上資本載於末後且有鈞康息摺顯係揑情圖　喝掌頰五十下責四百板押候追繳○警察北局函解豐子正扭控江榮昌誑洋一案到縣訊究豐供有女今年廿歲前月有江木　揑造婚帖妄稱己許伊子爲妻經小的投控丹徒縣訊明將女斷領不料歸家之後妻女忽俱逃逸尋一滬上遇江榮昌索洋五元代尋今忽推諉扭局解案求究江供伊女係族人江其英卽木氏誘拐來滬小的並未得伊銀洋大令以豐妻帶女同逃與人何尤判著行尋　不准瀆控（宜） 
[總工程局紀案]  
　　着　土　陳長根即殺猪長庚迭在南市高巷頭糾黨不法持械橫行奉臬憲朱亷訪札縣查拿昨日拘獲解入總工程局押候縣捕將牌票示明帶回否則由局訊辦○二十號巡士前晚在十六鋪外橋站崗見一烟妓與馬夫等多人倚在鐵欄上閑談上前驅赶馬夫不服突將該捕拔過法界地方任意兇毆致失警棍號衣號帽等物經四號巡士聞知急吹警笛由他號巡士幇同追往拘獲一人及該烟妓一并帶局押候究辦○花販陳士卿去年在慶昌隆花行買花被陳借透洋十五元避不見面前日行中人在　撞見販花來滬向索口角扭控南區轉解總工程局候究○西區區長飭探解小竊周阿榮陳阿弟徐阿毛並衣服雜物各贓至局押候帶案訊辦（尺） 
[英租界捕房事]  
　　李蔭亭於春季西商賽馬時賃英商愛文司房屋設賭積欠租洋四百餘元日久不還由該洋商控案究追前日英副領事照會公共公廨　差至老　捕房恊探往提嗣經查得李住美租界百老匯路立即禀知捕頭偕同西探將李拘入捕房押俟堂期解訊○日新公式老夫某甲僞造收單向各戶　收賬洋五百餘元爲號　顧新堂察出投控公廨請追司馬飭差恊探將甲拘獲押候解辦○住福建路曲江里之　韻夫家前日有女子二人欲至敎堂贍禮行無多路有年少流氓數人向之調笑女見路旁四百四十號華捕喚令拘拿該捕置之不理致女大窘深責巡捕所司何事該捕始將若　驅逐　　該女回家　之其父向捕駁詰詎捕反以惡語相侵因此同赴老　捕房禀訴　頭以捕不應不聽呼喚即將情由登　著　於禮拜三赴四馬路捕房至總巡處訊究○前晚九點鐘廣東路桂馨里弄内有路斃屍身一具由捕投報捕房捕頭飭探王阿巧查得死者名吳菊全年一十九歲向在春仙戲園爲絞手巾並　有兄蘭全在垃圾橋　爲銅匠立卽知照前來喚同地甲於昨早棺殮勞合路四百零九號屋内葛誦池與俞和尙同居前日葛妻胡氏以細故與和尙之妻某氏口角互扭至捕房禀　捕頭以　故斥出詎料葛胡氏氣忿交如　取生鴉片煙圖盡　即知覺復訴捕房捕頭飭送仁濟醫院求治因葛不願自行延醫施救得愈旋由何探禀覆捕頭核示（當） 
[法租界捕房事]  
　　江北　張阿三竊時表一只在押鋪質錢包侯查出 
拘入捕房押候解辦○陳達福坐人力車至法新租界中途車夫　索陳適手中持有剪刀向之猛剌傷及手臂被捕拘獲押候常期解究○　竊李榮生釋出未久昨又掩入某姓家圖竊經事主扭送捕房押辦○張阿多王阿二串竊茶壺各物被包探拘獲押候解究　某甲在西區巡警所控前同居之葉許氏串拐七歲女孩避匿法界等情昨由該所偵探王千卿投報捕房派探將該婦提獲捕頭飭押候解堂核奪○王阿桂竊官紗褲二條被探扭入捕房究辦○王樹朋與王金年在途打架由捕一并拘究奉飭各押六句鐘斥釋臨 
[租界捕房事]  
　　某日人乘醉至北四川路逢人便毆由二百八十六號捕拘究捕頭以事在界外郎將日人斥釋○粤女黃美嬌在北四川路被流氓徐阿芳搶去牙扇一柄由探陳三林拘獲押候解究○　部局管理馬路西人昨又指西華德路張福興等十戶傾倒垃圾違章報由捕房請廨出單傳罰○二十四號洒水馬車昨在西華德路將劉阿四東　車撞壞由捕將两造一并送究本飭照　了事似 
 
 

Page 19

 
 
   
 
 

Page 20

 
 
楊士驤片再東省黃河大汛瞬臨來源日　兩岸培堤及埽壩各工現己將次完竣物料亦陸續購齊亟應前往認眞查勘且曹兖一帶向　盜賊出没之區雖疊經嚴檄懲捕伏莾　未全清亦應親往巡閲以資鎭攝臣現定於閏四月初十日出省由中游循河而行至上游之賈莊勘騐工程後再赴曹兖各屬巡視一切兼校閲両鎭營伍以重防務而安民心所有臣署日行公　循例檄委藩司代拆代行遇有賢要事件乃包封送臣行次核辦謹附片具陳伏乞聖鑒謹奏奉硃批知道了欽此 
宮門抄四月二十日理藩院光祿寺八旗兩翼値日吏部引見二十七名工部十一名値年旗三名廂白蒙二名武備院二名造辦處一名孚琦假满請安醇王由　髻山回京請安伍延芳謝賞假三個月母庸開缺恩李紱藻謝署缺恩恒敬保桂張士翰預備召見樸壽請假十五日澧深請假十日順天府奏京師得雨三寸有餘　召見軍機恒敬保桂張士翰 
直隸總督袁奏爲擬定督練公所人員名額薪公暫行章程繕單摺 
太子少保北洋大臣直隸總督臣袁世凱跪奏爲擬定督練公所人員名額薪公暫行章程繕單具陳恭摺仰祈聖鑒事竊臣前因創練新軍當有軍務總匯之所曾於光緖二十八年間設立軍政司　定章程繕單呈進欽奉硃批政務處兵部知道欽此嗣於光緒三十年間練兵處兵部會同奏定陸軍營制餉章一案内開各省新軍練至一協以上應設督練公所一處考校變革各事員弁兵夫均按事之繁簡由督辦酌定人敷奏咨立案等因咨行遵照當將軍政司改爲督練公所附片奏明在　臣維練兵一事節目繁賾頭緖紛紜督練公所之設原以綜核武備整飭戎行其間軍政之施行章制之因革以及籌畫方畧訓練士卒皆當握其樞紐有所會歸庶幾挈領提綱兼綜並貫矧當締造經營之際尤爲百端待理之秋欲其日起有功必藉群策群力臣於二十八年設立軍政司之始維時事屬草創僅立大綱抑且軍隊無多餉源未裕應用員弁人等皆以一人而兼數事殊覺竭蹶不遑二十九年以後情形迥殊兵隊則歲有加增軍政亦日　繁冗非因陋就簡可底於成亦非散漫無歸可收實效所有督練公所應用員弁兵夫人等若就軍政司原有人數委實不敷差遣經臣一再考核量爲增　釐訂暫行章程名額求其適中餼　必期稱事至其職掌制度皆遵照練兵處奏定章程辦理督練公所以内分爲三處一曰兵備二曰叅謀三曰敎練其所屬則分股治　各專責成俾平時有所指歸而臨事不虞推諉期於軍政有所裨益至臣此次所定名額薪公係就現在情形暫行試辦將來軍隊再有加增在事人員應須酌量添派之處由臣隨時奏明辦理所有釐訂督練公所人員名額薪公緣由繕具清單恭呈御覽懇請飭下練兵處戶部立案除分咨查照外謹恭摺具陳伏乞皇太后皇上聖鑒訓示謹奏奉硃批練兵處戶部知道單併發欽此謹將擬定督練公所人員名額薪公暫行章程繕具清單恭呈御覽計開督辦公所該公所爲練兵總匯之區所以綜營務而飭武備舉凡施行軍政釐訂章制策畫戰守訓練敎育各事皆總而成之其所屬分爲三處一曰兵備二曰叅謀三曰敎練遴員分理各專責成惟三處事務煩簡不同派委員司多寡各異所有編定人員名額開列如下督辦一員總辦叅議官一員總參議有贊佐軍政之職責任綦重應按增添軍隊數目酌量派充兵數在六恊以上　應添總參議一員參議官二員文案六員隨員二員支發一員先鋒官六員清書六名馬弁四名護兵二十名長夫伙夫共二十名兵備處該處秉承督辦施行軍政凡行軍規則籌備餉械各事均隸之事務極繁其所屬分爲五股一曰考功二曰執法三曰籌備四曰軍需五曰醫務總辦一員幫辦一員文案二員清書四名護兵四名長夫四名考功股提調一員文案一員委員二員清書二名執法股提調一員文案一員委員二員清書二名籌備股提調一員文案委員二員清書二名軍需股提調一員文案一員委員二員清書二名醫務股提調一員文案一員委員二員清書二名參謀處該處秉承督辦策畫戰守凡行軍方略考查形勢各事皆隷之其所屬分爲四股一曰謀略二曰調查三曰運輸四曰測繪總辦一員帮辦二員文案二員清書四名護兵四名長夫四名謀略股提調一員文案一員委員二員清書二名調查股提調一員文案一員委員二員清書二名測繪股提調一員文案一員委員二員清書二名敎練處該處秉承督辦施行敎育凡訓練士卒講求戰備各事皆隷之其所屬分爲三股一曰敎育二曰校兵三曰海防總辦一員幇辦二員文案二員清書四名護兵四名長夫四名敎育股提調一員文案一員委員二員清書二名司圖生一名司書生一名繪圖司事一名石印工三名正目二名工兵十三名伙夫三名校兵股提調一員文案一員委員二員清書二名海防股提調一員文案一員委員二員清書二名以　督練公所督辦一員係總督兼管不支薪水總參議官一員月支薪水銀五百両參議官二員每員月支薪水銀二百兩文案六員支發一員每員月支薪水銀八十两隨員二員每員月支薪水銀四十兩先鋒官六員每員月支薪水銀五十兩三處總辦三員每員月支薪水銀二百兩幇辦六員每員月支薪水銀一百五十両文案六員每員月支薪水銀五十兩十二股提調十二員每員月支薪水銀七十兩文案十二員每員月支薪水銀四十兩委員二十四員每員月支薪水銀四十两司圖司書生二名繪圖司事一名每名月支薪水銀十四兩石印工醫三名每名月支公食銀十兩正目二名每名月支餉銀五兩一錢工兵十三名每名月支餉銀六兩六錢公所及三處曁各股清書四十二名每名月支辛工銀十二兩馬弁四名每名月支餉乾銀十二兩護兵三十二名每名月支餉銀四兩五錢長夫伙工三十四名每名月餉銀三両五錢督練公所督辦公費每兵隊編成混成一恊月支銀五百兩添至兩恊加倍支發兩協以上每添一恊祇加四成公費三處總辦公費每兵隊混成一協支銀二十兩各股提調公費每兵隊混成一恊支銀五兩均視軍隊增添之數以次遞加奉硃批覽欽此 
豫撫陳奏爲懇恩俯准將河南彰衛懷道馮光元之妾馮項氏給予急公好義字樣令在原籍自行建坊片 
陳夔龍片再據蘇州藩司濮子潼詳稱據常州府轉據無錫金匱二縣會詳據紳士浙江補用道鑄等禀稱茲有寄居金匱縣原 
 
