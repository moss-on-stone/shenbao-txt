# 1887 - 139 - 4905067

 

Page 1

 
 
[古今圖書集成第一批出書告白]  
　　本局所開印古今圖書集成截至三月終已印過原書三千八百五十六本尙存未印者一千一百六十四本約至八月間全書可以排竣擬定分裝三箱其第一箱裝明倫彚編並目錄業已裝訂成書計四百零八本合原書一千三百廿二本　明倫彚　本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊　三箱　時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘當　　　三次收銀單並第二箱第三箱發書　單計二紙該書亦向申報舘領取前所出第一次第二次收銀單卽須繳還倘未將第三次銀交到者　便　書特此　　[  圖書集成印書局主人美查啓]  
[招請文人抄書告白]  
　　本齋現有大部書籍須人抄寫如有精通楷法之人請卽寫樣送局領件抑或深知石印字形之式樣情願包攬以去而代本齋總付總收者亦可向本帳房面談一切專此布告祈即惠臨是荷此布[  點石主人啓]  
[石印阮刻十三經注疏并校勘記訂期出書啓]  
　　古人於校書一事喻之曰如掃落葉如佛几塵非以此寛假也蓋言校讐多一次斯　譌少一次耳本齋所印阮刻十三經注疏并校勘記一書校對已三易手而又慮其有遺漏也特加工再校一次期無貽誤士林而後快故出書之日不無稍遲約至閏四月終當可竣工料想售書諸君子當不以此爲嫌也特此預啓[  點石齋代啓]  
[御纂七經先印易書詩春秋禮記五種啓]  
　　聖　　期倦勤命儒臣彚纂易書詩春秋四經傳說而表之宸斷憲廟仰承先志克竟前功復纂三禮傳說是謂御纂七經刋板武英殿頒行各直省俾天下士子翕然爲體用兼賅之學聖天子興賢育才用意至深遠也惟是爲時日益久是書亦日益少荷澤馬端愍公總制閩浙時敬謹摹刻於浙垣官書局而帙繁重價值昂貴孤寒之士難於購置前年海上石印初行亦曾有人刋爲小本分作兩截而式樣之陋劣與字句之模糊舛譌一展卷而輙思棄去不願讀於是善本日逸而日貴本齋訪求是書久悉雙捂室主人有舊藏内廷本因向商借倩善書者影抄之直行細字仿古杳齋袖珍式而分句辨聲悉仍舊貫刻先敬印易書詩春秋禮記五種約九月可成如有願購是書者至本帳房閱看樣張可也此啓[  點石齋代啓]  
[目謀新語]  
　　僕短於視僅數寸光終日眼鏡不去身人皆察察爲明我獨茫茫莫辨意甚苦之聞西醫能轉移造化耳之聾者可治之聰牙之缺者可補之全因欲求所以與目謀者　遍詢西醫卒不得其道中國醫生更無論矣或詳究其所以然之故則往往謂目睛於五臟屬腎腎氣不足故短於視蓋亦與老年花眼同病然自念未必盡然蓄疑而未之發也今年清和月之晦有友招飲於泰和館同坐有黄春圃先生精於泰西醫理在仁濟醫院仃其道活人無算酒酣耳熱偶以此說質之先生曰其然豈其然乎夫目之屬腎回也而短視者定由於腎氣之不足則吾斯之未能信大都讀書人短於視者多農工商賈卽不多見豈讀書人腎氣皆不足而農工商賈皆能固其腎者耶是蓋由於用之者多也讀書人自少而壯手不釋卷日光接火光此一晌最足傷夫目力一經受傷斯復之難矣且所謂傷者非戕其體也聚之太過結而不能散則亦與傷之也無異故凡短視者與花眼大相縣殊短視者病在有餘並非不足花眼則病在不足並非有餘奈何渾而同之余曰何以言乎有餘也先生曰此非可以口舌爭也試思短視之鏡其中必凹所以必中凹者因其目睛有微突處故以凹焉者合之則持以平而光可遠焉花眼之鏡其中必凸則以花眼其睛内陷必以凸鏡合之而光乃準人至於睛有凸處此豈猶得以不足目之今子年逾四十自是而後庶幾可以使目光稍及於遠乎余曰奈何先生曰花眼之人其初固雙眸炯炯也迨年齒漸長用目已多則漸而目睛内陷得突鏡以鑲而平之遂不至於迷離莫辨短視者日用目力洎乎中年以後目力亦必稍衰目力旣曰稍衰則前之　者將漸變而爲平又再變而爲凹或者再經十年而子所用之鏡將可以由深以及淺未可知也同坐諸君聞之若有疑信參半者余曰誠哉是言先生誠可謂精於醫理而更深於格致者矣余目之短於視自十一二歲時起至二十八九始用眼鏡當初用眼鏡時尙未甚深仍苦於視而不見嗣經屢易而後合意至今而不敢復易恐其益加深也日前與霧裏看花客偕行入城購眼鏡我兩人眼光相去雖不甚遠然究係客勝於我乃店友取出一鏡客視之正大合意余取以試之則較平時所用者似爲清爽問其是何層次則云卯時余平時所用者已交寅時顧何以於卯時之鏡而反覺清爽頗以爲詫異詢之店夥亦均不知其理今聞先生之言不禁恍然有所悟矣然則余之目力近來已不如前乎先生曰然子以此爲受累則年漸增而目漸遠又未始非失之東隅收之桑榆之機又何容深爲扼腕而急欲覔取良方也余曰是則然矣顧霧裏看花客年長於余而初不聞其目力之今反遠於昔則又何也先生曰此則吾不得而知或者體有不同用亦不一故不能比而同之也余曰吾悟矣向者余以短視爲不足今乃始知爲有餘日者以淺鏡而適於用以爲目力或勝於前今乃始知其不足微子言又烏能明此理耶今而知天下之事固不可以一偏拘也見爲不足者轉屬有餘而有餘之用反見其不足見爲有餘者轉屬不足而不足之用反見爲有餘聖人云過猶不及斯言眞不誣矣前因患其不足欲求所以足之方今則知其有餘而更不敢恃其餘之用是猶之言文字者絢爛之後歸於平淡言處世者富貴之後樂夫清閒然當平淡時而猶思絢爛之一境則有欲求其平淡而不得者矣當清閒時而馳心富貴之一日則有欲求其清閒而不能者矣一人之所造不能例之人人一人之所得不能概之人人吾自今而後但自保其平淡清閒之境而不必再以絢爛富貴爲念庶幾以有餘補不足即以不足成有餘而離婁之明師曠之矇不妨作一視同仁觀也主人舉酒引釂曰僕請爲子賛一詞可乎贊曰彼美子都子見之而蔑如我佩子韍　亦不爲之動色舉凡天下炎凉之態勢利之場子皆夢夢焉昧昧焉不足以擾其中藏優游乎而休乎而一任夫世之悠悠乎 
[本館接奉電音]  
　　昨日下午三點鐘時本館在京訪事人　電飛傳本月初三旨一道敬謹譯登○閏四月初三日奉旨戸部司務員缺着田錫蕃補授四川永甯道員缺着　經羲補授福建建甯府知府員缺着景春補授四川簡州知州員缺着王錫鏞補授河南羅山縣知縣員缺着陳寶善補授廣東茂名縣知縣員缺着潘泰謙補授甘肅通渭縣知縣員缺着惠福補授直隷平山縣知縣員缺着石崑山補授山東壽張縣知縣員缺着吳鴻章補授四川梁山縣知縣員缺着張銜之補授李光第着以知縣用劉相清着以知縣用戸部筆帖式員缺着榮山補授中書科筆帖式員缺着煜補授戸部筆帖式員缺着白玉林補授兵科給事中員缺着鄭嵩齡補授江南道監察年史員缺着德蔭補授内閣中書富壽着准其補授欽此 
 
 

Page 2

 
 
[畿甸紀聞]  
　　上月二十二日之晚更魚三躍突有暴客多人擁至宣武門内王公廠某宅登墻入院欲爲盜跖生涯該處大梆兵見之急急敲梆傳號調集防兵盜恐不得脫身揭瓦飛擲擊破一兵頭顱淋漓血濺該兵卽抱頭舍命狂奔迨官兵聚集數十人携械而至則盜已杳如黄鶴見惟街心瓦片甚多當喚宅中人細檢什物並未失去分毫亦幸矣哉○内務府派員前往南苑察勘新宫舊路圑殿等處工程奏請興修奉宸院亦赴苑查看河道圍墻有無應行修濬之處○本年江浙各省漕米約五月底全行抵通現經倉塲衙門咨商戸部擬奏請將八旗弁兵甲米自本年七月起加放二成卽將折色米銀減放二成以符定章按甲米二成應領米一石一斗連原有之米共得三石二斗弁兵當獲益倍蓰云○察哈爾托都統倫布將六品頂戴藍翎長常清保色克札普二人送京由兵部帶領引見補放該處親軍校缺其未蒙簡放者照例記名俟該處冉出親軍校缺卽以該員坐補現仍回察哈爾當差云○上月二十五日召見文鎭軍琇垂詢去歲修理内外地溝一事蓋因有人陳奏謂去年所修各處地溝工多艸率料亦偷减未能一律堅固云云故皇上面諭該監修大臣逐一躬親察勘倘有偷減之處勒令承領商頭賠修云○上月二十五日爲日斯巴尼亞君主誕生之辰駐京各國欽差署俱高懸國旗以伸賀祝總署王大臣亦具名柬飭弁赴該使署致賀○滇省解京銅片現已抵京解交寶源寶泉二錢局兌騐收儲備用計共五十萬觔其中夾混鉛鐵甚多當卽禀知堂官令管解銅片委員照數賠補○虎坊橋等處官設平糶局領出老米倉米甚多一律發售軍民之赴局購米者爭先鬥捷擠擁喧譁竟有守候多時未得一粒者官役雖加意照料無如人多聲雜勢甚洶洶近經官紳禀請改立售米章程以免男女混淆毎逢一七日售給男子二八日售給十六七歲以下幼童三九日售給婦女五十日售給幼女非本日應售之人概不售與逢期毎人准米購十觔毎逢二三五日期專售老米七八九日期專售倉米定價老米毎觔二百四十文倉米毎斤一百文無論當十大錢質形大小凡官爐所鑄一概收用並經司坊官帶役管攔違者立拿究治云 
[運錢啓程]  
　　三月初一日湖督裕壽　會同北撫奎樂帥專差具奏遵議籌備制錢十萬串分批解赴天津聽候提用一摺四月初一日奉到硃批戸部知道欽此嗣准戸部咨令逕解部庫交納不得到津卸載兹聞毎批解錢二萬串概用蒲包打固毎包訃錢二十串均係牙厘總局所收各屬局卡厘錢毎千足重七斤四兩移解善後局餉錢所由所數齊包固發交運員承領頭批運員係善後局文案徐伯文明府保荐之同知李月卿司馬雯盖由津而通而京水旱路程錢串必有斷損且旱路車行錢文尤屬可慮一有損壞部庫必多留難是以人皆視爲畏途且運費一層奏疏原定毎串照案准銷銀九分合計運錢二萬串卽應銷銀一千八百兩奏章本極寛厚乃聞善後局徐明府吳刺史以餉項難籌只允發銀六百餘兩雖萬分撙節亦恐難敷好在頭批李司馬新卸羅田縣篆過班知府本應入都引見者故不較量然而後難爲繼也 
[報解不符]  
　　湖北樊口厘金專局地屬武昌縣境抽收上下水竹木百貨厘金來源暢達年額定十四萬五千串前委沈王兩太守毎與會辦委員不合未及瓜期而即代去秋唐酌吾太守接辦後經江雨棠局憲疉札飭令整頓如太守之議將該局移駐北岸黄州府城外改曰樊口南北岸厘金專局裁去會辦改委帮辦在局憲之意以專會辦兩不相下毎多齟齬不如轉計以一事權乃太守並不仰體憲意力圖報稱竟敢任用私人串通作弊經稽查局卡委員陳廉峯司馬揭禀總局并經撫帥訪聞確實遂於十九日飛札撤差不料一波未平一波又起次日唐太守報解三月分厘金到省内有竹木厘錢少解四千三百有餘串局憲核明不膀詫異星夜飛札飭查撫帥赫然震怒批飭總局迅速委員前往提集司巡根究尙不知查辦如何兹將撫院批語覔抄於右樊口厘局唐守申齎三月分竹木厘金四柱清册湖北巡撫部院奎批查册開南北專局所收竹木厘金細數以散合總應收錢六千五百餘串僅稱共收足錢八百七十五串零又南岸分卡細數以散合總共應收錢六百廿串零又稱共收錢二千一百八十二串零散總已不相符且興盛等二十三戸旣係三月所收何以復列入四月上旬摺内而該局三月月報收數又只三千八百餘串顯係前後挪移弊混顯然該委員唐守所司何事一任司巡舛銷若此唐守現已撤差仰牙厘總局卽飭現委接辦委員李守卽速提集該局司巡人等一併根究並非尋常疎忽可比毋得含胡飾復一稟了事又查該卡所抽厘金數目有比鸚鵡洲加至數倍及加倍或不及倍者數目亦甚叅差漫無稽考是否鸚鵡洲局漏抽之欵抑係該卡司巡不諳定章混行加抽均應澈究至前項呈報商名細數清摺已飭該局轉行凡有竹木厘捐處所均應一併申送現在僅據鸚鵡洲樊口兩處申送其餘各處均未送到實屬任意玩延應併申飭催令補齋册存抄由批發 
[袁江瑣語]  
　　蕭縣王憬園大令現經藩憲檄令與鹽城縣依大令對調遂交卸篆務於四月十八日至清江叅謁各大憲旋卽就道聞於二十八日履新云○匪犯鮑冠聞讞定後由道憲恭請王命飭邑尊曁漕標副將鎭標遊擊都司押赴西關外斬决 
[茘灣香韻]  
　　東關督配委員諸鹺尹鈞調署碧甲栅塲大使所遺督配一差由運憲札委朱鹺尹彬瓜代○潮州府朱太守丙壽辦事精詳才猷幹練前年海防緊急之秋練兵籌餉卓著勤勞現已由張制軍具摺奏請賞　三品銜以示鼓勵○瓊州烟瘴甚重軍士進攻叛黎往往染疾而斃張制軍特委幹員購辦各種藥材解交馮營收用○上月初保安火船大副西人毆傷搭客落水身亡控案後張制軍委廣州府孫太守會同西宫提訊該大副供詞狡展不肯直承旋由領事官調停罰該大副出洋二千元給屍親領去將案注銷制軍答以事無不可惟異日如有華人殺死西人亦當照此辦理某領事見窒碍難行遂告辭而退○張制軍偕同吳清卿中丞陳伯潜閣學赴白雲山遊覽途中談及寶漢茶寮主曾于前十年掘得南漢馬援之妾馬廿四娘墓中劵石一方什龔而藏珍同拱璧李子虎廣文曾邀同諸名士互相題詠聲價頓增制軍聞而欣然入寮小坐取而視之愛不忍釋噫士當蓬顆沈埋時拘謹迂疏了無奇異在人視之亦與樵夫牧子等耳一經有識者之賞鑒而聲名鵲起乃得表著於塵寰才不才誰謂不以知遇限哉石其小焉者也○南關珠光里觀音廟于上月二十廿一兩日賽會旌旗儀仗簇簇生新二十日遊東南關廿一日遊西南關路經太平門第六鋪清紫坊入泮塘仁威廟所過之處士女如雪仁威廟前支搭浮橋以便遊人來往人多擠擁橋忽傾頽人咸墜入波心折足破頭者不一而足誠哉樂極生悲也 
[漢江潮汛]  
　　鄂省今春雨少晴多旅客樓頭幾莫問杏花消息直至立夏雨點全無江水遂因而枯涸邇日連得好雨江水增至一丈有奇日内雨絲風片擱住晴曦不特農人可慰瞻蒲望杏之愁卽西賈載茶亦無虞雙輪阻滯矣 
[僧開義塾]  
　　本埠三馬路善慶禪院住持僧妙覺近聞集有經懴餘資將就院内延師開設義塾凡有貧家子弟情願到塾讀書祗須有公正保人報明姓名年歲住址便可入院肄業擇於五月初六日開塾云竊思佛氏教人大都明心見性不欲與世間事今該僧獨能爲孤寒子弟大開方便之門是又彼教中之别開生面者也三教相通其或然歟 
[船戸遭災]  
　　昨報列輪船肇事云云兹悉前夜一點鐘時浦潮盛漲兼值風狂致某洋行木碼頭順流而下浮至小東門外碰壞洋樂局緝私小火輪及鰣魚船船中人聲呼救幾如鼎沸鰣魚船頭已撞碎漸漸沉入波心小火輪則向南直下至江海南　關前始止此外帶翻碼頭船小船及沙船之走錨者約共四十餘艘水手之落水身亡者多至十餘人鰣魚船主在浦灘大哭謂載得鰣魚五百斤正待天明求售忽遭不測貲本盡付東流誠可哀也 
[浦左火災]  
　　前晚十二點鐘時浦左楊家渡某姓家不戒于火焚去瓦屋四椽草屋三椽空塲上所堆柴草亦卽被焚幸柴堆四面懸空 
 
 

Page 3

 
 
不致延燒别處昨日午前有客過此尙見濃烟縷縷直上層霄也 
[火未成災]  
　　初二之晚本城西門内杜家灣左近某姓家不戒於火經近隣力爲灌救不致成災亦幸矣哉 
[巡防總局瑣案]  
　　月前有某柴行主張阿妹投總巡局訴稱同業老虎前曾在小的處爲夥近伊另設柴行硬將主顧拉去向論逞蠻搬去樹柴二十四梱查老虎尙欠小的錢九千有奇叩求追究馮直刺庭訊之下老虎供稱小的現在南門外笏卿處爲夥確曾積欠張錢九千餘文至硬拉主顧攫取樹柴等事則係被誣直刺以老虎非安分之徒判責三百板又謂攫柴之事本總巡訊無實據不子究追所欠錢文如何衬理答稱乞恩寛限措繳可也直刺飭發三鋪地甲看管限五日内繳錢至前日限期已届直刺着帶案研訊老虎分文不繳一味游移直刺怒甚飭笞川百板再限五日如數繳清違干咎戾○前紀張阿香誑騙金阿榮行李尋獲後又有張阿德冒充七鋪地甲在塲訛詐由金扭送巡局訊供之下分别笞責荷枷云云嗣張在押患病馮直刺飭送善堂醫治邇日張已痊愈直刺因飭提案復責三百板交人保釋並勒具改過切結備查○前報紀某甲扭某乙至巡防局控被拆梢一案前日馮直刺升座研訊甲卽張阿桂供稱小的向爲泥水匠前日在城做工途達乙卽徐阿海向小的拆梢并有多人在塲附和小的無奈給洋兩元伊尙不允爲敢扭案請究阿海供稱小的向爲鋸匠與張爲友被欠洋兩元是以向索並非拆梢直刺以徐訛詐可惡着重責四百板復謂張曰本總巡深知爾亦非安分之徒本當一體究辦今姑寛宥一併省釋 
[英界公堂瑣案]  
　　浦東人楊一峯控兒子竹亭竊去田單抵契及洋銀二百四十餘元由次子述甫尋見交捕送案所有各物均在富興堂妓女王二寶處蔡太守訊供之下飭將竹亭押候派差吊贓再行核辦以上情節已列報章嗣由原差至妓院吊取妓言洋銀祗二百元田單抵契約共三十紙放在拜匣内已被上海縣捕廳許老爺取去當許老爺來時我以素不相識不肯交彼旋有縣署捕役頭到來言此人的係捕廳始行交彼帶去云云該差囑妓投案申訴該妓遂具呈申訴情形太守大爲駭異問果　許捕廳取去乎妓稱小婦人不敢謊言太守飭差帶該妓至捕署索還昨晟原差禀稱小的帶妓至捕署禀明一切由許老爺將田單抵契一匣交出據云銀洋二百元　由竹亭之妻取去該妓言若不照數交出恐被公堂管押務求一併交下許老爺謂爾且將田單抵契携去洋元再行追還可也太守謂斯何言耶又問該妓何在該差稱尙未到堂可卽傳案太守命家人將田單抵契檢點一過飭一峯先行具領并問尙　洋二百元據云已被爾媳取去爾可知道否楊稱並不知道叩求追齊然後具領且又查得有大珠二顆值洋五百餘元亦被竹亭交與該妓太守諭以先將田契檢點尙有缺少與否一面飭差帶該妓至捕署取洋候核○鐵鋪美商華邵祺投美領事署訴稱曾收華人張阿明學習製造寫立合同定有年限初時月給工洋二元現已加至六元本年正月初三日張另受法昌行之雇當卽不别而行照限尙有二年且合同上載明如果未滿年期他去則須罰洋二十五元是以訴請提究易繙譯據情照會蔡太守飭差傳張訊問張供父親送小的至美商處習業確曾立有合同旋因工資向索甚難且或藉端圖賴爲此不願再做于正月初三日告辭後在家閒住多時今始至法昌行毎月工洋八元合同齎呈台鑒太守謂旣立合同豈容背議辛工儘可向索烏得忽往他家易繙譯謂鐵匠學徒工資例宜逐漸加添前在華邵祺處毎月六元現亦可加至八元太守謂然則張仍可至華邵祺處否則罰洋二十五元合同擲還張供待父親到來定奪繼稱俟西歴滿號再至華邵祺處太守允之○包探陳阿九禀稱竊犯周恒興前因犯竊勒令回籍今又來滬爲此送懲周供崑山人前因犯竊破案早經回籍今又來滬營生不敢再犯蔡太守以周現在旣無犯竊情形限三日内回籍不得仍在租界逗遛○一百三十二號華捕禀稱昨見吳榮生與樂阿福在路爭毆詰得吳賭贏洋六元樂向借用以致爭毆今特一併解案搜出之洋内有兩元察係銅質吳供小的前曾與人門牌現在樂來硬借樂供小的與吳爲友借洋不允原已作爲罷論今因被辱是以互毆蔡太守以吳樂因賭起釁判各罰洋一圓起案之洋將銅質者劈毁餘仍給還○陳阿金訴稱小的前曾犯竊業已改過小本營生昨遇曾爲包探夥之許有甫圖訛不遂竟欲剥衣幸逢巡捕到來拘拿送案許俯首求恩捕頭稱許冒名探夥圖詐平人務請懲辦以儆蔡太守判許發捕房管押一月○包探顧阿六禀稱竊犯應雙桂前曾遞解回籍今又來此圖竊被獲交捕搜出賊具解案請懲應稱以後决不敢再犯行竊總乞施恩蔡太守判發捕房管押一月賊具銷毁 
[法界公堂瑣案]  
　　無錫人蔣吉甫控鐵匠張阿土强佔伊妻解氏一案訊理情由詳登前報王司馬以張供曾出洋五十元及費洋十元由蔣在萃芳園樓上寓立筆據遂着將男婦各人一併父保飭包探查明再訊蔣無保人暫爲管押昨日解案張等亦由保交到司馬問紙據究在何處寫立有人目覩否中人之外另有人與聞否包探王榮培禀稱曾至萃芳園問之樓上堂倌據稱確有其事張供中人是伊姨姊有寍波婦人王小妹及王所識邱開生在塲筆據上並未列名小的出洋五十元載明據上惟另外十元則據上所無耳是日午刻至烟館講至夜間一點鐘後始得成交司馬問蔣曰爾可聽見蔣仍堅稱並無其事司馬謂本分府當傳訊堂倌如言確有其事則如何蔣稱甘心受責司馬着仍分别交保下期先傅該堂倌來案問明再行核辦○豐記猪行結欠莊銀一案前後訊理情由疉詳前報昨日豐記司事秦炳釗繳到洋票三紙内兩紙各十元一紙十五元又現洋二十五元合共六十元聲稱此係從各戸收來又王永言經手放出之帳約有五百餘元王在二月間自願三日内卽繳旋復延宕王司馬飭包探於下期傳王保人將王交到又謂秦曰爾先邀大茂莊夥到案將所繳之洋先行領去但大茂之欵尙鉅亦須赶緊設法清理此間當再追各人所欠秦唯唯司馬見奚阿竹跪在案下問爾去料理之事現在若何奚稱朱友通須至二十左右方可來申吳蔭庭現在染病司馬着奚出外赶緊料理○前報列直隷人趙得勝借住公館馬路泰豐客寓失去塊銀質票一案昨日泰豐棧夥徐文華將換洋一元呈案司馬給趙領去又謂徐曰爾店中神通廣大專做此等生涯些須塊銀祗重四兩押候三日内賠繳 
[上海文報局内協賑公所瑣記二十一]  
　　福州籌賑公所倡辦以來協灣鄰邦保惠本省遐邇蒙庥裨益非淺頃奉何翊卿履亭王筱漪崧辰許少蓉培蕃蔡煦舟賡宸陳翔臣景韶彭策臣錫章胡坦如桂珍王少樵元穉彭祝三錫齡劉菁臣詳祁儀侯鳳翔林琇菴啓實曾伯厚福謙王子芸鳳翥諸紳董公函云客歲閩中洪水民不聊生仰荷宏仁垂頒大惠感戴無量兹聞東省沈災迄今未艾同人集議將閩省捐賑欵撥劃規元一千四百三十二兩五錢合番洋二千元移助東賑託由福州招商局寄上到祈登收示復爲盼云云值此捐欵枯窘解不成批忽蒙大欵遠道頒來其爲欣幸豈有涯涘敝所拜收後除備函擊給收票外敬代齊魯百萬災民同聲以祝曰願八閩諸恩公福壽無疆○金陵陸香濤先生工畫梅願將潤資助賑开由敝所擊給收票送至三洋涇橋大方棧業已登明報章兹恐遠近未及周知合再登報如有欲畫者幹卽踵求潤資不計概歸敝所撥充賑需閏四月初三日 
[俚言一律奉贈桂笙人吟壇郢政乞題湖海記游集章臺記豔草勿吝珠玉]  
　　水部文章冠古今詩壇詞坫幾追尋十年慕藺縈夢今日瞻韓愜素心湖海風塵知已感聲名聞望遠朋欽蒲輪下訪偏相左昨夜思君枕上吟[  海昌太憨生徐慶齡呈稿]  
[贈姚如玉校書索筠香和作]  
　　春申江上擅時名色藝能令四座傾氷雪丰姿同菊瘦山林骨格勝梅清憨生旲解相如渴公子謂筠香應憐小玉情偶向妝臺託舊事花家樓畔早知卿[  海昌太憨生客滬稿]  
 
 

Page 4

 
 
[浙省無轅抄]  
　　四月廿七日候補同知吳壽昌禀見辭赴聞堰厘局差運判駱祥麟禀見辭赴餘姚厘局差海寗州吏目汪永揚禀辭赴任○廿八日運副儲鴻勳廣信局期滿回省稟到禀安大挑縣蕭治輝禀知本月二十六日在杭寓丁母憂候補縣徐榦禀辭赴義橋厘局從九品李燾交卸樂清典史回省禀到○廿九日題補處州府陳璚禀餐禀知 
[蘇省無轅抄]  
　　四月二十八日候補直隷州鄭興齡禀辭奉委管解京餉赴都請補武進縣奔牛司巡檢蔣端謝飭知赴任主簿吳德培禀辭奉委赴錫金向捐差○二九日從九秦爾泰禀辭奉委赴太屬緝捕差○三十日前軍機處行走刑部主事易俊湖北人自籍來服闋赴都江寗府理事同知恩有禀到謝委調署海門同知事蔣文鴻由寗來闋回省准補震澤縣張大任禀謝奉飭知赴任○閏四月初一日藩轅牌示照得署奉賢縣縣丞倪煥章署事一年期滿應行撤回另委接署查有儘先前補用縣丞葉承霖堪以委品限於閏四月初四日清晨來轅禀見給札赴任署華亭縣金山司巡檢沈紹源期滿撤回遺缺查有試用巡檢姚師釗堪以委署奉賢縣典史張寶澍在任病故遺缺查有試用從九歸清第堪以委署其姚師釗等限於閏四月初四日來轅禀見給札赴任縣丞沈恩湛銷解發回如臯縣秋審人犯差並禀知奉委常州絲捐差卽辭赴差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[皖垣官報]  
　　指發安徽試用州吏目章承業到浙江入候補巡檢周之芳解淮北厘務餉銀來省即用知縣叚樹秦到山東人試用巡檢翁思銘到江蘇人起服來省典史邵鼒到起服夾省試用訓導石景章委署頴上縣教諭候補縣孫履材謝奉行知題補黟縣典史施際雲辭赴含山查牙帖班管通判李鵬飛知赴皖南局差遣 
[誤姦爲拐]  
　　　前甯波東門行遠樓突來拐匪某甲先換珠花等物詭稱湖西天一閣范姓之司帳貨係主人所兌換該店信以爲眞當著店夥某乙同去奈某乙漫不經心貨被騙去人被兎脫只得怏怏而回某乙不得已越日仍至天一閣附近等處尋甲下落　日適有金某因與　處某婦有私現聞婦已懷娠將産探問消息而來突然相遇乙觀金某年貎與甲相符面上同有一痣因此指鹿爲馬而扭之金被扭執神色頓變誤乙爲婦家之人疑其前來索詐是以不說眞情但云我固有不是許以番佛二十尊解釋其事乙不肯又許親串林生理處乙始從其言同往紫微街林姓林適他出　遂人内躱避乙念隻手不能制彼怱怱回店急召店夥多人麕至林姓索人此時林生仍未回家林妻着人召之而來林生初猶不知底細及至回家詢問情由始知行遠銀樓被騙誤金爲拐匪也于是代抱不平反不肯休該店自知理虧轉挽張姓出爲理處願備酒筵演戲以息金某之氣事始得寢方乙之尋甲而來也金如理直氣壯亦何致急急迅竄如鼠之避貓可見人不可有虚心事也然乙亦太覺莽撞宜乎求伸反屈矣 
[茸城郭先生友松孝廉七十壽序]  
　　天下具有餘之才者斯能具有餘之量具有餘之量者斯能享有餘之年吾郡耆儒碩彦代不乏人比來吏者臨郡采風輙舉　生宣誦聖諭講論臥碑度肅神清聲澈堂廡環而聽者雖上材皆自廢或議先生慕燕烏集闕術不知先生之名震讋於士大夫耳也久矣先生少時寸晷萬言目十行下以神童受知督學某公比長淹貫漢宋馳騁詞章下至百家雜技靡不得其要領時譽先生者爲非著作才卽詞林選一藝之名若不足以凂先生也然子所以知先生者則異矣先生邃於訓詁毎闡一義老師宿儒不能窮其藴至斷斷千萬言勞精敝神辯一字之得失先生不屑也居鄉清介絶俗人無敢干以私而士夫賈豎與先生遊無不得其益而去則又非繩趨矩步比矣　非有餘之徵乎先生足不出庭戸暇輒以書畫自娛有以詩古文詞請者走筆報之無倦容曰吾以寄吾興也有以杖錢縑素來者笑受之不計值曰吾以養吾廉也平生遊藝無剩稿隨手散佚人得而什襲之先生　爲意宋儒所謂玩物喪志者先生其免矣又非有餘之徵乎以先生槃槃之才際風氣日新之會苟欲行怪以求名詭遇以侔利詎不足傾動一世而先生無取也非所以善留其有餘乎夫天之樂子人者壽人毎自戕之天之靳予人者名人轉强求之先生懷才抱學卽使身享富貴以爲宗族鄉黨光天宜若不靳者而天心自惟予之名也逆而難予之壽也順而易而先生所壽亦如其有餘之量他端轉非所樂也同時有蔣先生劍人楊先生小英者皆顯其才與先生並稱今二先生墓門宿草鮮能誦其行矣獨先生不務名以保壽乃得壽以全名里中後學車轍所及無論識與不識先生輒就詢曰古茸有郭先生者其人無恙耶是先生之名異乎人之求之而不害其爲壽也弟子自髫齡時識先生今將二十年矣更二十年先生行年且八九十他日率從弟子以步趨先生行見蒼顔朱履婆娑九峯三泖柳間當猶是今日之頒顔也豈不懿歟[  海上王維泰柳生甫謹序[丁亥四月重遊海上適震百譜兄自京師歸來各訴離情詩以寄慨]  
　　相見慰相思申江遇故知可憐千里别已隔半年期話舊情偏厚傷時涙欲垂那堪行樂處慣賦斷腸詩[  太憨生綬紫氏甫稿]  
[與陸新堂廣文詁舊錄呈高昌寒食生夢畹生郢政]  
　　淪落孤蹤海上回相逢無那笑顔開郊寒島瘦青衫冷北馬南船白日催妙手回春君有術壯懷投筆我無才只今世事何堪問且把閒情付酒杯[  太憨生脫稿於姑胥江]  
[將游海上留别新堂廣文仍用話舊]  
　　水流花謝夏初回天際濃雲撥不開舊雨毎憎相聚少新詩又動别離催風車塵馬十年客繡虎雕龍八斗才分手胥江斜日裏半肩書卷一琴杯[  海昌太憨生徐慶齡稿]  
[題海昌太憨生湖海記遊集次怡情子元韻呈夢畹生斧政]  
　　天教磨勵出英才吳楚齊秦去復回十載壯遊詩稿富千軍横掃筆花開描形寫景窮山水寄興陶情託酒　占得文名傳海内布衣自古傲卿臺[  同里筠香館主初稿]  
[題太憨生章臺記豔集仍次怡情韻索諸大今吟壇政和]  
　　名士憨情曠世才章臺走馬送春回二分月是詩中夢五色花從筆底開北里題箋留粉壁南朝拈龍覆金杯傷心往事豪華歇贏得新詞續玉臺[  筠香館主弟其恕草]  
[胥江渡口望月有感]  
　　河畔青青草自春波光雲影凈無塵只今惟有胥江月曾照分香樓上人蟾窟分香樓侍者口占 
[輓歸安任烈婦蔡孺人]  
　　夫子嗟長逝捐軀節可欽愛抛三歲穉恩何九重深閨訓嫺從幼輿評頌到今愴懷憐乃父懿德　隻林程邑慕陶姚愼言漫稿于遷　　　舍 
[徐園六詠次懴情韵錄請政刊]  
　　柳隄泛櫂緑楊影裏蕩蘭橈十里烟波入望遥乘興扣舷歌一曲不須拈豆記紅么○畫橋垂釣 
銀鱗躍水喜初肥橋卜清溪溪畔磯整理絲竿來把釣悠然物我兩忘機○草堂春宴快携勝侣集高堂酒泛葡萄杯夜光醉後不知明月上戯燒銀燭照花皇○寄樓聽雨繁聲淅瀝攪詩魂燈火半窗酒一尊料得明朝花吐豔千紅萬紫總天恩○長廊覓句騷壇多半大方家七步詩成粲筆花願付雙鬟按拍勝他僧院碧籠紗○曲榭觀魚游魚潑刺戲晴溪人倚欄干日漸西物理細叅多變化漫將海澤判鯤鯢陶村逸史顔維清廉臣甫稿 
[奉和種榆山人客牕書懷錄請高昌寒食生大吟壇同政]  
　　鎭日客牕坐流光暗自驚世情同海蜃春恨訴林鶯未肯壯心已何堪華髮生至今慙故我書卷尙庚横○奉和西湖花隠各中立夏偶成原韻二首眼前花事了一樣感飄零愁種蔓於草生涯浮似萍鶯歌隣院歇蛙語隔窗聽破悶惟思飲春醪未罄瓶年年三月暮無計可留春又送天涯别難爲客裏身揀花催信緊櫻笋及時新孤負冶遊日輕驄起麴塵崇川驪睡軒主秋丞氏未是草 
[上海北市絲業會舘籌賑公所施少欽經收山東順直賑捐四月二十二三日第一千三百五十三四次清單]  
　　現成功德莫要错過機緣救命摺第三百五十七號維讓爲寶氏募朱少記源泰豐各洋一元惟讓爲寶錢五百文氷記三百八十四文周小霞三百七十七文豐茂三百七十六文同源申泰元成沈同裕四戸各三百文恆興許泰興聚興祥裕品記五戸各二百明德堂朱一百四十七文申泰九十六文共十七戸合洋六文○又五千二百四十五號藜照堂洋二元棣華堂錢二百由安慶太古晋局來○又二千三百六十八號汪仲鶴募蕉綠山房琴韵山房各洋五角安懷堂無名氏岐佐無名氏四戸各一元錢如意齋五角無名氏錢二百共七戸合洋五元五角錢二百○李壽愷堂求病速愈洋十元朱體善求妻病全愈由海昌恊源局來十元褚鎔成辛俸由梅里永義昶局來五元潘其根爲子病愈完願五元有心無力人爲嬸母病愈完愿由杭城恊源局來洋三元南潯歸姓祈保子孫廷年闔家平安田黎里濟隆典朱文潤寄永和局來三元陳增凎求病卽愈二元病腕生求妻病速愈二元寶善堂盛求家宅平安由松郡順成局來二元金子香求保延壽合家人品平安一元金金錢四百文以上廿二日○現成功德莫要錯過機緣救命摺第九百七十七號萬成祥洋貨號募東山戸同心氏各洋十元菊圃氏三元無名氏無力氏各二元有心無力無名氏怡怡氏三戸各一元共八戸合洋三十元○又六千七百四十五號朱省三募無名氏求父病除根又謝火神戲移助各洋五元殷天成工佩綸丁善同朱宗衣無名氏乾號莊六戸各一元無名氏錢一千四百文何隆茂張三朱德泰三戸各四百文孫正隆張子吉韓同大三戸各二百無名氏一百共十六戸由泰興季家市乾號庄寄江隂全盛局合來洋二十元四角○又四千六百七十號東台縣暑募吳鏜洋一元不留名錢三百七文又五戸各三百吳泰俞炳文各三百劉培之孫金各二百九十文雨亭二百八十八文王玉林二百八十張履堂一百九十五文姜寶其一百九十郭桃一百八十又募豐字册不留名二十戸各二角益德堂四戸各一角又募又渤海漁人燕翼堂合洋二元葉銘海吳燦無名氏煥沛齋四戸各一元古槐堂紫陽書屋仁壽堂不留名四戸各五魚馬邦彦馬介眉王振清王茂槐王奎唐佐泉汪鏡甫孫魁周芳周慶餘吳懷九吳伯華方錫祺陳照十四戸各錢二百共六十四戸由銓昌祥局合來洋二十二元内銅洋三元○又四千二百五十一號粤東省城安徽定遠凌寓募無名氏洋三元又二元又三戸各一元貽清堂二元凌德珠吳凌慧珠李梁氏凌鑄爲親祈壽凌龢爲親祈壽凌易吉昌六戸各一元無名氏銀三錢六分陳隂氏二錢何老太一錢八分陳張氏婢九如各錢一百文共十七戸計爛板洋十六元并銀錢貼凈合英洋十七元由百川通號來○又一千四百三十三號厦門恊興昌局募王輔三許秋帆彭渭齋三戸各爛板洋二元○又三千三百四十九號　溪司署募繆山氏洋二元愼修寄齋各一元義忠崇勝各五角菊齋瑞記俞記良記四戸各錢一百文共九　由全盛局合來洋五元錢四百文○又六千四百七十五號宋翰卿募盛修根堂周奚氏求病愈各洋一元吳益修懋隆盛各二角臥游子頌甫笑如陳大林喬安吉宋醉吟善子盛錦記八戸各一角緣帷錢三百文合記錢二百六十二十四琴齋二百盛芝春一百文洪十六戸由文報局合來洋三元二角錢八百六十文○又六千八十六號吳松茂吳昌齡桂培之三戸各錢四百文無名氏八百廿文又六百廿文又二百吳喬松二百廿文共七戸由徽州全盛局合來洋三元○又六千三百五十四號永錫居洋二元眞有益齋一元由平湖全盛局來○又九千五百三十五號沈張氏爲子萃元祈福由杭州全盛局來洋二元○又六千三百五十一號胡竹筠范榮齋各洋一元金來庭二角三戸由平湖恊大局來○又二千五十二號永戚綿綢莊募浙湖隠名氏隠名多求謀望成先助各五角雙林鄭求平安二角三戸合洋七角對開一元○無名氏保母康健由徐少甫兄交來洋一百元蒼佑子由杭　長洲陳公舘寄永泰豐局來洋五十元豫章曹友杭州借隂軒寄靝順局來銅洋十元浙湖歸安幼如 
 
 
] 

Page 12

 
 
完愿五元李虎臣由太倉致大局來五元張殿記求病卽愈五元保闔鎭平安由黎里周賜福堂寄永和局來五元錢十八文壽萱道人求慈母安善舉室清平由漢口老福興局來銀三兩批見規銀三兩三分一厘隠名氏洋五元無名氏二元浙湖閨女高絳雲求母病卽愈壽保長生二元祝杏生求病卽愈由蘇州通裕局來一元綿力子一元以上廿三日 
[上海四馬路文報局内恊賑公所經收賑捐四月下旬清單]  
　　三十日使君福册鎭江英領事署李潤齋善士經交陳號臣通守經募揚州各屬士賑捐王嚴氏助洋七元九元貽慶堂二元無名氏四元無名氏計念四戸各一元醉紅生怡怡堂陳氏黄俞氏黄楊氏黄葉氏陳炳文得不得齋不書名八戸各一元黄傅氏黄楊氏合助一元無名氏二元不足子一千文楊世德堂五百文羅黄氏周氏二戸各四百文實收洋壹百念二元一角五分○又册漢口荼業公所文虎卿先生募褚文昴褚勿欺二戸各助錢十千文實收洋十八元六角○本日共收英洋一百四十元另七角五分○本旬共收規元一百八十七兩三錢一分四厘英洋九九百九十元另一角五分計規元七百廿兩另八錢二分九厘原平銀三十四兩二錢批申規元三十六兩三錢一分四厘銅洋四十九元烊見規元七兩一錢三分四厘爐胚洋二元計規元一兩三綾六分小洋五十角計規元三兩六錢四分虚對開十一個計規元三兩二錢另三厘錢一千三百四十三文計規元九錢二分六厘○八項共合規元九百六十兩另七錢二分○連前共收規元三十六萬三千七百另八兩一錢六分六厘○連前共解過規元三十六萬四千六百七十兩另四錢九分六厘○實墊解規元九百六十二兩三錢三分合併聲明 
[上海三馬路與恊賑公所陳竹坪經收山東直隷賑捐閨四月初一日第六百四十五次清單]  
　　祝承桂爲便血歴久未痊祈保速愈洋一百元元源寶莊交來映螢書屋洋四十元李鴻山先生交來魏森記洋念元○存義公票號交來重慶陳宅麗德堂爲子消灾益壽洋五十元徐宅麟德堂爲子消灾益壽十元無名氏規銀五兩無名氏洋一元隠名氏洋一元五戸洪來洋六十二元規銀五兩○新册第五萬六千三百十一號補過子第十六次經募蔡惠生陳道生拜石山房吟香書雇四戸各錢一百知非子求是齋　友卿費德馨郁秉璋徐迺彬樂琴書齋味道室無名氏張隠名氏李楊選青余鰲峰楊輔仁各五十以上十三戸合洋一元又册第五萬六千三百十二號趙炳奎養間盧各一百文周子珍陸小舫席鑑尝郝開先徐榮生黄廷甫周楨王煥卿何勉齋蔡露青施竹筠吳小圃張啓泰顧菊朱碧雲書屋趙庭甫龔國祥各五十十九戸共洋一元又册第五萬六千三百十三號毛運通李少葵蔣六川顧全泉施小女陸少亭徐墨田嚴幼盧修竹山房席雅仙吳少軒王鶴笙黄福卿何鴻舟董麗堂蘭芬書屋樂天歸福卿邱梅生尤兆生余桂芳廿一戸各五十文以上合洋一元○無名氏洋十四元眉山村夫爲母六旬壽慶將筵資移賑助爛板洋念元楊浩鏞二元陳幼山閏四月分求病速愈洋五角必得銅洋五元○新册第六萬四千七百十號蕪湖關差遣　員梁述之銅洋二元○本日共收英洋二百六十一元内爛板洋廿元外規銀五兩銅洋七元小洋五角合併聲明 
 
 
