# 1890 - 353 - 4906353

 

Page 1

 
 
[布告書林] [  圖書集成局啓]  
　　啓者本局所印二十四史一書兹已一律售罄恐遠近諸君子盧勞下問特此布知 
[朝鮮為中國瀋屬用何策保守論接續前稿]  
　　京畿道南為惠潢道會　曰忠州所統有郡無府郡五曰淸風曰温陽曰臨川曰甯越曰天安南與全雜鏖尚大牙和　東則江原道西亦渤海西境之南與全　相　處舒川浦間之庇仁鎭既依其側舒川鎭亦列其旁元山島斜北　對群山島斜南相對其為要害無疑北端山鎭與京畿直水鎭相對中編一水所以界二道也宜於二鎭問夾水而置防高驚島如人一指伸入於水徳勿各島環列其旁地雖濱海陸無由登故不以要害目之其餘諸島一一細列其問　講求幼務者據形勝以駐兵馬由咸鏡平安而南黄海京畿忠淸而西據慶尚道之上游者為江原道會城曰江陵統府三　襲陽曰淮陽曰鐵谷郡四曰通川曰高城曰楊根曰平海論其要書事有三浦首曰高城浦通川高城夾峙其旁由高城而至襄陽不過百里建答浦注焉其旁則江陵會城江陵之與襄陽猶高城之與通川也自兹　南越三涉浦　珍縣而抵於平海郡平海依海立郡海口名越公　此外則有千山島菀陵島若以全道視之高城據其上建谷亘其中越公繞其下乃與慶尚道甯海府隔浦而鄰焉請繼戀慶尚道北畀既明西之北忠淸道之南全羅道東面日本海南面大東洋海其東折而南處則與日本對馬島相直而為高麗海峽明時平秀吉之亂即由於此論其海口自越公浦與江原分界而卜盈徳海口次之又其次則柳等浦甘滔包伊浦至西生浦而左瞛之乃為機長鎭之豆浦金海府之釜山浦其間相去不過數十里外有絶影島依之絶影島之西島嶼紛紜大小不一而巨濟一地縱横計之可得百有餘里儼若爲　叵擘焉巨濟而西南海較大由南海斜西視之河東之海口也凡此諸口或要或否若何置防敢宜擇要統府六曰金海曰昌原曰密陽曰善山曰安東曰甯海郡七曰蔚州曰永州曰陝州曰熊州曰梁山曰淸道曰咸陽會城則曰慶州請終言今羅道會　曰全州所統有郡無府郡三曰南原曰盧岩曰古阜　北思淸道其東慶尚道西南皆海依西各島零星瑣碎不計其數南亦如之而濟獨稱焉南境光陽鎭逼鄰於慶尚道海口注也西不過數十里為左水鎭海口至興陽與兵兩鎭之間中間一港而南向之海口盡於此矣西向之海口自沃溝與忠淸道分界而順推之次扶安縣海口次茂長縣海口而西之海口亦盡　務安鎭而海口斜向夫西南按圖測之内則靈岩鎭外則黑山島全羅一道於兹為要所當鎭之以兵以盡其保守之方者也其他則扼一二以兼顧之斯可　然則八道之中陸地要吉惟有咸鏡而自慶興至循鎭其間不過百有餘里西北與我吉林接壤若於此分兵其勢甚便至于各海口離不盡要害而欲策保守必重海防欲重海防必練水師欲練水師必精器械欲精器械必需購置欲儒購置必資重費即自製造費亦不貲又須曠日而成器未必精更不如購置之為得當此財匱於上力竭於下加之河決頻仍天災迭見治河有需賑荒有需南北洋海防又有需而爲朝鮮策海防籌經費眞昔人所謂舍其田而芸人之田矣抑知不然夫朝固我之屬也且我之藩也不特於義不　外視之即於勢亦不得外視之設我坐視其覆亡而不救若於英之緬甸然俄必據之或白前姑為隱忍迨其廹　救之若於法之越南然俄必擾我雖我保朝俄必擾朝若俄擾朝奚　擾我然保朝俄擾不保朝俄亦擾保朝而俄擾固有保朝之費不保朝而俄擾亦不能無費且不保朝而其費正有不可勝言者何則俄圖朝為圖我地也俄圖税我豈得不防俄防俄而今之與朝隣者後皆與我鄰也與俄隣必置兵置兵必需餉吉林盛京二省邊防東西計之千里而遥其間應置兵而需餉纔何不保朝而其費仍不能免不保朝之費費在後日而失一國保朝之費費在今日而得一國費在後日者失一國而費轉多費在今時者得一國而費轉少何以言之蓋陸防不必策矣所策者海防耳海防之費耳海防必水師以中國論雖將不如泰西之勇　不如泰西之精法不如泰西之嫺器不如泰西之利而細論之已遠邁於前更統計之實有餘於守若飭南北洋調兵以赴之擇要以守之於我海防無損於彼保守有資不敷乃議增兵議增兵先議器械購置不如製造製造權在已購置權在人製造財不外流購置膏將内竭今沿海各省設立鐵廠製造良便非然廠焉虛設且也製造正無多費一戰艦約銀二十萬若造十艦則需二百餘萬即曰公私交竭此區區者諒亦易壽後此養兵之費更不足慮蓋既於其海口設立海防即可於其海口設立商埠廣為招徠以相貿易徵其税額以濟軍需軍需既得海防奚費所費不過製造之三百萬耳費三百萬而保有一國費之也得保一國而可省邊防費之也愈得是費於不保朝孰若費於保朝多費於不保朝孰若少費於保朝不保朝朝非我有保朝則朝為我之屏蔽我之藩衛朝之人民即我之人民也朝之土地即我之土地也人民之所納納於朝即納　我也土地之所有有於朝即有於我也以後之所得償今之所費三百萬必可復得且必不止復得已也為問保朝之名則曰字小爲問保朝之實則曰拒敵微特拒敵且以捍邊微特捍邊且以節費保朝之益無過於此保朝之策莫善於此設使朝鮮之主或情有所不甘朝鮮之民或義有所不屈則撫之以恩畏之以威曉之以利害諭之以禍福俾其主若民惕然於國祚之不保而求助于我恍然於國勢之相維而甘　於我况愚入者可與有成而難與圖始有國者當求實效而不務虛名朝之屬我我之保朝勢固使之然也復何疑哉 
　　附蘇松太道憲聶仲芳觀祭原評取高拒俄不獨中國不忍岀此而一以召敵人尋　之心一以增中國鞭長之慮末易見之施行者也各圖朗若列周有條不紊良由殫心有素不同依樣葫蘆文筆簡練透快固合柳州之廉悍周山之横肆而成亟登首選以勵通材天南遯叟按日本陸軍文庫刊有朝鮮全圖極爲詳細日人官脇通赫亦有朝鮮輿圖異常明晣作者殆藍本於此自泰西通商中國四裔皆有輕我中國之心我國家未嘗不欲保朝鮮以為屏蔽奈朝鮮猶未能如作者所云惕然恍然之候至於結　為援未嘗不可聶觀祭眉批云英人果能力顧歐亞兩洲大局與中國併力合謀則因時制宜策莫善於此蓋中英合而敵勢孤俄必有所懾而不敢肆中英分而敵勢横中英兩有所損而難以圖功惟英人意見同否何如其要領全在使臣非外人所能臆度允哉斯言不禁拜倒此眞為深知洋務者矣嗚呼環顧天下有幾人哉 
 
 

Page 2

 
 
[○本館接奉電音]  
　　○昨由京友電傳上諭一道敬謹譁登　十一月十二日奉　上諭廖壽恒着調補户部左侍郎兼管三庫事務錢應 
漙着轉補禮部左侍郎禮部右侍郎着李文田補授欽此 
[帝京紀事]  
　　○前浙江廵撫任大中丞道鎔以本年順直被災過重哀鴻徧野待哺嗷嗷遂設法措備五千金匯解天津分解順直各災區 
散放李傅相以中丞慨捐鉅欵見義勇為雖據稱不敢仰苟恩施亦未便没其善念查與已革河督現候補臬句成孚捐墈無異援案奏請開復原官奉硃批任道鎔着開復頭品頂戴欽此○兵部為曉諭事照得光緒十六年舉行庚寅恩科會試所有原挑雙好之武舉鄒龍宗等四名照例列為一等原挑單好之武舉雅立哈等二百四十四名照例列為二等均毋庸復行揀選其未經挑入好字之各旗各省武舉經本部於十月二十日奏請欽派王大臣會同本部考騐揀選擇其人材弓馬較優之武舉富祥等十一名擬列為二等材技平常之武舉恩榮等二百二十六名擬列為三等其武舉汪淸瑞等四十五名弓馬生疎均擬列為四等令回各旗籍學習俟卜次再行揀選等因於十月二十四日具奏奉旨依議欽此相應將各武舉等次姓名榜示○左文襄公前在浙江衢州等處剿禦賊　卓著戰功黎民賴以安全至今感慕擬於衢州府城購地建專祠以隆報享俟祠宇告成請列入祀典每歳春秋由地方官致祭應需建祠經費概由紳民捐辦等情經紳士禀縣詳司　院核辦刻由崧振青中丞駿據情入奏奉旨着照所請該部知道欽此○四川總督委候補同知毓司馬麟管解白蠟一萬五千斤黄蠟九千斤桐油一百簍各色顔料六百包赴部投納文批經顔料庫騐收存庫繕給回批交司馬祗領回省銷差至所解黑黄大小藏香三百束則由部咨明内務府于十月二十八日在大内騐　云○已故黑龍江墨爾根城副都統恩合任内應賠各虧欵銀二千數百兩迭飭該副都統之子依限呈繳近據該旗籍呈報該副都統生前　無積蓄亦無祖遺及自置家産委係一貧如洗該員之子實在無力呈繳呈請援照奏章將應繳賠欵准予豁免　經該管官查騐屬實岀具加結禀請盛　將軍奏請援例豁免等情經裕壽帥據情入奏奉旨交户部議奏欽此○新選浙江温州府永嘉縣縣丞徐倬雲貳尹本立順天通州入由　事歴保以知府用候補直隸州知州選授河南臨漳縣知縣因任内奉文處决情實絞犯張羊仔行刑之營兵徐坤飲酒過醉悮為處斬奏參革職恭遇恩詔經原任豫撫倪中丞奏請開復奉旨交吏部帶領引見欽此本年五月領咨到部由吏部帶領引見奉旨徐本立着以縣丞用欽此適浙江永嘉縣縣丞崔二尹䕃南　老告近岀缺照章於十月二十三日選授○户部為移咨事俸餉處案呈本月十八日内閣抄岀奉上諭現在天氣漸寒京師兵丁當差勤苦殊深軫念所有八旗及緑步各營官兵均着加恩賞給半日錢粮以示體恤欽此欽遵到部檢查部章每遇恩賞錢粮除照章加給半月辦公銀兩屆時併支外應將各旗營官兵應賞不應賞分晰開緒淸單分咨各旗營　照以憑造具領册送部核放計開應賞之驍騎校親車校前鋒校護車校鳥槍護車較藍翎長　印筆帖式領催親軍前鋒護車鳥槍護軍弓匠長委前鋒馬中砲手馬甲委護　砲甲門甲倉甲弓匠鐵匠委鳥槍護軍技勇兵敖爾布牛录隨甲鞭子手步甲領催步甲養育兵内務府上三旗包衣各項弁兵匠役不應賞之貼寫甲書食三兩恩騎尉揮使烏林大貼寫筆帖式唐古學生正副參領隨甲各部外郎拜唐向咸安宫學生天文生隂陽生司廐國于監學生下五旗包衣弁具○正白旂濱侍衛内大臣漪瀅兩貝勒定於十月二十七日辰刻在地安門内五龍亭正黄旗侍衛教塲揀選正白旗親軍校一缺委頂色　軍校一缺並挑補正白旂暨卜五旗應補正白旗行走親軍七缺先期由該檔房傳令應揀應挑人等是晨前赴該教塲預備○史部為曉諭事所有揀補吉林分廵道一缺本部於十一月初二日帶領引見相應傳知各尚門前經保送京察一等户部郎中淸瑞兵部郎中聯魁刑部郎中訥欽工部郎中英奎理藩院郎中覺羅存振京察二等禮部郎中崇俊等六員於是日寅刻穿紅青褂備帶補褂青褂並佩帶荷包手巾赴西死門外六項公所吏部公所報到聽候排班於膳前帶領引見　傳該員等於十月三十日午刻衣冠赴部演習口奏履歷○聖上近因海内較寒於夜間勤理萬幾偶然感冒風寒睿體稍有勿豫十月二十八日晨將值班之御前太醫官生召入請脉○吏部示傳所有十月分月官知府李鳴梧張端本知縣吳爾亮擬補筆帖式慶貴等本部於十一月初日日帶領引見相應傳令該員等於初一日晚在内城左近歇宿初二日丑刻赴西苑門外六項公所内吏部公所報到聽候點名帶領引見是日穿天青褂　帶補褂青褂並佩帶荷包手巾再傳該員等於十月三十日午刻衣冠赴部預備演習口背履歷如是不到定將引見扣除 
[滇池災况]  
　　○京友云本年七月雲南澂江府永興江川等州縣縣連日大雨為災十數村庄禾稼悉遭衝没地方官赶急集貲先頒急賑並將災况申詳撫院分别極貧次貧各户觀諭紳富輸捐譚序初中丞得報後飭司籌挪數千金解往災區散放並支動倉穀以濟災黎邇已將被災籌賑情形上達宸聽矣 
[語兒鄉語]  
　　○有吳某者年逾五旬一夜行至東門外高家灣黑暗中忽有匪徒遜面而來將手中衣包奪去復被劈回一拳閃避不及眼珠突岀痛極大呼此處一片荒　瓦礫荆榛寂無應者吳乃忍痛行至鹽倉橋相識人家訴以前事迨約人追捕匪徒已杳無蹤影矣大荆地棘行路難肅肅宵征者尚其愼之又愼哉○初九日午刻嘉興府宗太守率同朱捕廉并帶護軍旗親兵數十名往北門外秀城橋及廣東會館四明義園左近一帶客民草篷逐一稽查遇有情節可疑者當即驅逐岀境草篷拆毁不准逗留宗太守於下午始回城○某姓在南門外棚下開設末行上月杪為子娶婦紅氍交拜吉禮既成花燭洞房新婚燕爾至次日新婦忽惠痴癲口操京腔喃喃不絶嗣竟嶪文用武褫去衣衫躍登屋面作種種痴狀家人惶急無措不得已往各處拈香許愿其病乃愈此説也吾未之信左氏不云乎人無釁焉妖不自作神鬼其何能為○初七日下午時嘉興縣捕役在途遇見一人情有可疑尾隨其後及至北門其人知覺從内城灣逸岀捕役奮力追赶至胭脂弄口拿獲鎖解進城至嘉興縣署禀明監禁待訊○前報嘉屬鳳橋鄉宋姓被刼一案經捕役在該鎭附近處拘獲五犯解回監禁旋由趙邑尊研訊該犯一味校展不肯承認又聞該鄉附近李姓所開鮮肉莊於前晚被匪徒刼搶相傷事主入城禀報經趙邑尊飭捕會營訪拿務獲以戢四暴而安良善○北門外荷花堤口泊有無錫快船其中兩男一女年皆二十餘口操蘇音停橈數日地方無賴見其不倫不類覬覦久之前晚上燈時約伴四五人闖入船中船夥告以係家眷無賴指定是花船不問情由將船夥毆打隨取水烟筒洋烟鎗一哄而去其時艙中兩男子持燈上岸揚言入城報縣至次晨視之則已解維遁去踨跡詭秘令人無從測度 
[拐風又見]  
　　○揚州舊城匹望亭前陳姓家於初五日下午失去女孩一名年七歳偵者正在尋覓　面又一尋孩者鳴鉦而來小名龍狗子亦於是日不知去向噫何拐匪之岀没無常耶或云邇來北路飢民紛紛就食南下人數既衆良莠不齊難保無匪人溷跡其間所望為民上者於攔堵之際嚴密查拿並飭守門弁兵凡見有携帶小孩岀城者加意盤詰是亦保赤之一道也 
[烟縁美滿]  
　　○螺州陳姓為閩中望族甲第之盛無與比倫今年父子兄弟三人同宴瓊林走馬長安春風得意遠近傳為佳話徵宇中翰懋鼎係子良閣學之文孫年甫弱冠直上青雲尤屬不可多得本月初六日完娶新人係仙塔街林君星齋之長女林為閩中巨富擁資數十萬二姓聯姻一貴一富洵是門當户對初四日先將粧奩送到陳家不下數百號并有贈産業約可值數千金見者者咸稱羡不置初五晚陳以彩輿往 
 
 

Page 3

 
 
迎銜牌一百數十對誥封亭一座有四武員隨行繼以傘扇它怏之屬絲輿一乘以紅縀製成錯采鏤金光輝奪目以八人舁之後隨壯勇數名直抵林家至初六日淸晨林送女登輿亦有銜牌數十對兩家儀從簇擁如雲加以金鼓喧天笙咽雨所過之處人皆扶老携幼空巷縱觀以為得未曾有聞中翰與林家訂姻時尚未登賢書後竟以元魁聯捷歷淸華想見新娘福命固應享受五花官誥也詩賦獕妝花開並蒂淸才豓福兼而有之 
[賭釀巨禍]  
　　○浙江紹興府距臨浦鎭數里之大湯湖聚族村居烟竈數千近接諸暨風俗强直頴秀敦樸者固不乏人而游蕩無賴亦岀其中某甲在鎭上開塲聚賭有年與長龍水師營勇互相勾結狎習無猜營官收受陋規每一賭桌捐錢四百文相如無事近因賭風大盛獲利甚豐營中艷之每桌加捐六百文賭塲靳不與遂相齟齬九月中因收規費互相辱罵湯湖人衆勢强營勇不敵嗣後糾集勇丁乘湯湖人不備突擒二人至船用鎗擊斃營官遂以拿賭拒捕失去營勇二人請添兵剿捕等詞飛禀上憲隨派某總戎帶勇一營至鎭督率地方官責成紳耆交送與賭諸人且以閙事係游勇與營勇無涉大漲告示日夜復聲砲示威營官居然以拿賭有功得獎其下手凶手亦揚揚事外并得賞賚焉而湯湖人因營官假公報私文武官均不爲伸理積憤成仇遂約竹山湯人相助盖竹山湯人籍諸暨與湯湖為同族以强悍著名得信即成羣南下維時停泊尖山之砲船見來勢洶湧恐殃及之相率逃回臨浦幸而湯湖族長紳士以一案未了若再與營勇為難驤成巨禍百喙何解急逆流　上竭力解説竹山湯人始行折回現在兵民成仇互相猜防一旦恐禍生不測以致人心惴惴所願司民命者洞燭情理辨晰眞僞遴選廉明公正府道詳細體察不顧情面一秉至公固不可任奸民恃衆逞刁亦不可聽劣員巧辭缷罪一面嚴辦殺人營勇一面重懲開賭禍首分輕重以劑其平庶幾弭患無形造福蒼生矣否則一失之偏愈以長驕卒私鬥之氣而堅愚民疾視之心孰非國家赤子忍令其横遭塗炭拖累無辜哉昔年四川東鄉一案可爲殷鍳也已 
[松江試事]  
　　○本月十一日傍晚楊大宗師飭發奉賢青浦兩縣新進文童案　奉　孫　斌　楊宗震　汪桂馨　曹人傑　陳兆麒　唐家駿　何六益　戴文熊　唐梓楠　張智燾橃府　陳海鏡撥府　瞿志鵬　金廷儒　孔廣達撥府　秦勳震撥府　顧　廬撥府　范尚志　俞雲翔　唐安庸○青　黄澄淸　盛廷猷　李青藻　葉世銘　邢以松撥府　徐宗城　杜嘉徳　陳嘉猷撥府　周廸光撥府　邱維嶽　郭慶昶　高登雲　施有政　張希衡　張心衡　陸錫璜　朱兆杰　沈鵬飛　支頌堯　徐公翰　張東望　陳眞翼　張壽康　潘承恩　陳昌逵　張維翰　孫鳳苞　葉其昶撥府　方春柱　何館書　席裕興○十一日考試首塲優生題　子温而厲一節　狐貉之厚以居　計闔屬與考者共十人亦云鮮矣 
[浙省賑捐核奬局示]  
　　○爲出示曉諭事本年十月二十日奉撫憲崧札開准直隸爵閣部堂李電開浙賑奬限年底必應截止望勿再展 
其零得獎票務飭各局切勿併獎翎枝致碍順直捐路等因到本部院准此除電復外札局即便遵照速即分别移行赶緊辦理務於年内一律造册辦竣等因奉此除分行遵照外合行出示曉諭爲此示仰各捐户知悉爾等如有已捐未奬銀兩務于十二月十五日以前持票來局請獎以便年内造册詳咨倘有逾限則所持捐票一概作爲廢紙爾等慎毋自悮切切特示 
[西節停公]  
　　○今日爲耶穌降生之期西人須行慶賀禮是以各國領事署及海關銀行均停公一日英讞員蔡太守飭知各捕房所有應訊之人統歸明日解侯發落 
[上海縣署瑣案]  
　　○董召順之媳金林被顧長青誘至金匱縣既在上海控告陸邑尊即派差關提訊責着董邀金林之母到案候示此已具詳前報矣前晚帮審委員宋二尹提訊之下原差禀稱日前小的奉諭赴金匱提顧及金林來往盤川均由小的付給並未向原告索取分文董訴稱小的向來駕舟爲業媳婦被顧誘逃求恩究辦祁張氏供稱女兒金林於三歳時許字與董子元祥爲童養媳現在私奔求恩究辦金林供稱小婦人因被翁姑凌虐且偪令作皮肉生涯是以隨顧逃逸二尹惡其信口妄供着鞭藤條四百下給董領回管束並着具結備查○前報記陸海和挈姪媳徐氏控陳阿木偪醮等情前晚宋二尹飭提研訊陸供胞姪咸春不幸早亡遺有姪媳徐氏矢志苦守撫子銘生現已長大本月初五晚陳及刷布金金等多人蜂擁來家欲將徐氏搶去徐氏極聲呼喊村人齊集陳等始各散去求提究辦以保貞嫠徐氏供與略同並稱事後曾訴知地保孫錫卿孫竟置之不理二尹謂本邑東鄉每有搶孀逼醮之事此風殊不可長候出單提究○丁順華扭徐春榮至縣控稱媳婦方氏被徐誘匿宋二尹飭提研訊丁供稱小的生有一子娶媳方氏邇來兒子患病在家日前方氏忽然逃逸後在徐處尋獲爲此扭案請究徐供稱小的因内顧乏人由母舅顧老全爲媒出身價洋銀八十元娶方氏爲室實不知其爲有夫之婦方氏供詞支吾二尹判令交官媒收管徐收入所中候提顧到案覆訊核辦 
[英界公堂瑣案]  
　　○昨日禮拜三英副領事滿君並未到堂觀審各案由祭二源太守獨自判斷○某包控禀稱扛夫方升生在怡和碼頭與楊土郎口角爭毆致楊受傷舁送同仁醫院今特將方解送案下方供稱小的與楊因扛貨口角不敢行兇蔡太守飭押俟楊投案質訊核辦○一百六十七號華捕禀稱積竊王阿關奉大老爺發捕房管押期滿開釋即置備紙煤自來火鐵鑿等賊具至某姓家圖竊小的見而拿獲解案請懲并將賊具呈閲王俯首求恩並稱如蒙開釋以後决不敢再犯定當改過自新矣蔡太守惡其怙惡不悛判發捕房管押兩月賊具存候銷毁○某號華捕見甯波人高陽子等沿途打架解案請訊高供稱小的開設篾作店雇王福德削挑杙至晚算給工資王索加三十文小的以其失去削竹刀一柄不允所求王妄稱小的誣伊行竊紏同鄔滿漢等尋釁時小的方與同業陳阿小李來福等在某烟館吸烟算帳王逢人便擊以致陳受微傷巡捕聞之一併拘案陳供稱小的亦開篾作店與高在某烟館結算往來之帳王突紏人到來與高尋釁小的向之解勸致被混毆李供與相同王供稱小的在高處作工向索工資少付三十文索加不允反詈小的爲賊小的問伊曾偷何物高言曾偷削竹刀問曾見我偷削竹刀乎高言親見爾偷問爾見我所偷之刀藏在何處伊不答將小的髮辮扭住唤伊妻出連掌小的之頰小的忿甚遂邀鄔向論陳等竟帮高逞兇鄔供稱王邀小的向高理說以致爭毆小的解勸再三均不肯聽蔡太守問該華捕曰爾當時如何拘拿曾見何人恣横否該捕稱小的見兩造均有人助毆喝阻不依是以拘案太守諭高曰爾雖爲原告實有不是之處判罰洋銀一元撥充某西醫院經費王不應紏人打架鄔陳李亦皆不合判令各管押一天如出外再肇釁端定予重處○小飯店主方生寳訴稱陳阿元偕二人來用膳應需酒飯錢一百八十文二人欲出囊資付給陳不許二人遂去豈知陳半文不有意圖賒欠小的告以本小利微不能寫帳陳即將棉袄作抵小的復告以請持至質鋪質錢付給伊不依遂大肆咆哮某號巡街捕聞聲拘陳送案該華捕禀稱小的見陳在飯店吵閙是以拘拿陳竟褫去小衣向小的身上遺溺以致號褂污穢不堪陳供稱小的係寧波人向爲染匠現經失業已有一年與方係老主顧昨偕友人用膳體面攸關不能任友付帳向商暫欠方不允從小的願將衣服作抵方又不允故與爭執蔡太守問方曰爾見陳醉否答稱已醉太守以陳酗酒滋事判令管押十四天並着措繳飯錢給方具領○小飯店主土小寳訴稱盛阿四 
 
 

Page 4

 
 
來膳畢付八開小洋銀一枚正計算間忽言已付八開二枚因與争執隨見銅面盆内有一八開諒由盛自己墜下隨告以在面盆之内並非有意多收不料盛即逞蠻將小的毆傷頭額由捕拘案請賜騐傷盛供稱小的明明交伊八關二枚伊言祗有一枚故與争論伊知不能吞没改稱面盆内尚有枚小的口角之餘誤傷伊額蔡太守騐得王略有傷痕判令將盛管押七天以為之儆 
[法界捕房瑣案]  
　　○漁婦李吕氏控劉錦堂將胞妹小妹　子售去葛同轉訊明情節判令將劉枷責已詳昨日報章昨晨同轉莅捕房命將劉帶案照昨斷笞臀二百板荷枷示衆劉子金大投案叩首哀求稱一家數口全賴父親養育况祖母年邁臥病在床聞此情形病勢加劇為敢來案求恩請從寛典同轉問爾年幾歳矣曾就何業此種言語由誰教爾答稱小的年僅十五歳在某襪店習業此來自岀主意並無指使之人同轉着包探押往騐明伊祖母病否再行核奪○昨報記新泰昌報關行雇駁船户葉洪海李　貞運煤失去十數墩既控案即經同業中人理料云云昨晨原告朱戴生偕划船户張光瑞周才寶戚九子夾案聲訴前情葛同轉着將葉朱並收藏之林本生提案先令張等將林雇船駁貨情形逐一供訴張等同稱七月二十六日之晚十點鐘時林僱划船兩號往太古碼頭隨喚集豆腐郎並葉李兩人將煤約三墩令小的等兩船駁連由捐客董朝中同往薛家浜售與老虎灶不知其價若干問荳腐郎及葉李是否即跪在案下之人供稱斯時月黑天隂面目無從辨認林等仍一味抵賴並稱斯時雇伊等划船在太平碼頭裝運東洋煤一墩由小　售與董每墩價洋五元後由董售與薛家浜得洋六元並非行竊同轉一再研訊林狡展異常遂喝令掌頰二百下枷號一月葉李照昨斷各掌頰一百下交同業朱有寶等保去○顧祥祥竊法公司印花洋布三十疋一案已紀報端昨晨公司夥馮仁梅投案訴稱布於十月某日被竊後顧央人來説妥如數贖還如今請賜開釋葛同轉謂顧屬次犯案不得從寛着笞責一百八十棙以儆○新寶園浴池值堂人徐濤濤將釋谷安對時表等失去一案已見報章昨晨新寶園司帳人章定榮暨值堂人施榮貴投案由施供稱小的因病不能作事倩徐替工不知如何將僧人之物錯給他人葛同轉問爾知僧人之物是否被徐錯給抑有意隱藏供稱僧人失物之時並不言及至次日來尋徐回伊已經失去以致忿争及徐主捕房初稱未見有物繼又云已悮給天津人此語實難憑信同轉着帶徐至案研訊再三徐供詞含混同轉遂判令掌頰一百下復加訊問徐稱小的願將田數畝變價以償同轉着仍管押限一禮拜内檢還原物若無原物則賠洋十五元○春記客棧主劉瀛洲虧欠恒合祥房租被控後葛同轉飭將棧夥戴松雲拘押着交戴挺押捕房劉亦置之不問前日捕房遂提劉管押昨晨同轉訊鞫之下劉供稱小的無從措借求恩寛限日期同轉怒謂爾夥裙爾株連爾可置身事外乎當飭將戴開釋劉仍管押限七天内理清如違比責 
[詞林義舉]  
　　○杭州同善堂來函云兹有楊雪漁太史情殷助賑因自制佳紙法書七言對聨五百副以二百副存杭以三百副寄交滬上每副計收錢四百文合錢二百千文即以助順直山左之賑按太史視學黔省歸田後杜門不出當軸延主孝廉堂掌教求書之屨恒滿户外今慨念災區借墨田以續民命洵屬詞林義舉行見揮毫落紙無非鐵畫而銀鈎易絹换鵝定卜爭先而快覩諸君欲購楹聨者請即至四馬路文報局賑所購取外埠託信局代購亦可 
[虔求病愈]  
　　○謹啓者浙湖錢荷青善士寓居滬北因染恙肝厥氣喘醫樂無効助來順直賑捐洋五十元　堂施粥捐洋五十元求保佑病痊令姪善　兄親自到堂兩處叩求治病靈符六道帶回虔服助賑施粥内外兼顧功德無量定卜符到病愈特登報章以鳴謝悃上海六馬路仁濟善堂謹啓 
[施當其厄]  
　　○謹啓者漢口彭器之觀察助來棉衣一千件計裝二十包當請關道憲給發免税單託和興公司飛龍輪船裝赴烟臺投登萊青道衙門騐收除備函外一面電達盛觀察請其飭交放賑局諸大善士散給災民節屆冬至嚴寒漸甚災民屈棲露宿被體無温得此厚貺何啻再造更承和興公司捐免水脚好善情同感佩俱深合亟登報奉聞並代災民九頓叩謝[  上海六馬路仁濟堂籌賑公所施善昌謹啓]  
[浙省撫轅抄]  
　　○十月廿九日即用縣何士循禀知防軍局委河南查探硝磺價值差即辭候補府税課大使胡晉蟊禀知藩司委署平陽典史叩謝縣丞魏桐由籍領咨來省禀到○三十日府照磨席素徳廵檢劉祖貽俱禀知藩司糧道委海運津通局差○十一月初一日郭懷珠禀見禀辭赴海昌局差署孝　　郭之楨禀見禀辭赴任署開化縣丞于肅家禀銷上三叚冬防差禀辭赴任○初二日正任永嘉縣恩裕由京引見回省禀到○初三日郭式昌專丁禀謝憲委牙厘局提調差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年十一月初一日京報全錄]  
　　宫門抄○諭旨一道錄前○發抄硃批五道○浙撫崧奏請准建坊片○又奏請旌表片○又奏　署道員片○閩督卞奏都司請開底缺歸入　將班補用片○滇撫譚奏查賑災區情形摺○又奏委　司會辦善後厘金兩局事務片○又奏飭藩司赴任片○十一月初一日禮部宗人府欽天監正紅旗值日無引見○容貴李又田各假滿請安○福建總兵曹志忠到京請安○承侯請假十日○史部呈進月官卷○召見軍機曹志忠○發抄裕寛奏接印河南撫篆謝恩奉硃批知道了欽此○廖壽豐奏交缷撫篆回　本任奉硃批知道了欽此○賈致恩奏交缷藩篆回臬本任奉硃批知道了欽此○張矅奏王作孚飭回濟東奉武臨道本任奉硃批知道了欽此○又知府崔鍾善署萊州守奉硃批吏部知道欽此○○駿片再浙江省上年永災較重賑撫極繁當經奴才督率司道官紳設局廣為勸募以濟賑需並將捐銀在一千兩以上者奏請建坊各在案兹據上海賑公所紳土禀稱江蘇蘇州府長洲縣附貢生潘紹騮前損浙賑新棉衣一千件係奉祖父三品銜候選道潘師遽祖母三品命婦潘陶氏藩吳氏遺命懇請建坊等情前來查該紳所捐棉衣一千件照章作銀一千兩核與建坊之例相符合無仰懇天恩府准將附貢生潘紹騮之祖父三品銜候選道潘師蘧祖母三品命婦潘陶氏潘吳氏在原籍地方自行合建一坊給予樂善好施字樣以昭激勸理合附片陳請伏乞聖鍳訓示謹奏奉硃批着照所請禮部知道欽此○○崧駿片再上年浙江省水災較重賑撫極繁當經奴才督率司道官紳設局廣爲勸募以濟賑需並將捐銀一千兩以上者奏請建坊各在案兹查浙江歸安縣人户部郎中李塏遵伊故父二品封職李敬之故母二品命婦李張氏遺命捐助棉衣褲一千五百件又浙江歸安縣人前廣東高廉道陸心源遵伊本生祖父二品封職陸昌陛本生祖母二品命婦陸凌氏遺命捐助棉衣一千件又江蘇陽湖縣人花翎湖北候補知府史悠慶遵伊父二品封職三品銜候選道前浙江定海廳同知史致馴之命故母二品命婦史莊氏遺命捐助棉衣一千件又江蘇武進縣人花翎湖北候補同知盛春頤遵伊父三品銜浙江候補知府盛宇懷母盛巢氏之命捐助棉衣一千件又浙江餘杭縣人湖北試用通判董明善遵伊故父二品封職董榮笏故母二品命婦董吳氏董高氏董許氏遺命捐助棉衣一千件又浙江烏程縣人四品銜候選同知朱馮壽遵伊故父三品封職朱森母　　命婦朱沈氏朱鈕氏還命捐助棉衣一千件又浙江會稽縣人員外郎銜董金鑑同知職銜董金鎔遵伊故父五品封職董慶餘生母五品命婦董謝氏之命捐助棉衣一千件又浙江會稽縣人職員董金南遵伊故父議叙同知銜董慶祥生母五品命婦董錢氏之命捐助棉衣一千件又奉天義州人光禄寺署正銜胡錫齡遵伊故父翰林院待詔銜胡玉衡遺命並嫡母胡劉氏生母胡王氏之命捐助棉衣一千件又浙江餘姚縣人附生王彭齡中書科中書銜王彭年遵伊母二品命婦王謝氏之命捐助棉衣一千件又浙江永康縣人都司銜武生應凌霄遵伊故父四品封職應學聖故母四品命婦應錢氏遺命捐助棉衣一千件又浙江烏程縣人五品封職徐翔捐助棉衣一千件又浙江錢塘縣人文童吳嘉禄遵伊故父三品銜江蘇試用道吳壽朋遺命捐助庫平銀一千兩均經先後解局分撥災區散放賑濟在案兹據各該員等呈由籌賑總局援照歴辦成案棉衣一千件作銀一千兩請建坊給獎等情詳請具奏前來奴才查各紳富捐助棉衣銀兩或情關桑梓或誼篤卹鄰洵屬樂善情殷好施不倦核與建坊定例均屬相符合無仰懇天恩俯准將李塏為其故父二品封職李敬之故母二品命婦李張氏陸心源爲其本生祖父二品封職陸昌陛本生祖母二品命婦陸凌氏史悠慶為其生父二品封職三品銜候選道前定海廳同知史致馴故母二品命婦史莊氏盛春頤爲其父三品銜浙江候補知府盛宇懷母盛巢氏董明善爲其故父二品封職董榮笏故母二品命婦董吳氏董高氏董許氏朱馮壽爲其故父三品封職朱森母三品命婦朱沈氏朱鈕氏董金鑑等爲其故父五品封職董慶餘生母五品命婦　旌表節孝董謝氏董金南爲其故父議叙同知銜董慶祥生母五品命婦旌表節孝董錢氏胡錫齡爲其故父翰林院待詔銜胡玉衡嫡母胡劉氏生母胡王氏王彭齡等爲其母二品命婦王謝氏應凌霄爲其故父四品封職應學聖故母四品命婦應錢氏吳嘉禄爲其故父二品銜江蘇試用道吳壽朋並五品封職徐翔爲其本身各在原籍地方自行建坊給予樂善好施字樣以昭激勸理合附片陳請伏乞聖鍳謹奏奉硃批着照所請禮部知道欽此○○崧駿片　　浙江温處道苑棻池因光緒十五年分大計荐舉卓異請咨引見所遺員缺有兼管甌海關税務之責應即委員署理以重職字兹查有候補道李光久明練白爲堪以委署除檄飭遵照外謹會同閩浙總督臣卞寶第附片具奏伏乞聖鍳謹奏奉硃批吏部知道欽此○○卞寶第片再候補參將本任台灣澎湖右營都司林文和福建同安縣人歴在輪船充當大副獲盗著績遞保儘先都司續因轉運賑糧岀力保俟補缺後以遊擊儘先補用先換頂戴光緒十年間經部擬補台灣澎湖右營都司時正委帶伏波輪船在台灣攻剿　南叛番獲勝案内保獎十四年九月二十六日奉上諭着免補遊擊以參將在任候補並加副將銜欽此本年六月内給咨引見事竣旋省報到接准部咨該員應以奉旨之日起歸入揀發班内遇有水師參將缺岀照章請補兹據該員林文和以生長海濱久帶輪船洋面熟悉禀請奏開都司底缺歸參將班候補等情前來臣查林文和熟悉風濤歴次管帶輪船在洋廵緝於駕駛事官及洋面情形均稱諳練既經先後保准升階可否仰懇天恩俯准將福建台灣澎湖右營都司林文和開缺以參將歸於閩省水師補用其所遺澎湖右營都司員缺容俟部覆到日另行遴員請補除咨部查照外臣謹附片具陳伏乞聖鍳訓示謹奏奉硃批着照所請兵部知道欽此○○頭品頂戴雲南廵撫臣譚鈞培跪奏為蒙化晋嵩明鄧川劍川昆明等廳州縣被水委勘籌賑大慨情形仰祈聖鍳事竊據蒙化直隸同知夏廷爕禀報六月十一日起至二十五六等日止連日隂雨河水陡漲將三勝約後莊河埂衝塌數處濱河之張家營尾張保等二十餘村田禾被水淹没又據晋州知州李宗道禀報六月初一日起霪雨兼旬河水驟發隄埂衝塌沿河田禾慨行被淹秋成無望又據嵩明州知州楊炳霖禀報夏秋之交大雨滂沱水勢湧發效古里等村淹没田畝民食艱難又據鄧川州知州黄繼善禀報七月十五至二十二日大雨傾盆山水陡漲河隄冲塌元上元下等厘田禾淹没一萬餘畝又據署劍川州知州蔡之模禀報六月三十日甸苴村西山箐内蛟水暴發冲壞附近田畝沙石堆積並淹斃民人李河三李盛元二命牲畜房屋亦有傷壞又據署昆明縣知縣曾樹榮禀報因大雨時行馬村田地被水淹没房屋亦多坍倒各請委勘撫恤等情經臣先後行司籌欵委員馳往並責成該管道府督飭印委各員逐一查勘妥為賑恤毋令一夫失所並令督飭農民赶緊堵築河隄疏消積水挑濬沙石其錢糧應否蠲緩按照村莊區圖分别成災輕重照例造册詳辦兹據布政使史念祖會同糧儲道松林善後局司道詳請具奏前來臣覆核無異所有蒙化晋嵩明鄧川劍川昆明等廳州縣被水委勘籌賑大概情形謹會同雲貴總督臣王文韶恭摺具陳伏乞皇上聖鍳訓示謹奏奉硃批知道了即看飭屬妥為撫恤毋任失所欽此○○譚鈞培片再滇省善後釐金兩局事務紛繁責任重大是以向係奏委司道公同辦理新任布政使史念祖現已到任自應照案委令會同原派司道辦理兩局事務除分札飭遵外謹會同雲貴總督臣王文韶附片具陳伏乞聖鍳謹奏奉硃批知道了欽此○○譚鈞培片再調補雲南布政使史念祖已於八月初一日低滇應即飭赴新任以重職守除檄飭遵照外謹會同雲貴督臣王文韶附片具陳伏乞聖鍳謹奏奉硃批知道了欽此 
 
