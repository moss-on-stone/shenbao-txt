# 1908 - 337 - 4912884

 

Page 1

 
 
   
 
 

Page 2

 
 
[電旨]  
　　十一月十四日奉 
　　旨端方朱家寶會電奏請將應解北洋練兵經費二十萬兩扣留一年並鼓鑄局存铜餅十一萬斤各節著照所請該部知道欽此 
[交旨]  
　　十一月十四日交内閣本日御史江春霖奏會議禮節未妥逐條辯駁開單呈覽一摺奉 
　　旨著内閣各部院衙門併案會議具奏钦欽此同日交内務府本日貴衙門奏請派織辦繡片摺單各一件奉 
　　旨依議欽此同日交理藩部本日貴部奏逹賴喇嘛可否呈進貢品摺奉 
　　旨准其呈進貢品欽此 
論說 
[調查選舉資格對於吸煙問題之解决] [  （金山黃端履]  
　　法文之公布。必經多數學者下精密之解釋。而施行。之際。始免種笙疑誤。然解釋無一定之界限。有嚴正的。有寛。廣的。要必視立法者之意思。及當時社會情况。以爲解釋之標準。諮議局章程。規定選舉人資格屬於積極有五。屬於消極有八。如犯消極中之一項。則雖具備積極資格。當然失其選舉權。此根據於法律之性質。固不能曲爲之說。以解免也。近日一般學者。對於此項章程。恆抱一寗寛毌嚴之主義。謂諮議局係國民參政初基。選舉一事。尤爲中國四千年之創舉。民智未盡開通。棄權者必居多數。故調查選舉資格。不宜苛責嚴索。致名册有人少之歎。鄙人驟聞此說。非不附和賛同。繼而思。之寛之一字。以之待積極資格則可。若槪諸消極資格。 
 
 
 

Page 3

 
 
其弊。不可殫述。今日犯消極資格者。莫多於吸食鴉片。查原奏章程。吸烟項下。並未附加案語。逮觀蘇省籌辦處之解釋。則指現吸未戒者而言。玩未戒二字。係已戒之對待名詞。吸烟之人。必至烟瘾斷絶。始得有選舉權。卽使去烟服藥。亦不得以已戒論。蓋藥爲烟之替代物。一日不斷藥即一日不除癮。烟雖屏而癮自在也。烟之與藥。相去幾何。斷不能以將戒或在戒等掩飾之詞。倖邀入册案之章程。自明白無疑義。乃闻某某等縣。調查選舉資格。苟本人聲明願戒。卽一律登册。至明歲選舉時。仍未戒絶。乃奪其投票權。嗚呼。是何言歟願戒一說。微論其空洞無據也。即果願矣。亦僅有戒之意思。而未嘗見諸行爲。法律因人之行爲而定。故其効用。祗能依行爲以轉移。不能隨意思而伸縮。自陳願戒。即許之入册。豈眞所謂妄言妄聽者歟。此其不合者一也。吾人有一普通之心理。於衆好之事。常干涉以爲大榮於衆惡之事。每隠匿惟恐不密。自鴉片列於法禁物。吸者幾受萬夫唾駡。一切生人應得之權利。繼此將盡被剥奪。於是黑籍中人。大率吞吐於密室。而諱飾於廣塲。地方上握重權之豪董。尤惴惴慮公權被削。舊日之衣食窟穴。必隨之消滅。乃大聲號於衆曰。吾已戒除。吾已戒除。指天誓日。一若與鴉片有九世仇者。其自欺欺人之技倆較之中下流人物。愈覺神妙不測。今得調查者許容之。而若輩之計售矣。循是以往。卟國之人。可稱之爲無一吸烟者。而選舉權之價值。遂永永墮落。不復。寶貴。此其不合者二也。當選人額數。須視各區選舉人之多寡。依次分配。造册之手續先。調查。次確定。而分配繼之。投票又繼之。假令犯消極資格。至投票時而。始奪其權。非特名册已確定。即各區當選人數。亦早分配就緒。苟造册時通融塡寫。必於鄰區有莫大之影響。設有甲乙兩初選區。其當選人總數。爲百人中得一人。甲區調查主嚴。除吸烟被剔外。選舉人得七百。當選額祇七人。乙區之眞正選舉人。亦僅有七百。以不烟而烟之三百人濫厠其問。則選舉人竟逹千人。當選額必增爲十人。如此則兩同等之區。緣調查寛嚴之不同。而當選額數。遂得不公平之結。果此其不合者三也烟。之絶癮與否。應以造册時爲斷不得以投票時爲斷果造册時並未戒絶或本人有爭論等事。可由初選監督。以縝密嚴重之手段。親自試騐。則選舉權之予奪。不難卽時判定。若待至投票時拒之。彼旣列名於投票簿。必有詞以抵抗。倘加以試驗。而後許其。投票試問今日投票。今日試驗。二者同時並行。果能乎否乎。此其不合者四也。綜而言之。選舉一事。爲立憲國民最大之權利。得其權則人格完。失其權則人格敗。中國之談憲政。甫在萌芽時代。尤不可不尊重此權。倡發民氣。而蚩蚩者方知選舉權之可貴。自不敢同流合汙。被斥於公民之外。諮議局章程。列髣烟於消極資格。固與禁烟詔令。相輔而行者也。吸烟與選舉權。萬不能併爲一談。故調查資格。對於吸烟之人。不容絲毫假借庶足以體。朝廷與民更始之心。革草野積重難返之習。煦煦孑孑優容姑息。但於選舉人一方面。冀其多多益善。而於立憲之宗旨。與夫禁烟之前途。未嘗深思遠慮。吾恐其源不淸。其流不澄。他日諮議局成立。所謂發義國民之意思者。亦猶是庸惡陋劣之見解耳。較諸專制政治之腐敗。又曷以異耶。甚願籌辦處諸君子。嚴檄匡救。而勿貽外人笑也。 
專電 
[電一（北京）]  
　　督辦粤漢大臣張相國奏訂借英欵專作湘鄂兩省粤漢路綫之用已電請鄂督陳夔龍飭高凌霨尅日來京商議借欵辦法 
　　據此電知奏請借欵者非粤督張安帥乃粤漢督辦張相國借以造路者非粤省路線乃湘鄂路綫十八日本報專電發電人將粤漢督辦張略作粤督張兩湖界内訛作兩廣界内記者一時疏忽致承其誤昨報論說已非情實故不再續合亟聲明以昭核實并誌歉忱 
[電二（北京）]  
　　侍讀學士某奏奉省官制不善徒糜巨費凡捐一職銜即得投効謀差補缺開奔競敗官常亟應照章甄别分發奉撫一缺亦宜裁撤寄諭徐世昌按照所奏察辦奏覆 
[電三（北京）]  
　　攝政王决意先組織新内閣并以部院人才缺乏擬飭各督撫切實保薦不拘資格 
[電四（北京）]  
　　逹賴喇嘛改定二十六日啓程回藏 
[電五（北京）]  
 
 

Page 4

 
 
　　議定攝政王禮制奏准卽實行 
[電七（北京）]  
　　張相國請假十天 
緊要新聞 
[恭紀皇上登極時情形北京]  
　　皇帝即位時原議由内監恭抱嗣經議定改由攝政王扶抱初九日登極行禮先由内監恭抱至殿下由攝政王抱入寶座攝政王即避立於旁皇上以一時暫離攝政王乃發親親之至情爲大舜之號泣是蓋我皇上以孝道示天下之始待天顏稍霽始再行禮故等候一鐘之久及上回便殿見樞臣行大禮時天顏適大悅云 
[攝政王查勘邸第北京]  
　　向例王府誕生皇上後不能再爲居住此次醇王府初議遷居時郵部陳尙書曾上條陳謂本部衙署本係怡愼親王舊第建築完固遷此最爲適宜攝政王甚以爲然惟郵傳部連接鑾儀衞擬合兩署改作王府即着陳尙書從速修造嗣因郵部坐落西長安街相離太遠王意稍涉游移前日特偕濤貝勒蒞郵部查勘嫌其房屋稍瑣遂作罷論洵貝勒謂東華門南池子地方隙地甚多不如覓基另建攝政王意爲之動即派令該貝勒前赴南池子察看聞亦無寛大之地足合王府之用大約遷移府邸尙須稍緩時日也 
[内閣奏呈攝政禮節淸單北京]  
　　閣部院擬定攝政禮節經政務軍機兩處改定者二十餘條經見十二日本報現内閣采擇各部院說帖繕成淸單具摺奏闻與十二日本報所載各條稍有異同爰錄之以供衆覽 
　　一監國攝政王應擇期告祭大廟並請頒給册寶（右采中書朱崇蔭曁憲政館參議吳廷夑議） 
一當皇帝朱能親政之前所有壇廟大祀及現在喪祭均由監國攝政王恭代行禮（右采學部議） 
　　一軍國政事及黜陟賞罰悉由監國攝政王裁定仍以論旨公布施行凡重大事件有必須請皇太后懿旨者由監國攝政王面請施行他人不得擅請傳（右采民政部議）　 
　　一監國攝政王在皇太后前稱臣行臣禮諭旨内稱監國攝政王時不書名監國攝政王稱皇上曰皇帝王自稱曰本攝政王或曰本監國稱近支尊屬諸王以爵其餘三品以上稱爵稱官四品以下稱其姓名諸王大小臣　皆稱監國攝政王自稱名近支尊屬諸王或自稱本爵（右采度支部學部議） 
　　一凡遇皇上升殿受賀及萬壽聖節監國攝政王皆不與列在宮中行家人禮如遇皇太后慶賀大典監國攝政王另班行禮毋庸隨班王公百官於朝賀後分班詣監國攝政王前致賀監國攝政王在文華殿受賀（右采外務部度支部學部陸軍部郵傳部議）　 
　　一擬請於養心殿中設御座東側設監國攝政王座座前均設案王公百官遇有應行跪安謝恩各禮節皆向御座行禮監國攝政王側立每日召見軍機大臣該大臣先向中設御座跪安起隨監國攝政王入東煖閣議事依東設案中設監國攝政王椅座北設王大臣矮杌王先就座命軍機大臣坐各就杌座辦事畢王起立軍機大臣退出王公及文官三品以上武官二品以上如係本日傳令召對人員於跪安或謝恩後隨監國攝政王入東煖閣座如軍　　　　　　　 
機大臣制其文官四品以下武官三品以下於跪安謝恩後隨監國攝政王入東煖閣王坐各官立對（右采吏部禮部學部陸軍部郵傳部等議） 
　　一監國攝政王除在殿内恭代皇上召見外凡王公百官非有軍國要政槪不得於府第及居住之所隨時詣謁監國攝政王百日孝滿後應擇期在文華殿班見王公百官皆行一跪三叩禮王立受或答揖近支王屬尊者别爲一班居前所司官員傳論免先退其餘王公百官行禮（右采學部陸軍部法部郵傳部中媾朱崇蔭議） 
　　一皇上在學時學業及師傳勤惰均由監國攝政王考察管理（右采學部議）　　　 
　　一紫禁城内值班執事文武百官弁兵丁均歸監國攝政王調遣（右采外務部曁憲政館叅議吳廷變議） 
　　一國會成立時監國攝政王應代行蒞會禮尋常會議毋庸入坐資政院開院時監國攝政王恭代蒞院（右采外務部郵傳部議） 
　　一凡臣工章奏仍書皇上聖鑒字樣如章奏文移中有稱述監國攝政王者抬寫一格（右采外務部民政部等議） 
　　一監國攝政王可入居禁中並擇宮廷附近之地東華門西華門一帶别營邸第（右采陸軍部大理院及張濂榮等議） 
　　一監國攝政王帽頂用東珠十三顆八圑龍坐褥在乾淸門外升輿降輿明轎木質灑金不施幰蓋轅桿髹朱飾暖轎銀頂金黃蓋及幨朱幃綏氈惟時舁以八人由民政部陸軍部派軍隊巡警護衛（右采陸軍部都察院學部議）其輿服護衛從官等未盡事宜並詳細章程應由該管衙門分别擬議 
　　一監國攝政王公費每月一萬兩（右采民政部法部理藩部議） 
　　一俟皇帝年長學成舉行大婚典禮後大小臣工集議合詞陳議合詞陳請歸政（右采學部議） 
　　一凡外國使臣在乾淸宮呈遞國書於御座左側設椅座監國攝政王坐候外務部大臣齎國書至殿門王起立使臣向上一鞠躬入門一鞫躬至御案前一鞠躬恭進頌詞王代答詞使臣上納陛遞國書監國攝政王代接受置御案上使臣向王一鞠躬王點首隨與使臣握手慰勞使臣仍向上三行鞠躬禮退出餘如常禮御前待從陳設均如升殿禮凡覲見之禮亦如之外國使臣公見監國攝政王在文華殿設高座王南面坐侍從官旁立東西設椅外務部大臣在殿門内侍郎在階上丞參在甬道間均立候以次帶引使臣等殿王起立使臣等至王座前一鞫躬王點首領袖使臣向王致頌詞王答詞與使臣握手　坐王坐使臣坐外務部各官皆坐王與使臣等酬答畢王起立各官及使臣皆起立各使臣向王一鞫躬王點首外務部大臣送至殿門待郎送至階下丞參送至外門凡各國使臣謁見禮亦如之宴外國使臣監國攝政王居中主位各使臣以次列坐外務部大臣陪坐外國近支皇族謁見監國攝政王後王約至便殿答拜各國專使臣謁見後王遣官答拜（右采外務部議） 
　　一皇上親裁大政時所有監國攝政王現議禮節應另候諭旨遵行 
[京師近事]  
　　皇太后日内將移駐長壽宮現已諭催管理長壽宮（卽長春宮）太監迅速修理整齊以便届期移駐 
　　攝政王擬派孫相國爲實錄館大總裁派惲毓鼎易禎劉穀孫爲提調並議將實錄館附入内閣定明年三月奏請開辦 
　　駐法公使劉式訓任滿本擬另請簡放經袁尙書力保遂奏請連任並作爲二品實官已經允准照章應開去底缺所以遲遲尙未簡放者因時值國喪京官須停二十七天升轉之故然如大理院推丞則已立時簡放實不解何故 
 
 

Page 5

 
 
　　郵傳。部近因迭遭國喪海外華僑時時有悖逆電報深恐沿江一帶人心浮動現中部中訂定檢收逆電章程十三條并密碼電十册通飭各局遇有此等逆電即行繙用密碼電本從速通告本部以憑跟查 
　　張家口至恰克圖電線桿擬於明年一律更換曾經郵部派員購辦電桿現郵部又派電報生丁文元爲張恰電線稽查員查驗電桿是否應一律更換日昨該員已由張家口抵庫聞尙有丹國人亦由張家口起程沿途查騐電線 
　　郵傳部日前知照電報局連總辦謂前所滛遣之電和赴天津瑞記洋行學習無線電報現届一年期滿應再選派電生赴津學習以期速効云云聞連總辦即於局内挑選聰頴學生以便派往 
　　陸軍部鐵尙書昨與壽侍郎磋商後卽傳諭某司長云我國軍人服制甚爲雜湊幾乎一省有一省之服制一營有一營之服制此等情形不可 
不加整頓該司長迅速會同科長科員等備文通咨各省劃一陸軍服制以期整肅 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞恭賀登極電彙誌 < 
[駐和陸大臣致外部電]  
　　歡賀皇上登極乞代奏巴逹維亞合釐日惹商會學會爪哇總學會全體同叩祥隹 
[駐古巴參贊呈外部電]  
　　聖主登極賢王監國旅古華僑同呼嵩祝乞代奏古巴會館紳商李邁凡等叩古政府均請轉賀參賛榮耀謹代呈同叩賀隹 
[阿本南商會呈外部電]  
　　職商全體恭賀皇上登極乞代奏商會叩隹 
[渤良安商會致商部電]  
　　慶賀皇上登極萬歲乞代奏渤良安商會叩　　望加錫商會致商部電皇上登極僑商愛戴慶賀乞代奏望加錫商會全體 
[長崎商會電]  
　　皇上登極商民同深愛戴請代奏長崎華商總會 
[海參崴商會電]  
　　闔埠華倁叩賀皇上登極恭頌萬歲乞代奏海參崴商會叩 
[安班瀾商會電]  
　　商會全體慶祝皇上登極乞代奏安班瀾商會叩 
[泗水商會電]  
　　慶賀皇上登極乞代奏泗水商會 
皖省兵變後近聞 
[寛免脅從之示諭]  
　　十五日皖撫示諭照得砲馬兩營叛兵北竄業經調遣各軍分馳剿辦並咨湖北河南隣近各省嚴密堵防搜捕蠢茲小醜不難尅期殄滅惟此次兵叛變起倉卒中多迫脅若不分别首從悉行誅戮殊非本部院除暴安良之本意用特網開一面剴切曉諭除首惡熊成基等罪在不赦業經縣立重賞通飭購拿外所有被脅之各營兵丁及曾附和入夥者果能於事後繳鎗歸誠洗心革面散歸田里赴官呈明一槪免以治罪予以自新即其同黨之徒如能自將首惡擒送到官或手刃取其首級來獻由官騐明屬實免罪之外並照所懸賞格一體給發賞銀倘經示諭之後再有執迷不司仍敢黨惡附匪則是甘心從逆無足矜憐一經拿獲立卽明正典弄不稍寛貸爾等各宜猛省回頭勉爲善良自保身家性命勿貽後悔 
[皖北軍務之報告]  
　　安省叛兵經省垣擊潰後由桐舒北竄計分三路竄廬州者經程平齋軍門派出馬步隊於初三日在廬州東西迎擊潰散竄壽州者經田鎭中玉帶領江北馬步隊於初四日在壽州三覺寺董家鋪地方追擊潰散竄六安者經湖北軍步隊在舒城六安地面追擊潰散均擒斬叛匪多名奪回鎗彈多件刻皖北道府縣及各路營隊報告省台謂鳳陽壽州廬州六安等處均無成股匪蹝地方已漸就謐矣 
西報譯要 
[澳洲禁止華人入境苛例]  
　　文滙報載十九日倫敦電云據新金山電稱澳洲下議院已批准議案如有輪船私匿華人入澳經關員查出後判該船主每名罰繳英金一百磅 
[德國緩撤中國戍兵]  
　　文滙報載同日倫敦電云德國外務部大臣斯屈恩在議院宣稱德國在華戍兵目下未便卽撤蓋此舉出於今日恐召不靖之結果也惟德政府已决議竭力從早將該軍實行减少 
分類新聞 
政界 
[憲政館咨覆甄别屬員辦法安慶]  
　　憲政編查館咨覆皖撫略謂本館奏定切實考驗外官章程第三條内稱方今新政繁興如洋務財政學務巡警審判監獄工藝等類差務尤關緊要應各就其所供差事分由司道切實考驗財政則歸藩司學務則歸提學司巡警則歸巡警道工藝則歸勸業道原爲事實各異權限不能不區分起見原咨擬請歸各該管上司就近查造表册用意甚屬相符應准照辦至册式難求劃一一節條件旣殊自不能槪以一例相繩但期核實塡注册式亦無妨變通其尋常差委人員如監印核對等類本無事實可言一節查本館奏定章程内開法政學堂座業人員應即量加差委究其學成致用是否才長守潔非重加考騐不能知其品學相符又嗣後將甄别年限除在學習期内不計外應自各該員奉有差委日起扣足供差一年確實試騐方准出具考語於差委事實册逹部後並開具學堂等第差委事實甄别奏留各等語所謂量加差委原爲藉以考其才品並非專指重要差委而言苟上司留心考核即尋常差委亦未嘗不可見其才具覘其品詣至造具事實册無論理要尋常皆有所辦之事何得謂爲尋常差委即無事實可塡應令遵照奏章凡試用人員於供差一年後不論所供之差係屬重要尋常一體造具事實册送部仍開具學堂等第差委事實甄别奏留以符定章除咨吏部外相應咨覆貴撫查照可也 
[湘撫電陳黔臬病狀長沙]  
　　湘撫致軍機處電云新授貴州按察使常裕前在常德患病調治情形當經據禀分咨吏部黔撫查照在案現續據該司禀行至辰州府屬北溶地方舊病復發折回常德因醫藥不便卽赴漢口就醫恐有逾例限懇代奏請假一個月查現值大喪期内未便具奏已電令赶緊醫調起程前進赴任倘届時病尚未痊再爲奏請除電吏部黔撫外謹先奉聞春冀叩蒸 
[批飭會議免貼糶虧耗杭州]  
　　仁和縣林孝恂等六員會禀請 
 
 

Page 11

 
 
將三十二年科漕截留協撥米石懇賜飭府核議免再貼補分撥各處平糶虧耗等情已誌本報茲奉撫憲增中丞批云查此案前據嘉興府楊守查照喜屬運滬之米每石船耗水脚約洋二角滬局風篩費用約洋三角共洋五角之數爲準每石提洋五角爲津貼受撥漕米縣分運費之用由府嚴飭各令從速籌解貼補不准推諉等情禀經馮前院以所議尙屬持平批司移道分飭遵辦在案茲據禀陳甘累情形尚屬可原仰布政司移會粮道轉飭該府再行悉心核議詳由該司道轉詳核奪 
[批飭借欵修理橋梁蘇州]  
　　蘇垣馬路工程委員以馬路橋梁朽壤急須修理擬請撥欵禀奉蘇撫批飭農工商局會商藩司議復在案茲經農工商務總局以本局放欵太多難以周轉此項修理橋梁經費請由司局墊借七千金並請將捕捐項下每月協濟城内巡警局洋一千元之欵亦餾司局另行籌撥俾職局截留此欵作爲馬路養路及支發商品陳列所農事試騐塲等項常年經費實爲兩有裨益等情詳奉陳中丞批云此次修理馬路橋梁需銀七千兩應仍由藩司善後局各半墊借善後局應借一半銀三千五百兩仍在牙釐局前解另儲之代收浙省絲捐項下動撥移解俟捕捐續收有欵即行歸還惟該局現值振興實業以後需用正繁各處墊借之欵亦當陸續籌還應如所請將捕捐項下每月恊濟城内警局洋一千元另籌撥放俾該局截留此項以濟本局用欵有餘卽作撥還借墊各欵之用第警局經費亦屬要需雖擬另籌改撥然當未經定議以前仍應由該局暫行照常協解以免缺誤仰候札飭藩臬二司巡警總局會同籌畫速議详辦並飭司局將修橋借欵先行移解以便尅日與工 
[追租定期開局蘇州]  
　　蘇垣三邑追租局向例十一月十五日左右設局現因國恤期内尙未開辦茲悉長元吳三大令定於廿三日釋制服後即於廿四日在元妙觀内開局追租以重漕務 
交涉 
[延吉廳華兵中立之定議吉林]  
　　近聞延吉廳邊界韓人朴某與李範允邀集坤人約五六千人集資購買新式快鎗四千桿以備江河封凍起兵與日人抗對並有金姓崔姓名羲兵後援將來起事其兇鋒當比夏間更大中國駐紮沿江軍隊聞此消息定議嚴守中立不許攔入云 
[私運雲南麝香事]  
　　日本大阪川口本田一番町三十五番大成祥華商周潤甫私運雲南麝香共二斤半當被神户稅關察出將貨充公尙須罰洋一千八百元將該人押進監中幸各商具保釋放按麝香利益甚大日本法須捐稅方可售買而稅費每斤須稅六百元華商經營此業本欲偷稅獲利不料被日人察出加等重罰也 
軍界 
[預備查勘船廠福州]  
　　福建馬江船政久已不振本年秋間部派江蘇候補道沈次常觀察前赴各省調查海軍事宜已於十月下旬到閩應查事項一疑習學生程度如何二船鳱船廠製造船隻機器鳱廠果否合用三常年經費開銷若干船署楊提調得此消息已命文案處並各所堂院員紳預備一切事宜聽候沈觀察前來查勘矣 
[皖省兵變之影響安慶]  
　　皖省革命黨起事　人心惶惑風鶴時驚故各學堂均停課多日學生紛紛請假回籍者至不可以勝計以致各學堂擬提前放假昨有陸軍講武堂亦懸牌略云照例須於年終散學乃因城外砲馬兩營兵變之事謠言不靖現特禀准撫台提前放假以便各學員歸省用示體恤 
[退伍常備兵請給護照安慶]  
　　皖省常備軍第一標一二三營留存各兵前經皖撫諭令准其請假回籍其二標一二三營駐紮之地距省約十餘里亦經朱撫飭派中军參將前往該標點騐如有願請假退伍均准隨時呈明以憑發給恩餉资遣歸農現在該兩標兵丁以各處盤詰叛兵甚爲嚴緊相率請給護照未卜中丞能准如所請否 
[新招營隊驟難成軍安慶]  
　　皖撫因省城可用之兵甚嫌單薄已飭黃守鳳岐先於北門外陸軍小學堂内設局招募巡防隊三營俾期練成勁旅茲聞開招已有三日投軍之人雖屬不少而合格者則殊寥寥大約此項營隊約在兩星期前後方能成軍故現在該三營營兵尙未經朱中丞委定 
[逃兵訪拿未獲蘇州]  
　　蘇垣新軍一二兩標内私自脫逃者甚多茲由督練公所詳請撫憲通行各逃兵之原籍按名緝拿在案甘泉縣萬令奉文以逃兵楊泰來原保人王在朝飭令緝捕等因大令當即派差詳細查拿並無楊泰來以及保人王在朝其人已據情禀復矣 
學務 
[蘇提學獎勵女學札文蘇州]  
　　提學毛文宗札云蘇省城内大同女學校爲崑山縣廪生張光彝所創辦前經本司派王科長亦曾詳細調查極稱其熱心興學辦理認眞當已獎給匾額茲復經本司親蒞查閱一切甚爲整齊該校長夙優文學本爲學古堂高才生纰復夫婦同心講求學務採擇西士設學之長而出以勤懇篤實毁家建校勞瘁不辭逈非藉學以爭名利者所可同日而語求之方今豈可多得本司瞻矚之餘良深倾佩現在學司欵項極絀茲籌撥龍洋二百元以示旌獎而資補助非曰有濟聊見此心而已札到該校長即便查照具領 
[提學司劃一學堂鈐記福建]  
　　閩省姚提學昨行文廈廳略謂各屬官立民立各學堂所用鈐記大小參差不一殊不雅觀茲特繪一鈐記圖式飭該丞轉諭各學堂管理員照此圖式長短方圓鐫刻啓用以示劃一而免參差 
[勸學總董詳准札委浙江]  
　　蕭山勸學所因舉總董迭起風潮茲紹府佐治員蘇大令蕭山縣安大令以該縣勸學所前因解散現遵邀集紳學界並敎育會全體會員開會公舉以附貢陳大俊接辦整頓辦法會同禀請加札派委經提學司批云據禀該縣勸學所總董業經舉定附貢生陳大俊旣稱熱心敎育應卽准予札委仰即轉給遵照 
[千倉師範學校招考南京]  
　　南京千倉師範學校定於十二月初 
 
 

Page 12

 
 
一日起至明年正月十六日止招生報名隨時攷騐現先設簡易科二年畢業畢業後派充皖北敎員另附設外國語文專修科英文六年畢業日文三年畢業速成減半 
[嚴禁冒學索費寗波]  
　　鄞邑東南各鄉近有無賴之徒冒充學生藉詞勒捐經勸學所調查員訪悉當即函致鄞縣出示一面移會鄉約轉知寺菴廟宇嗣後如有前項情事無論是否學生准予扭送來縣以憑究辦 
實業 
[籌欵接築湖墅枝路杭州]  
　　浙路江墅一綫通車以來湖墅商情驟然蕭索迭經城北商會聯合紳學界要求公司赶築枝路以來維商情由總商會代爲申請業經湯總理及董事會一再提議咸以墅商並無鉅股不易另籌函復商會暂從緩辦現湖墅衆商一再集議决計籌集的欵先繳十萬元作爲墅商公股要求公司限明年正月購地興工並擬擇大王廟前扼要之區建築車站云 
[分撥營地建築鐵路杭州]  
　　浙路公司移請藩司將羅木營演武廳至照墻等地懇移督練處並飭縣復勘丈量一併撥歸鐵路用地一節已詳前報嗣由方伯詳請撫憲核示茲奉增中丞批云查羅木營地方除左右兩營租地不計外其操塲係撫杭四營公地該營雖經裁減尙存五成制兵不得不酌留餘地以作操塲並據杭恊姚副將期珍中軍張參將德元等飭勘繪圖詳請前來察核地盩應將鐵路之西新枝路綫西南演武廳前一帶餘地二十餘畝留作四營公地其新枝路綫東北及鐵路以東至照墻一帶旣屬無用應准一併撥歸公司修培取土至錢水營所請撥地墾種一節應毌庸議仰即札飭杭州府督縣會同營員及鐵路公司復勘立案以淸界限再公司所用之地照圈用公地例應否議價認租認股俟勘定界限後即由該司會同公司議辦另行詳候察奪並即移會浙路公司查照 
[廈門出口貨之寥落福建]  
　　廈門商務日漸衰微此次美艦過厦亦毫無起色加以前月漳州大水而土貨出口者更屬寥寥無幾近各輪到厦竟無貨可裝商務之疲敝於此可徵 
雜記 
[歡迎美艦報銷之鉅廈門]  
　　前次歡迎美艦差奉部派麥道信堅一手經理現聞報銷册已經辦竣約共開支百萬之譜内有皮酒一項約十四萬雨水打濕呂宋烟紙烟約十四萬美艦兵逐日三千六百人上岸每日每人五元計共六日淸册經已報部故麥道已動身回原籍 
[南靖水災之調查福州]  
　　漳郡此次水災經胡之楨太守先查南靖縣屬約溺斃大小男婦三百八十餘名　房屋倒塌一萬八千餘家存者僅八十餘家田園蕩没不少其龍溪尙未查及現經汀漳龍道何碧鎏觀察派人向廣東本籍募捐銀十餘萬以供賑濟 
[糞桶加蓋續聞福州]  
　　福州糞夫率衆罷工已詳煎報茲悉糞夫首領武生陳孝保係要犯林細犬之妻北此次罷工陳爲魁首十一月初二晚警務三局委員鮑大令帶同警勇在塢尾四美樓茶館擒拿陳孝保綑送閩縣署而常備軍仍紥住門口鄉一面派差赴城門尙幹門口各鄉囑紳耆跟交要犯自初三日起各鄉熼夫聞首領被擒均已開工挑運並有數鄉到官具結永遠加蓋至陳孝保則革去武生永遠監禁 
[官輪緝獲洋盗福州]  
　　浙商裝運貨船駛經福寗府屬之三都洋面突遇盗船三艘駛至船前開鎗攻擊刦搶一空幸病遠官輪行經是處猛力跟追獲盗船兩艘現奉鹿廉訪檄委閩縣劉令前往騐起贜物并帶犯回省訊辦 
[廳縣舉行釋囚湖北]  
　　江夏漢陽兩縣及夏口廳因奉今上登極大赦之諭均已將卡内所押情罪較輕之犯調查淸楚凡非重犯及著名流氓均准保釋計夏口釋去一百三十餘犯江夏四十餘犯漢陽二十餘犯其餘情罪較重而在十惡之外者尙擬商酌辦理 
[官紳定期釋服蘇州]  
　　蘇省官紳定於本月二十三日至承天寺釋制服畢後仍素服百日 
[甬郡火災疊見寗波]  
　　甬江東後塘街塘地方某鋪於十五夜失愼延燒鋪屋數十幢是夕城内藥行街後某桶鉢鋪亦焚去小屋三四間 
時評 
[粤漢鐵路之借債]  
　　寃哉粤人。寃哉粤人。昨日本報論說曁時評。係根據前晚專電。今得北京來電。兩廣係兩湖之悞。粤督張係粤漢督辦張之悞。則知奏請借欵者實張相而非張督。借債者實兩湖而非粤省以致差以毫厘。謬以千里。在粤人無端被記者之痛詆。誠爲奇寃。記者無端痛詆粤人詎非鹵莽。然則是役也。非粤人之羞而記者之羞也。 
　　雖然。記者誠鹵莽。又安知非粤人之藥石乎。自粤漢贖囘以來。已閱四年至今衝突未已。寸略未築。其咎固百䧘難辭。粤人長此不辦。安知官長不出而代謀。則借欵之舉。恐即在眉𥈤間。而爲湘鄂之續矣。粤人倘因記者之一激而奮興之。庸非記者鹵莽之功乎。　　粤人其毌怒。粤人其勉旃。 
紀事 
[女妬十續]  
　　羅布德公鑒。握手言歡。亦云久矣。兒女之情。不能自固。言語相謔。遂致私誠。晨夕過從。自謂可以終始。詎意士也罔極。竟有美洲結褵之舉也。自是厥後。新恩。方　。舊竉已。衰獨居寡歡。抑鬰𨲈語。聞� 
宵自處。無不淚零。莫往莫來。廬無公之足跡者數月。何幸天緣重合。更遇公於某園。賡續前歡。盡捐舊恨。園亭宛在。尙有指日之盟。心志靡他。未忘永夕之好。以遨以游。樂固無極。何期戚隨樂至。福爲禍門。公園之勝地偶臨。夫人之楊鞭忽至。狀若狂兕。兇如瘋人。威以手槍。逼以離乘。羞旣甚矣。無奈彼何。始謂男兒壯氣。豈無制婦之權。何竟畏如虎狼。絶乏保我之策。公復奚言。常伏櫪於彼婦之手。我末奈何。重乞憐於知巳人之而已。自此生屬陌路之流。死爲兩地之鬼。公其勉旃。勿復垂念。聊書數言。以誌永别。蘇蘇謹上 
　　伯爵讀畢。不禁淚下。頓足長歎曰。人生若此。不如死爲愈。以手觸壁。少頃手足酥軟。形如木鷄。書飘飘自手指間墮。身仆榻上狀如去。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[浙江]  
浙省諮議局籌辦處通飭各府廳州縣文云諮議局議員選舉調查事宜關係重要業經撫憲及本處迭次明白札飭並由本處爲各府廳州縣代製各種册簿章程札發應用原冀各府廳州縣實力奉行乃克無誤選舉期限茲聞奉到本處札發各件即時邀集紳士會議舉辦者固不乏人而置若罔聞或藉口國制廷擱不辦者正复不少且聞本處一月以前所頒敬告紳商學界文及白話告示尙有在書吏處并未發貼者聞之實堪詫異查谘議局爲預備立憲第一年應辦之事先皇帝遺詔固諄諄以逐年籌備事宜應切實辦理爲望又恭讀本月初十日上諭凡在臣民均應敬謹遵照辦理則對於諮議局議員選舉調查事宜尤當迅速舉辦何得反以國制爲詞行其遷延之慣技除由本處派員密查如有奉行不力者據實禀請撫憲撤參外合再排單飛飭札到該府廳州縣立卽查照本處頒發各種章程按照籌辦順序切實辦理所有該府廳州縣辦理調查及選舉需用經費尤應查照本處前次頒發初複選舉事務所章程商同地方紳士於地方公欵内提用不准介議派捐致滋衆惑切切勿違 
[又]  
　　章程第三條凡屬本省籍貫六字是明以省籍爲主位不在分府縣畛域今讀貴館覆江寗敬電寄居人之資格非本府本縣人與非本省人均係一律是雖屬本省籍貫仍須以府縣籍貫爲主似與章程第三條未能一貫又寄居人規定於第四條明明專指外省人而言今必以此府廳州縣寄居他府廳州縣者包含在内又比附外省人之例務合第四條資格似皆出乎原章程之外前後兩歧究以遵照何者爲是又敬電生員以上之 
出身以文爲限按文武並重武舉並不如一文生員殊欠平允倘以武舉武生員營私武斷並不識文義爲慮則自有第六條之制限亦可不必慮及應商准其變通辦理乞詳示飭遵 
　　十一月初八日憲政編查館覆浙撫電云查凡稱籍貫者向以廳州縣爲主諮議局章程第三條所謂本省籍貫者乃本省所轄各廳州縣籍貫之省文局章所定但舉大綱至選舉章程始詳定辦法第二條載初選舉以廳州縣爲選舉區則選舉人被選舉人自應以籍隷各該廳州縣者爲限兩章本係一貫毫無抵觸至同一省内有甲選舉區之人寄居乙區者當選舉時本應列入原籍以淸界限而便調查如本人自願就近附入寄居區内辦理者自不得不與籍隸本區之人稍示區别則比照局章第四條辦理尙無不合其生員以上之出身以文爲限者立法之意在以此爲學識之標準原章按語業弳說明武舉等如無他項資格自不能在其列卽希轉飭遵照 
士民實行調查 
[江蘇蘇屬（蘇州長元吳）]  
　　長元吳選舉調查事務所近因城廂内外調查早畢將草簿所載合格人名已陸續謄入原簿現在三邑鄉鎭各處已一律調查告竣凡城廂内外鄉鎭各區圖董有與定章資格相合者列入選舉名册以享權利日來該所紳董吳君卓人倪君詠裳陸君雨庵等對於此事極爲注意以國民權利所在斷乎不可疏忽故詳加核對搜羅遺漏甚形忙碌茲已議定於二十日二句鐘在方丈内開審查會並邀各圑體領袖一律到會查核以期周密現定儘月内一律造齊原簿送縣查核 
士民動議調查 
[江蘇寗屬（江寗元寗）]  
　　上元江寧兩縣調查事務所於十六日午後二時在夫子廟事務所内會商分配調查地叚决定請調查諸君各認地叚親赴上江兩屬各鄉鎭會同鄉董及村社長妥爲開導詳細調查計擔任者爲端木季重李子良謝仰之孫左軍程萃庵梁子奎秦明才鈕善之章厚之陳少儀吳寄梅周朗仙常子瞻鄭楚汀陳位西洪迺紹等十六人 
[又（海州）]  
　　淸江大吏昨據海洲呈報略谓諮議局選舉議員前奉憲飭當卽按章移請板浦州同仕學館法政學員章元蔭爲初選監督旋准監督會集州境紳商學界籌議設立初選事務所於城内奎文閣辦理選舉事宜卽以紳商學界發起之調查事務所附設其内按章選派公正明逹紳士駐所担任調查業於十月二十日開辦並示諭城鄉各鎭知照在案除俟選派調查職員訂定調查細則送州核明再行轉報外合先具文報明 
[又（淮安安東）]  
　　安東知縣許令昨亦具報到浦已弳會商城鄉總董胡世璧等聯合圑體查照奉發章程體察情形開會集議於十一月初三日在縣城設立調查事務所調查各員均已分區認定依次舉辦 
[又（淮安阜寗）]  
　　阜寗縣地周圍八百餘里向分仁義禮智信五鄉現辦初選調查即就五鄉分爲五區以縣城仁區爲中心點事務所暫設城内育嬰堂已於本月初九日開辦 
[又（揚州東臺）]  
　　東臺縣選舉調查事務所於十月廿一日成立設在邑廟之中現已延定職員駐所辦事所有一切用欵由縣會紳籌撥公欵並不派捐 
[浙江（杭州仁錢）]  
　　仁錢兩縣選舉調查事由官紳聯合組織以同善堂爲事務所十六日下午二時開會李伊兩大令及紳商學界與會者約百六十餘人會塲次序（一）報告開會理由公決（二）報告初八日第一次會議件事（三）報告舉定調查員姓名請公決（四）提議劃分調查區域及投票區城（五）說明各鄉董對於選舉調查之責任（六）提議調查員講習事宜開會時先由吳君雷川報告次由坐辦虞紳少華報告仁錢敎育會初次選定調查員錢墨卿君等二十人商界選定調查員黃嘉祥君等二十四人應否遵照原額裑選或一槪錄用請會衆公决並言仁錢區域較廣時间短促轉瞬年 
 
 

Page 19

 
 
關公私交迫之際人多或可缩小範圍較易爲力會衆鍾景二君請先劃定區城再行支配調查人數監督兩大令亦贊成又議劃區之事當諮詢各鄉董以仁和屬上塘臨平橋司筧橋丁橋小林鎭博陸五杭臨江太平等處劃分七區下塘謝村義橋王家莊東塘陡灣塘西太山一二都等處劃爲七區共十四區錢唐屬分上鄉定南定北安吉長壽等處下鄉分女南女北八上八下七都四都五都等處中鄉分調露欽賢呂太西湖六里等處支配道里劃分十二區省城及江干湖墅劃分六區總共三十二區某鄉董起言此次調查員下鄉鄉董等是否專事引導抑或担負責成云云嗣經吳紳雷川說明此項調查選舉人爲吾國四千年來未有盛舉無論箇人圑體均有義務之担負鄉董爲一鄉之望雖未被選爲調查而亦隱含調查之責云云嗣經兩監督决定用正式公文照會各鄉董會同調查員相輔而行各任專責並擬每區調查各給公費洋十元以資津貼次又提議調查員人數較多恐嫌散漫擬在被選各員中自行開會推舉調 
查長二員俾得互相研究而謀统一末議調查員講習辦法公推高君彤甫爲講習員定十九日開調查員會公定組織 
本埠新聞 
[租界張貼告示之交涉]  
　　租界領袖領事西拂君以此次公共公堂頒發國恤禮節告示困關係國事故卽簽字發交工部局准在租界内張貼惟此係破格通融以後不得援以爲例爰於前日在領事公會提議嗣後公共公堂凡有告示擬在租界内張貼者應由道憲蓋印繕發方准張貼函致公廨查核去後讞員寶明府以告示一項總以印信爲憑中國向例無論大小衙門局所凡有告示蓋有印信鈐記者均得在所轄境内頒發張貼且公廨向章如有告示張貼租界祗須送請領袖領事簽字即可發貼今領事公會忽然更改舊章限制公廨不得繕發告示殊出情理之外此事關碍國權斷難照准用特具函駁復請作罷論以符舊章 
[江督添派委員協拿革黨]  
　　江督端午帥前派米占元都戎來滬查拿革黨已紀前報前日午帥又添派長江巡緝艦隊統帶蕭先勝來申與米都戎會同密拿務獲解省 
[滬道示禁造謠生事]  
　　滬道蔡觀察昨日出示云本年十一月初五日奉蘇撫憲札開十月廿七日准京電内開欽奉上諭（見十月二十八日本報從略）欽遵等因到本部院准此合亟札行札道通飭各屬一體遵照出示曉諭並會營嚴密查拿懲辦毌稍疎忽等因到道奉此除分行各屬嚴拿懲辦外合行出示曉諭爲此示仰軍民人等一體知悉自示之後毌許造言生事擾亂治安如敢故違一經訪拿到案定即從嚴懲辦决不寛貸 
[孤兒院續開藝術大會]  
　　上海孤兒院成立以來迄已三載惟經濟支絀不易維持故每届年終特開音樂大會以資挹注茲定於二十六晚仍假靑年會續開藝術大會聞中西慈善家及諸女士共樂贊助擔任歌舞想届時往觀者必極一時之盛也 
城内 
[拆毁祖墳]  
　　陳旭亭控地保王予培及陳阿三兩人擅拆祖墳由法華司一併送縣王竟中途逃逸旋復拘住解至縣署昨由李大令提訊陳旭亭供被王子培串通陳阿三擅將祖墳私行拆毁將地盗賣所葬棺柩不知遷放何處陳阿三供係王子培起意小的並不預聞訊之王子培供詞支吾判王與陳阿三分别收押候查明覆訊 
[爭產涉訟]  
　　廣東寡婦奚陸氏前日到縣喊控稱被夫堂弟奚富春硬將已分田產爭奪並將氏子金濤扭至浦東總巡局誣控收押氏向富春理論反被敺傷求究昨經李大令升訊驗得該氏百顴等處稍受微傷判令自行醫治候飭差移提金濤等到案訊究 
[私鑄小錢]  
　　縣差劉福前日在西門外查獲私鑄小錢之王阿福解縣請究李大令以王一味求恩且在國制期内從寛交保 
[道士義務]  
　　邑廟住持以兩宮升遐普天哀痛商由道會司延請本城各羽士於二十一日起至二十九日止在玉淸宮恭設皇壇九晝夜以伸誠敬 
[道批三則]  
　　鄭召臣禀批此案前據廨員禀復奚國榮爲美商用人照章須由美領事觀審業經批飭訊斷在案據禀前情仰公共租界會審官遵照迭次批示迅速訊明秉公核斷具報黏抄並發陳仲芬禀批此案由道疊向德總領事辯論請訂期復訊昨准復文内開呵呋地本非應給屍屬錢文先後已給與格外撫恤洋八十元由陳仲芬領去取具甘結聲明作爲完案不再向呵呋地滋擾復請查照等因旣由該民具結了案礙難再予置議著即知照商人經潤山禀批據禀譚鶴甫勒賈氏地私立絶契擅自蓋戳等情本道先有所聞已札縣提究並行會丈局遇有此項私立契據隨時扣留禀究着即知照 
[官事]  
　　補用知府王銘漸昨日到道禀辭回蘇 
[更正]  
　　昨報記捲逃未成案内之原告駱溪臣係和記洋貨掮客並非豐記海味行夥合行更正 
南市 
[示禁漏捐]  
　　貨捐局總辦昨日出示略云照得輪船裝運北貨等項均由洋行街各行銷運邇來往往不遵定章到局報捐任意偷漏查獲已非一次不意本月十六日本局巡丁查獲合豐湧利等行漏捐　魚百斤囑令補捐非但不服反敢紏衆兇橫實屬不成事體本應送縣重究姑念已經到局捐罰免予送究爲此示仰各商人等一體遵照嗣後務各遵章報捐如違定當拘罰重則送縣嚴究 
[改期開訊]  
　　總工程局原定二十一日開訊嗣奉滬道飭知於二十二日後仍用紅筆標判因改於二於二十二日始行開訊 
[榜示罰欵]  
　總工程局當值處昨將本月初一日起至初十日止所收罰欵計大洋廿六元小洋一百三十二角錢五千六百文分别榜示以昭信實 
[徒尙虚文]  
　總工程局警務長以站岗巡士舉手行禮不甚得體昨特分别傳諭自後舉手行禮手指不得分開 
[斥革巡士]  
總工程局巡士黃升希私與販賣私鹽匪人爲伍昨被警務處查知立即斥革 
閘北 
[出店竊烟]  
　　張阿三在鴻順和米店爲出店昨竊白米一袋被店夥楊榮介查見交由四路一區巡士解局押候訊究 
[請緝拐匪]  
　　高雲茂失去四歲女孩日久未獲茲悉有趙阿三曾經犯過拐案恐伊女亦爲所拐昨至四路一區分局控告諭候飭拿訊究 
新租界 
[烟客猝斃]  
　　昨有年約三十餘歲之某甲至新閘平橋路阿裕春烟間内吸烟店主以其神色有異投報捕房派探往查詎已斃命旋由捕房將屍車送虹口斐倫路驗尸所飭保報縣相驗 
英租界 
[串拐小主]  
　　包車夫李阿三與王阿二王沈氏串拐其主蔡德生之女孩月月男孩日 
 
 

Page 20

 
 
日由捕查見一併拘押捕房昨解公堂請究判李押西牢三年王與沈氏各押一年兩孩交蔡領囘 
[拐匪收禁]  
　　錢長順拐陳王氏之男孩議價圖賣由探查獲昨解公堂訊明屬實判押西牢一年 
[婢女淫奔]  
　　王有山之婢女王生賓竊取金飾逃出與許明發私識賃居施張氏家茲由王控奉公廨派探查獲解案訊案判許押繳洋二十元氏交還金戒王婢暫留濟良所候再訊核 
[婦人無恥]  
　　朱沈氏控李洪大圖姦不遂肆行兇毆由探將李及李妻尤氏一併查獲解廨請究中西官以兩造供词均有不實一併斥退 
[賣妻爲娼]  
　　朱戎氏控伊婿許生生與父許勝泉及許掌榮張耕耕等將伊女新寶賣於興申里王任金妓院爲娼昨由包探一併提獲解廨訊究氏稱伊女於十一歲時許與許子於今年二月十七日完姻今被串賣爲娼求究訊之各人供词推諉判張耕耕開釋餘人一併收押候氏女到案再訊 
[追還耕牛]  
　　張阿福控被張松濤牽去耕牛一頭昨經公廨提訊張松濤供因原告欠洋不還故將耕牛作抵判牛還原告欠洋另行控告 
[押限交洋]  
　　王盧氏與陸朝宗李順水向揚慶和銀樓䐟取金飾計洋四百餘元延不交價一案昨由公廨復訊判陸無千開釋李交原保氏押候禮拜六交洋再核 
[誣控免究]  
　　王阿昌控沈東生即化子東生搶洋誣控一案昨晨由廨復訊王延聖文律師訴明被誣各節訊之沈供求恩典判交保開釋 
[懲辦騙子]  
　　沈阿四即跳虱阿四騙取張梅梅馬車一案昨又由廨復訊張偕見證戴阿堂投案求究訊之沈供因張侄小土欠梁姓銀洋不還故將馬車價賣作抵中西官惡其刁狡判押西牢一年期滿逐出租界 
[資遣回籍]  
　　小孩曾雙慶迷路由捕查獲解廨請訊據供寗波邵縣人父母居住寗波大道頭地方中西官判給銀洋一元派差送至輪船著即回籍 
[竊案彙誌]  
　　馮和尙竊洋人金表由廨提同在押之王仁孝質訊明晰判馮押西牢半年期滿逐出王仍照原斷押西牢年半逐出　　過犯陳阿三即陸阿三復至租界圖竊判押西牢九月逐出沈顧氏竊張心田衣服判押女所一月過犯周阿桃陳仁林復來租界判各押三月逐出 
美租界 
[撞壞車輛]  
　　張福根之人力車昨至北四川路被聘白爾六十三號電車撞壞張索賠不遂報請捕房核奪 
[補領執照]  
　　高恒大昨在舟山路油漆房屋未領工部局照由捕拘入捕房飭令補領執照了事 
[事不干已]  
　　姚沈氏昨在嘉興路扭獲竊賊某甲忽有孫金榮出爲解勸致被逸去氏即將孫交捕帶入捕房捕頭以孫多事飭押丐牢一天 
[调戲婦女]  
　　無賴沈阿虎昨在北四川路向婦女張阿妹調戲不遂口角逞兇由捕并送捕房捕頭以沈沿途調笑本應押究姑念初犯斥釋 
[遺失存摺]  
　　鄭某昨至捕房報稱在途遺失質鋪存摺一扣計洋千餘元請予飭查捕頭准之 
[沿途互毆]  
　　陳盈堂沈錦山方阿棠昨在百老匯路互毆由捕并送捕房押候核辦 
法租界 
[讞員囘滬]  
　　公廨讞員聶司馬宗羲日前因公赴蘇茲已事畢於昨日囘滬 
[限制夜市]  
　　捕房麥總巡以邇來謠諑繁興防務緊要昨特派控傳論界内之妓館烟间粥店炒麵店等每夜限十二點鐘閉門如違照章罰究 
[實難辭咎]  
　　洋行街坤元海味行日前失竊洋箱一隻内儲洋三千餘元報捕查緝迄無著落茲該行主偕同包探查明扛貨繩棒俱已失去爰即囘明捕頭將看守帳房之裘姓及扛貨司務徐東昇章寶明三人拘入請問並無實供捕頭以裘責有專司飭令收押徐章准予交保候查明確情再行解廨訊辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[甘督升奏設法政學堂辦法摺]  
　　奏爲甘省遵設法政學堂酌擬辦法恭摺仰祈聖鑒事竊维甘省地處邊陬吏材素乏始以軍需未靖每存權宜位置之心纰當擝例大開徒有仕途蕪雜之弊妈才到任迭飭司道整頓課吏館切實月課後又改爲法政館研習治書本年聘用敎員招考正佐各班講求中外法政綱要以一年爲畢業署假時曾經試驗不乏可造之才但期望雖切於速成而規模宜蘄於盡善矧復奉旨預備立憲凡在官紳皆與有責自應力圖進步冀獲通材屢飭司道逐細研求除年内暫照舊章督飭認眞講習外擬自明年爲始遵章名曰法政學堂另由司局酌籌用欵加詳辦法綜其大要約有四端一曰展學期法政爲專門之學睚預科以至本科五年程功東南各省大率定限三年甘省人材消乏且需次半係寒員爲期過長未免望而生阻擬酌定爲三學期分期畢業较舊章則少延長按學科仍趨簡易授受得法其效自臻二曰分學科法政種類甚繁貫通不易况時期短淺尤難遽語完全擬分爲法律政治兩科各自爲班分科敎授心無二用則易於見功學有專門則無難深造將來或精裁判或善措施分之見各奏爾能之長合之成相助爲理之效三曰招紳班甘肅風氣不開由於紳智錮闭阴力橫生矧屢准部咨各省應设諮議局尤須養成合格之選擬附設绅班五十人每縣選送一人擇重要科目爲憲法選舉法户籍法警察法敎育行政地方制度之類以一年畢業循環招致周而復始其願入官班者聽庶學成而歸襄助新政不無裨益四曰懮獎勵分平時畢業兩層平時獎勵則酌給津貼畢業獎勵則酌委差缺紳班由地方官優籌位置悉以考列最優等優等中等次第爲標準以照激勸而勵嚮學以上四端雖云因地制宜實皆惟力是視旣不敢鋪張其事蹈有名無實之愆亦不敢簡陋自安忘挈領提綱之理惟是來者日衆盩難望驟語整齊士習漸開或且馳心浮薄聰明者易犯跅𧿇之病愚闇者難成就之期則防其弊端納於軌物使人存忠君愛國之念士無黜實崇華之心仰慰慈厪各安分義此尤妈才仕在事司道之責不敢不竭力維持者也除分咨查照外所有遵設法政學堂酌擬辦法緣由理合恭摺具陳伏乞皇太后皇上聖鑒訓示謹奏光緒三十四年十一月初九日奉旨該部知道欽此 
[東督徐奏請設立農官摺]  
　　奏爲奉省擬請設立農官以興地利而廣甄拔恭摺具陳仰祈聖鑒事竊查奉省活野平原彌望千里素稱農國故所產向以粮食爲大宗比年雨雪調匀幸登上稔特民間狃於故習農具不修土宜不辨設有旱潦荒歉堪虞奉省他項貨產尙未十分發逹全恃粮食以資周轉必應公家提倡先事綢繆且近來荒墾日闢地浮於民非由官設法勸導恐民力有時而窮地利終無由盡臣竊謂民以食爲天養尤先於敎中國向以農事爲重自后稷以農名官而土訓司稼司澮諸官詳載於周禮以及漢有嗇夫唐有田正宋有農師勞農勸相之職史不絶書即日本之農務局亦且設有專官而附以技師技手之屬詳考古今重農之典驗以奉省土地之宜自應請設農官以資勸導且奉省自設農業試驗塲以來爲之講求種植改良農具鄉民之來觀者日多颇知務農向発漸啓新知尤應及時推廣别設管理之員以冀實行之益又以田畯之官皆係鄉老之職奉省本多旗地而宗室覺羅八旗滿蒙漢子弟及在籍紳士近來頗多就學之人徒以成例所拘隘於登進若選擇此項人員作爲農官以資任使一以爲旗員廣任用之途一以爲旗丁授生計之學以本籍而考求本地農事旣與他項職務不同而田產皆在本鄉則講求必力學成可以致用則敼舞益多一舉而備數善胥由於此臣當飭諮議廳勸業道詳訂章程覆加審核尙屬簡當易行此項農官皆直受勸業道之管轄而間接於農工商部倘奉省行之有效應即推及於吉江兩省以興農利謹將議設農官章程繕具淸單恭呈御覽至森林礦產皆爲東省之優利現已分設學堂先從調查人手將來應否另設專官容俟詳查明確再行另案奏明辦理除將農官章程咨部查核外所有奉省擬設農官以興地利而廣甄拔緣由謹恭摺具陳伏乞皇上聖鑒訓示飭下農工商部核議施行謹秦光緒三十四年十一月十二日奉旨農工商部議奏單併發欽此 
國外新聞 
[近東大變局五十七誌]  
　　十九日倫敦電云奥政府近日已更其從前之態度聞係出於德政府之動力奥政府現已宣布和平政見及願與土政府開議交涉之意十八日棑林電云駐土奥國大使已接政府訓條令將抵制問題暫置勿理速與土政府締結條約惟該約注重財政之許與權據俄京聖彼德堡官塲宣稱俄國外務部大臣伊斯華克從未宣布英俄正式聯盟之舉 
[南滿洲鐵路公司辭退職員]  
　　十八日東京電云南滿洲鐵路公司已辭退職員一百一十二人聞尙須裁汰多名各員薪水及一切費用均擬大加節省該公司紅利現已宣布以六釐分派定期本月二十六日起付 
[俄員驅逐日人之交涉]  
　　十八日東京電云海參威俄國軍政知事無故將日民兩名驅逐出境該處日本領事已向詰問 
[德相論限制備]  
　　十八日倫敦電云德國首相蒲羅親王近在議院演說辯駁議員反對政府海军政策謂限制軍備固政府所深願惟施行此舉其困難殆難預計况德國於世界上之地位以戰略而論最不適合而外界時局又瞬息千變使德國軍備墮落歐洲時局日變則德國將瀕危境或謂德國對奥之難其言亦屬非是德國之利益僅須明布對待聯盟國責任之眞誠即可安定云云首相演說大爲羣衆歐迎 
[英皇御躬痊愈確信]  
　　十八日倫敦電云據蘭賽脫報載稱近得確信英皇御躬業已漸愈 
[巴拉瑪運河謗案]  
　　十八日華盛頓電云美總統羅斯佛聲言行將控告毁壞巴拉瑪運河聲譽之人以刑事誹謗之罪以上譯字林報 
[美國國務部之宣言]  
　　十八日紐約電云美國國務部宣言近有另行簡員繼任维爾拂萊按察司之舉並非對於美國駐華高等裁判所 
 
 

Page 27

 
 
之政策有所更變 
[美國民政黨近舉]  
　　十八日紐約電云民政黨選舉會會長勞曼君已將民政黨所設各總會裁撤因該黨黨員咸懼裴乃安君將於後此四年仍操管馭之權以謀一千九百十二年之選舉故也以上譯泰晤士報 
[德國使臣之更動]  
　　十八日柏林電云德國駐意大使芒斯伯爵於一千九百零三年簡任以來已逹五年今擬於明春告退德政府已簡桀戈君前往接任以上譯文滙報 
小說 
[探險實事北京巴黎間競車日記（七）]  
　　午後。路中見一巨石嵯立。如一小。邱驗其質爲棚沙。潔白如玉。余等各剷一方。留作紀念。自後所經之路。又皆沙漠。一無所見矣。間遇蒙人結隊而過。以牛皮蒙鼓。且歌且行。及見余等。以手作勢。呼余等停車。言須向右行。彼等面作紅色。狀貌極活潑。晡時至堆南。（二字譯音）憩於一喇嘛寺。喇嘛餽余等以鮮乳及米。并乞余等享彼以西餐。又行三十餘啓羅。始宿於野。晡後所行之路。悉係窪濕。無復戈壁中景象。但見。蒼鷹白兎。縱横四竄。並有水鳥。蓋是地雖無湖沼。而瀦水之處則甚多也。 
　　廿二日五時行。途中多圓石。如歐人游戲所擊之石丸。滑而不穩。殊爲速率之阻力。飛禽甚多。其類半係鷙鳥。蓋蒙人之家畜死斃。則棄之原野。是等鳥類。皆以此爲食料也。 
[（四）庫倫]  
　　庫倫係一巨城。有中國大官駐此。稱爲都統。職與巡撫略同。並駐有俄國哥沙克騎兵數營。余等入城。道勝銀行之總辦巴君。偕其夫人來迓。遂宿於銀行中。華官餽以二羊及中國酒二　。是夜寢甚安。 
　　廿三日九時始起。與巴君等乘車郊外散步。濕度至此驟降。其差約三十四度許。路中見蒙人所乘者。牛車與馬而已。無復有駱駝可見。最可奇者。婦人乘馬不側坐。與男子騎法無異。歐人闻之。當爲捧腹。 
　　廿四日早。有庫倫之嘛喇首領。蒙古語謂爲活佛者是也。請巴君爲介紹。遂與余等相見。彼之衣飾。與北京之僧徒大異。而與華人之便衣略同。但無辮髪而已。彼在蒙古。其位置勢力之高。大除中國皇帝與西藏之活佛外。無興抗衡。彼向余等告來意。言庚子時俄將軍某曾贈彼一汽車。但彼從未用過。求余等爲察車之機件。果否銹爛。余等乃隨之以行。嗣見活佛之所居。較北京之王府。尤爲闊大。大門之寛。可十餘米逹。高可十六米逹。余等甫至。方欲躡足入十米逹之大門。忽有一紅衣和尙出迎。傳言活佛不願余等入門。乃令三十六人抬其汽車。置諸門外。余等察其製造厰之牌號。係俄京勸工塲之品。機械極其薄弱。加以久置未用。銹腐不堪。余等始告活佛。此車萬難修治。君如欲乘汽車。請再取諸倫敦巴黎之市。可也。 
來函 
[上海會致荳米麥業及各分會書]  
　　啓者接准長崎華商總會内開近來敝埠華商營業以肥料棉花爲大宗乃肥料自上年由申地運至敝埠源利號兩次菜餅内有攙入泥沙石子被日商驗出源利受罰曾經照會貴總會並禀請農工商部劄飭嚴禁僞貨在案無奈申號置之度外故態依然不知日人研究日益加密近以菜荳一切肥田之餅恐不免攙入沙石因禀訴政府新訂法律謂凡各口一切餅料裝運到埠必先試驗倘有沙石將貨充公並罰銀一千至二千之則且封閉停止營業如驗無沙石方憑發賣仍每件用保証票票註明行號并何時進口某日售出等語日法如此嚴廣在外僑商而經營此業者殊深杞憂伏乞貴總會務請諭飭申地該業董及各行號諄屬内地各車坊禁止作僞出貨時亦必須每件用該坊保証票裝中申號則認眞試驗再如該號保証票然後運東若申地行家嗣後再不嚴行整頓將來出有僞貨被罰受虧惟申號是認至於棉花無論姚產申產等貨均多水氣屢缺斤量暗中虧耗逐年有之今又甚焉是以日商亦申嚴禁定有罰欵貴總會應如何設法一併禁止作弊敝會意此兩項我國土產爲數至鉅若任其圖利營私敗壞胡底則不第貽害倁商而修關大局實非淺鮮伏希貴總會俯念商艱速行辦理果能绝盡弊端俾我華僑庶不至受意外之虧而内地土產之財源亦從而發逹者皆貴總會之賜矣等因以會　前爲運日菜餅攙和砂石本會屢次申禁有卷茲接長崎商會來文屬層層分覔保証係爲整頓土貨起見事關商業盛衰華人名譽切宜設法嚴禁以拘頽風合亟通告務祈台端查照迅屬各商注意勿蹈前轍并籌切實永禁之法是所至盻 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
