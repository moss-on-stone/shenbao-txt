# 1912 - 201 - 4914166

 

Page 1

 
 
　　　　評論 
　　 
[論國民當急注意桂太郎之歐行（選）（續）]  
　　二桂太郎此行察歐州列强之情勢定日本離合之方針以鞏固其在東亞之勢力日本爲東亞新興之邦而與中國有唇齒之誼藉毗鄰接地之勢利同文同種之名陽爲啓發中國陰圖獨覇東亞數十年來慘淡經營遂使僻居海隅之三島幾進而爲中國文明之導師東亞外交之領袖矣然惟其國力之爲後進也常足以啓歐人之輕視地勢之據形便也又足以致列强之忌嫉欲圖大伸其國力而鞏固其在東亞之位置者固不得不厚結歐州一二强大之國以爲外交之聲援矣故自日英同盟告成以後日本乃得大張其國力勝俄併韓進窺滿洲列强不能阻抑其氣中國不得抗衡其勢同盟之効詎不大哉此所以十餘年來日本之外交幾舍聯盟以外無政策之可言也顧自日本併呑朝鮮以後日英同盟之効力漸衰去歲續約日本費幾許之經營始得維持同盟之舊狀而不致驟失所依然識者早己知其同盟之僅存形式矣此次中國革命日本又誤解英國之意致主張不能一致及借欵事起英爲盟主日本以一窮措大厠身其間惟有以唯諾爲事追隨人後無容喙之餘地故就今日東亞之外交情形而觀日英旣貌合神離失一致進行之必要而日本又財力薄弱無容喙借欵之地位則日本若不急變外交之政策必將大墮其勢力而被逐於東亞外交舞台之外矣我是以知桂太郎此次歐行與俄國協商滿蒙問題以外春殆察歐洲列强之情勢以定其離合之方針而爲其鞏固東亞勢力之地歟且俄德兩帝之會見爲時未久德相以皇子婚事尙駐俄都則桂太郎此行更含有外交上無限之意味矣我人能不注目以觀其後哉 
　　桂太郎此行之目的論者雖不一其辭要之不外記者以上所推測之兩層惟協商處分滿蒙問題爲一事連動同盟又爲一事二者之中尤與我中國有切膚之關係而足以一變東亞外交之局面者則爲後之一事昨日外電頻來謂日俄協商成熟新恊約不日將成記者第一之推測騐矣今日我人所當注意者卽在此運動同盟之一事至列强之離合如何日本之取舍如何則記者將於他日論之（完） 
　　要件 
　　 
[南京財政部收支報告]  
　　收入 
　　開辦經費　銀元一千元　孫總統令由滬軍都督撥交 
　　捐欵　銀元一十九萬四千五百一十七元七角四分規平一萬六千三百五十三兩九錢五分四厘 
　　外國銀行惜欵　規平八百四十九萬五千四百一十四兩一錢五分　　四國銀行團　規平二百萬兩　　三井洋行　規平一百四十四萬兩二千五百兩（漢治萍案）　　華比銀行　規平四百五十五萬二千九百一十四兩一錢五分（原借欵一百萬磅續借款二十五萬磅共額一百二十五　　萬磅南京政府只收到規平四百五十五萬二千九百十四兩一錢五分其餘均由北京政府收用另行報告） 
　　捷成洋行　規平五十萬兩（捷成借欵係五百萬馬克四月份只收到此數餘歸下月報告） 
　　廣幫借欵　銀元一千二百四十四元　規平四十二萬一千五百兩 
　　蘇路借欵　日金二百萬元 
　　南京雜稅　銀元二千九百四十一元 
　　江南造幣廠撥欵　銀元一十萬零三千七百零七元 
　　軍用鈔票　銀元四百九十九萬元 
　　中國銀行存欵利息　規平一百三十三兩七錢九分七厘 
　　短期借欵　銀元二十萬元（江蘇銀行） 
　　賣出公債　規元一十六萬六千六百五十五元五角七分　規平二萬七千零七十三兩八錢一分 
　　銀元八百六十六萬零零六十五元三角一分 
　　共收　規平八百八十六萬零四百七十五兩七錢一分 
　　支出　一厘 
　　銀元一千四百二十三萬四千二百三十四元 
政府行政經費　零零九厘　規平三百二下一萬四千四百八十六兩九錢九分二厘 
　　總統府　銀元四十一萬五千五百二十三元六角　規平二十三萬六千七百兩零零四分八厘 
内有由總統逕撥各軍各部各省者 
　　陸軍部　規元八百七十二萬六千七百八十三元　規平五十萬零八千九百五十兩 
　　内有日金一百三十五萬元係由蘇路借欵撥用 
　　第一軍團　銀元五千元 
軍國民軍司令部　銀元三萬三千六百零三元四角 
　　浙軍　銀元九萬元 
　　財政部　銀元六萬七千九百六十八元三角五分八厘　規平一萬二千三百六十兩零九錢六分四厘所有公債票軍用鈔票印刷費勸募公債兌換所經費及解欸各費均在此數支出 
　　海軍部　銀元四十七萬二千九百零三元七角六分八厘規平一十三萬三千四百五十五兩四錢四分 
　　長江水師司令部　銀元一萬三千五百元 
　　外交部　銀元一萬二千零九十元 
　　内務部　銀元五萬三千元 
　　敎育部　銀元七千一百六十元 
　　實業部　銀元一萬七千三百三十八元九角 
　　司法部　銀元二萬四千九百七十四元二角六分五厘 
　　交通部　銀元二萬四千三百九十六元 
　　參議院　銀元六萬二千二百二十五元二角五分 
　　法制院　銀元八千八百七十九元九角一分八厘 
　　參謀部　銀元一十一萬九千九百四十七元 
　　公報局　銀元四千一百九十六元三角 
　　留守府　銀元一百八十五萬元 
　　通商交涉使　銀元六千三百零七元二角五分　規平六千五百兩 
　　印鑄局　銀元五千二百九十元 
　　兵站局　銀元一十三萬元　規平五萬九千八百五十五兩 
　　衛戍總督　銀元一十七萬五千一百四十七元 
　　關外都督　銀元五萬元　規平一十萬兩 
　　滬軍都督　銀元一百一十五萬元　元數係日金由蘇路借 
　　欵撥　規平九十三萬兩　又五十萬兩係華比欵撥 
　　山東都督　銀元二十萬元規平六萬兩 
　　湖北都督　規平一百一十一萬一千六百九十五兩七錢九 
　　分　此欵除十萬兩外均係由華比借欵撥　 
　　蘇路公司　日金五十萬元　由蘇路借欵撥用 
　　山西代表喬義生　規平三千七百五十五兩　孫總統令撥 
借未還 
　　汪專使　規平四萬减千零六十二兩五錢　孫總統令撥 
　　唐代表　銀元一千元規平三千零七十五兩　同上 
　　蔡專使　規平三千八百五十兩　同上　 
　　神州女子協贊會　銀元五千元　同上 
　　蕭良椎　規平一千一百二十七兩二錢五分　同上 
　　襲超及柳大年解散黨人費　銀元二千元　唐總理令撥 
　　哈爾賓李某　規平一百兩　孫總統令撥 
　　南京前大淸銀行借還振欵　規平二萬兩 
　　中華銀行借欵　規平三萬一千五百二十兩 
　　兌換軍用鈔票準備金二十萬兩 
　　兌換軍用鈔票　規平三十九萬零八百一十八兩零五分一厘 
　　此欵存各兌換所 
　　共支　銀元一千四百二十三萬四千二百三十四元零零九厘　規平三百八十五萬六千八百二十五兩零四分三厘 
以上共收銀元八百六十六萬零零六十五元三角一分規平八百九十六萬零四百七十五兩七錢一分一厘除以規平五百四十七萬三千八百三十八兩一錢九分九厘照市價拆合銀元六百九十五萬四千六百三十二元工角九分六厘外共支銀元一千四百二十三萬四千二百三十四元零零九厘規平三百八十五萬六千八百二十五兩零四分三厘 
　　收支兩抵實存軍用鈔票銀元一百三十八萬零四百六十四元零九分七厘透支中國銀行規平三十七萬零一百八十七兩五錢三分一厘 
　　 [P另籌還僑商各欵> 
　　華僑借欵　銀元二十一萬一千六百八十六元四角六分五釐　規平二十七萬九千六百零六兩三錢一分 
　　港商借欵　規平一十八萬兩 
　　合共　銀元二十一萬一千六百八十六元四角六分五厘規平四十五萬九千六百零六兩三錢一分 
　　此欵係孫總統交卸時唐總理來函令本部籌還以庫欵支絀迄今尙未交欵經由本部發給預約支票作據日後籌欵淸還 
　　另各署領去公債 
　　陜西都督　三十萬元 
　　安徽都督　五十萬元 
　　關外孝督　五十萬元 
　　衝戍都督　一十萬元 
　　陸軍部　二十一萬七千九百九十五元 
　　第一軍團　五十萬元 
　　參謀部　三千五百四十五元 
　　貴州都督　一十萬元 
　　廣西都督　一百萬元 
　　副總統府　一十萬元 
　　留守府　六百萬元 
　　合共九百三十二萬一千五百四十元 
以上自中華民國元年正月本部開辦日起至四月三十日本部北移日止五月以後收支數目續行公布 
 
 
 

Page 2

 
 
[專電]  
　　北京電　各政黨聞總統府屢接駐英劉代表駐美張代表等密電均謂各國輿論以中國政府久未成立可見中國人實無能力自立國基各國爲保全商業及種種權利計不如乘此分割其内亂即可永遠弭平等語各黨首領均互相戒勉消除意見共扶危局設再有私心自用者各黨共誅之　　北京電　袁總統催迫新國務員周學熙等迅即就職將於三五日内邀集各員及各政黨領袖特開會議籌商要事 
　　北京電　各國承認民國國書大都到京因有某國人暗中播弄故正式呈遞之期迄尙未定　　北京電　谷鍾秀等今日（二十九在參議院建議彈劾陸總理共和黨議員根據約法總員二字主張非九十五人出席不能提議谷鍾秀劉彦彭允彝等力爭無效卒未提出建議原文如左民國告成己逾半載内治尙未就緖外患相逼俱來險象環生不可終日此誠危急存亡之秋也然苟有强健之政府措施悉當亦未嘗不可冀幸萬一轉危爲安乃自南北統一以來唐内閣以混合不一致之故中道而躓而起然總理之陸徴祥遂應時而生當時國人望治之殷與本院希望政府成立之切以爲超然總理旣可免黨爭陸徴祥在外二十餘年採其虚聲亦或不至大謬故不憚投同意之示表示多數之贊同不料陸徴祥就任二十餘日碌碌無所表見組織國務員遲之又久而雜湊成章以致提出參議院後因未曾得本人同意之故紛紛辭謝不就視國務殆如兒戲此其失職一也國務員提出後陸徴祥到院陳明是爲國務總理第一次出席參議院然未聞有何政見惟歴叙其履歷能開菜單不吃花酒不要生日種種支離猥屑之詞使全院面覷旁聽詫駭總理如此實民國之羞若謂陸徴祥非發表政見而來不過出以尋常交際之詞試問參議院爲何地國務總理爲何人國務總理第一次出席叅議院爲何時以尋常交際視之随意亂談非叔寳全無心肝何以致此若謂政治家不盡能言俾斯麥克每登演壇卽面赤手戰是其先例然聞有呐呐不能出諸口之政治家未聞有出詞鄙倍之政治家也此其失職二也前此提出之國　員旣得全體不同意之結果第二次組織國務員宜如何愼選詳擇以求有補於國務乃第二次提出之國務員竟以陸軍學校畢業現充陸軍次長之蔣作賓强移爲工商總長倒行逆施殆難案解此其失職三也尤可異者本院同意國務員之權載在約法同意與否爲本院固有之權無論何人不得干涉乃本院不同意之案始行議决而軍警即通電干涉由此以推議院對於政府苟有異議政府即可利用軍警以爲後援甚至蹂躪議院推翻民國亦事理所必然此等現象無論共和國所無即君主立憲國亦少見而國務總理視若無覩經本院議員函詰尙諉爲不知若非利用有心即形同聲聵此其失職四也夫同舟遇風惟期共濟覆巢之下豈容完卵當此危急存亡之秋正立法機關與行政機關宜一致進行之際故國務員但有可以維持之道决不願倉猝輕易致涉紛更但當此國務苟且遷就必致貽誤心所謂危難安緘默謹依約法第十九條及參議院法第五十九條之規定提出彈劾案請付諸公决後咨請大總統即免陸徴祥國務總理之職實於國務大有裨益　　蘇州電　程都督准今夜車赴滬接收軍隊確己籌集軍餉一百萬元預備給發以安軍心 
　　 
[特約路透電]  
　　北京電　近日全國各處雖紛紛電告參議院申誡反對政府而統一共和黨議員仍提出彈劾陸總理議案訴其失職之狀如下（一）稽遲組織國務院不以政見告知參議院（二）身爲總理不知參議院權力之關係重要（三）妄以陸軍次長蔣作賓移爲工商總長（四）近今提出國務員名單圖借軍警之力脅迫參議院議長提出該議案時曾發謹愼之演說以自留餘地衆議員之意凡彈劾大員當到全院議員總數四分之三始能開議是日僅到議員八十一人未便討論因全院一致故己展期開該案讀會此次彈劾陸總理全出統一共和黨之謀同盟會派議員並不助之 
　　北京電　聞袁總統暨陸總理及各國務員不日擬赴參議院出席演說政治大局 
　　北京電　據河南省某代表宣稱河南省議會於前星期六日開常期會議時忽有多人出現會中狀類兵士各出手槍撃傷議員八人並撃斃閽者一人省議會通過議案請政府電令該省都督嚴密澈查拘拿罪犯置之典刑後卽行閉會 
　　北京電　各部六月份出款數在五百萬元以上是月付出欠交之欵洋三百六十六萬四千六百八十一元三角 
　　東京電　今日（二十九）日皇病狀益形危篤脈動自一百三十次至一百四十六次不等脈象極弱有時且全停不動呼吸四十六次時經醫士用器助之皇太子等日夜在宮内閣各員亦未離宮守候日皇寝室附近之室内夜間宮外圍集之人頗多今日入宮探視者實繁有徒内有高麗廢皇李氏 
　　成都電　本省秋收預望極佳近兩星期内雨水頗足成都因降冰雹致田禾稍受損傷城内之冰雹大如櫻桃鄉間則冰塊更大曾有一人頭爲撃中頓時畢命 
　　成都電　尹都督已於本日二十四日行抵雅州府屬之淸溪縣全省大局安謐 
　　 
[譯電]  
　　北京電　袁總統已照會前淸内務府謂第二批優待皇室及德宗修陵經費須展緩解付　　東京電　日皇之病忽於二十八日下午一時轉劇皇太子曾於晨間入宮下午復入宮各元老員均巳召入宮中桂太郎公爵己於二十八日由聖彼德堡啟程回國八月九日可抵新橋車站 
　　柏林電　據聖彼德堡電稱桂太郎公爵與俄國首相會晤時桂言俄日兩國應敦睦交誼停止互在滿洲爭衡而於遠東一切政治問題當協力對付云云此次會晤兩方面頗爲滿意俄國大臣欵待日本之政治家極爲致敬 
　　聖彼德堡電　俄國外務部大臣今日（二十七日）欵宴桂太郎公爵俄國首相及駐俄日本大使均曾陪宴 
　　聖彼德堡電　新疆和闐大火焚毁房屋貨棧四千所聞係民團放火乘此大肆劫掠 
　　君士坦丁電　土政府己將前軍事裁判所判定發配及監禁各犯名單開呈土皇以備大赦　　君士坦丁電　陸軍公會要求解散議院函中所述恫嚇之辭目下並無實行之象議院今仍照常會議 
　　里斯本電　近在却伐斯拘獲之保王黨阿爾曼逹己經軍事裁判所判定監禁六年期滿發配十年或監禁炮台二十年聽令該犯自擇 
　　格蘭斯戈電　英國海軍部已招人投標承造速力極高四萬匹馬力之護甲巡洋艦六艘投標承攬者共有八家此項巡洋艦擬於一千九百十四年六月編八艦隊雖較德國所造之巡洋艦較小而速力則過之現或將再在政府船廠造艦二艘 
　　康配哈干電　此間接電謂探險家米克生及其機師西佛生現均平安無恙按工人於一千九百零十年率隊赴格林編直至今日始有消息 
　　 
[公電]  
　　北京内務部電　各省都督民政長鑒民執干戈農輟隴田方幸春期耕作漸卜有秋乃近日雨水暴漲田廬冲坍災况時聞粤東巳見告矣困難未紓天災又至瘡痍滿目寢饋難安用特電詢貴省雨水情形是否成災詳實惠復内務部宥印 
　　北京陸軍部電　各省都督各軍長各師長統制統領司令鑒奉大總統令洛陽日前變亂查有陸軍隨同搶劫當經協統周符麟督隊痛剿擒斬多名後由部派員提訊業將滋亂兵丁一百零四名訊明正法其隊官田正心排長班福勝縱兵擾亂一併處死該隊官等均屬咎由自取仰各路統兵將令傳知所部各營當以該官兵等爲戒属遵紀毌蹈愆尤激發熱忱以保名譽等因特電逹遵照陸軍部感印 
　　北京臨時稽勳局電　武昌黎副總統暨各省都督鑒案稽勳設局彰崇報之典者其表示成立之原者其裹也表赴義犯難之偉人者其前提褫弊政專制之穢魄者其實際也主旨所在不容或渝今者國家成立庶政方殷有識者且於現勢之艱處每淡忘前此締造經營之苦彼輕囂憍譎者尤無論矣興念及此痛悼寒心然自由自勉膺重任以來從未視未職爲持祿之階更不敢置局事爲不急之務誠以開國以前義烈諸公不知身家性命爲何物往往有吾民不樂安用吾頭之概夫豈有絲毫酬報之餘望及功名之熱念之足以污我先烈之潔哉第追功頌德之業報本返始之誠固後死者所有事亦人道主義所廳爾也本局成立以來迭次通電諸公多本此方針進行當蒙諒察時經浹月尙闕端緖良用恧然比來本局官制大總統提交參議院議决經審查報告對於原案酌設分局於各省一條業已删去用電附告唯鄙意各省缺一調查機關則中央無所依據本局賞卹一事萬難著手現既經叅議院議裁分局則唯有就便利上暫在各省設立調查會定名爲臨時稽勳局某省調查會以爲本局調查機關暫由貴都督酌辦其己經設立之分局分會等名稱一律更換其暫訂會章即日咨送諸希查照辦理爲荷至賞卹大綱及其條件之草案現將脫稿容刊送也臨時稽勳局長馮自由篠 
　　武昌黎副總統電　各省都督均鑒頃接國務院敬電奉大總統令每省選派代表三人以爲疏通意思之機關鄂省己委任唐漢章孫武張昉爲代表至京以便一致進行謹聞元洪勘印 
　　要聞 
　　 
[同盟會員言論之又一派]  
　　同盟會北京本部總務幹事平剛語某君云内部腐敗異常有一部分主張政黨内閣余極不爲然試問何人可爲總理率以宋遯初對宋爲何物而勝總理豈非害中國而羞同盟會耶今之陸總理並無失德徒以二十分鐘之演說遽欲藉口推翻復經政黨内閣之說猶自謂以國家爲前提其不知人間有羞恥事云云言次憶懣不已劉君揆一語某君意亦相同此亦同盟會中有力者之言論 
　　 
[陸内閣之中流駭浪]  
　　袁總統之態度　陸徴祥此次提出國務員失敗後力請辭職且言看此情形非政黨内閣不能勝任愉快袁總統則仍持極端的超然内閣主義曰無論何如總不能改我此項宗旨又曰現在持政黨内閣之論者一時固勸不醒卽使我舌敝唇焦將理由說得若何充足彼等亦終不能釋然故我近日索性不理及此且待孫逸仙黄克强來我將所以不能不用超然主義之理由當面詳告孫黄係明白人必不以爲不是只要此二人承認我此主義則其餘諸人亦自渙然冰釋矣 
　　陸總理之勇退　陸徴祥上大總統辭職呈云竊徴祥前荷大總統暨參議院謬釆虚聲畀以外交重任曾未旬日又以國務總理相屬目撃艱危慨然擔任遂自忘其能力之薄與夫初願之乖受事以來忽焉半月國務員挽留無效外界大勢險象日呈徴祥之凉德無能雖幾自忘於當初然益昭著於近日若再尸位勢將誤國不但非彼此求逞之時恐更無互相諉過之地伏懇大總統埀念大局亟圖補牢迅將國務總理及外交總長要席准予開缺另簡賢能以維邦基而慰喁望無任迫切屏營之至謹呈大總統批云來呈閱悉該總理久歷歐洲於世界大勢瞭眧如指掌自任職以來各國駐使過從歡洽本大總統方爲得人慶現當政治革新之際内國政治多與外交相關本大總統與該總理向無一面之緣所以相需甚殷者正爲國步艱難擇賢而治若總理再有更動險象之來不可思議非獨羣情惶惑即各國其謂我何來呈謂非彼此求逞之時更無互相諉過之地苦心孤詣正當勉爲其難萬不可仍有乞退之心而陷國家於危險之地位也所請開去國務總理及外交總長之處萬難照准此批 
　　外交團之注意　袁總統昨接外交團公函詢問國務總理陸徴祥是否現有辭職之舉請卽函覆等語袁己於二十二號作書聲覆謂陸總理現在照舊主持國務并無解職之意請毋聽信謡傳并告以陸對於借欵案仍負完全責任云 
　　國務院之改觀　國務院自舊政府解散後所有接收總統府交議各案堆積如山皆未提出其承政廳人員自王廣圻以下均紛紛告假每日到院者僅有留用之舊錄事數人仍皆終日枯坐無事可辦茲聞陸總理現因辭職未准自不能放棄責任擬即飭飭王秘書長到院整頓一切并將總統府近日所交到之緊要議案彙齊備議云 
　　 
[軍人反對參議院]  
　　代表國民之參議員　 
　　雖不嚇煞亦當羞死 
　　此間自六國務員全體否决後輿論譁然軍警各界憤激尤甚前日特開軍警臨時連合會凡中級官長俱到約八十餘人均斥參議院挾持黨見爭權奪利陷國家於無政府之地又値外交緊迫之時坐視亡國而不動心不足代表國民擬推代表詰問議長如答復不滿意卽出相當對付之法以儆一般無恥之徒等情正在頓足大罵陸軍總長叚君祺瑞聞之親处蒞會勸衆勿過激烈政府自當與各議員協商辦法諸君若僅以個人名義函勸參議員顧全大局則尙在法律範圍之中衆始稍平心氣即具函致院 
　　湖北第四鎭統制鄧玉麟等函致參議院略同前意并云吾輩出生入死創造莊嚴燦爛之中華民國爲數十爭權奪利之小人無端破壞斷難坐視諸君既不愛國某等即不必更守法律行將以頸血濺諸君以盡吾輩軍人愛護國家之本心議長接到後密交秘書所收藏或指爲僞託或云恐議員見之驚悸成疾也 
　　姜桂題陸建章馬金叙叚芝貴陳策公請參議員中重要人物及各黨幹事各報館及軍界中人集於安慶館其邀客啓中有共和成立半載於茲險象環生危機復起内憂孔亟外患相乘此誠所謂危急之秋也桂題等自慚謭陋亦是中國之一分子固無長治久安之才能實不能無長治久安之希望等語說者比之鴻門宴或有一番平和的示威運動至期忽以電話通知各處改期再請究不知其命意所在 
　　各省來電詰責并主張解散參議院者日有數起 
　　嗚呼參議院爲全國最高之立法機關今乃爲全國所吐棄且將受軍人意外之干涉蓋爲黨爭與利慾心害之也記者敢斷言之曰同盟會知有黨而不知有國統一工和黨知有利祿而不知有羞恥日來議員頗惴惴然懼禍之及身有回心欲對於續提各員表同志者然其結果終難良好也 
　　 
[外交之惡風雲]  
　　日俄協約成立各節巳誌昨報茲復將近日各方面調查實情探誌如下 
（一）日俄駐使警告　昨日外交部接到駐日公使來電報告謂此次日俄新訂之協約於十六日己由日本天皇裁可現經兩國政府交换意見永久有效同日又接駐俄代理公使來電大致與前電同 
（二）召集府議消意　日昨俄使提出要求各欵巳見昨報惟此事聞此事外交部尙未答覆聞此次召集府議卽爲解 
 
 
 

Page 3

 
 
决此項問題以便備文答覆俄使 
　　（三）協約成立迅速　此次日俄協約初不料如此之迅速計自四國資本團組成後日俄兩國未加入之先曾提出滿蒙特殊利益之要求四國頗有躊躇不決之熊度日俄三次之協約亦即於此時决議蓋一方面爲宰制中國一方面爲抵制四國也英國見事機己成首先承認獨我國事先並無察覺耳 
　　（四）桂太郎西行關係　此次日俄恊約日本雖以全權委駐俄日使本野氏但此次桂太郎親赴俄京確係與俄當道有特别接洽之事至桂太郎此次前往歐洲亦係關於此項協約與國際間協商一切方針以爲將來處置中國之準備云 
　　 
[蒙藏衆議院議員之爭論]  
　　劉　佑大　谷鍾秀 
　　參議院會議國會組織法至　衆議院員額一條原案僅有各省應出若干名而無蒙藏之員額宋汝梅起而反對云五族一家豈不剝奪蒙藏人選舉被選舉之權應將各省二字改爲各地方並規定蒙藏應出議員若干名谷鍾秀登台演說支蒙藏應出衆議院議員雖不錯於法理上無可反對但蒙藏情形與各省迴不相同如予以衆議院議員試問如何選舉既無選舉之法則予以議員亦屬空談無効劉崇佑登台云谷君之言簡直不通前在起草會時谷君曾以此等不通之言妄相反對今日登台意必别有嘉言豈知仍是同樣不通之言實在可笑谷君既知法理上無可反對則反對者必與法理不合可知議會爲何等機關而甘爲不合法理之反對是何居心若如原案云云即爲大逆不道之法案即爲三族平等之法案誰敢出此狂悖之主張試觀約法第五條第十二條究作何解谷君豈并此等條文而不解乎不解約法者在議塲爲議員可爲奇事今不照法律規定異日頒布後蒙藏同胞向院詰責谷君將何詞以對若論選舉法係别一問題雖不能於二三分鐘内訂定要可别定辦法况蒙藏人固有選舉會以選舉參議院矣既可選舉參議員何不可選舉衆議員又如華僑選舉亦不易行何以先規定華僑之應出議員而復議訂選舉法乎總之谷君之說本員竭力反對其時谷君不通之聲盈於耳鼓場内掌聲如雷旁聽席上亦云罵得痛快谷鍾秀面如死灰低頭下埀不似平昔之以目覩屋頂之狀態杜潛云選與本有限制二十一歲以上及女子皆無此權劉云蒙藏人不盡未成年者又不盡女子貴員之說又是廢詞議至此己届散會時刻出塲後猶見劉君在庭中頓足大駡谷鍾秀眞混帳在議塲中發如此不通之議論眞是豈有此理谷君見之即望望然而去此二十日議事之大略情形也 
　　二十二日天又大雨上午議員到者僅三十餘人延至十時仍不足半數遂散會猶記次因雨未開會議長通告有云北京雖遇大雨交通並不斷絶務望照常到會云云京中報紙謂嗣後必能風雨無阻今日又以此而未開會嗚呼參議院國會法頒布無期而日責他人違法蓋參議院自身永無違法之日如眞違法即改其皆使合於參議院之行爲可也如約法載明年正月十一應開國會（即十個月最後之期）今國會遷延不决遲至三年五年則參議院卽可自改約法曰應於三年五年後開國會如他人違法則無改法以合其所爲之權故今日之叅議院爲萬能爲至高無上然而足以亡國矣 
　　 
[旗人再要求參政權]  
　　滿族同進會日前要求叅政權嗣經國務院議駁八旗人士極爲憤懣上次大會曾議决再請己於前日公舉榮勳等面謁總統並遞陳請書當蒙總統批交内務部現己由部咨送國務院矣 
　　 
[淸談（萍桴）]  
　　異哉參議院之責人無巳時也立言務求其公正彈劾宜勿挾私忱若徒以一二人之所求不遂振振有詞故入入罪無論其言之不足風示於天下也即返之寸心亦適以見笑而自點耳 
　　今試問陸徴祥就任二十餘日較之唐内閣久暫何如而乃嗤之曰碌碌無所表見吾不知唐内閣之表見者抑又何如 
　　更試問陸軍業之蔣作賓不可以任工商然唐内閣時代宋敎仁則長農林陳其美則長工商之二職者豈皆二人所素習與何於彼則置之不問於此則目之謂倒行逆施礙難索解耶 
　　日試問以不吃花酒不做生日爲出言鄙倍之確證然則必吃花酒做生日而後可以目爲不鄙倍矣豈國務總理之天職有如是乎嗚呼此又出於言思擬議之外者矣它若京師軍警之激昂干預政治此在各議員紛持黨見有以致之今乃不知自責亦將引以爲陸總理咎有是理乎此則記者所更百思不得其解者矣　　 
　　無己且看他日會塲通過時吾以此卜一般參議員之程度 
　　小説 
　　 
[記事小說泥金扇（六）（鐵）（公）]  
　　言畢顧二車夫大叱曰鼠子乃公姑宥汝等一死須爲乃公護幼年者人都敢有復懷異心者有如寺中兇僧二車夫俯首聽命莫敢仰視虬髯人乃謂靈兒曰吾今暫别愼勿忘吾言遂驅馬越南山而去良久靈兒與其舅亦登車就道旬日逹都城卽尋虬髯人所言某逆旅投之及十日虬髯人果至靈兒急欲往訴諸某相國虬髯人急止之曰未可也姑待之言畢復去明日淸晨靈兒與其舅方振衣欲起虬髯人忽至日事可矣可急之大道靜待見服朝服乘藍與面如白玉者即某相國也可攔與訴之靈兒與其舅急往待之果如所言於是跪於道左極聲呼冤相國立停舆訊問靈兒具實以供並求昭雪相國允之命起去遂奏聞於朝上命相國傳諭邑宰令復提案復審宰得諭大恐尋思無計乃召主人問曰汝肆中有傭人乎曰僅酒匠朱紅耳曰尙居肆中乎曰歸家數月矣曰彼歸約於何時曰在吾妻死之前一日耳曰彼曾言復來乎曰有之然今固猶未來也宰悟曰殺主人之妻者必朱紅也又召秀才而問曰汝曾沽飲於主人酒肆中乎曰僅一次耳曰何時曰盛夏之日吾憶吾扇即遺失此時宰益信紅所爲遂遺遣役偵捕之不一月得之於鄰邑一訊而服秀才始得出獄靈兒於都中聞之大喜急偕其舅南旋及歸則父己倚閭而望矣於是邑中父老無不稱靈兒之孝足爲人師者其實皆虬髯人之力也先是虬髯人人都時於夜半往某相國府中登屋大呼曰明日有幼年者及其舅攔丞相舆而呼冤者孝子也乞丞相爲之昭雪否則丞相不能保首領矣相國聞之　驚異俄而寂然無聲明日醒時見案上有七首一白如霜下壓一束急取視之上書有不肯爲孝子雪冤者吾必誅之十三字相國益　悸及入朝乘舆至大道果見靈兒及其舅跪於道左請代雪冤相國遂懼而允之故秀才竟得昭雲此殆淸乾隆時事也余因此事之起由於秀才之扇故顔其題曰泥金扇（完） 
 
 
 

Page 4

 
 
   
 
 

Page 5

 
 
   
 
 

Page 6

 
 
　　　　要聞 
　　 
[甘肅李議長被戕之疑案]  
　　甘省當六七月之交甘肅紳學商農各界二百餘人臚列趙都督維熙違法各事呈請省議會彈劾照章開會公議可决電請大總統准予免官詎案尙未結即據趙都督電報省議會李議長鏡淸被戕甘人以其蛛絲馬迹略有可尋莫不痛恨趙都督之殘忍云茲將趙都督皓電錄左 
　　大總統國務院司法部甘肅同鄉會公鑒前臨時省議會議長雲南補用道李鏡淸聞於本月初自行電京告病辭職旋回狄道州原籍因未據咨報有案故未轉陳頃據狄道知州張紹文飛電禀稱十口日夜有賊匪十數人挖穴進院將該道戕殺身死並及僕女二人一斃一傷等語聞之不勝駭異州城重地道員巨紳乃該賊竟敢入室戕殺實屬不法己極除將該州先行記過勒限嚴緝正兇務獲究辦踰限撤參並飭司迅委幹員馳往查明被戕情形再行續報外特此電聞趙維熙叩皓印 
　　 
[直議會拒絶馮國璋督直之原電]  
　　順直臨時省議會因馮國璋軍統有督直消息特電袁大總統拒絶茲覓得所擬電稿錄下　大總統鈞鑒連日報章喧傳有任命禁衞軍軍統馮國璋爲直隷都督之說議員等開會集議僉謂道路傳聞未必即爲實據惟事關大局心所謂危難安緘默敢以一得之愚　晰上陳幸垂聽焉夫以直隷人而督直隷大總統爲地擇人之苦心直隷人民豈不深悉惟念軍興以來同室交閧意見未融北域南畛猜嫌日甚邇者閣員連帶辭職識者方抱隠憂倘以該軍統督直恐益挑南北之惡感或致釀分崩之奇禍且該軍統統率禁旅威信素著神京拱衛端資鎭攝遽易生手恐難其人根本之地豈可漠視凡此數端諒在大總統洞鑒之中議員等又鰓鰓過慮者誠以杯弓蛇影似屬無稽而市虎成三難免疑懼値此民國前途千鈞一髮之時舉措偶一不愼險象無難立見伏祈大總統念四萬萬人付託之車俯鑒羣情勿輕任命大局幸甚直隷幸甚迫切陳言統乞垂察順直臨時省議會叩 
　　 
[直隸每月接濟中央十二萬]  
　　直督電云前奉財政部電以中央需費浩繁囑令妥籌接濟等因查直隸素爲缺額之區自上年九月後恊源斷絶力謀自顧尙虞不給惟中央爲國家根本不得不先其所急藉維危局現經與各司道統　籌晝由本省田房契稅並地丁項下每月湊足銀十二萬兩作爲接濟切實的款云 
　　 
[成都迭出暗殺案]  
　　成都自前月周道剛被刺後懸賞緝捕迄今案仍未破七月初五夜巡警廳總監楊緯路過大墻後街三倒拐有人從院後嗚鎗轟撃幸未命中僅傷護兵數人而己當卽入院搜索無蹝現在各機關辦事人員萬分危險大有朝不謀夕之虞云 
　　 
[河口停修鐵橋]  
　　打箭鑪電云成都籌邊處總次長交通司司長次長鈞鑒現在河口一帶風潮甚重該處橋工業己停修沿河所屬漢民紛紛逃鑪鑪城全體商民亦爲之聳動皆云瓦司一帶夷俱係土司百姓伊等早有復仇之語若四面羣起斯土不盡爲灰燼乎所有城中之漢民多有遷徙於榮經淸溪者模現任工程重件不敢玩忽業己命人分屯杆木随即親往河口督率開工如小工易於招集則工程之事可以告竣否惟有暫停一時俟平靜後再行修復是否有當伏乞示遵模叩敬 
　　 
[李子俊釀亂裏塘]  
　　裏塘函云關外稻貢各處叛亂情形與打箭鑪現象推原禍始李子俊實爲釀亂之階茲摘錄如下（一）當子俊之未出關也不唯裏塘平靜即稻壩貢噶嶺等處亦安堵如常鄉城雖爲叛變佔據亦只負隅自固非有遠謀但加以一旅之師迅雷不及掩耳立刻可以歸誠乃子俊不熟邊情虚張聲勢出關後即飛調各營聲言剿辦鄉城維時叛蠻聞風尙不敢輕視漢兵及將各營調赴裏塘日久不聞動作叛蠻乃出大言輕爲當試以探子俊虚實連試數次子俊不惟不敢進兵反飭調集各營仍令撤回原防地並擇期拔隊回鑪叛蠻得此消息知子俊胆怯竟將稻壩佔領貢噶嶺亦相繼告陷子俊聞急調兵愈切但兵不允撤回原防地點均謂調我等來裏本以剿辦鄉城令鄉城未剿又飭回防我等實不願徒勞往返乃子俊置若罔聞竟率巡防第二營暨衛隊一同退鑪裏塘居民紛紛請留不允李兵去後裏塘一日數驚非謂漢兵暴動即謂蠻子圍城朝夕警惶安危莫保以故一般居民咸咎李爲肇亂之端蓋以不調兵赴裏稻壩不致失守貢噶嶺亦可保存貢稻無恙裏塘亦不至有七　之驚也（二）李子俊返鑪後意欲遣散衛隊不發四月餉銀衛隊不允並要求加恩餉三月方肯解散子俊只准發四月之餉定期承領詎到期後四月之餉仍未發足該衛隊遂大起風潮傍晚將有暴動之勢　城人士異常驚恐幸張聚五早得消息速知會巡防第二營赶派兵隊數十名沿街巡查一夜未敢疎虞該衛隊見有防備未敢妄動不久陸軍又至風潮乃息各家聞警亦未遷移不然紜紛擾攘難免無意外之慮也刻聞李子俊陳紹端己回省惟未將巡防第二營調回省城現在鑪城尙不得安枕而臥云 
　　 
[湘省又下戒嚴令]  
　　七月十九日（陰暦六月六日）爲秋女烈入主專祠開會追悼之期譚都督原擬與會乃屆期久候不至迨事後探悉始知有人佈散謡言謂□□會舊會員有乘機謀炸譚都督及第五師師長梅馨圖謀二次革命情事數日以來風潮愈烈都督恐有匪徒藉端煽亂因於二十一日下令戒嚴又將炮兵團調入城内並令行軍務司通知各師旅團營嚴密防範一面諭令警廳進飭各署長警一體查拿以保安寗而維秩序 
　　 
[長沙追悼秋女俠餘聞]  
　　長沙各界於七月十九日爲浙江秋女俠開追悼大會會塲盛况己紀前報茲又接湘友報告補錄如下湘省秋女烈祠係就前淸皖臬陳玉山專祠改建因陳子翼楝爲前淸浙江候補道秋女烈就義爲陳翼楝率勇捕獲殺於紹興軒亭口時丙午六月六日也本年經同盟會湘支部呈請將陳祠提封改作秋祠故特於本月十九日（即陰暦六月六日）爲秋烈就義五週紀念之期開大會追悼云 
　　 
[皖軍鎗斃兵變潰逃之連長]  
　　安慶北門外集賢關駐紮先鋒步隊第二營及一營一連各兵士於七月二十夜因餉久未發竟欲乘間起事幸事機不密被人洩露當經軍政司吳司長飭令馬砲兩營預防并令各機關戒嚴是以省城未受騒擾各兵士見事己敗露遂即潰散分竄桐城濳山等處軍政司復恐潰兵沿途搶劫擾害鄉民復飭軍隊追捕并令胡旅長萬泰將該營營長丁某及連長邵全等拿交軍政司執法官訊問懲辦惟邵連長供認起事不諱故於二十六日將邵全鎗斃示儆以肅軍紀並將其罪狀宣佈至丁營長等實不知情訊問後當即釋放以免拖累 
　　 
[雲南暫罷征西軍]  
　　雲南都督府昨接四川都督來電謂己出發軍隊二萬餘人前征西藏蔡都督以既有大隊川軍儘可平定藏亂滇軍不必再往惟須將此次征西軍編成三大隊開往滇藏邊境以防亂黨竄出云 
　　 
[新浙督之亲猷]  
　　浙江都督蔣百器君日前因病辭耻業奉大總統核准改委第五軍軍長朱瑞君爲浙江都督電令宣布中外歡勝各省軍界暨各界各　體紛紛電賀者多至一百餘件内有二十餘函係京津　　領事團所發威望榮譽傾倒一時足爲浙人光罷惟朱君奉電　　　不　兩電致政府歴陳凉德　子擇改選等情均經袁總統温　　　免爲其難而蔣都督又急於去浙嚴催預偏交代聞下星期五六當可空替並聞朱都督以本省　濟困難開源節流以裁減軍額爲唯一目的一俟正式視事卽將第五軍司令部取消改爲都督府另將第六師移駐舊督署駐甬之二十五師仍主逐漸淘汰裁去司令部統計全浙陸軍成立一師一旅爲界限聞己密　第十一旅長呂公望君實任六師師長又以都督府總參議陳公使畏罪濳逃該聯爲軍事最要樞紐萬難久　原擬委任本軍參謀官周某暫代詎全體將校不肯承認現經朱都督已决定委任葉君煥華升充以使駕輕就熟藉展長才云 
　　另函云浙都督新舊交替一事茲據政界人言日來各機關甚爲忙追因須趕辦一切朱介人君擬於八月初十接篆惟蔣伯器君則一俟交代淸楚急須回籍一行然後至滬小作勾留即出洋至德國考究實業其川資等前曾向華僑吴錦堂君息借數萬業己首肯矣 
　　 
[駐甬新軍暴動之眞相]  
　　駐甬新軍第四十九旅兵士到甬後紀律廢弛地方頗多騒擾此次在江北岸强姦土妓不名一錢被　　詰責老羞成怒胆敢紏衆暴動波及商店民居卒情憤激相率罷市各情形迭經各報揭載日前憲兵司令官王悅山君續呈都督軍統兩轅轉據駐甬憲兵第五隊長陳益年電呈大略以此次九十七團兵士紏衆滋　妓館不服憲兵勸阻乘勢搗毁該處民團總局並敢毁及警署當時憲兵勢孤力薄不得巳求援民團大隊協同　獲肇事犯兵吳鳯飛等押送該師執法處尙未懲辦而該兵士等遷怒團勇續又毆傷五省且仇視憲兵銜之切齒揚言卽日報仇致民團與巡防各隊同時戒嚴近日憲兵巡查不敢穿用軍裝羣情惴惴迅請核辦各等語二十八日經蔣都督批答王司令官外電令二十五師周師長迅速會同翰團長約束兵團不得再有尋　滋事一面將肇事爲首之目兵從嚴懲罰以斃效尤云 
　　 
[陳作霖案判决矣]  
　　包辦平陽海關委員陳作霖前在永嘉法院控統捐局會計陳　冐領　欵一案法官黃　之違法偏判陳作霖監禁七年零十一個月之罪作霖不服向地方法院上訴詎地方檢察廳王承雲受人運動故意延宕上訴二旬尙禾提起公訴經旅甌九省公團一再電省催促乃由邱推事開庭審間二次至第三次開庭時檢察廳王承雲阻止開庭據云己經電省請示辦法必須改期開庭人民大憤幾　風潮永嘉縣知事徐定超因恐暴動當卽電致都督提法可云陳作霖上訴一案　牌今日覆訊人証巳齋因檢察廳臨時不准開庭又復停止人民大動公憤幾釀風潮超職司地方未便緘默應乞電飭速判以平羣憤徐定超印旋由鄭推事開庭審判於十月念二號將此案判决云陳作霖在縣法院起訴時有一移文内　飭令巡丁將陳操扭送到院字樣雖與事實不符而在公牘中昌言無忌查新刑律三百三十八條凡私　逮捕或監禁人者處三等至五等有期徒刑陳作霖於公牘中旣有飭令巡丁扭送到院字樣實屬罪有應得合依私擅逮捕律處以三個月之五等有期徒刑陳作霖因縣法院飭令收押於出門時大聲呼間收押理由想當時急不擇言難免無侮辱之語查新刑律一百五十一條凡吏員施行職務時當塲侮辱或雖非當埸而對其職務公然侮辱者不論有無事實其對公署公然侮辱者亦同處四等以下有期徒刑陳作霖對於縣法院大弊疾呼質問收押理由殊屬不敬合依對於公署公然侮辱律處以十日之拘役以上二罪并科候上訴期間經過執行時照新刑律第八十一條規定將未决期間内閣押之日數算入刑期其判决主文云陳作霖處三個月零拾日之監禁其冐充關員私用印信誣告各罪及陳操誆騙情事均毋庸議至茶葉漏稅罰欵係　行政訴訟範圍應赴行政衙門另行起訴司法未便過間此判陳作霖當由中法大藥房保出候過上訴期間照例贖罪云 
　　 
[内港暫行停輪之交涉]  
　　瓜洲至洋子橋一帶近在江水　漲由稅務司奉江蘇都督訓令禁止行輪照章拉縴日本領事謂與章程不合一　鎭江關　稅務司業經據理駁爭衆茲將　稅務司照曾蘇都督文照錄於下　查瓜洲至洋于橋一帶堤岸單薄每值江潮盛　之際小輪　波激浪潰决堪　經前濟關道飭派江都縣曾　本關理船　一再查勘在於該兩處釘立誌　駐　水逾誌椿一丈二尺　寸卽行禁止華洋各小輪生火開機祇准一律拉　行駛歷年均係照此辦理並無先行知會日領事官派員查明再行定奪之事本年七月初二初六兩日先後接准瓜洲市董來函暨掦州民政長照會僉以瓜洲洋子橋兩處　椿水勢巳遇請飭照例停輪拉　以免鼓　冲刷等情即經飭派理船應前往曾勘實係水　誌　　請掦州民政長電請鈞處於十二日轉飭到關而後遵飭照辦亦可謂愼重將事而况内港水道係屬中國主權都督爲本省行政最尊之長官茲因水漲暫飭稅務司轉諭停輪尤爲應有之權限日領事謂爲與章不合稅務司再四思　斷雖承認總之主權所繋不得不愼之於先合亟禀陳台　俯賜察核應否由鈞處咨請政府轉違駐京日本公使凡遇中國内港水大時暫飭停輪實與續議行輪章程第四欵無相干係之處聴候尊意酌辦未知蘇都督若何批示也 
　　 
[蘇都督府令述要]  
　　蘇州全城急振會發起人潘祖謙尤先甲等三十人以城廂内 
夫役負販者流失業不知凡幾雖經失譯欵項查户放米全活甚衆而現在靑黄不接斗米千錢一再調查目暏破斷炊者巳有十餘萬口之衆再四籌思募捐固爲目前第一要義而公家舊有之積儲尤應急其所急先爲撥助現經同人調查前淸招商局官息項下備賑撥餘銀七千五百餘兩又南漕米餘項下銀七千八百餘兩向由上海縣分撥各典儲候撥用有案可　應請指令上海民政長如數飭撥駐滬事務所領收先救燃眉之急一面併候令行蘇州民政財政兩司及吳縣民政長合力贊助共成善舉等情呈請都督當經指令云諸紳商熱心毅力組織蘇州全城急振會造福吳民至深　佩所請飭撥招商局官息項下備賑潑傺及南漕米餘存典二欵應候訓令上海民政長遵照辦理惟民間生計艱難致多失業亟應由地方團體籌辦生利事業方爲根本之圖諸紳商桑梓關懷尙望合力提倡以資利濟本都督必當設法維持焉 
　　丹陽民政長以臨時縣議會參事會能否適用民政長選舉章程及各市鄉初選日期應否統一辦法呈請示遵等情當經都督指令云呈悉修正縣民政長選舉章程第二十七條内載之成立兩字係指正式成立者而言所有臨時縣議事會參事會及市鄉各職不得援引仰即分别轉行知照 
　　都督訓令蘇州關監督南京鎭江交涉局云據外交司呈准統領蘇省飛划水師全軍鍾文開竊查敞軍專司緝捕統轄蘇松常太各屬地面有兼管寳蘇輪船一艘嗣經敝統領將該輪薪餉編定並擬將寳蘇輪船改名保蘇兵輪咨准軍政司議准核復除行該輪管駕康得榮知照外所有實蘇輪船更名保蘇兵輪綠由相應備文咨會貴司查照希即分咨蘇滬寗鎭各海關洋關轉知各埠查照爲荷等因據此合行訓令該監督局長　知稅關查照此令 
　　准陸軍部咨關據烟台代理軍府事宜參謀張學濟電稱魯軍第一司令衝突情形係該部參謀田樹動余兆熊唐果主謀竟將李師長囚禁一切公文不由李過目以手鎗威嚇迫其發令調兵各營同發公憤全部均　解散李不堪其虐親筆函請嚴辦現巳將余兆熊拿獲正法惟田樹勳唐果二犯已經遠　應請鈞處通飭各省嚴密查拏從重懲辦等情到部查田樹勳唐果與余兆熊囚禁長官迫費謀變情節重大亟應查拿究辦以伸國法相應咨行查照轉飭所屬務將該逃官田樹勳唐果二名一體嚴拿俟獲案　卽行差解烟台軍政府按律究辦等因合行通令水陸各軍各縣民政長轉飭所屬各營隊各警局一體嚴緝務獲解辦此令　　 
[雲間近事片片]  
　　歡迎浙路總理　浙江湯前都督壽濳俯從民請仍筅路政本月二十七道出松江關郡士庶得信先發電迎迓並備盛筵假城西醉白池爲湯君洗塵並談要公惟下午尙未見湯君蒞臨而士民之願噡丰采者車站一帶仍鵠候如雲云 
　　乙級選舉揭曉　本月二十八日松江乙級選舉開票當選者七員計聶朝宗勤唐三十八票胡常惠鶴初三十七票盛元音兢生二十八票張孔瑛伯賢二十八票周作孚葵臣二十七票次多數朱彭齡偉甫二十七票（補閔獻缺）鄭權子崧二十四票（補沈琨缺）次日聞卽行甲級投票云 
　　憲兵移駐貢院　日前沈統領組織憲兵隊爲各營之模範委任莊君爲司令就水陸軍隊中遴選四十人先行敎練徐圖擴充該隊成立後即暫在貢院駐紮惟光復後　馬者多貢院頭門内外幾變作公衆牧場糞溺淋漓臭穢四塞不但不成事體且於附近居民及本隊兵士衛生大朋妨礙故己由統領嚴諭牧圉不准再在該處蹂躪云 
　　圖書館之内容　華亭縣議會議决創設敎育圖書舘預算三千元已經呈准在案經該縣查有停辦之農業學校係屬洋式樓房頗合圖書館之用亦經縣參事會議决借用爰將舊時融齋精舍藏書四十餘箱移置館中陳列外並擇要購置關於敎科之圖書標本以期引起敎育觀念促進文明知識云 
　　 
[副總統呼籲中央協濟]  
　　湖北黎副總統昨上大總统國務院財政部電云鄂省自軍興以來羅掘公欵己經聲盡所恃爲收入者僅鹽課稅厘及過境銷場兩項月收尙不及百萬元而各項政費漸次　充軍費近因退伍兵士加給恩餉比較往時亦未能减综計月支須二百萬有奇出入懸殊百萬之巨上月軍餉雖勉爲支持而各項政費卽己停止仰待中央協欵己久因銀行　把持未交不忍催促爰向漢口德商捷成洋行作商業行爲借欵三百萬中以六十萬向該行購辦實業機器業經訂立草約交議會通過詎該行　前議故意要挾傳言係□□□破壞阻止以致交欵無期實未可恃而近日　雨爲災江漢暴漲潰决四出淹没多縣人民轉徙商旅停滯各縣錢　旣未便催解各局收稅亦必大减本月收入比較上月必更减少轉瞬月終又届發餉之期餉項虚懸危險萬分無術救濟茲復派財政司長李作棟來京卽將承准之協欵領解回鄂元洪固知借欵决裂中央亦極困難各省方且協濟中央而卾省反求中央協濟揆之事理本屬不合惟羅掘己窮不能不再申前請中央雖云困難而此月發餉必須借債卽懇財政部於此月借欵項下如數撥給李司長解卾萬闰不能如二百萬之數百萬斷不可少承准協　京銅五千擔亦望并給解卾山窮水盡迫切陳詞 
　　 
[鄂軍幾至互閧]  
　　武昌紫陽東街林記茶室對門有小家女二人碧玉年華殊妖嬈以致勾引一斑軍人假座茗談藉便傳情眉眼日昨有鐵血軍（該軍係曾受傷未殘廢之軍人所樞）與敎導團軍人十餘名均圍座茶室眺　乃敎導團軍人口唱淫詞态意戲　鐵血軍以有碍軍人名譽阻之詎該團軍不服以致大起衝突團軍恃其人衆即舉桌椅亂打鐵血軍只三四人知勢不敵卽 
 
 
 

Page 7

 
 
　以　其鋒詎數導團仍不甘休　迫至其駐紮之　濟所大　　　 
咆哮鐵血軍卽閉門登屋守衛各執碍向下擲擊致敎導團兵士頭　打破者共有三人敎導團立即回營料約第一二兩大隊兵士（共千餘人）各持槍械前來將養濟所重重圍　大有蕩平鐵血軍之勢該軍見狀即在頭門架機關槍二支以　兩造均未敢發難過有一掛鐵血軍徽章者自外歸來爲門阻不得入遂被敎導團衆兵士以槍桿斃斃衆鐵血軍在内大諱　　開機關槍報復幸第四鎭可令部聞警派隊前來彈壓敎導　　佐亦趕至陳說利害乃相率整隊而歸鐵血軍當將被毆身死之軍人抬報都督府核辦並　知在病院一切傷兵會商抵製之策黎公因連日戒嚴大得敎導團之力卽派員勸各希幸無事然以敎導團有復至該處尋仇之信深以兩軍駐地相距太近誠恐循環報復爲患何所底止故令鐵血軍遷居於殷公祠内使之兩相隔離以杜後禍其行兇毆斃人命之兵士仍飭四鎭蔡統制會同該團團長查明送軍法處懲辦擬祇以過失誤傷論罪以免敎導團生變說者謂此役幸兩方均未開槍若當時槍聲一鄉匪類亂黨必一齋乘勢暴動矣今此和平鐘定誠卾民之禍也 
　　 
[曾廣爲在信陽被殺]  
　　鐵血團長曾廣爲曾廣偉曾廣俊曾廣倬前因謀剌大總統於月之中旬由執法處派官兩員兵士十四名押解出京遞至原籍光山縣曾廣爲禁三年餘禁一年携帶洋一千元十二號至信陽州下車交豫南總司令李純會同地方官各派兵役接解行至州屬之十八里廟地方突遇土匪數十名刧殺該犯並傷兵二名差役三名洋元衣物刦一空昨李軍統己電告中央矣 
　　 
[一面坡又起交涉]  
　　吉林長壽縣屬一面坡之華商街基昔在火車站北租界内因前淸光緖年間被俄人驅逐攆至站南租界外當經吉林交涉局派雙逹二委員前往勘量界限東以俄領事館爲界而華商等乃將租界外之地坑坎墊年籌巨欵修成巨市旅客咸集於此市街於焉繁盛及至客冬俄人私將界石掘去硬云該市街仍在租界内意欲驅逐華商頃聞該處商民聨名呈請交涉局設法與俄人交涉以保領土而安商民 
　　 
[贛省暫行會計之規則]  
　　贛省財政司會同審計廳擬定暫行會計規則呈都督公佈實行文云竊維整理財權固在機關之完備進行秩序宜以法令爲依歸近考東西各國以定國用之標準者謂之立法監督綜財政之出納者謂之行政監督决歲計之當否者謂之司法監督三權分立一致進行而其所以能互相維繫互相導用者蓋有會計法以爲根據焉即遠稽往二古周禮有國用之文宋有司審計之職兢兢於制節謹度之意要可槪見今贛省臨時議會成立注意預算决算以求用財之必合於法而執行用財之法者爲財政司監督用財之不罹於非法者爲審計廳固巳權限分明規模略備惟會計之法規未定選用之手續難施蓋理財之順序有必經之階級即有一定之規模譬之車有輗軏可利推行針定指财始能測影脈絡贯通不容或紊茲經公共商酌採取東鄰之成法叅以本省之情形擬訂暫行會計規則十四章計七十八條物品會計暫行規則六章計二十八條都爲二册呈請裁奪但期取法乎椎輪暫作施行之模範如有未盡事宜仍當體察情形随時增損庶事例奉行而漸熟　理研究而益精如蒙批准即請公佈云 
　　 
[粤都督府分科辦事]  
　　粤都督狀云查本府内部向設有參議秘書等職茲特另行組織分科辦事以專責成計分總務民政軍政財政敎育司法實業七科科各置參事一人主任本科事務其外六事務則屬之總務科警察事務則屬之民政科交通事務則屬之實業科查有金章等堪任用爲總務等科參事自本月十六日起即按新章辦理所有從前參議秘書等職一律廢止其有經手未完事件務即分别交代爲此狀仰該員希即依限到差按照另訂章程各盡其責毋負委任此狀右狀任用金章古廳芬張澍棠李文範金曾澄馬汝琛汪祖澤 
　　本埠新聞 
　　 
[唐紹儀在滬受驚之風傳]  
　　風聞前國務總理唐君紹儀己由天津乘輪濳來上海且己多日當起岸時曾有人開鎗圖擊唐即避居開平礦務局左近昨日又起謡傳謂前晚有一年約二十餘歲之女士身帶手槍炸彈突至唐庽所聲言民國財政孔亟令唐自發天良助餉若干否則即以炸彈相贈唐聞言驚避嗣由其友向該女士力爲婉商現在尙未解决 
　　 
[程都督來滬先聲]  
　　江蘇程都督准於今日（即三十號）由寗乘滬寗晚車來滬接収軍隊滬軍陳都督己通告各營長暨府内各員於三十一號黎明前往車站歡迎又聞程都督接收滬防軍隊後擬援照江寗成例將滬軍都督府改爲江蘇都督行轅府内各司科暫時照常辦公俟布置妥貼後酌量裁撤 
　　 
[反對包認米麥稅]  
　　民生國計會總部諸宛明等因停止米麥兩稅業己期滿特於前日邀集全體職員開會首由諸宛明君報告謂米麥兩稅爲民生計自當永遠豁免爲現時之國用計又不得不暫行征收蘇都督之訓令亦本此意今應從長討論云云旋由調查員報告大致謂米麥二稅之暫免皆由本會諸同志一再呼籲始逹目的本會之對諸江蘇父老子弟亦可謂仁至義盡矣惟鄙人探悉蘇都督之意因國家財用萬分困難期滿後勢必實行且本會宗旨於民生國計雙方並顧既己顧全民生於前亦宜扶持國計於後當照蘇都督令暫行征收一俟國計寛裕再行斟酌惟此項捐稅前由米業董事張嘉年等包認米麥雜糧祗有四萬四千元與前淸所收之數己甚懸殊聞此次仍由張顧等以仁　堂名義接辦且照前認稅領减少並不另設機關卽請稅務應公所代爲稽查自認淨貼並聞所長張永年與張嘉年係是同族弟兄故有此種手段實屬可嘆云云嗣出全體職員討論米麥二稅既因國計支絀難以免征祇或承認惟仍由張某等包認終難涓滴歸公應請稅務所張永年君收回自辦庶與國課或有裨益衆皆贊成當卽公擬函稿送交稅務所請爲查核函稿錄下 
　　敬啓者今據敝會調查部報告社稅免　截止將届己由前認米商張顧二君假仁榖堂名義反照前認四萬四千元之數減少稅額包認前來業經貴所長批復准以八月一號開辦在安以致外間人言嘖嘖咸謂閣下亦與其股欲圖事無阻滯所以該商等不設機關貴公所願爲擔任稽查此種辦法顯見取巧手叚云云竊查米麥兩稅本與貨物有别前淸稗政尙屬大戒茲因民國國計之困難不得不暫爲征收以救萬一程都督之訓令本此意也本會前據大同民黨黨員程君等報告前濟米稅認數須繳錢七萬五千串麥一萬一千串外尙須繳雜　銀二千兩此次光復後張某等祇繳若干稅率實與前淸大相懸殊勢必連勳可知查他項貨物時有盛衰而上海之米捐照去年情勢更必有增無減久知閣下於稅務一　閱歷甚深諒亦洞悉其情敝會同人提議及此僉云米麥征稅原係國計上有不得己而征之何忍彼等使鬼或之伎俩以少數稅額任意包認以致捐稅不得涓滴歸公實與稅務國課殊非鄭重之道且公家徒負虚裕之名而反使漁翁得利是以旣因國計支絀當歸貴公所自行征辦不准彼等包認庶與國課裨益果匪淺鮮而與論尤爲翁服閣下職司稅務合亟敬具理由略陳梗槪未識尊意若何卽希鈞覆 
　　 
[新議員開談會]  
　　本邑市選舉甲乙兩級新議員六十名揭曉後因乙級議員艾恒鎭顧翕周兩員均請辭職即以次多數姣文枬張良試二員推補巳紀前報茲又有甲級議員王震因現任實業司長照例不能應選亦請辭職昨日午後各新議員特在市政廳開談話會商議此事並議訂選舉議長副議長總董及名譽董事等章程細則訂期陽曆八月初一日午後開正式大會照章互選 
　　 
[陳都督之對於宋漢章]  
　　滬軍陳都督昨日發出批示一則照錄如下據大淸銀行股東聯合會呈稱該銀行巳由京行委派淸理總辦實行淸理自應准如所請暫予啟封至所稱本都督當衆宣言謂宋漢章並無侵呑情事且蒙安慰等語閱之殊深奇異蓋宋漢章有無侵呑情弊須俟淸理完竣後方能知其底藴當時本府辦理此安淸查雖己著手尙未完了該經理有無侵呑焉能遽定且據本府淸查各員報告明於宋漢章一已即私之於官商合股之該銀行己屬非是等語來呈顯有誤會故特明晰批示以昭眞相而釋羣疑 
　　 
[車站查獲私土] 　 
　　寗波人傳某近與謝某在江西玉山地方購得小土九十餘申枚藏在衣箱内轉由浙江乘火車來被滬嘉車站扣留上海土藥稅公所查得夾帶私貨偷漏稅餉應送公所存留爰卽提取到所詎昨日傳某忽偕甲乙二西人到所自稱已奉新關稅務司命令查明此係洋土不應由内地征稅堅欲將土開看嗣由稅務所司事以未奉稅司公文照章拒却兩西人始悻悻而去一面由所將情呈報上海縣民政長請爲核示免滋口實 
　　 
[國民公會開會紀要]  
　　前日星期日爲國民公會上海部開常會之期午後四時在邑廟事務所開會到者一百餘人首由副會長江確生君提議組織宣講科以期開通下等社會之智識當經推定楊慶餘君爲科長江確生陸蔚臣周子京劉吉人諸君爲科員以後每逢星期先在邑廟大殿輪流宣講俟日後　員稍多再行推廣 
　　 
[塡塞城濠之手續]  
　　本邑拆城塡濠一事業己逐漸興工惟城河洪西北一段與法租界毗連亟須分淸界限以免糾葛是以民政長吳君特於前日謁見法總領事喇伯第君會商辦法 
　　 
[統一國民黨勉]  
　　統一國民黨自發起以來雖尙未開成立大會而各處支分都次　組織簽名入會者均極踴　刻駐會辦事員以名譽固宜保重　行尤須規定擬先從　查各地風土夫情入手以爲黨員研究之資料庶將來政見不致有隔　　碍故巳定爲表式寄各地支分部查塡報告矣至其本部各職員能不事舖張　節經費力求　際殊爲特色云 
　　 
[洪桂香受傷墜胎]  
　　南京路某洋貨號主梁仁通娶金氏（即金阿秀）爲繼室數年不育又娶洪桂香爲妾詎金氏不容時有口角前日大起冲突洪氏受傷墜胎控奉公堂於昨日集訊先由梁投案証明金氏時將洪氏虐待情形訊之金氏供稱因夫深夜不歸與洪氏口角互敺平日並不凌虐並由洪桂香延羅禮士律師上堂聲稱梁仁通困無後嗣娶妾業己懷孕詎被金氏毆傷墜胎實欲斷絶梁姓宗祧應請按例究辦金氏亦延徐思義律師辯稱梁仁通欺妻　妾亦請併究王襄讞商之英翰副領事以金氏不應虐待夫妾着押女所兩禮拜以儆 
　　 
[許祥林喜聽淫戲]  
　　候業厨司之許祥林因與唱花鼓戲之阿東等在家設筵結盟爲懲務所查知飭由偵探會同岗警前往拘獲阿東等六名到所押向訊明核示在案茲經司法股長吳君提案訊間阿東卽唐裕祥及唐坤全唐永全趙泉元王長生李根榮等六人同供許祥林確存結盟情事然與我輩無涉我等由許雇到家中唱演買郎眠雙望郎等戯雖近淫　但我等在法租界茶肆内亦嘗唱演不以爲奇况今次唱此淫戲係許所點我等不負責任如欲究罰請拘許等到案究辦司法股長吳君曰爾等可知花鼓淫戲向干例禁現旣違犯警章自應罰究至結盟情事有犯法律豈能含糊阿東等復請開釋顧全生計吳君姑念苦求判暫行交保候飭探查明有無结盟及他項違法情事再行核奪 
　　 
[妓女與狎客濳逃]  
　　小東門外十九號門牌花烟間妓女翠林因被　婦凌虐於前日夜半與狎客楊鳯嗚相約潛逃行至華界爲福字營巡　隊隊官所見因其神色倉皇上前攔阻楊卽避去祗將翠林解回營中經劉司令長訊悉前情着將該女函送穆警務長處請爲發堂擇配　　瑣聞 
　　 
[城内]  
　　棧主取保○滬南泉湋會館附近聚興客棧主林少宗前因容留大　拐匪由市政　拘送地方檢察廳訊辦在案昨經推事特開刑庭將林提案略詰判暫行取保候調查明白再核 
　　遷墳肇釁○林才生昨至地方檢察廰訴稱家住西鄉龍華鎭務農度日近因遷移墳墓被同族林金生出而阻撓叔毋向之理論反被紏合陳阿裕等將叔母兇毆受傷爲此來案禀控當經顧長派員豫審以其所控支　立飭司法巡警下鄉調查實情復候核奪 
　　民政長批示○楊思鄉公民陳思本等禀批禀悉前據該公民等禀請澈查批候照會該鄉議事會將有無代寫票纸一節秉公查復在案茲據禀請照市鄉制遷舉章程第五十五條第一項並第五十七條之規定提起選舉爭議究竟此次該鄉調查選舉名冊有無舞弊作僞牽涉全數人員情事應由該公民等按照第五十六條規定　向該鄉議事會申訴以憑公晰可也商人宋尙軒禀批查藥品一項關係生命果能化煉合法自屬有益衛生該商在蘇間宋公祠内開設益壽齋牌號並分設滬上支店發售祖製藥品己歴多年頗馳名譽茲據禀稱近來冐牌日衆眞僞難辦特備藥品四種禀求按品化驗給示懸牌俾購買之人有所辦别等情應行照准備案仰候給禾可也此批　單藥品存 
　　地方檢察廳批示○莊李氏訴莊阿壽等奸佔不遂欺　毁物由批訴悉莊阿濤係爾之姪輩又係爾之雇工果有輕佻之行爲爾辭歇之可也驅遂之可也何至遽能覬　奸佔卽使果有奸佔情事何以去夏並不告發直至事隔一年始行呈訴至料合春泉將爾辱　毆打手受重傷現　　爾兩手并無傷痕顧係　　　聴應卽却下 
　　第一初級審判廳民科批示○李　訴何林峰請求着保交案批何林　現又繳洋十五元仰卽來廳先行具領餘洋候再飭吏往　至何林　　有承發吏朱光漢　　一節事開公吏舞弊　應澈究着卽詳　　明呈復本廳定當嚴究如果　誣刑法具在不能爲該民寛也永和公司訴崔　欠租請追案批崔渭卿租屋不付租　固屬非是該公司竟將該屋瓦片先行卸落亦係不正當之行爲茲據訴稱姑准將該訴狀　本送逹該相對人視其有無異議再行核辦 
　　 
[南市]  
　　研究婚禮○本邑小南門外水神閣學商公會於陽暦六月十五晚開第二次辯論會其議題爲訂婚之法依外國跳舞會法乎抑仍用媒介乎分甲乙兩組互相申論或主理想或據風俗或語雜　諧或援証從事至九時半鐘始摇鈴停議聞下次辯論之題一爲選舉應運動否一爲僧尼同居之案其廟産應否婦公届時於二題中擇一辯論云 
　　補領槍枝○滬軍都督陳英士君因滬軍政府取銷在卽照會民政總長轉請各商團將所有槍枝等件造冊呈報經紀前報茲有工業商團會長朱開甲等因會友每日操練頗形　熟惟軍械尙未購備應請滬軍都督給發洋槍五十支以便保衛工商並請於造册時一併附入李總長己准如所請矣 
　　限期理淸○洋行街源順祥北貨行執事陳德明投裁判所控南市裕大糖行内水客張愼興去年欠去貨欵除以股單推抵外尙少銀一千三百餘兩向討一味延宕請爲追究等情經陳裁判訊供此欵共有銀二千餘兩前己　人調停以四折歸楚因該號不允以致起訴判交保限三天趕緊理明 
　　 
[閘北]  
　　弔閱細賑○寡婦陳董氏在閘北裁判所控告沈義榮錢榮榮串中蔣阿巧將伊所抵契地房屋盜賣等情昨經孫所長傳訊兩造供詞各執判被告開明細帳呈候核奪 
　　抵欵不理○陸臣記控金阿根抵單不贖一案昨經孫所長集訊一過判金交保候查明該地現市價値再行訊斷 
　　管束宜嚴○何游富之妻符氏屢次私逃控　裁判所判押一月期滿准予領回在案咋届期滿傳何與氏父符金華到案着令具結領回管束 
　　拔還欠租○王增祥控租户許桂寳蔣巧生王阿人等欠租不付昨日經孫所長傳訊屬實判各按月拔付 
　　地保理處○朱阿虎朱福堂因向朱琴堂索取葬棺酒資起　互毆扭控裁判所卽經孫所長訊知事屬細徽着地保帶出理處 
　　 
[英租界] 　 
　　副領請假○駐滬英副領事康斯定君請假兩禮拜赴内地避暑己經英總領事法磊斯君照准所遺會審公堂陪審事宜委哲繙譯官蒞廨代庖 
　　不及提訊○哈華托律師昨晨投廨聲稱敝律師代表四川鐵路公司控利華銀行陳逸卿倒欠鉅欵一案爲日己久可否於暑假期前提陳到案究追俾早淸理王襄讞商之英翰副領事以暑假在卽不及提訊論候假滿提前訊理哈律師唯唯而退 
　　推人落水○胡德順前日在虹口匯山碼頭向許阿通硬借不遂將許推入浦中險遭滅頂當由巡丁救起報捕將胡拘入捕房昨解公堂訊供推諉讞員以見証確鑿判胡押兩禮拜以儆 
 
候查在案是經中西讞員復訊仍無實據判孟氏交保幫尋 
　　虐待婢女○住居靜安寺附近南陽路六號洋房内之周福生將婢女彩雲凌虐經捕房查悉昨壯該婢與周傳至公廨訊供推諉判周罰洋五圓充公彩雲着周領回以後不准虐待 
　　仍照前斷○元芳路錢富煥飯店内因不清湱由衛生西人禀奉公堂判錢存洋五十圓交保限卽日修理嗣因無保收押在案昨日復由捕房解訊判仍照前斷辦理 
　　私藏烟具○公廨男押所押犯張福泉私藏烟具被看管之一千一百廿二號華捕查獲昨日禀明公堂將張帶案訊明判張改押捕房三禮拜期滿帶回公廨收押 
　　定貨紏𦆑○德商咪吔洋行控裕豐泰號主趙少軒定貨不出案内之保人楊竹蟾昨晨由探傳至公堂判令交保候訂期會訊 
　　不認拆梢○流氓王阿三艾阿大（卽沈阿大）因冐充包探向廣西路二百四十三號雉妓張老三拆稍由探沈阿岳拘獲昨解公堂經　襄讞會同英哲繙譯官訊供不認判均交保候查於禮拜三訊核 
　　盤問女子○女子陳秀英女孩根弟並年約二三歲之　目女孩一口均在馬路上徘徊由捕查見併送人廨昨由官媒送案請示陳女供年十六歲無錫人姊夫吳晋昌住居蘇州此次來滬找尋胞姊不遇根弟供年六歲無錫人除語不淸訊之暫目女孩不能言語判陳女與根弟併留本廨候認暫目女孩留候函送仁濟善堂留養 
　　雉妓拉人○雉妓王阿媛夏仁寳均因拉客違章由捕送廨經中西　員訊明判王妓押女所五天夏妓年未及　着暫留濟　所候傳其父母來案再核 
　　妓女懊悔○拐匪潘小阿四等近在水餘慶地方拐得婦人徐史氏來滬串同丁陸氏周張氏得洋五十二元將氏押入山西路三百零五號陸陳氏所設之花烟間内爲娼因氏不　逃入淸所候傳其父母來案再核 
　　妓女懊悔○拐匪潘小阿四等近在　水餘慶地方拐得婦人徐史氏來滬串同丁陸氏周張氏得洋五十二元將氏押入山西路三百零五號陸陳氏所設之花烟間内爲娼因氏不　逃入濟良所昨晨由所解奉公堂訊明以潘小阿四等在逃且當時史氏亦自愿意姑寛判將陸張兩氏與據　釋　氏暫留濟良所候函請南京檢察廰移傳其夫來案再核 
　　被告到案○沈王氏控沈春順私賣坆地又周王氏控錢二不理供疑等案昨由捕房將被告兩傳于公堂過堂候訊 
　　省釋無辜○吳阿桂深夜在途行走由捕查見疑係過犯拘解公堂押候查究在案茲經捕房查得吳並未犯案未便冤押無辜昨將吳解案卽經侃克律師代表捕房聲明前情將吳省釋 
　　 
[美租界]  
　　包探調差○匯山捕房華探施　福因事奉卜總　與靜安寺捕房華探目陳雲忠對調咋己分投到差辦事矣 
　　撞傷行人○包車夫楊阿根昨午拖車至北四川咱撞跌行人張阿炳致傷頭面由捕併送捕房經捕頭詢明該車夫主人姓名住址飭張自行醫治再核 
　　欺侮車夫○二千四百五十五號東洋車夫某甲昨投捕房報稱載一美國水手歷時甚久不名一錢向索反被踢傷下部等　捕頭諭送同仁醫院醫治候派探查辦 
　　遺失鈔票○李永森昨在華記路口失落五圓鈔票一紙被懸歲婢女菱花投報捕房請爲查緝 
　　 
[法租界]  
　　旣賠又罰○沈玉山前邀楊阿金至伊家賭博後因一言不合互起爭毆致楊受傷由捕送醫療治昨將沈解廨請究沈供楊先行動手故此還毆誤傷求宥判沈賠償醫費洋五元再罰洋五元充公 
　　秉公算帳○粤人卓質庭前合周季葵死本銀二千兩合做太古昌報關行買辦由卓出面未幾卓因事避往廣東由方夏二人接辦不久亦不告而去致周之股本無着迭由公堂審訊判卓將帳簿及方夏交案候核昨據見議宋姓投稱帳目先由周管理後由王姓經管其内容未經詳悉聶讞員判各邀公正人將帳算明再行禀復核斷 
　　能否脫累○金貴才前代水菓行主徐世華向何介甫錢莊　保往來銀二百五十兩徐逃避後控奉公堂判金賠償分期拔還在案嗣因不還何又求追金供己拔過五十兩現徐子在申求請提案追交聶讞員判金退去聽候核示 
　　來件 
　　 
[夏令時疫之種種及其預防法]  
　　前中國公立醫院紅十字會分醫院侯光迪醫士述（續） 
　　鼠疫鼠疫之發現於滬地者己兩次矣去年七八月間閘北之川虹路一帶疫斃者二十餘人工部局會於該處圍白鉛之牆至今未撤滬道所設之防疫所迄今未裁此固彰彰在人耳目近來香港鼠疫極盛滬地難保無虞萬一引疫發現不特居民慘遭疫禍而於防疫又將不勝其煩　矣注意衛生者請先防範之也可查鼠疫之種類有核子瘟（日文名腺百斯　）肺瘟（又名肺百斯篤）血素中毒瘟三種内以核子瘟爲最多血素中毒瘟次之肺瘟又次之核子瘟之病狀病起甚急初則惡寒戰傈旣發重熱若於小兒必先患篤風其煩燥之狀熊頭痛之劇烈眼球之紅赤均爲本症特異之痌狀核子之隆起者或於腿窝或於頸部敷窝肘側等處觸之痛甚時則驅瀉交作狂妄譫語其病劇者三四日後卽致死亡血素中毒瘟之病狀多不及醫治暴病而死其血内舍有百斯篤菌甚多肺瘟之病狀即咯血高熱昏迷呼吸短促速則數時緩則一二日卽病亡欲防鼠疫之發生首在滅鼠身鼠身跳虱最多鼠死於疫其尸體潰爛跳虱無所得食遂離鼠身播遷於人體此虱含有疫氣當其咬人肌　卽將疫菌（疫菌卽百司篤菌）送入血内而疫以起焉凡足部腿部原有破碎處者更易傳染滅鼠之法有數端（一）畜貓（二）設鼠軋（卽捕鼠器）（三）投毒餌（四）造房不用隔栅之天花板（五）地板下用西門德土柏油石子墊實（六）一切食物藏於有盗之鐵器内則鼠旣無所食又無所居又失自由自能消滅矣地板上宜常用消毒藥水楷洗則一切跳虱臭虫等不易　匿凡居室内發現犯鼠者須將屋内之什物器具全行搬出用消毒藥水揩洗並用石灰水刷洗牆壁所有牆壁地板之洞穴悉用西門德土補寛之消毒藥水有二種一名吉氏藥水ＪＥＹＥＳ　ＦＩＮＩＥＬ　兩箱水四加倫卽可用一名錫林ＣＹＬＬＩＮ每百分水和以此藥二分卽可用預防鼠疫如種疫菌或可得免疫性然亦不可恃爲萬全　歲東省之肺百司篤呼吸間均能傳染雖種疫苗無所用之從事防疫者都歲面具聞萬　防疫會頗公認此爲防疫之利　云 
 
 

Page 8

 
 
   
 
 

Page 9

 
 
　　中華民國元年　七月三十日 
　　舊暦壬子六月十七日 
　　西暦一千九百十二年七月三十號星期二 
　　共三張 
自由談 
游戲文章 
[新先生記] [  望梅]  
　　有新先生者不知其何許人也性喜新故人皆以新先生稱之而先生言必曰維新維新亦以新人物自命而不疑會民國新建設政府新組織先生於是新其頭顱新其衣服帶新式之草帽架新式之眼鏡穿新式之皮靴一切粧飾無不新改良也一切舉止無不新效法也建一新屋於新開河之側陳設皆新門内有新屏兩旁皆新壁壁上則懸最新世界新地圖及新人物之新照相顔其堂曰自新所堂上有新案一新椅一則先生所坐以讀新書閱新聞而研究新學者也案上有新硯硯旁有新筆先生嘗以之摹寫新世界語之新字堂後有新榻榻置新衾枕先生所起臥也先生喜奉新敎又喜觀新劇故新桂新劇場新舞臺新新舞臺諸劇塲無不有先生之跡歸時必經新垃圾橋以返新宅或稍晚則寄庽於新天福新高陞新鼎陞新級陞新鹿嗚一新維新新羣諸旅館食必新泰和浴必新沂園某日坐新包車自新馬路至新北門悅一新到之妓頭挽新式　先生以新幣一千元納諸新屋名曰新娘後新娘新生一子囑先生命新名先生曰古時官爲貴故命名必以官今時部爲貴命名當以部然男主外因名曰新外部後又生女先生曰女主内因名曰新内部新外部生新内閣新内阁生新總統子孫相承新新不己云 
[滬軍都督求美詔　仿漢高祖求賢詔] [  鐵民]  
　　蓋聞擺酒莫大盛於長三落厢莫便於么二皆待美妓而成名今上海美妓林立豈特昔之四金剛乎患在都督不娶故也美奚由進今吾以天之靈金銀財帛羅諸内府快一生欲其長久夜夜戀女色亡間也美妓巳與我大嫖之矣而不與我作姬妾可乎長三么二有肯從吾者吾能尊顯之使明知都督意民政總長下民政長民政長下烏龜董事烏龜董事下老鴇其有十分妖嬈者必身勸爲之駕遣詣都督府署貎藝年有而弗言加罪年老色衰勿遣 
[新論語]  
　　都督有三長畏畏老婆畏議員畏自由談 
　　曾子曰都督思不出其位 
[新大學]  
　　時云嗚呼革命不忘君子黨其黨而爭其爭小人私而利其利 
　　太甲曰都督留猶可活都去不可活此之謂也 
尊聞閣詞選 
[喜晤柏貞女兄過南昌] [  越瘟]  
　　相别巳十年相忖有萬千相逢欣一面相隔又雲天世亂身難寄家貧宅屢遷臨歧無限語珍重自爲先 
[有所見]  
　　一現鮮花笑語温眉峯猶自帶愁痕敎儂不敢近前立恐是亭亭倩女魂 
　　脉脉含情绝可憐玉容愈顯十分妍臨行休怪頻廻顧十二時中似隔年 
越癡筆記 
　　前清成豐間金陵有妓名　　都荳蔻年華色藝雙绝性嗜文學　　某都督之眼　想是戴了金絲邊眼鏡故而不見 
　　才人名士多心契之久之且能吟詠兼工繪事名愈噪有某生者固名下士與姬絶無交愫姬墓其名而邀之至相見恨晚懽好甚篤欲委身事之生曰娶姬一律載在祖訓以靑樓人作妆身後不能入祖祠奈何因贈以詩云我有卿年卿始生卿成國色我無成琵琶千古傷心事誤我華年莫　卿姬即席和云今生何必說三生抽盡春　　未成誰解憐才勝憐色酒醒枕畔喚卿卿因相對泣下後姬遭兵亂强作文字生涯以免凍餒大可悲也嗚呼當年綺夢均付斷腸此日途窮不堪回首美人　暮名十飄零千古傷心如同一轍 
納凉閒談 
[花叢十不値得] [  愛]  
　　空心大少東移西掇報効和酒一不値得 
　　看戲呌局旣會戲鈔又費局錢反便優妓互弔膀子二不値得 
　　書塲點戲並不與妓通一語僅博得水煙數筒三不値得 
　　請客吃花酒席散時反各各人曰累及累及四不値得 
　　客人贈物與妓而妓以物轉贈恩客五不値得 
　　瘟生竭力報効反被恩客得享特别利益六不値得 
　　妓女軋客坐馬車而惟許客另坐一車妓則自坐所姘馬夫之車作盡醜態七不値得 
　　平日抄小貨砍斧頭早作瘟生而開銷局帳稍不足數卽遭謾罵八不値得 
　　局來置本客於不顧反與他客探胸接吻旁若無人九不値得 
傾家蕩産購得楊梅一大擔鋪滿身上十不値得當武漢起義時電傳黎元洪爲革命軍大都督聞之令人起敬不意各省先後光復俱有都督學無　長之人亦可爲都督都督二字遂無價値 
　　某會黨員日日爭權利閙意見不顧大局我恨 
　　該　之機關報日日以　駡袁氏爲宗旨擾亂是非惑人聽聞我　 
　　非我黨之言論雖忠告亦排斥之是我黨之黨員雖橫行亦辯護之嗚呼言論自由如此如此[  沛霖]  
　　某都督擁兵自恃不恤人言可痛 
　　各省都督家屬多僦居滬上其内地之大局可想可痛 
　　某軍政府余所素知向本游手今忽　鉅資數十萬皆民脂民膏也可痛 
　　某大元帥未光復前家計平常近忽捐某會數萬某捐數萬不知其錢從何處來可痛 
　　某省都督賣差賣缺其價値視其事之每年進項以十分之二爲比例可痛[  甘草生]  
劇談[  濠仙]  
[雜曲之種類]  
　　戲曲之錯綜雜陳不一而足所謂悉數之難於更僕終也茲就其所常習見者約略舉之如反西皮反二黃四平調等類原爲楚曲之變相無待贅述其餘如南之高拍子腔北之高腔等派久己湮没不傳無從考證而粉戲中之小上墳大補缸小放牛探親家等曲曁武戲中之挑華車四杰村艷陽樓等腔要皆種派錯雜門類紛歧或爲小曲之正宗或爲崑腔之支派無非以變換詞曲不致令聽者輒生厭倦並可以羅列衆腔以示曲部之美備亦泰山不讓土壤河海不擇細流之意而己惟崑腔一門實爲舞台最初之大詞宗昔日燕京梨園亦曾與楚曲並陳於舞臺自崑腔名伶漸多物故而繼起無人此曲幾等於銷滅卽南省伶界亦然總之崑腔之節度較楚曲秦腔艱深萬分是以工此者廖廖殆曲高和寡故耳（未完） 
小說 
[偵探小說秘密室（續）] [  頌斌]  
　　是夜甲乙二賊依然乘興而來甲賊欣然先進甫至銀櫃即爲陷穽所陷而失其行動之自由矣 
　　甲賊急呼乙賊曰我弟我弟速來速來 
余陷於穽中矣余陷於穽中而不能出矣我弟乎盍速斬余首乎不然一被查悉則不特一人受戮且有族滅之禍矣 
　　乙賊聞兄言有理遂涕泣斬之并以其頭及銀　逃回家 
　　當是時也東方漸白未幾而紅日上升親王晨起即趨進銀房忽見一賊陷於穽中締視之則一無頭之屍身也周察門户如故終莫解其由何而進更莫解爲何人所殺姑　兵士將賊屍移放牆外并令衛兵守屍又命警士四處查訪且謂此賊必有家室而其家且必不遠今以尸體放於牆外其家人必有見而哀憐之者哀憐之不己必有贖取其尸體者而此事之蛛絲馬跡可以尋矣 
　　乙賊自取兄頭回家後其母見之大慟并以乙賊不能取回屍身更益忿怒欲將實情報告親王以贖取甲賊屍體乙賊大恐乃設詭謀以盗取其兄之屍身移時乙賊特牽一驢驢背負酒數百瓶行近其兄屍所在處見兵隊防守頗嚴乙賊乃取酒二三瓶拔去其塞使酒滴下香氣流逸俾一班衛兵聞之觸動其酒興而懈其職守（未完） 
[短篇小說苦作樂（續）] [  愛樓]  
　　却說八個局唱畢之後　子忽然看中了坍　摇頭晃腦做起詩來要想贈他粗坯道詩有什麽做頭還是大家豁　罷豁了一回　座中忽然不見了滑頭瘟孫起身去　　至陼栅裹見滑頭和　坯在那裹偷局瘟孫光火得來出來說與衆人知道衆人一齋起身去看滑頭巳經走了此時大家有些酒意混帳己經醉倒了因此散席分轎飯帳剛正蹩脚出外小便分不到手回轉來見轎飯帳不曾分着頓時發起極來要與瘟孫品道理說我己　將　轎飯帳作明天一日開銷你如何賴我兩個舌劍唇槍吵閙不　粗坯在旁大聲喝打果眞蹩脚和瘟孫打架起來了瘟孫是毫無氣力的人随手拿着一枝毛竹烟筒要想去打被蹩脚窮兇極惡一把奪了去回轉來打時瘟孫把頭一讓剛正打在呆漢頭上打得鮮血直流粗坯看得蹩脚　樣兇狠不耐煩打起抱不平來向蹩脚盡力一推蹩脚立足不牢卯天跌倒背後剛有一只破痰盂陷在腦後也流出血來白　娘姨說道哽篤難板做一個花頭要打出人性命來哉阿要嗚尿臭幾格銅　憍飯帳倪來賠撥耐未是哉勿要是格能窮兇極惡豪燥滚蛋　　子答應道倪是還要住夜哩此時混帳酒也醒了扒了起來問爲了什麽打得這般光景衆人都一五一十的說了一遍混帳道這都是瘟孫不好被其作了　遂致聞了這樣大禍遂伸手要想打瘟孫面光瘟孫道我請你吃花酒你打我篤而光這種混帳東西我定不與你甘休正在　亂不休忽聽門外有人說道巡捕來了衆人一聞此言都立起身來往外就跑連打傷的血人也不見蹝影了娘姨随即關門而罷（已完） 
 
 
 

Page 10

 
 
   
 
