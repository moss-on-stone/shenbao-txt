# 1932 - 60 - 4921162

 

Page 1

 
 
時評 
[正告二中全會㈡·彬]  
自去年九一八以來。政府即無日不誥誡。人民以精誠團結。共赴國難。至於今日。國民固早已覺悟。必須一致對外。始足以打破目前之艱難。然而國民黨內則仍派別分歧黨人已忘其一黨同一之立塲。黨中之領袖。亦不能容納黨員之意見。一黨之內。政見各異。京中委主張如此滬粵中委主張又如彼。吾人自局外觀之。在形式上在精神上。國民黨殆都已不能承認爲一整個之政黨。而實爲幾種角逐於政治舞台上之勢力。特以迫於外患。故在目前尙未敢公然明爭。所謂團結。所謂共赴國難。亦正如放烟幕彈。使人民被籠罩於五里霧中。而暫時蔽塞其耳目耳。 
國民黨主政六年。於我國家我人民曾有何政績。不過徒存留若干宣言决議案紙上之史料耳黨政當局或將曰。六年來反動迭作。屢興兵戎。政府戡亂之不暇。更何由而措庶政於安定。甚或且引他國革命過程中之內亂與鞏固政權之艱難爲證。是誠然矣。然而否否。蓋革命固極艱難。必有長期之奮鬥。但如亂者爲外患。反動者爲政敵則無所有於艱難也。今國民黨主政六年。在去年九一八以前。固無外患。亦無政敵作有力之反動也。所謂「反動派。」適皆爲黨內「同志」所謂戡亂恰爲黨人與黨人軍閥與軍閥間之爭權奪利此種奮鬥。固能安定我國家耶。六年來人民予國民黨以充分之機會。舉國脈民命皆操諸國民黨。甚至負荷一切不應負荷之義務。而國民在任何國家中應享最小限度之權利。都被剝奪亦竭力忍受。我人民可謂毫無負於國民黨。然而國民黨則已自失其報國之機會。此國民黨在今日所應鄭重反省者也。 
自九一八迄今。外侮日亟。黨政當局。侮不能禦。土不能守。在我人民雖痛澈肝脾。猶竭力隠忍。茹苦含辛。忍痛團結。冀以誠摯之督責。促國民黨最後之覺悟。視此次人民對於孤軍抗暴之十九路軍之慰勞與愛護。應亦可以絕對相信而無疑然而國民黨究將何以壓我人民之望耶。 
邇來時論。大都認爲國民黨已無力單獨救國。亟應取銷一黨專政。公開政權。此一主張。吾人認爲國民黨在今日應予以鄭重之考慮。蓋國難至此。存亡之機。間不容髪。固已不必待人民之要求。當自動停止訓政。實行憲政。公開政治。使人民得參與政治與共赴國難之機會。此時而公開政治。即人民另起而組織政黨。亦爲救國而非爲爭權奪利也。英國此次爲打破國難。亦曾組織混合內閣。此種先國後黨之精神。國民黨應資爲借鏡。至於藉國難會議以敷衍人民。并减輕責任。於國無補。徒增糾紛。蓋策之下焉者耳。 
故吾人爲國民黨計。今日之事。但有兩途。一爲禦侮衛國。以救國自救。一爲公開政權。俾人民得自起救國。何去何從。國民黨其善自擇之。 
上海事件 
[各路援軍開抵前線]  
　　▲國府公報克復瀏河 
　　▲敵軍昨在婁塘受創 
　　▲决不接受屈服條件 
[國府公布戰報]  
　　▲我軍克復瀏河 
　　路透社四日南京電云、國民政府今日發表戰報、謂華軍已於昨日下午克復瀏河、其文曰、防守吳淞砲臺之十九路軍支隊、昨晨九時、退出砲臺區域、其主力於下午五時開抵瀏河、我援軍上官雲相所統之第四十七師·蔣鼎文所統之第九師、由嘉定南翔向瀏河進發者、與敵軍第十一師團戰於瀏河、十九路軍由吳淞退出者、即與會合、共擊日軍、馮玉祥所統之軍二萬人已開抵太倉、 
[婁塘敵軍受創]  
　　太倉嘉定間之婁塘鎭、有敵萬餘人、於前日午后六時半、向我軍總攻、我新抵該處之援軍、即奮起應戰、日軍雖有坦克車鐵甲車等然該處房舍頗密、河流曲折、敵不得逞、兼以地勢不熟、故遭失利、戰至前晚深夜、我軍分兵四路、向敵後方包抄敵軍苦戰多時、不能勝利、相持至昨晨、除一部分敵軍突圍逃出外、餘已解决、我軍并獲戰利品甚多、 
[日軍仍圖進攻]  
　　▲日人停止敵對行動 
　　▲意在轉移國聯感情 
　　大陸報云、日軍司令雖已宣稱停止敵對行動、但昨夜（三日）據蔡廷楷將軍談、日軍仍不以中國軍隊自動撤退二十公里爲滿足、正圖攻擊南翔北首之中國陣線、日人宣稱、停止敵對行動、僅係對外宣傳、期轉移國聯之感情云云、但中國軍隊陣地甚固、一定可拒却日軍之進攻、 
[昨晚之爆竹聲]  
　　本埠各界民衆、得悉我方援軍、業已開到前方、一時欣喜之餘、遂於下午六時許大放鞭砲高升、直至九時始止、 
孔祥熙電請速定 
[自衛整個計劃]  
　　▲若不速籌抵抗 
　　▲前途必更危險 
　　中委孔祥熙以日軍業已進佔閘北、而我政府並無援軍來滬、昨特電洛陽二中全會、迅定自衛整個計劃、原電云、急、洛陽中央二中全會鈞鑒、密、暴日侵滬、戰事突生、我十九路軍及第五軍奮勇血戰、迭挫兇鋒、捍衛黨國、舉世同欽、熙慰勞前方、目睹各軍事長官身先士卒、親自指揮、忠義激發、心折彌深、至日昨我軍退守第二防線、旣因衆寡懸殊、復因瀏河後路爲日軍襲佔、我軍將受抄截之危、變更戰略、勢非得已、熙在滬見聞較確、有慮及此、故前曾迭電軍委會、請即增援防範、鞏固後防、今竟不幸言中、深用慨然、此間輿論極爲憤激、咸咎政府事前旣乏凖備、臨時又無增援、且當時對日自衛軍事緊急之時、竟無負責統率全國軍事之人、遂致月來血戰挫敵之偉績、全功盡棄、責難如此、民憤可知、現聞日軍進佔閘北眞茹以後、仍不悔禍、更向南翔新龍華等處進逼、此時若不速籌抵抗、前途必更危險、事急寇深懲前毖後、應請鈞會迅定自衛整個計畫、以利戎機而慰喁望、特電率陳、敬祈詧納、孔祥熙叩江、 
[各方請援電]  
　　▲巿商會巿商會昨電國府云、洛陽國民政府、軍事委員會、行政院鈞鑒、淞滬苦戰匝月、中央除張治中部、未遺續援、日宼則絡繹麕至、致令孤軍陷於絕地、不支後退、張强敵之燄、摧義士之氣、日踞淞滬後、焚燒洩忿、刦餘村落、化爲灰燼、百萬巿民、淪爲囚虜、可爲痛哭、現我軍早已退逾二十公里以外、而敵尙進逼不已、欲求茍安、亦不可得、行見半壁東南、盡入敵手而後已、政府如未忘長期抵抗之宣言、應速派大軍爲規復淞滬之� 
計、以謀自贖、須知强宼非可以空言折也、上海巿商會叩江、 
　　▲甬同鄕會寗波同鄕會兩要電 
云、㈠洛陽二中全會各委員國民政府各部會鈞鑒、竊自在滬暴軍步武侵略東北之故技、進攻閘北以來、時逾一月、在此一月之中、我前線英勇將士、犧牲血肉、盡力自衛、義聲所播、國際輿論、爲之改觀、方期收回失地、增光民族、肇端於此、不　敵在慘敗之餘、誘和增援、植田志不得逞、繼以白川大將、我軍除八十七八十八師將士仗義參戰外、祗聞長期抵抗籌有計劃之呼聲、未見一兵一卒之繼至、卒因衆寡懸殊、不得不忍痛飲泣、自戀戰略、改守防線、致使人民遭刦之範圍、益見擴大、堅守吳淞之軍隊、遷死待義、良將將折、國土被侵、誰之咎耶、此軍政部長何應欽參謀總長朱培德·應負漠視不救坐誤大計之責、蓋旣不出兵東北牽制暴敵、又不增師援滬厚我實力、忍令實存二萬久戰之孤軍、獨當新到之十萬大敵、論時論戰、一無可恕、即無漠視不救之存心、亦非長部治軍之人才、敝會同人、憤其貽誤戎機、毀滅戰績、本約法所載中華民國主權屬全國國民之權利、申請大會、根據國府已决長期抵抗之宣言、治以應得之罪、一方另簡賢能、派兵速援、共當國難、否則大會委員、鈞府官吏、辱國誤民、皆有其責、臨電涕泣、不勝迫切、寗波旅滬同鄕會叩、江、㈡洛陽蔣介石先生鈞鑒、竊自防守淞滬之第十九路軍及仗義繼至之第五軍各師將士、對於犯滬日軍自衛抵抗以來、時逾一月、敵無所逞、不獨妄自專大之勝我勝俄之聲威、降爲毫無價值之紀錄、即其名震世界軍艦飛機之武器、亦成爲破壞民居之工具、國際輿論、因以改變、民族精神、藉以奮發、方謂殺敵雪恥收回失地、時有可期、不圖後援不繼、敵師三至、前線將士、追於衆寡之勢、致有易地之退、血肉頭顱、等於虛擲、英勇戰績、毀於一旦、凡有人心、誰不痛憤、本會同人、知國難之益急、受良心之驅使、已根據約法賦予人民之罷免權、電請二中全會及國府主張撤查漠視不救坐誤戎機之軍政部長何應欽·及參謀總長朱培德·先生職居中委·列席會議、務乞一致主張、立予嚴懲、並請自告奮勇、引兵來滬、使先生準備北上、及列最前防線之宣言、皆一一成爲事實、內以慰流血抗敵之將士、毀家紓難之民衆、外以全愛國善戰之英名、擁護國聯之偉績、則民族光輝、可昭耀世界、七縣同鄕、得共瞻仰雄威、倘或不此之圖、則不但萬民之羣疑莫釋、恐北伐之前功盡毀、同人雖愛先生、亦不能恕先生也、語云、時勢造英雄、願先生勿失此足以造世界偉大英雄之時勢也、臨電盼禱、萬望自愛、寗波旅滬同鄕會、叩支、 
　　▲滬巿黨員本巿黨員一千餘人、昨電洛陽二中全會云、萬急、洛陽二中全會鈞鑒、暴日傾力侵滬、我十九路軍忠勇抵抗、苦戰月餘、卒以孤軍援絕、被迫後退、噩耗傳出、舉國悲憤、我中央前屢昭告國人期必收復失地、抗暴禦侮、且重兵援滬、喧傳報章、何竟遷走坐視、致遭危殆、三百萬人民之生命財產、聽諸暴日蹂躪宰割、中央將何以對我國人、處此千鈞一髪、絕非從容論道所能挽救、務請鈞會立派重兵增援、規復淞滬、另調勁旅、收回東北、並秉革命外交原則、絕不秘密妥協、黨國存亡、繫於斯舉、黨員等救國有心、效命無法、惟一息尙存、不願坐視危亡、泣懇鈞會速定抗日大計、臨電不勝急惶切禱之至、中國國民黨上海特別巿黨員王志聖·張鵑聲·周希敦·沈祖儒·姜豪·陳亞夫·陳宣人·湯文泉·陳柏心·李皎峙·曹沛滋·張天百·鄧次侯·金錫涵·陳震·邢琬·程德源·王祺·孫琢齋·劉同澤等一千五百六十五人叩支、 
[我方堅持雙方同時撤兵]  
　　▲日方屈辱條件萬難接受 
　　▲郭泰祺否認開圓桌會議 
　　報載中日雙方及有關係各國代表、將於一二日內、開一圓桌會議、討論上海局勢一節、外交次長郭泰祺、昨晚負責否認此說、郭次長復向本報記者聲稱、日方半官消息所傳之此種辦法、毫無所知、並謂如開圓桌會議、須以日本履行雙方撤兵防止再有衝突及立時停戰之協定爲前提、中國軍隊、自星期二晚、即由閘北及附近一帶、自動撤退、日本利用我軍之撤退、跟踪前進、已逾四十里之遙、（今日且有日軍三千續在瀏河登岸）換言之、即我軍撤退至安全距離、係爲促成立時停戰起見、乃日軍任意忘却其對國聯主席彭古二月二十九日所提雙方撤兵提案、表示授受之謊言、查二月二十八日、在甘特兵艦上所成立之諒解、係根據雙方同時撤兵之原則、而彭古之提案、則又係根據英方關於甘特兵艦提案之正式報告、使日方一日不承認中國軍隊撤退之事實、繼續追擊、並履行其同時撤兵之謊言、則所謂圓桌會議、就中國方面而言、决無舉行之可能、郭氏再後復稱、日方覆文所提四項屈辱條件、我方萬難接受、現已將此點電告日內瓦顏惠慶代表據理力爭矣、 
巿府否認 
[外兵警衛閘北] 　　 
　　▲華商應爲政府後盾 
　　▲正式團體應起聲明 
　　字林報云、第十九路軍已退出閘北及上海周圍各區、今乃有一問題、即華人是否願照日本原議、在租界周圍設立中立區域、而許外國軍隊警衛該區域乎、本埠華人對於該問題、意見大相歧異、領袖華商數人、對於中立區域之計劃、緘默無言、但頗贊成外兵警衛華軍退出之區域、尤以閘北爲最、以期减少該區域華人之困難、彼等謂閘北戰事雖停而已成爲一片火塲、房屋被燬者數千所、目下最急要之務、爲使消防隊得即恢復職務、俾可撲滅火災、又謂戰區難民避居租界者、數十萬 
人、今急當設法使之歸其故居、以减租界 
之累、此唯能由外國領事在中日當局間斡旋、商妥辦法、領袖華商並希望彼等能商諸吳巿長、請領袖領事克銀漢與日總領事協商、派外兵入閘北、保護中國居民、惟據上海巿政府某要員受稱、本埠中國當局切實拒絕派外兵入閘北或其他任何中國境內之提議、若承認此項提議、不啻承認在上海關一外國新租界、此爲政府所决不能接受者、日軍違法攻佔閘北、巿政府唯一途徑、厥爲呈請中央政府擔負處理關於此事各問題之責任云、（譯者 
按、本埠領袖華商、决不致有無心肝若此者、是必爲外報製造空氣之作用、然以此誣我華商、我華商正式團體、不可不發一言、以駁斥之、） 
[白川陣亡說之由來]  
　　本埠昨日外間盛傳日軍司令白川陣亡、當經本報向中外各方多方探聽、均云未有所聞、至於日領館之下半旗、聞係爲陣亡將士誌哀云、 
[我軍退防華僑惶急]  
　　▲巴拿馬華商會來電詢問 
　　自日軍大舉攻滬後、海外僑胞、尤深憤慨、匯欵犒軍、異常踴躍、自我軍變更戰略、縮短防線後、僑胞聞訊、甚爲驚訝、日昨巴拿馬中華商會特電巿商會詢問、原電云、我軍撤防、僑情惶急、情形如何、請即見復、聞巿商會已將撤退滬防及繼續抵抗情形、電復該會矣、 
[救國聯合會之慰辭]  
　　▲慰翁譚兩將函敬啓者、此次貴軍死守吳淞、確已盡最大之努力、民衆十分了解、十分感奮、因此愛惜貴軍、不忍貴軍獨受過量之損傷、今援軍未到、貴軍與大塲瀏河各方面、如有整個計劃、共同堅守、固爲民衆所盼望、若使一部孤撑、陷於絕地、則削减抗日實力實、最大痛心之事、切盻兩君愼重處置、總之抵抗暴日、决不可以一地之得失而變更民衆與貴軍共生死之熱情、亦决不可因軍略之變更而代替也、除託張子廉君面罄外、此致翁輝騰旅長、譚啓秀司令、 
　　▲慰十九路軍電崑山探送十九路軍·蔣總指揮·蔡軍長·戴司令·暨全軍將士公鑒、公等精忠衛國、抵抗日本侵略、血戰三十四日、屢摧强敵、一洗我民族怯於外戰之恥辱、足使敵人寒膽、並世驚奇、在公等實已盡其最大之努力、茲因政府不派援軍、敵大隊已由後方抄襲、不得不忍痛奉令退却、我全巿民衆、無限痛心、本會所屬各團體代表、一致願與我忠勇將士共生死、至驅逐日寇出境、完全恢復失地而後已、謹佈腹心、維希公鑒、上海各團體救國聯合會叩冬、 
　　又潮州旅滬同鄕會慰十九路軍函云、蔡軍長鈞鑒、暴日侵滬、舉國共憤、貴軍奮勇抵抗、敵愾同仇、雖以醜虜十萬之師、挾其犀利之器、尙能以寡禦衆、屢挫敵鋒、苦戰月餘、增光國族、所恨者除自動來滬參加作戰之第五軍外、政府絕不調派援兵、以戰線數十里之長、敵軍又絡續增援、致使敵人大隊得由瀏河登岸、以包我軍後路、此次之總退却、實爲事勢所應然、各表同情、共抱隠痛、惟是我國抗日、應爲長久之計、一時一地之得失、不足蒂芥於懷、所望貴軍仍與同志友軍繼續奮鬥、貫澈初衷、各界民衆、亦一致團結、以作後援、理直氣壯、吊膽提心、最後勝利、當屬於我、除一面由敝會派代表仍詣貴軍後方辦事處接詢應需何項物品、設法輸送外、謹具函奉慰、即請埀察爲荷、潮州旅滬同鄕會叩、 
留滬中委對於 
[討伐僞國意見]  
　　留滬各中委、昨對討伐僞國向二中全會電陳意見、茲錄原文如下、「洛陽中央執行委員會二中全會鈞鑒、自日本侵佔東北、三省淪陷、於茲數月、政府容忍、未復與言收復、日本乃得從容佈置、扶植漢賊溥儀·臧式毅·張景惠·等創造第二朝鮮、實堪䯭指、頃聞政府提議討伐東北僞國、倘能决然出師、誠屬甚善、惟師出在名、必名正而後義正、溥儀臭乳、臧張行尸、在日本藉爲傀儡、希圖掩飾國際耳目、固爲得計、若我對於東北失地、應始終認爲暴日所强佔、决無轉移目標、俾日本得以 
卸責之理、至溥儀臧張等降附日本、罪在個人、事後執付有司、數其叛逆、明正典刑、方爲適當、若覓認爲敵國、眞僞姑置不論、然在根本上已不啻承認其爲國家、美國疊次宣言、不承認暴日在東北所造成之事實、國聯申請書中、復鄭重申明此文、若我竟認國內有國、由對外轉爲對內、友邦即欲仗義執詞、亦無從堅其論據、如謂避重就輕、免與暴日直接衝突、則日旣明目張胆、敢冒天下之大不韙、豈能以一空名之轉移、而肯稍戢兇鋒、是重者固不可避、而輕者轉以增重、故我以收復失地、出師抗日、一戰而勝、則所有叛逆自行消滅、萬一不勝、猶可退一步不承認造成之事實、若竟以討伐僞國爲名、不幸而不勝、將并保留不承認事實之餘地而亦無之、失計之甚、莫過於此、心所謂危、未敢緘默、謹陳蒭堯、伏維鑒納、毋令日本造成之僞國、獲名實雙收之效也、幸甚、程潛·馬超俊·孫科·孫鏡亞·張知本·劉蘆隠·熊克武·何世楨·楊庶堪·桂崇基·黃季陸·柏文蔚·張發奎· 
財部 
[規定內債基金]  
　　▲每月撥銀八百六十萬元 
　　海關總稅務司署公告云、案奉財政部令開爲令遵事、查內債基金、現經規定、每月撥銀八百六十萬元、業經令行該總稅務司署遵照在案、此項基金、即在關稅項下、除撥付外債及賠欵外、所餘之稅欵及退還賠欵之原抵押部分支付、於本年二月起、每月如數撥交基金保管委員會備付到期本息之用、至還本付息償淸之日爲止、不得稍有延誤除債券還本付息表另案飭遵外、此令等因、奉此、自當敬謹遵守、每月如數撥付、至本息還淸之日爲止、不稍延誤、以副政府維持債信之至意、特此公告、 
[國聯調查團定期來滬]  
　　國聯調查團一行共十二人、計委員五人、秘書長一人、秘書三人、秘書助手一人、書記二人、中無女賓、將乘PresidentAdams船於本月十四日抵滬、日政府并派有外務省參贊一人偕行云、 
[温局長維持治安佈告]  
　　▲不法之徒嚴厲制裁 
　　巿公安局佈告政字第五號云、爲佈告事、查警察職掌、責在維持地方秩序、無論至如何時機、均以保護人民爲天職、如有不法之徒、肆行搶刦、及擾亂地方秩序情事、自當依據職權、嚴厲制裁、就地格斃、凡我巿民、仍各安居、切勿輕聽謠言、任意遷移、自相驚擾、除通令所屬一體防維外、合亟佈告週知、此布、三月四日、局長溫應星、 
巿敎育界救國會 
[最勉國人宣言]  
　　▲勤勞：：節儉 
　　▲忍耐：：協助 
　　上海巿敎育界救國聯合會宣言云、全國同胞公鑒、日本軍閥、夙具侵略中國野心、世界輿論、人類公理、早已一切不顧、即對於彼國憲政基礎、政黨政治、亦復蓄意根本推翻、年來日本軍人有所謂「錦旗同盟」之組織、撓現任陸相荒木爲領袖、暗中活躍、積極進行、對內則冀起而掌握全國政權、完成軍閥政治、對外則征服中國、稱霸東亞、以美俄兩國爲敵對目標、甚且倡言、據東三省以北抗强俄、佔長江以北各省、作根據、以奧美戰、謬妄披猖、乃至於此、在彼國平民階級與智識社會、固夙所反對、引爲痛心、而全世界人心、爲之杌揑不安、則已非一日、瀋陽事變發生、日本軍閥、侵略野心完全暴露、津門肆擾未已、毒燄復及滬淞、政府當局、不恤忍辱含垢、甘� 
心屈服、乃滿意之復文旣達、無情之砲火旋加、是雖肉袒牽羊、仍難免於宰割、蓋日本軍閥、已不復以人類視我矣、我十九路軍、忍無可忍、奮起抗敵、一月以來、連合各軍、喋血苦戰、迭次告捷、我人民亦復劍及履及、充分接濟、全國人心感奮、友邦爲之動容、暴日一再增援、計不得逞、乃發揮其殘忍獸性、炸我巿塲、殺我平民、滬淞一帶、文化機關、悉成灰燼、租界以內、逃難婦孺、且遭慘　、輪姦鄕間婦女、復割其乳頭、而斷其手足、玩殺二齡小兒、以刀刺其腹、而挑舞空際、凡此種種、均爲中外人士所共見共聞、我中華民族、旣已到此山窮水盡地步、惟有人人存必死之心以與此人類共棄之惡魔相抗、他復何說、歐美各友邦、痛恨暴日軍閥、慘無人道、破壞和平、一再予以警告、我國人旣感激其深厚之同情、益當鼓舞其奮鬥之勇氣、公理尙在人間、努力自有代價、惟日本無聊之政治當局、不惜自昧理性、依附軍閥以討生活、對於國際、謊語狡辯、竟謂「中國內亂頻、仍不合於近代國家之組織」最近犬養者機諸氏、致書桼唔士報、以告英國要人、對於我國、侮辱尤爲備至、一則謂中國實無中央政府、只有各省軍人、互相爭鬬、再則謂中國絕　希望、不必再予以憐憫、我全體國民、聆此言論、稍有血氣應如何警惕、如何慨憤、須知政失其綱、原係暫時現象、而國有其本、乃在萬衆一心、滬戰旣啟、衆國一致、奮起抗日、各方精誠團結、無間軍民、雖在無知鄕氓、咸願犧牲救國、人心未死、國脈永存、多難興邦、古訓益著、現在戰端旣開、結束不知何日、我國人惟有準備長期奮鬭、以博最後勝利、所有徼幸、希冀、依賴、畏　、虛矯、等一切不健全心象、允宜根本剷除、倘能執干戈、赴疆塲、隨同武裝同志、奮勇殺賊、固屬大佳、若不能、則應各就國民本分、以次列四端、各自遵行、且交相駋勉、一曰勤勞、農工各業、直接生產、固應加緊工作、俾產量增加、衣食所資、源源不絕、即其他間接生產諸職業、亦宜奮發精神、黽勉服務、已失業者則宜各向內地尋覓機緣、若農若工、儘有發展餘地、而公私團體、更宜多方設法、以助其成、古語有云、「民生在勤、勤則不匱」、近人亦言「勞而後食」、在此長期奮鬭之中、欲圖鞏固後方、補助戰事、此事所關、極爲重要矣、此其一、二日節儉、年來奢侈成風、萬方一概、無新生產之智能、而用新消耗之方法、社會墮落、言之痛心、今當痛定思痛、有所覺悟矣、况國帑告竭、军用浩繁、更當節衣縮食、以其餘資、捐助軍餉、匪僅表示救國之精神、亦用以練鍛奮鬭之意志、此其二、三曰忍耐、幸福代價、必有相當犧牲、民族生存、端在自身努力、衛國勇士、旣已舍身疆塲、吾等國民稍有苦痛、自應容忍承受、試問物質損失、比之捐棄生命、孰小孰大、精神抑鬰、比之奴隸終身、孰重孰輕、權衡旣定、應即咬定牙關極端忍耐、此其三、四曰協助、大事非一人所能成、美舉以協力而後濟、前方禦敵、固軍士所司、後方接濟、則吾民之職、蓋必彼此合作、乃可以壯士氣而固軍心、推而至於救濟難民、幫助失業、提倡國貨、抵制仇貨、凡可致力、皆應發揮互助精神、表現同胞親愛、此其四、以上四項、雖屬老生常談、但果能實力奉行、則效力絕不在小本會同人、職司敎育、誓當躬卒生徒、兢兢自守、更求全國同胞、一致贊同、共赴斯的、謹此宣言、敬希鑒察、上海巿敎育界救國聯合會、 
[救護工作]  
　　▲紅會救護隊已出發中國紅十字會自滬上發生戰事以來、組織救護隊三十餘隊、隊員在二千人以上、逐日在戰地救護傷兵傷民難民人等、陸續在五萬以上、近因十九路軍退却、戰事移至南翔一帶、加以日軍迭向紅會射擊、自三日起、上海方面遂停止工作、各隊員澈於義憤、貫澈始終、决心仍赴我軍後方工作、自四日晨起、已陸續向蘇州等處進發該會已電吳縣分會預籌一切、除已設立之傷兵醫院外、並擬增設若干處、 
　　▲宋何組織傷兵醫院宋慶齡何香凝·鑒於此次十九路軍忠勇抵抗、暴日侵略、此前綫苦戰一月、受傷者甚多、特組織國民傷兵醫院、以資救濟、院址設在徐家匯交通大　 
　　▲胡文虎捐助一萬元星洲華僑慈善家胡文虎、平素關心祖國、留意公益、當仁不讓、今次日兵攻滬、經何香凝女士電請捐助救護經費、茲悉胡君認捐一萬元、已匯交何女士、捐助其主辦救傷事業、 
　　▲生活傷兵醫院近訊生活週刊社受讀者委托、在梵王渡靑年會中學、開辦後方傷兵醫院、特敦請王以敬醫師主持一切、詳情、曾誌前報、茲悉該院已於昨日（四日）起開始收容傷兵、主任醫師王以敬及麥克根（美國人）·鍾品竹·刁慶歡·高恩養·古思康·等六人、及看護多人、輪流診視、該院傷兵膳食、由天廚味精廠捐助、每天五十元、暫担任期限爲一月、以後視需要再定、又承五和織造廠經理任士剛捐鷄蛋一千只、顧錫元捐被毯等多條、以作慰勞傷兵之用、聞該院尙需開刀床一二架、及藥水棉花紗布等用品、倘蒙熱心人士捐助、無任歡迎、 
　　▲熊式輝照料難民返籍日前上海戰區難民臨時救濟會、租定江華輪、裝運大批難民前往長江沿途遣散、事前曾由該會分電沿江各省會、暨口岸軍民長官、於該輪抵埠時、派警、妥爲照料、並分別發救給飬、設所收容等事、昨該會已接江西熊式輝天翼主席復電云、戰區難民臨時救濟會勛鑒、勘一二三電奉悉、已電九江警備司令部及縣政府查酌辦理具報矣、特復、熊式輝江、 
　　▲廣州光華救護團抵滬廣束光華醫學院救國救護團、早經蜚聲百粵、東省事起、該團本欲開赴戰區、後因事阻、遂不成行、豈知東省之砲聲未息、而滬案之砲聲又聞、故該團即於去月二十八日先派出第一隊啟程來滬、經於昨日搭林肯總統輪到埠、該隊隊員共四十人、計有醫師六、醫科實習生二十二、護士二十二、由會恩濤博士領隊、該隊抵埠時、即由紅十字會總醫院顏福慶及廣肇公所招待一切、現暫寓石路大江南旅店、並於昨晚派員前往億定盤路江十字醫院開始工作、聞今晨經全體遷往中西女墊、以便進行救護事宜云、 
　　▲徽寗同鄕救濟工作徽寗旅滬同鄕會、對於救濟戰區被難同鄕工作、除派人 
 
　　 
 
 

Page 2

 
 
常駐旅滬各同鄕會聯合辦事處接洽救濟、外關於遣送同鄕回籍、已與旅杭同鄕會方面商定辦法、連日遣送者、爲數甚多、凡徽寗被難同鄕欲回藉者、可至該會登記後、領有證函、即可免費遣送、又該會現奉社會局令調查被災狀况、昨已登報通告被害同鄕、速至該會報告、以便彙編統計、以爲日後交涉賠償之根據、 
[慰勞消息]  
　　▲菲僑匯欵繼續不懈自十九軍爲國禦侮、菲律濱華僑日有巨欵匯回接濟慰勞、總數已達六十餘萬元、現我軍雖退守第二防線、然仍抵抗到底、菲島華僑、籌欵接濟如初、聞昨日又續由中興銀行處匯來菲島各地華僑救國會寄交蔡廷楷軍長欵項約一萬元、計亞巴里三千元（第二批）宿務東南部二千餘元、溫里仙一千七百餘元、戈沓描到省圖拉灣一千餘元、又蘇洛抗日募捐會九百餘元、已由該行照送十九軍駐滬辦事處 
　　▲法使費禮敦慰傷兵昨日上午十時、法公使費禮敦、偕同法國水師提督海安氏、至呂班路震旦大學內紅十字會第二十八傷兵醫院、慰勞我忠勇將士、當由震旦大學校長來費勃氏·徐匯公學校長萬達氏·陪同向各傷兵逐一慰問傷處、費使並言彼很表同情及敬愛此輩爲國家作戰之勇士、甚願此愛國男兒保其榮譽、爲軍人爭人格、旋見有數輕傷士兵、俯首閱看日報、費使口操流利之華語、親詢其爲何許人、隸屬何軍、態度極爲和藹、 
　　▲傷兵慰問敎育團訊巿民地方維持會之傷兵慰問敎育團、連日在各醫院談話慰問、暨代寫家信贈閱書報、頗受各傷兵歡迎、惟日昨我軍以戰略關係、退守第二道防線後、各兵士聞之、大爲懊喪、旋經慰問團員詳爲解釋遂各安心、茲悉該團於即日起、復向各院開演留聲機、粵曲京調俱備、插入演講、俾各兵士得以稍慰寂寞、並增進智識、 
　　▲德士古華員捐助訊日寇犯境、我十九路軍忠勇抵禦、屢挫强寇、在滬同胞、解襄捐助、或購食物運送前線者、絡繹不絕、上海德士古華員同人首次捐助該軍洋二百元、嗣又續捐軋士林五百介侖、現經該公司華員同人議决、自本月份（即三月）起、將各人所得薪水、不論大小、提出十分之一、於月終彚集捐助第十九路軍、至日寇完全解決時爲止、 
　　▲津浙江會館之慰勞天津浙江會館、今由天津中國墾業銀行電匯滬總行轉解十九路軍司令部洋一千五百元、業由該行送解國華銀行代收、 
　　▲浙船舶所捐金慰勞浙江省第二區管理船舶事務所、自錢之江氏接辦以來成績卓著、該所二十年份應得獎金九百十一元二角九分、業由錢氏召集各分所主任會議、决定全數匯滬、捐助十九路軍、藉表慰勞之意、聞此項捐欵、已經呈請建設核准、於今日（二十九日）由湖中國銀行匯出、茲覓得致十九路軍原函如下、逕啟者、此次貴軍爲國宣勞、屢敗强敵、捷音遠播、舉世欽重、敝所長與諸同人等、願以二十年份所得獎金九百十一元二角九分、盡行奉贈、聊表慰勞之意、除將前項獎金匯交上海中國銀行轉送外、相應函達、請即查收見復爲荷、 
　　▲綢緞業之提成犒軍綢緞業同業公會、直接巿商會咨照、凡在安全區域之商店工廠、先行開巿開業、並就其業務可能範圍以內酌議提成犒軍之通告後、該會特於昨日四十二次執行委員會議議决、分函各組、轉飭所屬同業、自即日起、各就其營業所得、提成犒軍、並規定之成數、以千分之一、爲最低限度、按旬由各該組收集彙解、該會昨已致函巿商會查照矣、 
[國際電訊並未間斷]  
　　大陸報云、眞茹國際無線電台今晨（四日）仍在日軍掌握、但日人除用爲司令部外、未作他項用途、似未曾用以收發電信、據日總領事村井告英美法意德諸國領事、日軍無意久佔該台、然至今日侵晨、仍無即日撤退之象、按日軍先鋒係星期三午後進佔眞茹、該台職員已先於一小時前離台、現該台雖爲日軍佔據、所有國際電訊、仍由租界內之一副台收發、並未間斷云、 
[滬杭車照常通行]  
　　滬杭路上海南站、昨晨六時餘、旅客紛至乘車赴杭、約有四五百人、因見無車開行、陸續散去、然到者仍絡繹不絕、至上午十一時、由兩路車務處長張然生、會同莊警務長及電務稽查方冠英、由南站乘坐搖車至莘莊、以電話通知嘉興站、命即放客空車一列、至南站儎客、仍將交通恢復、故昨日下午四時半、由嘉興開到空車五輛、于下午五時二十分、由南站開出客車一列、乘客計三百餘人、自今日起、客車上午開一班、下午開一班、至明日起、客車仍開三次、一律照常、恢復開行、 
虹口住戶 
[請求通行證注意]  
　　▲須有捐票或保證書 
　　昨日為虹口開放之第一日、各住戶前往警務處領取通行證者、極爲擁擠、茲爲便利請求通行證者起見、工部局警務處、特聲明如左、通行證僅發給、在老靶子路、之北、北四川路之東、及狄思威路之西、及寶樂安路一段內之眞實住戶、請求通行證時、須有相當保證書、證明本人該段內之眞實住戶、該保證書須由有名望之公司商店、或中外名人所出、如有工部局之捐票、亦可、 
[日方否認將轟擊南巿]  
　　大美晚報云、日總領事署今日（四日）否認昨報所載如華人損毀日人之產業、則日飛機擬轟擊南巿、藉以報復之說、據日領事署之犬井博士云、日人並未恫嚇作此報復、 
[日人禁往閘北]  
　　大陸報云、昨日（三日）日人聲稱、今後數日內禁人往閘北、其理由爲恐誤觸中國軍隊所遺之地雷或炸彈等、但華人則信日軍欲有相當時間掩滅其初進閘北時屠殺無辜平民之跡、 
[國際調查專員將抵滬]  
　　大陸報云、國際聯盟派來中國調查治河與發展上海港口方法之專家、將於下星期內完畢工作、先行繕具節略、呈報國聯、專家三人、爲法之潘里爾氏、英之柯特氏、德之史維金氏、均於昨日（三日）自華北抵滬、據柯氏聲稱、諸人已定於本月十一日或十二日返歐、現將對於浚治黃浦作再度之研究、此次在華調查、側重於淮河與白河、而於上海港之發展、與大上海巿中心區域之建築等、尤特別注意、按國聯技術顧問、係一月初抵滬、先往淮河流域、嗣往華北、聞日內將先郵寄一節略致國聯、俟後再繕送詳細報告、 
[各國防軍漸鬆動]  
　　大美晚報云、各國在滬防軍之軍事機關、因滬區戰事已停、料不久可回復和平時之常務、但因戒嚴尙有若干日可以取銷、故外區防衛各段、仍置巡邏隊、各司令現正計議減輕各隊職務、情報處在面閘北高屋所置瞭望隊、已無軍事關係之事聞可報、料一星期內均將撤回、麥根路橋之水兵、昨晨（三日）移至閘北方面之橋端者、於建成防禦物後、已回至租界方面、閘北方而之橋端、由工部局巡捕駐守、 
　　由法租界通入公共租界數馬路之防禦物、最近二十四小時內已由法租界當局拆除、以利交通、 
[東南醫學院被炸一角]  
　　自我軍退出眞茹後、日軍已陸續進佔、除利用漢奸到處刦掠焚燒外、並用飛機轟炸各處、聞附近無綫電臺之東南醫學院、被日機炸燬一角、並死校役一人云、 
巿商會電顏惠慶 
[要求國聯實施盟約]  
　　巿商會以日軍不但燬我滬埠、且又大軍西侵、昨特電顏惠慶云、日內瓦國際聯盟中國總代表顏公使鑒、東省僞國成立、滬淞我軍退防後、日復逾南翔而西、形勢日緊、應請向國聯引用盟約十五十六兩條、對日實施、萬乞爲國奮鬥、上海巿商會、 
日飛機 
[四次炸難民收容所]  
　　▲辛博森再函日當局 
　　字林報云、國民政府救濟水災委員會督辦辛博森、爲日飛機轟擊閘北災民收容所事、復與日總領事村井互通函　、辛氏前因日飛機轟擊災民收容所三次、曾提出抗議、辛氏茲復致函日總領事村井、謂二月十日委員會致函日當局後、翌日收容所復第四次被炸彈轟擊、 
[日兵槍傷我平民]  
　　滬西勞勃生路檳榔路鈞一里六號魯人王文歡年二十八歲、昨晚九時半許、因民衆燃放鞭砲高升、正興高采烈之際、詎附近日華紗廠駐有日兵睹狀忿甚、即衝出日兵十餘人、向羣衆開放四槍、適一彈射中王之後腰、洞穿前胸、氣息奄奄、嗣經人車送寶隆醫院求治、 
[南京路行人受傷]  
　　昨晚六七時左右、南京路一帶、爆竹聲中、行人因擁擠不堪、幾途爲之塞、捕房爲維持交通計飭令通班中西探捕馳往驅散閑人、混亂時受傷者、計陳錦濤·顧金根·李祥雲·束金福·魏永道·張裕才·周金康·徐金元·馮子明·徐守松·鍾仁勇·徐仁發·周妙根·范智光·楊小如·等均傷頭部、後經街捕先後車送仁濟醫院求治、 
　　又有法租界鄭家木橋西首惠東旅館爲茶房之蘇州人周小弟、年二十四歲、因燃放爆竹、被人開放一槍、射中其背部、 
[南巿昨日情形]  
　　▲形勢尙好惟竊盜蜂起 
　　滬南區保衛團刻以地方秩序、不免混亂、深恐匪徒乘機肆擾刦掠、爰除通飭所屬各隊部加緊防範外、並於昨日起、抽調團員、組織巡查隊、分組巡邏、每組十人、二人肩負大刀、餘持槍械、前面一人、持有旗幟、上書滬南區保衛團巡查隊第○組字樣、終日在南巿城廂一帶、往來梭巡、又南巿方面、昨日情勢尙好、惟人心終未脫恐怖、是以仍有搬遷者、但公安警察、入晚已一律集中一處、不似從前之散佈崗位、因此竊盜蜂起、前晚煤屑路及斜橋一帶被盜者五六家、而掘洞挖門入內竊取者、竟有十餘家之多、幸居民遷避者多、故損失不巨、 
[傷兵管理委員會成立]  
　　▲旨在禁止其未愈歸隊參戰 
　　自一月二十八日日軍無故進犯閘北、我衛戍淞滬之十九路軍、爲保全國土計、當即奮起應戰、屢挫敵燄、但日方數易司令、增派援軍、達十萬餘人之多、新任之敵總指揮白川、又出偷襲瀏河之計、我軍爲侵略關係、不得已而下令總退却、乃各院傷兵、聞此消息、莫不痛哭流涕、羣向院長請求、願負傷歸隊、與倭寇作最後奮鬥、甚至託故外出、潛行歸隊者、已達百餘人、十九路軍後方辦事處主任范其務氏、當以該傷兵等忠勇奮發、爲國犧牲、其志可嘉、但傷勢未痊、遽爾作戰、殊非保全實力之計、特於日前委派總指揮部少校參謀詹寶光、協同第五軍軍部副官班淦、來後方組織傷兵管理委員會、其宗旨則爲凡傷兵傷勢未愈者、槪不准歸隊作戰、聞該會已擇定紫萊街五號爲會址、設正副委員長各一人、委員二十人、其組織則共分總務·管理·經理·三科、各設科長一人、其人選名單如下、正委員長詹寶光、副委員長班淦、總務科長鄭豐、管理科長余惠勳、經理科長許世荃、其委員業已决定者爲陶君若·余惠勳·鄭豐·趙仰田·翟浩·牛惠生·龐京周·顏福慶·芮慶榮·王鏡·薛雪舲·王培元·等十二人、尙有八人、則由各師部委派、日內亦可蒞會辦公云、 
地方維持會 
[將盡量收容難民]  
　　▲昨復巿民會現在尋覓房屋 
　　特區巿民聯合會、以連日自我軍撤防區域逃避租界難民、充塞於途、露宿風餐、厥狀至慘、特函地方維持會、請予設法收容、昨經該會復稱、已在設法尋覓房屋、以資盡量容納、茲録往來函於後、（巿民會函）逕啓者、自我軍移守防線以後、撤防區域之同胞、因畏日軍之慘殺、紛紛避入租界、扶老携幼、絡繹不絕、而無處投奔者、多露宿道旁、厥狀甚慘、敝會哀痛有心、援救乏力、因思貴會原爲維持地方而設立、當此慘痛之事、定不忍坐視、應請迅予設法收容、或遣散、以免凍餒之虞、如需敝會人力協助之處、義不容辭專此奉達、即希台察爲荷、此致上海巿民地方維持會、（維持會復）逕啓者、頃准大函、承示各節、極感蓋籌、國軍退防、後方秩序、亟待維持、現在難民驟增、各收容所大致皆滿、而又乏空屋可資應用、現在設法尋覓房屋、再定辦法、特此奉復、即希鑒察爲荷、此復特區巿民會、 
[相國慶電請收復失地]  
　　河南民衆救國自衛團相國慶、願率嵩洛健兒、出榆關收復失地、業已致電汪精衛請命矣、 
[公共租界英美兵換防]  
　　大陸報云、公共租界內英國亞傑爾塞特蘭軍隊巡防之區、已於昨日（三日）下午三時四十五分由美步兵第三十一團接防、但一星期後、更將由英兵換防、蓋兩國軍隊輪流換防也、美兵在該區出防者、共有五連半、 
[狄思威路一帶發給派司辦法]  
　　工部局警務處宣布云、該處對於靶子路·北四川路·狄思威路·及寶樂安路所環繞之界內眞正居民、現可以發給通行之派司、凡請領此項派司者、須有確實之證明、如付捐收據或殷實行號或僱主之來函、或界內有聲望之中外人士之函件如不能得此種證明者、請暫時不必到總巡捕房詢問、以免擁擠、發給派司地點、在工部局房子內之棎塲云、 
[各界應預防瘟疫]  
　　刦後餘生來函云、啓者、申地冬不見雪、春來又不見雨、復以閘北江灣等處、大火燭天、連宵達旦、天氣亢旱、于斯已極、故天花喉症、巿間已多患者、而近日租界人口激增、一經傳染、瘟疫堪虞、語曰、兵災之後、必有凶年、鄙人心所謂危、不敢緘默、幸乞貴報篇幅之地、廣爲宣告、俾各界注意而預防之、人民幸甚、社會幸甚、刦後餘生敬告、 
[縣令撥欵救濟民生]  
　　日來南巿安靜如恒、上海縣政府仍照常辦公、昨日下午聞縣政會議時、縣政府提出以戰事發生後、迭據各區區長呈報金融停滯、民生艱難情形、擬令縣欵產處迅將提存辦理平糶之欵、按照向來支配成數、撥交各區準酌當地情形、妥爲辦理救濟事業、當經議决照辦、縣府當已分令欵產處及各區迅即遵辦矣、 
[遼寗郵資酌加]  
　　上海郵局消息茲因運費昂貴、凡寄往遼寗境內、沿洮昂·洮索·四洮·鄭通及通彰路綫各處之包裹、須於投遞時加收一個單純費云、 
[王松發絞决]  
　　奉化人王松發、於去年十二月五日上午二時、在東西華德路公平路口王源興圓木店內用刀將其叔王嘉順·嬸王張氏·及叔子杏寶·一槪殺害、後經捕房拘解第一特區地方法院、訉明判處死刑在案、茲該院已奉上峯訓令、着即將該犯執行絞决、昨晨、飭知捕房、派探往西牢、將王松發提解到院、由吳推事升座、訉其有無遺言、詎該犯態度、猶復崛强、自言並不畏死、遂由吳推事命令承辦中西探員將該犯押入囚車、解送漕河涇江蘇第二監獄刑塲執行絞决、工部局則特派汝保彝·甘鏡先·兩律師到塲監視行刑、 
[孫阿夢慘死眞相]  
　　本報昨載滬閔汽車頂死一暴徒、茲查與事實完全不符、按死者孫阿夢、浦東人、年三十歲、向在徐家滙販買烏龜爲業、於二月二十九日午後、携帶鈔票洋一百十二元、赴滬閔長途汽車至南橋辦貨當時因車中人擠、旋即登坐車頂、迨車至錢糧廟站、因吸香烟不知如何遺火於被絮上、因風大致遭焚燒、當時死者以火已燒及下體、便狂呼救命、無如車行甚速、機身隆隆、致司機人及車中乘客、均未能聞及、後覺車頂左右振蕩、始知有異、旋即停車、才見車頂延燒、死者在車頂亂滾、後將其救下、奈下體已經灼傷、旋送閔行醫院求治、經醫生打救命針後、死者才能言語、立告以住所及一切緣由、至晚間因傷重在院身死、當由滬閔汽車公司用函通知與死者在徐家滙合做生意之邱阿坤、旋由邱阿坤通知死者家屬、現在死屍已由家屬收殮矣、 
[訪尋失踪者]  
　　▲孫鏞慶唐百福滬亂發生、諒已出險、現避在何處、乞即示知、如有人知其下落者、懇即通知洙涇信和典程蔭安、 
　　▲岑廣祥三十歲、廣東人、業車衣、住三元宮對面、岑王氏、二十二歲、時近分娩、事變後、未知踪跡、恐在醫院留產或遭意外、又王馮氏、六十二歲、外孫女洗小妹、四歲、如有知其下落、通信天津法租界新新戲院西美芳照相館洗蔭西、即當重謝、 
　　▲張覺生太太你一家已出險否、見字請到法租界呂班路萬宜坊五十六號黃少春一談黃叔慧 
　　▲成盤如兄現在何處、闔府有否出險、弟刻在餘姚湖地、日夜憂念、見報望速函示爲盼、爵臣、 
[失踪有着人名續誌]  
　　據工部局警務處之調查、以下所列曾告失踪之人均已歸還、或已覓獲、陳碧利·陳秋香及工人一名·陳寶英·陳寶疆·陳福英·陸俊康·顧諟鏡·姜金富·陳靜鶴·李㻫璠·左大龍·蘇錫林·鮑何氏·王桂友·陸學煥·黃余氏·石連恩·何昌熾·梁阿妹·沈聘儒·陸兆成·談克華·談大八子·談克貴·徐葛氏·陳葛氏·王果華·高大張氏·沈士福·施天長·張根根·馬根質·林小良·林金有·左恩典·萬薛幼蘭·葛增祺·薛胡保秀·周生祥·王杏生·馮鳯翥·龔阿移生·倪才良·陳文才·杜正同·孫廣慶夫人·何二·小崇明·阿二·施小四子·小安徽·周會義、關於失踪之人如有詢問之件、請向工部局四樓上三二八號辦公室總巡捕房辦事處詢問爲要 
[惠羅公司水管爆裂]  
　　救火警鈴大鳴 
　　昨晚十時五十分、公共租界中央救火會忽然發現南京路惠羅公司預裝之防火警鈴大鳴、當時救火會急驅車往救、詎車抵該處、毫無失愼情形、遂入公司察看、但見樓上所裝置之太平龍頭、業已爆裂、水花四濺、浸濕全樓救火員當即代爲修理一番而去、 
[天氣報告]  
　　徐家匯天文臺昨日下午四時三十分氣象預報云、揚子流域及馬鞍島以北、天色多雲、而較寒、山東及黃海西北風加勁、東海風無定向、颶風將續向西北西方或西方進發、其中心於下午二時進至距東經一百三十二度北緯十二度交點一百二十哩之內、又昨日下午三時前二十四小時內本埠氣溫最高七六·六、最低四一·○、去年間日最高四三·七、最低三八·三、 
國內外要電 
[國聯特會討論滬案]  
　　顏惠慶聲明停戰談判决裂 
　　中國萬難接受日停戰條件 
　　唯有繼續抵抗日本之侵略 
　　參加圓桌會議之必要條件 
　　爲日軍退出戰後占領區域 
　　（日內瓦）　國聯大會今日下午重開後、中國代表顏惠慶即行聲稱、上海停戰談判業已决裂、敵對行動仍將繼續進行、按今日上午開會時、停戰希望頗高、混沌局勢亦略見淸朗、迨顏氏發表談判决裂、頓如一聲霹靂、全塲靜寂如死、緊張之態可見、顏氏則激昂憤慨、繼續陳辭、詳述日本所提之停戰基本條件、謂已根本推翻、英艦坎特號上所獲諒解、爲中國所絕對不能接受、其苛刻等於完全降服中國、所以中國人民覺今日別無他途、唯有繼續抵抗日本之侵略、而認敵對行動之延長、勢已無可避免、並聲明中國要求日軍須退出十九路軍自動撤退之區域、此爲中國參加圓桌會議之必要條件、最後復再三要求援用會章第十五欵、及照英海軍提督台萊爵士所擬大綱實行停戰、中國代表演說畢、日代表佐藤繼起宣讀上海所發長電、力辯日本爲自衛而戰、其被迫所取一切行動行動之唯一動機全在保護日僑生命財產及公共租界與法租界、並誣中國常內亂不絕、爲外人一切利益之永久威脅、嗣乃詳述上海事件、欲爲日海軍轟炸閘北平民辯護、稱爲事勢所必要、最後並聲稱、上海停戰談判已展期至星期五上午、並拒絕大會討論滿洲事件、今夜國聯中人意見、認時局爲向來未有之緊張、但希望在今後二十四小時內、或可有重大變化否則國聯將遇一足以自絕生路之問題云、（三日國民電） 
[比外相當選會長]  
　　（日內瓦）　國聯會爲達東問題特別召集之大會、於今晨開會、比外相希孟以四十五票（全體投票總數）當選爲特別大會會長、希孟簡單演說後、即舉行副會長之選舉、在投票以前、會長宣稱、中國及日本代表國均自動放棄副會長之候選權、當經舉定副會長八人、（見昨報）下午一時三十分散會、三時三十分主席團開會、四點三十分再開第二次大會、希孟會長宣言、將以各國代表組織總務委員會、以研究全部問題、造具報告提出大會、主席旋請顏惠慶氏發言、全塲鼓掌歡迎、 
[顏惠慶激昂演說]  
　　顏氏演說開始、即使全塲驚異、其故因今晨會中所得消息、謂日本業已停戰、一時心理大爲愉快、不圖顏氏報告適得其反、顏氏略謂、上海之停戰交涉現已破裂、中國已於晨間通知秘書處、予今須以此事報告大會、深覺歉然、查坎特英旗艦上所商定之停戰條件、原爲雙方同時立即撤兵、中國對此條件、當日即已接受、而日本方面不予答復、突於翌日大舉進攻、强迫中國軍隊退至第二防線、三月二日晚間、日本以停戰條件通知凱萊提督、其內容等於將坎特艦上所商定之提議實行推翻、日本停戰條件已經通知國聯會、顏氏將其全文對衆宣讀、謂此種提議、等於使中國投降、斷非中國所能承認、敵對行動現又開始、顏氏謂中國自其領土上發生衝突以來、即以此事之解决、付託國聯會之手、行政院所能採取之一切和平解决辦法、中國並聲明準備予以接受、顏氏又將中國請求召集特別大會之理由、滿洲上海事變之詳細經過、以及行政院歷次决議案、逐一敘述、並評論上海領事調查團之報告、最後乃作下列之結論、㈠日本蔑視行政院、該院上年九月三十及十二月十日所通過之决議案、業經日本贊成者、該國絕對欲以兵力、使其完全喪失效用、此層至爲明顯、㈡日本破壞國聯盟約、斷無疑義、倘占領二十萬方哩之領土、派遣十萬軍隊至上海、尙不成爲侵略、則試問按照盟約、非侵略行爲之界限、究應劃在何處、㈢日本拒絕仲裁而從事武力、是爲侵犯巴黎非戰公約、㈣侵犯九國條約一層、國聯會亦不能漠視、蓋盟約之導言、載明各會員國在其相互之關係中均、負有確遵一切義務及條約之責任也、吾輩今日開會、正當中國受日本蹂躪之時、其領土一部份面積之大、與法德兩國合併之幅員相等、此時方在侵略者鐵蹄踐踏之下、南京爲吾國首都、無故而被砲擊、上海爲達東商業之重鎭、亦受敵彈之轟擊、密如雨打、其他各村鎭各城巿、均遭最猛烈之飛機轟炸、例如最近蘇州杭州、均由敵機投擲巨量噸數之炸彈、死亡平民竟至七千以上、世界文明人士聞此亦當爲之髪指矣、在此情狀之下、各國會同調解之舉已告失敗、吾人固宜坦白承認之也、不然、是直不認事實、而甘味天良也、行政院要求停止敵對行動、要求撤退侵略軍隊、種種舉動均屬徒勞、日本對行政院屢發諾言、而每次必自食其言、行政院曾勸告日本、尊重其國家之名譽矣、亦曾贊同美國宣稱凡用違反國聯會盟約非戰公約及九國條約之方法、而造成之局勢或事實、不能認爲合法矣、凡此舉動、其結果均等於零、目下日本之態度、與事變起始時同一堅决、其答復十二委員請求書之宣言、實明白拒絕國聯會之干涉、其宣言中謂日本並未發出任何有效之諾言、可以約束日本使之不能不遵行國聯會之要求、又謂自精神上觀察日本之判斷事實、自然必較其他任何遠方國家爲適宜、其言咄咄逼人有如此者、不第此也、中國以本案付於國聯會之手、毫無保留、主張適用國聯會所建議之 
 
 

Page 3

 
 
   
 
 

Page 4

 
 
   
 
 

Page 5

 
 
[接國內外要電]  
　　和平解决方法所謂仲裁及司法解决、均包括在內、乃卒爲日本所拒絕、中國準備於日本軍隊撤退之後、由國際協助担負保護日僑利益之完全責任、而日本又拒絕撤兵、國聯會四會員國會同美國所提之和平案、中國亦已完全接受、而日本對該案中之主要條欵、又不承認、據國聯秘書長設立之上海領事調查團報告、戰爭狀態業已存在、攻擊行動完全在日本人之手、由前所述、則彼此曲直如何、彰彰明矣、中國所欲請求於國聯會者、㈠請求受理中日一切爭端之國聯會特別大會、按照盟約之規定研究、並充其力所能至、以求解决辦法、㈡中國請求大會、儘權限所及、先使中國領土上之一切敵對行動得以停止、並使侵略軍隊得以退出、然後按照行政院歷次議决案之範圍、並本盟約精神以和平方法解决中日間之一切爭端、關於上海或滿洲之任何辦法、凡有損害中國主權、違反國際法一般原則、或違反中國對於第三國所負之條約上義務者、當然不能認爲一種解决、㈢中國請求大會、承認國聯會盟約已遭破壞、㈣中國請求大會嚴重宣言、關於滿洲上海及中國其他城巿之慘痛現狀、中國不負任何責任、大會作此宣言後、應即開始其精神上之動員、蓋吾儕素信惟此種動員、可以解决此次衝突也、中國固爲無端而受侵害者、然吾儕可以宣言、在情理上應有之仇怨、吾儕對於日本人民、即當今日戰鬥之時、亦未嘗有之也、蓋吾儕所請求者、乃盟約所規定之和平及正義耳、 
[日代表掩飾野心]  
　　繼由日本代表松平陳述日本之見地、首將所接鹽澤及野村司令電文當衆宣言、該電云、本日下午二時、日本軍隊已接到停止一切戰鬭之命令、惟中國軍隊再有敵對行動時爲例外、松平旋謂、日本以國聯會會員及行政院會員資格、參加此次特別大會、深抱歉忱、蓋此次特別大會之所以召集、正因日本與其他一會員國發生糾紛、思有以解决之、但日本意見、並不希望此會召集、其故以引起此次開會之問題、乃係日本鑒於上海形勢之需要、不得不採取防衛手段、以保障日本僑民、使不致受極可恐懼且立即可以發生之危險、而公共租界亦爲日本所欲保障、因該租界內之一地段、係由日本防守故也、以故一旦有法可以免去危險、則此事即可自然了結、松平敘述上海事件、並說明日本對此事之態度、其所述之理由、與今晨日本提出之備忘録通體相合、松平又謂、上海日本司令官今晨宣稱、戰鬬似已停止、以便中國軍隊退出日本原來所要求之地帶以外、據渠適所接到消息、中日兩方當局原定於本日下午二時從新開會、現經中國要求、展至明日上午舉行、至是松平謂、予願將日本對於上海之見地、明白向大會聲明、即㈠威脅日本僑民之危險、以及威脅日本擔任防守一段之公共租界之危險如能避免、則日本準備即時停止敵對行動、而日本陸軍於上海地方恢復安寗時、亦即撤退、㈡日本準備與有關係各國參加圓桌會議、以便研究保護各關係國權利及利益之方法、㈢日本無意利用目下時局、在上海地方實行政治及領土野心、或取得日本單獨利益、日本甚願接受二月二十九日行政院主席彭古之建議、現在上海方面已切實努力、俾敵對行動得以實際停止、但在達到此項目的以前、中國軍隊業已退却、至於滿洲問題、日本認爲不應在此次大會中討論、但中國代表對滿洲問題、旣有長篇之說明、故鄙人亦節取本國外相芳澤本年一月二十一日對議會演說之一部份、爲諸君重述之、芳澤謂滿洲爲遠東和平之鎖鑰、日本盡所能爲、以阻止中國內亂、使不致蔓延於滿洲、蓋爲日本利益計、不能不維持滿洲和平也、故滿洲賴日本之力量、成爲和平繁盛之土地、松平又謂、日本在滿洲絕無領土野心、凡門戶開放及機會均等原則、以及關係此處之各種條約、均當予以尊重、予以維持、日本現正靜候國聯會所派滿洲調查團工作之結果、此事旣經切實進行、且不似有破裂之可能、則目下即不必重行提起、否則吾人以同一熱誠所期望之解决辦法、或致發生障礙最後松平謂目下之糾葛、實由已往多數不幸之事件、積累而成、吾人竭誠希望中日關係得以和平解决、而使險惡風雲、從此永遠消滅云、日本代表詞畢、大會主席宣言、此事交由總務委員會、於明日下午三時三十分開會審查之、一般討論將不舉行、晚八時宣告散會、（三日哈瓦斯電） 
[總委員會已組成]  
　　（日內瓦）　國聯議會現聞各方面關於中日爭案之訴述後、將於今日下午從事工作、已組成總委員會、以便作坦白之討論、該委員會定四時開會、英外相西門爵士等屆時將發演說、中國總代表顏博士已請國聯議會宣布日本違背國聯會章、衆意議會决不致作此關係重大之判决、因此舉將自然引起各種嚴重之後果也、美國及其他非國聯會員國之未參加總委員會足以消滅國聯將勸俄美加入合作之流言、惟國聯行政會現不斷與軍縮大會美代表團接觸、該代表團之人員皆在國聯議會旁聽席中觀聽開會情形、現有美國可贊同國聯議會任何决議案之希望、（四日路透社電） 
[預料之會議結果]  
　　（巴黎）　小巴黎人報國外通訊員、素以消息靈通見稱、現居日內瓦、今晨報告國聯大會情形、預料會議結果、對於中日爭執將通過一决議案、包括下列七點、㈠間接斥責日本之使用武力、㈡警告中國尊重列强條約權利、㈢緊急勸告雙方趕行磋商眞正與永久之和平、㈣致謝美國及其他與遠東有關係各國之斡旋上海圓桌會議、㈤完全核准理事會自去年九月以來處理中日爭執之方法、㈥特別核准派遣調查委員團之舉、並將要求趕速解决上海事件、以利委員團工作之進行、㈦請理事會對於中日爭執、準備一總報告、送交九月間國聯大會常會、（四日國民社電） 
二中全會 
[第三次預備會]  
　　通過審查委員會名單 
　　（洛陽）　四屆二中全會三日上午九時、 
在西宮東花園、開第三次預備會議、出席中委于右任·朱家驊·李烈鈞·邵元沖·葉楚傖·丁超五·曾養甫·丁惟汾·劉峙·方覺慧·周啓剛·賀耀組·石瑛·夏斗寅·周佛海·馮玉祥·居正·劉守中·石靑陽·陳果夫·甘乃光·王柏齡·覃振·汪兆銘·李濟琛·陳立夫·陳肇英·趙戴文·楊杰·顧孟餘·朱培德·陳公博·何應欽·王法勤·列席候補中執委程天放等二十七人、列席中監委林森等七人、列席候補中監委李次溫等九人、主席居正、秘書長葉楚傖、决議各案如下、 
　　㈠通過國難期間臨時黨務工作綱要、 
㈡通過審查委員會名單如下、（軍事組）何應欽·王柏齡·劉峙·陳肇英·劉守中·王法勤·丁惟汾·李濟琛·馮玉祥·李烈鈞·夏斗寅·楊杰·李宗黃·錢大鈞·唐生智·王懋功·楊愛源·朱培德·趙戴文、由李烈鈞·何應欽召集（外交組）朱家驊·羅家倫·賀耀組·王正廷·程天放·薛篤弼·邵力子·邵元冲·朱培德·趙丕廉·由邵力子·朱培德召集（政治組）丁惟汾·曾養甫·方覺慧·趙戴文·覃振·石靑陽·王法勤·陳公博·石瑛·丁超·傅汝霖·張葦村·焦易堂·王祺·戴愧生·范予遂·王陸一·谷正綱·郭春濤·潘雲超·蕭忠貞·黃少谷·由覃振·石靑陽召集、（三日中央社電） 
　　（南京）　洛陽消息、今日二中全會開會討論上海華軍退走事、空氣殊形緊張、會議歷時甚久、委員發激昂之言論者頗多、軍政部長何應欽曾答覆關於退軍原因與詳情之許多質問、李濟深報告北上與張學良接洽之結果、旋舉定軍事外交政務三委員會、（四日路透電） 
[羅文幹報告對日外交]  
　　對於屈辱條件 
　　一槪嚴予拒絕 
　　（南京）　羅外長四日晨十一時、招待記者、談中國此次對日本在滬之侵略、完全係採取正當防禦之態度、故一方面爲軍事上之自衛、一方面對於各國友誼之調停、亦不拒絕、各友邦善意斡旋、非止一次、終以日方無誠意、迄無所成、二月二十八日、中日雙方代表、在駐滬英旗艦、開非正式會議、亦旣議决五項基本條件、中國且於次日表示接受、日方終無答復、且於調停空氣之下、更復大舉來犯、我軍爲戰略計、退守第二道防綫、日本乃復於本月二日晚、向我方提出所謂立即停止敵對行爲之基本條件四項、較之二月二十八日雙方獲得諒解之五項基本條件彼此逈不相同、昨今兩日、英使藍溥森及英提督克萊、復邀請中日雙方代表接洽我國對於第三者之好意調停、固願予以誠意之考慮、但對於一切損害國權領土或有辱國體之任何條件、嚴予拒絕、（四日中央社電） 
　　（南京）　羅文幹語記者、三日英使及克利提督、邀請顧維鈞到艦、與日方代表接洽和平辦法、日提四條、顧認爲不能接受、因國府月前决議、無論狀態變化到何種程度、對於喪權辱國條件、絕對不能接受、外部冬江兩電顏惠慶、此次吾國完全抵抗並非宣戰、故一再容納、英代辦英格蘭、及英使藍博森與克利提督之斡旋、與日方接洽、日方屢不接受、曲在日方、二日日本一面允接受停戰條件、請示政府、一面以重兵侵略、則責任更爲明顯、望向大會報告眞相、願受世界公道之裁判、（四日專電） 
[日本力謀召集圓桌會議]  
　　來滬日援軍不折回 
　　（東京）　傳日方深願於最短期間恢復上海常態、故無論中國允否參加、日方將力謀召集圓桌會議、惟事前當力勸中國加入云、外務省稱、如目前不能舉行圓桌會議、或將由地方當局召集臨時會議、以謀恢復城內及閘北一帶之警務云、（四日路透電） 
　　（東京）　關於前已奉令準備開拔上海之日軍、官方尙無正式佈告、路透社自可靠方面探悉、是項命令業已撤消、惟現已離日赴滬之援軍、仍將繼續前往、藉資換防云、（四日路透電） 
[日機三架飛至蘇州射擊]  
　　靑陽港鐵橋已修復 
　　（蘇州）　三敵機四日上午八時半低飛 
閶葑一帶隨開槍多排掃射上津橋駐軍、旋至葑門外機塲、過外跨塘站再開槍、（四日專電） 
　　（南京）　崑山電、四日有日機飛蘇州崑山·嘉定一帶偵察、又被日機炸毀之靑陽港鐵橋、四日晨已修復通車、（四日專電） 
[出淵訪史汀生]  
　　告以上海實行停戰 
　　（華盛頓）　駐美日大使出淵今日與國務卿史汀生會商後、告新聞記者、渠料上海明日必可實行休戰、現將作圓桌會議之籌備、以便各有關係國討論公共租界內之情勢云、（三日透路電） 
[遼東義勇軍擊敗鳯城日軍] 　 
　　（北平）　遼東三十五路義勇軍、上月二十七日、在鳯城縣紅旗街村、與日軍二百名接觸、午夜日軍敗退、斃日兵六十餘名、獲鋼甲車二輛、輕機關一架、步槍十四枝、子彈三千餘粒、日旗三面、軍事詳圖一幅、二十八又來日兵五百餘名、仍在原處接觸、旋潰敗、斃日人十餘、惟我方第三營長李傑三及副官王輔三并軍士十四名、均陣亡、并受傷二十餘名、（四日專電） 
[吉自衛軍迫近哈埠郊外]  
　　（北平）　依蘭電、吉自衛國軍馮弓兩軍、率部反攻、迭獲勝利熙、治逆部持械投降者外、餘望風奔潰、自衛軍前鋒迫近哈埠郊外老山頭、哈巿面秩序呈混亂、商民紛紛閉戶、駐哈日軍正向老山頭增援、形勢緊張、（四日專電） 
[溥儀將就僞職]  
　　在長春編成近衛軍 
　　（北平）　外訊、溥儀定八日赴長春、九日就職、僞國務總理內定鄭孝胥、張景惠任參議府長、王沖漢自治委會長、民政總長熙洽·財長臧式毅·軍政長馬占山·實長張燕祺·外長謝井石·司法丁濫修·立法趙欣伯·監察委長袁金鎧、（三月四日專電） 
　　（北平）　外訊、僞國决在長春編成近衛兵一團充執政衛隊、（三月四日專電） 
　　（瀋陽）　官方消息稱、爲保護滿洲國元首溥儀起見、將於長春組織御前侍衛云、（四日路透社電） 
　　（北平）　外訊、東北僞國本年度預算總額、約六千六百萬元、（四日專電） 
　　（北平）　哈埠來人談、土肥原爲迎合一般編日求榮者心理、在哈報登載收降廣告、謂在日或南滿各校畢業生、均可報名投効、聽候錄用、（四日專電） 
[大學敎授電洛質問對日方針]  
　　（北平）淸華燕京兩大學敎授、因對日妥協說甚盛、電洛質問政府對日方針、詞極悲憤、（四日專電） 
[日陸戰隊在漢登陸演習]  
　　（漢口）　日熟海艦三日由下游抵漢、陸戰隊二百隨來、下午登陸演習、（三日專電）　 
　　（漢口）　日南陽丸昨抵漢、裝載軍火甚多、日租界形勢仍舊、華民均在政府指導下、極端沉着、巿面亦極安定、衆信如日方尙無整個破壞計劃、暫不致發生意外、（三日專電） 
　　（漢口）　傳日軍將調一師來漢、植田隨來、未證實、但日租界內聞有屯兵準備、秘密安置屯兵塲二處、軍灶若干、又傳三菱洋行江岸、四日有日軍三千登岸、但官方已證明非確、（四日專電） 
[駐平日兵操演]  
　　（北平）　駐平日兵百二十餘名、今晨赴朝陽門外苗家地打靶、下午始返城、又日兵營操塲、今下午有日兵八十餘名、操演機槍、（四日專電） 
[抗日救國運動]  
　　（南京）　首都各界抗日救護委員會、三日下午、開緊急會議、救護隊赴前線工作、接濟一切藥品、（三日專電） 
　　（南京）　本京抗日會定於五日起、假職業指導所、開中日商標展覽會半個月、鑒別仇貨、以作抵制標識、（三日專電） 
　　（北平）　淸華及中法大學敎職員均捐薪慰勞前方作戰將士、（三月四日專電） 
　　（北平）　華北民衆救亡會將成立、今發表宣言、即實行抗日工作、（三月四日專電） 
　　（濟南）　中國國民抗日骷髏團總指揮張鵬·帶團員六十八人、由津過濟南下、張談、直接赴滬、担任運輸救護、沿路均有團員加入、共百餘人、（三日專電） 
[日政府决定滬案交涉原則]  
　　（東京）　關於上海圓桌和議問題、日政府决定原則五項、以爲進行交涉之根據如下、㈠中日兩軍停戰、以二月十八日最後通牒爲基礎、而締結軍事協約、惟鑒於戰事狀態、日軍之撤退地點或須稍向前進、㈡撤退區域、設定中立地帶、由國際軍團駐之、㈢日本對上海及中國本土無領土行政之野心、或圖謀獨占之利益、以及設定專管租界地之意、惟對於租界應有永久的措置、㈣日本有要求損害賠償之權、㈤中國須嚴重取締排斥日貨、（四日遠東社電） 
 
 

Page 6

 
 
翁譚兩旅 
[安全抵目的地]  
　　（南京）　十九路駐京辦事處息、翁譚兩旅長已循人民請、退出吳淞、安全進達某目的地、仍誓死抗敵、决不再退一步、寗玉碎不瓦全、（四日專電） 
許崇智建議 
[粵組國防政府]  
　　蕭等覆電拒絕 
　　（香港）　許崇智二日電蕭佛成·鄧澤如·陳濟棠·李宗仁等、建議在粵組國防政府、蕭等以國難日急、不能再分裂、决復電拒絕、中央派朱兆莘·梁植棣·回粵辦交涉、（四日專電） 
　　（香港）　粵桂出兵閩贛、月需百一萬、將由關餘撥付、（四日專電） 
　　（香港）　粵五全代會組應付滬戰特委會、該會四日議决、㈠請兩廣軍事當局、派兵開滬增援、㈡請中央令全國各省防軍、尅日開滬援助、（四日專電） 
　　（香港）　粵中委因滬戰影響、暫緩赴洛、（四日專電） 
　　（香港）　李漢魂定七日就西北區綏靖委員（四日專電） 
[太原軍政會議]  
　　（太原）　閻錫山四日晨在總部召徐永昌及各留并將領、舉行軍政會議、討論晋綏出兵及軍餉、暨兵工廠復工等問題、徐與陳李在石已詳商、俟二趙返并、即具體决定、傅作義定一二日來并、（四日專電） 
[燕大自殺學生安葬]  
　　（北平）　昨晚因憂國自殺之燕大學生周壽康、今晨入殮、即葬校內、周係前淸華校長周詔春之長公子、（四日專電） 
[熊希齡等電促張出兵]  
　　（北平）　滬各團體代表熊希齡王造時左舜生張先亞劉傳中燕金周孝伯昨電中央、請即令張出兵東北、使張踐其奉令即出兵之諾言、王左等並在淸華巿商會演講、（四日專電） 
[孫殿英昨晨抵平]  
　　（北平）　孫殿英今晨抵平、定今晚謁張、報告防務、并協商軍費問題、今日下午、分記吳佩孚·張宗昌及平巿各要人、（四日專電） 
[劉德芳部警備開封]  
　　（北平）　劉峙令劉德芳警備開封、指揮汴垣各部隊、（三月四日專電） 
[綏省府進行剿匪]  
　　（北平）　綏省府三日派鋼甲車兩輛赴包頭剿匪、傅作義表示、蘇雨生盤踞五原、須向閻請示後、决定剿撫辦法、（四日電） 
[津工潮三起皆未解决]  
　　（天津）　華新紗廠工人要求花紅獎金等事、三日經黨政調解、厘訂折衷辦法、工人不滿、四日晚六時、日工下班不散、夜班工人亦已到廠、集合二千餘人、仍要求完全承認、激烈份子欲破壞機器、保安隊趕到彈壓、工人不散且欲圍毆、保安隊遂開槍示威、截至晚九時、工人宣稱、如不完全承認、五日即罷工、（四日專電） 
　　（天津）　電車電燈工人加薪問題、四日下午、勞資談判無結果、工會再予公司兩天之考慮、如不承認决七日總怠工、（四日專電） 
　　（天津）　自來水復工後、四日勞資協商條件、大致就緒、惟公司尙不允簽字、社會局定七日再召集勞資調解（四日專電） 
[中東路發生風潮]  
　　（哈爾濱）　中東路與被歇僱員間現將發生風潮、哈埠王警長函致路局俄經理、勸從速償付被歇僱員應得之資、否則被歇者態度激烈、恐生事變云、查此事發源於一九二九年華人佔領鐵路後發生中俄交戰之時、迨戰事告終、蘇俄代表復返哈埠、而在交戰時服務於鐵路之僱員、多被辭歇、其中有華人、亦有俄人、彼歇者指路局儲金項下有彼等應得之欵、兩年來屢次催索、近且電致倫敦礦工協會、請代向蘇俄當道疏通發給此欵（四日路透社電） 
[漢商會决收容難民]  
　　（漢口）　漢商會决定俟滬難民到漢、設所收容、並募捐救濟、（四日專電） 
[漢陽南鄕發現匪蹤]  
　　（漢口）　漢陽南鄕賀勝集、發現鄕匪、侏儒山黃陵城一帶、聞亦有匪踪、鐵道砲隊派第九隊梭巡平漢路、四隊梭巡湘鄂路、（三日專電） 
[何成濬暫理財廳廳務]  
　　（漢口）　財廳長喩育之辭職後、由何成濬暫理廳務、例行之件、派漢巿長何葆華代閱、（三日專電） 
[湘省立各校長總辭職]  
　　（長沙）　省立各校長、因經費無着、總辭職、敎廳長曹典球亦辭職、（四日專電） 
[黃質文部開抵蕉嶺]  
　　（福州）　粵軍黃質文部抵蕉嶺、電鍾紹葵夾擊武平張鼎臣赤匪、陳濟棠亦有派黃任寰協剿閩匪訊、譚部竄莆仙、林靖殘部一日晚襲何嶺、仙游二十九有戰事、（三日專電） 
[張惠長召開空防會議]  
　　（香港）　張惠長四日召空防會議、决再派飛機第二隊飛滬、（四日專電） 
[陳濟棠赴惠檢閱]  
　　（香港）　陳濟棠四日赴惠、檢閱黃任寰師、（四日專電） 
[大批難民由滬返皖]  
　　（蕪湖）　滬戰區皖籍難民六千餘人、四日由江華輪裝運、將在蕪湖大通登岸、此間各界備在輪埠照料、（三日專電） 
[蕪警備部召開聯防會]  
　　（蕪湖）　蕪警備部三日開沿江兩岸各縣聯防大會、决江南北分設辦事處、統一指揮設防、（三日專電） 
[杭江全路定期通車]  
　　（杭州）　杭江鐵路杭州至蘭谿全段、準下月五日通車售票、（三日專電） 
要聞 
[日人注意國聯與美行動]  
　　日文每日日日各報、載三日東京聯合社電、三日之國聯特別總會、形勢異常混沌、中國代表顏惠慶提出國交斷絕書於國聯、同時包含滿洲問題、一併解决、我代表（日本）始終斷然反對、謂此次上海事變、原非戰爭、又屬地方問題、其後國聯突接日本軍繼續攻擊之急報、會中空氣、頓呈緊張、故對於日本未來之情勢、實未許樂觀云云、 
　　日文日日新聞、載東京三晶聯合社電、美國此次發大西洋全部艦隊向太平洋出動、以九隻艦停於根據地爪哇、實行海軍大演習、其餘各艦、業已配置適當、美海軍省因參加大演習、亦於昨日到山支哥、雖預定三月二十三日演習完畢、仍歸原地、但對於軍艦移動的理由、並無何等發表、實爲吾人所注意云云、 
外部照會各國 
[制止日機擾蘇]  
　　自滬上戰事發生以來、日本飛機、迭次到蘇騒擾、日前日飛機在蘇飛機塲一帶開槍擲彈、即經吳縣縣政府分電外交部省政府、請向日方嚴重交涉、外交部並據航空署函、請制止日機到蘇、該部已向日提出抗議、並照會英美各國公使、其照會文云、「據確實報告、日本飛機來蘇飛翔、共計八次、每日飛二次或三次、每次二三架或五六架、或在四週飛繞、或在葑門外新建飛機塲迴翔、十八日上午之日機、且曾在葑門外開放機槍多發、實爲非法、請向日方抗議迅爲制止、並聲明倘日機此後再有此類情事、則我方爲謀正當防衛起見、將取必要之行動等語、查日方海陸空軍、不顧國際公法國際公約及國聯行政院迭次勿使事變擴大之决議、無端攻擊中國國際商塲之上海、近復派遣飛機多只、屢次飛至蘇州等處迴翔、並有開射機槍情事、此等不法行動、顯有威脅上海附近務使時局益趨擴大之企圖、中國雖如終未變嚴守行政院决議、勿使事熊擴大之初衷、然當茲上海情形繼續緊張之際、倘日本飛機再有此類行動、仍復繼續不已、中國自不得不謀緊急之防衛、茲特向貴公使提嚴重抗議、請迅電貴國政府、嚴重制止日機、勿得再有此類行動、致擴大情勢、至希查照辦理具復爲荷」、 
[丁超率部攻哈]  
　　▲前鋒隊進抵帽兒山 
　　▲趙芷香亦奮起抗日 
　　▲王德林佔領敦化城 
　　哈爾濱通訊、自衛軍丁超部、二月五日以不勝日方猛烈砲火壓迫、一度退往呼海路、集中於呼蘭縣、其另一枝部隊、由宮占海馮占海統率、於二月九十各日退往東鐵哈綏綫橫道河及賓縣附近之蜚克圖鎭、積極整理、初尙擬聯絡馬占山反攻、嗣馬投降於日、往就黑龍江主席、丁超乃 
率部自呼蘭轉至黑東巴彥縣、十八日、日飛機飛往該縣、擲彈二十餘枚、炸毀西門店舖數家、傷兵士及行人十餘、十九日續往擲彈、炸死兵士六名、傷二十餘、於是丁以所部不可屯駐該地、乃繞道至同賓縣、另由總指揮王之佑、馳至橫道河子、督率宮占海旅、調去馮占海部、順東部線向西推進、二十日佔葦河·珠河兩縣、駐珠河之二十八旅劉作賓團、是時已接受洽熙之僞委任、聞自衛軍至、不戰而潰、所部八百餘衆、爲自衛軍繳械收編、二十一日早九時、王之佑率各隊向一面坡進發、當日即佔領該地、原駐該地熙洽軍之警備二旅劉玉書部約二千餘、均新招募之匪衆、亦即潰退、自衛軍入街後、即成立總軍部、二十二日、由馮占海之先發隊、續向前進、駐哈之日軍聞訊、頗起恐慌、派出飛機兩架、前往偵察、至鳥吉密河、遇自衛軍、投數彈、均未炸中、自衛軍即拆毀該段鐵路、停駐未進、旋探知前方無阻、復於二十三日進發、即午抵帽兒山、距哈祗百四十華里、是日、在哈一般漢奸有日軍、大爲恐慌、各商家聞訊、紛紛上門、街巿間滿佈日兵哨、地段街之日僑聚居處、仍堆沙袋掛鐵綱、由在鄕軍人出動維護、一時極呈緊張之狀、午後一時、哈東三十里處之黃山嘴子、復出現自衛軍趙毅部、一時有即入哈埠之勢、日人更爲慌恐、二時日司令長谷川派日兵八百餘、協助第一警備旅往堵禦黃山嘴子之趙毅部、另以日兵千名、開東部綫阿城遙扼該方、亦阻自衛軍前進、同時急電長春乞援、其開往黃山嘴子之日軍、於二十三日晚與自衛軍開火、激戰數小時、二十四日天明、日軍已死傷數百、自衛軍忽奉令退賓縣、故趙毅部即中止進攻而退、馴至午刻、長春方面之日援軍一聯隊開至哈埠、即轉東鐵增援、熙洽新委之東鐵護路司令于深溦、亦率大部軍隊來哈接事下車後、其部隊亦轉阿城、至東線小嶺子·二道河子間、已發生戰事、熙洽軍劉玉書部、爲自衛軍包圍、頃聞正在砲攻中、在阿城之日軍、正開往前方應援、日機三架亦自哈飛往助攻、惟東部多山、自衛軍利用地勢、當可無慮、此次自衛軍反攻、蓋有充實計劃、李杜業在依蘭補充所部完竣、與丁超部分頭取哈、在綏芬河之二十一旅趙芷香部、亦已與丁李一致行動、尙有一救國軍約二千餘、由前駐吉興第二十七旅之王德林統率、進攻延邊、其別動隊已佔敦化縣城、二十一日、復與日軍發生巷戰、吉敦路業已不通、日軍正由長春開一聯隊往援、又聞赤俄軍隊四萬餘、忽開至琿春邊境、並有飛機三百餘架、日方對此、更爲注意、當已派隊開往該處矣、（二月二十四日） 
[閻錫山蒞并]  
　　▲即就太原綏靖主任職 
　　太原通信、新任太原綏靖主任閻錫山、於二十七日晨六時半、偕隨從人員由河邊來并、上午九時半抵省、此間各要人事先均不知情、迨閻動身後、河邊始有電話致此閻軍政各當局、閻車行經涀河南民生機器廠·煉鋼廠·無烟藥廠·修械所� 
門首時、各有工友數十人、或數百人、鼓掌歡迎閻當答禮、至兵工路下車、此間各歡迎人員、齊集道旁歡迎、各機關到要人歡迎者、有前監察院長趙次隴·省府主席徐永昌·中委趙芷靑·淸鄕督辦楊愛源·會辦孫楚·六十八師師長李服膺·警備司令榮鶇嶼·省營業公社主席陳芷莊·省府秘書長王平·秘書主任王謙·七十師師長王靖國·并州學院院長楊泰嶸·民政總廳長孟元文·公安局局長王錫符·及徐一淸·孔庚·暨各方代表數十人、當閻抵站時、均趨前爲禮、閻一一答謝、並作談話、隨即上車逕赴昔日總部北　、各要人亦分乘汽車隨往、責到北　茶話、旋命省府集四科佈匿禮堂、闔當定即日舉行就職典禮、繼而各要人均先往禮宜等候、閻亦偕趙次隴徐永昌趙芷靑等蒞塲閻即就位、行禮如儀、即作簡短之詞如下、「我卸去軍政責任、差不多已一年多了、因想此一年多的期間、就身體上說、覺着可以修養、就精神上說、覺着可以藏拙、本不願再負責任、只因國難當前、承中央諸同志之敦促、晋綏父老及各界之催迫、不得不勉力負此晋綏綏靖之責、爲國家盡一部分之責任、爲地方謀長期閻之安寗、我想這綏靖的責任、從正面說、固是安定地方、從對面說、即是掃除建設的一切障礙、因爲地方不安定、一切建設、均無法說起、這種責任、謂係很大、深望我晋綏全體同人、共體斯旨、一致協力、以期不負國家的重托、人民的期望、將來國家如需用我軍人犧牲的時候、我當率領我武裝同志共同犧牲、以盡我軍人的天職云、旋即發出通電報告就職、就職之後、各界迎閻抗日大會代表、即來請謁、並提出三項、㈠請閻即日統率晋綏軍隊、出師抗日、收復東北失地、㈡整理省鈔解除晋民痛苦、㈢調遺駐軍、减輕晋民負担、閻當一一答復、願積極努力做去、該代表等聞言、欣然退出、旋又接見第二十九軍副軍長呂秀文·及宋哲元代表秦漢靑暨新聞記者等、聞閻氏暫不赴洛、（二十八日） 
 
