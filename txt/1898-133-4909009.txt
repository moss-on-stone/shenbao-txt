# 1898 - 133 - 4909009

 

Page 1

 
 
[蘇州當報并赶遞蘇屬各大埠] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲茲特格外加工赶早刷印星夜飛遞前往鳳雨無阻俾當日卽連派送以　先覩爲快者之心至蘇州隣近百里之遙就近購取亦較前早到一日想諸君子酒後茶餘當必爭先披閱也現在請友人在蘇經經　發閱報諸君及欲承辦代售者祈移玉蘇城包衙前鳳凰術申昌分店購取不悞謹此布　諸維　鑒及 
[添請京師采訪友人] [  申報館主人啓]  
　　京師爲首善之區庶務殷繁皆　緊要本館茲擬再延一精明練達文理　　之友采訪軍國大連朝廷典章以及交涉事宜里　瑣訛有　必錄務　精詳如有不以長才短馭爲　　廣斯選者請速　近日要事數則付諸郵筒并示住址　名以　修函訂定倘不含宜恕免作覆此啓 
[新出刑案彚編出售] [  圖書集成局代啓]  
　　刑案彚編一書爲山陰周春　所輯皆近今刑案北爲一編凡人仕途者皆可爲先路之禦不　　幹求當奉　　臬　鏡古書屋主人皆　　　新　鉛字排板剧印潔白紙張每部訂八本裝用錦套計碼洋一元五角卽日出奮并有祝松庵鮑李　刑案匯　每部四十本亦本局　　　者如二部并購連箱每部寳洋五元欲購者移玉至三馬路申報館及申昌書　室可也 
[沙巿民變論]  
　　嗟乎目今中國亂民何竟多若恒河沙數哉從前哥老會匪遍布長江各處散票布開山堂大爺二爺諸僞翁入其會者咸相敬奉然猶曰此等烏合之衆大抵皆游勇散兵蠢然如鹿豕之儔尙不足爲腹心患旣而山東之大刀會以次延及蕭碭徐海諸郡邑殺人越貨愍不畏官法刑章顧若輩類皆響馬紅鬍子之流草澤濳蹤猶易剿滅所最足爲舉者其惟粤東逆犯孫文所結之革命黨乎孫文者字逸仙小有才稍通華洋文義逞其簧鼓这口糾結羽黨謀叛聖清曾以火藥彈丸僞作四門汀泥運至粤中屯積幸事機不密得以搜獲其軍火禽治其黨徒而孫逆狡詐性成居然逃至外洋未經入網由火奴魯魯而美而英而日本蹤蹟所至各國政府皆視以爲國事犯憐其窮蹙而卯翼之今雖不敢復返中華而其謀叛之心未嘗或息有心人每謂其志甚决其黨甚多他日死灰復然必有乘機而起蕭牆之禍者中國隱患誠哉不在外侮而在内訌也今者沙巿忽又變起燬洋關焚洋行火日本領事之署漸且延及招商局辦公處及江干所泊躉船今雖僅得電音尙未知其詳盡而其禍端旣肇則固已一發難收矣聞之道路傳言或曰事因中國星金改歸稅務司經理故愚民無識譁然而與外人爲難夫厘金之隸洋關非竟付諸外人也實緣中朝曾向英國貸銀故以此項釐金作抵煌煌上諭薄海咸知何爲而忽惡及洋關羣起乘機放火卽惡洋關而放火矣亦惟焚稅務司之屋已耳何爲而累及怡和招商局及日領事署此不可解者一也或曰湘中船戶携帶私貨被洋關　役所搜出不甘科罰以致聚衆譁騷夫販私固宜罰鍰定例昭然孰敢不敬謹遵守卽不樂俯首聽命亦惟憎及洋關已耳與招商局何干與怡和及日領事署更何干而何以皂白不分次第付之一炬此不可解者二也或曰若輩　恨日人故肇此　夫沙巿爲初通商之口岸迫之通商者日本也我中國受日本之　凡有血氣者無不忿怒難平羣不逞之徒遂　事生風肇此大福雖曰作　情尙可原然怡和固英人之商業也洋關雖雇用西人固中國所設立也招商局更中國之輪船公司也與日本如風馬午之不相關何以玉石俱焚不復有所辨别此不可解者三也或又曰我華奸儈私運米石至日本沙之人恐漏巵　　小民日食惟艱是以衆情激昻成此大變攷日人販米出洋之事不敢謂其竟有亦不敢决其必無借曰有之與日領事爲仇并責洋關以疎於稽察猶之可也乃貿貿然焚燬怡和及招商局豈厞類於城門失火殃及池魚乎此不可解者四也總而言之目今雖未得確音而其爲匪人之平地生波則已毫無疑義然則英日二國不將因此而與中國失和乎曰是則未必日來怡和之事未聞英人有何舉動日本雖調駐泊高麗之艦移向鄂中上海所泊　雄　船亦已鼓輪望揚子江進發然惟保護官商之在彼者安見其因此些微釁隙遽啓兵端試觀昔年會匪焚燒沿江各　教堂　士有與於難者亦惟以賠欵懲匪了事不致禍結兵連兹者事起倉皇實爲地方官意料之所不及誠何至勞師動　以致失和惟望此後各省封疆大臣鑒及前車嚴飭地方官綢繆未雨莫使此案未了彼案又興以致哥老會　刀會諸　徒伺　而動而逆犯如孫文之類更暗中勾結致革命之黨漸至滋蔓難圖則不特地方賴以又安而華洋交涉事宜亦不致多所棘手豈非社稷人民之幸歟 
[美日要電]  
　　日本訪事友來函云東歴五月五號午後接偷敦來電云美國海軍協同小呂宋叛徒將　斯巴尼亞軍擊退又接續電云五月一號美日兩軍遇於馬泥拉灣互相鑒戰美兵船八號日兵船四號約戰一點鐘之久日艦離那與枯利司玩那及五不知名之船同時被美兵船擊沈馬泥拉全境遂爲美軍所得同日又接電　日斯巴尼亞國埋篤利之篤埠經政府下令戒備甚嚴本國民人聲勢洶洶頗有内亂之意各商民咸惶迫異常未知所措 
[俄約照登]  
　　俄人要求旅順大連灣一事本館已屢紀報牘不厭求詳兹閱南洋星加坡　報示上月中俄兩國大臣已議定六欵第一俄國在中國權力較前反大旅順惟借與俄國爲海軍根據之地而地之區域長短廣　目下暫不能定俟勘界委員到來查勘之時再定里數第二自伯都訥廳達旅順口由俄人鋪設鐵路而分滿洲支路自在其中不必再議第三俄之鐵路自滿洲達旅順所需土地由俄人自取第四沿路之礦產由俄人采掘設　精　便宜從事中國不得阻止並沿鐵路運輸貨物所需之土地亦由俄人自行擇取中國不得　有後言第五大連灣開作通商口岸第六大連灣海關抽稅由俄人征收然後交付中國 
[德人索地]  
　　南洋星加坡叻報云本月初八晚七點一刻鐘時得香港來電言頃接上電音知某西報紀德國已向中朝請准將媽祖澳賃與德國爲海軍歸宿之所按媽祖澳又名白馬隸福建省距五虎口水程四十里海中三嶼兀峙左曰鳥锸猪中曰白犬右曰白馬卽媽祖澳也 
[英報論威海事]  
　　英京來信略謂太晤士報論及英國據威海一事甚爲失算因其地極難　守倘欲藉爲金湯之固則建築砲臺等事費殊浩大反不如德人之據膠州灣俄人之據旅順大連灣爲得地勢故英廷現仍留心巡察欲求能勝於此地之海口向中朝增索以圖自固惟攝相峇花氏曾言威海一地雖遜膠旅之天生險固然港口旣深且大可容巨艦地方又闊可駐重兵是又勝於膠旅多矣故英旣據威海則俄斷難得志於直隸一帶所望中國速將直隸一帶闢　通商以杜俄謀倘中朝仍執迷不悟則於中原通商之國必自行聯合以絶他國之侵取中原土地也 
 
 

Page 2

 
 
夫俄人之志若以所據之地爲已足則重方大局尙可無虞否則將有不堪設想者因俄國之據旅大實有虎視燕京之意夫俄之得志於中原英之忌也故英之據威海亦因防俄之故然與其代人防守此無用之地多耗度支何如乘俄人未據中原險要之時起而拒之之易於爲力蓋旣任俄國坐得要地而後分兵撥餉以防其他日之變是何異以太阿授人而後制梃而與之相鬥乎如謂今日英若拒俄恐不免於干戈之禍則豈他日制俄遂不至於兵連禍結乎錄南洋星加坡叻報 
[永蒙福庇]  
　　前者中西各報盛傳恭邸之事本館曾略譯數語以志欵圑數日來連得在京采訪友人手書謂恭邸玉體違和前月杪漸漸告瘳二十八九兩日府中司事傳諭小本營生者至府中貿易恭邸散步遊覽各賞錢文受惠小民頌德不置迨本月上浣忽又二豎爲災十二日辰刻皇上親臨看視同日皇太后皇后亦以次臨府中恭邸傳膳夫恭備點心之類午後皇上還南海皇太后皇后至申刻方啓駕十四十六兩日復往看視皇太后見恭邸病甚纒綿聖心不樂傳侍疾之太醫院諸官詳詢病原勃然震怒大加申飭諸官咸免冠叩首駭汗交流至天津采訪友人則謂本月十五日北洋大臣王夔帥接得京師來電言及恭邸病狀急傳電往問細情蓋恭邸爲皇上懿親膺國家鉅任擎天一柱關繫匪輕也兹者果藥可回生丹能續命吉人天相災害全袪由是以觀各報所言果不足信而國家保障人民益蒙福庇於無窮矣不禁喜而詳紀之 
[預備供張]  
　　金陵采訪友人云湖廣總督張香帥奉召入京本月二十二日午前兩江督署接得湖北電音知帥節　於二十四五日可抵石頭城下劉峴帥因飭旗牌官傳諭上元江寗兩縣主預備供張 
[皖撫行旌]  
　　安徽訪事友來函云今歲係安徽江蘇河南山東江西五省大閱之期安徽撫憲鄧小赤中丞諏吉本月二十日出轅先赴皖南巡閱其餘各屬以次遞往凡日行公事交藩憲于方伯代拆代行緊要公件則飛送行轅核奪所帶隨員爲候補知縣兩人及文武巡捕各房書吏數名較歴任所帶减其大半蓋亦體念時艱節省繁費之意也 
[宮保赴寗]  
　　鎭江訪事友來函云長江水師提督黄芍巖宮保於本月十五日上午乘鏡清兵艦赴金陵謁見南洋大臣劉峴帥面商要公瀕行時道憲長觀察都統吉統例新湘營陳統帶江勝全軍總查周都戎以及文武各員紛紛詣江干恭送槍聲砰　岳撼山搖大帥威儀固應赫赫也 
[廉訪課吏]  
　　安徽訪事友人云省垣創設課吏局以來定章每月十六日由各憲輪流命題扃門課試本月十六日係臬憲課吏之期是日因値府試趙廉訪卽在本署點名給卷令諸員携歸私宅作就繕呈題爲安省產米全恃圩田築埂以禦外水人所共知惟大雨時行江湖並漲外水平滿内水頂托疏洩無從大利棄之於地實爲可惜有何善法可洩内儲之水盍熟籌之候補佐貳以下人員愈多又値疉奉裁局併差之際雖有課吏局聊示均平而膏獎有限且不考之員向隅甚多博濟無術坐困堪虞有何善法疏通無滯各員出而應世必各挾一長無論工於何項文字何項藝術以及志趣所在勞苦耐否各宜詳陳毋泛毋隱 
[飭知題補]  
　　揚州訪事友來函云兩淮運司首領知廳毛平甫鹺尹華前經捐升監掣同知禀乞開缺過班請咨赴都引見卽由江都轉先行照章遴員接署一面將所遺之缺詳請題補現查有另補知事陸卜臣鹺尹枚堪以請補當經詳請督鹽憲奏咨本月十九日陸鹺尹奉到請補飭知隨卽趨詣憲轅叩謝平時與鹺尹相識者紛紛往公館道賀車水馬龍頗形勢閙 
[仕途須知]  
　　金陵訪事友函云各官奉飭到任例有一定日期乃近年州縣由候補委署及准補選補實缺者接奉到任飭知之後或因缺分瘠苦或因土匪未平與夫兵差過境及未到徵收上下忙錢糧日期往往藉故遷延或稱患病或稱措資有遲至數月而後赴任者有竟不赴任而另謀他缺者實屬有意取巧敗壞官常江寗藩憲松鶴齡方伯洞悉弊端特手書示諭一道榜貼官廳大略謂嗣後州縣各官奉飭赴任由本司核明程途遠近酌訂限期務須依限到任如再查有無故逾限至半月以上者記過一次一月以上者記大過一次四十五日以上記大過兩次兩月以上記大過三次卽將委札撤銷另行易委云云想各官捧檄就道當不敢遲遲吾行矣○各省調署人員須交卸後按照部定章程遵限將任内正雜各欵一律解清由後任出具無虧切結始准前赴調任如解欵不清應行另委邇來江省州縣奉飭調署之員每於應解之欵任意遲解藩憲松鶴齡方伯鄭重官欵深惡拖延特由明部章謂此後調任之州縣各官倘有無故遲延不將正雜各欵依限解交輒藉籌措爲由任意遲滯久逾限制有違定章者定將委札吊銷仍勒令赶緊解繳清楚以重官欵 
[更調稅員]  
　　鎭江訪事友來函云鎭江關稅務司安文君近奉總稅務司檄調蘇州所遺鎭關稅務司卽以穆達厚君接辦安君交卸後赴各國領事處及道府各衙辭行擇於本月十六日起程先一日鎭江關監督長觀察在署内盛設西式酒筵柬請安君讌飮以伸祖　之情陪坐者爲洋務局委員李大令曁各國領事官水陸紛陳冠裳畢集敦睦誼而固邦交亦今日袞袞諸公所恃爲綢繆未雨者也 
[糧艘北上]  
　　金陵訪事友來函云江安督糧道吳仲懌儲憲前委員採辦江安兩省漕米至二月下浣悉數購齊惟皖省漕船屯泊三河土人聚衆阻撓不令出口委員禀經儲憲移請督標新兵右營簡荻臣副戎撥派營兵兩哨前往護押已於月之十八日全數抵省儲憲乃筮吉十九日啓行届時詣督轅禀辭並赴各當道處話别旋卽登舟押解全班漕舟北上 
[太湖搶案]  
　　安慶訪事友來函云太湖縣距省一百八十里城西河街係巿廛繁盛之處而以長元錢土店爲此中巨擘多錢善賈遐邇聞各本月十四夜突有匪徒多名明火執仗毁門而入燃放空槍肆行搜刼時已夜靜更深店夥及鄰居皆在睡鄉驚覺之餘謂縮一隅不敢稍動任其倒篋傾箱而而後檢點所失計現銀數白兩及士若干共約千金翌晨開單報縣請緝 
[匪類宜懲]  
　　松江訪事友人來函云郡城風俗向於三月二十八日舁神出巡是日傾城士女載道往觀鬢影衣香途爲之塞本届因値院試文武麕集地方官恐釀禍端故先期傳諭禁止而鄉間則訛傳改期閏三月十八日舉行届期葉榭張姓周姓數鄉婦同舟來松繫纜西門外竹竿匯暇則入巿遊觀藉擴眼界有無賴小阿榮者亦葉榭產專以訛詐爲事曾由鄉人驅逐遁入郡城洎傍晚在岸畔閒行偶見數鄉婦同舟談笑似仍相識竟登鷁首絮譚鄉誼移時始去入晚二鼓後突來棍徒十餘人裝作外路口音蜂擁登舟强掠衣物一鄉婦瞥覩日間來此之小阿榮亦在其内且竟上前摘取簪珥遂堅扭其衣極聲呼救阿榮恐難脫身瞻敢將婦咽喉扼住使不能聲正危急時張澤航船主陸姓聞聲來援喊同岸上居民獲住棍徒兩名一卽小阿榮擁入巡防局解交地保看管噫時非深夜地値衝衢匪棍橫行一至於此有地方之責者安可不嚴行懲究以靖匪類而安閭閻也 
[四明火警]  
　　寗波采訪友人云本月二十三日午刻郡城樂行街茜藥行方作午餐忽然火起炎威煽處毒燄漫天幸臨安會水龍一聞警　立卽赴救得以設法澆滅僅焚去灶屋一椽移時湖西邵家花園弄盛姓家同居之孫某誤遺星火延及牀帳以致烈烈轟轟各處水龍以及寗防局洋龍聞警風馳爭先吸水以救文武官弁亦次第到塲彈壓約焚二點鐘之久燬去大厦一進約計十餘椽迨午後四點鐘時南門外下駕橋畔柴姓家又不戒於火焚　小屋二椽 
 
 

Page 3

 
 
[茶船到漢]  
　　漢口訪事友人來函云刻下茶巿初興江干停泊輪船一艘爲將來運茶之用據洋務中人云日内茶船到漢者尙有多艘彼浮梁巨賈當可占利巿三倍之益也 
[典夥昧良]  
　　金陵訪事友人來函云省垣某甲蓮花幕中人也去歲失館後因度歲乏資探囊中有黄金一鋌重約三兩有奇持赴某典肆質青蚨四十緡典夥某乙見其値多當少而其人又類書痴似易欺騙遂與同事串通將原金剪下一半換銀瓜分今年二月間十應某宦聘司出納到館兩月食用而外頗有餘資迨閏三月望前檢出當票備齊子母遣赤脚奴往贖其錢與票適交乙手乙閱票心頗怦怦及觀奴狀類鄉愚私心竊喜急檢金付之奴甫接金甲亦尋蹤而至檢視原物心訝其輕啓封觀之金雖猶是而數已减半急向乙詢詰乙與之抗辯且斥以藉端訛詐他夥亦同聲附和甲忿甚向索原票一觀乙謂已票燒燬於是旁觀咸抱不平謂典中通例每日所收之票皆　齊一束待至晚間交司帳者按籍銷號豈有隨收隨燬之理似此謾語欺人其中顯有弊竇同時贖當者計不下二三十人羣喧呼而和之乙無可如何只得將票取出故作自疑語曰異哉票果寫三兩餘也非當日之悞塡卽原物不知何時被人悞取去矣他夥亦咸以乙之言爲言甲謂票塡若干當照标取贖其他非所敢知乙旋與櫃中諸人耳語良久遁人屏後復有某丙者延甲入櫃後一室中爲言此事係同事一時之錯然其中如何錯處一時無從查悉今願如數奉賠請勿聲揚爲幸甲諾之乃持償金而返 
[鑑湖賽會]  
　　紹興訪事友來函云出郡城偏門卽鑑湖一曲爲跨湖橋橋南有馬太守廟太守係明季名宦大興水利造福越民後人援有　則祀之例建廟於山陰道上俎豆馨香蓋已三百年於兹矣三月十三日爲太守誕期每年鄉之人迎神出游以志報賽今歲三月適學使按臨考生雲集是以未及舉行定於閏三月十三日補賽是日也天朗氣清惠風和暢辰已之交連珠砲響鼓吹悠揚則已恭昇神像登舟矣神舟鋪設輝煌香烟繚繞前導有大龍舟六艘内外采繪人物舟中遍挿繡金蜈蚣旗並用俊童扮成各戲端坐艙中每龍舟一艘間以鼓　船一號調翻流水響遏行雲所過之處均高搭河臺唱演戲劇城中士女之往觀者衣香鬢影山色湖光掩映於緑柳陰中赤欄橋外是亦郡邑之勝遊昇平之盛事也 
[温郡官塲紀事]  
　　温州訪事友來函云新任平陽縣俞振巖大令鳳岡於本月十二日未刻乘新寳順小火輪船來甌在乘涼橋東陽春客棧暫駐襜帷十三晨禀見道府後隨於十四晚赴平陽筮吉十七日接印任事○瑞安縣縣丞徐英甫二尹年逾知命近爲二豎所侵延醫診治藥石無靈已於三月三十日因病出缺○新任玉環州巡檢賴心田少尹禮耕於初十日已刻接鈐履新○前署平陽縣巢梧仲大令鳳儀於十七日午刻交卸 
[鄂城雜俎]  
　　武昌訪事友函云湖北襄陽一帶地方瘠苦居民素少蓋藏現値青黃不接之時民情益形艱窘大憲情殷胞與委員赴湘采辦榖米舉行春賑刻因賑米久未運到復委唐蘭生太守赴湘守催太守奉覈後已禀辭就道矣○鄂中陰雨已久近日天始放晴氣候亦較前暄煖督撫憲特示諭闔省官民於本月十五日換戴凉帽亦順時布政之意也○平湖門外劉某素習易牙業積有餘資娶漢陽某姓女爲婦女年絻瓜破貎比花妍慣養嬌生不工操作劉母素性凶悍動輙加以鞭苼女飮恨呑聲時時背人灑淚本月某日因炊飯未熟又遭重責自思無生人趣不如死之爲安天明時潛赴江干欲從三閭大夫游幸爲織布局工人所見爭先搶救得免葬身魚腹劉聞信踵至向諸人再三稱謝携婦而歸特不知其姑自悔前非稍加寛待否耳 
[潯陽客述]  
　　九江訪事友來函云長江水師湖口鎭訐步青鎭軍及中營遊擊劉盡臣遊戎於本月十八十九等日先後到潯龍開河汛守備張燮臣守戎率領羅把戎等至江干迎接鎭軍拜客後暫駐旌麾俟鄂督張香帥東下預備恭迎○奉新縣鍾澤生明府於本月初四日考試闔邑文童正塲　題百姓足君孰與不足次題及是時明其政刑詩題賦得得失寸心知得知字初八日初覆四書題言必由中子曰由之瑟經題人有禮則安無禮則危詩題賦得世間好事惟思孝官韻未詳十一日二覆題有是四端而自謂不能者自賊者也讀書將以窮理將以致用也論魯子敬指囷賦以題爲韵賦得安得猛士兮守四方得方字○調補德化縣小池分司巡檢郎少尹錫恩於二十日接鈐任事陳雨農少尹卽於日内束裝赴羅坊新任 
[皖公山色]  
　　安徽訪事友來函云安慶府城隍廟街汪姓兄弟二人同在楊某館中附讀兄年弱冠弟名全兒年甫十一齡日前先生應試倩其内弟藩某暫權館事翌晨館中失去大褂一件潘疑全兒所竊肆行鞭撻全兒畏責誣認迨先生回館又加威嚇次晨遂不敢赴學亦未回家汪姓自失兒後鳴鑼尋訪蹤影全無至十七日南門外江濵忽浮起一屍挑水夫某甲見服色與招帖相同遂卽報知汪姓隨往審視不謬因訴知本處地保擬與楊姓爲難擾擾紛紛未知如何了結○皖省米價昻貴小民粒食維艱屢經地方有司出示曉諭米商不准擡價囤戶不許居奇無如巿中視若弁髦價仍有增無跌極次之米每升售足錢四十四文上等者須百文府憲方太守體念民艱禀請中丞開倉平糶鄧大中丞准如所請已於月之十七日開糶每斗定價足制錢一百四十文又經縣尊袁明府傳城西城　各米行經紀到署以其任意居奇藐法壟斷將南北經紀各責二名荷以巨枷發米巿示衆近日米價每升已减二文每石已减洋二角巿井貧民得愁眉梢展矣 
[軍麾南指]  
　　新任福州將軍增軍帥秉節出都由天津乘某輪船至滬小住法界名利棧閩省官塲知憲節將臨　派某兵輪船來滬迎迓前晚二點鐘時軍帥偕瀛眷登舟鼓輪出口 
[叅戎謁客]  
　　江蘇撫標飛划營統帶歐陽叅戎承松因公赴某處道出申江昨日午前十一點鐘時乘輿進城赴文武各衙門投刺至縣署時黄大令延入花廳暢談良久而别 
[總辦回省]  
　　江蘇撫標飛划營統帶歐陽叅戎承松因公赴某處道出申江昨日午前十一點鐘時乘輿進城赴文武各衙門投刺至署時黄大令延入花廳暢談良久而别 
[總辦回省]  
　　江蘇海運滬局總辦舒太守體元以漕務竣事擇吉昨日赴省銷差先期雇就官舫停泊南巿豐記馬頭亭午時太守偕帮辦各員赴舟中傳令解維由招商局小火輪船帶往本邑印委各員齊馬頭恭送如儀 
[大令勘局]  
　　南巿馬路善後局因被木工帮人糾衆滋事毁及局前門窓栅攔前日上海縣黄愛棠大令親自赴局履勘被毁情形局中會辦委員孫星垣直刺偕各捕頭迎入暢談移時始行辭别 
[木工肇事餘聞]  
　　滬上水木作各工匠議加工資聚衆滋事各情已紀前報前日午後二點鐘時復糾聚四百餘人前導及殿後者各執魯班先師高脚牌一面出北門至法界新街迤邐過公館馬路鄭家木橋往北至山家園等處道經菜巿街同安里時見程姓雇匠建造房屋並不停工爰毁其竹笆並將工作之人飽以老拳管事人立卽投報捕房捕頭遣中西各捕及包探致昄彈壓而各工匠已馳往英界矣 
[議减屋租]  
　　本埠各租界房租逐漸加增較五六年前奚止倍蓰其在富商巨賈尙可竭力支撐而貧苦小民與夫食力之儔其苦幾不堪言狀矣洋涇浜北工部局各董事深恐巿面攸關曾經集議欲勸令中西業主諒爲酌减俾得商力稍舒特示未知果能集事否也 
[失業路斃]  
　　寗波人某甲素操京廣洋貨業近忽失就落魄滬江前日傍晚時行至虹口百老匯路兆豐弄某姓門首托鉢哀求意圖一飽驀然仆地不起有好善者疑爲痧症喚人針刺業已無術返魂旋經巡街捕回報捕房藍副捕頭立傳二圖地保奚坤寳前往查明有無屍屬然 
 
 

Page 4

 
 
後報請善堂給棺收殮舁往義塜掩埋 
[美界捕房紀事]  
　　虹口公和祥碼頭小工程同鑫寗波府屬某邑人前晚夜半時至公和祥碼頭某鐵廠内乘間竊取舊鐵數磅携之而逸適被五百五十七號巡街華捕查見拘入捕房押候解送英界公堂請讞員張賡三直刺究辦○楊計氏不知何處人賃屋於虹口逢路德榮里其媳楊某氏在綸華繅絲廠工作前日午正放工後行至唐家弄口忽有小流氓名少卿者攔住去路任情調笑婦正色之少卿變羞成怒奮步上前將婦頭上銀簪攫之而逸婦大聲喊救追之不及無奈回告其姑楊計氏立卽投捕房控告捕頭飭傳包探前往查緝務獲解究○昨有虹廟弄某嫁裝店夥某甲持洋五枚至虹口西華德路復申昌廣貨店購煤油二箱論定價値將洋取交店夥店夥以中有啞　洋一元向甲掉換因互爭店夥喝令同類四五人將甲扭住髮辫攅毆甲寡不敵衆大受夷傷卽奔赴捕房控告捕頭允爲飭探查明再核○流氓張阿蘭陳阿寳顧春生等前日糾集羽黨七八人在天后宮内擺設廿一門賭攤引誘無知愚民入局事爲包探胡瑞龍聞知一併拘入捕房捕頭飭卽解至人廨請讞員張直刺從嚴懲辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勸賑飢民]  
　　欽命二品頂戴江蘇分巡淮揚海兵備道謝爲勸　助賑事照得災歉之區亦有富戶其致富之由皆緣地畝之多地畝旣多全賴佃丁耕種今被災之所非得賑濟則貧而爲佃者無不逃亡餓殍田地必致荒蕪如富戶坐視其轉於溝壑則地無人耕富亦不富何如慷慨解囊好行其德現經本道禀蒙兩江督憲劉發給實收以備勸捐合亟出示曉諭爲此示仰各富戶知悉爾等須知此項捐資名爲濟人　是自保其富况員監虚銜封典各項獎叙從其所欲如何榮顯倘其家俱已受職無可再捐或願建坊或請匾額亦皆各從其便如有慳　難破以爲官固無可如何其鄙吝居心亦未必長守其富也其各輸將拯兹飢饉切切特示○爲曉諭事照得鄰境年荒州縣遏糴者且有降級處分　容殷實之戶囤糧待價只圖肥已訪聞山清高寳各邑多有積榖居奇不售是人受飢荒之苦而彼存藥禍之衷天理良心豈復堪問除飭各州縣　行查辦外爲此諭仰紳富士民人等知悉自示之後務各將倉榖出售俾商賈有所採購災所得資接濟不致絶食如敢抗違一經查　定　　制律治罪并酌量示罰且將所藏之榖儘數借出運赴災區拯救窮黎秋後始行購還其時糧價當必較此爲減也其各凛遵毋貽後悔 
[上海縣署瑣案]  
　　鄉民沈阿梅扭徐炳千至八仙橋巡防局控其誘拐妻子局員楊二尹卽將原被六人移送上海縣署前晚由帮審委員李　史二尹提訊沈　妻子錢氏去年曾被徐炳千姦拐控經八仙橋巡防局委員老爺斷令小的領回至今年正月氏又逃出藏匪炳千之堂兄徐阿桂家小的央同族人沈桂堂親戚馮炳泉往尋妻子卽從後門逃出尙有衣飾等件藏在阿桂處因訴明地保吳桂仁扭阿桂等到局著伊交氏徐炳千局員老爺訊悉妻子已逃往川沙飭地保前去領回尙有衣飾叩求究追沈桂堂馮炳千供與阿梅相同沈錢氏供丈夫沈阿梅貧難度日小婦人於去年來此傭工後有母家鄰居吳雪華來稱母親到申囑往會面小婦人不疑隨伊同往西門外被伊私賣與徐炳千爲妻後由丈夫控局提案領回二尹謂此係前次之事今番爲何又匿徐桂堂家及爾夫尋見爾從後門逃出又到川沙是何意見衣飾藏在何處氏俯首無詞面赬良久稱丈夫並無衣飾小婦人實因貧苦難度是以去而之他今蒙提案願隨夫回徐炳千供去年吳雪華領錢氏來說係寡婦小的因出身價四十元娶爲妻室後由巡防局老爺斷歸本夫領去小的未追身價此次氏到堂兄處小的實不知情徐阿桂供錢氏至小的處小的正在赶　出門適遇伊夫尋來錢氏返身從後門逃去以後不知其細地保吳桂仁供錢氏逃後小的盤詰徐炳千始知在川沙小的因往拘送至案二尹以徐炳千兩次誘姦有夫之婦判責六百五十板徐阿桂責二百板枷號一月發八仙橋示衆錢氏掌頰一百下准沈領回徐炳千交差看管候究○高昌廟巡防局獲送圖竊未成之談阿二李二尹提訊之下談供小的向爲小本生意前晚十點鐘時往製造局探親途中遇友同到漕店沽飮醉後不知路徑因被捕役疑竊解局移案二尹謂竊雖無據而形非良善判收改過局三　月再核○浦東爛泥渡巡防局員派勇押解互門受傷之槓夫人等到縣李二尹提訊揚州帮强寳福佘維理馬德英陳明新同供小的等在太古馬頭爲　夫向分揚州通州　帮各槓各貨現被通州帮强奪生意是以爭毆通州帮彭唐唐張雲寳等不肯認差互相爭辯及訊地保查良卿供兩帮俱在浦東太古棧槓煤今爲爭奪　貨起釁幸無重傷工頭陳阿毛供今日派定通州帮槓柴揚州帮槓煤後到有糖船俱欲爭槓以致門毆二尹飭仵騐得各人均有微傷飭自行醫冶强彭各責　十板諭令工頭陳阿毛以後派令各自槓貨免得肇事如再吵閙惟爾是問飭各具　呈案 
[英界晚堂瑣案]  
　　前日某號巡捕解王愛　陳洪卿何林氏至　廨至晚讞員張賡三直刺提案研訊愛寳供稱浙江杭州府屬某邑　　　　齡某日在街頭買醬油與陳相遇誆稱偕　　　　　　　　上載之來藏何林氏家何林　供稱小婦人　陳略有一面之緣前日　　　　至小婦人處小坐半點鐘時愛寳啼哭　　　　　　　　　　實不知有拐帶　情陳供稱小的素與愛寳之父爲友今已致信其父矣直刺喝令笞責一百板押候移送上海縣署　懲○陳再　　　　　　銀晚直刺提案質訊陳　稱　藉浙江紹與屬某　前在坤源錢莊執事與葛往來被欠銀三白兩向索圖賴求恩訊追葛供稱曾與　　來照暢結　並不虧欠直刺令協同差役將帳核對明白再行訊斷○茶賈詹世爵控俞俊明等各股東侵呑舞弊直刺迭次庭訊飭差役協同兩造至茶業公所　董事　　　目再行核奪俞等心不　服上控道轅稱公廨差役王蘭婪索洋銀六十圓前晚直刺飭提承辦是案之差役李元張福王蘭屠林　王蘭　　役錢榮等人細加研詰李等同供稱大老爺藩任以來小的等格外謹愼不敢需索分文惟錢得過洋銀數圓叩求格外施恩以後不敢再犯　錢　稱俞曾賞給小的洋　　圓小的不敢　　直刺謂李等雖無需索實情而失察之罪究未能免著各記大過一次錢秮責一千板 
[英界公堂紀事]  
　　一百十二號巡捕解某姓男孩至公堂差役向詢問孩自言本邑人年方五歲隨人出外迷失歸人出外迷失歸途爰禀請讞員張賡三直刺留候認領○粤東某邑人雷錦堂僑居恩　里日前忽失去小婢春蘭尋見後向之盤詰知被舊僕王錫生誘遂於昨　將王扭送公党直刺著暫留候究○浙江寍波府屬某邑人姚顧氏文定某姓女興姐爲　童養家中今春二　間忽然　去　倩其弟名阿三者在粤人侯阿林家尋見爰告知五百四十二號　街華捕將侯及興姐帶入捕房告明捕頭轉解公廨直刺著一併暫留候訊 
[法界捕房紀事]  
　　邇來各處　勇地痞麕聚租界藉端訛詐爲害地方捕頭派　探　各客棧　諭不准容留此輩在宿倘敢不遵一經查出或犯事到堂定將棧主究辦不袋捕頭傳諭各探夥留心偵緝不論界内界外南至十六鋪北至新閘一帶遇有緊要事件一經聞信立卽告知包探轉報捕房倘知而不報初次照例科罰二次重罰三次斥革不貸 
[金陵官報]  
　　閏三月十八日知縣郭冏辭赴河運差又劉擇府經歴　邦彥均禀知遣送饑民赴清江回銷差署金壇千總許長清交缷回○十九日糧道吳兩江營　候補道楊城守恊楊禀知查鄉回均見知府　琦辭赴沿江公幹知縣但祖翼奉委解送難民赴清　卽辭借補浦口都司胡昌瑞辭江寗布理問劉恩德禀知　養亷銀○二十湖北宜昌加抽川鹽厘廣東候補道武襄到候補道趙燮請假赴滬措資首府劉禀知第五起難有解清同知周澄清山　回經理紗　事　同知崔鼎到由滬回叩謝委辦沿江路　臺提謂知縣　熙同荷見撫憲回又王豫熙辭赴通海公幹雲騎尉蔣晉蕃見奉示騐看板浦塲大使陳啓勳辭　波輪船王金相辭送沿江砲臺餉　江　　　譚宮保　水雷　船馬超　　　曾靈柩赴湖南 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年閏三月十五日京報全錄]  
　　宮門抄○雲督崧奏爲揀員請補夷疆要缺知縣摺○又奏爲據情代陳片○閩藩季奏爲恭報到任接印視事日期摺○閩臬李奏爲交卸藩篆接受臬篆日期摺○閩督邊奏爲藩臬兩司各飭赴新任片○湘撫陳奏爲調署知縣片○閏三月十五日刑部都察院大理　　紅旗値日無引見○莊王等搜檢覆命○那王等謝管新舊營房恩○敬信等稽察接談換卷覆命○奕杕等專司稽察覆命○色防額稽察中左門覆命○永隆續假五日○吏部呈進夏季搢紳○召見軍機阿克另○閱卷大臣派出崑中堂翁中堂許應騤徐　啓秀　德唐景崇梁仲衡壽耆綿文阿克丹楊頤○○頭品頂戴雲貴總督奴才崧蕃跪奏爲揀員請補極邊夷疆要缺同知以裨地方恭摺仰祈　聖鑒事竊准吏部咨開准雲南永昌府龍陵同知李忠鑑旣與現任按察使　壽銘新締兒女姻親應行廻避出省所遺龍陵同知要缺應令另行揀選請補坐光緒二十三年十月二十一日等因按照部中行文日期照限减半計昇扣至是年十二月十五日五十五日限滿歸於十二月鹿截缺係夷疆題調要缺毋庸掣簽已將截缺日期咨部在案查定例知縣以上官員如遇例應題調缺出及烟瘴地方俱准升調兼行又各省同　直隸州凡係應歸候補班補用者均無論應題應調應選之缺令該督撫酌童才具擇其人地相宜者悉准補用各等語今龍陵同知地處極邊界　緬甸漢夷雜處政治殷繁加以現辦夷務頭緒紛如將來交涉事宜尤關緊要非精明幹　熟習邊情洋務之員不足以資治理臣等督飭藩臬　司以通省應調應升人員内逐加遴選非現居要缺卽人地未宜實無合例堤以升調之員惟於應補人員内查有軍功保舉前先補用同知直　州永平縣知縣熙珍年四十四歲係廂藍旗滿洲隆康佐領下人由文童長効愼車於克復永昌府等處出力保奏同治十二年五月十三日　上諭著以從九品不論雙單月選用並賞加六品銜欽此又於克復騰越廳城曁雲南全省　清案内出力保奏十二年閏六月初十日奉　上諭著免補本班以府經歴縣丞不論雙單月前先選用並賞戴藍翎欽此又於續查克復順寍雲州二城出力人員彚案保奏十三年十二月二十四日奏上諭著免選本班以知縣分省前先補用欽此嗣因親父奎譜在賓川州剿賊陣亡奏請議卹奉旨賞給雲騎尉世識請咨回　承襲光緒三年十二月十七日經欽派王大臣騐看覆奏奉旨着熙珍承　欽此請假來滇又於剿辦尋甸州屬教匪出力保奏請以本　留於雲貴前先補用六年七月初十日奉旨着照所請獎勵該部知道欽此請咨北上七年十二月初十日經欽派王大臣騐放奏請發往　旨依議欽此八年七月二十三日到滇又於攻克廣威不拔等處出力保加同知銜旋因勘辦滇越界務出力保奏請俟補缺後以同知直　州前先補用十三年十一月十六日奉旨依議欽此歴委署理尋甸蒙自永善文山等州縣嗣請署永平縣知縣奉文覆准二十二年七月二十日到任試署期滿報請實授在案二十三年六月調署太和縣知縣據雲南布政使湯壽銘按察使興祿查該員年强才裕任事勤能且在　年久熟習洋務邊情請以補授龍陵同知實屬人地相宜與例亦符等情會詳請奏前來臣等覆查該員熙珍年壯才明盡心民事合無仰懇天恩俯念極邊夷疆員缺緊要准以熙珍補授雲南永昌府龍陵同知實於地方有裨如蒙俞允該員係在任前先補用同知直隸州今請補同知　侯奉部覆准照例給咨送部引見恭候欽定所遺永平縣知縣係月選之缺滇省現有應補人員應請扣留外補所有揀員請補極邊夷　　　同知緣由謹會詞恭摺具陳伏乞皇上聖鑒敕部議覆施行謹奏奉硃批吏部議奏欽此○○崧蕃片再雲南安寗州增生戴光　　　豐七年因回匪叛逆在昆明縣羊塢里地方禦賊陣亡經順天忠義局彚入第八十七次案内奏請賜卹旋經部議將戴光照議給雲　　　　　　　庸給予恩騎尉並子限二年查明該故生出身履歴查核　符再行准其承襲等因於光緒十九年三月二十七日具題二十九日　　依議欽此是年十二月據戴光照嗣子戴仁壽出具供結呈由該管地方詳經具題請襲在案内因戴光照履歴尙未送部以致請　之　亦未核准經奴才疉次嚴催始行造册咨送復准吏部咨開此案係光緒十九年三月二十九日題准四月初二日行文再加往返憑限應扣　　十一年十一月十二日限滿今咨文到部係二十三年二月二十六日核計已逾二年定限應令該督查照定章聲叙請卹原案並逾限綠由　　辦理等因咨滇轉行去　兹雲南布政使湯壽銘詳據安寗州知州陳清源申報該應襲戴仁壽呈稱遵查嗣父戴光照出身履歴及宗圖册　前經造送因欵式不符往返駁換迨後應襲出外貿易家僅女流不知例限以至輾轉稽延遲至光緒二十二年十一月初十日始行造册呈報　情由州申司詳請具奏前來奴才覆查無異除咨吏兵部查核外謹會同雲南巡撫臣裕祥附片具陳伏乞聖鑒敕部查照核覆施行謹奏奉硃批該部知道欽此○○頭品頂戴福建布政使臣季邦楨跪奏恭報微臣抵閩接受藩篆日期叩謝天恩仰祈聖鑒事竊臣於上年六月在直隸臬司任内欽承恩命補授福建布政使九月交卸臬篆遵旨入都仰蒙召對二次聖訓周詳莫名欽感十月陛辭　京　裝南下兹於本年二月行抵福建省城奉閩浙督臣邊寳泉飭知赴任是月二十一日准署布政使臣李興銳將藩司印信文卷委員齎送前來　當卽恭設香案望闕叩頭祇領任事伏念臣廻翔禁　　歴邦畿曾無毫髮之能更　涓埃之報廼荷殊恩於楓陛復遷峻秩於薇　　玉佩以趨朝親承天語綰印章而視事遙隸海邦艱鉅初膺悚惶倍切竊以制沿行省握庶政之綱維任重開藩作百僚之領袖整齊風　　求吏治澄清綜理度支當慮民膏匱竭矧値海疆之多故尤虞時局之無裨以臣不才難斯稱職惟有懍遵宸訓恪守宜箴遇事禀商督臣　心經理望三山之聳　　屬廉隅攷九郡之袤延周諮利病庶竭墜露輕塵之薄效稍答高天厚地之隆施所有微臣抵閩　受藩篆日期並　　下忱理合恭摺叩　　天恩伏乞皇上聖鑒謹奏奉硃批知道了欽此○○二品頂戴福建按察使臣李興銳跪奏爲恭報微臣交　藩篆接受臬篆日期　謝天恩仰祈聖鑒事竊臣欽承恩命補授福建按察使光緒二十三年七月十七日抵閩經暫臣奏署藩篆業將接篆日期繕摺具陳在案兹據新授福建布政使季邦楨行抵閩省奉督臣檄飭各赴新任等因遵卽交卸藩司篆務二十四年二月二十一　准署按察使興泉永道周蓮將印信文卷移交前來當卽恭設香案望闕叩頭謝恩祗領任事伏念臣湖湘下土知識庸愚忝擢監司暫　屏輪際此藩條已卸雖無理財用人之繁臬事初陳自有察吏安民之責查閩俗素多爭訟臬司總匯刑名必情僞之周知乃勸懲之悉當如臣　　　懼弗勝惟有矢愼矢勤隨時隨事禀商督臣認眞經理以期仰答高厚鴻慈於萬一所有微臣交卸藩篆接受臬篆日期並感激下忱理合蒞　叩謝天恩伏乞皇上聖鑒謹奏奉硃批知道了欽此○○邊寳泉片再新授福建布政使季邦楨現已到省應飭赴任供職署　　按察使李興銳赴臬司新任署臬司興泉永道周蓮飭回興泉永道本任各專責成除咨部外謹附片具陳伏乞聖鑒謹奏奉硃批知道了欽此○○陳　箴片再現署湖南沅江縣知縣葉向辰調署黔陽縣知縣所遺沅江縣知縣缺查有益陽縣知縣饒煛均年壯才明辦事羅　堪以調署據藩司何樞署臬司黄遵憲會詳前來除批飭遵照外謹會同湖廣總督臣張之洞附片具奏伏乞聖鑒謹奏奉硃批吏部知道欽此 
 
