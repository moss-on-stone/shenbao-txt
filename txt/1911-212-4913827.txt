# 1911 - 212 - 4913827

 

Page 1

 
 
   
 
 

Page 2

 
 
[上諭]  
　　閏六月十一日内閣奉上諭七月初一日孟秋時享太廟遣載功恭代行禮後殿派溥偉行禮東廡西廡派希璋錫明各分獻欽此監國攝政王鈐章奕劻假那桐徐世昌署名 
宫門抄十一日召見内閣總協理大臣澤公 
論說 
[盧斯福論白種衰亡之兆（續）]  
澳洲新西蘭等地現象。於坎拿大及用英語之國民亦往往見之。惟英本國則不如是之甚。然其銳减之度。已漸次增加。美國亦然。其影響所以不甚顯著者。徒以歲歲徠民甚多。故耳。在南部諸省。猶有純潔高尙之道德故出産率尙不至减少。若北部西部諸省。則　與澳洲英本國坎拿大同一現。象其新英倫諸省。則减少之比率。不惟較英帝國爲大。卽較之法蘭西亦幾過之。夫新英倫省者。於美國國民精神上之發達。實一最有力之分子。今也彼。輩陷於根本的不道德。而恬不爲怪。觀世變者。其可不知所惕哉窮厥因。由非生理上有所缺點也。義務觀念根蒂全絶。晏安躭逸之風。披靡一世。蓋純由道德上之。缺點爲之主因也。此等罪惡。不僅土著人（指百年前來住美洲之白人）之子孫爲然。卽移民。（指後日入籍美國之白人）之家。亦蔓延甚捷。夫使此罪惡僅爲舊美國人犯之。則不過舊美。國人子孫之恥。辱已耳。而共和國之主義目的。猶可傳之移民之子孫前途未嘗無一縷之望。果其如是。則吾與其與謀叛舊美國主義之舊美國人。種共命。無寗與忠實於舊美國主義之外國人種。共命也。而無如新至者。亦同蹈此習。則惟有感慨。唏嘘而已。前二世紀。由歐洲以移居美者其子孫爲。屬於最繁衍之人種。故亞巴拉彊等地之白人。今日猶復如此即法人以不孕聞於天下。而坎拿大之法人。則殊不爾。過去。十年間。美國人口之增加。其由於移民者幾三之二。而出産率較諸往昔。遂大低减。昔林肯曾言美國必爲繁庶之邦。彼豫計至今。當得二萬萬人。蓋以當時之 
 
 
 

Page 3

 
 
增加率計之。或不。甚相遠而無如自林肯以後。不見其加多而惟見其加少。也若以今。日之减少。率賡續不已。則美國人口其勉足維持現狀者。惟至今世。紀之半耳。英帝國及其。屬地當與吾美同。遭此厄。然論者或曰。凡文明人種。必爲同一之經騐。此不過自慰之言。其實决不然也。歐洲小國或將如是。而德意志人。則今日並無此現象也。惟柏林漢堡等大。都巿。略與紐約芝加高倫敦同一比率耳。若德人不預爲之防。將來或步法之後塵。未可知也。夫德意志於十九世紀。所以在歐洲占優勝之地位者。純由人口而得勝利也。今惟斯拉夫族自古及今。並無所謂人口减少之事。故縱以德之强。而今之情勢。已不能不輸斯拉夫種一籌矣。可不畏哉。 
余一年前。曾游阿非利加東部。以余所目擊者。則發見東非洲與夫合併之而統治之者雖爲英人。然養成將來之巿民。則非英人。而實荷蘭人也英人在彼地所經營之事業。固無一不偉大。令人嘆羨不置。以言夫殖民恐究不能敵波亞人之農夫。蓋英人家族旣少。又無一人焉。思永處殖。民地者今若以兩國人。種各舉十人。其屬於英國種族者縱令十人皆。在殖民地中有重望之人士。然彼等日夜所想望者。則何時得歸祖國也。故在殖民地結婚者。十人中不過四五人。而此四五。人中。又不過有兒。童五六而已。波亞人則有以異於是。彼十人者。人人皆以非洲即彼之故國。故人人。結婚。各成一大家族。若循是不變則。東阿非利加。將來必爲波亞人所有而非復英人之所有矣 
淺見者流。動爲之辭曰。凡物不能徒視其分量之多寡。而當視其品質之優劣。故聚。無量數庸鄙凡陋之人民。曾不以絲毫有所輕重於社會雖多亦。奚能爲。無寗得其少而精者。即個人之繁榮。亦緣是而日增也。此其言雖若可。聽而一究其實。則亦聊以自慰之談耳。何也。蓋緣避孕而人口减少者不特分量日。寡卽品質亦隨之以日低也。不觀夫法蘭西乎。彼其人口停滯五十年。而德人乃於。其間繁息加倍。若如論者之言。法人之幸福當亦倍於德矣。而何以適得其反。此其故不可深長思耶。（仍未完） 
要件 
[法部奏結田際雲王鐘聲等案原摺]  
奏爲京師地方審判廳審明交拿人犯。按律定擬。恭摺具奏。仰祈聖鑒事。竊據京師地方檢察廳呈報地方審判廳審擬瑞星橋即瑞洸等擾害地方一案。緣宣統三年三月二十一日。准檢察廳片付。據步軍統領衙門拿獲瑞星橋即瑞洸翔九霄即田際雲。朱旭東即朱汶蒸。老馬即馬漢臣。劉樹楠蕭得彬即蕭五六名。奏交地方檢察廳審辦等因。又於廿二日准檢察廳片付。據内外城巡警總廳移稱。拿獲李雲階即北黨李三魏可斌即餧不飽耿少臣即耿蠻仔鮑老皮即鮑莨笙李厚田即小扇子李小　即　仔老朱即朱仔莨七名。並前經獲案之李范氏一口。及聽候傳質之警官馬榮一員。奉民政部剳開奏交地方檢察廳究辦等因。並經各該衙門抄錄原奏。先後由檢察廳。轉送到廳派庭審理。並遽外城巡警總廳。先後送到涉於疑似之李憬楨蕭得森。曁案内有名之李八即李錦甫等三名。當即添傳核與本案確有干涉之陳鎔呼克勒周楊氏周佑之等來案。由檢察官蒞庭。按照所奏各節逐一推鞫如。原奏瑞星橋冐充洋醫。黨羽極衆。尤以挑詢架訟爲能。交結司法官員設局愚弄。朋比爲奸。魚肉平民。惡聲在道一節。審據瑞星橋即瑞洸供年三十六歲。係正白旗滿洲長壽佐領下人。由從九報捐縣丞。先在屈臣氏藥房當夥。行醫爲生。本年正月間。借買藥爲名。騙過旅客一奉天人劉姓銀十七兩花用。三月間因李范氏與果香齡搆訟。曾遞辯訴狀。保李范氏外出說合等供。查瑞星橋藉醫買藥。誑騙得財。復敢朦混作保。干預詞訟。其平日不安本分可知。調查保李范氏訴狀相符原奏　其冐充洋醫。挑詞架訟設局愚弄。或即指此惟訊以如何交結司法官員。朋比爲奸魚肉平民等事。該犯供稱捐有職官。並未當差。不能魚肉平民。至司法官員。均不認識。來往朋友。亦無與伊狼狽爲奸之人。查據該旗佐領。出具圖片。派撥驍騎校玉麟到案。認稱瑞洸從前並無過犯。似未便過事苛求。又原奏翔九霄卽優人田際雲勾結奸民。以演唱新戲爲名。陰圖煽惑。貌盡義務心實叵測。尤以引誘良民聚賭。爲騙財之具。上年在東城二條胡同夥通洋　聚賭。經民政部查拿。有人暗送消息。是以漏網。人所共知。姦淫不法。　惡金端。　死其妻。行賄免驗。結納官紳。恃以不恐如劉樹楠朱旭東蕭得　等。皆其死黨一節。審據翔九霄即田際雲供年四十八歲。係直隷高陽縣人。曾邀素識之劉樹楠朱旭東蕭得霖等。帮同辦理普仁戒烟會。唱義務戲。捐錢資助。在外城巡警總廳報明有案。至每日演唱王鐘聲新戲。亦將戲單呈報總廳。伊妻周氏。原有瘋病。宣統二年十月間伊往天津有事。周氏舊病復發。天服洋藥身死。經伊妻母楊氏妻弟周佑之在旁眼見。因顱面攸關。報官恩准免驗。至東單牌樓二條胡同開賭。伊不知情。僅於平日鬥麻雀牌消遣等供。質之劉樹楠朱旭東蕭得霖供各相符。當即嚴密訪查。旋據外城總廳覆稱。翔九霄演唱義務新戲。報明賬目戲單屬實。東城聚賭。查閱原卷各供。亦未涉及翔九霄等語。傳訊周楊氏周佑之。供稱田周氏實係瘋發自盡。取具切結附卷。查翔九霄演唱新戲。旣有戲單呈報。似無煽惑别情。捐資助會戒烟。尙有籌辦義務三處。東城聚賭。原案未經牽涉。事屬已往。詰以當時有無暗通消息。堅不承招。周氏死由自盡。傳質屍親亦無凌虐情形。考之案卷証以口供。情節尙不相差。至行賄免驗。查無實據。朱旭東係充音樂敎習。劉樹楠蕭得霖俱係經商均非官紳。無所用其結納。其與翔九霄認識往來。係一時商辦義務。未嘗結爲死黨。惟蕭得霖係案内有名之人。乃於開設京都日報館。竟將密參交審原摺。轉錄報草。雖非公然違背報律。侒屬罔知顧忌又原奏李雲階即北黨李三本係長隨賤役。冐充職官以。代人運動爲業。形跡可擬之人。結爲羽翼。其妻李范氏尤爲兇悍不法。李范　綽號母老虎。以一女流而日與匪類爲伍。設局詐騙。探知有人辦礦。即云與農工商部尙書相好。探知有人興訟。彼即云與法部堂官深交。甚至運動官缺。昌言不諱。無知者往往受其愚弄。而尤以刺探陰私。自詡爲消息靈通。其刁惡情形。非尋常女棍可比一節審據李雲階即北黨李三又名李鵬年供年五十八歲。係大興縣人。並無功名。從前當過長隨。有子五人。長子榮林捐有職官已故。四子繼明係陸軍學堂畢業生。在保定府第六鎭候差。朋友往來常稱伊夫婦爲李三老爺李三太太。李范氏係伊繼配。去年與果香齡等賀賣玉器。說定價銀一萬兩。李范氏因票取銀不給涉訟在案伊亦知情。並無詐官代人運動等供。質之李范氏及原奏内之李厚田即小扇子。與李所供交涉買賣玉器大略相同。查李雲階供係長隨。因子捐有職銜。人以老爺相稱。尙非冐充職官。李范氏在外昌言與農工商部法部堂官相好。係屬空言。其運動官缺。剌探陰私原奏未指明確據。無從根究。惟李范氏與果香齡因買賣玉器搆訟原在刑科一庭起訴。應與知情之李雲階李厚田。另案訊辦。又原奏李八即李錦甫係天津著名棍徒。來京與外城警官馬榮勾結寄。居大馬神廟僞。立公司夥。騙財物一節審。據 
 
 

Page 4

 
 
李八即李錦甫供年五十一歲係直隷天津府滄州人手藝營生宣統二年九月間有素識先住大馬神廟之楊恩慶在外城警廳禀辦香廠公司託伊招股後因入股無人並未收銀入手與馬榮亦不認識等供查李八因楊恩慶禀設香廠公司聽從在外招股與原奏所指僞立公司夥騙財物不爲無因當行查外城巡警總廳旋據覆稱楊恩慶禀辦香廠公司案經批駁因楊恩慶尙未收到股銀從寛斥釋覈與李八所供招股並未收銀之語尙屬相符行查酏人原籍天津縣據覆不知其人馬榮到案對質各不認識並無勾結之事惟馬榮家寄居之李憬楨與李錦甫姓名近似訊係先在天津習藝所當差今年三月來京在貧民工廠充工藝員亦無與馬榮勾結各情分查巡警總廳與天津縣據覆亦各屬實李憬楨涉疑誤拿自可徵信又原奏魏可斌卽餧不飽又名魏鴻儒老胡卽臭狐耿少臣卽耿蠻仔鮑老皮卽鮑莨笙李厚田卽小扇子李老朱卽朱仔莨小　卽　仔老馬卽馬漢臣成羣結黨遇事生風私立公堂僞作圖記詐財圖利傾害良民一節除老胡即臭狐尙未獲案外審據魏可斌即餧不飽又名魏鴻儒供年七十二歲四川新都縣人來京行醫爲生自稱員外郎早年指分户部並不當差與陳鎔認識光緒三十年及三十一二年間不記月日伊向陳鎔稱說帶有銀錢商辦煤礦並鹽務等事託陳鎔于求門路希圖事成得財彼此信札往來屢接陳鎔函稱事已妥協向伊索銀一萬兩因事無成未給鮑莨笙即鮑濚供年六十七歲係安徽歙縣人法部候補員外郎上年冬月間與素識之張樹銘等夥辦香厰巿塲由耿少臣代向公益銀行關說借水印保款六十萬兩禀明外城警廳批准當時並無亂分存儲後因驗欵期近由馬漢臣等向恩聚鑪房舖夥呼克勤暫借銀條六十萬兩備驗付過該鑪房紙筆銀一百元並許事成酬謝當給鑪房借據一紙印有永字巿場公司圖記質之耿少臣即耿蠻仔又名耿覲汶老馬即馬漢臣又名馬學融供各相符老朱即朱仔莨又名朱濙昌供年六十二歲係浙江會稽縣人來京謀事素有烟癮未領執照右骽　傷成廢上年在天津包辦津浦鐵路工程立有合同二紙由天津恆利生銀號保銀二十萬圓蒙鐵路公司批准後又將伊撤換伊稱由議叙縣丞歷保知縣同知知府銜並無奬劄執照年月亦記憶不清所稱職官係圖在外謀差（未完） 
專電 
[電一（北京）]  
東督趙爾巽電奏俄國增兵暢行紙幣實爲奉省心腹之患請飭陸使直向俄廷要求禁止　 
[電二（北京）]  
海軍大臣洵貝勒派員查勘營口備用軍港並電趙督派員導引 
[電三（北京）]  
護川督王人文密電郵傳部報告路事風潮激烈遍及全省端方趙爾豐均存觀望恐釀罷巿盛宣懷接電後絶無妥善辦法請閣速籌徐協理深以盛誤國爲恨 
[電四（北京）]  
湘撫楊文鼎電奏湘省災廣款空請援照皖省例開辦賑捐攝政王未允飭盛大臣撥銀十萬恊濟盛以振款解皖撫存難以應付 
[電五（北京）]  
電寄江督蘇撫警務重要著飭巡警道嚴加甄别剔弱選壯 
緊要新聞一 
[内閣壓制議員之政策]  
　　仍是專制手叚内閣總恊理大臣以本閣成立伊始所有行政方針對於資政院不可無正式之宣告因决定按照本閣所定政綱另行編擬宣告書於本年資政院開會之第一日由總協理大臣親臨該院詳細宣布俾各議員共知本閣對於行政確定之目的惟限制議員質問之法尙須預告世李兩院長妥爲籌擬庶免臨時漫無秩序云 
[川鄂均有代表爭約矣]  
　　有效歟無效歟湖北諮議局因川省已舉代表到京爭廢鐵路借隷合同鄂省亦應再舉代表聯合協爭當經推定原同鄉京官領銜公呈爭路之鄭萬瞻因鄭君現尙在京即電致其勿庸返鄂電文錄下路事久累公未收效果借款合同損失甚鉅仍舉公向部抗爭廢約乞與川代表切商進行鄂諮議局江 
[政府對付援例開捐之爲難]  
　　掩人耳目之好法則某某三省大吏近均電商内閣曁度支部謂該省災情甚重賑隷維艱田廬財産已被漂没耕作一日無資卽賑恤一日難停朝廷一視同仁擬請援照盛宣懷奏辦之皖賑捐例限期捐例限期開募以期集鉅欵而救災黎等語各大臣接電後深覺爲難澤公尤不贊成謂現値清釐仕途改訂官制之時若猶聽其效尤開捐實官顯違先朝諭旨阻碍憲政本部實難照准而某閣臣則以此事盛旣開其先例各省事同一律雖未便遽行議准亦未便直捷駁拒遂商定由皖賑捐欵内暫行借撥若干俾濟眉急其善後事宜仍令該督撫妥籌辦理此日前撥欵解部之議所由來也惟未識某某二省能一例霑否 
[農工商部調查工業]  
　　實業家注意農工商部爲提倡工業起見刻己擬定表式將於日内通飭各省勸業道按照部指各節切實查明聞所查之件共計四端（一）關於製造 
 
 

Page 5

 
 
品之獨具心裁確爲最新發明者（二）仿照外貨之製造品確能抵制入口貨品堪以挽回利權者（三）土貨之現已改良確有成績可考者（四）土貨之於各國消數最旺者聞倫貝子之意擬於查明後擇其最優者予以特别奬勵以資提倡 
[内閣印鑄局之生活]  
　　招攬印刷銷燬舊印内閣印鑄局本係由禮部併入事務甚少較之同署三局大繁簡之别聞近擬設法擴充將各衙署印刷事務統歸該局辦理並多調留　專門師充該局技師藝師並在外洋購買各種機器以期規模宏敞惟所辦事宜與度支部印刷局頗有妨碍能否歸併尙須與該部協商 
又聞該局成立後禮部卽將歷年所存各衙門舊印交局存儲由閣臣奏交度支部造幣總廠銷燬現度支大臣澤公已飭通阜司司長奎少湘劄知造幣總廠監督沈邦憲遴委到部領取運津銷燬以符奏案聞此項舊印共有六百九十五顆之多 
[張欽使與沈代辦之意見]  
駐美張星使日前咨文外部略謂沈艾孫言駐墨美國公使密囑請派兵輪示威並稱美英法均有兵輪其實美使並未奉有該政府訓條始終未加干預各國亦無兵輪前往情事因是美廷對沈大有違言其不審美墨及各國情勢任意揑造妄請實屬言動乖謬云云 
[中俄會議界約第一次開幕]  
中俄在黑龍江會議界約一事雙方嚴守秘密以致外間無從得悉近據俄報登載中俄界務交涉第一次開幕記事亟譯錄之如下日前開第一次會議首由周大臣演說中俄兩國素敦睦誼歷次交涉皆以和平結之此次界務深願兩國捐棄小嫌維持大局總期兩國有利不可單使一國受害並冀早日了結次由俄卜大臣起述答辭當日並未議及界務事但約定每禮拜六爲會議之項期自早八鐘至十鐘遇有特别事件可延長二小時經雙方認可盡歡而散至所議事項現尙未經宣布云 
[南滿鐵道會社交還地畝誌詳]  
　　光緒三十一年趙次帥初次到東以開闢商埠爲要務於第二年即籌鉅欵派員設局辦理省城商埠開闢事宜劃小西邊門外至南滿鐵過附屬地止共地一萬餘畝出價收買作爲商場以備租與華洋各商藉興商務不意至三十二年冬間即與南滿鐵道會社起界務之交涉 
當光緒三十二年冬月間商埠地畝大半已由官家收買界務交涉發生時其地已爲官有交涉之地點卽在西塔附近一帶共地九百餘畝其時南滿鐵道會社并無照會交涉局亦未通知開埠總局及商埠房地局遽將九百餘畝商埠官地插立標椿十三枝指爲鐵道附屬地迨開埠局得知後卽由交涉局與日人大起交涉此交涉發生之大略情形也 
此案經歷任交涉局總辦交涉司使與日人交涉五六年之久會議數百餘次往返辯駁之公文何止　盈尺迄未解决而日人始終堅持謂西塔一帶商埠地畝前經東清公司俄人出價收買乃係日人之戰利品當由南滿會社收受作爲鐵路附屬地等語迨至去冬經韓紫石司使與日領事小池一再辯論復由開埠局切實調查證據並傳集地户村長人等再四訊問各地均有契據確未賣與東清公司而日領事因證據確鑿始允交還三分之二惟尙有種種要求經韓司使與之竭力磋商方始就緒 
現在南滿會社佔用之地已一律交還其中所有日本碍窰及商户佔用地畝則按照商埠租地章程繳納地租又有毗連南滿車站地畝一段該會社則暫時租爲堆煤之用亦照章繳租（外間疑爲賣與日人者即指此）地内所有民房一概照商埠收賀章程發給房價限令遷讓惟房屋旣經給價自當遷讓限令於數星期内搬移一節實有此事至云趕逐居民逾限罰辦一節乃係謠傳然交涉司韓司使辦理此案頗費苦心今竟有此結果亦差强人意云 
[魯省收回沿路礦權之喜報]  
　　山東全省礦産人但知曹州敎案條約沿膠濟鐵路兩旁三十里之礦均爲德人所有不知未成之津浦路與甫勘之膠沂路兩旁三十里之礦亦均經前總理衙門因德人退回路線之故舉以酬報自津浦借債自修定約簽字之後德公司卽屢次函索泰安大汶口及沂州等處礦産勸業道蕭觀察初猶以未奉部文婉辭拒之繼則前領事麥令豪要索愈堅聲色俱厲並以赴部申訴爲恫喝蕭觀察遂亦勃然動色謂官可不做礦不能自 
 
 

Page 6

 
 
我失堅持不與歷任撫台亦均以蕭觀察所守正大力主持之又其時 
袁世凱方筦外部尤極以蕭觀察之論爲然與德使多方辯論此東省南路礦權得能保守之由來也乃自孫撫蒞東與德人睦誼日敦感情頗厚以此事彼此日久相持終非了局遂於去年九月檄委蕭觀察與德公司磋商收回礦界劃清礦權破除三路三十里之成約德領事貝斯君亦極力贊成聞數月以來迭開談判信函絡繹彼此意見漸融本年蕭觀察調任奉天交卸東篆後孫撫知此事非異人任復檄留一手經營旋加派余立之觀察相助爲理刻聞條款已定業於前日簽字其内容如何尙未探悉大略除坊子馬莊兩處礦脈久經德公司開採不能收回外其金嶺鎭鐵礦鐵廠則歸中德合辦此外所有從前允許三路兩旁之三十里礦權均行作廢聞僅償給德公司購地費及採礦費共二十一萬元云 
[京師近事]  
　　初二日陸陳伊三師傅荷蒙召見聞是日爲該大臣等之遞牌請起召入後由各大臣將所擬課程表及授讀細目分繕兩單呈覽監國核閱一過均稱妥善惟有無更改尙須候慈宫决定并聞是日三師傅曾奉監國交單一件其内容爲皇太后親擬以七八九三個月爲授讀之時間云 
内閣總協理大臣初三日面奉監國交諭飭將京外各衙門一切籌備事宜切實考核按照該省奏報情形認眞比較是否相符如有鋪張浮詞毫無實績者即行指名揭參刻閣臣已面告劉仲魯院使遵辦矣 
海陸軍大臣擬於下星期内在軍諮府特開會議討論關於海防一切分權問題聞預擬議案已經送府查核其所列第一項即爲沿海砲台分隷陸海軍之規定云 
山東巡撫孫寳琦運動内用已久現在發表之期在邇繼其後者聞寳熙楊士琦林紹年三人皆有希望惟寳熙前此爲其弟寳銘之故不能同列内閣致閣丞一席爲華世奎所奪不無怏怏此次政府或即以魯撫一缺調劑之未可知也 
濤朗兩貝勒以秋操期近各國來賓將次首途須先期就大操塲地方組織大宴會塲以爲聯絡外賓感情之所特派員赴永平地方擇定地址並飭員與六國飯店交接飭令包辦此項筵宴預計費用不下三萬金云京漢北叚會辦孫君旣升總辦所有北叚會辦一事擬委漢陽兵工廠王君聞王君擬辭不就一則以鐵路會辦亦優於兵工廠則事權不屬又閩人在京漢路方爲人詬病而已亦閩人故不欲身入其中云 
度支部澤公昨日於内閣總協理前發表意見謂部中所派之各省監理財政官辦理各省財政頗能認眞清理近亦稍有閱歷卓著功能嗣後各該省遇有藩司缺出須先儘該省之監理財政官補授俾得駕輕就熟以收實效 
自各省幹路收歸國有湘藩鄭孝胥力主洋商包工之說郵傳大臣盛宣懷極力贊成此議而督辦大臣端方則又反對之然尙未决定茲聞日昨端督辦有電到京略謂洋商包工紳民誓不認可萬不能行並條陳辦法兩端一由詹天佑監造一招募大資本華商包工 
四川鹽務總局專用威嚇主義久爲川人所病鹽法道更從而助其惡以故川省紳民對於本省鹽務靡不痛心疾首日前某局員並有逼死人命情事後知不了乃將忆中中鉅欵之而逃現爲鹽政處澤公所聞大爲震怒已專摺嚴參並請卽飭川督嚴拿該局員務獲懲辦 
軍諮處自改府以來所有職掌均須重行編制現聞此事全由哈盧兩廳長秘密主持其餘各廳長均不與聞因此各廳長對哈盧兩人殊抱不平軍諮使馮都護華甫近亦因此稱疾不視事云 
時評 
[痰悶之中國]  
　　魯撫反對皇族内閣。奉旨申斥後。孫即電内閣。謂係一時痰悶所致云。然則中國之國民。大半痰悶之國。民也。中國之政黨。大半痰悶之政黨。也中國之報。紙大。半痰悶之報紙也。安得萬斛化痰丸袪此一塊老頑痰 
[七更八調之督撫]  
　　督撫之賢者不多得。間有一二稍順輿情。爭持交涉之人。政府必百計以去之。否則不足以遂其永遠租借之大度也。 
今日督南。明日督北再明日又督南。政府之更調督撫。何其忙也。夫旣以爲不宜於南而北之。則何以復使之南。可知政府用心。祗在調和私黨。不必有益於國。不然。政府亦豈不知。被調者奔波道路。應酬交代之不暇。尙何能盡其責任。耶 
[不爭氣之軍隊]  
　　外人之增兵我國也。必藉口於中國軍隊之不足恃。此次俄人欲增廣滿洲軍備。又藉口於馬賊横行。中國軍最不能勦匪。且爲匪敗云云。夫俄人之言。自是故意吹求。然而中國軍隊之果能保持威武與否。此問題殊難置答也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[新會城大閙捐局風潮詳誌]  
　　新會城大閙沙捐情形已見昨報茲悉粤省今年事變紛起此次新會城大閙沙捐風潮頗烈承粤友函示調查詳確情形彚錄如下沙捐歷史此次新會閙捐係因沙捐而起縣城附近沙田多種葵樹光緒念九年時爲賠款事加三糧捐定徵收沙捐每畆二錢由葵扇會館代收代繳册報沙田五十七頃每年報繳捐銀千餘兩今春有委員某以調查沙田約有六百頃之數詳請會縣招商包承五月時有葵扇行董事李某陳請諮議局建議謂葵田經已納糧不能重征請將此項捐取銷五月念九日張督劄復議局飭司委員查明升科熟田與未升科沙田分别辦理會館諸人見報後即刋派重見天日傳單坐實免捐佈告大衆自是無知鄉人相率誤會以爲沙捐經已豁免矣 
閙事起原詎當道札委清查此案忽忽已越一月未鎼切實明文初三日午有承收源清三鄉沙捐勇丁八人到該鄉之泗冲里催收沙捐鄉人以經會館佈告免抽不允遵繳互相口角鬨動多人羣指該勇丁爲冐名勒捐即將此八人盡行綑住解送縣城自治籌辦處該處又非理受民事處所不允收納爭持頗久當解送時沿路行人隨往觀看迨該鄉人帶勇復出時閒人愈聚愈衆約千數百人而閙事之機成矣 
毁局情狀當鬨閙時閒人紛紛論宣言當往拆捐局遂一倡百和相率到清佃正局將局毁去又轉往東南沙捐分局葵基沙捐分局一併拆毁各委員紛紛奔避局内器物悉皆毁爛 
各局牽累衆旣毁拆各沙局遂積憤横生牽累於屠捐酒捐兩局一併拆毁時已入夜屠捐局前有鐵門不易毁拆有相率赴雜貨店購火水放火者各店均拒之旋聞有人言當以藥水燒之遂從身上檢出藥物一罇將門塗成圈形以木撞之應手而爛乃入内遍洒藥水轉瞬皆火旣而又謂梁紳國士承捐（聞係梁鴻藻封翁現當會館董事者）亦將梁屋燒去 
守府受傷當閙事時王令因往天河圍巡基未回參將又因帶兵彈壓陳林械鬥案只留鄺守府瑞昇即往彈壓鄉人毁各局時局勇拿醫滋事者二人適解守府署鄉人大憤一見鄺守府卽羣以石擲之鄺由是受傷未幾鄺屋亦被焚毁而彈壓愈無效警局被毁燒梁宅後衆問尙有何應燒者人答言警局衆又擁至見諸警兵皆荷槍守衞不能闖入衆噪進警兵以鎗擊之斃三人傷五六人巡警目亦傷三人衆乃哄散紛紛出城時城已閉衆又大噪將燒城守城者乃啟門放之出時已初三夜二鼓後矣至初四日早各人謂警局開槍斃人又洶湧千數百人遂將警局及派出所全數毁拆矣 
警官電禀亂事起後江門警務長黄朝昌於初四日電禀一切情形以江門離城較遠又因人心浮動受此影響恐生事端警務長未敢擅離職守萬難兼顧謹將大概情形禀請察核示遵官兵赴援沙捐鬧事後張督迭接電禀即飛調吳道宗禹由順德星夜回省面授機宜前往辦理李提亦電致順德飭抽調該處清鄉軍隊數營由江大等輪送往北街口登岸俟吳道由省到時會同前赴彈壓想大兵一到當可立即解散矣 
[香港又有炸藥彈發現]  
香港兩榮碼頭附近於初三日午十二點三十分鐘時忽轟然一聲响震屋瓦未幾街上人聲鼎沸喧傳該碼頭左約數碼之遙在行施公司斜對面因有息香衣紙等物共八大木箱係由汕頭來者託德輔道一百五十四號協興祥代運星架波每箱均加以鎖其匙已由剪髮人李滿南南二日帶往羊城初三日午刻協興祥遂雇第六百七十六號貨艇轉運往舊沙宣芝鴨家輪（該輪於今日午刻啟行寄泊於海上）貨艇泊於兩榮碼頭之左各貨落艇時均無異聞已落七箱矣詎至第八箱時各苦力正推之轉側不料轟然一聲五色衣紙與息香騰空飛起一時附近各人不知何故均愕然狂奔呼聲遍地加以血肉横飛慘不忍觀聞此次之炸彈實非彈丸不過炸藥而已置諸一缸瓦瓶中復以一錢箱高約一尺闊約一尺長約尺五者載之置諸衣紙之中使不能震動並置息香其中事後西弁到場彈壓卽通電往對海水師差館請命旋有水巡小輪抵埠將該貨貨艇連貨十箱載往水師差館以待試騐當落貨時有西裝剪髮華人隨行在傍命苦力等細心謹愼現已由蛋婦作証拘獲西裝一人供出協興祥代理由捕房傳該店各伴到捕房訊問各息香係由廣東嘉應州新街萬吉祥玉蓮齋所製名云天台桂子香聞協興祥係代運中外來往貨物此次貨客李滿南於初一唱由汕頭抵港已於前晚上省該炸彈勢力 
 
 

Page 11

 
 
所及聞僅可及十碼之遠内多藏碎鐵外用瓦器所製或云此係華人所製之火藥多係如此現港官已派人往省追尋李滿南來港當時所運之箱八具已有七箱搬下該艇爆炸之箱乃最後一箱也港官乃飭令協興祥盡將貨箱開騐方能寄附至被傷各人吳用陳金勝吳炳三人微傷黄細重傷馮祿元傷足張江重傷現己由差舁往國家醫院調治此外尙有小童年僅十歲名梁大乃蛋民之子是日午刻放學問其母取仙士兩枚往購餅餌擬回艇啖之正行近貨箱時適逢爆炸腹部即時洞穿腸亦流出滿地鮮血兩目暴突登卽斃命現已舁往騐房剖騐有艇户一名何金勝據云坐於艇傍忽聞轟然一聲該貨箱之板已飛至走避不及足受微傷因不喜西醫故不往醫院調治此外行道者爲是役所傷不知其數惟各人均已散去一時無從查悉省官接駐港偵探密報後據政界耳目廣爲調查謂此次炸藥係黨人因省城稽查過嚴擬由港先運往陳村轉載來省以掩耳目不圖如此炸發云云至港官拿去各伴傳在事各人研訊祗認代人運貨其運往何處作何舉動俱非彼責任故不知情聞已訊明釋放因港例本無甚大罪名云 
分類新聞政界 
[浙撫整理財政之手續杭州]  
　　浙撫日前札飭財政局文云照得司道衙門關於上年年底存庫未支未解銀數又本年因特别事故動用上年所存之欵及不敷之欵前經會議廳議决由各署分别開送清單到院藩司對於此項清單復又擬具辦法四　現經本署會議廳公同議决辦法凡未解未支續解續支之界限自以解支之年限爲定如上年民間未完錢糧應解之欵旣可遲至明年遞年套搭似亦未嘗不可惟補支補解之中有可作本年之支解者有事實上仍須作爲上年之支解者凡此均應由各主管衙門分别性質詳細簽註逕送財政局統由財政局核定詳院又上年盈餘之欵旣巳報部另存本年又不入預算亦未經追加自未便逕行動支即從前另有不敷擬於此項餘存内抵除亦不合法又各署及局所凡有被商號倒虧之款發生在維持預算摺奏以前者自無追溯旣往之理應由各主管衙署局所查明詳請咨部不作餘存又預算案内未列名目而臨時發生之事性質與有名目相類者不得彼此挪用仍須照章隨時咨部追加除札飭各司道遵照外合將條議及各司道欵目清單一併札發該局立卽查照會議廳議决辦法分移各司道查明主管各項欵目分别性質詳細簽註送由該局彚核詳辦 
[裁撤蕪湖糖捐之先聲安徽]  
　　皖省庫儲奇絀每年出入各款預算不敷甚鉅迭經朱撫督同司道各大員會商力裁冗濫以資撙節茲聞提法使議具說帖以蕪湖糖捐局向係專查洋票不收捐欵而所設提調委員曁分駐各關口司托人等薪水局月每年開支總計四千金以上明在旣義節省經費比項捐局儘可　撤卽歸併蕪關兼理等情聞朱中丞據情後即札飭藩司遵照辦理大約日内即可實行矣 
外交 
[英領事要求洋商行駛輪埠案之堅决杭州]  
　　駐杭英領事近日照會增撫略謂查英商賴物禀請由杭州至三橋埠往來行輪裝載西人一案早爲約章所許可　交涉司赴滬會議莫千山案與此次賴特所禀請毫無干涉以輪船由通商口岸至内地旣無妨碍照約均可行駛非莫干山一處所能限制且本領事曾經親至三橋埠地方見其水面寛闊毫無險阻是以深望貴撫部院及速批准加之英商雇定船隻水手人等急擬開行勢難久待　煩查照迅賜批准以便轉飭該英商遵照開辦俾利交通而免阻滯並希見復爲盼 
[廣九接軌章程之内容廣州]  
　　廣九鐵路現將接軌經張督派員籌議章程與港督會訂辦理茲聞其草案内容係分兩節首節備載鐵路工役行車責任職守各條次節備載鐵路人員辦理客車貨物及搭客不守規則等事又有章程細則其在意謂如遇霧大及天氣暗黑火車可行若干路程需响砲爲號有管理車務之責任者在辦公時間内不得在站頭飮酒及招待搭客禮節賣買車票規則宣布開車時間安置妇搭客規矩至對待顚狂病之人及囚犯等章程極臻完備云 
軍界 
[綠營公産留抵新軍活支武昌]  
　　鄂督因前准陸軍部電各處綠營所屬之田地産業及砲台營房馬廠各項基址均屬軍費範圍現鄂省綠營練軍於六月一律全裁亟應清查分别變價通盤籌劃以擴充新軍不得挪作别用等情當已札飭各營將弁於裁撤時將一切公産點交各廳州縣勘明估値送司一律變價其欵歸藩司收存惟鄂督現以湖北自三十二年編成新軍一鎭一混成協餉項並未籌足歷年積虧甚巨刻下全裁綠營所節餉項撥抵新軍之餉尙不敷一協之用此外陸軍鎭協所需製備軍裝賬棚以及出防川資津貼等項已列預算者均奉部院飭裁當以活支本無一定暫不列册如果必需再隨時追加實則此等活支皆爲定章應支之欵無米之炊從何籌劃查綠營公産統計本屬有限查售亦當需時又非常年額欵斷難爲擴充新軍之資爰於日昨電咨資政院度支陸軍二部　將綠營公産變價作爲抵補鎭協臨時活支用欵免致竭蹶而與軍費範圍仍不違背以重軍需 
[軍諮府咨請派委軍員參觀秋操杭州]  
　　浙撫增中丞近奉軍諮府咨開略謂案照四月二十日欽奉諭旨本年秋季調集禁衞軍及近畿各鎭陸軍在永平府地面舉行大操等因欽此所有編練新軍處所自應派員參觀藉資考究現定每鎭及每混成恊中均各派一員督練公所派遺一員均以陸軍軍官爲限希乞貴撫查照參觀規則分别遴派務於七另中旬先行咨復以憑核辦 
學務 
[鄂省旅寗公學成立南京]  
　　寗藩樊增祥方伯以鄂省官學紳商 
 
 

Page 12

 
 
各界旅寗者實繁有徒苦無旅學以培植同鄉子弟特商鄂紳李澤湘等開會議定籌欵辦法創立湖北旅寗公學一堂分高等小學預備中學二級並附設初等小學一班一概照通學章程辦理以免青年子弟有失學之嘆刻已擇定水西門外湖北會館爲校址特咨請鄂學司王次泉學使核詳立案以憑暑假後招生開辦並須選聘鄂中敎員數人赴寗担任敎務以免師生言語隔 
[擴充初級師範學堂之規畫杭州]  
　　浙撫增中丞近奉學部咨開略謂本部具奏復陳普及敎育最要次要各辦法摺内將擴充初級師範列入最要一類奉旨俞允通行遵照在案上年本部奏定地方學務章程施行細則因籌設初級師範學堂應列入自治範圍以内並未作爲府廳州縣自治應設之公用學堂是擴充初級師範學堂純爲地方官及學務官之專責更非他項學堂可比應飭貴省提學司認眞催辦以重要政切實遵辦 
實業 
[大清浙江兩銀行權限之劃分浙江]  
　　浙省釐金出入欵項前經藩司分託大清浙江兩銀行經理擬具章程詳請撫院咨部立案經度支部駁令由大清銀行委託浙江銀行代領並另訂專條報部核辦在案現悉監理財政官以此爲統一國庫辦法不獨浙江一省爲然自無所容其異議至浙江銀行間接經收庫欵祗屬名義上之區别而於營業實際固仍與大清無殊也奉到部電以來日久未准咨復並聞藩司塡發聯單漫無限制已函請撫憲飭將聯單辦法取銷迅由藩司會同大清分行總辦將章程妥擬報部核辦云茲悉增中丞除照復外已札藩司會同大清分銀行迅即酌核詳咨矣 
[諮議局對於官辦引岸之預防天津]  
　　順直諮議局因天津最累十商六十三州縣引岸收歸官辦誠恐不肖官吏不按商業經營純以局所官習行爲不但人民吃虧且恐未歸官辦之殷商亦受其擾累刻間調查斤量價格有無出入成色有無攙雜土砂等事以便陳請督憲飭司整頓云 
雜記 
[婁令蒞勘盜刼松江]  
　　婁境五十一圖石錦塘地方去楓涇十餘里該處吳宗夔宗濟弟兄聚族而居初七夜被盜肆刼宗夔肩受彈傷宗濟被縛傷臂盜黨半操土音連刧各房報案後婁縣劉大令於初九日蒞勘見盜黨遺有綑柴繩十餘根前膛鎗扞一支當即飛飭壯捕嚴緝附近謠傳該案爲著匪小銀山所爲者飛划弁兵即聞信往拿僅獲小銀山舅甘增祥一名解送到案現聞尙需别緝也 
[公子打店服禮松江]  
　　松郡房捐一項向歸捕廳經手徵收銀元解繳銅元視爲歲入大宗華捕廳陳少尉公子昨又親率家丁入巿收捐至吳公正香店時店主以閏月例收一半現未到期請爲從緩詎公子遽以官氣凌之竟被用武打毁貨物不少鄰里齊抱不平公子始去是夜各店擬聯名呈遞公禀事爲華邑沈大令所聞遂飭地保燃放香燭爆竹代公子前往服禮估計所毁貨物値價四五千文令賠償二千文而罷 
[韓濤姦拐案情武昌]  
　　韓濤姦拐嚴漢中之妻史氏一案因關碍甚多地方廳久未提堂復訊茲於初三日由該廳刑庭庭長藍君等開正式法庭派警至首縣典史署單提韓濤到庭訊問所有姦拐捲逃各節概置不問惟問其居嚴家時蕩去嚴産八九萬金之原因及實共賺錢若干韓供詞異常刁狡藍君斥之曰爾不實供則案不能結惟有拖死於押所耳韓見庭長聲色俱厲當哀涕不已良久始曰内中緣故甚多請屏左右再供藍君當囑陪審兩推事一檢察官及法警庭丁等概退出惟藍一人在庭詎韓又翻悔含糊不供藍怒呼人帶其還押且曰任汝拖死永遠不再提審矣韓懼作媚態求曰俟下去將所吞蝕之欵開單呈覽藍首頷之及出廳門早有史氏所用之婢媪二人在彼立候見韓卽扯之喁喁私語且遞給高麗參片一包但聞韓語婢曰我爲彼死而已噫情魔之纏人一至於此殊可畏也至嚴宅前有巿房兩棟係韓私押於商人張朝良計銀三千兩嚴漢中不承認業已赴廳控訴串騙現此事已爲地方檢察廳訪查明確係韓因嫖賭乏資史氏惡之不予錢以接濟韓乃向張借銀二千五百兩後因歸還無款即再找五百金以是屋私自作抵迨後史氏知悉亦無可如何刻廳中已定於日内提張訊聞大約此屋須斷還嚴姓令張向韓索抵債項以昭公允 
紀事（續） 
[新優界王鐘聲小史]  
鐘聲名旣張。則益事徵逐。劇資所入蓋遠不敷。於是舉債累累。面向之資以衣服首飾者。亦復久假不歸。滬上人知其不足恃。則稍稍向之索。鐘聲無所償也。索之急。乃潛遁。資之者憤白其事於官。獲其副。而鐘聲則已鴻飛冥冥莫知所適矣。顧受其紿者多聞人。且鐘聲所犯亦無大惡。積久漸不以爲意。鐘聲遂又稍稍出舉。凡名勝之區。如漢口。如南京。如奉天。如哈爾賓。如天津如北京。足跡無所不至。至必演新劇以自活。亦必有人資其日用衣服首飾爲之奔走。與在滬無異。鐘聲之所以遇此等人者。亦與在滬時無異也。故所至輙不能如志。甚或爲官中所緝。其始到津也。與某侍郎公子善。公子爲所愚。損失幾及萬金。會天樂園主田際雲開其名。乃以重幣延之來。使演新戲。且以壓臺。京例非至有名者不敢壓台。鐘聲顧當之無難色。京朝人趨之若鶩。莫不動色相告。以爲得未曾有也。於是鐘聲遂享大名於京師。曾與某報記者討論唱工說白之利害。旋又受聘於文明戲園。去冬出京赴津。田際雲被逮。鐘聲始還京。外間謂其曾於慶邸演劇之暇。上書痛言時事。王爲感動。其書稍稍傳布。事之有無莫能叶也。及前月遂以窩娼聚賭爲警廳所逮。至其被逮與被逮後之情事。則已累誌本報。不再列。詩史 
[台灣五妃墓]  
台灣寗南門外。有明季五妃墓碑。爲乾隆十一年巡道莊年所立。上鐫六十韻七古一篇。范咸七絶十首。蓋皆巡臺御史也。范咸字九池。詩尤悲惋爰錄存之。明亡已歷四十載。死節猶然爲故明。荒塜有人頻下馬。眞令千古氣如生。 
天荒地老已。無親。肯爲容顔自愛身。遙望中原腸斷絶。傷心不獨未亡人。 
君后相從殉社稷。虞兮未敢笑重瞳。廟廷倘使猶陪祀。臣妾應敎祭祀同。 
田妃金盌留遺穴。何似貞魂聚更奇。三百年中數忠節。五人個個是男兒。 
可憐椎髻文身地。小字人傳記載新。却恨　京翻泯没。英風獨顯費宫人。 
忍抱童家舊誓亡。孝陵風雨怨蒼蒼。芳魂若向秦淮去。正好乘潮到故鄉。 
明妃無命死胡沙。青塜荒凉起暮笳。爭比冰心明似月。隔江不用怨琵琶。 
累累荒墳在海濱。魂消骨冷爲傷神。誰知不是經溝瀆。絶勝要離塜畔人。 
又逢上已北邙來。宿草新澆酒一杯。自古宫人斜畔土。清明可有紙錢灰。 
十姨廟已傳訛久。參昴還　問水濱此日官僚爲表墓。五妃直可比三仁。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[七誌醫生謀害人命之駭聞]  
　　徐仲魯謀斃吳順生一案業已六誌報端茲悉死者之兄浦和生及母舅虞和尙昨又投縣禀稱徐仲魯現已購覔死黨欲置小的與阿大等於死地若從此不再投案禀控使彼得運動脫罪尙可無事日來傳說紛紛小的等聞之駭甚因思小的等不爲順生伸寃無以對順生若仍控訴又恐遭其暗算實覺進退兩難求恩核示大令諭曰徐仲魯旣已在押其妻子亦已藏匿誰爲佈置爾等可勿多慮浦和生虞和尙遂唯唯而退 
[重申棉花攙水之禁令]  
　　本縣田大令出示曉諭云奉關道憲劉札據棉花騐水局委員吳汝繹呈稱棉花攙水積弊已深竟有積重難返之勢其所以不能禁絶之故實緣鄉民軋户無不攙水所致請再出示札飭地方官徧貼産棉各鄉鎭並飭地保人等至軋花之處家喻户曉一律不准攙水如有不遵一經查出定須嚴究庶昭炯戒而挽刁風等情到道據此查各屬鄉民販運棉花來滬出售往往攙水圖得多價以致滬上花業華洋商人大受虧累曾經袁升道示諭分行一體查禁併准花業公所之請在滬南設立騐水局舉用洋司事會同查騐嗣因攙水之弊仍難杜絶議定嚴查鄉販派員專訊查出濕花按價判罰又於光緒三十四年二月並宣統元年十月先後接准英日兩國領袖總領事函稱棉花攙水之弊幾及百分之七八並有時攙至百分之十二所慮濕棉存久其氣生電勢必自然傷及棧房請保全禁止免生險害並出示指明此弊之險轉致所屬種棉之區一體設法禁止各等因又經梁蔡前道剴切示諭禁除並分行各屬一體示諭鄉販切勿再將棉花攙水混售致干嚴究各在案魯呈前情除由道出示曉諭曁分行各屬一體嚴查示禁外惟鄉愚目不識丁者居多恐未盡悉合亟札飭札縣查照分飭各圖地保詳細傳諭各鄉户軋户一體知悉切勿再將棉花攙水運滬夾雜混售致干嚴究事關商務交涉尤宜認眞辦理等因奉此杳棉花攙水惡習歷經出示分諭在案茲奉札飭並奉本府憲戚札同前因合亟查案示禁爲此示仰鄉民軋户一應人等知悉自示之後母得再將棉花攙水混售自絶生機如敢故違定提嚴究不貸其各凛遵母違 
[青年會歡迎留學生]  
　　中國青年會於初十日晚八時開會歡迎清華學堂留美學生先由會正宋耀如君宣布開會宗旨以次美領事維禮德君留美學生會書記干正廷君留學生委員譚煥章君鍾文鰲君青年會書記饒柏森君等相繼演說滬道亦派員蒞會代致訓言是晚官紳商學各界之到會者約五六百人頗極一時之盛　 
[銀行循理賬]  
　　滬上各銀行定例每九個月進出款項須通盤核算一次明日又届核算之期聞會審公堂亦須停訊一天並封關半日 
[德副領參觀押所]  
　　駐滬德副領事師謀君昨晨駕蒞會審公廨與寳讞員會訊捕房𤨏案畢欲入押所參觀商由寳讞員派令管理押所司事導引至男女押所閱看一週而去 
[總書賄賣公文之牽累]  
　　公共公廨總稿書鄧爾如屢將緊要公文得資宣洩經滬道劉觀察訪查得實札提到轅發交本轅發審兼縣署帮審員承明府訊供發縣收押候辦在案所有牽涉之收發處奈陳兩家丁及錄供生楊督才席春華等四人昨亦由寳讞員委托收發委員王基恒伴遂道轅請示核奪 
[孫襄讞毫無偏袒]  
　　卡德路源生米店主唐頌清之妻張氏與新閘捕房三百四十三號華捕陳金生（卽陳阿德）互控行兇一案昨晨由公共公廨復訊唐延中國律師丁榕上堂聲明該捕糾同楊連生等恃勢行兇將唐張氏毆傷各節旋據九百十八號華捕及四十一號三道頭西捕與包探馬阿美禀明當時兩造扭毆略情並由陳捕之見證陸杏生婦人張王氏女子周阿大投稱是日目覩唐張氏等六七人將陳金生並陳妻徐氏毆打又據管理華捕正巡官張生君投稱日前唐張氏至總巡捕房控告新閘捕房華捕陳金生無端行兇當飭該捕房捕頭查得陳捕素來安分已升爲頭等巡捕所控行凶恐非實在又據丁榕律師聲稱唐係體面商人豈愿與下等人無端交涉當日陳捕在是處浜内洗刷鳥籠因唐子繼福至浜内小便即被該捕掌頰兩下其母向陳理論亦被該捕等男女多人毆傷有騐單爲憑請爲鑒核嗣據唐子繼福訴稱年十一歲隨母至外祖家餘語與丁律師所述相同又據唐陳氏上堂證明唐張氏母子被陳捕夫婦等毆打情形訊之陳捕供不承認孫襄讞諭陳曰據爾邀來見證均稱唐張氏等六七人將爾夫婦兇毆何以爾夫婦均無傷痕而唐張氏與勸解人王炳坤反而受傷伊等身體不是豆腐造的爾夫婦亦非鐵鑄試問是何理由爾係工部局用人工部局爲保衞治安設立捕房招用巡捕决勿爲爾包庇本委憑傷單論罪毫無偏袒諭畢擬將陳捕薄懲並申斥唐張氏數言了事而德副領事祜君以兩造均有不合之處不允將陳捕押辦磋商良久未經解决遂諭令各退候下禮拜六商明核斷 
[凶僧殺人之餘波]  
　　凶僧眞修謀殺僧人馬阿川一案聞江蘇僧敎育會有函請縣署站斃眞修之說外間得此消息轉輾相傳連日至縣署前觀看站籠者幾至絡繹不絶云 
[提訊盜船主婦]  
　　搶刧程開貴陳得友船物之盜犯莊老漢朱廷貴王鳳山劉萬友業經先後拘獲解訊在案茲又由縣提到船主婦戴氏當經襄讞承明府提訊據供小婦人撑船度日曾雇朱廷貴爲夥當搶刦時婦人並不知悉及見朱廷貴携物至船婦人駭極向之盤詰朱卽持刀恐嚇謂爾如洩漏定將爾母子置之死地以故不敢聲訴於人求宥詰之朱莊王劉四犯均抵賴不認明府謂前堂供認不諱已有供單爲憑何必圖賴受苦朱等始照前供認乃判戴氏交差朱廷貴加釘鐵鐐與莊王劉三人還押候辦 
 
 

Page 19

 
 
[盜黨分别發落]  
　　浦東夏家嘴口搶刧張金茂花船之徐金海徐阿桂王坤七王坤生王阿三薛木全等拘縣訊押在案昨經承明府覆訊除徐金海徐阿桂判令還押候辦外王坤七等四人訊係無干判交保開釋 
[定期追悼聶中丞]  
　　前蘇松太道升任浙江巡撫聶仲芳中丞於今年二月初二日在籍病故滬上紳商學界定於本月二十日假六馬路仁濟善堂開追悼會刻己柬邀紳商各界及城自治公所各董届時蒞會 
[警局課長悲歡記]  
　　巡警總局總務課長張玉輝近被人在江蘇巡警道吳觀察處控訐多款經觀察查實特於前日下札撤委所遺總務課長差飭以司法課長聶榕卿司馬升調而以裁判課員以大令景福推升司法課長卽於日内彼此交替到差視事 
[城内]  
道批二則○陸子藩禀批此案前因該職延不清理前據升大等來禀業經派員守提旋以狡避不到又據禀請查産封抵在案現旣赴廨投案仰會審官寳令迅即傳集人証訊明責令趕緊理償如再抗違定行封産備抵仍將訊理情形先行報查勿遲劉鼎炘禀批前禀批飭催繳給領未據報查茲又據該民具呈前情仰崇明縣迅遵前批辦理具復毋任訟延 
[南巿]  
妖巫不法○丁大成油紙店主汪學明家有兩歲幼子日前偶患瘄症因其妻迷信神鬼故邀法界方板橋地方自稱茅山仙人之男巫陳阿根到家包治當塲給以藥丸並囑令速赴瞿眞人廟求仙方陳即乘機詐去洋二十元詎甫服仙丹一劑該孩即日病殤汪痛子情深倩人評看仙方藥味内有明天麻一錢太覺荒謬立將陳扭控法捕房捕頭詰得不實不盡斥不准埋前日陳又在南巿青龍橋畔順興磨坊内看香頭正在裝神說鬼汪乘其不備將陳拖出痛毆次日陳亦率其妻及妻母等多人守候路隅將汪遠毆被巡士拘至南區詰得陳於三年前由區赶逐出境胆敢私入境内惑衆歛財不法已極命一併移解裁判所拘留候訊 
限理借欵○復興隆雜貨行夥林寳卿前被新碼頭晉記號主朱晉生扭控裁判所稱林前代協生春莊客閩人蕭蔭蕃掉去票銀五百六十兩到期後蕭竟避匿不理曾訊判移送商務分會查理在案前蕭在途被林遇見扭控裁判所訊據林供前已代賠本行銀二百兩以致被累歇業請追詰之蕭供前已將號内生財歸林搬去抵欠餘實無力償還求察官判交保予限二十天趕爲清理 
各有不合○崇明同鄉會函送海門人朱榮昌朱陸氏夫婦至裁判所控稱該氏本夫姓趙再醮與朱爲室去年四月間背夫私逃來滬被其夫在日暉港尋獲扭至高昌廟巡局移縣訊明斷令同回原籍詎行至半途氏又不肯隨歸請爲發落旋訊據氏供被朱圖賣是以不願隨歸官將朱申斥一番判仍一併送回該會安插 
折還舊欠○萬春鹹貨行執事宓寅生與萬康醬園夥孫壽福同將西門外已閉福興飯店主沈振林扭至裁判所控追欠洋十四元錢二十一千七百二十文經湯裁判訊供屬實姑念無力償還判交保限月底各折還洋十元 
[閘北]  
婦人迷途○婦人王陳氏前日在閘北　途由崗　帶局昨由氏姑王沈氏投案具領奉蕭區長略詰數語准予領回 
幸無証據○邱鶴華扭林萬祥至四路分局控稱去年憑林爲媒娶某姓寡婦爲室乃於今年二月婦回江北不返請爲究追昨經蕭區長訊得事無證據斥釋不理 
補提蟻棍○湖北婦人張胡氏控章鳳朝王阿大串同蟻棍蔡維新拐賣伊子一案迭記前報昨奉蕭區長覆訊一過判提該蟻棍到案再核 
[英租界]  
不認串騙○顧企園偕見証張王氏控方才生方高氏以僞賭串騙洋一百四十五元昨晨由探蔣文彬將方男女二人查獲解送公堂訊據供稱顧與陸李孫三人賭博輸負與我等不涉　讞員商之德師副領事判分别押候查明於下禮拜六訊核 
被告到案○美商益同人控莊盟史抵單糾葛一案由廨准飭差探協往南巿將莊移提到案昨日解訊判押候美領堂期訊辦指使脫　○潘國豐控沈謝氏等串拐其妻羅氏曾經公廨中西官判令派差協探帶同沈謝氏至西鄉洙涇鎭指提潘妻詎中途被謝德富指使逃逸緝提未獲昨由捕房將謝德富查獲解送公堂請究判押候下禮拜六訊辦 
串賣外甥○薛杜氏將七歲外甥男孩阿榮認爲已子托劉張氏等賣與粤人何倪氏一案昨經公廨中西官復訊屬實判杜倪兩氏各押女所四月阿榮暫留棲流所候核 
拐匪待罪○安徽人李順來因拐匿壽州人詹發違之弟媳吳氏由廨訊判押候氏夫到案再核在案昨日復由捕房解究判仍還押候下禮拜六訊核 
聚賭受罰○周阿本因私設總會聚賭被捕查獲昨解公堂訊實判罰洋十元充公賭具銷燬 
賠償醫　○木匠王金秀因將東洋車夫陳榮生毆傷由捕查獲昨解公堂訊實判王給原告醫費洋十五元繳洋開釋 
違背烟禁○易桂林在楊樹浦路七百十六號屋内私設烟榻售烟被捕查獲昨晨將易並烟客楊伯增徐盈春一併拘解公堂訊明判楊徐各押七天易押兩禮拜並將房屋發封烟具銷燬 
妓女串騙○鴇婦王三寳與狎客邵林亭同控妓女蔣小寳與姘夫沈子紅串騙王鴇帶擋洋三十元及邵之金戒兩只昨由捕房將沈與蔣妓併解公堂訊供屬實判沈押六禮拜蔣妓押三禮拜 
[美租界]  
准予免驗○北河南路浦壽記書局出店侯協春出外猝斃由捕送所請驗已紀昨報茲悉死者向有胃痛病前日行至山西路橋畔舊病復發倒地身死當由屍妻侯魏氏於田大令蒞所時禀請免驗大令准之飭具自行　殮結備案 
妒娜釀禍○挑糞夫施榮興與過犯田四根之妻顧氏姘　爲田偵知前晚十一點鐘施在瑪禮遜路被田紏同羽黨多人截住去路各出利刃將施猛刺十餘下而逸嗣由七百十七號捕巡見將施車入捕房飭送同仁醫院療治一面飭拿兇手嚴辦 
醉兵胡閙○某法兵前晚乘醉至靶子路擊碎八十二號店舖坡牕由捕拘入捕房候送法領事署發落 
車夫訴苦○盧萬岳投捕房報稱向在北四川路一千零零七號葡人家爲包車夫向索工資非惟不給反被毆打捕頭飭赴葡署控告 
塌車肇禍○張榮華昨曳榻車行經西華得路將行人朱阿大撞倒碾傷由捕并送捕房候禀捕頭核辦 
[法租界]  
都有來歷○老婦汪鍾氏偕其孫汪源發携一田孩薛阿濟乘某輪船出口包探某察知該孩口音與兩人不同恐係來路不明爰即一併拘捕解究即據汪鍾氏供稱該孩係代女兒買作子嗣當出價洋四十二元有曹禮卿可証詰據曹供係汪同居該孩確由江北逃荒難民薛姓夫婦處買來餘不知情官判開釋銷案又粤人賴自南與妻羅氏抱有男孩阿喜一口乘輪回籍亦爲某探查知恐有拐販情事拘案請究賴供此孩由胞兄承嗣與小的爲子求察茲爲捕房查悉賴共有弟兄三人該孩係長房所出因自南親子幼殤故出嗣爲子帶去接乳官判即予開釋禀催債欵○李春芳欠瞿長順魚行借洋四千元經公堂判令每月交還洋一千元除交過二千元外餘欵依然延期前日又經原告禀追經聶司馬傳李詰問即先交洋二百元餘求限月杪再繳司馬判交案二百元先 
 
 

Page 20

 
 
給原告具領餘八百元必須月底交清 
誘匿親女○邵維棠前將女孩許與張阿王爲養媳曾收茶禮洋五十六元詎過門後被邵誘匿經張訪實扭控公堂由聶司馬升訊邵供女孩現在域内可以交案因派探帶邵入城吊孩至案再核 
[海上閒談]  
　　上海爲文明之中心點。不但我人認之。各省之人公認之。不但各省所公認。外人以我敎育政治上之改革。類多發起於上海而交譽之矣。顧姦也拐也。盜也。謀財害命也。記者持一方尺之紙大書特書不一書。總不脫此五大惡之範圍。文明歟野蠻歟記者直不敢置一語。還請閱報諸君公定之。 
上海警政。號稱整頓。然至夜十二時以後。常見深街曲巷中華捕。與雉妓並坐笑謔未識查崗者亦有所見否。 
風俗愈。奢靡。生計愈困難。外鄉人初涉足上海者。第見紅男綠女。車水馬龍。居然一繁華世界也。然一轉念間。即見囚首喪面之人力車夫。跪街哭喊之乞丐。甚有以七八齡之小孩。沿路叩頭作怪。響嗟夫稚子何辜。遭此貧苦。安得許多豪富者。舟節花天酒地之靡費。組織無數小工廠。以拯此窮黎。庶社會上略减不平等之感觸也。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部奏議覆贛撫奏贛省歷年積虧情形擬請援案試辦公債摺]  
　　奏爲遵旨議奏恭摺覆陳仰祈聖鑒事本月十二日江西巡撫馮汝騤奏瀝陳贛省歷年積虧情形擬請援案試辦公債一摺奉硃批度支部議奏單併發欽此原摺内稱光緒三十四年以前贛省財政尙可支持自宣統元年後兩年之中入欵驟减出款驟增截至本年計共虧短三百萬兩上年預算告成按照資政院覈定增减之數應增者力爲擔任應减者痛予删除即該院未經議及之欵苟能節縮亦不敢稍涉寛容照此規定仍不敷二百餘萬而歷年積虧之債欵一百四十餘萬實爲大宗期旣甚迫息亦甚重若能募借公債二百萬兩庶喘息稍紓得以從容計畫再於籌欵方法悉心經營以期維持預算合無籲懇天恩俯准援照直隸湖北安徽等省成案試辦公債二百萬兩由江西大清銀行經理在於統稅項下指定分年的欵備還本息如蒙俞允即由臣等督飭藩司與銀行妥商辦法擬具章程咨度支部核准後再行遵辦謹將宣統元年二年添辦新政大宗數目繕具清單恭呈御覽等語臣等竊維理財原則凡經常歲入之不足則必須增開稅源臨時歲入之不足則不妨募借公債近年各省以政費浩繁紛紛舉債隨借隨耗愈累愈深財政前途至爲危險本年四月間該撫咨商臣部籌議借欵業經駁覆在案今該撫復請援案試辦公債殆亦計無復之不得已而出此下策查該省試辦宣統三年預算於資政院核定之案較諸他省尙能切實遵行而歲計仍多虧絀是原奏所稱爲難各節自係實情臣部亦應量予通融以示内外相維之義臣等公同商酌該省如爲擴張政費起見則應另籌經常入欵萬不宜輕議借債若爲整理舊債起見苟能减重息爲輕息易短期爲長期辦法尙無不合惟所指統稅抵欵於預算原額外能否增　所擬章程有無流弊應請飭下該撫妥愼規定仍交本省諮議局議决後再行咨部核辦至該省應辦各項新政亦宜權衡緩急酌量舉行以紓財力所有臣等遵議緣由理合恭摺具陳伏乞皇上聖鑒謹奏宣統三年六月二十九日奉旨依議欽此 
[廣西巡撫沈秉堃奏預算不敷酌併局處摺]  
奏爲桂省預算不敷酌併局處以一事權而節經費恭摺仰祈聖鑒事竊查桂省籌辦新政曾於宣統元年設立調查局分法制統計兩科分任法制統計事宜設立自治籌辦處籌辦地方自治事宜其軍政事項設有陸軍財政局以掌財用復設有糧餉局以掌軍需而軍裝火藥又以新軍所需掌之軍械局舊軍所需掌之軍火局局處設立過多員薪不無冗濫事權旣難畫一經費更覺不支本年豫算入不敷出至七十餘萬之多自應竭力裁併以爲節流之計惟籌備爲憲政初基軍事爲國防要政關係至重諸待進行旣不可濫費以耗國家有限之財亦不能惜費以防國家待興之政因督飭司道反覆熟籌並與館部咨電商議務期費節而事不廢乃爲切實可行經於本年三月内電咨憲政編查館民政部核准將自治籌辦處歸併憲政籌備處辦理於憲政籌備處添設參議一員其編制考核兩科科員均經遴選通曉法政人員派充分科任事原設自治籌辦處於四月初一日裁撤復於五月内遵照憲政編查館咨到裁撤調查局辦法將調查局法制科事務歸併會議廳參事科辦理由原派參事科科員兼任不另派員其統計科事務於臣衙門另設統計處辦理經酌派科員四人分别任事原設調查局於六月初一日裁撤此關於新政事宜之酌量歸併者也陸軍財政本陸軍一部分之事本年二月内准陸軍部電咨將陸軍財政併人督練公所辦理當經遵照歸併其原設陸軍財政局於二月内裁撤至軍政雖有新舊之别軍械軍火實無可分糧餉乃軍需之一宗亦自母庸獨立因於本年五月内併爲一處定名爲陸軍餉械局並於該局附設修理槍械廠修理舊壞槍械由臣派員分股辦事暫設總辦一員以總其成原設之糧餉局軍械局軍火局均經裁撤此軍政事宜之酌量歸併者也凡所裁併於事項各以類從分者使之合俾一事權而重責任於經費力求省約繁者使之簡俾顧豫算而節度支自經分别改并之後各局原支經費每年約銀三萬六千八百餘兩現支經費每年約銀二萬四千三百餘兩計每年約可節銀一萬二千餘兩而一切事宜由臣督飭各員認眞辦理試行有日尙無偏廢之處仍當隨時督察務期費省而事仍畢舉得以仰副朝廷立憲圖强整軍經武之至意所有桂省預算不敷酌并局處以一事權而節經費緣由除分咨内閣軍諮府民政部度支部陸軍部查照外謹恭摺具陳伏乞皇上聖鑒訓示謹奏宣統三年閠六月初二日奉硃批該衙門知道欽此 
來件 
[中國女子國民會簡章]  
　　一本會定名曰中國女子國民會二本會以改良家庭柔靡之習俗啟導女子尙武之天職爲宗旨 
三凡中國女子經會員二人介紹即得爲本會會員 
四凡贊成本會宗旨予以捐助者犦由本會推爲名譽贊城員 
五本會職員由會員選舉任之 
六本會設正會長一人副會長二人幹事員若干人均以一年爲任期（但得聯舉續任） 
七本會與男子國民會機關雖别宗旨相同凡本會辦理情形得通告各省男子國民會務求應援以匡本會之不逮 
八本會每年於春間開會員大會一次每月開職員會一次 
九本會應辦事件於職員會决議執行之如有特别事件不及招集全體開大會議决者亦得由職員等决議執行必於下期大會時報告理由仍請全補認之 
十本會經費以特别捐常年捐充之（甲）特别捐自由捐助（乙）常年捐凡本會會員年納一元 
十一凡經費出入每月由會計員結算公佈 
 
 

Page 27

 
 
十二設事務所於上海法租界平濟利路良善里二百六十六號 
附則本會創辦伊始凡會章有不完備處得隨時修改 
國外新聞 
[波斯國事彚誌]  
　　初十日倫敦電云波斯京城德黑蘭電稱波斯黜王已在曼桑達蘭之阿虚萊夫登岸據寇曼沙電稱黜王之弟某氏已占奪該處稅關勒索商民又據德黑蘭電稱法國及意大利之代表已合致照會與波斯政府反對由財政總理美人歇斯脫君發給該國用人辛俸及波斯政府之養老款 
[英國財政大臣宣布政見]  
　　初十日倫敦電云財政大臣喬治君宣稱本年秋季國會開議當專心籌畫國家保險辦法並其他諸事 
　　（以上譯字林報） 
[摩洛哥問題片片錄]  
　　初十日倫敦電云韋斯脫明思脫報及每日郵報之特别訪事均已逐出阿茄堤爾英國現在湯其愛爾及阿茄堤爾嚴重對付此事法國各報大半主張重行召集萬國公會討論摩洛哥問題因德人有意躭誤時日也初十日柏林電云柯爾里斯乞報登載動人聽聞之社說以論法國報章之見文中儆戒法人勿以斐洲殖民之問題改爲歐洲列强之問題十一日倫敦電云據柏林電稱法國駐德大使康本君已與德國外務部大臣華區脫君將摩事綱領商定其詳欵尙須愼加研究將由德相進呈御覽 
[德兵在哈底登岸]  
　　　初十日柏林電云德國巡洋艦白里曼已派兵登哈底陸地保護德國使館及各銀行 
[阿爾巴利亞得享和平]  
　　初十日栢林電云土耳其政府已與阿爾巴利亞之曼里沙爾斯部落訂定條約 
[德皇歡迎美國新使]  
　　初十日柏林電云德皇覆電美政府謂以里虚曼君充當駐德美國大使殊深歡迎 
[德后不豫]  
　　初十日柏林電云德后近有微恙醫生諫請德皇勿逕往維海姆沙虚行宫故皇於明日將抵巴斯丹皇之罷游與摩洛哥交涉無關目下該交涉已臻安穩之地步進行殊爲和平德相之展期出游阿爾浦斯大山亦與摩洛哥問題毫無關係 
[倫敦卸貨工人罷工續聞]  
　　十一日倫敦電云倫敦卸貨工人罷工一事業已調停就緒定期星期日在屈萊法爾格塲當衆宣布公斷之詞今夜罷工之人約在二萬名以上 
[德法公斷約簽押之訛傳]  
　　初十日倫敦電云晨間之電謂德法普通公斷條約業已簽押一節實屬美法之悮（以上譯文匯報） 
小說 
[言情小說投海孤兒（八十三）]  
弗倫富士之爲人。冒利而蠢。無復天倫篤愛之心。見馬利亞終不肯應。則大怒不能忍。厲聲斥之曰。汝不聽父命即爲不孝。汝心中係戀之人。吾巳知之。必爲愛力森無疑此狗誘入閨秀律當雉經汝不以父命爲重。而自願嫁一行舟之水手。汝下流極矣。馬利亞至是亦大怒。且哭且言曰。爸爸幸勿刻酷如是。彼密司脫愛力森者非但未嘗誘我。且出死力以救援吾輩。在理爸爸亦當感激其人。且兒以禮自守。爸爸何爲詈我爲下流兒固有愛敬愛力森之心。然未嘗有非禮之舉動。爸爸此言。乃大衊我語已俯首而哭。至悲。弗倫富士仍怒曰。汝誠爲上流之閨秀。乃愛敬一區區水手密昔司威耳聞馬利亞哭。趣步立入。適聞弗倫富士之言。威耳乃大不謂然。謂弗倫富士曰。主人悮矣。密司脫愛力森者。吾輩之恩人也。密司愛敬其人。於義至當。主人何爲斥之。弗倫富士復大怒曰。女人。汝焉敢輙干吾事。趣扶彼出此。吾良不欲面彼 
愛華司德街之公園中。。遊人至夥。雖冬令嚴寒。而暖室之中。繁花照眼。凌寒冲秀。鮮媚無倫。而在園之東北隅。則有草亭一區。巨樹數本。一少年男子。挾一妙齡之少女。同蒞是間。蔭樹而坐。男子衣水手之衣。眉宇軒爽。英挺非常。少女之衣。則作粉霞色。周以黑緣。容光煥發。國色也。掬愁於面。涙眥瑩然但聞女子謂男子曰愛力森汝冒言愛我而敬我。亦知吾昨日有至不愜意之一事乎。愛力森驚曰。馬利亞。君何故有不愜意事。視吾力之所至。必竭力聽君驅策。馬利亞搖首曰。茲事君决難爲力君剛與我言愛我敬我。吾心亦正如君。愛力森大喜曰。然則接吻矣。馬利亞引手拒之曰君勿孟浪。吾尙有言愛力森斯時之心。乃躍躍然。欲從口中冲突而出。屏息戰慄。嚼齒不言。馬利亞曰。吾初見君時。即有愛君之心。語時。兩頰已綘。愛力森曰。吾乍見之時亦然。第吾乃窮人。焉敢冒進。馬利亞續曰。繼君兩次拯我於難。無恤生命。吾愛敬之情。亦日結而日深。私計苟欲嫁者。非君莫願。愛力森聽至此。神經大暢。心至愉悅。覺一身飄飄然。如入虚無之境樂極至於耳目皆窒。即力挽馬利亞。與之接吻馬利亞拒之不及。然亦不愧赧尙曰愛力森。汝不當如是。吾今不能嫁汝矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[東寗廳張倅籌辦移民開墾詳文]  
　　爲詳請事案奉憲台頒發東三省殖民實邊章程循繹第五條内載先行指定一處作爲移民入手地方首先籌辦又第二條載應各就辦事地方呈設分局大致於指定之荒段務從邊要入手而先覘現在情形及將來希望如何俾立基礎以俟各省陸續移來之民分别撥往先後並舉通判竊維廳治三面阻山俱係懸崖拱木僅假俄屬之雙城子爲交通孔道燕巢于幕人盡知危廳境南通延吉東南達摩闊崴又東接海參崴實軍事上之要點且與俄東站僅隔胡佈圖一河彼已水陸交通我乃草萊如故一旦遠東之和平不保匪惟無抵制之策終恐貽蠶食之憂使不廣招徠而實邊陲則我力無可擴充野心焉能懾服竊謂邊務之危莫危干東寗矣廳治未設以前曾有綏芬墾務局奈旋興旋廢墾地無多合馬家大營烏蛇溝等處原有熟地不過一萬餘晌餘如寒葱河五六站綏芬甸子等處二萬餘晌俱以有用之沃壤委爲豐草胡匪藉作淵藪行旅視爲畏途所以墾熟之地民不敢聚族而居春耕始來秋收即返浮居之風已成習慣兼以工資昻貴民情游惰間有少數外來農民亦同齊人之咻於衆楚要之專恃流民而耕邊地農業終歸於渙散故通判涖任之始即注意徠農屯墾勸諭紳商集股創辦計共集提倡股洋三萬元續備股二萬元領荒五千晌擇廳屬適中之雙榆樹建築總公司鑿萬鹿溝以便交通設東西兩支部以資接濟又建屯墾轉運處一所築大小窩栅五十二處并集身股農夫五十八户另招湘工十餘名藉圖農事改良而派舊有鄉勇分路保護所有開辦時期與經營手續均經先後詳請在案查該公司去年開辦購置洋犁牛馬種糧草料工食雜費已開支三萬八千餘元開成熟地四百餘晌七月間因霪雨連綿秋成歉薄致成蹟未能大著嗣籌善後遂又組織富民營業公司以爲輔助機關存儲借貸頓形便利冬間據該公司禀報海參崴華僑郭福貴等因被俄人驅逐懇將東大川荒地千餘晌承領而將旅崴華民二百户悉遷來開墾其盖房年馬路費伊等自備惟籽種秋糧須由公家接濟該公司以無力擔任業於去臘禀請憲台補助爲招集該華僑之需蒙批撥銀五千兩究因欵項無多乃允崴埠華僑暫移十餘户其餘百餘户遂不果來此事並非坐失機會實爲經濟所限本年正月該公司續在吉長兩埠招工百名並招農夫九户適値防疫阻滯三月始克到寗雖未誤春耕而工資用費已增數倍凡此種種之困難在公家之補助已窮商股之續招因而不易查墾殖問題造端宏大今以廳治有限之財力而欲維持成立其窘苦直如蚊𧋽負山殫厥精神以冀漸進無奈一鼓作氣無繼終衰設不幸而至莫可如何勢且中止凡言吾國邊務者現象多同所最足痛心者也省分認定協濟銀兩每户百兩爲假定之數諒亦指墾民來東之川費而言至於待遇與耕墾各費必俟總局另爲酌撥則補助費似可無庸慮及又第二條内載各辦事地方應呈報分局刻計廳屬應墾生荒除公司承領五千响不計外如紅旗河源大綏芬甸子附近一帶尙有生荒二萬餘响自應呈設分局以備移民幸公司在東中屯所建房舍足資辦公是籌款建築公局一層亦可母須另措第三條載組織一殖務公司並得提用資本附設各種營業機關現廳屬已有富民營業公司股本雖不富厚尙能於補助屯墾外另營他種生業亦頗暢旺祗須略加擴充與創辨者似易爲力而廳屬之萬鹿溝數十里問蓬蒿荆棘近亦鑿爲坦途鄉巡并已成立分區巡邏足以保衞至墾民通信機關廳屬小綏芬六站等處文報分所刻已直接穆稜縣治通信實形便利今公司股東正擬自行回籍招民所招農人或能耐勞一洗廳屬偷惰之習該股東一俟奉批後并即前赴瀋陽晉謁殖民總局面禀辦法一面請派員先行來寗調查酌量接濟通判竊維現具之規模尙幸與憲發章程多相符合即各股東於此次續集股份亦　踴躍此皆賴憲台實行提倡之功亦以廳治墾殖較諸他處有優勝之點在也廳屬五站六站之車站距俄屬雙城子均不過百餘里運輸崴哈各埠甚屬便利故豆麥等糧每届登塲各處購置輙絡繹不絶恒多先置定金而後運糧銷路之暢已可想見此其一查海參崴全境地畝皆係華僑墾熟現俄人乃自行移民而將原有華僑全體驅逐彼等久居於此氣候土宜久已稔熟又鄰近五站移徙甚易今窮無所歸迫而投我正可趁此時機廣爲招集俾免外族之欺凌遂僑民之傾嚮此其二民户由山東來寗者自煙台航海卽直達海參崴由崴乘車祗六小時便至五站東寗墾地每人路費需羗洋二十元至由湖南前來亦不過三十元程途便捷費用無多此其三去歲招徠湘人十餘名於工作之勤勞器用之巧便樹藝之得法較諸土人俱有過之據該工人等審騐廳屬高地並可試種秔稻現該公司正擬試辦以闢新機此其四凡此皆廳屬墾殖實占優勝之處也竊思該公司如再設法推廣邊墾發達當可坐俟惟刻下各股東所籌備股一萬一千元以作移民六十户費用係專指旅費而言至於將來到荒段後一切牛糧種子公家似應更予補助其被逐來投各僑民亦應撥款接濟惟有仰懇憲台飭下殖民總局迅派員來廳查明酌助而此項屯墾營業公司能否附入殖務公司廳治地方能否先行籌設殖民分局以爲根據以及該股東應否准其赴瀋趨謁殖民總局面陳辦法之處均候憲台核奪示遵 
 
 
 

Page 35

 
 
   
 
 

Page 36

 
 
   
 
