# 1917 - 70 - 4915836

 

Page 1

 
 
   
 
 

Page 2

 
 
時評 
[進行與確定（冷）]  
今日外交方針有主於外交上事先確定而後進行者有主先進行而後確定者是謂進行確定兩種之程序也 
雖然以我國言自應先確定而後進行也即以前政府對於國會所謂得保障而後加入也蓋進行非他即加入之謂確定非他即得保障之謂也 
然以我國外交之手叚及以前所經之歷史如何我人不得而知故果能先確定而後進行與否我人亦不得而知也 
專電 
　　北京電得俄京消息俄國臨時政府宣布政策（一）大赦政治犯與宗敎犯（二）准人民有言論出版結會自由工人有罷工自由（三）廢社會宗敎之限制（四）即行籌備召集選舉的國會制定憲法國民皆有選舉權（五）實行地方自治以國民兵代警察歸自 
 
 
 

Page 3

 
 
　　治局節制（六）軍民權利平等全國治權現由下院行政委員會與新内閣掌握 
　　北京電政府因俄國政變已成外交改取觀望主義原定對德方針决至第二步止所籌備之第三步目前不再進行故辛使等容其留京且時派員存問 
　　北京電昨國務會議僅就俄事有所討論因須赴國會未到兩小時即散 
　　北京電外交評議會對於俄國政變昨巳提出討論結果設問 
十餘題連夜電劉使逐條答復　　北京電政府通電各省聲明對德交涉現至第二步勿遽誤會爲必致宣戰 
　　北京電法使代表七國昨曾會晤當局對於條件（甲）主先進行而後確定（乙）主先確定後進行外交前途因近日外界情勢似有變遷趨勢 
　　北京電聞哈爾濱東淸鐡路局已承認俄國新政府該埠俄人昨皆懸旗慶祝 
　　北京電伍外交名爲留任凡事均由其子朝樞代表劉次長不到部巳兩星期政務事務均形廢弛外人嘖有煩言部員皆主消極輿論頗督促提出新外長北京電駐德顔使及館員已移駐丹麥專辦該國外交駐德各埠領事一律撤回赴丹暫住擬取道俄國經由西比利亞鐡道回國 
　　北京電政府對於七國之覺書巳答覆對於第三步並未認爲必行内容甚秘 
　　北京電頃赴津回知交涉員黄榮良於十五下午六時以護照予德領十六上午十一時楊以德及黄榮良偕那威人曼德赴德領署交涉會談甚久下午三時楊率巡警及軍樂隊進德租界德所僱華捕九十餘名卸除制服添人同數警兵協同站崗德兵三十人商團七十人均除武裝董事會七人解職與否正在磋商 
　　北京電昨（十七）衆院開議預算案段總理及陳范程張谷許六總長相繼說明行政方針多敷衍語外部則派代表到會該案巳付審查 
　　北京電齊浙長蒞浙後之措施及裁撤審檢所此間浙人非常不滿司法部去函詢問覆言一面請示一面已先實行議員以蔑視中央破壞司法將提出查辦案 
　　北京電補發議員歲費財部以數巨難籌商搭四年公債五成並問年度結束辦法此欵發到人得千八百元 
　　北京電淸明種樹大典指定天壇元首親臨手植巳飭内農兩部預備 
　　九江電英員潘樂納查勘贛省烟苗准效日（十九）由潯出發　　北京電財政會議昨巳閉會議决案共二十一件 
　　北京電丁恩考察回京對潮橋等六岸主一律改革實行均稅人手昨開說帖密陳鹽署聞已極表贊同 
　　北京電參院昨兩點開會到百三十八人副長主席王湘動議先决朱兆莘議員存否問題主席云當不存在表决大多數解樹强謂依法應除名主席認可咨請傳補依程開議（一）新到議員資格審查未竣不議（二）司法官考試法案法部何委出席說明無異議付法制審查（三）鈔票制限法案財委林說明即付財股審查（四）查辦童宗河審查報告一致贊成决定照咨（五）本院五年七八月份决算案審查認爲原案通過王靖方質問中交票價何未列明股長答曾詢會計無甚出入遂付表决通過主席報告巳了但准閣員内財兩長四時來院答覆收土案現尙有一鐘久可休息切勿散去否則以逃席論朱念祖質問本院二年份决算尙未造出主席答巳函審計院送到再告四點半内財長出席丁世嶧首先質問收土發動人陳總長答出馮副座電商又問是馮主張抑政府授意答事前政府無此意馮電到後經國務會議通過問約巳簽否答已簽字丁曰然則政府負責試問據何理由答一免會勘二不必展期三不須現金又問出土商要求抑英使促成答英使不能强抑其民不履行合同我不與履行必致交涉問用國劵放價收買是何行爲請財長自顧地位及名譽答因無現金故用公債每箱平均價在八千外故定八千五百兩問何以不列預算答須三月底可結數衆謂一往一來非追加不可陳不答湯漪質問收買後用途何人負責范總長答先籌保管法再設專立機關大致由海關禁烟會與政府三種人組織存土不但製藥并可出口販賣衆問製何藥答戒烟部查藥類可二十一種將來擇其有效者發行問三省分銷存土此後是否實行答語含混湯認爲不得要領張我華列舉合同九欵可自由取消力主廢約附議者多數陳答約已成何能廢彭介石請財政長良心主張王湘請就廢約上設法答無法可想王云即買亦祗焚燬作藥無此理本員從未見中醫處方用鴉片二錢者若西醫全國不過千人歲用多至二百兩止何用二千箱爲劉成禺謂王議員是醫生出身又云藥是國務總理要吃全場鬨然王觀銘謂雖出馮議國員肯從認爲違法如北京戒烟丸禁久今内長公然製賣非違法而何趙時欽謂以烟治癮愈否内長應知之范答此爲禁計不得已之舉張我華仍主廢約主席謂質問已盡可請求國員將本案一切文件送院再付討論遂散時已六鐘先是陳上台誤入總理席經衆呼止 
　　東京電　中日鐡路聯絡會議擬四月二日在東京開會中國方面出席者委員三人其他有關係者十八人 
[外電]  
　　哈爾濱電十五日俄京電稱下院行政委員會已推定新閣員如下首相兼内務伏夫親王外交米留柯夫司法克倫斯基交通米克拉柯夫工商柯洛伐洛夫敎育瑪勒洛夫陸軍兼任海軍葛區柯夫農務興茄里夫新内閣各員由下院行政委員會與工黨議員幹事部協商選定上議院議長前任首相司徒末彼得格勒總督柯米薩洛夫交通副大臣巴爾克鐡路部長波里沙夫内務大臣桀曷斯司法大臣泊羅波波夫均由新政府下令拘獲俄皇由俄軍大本營附近泊斯柯夫來電宣布退位以讓其弟米恰爾大公並言願率其子同居（十七日） 
　　北京電路透電社得悉北京俄使署接俄京電社十六日電稱俄皇巳將指揮戰地陸軍全權移交尼古拉斯大公並讓皇位與其弟米恰爾大公米恰爾大公辭而不受（米恰爾大公曾因娶俄籍巴沙夫伯爵夫人爲婦自願遵依俄國法律棄其繼祚權）（十七日）以上路透電 
　　東京電海參威電云現黑龍江軍管區司令官及海參威要塞司令官均已接到皇帝讓位首相及軍總司令官更迭之公報巿中秩序現由巿會與公共團體維持巿會致電祝賀新政府諸新聞紙亦歡迎新政府（十八日） 
　　北京電據總統府中人言俄國之變政與歐洲之戰局不免少有影響若謂俄德因此單獨媾和可决其無是事故中國現在之外交方針亦不至有變動云云又議會方面之觀測與此略同（十八日）以上東方通社信電 
要聞一 
[俄京政變之都中消意]  
　　日昨政府方面得有驻俄劉公使來電電文略謂俄京彼特格拉（按彼特格拉俄之都城即聖彼得堡俄國自與德國宣戰之後不欲用德文之名稱故易以今名）目前極爲騷擾革黨起事以後已將國家監獄及公家一切建築據爲己有閣員業已全體辭職政黨領袖十二人入謁俄皇擬另行組織政府俄皇亦頗願讓步云云此電昨晨始達中央然據外交界人云玩電文口氣前此劉使業發一電昨日之電乃繼續前電而言然前電迄今未到以意揣之該電中必巳歷舉此次變動之原因及革黨之目的故第二次之電略而不詳若但就第二次電文言之則詞意殊未明了蓋此次革黨所爭者爲國體問題或僅爲政治問题一時尙難懸斷也此事發起巳經兩三日昨日詢之俄國使館謂未得該國之來電 
日昨下午外交界傳說俄京革黨實於本月十二日起事並聞俄皇巳於十四日讓位此說未審確否據俄人方面則云彼特格拉軍隊多忠於皇室必不至釀成大變以吾輩之推測俄京全部業入革黨之手巳無疑義據深悉俄國近日情形者言自去冬至今俄國巳易内閣三次先是司調門内閣於去年二月二日繼奇列姆金内閣執掌大政哥氏之倒以其爲保守黨與國會不和戰事急迫須求協贊故讓之司氏然司氏亦官僚系统其就任之初竭力敷衍國會並約以施行種種改革然所約事項無一履行七月使撒索諾夫外相辭職撤氏爲親英主義之有名外交家撒氏去後俄德戰獨講和之說一時甚盛司氏遂又犯親德之嫌十一月國會開會司氏不勝議會之攻擊上表辭職此十一月二十四日也俄國名爲立憲實則貴族政治執政之人莫非官僚即非官僚不得爲總理蓋俄皇獨操任命之大權國會無如之何也司氏辭後繼任者爲托列蒲夫即司内閣之交通大臣亦一官僚新内閣之政策一襲前任其内務大臣普羅托蒲夫專制尤甚當時國會正被命停會本定於上月二十七日開會乃内相欲再命延會與首相意見遂亦不合然其結果也首相辭職而内相留任蓋普氏得皇后信任於是哥列金組織内閣此卽現内閣也俄國政黨原分三大派别一保守派卽右黨一民主派即左黨一十月黨卽中間黨立憲之初十月黨助政府及四五年來傾向急進十月黨者因一九零五年十月之立憲詔勅而命名者也最近下院之内左黨名爲聯合黨即立憲民主黨社會民主黨進步黨勞動黨所合併而成者總數約百三十人右黨有三黨即王黨國民黨反動黨總數約百八十人而第三黨之十月黨共有百人十月黨與左黨同情故反對政府者常佔多數此俄國政情不穩之原因也政府之見惡於民黨也第一因不尊重國會自去冬以來内閣並不在議會　告方針第二不實行改革當開戰之初民黨要求種種内政之交換條件俄政府無一不允而實行者甚少民黨失望之餘遂趨急激加以戰事不利人民困苦故成兩不相容之勢上月二十七日國會開會此後詳細電訊尙未接到但　政府與國會又大衝突而巳 
編輯餘談 
[感言（訥）]  
　　吾於俄國之革命而得一種感想焉卽外交必以内政爲本是也蓋外交無力量即以内政之力量爲力量内政不修則對外之力量薄弱國民感此外交上之痛苦遂一併歸咎於政治之不良而推翻政府之意起俄國革命醖蓄巳久而　始勃發者即此故也 
然則世之有國家者可以鑒矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[俄國革命情形之外訊]  
十五日路透電社接倫敦電云近數日内物國消息沉寂本非佳兆今忽傅來紀俄京大事變之詳報路透電社駐俄京訪員十三日來電謂曾奔走道中一晝夜之久前三日内麵包店外圍集飢民甚多男婦老少紛至沓來街中子彈横飛頗呈亂象但未聞有反對戰爭之聲糧食缺乏政務荒弛最要之籌備亦欠周詳凡此數端國民皆歸咎於袒德派近自宫僧拉斯布汀氏遇害後剷除德人勢力之愛國熱度日更增甚延至十二日乃如炸彈導線之著火突然轟發路透訪員今聞國民起事之目的巳達陸軍各聯隊相繼宣布贊助下議院與國民海軍防營亦大啓營門以便水兵參與革命路透訪員紀其道中所見景狀謂兵士奉上官命令用來復鎗及機關鎗轟擊平民機關鎗之子彈放出無多但因人如潮湧故倒者頗多執來復鎗之兵士或放空鎗或以實彈向空亂放天主堂前之花園内人民攢聚忽來哥薩克兵一大隊於是衆皆跪地哥薩克兵未開一鎗十一日有警察若干因軍人多不肯鎗擊平民乃起而代爲之故平民恨之剌骨後有警察多名及大員一人爲衆鎗斃警衛兵數聯隊計二萬五千人挾其軍械附和平民且殺死軍官數員尙有警衛兵一聯隊亦不肯開鎗兵工廠已被佔領砲隊總司令部在焉總司令死於亂中英使署陸軍隨員時適在廠即由兵士護送回署革命軍並入彼得保羅總炮臺設總機關部於此十二日下院議員齊集議院中見俄皇來諭著國會停議至四月間但各黨領袖决計不散而舉行歷史上可以紀念之會議議畢議長羅翔柯電告俄皇以現有之情形並謂兵士互轟請速擇全國所信任之一人組織新政府萬勿延緩稍有延缓即是死機惟祝上天默佑勿使此責任落於戴皇冠者之手云云議長又分電參謀總長亞力克錫夫將軍及統帶大軍各帥詞意稍同請其疏通俄皇旋接白魯西洛夫將軍覆電云余對皇對國皆已盡職魯斯基將軍覆電云遵命辦理議長乃又電致俄皇謂時局更危請立定大計若待至明日將嫌太晚今巳至立待解决國家與朝代之命運之時矣革命軍代表謁見下院議長詢問下院態度議長答稱改變政權之時機巳到下院决計於此取活動之行動並聲明維持汉咹之必要又謂下院巳舉定無黨派之議員組織委員會專以保全治安爲責未幾兵士及携械之平民紛抵下院即以革軍代原有之衛隊保護下院下午五時半革命軍一隊押解上院議長至其人與司法大臣均爲守舊黨之矯矯者故捕而禁之於下院大臣室内現聞有將所謂德意志黨者設法一律剗除以圖一勞永逸之說革命消息刻正傳播革軍稍受抗拒卽佔據國民所惡之克萊斯蒂監獄盡釋政治犯其他監獄亦然偵探總機關部巳被搗毁關於政治犯履歷及政治機關之文書全付一炬下午首相戈里新氏電致下院議長宣告辭職革軍曾搜索數大臣之宅邸工黨議員向革軍及工人發表宣言書請軍隊於每一大隊内工人於每千人内舉一代表參與下院會議並請國民於輸運糧食機關未經成立之前暫時供給軍食平民陸續至下院有乘汽車者有乘小車者携來大批彈藥黨場分散演說家立於下院階上皆痛言維持治安與速復工廠工作之必要否則前敵陸軍於垂將獲勝之際必受窒碍路透訪員聽演說旣畢回至中央二段見地方審判廳火起甚熾再向前行見衛兵互戰之痕跡在焉若輩雖用機關鎗與來復鎗但死傷無多就全體言官軍見事巳若是不能挽回故無所抗拒也十三日晚路透訪員來電謂俄京陸海軍全體已宣布加入民軍方面克朗斯太特之軍隊　同軍官數員頃巳到京亦與革軍相合途中鎗聲時作但甚安謐警士曾着軍服開機關鎗及由屋上擲下榴彈以擊平民故各處警署全行被焚藉以洩忿警察又以機關鎗一架轟擊海軍旅團而海軍旅團以排鎗猛向回擊又人一現用爲醫院之旅館拘獲軍官二百員外國軍官間有受傷者均經移送他處且受至優之待遇平民死傷者约計數百人其中以受傷者居多數各街道兵隊與送傷車來往不絶頗呈活潑氣象俄民因此次舉事流血甚少竟告成功感謝之聲洋溢於道事變劇烈時各大臣會議於海軍部置兵爲護衛兵反戈相向司法大臣避入意使署以電話請下院議長派汽車載之至院黑百黨領袖杜白洛温昨夜被拘囿於下院前内閣大臣泊洛土波夫氏自行投到内閣各部巳由下院行政委員會接管各要職人員均已派定陸軍與軍官多員現同心贊助下院毫無疑義路透訪員十四日電稱英法大使巳與下院行政委員會接洽一切西里爾大公巳告行政委員願以部下之水兵聽下院調遣且進見下院議長願効馳驅革命軍巳佔據各宫前任首相戈里金氏已由下院行政委員會派兵拘獲莫斯科已響應革命於一小時半内佈置完備無流血事下院議長以文布告前敵陸海軍將士謂抗拒外敵之事决不稍怠十五日路透訪員電稱克朗斯太特加柯夫尼尼洛夫哥洛數省均巳宣布贊助新政府各處政治犯均已開釋財政大臣巴克氏被捕又十五日彼得格勒電云俄民因此次成事流血絶少其愛國心中皆含無窮之感謝下院議長羅翔柯氏向軍隊所派代表演說力言陸軍與國民當同心同德俄國國威與勝利將於此有賴云云尼古拉斯大公致電羅翔柯氏謂巳會同亞力克齊夫將軍請俄皇徇從民意以救俄國而保勝利云俄京秩序恢復頗速軍隊現仍從事淸除舊朝黨與之巢窟柴斯柯西洛宫戍兵巳附和新政府新政府　代表與之接洽時極受歡迎又十五日莫斯科電云居民因巳推倒政府大爲歡忭軍官皆宣言　効忠新政府並組織陸軍委員會辦理維持治安整頓糧食供給諸事莫斯科總督尼羅索夫斯基將軍與警察憲兵千人均被拘禁政治犯均巳出獄原按云俄國國會分上下兩院上院有議員一百九十六人半由俄皇簡任半由國民選舉上院之權與下院相副爲一立法團體下院有議員四百四十二人其選舉法極爲複雜蓋使富人與有地産者獲選以佔下院優勢而使民意不得宣達耳下院議長羅翔柯君出身高貴年約四十五歲來自南俄之愛加特里洛斯拉夫有地産其多羅氏雖爲新入政界之人而因力主維持戰事至獲勝始巳之故名聲頗着俄人皆知其有大才也 
[西報論俄國革命之價値]  
　　大陸報社論云俄京傳來之驚人消息讀者見之當有種種意見自記者察之此乃與世界進行不已之民政主義大有價値者雖俄京之事變猶令人廻溯法國革命時之慘劇然其有益於俄國猶淸廷退位之有益於中國俄民起而奮鬭今乃取得自爲其政之權矣此事與協約國亦屬有益蓋俄民今爲自由所激起自必繼續作戰如其所應爲者以擁護自由俄人欲保有其自由勢必如法人之戰敗德奥而後可使此戰局而爲德奥所勝也則俄人勢必退居舊有之地位以德奥將自擇一人爲俄人之君主故也使此戰局而不爲德奥所勝也則俄人可以自擇政體而自監督之指揮之以求民福再俄國今日之事亦與全世界有益民政主義之進行將無停頓之一日彼無慮者往往詆責美政府不早入戰局要知美國因種種原因未便加入美國對於英法之自由政府固極表同情然對於俄國之獨裁政治則雅不願引爲同調此即美國不入戰團之一原因茲俄國人民似已掃除專制而美法諸民政國定將與俄羅斯民政國握手交結引爲同類推翻專制設立民政乃此諸國先後經過之事實而俄法兩國人民同一種族尤有新異特殊之關係吾知俄法之人從此將互視爲一家人矣德國人民將於何時始各蘇醒起而推倒奴隸人民之寡頭政體而亦自成世界之自由人民乎 
[財政會議閉會紀]  
財政會議趕於本星期四將議案議完所餘者不過有審查案數起留待今日報告並巳定於明日（十七日）下午二時行閉會式由陳總長宣布訓詞外全體會員攝影以爲紀念黎大總統對於該會議各員巳定於本星期日上午十二時柬請宴會又聞此次各省財政廳長來京與會者並非皆爲應中央財政會議之召而來多各懷有他種目的據財政界中人云如某某則運動補缺改署理爲實授某某則以該省財政困難請撥公債故有一二人不俟會議告終巳先期出京矣 
[改良中學校之五條辦法]  
　　全國敎育會聯合會前曾呈送建議書於敎育部中有中學校改良辦法一案略謂吾國中學校敎育結果不良無補社會因謀改良之方法得自第三年起就地方情形酌授職業敎科並酌減他科時間但對於學生力能升學者仍適用原定科目云云該部以近年中學校卒業之升學人數遠不及不升學之人數則在完足普通敎育之時於不求升學之學生酌授以裨益生計之知識技能自無不可爰酌定中學校增設第二部辦法五條先以草案於月之十二日通行各省區凡辦理中學人員及平時注意於中學校職業敎育者對於此問題及其條目如有意見均可陳述限兩個月内送部彚核再行確定公布其辦法五條計（一）中學校自第三學年起得設第二部（二）中學校第二學年修業生志願於中學畢業後從事職業者得入第二部（三）第二部應節減普通學科視地方情形加習農業或工業商業（四）第二部每週授課時間及實習時間之總數得視中學校令施行細則表列之時數增加五小時以内（五）中學校增設第二部須先開列志願入第二部之學生數並條擬辦法及科目呈候本省區長官許可并報部備查 
[中德絶交聲中之武漢]  
中德絶交之時期巳届聞官場言政府於收管德租界辦法尙未完全决定查湖北境内惟漢口一處劃有德國租界其地處英俄法三租界之下日本租界之上前面濱江後面毗連漢口警察第七署所轄之華景街地址之寛長較日俄法爲大與英界相埒繁盛亦相等界内有西式洋房華人往屋五百餘　華洋居民約一萬餘人平日以工部局爲議政機關巡捕房爲行政機關有巡捕八十餘名所收巡捕捐向不足用從前由靑島總督署撥欵補助現聞中國政府擬即將該界收管德人之意則欲荷人代管鄂省王督軍日來奉政府電令與交涉員及漢口地方文武各官商議以工部局董與巡捕房長二者均非德政府任命之官吏有絶交後不必出境之說該界内所居德人前經官廳調查連領可併計男女僅一百三十餘人外土耳其人及奥人二十餘名近因兩湖各地傳敎士聞邦交將斷來漢者甚夥然亦不過三四十人現在至多約一百八十人德人辦有德華學校英文西報館聞絶交後均擬停辦德華銀行則照常營業但德商多擬徙往他處預備與領事偕行者甚夥將來漢口德人必所乘無幾也（按漢口德租界業巳接收完竣此函係十四日所發故未提及） 
武昌外國語專校德文主任敎員格拉塞（德人）在鄂十有餘年前之方言學堂陸軍預備中學武普通中學渠均曾任敎　鄂省文武學生出其門下者不下數千人感情甚洽自中德交涉發生格氏暗中頗謀挽回每日忙碌應酬常無暇上課現聞巳準備於斷交後移眷居德租界其職務賡續與否則聽憑官廳遵照政府指示辦理 
王子春督軍初對於外交問題亦有所疑因有赴京參列國防會議之請政府以武漢地處全國中心關係大局該督軍兼署省長未便輕離令其從緩現在對外方針巳得國會贊同各省長官要人亦多了解勿須該督軍入京參議巳續電金其專意整頓軍備勿庸赴京適淸鄕已經告竣冬防亦經完結王氏遂命各處出防軍隊撤防回省每日在南湖一帶集合大操不時親往檢閱至各軍所遺防地則由縣知事督飭地方保衛團認眞巡緝聞現在團防完備之處巳有三十六縣尙有三十三縣下月可以組成 
美國著名演說家戴勒爾氏先由歐洲游歷後至東亞沿途演說歐戰慘劇前日由申至漢在英界維多利亞會堂演說各國人士到會者三四百人戴君謂歐洲開戰第一年至第二年之間各國共死軍民四百萬傷四百餘萬被俘或迷失者一千四百萬以上共二千二百萬人第三年至今愈戰愈烈死傷不下三四千萬之多各國軍費第一二年共用五十千兆元平均計算每日須用六十八兆元至第三年到今每日至少須用一百兆元平均計每一分鐘須用七萬餘元云云 
[成都民憲報之厄運]  
　　地方廳簽拘編輯發行人 
成都民憲報本月三日以特别號外宣布地方檢察廳簽捕編輯曾硯愚發行雷建侯之情形云二月二十八號午後成都地方檢察廳突派緝衛隊數人聲稱奉簽拘捕本報毛濟羣王鉅耡并出簽票爲據當由本社聲明毛王兩君皆於去歲九十月間先後脫離關係現時編輯爲曾硯愚發行爲雷建侯該緝衛隊與票名不符未敢卽捕本社隨用電話詢該廳究因何事遽來捕人惝必須本社編輯發行到廳可由電話通知母庸簽傳爲此摧殘言論自由之舉動據該廳潘某答云事爲二十七號省内新聞所載刑杖悲聲動衙署一則認爲不實應傳究云云此事前一夜之情形也三月一號午前十一鐘該廳緝衛隊復來本社簽傳編輯經理兩人編輯曾硯愚因創瘡甚劇適就醫於外發行雷建侯遂同往該廳并質問拘捕理由殊雷君至時該廳竟開庭審間逼交訪員飭取店保并添拘編輯曾硯愚本報現巳通電中外請伸張公道并請願議會提出質問云云 
[江西通信]  
　　贛省李督軍戚省長十三號接外交部電謂據廣東省長電稱駐廣東北海德領事官擬三月間往贛鄂等省游歷等語業由部電覆阻止因現在中德交涉正急未便令該領事游歷内地恐有誤會致牽他種交涉萬一中德斷絶邦交凡在濷西内地之該國人及財産敎堂等仍宜加意保護云云聞軍民兩長巳擬速飭各處遵照保護矣 
贛省茶業爲出産一大宗向來銷售英俄等國獲利願豐自印度錫蘭茶暢旺後英人多不購華茶銷路巳不甚佳近自德國施行潛艇戰術商人來華收茶益形不便聞巳决定今年不購華茶日昨　省茶商得接漢口來電關照今年茶葉開盤須格外謹愼云云然則今年贛茶又受一打擊矣 
英使預備到贛查勘烟苗一事早誌本報茲悉部派會勘委員二人一名黄兆熊係内務部所派一名錢廣禧係外交部所派准十六號抵九江惟查勘出發之期英使擬俟部員到潯商定即行起程大約二十號前後即可出發至接待經費巳由接待委員長汪慈孫領洋數千元如不敷用再向省中請領 
[皖省近事]  
　　皖省二次地震時霍山縣受災甚重聞自陰　二月一日起迄今地震不息或一日一小震或一日數震城廂巿鎭房屋倒塌甚多壓斃人民亦不少全縣恐慌其災情最重地方如英霍交界之鹿吐石舖有羣山峽㵎㵎裂數十丈山中巨石不時滾落打破附近民房甚多壓斃人民數十猶幸山石自西迤　滾下若從東下則全鎭均成粉碎矣其餘諸佛菴桃源口等處均受重災甚有炊爨時屋被震倒遂致火起延　不敢搶救者現在該處居民均沿途搭棚暫居不敢入室縣知事查悉災情後巳禀請上峯撥給賑欵倪省長巳批示照准矣 
省議會第三届常會本擬三月開會因各議員返里度歲并調查各縣收入及烟苗等事致一時未能齊集現因中德絶交籌備進行事宜與地方不無關係倪省長昨特來電准二十六號由蚌啓節二十九號蒞省訂於四月一號召集各議員開會其隨同來省者有顧問裴景福李灼華秘書王孝起袁天庚等至蚌埠行轅仍留安武軍副司令倪毓芬帶領第四路營隊駐紥以資鎭攝 
頃聞國務院有咨到皖謂柏文蔚呈稱前在安徴都督兼民政長任内以軍餉無出曾以私人名義向三井洋行借欵共十一萬有奇此項墊欵皖公署有案可稽應請如數撥還以免因公受累云云倪省長准咨後卽令經財政廳查案具復矣 
[江北拾零]  
　　淮屬台營分局長陶子受因辦理不善巳由總局令飭調省所遺分局長虚懸無人聞將委任淮揚道署第四科主任施漱塵兼辦 
第一混成旅司令部十二日夜間逃脫人犯二名聞係駐漣防軍所獲之竊賊張連魁等旅長馬玉仁晋省參謀長朱冏刻正責成軍警一體通緝 
浦地於二月十二日起連得大雨二麥可慶豐收淮安阜寗接壤之東鄕董事楊建猷楊鴻猷等前因與駐防軍隊械鬭一案逃遁未歸現託縣知事　第二科書記胡雨江斡旋爲該軍所知將胡捕去嚴刑逼供解請知事懲治代理知事許守廉以其侵越權限且所有供詞非出自由意思候訊明再定惟本地人士以該軍如此殘酷（脚鐐甚重）頗抱不平現未知如何結束也 
淸揚鐡道保存員陸某巳撤任另委佘魁接辦 
[南京快信]  
 
 
 

Page 7

 
 
中央昨電軍民兩署此次對德斷交與奥無關令曉諭人民切勿誤會 
駐寗德領　爾慈氏行期未定領署巳由軍署加派禁衛軍衛護 
馮副座昨又召集上級軍官在署開軍事寗議聞爲關於江防事宜 
駐鎭第十九師長楊春普咋來寗謁馮副座請示機宜 
江寗王鎭守使準明日（十九）赴象山焦山查勘砲台 
下關昨有美兵艦一艘由上游駛至現停泊江中 
開惠民公司在浦招募華工前後已足五千人陸續放洋充當工役 
[蘇省會之談話會]  
　　昨日（即十七日）江蘇省議會因到會議員尙未足法定人數遂於午後集議場簽定席次後復開談話會錢副議長主席報告（一）到會議員尙未足法數星期一尙不能開大會（二）去年規定之本會預算本定今歲春間開臨時會今改爲常會應有追加欵項（三）安徽派官紳各一人省議員二人到寗磋商分割共有財産所開名目甚多後經删除祇貢院問題必須解决省公署有咨到會請推議員二人與地方公會商會代表與安徽來賓磋議時議會尙未召集遂請施君文照俞君仁愈兩議員代爲接洽云云繼由施君報告會議情形俞君更分别報告會議之經過大致謂貢院房屋土地分割辦法從前曾經議及定爲蘇六皖四後以諮議局否認遂罷此次皖人主張蘇四皖六其理由爲李鴻章督兩江時狀元新號等添置者不少而俞君等仍主張蘇六皖四緣藩司撥欵條葺蘇寗二藩而皖則一結果卒達蘇六皖四之目的嗣又議及估價拆卸及未拆卸前須築馬路等事報告畢季議員通以爲此事須輕兩種子手續一蘇之省有財産處分須由省公署交　經本會通過二本會通過會議成立後須請皖省會通過否則恐有全體推翻之事屠議員宜厚又起言貢院之地基非皖省所應分割之理由沈議員惟賢贊成其說結果以須經議會議决爲結束許議員蘇民又起言糧食維持問題等共談話一小時許遂散會 
地方通信 
[蘇州]  
　　嚴禁私運米糧出口水警二廳接奉齊省長訓令略謂訪聞近有奸商貪圖漁利私運米糧出口當此米價昂貴民食艱難之際豈容若　罔顧大局破壞禁令仰即通令所屬嚴密稽查遇有前項情事隨時拘究以重民食云云趙廳長接文後巳通令三專　長及各淺水兵艦轉令所部一體遵照矣 
　　幼女被拐投井閶門外三落灣地方陳姓家使女小紅（年約八九歲）於三月十三號忽然不見陳即派人四處偵查無蹤次早有某餅店夥至該處官井内汲水幣見井内有人細視之卽係小紅幸近日井中水涸未遭滅頂當卽告知陳姓設法救起詰問情形據稱係被洪亭山誘騙至家關禁内屋至半夜將其棄入井中陳姓立　報告三　　　　　出所　　　　小紅前往　拿將洪拘獲解送　胥　署　劉署長訊　洪　不承　現經劉署長備文移　縣公　　訊 
　　南通兵士滋事之　查陸軍第二師朱師長接南通某紳　告以駐紥南通之第三旅所部機隔鎗連兵士多名乘　蜂至官妓陳小琴家吵　並　傷　奴又闖至北極　將僧人所畜之佳禽携去請澈查究懲朱師長　　立　派委某副官前往調查詳情復候核辦 
　　催查楊知事被控案前任常熟知事楊夢　在任時以縣署檢驗吏姚錦卿有附和亂黨情事電禀省署將姚　卿鎗斃後姚之弟菊泉來蘇赴高等檢察廳控訴由廳令飭現任常熟張知事查明具復乃事隔數月張知事延不查復故姚又赴高檢廳具狀請求催查昨經高檢廳訓令常熟張知事迅速秉公查復以憑核辦 
[鎭江]  
　　德人在鎭事業之調查中德絶交後調查旅鎭德商計有四人在海關供職者二人及美最時躉船一艘棧房兩所巳經當局呈報省署備核 
　　討論保護外僑辦法駐鎭陸軍十九師師長楊春甫昨奉馮兼督電中德絶交政府巳有明令布告凡各口岸寓有僑商之處均應一律戒嚴楊師長特於十七號邀集各旅團營長曁章知事商會商團會長各警區員等在師司令部討論保護旅鎭外僑辦法 
　　挽留善善堂事鎭江西門外餘善堂專收年老殘廢之人光復後公舉張金門爲董事迄今五年惟該堂本無恒産全恃堂紳向各商號竭力募捐近年巿面淸淡善緣無幾所入不敷所出支絀異常現張董以勢難支持擬具禀縣署自行辭職該堂留養之人得此消息大起恐慌日昨淸晨糾約一百餘人至張董家中跪求仍舊辦事張董見伊等窮苦不堪側然心動只得允許各人始紛紛散退 
[揚州]  
　　陸軍檢閱使蒞揚駐揚陸軍第七十六混成旅旋長前奉部令派員來揚檢閱曾紀前報茲巳由部派江蘇督軍署參謀長師景雲檢閱師君業於今日（十七日）由寗乘輪蒞揚旅部軍官均在河干迎迓今日天雨聞明日即從事檢　 
　　整頓　産辦法安梁場知事以安梁正場安豐　數寥寥較之梁富兩併場産額相去懸殊特籌議改良辦法四條呈請兩　鹽運使鑒核奉劉司長訓令略云所擬整頓辦法多切要之談　能實力行去當不難日有起色第一條灶戶掛　本爲灶欠　分歷來積弊能令各商查明自行歸併務使一埠隸於一垣尤爲不易辦法其餘禁止跪風稽查煎草均應如議辦理至酌恤灶丁一修準情度理尤不宜偏廢仰卽督商妥議辦法呈候飭遵切勿始　終怠有負厚望 
　價洋釐近况本埠錢莊因現届鹽商　繳　　五成鹽價之時故錢價較前提高一分刻因外交影響銀根又緊洋　亦隨之漸漲較前星期巳漲一分有餘（按現價洋釐七錢零半分　）　五錢五分） 
　　會長赴京促進自治江都自治促進分會成立以來所有各項事宜業經先後磋議就緒茲該會擬請代表赴京實行促進自治昨特開會公推會長楊士香晋京與各省地方自治請願代表聯合進行聞楊君不日將束裝就道云 
　　停止請補軍官駐揚混成旅旅部昨奉督軍署轉陸軍部飭令略謂至本年四月一日止凡外省軍務機關一律停止請補實官張旅長奉文後巳通飭所屬各團營部知照矣 
[嘉興]  
　　分統請緝私鹽駐嘉緝私分統趙廷玉以近來私鹽充斥官鹽銷路大受影響特於日昨　同駐滬鹽運副使孫多　乘車赴杭晋謁胡鹽運使面陳一切當即擬定辦法並請軍民兩長通令水陸軍警協同緝捕以維鹽綱 
　　呈委勸學所長嘉興縣知事樊光奉令籌辦勸學所當卽擇定所址並推定夏翀爲所長呈請省長核示現奉批示略云經費籌集辦法及每年支付預算尙屬可行惟所址查前都督曾令擬就舊儒學署改充來呈改擬縣議會西首空屋是否此項學署先經撥作他用抑房屋僻隘不適於用應叙明再核所送所長履歷未將曾任職務起訖年月詳細叙明應發還補叙 
[杭州]  
　　鹽斤加價之調查日　財政部來電因預算不　　將各省鹽斤酌量加價兩浙鹽運使胡思義氏得電後遂邀稽核所長馮　才會議道行辦法催鹽斤加價事關民食入手方法必先派員至各　調查情形能增若干有無窒碍調查完竣然後將浙東浙西酌量分别加價現胡思義氏擬派員分别前往各場　查以便復部核辦 
　　審檢所有緩撤消息浙省審檢所回復未久齊省長因成不便電呈中央一律裁撤所有司法事務仍由縣知事兼理巳迭誌本報茲悉高等審檢兩廳長以裁撤各縣審檢所雖奉齊省長訓令而尙未奉司法部命令故特於前日會銜電呈司法部察核聞司法部昨巳有電來浙内容如何不得其詳惟據司法界消息謂司法部以浙省各縣審檢所裁撤一節尙須從緩云 
[安慶]  
　　水警人員補授實官皖省水陸警察各廳局各科助理員從未有呈請補授實職者茲見政府公報載省長呈將水上警察廳各科員署員等職分别補授實官並以該廳規定員額不敷分配又請援照福建山東等省成案准予添設學習候補等職藉資任使均經内務部轉呈大總统核准施行誠爲皖省警察破天荒之舉茲將水警廳補官各員名列下田作新游倫五倪冠南朱　武　章錢銘鑑李馨華繆德林劉忠廷李宗耀王守祜（以上十一員均補警佐）潘承霖周朝俊邱裕　侯懷遠（以上四名補學習候補警佐）項鎭藩（補實技士） 
　　水警廳佈告長江水上警察廳長程炎動佈告云照得長江巨浸素稱天　風濤險惡自古皆然况値春令雨水滋多山洪之暴發靡常河水之漲落無定稍有不愼貽禍匪輕本廳長思溺猶己之懷爲預防危害之策職權所在期達安全爲此佈告仰各船戶等一體遵照嗣後泊船務須先時察勘水勢愼擇地點抛錨下椿必求　固仍須刻刻留心免致臨時失事切勿稍涉疏虞自罹不測 
[九江]  
　　徐烈士葬地之糾葛前衆議院議員徐秀鈞癸丑政變死於國事迄久尙未遷葬今正李協力王輔宜趙友梅三君派賀鑫常來　與地方要人籌商遷葬請地方先墊洋若干購買葬地俟政府卹金領出卽行歸欵灣人當在自治項下撥洋一千元購定衣鉢菴後趙姓山場一塊設遷葬事務所於裕公祠内惟購定之山與張姓　山毗連張姓葬有墳十餘塜業經多年執有紅契管業不料趙姓所立契約將張姓　山　　在　　　　　　　　　同該事務所職員張　　馬　伯等　　令趙改契立約趙　不　可張不得巳擬赴法廳起訴　事務所爲息訟起見特於今日開會重申張馬　君之說趙仍不允現巳將　契送交九江縣署批明　出張姓墳山並勒令趙　價一百元以　公允 
[福州]  
　　販賣　噶草亦須治罪省公署前接古田縣知事呈稱濟衆片呬噶草含有嗎啡毒質運吸者是否照嗎啡治罪法科斷抑照刑律鴉片烟罪處罰請解釋令遵當經李兼省長令行高等審判廳核議茲據高等廳復稱查製造含有嗎啡之物應照嗎啡治罪法第一條處斷曾經大理院解釋在案則以嗎啡製造藥物及呬噶草之類或販賣者自應依該條處斷至服食嗎啡者前經該廳電奉大理院解釋以法律無正條不能爲罪惟查閩省吃食嗎啡及呬噶草或含有嗎啡之物者發見頗多若概不爲罪其實害不可勝言擬由廳詳具理由另行函請大理院解釋後再行呈復頃胡省長巳令行禁烟局總辦陳培　轉行各縣知事一體遵照矣 
雜評一 
[情勢（默）]  
　　今之論世之士對於我國斷交而後有謂外交方針將有變動者亦有謂方針决無變動者對於俄國革命而後有謂世界戰局將有變動者亦有謂戰局决無變動者 
吾則謂自來情勢之變動有生自内者有發自外者故此二者之變動與否須視内外發生之情營何如而一時不能預料者也然其爲今日極可注目之事則一也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[對德絶交後之上海（四）]  
　　官廳預備接待德使松滬盧護軍使前悉駐京德公使辛慈氏現已出京即將來滬附搭荷蘭公司船囘國於是特派本署副官率帶軍隊會同淞滬警察保安隊長所率各隊士至招商局金利源碼頭伺候以便德公使抵埠後妥爲保護並預撥小輪船駁運行李等件旋又接確實消息謂辛慈氏巳商准外交部轉呈大總統核准在京小住數日暫緩起行云云遂飭分别率隊而返一俟接悉確定期間再行出隊招接保護 
又本邑縣知事因德公使辛慈撤旗回國將次蒞滬遵奉政府電飭已在新西門王家闕路新建地方審檢廳預備行轅以便德使暫駐等候荷蘭郵船開行起程茲沈知事又以德使行轅雖已代備而熟諳德語之侍者亦須預爲雇定以便伺應現已在北巿某番菜館覓得四人分别雇定矣 
　　檢查所擬設高昌廟自歐戰發生靑島風雲緊急時本埠官廳因嚴守中立曾在吳淞口設立檢查所檢查行旅嗣因靑島戰事告終檢查事畢遂將該所撤消現因中德絶交軍警戒嚴由江海關施監督發起將該所重行組設惟此次情勢與前稍異各官廳會商决定設在南巿高昌廟所内應需辦事人員由各官廳酌派兼充 
　　接收天津德界詳情松滬護軍使署昨接天津省長朱家寳來電云龍華盧護軍鑒賡密十三夜奉院電收回德租界即派楊處長以德黄交涉員榮良於十六日三時偕同中央派來贊助之西員瑙威人曼德帶兵警三百餘名及隨員等武裝前往德界路過日法英三國租界直赴德領事館先與德領接洽復同至德工部局該局董事先期在局等候由德領介紹將工部局交我國接收軍警到齊時即升中國國旗向旗行禮畢分布警隊駐紥要點隨即帶隊赴德國兵營亦由德領帶至軍械儲蓄所由德員與中國警官將軍械點驗封存原處卽駐我警看守惟兵營現係荷蘭國旗俟德與荷員商酌再定辦法德界原有巡警一律更換中國警裝計兩小時内收回租界解除武裝兩事均經辦訖秩序極爲安靖敬以奉聞家寳篠印 
　　同濟學生陳請維持法租界亞爾培路同濟德文醫工大學經法領事爲防範德人起見派捕前往解散各情已紀昨報茲悉此校原係德商創辦專敎華人子弟今値中德絶交之時該校學生恐於學校有碍乃舉代表晉京謁敎育部總長并謁本埠各中國學董業已商定曾法擬歸華商接辦迺於前日（十七日）下午二時有法國軍警數十人至該校令監督宣布散學於是監督乃集學生於體操室當衆宣告解散當時法官限學生於四小時内出校各學生以事出倉卒旅費無着碍難照辦乃向法官要求展限於是法官乃許學生暫且住校惟皆須遷至第二宿舍其餘三宿舍全行騰出内住法兵百餘人下午五點半後不准出入該校學生以中途廢學乃舉代表往謁朱交涉員請示辦法連謁三次均未接見乃電敎育部及旅京代表報告此事并求設法安置現該校學生五百餘人多半遷寓旅館暫留校者不過遠省學生三四十人又聞江蘇省敎育會以法租界德華醫工學校現有中國學生五百七十餘人該校開辦以來華人擔任經費甚鉅實爲中德兩國混合之財産昨法領事派警收客該校并令學生離校幾將華人財産一併沒收業巳函致交涉公署請向法領事據理交涉并招集華校董會議該校一切善後事宜云 
　　法租界嚴查發傳單法捕房前奉法總領事那齊君示諭嗣後如有人在界内開會集議須先呈報捕房飭查如係正當之事由捕房允准後方准開議現捕房以中德斷絶國交之際恐有人乘隙造謡刋發傳單無事生非情事殊與租界治安有關故飭派各探捕嚴查如有刋發傳單造謡生事之人嚴行禁止以保治安 
　　公共租界商團出巡公共租界爲保衛界内治安起見昨由萬國商團華隊總司令部發動員令所有華隊員自本日四鐘起全體出防是以昨日租界各要隘均有華隊商團武裝梭巡協助捕房以保治安 
　　查收德商洋行軍裝駐滬朱交涉員昨奉外交部電開准陸軍部密函以現在我國巳與德國斷絶現有之外交關係一切均按國際公法辦理所有各處通商曰岸租界德國橋商其私人營業雖不加限制惟各處向有德商軍裝洋行如有現存軍裝及關於軍用等品均應查明收存不得仍然陳列及收藏情事應由貴部迅卽查照分令各特派員會同各該管區尅日查明收存以昭鄭重等因合特電令仰即遵照上開事理尅日照辦並將情形電復據報等因朱交涉員奉電後當即分别知照會同調查德商軍裝洋行有無陳列現存軍火情事以憑核辦 
　　呈報收管商輪情形中德邦交奉令斷絶後我國海軍將泊於浦江内之德國商輪逐一搜查按照國際公法監視等情巳誌前報茲悉泊於南黄浦白蓮涇港口之吉成洋行德國商輪一艘係經海圻巡洋艦長湯廷光派令海軍士兵三十九名於前日至該商輪調計有德國洋人七名其餘西崽廚役均係華人當卽諭令該洋人等離船當場登岸者德人六名尙有德人一名據稱係屬船主不允離船除將在船之華人一併開明姓名年籍預備查考外一而又將登岸之六德人暫送駐滬德國領事署安置以便彚總送出中國領土惟該輪内因有船主德人一名故湯艦長命令海軍士兵三十九名駐該商輪内以資監察茲巳將調查該輪情形於昨日呈報第一艦隊林司令請轉報海軍總長核辦 
　　水警注意巡察水道淞滬警察浦江水巡隊長潘恒言昨奉淞滬警察徐廳長令略謂中德絶交後恐有奸人乘機竊發騷擾治安業巳在陸路添備防務各崗守望警察仍行武裝戒嚴惟浦江南北水道線亘往來各種船隻密若繁星尤不得不嚴行戒備以杜奸匪乘隙潛蹤自即日起應在黄浦南北各要道隨時撥派水警巡官乘汽船繞往巡察其滬北蘇州河尤爲接近租界要區蘇浙二省各埠小輪亦有聯翩經過或停泊之所防務更爲緊要尤當注意查察有無絶交國人於此往返均當報告惟商人仍應照常維護以保公安等因潘隊長遵即佈置巡邏矣 
　　派兵渡浦監視德人松滬盧護軍使據警廳查復浦東沿浦灘一帶之洋商廠棧及洋涇鎭東煤油棧等均有德國商人服務雖責令淞滬第三區警署注意監視猶恐不周爰於昨日訓令駐滬京畿憲兵營長張輔漢轉令第一連連長吳金亭每日輪派憲兵四名渡往浦東借乘警察騎巡隊馬匹四面查察各廠棧德人近日舉動 
　　洋棧德人一律辭退浦東爛泥渡英商太古輪船公司管碼頭西人係屬德人茲因中德邦交業已斷絶故該公司將該德人辭退另易英人接充其他各洋棧服務之德人亦巳一律辭退矣 
牟利者謂我國加入協約必有補助戰　糧食之義務米麥出口定可弛禁因此米業商人近各糾集股本訂購食米預備囤積希冀將來米糧缺少之際得獲厚利茲爲本埠某公民得悉以米糧一項有關民食如被囤積則巿面定必缺貨價格骤然增漲貧民吃虧非尠爰擬電呈省長要求通令産米各縣禁止商人屯積食米以維民食 
[政府派員迎迓陸榮廷]  
　　政府因廣東督軍陸榮廷晋京述職將次到滬特派前軍政司司長周肇祥先期南下在滬迎迓周君昨巳抵滬聞陸督軍已於十六日乘坐招商局廣大商輪自粤起程所帶隨員計五六十人日内　可到埠云 
[現銀進出口之調查]  
　　本埠金融巿面邇來稍形活動所有中外各銀行進出口銀洋本報隨時調查報告以期靈通茲悉星期五滙豐銀行裝往威海衛元寳二十一箱計銀六萬四千兩正金銀行裝往日本現銀一百七十三箱計五十五萬五千兩有利銀行裝往外洋元寳三十七箱計銀十三萬二千兩華比銀行由太平洋公司船裝來現銀七十二箱計八萬四千兩星期六麥加利銀行裝往孟買墨洋三百七十一箱計一百四十八萬三千元花旗銀行裝往印度銀條九十八條銀塊八十箱計三十四萬一千兩 
[絲類出口之暢旺]  
　　本埠各洋商營出口業者邇接倫敦印度孟買及法國賽倫等埠來電悉各該巿場需用絲類甚繁囑速購辦起運適値英公司船那尼羅（譯音）號日前抵滬以故近日做絲綢出口之家莫不忙碌異常銷路頗旺茲將各洋行裝運各貨調查錄後怡和洋行白絲二十五包大豆五百五十四包三井洋行白絲五十包黄絲二十包三星洋行白絲三十包黄絲一百九十包泰和洋行白絲三十包黄絲二十包畢爹釐洋行黄絲十五包山東府綢一件高倍洋行黄絲一包山東府綢十五件河南府綢五十四件中和洋行湖絲十五包伯興洋行湖絲五包老沙遜洋行白絲十包黄絲二十一包豆六百包祥茂洋行絲頭下脚五十六包平和洋行絲頭下脚十九包立興洋行煙葉四百二十件百多洋行烟葉二百件庚興洋行黄絲二十五包有餘洋行黄絲七十五包灰絲十五包克昌洋行湖絲十包黄絲二十五包筆喇洋行絲頭下脚七十三包隆茂洋行苧麻一百二十六件麂皮四十四件福興洋行羊皮一件兎皮三件犴皮六件田鼠皮三件森茂銀行河南府綢二十一件祥利洋行黄絲十七包山東府綢二件永興洋行魚肚九件美大洋行白絲二十包黄絲三十包卜和莫而洋行河南府綢十七件法昌洋行黄絲二十包粘孖治洋行河南府綢二件沙咪洋行河南府綢三件聞業絲者云三月分内共出口廠絲白絲黄絲灰絲等有二千數百包之多而日本絲銷路或且過此吾國絲蠶家其急圖之 
[法工部局規畫新租界路政]  
　　法新租界吕班路係在　飛路中段南首起直達盧家灣巡捕房止路線約有二里在盧家灣左近西面另闢支路一條名薛華立路會審公堂即在該處該路對面尙係田畝如至肇周路等處不能直達须繞而行現法工部局路政處以交通不使議在薛華立路對面再闢馬路一條名康梯路又在南陽橋西太平橋地方亦闢馬路名西門路現已繪成圖樣先將路名鐡牌竪立在路口不日興工建築可直達肇周路等處以利交通 
[新閘橋堍發生刦案]  
前晚七句餘鐘新閘橋南堍第三百八十四號門牌乾和煤炭店忽來口操湖廣音之盜匪六人一擁人内各出手鎗嚇禁聲張刦取値洋四百餘元之金飾現洋而逸臨行時開鎗數響示威幸未傷人迨事主報請新閘捕房立飭中西探捕往拿該盜等已早遠遁當向事主詢明該盜等年貌服式回訴捕頭轉禀麥總巡通飭各捕房中西探捕一體留心偵緝務獲解究 
[百頓路刦案四誌]  
　　續獲盜黨兩人 
美租界百頓路沈廷炳家日前被盜匪李友生（綽號麒麟老大）糾黨持械劫去金珠首飾現洋鉅贜經匯四捕房華探目馬阿美將李緝獲後李盜畏罪在獄自縊斃命由捕將屍舁送驗屍所候報請英公廨中西官相驗再核各情已誌本報昨由該捕房包探奚德安續獲是案盜黨甲乙兩人拘入捕房經捕頭詳詰一過諭飭押候解送公堂請辦 
[拘獲虹橋鎭刦案匪犯]  
　　西鄕虹橋鎭鄕民張某家前被盜匪王寳生　夜糾衆搶刦銀洋衣飾事後張開明矣失單投報官廳請緝在案茲悉此案已由警廳飭探購線緝獲王寳生一犯並獲嫌疑人劉和尙併拘到廳由司法科研訊一過前日下午備文轉解地方廳請辦當由檢察官預審之下判王收押候究劉和尙尙無爲盜實據交保省釋 
[騙子冒名募賑]  
　　有無賴程志英（即程傑）場面頗爲闊綽於前日帶同僕人一名持江皖水災急賑募捐啟捐簿等赴南滙縣公署投見葉知事托稱由齊省長委任前來勸募葉知事信以爲眞遂授以書函諭赴大團鎭募得賑欵百餘金旋經浦東同人會會員盛羹梅察知其僞於前晚跟蹤來滬報告　警將程拘入第一區昨日押解警廳司法科訊究查該募捐啟内列名譽贊成員姓名爲段祺瑞李經羲張謇曹汝霖王炎培莫子經姚文棟朱志堯等有十八名云 
又一訪員報告云二馬路紅十字會安徽義賑會近接南匯大團一帶士紳來函以有名程傑者携有楊了公之單張江皖水災急振募捐通啟及寳山縣知事公函各一件呈請南匯縣葉知事加函轉託各巿鄕助捐而葉知事以爲寳山知事函託遂允加函到處捐募南滙已募六十餘元大團百餘元此爲巳知之數查其募捐通啟内列江皖各巨紳姓氏若名譽贊成人李經義段芝貴張謇姚文棟黄炎培鈕永建余誠格莫子經曹汝霖叚祺瑞吳蔭培沈恩孚程德全留式訓朱志堯耿道冲雷奮朱壽朋發起人陸士珍朱昌鼎姚大鏞王豐鎬李經緯錢衡同陸邦基張烈程宗伊等或係號或係名甚至黄炎培之姓書作王字且有已故者大團各紳因聞程傑口稱捐欵收到即交紅十字會分往江皖災區散放而募捐啟内並無 
 
 
 

Page 11

 
 
振所地點疑竇頗多顯係冒捐撞騙故特函請紅十字會查詢確無派人在外募捐之事因聞程傑尙有同黨多人散佈各處冒名勸捐現紅十字會已派會員分投密查以便呈請官廳按律懲辦 
[無錫刦案匪徒歸案訊辦]  
　　湖南人劉炳忠因於二月二十七號夜紏黨在無錫縣屬沈菓苓地方以搜查私土爲由突入鄕董徐續敷家刦取金飾現洋巨贜逃匿滬北公共租界經該縣知事偵悉派警持文來滬協同捕房將劉獲解公共公廨訊明判押候備文解送内地官廳訊辦在案茲悉此案前日由原審官王肇之襄讞飭承備文發交捕房派探將劉護送至滬寗車站交由來警帶回無錫縣公署歸案訊辦矣 
[浦東救火會開會紀事]  
　　浦東爛泥渡救火會於前晚八時邀集全體會員在事務所開進行大會先由會長蔡織文報告開會宗旨並詳述該會經過情形次由劉頡雲潘杏亭等相繼演說大旨謂地方巿面逐漸發達火政實爲必要云云旋經公同討論進行方法議决添購水龍等一切救火器具在陸家嘴地方組織分會一所俾該處有火患時易於施救當場公推汪薇舟爲幹事員以便尅日從事進行議畢散會巳鐘鳴十下矣 
[皖議員組織實業促進會]  
　　皖省議員李迺璟等近發起在皖組織實業促進會聯絡資本家興辦農工商礦森林漁牧等各種實業以期開拓該省地利旅滬皖人接該會來信以滬上爲中外通商樞紐皖省興辦實業不可無滬地分會以爲之助故擬在滬組織分會以利進行現正籌備一切俟布置就緒再行擇日開會成立云 
[塾師研究會開會紀]  
　　塾師研究會於昨日假也是園開第二次大會男女會員蒞會者百餘人午後三時開會首由會長葛尙杞報告略謂本會自成立以來巳經一稔對於改良私塾因講習難周故改良者固多而頑固不化者仍不少現擬在北巿添設講習所其學科注重國文珠算職業敎育以促進改良之目的一面擬請會員擔任調查未經改良之私塾以便呈請縣知事核辦再江蘇省敎育會定於六月一日開圖畫成績展覽會各校應於五月十日以前將各項成绩品送至敝處以便彚送云云報告畢乃由赞助會員石峻嵩起而演說散會時巳鐘鳴四下矣 
[汪精衛在學生會之演說]  
　　寰球中國學生會於前晚開會歡迎汪精衛君是晚雖値天雨而到會者仍戶限爲穿室無虚座八時開會由朱少屏君等引入講堂先由正會長余日章君介紹謂汪君學問道德世所敬仰前年手造共和恢復故國河山以至今日吾人得享共和之福皆汪君之所賜今晚幸蒙蒞會演說宏論高議必可驚動四座願諸君一聆汪君之言論衆皆鼓掌遂請汪君登壇演講略謂吾人在外留學求學而外腦筋常存一比較外人與吾人進步之思想此爲留學界人人同有之觀念其比較之結果咸嘆不如遠甚於是發生種種憂國之思想有謂中國不免遭亡國之慘禍亦有謂中國萬不致有瓜分之事因中國四千年來文化極盛基礎極固歷觀滿蒙入關兵力之盛足以久據中國而僅據一二百年竟巳恢復舊觀從可知中國之弱非弱於兵力四千來得以保存者全恃文化之優勝於人耳更進一層言竊觀寰球各亡國歷史必先限制其學術阻止其文化進步其所以滅人國者决非全恃兵力今日世界之文化日新月異斷非中國四千年來之文化可比以今日而論中國有兩大問題（一）中國人究有增進文化之能力否（二）中國人能有增進文化之機會否攷中國古代文化未盛時全在國民之能力勤於研究逐漸而成尤以漢代爲極盛迨夫北魏南朝兩相接觸至唐代而忽生分别及至宋代復又融合爲一以此而推則今日之所謂歐美文化未嘗不能與吾國文化相融洽獨中國人於二百年來非惟不進抑且退化以致不能自强及觀歐西各國於數十年間進化之力爲何如政治也社會也無不日進一日吾中國不第前進或進而中止甚至不進而退步此乃見弱於各國者也國之所以見亡者或因勢力不及然民心不死終必不亡鑒諸法蘭西阿爾薩司勞倫可知矣今之强國欲亡人國者必有一種取巧政策使彼漸漸勢弱亡國於無形之中非全恃兵力也或謂中國無兵無械難免滅亡要知外人之欲破滅吾國者非先自犧牲其無數生命財産不可所謂得不償失無能爲役即此謂也故有志之士勿生恐懼之心勿以中國民智民德民力缺少爲無希望而作悲觀抱悲觀者日必退化抱樂觀者日益進步吾人今日不宜自暴自棄當决心奮起視自己所處地位而急進前途雖多悲觀而精神必需積極中國自庚子變法以迄庚戍僅僅十年以各校程度計不過造就一中學學生其成績巳斐然可觀余此次返國就所見成效巳較之五年以前大有進步然未嘗以爲滿足更宜益求進步是鄙人所殷殷厚望於諸君者也詞畢鼓掌不絶會長余日章君繼起答謝並謂人恒言當局者迷旁觀者淸實爲千古不易之定論吾人久居國内所見種種棘手之事巳覺頭緒紛紜汪君在歐洲處於極高之地而遥望祖國必是明朗今幸臨本會指敎以謂吾人不可自暴自棄當羣起以求中西文化之融洽可謂至確之論吾人尤當抱一富貴不能淫威武不能屈之旨日圖自强母以自餒斯可矣詞畢遂鼓掌而散 
[烟酒聯合會開會紀]  
　　中國烟酒聯合會前因見官廳有歸併公賣之文告曾於上星期開會討論辦法近因各埠代表來申甚衆故於昨日午後二時又開特别討論會到八十餘人首由代理主任金拜仁報告近日各埠代表到申及各分會所來意見書京師總代表陳良玉函報情形畢即由副幹事洪少楚宣言本會同人對於歸併公賣一事業於前届决定三種辦法今日應否重付討論衆以此案應再加討論遂由賴玉如起言前擬辦法固無異議所望堅持到底不可徒託空談總之公賣二字前鈕督辦亦曾宣言認爲非　非馬之稅名則是公賣兩字此後無論如何萬無存在之餘地現在請願案未經財政討論會議决之前稅則上如有發生他項問題誓不承認公决再行切實函告駐京代表堅持勿懈繼由象山西鄕第二區溪口街石同源店主石渭川到會報告謂象邑酒捐每缸存本不過十元竟捐至五元一角九分六釐之鉅無力擔任因而歇業而該處酒捐董仍勒令繳捐并派警將小店主拘去正是暗無天日請求維持云云衆以此種情形各處時有報告可見公賣之擾累應并函報駐京代表團察悉但求稅則早日改良商民早蘇困苦爲最要之希望云云議至此時逾五鐘遂摇鈴散會 
[澄衷中學之演講會]  
　　澄衷中學自本學期始組織學術研究會及演說會第一次學術研究會請該校敎員余天遂講吾國字學之源流第二次請項衡方講一九一六年之歐戰大勢演說會請張立明講吾國加入協約之利害今（十九）日爲學術會第三次會期巳請該校生理敎員胡蘭生醫士講學校之衛生法胡醫士爲同仁醫院醫士學術深　經驗宏富其議論當爲注意學校衛生者所愛聽講時自四時半至五時半 
[南洋學東吳比賽籃球]  
　　蘇州東吳大學之運動成績向爲内地各校所不及此次東方各大學籃球奪標比賽東吳與金陵之江相角均得勝利遂代表内地各校邀請上海南洋公學籃球部（上海各校之代表）於十七日往蘇比賽其結果則南洋得二十七分東吳得十二分聞星期二（三月二十日）南洋又邀東吳至申决賽其結果之優劣即定爲最後之勝負云 
[兩中學比賽足球]  
　　南洋中學於昨日下午二時半與浦東中學假斜橋公共體育場比賽足球兩方皆勇猛異常後南洋因偶然失守致負一球此外别無勝負 
[工商研究會今夜開會]  
　　工商研究會現因會務重要各問題急待進行經衆决定於星期一（今日）晚間七時開全體會議討論一切昨已由會擬具通告分致全體會員請届時蒞會與議至應議各問題先期由會分别編列程序以待開議時逐項研究 
[商團籌備處調查死難遺族表]  
　　上海商團籌備處奉黎總統命令調查辛亥死難遺族由巿經董轉呈巳見前報茲將調查細表列後各該家族如以爲尙有未盡可向該籌備處聲請更正 
張魯德字沛如徽州祁門人生長上海（被難年齡）二十三歲（階級）完全商界未有階級（職務）上海商團公會會員商業體操會優等畢業生（被難事由）於辛亥年投入民軍奮不顧身攻擊製造局遇機關鎗墮地亟送上海醫院無法可治卽回家中（被難地點）上海製造局門口（被難年月）辛亥九月十三夜遇彈至十六日丑刻亡故（遺族姓名年齡及住址）父名持恭字子謙現年六十三歲妻姜氏現年三十歲兄名魯修字慰雲現年三十四歲嗣子名樹洲號戟仙現年七歲開設義興絲線店於大東門外大街中巿（備考）張沛如妻尙未孕故以兄之子爲嗣烈士墳於民國三年冬購地十畝於嘉定縣南翔封兵鄕四年春營葬其墳塋之四周種冬靑　旁種榆柏布置方新不意近有竊樹等情報告商團籌備處 
榮名壽豐字培德號九松無錫二十三保二圖人（階級）上海商團第三隊左翼隊長（職務）向在會德豐洋行辦事商團公會基本隊畢業生（被難事由）辛亥九月十二日帶隊扼守西門十三日義師蒞滬冒彈雨保衛地方治安小腹中彈送上海醫院已氣絶（被難年月）辛亥九月十三夜亥時（被難年齡）二十二歲（被難地點）南碼頭（遺族姓名年齡及住址）父名承壽字永吉現年五十七歲母樊氏現年五十三歲妻張氏現年二十九歲嗣子名兆基現年四歲（備考）榮烈士已葬無錫惠山勒石表揚以堂兄之子爲嗣（未完） 
[羣學會職員會記事]  
　　滬南羣學會於十七晚四時開職員會執行部長王慕詰君提議各案經議决如下一四月一日開叙餐會請名人演說及備餘興由各職員分别擔任設備一平台滲漏改做屋頂於四月二日開工工程事請會員王仲甫君擔任一淸明節徴求各會員助送花木一株並於一日開會時躬行植樹禮一評議部長辭職改選開會未成應重行召集一會長副會長改選應定展遲以符任期一職員留守辦法繼續照辦七時議畢散會由姚玉孫楊聘漁兩君備有酒肴請各職員宴飲盡歡而散 
[敎會紀事兩則]  
　　中華基督徒上海佈道團第五次月會時動議發電府院力爭删除憲草十九條二項一節未能取决茲定於禮拜一（十九號）晚七時半在會開團員交誼會以便籌商進行 
　　本埠婦女靑年會同人以社會黑暗母德喪泯特組聖經研究會以便上海女界入班聽講得明經意該會業巳成立請福州美會留女士靑年協會委辦之賚惠理君爲講員定於本月二十五日開幕四月一日閉會業經該會總幹事趙佩文女士分别通知各女校領袖及敎會各堂牧職轉飭該女學生敎友等届時詣崑山路會所報名聽講 
[研訊拐案中之錢債案]  
　　拆白黨許少卿又名王少卿去年在滬冒稱梁士詒之子誘拐妓女薛文仙小如意並席捲鉅欵逃往汕頭被該處警局一併查獲將許並薛妓等轉送上海地方廳迭次預審判許收押薛文仙小如意等兩妓發送救濟會留養候示乃近有許月初在該廳民庭起訴禀控許少卿薛文仙共同出立筆據在汕頭借去洋四千元請爲訊追等情前日午後由該廳鄭推事官開庭審理薛妓由救濟會委派調查員趙再靑押送到廳候示先據許月初投案訴稱許少卿係民族姪去年在汕頭陸續被少卿文仙共借去洋四千元言明至滬歸還今將借據呈案請求究追質之許少卿供稱借洋是實惟小民祗用二千元尙有二千元爲薛文仙所用現在小民願還二千元求鑒薛文仙供稱女子被許少卿誘拐至汕頭隨身帶有金鐲三副並一切衣服均被典質一空若云許少卿向許月初有無借洋之事小婦人一概不知亦並無立據簽字之事求察旋由兩造所延律師出庭互相辯論良久問官遂　今日爲辯論終結聽候宣判飭將許少卿送還檢廳還押月初斥退薛文仙仍由來員帶回救濟會留養候示 
[救濟會偵探破獲南京拐案]  
　　救濟會偵探王緯文昨晨在西門内查獲南京拐婦張李氏及被拐之十四歲女子王小二一併拘入該管二區二分駐所當由孟警佐詰訊據王小二供稱南京人現在舅母家爲養媳於本月初旬在原籍被張李氏誘拐來申已有十餘天等語奉諭備文飭警轉送地方廳午後經檢察官預審之下判張李氏收押候究王小二發送救濟會留候家屬認領 
[比隣男女同時走失]  
　　公共租界北海路仁壽里一百九十三號門牌已故某報關行主山東人姜某之女年巳及笄向來穩重前日忽然走失無蹤並帶去値洋四千餘元之金珠飾物而比隣一百九十一號門牌某姓子亦同時走失現由該家屬等分别報請老閘捕房派令中西包探查緝 
[薄命女子之遭際]  
　　住居南巿新碼頭豆巿街留硯衖衕第三家開設豆麥行之洪藕樵有子文祥前領　流公所留養女子陳阿巧爲妾前日阿巧在閘北迷路由探士帶入偵緝隊解送司法科經李科員訊據阿巧供稱湖北人自幼被匪拐來上海流人娼竂經公廨發主栖流所配與洪文祥爲第二妾近因文祥身患梅瘡恐遭傳染欲逃回原籍云云李科員判暫押候查 
[癲婦待領]  
　　寗波婦人薛奚氏年四十六歲前日在引翔港沿浜　髮狂奔五區四分所崗警恐其投河覔死將伊拘入警所詢其住址據稱家住虹江樓相近昨解司法科經李科員研訊該氏語無倫次似患瘋病遂判暫押候飭探查傳該氏家屬到案给領 
[官紳祭奠馬團長祖母]  
　　步兵三十八團團長馬鴻烈之祖母逝世昨假湖北會館開弔前往祭奠者軍警兩界之官長爲多上海縣沈知事審檢兩廳長袁林二君縣警佐景毓華公共公廨關烔之法廨聶榕卿及朱交涉員徐道尹曁本埠各紳士等亦均往祭 
[淞滬警察廳批示五則]  
　　曹錫坤禀呈悉查營業自由載在約法該商民擬在寳興路開設麵筋店舖係屬營業自由方洽根何得出而阻止况雲陽公所旣係丹陽帮切麵之團體麵筋營業與之性質不同如無隱射情事當然不受該公所規章之約束仰卽錄批呈報該管警署查明所呈果實即爲禁阻滋擾以保商業 
　　崔萬奎禀前據該民人呈請　在小南門外空地開演戲法即經飭區查明諸多窒礙未便照准業經飭區傳諭知照矣 
　　孫愼記禀據呈擬在斜橋南首開設製革作場現經飭區查明尙無妨礙所請立案之處應子照准 
　　潘八十禀據呈擬在洗布浜地方添　浜梯以便　工洗布等情現經飭據水巡隊查明諸多窒礙所請未便准行 
　　趙祥林禀呈悉准如所請仰候令行該管警區隨時保護並頒發布告以資彈壓 
[道路亟應修築]  
　　本城老西門内舊城基路自拆城後迄未填築以致高低不平且積水無從宣洩一遇天雨行人裏足其餘如大南門外之送子庵浜路亦係年久未築是處適有巿立崇正小學學生往來頗多每値陰雨泥濘最易傾跌未知規畫路政者曾注意及此否 
[帶圭途遇索詐]  
　　陳阿秋私帶烟土數包昨晨行經十六舖南首爲無賴王財先察破上前索詐不遂報告巡警將兩造併拘第一區轉送地方廳由檢察官預審之下判令分别收押候辦 
[巡捕捉賭被毆]  
　　漢口路二百三十一號門牌某小茶館主湯阿高前日糾集多人在樓上聚賭抽頭被公共捕房一千零十五號華捕得悉登樓　看致起爭執各賭徒卽將該捕兇毆擊傷頭面當由他捕聞聲赶至將湯與受傷華捕一併帶入老閘捕房禀奉捕頭諭將受傷人車送醫院醫治湯阿高押候解送公共公廨訊究 
[浦東禁止淸節賽會]  
　　浦東吳家廠之猛將神洋涇鎭之城隍神每至淸明節必舉行賽會一般迷信之徒頗爲高興今届三區解警正以賽會本干例禁且値多事之際深恐滋生事端故於昨日諭令該廟主曁會首人等停止賽會云 
雜評二 
[金錢與良心（庸）]  
　　接濟糧食亦爲磋商中義務條件之一憂時之士方以糧食關於民命不可聽無限制之輸出而促政府注意乃不謂政府方面對於磋商條件尙未决定而持籌握算之商人竟有預屯糧食供給出口以便壟斷居奇而影響物價引起恐慌皆不顧及甚矣中國商人之無公德心也 
夫商人此舉亦未必不知足以招社會之公憤徒以貪倍稱之利遂有所不惜嗚呼金錢之魔力可以使人喪盡天良以我所聞滔滔皆是然則投機之商人又焉足責耶 
來件 
[江皖水利聯合研究會布告書]  
　　竊我中原水政自夏禹統規而後數千年來置之不修修之勿善或爲叚落決口之堤防或爲支節細流之開濬終致大幹横泛溝渠不束大河之　害及於淮淮河之敝害及於江而塞北松遼嶺南珠域地利不拓固無論矣即此中州四瀆一大平原始由虞夏進洪荒而爲膏壞者今且漸由膏壤而復爲洪荒河之南江之北歲歲告災江皖尤甚賑罄内外十數年中憂世賢達亦有激於外論規測導流曰淮曰運曰泗曰睢曰借欵曰募資聚訟紛如終無把握兩省巳費數百十萬而水敝如故地方災荒如故溝洫不達土地不闢如故推其總由實仍爲數千年地方村落思想所縛束不能聯合進行在上者復敷衍塞責使幹河無著手之時而支渠無通流之術哀哀吾人住食惟恐遑言乎治兼以近日黨派之私省縣畛域之見致令社會根本之事阻滯不前某等有鑒於斯於去歲共和復活建設方新爲固本寗邦之計發起江皖水利聯合研究會備案兩省先事調查研究督促兩省水利根本計劃之成功聯絡兩省水利人才意志使融洽適兩省議定水利協會組織之時本會爲兩方人才全體聯合之地消除畛域共策進行天福中原利民立國可於此舉卜之願我邦人君子曁江皖賢明羣力贊助本會更錫以水利之宏規豈特本會之幸亦江皖人民之幸也謹此布告 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新塗說集四書句] [  彭初]  
今天下鄕鄰有鬭者興甲兵危士臣袵金革死而不厭有德者天下莫强焉四海之内環而攻之其君乃屬其耆老而告之曰諸侯多謀伐寡人者何以待之皆曰　蕩舟潛雖伏矣洋洋乎商賈行旅舟車所至烈山澤而焚之而今而後有不戰戰必勝矣君曰諾於此有人焉中立而不倚斯爲美聞之怫然不悅曰爭地以戰爭城以戰則吾不知也行一不義殺一不辜如之何則可蒞中國以約曰國無道莫如德吾與女鳴鼓而攻之我亦曰諾善其辭命往送之門至於今受之而不報段干木則怒曰旣不能令又不受命是絶物也我欲中國則不與之友矣黎民臨事而懼好謀而成者也曰人而不仁絶之巳甚亂也子謂之姑徐徐云爾則如之何段干木悻悻然見於其面浩然有歸志去則窮日之力而後止黎民一則以懼曰斯人也今之從政者可爲有力人矣今若此吾甚恐使數人要於路以勸其次有馮婦者親迎段干木則反比其反也言歸於好同朝甚喜大戒於國曰吾之於人也和爲貴今也不幸以德横行於天下諫則不行言則不聽無巳與朋友交德之棄也他日德者過而不改則六師移之我武維揚殺伐用張如何敢問國人皆曰可於斯時也聽其言也定於一雖然有人曰當今之世以力服人者霸故大德無敵於天下今居中國兵甲不多貨財不聚軍旅之事未之學也今之從政者一朝之忿以不敎民戰是謂棄之是謀吾聞之反而求之不得於心今日之事在所損乎在所益乎二者必居一於此矣明辨之以俟君子（三） 
家庭常識 
皮鞋面硬以雞油揩之光軟如錦衣服偶沾火油切勿洗滌置通風處自能蒸化臭味亦無素色衣上偶染紅或藍色墨水殊難洗凈設立時卸下浸沸水中微簸之色即溶於水而漬痕全無矣 
以生暇肉和蛋淸搗爛膠碎破磁器牢固異常 
以碎玻璃刮粗毛之竹器光利大勝刀鋒 
患凍瘡而未潰者以象皮膏（藥房中買）貼之不令著水一二日間自能消散以之治膚裂衣效 
燈中煤油每不能點淨設加以水則油浮水面自能燃盡乃熄[  劍飛] （二） 
小說一 
[滑稽短篇二百鎊] [  九香]  
　　海之濱山之隅有廬舍焉夫婦二人居之夫曰罕司業農勤儉無匹二人愛情尤篤憎好同思想同見者幾疑其心腦似在同具模型中造成者一日婦語其夫曰吾愛吾意君必須至巿中一行以家中二牛現擬鬻其一一則可得財以濟急用二則此後旣止一牛飲料食料以及種種手續可省其半一舉兩得計莫善於是矣罕司聞言大喜亟持棒至牛棚驅牛出牽之入巿自晨達午竟無主顧罕司自語曰此何足介意今日不能如願豈異日不能再驅至此間耶我將求善價而待沽遂驅牛而返行未數武遇一人騎馬得得來蓋亦出賣者罕司自念念此牛雖能遺我以乳究不若馬之可騎而代步因與之易未幾有人驅豕過罕司念是爲利乃倍於馬復與之易有頃又有一牧童牽山羊入巿因以豕易之復見綿羊乃以山羊易之行約里許又見村婦手持一鵝蹣跚而來罕司又亟以綿羊與之易見雞復以鵝與之易時已暮色蒼茫炊烟四起覺腹中饑餓難堪急人道旁逆旅以雞易得一先令購物數事食畢遂循道歸家行近田莊遇一隣人蓋富而好事者見罕司僕僕自巿中來詢以所事罕司具以告隣人曰有是哉然則君抵家後受君夫人之敎訓必矣罕司曰否否吾妻固甚愛我者决不至此隣人曰果如是拭目以待可也試立一約今者吾將與君偕往尊寓届時君若遭君夫人之敎訓者其與吾以金鎊二十苟君夫人和顔悅色以欵君者則余願解囊出十倍以爲君壽罕司首肯二人乃前進旣抵目的地罕司一人排闥入而隣人則潛伏門側覘其靜動焉罕司夫人見夫入急起立逆之曰謹謝上帝佑君平安歸來彼物果何如矣（明日續完） 
笑話 
兒問母曰兒之兩耳屬於頸部乎抑屬於面部乎敢問母曰奇哉問也試述其故兒曰無他母親僅命伊倫爲兒洗面而伊倫洗及兒之兩耳是以問耳 
甲詢乙曰尊府坐落在大街之左抑在大街之石乙曰皆是也君從東口來則寒舍在大街之右西口來則寒舍在大街之左矣斯密司請於馬律師曰適接内子來函囑某向足下告假一星期爰家有瑣事待某料理也馬律師曰予不允汝請因尊閫曾爲子言汝素不善料理瑣事也斯密司鞠躬答曰幸哉此室中乃有兩人工於造謊矣君其一予亦其一蓋予尙未結　也 
母偕兒出游指道旁丐兒謂兒曰兒有愛父慈母又有和靄之姑母約妮而彼皆無遂致向人乞食不可憐耶兒凄然曰誠哉可憐也兒願分一和靄之姑母約妮與彼以稍殺其伶仃之苦如何 
[  黑子] （一） 
小說二 
[自殺黨（司蒂文遜著）] [  常覺小翠合譯天虚我生潤文]  
　　第三章（三） 
客狀至侷促囁嚅曰君爲密斯特毛理斯耳主人曰此固然特君知我爲約翰歟抑琴姆司客曰此殊勿知主人曰然則誤矣此街中稱密斯特毛理斯者凡二君所識者殆彼一毛理斯耳承君光降幸何如之倘蒙不棄願後時時來此惟今君旣爲貴友所招予亦勿敢誤君正事乃呼曰約翰客之大衣及手杖等趣取之至言次現爲和譪之笑容送客至門次即有僕引客而去主人復入應接室過窻外時昂首微歎若有無限之心事者勃拉根乃亦捱身而出見諸僕復引一客人主人每遣一客去輙有一客來補其缺一句鐘後來客漸稀又久則竟無復來者而去者仍續續室中客漸寥落博亦止有自去者主人亦勿留而對於此少數之客則倍覺殷勤勃拉根偶步出室忽大詫蓋見複室梯次以及園中之飾物盡巳蕩然無存諸僕方栗六收拾什物或匆匆披其大衣似將去者遥望門次有貨車二輛乃始恍然蓋其僕物房屋盡如鄕　跳舞會然暫租之耳試上第二層樓觀之則果不出所料四壁雖糊以紙然巳積塵分許足見此屋實巳久無人居惟不解主人旣無宴客之必要何必欲誘客至此而爲一夕之主人且飾物雖租然華美至是所費亦當不資且思且下則見應接室中之客已將去盡並己及主人計之僅寥寥五人耳主人見勃拉根入起立迎之復謂衆人曰予誘諸君至此中心至歉然予實有一不得巳之苦衷在非徒爲怪僻之舉動也今四君均爲上等人不妨以眞情相告蓋予實有一至危難之事欲仗諸君大力此事之險或且妨礙諸君性命惟若幸而得生則請爲我永秘其事論理予與諸君素不相識乃竟以此相懇母亦冒眛之甚諸君若有不願者則亦勿强請從此行言次卽有一　黑之人起立曰主人爽直之言殊足令我敬佩惟我自問則殊勿願留此實告君汝之舉動予誠不能無疑也惟予未去之先尙欲向諸君一言未知主人亦許我否主人仍現爲謙和之色曰是何敢阻君其人乃向三人曰諸君之意欲平安抵家乎抑否果留此者則吾願明日日出尙有諸君之影爲幸末語聲至重圓睜其目抑若見死神已臨三人之頂者於是復有一人變色起立云願偕行惟勃拉根及一紅面之老騎軍仍兀坐無動若未聞其言者主人送彼二人出闔其門欣然曰今吾乃於萬中選一得全歐洲最勇敢之二英雄矣吾細察諸人舉動復以危詞悚之而能文雅兼英勇者實惟二君而已老人曰此何足道猶憶登頭一役招義勇軍凡壯士無不挺身出適間二人特無識之儒夫耳固不足以爲比也又謂勃拉根曰予聞君名至稔惟君亦當知我我蓋羅卡少佐耳言次以其紅色之巨掌授勃拉根勃拉根握之曰少佐之名孰不知之毛理斯笑曰此即予所以酬二君矣二君非予又何以能相識耶羅卡曰君懇我二人之事得母爲决鬭乎毛理斯曰然惟敵人爲誰尙在不可知之數今請君勿稱我爲毛理斯吾名蓋爲漢麥史米然亦非眞名致予究竟爲誰則君可不問 
更正三月十六日謎話（臣願封留足矣）射（張讓）誤張爲蕭 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之官樣文章]  
江南蘇州總捕府寳蘇局監督朱長洲縣萬元和縣楊吳縣高會銜禁止小錢告示 
（見本報甲戌年六月二十二日） 
爲出示曉諭事照得本廳縣面奉憲諭禁止小錢疊經會同出示在案頃閱滬城匯報内載初三日藩憲出門有羣丐攔輿口稱禁絶小錢丐等難於行丐勢必餓死懇求施恩設法又載此次禁小錢民間頗受其累且因更换小錢起釁釀成命案陸續毆斃四人木瀆鎭毆斃一人無故釀成大獄實爲可慘等語查此次禁用小錢寛限勸諭並非驟加厲禁巿肆遵禁安貼商民均各樂從小民因更換口角其間或所不免詎有毆斃人命攔輿乞恩之事滬上距蘇不遠往來煕攘文告章明豈無聞見輒以一人之私函無稽荒言形之筆墨播之遐邇卽與穩草無異必係蘇城奸徒巿儈陰思阻撓揑造宣傳實堪痛恨夫發政施令無非地方民生利弊庶人不議之謂何豈容妄肆謡諑關係大局殊非淺鮮除據實通禀並移上海縣飭差赴館吊取原函並押令該館指明蘇友姓名住址移復就道提訊懲辦外合行出示曉諭爲此示仰各舖戶居民人等知悉爾等務各恪遵禁令安分守業此次造謡之人業經移提訊究嗣後如有再敢肆意妄言亦當隨時查拿到案照例從嚴究辦决不姑寛各宜凛遵母違特示同治十三年六月十八日示 
尊聞閣筆記 
[某太史兄（見本報癸酉年八月十七日）]  
同治初元有江右某太史者因鄕爲粤宼所陷上奉八旬老母下携七歲幼孩以及家人等辟地長沙巳居年餘矣太史好西學故長於照相長沙紳士與往來者皆欲試其術然或因天氣不佳或因藥水偶缺或因來人過多太史懶於酬應却而未照者有之因此有變羞爲怒懷恨欲洩者遂謡言太史非辟地來此爲代西人傳敎來也同治元年大比事竣中秋後三日聚衆數百人自稱各學生員擁至太史寓中搜索太史適太史巳赴皖謁曾相幸而獲免該生員等因未搜得太史大肆猖狂穿房人室將寓中書籍衣物掀擲滿地並未搜得敎書一本同寓者尙有江右同鄕數人亦殃及焉中有有　者數人曰可以罷休謡言謂太史傳敎而來是必亦入西敎者今觀其家祀有神佛祖先又無敎書一本其非食敎傳敎者可知吾輩雖云扶翼聖敎亦不可殘賊平人曷不罷休因此而去者數十人其中之狡黠者云伊家太史雖不在家尙有其母其子可以携往訊問亦不知其意欲何爲復欲入室搜索其母及子云太史有兄某者向官楚北因時亂祿薄不能迎養遂棄官至寓侍奉其母出游方歸時尙署熱甫脫長衫見衆欲再入内室挺身而言曰諸君實欲何爲衆曰欲執太史之母與子耳某曰八句老母七歲幼孩諸君執之何爲我固太史之兄也諸君有事何不見告衆曰甚好遂拖拽而出問將何往答以聖廟某曰往聖廟俟予穿一長衫衆曰爾何等人尙須長衣爲數百人拖髮拽臂前拉後擁擁至聖廟令跪至聖位前問欲何爲衆曰將殺爾某曰何罪衆曰爾家代西人傳敎得罪聖賢某曰有何憑據衆曰湖南之人皆云然是以動公愤耳某笑曰諸君無須爾我今只一人諸君數百人卽我家亦不過數人貴省之人實繁有徒我何能逃有事好言之洶洶何爲諸君欲殺我諸君有誰能持刀者雖太學有獻馘之禮惟天子可行之亦非長沙府學湖南諸生所能行者且聖廟禮宜肅敬諸君旣係生員今在先聖先賢殿中喧鬧如此豈生員所宜爲者衆曰爾何等人知先聖爲何如人某曰先聖即昔年之我我即今日之先聖也衆曰胡說爾敢妄比先聖某曰昔年先聖畏匡過宋亦如我今日之狼狽非我敢妄比先聖實諸君之甘爲匡人桓　也衆愈怒拳擊扇敲且有足踢者某亦怒曰爾等如此倘致傷損勿悔手揮數人皆退數尺衆始未敢再進某復曰諸君休矣大成殿豈可久擾之地有事姑且至明倫堂再言遂先行衆隨之蓋因堂近學署欲延敎官出爲調停也凂門斗往請敎官閉門不敢出然衆人口言要殺亦未敢再動手也適有太史同鄕代爲危者往偵之某一見遂操土音而告之曰秀才謀反三年不成伎倆只如此也煩告吾母無須憂慮予燈後定歸也當時同鄕尙不深信以爲事大如此何能遽罷姑往告之以慰其母未幾夕陽西下衆皆散去僅留某一人徘徊堂下門斗曰君亦可歸吾將閉門矣某曰余不知途門斗示以路某始緩步問途以歸歸家不過上燈數刻而巳是役也某身受數傷皆未及防被衆暗算者庽中失物雖多殆亦旁觀游民乘勢竊去最可笑者該生員等搜出封勅四軸不識國書反以爲西字皆携去次日官出示諭告云某太史旣係傳敎之人諸生等何不指實控告以便究辦又無一人敢控告者究之爲士爲民爲匪類均不可知亦以見世人之喜事也 
文苑 
[醉後感懷調寄水調歌頭（見本報癸酉年五月初八日）（無名氏）]  
　　醉後唱銅斗舞劍氣冲天安能鬱鬱居此常伴海鷗眠自古英雄俊傑都是乘風破浪有志勒燕然堪羡五陵子裘馬望如仙離擊筑驩彈鋏恨無緣男兒意氣豪邁不肯受人憐金印請看懸肘華髮休敎上鬢獨立五雲巔揮手出門去愼莫負英年 
飲罷一樽酒咄咄問蒼天幾時林下招隱高枕石頭眠隨意彈琴煑茗擺脫名　利鎖身外任蕭然何必覔蓬島此境即神仙約幾箇烟霞侣結深緣每到春秋佳日野景最堪憐閒看溪邊雲起靜聽林間烏語狂嘯亂峯巔白日不知暮富貴是何年 
花叢談屑 
[汪蟾輝（見本報癸酉年九月十九日）]  
　　珠江才妓汪蟾輝本南海良家女秉性温和吐詞雋雅幼時母授以書輙能記誦稍長愛作小詩頗有風致及筭誤嫁娼家深以爲恨然巳無可如何惟時時背人飲泣而巳姑亦憐其俊慧俗客造訪概勿與通遇文人詞客始令接見所居小樓半間牕明几淨法帖奇書雜陳左右笙笛之類不屑置也客至焚香煑茗相對淸談不雜淫　語逢二三知己或飛觴月下或分韻花前興亦不淺與番禺徐生菊仙性情最洽幾於無日不至常持葵扇乞詩生戲題二絶云不須　噪畫來工巳得常持素手中好向小亭花影裏撲來螢火一星紅欲錫嘉名定合歡暑消三伏勝裁纨只愁約赴黄昏後故障嬌容不許看旣而生父聞之嚴加防範欲尋舊好不得其便汪猶未之知也以書報之不至因　詩以奇云情書昨巳倩鱗鴻滿擬西窗話舊衷不意近來蹤跡闊仍將離恨寄絲桐記否當年月下時雙携素手步遲遲縱然未定三生約合向春風憶舊知半縷情絲表熱腸更裁詩句問平康倘無别院嬌姿戀妾擬邀君共舉觴君如許妾卜佳期宜惜惜光若馬馳春去苦留留不住及今猶有好花枝生讀之感念昔遊亦寄詩以謝云初度相逢卿憶否嫩涼天氣近中秋憑欄共玩西樓月殘夜疎　望下鈎醉月評花興一般每逢佳日共追歡憐余抱恙秋風下藥檢奇方手自丸舟從鄰郡乍歸時即寄魚箋報我知無限離情渾不訴先持葵扇乞新詩裁將佳句訴情濃更剪香雲密寄儂良會漸稀無别故祗緣僕性近疎慵今秋生赴試羊城竟寓其家纏綿甚至生擬以金贈其姑迎置别館想姻緣簿必能爲其如意珠也 
警世寓言 
[詛咒被讉（見本報癸酉年二月二十三日）]  
　　吳越之俗婦女每好詛咒稍有冤抑怨毒即訴詣神祗告之天地痛哭怨詈習以爲常某甲越人其婦亦越産也僑居杭垣以客寓爲業有某乙者亦越人亦挈婦來杭開設客寓二人者旣同業又同鄕復同有賭癖于是時復同游乃甲屢赢乙屢諭乙妻深以爲怨凡來乙家邀其局戲者無不遭乙妻之白眼甲偵知之遂不復至卽有博局亦各適其適不與同遊矣春正月乙託於新年樂事之說復在家設局時甲適以有事渡江回越甲寓中有賑友某丙者巳辭歇因無家室仍寄居焉外人未知其歇業燈夜無事遂往乙家赴局詎丙之搏興甚豪而乙之賭囊巳罄乙妻遂大駡丙之來家誘賭當場痛駡猶爲以未足復造甲之門而辱駡因丙而及甲復因甲而及甲之妻曰良人之博負也其故皆由於爾夫之來誘而亦由於爾之掻頭弄姿賣弄風情致令彼喪魂失魄惟知從爾嬉也爾眞無恥賤人哉如此行徑何不竟倚巿門而博纒頭錦乎甲妻聞之面熱氣結一時焦躁如雷無可理說任其辱駡而去一日晚間甲方渡江去而寄住甲家之丙忽生淫念以爲甲妻年少獨居是可挑也三更月下潛入甲房而登牀焉甲妻驚覺力拒得脫此時方在煩惱欲鳴之衆則恐出醜欲耐於心則乂忿極正疑慮問適乙妻登門呌駡語皆有因遂疑丙之圖姦不遂故造蜚語穢言以相汙衊也憤氣塡膺屢欲覓死皆爲諸夥伴諫阻而止甲妻寃毒莫舒終覺忿然不快忽呼肩輿至天竺燒香意欲質之神佛也又以越俗凡有冤抑者跨過神前香爐則其寃可白遂至天竺法喜寺燒香神前卽行哭訴訴畢加以詛咒之詞謂有心汙我者必有顯報云云咒畢起身赴香爐前意將跨越而過乃香爐甚高萬不能跨因左右旋轉者各三次亦以爲自明心跡云爾然其詛咒之言無所不至神遂怒之及歸家而神色慘變氣息坌涌家中大駭甲妻目中亦若有所見亟呼神讉我神讉我速至菴院請經卷速至竃神前求禱我猶可活夥伴稍後即大聲疾呼慘不可聽迫焚彌陀經白衣咒各二千卷神始稍消次日卽延僧施食再三懺悔方無恙云 
 
 
 
 

Page 18

 
 
   
 
