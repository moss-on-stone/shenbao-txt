# 1900 - 17 - 4909614

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印繪圖繡像四雲亭傳奇告成] [  圖書集成局代啓]  
　　是書爲中國女學堂董事彭寄雲夫人所著宜風宜雅亦諧亦莊兼之詞句清新文情曲折誠稗乘之奇觀小說之别開生面者也書凡二十四卷倩本局鑄鉛排印校對精詳紙張潔白裝釘八本價洋二元由英大馬路京都同德堂發兌想海内文人才媛咸當購置一編藉以助清譚而遺　興也 
[新印傳青主醫書出售] [  圖書集成局代啓]  
　　是書共分男女二科男科後附以兒科女科並附胎前產後各症按病列方用藥和平辨症明晣詳載各種治法凡病家按圖而索便可一目了然誠渡津之寳筏濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋經橋煥文書局外埠漢口鴻文順記書局湖北省城煥文書局發兌 
[論滇缅劃界事]  
中國東處亞洲自古爲獨立之國其疆域縱横數萬里東南有大海環之西北有沙漠障之形勢之雄治平之久生齒之繁伊古以來固無與比隆者也自泰西諸國航海東來輪舶縱横集於海上於是重門洞闢東南數千里江海之險與外　　　　 
人共之謀國者急急焉爲之築砲臺綀兵士購鐵艦以爲非此不足以杜外人之覬觎而愚則謂今之時局海固宜防陸尤不可不愼蓋西北沿邊數萬里本係沙漠之地與歐洲諸國相距極遠中國亦向以甌脫視之於其山川形勢從未留意彼此界限茫乎若迷歐人知中國之不甚重邊地也於是肆其狡謀蠶食鯨吞互相朘削俄則自興安嶺以東包我内外蒙古烏梁海諸部西聨新纒諸回地勢旣廣漠無涯涘近且築西卑利亞鐵路直逹東三省火車鐵道馳驟自如而中國西北之藩籬從此又盡撤矣法人自得壏南旋脅取眞臘歸其保護近又侵割暹羅湄江東岸之地疆圉愈廣氣勢愈雄而中國西南之屏蔽從此一空矣至英人深謀遠慮尤爲可危蓋其國勢旣趨重印度經營締造餘力不遺凡附近之阿富汗克什彌爾巴逹克山什克南諸部相繼脅以兵力降爲附庸其大勢駸駸北嚮旣越葱嶺而與我之回疆相接又以緬甸爲入滇之門户也於光緒十一年十一月驟以重兵入其國都緬人屢戰不勝不得不降心相從時中國駐英使臣曾劼剛襲侯以緬甸爲中國藩屬一旦爲英所滅未免有損國威爰與英外部往來辯詰英人甫得緬甸全境不欲再生事端於是允中國將普洱江邊外南掌撣人諸十司收爲屬地并在八募設埠立關時曾襲侯以尚未深悉彼地情形不能决然互書節略存卷旋卽交缷回華迨光緒十八年薛叔耘京卿持節赴英與英外部續商此事外部忽翻前議謂前允之事旣未載入約章不得援以爲據經京卿再四磋磨始允於滇境而南讓中國稍展邊界以示格外輯睦之意京卿卽條陳利害入告九重方以爲界務可尅日告成矣不料時閲七八年依然並無端緒兹者廣州中西報譯登某西字報云英廷所派緬甸劃界各員定於西歴十二月终齊集泒爾惟河其地方劃界大臣斯売君先於十一月十五號由緬京偕副使斯博令君帶同親兵五十人武役二百五十人前往至英領事哲君前已派爲中國商務大臣承其乏者卽正任思茅領事烈效其君量地官爲鐵爾雅君中國劃界大臣則仍係前辦界務之劉統領云云夫薛京卿之與辦襲侯相隔不過七八年且當時英署叅贊馬嘉理又係原議之人似不致忽生異說而英人尚堅不承認百計阻撓京卿竭力維持始允中國稍沾餘利惜當時雖經定議仍未明訂約章今距經京卿辦理此事又七八年勢易時遷情形京必稍異吾恐英人之意非特不能符曾襲侯之初議且更不能如薛京卿之續商蓋其得尺卽尺之情固不自今日始也惟望任此事者堅持定議勿稍通　或不致蹙地損威貽譏鄰國倘仍一味退讓則大金沙河之權利中國固不能稍越雷池且將來滇邊萬里不能不處處設防伺隙蹈瑕後患何堪設想迨至屏藩盡撤險要無存然後悔從前之失計也亦已晚矣世之明於事理者尚其勿以斯言爲河漢哉 
[本館接奉電音] 昨日清晨京師飛電傳來上諭一道敬謹譯登○十二月十五日奉上諭本日召見之山東候補知縣李銓著在任以直隷州知州卽補欽此 
[愼重江防] 安慶訪事人云安徽撫憲鄧小赤大中丞以强隣要挾海氛不靖札飭東西梁山各軍嚴加防範並擬添募兩營以資調遣灁江磯距省垣下游六十里兩岸建有砲臺檄委李副戎葆林督師駐紥東門外五里廟臺上巨砲久未演放月前韓統領在武特飭管帶某君操演純熟免致臨事倉皇是誠有備無患之道也 
[防患未然] 蕪湖訪事友人云前者北鄉寡婦磯左近吳大貴家被盜行刼風聲所播幾如市虎杯蛇弋磯山美國教堂傳教士因之亦有戒心一日見磯下驀來小划船十餘艘形跡可疑卽報請地方官派兵保護旣而縣差由江北拿獲盜黨吳萬福一名帶回研訊供認此案同夥十四名皆江北無和含巢各邑鄉鎭小刀會匪縣主立卽派差前往協拿至弋磯所泊划船次晨辨之實皆漁户疑團始釋然邇者地方官未雨綢繆商請水師遊擊某君調陶家溝砲艇回驻弋磯並於寡婦磯添駐砲艇一艘俾與下游四褐山砲艇互相策應北鄉團練更切實講求按户抽丁輪流值夜捐集經費赴省請領洋槍子藥延熟悉操法之營弁教習團丁至于精健保衛等營每間一二日振隊前往放哨一次現更移會鄰邑將小刀會匪密拿嚴辦以免蔓延 
[稱觴豫志] 金陵采訪友人云本年嘉平二十二日爲南洋大臣兩江總督劉峴莊制軍七秩開一攬揆良辰聖天子篤念耆臣召令入京陛見旋復遥頒鳳詔令其緩覲龘光兼隆賜壽之儀用展酬庸之意壽從天錫福共春長峴帥受寵若驚感戴之沈溢於言外而三江官吏久荷慈雲之庇同殷祝露之忱文則江蘇巡撫鹿芝圃中丞江西巡撫松鶴齡中丞安徽巡撫鄧小赤中丞武則長江水師提督黄芍巖宫保江南提督李壽亭軍門以及江寍藩司恩藝棠方伯江蘇藩司陸春江方伯中協王幼山副戎手藻遥傳眉梨共祝至於各國駐華領事各洋關稅務司以及西員之屬南洋者聞亦將晉異域之葡萄共祝使君壽考想屇時羣仙齊集頌獻長春潞國聲威汾陽福壽以此方处彼未必今人遠遜古人也 
 
 

Page 2

 
 
[擇吉鶯遷]  
　　姑蘇采訪友人云護理江蘇巡撫陸春江中丞涓吉本月十七日辰時在臬轅接受巡撫關防十五日已頒發紅諭俾衆咸知矣 
[定期受篆]  
　　姑蘇采訪友人云署理江蘇藩司吳仲懌方伯重憙於本月十二日交缷江安督糧道篆務十三日起節來蘇十五日清晨行抵省垣地方文武官員咸集胥門外官碼頭迎迓方伯寒暄數語卽命解纜于葑門詣靈官殿拈香然後排道赴滄浪亭行轅駐節示期十七日接受關防 
[藥局被焚]  
　　日來每有客之來自杭州者謁本館執筆人歴述本月初十日午前九下二刻時省垣小雲棲火藥局分廠製煉生硝以致火起局屋悉數付之一炬工人百餘輩多致死亡種種情形足令人驚心動魄而本館寓枋采訪之友竟魚沈雁杳一若寂無所聞者然及修函往詢始於昨日郵告大略云浙省防軍局製造火藥另就太平門内小雲棲分廠煎煉生硝本月十一日辰刻火力過猛硝鍋炸裂霎時烈燄騰空幸局中備有洋龍得以救熄僅焚去房屋二間拆毁一間鍋中之硝本不甚多是以工人只傷二名不致有關性命至堆積硝磺之所由委員徐别駕光瑩督率人夫竭力保護幸未延燒云云不特情節與執筆人所聞者大相逕庭卽時日亦復一異嘻異矣豈客之故甚其辭耶抑采訪者未能實事求是耶總之此等事故在官塲每諱言之而本館之所以必備列細情者豈好爲吹求哉亦惟使有典守之責者知所戒懼以後不敢掉以輕心耳一切情形俟得續函再當登報 
[鳩江榷政]  
　　蕪湖訪事友人云刻屇西歴歲序更新之際洋關墨稅務司核算本年稅册自一百五十四結起至一百五十七結止共征華洋稅鈔九十六萬三千七百十一兩零五分比前最旺之年實增百分之三十分若視去歲則竟倍蓗矣查其所以驟增之故良以榷稅新章洋貨旣可直抵長江分售内地是以各關稅日有起色專計本年出口之貨卽米稅一項已收至四十餘萬金若洋藥則自土藥暢行銷數漸减每月　百箱進口自去冬蘇皖各土减收洋藥每月驟增至四五百箱稅亦大旺近雖盛行川土然每月洋藥之進口者仍有二百餘箱比之昔年尚覺倍增是以關稅日上蒸蒸爲開關以來所未有云 
[限期請奬]  
　揚州訪事友來函云前者淮徐海災民遍野待哺嗷嗷兩淮運商惻隱爲懷慨捐捐銀十四萬兩先後繳由淮南總局撥解災區原准給奬貢監翎枝虚銜封典以資鼓勵兹運憲江都轉接督鹽憲劉峴帥札文略謂據江蘇淮徐海振捐總局禀淮徐海現已振務告竣請飭停收振捐以　造册等情因札司轉飭尊照都轉隨札淮南局員查明請奬銀數立限截止刻聞局員查至十一月底止業已請奬八萬餘兩其餘捐銀遵飭定以年内爲限著商等赶卽繕具履歴來局請奬如逾限期卽將應奬銀數註銷等情詳覆一面示諭局門通飭遵照說者謂各商慷慨捐輸旣積德於前復顯揚於後誠一舉而兩善備焉坐擁厚資者何勿爲之興起哉 
[神山雪色]  
　　蕪湖訪事友人云自交冬至霪雨連綿至上月二十九日縢六君翩然下降玉龍百萬鏖戰長空銀甲瓊鱗漫天飛舞氣候爲之陡寒翌晨滴水成氷開窗四望銀海生花約積雪四寸有奇亭午時略見晴曦入夜復紛飛玉屑自是或晝或夜時而搓酥滴粉時而琢玉裁氷蓋前後積雪已不下尺許街頭丐子凍斃良多初六日一輪晴旭紅映窓紗天時亦稍稍温煖矣 
[粤中火警]  
　　廣州采訪友人云南海縣境有地名九江者鋪户雲連瑰奇星聚一大市鎭也十一月二十六日之夜五鼓時鎭上大生堂藥鋪忽然火起延燒太平故衣等街至翌晨八下鐘時始熄共燬三百餘家亦浩劫也 
[沙市火警]  
　　沙市訪事人云上月二十九日上米廠河某姓家午炊失火祝融氏跋扈飛揚勢甚勇猛封家姨又相助爲虐致成燎原之勢幸時在白晝且是處濵臨大江各水龍未易爲力四面圍噴始得救熄然已燬去瓦屋三十餘椽草房二十餘椽灼傷男婦五名口誠无妄之災也 
[粤省官塲紀事]  
　廣州采訪友人云缷任兩廣總督譚文卿制軍於本月初七日附某輪船赴滬遄回湘省珂鄉新任兩廣總督李傅相卽於是日出京由秦王島登舟南下屈計月中當可到粤所有督轅供張已由藩憲札委候補同知吳司馬國章布置一新矣○鄭鎭軍潤材奉旨補授南韶鎭總兵現已由防次回省所帶安勇亦陸續調回聞大憲將另畀要差大約到任尚須時日也� 
[沙市官塲紀事]  
　　沙市訪事友人來書云上月二十日正任襄陽道署理荆宜施道朱少桐觀察乘官舫赴襄陽任所屬下文武各官均詣碼頭恭送○上月二十四日署理江陵縣知縣張芸生大令乘大元丸抵埠縣屬各官以及本衙門書役人等均在碼頭恭迓大令旋涓吉二十六日接印視事○上月二十七日荆州將軍濟軍帥祿乘沙市輪船抵埠滿員自副都統以下漢員自道府以下均在碼頭上恭迎軍帥排齊儀仗命駕入城旋頒出紅諭涓吉二十八日卯時接篆○上月二十九日前任荆州將軍宗室祥軍帥亨携帶瀛眷在沙小駐一俟大元丸抵埠卽附之啓行滿漢各官以及八旗子弟荆州各營勇均恭送如儀○荆州府知府舒暢亭太守牌示本月初十日開考府屬以及八旗應試文童仰先期齊集報名以便屇期扃門考試 
[潯郡官塲紀事]  
　　九江采訪友人云江西九江府德化縣應莘臣明府出示署前略謂案奉府憲孫札開學憲李牌開本届潯郡院試定於明年新正月十六日取齊轉瞬銀花吐燄人月雙圓十萬春蠶當齊聽聲喧食葉矣○九江鎭標城守營守備熊衛廷守戎鍾秀軍政卓異奉旨升授浮梁營都司引見南下撫憲松鶴齡中丞飭赴新任守戎遂繞道潯陽江上挈眷履新本月初九日啓行時軍民或贈牌傘以表去思或設餞筵以志别緒營開細柳騎從如雲○前辦理九江城内外保甲局委員朱明齋少尹煒現由藩憲牌示署理義寗州排埠司巡檢因於本月初二日挈眷赴任 
[皖省官塲紀事]  
　　安慶訪事人云正任青陽縣典史左少尉因事撤任遺缺由藩憲湯小秋方伯委候補巡檢張少尹燕昌署理○合肥縣訓導黄廣文夢紱蒞任未久因病出缺遺缺經藩憲湯方伯札委試用訓導丁廣文仁煒署理○阜陽縣知縣黄大令俸滿赴部引見藩憲湯方伯委周大令啓運前往代庖○候補典史曾少尉相時奉藩憲湯方伯委署鳳陽縣典史○撤任宿州知州桂刺史曁五河縣在縣楊大令均由藩憲湯方伯飭令回任本月初八日偕詣憲轅禀辭○本月初六日撫憲鄧大中丞升坐大堂由司獄提出勇女犯各一親加研訊二犯畫供無異中丞飭吏役押令回獄聽候科以罪名○本月初六日傍晚時撫憲鄧大中丞命駕赴招商局某輪船拜客旋呵殿而回某輪船亦卽鼓浪東下聞客係北洋大臣委員赴長江一帶察勘砲臺者也 
[鎭郡官塲紀事]  
　　鎭江訪事人云常鎭通海道長久山觀察以時將歲暮冬防宜格外加嚴面諭保甲各巡員認眞巡緝復商之新兵前營管帶吳叅戎養吾多撥弁勇在洋馬路各國教堂及西人宅邊晝夜巡查以資可護並飭水陸總巡周都戎錦堂洋務委員邵明府文炳親率差勇在稅務司公館及各國領事署外加意梭巡不法之徒自當無從托足矣○日前長江水師提督黄芍巖宫保統領新湘全軍陳宇山軍門同赴金陵謁見南洋大臣劉峴帥籌商离務至本月初八晚九點鐘時偕乘鏡清兵輪船返京口江勝新湘各營官咸往迎迓○新授鎭江府向太守萬鑅奉上憲檄飭赴任丹徒縣王大令聞信立飭辦差家丁將校士館鋪設一新預備襜帷小駐聞太守擇吉本月十七日接印然尚未見紅諭也○ 
 
 

Page 3

 
 
江南憲劉峴帥商議要公本月初八日午後四點鐘時乘虎威兵艦過京口文各武官均詣舟次投刺軍門一一接見旋於初九日辰刻展輪赴江隂防次○道憲長久山觀察於本月初八日甄别南　書院除住院各生由府尊給卷外餘皆目備試卷報名者有千餘人之多觀察酌加獎賞 
[揚郡官塲紀事]  
　　揚州訪事人云揚州糧捕河務同知周司馬因事交缷經漕運總督松漕帥兩江總督劉制軍會委南河同知徐司馬庖代司馬奉札之下謝委禀辭隨頒發紅諭到揚定於本月初九日履任署中辦差胥役就皮市街公館張燈吉彩布置齊本專候雙旌戾止然遲至初八日司馬尚未抵揚也○新選兩淮鹽運使司經歴龍介臣鹺尹由京戾止呈繳文憑運憲江蓉舫都轉牌示轅門飭赴新任鹺尹隨擇吉本月初八日履新至時朝服朝冠行拜闕拜印典禮然後乘輿至各憲轅禀知任事○兩江總督南洋大臣劉峴帥奉召入都遺缺以江蘇巡撫鹿中丞署理定於月之望後接受關防江蓉舫都轉因於十五日赴省賀任禧兼祝峴帥壽辰○李維之觀察之哲嗣由四川牛華溪塲任所奉大憲檄令來揚公幹旋病殁維揚寓所未幾觀察之德配又相繼云殂觀察擇定本月初九日辰刻送雙槥回古潤珂鄉安葬預於初七日設奠是日左衛大街一帶素車白馬絡繹如梭 
[月湖雪艇]  
　　寗波采訪友人云新任鄞縣徐蓉齋大令訪聞郡城千歲坊某茶肆中有聚賭抽頭情事因於本月某日親往兠拿獲住賭棍四名帶回署中各笞千板旋將賭屋標封旣而四賭棍中逸去一名大令聞而勃然飭將三名用聨枷梏之發大門外示衆○江厦眞武宫道方井頭底等處每有閩中匪類席地設攤誘人以車馬砲賭錢藉博蠅頭之利鄞縣徐大令訪查明確於本月十二日不動聲色帶役往城下拿獲數名訊實情由笞臀以儆及查至眞武宫道又獲三名飭笞數千枷號新江橋示衆 
[上海官塲紀事]  
　　昨晨代理上海縣篆務之戴子邁明府排導赴租界中拜會各國領事官以敦睦誼○保甲總巡戴明府代理上海縣篆後保甲一差勢難兼顧禀經蘇松太兵備道余晉珊觀察另委水利局委員周秋江司馬接辦遞遣水利局一差歸司徒貽芬司馬辦理昨日周司馬詣轅謝委擇吉到差視事 
[預備封篆]  
　　本月二十十日午時爲各衙門封篆吉期昨日代理上海縣篆務之戴子邁明府飭差預備一切應用事宜勿得臨時貽誤並飭各房書吏查核舊卷有應開單送訊及押犯之可以保釋者逐一遵章辦理 
[札飭復訊]  
　　兇犯劉大串同其妻劉高氏謀斃李許氏一案歴經訊理情形前已備登報簡日來代理上海縣篆務之戴子邁明府正欲備文起解忽奉蘇松太兵備道余晉珊觀察札文飭研訊實情然後解省因飭經承查卷開單聽候復訊 
[命案求銷]  
　　英界某棕印店主虞培興將學徒楊金生之子任情凌虐以致吞烟斃命經三圖地保曹福卿查明投報捕房捕頭派包探秦少卿拘虞送案讞員翁笠漁直刺以案關人命未可草率了事特於前晚晚倩襄讞委員張司馬提訊楊金生偕地保曹福卿被告虞培興投案聲稱小的現願自行棺殮請免送縣司馬准之著具求銷切結存案備查 
[攫銀被控]  
　　昨日本邑南市捕房一號二號兩印捕閒行至美租界百老匯路突被甲乙二印人阻其去路攫取洋銀十餘元因卽投報捕房藍副捕頭派某號西包探協同華包探沈阿鶴將二印人拘獲解送英總領事署禀請究追 
[美界火警]  
　　昨晚十點半鐘時忽聞捕房警鐘怒吼旋分一下立卽出探知火起於外大橋堍某西客棧内救火會西人急驅皮帶車馳往開自來水龍頭竭力噴射約歴一點鐘之久始得撲滅至如何起火及焚去房屋若干俟明日探明再錄 
[失火卽熄]  
　　前晚美租界天潼路第四百六十四號門牌某姓彈棉花店中小孩潑翻火油燈以致火光四射幾肇燎原幸各夥帮同救滅祇焚去門窓等物不致成災 
[上海縣署瑣案]  
　　前暑同春萬隆兩米行夥扭楊樹浦仁興米店主辛世銘到縣請追米價洋銀四百元前晚代理篆務之戴子邁明府飭差從押所提辛至案比追辛一再求恩交保清理大令姑念將届年關准交妥人保出○行窮文廟燈盞窓櫺之徐聖福被縣捕獲解總巡局戴明府飭提至敬業書院親訊縣捕禀稱前晚小的巡夜時徐又竊得某姓大門迨拘獲失主卽追到將門領回旋詰知文廟門窓亦伊所竊因起到原贓傳同收贓人丁阿大陳少卿金某等解案求究徐供認行竊叩首求恩丁陳金同供小的等開舊貨店因不知其爲竊贓悞行收買大令判責徐五百板丁陳金三人各責二百板飭具不再收買竊贓結從寛斥釋○前日浦東聚興米店主黄桂堂同二十四保廿一圖地保蔡雲峯投縣報稱被匪刦物當晚襄讞和員吳明府升堂訊問蔡供黄桂堂米店於十三夜半後被匪搶劫小的在上海聞耗回鄉黄適來愬小的往查屬實此處係洋商房屋故由左近洋商代報捕房捕頭卽派包探前往杳看並非小的往報求察黄供十三晚三鼓後忽差撬門聲驚起視之突有十餘人一擁進店小的喊阻被伊毆傷眼角妻子亦受微傷無奈任其刦去錢票若干洋銀四十元小洋銀一百五十角及衣飾數址事昨日曾由包探到來察看明府飭仵役騐得黄左眼有拳傷一處單開失贓頗多不知是否確實覆核辦 
[英美租界公堂瑣案]  
　　前晚某戱園正當袍笏登塲之際忽人聲鼎沸大呼火起聞者不察爭先鼠竄座上爲之一空及回頭四顧不見火光旋查知流氓周上娘造言所致其黨李長壽張銀餘更從而和之案目田福林沈寳生以彼等起此風波致看資無從收取因將三人扭入捕房昨晨捕頭遣包探趙銀河解案請究田沈投案訴稱昨晚演戱時周等三人忽造謡言致耗失戱資損壞物件受虧甚大求恩究辦追償周供小的因見火光直冐是以大聲呼救不敢造言李張同供小的等隨聲附和不知虚實尚乞鑒原讞員翁笠漁直刺商之白繙譯判將周押三日李張各押一日○前晚流肈袁阿才陳阿才方阿生吳天生任林三等游行胡家宅一帶調戱女郎後不知何故忽扭毆不釋一百六十九號巡街捕見之遂一併拘押捕房昨晨解案請究袁等同供小的等均係生意中人途間悞撞致起爭端並無調戱婦女情事直刺判各罰洋銀半元以示薄懲○前晚竊賊汪潮海至胡家宅野雞娼婦沈彩仙處尋歡乘間竊取衣架所懸皮襖皮坎肩各一件事後彩仙投報捕房由包探陳根寳緝獲人贓解案請究彩仙投案領贓汪認竊求因直刺判責三百板贓給還失主○包探洪阿寳解送流氓陸春山到案禀稱此人向鄉人李阿生藉端訛詐洋銀二元經小的查獲送請訊究李投案申訴前情陸供小的與李素識偶向借貸並非訛詐求恩鑒察直刺判責二百板○包探費阿銀解送竊賊沈少亭到案禀稱此人竊取金大成家此銅鍋一口經小的緝獲人贓送請究辦金投案領贓沈供小的見此鍋棄置門外是以順手携歸並非行竊直刺判責二百板遞解回籍○包探顾阿六解送俞福生到案禀稱此人闖入尤阿虎家竊取綢面皮褂一件兹經小的緝獲人贓送請究辦尤投案申訴前情俞供小的初次犯竊卽被拘獲尚乞恩寛直刺責一一百板贓給還失主○四十三號華捕拘解流氓陳長壽到案禀稱伊母傭於某雄妓處前晚在途拉客小的向之喝阻伊遂將小的扭住逞兇直刺判責二百板 
[美租界捕房紀事]  
　　江北積竊葛萬祥及小關子竊限電報局電線三千餘磅值銀三千兩售與浦東爛泥渡及洋涇鎭某某舊貨店昨日　張阿五洪阿寳沈阿鶴三包探查獲連贓帶入捕房捕頭令押候解送公堂禀請讞員翁笠漁直刺訊辦○昨日清晨小竊某甲混入虹口某姓家竊取衣服適爲包探劉阿炳所見拘入捕房捕頭令押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[誘逃交保]  
　　前年妓女洪如玉卽祝巧金被匪人誘拐來滬由王老桂之妻阿秀及阿新阿寳阿金等介紹鬻入同安里龜奴陳九皋所開妓院作皮肉生涯嗣經巧金之母祝吳氏偵悉向之理論阿秀勸令月給洋銀三元爲養贍資祝吳氏遂無言而去不料阿秀口是心非旋竟串同其夫王老桂將巧金帶往天津依舊依門賣笑祝吳氏聞之向王老桂及陳九皋理論王陳置若罔聞祝吳氏忿甚控諸英美租界公廨讞員翁笠漁直刺淮之飭差將王陳拘獲交晚倩襄讞委員張炳樞司馬研鞫祝吳氏投案申訴前情陳供夥妓洪如玉卽祝巧金已於端午節後交王老桂之妻阿秀領去是否帶往天津小的不知其細王供洪妓實由妻子帶赴天津當時曾向祝吳氏說明不敢串匿司馬著將王交人保出措繳洋銀十八元給祝吳氏領去限明年二月底將洪如玉交還陳無干省釋　　 
[上海巡局紀事]  
　　前者江蘇撫標滬軍營勇丁李萬清因事行經南市萬裕馬頭裏街擺設紅黑籌賭攤之流氓强令入局賭博致輸去洋銀一元數角心不甘服向之爭辯彼等率衆扭住刺傷肩際因卽投控十六鋪巡防南局局員曾二尹騐明傷勢送回營中敷治一面訪明各賭徒名姓限汛捕地甲赶緊緝獲而若輩均身藏刀械聲言如敢往拘定以白刃從事捕甲據情禀訴二尹以該流氓不法已極密禀道憲余觀察以便設法拘獲予以嚴懲○前日南市潮惠會館由粤商徴职梨園在彼演劇新馬路二十六號落差巡捕彭棠發偶往縱觀意欲步登樓上管門之某粤人向之阻止彭不服遂訴知董事解送至十六鋪巡防中局局員文斌臣二尹詰知事起細微從寛釋出○有楊小者向在滬北以上賣魚爲業現充法界會捕局包探嚴頌眉之夥役前日午後因事至鈎玉弄適與著名流氓混名小鐵墩錦順等十餘人相遇蜂擁攢毆幸經旁人再三勸阻始散事後楊心有不甘奔至二十三七鋪巡防局喊控局員盛雨村二尹飭捕甲密往查拿務獲究辦　 
[法租界公堂瑣案]  
　　南市新馬路工程程五號巡捕李炳文偕法界德春棧主李觀觀向殷全林藉端訛詐騙取衣箱二口至公泰典當質錢分用報捕後吊到原贓解經讞員朱森庭明府訊供諭令押候補提人證再核昨日當期明府會同何繙譯升座包探將李觀觀並在押之李炳文解案請訊殷投案申訴前情李觀觀供衣箱二口由殷寄存小的棧内明府謂前堂已訊明何再狡辯著押候枷號十日遊街示衆期滿各責五百板衣箱二口給失主領回當本洋銀十三元二角將李炳文身畔搜出之對時表及洋銀備抵○丁子祥禀稱房客朱俊英積欠房租一百三十三元今願免追惟請押令遷出明府諭令將朱交人保出限五日内移居○姚阿四曾妄登新聞報告白誣指包探竊到名片任意提人勒索等情事爲捕頭訪聞禀請明府出票拘提昨日堂期解案請判姚矢口不承明府謂包探夫諭提人豈容誣指本當重辦今姑從寛著罰洋銀十五元當堂釋出○上期應桂馨遞禀控陸子堂吞没地價銀三千六百餘兩明府准詞出票提陸研訊口供押候追繳○邵松泉韓鑄卿控木作頭戚永昌欠銀七千餘兩明府訊供之下著交保理處迄今逾限日久昨日原告投案求追明府著保人將戚交案展限五天如再逾限定予押追○甘吉昌前控楊坤坤欠銀九百餘兩明府飭將房屋備抵勒限遷出昨日甘投案求追明府著於二十以前先繳一半如延押追○祝金泉禀稱小婦人住新街五號弄内前晚被賊竊去衣服十六件旋在某舊貨店内查獲原贜二件因將店主婦陳郭氏扭案請追明府著押候交到本夫核辦○湯瑞祥控南市萬裕碼頭悅生洋貨店執事人夏德明吞没資本銀三百兩經明府訊供交保出外勒限清理現已逾限原告遣抱投案求追明府著保人將夏交案限二十以前速將股本歸楚如延押追○東興聖街周虎臣筆店宋公祠陳皮店擔保金三子出外清理債務兹者縣署請歸案訊辦明府飭傳兩店主傅金聲邵長觀押交金三子○包探禀稱十月某日小工陳木章張寳之許桃仔三人運絨布至新豐輪船失去六匹　捕後由小的查獲拘案請追明府飭交的實人保出俟新豐船抵埠交案訊追○包探禀稱竊賊錢阿六甫經釋出卽至某輪船行竊是以拘案請辦明府判責手心一百下○包探禀稱金洪生竊取洋酒三瓶在洋涇浜求售拘案請辦金供此酒小的向茂生洋行買來並非竊限明府著押候傅茂生執事人到案再核○包探禀稱挑夫王二代客搬運行李至江孚輪船中途逃逸是以拘案請辦明府判責一百板○顧浩然禀稱小的在天元羊行爲夥被趙紀根沈麗生竊去山羊二頭報捕查獲請辦明府判各責二百板○毛阿金禀稱日前有小孩數人在家戱弄竹牌流氓顧毛毛聲稱捉賭乘間攫取洋銀一元二角今特扭案請辦明府判責顧一百板　 
[並邀天眷]  
　　嘉平之吉同人祝君蘭芳爲喆嗣完姻凡揖讓雍容登堂而慶賀者皆良友與懿親祝君深感盛情本擬設筵欸待因念人之欲善誰不如我與其盡歡會於片時不若推餘恩於無告爰將筳資洋一百元移助本堂米捐俾茅擔蔀屋中人聊資裹腹窮黎戴德莫可名言將來賢主嘉賓並邀天眷而多福多男子華封三祝不妨移贈諸君矣請誌報章藉伸謝悃滬北天后宫前廣益善堂紳董嚴信厚施則敬朱佩珍唐榮後等謹誌 
[金陵官報]  
　　十二月初九日藩臺恩籌防局候補道沈統領衡字全軍王均傳見統領北洋海軍補用總兵葉祖圭見青山營守備許和生見叩謝飭赴本任正任吳江縣方道濟叩謝委赴江隂自强軍防次知縣兆清禀知分寗差委上海文報局員縣丞李景枚專差禀知蒙駐藏大臣文奏保以知縣仍留原省補用並如同知銜督左營千總金作鼎叩謝升補淮揚中軍守　○初十日沙漫洲緝私候補道范德培到江西湖　掣騐候補道錢松年謝委調辦皖岸督銷叅將彭桂以林叩謝管帶親　副前遊擊李厚叩謝先鋒官通判朱廷佐由裏河長江巡查回知縣陳元鑄叩謝給予解崔草鎭蕋都勞績委署一次兩淮候補巡檢童文曾到由揚解賞號銀來聚寳大使章灝叩謝飭回本任禀知任事藩轅牌泰州陸銑病故遺缺查有候補班補用知州羅允猷堪以請補　　 
[壽儀彩助]  
　　黄君佐卿前因六旬晉一榮慶將筵資洋一百元彩助敝堂施粥經費昨又將諸君所饋壽分撥助共洋一百七十元四角計開宋仲　仁翁葉樹德堂各洋八元邱酉菴　潤田張鑲雲楊秋谷陳錦華長源甡木號六位各洋四元楊少堂槎等卅位合洋十五元楊耀卿吳仁甫楊子萱鎖用藏高紹祺潘青齋宋小鶴周萊仙陸純伯劉澂如張　珊錢藴山錢選青吳蟾李松筠楊瀛洲朱梓眉顧松林瞿朗蓀馮清如許稻蓀姚大倫孫荻洲吳金小張書樵朱煦庭王朝俊王朝慶趙幼臯廿九位各洋二元袁聨清尤問穉邵　琴巢崇山韓壬泉許竹生許斌生黄雲卿吳琴莊凌謙六凌嘉六張榮甫丁肇基係睛山壬仁甫葉如松甘　亭程鴻澂施黻卿陸子湘劉賜佑要姜子鴻孫芍移張蓮洲李金山黄月卿陸銘之王松丞趙味青吳翰夫郁酉陶金愓夫何聨紳謝綸輝承裕莊張志善薛浩峯凌爽泉周繼昌　九户各一元協昇莊嚴价入劉恂如合二元吳永壽王四顧紀生事一元陶永三陸子雲届阿福合一元潘連寳季盛元方四合一元徐瑞芳徐咸和方桂林合一元葉如鴻周永倪三冬戚永照藩渭生甘允生王壽　沈嗣容潘試生合一元羅子衡葛廷樑孫　謝杏榮林聚源吳少棠陸蓮僧沈毓林沈廷樑翁子霞浙兆麒奚聖全何裕套曹桂榮葉有何三樂小何如堂傳和尚蔣琪金廿户五角徐順和四角云候[  上海六馬路仁濟善堂] 　　 
同人謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[光绪二十五年十二月初四日京報全錄]  
　　宫門抄○諭旨一道錄前○齊撫毓奏爲東省海防第二次動支經費懇恩勅部照數核銷摺○皖撫鄧奏爲甄别道員片○總兵祥　　　　　　　　　　　　　　　　　　　　　　 
奏爲廢員効力期滿懇恩釋回摺○新臬藩奏爲接署藩司日期摺○十二月初四日理藩院鑾儀衞光祿寺正白旗值日無引見○意公假滿請安○西安右翼副都統祥通請訓○溥侗續假十日○興伯續假十五日○啓秀請假五日○召見軍機祥通李中堂○○山東巡撫奴才毓賢跪奏爲部駁東省造報第二次動支各欵查明實在情形應仍懇恩飭部照銷恭摺仰祈聖鑒事竊准部咨東省海防第二次報銷案内所有勇丁加餉統領分統公費營官加半公費新魁營勇餉及各營長支四成米價其中遣撤多營已發拁餉難再按名著追應令奏明請旨餘應仍遵前咨追繳等因當飭善後局遵辦去後兹據該局司道復稱光緒二十年海疆事起經前撫臣李秉衡陸續招募海防各軍人黔楚各營每名月給口糧銀三兩六錢連加餉六錢其支銀四兩二錢係按勇丁二名加給長夫一名東勇每名月支口糧三兩六錢嵩武各軍除支原營口糧外每名加給餉銀六錢均按勇丁三名加給長夫一名一切餉章均經奏明有案二十一年停戰以後前撫臣李秉衡體念時艱力求撙節於二十一年八月間將黔楚各營及嵩武各軍加餉概行停止並飭令各營均按勇丁五名加給長大一我且節次裁撤遣散勇丁三分之二以紓餉力而資節省是東省餉需已經前撫臣李秉衡酌量裁减不致稍有虚糜迨海防第二次請銷案内經户部駁令删裁統領分統公費津貼營官加半公費勇丁加餉丰未米價等欵現在時事多薣庫綘支絀户部總核度支公忠體國不能不力求撙節以濟時艱凡在臣工各宜仰體情形同爲節儉豈敢私庇屬僚致耗國家有用之財便其間有萬不能裁减者亦不敢過爲刻核以寒將士之心東省沿海要隘旣爲南北通衢又係幾輔門户先則日本駐兵於威海繼則英德分租威海膠澳等地處處绵關緊要卽處處皆須嚴防其訓練勇丁因爲第一要政而撫養士卒尤屬當務之急查海防各營勇丁每名每月僅支口糧湘平銀三兩六錢沿海一帶銀價日賤糧價日昻以今比昔物價幾至倍增不但勇丁所得口糧僅足餬口卽統領各官所領公費等項亦不過勉應營中支銷其雇洋教習薪水及一切辦公操演賞項亦因本案無此名目不能造報是以飭令均在公費津貼項内動支是辦公實已萬分竭蹶至新魁各營勇丁萬里從戎不得不稍加優異且廣西别將楊昌魁曾經呈請照粤西餉章由鄰省招募調防勇丁每月支銀一錢三分米八合三勺疉經户部於廣西報銷案内照數准銷有案今黔省招募勇丁來東遠於楚而比照楚勇餉章辦理酌理衡情已屬格外從儉因未照該副將所請粤餉支發是以未曾先行報部然查留東嵩武驤武各營勇丁每名月放餉銀三兩加餉一兩曾經户部准銷在案今調赴海防又加餉银六錢共計支銀四兩六錢較之新魁各營勇丁有增無减且於二十一年八月以後已經前撫臣李秉衡飭令新魁各營均改照東勇章程一律支餉以節餉需旋又經前撫臣李秉衡將該副將所統新魁各營勇夫陸續遣散回籍所有節餉加夫無從追繳只得仍請照銷至於長夫四成米價一節從前聲叙時未能分晣明白以爲同一夫役隨營効力火夫旣有米價而長夫獨無未免偏枯是以一律支發今經兵部片查復經户部飭令追繳查引項長夫亦係早經遣散實在無從著追惟有仍懇一併准銷其統領營官公费卑津貼每月共支銀二百十兩分統每月共支銀一查五十兩營官每月共支銀一百兩今海防案内各營統領以及分統每月所支公費津貼較之嵩武軍所支有减無增且奉旨裁汰營伍騰出餉項以備挑選精壯認眞訓練加餉練兵爲今日第一要政等因欽此東省海防緊要甲於他省現在裁汰老弱挑選精壯訓練必期其勤卽撫養宜從其厚且上年三月間前撫臣張汝梅奏遵旨裁兵節餉案内内地勇丁餉已加增海防勇丁餉已酌减欽奉硃批著照所請行欽此只以庫欵支絀未能遽請優加口糧而已發之項似不便再議著追至總兵李楹等員公費津貼等項銀三千三百八十七兩三錢八分四釐九毫三絲同前練軍等營應删各欵銀三千一百六十四兩七分九釐五毫一絲已經分追歸入下届報銷案内列收造報是但可追繳者無不遵照立卽追繳其實在無從追繳之欵所有已裁未裁各營統領分統公費津貼營官加半公費勇丁加餉正餉遣饟共銀一萬四千七百七兩二錢五分八毫六絲新魁營長夫口糧並各營長夫四成米價共銀四萬四千六百十三兩六錢一分三釐三毫三絲三忽三微均請仍照原數准銷以示體恤而勵軍心等情詳請具奏前來奴才覆覈無異除咨部查照外所有東省海防第二次動支餉費查明無可追繳各欵相應仰懇天恩俯賜勅部照數核銷以清案牘爲此恭摺具陳伏乞皇太后皇上聖鑒訓示謹奏奉硃批著照所請該部知道欽此○○鄧華熙片再損納試用道府人員應於到省一年後察看考核奏明分别繁簡補用歴經循辦在案今查有試用道錢錫賓計自光緒二十四年八月初二日到省應以是月初三掣籖之日起扣至二十五年八月初三日止試用一年期满例應甄别據藩臬兩司會詳請奏前來臣覆查得該道錢錫賓歴練老成辦事勤愼堪以繁缺留省補用除咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○奴才祥麟奴才明秀跪奏爲廢員効力三年期满應繳台費全數交清恭摺具陳仰祈聖鑒事竊據張家口管站部員耀豫呈報廢員宜嘈係京城鑲黄旗漢軍　深佐領下人前在山海關副都統任内因案革職發往軍台効力贖罪指派第四台當差自光緒二十一年六月二十日到台之日起扣至光緖二十四年六月二十日三年期满次因措貲未齊滯留年餘兹據該廢員呈報後旋接准兵部奏咨轉准户部行知該廢員宜貴應交台費實銀一千五百九十一兩現已在部全數交清等因咨行前來查中樞政考例載坐台廢員三年期满應繳台費全數繳完者由軍台教統抄録該廢員獲罪原案具奏請縷釋回等語今廢員宜貴因措貲滯留在台効力已逾四年應繳台費銀兩現已在部全數交清例應請旨釋回謹摘録該廢員緣家案由附呈御覧理合恭摺具陳伏乞皇太后皇上聖鑒訓示謹奏奉硃批著再留二年欽此○○二品頂戴署甘肅新疆布政使鎭迪道兼按察使銜西林巴圖魯臣潘效蘇跪奏爲恭報微臣接署藩篆日期叩謝天恩仰祈聖鑒事竊於光緒二十五年八月二十六日奉撫臣饒應祺行知甘肅新疆布政使趙爾巽丁憂遺缺委臣署理二十七日准前布政使趙爾巽將印信文卷等件移交前來當卽恭設香案望闕叩頭祗領任事伏念臣湖湘下士知識毫無以軍旅之粗才荷聖恩之稠疉回氛幸掃不數月而簡任監司臬司兼陳甫逾年而晋權屏翰兹復濫膺寵命再攝藩條查新疆爲邊檄要區藩事係錢糧總匯際此餉源支絀時局艱難行政理財在在均關緊要臣惟有益矢勤愼遇事禀商督撫臣悉心經理斷不敢以暫時攝篆稍涉因循冀答高厚鴻慈於萬一所有微臣接署藩篆日期並感激下忱謹恭摺叩謝天恩伏乞皇太后皇上聖鑒謹奏奉硃批知道了欽此 
 
