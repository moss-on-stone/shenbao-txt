# 1883 - 308 - 4903783

 

Page 1

 
 
[越郡名賢尺牘出售]  
前明越郡名質尺牘爲　山莫繩孫先生之先徵君所楫凡六十三人葢據會稽魯燮光家藏墨蹟編鑠間　按語别無副本兵燹之後其墨蹟本能　尙在人間不得而知則是編愈足珍貴本館今獲此本以活字板排印成書訂爲一本刻已告竣定於本月二十日出售每本收回工本泮一角正　處仍照曩例諸君請卽賜顧可也　[  申報舘主人啓]  
[淵鑑類函出售] [  點石齋主人啓]  
類嘗助於六朝而尤盛於唐然博而不繁簡而能覈者實鮮前明俞安期著唐類函頗稱詳括其祖述歐陽詢類聚又稍　存嘗鈔　　記白帖通典　　益之旣缺宋以來書而唐以前亦有脫漏者國朝康熙年間諸儒臣奉命臚采原本唐類函所載諸書并唐以後諸家事類及二十一史子集　　　爲蒐羅句嘯字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會萃百家精詳宏博　成治　　五十卷聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所珍賞今又不惜重價購　初印　版淵　　　縮爲石印彚訂十册校核則愼之又愼摹印更精益求精毫髮無遺鬚眉畢現盖技以久鍊而熟料以選擇而工較勝佩文奚啻倍蓰至其字畫之精　　　雖入老年之目亦如觀掌上螺紋無煩臨鏡正不徒誰鏤夾板裝飾時綾輝增　架已也攷古家各置一編昕夕欣黨其有裨於藝文者豈淺詳　茲　於九月初十日出書每部十一元售處悉照　例　　　　　　　　　　　　　　點㕔齋主人啓 
[本齋告白] [  點石齋主人啓]  
古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另　　書館並信致外洋速購機器多　一俟屋宇造成機器運到立卽開工有願附股者務祈迅來預定此布 
[書慶壽助賑後]  
助賑之舉本爲一時救急之務而近年以來各省皆灾飢民之待賑者動輒數百十萬此省未完彼省又告籌賑者至於無法可施而輸賑者亦且無資可捨或曰此非近數年偏災之獨多也中國幅員甚長就内地十八省而論縱横二萬里其間地利之懸别人事之不齊巳不可以概論譬如百里之内某鄉某村同隷一縣而民田半在水涯半在山麓夏秋之交亢旱則山田無處戽水枯槁堪虞而水田得施桔橰之用雨多則水田横被淹浸不及堵築而山田轉有潤澤之觀往往水鄉告災而山村豐稔地方官據情上達統一縣之分數而請蠲請緩徵於民者固不能一律也一縣如此一省可知一省如此天下可知故水旱之災無處不有雖國運盛隆承平熙皞之世在所不免第自地方官逹之司院由司院告之部或請蠲免或請賑撫一省自照一省辦理他省不與聞其事不覺其偏災之多也至近年則因上海有籌賑之善士各省皆知大江南北殷富之多集資之易前年東賑晉賑豫賑直賑其數百十萬皆由上海倡捐聚南中數省財力而來以爲取之不竭用之不窮籌賑諸君苟能竭盡心力不難出此鉅欵以故一經告災卽爲發棠之請遂覺偏災獨多於　年耳爲深謀遠慮者謂現在上海旣有辦賑之事諸君永膺勸賑之責如欲各省均巖豐年無一　一縣有藉於賑而後可以卸其仔肩此固勢所不能若待有災而始籌欵則又慮其不及假如某處有災至地方官詳報大吏函咨上海始聞消息其間飢民死亡巳不勝計聞信以後倡議勸捐泒人往查户口擇地散放一面隨捐隨解隨墊隨收至速亦須一月夫越一月而賑銀始入飢民之手未死者固得所矣其如先之不及待者何也故上海之賑從此無巳時必得一善全之法使每歲額存賑銀若干以待災時之用然後保全飢民之功德始徧且溥若臨時籌之則終非救人救澈之道然目前不遑遠計但使多籌一分卽多救一命告災之書絡繹不絶遠而山左近則本省據書中云云知災區景象大率相同不敢厚彼而薄此亦不敢急此而緩彼而所捐之銀奇零細碎竭數處之搜括而不足以賑一縣散一鄉殊令籌賑之人無所措手然則有災之時輸賑者尙且如此無災之時而欲别求善法存積鉅欵以待災時之用其可得乎顧嘗觀助賑諸君之用心而思得一策人生禮貴從宜使貴從俗往來酬酢有不可廢者然繁文縟節大都無益妄費者居多卽如慶壽一事平人十年一舉若在官塲位望顯赫則每歲一舉苞苜賄賂籍此將進固無論已卽使束修自好廉潔爲懷而同僚趨附下吏奔走雖辭亦不獲已約而計之院司等官一壽之費上下輒數千金府縣衙門僚屬鄉紳相率致賀外則備禮内則張筵其所需亦至菲數百金此等銀錢半歸丁役中飽而究竟與者受者兩無所濟竊謂此款通各省言之每歲亦當以數萬計嘗見官至院司者或爲父母慶壽或自巳雙壽通省官僚莫不餽禮屏幛之多自大堂二堂花廳以至宅門内堂一望猩紅挨排無縫近而視之則每幛但露後具銜名一行重疉相壓以其太多懸則無如許位置不懸則辜送者之意是以如此耳事畢之後收拾檢點苟署内官親勤幹家人無有私弊亦不過裝置箱籠交於宅門之内以爲將來典賣地步否則爭相偷盜交不及半爲數過多不能稽察故也夫位至貴品孰不喜人奉承者苟非藉壽禮以納賄已屬庸中佼佼必舉此禮而廢之夫亦大難然烏知其上下交費者有如許銀錢也本報自登賑款清單以來江浙紳民以慶壽之資移充助賑者屢有所見昨横涇葉姓又以百洋蚨爲災民請命足見此時籌賑雖窮於術而江浙善士之心所以關繫災區者猶如曩日不禁爲各省飢黎稱慶者再然獨不聞某大府某官衙慨然首倡爲凡歲啓壽筵者勸也是可異已 
[試放水雷]  
　　左侯相騐放水雷前已列報兹有金陵十四日來信登於字林西字報言之較詳故再錄之據云 
左侯相傳諭十三日試騐水雷於江寍下關江口武毅營兵及製造局學生機匠人等遵於是日伺候曹肯堂軍門先在彼搭盖棚廠以待駐節屇期侯相邀請善將軍一同往觀製造局總辦龔觀察及隨員數人偕行至廠升座先是武毅軍施放水雷五枚次則學生機匠各放兩枚惟聞大聲發於水上山搖地動浪湧波翻聲勢勇猛俟相再三稱善隨取銀牌賞之欣然命駕而返 
[竊案疉見]  
　　杭垣每値九十月間宵小偷竊之案層見迭出緣一交冬令則各局冬防嚴密棚門關鎖諸多阻 
格故竊兒必須及早下手前夜下城之同春坊有九和洋藥店内失去小土五包象土十包及零土九兩有餘并各户之押包一盝皆係首飾等件中有金飾五六事約共洋百餘元之數此外則現洋十六元及制錢三千餘文此賊係從後河撬窻而入直入帳房遺有自來火一匣及剪刀一把且於案頭留一巨石盖爲拒捕地也該店報局巡緝杳無蹤跡次日聯橋之柴煤店内被賊穴後墻而進其臥房内所有現洋及金銀首飾一包盡歸烏有計所失不下三百餘金連日捕保 
 
 

Page 2

 
 
四出到處跴緝亦無下落或謂此類皆係客賊均属高手一經着手卽巳遠颺他處故破案頗不易云 
[袁江雜錄]  
　　淮屬府縣試已經考畢兹聞黄大宗師考罷揚屬卽起馬到淮業巳札飭孫太尊轉飭各縣學凡文武生童均於九月二十四日取齊云○浦上四鄉荒歉幸晴霽多時積潦漸消兩麥尙可播種故米價稍落柴價暫定帷油每斤約需錢八十文○前報漕帥之官眷行程兹悉巳於初五日抵浦翌晨卽乘輿進署云○出西門一二里許有禹王台内祀禹王浦上士夫之登高處也每際重陽遊人絡繹而至啜茗題詩持螯賞菊頗饒雅趣今歲天氣晴暖且有數文士設廋詞於此來者更形熱閙惜乎陶家秋色不見一株未免落寞煞人 
[菊開並蒂]  
　　揚州菊花之盛向年甲於東南今則衰敗矣不意前日張姓之守墓人陸錦者世以種菊爲業今年忽得二本献之於張其花紫色一本八枝枝枝並蒂又有一白色者亦枝枝並蒂凡十枝張喜極招同人飲酒賦詩以賞其異雖八十老翁亦詫爲未見云 
[皖省决囚]  
　　皖垣於初十日奉到部文决囚一名聞係淮北某邑命案内之犯也 
[營口瑣聞]  
　　營口自九月以來風日和暖頗似三四月天氣塞北早寒殆亦有時而不騐歟○近日輪帆各船到埠者絡繹不絶因此巿 
面稍見活動惟營巿老油坊如東新泰利順均閉歇盖因連年生意清淡之故並非虧倒也○月初永勝鏢局滕某包攬東邊某客鏢銀數萬兩扃車六輛派鏢夥三名押解往東邊交卸行至法庫門外驟遇馬賊拾三騎猝不及防竟被鎗斃鏢夥一名其餘兩夥不敢上前拒敵任其飽掠而去一夥回局報信滕某卽於次日商諸同業選派壯夥數十名整隊往追然路途遥遠恐追者方來而去者已遠矣○營口報稅行曰船店五六年前獲利極厚行中雇用南方人一名曰船拉子以其專拉沙寍船生意故有此名嗣同行爭利私與耆民結納以致規模大壞公議禀官禁止在案今年因船少利微故智復萌有人於初十日具禀指控蒙道憲批准查辦矣○近來寜波釣船進口者每日或二十餘號至三四十號不等凡載高梁來者尙可獲利豆子則不免虧耗因高粱津客買者極多豆子新陳價目一例因前月發水時各油坊棧俱在上城買足故耳小米今年出數極少底本太貴故到營販賣亦不能獲利耳○營市各油坊售與南帮客號油斤歴有短秤等情俟接客號回信應短多少當予補還行之旣久客號不無揑報各油坊覺愈賠愈多未免吃虧太甚今年午節集衆公議如何補法商議至今巳有頭緒大約仍須照數補足闔營巿計之共積短秤銀拾萬兩之譜正欲補算清帳忽有某號經手人從中作弊此事遂致决裂不知將來若何了結也○數日前奉省某當舖被盜軍憲立飭親軍小隊馳赴海蓋兩邑跴緝偶與蓋州捕盜營勇口角以致毆打軍憲聞之立調金徐兩明府晋省云 
[烈女捐軀]  
　　天津西門内羅底胡同相近有某甲開豆腐舖前面設肆後面住家而以餘屋租與他人卽津人所譜雜院也甲有女年巳 
及笄皓齒明眸小家碧玉与向與祖母同居一室同院某乙年少而鰥垂涎女色已非一日徒以有其祖母在不敢以非禮相加而豆腐店率係四鼓興作甲卽在店堂料理一切一日女之祖母亦於天未明時到店帮做雜務將門虚掩而女尙在睡鄉爲乙偵知潛蹤入室見女擁衾而臥香夢方酣被乙出其不意掀衾而入女卽驚覺喊駡支撑此屋隔店尙遠遂無人爲之救援乙去後女忿不欲生服鹽滷覓死當灌收時將情告知祖母一面向乙家索償人命一面遣人尋乙詎乙知女巳死恐罹法網亦服洋烟數錢毒發身死鄉鄰於是調處罷訟嗟乎狂童之死誠何足惜獨惜夫貧家少女死於激烈而無人爲之表彰也 
[潯陽瑣聞]  
　　九江招商太古怡和各码頭每逢輪船抵埠時划船蟻聚肩輿雲從取貨載貨下客搭客極形忙碌擁擠不堪而宵小亦多 
混跡其中施其伎俩胠篋挖包騙物等事層見疉出坑害行旅者不少近有一種匪徒黨類約有數十人輪船一經停泊卽蜂擁登船代客搬運行李衣箱客有稍不經心者卽將物件負出兎脫或有人趕到拿獲該黨侣輩有從中緩頰者有假作不平代客扭送巡捕者甚至有赶來掌頰數下詈其適竊我之衣物再用脚踢喚其速　者種種脫逃之法層出不窮客在怱忙中安知係一流中人日前有某輪船靠躉船時有一偷兒背負白皮箱一只飛奔登岸遇扞子手某西人攔住令開箱查看客隨赶到捉破巡捕卽將該賊帶住用洋油糊面與髮吊在桅上一日始釋然此等刑置不足以懲創該匪徒有詰奸之責者宜設善法以處之也○月初某日有某輪船抵埠時聞有一匪徒用洋火藥五斤許裹一大包安放在輪船尾底上插一柱線香其意欲炸焚該船結果數百人之性命也是船開行上駛至二套口江面幸有一水手在船後抽取鐵鍊見船底有一線香烟上冲隨用繩吊看將藥包取出線香離包只隔半寸許衆皆相顧失色且驚且喜若再遲片刻不堪設想矣 
[宜昌瑣聞]  
　　初八日午後高學憲座船已抵宜昌闔城官弁燃砲恭迓憲駕於初九日十點鐘進院初十日卽下學放告云○宜昌崔總 
戎仙逝後其夫人卽雇船扶柩至漢皋下揚州再由運河歸里云○荆宜施道于次棠觀察座船於初八日行抵宜境初九日十二點鐘入行臺○近日天時晴爽棉花漸漸上巿惟秋前雨水不調榛栗棗菓一類未免減色四鄉禾稻亦祗有八分收成云 
[京都近聞]  
　　京師東安門外賭局一處昨有某甲擕資入賭盡喪無餘遂又多方設措京錢若干復往賭之以冀背城借一或可珠還合 
浦不料全軍盡没遂自以利刃割取股上之肉持向局中以賭勝負局首某乙飭衆阻之而甲復以利刃自戳數下衆赶卽將刀奪過見其鮮血淋漓勢欲拚命衆將甲挽至僻處以善言勸慰詢其所負若干照數償之甲乃得資而返幸其傷不甚重或可無虞事得寢息噫世之嗜賭喪資者幸以甲爲龜鑑焉○右安門内李某者以開設洋藥店爲生家資小康李年四十妻亦相若李雖登徒子而妻乃河東獅故李不無季常之懼一切家政皆出婦手弗敢有違家有女傭尹氏年二十餘丰姿可人李常以眉目相挑尹亦弗拒遂私焉然究未得盡懽婦亦微覺欲俟當塲掩獲以要夫而逐尹一日僞托歸寍卽向尹言翌日方歸乃匿於隣舍薄暮潛歸暗入廚房以伺之俄聞李自外歸尹以婦言相告李欣然四今日可酬宿願矣遂閉户而寢婦潛在窓外竊聽良久醋海波騰勢難遏止遂厲聲擊窓而駡門内驚惶無措李不得巳整衣啓户自投無數婦駡不已急欲連夜逐尹尹始含忍欲以柔勝繼兒婦詈愈甚遂亦羞惱成怒竟將室内器具摔砸一空欲以夫婦合謀强奸傭婦各情控之於官李婦仍不少屈李不敢爲左右袒遂入複室自吞阿芙蓉膏比覺已施救不及經報西城司坊相騐尙不知是案若何訊斷也 
[憲節莅滬]  
　　兩江制憲左侯相臨滬閱看松屬各縣漁團等情曾登前報金利源天津码頭早搭盖五彩蓬帳護軍營及提右營均在 
碼頭伺候滬城文武各官俱於二十晚間往吳淞迎接侯相與隨員乘澄慶兵船其親軍及書吏人等分乘祥雲測海威靖及新鐵皮等四船於昨下午六點鐘由吳淞到滬江南提督李軍門爲之前驅隨後各船陸續俱來浦江内之中國鐵皮船及砲船外國兵船各升砲恭迎侯相因爲時較晚暫令抛錨浦江文武印委各員俱至船遞呈手版斯時中西人之在岸觀看甚衆云　 
[讞員交卸]  
　　新委法會審員黄芝生别駕印純乙擇於十月初一日接辦會審事宜翁太守卽於是日交卸至前報所錄王君燕臣云云 
實係傳聞之誤也 
[捕頭請假]  
　　法捕房捕頭皮閙斯現在請假九閱月擬俟此次法公司輪船開行卽當附輪回國接辦捕務者聞係副捕頭克勒孟云 
 
 

Page 3

 
 
[通飭巡捕]  
　　昨晨翁太守臨法捕房諭法捕頭云兩江制憲左侯相業已出轅早晚定可抵滬所有往迎之各營兵數百名路經租界誠 
恐巡街中西捕尙未知悉或有週近情事請爲通飭等情皮捕頭遵諭卽通飭中西各捕云 
[派捕看管]  
　　前報列譚同興收租人譚思帆袁元和偕外國人至法公堂禀控朱阿四虧欠房租一案前日據譚等復投案稱朱業巳走 
避請由公堂派人前往看管翁太守謂公堂無此閒人代爾看管爾等人多不妨自去管理譚袁兩人又稱願出資泒捕等語太守准其所請諭皮捕頭派中西捕前往看管云 
[押取賭洋]  
　　湖州人朱東壽扭控吳少亭卽顧五誘賭一案訊理情由疉登前報據稱顧五實號月山其兄顧四號恒山弟顧六在滬人 
皆稱爲李芸卿又名李芝卿顧七號少安在滬皆稱爲胡少安自顧五被責後前日顧四挽人邀到原告朱東壽在打狗橋北塊德興樓茶肆允還洋五十元囑其具禀銷案事已聞於法捕房朱東壽亦不願就此了結故將顧四扭交法捕房翁太守昨晨臨捕房時法包探將情禀訴傳進朱東壽供訴前情太守着將顧五兄弟提出研詰顧五洋元可曾交來答稱未來太守着笞責一百板又詰顧四供稱名徐鴻軒與顧五係中表弟兄今奉姑母之命到滬代其料理此事太守詰共何日到滬答稱初到太守謂不責豈肯直說亦着拖下重責始認稱實姓顧非徐也太守又訊其究音排行第幾答稱第二太守謂能將洋元如數繳到尙可從寛辦理若少一元斷不能過去隨着顧五將寄洋地方說明可是在李芝卿處顧五答稱不是而低聲附耳與顧四說知已被太守聽見仍是在李芝卿家住三馬路美仁里内太守着法包探嚴頌眉帶同前往取到洋元解公堂核辦 
[欠數不符]  
　　本年四月間有瑞康錢莊經手人陳謙在上海縣署扭控福記布號陳吟香虧欠銀四萬兩有零一案經黎邑尊訊理未結 
今該莊又控於蘇松太道衙門前日午後邵觀察飭委王别駕就道署訊理原告供訴前因詰之陳吟香祗認欠其銀三萬兩有零爲數已差一萬兩有奇王别駕詰其何以參差若是而兩造各執帳簿亦復兩歧復據原告稱陳吟香有田若干畆在崇明縣地界業已報縣扣留王别駕着限五日料理陳吟香仍交縣管押云 
[錄嚴佑之九月初八日來書]  
　　杏蓀榖成陶齋蓮珊綏之諸善長大人閣下三十日具上三号信諒蒙青及辰惟籌祉吉祥至以爲頌頃接徐州程觀察專函以邳宿一帶大水邀弟回顧謂鄰省之災尙且籌助桑梓之邦豈忍坐視而不救乎大義相繩無可置喙謹將原信抄呈伏乞 
將邳宿被災情形登報或酌撥接濟或勸人往辦惟諸善長酌之弟本一介寒儒因人成事愧乏點金之術恨無補救之方蒿目時艱杞进徒切惟有乞隣而與仰求諸善長併計兼籌保全大局看其力之所得爲行其心之所安而巳直省之事前信佈陳一切未識有當尊意否齊東事望後可竣查賑水旱不通不得迅速遲緩之至振翁會後絶無信來巳付去一萬八千兩子兄付七千兩除齊東用外兩局不足二萬金惠民地廣人衆斷不敷用尙求續欵接濟明知諸善長統計兼籌實屬應接不暇然弟身當其境目擊災况不得不爲將伯之呼竭忠盡歡在所不顧惟執事諒之一切均求速覆以慰鄙念專此佈達卽請台安 
[徐州道程觀察書]  
　　佑之仁兄大人執事夙仰仁聲未親藹度寸私欽企至莫能言辰惟籌賑宣勤藎勩卓著慈雲在盼我勞何如弟巡 
察徐方自愧無狀以致所屬邳宿一帶猝被水災蒿目時艱憂心若焚不得不作庚癸之呼而冀將伯之助蓋徐郡自五月十八夜以後迭得大雨連綿兩月低田巳被淹浸湖河無不報漲其時邳宿運河兩岸隄防尙稱穩固不意七月念一二三等日狂風驟雨歴三晝夜之久平地巳水潔數尺而上游東省蒙沂山水同時暴發念四五兩日頓然長水一丈八尺有餘從邳境之竹簍壩等處奔注運河直冲晁家溝民堰漫溢三十餘丈由窰灣鎭街後穿出東圩門灌入宿境駱馬湖内縱横六七十里一望汪洋又運河東堤緊接駱馬湖之䡐車頭地方漫口四處共長一百餘丈電杆衝倒五根西岸黄墩湖水亦泛濫致將蔡家莊漫溢十五丈曹家店漫口兩處長十六丈六塘河水亦復漲溢出槽遍地皆水統計宿境五十二圖被淹已逾其半當水初至之時鄉民或登屋頂或踞樹杪傷斃幸尙不多而土牆草屋悉被冲塌榖豆芝蔴亦復顆粒無收卽經該縣王令勸督紳富雇備船隻分投濟渡救出灾民數千或投依親友或棚棲高埠其極苦無依者暫在窰灣鎭設廠留養弟巳親蒞災區查勘情形目擊哀鴻幾不忍覩刻下災民雖尙有撈獲雜糧暫可餬口而水勢略定苦於屋坍壁倒無力修蓋環跪籲求異口同聲因卽諭令各回原所安居候撫一面捐廉酌濟一面馳禀大憲先提積榖錢文遴派委員會同印官分投確查被災最重之户均匀散放復至邳境查勘州治係在運河之北城外本有山河一道發源蒙山沂武交流建瓴下注浸灌入城散漫西北艾山泇口等處綿長四十餘里又自邳宿交界之窰灣鎭起上至猫兒窩之運堤如小李庄兵三堡等處漫決四口共長一百五十丈由貓兒窩上至毗連東省之黄林庄九十餘里兩岸悉屬民埝年久失修大半漫溢缺口不計其數城鄉水深各三四尺秋禾廬舍被冲甚廣闔境田地十淹其七較之宿邑災情尤爲重大現已禀請由司撥款派員赶辦撫卹以安其心惟是邳宿等處本係最爲窮悍之區豐年啼飢刀鎗以嬉今遭此阨巳極可慮而况雲氣四合雨暘莫卜若再久雨不晴秋糧巳失春麥難種更復何堪設想總緣鄙人不能修明政事感召天和致使地方重罹災患撫躬循省寢饋難安計維竭力鎭撫稍圖補救無如時距冬春爲日方長災區廣而户口多兼之被冲民埝以及沿河缺口不知凡幾必須逐一堵築以工代賑方可勉獲補種兾有薄收約計需費極爲繁鉅當此帑荋庋絀從何籌此巨欵因思大君子愁憫斯民以飢溺爲已任疊賑晉豫皖燕全活甚衆仁漿義粟徧於各省救恤隣疆誼尙若是而况於本省邳宿億萬之民忍視生塡溝壑乎敢佈血誠伏求拯救或急顧邳宿或酌撥分濟悉出尊裁如荷垂念災况迫切俯允所請敬乞命駕速來活我徐民一面函致南中諸大善士廣發慈悲速賜籌畫并將邳宿被水情形刊登申報設法勸募及早起解蘇滬寍揚長江南北地大物博樂善好施但得惻隱爲懷之君子振臂一呼無不捷如響應起溝壑而登袵席非賴執事之力其誰能之救災如救火尢所望於仁人仰盼慈航無任跂禱耑此佈懇祗請台安翹企德音不勝待命之至　　　　　　　　　　　　　　　　　　　　　　　　　　　　　　　　　　程國臨頓首 
[補註]  
　　二十日報列山東募賑滬局收捐單内有收恒昌號罰泰和坊阿彪錢二百八十文云云此係城内之泰和印花坊非北巿之泰 
和染坊合卽詳註 
　　接錄上海陳家木橋金州礦務局内直隷山東赈捐公所經收九月二十日第十七次賑捐清單　○浙紹山陰業胡氏祈保身子平安十七元趙朱氏求病速愈兩元太倉無名字求孫病愈四元山辟窮民五百文浙紹山陰人業胡氏祈保身子平安十七元啓昌手素善掌王規銀念四兩不及齋主人求病速愈五員○以上十六日至二十日止第十七單共收規銀一百九十兩三錢四分五厘洋五千四百三十元扯七三三計元三千九百八十兩一錢九分錢三千三百七十文以一五計元二兩二錢四分六厘共合銀四千一百七十二兩七錢八分一厘○付解靖江張雪翁手洋一百元合銀七十三兩三錢 
　　上海官銀號浙紹恊賑收解公所九月十六至二十日經收第四單　○蘇電局内恊賑公所撥助規銀五百四十兩二錢四分八厘嘉瑞堂春叙芳王頴三三户各捐洋二十元丁裕大宋萬盛黎祉生戚邨伯正祥義陳衡卿利亨緞德亨義萬順永利誠信期三堂程安泰恊號十二户各十元天昌號洋八元無名氏怡順昌春成德居易堂金四户各六元王朱氏 
 
 

Page 4

 
 
田子畦蘇桂山沈炳順於性源廣聚成范德興秦興隆德泰昌蘇無名氏知仁庄肇祥庄復祥庄無名氏大有恆庄十五户各五元楊杏泉戚赤菴韋璞周周鳳陞朱少谷韋步記廣陞利 
餘生公八户各四元田許氏戚仁根戚本泉戚練江　廣慶成蘇震源庄達源庄麗生庄八户各三元永生號積善堂田梁月泉陳智三邵景川黄德泰劉禮貴葛朗軒王益甫鮑桂山周麗泉陳瑤石韋賓卿常熟王宅王東林恆茂行馬何氏永泰信聚泰成泰豐公念户各二元慮石朋曾　祖棟田金榮田金樵黎曜堂吳允聰楊增元王芹星周瑞甫梁文宇黎嘵初王采臣林雲之祝少英徐春泉孫少甫沈緩章丁恢成嚴甘浦朱思九節省藥資蘇泰昶庄念一户各一元○以上共收規銀五百四十兩二錢四分八厘洋四百零四元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年九月十一日京報全錄]  
宫門抄○諭旨兩道錄前○發抄旨五道○江督左等奏請補要缺知縣摺○又奏請補遊擊摺○豫撫鹿奏請展緩北閱並請旨遵辦緣由摺○又奏請旌表片○閩督何等奏起解京餉日期片○大臣恩奏委調署知縣片○署粤督曾奏委署知縣片○御史劉奏特叅員外郎摺○九月十一日工部鴻臚寺廂黄旂値日無引見○何如璋謝督辦船政事宜恩○托倫布續假十日○長有續假二十日○張緒楷請假十日○工部奏泒承修火藥局工程之大臣派出翁同龢○召見軍機○發抄李鴻章奏會商緩開馬頰河情形奉旨知道了欽此○又通永保定練軍佔用地畞仍由練軍局照發租價奉旨着照所請户部知道欽此○又請將紳士吳士俊附祀文謙專祠奉旨禮部議奏欽此○又天津道裕長飭令赴任奉旨知道了欽此○又奉天粟米兌收分撥濟賑奉旨户部知道欽此○○太子太保大學士兩江總督二等恪靖侯加一等輕車都尉臣左宗棠頭品頂戴江蘇巡撫臣衞榮光跪奏爲揀員請補沿河要缺知縣恭摺仰祈聖鑒事竊碭山縣知縣劉鵬翕於光緒八年九月初七日病故開缺應歸九月分截缺所遺員缺係煩疲難兼三沿河要缺例應在外揀被當經請以候補班前先補用沿河知縣葉懋本補授接准部咨以該員保舉知縣奉旨日期係在咸豐十一年十二月二十六日以前照章應歸地方補用且係初任人員亦不准補沿河要缺議駁行令另揀請補等因自應遵照辦理查該縣界連豫省地瘠民貧巡防撫綏在在均關緊要必須精明練逹之員方足以資治理臣等於通省現任知縣内逐加遴選非現居要缺卽人地未宜其候補卽用知縣内亦無合例堪補之員惟前准部議沿河要缺州縣如用侯補時將沿河候補與地方候補由該督撫酌量補用等因茲查有沿河候補知縣趙佩萸年四十八歲直隷監生報捐縣丞分發河南咸豐九年十月到工捐修徐州府城奏補缺後以知縣用隨勦微山湖等處各匪出力保奏咸豐十一年十二月十六日奉上諭着免補本班留於江蘇以知縣用欽此嗣在徐州糧台捐加同知銜奉部行查切實勞績經前漕臣吳棠覆奏同治元年十一月十二日奏上諭着仍免補本班留於江蘇以知縣用欽此在京銅局補足監生四成實銀補交免保舉銀兩三年三月初十日奉欽派王大臣騐放請照例發往奉旨依議欽此五月初八日到省繳照試看期滿甄别奏明留省補用淮徐歴年防勦出力保奏五年十月二十五日奉上諭着俟補缺後以直隷州知州用欽此賴逆就擒案内出力賞戴監翎奉部掣得江蘇省沿河知縣班内補用十年聞訃丁父憂回籍服滿准其起復十三年八月二十八日回小業經遵奉部章考試取列二等在案伏查該員諳悉河工辦事老練以之請補碭山縣沿河要缺知縣洵堪勝任與例亦符據藩泉兩司會詳請奏前來臣等往返函商意見相同合無仰懇天恩俯念員缺緊要准以沿河候補知縣趙佩臾補授碭山縣知縣於河工地方實有裨益如蒙俞允　員係候補知縣請補知縣銜缺相當毋庸送部引見亦毋須查造叅罰謹會同漕運總督臣楊昌濬合詞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○太子　保大學士兩江總督二等恪靖侯加一等輕車都尉臣左宗棠跪奏爲揀員請補陸路遊擊員缺恭摺仰祈聖鑒事竊江西建昌　遊擊程肇典病故出缺日期業經恭疏題報聲明所遺係陸路部推之缺請扣留由外揀補在案查該遊擊駐札建昌府城界連福建彈壓巡防最關緊要非精明幹練之員不足以資整頓經臣在於儘先各班内逐加遴選查有副將銜儘先推補叅將江憲城年四十四　安徽旌德縣人由勇日隨同轉戰數省迭著戰功遞保副將銜兩江儘先推補叅將嗣於光緒五年間經護安徽巡撫臣傅慶貽咨部改歸江西省標撥南昌城守營候補本年四月間經臣奏請借補南贛鎭標中營守備旋准部咨以是缺巳扣歸三月分月缺　掣藍翎侍衞葉如松選補議駁在案該員江憲城年力正强差操得力以之借補建昌營遊擊足堪勝任與借補定章限制亦屬相符合無　　天恩俯准以儘先推補叅將江憲城　補江西　昌營遊擊員缺實于營伍地方　有裨益如蒙俞允俟接准部覆後再行給咨赴部引見恭候欽定除飭取履歴咨移部科外謹會同江西巡撫兼提督銜臣潘霨恭摺具　伏乞皇太后皇上聖鑒訓示再該員江憲城前於請補南贛鎭標中營守備案内業經查明並無叅革朦保情事取結咨部備案合併陳明謹奏軍機大臣奉旨兵部　奏欽此○○河南巡撫臣鹿傳霖跪奏爲鎭標營伍擬請緩　來春校聞並請旨欽定問兵大臣恭摺具陳仰祈聖鑒事竊照光緒八年河南省輪應閱兵奉上諭卽着李鶴年逐一查閱認眞簡校等因欽此當經該前撫臣查閱過南東二鎭曁滿洲駐防撫標各營隨卽具奏並請將北鎭營伍緩至九年春間查閱奉旨允行各在案嗣因交卸未及舉辦兹臣到任查定例各省輪應大閱之年由部開列職名奏請欽點大臣前往或令該省督撫就近查閱恭候欽定歴經遵辦有案此屇河南各營伍業由前撫臣李鶴年校閱過半止除河北一鎭未經前往事關講武大典應照例奏請簡派大臣以便欽遵辦理惟查河北鎭標所轄地面袤連直東秦晉河陜等處爲西征餉鞘軍裝　由之路山東直隷現被水災時有飢民來往而河北一屬亦多窪地被淹秋成難望豐稔漸迫冬寒誠恐宵小乘機溷跡藉端煽惑巡緝尢關緊要向章冬令始行分紥營汛練軍護送行旅稽查奸宄現在臣體察情形飭令先期設撥梭巡預爲防範該營練軍旣經分撥若又調集候校必須各處撤回深　有悮巡防臣與鎭臣崔廷桂函商意見相同擬懇恩施准將西北兩路閱伍事宜再行展緩至十年二月間舉辦　時巡防少鬆氣候舒長更可詳加簡校實於地方營伍兩有裨益除飭防營照章仍各隨處操演外所有懇緩北閱並請旨遵辦緣由謹據實奏陳伏乞皇太后皇上聖鑒訓示謹奏軍機大臣奉旨着卽泒鹿傳霖查閱餘依議欽此○○鹿傳霖片再查接管卷内據河南開歸陳許道陳彝等禀稱同鄉順天府大興縣節婦馬劉氏生長江蘇甘泉縣係原　廣東博羅縣知縣馬存仁側室道光二十九年秋馬存仁遘疾危篤劉氏焚香祈禱願以身代迄未獲效夫故時氏年三十一歲慟不欲生因撫狐責重勉進飮食事嫡以敬順教子以義方家政肅然殁年五十一歲計守節二十年又馬存仁之女查馬氏宛平縣人前河南候補知州查以鈞繼妻係節婦馬劉氏遺腹所生幼明詩禮至孝性成常以不及事父爲感同治七年春氏生母劉氏疾篤氏侍奉湯藥衣不解帶者七十日籲天求代割臂醫療母病頓痊迨後劉氏病殁氏絶粒三日經戚黨勸導始節哀理喪葬事一一如禮光緒六年春氏夫以鈞病危氏割左股肉和藥以進沉疴立起氏乃於是年八月以疾終年三十一歲該道等誼屬同鄉見聞眞確未便聽其湮没各具事實册結禀請援案具奏等情前護理撫臣覺羅成孚未及核辦卸事移交前來臣查節婦例准奏請恩旨予旌兹查馬　仁側室馬劉氏查以鈞繼秉查馬氏則事嫡撫孤堅貞自矢則療母醫夫孝義兼全洵足表式鄉閭紺持風化合無仰懇天恩俯准將馬劉氏查馬氏均與旌表以闡幽光除册結送部外謹曾同河南學政臣馮文尉附片具陳伏乞聖鑒訓示謹奏軍機大臣奉旨均着准其旌表禮部知道欽此○○何璟等片再准户部咨閩省議撥京官津貼銀一萬兩當擬在百貨耗餘及鹽務盈餘項下各籌銀五千兩凑成一萬之數自光緒九年起依限分解覆奏在案茲屆解半之期先籌銀五千兩發交領解京餉委員俞紹照一併督商匯票投納該委員定于七月二十八日起程據蕃司沈保靖鹽法道奎俊會詳前來除咨部外臣等謹附片陳明伏乞聖鑒謹奏軍機大臣奉旨户部知道欽此○○恩福片再　泉州知州　華袞因案撤任遺缺查有灤平縣知縣英順堪以調署所　灤平縣一缺查有留熱候補知縣隆昇堪以委署據熱河道具詳前來奴才查英順年壯才明隆昇安詳謹飭以之委署平泉州灤平縣印務均堪勝任除檄飭遵照外理合附片陳明伏乞聖鑒謹奏軍機大臣奉旨知道了欽此○○曾國　等片再署高要縣知縣張惇銘在任病故所遺高要縣知縣篆務應行委員接署查有陽春縣知縣蕭丙堃才識明　堪以調署該員日内並無盜刼已起四叅之案據藩臬兩司會詳前來除檄飭遵照外臣等謹循例附片陳明伏乞聖鑒謹奏軍機大臣奉旨知道了欽此○○御史劉恩溥片再禮部員外郎恩緒聲名狼籍前在缎疋庫當差時勾串書吏將賞票折價發給計　茂多現在倉監督任内復勾串花户有放黑檔米情事人言嘖嘖豈盡虚誣應請旨將該員酌予懲處以儆貪婪等謹奏奉旨已錄 
 
